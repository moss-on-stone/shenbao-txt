# 1921 - 204 - 4917399

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[戰局與蘇（默）]  
　　以鄂局以情勢論如示戰之前不能得一解决方法則開戰而後蔓延正未可料也助鄂之省羣起助鄂助湘之省羣起助湘主聯省者與戰主團結北派者亦與戰於是各省遂相率牽連以入於戰局漩渦之中而中國遂不堪問矣 
　　使中國經此大戰之後而得產生一新中國則國民亦何妨忍痛一擲然無如戰事之結束必仍不能澈底吾人亦可預料則今日戰事之犧牲寗有價值故吾人主張可不牽入戰局之省不必牽入戰局以自陷於不可拔之途徑蓋今日之所謂政客所謂使人方各爲其黨奔走聯結多方遊說以使各省皆陷於戰局之内苟不愼者未有不入其牢籠者也 
　　即以蘇論不入戰局他日猶有自全之餘地苟入戰局則牽連而復牽連戰之局勢必將由鄂而漸移於南更無收拾之法故蘇省不出兵之論誠篤論也 
[命令]  
　　七月二十九日大總统令國務院存記陳叙李綬青著交財政部酌量任用陳爲還著交農商部酌量任用陳炳華著分發江蘇交該省長酌量任用此令 
　　又令陳文翔賀英煒均給予四等嘉禾章此令 
　　七月二十八日大總統令派齊耀珊爲農商銀行總裁高凌霨爲農商銀行副總裁此令 
　　又令任命石得山爲綏海鎭守使此令 
　　又令陸軍總長蔡成勳呈陸軍第二十四混成旅步兵第一團團長陳從義因病懇請辭職陳從義准免本職此令 
　　又令任命張學騫署陸軍第二十四混成旅步兵第一團團長此令 
　　七月二十七日大總統令内務總長齊耀珊呈准兼署吉林省長孫烈臣咨請任命李毅試署長春警察廳廳長應照准此令 
　　又令臧致平給予一等文虎章此令 
　　又令李欽給予二等文虎章此令 
　　又令江洪杰給予四等文虎章此令 
[專電一]  
　　北京電粤漢路洋員報告湘鄂段爲王使軍隊拆斷湘軍原擬三路攻鄂鐵道爲中路石首公安爲右翼通城爲左翼因趙恒惕不允全力攻鄂鄂民軍又乏訓練恐將停止進攻情勢已稍緩和但左右兩翼本人未目見不能料長岳間湘軍檢查郵電極嚴路電亦禁拍發羊樓司車站以南百零四英里地方查係鄂省民軍拆斷軌道四處湘段應繳鄂省路欵悉爲湘軍扣留本路司長已向湘抗議此係外債關係應卽解鄂尚無回覆扣留車輛湘軍扣三分之一王使軍扣三分之二二十八晨此間尚無開單模様（二十九日下午一鐘） 
　　北京電鄂王贛陳勘（二十八）電請派　　吳佩孚爲援鄂各省聯軍總司令至前方司令及各路司令統歸吳使置配節制（二十九日下午五鐘） 
　　北京電鄂王勘（二十八）電湘軍主力在五里牌約有兩師現正陸續運輸前進其前哨距我防線僅十五里城陸磯駐一混旅夏斗寅爲前方司令（二十九日下午五鐘） 
　　北京電中央爲鄂事遣將調兵撥現已至百二十萬（二十九日下午二鐘） 
　　北京電開往奉天之鮑德山旅張作霖忽令開回廊房昨已全部運回（二十九日下午一鐘） 
　　北京電十年公債推行甚難當軸復改爲七折不再發令修正條件政府自損公債信用（二十九日下午一鐘） 
　　北京電前電晨義借欵千二百萬利拉合國幣百二十萬到期不交雙方理論至前日始由立於震義背後之懋業等行出而解圍先後交到六十餘萬在半數以上 
　　北京電馬鄰翼長甘將發表范源濓回任在勸駕中（二十九日下午二鐘） 
　　北京電吉電·圖們江日搭服橋近被天雨冲毁北岸少許日人現復架新橋較前更寛廣侵我主權請迅交涉（二十九日下午五鐘） 
　　北京電黑吳電有（二十五）日軍械廠北庫火藥暴發焚燬庫房五間餘均無恙（二十九日下午五鐘） 
　　北京電新楊電請撥欵二十萬元槍千四百枝彈百萬作收復科布多阿爾泰之用（二十九日下午五鐘） 
　　北京電教職員宣言復職校長團通告九月朔開課學潮至此正式結束（二十九日下午二鐘） 
　　北京電財潘對滬商反對新公債已命秘廳擬電解釋（二十九日下午二鐘） 
　　北京電哈電勘（二十八）早吉黑兩督應張使召經哈爾濱登車有暴徒在站擲炸彈斃兵一旅客四孫吳無恙車卽開行（二十九日下午六鐘） 
　　北京電鄂王電請派奉軍一師至鄂預交界處擔任後路防務現因關内奉軍不敷調動此議作罷 
　　北京電京綏路購車借欵二千萬交部已與日人開始談判 
　　北京電學生聯合會對太平洋問題議决四項辦法（一）主張中國加入之條件以正義人道爲基礎維持太平洋和平及世界和平凡過去將來國際間任何不平等條約待遇與地位槪不承認兼爲維持國際平等自由開放門户但以不犯中國主權爲限（二）要求政府公開（三）出席代表以能代表全國有經騐及成績者爲限（四）通電全國注意對付方法在預防强國壟斷之危險（二十九日下午一鐘） 
　　北京電北大定八月二十在京滬招考新生十八截止報名 
　　天津電曹錕艷（二十九）電政府謂奉　　軍專力征蒙勿南下鄂事有直鄂軍卽足（二十九日下午十一鐘） 
　　漢口電蕭師艷（二十九）全到分駐劉家廟諶家磯蕭定陷（三十）晨由洛來漢駐廣水趙傑一旅願赴前敵助戰王督派員往迎孟照月艷（二十九）帶二旅三團步兵兩營赴蒲 
　　漢口電前線張宋王馬四旅長艷（二十九）電王督湘軍挑釁僉主改取攻勢王覆從緩靳旅第二團及二師第五團艷（二十九）陷（三十）分運前敵陷（三十）指曉五里牌湘軍二次撲羊樓峒尚在激戰中（以上三十日下午五鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　漢口電蕭耀南由鄂赴洛謁吳蕭部已到兩團駐劉家廟 
　　漢口電聞魯滌平部儉（二十八）晚三時向鄂軍開始攻擊經三十六旅誘至羊樓峒激戰至艷（二十九）午前十一時湘軍敗退五里牌以南王督甚喜業任孫傳芳爲前敵總司令艷夜赴前敵督戰武漢艷日加緊戒嚴（以上二十九日下午九鐘） 
　　按據上海日人某通訊社二十九日漢口電稱今日午前三時半在湖北省境羊樓司王占元所統近畿第十八師步兵第三十六旅長宋大霈部下與湖南省境五里牌第二師魯滌平部下爲局部會戰結果宋旅敗退至後方百六里趙李橋之前方據督軍署方面消息宋旅之敗退係欲誘敵入湖北省内之故午後一時又由南洋逆襲五里以南此爲湘鄂兩軍第一次之戰鬥云云與上電消息歧異姑誌之以俟後證 
　　香港電國會議員高振霄等提出請派太平洋會議代表議决案感日（二十七）通過昨已咨孫 
　　香港電陳炯明仍駐潯因黄培桂據邕未肯繳械昨令洪兆麟與魏楊熊各部往勒限繳械出境 
　　香港電粤軍以沈秦賁等僞降已决分攻韋榮昌派代表代逹投誠陳令其赴龍勒令陸所部繳械恐未易辦到 
　　香港電許崇智儉日（二十八）電稱沈鴻英僞降經令各部合攻沈已向桂林方面潰退等語一說沈已退出桂林（以上三十日下午八鐘） 
[公電]  
　　鄞縣邊熊等來電申報館轉旅滬同鄉會鑒敝縣省選舞弊多端經公民忻壹等狀訴法院證據確鑿乃承審推事抺煞一切宣告駁回闔邑大憤除由原告依法上訴外合亟電逹請爲公論詳情函聞鄞縣公民邊熊等六百四十六人叩陷 
世界路透電 
[英法間上西萊西亞之牒文]  
　　二十九日倫敦電路透電社探悉英政府答覆法國關於上西萊西亞問題之牒文完全拒駁英國志在與法爲難藉以鞏固德國態度之責言文内請注意法國所施之非常行動以求脫離高等會議而主立即派援一節謂此非英法兩國所可共同進行將來政策能有之基礎又謂今非俟英國對於法國意志得明白之了解縱繼續討論亦無裨益英政府聲明此牒文乃屬及好的性質並謂英政府殊願考慮態使法政府滿意之任何方法惟文中切言上西萊西亞之法軍今並無危險故不急需援兵該文性質固屬和緩惟措詞則頗嚴重中有言曰法政府前曾允對於協約國有共同關係之各事不施單獨行動而今顯有反汗之意又法國　次公文具有逾常及不情之語調英政府殊爲詫異文末謂英政府因法國牒文引起之惶惑放責當詢明法政府之意志蓋非俟此事解釋清楚不知協約國之合作可依何種基礎繼續進行也 
[太平洋會議問題]  
　　二十九日倫敦電路透電社探悉華盛頓大會在倫敦開豫備會議一節已不成問題 
　　二十九日華盛頓電聞美政府將拒絶與所邀參與華盛頓大會之任何大國舉行單獨會議之建議聞至少曾有一國建議應開此種一部分之會議 
　　二十九日華盛頓電國務卿休士氏今日與英使吉特士爵士日使幣原男爵及意代使討論裁减軍備大會開會日期英國主張在十一月十一日以後日使願贊成他國所定最早之日期惟以道路遥遠準備需時過早恐有不利外交界得悉法國主張在近年底時開會 
[美國之太平洋海電]  
　　二十九日華盛頓電國務卿述及萬國交通大會之會議情形謂瓜姆島與雅泊島間前德國所有之海底電線大約將給予美國聞休士氏曾主張於太平洋中置海底電線如私人公司無力爲之則應由政府爲之哈定總統已加贊成休士氏謂美政府須俟查明私人公司將否安置海底電線後再定計畫今美國與非列濱間有一海底電線乃取道瓜姆島者海底電線公司近有請發安置新線之執照者惟其計畫乃接通日本故須由日政府許可 
[英國財政議案]  
　　二十九日倫敦電財政議案今日在下院三讀通過混合統一黨議員摩斯萊氏因入稅大减動議否决之自由黨議員美克林氏抨擊政府之財政策謂全國今用其資本以生活氏並詆責政府之濫用後由財政大臣郝恩爵士宣言解釋一切於是否决預算案之動議僅一百九十四票對四十三票打銷該案遂得三讀通過 
[加拿大首相返任]  
　　二十九日倫敦電加拿大首相美恩氏將於明日啓程回任據其路透代表對於帝國會議之結果殊爲滿意並切言勿任令華盛頓裁减軍備便議歸於失敗之關係 
[英國之天空交通委員會]  
　　三十日倫敦電晨郵報載稱帝國會議之天空交通委員會昨日討論專家委員會之報告未有切實决議大約將主張帝國會議應利用現有之飛船於有限制之區域内如英國與埃及間及英國與南斐間先行試辦 
[英國航業近聞]  
　　二十九日倫敦電經營遠東航務之英國各航務公司代表昨在倫敦開會主張將英國至遠東之運費减去六七便士每噸收費十先令 
　　二十九日盎凡爾電萬國航務大會今日討論限制船主責任問題及其他關於抵押並關於航務產業預先要求之各項法律問題 
[中法實業銀行草案]  
　　二十九日倫敦電應付中法實業銀行債權人之草議兹已發表現議凡純屬銀行性質之債務如支票匯票等類應於該銀行邀准清理債務之六個月内儘先償付現欵惟債權人可隨意改取該銀行之優先股存欵及其他各種債務議分批償還惟債權人亦可隨意改取優先股凡不改爲優先股之各項債務該銀行保留先行償還之權如决定債務性質時發生困難則歸商務裁判所主席决之 
[華人在英之不名譽事]  
　　二十六日倫敦電華人七名今日在太姆士警署被控藏有鴉片烟具六人各罰鍰五鎊或監禁一月尚有一人聞爲販賣鴉片主要犯之一判罰監禁地一月裁判官主張將該犯驅逐出境 
[英太子東游之預算]  
　　二十九日倫敦電政府因英太子將於秋間出游印度與遠東已發表追加預算案計英金二萬五千鎊聞旅途所需之某種用費將由海軍經費中撥之 
[各國近事記]  
　　二十九日印度大吉嶺電植茶場四處發生罷工有罷工者四十二人因暴動被捕當道謂工人之騷擾乃受不與政府合作派之慫恿 
　　二十九日倫敦電孟哲斯德紡紗工人僱主聯合會宣稱自八月一日起紡美棉各紗廠出品將無限制此項紗廠今每星期工作三十五小時大約此後將工作四十八小時 
　　二十九日巴黎電里伐爾消息勞農政府决議開釋拘禁之美人二十八名 
太平洋路透電 
[美日間太平洋會議之公文]  
　　二十九日東京電外交省今日發表美日兩國關於參與遠東會議事之牒文日本致美政府之接受請柬牒文聲明日本願謹愼避免提出專關一國之某種問題或已可視爲成事實之事件某有責任方面述於此節謂日本之目的乃欲阻止提出各種困難複雜之問題致大會發生頓挫如是則可使大會易於收功駐東京美代使於七月二十三日交與日政府之美國牒文曰美政府深感日政府迅速接受參與限制軍備會議之請書美國務卿與駐華盛頓日本大使非正式談話之際曾言希望日政府勿促迫探詢太平洋會議之性質與範圍及該會議所將討論之遠東問題因美政府願日本之完全接受請柬聽令此事俟日後商定切實之議事日程决定之國務卿願於會議開幕之前與日本交換關於議事日程之意見國務卿之意目下不必妨碍所討論之計畫（此句電文有疑點）日本覆文乃於七月廿六日交與美代使文内表示日政府願參與太平洋及遠東問題之萬國大會並陳述關於所將討論各問題之性質與範圍之意見美政府願於大會開幕以前交換關於議事日程之意見日政府殊爲滿意日政府之意大會所將討論太平洋與遠東各問題之性質與範圍應在議事日程中决定之日政府具此了解能欣告美政府日本殊樂接受請柬參與包括太平洋與遠東各問題之討論的大會日政府藉美政府之公文與發表之文告及國務卿與日使幣原男爵之談話得悉美政府之建議討論太平洋與遠東問題乃根據美國於限制軍備問題所有之密切關係蓋限制軍備爲大會原始及主要目的也故討論此項問題之主要目的厥爲求於太平洋與遠東公共主義與政策得共同之諒解日政府願於持久和平之奠定與人類幸福之增進有所裨助切望大會能獲預期之結果使所抱主義藉此趨近實現日政府爲求大會之成功起見竊意議事日程應按照上述討論之主要目的協定之並當謹愼避免提出專關一國之問題或已可視爲成事實之事件參雜其間 
[日使回任]  
　　三十日東京電駐京日使小幡氏今晨已赴大阪不日將啓程回北京任所 
國外要聞 
[巴黎之五月（續）（法國通信）（昭實）]  
　　定聖弓揚紀念日爲國慶乃五百年來所未聞 
　　於拿破崙紀念日大瞻禮更一百年中所難遇 
　　下午巴黎大學於演說廳亦舉行紀念大會納瓠葛冶君Ｍ·ＬacourＧayetdeIＡcademie演說略云「巴黎大學永不忘拿氏之恩惠拿翁嘗爲我法蘭西創造律法並能不惜巨資遣送傳教師分途往各國游歷對美術及各種科學啓發振興不遺餘力故法國科學發逹最早追溯往古我國各種參考品早見無奇不備吾人今日開會當感其大有造於我大學於我法國」云云凱旋門前ＡrcdeＴriomphe多置鮮花及花圈法大總統親臨其地兵隊持槍鵠立巿民觀者如堵陸軍總長巴圖氏Ｍ·Ｂarthou演說略謂「拿破崙乃法國千古無雙之英傑古今大人物無有能與之比倫者彼爲法蘭西盡力愛國愛民出於至誠尤愛我同澤同袍之兵士惜乎此老尚錯一著當其械納戰後勒令敵軍裁减自以爲可無後患不料彼自莫斯科退軍日德國普魯士軍即起而截其後德軍一變即出大可無中生有拿翁旣受其欺殆不易更使我法人盡受其欺也」云云演說詞畢兵士列隊繞凱旋門而行每人向凱旋門行一鞠躬禮廢兵院拿翁墓兵士環立鮮花堆積巴黎大主教以水滴拿氏之墓而致詞曰「陛下安眠於此」軍樂聲悠然绵邈路人聞之大爲感動有滬下者同時鳴砲二十一響隆重極矣 
　　弓揚女士乃法國鄉間尋常一女子也當一千四百二十九年英人大舉攻法法政府已不能制禦弓揚纔十七歲慨然請於政府自願率兵禦英遂親統法軍張藍白相間之旗幟與英對抗後爲英人擄去禁於蘆寒Ｒouen一行四百三十一年英人焚弓揚而置屍灰於散茵河Ｓeine法人哀之遂定每年五月之第二星期日爲其紀念日今年以五月八號爲弓揚女士紀念日巴黎巿紀念弓揚之豐碑石像（如附圖）其下滿置鮮花花環異 
常美麗各禮拜堂及人家窗户前多懸藍白旗臨風飄殿若表無窮追慕之忱法國共有兩人爲國家增聲光一爲弓揚一則拿破崙法人對此二氏感想雖異其敬重之心則一惟對於弓揚更加有宗教上之愛敬以其爲宗教中人法人亦稱之爲聖是日清晨九時巴黎最華麗之列户閭方塲PlacedeRivoli四周均有兵隊駐紥車馬交通暫行隔絶萬目翹瞻均集中於弓揚石像石像託足之金色平臺懸法大總統所贈白玫瑰及藍色紫陽花（法名Hortensia）凑合之大花圈極其光艷藍白兩色適成弓揚之軍旗取意尤佳尚有無數花圈均以鮮花密綴而成富麗可想石像旁築一臺法内務總長麥輅氏M·Marrand登臺演說略謂「弓揚之紀念日係法國國家之紀念日我法蘭西人今日有此高尚之道德有此强盛之國家受弓揚之賜者弓揚女士其人爲歷史上所未有吾人每過一年極盼弓揚紀念日之速至今日果又爲弓揚爲國捐軀之大紀念深望我法蘭西此後更日益强盛則紀念弓揚之舉更將一年盛於一年我法之對弓揚愛敬無所不至以其拯救法國使之轉弱爲强」云云 
　　巿政廳次長演說略謂「弓揚女士足爲我法蘭西人表率弓揚不欲有戰事不得已而出爲祖國奮鬭耳當弓揚出戰時兵力雖寡其毅力非等恒常其導法民禦敵實救法國於危急存亡之際故其身死至今相隔已五世紀而我法人愛之敬之尚千載如一日其人爲國而死其名當昭華萬世其形骸可毁滅無遺然其靈魂不可没終屬永久留存常默佑我國之安寗」云云 
　　演說旣畢兵隊退處石像之旁法國文武官吏雁行立每人進向石像一鞠躬魚貫進退約兩不時次有兒童一隊衣色藍白各居半數藍者白者相携成對持藍白之旗及藍白之鮮花而至置花石像下導以軍樂各向前一磬折欵步過之人民歡呼聲聞諸數里外是日天氣晴和崇樓大厦軒窗洞開當此隊對藍對白之兒童經過時紛擲鮮花以助興歡樂極矣 
　　是日聖母堂異常擁擠多紥藍白兩種鮮花人民來堂虔誠禱告者尤衆法國在五月宗教上令節幾乎每星期有之商部嘉年會十日開幕農部花果會二十日開幕佳期勝覧不勝枚舉雖與世界大勢無關然巴黎五月之盛實足爲一般旅行家所艷稱我邦人君子有欲一瞻巴黎之繁麗者乎誠當以「一年好景君須記」之句移咏此五月也 
國内要聞 
[北京通信（鏡）]  
　　直奉暗鬭中之内閣 
　　直奉暗爭已非一日北方分配雖以安福舊勢力之陜甘與直熱河與奉爲兩方面之交易妥洽於兩大間然熱河則有頑强之姜老一時不易到手直軍在陜則大勝利陜下甘自不成問題此則奉系所引爲失利者也奉旣失利於北勢不得不求償於長江方面其目光乃全注於長江流域會湖北問題發生而直奉之爭乃復起當吳子玉之由湘回也中央曾與有約苟鄂督易人必以與直邇者奉張又向中央要求謂苟復有督軍位置之更易當先及奉中央亦允之初不料此自稱能統一西南之王子春竟失敗至此武昌兵變後内閣力持不易王非有愛於王也蓋一易王即無以應付兩大聞直嘗揚言鄂果與奉惟有出於一戰奉亦不願鄂爲直有鄂而與直奉亦惟有出於一戰其情勢然也今湘軍入鄂直恐爲他人所得自不得不請出兵保護蕭耀南已於今晚起行赴鄂矣其往也當然不能使奉無疑其有取而代之之意乃於此時忽又有奉軍大舉入關之訊其廊房之兵業已進駐南苑今日警廳召集新聞記者開會請各新聞記者勿發表各方面軍事行動更希望勿加評論並告以前晚即有人主張干涉輿論者爲殷氏反對而止形勢之急可想見矣 
　　斯時靳閣倒否之問題又生倒之者非他財政問題是也財政至今日實可謂無辦法外間號稱不成問題者吹也公府經費迄今無着國務院亦僅發一部份薪即素號有餘之鹽務署本月薪金亦尚無着落十年公債潘方面報紙稱爲已無購處而詢諸財部則謂實無人購然財部中人復云此項公債業决定公千五百萬託各銀行代銷七折計算以一半歸各省銷此半數歸各省者當然一入督軍之手中央即無所獲其歸銀行銷者縱全數出售亦僅得千零五十萬耳僅足發中央各政費積欠兩月况未必能全銷乎北京内國銀行方面多已無借欵與中央之實力歐美之借欵難單獨實行所可借者惟日欵然記者今日特訪三井洋行之日人某得悉政府與日資本家近來接洽借欵之實情則知借日欵亦殆絶望而直奉兩方復各索軍費以自厚實力財政問題恐終成倒閣之具而直奉或將因以破裂也 
[京各界對太平洋會議之主張]  
　　關於太平洋會議我國人近日亦漸知注意外交部現擬專設一處研究太平洋會議事件東海對於此事亦至重視特諭外交委員會委員長汪大燮氏召開委員會從事討討至都中各界研究太平洋問題者最先有各團體聯席會議所组織之太平洋會議研究會近日又聞陳振先亦在新平路二號設立太平洋問題討論會昨日（二十八）上午九時太平洋問題研究委員會開第一次臨時會公推瞿世英主席瞿謂太平洋問題與太平洋會議範圍大有廣狹之别今日吾人應先定一討論範圍我意不如專就太平洋會議討討不知衆意如何衆無異議林幾提議謂我國對於太平洋會議應主張門户開放但以廢止特殊條約爲條件孫幾伊提議謂出席代表人選問題現已爲國人注目我意與其指出人名不如提一抽象的條件依我個人所見此抽象條件有三㈠代表是代表全國民不是代表北京政储或南政府㈢代表須有外交上之才幹與經驗及充分夠用之語言㈢代表須在外交上積極的有成績消極的無惡跡合於以上條件者我人承認之否則反對之主席謂現在有兩個提議應先討論第二提議因爲第一提議應稍爲愼重些故置之於後顧名謂我意代表旣是代表全國民最好民選關於此點略有討論僉以民選手續繁重與其有主張而事實做不到不如置之不論爲愈乃依孫幾伊提議原案通過並决由本委員會通電全國决討論林幾之提議瞿世英謂本會對外有表示而此時爲對於一個具體問題的表示易致失言不如定出一二個原則來這種原則愈抽象愈好一面旣右使國内外知中國國民有此種運動一面將來遇到一個一個實在問題時可以應用這種原則來發表主張李芳謂政府太颟頇我儕人民不可稍切實一些周長憲謂我人提出一種抽象的條件正爲將來應用於具體的問題現在風聞有先開預備會之說我人應表示反對李芳謂我亦贊成提出一種原則林幾謂預備會似不成問題我等且討論本問題顧名謂我意不平等條約即特殊條約不獨列國對於中國有之對於其他的小國亦有之我人主張應目光稍大不應拘拘於中國自身應爲普遍的提出費覺天謂此點是一事的兩方面從太平洋會議看中國問題應機會均等從中國看太平洋會議應容詐中國自决孫幾伊謂討論至此我人意見大致相同可以下一結論即「爲保持國際平衡並中國自决之機會起見中國之門户完全開放之其有妨害中國自决之機會者中國亦必盡力反對之」衆無異議嗣又討論對於國際間不平等條約一層由瞿世英提出結論爲「以正義人道爲基礎爲維持太平洋及世界之和平起見不承認國際間有任何不平等之待遇條約及地位」衆亦無異議惟有主張將兩結論依順序分爲兩項者結果决以本日之兩主張提交各團體聯席會議正式向國内外發表最後又由列席各員關於本問題擬定題目分任研究㈠英美對於本問題之態度（瞿世英等）㈡日本對於本問題之態度（林仲易林瑞鼎等）㈢太平洋問題之現象及與太平洋問題有關係之國際條約（孫幾伊林幾等）㈣關於太平洋各殖民地之狀况及華僑問題（顧名等）㈤太平洋之軍備問題（連陞等）時已十一時餘遂散會 
[京教潮完全解决教職員宣言復職]  
　　擾攘四月有餘之京師教育風潮迄於昨日已完全解决矣昨日（二十八日）上午九時八校教職員在美術學校召集臨時會代理主席王兆榮報告畢即將復職問題付討論僉以同人等前經議决之復職程序除慰問之外（一）爲消滅各方面訴訟（二）爲公表財政部覆教育部咨文（三）爲教育部覆調人公函承認臨時費按月支給今（一）（二）兩項業已辦妥（三）項之訓令雖未到校然其公函已經發表當可宣言復職惟據本日八校長來函七月分經費尚無發給確期四五兩月臨時費又不同時發出似與原議不符於是决定請八校校長來會談話各校長工專校長未到）就席後首由王家駒發言略謂同人等前此諸位辭職之時以有種種關係 
 
 
 

Page 11

 
 
旣不敢承認又不便挽留今旣略告結束同人等甚感諸位熱心維護教育之効且暑假之期爲日無多整理與進行在在均須諸位助力故於昨日函请諸位復職今日特鄭重申明一則恭敬誠懇請諸位先生即日復職次則報告擔保二百萬元準備金之財政部咨文業由教育部令知八校關於臨時費支給辦法之訓令刻雖未到然而稿已辦妥今明日即可送到各校而四五月之臨時費日内亦當發出惟七月分經費因有各項關係不得不稍延數日同人等鑒於時局阽危不得已通融辦理此層希望諸位諒解云云教職員方面王兆榮答言略謂諸位校長苦心孤詣維持教育國人皆知此次結束亦賴諸位校長表裏維護同人等無任欽佩昨接公函挽留同人今復親勞大駕感謝良殷同人等復職問題原可即日履行惟四五兩月臨時費據馬鄰翼前次聲明已存放會計科因各校分配未妥是以未發今六月分旣照四月三十日閣議辦法發給則各校分配已妥無疑何以尚不能同時發出可見馬氏衊視閣議玩弄同人之一斑同人等爲欲知教育部是否誠意故必以四五兩月臨時費之發出與否爲同人等復職與否之條件此層希望諸位校長諒解王校長當即說明云財政部之七月分費支付命令書早已送到教育部惟支付期係八月十五日校長等已向調人聲明請其設法要求財部提前支付但至遲不能過八月十五日而八月分以後經費之支付日期校長等亦已向調人及馬次長聲明必須按期發給馬次長已面允必照閣議辦理决不再有遲誤至於四五兩月臨時費據馬次長云因前次財政部發欵時函中有教育部費一萬七千餘元在内之語故教育部已將此欵用去今短少一萬七千餘元故未能與六月分同時發出此事可否聽校長等負責辦理先行復職蔣夢麟繼言云除此一萬七千餘元外其餘聞尚未用去若要即發想亦有法可籌惟請諸位先行復職校長等當盡力辦去談至此教職員遂請校長暫時退席即開會討論結果一面向校長應允復職一面以公函申明㈠八月分以後經費照四月三十日閣議辦法及保障方法如期實發不浰用支付命令書或支票搪塞㈡四五兩月臨時費同人信任校長由校長負責辦理務於二三日發出並口頭聲明七月分經費請校長向調人設法催促務於八月十五日以前之日期發給於是請校長復席仍由王兆榮向校長申明王校長代表答曰旣蒙諸位先生慨允即日復職同人等甚爲感激諸位先生之希望校長等當負完全責任辦理惟校長等以各省人士及社會各方面均極希望京師教育早復原狀當即擬就通電即日拍致各省通告京師教育於本日恢復原狀云云校長退席後教職員復開會議討論復職宣言經詳細研討結果遂一致通過時已十二時乃宣告散會並定於次日（二十九）再開會議討論一切善後事宜兹錄關係各文件如次㈠教育部訓令第二二一號查此次范總長與國務院商定由政府籌撥價值二百萬元之證劵等存放銀行爲京師學欵之準備金其銀行之存據歸教育部執管此項準備金當儲爲京師額支學欵每月二十二萬元不能如期發給時應急之用並議定此項證劵二百萬元以鹽餘作抵擬分作二十張每張十萬元自民國十一年五六月起每月從鹽餘項下撥支十萬元等因當經本部諮請財政部將此項凖備金證劵二百萬元按照議定辦法從速撥交過部並請將從明年五月或六月起確定見示在案頃准財政部咨覆以前項凖備金現經國務院商定辦法本部爲維持教育起見自表贊同應即由部發給無利國庫證劵二百萬元計分二十張每張十萬元交由貴部具領惟原議此項庫劵自民國十一年五六月起每月從鹽餘項下撥支十萬元一節現查五六七各月分鹽欵早經指撥不甚充裕應改自民國十一年八月分起每月由鹽餘項下撥付十萬元已轉令鹽務署遵照辦理除咨呈國務院外咨部查照辦理等因前來合即令行該校知照此令㈡教育部覆調人公函敬復者奉大函内開此次解决京師教潮辦法關於各校臨時費一節有應行聲明者查本年四月三十日國務院會議議决第一條原係規定自四月份起每月經常臨時各費二十二萬元是臨時費一項由二十二萬元專欵項下按照八年度預算支配者應請按月攤發以符閣議等因本部應即查照辦理特此函復此外尚有財政部復教育部咨文及八校校長關於經費事致教職員聯席會議公函其大要已見上文不另錄 
[財部進行公債之内幕]  
　　財政部發行之十年公債前數日北京報紙頗有樂觀之記載謂銀行如何盡力提倡購買如何踴躍頃據某銀行家談話謂此種消息都係財政部所製造之空氣實則是項公債尚未至眞正發行之機會踴躍不踴躍又何從說到原來國内各銀行替財政部發行十年公債目前有兩個先决問題㈠代發之經手費㈡公債之基金日前（二十五日）潘復因解决此兩個問題特招集各銀行家在私宅會議對第一問題（代發經手費）各銀行家以爲照債票額八折發行再加銀行經手費百分之十應以七成實交而此項公債在巿面價值决不能到七成毫無疑義銀行經手不但無利可圖萬一巿價不足七成則經手人轉有賠墊之慮因此各銀行不能不意存觀望至於公債基金計從公債發出後十五個月分十年抽籖還本付息每年須有三百五十萬元以上確實欵項財部所提出之四項基金除崇文門關稅·津浦貨捐·郵政贏餘·比較尚算確實外印花稅一項每月豫算一百二十萬實係半屬空想近來印花稅收入雖好然大多數都被各省截留提用財政部實收尚不到五十萬何能虚擬增至一倍有餘基金旣不確實公債付息還本之時期能否不誤自無把握各銀行不能不顧慮及此故當日潘宅會議對於此層都無確切解答不得已遂約定改日再議昨今兩日此事進行如何雖尚未明瞭而前途之不甚順利則可想而知至於此項公債收入照財政部辦法三千萬票額以七成實交實收已只有二千一百萬再除去撥還特種債劵五百萬（因特種債劵抵押品亦係津浦路貨稅）及贖回崇文門關稅三百萬（崇文門關稅去年向某處抵借三百萬尚未滿限）所剩不過一千三百萬即使發行順利恐亦不足供諸大軍閥之要索所謂清理短債補充國庫云云直痴人說夢而已 
[湘鄂風雲之外訊]  
　　大陸報二十八日漢口電云第二十五師師長蕭耀南今日午後抵此隨帶兵士較前尤多現分駐武漢北京國務院已退回鄂督王占元之辭呈張作霖防吳佩孚獲取過大之權力或將令皖出兵分其勢力此間前慮眞正戰爭或將發生今則此種恐慌漸趨平靜長沙搶刦之謡迄未證實僅有小小滋擾之報告耳又同日電云王占元嚴諭各報不得登載無根據之新聞凡雙方交戰之消息皆被取締惟日租界有報館兩家敢發表不利於王占元聲威與地位之新聞電信亦被檢查甚嚴大陸報訪員二人昨日發電皆感困難訪員卓威氏赴劉家　大本營探聽消息乃兵警以細作目之幾遭拘捕至卓威氏辯明其爲美報訪員而後止京漢路車輛缺乏因兵士扣留所致蕭耀南之兵今晨已到數百明日到者當更多已有一部份留守漢口張作霖令張文生出兵一旅注視長江用兵情形聞孫中山以彈藥接濟湖南趙恒惕恐國民黨奪其地盤漸不信任國民黨極欲和平解决湘軍現乘船向湖北而進蓋岳州長沙鐵路之火車已在武昌方面爲王占元扣留也 
[湘軍窺鄂中之鄂人運動]  
　　武宜兵變而後鄂人之來湘請援者已踵趾相接近旬以來進行尤力湘軍旣許决定出師鄂籍各要人如李書城吳醒漢蔣作賓孔庚等即繼續爲自主之籌備已召集旅湘鄂人屢開會議擬就湖北省自治臨時約法共十四章一百二十條又議决自主進行之步驟（一）公推駐湘鄂軍司令夏斗寅統率所部爲先鋒請各鄰省予以援助同時對鄂出兵騙逐王氏（二）通過臨時約法並照約法推出省總監組織鄂省新政府（三）實行聯省自治先籌辦制定省憲法事宜現在第一步業已做到乃爲第二步之發民昨二十二日湖北旅湘軍民人等就長沙福興街百零二號開會討論臨時約法及公舉省總監到者千餘人午後一時開會推舉陳育武爲臨時主席說明開會宗旨次由孔庚李書城等相繼演說歷數王占元禍鄂罪狀及鄂人所受庸苦並謂吾鄂人民應一體以驅王爲職志以恢復辛亥革命之榮譽尤必放大眼光以解决湖北問題而解决中國云云繼提出臨時約法經衆逐條討論除文字上有所修改外均經表决通過當依臨時約法第三十三條舉蔣作賓爲臨時省總監由臨時主席代表全體歡迎蔣氏就職蔣氏再三推辭全體皆以大義相責乃遵照約法第三十四條對衆宣誓就職一時全塲鼓掌並起立向蔣氏致賀蔣氏亦答禮如儀禮畢齊呼湖北省自治萬歲省總監萬歲中華民國萬歲者各三乃摇鈴散會 
[湘鄂問題與豫局（開封通信）]  
　　頃得某軍事機關消息湘趙連日已派軍越羊樓司實行攻鄂而鄂省軍隊復有倒戈之謡此言雖未證實然王占元之膽寒心悸可想而知查王氏連日分派使命僕僕京漢道中分向洛保京鄭各方有所接洽惟赴汴之代表聞已得趙倜同情答應王氏之鄂豫連防聞其内容則在豫省出兵助王鄂省則接濟趙氏以漢廠之軍用品爲交換之主要條件餘如汴軍代鄂守把武勝關以免他種軍隊越關覬覦等等均已商定查鄂汴接壞之孝感等地駐軍已奉令調集鄂垣備用據前昨由漢口來汴者言二十二日王氏已派三團抵拒湘軍於新堤惟尚未接觸鄭州第八混成旅（旅長靳雲鶚）已奉曹命全部開往漢口備戰業於二十四日搭八列車遵京漢路南下靳臨行頗爲怏怏蓋以該旅駐鄭已有八年且爲向未經攻戰隊伍旣自知力弱兵士又多不願赴漢作戰據一般人揣測謂曹氏此次急急調開八旅有二原因㈠欲統一鄭洛地勢布以直軍統系之軍隊扼守鄭州方能保治洛連接一氣觀其不令駐鄭二十四師張福來所部赴漢而令八旅前往用意可知（聞靳雲鶚曾電乃兄辭不欲往京中方面答以不能違命靳遂拔隊行矣）㈡曹故先以未經戰陣之軍隊赴漢設有意外則即逕調蕭耀南全師赴鄂即以蕭督鄂云云惟據最近之消息蕭亦已奉令調鄂矣現鄭州重地直軍不足一旅洛陽方面業已飛令張福來之二十四師全部集中鄭地（張部本有一部分駐鄭餘則散處許州偃城一帶）以免京漢隴海兩路綫發生意外至外間所傳吳佩孚不滿趙王之擅自締約并謂趙氏地位行將不穩此則過甚之辭蓋必俟鄂事解决至如何程度時豫局有無變化始可預測也（七月二十七） 
[湘鄂戰事影響贛西（萍鄉已宣告獨立）]  
　　自粤得桂後湘中民黨大爲活動趙恒惕雖主穩健至是亦不能自主聞湘自攻鄂計畫定後岳州軍隊開始向鄂境羊樓峒進發破裂在即陳督向抱息爭主義對於粤湘重申聯防兩不侵犯現見情勢已變不能不有所準備贛南大庾信豐虔南三縣與粤毘連均派重兵增防萍鄉比鄰湘潭萬一長沙有變易受影響已令駐樟樹之第三混成旅於日前開萍駐紥聞陳督仍守舊約謂苟非南軍開釁决不進攻云云日來省城四十七八兩團軍隊紛紛開赴生米巿高郵巿樟樹一帶南昌知事高培樞到任數日趕辦兵差呌苦連天外傳萍鄉省防某團因改編有譁變消息高郵樟樹爲通萍水陸要道去夏張敬堯部之亂去冬張宗昌軍之變省軍於此布置嚴密第三混成旅及四十七八團久經戰陣卓著奇勳果有變亂想亦不難戡定也二十五日又聞戒嚴司令蕭安國有駐鎭萍鄉之說尚未啓行江西如癸丑贛寗之役丁已李陳之更迭去年萬載張軍之辭均在夏天今又有風鶴之警守舊家咸謂贛人流年不利於夏云 
續得消息江西萍鄉軍隊忽於前星期宣布獨立贛西鎭守使方本仁陸軍步兵第一團長李定魁第四團長郝賢林均屬穩健分子何以忽有此一鳴驚人之舉殊堪詫怪聞軍界人云湘省前到粤中民黨多人議决第一計劃攻鄂次爲略贛贛南駐軍甚多不易入手擬由湘東進取贛西順下南潯會師湖北閩浙同時有所表示以造成一種勢力對抗曹張云云又聞蔣作賓說趙攻粤後即至萍鄉游說方態度和平本無可無不可李團長本爲李烈鈞舊部於癸丑年附李純者此次陳督改編省防軍隊將駐萍第三團改爲四團並將舊團長劉冠三調省改委郝賢林接充李心不自安又砲兵營長丁寶中爲合肥丁效蘭旅長子夙具異志因聞風崛起郝賢林庸懦自亦加入因此遂竟獨立矣又聞方初不從因部衆迫挾湘趙允爲後盾始勉强聽命現省軍第四十七八兩團開至省城附近一帶而以第三混旅專任攻萍贛人初慮兵禍蔓延贛省不贊成援桂人人眼光均貫注於贛南乃不料其變化竟發生於贛西也 
[浙督緩辦省選之通電]  
　　浙省本届省會選舉自治派力主缓辦沈金鑑因欲維持現狀仍令各縣依限辦理致結果各縣初選七零八落怪象失出自治派反對聲浪愈高昨浙省盧永祥亦通電所屬主張緩辦今後浙局恐不免發生變化矣盧氏原電如次本省各道尹各覆選監督各縣知事均覧前因省憲省選意見紛歧曾以省選應否停緩應聽人民公决電請代爲宣布以期藉免糾紛邇日覆選期近爭持愈烈各屬人民函電交至則贊成制憲者期望速成乃亟謀省選者力圖爭競甚有預備械鬥曁運動警備隊滋事以求一逞之舉此等行動實足擾害治安蓋制憲之在今日即爲地方謀永久之治安其不能違反遏止明於時勢者當可灼見省選之應否停辦自無難於取决况此次初選聞幕甚多其起訴法庭須待解决者已經不一而足覆選之是否能完全與有效亦自另一問題各界人民不少明逹之士自當詳加研究取决於多數之從違各縣所舉省憲會議議員吳國昌等四十餘人現以省憲省選根本抵觸國昌等來自各縣受人民付托之重具有自决制憲之心凡與省憲抵觸或破壞之事發生應認爲違反公意等詞具呈請飭各區覆選監督立行停止覆選查督軍對於制憲自出於公理之贊成即對於省選亦自信無私心之好惡事關民政原可無庸置詞惟現在情形旣與地方治安有關本督軍責任所在爲地方計務求弭患於無形特此電逹即希就所在地方一面布告暫將覆選展緩數日一面由各知事正式召集各該縣所有教育會農會商會限定同等人數舉出代表各開聯合會議將省憲省選可否並行從長討論以出席者多數取决每縣得一議决權即將議决情形逕由聯合會電報本署彚行鑒核取决多數以息爭持而循正軌是所企望并希先將電到日期電復爲要督軍盧艷印 
[南京快信]  
　　院電齊督分兵援鄂齊因蘇防重要復電婉辭 
　　江蘇各縣教育行政人員聯合會金陵道屬推定孫濬源漲嘉行韓蘇蘇常道屬推定王菼劉樹圻徐學競滬海道屬推定李宗鄴張樹勛陶鑄淮揚道屬推定韓烺張景齡阮師凝徐海道屬杜壽祺祁峻城楊懋卿等爲幹事 
　　農商部咨省署請飭各道籌設女子職業講習所王省長已令五道尹遵即籌設並將辦理情形呈復以便咨部地方通信 
[蘇州]  
　　覆選競爭之形勢省會第二覆選區吳縣常熟吳江崑山四縣計額定議員十七名刻下大勢均已組織就緒設立事務所於閶門外各旅館吳縣爲張一麐馮世德宋銘勳錢鼎陳大啓潘承曜姚文桂常熟爲狄梁孫季通楊同時邵玉銓曹纘安顧寶瑛錢琛吳江爲周積偉（震澤）朱葆楨（嚴墓）崑山爲蔡璜此次正額大致可無變化惟候補第一各方競爭甚烈崑山朱某手中尚有餘票六張故候補第一之呼聲最高他如常熟沈某因得曹某援助進行亦力結果未知鹿死誰手 
[松江]  
　　鄉人迎草龍祈雨月來滴雨未得各處溝水俱涸加以最近數日中氣温升至九十八度以上各處農作物經此焦熱俱極憔悴東北鄉一帶棉向年無需車水今亦不得不破例灌漑鄉人對此亢旱極形恐慌故北橋一帶連日迎賽草龍祈降甘霖云 
　　拆城風潮餘聞金山衛拆城風潮已屢誌報端兹悉七月十四日衛東門保衛團將王斌解松時在王身畔發見摺賬多件並有洙涇某君七月九日致王斌密函一封内有與從先熟商之語（從先即現任金山縣署第三科主任沈從先）足證此事與金山縣署中人頗有關係該函原文如下月岩先生惠鑒書已悉督軍指令已到大旨謂此案已派員勘估並仰松金二知事會議辦法呈候核奪未便憑王斌等一面之詞率予定案云云昨與從先熟商以吾輩所定計畫應即日傳文送署俾委員到後可以此爲抵抗之資料弟即草擬呈稿情人謄正於昨日晚間送署此事旣得各股東同意諒不斥爲專擅也姜公之船於牘尾附帶一筆請金署咨行松署追還較爲切實未知有當尊意否（下略） 
[無錫]  
　　絲繭公會討論交易所無錫絲繭公會自接蔣哲卿來函徵詢交易所是否絲繭證劵兩業合組後絲繭同業紛紛赴會詢問該會因事關重大未便獨自主張特登報召集絲繭同人於二十九日下午三時開會公决各繭商届時到會者三四十人由會董高汝琳主席報告蔣君來函應否設立交易所經衆討論一致通過設立次報告是否絲繭證劵兩業合組經衆討論亦一致通過繼又討論發起列名之人經衆議决待後再商遂振鈴散會 
[鎭江]  
　　運河水勢暴漲濷北裡下河高寶鹽阜興泰東七縣各鄉早稻現正盛發立秋左右即可刈穫刻下運河水勢暴漲汹湧異常一經開壩勢若建瓴下河各縣田舍人畜悉付洪流農民恐慌萬戕均齊集高郵車邏五里各壩上竭力工作加築壩身晝夜防護現聞高郵誌樁水已漲至一丈三尺以外若再加漲一二尺勢必開壩以免潰堤决口之虞江北運河工程總局·曁運河上下游工程坐辦沿河各縣知事刻正各督率兵夫分至上下游各處查勘堤工加意守護一面電呈省長謂高郵各壩關係七縣生靈請速撥搶險經費以免遺誤要工 
[雜評一]  
[湘鄂已開戰（默）]  
　　湘鄂之間據中外電已開始接戰矣且此第一次接戰勝敗即互有異詞當粤桂開戰之初所傳勝負亦互異陸榮廷自以爲必勝意興甚豪助陸者又日日製造桂軍之捷報以宣傳於國内一時桂軍之聲勢大張孰料不旋踵而桂軍之敗訊連續而至名城迭陷主將逃降雖欲掩敗爲勝而不可得又豈彼初開戰時所及料哉今湘鄂之戰王占元果不蹈此覆轍否吾人不能預斷惟兵釁一開决難驟止人民之生命財產無端輕擲於此蠻觸之中者不知又將幾何矣此次湘鄂之戰原因雖甚複雜然其主要則爲倒王故吾人追原禍始誠不能不太意痛恨於政府當局優柔寡斷不早徇鄂人之請有以釀成之也 
　　去年直皖之戰事爲倒安福安福非政府之力所能去故人民亦不甚責備政府今之王占元衆叛親離尸居餘氣如謂政府尚無力以去之則政府不成其爲政府如力足以去而不去則是政府甘心以戰禍遺鄂人鄂人不能不問政府之責任 
　　張作霖爲征蒙調兵遣將每次撥欵必數百萬今征蒙中止張豈能從腰包中挖還政府我民擔此重負以買一征蒙之空名豈不寃孽此次鄂事中央之調兵遣將費又逹百餘萬矣無論勝敗何如我民擔此重負以保一全鄂唾棄之王占元寃之又寃國民更不能不問政府之責任 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[湘鄂風雲中之蘇社公電]  
　　主張不出一師自固疆圉 
　　蘇社總事務所昨致南京公電云南京齊督軍王省長鑒自民治潮流趨重省憲政府未能順應時機與民更始以致粤桂首先破裂湘鄂又啓紛爭蘇省當長江之下游爲列邦所屬目喘息甫定元氣未蘇無論雙方是非曲直度德量力决不能從井以救人全省父老兄弟公意不願於此時再添一兵一餉以重民困亦不願再見兵士不暴露鄰省殘殺同胞應請督軍省長本平時保境息民之主張不出一師自固疆圉庶國中尚有乾淨之土而雙方均有悔禍之機懇專電政府代陳民意并宣布辦法以安人以張謇韓國鈞王清穆黄以霖張詧馬士沈恩孚黄炎培錢崇固張孝若穆湘瑶吳兆曾盧殿虎張福增尤先甲潘祖謙吳蔭培蔣炳章孔昭晋顧則范陸規亮賈豐臻張志鶴顧樹森卅 
[湘鄂戰爭中之滬聞]  
　　湘鄂間戰雲密布人心動浮一若大禍即在目前連日武漢一帶紳冨陸續至漢尚有怡和太古及日清各洋商輪船可以直逹湘人盡室偕行轉船到滬者昨日已到十餘起二洋涇橋湘帮號棧旅客陡增各商號停止辦貨而茶葉礦砂二者吃虧尤詎云 
[第三師總教練官抵滬]  
　　吳佩孚浮直軍第三師總教練官何文斌帶兵士三十一名由津乘車南下於昨晨乘滬寗車抵滬聞何君及兵十等下榻於某學校云 
[翁吉雲阻吳佩孚助王占元電]  
　　洛陽吳子玉先生偉鑒鄂人慘遭武宜兵變不堪王氏之毒乞援於湘湘本人道正義攖冠往救於義無間猶憶去歲公駐衡州慨然撤防予湘人以自救之機今湘軍之援鄂亦猶公昔日之志也聞公乃不諒將舉全力以救王不恤修惡於湘結怨於鄂是甘與王爲緣而悍然與國民宣戰者也疇昔令名毁於一旦勝負之數未可逆料竊爲公不取焉夫生民之禍於今爲烈武人流毒甚於洪水猛獸上焉者竊國其次弄兵故欲解生民倒懸之苦而奠民國久安之基非分權自治不爲功比年以來各省人士提倡自治不遺餘力不幸乃爲武人所假借一班政蠧又從而附和之自治其名割據其實此憂時之士所爲長太息者也鄂人不甘蹈浙之辙請援於鄰以去其害湘亦無有利鄂之心且兼并之術已不容於今之世鄂人不敢勞公公亦無庸鰓鰓爲鄂過慮也公嘗宣言與民賊不並立矣擁戴徐氏已失國人之望而乃於鄂人之所惡者好之鄂人之所好耆惡之此吉之不解者一也洛陽會議公與直軍將佐宣誓不爲督軍此國人之所欽慕而不敢忘者曾幾何時而受直魯豫三省巡閱副使之職又力助閻相支督陜爲蕭耀南謀鄂爲王承斌謀魯此吉之不解者二庫倫失守蒙疆淪陷公擁四五師之衆不聞出師征蒙坐踞洛陽經營入陜此吉之不解者三經濟同盟斵我國脈六三學潮喪及國本不聞公仗義執言以申討北庭賣國殃民之罪此吉之不解者四張作霖跋扈關外蓄志中原實民國腹心之患亦直軍肘腋之憂公不以全力制張而思伸勢力於武漢勞師遠襲子張氏以可乘之機此吉之不解者五或謂公有督鄂之心故不憚征繕以與湘鄂周旋其然豈其然乎今軍人之中暢曉時勢堪與言者如公寥寥不可多得吉願公爲衡州時之吳子玉不願公長爲洛陽之吳佩孚也一失足成千古恨再回頭已百年身鷸蚌相持漁人得利螳螂在前而不知黄雀已乘其後願公速戢武漢之念鞏固中部勿使鬍子得志而爲中國害也傳曰惟善人能受盡言願公速審之翁吉雲叩 
[蚌埠自闢商埠之滬聞]  
　　蚌埠自開商埠前經皖省議會議决俟該埠開决船　工程告竣後自闢商埠船塘工程自上年三月破土開掘全工至今雖已得八成餘未完之工因有種種原因難施工作必至秋令水退方能開挖此項經費先後在上國交通金城三銀行借洋三十萬元本年二月又續在上海銀行加借十萬元目下伏盡秋來工程可望告竣塘工餘地培高售價歸償借欵本息現經實業廳會同蚌埠塘工事務處查案妥議將接續自開商埠云 
[吳淞商埠局辦理路政之進行]  
　　吳淞商埠局與巿公所會同修理外馬路工程業經告竣此路爲商埠局經營路政之始又同濟醫工學校離淞約三里許行人往來原有狹小泥路一經天雨途中泥濘不堪行走汽車出入更加難行前經該校致函巿公所與商埠局請將此道建築馬路以便交通而華豐大中華兩紗廠亦因此路工人出入不便現從寶明電燈公司後面起至紗廠一段暫行鋪塡煤屑業已僱工建築至該廠面前馬路沿蕰藻浜直逹西首泗塘河岸規定商埠範圍不久亦須鋪塡又淞鎭街道前年由鄉公所籌劃曾將石板街改建馬路布設溝道鋪砌石片已築數起尚有多處街道緣經濟缺乏至今未動但街道狹窄溝渠淤塞非築馬路不能盡善况街衖垃圾雖經派人掃除而工役甚少每日總難清潔故須急爲改築馬路另行僱用清道夫役方可清潔損壞之處亦可隨時照料修理聞商埠局即須實行辦理云 
[演講浦江造橋之計劃]  
　　文滙報昨載美國土木工程學會會員貝倫慈氏在本埠循環俱樂部演說黄浦江造橋計劃之文略謂浦江造橋及上海交通改良等問題皆爲遲早必須解决之事惟發逹上海使成宏大新城之計劃端賴各國在滬人士始終和衷共濟協力圖成捐棄國家偏見懷抱遠大方針以謀上海將來之發展始克成功浦江造橋與海港改良計劃至有關係蓋旣有江橋則各處重大碼頭皆可有鐵路相接面汽車等亦可直逹無論其在租界内外也再浦東區域亦更可發逹變爲實業與居住之地浦江兩岸苟爲一橋或數橋所連接旣可便火車電車汽車等之通行亦可利行人之往來則上海現所感騰展無地之困苦亦可大减至於造橋以何處地段爲最宜橋式以何種爲最適當最經濟此非本篇討論之點因此問題須由專家會同各方面有關係者共詳商之也今者適有世界著名造橋工程師華德爾博士應北京審定黄河橋工投標書之請而來中國余曾偕博士視察浦江依博士之指示余草繪橋圖以見浦江造橋之可能並擬繪浮橋圖此橋可弔起至水面上任何之高度上海似宜利用華德爾博士在華之機會請其從經濟點作數處造橋之研究此事應由一種管理會發起爲之而管理會則以各國人商會舉人組織之此會應聯合租界與非租界之巿政當道並由總工程師助理之如遇大有關係之問題亦可由各方面指定國際技師委員員或私人工程師商酌辦理之云云 
[巴黎中法銀行股東會消息]  
　　據京訊云中法銀行中國債權會幹事林行規吳昆吾接巴黎總領事李駿電報告中法銀行目下情形錄之如下『外交部轉中法銀行中國債權會林吳幹事鑒中法銀行今日連開普通特别股東會議事前交涉到會及頃向會長要求旁聽不逹目的因駿自非股東又非代表股東開會前已向各方面探詢普通會議除報告去年結算并付表决外尚須追認今年因他有關監督新添董事特别會議報告該行目下情形大槪即謂年來以存欵投資實業現在實業忽變困難虧損甚大仇人利用恐慌存户因之周轉不無窒碍政府商務緩不濟急故暫停業要求前七月二日法律保護ＲeglementCansactlonnel以免倒閉特别會議現復即表决向法庭要求此事該行若能利用此項法律則銀行又得法庭監督可照常交易所有欠户存户再商分期歸還辦法特此奉聞駿二十五日』 
[農商部與滬海道尹往來電]  
　　交易所事並無部派員來滬密查 
　　農商部致滬海道道尹電上海道尹公署王道尹上海總商會同鑒頃閱二十一益世報載農商部委部員姚某到滬密查交易所現住一品香等語查本部前因滬上交易所私開者多恐將來牽及金融影響巿面曾經咨行江蘇省長並令交涉員實業廳設法取締然並無派委部員前往密查之事報載果確當係冒名詐騙恐有詐欺取財等行爲務請偵察嚴究並轉諭各商勿受欺騙至要並候復農商部簡印 
　　滬海道道尹復農商部電北京農商部總次長鈞鑒箇電敬悉遵即派員密赴本埠一品香旅館切實偵查並無姚某其人現經分令上海縣曁英法兩公廨密查嚴究並函上海總商會轉諭各商帮一體知照免受欺騙除俟縣廨查明復到隨時呈報外護先電復滬海道尹王賡廷叩漾印 
[航業消息彚紀]  
　　昨日招商局之泰順輪船由香港裝來金條金洋三箱本日太古公司之杭州號出口裝有本埠大德昌銀號之大條銀一百十六條計共十一萬六千兩又有招商局之新濟輪船裝往福州有銀子七箱計二萬一千兩 
　　吾國外交部與比利時協議合辦之中比商輪公司其航路現經雙方規定自上海至香港經星加坡孟買而由地中海至比國其東行綫則由上海至日本取道太平洋經巴拿馬而往紐約再還駛利物博以逹比國云 
　　日商天華洋行因與日郵社競爭中日航業添闢上海至横濱等處之航路並將運費特别折减現該行已先派定二千一百噸之商輪一艘名曰Ｔokomaru本埠經理船務之海洋社已得該行電告此輪行將來華實行開班云 
　　招商局之租船華大號現仍繼續賃用故該輪買辦卓逹吾調充江順新輪後刻已由該局另派楊家渡棧房經理魏乙青接充華大買辦矣 
　　英國郵船公司現因外灘之行址翻造新屋定明日起遷至四川路麥加利銀行樓上辦事 
[昨日火車之出之寶銀與現洋]  
　　昨日（三十日）滬寗路大通運銀公司承運本埠中國銀行寶銀五箱計重一萬五千兩又交通二箱計重六千兩裝至南京造幣廠又現洋一萬元裝至鎭江又五百元裝至蘇州又同和運銀公司承運現洋三萬三千六百元至杭州又五千元至嘉興 
[一週間進出銀洋之調查]  
　　昨日調查中外各銀行所存庫銀較之上星期六調查時多存銀三十四萬兩少存洋十萬元又存大條銀六百十二條（尚有華商各銀行之不入外商銀行團者所存之數尚不在内）並查自七月二十五日至昨（三十日）止各銀行之進出口銀洋尚屬不少外洋大條銀之運華數計由東洋公司船裝來一千零五十六條而出口者計裝往香港大條銀四百四十四條又銀二十萬兩又洋五萬元又裝往日本大阪巿標金一千五百七十五條其餘均出入在中國境内兹將來往確數彚錄於後計匯豐銀行由公司船運到大條銀七百四十七條上海銀行二百十六條花旗銀行九十三條又大德昌裝香港大條銀一百三十五條（中國銀行出倉）又三百零九條（上海花旗兩銀行出倉）又銀二十萬兩國寶銀行亦裝香港洋五萬元台灣銀行裝日本大阪標金一千五百七十五條又中孚鹽業中國各莊等裝漢口洋五十萬元又鹽業各莊裝杭州銀十萬兩交通銀行裝揚州洋五萬元又裝通州三萬元又裝鎭江洋十三萬元又中交兩行由南京來洋四萬元又鹽業各莊由杭州來洋十六萬元又中國銀行九江來銀五萬兩又温州來洋四萬元云 
[一週間之金融狀况]  
　　本星期來金融巿况甚爲平淡蓋當此六月下旬各業交易均較平時清淡因之金融巿情亦少變化洋董因銀行頗有購進巿價逐步趨漲銀拆較上週輕鬆先令掛牌不動大條趨向長風標金巿價無大漲落今錄巿情如後 
　　洋釐本星期一洋價爲七錢一分九釐二毫五其後逐步升高最大漲至七錢二分二釐八毫七五昨日始回小至一釐七毫五本星期中國銀行頗有購進其他洋商銀行亦略有需用錢商因拆息漸趨寛鬆亦有買進洋價遂逐步趨高星期五交易所交割帳欵需用尤殷洋價漲至二釐八毫七五即爲本星期最高之巿價其他南京杭州均有來源香港仍有去路就全體論供求尚稱平均來星期洋價當無過大漲落或當稍回小云 
　　銀拆銀拆已較上週輕鬆最大二錢八分最低小至一錢四分蓋本週本銀行雖仍有需要已不如從前暢旺更兼六月下旬商務清淡銀用甚稀而絲繭茶葉金貨迭有出欵拆息遂漸趨鬆動惟目下本埠存底依然缺乏雖大條迭有進口並未入爐鎔銀大都皆轉運外埠於本埠銀根毫無補救現貨南京杭州二造幣廠稍有需要香港雖同有裝出已不如上數星期之多云 
　　先令大條本週來大條迭趨長風自三十七辨士七五漲至三十九辨士五計長二辨士許昨日始回縮六二五先令掛牌不動内盤最硬結過三九七五惟因本埠迭有大條進口故先令雖大條放長結價仍未能十分堅硬現在一般人觀察已爲大條再有放長之望先令當至四先以个蓋遠東方面銀根之緊迫如故也 
　　標金本星期雖大條放長先令掛牌並水改長内盤結價亦未堅硬故金價未見低小又以本匯價之漲高巿價反日見高昻最大到過三百五十一二兩最低三百四十六七兩銀行方面迭有收買現貨惟大條正趨長風先令亦看漲勢來得期苟來匯巿面較軟金價必致大跌云 
[本星期疋頭運往各埠之調查]  
　　本得期來運往各埠之英美日本本廠疋頭其花色計有原色白色巿布粗細斜紋布標布絲光布羽綢之類計寗波二萬三千三百二十三疋鎭江一萬五千一百八十六疋南京一萬八千二百六十一疋蕪湖一萬八千二百二十七疋九江一萬三千九百三十疋漢口十萬零三千五百三十七疋宜昌重慶一萬七千六百五十一疋高州四萬一千八百十六疋烟台四萬一千九百十八疋天津三萬九千二百十三疋牛莊五萬六千七百十六疋温州四百三十二疋大連五萬五千二百十五疋福州三千五百二十八疋香港四千六百九十五疋高里二萬三千七百六十四疋蘇州四千零八十五疋本地三萬一千一百三十疋其餘别處二萬五千八百十二疋共計五十一萬零四百二十二疋云 
[米巿之近况]  
　　滬上米巿自休業風潮解决以來米巿銷路甚淡巿價亦逐步見鬆各米店購辦亦甚稀少未有百石之購入蓋因近來巿上所到之貨皆係中關米身骨潮軟未能存放恐受變色之故况食户前已預備多買未曾食完故米巿頗爲寂寞其價高貨跌去一元之數中次者跌一元五六角云 
[海軍部電令派員慰勞各艦隊]  
　　海軍總司令公署接海軍部電令内開近聞海軍各艦艇士兵因欠餉數月時聞各艦長責難情事長兹以往深慮發生軌外行動關係海軍紀律至鉅除俟力籌救急方法並按月撥付的欵以期鞏固海軍基礎合行電仰該總司令即速設法消弭隱患所有士兵責難艦長之事應即派員前往各艦隊慰勞切實訓導並令將察看情形報部備核等情何護總司令奉電後當派本署參謀林镜寰分往各艦隊慰勞矣 
[旅滬甬人電阻浙省會覆選]  
　　旅滬寗波同鄉昨致寗波各界電云長江形勢變遷浙江戒嚴在即省憲不日告成覆選勞民傷財靳　止進行徐建侯·莊之盤·邵陶等艷叩 
[學生總會開理事會紀]  
　　昨日（三十日）午前九時學生總會開理事會列席理事湯宗威喻育之毛一豐盧任華由喻育之主席除修正致北京學生聯合會函並磋商會務外决議以反對英日續盟爲我國在太平洋會議之一提案並隨時反對英日續盟此案俟評議部開會時用理事會名義建議次討論自治僉以問題重大如有具體意見者應於下次開會前繕具提議書遂散會 
[國語講習所演講記]  
　　昨日（七月三十號）下午二時商務印書館國語講習所請吳稚暉君演講注音字母問題略謂現時之注音字母有謂其形式不佳者有謂其本身不善者以兄弟觀之生音字母誠不能太重視之以之爲獨立之文字因文字之元素本不止拚音猶有語系及語根現時俱未經整理非有數十年之研究不能創造新字但注音字母有歷史上之根源其本身亦未嘗不善至其形式不過未曾看慣而已未見其遂不如西洋及日本之字母也現時所急需者爲智識之普及我以爲首先要以注音字母拚各地方之土音㈠免普通人學習京語之煩難㈡使人人與注音字母相熟習以學得拼音之原理云云 
[昨日之氣候報告]  
　　上海觀象台報告七月三十日午後四時以前二十四小時内上海温度最高爲九九度最低爲八○·二度去年同日最高九六·八最低七七·二 
[國内輪船運貨進出口之調查]  
　　進口貨（長江）招商局之江華輪船昨由長江來申裝來麵粉三千五百包黄豆一千九百二十九包洋裝茶二千二百四十二箱桐油八百二十桶蠶荳四百四十四包茶葉九百九十二箱毛茶二百七十二箱小麥二百十六包菉豆一百零六包機花九十九包黄白絲三十七包緞子十一箱黑豆四十五包茶梗五十七箱綢一件此外爲水烟皮蛋藥材木耳瓷器鷄蛋土酒夏布生漆及雜貨（二）太古公司之大通輪船昨亦裝來黄豆三千四百九十六包小麥二千五百零四包桐油二千一百五十桶白米六百零六袋菜子五百四十八包青蔴七百四十六件蛋黄四十二桶瓷器四十八件白蠟十六件漆六桶雜貨二百五十九件（三）太古公司之黄浦輪船昨亦裝來小麥六千七百十二包白米一千四百十一袋桐油一千九百零六桶洋莊桐油三百四十五桶青蔴六百三十三件棗子三百七十五件藥材三百九十四件菉豆二百四十一包蛋黄白一百八十一桶芝蔴一百七十七包花生二百二十五包麵粉一千包茶葉六十二箱土布五十件蓮子六十二件粉絲七十四包蠶豆五十包皮油八十六桶尚有川菜菜乾笋乾砲竹白蠟及雜貨（港粤）招商局之泰順輪船昨由港粤來申裝來赤糖六千零六十一包牛皮一百四十九件白糖四十包此外爲佛手壇香綢緞香蓆點錫及雜貨（汕頭）招商局之同華輪船昨由汕頭裝來之貨有荔枝乾及桂圓乾一千六百二十箱桂圓肉二箱箱板二十六件其餘雜貨甚少 
　　出口貨（港粤）太古公司之杭州輪船昨日由申裝往香港之貨有猪油一千八百八二聽豆油二千二百聽黄豆四百八十三我皮蛋綢三件土布十九件此外爲棗子肥皂烟葉藥材蓮子水菓火腿雜貨又裝往廣東之貨有麵粉五千包黄豆三千四百三十一包棉花四百九十七包豆餅六百八十塊豆油四百桶綢二十件土布二十件洋紗十六件藥材九十五件蔴皮五十件雜貨三百六十八件（福州）招商局之新濟輪船昨日由申裝往福州之貨有麩皮一萬七千六百包豆餅五千塊黄豆二千五百零七包洋布一百八十五件青蔴一百七十件茶葉一千二百五十六箱肥皂五百箱青鉛五十件鐵二百四十三件水菓七十件皮油四十桶雜貨三百八十四件又轉口貨二百九十八件（烟津）招商局之新康輪船昨日由申裝往天津之貨有麵粉一萬九千包小麥六百零三包白糖九百二十六包土酒一千一百三十一壜閩茶二千四百零六箱白米五百袋靛青三百五十桶洋布二百六十四件鐵四百四十二件茶葉一百六十九箱紙頭五百九十八件絲二百二十五包藥材五件雜貨一千二百六十二件又裝往烟臺之貨有白糖三百二十一包洋布二百二十件紙頭一千零二十一件茶葉一百五十二件麵粉一千包桐油一百十一桶馬口鐵九百件茶葉五百五十一箱藥材十五件棉花四十六包水果四十簍雜貨八百五十件 
[美盛公司棉巿報告]  
　　中美新聞社譯美盛公司棉巿報告云一星期以來巿况頗軟弱近期棉每包跌去一兩四遠期跌去五角各地棉產因天氣關係大致俱佳江蘇省長江一帶已有百分之三十開花浙直魯諸省則有百分之五十開花紗巿前數日跌去四兩昨晚又高一兩巿况甚佳利物浦巿中等華棉現貨爲七·九○紐約巿現貨爲一一·九五孟買巿九月份爲三三三盧比上海巿棉爲二七兩通州棉爲二八·二○兩華棉出口總額自去年九月至今日爲三十八萬三千四百二十二擔 
[上海大戲院將卽開演新影片]  
　　虹口北四川路虹江路上海大戲院設備最爲舒適現雖天氣炎熱該院亦甚風凉其所演之片皆爲中西上等社會之士女所歡迎每次開演輒爲滿座現由美國運來一片價值甚高曾在美地各地大戲院開演屢經增修較之該院以前所演諸片尤爲出色該片共有六節名曰『兒女盜情』英文名爲４５ＭinulesFromBroadway開演時需歷一小時半方畢該片情節至饒趣味兹述其内容如下『甲聞其友乙將得其叔之百萬遺產乃先乙而往頗受歡迎不意爲一庖人所覺察竟逐之出適值乙至乃挽之入室爲述與其交誼於衆甲繼遂鍾情於乙之一侍婢意甚繾綣而乙亦有所愛之女遂歡宴該女與其母並邀鄰人與村衆極形愉暢乙自詡爲佳偶而該女亦艷羡乙之鉅產兩心甚相印也甲則衣 
冠楚楚周旋賓主間意亦良得時座七有侍婢之家長丙素與該女之母有染丙遂約該女之母於該夜開乙之保險鐵箱甲頗生疑念而該女之母袒丙甲遂被逐出户侍婢意滋篤殷殷隨之出登汽車表示戀愛甚至喁喁情話問恒有『吾亦如是』（Ｓo2m1）一語焉已而丙與該女之母開箱竊物出甲與侍婢乃擒之乙遂復延甲等入室談笑甚歡迨覩其叔之遺囑乃因不喜乙而遺產於侍婢者則大慼甲置該遺囑於信封與侍婢翌晨先離乙叔之居侍婢與遇於車站甲自念無福以侍婢爲妻而侍婢竟裂毁遺囑雙雙乘車去』此項影片定於下星期四（八月四號）開演觀者幸勿失之交臂也 
[浙江省憲協進會消息]  
　　本埠勞合路浙江省憲協進會昨得舊處屬公民厲治等快郵代電云清政不綱天奪其魄民國建樹十載於兹關於政治國體兩大部分中間幾經改革適成非颿非馬今又南北鼎峙東西虎視中央乏統治之權人民貽無窮之患他不具論先就選舉而言鄉舉里選本古國之古制降至唐宋明清以科舉取士而選舉之制始罷晚清海禁大開歐化東漸庚子變政後國民腦海中始萌推翻異族之思想辛亥一役共和告成全國人民靡不舉手加額而互相頌祝曰今而後可脫專制之覊絆還我天賦民權矣以故第一届省國會選舉尚多出自民意自皇帝僞造民意之風起二届省國會選舉即以金錢魔力互相圖謀而罹破產者層見迭出遂無民意之可言本届愈趨愈下愈演愈奇國會雖形泡影省會仍依法舉辦神聖代表民意之代議士竟作一種販賣品不問選民程度資格是否合法純是僞造選民之多寡及價值之高低爲勝敗查吳興一縣選民之數超出人口四五倍其他各縣亦欵而尤之或三四倍或一二倍不等中間種種弊竇楮墨難書諒人人所共知毋須鄙人贅述也總之下以是求上復以是應成爲一大非法之選舉子與氏所謂上下交征利而國危矣正今日之騐也在中央鞭長莫及不能遥顧浙江人爲浙江人之浙江所謂議員旣由金錢購成其用意純爲個人陞官發財計毫無法律知識更乏裨益地方人民之思想顯不能代表民意地方人民何須有此議員耶國家何必歲縻數十萬民脂民膏之鉅欵而豢養此百數自私自利之冗員不亟設法挽救長此以往而選舉之怪狀鷄犬悉列選民之數猶恐不數正眞民意付諸烟消雲散可危孰甚今者省憲期成會籌備處未匝月登高一呼羣山響應丁此新舊省會過渡時間我浙五十五縣初選日期已逾年月而初選手續猶參差不齊金錢家運動亦不聞如前届之踴躍而省憲審查員選舉之競爭人人鄭重當選者均屬邑中聲望卓著之人物處屬雖僻處山陬此次初選雖爲官廳努力所迫勉强舉行間有初選當選者竟有不具答復不領證書棄若敝屣具見浙人心理靡不期望省憲之速成時乎不再願我全浙父母昆弟共體督軍愛浙之盛意趁此萬衆一心之潮流積極進行成斯美舉不獨我舊處屬一羣之幸全浙同胞亦同享無量幸福也省憲萬歲萬萬歲浙江 
 
 
 

Page 15

 
 
舊處屬公民厲治張之傑王超包復生顧師孔盧子敬姚虞封吳紹太潘濬范振中等一千二百二十七人同電 
[源豐衣莊刦案九誌]  
　　十六舖源豐衣莊被盜搶刦失贓一千餘金報警懸賞嚴緝迄今爲時已久尚無眉目由探警等嚴厲查緝在案本月中旬有邢小三子者願做眼線報告偵探宋鳳鳴指胡家木橋日生昌店主沈鴻章爲行刦源豐衣莊之盜犯並牽涉沈弟沈鴻益等該探即將沈等拘解送廳訊辦於是胡家木橋一帶商界聯合會得悉大動公忿以沈鴻章爲安分商民因此大爲不服函致警察廳請爲訊釋並聲明邢小三子素與沈氏有仇此次挾嫌仇板請爲究誣連日未據答覆前日又據譚永全等多人又投警所司法科臬稟請將沈氏昭雪昨奉司法科發出批示云譚永全等公呈悉查沈鴻章尚未據偵緝隊解案其中有無寃抑應俟將犯解到訊明後再行核辦 
[私鑄僞幣案之訊判]  
　　匯司捕房包探孔慶平·西探勞勃生在愛爾近路一千零十五號門牌浙人管柏生家破獲僞造國幣機關將管及詹端本邱英偉張永才婦人關陸氏管王氏陳王氏等拘獲嗣又續獲安徽人趙生波先後解經公共公廨命押候日領堂期訊究等情已詳本報昨爲星期六日副領事田中氏蒞廨陪同陸襄讞升座第二刑庭將一干男婦提案研訊首由中西包探上堂稟明案情將在閘北華界胡家木橋趙生波家内抄出僞造之小洋與鑄造器具藥水等物及在管家抄出之僞洋四十一元一併呈請察騐次由關陸氏等三婦人相繼供稱因見詹與管爭吵我等解勸至於此項僞洋究係何人之物我等實不知情質之管柏生供開茶葉店爲業趙生波係屬醫生與我治病相識抄出僞洋係趙於本月十七號携來每元作價四角託我代用適詹端本付我鈔票五元託購僞幣次日我將趙所交之洋與詹向索找價詎詹其時似已酒醉與我爭鬧致北初洩露等語據詹端本供稱素與管相識我此次來滬販賣夏布管各我暫借洋四十元因我欲回杭向管索取管立即出洋五十元内揀去十元將四十元與我常經察出盡係僞幣而管則堅稱非僞不肯掉換遂與爭吵管即與婦人多名將我手中之僞洋搶回皮肉已被抓破可以爲證等語而邱張兩人則稱與詹爲友係往探望僞洋之事毫不知情云云趙生波亦否認管之四十元僞幣係伊所給惟承認捕房在其家内抄出之僞小洋係伊串黨私鑄不諱堂上核供以趙僞鑄國幣屬實判押西牢一年管柏生混用僞鑄國幣亦經證實着押西牢六個月分别示儆其餘男婦各人無干開釋抄出僞洋以及器具一併没收 
[寗波旅滬同鄉會今日複選]  
　　寗波旅滬同鄉會於本月二十六日初選揭曉當選者共計一百三十五人曾誌本報兹悉該會定三十一日午後二時起舉行複選業已先期專函通知當選人到會投票并請前會長張方陳三君到場監察聞此次將選會長一人副會長二人事務監六人基金監三人理事二十一人再由理事中推舉理事長一人云 
[美術專師暑期學校講演記]  
　　上海美術專門學校與上海專科師範學校合辦之暑期學校於前日下午請北京國立美術學校教授李毅士君在女子美術學校講演略謂鄙人今日與諸君討論藝術界之重要問題意分三層（一）藝術不應受金錢之驅使應發揮自已之本能以左右社會是爲藝術之眞價值若以所得金錢之價值爲藝術品之代價即是受盲目社會之節制與支配失藝術之眞旨矣（二）藝術教育爲理儕應負之責任諸君多從事學校教育此意必早籌及假能使藝術教育十分發展必能引起社會有趣味有鑑賞之眼光斯不負藝衛教育之眞意（三）對於批評上之意見即美與不美的問題此問題常根據各人之見解主義及好尚而不能一致或有喜清淡者或有喜濃豔者總之以發展個性爲第一之目標云云是日到者除該校學生外有該校教職員多人即於是晚借座一品香聚餐期與君暢叙討論云 
[各學校消息彚紀]  
　　中華職業學校中華職業學校此次招收新生分爲甲乙兩種其入學試騐異常鄭重先由該校組織之入學試騐委員會議定辦法現以應試科目繁多須分二日上下午試騐其甲種學生（鐵工科商科）第一日（八月一日）上午試騐國文（附常識試騐）算學下午檢查體格第二日（八月二日）上午試騐英文曁職業心理測騐下午口試至乙種學生第一日（八月三日）上午試騐國文算學下午檢查體格第二日（八月四日）上午心理測騐下午口試凡投考各生在應試其内均應赴校受試以免自誤 
　　巿西公學中華救國十人團組織巿西公學校舍已賃定法租界南陽橋左近洋房兩幢校務一切已着手進行日校教員已聘定測繪專校殷遂生君及前寰球中國學生會教員王瀛洲君主持夜校則聘定金陵大學華夔龍約翰大學王南亭·及顏耕野陶笑舫朱恒奎等數君擔任教授聞日校定額二百名夜校定額一百六十名學費僅收三元五元如得會員介紹並可减納一元以期普及平民教育云 
　　毓賢小學愛文義路毓賢高等小學校前假寰球中國學生會舉行成績展覧會極得美滿之批評今日該校又假中華救國十人團聯合會開成績展覧會三天任人參觀凡注意小學教育者曷往一觀焉 
　　滬海公學北西藏路（新垃圾橋浜北）中公益里三衖滬海公學昨日下午開教職員茶話會討論下學期進行方針由教務主任梅頌先提議辦法（一）學科方面之改革歸鄙人擔任（二）女子部應另聘女教員主任（三）國民科三四年級及高小科各級加添英文鐘點（四）義務生學額再行增加二十名衆無異議聞該校秋季始業定於夏曆七月十二日云 
　　坤範女學梅白格路坤範女子中學邇來新生投考者頗多是以暑期内開教職員會議决於下學期擴充學額增設課堂添聘教員業經佈置就緒昨日上午開臨時職員會由梅頌先君等討論秋季進行方針大旨改訂課程修警校務細則亦已議决並聞該校於下學期起組織女子英文專門夜校云 
[省立第二師範消息]  
　　省立第二師範學校暑期講習會於昨日期滿上午七時各聽講員仍集講堂有廖茂如王藴山二君先後演講心理測騐與國語會話十二時退席宣布閉會今日起舉行招收下届新生報名塡履歷檢查體格口試明日出題扃試聞此届招生本科二部預科一部合收學生八九十人凡具高小程度畢業及與有相等之資格即佩帶本人四寸像片並畢業證書前往報名聽候考試云 
[英美煙公司工人罷工九誌]  
　　浦東陸家嘴英美烟公司老廠因機車間工人反對管工西人同盟罷工新廠男女工人從而附和致全部停工迭誌本報兹悉各工人連日紛紛集議除反對管工西人一節已逹目的外尚須要求增加工資故雖經該廠買辦等垑方勸導一時不能解决迄已旬日期間平日得資較多之工人尚可維持而得資較少者莫不借貸典質以維生活情形極爲狼狽 
　　又一函云工人方面於本禮拜三日絢同全體在吳家廳廟開全體大會通過宣言（宣言中要求條件已紀前報）並舉出代表十餘人組織代表會議辦理一切事件及交涉定下禮拜一日再開全體大會該代表又寄廠函照錄於後逕啓者我們新舊兩廠全體工人對於此次罷工十分希望早日解决但廠裡對於我們的要求條件不表示意見我們雖餓死也是不願上工的如果廠主願意早解此事以免除雙方的絶大損失就請照我們的宣言的辦法首先給我們一個確實保證的信（信上須簽名蓋章）將我們要求的第四及第五六七八五條條件作無條件的承認我們並且要保證以後再不許拿人去喫官司然後我雙方（廠主與我們工人）再派出全權代表來商議第一二三三條的條件以便早日解决特上敬請暑安浦東英美烟草公司新舊兩廠全體工人代表謹啓 
[上海信託公司籌備消息]  
　　上海信託公司自收足第一期股本二百五十萬元後已呈報農商部註册給照對於種種規畫積極進行現擇定北京路十七號房屋爲公司營業地點一俟修葺工竣即行遷往開業其信託部經理已聘定王清夫君銀行部經理爲鄔志和君保險部經理則爲趙晉卿君云 
[人力車公會董事會紀]  
　　昨日白克路華洋人力車公會開董事會議首由徐董永興提議各事略謂現在天時酷熱車夫在路營業備　勞苦難免不發生痧症諸君道德爲懷應如何設法補救除本本已設茶缸於各馬路俾車夫解渴外復經議定於公會公欵項下支付一百元實行購備痧藥分請各會員（即車主）散給各車夫携帶以備不虞各董均贊成通過又謂上次大會時徐董擬門前添設茶缸一節此事稍有誤會實係添設於馬路十字路口之茶缸查此項茶缸本歸公會設置再次上届大會時通過議定下月七號照會送會一節誤錄十號送會上述諸端均各通過議畢散會 
[四誌渭源茶館之凶劇]  
　　南巿竹行碼頭渭源樓茶肆主王福生被革警等因訛詐不遂各糾武夫多人在萬裕碼頭老虎灶恃衆械鬭雙方各有受傷一案迭經該管一區一分駐所牛署員派警查拘兇證無着迨由吳巡官查得北帮中有革警天津人張慶祥當日惡鬭時負傷頗重其頭面等處均有刀斧砍傷痕跡已投上海醫院醫治當即赴醫院察看張之傷勢並詰其是日起衅原因及指出同類人姓名後即回所帶同得力長警在境内查獲爲首肇事之革警朱慶棠霍蔭庭及湖北人吳毛毛證人浦東人王全玉並起獲械鬭之扁擔七條鐵斧兩把鐵鍊棍一根即行帶所察得朱傷頭部亦有刀痕牛署員詰得朱慶棠供稱二十六號晚間八點鐘時因在竹行碼頭新泰酒店内沽飲適被住居酒店樓上之對面渭源樓茶肆主王福生眷屬在樓上洗澡有水漏滴在酒菜中並濺及衣服當即理論雖由王出爲道歡但因事屬不祥所以要求賠費即有同伴馬老三勸王酌賠洋數元不料被王之同伴楊金生出爲阻之約定次日在萬裕碼頭東興園老虎灶上啜茶因之互相械圖以致受傷數人等語惟王已避居北巿一時無從查拘旣而牛署員派撥寗巡長及警察李振魁會同警廳偵探李鴻强在租界方面將五拘獲解回該所牛署員詳加預審然後將一干人證申解警廳司法科訊究起獲之兇器扁擔斧頭等一併附案惟張慶祥因傷重未便隨解現仍留院醫治尚有在逃之各人證候再分别查拘務獲解究云 
[北海路工商聯合會遷移]  
　　北海路工商聯合會事務所原址在西藏路現因房屋不敷辦公昨日賃定汕頭路西首洋房與中國工會合組事務所定於明日（八月一日遷移 
[青年會今晚之演講]  
　　四川路青年會今晚（三十一）八時請青年婦女節制會王立明女士主講「酗酒與身心」酒能喪行君子深式大禹有後世必有以酒亡其國者之歎王女士返自美邦對於此題夙昔研究届時蒞講當有一番警惕之言論以喚醒世人之酖於沈湎者各界士女均可入座云 
[均益决志會今日開會]  
　　文監師路西首均益决志會於前星期議定今日星期下午二時假座南京路商界聯合會舉行全體會員大會聯絡新舊會員感情並討論進行方針云 
[教育行政人員由寧回滬]  
　　上海縣勸學所所長李頌唐·縣視學朱伯華·縣署教育科科長錢紳齋·因此次省教育行政人員開第五届聯合會議於上星期六偕同赴寗與會兹已公畢於昨晨返滬 
[滬南小火警]  
　　半淞園附近某姓家昨日傍晚七點半鐘忽然火起當由各區救火會急將救火器具分别馳往設法救熄即行折回 
[南滙虐媳致斃案之覆騐]  
　　浦東犬圍鎭附近萬祥地方鄉民杜某等投南匯縣公署控其親家於蘭生虐媳致斃移屍河中不服丁科長之相騐請求李知事親自蒞騐昨經李知事親自下鄉隨行有衛隊十餘名旣抵屍塲復由大團泥城兩警區各派長警六名荷槍實彈到塲彈壓當飭檢騐吏如法相騐仍報無傷李知事離座親視見死者腰下有刀傷大爲震怒當將該吏大加申斥騐畢飭屬收殮一面命將於蘭生及其子於野阿妹曁杜姓諸大一併帶署聽候研審澈究 
[汽車傷人三則]  
　　虹口東西華德路前晚十時許有四千二百零七號汽車駛過撞倒廣東人十六歲男孩仇阿狗碾傷胸腹當由虹口捕房三百四十九號華捕到來押令汽車載送受傷人往同仁醫院醫治旋即帶該汽車夫入捕房請示昨經捕頭派探往醫院調查傷狀據稱恐有性命之慮云又昨日下午一時許有三千四百七十五號汽車駛經虹口中虹橋塊撞倒江北人七歲男孩姚小逹子碾傷腿足經巡捕將汽車號碼抄錄另雇車送傷孩往同仁醫院醫治又昨晚八時許寗波人沈根榮在愛多亞路鄭家木橋塊行走遇有四十六號汽車駛來退讓不及致遭撞倒身受重傷當經大自鳴鐘捕房四十九號華捕前來抄錄汽車號碼雇車送受傷人往仁濟醫院醫治一面歸報捕頭候示 
[火車碾斷小工腿骨]  
　　昨日（三十日）滬杭路新龍華車站在倒車之時有一小工被該車頭碾斷一腿當由站長派警將受傷人送至醫院内求治 
[平湖航船途中遇盜]  
　　平湖航船姜根生於舊曆本月二十三日在滬承裝方錦記號客之洋布十六件本巿十五捆及糖北雜貨等開往平湖交卸二十四日駛至閔行迤南五六里之地方時在黄昏忽來盜船艘盜匪十二三人先開槍兩響示威旋即上前將姜船攔住一擁上船至船尾艙内搜抄刦得現洋八十餘元尚不滿意繼將姜妻手上所戴金戒兩只金圈一付金壓髮一支其時船夥五六人見盜搶姜妻之金飾與其抗拒有船夥沈春春汪阿發兩人被匪用鐵棍擊傷頭部及背部等處受傷甚重該匪後從閔行小港而逸姜見船夥傷勢甚重昨日將船開駛回滬即送至紅十字會醫院救治一面報告方錦記號客一面報請水陸官廳請緝 
[警廳整頓清道之訓令]  
　　淞滬警察廳長徐國樑昨日訓令所屬各區署所警正佐文云照得垃圾瓜皮以及一切穢物不准任意傾棄以重衛生歴經布告曉諭並責令各區實力奉行在案現值天氣炎熱爲疫　發生之時關於清道事宜尤應力加整頓乃查各街巷清潔者固多而垃圾堆積污穢不治者亦時有所覩推原其故固由人民不知注重衛生任意傾倒而各該警區不能切實整頓亦咎有難辭本廳長爲維護公共衛生起見不得不重申禁令除布告並分行外爲此訓令該署所遵照自後關於清道事宜務仰督飭清道員役認眞辦理不得稍涉疏懈其有人民玩視禁令並仰查照前訂處罰規則分别輕重辦理各清道員並應常川住區以重公務倘有擅離職守者應即從嚴處分附發布告仰即飭發張貼俾衆遵守切切此令 
[調治士兵疾病]  
　　松滬何護軍使近以所部士兵頗有患痢者昨已通令各營諭飭軍醫迅速調治一面查禁士兵不得深夜露宿以資預防 
[鈞和艦巡游浦江]  
　　鈞和游巡艦奉令駛出吳淞口外游弋巡邏一週當即開駛回淞惟以黄浦江流域現在亦須嚴防昨由該艦長董仲發駕駛來滬以備開赴浦江流域嚴加梭巡云 
[華盛商輪入塢修理]  
　　航行長沙等埠之華盛商輪因須修理業已駛滬由鴻昌船塢承修並限七月初旬竣工云 
[指控藏匿學徒]  
　　滬城靜修路三在里附近柯順興銅作主前日命學徒李在興持洋二十元往購銅料不料李一去不返柯情急報警請緝嗣據李之堂兄李巧發親戚徐慶玉等反向柯處要人並百般恐嚇前日柯設法將該徒尋回據李在興聲明所有洋二十元被巧發等取去並將我藏匿等語柯得悉即將巧發及徐扭控二區二分所轉送地檢廳訊究 
[口角後在院斃命之請騐]  
　　孫順奎川沙人今年三十歲向在姚家天主堂附近香烟廠爲小工日前與陳才炳陳祥生等口角衝突當時經人勸散但孫因此染成神經病由警發送新普育堂醫治無效延至昨午斃命即經孫之堂弟孫善生投地檢廳稟稱我兄死於非命要求派員相騐並嚴緝逸去之陳才炳陳祥生到案究懲 
[李祖林與徐鳳英離婚]  
　　李祖林前於民國八年二月間在法公堂控髮妻徐鳳英私行潛逃經公堂將徐鳳英提案奉訊之下判著交李領回因氏不肯隨夫回家判令發堂留養俟徐鳳英改過自新後准交原告領回在案徐鳳英迄今在堂已有兩載日前原告遞稟法公堂内稱今徐鳳英託人前來與商人商妥離婚雙方允洽請爲核示經中西官核准於昨日傳訊先由原告投訴前情詰之徐鳳英供婦人情願離婚中西讞員當着原被在離婚據上簽字遂判旣據雙方自願離婚應即照准將案註銷離據附卷 
[烟葉抵欵案之審訊]  
　　孫吉齋前延巴和律師代表投法公堂控同新豐主王漢章將烟葉若干擔之提單抵押與原告處旋由王將烟葉售去抵欵延不歸還求追等情被告由農復律師代辯稱被告並非同新豐主提單亦非被告所抵判聽候函致重慶商會俟復到後再核在案昨因法公堂接到該商會復文故又傳訊先由原告律師聲稱今察閱重慶復文内雖未指明王漢章是同新豐主然亦註明王與同新豐有股東關係應負完全責任農復律師稱察得來信證明王並非同新豐主該號主實係劉姓顯見事有可疑應請將案註銷中西官判聽候下堂諭飭遵 
[協昌新洋貨號債案之堂諭]  
　　紹興人兪騰夫等股開之協昌新洋貨號因拖欠元甡聚康瑞昶等錢莊之欵並不向洋商照出所定之貨經債權人對於該號經理解梅生提起控告解不願代人受累故延律師控兪等於公共公廨訊諭派員理賬在案昨晨續審被告代表朱斯芾等律師仍否認被告係該號股東旋由李襄獻商之英包副領事宣判云兪沈孫三人對於協昌均屬股東有理賬員調查報告足資考證乃到案口供一味推諉抵賴毫無理由應令三人對於該號債務共同擔負責任此判時元甡等三莊代表律師在堂聞諭起稱該三莊訴該號股東經理解梅生等一案今股東問題旣已解决債務有人負責應請將該莊控案即行判决堂上遂又宣判曰此案交王理賬員查照本日判决解梅生控訴堂諭將協昌債務數目着兪沈孫三被告按照公攤並着原告將賬簿送主交理賬員查核 
[郵差請求緩刑之不准]  
　　本埠郵政總局三百四十四號信差徐嘉次因私拆保險信盗取匯票僞造圖章冒騙洋三十元被郵政副司查悉報捕將徐拘解公共公廨於上月十一號經中西官訊實判押西牢一年在案兹因徐之家屬以全家靠徐過活禁錮西牢無人供養特延代表律師於昨晨投第一刑庭譯訴前情要求格外成全准予緩刑或減少刑期云云而捕房代表律師出庭反對以被告在郵局充當信差計共四年起初每月祇有十一元現增至十八元私刻圖章冐領匯票案情重大且郵局信差計有四百人之多若不嚴懲不足以儆其餘被告律師請求一層未便准行等語經張襄讞核供商之義副領事費君以被告律師請求不准判照朱斷執行 
[花會賭徒各押兩月]  
　　楊徐山王興兩人在楊　浦路二千六百七十六號屋内私設花會機關誘賭騙錢經該管捕房中西包探查悉往將楊等連同證據拿獲昨解公共公廨訊實判各押西牢兩月花會字據銷燬 
[法捕房嚴禁賣烟]  
　　法捕房以界内私售燈吸洋烟久干厲禁有犯必懲查得尚有陽奉陰違私行售賣故飭各探傳諭一律禁止如違提究 
[查出烟膏烟具]  
　　住居歐加路六號門牌之陳得勝昨携鴉片烟膏十二盒途經住所附近被四百六十二號華捕查見拘入捕房經捕頭查得陳前曾開設燕子窠罰過洋一百元恐有前項情事特派探尤雲卿前往陳之住所抄同烟槍一枝烟燈一只帶回捕房押候解究 
[竊小車押候弔贓]  
　　施桂芳昨在梧州路九百九十號門口竊取趙光福小車一部被控該管捕房昨由包探尤雲卿將施拘獲帶入捕房押候弔贓解究 
[竊汽油禁押三月]  
　　靜安寺路飛星汽車公司夥徐和卿指控汽車夫王海昌竊取汽油二十九伽倫等情由捕將王拘解公共公廨奉飭押候訊究在案昨晨由廨復訊即據徐和卿上堂稟明被告竊取之汽油計值洋二十九元等語訊之王海昌供不承認中西官核供判王押西牢三月示儆 
[陳阿生供認串竊]  
　　楊樹浦齊齊哈路四號門牌日商印刷所主任日本人指控雇夥陳阿生高阿金察秋生沈仁才串黨行竊鈔票銀元六百九十九元一角等情業由捕房將陳等獲解公共公廨命押候查侒在案兹由捕房查明此欵係與在逃木匠所竊與高等三人無干昨將陳等解廨稟明調查情形陳亦當堂供認係與木匠串竊不諱問官諭將高蔡沈三人開釋陳帶回捕房於下禮拜六訊辦 
[指控私刑弔打之反訴]  
　　人力車夫嚴金山日前在四區二分所控長安路來安公司經放車租之李以標因欠車租小洋一角五分被李及司賬王幼春私刑弔打受傷甚重一案經倪署員判李解司法科收押嚴送普善醫院療治在案昨李具呈司法科稱嚴李米受傷其弟嚴四希圖向民人索詐醫藥費洋數十元民心不甘服已在地檢廳提起反訴请請求將案移送法庭究辦以懲誣朦云 
[混用僞幣之懲儆]  
　　五區警署日前解混用鉛角之婦人洪楊氏至司法科請辦曾誌前報兹悉此案已奉段科員訊實該氏處罰金洋二元又五區三分所解混用銅洋之顧生生一名到科亦奉段科員訊明判顧處拘役十天分别示儆 
[誌謝]  
　　昨承中華圖書館惠贈第一百二十期「禮拜六」兩册又中華書局惠贈第一百十八期「英文週報」一册誌此併謝 
尚有來函專件與公布欄轉入後頁 
雜評二 
[財部覆商會電（訥）]  
　　暑天熱極乃有熱昏人民窮極乃有窮昏熱昏與窮昏乃發狂囈 
　　民國以來之公債展期者展期折扣者折扣今次公債之結果姑勿論即以前國民之忍痛犧牲整理舊債試問所爲何事而財政部則曰民國以來發行公債始終未失信用豈非囈語 
　　民或以來之公債又無一不濫充政費貶價求售充斥巿塲人民已大受其累今之公債縱不至加外間所傳已索領一空然亦安能免曩日之弊而財政部則曰所募公債並未增加人民負擔豈非囈語 
　　雖然天如是熱財政又如是窮則財部人員安得不發此熱極窮極之囈語 
 
 
 

Page 16

 
 
來函 
[孫鐵舟來函]  
　　逕啓者昨閱貴報航業消息囊紀欄内載有「招商局之江華號買辦孫鐵舟近已自行提出辭職俟此次該輪出漢返滬入廠修理之時即行交卸其遺缺已經該局調快利號之買辦朱璧臣充任」云云按鄙人並未向招商局提出辭職應請將此信登入來函欄内以昭翔實專頌箸安招商局江華輪船坐艙孫鐵舟啓七月三十號 
專件 
[北京國立專門以上八校辭職員全體復職宣言]  
　　同人等前以八校教育經費無着起而與政府爲嚴重之談判嗣以不得要領而一再辭職邦人君子雖曾函電紛馳以爲援應而終無效果京内小學以上諸同學深慮首都教育從此淪亡相率呼號請願於政府又復屢遭困阻而無由申同人等覩此情形義不能忍遂於六月三日與八校校長及京内小學以上諸同學同赴新華門爲最後之請願竟致横遭毆擊演成流血之慘劇此誠國家之不幸而教育史上之傷心紀念也六三之後全國人士同聲憤慨奮起而爲同人等之後援而教育界二三耆宿亦出而盡力疏解於其間政府至此遂不能不有自懺之表示關於教育經費之保障則除按四月三十日閣議辦法及六月七日財交教三部訂明辦法辦理外更由政府籌出價值二百萬元之證劵存儲銀行爲京師學欵之準備金存據交教育部收執而以由民國十一年八月份起每月由鹽餘項下撥出十萬元作抵關於六三事件之處理政府亦於七月二十四日派員慰問教育界致其歉忱此雖不能認爲滿意之舉但同人等以停職以來莘莘學子之光陰所損失者旣已甚鉅而暑假内各校舉行升學試騐爲期亦復甚迫若再遷延不决將由此而益重青年學子之損失更無以副社會渴望教育恢復原狀之期待故遂委曲求全於七月二十八日宣告復職至於停職期間各校同學所蒙之損失其責任固非同人等所當負惟情誼攸關同人等亦當謀種種方法藉資補救以慰諸同學求學若渴之殷望同人等此次爲保障教育經費之運動而遭武力之壓迫致勞全國各團體多方應援以作同人等後盾同人等謹致其感謝之誠並望國人以後對於政府時時加以監督俾國家教育不致再有動摇教育前途之幸抑亦國家之幸也 
公布欄 
[江蘇高等審判廳]  
　　民庭判决李果修與凌孝德爲　產涉訟聲請再審一案（决定主文）本　聲　駁回聲請費用由聲請人負擔謝金垣與丁福隆爲債務涉訟聲請再審一案（决定主文）本件聲請再審狀應子撤銷本審訟費歸聲請再審人負擔以上七月三十日 
[江蘇高等檢察廳]  
　　批示江桂芬狀悉仰候提卷核辦此批吕連順等狀悉本案　係如何情形仰候併案查明再行核奪此批諸時狀悉查該民對於本案並無聲請拒却之權如果不服青浦縣所爲免訴之批示自具狀聲請再議抑即知照此批張錦兒狀悉准予上告此批李青山狀悉查此案係該民放驚圖騙已由縣於四年問即已斷結并令引查批示在案事越數載何以仍復來廳混瀆不維特斥此批王立齊聲請調卷併核迅賜决定一面發還原卷以免遷延等情呈遞一狀業經本廳查閱函送同級審判廳核辦仰即知照此示 
以上七月三十日 
[上海地方審判廳]  
　　判决主文（民一庭）一件决定徐賡祥與郝裕山欠租涉訟一案主文本件訴狀准予註銷一件判决計湄方與林錦笙租房糾葛涉訟回復一案主文本件窒礙駁回聲明窒礙後之訟費歸被告負擔一件判决李魏氏與方阿裕因會欵糾葛一案主文方阿裕應償還李魏氏會欵大洋一百七十元小洋二百四十八角正訴訟費用歸方阿裕負擔（民二庭）一件判决曹佐臣等訴孫訪梅等因契約糾葛一案主文孫訪梅應償還曹佐臣等洋四千六百元曹佐臣等對於孫潤林之請求及孫芝珊主參加之訴均駁回曹佐臣等其餘之訴訟應准註銷本訴訟費歸孫訪梅負擔主參加訟費歸孫芝珊負擔一件判决金朱氏與劉毅夫爲債欵糾葛控訴一案主文本件控訴駁回本審訟費歸控訴人負擔一件判决吳林海與瞿阿五因債務糾葛一案主文被告人應償還原告人本洋五十元及其自本年陰曆二月二十日起至執行終了日爲止按月二分計算之利息訟費歸被告人負擔一件判决陳康泉等與周濟萱因賠償損失控訴一案主文本件控訴駁回本審訟費歸控訴人等負擔 
　　批示一件徐沛霖　領賬簿由准領此批一件吳士　狀請銷案由狀悉准如所請辦理此批一件李美卿狀保姚福卿由准保此批一件徐義隆狀請執行由狀悉業已飭吏執行矣此批一件姚公鶴交查封由准交此批一件徐春生狀領欵洋由准領此批一件李占元狀領簿摺由准領此批一件陳王氏狀請發還卷宗由狀悉本案第一審卷宗准即發還此批以上七月二十九日 
　　公示送逹（全文在本廳揭示塲公布）第一○○號（民二庭）一件胡受之與張根生因詐財私訴一案（决定主文）本件訴訟視爲撤回應即註銷右仰原告人胡受之知照 
　　判决主文（民一庭）一件判决光華與易瑞泉會欵控訴一案主文原判關於駁回控訴人會欵三十元及訟費部分澈銷被控訴人應償還控訴人洋三十元本案訟費控訴人負擔四分之一被控訴人負擔四分之三一件决定楊春緣　澀舉訴訟請證明前判决並决定回復原狀一案主文本件聲請駁回聲請費用歸聲請人負擔一件决定睦梅生與陸福康田畝糾葛聲明窒礙一案主文本件窒礙之聲明照准一件决定陳志嘉與衛桂生等衣飾糾葛一案主文本件訴狀准予註銷訴訟費用歸原告負擔一件决定鄧興發與鄧　泉圜　涉訟更　一案主文本件關於團地部分之控訴應予撤銷本案一半訟費歸控訴人負擔一件判决柏茂良等與柏茂華因田土糾葛控訴一案主文本件控訴駁回本審訟費歸控訴人等負擔（民二庭）一件判决朱雲齋訴朱和尚即朱雲南因回贖房地糾葛一案主文朱和尚受抵坐蔣上邑二十七保八圖賢字圩内廂房一問及隨房基地准朱雲齋備齊原價洋二百五十元及自抵借日起至清償日止按月一分五釐之利息贖回管業朱雲齋其餘之請求駁回訟費朱雲齋負擔四分之三朱和尚負擔四分之一一件判决葛叔莊爽季餘慶因違約涉訟一零主文被告人應償還原告人房價洋二千元又賠償洋二千元訟費歸被告人負擔一件决定林祥生聲明窒碍一案主文本件窒碍之聲明照准一件判决范雲亭與范土樓因蕩因控訴一案主文原判變更坐落奉邑四團港西新漲蕩地丈見一百十七畝内六分之一歸范雲亭管業范雲亭在第一審其餘之請求及其他之控訴均駁回本案訟費范雲亭負擔三分之二范士樓負擔三分之一 
　　批示一件陸伯鴻狀請執行由狀悉候傳蘇秉均到案訊奪此批一件高嘉林狀領管業識書由准領此批一仲康萬雄狀領借據由准領此批一件劉叔良狀請傳被告由狀悉查該民原有保證債務早經本廳判决廳負代缴責任案久確定自應依照執行該民並無諉卸之餘地來罰妾稱將民作保之人長此押追是何理由云云殊有誤會着仍遵前諭理楚毋得嘵凟自誤此批一件蘇湘塋狀請給領由狀悉着即來案候諭此批一件陳春良等狀領證據由准領此批一件史錦華狀領欵洋由准領此批一件姚慶全狀領欵洋由准領此批一件孫丁氏狀領欵洋由准領此批一件蔡海銓狀請發給管業證書由狀悉着即來案候諭此批一件曹佐臣等狀交扣押費由准交此批一件恒大莊等狀請函廨拘提由狀悉著即來案候諭此批一件周守梅狀交欵洋由准交此批一件李壽根狀請暫緩執行由　悉准予暫緩執行此批一件趙家官狀領動產由准領此批一件潘茂松狀請執行由狀悉候派吏照判執行此批一件蒲桂生狀請執行由狀悉着即來案候諭此批一件李美卿狀保張順卿由准保此批一件陳介梅狀領不動產由准領此批一件趙福堂狀請更保由狀悉准交妥保出外理楚此批一件余啓龍狀請銷案由狀悉准予銷案此批一件蔡海源狀請銷案由狀悉准予銷案此批一件潘友材狀保金盈生由准保此批一件張銀華狀請傳案由狀悉仰候傳同原告人來案訊辦此批一件康萬雄狀交欵洋由准交此批一件黄支輝狀領欵洋由准領此批一件孔子春狀請執行由狀悉准予飭吏執行此批一件江承俊狀請執行由狀悉准予飭吏執行此批一件姚占先狀謂執行由狀悉候傳被告來案訊辦此批一件唐東生狀請執行由狀悉所請不在本審判决範圍以内應毋庸議此批一件顧金標狀請嚴追由狀悉着即來廳聽候訊奪此批一件蔡新春狀領證據由准領此批以上七月三十日 
 
 
 

Page 17

 
 
   
 
 

Page 18

 
 
自由譚　小說特刊　　（二十九號） 
論文 
[小說作法大要（五）] [  張舍我]  
　　若吾人以前所言者爲正確則吾說之使小說作者儘力於材料之選擇剪裁與濃厚小說之單純的情感爲適中鵠目而使小說之單純的情感濃郁嚴烈尤爲小說作法之最要問題今吾人試問一何爲小說之熱度llltensily乎九爲短篇小說作者莫不欲使其小說產生之情感增加熱度情感之須單純亦吾人所已知然吾人若云此小說之悲慘的情感極爲「濃烈」則吾敢云審之者少矣然此寥寥兩字實即小說構造學奇秘之鎖鍵蓋熱度（即濃烈）爲短篇小說之靈魂所以驅别短篇小說之異於長篇及他種散文叙述文者也 
　　「熱度」之定義爲『一霎時間辨識之某種性質之總數』此言初觀之似晦澀而不明瞭然吾人若稍稍觀察之不難立時得之譬如聞一鋼琴之鍵子初輕彈繼重敲聞者必謂第二音濃於第一音若問何所見而云然則又必謂第二音之音色較第一音之音色大而多故異又如觀有同等紅色影之兩燈一燈以他燈之光而增厚其色彩吾人見此燈之光其紅色爲較多耶則紅色之區域必未增大乃同一之區域内有更多之紅色耳吾人於此自不必詢問其顏色之如何增厚减薄而當任物理家解釋之唯即此一點已足知其他可以認識之性質亦能集合增厚而此『增厚』即小說家中所謂『熱度』也 
　　就短篇小說美術上之效應言之其一種性質之存在於吾人之前時間之修短與特殊感覺之留連於吾人直覺神經而改變吾人之情感或思想者相同蓋使吾人受印象者爲此特殊之感覺而非其性質全部分之存在也故吾人說及一種難聞之臭味或一種悲痛之思想時雖此臭味與此思想過去已遠而猶如在鼻觀與腦筋中自爲實情吾人殆亦莫不有此經騐事物者以其自已之效應而留傳者也 
　　是以吾人生活時之一分鐘一秒鐘其以前久久經騐之事物莫不使吾人之情緒愈益濃厚而此等事物爲何種事物共有幾許則無一人能知之而就其心理的實現觀之則足證其爲數之繁夥法蘭西大哲學家柏格森Ｂergsono深信人若經歷一事雖細至毫末亦必終身與之同在而不離此種哲理實發明美術最有能力的美點之原由此原由者在衆多同様而有單獨意念之事物中同來者也 
傳記 
[彭耐德ＡrnoldBennett] [  兪牖雲]  
　　彭耐德在英國現代現存諸大小說家中似不殆吉百齡（小傳見上）哈弟（小傳見上）聲譽之隆然氏之著述亦不下五十多種特瑜瑕互見未能一律同工然藝術與天才氏亦不弱故能以長掩其短得爲世所稱焉氏於一千八百六十七年五月二十七日生於五鎭ＴheFiveTowns中亨利鎭東北之歇爾敦縣ＴheDlstrlctorShelton五鎭位司脫福特Ｓtafford州之北部乃世界著名陶器場之中心附近之鐵廠煤礦廠亦頗發逹是以烟突林立空氣爲煤烟所籠罩雖地爲鄉村乃甚惡濁然距此約幾里外三五人家相聚成村白髮黄童都怡然自樂氏嘗是號之爲仙鄉蓋亦氏之兒時遊釣之鄉也此地有茂樹清水小山峻嶺風景極有致村人悉具古風其環境之印氏之腦也旣深且刻由是加以理會遂一一從腦中反射而出著之於書便成佳構蓋佳構無弗從觀察而來觀察愈精則著述愈入妙處非偶然也世之論者輙偏於天才天才固爲文學家所禀賦之特質然全恃天才而捨觀察其能走筆而無率爾操觚之弊者吾恐十無一二以文章作品不從觀察得來則天才雖高不過能作幾句聰明話鮮能咄咄逼眞引人入勝也氏亦嘗操此論故其作品半屬浪漫半屬寫實而其優劣之判即在觀察力之精與不精也氏不曾入大學僅曾受倫敦大學之入學試騐而已初卒業安都Ｅndowed中學即入其父事務所習法律一千八百八十九年赴倫敦受某律師之雇用爲收公費票之事務員且具有特異之材能即能用速記術於一分鐘中寫一百三十字氏遂倚此得二百磅之進欵有時於進欵前爲新聞記者亦能多所進益後漸於文學事業增進趣味初乃多多撰稿投各著名之雜誌無弗獲錄於是婦女雜誌之編輯大學雜誌之常期投稿員之頭銜均加諸氏之身矣氏於三十一歲時乃出其傑作北來之人ＡmanfromtheNorlh公諸世大博世人之歡迎與奬許已而於一千九百零七年其最佳之作老妻之故事ＴheOldwivesTale尚未出版英美人士已認爲名著書述美女與醜婦事文筆與結構都俱無隙可與人以攻擊在氏之初意欲作此與莫汨三Ｍanpassant之女之一生ＵneVie比美故能奏此功効在老妻之故事未起草前亦曾爲幾種短篇殊平平無驚人不過隨意舒寫爲投稿之資料而已老妻之故事即於翌年秋七月出版由是名著甚多膾災美人士之口焉近著美婦ＰrettyLady乃述歐戰開暮二兩年間事頗有筆致批評家多有嫌其弱者然氏之著述專喜在旋回結構作細膩之筆故犯實爲繊巧之病氏嘗批評美國文豪亨利健姆司曰氏之著作徒肆馳馬不覊之氣魄而少薰人欲醉之神韻故世之批評家轉反其語而譏氏亦的論也括而言之氏之著述嘗爲金錢與名譽心所驅使嘗以商業性質捨小說而撰劇本角色每不能特色蓋草率之病也故讀氏之書者多爲氏惜 
文苑 
[詩的小說] [  寂寞徐生]  
　　夫小說在文學上言之則白話體文言體外又有所謂韻文體者彈詞傳奇之類皆是也唐宋之倚声元代之南北曲莎士比亞ＷilliamShakespeare之戲曲罔不爲叶韻底文藝表情高尚藝術優美其感動人之情緒較之散文作品有過無不及矣即坊間所出之燕山外史亦俳青儷白之韻小說也脈絡貫通天衣無縫堪稱能手然造意平庸不甚足取故謂爲游戲文章則可以言小說則夐乎遠矣絜廬所見詩的小說及詞的小說頗夥惜雲烟過眼遺忘泰半唯記嚴氏婦殺奴事一詩　　碕崛遠在兩當軒以上惜作者姓氏久已忘之矣 
　　琉璃廠邊殘月白沙土圍中血流赤兩兇手刃色不動是何女子智且勈婦嚴氏吳縣人兵部司務清泰女幼隨父宦居都門夫張鈺同鄉土客京師業商賈宥張八者鈺肆傭鈺家梁嫗潛與通婦覺議遣嫗以鈺外出姑含容嫗心忐忑事恐洩計塞婦口敗婦節辛丑閏月十九夜鈺往三河未回轍婦獨與兒眠左房嫗納所驩紿婦出婦見八心驚猜厲色叱問爾何爲八已被酒睨且咍奴來與主相歡諧直前擁婦婦力拒詈聲哭聲徹鄰宇嫗摇手言奈何許八捉廚刀指婦語若不予從若安逃若兒請先餐吾刀撩衣作勢園如虎嫗前奪刀以身阻謂八勿用彊謂媍勿聲張聲張醜難濯不若相從且謀樂婦默久之應曰諾八欲入婦房婦曰兒在牀嫗攔婦入右房坐八眼耽耽出饞火嫗去外廂八身裸促婦登床婦不可汝但先寢無吾催吾視兒去當即來殘燈欲熸兒未寤緊束衣襦縛窮袴膾刀佩刀身挾藏願以妾命酬寒鋩從容秉燭還右房手酌秣酒勸八嘗八就婦手累盡觴頽然昏睡鼾大作婦出膾刀項邊斫夢中疾呼格刀落鯽魚躍身陂池躍燈光一閃屍壓衾佩刀徙插狂奴心驅叩闥喚張八何太嬉而呌聒婦徐懷刀開户延嫗入含笑牀幃搴赫然死人赤體眠嫗出不意魂飛天乘嫗魄褫刃之斃艾貑婁猪死猶侣鈺聞遽歸心膽寒婦曰無憂妾詣官詣官自首呈血刃殺所當殺律勿問楊君請作紀事詩我詩徵實憑讞辭嗚呼今夏海疆寇氛逼棄城撤防走何亟纎纎之手能殺賊嗟爾鬚眉愧巾幗 
雜話 
[小說詩話] [  失名]  
　　小說有詩妙在不露牽揷爲上如廣陵潮雲嶙見伍晋芳晤談時無意中誦出懷紅珠之詩令人拍案呌絶 
　　花月痕叙詩最多綜計五十二回叙詩二百○六首各體咸備不可謂不夥矣 
　　小說叙詩最忌刻板如「某人忽然信口吟一絶道：：：」似此叙去縱有佳作亦所不取 
　　舊說部每以詩作起作結如水滸以詩起以詩結列國亦然紅樓則以詩結三國亦結以詩聖嘆先生謂一部大道理盡在其中矣紅樓夢每叙一詩多合各人一生行徑口吻畢肖誠不可多得中國說部幾至無一書不夾以詩惟恐人不稱其爲文學家也 
　　程君瞻廬作社會小說衆醉獨醒叙詩社各友窮形怪相溢於筆端所吟之詩令人噴飯是亦别開生面之作也 
瑣錄 
[稗塵艷語] [  寂寞徐生]  
　　世界以愛情爲元質者也雨露其涙珠星月其面目花香鳥語其精神也故人類一墮世界即不翅游情海而浴愛河其必無自拔之日矣（君復珠孃） 
　　不經患難人莫知其妻之賢淑也 
　　當失意時得枕畔温語解我愁思出門環覩親戚故舊無一親我俱作鄙夷不屑之狀獨至家庭親愛依然猶有惟我獨尊之槪其氣爲之一振（嗟乎予生多感入世三十年來飢寒驅人·時有登樓之感·而傲骨嶙嶙·又不願久居籬下·讀歐文儷景篇竟·不禁浮一大白·） 
[說林拾雋] [  吳明霞]  
　　女子之言喜婉而惡質（蘆花餘孽） 
　　凡人身罹殷憂必得素心人爲之排幽而攬翳（同上） 
　　天下清閒之樂英若村居（同上） 
　　天下之最不易遣者則身爲人母見嬌女悲戚而又無術足止其悲（同上） 
　　天下惟鍾情之人方能懷恨情深者恨亦深也（同上） 
　　天下事愈避則愈離愈即則愈親（同上） 
　　冶鐵當乘其紅而椎之方始成器紅退則下椎難矣（同上） 
　　酒入愁腸益觸悲感（紅爪郎） 
　　樂而不淫庶幾得情之正（雲） 
小說 
[浪人的死] [  長源]  
　　黄梅時候的雨一絲絲的下個不休天要晚了雨還是淅淅　瀟的可是比日間格外下得利害了福得街的路角上一家小小的客棧裏來了一位客人 
　　他穿着青色竹布的長衫拿着一柄紙傘肩上擔了一個藍布的包袱約莫有一捧腹的大他擔得似乎很吃力的面孔呢頗不揚像是久歷風塵了主人家近來生意很惡加以近來陰雨纒綿越發無人過問今朝好容易來了一位客人不覺歡喜得怎様似的主人黄某即上前迎接他很殷勤的說先生從那兒來的權且在外而坐下罷說着就伸手把那客人肩上的包袱扶下擺在桌上他的十五六的小女兒也嬝娜地走上來給茶於客人吃那客人才把紙傘攏起坐下就瞧了他一眼飲了一口茶卻也不曾開口主人問先生吃烟麽那客人點點頭小姑娘捧上水烟袋客人接下郤擺桌上從他的衣囊拿出一枝紙烟燃起吸着 
　主人便替那客人選擇了一個房間客人也很合意他自說姓吳他們因爲年紀很老就呌他呌吳少爺 
　　吳少爺來的時候衣服很襤褸可是第二天的晨便穿着很漂亮的了小姑娘鬼鬼祟祟的在他的半掩的門口時時現其驚鴻之影他也好像故意裝作咳嗽聲 
　　三五天後他們譚得很要好的了每到午夜他們兩個譚得怎般甜蜜似的有時候芙蓉城裡一榻横陳裊裊的烟籠罩他們的面黄某故意在門外呌道不早了睡覺罷我的兒你的娘等候你呢可是裡内一應也不應靜悄悄中但聞吸烟的聲響 
　　忽地吳少爺有病了一時竟臥牀不能起主人黄某一變親熱之容冷笑對他說先生你是客人現在病了我們不便勾留請你到靠近的醫院裡看看罷吳少爺不睬他但問喂他到那兒去了黄某笑着答你問他爲什麽可是他爲了你現在也病了他卻已到醫院給外國人去吳少爺聽了驟然而起他說有病不醫我不將死在這兒嗎黄某說先生是的我已經替你備好了車兒了　 
　　可是一個狠漂亮的吳少爺此刻又把那竹布長衫穿起來了可是那一捧腹的包袱已早没有空手白白的上車而去了 
　　梅雨一直下到如今還不曾休息淡黑墨的天空非常的沈悶算是十多天不見日光了一天早晨朝旭從東方昇起放射其黄金之光人都覺得很快活的偶然走過一所土帝廟前聽着嘆息而帶着十分悔恨的聲浪視之原來一個過客流落在這兒他自稱姓吳呵哎就是那吳少爺叹呵哎的的確確是的咧 
　　大家都很可憐他鄰近的人都有送飯給他吃要是他病重了吃不下咽剩了奄奄一息了過了二天他是然死在土帝廟前了黄某親自瞧見的咧 
　　吳少爺死後三天黄某的家裡又來了客人瞧黄某衣上穿着一件新衣裳十分駭怪他問黄某一時失了神隨口半眞半假的答道先生一個姓吳的寓在這兒欠了我一月多的賬他臨走的時候便給這件長衫當做他的債還貲那客人益駭道姓吳的嗎少年人嗎：：：是：：是的：：：呀我此刻正來找他咧他少了我一萬洋錢我此刻正找他咧：：喂老板他此刻到什麽地方去了：：黄某說我不曉得：：也罷留他去罷我再也找不上了可是你老板要留神些這件長衫穿不得的他的債户我曉得的不知若干他們此刻都要找着他你老板留神些罷 
[自由談之自由談] [  鵑]  
　　英國迭更司先生善爲社會小說描寫人情世故無不深刻入微世之人翕然稱之今日吾國之社會其陰險奸譎什百倍於迭更司時代之英國即使迭更司先生復活亦將無從描寫之矣 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
[一週間世界大事撮要（圓）]  
　　美日非正式磋商太平洋會議先决問題 
　　日本政府爲有條件的加入 
　　條件云何當然不利於吾國 
　　美國哈定總統發起太平洋會議其動機所在已散見於本增刋前兩期一週大事撮要兹再彚述於此以清頭緒美國自參議院拒絶批准國際盟約·及凡爾賽對德和約以後對於美洲以外之世界政局久不參預及總統選舉運動共和黨獲勝哈定當選遂有本共和黨主張重復干預世界政局之議故哈定未履任之前政治家時集於馬里昻村中（哈定故里）討論國際聯合會之組織履任之後則國會有對德單獨媾和之議案國務院有賠償委員會美國代表之派遣今兹之發起太平洋會議猶是共和黨一貫之政策即所謂本共和黨之主張重行參預世界問題以糾正民主黨政府所釀之舛誤也此爲動機之一 
　　上月二十日之英帝國首相會議其主旨本爲釐定帝國各份子問之相互關係及討論一九一一年英日同盟之存廢問題者也帝國各份子間之相互問題無甚異議而關於英日同盟之存廢問題則各殖民地意見分歧蓋恐英日繼續同盟則萬一日美間發生戰爭時英國亦將受同盟之拘束對美開戰矣對美戰爭殖民地之所不頗爲者也蓋坎拿大與美壤土毘連澳洲與美及其領土同濱太平洋南斐與美地理位置雖不若坎澳之密接而隔大西洋與新大陸相望貿易頻繁關係切近非徒戰時之危險堪虞即平時之固國防修戰備亦在在與今日盛唱縮减軍備之時勢不相容然苟因維持對美邦交而竟斷然將英日同盟撤廢則英國似將無詞以對日本蓋在歐戰中日本藉口英日同盟以武力驅除遠東德人勢力佔領青島與太平洋中德屬羣島派遣軍艦游弋印度洋海面使德之潛艇不敢出没於東方英之海軍得以併力西嚮日本之詡詡然自以爲有功於歐戰者以此英國之不敢開罪於日本者亦以此夫有此對美與對口之兩重關係英日同盟廢旣不可續又不能帝國首相會議處於進退維谷之勢於是而有同盟延長一年之决議與七月七日雙方對國際聯盟秘書廳之聲明（參觀第九十三期本增刋一週大事撮要）坎拿大首相美恩南斐首相斯末資更有英美日三國協商之提議意謂英日不欲續盟則已苟欲續盟非包含美國在内不爲功又曰太平洋事件應另開廣大的會議聯合列强共同討論之故自事實上言之吾以爲今兹甚囂塵上之太平洋會議實英國方面所倡議者也惟在英國之意欲使美國地位見重於世界將來會議之結果易爲美參院批准故遂以主動之令名讓予哈定總統使克松貴族通知中美日三國之政府（參觀七月十一日英相在下院之宣言）其時美國輿論方不滿意於英日同盟之賡續哈定總統又欲本共和黨之政策乘機參預世界政治故遂負此發起之重責對各國發出請柬矣此美國發起召集太平洋會議之動機二也 
　　華盛頓之發起召集太平洋會議也不獨對於一二强國發出請柬而已吾老弱中國之不值倫敦帝國首相會議一睬者竟亦在最先被邀之列矣其議題不獨爲三數强國之協商而已若縮減軍備問題遠東問題太平洋問題槪括言之凡可以避免未來世界大戰爭者皆在討論之列矣三强國先在倫敦召集預備會議之主張華盛頓方面已有不贊成之表示倫敦泰晤士報亦謂已根本打銷矣是故依據美國之原議太平洋會議者爲公開的爲非寡頭操縱之國際會議也各國對此主張當然極表歡迎故自請柬發出以後惟聞接受之消息而未有何種反對之聲浪獨日本方面始終持異議其政府之對美覆文則欲其先行明示會議之性質與範圍規定議事日程而後始可爲加入與否之决定換言之即美國欲擴大其範圍而日本則欲限制之惟在外交上不能明言限制故曰山東雅泊新幾内亞之諸問題早經和約明白規定此而可以重行提出則其他已成事實之案件亦須重開大會討論之矣（日本駐英大使林權助氏對路透電社代表之言）此其立言明謂日本之所攫得美國之所反對者不能在此届會議中提出也又曰日本以爲中國與澳洲問題不能包括太平洋問題大平洋尚有墨西哥與荷屬東印度羣島之重要事件日本皆與有極大之關係今墨荷兩國均未被邀請遂令人疑謂今次之大會乃召日本至一種國際法庭而以陟及中國問題爲限矣（路透電社由日本某要員探得之意旨）此其立言蓋即本「欲取姑予」之意而在日本之手段則無寗易爲「欲小姑大」之爲得當至謂「召日本至一種國際法庭而以陟及中國問題爲限」云云則似明白承認凡爲陟及中國問題者彼已有受國際法庭審理之資格矣大隈伯之演說曰美國之立國根基於門羅主義而其對於中國問題則又盛倡門户開放主義美國直可謂「以子之矛攻子之盾」矣大隈之爲是言蓋似明白宣告於衆曰日本之對中國問題非持門户開放主義者也以上爲日本負責者之言論至其輿論則更一致懷疑或曰日本之忠事同盟已有年矣今則狡兎死矣走狗烹矣英乃棄日親美矣以怨報德莫此爲甚或曰日本之在遠東自其旣得權觀之已處於特殊之地位今美國竟爲廣泛的邀請是直不解事勢者或曰一九一二年柏林亦曾有縮减軍備會議之召集其結果何如乎七月十二日之大阪朝日新聞則目太平洋會議爲日本受裁决之日期並大聲疾呼詔示其國民曰日本今處孤立之地位矣國民均應覺察孤立之危險山東雅泊與西伯利亞問題皆與日本有生死之關係顧又皆將解决於太平洋會議矣（以上譯錄七月三十日密勒氏評論報社論）密勒氏繫以評語曰日本之處於孤立地位者非他國之外交手段有以致之也自一九一四年七月以後彼之種種政策自召之也佔據山東也對中國提出哀的美敦書以强迫接受其二十一條之要求也與中國締結種種密約以取得種種權利也日本報紙之持對英攻擊論調也出兵西比利亞而又爽約不隨各國之後撤退駐軍也佔據庫頁全島也不承認美國對於雅泊島之保留案也凡此皆所以釀成孤立之原因也 
　　日本輿論雖極懷疑面其内部之籌備則不稍懈怠蓋知大勢所趨决非可拒絶加入者也倫敦之預備會議雖因華盛頓方面之反對已經打消而美國務卿與日本駐美大使幣原男爵間之非正式會議則方着着進行雙方磋商何事秘不可知意者爲加入會議之條件乎共同新聞社曰日本已允加入大會尚無重大之保留案云云則其必有保留案無疑矣二十七日華盛頓電稱國務卿休士宣言日本已接受華盛頓大會之請柬惟以豫先商定議事日程爲條件又謂日政府之意討論之問題應以與裁减軍備問題有直接關係者爲限蓋如是則提出專關某國之問題或可視爲已成事實之案件即易避免觀此則日本政府縮小會議範圍之目的已逹所謂某國問題或即指吾國所謂已成事實之案件或即指山東與雅泊問題此電果確則吾國問題與山東問題其將不得提出於大會矣乎嗚呼吾方擾攘於粤桂湘鄂之戰熱切於交易所信託公司之虚業而人已擯我於太平洋會議之外矣不能自助之人人亦末由助之願吾人牢記此語 
[關於太平洋會議之輿論一束（一）]  
　　中國與太平洋會議（譯密勒評論報董憲光著） 
　　刁作謙博士之談話 
　　今晨（七月二十三日）記者晤外交部參議刁作謙博士博士謂排除國際間軋鑠危機之太平洋會議中國實歡迎之政界中人視之爲造時勢之要務華人處事每以冷靜態度出之故對於此事表面上一若漠不關懷者惟按諸事實殊不然其歡迎哈定總統提議之熱誠較他國爲高蓋若太平洋中之和平破裂蒙難最大者當爲中國也 
　　刁博士復謂太平洋會議程序之性質現尚無明確之表示其大旨則顯爲預籌具體方法免隊中國與列强間或列强問一切足以惹起誤會之原因也 
　　就中國而言其足以發生傾軋者爲門户開放勢力範圍及一切有關列强之政策開放門户與授予各國以均等機會素爲中國所篤守之政策蓋此二者非但與其自身之利益有重要之關係即與世界各國者相繫亦切也然各國常因此而自起誤會誠爲下幸事 
　　哈定總統邀請中國參與太平洋會議牒文到華後之數日内中國各報對於此事比較的頗爲寗靜蓋其時未曾得海外傳來關於此事詳備之消息也今則對於此事其評論已勃然有生氣矣彼等所主張者爲中政储應提出解除其施行獨立國家主權之種種覊絆問題及要求修改一切束縛其自由之條約 
　　政界中對於此事之感想則以爲中國不將純粹利用此會議以圖謀其自身之利益中國不將要求立即取消領事裁判權租界及土地讓予權中國參與此會議之唯一目的將爲排去中國與一國或各國或各國間之傾軋也 
　　中國與各國所訂之商約各國逸出於原約範圍之舉動甚多此則中國急願設法阻遏之以滿其意者也在京外人之意似料中國將要求所讓於各國之領事裁判權等立即收回然此種憶度殊不確實（通一譯） 
[謀新氏改良華絲之意見（三）]  
　　紐約絲業導報主筆謀新君改良華絲之意見一文本刋已譯載其第一廣東絲第二繭綢兩段兹將第三段上海生絲連續登出以饜讀者之望謀新君之言洞中肯要遣詞又極誠懇足資吾國絲業界之借鑑是篇譯文一再經李登魁君校閱當不悖作者原旨而李君文爲本刋作美國絲業之隱憂一文言日絲充斥 
於全美巿塲美人圖抵制日絲故轉其目光於中國生絲界將力謀改良華絲儘量輸入美國則日絲不排斥而自受影響矣云云吾國絲業界讀謀李二君之文當恍然於内訌之不可復作而亟宜自圖振作矣否則不能自助之人人亦莫能助之（日人爲太平洋會議事評吾國之語）記者感謝二君之餘尤願業中人之力 
[本年美國絲貨賽會陳列品之一]  
　　行二君之言也（圓註） 
[㈢上海廠絲]  
　　在美國絲織廠聲名最著用途最廣者實爲上海繅絲廠所出之廠絲惟在事實上則美國廠家對於此類廠絲之需要亦未必甚大蓋中國之繅絲者與運輸者均未能實事改良以期在美國之巿塲上獲得利益美國廠家之所需要者爲用最合於科學的繅絲手術也爲堅性膠斑之完全剔除也爲產品之極端清潔也爲合於檢定之條例也從前意大利之生絲爲能最先依照此種需要其後日本亦能步其後塵設法使其大部生絲出產完全合於美國巿塲之要求中國絲商如能效法意日所爲依據確實之要求以謀供給之道則其在美國巿塲之地位亦必不致落他人之後也 
　　夫美國廠家俱用最新式高速率之機器其售貨於巿塲也競爭甚烈染色修光及印花之工程亦均與其機器之優點相稱故美國絲商之購進生絲原料也選擇極爲審愼品質務求優良雖習慣使然亦在事勢上不得不爾也意大利絲商知此情形歷年所故其運至美國者皆係優等之繅絲今猶繼續不息焉日本鑒於日絲需要之日益擴張也益力謀增高其產品之等級務使美國絲廠家之得日絲者確能滿意而與其所需要之程度相符合是故日本之產絲者運絲者在近十年來爲供給美國消用所製之生絲俱能逹於完善之境域其結果則日本輸至美國之生絲數量每經十年必增加一倍云今者中國亦已遇此時機矣中國如欲鞏固并擴大其對美之生絲貿易則應與美國之專門家絲廠家密切聯絡通力協作如是則其所產之生絲品質庶幾能適合美國製造家之需要矣此則吾（美人自稱）遠東姊妹國應自覺察者也 
去年美國絲業團赴華遊歷使中國之產絲者與運絲者明瞭美國對於生絲之需要條件故今年中國絲業團之來紐約答訪即其自然之結果也若輩來美得與此邦人士相見接觸其法術禮俗遍覧其廠家則此後度必能盡力穩固其生絲出品以增加其對美之銷場矣即彼上海廣東七里安東之絲廠中人雖未來美而亦能知所適從矣惟中國絲業團在美參觀之時見多數廠家採用少量之中國廠絲必爲之怏然不樂此則無足怪者蓋在絲織廠中有用多量之日本絲與極少數之意大利絲亦有僅用日本絲者中國絲業團見此往往驚問其緣故則唯一之答詞曰『中國之廠絲除三二最高級之牌子ExtraBestChops及少數高級牌子BestChops外皆使絲織家及𦅶絲家在摇絲或最初手續之時感受許多困難日本條絲之繅製則頗合於科學的方法故用日絲紡織較用華絲爲便利又中國生絲每帶菜堅性膠斑美國廠工摇紡時極感不便』 
　　中國廠絲之缺點略盡於此其繅絲者與出口商人亟宜於此加之注意立籌補救之道以與日意相爭而在美國擴張無限之銷路然則補救之道安在乎在吾人思維中國絲商對於出品亟宜意者厥有四端　　㈠除去堅性膠斑 
　　㈡潔凈 
　　㈢改良復摇法 
　　㈣在上海設立檢查所兹分條詳論之如左 
　　除去堅性膠斑美國　絲工人旣熟用日意兩國不帶堅性膠斑之生絲若以中國經絲置於其機上則覺困難叢生不勝麻煩矣蓋帶膠斑之絲置於高速率之機上極易斷裂必先除盡其膠斑方可而除膠之手續耗時極多工人多不願爲之是故在美國絲商觀察若中國繅絲家能購置新式機械滌除膠斑則在摇紡手續時不致有黏住之弊而華絲自可與日意之絲享美人同等之歡迎矣 
　　潔凈潔凈係對於絲身之糙頭而言中國絲商頗昧於出品完美之重要彼等並以爲業此已有年矣對美商况自數方面觀之頗見年有增加有何改良之必要然試察 
[本年美國絲貨賽會陳列品之二]  
　　美國進口生絲指數比較表則日本居首意次之中國則瞠乎其後矣 
　　雖然中國絲商現頗能諒解美國絲商力圖推廣華絲銷路改良中國各省出品之厚意據上年蒞華之美國絲業考察團稱述若中國能力謀整頓則美商當盡其力之所及以代中國絲商推廣銷路美國生絲檢查公司總理陶崇君D·E·Douty與其他美國絲業專家願介紹復摇機GrantReel於中國以改良其全國之繅絲方法近今美國絲商並籌資設立生絲檢查所於上海以取締出品其一切設備與施行之手續當與紐約密蘭横濱之檢查所無有軒軽 
　　自美國方面言之美雖爲生絲之大主願然自亦不能專賴日本以防萬一緩急不濟之虞日本爲中國商業界之敵故大可利用此機會以制日本且中國生絲有一最要之佳點足以制勝日本者即目下中國高級牌子其條份之匀實非日本所能及也一九一九一九二○兩年間日本絲產量增至極度而美國之銷路一若漫無限量多多益善者然日之供給美需求旣大相懸殊日人於是祗注决於絲產之量而不以其品質之良否爲懷遂致多數運美之日絲均呈條份粗細不匀之病美商業於日絲嘖有煩言此實爲發展中國絲業僅遇之機會欲圖利用此機會非急起直追亦不爲功蓋日本於生絲界上已具根底彼在近一二十年來於生絲業中旣敗中國復勝意大利終得稱霸於密蘭里昻兩地本非偶然事故若中國决欲與之爭亦當鼓其全勇仿用新法根本改革庶幾有望也（通定譯） 
[美國絲織界之憂李登魁]  
　　其勁敵爲日本之絲織品 
　　其新希望爲輸入吾國生絲 
　　美國爲目下全世界最大絲織國其絲織業進步之神速果盡人皆知然物極必返近則絲織界之隱憂生焉吾於述其隱憂之先戕全美所有各種絲織廠表而出之 
　　種類廠數 
　　綢缎廠（ＢroadSilk）八九八 
　　絲帶狹綢廠（Ｒibbon＆NarrolvFabric）一九八 
　　絲絨與假獺皮廠（Ｐlushes＆Velvets）二四 
　　絲編與窗帘廠（Ｌaces＆Veilings）二八 
　　　線與絹絲廠（Thrown＆SpunSilk）三八一 
　　人造絲廠（ArtiflcialSilk）八 
　　絲線廠（SilkLines＆Lacings）二一 
　　絲結電線廠（SilkCoveredWire）三○ 
　　絲辮廠二二九（Trimlnings＆Braids）二二九 
　　絲結廠（如手套汗衫絲襪圍巾等）（KnitGcods）五三○ 
　　棉絲合製廠（Cotton＆SilkMixtules）五○ 
　　房室裝飾品廠（UpholsteryGoods）一七 
　　緯絲經絲摇絲廠（WarpWindSpoolOuilletc）一二五 
　　總數二五三九 
　　觀於上表則美國各種絲織業之發逹可知絲織業旣如是發逹其消耗全球所產生絲百分之六十五也果宜然自歐戰以來美國工價驟漲三倍較之英法等國無有再過者因工價之高漲而他國之競爭生矣其競爭不生於英不生於德而生於我東方之日本蓋日本恃產絲之廣久欲執全世界絲業之牛耳歐戰一生遂乘他國工價之高漲本國工價之低廉盡力推廣絲織所出織品以低廉之價銷售美國據美絲業公會所調查自一九一四年至一九二○年此六年中美國進口之日本絲織品自美金二百萬元驟增至四千三百萬幾佔美國進口各國絲織品百分之八十五而日本之絲織家猶到處派人探訪式様專投美人之所好售價又較美綢爲廉從前進口者大抵係底質平綢（Ｈabutais）近則如繭綢素緞花緞縐類等亦源源而來其銷路大有日增月盛之槪且日本非特在美推廣絲織品之銷路即在歐洲及南美各國亦莫不竭力推廣蓋日本之絲織品近三五年來已蔓延全球矣 
　　美絲業界見日人之猛進欲思抵禦而又因工價之貴無從爲力且日本絲織品之暢消并足與美國絲織品相競爭蓋日本爲生絲出口最大國美絲織廠之原料其百分之七十五恃日本之供給倘日本之絲織業年年推廣美國生絲之供給必將大受其壟斷足致美絲織界於死命顧念前途更是隱憂故近與國會交涉要求增加綢貨進口稅（據聞近來尚未議决）倘稅則增加雖可免一時之競爭然念及原料之供給將來總不免仍受其壟斷故一方面竭力與吾國生絲界相聯絡希望吾國生絲工作之改良及出數之增多藉以抵制日本故吾國絲業團至美時美絲織中人已一變從前之態度蓋美絲織從前之購用華絲者不過一小部分其大部分並不注意於華絲目下念及前途之危險莫大思與吾人聯歡矣如設立上海檢查所一事一日之間而資本籌集此其明證也吾人鑒於他國絲業進步之勇猛美人與吾連絡之懇切吾素以絲業先進國著者此時而再不振興改良尚待何時耶 
[虚業澎漲之危機（通一）]  
　　兩月以來滬上新企業蜂湧而起新創之信託公司與交易所總計之已五十有餘資本總額在二萬萬元以上即以現時實收四分之一而計算之移動之資財亦當在五千萬元以上於此短時期間能使　貧乏之社會投偌大資本於此新企業中誠上海商業史中破天荒之奇觀也十八世紀初葉英國南海公司Ｓou　　SeaCompany法國米西西比公司ＭississipiCompany勃興時之盛况恐亦不過若是吾人觀近二月來滬上新企業勃興之盛况而遂回想歐洲十八世紀初英法兩大公司之情形當時英法兩大公司之興也暴其覆亡也亦驟轉瞬間一敗塗地之慘狀吾人猶能聯想及之夫旣憫英法兩公司失敗後之慘狀則對於滬上新企業之前途自亦不勝其抱杞憂焉雖然吾人對於信託公司交易所前途所抱之杞憂非謂兩者定將若上述英法兩公司於數年間之一敗塗地也蓋謂其流弊所及影響於社會民生者當非淺鮮兹請詳論之 
　　凡寗息之社會其資財每能支配均匀而得一種自然流動以利生產之秩序今滬上新企業於兩月之間所集五千餘萬之資本大半爲流動之資本而起自窖藏者爲其極小部分可斷言也是則此五千餘萬元者忽易其常位而捲入於一種新企業中金融雖或能因轉移的作用表面上一時未有恐慌發現然忽將此五千餘萬資金 
 
 
 

Page 23

 
 
改易其自然流動之常軌而納之於一新企業中前此假此五千餘萬爲活動之資者驟失其運用之權能矣是則一業興而使他項事業蒙其累資財之支配亦失其恒度金融界一大部所受之困難誠有難爲外人道者焉或謂如子之言則凡寗息之社會不應有龐大之新企業發生乎果爾則經濟界將永無革新之望而工商界將永無顯著之進步矣是又不然惟以現時之社會狀况羣衆心理而論實不應有此種新企業之勃興也 
　　今日社會之狀態果何如乎曰貧困無聊而已羣衆之心理果何以乎曰僥倖求利而已貧困無聊於是實業難振僥倖圖利則虚業勃興矣實業救亡物質救國之言吾人熟聞之者已有年矣然察其成績終難差强人意推原其故雖人材缺乏識見淺短有以致之而其總因則爲財力不敷也故創一業初未嘗不竭力以謀之而終則力與願違不得不中途而廢此稽諸我國近一二十年來之實業史面斑斑可考者也實業難舉而生財之道則不可不謀於是挺而走險轉而屬意於虚業矣 
　　虚業者無業之謂也今之創設虚業者無他目的以發行股票爲目的股票得善價成功已過半此後之若何進行無暇亦無能以顧及之矣購股票者亦同此心理其購股票也非投資乃投機也若能捷足先登先行羅致則後來者如願出高價以求之之時即可償其願矣然價格之漲落本隨供求之殷否而轉多今新企業之組織以十數計資本以萬千計購股票與售股票者俱以投機爲目的持有股票者皆曰俟其價漲至若干倍我將股售矣然假使社會間稍有資本者皆持有此項股票鵠候價漲以冀善價脫售則試問到此地步後誰更願出高價以收購之哉英國南海公司之失敗即由於此該公司股票售罄未幾向之購股票者皆爲售股票之人矣祇有供而無求於是票價大跌其時南海公司信用猶未全失故其股票尚不致頓爲廢紙其他踵南海公司以起者其股票竟無人顧問焉英倫經濟界之大恐慌於以釀成喪家失產者不計其數政府於是下令將名公鉅卿之厠身於該公司董事部者覊留之不得出境並勒令將所有財產宣佈於衆嗣查得各董事共有財產二·○一四·一二三金旁國會議决提出三五四·六○○鎊爲其贍養費其餘悉數充公以救濟蒙難之民衆南海公司遂歸消滅其歷史上所留之名辭爲南海泡影SouthSeaBubble言其鼎沸一時而終歸烏有也法國密西西比公司之失敗其原因與南海公司同而其結局亦復相似股票供多求少其價格一落千丈以致釀成公司本身破產與羣衆大部破產之大恐慌耳今滬上於兩月之間所集資金已有五千餘萬之多而虚業之新組織仍層出不窮一旦社會間競購股票之慾望旣塡而若競相脫售則共多求少之形勢成而價格定將暴落經濟界前途之危狀誠有不堪設想者矣 
　　猶有進者滬上新企業於兩月之間能集得偌大資金者不可遽視之爲人民冨有餘資之明徵揣購股者之心理都以即購即售爲主旨稍有餘資者傾囊以購之無現資者售產業出重利以求之（據聞近二三星期間滬上地產轉售之總值在五千萬兩以上）於此可知購股者本無餘資今日之踴躍爭購者一時投機心熱傾家以作孤注一擲之舉耳其購股票也不視股票爲恒產不以其後日之股息爲懷所冀者於旬月之間其價可騰漲至若干倍而后脫售以償其慾壑耳社會本無餘財惟以惑於投機獲利之念故不惜羅掘告貸以爲之耳我故曰今之於旬月之間能集資金五千餘萬者非人民眞有餘資也投機狂熱迷惑之而誘致之者也 
　　或曰信託公司與交易所爲國民經濟發逹之社會中之重要组織今滬上此項新企業苟俱能俣法組織循軌營業未嘗不可爲社會助也是言甚當蓋信託公司可爲人民財產之壁壘商人經營之後盾交易所可平準物價助買賣而使交易安全助生產而使投資安全然苟主理信託公司者無信用無實學而又無法律以覊束之則大足爲付託人危（參閱本刋第九十三期拙作「信託公司與托辣司銀行及交易所之區别」）至若交易所之功用洵有如上述者然流弊所及影響於民生商業者甚大兹請申論之 
　　交易所中之買賣品分證劵與物品兩種證劵别有種類各有專名入交易所之物品其品質或以商標或以以產地分類俱有一定之品質毫不相混入所做交易者雖對於物品之品質無特殊知識亦不致受品價不符之欺故交易所興而人人可以做交易矣 
　　交易所交易之方法因制度之不同而有别今最普通者爲定期交易先付信洋按期交割以斷盈虧信洋極微以十元之資本可作千元之交易以千元之資本可作萬元之交易故普通人民薄資之徒皆可至交易所中做買賣時或竟能一攫萬金以酬其欲於是謹厚之人亦竊思效之以圖僥倖於萬一社會間敦樸之風减而浮華之氣增交易得手頓爲巨富豪商苟或失利則破家喪身每由於此交易所興而社會時爲之騷然不寗焉 
　　交易所惟一之機能爲平準物價然亦時爲奸商所利用以不正當之手段使物價斗生激變例如挾資鉅萬者乘賣主與買主窮於授受之際作壟斷手段强爲解合置人於死地而獨享暴利物價遂有突然之漲落滬上有所謂組織空頭公司者預料某時某貨將有大宗交割乃集資先向各廠家將該期之貨悉數定購之於是交割時無貨可得其價乃大漲先時賣主不得不出重價羅致之以應付其買者空頭公司中人乃大獲其利際此奸商作弄之時物價之高低幾莫可捉摸交易所本爲平準物價之機關至此而爲擾亂物價之怪物矣直接受害者爲先時之賣主間接受其害者爲普通社會此所以各國對於交易所嚴行取締也 
　　在交易所中做交易雖極便利然苟無敏銳之眼光及判决力與深厚之經騐定難操勝算蓋營投機事業者亦須有投機之特識與特能每做一交易必先竭其智能調查巿况凡足以影響其未來需求與供給之百般現象必審察無遺而後下最後之判决由此類商人競爭之結果所釀成之交易爲正當之投機營業其所定之價格可爲當時該物價格之標準各物之價格旣常經該項投機專家之審定其升降之次數雖頻而其間相差之程度則减少矣故在交易所中做交易者苟皆於商業上有特殊之知識與經騐而復能善用其判决力以相角逐則大可以收平準物價之効其所定行巿可爲企業家資本家及一般爲經濟活動者之指南針貨物之生產及買賣企業之擴張及增設以及公司債劵股票之發行皆因此得於現在未來爲適當之戒備與分配也是則交易所本爲經濟界必需之組織投機本非絶對有害之營業今爲世所共詬病者按東西各國對於現代之交易所皆思防其流弊而尚未得其道）以其能誘致缺乏商業知識之人民盲從人後買空賣空犧牲身家性命以圖僥倖獲利也 
　　中國地大物博交通不便信息不靈加以政變頻繁物品巿况商業情形益難捉摸且外貨充斥一物供求之量不能以土產供求之量爲未來巿價之標準故爲投機事業者非僅當熟悉本國巿况而對於世界商情亦宜詳加考慮而後可圖勝算多而失着少今中國新聞事業未極發逹統計之學猶未爲商人所注意商塲自交通上言則麻木不仁自政局上言則變化莫測投機者處此等環境中做交易不啻盲人騎瞎馬暗中摸索得利則歸諸運失敗則歸諸命是商塲直爲賭塲矣而今虚業組織忽雲興霞騰是惟恐其無死路而爲之設陷穽也我故曰以今日社會狀况而論不應有此種新企業之勃興也興念及斯則現時所集之五千萬元即或全行喪失尚屬有限此後之因此虚業之勃興而敗家亡身者眞不知伊於胡底也 
　　按本篇可與本刋第九十三期「信託公司與托辣司銀行交易所之區别」及第九十五期之「從歷史上觀察之經濟恐慌」相參看 
[附新企業名目資金彚表]  
　　交易所 
　　上海物品證劵交易所一千萬 
　　華洋證劵物品交易所一百萬 
　　南洋物劵交易所未宣布 
　　大陸物劵貨幣交易所未宣布 
　　上海星期物劵交易所未宣布 
　　申巿貨劵交易所一百萬 
　　合衆晚巿物劵交易所一百萬 
　　萬國物劵金幣交易所三百五十萬 
　　中法合辦萬國物劵金幣交易所一百六十萬 
　　中美證劵物產交易所五十萬 
　　上海夜巿物劵交易所二百萬 
　　上海百貨交易巿塲八十萬 
　　中華國產物劵交易所一百萬 
　　上海華商證劵交易所三百萬 
　　中國證劵交易所五十萬 
　　中華證劵交易所二百五十萬 
　　滬海證劵交易所五十萬 
　　上海内地證劵交易所一百萬 
　　上海中外股票交換所一百萬 
　　太平洋物產證劵交易所未宣布 
　　上海華商紗布交易所三百萬 
　　上海華商棉業交易所一百萬 
　　上海棉紗交易所一百萬 
　　上海華商證劵棉花交易所一百萬 
　　華商棉布交易所五十萬 
　　中華棉花紗布交易所二百五十萬 
　　上海棉布疋頭交易所一百五十萬 
　　上海紗業商塲未宣布 
　　滬商棉紗交易所未宣布 
　　上海紗線證劵交易巿場未宣布 
　　上海糖業交易所未宣布 
　　中國絲繭交易所六百萬 
　　上海絲繭交易所五百萬 
　　華商乾繭吐絲交易所未宣布 
　　上海雜糧油餅交易所二百萬 
　　滬江油豆餅雜糧交易所五百萬 
　　上海華商煤業交易所二百五十萬 
　　上海煤業交易所一百萬 
　　麵粉交易所三百萬 
　　金業交易所未宣布 
　　上海金業交易所未宣布 
　　滬商標金交易所未宣布 
　　上海金洋交易所一百五十萬 
　　中外貨幣交易所五十萬 
　　上海紙業交易所五十萬 
　　上海華紙業交易所六十萬 
　　上海五金交易所一百萬 
　　上海沙石泥灰交易所未宣布 
　　上海香烟燭皂煤油火柴聯合交易所未宣布 
　　上海烟酒交易所一百萬 
　　信託公司 
　　大中華信託公司一千五百萬 
　　中央信託公司一千二百萬 
　　中華信託公司一千萬 
　　上海信託公司一千萬 
　　中國商業信託公司五百萬 
　　中易信託公司八百萬 
　　華盛信託公司五百萬 
　　通易信託公司二百五十萬 
　　神州信託公司六百萬 
　　上海通商信託公司二百五十萬 
　　中外信託公司未宣布 
　　運駁信託公司未宣布 
　　綜核上列各交易所及信託公司已發表之資本共爲一萬四千七百假設未發表之資本爲一千萬則已近一萬六千萬矣而他埠新創交易所信託公司之在滬招股者亦不下十餘則以現收四分之一計算定當在四千萬元以上也各交易所名目繁多調查恐不能翔確上表以在七月三十日以前發表者爲限 
[東京通信（夢城）]  
　　高橋氏中日經濟同盟建議 
　　武藤氏之中國内地移工談 
　　美日外交風雲之緊迫 
　　日本前大隈寺内兩内閣之對華政策皆取積極行動故大隈有二十一條之要求寺内貸欵一億七八千萬於段内閣及原内閣成立迄今已二年零九個月稽其過去之政策說者俱認爲對華採消極方針然最近反對黨攻擊内閣之聲浪不絶於耳於此四面楚歌中大藏大臣高橋氏忽提出中日經濟同盟建議是現内閣對華方針已由消極的轉爲積極的究其用心仍不脫前大隈寺内兩内閣之舊套請略舉此案之梗槪 
　　高橋氏所起草之對華意見　　　　　　　　山縣西園寺松方諸元老原首相以次各閣僚及臨曉上交調查會諸委員其意見書略分四章大意甚不滿於現内閣對華方針認爲徒標榜空泛之親善而絲毫不切於事情勢非根本改變向來之保守主義一蹴而爲植極的行動不可至其理由略謂日本今爲五大國之一將來欲維持其地位發揮强國之實非有確切不竭之物資不爲功顧日本地狹民貧得天獨薄毫無此項資格之可言難得鄰邦如中國者擁有寶庫足以供給無盡藏之資源苟能使之了解日本之意旨而開發之利用之并擔任保全其領土以維持東亞之和平則是雙方有利之舉也惟於此點日本向以礙於帝國主義之惡名而有所顧忌不敢爲所欲爲又恐招華人之反感乃漫然取保守政策採不干涉主義以爲可以舉親善之實矣殊不知此實大誤也今四圍之環境已異於前長此不變殊與國計民生有無窮之害前此大隈内閣加藤外相之二十一項要求足以傷兩國感情而又不能舉實績誠非善計今中國財政困難逹於極點日本果能抱經濟同盟政策以應此時機定較有效也萬一以單獨借欵將召列國之猜疑則爲日本立國之百年大計起見寗毅然脫離四國借欵團而勿容顧忌云云自此意見遞出後大抵元老首相閣僚俱甚贊成其說日前閣議席上高橋氏并附以詳細說明已由列席各大臣一致通過近該氏又擬具體辦法先從中央行政借欵入手預算年假我國以八千萬元五年間繼續其計畫總計四億元云 
　　日本實業家武藤山洽氏前赴上海視察其鐘淵紡織工塲之建築并遊歷長江一帶歸國後在神户發表意見謂上海商况活潑物價勞工俱極低廉不似日本因採保護貿易之結果致物價昻貴出於意表勞工賃銀日益增高且罷工風潮時有所聞中國勞工能率雖較低而苟善導之其成績必有可觀近年紡織一項極有進步關於製絲品絹布等亦能推陳出新其價碼又極低廉故十年後之中國工業必將爲日本之勁敵方今日人到處爲他人所排斥今後南洋南美方面即使再有若何之發展亦必有被擠之虞惟中國方面爲日本經濟發展之唯一尾閭故須趕建工場移日本内地勞資於上海青島漢口一帶爲儘量之進佔則將來中國工業發逹之時日本不致無立錐之地矣武藤之爲此言爲日人計誠爲善策惟吾國受外人在内地建置工場之痛苦已不堪言狀誠如武藤氏論日人將來取中國之原料用中國之勞慟而與中國之工商業抗則誠不禁爲我國工業前途懼矣 
　　美日兩國外交糾紛已非一日去年西美加州土地法案之改訂幾釀絶大之風雲日本朝野舉有枕席難安之勢今又以雅泊島委任統治問題而起齟齬將來爭執結果如何尚不可料兹請略述顚末用明眞相 
　　自歐戰之始日本已佔領德屬赤道以北卡羅林羣島（雅泊島亦含在内）千九百十九年五月七日四國會議亦俱認定日本繼承德之所有權而當時美大統領威爾遜因雅泊島爲航海重要寄港地（該島在北緯十度東經三十九度之熱帶地面積七十平方里地質爲火山脈土人約三千十六世紀爲葡萄牙人所發現十九世紀之後半與卡羅林羣島同爲德有並與荷蘭合辦三路海底電信）且爲海底電信之集中點故特申明保留頃交國際管理不能聽日人之宰割在日人之意謂旣經英法意三國之同情美人之抗議當然不成問題不意美人竟於昨年十一月二十一日向該三國提出抗議本年二月二十一日復通牒於國際聯盟詞極嚴峻其所持理由㈠美爲聯合國中戰勝之一員當能得參與德國之權利處分問題㈡前大統領威爾遜氏特於此案曾申明保留㈢日本縱根據萬歲里和約而美參院未嘗批准和約自無受此拘束之理美人措詞理直氣壯日人受此意外打擊無從呌苦嗣日美兩國直接交換文書美仍堅持原意相持不下觀兩國與論界更視此爲重要材料紐約各新聞社謂日人此舉似有挑戰的行爲近其政府嚴定徵兵條例凡赤道以北太平洋各地及東印度諸島在留將校未滿三十歲者皆須召回訓練則其野心勃勃不言而喻同時日本報紙亦謂美知雅泊島爲戰時重要通信地故不欲讓他人獨占或又譏美人此舉實屬藐視國際聯盟法案且與英法意體面攸關云云日本方面又有一種主張謂美國倘能放鬆雅泊島之爭議則青島可無條件交還中國此正與萬歲里定和約時日人提出人種平等案以相要挾　同一手段蓋聲東擊西固外交家之慣技而美人之未嘗一日忘情於山東亦可想見已（按本節可參閱二月二十七日第七十五期本增刋拙作一週間世界大事撮要之「美日對於舊德屬太平洋利益之爭持」及三月十三日第七十七期本增刋拙作「何謂雅泊島」與附印之地圖該文分爲島之地理島之沿革美國敷設太平洋海底電綫之歷史德屬海電及美屬海電互連之形勢數段圓註） 
　　東鄰貿易販路以我國爲大宗此夫人所知也近來英美俱漸增加而日之對華貿易則日退减財界引爲殷憂據精確調查謂昨年英之輸出增二倍以上美增十分之四日則减少十分之一五即以火柴一項而論其販賣地本以南洋印度及中國爲最戰爭中日之輸出總數約七十萬箱去年三月以來俄起恐慌其輸出總數不逹三十萬箱綜其原因㈠日本内地金融緊迫㈡中國第二次排貨之影響㈢中國火柴工塲之勃興㈣印度之關稅增加四者尤以近來中國火柴業勃興爲甚内地工場增加勞銀低廉大有逐日貨全部而代之之勢故輓近日本資本家頗思設法與華商合辦甚願國人勿墮其彀中也 
　　日人近來教育普及日新月異而學校漸不敷用大阪某中學考試落第者竟有四千餘人邇來高等專門已逐漸推廣而中等教育殊有供不敷求之勢故文部省以從前中學校六百名滿額近則擴至八百名或一千名爲限此外今年各府縣校舍增設者計中學校十八所工業學校九所農業學校二十九所商業學校十三所商船學校一所蓋入學難之聲浪日高非此不足以善其後也反觀我國首都所在地竟以教育經費釀成教職員罷課風潮良可慨已 
　　附告前期數本刋連續登載之「信託公司之業務」本届因限於篇幅暫停一次下期續登註册事務與保管事務整理事務保險事務 
 
 
 

Page 24

 
 
   
 
