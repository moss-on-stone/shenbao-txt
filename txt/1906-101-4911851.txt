# 1906 - 101 - 4911851

 

Page 1

 
 
[電傳上諭]  
　　三月二十三日奉 
上諭倉塲侍郎著劉永亨調署張人黼着調署丁　部右侍郎欽此　同日奉 
上諭嚴修着補授學部右侍郎並兼署學部左侍　郎欽此 
 
 
 

Page 2

 
 
[恭讀三月二十二日　上諭謹注]  
南昌敎案。其國際交涉之困難者乎。敎士戕官。爲歷來敎案所創聞。卽爲我國外交官所創辦。一不得當。應付失宜。非但公理所不能伸。且於國體尤有妨害也。梁敦彥赴贛查辦。磋議數次。迄無端緒。於二十一日携帶全案至京。由内議結自此以後外部與法使直接交涉。作正式之會議。吾知準情以對付。據理以判决。皆將於外部是賴。一行而全國注目。一言而全國側耳。外部之責成。至此而愈重卽國人之所屬望於外部者。亦因此而愈切矣恭讀三月二十二日　上諭。江西南昌敎案。梁敦彥據奏各節。與胡廷幹等電稱情形不符。江西巡撫胡廷幹着先行撤任。此案仍着外務部悉心妥辦。　廷旨諄諄。責成外部。願外部恪恭將事。求所以上答　明廷。下慰輿望者。以盡其分内之職守。其母以颟頇貽悮。致蹈胡撫之覆轍也。 
此案重大關鍵。全在自刎被剌二。者爲扼要之談判盡人知之。爲外部者當無不知之也。彼中之所爭執在誣我自刎而按之眞情。則實在被剌。（據江令遺禀西醫驗單）自刎則以曲誣我而彼可卸其罪戾。以肆分外之要索。被剌則其曲在彼。而我得雪沈寃。平衆怒以博最後之戰勝。肯綮所在不容忽也。　諭中所稱胡廷幹電奏情形與梁道旣多不符。以意度之。亦總以自刎被剌二者爲両人違異不同之點。蓋胡撫則受誣苟就以化大爲小者冀幸自保梁道則據事實陳。不欲以將錯就錯者。致失定讞。不符之處必在於此。今旣揭出此義。明告外部則外部仰體　朝意抱定宗旨千撓萬折。守而勿失。則此案有所着手自無一誤再誤之理。嗚呼胡撫之受人吐罵以致先行撤任。其原在乎苟認自刎避重就輕外部即不爲大局。計而爲一已之祿位計。亦當執被剌之確據爲開議之先着。不應模棱敷衍與法人相周旋也。 
雖然我國外部人才。大率無思想無能力。世人至比之德律風公司。比之應聲蟲其顢頇貽。悮爲人詬病。與胡撫爲一流人物。無甚區别者也。年來於陝西皮毛公司。安徽銅官山礦。蘇杭甬鐵路草約。山西　公司礦約等事。辦理舛誤。久爲輿論所責備若此次南昌敎案。事屬創辦比之路礦各約。僅僅侵佔利權者。情勢重大。應付尤難爲力。必非向日事事忍受之主義。可以從容而就緒。御史吳煦奏請派員查辦。不以提京議結爲然者。（據二十日專電）誠恐外部。之無力辦此案也。然旣職掌外部。遇此重案。在旁觀雖交相責難。而當局則不容自諉。爲外部者。苟能執公理。顧大局。執被剌之證據。爲堅持之目的。事雖决裂。亦足以副　朝旨而謝國人。不然而挾持無具。左支右吾。一錯旣鑄萬牛莫挽。吾恐　上諭之所謂。顢頇貽誤者。目前歸之於胡撫。而日後卽將移而加諸外部也。此案關係。大之在國家安危。小之在部臣榮辱。可無愼乎。或曰。外部向以顢頇著名。今胡撫旣以顢頇獲咎。外部恐爲胡撫之續。擬奏派鄂督辦理。（據二十二日專電）是顢頇之咎。外部不肯獨擔。又欲使疆吏分擔之也。嗚呼。此言而誠然也。謀國雖。拙自謀則誠巧矣不知朝廷亦安用此。外部大臣爲。 
[本館接到商部奏准撥地開辦晨事試驗塲專電]  
　　二十三日亥刻到 
北京專電云商部奏請撥樂善園官地開辦農事試騐場奉旨依議（仁） 
[本館接到户部核准整頓粤海關新章專電]  
　　二十三日亥刻到 
北京專專云両廣總督岑雲帥奏整頓粤海關新章現經户部核准不日履奏（仁） 
[政府恐外人參預警務]  
　　二十一日北京電云中國政府聞英美两國有令日本參預中國警政藉以保衛兩國在華之人民甚爲驚異已發電致英美使臣嘱其探詢此事譯字林報 
[東報紀俄兵遲延撤退]  
　　二十二日東京電云滿洲俄兵遲遲撤退現麕集於西比利亞鐵路沿邊一帶並在哈爾濱建築棧房數十所譯字林報 
[東撫電奏收回敷設鐵路權]  
　　二十一日北京電云東撫楊蓮帥近上封奏謂前准德人自濟南府至小清河之鐵道敷設權業已收回現正籌議自造鐵路並興辦航業皆有進步譯字林報 
[東撫電請收用英國遣散華兵]  
　　北京電云山東巡撫楊士驤電達外部謂英國已將威海衛募練之清國兵遣散目下清國適值重整海軍之時威海衛遣散之兵曾受英人訓練清國若將此項兵丁收用不爲無益可與直督袁世凱協議云云譯大阪每日新聞 
[俄人違約在内地開設行棧]  
　　二十日北京電云烏里雅蘇台參贊大臣電致外務部略謂俄商在該庭租地應用本有限制且不准開設行棧詎料俄商自去年以來竟强向土人租地建屋開設行棧應如何應付之　乞卽訓示譯字林報 
[外務部與日使抗議車稅]  
　　北京電云外務部以日軍在伊通州地方爲改良地方各事舉行車稅特照會駐京日使抗議此事譯大阪朝日新聞 
[雲南大吏電請抵制法幣]  
　　北京電云法國在雲南省之蒙自地方設立銀行現正籌議開辦又電云雲南省大吏以法國於滇南鐵道所雇清國工人發給薪資多用法國帋幣 
 
 

Page 3

 
 
且該處人民有喜用此項鈔票之意大與本國幣政有碍故於日前上書政府請設法禁止譯大阪每日新聞 
[出洋李大臣奏請鄭重南昌敎案]  
　　北京電云出洋攷察政治大臣李盛鐸日前上書政府大旨謂南昌敎案明明罪在法人若糊塗一時和平了結必受各國之輕侮云云譯大阪每日新聞 
[查案員梁署臬到贛後之佈告南昌]  
　　南昌大敎案贛省大員辦理種種失當經京官先後參劾奉　旨交鄂督張香帥查辦轉札署臬梁星海廉訪來贛代查廉訪到贛初擬駐節席公祠嗣因有人先駐隨改駐沈文肅祠卽親筆手書條欵抄錄如下　鼎芬奉宫保督憲張札委江西查事今已到南昌省城有耍語兩段分别於後諸惟郎鑒　一鼎芬來此查事不敢多拜客不敢多見客（甲）有應請敎詢問者始親往拜之（乙）或無暇不能拜則用文件往問州縣以下諸君必鼎芬自冩手條夾一自冩名片奉請乃來（鼎芬名片皆自冩不用木印以防冒用）（丙）省城候補諸君如非鼎芬奉請者切勿枉顧來亦不敢接見亦恕不答拜（丁）省城紳士諸君有熟識者有未識者鼎芬來此查事恕不往拜諸君相諒幸勿見過如有見過槪不敢接見事忙時促亦恐未能答拜乞諒一切（戊）鼎芬廣東人在省候補同鄉諸君有熟識者有未識者均不敢見幸勿枉顧查事均不敢派亦不敢訪問（已）鼎芬在湖北臬署用一粗笨勇丁名張和執帖禁絶門包今已帶來飭其日在門外看守或有客來卽行擋駕不設門簿不收名片如係請來之客鼎芬延入後在内另設一簿派隨員冩明係因何事接見以便查核　二鼎芬此來不擾江西一紙不費江西一文（甲）聞南昌此回之事慘痛於心今奉差來此每一念及食不能下如有宴會皆不敢赴或有不諒循官塲俗例餽送酒席者已早飭張和在門首謝絶不答回片（凡餽贈一槪辭謝書亦不收（乙）鼎芬到九江日乘小舟上岸步行入店無知者後官塲諸君來拜皆未見俟歸途答拜德化縣濮君竟循例致送酒席未收亦未答回片到此辦法一律敢煩首縣兩君以濮事在前代布此言（客坐但啜一茶主人勿備點心）（丙）鼎芬此來承胡撫帥優待派員派船到九江相接皆不敢承一槪辭謝委員亦未接見自搭商船來此撫帥優禮尚不敢受此外更不待言（丁）鼎芬帶來隨員皆清潔自愛之士當此時局艱難日以廉恥爲重斷斷不擾（不見客不與人通信）（戊）鼎芬帶有廚夫飯夫各一名一切自備（燈燭等物皆自購）（已）鼎芬此行無跟班帶有執帖張和一名本署什長一名皆嚴加約束不准生事　奉派江西查事署湖北按察使本任安襄鄖荆道梁鼎芬手啓丙午三月十六日實貼沈文肅公祠壁（用） 
[禀報金華安謐撤縣獲匪電杭州]  
　　金華因工藝周被衆打毁以致擾亂等因迭紀前報現該局總理紳董劉肇同已經遠避局中紡織各機及房屋悉數搗毁并有人張貼揭帖謂將焚掠敎堂因之人心大爲惶惑省憲以該縣遇事掩飾欺朦徇混且於釀事後匿不禀報及英美二領事警告而張中丞以大略傳聞失實諒不致是答之殊貽外人口舌故擬嚴行参處以爲因循疎玩之儆刻由寳方伯懸牌將金華縣毓令彬撤任叧委候補縣張今茂鏞署理未到任以前著蘭谿縣蘇令錦霞先行兼署認眞查辦以衛地方去後茲已獲到滋事人犯并禁演戲以免餘波復由海太守電禀到省訪錄於後 
　撫憲鈞鑒金華委蘇令兼理遵卽電知二十八演戲因與中學鄰　近去年本已勸令停止今仍照辦各敎會堂已會協密加保護並　嚴查保甲謡言漸息地方如常現督縣已獲數人訊取確供另禀　海福叩號（陳） 
[函索行兇敎民松江]  
　　本年正月杪金山縣境天主敎堂敎民姚阿生姚阿秀姚鳳生等指華亭縣屬前岡十八圖民人王阿小竊取敎堂内敎女姚氏之棉花因之口角揪毆姚阿生順取樹枝撃傷王阿小頭額偏右等處越時因傷身死王妻蔣氏報經華亭縣趙豹文大令詣騐緝兇無獲並函請天主堂謝司鐸交出兇犯姚阿生等迄未交到茲於二月二十五日拿獲姚鳳生一名訊據供認聽從姚敎女指使往王阿小家查問棉花爭毆伊僅扭住王阿小髮辮姚阿生取樹枝毆傷王阿小身死等語趙大令已函催姚司鐸交出兇犯並錄供通詳各憲核示矣（吉） 
[洋商販私闖關鎭江]  
　　前有貨船一艘行經淮安關被扞巡查出私貨纍纍而在船押載之美國人但有游歷護照並無採辦土貨之明文該美人自稱名富維思聲勢洶湧不服盤查鎭道陶觀察知之卽將情形告知美領事旋得領事復音嘱將船貨扣留照約核辦（工） 
[電覆粤督詢問銀幣情形廣州]  
　　昨報紀岑督接到財政處咨行銀幣章程後卽分電直隷兩江詢問辦法茲得袁周兩督覆電照錄如下 
　直督袁覆電養電悉四種模式因秤未較准尚未領到亦未開　鑄此幣官家收用市面當可通行惟聞英國商家泛論中國　銀　爲本位應鑄十足成色愈高愈好而能否還洋欵尚未議及惟洋　欵大率還金自難以銀幣交欵至以銀易金如銀色不足或買金　時暗有折減似與債主無涉仍祈賜敎凱漾 
　江督周覆電　養電敬悉四種銀幣模式尚未頒到部文令四省　同時鑄造數百萬枚成本頗鉅尚待設籌將來新幣鑄成官欵自　當遵章收用至市面向不用庫平發行之初恐商民不免觀望若　解滬洋欵論國寳通例應無不准况部章内本有照會各國使臣　各埠領事一體遵用之語届時應候部文遵辦尊處如何辦法望　隨時電示馥漾（列） 
[紀蘇垣新鑄銅元形式蘇州]  
　　蘇垣銅元新舊兩廠領到部頒銅模後前日已照新模鑄造一面係大清銅幣四字两邊分書户部兩字中間一小蘇字一面係光緒丙午年造當十等字所有鑄出銅幣均發交袷蘇官錢局分發銷售並聞嗣後両廠一切出入欵項均須歸藩署經理是以新頒關防亦存藩署云（等） 
 
 

Page 4

 
 
[練兵處專員蒞鎭閱操鎭江]  
　　北京練兵處特委周容兩專員由京南下校閱江寗京口兩處駐防新操該員業於二十一日乘江寛商輪蒞鎭旋至西城内萬壽宫暫駐行旌（工） 
[鎭道訂期請英領事閱巡捕操鎭江]  
　　前英領事竇爾慈君曾請關道陶觀察校閱英工部局巡捕操觀察甚加讚歎回署後立飭警察局趕緊將所有巡勇加意訓練以憑訂期涵請領事蒞閱（工） 
[袁大京兆抵粤續志廣東]  
　　江督奏來粤查案之袁京兆樹勳行抵香港已紀前報茲京兆已於十八日抵埔十九日蒞省登岸番禺縣備辦供張并親臨河干迎迓（張） 
[擬裁内倉監督北京]  
　　近日鐵大司農與各堂議商俟内倉監督期滿卽由本部派員專司其事所有内倉監督一缺卽行裁撤以節糜費（陽） 
[雲南劃定商埠地叚雲南 
[ 
　　雲南府自開商埠月前經官紳會同勘定地叚東自省城小東門外穿心鼓樓起斜線接至狀樓由樓順河隄至吳井橋折而西至雙龍橋又折而北至燒珠橋中間僅讓薦茶會舘面前街南寛約四十丈長約二里一條爲外國人碼頭餘皆爲商埠現已議設清查局騐查券契頒發執照不准售與外人倘有違者查出由商埠局取回本人治罪（冬） 
[札派炮艇赴海州辦理開埠吳淞]  
　　海州開埠在卽近由江督周玉帥疊次電飭福山鎭丁鐵梅鎭軍札派本標吳淞川沙二營廣艇駛往海州港口駐防藉資鎭壓丁鎭軍奉飭後已諭吳川二營主委派炮艇赶卽駛往海州矣（川） 
[稅司派人詳查天生港洋關事宜吳淞]  
通州天生港將次開埠近由總稅司飭駐申稅司好君布置設關事宜好君因於禮拜一派上海關總巡洋員某君由吳淞張華浜借乘河泊司小輪船駛赴通州港口詳查情形以便布置一切（不） 
[上海道批公廨關讞員禀]  
　　（爲公廨罪名較重人犯應送縣辦理事） 
查會審公堂定章徒流以上人犯送縣辦理良以罪名較重刑罰又有等差必須細核案情比照定例斟酌辦理以期刑當其罪非可由讞員隨便定擬流氓拐騙雖與尋常人犯不同然旣非公堂原定權限之所有究未便擅行判决是以本道前於該丞禀請懲辦流氓許仁順案内批令錄取供詞送縣復訊酌擬監禁年期由縣通詳察奪將犯交回公廨收禁以期與設官會審章程並行不悖拐帶匪徒離人骨肉陷良於賤情節可惡與流氓相等英副領事意在嚴辦本道尤以爲必須嚴辦惟例載拐賣人口被誘之人若不知情爲首擬絞爲從滿流罪名甚重此案唐小夫卽黄阿三誘騙五歳小孩略賣已成照例卽在爲首擬絞之列且蟻媒陳王氏業經供明何能任其狡賴至陳王氏將孩領賣粤婦時誑稱該孩父母俱殁無人撫養此卽通同略賣之証律以爲從滿流亦屬情眞罪當自應照章移縣究辦分别擬議按照新章辦理仍照本道前批將應監禁者定明年限送還公廨收禁以期允洽仰卽核明例案詳晰轉告英副領事俾知本道從嚴懲辦匪棍之至意餘如所擬辦理此繳摺存（力） 
[俄艦開赴旅順口]  
　　二十二日東京電云本月十八日有俄國驅逐艦一艘俾士黑納號停泊旅順口自日俄議和後俄艦開赴旅順者此其首也譯字林報 
[那特爾懸賞緝拿叛酋]  
　　廿一日倫敦電云斐洲英屬那特爾政府懸賞英金五百磅緝捕前次謀亂之叛酋聞該叛酋現匿跡於窮谷之中 
[西班牙王大婚之期]  
　　廿一日倫敦電云西班牙王大婚典禮定於西六月一號舉行 
[俄籌國債之成數]  
　　廿二日倫敦路透電云俄國在法國籌借之新債共得四千六百萬金磅惟德國不肯承借俄國頗受其虧 
[德籌國債]  
　　柏林電云德國發募新國債已逾原額两信聞商人皆不願承借其承借皆冀獲厚利之徒也 
[英法救災卹鄰]  
　　廿一日倫敦電云英皇已派巡洋艦利物阿山號（載 
重一萬四千一百墩）開往那波利援救該處被災之人法國水師提督已飭所屬船艦及兵士聽候意國官員調遣拯護難民 
[英國氣候]  
　　廿一日倫敦路透電云英國天氣現甚潮熱 
[日本整頓警務]  
　　廿二日東京電云日本鑒於去年冬間之擾亂故已將東京警務重行整頓 
[台灣又復地震]  
　　廿二日東京電云昨日台灣又復地震勢甚猛烈 
[伊籐侯定期閱凱旋軍]  
　　二十日東京電云日本駐韓統監伊籐侯定於下月初七日至東京大閱凱旋軍 
[日本大員入贊樞密院]  
　　二十日東京電云日本前管理内務省兼農商事務大臣清浦奎吾男爵及前户部大臣曾根荒助男爵均已入樞密院 
[德法政策以和平爲主]  
　　二十一日柏林電云某報載稱法外部大臣蒲其斯君與德相蒲盧親王之政策皆主和平 
[法國政黨之組織]  
　　東報載倫敦電云法京巴黎消息法國海陸軍殖民財政各部大臣新組織一樞密院 
[俄德互相猜忌]  
　　東報載倫敦電云德國銀行家梅特爾生君已被迫將萬國集資會停歇葢該會於去年西十月成立曾爲俄籌債故也德國藉詞自行籌欵故俄國現僅在倫敦巴黎比利時荷蘭京城募集國債其實德國以前者愛耳其西亞斯會議俄不助德特出此以報復之耳譯字林報 
[美國戰艦失事]  
　　廿三日倫敦電云美國戰艦繼安塞其號於演砲時忽遭炸裂死副艦長一人兵士五人受傷者甚衆 
[美國需用黄金]  
　　廿三日倫敦電云美國欲進口之金增多故户部大臣特貸資於銀行俾自歐洲運金人美 
[俄皇之行政]  
　　廿一日栢林電云俄皇不允韋特首相辭職已將内政大臣圖納胡君所行之壓制政策廢棄 
[俄相聯合民政黨]  
　　廿一日栢林電云俄首相韋特伯爵已准立憲民政黨於西五月四號在聖彼得堡開會聚議 
[法外部大臣評論摩事之結局]  
　　廿一日柏林電云法國外務部大臣蒲其斯君于議院以已意解釋德相蒲盧親王在議院所發之言且謂愛爾其西亞斯協商之結局凡與議各國無不心滿意足云譯文匯報 
 
 
] ] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖南設官錢分局於漢口武昌]  
　　湖南創設官錢局分設本省湘常等處匯兌欵項茲又在漢口設一分局名曰湖南官錢局駐漢匯兌處委候補縣張維韾經辦以期湘漢銀錢往還便利（策） 
[禀請建造新常關辦公所廈門]  
後遷入新關辦公現因新關地方狹窄擬將舊閩海關房屋拆造洋樓三幢以爲新常兩關辦公之所聞已禀明上憲估勘工程矣（庶） 
[土膏分局奏准派員辦理宜昌]  
　　督膏捐大臣柯遜菴日前奏派　鷺卿觀察源深辦理宜昌土膏分局已紀前報現已奉准札委湖南亦已奏派周學銘觀察辦理膏捐並聞十八省合辦之事已經奏定不日當有明文也（策） 
[批斥請籌官費出洋安慶]  
　　日前有鳳台縣附生朱某遞禀學務處請札飭該縣籌撥官欵津貼赴東留習警察等情旋奉批示云查該生上年三月因未具公文投考出洋被斥繼請自備資斧於七月攷騐時又不投到去冬又以飭縣提撥津貼懇請留學朦禀江督亦經批飭茲又到處率請籌給官費似此志趨不定浮動異常殊爲不合云（士） 
[嚴禁婦女歸寗不返之陋習廣西]  
　　日前有黄達堦等以請除積弊以重人倫事具禀岑督奉批謂婦人在家從父兄出嫁從夫此天地之常經古今之通義也據禀奉議州屬女子出嫁三朝之後卽歸寗不返甚至夫妻反目逼奶婚書實乘倫理之常大爲風俗之害此等陋習亟應革除仰廣西按察司會同布政司剴切出示嚴禁並飭奉議州責成各鄉紳士一體勸諭凡有已嫁之女務須常在夫家克盡婦職如再有歸寗不返甚或逼令退婚者卽拘本婦之父兄到案究懲以維風化（張） 
[崇文學堂復行開校禮松江]  
　　崇文兩等學堂自敎習與經理衝突後當道擬挽留敎習辭退經理繼復有去則俱去之議華亭縣趙豹文大令遂敦請余仲臯楊至文葉愼春曁沈倪袁三君叧行訂章舉辦已於本月二十一日行開校式大令到校觀禮學界中人先後登壇演說楊君謂今人稱同種爲同胞若學界攻撃是鬩牆釁起矣惟競爭而後有進步譬之美玉必待雕琢頑石則人爭棄之鄙人從諸君子後有攻錯我者是不以石待我而以玉待我則鄙人之幸惟願各顧公益以桑梓義務爲急聽者皆鼓掌（續） 
[批查寺產請充學堂經費安慶]  
　　壽州李君等前曾在核邑創辦小學一所議就城内崇福寺基址建造校舍日前又具禀學務處請將該寺撥入清節堂之產仍行提還藉充學堂常年經費當經批示云該生等就崇福寺地基創建民立芍西小學堂以寺租作常年經費已由州諭城紳孫毓筠等查復等語究竟孫毓筠等如何禀覆曾否由州批准立案無從懸揣所請將崇福寺撥入清節堂之田仍歸學堂充用是否與恤嫠善舉並無窒礙仰壽州確切查明悉心妥議禀覆核奪叧單所陳畝捐榖捐鹽捐廟捐各項辦法是否輿情允洽有無流弊併由該州體察情形妥籌禀辦（土） 
[兩淮高等學招生揚州]  
　　運司趙都轉所立之八區初等小學堂業已開學高等學堂所建屋宇月杪亦將竣工惟前此錄取學生能及高等程度者無多都轉爰又出示廣招並附簡章六條 
一各項科學均遵奏定章程二設立高等係爲小學之升階凡兩淮官立公立私立各小學堂學生稍知國文者均准由本堂升送 
三年歳本應十五歳爲止今姑從寛十七八歳以内均可報名　四報名各生本司隨到隨考不拘人數以免稽延五凡距城稍遠者准由城中親友代爲經理以便傳知一切六此次報名須從速緣人數已多遲恐不及（詳） 
[紀嚴監督攷試高等學堂各題安慶]  
　　侯官嚴幾道先生應安省高等學堂之聘於十六日到堂十八日在堂攷試諸生國文計論題一道問題三道茲錄於下論義利之辨　問古今言理通病有二一曰天地對舉二曰分配五行天地對舉尚爲中西古人所同至五行分配則中國所獨至所發明一無可據然惟周易于前二者皆無所犯諸公能疏其說歟　問春秋之賢最富于今世思想莫若鄭之子產其于立憲自由皆所論及至于辦理外交所以保護主權抵制强大察其詞旨卽在今日亦爲無倫能徵引以證茲說歟問古人著書往往相發如論語首章之與大學三綱領莊子七篇之與道德首數章尋其意旨皆若吻合試爲比附言之（多） 
[批示請咨赴日畱學杭州]  
　　浙省邇來士人自備資斧禀請 
 
 

Page 10

 
 
[梁臬赴贛專爲叅案武昌]  
　　梁臬司鼎芬赴贛係代鄂督前往查辦周藩被叅之案聞所帶隨員在十員以外均預備顧問之用至外問謡傳爲查辦敎案則屬不確惟江藩被參係由敎案而起故因此誤傳（世） 
[松府示禁賽會松江]  
　　松郡舊例每届三月二十六日必由各社領袖舁東嶽聖帝劉郡王楊侯施相温天君痘神各祌像出巡東郊至二十八日舁歸傾城士女觀賽若狂本年府尊戚升淮太守預飭房吏查卷一面出示禁止（夕） 
[棉花市價略昻寗波]  
　　近日甬市棉花銷塲暢旺價值亦略形昻貴各花莊門市前每洋一元售花五斤四兩者刻已减售五斤二两（具） 
[捉賭類誌寗波]  
　　甬郡官塲近來禁賭極嚴日前定橋地方有賭徒多人雇得花船一艘聚賭銅寳牌九經鄞縣高大令訪悉飭差往拿旋拿獲施某等二人解由大令訊明嚴懲又城内君子營地方何記藥鋪内有祁慶祥串同鋪主開塲聚賭爲提右營王守戎查知卽飭令兵目將藥鋪封閉嗣經祁央人一再懇請始允啓封（具） 
[淫逆宜懲厦門]  
　　前署水提中軍李叅戎之子阿英素不安分與闖混爲伍結隊横行日前欲强姦父婢不從大肆毆撃母聞之責以無禮英又持刀恫嚇其兄阻之英揮力砍兄血流如注母遂赴厦防廳報騐原司馬隨委石潯劉巡檢帶勇擒獲監禁候辦（中） 
[黄昏行劫鎭江]  
　　日前黄昏時三元巷内周某從鐵路購地局領得地價洋一百五十元經行其地突有數人攔住去路拔刀相向周無奈將銀洋如數給彼而逸刻已赴縣報緝矣（工） 
[武夫互鬥廈門]  
　　前伏波管帶已革叅將吕文經之子盛安與提署戈什哈梁某有仇日前吕在楊亭街突與梁某遇持刀互鬥之下梁不敵腦部受傷旋卽舁往提署喊控馬軍門派弁將吕捕獲送廳訊辦（中） 
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
　　商務類誌 
　　滙票　三月廿三日老中庸洋行報 
　　上海匯至倫敦 
　　銀行電匯　二先令十辦士二五 
　　銀行卽期　二先令十辦士三一二五 
　　銀行卒日期　二先令十辦士四三七五 
　　銀行四月期　二先令十辦士六二五 
　　商匯四月期　二先令十辦士八七五 
　　商匯六月期　二先令十一辦士零六二五 
　　大條銀　廿九辦士七五 
　　上海匯至法國 
　　銀行電匯　三佛郎五十八分半 
　　商匯四月期　三佛郎六十五分 
　　商匯六月期　三佛郎六十七分 
　　上海匯至德國 
　　銀行電匯　二馬克九十一分半 
　　商匯四月期　二馬克九十九分 
　　上海匯至紐約 
　　銀行電匯　六十九個二五 
　　商匯四月期　七十一個二五 
　　上海匯至印度 
　　銀行電匯　二百十三個半 
　　銀行卽期　二百十四個 
　　上海匯至香港 
　　銀行電匯　七錢二分二五 
　　商匯十日期　七錢一分三七五 
　　上海匯至日本 
　　銀行電匯　七錢一分半 
　　商匯十日期　七錢零一二五 
　　金銀錢洋　三月廿三日 
　　標金現貨　三百四十二兩七錢五 
　　遠期標金　三百四十三兩二錢五 
　　足赤　三百五十兩零二錢五 
　　沙赤　三百五十一兩二錢五 
　　新匯劃收市　七錢三分五釐七二五 
　　本洋　九錢六分 
　　小洋　六錢八分七釐五 
　　銀拆　一錢 
　　洋找頭　七錢二分九厘 
　　錢打頭　一千文 
　　銅元　一百五十零五百文 
　　市錢　一百三十二千文 
　　衣牌　一千一百文　 
　　絲　三月廿三日 
　　昨日匯票仍三百六十五法郎半合銀一百兩洋商買絲數日來均無交易昨匯票雖未見漲而交易仍無茲故不錄 
　　洋布　三月廿三日 
　　續誌元芳呌莊市價錄下　○原價八磅四藍人搶二兩二錢半　雙人牌二兩四錢六分半　洋房牌二兩三錢一分半　綠九獅二兩三錢二分半　三傑圖二兩六錢九分二厘半　藍三元二兩四錢半　藍四美二兩另八分半　藍人搶二兩另三分　○八磅彩三元挺市洋標二兩七錢二分　七磅彩人搶二兩一錢四分　○細布　十二磅路燈第字四兩另三分　荷花四兩另一分半　雲獅三兩四錢半　九獅三兩四錢五分半　人搶三兩四錢　○細斜紋二兩七錢半　○竹布　八士圖六兩　三多五兩七錢　○漂布　烏金日五兩六錢　將軍四兩三錢四分　狀元牌五兩二錢九分　四皓四兩六錢　十八子四兩四錢七分　黄金印三兩六錢　花燭四兩三錢半　又三十九碼四兩另九分　一百十五碼三兩八錢六分　二百另三碼三兩五錢六分　彩三多四兩一錢　海天四兩一錢九分半　東華四兩一錢三分　紅五星三兩九錢四分　劉軍三兩九錢半　游戲三兩三錢五分半　三英三兩四錢　紅金星三兩八錢三分　彩四美三兩七錢八分　教子三兩三錢八分　七十二線紅雙路燈三兩六錢一分　紅二美三兩六錢二分　白金三元三兩四錢七分　六十四線綠　三元三兩三錢六分　六十四藍雙路燈三兩一錢半　洋房三兩 
　　棉　三月廿三日 
　　昨日市情平淡客幇銷數亦屬寥寥價目亦不見佳茲將市價抄錄如左　○中國紗　十六支紅團龍九十二兩七錢五　十六支鐵錨九十一兩七錢五　十六支丹鳳九十四兩五鉽　○印度紗　十支天官送子七十八兩七錢五　十支牛耕田八十二兩五錢　十支劉海七十八兩五錢　十支彩美人七十七兩二錢五　小白龍七十七兩　○東洋紗　十六支藍魚九十七兩七錢五　十六支立馬九十五兩七錢五　十六支福島九十六兩五錢　十六支花蝶九十四兩七錢五　十六支三馬九十五兩五錢　其餘各紗一槪無市 
　　棉花　三月廿三日 
　　子花八元三角　通州花每擔十八兩二錢火機花十七兩一錢餘姚花十六兩八錢太倉花十七兩六錢四牌子花十七兩漢口花十六兩　　米麥　三月廿三日 
　　常白元米每石四元九角常白高米四元九角錫白米四元七角蘇同雙轉白米四元七角松江高白米四元七角半角里白米四元八角泗涇高白米四元五角半高小麥四元三角次小麥三元八角 
　　油荳餅　三月廿二日 
　　船牛荳油七兩八錢半　棧牛荳油七兩六錢半　歧山荳油七兩　泊兒荳油六兩三錢　青口荳油六兩八錢　夾倉生油六兩八錢　陳牛元黄荳三兩四錢　　 
　　郵政廿四日收信時刻曉諭傳單 
　　寄往各埠　輪船名　收信時刻 
　　周浦　航船　上午十一點 
　　新塲奉賢　航船　上午九點半 
　　崇明堡鎭　小火輪　上午八點半 
　　黄渡　小火輪　　上午九點鐘 
　　朱家閣白鹤港　小火輪　按日寄遞 
　　嘉定安定　又　又 
　　青浦　小火輪　上午十點鐘 
　　大塲羅店　郵差　上午十一點 
　　瀏河浮橋　又　又 
　　南潯湖州　小火輪　又 
　　江灣吴　火車　上午十一點 
　　淞寳山　火車　下午三點鐘半 
　　南翔　火車　下午二點鐘 
　　七寳泗涇　航船　上午十一點半 
　　南匯川沙大團　航船　下午三點鐘 
　　無錫　小火輪　下午三點鐘 
　　松江亭林　航船　下午三點鐘 
　　洙涇南橋　　又　又 
　　張堰楓涇章　又　又 
　　練塘莊家巷　又　又 
　　蘇州杭州嘉興　小火輪　下午三點半 
　　塘棲莫干山　又　下午九點鐘 
　　厦門　新安　又 
　　汕頭　又　又 
　　烟台　南昌　又 
　　牛莊　四川　又 
　　香港　福興　又 
　　廣東　又　又 
　　塘沽　新豐　又 
　　天津　又　又 
　　北京　又　又 
　　南洋　高麗　上午九點鐘 
　　印度　又　又 
　　歐州　又　又 
　　本局逐日所登收信時刻傳單近日冗長不便排印爰擬删繁就簡將每日限定各口郵件收信時刻專開一單登明本日報章嗣後一槪拆去不復再登此啓 
　　華商跑馬總會請看大跑馬 
　　准於四月十四五六九日四天在上海跑馬場隔壁馬霍路口號高大洋房内設立華商跑馬總會專供上海紳商仕女　 
觀賽上年惠臨諸公早已同聲贊美前季經理洋人佈置未盡周到今擬特别改良主人不惜重資格外裝飾華麗排列奇巧玩具均皆别開生面本會經售跑馬票悉照西商跑馬照會一倒章程紅票立兑現洋西式大菜煙酒茶點一應俱全倘荷惠臨務望預向本會經理處接洽遲恐額滿幸勿失此特别游景是盼門票價目一天票每位洋七角半四天票每位洋二元半煙茶奉送洋經理大馬路泥城橋西首金隆公司華經理東首顧君同啓 
　　欽加五品銜　賞戴藍翎江南籌欵總局委員江蘇候補府經政廰關 
　　欽加同知銜　賞戴花翎特按蕪湖縣正堂如加三級紀錄十次　沈 
會示嚴禁事照得各省出售彩票均奉　督撫憲　奏明籌辦所得餘利上關　國幣非民間所能覬覦如有奸民私造小票銷售即屬違禁取利茲奉　南洋籌欵　憲訪悉蕪地奸民胆敢明目張胆照造小票出售計圖魚目混珠影射利益實屬目無法紀本應行提究辦姑念小民無知飭委本委員會同地方官先行查禁以示格外體恤自應會同出示嚴禁爲此示仰本埠商民人等一體知悉嗣後爾等須知現除南洋正票南洋分票湖北大票河南大票此四宗外其餘未奉　奏明者槪是私票不但本埠商民不准私造即外埠有此私票該商民等亦不准販至本埠銷售自示之後倘敢抗違即是有心故犯本縣等定當提究嚴辦决不姑寛毋貽後悔其各懍遵毋違切切特示 
光緒三十二年三月日示 
　　巡警總局示 
　　爲嚴禁事照得彩票一項非　奏明不准開辦現各省大票銷數未暢推原其故則小票之爲害居多蕪湖向有小票公司茲奉寗省派員查禁亟應遵照停售爲此出示嚴禁從本年四月起無論何項彩票非　奏辦者槪不准售並不准假託洋商希　嘗試盖近來各租界内已將彩票禁絶也如敢陽奉陰違定行從重究辦其各懍遵切切特示 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[營勇爲盜就地正法淮安]  
　　淮安府屬清河縣城内磨盤莊地方民人杜炳章家於三月初二夜被盜數十人入内刼去衣飾等物而逸當經該處防營及城守營楊都司等分路追緝旋拿獲盜犯裴福來路金標王名勝田學義袁明業李少堂等六名解經江北提督劉延師批飭營務處訊明均係營勇爲盜卽飭就地正法（永） 
[中國公學姚烈士絶命書]  
嗚呼我同學等所最欽佩最親愛之姚烈士竟爲悉慮我中國公學前途故蹈黄捕江矣死矣烈士者我公學中最熱腸最勤勞之庶務幹事也自清明日外出宋歸同人等四出尋訪莫得其蹝至昨二十日始獲囚耗我同學等往騐之于工部署院屍模糊不可認認其　章嗚呼　哉我同學等何以爲　耶今日清點其行李始于其洋服背心囊底得其日記一册上載絶命詞一　字字血淚沈痛不忍卒讀嗚呼痛哉我同學等何以爲情耶亟錄登報端俾海内同胞得悉烈士之苦衷焉 
嗚呼我所最親愛最希望最眷戀中國公學中之褚同事諸同學我所最親愛最希望最眷戀全國四萬萬同胞中之官之紳之兵之士之農之工之商聽者我今者蹈江死矣將永與君等别矣但恐我死以後君等或不知我死之故因忍死須臾與君等爲一决别之言古人云人之將死其言也善君等其聽之其聽之雖無才無勇無學無識如我者亦勿以人廢言也我之死爲中國公學死也爲中國公學死卽不啻爲我全國四萬萬同胞死也同胞同胞我欲述我　父母棄妻子捐軀蹈江之苦衷我　先言中國公學與中國前途關係之重 
中國公學者因内地學堂之腐敗不足以培養通才與列强共競生存於廿世紀陶汰慘酷之秋故創此公學注重德育以謀造成眞國民之資格眞救時之人才者也此其關係之重一也 
溯中國公學之所由起盖權輿于留日學生爭取　規則之故夫此次之爭之當與否今姑勿論然公學雖爲振興敎育而設究其要素已含有對外之性質盖彰彰手不可　矣故中國公學不啻我中國民族能力之試金石也者如能成立發達卽我全國人能力優勝之代表也如不能成立發達亦卽我全國人能力劣敗之代表也此其關係之重二也 
中國自今以往右一大問題焉將　無量大英雄大豪傑之心血之腦血之頸血之舌血之涙血以解决之尚不知其能否則省界之分是也夫今日省界之分初見端耳鐵路以分省界故而不能修礦山以分省界故而不能開學界又以分省界故而屢起衝突　戈同室莊子曰天下事創始也細將作也畢也巨今日之衝突一筆一舌將來之種突一錢一血夫　蚌相持而漁夫又伺其旁可懼也惟中國公學鎔全國人才于一爐破除畛域可以消其禍于無形此其關係之重三也 
今日中國人心之害有二弱者旣俯仰隨人無愛國思想强者又妄誕無忌野蠻招禍往事無論矣此二害不除中國前途之　未有艾也而中國公學設在上海爲各國勢力侵入之集點我同學見外人之恣横則可生其愛國之心見敎案之損失則可消其野蠻之氣將來此等敎育普及全國則可以鼓鐵强健文明之國民此其關係之重四也 
考各國學術之進化莫不有民立學堂與官立學堂相竸爭相補救而起如美國之有耶路大學日本之有早稻田大學之類皆成效昭著在人耳目今我中國公學實爲中國前途民立大學之基礎若日進不已其成就將能駕耶路大學與早稻田大學而上之而不然者民氣將永不伸卽學術將永不振而中國亦將永無强盛之一日此其關係　重五也（未完） 
[滬江官事]  
　　畱防十一隊一排排長督中營拔補外委胡受庵隊官永福湖北候補縣陸明府長蓓安徽試用縣勞明府啓紛丁憂浙江知縣尹明府良昨日俱隨道縣乘普陀輪船赴淞候迎新撫辰刻均到道拜會禀見○道轅發審李明府善徵警察東局委員郁二尹堃北局藍二尹承松太陽廟局唐二尹正祥醫學研究所兼正誼學堂董事顧廣文鴻逵昨均因公到道禀見○前直隷撫寗縣知縣改授海州學正王鴻伯廣文增禧昨至縣署辭行赴任（事） 
[新蘇撫抵滬]  
　　新任江蘇巡撫陳筱石中丞昨日午後三點鐘乘兵輪抵埠停泊金利源碼頭本埠文武各官詣舟呈遞手版中丞旋命駕登岸至滬北老洋務局行轅駐節旋卽傅見關道瑞觀察等聞有定期二十七日赴蘇二十九日接印之說（宜） 
[傳保諭話]  
　　上海縣今届上忙已於二十日開徵汪大令定于二十八日飭差分赴各鄉傳令各該圖地保到縣諭話（曰） 
[縣示照錄]  
　　（爲塡塞黑橋浜曉諭居民拆屋事） 
上海縣正堂汪爲出示曉諭事准總工程局函稱城中小浜甚多潮水不通污穢日積每至春夏之交穢氣薰蒸釀爲疫癘現將最爲淤穢之黑橋浜先行塡平中用三尺直徑塞門德溝筒旁砌溝井上鋪石片雇工購料不日興築惟該浜東西兩頭店鋪居户有佔出浜面蓋造房屋有礙工程函請出示曉諭拆去等因到縣准此合行出示曉諭爲此示仰該處附近居民業主人等一體遵照赶將佔出之房屋一律拆去庶於工程無碍道路得爲展寛市面因之日盛其各遵照無違特示（宜） 
[添設遊學招待分所]  
　　各省出洋游學生經過滬上購買船票一切往往因人地生疏時有受騙情事曾由關道瑞觀察禀准督忘創設出洋游學招待所委知縣謝上松大令照紏已見前報茲因洋務局較遠往來不便故在永安街長源泰報關行添設一招待分所昨瑞觀察發出諭單二十四張飭差分赴各大客棧發貼曉　各學生知悉俾請領護照及代購船票各事均向謝明府接洽（宜） 
[製造局打靶塲刻已擇定]  
　　北洋大臣袁慰帥變洋工程司 
司哈卜門來申考察製造局工藝到滬後欲覓二百五十步之試槍打靶塲空地曾在吳淞遍覓不甚合宜現由製造局總辦魏觀察與稽查槍炮委員霍良臣遊戎擇得局之對浦白蓮涇港口有地一方足供打靶之用因由遊戎與哈同往勘定矣（寳） 
[會議邑廟公地事董事意見各歧]  
　　滬城邑廟公地造屋出租經商界學界各董事定期二十二日在明倫堂開特别大會迭詳本報茲悉此事每屇會議各董事均未齊到且商董意見欲將侵佔空地一律充公而學界董及叚董則欲以上海公產撥充上海學堂之用是以聚訟紛紛迄未議妥云（嚴） 
[護撫札屬嚴禁土匪光蛋聚賭]  
　　護理蘇撫濮中丞近日訪得所屬各鄉鎭每有土匪句串外來光蛋設賭擾民因刊告示多道分投札發所屬各縣一體議禁嚴拏如各城鄉村鎭再有前項匪徒准卽迅報營縣或地方圑練會同拿解嚴辦等因縣尊汪大令接奉之下立飭黏貼通衢俾衆知悉（巖） 
[示禁提毁制錢]  
　　本懸捕廳趙敬臣少尉查得各小錢莊每有奸徒將制錢提出消毁私製砂小等錢在市混用故於昨日出示禁止一面飭差訪查究辦（嚴） 
[招商局北棧坍屋]  
　　招商局北棧因年久失修昨日棧頂忽然傾塌幸未傷人（似） 
 
 

Page 18

 
 
[盜刦未成]  
　　美租界百老匯路一千三百十六號房屋秦阿三家前晚有盜匪多人明火執仗破門而入意圖肆劫經秦大聲呼救始各逸去有婢女翠娥被盜砍傷手背並遺下凶刀二柄昨晨由秦報捕請緝捕頭立飭中西包探前往勘騐稟復核奪（似） 
[英租界火警續志]  
　　英租界江西路失愼畧志昨報茲悉火起於東棋盤街弄内六百十五號門牌同餘洋廣雜貨號延燒東鄰德華土棧廂樓其西鄰德號土棧小有損失共焚樓房四間捕房於昨早飭探何阿春往查起火情由奈該號東夥尚未查到該探因據情禀覆捕頭奉飭嚴行緝辦（力） 
[木匠跌斃]  
　　川沙木匠薛榮堂寓英界天津路八十一號門樓前晚携物登樓不知如何失足墜下竟卽殞命由捕投報捕房捕頭飭探王阿巧傳同三圖地甲唐全坤察得死者頭額間有跌損傷痕當由屍兄到來以自行跌斃母庸報官旋卽禀明捕頭棺殮（當） 
[循例停訊]  
　　昨爲耶穌復活補行瞻禮之期公共公廨讞員關司馬接准西官照會循例停訊一天（當） 
[改期會訊]  
　　錢鼎成控朱海郎王毛毛串同應桂韾陸仲和誣控拆稍一案本由襄讞孫明府與英副領事訂于今日上午覆訊茲悉改于禮拜四上午又美商通裕錕華等行號環控同裕莊股東吳春九不付票銀一案昨日亦由關司馬照會美白副領事并吳所延之穆律師訂于禮拜四午後兩點半鐘覆訊（力） 
[上海縣案]  
　　啓泰烟燭店小主戎正芳與楊洪開之子錦山門毆致錦山呑烟身死一案由公廨　送到縣前晚奉汪大令研訊學徒蔡效平　在楊所開之鞋底作習業祇十餘天戎於十八夜來店錦山向索欠洋一元有零戎言有房租可抵因而爭毆啓泰店内有學徒三人前來幇戎毆打經勸始散錦山出外呑烟於十九日身死是實戎正芳即忠發供鞋底作之房屋係父親轉租與楊洪開被欠租洋十九元現將翻造另租新房十八夜並不與錦山打架十九早楊洪開與長子忽將錦山抬到小的店内吵閙云被小的逼租呑烟以致小的次兄增桂病重受驚斃命乞鑒大令向蔡一再盤詰因前後供詞有異判戒責十下戎發捕廳蔡暫收所一併再訊○道憲瑞觀察片送閙事要犯著名流氓黄阿二卽大肚皮到縣亦奉訊究黄供向業皮作前雖遊蕩刻已悔過因與道轅包探楊錦山有嫌致被拿送案下大令判還禁候核○又訊同昌號倒欠巨欵一案同昌執事張仲山供號主趙誠舟張壽甫俱天津人津申開有兩號申號並未虧本實被津號拖累致同倒銀二萬餘金號主現願以四成歸償各債主定欲七成故未定妥乞鑒大令判交保從速清理（嚴） 
[總工程局紀案]  
　　老白渡恊記板木行夥范寳林托森和柴炭行夥胡子貞至姚有尚船上買柴二千捆計洋五十餘元付胡定洋十四元雇船駁運詎料被胡將洋呑没併將該柴盜賣姚向森和查問始知胡已辭歇因將范扭局具控副裁判官陳二尹提訊之下判范交保限五日帮同將胡尋獲送案究追○卿人徐昌鰲將糞傾於城内小便處被清道夫查見禀知范董送局請究陳二尹判責手心一百下逐出○大碼頭剃頭店前日由火油船户顧小和子到店喚學徒梳辮不出錢文口角扭毆店夥袁長生扭顧到局二尹以顧有不合判責手心一百下袁不應行凶亦責五十下○東洋車夫李金寳拉車不愼掀翻城東女學堂學生由巡士拘究二尹判責手心廿下○烏山船户華瑞興華善鴻將竊柴之划船户曾三寳任意毒毆由探拘局判華罰洋曾收押候查在案昨日其妻周楊氏投案禀稱丈夫實名周才寳贪小取柴片一捆致被華等毆打送案現將划子船送與柴炭公所定欲充公此船小婦人藉日度活求請飭華給還二尹姑念貧苦准著地甲赴公所傳諭將船給還併將周開釋完案（尺） 
[英美公廨紀事]  
　　甬人郭星甫因僞票案發訊飭押候補提人証復究在案昨日有人投廨求請將郭交保候訊關司禺准之○羽士崔子馨控同業曹肯堂勒出租費不允糾同流氓范阿毛及其子行凶毆逐等情司馬准詞簽差恊探查明復核○　仙園主熊文能控吕　樵汪笑　盖呌天王永利等訂立合同支取包銀藉　粉紛走避天津蘇州等處演唱不獨違背合同與生業大有關碍求請分别提究司馬准予簽差持文分赴蘇津關提候訊（力） 
[英租界捕房事]  
　　姜友田偕友阿祥向某戲園假得單刀一柄在　東路戲要適五十號西探頭自行經該處飭探沈阿炳將姜帶入捕房候究阿祥已乘問逸去○天津路愼飾　莊執事某前日投捕房禀稱有某乙欠銀三千兩圖　請速派捕看守一面赴廨禀究捕頭以錢債須先在公廨控告不准所請○董阿松混入福州路大興里某姓家竊棉被香爐等物由　劉光　拘入捕房吊贓解究○積賊奚阿三　開福建路二百六十二號門牌某衣莊之門圖竊爲巡街捕拘住帶入捕房由採沈阿炳查得前者曹洪信家被竊烟鎗十二支烟膏五十六两亦係奚賊所爲帶同吊到原贓押候解廨究辦○洋貨掮客趙錦芳之妻某氏前晚行經大馬路虹廟對門萬昌典當門前突來匪徒將頭上之金挖耳攫去報捕請緝捕頭准即飭拿究辦（力） 
[法租界捕房事]  
　　董瑞生控魏仁鳳誑騙田單抵典馬公館經馬公舘遣丁投廨附追抵押銀二百七十兩奉判押候交保料理在案昨有人投捕捕保魏出外理處捕頭准之○李杏生控張文才承包俄兵輪船火食虧欠牛肉洋不還舉判交保措繳昨張先呈洋四十元給李具領餘求寛限續繳大令准如所請○洪春茶樓前日墜下窗上之玻璃一方傷及途人由捕房傳該茶舘主顧蘭舟到案交保候訊（臨） 
[美租界捕房事]  
　　某俄兵乘醉在漢壁禮路徐鮑氏客棧胡　並將棧司張德林及氏撃傷頭面等處由捕拘入捕房押送俄領事署訊辦○某馬車昨至乍浦路將姜阿二東洋車撞損經捕將馬車拘獲奉飭賠修了事○俞德成與紗廠女工王　英在華特路互毆經捕一併拘究捕頭以事涉暖昧斥不准理○東桂芳弄日倒斃無名丐屍一具由捕回報捕房飭傳地保棺殮（似） 
來函 
[振武宗社書記員報告]  
　　如臯李堡鎭唐集三仲聘臣吳禹九來函（前畧） 
民强國强民富國富此泰東西各國所由岌岌於殖民之一學也登二十工紀大舞台欲與列强並立非舉國之民有圑體有熱力有精神有思想而能獨立於互　之世界猶南轅而北轍緣木而求魚中國自鴉片入口以來以害人之毒物易有用之金錢已化恆河沙數來茲鴆毒藥我同胞而一班親歷其境者穏過光隂安之若素呑雲吐霧長夢不醒一任人之病夫目我僵屍視我犬馬策我奴隸待我使黄帝子孫坐成涼血動物嗟乎自林文忠禁烟而後數十年來誰竟未竟之功而挽大局公等商學界之偉人也美虐華橋倡言抵制風聞天下山斗共瞻今復創設振武宗社發聾振牘喚醒國魂挽旣倒之狂漍作中流之柱砥使海内士民共知欲强國非强種不可欲强種非自戒鴉片不可登高一呼衆山皆應一線光明隱約發現於國民腦際此中國前途幸福也一轉昐間弱者强貧者富使此四百兆芸芸黄胃皆有國民資格結大圑體具大熱力振大精神闢大思想同心戮力以捍禦劇烈之潮流安見吾黄帝之子孫不能震爍人　馳聘祖國建絶大之事業乎然皆公等提倡之力也他日之謳歌公景仰公者當不止支那四萬萬人僕等不才亦國民中之一分子願立誓終身不食並担任羲務廣勸親友以附驥尾請登册末勝曷榮幸○掘港公益小學堂來函掘港地處海濱沈淪黑箱者十人而四閱報知貴社開通風氣爲　民痛下鍼砭欽佩奚似請將詳細章程寄示以便附驥（後畧）九江馬鈞立來函（前畧）觀日來情况大有人盡思戒之勢　說祈再寄伍百張以應求者支社之組織刻與周章民胡伯衡洪筱雲諸君商辦開辦有期再行報聞茲有德化張陽玉願任江北一帶勸戒義務并採草分送發起人係陳理卿也○常州陶寳光函云僕年輕無知而鴉片一物從未上口茲願入社并任　勸親友義務○泰州姜堰鎭劉已山來函僕由京回姜閱報所登貴社簡章示禁爲之距　大聲疾呼而作曰覺吾祖國數百年之大夢者在此使同胞成偉大國民者在此由是受完全幸福者亦在此僕當盡我義務筋章條目刊送鄉村以一傳十以十傳百俾知鴉片之害猶之八股　足開會演說勸告吾鄉父老並自絶鴉片使人人有尚武之精神則祖國老大之醜或可免夫支社發起登册留名（後畧） 
 
 

Page 19

 
 
   
 
 

Page 20

 
 
   
 
