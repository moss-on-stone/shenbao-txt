# 1904 - 355 - 4911384

 

Page 1

 
 
[古今圖書集成并二十上史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收文八　銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帪房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[新出海國春秋]  
　　西法五彩衆神全圖本局不惜工資聘各家去繪加巿精裱每軸實洋二元早昌書室啓是書亦小說類也都凡四十卷意創而語新情奇而理實文人墨士大可藉此消閒晷驅睡　較之尋常說部一覽卽索然意盡者有霄壤之别今已印成定價七角又○大字鉛印三十二本御批通鑑輯覽三元二角○明季綼史彚編七角○刑案匯覽連箱八元○刑案彚編一元五角○西學格致十六種三元○通商始末紀四角○四國志略一角半○日本新政考四角○華英四書一元六角○華英字典五角○英語撮娶五角○英語錄四角○英字人門二角○徐靈胎十三種一元六角○醒世姻緣一元四角○繪芳錄一元二角○紅樓夢補六角○閱薇草堂五角○前後永慶昇平七角○燕山外史二角○隨園尺贖二角欲購者請至上洋三馬路申報館間壁申昌書室及各書坊選取可也 
[禁止婦女纒足說]  
　　女子纒足之風不知始於何時考據家有謂起於戰國時者則據史記鳴絃躡利屣之說也謂起於漢晉聞者則據漢畫女人足前銳及晉人詩雲露隱芙蓉見蓮不分明之說也謂起於六朝時者則據南史齊東昏侯潘妃蓮花貼地之說也　　 
聚訟紛紜莫衷一說要之纒足一事其初不過稍加束縛以期行走時婀娜有致耳迨變本加厲一若非甚纎小卽不足以飾觀大約其風俗魏晉時必已有之浸淫至於宋明而其習益甚歴代君相以此爲民間瑣屑之事不必加以制防學士大夫又以其事至爲猥屑故亦不復形之記載此所以互相沿習鬥媚爭妍而終莫能考其原始也本朝發祥遼瀋入主中原八旗婦女素無纒足之習見漢族女子無論貧富貴賤無不束其雙趺因思所以禁之康熈三年曾奉上諭議政王貝勒大臣九卿科道官員會議元年以後民間所生之女禁止裹足其禁止之法該部議覆等因旋由禮部題定元年以後所生之女若有違法裹足者其女父有官者交吏兵二部議處兵民交付刑部責四十板該管督撫以下文職官有疏忽失於覺察者聽吏兵二部議處其立法不可謂不嚴無如吏役因緣爲奸往往混將元年以前所生揑爲元年以後誣妄出首牽連無辜閭里騷然訛言四起於是禮部復題請免禁以靖人心觀此知習俗旣久雖以國初之法令嚴明諸事整肅而欲革此舊習固亦不易施行也至嘉慶九年六月初六日上諭鑲黄旗都統奏查出該旗漢軍秀女内有十九人俱經纒足請將該管大臣交部察議參佐領等交部議處等語我朝服飾本有定制必當永遠遵守今該旗漢軍秀女竟有纒足者甚屬錯謬一旗旣有十九人其餘十旗漢軍想亦不免今姑不深究禄康查出據實奏聞尚屬細心著免其察議該管副都統並未查出均屬非是成書珠隆阿俱著交部察議該管參佐領等交部分别議處至此次秀女十九人之父兄本應照例治罪惟此等漢軍自幼鄕居是以沾染漢習此次著格外加恩暫免治罪著通諭八旗漢軍各遵定制勿得任意改裝夫漢軍於國朝入關之先服從最早故亦編爲八旗風俗與满洲相同在國初方思以漢洲婦女不纒足之風行之漢族而不意時閱百年轉以漢人而沾染漢人之習亦可見習俗之易移而風尚之難挽矣至光緖二十七年朝廷銳意維新以漢人婦女率多纒足有傷天地之和特諭令嗣後縉紳之家務當婉切勸導使之家喻户曉以期漸除積習斷不准官吏胥役藉詞禁令擾累民間是於整齊風尚之中仍寓體恤下情之意旣而今兩江總督山東巡撫周王山制軍具摺奏稱漢人婦女纒足一事敝俗相沿千百年遍毒二十二行省有百害而無一利士大夫無不痛之各國無不恥之亟應嚴禁革除擬請此後凡一命之士以上其家如有未經纒足婦女再行纒足者卽以違制論由部定例通行各省出示諭禁似此銳於改革聞者爲之悚然迨政務處議覆則謂此事應由地方官善爲勸導自能逐漸感化無庸多設科條是蓋有鑒於國初之定例過嚴轉多流弊故爲此和平辦理不肯强人以所難此本朝議禁婦女纒足之大略情形也此稿未畢明日續登 
[電傳宫門抄]  
　　昨晚七點鐘越十五分時京師友人專電告知本館云十一月十七日皇上召見軍機大臣本日並無明發上諭 
[風聞姑誌]  
　　頃得某處信息謂有俄國海軍提督統帶堅實巡洋艦一隊向南飛駛以冀與波羅的海艦隊連合然昨日午後所得某大公司電信則云波羅的海艦隊已由俄廷發電召回矣 
[俄遣新兵]  
　　華歴十一月十五日德京柏林來電云今者俄國政府復出示曉諭旣期召集哇特蕯地方游撃兵隊以待遣赴亞東營次與日爭持 
[俄艦遲回]  
　　英京倫敦來電云俄國海軍提督沙其愛司脫烏恩司幾逆料波羅的海艦隊及續增諸艦用以攻撃日帥東鄕平八郎部下海軍優絀之勢顯然到底無能取勝因於駛至好望角兩近希門司海灣之後遲回瞻顧故意緩其行程云 
[俄艦情形]  
　　華歴十一月址七日日本東京來電云刻下旅順俄艦之可月者只存三艘據官報謂俄艦西謂司托波耳泊於距饅頭山四百五十碼之處方盡設法以補隙漏艦身已傾側一邊約及十度左舷亦半沅水中恐難望其修復矣此外尚有俄國滅魚雷艦一艘亦被魚雷所撃膠滯淺灘之上　 
[俄艦無用]  
　　華歴十一月十七日午後承駐滬日本總領事官小田切君以本月十六日東京所發官電見示内開十五日接海軍提督東鄕氏公報電稱俄艦西謂司托波耳被魚雷攻襲之處海水汩汩而入其兩舷至少已沈下 
 
 

Page 2

 
 
十度據目下情形度之此艦必無從修整可再駛出海洋矣另有確實信息謂此艦受共魚雷八次船身當卽破漏舵尾左邊彈穴至少闊八英尺 
[詳述旅順海戰情形]  
　　日本東京某日報云東歴十二月十三日之夜東鄕聨合艦隊統領電逹政府中人略稍十一日之夜十二下鐘越十分時我海軍中佐笠間直督率魚雷艇一隊攻襲避在旅順港外之俄軍艦名息拔司脫撲利者海軍少佐正户爲太郎則督率甲乙二魚雷艇從砲彈如雨中直衝而入疉發魚雷數次山摧兵撼石破天驚翼晨探之敵艦未離原泊之處我諸艇一無所傷迨十二夜二下二刻時海軍少佐荒川仲吾又督率諸魚雷艇襲撃敵人敵發大砲禦之巨霆怒鳴聲震數十里我諸艇迭次向彈雨藥雲之内施放魚雷旣而一艇烟通突被敵砲所毁一艇敵彈飛入機器房内以致機關損害運掉不克自如不得已招集乃由他艇曳之而歸艇中諸人全未傷害亦如天之福也洎清曉鐘鳴五下時由海軍少佐關重孝督率魚雷艇隊試撃敵營一面用燭敵電光燈照之得見敵之所在瞄準發砲遂得如願以償同時海軍大尉足立六郎督率甲乙二魚雷艇進逼敵艦用魚雷筒轟之𥒐然一聲海水壁立祗以黑烟羃　未能瞭見敵之情狀如何以上二艇冒險入敵人砲火中以致艇身各受一彈甲艇撃斃士卒三名 
[復襲俄艦]  
　　日本大阪某日報云日前我日水雷艇隊攻襲旅順俄艦息拔司脫撲利目見水及艦首魚雷筒旋又探悉息拔司脫撲利刻仍下碇原處準備用小艇相助駛入港中窺其意似未敢乘機逸出口門然艦體益復欹斜傾側在艦弁兵並不登陸我水雷艇隊已直决其祇剩此軍艦一艘乃於東歴十二月十六日晚間重又發砲試撃遲至翌日正午成功與否尚未聞有人報知也 
[紀俄弁談旅順近日情形]  
　　烟臺友人來信云西歴十二月十六號風雪連天寒威刺骨忽有一船自旅順揚帆而至船中有一俄國海軍武弁及海軍中人六名登岸後卽入西客館各路希亞路磨者深居一室不與人通客有聞其縷述情形者謂本月中旅順共到甲乙丙三輪船第一船到自首禮拜内第二船到自五號七號之間第三船到自九號十號之間第一二船所載皆糧食及衛生所需之物第三船則載有火藥彈丸現俱泊於旅順口外外間所傳俄艦息拔司脫撲利及一水雷艇迭被日本魚雷艇所撃的係實情惟日本亦毁一魚艇則外人尚未得知至於旅順俄艦之中砲而壞則確與日人傳述者相符十一月中日人共被我俄撃沈三魚雷艇前一月内日軍于日不憑高俯撃港中俄軍艦及各要隘所築砲臺今則圍攻旅順之心已漸形疏懈矣 
[俄日小戰]  
　　華歴十一月十五日日本東京來電云刻下俄之結營椅子山者頗有變動之勢禮拜一及禮拜三兩日沙河地方兩軍曾有小戰幸日兵並未失一人 
[法嚴中立]  
　　奥京維也納來電云聞之法國外務部侍郎迭路卡雪謂俄人如欲令諸軍艦在我法所得屬地或我法所轄海洋互相會集抑借作海軍根本我法務當嚴以拒之并聞迭路卡雪已將此意明告簡駐巴黎斯之俄國使臣矣 
[俄徵韓稅]  
　　本邑某西字報云頃得某處來信謂俄人在朝鮮東北各境徵收稅項蓋已將其地視爲已有矣或曰韓政府决意調兵三大隊遣往漢陽道追逐俄人此事果能見諸施行則韓人爲保主權頗能盡力惜其未嘗視爲要圖耳 
[輪船被獲]  
　　華歴十一月十七日日本東京來電云今者我日海軍復獲一衝過封港之輪船共名號式樣均前所未聞者本日已由旅順駛抵佐世堡軍港矣 
[賄囑傳聞]  
　　華歴十一月十七日英京倫敦路透電局來電云英國各報紙登載黑耳所發一切電音謂彼處有數人恐係俄人所雇意欲賄囑漁人設誓謂俄艦攻撃漁船時確有魚雷艇在内又云駐英京倫敦之俄使不認有賄囑漁人之事又云據報紙所登謂確信前在黑耳之數人乃英人之善於行海者一爲華爾許一爲培開脫也彼等曾有人詢以一切悉已確認俄人所雇且立有證詞四紙在俄領事前畫押當時各漁船中確有魚雷艇在内惟並非賄囑不過略得酬勞以償探信時所費耳卽彼處領事亦係英人或問此事究竟如何據云想不久當有官報至我不過盡其職任收發呈詞耳 
[日請與訊]  
　　華歴十一月十六日德京柏林來電云某西報得法京巴黎斯來信謂日本請於各國會訊俄艦撃沈英國漁船一事時派員參與一席 
[俄廷議政]  
　　華歴十一月十七日英京倫敦來電云此間半官報謂禮拜三日俄皇曾召集内閣諸臣互議刻下行政情形至昨日尚未議畢 
[俄官辭職]  
　　英京倫敦來電云邇來俄羅斯通國民人擾攘紛更迫令改革國家制度因之舊京莫司科總督兼參議院議員殺奇矮司公首先上表引退未幾刑部尚書磨臘何衣愛夫亦力求解组目下各郡邑革新黨顯與政府反抗誓欲改爲君民共主之國膠膠擾擾正未有已時也 
[再錄湖南長沙通商口岸租界章程]  
　　九通商界内若有額外之工程當按各項租户派捐一切事宜歸三處會商辦理一監督與稅務司二各國領事官内自舉一員三地租户房租户公舉一人惟房租户每年捐銀在二十元以上者始可應舉十租界以外沿河地叚原不准租用兹因長沙通商租界沿河一帶目前於輪商贸易尚未便利特議於斷章所定起下貨物處之沿河地叚卽自永州馬頭起下至西門魚馬頭止准各輪商指明租用凡毗連民船馬頭之處一有華洋商來租購或改造時則該馬頭左右應各讓大不過一丈寛之地由官收買以便放寛馬頭走道等用而利衆商惟此處旣非租界現有各民船馬頭概不准租用並不准稍有妨礙民船灣泊上下十一凡租此沿河地叚辦法准各商逕向業户租用每名所租不得過三百英尺惟所租之地每畝每年應完工巡局捐欵銀照租界内一等租價銀數每百捐五以抵官定左近華民各項稅捐此欵照第二條内開由稅務司代收轉送至和定時洋商必須禀明領事官華商必須禀明稅務司以便轉知監督備案十二此等沿河地叚窄狹兹所以准租者專爲便利輪商之用若各商之住宅曁製造鎔煉等廠則應設通商租界内又此沿河地叚以城墻爲止但河沿上原有之公共縴路走道租户不得侵佔至窄須留十五尺寛庶幾彼此有益十三凡沿河一帶租户各項工程如修馬頭築䃗岸等事必須先禀明新關稅務司轉請地方官核准方可動工十四凡租契當轉租之時卽由承租之華洋商將契呈請稅務司領事官照送監督蓋印施行十五各國官民所需之養性園一處義山一處由中國政府選定合式之地至辦理該二處之經費則應由本租界内各洋商自籌備辦十六凡有益地方暢興商務等各善法中國政府甚願照辦惟此等各善法或由領事官或由各商會请於監督曁稅務司皆可隨時酌奪轉逹施行再各國商 
 
 

Page 3

 
 
民有於本章程未出之先先行租定各地設立産業者仍應遵守現定各章程如有應入之處由地方官照會領事官酌奪務期一律以昭公允大清國欽命湖南鹽法長寳道長沙關監督兼辦通商事宜朱畫押大日本國欽命署理駐劄漢口兼管九江岳州長沙本國通商事務領事吉田簽名光緖三十年八月二十三日明治三十七年十月八日會訂 
[行期暫緩]  
　　廣州訪事人云日前西粤官軍攻破油麻峒匪巢禽獲匪首陸阿發督憲岑雲帥原擬址月二十六日回至梧州駐節因見剿辦得手暫留策應大約又須改緩行期矣 
[勇丁潰散]  
　　廣州訪事人云近得梧州友人來函悉廣西藩司劉方伯春霖部下勇丁五千四百各忽於日前投入亂黨并將軍械鍋帳之類刼取一空考其潰散之由因五閱月未發口糧且時值嚴寒並無棉衣支給致釀此變云 
[上海官場紀事]  
　　昨日本邑龍華巡防保甲局委員沈秋孫二尹遣丁投道轅禀報丁繼母艱大約所遺差務須由蘇松太兵備道袁海觀觀察派員接辦矣○本月十八日蘇松太兵備道袁海觀觀察柬請吕鏡宇尚書吳仲懌侍郎張弼士太僕施子英觀察及劉閣學宇泰赴趙氏花園讌飲昨已飭丁分送請柬矣 
[民情安謐]  
　　寗滬鐵路勘地委員勘至嘉定縣境南翔鎮鄕民聚衆阻撓由洋工程師格林森君面禀督辦大臣盛杏蓀宫保宫保立卽札飭蘇松太兵備道袁海觀觀察轉飭嘉定縣速出簡明告示勸諭各鄕民一面傳諭地保婉言開導各鄕民刻已遵諭巡靜如常昨由嘉定縣禀復道轅刻已由觀察轉禀宫保查照矣 
[視學將回]  
　　前者蘇松太兵備道袁海觀觀察派沈心欽袁觀瀾夏琅雲葉麗雯四孝廉前赴日本東京考察彼國學堂事務今已事畢定於本月十五日山東京航海回華矣 
[造報發餉]  
　　前者蘇松太兵備道袁海觀觀察札飭馬路工程局總辦翁子文太守赴撫標滬軍續備右旗會同管帶龍葆珊逝戎點驗花名給發十月分餉銀太守遵卽赴營按名支給計共發去湘平銀二千餘兩刻已造册申報道轅矣 
[照錄刺客讞詞并初訊僞銀圓案]  
　　刺客萬福華在英界金谷香番菜館謀刺已革廣西巡撫王之春一案迭經英美等國租界公廨讞員黄耀宿司馬會同英副領事德爲門君訊鞫昨日爲定讞之期午後捕頭派人將在案諸人一併解送公廨鐘鳴三下司馬偕德君升座萬仍長跽案前被告愛禮司律師請堂上宣示讞詞司馬諭之曰此案萬福華謀害未成自應照例懲辦今當發往西獄監禁十年並罰作苦工萬聞之遽大呼曰我之爲此實爲國家大局起見何罪我爲司馬曰爾有下情可向律師直說王所延律師雷满曰案已訊畢合卽告辭遂下堂而去萬姪雲卿投案訴稱福華係堂叔於八月二十五日到滬在新馬路明心學堂讀書當包探來拘時尚在堂中概不與聞諸事司馬著押候交人保去副捕頭惠爾生禀稱查得伊等在愛文義路四百八十五號門牌屋内私鑄銅質僞洋銀已著包探查出僞銀錢每枚一角者三千餘枚二角者九千餘枚並起有軍裝等物請并究懲愛律師稱本律師之意二案應分别辦理捕頭禀稱西歴十一月二十五號某西探帶同所獲之犯前往搜查時有張杏年者出而與語因卽拘住搜其身畔藏有銅質僞銀錢凡一角二角者各數十枚問其住處答稱在愛文義路因卽帶往見房内另有三人詰其張之行李何在均稱不知嗣見旁置一皮袋内實軍械並有洋傘數頂細視之傘柄中空均暗藏尖刀在内比出見周詠曾周寅山章士戞三人聨袂同歸拘住搜之身畔皆有銅質僞洋銀合共二百枚並手槍一枝又在牀下搜出趙洪和一名自帶回捕房後卽派人往彼處看守未幾見又有四人到來遂一并拘獲此四人已送請訊究因與此案無關早經開釋厥後帶同西探往查又搜出大小僞銀圆一千五百餘枚詰何人之物均稱不知惟周詠曾稱係友人所寄此友已赴日本目下巿上僞洋銀甚多詳細稽查終無實跡今共拿獲手槍三枝彈丸五百五十粒刀四柄洋傘柄中暗藏之刀五柄三十五號西探卽將所獲各物呈案所禀之詞與惠副捕頭大略相同愛律師問三十五號西探曰是處屋内共有幾何人答稱不知惟見牀鋪十五張恐居此者尚不止此七人當時惟張杏年在房内拘獲伊於十一月二十號至捕房自稱與萬相識是以拘住旋在身畔搜出僞洋銀約六十元之譜且帶有軍械捕房向章凡拘獲犯事之人如應收押者必先搜檢故也愛律師問此項軍裝得之何人身畔答稱在金詠曾身畔枝出問伊等因何拘押卽爲僞洋銀事乎答稱實緣萬福華行刺之案偶然拘到卽周寅山亦子十一月二十號拘獲特掃其身畔並無僞洋銀及軍器耳司馬問張係何處人張稱天津人司馬商之德君謂張及龍善行二人均自外而入身畔並無違禁之物應卽開釋周寅山章士戞趙洪和張杏年四人每人以洋銀三百元爲質方准取保出外周詠曾押候訂期會訊 
[狎客騙銀案讞詞]  
　　妓女吳麗卿投英美等國租界公廨控狎客曹汝驥欺騙洋銀一千一百元等情迭經蘇松太兵備道袁海觀觀察委關絅之司馬會同英副領事德爲門君研訊昨日司馬發出堂諭略謂訊得妓女吳麗卿控曹汝驥欺騙洋銀一案訊無欺騙實據應將欺騙案情註銷所有控欠一節華人控告華人與洋務無涉應歸華官晚堂訊奪曹汝驥著交保候訊 
[恩銘挾纊]  
　　日前本館恊振所承鎮海澂觀軒方大善士交來棉衣五百件除掣給收條外當擇告災最重之區妥爲散給當此天氣嚴寒之際孑遺黎庶無衣無食情甚可憐今雖得大善士沛此鴻施而欲以徧覆數百萬災民深苦力尚不及尚期海内善士慈悲大發宏兹衣被之恩是則敝所同人所禱祀以求者爾拜領之餘謹書數語鳴謝 
[萬國紅十字會來往電報]  
　　十一月实六日寄新民屯電新民屯徐信謨許文卿兩會董自開辦起十月止共護送難民若干速查明並詢溝會一併電復擬具呈請奏和汾敬苞魚○十一月初九日新民屯復電紅十字會鈞鑒魚電悉開辦至十月止新會救護難民一萬三十二百九十六人溝會九百四十三人壽芝翁今晚到新謨壽庚○十一月初六日寄京電京師吳幼舲焦樂山劉蘭階兄電敬悉弟等前聞海蓋等處災情較重電托魏伯詩德前往詳查頃據復稱岫巖無災海蓋有三百村八千四百户五萬口待振海蓋請各認定一處延妥友往放欵由京滬分籌蘭翁前帶各友請擇得力者偕往並商任徐許遴延妥友接辦溝會起程時帶足禦寒皮衣并繞營口晤魏商派西友同往期妥愼請先電復以便告魏查照並匯欵接濟和汾敬苞語○十一月初八日京復電紅十字會諸大善長鈞鑒語電敬悉瀋陽一帶兩國新例極嚴轉運艱險難民日衆俄人只准進城不准出城三日運糧不敷一日之救來春糧貴人多尤爲吃緊幼舲現竭力設法籌欵先行請人往救再擬年内多糧食懇求尊處全力專注瀋陽以免將來易子析骸之慘此間苦乏辦振熟手兹已商懇蘭翁俟海蓋急振辦竣速卽接辦瀋陽弟等力薄萬難兼顧海蓋迅求尊處統籌全局分頭接濟指小方策爲叩吳幼舲焦發昱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十一月勅二日商部欒儀衛廂黄旗值日無引見伊犁副都統安成請訓景麟前往口外賜奠　訓出使大臣曾廣銓謝恩恩佑琦侯各請假十日橚貝子志公各續假五日逹公請假五日皇上召見軍機大臣及安成會廣銓皇太后皇上定於明日辦事後進内覲見畢還海○初三日吏部翰林院正黄旗值日無引見肅王等看視奬賞覆命延伯假满請安延侯芳車良泰祥年各請假十日吏部奏派考試漢廕生派出陳邦瑞綿文楊佩璋又奏派磨勘繙譯試卷派出文海特圖愼皇上召見軍機大臣本日皇上升乾清宫義國使臣巴樂禮覲見呈遞國書○初四户部宗人府正白旗值日侍衛處引見二員外務部三員　部六十員禮部四員工部三員上虞備用處八員阿王等查騐箭枝覆命陳邦瑞等考試漢廕生覆命特圖愼等磨勘試卷復命署禮部右侍郎郭曾炘得議叙候補五品京堂楊壽樞得四品後加二品銜國子監蒙古司業承祐得四品後加二品銜内閣侍讀學士文年得三代二品封典謝恩岐公玉璋各請假十日宗人府奏派考試翎縀之王大臣派出那王恭王卓公溥興皇上召見軍機大臣及趙爾巽提督衙門奏左翼翼尉烏珍署副尉清山署委翌尉福壽等督飭恊尉長順章京連瑞帶同弁兵在廣渠門外等處拿獲結夥持械刃傷事主搶刦行人盜犯陳六卽陳永成張國瑞等六名口又據南營參將金如鑑等拿獲結夥持械搶劫多贓盜这犯李銀子等四名又左營參將胡煥文等拿獲結夥持械搶劫行人之盜犯王五卽王老兒等二名均請交刑部○初五日禮部太堂寺正紅旗值日吏部引見八十員阿王請假五日植公續假一個月太常寺奏派視看牲隻派出克王李紱藻皇上召見軍機大臣及張英麟　 
[劣弁宜懲]  
　　金陵訪事人云自奉上憲飭拿逆匪之後藩轅頂馬兼護勇管帶耿某卽帶勇至南門街拘獲地甲林二牛指爲青帮匪酋解經警察總局發縣訊核次日藩司黄花豐方伯因公出轅林母某氏以耿挾嫌栽誣攔輿呈控方伯怒將詞擲下送江寗縣取供懲治耿與方伯家丁同係北人夙極歡洽因憾承差鄭斌王福任林母攔訴竊取方伯名片將鄭王發縣懲辦縣主梁咏甫大令研訊之下鄭王極口呼寃并歴陳被誣之故大令遂白其事於江寗府羅少杰太守太守偕大令同謁方伯爲鄭王求恩方伯聞而旣之亟問誰送鄭王到縣大令以護勇送交稿案莫某對方伯命飛傳莫至本轅令拽認解送鄭王之勇莫懼家丁之燄詭言難於辨認方伯怒甚卽飭太守將莫帶回從重笞責一面將家丁遞解回籍不准逗留 
[豫防失事]  
　　鎭江訪事人云近來揚鎭清淮各處通行小輪船商民往來頗稱便易惟各輪船所帶坐船風狂浪湧之時往易於失事如去歲泰昌小輪船及本年十月順昌小輪船所帶民船均在邵伯左近倾覆淹斃多人常鎭通海兵備道郭月樓觀察有鑒於此與鎭江關稅務司雷樂石君再三商酌擬定小輪船行駛章程量船身之大小定人數之多寡每逢開船之際仍須由理船廳查點頒給准單業已諭飭各小輪船局一體遵照矣 
[鹽船失事]  
　　蕪湖訪事人云某甲满載鹽斤溯江而上擬赴湖廣求售月之初三日傍晚泊於蕪湖對江磯附近適某公司輪船名美順者由大勇下駛偶不留心將船碰撞首尾兩截舟子顚入波心幸經輪船水手援起三人尚有五六人早已葬身魚腹矣 
[鄂省官塲紀事P ] 
　　武昌訪事人云前署湖北襄陽府金峙生太守鼎在任丁艱刻已扶柩回籍聞之官塲中人近已電請太守作速來鄂蓋因督憲張香濤宫保欲令襄辦要公也○日前藩轅牌示鄖陽府白河同知委試用同知李維仁署理刻下李司馬已赴轅禀謝料理履新矣○江陵天門二縣宰刻已因事開缺藩憲李少東方伯查有補用同知李大令天柱陳大令鈞到省有年例應補因卽詳請撫軍具摺奏補一俟由部核准卽可飭赴新任供職矣 
[鳩邑官塲紀事]  
　　蕪湖訪事人云原任兩江總督南洋通商大臣李勉帥薨於位靈櫬由公子扶回湘中珂里本月初九日道出蕪湖泊舟江口徽寗池太廣兵備道兼蕪湖關監督童瑶圃觀察曁闔城文武各官咸詣舟次叩奠如儀大關委員寳志甫少尹内河委員蔡子文少尹馬口關委員劉家棟少尹俱届瓜期所遺各差經道憲童觀察委揭黼廷少尹接辦大關陳小泉少尹接辦内河方韻蓮少尹接辦馬口關一俟奉到委札卽須料理到差矣 
[渝城雜志]  
　　重慶訪事人云十月初十日恭逢皇太后七旬萬壽重慶鋪尸民居結彩懸燈通宵不絕十二日五鼓時城内普安堂左近某鋪户所懸之燈忽然火發幸卽撲救然已焚去棧房數椽矣○四川鐵路久爲外人垂涎自督憲錫清帥奏請籌欵開辦後外間浮議少息十月某日在渝衆華人在師範傳習所聚議籌欵之法一俟議有端緖卽須度地興工矣○渝人楊瑞卿素奉西教家號小康日前捐貲設一學堂延西人爲教習來學者僅取膳費無須束脩是亦可謂留心教育矣 
[庾樓玩月]  
　　武昌訪事人云日前鄂省官場得欽差大臣鐵寳臣星使來電知不日將次前來查察學堂營伍於是各防營逐一嚴加整顿本月初二日張虎臣總戎率領常備武建各營弁勇會同黎恊戎元洪赴保安門外操練行軍以備星使前來簡閱日暮始拿號而回○前者湖廣總督張香濤宫保札派彭太守覺先估修漢口後河堤岸先是德國領事意欲擴修租界請准代築此堤宫保以外人不宜干預因先自經營近日夏口廳同知馮少竹司馬已出示曉諭沿湖一帶蓬户小民著卽遷移以便大興畚鍤矣 
[江漢炳靈]  
　　漢口訪事人云湖北漢陽府中學堂分前後兩處學生各有定額兹者府尊琦瑞卿太守查知後堂缺額甚多擬前堂而將後堂改稱師範學堂另選英才入此肄業○湖北宜城縣學訓導范廣文懋宣籍隸東湖近以吞没巨欵將夏順逼勒斃命被屍親赴省上控上憲准詞已委員前往偵查矣○調補貴州巡撫柯遜菴中丞道出鄂垣行旌小駐商諸湖廣總督張香帥擬在鄂省各學堂中挑選高才生數人攜至黔中派充各學堂教習振興學業固豈先得師资也 
[三泖寒波]  
　　松江訪事人云浦南葉榭鎭十一圖地保吳棠爲其幼子阿三娶尹姓女爲室相待之虐鄰里慘聞數日前女忽不知所之吳遂投華亭縣署控其母家將女藏匿女之胞兄聞之亦控吳毁屍滅跡縣宰孫花樓大令詰訊兩造將女兄薄責若干勒令從速尋覔越日忽從某處河干尋見女屍已將腐爛遂據情投報縣署大令隨帶同刑仵人等呵殿蒞屍塲騐得女眼眶等處均被撃傷足上有繩縛痕爰飭備棺上殮屍屬苦求伸寃大令許之將吳父子帶回嚴辦刻下四鄕各鎭均設團練保甲局以資巡緝東北鄕新橋鎭董費君鳩資募勇十名請東門外汛并楊把戎駐局督練建有民間打降口角等事均扭解局中聽候把戎訊懲○新橋鎭積善堂董張姓吞蝕公欵一再被鎮人聯名環控後由陳明經擬就堂中創設蒙養學堂禀奉松江府尊田紹白太守華亭縣孫花樓大令批准照辦堂中所有男産改歸顓橋鎭董周君兼管 
 
 
] 

Page 10

 
 
[購緝逸盜]  
　　本月初一日夜半時松江北門外監生張增禧家被盜十餘人持械越籬入内刧去金銀衣服并將事主刃傷北門守弁及稽查委員聞報到來咨已遠颺無蹟翼晨報由華亭縣孫花樓大令履勘飭緝昨又文來滬並附賞格請上海縣主汪璠庭大令派差協緝抄開贓匪并獲者賞洋銀二百元拿獲首盜者賞洋銀一百元知風報信因而拿獲者賞洋銀五十元刻已由大令已將賞格發貼满衢並飭捕一體恊緝矣 
[移提棍黨]  
　　本邑著名惡棍范高頭逃匿崇明迄未弋獲祇經英租界捕頭派令某包探查獲伊所有關快船數艘在船上搜獲賭簿一册詳載納賄袒庇之各人名姓解經英美等國租界公廨讞員黄耀宿司馬檢閱旋知照捕房令嚴拿范及餘黨在案近悉范之妻弟沈根福匿跡南巿開設報關行因卽拘送捕房暫行管押昨日司馬飭探捕恊同西探持函至馬路工程局禀請總辦翁子文太守將沈帶回太守准之立派解差兩名護解往北 
[娼寮命案]  
　　昨日老閘捕頭投英美等國租界公堂禀稱華歴十月二十一日狎客徐子祥至四馬路西首薈香里鴇兒胡竺氏家妓女許巧寳房内作狹邪遊不知因何服毒斃命胡鴇並不報捕贸然殮埋旋派令某包探查得徐前在四海春番菜館執役故將在事各人一并傳案請訊襄讞委員孫耳三明府府同英副領事德爲門君研訊之下四海春執事人陳培之供徐向在某徽館當庖丁近經友人薦來供役所得薪水專事花銷故於十月二十一日辭歇明府問徐去時與人口角否陳答稱無巧寳供小婦人在胡竺氏家賣娼與徐相識已閱一年十月二十一日之夜十點鐘時至小婦人處談笑如常旋卽安睡至十二點鐘時忽然嘔吐問伊何故稱因酒醉所致及天明喉間痰作曳鋸聲口角流白沫手指現紫黑色因卽告知胡鴇胡鴇禁不許聲張未幾徐卽氣絕小婦人意良不忍商請胡鴇從豐棺殮並建道場七日今棺木埋於西門外明府詰其何以不報捕房巧寳供胡鴇不允小婦人無可如何胡仁生供胡竺氏係小的母親小的在陳金寳所開點心店爲夥徐事小的不甚知悉須問母親明府商之德君著將陳交人保出巧寳仁生押候提胡鴇到案訊究一面再嚴查實在情由 
[上海格致書院十月分課案]  
　　策論　陳烜　夏維默　　李成蹊　黄彦昌　單毓年　單肇蟾　吳興樹　魯靈鶼　盛在慶　趙爾梅　劉卓如　程桂清　陳德清　葉烾　沈昌直　萬祖蔭　蔣全堯　歐陽長華陳宗　　徐寳仁　李鍾燮　楊鴻生　虞季常　程魯杞　張唐齡　蔣頌陶　嚴庭樾　李輔宰　潘世祥　王濬善　錢戔　陳中紀　于常沈　程遠　孫肇圻　仲逹　顧時均　朱世賢　朱世增　徐百膺　劉翼墀　錢昌熾　朱民　陶鈞範　戈講武　曾襄　汪鳳年　張亞騫　陶鎔　王孝思　陸樹榮　曹幹　曹永桂　仲延光　朱壽廷　姚曰中　龔景雲　曹永敏　施人傑　兒鍾浚　瞿文彬　夏康慶　郁翰　潘濬　楊毓煥　唐鰲　薛甩脩　鄧炤　何斌　于貽慶　陳綬　陸文明　汪廷弼　周安甫　郁鍾熲　曹茂璜　薛濛　○算學　黄第春　　潤蒼　包恒　丁存中　姜臣顔　郁宗明　管圻　郁贊廷　朱保錫　孫光圻　毛瑞徵　包墨棻　陳北公　丁善　徐貴琦　管郁文　黄興亞　周藩　文德　朱琳　潘廷棟　林森　姚衢　佘謙　徐陳北　顧光瑞　魯蔚亭　邰努思　曹文蘭　趙文琴　金小倩　曹茂璜 
[馬路工程局紀事]  
　　南巿捕房十二號華捕潘永福蔑視章程多行不法事爲捕頭查知諸馬路工程局總辦翁子文太守太守著將卯名斥革不准化名復充○日前朱喬氏乘江人壽所拉東洋車至某處下車時失去洋銀七元二角因將江扭控馬路工程局迭經襄讞委員黄衡堂二尹研訊飭查昨日江將竊銀之郭土毛王阿三陳阿毛三人指交到局二尹飭押候訊追 
[英美等國租界公堂瑣案]  
　　工部局某洋人稱裏虹口民人高長生將地租與蔡阿狗建造房屋並不遵章來報贸然砌造隂溝爲特請訊蔡供向高租地造屋時洋人來言如欲開挖隂溝須費銀九十兩當卽允之今願遵章尚求鑒察襄讞委員孫耳三明府商之英副領事德爲門君著洋人呈出章程使蔡照辦應費若干由蔡承繳隨與高一併交人保釋○有左鳳岐者至河南路裕昌興昌祥二洋貨店僞稱購物乘間行竊銀粉盒小洋箱報由包探何阿春拘案請究明府判責二百五十板板管押六月○前者恒豐信等五號被船户陸毛囝等行竊洋布洋綢等什報經包探劉銘芝解案押候吊贓旋劉探查得陸等所供收贓之店號音同字異以致無從查吊特於昨日投案禀明更正出牌簽差協同往弔明府允之○日前謙和洋行主愛文司控福昌行買辦陳鵬飛誑騙金剛鑽鑲嵌之金戒指及金鋼鑽镶嵌之鑫耳環等情經讞員黄耀宿司馬訊明飭差將爲陳付質之馬夫李阿三傳案至昨日尚未傳到德君疑朱有得贿故縱情事請卽訊追明府怒謂朱曰爾等視公事如兒戲豈有交保之人已越三日尚不傳到乎隨著重笞五十板限於下禮拜一將李交案延干血比○洋婦某氏投案訴稱細崽洪阿二竊取鈔票洋銀一百七十元藏匿牀上報由包探陳雲忠搜出今已送案請卽訊懲洪供小的年一十有四年幼無知尚求恩宥明府判發改良所管押一年○包探劉銘芝解成衣匠葛家壽至案禀稱此人將各家囑製之衣料携至各質鋪質錢中有錢順夫程申甫胡善樓梁仁芝孟益生林子培沈子雲等七家不勝其累報經小的吊出原贓請爲訊辦錢等投案領贓明府判令將葛收禁西獄一年各贓分别給領○包探趙銀河解積賊胡蘭法到案禀稱此人在漢口時竊得某姓家金表練金戒指及衣服二十三件估計值洋銀二百元來此銷贓經小的查知解請訊辦明府著將胡押候查明失主姓名然後訊究 
[法租界公堂瑣案]  
　　楊伯寅訴稱光緖二十六年夏柏生倩伊兄順生擔保借去洋銀六百元立有借劵嗣因售田糾葛起意圖赖爲特扭乞嚴追並將借劵呈騐夏柏生供此事全屬子虚叩求明鑒讞員陳楚生大令著交的實人保出下期傳同伊兄夏順生復訊核奪○潘恊林借用泰和榮泰蔡茂盛各牌號在租界混售牛乳被管理食物之西人知悉拘送捕房昨日轉解至案大令判罰洋銀十元將所冒各牌一并撤銷不准再行作僞○四明公所左近新築馬路旁順昌東洋莊及某荷蘭水棧共保火險銀九千一百兩前晚忽肇焚如所有生財盡付一炬事後捕頭將莊主林寳賢莊夥孔廣生及同居之戚仁才一併拘入捕房昨日轉解至案某保險行西人在旁觀訊大令與法總領事署魏繙譯官會商以林實賢漫不經心咎有應得著罰銀五百兩戚罰洋銀一百元○楊鑑堂訴稱扒竊周金生竊去皮夾一枚當場拘獲已失去洋銀二元是以送案請辦大令判令將周責二百板枷號三日○周根山挈子榮生投案訴稱小的兒子自幼聘定浦東人王氏爲媳過門童養其時年僅八齡迨已成人不守閨訓時與注氓爲伍去年忽潛行逃逸直至本年六月尋獲隨卽完姻未及一月又復逸去今在新街尋獲送案請懲王氏供小婦人家住浦東陸家嘴時惟歸寗母家並無他　大令　押候責手心一百下交周父子領回管束○某小客棧主陸阿方訴稱前晚李金壽來棧借宿私將棉 
 
 

Page 11

 
 
被拼去棉胎竊携出外是以送案請辦大令判責李五十板贓給陸領回○李華祥訴稱被王金林竊去鞋一雙當場拘獲搜出原贓解案請辦大令判責王一百板贓給李領回○林金生訴稱小的在某老虎灶爲夥前晚周永福乘間竊去一銅壺爲特送案请辦大令判責周五十板贓給林領去 
[美租界捕房紀事]  
　　車夫曹訂記止宿茂海路范平祥所開小車寓内前晚被竊去范之皮袍一件報經包探錢榮堂拘入捕房捕頭命押候解送公堂禀請讞員黄耀宿司馬懲辦○昨晨偷兒郭子瑜潛至西華德路洪萬村家竊取馬褂二件携至某押鋪求質適爲包探錢榮堂所見拘入捕房捕頭令押候解送公堂禀請訊辦○昨晨六百四十六號六百三十三號二華捕投捕房報稱唐山路及新記浜路各有孩屍一具捕頭令地保分别備棺收殮 
[萬國紅十字會裝運出關棉衣件數船名單]  
　　第一批二十包九月杪裝新濟運津第二批四十包九月二十六裝安平運津第三批二十包十月初五裝太順運津第四批二十包十月初十裝恊利運津第五批二十包十月十八裝新濟運津第六批四十包十月二十二裝安平運津第七批六十包十月二十四裝新裕運津第八批二十包十月二十五裝普濟運津第九批三百八十包十月二十六裝怡和景星運津第十批二百五十包十月三十裝公平運津前後十批共計八百七十包每包二十五套共二萬一千七百五十套内六百七十包由津轉運出關交新民屯溝邦子兩處分會並撥送奉天籌濟局施散又二百包由津轉運牛莊交西董魏伯詩德施散目下尚在趕辦陸續由秦皇島轉運前往合并聲明藉塵公鑒[  上海萬國紅十字會同人謹啓]  
[皖省官報]  
　　冬月初一日撫院文巡捕府經王壬癸辭赴蕪湖迎接鐵欽差候補直隸州判王廷樞辭赴蕪湖公幹知縣楊愷謝超委一次初三日知縣萬雲公知代　縣下鄕催漕查積榖冬防初四日花翎四品銜委辦合肥分銷升缺升用知縣俞炳章到起服來省　分安徽試用知縣曾毓襄到初五六日縣丞周繆辭赴　蒞磯普　　公幹巡檢李華到由籍措資回初九日花翎前　部候補主事胡鏡清到奉委赴宿太公幹初十日署安慶流同知張廷鑾懷寗縣鄭思　均辭赴　　　赴金　知州鄒淦泰　發審局帮審行走 
 
 
 

Page 12

 
 
   
 
 

Page 13

 
 
   
 
 

Page 14

 
 
光緖三十年十一月京報 
[雲南巡撫林奏爲揀員更補選缺知州以裨地方擢初一日]  
　　林紹年跪奏爲揀員更補選缺知州以裨地方恭摺仰祈聖鑒事竊查路南州知州吳耀奎於光緖二十九年四月初六日在在見喪丁憂所遺路南州知州選缺係歸二十九年四月底截缺前經請以揀發補用知州歐陽秉衡請補兹准吏部議覆以該員係　　 
二十九年四月二十五日到省路南州知州係歸二十九年四月初六日之缺核計該員到省日期在出缺之後且該員係初任揀發委用人員按照定例專俟升調遺選缺候補無人始准請署不准請補丁憂之缺所請以揀發補用知州歐陽秉衡補授之虧應毋庸議其路南州知州員缺應令另行依限請補坐五月初八日行文等因咨行到滇自應仍按前任知州吳耀奎丁憂出缺日期另行照例揀員更補查定例各省知州如係奉旨命往或督撫題明留於該省候補並著有勞績保奏應歸候補班補用者均無論應題應調應選之缺令該督撫酌量才具擇其人地相宜者悉准補用又丁憂等項所遺選缺知州應將候補班前與候補正班酌量補用又已經甄别人員續經捐離原省改指他省查其並未改官卽毋庸再扣甄别各等語今路南州知州係丁憂所遺第二留缺自應照例酌補查有候補班儘先補用知州王紹年五十八歲四川會理州附生投効蜀軍援剿陜甘各匪出力保奏同治八年十二月二十六日奉上諭著以從九品不論雙單月遇缺卽選欽此又於蕩平金積堡寗靈肅清案内出力保奏十年十月初三日奉上諭著免選本班以縣丞分省補用钦此又克復甘肅肅州關内肅清案内出力保奏光緖二年二月初四日奉上諭免補本班以知縣分省補用欽此又攻克新疆各城南北兩路一舉蕩平案内出力保奏六年正月三十日奉上諭著免補本班以知州分省儘先補用钦此光緖九年五月赴吏部呈請分發簽掣江西六月初十日經欽派大臣騐放堪以發往奉旨依議欽此領照於九月二十日到省十年九月試用期满甄别留省補用請假四籍措資二十五年丁母憂二十九年在順直振捐遵新海防例捐離江西原省改指雲南仍歸原班儘先補用服满起復由籍請咨於光緖二十八年三月十八日到滇禀到奉文准其起復並奉吏部核復准其捐離原省改指雲南仍歸原班儘先補用坐二十八年十月二十日發行等因按照部中行文坐日照限减半計算應以十二月十四限满之日作爲改指到省日期臣查該員王紹文理明晰人亦安詳並無叅罰案件以之更補路南州知州實屬人地相宜洵堪勝任與例亦符據署布政使陳燦署按察使普津會詳前來合無仰懇天恩俯准以該員王紹更補路南州知州實於地方有裨如蒙俞允該員係候補知州請補知州銜缺相當毋庸送部引見除咨部查照外所有揀員更補選缺知州緣由謹會同雲貴總督臣丁振鐸恭摺具奏伏乞皇太后皇上聖鑒敕部核覆施行再此案奉駁部文係坐五月初八日發行照限减半計算應以七月初二日接到部文之日起限起至十月初二日限满今更補係在限内合併陳明謹奏奉硃批吏部議奏欽此 
[吉林將軍富奏爲吉林銀圓廠亂後重行開鑄謹將第三届用過銀銅折耗工料等銀兩並盈餘實在數目造册報銷摺]  
奴才富順跪奏爲吉林銀圓廠亂後重行開鑄謹將第三届用過銀銅折耗工料等項銀兩並應得盈餘實在數目循案截期造册報銷恭摺仰祈聖鑒事竊照吉林林圓廠於亂後修理重鑄所有光緖二十七年二月十八日起至二十八年十月底止鑄造銀圓用過銀銅折耗動支工料等項實存盈餘數目曾經兩次分晰造報核銷先後奉部覆准並經隨案聲請將此項盈餘銀兩儘數留充鑄本以資周轉嗣奉部咨飭撥烏拉總管衙門俸餉銀三萬兩復經咨明將除撥用過剩存銀十五萬六千六百九十五兩一錢三分五釐一毫九絲三忽免奉提撥各在案兹届第三次造銷之期查自光緖二十九年三月起至五月底止又自十月起至十二月底止計六個月共鑄成五種銀圓二百三十八萬六千七百八十四圓計重六十八萬六千四百零二兩七錢八分經本省官紳商賈陸纜兌換撥出共用寳銀六十萬零零三百三十五兩八錢六分四釐六毫遵章酌合初鎔重鎔銅珠九萬七千八百七十二兩五錢三分五釐四毫内除各項耗銀一萬一千八百零五兩六錢二分廠中需用炎件隨時價值銀一萬四千六百零四兩四錢一分零八毫三絲二忽員司匠役勇夫等薪水工食心紅局費銀一萬八千零五十兩零零五分七釐六毫二絲三忽外净得盈餘銀五萬三千四百一十二兩四錢四分六釐九毫四絲五忽連上兩届賸存盈餘銀十五萬六千六百九十五兩一錢五釐一毫九絲三忽現在局中本不敷尚鉅仍請留作鑄本以資周轉等情據署總辦局事截取同知繼源等造具細册呈请核銷前來奴才伏加詳核並督飭委員逐欵勾稽委係實用實銷毫無服冒其二十九年正二閏五六七八九七個月因遵旨仿照廣東樣章就銀圓機器輪造當十制錢十文銅圓藉濟圜法之窮所需欵項由四釐籌捐項下動支額遵部飭開單報明另文咨報除將送到清册咨送户部查核外所有　林亂後重鑄銀圓第三届開支動用盈餘等項銀兩數目截期造報緣由理合恭摺具陳伏乞皇太后皇上聖鑒飭部核銷施行謹奏奉硃批户部知道欽此 
[吉林將軍富等奏爲懇恩俯准將吉省本年繙譯考試緩俟下届再行舉辦片初一日]  
　　富順等片再查吉林前于光緖九年間奏准援照奉天章程添設繙譯童試與漢文歲科並行截至光緖二十九年止共考試八次當將取進繙譯文生名數奏報各在案本年係歲試之期理應照章舉辦兹據繙官學教習世泰等禀稱在學諸童均係習學年淺文字尚少精逢上年補行繙譯科考未中諸生又半多入署充差實係不敷取中請緩俟下届考期再行舉辦等情前來奴才等伏查吉省有添設繙譯考試課讀旗童尚屬踴躍嗣因庚子之變習學清文者甚屬廖廖本年歲考之期在學諸童均係年淺文字尚少精通宋便拘泥定章轉致冒濫合無仰懇天恩俯准將吉省本年繙譯考試緩俟下届再行舉辦仍由奴才等督飭該教習等竭力诱　勤加訓誨俾丁夫日臻純熟以期文字精通而免遷就考取除咨禮部查覈外理合附片具陳伏乞聖鑒訓示謹奏奉硃批禮部知道欽此 
 
