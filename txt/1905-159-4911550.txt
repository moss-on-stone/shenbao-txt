# 1905 - 159 - 4911550

 

Page 1

 
 
[電傅上諭]  
　　五月十一日内閣抄奉 
上諭準良奏因親病請先行交卸回旗等語準良著准其交卸回旗西甯辦事大臣延祉未到任以前著胡孚駿暫行護理欽此 
諭慈利縣因污穢學堂撤任事 
　　各省督撫曾於去年欽奉懿旨飭令開具州縣事實清單即以學堂爲考核首務又准總理學務處咨令以辦理學堂之優劣酌定州縣之勸懲誠以興學育才爲富今急務也湘撫端进帥素以能辦學堂著名去歲在蘇撫任内於蘇省舉辦學堂各員有辦理有效奏請傅旨嘉獎者有不能實力舉辦奏請摘去頂戴并開缺另補與原品休致者所以廣激勵而示勸懲用心至爲深遠及撫湘南於學務尤力加整頓夫疆吏既奉朝廷明詔以興學一事列入州縣考成爲地方官者辦理而盡職獎之固分所當然辦理而不盡職懲之亦何敢或怨若夫事本與學務無甚相關而竟爲清議所不客大受上憲之申斥公文一紙遽令去官如湖南慈利縣袁大令者因在學堂生女而獲撤任之懲是亦學界之異聞宦途之别派也夫學堂爲學生肄業之所地方官不應以家眷搬入此固盡人能知使諸生即以此爲禀午帥即以此爲批義正詞嚴何等得體乃觀慈利縣小學堂學生陳育民等所呈謂袁令在學堂生女各學生嫌其污穢相戒今年决不肯入堂夫責袁令不應以學堂住家眷或迫令生女後速行遷出袁令固亦何説之辭若但以生女污穢爲言則生育亦人之常情不知所謂污穢者何在因思松郡諸生前曾以提督家眷住於試院公禀學院謂將於科名有礙聞者無不啞然失笑然此等俗見出於迷信風水鬼神之科舉中人猶可説也以通逹時務之學生而亦出此不亦可羞之甚耶至午帥之批謂學堂之設所以教育人才一切規模首宜嚴肅實與尋常書院不同書院不過按其試士籌給膏火即向有在院肄業者亦只閉户自精去留無定若學堂則係奉旨設立之所學生萃處一堂須有一定學科兼立管理之法不容稍涉大意夫學堂之宜嚴肅學堂之不容稍涉大意於理甚正於詞甚當然必謂學堂與書院判然不同而故爲寛假之説不知書院既有閉户自精之士子亦何堪令縣官眷屬 
 
 
 

Page 2

 
 
　　紛擾於其中至學堂固奉旨設立然飭地方官創設書院之諭旨從前亦曾奉行乃午帥一若學堂非棲眷屬之地書院則可爲縣官行館任令婦女紛呶措詞實未能圓足總之縣官到任自有衙署無衙署者可貸民房此爲一定之理袁令挈眷到任並不預爲布置貿然遷入學堂無論生女與否措置皆不合理上司予以懲儆誰曰不宜雖然袁令之作事不合固亦盡人皆知矣不必爲之諱亦無所謂之寃獨惜以高自位置之學生素負人望之午帥而立言之鄙用意之偏實有出人意外者骨鯁在喉不能不吐此僕所以不惜反覆申辨而不敢爲賢者諱哉 
[外部婉覆柔公使禁阻抵制華工禁約之請北京]  
　　美國柔公使日前晤外部堂官言中美兩國邦交素睦此次工人條約美政府必和平辦理而紳商誤會美意故有商議不用美貨之風潮請外部設法禁阻外部堂官云如欲禁止華商之抗議亦非難事但必須美國先將苛待華工之例除去方可如美國能優待華工則本政府亦能禁紳商之抗議也（日） 
[袁慰帥答復俄使京張鐵路歸中國自造]  
　　初十日太晤士報接北京電云俄政府以北京逹張家　鐵路事責問中國中政府己命袁慰帥答復謂照約而論山海關週圍及北京北之一切鐵路皆歸華人自造 
[會騐俄艇内卸存軍火]  
　　俄魚雷艇卜得利卸存之軍火内有極危險之物四箱滬道因函致俄總領事請派熟悉此項軍火之員會騐俄領事己函允示期派往矣（豐） 
[俄領事令將水手送交中國兵輪管朿]  
　　俄運船有水手六名不肯簽字滬道擬交前來之奥斯科船主安插俄總領事以此項水手非俄國國家所雇未便交於與斯科己還副領事諭令簽字當送至中國兵輪管朿（豐） 
[俄領事復稱無俄船進口]  
　　初九日滬道據吴淞報有雙桅雙自俄運船一艘於下午四點鐘進口照約立即照會俄總領事限令二十四點鐘出口己誌前報兹聞俄領事查得俄國船隻除己定案之高麗亞外近日並無别船來滬己於昨晚照復矣（巽） 
[美請日俄在滿洲議和]  
　　初十日東京電云華盛頓傅來消息美總統擬請日俄議和專使會議於滿洲譯字林西報 
[紀客述遼東情形北京]  
　　有友人談東事甚悉今將其所談者照録於下一自日俄將開仗之際日人即派青木宣納來北京求於中立之地施其權力故始也擬於朝陽縣界之劉龍台植立根基繼因於戰界稍遠不能措施遂於錦州一帶立定處所作爲總匯之處一喬鐵木原名野口李得勝原名井户川皆換其本國名字借中國人結聨鬍匪以守遼西邊界爲名其實全力注於遼西喬鐵木關防文日欽差大日本新建滿洲陸路全軍總都督一自藩陽破後新民屯俄兵敗退李得勝遂立軍政司於新民屯而喬鐵本移住法庫門以前匪不用日餉爲妙用故彰武縣一帶直無一寸乾净土一瀋陽現下所設之交涉局乃奴隸局耳從前之崇拜俄官者今則崇拜日本增子固尚有作官發財之方法廷公則一味昏猛試舉一條觀之以閲報爲革命黨其餘可想矣故於遼東尚不知有何政事遼西更不待言矣一奉天有四鎭南路胡西路朱東路瑞西北路恒自日俄開戰以來俄人不詐戰地駐兵故南路之胡驅於遼西現下在遼西之兵胡朱兩統領共十六營所存者不過七八營耳民間恨官兵有甚於鬍匪以鬍匪所刧者大户耳若兵則各家搜羅鷄鴨雞卵以及青菜等物雖窮户亦深被其害一今日治遼西宜派一熟悉地在情形並洞明日人宗旨再有任俠之氣以聨絡鬍匪令鄉間公舉紳士自行籌欵練鄉兵以自保衛民必樂輸匪亦樂從將胡朱兩統領之兵盡行歸該員管帶則遼西之土地人民財政三者决不至流落於日人之手東省鬍匪良民八九甲午之散勇不過一二一現下日俄兩軍争戰之際凡我中立地生意買賣暢旺百倍於此中隨地隨時可籌欵數百萬元一遼西之鹽務商務税務中飽之蠧借戰争爲名自行吞肥不知正惟戰争之時故生意益旺也宜即派廉能之員速速整理不然又將爲日人一綱打盡矣録北京報（日） 
[駐柳各營續獲男女匪首廣西]  
　　據柳州探報駐柳各營近在七峒等處續獲積匪石老三梁有猷蒙新太等多 
名並在羅城縣屬盤村附近山中拿獲著名女匪首李明標之妻混名李大嫂一口現均押解有司衙門訊取確供從嚴懲辦（）旡　 
[桂撫與江督密商西省練兵之策金陵]  
　　督轅於本月初七日准桂撫李仲帥密電略謂桂匪大股雖漸盪平而根株迄未盡絶亟宜練兵以備緩急惟教習餉糈均極缺乏有何經久之策乞爲商酌（家） 
[電禀江督派隊接防鎭江]  
　　鎭郡城廂各要隘巡防分卡設有十餘處各卡弁兵向係武威軍常川撥來防守兹悉該軍己奉憲飭改爲南洋常備第四標裁去老弱認眞訓綀所有分駐各卡之兵應調回本營挑選常鎭道郭觀察以此間係通商口岸五方雜處各卡弁兵一旦裁撤深恐奸匪乘虚竊發因商准龔子佩統傾暫緩撤回一面電禀江督另派營隊來鎭替防（觀） 
[劉提督起程赴淮北京]  
　　江北提督劉永慶定於初六日請訓十一日起程聞擬由津赴保定再陸路赴任所遺北京練兵處軍政司正使一差由袁宫保批飭總叅議王道士珍署理其北洋督署總參議一缺即委第一鎭統制官王道英楷署理所遣第一鎭員缺委第十一恊統領官張道懷芝暫爲署理具十一恊統領官缺即委盧永祥署理第二恊統領官委張道懷芝兼理（日） 
[曹中丞己蒞陜撫新任陜西]  
　　新任撫憲曹竹帥業己行抵陜省接受關防（歸） 
 
 

Page 3

 
 
[擬設水師總督罷議北京]  
　　前因海防吃緊擬設水師總督後復議改提督等情均誌本報兹聞軍機大臣會商謂各省水師地隔窵遠若設總督必致顧此失彼鞭長莫及反滋貽誤關繫匪輕此事决意罷議勿庸奏聞矣（訟） 
[練兵處詢各省軍政將派大員校閲武昌]  
　　練兵處以各省所練新軍操法器械大概不能一律因即咨行各省令將兵額多少勇丁是否合格孰爲添招孰爲新編何時編練成軍何時可以操練純熟一一詳細覆部然後奏派　簡放大臣親歴各直省校閲（履） 
[練兵處催辦陸軍小學堂武昌]  
　　練兵處奏定各省設立陸軍小學堂久紀本報兹悉練兵處以此項學堂關係軍隊教育務宜從速開辦以重戎政因又咨催各督撫限於明年開印以前辦成開學現鄂中大吏己奉到此項公文擬先擇定學堂地址即行招考生徒（履） 
[派兵學生測繪京城全圖北京]  
　　日前袁宫保札飭駐紥京師西安門内武備隨營學堂之兵學生選派百餘名將北京地面大小街巷城垣房舍測繪全圖裝訂成册標冩姓名以便考察優劣分别獎賞昨日己有兵學生數人各持鉛筆竹尺木牌等沿巷測畫矣（訟） 
[直督奏獎興學官員北京]  
　　日前直督袁慰帥奏遞請獎知府一摺略謂查有三品銜道員用宣化知府王守堃誠懇不欺講求學務宣化士風極陋該守設立研究所與各學堂教員暨鄉塾師弟討論學課分别勸懲諄諄然視如家人父子屬邑聞風興起共計該府所屬設立中小學堂三百餘處均能切實籌辦日進文明倡導之功爲各府冠懇恩賞給該守二品頂戴以爲知府克勤學務者勸云聞己奉旨著照所請矣（訟） 
[川督奏保調補首府北京]  
　　日前川督錫清帥具奏略謂成都府知府係省會首府要缺管轄十六州縣政務殷煩且時有委審案件非老成練逹之員不足以資治理奴才督同藩臬兩司於通省現任知府正途人員逐加遴選查有叙州府知府文煥年强才裕明幹有爲堪以調補云云吏部各堂己議核准惟尚未覆奏（訟） 
[議駁候選佐雜概歸各省外補北京]  
　吏部前識候選佐雜等官概行分發各省歸爲外補一事昨日户部各堂核議官員既請分發自應如數繳捐銀兩若僅徒託空言紛紛呈請一切辦公經費欵鉅無著倘一律收捐分發銀兩其中難免力有未逮者致滋擾累此舉用母庸議（訟） 
[儲憲定期北上蘇州]  
　　江蘇督糧道陸申甫觀察運糧北上　撥　緩前日得京師來電催令迅速啓程爰筮期本月十二月秉節入都（隨） 
[札委代理蘇糧道蘇州]  
　　儲憲陸申甫觀察定期十二日啓節北上所遺糧道篆及蘇關監督事務經撫憲陸春帥遴委善後局今辦兼電報局學務處參議候補道沈旭初觀察玉麒代理己於初十日奉札謝委矣（隨） 
[金鼎出洋之原因武昌]  
　　湖北知府金鼎前以拜梁觀察之門大見賞於張督端撫迭充要差署理黄州襄陽等府去冬丁憂回籍未滿百日即來鄂迎接端撫並向鐵侍郎處極力運動張督因此深鄙之隨將善後局提調差撤去金至此進退失據徬徨數月日前禀請督憲願自備資斧出洋遊歴冀得轉圜乃張督即委以順便考查日本歐美留學生近狀似此遠遊須籌備鉅資又甚爲難矣（師） 
[鄂督文孫潛逃擬往東瀛留學武昌]  
　　鄂督張宫保之第三文孫向在文普通中學堂附學而極不以該堂辦法爲然日前竟潛逃赴滬據往東瀛留學張見其數日不歸派入四出往漢口各處尋覔後由滬上某觀察通知謂文孫現在滬瀆然其意定欲赴東留學云云是亦少年有志者矣（履） 
[梁觀察爲手民所窘武昌]  
　　梁星海觀察歴年刻書印刷積欠官書局刻字匠首傅某工資錢六千餘串而交卸鹽篆後又甚窘迫且有赴任襄陽消息傅某情急端節日帶同匠夥數十名至鹽署坐索擾半日仍無所得（師） 
[文普通風潮己平武昌]  
　　前紀文普通中學堂學生　　與監學冲突一節兹悉龔生國璜己經請假出堂監學雖云告退未二日又復潛回監督乃將革退龔生之牌懸諸堂上以期見好監學然次早即被人將邈視師長等詞抹去監督因更易一牌懸於極高之處學生無奈今己息喙消聲照常聞鐘上堂摇鈴吃飯矣（履） 
[定興雹災天津]  
　　上月二十七日向晚定興縣地方忽見從西北淶水縣境擁來黑雲俄而大風雷電交作並降冰電至半點鐘之久雹大於拳滿城天棚窗户屋頂多有擊穿者幸未傷入城外西南三四五里北一二十里東數十里間同時雨雹其大小則不一聞淶水被災較重有數人爲雹擊死（露） 
[咨商汴鄂火車捐分派改章武昌]  
　　向來火車山漳口開至信陽州所抽貨捐係鄂七汴三現己設局至鄭州榮澤一帶汴撫與鄂督咨商改爲鄂六汴四其捐局仍歸鄂轄由專辦陳立邨大令宗揚一手經理汴委會辦二員坐支薪水而己聞該捐局自鐵路開至黃河南岸後每月約可抽捐十萬　之譜（師） 
[撥欵修理昭忠祠京師]  
　　京師昭忠祠年久失修現經鹿軍機承修並函致各疆吏量爲資助或於間欵項下酌撥匯京應用去後兹聞鄂督張香帥允撥二萬金湘撫端午帥允撥八千川汴各五千秦晉則各四千贑甘滇黔四省各撥二千惟聞蘇撫陸春帥雖擬撥五千尚未定見須函詢江督周玉帥究竟撥解若千方能酌量增損（孚） 
 
 

Page 4

 
 
[江漢關平餘不願充練兵經費漢口]  
　　練兵處奏提各海關平餘銀兩充該處經費一事屢紀本報現聞各關多不以此舉爲然江漢關前奉公文即以實無可提作覆後上台以軍政要需即萬分爲難亦宜設法湊解飭繼蓮溪觀察照辦觀察百計撙節勉强允諾然每年至多以四千兩爲止聞己據實請示第不知能否塞負也（履） 
[詳紀白門觀賽龍舟肇禍事江甯]  
　　甯俗每届端陽輙有好事之徒歛錢紥就龍舟划賽於秦淮河内傾城士女結伴往觀人多擁擠動輙肇禍本届午節無頼輩循例舉行午後男女老幼蜂集於元甯文廟前文德橋上者不下千人橋欄年久失修頗多損壞龍舟經過之際東首欄杆爲多數人所壓立見摧折人隨欄墜者以百數十計一時橋上人聲如沸僉呼救人橋側所泊小船因入水人數過多趕救不及初只救起八人繼有自行鳬水出險者亦不乏人不逾時闔城咸聞消息元甯兩縣首先馳至江甯府城守恊亦相繼蒞止未幾而藩司暨鹽糧兩道又並旆遥臨咸鵠立橋頭傅命救人旋又由各船水手撈起十數人皆己溺斃排置岸上待人認領各官略一徘徊即次第回署幸有兩女善士買舟泊於橋下懸賞撈屍每得一屍賞有一枚各小船無不踴躍從事争用滾鈎撈取先後撈　屍首三十六具天己昏黑不能再撈只得姑俟異日所獲屍首大半自七八齡以至十五六齡之男女其沈入波心尚不知凡幾龍舟之爲禍如此地方官苟於事前加之禁阻何至釀此奇慘哉（豫） 
[選定商號承辦墊路工程]  
　　滬甯鐵路分叚開工墊道石子照章由各商家開具價目投標總工程處選擇兹聞工程處己開標選定黃永泰仁記兩商號承辦墊路工程（明） 
[政務處議覆刋布准駁摺件摺]  
　　政務處大臣慶親王奕劻等跪奏爲遵旨議奏事本年三月二十一日准軍機處抄交御史黃昌年奏各衙門具奏奉旨准駁摺件請訂簡明章程刊布曉示一片奉旨政務處議奏欽此原奏内請亟宜訂定新章簡明章程刊布曉示凡一衙門奏請奉旨准駁之件須令各衙門皆知重要則明發諭旨次要則編發閣鈔擬請飭交政務處妥議辦法凡政務處練兵處學務處及銀行鐵路礦務電綫一切舉行要政或揭署前或發閣鈔或通行移會或刊刻告示等語臣等查立政之要必貴宣通讀法之頒尤宜詳備近年京外創行新政增益舊章條目綦繁規制日異講求政治目以刊録摺件爲要務是以臣等前經奏請採取中外案牘抄送送編輯要復於議覆前四川學政吴郁生請修政治專書摺内聲明嗣後凡有内外各衙門奏定各摺件擬由軍機處抄送政務處逐仵檢閲但非事關愼密即撥交報停刊行節經奉旨允准正與該御史所請刊布摺忤之意相符旋經酌量變由各各衙門徑咨政務處發鈔惟各衙門鈔送多有遲漏以致刊布未能完備應即分别咨催凡嗣後具奏摺什除事關愼密及照例核覆之件毋庸鈔送外所有創改章程友議定事件皆於奉旨後咨送政務處陸續發刊以廣傅布至軍　處於京外摺仵向係奉明發諭旨及有辦法者皆交發鈔其無辦法及事宜愼密者則不發鈔應由軍機處酌核辦理所有議覆緣由謹恭摺具陳伏乞皇太后皇上聖鑒訓示謹奏光緒三十一年四月二十五日奉旨依義欽此 
[德使告摩洛哥不必畏法]  
　　十一日英京電云路透　局駐摩洛哥京城訪事人報稱德國己向摩王索侍小利益數種但恐摩王如再給利益於德而改易時局必有重要之事又得確實消息謂駐摩德專使己告知摩王謂有德相助無　畏懼法國專使又告摩王云摩王邊界既與法慶愛而哥利亞邊境札接法之邊界亦與德之邊界毗連此言出後法京中人聞之大爲宸動譯文　報 
[輪船用砲擊沈魚雷]  
　　十一日文匯報云公平輪船載有重一磅之機器砲以便擊沈路上所遇之水雷抵大沽時報稱在大竹島南四英里侯磯海峽南擊沈水雷一枚此雷正在輪船來往大道之上據船主息門時之意謂倘不備砲决不能滅此水雷蓋此水雷己浮於永面之下也 
 [P抵滬輪船報稱遇見日艦 
　　十一日文匯報云濟遠輪船由香港到申於初九日在途遥見日本頭等裝甲巡艦一艘當駛近濟遠輪船時詢問曾否遇見俄兵輪濟遠輪船答以未見日船即向南而行海日輪船由汕頭厦門到滬報稱於初八日見日本魚雷船三艘駛入厦門即日駛去初九日晨在通瀛島附近遇見三烟囱日巡艦一艘向南而駛保定輪船由香港到申報稱初十日午後在轉灣處遇見日本巡洋艦一艘向南而行 
[法助美總統迫俄議和]  
　　初十日倫敦電云美總統羅斯佛君設法從中調停日俄之戰局初時法國竭力扶助美總辦并將其剛强之勢力加於盟國勸其允從美總統所議一切譯字林報 
[日俄擬議和欵之目的不同]  
　　初十日倫敦電云日外部大臣復駐日美使之公文謂日本此次會議之目的與俄外部之目的不符因日本之目的今日擬議之條欵即將來實行之基礎故聖彼得堡之外交中人頗有懷疑之處但　依俄國宗旨而行則目下之事必無結果有人謂俄人如此舉動意欲避去外人之猜疑即謂俄國早己决定允認日本所擬之和欵是也譯字林報 
[日君臣議商要事]  
　　初十日東京電云日本之致仕大臣及國務大臣行政大臣於今晨在日皇前會議要聖當時日太子及親王三人皆在座譯字林報 
[日本宣告滿洲戰勝]  
　　初十日東京電云本處官塲宣告相近蒙古邊界庫平（譯音）及陳家屯之聞日馬兵將俄 
 
 

Page 5

 
 
馬兵逐出而占據西營子及濟平坊又占據小陂塘之北高地并戰敗小城子尺高家窩棚之敵人譯字林報 
[英戰船先後回國]  
　　初十日香港電云英頭等戰船兩艘己離港回英尚有一艘己駛往威海衛下月亦將回英譯字林報 
[俄官員尤助自治會]  
　　初十日倫敦電云聖彼得堡之官員己允帮助各地自治會會員議呈俄皇之公禀并派員數人隨從自治會之委冐偕同遞禀與俄息譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[川督奏請創設濬川源銀行章程]  
　　一設立銀行牌名濬川源取開通川省利源之義　　一銀行係爲維持四川財政而設應由藩司主政即委該司督辦另派廉謹明幹通逹商務之人爲總辦籌畫專理一切事務 
　　一刊給關防一顆文曰四川官銀行之關防專備公文造册報銷及股票銀票鈐印之用 
　　一銀行擬在重慶成都先設兩號俟根基稳固再行展設京津滬滿各分號及内地繁盛碼頭以期流通無盡 
　　一銀行遵照新章呈報商部每年酌提若千俟一年期滿酌定數目報効公家届時詳明咨報廳請照例保護 
　　一銀行作爲官商合資有限銀行倘有虧折不於股外另有攤派以二十年限滿期續作隨時聲明　　一現在户部奏設京師總銀行各省尚未分設兹川省由官商公同合股開設銀行所有户部撥設之銀行應仍聽該部另行核辦即使將來官欵獲利或願附入户部銀行其商賈願否隨入應聽自便不爲抑制 
　　一凡有行中應作之事由總號執事商同總辦辦理其關緊要事件仍應分禀總辦藩司核辦 
　　一銀行既不沾染官派總分各號均由總號自行刊用圖記不用關防 
　　一川省每年外兌京恊賠欵各餉擬以三成歸銀行七成歸各號承兌於挽回利權之中仍寓體恤票商之意 
　　一川省不論何處何項正雜公項巨欵銀行但有就近濟商用項准禀商藩司飭撥惟一經撥定銀行即應定期備欵代爲交納以期官商交益 
　　一川省派員在上海購辦機器運裝銅斤等件所有匯申各欵分歸銀行分領匯存上海分行俟該委員到申隨時取用 
　　一川省應解上海出使經費如數交由銀行領匯　　一現在籌辦鐵路將來存收撥兌欵項更與銀行爲輔車所有鐵路出入欵項酌歸銀行分辦以免利權旁溢 
　　一官商隔閡勢成冰炭故一言合辦動輒相戒今銀行商股無論官紳商民均准入股並勸令川省大小官員酌量入股以資提倡庶商股可期踴躍　　一銀行雖係裨圖裕商而專作川省匯兌公欵匯係公家自有之利權然終不免奪票商之利擬俟核定章程仍約各票商承認商股以示均利之意如該票商家不欲與官家共事再出銀行自行招股　　一向來各票號領兌公欵係分成攤派如有某號停貿退領者即以其應領之成數或匀分各家或改併一家承兌現在銀行領匯公欵三成尚有七成仍歸各號按照成數公攤嗣後各省票號退領公欵即將該欵歸併銀行領匯庶公利逐漸歸公而於票號亦無所損 
　　一凡官家匯兌各處欵項及存收公欵均應按照商號時市公平商議不得以係官商合辦輒用官勢壓制 
　　一無論官商股本每銀一千兩作爲一股給票一紙隨息摺一扣按年五釐給息以便到期憑摺付利如有將股票遺失暨轉賣與他人者尋保報明 
　　一三聨股票以存根存總號備查存藩庫股票給股東收執均蓋用司印銀行關防暨本行　記以昭信守 
　　一銀行擬行用千兩五百兩二百兩一百兩五十兩二十兩十兩四兩三兩一兩十種銀幣通行本省凡地丁津捐鹽課關税釐金交庫兌欵全准搭用不拘成數不及一成者不收此項銀票均准持赴重慶成都兩處　時支取現銀 
　　一銀票發行務期通行遵用倘關所局卞官吏稍有阻撓致碍便民之舉查出定即禀明懲處 
　　一銀行印行銀票應將股本專存開發銀票之用不准挪作他用以昭信實 
　　一不論總分號執事人等俱用殷實公正有妥保商人不准瞻徇濫舉 
　　一各號帳簿無論流水總帳均由總辦鈐蓋關防給發不得私自更換 
　　一出放各欵應以三月六月至一年爲率不得期限過遠即有以本號股票押借銀兩者其息應照官息略加至遠亦以一年爲限不繳者股票扣留作爲公股 
　　一存欵無論多寡無論何人借欵或以貨産作抵或憑字號往來到櫃公平商議不准用官勢欺歴以期平易近人通行無滯 
　　一以一年爲帳期所得利益報効官息支用外分爲十大股以三股作爲人力股俸又分作十股按照資格勞績由總辦會商總號派給號中執事人承 
 
 

Page 10

 
 
　　股仍可隨時按以功課分别升降以一大股作爲公積其餘六大股按財股攤分每股得利准以七成提用三成存號存號之欵二釐利息以厚財力如有撤股者即將本息一併付清 
　　一每年帳期以三月十五日爲定 
　　一每至帳期開具四柱清册每股得利若干登諸報章牌示號門俾衆共知 
　　一股東每至帳期准其看帳有股本十股以上者准其建議善者必從以期盡善盡美 
　　一所定章程如有隨時變通原可官商商辦倘改章不善准股東隨時撤股官不抑勒 
　　一股東如有用項未到帳期執持股票支息者亦可酌量支付准照官息取利到期本息扣還如股東遠在他省所得股利可由銀行匯交概不取費 
　　一股東撤股願將股銀移交他省者亦可照辦惟須减付兌費以示　　 
關股之意 
　　一銀行開辦之後擬將重慶銀元局歸併銀行兼辦以一事權而節糜費 
　　一查户部議設銀行原奏因恐功廢半途仰懇天恩主持於上旋直隸擬辦債票復經奏奉特旨作爲永遠定案倘違章失信從嚴治罪誠以財政致重　商情易渙難孚必須妥定章程始終確守方足以昭示大信克底成功以上章程應請鑒定後飭下立案俾永遠遵守以上各章程如有未盡事宜及前後情形互異須略爲變通者均應隨時斟酌捐益以臻完備奉硃批覽欽此 
[户部議駁江督請辦振捐摺]  
　　爲遵旨議奏事竊臣等伏查直隸山東廣西等省請辦振捐或因匪亂之後或以河决之際皆係萬不得己之舉臣部方以近來捐局甚多勢分數減無大裨益但使稍可支持擬即隨時停止從未有因尋常冬季粥廠亦請開辦振捐者今署兩江總督周馥奏請援案開捐查江南冬振始於同治年間因兵燹之後勞來安集而起本非視爲常例其後不加裁制用欵竟加至六七萬之多近更就食至十餘萬口之衆糜帑愈甚幾難支拄此正窮極則變之時非可踵事增加之時也竊謂振捐爲救急之權宜教養乃保民之本計民氣易動難静不爲謀長久之生業而專以仰振於官者聽其日即窳敗則民流帑耗上與下皆不可支江甯隆冬煮粥自來不分土甯漫無限制務市煦孑之恩不虞惰遊之害致江北之民收穫己畢窖粟封户扶老携糼以就食江南爲得計他府縣亦逐漸濡染及察其撤廠復歸里之數總不及去鄉之數壯者强乞成羣甚或流爲匪類弱者轉徙靡定甚或轉於溝壑道途患之如刧盜田里日即於荒蕪雖曰愛之其實害之積習相沿莫圖振革浸有釀成鉅患之勢臣等熟聞其弊正擬令該省設法挽回勿任年復一年耗庫欵於無窮增遊手於無己豈能再爲推波助瀾原奏並稱本年收成中稔則開辦振捐名尤不正設遇歉歲又將何從　畫昔人謂善救荒者便民不至得振給今該省本非荒年顧轉亟亟於振給誠恐江南北有業之户益多荒棄本業聞風偕來不徒益漏巵於左藏且將化業户爲流氓異日雖悉索幣賦不足供無災之振有碍於國計民生者實非淺鮮該督所請照直隸等省開辦振捐之處應請母庸置議惟此事己成積重之勢必須妥籌挽回之策該署督前於東撫任内奏籌旗民生計頗爲詳切今雖奏請開捐其意固非以例振爲然果能善推其所爲必能使民不輕去其鄉官不虚耗其帑况現在江淮分省亦難漫無限制應請旨飭下該督速籌妥善辦法或逐漸減改或趁此停撤之時先期劄飭各該州縣徧行曉諭自本冬起江甯冬振只許以工代振盡改往年粥廠辦法不准外府縣人民遠道挈家就甯食振即以此定州縣考成如果各該地方果有應當振恤之處亦應由本省奏明各於其本處振恤振恤之法亦只可設苦工廠習藝所種植畜牧開墾等事以教以養並不准無事坐食庶令民知本計人罕惰游漸除陋習地方必有起色而節省糜費尤其後者如有商民願報効種植工藝等項巨欵者亦准照例請獎如此逐漸推廣挽積年之耗蠧化乞丐爲農工該督必所優爲也此外各省如有似此情形亦令一律以工藝種植寓教於養不准循例施振導民坐食所有臣等議覆江甯勿庸開辦振捐緣田理合恭摺覆陳伏乞皇太后皇上聖鑒謹奏奉旨依議欽此（雨） 
[掃除垃圾]  
　　邇因道署一帶垃圾甚多昨奉警察總巡朱森庭明府飭夫頭督派各鋪掃夫十餘人至道轅左近將垃圾挑除净静以便行走（金） 
[押犯病斃]  
　　上海縣捕役朱福興民壯余阿小等二人因押解南匯縣軍犯蘇阿木中途被逃由縣收禁限緝在案前晚阿小忽在自新所忽患急病身死看役禀奉縣主汪大令於昨晨委捕廳趙少尉驗明無訛諭令屍子備棺收殮（金） 
[警察巡丁逞兇]  
　　顧言生等扭袁文榮到縣控徽預糾警察巡丁逞兇毆擊前晚汪大令提案研訊三鋪副甲康杏如供昨據成衣匠顧冐生訴稱因向歇夥袁文榮索償失物價洋約在渭園啜茗小的以講茶有千禁令立即同往排解方人渭園即有九十號巡丁到來指小的多事掌頰數下復用警棍擊落一齒求鑒顧供成衣作係五人股開袁文榮由股東陶鳳祺於三月間薦來把作至四月十七日失去紡紬套褲一雙袁願賠洋兩元然延至端節並不照賠又被透支工洋一元因此將袁辭歇另有交袁裁剪之拷紬一疋價洋八元餘亦被覇吞不還近復揑稱套褲係周榮榮所竊因此約於昨日在渭園質對袁竟預糾巡丁逞兇事後袁復到作滋擾爲此扭案求究袁供甯波人在顧處把作兩月約計工錢十五千失去套褲賠洋兩元己在工資内扣除祗欠洋一元零拷綢係陶鳳祺向寄於小的姊姊處託小的售洋九元大令以事起細微判袁交保歸還拷綢價洋再將工帳算清以絶争端巡丁無视准予查辦（金） 
[上海官事]  
　　候選知縣勞大令近今浙江藩司委解地丁京 
 
 

Page 11

 
 
　　餉數萬兩赴都昨日道經滬江分投道縣禀知即日換輪北上○新簡山西臬司程司亭廉訪義洛前日因公來申住泥城橋盛德里新簡廣東水師提督李直繩軍門准由京南下道出滬江寓長發棧午後均到道拜會○前陜西榆林府正任葭知府田銓甫太守運昌製造局會辦李叔倫觀察電政大臣吴仲懌侍郎商税大臣吕鏡宇尚書灘地局總辦梅斐猗觀察商業總董周金箴觀察攷工處提調曾司馬廣鍾奉賢縣陳介卿明府青浦縣田春亭大令昨均因公到道轅分别拜會禀見○西門盤查委員李二尹朝植昨日飭丁到道禀請病假五天（金） 
[復訊擲斃案]  
　　朱明法擲斃王玉甫一案昨由縣主汪大令提案復訊朱供與王玉甫同廠是日至楊陳氏家喚王午餐起釁彼此毆小的時己酒醉失手一推王從樓牕跌出身死實非有心求恩太令判還禁詳辦（金） 
[上海縣案]  
　　前晚縣主汪大令飭提警察北局解來三人到案研究原告郭坤全供年十五歲今日抱小孩在新北門城根遊玩小流氓王高瑞等四人到來給糖與小孩旋由王即小孩耳上金絲環一只攫取小的急即窮追適遇捕役將王等兩人截獲獀出原物送局解案陸梅生供與王高瑞俱住八仙橋金環係王攫去質之王供詞支吾大令喝責王一千板陸責西百板判荷雙連枷發犯　處示衆半月金環給郭具結領去○又訊商會函請保釋之押犯黃雨卿黃供所欠莊欵己央商會理處所短無幾大令判飭差持片送商會交俣省釋○又訊押犯楊文祥供前買王羅發夏布五疋因係竊贜被砲船葉哨官訛去今隨捕保往吊葉不見面據砲船舵工云夏布己送參署俟葉弁取回送案惟小的有病乞恩交保大令判候移請參署查辦（金） 
[浦東總局案]  
　　日前凌善來赴浦東保甲總經局公禀惡棍顧咸甯屢犯重案求請提究謝岳松明府准即飭提到案重責千板移送改過所禁押○前日浦東總巡局差恊同縣捕拘獲流氓劉春春等七名解局經謝明府提案訊知實係遊手好閑之徒判各笞責數百板枷號發各叚地保帶往遊示一周俟期滿開釋○前日英租界水巡捕在浦　拘獲毆人之洪初郎一名解至浦東保甲總巡局謝岳松明府判責四百板具結交保○前日許春濤扭許星金至浦東保甲總巡局控被無端兇毆謝由府訊知均有不合申斥數語判交妥保○前日汛捕查獲竊取板之施來全一名解至總巡局謝明府判責二百板斥逐（土） 
[上海巡局紀事]  
　　昨日十二圖汛捕查緝手携機器銅鐵之王豐寳一名連贓解至二十三七鋪巡防局局員姚谷蓀二尹從寛斥釋查獲之贓存局候核○前晚二十三七鋪巡防局員汪晉嶠二尹查見三泰馬頭南湘圍小茶肆有人聚賭飭勇拘獲錢洪林高和泰陳實生等帶局研訊之下姑念初犯從寛分别交保店主婦周張氏命具改過切結○南市二十三七鋪汛捕前日因逃去看管之小竊爲局員姚二尹查悉將捕夥帶案笞責予限獲交（土） 
[新租界巡局紀事]  
　　前夜有多人自稱探夥擁至閘北永順里後某甲家藉詞攫取各物復將甲扭至烟館索洋若干甲妻某氏奔至是處巡局喊控局員章二尹准即飭勇前往若輩己將甲軋往租界勇等以未便越界緝拿回局禀復二尹飭婦自赴租界房請究○前有流氓倪長富在閘北調戯江北人蔡明芝之女獲解巡局章二尹判笞倪二百板斥釋詎倪釋出後又赴蔡姓處逞兇毁物由衆鄰扭倪至局請爲嚴辦二尹飭備文將兩造移縣請縣尊汪大令訊究（木） 
[會訊虧欠貨銀案]  
　　上年美商豐泰洋行控翁敬傅虧欠貨銀七萬數千餘兩經公堂迭次會訊判令交保清理因翁自取保出外後並未料理昨日襄讞孫耳三明府會同美繙譯安立德君將翁之保人高同賓傅案著其將翁敬傅交案訊追高唯唯遵諭遂著原差將高帶下俟翁到案方可開釋（木） 
[公共租界公堂案]  
　　太古洋行漢陽輪船管事西人控　　日失竊白油漆二聽昨在戴阿洪杉板船尋見查由大昌店夥張河狗囑送至洋涇地方當即交水巡捕拘送至案張阿狗供在南市大昌店爲夥前晚有人來店買白油漆二聽計一百十二磅價洋十五元八角言定送至洋涇付洋並無収贓情事戴供專摇杉板船張令小的送貨至洋涇餘皆不知孫明府商之美繙譯安立德君諭令張交妥保飭探至大昌店查明帳目再訊戴即釋放○江北婦人陳梁氏控同居周秀昌之妻持刀行兇被傷右手因此鳴捕拘案見証張如卿供向在英署充當聽差陳張兩姓均屬近鄰周持刀行兇是實明府判責周三百板並摆一禮拜釋放○前日美商鄧璧控周栢生等不交田單當經公堂訊明將周栢生周關林張朝坤等押追昨日周等己將田單送至美領事署明府商之安君著將周等三人一併開釋○前有美商美生洋行控趙二寳定貨不出昨晨飭提到案中西官判訂禮拜四訊問○李才榮酗酒滋事巡捕上前驅逐竟將捕兇毆撕毁號衣印捕往拘亦被毆擊因即拘案請辦明府判責二百板押三天（木） 
[法租界捕房事]  
　　前晚甲乙丙三流氓在典當街向某鄉人借端訛詐爲包探緝獲帶同被詐鄉人一并送入捕房捕頭命押候解送公堂究懲某鄉人著自行投案備質○前日某姓家失去幼孩一名報捕後由包探緝獲拐匪某甲送入捕房捕頭命押候解堂究辦○某乙行竊水烟袋五支向某押店質錢爲包探緝獲人贓一并送入捕房捕頭命押候堂期解訊○某姓家被鄰居某甲騙去綢裙一條失主報捕後經包探將甲拘入捕房捕頭命押候解送公堂傅失主到案備質○小偷某甲行竊絲缐一包某乙竊取對時表一枚某丙行竊白布袋均爲包探緝獲一并送入捕房捕頭命押候吊贓解堂究辦（水） 
[美界瑣譚]  
　　前晚漢碧禮路甬人俞泰榮家因所棄香烟未熄以致死灰復燃幾釀火患幸爲時尚早吸水施救得即息滅祗被焚去蚊帳等物餘未殃及○前日甲乙二人雇張阿榮之舢板至浦 
 
 

Page 12

 
 
　　江中某輪船上收取荷蘭水瓶及回船時立足不愼墮入波心甲幸設法救起乙則捲入江中無從援救誠旡妄之災也（火） 
[美租界捕房事]  
　　王小福病斃於提籃喬西牢内並由管牢西人知照捕房捕頭令傅地保查明有無屍屬即行棺殮○甬人周秀昌之妻其氏僑居於西華德路近託人薦至鄰近某洋人處傭工事己妥洽忽被同居陳國華之妻梁氏所知營謀先進周妻怒甚遽持菜刀將梁氏手指砍傷血流不止爲巡捕一併拘入捕房捕頭令梁氏送同仁醫院醫治周妻押解公堂請屠訂馬訊辦○昨日余小法在塘山路搭蓋凉栅巡街捕以其並未領有工部局執照當即拘送捕房捕頭姑念初犯從寛釋放○粤人李阿瑞在清云里恒願泰猪棕棧内爲夥昨日竊取棧中猪𣮤三箱值洋銀五百元由失主投報捕房捕頭令包探陳三林將李拘獲並吊出原贓一併帶入捕房押解公堂禀請懲辦○昨日午後塔車夫張三郎在閔行路將小孩陳阿妹撞倒碾傷手指爲巡捕拘入捕房後由張自愿出養傷費若干了事○張東生自江灣販得紹興酒二百餘壜雇舟運滬停泊虹口司考脱路港内突有蔣少亭自稱酒捐公所中人向索落地酒捐不允蔣即將船拔至租界以外張情急即行投報捕房捕頭令包探倪順泉前往查明究辦（火） 
[蘇垣官報]  
　　四月十二七日調署昭文縣翁有成禀辭赴任同知銜候選通判龐樹典禀知奉派委學務處參識二十八日新任錢江府承璋專丁來省禀知於本月廿五日接印任事知縣金敏生禀辭赴海州提案並禀謝奉飭廿四年分冬漕海運案内保加四品銜委　蘇州府發審局知縣阮尚疇禀知到待質公所副委差葛恩元禀知奉委赴長洲幫審要案差米仁粟禀知奉淮揚奉委赴江北發審局帮辦差直州判徐光煦由鎭江專丁來省禀謝奉撫憲札委學務處文案差代理長洲縣典史李麐禀知接印任事二十九日撫轅牌示五月初一日各廟行香文廟撫憲親詣武廟藩憲文昌太陽風龍神均儲憲天后風雲雷雨神均馮道火神猛將均首府吕祖總捕都城隍長洲府城隍元和都土地吴縣辦理蘇城六門釐捐總局正任淞江府丁之栻菓謝半年期滿比較盈收奉飭留辦運同銜知府用在任候補同知婁縣知縣屈泰清專丁來省禀知於四月二十五日接印任事署崇明縣知縣揚士晟專丁來省禀謝牌示請補無錫縣缺辦理慶務局代辦賓蘇鑄錢局知縣宗能述禀知於二十八日午刻開爐皷鑄制錢署蘇海防同知陞類禄禀謝奉藩憲飭知接署委辦同里　局知縣俞志善禀辭赴差三十日藩轅牌示即傅府經歴沈乃楫縣丞鈕十逹二員於五月初一日來轅甄别考試知縣王熙宇禀謝奉委東路警察差宇迴瀾禀謝奉委發審局差縣丞陳儔禀辭赴常州差遣五月初一日候補道陳遹聲禀謝奉委仕學館總辦差張壽鏞禀知奉撫憲委仕學館提調差丁憂江蘇候補知府那昌禀知奉盛京將軍札委駐滬勤辦奉天賑捐差巡檢沈學書禀知到蘇城絲捐差府經歴沈乃楫縣丞鈕上逹均禀知奉藩憲傅進署甄别 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
