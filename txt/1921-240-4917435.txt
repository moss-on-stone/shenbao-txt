# 1921 - 240 - 4917435

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[放任懷疑妨碍（冷）]  
　　政府中人聞湘鄂間解决時局之主張有放任者有懷疑者有妨碍者又有謂苟能解决時局無一而不可者予以爲其意雖有不同其實一也何也皆無奈何之之謂也 
放任與無一不可固無稍異然懷疑與妨碍亦在若有若無之間質直言之旣不願贊成亦不能反對旣不肯直應之曰可又無力直斥之曰否也 
雖然由政府方面言之情形固如是以解决時局方面言之則政府之如是對付亦或適如其量何也其力其心不能使人有所影響而人亦多少放任懷疑妨碍之心對之則解决時局者終且消滅無形耳 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　九月三日大總統令財政次長代理部務潘復呈鳳陽關監督倪道烺另有任用請免本職倪道烺准免本職此令 
　　又令調任姚煜爲鳳陽關監督陶瑗爲江海關監督此令　　又令内務總長齊耀珊呈准安徽省長咨請任命王受祜爲長江水上警察廳警正應照准此令 
　　又令惲寳惠給予一等大綬嘉禾章此令 
　　又令趙王蘭香張本孫均給予三等寳光慈惠章謝榖玉魏健華均給予四等寳光慈惠章此令 
　　又令懷黎亞拿給予三等寳光慈惠章此令 
[專電]  
　　北京電閣員中對國是會議靳主放任張志潭懷疑潘復主設法妨礙惟徐曾言苟能解决時局任何方法皆可採用（四日上午十二鐘） 
　　北京電太平洋會議代表已决定顔惠慶（三日下午十鐘） 
　　北京電部電施肇基太平洋會英美日三國事前先協商之舉據芮代辦言有此事但不涉案件問題查我爲平等被請國家果有此項協商我亦要求參預（四日下午二鐘） 
　　北京電太平洋研究會代表前訪外部詢山東問題已經與日談判一次否錢泰答並未但有人斡旋欲中國先示一希望範圍該會以若我先示以範圍彼將持我意見通告列國謂華已願直接交涉因請政府注意并續詢芮代辦言英美日三國先行協商是否口頭抑書面（四日上午十二鐘） 
　　北京電滙豐昨函政府一九零八五釐金鎊借欵本息七十六萬鎊本月到期請準備并示撥付方法 
　　北京電航空借欵訂後維克斯不交每月只出二萬三千元豢養航空署人員（四日上午十二鐘） 
　　北京電張作霖電院部前經核定征蒙經常費每月四十萬並未照撥軍隊盼餉務速滙（四日上午十二鐘） 
　　北京電黑省通河縣被匪首黑虎包圍郵電均燒却經官軍往擊退首領黑虎雙龍均逃（四日下午二鐘） 
　　北京電贛軍三十一晚佔領醴陵　　北京電曹錕電保定裝彈廠彈藥冬日（二日）爆發燒屋數間焚燬砲彈數千顆人未傷（三日下午十鐘） 
　　北京電趙榮華旅二十四開抵宜昌川軍已佔領巴東秭歸趙將率部進剿（三日下午十鐘） 
　　北京電田中玉電院各處到魯招兵名不一致恐生流弊請中央規定則例院復交部核辦德州鎭守使一缺院復田緩議（四日上午十二鐘） 
　　天津電曹鋭因保定曹錕來電今早赴保（三日下午十一鐘） 
　　漢口電聞吳趙已在岳發出聯電宣告停戰議和 
　　漢口電蕭任寇英傑爲崇通警備司令宼江（三日）乘車赴崇陽 
　　漢口電蕭安國部贛軍現尙駐醴陵屬夾山口吳佩孚擬保蕭爲湘東鎭使 
　　漢口電王懷慶第十三師江日到憲兵兩連陽日（七日）全部到漢 
　　漢口電利川被川軍藍文蔚部東（一日）午後六時佔領知事宋其光電省已携印退到恩施現潘正道調奉節川軍湯子謨一旅來鄂會同藍部攻施外訊川軍約一旅冬（二日）分兩路進襲宜昌盧趙兩旅亦分兵迎擊勝負未明惟城内頗恐慌外艦陸戰隊已登陸保護僑商（以上四日下午四鐘） 
　　漢口電吳自岳來電准偕趙恒惕支（四日）晚乘車到省會議軍事督署刻派軍警赴站歡迎（四日下午九鐘） 
　　南京電齊王今午在軍署開急賑會軍敬政紳商各界均列席 
　　南京電津浦路今已通車 
（以上四日下午七鐘） 
　　滁州電津浦支（四日）賣津票水衝處一時難修竣南北車開至壞處互易乘客（三日下午十鐘） 
[公電]  
　　漢口張紹曾通電各報館均鑒粤自湘鄂事起海内震驚統一之期望愈遥友邦之觀聽咸集嗚呼我護國衞民最尊最貴之軍人一變而爲傀儡登塲我四萬萬神明華胄之生命財産一變而爲政爭之魚肉國已不國家難爲家誰生厲階至今爲梗自法系紊亂以來各方相持不下甲則曰統一必由我成乙則曰改革必遂我意乙責甲以非法甲責乙以搗亂但見其交責不聞其自反夫統一必由我成近於專制改革必遂我意近於獨裁雖各以愛國爲名然以己意代民意以己是代國是之足爲和平障礙則一也財盡民窮瀕於破産太平洋會議在即因應無方共同管理迫於眉睫吁全國軍民如甘於神洲陸沉則已耳誠欲永脱苦海立渡難關惟有當局者矜念孑遺捐棄成見子全國軍民以自决之機會全國軍民下一大决心脱離意見之爭急圖自决之一道自决之道即毅然略仿美十三洲會議開國是會議於廬山解已往之紛爭消目前之戰亂開建設之程序惟兹事體重大非先明訂辦法不足以策進行而收良果謹擬辦法草案如下（一）此會議定名爲廬山國是會議取其國民眞面目由此露出之意且地點最適中（二）廬山國是會議共分爲二甲國民會議國民會議之組織由各省議會及各法團聯合公推全權代表三人但被推之人不限於各省議會各法團之内並由各該省區省議會法團聯合加以國民會議全權代表委託狀蒙青藏各推二人以能代表眞正民意者爲合格以制訂國憲解决時局乙國軍會議國軍會議之組織陸軍由省區軍各公推三人由各該省區軍事長官各加以國軍會議全權代表委託狀但有巡閲使之省分由巡閲使督軍會銜委託海軍由海軍全體公推六人由總司令加以國軍會議全權代表委託狀屬於中央各師旅公推六人由陸軍總長加以全權代表委託狀蒙青藏各推二人國軍會議議决兵額軍制配備裁兵及任免法規等問題（三）國軍會議議决之件須經國民會議通過如國民會議否决亦得聲叙理由維持原案但否决至二次應即修正（四）由國軍會議暫推一人以國軍保障兩會議之尊嚴而爲决議案發生效力但不干涉會内會議一切事項其名稱及職權由會議定之任期以統一政府成立爲限（五）因世界大勢關係此會議務於太平洋會議開會以前組織之至遲須於十月十日國慶日開會（六）太平洋會議中華民國全權代表由國民會議推定之（七）所有軍民兩大會議議决之案由國民會議宣布實行但全國各省區縣議會各法團有過半數以上不同意時得於公布後一個月内提交覆議（八）大會議以各省區過半數同意即行集會（九）議事法以到議場代表過半數之可决立即次第施行（十）凡屬國民對於國是會議均有提案之權但須得本會代表三人以上之介紹（十一）大會議内需用一切之設備由所在地長官預備之（十二）會内費用由各省區負擔之（十三）以上如有未盡之處儘可俟開會後於大會内修改之（十四）本草案俟大會過半數通過後作爲法律案以上所陳不過個人之拙見然當此危急存亡之際覺非此不足以救國人之愛國誰不如我務希不吝敎言共扶危局幸垂察焉凡覆電贊成者同爲本會發起人如蒙賜覆祈電達漢口各團聯合會代轉爲禱張紹曾叩冬印 
　　按近日京漢各報所載之吳佩孚感電措詞與此電
大致相同意者吳電草成之後不欲自居其名乃　　由張紹曾出面并略加修正而發表之如昨日漢電　　所云也 
　　漢口張一麐通電各報館鑒中華民國主權屬於國民全體豈非約法全部之精神哉然共和十年現象如此染專制獨裁之流毒以生命財産爲犧牲如水益深如火益熱外人以爲擾亂全世界和平之種子即在亞東夫吾國自始未嘗不統一也前年太原開全國敎育會川湘滇粤會員皆列席此即明證所以不統一者在特殊勢力之一部分强以己所不欲者施諸人耳剥奪人權寗有全理鄙人奔命岳陽適有廬山會議之風説吳將軍以避嫌故囑動議之張君紹曾發起自身通電贊成民國前途在此一舉望公等以互助精神作同聲應和但求會議如期成立對於草案暫勿批評俟大會旣開本有修正餘地從前南北畛城黨派異同有如昨日死此後制定國憲解决大局有如今日生湘鄂間戰死國殤之魂魄環遶於公等之前面爲孤子寡妻請命矣誰非人子誰無人心何忍以意氣之爭坐待臠割仁人君子庶幾哀之張一麏江印 
北京來電全國各省區實業廳各總商會各農會各銀行公會鑒此次太平洋會議號稱制限軍備要其根本主義實在排除或調解英美日三國在遠東之利害衝突尤以經濟方面爲其精神所集注近日謡傳共同監督之説雖係私家唱道然實現與否全在我之自謀比來世界金融停滯百業艱難而我方坐擁膏腴茫無措置大難縱或倖免内顧何以圖存况旣爲國際之一員則世界之利害榮枯我當共分其責必如何而後可排除我國經濟發達之障碍令國力得稍俾展以維國家生存之命脈而盡國際互助之精神急應詳確研求提出剴切明瞭之主張以引同情而移趨向庶我代表出席可以依據發言而各國知我民意所存亦且樂爲協助轉危爲安或在此舉尙盼即日討論見復不勝企禱特派勸辦實業專使總公所 
　　長沙來電各報館均鑒吾湘感頻年之禍亂痛邦本之飄摇非自治無以救亡非制憲無以圖治經全省人民公决由省議會議决籌備章程分起草審查投票三步自草案告成之後由縣選代表組成本會從事審查現預備會告終於號日正式開會同人等任重材輇謬膺創制時艱勢壞冀樹良規乞本民治精神南針時賜共成根本大法薄海同趨臨電悚惶諸希亮鑒湖南省憲法審查會叩禡印 
　　徐州來電申報館轉義振協會馮會長華洋義振會紅十字會濟生會各善堂各大善士鑒天禍銅民災害並至盜氛未息霪雨復降六旬之中無日不雨傾盆之後繼以廉纎平原禾黍悉遭淹没窪下莊村盡成澤國房屋倒塌糧石冲壞衣食無出露宿雨中又值北省凶荒之後境内餘糧早經一空麥收旣薄秋復斷粒當此荒象初成已難終日轉瞬嚴嚴即届何以爲生將見徧野哀鴻待哺嗷嗷益恐飢寒交迫鋌而走險素諗諸大君子胞與爲懷飢溺猶己用電奉乞慨發仁慈俯賜振救俾闔邑災黎出水火而登袵席不勝銘感之至銅山縣紳商農學各界趙品成黄次山楊懋卿吳儒增卜廣海張仁普張壽臣顧聲振鄭於怒等叩支 
　　江西來電申報館鑒頃閲貴報專電欄内載有李烈鈞佔領袁州一則不勝詫異袁州現在安謐如常貴報所載自屬傳聞失實希即更正以免訛傳江西督軍署參謀處江印 
世界路透電 
[各國賑俄記]  
　　三日巴黎電赴波羅的之美國紅會委員頃由里加抵此據稱世界各國雖竭力助賑而俄人之成餓莩者恐仍有二百餘萬人若每人日給麵包一磅其費每日須美金一百萬元 
　　三日倫敦電倫敦市尹建議各城鎭應即開募俄國賑捐克松貴族已函致格拉斯哥市長贊助此議並稱政府急望竭力救濟俄國飢民據倫敦所接消息特羅斯基氏於上月三十日在莫斯科勞農會特别會議演説痛詆協約國請羅馬尼亞攻擊俄國冀奪烏克蘭之存榖特羅斯基氏述及饑荒事謂今富國之口稱助俄者徒以甘詞紿人故俄人僅能倚賴自己云 
　　三日巴黎電時報載萬國救濟俄災委員會會長洛倫士氏致勞農政府外交總長之書告以委員會所委之專家一俟勞農政府允許調查並給以旅行種種利便後即將首途入俄委員會中之意代表聲稱派員入俄調查並非延宕辦賑之計畫蓋私人賑務仍將進行也 
[印度叛變餘記]  
　　三日倫敦電印度最近消息謂大局沉寂並稱叛黨領袖亞里末達里亞氏已就逮 
　　三日亞姆拉電軍事當道已接管轄魯蘭加第該處摩浦拉人多不戰而降軍艦柯末斯號已開離加里克特因不必再需海軍之輔助也 
三日加里克特電除叛黨領袖亞里末達里亞外就逮者尙有摩浦拉人三十名聞美爾末里安匈有印人三百名被迫改奉回敎 
[德國之内爭]  
　　二日柏林電警憲不許贊成大日耳曼主義者舉行師丹勝戰之紀念巴伐里亞不滿意中央政府所行保護共和之計畫以致雙方交惡德國中部及東普魯士皆已取銷戒嚴令但末尼區有人倡議如中央欲巴伐里亞亦取銷戒嚴令則巴伐里亞邦應召集議會以聲討中央侵犯巴伐里亞自治權利之罪查工團領袖近電請求總理取銷巴伐里亞等處之戒嚴令蓋以戒嚴令用之不當徒供復古派之利用也 
[加拿大百年和平紀念]  
　　三日華盛頓電加拿大與美國間和平百年之紀念會塲宣讀哈定總統來書内稱美國與加拿大間之疆界始終無砲臺者三千哩此可爲人類所應仿行之表率今當設法以趨近畛域悉泯之時日 
[各國近事記]  
　　三日巴黎電奥國外交委員會贊成上月二十四日簽定之美奥和約並請總理美爾博士報告國會以批准之 
　　三日巴黎電上西萊西亞協約國國際管理委員團團長朗特將軍已赴哇泊林聞團中某英員在哇泊林復入汽車之際爲携械之德人拘入德境覊留二十四小時之久後經釋放於星期五日回抵哇泊林 
　　三日巴黎電西班牙京城軍界中人之意摩洛哥米里拉城軍火充足西軍均精受訓練豫料西軍將於星期一日開始進攻星期五日米里拉城諸均安靜 
　　三十日海牙電荷女皇今日在宫接見萬國法學大會會員二十人大會採納關於海運貨物之條例後議事程序業已千蕆 
　　三日倫敦電倫敦丸載重一萬五千五百噸已在白根海下水此爲近數年來日本在英定造最大之船 
　　三日西姆拉電八日間印度各部因時季風得雨甚暢且有數處雨水過多下半月内印度南部西部均望停止但時季風大作全境農收希望頗佳 
　　二日紐約電今日棉市仍興奮活動雖轉賣與抛賣爲數不少然各盤皆達新高度 
　　三日巴黎電葡萄牙新總理格蘭卓氏乃自由黨員頃於宣佈其政策時謂政府現擬一種政綱採納要求撙節政費保衞共和發展利源之民意 
　　二日巴黎電農部報告内閣本届農收約可有八千五百萬康太爾（每康太爾合一百基羅格蘭姆或二百二十磅有零）内有二百萬康太爾産自來因河上游預計來因河下游及摩寨勒河流域每一百方密達可得十六康太爾又百分之四十 
太平洋路透電 
[太平洋會議之代表團]  
　　四日北京電參與華盛頓會議之中國代表名單雖未正式宣布聞中政府已决議以顔惠慶爲總代表副以王寵惠顧維鈞施肇基諸人原議不以顧加入蓋當會議之際需顧在倫敦疏通一切也代表團共不滿百人内有專家及政治經濟敎育實業財政司法各部並科學機關之代表 
[川鄂戰信]  
　　三日宜昌電川軍於昨日午後開始渡江攻擊因鄂軍已敗退至該處也砲聲終夜未止鄂軍雖僅扼守最近之數小山但仍在江之對岸鄂軍死隊長一員少佐一員傷多人昨夜外僑大爲惶恐因當道未予以實力保護也駐宜之外國砲船四艘已派兵登岸保護外人之生命財産 
[日太子返國記]  
　　三日東京電今晚有三萬人携燈執旗自市政廳列隊赴宫歡祝皇太子皇太子與其二弟出臨廊下向衆行禮此種平民集合團得入宫中廣塲實爲破例之舉明晨皇太子將赴日光省視日皇日后 
四日東京電今晨皇太子赴日光以出游情形奏報日皇日后定星期三日回京啓程時復有羣衆向皇太子致敬 
[東俄近事記]  
　　二十七日哈爾濱消息外間盛傳謝米諾夫已乘火車經過哈爾濱前赴南滿車中有日兵爲衞惟此間日員曾切實否認此項謡言 
二十七日哈爾濱消息大烏里車站附近發見鼠疫症五起中俄人合組之委員會兹在滿洲里車站設法防杜疫症蔓延聞赤塔當道現亦擬施行嚴厲防疫計畫蓋恐疫症將大碍赤塔與滿洲間之通車及商務也 
國外要聞 
[美國通信（續）（志希）]  
　　維持北京國立高等專門以上學校之建議其目的以維持國立高等專門以上八校使其基金獨立不受政局牽掣且同時能得各省政府及國民之輔助作自由發展先由國民要求目前政府將所允撥之每月二十二萬元專爲高等專門以上學校經費指定來源由該董事會負監督保管之責爲最初確定收入之欵但此欵之來源及辦法有必須認明者即此欵當由政府指定國家某條幹路之收入或鹽餘關餘之一部分以後由董事會向該收入機關直接處理不必經過政府以免政局變遷時發生影響而北京中小學校經費因屬於地方敎育性質不同自當别論以清權限俾便各自補助此董事會之「組織」設董事七人當由全國敎育團體聯合發動與各處敎職員聯合會及學生聯合會共同進行董事之産出由全國敎員聯合會選舉國内各界負重望者五人其餘二人由北京高等專門以上學校校長敎職員中互選一人在任敎育總長爲因職董事（ＥxˉＯxxicio）俾各方面皆有代表旣得國民之信託復於事務進行有接洽之便利且爲永久機關不受任何方面牽制至其「職權」在對於各校基金負監督管理之責不涉敎務方面但有重要之點當聲明者（一）由政府方面撥定之欵當由該會直接向該收入機關處理支付各校（二）收納及籌募國民捐助及各省協濟欵項其未曾由協濟及捐助方面指定用途之欵該董事會得有支配權（三）按期對於國民更有切實之報告此等制度切實易行爲現在中國高等敎育安全計同人等之愚以爲勢有不能不出於此者而所以貫澈之之道最初尤賴各方面深思熟察不尙意氣而有根本上應分之覺悟今同人等以至誠懇之意以至坦白之詞敢凟於國内呼方面（一）北京當局在此時代諸君無論如何即爲顧全面子計亦不敢悍然曰不辦敎育故同人等尙假定諸君計不出此而竭誠爲謀諸君旣辦敎育每日復深以籌劃敎育經費爲苦或雖有籌劃之意而處此紊亂狀態之中臨期應付又爲其他衝突之動機所掩莫能履行今旣議决每月撥出二十二萬元同人等認爲此欵當作國立高等專門以上學校經費之最低限度不能再少苟果有維持敎育之誠意何如即將此欵指明可靠來源交與全國信任之董事會此董事會中亦有敎育總長參與在諸君方面旣無措置失當之後慮在國民方面亦有自由輔助 
 
 

Page 11

 
 
擴充高等敎育之機會况此董事會與所謂國家敎育及財政制度並無衝突在各國敎育經費雖由政府撥給者而其信託亦皆在各校之董事會誠所以分工專責而尊崇學術獨立之精神今中國現狀已至於此就事實而論更不能不出此斟酌之辦法且此事亦並不損及所謂政府之尊嚴凡政府當有維持敎育之責任而敎育之本體亦自爲獨立之制度在美國中央政府並敎育部而無之遑論干涉管理各學校此事體之最顯者總之此事爲國民最合理最近情之要求如此而不顧徒以官話搪塞且並無其他維持八校之良圖是不特表示絶對無維持敎良之意思且無異欲根本廢棄學校國民至此自當另謀根本之解决（二）各省當局欲維持顚危之全國高等敎育不能不竭誠希望已自治及其他各省之協濟在各省所出者甚微而爲全國造就者實大（未完） 
國内要聞 
[張仲仁赴漢與時局關係（靜觀）]  
　　自吳佩孚抵漢和議决裂直軍一方紛紛調兵遣將大有氣吞雲夢之槪據昨日所聞吳氏已下總攻擊令即日進規岳州乃當此湘直戰爭方酣之際而張仲仁氏突然有南行赴漢之舉亦頗足惹起一般人士之注意張昔曾任袁項城馮河間幕府高賓吳佩孚對之極端崇拜待以師長之禮而張氏平昔對人言亦謂子玉尙屬軍閥中明達有爲之士將來打破舊關刷新局面似非此人不可年來張氏在京對於自治運動奔走頗力在各省聯合會中已隱然爲一羣之領袖此次當選蘇省議員正擬回南活動已約莊思緘汪伯唐諸人於津浦路通車以後即行南下不意倉卒之間竟於二十六日夜十一時乘車赴漢當時戚友間知者頗少故赴站送行者只有其友一人係臨時因有事接洽而知之者問以先生此行賫何種任務則曰宋牼將之楚吾其爲宋牼耳蓋云將勸吳氏息兵也又問於自治前途何如則曰定顧及當然與自治一方面謀其利益並云在漢當有二十日以上之勾留所語者僅此汽笛一聲握手别矣據都人士之推測謂張之赴漢一半出於自動一半出於被動所謂自動者本愛人息爭之意旣不忍生靈塗炭貽大局以隱憂復爲顧全吳將軍之令名當面進以忠告俾其幡然改悟納入正軌以爲自治之助所謂被動者蓋由於鄂人之請求以爲今日能與吳氏説話者非張莫屬故挽其一作魯連頗聞張氏於臨行一二日前曾與黎黄陂有所接洽則此中線索自不難尋玩本來在京名流而兼政客一派如張仲仁汪伯唐梁任公輩年來多醉心於聯省自治之説以爲救國要道無逾於斯觀於梁氏最近致吳佩孚一書其意已可槪見又聞近數日來聯翩赴漢者頗有其人因此武漢間和平與自治兩種空氣甚形瀰滿而吳蕭兩氏因受環境之感觸亦頗有捨棄武力和平解决之表示且主張召集國是會議於江西廬山或者湘鄂戰局不至擴大而國内一切糾紛亦得一解决之機會乎（二十八日） 
[外人所傳之吳佩孚行動]  
　　大陸報三日漢口電云聞吳佩孚已派代表勸請各省一致行動以達造成聯省自治制之目的吳現勸黎元洪擔任爲新政府之元首並請湘省趙恒惕粤省陳炯明通力合作又二日電云北方十省以及新疆現有傾向統一以期解决國家問題之報告聞鄂蘇皖贛豫魯直晋秦甘新十一省皆可聯絡以奠定大局吳之至友張一麐與曹錕之代表張紹曾現正與吳會商共定辦法聞張紹曾將由漢口發出召集大會之文告吳佩孚於討論湖南和議時主張以趙恒惕爲督軍准湘軍駐紥岳州平江湘陰臨湘並贊助地方自治但須受北京監視耳長沙安靖並無商店被搶居民逃避等事僅土匪稍有騷擾張一麐電告漢口謂吳聲稱時局已可解决將赴長沙與趙恒惕會議 
　　上海日人某通訊社四日北京電云吳佩孚昨電政府請於長沙降服後下停戰命令以便南北議和然對此總統府方面雖表同意而靳總理主張俟湖南全部恢復後方始議和已令陸軍次長何恩溥齎其親筆書送吳佩孚處矣據傳靳意吳或總統苟不納其主張時當立刻辭職而有令張志潭兼任總理之説 
[我國籌備太平洋會議消息]  
　　太平洋會議代表人選問題極爲各方關心兹聞顔惠慶之首席代表似已確定代表中施肇基亦已確定此外尙有王正廷王如不去則以刁作謙代之南方方面則擬伍朝樞汪兆銘汪如不去則以馬肅代之惟顧維鈞以國際聯盟事忙已决不列入代表又聞此次派出代表規模極爲闊大除代表及隨員外尙有顧問及各項專門委員如陸徵祥曹汝霖均在顧問之列此項顧問並不赴美又有外國顧問如福開森等聞將偕同赴美其專門委員已定者有財政部之張詠霓盧學溥李景銘朱延昱等四人此項專門委員均須赴美故代表團一行當在一百人以上 
　　我國收回法權爲太平洋會議席上一重要問題目下司法部對於收回領事裁判權之準備主張决由中東路特别法院辦理成績入手而擴充各省法院昨已咨准財部酌撥官産從事建築並於監獄之改良經費之籌撥各計畫已有具體决定至關於要求使團取消上海公堂問題外人對於此種主張極持異議其理由以爲租界商店所以繁盛即緣公堂審判爲公否則華人何必托庇租界華商向非徒博虚名而忘實害者彼等鑒於内地商人受苦於官僚軍隊苛暴之下諒不願請廢會審公堂聞司法當局對於此種論調雅不欲大費周章現决從辦理東省特别法院成績入手再行凖備提出使外人自無藉口餘地 
　　又關於裁滅軍備問題亦在太平洋會議討論之中近得施使來電謂美政府對於中國之縮減軍備尤爲切望不知政府將何以復之也施使原電如下外交部鈞鑒新成密二十三日電並轉陸部電均奉悉遵向美政府聲明極願贊助限制軍備並交換限制軍備意見美政府甚願即行裁兵據其意見以爲現在中國祗須常備軍三十萬即足以維持地方秩序若養兵過多徒足以增紛擾無益有害勸請轉達中央設法酌减以省糜費並囑肇基於日内即將中國願加限制確數答復各等情應請轉商陸海兩部迅即示復肇基二十六日 
[遠東代表對外部之答辯]  
　　爲檢查格雷行李案北京東車站軍警檢查俄代表格雷行李一案外交部因外間多所誤會曾非公式發表一聲明書由秘書處送致某外報登載（原文已錄昨報）兹聞遠東共和國駐華代表團團長阿極勒夫氏昨亦發表聲明書一則其原文如左關於中國政府檢查格雷君行李扣留遠東共和國駐華代表團文件一事鄙人不得不鄭重作以下之聲明日格雷君自七月十五日到奉以來屢次拜謁張巡閲使張使亦予以接見故中國官塲皆知其爲人來京之前曾向奉天中國當局要求護照而中國當局答稱格雷君旣爲中國官民所素知鐵路人員又已接到不准干涉之訓令護照一物似不必需格雷君於是逕行來京此等經過情形已由格雷君向鄙人作書面報告可爲鐵證且格雷君到京之夕本團秘書即向中國外交部代表證明格雷君之地位初不料中國當局竟將已經扣留之文件大施檢查也大團逗留北京已届一載迭與中國外交部磋商經濟方面諸問題以及有政治外交性質之事件故本團對於中國政府之任何待遇苟非能施於友誼的鄰邦者無論如何不肯容受至於外傳本團有不利於中國之行動一事鄙人亦應聲明曰本團素以維持雙方友誼擁護共同利益爲職志對於中國内政實未嘗加以絲毫之干涉也 
[魯代表到京後之行動]  
　　山東各界爲政府將在濟南設立第二警察督練公所與日本所訂規約有直轄内務部聘請日人爲敎練官各節日前在濟南特開各界聯合大會表示反對並推定王鴻一張公制魯佛民朱馨齋李德孚李冠九黄西峯邱子通周味蘇等爲代表於二十七日到京請願二十八日各代表出席旅京山東同鄉會當由張公制報告請願宗旨略謂日人今次撤退膠濟鐵路守備隊與有我政府合辦警察督練公所各條適合中日換文及二十一條件假使此案見諸事實不啻吾國自願履行中日換文及二十一條吾等不力行取銷爲害何極次由王鴻一發言略謂前次國際聯盟吾國所以不得各國援助著因束縛於中日換文此項督練公所若再履行中日換文及二十一條件則將來太平洋會議席上吾國無置喙餘地云云該省旅京同鄉答以諸君爲國奔走感激曷極誠以桑梓所關義不容辭鄙人等墳墓所在固當竭盡棉薄追隨諸君之後特謹承各界意旨定下星期日（九月四日）開旅京同鄉大會除請各代表先進行請願外届時定行推舉代表與諸君先後請願以爲應援云 
[幣制局之整理紙幣意見]  
　　主張發行銀行公庫劵　　自中法銀行擱淺後財政當局對於銀行發行紙幣亟欲設法限制曾與幣制局迭次討論辦法兹聞幣制局總裁張弧現已擬有功實辦法准由各地銀行公會組織之公庫發行兑換劵昨已繕具銀行公庫兑換劵條例函商財部原函如下逕啓者前准函開據北京銀行公會函陳請迅定紙幣發行制度等情並據全國銀行公會聯合會呈同前情查近來銀行奉准發行紙幣者日漸增加中法實業銀行復於此時停止營業商民對於紙幣恐慌自屬不免兹據該銀行公會曁銀行公會聯合會等函呈前情應請貴將銀行發行紙幣如何酌定一根本解决之策其已准發行紙幣之銀行如何嚴定監督檢查之法尅期實行俾固商民信用之處相應函請貴局查照歷次案牘酌定切實辦法函復本部以便會同辦理等因到局查銀行發行紙幣關係幣制金融均極重要自應確定制度俾資遵守本局專責所在籌畫已久以爲非從根本解决難收推行盡利之效查世界各國紙幣發行制度不外集中與多數兩種我國幅幀廣袤中央銀行實力未充集中制固難實行而我數制亦易滋流弊本局再四籌維擬於兩制之中取長棄短准由各地銀行公會組織之公庫發行兑換劵即定名爲銀行公庫兑換劵並草擬該項條例十二條凡關於發行承領手續準備金額監督檢查方法以及整理從前特准發行銀行之辦法均經分别規定查此項兑換劵制度舉其利益約有數端一由各地銀行公庫發行則準備金力量較厚自無擠兑之虞政府及地方商會監督檢查亦簡而易行二政府公債票銷途較廣三從前各銀行已發紙幣可以逐漸收回而未准發行者從此可一律駁斥兹將該項條例草案函送貴部酌核如荷贊同即請提交國務會議議决以便會同呈請敎令公布此致財政部幣制局啓中華民國十年八月三十日 
附銀行公庫兑換劵條例第一條銀行公庫兑換劵由各地方銀行公會組織之公庫發行公庫充從津滬漢三處設立其組織另定之第二條此項兑換劵流通全國無論公私欵項一律通用不得折扣貼水第三條此項兑換劵分爲一元五元十元二十元五十元一百元五百元七種按照劵面地名由該地公庫以國幣或通用銀元隨時兑現第四條此項兑換劵須按照發行額以國幣或通行銀元或生金銀七成爲現金準備以公債票及商業有價證劵三成爲保證準備前項現金準備之成數依金融之狀况得增減之但須經全國銀行公會聯合會之决議由財政部及幣制局核准並公告後方得實行第五條依照中華民國法律設立之銀行業經財政部核准註册者均得按照第四條之準備法向公庫承領此項兑換劵承領兑換劵章程另定之第六條公庫逐月發行兑換劵並現金準備及保證準備之數目每一星期應於公庫所在地登報公告一次每月並應製成上列二項報告表報告財政部及幣制局第七條財政部及幣制局得會同派員駐公庫監理或隨時檢查各地方公庫發行賬册第八條公庫所在地之檢察官及商會得根據公庫登報之公告隨時要求檢查發行數目現金準備及保證準備並撥進賬册第九條公庫違背第四條之規定發行兑換劵或有其他不正當之行爲時得由財政部及幣制局酌定期限停止該公庫之發行權或對於該公庫董事及經理人得處以五千元以下之罰金其有涉及刑事犯罪者由司法官署依律處斷第十條僞造或塗改此項兑換劵者依刑律之規定處斷第十一條本條例施行後除依法律敎令之規定特准發行兑換劵之銀行仍得繼續發行並得按照本條例第四條之準備法向公庫承領此項兑換劵外其他業經發行兑換劵之銀行應由財政部及幣制局酌定限期收回或由該行自行呈請取消其發行權在發行權未經取消以前不得承領此項兌換劵本條例施行後除依前項規定外無論何種銀行財政部幣制局不再准許其有發行兑換劵之權第十二條本條例自公布日施行 
[濱江通信（鴻）]  
　　外人責難中之中東路　　孫吉督此次巡視濱江表面上似爲歡迎張使出征蒙古而來其實不然東路匪患猖獗外人責難多端苟不積極佈置防務恐護路軍方面或將發生變化某國之欲伸張勢力以入於該路已非一日近曾鼓吹某某代表邀同路局渥局長考察東路林場匪勢情形冀藉以達其共管之目的孫吉督知之故特前往巡視并布置防務惟以中東路情形言之目前之路政雖未可稱爲整理一新然以較前俄人護路時腐敗情形已不相同且技術部所監視之鐵路除中東而外尚有烏蘇里及西比利亞是否皆能如中東路之安謐亦昭昭在人耳目者也乃未聞技術部有何糾正獨此完全根據條約辦理之中東路獨多方責難殊非事理之平故一經相見以誠亦遂無可置辭現在全路防務大致已經佈置周備孫吉督遂於十七日九鐘專車回吉路事遂告一段落惟此後能否不再發生責難則惟護路軍隊之成績是瞻矣我國軍人類皆未受普通敎育此無可諱言而又性情暴戻最易僨事故與路員衝突之事時有所聞路局函請查辦之件聞日必數起此實足以貽人口舌不可不力圖整頓者也查此類衝突之事大率由於誤會而起其曲在軍人者居多於是路員與護路之間發生種種惡感若路員隸籍舊黨者則嫉視我護路軍尤甚因昔日有驅霍之恨也據上述以觀則護路軍環境之空氣極不佳妙即無胡匪爲患亦難免苛求者之責備况乎今後匪患之能否廓清尙未可料苟不速自振作前途正未可樂觀微聞孫督臨行時曾面諭張總參謀長煥相（總司令部各事悉由張煥相氏代孫督負責）囑其於日内視察東路沿線防務一週如查有不職官兵悉按軍法重懲云云若能照此厲行則於軍紀風紀上或可稍有刷新之氣象耳 
[贛各界與太平洋會議]  
　　太平洋會議關係我國至爲緊要京滬各處均已發起團體討論與議事件江西省敎育會近接北京太平洋問題討論會來電請一致主張後特發通啓邀請議會商會農會學生聯合會各報館於三十一日開聯席會議討論辦法是日各公團到者尚稱踴躍惟江西黨派甚多推選代表殊非易事議决擇日再開聯席會以便决定兹將督長覆北京華盛頓會議中國後援會電文錄下宥電誦悉歐西戰禍甫紓遠東問題即起我中國此數年中外侮方稀民情正奮乃當有爲之日而徒見紛爭處閒暇之時而莫知振作民生耗竭國力消微荏苒經年幾難自立邇來太平洋會議將開彼耽耽者懾以未能統一之故不容列席而造爲共同管理之言竟欲操刀而割幸遇美大總統夙敦友愛鄭重聲明疑障略除昭蘇可慶貴會乘時發展期爲國家後援閎抱崇謨海内同仰惟念援助之義空言何禆愛國之心盡人所具吾國人意見未融黨私正烈局部之戰此仆而被興信使之通朝盟而夕棄若能捐除昔忿戮力一心使忌我者無所置詞愛我者有可著手轉移之用孰不傾心旋斡之功易如反掌光遠等切願隨諸公後爲贛省倡研究進行作國後盾詩曰天之方　無然泄泄又曰今此下民莫敢侮予願求莫侮之道以紓方蹶之憂倘賜敎言曷敢不勉謹攄悃臆惟垂察焉陳光遠楊慶鋆陷印 
[浙財廳募集定期借欵]  
　　浙財政廳近因省庫支絀擬募集定期借欵一百五十萬元其借欵簡章如下第一條浙江財政廳爲彌補浙省歷年國家預算不敷虧欵起見呈明財政部曁浙江省長募集借欵以全省統捐比額新增欵項償本付息定名爲浙江財政廳定期借欵第二條本借欵總額爲浙江通用銀元一百五十萬元印發債劵四千八百三十張計一萬元三十張一千元八百張一百元四千張照劵面九折發行第三條本借欵以五年爲償清之期償還方法及數目依附表之所定第四條本借欵利息按月一分二釐第五條本借欵之債劵由浙江財政廳委託中國銀行發行並經理還本付息事宜第六條本借欵以浙東西各統捐局新增比額全年四十萬元及國家預算奉准開支利息項下之的欵按月提交中國銀行存儲爲償本付息之用倘有不敷由浙江財政廳金庫完全擔保撥補第七條本借欵之債劵由浙江省長曁浙江財政廳長簽名蓋章並鈐蓋省印廳印爲不記名式但請求記名者聽第八條中國銀行按月憑劵付欵後即將原劵所連本息票截下送廳核銷第九條到期本息票除海關外准在本省照劵面數目抵完各種賦税第十條本借欵之債票係有價證劵之一種有妨害信用者依刑律處治第十一條本借欵以民國十年九月一日起至十月三十一日止爲募集之期期内即不足額過期亦不再募第十二條本借欵於民國十年十一月分起開始還本付息其繳欵在十年十月三十一日以前者仍自繳欵之日起照一分二釐計息另行按日算給第十三條本簡章自呈明發行債劵之日起至本借欵清償之日止爲有效 
[杭州快信]  
　　四日省敎育會開第十次常會首議改革學制案决將許緘甫提案加以大體討論再推起草員起草擬定辦法（一）加幼穉敎育（二）改國民校爲小學校（三）實業敎育兩年預備四年本科當推定葉墨君等七人爲起草員限二十日前脱稿 
　　省憲期成會今日開十二次評幹會議决定發起憲法成立慶祝會推定幹事分赴各團體接洽訂期籌備 
上虞盜犯唐阿友（即王志高）四日上午九時綁赴錢塘門外石塔兒頭執行槍斃 
尚有要聞二及地方通信轉入後頁 
雜評一 
[包辦會議（默）]  
　　會議不可爲政客包辦政客包辦則必涉以黨派臭味各挾一黨派以相爭其會議結果勢必成事不足敗事有餘 
　　會議不可爲軍閥包辦軍閥包辦即必涉以地盤主義各挾一地盤以相爭其會議結果勢必非徒無益而又害之 
　　自來會議無論爲政客包辦爲軍閥包辦均不足以解决國是何也政客有政客之作用軍閥有軍閥之作用藉會議以求達其目的者有之未有藉會議以犧牲其主張者也借會議以擴張其勢力者有之未有借會議以容納多數之民意者也政客與軍閥苟不犧牲其主張容納多數之民意則必不足以解决國是質言之包辦性質之會議决無良好之結果 
　　是故今日之主張召開會議者果眞心欲解决國是乎則當舍政客軍閥而求諸國民之公意不解决於政客軍閥之會議而解决於國民公意之會議國是庶幾有望不然會議雖成宣言雖美亦不過徒增一番紛擾於實際何益哉 
 
 

Page 12

 
 
國内要聞二 
[皖省長潮中之靳江齟齬]  
　　旅京皖人爲反對李兆珍長皖起見於二十八日在安徽會館開同鄉全體大會當時推定江朝宗等爲代表向府院請願收回成命江氏乃於翌晨六時先邀同李國筠赴張廣建宅聚齊未幾汪瑞闓亦接踵而至惟汪筱岩王達楊季青則推故未到于是江（朝宗）李（國筠）張（廣建）汪（瑞闓）四人同往棉花胡同請見靳氏詎閽人辭以總理有病不能見客江等均謂我等係因要事非見總理不可閽人不便過拒乃先請在客廳坐候此上午八時事也直至十一時靳氏迄未出見旋由護兵傳命單請李國筠一人入内室談話江云我等四人均是皖人代表見則同見今總理旣有病不出我（江自稱）與總理多年舊交無所避忌况昨日皖人開會李君未到須我面見總理陳述一切乃强同李氏逕入靳之臥室確見靳蒙被臥牀江李乃以例語相慰問靳見言語温和遂起牀坐談江隨質問皖省學潮久未解决今又以年事衰老之李兆珍長皖皖人甚爲憤激誓死不肯承認須請總理設法靳云此事係由總統之主張余難負責江云現在仍是責任内閣總理何能以不負責之詞相諉卸現在國事俶擾財政破産敎育破産要皆不負責之過江述及此聲色俱厲斯時靳之内眷突出勸解　聲言總理有病有話可好好商量不必動氣江氏益怒遂答之曰我等議論國事何容婦人置喙正在爭論間靳宅護兵誤認發生何等事故一時入室十餘人持槍實彈如臨大敵靳即大聲叱退加以斥駡但江又疑靳之斥罵護兵係對己而發致大起衝突當由靳之秘書宣某將江勸出李則仍留靳室私相勸慰迨江行至客廳而張廣建江瑞闓已聞風潛走江乃獨赴公府謁見東海訴説此事東海極力勸慰並云皖省長一席予先後提出李國筠余命商及執事三人奈院議均未同意旋靳總理亦提出吕調元許世英二人予亦未同意嗣經面商一次始决定以李兆珍繼任此係經過實在情形請向同鄉諸君極力疏通云云江遂辭出以上均二十九日事也三十日適爲閣議之期聞靳餘怒未息有提出懲辦江朝宗案之説並有不達目的則辭職之消息皖人聞之當然不滿現擬聯合京津皖人與政府大起交涉東海曁蔡成勛聞知此事即分向兩方調停一面勸江一面勸靳而張廣建亦於當晚赴津擬約龔心湛許世英並請周玉山來京一行調解爭論江氏已往拈化寺居住靜候大家調處矣 
　　另一消息云二十九日上午安徽代表江朝宗李國筠等四人同到棉花胡同謁見靳氏靳知爲反對李兆珍長皖事辭不見江等堅請不已靳旋命閽者單請李國筠入見江等不許云我等四人係受同鄉會之委托同負責任總理旣能見客不能單見一人閽者往返傳命數四乃肅四客偕入先是靳以病辭江云吾等與總理均係多年私交總理病吾等亦宜探問病情不妨逕入上房於是進入私室入則見靳氏堅臥一榻面内向江等趨至榻前呼總理詢其病狀靳遂肅江等入坐語次及於皖事靳言任命李兆珍長皖全出元首之意予無權過問江等云今日乃内閣制非總統制君不能以此事委之元首言語漸至激烈一僕人傳内庭之命請總理入内時靳正怒甚遂叱僕云（給我滚開）江以其辱己乃拍案大駡（是時主客紛呶不可開交繡簾開處突然走出一中年婦人蓋即靳夫人也江等見女主人入室一時茫無所措乃匆匆辭出一場口舌遂無結果而罷江等悻悻出棉花胡同即趨總統府求見東海並訴適間之事東海用好語慰解一番江等無可奈何乃各散歸 
[廣州通信（平）]  
　　粤軍北伐之準備　　出兵長江之聲愈唱愈高此間民黨要人以爲北方軍閥各據地盤頗爲民治之梗即令順此潮流勉行自治亦不過一藩鎭之變相聯省之局决不能成欲求永久和平非掃除軍閥不爲功故均主張以武力解决自湘鄂事起吳佩孚統兵南下儼然爲長江盟主使其得志則南方更不能安枕近日吳軍迭戰皆勝湘鄂聯軍勢將不支蔣作賓已一再電請陳總司令許軍長派兵赴援川軍第一師長石青陽昨又由川軍公推代表來粤晋謁公府面陳川軍已出兵援鄂希望政府予以援助公府因此特開國務會議討論僉以援桂勝利西南形勢大可發展移師北向實不可緩應爲積極之凖備而第六司令李福林所部亦志切請纓預備作戰陳總司令昨又委黄强爲第七路司令俾練成勁旅以待後命惟現時粤軍所以未即出發者亦自有故其一因湘趙態度未明湘趙之援鄂驅王説者謂其與吳佩孚有密謀另有作用今旣爲吳所賣陷於進退維谷之勢南方政府以其出兵過早與原定計畫相左本不愜意又其通電乞援並不向政府請命故對湘鄂戰事擬聽其自生自滅倘趙爲吳軍所逼壓地位不保湘之民黨必有起而代之者斯時粤軍乃實行大舉進援湘鄂較操勝算若與湘趙共事誠恐同床異夢反爲北伐之阻碍也其二因桂局善後未完現全桂雖已底定惟龍州仍未解决軍隊複雜收束不易若遽移師北指誠恐桂閥餘黨死灰復燃故陳總司令尚未能凱旋日前孫中山電陳總司令商議北伐方略陳亦認爲時機尙早惟謂必須先鞏固兩粤防務聯成一氣内部旣已團結然後能伸張勢力於外云云統一籌餉局已積極籌餉李烈鈞所部贛軍與滇黔軍集中桂林大約必李部先發粤軍繼之但是否援鄂或先圖贛則軍事秘密尙未可知近日贛人驅陳之説甚囂塵上則圖贛較爲直捷故此時粤軍雖尙在準備期間而出兵之期亦必不遠矣 
　　沈鴻英由全州出走率隊入湘經已證實聞沈鴻英此次入湘軍隊除有兵士三千人外其所部第一路同令黄日高第二路司令沈榮先第三路司令鄧瑞徵第四路司令何才傑第一統領吕定國第二統領丘發良第三统領黄洪猷第四統領沈保華第一帮統鄧右文第二帮統李易標第三帮統孫繼武第四帮統吕定祥第五帮統黄振邦第六帮統張希拭第七帮統張文鳳第八帮統沈恩甫第九帮統葉青錢第十帮統阮朝光第十一帮統陳元善等均隨之入湘惟是否請求趙恒惕收容抑乘趙恒惕之疲而圖湘則尙未可知也 
[南京快信]  
　　齊督接到廬山國是會議電徵意見後特於昨日召本署參謀秘書機要副官各處長曁參議諮議二十餘人在機要處會議辦法内容未詳 
　　省署昨准外交部咨開本部設立太平洋會議籌備處已經成立貴處主管事項於會議時有可議及者即請先行向部籌備並派員來部隨時接洽 
　　高郵縣知事電天已放晴人心稍定又畢詒策電告水落三分誌存一七八寸半 
　　財廳委葛士傑赴高郵會縣勘辦湖西地方水災藍世動赴揚中縣查勘水災又委郭芳春赴泰興縣守催交代 
　　邵長鎔等呈省署請將海州自來水電燈劃入商埠範圍王省長咨商段督辦同意已咨内務部備案 
　　銓叙局咨軍民兩署議定保奬保升各項辦法經國務會議議决請查照辦理 
地方通信 
[蘇州]  
　　派兵保護藥局蘇常朱鎭守使近因防務吃緊所屬獅子口十里亭兩處火藥局地方重要昨特訓令第五團第十連第一排排長蕭步鰲調往獅子口防護又該連第三排李排長調往十里亭防護該排長等奉令後已於昨日開拔前往矣 
　　廚司觸電斃命前日午後四時許大雨傾盆雷電交作其時適有聞門内桃花塢聖公會後面悦來乾油紙棧之廚司某甲係無錫石塘灣人年已六十有三正在棧房内碰和消遣突遭雷擊頓時斃命徧體均燒成黑色同時該棧内有犬一頭亦爲雷所擊斃 
[揚州]  
　　官紳會議災賑本邑官紳商各界一日假萬壽寺會議賑災辦法結果（一）設江都水災急賑事務所於商會内（二）所中職員由各界公推開單請縣函聘（三）胡震提議仿皖省辦法截留本省經費辦賑（四）由士紳函請揚由關附加賑捐（五）存儲之積榖及積榖欵暫爲保存由公决再行動放（六）邵伯河堤危險不仰求於河局保守由士紳截留畆捐自行辦理二日下午各界又假商會開會縣知事亦到除參與會議外並代表運使宣佈籌欵舉辦平糶方法主張先向各銀行借欵三萬或二萬元將來募得捐欵償還設無欵可捐即由官紳事認股欵（以千元爲一股）攤還惟各界對此意見不一議無結果至災賑方法改江都急賑會爲鎭揚水災籌賑會並舉定錢業李壽卿王覲文劉鶴莊爲幹事主任夏仲蓮張維新爲坐辦（夏兼文牘及會計張兼收發）胡顯伯毛雨生錢瑞生厲松岩厲芙初爲文牘戴靜山爲總照料至正副會長調查評議各項職員則再訂期另舉當會議時附郭一帶貧民聚集百數十人於門前呼籲速平米價經商會戴副會長解勸允五日後定有低價米糧出售貧民陽散旋乘王知事乘輿出會上前攔阻王遂下輿步行好言安慰警佐警官等亦彈壓勸解各貧民始紛紛散去 
　　十二圩搶米風潮十二圩貧民衆多始受停運鹽引恐慌（塲運商因錢價爭執停運）繼遭霪雨影響現已發生搶米風潮日昨揚州准南緝私統部接該處商會電報貧民因雨搶米陸軍氏單請飭方營長（駐防該處緝私營）協同軍警妥爲彈壓齊統領據報頃已電飭方營長會同軍警彈壓一面並令轉知商商查照 
[青浦]  
　　議員請勘水災省議員俞祖望致南京王省長電云青浦地勢低窪尤以東南門外北鳳天方鐵鄉陳廣辰鄉等諸區爲甚入秋以後霪雨連朝颺風疊作潮張水高於岸稻穗悉遭淹没圩潰堤崩横流犯濫災象旣成秋收失望用請鈞座迅派幹員詳愼察勘分别輕重景予蠲緩不勝悽愴待命之至青浦縣省議員俞祖望叩江 
[清江]  
　　縣署催征陳欠淮陰縣知事朱光瑩因民國七八九年間淮隂糧賦僅征至八九成尙未悉數完清刻以交卸在即曾一再嚴催差役限繳奈該差役等征繳爲難恒逾限期日昨（二十九日）特發手諭先將各總役看押一面飭令警備隊分赴各鄉嚴提糧差到案以便押繳 
　　公民請辦平糶准陰豐濟倉本爲備荒而設乃主管程序聲不辦積榖但增倉産致近日居民雖被水荒而該倉迄無平糶消息昨有公民田乃慶任傑田子厚姜鴻基等呈請道署乞速令縣飭倉籌辦平糶以救民命聞道署業已批准轉令淮隂知事尅期舉辦矣 
[九江]  
　　鄉民殺死兵士駐武穴鄂軍聞已開赴上遊一帶防止川軍東下前日有該軍兵士十二人在潯屬距城四十里之葉家嘴封船當夜宿於船内該地船户曁居民因恨北軍入骨乘其熟睡時用刀殺死八人（一説十二人全數被殺）旋將屍首抛棄江中越日浮起有逆流至武穴者事爲該軍查悉頗欲與該地爲難擬開大軍前往蕩平以雪其恨嗣經和洋八千元了事 
 
 

Page 13

 
 
   
 
 

Page 14

 
 
本埠新聞 
[歡迎門羅博士之預備]  
　　美國哥侖比亞大學師範院院長門羅博士此次率其女公子來華考察中國敎育事業原定上星期五乘亞細亞皇后號到申江蘇省敎育會方面擬徵求全國敎育界同意請博士研究改良中國學制問題并推定郭秉文袁觀瀾賈季英張叔良黄任之沈信卿六君擔任招待接洽事宜北方敎育界則推定北高敎授王文培君爲代表歡迎博士及其同行諸君兹悉船抵長崎日本敎育界强留博士在東講演招待頗殷勤極一時之盛上星期五郭張兩君冒兩赴埠頭迎接始悉博士在東勾留定於今日上午十時乘高麗丸來申省敎育會現擬先開談話會茶會各一次招待博士交換意見然後聯合上海各敎育機關及各大公團於星期四或星期五午刻舉行大宴會一次現在加入者有總商會青年會協會寰球學生會中華職業敎育社新敎育共進社上海縣商會上海縣敎育會青年會交通大學東南大學復旦大學同濟學校曁南學校省立第二師範學校等十餘團體並擬請女青年會銀行公會等團體共爲東道到會人士自付餐費一元五角宴會地點擬在一品香然尙未决定一俟預備就緒即有正式通告博士研究敎育名重全球推爲當今敎育實行爱第一人届時定有一番切實言論以餉我人留心敎育事業者必樂一聆博士言論以爲他山之助也 
[駐日彼蘭公使過滬赴任]  
　　據外人方面消息駐日波蘭公使巴德於昨日上午十二時乘日船卡馬丸到滬現定於今日下午仍搭原船前赴東京就任巴係華沙（波京）有名律師今年四月即被命爲駐日公使惟氏以政局不定故直至近日始行東航昨日該船抵本埠碼頭時本地波蘭官民之出迎者頗衆聞氏昨晚並赴道勝銀行大班之宴會云 
[政學系與廬山會議]  
　　聯合通信社云吳佩孚發起之廬山會議能否成爲事實尙不可必惟日昨有政學系中堅份子數人由滬赴漢據聞廬山會議終有開幕之一日云 
[安徽組織太平洋會議後援會]  
　　上海律師公會昨接安徽太平洋會議外交後援會公函云逕啓者吾國向來僅有政府外交失地喪權槪由一二當軸斷送於立談之頃國民無有過而問者前年巴黎會議所僅得之拒絶簽字猶是國人抵死力爭之結果此次太平洋會議視巴黎尤重一切對日懸案及今後國際運命皆將取决於此屬當南北俶擾之際湘鄂戰爭方日沉酣於地盤權位之角逐不稍省悟以此折衝禦侮寗曰不危國民内顧外顧深知非羣策羣力作政府後援必不足爭勝壇玷於是北京有太平洋問題討論會之設浙江復有各省代表集議滬上之舉皖省據長江中樞感受外交疾痛尤切爰由在省敎育會商會農會律師會邀集各公團各界於八月儉日組成安徽太平洋會議外交後援會專事討論此次外交利害作政府對外之助起國人自衞之心惟兹事體大本會誓本匹夫有責之義竭盡智慮貫徹初衷謹電馳聞竚候指示 
[津浦全路交通恢復原狀]  
　　津浦鐵路定昨日通車惟門台子車站相近泥土鬆動車不能行二方乘客至該站須步行換車已誌昨報昨滬寗滬杭二路車務處接該路來電云四日起往來各列車照常通行乘客無須下車步行調換惟車駛至泥土鬆動之處略爲緩行以防不測云云故由京津南下之乘客今日（五日）晨由滬寗路之夜班車可以到滬二路車務處昨已通電各站謂津浦全路交通恢復原狀矣 
[航務消息彚紀]  
　　本年印度孟買等之出口貨額較去年驟增輸出者以花紗爲多其中十九係裝至中日兩國者今大英公司已特派貨輪五艘往來中印以運裝印花印紗來華而日本郵船會社現於孟買班一路亦極力擴充運量計共派有龍野甲谷陀遠江若狹博多盛江丹波丸及臨時貨輪日洋第八乾坤與盛福丸等十輪往來而於印度喀爾格噠一路亦派有長野錫蘭辨天仰光吉林讚岐函館長門烏帽子丸等九艘更有但馬丸孟買丸兩輪除駛印度外兼赴爪哇各埠僅僅中日印一綫刻下日郵社共派有二十一輪駛行其運輸量每一次開班當在十一萬噸左右云 
　　英國郵船公司之開伐號今已離倫敦開出將抵南洋本月十七日可以進口船中來貨大多數爲銅鐵器及小五金件定十八日赴神户 
　　太平洋郵船公司之金邦號現將行抵日本昨日來電報告十二日可抵上海 
[昨日車運進出之銀洋]  
　　昨日（四日）滬寗路大通運銀公司由南京造幣廠裝來新洋十七箱計八萬五千元又由無錫裝來現洋五千元均於昨晨夜車到滬又該公司承運本埠某處之現洋二箱計一萬元至鎭江又現洋六千元至蘇州 
　　昨日滬杭路同和公司承運鹽業日夜二銀行寳銀十箱計重三萬兩至杭州造幣廠又現洋二萬二千元至嘉興又現洋一萬元至南星橋又由杭開滬之一百零三號早快車在杭州造幣廠裝來新幣十二萬元分裝二十四箱係上海日夜銀行四萬元交通銀行二萬元中國銀行二萬元鹽業銀行二萬元惠興銀行二萬元又滬嘉區間車由松江信餘運交上海均泰莊鈔洋三千元又松江信餘運交上海致祥莊現洋五千元又松江順成局運交上海順成局現洋一千元又松江甡源運交上海鴻祥莊鈔洋三千元以上共現洋鈔票計十三萬二千元均運抵上海南站缷車由運送處裝儎榻車分别送交矣 
[七月份中美間貿易狀况]  
　　大陸報云駐華美國商務參贊接華盛頓商部來電如下七月份美國對華之貿易輸出五百七十萬美金輸入一千零十萬美金貿易狀况顯已調整完畢出産漸增躉售價格漸堅 
[法國奬勵出力華工之通告]  
　　國務院僑工事務局布告云爲佈告事案查歐戰時在法華工凡出力於戰事者現經法政府允許頒給法國戰事紀念奬章查法陸軍部通告限定至一九二二年一月一日（即中華民國十一年一月一日）以前已歸國工人務將姓名號碼及作工地點遣送回國日期在華詳細住址開明呈送本局以便彚送法陸軍部審查頒給奬牌表再由各該工人備價購買佩帶但曾經違法及因故遣送回國者不得領取奬章特此佈告 
[交易所棉花部經紀人開會紀]  
　　通州棉花近爲天時關係致價格飛漲上海物品證劵及棉業等兩交易所於一號起後市停止買賣屢誌本報昨日星期該所循例休息午後物品交晚所經紀人公會因棉花一事特開緊急會議全體均到此次通花漲價總計物品全體棉花部各經紀人四十名中代客大都空頭惟九十八號張硯耕四十一號董驊卿一百零二號吳志賢十二號陳德圃等四人以多頭爲主空頭方面總計數目約有十四萬擔於三時開會由會長顧文耀宣佈開會宗旨並勸告多頭諸人略謂此次漲價完全因天災之故擬按照停市日之收盤結價以維大局嗣以未得雙方同意議無結果而散故今日（五日）棉花一部份恐仍不能照常賣買也 
[農商部關於交易所之布告]  
　　農商部布告第一一號爲布告事查物品交易所條例施行細則内載物品交易所條例第六條規定之行廠商號以當地同業公會或公所證明者爲限此項同業公會或公所證以該施行細則第二條規定物品交易所之發起人須爲該地一年以上繼續該項物品營業之商人等語是臨時設立之機關當然不得爲此證明嗣後凡爲交易所證明之公會公所須成立在一年以上並經呈報本部或地方官廳批准有案者方爲合格特此布告 
[上海紙業交易所之部駁]  
　　農商部指令第二○九五號令江蘇實業廳廳長呈一件呈送葉兆鴻發起上海紙業交易所章程等件請鑒核由據呈已悉查上海紙業交易所前據呈送胡光驑等呈請一案當以該交易所所報章程等件核與物品交易所條例施行細則第四條規定大致尙合惟章程内所定營業範圍過於寛泛營業細則亦嫌簡略應飭詳細妥訂再行呈候核辦等語令行轉飭遵照在案兹據前情自應毋庸置議合行令仰轉飭遵照此令 
[上海附近各鄉之敎員荒]  
　　受投機事業影響　　本埠交易所信託公司風起後各處紛紛招考所員事務生一般高小及國民學校敎員咸棄其神聖之生涯而投考爲投機事業之員生以故本學期上海附近各鄉皆患敎員荒楊思鄉市立國民學校本有敎員三人本學期乃全體解職其餘浦東及城内各小學校近日亦紛紛聘請敎員云 
[綢緞業加價之先聲]  
　　滬上綢緞一業因現值秋令各項鐵機綢緞華絲葛縐紗熟羅紡綢等貨原料絲價昻貴緒綸盛涇等各公所同業將有於中秋節後議加價之説兹於昨日接湖州長興等處快信報告細絲市每百兩計洋八十三元至八十五元肥絲價七十八元至八十元按此絲價恐加價事在必行也 
[匪徒開槍彈傷電車搭客續誌]  
　　前晚匪徒在老北門口開槍傷及電車搭客等情已誌昨報兹悉受傷之染工沈長明送入仁濟醫院後在顴際之槍彈昨已經西醫用手術鉗出惟病狀仍甚危險公共租界聞耗後各捕房亦加派中西探分往要道往來梭巡遇有形跡可疑者即加以盤查云 
[妓寮營業之就衰]  
　　公共租界工部局頒佈取締妓寮章程施行已逾一載頗著成效雉妓夜間沿途拉客之風較朱禁娼時實有盛衰之别例如南京路在昔午後八九時之間已有蹀躞於途口呼來　之聲者近則此類人物與此種聲浪非十二時人靜後不易見聞其他各馬路亦不似從前之肆無忌憚至於長三妓院因第二次抽籖之期距今僅有三月而舊曆中秋節轉瞬即届彼輩一切之收入支出向分三節結賬現在凡已積得造孽錢之龜鴇及身體可以自由非是討人之妓女多擬於中秋節後自行輟業或往外埠或另設安身之法據彼等言若於節後繼續賣娼未至年終而第二次抽籖之期已届倘被抽出在應即歇業之列非但受漂賬之損失且須擔負一節之房租殊不值得云使其言克踐亦不失爲覺悟之人也 
[江海關監督奉令調任]  
　　江海關監督姚煜近奉令調鳳陽關監督遺缺以陶瑗調滬接替 
[李經羲等反對李兆珍長皖電]  
　　李經羲等致北京電云大總鈞鑒聶憲藩被逼去位馬倪驕縱日甚皖事已不易解救不圖倒行逆施助長勢燄復有李兆珍繼任省長之命令李爲年届八十需人扶掖之衰翁亦即當年唯諾聽命棄取由人之巡按使在任無善政惟知黨倪取容因是爲倪所憐退職後待遇益親頗多津潤子弟奉以周旋李亦甘與比暱長皖命下與議譁然皆知此爲倪道烺化身策略利用此無能老朽爲彼黨登臺傀儡暗中收攬事顴外間人言藉藉謂道烺不惜耗費爲陶李設法運動間接圖成擁陶事洩乃以李繼陶爲謀主李則受愚其必出於曖昧者蓋有切身勢利關系必出全力以爭也又聞李已覺悟頗有辭意軍閥擬力護來皖並先以最有惡膽之死黨陶鎔代理省長職任爲李張布威勢李如久不赴任即以陶鎔即眞皖人敢於抗拒决用武力排除設策殊極險狡業經密有要請皖人驟覩新命已蓄疑憤在心兹復聞此喧傳以爲政府曲意袒惡居心棄皖反對激烈無怪其然伏念政府任官有權惟宜是擇自無省界可拘惟當此學潮騰沸欲求得人處理無論剛克柔克取材豈竟無方何必故違多數民意專徇一而隂私全省方與倪惡爭持而所用爲解决轉惟倪黨是賴按之事理大覺失平爲圖壓制亦殊非計以李兆珍年力朽廢能否和緩潮流判斷訟獄治理地方明者可不言而喻欲求安輯愈增紛擾三千萬人何所託命聞當舍陶用李將提閣議時皖紳即請求政府寢議陳白不爲不先乃政府固執不納此時又以成命反汗爲嫌是皖人對政府以誠政府待皖人殊薄且深疑之幾若舍倪黨外直無一公正士紳可以詢商皖事此非厭棄輿論而何皖人夙在中央覆幬之下同爲赤子有何仇怨遂知此中作用非出鈞座主旨或由政府誤會誤信而成形跡頓生人民疑畏惟我元首居高臨下負頒行命令之責任旣已察知其誤即當賜以匡正免致始終迴護鑄錯愈深則鈞座一視同仁公心昭著皖人於力竭聲嘶百呼罔應之下羣情雖極憤鬱寗甘釀成禍患竟至玉石俱焚我大總統果肯關心民瘼力救其生皖人非無知覺天良但有一線可以自存猶當忍死以待正命經義等伏處草野素不干預政府用人權責今則導火線燃炎岡勢熾全皖如魚游沸釜不敢不迫切上聞旅蘇皖人代表李經義等電呈 
　　又致天津電云安徽會館轉周玉老曁同鄉諸公均鑒倪黨擁兵力逼吏民挾重賄圖議會種種禍皖計畫逐聶後愈肆驕横後患已不堪設想乃更有昏謬極端之政府利慾熏心甘爲長毒倪道烺輩搆串陰謀賣棄全皖三千萬人無所顧惜觀於命令李兆珍繼任省長曖昧情隱無可掩蓋腐心切齒萬口同聲推求輿論沸騰何以至於此極則因頻年中央政府與省政府膜視民瘼待遇煩苛權勢逼壓無所不至飲泣吞聲莫由伸訴不獨薄皖民爲弱種踐踏幾類犬羊抑且視士紳如地痞籲請悉遭擯斥今嗣冲雖退而所存勢力仍爲遺孽挾持施行尤爲狡毒再與惡政府聯爲一氣此後兇暴勢力良善何能抵當皖人豈無血氣至此忍無可忍再不自决實難生存所以對於李命痛恨政府不已經羲重受督質電爭不遺餘力今聞江宇澄等請願政府大受威壓吾輩視同一體義當誓死不辱萬一政府執意殘民終不悔悟擬請津門諸鄉老就近警告李兆珍勿以耄老受愚激成流血慘禍義更願追隨諸公聯騎入京具辭質問請受斧鉞并以政府罪惡行爲及吾皖人歷年所受痛苦宣布中外羣倫是非證諸公論即遭羅織死亦非枉臨電憤激佇候明敎李經羲代表旅蘇鄉人上言 
[五金交易所創立會紀]  
　　昨日下午一時上海五金交易所股分有限公司假座總商會開創立會股東到者共計二百人（代表在内）開會形如下（一）籌備主任傳品圭登壇振鈴宣布開會（二）公推穆子湘爲臨時主席（三）公推黎潤生陸培之戴耕莘錢芳洲爲糾儀員（四）主席宣布開會宗旨（五）主席請衆討論草章衆略有討論經主席付表决通過（六）傳主任報告籌備處經過情形（七）會計主任戴耕莘報告第一期第二期股銀已如數收到分存各銀行錢莊遂由調查員錢芳洲報告謂與報培之調查所存各欵均甚確實（八）稽核主任黄式如報告籌備處收支總數（九）投票選舉理事監察人（十）公推張運濟陸培之郭福餘張秋園項如松戴耕莘爲理事票檢票員沈竹溪陳錫卿張頌南黎潤生周述甫盛輔臣爲監察人票檢票員共檢得理事票與監察人票各二百張（十一）主席報告當選人及權數（姓名如下權數從略）項如松陳伯馨楊挹清馮詠梅沈厚齋以上五人當選監察人戴耕莘張秋園傳品圭陸培之黄式如俞馥棠洪承祁張運濟葉賢剛錢芳洲許韶鳴黎潤生周述甫張頌南黄仲賢以上十五人當選爲理事主席報告畢至六時半振鈴散會 
[合衆交易所擇定市塲地址]  
　　合衆晚市物劵交易所自開創立會推選向瑞琨爲理事長後其設在抛球場四十三號籌備處因房屋狹小不敷辦公即行撤銷刻已遷至南京路先施公司西首三百二十八號並已鳩工裝修作爲臨時市塲秋節前後裝修工竣先行開始營業所有正式市塲已擇定西藏路九江路口安康里舊址自建房屋圖樣由通和洋行代訂刻已招工投標豎立竹籬笆嚴督丁匠尅日完工一俟落成即舉行正式開幕禮至該所附設之日夜銀行亦在積極籌備中云 
[沙船在洞沙洋面觸礁]  
　　沙船盛增泰號於前日由上海承裝公記等號套布及雜貨等開往福建厦門交缷甫出吳淞口在洞沙洋面誤觸礁石船底損害甚重船夥落水四人幸有漁船經過救起現該船已不能即時出險由耆民馮興生趕回上海報告貨主即雇小輪駁船等前往失事處設法施救矣 
[滬閔柘長途汽車工程近訊]  
　　滬閔柘長途汽車公司前曾暫借普益習藝所爲籌備處兹已在該所後面購地一方計價二千五百元備作滬站及公事房之用刻正飭人繪圖預備建築至全路車站計共十四處規畫站房分作頭二三三等上海閔行太平柘林四處定爲頭等車站須建車棧及車夫宿舍餘十處分設二三等車站業已令由工程師分往各該處勘定站址俾便飭匠分投建造並聞搭客車資亦已議定自滬至閔行每客收洋三角半如由浦南太平鄉至柘林者每客收洋三角已將營業收支槪算約數曁創辦應需各費之槪算一併列表分送各股東查考矣 
[華商電車添設雙軌之現狀]  
　　華商電車公司前在中華路推放雙軌動工以來小東門至小南門一段早已竣工通車小南門至尙文門一帶雖因中國電話局埋設地道線筒稍礙路工近亦告竣繼續通車尙文門至老西門一段工程刻正上緊建築中秋節亦可築竣通車即使將車站路接續開工一律安設雙軌聞該公司察得是處地點甚爲熱閙乘客較他處爲多深恐現有車輛尚屬不敷周轉將俟全路竣工後加增車輛以期往返敏捷云 
[整頓閘北菜塲之警廳訓令]  
　　淞滬警察廳長徐國樑昨訓令閘北四力兩區署所略謂案准滬北工巡捐局函開查閘北區域内前由各公司所呈建築各菜塲原屬鄭重衞生便利居民起見乃查各菜塲公司大都轉租他人經理但所有菜販等應遵照規章於菜場内領照營業現在敝局派員在外稽查竟見各菜販每於沿途道路衝要之區或在菜塲外附近馬路旁擺設攤擔甚有掮挑菜辦各販手持各菜場執照據爲護符如此紊亂定章任意擺攤殊屬非是查該菜塲等執照規則只限於菜販等在塲内擺設營業從無沿途隨意擺設明文如此蹂躪道路實與路政捐務兩有妨礙爲此函請貴廳迅行飭區轉令各菜塲公司經理切實諭導嗣後不得再逾軌範俾重路政捐務等情到廳爲此令仰該四五兩區署迅飭各該菜塲經理到署切實開導並不准濫發執照如有陽奉隂違任意妨礙路政再蹈前轍者一經查出定行從重罰辦不貨 
[各路聯席會選舉總董揭曉]  
　　各路商界聯席會昨日下午三時在祥興里山西路商界聯合會事務所舉行選舉總聯合會總董開票式各路代表到者頗衆周伯堯主席推定監察員唱票員檢票員紀錄員首由監察員將票櫃啓封檢票員將各路二十四聯合會所投之選舉總董票二十四張檢出（係雙記名式）逐一唱報登記湯節之得票爲最多數當選爲總董其得票次多數者爲趙南公陸費伯鴻二人及將副總董票二十四張取出（係雙記名連記法）汪醒齋趙南公得票最多數當選爲副總董得票次多數爲郎挺生許廷佐二人開票完竣仍由監察員會同到會全體將預選决選各票封固存案主席報告上次預選計收到二十六聯合會所投之票今日决選尚有兩聯合會未與選應請紀錄員詳細登記陳家寳儲紹基先後發言謂總董旣經舉定應派員前往接洽當推史觀濤趙南公林大松馮秋心四人即日繕具證書請總董從速就職時逾八鐘宣告散會 
[催送展覽會應徵物品]  
　　江蘇省第二次物品展覧會應徵各物品經勸導員設法勸導以來工商各實業家願將出品應徵者已有二百餘家而實在送到是數尚寥寥兹上海縣沈知事又奉省令催促當即轉函商北市各徵集員查照辦理故各該員昨日公同商榷後再行分函各出品家趕將願徵物品務於本月十日以前塡送清册並將物品送會以憑彚集轉送云 
[皖省急賑會籌備進行]  
　　張敬堯捐助二十萬　　旅滬皖人昨日（四日）下在大新街迎春坊皖商公司開安徽水災急振會籌備會到會者數十人當塲推定寗俊元爲主席討論籌備進行事宜當經推定臨時籌備主任寗俊元張我華二人及會計文牘各部籌備員若干人並討論成立大會日期及地點一俟擇定再行登報宣布並聞是張敬堯亦派遣代表持函到會將其私産二十萬捐助以拯災黎云兹將張氏原函錄後敬啓者敬堯厠身政海二十載於兹閲盡滄桑厭聞世事自去歲解職閉門游心禪寂祖遺俸積雖薄産之無多而蔬食布衣幸舉家之足給乃迭聞鄉報驚悉此次安徽水災奇重田廬漂没里社邱墟積殍浮屍舉國慘痛敬堯忝屬皖人義難坐視正擬措積私金設法振濟忽接貴會來函欣悉諸公熱心桑梓趕籌急振敬堯不敏極表同情比即電飭家屬速將祖遺身積各産速行變售勉湊二十萬元損資急振敢祈貴會代籌實濟之方分頭散放以救災黎聯表寸裏特此順頌公綏 
[安徽宿縣知事乞賑函]  
　　廣仁堂仁濟堂濟生會等接安徽宿縣知事袁勵宸函云敬啓者敝境滙澮諸水縱横貫注淮爲尾間地勢平衍少岡阜而多低窪本年入夏後雨量霑足秫禾苴茂豆苗青葱（宿境向不種稻秋糧以秣豆爲大宗）詎自隂曆五月杪起霪霖爲虐連綿逾旬雖成暫止片時旋仍滂沱如注平地水深數尺深處減頂畇畇原隰一片汪洋黄菉荳芝蔴棉薯之屬沖洗無餘秫更大遭摧殘廬舍傾覆牲蓄漂流不可億計紳民僉稱災情之重歷年未有迨六月望時漸露陽曦猶冀暢晴水退補種菉豆蕎麥略資救濟豈知昊蒼不仁兩旬以來逐日午後恒有陣雨風雷交作時復通宵低田積潦涸復無期稍高之地甫經補種隨又被淹枉費人工虚擲籽種淮海頂托無法疏消節過立秋補種不及除少數高阜外秋成殆已完全失望且堤埂溝渠道路塌倒冲決毁壞殆盡水退以後亟應籌修哀鴻待哺方殷寗能枵腹工作計惟寛籌鉅欵以工代賑庶災黎可資全活要工得所藉手伏乞貴堂會諸公本菩薩之心腸宏禹稷之懷抱賜撥工賑多多益善仁漿義粟拯此孑遺謹爲哀鴻九頓請命又函云敝縣水災狀况前已來函縷陳計荷垂察其時低區固已失望高阜尙兾有秋旬日内外秫可收割猶藉以資補救詎意八月十四日颶風大雨兩晝夜大木斯拔屋瓦皆飛秣禾偃仆水中稭斷穗落摧折殆盡於是未淹高地一律失收至於窪地更成澤國河流漫溢堤岸冲决村落陸沈廬舍傾圯人民蕩析慘難名狀較之前函所述災情倍重且災區之廣已遍全境非得大宗賑欵無以澹此沈災伏乞諸公大沛仁施寛籌鉅欵纓冠披髮拯我孑遺百萬哀鴻延踵待命宿縣知事袁勵宸叩皓印又函云宿邑水災已屢郵函乞振詎寒删箇嗎日復晝夜狂風大雨至今未已全境數百里白浪滔天田廬漂没人畜溺斃災情奇重伏乞諸公籌撥鉅欵拯此哀鴻急迫待命宿縣知事袁勵宸叩漾 
[塘工局請轉濬浦局移拔越界釘椿呈文]  
　　塘工普後局董朱日宣爲濬浦局在東溝港口越界釘椿呈請上海縣轉呈交涉公署函轉拔移一案原呈如左呈爲查案聲明請賜核轉事竊本年八月九日奉鈞署第四九三號訓令以本年八月二日奉江蘇交涉公署訓令本月十九日據該知事以濬浦局在東溝港口越界釘椿呈請迅函拔移以重内政等情到署當以濬浦局在東溝越界釘椿一事迭經楊前任函致濬浦局並令行會丈局訂期會勘於八年十月九日及十二月三十一日准濬浦局來函願與會丈塘工兩局人員到局互相討論商榷俾可明瞭以資解决并有此後無庸來往函商之語函縣飭局查明曾否討論商榷具復轉報此令等因奉此遵奉濬浦局函復願與討論商榷書係董局民國八年五月呈請咨奉中央部局核准規定東西溝港口寛度案内之文函前奉令飭即經遵查東西兩溝港口爲上南川三邑水利内河航行規定寛度東溝口爲四十丈西溝口爲三十丈係出人民公意永禁塡築本屬内地主權遵奉中央各部局核准定案請濬浦局會勘定界爲正當辦法事關内河港口人民公益屬於行政範圍無妨濬浦工程該局一再函請多派代表前往討論互相商榷恐徒費唇口無裨實事應請轉呈交涉員訂期在交涉公署會議查照定案勘訂界址以重内政業於九年一月呈請核轉特派交涉員迅賜訂期函請濬浦局查照旋奉指令已函濬浦局派員來署會議轉呈特派交涉員賜予函催冀可早日訂界此爲另一案由與東溝港口越界釘椿呈請迅函拔移係屬兩起越界釘椿發生於五年十一月董局僱定機器績開東溝口外欄門喑沙查該沙自清宣統元年董局用機器開挖之後現又漸張公輪民船往來出入不利於航於是籌欵續濬當經函淮濬浦局總工程師海德生復稱以無此合用之小機可以開濬如另僱機器濬挖開工之前通知河泊司得許始可進行即於八年五月呈請轉函江海關河泊司查照旋奉鈞署令飭奉交涉公署函開浦東塘工局僱機開挖東溝口一事函准賴税務司復稱飭據河泊司聲復開挖東溝港口與濬浦局總工程師面商最妥無庸來函接洽函轉令飭遵照辦理奉即備函派員會國軒至濬浦局接洽詎該工程師諉稱未接河泊司函知復具函派員與河泊司接洽始准送到繪圖一幅指定寛度准挖一百六十尺與董局規定濬挖二百二十尺寛窄懸殊於水利航行仍有妨碍隨將來圖送還一面呈請鈞署轉請特派交涉員商請河泊司查照董局規定丈尺轉知濬浦局分别辦理當奉鈞署訓令奉交涉員訓令准濬浦局函以論及東溝港口之寛闊據本局之意如爲濬浦局及河泊工程則一百六十尺之寛度已足敷用塘工局果能兩岸之灘地即開挖至二百二十尺之寛本局亦不反對轉飭查照等因旋據商陸行兩鄉經董代表民意以港口收狹内地支幹各河潮流宣洩更有妨害請照塘工局規定寛度丈尺呈奉咨准原案辦理等情赴鈞署具呈詎濬浦局不恤輿情不遵定案將東溝港口 
 
 

Page 15

 
 
寛度限止一百六十尺擅自越界釘椿旣未函請官應知照亦未訂期會勘實於衆情不洽即經董局節次呈請鈞署轉請特派交涉員函知濬浦局將所釘之椿移去按照原定濬挖二百二十尺訂期會勘釘定界線以便開濬疊奉鈞署曁交涉員先後指令已據情函知濬浦局並行會丈局會同詣勘乃前釘之椿尙未移拔嗣又加釘兩椿復於本年六月二日呈請鈞署核轉催令移拔綜核兩案事實東溝港口寛度旣奉中央各部局定案於前又經濬浦局聲明並不反對於後實已無所用其討論商榷奉令前因理合查案分起聲明具文呈復仰祈鈞鑒迅賜轉請特派交涉員查核前呈俯念地方公益行政主權惟民爲重分案函催濬浦局迅將先後所釘之椿移拔以免契主誤升多出交涉一而訂期查照規定港口寛度成案分别立界並會勘東溝口沙指定界線以便開挖實爲公便謹呈 
[武衞會徵求會第二次揭曉]  
　　昨星期六爲南市中華武術會徵求大會第二次揭曉之期此次南洋兄弟烟草公司簡照南君亦送到千圓總商會副會長秦潤卿前會長朱葆三曁朱晋漁盛竹書葉景樵陳甫沈卓吾徐文彬均加入贊助至晚八時開會到會者除全體會董職員外來賓甚衆均由職員招待入座由會長王一亭主席宣述開會主旨次爲副會長葉惠鈞報告一星期中各隊競爭之情形王會長揭曉各隊分數計第一爲陳勇三武水隊得一千零十一分加奬一百五十分二爲陳琴軒武强隊八百分加奬一百分三爲張佩珍武安隊一百五十分加奘五十分四爲武功隊一百分五武威隊五十分特别組織照南隊一千分中央隊總參謀王叔賢三百分總計共得三千四百十一分連前總得八千七百十二分末由主任吳志青報告本星期六（即十號）爲末次總結束各隊應乘此數日之長以謀最後之勝利並稱謝各隊熱心及來賓盛意後又率領各敎師及學員表演新武衞殿以風景活動影戲乃宣告散會 
[美商大公司來華投資]  
　　美國建業公司在美創設數十年資本雄厚達千餘萬元世界建築公司中之巨擘也現由亞洲建業公司代表在上海北京等處設立事務所承辦各種偉大工程並可投資墊欵對於自來水廠電車電燈廠工廠等均有經騐圖樣精良造築堅固中西實業家極爲贊賞故營業頗稱發達云 
[南市米行公會致閘北米行公會函]  
　　南市上海米行公會昨致閘北米行公會云敬啓者兹據同業報告北市裕泰米廠自開市以來代碾各米竟派廠友張某徧向米店直接兜售關係吾行家之主權亟應取締云云刻經敝會公同同討論僉謂此端一開將來行家漸受犧牲莫大之權利亟宜早爲籌及不容稍緩除由敝會函致該廠勸導從速改革仍循向章營業一面咨照敝同業切實暗偵外相應備函務請貴會隨時注意一致詳查該廠有無前項情弊彼此維持咨照倘該廠再敢施其鬼蜮伎倆調查確實認爲甘心破壞未便姑容吾南北同業會同評議予以相當對待之策共保主權而維營業諒諸君定表同情也 
[警廳招領女孩]  
　　淞滬警察廳昨發傳單云本廳今收有女孩一口將姓名等項開列於後仰該親屬速來認領計開（姓名）陳阿英（年歲）十歲（住址）上海（面貌）髮辦上綠頭繩手提湖絲飯籃上有藍布縫一塊内有細磁花飯碗一只（衣服）白洋布紫雙圈小團花衫褲黑洋襪黑布鞋（特徵）邪眼（迷失地點）浦東（迷失月日）八月二十六日（留置處所）新普育堂（其他供述）父母全在阿哥十三歲有阿弟我在閘北天保里絲廠做湖絲被女人拐到浦東問其住址堅不肯説惟供願意回去不願做湖絲等語 
[部准給予濬浦局長勞績金]  
　　濬浦顧問局前濬浦局局長（税務司）（河泊司）（交涉使）辦理濬浦事宜著有勞績自應酌給勞績金每局長每年銀一千二百兩惟須經外交總長許可後始允照給兹聞濬浦顧問局已奉外交部訓令關於交涉員兼濬浦局局長之勞績金准如所請照給云云濬浦局已函致許交涉員查照矣 
[盲腸炎症剖腹治愈]  
　　西成學校敎員賈幼臨前患盲腸炎症危險異常旋往上海醫院經該院外科主任醫博士張君紹修施用手衞破腹將腐腸割去灌進藥水皮管等逐日醫治未滿月而病愈 
[署員因事降調]  
　　淞滬管廳長徐國樑昨日通令各區署所云案查一區二分所署員馬恩起前在二區一分所任内即有縱容親誼在外招摇不知约束經調充一區二分所署員後仍復不知振作任令親誼葛長林在本管地面擺設賭攤毫無禁止能力經本廳長訪聞派員拿辦在案該署員對於家庭親眷無法管束何能管理地面本當即行撤差姑念該署員隨同本廳長當差多年辦理公務尙無過失從寛記大過一大降爲代理調赴一區三分駐所代理署員以觀後效務仰嗣後振刷精神認眞職務倘再泄沓任縱戚誼招摇情事定當依法懲戒云云 
[奬劵店請免營業税]  
　　華界奬劵店曾由滬南工巡捐局分别等第飭令投局領照納捐詎各奬劵店大爲反對邀集同業會議僉謂時勢艱難營業微薄除已擔負房捐及地方税外此項營業税實屬無力應付决向該局呼籲陳述種種困難要求緩免云云聞該局亦不甚苛求或可展緩實行云 
[飭查划船名册]  
　　南市浦江内盪槳划船專在浦東西兩岸載送渡客承運行李往往有貪利多載及中流勒索情事曾經松滬護軍使飭屬取締在案此次風災依然故智復萌現爲何護軍使訪悉特令知滬南工巡捐局長嚴行整頓以重民命姚局長奉令後立即諭飭市舶所承辦人錢寳如將各划船名册清查塡報以便稽核而資取締云 
[大來輪入塢修理]  
　　美商大來洋行航行外洋之大來號輪船現須修理特於昨日駛入江南船塢飭匠興修惟因該輪船身長大故將在塢待修之黄浦大龢暫行出塢再行修理云 
[船撞溺斃婦人]  
　　無錫人吳某於前日携帶其妻及二歲幼子回籍乘無錫航船停泊新閘蘇州河吳妻見潮水盛漲於船邊貪便洗濯小孩尿布不料被一駁船經過將該航船碰撞吳妻立足不定翻身落水經船上人暼見大呼施救用竹篙打撈杳然無蹤吳正登岸未回聞耗悲痛欲絶至昨日屍體尙未撈獲遺下二齡幼孩聞者酸鼻吳妻年祗二十一歲云 
[下電車跌傷甚重]  
　　昨日下午一時許有年約三旬面白微麻身穿淡藍竹布衫褲足著黑洋襪黑色鞋子之男子某甲在界路滬寗火車站乘坐五路電車擬至海寗路下車詎至站停駛未久即行往南開駛致車至北浙江路文監師路口甲竟心慌一躍而下立足未穩仰跌於地該電車已飛駛而去旋由一中年男子將甲抱起已不省人事後腦已被磕傷血流如注該男子將甲身靠住許久始雙目微開然面色青白尙不能開口一千二百五十號華捕亦聞警到來覩此情狀立即雇車擬送醫院彼時甲之神志已稍恢復摇手示意不願前往遂由該男子抱甲登車扶送回家未識能保全性命否 
[汽車肇禍兩則]  
　　某甲在汽車行爲車夫於昨晨二時餘請其戚屬分乘兩汽車兜風由北新涇至曹家渡時九十五號汽車撞於路側揚樹上將車中人盡翻入浜中内有孫葉氏孫陳氏女孩孫阿娥孫阿章皆跌傷頗重當經另一汽車送往北京路紅十字會醫院治孫葉氏一名因腦受傷過重即由家人舁歸於昨身死云又有某號汽車於昨日上午十一時許駛經南京路撞倒在路行走之無錫人顧春喜碾傷足部由老閘捕房八百六十四號華捕到來雇車送入仁濟醫院醫治抄錄汽車號碼呈報捕頭請究 
[嚴緝抛棄女屍之凶犯]  
　　新普育堂前煤屑路發現年輕女尸由地保報請法庭派員騐明實係被人在他處用繩勒斃後移尸該處抛棄者張檢察官當據情面陳王廳長請示施行王廳長以煤屑路雖地段荒僻然與滬杭路南車站後門近在咫尺晝夜行人不絶今該兇手等竟敢將該女謀害移尸抛棄實屬愍不畏法特於昨午選派幹練法警二名押同二十五保十二圖地保前往調查眞相一面函致淞滬警察廳請爲諭飭所屬各探警帮助偵缉務獲究辦 
[和誘捲逃之訊懲]  
　　住居法新租界地方孫渭寳之媳王氏於六月二十九日被范世友誘引成姦拐騙捲逃當經原告報告捕房請緝現由包探將范及王氏並嫌疑人姚桂德一併帶入捕房昨解法公堂請究先由原告孫渭寳投訴被拐情形詰之范世友供認誘拐不諱孫王氏供婦人情願隨范逃逸所有飾物已經質洋化用求宥姚桂寳供民人前雖與王氏姘識此次出外民人實不預聞求察中西讞員判王氏押十四天期滿交原告領去范押一個月以儆姚無干開釋抄案衣物交原告領去 
[控告房客欠租案併紀]  
　　福記昨遺收租人至法公堂控房客袁老三張金扣夏大陸春甫等各虧欠十餘個月租洋共計三四十元不等向索不付請求訊追詰之袁等均稱民人等祗措得一個月租洋餘求寛限交付中西官判各退去限七天付清又懷德堂控楊長生虧欠三個月租洋三十九元不付惟房屋將次修理曾於六月十三向被告通知遷讓詎楊延宕至今仍不遷移求請勒令限遷欠租情願讓作遷費等語中西官判限被告於十天内遷讓 
[各被告交保候訊]  
　　大成公司在公共公廨呈控中美烟廠經理朱人瑞（即朱佛公不理貨欵洋二百三十元又鍾四福控鍾鳳林不還欠洋八百五十元又張子衡控襲芳蘭不還借洋二百六十三元又黄世訓控趙蘭生不還借欵各案均由駐廨包探將被告先後傳案諭令交保候訊 
[拘獲劉龍海命案人證]  
　　劉建海在唐金裕家被紅木小弟等兇毆致斃一案業奉法庭將張及解勸之張家高嫌疑之褚同保王浩然等提案訊供判令分别收押交保聽候緝兇再訊在案前日下午又將本案牽涉之張銀奎林阿巧及何學忠之弟何阿祺等一干人證傳拘到案押候訊明再核 
[貧病自縊之請騐]  
　　住居閘北新民路新民里一號屋内向爲小工之桃源人徐端慶年二十四歲邇患痢疾已多日不能工作前日傍晚六句餘鐘在家自縊身死昨經四區顔署長飭十一圖地保瞿梅生查無屍屬在滬着投地檢廳報請檢騐再行核辦 
[私賣燈吃之科罰]  
　　法捕房探目沈德福偵悉居民金福祥周子庭兩家私設烟榻容人在内吸食鴉片有違禁令爰於前晚稟明西探前往各該處抄出烟槍烟具等物帶入捕房諭令交保候究昨日傳至法公堂請究先山西探上堂稟明前情詰之金等供認私賣燈吃不諱中西讞員判金周兩人各罰洋三十五元充公烟具没收 
[攫金鐲人贓並獲]  
　　婦人張阿毛前日行經浙江路其臂上金鐲被揚州人周根生串黨攫取而逃當由九百十三號駐廨華捕與包探姚錫卿追獲人贓帶入老閘捕房押候解送公廨訊辦 
[掉換金圈之敗露]  
　　河南人文金清前日到福建路虞永和銀樓内兑換飾物乘隙從身畔摸出方九霞牌號之銀絲圈掉包金絲圈當爲櫃夥楊梅卿察破鳴捕將文拘入捕房抄出原贓押候解送公堂訊辦 
[來件]  
[上海房客聯合會簡章]  
　　一定名本會由上海房客公共組織而成故定名爲上海房客聯合會二宗旨本會以維持公道及地方治安調和房東房客雙方之利益期使房租日趨平穩爲宗旨三會員凡在上海租屋而居之房客均得爲本會會員並須赴本會籌備處報名載明籍貫年齡職業住址門牌以便彚齊頒給會員證書四會員之義務本會會員應負左列之義務（一）入會時須納會金一元（二）本會開成立會後如有特别要用得公開議决分募助欵由會員酌認（三）會員有住址遷移者應報告本便備查五會員之權利本會會員應享左列之權利（一）凡本會開會時得列席發言議决會務（二）本會成立後按月開常會一次日期臨時酌定（三）倘房東與房客發生衝突得報由本會代爲調停（四）會員之中或有境遇困難至萬不得已之際本會當詳細調查設法扶助（五）前項入會金開支之外倘有餘裕可以建築屋宇以供極貧之户居住六會員之違犯本會會員倘有假借本會名義干犯法律損壞本會名譽者得由本會除名澈究七籌備處本會暫設籌備處於上海英大馬路巡捕房隔壁德裕里廿七號八籌備處職員本會暫設籌備主任一人副主任二人籌備員四人書記二人並設文牘庶務會計調查交際五科每科主任一人科員一人惟調查科設調查員十人不另設科員俟本會成立後再行改組九房東之聯絡凡上海之房東能諒解本會宗旨與本會聯絡者無不竭誠歡迎與會員一律待遇十附則本會簡章須經成立大會時通過修改之 
[工部局華童公學招生]  
　　本公學在愛而近路及克能海路轉角本年暑假後於西曆九月七號星期三上午九時開學學費每學期三十八元五角須以外國銀行鈔票在開學前預繳本公學監院於西曆九月五號星期一上午九時至十一時收錄舊生九月六號星期二同時孝收新生本公學課程中西並重本公學專收公共租界納税華人子弟學生投孝時須自帶筆墨學生如患目疾及身體衰弱者槪不收錄如未種牛痘者亦不收錄凡年及十五歲者不收學生皆須付大洋一元製備校帽新生更須另付大洋六元製備操衣該費須同學費一併繳付凡不願練習體操及運動之學生本校槪不收錄新生皆須預付本學期運動費小洋五角本公學自一千九百零八年以來學生考入英國開橋大學及香港大學者已百有餘人考得大總統勸學費者一人 
來函 
[杜行鎭陳侃元等來函]  
　　敬啓者閲貴報隂曆七月二十七日本埠新聞欄内登載閘港口警察誤傷平民之命案一則其中事實不符今將商人徐家祥被害實情奉上請爲更正本月二十二晚八時許有閘港警察趙巡長帶同巡警數名荷搶實彈來鎭查烟深夜入孫杏千家孫即逃逸該警連放二槍一槍從傍人褲下穿出復一槍擊中鄰居徐家祥腰部要害之處隨即倒地越一時斃命本鎭水警耳聞槍聲出隊巡查及到場查詢知該長警等均已逃去當由駐鎭水警率領巡士前往閘港警局盤查豈知該局早已搬空至二十四日上午南匯縣司法主任陸小川君蒞場檢騐實係彈傷要害斃命蒙示回署照槍斃例詳辦貴報所登洋槍保險機未關誤中胡某腰部及各鄉民不服聚集數百人蜂擁投奔警局云云均非事實且其時杜順之臥病在家並無出外勸導等事爲此備陳顚末乞登入來函一門以昭實在幸甚幸甚杜行鎭商董陳侃元經董杜順之紳士倪鴻翔杜華蓀康以榖趙大有同具 
[海門黄志秀來函]  
　　申報館轉華洋義賑會曁各公團鑒海門地處江濱向係植棉營生本年夏初天時亢旱不得不種厥後得雨始慶有收詎意七月中旬颶風霪雨交至疊來棉苗被淹者凡四次當此結鈴之際又遭淹没收成毫無兼之歷歲歉收素無蓄儲而米升價百七八柴斤價十五六遍地哀鴻睹之慘目轉瞬隆冬西風刮地啼饑與號寒並至流離與轉壑俱來來日大難正未有艾志秀身居鄉里目擊悽慘之狀不得不爲民請命萬懇中外義士慈善團體各解仁囊集資援救俾三百萬災後餘身得慶更正則災黎幸甚志秀幸甚海門縣敎育會長黄志秀謹啓 
雜評二 
[水深火熱（訥）]  
　　張一麐通電曰國民之犧牲生命財産如水益深如火益熱哀哉吾國民何不幸而常陷此水深火熱中也今日湘鄂之砲火甫停而川鄂之砲火又起各省之水災已紛告而未來之水災尙難測國人所遭有形之水火已若是倘國事再紛擾不已則國民之生命財産犧牲於此無形之水火中者寗有已時國民之生命財産有幾足供諸公爭攘權利之犧牲也諸公今日能覺悟先消弭種種無形之水火使國家根本上立於安寗之地再消弭目前國内之砲火使國民得有餘力以從容補救水災如是則民困始得稍蘇不然者則惟有歸於同盡耳袞袞諸公寗能獨安然於水火之外哉 
公布攔 
[江蘇高等審判廳]  
　　民庭判决楊舒臣與吳嘉猷爲股欵糾葛上告案（判决主文）本件上告駁回本審訟費歸上告人負擔易瑞泉與李光華爲會欵涉訟上告一案（决定主文）本件上告駁回上告審訟費歸上告人負擔以上九月四號 
[江蘇高等檢察廳]  
　　批示孫瑞康一件呈請檢發與樊成林涉訟案卷由呈悉查本案奉院發還更審已由本廳决定作爲控訴受理業於本年八月二十六日令限控訴人樊成林補繳訟費在案乃迄今多日未據該控該人繳訥訟費前來除再令行催繳外仰即知照此令史忠敬朱燕頷呈爲盜犯王振玉一案豐縣延未法辦由呈悉查本案未據該縣呈送到廳究竟如何情形已令行該知事查復核辦此批李才源呈爲案已確定迭催强制執行無效請調卷裁斷以資救濟由呈悉仰候令縣查復並調全卷核奪此批律師蔡承瀛呈請登綠由呈悉據請登錄仰候轉呈司法部核准令遵此批證書登錄費均暫存以上九月四號 
[上海地方審判廳]  
　　公示送　（全文在本廳揭示塲公佈）第一一六號（民二庭）一件洪吉甫訴張慶泉等因租屋糾葛一案業經本廳判决主文張慶泉廳償還洪吉甫本年隂曆七月十六日止房租洋八十一元五角丁本生應償還洪吉甫本年陰曆七月初十日止房租洋七十七元並各將租住房屋遷讓張慶泉本年七月十六日以後房租丁木生本年陰曆七月初十日以後房租均各按月六元五角計算應付至出屋之日止訟費歸張慶泉丁木生負擔右仰被告人張慶泉知照第一一七號（民二庭）一件案據洪吉甫訴張慶泉等因租屋糾葛聲請假扣押一案主文本件聲請照准右　債務人張慶泉知照 
判决主文（民一庭）一件决定邱泮蕃與黄錫熊債務糾葛抗告一案主文本件抗告駁回抗告費用歸抗告人負擔一件判决奚朱氏與奚紀生田單糾葛控訴一案主文原判關於九分厘四毫之田應歸被控訴人所有方單交執及訟費部份撤銷被控訴人在第一審所請將九分九厘四毫之田及該田之方單判還之處應予駁回被控訴人之附帶控訴駁回本案兩審訟費均歸被控訴人負擔（民二庭）一件决定范順初與王聖才爲佃地糾葛聲請再審一案主文本件聲請照准一件决定邱金華訴陳福順因會欵糾葛一案主文本件訴狀准予撤銷訟費歸原告人負擔一件决定韋升海爲與韓趙氏因債務糾葛聲明抗告一案主文本件抗告駁回抗告費用歸抗告人負擔一件决定曹義成奥吳古奎會欵糾葛一案主文本案准予撤銷訟費歸原告人負擔 
　　批示一件姜四海狀請給領由狀悉本案卷宗尚未奉江蘇高等審判廳發還所請應從緩議此批一件馬良　狀交欵洋由馬交此批一件張小十子等狀請銷案由狀悉准予銷案此批一件張志林狀請給領由狀悉准予來廳具領此批一件張記福狀請銷案釋放由據稱案已和解撤銷訴訟核與現行法例尚無不合應予照准賬簿一本借據一紙仰即具狀來廳領取可也此批一件倪君　狀請執行由狀悉候派吏照判執行此批一件龔金元狀領欵洋由准領此批一件許康泰狀請銷案由狀悉准予銷案借據一紙着即來廳繳證具領可也此批一件姜吳氏狀請給領由狀悉准予來廳繳證具領此批一件沈理生狀請履勘由狀悉候傳案訊奪此批人一件徐紫峯狀請商縣查封由狀悉本案卷宗未奉江蘇高等廳發還所請暫母庸議此批一件王侣梅狀請執行由狀悉除徐明禮張正仁劉阿二之債務派吏執行外餘白中山等部分准予銷案此批一件錢葉氏狀請銷案由狀悉仰即來案聽候訊明核奪批批一件姚德財狀請銷案由狀悉准和解銷案此批一件馮子勤狀請執行由狀悉着即來廳候喻此批一件曹佐臣等狀請召買由狀悉仰候傳孫訪梅來案訊辦此批一件朱和尚狀請執行由狀悉准予派吏執行此批一件宋志南狀請銷案由狀悉准予銷案賬簿兩本並准來廳繳證具領此批一件吕根生狀請執行由狀悉本案卷宗尙未　江蘇高等審判廳發回所請　從緩議此批以上九月二日 
布告第九五號爲布告事照得本廳承發吏朱光漢呈請辭職廳　照准所遺承發吏一缺業派學習承發吏王兆熊代理合行布告仰訴人等一人體知悉特此布告又第九六號爲布告事照得本廳水發吏朱光漢辭職照准遺缺業學習承發吏王兆熊暫行代理兹依次應以考取承發吏之第四名陳正修傳廳學習合行布告仰該陳正修務於十日内迅即邀同確實舖保塡具志願書繳納保護金現洋一百元來顧聽候派充學習母得違延自誤特此布告廳長戚運機 
公示遂　（全文在水廳揭示集公佈）第一一八據（民二庭）一件案據楊生華與陳本福等因貨欵糾葛一案業經本廳判决主文陳本福應償還楊生華洋一千八百四十二元七角五分九釐楊生華對陳嚴氏林子生林陳氏之請求均駁回訟費歸陳本福負擔右仰被告人陳本福陳嚴氏林子生林陳氏知照第一一九號（民二庭）一件姜仁美與沈漢彼等因財産涉訟一案兹本廳續定於九月十日上午十時爲公開審理日期仰該被傳人沈渶波等依期來應候訊母違特示右仰被傳人沈漢波江宜甫知照第一二○號（刑事簡易庭）一件哭倪氏與丁阿毛因金圈私訴一案經本廳刑庭移送核辦在案未據該原告人照章繳納訴訟費用爲此命令該原告人吳倪氏務於四日内應將訟費洋四角五分來應補繳加逾限不交又不來廳聲明救助本案定予駁回仰即知照特此命令右仰原告人吳倪氏遵照 
判决主文（民一庭）一件判决毛節榮與唐正順因賠償損失一案主文唐正順應給付公益玻璃廠洋六百四十元原告人其餘之請求駁回訴訟費用唐正順負擔五分之四原告人負擔五分之一一件判决張晋福與張瑞卿婚姻涉訟一案主文被告人之女新寳准原告人擇期成婚訟費歸被告人負擔一件决定岳顧氏與岳永林等店業涉訟一案主文本件訴狀准予駐銷（民二庭）一件决定田天生與章斌沈倍欵糾葛聲請救助訟費准予傳訊一案主文原决定更正本案應候本廳定期審理 
批示一件嚴福生狀保陳何氏由據狀即經飭吏兩次查對該保人均不在店且查該保人係恆大號夥友尤難以恒大名義具保所請不准此批一件陳瑚狀請追繳由狀悉候飭吏執行此批一件宋志南狀領賬薄收准領此批一件西義豐等呈爲賬欵糾葛請求備案由據呈葉高宏已挽族人理説願病愈後出外尋交店主各節現在葉病未愈自無預請備案之必要此批一件程敬魁狀請押交出狀悉着即來廳候諭此批一件楊生華狀交扣押費由准交此批一件劉信卿狀請追交由狀悉查本案卷宗尚未奉江蘇高等審判廳發回所請應從緩議此批一件韓詠棣狀交撥據由准交此批以上九月三日 
[上海地方檢察廳]  
　　批示馮嚴氏狀悉訴稱氏媳宗氏捲物潛逃等語究竟有無别情仰速尋找宗氏到案另行核辦所請備案應毋庸議此批王蔡氏狀悉候　同級廳核辦此批袁嘉慶狀悉查刑律採罪止一身主義案外之人自不容濫行牽入所請不准此批周金生所請存案無　辦法此批潘德發已訊諭矣此批陸才良狀悉案已判决所請應毋庸議此批劉四郎等狀悉案經傳訊仰即知照此批秦日志狀悉爾迭次　訴情節一經傳訊往往不相符合顯係受人簸弄仰將爾妻自行尋覔到案再予澈究母得妄加猜疑此批周文廣據訴王士虎覇地不遷又不交納地租等情事屬民事範圍應向同級廳呈請核辦所請不准此批以上九月二日周曹氏狀悉果知爾媳賣在常熟應速覔獲再行具訴所請暫毋庸議此批林昌爕狀悉仰邀豆腐店人來廳候訊此批張阿鳳狀悉仰覔妥保來廳以憑核辦批批唐正元狀悉案正偵查所謂不准此批沈鴻章狀悉案已起訴候送同級審判廳　辦此批王春新狀悉候送同級審判臨核辦此批郭四維狀悉候傳訊此批柯惠成狀悉仰將控訴理由書於七日内提出以便呈送高檢廳核辦此批汪裕國狀悉仰將控訴理由書於七日内提出以便呈送高檢廳核辦此批曹海山狀悉仰將控訴理由書於七日内提出以便呈送高檢廳核辦此批張國儀狀悉所訴是否屬實姑候傳訊核奪此批藍春生狀悉案已起訴候送同級廳核辦此批倪周在狀悉案經判决確定仰即聽候執行所請免除罰金之處礙難照准此批葉錢氏狀悉查葉永昌判處罰金并非無力完納何得妄减免仰速希照判是繳母凟此批以上九月三日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[浙皖旅行記] [  風塵餘生]  
　　中華民國十年八月十六日由滬海起程向杭州進發七時三十分在北站登車距開車時間祗間十五分鐘即怱怱上事已鐘聲叮當輸軸徐動站傍之送客者俱各招手揮巾以示惜别之意余不至杭州已兩載於兹迴憶當年不無今昔之感然予此次旅行其目的地在新安江之流域道經武林故先以武林之觀感記之 
　　（甲）滬杭間之觀感 
　　（一）旅杭之時日 
　　前歲余之赴杭在春末夏初之交倚窗遠眺綠野牟疇沿途風景殊足動旅人興趣今歲余之赴杭在夏末秋初沿途所見大殺風景甫值暴風刧後殘痕猶在禾苗草木枯瘦敬傾若病後之元氣未復正與吾國民遭軍閥之害有同嘅焉雖然草木護時雨之化不難重甦惟吾民受軍閥之毒恢復之期尚遠耳 
　　（二）杭州之變遷 
　　前歲子之赴杭正值五四運動以後今歲余之赴杭適省憲風潮之秋而南北無一不以杭州爲重視之地以向日長江流域之金陵而改爲今日錢塘江濱之武林前之蘇李以調和南北爲己任今之浙盧倡省憲自治而動衆然將來結果之美滿與否吾人何敢武斷要之全視吾浙人民善身爲計否則誠未可抱樂觀也 
　　（三）杭州之檢查 
　　杭州非戒嚴之地而何車站之檢查綦嚴軍警之翻箱倒篋實足爲旅客之梗入晚檢查旅館其用意固善免如上海旅館之時出怪劇如能嚴厲檢查秉公行之未始非改良社會之道若反乎此則前途誠不堪設想矣 
筆記 
[怨耦記（上）] [  陸凡夫]  
　　人謂佳耦之昧如諫果久而愈甘吾謂怨耦之味則較諸苦瓜殆尤甚焉汪敏得取於同邑李稼梅之女合卺之夕酒闌客散滿挾希望之心旣歸洞房見其新夫人低頭默坐紅雲滃入髮際敏得目光甚鋭加意觀察玉容已爲一覽無餘噫氣遠坐支頣自思此人殊不足耦我思緒旣劣鬱悶斯得一一宣諸其面如覆重霜身挺然如石像令人不敢親其夫人之貌固不能擬馬上雁落溪邊魚沈然亦未必如無鹽嫫母綜言之不過常人而已且其心地亦有可稱而敏得固以昳麗自許得之曾未饜足嗟乎敏得以汝不貞之男子匹此純潔之女寗非大幸即以貌論必也美耦美醜耦醜則世間曠男怨女不知將增幾許克敵者究有幾人汝何不思之甚耶此時伴娘進請謂吉日良辰宜勿虚度時已午夜曷即安寢敏得日若家女郎果僅僅爲寢來耶吾固好坐若將奈我何益久坐迨就寢而東方吐白矣蜜月中其樂大抵如此敏得者怙失而恃存無兄弟姊妹母以是鍾憐之薄有資財將盡以遺敏得敏得旣長爲商初無槃槃才三年其師以爲可則自任蹇修焉師與敏得父當年甚諗而李稼梅亦老友也其年肆中娶者凡四人三人婦色皆足稱而做得婦似最遜在理被在珍平日希畏之心不高得之固可喜惟敏得雅好修飾傅脂粉塗香膏髮光可鑒行動時香風隨之人以此稱之謂如此者將以博誰家女郎歡而爲乘龍壻耳敏得不之辯或且沾沾自喜焉及娶大失所望懊喪見於色然他人固無評隲美惡之權每稱敏得夫婦必曰一對璧人敏得以爲諷己也則大恚謂李氏女累我由是力爲婚姻自由張目每歸家色恒不悦其婦亦所謂名門淑媛父若母咸諄諄戒謂當善事姑婿故每見敏得不悦以爲是殆其本性則亦惟有曲順之耳 
劇談 
[十年來坤伶雜誌] [  芷卿]  
　　金桂芬之扮相清秀作派腔調亦可人意出料至今已及十年辛壬之交余在福壽堂聽渠拾黄金摹倣呌天之戰太平金秀山之法門寺陳德霖之雁門關均有似處許爲後起俊人殊不知出台未久即患咯血症致丹田力弱衷氣虚薄在武人下塲旭雲早知今日自盡 
何必當初督陜 
　　臺上不能十分賣力稍一使勁即血如泉湧因是終身不能享大名惜哉與之同科之劉桂芬噪尖氣弱調浮板險僅持扮相之英武大受顧曲者歡迎未幾收李鑫樵爲徒李於劉之一身火氣完全學得居然亦能挾之走東三省歡迎者不在少數金與劉李相較誠如衞李之數奇不偶令人代呼負負不置 
　　王家武班支持羣仙茶園甚久往來滬杭寗蘇皖（蕪湖）贛（九江）漢上幾五十年班以武名自以武行爲勝然亦有以唱得名有韓笑峯者初爲打英雄後與恩曉峯同班心領神會揣摩其調久而有得遂改文生一時皆謂在恩之上故取名曰笑峯近聞爲藩陽某武弁娶之爲妾不復向紅氈毹上討生活矣 
　　曩過漢上偶聞小馥仙唱劈三關運腔噪音不在張少泉小桂紅下後悉馥仙出身羣仙班底本爲有名裏子時與恩曉峯配斬子（去八大王）十三旦配烏龍院（去宋江）淵源有自得此非易 
　　樊山老人盛道富氏三友往年北游見菊友與竹友合演梅龍鎭戲碼甚前不甚爲人注意迨後又見其趕三圖戰蒲關等及反串探親相駡之鄉媪虹霓關之王伯黨覺運腔老到作派簡潔因其噪音虚乏僅以硬裏子目之如男伶之大李五等一流角色不圖相隔不過三四年已享此大名樊山阿私所好歟抑菊仙確當削目以待歟今年北行當往徵之 
　　尹鴻蘭爲尹桂鳳之假母天生佳噪歌時抑揚頓挫收放自如不過因噪子之足敷支配故喜用花腔初演於津門上天仙薄有微名後走大連竟得與恩曉峯並駕於是遍遊通都鉅埠所爲輙享大名然噪音漸沙氣分大不如前人謂年衰精疲所致語匪無因也 
瑣錄 
[小常識] [  曹文海]  
　　加衣時届秋中天氣漸凉晨晚之間較日中爲冷宜多加衣不可不愼 
　　乘凉秋夜氣侯熱度凉於炎暑夜間乘凉不宜赤膊穿一短衫以防露水侵人肌骨 
　　睡眠秋夜睡眠榻上宜置一薄被當初睡時人之熱度尙高夜半之後熱度漸凉偶一不愼則易冐風寒 
　　食物秋天人之熱度與盛暑之時不同對於食物宜少食生冷如西瓜杮子梨藕等物不易消化而易爲痢疾之媒如水忌淋冷茶亦宜少食以免腹瀉 
小説 
[社會小説衆醉獨醒（四二四）] [  瞻廬]  
　　第六十二回乍合乍離前因後果不輜不磷衆醉獨醒　　後來探得小哥在無錫城裏做些小本經紀的生涯那時筱山早捐了功名在那紳衿隊裏厮混便知幾個惡訟師秘密商議誣陷小哥私通盜賊坐地分贓在那無錫縣裏告發小哥因此坐了半年的牢獄後來換了一位清官知道小哥受寃把他釋放出獄小哥受這挫折明知是筱山播弄陰謀以報宿憤郤因筱山有財有勢交結官塲自己的勢力萬萬不敵也只好喚聲晦氣白白的捱受這苦痛（此補前文所未及）後來小哥經營商業勤儉起家郤因小哥兩個字不甚雅馴便改用音同字異的嘯歌兩個字當做别署嘯歌臨殁時曾有遺言將來自己的子孫别與劉筱山的子孫互通往來互聯姻婭他的兒子承受遺囑永矢永諼他的兒子是誰喚做逹夫的便是（一番公案至此揭破）達夫素重先訓怎肯到了今朝違反遺囑他生平又是隱惡揚善便在妻女面前也不曾把這事明白宣布要不是實逼處此這個悶葫蘆也不會剖破現旣從頭披露可見玉如和錦心實有不能訂婚的理由（劉張姻緣至此又離） 
餘瀋[  談野漁]  
　　蟻昆蟲之好鬭者其紅黑兩種每戰必烈往往歷數晝夜即至死傷無計而雙方仍再接再厲均不稍存退畏之心故世人有美之者曰大勇嗟嗟紅蟻黑蟻均同種也同種相殘世界大惡世人反美之曰大勇余竊恥焉 
 
 

Page 19

 
 
   
 
 

Page 20

 
 
常識 
常評 
[七省漁業] [  箴]  
　　七省漁業大利也涎我海權者方日夕眈眈於其旁而政府及又欲以借債斷送之 
　　失我國沿海之省僅七省耳斷送七省漁業即不啻斷送全國之海權國民苟尚有知覺其何能忍 
　　敗家之子孫不將祖父之遺産悉數斷送不止敗國之政府不將國家之主權國民之生計悉數斷送不止地下之祖父冥然罔覺矣無如此子孫何握有主權之國民號稱四百萬豈竟無如此政府何耶而七省漁何又以斷送聞 
　　莊子有言哀莫大於心死而身死次之吾不暇爲敗國之政府哀吾爲國民哀 
道德 
[經騐語] [  普樂澄]  
　　肉體娱快一時的精神娱快永久的 
心平氣和萬事興 
常與自然接近則心境怡然 
衞生第一學問次之 
讀一册有益書勝得十萬金 
白飯蔬菜吃不厭 
幼而不學猶良田之荒無 
當用則用當節則節此之謂儉 
作事一小時休息十分鐘 
毁人之名猶毁已之名 
寗吃人虧母使人吃我虧 
有事如無事第一須鎭定 
一言一語以簡要切實爲貴 
他人所能者我無不能之（乙種酬） 
[西方格言（一八五）] [  謝介子選擇]  
　　善人之壽長於年（英吉利諺） 
嬾爲惡之始（荷蘭諺） 
能合於自信者鮮矣（英吉利諺） 
母一口而兩舌（丹麥諺） 
人恒過譽其所尙未得之物（莎士比亞）（Ｓhakebpeare） 
公理决不怒（瓊生）（Ｂen　Jonson）僅有一窟是爲愚鼠（英吉利諺） 
一時有一時之論議（葡萄牙諺） 
求得最美滿之婚姻（英吉利諺） 
寜無婦母偶愚（德意志諺） 
衞生 
[老年人之衞生法] [  姚江勞予心]  
　　老年人精力已衰四肢百體萎靡不振好如一部破舊的機器機關不靈已失轉運的能力所以老年人要延長其壽命維持其康健非加意衞生不可老年人的衞生比較少年壯年尤爲要緊因爲少年壯年精力方盛皮膚堅强對於外來的風邪有充分抵抗的力量所以不易受病老年人可就不是這樣精力一天一天的衰敗好似風前殘燭一吹即熄所以非於起居飲食幾件事上格外留意没有不與茶灶藥壺爲鄰或竟因此斷送其性命也未可知但老年人究竟應該怎樣衞生呢聽我慢慢説來 
　　甲飲食華陀説食物有三化一火化爛煑出二口化細嚼也三腹化胃消也老年人牙齒大半脱落口化細嚼是不可能的事又因缺少運動血液之流行滯緩腹化胃消也是絶無而僅有那末只有靠著火化了無論魚肉或蔬菜都應煑之極熟求其易於消化生冷的瓜果堅硬的食物切不可多喫 
　　（一）早起從前養生家都以爲在少年壯年的時候應該早起獨老年人不可早起以爲寅時是肺生氣之始應該酣睡到卯時才可起身飲湯所以寒山子説雞未鳴老者不可早興現在衞生學進步才知道這是非常的謬誤老年人體力比較的弱一點正應侵晨起牀吸點新鮮空氣以洗滌靜脈中的汚血使臟胃的消化力加强爲什麽老年人偏偏不應早起呢我想這是貪睡的老年人説的便宜話並没有什麽學理上的根據 
　　（二）睡眠老年人的睡眠須有充分的時間因爲老年人的神經衰弱日間作事不多一刻工夫便覺到疲倦須有充分的睡眠的時間以恢復其疲倦又老年人多患不眠症此因心血已衰所致當未眠之前應運動片時旣眠之後不要胡思亂想那末一枕黄梁自然很甜蜜的睡去了 
老年人的衞生法不止上面所説的三項不過上面所説的三項比較重要一點罷了老年人千萬不要等閒看過（乙種酬） 
經濟 
[虚撑塲面之害] [  熊穉舟]  
　　我們中國人大都有一個最危險的毛病就是喜歡撑虚場面也不問境况怎樣身份怎樣只圖表面闊裝得一付像有錢的模樣以爲不是如此有妨體面似的他的家中果然是富裕的倒也不去説他只是那些敗落的舊家過時的紳士等家中本没有什麽錢他死活還要裝闊什麽巨屋哪車馬哪華服哪奴僕等等哪總而言之没有一樣不是窮極奢侈旁人見了亦不過説他一聲有錢罷了其實不知道他家裡的境况已是一無所有債臺高積全靠着一些舊名聲在那裏東移西挪的撑着哩等到一日這個西洋景一拆穿頓時使人醜態畢露一切債務如剌蝟似的追上身來還旣無可還借亦無可再借萬分無奈竟至釀成自殺逃走等等的事實照這樣看來他不過貪着旁人説一個闊字於實際上並無一些益處竟至弄到這樣田地實在的犯不着假使前時安份守已的量入而出不事虚華竭力儉省又何至這樣呢現在所説道些不過以一比百其餘的情形大都亦差不多所以我説凡有人家患有這種毛病乃是最危險的總要積極的改去免得後來追悔不及（乙種酬） 
[法制]  
[承發吏與司法警察職務之區别] [  竹賢]  
　　承發吏屬於審判廳管轄受推事之監督指揮其職務有三（一）發送審判廳之文書（二）受審判廳之命執行判斷及没收之物件（三）當事人有所申請實行通知催傳其餘如另有章程及其他法令規定依另定之章程及其他法令行之惟其成例 
　　服務祗能在民事範圍中不能從事補助檢察廳對於刑事上之司法行政事件 
　　司法警察屬於檢察廳管轄受檢察官之監督指揮其職務有四（一）逮捕刑事被告人（二）補助檢察官之搜查證據（三）保衞審檢兩廳之治安秩序（四）傳知被害人審詢之日時及管理被害人證人等報到之事件 
　　核上述之承發吏與司法警察職務之區别已足明瞭槪括而言之承發吏乃民事上之服務人員司法警察乃刑事上之服務人員其隷屬之官廳旣不同而其職務當然各異是承發吏與司法警察在司法衙門之身分雖微然其職權實含司法上審檢分立之意義所特異者承發吏爲法院編制法所規定而司法警察法院編制法無明文也（乙種酬） 
科學 
[採金法之槪要] [  化予]  
　　黄金爲五金中之最貴者以其出産者少也不過金之爲物不純産於一地常與他物混合或化合故其採取之法亦宜因之而異兹分别言之於后 
　　（一）與他物混合者之採法因金所與混合之物不同如砂礫及鉛礦等是故採法又分三種Ａ淘金法此法係利用比重之大小而生即以水淘金沙則因金之密度較砂爲重故下沈遂得金此係吾國古法Ｂ合金法Ａmalamation汞能與多數金類合成合金而黄金亦其一也故金若與他物混合時汞能從中攫出然後將較强金屬（如鈉是）排出黄金法即將金之混物加以汞則金與汞成一種合金再加鈉於合金則成一種汞與鈉之合金而金則被排出Ｃ電解法Ｅlectrolysis此法用於與鉛混合時法將含有雜質之鉛（簡種粗鉛）及精細鉛各一置於硝酸鉛溶液内（ＬeadＮitrate　Solution,Pb(N03)）Ｚ）用銅絲聯粗鉛於一電池之正極精鉛於其負極則粗鉛漸被蝕耗而精鉛則漸增肥大同時粗銅變成精鉛而棄其所含之金及他物於池底如此亦可得純金 
（二）與他物化合者之採取法此法係應用化學原理以令其由化合物而成原質者也最良者爲衰化鉀法（ＰotassCyanide　Process）將金之化合物加衰化鉀（Ｋcn）溶液露於空氣中則成一種複鹽（Ｃomples　Conpound）再加鋅於以複鹽中則金被排出而下沈澱其變化方程式如後 
２ＡＵ＋４ＫＣＮ＋２Ｈ２Ｏ＋Ｏ２２ＫＡＵ（ＣＮ）２ＫＯＨ＋（Ｈ２Ｏ２）２ＡＵ＋４ＫＣＮ＋Ｈ２Ｏ２２ＫＡＵ（ＣＮ）２＋２ＫＯＨ 
　　相加４ＡＵ＋５ＫＣＮ＋２Ｈ２０４ＫＡＵ（ＣＮ）２＋４ＫＯＨ 
　　ＫＡＵ（ＣＮ）２＋２ＺＮ２Ｋ２ＺＮ（ＣＮ）４＋４ＡＵ（乙種酬） 
雜錄 
[郵局查信之我見] [  茀]  
　　中國郵務辦理向稱妥善每見通都大邑之郵局於其投遞界内常派專人至各處查詢某日某處所寄之信是否送到如答以無誤須於其查信單上加蓋圖記此係考察送信之郵差有無玩忽遺失之弊法至善也惜乎所查者皆係所謂大人先生及稍有名望者之信函其普通居民及窮巷中人之信函絶未見其一查詢也此猶深存一階級之見而於其考察之本意大謬故被查之信函追誤者百不獲一郵差之玩忽貽誤與否其實際仍未確知何也蓋所謂大人先生之信函來往必多不重要之信亦復不少且其地址必在交通便利之里衖投送極便决不致誤其僻處陋巷或貧民之信件必不常有有則必關得要之事實不能遺誤而郵差對於此等信件旣存輕視或以地址偏僻門牌不易尋覓或以雨雪難行等故因而貽誤者爲必有之事吾甚願各郵局於查信一事所應注意者在此不在彼也（乙種酬） 
問答 
[問鵝掌瘋如何治療] [  子廉]  
　　余於三月間兩手忽然乾板左右手手心底兩手手指均皆粗糙手心底手指露紋深而欲裂有人告吾謂患鵝掌瘋余即去覔鵝掌瘋治療之藥兩手洗沐多時並不見效惟念余之生活皆賴兩手若常此不治瘋氣愈益劇烈兩手旣廢生命堪憂伏乞海内仁人告吾良方余感此仁人之名没世不忘也 
　　答曾見友人患此症以糠煨油塗患處及而有效隨 
[與交易所有關係者鑒]  
　　本局所出交易所要覽一書已經四版内容豐富約十萬言首載各種法令條例及施行細則附屬規則等次載著名各交易所章程及營業細則等次載各名人演講交易所之種類與方法及各國交易所事務異同之譯著 
凡辦理交易所及研究交易所者不可不購閲此書以供參考洋裝一册定價七角七折 
上海棋盤街文明書局發行各省中華書局代售 
 
