# 1917 - 297 - 4916063

 

Page 1

 
 
   
 
 

Page 2

 
 
時評 
[兩敗俱傷（冷）]  
　　世界上事苟出於爭鬭者無一非兩敗俱傷也况乎其爲中國人乎 
　　蓋近時中國人之舉動即非出於爭鬭尙有兩敗俱傷之患試觀爲官試觀經商試觀種種建設之事業無一不如是蓋近時人之心思不知並行不悖之義一投狹路即至相逢而其結果非至兩敗俱傷不可也 
　　况乎如今日者均巳明目張膽大興干戈也耶 
[命令]  
　令　令十月三十日大總統令參議院定於十一月十日舉行開會式此令 
　　又令東西各國關稅均有國定稅率除以條約協定之國仍從協定稅率徴收進口貨稅外其餘各商貨槪依國定稅率辦理立法至爲完善我國自海通以後商貨逐漸發達晚近來華貿易者不僅有約各國之商民應由財政部妥訂普通稅則頒行各海關以資遵守而重稅政此令 
　　又令李耀漢加陸軍上將銜此令 
　　又令莫擎宇授爲陸軍中將此令 
　　又令宋玉珍加陸軍少將銜此令 
　　又令任命宋煥章爲陸軍第五混成旅步兵第一團團長耿錫齡爲步兵第二團團長劉文耀爲砲兵團團長此令 
　　又令陸軍總長段祺瑞呈請任命明遵魁爲陸軍第五混成旅步兵第一團團附雷泮林爲步兵第二團團附張毓森爲砲兵團團附劉春台爲步兵第一團第一營營長李建奎爲第二營營長李源崑爲第三營營長崖其樞爲步兵第二團第一營營長梁彦章爲第二營營長程經邦爲第三營營長倪謙爲騎兵營營長劉文瀚爲砲兵團第一營營長張慶三爲第二營營長董式延爲工兵營營長杜還年爲輜重兵營營長馮玉榮爲機關鎗營營長均照准此令 
　　又令陸軍總長段祺瑞呈請任命王金遂爲陸軍第十二神騎兵第十二團第一營營長應照准此令 
　　又令曾有蠶給予四等嘉禾章此令 
　　又令茲制捕獲審檢廳條例公布之此令 
　　又令茲制定海上捕獲條例公布之此令 
[專電]  
　　北京電外團電令沙面各領勸告粤省陳炳焜將桂軍退出粤境保持地方商務（三十一日上午十鐘） 
　　北京電李耀漢代表黄孝覺帶來之交換條件中央全部允洽黄巳於今晨返粤復命 
（三十一日上午十鐘） 
　　北京電松滬護軍使盧永祥有任湘粤總司令消息遺缺以張樹元調任（三十一日上午十鐘） 
　　北京電張樹元將調滬護軍使（三十一日下午七鐘） 
　　北京電吳光新電復奉院電决定駐渝不再前進與周熊劉會商辦法議定川軍進攻本軍留防（三十一日上午十鐘） 
　　北京電官塲言川軍陸路巳佔兆雅鎭水路巳佔鐵鈴塲瀘州將有惡戰（三十一日下午七鐘） 
　　北京電川電周部第一師攻瀘軍隊陸路巳據兆雅鎭水路巳佔鐵鈴場即將會合瀘城决一死戰又訊據俘虜云滇軍敗退實由子彈缺乏所致 
（三十一日下午三鐘） 
　　北京電湘省兩日來巳無告急電到京晤政界要人謂南軍方面巳爲粤局牽動湘事漸形得手（三十一日下午三鐘） 
　　北京電株萍電局長曾鯤化因報敗耗幾鎗斃現由傅調省研訊電交部撤曾以唐德宣繼 
（三十一日下午七鐘） 
　　北京電國議討滇令决定發表惟删除唐僅對顧等四人褫職查辦（三十日下午九鐘） 
　　北京電美使對軍械借欵謂破壞開放主義有背舊約提出抗議（三十日下午九鐘） 
　　北京電今日公府兩種敎令（一）捕獲審檢廳條例三十六條（一）海上捕獲條例五十條 
（三十一日下午三鐘） 
　　北京電滬交涉員有更動說將以朱兆莘回任（三十一日上午十鐘） 
　　北京電王廷楨請撥長江巡閱署開辦費一萬元（三十一日下午七鐘） 
　　北京電敎育廳經費直奉蘇浙川廣魯鄂年四萬元贛湘秦晉吉閩皖滇年四萬五千黑新疆黔桂甘年三萬實業廳經費直奉蘇鄂湘蜀粤年四萬二千元黑晉豫浙閩贛皖新年三萬元千元陜甘桂滇黔年三萬六千元又開辦費各二千元均加列六年度預算（三十一日下午七鐘） 
[外電]  
　　廣州電李耀漢被任爲廣東督軍後即赴肇慶李所親信之軍隊現駐該處聞汕頭之獨立須陳炳焜離粤始允取消廣州英總領事哲美森氏下月將赴北京陳炳焜星期六日曾至英總領事署（三十日）路透電 
　　南京電聞南京軍界中願有人反對段内閣經手之軍器借欵問題迫令督軍李純反對段總理如此之政策且請段氏辭職李督軍惟婉曲撫慰之彼等復電致馮河間探訊軍器借欵事之眞相又通電南北各省督軍請取同一之態度云（三十一日） 
　　廣東電據某方面所得消息督軍陳炳焜力圖繼續粤省之自立維持該省之治安已商諸軍政府願自辭職讓莫榮新爲督軍以期共同一致軍政府欲任程璧光爲督軍遂至雙方意見背馳唯說者謂經陸榮廷之調停可望早日解决（三十日） 
　　北京電曹錕昨日電致財政部探聽向外國銀行借欵五十萬元以維持天津市面之舉財政部未有覆電（三十一日） 
　　北京電日本大隈信常氏三十日到京德富蘇峯氏三十晚由京啓程赴漢口（三十一日） 
　　北京電三十日以命令公布十一月十日行參議院開院禮同日又公布捕獲審檢廳條例及海上捕獲條例（三十一日） 
　　北京電農商總長張國淦本日下午一時在萬甡闔設宴欵待日本政友會總務日本逺雄民等日本林公使芳澤參事官各部總長等皆在座（三十一日） 
　　東京電本日爲天長節祝日日本天皇陛下在代代木練兵場舉行觀兵式正午在宮中豐明殿賜宴各皇族殿下寺内首相以下各部大臣及外國大使公使等千餘名皆與焉晚間在外務大臣官邸開晚餐會（三十一日） 
　　東京電昨日東京商業會議所第一次集議天津水災募捐事澁澤男爵以下實業家多數預會（三十一日） 
　　以上東方通信社電 
　　東京電日本帝國議會已擬定於十二月二十五日召集中國幣制借欵事由北京各代表會議後再由倫敦銀行團本部會議中 
日滙兌銀行不日卽可正式發表資本决定中日各出半額總裁及理事四人亦中日各佔半數（三十日）共同通信社 
 
 
 

Page 3

 
 
[戰電]  
　　倫敦電意國公報云意軍現正盡力阻止敵軍進至平原（二十九日） 
　　羅馬電意國公報云意軍仍在從事退至新陣地伊森沙河上橋梁盡毁意掩護軍作戰頗得利已緩敵軍之進步意馬隊已與敵軍前鋒接戰（三十日） 
　　倫敦電德國公報云同盟軍現向太格里亞猛力進逼加尼克阿爾泊山之同盟軍巳在維里興全陣線得立足地續一公報云同盟軍已攻下意國之宇定鎭（三十日） 
　　倫敦電意軍陣線消息稀少現信德軍復施其用於羅國之戰略奥德軍旣抵維里興平原之邊軍要大中心點之宇定鎭勢殊岌岌該鎭如失則加沙高原意軍之陣地行將受圍而至海之全防線難免瓦解敵軍如乘勝以大軍進逼則其前途無實在阻力通信員數人以爲敵軍未必能有此力意國飛機之偵察敵情者報稱敵軍陣後之地軍隊密佈德飛機每隔半小時必挾炸彈出擊陣前意國各鎭（二十九日） 
　　倫敦電路透電社宣稱協約國已設法儘力援意（二十九日） 
　　華盛頓電美政府决議助意意圖戰報傳來後美國備戰益亟（二十九日） 
　　紐約電共同新聞社之意軍戰線訪員二十七日電稱德軍密集而進手執巨旗上書和平二字顯圖乞請意兵主張媾和維時鎗砲之聲仍隆隆不止（二十九日） 
　　倫敦電俄國公報云奥兵在比斯特里柴境希圖與俄兵聯好爲俄砲隊擊散維登半島之德兵已於星期六日退走（二十九日） 
　　倫敦電公報云今夜敵飛機希圖襲擊英倫東南郡英飛機卽上升英砲與探照燈同時發作敵飛機未越外防而退（二十九日） 
　　阿眞廷京城電德使魯克斯堡伯爵計畫德軍攻入南巴西之電文已由阿眞廷外交總長徴實阿國各報要求宣布該電文阿政府對於此事嘿然無言（二十八日） 
　　亞媾斯特丹電柏林電稱據米太格消息德皇現請巴伐里亞邦首相赫特林伯爵任德首相赫比正在斟酌此事（三十日） 
　　倫敦電西班牙京城電稱政局現甚擾攘大約將組織軍政府由瑪里拉將軍或維勒將軍主持一切此次風潮乃由巴西洛拉軍人委員會直接向西皇提出嚴厲之要求而置内勝於不顧有以促成之（二十九日） 
要聞一 
[俄國共和會議開幕記（心危）]  
俄國自共和宣布以後共和會議旋於二十日下午四時於巴林斯幾宮聞幕其革命派民主黨等議員佔議席之兩翼政府諸總長及列國大公使亦均參與盛會各國新聞記者佔會場之中央五時凱命斯幾内閣總理出席宣布開會之辭繼而演說其槪要如左一憲法會議爲制定俄國國體之機關召集之後無諭如何决無變更延期之事二當今俄國處於風雨飄搖之中故政府竭誠以其經驗智識勞力與諸君共謀共和國存在之根本問題幸各披瀝肝膽審愼協議使國利民福得以實現三目下政府所憂慮而欲與諸君在此憲法會議協議者即恢復萎靡不振之國防及戰鬭力是也庶幾橫暴無禮之强敵得以驅逐於俄國國土之外故所希望者乃諸君對此問題當竭其心力而解决之四讚美海軍之功績五俄國今日雖一般國民已有厭亂之心欲享共和幸福而講和一事乃爲吾人自己之權利吾人對於正義上權利斷不可屈服於强力之下六宜速設法防止破壞國之無政府主義凱氏演說旣畢有提議舉最年長者蒲萊西谷甫斯加女士（俄人稱爲革命婆婆曾囚於西比利亞革命成功後始返俄京）爲臨時主席凱氏與女士之手接吻後即讓議長座女士乃演說鼓掌之聲雷動旣畢選舉議長以農民會長阿甫克森豈甫爲議長更舉副議長四人以助之乃閉會 
[美國禁運華蛋入口之新令]  
　　字林報云美國農部化學科某化驗員數星期前取中國運去之蛋愼加分析以視其中有無硼砂酸乃化驗之際竟查見鋅質雖僅屬鋅銹之痕跡然不得不謂爲鋅質鋅之爲物若雜入糕餅而食之殊不宜於公共衛生於是訓令立即頒佈苟蛋質一萬釐所含鋅質多逾一釐則所有蛋黄蛋白等一槪不許復行入口遽於九月十五日實行禁令事前絕無警告查中國蛋輸入美國爲美人之食品者已有多年從未使美人公共衞生因之稍受影響乃美當道於此並不置念惟知查見鋅質縱極細微然旣含有鋅質之痕跡即須依照純潔食品之條例而辦理之即使此項貿易每年共達銀一千萬兩之多亦不得不照章禁止而停斷此大宗貿易也上海某美商先得禁令將頒之電信當即召集同業開會討論擬就抗議書請美總頒事薩門斯轉致華盛頓政府並由美國經理蛋業者直接呈遞迄今尙未聞切實辦法惟知蛋已裝船放洋者巳允照常入口舍此而外恐數月内未必續有發展蓋官場機關有時進行非常迅速有時則辦事極爲延緩也今美國市場所亟待之蛋堆積上海日見其多凡與華商定約秋間收貨者不免大受損失矣華人從不以鋅飼雞爲讀者所深知然則鋅質果何由而混入乾蛋質之内乎推想其由來當係以鋅盆製鮮蛋爲乾蛋時無意中鋅質雜入其内蓋製蛋者摻入阿摩尼亞粉於蛋内以防凝結阿摩尼亞雖化氣銷散然已從盆中及裝蛋之塗鋅大桶中吸出些須鋅質矣中國蛋内之含有鋅質其故定即在此至於産蛋之雞固未可加以碍及美國純潔食品條例之罪也究竟蛋内含有鋅質幾何上海尙不確知美國新章不許蛋質一萬釐中含有多逾一釐之鋅質者入境上海化學試驗所杜蒲里氏近曾化驗準備出口之蛋白與蛋黄粉證明蛋質極佳並無僞物掺雜並稱各樣品皆含有鋅質萬分之一左右夫蛋質之爲物精細巳極若欲二分别化驗以察其所含鋅銹是否不及萬分之一則在商業上乃必不可能之事今欲除免鋅質則必須更換製蛋法而後可惟當此美人亟求蛋白與蛋黄粉之時改變製造法不獨費錢甚多而且需時甚久棄塗鋅之大桶而用玻璃質或磁貨之容具棄鋅製之盆盤而用磁質者以代之固屬非不可行惟每一製蛋廠所用之盆盤其數自二萬至五萬具不等際此各種原料極不易得之秋遽欲於極短時間之内全數改換豈可得哉上海商界中人云中國鷄蛋全爲美國製造食物之需美國鮮蛋之供給得以維持無缺與人民生活之程度得以保持原狀中國蛋與有力焉若美當道繼續厲行新章則中國製蛋廠勢必被逼停閉而最近數月之貨品今已依照合同送至市場者亦必受鉅大之損失蓋目前輸運困難蛋業惟賴美國之銷路也今蛋業同人已呈請政府展緩實行新章至少須至現有定貨合同完全履行後方可實施否則不獨美國購貨者將以不履行合同爲責卽製蛋廠亦將向定貨者要求定貨不出之損失而輪船公司因預定噸位亦必責言紛起凡此種種極屬困難於是亦可見美國新章之影響匪細奈何貿然行之而不先予警告耶食品中含有些須可查覺之鋅質者即須視爲違背純潔食品條件此固當然惟中國蛋輸入美國巳數十載美國從未留難乃公家之化驗員偏偏擇此時日以發現其鋅質此乃可異者也華盛頓政府此一行政部極力保存食物勸導國民節省俾可有餘以供給協約諸國而彼一行政部則頒布新章排斥國人所急需不致使鮮蛋缺乏之大宗食料焉鷄蛋出口貿易爲中國重大實業之一大半産於長江流域運至上海自德商停辦後經營此業者多爲上海著名英美洋行以目前論全數銷於美國蛋業發達頗速一九一四年出口値銀二百九十萬兩一九一五年爲四百九十萬兩一九一六年爲七百七十萬兩今年出口之數與價値皆大加增約略計之當在一千萬兩左右如此重大商業乃因熱心過度辦公逾時一化驗員之偶爾發明遂至停頓矣 
[發表對粤命令之經過]  
　　廣東省長李耀漢日前致中央密電一件歷述陳等之罪狀並力保廣東之治安政府擬調任李氏爲廣東督軍一節已誌昨報茲聞政府除將此項命令昨晚發表外並另致李耀漢密電一件已於昨晚七時發出路謂陳炳焜逆跡昭彰業已明令免職其督軍一　卽以貴省長兼署以一事權並任命莫擎宇爲軍務會辦藉資臂助嗣後尙望協力維持廣東秩序速驅陳炳焜出境等語廣東之時局又當因此一變矣據政府方面消息政府對粤方針本無决裂之意因最近陳炳焜等有請免段總理之電中央接電後當由大總統致電各省歷述陳炳焜之種種行爲及政府用兵之意旨各省先後覆電均謂政府如果用兵西南願爲先驅最近李耀漢極福林復各派代表來京迭向當局陳述粤軍擁護中央之意及陳炳焜禍粤情形並稱陳炳焜在粤揚言凡陳之舉動皆得大總統之同意云云事爲大總統所聞以陳如此誣揑震怒異常而昨日褫職之命遂下先是政府對粤用兵之議業於星期二之國務會議决定惟爲愼重起見暫未發表明令日前粤京官梁財政總長葉交通次長馮中將等入謁總統有所陳述昨日下午三時各閣員在國務院開特别國務會議即專爲對粤問題閣員一致主張根本解决遂擬就對粤命令數道一致通過議畢即同赴公府請示於大總統遂於昨晚（二十七）發表又一消息云政府解决粤事之决心歷次閣議初僅以李耀漢代陳爲督軍對於陳炳焜不加處分希圖息事寗人嗣又以陳炳焜調兵進取乃决用嚴厲解决方法前日李耀漢來雷昨日粤同鄕京官建議政府方針愈爲堅决二十七日下午三點臨時召集閣員開特别國務會議全體一致主張申討卽席擬定命令閣議席上特許粤同鄕京官代表葉恭綽馮耿光陳述意見四點散會閣員赴府報告府院意見一致遂卽發表 
　　又聞龍濟光日昨曾致府院及財政部三處密電一件略謂該軍素以擁護中央爲職志此次對於陳炳焜等之行動尤係首先反對已派員到省與李耀漢省長密商保衛地方計劃决無他虞惟振武軍九十十一三月軍餉及瓊州礦務局辦公經費久未撥淸務請提前撥滙以應急需等語聞財政部業已覆電先行照撥軍費一部 
　　元首近因桂省局勢少有變更連日疊召前廣西省長劉承恩及新任廣西實業廳長湯丙南入府諮詢甚悉劉湯二君力陳湘桂事宜與陸使從長計較和平解决免致地方糜爛且現値對外宣戰時期尤不宜以武力對内自相殘殺等語頗蒙元首嘉納元首並言余（元首自稱）始終抱定息事寗人之本旨亟願與陸使携手至前月任傅良佐督湘亦絕無侵桂之意願二君轉達桂中同志萬勿誤會云云 
[津埠水災情形近訊]  
　　京師籌辦天津水災急賑會駐津調查員王培初十月二十三日報告云近日津中水勢除西南方面並無漲落外其餘各河每日或落四五寸或一二寸不等惟大沽口外之水較大於海河下游仍宣洩不暢海海河漫溢之水巳由京奉路橋下越過浸淹京奉路迤北一帶西至張貴莊東至黑猪河均成澤國培初前次報告以東北鄕在倖免之列約計天津全境受災者已有五分之四現在東北鄕又復被災是受災者已合十分之九矣曹省長前派赴下游查勘各員昨巳到署呈復以南窪之水已至減河北隄較減河水面高不過二三寸潮宗橋迤東距小站十八里中塘村窪内之之水較減河水面高一尺三寸擬請將減河南北隄掘通並在南岸隄外挑挖長約十里之新河一段俾使上遊之水得由祁口入海省長以天氣日寒挖河之事非旦夕所能告成巳將此議取消聞已派陳開長魏署員等在東大站馬家圈牛家園九道溝等處掘口十餘道並將南岸閘板一律開放究竟上游之水能否由該處入海尙不得知日租界用吸機抽水業巳實行並調來日本兵二百餘名帮同築埝天津埝工辦事處各紳亦擬將華界積水設法宣洩已提議購機吸水募工辦理惟需欵太鉅尙不知能否實行耳 
　　又據二十四日津函報告云天津北三區坤紳路德韾里迤南原有災民支搭軍用帳棚居住近有警察廳出欵及北洋防疫處朱君勸募就在該處起蓋房式窩舖五百六十間計每間工價洋十三元五角定於十日竣工又北五區界内新車站鐵道外邊劉家花園前空曠地方近由警察廳招工劉恩發等就在該地起蓋房式窩舖五百五十間亦定於十日竣工擬將馬公祠坤緯路等處居住之災民移入居住又近有津浦路局科長歐鼎彝李如顧承曾等發起在北三北五等區界内如公園坤緯路等災民住處各設熟水鍋三口以備災民飲用所用欵洋均由該發起人擔任交防疫處代辦又河東俄界瑞豐棧後空地住有災民二百七十餘戶約老幼一千七百餘口所有近日賑濟事項由俄工部局舉定瑞豐棧舖掌陳楚香向界内各商勸募每日早晚每人散放饅首二個近該紳商等以界内災民外鄕人居其多數商同警察楊廳長設法遣送回籍十九日楊廳長籌洋三百元交該紳商等充作災民路費按路途遠近極貧次貧分八元五元三元酌量發給顧領此項路費者須具無息借約並由災民中連環具保以示限制當時有請路費回籍者五十一戶計老幼三百六十口共發給洋二百八十六元自願在天津覓房居住者十一戶計七十二口其餘仍有二百餘戶均極貧四成次貧四成覔住無著二成仍須設法籌辦又有李硯亭君住老龍頭迤東李公樓前地方以各災民露處各地恐致凍斃自願將伊住處附近舊牆子空地暫借四畝並助洋二百元起蓋房式窩舖一百間以備災民居住業已呈明公署當奉督軍令警察廳作速起蓋欵項不敷統由督署補助現已興工聞此項窩舖樣式高約七尺五寸寛約八尺五寸又曹督軍發欵在特别第二區起蓋窩舖等情業經報告查此項窩舖現已工竣十八日業已將該區災民中産生小孩及無衣極貧之戶儘先遷入其他災民擬他處籌有住處再行遷徙每日仍按大口四個小口二個散放黑麵饅首又二十一日晴朗無風西河南運河水實落一寸海河北河水各落一寸餘城西南趙家窰及南市一帶水未見漲落二十二日自晨至暮西北海各河因天氣晴暖均稍落一寸餘惟南運河及南市窪一帶之水未見漲落 
[南京快信]  
　　鄂省督軍王占元轉唐繼堯來電攻擊段總理甚力 
　　政府昨通電各省數陳炳焜罪狀詞甚長 
　　倪嗣冲昨電政府對於西南主張用兵措詞頗爲激烈 
　　聞倪嗣冲確祗抽調五營援湘任李洪成爲援湘司令 
　　此間轟傳援湘第二十師范國璋有附和南方說 
　　龍濟光昨遣周參謀來寗代表謁李督軍商榷粤事解决方法聞龍覬覦粤督軍甚切故特派使多人分赴各省聯絡冀達其回粤督軍任之目的 
　　薩鎭氷不日來寗李督軍已令軍警兩機關届期妥爲保護 
　　齊省長昨柬邀李督軍齊鎭守使曁各師旅團長警政界各長官到署會宴以表謝此次北上時各長官維持地方之力李督軍齊鎭守使於下午五時過省署齊省長親自陪席新簡江蘇實業廳長張軼歐（字翼後無錫人）前晚與齊省長同車來寗住棉鞋營本宅昨謁齊省長接洽組織該廳手續 
　　農商部派任志成爲江浙兩省礦苗視察員蘇省新參議員汪秉忠王立廷孫潤宇藍公武沈惟賢等五人已由内務部公布揭曉昨省署接國務院來電催促各員即日北上齊省長以本省選派之參議員除沈惟賢在省外其餘四人現均在京若電其來省領證往返延時恐有誤事現擬塡就五人證書即請沈君一倂携帶赴京轉給汪王孫藍等四人收領以便就近報到昨已函致沈君速駕大約下月初旬即當首途云 
　　李督軍以本月三十一日爲日本國大正皇帝誕辰昨特通知各機關一律懸旗以申慶祝今午（三十一）李督軍齊省長曁各機關長官均親赴駐寗日領事署祝賀日領高尾氏攀留在署欵以函餐以表謝意 
　　本年一月起至八月止所有第六師軍餉軍裝等費前由烟酒稅欵與贛關稅欵在中國銀行押借三十一萬數千元經李督與陳督合電中央請示辦法部覆由贛關公賣局歸墊 
　　海軍部電軍民兩署嗣後遇有通令通電均補列海軍總司令及各司令以昭愼重 
　　齊省長返寗後聞各知事各稅所將有大批更動 
　　省署牌示現署江都縣知事周光熊飭赴淮陰縣知事本任現署淮陰縣知事趙邦彦調署江都縣知事 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東報論武力解决西南問題]  
　　東京日日新聞評論我國武力解决西南問題曰聞段總理對於川湘之事用徐樹錚等强硬之主張欲以武力解决在段氏或爲不得已之舉而以武力解决果能成功與否實至難言也世人往往以南北兵力比較而論其成敗其實均皮相之談不足爲斷蓋兵力多寡亦非足以較其雌雄况據中國國情而觀如第一次革命與袁氏帝制時之勢力相殊而結果則異故此次果能以武力解决否實一大疑問也 
　　又云龍濟光有與政府通聲氣之說惠州之張天驥汕頭之莫擎宇亦有反抗廣東之謠此固南方之一大打擊而因此而使孫陸結合亦未可知者也即使一地方戰鬭果歸勝利於北方亦烏能知其即足以左右全局乎况湖南方面廣西援軍巳至湘並奪回衡山北軍之陜西援兵爲雲南軍所敗内江已落於雲南軍手中其勢將逼重慶而下據近日所報北軍實至不利更如曹錕以保衛爲言不願援湘其他王占元陳光遠李純等均望和平不欲用兵至若吉林孟恩遠之獨立雖與南方異其旨趣而亦爲段政府之一大打擊據此以觀所謂武力解决者實難成功者也要之此乃段政府自滅之政策耳故爲段氏計莫若容陸氏之調停而讓步之爲愈也云云日人此言似不免略偏於一方面現在局勢又覺微有出入然武力難解决之說則固實情也 
[軍械借欵問題之所聞]  
昨據政府方面消息云中日間軍械借欵之正式合同尙在討論之中因中國各方面有人反對故日本已將關於聘用日本顧問敎練及中日合辦兵工廠開採鳳凰山鐵鑛各重要條件加以修改該項正約不日可以簽字聞此項軍械借欵已由一千萬改爲三百萬僅由日本泰平公司供給小銃及機關鎗並由該廠派一人監查該項兵器之分配以防中國用作壓迫政治上南北不合之用據泰平公司代表告知中政府謂此事雖經日本駐京公使之介紹却與日政府無關純爲商賈上之行爲蓋各國公使均常代其國民向中國介紹交易也云云又近據泰平公司某代表者語人云中國之訂購兵器在張勳舉兵之前後自中央以至各省督軍時來交涉此不止本公司（指泰平）爲然卽他家亦受同樣交涉也按照日本定例此等買賣必經泰平公司依當局之意向而决其諾否當時當局之方針不確實故擱置未决今方針旣决乃漸見實行日本當局對於借給外國兵器孫以不礙於國防之充實爲範圍方今對俄供給兵器方忙雖盡全力猶苦不足對中國之供給即令合同成立交付之期日恐非經過相當之期間不可云云又聞駐京美國公使於本月二十日訪問中國當局就日本軍器借欵及中日合辦鳳凰山鐵路事詢問是否確實中國外交當局聲稱軍器問題决非始於今日復辟發生之時即已有之鳳凰山鑛則一年前已在日本商人手中付過百萬元云云 
[張敬堯赴湘之電聞]  
　　湖南局面現已捲入戰爭之漩渦兩方均厚集援軍竭力備戰聞中央得傅良佐最近軍報二十三日在衡山接仗未佔勝利（政府中人否認此事）故在段宅連開軍事會議决定命第七師師長兼四省剿匪督辦新任察哈爾都統尙未就任之張敬堯率師赴湘從事討伐張爲段總理所倚重素行服從中央日前晉謁府院當軸談及湘事頗欲再建武功報効政府但此次出師赴湘對待西南能操必勝之權與否尙難懸揣茲覔得張氏最近拍電湘省前敵諸軍其内容如左長沙傅督軍王司令少甫轉范師長子輿王旅長幼甫曁前敵各旅團長諸兄均鑒正密滇與兩粤久蓄野心今兩粤率師犯湘且多無理要求毫無轉圜餘地實屬有心破壞統一旦以全力來犯在我前敵各將士尤爲勞苦功高亟應厚集援師以期一戰功成挽回刦運敬堯奉令即日出師並連合直皖晉各省軍隊協力進攻尙祈前敵各將士堅忍耐勞露布捷音曷勝翹企敝軍約越十日即可馳抵湘地偕行偕作敵愾同仇（下路） 
[湖南戰事之鄂訊]  
　　湘南戰事寳慶雖爲朱澤黄攻克衡山方面則仍傳王汝勤敗績聞湘潭縣並有於二十四日爲南軍佔據之說湘潭距長沙只九十里斯說如確長沙必告危急或出於南軍間諜所播謠言歟惟聞湘督傅良佐眷屬昨已乘軍用小輪至漢口租寓英租界揚子街洋房中使非湘省大局吃緊傅氏又何至遣眷來漢又聞湘潭兵站長劉民澤之家眷因劉不知去向遣人往湘潭探訪至潭時正遇南北軍交戰劇烈未能前進是湘潭陷於作戰地域可知縱未人守其地必巳糜爛不堪矣皖之倪嗣冲爲督軍團之魁首亦此次南北分裂方原動前者傅氏乞援段内閣向各省商調軍隊各督軍多持觀望態度惟倪氏首先承認即以安武軍應援然又恐張敬堯乘虛攫奪皖督致遲遲未能出發茲張已調任察哈爾都統倪氏乃派遣五路統領率安武軍二十五營援湘二十五日有該軍第一批輸運至鄂其數約二千人當由鮎魚滾上武岳路火車入湘其餘隨後陸續開到鄂督王子春恐該軍所過之處或有衝突自應嚴謹約束照市買賣勿得侵犯閭閻特飭警務處長漢口警廳長憲兵營長於該軍到時多派武裝警隊憲兵在輪船車站各碼頭游巡稽查如遇該軍上岸游覽又至市參觀務必妥爲照看勿任滋生事端段内閣得寳慶告捷電後以湘南前敵將士勤勞可嘉特派陸軍部差遣羅某携帶物品多種裝四十箱於日昨由京抵漢換車運赴衡寳前敵犒賞將士藉以慰勞聞傅良佐亦以戰事日益吃緊須商承中央之事甚多特派衡陽道尹林樹藩爲代表赴京而陳一切昨林巳抵漢於二十六日晚車北上 
　　中央以永衡戰事關係南北大局聞陸榮廷有親率大兵攻擊福建另出一枝進窺湖北之說故通電七省（湘鄂閩浙蘇贛皖）互相聯防以重唇齒而備不虞王督軍閱電後聞已於星期三大開軍事會議討論聯防辦法電咨各省公决 
　　傅良佐因湘軍需餉浩繁日昨電鄂請撥欵接濟王督以鄂欵支絀萬分實無餘力協濟又以輔車唇齒義不容辭允撥官錢票一百萬以資應付已先行撥解一半餘俟措齊續撥 
　　近畿二師駐省之五六兩團前曾先後開往岳州駐紥茲悉五團之一二兩營准於二十五日往長沙五團之三營二十七八兩日赴長沙至六團赴長沙之期尙未定云 
　　王督軍以西南不靖吾鄂爲過兵要道兼之本省防務重要駐紥主客軍隊甚夥茲爲便利軍人零星購物起見故於省城設立軍事兌換處設立地點仍以官錢局原有軍事兌換處改組範圍擴充藉資搏節每日兌換數目即以造幣廠逐日鼓鑄銅元半數爲標準餘半數作爲維持官票活動市面之用 
　　湘中戰事消息所傳不一昨有自長沙回鄂者云湖南省城垣凡僻靜處均被拆毁叩其拆毁之故據云城外時有火警督軍傅良佐疑係民黨所爲故拆毁城牆便於救火云 
[宜昌通信]  
　　吳光新疊接川省催報於二十日乘蜀亨上駛隨帶憲兵衛隊機關槍隊共一千人 
　　十三混成旅確已完全抵宜其旅長已乘第二次蜀亨輪上渝 
　　第二混成旅旅長劉曜龍於日前率所部步兵二團全部到宜又砲隊一營亦到宜駐紥均候輪上渝 
　　川路公司之大川號十九日由申修竣抵省卽議定裝兵已於二十二號裝兵一營上駛 
　　蜀通號前次安全抵渝今回宜修理套筒定於二十七日裝兵上駛云 
　　北兵到宜以來雖經官長約朿然難免有軼出範圍之兵士前有少數兵士鬧娼毁壞什物該司令爲保名譽計全賠損失特設軍政執法處於城内前住陸軍第四旅旅部委該旅長朱廷燦爲處長奉令查街約束所部 
　　執法處成立巳經旬日不意刦案疊起昨日下午有某店夥手持湖北官票一百六十千行經執法處相近北正街突遇形同兵士者兩人迎面兩掌該店夥慌懼擲票逃逸兩人拾票卽遁今日午時又有着灰色便服口操北音之大漢强刦錢店徒手携之銀洋一百四十五元逃逸兩案均在熱鬧街衢足令商人寒心未知軍警當道有所警戒否 
[潮梅獨立後之粤訊]  
　　莫擎宇據潮梅獨立後卽出師進窺惠州劉志陸聞之亟派劉達慶率兵四營溯流北上沿途探擊二十五日劉軍行抵河源發萬急密電至省略謂頃攔截潮軍營長陳克恭劉漢卿等致張天驥電便日中央以永衡戰事關係南北大局聞陸榮廷有親率大兵攻擊福建另出一枝進窺湖北之說故通雷七省（湘鄂閩浙蘇贛皖）互相聯防以重唇齒而備不虞王督軍閱電後聞已於星期三大開軍事會議討論聯防辦法電咨各省公决 
　　傅良佐因湘軍需餉浩繁日昨電鄂請撥欵接濟王督以鄂欵支絀萬分實無餘力協濟又以輔車唇齒義不容辭允撥官錢票一百萬以資應付已先行撥解一半餘俟措齊續撥 
　　近畿二師駐省之五六兩團前曾先後開往岳州駐紥茲悉五團之一二兩營准於二十五日往長沙五團之三營二十七八兩日赴長沙至六團赴長沙之期尙未定云 
　　王督軍以西南不靖吾鄂爲過兵要道兼之本省防務重要駐紥主客軍隊甚夥茲爲便利軍人零星購物起見故於省城設立軍事兌換處設立地點仍以官錢局原有軍事兌換處改組範圍擴充藉資撙節每日兌換數目即以造幣廠逐日鼓鑄銅元半數爲標準餘半數作爲維持官票活動市面之用 
　　湘中戰事消息所傳不一昨有自長沙回鄂者云湖南省城垣凡僻靜處均被拆毁叩其拆毁之故據云城外時有火警督軍傅良佐疑係民黨所爲故拆毁城牆便於救火云 
[宜昌通信]  
　　吳光新疊接川省催報於二十日乘蜀亨上駛隨帶憲兵衛隊機關槍隊共一千人 
　　十三混成旅確已完全抵宜其旅長已乘第二次蜀亨輪上渝 
　　第二混成旅旅長劉曜龍於日前率所部步兵二團全部到宜又砲隊一營亦到宜駐紥均候輪上渝 
　　川路公司之大川號十九日由申修竣抵省卽議定裝兵已於二十二號裝兵一營上駛 
　　蜀通號前次安全抵渝今回宜修理套筒定於二十七日裝兵上駛云 
　　北兵到宜以來雖經官長約束然難免有軼出範圍之兵士前有少數兵士鬧娼毁壞什物該司令爲保名譽計全賠損失特設軍政執法處於城内前住陸軍第四旅旅部委該旅長朱廷燦爲處長奉令查街約束所部 
　　執法處成立巳經旬日不意刦案疊起昨日下午有某店夥手持湖北官票一百六十千行經執法處相近北正街突遇形同兵士者兩人迎面兩掌該店夥慌懼擲票逃逸兩人拾票即遁今日午時又有着灰色便服口操北音之大漢强刦錢店徒手携之銀洋一百四十五元逃逸兩案均在熱鬧街衢足令商人寒心未知軍警當道有所警戒否 
[潮梅獨立後之粤訊]  
　　莫擎宇據潮梅獨立後卽出師進窺惠州劉志陸聞之亟派劉達慶率兵四營溯流北上沿途探擊二十五日劉軍行抵河源發萬急密電至省略謂頃攔截潮軍營長陳克恭劉漢卿等致張天驥電梗日下午八時三營巳抵龍川尅日水陸兼程前進等語統領經即電知上游可靠軍隊迎擊外所有統領本部已於徑日五時拔隊進剿云又軍署消息潮州莫擎宇所派陸軍團長鄭國來所部砲營昨午（二十五）已抵惠屬某縣朗古坪日内當有戰事又聞莫擎宇於二十四日分促潮邊預備各軍分道兼程入惠惠屬枯足以上水陸漸覺梗塞惠軍注重上游急聚重兵於河源連日新舊各軍將領已陸續開拔遵陸而上數約十四營連日潮州電報巳停於敵軍行動反覺不靈劉達慶兩營李漢隆葉克毅關澄芳等俱巳抵河源現正紛派幹弁分赴上游刺探聞莫擎宇結聯閩督李厚基進攻粤省閩督昨經令飭汀漳鎭守使臧致平督帶閩軍十營陸續開赴潮梅駐紥莫擎宇於潮梅獨立時迭電閩省增兵入潮以厚勢力現查潮境輸赴上欖之鹽斤貨物自二十一號起已停滯於三水河口擠擁異常專俟民船駁載因有閩軍數營昨抵楓市將上游船隻一律截留預計該軍今日當已行抵潮屬壩頭矣莫擎宇獨立後當道召集各軍官參謀開軍事會議僉謂潮梅殷富之區財政籌措自易觀去年對龍氏一役槪可想見潮梅前途非惠州可比且閩省與之有無聯絡尤爲可憂聞督軍意首重和平解决若萬不得巳始用武力頃以一等參謀王肇基與莫有舊部同學誼特派王氏往汕見莫勸其顧念西南大局迅將獨立取消又聞粤當道據探報莫擎宇密派舊部李某等多人分往東莞順德香山新會各僻靜材落暗招退伍陸軍及各地綠林每名先發月餉十元分帮帶往潮汕等語昨已密飭所屬一體通緝又聞莫擎宇恐當道没收其在東莞原籍財産故月前秘密回籍處置妥協莫氏語人云我以學生起家至去年盤踞潮州計今巳有十餘月衣食充足今段又饙我巨萬不妨借一幕兒戲收場作富家翁其志如此故一切家小財物悉數運往别處祗剩身畔四姨太（係潮妓）及夾必袋一個而已警廳致函省報云頃奉督軍電諭關於潮梅文電應禁各報登載以免淆亂聽聞等因奉此相應函達貴公會卽請轉知各報館一律遵辦 
[吉省挽留孟督問題]  
　　吉垣各團體前電懇留孟督軍時曾經各代表面禀郭省長亦致電中央代陳各界挽留情形日前（二十三號）接到覆電云中密箇電悉出膺疆寄入總師干中央用人内外並無歧視明令旣頒碍難反汗該將校等追隨孟督軍有年孟督雖去仍應恪謹服務一如孟督在任之時所以報國家亦卽所以報孟督若復踰越範圍爲孟督令名之累其名愛之其實害之希即剴切勸導勿逞一時之意氣致隨從前之成勞省議會商會第均經電告前情希分行查照等因省署當即錄電轉行各團體知照 
　　吉林紳商各團體代表遂於二十四號午刻齊集省議會開協議會經省議會于副議長會商及馮總理報告奉到中央覆電大致均與省署電文詞意相同於是公同研究均以中央未即轉圜仍宜由地方紳民設法維持以保治安故最終解决由十個團體各舉代表一人於二十五日午車一同赴京懇求大總統及國務總理變通辦理以保全吉省並面見吉省駐京之鉅紳宋友梅徐靜一兩君懇請田氏暫緩來吉 
　　二十四號午後二時省署接到前舉赴京之代表劉文田莫德惠二君由京來電云急吉林省長郭轉各機關均鑒特密午間到京庽中華飯店即晤各總長痛陳一切巳允力予維持可望轉圜明午謁極峯田惠叩漾云云郭省長亦即抄錄轉知各機關查照 
　　二十四號晚四時郭省長接長春陶道尹彭知事電話略稱自軍隊調集春後商民慌恐紛紛向頭道溝租界遷移請省長躬親赴京面謁極峯調停辦法以安人心免致意外等語郭省長以職守攸關不宜遽動當與政務瞿廳長及紳界何雨人等磋商特委官銀號監理官金月岑爲代表赴京面懇大總統國務總理切商辦法 
　　自二十三號奉到中央覆電後各界皆以中央詞氣雖極和平然並無轉圜之明文仍慮人心未能遽定故有續派代表十人之舉迨二十四日午後始接劉莫兩代表由京來電已面謁各總長均允維持可望轉圜等語二十五日又來續電云急吉林省長郭轉督軍署及各機關均鑒巳謁極峯允飭田督暫緩赴吉田惠叩敬云云於是紳商各界皆知挽留有效大局即可安定人心亦遂鎭靜 
　　又據京報載稱吉林劉莫兩代表自進謁總統總理後已得有解决之指示不日即可回吉且以吉事旣經政府定有相當解决之方日前吉省各團體所推舉之代表十人自可不必再行來京故昨日巳去電阻止矣又裴其勳來電詰問後曾向寗古塔樺甸調兵商請俄國東方鐵路代載預備抗命爲東方鐵路所拒絕裴等大爲失望及奉到中央申斥之電並探悉奉黑兩督備兵申討情形態度頓改昨日來電措詞和平巳有自行轉圜之意大意謂奉電莫名欽佩因吉省軍官不知中央用意所在故激爲不平之鳴且恐孟督遽離伏莽乘之則前功盡廢今政府旣有善策自足以安邊民之心而回軍人之意云云則裴其勳今日亦正在觀望風色中耳又聞政府對於吉事以威信所關萬難收回成命無論倡議反抗者爲孟恩遠爲高裴此種舉動中央决不加以寛宥聞已擬有處置之辦法至段總理向劉莫兩氏所云田氏暫緩赴任之說並非承認收回成命不過孟氏屢次來電旣云有病並未與謀無論其眞假如何政府不得不先安慰之耳又政府方面曾詢及吉省在京紳士某某之意見某君以爲軍隊反抗中央于涉用人威信所關此風萬不可長如何處置聽從政府至於用人之權是在政府地方尤不敢干預云云昨日總統又傳見吉林派來之代表劉莫兩君告諭一切矣吉事起後駐吉日領曾向裴等要求保護日僑生命財産昨聞日本南滿鐵路已添調守備隊五百馳赴長春以防意外 
[黑省反對徴調奉軍入境]  
　　黑龍江自許蘭洲去後鮑督軍連調奉軍十營 
 
 
 

Page 7

 
 
來江作爲親信軍隊擬以張明九爲旅長李夢庚等數人爲團長並由奉調來軍人資格者數十員張明九到江後又由奉調人甚多因是起主軍憤恨近日客軍壓境人民一夕數警不遑寗處舊有軍隊羣起反對呼蘭綏化海倫巴彦黑河各旅團營長以鮑督連電奉軍來江改爲混成旅亦有不贊成之議紛紛開會設法抵制省議會議員譚瀛多等二十二人亦以鮑督軍連調奉軍又擬調換軍官紛紛擾擾致起人民驚恐特提出質問由省議會將原書咨交省長限三日答覆因是復起外人疑團聞鮑省長近准駐齊齊哈爾俄領事照稱貴省近由奉天調來軍隊未知因何要務請速答復以便轉告俄政府云云 
[日人合辦漢冶萍之反響]  
　　漢冶萍公司爲吾國最有望之實業近頃又有與日人合辦之說鄂省議會日前得赴滬與漢冾萍公司交涉鄂産權利之代表李宗唐等報告後巳開秘密會决定先行電請湯濟武張乾若二氏向政府斡旋若果有此事請於國務會議主張打消切勿贊成茲聞鄂省各法團接留日鄂生公電謂合辦之議業將簽約並謂此事係政府與日人兩方直接磋議而成曹汝霖居中爲之勾通所幸漢冶萍督辦孫慕韓以大損主權堅持不可故雖有成議未能即行簽約刻正極力疏通恐孫氏未必能堅持到底若如是說則合辦之議主於政府張湯二氏位列閣員豈無聞知且張爲農商總長漢冶萍公司歸其主管與日合辦雖涉外交總不致毫無聞見該主管部何以竟無一字報告鄂省議員現有主張嚴電詰責湯張二氏者大冶在省士紳程國蘭等已開會集議以冶礦爲漢冶萍之主力如果與日合辦即由地方人士公同阻其開採特先行電達該邑各法團各推代表來省公籌進行又陽新縣銀山頭錳礦本地方公山前淸時民間不知寳貴任漢冶萍公司開採宣統二年陽新人始知錳礦爲鍊綱必需品因糾衆阻止毁礦局拆鐵路大起風潮爭訟數年屢經調停於去歲始獲解决每年由公司納地方公益捐銀三千六百元仍歸該公司開採茲陽新人聞悉合辦之說亦擬將該礦封閉收回自辦刻已糾集在省人士會議辦法觀此情形漢冶萍合辦不成則已否則恐鄂湘贛三省人士對於廠礦必有風潮也 
[租車購車案已判决]  
　　昨（二十七日）下午一時開庭審判長云津浦鐵路租車購車舞弊一案經本廳歷次審問茲經决定被告人所犯之罪特宣布如下王家儉租車欺詐取財之所爲處三等有期徒刑三年購車欺詐取財之所爲處三等有期徒刑三年共執行徒刑三年四月個月褫奪公權全部終身盛文頤租車詐欺取財之所爲處三等有期徒刑三年購車詐欺取財之所爲處三等有期徒刑三年行求賄賂之所爲處五等有期徒刑八個月共執行徒刑三年六個月並褫奪公權全部終身童益臨購車詐欺取財之所爲處四等有期徒刑一年八個月行求賄賂之所爲處五等有期徒刑八個月共執行徒刑二年並褫奪公權全部終身王家儉盛文頤童益臨僞造署押之部分無罪鮑宗漢無罪宣布完畢遂閉庭 
[皖省近事]  
　　湘南發生戰事後政府曾電致皖省倪嗣中迅卽撥隊往援倪現已電復准撥二十營藉資策應日來擬就改編之定武軍及安武軍第三路高統領所部挑選幷已開拔十營赴漢 
　　援湘司令倪嗣冲意欲派馬少甫統領充任現尙未奉明令惟據傳言即成事實馬决不願前往日來馬巳奉調赴蚌省城方面則令由史帮統暫行鎭懾 
　　皖省援湘軍隊所需軍用費倪督已電商陸軍部撥給至鎗械子彈皖省素屬缺乏今旣實行見戰萬不能不預爲規畫以備陸續接濟故倪氏復電請陸部飭與鄂督王子春協商爲用 
　　駐省第八路統部現已奉令撤銷原有副官軍需各職員亦紛紛赴蚌聞將編入援湘軍云 
　　蚌埠近日屢有黨案發生倪氏以該埠警局邱鳳五不善防閑所致特電請黄省長將邱速撤另委妥員接充 
[杭州快信]  
　　退役軍官及現在保衛團服務人員是否作軍警論有無選舉權齊省長昨電請國會事務院咨復辦理 
　　戒嚴後偵騎密布勤愼破案者固多其誣陷邀功者亦在所不免楊督軍爲保衛善良計昨諭飭軍法科倘遇發生是項案件一律加等究擬 
浙江官産淸理處短解十月份認額二萬元已奉部飭就近撥抵第四師薪餉昨巳如數劃解 
　　浙省各地審廳書記官向無等級高審廳經廳長現特分别一二三等昨已咨部備案 
　　中國銀行稽核主任袁匡來昨奉財政部電調赴京准本星期内北上 
　　富陽知事陳融卸任後交代未算因病身故查核虧短甚鉅財政廳昨嚴令該家屬迅派代表會同督算 
　　玉環水上保衛團管賀黄立初藉勢索詐飭查屬實已咨外海水警王廳長拘解該縣訊辦 
　　齊省長瀛眷昨乘早車蒞省當由省署衛隊長趙國慶率隊迎入本署警廳夏廳長一區李署長均赴站恭迓 
　　督軍夫人善慧女士柬請師旅各長夫人於今日（一日）假座陸軍同袍社會讌 
[蘇省議會與水利恊會近聞]  
　　南京通信 
　　江蘇省議會第二届改組爲期巳迫江寗縣市地方辦事處對於初選調查事宜特於前日開籌備會議定於明日（十一月一日）開始調查至十五日爲調查終了之期調查之區域按照警察規定計分十區至調查人員士紳各有意見有主張每區二人者有主張每區一人者結果以每區二人付表决贊成者少數以每區一人付表决起立者大半遂議决共計十人此十人者謂之調查主任至於辦事人員則由各主任分别函請云又省議會臨時會前由該會咨請省署電達中央訂於十一月一日召集祗因手續未能完全以致爲内部批駁嗣正會長沈惟賢來會面謁俞代省長再電中央始經核准其日期爲十一月十六日又有一說謂十二月一日惟該會尙未得省署咨覆日前省長回寗該會代表復進署商榷懇請訂於十一月十六日召集聞省署以爲期稍追有緩至十二月一日開會之說在各議員巳紛紛來省矣至水利協會於前月已經開會一次舉定韓國鈞爲正會長沈惟賢黄以霖爲副會長其餘研究員等職員均未舉定日前韓正會長由海安來電已允就職並訂於十一月二十四日即舊曆十月初十日開成立會聞所提議諸事第一推定研究員每縣一人共計六十人第二研究水利進行方法第三解决經費問題昨會員朱紹文等已由海安來會與駐會辦事員董永成張蔚如等籌商即將開會日期通知全省六十縣會員届期早臨聞淮陰阜甯鹽城高郵寳應泗陽丹徒金壇等縣諸會員巳先後來省矣 
地方通信 
[松江]  
　　農會常會紀事縣農會長吳步蟾於本月二十九號午後一時邀集該會各評議員開第三次常會先由吳會長報告本月開支次即提議莘莊鄕自治委員呈縣轉交該會研究之棉稻被蟲問題衆議交議之件僅屬一紙空文並未將被蟲之棉稻標本交會無從研究且原文有蟲有靈魂天絲飛揚等句語涉神怪更無研究之價値决以照例公文復縣了案繼議陸姓請願之保管皮坊橋樹木問題先由陸姓到場陳述事由據稱北内皮坊橋河沿由陸姓栽有榆樹六株桐樹一株時越五六十年樹身均已合抱近被住居該處之馬和尙據爲巳有硬欲盜伐屢爭不獲爰請交給農會保管云云衆議此案關係林政且於居民衛生及保護河岸均有裨益應卽呈縣備案諭令該處地保妥爲保護以重公益 
　　調查游歷護照有某日人游歷來松住居楊了公宅内朝夕與楊君研究詩文事爲軍警界所知以時値戒嚴忽有外人逗遛境内似屬未便爰向該日人調閱護照並擬函知上海日領事及駐滬交涉員查詢實在 
　　劇場又將開幕新舞台第一社兩劇場自奉令停演後迭向縣警兩署呈請開演均以時値戒嚴批斥不准現該兩社又向縣署及上海護軍使署等處繼續請求並由種德堂等店戶十餘家出具擔保切結已由盧護軍使批令縣公署查復聞縣署復文大致謂該兩社停演虧耗的係實情即察之地方情形准令開演後亦無何種危險且戲劇營業可以隨時令其撤演云云大約當可邀准矣 
　　縣署派認賑欵此次直省水災頗巨各省軍民長官皆解囊慨助本縣李知事亦奉俞代省長令飭籌募當即通令所屬各機關廣爲勸認一面面令本署各科員按照所得月薪派認彙解警所中各職員已派定捐欵洋四十五元業已飭令會計處咨解 
　　知事邀議荒政縣署籌辦此次螟災手續繁重巳通令各圖董保查造荒册又令東西兩櫃將折准蕩田造册呈閱以備摘荒之時將此項田畝另定辦法因折准蕩田完賦甚輕本有九年三熟之俗諺自不能與定有重賦之上中田畝同一並論現在省委羅洪賓已來松多日故於二十九日下午邀集本城紳士會議一切今日（三十）下午又用知事與省委名義函請邑紳雷譜桐等及那警佐與楓涇莘莊警察分所長七區分駐所巡官二十四市鄕自治委員等到縣籌議辦法當山李知事羅委員爲主席縣署各科主任亦列席與議先經各自治委員報告各該市鄕荒歉情形繼由楓涇莘莊警察分所長七區分駐所巡官陳述奉委勘查狀况後山李知事提交會議經到縣各官紳互相討論之後旋即决定全荒田畝與荒歉七成以上者全免本年租賦如本年上下忙銀已經完納者决俟明年扣抵其荒歉在七成以下者由各業主減小租米成色完賦則不減免以示區别一俟由縣會委勘實之後卽照此議呈報省長咨部核示經多數贊成始行散會至各圖造送荒册現由縣署發印數百份交由東西兩櫃轉給各業主查閱附近鄕民自聞今日會議狀况後已表示滿意故前日報載五庫鄕民相約不還租米一節自必不成問題矣 
[鎭江]  
　　濟良分所成立邑人張金門日前面商倪縣長通飭城外警察各區附設濟良分所收容逃走妓女及被拐婦女曾見報端茲悉張君設立濟良分所之本意以前次妓女王小紅爲父兄馬桂仙百端凌虐竟以籐條鞭背被逼無奈逃至敬察二區經丁區長解送警察總局請求轉送濟良所留養擇配正在預備送所之際該父兄挽出商界某要人代向警局說項要求仍交伊父兄帶回營業幸沈警佐不允所請現該妓尙留養在所且外間販賣人口之風日甚一日非於警察各區中附設濟良分所不足以維持良善保全生命故日昨張君又親赴縣署請求飭催各警區一律實行附設現聞城外第一張二第三第四第五等警區已各就局門釘懸濟良分所銅牌以示普及惟城内非商埠地方原無設置濟良分所之必要但主婦凌虐使女情所難免亦應漸次增設廣爲救濟聞張君對於此事尤爲注意云 
　　檢查夾帶武器湘省戰事發生後此間防務加嚴駐鎭陸軍十九師楊師長通飭所部軍隊曁水陸各稽查員等分往各輪埠車站檢查往來旅客貨物有無夾帶武器以杜私運接濟 
　　農民望雨甚殷入秋以來未得寸雨四鄕田土乾涸異常農民有戽水種麥者有種而不出者即園田蔬菜逐日灌漑尙有乾枯者一般農人望雨甚殷 
[揚州]  
　　商校開運動會江都縣立甲種商業學校於昨日開第一次運動會假公共體育場舉行分甲乙丙丁四班運動其節目分百碼二百碼四百碼八百八十碼賽跑低欄擲鉛球跳遠跳高等類其中四百四十碼賽跑僅五十秒五分之四超過去年全省運動會成績餘如八百八十碼賽跑僅二分四十八秒擲棒球逹二百五十二尺均爲近年各學校中不可多得之成續總平均第一爲陳淵得鍍金奬章一面第二爲厲鼎元得銀質奬章一面第三夏雲龍亦得銀質奬章一面 
　　聯合運動預誌揚州學校聯合運動會定於十一月三日在五師操場舉行茲該四校等於今日（三十）公同會議推定董健五爲會場總司令各校敎員爲評判員及招待員杜召棠等八人爲運動部董事其運動分十六門（一）百碼預賽（甲乙丙丁）（二）二百二十碼預賽（甲乙丙丁）（三）旗語（美漢）（四）跳高（甲乙丙丁）（五）五十碼預賽（丙丁班）（六）一百二十碼跳欄（甲乙班）（七）擲十二磅鐵球（甲乙班）（八）百碼决賽（甲乙丙丁）（九）四百四十碼賽跑（甲乙丙丁）（十）籃球（四校敎員）二百三十碼决賽（甲乙丙丁）（十）（一）八百八十碼賽跑（甲乙）（十）（二）五十碼决賽（丙丁）（十）（三）一百二十碼跳欄决賽（甲乙）（十）（四）跳遠（甲乙丙）（十）（五）擲棒球（丙丁）（十）（六）一英里替換賽跑（甲乙丙丁合班） 
　　保護測量局員陸軍測量局測繪員現已測抵大儀集地方栽揷標識深恐鄕民誤會阻撓進行特函請周知事飭該轄警區妥爲保護以重測務 
[杭州]  
　　省署最新職員錄省署職員更調頻仍茲將最新全體職員銜名錄左政務廳長馮學書秘書長沈爾昌機要秘書王士衞張朝墉曹元鼎財政秘書周榖生助理錢墉技正徐仁釗司法秘書黄慶瀾黄承緒助理樓金鑑楊頤齡警察秘書李曾麟助理彭彝郭星五袁長春機要處辦事員賀堯壽趙之驊總務科長黄慶瀾（兼司法秘書）科員劉璧傅弼潘登榖王恒張鴻聲丁延昌收發查錦樅陳錫楨監印馮會雲校對王吉棻密電張鐸招待任世楨公報陳簡文内務科長張鼎銘科員鄭惟章王濟組章學謙李金章任潛杜綽綸敎育科長馮學壹科員沈鏡蓉羅賡良孫璸沈光烈周志章張行簡實業科長吳憲奎科員諸以履俞貽遜胡頴之王炳昌省視學富光年王鎭雄毛雲造陳詠琴收呈鄭維鈞衛隊長趙國慶惟右列之黄慶瀾奉委後並未實行視事總務科長一職仍由内務科長張鼎銘兼理幷悉敎育實業兩科不日卽將裁撤馮吳兩科長擬一律改委秘書云 
　　全國敎育會細則兩項（一辦事細則）第一條本會事務所設於會場所在地之敎育會第二條事務所之組織由會場所在地之敎育會自定之第三條每次决定會場所在地之敎育會須於開會期五個月以前設立事務所事務所成立後應卽呈報敎育部並通告各省臨敎育會第四條每届會期四個月以前應由事務所函告各省區敎育會就上届大會議决之預定議題範團編撰議案第五條各省區提議案須於開會兩個月以前提出届時務準期印刷多份寄交事務所幷分寄各省區敎育會第六條各省區敎育會對於提出議案經討論後得具理由書附入各原案逕寄本届事務所第七條事務所應於每届開會前調查各省區敎育會本年度會務槪况製爲一覽表分致到會各會員第八條每届開會各會須報告該省區敎育狀况除口頭報告外應提出書面報告於事務所其報告範圍規定如左（一）報告本年度該省區敎育狀况（二）報告上届各議决案之實施狀况第九條每届會議結果應儘開會後三個月内編刋會務紀要分送敎育部並各省區敎育會及本届會員會務紀要刋布後如有關於本會之緊要文牘應由事務所隨時分寄各省區敎育會第十條上届事務所接到本届事務所成立報告後應即將所存案卷移交第十一條本細則未盡事宜得由大會提議修改（二議事細則）第一章通則第一條會員位次以投到時日之順序編定號數按號列坐第二條會議時間每日以三小時爲限如主席認爲必要時得宣告展會第三條會議事件應先期印刷分送各會員由主席編列議事日程依次開議第四條會議時主席副主席並有事故時應推舉臨時主席代理之第二章會議第五條各省區敎育會提議事件有相類或關聯者得倂案會議第六條凡發言者須先起立報告號數第七條同時不得有二人以上之發言其同時報告者由主席指定先後依次發言第八條討論不得涉於議題之外第九條同一議題發言不得逾二次但質疑答辯或喚起注意時不在此限第十條主席欲自行討論時得退就議席發言但須委託副主席代理職務第十一條會議時主席得宣告討論終止第十二條會議分初讀再讀三讀初讀時討論大體决定本案成立與否再讀時逐條評議三讀時修正文字議案完全成立但由主席或會員認爲可省略讀會時得公决省略之第十三條會員提出修正案限於初讀或審查時行之第十四條三讀會除修正文字外非見議案前後矛盾或與現行法令抵觸時不得提議修改 
　　電詢解釋選舉疑義昨齊總監督電北京籌備國會事務局文云北京籌備國會事務局鑒查省議會議員選舉法第三條第三欵小學校畢業資格與衆院選舉法第四條相同元年九月前籌備國會事務局據吉林省電詢是否兼初高兩等通電謂自應包括初等在内所謂包括者是否指高初次第畢業者而言若僅係初等小學畢業或徑入高等小學畢業者是否均有是項資格希速電復齊耀珊印 
[奉天]  
　　省議會開會奉天省議會二十二日舉行開會禮各界會長代表及政界警界人員省長所派之出席委員均蒞會此次開會之後僅有前此閉會未結之案或根據不甚完全須行駁復之件均須調齊加以審查至請願之件因甫經開會來書尙不甚多官家所交議案亦不齊備聞暫緩三五日始開議俟有頭緒即開會報告結束各案又省議會改選事宜已經着手劃分區域調查資格籌備一切約計自預備開始至議員應選新舊接替至早須至明年八月初旬始克蕆事云 
雜評一 
[唐陸與滇粤（步陶）]  
　　昨下褫陳粤督職令而略陸不之及今議褫滇軍官職令而又傳將除唐不列入以表面觀中央之意似尙留陸唐以爲調停地否則藉陳與滇軍官以警告陸唐而使之改變其最近之態度也然以實際言滇軍官乃唐所派遣而斥奪之則於唐之感情已大傷陳粤督爲陸舊部而討伐之則陸之體面已大失安見其尙能爲時局緩衝之希冀者大勢所趨恐亦終歸於戰局之漩渦已耳或曰唐已有代表到京於川局似另有主張陸尙未有顯然决裂之電訊似亦未便遽爲已甚之牽連此其中要不得謂非有不得已之衷懷者然而以四圍形勢考之唐陸皆勢迫處此未必果有可以轉圜之餘地特以前此對袁之已事卜之或者其中别有若何手腕亦正難知且卽以中央論豈眞有所謂不得已者在耶嗚呼布置未周姑以面具虛與委蛇此殆兩方今日之眞情與 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浦江各國軍艦調查錄]  
　　上月二十七號由香港開駛抵滬之日本國軍艦四艘一名ＨＡＴＳＵＳＨＩＮＡ號一名ＨＩＫＩＫＩ號一名ＫＡＮＩＫＡＺＥ號一名ＫＩＳＡＲＡＯＴ號每艦各載快砲兩尊各有士兵六十五人暫泊本埠浦江嗣由日本海軍艦隊總司令於前日電令該四艦速即開回日本候調故由該四軍艦艦長報明新關稅司於昨日卽三十一號一倂開駛出口赴日 
　　英國兵艦ＮＩＳＨＴＩＮＳＡＬＥ號載有快砲兩尊兵士四十九人於上月二十七號從漢口來滬泊於黄浦江内現因奉令出巡靑島烟台洋面故亦於昨日出發北上 
　　本埠浦江往來之各國軍艦照章應報告海關備考現查寄椗浦江内之外國軍艦共有五艘茲將艦名錄下英國軍艦ＫＩＮＳＨＡ號載有快砲二尊兵士四十一人又英國軍艦ＷＯＯＤＣＯＯＫ號砲兵未詳美國軍艦二艘一名ＭＯＮＯＣＡＯＹ號載有快砲二尊兵士四十九人一名ＳＡＭＡＲ號内有快砲四尊兵士三十一人法國軍艦一艘ＤＤＥＬＡＯＲＥＥ砲兵未詳 
[絲業請留敵船裝貨之部批]  
　　上海絲繭業總公所曁絲廠全體前曾電請北京政府截留没收之敵船裝運土貨未奉核准嗣該公所又其正式呈文重申前請茲奉農商部第九五三號批示云來呈閱悉所陳各節曾經咨請交通部查核辦理茲准復開查此項船隻已先由本國華商大達輪船公司承租於合同内訂明務先攬載土貨等語本部爲疏通國貨起見早經兼籌並顧各該絲廠儘可逕向該輪船公司妥議裝運相應咨請貴部查照辦理等因到部合行批示仰即遵照 
[没收德奥小輪之最近布置]  
　　交通部委派没收德奥小輪船處處長趙慶華自交卸上海交通銀行行長後即往漢口組織分處辦理長江各埠没收小輪事宜茲悉趙處長抵漢後業已組織完備惟因交部核撥經費每月祇有二千金不敷開支且查得滬上没收各小輪其中船身稍大器具完備者數艘業由海軍司令處呈請海軍部咨商交通部允准撥歸差遣是以趙處長决將滬上分處取銷以節經費並將收管各輪拖往漢口分别修葺其交接未了事宜托由九江路某公司承轉云 
[喬其新納克業已註册]  
　　庽居美租界靶子路六十八號洋房之德人喬其新納克（譯音）因不將姓名職業住址報請工部局註册由總巡捕房禀請公共公廨出單將該德人迭次傳案訊供判斷繼因該德人未遵英陪審官卓君之堂諭於二十四小時内聲請註册由卓君諭著管押待其情願遵諭註册始可釋放等情業詳前報茲該德人巳由斐斯律師向之商勸註册釋放其初尙不願意祗以在押患病不得已受斐斯律師之商勸遵諭註册俾得赴院養病云 
　　據另一訪員報告該德僑素患心痛近在虹口捕房挺押日久舊疾大發甚形困頓曾要求工部局醫生爲之診治經醫生苦口解勸其所延之斐斯律師亦竭力開導故該德僑允暫註册云 
[發還德郵局内之私人財物]  
　　本埠德國郵政局自中德宣戰後卽經本埠華官奉令發封現該局德人因私有物件一併被封在内特禀請荷總領事向外交部特派江蘇交涉員請予發還薩交涉員已准如所請除公物照舊暫存外所有私人財物業於日昨派委本署交際科長陳震東檢點發還 
[法國招募華工之總額]  
　　法國公司在漢口山東河南等處招募華工五百名於上月三十號乘輪放洋已誌本報茲悉此項華工招募總額預定五千名現正在以上各處陸續招募其考驗合格者卽運送來滬聞第二批將次招足一俟抵埠即須出發云 
[烟酒公賣稅現未抵債]  
　　中國烟酒聯合會及國貨維持會前因報載財政部以烟酒公賣稅向英美煙公司抵借欵項一再集議公電國務院農商部財政部稅務處要求取銷成議經紀前報茲得稅務處復電云中國烟酒聯合會國貨維持會鑒兩電均悉公賣稅抵借英美烟公司借欵一案有無此事本處尙未與聞事關財政已抄電咨請財政部核辦矣稅務處艶又財政部覆電云中國烟酒聯合會電悉現無以烟酒公賣稅向英美公司借欵事來電所稱係屬訛傳特覆財政部卅 
[盡孝興學之可風]  
　　北四川路三多里廣東小學校初爲唐陳關三女士所創辦迄已數載成效卓著邇因經費困難且廣東欲將校舍收回經該校各董開會籌議維持方法當日座中有同記園主趙灼臣君慨允獨立擔任捐助巨資購買基地自建校舍並籌送業産以爲永久經費又擬將該校撥歸廣肇公所管理以埀久遠各校董以趙君慷慨可風昨特邀集各議董在廣肇公所開臨時會議於下午二時開會到會者如伍秩庸鄭陶齋梁綸卿曁趙君之弟甫臣等數十人首由同人歡迎趙君入座略述情形畢經衆討論請以趙君之名名其校趙君再三謙讓謂故父岐峰公生前常以設立學塾造就貧寒子弟爲心不幸天不假年責志以殁鄙人向欲繼承先志今適逢廣東小學校舍被房東收回旣無校址恐因此中輟故稍盡責任不敢居名各議董等又謂趙君孝思不匱仰承先志决議以乃翁岐峯公之名名其校遂定名曰岐豐學校趙君又謂該校基地巳相定在北四川路虬江路宜樂里後約三四畝由工程師陳慧斌君繪就校舍圖樣約可容四五百人所送業産永遠作爲該校經費趙氏子孫不得典押變賣等語旋又經該公所諸董協商以趙君此舉非特可以育才且亦可以勸孝所請由該公所管理之處責所應盡全體一致贊成當依照趙君來函陳述各節妥善管理母負趙君盡孝興學之盛意議畢散會時已鐘鳴六下並聞尙有前廣東省長朱子喬君當場親送趙君肖像一座對聯一副以誌敬佩云 
[慶祝日皇壽誕之盛况]  
　　昨日（即三十一號）爲日本國皇誕辰上午十一時駐滬日本領事有吉明君在公共租界黄浦路領署舉行遙拜式外交部特派駐滬交涉員薩福懋君曁滬海道尹王賡廷君上海縣知事沈藴石君公共會審公堂正會審官關炯之副會審官俞奠蓀王肇之王崧生諸君並旅滬日本僑民均至領署祝賀由有吉明君延入會客廳欵以茶點並於晚間大開宴會華租各界電車公司亦均於電車上懸掛日本國及各本國國旗日本同文書院放假一日各學生均結隊遊行英法美各界中之日商行號及書信館與各公共機關門前亦莫不懸旗誌慶頗極一時之盛 
[花行同業會議紀]  
　　南市花行同業訂定十月三十晚齊集公所會議檢查局善後辦法已誌前報茲悉是日該會適接上海縣商會轉奉縣公署函囑訂定日期赴會討論一切辦法當晚花業全體齊集公所於七時開會當由議長議員及各行執事司秤互相討論僉謂驗水局之設實始於前淸光緒二十七年因有英商來南開辦經前故董程鼎禀請前淸袁道台汪知縣設法收回改爲華人自辦光復時解散後花販挽水更甚行商被累爰於民國二年重訂章則呈准官廳將驗水局改組棉花檢查局辦理迄今已届四載此次鄕人藉端啓釁大起風潮該局因辦事棘手乃徇鄕人之請於近十天來格外寛放豈知通市濕花日甚一日幾於無貨不潮其中急於解貨者遷就購進致被買主退回似此情形檢查機關斷無裁撤之理善後辦法擬對於鄕戶和平檢查險過公重攤或違抗不服外其餘濕花責令退回免予扣留而對於行商尤必嚴加取締不得收受濕花惟事關重大須求妥貼方可實行一面函致各行司秤徴集意見再定細章一面挽留沈局長勉爲其難互商至再即經公同議定俟各行司秤意見書於舊曆十九日彙交到所後於二十一日再開大會公决辦法並舉代表數人約期赴商會討論一切以便由會復縣惟聞沈局長辭職之意仍甚堅持云 
[金融市况之兀突]  
　　昨日大條銀陡長三辦士鎊價亦長一辦士半聞其原因有三（一）外國正金銀行近三日間搜羅大條甚夥（二）此次德意兩國又有劇烈戰鬭故有此影響（三）昨日香港來電該埠先令亦長一辦士滬上期貨驃金理應照降至二百三十餘兩惟因現貨來源將絕是以金價（期貨）較前日祗跌價八兩八錢至南北市銀拆仍未鬆動午后收盤三錢一分蓋以時入冬令各埠商業正在發展之際而各銀行目下祇做金銀活斯押欵故銀根極爲緊急銀圓之價亦有增無減云 
[旅館縱火案辯論終結]  
　　英租界浙江路六百四十六號門牌秀州旅館主張彩文曾於九月二十六號購買硝磺火酒自來火柴串令二十四號房間内庽客周昌林於是夜四句餘鐘縱火圖賠保險銀一千二百兩被老閘捕房包探姚錫卿王寳生西探目奎兒查悉將張周兩人連同牽涉之顧兆榮拘解公共公堂迭次訊供詳情已誌前報前日午後由捕傳同人證將張等解廨經王崧生襄讞會同美博副領事升座刑庭復訊先由工部局刑事檢查科代表牛門律師上堂譯述案情繼由中西探禀明調查及拘拏被告情形並將各種縱火之物呈案請察並由保險公司用人榮壽芝投案證明秀州旅館向公司保有火險銀一千二百兩十月二十六號滿期云云又由四百三十三號華捕上堂禀稱是晚在浙江路上差天將黎明時忽見秀州旅館内起火我即入内見被告周昌林出來向之詢問據云由棧主囑伊放火圖賠保險欵項事成酬洋立有借據等語是以將周拘入捕房是實訊之被告周昌林供稱我由在逃之顧松濤楊姓等介紹住宿該旅館内甫及七天縱火亦由彼等介紹當由棧主張彩文購買引火之物囑我縱火迨事成酬洋六百五十元與顧姓等瓜分立有借據二紙因恐遺失故寄於顧兆榮處等語詰之張彩文供認託周縱火不諱顧兆榮供稱我在該旅館隔壁開設醫藥局並未保險周昌林因來治病與之認識曾將借據二紙寄於我處當時並未向彼詢問是晚該棧起火我卽喊同鄰人等往救見周張兩人圖逃被我攔阻掌頰兩下遂被挾嫌誣指應請明察並延律師到堂辯護良久經中西官會商之下判被告還押候會商堂諭於星期四宣佈飭遵 
[南車站查獲大批烟土三誌]  
　　浙人沈惠泉沈寳三前因私帶烟土至一千二百餘包値價二千餘元置入箱内在滬南車站爲憲兵營查獲解經軍署軍法課訊據沈惠泉供認私購烟土希圖運往硤石販賣不諱判處五等徒刑一年業由該家屬呈請改易罰金至沈寳三一犯曾經浙督軍署據報涉及黨案請爲解浙惟經軍法課迭次審訊並無黨案妆疑且函請浙署轉令報告之某諮議官來滬質證該證人竟不肯來滬未便久覊故昨日亦經軍署判處五等徒刑二月罰金八十元其家屬亦請併科罰金即日釋放現軍法課已責令另具妥保如將來查有黨案實據仍須着保交案訊究云 
[烟紙店被盜搶刦]  
　　昨晚七點三刻時微雨之際法新租界巨籟達路貝禘鏖路轉角聚餘順煙紙店突來盜匪六七人袖出手鎗嚇禁聲張跳入店堂將賬檯抽屜内之大洋七十七元小洋三百餘角一併搶去向南而逸臨行時開放手鎗一響失主陳瑞卿即開單投報嵩山路捕房飭探陸海榮前往察勘一週回禀捕頭傳諭各探查緝務獲嚴究 
[再誌協拿匿居華界之盜匪]  
　　滙四捕房西探麥克特華探馬阿美會同四區一分所長警在蒙古路承慶里緝獲盜犯陸阿福于仁林二名解送司法科候訊已記前報茲悉該犯等係搶刦陳老三珠花之犯前日經叚科員研訊一過准交來探帶回解案訊辦 
[浙探拘捕黨案嫌疑人]  
　　浙江軍探周某前日在閘北五區二分所境内宜樂里拿獲朱啟芳一名指爲李徴五部下謀浙黨人解送閘北司法科經段科員秘密研訊暫行收押探聞朱係浙江臨海縣人據供其父在原籍開設餅店此次因嬸母病重來滬尋訪叔父並無黨案關係云云是否屬實候再詳探 
[西捕因公遇害三誌]  
　　滬西靜安寺捕房三十三號三道頭西捕海密爾登因在同孚路搜檢行人被匪開鎗擊斃後卽經英美總巡麥高雲氏通飭各捕房中西探捕留心偵緝在案茲悉麥總巡因恐該匪等日久遠颺特於前日飭由刑事科發出賞格一道黏貼界内並咨請華界警廳及法界捕房一體協緝賞格照錄如下爲懸賞緝拿事照得西曆一千九百十七年十月二十四號三道頭西捕海密爾登在同孚路被匪開鎗擊斃業經飭緝未獲爲此懸賞緝拿仰諸色人等一體知悉如能將該匪等拿獲或知其下落通風報信因而拿獲者當賞洋五百元儲欵以待决不食言 
　　又聞老閘捕房捕頭前日接有郵信一封内云現在滿庭坊某成衣店樓上開設燕子窩（卽私烟間）之流氓小東洋名春榮係擊斃三十三號三道頭西捕海密爾登案内之要人捕頭閱信後即飭中西包探前往將小東洋拘入捕房押候查明虛實解廨訊核 
[奉賢盜犯歸案訊究]  
　　上海縣警佐王崇善在三林楊思兩分區境内盤獲行刧奉賢縣泰日橋二十五保莊家宅蔣少琴家之盜犯夏得昌王佐才左榮金三名並贓洋十六元昨經事主蔣少琴來滬指認無訛隨由沈知事預審明確派警押解奉賢歸案訊辦 
[法捕房取締客棧續誌]  
　　法總巡施美德氏以租界地方遼闊客棧林立難保無匪徒混跡特頒行取締章程十五條已錄前報茲經捕房查得界内共有大小客棧二百六十四家當於昨日將是項中法合璧章程及備註各棧地址號數棧主名姓之詳册一本派探程富生分給各棧收領將章程用鏡架懸掛棧内以供衆覽並即在册上加蓋圖記帶回捕房備考 
[巡警持鎗値崗之取締]  
　　淞滬警察廳長昨飭各區所隊文云照得巡警持鎗値崗原爲事出非當便於保衛持之極宜愼重庶可免於危險近查崗警持槍往往持平行走或鎗口向下値此戒嚴時期上有刺刀並裝有子彈設有不愼關係非輕本廳長業已面諭數次各署隊仍然置若罔聞合再訓令該管長官嚴諭長警在差持鎗務須鎗口向上如裝子彈下差立即退出倘有不遵一經該管長官查出立予棍責五百開除自此次通傳之後若經本廳長親自查出應將該管長官一併處罰决不寛貸其各凛遵 
[紅十字會之賑務]  
　　本埠紅十字會近以熊希齡督辦商請指定直隷方面放賑地點卽經加認滄縣東光玉田徐水四縣籌辦冬春兩賑現除玉田一縣歸該會議董施子英君擔任自往放賑外其餘三縣業由該會先撥洋一萬五千元分别派員前往查放並於昨日趕裝棉衣一萬二千件麵粉二千五百袋餅乾十三箱交招商局新銘輪船運津分轉災區散放 
　　又該會致熊督辦電云儉電承奬飾媿不敢當本會對於京兆協賑除巳放武淸急賑外現與王京兆商定由美國紅會助資本會助衣計需棉衣二萬件業在趕運又天津楊柳靑本會散放急賑巳竣現擬續放冬賑以期始終實濟特電達祈察鑒沈敦和卅一 
[南洋兄弟烟草公司助賑獲奬]  
　　南洋兄弟烟草公司對於此次順直水災極爲熱心前由滬漢京津各發行所各捐鉅欵襄助賑欵不遺飭力近因山東濟南奉直會館賑災會商請伶界演劇助賑又經滬埠總公司電囑濟南分發行所將所得貨欵萬餘元悉數助賑現經該賑災會會長馬鎭守使電准政府頒給匾額以昭奬勸茲將馮總統原電錄下旅京順直同鄕徑電悉順直洪水爲災經旅東同鄕籌集賑捐甚巨實深佩懇至南洋煙草公司熱心助賑尤見好義急公應准頒給匾額以示旌異特先電復馮國璋印 
[施肇曾致水災河工督辦電]  
　　北京熊督辦鑒昨由紅會鈔奉電示各籌賑所擬放何縣囑先電復免致重複遺漏等因查盛府創捐十萬交高養之君及子英家兄各領五萬家兄擬放寳抵玉田兩縣高君俟到津後應賑何處商明再定曾與家兄數日内卽北上謹聞肇曾卅 
[南滙籌募災賑]  
　　南滙縣知事杜福堃自接到滬海王道尹籌賑通啓後即邀各市鄕經董集議辦法業由各經董分投勸募陸續呈報者已有一千餘金一俟彙集卽可解滬轉送災區散放 
[英總領事因公赴日]  
　　駐滬英總領事法磊斯君因公前往日本其職務暫由正領事費理伯君署理法君業於二十七日起程已函致交涉署知照矣 
[辦理公債之紀載]  
　　財政部公債司昨日函致交涉署謂民國三年本部以内債肇始 
 
 
 

Page 11

 
 
發行呈設專局董司其事四五兩届賡續舉行比歲以來幸賴藎籌多所匡益羣策羣力用克有成本年六月公債局奉令裁倂本司辦理前公債局一切案牘粲然具陳不有紀載曷示來茲茲經本司編輯成帙以資參考專函郵寄即祈察閱等因並附公牘類編二册交涉署收到後業巳函復查照矣 
[道尹保護商號]  
　　中華工商研究會會員陳鼎在本埠廣西路三百八十六號門牌組織潤大綢緞布疋家用物品商號業已就緒行將開幕於十月二十四日商由該會函請滬海道尹給示護現巳經道尹公署繕就佈告函送到會轉給該號張掛矣 
[請裁棉花檢查局之批詞]  
　　上海縣公署據農民周彝訓呈訴設局病民環求裁撤等情當於昨日發出批示云呈悉此案業據各紳董來牘已函知縣商商邀集花商妥議辦法應靜候核奪毋凟 
[選舉權勿自放棄]  
　　省議會議員第二届上海縣初選舉調查事宜業經上海市總董陸崧侯委任張梅生等分任調查昨巳查竣除挨戶分送調查單限三日内由調查員收回外其未經塡報各選民當卽知照務速塡就送交上海市經董辦事處如有調查遺漏亦請來處報塡幸勿自誤放棄權利云 
[追悼撫卹之感謝]  
　　淞滬警察廳游巡第二隊隊長閻橫因被二等巡長周以樑擦槍誤傷殞命經警界發起在城内梨園公所開會追悼已誌前報茲悉該隊士閻橫係直隷滄縣人家有胞兄閻壽三閻增三自接該隊長官函告凶耗後即相偕來滬看視現該屍兄等因伊弟殁後旣蒙警界同人開會追悼又蒙廳長隊長及各區隊長官巡警慨賜恤金五百元俾扶柩回籍安葬存殁均感現因回籍在邇特親詣各廳署隊逐一道謝藉表感忱云 
[愛儷園廣倉學會周年紀念]  
　　陰曆九月十五日爲愛儷園廣倉學會周年紀念先期於門首紥成松柏彩棚園内編陳景物倉聖明智大學及女學均聯合滬上各校預備展覽成績戬壽堂及廣倉學會經古物陳列部値月人高䍩之君徴集各種磁銅玉石書畫等件分别羅列二時各會員紛紛蒞止至四時約到三百人遂振鈴開會欵以茶點主會人哈同氏迦陵夫人會長馮夢華君登臺列席主會人代表姬佛陀君宣讀主會人祝詞畢（一）提議祀倉兩廡配享問題（二）提議徴集各省倉祠碑碣聯額問題（三）提議倉學研究會問題（四）提議各省縣鎭鄕分會支部問題各會員以茲事體大容再函陳意見次馮會長演說次熊季貞君演說均極慷慨激昻六時散會攝影紀念晚間經主會人延賓宴飲酒闌已十時矣 
[肇嘉洪塡平後仍未整潔]  
　　本城肇嘉浜自奉諭塡平並將房屋退建浜基推廣馬路以後一切工程迄未告竣茲於前日由上海第三區救火會主任沈韻種致函工巡捐局杜局長云自肇嘉浜塡築以來所有大東門至西門一帶朝北門面之房屋公令一律退讓於浜基以便開闢馬路而各業戶遷延時日其已經退建之戶每戶門後之支陰溝均未接到通衢之大陰溝以致雖逢晴天白日時候淤泥汚水積滿街衢若逢下雨一天行人有幾天不便道路不潔之處居民皆敢於蹧蹋卽後面之所謂裏街皆因陰溝不通則積汚之所由來也况塡河已久自東至西朝北房屋一應退建公令早經逾限乃已退者僅有十之三退建而拖工未完者亦有十之三觀望不動者尙近半數房屋參差不齊街道逐段凹凸若再任其遷延太覺不成市廛卽如敝會各龍遇有聞警出救之車輛至此經過儼如蜀道之難請煩貴局重申禁令飭令未退之戶趕即退建抛工之處催其竣工各戶之小陰溝由貴局一律飭匠代接著各戶邀還工料價値如是庶得辦理迅速而事歸一律矣是否有當尙祈核奪施行 
[惠中淸心决賽棒球]  
　　惠中書院與淸心實業學校棒球成績均極優美日前在公共體育場預賽已詳前報茲悉該二校棒球第一隊於前日（三十號）下午三時又在淸心球場决賽雙方球員敏捷異常約戰二句鐘之久其結果惠中得占優勝 
[常熟鄕民上訴案之辯論]  
　　婦人蕭張氏前在常熟縣公署因經界問題禀控蕭七寳等侵佔等情經該公署承審員訊明判决嗣因七寳不服判斷提出理由至上海地方審判廳上訴並牽涉中證曹少亭地保殷瑞寳以及年未成丁之王小寳等一干人昨日午後由該廳各推事官公開合議庭辯論被控訴人蕭張氏訴稱有祖遺良田五六畝坐落常熟縣鄕間其中有車水軌道茲被蕭七寳等侵佔控經該公署提訊判决飭派本鄕地方警局長警蒞鄕押除是實蕭七寳訴稱此項田地完全爲民人所有前遭該氏朦控判决因此不服來案上訴要求撤消原判又據各證人上堂陳述而兩造所延之律師亦出庭互辯良久問官以兩造供詞各執會商之下即謂蕭張氏蕭七寳等曰此案本廳異常愼重所以派吏前往調查所有調查費用洋七元四角應由爾等繳還今日巳辯論終結聽候判决至於訴訟費及調查費均歸敗訴人負擔兩造俱唯唯而退 
[呈訴偵探誣指濫捕之駁斥]  
　　上海縣公署昨日發出批示云據民人嵇茂生呈爲本縣偵探徇情誣指濫捕無辜應否律辦請示祗遵由呈及抄件均悉查陸行鄕民姚林發等家被刦刀傷事主一案該管第六警區緝獲是案盜匪徐三等五名口解送到縣訊據徐三供稱被王八强逼上盜搶劫得贓並在王八所開茶館姘婦嵇宗氏房内由三人給我洋三元查該民綽號王八嵇宗氏又爲該民之姘婦如果王八另有其人何能在該民臥房分贓迨嵇宗氏逮案該民又何以聞風逃匿因此種種嫌疑是以着手搜捕派探協區將該民拘案該探等係奉票拘提何得謂爲私擅逮捕該民旣解所即經事主姚林發投案指證當將該民雜於在押羣犯之中令事主指認仍被事主指定該民爲當場搶刦用强之人並據聲稱只搶刦時認得該民之面貌至姓王姓嵇則不得而知等語供指鑿鑿該民當日在場所親見本所又豈能擅釋不解檢廳總之縣警察所因獲盜供指而派探協區緝拿因事主指證而解送法庭訊辦並非先據偵探報告而後飭緝於偵探何尤且偵緝人犯之權在警察而審判有罪無罪之權仍在法庭何得任意誣衊現在該民旣受無罪之宣告正宜從此安分營生母再多事好訟懷之切切再本縣警察所偵探祗有孫阿松等四名並無麻皮阿小朱姓等顢頇誤指特飭此批 
[任稼春由日歸國]  
　　無錫任稼春君於本年五月經敎育部咨送赴日考察醫學茲悉任君此行親赴日本内地各處醫校病院實地調查除關於敎育衛生行政外更就各專門醫學博士解决醫學上諸重大問題故爲期雖稍久而其所得亦甚滿意業已由長崎乘日郵博愛丸歸國瀕行時除任君友人外更有該地醫學校吾國留學生若干人爲之送别云 
[外人私運紅土之敗露]  
　　前晚九時寗滬火車抵站有搭客某國人携帶白皮箱一只外用夾板似極沉重車站釐局嵇查員許榮軒見其形迹可疑正欲開箱檢查某國人即抛箱而逸許命脚夫將箱搬至局内啓視内藏紅士約五十斤候禀釐局總辦再行核奪 
[讞員體恤苦力]  
　　小車夫蔡亭再日前推運貨物囑令年約六七歲之胞弟在車前帮拉至法新租界地方不料該孩左足誤觸抛棄在途之小釘血流當如注爲某號西捕查見將蔡及其弟帶入捕房飭將該孩車送醫院醫治昨已痊愈將蔡解送法公堂請訊蔡亭再供因家中貧苦故囑胞弟帮同拉車以資習練以後决不再令帮忙求宥中西官察得蔡實係貧苦從寛開釋醫費由公堂代繳 
[繡雲天用人被控]  
　　孫長盛王及第在公共公廨刑事科呈控繡雲天游戲場用人汪炳炎楊榮寳行兇等情昨由捕房將汪楊兩人傳至公共公廨先由原告代表律師上堂陳述被告等用種種欺人手叚恐嚇原告並將原告兇毆請爲訊究訊之汪楊兩被告亦延律師到堂代辯中西官判汪交一百元楊交五百元人洋並保聽候查明再行訊斷 
[續獲搶物匪徒之同黨]  
　　匪徒王阿三在西藏路攫取婦人陳老二珠花逃逸由探追獲解送公共公廨訊供收押在案昨晨由探續獲王之同黨陸阿福俞仁林吳阿三三人一倂押解公廨經中西官訊供一過判均押候下禮拜一倂究 
[客商私販紅土]  
　　天津人陳四汕頭人彭崇山同寓愛多亞路九十號門牌大方棧二十三號房間因私販紅土被總巡捕房中西包探偵悉禀明捕頭協同前往將陳彭兩人拘獲搜出紅土五包帶入捕房昨解公共公廨經中西官訊供屬實判陳彭各押西牢牢年土送海關銷燬 
[婦人私賣鴉片]  
　　婦人奚陳氏在東唐家弄五十號屋内私設烟間容留甲乙兩西人吃食洋烟前日被衛生局西人牛司查見當將氏與烟具帶入捕房禀明捕頭着氏存洋三十元保出昨經公共公廨傳訊即據西人牛司上堂譯訴前情訊之奚陳氏供稱該兩西人來家閑談鴉片烟係我自吃並不私賣求宥中西官以氏違犯新刑律第二百六十九條判罰洋二百元充公如無力措繳改押女所三月烟具銷燬 
[鐵機緞六還失主]  
　　楊阿榮李阿小昨晨串竊山西路綸昌綢號内値洋一百八十四元之鐵機緞三疋圖逃被西探海明惠拘獲旋解公共公廨經中西官訊實判楊押西牢九月李押三月贓交該號領回 
[賭棍禁押西牢]  
　　陳阿毛徐子香因在福州路一百四十四號門牌聚賭抽頭被老閘捕房捕頭偵悉於前日午後率同中西探捕前往將陳徐兩人連同賭客王寳生馬阿毛朱阿二周阿二等共三十一人一倂拘獲帶入捕房除將陳徐兩人拘留外其餘二十九人准各存洋五元保出昨日上午經公共公廨提訊卽由二號捕頭坎立根與十五號西探目相繼上堂禀明前情並稱徐子香混名玻璃和尙與陳阿毛爲首糾賭請爲究辦關讞員商之英卓副領事判陳徐兩人各押西牢三月其餘各人保出不到着將保洋充公賭具銷燬 
[塌餅司務搶帽子]  
　　向爲塌餅司務之丹陽人崔小狗前晚串合同黨在愛多亞路攫取楊阿林呢帽圖逃當由西人牛絕帮同追獲交由一百八十四號西探帶入老閘捕房押至昨晨解送公共公廨請究原告偕證西人牛絕上堂禀明前情訊之崔供詞支吾中西官判崔押西牢年半以儆 
[姑母誘賣姪媳]  
　　寗波人陳紅灼前至法公堂控稱髮妻康氏於五年前私逃來申今有親戚遇見函招商人來申報捕拘獲求將妻子給予領回等情康氏供因丈夫貧苦故來申帮傭後由夫之姑母吳陳氏將我領至胡長林處故與姘識並由姑母向胡取去洋百餘元婦人與胡姘識至今已生有三子且丈夫亦時常來申取錢此次因婦人不願再給故被控告判着康氏於十四天内尋交姑母到案再行訊核在案昨日届限重復傳　先據原告投稱商人已在法租界八仙橋地方將姑母尋獲請求訊究吳陳氏供婦人與胡長林素不相識况此次係由陳紅灼親自返甬邀同婦人來申求察當經聶讞員向陳氏再四詰問旋又供稱實係函致婦人來申餘言支吾中西讞員以吳陳氏供詞刁狡着禁押七天後再帶堂復訊核辦 
[夫妻反目之禍端]  
　　魚販朱興發係寗波人住閘北公益里南首前晚與其妻倪氏細故口角該氏遽於昨晨乘夫出外自縊身死經四區一分所趙署員查悉傳朱到案暫行收押一面飭派二十七保十圖地保至地檢廳報請檢驗再行核辦 
　　又一訪函云二十七保十圖地保李東桃昨至上海地方檢察廳禀稱閘北公益里小菜場旁有魚販朱某昨晚因事與伊妻朱倪氏口角吵鬧當經鄰人勸散不料該氏氣忿交加潛入臥房懸樑自縊而死迨伊夫往救巳經不及案關人命爲此來案報請相驗云云嗣由熊檢察官帶同毛檢驗員等於下午四時前往相驗 
[男女均不知恥]  
　　閩人劉金貴指控同鄕人齊上針誘姦伊妻周氏由捕將齊拘解公共公廨訊供押候補提周氏到案質訊在案昨由捕房將氏拘獲與齊倂解公廨請究原告延律師上堂代表譯訴前情訊之齊供認與周氏通姦不諱經會審員王肇之君商之英白副領事以男女均屬無恥判分别各押三月氏期滿後交劉領回管束 
[船戶拖欠貨款續誌]  
　　源豐順號主郭文昌前至法公堂控稱船戶拜鑫山素向號中賒取磁器運往江北銷售於第二次來申交易之時每將所欠前賬如數淸還詎上年間又來賒貨計値洋六百四十餘元該船戶一去不返後經偵知將貨運往嘉興地方零星售賣其洋寄回原籍購置産業有意不理故由商人前往尋獲帶來上海請爲追繳又成錩祥號主沈瑞昌亦至公堂訴稱被拜虧欠貨洋二百七十九元請求倂追拜供俟兒子來申始有洋銀歸還判令還押限繳在案昨又提訊原告仍求嚴追拜供實情無力籌措求恩釋出設法理楚中西官判押西牢三月了事 
[偷用電汽之訴訟]  
　　電燈公司延巴仁律師爲代表至法公堂控稱寳興押店裝有電燈若干盞私將自備之電線裝於接電之處偷用電汽爲日已久今始查出核計損失已有銀四百兩請求堂上照數追償被告延愛倫律師辯稱此案旣歸民事案訊問敝律師尙須調查情形請堂上改期訊斷中西讞員准如所請 
[撞壞浮筒之賠償]  
　　本埠涌江自十六舖起至淞口止所設之浮筒係由海關巡工司管轄以備輪船停泊茲有金榮大拖駁輪船日前由滬赴淞誤將淞口附近之某號浮筒撞損計需修價百金之譜昨爲新關巡工司查悉照章應令賠償是以責令該拖駁輪船之經理源泰亨商號趕速照賠 
[芝蘭里之虛驚]  
　　法新租界愷自邇路芝蘭里五十六號門牌方朝胥家灶披内稻柴堆中於昨日上午十時許不知如何起火幸救火會近在咫尺即由各西員驅皮車到來救熄不致成災事後由捕房飭探曹福昌前往將方妻某氏帶入捕房略加詰問捕頭諭令退去聽候公廨傳訊核斷 
[流氓分贓不匀]  
　　浦東沿浦各碼頭流氓攫取私土爭毆之事近來時有所聞前日午後其昌棧某公司輪船抵埠時有粤人某甲私帶紅土十餘磅登岸又爲一般流氓得悉强行攫下售得洋一千餘元詎該流氓等因分贓不匀各糾同類數十人互相械　當經三區巡邏長警到來各流氓始各散去事後經解警正飭警嚴拿務獲究辦 
[黄包車夫串竊鈔票]  
　　杭州人沈奎元昨由原籍趁輪來滬携帶行李在北蘇州路雇車被黄包車夫趙小寳子串黨摸竊身畔鈔票洋一百二十元經沈覺察喚到包探王桂生追獲趙小寳子一名拘入捕房押候解廨訊究 
[賭具被捕搜去]  
　　美租界東有恒路八百九十九號門牌姚萬興所開之小茶館内容留賭徒抽頭聚賭被一千一百四十三號巡街捕查見將賭具帶入捕房禀明捕頭候請公廨出單傳姚到案訊罰 
[江北小孩迷路]  
　　江北男孩朱小牛年九齡家住浦東陸家嘴地方前日傍晚六時許在南市十六舖地方迷路啼哭由崗警查見帶至一區警署詰據該孩答稱家有父母餘語含糊當由董警正發出牌示留候家屬認領 
[滬海道公署批示三則]  
　　香業工民代表楊俊效等呈爲工困垂危情急呼籲由據呈已悉此案經本道尹妥擬辦法令行上海縣知事查照召集兩方商人另訂香業章程以維營業而安商情茲據呈請維持舊日行規仍係固執成見意存破壞碍難照准仰候上海縣沈知事妥議辦法呈候核奪毋庸多凟取累 
　　潤大綢緞號經理陳鼎呈請給示保護由呈悉旣據聲稱赴縣註册有案所請給示保護之處應予照准 
　　南滙縣民朱浩生等呈爲非法推舉重禍吾民分列事實環請飭查另選由據呈該阻經董瞿鑫違法推舉是否屬實應否另行選人接充候令南滙縣澈查明確秉公核辦具報 
[謝劵]  
　　上海縣第三學區各小學校定於十一月四日假浦東洋涇市立第一國民學校開第一次聯合運動會自上午九時起至下午四時半止昨承函送入場劵二時邀往參觀書此誌謝 
雜評二 
[趙灼臣捐貲興學（步陶）]  
　　以獨力捐巨貲興學自葉澄衷楊斯盛而後久矣渺焉寡儔不圖於今日金融枯窘之頃乃有趙灼臣氏繼起而與之鼎足而三也夫葉楊皆手自創業而身自譽之以辦學者今趙更繼承先志於實也則自任之於名也則以歸之先人此其天性篤摯之表徴蓋尤有足多者焉 
　　吾人觀於晚近世風之澆漓人心之墮落幾疑中國人中無復有能仗議疏財肯以牖世覺民之責獨身任之者矣茲見趙君慷慨捐欵之情事乃知熱心興學人所同情風塵奇士隨處多有但不遇艱危其本能往往不即發動耳即如此次行將改組之廣東小學倘非困難之已極安必其果有此熱必毅力之趙君之與邂逅相遇也語云多難所以興邦雖學務其亦奚有異耶此又我人對於趙君此舉而深有感於辦學者之萬不容有畏難之一念矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[養氣淡泊二居士傳] [  元元]  
　　居士姓名未詳世居科學世界養氣居士以善養浩然之氣因以自號焉世人與之近者則相得而益彰功足以成物（動物吸養氣）居士入林惟恐不深（植物吐養氣）無聲無臭即色即空其足跡嘗遍天下惟往來如列子之御風人遂莫得而蹤跡之西曆一千七百七十四年有碧眼兒名浦里斯特萊Ｐrjestley者一日金丹鍊成竟得與居士握手自是遠近漸有造訪居士者然不可得見至欲聞其聲欬而不得因羞成怒之士憤火其廬居士從烈燄中遁去火勢雖猛仍若絲毫無恙居士處山中喜與金鐵游彼此無間化被頑石鄙之者謂居士含酸氣然居士我行我素不顧也淡泊居士之聞名於世也較養氣居士早二歲先是西人魯塞福Ｒutherford與之遇於硝井蓋居士固不現色相膏肓泉石者也生不喜與聞世事罔論趨炎附勢居恒離索窒伏一隅有觸之者時或發怒故好事者每假手居士從中播弄近如歐戰砲火之烈實所罕見然非居士有意禍世亦激之使然耳居士知不可終朝居於是盤桓天空不冀聞達而日耳曼人猶方多羅致之（指德人取空中淡氣製炸事）雖然設若輩與居士短巷相見則必斃其手下誠以淡泊性成居士固已憤世嫉俗雅不欲入漩渦中也之二君者性格雖異而所秉之質略同皮相之士每不能辨故不可爲之傳（二） 
　　附定義養氣爲無色無臭無味之氣體性能助燃易與金屬質化合而生養化作用又名酸素 
　　淡氣爲無色無臭之氣體性不能燃動物在純淡氣中則窒息故又有窒素之稱空氣中居五分之四爲製硝之要素 
　　栩按寓科學原理於游戲之中最足啓人知識引人入勝斯篇一出知技癢者必多願與讀者預表歡迎幸賜敎焉 
家庭常識 
[薰鷄法] [  王榕城]  
　　用鐵鍋一口盛茶葉小半鍋（無論已食未食均可）離茶葉高二寸置一鐵網將洗淨之鷄塗以芝蔴油及醬油少許置於鐵網上鍋下燃火俟茶葉起烟後漸次退火視鷄帶淡黄時再塗以蔴油醬油如是數次熟後食之味美無倫 
[敗酒改良法] [  孤舟] 　　 
向酒店購新糟（卽嫩糟）數十文置諸絹袋中使敗酒由此濾過可立變良酒 
[綠樊滅臭] 　　 
常見淸潔之家排洩物中往往注入石灰酸水以滅其臭而農家遂不適用無人收倒反受其窘蓋石炭酸有殺菌之力能阻止糞尿之醱酵腐熟失其肥料之作用也故不如綠礬（即硫酸鐵）爲佳綠礬（雜貨舖内及藥房多有）能固結安母尼亞氣使其中有效成分不致飛散空中排洩器中多宜之旣省調製之力且能增益肥料 
[驗乳汁] [  一鵬] 　　 
乳汁爲小兒惟一之食料關係小兒身體之發育須擇良者方佳騐之之法除醫生行精密的檢查外有一極簡單之法家庭皆便行之用乳汁一滴入淸水中立時化散而不停滯者良否則不適用 
工業須知 
[植物種子] [  如芳]  
　　每畝應用數種小麥每畝用種子七升至一斗一升大麥每畝用種子九升至一斗四升燕麥每畝用種子一斗一升至二斗三升黑麥每畝用種子六升至一斗一升諸麥每畝用種子四升五合至七升八合黍每畝用種子一升三合至六升玉蜀黍每畝用種子一升五合至六升黄豆每畝用種子六升至一斗一升豌豆每畝用種子一斗四升至二斗四升苧藏每畝用種子六升至九升胡蔴每畝用種子三升至一斗一升稻每畝用種子一斗一升至一斗四升蜀黍每畝用種子六升至九升山芋每畝用種子三斗至五斗半芥菜每畝用種子一升半至三升半蘿蔔每畝用種子四兩至六兩金花菜每畝用種子六兩至八兩紅蘿蔔每畝用種子八兩至十兩黄芽菜每畝用種子七兩至九兩飼牛草每畝用種子二升四合至四升四合此則譯自美國農藝雜志所云升合本爲美量現已化爲吾國之量 
短篇小說 
[社會小說蛾眉鴆毒（二）] [  聞野鶴譯]  
　　更一小時後晚餐過矣屈魯斯思潮起落如童稚之新入學舉止亦爲之失次旣而目光一逗狀似堅决遂至伊洛南前愼重問曰茲事至佳特不讅君將於何時踐行伊洛南錯愕者再日君言何謂屈魯斯乃向之作一諂笑告之曰我問若非他即若何日嬪我耳天乎我愛若久矣我之心已爲若所奪願若允我庶幾我心不至奔離無所言下狀似眞摯顧伊洛南則木然無動曰若毋再夢想我不嬪若若且奈我何此言一出屈魯斯身畔寒氣頓增似全身機捩盡爲冰氣所凝結矣戰慄者良久始以雙瞳癡視伊洛南卒然語曰豈若心巳决無可挽耶言時握拳透爪狀似盛怒不待作答又虎虎然曰若有所眷我亦知之其人爲役於公衆之機器師耳伊洛南毅然曰誠然密司忒勃立克（卽機器師名）之欲得我久矣我心亦巳爲渠所奪决不以若乞求之故至使我心奔離無所此言發屈魯斯怒作矣切齒者再忽望空點首曰勃立克豎子若殆欲速死耶以若卑汚烏能得我至神聖之伊洛南言時以雙手舞其空氣狀乃若癎伊洛南乃徐徐離座而起舉其妙眸略睇屈魯斯低聲曰請君以自少迄今之歷史舉要告我我之允君與否卽於此卜之屈魯斯聞語忽作慘笑曰若殆欲我以繁言爲誓耶伊洛南曰否屈魯斯遂噤不能作聲目注伊洛南涎乃下垂知其心已馳諸萬里之外矣少頃伊洛南忽作銳聲警其神游屈魯斯神爲之悚聞其言曰君妻之殁果以何故請君有以語我來 
　　伊洛南傍鑪而立長身玉映莊嚴乃如天神時爐火甚熾光熊熊然上燭其面尤覺於曼妙之中寓猛毅之象少選乃舉其手告屈魯斯曰君之一生無日不居於罪惡二字之間君今尙憶君妻梅麗否（即屈魯司前妻）設此時渠竟立於面前者君能對之而不愧否梅麗之殁知者綦尠而吾則獨知其詳其人爲端柔之女子而君乃虐之至死者也今君欲以我嬪君故我先請君告我以是事其果能與我所聞者絲毫不謬否嗟乎屈魯斯我之問此蓋不第試君之眞僞且將一證君之罪惡言此稍止旣而忽銳聲曰噫屈魯斯我見若週身戰慄如犯重疾何也屈魯斯而色慘喪久久不能作答著者曰天下惟欺心之事最不可行彼屈魯斯者非猛厲若獸耶今乃以虐死梅麗之故雖冷冷數語百鍊鋼即化爲繞指柔矣（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[述電信緣起（見壬申年四月初二日本報）]  
　　泰西各國製電機以通音信名曰電報用銅線穿山透水埋諸深土收電氣以通之雖數千里之程頃刻可達成報軍情或捕盜賊或告商賈物價無日不知無處不達近英國於歐羅巴曁天竺各造電報計五千餘里用銅線重至五千噸至電報作字之法創於意大利之戞氏以素紙浸藥水兩處設銅版爲几以通電氣上有鐵筆可使運行此頭以筆作某字彼頭之筆亦如之電遇則藥紙色變而字跡顯矣又有指字法其式若羅盤周書字數均用活機盤心復設電針電機啓則針自運行機閉而針自止如此處將活機按某字則彼處盤針即指某字可集字以成句也按電報之法各副雖有異同而美國郝氏所造似最便捷其法設一方櫃狀類洋琴中用銅絲若干上連字母下接電路上有活字印板如此處按某字則彼頭活字應機而出印於紙上一時許有印至五千言者云其人造此係中國道光二十年越六載而其機始成英俄兩國相距萬里亦以銅鐵線編成巨纜沉之海底以通電路機成於咸豐八年第一信卽報天津和議也乙丑夏有洋商連那士於上海浦江之東排列木樁相去各三丈餘入土深四五尺上用鐵練牽連直至吳淞江而止名曰通標即電線也聞路不及百里而所費已巨萬近又有威公基謁創作電報新書出售均係中國字據威公云願授中國人自作自用倘效而法之外洋豈能專美哉 
雜錄 
[趙補蘿（見甲戍年五月初四日本報）]  
　　趙補蘿者山西介休縣人父故爲大買常往來於吳門性好任俠於朋輩中施與無少吝家道遂中落補蘿幼卽頴慧八歲通九經年十一補博士弟子員然性不樂仕進見攻帖括者常鄙夷之父殁乃慨然自嘆曰大丈夫當積産巨萬領鄧氏之銅山竭郭家之金穴以供平生揮霍安能吚唔呫嗶空磨歲月希塵世之浮榮哉由是盡售其室廬衣飾約得二千餘金樸被來吳下有舊友汪生者夙在銅商家司出入爲言東瀛可獲利補蘿乃欣然從之行經營十餘年積資竟達百萬補蘿乃於故鄕起大宅樓臺池沼罔不畢備復於吳地購雛姬四人以娛歲月復於都會輻輳之地徧設列肆以操奇而計贏已則日與素心人優遊於詩酒當道耳其名願與之交補蘿曰余一措大耳安敢與印纍綬若者抗顔行耶終杜門不出會五十初度親友咸來祝賀其時二子年皆舞勺矣人尤嘖嘖稱頌之補蘿喟然曰諸君其以我爲樂乎不知此特適然事耳可適然而富者亦可適然而貧余嚮者學道未深故薰心於利欲今老矣豪華靡麗一如過眼烟雲幾見猗頓陶朱其子孫能承先業乎與其散之於後裔何如散之於及身誠所謂自我得之自我失之亦復何憾言畢即令輦三千金於堂下分贈戚族之貧窘者復出三千金助宗祠爲公費自是而後一意奉行善舉不數年各埠列肆已盡閉歇爰將田廬飾物盡數出售得十餘萬金抽取三萬金與二子以二萬金給四妾令散去餘仍爲施濟之用而已則僦居於鄕終日布衣草履徜徉豆棚瓜架間遇有談及華廳者輒目笑存之 
傳記 
[英國侯失勒傳（見壬申年八月二十二二十六日本報）]  
　　侯失勒約翰字弗留特留客别字維廉英國疇人之最精者也父名維廉先巳研通天算乾隆四十五年後名始噪于時著作得載于博物會歲册維廉出身寒畯勤愼起家初居阿諾威乾隆二十四年爲軍營樂工隨軍至英國達罕侯用爲英國軍樂敎習先後爲約克巴得兩邑會堂樂師有暇輒搆思歷學著書一册詳論測量變星及月中諸山乾隆五十六年測得天王星始得塵名卒于道光二年歲八十有四約翰之生在乾隆五十七年二月二十八日其父已五十二歲矣前此數月正其父測得天王星時也約翰幼時入堪比日大學肄業嘉慶十八年考取第一旋著書論微分理是年四月念七日選入博物會中于會述撰甚富前者其父維廉以天文鏡精于昔格致家喜于窺測故于會中諸人議别剏一會專講天文有闢孫者甚韙其議至是會成約翰爲掌事之一即于此講習天文道光四年至七年雖新會迭興而仍兼理舊會不廢是時約翰天文學日進深思而得雙星三合星之距角與位置以及星氣星叢與沙耳特同著一書詳論之天文會贈二人以金牌各一後又作雙星表六表内最少有二百八十四最多二千有七測定此表必在夜間而冬時更爲艱苦約翰以比事重大艱難深冀後日有人續成道光十一年英主賜約翰功號十三年在公會考究雙星環繞之理著有成書會中亦以金牌贈總領索塞公嘗言約翰不特能考天文極遠之星兼能察星氣之最奇者定其位而論其象以及雙星數千皆得其位與相距又能定星道根數之中數發明太陽所屬諸星之重力雖在天空最遠之處亦盡相同足爲天學之一端星表旣成立志往南阿非利加測南半球諸星道光十三年十月初四日携眷屬臺儀器航海至好望角僑寓岌朴敦小築精舍於大山之側安赤道儀及回光遠鏡其徑二十尺窺測之事有七端而以恒星爲最得星氣之最大者二一在參宿一在海山第二與天河間皆詳細窺測而圖其形參宿星氣在赤道以北雖亦見之但在赤道以南則更高而蒙氣少每於淸夜用分微尺詳測諸雙星之相距所得可異者盡記測簿又記南半球分列諸星與好里彗土星諸月又記道光十六年歲杪至十七年歲首太陽面有黑斑十七年四月二十一日太陽面黑斑狀甚奇算得地球設在此黑斑之内四周相空尙有三千里道光十八年自好望角返國王晋其爵一等二十年公會印其著述一編乃論太陽光圖線能變化銀板金類及他物約翰旣去岌朴敦人多思慕之共建石塔於回光遠鏡處以誌弗忘在彼曾著書二種一曰格致初基一曰談天皆有大名於世咸豐元年薦升錢部昔奈端曾居此職後久無人授之約翰得此衆以爲榮顧約翰恬於榮利不預國政就職後體衰多病遂於咸豐五年解組歸林泉久而病愈仍不出亦不甚與博物士往還惟將印行之星氣星叢表宣講於諸公會中其老而弗倦也如此以生平於格致積功最深故格致之士多側席請其指證天文官每歲所記必延其考核垂爲定本道光十四年議院失火度量原式盡燬議院選名人重定之約翰與焉道光十年公會總領極耳白去位約翰與索塞公皆當推薦會中凡二百四十人推約翰者少於索塞公者八人約翰以是未得躋其列然嘗爲天文會總領者三道光一十五年公會諸人聚集於堪比日時約翰曾攝總事職以測星著書有功於後學前後受公會金牌之贈者不勝枚舉此其生平任職之大略也道光九年娶蘇格蘭醫士斯斗而女生子三人女九人次子亞力山大斯斗而承其家學亦爲博士之卓卓著名者著書若干卷專論隕石流星之理約翰卒於同治十年歲八十有遺草一篋大小七十册論天學者二十八册論視學者十三册論算學者十册論地質者八册論雜事者如光學影像十一册其已印於類書中者爲光學聲學天氣學格致學所著天文書有二巨編一爲星氣星叢表一爲在好望角測量表其星氣星叢表有星氣等二千五百各有赤經赤緯度數有奇異之狀者約一百圖繪精工殆罕與埓天文官皆云是編之中以所刻星氣圖最爲珍寳奇異之狀不可以言語形容數目詮解不易而是圖獨能顯明詳悉俾後之測望者有所據依此編至道光十三年止逮年旣耄益作星氣星叢大表目聞於家庭及得於心悟目見幷列戤疇人所測得者賅括無遺生平著述略具於是 
　　逸史氏王韜曰侯失勒以歷學世其家享盛名者三代約翰大挺異質又復濟之以學力宜其超越名流爲近時疇人家領袖也其父維廉最精於造遠鏡其最大功在測定星如明天河爲無數遠星又新測得諸星氣約翰生平所用力者亦即在此數端自言近今所造最精之器能平安而便於考較易於昔時所用者可無畏難中止故自道光五年至十三年測視星氣未嘗一日輟也約翰天學所造深宏廣遠並世未之或先而其所長尤在稔於用測量諸器不足覘其授受淵源之所自哉 
　　四十年後之新世界轉停一日 
 
 
 

Page 18

 
 
   
 
