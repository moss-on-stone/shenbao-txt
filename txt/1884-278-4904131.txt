# 1884 - 278 - 4904131

 

Page 1

 
 
[籌海初集出售] [  本舘主人謹啓]  
　　關滋圃軍門天培道光年間名將也揆文奮武智勇兼全其駐節粤東時適值海疆有事軍門運籌帷幄卓著戰功海外强鄰氣爲之奪曾自　生平奏議文移等類爲籌海初集本舘取而閱之覺指陳　務洞中機宜所繪戰陣及形勢各圖尤歴歴如覩　悉不遺馬伏波聚米爲山當不是過况目下海氛不靖正當講究邊防之際此書尤爲切要因用活字板排印問世其圖則託點石齋攝影印成附入眷内分訂四本准于本月十九日出售價洋三角正諸君子有志籌防當亦先覩爲快乎 
[第十六號謹報出售] [  申報館主人啓]  
　　兵凶戰危傷亡軍士實意中事而馬尾則禍起倉猝傷亡之慘幾不忍言聖人　懷南服知之頗深特發帑金萬兩到防查給傷亡將士用急圖之俾溥海周知國恩之高厚再本埠西商於華官照會堵淞一節集衆會議時着友前往觀看繪成會議情景圖中人數近百而面貎無一和犯者大是奇觀兩圖編入此次十六號畫報准於十六日出售仍衣畵報之末附送淞隱漫錄圖說一則閱者鑒之此布 
[書臺北信息後]  
法兵船自出馬江以後停泊芭蕉山不聞動靜者月餘繼而忽又覬觎基隆淡水疉聞消息謂基隆業經失守淡水亦被佔據此等信息本館雖以有聞必錄之例登之於報然猶有所疑以爲未必的確也前得厦門福州傳來電報語焉不詳至昨接到淡水西友函逹厦門由厦門訪事友人轉發電音乃知前言固未盡實而亦非屬子虚也基隆雖有法人上岸而亦無據守之說淡水則并未登岸何以云失且良峽一戰法兵敗衂雖未詳悉其敗陣之情形與夫法兵傷亡之實數大抵劉爵帥督率鼓勵之力爲多蓋法人於基隆地方遭敗者已非一次矣自有此電而羣錄可以患息見臺北信息原非子虚且此信已傳至京都日前都中友人發電來舘亦有此說並有日命李左曾彭楊張各帥合力救援亟圖恢復之語京友此電固云得之傳聞以意揣之左楊二公固已奉旨援　彭張與曾雖未見有明文或者欲使南洋粤海并力馳救卽本舘論中所云水師聯絡一氣之意惟李則北門鎖錀畿輔重防恐未必遽令遠赴閩驚况法人時有北上之謡雖明知其爲聲東擊西之計揚言往北而動手則在臺北但京畿重地究不可不嚴爲之防故疑李傅相未必能多分兵力卽健左楊與彭張曾合而禦法將法船之在閩者悉數殲燬　有孑遺而以中國之全力　法之偏師已覺未能合算矣吾因而知臺北地方之難守限於地限於人非可盡委咎於劉爵帥一人也基隆砲臺前此早經　壞以後雖併工楻築倉卒之間亦未必能工堅料實法人所懼者砲臺可以遥擊其船若臺已全錢則彼更何所忌憚雖有山上土　恐難禦法人之目砲藉隆旣不能守則淡水雖有堵口之舉彼亦可以徐圖搬連長驅而進其勢不難基隆前次之捷功在陸營若法人旣經登岸深入十二里之地則彼得以從容布置我軍一時不能相逼則又何以稱　基隆不能制法人之膀而淡水之勢危矣而况臺北地方並無水師船隻以資接濟救應之用卽轉輸亦多未便兵力雖尚非單弱而其實就中可恃之勁旅不過劉爵帥所統之數千人若臺灣之兵則固不足深恃臺地民番雜處人多獷悍似可以驅之爲兵然彼所恃者不過刀矛之屬初未見砲火之威一見法人砲火之兇猛若此其有不畏而潰者幾何故此次臺人以劉爵帥守禦不力爲言竟欲羣起而攻之者是又厚誣爵帥之甚者矣夫劉爵帥自奉命防臺到未多日卽遭　隆之警基隆砲臺爵帥早經陳奏謂不足以恃然一時攺絃易轍亦所不及迨法兵來攻果能不抵禦而各臺全行被燬彼時基隆之不卽失者間不容髮若非劉爵帥急調兵遣將死命相爭基隆尚能獲全以至於今日哉法人若前此卽得志於基隆則其志將益　其狂將益甚目中尚有中國將帥乎自爵帥一戰而勝中國之氣爲之一振卽目前之事雖法人亦旣登岸而良峽一戰又能擊法人而敗之淡水砲臺開砲攻擊相持至數點鐘之久至於實在不能支持而後華兵退去而被傷者兵尚未多法人之未北爾兵船亦被損壞此可見爵帥之行軍固有嚴而有紀者矣祗以臺北之地無一戰船兵士雖多未經大陣爵帥到防未久卽有軍事縱欲從新訓練而不得暇而法人又注意於此必且用全力以相搏然則臺北之地不亦殆哉岌岌乎雖然臺人不可因此而自亂且不可因此而自隳其志氣左相出京已數日於兹度必不久將到楊石帥已抵金陵與曾九帥籌議一切卽日啓行到閩之期屈指可計二公若到必先恢復臺北驅逐法人與劉爵帥首尾夾攻法兵將死無噍類粤中彭張諸公及南洋曾沅帥北洋李傅相亦必不分畛域飭部援助區區法人又何能爲有此數公以相爲犄角共爲襄事吾知淡水基隆卽已爲法所得尚可取諸懷而奪之而况現在情形法人尚朱十分得手勝敗軍家之常基隆一勝淡水一敗安知日後　兵絶無敗法時而臺地之民顧愚而無知至於如此遽遷怒於劉爵帥而欲起而攻之此則頑民之無知妄作最足爲害於地方尤爲該處所宜愼防者爾 
[上諭恭錄]  
　　八月十五日奉上諭前因給事中洪良品奏查明祿米倉倉門漫無關鎖每次放米僅於事後報聞清飭整頓等語當諭令興廉游百川確切查明認眞整頓兹據興廉等奏稱遵查該倉門間有裂縫脫落該倉監督未卽請疑興修經查倉給事中面諭始據如式修整至每次放米該倉書花户均係按日呈報惟未先期面禀實屬遲悮該監督等失於覺察請交部察議祿米倉監督吏部主事延祉内閣侍讀逹斌均着交部察議至如何算量之處卽責成興廉等認眞籌辦據實具奏欽此 
[本舘接奉電音]  
　　昨接北京發來電報内有八月二十日聖旨一道謹敬譯登○八月二十日奉旨荆州右翼副都統着英秀補授欽此 
[侯相抵浦]  
　　昨晚七下鐘淸江友人專發電音至本館云左侯相已於二十一日午刻卽抵清江老成碩望建節臨戎袁浦士民當必瞻望　旌先覩爲快矣 
[海防來信]  
　　昨接海防訪事友人本月十四日所發一信云前函所述法人載兵船三艘現均駛到其船上之兵有上岸者又用篤浪婆愛葛來爾魯里麥魯三船裝運入内其法兵之　病者則以兩船裝之回國一日有在諒山之教師皆回海防言及華兵已到大　有十五萬人法有卽調兵至福蘭東一路所遇盗賊見則殺之不復訊鞫時又有法 
 
 

Page 2

 
 
國載兵船薩姆落克裝兵而來以船太大不能抵海防泊於口外兵士軍裝概行上岸刻下天氣凉快疾疫全無晚凉尤爽東京之法兵目下漸多新舊合計約有一萬四千柏里也及尼格禮也兩副將會議攻諒山之事一俟水勢盡退卽當啓行現在華兵之在諒山者忽分作兩路進發不知何意法兵則調一千四百名坐輪船至夏龍灣亦不知其何意或云法人欲由夏龍灣抄諒山之後或云將　往中國莫衷一是然以意測之抄後之說遷延時日跋涉道途恐法人未必若此一日有法船中坐法兵十三名忽然舟翻人溺救出者僅二人該處河道潮來時僅闊八十碼頗窄狹也李領事梅業偕其眷行抵海防旋赴河内想卽前往順化也 
[外洋消息]  
泰晤士新聞帋言該館在法京之訪事人一日會晤法外部大臣斐禮據斐禮旨及現在中法構兵然上海則我法人决不滋擾并不近上海之地斐禮又云我法人並不欲多事但　駐治東京不願中國出而阻撓而已該報錄此語入報困綴數語於後謂旣法人不欲多事但志在東京顧何以不憚數萬里程途而擾及中國海口此誠不解其意也 
[輪船無恙]  
　　前聞華安輪船被法人掠去兹本埠官塲得有信息謂該船已安抵臺灣將所載軍裝運至岸上矣 
[細民義憤]  
　　法領事李梅之由滬赴越也道經香港暫居客寓寓中侍者不肯伏侍人問之則曰我眷屬在原籍現在中法之好旣絶若爲法人服役則眷屬必將受累故不願也及起身下船客寓中本有自備小艇送客駕小艇之華人亦不願爲李梅駕船乃用公司船上小艇接以下輪若輩細民亦懷義憤法人何尚不知懼耶 
[港報譯登]  
　　香港西字報言觀目下情形恐法人實有大舉於中國屢接電報或言都郎地方法國各船廠晝夜併工載兵船多有預備或云法人擬俟東京水退時發兵攻雲南邊界或云俄國鐵甲船三艘業經來華載有旱隊至中國邊界然則法俄必有暗中聯合之意此則中國所不可不早爲之防也 
[法船失事詳述]  
　　前報列法國載兵船阿未倫在阿非利加海角失事一節兹閱香港西字報知該船於七月初一早三點鐘在該處擱淺船上人見而赶卽退輪業已不及乃俟至天明而土人來刦見有兵不敢肆刦而去俄而復有如酋長二人上船司火者能通土語給以餅而去船上俟該二人上岸後放一砲欲使土人知懼該船兵官派兵五十人持槍以俟預備不　餘人皆令作工欲爲出險計久之而仍屬無濟頃之水汨汨而入急擬收拾小艇置備食物逃命忽有人指曰前面有一輪　將來因放砲以求援該船係德國商船聞砲赴救先將患病者及搭客救去二百五十人尚有三百零六人時岸上土人以爲人旣救去可以肆刦復麕聚而至船上開槍擊而退之遂派人看守次日下午兩點鐘又有輪船至復放一砲求救至初三日與該輪船相商盡登該輪船而去其壞船上則預裝引火之物燃之以火以砲口對岸上加足藥彈人去船空土人又至上船搜括無物可尋見火已炎炎急奔岸上而火已延及砲上轟然一響斃土人無數而該船遇救之人則止有一人因病重而死餘皆無恙旋赴愛敦登岸 
[輪船遭沉]  
　　昨日本埠接到信息云太古公司之雞籠輪船由汕頭開赴上海行至厦門洋面忽觸礁石全船人貨物均卽沉下惟人則幸俱獲救此係得諸傳聞至其如何失事及一切細情容俟續聞再錄 
[温州肇事]  
　　西人傳言温州地方所有海關及教堂俱被土人毁壞至因何起衅則未得其詳云 
[張佩綸片]  
　　再輪船水師營務處遊擊張成前以力扼中流經臣商之督臣何璟派護閩安協副將此次水師失利罪在微臣惟張成於風逆潮急之際不能防範致所統兵輪中敵暗計全軍氣沮雖係守久力疲受傷遇救咎無可辭除咨督臣撤護候叅外應　旨將　擊張成卽行革職至兩軍甫行開砲陸軍尚未接仗臣由廠升山突見管帶福靖後營之副將張陞楷四人扶掖而遁查該副將營規廢弛經臣撤去一營交劉應淸接領及法攻船廠該營被炮摧圯劉應淸所率營勇猶隨黃超羣固守張陞楷一月以來不時託病今乃聞警退去荒謬　葸若不嚴叅軍律何在相應請旨將張陞楷一併革職均交部照例治罪伏祈聖鑒施行謹奏奉旨已錄謹將查明陣亡員弁聞開單懇恩優卹○督帶飛雲輪船副將銜叅將高騰雲該叅將由粤來援論事呐呐不出口前月二十六日法增一船諸將來請援高騰雲獨義形於色臣心異之夜復囑其來見詢以方略高騰雲曰閩防之意本圖牽　使敵不發耳廠非戰地也但炮注子人枕戈者已一月晝夜相持咫尺間恐釀成戰事知帥意卽欲先發必多牽制不可得南洋援必不來卽來怯將無用徒損事耳臣詰之曰然則奈何對曰專攻孤抜得一當以報而已臣欲令其統帥諸將辭以資望在李新明後且曰水師船各自爲戰非若陸軍一將能指揮十餘營也請不必紛更堅守以待該叅將旣去臣復囑各船就商籌策該叅將志定神閑誓死報國聞是日高騰雲平發巨炮擊其烏波船皆命中以一飛雲小艦當三大艦中流堅拒不退忽横聚一炮該叅將骽折復一砲人飛入水中而没其舟乃發火流下死事最爲慘烈懇恩准照總兵例從優議卹以矜壯烈○管駕福星輪船五品軍功陳英該軍功人極瘦弱文理甚優敵艦日增臣心憂之陳英上書請以各輪船合攻孤拔坐船而艇船等發火牽制下游各輪小商船水勇及　雷船截其魚當船所論均有條理臣採其論下諸將布置略定無如法之暗約英美先發也陳英見英美船驟下急起從誓衆曰此吾報國日矣吾船與礮俱小非深入不及敵船敵三帶環之舟中幾損人亡不顧但以砲向孤拔船孤拔船受砲略退而敵益船來持至一時許陳英猝中砲没於望臺學生王漣隨殉船始焚燬英美觀戰者爲稱嘆不置深惜該軍功孤誠壯勇不克大伸其用遽作國殤其　來臣行營流涕而言該軍功因臣器許誓以死報臨戰猶感激不置臣在山觀其轉舵之靈放砲之捷孤船深入力不能拔之出險聞其遺言爲之痛哭陳英官止微末可否懇恩　格卹忠准贈以叅游升銜卽照所贈議恤之處伏望聖裁王漣一員擬給以五品軍功並懇恩卽照五品軍功陣亡例賜恤○管駕振威輪船補用守俻儘先千總許壽山管駕福勝蟁船補用守俻儘先千總葉琛管駕連勝蟁船五品軍功林森林以上三員均力戰而死並懇恩優恤其餘死事受傷及退縮各員弁容臣查明下落再行奏陳伏乞聖鑒謹奏奉旨已錄 
[星使更替]  
　　駐劄日本欽差黎大臣現丁内歎聞朝廷新間徐孫麒太守承祖接任此已列報兹聞徐太守未到任以前由駐橫濵理事官陳太守養源就近署理參贊兼辦出使大臣事務並悉徐太守係江甯六合縣籍封翁彞舟太史以名翰林出守閩嶠終於　甯府任所著有小腆紀年未灰齋經解詩文各集長兄心燕大令現任閩省莆田縣知縣頗著政聲星使一向留心西學前隨陳荔秋侍郎出使美國曾將美國條約譯以華文並著美國風俗略回華後繕呈總理衙門已蒙刊行今年夏秋間兩次呈奏條程召對稱旨發往福建差遺乃不旬日軺車東指 
簡命榮膺特逹之知誠爲千古曠典星使鴻　素抱必能力持大體以固邦交而不負皇華之選矣 
[東瀛叢話]  
　　日本駐紥英意美三國公使目下皆已及瓜日廷新簡司法省侍郎河瀬爲駐英公使叅專院議官田中爲駐意公使文部省侍郎九兎爲駐美公使聞河瀬田中二君於二十四日附公司船出洋赴任九兎君業已陛辭准於十四日附美公司船馳赴華盛頓履新云○ 
 
 

Page 3

 
 
邇來天保山尼崎等處時有海盜出没爲害行旅致航海者每有戒心日前有一土船滿裝酒貨由灘目開至大坂府路經天保山洋面突遇盜賊斫傷舟子三名又西成郡人福村仁松同其子某駕一葉扁舟垂釣於尼崎灘上柳陰人靜凉風乍來舉網得魚其樂無極忽有漁舟一艘六人盪槳飛駛而來驀四盜跳過小舟以洋鎗擬定仁松聲言凡有物件卽行獻出否則莫謂而翁手下無情也仁松父子見此情形魂飛天外拜伏哀求謂小民素係貧窮身外别無長物盜游目四顧將魚七十餘尾擕之而去現該處村民格外留心不敢夜中航海當此昇平世界海盜公行有地方之責者何能辭其咎哉○日廷飭海軍省轉行各地方官令迅速召募水軍　候　遣各官奉到行知遵卽舉辦云○日報載法人多事一則謂法國旣與中朝關仗復與馬島有誓不兩立之勢法廷於七月二十一日闢下院會議馬島事祗八十三人意見不同其餘三百七十二人議准允給馬島軍費二十萬磅又英　師頓報載馬人不妥法人决意拒敵法人人索馬島女主割南緯十景度以北地歸法營轄并償軍餉三百萬　狼所有開戰以來攻毁各國房屋　業賣叙馬島暗償女主尤須削去王號云云目下法艦雖封堵爺里耗馬巴拉兩港多方要挾然觀法軍勢力甚孤由東京運來之援兵祗有五百名從前之兵不過千餘該島主誓决一死土人亦同深義憤備戰攻法人則擬添兵前往勝而後已法誠多事矣哉○前聞長崎至琉球　在海底架設電線兹聞朝廷業已議准定於數日内開工矣○聞中國駐日公使署中接有電報謂粤東一省已集有軍餉六进萬兩復聞僑居神户之廣商同孚泰號邀集同志倡議簽金以助軍輸足見中國人心同深義憤法雖橫暴其奈我何哉○寄居美屬售金山之商傭聞中法開仗之信各思言旋故國此次附公司　來柄濵者已三百餘名云○聞俄皇由　彼得　堡啓駕至華魯些附近地方邀集各國君主會盟電音簡路未知所議何事也○海軍省又託法國某造船公司定造堅固水師戰艦兩艘以備應用○日本造幣局所聘之英人家蘭它偕該局官吏平井安藏於初十日前往朝鮮聞爲履勘金礦事件○大坂府下某銀行夥岡田素稱誠樸前月忽竊去該行金幣七千元至阿波地方寄存其兄處卽逃往三重縣業由該縣派捕拿獲并至阿波捕獲其兄搜得所竊之金除用去百餘元外尚存六千八百餘元刻由三重縣解府審辦矣 
[拘獲匪徒]  
　　逸犯陳殿傳鎭江人七月間刃傷蘇金利烟膏店東夥二人脫身逃至大閘口復刼土船而逸卽經地方文武官出示訪拿兹聞陳逃至維揚在一烟室吸烟思强姦其女堂倌因不從刃斃當經捕役獲住解懸訊明後當再解回鎭江歸案併辦也 
[洋涇來信]  
　　洋涇鎭浦東一小市集也烟户數百家大半務農爲業烟簑雨笠物我俱忘然桀點之徒亦或濳蹤其際是處距城較遠官憲耳目有所不周致若輩魚肉鄉　竟爾形同化外昨晚該鎭不署名人夾書云鎭中匪類如混名招摇帥韓信包贏訟師充頭砲閙事先鋒無圖保正要錢太守之類類皆結黨成羣專以欺壓平民爲事然本館隱惡爲心深兾其遷　攺過故略敘其事仍將各人眞姓名及生平惡跡隱而不書云 
[吳淞近事]  
　　前報列崇明寳山吳王兩邑尊會騐石頭沙命案一節昨吳邑尊移咨寶山飭將是案理屍之人傅案研詰緣該屍漂至河灘號衣已被剥去其中恐有别情也王邑尊接文後已飭原差協同該圖地保徐文奎將人四名拘送崇邑歸案訊辦矣○　守張華浜之沙船十九號均載滿石片靜候令下鑿沈昨晨一船忽自行洞穿水卽汩汩而入立刻沈入港中云○福安輪船於前晚回松船泊救生局碼頭 
[虹口瑣綴]  
　　旗昌洋行之富順輪船由粤回滬微有損傷昨晨卽駛入口耶松船塢修理云○昨虹口公和祥碼頭停泊巨船數號旗上大書金陵機器總局字樣由該碼頭棧房内運上鐵　等件想係載往金陵製造軍械也 
[自刎案結]  
　　外虹口張仁昌米店主張顧氏被唐雲卿竊物自刎一案疉列前報前晚原差提集人証禀請黎邑尊升堂研訊先問地保瞿顧生曰爾曾否查明此案情由答稱查得棖顧氏失竊後見唐形跡可疑向索米洋唐卽交還該氏見係原贓富交包探盤詢唐自刎時該氏與夫兄張瑞等實不在塲邑尊問唐之外父吳小弟曰現據會審公廨移文爾供詞鑿鑿何得朦控答稱小的係一鄉愚一切口供皆由包探陸栢林教導伊云有我在此總不妨事只須至會審公廨供明後卽可回家因此誤中其計邑尊謂豈有誤聽人言自認女婿作賊者乎况贓物俱在爾家由爾交出何得誆供答稱小的並無贓　交出邑尊謂有案可稽豈容圖籟再衙唐吳氏惟口稱伸寃邑尊謂前日本縣相騐時爾何不投案答稱在醫舘門首被人攔阻邑尊謂謂爾係屍親何人敢來攔阻且本縣輿前亦可喊寃顯見棺殮之後希冀藉屍圖詐其中必有唆訟之人問凌雲閣主陳福　曰當日包控等在爾店吸烟究竟唐雲卿如何持刀白刎張顧氏等是否在塲答稱包探等帶唐來店吸烟並無動　及出門時聞言此係公事須解捕房旋唐忽自將小洋刀戳傷張顧氏張瑞等實未在塲邑尊研詰張瑞供稱小的與弟媳分居相距窵遠此事我不在塲何故波累張顧氏供稱先夫向業水木作唐本舊夥小婦人於前年開一小米鋪度日與唐比隣時來賒米邑尊問所失　洋藏在何處答稱　樓房中間房内尚有何人答稱有一年踰七旬之叔姑間何時竊取答稱十四夜八點鐘至十九晨見　笆内遺有田單借據問爾如何知唐竊取答稱失竊後聞唐向各處還債斯時我已起疑十九日唐欲遷往他處我向索米洋唐先付四元我察看圖印的係原贓又向索取唐又会四洋亦係原贓我卽偕伊至雙　茶園盤詢來歴適色探在塲問悉情由將唐帶去我卽回家嗣於二十四日來店傳我至會審公廨領贓　時見尚少銀票六十兩洋八十四元始知唐已自刎身死旋奉鈞票傳訊故卽投案剖陳求恩釋累邑尊謂此案本縣亦已詳細訪明唐確係畏罪自刎惟爾等供詞或有不盡不實因復再三研詰各人矢口不移惟唐吳氏堅求提包探陸栢林到案訊究邑尊謂該包探因公拘案並無不合唐係自　並無威逼情事不得拖累因謂張顧氏曰唐雖竊物破案畏罪自盡但爾可酌償撫恤若干以資該氏養瞻張顧氏允給洋念元邑尊衡情酌斷着給洋七十兩造遵斷具結交保完案 
[英界公堂瑣案]  
　　曹吳氏控稱趙錦堂尋衅行兇黃太守判枷號三月等因已列前報趙期滿開釋　又與該氏饒舌由氏子曹阿狗報捕拘住解案氏供訴前因并稱前日被趙　扭　新橋堍關在伊相識人家幸兒子得知報捕拘案趙供拚識該氏已有四年現已分離曾生一子往領不肯致與爭論曹阿狗供早孤習裁縫業刻已滿師趙時與我母糾　該氏又稱前確與趙相識然並未生過兒子黃太守謂趙開釋後又敢尋衅殊爲可惡喝責四十板着嗣後不得再向糾纒違于重處○甯人張鴻飛與妻張應氏涉松一案已列前報黃太守覆訊時張應氏　　夫與馬愛寳相識後全不管理家務致家中日用無着屢向親戚稱貸共欠洋二百元之　太守令張先措洋二百元給妻料理各欠該氏之弟應兆南親戚趙如松等一併開釋昨該氏又上堂訴稱在滬躭擱費用甚大日久無可措辦實難度日太守因墊給該氏洋十元　張趕緊措辦　洋徼送給領○日本醫生吉　被車夫竊去金表銀洋等物報捕拘住車夫保人由包探仇金水帶往江北車夫家起到質無黃太守移請上海縣吊賊各情已列前報兹表已吊到太守着給該醫生收領并諭令償給包探往返川資○巡捕解送索欠爭執之一起人請訊王朱氏供丈夫被粤人梁阿弟借去錢十六千向索無着因之爭執現又夫患病不羆投質王學益供梁係萬利船行主人該氏夫欲包攬伊行扛運輪船貨物之工頭曾經立有 
 
 

Page 4

 
 
合同該氏之夫被梁借去錢文由我及李桂華經手詎梁竟另招他人承攬李供與同并稱我亦爲扛夫頭目該行曾　我票洋十八元向收無付原票呈閱梁供在萬利行爲夥並非主人該氏之夫曾扛運輪船之貨因不合宜早經辭去現行已閉歇我未借過伊錢至李呈之票洋是實惟不能向我索取該氏等又稱萬利確係梁開黃太守間該氏被梁借錢有無憑據該氏將合同呈閱太守謂此非借錢之據索欠無憑不准合同擲還李呈之萬利本票旣稱萬利仍舊開設儘可持票向收原票給還一併斥退李又稱萬利的係梁開卽到行收洋亦必由梁交付太守隨判梁交保如再向收不付當着保交梁究追○戴李氏訴稱失去女孩今在馮李氏冡尋見報捕往提馮李氏稱此係陳羅氏之女孩我由蔡氏爲中價買因將蔡氏等一併送案馮李氏供稱出洋十元價買　孩并給中金洋一元戴李氏忽來認領故將原中及賣孩婦人交案蔡氏供陳　氏將孩賣與馮李氏確係由我作中得受酬洋一元陳羅氏供此孩固係戴徐氏之女惟　託　寄養與人略得洋元因無人收受只得　絶詎成交後戴徐氏忽又不願黃太守飭將該孩交戴徐氏領去着陳　氏繳洋十元蔡氏繳洋一元併還馮李氏完案○陳阿三訴稽至槽坊買　爭論多少致被毆傷頭顱由捕拘行兇人送案叩請騐傷究辦陳富林供伊來買油硬要加添與論爭執頭顱由伊自已碰傷黃太守騐得陳果受微傷判罰　告洋一元給償養傷完結○西人某訴稱有金戒一只質在虹口勃興押鋪計洋四元今備本向贖該鋪夥忽稱已被人掛失贖去但我之金戒　價洋十七元爲此報捕拘案該鋪夥供西人同一友來質金戒旋由此友掛失贖去簿據呈閱黃太守問掛失之人曾否簽字及言　住址答稱並未太守商之　副領事謂金戒旣值洋十七元應扣去質本洋四員及利洋一員外着義舖夥賠洋十二員○三百十二號華捕禀稱昨在路見此人手持錢一千文及衣服若干件從小弄中奔避我上前追　伊卽將我扭打爲此拘案　　韓金弟供蘇州人　與衣服均係已物黃太守問旣是已物何致見捕奔逃韓言語不偷假裝瘋狀太守以韓雖患瘋然旣拒捕着管押十四天俟期滿開釋　給還錢衣 
[法界公堂瑣案]  
　　昨晨翁太守臨捕房待婦人陸蓮福訴稱楊又村上樓竊洋二十元一案已蒙押追昨有自稱老太者向我云伊家在西門内楊應繳之二十元今日十一點鐘時可如數交我囑爲私下和息小　人以事旣經官何可私和爲此投案禀明太守得詞着將楊提出詰問楊仍堅不承認並云老太從不相識太守以其刁教可惡着笞責後仍管押嚴比○前報疉列寗人魏永廷欠俞昌麟及陳氏洋元一案其兄魏其昌於前期到案助弟圖賴因之一併管押魏永廷曾供有叔父在老閘朱宅可以調停翁太守飭原告往詢朱宅答稱並無其人昨太守將魏昆季兩人提出詰究仍執定有叔在朱宅太守遂飭包探將魏其昌帶往再爲查問云 
[蘇省撫轅抄]  
　　二十日藩轅牌示照得太倉州萬葉封因病請假委員代理查有候補直隷州吳葆俊堪以代理李慶誥禀知奉營務處派周巡城外稽查差准補松江府歴陳其璟禀辭赴任前兩淮試用鹽巡檢叚文蘭禀辭扶柩回籍守制 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖十年八月十五日京報全錄]  
　　宫門抄○諭旨五道錄前○發抄　旨五道○西撫潘　奏查明革員自盡緣由片○浙撫劉　奏續募營勇挑選練軍加給費用摺子○鄂撫彭　奏審明懲辦摺子○浙撫劉　奏請　賞還知府翎頂夾片○大臣張　奏委署道篆夾片○西撫潘　奏調署知縣夾片○八月十五日户部通攺司詹事府廂白旗值日無引　見○克王等各謝調授缺　恩○鍾壎謝授湖北遺缺知府　恩○召見軍機　鍾壎○發抄　潘霨奏截留京恊各疑籌解閩餉奉　旨着照所請户部知道欽此○又籌解福建備賞銀兩奉　旨該部知道欽此○岑毓英奏開化鎭千總馬維騏升補騰越鎭右營中軍守備奉　旨兵部議奏欽此○又請將瘴故之提舉遊擊優卹奉　旨駕起淸等均着交部分别從優議卹欽此○鹿傳霖奏臬司唐咸仰等署藩司等缺奉　旨吏部知道欽此　○○潘鼎新片　再臣於五月二十四日承准軍機大臣字寄四月二十一日奏　上諭張樹聲奏已革提督黃桂蘭感憤自盡情形據情代奏一摺等因欽此遵　旨寄信前來欽奉之下遵卽逐細訪查並調閱案卷北甯原定左路分防扶朗涌球及北甯省城各路分防新河慈山及三江口等處二月十五日之戰右路雖欲抽調堵擊而爲法兵所牽制惟黨敏宣經趙沃三調不至業經奉　旨正法劉永福以被左路將官周炳林面斥其山西之失遂心懷觀望黃桂蘭係二月念三日回至長慶慚憤益深稱疾不出徐延旭因函約暫回商度軍事就便醫調黃桂蘭於三月初一日始至諒山時長慶一帶尚有潰勇二十營留營主事唐景崧因不得回劉永福軍中亦留駐於此徐延旭乃委唐景崧充前敵營務處暫資節制初十日趙沃亦由新街回至諒山皆與徐延旭孰商布置而黃桂蘭竟於十六日仰藥自盡厥後徐延旭挑留左路各營遂以副將黃玉賢分領兩營駐守那陽以唐景崧分領四營駐守觀音橋均經奏明有案臣查黃桂蘭本係劉銘傳部將從前轉戰各省迭著勳勞迨蒞廣西軍營駐兵關外六載辛勤粤軍口糧較减習氣太深王桂蘭不能講　紀律破除積弊固屬咎無可辭至北寍挫敗始知悔恨交集喪師敗名其愧奮之心業已形諸函牘而師旅旣敗軍法雖寛其畏罪之心亦所應有惟實係仰藥自盡其生平立志不苟尚能以一死自明雖非臨陣捐軀究不敢倫生玩法平情而論臣不敢謂其無功亦不敢謂其無罪業經革職身死應無庸議是否有當伏乞　聖鑒訓示謹　奏奉　旨已錄　○○頭品頂頂浙江巡撫臣劉秉璋跪　奏爲浙省籌辦海防續行添募營勇挑選練軍加給薪水公費恭摺奏祈　聖鑒事竊照前准部咨各省防軍練軍水　以後增裁勇數餉數隨時奏咨立案等因浙省自上年海防吃緊陸續添兵募勇加挑練軍炮兵數目均經遵照新章先後奏咨立案嗣因定海五奎山兵力尚單派飭千總羅雲彬招募台勇一百名爲靜安陸勇卽歸羅雲彬管帶又因海防復行吃緊浙江沿海衺亘千里以原舊及陸續添募營勇練軍分别最要次要酌量設防實屬不敷布置復飭委　記名總兵劉廷湘添募親兵新前一營又委　記名總兵成得升添募貞字副中營一營又委辦理營務處江西候補知縣徐春榮添募護軍一營卽歸各該員管帶其前次奏　酌給徐春榮親兵四營當卽裁撤又因寗郡後路空虚咨令衢標挑選練軍後營一營委衢標中營遊擊侯桂林管帶咨令處標挑選練軍副後營一營委處標中營遊擊雷芸桂管帶一併調赴甯波歸　記名總兵江西撫標右營遊擊錢玉興統帶訓練加給統領經費並委兩江儘先補用副將熊泰交總兵銜留浙儘先補用副將倪祥福招募親兵小隊左右兩旗均歸錢玉興統帶派防又前經奏明之温州鎭招募親兵廣勇一旗曁象山石浦二營合挑練軍一旗均尚不敷分布現又飭令象山石浦二營内加挑練兵一百二十名合成象右練軍一營並令親兵廣勇旗添募勇丁二百五十名合成親兵廣勇一營又飭楚軍水師後營添募水勇楚軍水師正右營及湘軍水師前左二營共三營各添募水勇四十二名楚軍巡鹽水師營添募水勇五十六名又飭楚軍中營添募勇丁一百名又飭乍浦恊挑選練兵二百五十名派委哨弁三員分司管帶駐紥軍功廠以輔天后保安兩砲台又温州茅竹嶺砲台兵丁向由該管汛弁管帶現又另選熟諳教操之弁管帶加給薪水公費又龍灣砲台於温州鎭標加挑炮兵五十名連原舊共兵八十名另派熟諳教操之弁管帶加給薪水公費以資得力又定海土堤砲台添雇火勇十名又長龍水師營添募弁勇三十名坐船二號又委辦商鎭海防營務處試用同知杜冠英時有差委先後酌給親兵八名又越軍中營現己攺名親兵正營並撥出金滿投誠一哨歸楚軍右營偏隊督率訓練據防軍支應局司道遵照新章詳請奏咨立案等情前來臣覆核無異除咨部查照外理合恭摺具　奏伏乞　皇太后　皇上聖鑒勅部查照施行謹　奏軍機大臣奉　旨該部知道欽此　○○湖北巡撫臣彭祖賢跪　奏爲拿獲行刦拒捕盜犯審明懲辦恭摺仰祈　聖鑒事案據長樂縣知縣苗如蘭詳報民人李啓貴家於光緖九年二月初六日被匪撞門入室將伊拒傷同伊妻全氏媳時氏一併綑縷搜刦錢文衣物而逸會營勘騐等情批飭緝究詳叅去後嗣因　防限滿開列職名　題叅旋據該縣詳稱比據兵役於十一月十八十九等日先後獲犯劉萌學劉萌材劉傳書劉萌汶劉萬材萬必幅郭仲書覃心抖郭得倡九名並起獲贓物到案提騐均無拷刺痕跡訊據各犯供認糾夥搶刼李啓貴家綑縳拒傷事主不諱詳經批司飭府提審旋據該縣先後詳報覃心抖郭得倡在監病故申府檄委長陽縣知縣龔榖騐明該宜昌府知府存厚行提各犯覆訊明確錄供禀經批飭照章將劉萌學劉萌材劉傳書劉萌汶劉萬材萬必幅郭仲書就地正法具報在案兹據該府錄叙全案供招議擬詳經湖北按察使黃彭年覆核轉詳前來臣覆加查核緣劉萌學劉萌材劉傳書劉萌汶劉萬材萬必幅郭仲書並已獲病故之覃心抖郭得倡均籍隷松滋縣光緖九年二月初六日該犯等與在逃李仁信黃加柏歐後啓王仲閑王仲良張加典張大停均在長樂縣屬會遇共道貧難劉萌學起意邀允行刼卽於是夜王仲閑王仲　各擕小刀覃抖郭得倡各報油捻麻繩餘俱　手一共十六人偕抵李啓貴門首劉萌學同黃加柏撞開大門房門一同進内事主李啓貴與其妻李全氏媳李時氏驚起喊捕劉萌汶劉萬材劉傳書郭仲書王仲閑王仲良一齊動手將李啓貴等用繩綑縳李啓貴喊救王閑仲用刀砍傷李啓貴頂心接連偏右喝禁聲張同劉萌學等搜刦錢文衣物分携逃走隨各將刼得錢文並贓衣典質得錢陸續花用經事主李啓貴報縣會營勘騐詳緝嗣因疏防限滿犯無弋獲開列職名詳叅旋比差緝獲盜犯劉萌學等九名並起獲餘　　贓傅事主認領訊供通詳批司飭府提審據該縣先後禀報夥盜覃心抖郭得倡在監病故由府飭委長陽縣知縣龔榖騐明該府行提劉萌學等到郡訊據供認前情不諱錄供禀經批准照章將劉萌學劉萌材劉傳書劉萌汶劉萬材萬必幅郭仲書就地正法具報在案兹據該府錄叙供招議擬由司轉詳前來臣覆核無異查定律强盜已行但得財者不分首從皆斬又光緖九年湖北省奏定章程嗣後盜案如有持械强刼聚衆至五人以上致傷事主者均仍暫行查照歴次定章獲犯訊明解由該管道府覆訊卽行就地正法各等語此案劉萌學起意糾　劉萌材等持械强刼李啓貴家得贓拒傷事主實屬兇暴昭著自應按律問擬劉萌學劉萌材劉傳書劉萌汶劉萬材萬必幅郭仲書覃心抖郭得倡均合依强盜已行但得財者不分首從皆斬律俱斬立决劉萌學劉萌材劉傳書劉萌汶劉萬材萬必幅郭仲書業經照　就地正法覃心抖郭得倡已在監病故應與訊無凌虐之禁卒均無庸議獲贓給事主具領未獲各贓同逸犯緝追另結此案首夥十六人已於二叅限内獲犯過半兼獲盜首所有文職原叅限緝之案應請查銷武職疎防職名專汛係衛昌營左哨千總米修科兼轄係署遊擊陳廷忠隨案開報仍請由部核議是否允協除全案供招送部外理合會同署湖廣總督臣卞寳策恭摺具陳伏乞　皇上聖鑒　部核覆施行謹奏軍機大臣奉　旨該部議奏欽此　○○臣劉秉璋跪　奏再正任台州府知府成邦幹前因緝拿台州土匪金滿逾限無獲經調任撫臣陳士杰奏叅奉　旨摘去翎頂嗣以海防緊要經臣委令前往定海統帶勇丁駐扎操防及金滿海罪投誠本年春間遣往廣東留營自効均經臣先後奏蒙　恩准在案金滿旣已投誠則成邦幹亦無緝捕之責且該員現統六營駐守巖疆操防奮勉當此用人之際可否仰懇　天恩准將正任台州府知府成邦幹　賞還翎頂以昭激勸之處出自　鴻慈謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○張樹聲等片　再署督粮道彭懋謙另有差委實授斯缺之王之春現署雷瓊道篆務海防吃緊未能卽赴本任所遺督粮道篆務應行委員接署適有新授高亷道益齡業已到省本應飭赴新任惟高亷一帶亦辦海防現署斯缺之准補雷瓊道崇綸熟悉情形未便遽易生手其督粮道一缺查高亷道益齡識見老成精神周密堪以委令署理除檄飭遵照外臣等謹附片具　奏伏乞　聖鑒謹奏軍機大臣奉　旨吏部知道欽此　○○潘鼎新片　再羅城縣知縣杜綏祿撤省察看所遺員缺查有准補末河縣知縣謝珩堪以調署據藩臬兩司會詳前來除檄飭遵照外理合循例附片陳明伏乞　聖鑒謹奏軍機大臣　奉旨吏部知道欽此 
 
 

Page 10

 
 
[光緖十年八月十六日景報全錄]  
　　宫門抄　○發抄旨四道○帮辦大臣楊奏督師赴閩起程日期摺○署漕督孫奏恭報起程日期摺○帮辦大臣楊奏爲請撥協餉緣由片○又　奏爲補募防勇片○監督恩奏關稅期滿緣由摺○又奏徵收關稅緣由片○晉撫奎奏調署知縣夾片○八月十六日禮部宗人府欽天監廂紅旗值日無引見○松溎等各謝調受署缺恩○内務府奏派管　處所之大臣派出福錕耀年巴克坦布○召見軍機○唐咸仰奏接署豫藩篆務日期謝恩奉旨知道了欽此○陳彝奏接署豫臬篆務日期謝恩奉旨知道了欽此○鹿傳霖奏丁憂記名提督蔣東才請俟百日孝滿卽飭來豫奉旨着照所請該部知道欽此○又前浙江鹽運使王化堂在籍病故奉　旨該部知道欽此　○○帮辦福建軍務頭品頂戴漕運總督臣揚昌濬跪奏爲微臣督師赴閩起程日期恭摺由驛奏　聞仰祈　聖鑒事竊臣於本月二十三日交卸漕運總督印務業經奏明在案前於七月十三日欽奉電寄上諭楊昌濬電稱擬調江浙各營着曾國荃於北來恪靖等營中撥與四營前有旨令湖北湖南江西等督撫招募勇丁着楊昌濬選派帶領前往欽此又於十六日接南洋大臣傳電奉　上諭楊昌濬奏遵籌督師援閩各摺片所籌均是應由何路前進該漕督酌定電欽此又於十九日接南洋大臣轉電奉上諭曾國荃奏楊昌濬赴閩應派何紹彩等營隨同前往着曾國荃楊昌濬會商酌量辦理楊昌濬行粮需銀三萬兩擬由淮庫撥發着卽議行欽此頃接閱電報十九日奉上諭大學士左宗棠着授爲欽差人臣督辦福建軍務福州將軍穆圖善漕運總督楊昌濬均着帮辦軍務欽此仰見聖謨廣運訓示周詳莫名欽感日來據閩中電報法船仍泊口外尚無舉動並准兩江督臣來咨已派定恪靖四營俟分防汛地接替清楚卽可起程臣於清淮名營内挑選六百餘人作爲親兵營亦次第就緖前調浙江一營准撫臣劉秉璋來咨未能泒往閩省望援甚切臣擬率此五營先行就道前派副將熊常富赴湖南招募千人又電請兩湖督臣卞寳第於奉募新勇内酌撥兩營現又派提督楊西平赴江西於撫臣新募各營内選泒一營卽如數泒撥計到閩尚需時日臣抵閩境或可先後來會至行走之路海道旣多梗阻又無兵船渡送若租各國輪船不但雇價難籌且藉口局外諸多爲難與督臣往返函商仍以走江西内地爲是由督臣函會長江提臣李成謀派輪船分起載送至江西湖口縣再换民船前進臣雖起自行間於洋務素未練習海國戰事尤係剏聞而受恩深重惟有蟬竭血誠不惜身命以備報稱而已現定於本月二十七日自清江起程先至金陵與督臣商量一切並領取軍火卽催䟎進發所有督師赴閩起程日期除電奏外理合繕摺由驛六百里馳陳伏乞皇太后皇上聖鑒謹奏軍機大臣奉旨知道了該督卽着迅速赴閩勿稍延緩欽此○○署理漕運總督河南布政使臣孫鳳翔跪奏爲恭謝天恩並報起程日期仰祈聖鑒事竊臣於本月十九日奉上諭現在楊昌濬督師赴閩本日已有旨令孫鳳翔馳驛前往署理漕運總督卽着迅速起程毋稍遲延欽此等因當卽恭設香案望闕叩謝天恩訖伏念臣東國庸才西曹下士由諫垣出守荐任監司客冬蒙恩擢授豫藩到任以來甫經數月涓埃未報兢惕方深兹復特沛綸音俾權漕篆自天聞命伏地增慚漕運總督管理各省漕糧兼及河防軍務舉　督催帮運稽核工程考察人才整齊營伍在在均關緊要如臣擣昧懼弗能勝惟有勉策駑庸期無隕越現在河南布政使印務已經撫臣檄委按察使唐咸仰署理臣定於七月二十三日交卸藩篆二十四日由汴起程馳往淸江不敢稍涉遲延以便漕臣楊昌濬交卸赴閩所有微臣感悚下忱並遵旨迅速起程日期理合繕摺恭報叩謝天恩伏乞皇太后皇上聖鑒謹奏軍機大臣奉旨知道了欽此○○楊昌濬片再援閩月餉　經電奏請撥江寍銀二萬兩江西銀一萬兩湖北銀五千兩尚未奉旨派定江甯現已奏撥行糧銀三萬兩並允預給河紹彩等四營三個月口糧當用度浩緊之際於悉索靡遺接准督臣電稱江南財力以竭難再指撥江西湖北皆增募勇丁卽各有應用之欵能否兼籌協餉尚未可定臣在浦挑帶一營赴湘招募二營軍裝餉項長途川資均非現銀不可聞閩省餉項奇絀米價騰貴不能不預爲籌備查漕督衙門庫存石工經費及扣存平飯等銀目前尚非急需臣先行挪動銀二萬四千兩一俟恊餉撥定便可解還又商之淮安關監督臣恩林查有庫歴年扣存一成養廉二成經費六分减平等銀二萬兩經臣就近咨提湊濟急需此項銀兩可否仰懇天恩俯准作爲援閩協餉由臣支銷造報其以後月餉容俟通盤籌計請旨派撥理合附片具陳伏乞聖鑒訓示謹奉軍機大臣奉旨着照所請該部知道欽此○○楊昌濬片再淸淮防軍本屬軍薄臣所帶親兵六百餘名係於各營各哨挑選　撥現當防務緊要之際未便缺乏均經飭令隨時募補足數務使巡防無悮保　閭閣謹附片陳明伏乞聖鑒謹奏軍機大臣奉旨該部知道欽此○○二品項戴淮安監督奴才恩林跪奏爲關稅一年期滿謹將虧短實在情形恭摺瀝陳仰祈　聖鑒事　照淮宿海三關每年應徵正額稅銀二十五萬四千三百六十三兩六錢二厘又蒙　欽定盈餘銀十一萬兩共應徵收銀三十六萬四千三百六十三兩六錢二厘兹查前任監督英瑞自光緖九年六月十二日新季關徵起至十一月初九日止計一百四十八日三關共收銀一萬七千八百二十四兩三錢一分五厘奴才自光緖九年十一月初十日到任接徵起至十年閏五月十一日關滿止計二百一十二日三關共收銀二萬一百七十二兩九錢三分三厘又湘南運解直隷漕駁　船奏　准帶二成竹木土貨免過淮宿二關稅銀八千一百三十三兩五錢九分二釐又淸江留養災民經漕臣委員採辦賑米並修建鹽河雙金閘工需用木植石灰等項共免過淮關稅銀一千二百五十兩九錢三分四厘二任合徵一年期滿淮安關共收銀三萬四千七十八兩八錢三分又免徵銀四千四百五十四兩四錢四分宿遷關共收銀二千九百七十三兩一錢二分八厘又免徵銀四千九百三十兩八分六厘海關共收銀九百四十七兩二錢九分以上淮宿海三關實徵免徵共銀四萬七千三百八十一兩七錢七分四厘共短收正額盈餘三十一萬六千九百八十一兩八錢二分八厘又淮安倉項下徵收茶稅銀一十四兩一分海關徵收海船樑頭鈔銀一百九十五兩六錢六分七厘遵例儘收儘解毋庸比較本届火耗不敷經費動支正項銀一萬三千四百三十六兩八錢六分五厘伏查關稅之盈虚全視商貨之多寡尤視年歲爲轉移淮宿等關自去歲新季開徵後恰值夏秋水災較重徐邳及淸淮一帶荳糧歉收稅課倍形減色經前監督英瑞於交卸摺内附片具奏嗣奉户部行知應俟關期届滿再行酌核辦理等因劄行前來奴才於上年十一月間履任正當災歉之餘將近歲暮商貨無多秋冬旣鮮葢藏夏春來源更絀又值阜康匯兌局歇業商賈通融不便運貨亦少兼之洋單免稅絡繹往來日增日盛此本届稅務虧短比較懸殊之實在情形也奴才渥荷天恩膺兹鉅任亟思多徵一分稅課卽稍盡奴才一分血誠以廣招徠以寛商嚴稽查以杜獘株積寸累　補　彌縫之計無如時勢所限人力幾窮現值關滿之期徵免並計未能趕敷上届比較其稅源阻滯實與隣境厘稅相同奴才不敢恃旨朝廷寛大之恩稍序欺飾撫躬循省兢惕滋深所有本届短收稅銀可否援案從寛减免之處出自聖主逾格鴻慈奴才無任悚迫待命之至除將撥解支銷各疑並免稅細數造册送部另疏題報外所有關稅一年期滿虧短實在情形理合恭摺瀝陳伏乞皇太后皇上聖鑒訓示再查額解南河銀二萬六千餘兩内務府提存辦公銀一萬兩攤繳參價銀五千兩節省養廉銀五千兩内閣部科司等處飯銀四千餘兩均屬無欵動支又兩淮鹽鈔銀一萬兩蓆抽銀四兩五錢三分均未解到合併陳明謹奏軍機大臣奉旨户部議奏欽此○○二品頂戴淮安關監督奴才恩林跪奏爲奏聞事竊照淮安關向有飯食罰賠二疑經部議定留爲充賞公用並添補經費册内未開各項嗣於咸豐二年調任經監督文謙奏部議儘收儘放如有墊用正項之員卽由接任監督查明叅奏責令賠繳奉　旨依議欽此歴經遵辦在案兹查自光緖九年六月十二日起至十年閏五月十一日止計一年共收飯食銀四百八十五兩一錢三分三厘查出漏報罰賠銀一千二百十三兩五錢六厘遵照奏定章程儘收儘放並無餘剩銀兩理合循例恭摺具奏伏乞　皇太后　皇上聖鑒謹　奏軍機大臣奉　旨户部知道欽此　○○奎斌片再繁峙縣知縣何才价循謹有餘應變米　於斯缺不甚相宜查有靜樂縣知縣李兆勷堪以調署所遺靜樂縣員缺卽以何才价署理署絳縣知縣張銘動調省差委查有署稷山縣知縣馬鑑　以調署遞遺稷山縣員缺查有准補陽城縣知縣單熙照堪以署理該員等均無違碍處分據署藩臬兩司會詳前來除檄飭遵照外理合附片陳明伏乞聖鑒謹奏軍機大臣奉旨吏部知道欽此 
 
