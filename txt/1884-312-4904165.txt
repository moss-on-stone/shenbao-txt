# 1884 - 312 - 4904165

 

Page 1

 
 
[第二十號畫報出售] [  申報館主人啓]  
　　國家多故之秋正臣子效忠之日近以各海防需餉浩繁籌撥匪易恭邸仰體宸厪倡輸餉銀百萬兩而各大　之樂於隨助者亦爭先恐後頃刻之間頓集千萬古人毁家紓難傳爲美談故圖之以揚盛美又彭雪帥防粤以來思有以制法人之死命遂造兵船數十號形如橄欖式招致善於泅水者操練精熟爲制勝之地兩圖俱編入此次二十號畫報准於二十六日出售後仍附淞隱漫錄一則閲者鑒之此佈 
[書滬尾勝仗保舉恭奉諭旨後]  
　　此次與法人交兵先是示戰諭旨所以激厲將帥鼓舞兵弁者至爲剴切著明故臺灣兩次戰勝由劉爵撫奏保出力人員欽奉恩允者亦極優渥蓋法人圖取越南不顧中朝藩　皇上優容大度相臣竭忠盡誠顧全大局所以待法人者何其厚而蠢兹醜虜不知感激屢以大言恫喝詭計相嘗至於不得已而後决然用兵誠天人交憤之時凡在戎行敵愾之心較諸同治初年剿髮剿捻剿回剿苗更有奮發於不自知者是以基隆淡水王事將弁人員　常出力非破格簡搉不足以褎其功而示聖朝酬庸之重典也觀於諭旨准保諸人内有以都司免補遊擊叅將而以副將補用者餘如加世襲賞黄褂並給巴圖魯名號於宫階無可再陞之人則以此寵巽之而已又有文員以從九底官開列請保竟至免升縣丞並免補從九等缺卽以知縣分發福建補用之數人者摺内叙及戰功當與從前首先登城奮不顧身者同一加考何其優之至於此極也皇太后特頒内帑萬金尤爲異數總之積憤　深雪讐愈厲深宮　畫　願盡殲法人而後已故以此勉之也試思福州馬尾一役法人無理取閙我之船厰砲臺兵船廣艇千萬之資毁於一旦以當日所報情形而論似法人猝乘不備詐力相高咎固不在統兵之員乃事後潘太史等公摺糾叅始知所報尚多虚妄意在避重就輕幸免罪戾因憶初三日下午商家電警方有傳來而官塲稱說則謂張幼帥親臨督戰毁去法艦四艘其他不提一字彼時固疑不應徑庭若此後見叅摺乃知督戰一事卽在逃竄鼓山之際以是蒙朝廷耳然先之批摺諭旨於嚴懲之中仍寓曲諒之意核其有罪無罪分别施行而於船廠保全戰時竭力則賞卹存亡諸將士有差勸懲並舉不肯以一敗之故概行抹煞迨幼帥被叅發交部議處分張撫軍何大臣並議革職而幼帥又無恙可見知人之難與用人之不易以幼帥平日自詡能治軍事斷不至毫無把握一敗塗地此中殆别有　敗之道而非幼帥之罪歟然則朝廷實不忍遽信幼帥之僨事而將有待於後也噫以馬江之敗而罰如此其寛以臺灣之勝而賞又如此其重彼各省之擁衆自衛畛域未化者其必無有富貴功名之念者乎吾意法人注意臺灣已及兩年半時鎭　兵力單弱不能設備乃至明明示戰而閩省督撫尚不聞有保臺之議且至諒山搆釁和局終渝而特旨派劉爵帥統率舊部淮軍前往鎭守之外又末聞閩省如何兼顧更未聞他省如何互援也夫諭旨原命沿海各省加意隄防明知法人雖以虚言恫喝而兵力實不敷數處攻擊苟銳師赴北則東南各口可以安堵如常倘專力圖南則浙閩以上自是揚波無患津沽長江爲犯京師入腹地之要口節節砲臺層層戰艦原屬不可疏虞而法兵大勢僅在智取台灣旦在毁閩江戰具以絶臺援而後力攻臺灣至於今日夫固盡人而知之矣知之則江浙直東之防目前固可移緩濟急也就令春冰融化法船或有北犯之虞臺事難圖法兵頓有分途之擾然以師船之十三四駛出重洋砲火藥彈分成接濟吾知所防各口之兵力亦未必遽薄也而况臺閩之路旣通閩中近日加意整備左相之威名楊公之幹濟卽馬江之所毁來者重而新之數月之後閩中自足以顧台南北洋之兵輪依然回防原處可也竊謂法人之意大概可知彼如專事台灣此後增兵添餉全屬虚詞度德量力未必再擾他口此時朝廷論功行賞縱極優崇無如南北洋防軍未嘗一與法人見仗僅僅防守之功　日事畢施恩不過尋常議叙勞績而已其欲如基隆滬尾兩次保舉越級超遷吾恐格於例而不行也噫時不可失自捻回肅清以來久無若此保案有心富貴者曷不試言於督師調集大　兵輪直下閩洋以與台軍表裏夾擊而竟此殲宼之大功哉前日盛傳南洋七艘北洋四艘會同粤東十艘共成二十一船不日救台日來忽又寂然殆因天津復有議和之說故軍心頓懈歟然而大可惜也 
[京師要電]  
　　昨接京友來電知恩大司宼近冡帝簡以吏部尚書並晉恊辦大學士戶部事務則以新授大學士額管理戶部尚書以崇公綺補授左副都御史以吳大銀臺大澂補授未到任以前着沈源深署理均於九月念四日奉有諭旨矣來電又言陳伯濳學士奏叅兩江督憲曾沅帥一節亦於念四日奉有諭旨所有曾沅帥應得革職處分着加恩改爲革職留任 
[法人譸張]  
　　昨日法提督孤拔發電音與上海巴公使言其前隊兵船由基隆至淡水中途爲華兵所攻嗣經法兵將華兵擊退華兵死者不少云云按近日並不聞中國有援臺之兵前赴閩江則所謂中途攻擊法船者究係何處兵勇而法人乃遽張大其詞以爲擊退華軍此眞法人之言適足見其詭譎而已矣 
[捉船續述]  
　　前報福州之飛護輪船被法人捉去兹據西字報稱飛護船裝載物件在洋面駛行先爲法船望見因問其何爲飛護答以將送物至燈塔法船遂亦不究嗣見飛護駛近臺灣似與岸上人有交接法人遂開兩炮旋將飛護捉去云 
[台州續信]  
　　前報台州土匪有戕官刼獄乘間火焚教堂等事兹據探事人回得悉前項各事均係謡傳惟楚軍右營後哨哨官某都戎帶勇往北岸捉拿土匪與匪接仗中槍斃命並拿獲各匪仇扳良民數人高邑尊會同營勇當將獲來之數人刑訊飭站木籠該處鄉民以爲罪及無辜糾同多人進城將所站木籠之人概行奪去因之店鋪爲之罷市此外並無别事也 
[閩垣紀事]  
　　職員蔡濬前日投禀楊制軍大約皆時事制軍批云本部堂巡閲長門一帶防守頗爲周密前日爲法人所賺特以兵勇防守不力以致潰决不可收拾雖亡羊補牢尚爲未晚赶卽設法整頓以固吾圉等語見者莫不額手慶之○朱觀察所帶桂勇駐紥林浦一帶其紥營設炮地方均非扼要有害民居經閩縣紳耆鄭成等公禀現經楊 
 
 

Page 2

 
 
制軍批示仰營務處同黄鎭守波履勘確騐札飭擇地移建以固民心○馬江迄長門一帶民居營壘均安堵如常馬祖澳依舊停泊法船三艘附近島民爲其凌虐不言而知昨聞有米船三艘駛全中流彼其牽去兩艘其一艘急駛僥倖獲免○省城西門萬壽殿非操兵之地乃團練大臣林竟飭東路練軍日夜在殿内操演兹經楊制軍聞知大加痛斥前夜急遷西峯里去 
[蕪湖雜述]  
　　積善體仁二善堂爲本地紳耆所倡專辦施棺埋骨送診施藥義塾等各善舉章程妥洽辦事認眞貧民或沾實惠近積善堂因經費不敷勸募捐欵居民鋪戶皆極踴躍輸將云○蕪城某甲忽患瘋癲一日竟持刀入市向人亂砍幸時在深秋行人皆御棉衣不致受傷涉訟旋經家屬扭倒用鐵鍊錮禁始不往外肇禍云○月之望日昇平舖團丁獲一竊犯年方弱冠衣服麗都鄒雋之明府所訊之餘據供因癮染芙蓉家資蕩盡故偶爾爲此並非慣作妙手空空兒者明府當命笞責二百板枷號一月滿期釋中遞回噫烟　窟啓終宵戀鴉片之香風雪途窮末路習雞鳴之技浮華子弟尚其鑒及前車哉○蕪湖令鄒明府見膠庠士子大半孤寒時值殘秋寒衣宜具因於本月二十日在中江書院添試月課一次是日生童之與考者頗衆皆頌明府嘉惠士林之德云 
[積榖害民]  
　　各州縣官紳捐貯積榖原以防年不順成賑撫貧民起見洵思患預防之美舉不謂日久弊生往往利民轉以害民聞德化縣仁貴鄉積榖數千石歴有年所奈經管者不能事事留心致榖多霉爛該處紳耆因設一惟陳出新之法於七月間開倉將壞榖借給貧民每家或三五石或八九石不等議定每石爛榖重七十五觔限八月底完納新榖百觔該鄉貧戶無不側目所望官斯土者另定妥章毋使小民怨咨交作也 
[英信錄登]  
　　日本報載近接英京西九月二十二日來書稱此次俄德奥三國會盟大意謂第一欵共敦和好益加親密第二欵會商三國虚無黨事件以後互相稽查務盡根株第三欵俄奥兩國邊界彼此人民雜居犬牙相錯妥爲調和第四欵埃及事件及去年各國商民身家財産遭意外之難議索償金等事英京泰晤士各新聞從而論之有謂以理推測三國會盟原無不利於英之意但就今日而論欲謂無礙於英似亦難言蓋觀近時德相俾思麥克舉動已見其端且聞德相於赴此會最爲落後當伯靈將發之際與法國公使彼此密商要公以致後期想富會盟時難保無關法國事件者也近觀德國兵船於南亞非利加洲上竭力經營屬地到處樹旗明示各國領有其地近有某處爲德人揷旗啓衅致倒土人英人各一名今歐洲各國專事侵占他洲土地實啓將來各國不和之兆從此歐地多故必至不可收拾現在英人公論中法事件無一人稱法人所爲之善喜聞中國得勝之信到處傳播可見公論自在人心大半亦由嫉妒所由啓也英德兩國素敦和好深恐屬地齟齬難保平和景象此無他彼此皆爲東南洋利益起見將來東洋各國必至與歐洲各國彼此結爲心腹互相應援以至於亂而後已也 
[意國多疫]  
　　意大利國那布府城共住人民四五十萬名口日前電逹英京稱該府一日之間患急症者八百名又續電新患者復見八百名以致該府人心惶惶大半遷徙以避疫症大爲騷動是以英法兩政府派遣醫生入意國邊地救治不料該處百姓不獨不知感激反以醫生密置毒藥取人生血種種謡言襲擊英法醫生該處人民多備物品禱祈神助意國政府得信嚴行禁止意王親臨省視病者可謂愛民如子者矣 
[備述民情]  
　　日本定例凡地方官於十月間咸集京師就内務省内會議政事興革及民間疾苦情形名曰懿問會以内務卿充議長此亦曰廷體恤臣工准各地方官每年晉京一次藉領路費以資髜劑之意今年各地方官赴會大抵備陳民間疾苦地丁税課過重民不堪命當兹民力維艱亟宜設法救助等詞異口同音在内務卿得禀深系厪念以爲民情慘狀如此准卽設法補救不然終貽地方之禍無補國是行將商之各政臣别减租税抑立良法也 
[常舖攺章]  
　　甯波各當舖日來閉歇者多卽未閉之家亦不過開門半日所有銅錫木器及笨重等物概不收質其餘值十者不能富五民多不便童次珊庶常不忍坐視於十五日赴府面商宗太守准其詳請省憲延至十九日尚未出詳而省憲已行文到寗諭飭甯屬各當攺爲期年爲滿按月二分四厘取息但此係寍人傳述並未見有告示確否則不敢知也 
[鴛湖閒話]  
　　前報列禾郡精嚴禪寺僧貴誠赴蘇進香被譚序初方伯拿押一節兹悉方伯移文至禾查問此案顚末宗太守奉文後卽飭幹差前往該寺稽察未識寺中如何回覆並聞該寺監院僧道秀連日因此事忙亂異常叩求紳士具保而紳士皆懾於方伯之威不敢從中緩頰云○前報列浙中大憲議辦折糧一事刻聞此事頗難措手大約禀覆撫憲仍照向章云○聞平湖縣湯二尹承霈於初二日接篆視事○本月二十日起連下大雨幾如玉女盆傾河中鴨浪又漲三篙米價略有起色然亦不甚加昻云 
[電工餘聞]  
　　前報余澂甫太守在潮海關前設立電線經税務司哲美森不允謂須電請總税務司赫君之示太守以停工一日須銀二百兩不得已讓出關基僅於關前縣線如德律風然卽於十六日敊同工勇褂綫竣事豈該税司猶嘵嘵詰問以爲未奉總税司電復碍難遵行太守乃置之不理並告以如肯認賠千金不妨停待五日而該税司又未應允及十七日下午總税司赫君電復傳到謂如電綫緊急無路可繞只要於關無碍卽經過關前亦可將來如欲另蓋房屋再議挪移也於是哲美森始不再瀆而汕頭中外商民俱以太守爲强項并稱赫總税司能知大體云又悉汕頭電報分局已於十七日開辦送報三日太守卽派吳都戎等赴廣州籌備物料開辦廉州府至雷州府電工並清厘善後諸務尚須赴潮郡會商鎭道然後航海返滬乘封河前馳赴津門也 
[湘中大有]  
　　湖南據吳楚上游地力較厚每年種稻兩次卽左思賦中所謂再熟之稻是也頃聞該處熟米每石僅售英洋一元猶無顧而問者諺云湖廣熟天下足洵不認也 
[土地娶媳]  
　　杭垣薦橋之缸兒巷内有土地廟又曰日新廟以近處之日新橋而名也廟燬於兵火後爲胡君秋槎倡捐重造丹青土木焕然一新每值菊秋盛設斗壇延請羽士奉眞朝斗度關解厄以此年盛一年來游者填街塞巷今年重陽卽日遊人更衆紅男緑女結隊牽裾殿中人山人海竟無容足地近處三元坊有開茶店之阿四者其女年甫及笄人端静而貎娟秀是日亦在廟游觀抵暮而返歸來晚飯黄昏倦而早臥甫經睡去卽夢一長髯白面者冠服甚都自云是該處土地特來娶汝爲媳今夜卽須合巹不可自誤言畢拂衣而去女驚醒後向父母細述之當卽狂歌狂笑狀若中邪惟催早爲妝束以待彩輿其父母至廟中百般求禱迄不見效因延女巫至家巫言花轎已來不能挽留矣女惟在床催促聲言欲去家人相對環泣束手無策及天明女已無言而逝其容貌比生時愈形嬌媚父母痛不欲生買棺成殮且備花燭酒果之儀至廟中叩謝十一日廟中各會首社長公議集貲懸燈結綵盛設喜筵清音打唱一永日夜間則灘黄楚曲極絲竹管絃之盛蓋爲神賀也遠近來觀者爲之空巷衆議於偏殿添塑一少上郎君而以女像配祀之庶佳婦佳兒神顧之定必色喜似此怪誕不經直堪噴飯安得官斯土者皆西門豹其人也 
[恩周挾纊]  
　　昨得邗水雙鱗述稱前日高寳府試正塲聞有寳應蔡姓童生鬚髮皆蒼年將花甲點名時宜太守見其龍鐘老邁監縷衣 
 
 

Page 3

 
 
裳深爲憐憫贈以番佛二尊棉馬褂夾袍各一襲並囑其出塲後可速歸家盖太守憐其貧且老故勸其不必再受此中辛苦也黄堂日煖挾纊恩一時士林傳爲佳話云 
[羊城官報]  
　　藩憲牌示合浦縣委長甯縣葉太起署長寗縣缺委卽用縣鄧衍熹署八月十四日試用縣陳廷蔚稟辭往查仁化鉛礦山塲十五日臨高縣佛光禀謝飭知赴任十六日新選和平縣陳塏由京來省禀到十七日新授廉州府謝鉞由京來省禀到十九日署增城縣陳紹棠禀辭赴任二十日試用鹽運同方觀濤由京來省禀到 
[邑尊交缷]  
　　寳山縣王明府於昨午交缷新任張大令東瀛已接印矣彼都人士行見棠陰遍覆戶誦絃歌而舊令尹之愛民如子彌永去思并聞王明府不日赴長洲本任舊地重經動迎竹馬更有一番培植也 
[賊星未退]  
　　高橋松桂著名積竊也屢次犯案經寳山王明府收押已歴三年現因有回任之調將該犯提案善言開導當堂省釋詎知該犯賊星未退旋於晚間潜至淞鎭某洋貨店從天窓而入竊取衣物等件適店東驚覺見天窓内掛下兩足急上前抱住狂呼捉賊門外巡通聞聲而進帮同拘獲仍送寳山縣究辦矣 
[調兵赴臺]  
　　前由鎭江招來台字一營駐紥裏虹口管帶者係陳統領及喻趙兩哨官而軍令森嚴秋毫無犯該處居民舖戶頗稱安洽近聞欲將該營調往台灣想敵愾同仇牖下書生尚懷義憤而從征將士忠義之氣當薄霄漢竚盼膚功迭奏露布爭傳也 
[解訊遊勇]  
　　前日午後浦東爛泥渡巡防局員飭廿四保廿四圖地保解送陳姓等遊勇四人到縣據稱該勇等約有二十餘人至該處程少和荳腐店内僞爲購物混入臥房正在開箱行竊適程妻入内瞥見赶卽呌喊餘黨乘間脱逃僅獲陳等四人解交黎邑尊訊究已飭值日差押候研鞫矣 
[取保領屍]  
　　救生局巡船前日在浦江中撈獲女屍一具係粤婦裝束項間掛有珊瑚珠手帶金鋼鑽戒指該船水手報明局中由局董姚君安谷查得該女屍係太古洋行汕頭輪船司機器洋人之拚婦故卽飭人傳屍親到局認明無訛姚君恐有假冒情事着屍親覓妥保赴局領屍棺殮云 
[索償原件]  
　　前報登沙船入水一節當被浦江中各網船聞知俱往撈取而貨物甚多聞沙船主向各網船云原篓豆油須要交還餘如黄豆豆餅任其取去并聞該船爲豆所漲船身已有裂縫矣 
[流氓遞籍]  
　　前有天津流氓田六一名經捕房拘送英公廨管押昨聞黄太守已派差恊捕將該流氓送交縣署遞解回籍矣 
[繙譯停訊]  
　　德國繙譯兼理美繙譯施德理君昨有要公無暇會訊所有捕房解送案件均由黄太守辦理云 
[英界公堂瑣案]  
　　常熟人陶阿大因妻女走失前日同子阿炳來滬找尋適在新閘相近見妻女均在王阿茂家與論吵閙由捕一併解案黄太守研訊陶供向在原籍撐船爲生妻趙氏同女私自來滬今挈子阿炳前來於王處尋見着卽隨我返里堅不肯去趙氏供前夫楊姓故後由翁姑作主贅陶爲婿陶則置妻不顧以致度日艱難緣偕女來滬躭擱同鄉一處欲爲傭婦託其薦保昨陶前來惟欲領女致與爭論王供在滬爲輿人因趙氏同女乞留言俟有生意照償飯資昨陶來與趙氏彼此口角我曾從中解勸太守問該氏願隨夫返里否該氏答稱夫若要我回鄉自是情願太守隨飭陶領趙氏及子女趕卽回鄉王無别情省釋○葛仰山訴稱友人姚阿川躭擱我處被伊竊取寗細棉褂及衣服典押卽報捕拘姚經伊兄出面情願贖還原物囑求免究姚則俯首無詞其兄亦上堂求情黄太守謂姚犯竊案姑判罰洋十元免其科罪衣交葛領去完結○華捕禀稱昨見吳茂祥金阿榮二人在路吵閙喝阻不依反將我毆打拘案請辦吳金同供因細故口角捕來究問答伊無甚要事并未逞兄黄太守判吳金二人各笞二十板以示薄懲○包探禀稱有王雨權指控吳一源行竊衣物等件扭交前來當於吳身畔搜出許多當票不知是否竊贓尚須查明今先解案黄太守飭該包探將吳帶回捕房俟查明再行解候訊斷○華捕禀稱昨見王阿林手持馬脚鐵問其來路一味支吾失主不知何人今特將人贓解案王供馬脚鐵係在碼頭邊拾得黄太守飭將王責五十板示儆贓交捕房帶回俟失主認領 
[法界公堂瑣案]  
　　昇茂莊經文控曹清章欠銀一案巳列前報昨晨經復請追翁太守問可有保人到否有陳明三者到案供稱曹正欲投案因另有債欠爲英公堂管押翁太守謂爾係何人前具保者因何不至旋傳前保人陳某到堂供與明三同翁太守判陳明三不在保列飭去曹青章久傳不至殊屬可惡判將陳收押着交曹到案比追○前報列解德茂倒閉一案昨晨翁太守至公堂集衆訊理共計虧洋八百餘元各戶紛紛控追翁太守着該店夥開列清單將店底拍買抵償並諭各債戶該店主旣已逃避現在未能如　俟拍賣價多寡爾等公攤再爲核奪○冐充探夥一節已列前報於昨晨將康仁解案康供前曾犯竊今已悔過奈有陸阿三者昨在新北門城河浜將我扭住毆打百般哀告不饒只得給錢二百文求釋彼仍不允是以扭赴控案陸供在老閘竹匠生理並不敢冐充包探夥翁太守謂包探所呈之洋表一只當票念張汝從何來供稱表乃友人托修當票是已物所質太守判洋表俟原人領取當票飭人查對後再核將陸收押康仁飭退○王仁生訴稱在城河浜開衣店生理昨有劉炳榮來買定縀馬甲一件言定價洋二元五角囑同至彼處取洋及至半途彼又支吾云貨且讓我細看隨看隨唤車欲走趕卽扭住鳴捕送案劉供在二擺渡方益書信館帮傭馬甲實去購買因未帶有洋元原欲明辰帶去取伊白願跟隨忽然鳴捕扭案翁太守判馬甲飭原人領去劉從寛押二天釋放○昨報列湖北婦人陳氏拐誘一節兹悉翁太守訊理據唐王氏供小婦人價買陸阿桂送金高氏處爲夥曾出洋二百三十四元我在高處帮傭昨日有陸余氏串同無賴在巡捕房控稱冐領太守諸之陳氏卽陸余氏供稱湖北人於前年同夫及子女至滬夫於舊年三月回籍氏將女暫寄唐王氏處詎唐王氏將女於舊年三月間誘至甯波至十一月始回現寄於金高氏處爲娼心實不甘懇請追究供時袖内忽落禀帖一紙太守遂命取閲則禀詞與所供不合太守詰以禀内所書係爾與叔公率同子女至滬找取丈夫措資回籍等云何所供不符飭於下期核奪○錢桂仁訴稱在小東門外啓昌花糖行傭工有鮑禮全者前亦在行内生理昨晨至行相探未曾留心詎至夜分有廈門客忽稱失竊及至尋時鮑躱身榻下是以扭送捕房鮑供並不行竊現在南瑞火輪當兵昨上岸至彼探友悮指爲竊太守判將鮑送縣轉送該輪船收管 
[更正]  
　　九月十九日起本報後登有告白一則計共三天係遺失玉如支申晉生兌十二號十天票元五百八十兩而悞作一百八十兩合卽更正○又二十日報登甯波新江橋天燈費係洋廣公所捐助悞刊作洋廣局應一併正悞 
[鉅欵棉衣助賑]  
　　謹啓者敝公所代做山東江西兩省灾民棉衣善昌親自辦頂市原布督理日夜赶做二萬件山東先解兩批三尺凈長新大棉衣一百包共計五千件江西亦赶成三尺净長新大棉衣一日包共計五千件後批隨赶隨解連接兩省放賑諸君來函灾黎小難民無 
 
 

Page 4

 
 
衣禦寒向隅之嘆囑卽赶籌兩省必須數千件小棉衣善昌卽登報叩募今募到湖南省垣莫犬善士樂助大布中棉衣一千五百件委善昌代辦本地沙布新料發染發工赶做兩號尺寸七百五十件做二尺凈長七百五十件做一尺八寸凈長兩面均用沙布大約一禮拜可能赶齊捆包飛速裝運山東今蒙莫大善士垂念山東小難民無衣之慘慨然樂助功德無量受患者恩同再造江西小棉衣敝公所先行籌欵亦在赶做善昌兩省大棉衣擬先赶二萬件十月初十左右連小棉衣均可趕齊然灾黎太廣能多募一件多救一人今再託登貴報如能各省大善士心存利濟欲助新棉衣無論多寡大小請卽示知善昌總當代爲辦料親自督理可能赶快如有原舊劃當棉衣樂助亦可代解兩省以補新棉衣之不足今將代募山東江西兩省棉衣情形詳細奉聞卽請衆鑒上海北市山東江西籌賑公所教弟施善昌少欽氏拜啓九月二十四日 
[江督門抄]  
　　九月十六日候補道郭道直孫傳樾湯壽銘謝委接辦軍械所署上海縣黎到見卽辭直隷州孫國琛謝委五河鹽釐差○十七日廣西請餉委員知縣徐之來省請餉直隸州王茂中謝委辦瓜洲木厘分局差從九周文彪禀知奉木厘局姿西江口查騐　差○十八日署鹽運使司張富年謝委回江安粮道任候補道張銘堅謝 
委湖北督銷差○十九日湖北提臺統帶順呂選鋒等營程文炳到拜會○二十日題補海州分司運判楊槐叩謝揚州來 
[浙省撫轅抄]  
　　九月十六日福建候補縣吳恩慶由滬來省禀見教習知縣徐寳晋由京騐放來省禀到○十七日織造庫使毓榮奉委進京禀辭未入流方祖培教豐天目巡檢俱禀謝藩司委署禀安○十八日通判陳壽祺禀銷富陽諸曁勘荒差○十九日候補府李寳章禀銷解還洋商借欵差前署桐鄉縣金禀知交缷回省禀到候補府經歴莊鳳雲禀知軍需局委解温州洋欵差課大使注炳宣禀知臬委赴秀水查案差叩辭○二十日陳正榕王江涇周翔麟楓經俱禀見銷厘局差回省禀到署鎭海縣丞胡炳章銷病假禀謝藩飭赴任委署海鹽縣丞張夢元禀知藩司委署禀見叩謝○二十一日運副趙連鈺禀知運委紹鹽局幫辦差叩謝運判鳳藻禀知運委解京餉並藩委附解津貼赴都叩謝署仙居縣伍桂生禀知交缷黄岩縣事奉委調署仙居縣自台州來省禀到叩辭禀謝 
[蘇省撫轅抄]  
　　十九日福建試有縣丞顏鍾玨廣東人由福建來縣丞羅淦謝飭知咨補寳山縣縣丞缺藩轅牌示照得署上海縣黎光旦調省另候差委遺缺查有正任之莫祥芝堪以飭令回任○二十日准補丹陽縣凌焯禀辭赴任並銷洋務局差有於本月二十六日接篆准調寳山縣張交缷震澤縣事回並謝飭知卽禀辭赴任有於本月二十六日接篆咨補太倉州七浦司巡檢陸熙敬禀辭赴任撫轅牌示恭照光緒十年十月初十日慈禧端佑康頤昭豫莊誠皇太后五旬萬壽聖壽是日五鼓應穿朝服齊赴萬壽宮慶賀其自十月初一日起至二十日止俱穿蟒袍補褂挂朝珠○二十一日候補縣查以觀禀知奉委海運省局文案差吳作霖缷署嘉定縣事回委署元　青縣丞俞同慶禀辭赴任○二十二日蘇學憲黄到蘇帥遠　服闋回省禀到候補道庫大使曹懋森禀知辭奉委赴江北一帶緝捕差○二十三日候補縣高彥沖禀知丁母憂從九詐之璿禀知本日到盤門水關差未入李維經銷盤門水關差○二十四日布政使銜前署安徽安廬道劉傳楨上元縣人由籍來刑部主政趙燮浙江籍來直州局徐衣言禀知奉藩憲姿赴靖江縣查勘被淹田畝差○二十五日浙江候補同知黄源晋河南人由浙來未入周祖鎔禀知派蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[六合盜案]  
　　六合縣　江寗府治之北盈盈一水舟楫可通凡皖南滁來全各州縣之操奇計贏者時時往來該縣估　商舶絡繹如梭諺有小南京之稱洵不誣也亂後江北人烟寥落時有搶刼重案然智在四鄉城中尚不致有萑苻出没日前六合署惻一夜盜忽連刦二家一係布店失去銀貨約計二千餘金一係民居雖所失無多然竟抱傷事主斃命現經上憲通飭各屬一體嚴緝並出有賞格粘貼通衢想緑林豪暴之彼斷不能倖逃憲典也 
[淘井得書]  
　　淮楊舊城大東門内福壽庭阮文逹公故第也公歴任封疆囊無餘物歸田居此藏書極多甚有爲四庫所無者道光壬寅回祿爲災付之一炬言曰之瑯環福地悉變爲沙礫荆榛矣日前有工人在是處淘并得一厘旁觀羣以爲阿堵物爭先覆取及啓視僅貯書一部爲鄰人某姓售去竊意此書旣局藏背井必非習見之物可知工人不識風丁致奇編未獲傳播良可惜也 
[妓案判結]  
　　吳縣興史某君拿捉妓院一事前已登報兹　是夜將留宿之某客從寛釋放後妓女龜鴇均暫交地保收管翌日庭訊陳明府見妓女小紅丰姿蕉萃楚楚可憐且自稱身陷烟花願求超拔遂俯如所請准其擇配良從其月仙一妓以其供詞狡節掌頰十下發媒中看管聽候覆訊發落至違禁賣娼之龜鴇等則分别責懲尚須回明上憲嚴辦聞尚有潘寳玲一妓倉卒遁去未爲離網之鴻竊謂似此辦理雖有類煮鶴焚琴然整頓淫風實爲地方之急務正不得姑息以養奸邪也 
[司事被控]  
　　吳縣下　横涇鎭集善堂司事某開設米酒　其於一切善事不無染指其中前經邑尊陳莘農大令訪聞其事委木瀆分防應赴堂查察幸得某君鼎力回天將就了事又有某童生禀諸學師請移縣查究縣中未卽准理控府又被朦混了事現聞學校中人大發公憤擬俟學憲放告時聯名環叩並由該童瀝請嚴懲云 
[誘物案破]  
　　漢皋黄　街同震銀樓資本旣鉅工藝亦精以故生意之多幾致應接不服前日忽來一某甲衣服麗都姿容美麗店夥速之入意此爲大主顧也善待之甲看　金釧一　平見三兩有奇計算銀價合錢一百二十五千文甲令店夥持物取錢遂偕至打扣巷某鈕扣店出花板錢票一百二十五張交夥夥不知其　鼎貿然持歸經他夥察看知有破綻當卽着原夥往鈕扣店理論該店言此人雖與面善然不知其旅居何處夥歸據情報官請完官欲將該店發封店主再四懇求限一月内尋甲歸案一日突有某乙持一金釧託同震看估該夥細察字印平兑分兩怡與甲誆去之釧相符叩其來歴言有某甲欲售故乞貴店估值夥謂此卽本店失贓早在縣中存案爾可邀甲同來否則訟庭屈膝不能免也乙間言棄釧奔逃時甲已　風知事敗露遂附江永輪船擬往潯江暫避扣店探街確情報知銀樓立刻恊同地保人等向該輪獲甲送交禮智司衙門追究并有偕甲同遁之婦某氏甫　笄丰姿楚楚因一并交保看守想定按律嚴懲也 
[王君雲祥傳]  
　　世之力　　處　然諾而尚風義生則無愧於人没則可傳於後者求之士大夫中且猶難之况在闤闠者乎乃不圖於鄰　得之則王君其人也君諱恩　字雲祥鎭江府丹陽縣人以輸粟爲上舍生雖隱於市而有古君子風年十六學賈於馬松巖封翁家勤儉樸實遇艱無推諉無欺飾封翁甚信任之封翁卒其子少良觀察復延司會計君善操奇贏自嗇之豐所獲以億萬計然不自居功每日此主人之福非予之力也有所餽輙却之功成不受賞有柳下惠之風焉故始爲實主繼爲姻亞凡五十有餘年終身不易其主有足爲闤闠矜式者所謂力敦古處重然諾而尚風義者非耶年六十七歲以疾終於滬舍其子承曾乞余爲之傳以垂不朽余與君有比鄰之誼重以老友蒲君作英之請不獲以不文辭爰書其梗概如此論曰士大夫策名委贄每自謂以身許國一旦臨大節而頓變其志　顏以事他人者所在多有而或者自恃功高行私罔上食厚祿而不知足者眞市人之不若矣聞王君之風其亦可以少愧也夫　光緒十年季秋之月候選教諭順天已卯舉人上海葛其龍謹譔 
[九日感事]  
　　題糕幾許上蓬萊蟄處鄉閭本廢材慘淡秋光天雨涙蒼茫大地石飛灰最憐京兆輸三舍枉自樊川誦八哀比日南望望不極阿誰捷報掣鯨回[  吳下山陳筠未是草]  
 
 
