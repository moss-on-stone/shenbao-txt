# 1884 - 257 - 4904110

 

Page 1

 
 
[本舘告白] [  申報館主人啓]  
　　本舘前請之訪事人松雲客曾於閏五月底信去辭歇但路途遥遠誠恐此信未經收到兹特於報首刊登告白藉逹微忱專此卽候文祺不一 
[尺牘告成] [  申報舘主人啓]  
　　寳山陳起霞先生觀圻以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官塲通問之作繡口錦心四駢六儷絶時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先覩爲快者請移玉購取可也 
[聘請揚州訪事人] [  申報館主人啓]  
本舘現欲請人在揚州採訪新聞如有願就者祈先報時事數則寄交本舘俾看筆墨如何再與定奪至每月酬金若十俟訂定時酌議 
[第十四號畵報出售] [  申報舘主人啓]  
　　咸豐六年髮逆竄江省連陷貴溪戈陽等縣時侯官沈文肅公攝守廣信郡　因公下鄉而警報疊至夫人林氏剌血作書乞援於駐守玉山之　　兵饒得書感泣星夜馳赴連戰皆捷而郡城因以保全迄今江省士民追念遺愛感懷懿忠禀請袝祀文肅專祠大吏具摺出奏並將血書底稿進　用知巾幗之中且有爲國宣勞爲民請命者人才之盛實爲前代所無故特敬謹摹圖俾人激發忠義再馬尾之戰法人傷亡之數諱莫如深不料有某國兵船行經閩洋之芭蕉山親見該船棄尸於海約二三百名孤拔傷重不見用亦亟亟繒圖以待他日考證兩圖俱編入此次十四號畵報准於廿六日出售後仍　淞隠漫錄圖說一則閱者鑒之此布 
[堅築砲臺以固京師說] [  歐西遊士稿]  
　　屢讀貴報言法人之意欲先得一駐軍之地再設法以壞中國水師然後俟明春大舉北犯閱之不勝髮指何法人之狂悖乃至於此耶貴館旣洞窺其隠度秉鈞諸大老與夫各要口統兵大員定必嚴加防守密爲籌謀以圖固疆圉而挫狂燄然　處中國旣久頗深知中國之軍務請得以一一陳之軍務第一在紀律而中國軍士往往有滋事者統帶官苟能恩威並濟寛猛得宜或亦可以振作精神力圖整治而臨陣先潰最爲　事馬江之戰與夫前此北寗與化等事其前車也原其教盖嘗聞之營兵之言謂西人之兵其值厚而糧多旣死而猶得優恤家室是以甘爲國家効命今我等所得日不過百餘文何足敷用何足顧家一旦不幸捐軀疆塲朝廷雖有撫恤之典大都爲官储胥吏等所侵蝕家人一無所得如此而欲我等赴湯溷火又何爲乎余聞是言雖心鄙其爲人不知大義然未嘗不嘆息久之蓋中國之兵其苦實有如此者然中國之兵向係若是而亦未嘗無大捷此全在大帥得人善爲調度善爲鼓厲激發其忠義之氣以生其敵愾之心則疲軍亦可爲勁旅也中國防務至今日而可謂備矣凡在要險各口無處不設防營無處不添募勇丁無處不築砲臺以資扼守一炮臺之值或數萬金或數十萬金規其形勢寛其基址其築之也不可謂不堅具倚之也不可謂不重然而金派長門臺以石成十分堅固猶且不崇朝而毁雖因法船自内攻出砲臺先自失形勢之故然其建築之不合法度亦可概見蓋外洋最好之炮臺必四面皆能顧到或有空其一面者非傍山卽有險可扼者也夫以數十萬之金資而成一砲臺在中國以爲費大而在外洋視之則猶其小焉者矣第中國旣費此數十萬金而成一砲臺則必欲得此礮臺之用若費此鉅欵而仍不得其用是所謂擲黃金於虛牝何爲也哉礮臺之製泥築爲上蓋泥沙層疊設遇敵礮蟲壞不過一角立卽可以修築完固非若石臺鐵臺之一經　擊全臺皆坍也現在中國之砲臺石疊者少泥築者多不過泥築之工有優劣耳砲臺有鐵皮爲之者有石爲之者而泥築之臺所在多有遇敵來攻力能抵禦不若中國之易毁此何以故築之之道不同也外洋有所謂列陣圖兵者自成一隊如中國之役夫軍行則荷畚梮以從逢山開銘遇水疊橋雖不與於戰事而爲軍中必不可省之人故外洋專有此等人以此爲執業者其於建築炮臺一事最爲精熟方向則能扼其要工程則必極其堅無論用石用泥無不得心應手中國此時若能招募外洋此種列陣圖兵來華於京城之四隅各樂一大砲臺必須極其堅固用兵以扼守以上置最巨最精之砲以當　衝如此則法兵曾擬以五萬兵北犯者雖再增數倍亦不足以取勝而法人之計於是乎窮矣列陣圖兵其執業似雖中國之役夫而其實則深知軍法英國德國此等兵最多其人旣不與於行陣之間則中國此時亦不難於延雇若得此等兵士爲之指撥教督中國役大隨其指點實力興工則一臺之工不必多需時日乘秋冬之際建築宗固則明春雖法人胆敢北犯亦可有恃無恐京都爲輦轂所在根本重地垬衛不可不嚴試觀前此津沽之事殊可爲鑒此次法人肆行無理妄逞私智恃其强橫求逞於中國若令再一得志則其勢將益驕矜是則不可不先事預防早爲布置者也或謂中國當多購鐵甲船多練水師多製砲火以與法人相見於洪濤旦浸之中衆寡之勢不敵法可敗也或又謂法長於水戰而短於陸戰若中國引其登岸而擊之則勞逸之勢懸殊法可殲也或又謂用堅壁清野之法法人糧運艱而煤路斷可以步俄人之後塵而使之不戰而潰也兹數說者雖皆有理然恐皆不能行購艦則有艦尙不能來何能續購練兵則爲時恐己不及且船旣不能增則兵亦無庸練也華兵雖長於陸戰而基隆一役法人早己學乖未必能誘之上岸堅壁清野之法止可行之於未通商之前芭蕉山停泊多日未見其煤糧或缺則此法之不能行可知矣欲若於此時擇一可行之法則惟有堅築礮臺而己矣 
[諭旨恭錄]  
　　七月二十七日奉旨盛昱補授國子監祭酒欽此同日奉旨奕年補授光祿寺卿欽此同日奉上諭漕運總督着吳元炳補授俟查勘河工完竣詳細具奏後再行赴任未到任以前仍看孫鳳翔署理欽此同日奉上諭何璟着來京另候簡用浙閩總督着楊昌濬補授未到任以前着張兆棟兼理欽此 
[各懷義憤]  
　　香港西字報云法兵船拉加利桑尼亞爾在福州受傷後駛赴香港船塢修理而船塢修理而船塢中都係華人不願爲法人修船紛然散去可見華人各懷義憤法人雖狡其奈我何 
[津信摘譯]  
[天津西人夾信云鎭海兵船於上月二十六日由天津開赴旅順口水雷局總辦卽乘之而去又]  
云聞左俟相到津後將會同北洋大臣商議軍國大事聞有火會中人擬俟侯相到津時穿着新衣列隊江于恭迎憲卿共有一萬人可謂盛矣 
 
 

Page 2

 
 
[福州電音]  
　　七月二十九夜十點半鐘本埠官場接到福州下午七點三十分來電云金派在長門之對岸其炮臺前己燬盡法船游戈口外實有之旣未進口亦未登岸謂與華軍接戰者此西報代爲布散謡言也 
[福州西信]  
　　福州西人來信言英兵船上之兵官被中國礮臺誤傷斃命棺殮後於上月念四日下葬英美兵下葬英美兵官及西商兵丁等咸往送喪閩人又謡言大起謂夷人因傷斃兵官故來復仇於是逃者逃避者避紛紛攘攘者久之而後己然華兵與英人恐日後尙有臺端綠大東　綠公司向用馬遞傳報嗣因爲華失所阻乃改用小輪船而華兵仍復梗阻英兵官令其多懸英國旂號仍屬無濟日前有小駁船載煤二十墩欲運往默爾林兵船忽爲華兵截留現在不知作何了結此事實爲可慮中國官憲何不亟爲嚴禁哉又云華兵最喜滋事不但與西人滋事并與華人及華兵滋事有粤兵四百名駐守鼓山見湘勇過剝其衣服而去見官塲馬報過亦刼其衣物租界地方本有汕頭兵五百名駐守現己遣回另用湘軍八十名駐紥矣 
[出没無常]  
　　禪臣洋行央思輪船於昨日由香港到滬據稱行過芭蕉山時見有法兵船六艘前裝煤之塞裝煤之塞加納胡思禮船亦泊此處按海琛輪船上月二十五日由福州來申時稱見法船九艘今乃僅有六艘則甘三艘又不知開往何處矣 
[華弁謝罪]  
　　福州西信云金派砲臺上之哨弁康守戎長慶頗知英語日前親至英領事署陪禮自言因色飛爾兵船進口時旂幟過開視之不明以致誤擊實抱不安特親詣謝罪英領事問以色飛爾兵船前在砲臺下停泊兩晝夜知之乎答言知之知之則何以是日進口又行小砲答以實因遠視不明之故問炮臺上有遠鏡乎答稱有曾以照視仍不明晣以致誤擊英領事謂其言不足憑辭而出之該哨弁又至英水師提督處謝罪提督言本提督可以受君之謝但未知國家肯許否也該弁唯唯而　由此觀之該弁當亦悔前此之鹵莽而日後可引以爲鑒矣 
[兵船信杳]  
　　香港西字報云十報日前有中國兵船名瑞清裝載軍械銀洋約值二十萬圓由香港向西港向西開駛法國未拉斯兵船卽尾之而去半月以夾毫無消息粤人謂瑞清船每一點鐘祗行七個諾脫未拉斯兵斯兵船每一點鐘可行十五个諾脫深慮瑞清船之爲未拉斯所追襲也瑞清船管駕本係英人此次開行時早料法船必踵其後先行辭軄華人咸笑其胆怯遂將該西人辭去而自行駕駛云 
[港督東游]  
　　香港西字報云香港總督將赴日本閱六禮拜方回緣港督有腿疾日本有温泉可以療疾故醫生召之前往也 
[稅司北上]  
　　昨日海定輪船由滬開行赴津有德稅務司璀璘及羅觀察豐祿附輪北上云 
[天南瑣記]  
　　聞有電傳上諭來省着張振軒宫保統領淮軍三千名速赴福州力籌防務宫保接諭後與各憲籌商皆以此事碍窒難行倘由水路前進恐法人半途截擊若改由陸路則跋山涉水未免時口遷延遂將此情電請總署轉逹朝廷云○法領事署現己封閉前日有匪徒數人潛入行竊并帶斧斤斬伐樹木後爲官軍所見拿獲七人交縣審辦○機器局總辦温子韶觀察現將眷屬遷囘鄉間盖是局係緊要之所法人犯境必向彼攻擊故必早爲退避以免无妄之災云○前日彭欽憲請軍憲查點旂兵欽憲升帳騐視見空額多至二百餘名急請軍憲查其家屬則早己若天半飛鴻冥冥遠去矣或傳此等旂兵現被法人誘惑爲將來帶水之用其然豈其然乎 
[民教爲難]  
　　中法失和匪徒遷怒教堂動輒向彼滋事上月十二日佛山永興街英國禮拜堂内一教士走出匪徒以石擲之一唱百和頃刻間竟若蟻聚蜂屯教士急潛身遠避而該堂巳夷爲昆礫之塲矣又西關十七甫地方香山人胡瑞峯開設瑞璋堂醫室專以鑲牙賣藥爲業其舖仿照西犬建造鋪内不設神座佛龕人多疑其進法教者無賴之徒每日三五成羣到彼辱駡胡氏無可表白遂撰一誓詞粘貼門外其中人略謂伊父是武員曾効力戎行己又捐有　銜世受皇恩安有入教之理於是觀者愈衆幾於擠擁不堪匪徒更耀武揚威竟欲將鋪毁拆街隣知勢不可遏卽時緊閉巿門飛請官軍彈壓衆始解散又間前日有清遠教人來省欲圖避往香港詎行至半途突爲無頼截獲纖纖雞肋苦受尊拳所携財物刦掠一空遂將其抛鄭河中呼嘯而去事雖兇暴然粤人爲之大快云 
[避禍罹禍]  
　　廣東甘竹鄉人黃某寄居羊城寳華坊前日將眷屬遷回家鄉行近村前忽有匪徒十餘人攔截搶刼所携什物一掃而空隨卽禀明府尊求請追究府尊謂省城安靜如常何必遷徙中途被劫實由自惹其災遂將黃某斥退不理云○又城北天官里孫姓亦因移家被刼失去銀物約值八千餘兩此二人者皆因避禍而轉罹禂是可爲輕舉妄動者戒 
[京華塍錄]  
　　戸部以法人作亂備兵籌餉支度良難遂派司員數人將庫中所有常年散放之欵按册清查分刖核减擬定章程除滿漢各員俸廉八旂綠營各兵丁錢糧概不减少其餘各欵或减二成或减三成通盤計算每一年可省二百萬有奇聞此欵仍儲部中專備各省防務之用云○又聞廷寄通飭各省督撫照戸部核减章程辦理約計十八省節省之欵可得千萬有奇行見籌度有方餉糈充足法雖狡悍亦不能肆其憑陵矣○七月十六日李傅相具奏請開機噐局捐以籌防餉奉旨交吏戸二部速議具奏聞閻丹初恊揆有軍需浩大籌重維艱不得不變通辦理之語故部中掌理捐輸之司員及科房書吏皆連日勞形案牘詳核章程大約此舉可望准行矣又聞部議凡遇班指省花翎一概准捐惟照例十成不减云○西藏附近之某土司循例入貢於七月中旬到京向章各土司入貢一切供應歸理藩院徠遠司經理此次該司書吏包姓有應給司務廳茶房之使　若干一并吞没如長鯨之吸百川茶房某甲屢求分潤包置若罔聞十八日二人在前門内御河橋界邂逅相逢中持刀逐包包奔入署内將甲兇橫情形回明司務廳司員司員笞甲甲益銜怨赴步軍統領衙門控告不知若何了結也○聞神機營近日駐紥各廠操演不勤醇邸以旣值軍書旁午若專務駐紥防守恐致技擊生疎殊非精益求精之道因嚴行札飭在京之馬步各隊除駐紥之期毋庸操演外餘日著各簪帶大臣嚴加訓練務使技藝精純庶不負有備無患之意其未經派撥駐紥之驍騎抬槍排槍等隊苟非操演之時仍分班在各該營駐紥駐紥之日加繪蠟燭錢文以示體鄙云 
[辭懃宜距]  
　　雲間斥非子先生閣下讀昨日申報執事非議可笑一則謂我華人力詆粤海釣徒言和書及時勢岌岌論如陳仲子食鶃鶃之肉不得不出而哇之過辱指斥本不欲代辯然有難安緘默者夫此次戰事衅實啓於法人中國一讓再讓津門之約直將數百年藩服置不復顧不可謂不忍辱行成矣福祿諾臨行時致函李中堂欲定撤兵日期中堂不允福自將原函塗抺並簽名於下則三月之内未訂詳約以前本無撤兵期限也乃　兵無端而忽抵諒山觀音橋來文稱欲巡弋邊境逼我退師潘中丞覆以照會言本部院未奉朝命不敢自專至貴國欲巡邊界須輕裝簡從　帶軍械詎料法酋咆哮立將照會撕碎並將送文材官三員砍死一人二人奔逸又用洋鎗轟死其一僅一人逃回甫至營法兵卽蜂擁而來鎗砲齊施我軍不能不還兵抵禦以至兩國死亡相將乃法人不得志於諒山又無端而率師夾華强詞桐喝要索兵費我中國仍望不遽决裂請美邦出爲調停法人不俟公論卽襲攻基隆馬尾燬我煤礦船廠及兵輪七艘以上種種無一非法人挑衅秉鈞軸者始初未嘗不知船炮兵甲之堅利猶難自信十分臨事而懼然聖人乾綱獨斷謂讓之無可再讓不得不决意開兵凡屬食毛踐土而有血氣者宜無不同仇 
 
 

Page 3

 
 
敵愾矣乃有粤海釣徒言和一書及時勢岌岌論偏基犯衆憤罔顧大義若此書係出諸西報尙屬局外之談或在明降諭旨以前密上當軸自不失爲權宜之論至今日而尙持此議則徒足以消士氣而張敵燄耳而究其旨歸不過曰挖肉補瘡輸金與敵而巳此何異以岳武穆爲强梁以秦檜爲識時務者耶先生所謂　國忠君啫果如是乎[  斤斤子來稿]  
[淞波小誌]  
　　吳淞鎭烟館林立憲示禁止夜賣業經三令五申而若輩不顧利害仍違禁令前晚二更後寳山縣王邑尊派差協同民團巡至草菴左近見一烟間燈火榮榮人聲嘈雜隨卽進内搜出鎗三枝烟客均挽去除惡務盡王邑尊應無愧歟○南瑞鐵甲船於昨早十　　　往江陰○昨日温草浜八槳船及龍鑲虎威兩鐵甲船均高扯龍旗臨風飄颺王邑尊及各營兵官均往六營公所禀安道途往來但見瓴頂翹然鄉民歎爲大觀云 
[防降蠡言]  
　　吳淞口守臺炮臺勇日夕輪守無敢稍懈防範可謂嚴矣而水雷設在砲臺之外其藥缐用盤車通連置於沿塘海口最關緊要近日抛置機缐於土城沿塘未免　忽倘有不肖之　乘人不備暗行損壞何堪設想耶日前有某西人經過此處卽手指視勇于囑令將藥線移置土城之内該勇不諳西語置而不答西人徜徉竟去行數步回首見該勇以手作斫頭狀西人笑而去夫比西人厞法人也指視移綫亦好意也而該勇乃從而輕侮之獨何歟 
[案關重大]  
　　新閘幽首沈家宅鄉人沈永年投上海縣喊稱居念七保十三圖我子掌生於七月初出外不歸再三訪尋始知被居念七保十二圖之陳桂榮陳桂寳弟兄二人誣臺生竊羊竟被毆傷追逐掌生於談家渡口落河身死屍身氽至新閘橋堍當經救生船瞥見喚十國地保報堂收　棺己認明並有摇渡船之沈姓可作見証求相騐伸冤黎邑尊以案情重大立出堂單飭提通案人証於前晚研訊據沈永年伸訴　因並求開棺檢騐明府問陳桂榮陳桂寳二人供稱家中並不養羊亦無毆傷竊賊之事求恩明察邑尊問念七保十二圖地保許靄卿十三圖地保沈如英俱供並不知情質之見証人沈姓月初某夜雖見陳姓弟兄追賊但是否沈掌生不敢懸擬邑尊飭將二陳及沈姓　押兩地保交差看管並諭沈永年案關人命自應澈底根究不能以捕風捉影之詞來案混指株連無辜爾如欲開棺檢騐須查明確據出具切結呈候核辦沈遵　而退 
[勒限繳洋]  
　　城内四牌樓液園茶館坍屋壓傷裘姓母女二人經裘杻控房主陳姓至巡防局請爲撫恤並提小閻土等清壘列前報前晚陳姓禀求酌减高二尹以陳姓嘵嘵瀆禀殊屬非是飭送縣究追陳求恩至冉高二尹嚴限五日措繳不准减少如冉玩筵定當送縣 
[招認屍棺]  
　　同仁輔元堂來信云上月二十九日巡船在太平碼頭撈起男浮屍一具年約三十左右身穿白洋布對襟短衫外罩雪青布大襟短衫白布領衣雪青布褲套雲頭鞋三根　頭辫線同日巡船又在虹口招商局碼頭撈起男浮屍一具年約二十左右赤體惟花棉紗褲帶一條三檈頭辫線當經本堂殮埋義塚如有統屬來認領可也 
[傳開失實]  
　　昨報國領洋圓一則兹悉周榮春控　岐山欠洋百元嚴金大爲中前曾有案至冐領銷案及使費等事則傳之非其眞也 
[博徒解案]  
　　英租界老旗昌房屋内從前本爲窩賭之處自經捕房查禁後遂絶跡迄今己五六年矣近有粤人復萌故智於將夜時開場摇寳捕房聞之立派句探及中西捕往拘賭犯二十九名及賭具於前日解英公堂捕頭禀徐阿明鄭阿九係爲首者郭阿虎係充巡捕者其餘各人請分别懲辦黃太守商之施　譯判部阿虎枷號一月徐阿明鄭阿九各罰泮三十元熊若泉陳阿玉等二十六名各减罰洋十元俟繳洋冉行議充善舉賭具存銷 
[化秀爲良]  
　　虹口工義局所招之勇將次滿額每晨赴局點名候給飯食錢此項勇丁雖非敢死之士半係桀驁之徒倘訓練有方卽可收捍衛之效而滬濱馬民可以稍安矣 
[浦雜誌]  
　　吳淞營黃帮帶坐砲船來滬泊虹口大橋下○昨早九點鐘浦潮迅落陸家嘴水面有稻草船一隻裝載過重遂被潮水潑沉鄉人三名均在柴堆上大聲呼救經碼頭船敘回其船順流直下至下海浦始得繫仼秋江風浪惡并舟者不可不愼也 
[猝不及防]  
　　滬城豫園中環龍橋堍樓房内諸博徒羣聚其中每於夜間喝雉呼盧燈火熒然久己明目張瞻巡防勇丁間或棱巡至此而賭徒　鼓聲鼕鼕卽吹滅燈火收拾賭具屏息以待未幾鼓聲漸遠始重整旗鼓冉睹輸贏固己習以爲常前夜有果育善堂巡勇一起望見要上火光聞骰聲丁丁然卽上樓捉捕而博徒以未聞鼓聲不及收拾逃避被勇拘到六人有一人聞聲欲遁倉卒升屋立足不穏一落千丈以致　破血淋被獲之六人己送巡防局懲辦而受傷人經地甲調停得免送究一跌之力也但善堂巡勇查夜則可並無捉賭之責赿俎代謀咎亦難辭 
[幾致肇事]  
　　前晚十點餘鐘時法界新街口有兵六人各擕刀乂似係過路者有人悮碰其身爭閙不休幾致肇事嗣　人喚巡街捕來始行走散黑暗之中無從辨别號衣或係游勇亦未可知若果係營勇則當此中法齟齬華兵在租界經過尤當格外約束俾免意外之事有統兵之責者所當早計及之也 
[加倍笞責]  
　　自稱西句探夥之錢子山昨晨經翁太守責枷後仍判押捕房詎錢子山一味挺撞太守大怒着枷責二百板俟枷滿後冉行責放 
[串人朦控]  
　　前報疊列匯泰爾昌慶祥鼎餘等錢莊控陳日豐牛行虧倒銀三千餘兩一案迄今半載　懸莫結前月下旬有印度八隸籍法國者投案訴稱陳戴氏之夫陳錦雲在日被欠洋一千一百元光景屢索不還五月間陳戴氏將張立卿所出借據一紙抵押我處請傳張嚴追翁太守謂陳姓欠爾之洋自應冋陳收取何與張事且陳戴氏數次到堂並未供有此事今忽將借據交外國人出場討銀殊屬非是如張立卿果欠銀兩着另具禀投案當將陳戴氏及其子之妻父謝德華分别交保　案前日陳戴氏與謝德華各具禀太守閱陳之禀詞内載因欠梁姓銀兩故　借據交梁由梁交外國人等語太守以前次到案供欠外國人之銀今又稱欠梁姓前後不符正在訊究據張立卿自行投案禀稱七年分陳錦雲向楊姓借銀二千兩由我擔保我曾用銀四百兩乃陳錦雲轉借於我出筆據交陳後因楊姓索銀我將前借銀四百兩措還及討回借據陳稱遺失因　收清　據交執今特呈案太守問陳戴氏可有是事答稱實不曾還太守將據給謝德華看是陳之親筆否謝稱筆跡看不清楚然是陳日豐之圖章太守謂圖章旣星則事亦不虛矣陳謝兩人仍不肯認太守　飭交捕帶回昨晨太守臨捕房時再爲研詰陳戴氏狡展如故迨掌頰二十下太守又將謝德菙開導以陳戴氏自己欠莊銀甚鉅將子藏　原籍置控案於不理而將别人巳還之銀票據撩起串人控告似此居心與虎狼無異若不實供再當重責陳戴氏始認實不知有收清據在外故尋見借票交與梁姓太守謂旣己供認着將廢票收回於明日繳案塗銷再理錢債之事着將謝德華交妥保出外代陳戴氏料理明白限日清結 
 
 

Page 4

 
 
[覔保綦難]  
　　昨報江北人朱長桂控親女被拐一案翁太守着將白馬蟻蔡王氏交保該女朱蘭言覓保給領在案昨晨翁太守臨法捕房時據買主韓金氏投案遞稟翁太守見係胡金氏具否因加詰閣據稱實姓胡韓字恐係冩　禀中載蔡王氏之親戚交我禀帖托爲投案其所出之身價洋五十元伊願出立三十元筆據賠還囑爲具保等語翁太守謂看爾衣衫藍縷似係窮苦之人卽使積得洋五十元何能買來歴不明之女本分　看爾頗有錢故買琵琶令女學習實非倚東洋車爲活旋據通事稱今早該婦又拉進一人現在外面太守着傳進據供名鍾四韓金氏拉我到此不知何事太守謂爾聲名藉藉買女之事想是爾爲中人鍾四供稱現己改過在彩視街開小烟館度日與朱長桂素識知其底藴同往韓金氏家則有之並無别情太守詰之韓金氏鐘四可是領該女到家經手賣出答稱不是惟朱長桂來時伊曾先說此女買得便宜若賣與别家可得洋一百五十元太守又詢及女孩據稱早一日伊曾來過次日伊同父親並不　姓名人同來除我之外尙有女人三　名太守詰鍾四可有保人答稱有太守着將鍾四蔡王氏韓金氏三人分别交保又據朱長桂稱異鄉人一時無保今覔得在打狗橋南首開餅店之人可以作保太守謂事關串賣着覔妥保方能具領 
[英界公堂瑣案]  
　　甯婦張應氏同嫂張應氏及胞弟應兆南等與張鴻飛涉訟一節己列昨報昨因開釋在外之寡　張應氏邀諸親戚至張之拚識婦馬愛寳處搬物被張族叙張延康出阻爭執訴捕拘案太守命將在押之張應氏等帶案張延康供與馬愛寳雖係貼隣各分門戸張應氏如何糾人擅搬我物件是以報捕拘案寡婦張應氏供張延康確是堂叔前曾有信交妹夫張鴻飛勸令休妻被我拿住張鴻飛所供在鄞縣衙門由族長等呈控等語亦係張延康所爲今與愛寳同處我邀諸親戚搬物認明無錯詎被妄行訴捕張妻張應氏與馬愛寳嘖嘖爭執該氏之弟應兆南仍執如前兄應兆全母舅趙如松表侄婿陳美興及爲出店之李阿永等同供張鴻飛欺妻太甚伊嫂喚我等同去搬物皆指　　實張鴻飛供訴前因并稱現所搬者實皆叔父之物翟副領事商之黃太守判應兆全趙如松陳美興李阿永等各責五十板斥退其餘各人均仍分别押候覆訊物件交張延康領去俄而張延康出外復回禦稱被伊等阻住欲毆太守命　候示俄而張見各人己散隨卽回去○長利洋行東投英領事　控被兆豐洋行買辦吳蟾清欠三個月地　銀四百十六兩請爲傳追等因翟副領事據情照會黃太守查得吳　清鼍有上控欠案現押在縣爲比函請上海縣泒差於昨午前解到公堂候訊　利洋東申訴前因將租地契呈閱并稱載明地租到期照付設逾二十天應將房屋推　地主管業現過期己有二月吳供所欠地租是實因刻下房租一律跌價且空閉者多只得暫將房租交長利收管俟巿面起色再當照還租銀收回房屋豈知長利行欲令我將道契交伊閱看然我起造此處房屋銀共八千兩光　己將道契低銀五千兩未便交伊閱看在後即被縣差提去己二十餘天無可調停致被控告况我向公平行租地造屋亦是如此太守問現在房租按月可收若干能抵地租否答　因覊押在縣不知刻下情形約地租每月一百四十兩之譜合洋不到二百圓諒可照抵翟副領事謂逾期己久戇令交出道契房歸長利吳又稱租地契大都如是冩法今之巿面衰敗租地者莫不懇地主從權辦理太守商之翟君着限吳十日自行央人調停逾則悉照契載情形辦理仍飭父縣差帶去○長利洋行東控收租人陳定海用空銀洋太守以陳係買辦韓姓所用之人着自向買辦理還等因己列前報昨據洋東同買辦陴紀祥　　韓稱用陳在虹口收租　收隨交由我轉交洋東是月核帳短繳洋一百十餘員卽被洋東交捕我始知照保人則言聽憑押追陳遞禀聲稱用空之洋尙應除去房客抵欵及一月辛洋十四員實欠七十餘員容措辦料理韓稱押欵果有惟前經知照須報　　東不可擅押至辛工力應向洋東照昇翟副領事問韓控陳行騙耶抑欠項耶韓答稱不能作騙字論惟不應擅自用虧翟君商之太守令陳赶緊理償買辦陳唯唯而退○馬立師洋行西　同經收房租人某稱被孫阿友前欠二月房租洋七元今又欠一月房租洋三元半向收無着昨由洋人同我前　釘門詎孫糾人將西人及我毆打幸有西捕到來拘獲孫與帮同行兇之王阿金邱勝安一併送寄房　　閱孫阿友供欠組是實容卽措辦交付不敢行兇王阿安邱勝安同供解勸並非附和滋擾黃太守商之翟副領事判孫王邱三人各責五十板房租照付違則押追 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年七月二十三日京報全錄]  
　　宫門抄○發抄旨四道○川督丁奏分籌撫卹灾民緣由片○江督曾奏請暫緩核扣平餘銀兩摺子○閩督何等奏委解京餉起程日期摺○御史趙奏瀝陳積弊請飭查禁摺○大臣劉奏委署道篆夾片○閩督何等奏甄别各員摺十○七月二十三日刑部都察院大理寺正紅旗值日無引見○尙宗瑞假滿請安○嵩山謝署廂紅漢副都統恩○廣壽福錕各請假十日○阿昌阿等　派補進六班之大臣派出秀吉　俊明秀德溥○值年旂奏派查倉之大臣派出　年○召見軍機○發抄龎際雲奏查明奏銷案内經徵己未完各員職名奉旨戸部議奏單併發欽此○又請將鹽務緝私經　全數充餉奉旨據奏擬將緝私經費全微充餉具見急公誠悃深堪嘉尙在照所請行該部　道欽此○又遵議安置軍流徒犯量加變通奉旨刑部知道欽此陳士杰奏烟台地方大雨怪風情形奉旨覽奏殊深軫念着卽飭屬查明撫恤毋任失所欽此○○丁寳禎片再據署簡州知州方德堃稟報九年十二月十七日夜州屬文安塲不戒於火延燒民房九十七家又據署石泉縣知縣余家駒禀報本年四月十四日夜縣屬片口塲地方風雨大作繼以　雹河水陡漲民房地畝間有冲毁淹斃男女二丁口又據署雅州府知府于宗綬署雅安縣知縣楊作霖先後禀報本年三月二十八日夜縣屬沙坪塲不戒于火延燒民房四十七家五月十九日夜郡城内正東大街失火延燒舖戸居民五百一十一家又據合州知州沈芝英禀報三月二十六日午刻州屬青龍嘴地方失火延燒民房一百二十六家又據署犍爲縣知縣王烈禀報四月二十九日午刻縣屬竹根灘不戒於火延燒民房一百三家又據署定遠縣知縣趙贊禀報四月二十四日未刻城内小南街失火延燒草房八十二間燒斃幼女二口又據新津縣知縣羅雲碧禀報四月二十七日夜縣屬興義塲不戒於火延燒草房八十餘家又據鄷都縣知縣黃際飛禀報五月初八日該縣南門外失火延燒草棚七十七間燒斃男丁一名又據署廣安州知州邢錫晉禀報四月二十六日辰刻南門外失火延燒民房六十四家均經各該地方官督同居民隨時撲滅並未延及衙署官房經各該州縣先後禀報前來臣查被灾各州縣祗石泉縣淹斃男女二丁口定遠縣燒斃幼女二口鄷都縣燒斃男丁一名其餘並無損傷人口之事雖據各該地方官先行捐廉撫卹誠恐尙有遺漏復經臣分則委員馳往會同查勘確實禀報當經批飭簡州在於省　局撥錢一百一十千文石泉縣在於厘局撥銀一百兩雅安縣由雅安局先後撥錢五十三千撥銀一百兩合州由該州厘局撥錢二百千文犍　縣由犍廠票厘局撥錢一百五十千文定遠縣由省厘局撥銀一百兩新津縣由省厘局撥錢一百三十千文鄷都縣由鄷石厘局撥錢二百千文廣安州由省厘局撥銀一百兩分别被灾輕重按戸散給務使實惠均霑勿任一夫失所以廣皇仁所有石泉等　縣禀報被水火各灾業己分籌撫恤綠由謹附片陳明伏乞聖鑒訓示謹奏軍機大臣奉旨卽請該督查明撫恤毋任失所欽此○○太子少保署兩江總督一等威毅伯臣曾國荃跪奏爲籲懇天恩俯准暫緩遵照部議核扣各軍平餘銀兩以重戰守而固人心恭摺馳奏仰祈聖鑒事准部咨會議明定軍需善後報銷飯銀以維良法而杜流弊一摺奉旨依議欽此錄咨飭行各局欽遵辦理兹據江蘇善後防營報銷總局詳稱請將哨官兵勇口粮毋庸扣平仍照舊實支湘平其餘營官統領薪水公費長夫工價以及柴草折價等欵一切支欵均按湘平一兩扣平一分每百兩扣平一兩抵解飯食等情經臣於五月十九日批飭照辦在案六月初四日行抵滬上接見文武官僚命稱議約不成將有戰事宜固軍心在滬迭次欽奉諭旨飭卽極力籌防嚴行戒備不日卽當明降諭旨聲罪致討是目下情形與昔逈不相同指日沿海沿江將有戰事全賴文武官弁同心恊力查水陸總統統領分統營官管駕各官所　薪水公費與夫隨營長夫工價等項凡屬實心辦事者僅足敷用並不豐裕非此無以養廉自軍興以來從未扣收平餘良以總統統領分統營官定章所給薪水公費發號施令懸賞重犒在在各有所需平日有以資其用度臨事方能致其死命置身前敵入死出生若遽按照部議允准咨行所定章程每百兩扣銀一兩以供部飯是以部吏飯食所給於奮不顧身之將弁勇夫似非固結軍心之誼至於長夫每名每月僅支銀三兩何可再言扣平致令窮而無告在大部撙節度支惟恐吏部需索行令豫扣平餘以杜流弊本屬意美法良惟值兹各路用兵備戰之時全恃平日聨絡其心臨事乃可責令同仇敵愾且恐將士不諳定例習見習聞從無坐扣平餘名目今一量飭扣平餘恐兵勇長夫之心不免疑爲將官尅减軍餉若或稍懷怨望殊不相宜此中機　微栝關係良非淺鮮况湘淮定章以庫平而改爲湘平給發各營暗中業己扣平復於湘平之中重議核扣臣再四思維計無所出除一面咨行江蘇安徽江西轉飭各將領司局暫緩扣平以固人心外惟有籟懇聖慈俯准暫緩遵照部議扣平展期再辦並請仍按舊章發給毋庸核扣出自　天恩理合恭摺由驛馳奏伏乞皇太后皇上聖鑒訓示謹奏軍機大臣奉旨着照所請該部知道欽此○○閩浙總督臣何璟福建巡撫臣張兆棟跪奏爲報撥各欵京餉委員起程日期恭摺仰祈聖鑒事竊照光緒十年分部撥内務府茶稅京餉銀五萬兩固本京餉每月五千兩添撥稅厘京餉銀十萬兩當飭司局籌解並因部議停止匯兌奏明閩省祗無現銀擬令號商先行墊解俟有上庫日期提欵給領曁委候補鹽大使戚　候補同知鄭鴻壽先後督商墊解内務府茶稅銀二萬兩固本京餉銀二萬兩解京交納各在案兹復報解内務府茶稅銀一萬兩固本京餉銀一萬五千兩添撥稅厘京餉銀二萬兩委令候補通判左元成督同號商先行籌款進京交納委員定於六月初六日起程仍俟報到上庫日期由閩提支發給以昭愼重據藩司沈保靖曁善後稅厘兩局司道具詳前來除分咨外臣等謹合詞恭摺陳奏伏乞皇太后皇上聖鑒謹奏軍機大臣奉旨該衙門知道欽此○○江南道監察御史臣趙跪奏爲瀝陳豫省册書積獘請飭查禁以蘇民困恭撍仰祈聖鑒事竊惟豫省　縣轄境遼阔人烟　密每數十村莊宫設册書一名管理稅務差徭各事每與吏役勾結串通弊難枚舉而其尤爲民害者有三敬爲皇太后皇上陳之一報應役應役者於鄉約甲長而外創一名目令總納闔村錢糧凡空糧無著者盡向應役追比　役一充靡不傾家敗産而册　藉此挾制視爲利藪每遇換接應役之時於所管村内徧行嚇詐擇肥而　如飽其慾壑卽放富差貧稍拂其意則報官按名傳喚　楚備至甚至鎖押班館經旬累月以致廢時失業流　轉徙者不知凡幾年年更換永無了期一舉集首集首者經理一鎭稅務亦由册書報名點充豫省集鎭較多其富庶闤闠　論己每一小鎭責令集首歲納雜稅制錢五六百千昔年商賈麕積集首尙可如數交納近則荒歉以後街巿蕭條官仍於集首取盈責比不堪多至逃避歇業故人之畏充集首與應役等而册書之藉端勤索亦與報應役同　一派車馬向分兵差流差兩項兵差早無而仍未裁减流差者係供應過往差使夫馬其派之民間者向以六十畆出馬一匹二百畝出車一輛而册書以少報多以多報少上下其手舞弊取利該管官知而不禁緣此項陋規所入最鉅故不令民間自爲供給而必勒令折價每馬一匹折制錢十千一餘千不等每車一輛折價二三十千不等而該州縣包辦折價每馬不過一千每車不過兩千用一索十用十索百較之正賦不啻數倍民間不勝其苦聞有呈請自行設局供應而該管官圖飽私囊一惟信任册書無不嚴行駁斥而册書因此益無忌憚以上數端蠧民實甚灾祲孑遺元氣未復何能堪此剝削臣來自田間親覩其弊而南陽許陳一帶此風尤甚應請　飭下河南巡撫認眞查禁將應役集首名名目永行禁革卽軍差流差亦應定立章程明白出示不得任意勒折庶民困可蘇而　朝廷維正之供亦不至支絀矣臣爲地方除弊起見是否有當伏乞　皇太后　皇上聖鑒謹　奏奉　旨己錄　○○劉錦棠片　再署阿克蘇道　長祜病故遺缺前經臣飭委署曙宿直隸州知州陳名鈺暫行兼護在案兹查有二品頂戴甘肅候補道雷聲遠樸勤穏練堪以委署經臣商調出關除檄飭遵照外謹會同陜甘總督臣譚鍾麟帮辦軍務廣東陸路提督臣張曜附片具陳伏乞　聖鑒謹　奏軍機大臣奉　　旨吏部知道欽此　○○閩浙總督臣何璟福建巡撫臣張兆棟跪　奏爲　看期滿人員甄别留閩補用恭摺仰祈　聖鑒事竊杳定例捐納分發各官必俟到省試用一年後方准題補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用又試用知縣無論捐納揀發及拔貢敎習等項是否能勝民社之任均應甄别閩省前辦拔貢敎習敎職等項扣　一年　别在案兹福建補用知府候　同知張重颺試用同知郁　培柴棠同知銜候補知縣羅德聰張頡雲先後試看期滿俱應照例甄别據藩臬兩司會詳前來查該員張重颺才具明晰都本培謹搷奉公柴棠辦事穏實堪以同知留閩羅德聰勤愼耐勞張頡雪敏幹有爲堪以知縣留閩分别按班序補除各該員履歴咨部外臣等謹合詞恭摺具奏伏乞　皇太后　皇上聖鑒謹　奏軍機大臣奉　旨吏部知道欽此 
 
 

Page 11

 
 
[光緒十年七月命四日京報全錄]  
　　宫門抄○上諭兩道錄前○發抄旨三道○御史韞奏爲請飭查禁摺○江督會奏察看各員片○粤督張奏遴委提鎭副 
蔣各缺摺○晉撫奎奏換防官兵請仍由甘肅調派緣由摺○江撫潘奏甄别知州片○閩督河等奏請補知縣摺○七月二十四日工部鴻臚寺廂曰旗倩汨無引見○李鍴棻假滿請安○耀年謝查倉恩○　事麻代奏新授右中允朱琛謝恩○召見軍機醇王○皇上明日卯正至壽皇殿行禮○發抄慶裕奏承審重大案仲赴防後咨交府尹暫爲辦理奉旨知道了欽此○又降調知府高同善協領董永春等帶赴行營差委奉旨知道了欽此○又赴防後總督衙門日行事件委署驛巡道奎訓將軍衙門日行事件委協領程世榮代拆代行奉旨知道了欽此○○巡視中城四品銜河南道監察御史奴才韞德跪奏爲稅務不按定章任意勒罰苛派貽累商民請飭查禁恭摺仰祈聖鑒事竊左翼關稅以牲畜爲大宗凡商民售買牲畜者向赴左翼報明是騾是馬是何皮毛共其干匹遵例納稅騐明納稅後發給稅票以備春秋二季按戸抽查或以多報少或未呈明是何皮毛卽行認罰自一倍矣數十倍不等此歴辦之章程也歴年更替監督後該委員及官役人等必陸續向各糧店搜查如遇不符未有不勒罰者雖屬格外苛求猶未多方訛索然己有干例禁奴才近日風聞左翼牲畜罰欵大非昔比任意加增刑逼勒罰凡數年前所買之騾馬久經納稅今復藉　訛索總以皮毛深淺爲詞任意挑剔卽以青色而論使用過勤口齒漸老卽變爲蒼白色此人所共知而官役以顔色示符瓷意勒罰數百吊不等如不隨意卽傳赴該衙門加以刑求更有以早發之稅票被該官役誑去竟敢遽行銷毁使該商毫無憑據藉此以漏稅爲名多方訛索併將此欵巧立名目爲車輛錢現在糧店受其累者不下數十家　商民忍氣吞聲甘受其罰似此情弊若不早爲禁革必致徧於糧店實屬不成政體且上年升任光祿寺卿尙賢奏叅崇文門罰欵濫收經欽派大臣大學士寳鋆尙書閻敬銘查覆奏定章程自應各關監督嚴飭委員及官役等一體恪遵不得仍行濫罰何以左翼尙敢任意勒罰多方訛詐恐該委員等假公濟私分肥私槖亟宜嚴行申禁相應簡派大員確切查明如違例濫罰定當從嚴叅懲倘該商民等有意徇隠偷漏亦應一體究　並請　後各緝稅申明舊章不准濫罰亦不准以久經納稅之欵今復藉端需索又復重徵勒罰再闘鄉間向無牲畜納稅換票一節該左翼官役等忽於光緒八年馳赴四鄉按戸苛派以牲畜之大小定稅銀之多寡該鄉愚無知不敢抗違任官役之橫徵竟有晋至數百吊數千吊不等從此沿以爲例卽請一併查辦　才爲愼重關稅釐剔弊端起見是否有黨謹據實奏聞伏乞皇太后皇上聖鑒施行謹奏奉旨己錄○○曾國荃片再前准部咨道府州縣無論何項勞績保　歸入候補班人員卽以列省之日起予限一年奏明分别煩簡留省補用等因歴經遵辦在案兹據江寍布政使梁肇煌續將在甯差委之道員等官隨時察看詳請加考具奏前來臣查核得遇缺卽補道湯壽銘體用俱備爲守兼優堪以煩缺留省補用其由大學士前督臣左宗棠察核者查有五品銜　補班前補用知縣郭其淦年富力强才具明幹同知銜候補班前先補用知縣孫士鱗年壯才可提舉銜候補班前補用知縣閣寳麒年力精强才具明晰同知銜候補知縣孫如虔年力尙强人亦明晣以上四員均堪以繁缺留省補用左宗棠未及具奏移交到臣相應彙繕清單一併恭呈御覽此外尙有左宗棠業經察看之試用同知勞元弼年壯才明試用通判丁健相人尙樸實才具明晰試用通判李銓年强才可試用知縣張泰年力正盛辦事明晰試用知縣聨俊舉止安詳堪資歴練又臣察看試用知縣王壽華勤愼明幹以上各員均不在勞績保奏人員之列應歸試用班照例辦理所有前督臣及臣先後甄别道員等官緣由謹會同江蘇巡撫臣衛榮光附片陳明伏乞聖鑒謹奏軍機大臣奉旨吏部知道單併發欽此○○署兩廣總督山西巡撫臣張之洞跪奏爲遴委提鎭副將各缺恭摺奏陳仰祈聖鑒事竊據署廣東陸路提督記名提督蔡金章禀稱勦辦稔山會匪在營日久積受潮濕致發舊傷請交卸印務回省醫治等情提督有統轄各營之貴亟應遴員接署查有在省統帶安勇調署南韶連鎭總兵鄭紹忠樸誠勇毅威望冠時堪以署理所遺　韶連鎭印務查有現署廣州協副將副將銜萬州營遊擊黃龍韜資望老練塾悉情形堪以護理遞遺廣州協副將印務查有統帶廣屬壯勇並省河緝捕　船記名總兵鄧安邦謀勇兼優深明形勢堪以署理伏查陸路提督本駐惠州現在惠屬己就肅清海防正形吃重應令鄭紹忠仍統原軍並酌添勇營留駐省防藉收指臂之助北江一路關繫重要己飭黃龍韜速赴護任一切營務恪守鄭紹忠成法妥爲辦理廣恊近在省垣應令鄭安邦統帶原營昭舊巡防以資鎭遏至卸署提督蔡金章久歴戎行曉暢開展原統廣濟軍三營器械糧銀訓練己成勁旅該員旣己交卸提篆擬令略加休息仍飭照舊統帶廣濟軍以備策應期於各盡所長各用所習俾營伍防務兩有裨益以仰副聖主厪念海疆之至意除分别咨行遵照外所有遴委提鎭副將各缺緣由理合繕摺具陳伏乞皇太后皇上聖鑒謹奏軍機大臣奉旨知道了欽此○○暫署山西巡撫布政使臣奎斌跪奏爲山西大同官兵赴塔城換防現因台　有未疏通不克前進懇請仍由甘肅調派以復舊章而期便捷恭摺仰祈聖鑒事竊照上年欽奉寄諭軍台各屬亢旱成灾差徭難以供應所有此次前赴塔城換防大同官兵著張之洞飭令由嘉峪關行走以紓台力等因欽此當經撫臣張之洞以嘉峪關道途紆回倍於台路奏明將此項官兵暫歸掠伍將來軍站疏通仍由台路行走奉旨允准在案查阿爾泰台站被灾停阻歴時年餘各站馬駝應以照常安設經臣咨詢蔡哈爾都統查覆去後旋經覆稱軍台近來困苦情形較前尤甚雖經屢次撥給駝馬而布魯圖穆霍爾嘠順各台久旱不雨蔡菜未萌駝馬率多　斃所有赴塔換防官兵若俟台站疏通再行進發實屬遥遥無期等語伏查塔城換防官兵定例本由甘肅調泒前因甘肅不靖道路梗阻一切差使均改由張家口行走始經前塔爾巴哈台叅贊大臣英廉於同治十二年奏請暫調宣大官兵前赴該城換防原以張家口距直晋較近道路便捷故暫作權宜之計聊爲濟急之需迨後陜甘肅清新疆底定前撫臣鮑源深卽有仍由甘肅派兵赴塔換防之請欽奉上諭俟將來換防時再由甘省　撥　符舊章等因欽此此次奉調大同官兵己屬二次換防自光緒八年十二月二十四日齊集天鎭縣卽援照舊案發給駐候口糧並行裝裹帶等銀一切軍裝器械以便振旅西行乃以台站被災輾轉停待日久駐候進發無期是以奏明檄飭暫歸原伍據報於九年八月十八日自天鎭縣起程各回本營原期俟台站通行仍令前進乃軍台迄今尙不疏通若再令改　嘉峪關必須多帶餱粮自俻車脚隣省孤軍遠涉中途飢潰堪虞業經撫臣張之洞將路道迂折曁改道爲難情形據實詳陳仲蒙聖明鑒察是此起防兵久奉征調之文迄無到防之日徒糜餉項無益事機溯查當時改調晉　原因新疆不靖甘省官兵未能前往塔城一應差使改道阿爾泰軍台今則甘隴道通台站梗阻自應恪遵前奉諭　仰懇天恩俯准　塔城換防官兵仍由甘肅省調撥庶道途較近不至再有停滯之虞所有山西大同官兵應請免其謜派並誦飭下塔爾巴哈台叅贊人臣將前調大同官兵悉數遣叵以符軍限而復舊章據清源局司道會詳請奏前來理合恭摺具奏伏乞皇太后皇上聖鑒訓示謹奏軍機大臣奉旨該部議奏欽此○○潘霨片○再准部咨嗣後道府州縣保歸候補班人員　以到省一年後察看考核分别補用等因歴經遵辦在案兹查有候補班補用直隸州知州劉學恂試看一年期滿應行照章甄别據藩臬兩司詳請留省照例補用前來臣詳加察看候補斑補用直隸州知州劉學恂才具明晰堪以直隸州知州留於江西補用相　請旨留省照例補用謹會同　兩江總督臣曾國基附片具奏伏乞聖鑒謹奏車機大臣奉旨吏部知　欽此○○閩浙總督臣何璟福建巡撫臣張兆棟跪奏爲揀員請補要缺知縣以資治理而重地方恭摺仰祈聖鑒事竊照南安縣知縣楊慶容光緒九年大計劾叅　到部　十年二月二十日奉旨照例於後五日行文按閩省照限八十日减年計算扣至四月初五日作爲開缺日期歸四月分截缺所遺南安縣知縣係煩疲難沿海要缺例應在外揀員調補臣等與藻臬兩司於實日知經内逐　遴選非現居要缺卽人地未冝一時實無合例堪調之員惟查有卽用知縣吕元恩年二十八歲廣東新會縣舉人光緒庚辰科會試中式進士奉旨以知　卽用　分雲南親老告近改掣福建光緒七年十月十二日到省繳照捐加同知升銜委署德化縣缷事該員辦事穏愼以之補授南安縣知縣洵堪勝任雖調缺請補與例稍有未符而人地寳在相需合無仰懇聖恩俯准以卽用知縣吕元恩補授南安縣知縣寳於地方有裨如蒙俞允該員係卽用知縣請　知縣銜缺相當毋庸送部引見併逸核計叅罰據藩司沈保靖臬司斐蔭森會詳前來除咨部外臣等謹合詞恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此 
 
 

Page 12

 
 
[鄞縣營規]  
　　一禁喧嘩平時在營在路有高聲亂呼者及酗酒爭閙者重貴○一禁賭博兵勇賭博不惟耗錢財且耗精神因此不勤操練最宜嚴禁犯者重責革去○一禁洋烟一吸洋烟則身體便成朽木最宜嚴禁犯者重治○一禁結盟拜會營中如有結盟拜會者從重治罪○一禁不穿號褂號褂不穿在身及翻穿者或借與别人穿者重究○一禁擅出各勇必穿號掛執牌方准出營如守門人不騐牌擅放重責各勇不服者重責革去○一禁晏起黎明放醒砲一聲無事亦須盡起貪睡者重責○一禁私留外人各勇夫如有親友來營務須報明什長哨長至營官處掛號方准留宿如違重責○一禁懶惰平時各勇所習專技及各樣武藝均須時常操習懶惰者重責夜間支更懶惰者併責○一禁夜出凡初更時放定砲後有無故出營者重究以上禁令十條務各遵守如違者照辦反謂言之不預也切切特諭 
[勝會寂寥]  
　　旅居蕪湖之粤客每屇中元佳節必舉行盂蘭盆會以賑孤魂藻繪舖張頗極一時之盛今歲時事多艱不遑啓處一切華麗悉行屏除僅延僧道數人於念三四五等日在永福庵設壇建醯不特紅男綠女不能游目騁懷卽地獄游魂欲嘗甘露味者亦不免乘興而來興盡而返矣嘻 
[局騙不測]  
　　有皖人某甲在揚州新城南大街以數十金賃一大宅自稱兩淮候補人員聲勢煊赫門外多顯者車轍僕從甚多以三人爲之心腹每在密室議事非他僕所得聞甲時寄娼家宿揮金如土卽買物亦不論價值以故各店舖及聽鼓閒曹皆以得交某甲爲幸六月杪其僕忽接家信謂其母死於是涕泣乞假中許之喪費　三百兩僕又徧辭其伴各有賻贈厚載而去初六早有一新僕持帖至上房忽閴其無人猶疑甲宿於名娼梅秀林家卽至梅處訪問答以三日不來復於甲平素交好處問之一無知者叵檢箱篋則己空空風聲一布各鋪畢集共計　欠約有七八千金祗得報之於官噫如甲者所謂大盜不操弧矛者耶 
[菜團拾金]  
　　杭城小橋頭隆興寺對門有曠地十餘畝爲東陽縣甲乙兩人租得四面繚以短垣中闢爲二築一埂以爲界限甲居在乙居右判若鴻溝不相凌雜乙雖無婦而甲己有家遂於隙地各搆茅屋一椽以蔽風雨綠楊宜作兩家春絶好天然圖畫兩人日效痀僂丈人灌園抱甕一時紫茄白莧青韮黃葱入巿得錢取資餬口雖曰幾畝生涯固巳半生吃著不盡矣月之十三日猛雨初過濕雲未收甲乙方在田鋤艸甲婦亦倚門閒望遥所乙之屋後陌上有光瑩然依稀是銅锡物因遥呼乙指示之乙携鋤奔視方擬用力發　不料雨後泥鬆一舉手卽己顯露審視之乃翹邊　紋足寳二笏也亟以衣裹之歸取水洗淨以秤權之得一百零三兩寳上鑄有咸豐年字樣越日遂持向上城某錢鋪換得洋百五十餘元欣欣然歸與甲夫婦細述顚末且贈婦十洋以酬其指示之勞其地上所種各菜及屋中一切田器炊具并矛屋菜圃等一齊出售與甲計錢十二千文卽於次日收拾零性叵東陽原籍去矣諺云時來白石變黃金觀某乙而益信 
[記某校壽事]  
　　核書秦淮曲中翹楚也豪飲工諸謔一串珠　尤有裂帛穿雲之妙品花者咸以獨秀江東目之舉凡挾彈王孫墜鞭公子皆以得入迷香　題詩照春展爲榮尋常碩腹　未易一見顔　每當何亭設諫桂舫招凉翻子夜之雙聲唱丁　之十索新聲初轉媚態　生固不必悲翠香　銷魂眞个而聞聲對影己足令心醉神痴矣近則徐娘漸老緑葉陰成廿匹番　己吹到　花時候每唱牡丹亭如花　着逝水流年之句不覺暗傷遲暮泣下沾襟有某甲者系出仙蟾才高倚馬偶趕友人之約與校書一　如舊相識花間握手何幸逢卿簾角譔心幾番招我碧紗窗下私盟嚙臂之詞紅豆枝頭互　同心之結鶼鶼鰈鰈形影不分校書非甲在座不歡甲亦一刻無校書不樂日來兩情愈洽願賡偕老之章遂賃屋上新河藉作藏嬬金屋校書自入門後舞衣歌　疊置空箱日服裙布鉞荆效孟光舉案故事同民者嘖嘖稱賢絶不知其爲句欄中人猶憶内子秋子子役白門識校書於烟月雙籠水樓畤則三五年華髮　覆額　盈秀曼仙骨珊珊每值月滿濟滿花滿之時坐一葉凉逢小汨柳陰同看六朝山色時或綠懲人靜宛鼎香濃讀畫　詩竟忘移署當時情景迄今猶歴歴目前曾日月之幾何而卿怨花飛我嗟萍泊凄凉身老各有悲懷泚筆記之不覺臨風三歎書其事而隠其名者因校書己脫風塵故不欲留爲記枘云 
 
