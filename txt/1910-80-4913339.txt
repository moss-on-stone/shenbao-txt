# 1910 - 80 - 4913339

 

Page 1

 
 
   
 
 

Page 2

 
 
交詣 
　　二月十五日軍機大臣欽奉 
　　諭旨恭親王溥偉等奏議覆吉林巡撫陳昭常奏吉省辦理禁烟曁提前禁種一律淨盡請將辦理禁烟各員照章擇尤保獎一摺著依議欽此同日奉 
　　諭旨恭親王溥偉等遵旨調驗巳革准補山東嘉祥縣知縣郭鴻賓等均無發癮情形摺郭鴻賓等五員均著開復原參處分仍令照舊供職原參失實之前山東巡撫袁樹勛著交部照章議處該部知道欽此同日奉 
　　諭旨學部奏請定游學畢業生廷試日期一摺著於四月十五日考試欽此 
論說 
[論寓科舉於學堂之非策]  
　　伊古來國家畫一。策設一令。目的在甲續果乃轉而成乙。目的在乙結果又轉而成丙。浸假而用違其宜。流弊所極有獎借之適以遏抑之。策勵之適以摧殘之。與初意大相刺謬者。如近數年政府行科舉考試法於學堂畢業生是也。 
 
 
 

Page 3

 
 
　　夫行科舉考試法於學堂畢業。生稍有識者莫不知其有弊無利。顧在政府一方面觀之。夫亦曰學子矻矻窮年。勞精疲神不有獎之。誰則事之。不有勵之。誰則趨之。於是寵之以虚榮誘之以微祿。一若傭工者之於僱值有必不可以苟焉己者。而一般從事於學者。積久遂亦舍其正當之目的。惟榮名祿位之求。農焉者不必從事於農。工焉者不必從事於工商焉者。不必從事於商。紛紛焉。擾擾焉。各抱一合同之目的。以求其所謂終南捷徑者。推此類也以往。其果有以愈於科舉時代之所爲耶。未可知也。竊嘗窮究其將來。以爲果爲就政府勸學之盛心。歲歲實行其獎勵。則其術必有所窮攷之日本。明治四十年文部省年報。第一級分科大學畢業生一千三百名第二級高等學堂等畢業生六千六百九十六名。第三級中學堂等畢業生三萬五千三百三十八名。區區三島。每年畢業生如此其衆。今我國土地人口。各十倍於日本而有餘。設一旦敎育發達。比肩日本。則畢業生人數。必十倍之而未巳。可預决也。如是而一仍舊章。優其獎勵。 
則所謂進士舉人優拔貢者。豈特車載斗量巳哉。物以少而見珍濫獎如此。届時之進士舉人。必不復如今日之奇貨可居也。則亦何足以獎勵耶且進士舉人等特虚名耳。旣有虚名。勢不得不授以實職。然我國設官額數。約計之僅在六千左右。而每年畢業生。比較日本。應在四十萬左右。超於設官額數在七十倍以上。逐年遞積倍數益多。勢必二三百畢業生同爭一官。斯時而欲其不蠅營狗。苟爲暮夜乞憐之行。雖使堯舜復生。恐亦無術以致此。 
　　近政府有鑒於此。於是稍稍變更其策。將欲寓科舉於學堂。任畢業生之衆多。每間三年。考試一次。以定優劣。優者任之。劣者黜之。如是則前弊去而獎勵之術不窮。殊不知科舉與學堂。性質旣異。爲用亦自不同。斷不可等量而齊觀也。科舉所學。特文章詞賦之流。程度無一定限域。學堂則按級遞升。若者小學。若者中學。若者高等。各科學皆有一定限域。旣抵限域程度無不一律。平時有積分考分之比較。臨時有畢業檢查之試驗。一無遁飾。今必遲之數年。再加考試。是以前此學堂積日累月之成績爲不足憑。而必取决於一日之短長。則竟取决於一日之短長可矣。必斤斤於學堂之敎授毋乃贅乎。此其非策一也。 
　　更進而言其用。則科舉時代之取人在束縳之使俱出於政之一塗。懸一約以爲之。招而又多方靳而不與。於是幸而進者。若登天之仙。廢而返者若墜淵之石一官之擁。一職之得。以爲至貴顯莫與倫比。遂不惜汚行折節以求之。若學堂則大異於是矣。其爲用則有農有工有商有政法有文學等。不必專出於仕之塗。而所以培養之者。一方面固爲國家效馳驅一方面則爲社會謀進步厚實力。以與世界各大國競爭物質的文明。非僅區區一官一職。即爲無上之目的也。今乃必考試以爲之巿實業不講實學無用。率國民而趨於虚無所據之職官。分利益多民力益困。則亦何貴有學堂耶。此其非策又一也。 
　　要之欲圖富强不可不提倡敎育。欲提倡敎育。不可不優爲獎勵。第獎勵之意。趨重國民的。尤貴趨重實業的。泰東西各國於學堂畢業生。獎以博士學士等相當之學位。未聞即以國家之職官爲其歸宿也。夫旣不以國家之職官爲其歸宿。則所謂獎給以各種出身者。亦安所用之哉。未審當局諸公其亦曾慮及此否。 
專電 
[電一（北京）]  
　　直督陳夔龍奏陳辦理要政情形奉硃批該督遵朕前批遇有要政盡心辦理甚好甚是以後尤當勉力籌畫隨時整頓 
[電二（北京）]  
　　又奏請開缺奉硃批覽卿奏陳辦理要政摺正深嘉悅曩巳詳批期勉爲其難忽覽批摺殊不可解此舉大可不必著仍遵前旨勉力整頓所請開缺毋庸議 
[電三（北京）]  
　　又奏報裁併局所情形奉旨知道 
[電四（北京）]  
　　川督趙爾巽奏截留洋欵移解西藏經費奉旨着度支部妥議具奏 
[電五（北京）]  
　　東三省督撫會奏南洋勸業會將次開會派員赴甯並建别館於東省設立協贊會 
[電六（北京）]  
　　清日郵便協約巳議妥定二十一日頒佈 
[電八（杭州）]  
　　陸軍小學堂學生因飯菜惡劣暴動搗毁全校毆及總辦並上院要求撤換 
[電七（北京）]  
　　鄂省鐵路經拒欵代表在徐尚書住宅外效秦廷之哭尚書爰商諸外部始批准自辦惟外部頗不願意 
[電九（東京）]  
　　濤貝勒溥侗將軍兩殿下由日皇頒贈一等旭日大勳章其他 
 
 

Page 4

 
 
各隨員亦皆蒙賜勳章今日（十九）兩殿下覲見日皇後並蒙賜宴夜間由外務大臣小村伯爵請讌明日早晨兩殿下閱看閑院宫親王統率之第一師團分列式晝餐於芝離宫晚餐於清國公使館 
緊要新聞一 
[藏事之最近消息北京]  
　　藏事自派兵入藏後現巳節節進兵妥爲布置惟軍火困乏昨由趙大臣爾豐電陳巳奉廷寄藏事緊要仍飭湖北兵工廠接濟蜀中軍火母許絲毫掣肘 
　　政府前擬特派親貴大臣入藏宣撫藏衆一事所以遲遲未行者因無熟嫻藏務之人且近接駐藏大臣報告藏務尚稱得手故巳將此議作罷擬先添派參贊等員襄辦一切 
　　達賴喇嘛於正月初三日夜濳逃後駐藏大臣趙爾豐在巴塘聞信即於初四日飛派陸軍一營前進入藏彈壓以防藏民生變並嚴令軍士不准輕殺藏民該大臣旋亦進屯察木多地方遥爲鎮攝並約束軍士與藏民交易購買食物皆須公道給價不准滋擾故兵民尚稱安靖現該大臣進駐何處尚未探悉 
[鄂路拒欵自辦之生機北京]  
　湖北鐵路協會現巳將創辦股欵五百萬元收齊存儲銀行備驗日前武漢各團體如諮議局敎育會商會學界報界善堂均各逕電軍機處及外務度支郵傳三部求歸商辦楊護督亦電致郵部謂鄂省股欵確實可恃而樞部准否迄無明文應請速行决定宣示以安人心 
　　鄂京官十一日所遞公呈巳奉郵部批示文云查川漢粤漢鐵路宣統元年八月二十四日奉旨着郵傳部妥協接辦欽遵在案此路關係數省未便各分省界惟造路以集股爲先旣據鄂紳黎大鈞等呈稱民情踴躍自應准其立案設立公司招股將來所有路事應視湘粤等省確定妥協之辦法請旨一體遵辦 
　　鄂路代表張伯烈君連日在郵傳部門前露宿不歸效秦廷之哭徐協揆見此情形亦爲惻然曾派警吏二名逐日跟隨左右或云係出於保護意思或云欲調查其來往之行動究竟不解何故并聞張君自初十日入郵部後並未回庽然蹤跡亦無一定時在郵部時在徐夁揆第宅悵悵然如喪魂魄鄂省人聞知此信無不震驚有不讌客不飲酒者 
　　近日鄂路代表向郵傳部堂官要請籌欵自辦情辭懇切至繼以哭各堂官甚爲感動惟查得擔任巨欵之某姓現在東方銀行爲經理人某姓雖號稱家資數百萬實則産業多而現欵少故其所認之股是否可信且是否果係華欵尚須考核萬一該欵來歷不明不特於大局有碍即諸代表及鄂省有志之人未免爲所率累故須斟酌行之云 
[憲政館會議之新章北京]  
　　向來王大臣每逢二期即至内閣會議政務處會議現又經慶邸定立新章除逢二日仍到政務處外逢六日則齊集憲政編查館會議憲政以期進行迅速並聞以本月十六日爲第一次之會議期 
[江春霖受不傷廉北京]  
　　江春霖太史歸囊困乏凡有餽贈者初則一概謝絶嗣因臺諫中人措詞甚爲懇切聲明以太史家貧特集微欵所以備太夫人甘旨之需非欲爲太史壯行色也江太史乃義無可却聞巳慨受矣計張總憲二百金伊陳兩副憲各五十金兩掌印給事中及四京畿道各五十元各科道各二十金並聞京師各界定於十七日假湖廣館歡送太史回籍太史自以未曾習慣演說並不諳北京方言特箸演說稿一篇發表政見届時請熟習京話者代爲宣讀 
[法律學堂畢業之風潮北京]  
　　法律學堂敎務長董康現巳被學生在都察院控告指其對於平日學生成績故意苛刻且將品行一門分數遺落昨日雖經文侍御鑑奏參奉旨學部知道然此次學部考試法律學堂學生其不及格者至有四十餘名之多學生均謂實由於董康故意苛刻所致學部一時亦難於挽回故遂聯名控訴懇爲昭雪云 
[戴視學竟安無所動北京]  
　　御史趙熙奏參視學官戴展誠等勢燄薰灼在湖北棋盤街馳馬將老叟蹂蹋斃命該視學官等安無所動亦不遵例報官一摺現經楊護督覆奏云臣委湖北布政使提學使按察使巡警道會同詳細確查兹據署布政使高淩霨署提學使齊耀珊署按察使馬吉樟巡警道馮啓鈞會詳學部參議戴展誠等來鄂視學因省城學堂繁多路徑不熟由江夏縣派役陳亮乘馬跟隨至各處學堂查課上年十一月初三日視學官戴展誠等至民辦日新學堂查閱課程該役陳亮隨赴空曠處所放馬迨回學堂視學官巳先查畢回寓該役乘馬趕往行至巡道嶺敎育總會附近馬忽驚跳控制不住適有老年民人魏啓耀迎面走至閃避無及被馬撞跌倒地當經站崗巡警將馬捉住該役隨亦下馬查看魏啓耀巳不能言語移時殞命信知屍姪魏鼎臣前往看明偕同報經前署江夏縣知縣王士衛親詣驗明魏啓耀係因撞跌磕傷内損身死填格錄供通詳有案查此案縣役陳亮因乘馬驚跳致將魏啓耀撞跌斃命業經報由江夏縣隨時詣驗僅上腦後跌磕一傷並無蹂蹋痕跡該役陳亮亦經提案訊供押候擬辦且當馬驚肇事之時視學官戴展誠等巳先回寓實非意料所及等情請核奏前來臣詳加訪詢情形相同除飭縣提犯陳亮覆審照例擬辦外所有查明緣由理合恭摺　實覆陳伏乞皇上聖鑒 
 
 

Page 5

 
 
[溥尚書有赴勸業會之說北京]  
　　溥仲璐尚書昨與各堂核議以本年四月一日爲南洋勸業會開幕之期届期各國官商士庶入塲者必多所有一切招待之禮節秩序辦理稍不合宜必至貽人訕笑且此事爲中國之創舉關係實業前途誠非淺鮮擬請特派楊杏城侍郎先行赴會佈置一切俾臻完美並聞溥尚書尚有届期赴會之意 
[慎重印花稅之發賣人北京]  
　　度支部近議以各省印花稅巳經實行所有各處之總發賣人關係稅課至爲重要擬即咨行各督撫轉飭所屬各府廳州縣凡有禀請充任總發賣印花稅票者務須慎重認定遵照奏定章程第四條及第十五條辦理倘稍涉遷就將來遇有虧欠及别項情節無論何時均由原批准之人員是問 
[大理院亦派員與會北京]  
　　美國舉行萬國刑律監獄改良會法部巳奏請派許世英等前往與會現大理院亦奏請派員與會其原奏略云中國現正更定刑律改良監獄爲環球各國所屬目派員入會足以發抒巳見考證列邦旣爲司法獨立之取資亦驗法律完全之進步關係至重臣等公同商酌查有候選知府本院刑科第三庭推事金紹城曾在英國英皇大學畢業法政科進士本院候補從五品推事李方曾在英國甘别立大學畢業該員等現均兼充修訂法委館纂修於新舊法律貫通有素堪以派令前往赴會當將該員等銜名咨送外務部轉復美使在案現距會期尚有數月應令該員等按照册内問題參酌中外情形精研博考以爲專對之資再臣院列入籌備憲政内爲建築法庭與練習審判人才二端擬令該員等就便將各國法庭規制審判辦法詳細調查確實報告以備參考 
皖汴兩路改派總理北京 
[蒯光典充皖路總理]  
　　郵傳部奏安徽鐵路總理歷經更迭周學銘接辦一年尚稱妥協惟旣據稱丁憂服闋回差湘省自應更派勤能廉幹之員期於路政有裨查蒯光典前在江蘇督運淮鹽補授淮揚道築固河堤均著成效嗣充歐洲留學生監督考察各國政俗備極精詳其於本省路事必能力任勞怨旣據翰林院侍講李經畬等呈請前來合無仰懇天恩俯准以四品京堂蒯光典接充該路總理以順輿情 
[水鈞韶充汴路總辦]  
　　又片奏汴洛鐵路總辦升用道留直補用知府匯謙辦事未能得力應即撤差更換查有臣部鐵路總局委員農工商部候補員外郎水鈞韶諳悉該路情形堪以派令接充汴洛鐵路總辦該員留學法德有年通曉英法德三國文字学明路政現經臣部委派路差應請仍以原班留於臣部補用以資臂助 
[日人逞蠻釀成暴動三誌杭州]  
　　杭垣大井巷日商蛋餅店賭打氣鎗激成暴動各情巳兩誌前報兹悉此次肇禍固由該日商凶横不法而巡長江某袒護外人亦難辭其咎當時并有探訪巡官俞某身着軍服排衆直入喝令汝輩速退如敢抗違彈子無眼幸勿後悔等語於時觀者愈憤蜂擁入店一片喝打之聲其事遂潰敗决裂而不可收拾及巡警道楊觀察到塲俞弁巳改易便服隨同彈壓若與彼無涉者然昨日撫署特開臨時會議公决善後辦法大半主張和平獨洋務局總辦王省三觀察力排衆議謂洋商在内地營業違背約章疊經本局與該國領事據約磋商至再至三案牘盈尺而日領堅持杭州通商二字强詞駁詰懸宕迄今舊歲諮議局公决議案宣布後復由本局數次照會該領仍置不理則地方官本可不任保護况前日釀禍該日商實咎由自取而撫憲尚復顧全邦交臨塲彈壓保護出險事後又分撥防營按户駐守且查各店損失僅壞門窗玻璃等件總計不過數百金官商萬難担任賠償並查丸三信濃兩家確係華商資本冒掛日旗住店日人亦係出資雇聘擬請澈底查辦懲罰以杜效尤等語聞此次被毁各店巳經調查明晰如福壽堂蛋餅店係日商村上加次郎（即首先肇禍者）開設大井巷重松藥房開設保佑坊係華商李德新經理長命堂蛋餅店開設小井巷口係日商中野出面爲二我軒照相店夥所開近和堂藥房開設大井巷由夥友宋榮生出面仁信堂藥房開設鼓樓前係日商崗田德好所設雇夥王月泉鍾美堂藥房在水師前爲日商宇都宫末直所開當時此家獨未被禍惟店主宇都君冒險赴大井巷探望被路人扭毆次日黎明經仁和縣蘇大令驗傷僅頭部腿股等處皮破出血三四處别無重傷當堂撫慰數語即行送入該店并聞官巷口信濃藥房亦係華商資本丸三藥房係舊充某局巡記酈姓紏股開設出面日人亦係雇聘云十七日洋務局照會日領文云查杭州開埠通商係在馬關條約四口内之一立約後於光緒二十二年間中國派聶升司緝槼曾同貴領事小田切萬壽之助劃定地址繪具地圖議以四址並立章程十四條雙方遵守在案是貴國租界明明在杭埠拱宸橋北首貴國商民僑居營業均應在劃定地段内何得混淆雜居省城之内蓋我國領事裁判權一日未經撤去即外人一日不得雜居與貴國未經撤去領事裁判權以前不准外人雜居内地同一比例迭經本局照會並與貴領事談判商請將省城内所有貴國商民營業店鋪移至城外拱宸橋租界内並於宣統元年六月間詳請撫憲咨明外務部照會各國欽使各在案迄未實行以致今日有肇禍之事此次貴國商民有此損失係屬咎由自取地方官不能擔此責任也况本局於本年正月二十五日派襄辦張丞其昌面商貴領事請飭禁福壽堂 
 
 

Page 6

 
 
放槍賭彩當經貴領事允爲照辦言猶在耳忽出禍端現查藥房等損失除福壽堂外計有六處並堂鍾美主被傷醫費應請貴領事責成福壽堂一併賠償一面仍請貴領事拘留福壽堂主懲辦此外尚有華官與營兵保護日人被傷藥費容後詳查開單追賠並請貴領事尅期飭令城内各日商一律遷出城外租界營業免日後再生事端致地方官難以保護貴領事深明公理想亦必表同情也所有葛醫生診視日商單都宫診斷書曁巡警總局呈送各店損失清摺一併抄請察覽爲此照會貴領事請煩查照見復施行 
京師近事 
　　京漢鐵路現添設會辦一名由部札委劉鏡人觀察充任聞劉觀察係久歷外洋熟諳洋文且當東省鐵路交涉局總辦有年於路政素有經驗者聞該路自收回於比人之手除由梁士詒等引用一二親信之人外舉凡驗票監工及一切管車之洋人毫無更動尤可怪者車票表面全用法文如取便外人則合用世界通行之英文事體雖小亦喪棄主權之一端也昨見北京某報載梁士詒之歷史一則附錄于下梁士詒前在北洋時入編書局袁項城見所編不甚妥洽毁之并撤去差使梁乃入都以同鄉之誼求唐侍郎少川代謀位置因得京奉鐵路局文案時項城訂商約入都梁以照料火車階進項城適苦沉悶遂與接談抵京站時梁自項城車中走出先下火車時陳璧任順天府尹在站迎項城意梁必爲項城所歡遂結納之居無何陳升授郵尚派梁爲鐵路局長梁自此極力連絡權要故陳革職而梁仍安于磬石云 
　　直督陳制軍日前奏准于本省天津保定　州順德四處籌設完全初級師範一所每校收生二百五十人開辦費十萬金常年費共三十萬金　　直督近有電致鳳都護禹門探係借保定東關外陸軍第三鎮醫院原電略云查近畿第三鎮現駐奉省所有該鎮軍醫院擬請借給駐保之北洋陸軍第四鎮以資應用聞鳳都護巳電覆允准矣 
　　岑春蓂撫湘以來湘紳頗不滿意有欲縷舉各欵聯名上書哀籲當道以消弭隱禍者並有函電聯絡同鄉京官請陳情于樞府者故日來在京湘人日日討論此事辦法其結果如何未可知也 
　　法部議將裁判官員分爲三種考試一調考凡距京稍近而鐵路可通之省份則調來京而考之二派考凡距京太遠之省份則由法部派人前往考試之三招考凡在京人員則招取而考之 
　　度支部奏撥内務府本年經費五十萬兩前經内務府大臣等與部咨商分咨各省將指定之欵分别限期夏冬兩季掃數清解倘有延誤即行指名奏參以重要需現聞各省奉到此項咨文後多巳聲覆到京均稱勉力籌解不致過於延誤 
時評 
[嗚呼一票議員]  
　　所貴乎議員者。以其得多數人之同意。而出於公舉也。若僅得一票。則是個人之意見耳。况乎此一票者。安保其不出於運動。而可即據以爲有效乎。竊恐世界各國。斷無此便宜之議員。乃此次資政院選舉。以一票當選者。多至六十一人。則議員之人格。可以想矣。 
[嗚呼應試議員]  
　　異哉諮議局之議長常駐員。不能兼差而可以應試也。憲政館真可謂善開方便門矣。卽以無礙職務不逾日期爲限。然彼之自願應試者。旣營心於功名利祿之途。尚能專心一志以勤於其諮議局之職務乎。吾恐此例一開。彼久欲赴京應考舉貢之常駐員。必怱怱寫小楷。作策論。預備束裝就道。 
[日本將實行聯美矣]  
　　日本不能以强力壓制美國也於是乃一變其手叚。而欲與之聯盟。其所擬條欵。仍不外以公分滿洲權利爲主。一若以權利餂之。美國即無不應允也者。又若美國應允。而他國卽可無慮也者。又若他國無慮。而日本卽可爲所欲爲也者。嗚呼。吾國人其警之。 
[無獨必有偶]  
　　吏部前議楊文鼎一案。以升任混解任。而揭參得處。不料貴胄畢業之奬案。又有以候選混候補者可謂無獨必有偶。 
 
 
 

Page 7

 
 
   
 
 

Page 8

 
 
   
 
 

Page 9

 
 
G> 
[瓣香廬四十二次保證書]  
余同女姪小梅由川考察女學敎育從楊子江流域於二十八日始抵申浦途中感受風寒將一月矣後因再受輪船風浪更覺氣喘咳急女界諸君疊贈藥品已屬不少並無稍驗愈形苦楚昨錢雪泥女士特送貴製半夏一小盒服之一句鐘似覺氣喘尤甚余大有悔心適李鳳笙女士至余告以故李曰姑俟片刻覘其效驗余無奈逾數分鐘忍腹中作響響後作瀉瀉後咳喘立止至此余始不勝感激鳳笙向余曰先生善書何不作函以謝之余曰可即書始末不雜繁詞即請瓣香廬主人道安　寓法界朱家橋寳安里二弄二號四川富順叔梅女士程昭啓　○崔氏瓣香廬驥雲先生有道逕啓者十八日下午由郵政局交來貴製半夏一大盒即於是晚起照單呑服今已三天咳止痰稀病去其半果然頓奏奇效名不虚傳鄙人體索虧弱兼之痰多憶自客冬稍受外感忽患氣逆痰咳迄今半載屢次延醫診治以及歷購中外各藥均屬徒然且症勢日劇惟有坐以待斃刻服貴廬半夏僅只三天已經病去一半再服三天定能沉疴立起眞可謂回生之至寳救命之仙丹但所存不多特再匯洋四元八角請發兩大匣俾得斷絶根株至盼至禱專此叩謝並請籌安湖南衡州府電政局何玉華頓首　原信謹置案頭以供披覽惟前面假冐須認明瓣香廬牌號五開間門面方是的眞一開間便是假冐　上海盆湯衖過絲業會館北山西路寗波路口五開間門面崔氏瓣香廬總發行所崔宗武謹錄　附價大匣洋二元四角小匣洋一元二角每料六大匣洋十三元二角批發另有定章 
[上海新開醉翁樓菜館擇於新正月十九日開張]  
　　本館開設英租界三馬路西首鼎豐里洋式門面專辦滿漢筳席掛爐猪鴨應時大菜京都隨時小酌鎭江餚麵蟹粉湯飽水晶鹽蹄一切美品無不全備特設清潔雅座房間寬大多聘久在申江熟手名司茶房伺候周到電話瞬息通情倘蒙　紳商賜顧至小館一叙方知言不謬也　　　本主人啓 
[介紹名醫毒門聖手]  
　　胡蒓香醫士○住二馬路石路西鏡中天照相館東首○誦清堂藥室 
白濁下疳　毒等症西醫謂之花柳病吾國素無專科自海通以來妓院林立而毒氛流播傳染益多患之者每多貪速求效治之者又皆霸藥亂投一朝失足貽害終身至可慘也吾友儒醫○胡蒓香先生素精岐黃而於花柳病學尤爲注意研究病因之所在貫通中西治法在申臨診多年凡他家所不能醫治斷根者如骨痛筋萎透頂穿鼻一切梅毒重症均可包醫全愈奏效如神弟等介紹多人百無一失欽佩之餘用取告世之患毒者　姚文欽　席芷靑　彭梅伯　郭頌靑同啓 
[崔氏瓣香廬哮喘氣急丹蓋世奇方]  
　　凡此藥必須認明瓣香廬牌號方是的眞始創幸勿悮購 
○瓣香廬此丹乃發行所秘製活人無算功效昭彰考哮喘之症皆由○先天足不善衛生以致命門火衰氣血大虧偶感風寒則挾痰上升○哮喘痰急胸腹滿悶甚至飲食不進晝夜不安目瞪口呆危險異常○元氣愈虧其病愈深窮年累月至死方休本主人不辭勞瘁竭盡心血始創此哮喘氣急救命仙丹無論陰虚陽虚氣虚血虚痰哮風哮鹹哮冷哮等症只須白開水送服三錢藥性一到自然喘平順氣痰化咳止雖數十年無藥可醫之老症服之斷無不痊之理從此斷絶根株保不復發且能扶元補氣降火滋陰益命門之眞火療氣血之虚寒與市上出售之藥大不相同自發兌以來已治愈數萬人凡患斯疾服過藥水藥丸時發時愈請速一試俾得脫此無量疾苦庶不負本主人婆心一片也大瓶二元附送膏藥一貼小瓶一元每料六瓶五元不靈包退還銀附近假冐須認明瓣香廬牌號在根德里内方不致誤切切上海盆湯絲業會館北寗波路山西路口五開間門面崔氏瓣香廬藥室崔宗武啓○製藥所仍在北京路根德里内 
[裕祥當滿衣出售]  
　　本堂滿貨爲數甚多因提莊躉銷市面疲滯今平價零售非貪厚利但以圖銷滿貨耳所售本當滿衣各種綢緞粗細皮貨新舊俱全成交後貨價不合准可退貨還洋斷無二言以昭公道特此登報廣告英大馬路石路口本當白　 
[沈製生髮膠包出頭髮]  
　　髮爲血餘血枯髮落本主人得自神州醫院陳省三醫博士用格致化學考出一種生髮膠以活血生髮諸藥化煉成膠香而清潤而滑　流血液係生髮之第一妙品專治病後產後陰虧原虚血衰脫髮等患男女均可照仿單用能使秃髮重生或髮黃髮枯久搽能烏黑滑亮由本醫藥室一家發行以來治好已指不勝計謝信裝訂成書購者任從取看各省大藥房均有分售每瓶大洋半元每料六瓶洋二元五角正又製一種咬髮癬藥咬髮者係吐去之髮根上有白癬爲之咬髮若不早治久則變爲秃頂此藥專治此症靈驗異常每瓶大洋四角每洋三瓶　上海盆湯衖口集益里對門人壽醫藥室主人親自監製 
[獨得秘方婦科一索必姙丹信服此丹成孕不難]  
　　婦人艱于生育○服之受胎極速○伯道無兒○早爲試購○天下良藥○幸勿觀悞○疑而不信可驗素未生蛋牝雞○飼以此丹天然蛋自生吳 
婦人本無不能生育之理其不能生育者必身病也其病屬經水不調居多醫書以盈爲熱以虚爲寒然亦不盡然也蓋婦人經水易虧而難盈也古人多以香燥熱之劑以煖子宮不知辛熱偏助陽氣香燥反耗精血况婦人性情多氣多鬱氣多則火旺鬱甚則血滯或行經反常子宮寒冷或經期腹痛赤白帶下或氣血兩虧面黃體瘦甚至崩漏　瘕淋漓刺痛此皆衝任有損焉能制約經血元氣愈虚則經愈不調由此諸恙疊見百病叢生生育之道是以難矣本藥局誠心濟世覓得至靈至妥之方名曰婦科一索必姙丹能調和衝任之血平定肝鬱之氣去瘀生新開胃解鬱煖宮止帶聚精旺血固本調經培元壯體凡婦女一切疾病服之無不應手如神素未生養之婦堅心服丹一料經後交媾男施女受可許一舉得雄縱使年近大衍十年未產只須連服旬日必以一索得男曾經試過萬人皆得廣種麟兒均能奏效常服非但治一切疾病且能保永無滑胎暗產之患誠婦科不世奇方也○每料一斤洋八元每匣洋二元▲售處在上海三馬路丹鳳戲館後○練雲大藥房發兌 
[立除烟癮]  
　　廣東彭壽堂始創參茸龍涎香發四草戒烟長生丹萬試萬騐○不用嗎啡○速來嘗試○分售處蘇州都亭橋西新聞報分館○南京坊口大街大英藥房 
　　本堂秘製戒烟長生丹其靈效之神速可以推倒天下之戒烟藥無論癮之大小身之强弱一服此丹立刻烟癮頓除百病不生次日烟虫烟積悉從大便而下此及人之可以自驗者故多年老癮去如反掌歷年得此戒除者不知凡幾其初戒也開胃提神固無痰喘燥泄半月則人肥氣壯盡除枯槁容顏戒斷後轉弱爲强更能腎元充固是誠戒烟藥中第一妥速靈效者即未戒間服者亦能除痰隨時尤可頂癮並治氣痛瘧痢遺精痰疾每服一粒立效如神烟癮一錢服丹一盒近來藥料驟昂將次加價有志戒烟幸勿再悞每盒一元每打十二盒十元此丸性味之和平功效之雄大無論何種藥品斷不能及較之市上各藥大相天淵遠近嘉許異口同聲服者鑑别幸勿觀望自悞○珍珠嫩面神仙散專治男女烟容靑黑面色枯稿酒剌粉剌雀班紅點等類搽擦數次眞有返老還童之妙最奇者烟容黃枯立變紅雀班潤粉剌立能消滅面色靑黑立轉嬌嫩諸般瘡　立刻見功當此禁烟時代尤爲無上妙品此粉力大效速與他家不同大瓶六角小瓶三角各埠批發代售格外公道　　　　　上海抛球塲南首河南路廣東彭壽堂啓 
 
 

Page 10

 
 
緊要新聞二 
[吉省續舉代表將次赴京吉林]  
　　吉省第二次請開國會代表前巳公舉文耆李芳二君兹定於本月十五前後束裝赴都會同各省代表再行請願省中士紳對於此事極爲注意近又組織同志會宗旨在繼續要求縮短國會年限爲赴京代表之後援即於本月初十日假商會提議一切昨巳刷印公啓分布各處 
[日本移民滿洲政策大連]  
　　日本在金州半島租地内設有殖民委員部近奉到該國政府之命令謂最近調查南北美各地日本殖民狀熊均有良好成績但因從前無一定區域所頒政策亦未完備僅於巴西秘魯等處稍具雛形殊無統馭之勢今更定方針將限制國民遠渡於今歲始在滿洲一區當制定單行獎勵法以爲提倡且近來滿洲交涉懸案漸有著落旅順開放商港安奉路綫改築及鎮海灣防務事業次第發展預算今歲渡滿日人必廣爲增加方達進行之目的云 
東省外交談 
[巡警禁賭案]  
　　延吉日警因袒護日人古駕松次設賭將中國巡警拘留日領又要求開埠巡警兩局將兩分局長轉調當在延吉邊署大樓互開談判時日領曾謂貴國如能允辦則將日人古賀松次郎之賭局亦勒令進止嗣局長遵即調任而日人所開之賭仍如故態開埠局遂又照會日領請勒令即日停止以符前日談判之原議乃日領又要求謂該日人若將業務停止回國無資請准其往惺惺坪另營他業以矜貧寒而惠友誼云云但惺惺坪係屬内地照約不准外國人營業該日人在六道溝旣巳開賭違抗警章惹起交涉在商埠且如此而况内地乎且我國與外人訂約未有准至内地營業之條按之國際公法亦無赤貧無業之外人遂可通融之辦法故巳照覆駁詰矣 
[營口收稅案]  
　　營口稅捐局總辦張觀察前爲整頓稅務曾禀准督憲於銷塲稅一種量加整頓使無遺漏批准後即出示宣布辦法不虞駐營各國領事聞之物於十一日大開會議僉以此項捐稅有碍進口洋貨之銷塲商務多蒙影響大有反對之意决議要求當道將成案撤銷 
[禁糧出口案]  
　　滿洲禁糧出境除小麥一宗巳特别開禁其餘雜糧在禁例者刻將届期實行江撫周少帥曁關道施觀察均先期照會俄員轉知各商所有以前買定之糧著從速領照裝運出口以免後多週折詎料各洋商仍置若罔聞領照者殊屬寥寥並且各國對於此事均大加反對駐京公使連日續向政府交涉勢非取消前令一律弛禁不可吾國外交當道頗有進艮維谷之勢因之此次禁令届期仍不能辦到復將宣布緩期 
[鄂人放棄納稅多額選舉權湖北]  
　　鄂省選舉納稅多額議員曾經電准資政院展限於二月初十日宣示人名　　月初一日互選投票兹届宣示人名之期由互選監督高方伯將合格之劉賢桓等二十名開列榜示限於二十日内親赴互選事務所呈驗納稅完捐憑單方可作爲確定互選人如逾限不呈驗者卽行註銷以次多數者補入聞此次飭各廳州縣調查納稅多額之人類皆懷疑觀望如武昌府屬之武昌咸寗崇陽興國通山大冶黄州府屬之黄岡羅田廣濟荆州府屬之石首公安松滋枝江宜昌府屬之興山巴東襄陽府屬之均州德安府屬之隨州應城鄖陽府屬之竹谿等州縣屢經互選監督文電交催至今竟未舉報實屬自棄權利云 
[鄂省米荒乞糴情形湖北]  
　　鄂屬災後缺粮前經楊護督電商川贛湘三省擬請發給護照减免捐稅招商販運米榖接濟除湘省現因磋商數目未經决議外川贛二省均巳有覆電來鄂惟贛省因去歲收成中稔出境太多現撫州建昌等郡紳民巳自禁米糧出境故刻下僅准鄂省招商給照就湖口九江兩處採運一萬石由鄂先將米數照數商名咨會贛撫轉飭贛局加給護照驗明放行如逾一萬石之數及過三月底麥熟之期無論官運商運有照無照一律照章納稅以免稅餉隱受其害至四川則于去歲十月開禁即准販運米糧濟鄂惟曾經奏明如遇米缺價昻仍當禁止現在川東一帶米價奇漲紳民均請施禁趙次珊制軍因念鄂災過重巳飭先辦平糶如再漲價則自顧不暇即于二月底施禁由是觀之所恃以接濟者僅有湖南一隅惟漢上各洋商以鄂屬缺糧現象可危恐有意外之變爰公禀駐京英公使照會外部要求准中外商人至湘販米以振鄂災並提出辦法四條當經外部復以現經湘撫奏准照約示禁糧米出境係屬保全本境民食起見而鄂省災後民食維艱上年曾欽奉諭旨着湖南接濟此項濟鄂之米自應查照漕米辦法限定數目由鄂採購仍于約章無損等語並一面電告鄂督謂此次復英使照會注意在運鄂之米係奉旨辦理應視同漕軍等米並未出乎約章之外不認其種種要求限制希即查照與漢口英領接洽以保主權又聞江漢關道吳方臣觀察因漢巿需米甚急業飭夏口廳向某洋行訂購暹邏米四萬石以作平糶之需不日即可運到 
[湖北官塲乾没鉅欵湖北]  
　　江漢關道缺况向來來每年得五六萬之譜以稅欵存官銀號其息歸關道者也桑鐵珊觀察寳蒞任後查知官銀號存此項關稅獲利甚豐乃自設銀號營運此項稅欵故欵驟增至十萬及齊觀察耀珊接任此項亦在交代之列現爲監理財政官 
 
 

Page 11

 
 
查出巳禀明度支部將此項歸入大清銀行經理監理財政官又查得某道有挪用公欵二十餘萬情事即行文催請繳出不意該道從前私營輪船之事業托名代許姓辦理而實則挪此項公欵所辦嗣後遞相移補虧累轉增此時實無可以挪移之處欲將私置地皮押與銀行而皆不允故至今尚未理結 
分類新聞 
政界 
[咨行查報居留洋人實數廣州]  
　　袁督接准外務部咨略稱近日各省内地每有外人雜處查通商定約凡各省巳開商埠准國内外商民雜居其指明租界處所外國人祇得在界内居住此外未經通商之處除敎士例准居住外其餘遊歷考查之外國人祗可在該處暫住惟由各省自行延聘之外國敎習工師顧問各員則不能相繩等語現在正值辦理交通調查之際所有巳通商省會雜居營業外國商民不通商之省會往來遊歷聘幕之外國官商及一切行醫傳敎之外國敎士等均自本年爲始先將實數查報其餘按年分限報告以資清理而重交通并將所定辦法咨行查照等因大吏准此當即札行司道局處一體查照部咨辦理 
[袁督對於紳士募勇防衛之政見廣東]  
　　日前自治研究社紳董禀請招募安勇以資防衛當奉督憲批示云查兵事之後地方一律平定其兵警與營勇範圍本署部堂正在籌議切實整頓以期長治久安昨因城廂内外地方遼闊人烟稠密奸宄尤易濳藏業經咨行陸軍部核准添募巡防隊四營以資防緝並巳委員招募統帶及咨行查照在案旋准團保局丁紳以地方空虚咨請調勇或添募等情前來又經將添募情形咨覆知照該紳等現招募安勇百名分紥輔佐巡邏係爲地方公益起見未嘗非是惟城西巡警遍佈似亦足以彈壓稽查現遽設團局而招募安勇調遣管帶由紳商專任誠恐界限各分立法未善則有此疆彼域之虞或遇事推諉或見好爭功或各存意見致生惡感甚而逞兇滋閙前車可鑒事屬倡舉不可不先事籌防今事前并未官紳熟商乃忽報成軍未免輕率至議章局中費用由公欵開消究竟此項公欵是否該局向來原有之費抑由别處挪移勇餉先由該紳等墊支將來應由何處歸還每勇口糧月給若干預算辦至何時爲止概未詳晰聲明事關重要稍不周詳貽誤滋多亟應虚衷研究辦理方臻妥善仰廣東營務處兼緝捕局會同按察司巡警道刻日會集各紳妥籌熟商務將以上各節悉心妥核禀覆察查毋稍玩泄禀及章程均抄發 
[安稅司升任總稅務司漢口]  
　　漢關稅務司英人安格聯君現經稅務處大臣奉派升補副總稅務司代理總稅務司並飭迅速赴京故安稅司遵于十五日乘京漢快車啓程是日漢上中西官商約數百人均至大智門送行並有巡防營軍樂一隊恭送 
交涉 
[札飭增城縣速結民敎訟案廣州]  
　　督院昨接英領照會略謂增城縣屬各敎堂前經照請札縣出示警告免被棍徒滋擾現據香港牧師電稱正月廿日岳潭浦地方福音堂被匪攻擊堂内之人亦有被擄等情照請札縣飭將縣屬敎士及敎會物業妥爲保護袁督據此現巳杞行藩司會同臬司轉飭增城縣遵照查明辦理其札文略稱查增城縣屬上嶺村福音堂被周碰鄰村人毁擊一事前接領事來文節經飭行查明究禁並示諭該處紳耆約束子弟毋得與敎爲難嗣據該縣將本案查辦情形具復又經批飭傳集訊明秉公斷結各在案兹接英領文稱以據報正月二十日岳潭浦地方福音堂又被攻擊該堂内之人亦有被擄生死未卜等語如果屬實不法巳極惟被擄之人係何姓名未據聲叙究竟是何情形應飭查明分别吊放究辦一面出示曉諭該處紳耆嚴束子弟毋再與敎尋釁滋事致干重咎至上嶺福音堂與周姓互控一案務須勒差傳集訊明秉公斷結以清積牘所有縣屬各處敎堂士民並應會營按約保護俾得相安是爲至要 
[接待遊歷西艦之忙碌鎮江]  
　　近來西艦陸續蒞鎮遊歷而尤以十七日到鎮者爲最多計英國兵艦二艘德國兵艦三艘各艦統帶相約登岸拜會駐鎮各西官晤談良久而出並遊覽金焦北固三山鎮道劉襄孫觀察知之特派水陸總巡周少堂大使親率差勇隨往保護 
軍界 
[統制蒞鎮察勘營地鎮江]  
　　南洋陸軍第九鎮徐固卿統制禀准江督擬將駐江隂三十六標移駐鎮江以資防禦並在鎮郡南門外擇地建造營房爲一勞永逸之計惟官基與民地必須劃清界限調查清楚方免紏葛特於十六日由寗乘汽車蒞鎮維時駐鎮各標營弁兵咸在南門車站列隊歡迎統制旋詣三十五標大營暫駐行旌連日偕同地方官察勘營基以便興築 
[任協統挑選親兵新法廣州]  
　　新軍任協統鑒於日前兵警交鬨一事前協統因無護衛不敢前往調處致被釀事受譴現擬挑選親兵六十名以資護衛聞即在賦閒之馬夫伙夫雜役内挑選其挑選之法又與奏定陸軍章制不同陸軍則注重手力目力肺力該協統是日所試驗者先驗體格次察閱相貌以鼻尖而面無惡氣者爲合式 
[浙省裁撤綠營之消息杭州]  
　　浙省綠營疊奉裁撤僅止三分之一所餘三分之二悉行裁撤尚可得銀五十餘萬兩增中丞有鑒於此去臘巳奏請一律裁撤藉節經費日前巳奉到廷寄准如所請惟綠營將弁目兵甚衆必須預籌善後方法俾臻妥貼聞己將此案交由督練公所妥擬辦法不日當可發表 
學務 
[頒發簡易識字學塾章程杭州]  
　　各省府廳州縣遵設簡字學塾俾資推廣敎育此項章程業經學部擬定奏奉俞允咨行到浙本月初八日札發學司立即移交官紙局刷印多本磨對無訛尅日由司分别移行通飭遵辦并另備三十本送院備查去後日前經袁提學詳復中座稱查此項簡易識字學塾前於部頒章程未到時業由本署司將籌設所數提用欵項種種應辦事宜預爲規畫通飭認真籌辦在案奉札前因當將發下部頒原奏章程交官紙局印送前來除呈請憲鑒外即日通　七十八廳州縣照章妥辦 
[札飭推行部編敎科書杭州]  
　　浙學袁樹五文宗以各種小學敎科書關係學童始基至爲重前巳通飭各屬一律遵用學部編纂不得 
 
 

Page 12

 
 
摻用私家著述俾謀敎育之統一日前復撰擬簡明通告分頒七十八廳州縣發貼城鄉嚴申禁令大略以學部編纂各種小學敎科書敎授書凡本省各書坊有巳經翻印成書者務將樣本呈送本衙門核准并聲明印刷部數册數以憑查核合將通告示諭札發各該縣迅即轉發里保實貼通衢要道毋得視爲具文 
實業 
[贛省物産總會之佈置南昌]  
　　江西物産總會定期二月十五日開幕經該會總監督勸業道傳苕生觀察期前柬請諮議局正副會長謝遠涵黄大壎郭賡平常駐議員敎育總會正副會長喻兆蕃歐陽述職員幹事商務總曾總恊理鄒安孟龔士材會董及各團體並撫憲以次行政各官於十五日先後蒞會行開幕禮其開幕期前種種籌備事宜日來赶辦除各屬出品以及本省徵集品物分類陳列外調取陸軍小學堂人體模型並各學堂儀器標本學生成績女生手工陳設秩序頗極美備惟會塲附近一帶探望男女絡繹不絶至各商布置商塲巧紥彩布各種花色點綴地方各爭優勝至十三日晚間通塲燃點電燈光彩異常頗極熱閙實爲贛省歷來未有之事以致附郭人民紛紛進城購劵預備入塲參觀者尤不勝計該會備劵十萬八千張期前巳售脫二萬有奇該會誠恐開幕擁擠預算地方容積人數始行放進以免擁擠 
[買空賣空者諸漢口]  
　　漢鎮同益等各油行賣抛盤皮油與咪吔洋行現巳到期適值巿價大漲竟致不能交貨經該洋行禀由德領事照會漢關道轉飭夏口廳訊追昨日同益等行具呈道署謂此次同業所做抛盤受虧幾及二十萬求恩設法維持等情吳方臣觀察以買空賣空向干例禁該商等有與洋商咪吔行議定皮油當時旣無存貨何得輒定交單以致現在貨缺價昻無從照交實屬咎由自取第念漢巿往往因抛盤生理虧累太重致使傾家蕩産害不勝言若不設法維持殊與商務大有妨碍姑准札飭夏口廳移知商會妥議章程送道照會各國領事轉飭洋商遵辦以維商務 
雜記 
[聖廟歟賭窟歟安慶]  
　　皖垣縣學宫墻外爲玉帶街前因歲久傾頺修葺完竣經學董提議業將該學宫前原設之左右栅欄鎖閉以昭誠敬但該街爲西門出入必由之徑巿面頗爲繁盛自閉阻後行人每以繞道爲苦以致近聖人居者生理大受影響巳不免嘖有煩言近復有等劉盤龍之癖者以兩樣旣閉查究無人就聖廟内開設樗蒲塲竟邀聚賭徒呼盧喝雉明目張胆並無發覺其事者雖栅欄左右派有站崗巡士不啻爲若輩守户之犬 
[紳民對於天曹會之恐慌杭州]  
　　餘杭天曹廟出會前經鄉間紳董請縣示禁嗣又奉府札諭禁止侯大令雖兩次出示並不查辦爲首之人且示中語極寛容以致若輩置若罔聞仍迎檯閣出賽各處帮匪聞風麕集南湖又爲佔墾客民住居之處傳聞平山堂三十六村地方現又嘯聚匪徒一二百人值此會期人多且雜城街雖有兵警彈壓恐匪類會畢散至四鄉不免盜賊蠭起故各鄉士民現皆惴惴不安枕席矣 
[豈真色即是空耶山東]  
　　臨淄北下莊有于某者聘定李莊李某之女爲妻上月二十二日行親迎禮奠鴈後御輪先歸俟于門外婦至將揖以入時正笙管喧天萬衆爭仰快覩新娘容儀孰意輿簾乍開空無所有衆愕然不知所措而新婚郎亦太難爲情勢將興訟嗣經旁觀排解李某輦女送至並出青蚨二十竿以作負荆之請其事始巳 
[財政局裁改封典誥命軸杭州]  
　　各省文武大員請贈封典及特恩頒賜之誥封册軸等件每年由杭州織造恭辦進呈者需價計十二萬數千金現在庫帑支絀巳達極點此項支出費確爲虚糜之一種現聞財政監理官王錢二京卿會同中丞尚衣一再籌商擬請改用紙作仍由現創之官紙局（巳改稱印刷所）謹敬照式仿製隨時進呈業經各憲議决即日會銜具奏 
清談 
[時事雜感]  
　　代表愈激昻。尚書愈游移。我不禁爲鐵路界灰心齒冷。 
　　軍變彌紛更。軍情彌秘密我不禁爲軍事界疾首痛心。 
　　錢荒猶未平。米荒踵相告。我不禁爲生計界　焉心傷。 
　　議員級彌高。運動法彌精。我不禁爲選舉界濳焉出涕。 
文苑 
[過楊椒山先生故宅（茶醉軒主）]  
　　鈐山堂。如浮漚。草没頽牆聽雨樓。廢礎鮮蝕埋荒邱。權相平泉無寸土。忠愍門楣峙千古。搴衣昨過松筠菴。瞻拜先生舊堂廡。鋤奸不去銜奇寃。緹騎直到銀鐺揎。廷杖半蘇下豻獄。白日無色青天昏。戴頭下見先皇帝。血碧心丹死西巿。諫草常生四璧輝。縱横字迹龍蛇勢。一讀裂目眥。　讀灑涕涙。想見驚神泣鬼筆一枝。燈光慘淡颯颯狂揮時。吁嗟乎。獬豸冠。戴諸首。　蛇膽郤諸口。大節錚錚長不朽。寒蟬仗馬今何人。到此汗下涔涔否。 
雜著 
[蒙古游歷談（譯稿）]  
[墨爾根王旗]  
　　查墨爾根王旗。距商道三俄里之處。霍吉爾丘洪固爾窪地穆壘烏蘭。地勢均險隘也。　旗有三帳幕。幕前駱駝成羣。財政殷富。且待人周到。客有忘歸之概。土産以駝絨牧草爲大宗。越穆壘烏蘭坡。地勢稍平。遂至烏爾宜烏蘇驛宿焉。過驛後。道路崎嶇不平。時有砂地路左有得爾素布隆廟。四五名喇嘛。僑居其間。　季開　人烟稠密。極一時之盛。此處湖水甚多。水質皆鹹。過多倫庫圖勒多倫達巴等處。遂入伊克烏德驛矣。 
[伊克烏德]  
　　伊克烏德驛在庫倫與張家口中間。内外蒙古貨物集散之處。俄國貿易事務官駐剳此處按俄國簡派伊克烏德貿易事務官。原始於一千八百八十五年。以籌設保護俄國商隊。且考查蒙古情形也自此以南。平原曠野於額爾德尼鄂博山下。拜謁。土謝圖汗鄂王。晤談稍久。别後聞鄂王不日將晉京覲見。額爾德尼鄂博山後。砂漠無垠怪石極多。路過薩布金烏蘭哈達山脉。山中紫玉石。産出頗鉅。華人多以此石。製造小匣烟嘴鈕子。及各式裝飾品。烏蘭哈達山脉。東連。沙齊哈圖山山中産出磨刀石。沙齊哈圖山。中礦物豐富。然中國當軸。猶未講求辦法。可惜也 
[爾善杜平原]  
　　過烏蘭哈達山脉。有阿爾善杜平原。連續沙喇哈達山峽谷。峽中潺湲清流。爲行旅休憇之處。且附近鹽澤。多蘇尼特人。喇嘛寳塔。隱見於山間。廟内喇嘛僧八百人。誦經之聲斷續不絶。阿蔓烏蘇及齊老圖特古力克驛。有愛馬克人部落。查此部落。由哲布尊丹巴呼圖克圖。調派朝貢使節。在此爲盤留。並兼管郵傳事宜。巿勢繁盛。後來有望矣。我行　遠。意氣愈豪。過庫圖勒碧柳圖。牧草甚多。遂達沙齊哈圖山。山勢崢嶸。道路險惡。異常困　。山頂有蒙人部落。呼圖克圖時駐蹕於此。該山　三旗境界。北西有墨爾根王牧地。南西有西部蘇尼特人牧地。南東有東部蘇尼特人牧地。形勢阨。要須從速　備軍事的　設也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[川漢鐵路公司留京股東致董事局函（續）]  
　　第一議案 
　　竊查商部公司律第六十七條内載各公司以董事局爲綱領無論大小應商辦各事宜總辦或總司理人悉宜秉於董事局又第七十七條内載公司總辦或總司理人等均由董事局選派如有不勝任及舞弊者亦由董事局開除各等語詳參律意是董事局立於監督之地位而總辦總司理等及不拘於何種名稱之公司職員悉立於絶對服從之地位蓋公司以股東總會爲最高之意思機關而又以股東總會開閉有定時因又置董事局以爲股東之代表機關及公司之執行機關是以董事之選舉及　除屬於股東總會之權限股東總會而外斷無有何人得以支配董事局者我公司在股東總會尚未成立之時各種機關皆不完備挈裘振領勢不能不假設一種機關以綜攝全局此紛紛奏派駐京總理駐宜總理及成都總理之所自來也草昧經營事非獲巳至於今日董事局現巳組成斷不容仍有一種法律以外之機關高踞其上故從前一切之總理縱使允孚衆望實裨路政亦當撤銷奏派之名目由董事局重行委任新訂雇傭關係以操其進退之權方足以符法律之精神副商辦之名實况乎現在之總埋久滋物議遺誤大局言其不勝任則開辦七年寸效不睹而惟揑報開工以　衆人言其舞弊則任用私人虚糜巨欵以耗蝕公司之毋財種種劣跡筆難罄述皆與第七十七條所定開作條件相合惟有由貴局遵照定律行使職權先行通告該總理俾令自行辭退如仍戀棧則請由貴局援引律文呈於川督代奏撤銷必不得請則臚列該總理不勝任及舞弊之實據呈於郵商部具控呈於都察院代奏否則直呈於監國攝政王之前終必得請而後巳公司幸甚股東幸甚 
　　第二議案 
　　竊查公司律規定各職員之資格董事與查帳人限於從股東中選出（或謂查帳人限於股東律無明文然觀第八十二條查帳人如經股東舉爲董事云云則知查帳人不可不爲股東）而總辦總司理人則不限於股東蓋總辦總司理人有秉於董事而執行公司大小事務之權（見律六十七條）必其智識與技能均足以相副而後方爲合格律恐公司股東無此合格之人才故不設制限而放任於董事局之選派立意至爲深遠此在凡百之公司猶然而况建造鐵路非有專門科學之智識尤不足以指揮匠役監督工程質言之則我公司旣聘詹眷臣爲總工程師苟其學問之程度不足以與詹工程相　者即不可以爲總辦雖强以之尸其位亦不能實行其指揮監督之權此某等所敢斷言者也撤銷從前奏派之總理由總事局别選總辦總司理人自當以駐宜昌者爲重心更當以知工程者爲標準若必於四川人中求之不但官三品年四旬以上者不能合格即學校畢業實地練習之人亦不能合格此又某等所敢斷言者也縱使實有其人近年鐵路事起黨派紛歧互相轢軋巳有顯象他日興劉踣項怨李恩牛無論孰爲勝負而不良之影響終惟公司受之此何事乎萬不可以楚人失弓楚人得之爲比例而膠柱鼓瑟者也故某等僉謂將來宜昌總埋一席應以總工程師兼任例如由宜至萬一叚材料若干工夫若干統出資本若干一一令其精密核計製成　算表由總事局核定然後委以全權而較其成績餘惟購買地基由董事局自行派人經理如是則路事有裨既免畫地爲餅之誚内鬨永絶亦無同室操戈之虞公司幸甚股東幸甚（未完） 
本埠新聞 
[上海縣申復寗蘇兩藩司支（另造納稅多額名册）]  
　　爲申復事奉憲台魚電内開納稅多額名册内所叙稅洋是否丁漕等稅抑係貨釐及公益捐飭即查復並另造册呈送等因奉此遵查知縣前送納稅多額名册所叙稅洋内黄慶　丁漕洋四百元典當公益捐四百元房捐二百元牙稅二百元李祖佑丁漕七百五十元房捐一百元王萃馨丁漕五百六十三元六角奉電前因理合遵飭另行造册申送仰祈憲台鑒核 
[三誌書局承印錢票之慎重]  
　　王朝萼前曾冒頂山東預豐厚號之名至棋盤街點石齋印書局定印千文錢票一萬張當經該局查係假冒報捕將王拘解公堂押候究辦在案昨日復訊王供票係王朝梅等所定與小的無涉寳讞員商之美副領事海君判王仍還押候再函請山東地方官查明再行核奪 
[搜獲僞造彩票]  
　　紹興人何阿生賃居老閘橋北居家弄悅來坊里口門樓上私造寗波源利公司安徽附彩票在巿混售前日被匯四捕房捕頭訪悉派探徐慶申與十八號西探協同前往將何拿獲並抄出印色鉛字銅模及印成之假彩票一千零五十張又售票號碼簿摺各一件一併帶入捕房昨晨解請公共公廨訊究何供此項假彩票實係王丁兩人起意合做求察德襄讞商之美副領事仇君判何押候提集人証於下禮拜二再訊 
[傳諭原告認領小孩]  
　　商董虞洽卿觀察前代被匪拐失小孩之計阿來戴意新余阿福薛和尚陳富英等遞禀縣署曾經田大令詳報滬道照會香港地方官查辦在案兹蔡觀察接到香港來文云拐匪趙麗卿與撫順輪船買辦李裕妙合串於去年十二月初三進口帶有小孩五口念三日進日又帶來小孩兩口當時該買辦賄囑李有品將孩藏匿李未應允所有被拐之孩現均暫留港署請派失主到港認領云云蔡觀察即於前日札飭田大令諭令各原告派二三人赴港認領其有辨認不清者亦均拍照帶申其往返盤費均由道憲捐廉給發云 
[兇犯毁枷脫逃四誌]  
　　頭舖地甲施福因疎縱枷犯龔三郎脫逃由本縣田大令將施提比重責判令裝入站籠後迄巳四天尚未釋放昨 
 
 

Page 19

 
 
日午後大令復傳皂頭倪耀快頭沈祥原差沈炳值日總捕頭徐文偵探李順福等六人到案訊比據李順福供稱小的等業巳派撥幹夥帶同眼綫至該犯原籍崇明縣密緝訪拿未有回音求請寛限大令再飭展限一天如能拿獲加賞洋二百元連前共四百元再延血比不貸又聞偵探李順福之夥陳三前晚住宿城隍廟内請神賜夢昨晨該探夥逢人告訴云夢見一片汪洋未知是何朕兆其愚亦可哂矣 
城内 
[道批]  
　　謝鑑林等禀批鼎王莊所欠拆票前奉撫憲批示飭提胡振綱吳致和訊追業經轉行在案何得遽予交保仰上海縣迅即提回胡振綱勒限繳欵一面催提吳致和嚴行追理可也 
[官事]  
　　蘇藩陸申甫方伯昨乘火車回省蘇松鎮總兵徐傳隆雲南即補知縣伍毓崧江蘇試用知縣沈師曾鈞和兵輪管帶千總馬廷　昨均到道拜謁海防廳同知查燕緒禀銷黄龍山監哨差 
南巿 
[押收贓]  
　　施家弄各業認捐總公所門房内前因失竊元甡泰木行主沈某所寄之錫器等物由該所董事干某將茶房季林車夫陸阿坤送請工程局收押在案兹由局中派探至王家碼頭明興押店查見原贓因該押店措不　出遂帶同季林前往吊獲並將押店主張慶銓傳局候解裁判所訊究 
[賭徒情虚]  
　　老口渡燒酒公所内日前聚賭由總工程局巡員　獲賭徒韓順生等六名解由當值處飭各存洋保出在案昨當值處以韓等　不　案質訊飭將存洋如數送至裁判所請充罰欵 
[並非捲逃]  
　　南匯人丁温玉前娶雉妓施任氏爲妻該氏有前夫所生之女寄於寗波叔母家近氏之叔母與子施洪桃來申向索費用氏即取衣同出丁疑捲逃將施洪桃扭控西區解送工程局訊明一併申斥而退 
[形迹可疑]  
　　柴船户謝小林子昨將鐵錨一具携至某押店求質巡十見其神色慌張拘至工程局研訊判留　傳同船主劉老兒到案核斷 
[圖賴工資]  
　　昨有小木匠陳金　至小九華附近某木作内討取工資洋七角該店主王明甫非惟不給反誣竊物與之爭毆當由巡士拘至工程局着邀同業理處毋遽興訟 
閘北 
[偵探獲賊]  
　　竊賊强小扣子王小羣子蔣小二子郭春壽楊　哥等五人夥竊法界東華洋棧之洋傘三百把絲襪五百雙匿居四路二區小菜塲附近昨晨由偵探隊官周二尹帶同探弁等前往拿獲解送總局經孫　判詰訊一過判送法公廨究辦 
[恃衆逞兇]  
　　江北人黄金　　大樊萬二樊老二等四人　日在閘北渭泉池溶堂洗澡因與堂倌張林爭論洋價互相兇毆適　巡長經過上前勸解亦被黄等扭毆當由　巡一併拘解四路一區經黄正巡官提案研訊以黄等不應恃衆逞兇判各責一百板具結斥釋 
[管押蕩婦]  
　　王慶生控妻王季氏私稼於張阿保一案昨經四路一區黄正巡官訊明判氏發棲流所管押三月期滿再行核奪 
[曾否私識]  
　　張渭卿控徐信惠拐匿姪媳陳氏住居長春坊康張氏家昨經四路一區黄正巡官提案集訊陳氏供來　做工與徐同居並無私識情事判交張具領回籍徐與張氏分别交保 
英租界 
[朦轉道契]  
　　古柏律師控　自山朦轉道契昨晨由探將陳傳至公堂交保候訊 
[所托非人]  
　　張貽芳控金濟堂施榮卿不還代售殊飾價銀一案昨由差探將兩被告傳至公廨過堂候訊 
[欠銀被控]  
　　羅松林控章竹樹欠銀不還昨由公廨將章傳案交差候訊 
[省釋無辜]  
　　蕭耕垣控用人狄富春與婢女瑞香串竊現洋金飾偕逃一案昨由捕房將案内牽涉之薛濮氏薛阿八薛蘭亭濮阿毛秦英之秦姚氏馮　泉等一併解請公堂復訊判將無干之馮雙泉薛蘭亭先行開釋餘仍一併還押候函催金匱縣查復再核 
[私售洋烟]  
　　楊善卿在南京路四百四十九號門牌開設水菓店因私售燈吃被探查獲於昨日傳至公堂訊明判楊與烟客王阿二各罰洋十元充公烟具銷毁 
[馬夫殘忍]  
　　馬夫方阿堂將病馬駕車由捕查見於昨日將方傳案判罰洋十五元充公馬送馬醫生處醫治 
[巳有下落]  
　　王曹氏控孫李氏誘匿伊媳王陳氏一案昨由官媒解廨復訊王曹氏供現巳訪知媳婦下落請　同孫李氏指領中西官准即將孫李氏交予原告帶去俟尋獲後禀　銷案 
[如何理勸]  
　　張子湘控贅壻胡良法違背婚據領匿伊女一案昨日由廨復訊原被均供現由媒証勸妥判胡交保著各具　開釋 
[親戚失和]  
　　蔡有珍與妻施氏唆使其壻陳阿大遠離父母不顧家用兹　親家陳長根夫婦知悉向蔡理論口角互毆由捕一併拘入捕房昨解公堂訊究讞　不應在途打架判各押兩天至其家事着各邀親長理勸 
[攫取布被]  
　　張榮福搶取吳湘成布被由捕查獲昨解公堂訊知張係過犯判押西牢九月期滿逐出租界 
[逐出復來]  
　　過犯顔金標陳阿寳錢阿松朱阿池等均　逐出兹復潜來由探一併查獲昨解公堂訊實判顔押西牢四月陳錢各押三月朱押一月期滿仍一併逐出租界 
[偷竊脚車]  
　　左林雲控施少雲竊取脚踏車昨由捕房　廨請究判押　查明於禮拜四訊核 
[烟店失慎]  
　　昨日午後四可餘鎮山東路帶鈎橋堍四號門牌乾大生烟店樓上起火幸即救熄祇　什物數件 
美租界 
[葡人酗酒]  
　　甲乙二葡人前晚乘醉在有恆路一帶胡閙由一千零二十六號巡捕上前阻止反被扭毆失去警笛後由七百九十六號巡捕帮同拿獲解入捕房捕頭　送葡署懲辦 
[日人逞兇]  
　　日人某甲昨乘胡廷寳之東洋車至西華得路不　車資反將胡扭住痛毆踢傷腎囊由捕將該日人拘解捕房謂爲究辦該日人自願償還養傷費洋兩　求免懲辦捕頭　之命將胡送往同仁醫院醫治 
[印人無禮]  
　　周　興昨日行經百老匯路途遇管門　人某甲向周調笑周怒其無禮大聲斥責致被兇毆後由印捕拘入捕房著周赴英臬司　控告 
[不應鬥毆]  
　　吳淞路萬生煤炭店司甲乙二人因驅逐門　所停之東洋車與車夫某丙互毆由推一併拘入捕房押候查辦 
[來路不明]  
　　張　山收　來路不明之油漆　被包探查悉拘入捕房押候查辦 
法租界 
[公堂開審]  
　　法公堂因逢天王敎四大瞻禮節期業巳停訊五天昨日各捕房均奉中西官傳諭著於今晨將待訊各　解廨會審 
[挈眷同來]  
　　法捕房　因原有之華捕曁安南捕不敷差遣特往西貢等處續募安南捕五十名另　頭目三名　誌前報兹悉此次續募之安南捕内有二十餘名俱携着屬同來昨奉麥　頭傳諭令在新租界地方暫行居住以便往返 
[幸未燎原]  
　　東新　街寳裕里對門小弄内某姓家前晚遺火　薪幾兆焚如　爲時尚早得即撲滅 
[故態復萌]  
　　積竊張才卿釋出未久詎又竊取各户衣物被探拘入捕房押候嚴辦 
[小工貪小]  
　　小工沈阿二昨在碼頭工作乘間竊取黄豆數斤被探　住拘送捕房押候究辦 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏增訂各學堂管理通則摺（續）]  
　　學生品行功課考驗章第二第一節學生品行應由管理員敎員隨時稽察酌定分數登記於册榜示時照章彚入人倫道德或修身科分數列於各項學科分數之首第二節老覈學生品行之法應確遵定章以言語容止行禮作事交際出游六項逐一考覈並遵照學部光緒三十二年九月通行京外考覈各學堂學生品行之文隨時隨事切實約束不得稍涉寛假第二節凡學堂考試及各科分數計算之法應遵照學部光緒三十二年十二月初六日奏改各學堂考試章程及宣統元年九月十九日奏定各項學堂畢業考試計分降等章程辦理 
　　齋舍規條章第三第一節學生在自習室寢室俱宜遵循本章各條并受管理員約束第二節學生日間除上講堂操塲外俱宜在自習室温習功課每一自習室每星期應輪派一人爲值星生傳達條敎第三節除假期外每日自晚七點鐘起至八點鐘自八點半鐘起至九點半鐘爲自習時刻在此時刻内學生務宜温習功課不得擅離坐位第四節學生在自習室内無論何時不得聚談喧笑第五節如無自習室之學堂可在講堂温課由管理員敎員輪流督視如敎員全不住堂者由管理員按日督視第六節每日早六點半鐘起七點鐘早餐晚九點半鐘自習室畢課十點鐘一律息燈視地方之情形氣候之寒暖得將鐘點量爲挪移惟相差不得過一點鐘第七節每一寢室每星期輪派一人爲值星生聽從管理員之指揮協同照料本室諸生之起居各事第八節寢室中噐具被褥皆有一定位置每日由值星生檢點外並受管理員之查驗第九節凡自習室規則不實行寢室整理不清潔皆惟值星生之責 
　　講堂規條章第四第一節敎員學生一律遵奉光緒三十二年三月初一日欽定敎育宗旨並光緒三十三年十一月二十一日整飭學務諭旨每月朔由監督或堂長約同敎員傳集學生在禮堂敬謹講述期於互相遵守第二節講堂每日功課至多者不得過六點鐘以外少者就本學堂情形酌定第三節學生上堂下堂按講堂坐位名次進退第四節敎員到堂時全班學生同時起立致敬課畢下堂時同第五節敎員每次上堂時須携帶學生姓名册親自點名一過以驗學生到堂人數第六節講堂坐位皆按派定名次無得攙越第七節講堂上不得離位偶語及帶功課外一切書籍第八節聽講時務宜整肅不可伏案磕睡不可欹側犯者記過第九節敎員如有詰問須起立敬答答畢就坐詰問他生時不得攙語第十節學生如有疑義除敎員詢及外俟正課授畢起立質問聽受敎員講解第十一節授課時如有賓客來堂參觀由敎員知照起立致敬仍照常授課聽講雖係親友均俟課畢下堂後方能接見叙談第十二節聞上堂號音後學生不得遲至三分鐘後始上堂敎員不得遲至五分鐘後始上堂第十三節聞下堂號音時敎員下堂後學生依次下堂聞號音後功課有尚未了結者亦不得遲至五分鐘後始下堂第十四節凡學生因事遲到者須俟得敎員允許然後入堂就坐第十五節每日每講堂輪派一學生爲值日生其上講堂上操塲等禮節皆聽值日生口號務求整肅第十六節學生將上堂以前如遇有事故必須請假應向管理員陳明事由如上堂後猝患疾病及其他不得巳事故必須下堂者須陳由敎員許可方准退出講堂 
　　操塲規條章第五第一節聞上操號音即更換操衣第二節更換操衣後即在操塲整列由值日生檢察衣服整齊與否第三節凡用器體操兵式體操皆順次至藏庋處取出器物始到操塲第四節敎員到操塲時須親目點名一過以騐明本日到操幾人請假幾人第五節操畢服裝器物等皆須妥置原處不得任意抛置第六節學生如遇有事請假仍照上章第十六節辦理第七節學生操服應遵照學部奏定學生冠服章程製備 
　　禮節規條章第六第一節行禮日期分四類一爲皇太后萬壽聖節皇上萬壽聖節至聖先師孔子誕日（以上爲慶祝日）春仲秋仲上丁釋奠（釋奠禮節至繁祭器樂器學堂必不能全備窒酌採釋菜禮行之）二爲開學散學畢業三爲元旦及每月朔日四爲本學堂開設紀念日等第二節慶祝日應行禮節如左堂中各員率學生整齊衣冠詣萬歲牌前或至聖位前肅立行三跪九叩禮畢各員西向立學生向各員行三揖禮散如是日設有祝會由各員或學生恭致祝詞宣講尊崇孔敎愛戴大清國之義第三節開學散學畢業禮節如左堂中各員率學生整齊衣冠詣萬歲牌前及至聖位前肅立行三跪九叩禮畢各員西向立學生向監督敎員等行一跪三叩禮由監督等施以切實訓語乃散第四節月朔禮節如左堂中各員率學生整齊衣冠詣至聖位前肅立行三跪九叩禮畢各員西向立學生向各員行一揖禮退第五節學生冠服應遵用學部奏定冠服式樣第六節學生到堂時初見監督或堂長敎務等提調敎務等長及敎員各員均行一跪三叩禮其餘堂中各員行三揖禮第七節學生隨時隨地遇堂中各員須正立致敬第八節學生初到堂應具受對名帖於監督或堂長敎務等提調敎務等長及各敎員其對於監學檢察諸員亦均應執弟子禮 
（未完） 
專件 
[廣東革黨黄洪昆緊要供詞]  
　　前時拿獲的葛謙嚴國年譚馥均係革黨中緊要之人自伊們獲辦後倪映典作事愈加秘密小的並不識葛謙等不過耳聞其名而巳至給看之運動軍人章程十條係倪映典所擬倪映典於去年九月間租賃天官里寄園五號門牌之屋爲總機關會議處所嗣因一標查出革命票於十一月間由譚瀛另租雅荷塘門牌六十七號門條貼譚公館凡機關之命令均到該處會商小的去年十二月初幾到譚瀛家見伊弟譚員及現逮案 
 
 

Page 27

 
 
的甘永宣及鍾善全倪映典們在塲此係普通聚會甘永宣係黨内主動員惟非小的所紏初三打仗時見甘永宣携鎗跟隨倪映典把守大馬路那同逮案的尤龍標蘇美才都非黨内要緊的人其中内容不知清楚王占魁係黨中有名人或知一二如有舉動軍火由倪映典託香港□□□報社湖北人年三十餘歲的□□□又年約四十餘歲的不知何處人□□□購買聞說賈步鎗四千枝馬鎗二千枝每枝配碼二百顆攻城大砲四尊價銀由孫葵籌措原約俟本年六月間由虎門運省欲俟馬兵練熟鎗枝一到即可造反先攻省城打將軍衙門及旗街一帶盤踞省城攻打廣西由湖南湖北逐節直犯京城如能成事當立倡事德力的總頭子爲主以後改爲民主由民間公舉作總統不能如清朝代代相承因歷朝開國之君多賢明傳之後世少主多昏暗往往生亂故我黨以民主爲宗旨在小的自巳思想確以革命爲是雖死亦不變宗旨至旗式係外方内圓色非青則藍多書大統領孫汶小的現將式樣及同盟會票欵式繪圖呈閱其同盟票由香港寄來每次四五百張記不清楚多少次數由去年春間即在軍界運起均倪映典譚瀛等經理現在木排頭宜安里搜出旗子小的未有到過不知詳細惟旣搜有旗子又於初三晚放火逃去又是王秀峯等三人難保非即係□□□□□□□□□□□所爲伊等到港住畫報館來省則住該處潜圖舉事或見事巳敗露故有此舉動（未完） 
小說 
[官塲小說玉樹花（四十四）]  
　　第十二回標俊語寵冠三軍結全書珠穿妙謔 
　　且說胡甲生聽得熊夫人。呌人攆他便也氣冲冲的大聲說道。你不要奴才長奴才短的罵我。我姓胡的也是皇上家的命官。不是什麽低三下四的人物。你這般破口罵我。我也不來和你計較。等大人回來。我和他說就是了。熊夫人又罵道。有你們這樣不愛廉恥的屬員。就有那般不顧體統的上官。你還說是皇上家的命官。皇上家有了你們這樣的命官事情那裡還辦得好胡甲生還想要開口。熊夫人喝道。我没有工夫和你鬭口。你再不出去。我就要對不起了。說着。又對那班家人說道。你們聽見不聽見。還不攆他出去麽。那班家人聽了。心中甚是高興。一個個都揎拳擄袖的擁上來。却故意對胡甲生說道。胡大老爺不要見怪。我們是上命差遣。概不由巳。胡大老爺請好好的出去罷。胡甲生看着勢頭不好。只得抱頭鼠竄的往外就走。一路走着一路口中唧唧咕咕的罵。熊夫人故意喝道。你們還不快快的。把他攆出大門去還由着他慢慢的走做什麽。那班家人便又赶上來。對胡甲生說道。胡太老爺聽見太太的分付没有。請胡大老爺快快的走罷。胡甲生自從有生以來。没有碰過這般釘子。心上雖然氣忿不過。却又没有報復他的法兒。只得忍氣吞聲的等着吕觀察回來。再說。幸而這樣的一來。那位新姨太太得到了胡甲生的信息。預先躱回娘家去了。連幾個丫鬟老媽。都帶了去。等到熊夫人趕到那裡。剛剛的撲一個空。熊夫人抓不着人。只說是胡甲生躭悮的。更把他恨如切齒。只把那些衣飾器具。一古腦兒都捲了回去。等得吕觀察巡閱回來。熊夫人和他碰頭尋死的大閙。胡甲生又對他痛哭流涕的訴苦。那位新姨太太。更同他言三語四的撒嬌。只苦了一個吕觀察。又要在熊夫人面前賠禮。背地裡又要安慰胡甲生。還要竭力的温存這位新姨太太。 
國外新聞 
[印度與不丹修訂條約]  
　　十八日倫敦電云印度與不丹國修訂之條約業巳簽押自一九零十九年正月爲始不丹歲受印政府津貼羅卜十萬元不丹一切外務允由英國指導以爲報酬英政府能（恐係不能之訛）干涉不丹内政如遇不丹與哲孟雄或庫區皮哈起有爭執應歸英政府公斷斯丹達報歡賀印政府成立此約謂中政府近主張進取政策此約之結並不過早云按不丹爲東印度之獨立國與西藏接壤面積約二萬方里人口約二十五萬一八六三年因虐待英民國土之一分併於印度未幾歲受印政府津貼英金三千三百三十三磅以爲賠償之費本月九號本報曾載路透電云有熟悉印度事務之某員與客談論藏務問題略謂尼泊爾不丹哲孟雄三部中國平素視之不啻如領屬或視如鄰邦華軍停逼印度邊陲距離日近益易煽惑三部與英携貳印度政務處誠不可不加意戒備云 
[美坎稅務爭端巳解]  
　　十八日倫敦電云華盛頓電云華盛頓電稱據官塲宣告美國與坎拿大稅務交涉業巳議結彼此均甚愜意 
[意大利火山爆發續聞]  
　　十八日倫敦電云伊脫那火山爆發之勢現巳漸弱 
[美擬派艦游弋地中海]  
　　十八日倫敦電云據華盛頓電稱美政府决議於本年西九月派大西洋艦隊赴地中海游弋一周 
[俄政府注意海軍]  
　　十八日倫敦電云聞俄政府不日將以造船表呈入國會計需經費英金七十五兆磅分十年籌齊 
[意大利易員組織内閣]  
　　十六日柏靈電云意大利組織新内閣頗形爲難其哇里底君巳告退此任現聞巳請羅柴底君擔任此事十七日柏靈電云羅柴底君巳允組織新内閣其哇里底君將行外務部大臣 
[俄國國會新議長演說]  
　　十六日柏靈電云俄國國會新議長葛斯柯夫君於受任之際曾發極可注意之議論略謂國會之制非俄所急俄國應需者爲國民之代表團體襄助立法事宜及鞏固之政府須歸俄皇獨擔責任云 
 
 

Page 28

 
 
[德皇德后定期出游]  
　　十七日柏靈電云德皇德后定期西四月一號起蹕前赴亨寳斯特拉斯堡及韋斯培登各處游歷需時三星期之久歸期約在西五月中旬 
[近東和平之佳望]  
　　十七日柏靈電云俄政府頒發文告謂西維亞國君彼得之游俄巴爾幹和平將藉以維持云十八日倫敦電云據君士坦丁電稱土爾其大臣與布爾茄里亞大臣會商各種重要問題意見頗合各問題中以財政爲獨重云（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
