# 1896 - 89 - 4908244

 

Page 1

 
 
[新印王叔和脉經青雲集試帖詩出售] [  圖書集成局代]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悞良多兹從黄氏原刻及錢氏守山閣叢書釐訂校讎印成善本後坿刋誤毎部四帙價洋一元又全註青雪集試帖詩選擇精良雅合絶時眉樣爲應試者不可不讀之書毎部四本價洋六角賜顧者請臨北市掃葉山房及各書坊購取均可 
[沈氏尊牛書景岳全書出售] [  圖書集成局代啓]  
　　沈氏尊生一書久已膾炙人口按是書爲錫山沈孝廉所著孝廉博通今古於醫學尤爲精邃窮半生之力著爲是書行之醫林奉爲枕秘惜坊刻模糊漫患毎多帝虎辛羊之誤本局覔得原刻善本代書肆友人重付手民印以大號新式鉛字挑選潔白約張裝訂無訛校讎盡善刻已告成分裝二十四本爲上下兩函裹以錦套毎部定價碼洋三元二角又張介賓先生景岳全書尤醫家所奉爲圭臬裝訂廿四本外加錦套定碼洋三元均分存蕪湖湖南寶善分局金陵詞源閣及本埠寶善分局愼記書莊三馬路申昌書室出售世有欲樹醫林之幟者尙其各置一編乎此佈 
[救時說]  
　　我國與日人議欵以來歲將闌矣朝野上下毖後懲前皆亟亟爲救時之計而謀所自强於議設鐵路議建機廠議開礦産方將悉規泰西之利權而召巨商而集巨欵勢將日闢以廣焉則以知貧卽弱富卽强欲自强必求所以致富欲求致富必先有以興商也然而國以民爲本民以食爲天傳曰民唯邦本本固邦寗孔子曰百姓足君孰與不足似興商必先有以養民而說者謂今之商務莫不有大工大役一路之建也工役若而人一廠之設也工役若而人一礦之開也工役又若而人舉一以數百凡民之仰給於商者將不知萬幾似興商卽所以養民也而吾猶慮尙不足以養民者何哉試推言其故蓋工役之日給厚於農田之收穫工役之用力逸於農田之胼胝一工一役之食其力月必數千錢積月累年歳入當數萬錢而復率其家人婦子各工其工各役其役一家之中一年之計所獲不下數十萬錢矣彼男耕女饁挈其老稚日出而作日入而息炙日漓雨戴星披霜竭終歲之勤動幸而有秋惟能輸其租果其腹耳以視工役用力少而取給多奚啻霄壤利之所在人必趨之蚩蚩者民有不相率舍農而工奔走而樂商人之雇用者乎人情勞則思思則善心生逸則淫淫則忘善忘善則惡心生士大夫於此猶當加之意焉民也何知恐日厠其於商務繁盛之區目炫心移坐使鄉人子弟漸習於奢而不自覺漸侈其心而莫之禁也則所入多而所出復過之民生不以之日蹙耶恐工日多農日少縱不皆輟耕隴上而將來田力者必然日少則秋成之歉薄恐不厄於無定之天時而厄於有定之人事推而論之天下之粟不幾有常不及之勢耶况乎水旱偏災國家代有計必以有餘濟不足溯自晉豫順直以迄於今十餘年來仰給於東南餘粟久矣今湘楚又告饑各大吏皆運米江皖以平糶以致沿江數省價日以騰自去冬至今有增無减市錢又特促白金一兩易青蚨一千二百餘耳如是者亦將半年小民以錢易粟錢粟並貴何以堪此而商務方啓闢於東南紛紛然鳩其鄉人以從事於工鄉人亦樂於舍農就工現在工事方興需人尙少恐將來日新月盛赴工者多而耕穫菑畬未遑計焉數年之後其不至土地荒蕪東南之民大困者幾希然則興商務尤非重農不可重農將如何曰大吏宜檄地方有司令邑之業田最多者置機器以治田舉凡耘田起土戽水薙草一以機力代人工斯農功省而治田多治田多而出米亦多不亦事半功倍使業田與佃田交相益乎吾知業田者斷不吝置機器任美産之荒無佃田者旣可省力亦不肯舍農而工遠離桑梓大抵糧出於租租出於佃佃者之利豐輸租無所迫矣輸租無所迫糧賦可早納矣豈不一舉而數善備哉苟得業田多者創之於先下此者必將併力以繼其後一夫授其法一鄉告嫻習焉一鄉行其術四鄉且畢舉焉加參以西人植物各種化學度土地之相宜奪天時之造化區别之糞治之由是推廣開墾推廣樹藝以收自然之利以立務本之經人樂於耕野無曠土行見操豚蹄祝穰穰齊髠不足索絶冠纓也則夫業田者不儼然巨商哉佃田者不儼然受巨商之惠哉農以開食源商以開利源開食源所以安内開利源所以攘外欲求攘外必先安内是在各因其利而利之富强之基亦救時之策也管子曰倉廪足而知禮節衣食足而知榮辱旨哉斯言不禁延頸跂踵於東南疆焉 
[上諭恭錄]  
　　二月十一日奉上諭依克唐阿等奏故員虧短交代請查抄備抵一摺奉天已故知縣李葆善前在錦縣任内虧短正雜各欵爲數甚鉅迭經飭催該家屬迄未完繳實屬玩延著依克唐阿等行提該家屬並經手丁書人等訊明是侵是挪按律定擬具奏一面將該故員寓所資財嚴密查抄並著直隷總督將該故員原籍家産一併查抄備抵以重庫欵該部知道欽此 
[使相行程]  
　　昨日香港來電云李傅相出使俄國於十八日行抵香港英官傳諭各弁兵以禮迎迓傅相並不登岸翌晨卽開往西貢 
[俄艦日增]  
　　日本友人來信云俄國軍艦之往來朝鮮日本者殊形輻湊東歴三月二十三號午前古利雪而艦由釜山至長崎與前寄碇之旗艦尼壳藍衣一世及蒙其尤而僕蒲而二艘水雷艇二號共六艘二十二號夜間尼壳藍衣一世艦中水手二名喚渡而回不知何故忽自投於海 
[日相丁艱]  
　　日本某日報云總理大臣伊藤侯博文之父十藏翁患病已久藥石無靈三月十九號更深時忽然羽化享年八十有一刻下伊藤侯在家持服所遺總理大臣缺日廷命樞密院議長黑田伯清隆代理 
[榷使丁艱]  
　　天津采訪友人云前者黄花農觀察攝津海關道篆由粤迎太夫人至津郡以便朝夕承歡此次正任盛杏蓀觀察因病不能支禀請開缺黄觀察遂奉檄改爲署事太夫人亦迎養署中至二月初旬感受風寒頓發頭暈咳嗽諸疾延至十一日跨鶴西歸觀察一面治喪一面飭報丁艱禀請委員接任王夔帥聞報卽委天河兵備道李少東觀察岷琛瓜代所遺天河道篆以向充製造局及大沽船塢總辦之高仲瀛觀察驂麟暫攝 
[喜占勿藥]  
　　正任川東道黎蒓齋觀察去年因病禀請交卸回黔中珂里調治兹悉病已霍然早占勿藥之喜大約再加調治當可出山矣 
[獲盜彚志]  
　　蘇州采訪友人云著名巨盜葉正元近在浙江犯案潛逃地方官懸賞購拿一面移文蘇省請各營縣恊緝上月下旬某日飛划營管帶胡都戎在震澤縣境某鄉拘獲解至震澤縣署訊供收禁想不日卽當解往浙江歸案懲辦矣都戎又在江震交界之處拿獲哥老會匪首胡義園一名亦解經震澤縣主訊實監禁○去年八月二十三日之夜金山衛袁姓木行被盜行刦所失贓物約值洋銀二千餘圓某日崑山縣屬老鴉窩某姓家亦被刼去千餘金旋 
 
 

Page 2

 
 
訪知二案盜首姓姚名阿二渾號大頭阿二至臘月某日經胡都戎破獲連壇坵案犯一併解經震澤縣主訊明本月某日解往崑山歸案辦理 
[鄂省决囚]  
　　湖北采訪友人云本月十二日傍晚漢陽縣薛誠伯大令接奉大憲公文飭將行刦黄陵磯楊天生染坊之正犯聶李二姓就地正法翌晨督同馬壽山守戎就獄中將二犯提出如法綁縛由西門推出直達校塲斬决有見之者云二犯身材高大面貎魁梧使之荷戟從戎要不難殺敵致臬祗以歧途悞入致罹身首異處之刑諺曰一失足成千古恨再回頭已百年人彼甘心自蹈刑章者誦此當亦知所悔悟矣 
[棍徒肇禍]  
　　都門訪事人函稱近來輦轂之下亦公然聚衆械鬥傷及多人眞可謂目無法紀者矣新正杪小李紗帽胡同某青樓中突來某甲閒逛臨去遺妓青蚨數千次日甲又邀同數人復來散悶茶烟旣畢立身卽去妓因未得纒頭阻不放行甲怒與妓齟齬院中人齊來相助嘈雜鼎沸甲之同人發怒助甲揮拳飽打又杆臨去遺言老鴇約二月四日集衆重來蓋甲係著名棍徒素與青樓之扛义某乙有嫌故特來尋釁耳甲去後集槍棒師十數人預於初三早晨會齊於前門外高明遠茶社内將攻乙之不備詎青樓亦預有防範初二日將諸妓一一送回養家乙卽邀羽翼二十餘人先伏院中以待甲至且遣人不時探信届時促衆登屋揭脊上瓦堆積鱗比甲方耀武揚威而來乙輩望見抛瓦飛打密如雹落甲衆中一當前者被飛瓦擊破房上復放洋鎗其人登時倒地復有一人奮勇直前手持長矛躍刺屋上人中肩血出乙衆大譁努力齊戰復有三四人開門突出洋鎗刀矛直衝甲衆甲人多不齊立時潰竄盡棄兵刃一人被砍一手倒地不起且遍體鱗傷乙衆乘勝追甲至觀音寺街又砍倒一人頭顱血溢一行路某丙不知何事懼而狂奔追者誤認爲甲衆赶上放一洋鎗中丙而倒復在楊梅竹斜街之東砍倒一人内一身帶重傷逃走者被乙衆追至正陽門橋上不及而返計甲衆被瓦片棍棒輕傷者不可枚舉中北兩城地面官署曁兩城練局勇丁聞風而至僅獲乙衆中兇犯三人交官究詰兩城坊署吏挨次取受傷者活供訊丙雖誤傷而口已不能言游絲微息迄未知其何許人有識内者謂係内城某官宅家丁是　因至大棚欄戲園爲主人定坐聽戲歸途竟遭此慘變云 
[獲雋先聲]  
　　杭垣訪事人函云杭州各屬縣試於本月初六日覆試初八日出圖仁錢初九日二覆商籍初十日二覆十三日四處同日終覆仁和十五日辰刻發出正案共一百七十四名前列十名錄後陳昌濟任允章兆樞土傳章王鳳鳴王壽保勞篤恕魏汝諧諸承文陳士霖杭紹於十四夜出案共七十六名前列程學鑾汪恩灝沈燊許家熊王家詩孫傳基董鴻祿陳官鼎高惟叙錢選青嘉松二十九名前列朱佑文朱鍾珂夏人傑陳人俊江鴻業陳輔學沈燾陳效周兆蓉夏鴻逵　錢塘案尙未發也 
[古潞餘聞]  
　　北通州訪事人云姚小浦司馬承修榆温河苗韻軒大令承修潮曰河均擇吉於二月初三日開工挑挖萬鍤齊興百畚並舉計在工人夫不下四五萬人此許彼邪往來不息上憲飭令准於三月二十四日一律工竣以免過戎有悞南漕運道云○倉塲衙門傳信倉塲滿堂祥仁帥漢堂廖仲帥定於二月二十二日出巡按臨通州行轅先期辦理收漕事宜循舊例也○月内大雪尺許道途泥濘融釋尙未凈盡二月初四初五等日又復大雪米漫較前加厚三四寸適遇連日大風氷雪堅結遍地皆然大似三冬氣象矣○北運河氷釋後於二月初三日有魚船二隻由天津衝凌而上初九日戸部稅局工部稅局同日開關納稅鞭爆齊鳴賀喜人絡繹於道○年例北街衆鋪商捐資演戲恭慶水火二部今届雇定同順和班在西海子演戲四天以答神庥 
[柳浪聞鶯]  
　　杭州訪事友云杭垣自元宵節後雨多晴少至本月初五日雷乃發聲初七八日連降大雪春寒料峭甚於降冬春花收成定多荒歉至十五日始覺晴正而天亦漸暖矣○葉某住居城東之石牌樓夫婦年逾不惑僅有一女名阿招年方七歲於本月某日在門前遊戲忽然不見葉夫婦痛哭流涕如失掌珠卽倩人鳴鑼四處找尋呼喊并書招帖將女之名字及衣服年貎注明如有送歸者願謝洋　四翼惟已多日尙無音信不識能原璧歸趙否耳○處州府屬之遂昌縣缺現由藩憲札飭以准補是缺之史大令恩緯赴任又寍波閩廣捐局差經厘捐局委候補同知王司馬念祖接辦○十二日爲致祭文昌之期廖中丞特委藩憲龍方伯前往恭祭方伯四鼓出轅詣吳山又昌廟一府兩縣均在官廳伺候殿庭上下燈燭輝煌方伯入内小憇隨更衣行禮比及竣事則已鷄鳴三唱矣 
[鴛水春聲]  
　　嘉興訪事人云嘉秀兩縣縣試正塲覆試題目先後列報今將兩縣正案前列十名照錄嘉興縣凌鴻逵錢嘉榖高保奎張廷模石傅和沈寶鼎俞鴻慈岳昭燧張光熊王毓祥計一百零一名秀水縣嚴克岐高人鑑張紹箕吳曾蔭五仁錦徐邦樾沈炳儘極兆棠許澤源朱文鑣計一百四十九名○王江涇鎭落鄉地名連泗蕩有劉王廟卽祀典中之劉猛將軍也該處鄉民及各處網船等集資於二十日爲始迎賽劉王勝會數日遍巡各入村畢後始回殿其名俗呼謂網船會亦循歴年向例也○前報本月二十五日府試兹悉定於二十上日取齊至時外五縣以及各鄉考童當預先咸來畢集郡城并赶集各業約計倐增千外餘人勢必熱閙○天時連日晴雨不定不意前日午前倐降氷片雖片刻卽止實所罕見嗣後忽雨忽隂直至本月十五日始得大放晴光旭日當空春風和暖不憂前此之瑟縮矣○前任張恊戎於月初某日由省返禾旋於初十日雇舟搬運雜物帶同官眷登舟赴省各断弁兵恭送如儀○新任嘉恊費恊戎俟張恊戎出署後遂擇於本月十二日由宏文館搬運進轅○前日到有跳板妓船一艘停泊北門外厘卡東首後經好事之輩經過窺破當卽登舟以圖歡樂不意艙中有客該妓未便冉接以致爭舌各不相讓敲臺毁物吵鬧聲喧匪徒亦來附和該客口操蘇音自稱生員以冀爲護向符無如若輩吵鬧更甚抛磚擲瓦船物皆損直至傍晚仍在擾攘不休以後不知如何結局 
[海春光]  
　　温州訪事人云程康侯明府示期正月二十四日考東嘉書院甄别生員題目使天下之民五句童生題星辰之遠也通塲詩題贓得舊學商量加邃密得加字本限盡一日之長緣試卷過多直至第三日卷始交齊云中山書院向由温處道扃試甄别本届宗觀察政躬違和寛不扃門示期二月初二日考甄别肄業生童均先期塡册備卷生題子路問强子曰童題果能此道矣詩題賦得未有涓埃答聖朝得朝字○温標中左兩營現奉上憲札調舟師赴甬梭巡劉軍門奉文後卽飭派搭般營船安二號扮商各船配兵足額札委盧殿揚林匡材阮學正林振龍四外委各坐一隻擇於正月二十日駕駛出洋○温郡入正以來春寒較甚久雨纒綿正月二十廿一兩日滕六君惠然肯來旋落旋消終未見有積素光景惟深山峻嶺一白無垠廿四晚又雪初六未刻再見六出花飛初七雨點雪珠父相錯雜論者謂一月郸僅只三日暢晴節届春分居人俱禦軍裘如冬日非但茶爲寒勒不易發芽卽菜子土漿恐今年亦且豐收難卜○往年節届元宵龍燈盛起本年僅有四龍矯夭城市觀者謂以西門之七相廟爲最其龍孫用金黄縀裝成又用緑呢烏絨爲之鱗角可謂無奇不備矣其餘魚燈百鳥燈百卉燈八蠻進寶燈均以輪流動精巧絶倫至東門之先鋒殿高殿朔門之平水生殿先後出划興高彩烈獨惜大公不肯做美風片雨絲朝朝暮暮直至花朝以後尙未收燈迨初五日大放晴光各龍燈均在西郭大校塲盤龍放烟火魚龍曼衍燈燭輝煌遊人如蟻帽影衣香頓見昇平景象矣 
[邗上官塲紀事]  
　　揚州采訪友人云徐州道沈觀察撤任留省遺缺經劉峴帥檄委候補道阮水三觀察祖棠署理觀察奉札謝委後整束行裝由江寗赴任本月初十日駛抵維揚江寗甘泉兩邑宰恭迓如禮觀察隨登岸答拜移時卽揚帆北上○新簡廣東巡撫許仙屏中丞振褘交卸東河督篆入都陛見請訓後隨束裝南下遵陸至袁江換乘官舫揚帆飛駛本月十五日上午行抵維揚鹽揚曁駐防等營均出隊鳴槍恭迓郡城印委各官已先在碼頭鵠候比憲舟泊定各官紛紛遞呈手版禀安中丞接見之餘依次答拜至運署時江都轉迎入茗談良久然後 
 
 

Page 3

 
 
興辭及憲駕回舟卽於是晚飭小火輪船拖帶至瓜州南　○各營中例於春季出隊開操俗謂之迎喜揚州營唐叅戎擇吉本月初九日舉行是日喜神在東北方貴神在西北方黎明時城守營嚴守戎千總周千戎各排儀仗齊集叅署須臾叅戎吉服升輿前導除全副執事外有盔停勅印亭各一座萬名傘德政牌若干然後大旗洋槍藤牌等隊魚貫而行馬兵則各乘駿馬逐電追風由叅署西轅門出繞松風巷打爐坊入小東門經舊城各街迤邐出北門以抵大校塲其時演武廳正中已陳設喜神貴神牌各一叅戎督率各弁挨次行禮畢卽升坐公案守戎等依禮堂叅馬步三軍咸放排槍三次於是整隊進西門繞至大東門達彩衣運司教塲等街而入叅署東轅門散隊歸伍一路戈矛整肅旗幟鮮明嗚嗚然掌號而行聲威甚壯兩旁觀者蟻聚蜂屯莫不望而生畏 
[金焦選勝]  
　　京江訪事人云燕語鶯啼新年已過二分春色又届花朝鎭俗毎届韶光豓媚鳳頭鞋子驄影鞭絲各結　爲踏青韻事如甘露寺北固山金山焦山等處洞晵重門任人遊覽采花十里流水三又一路相逢問詢無非渭遣閒情所以曲塘波細小榭風柔時有徙倚於垂楊之下如藐姑仙子降臨塵寰者惜世無李龍眠不能以尺幅生綃繪出長安水邊麗人耳○丹徒縣舉行縣試已紀前報宗加彌大令已於前日招覆所有初覆題目照錄於左四書題才難不其然乎唐虞之際於斯爲盛經題秩秩乎德音詩題賦得德無常師得師字五言六韻初十日二覆大令於點名給卷後當塲命題是日應覆者計一百二三十名各題錄左文題急親賢之爲務詩題賦得益之以霂霢得之字十三日終覆文題仁之於父子也一節詩題賦得春寒花較遲得春字七律春風春雨春雷春雲○鎭江西鄉有地名寶堰鎭離城四十餘里一小市集也烟戸則麟次櫛比人民則轂擊肩摩且地當要衝爲茅山香客來往必經之路月之某日天色將螟六街尙未上燈各鋪面門亦未掩突有盜匪數十人蜂擁入市手持洋鎗利刃奔至某錢土店擬圖搶刼該鋪驚惶喊救鄰人聞警立卽鳴鑼傳集各村人前來掩捕鎭上居民亦各於要隘四處兠拿盜等知勢不佳卽思逃逸無如附近各村之人愈集愈衆喧嚷連天該盜等見不能免脫乃以洋鎗均裝子藥施放藉以恫嚇鄉愚不料燃放間果傷多人衆稍斂跡盜等卽乘勢奔逸且時已黑暗倉猝中莫能辨識僅獲年約五旬者一人該鎭鄉保卽於次日將受傷輕者二名並所獲盜徒一名一併擡至城内詣縣報案請騐並聞該錢土店被盜搶去大土數包洋蚨百餘元何爾日盜風猖獗若是或曰是皆近日遣撤之游兵散勇○花濃酒艶春色撩人三五兒童各結伴携紙鳶在雉堞間臨風試放或高或下各逞所長詠吳榖人祭酒鳳泊鸞飄似筠裁紙翦工竊來慈母線送入大王風之句覺髫齡樂事莫有過於斯者正不必追溯李業閒情番遍兎園册子也北門城上東畔地面廣袤細草成茵沿城道平如砥二月初十日午刻有某姓子携紙鳶至斯處正在乘風得意時忽與周姓子所放蝴蝶風筝互相糾結用力一扯線忽中斷風筝遂一瞥而逝不知所之周子大怒向前扭住某姓子髮辮互相口角隨亦散歸詎次日上午某姓子又在是處放紙鳶周子突來奪取其線於是互相爭毆適杲子家丫鬟上街購物經斯處目覩打架不敢上前少頃周子之母已聞信赶至丫鬟指告周母令其向前解勸奈周母悍潑異常反怒該丫鬟謂爾家小主人已毆傷吾子爾不回去令爾主人來反令老娘排解語未畢將手内籐條向該丫鬟猛擊致傷面目丫鬟亦不肯休經旁觀爲之排解謂此乃雌處耳爾獨不聞其名耶得罷休時且罷休毋徒手入虎穴也一面勸周母償該丫鬟銀挖耳一枝正在相持不下幸某子之父至略問情由赴保甲分局請派差勇將周母擒回訊辦未知該委員能在猛虎項下解鈴否 
[縣示錄登]  
　　欽加鹽運使銜特用府江蘇松江府上海縣正堂黄爲出示嚴禁事奉府憲恩札准統領浙西鹽捕營陳移開據鹽捕各營管帶先後禀稱有等江北划船往往結黨成羣勾串地痞梟匪夾帶私鹽多則數百包少則數十包連檣闖卡不服盤查經緝私弁勇查獲又復率帶婦女幼孩出頭挾制官長任意胡鬧實屬玩法妄爲各該管帶因念其貧苦鄉愚各販各私從輕發落乃竟不知畏懼仍蹈故轍結帮至數十號明目張膽恃衆横行殊屬駭異禀請示禁拿辦前來查江北划船毎以逃荒爲名結帮過江夾帶私鹽到處灑賣迨拿獲後卽令婦女幼孩出頭吵擾業經敝統領訪查屬實若不從嚴究辦何以衛引銷而肅法紀除出示諭禁並通飭各營隨時實力嚴查拿辦外相應備文移請通行所屬一體出示嚴禁等由過府准此除移行外轉飭示禁等因到縣奉此合行出示嚴禁爲此示仰船牙及江北划船一體知悉爾等須知夾帶私鹽大干例禁現在巡緝嚴密嗣後務須勉爲良善不准夾帶倘敢仍前違犯恃衆横行並藉逃荒爲名到處灑賣一經查獲定卽照例嚴辦决不姑寛毋違特示○又爲查案出示曉諭事照得定例未結之案封印時將票繳銷俟開印另行給票辦理以杜需索之弊歴經遵辦在案所有本署一切詞訟雜案發給差單印票除封印以前一律吊銷外現在開印後悉已換給本年新票承辦外合行查案出示曉諭爲此示仰合邑人等知悉倘有不肖差役執持光緒二十一年以前未繳舊票需索詐擾情事許卽隨時扭案禀究以憑重辦决不姑寛各宜凛遵切切特示 
[佛誕拈香]  
　　昨日釋家者流謂爲觀音大士誕辰本城沈香閣預由住持僧灑掃潔凈陳設整齊清晨印委各員咸詣拈香行禮旣而傾城士女絡繹　來爭以一　心香頂禮蓮花座下而城外青樓名妓亦皆簪花掠鬢艶服靚妝挈妹呼姨焚香膜拜默祝有情人無災無害永保康强西廂記傳奇云香烟人氣兩般兒氤氲得不分明頗切此時風景也 
[流氓肇事]  
　　昨晨有甲乙内丁四流氓相約至虹口天潼路同仁和酒肆沽飲旋嫌菜味不佳與酒保爲難樹凳碗盞毁壞無遺肆主王阿二忿甚出喚巡捕甲乙内丁始懷恨而散去王恐復來纒擾告諸捕房捕頭令隨時遇見卽可喚巡捕拘送究懲 
[鄉婦鳴寃]  
　　昨日鄉婦馬姚氏偕抱告胞弟姚品林投上海縣署喊寃差役向之詢問則泫然曰事緣夫弟婦馬沈氏不守婦道與人有姦前日偶然撞破路子開導不料馬沈氏老羞變怒唆令伊弟糾合多人前來尋釁致被毆摥差役遂據情入禀旋卽妥爲看管聽候黄大令公回騐訊 
[和尙有妻]  
　　日前胡綺堂周晉堂李和春由金陵來滬借居僧利芳所開裕豐客棧旣而失去衣箱中衣服數十件烟膏數兩遂投報英捕房捕頭遣包探陳阿九往查胡等言當外出時將鎖匙交付茶房楊金泉楊稱並未收過鎖匙爰將楊及僧利芳與僧妻某氏一併解送英公廨屠别駕著將該氏逐出餘人留候研詰嘻異矣僧人安得而開棧且安得而娶妻滬上眞無奇不有哉 
[醫院紀聞]  
　　浦左爛泥渡某姓家建造房屋將竣工矣昨日小工王阿大在屋頂做工失足墜地致將右臂跌折經工頭曹清章遣人舁送虹口同仁醫院求療未知能免殘廢否○昨晨江北小工趙青青至浦東某火油船搬運火油一失足從艙頂墜下身受重傷腿骨折斷旋經人舁至同仁醫院求治院主文醫生騐得其足難以治愈務須鋸下再裝義足云 
[英界公堂瑣案]  
　　王芳里俞福康陳賢卿因賭錢轇轕已登昨日報章昨晨包探黄四福將王等及王抵在俞處之金表一枚解案請爲覆訊彚司洋行主人投案訴稱俞係行中式老夫收用洋銀五百餘毄然有保人可問王供稱小的與俞素不相識此次由陳挈來賀歲旋糾同賭博致小的輸去洋銀六十圓又將夾金對時表一枚抵押二十圓後忽又欲向小的借洋銀以致吵閙俞供稱小的收得洋銀後本欲回行交兌王忽糾同賭博且暗約牌九司務入局致小的將洋銀輸罄但此事與陳無涉陳雖與相識並未在家聚賭實因伊等爭鬧從中理勸耳别駕商之薩副領事然後判令王等三人合繳洋銀五百五十圓再各罰五十圓起案之夾金對時表及賭具一併充公○包探趙銀河禀稱張金生客棧内失去洋銀三百圓報捕後捕頭令小的在戴漢臣處查獲原贓解案請訊戴稱洋銀向棧中司帳人金桂生借得現在金已赴鎭江小的卽遣人至鎭 
 
 

Page 4

 
 
江將金拘獲起出洋銀一百五十圓詰知其餘業已用去今特送案候示張投案訴稱金有人擔保請向究追金供稱小的在張處司帳私取尖銀自知不合如今只乞施恩别駕著押候過堂覆訊起案之洋銀先行給領○包探趙銀河解湖州人唐得豐至案禀稱此人前曾屢次犯案迭經大老爺遞解回籍今又來滬小的見而拘押解請究懲唐供稱小的本來已返湖州兹有要事不得已而復來事畢卽須回去不敢逗留别駕判令笞責一百板管押四月期滿仍遞解回籍○蕩婦王三寶在某烟館吸烟與烟客互相戲謔事由包探趙銀河查知拘送公堂禀稱小的見此婦與烟客謔浪有類女堂倌故特送請訊究三寶秋波斜逗故作妖嬈供稱小婦人生長於斯昨因尋訪丈夫偶入烟館不知規例尙乞原情别駕著從寛開釋○張阿四竊取蔡玉亭家水烟袋一枝當塲拘獲扭交三十五號西捕帶入捕房行至半途張將烟袋抛棄昨晨解送案下蔡投案申訴前情張供稱小的係江北某縣人並未竊物實被寃誣别駕判令管押二日 
[法界捕房紀事]  
　　一號華捕在途巡綽見有馬車行駛並無捐照追獲後仍被逃逸旋經包探查係陳阿梅行内之車陳住英界浙江里因恊同英包探將陳拘送捕捕捕頭令解赴公堂鄭大令訊供之下飭押候提到張阿尙王和尙二馬夫再核昨日包探已將張王提到捕頭令押候堂期解訊○前日糧船水手某甲偕友至小東門外某烟館吸烟不知因何起釁門毆之下毁壞烟灰等物約值洋銀兩圓數角經館主扭送捕房請究捕頭令償洋銀一圓禁押一宵然後開釋○前晚菜市街某客棧有某乙投宿翌晨將被中棉絮拆去方擬携之而出經棧　所見拘送捕房捕頭略詰情由令押候解堂請究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院甄别]  
　　漢上訪事人云漢陽睛川書院本月初四日係甄别之期府憲逄子政太守於點名後親筆命題應試生童統限兩日繳眷是日領卷多至四千餘本各題附下生題子曰直哉史魚二章詩題賦得士先器識而後文藝得先字五言八韻童題在輿則見其倚於衡也夫然後行詩題賦得有文事必有武備得文字五言六韻并聞鄂垣經心書院已經督憲牌示定於本月十二日甄别惟高觀書院有十四日甄别勺庭書院十九日甄别之說未見明文容俟續報 
[白日偷竊]  
　　金陵訪事友函云城内五方雜處宵小孔多疉經元寗兩邑宰密拿嚴辦雷鳳風行若輩始稍稍歛迹然窮民迫於飢寒而偷竊之案仍層見疉出日昨城北薛家巷地方吳姓公館於午後三點鐘突有匪徒乘間闖入後進臥房將衣飾被襖等件收藏停當料理從門後短垣躍出適被其傭媼瞥見飛步向前揪住該賊髮辮賊驚惶無措遽將所竊物件放下叩頭如搗蒜浼其釋放冀免送官該媼以此情禀知主人主人飭其勿遽釋手急查點家中物件除當下賊贓交還外尙少面盆水烟袋與零星各物隨命幹僕繞出墻外窺視則果有一人蹲伏墻下蓋係賊同夥而在外接贓者也當卽一併拘住喝令贓物盡行交出始揮之去人於是稱該傭媼捉賊之勇而服主人辦賊之智 
[英廨晚堂瑣案]  
　　某號巡捕解徐阿六及徐蔡氏至公廨屠别駕升堂訊究徐供稱小的係寶山縣璄江灣鎭人向在虹口某老虎灶當挑水夫上年從兄逝世從嫂蔡氏卽撇下邁姑携幼子逸出在虹口某絲廠作工迄今已一載有餘日前小的接得伯母來信囑爲尋訪前日適與從嫂途遇婉言勸令回家從嫂非但不從反與小的爭吵遂被巡捕拘至捕房轉送案下徐蔡氏供稱丈夫逝世遺下二子小婦小與邁姑苦守清貧阿六人面獸心屢來勾誘逼令成姦嗣被花言巧語誘逃來滬賃屋虹口將小婦人所携衣物典質一空兒子尙在襁褓中亦被賣與某粤人家爲義子昨日又來滋詐幸由巡捕拘案今請究懲别駕得供卽判令將阿六從重笞責六百板交差押候備文遞回寶山請地方官交保管束不得復來徐蔡氏亦大加申斥叱之使去○陳岳氏偶因細故與其媳忿爭媒亦不守閨訓者始則出言挺撞繼而竟欲肆毆吵閙之聲達於戸外鄰佑理勸不服後被巡捕拘解捕房轉送至案别駕升堂訊理陳岳氏供稱小婦人原籍寍波現居治下丈夫逝世遺有二子長子娶周氏爲室次子尚未文定邇來長子患病臥牀以致衣食不繼媳婦非常懶惰不肯作工小婦人好言訓之非但不聽反與小婦人爲難昨晨復因不服訓誨爭閙之際被巡捕拘解案下陳周氏供稱婆婆兇蠻悍潑時將小婦人毆擊甚至遍體鱗傷邇來丈夫患病臥牀不能出外謀食婆婆又萌惡意欲將小婦人價賣爲娼小婦人不願聽從以致吵閙别駕大加申斥諭以以後不得再有違忤情事飭伊姑領回 
[邗江官報]  
　　二月初八日正任泰分司沈分轉桂到揚○初九日石港場　鹺　禀辭署瓜洲司胡少尉登衡抵揚公幹○初十日提工局何觀察由省回通分司凌分　禀知赴省康鹺尹奉琪回西垻卡方鹺尹立牧委淮北聽差 
[上海六馬路仁濟善堂籌賑公所施少欽經收山東順直湖南賑捐正月初一至三十日清單]  
　　蘇州吳縣無名氏大善士助洋五百元　陽退　齋主人助洋四百元樂安郡程南關施子述代戚各助关一百元浙紹陸炳烺延陵求安子量力子壽記楊叔英四月各洋五十元眞州人洋四十元泰州不留名洋三十六元公記洋三十元無名氏求病魔退避長幼平安閨女針線并省日用洋廿二元雲間延陵伯子求祖母康健兩弟有志上進自身病愈妻産平安洋廿元銅洋三元簞瓢屢空子妻久病祈愈亘心室主人求水　平安鏡硑齋主人並陳王氏王季棠觀察定海廳署鄭子和無名氏夏拱南八戸各洋二十元宗賦梅祈平安并求妻小産後清吉無恙助洋十九元楊永治洋十五元馮錫華求　親增壽胞弟種福子延齡朱斌候求病轉危爲安白下氏寶善求諸恙平安隠名氏保平安鄭吳保平安時松泉孫病求愈隠名氏曹逸亭善慶朱小田均求病速愈仙鎭求消災降福人楊鏡人達源莊交來不書名留有餘沈有心無力子候潮書屋愛吾書屋洪啓本堂嶺南洪毓祥周錦堂萬少卿李久記熾大號浙紹陸胡氏金陵隠吕氏王梁氏廿六戸各洋十元隠名氏八元漢口力不足氏七元銅洋三元　涇程以塏含芬閣女史忍盒氏各六元滋蘭軒省日用泗涇王汪氏求消災降福趙采唐植蘭記隠名氏各洋五元脩省子爲母九十冥誕求資冥福博陵子石君志成記無名氏五戸各洋四元李宅不書名母冥誕求資冥福曹月昉頭恙祈痊琴葉章晝四童陶劉二姓勉力子五戸各三元無名氏二元七分海城顧雅卿保四季平安無名氏正二月份太原女氏隠名氏無名氏芷記曹春記朱少雲顧錫桂九戸各二元迎仙居方求父母康健娛萱草堂鞠盒逸災汝南女氏知名氏隠名氏日烜記堃記雷孩許二官妙緣甬東生盧晉梅周愛蓮十四戸各一元松聲泉韻屢主虞和主人天佑人兩童子四戸各五角北海漁四角三分源竹無名小洋貼水各二角鎭江仰日堂規銀五十兩沈景諴小孩身弱保平安十四兩八錢六分七厘福緣善慶人詹有成詹泰來怡和祥裕和成五戸各六兩鮑恆祥四兩裕泰順二兩六錢八分詹文和二兩六錢嘯月山房鮑恆興招同樂吟香齋濟生堂燕翼堂六戸各二兩你勸我王瑞廷張敬堂各一兩永昌和斗記各一兩三錢鮑乾利胡正泰義成元各六錢七分無名氏銅洋三元莫榮齋二百文以上共收洋二千零三十一元九角銀一百廿三兩七錢五分七釐銅洋九元錢二百文 
 
 
 

Page 10

 
 
   
 
 

Page 11

 
 
[光緒二十二年二月十一日京報全錄]  
　　宫門抄○諭旨三道錄前○侍讀文奏叅江西劣跡昭著之知縣各員請飭查懲辦片○大臣奎等奏達賴喇嘛定期下山親至大招攅招緣由摺○雲督崧等奏查明假冒知縣各節請分别辦理摺○二月十一日工部鴻臚寺鑲黄旗值日無引見○遷公請假五日○橚貝子續假五日○工部奏派勘估厫座工程派出張蔭桓阿克丹○召見軍機皇上明日寅止　文昌帝君廟行禮畢還宫辦事後至頤和園皇太后前請安後駐蹕○○翰林院侍讀文廷式片再江西吏治敗壞雖屢經懲創而漏網尙多如新淦縣知縣沈壽龍貪暴妄爲息借商欵府派祗五百兩沈壽龍藉端勒派城外王恒聚五百兩各行店九百餘兩又委員勒派永泰墟三湖墟等處八百餘兩此外各典鋪五百兩三百兩不等統計四千餘兩僅批解一千五百兩餘均入已民人黄秉彝控監生皮品華一案該縣拘皮品華黄聶氏各詐贓數百兩勒兩造具結完案廪生胡懋修董蘭馨過付又屢向屬下鋪戸婪詐銀洋久則勒充捐項由縣丞程炳焜經手借王恒聚五百元作爲捐修縣署鄉徵設局盡責百姓供應民怨沸騰又大庾縣知縣劉光焕貪酷異常盜刦重案不報不緝祐源村朱泮龍家被刦盜用洋槍擊斃其子因失單内開有契帋該縣不查署内契尾輒將事主責押詐贓數百兩而刦案置之不問鄧炳珠控陳匯江掘塚拖骸受屈上控發回覆訊該縣往勘卽宿陳家收受多金將鄧炳珠迭次酷責朦詳拖案廪生張家釗控謝鴻恩盜賣伊祖墳一案該縣勒謝鴻恩繳洋銀一千六百元入署而置案不辦諸如此類不勝枚舉又蓮花廳同知崔祺昏縱貪虐信任官親伊繼耕潘松亭家丁楊占魁常京山等魚肉平民鄉局徵收亦以官親爲之毎日督帶親兵差役數十人按戸通催所索規費多于正供數倍伊繼耕訛詐謝敬齋不遂潘松亭訛詐王景瑞不遂該同知皆立發兵鎖拿謝敬齋及姪敷恩王景瑞先後刑斃其財物均被抄没官親曹秉禮逼斃郭倫初之父范仲麟逼斃賀錄生禀報卽被刑押勒寫休結彭王氏與王子紅姑姪互控曹秉禮楊占魁知彭王氏家富唆令崔祺將原抱刑押恨彭乘風上控帶兵上門逼銷至千餘金其兵皆用刺配軍犯尤爲擾害地方常京山在鄉逼淫婦女經生員王之璠面斥常揑禀發兵焚抄院司有案茶陵匪徒歐陽寒山率衆焚刦逼斃鄒發興之父後拿獲到案家丁受賄釋放控院控京有案生員顔鑣監生賀慶祥武生王庭桂等皆因控家丁索詐被笞多至萬四千諸所作爲盡出情理之外又前代理鄱陽縣知縣鄭榜詔因瓜代在卽設法將縣署案卷屍格受賄私改一二句内得贓二三萬金以上各員皆貪污狼戾實爲病民之尤臣旣有所聞適以江西察院無人用敢附片直陳爲民請命懇恩飭查懲辦以肅吏治是否有當伏乞聖鑒謹奏奉旨已錄○○奴才奎煥奴才訥欽跪奏爲達賴喇嘛定期下山親至大招攢招率領僧衆諷經虔祝恭摺具奏仰祈聖鑒事竊奴才等准達賴喇嘛咨稱小僧遵照前輩之例每於藏屬地方清平擇期下山前赴大招攅招念經恭祝大皇帝萬壽無疆四海昇平稍盡微忱均賴聖主鴻福庇祐藏地尙無瘟疫得獲清平兹有小僧之副榮增師傅嶺沙布龍羅布藏隆妥丹增稱勒擇期於光緒二十二年正月十一日迎請小僧親往大招率領色拉布賚綳噶勒丹三大寺僧衆攅招特爲恭祝大皇帝萬福萬壽國泰民安以仰報聖主振興黄教之至意等情咨請代奏前來奴才等查達賴喇嘛下山親至大招諷經係屬出於至誠合無仰懇天恩俯准奴才等届期照例揀派弁兵迎護下山以昭愼重所有逹賴喇嘛定期下山親至大招攅招緣由理合恭摺具陳伏乞皇上聖鑒謹奏奉硃批該衙門知道欽此○○頭品頂戴雲貴總督兼署雲南巡撫奴才崧蕃頭品頂戴貴州巡撫奴才嵩崑跪奏爲假冒知縣赴川候補咨調質訊未據來黔現報病故是否詐死避罪應由川省查騐定案所有囑託請咨出具印結之兩知縣並父子異籍之州吏目請弗先行革職歸案審辦恭摺仰祈聖鑒事竊奴才前在貴州巡撫任内於光緒十八年七月初四日據修文縣陳思敬具詳湖南宜章縣人吳以本由俊秀在黔營出力迭保監生按照磨州判並分省儘先補用知縣加同知銜奉有行知呈請轉詳給咨赴部引見等情當卽查明原保各案相符因歴年已久恐有頂替批飭陳思敬出具切實印結復據陳明吳以本實係同鄉認識如有虚揑假冒等弊惟該員是問等語隨卽據詳給咨在案今於二十一年七月十五日據清鎭縣聶定中具詳四川逹縣人吳以本由俊秀在黔營出力迭保監生按照磨州判及分省儘先補用知縣加同知銜并戴花翎奉有行知前因無力北上回籍措資以致稽延今資斧措就懇請詳給咨文赴部引見等情由該縣出具同鄉官印結聲明並無假冒亦無扶同揑飾情弊轉詳給咨前來奴才崑查四川逹縣之吳以本與湖南宜章縣之吳以本所得保案惟四川吳以本有續保花翎一層餘俱相同何以一官而有兩人殊堪詫異當飭出結之修文清鎭兩縣查覆去後卽據該縣聶定中覆稱吳以本四川達縣人係已故前任貴州臬司升任雲南藩司吳德鴻之子實係同鄉由現充厘金局提調候補知府陳廷樑函託是以出具印結並無假冒情弊該縣陳思敬延不申覆復行札催始據覆稱前接丁憂回籍候補知縣鄒魯城來函伊同里乪親吳以本係前署貴陽府吳廼菴之子號西垣歴保知縣請出具同鄉印結請咨赴引等情該員陳思敬並稱有鄒魯城之信爲憑保案行知爲據出結請咨該無差謬孰爲假冒無從查詢懇請咨調分發四川補用知縣吳以本現由清鎭縣請咨之吳以本并鄒魯城來省聽候發府質審等情奴才崑查在川候補之吳以本有子楚鎭係貴州黔西州吏目親書履歴時籍隷新化與吳以本籍隷宜章係屬父子異籍其祖德容並非迺菴父名希元並非以本亦非西垣祖父之名互異保案又無花翎一層似此壽張爲幻詐冒頂替情形實屬顯而易見卽飭藩司將陳思敬撤省查辦並由司傳詢該員出具印結各情核與覆院仃同隨據司詳咨請四川督臣飭令在川候補知縣吳以本並咨湖南撫臣飭令丁憂在籍知縣鄒魯城迅速來黔備質嗣因籍隷四川逹縣之吳以本到黔復兩次咨請四川湖南督撫飭催吳以本鄒魯城赶緊來黔質審在案兹據黔西州曹錦彝報該州吏目吳楚鎭呈稱本年九月十六日接得家信知伊父西垣於初四日在四川重慶旅寓病故等情奴才崑查吳楚鎭之父吳以本係因案咨調應行來黔候質並非無故平人今遽報在寓病故仍繕父名西垣並非希元恐有詐死避罪情事卽飭臬司派員前往將吳楚鎭提省審訊虚實據接該州與委員魏樞齡覆稱吳楚鎭因本府札委該州兼攝將鈐記及經管監獄交代清楚并未候咨卽行携眷起程赴渝奔喪等情旋據藩臬兩司詳請咨明川督轉飭巴縣查明案情追繳保案行知以憑查騐並請咨明湘撫嚴飭新化縣催令鄒魯城來黔候質復經分别照咨以期迅速結案奴才等查湖南宜章縣之吳以本由鄒魯城函託陳思敬出結請咨其子吳楚鎭具報父子異籍名號不符假冒官職毫無疑義相應請旨將修文縣知縣陳思敬候補知縣鄒魯成丁憂州吏目吳楚鎭先行革職俟鄒魯城來黔再行審辦奴才蕃於陳思敬請咨時慮及頂替飭令陳思敬出具切結兹據該員結稱如有虚揑假冒等弊惟該員是問之語但已給咨究係失於覺察用特陳明檢舉聽候部議再籍隷四川達縣之吳以本前要黔省於前撫臣曾璧光黎培敬任内在各營辦理軍務出力洊保知縣同知銜花翎查騐各行知均與保案相符光緒五年曾爲庶母彭氏由得保官職捐請五品貤封領有部照騐明無異確係吳以本正身并無虚僞現在來黔懸案日久可否仰懇天恩俯准先行給咨赴部引見以示體恤之處出自鴻慈正繕摺間准四川督臣咨覆四川候補知縣吳以本前經滇黔官運鹽務局委赴興義府黄草　緝私當卽檄局撤差轉飭吳以本就近馳赴貴陽質審昨據藩司詳稱准該司報稱吳以本已於光緒二十一年九月初四日戍刻在重慶府城客寓病故等情咨會到黔除咨覆川督飭取吳以本病故騐醫各結咨黔備案並咨部查照外謹合詞恭摺具奏伏乞皇上聖鑒訓示再修文縣係部選簡缺黔省現有應補人員應請扣留外補合併陳明謹奏奉硃批著照所請該部知道欽此 
 
 

Page 12

 
 
[光緒二十二年二月十二日京報全錄]  
　　宫門抄○甘肅提督董奏派援西寍諸營攻克賊巢大獲全勝摺○桂撫史奏冬令校閱省城營伍及防勇水師情形摺○又奏派員查閱水陸各防營事竣情形片○又奏叅守備請以千總降補片○陜督楊奏請免騎射片○又奏飭副將赴任片○黔撫嵩奏甄别知州片○直督王奏揀員調補知府摺○二月十二日内務府國子監正黄旗值日無引見○鹿學良謝授廣東瓊州府知府恩○瀾公大額駙各續假十日○阿克東阿續假五日○召見軍機鹿學良皇上明日辦事後由頤和園還宫○○尙書銜總統甘軍甘肅提督奴才董福祥跪奏爲派援西寍諸營攻克賊巢大獲全勝恭摺具陳仰祈聖鑒事竊奴才以西寍解圍含糊收撫賊未懲創焚掠如故於十一月二十八日洎本月初十日等日曾將大概情形具摺並電致軍務處代奏在案奴才以巴燕戎之圍旣解甘都堂等處雖有負嵎土賊而較之西寍則勢燄較微不能不懼度重輕先其所急因飛檄何得彪馬步四營星夜開赴西寍並令與辦事大臣同城鎭道和衷商酌力拙兇鋒切不可附和收撫致貽滋蔓旋據禀報於十一月二十九日抵西寗分紥西門外及城上查南北西三門緊閉依舊東門東關一帶賊卡林立儼然對壘郡城四面距數十里之南川營喇課營哆吧實惠溝北川等處以及大通縣城圍攻掠幾無虚日百姓告急求救之呈詞紛紛而至僉云較城東解圍時禍亂益亟十二月初一日探得賊衆數千手執良民旗幟蜂擁而來意圖樸城何得彪會同西寍鎭鄧增各出隊伍馳禦於距城二十里之西杏園地方交鋒獲勝斃賊數十當日暮收軍仍紥西寗城外次日多派探騎察看賊勢查得南川申中之賊與東北壘山之紅牙壑東溝灘馬家灘羊毛溝等處各賊巢聲勢聨絡同惡相濟故西南四五里之都司營城久圍不解申中之賊殺盡該處漢民占距五堡傍谷依山溝坎紛歧東至丹麻紅水泉接連沙溝樹兒　一帶之賊分外强悍圍攻民堡殺掠更烈何得彪商同大臣奎順西寗鎭鄧增定於初四日出隊往攻賊巢何得彪帶所部營官丁　清洪瑞步隊三營并孔高明永興馬隊一營各出六成隊伍與奎順鄧增之防練馬步各隊同時馳抵申中賊壘該賊毎堡绵有碉樓　　砲眼密排义槍埋伏堡外拒守甚固各軍步隊環而攻之碉樓内砲發如雨我軍雖有傷亡無一怯退者正圍攻間忽援賊千餘從兩溝出我軍分隊迎擊槍斃百餘賊斬馘十七級該堡賊披髮裸身關栅樸出我軍馬步夾攻又槍斃百餘斬馘十四顆賊敗入斃死守我軍日暮收隊逼近駐紥初五日何得彪所部及奎順鄧增各軍皆告奮勇再往攻圍梯衢互進鎗砲齊施鄧增自發開花大砲轟倒　樓賚軍乘勢擁入遂破堅巢其餘四堡之賊依然負嵎初六日何得彪約會奎順鄧增之軍乘勝往攻四堡之負傷死拒者皆與申中　埒正酣戰間砲子忽中何得彪右骽當用利刃　出鎗子血流至足不絶鼓音初七日何得彪裹創督隊與各軍趨過山腰連將紅牙壑東溝灘馬家灘羊毛溝西處賊巢一律搗毁堡寨内外賊屍枕藉約有二千斬逆首苗牙古馬拉辛二名查點我軍陣亡弁勇十名帶傷弁勇五十七名是役也鏖戰四日破巢五處都司營城之圍頓解南路亦通此初一至初七日各軍力戰獲勝之實在情形也郡城勇敢之將當推鄧增爲最何得彪奮不顧身帶重傷後猶復連日血戰實爲異常出力各營弁勇執殳前驅爭先恐後者尤爲指不勝凥實由仰仗天威感激養育故將弁士卒皆知同仇敵愾不受逆賊欺罔而於數月之間連破堅巢力遏狂燄也已飛檄何得彪等趁此軍聲大振時約會郡城諸軍同心合力一鼓作氣必使元凶授首餘孽凈除全境一律解嚴以期仰慰宸厪各營出力將弁容奴才分别存記俟後彚案保舉傷亡勇丁俟查明姓名咨部請卹所有派援西寍諸營攻克賊巢大獲全勝各情形理合恭摺由　五百里馳陳伏乞皇上聖鑒謹奏奉硃批另有旨欽此○○頭品頂戴廣西巡撫臣史念祖跪奏爲冬令校閱省城營伍及防勇水師情形恭摺仰祈聖鑒事竊維整軍經武設兵衛民必訓練於平時方收效於臨事廣西苗猺雜處内地外防均關緊要武備尤應講求臣莅粤以來督飭認眞訓練考閱月課未敢稍任懈弛查省標左右兩營及桂林營爲通省各營標準向於常操外毎届冬令調集合操一次兹於光緒二十一年十一月十七十八二十等日將該三營額設弁兵及投標候補各員弁並駐省防勇中左右三營水師中營一營齊直教塲親加校閱省標三營合操大陳步伐整齋隊伍嚴肅演習槍砲發機迅速命中有准刀牌雜技頗靈馬步射亦均如式三營將領弓馬嫻熟候補員弁及武舉世職材力多堪造就軍機馬匹肥壯足額其防勇駐省之中左右三營及水師演習陣圖進退整肅洋鎗發機迅捷槍砲均能中靶當卽分别等第酌予賞　以示勸懲其省外各緑營及分駐各府防營亦札飭文員會同校閱禀報考核臣仍不時留心密察明查務使訓練精益求精如有廢弛怠玩卽行叅處不敢稍事姑容以期仰副聖主修明武備之至意所有冬令校閱省標營伍及駐省防勇水師情形理合恭摺具奏伏乞皇上聖鑒訓示謹奏奉硃批知道了欽此○○史念祖片再粤西水陸邉防各營前經撫臣馬丕瑶奏明春秋兩季派員查閱以資整頓嗣因春操難以如期調集又經前撫臣張聨桂奏明歸併秋季校閱在案本年操演届期八月間業經前撫臣張聨桂查明除右江所屬各防營因調辦來賓武宣兩縣土匪尙未一律回防暫停校閱外餘均照章派員查閱臣到任後據鬱林直隷州知州黄桂丹禀稱該州防營現紥貴縣查得來賓武宣餘匪難以調回經臣批令停閱去後兹據省防營務處補用道曾邦柱將閱過桂平梧水陸各營左江道瑞林將閱過南泗水陸各營太平思順道蔡希邠將閱過邊防龍防各營先後禀報前來臣覆加查核各營勇械均尙精壯足額鎗砲中靶均在八九成以上各項技藝亦甚嫻熟竊維防勇之設原以助緑營之所不及端賴及時操練以期精益求精苟能餉不虚糜勇皆精實則此時之旅動卽可爲他日之干城臣惟有隨時考核激勸懲各將弁中稍有不甚得力者卽當分别撤換淘汰庶醫務日有起色以仰副聖主整飭戎行之至意所有派員查閱水陸各防營事竣情形謹會同兩廣總督臣譚鍾麟附片具陳伏乞聖鑒訓示謹奏奉硃批知道了欽此○○史念祖片再緑營効力候補各員自應勤愼操練恪遵紀律方足以資差委前臣校閱武員月課查督臣標効力儘先補用守備戴毓長臨操不聽約束相應請旨以千總隆補以示薄懲而肅營務謹附片具奏奉硃批著照所請兵部知道欽此○○楊昌濬片再借補甘肅提屬永固恊副將朱祥興業經接奉部劄應卽飭赴本任以專責成除給委外理合附片陳明伏乞聖鑒謹奏奉硃批知道了欽此○○嵩崑片再前准部咨奏定章程道府州縣無論何項勞　保奬候補人員應以到省之日起詳加試看扣限一年期滿出具考語奏明分别繁簡補用等因歴經遵辦在案兹查候補知州張翰蒙已到省試看一年期滿應行照例甄别據藩司唐樹森署臬司黄元善造册會詳核奏前來奴才查該員張翰幹練有爲堪以留省補用除册分送部科外謹會同　貴總督臣崧蕃合詞附片具陳伏乞聖鑒謹奏奉硃批吏部知道欽此○○直隷總督臣王文韶　奏爲揀員調補要缺知府恭摺仰祈聖鑒事竊准吏部咨開欽奉上諭直隷承德府知府員缺緊要著該督會同熱河都統於通省知府内揀員調補所遣員缺著重燠補授欽此經臣督飭兼署布政使按察使季邦楨在於通省現任知府内詳加遴選兹據該司查有永平府知府福謙煁以調補具詳請奏前來臣福謙年五十七歲鑲白旗滿洲秀崑佐領下人由監生考取内閣中書報捐員外郎簽分刑部補授督捕司員外郎升山東司郎中光緒七年京察一等引見奉旨記名以道府用十月奉上諭直隷永平府知府員缺著福謙補授欽此光緒八年二月初九日到任因勸辦順直賑捐出力保准在任以道員候補復因勦辦熱河教匪肅清案内轉運餉械出力保加鹽運使銜該員老成穏練熟悉刑名以之調補熱河承德府知府要缺實堪勝任與例亦屬相符銜缺相當毋庸送部引見所遺永平府知府員缺應遵旨卽以重燠補授理合會同熱河都統臣壽蔭恭摺具陳伏乞皇上聖鑒敕部核覆再　謙任内叅　案件均係在光緒二十年八月十六日欽奉恩詔以前應請寛免恩詔以後並無叅罰案件合併聲明謹奏奉硃批吏部謹奏欽此 
 
