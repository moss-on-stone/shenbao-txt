# 1917 - 62 - 4915828

 

Page 1

 
 
   
 
 

Page 2

 
 
時評 
　　參議院投票之結果如何 
　　　　　　　　　冷 
　　以今日對外之形勢言兩院投票之結果如何此最可注意者也據京電謂衆院巳表决而參院尙無結果參院之結果如何即中國此次外交最後之命運也 
　　雖然又據京電我所希望條件各國均已承認是外交上行動旣巳妥洽也外交上之行動旣巳妥洽使參院而亦如衆院之通過則其事自屬易爲苟其不然使參院而如前次否决内務總長之例則政府將若何處置乎是亦政府今日不可不預爲研究者也 
命令 
　　三月九日大總統令山西河東道道尹萬和寅久病未愈著　免職此令 
　　又令調任徐元誥爲山西河東道道尹此令 
　　又令任命王賡廷爲江蘇滬海道道尹此令 
專電 
[北京電]  
　　今日（十日）叚總理偕張谷陳三總長及伍朝樞張國淦兩點至衆院報告外交方針所言至斷交止議員報號質問段依法答辯畢因表决法起爭議張大昕與湯議長大衝突幸劉秘長率警衛入場彈壓乃解暫告停頓時近四點段等遂赴參院爲同一之報告衆院休息後用投票法表决同意者屬多數通過散巳七點三十分 
[北京電]  
　　今日（十日）衆議院秘密　　會投外交方針票贊成大多數 
[北京電]  
　　今日（十日）參議院外交秘密會因質問至三時不及投票准明日（十一）下午用記名式照投 
 
 
 

Page 3

 
 
[北京電]  
　　參議院今日（十日）投外 
　　交票雖多數同意因票數不符定下日再投 
[北京電]  
　　今日兩院均開秘密會閣員出席報告並正式投票决定外交方針依昨日情勢觀察必可多數通過 
[北京電]  
　　外交方針倘國會多數　　贊成則第二步一星期内必發表又斷交手續擬定發表日即以出境護照送德使到滬乘中立國船赴荷上陸地約爲荷蘭在華官吏軍人均令退去一方電令駐德顔使凖備回國現德使館非常忙碌德使初有留華意今巳作罷託荷蘭使代護德僑權利 
[北京電]  
　　對德第二步俟本日得國會同意後即於文日與德正式宣告絶交大致擬定對德使立收還其旅行劵並駐在中國之使館隨員及領事軍人均送至滬乘荷輪往爪哇任其自由其他普通德人不必令其回國惟加以種種取締 
[北京電]  
　　昨晚迎賓館段總理邀 
　　兩院議員開晚餐會段以下國務員伍外長父子均蒞會段報告外交經過而結論言此次决定外交方針在於免害全場鼓掌湯化龍答詞贊政府與兩院接近爲憲政行動開政治優例脫十八世紀宮廷外交惡習滿場鼓掌十時散 
[北京電]  
　　昨夜八時段總理約兩　　院議員赴迎賓館茶話到四百五十餘人由伍范兩氏分任接待段又按室招呼九時導入餐室段主席首述此次外交爲免害計取積極方針原因次言與七國協商經過末謂我果加入財政恐有影響故有改正關稅緩付賠欵之提出又如庚子條約定津租界二十里内不許中國駐兵京漢沿路均駐外兵中國兵過須先知照此皆獨立國所無久引爲莫大恥辱我能加入可達廢約希望今日巳得七國復電承諾開議上述各節漸有把握因與諸君一談詳俟明日到國會再告望一致贊助語畢舉觴湯化龍代表致詞在國會未總表示前對於外交即不敢代全體確答但個人意見政府今日此舉深合憲政要道同人極滿意并感謝 
[北京電]  
　　政府昨得駐外七使電　　復我所提三大條件所駐國政府巳正式承諾可獲確實保障故段總理今日下午二三時赴衆參兩院密會出席報告 
[北京電]  
　　德使辛慈昨晚今晨遍訪朝野外交家要求解釋外交方針㈠我與德絶是否出於自動㈠必欲絶交果持何種必要理由㈠如果絶後我國究取何種態度㈠喧傳斷交在即是否尙能挽救 
[北京電]  
　　國務會議决定監視德 
　　艦要點㈠注意德兵行動㈡防其自行焚毁㈢禁與他艦衝突㈣不准易地停泊 
[北京電]  
　　此間有反對加入戰圑 
　　之傳單出現已飭主管官廳嚴查 
[北京電]  
　　政府昨飛令直鄂蘇省長專員分向津漢滬商會說明外交方針一方尊重國際公法一方增進國内利益 
[北京電]  
　　元首電調薩李兼程來 
　　京籌備海防 
[北京電]  
　　伍外長允暫留段於閣 
　　員亦主維現狀 
[北京電]  
　　馮副座准文日出京本 
　　日在迎賓館宴兩院議員話别 
[北京電]  
　　汪專使明辰（十一）七時 
　　由京專車客啓行河間同車赴津即日回寗 
[北京電]  
　　國風報對段出京批評 
　　過火致法庭干涉 
[北京電]  
　　昨日憲法會議二十三　　條衆院組織再付審議二十四五兩條通過二十六條議員得兼國務員之但書删去憲法上解决一爭點五時半散會 
[北京電]  
　　美女士史天遜商准當　　局假農壇試演飛機並邀正副總統親臨昨警廳連夜籌備即在太歲殿設座 
外電 
[北京電]  
　　今日議討議政府外交方針兩院均有少數之反對派激烈爭論致自開議至投票竟費五六小時投票之結果衆議院議員出席總數四百五十一人投信任政府者三百三十一票不信任者八十二票未投者二十票無效者十數票信任票得多數通過參議院之投票因與出席議員人數不符終無結果（十日） 
[北京電]  
　　政府方面消息明日午後參議院就政府之外交方針再行投票俟其結果後由國務院報告大總統此外尙有其他手續若果發與德國斷絶國交之通牒當在後日（十日） 
[北京電]  
　　段總理昨夜在迎賓館設筵招待參衆兩院全體議員段總理即就席間說明外交之經過及方針等各議員對之感情頗好段總理今日午後偕同各國務員先後臨參議院衆議院詳細報告外交情形議院方面承認政府之方針與否即將具體的表示惟據某議員言兩院本日内能否决定贊否尙不可知然外交方針總能通過巳無可　 
（十日） 
[北京電]  
　　前電段總理偕同各國務員先後蒞衆議院參議院報告外交方針並說明一切因孫洪伊派及丙辰俱樂部派有激烈反對之演說致兩院自開議至投票竟費五六小時投票之結果巳如上電茲悉參議院定明日午後一時再行投票（十日） 
[東京電]  
　　海軍省本日發表商船武裝之程度 
如左㈠武裝船舶從事歐洲航路之郵船會社所屬船舶㈡設備中口徑之砲若干尊㈢砲手以該會社社員或預備役海軍兵曹水兵若干充之㈣待遇兵曹與三等運轉手同等水兵與水夫長同等武裝第一船爲宮崎丸第二船爲北野丸宮崎丸之一切武裝設備八日間可竣事（十日） 
[北京電]  
　　都中某外國人中評孫中山致電英國首相一事謂外交問題以個人之資格通電外國首相未免稍欠斟酌且將巳國之内情暴露外人而求援助頗嫌毁損國家之體面云云又北京英文京報及反對派之華字報中亦有作如是評者（十日） 
　　　　　以上東方通信社電 
[北京電]  
　　發電之時段總理正與兩院議員代表開會討論對德問題足徵政府所擬提交國會之條件尙未切實解决今夜苟能商妥則明日兩院或可開會合會議豫料政府將以報告式於國會提出此事政府於此巳有預備國會惟須表明同意與否如多數同意則政府擬即與德國絶交此事無庸求國會同意且大綱旣經承認則日後宣戰請求國會同意亦僅形式上之舉耳（九日）字林報 
[北京電]  
　　下列物品自一九一七年二月二十三日起禁止運入英國炭酸水鑛泉水農 
業機器　製品非不透水之服裝（靴鞋不在内） 
美術品竹籃竹器書籍及其他印刷品並報章雜誌（由郵局單份寄者不在此例）柔革製之靴鞋 
及供製造此種前未列入禁品之材料白蘭地酒·鐘鑲與鐘錶零件·景泰藍物品·物熟椰子·咖啡·棉織櫗類·棉織花邊·及用以製成之物品·古玩·繡貨·文房器具·裝飾品與羽毛·救火器·人工與天然花草·各種生菓（檸檬苦橘不在内）及扁桃堅殼菓·前未列入禁品之玻璃器具·手套男女帽·乾濕牛皮·血熱瓦斯用網·生麻·巳硝未硝之柔革·細麻及細麻織品·裝罐海蝦·蓆墊·布箒·繪畫用之顔料器具·香料·攝影器·圖畫·彫刻品·影片·地圖·鍍金器皿·活鶉·裝罐鮭魚·樹膠·大豆·絲織品·（細絲不）在内）皮貨·實　眼鏡·護玻瓶之草袋·草編物·含糖食品所用各物　（凝質牛乳不在内）字模·打字機茶葉·酒·各種木料·（九日） 
[廣州電]  
　　開平縣清鄉軍駐防處近爲匪徒千人所攻殺死兵士約四十人刦去軍械子彈若千當道巳派兵千人前往追剿（九日） 
　　　以上路透電 
[北京電]  
　　馮副總統邀國會議員於今日下午在迎賓館開茶會（八日） 
[舊金山電]  
　　德政府上次報告潛艇擊沉敵船 
　　噸位總數後又據駛回内國口岸之潛艇報　　稱彼等共擊沉敵船九萬一千噸（十日） 
　　▲以上德文電▲ 
戰電 
[倫敦電]  
　　英帥海格將軍今晚戰報宣稱英軍在安克河兩岸稍得進步英軍攻入比亞歇附近敵軍之戰壕俘敵若干人敵軍襲擊旭爾萊東南亞拉南面之英軍戰壕英軍失蹤者若干人全陣線各地點雙方砲隊交轟甚烈 
（八日） 
[巴黎電]  
　　今晚公報宣稱香巴業之法軍猛轟後奪獲二月十五日敵軍所佔美斯尼丘與香巴業邸間凸點之大部分俘敵百人末斯河左岸法軍之砲隊轟毁三○四山與亞伏柯爾叢林間之德軍防務亞爾薩斯之法排砲轟散塞爾萊南面之敵兵枝隊（八日） 
[紐約電]  
　　現有人運動反對阻撓議案之上議院議員十一人紐約曾開公民大會通過决議案要求組織混合内閣以羅特君及羅斯佛君加入（七日） 
[華盛頓電]  
　　威爾遜總統巳與法律顧問磋商應否有權以武裝供給商船事宜（七日） 
[巴黎電]  
　　法政府召集平民服役之修正議案規定令自十七歲至六十歲之男女自行投効如至必要時則須强逼云（八日） 
[亞姆斯特丹電]  
　　德國濟泊林伯爵患肺炎症死於恰洛丹堡（八日） 
要聞一 
[段總理與國會議員談話]  
　　段總理於昨日（八日）午後三時約集兩院議員百餘人在國務院特别談話以所經過之外交情形並政府所酌定之方針與議員諸君交換意見先是本月二號段總理曾約兩院議員二十餘人爲一次之談話此番所約除前次二十餘人外加入此番赴津挽留者及著名懷疑者故人數增多總理在席上之所談與二號所談大致不相出入首先說明由美國勸告絶交以至今日與協 
約國磋商善後條件諸情狀次徵求同人意見最先發言者爲懷欵派馬君君武瀝陳内政不修無力對外諸理由其他葉君夏聲黃君攻素白君逾桓王君乃昌蕭君晉榮等以次有所質問及陳述總理一一答辯馬君復言此事關乎圖命至爲重大懐疑者不止國會中人卽外省亦　多有同人極希總理早日出席國會詳細報告假同人以討論此事之機會若得多數同意反對者當然不能更有歧異之主張且不僅國會中之欵圑可釋卽外省之反對者政府可以國會同意之理由通電全國誰敢不服必如此辦然後舉國一致始有可言旣爲對外關係非舉國一致不可故此總理於及時報告國會一層特别注意云云馬君言時和婉鄭重不失爲反對黨之正當態度總理深喻斯意答辭亦極誠懇最後張君伯烈謂實質上之討論今日勢不能行且俟總理出席國會後再行研究衆因起立總理立於門外鞠躬送客時五時餘也並聞呈日談話範圍甚爲廣汎不惟說明目前之計畫並論及戰後種種問題段君末聲明若不幸與德國絶交則宣布之前當在國會報告至萬一牽入戰事則應遵照約法請國會同意以明内閣之責任當時有人聲請斷交之前即應求國會同意若果多數通過則凡事前反對者自當服從决議不復置辭又有某君持調停之論謂斷交之時國會不必執約法宣戰以繩内閣然可用他種方法表示國會態度以多數之取决與内閣以隨機進行之權在座議員對此說亦多首肯繼以談論已久某氏提議各報告所屬黨會詳愼討論衆贊成散會時巳五時二十分散會後總理商之王湯兩議長更於今日在石大人胡同迎賓館開兩院全院談話會此亦總理預定之程序並非臨時發生之意見蓋第一次之與議員接洽乃接洽其意見比較與政府近者此而得手卽進而徵集懐欵派之意見因有昨日之談話會此更得手即進而與兩院全院同人接洽因有迎賓館之約並聞全院接洽後即於翌日（星期六）總理分别赴兩院正式報告 
　　前日大同俱樂部議員王伊文等數人訪段總理於其私宅所談諸點頗足注意茲探錄大略如下段君接見後先述兩院諸君挽留之盛意極表感謝復稱大總統仁厚寛大彼感激於總統之信任及國會多數之贊同故歸京視事負此對外之責任又云此次外交關係國家者甚重彼曾詳愼研究以爲現在之計畫較與國家有利故毅然行之彼知國會同人中尙有少數反對内閣原對國會負責况此等重大問題本宜愼重從事苟反對者非别有用意彼信解釋利害之後可望一致故日内當再約反對之人共同討論云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交總長易人之難點]  
　　外交總長自伍秩庸氏以年老重聽堅請辭職早有易人之議旋因發生政潮遂將茲事擱起今者總理回京外交方針决定不變訓令駐外各使之電報亦巳拍發外交巳在緊争進行之中外交總長問題當局意想中所擬之人物爲陸徵祥氏此巳盡人皆知在當局方面固有再將其提出國會之說惟鑒於前一次國會否决之前轍恐於國會通過發生難題遂由某要人於上星期面囑與某會有關係之某某兩總長設法疏通某某兩總長亦力任疏通之役即在某會召集會員示以某要人敦囑提出陸氏之意當時某總長頗委婉盡言某總長則默觀風色不作一語結局經會員全體反對聞各會員所以反對之理由除普通人所藉口者外尙有二端（一）其人爲機械的即其長處惟在供奔走而已（二）凡議案經國會否决在同一會期中不得再行提出故此項疏通其結果如何正復難知也 
[衆院預算股之委員會]  
　　本月三日衆議院預算股曾開第一次委員會當時表决分八科二科審查歲入六科審查歲出第一科審查各省收入第二科審查中央直接收入第三科審查財政部第四科審查陸海軍部第五科審查内務部蒙藏院第六科審查外交司法兩部第七科審查敎育農商兩部第八科審查交通部並特别會計開會之時間及出席之人數是日亦業經表决有全股委員三分之一之出席即可開會其時間自上午九時起至十二時止並預定於一個月内將五年度預算全案審查完竣至於各科人員之分配第一科爲李肇甫等九人第二科爲張伯烈等九人第三科爲鍾才宏等十一人第四科爲馬驤等十一人第五科爲克希克圖等七人第六科爲易宗夔等七人第七科爲張大義等七人第八科爲王有蘭等九人五日上午又開會互選各科主任其選出之人計第一科主任賴慶暉第二科主任王玉樹第三科主任鍾才宏第四科主任耿春宴第五科主任（待補選）第六科主任易宗夔第七科主任蔣鳳梧第八科主任凌毅 
[取消交行代理國庫問題]  
　　交通銀行代理國庫前以借欵問題發生衆議員黃攻素君提出取消之議案當經交財政股審 
查聞前日上午財政委員會開討議結果果依黃君之提案决定取消並以交通紙幣巿面上流行頗巨 
應由國家擔任維持即將委員會擬具報告提交大會矣惟是議員中尙有一派對於交行代理國庫一事不主張取消如黃議員明新即其一也最近曾提出意見書略云查交通銀行設立已逾十年從前營業發達信用夙著去歲與中行同時停止兌現信用乃爲之銳減現議代理國庫問題竊以有不可詳爲研究者一按照法例發行鈔票爲銀行之權利而代理金庫則爲銀行之義務國家以國庫之設置管理須委諸别有技能之人而銀行適堪勝任銀行因受政府之委託爲國家負保管庫欵之責純係一種義務若謂之爲一種權利未免有所誤會 
一交通銀行因代理金庫與政府之關係較密於普通銀行遇國家軍政費用需欵之時政府向之籌借該行亦竭力贊助數年來京外各機關欠該行者共三千餘萬元未始不由於此當政府需欵之時重視該行飭其墊欵今者墊欵未還遽議爲墊欵原因之代理金庫問題按之事理殊欠公平 
一代理金庫與發行鈔票法理上有權利義務之不同而事實上則關係密切最難區别人民向以該行代理金庫其信用該行遂與善通銀行不同聞該行京外發行之鈔票巳達三千餘萬現雖未盡兌現而票之行使依然足微該行信用照舊存在設因取消代理金庫之故人民未悉政府意旨致減少鈔票信用則擾亂金融貽害人民其責任不由於該行其弊害必及於全國揆諸謀人民幸福之旨殊有不符 
一該行分支行號凡數十處與本國外國均有關係近聞某國公使因議院提議已有質問設因取消代理之關係更啟國際之交涉責將安歸尤宜審愼計及一議者謂取消交通銀行之代理關係乃爲統一國庫起見然現在代理金庫除中行及該行外尙有他行僅封交行提議取消國庫是否即爲統一殊難索解且按照國情祗由一銀行代理金庫利弊如何尤宜詳實查不能輕率决定總之代理國庫問題關係財政金融須就國情時勢詳爲研究非俟政府將財政方針確定之後斷難輕率議决至對交通銀行則先决問題應償該行之墊欵墊欵未還當此籌議兌現之時尤不能輕率發議致害該行之信用而使商民受莫大之損害國會代表人民共謀福利所宜再三審愼者也云云此項意見是否有研究之價值爲另一問題但將來提出大會必不免有一番舌戰則於此巳可預卜矣 
[京商會宴美國實業圑]  
　　美國實業圑初預定本月三號由漢口到京不意於香港稍稍躭延始於前晚由天津抵京京師總商會本擬三號派遣委員至站歡迎因未得漢口電報及時未去不料彼等並未過漢於前晚突如其來故無人在站相接到後寓六國飯店施君肇祥察覺當即報告總商會昨晚八時京師總商會會長陳君陞全國商會聯合會會長呂君逵先等三十餘人歡讌美國實業圑於商會入座後首由陳會長致歡迎詞大致謂中美同爲世界之大國政體同爲共和物産之豐富同人民之和善同而何以貧富相懸强弱不不其何者當興何者當革實切盼美國諸大君子爲我指導不吝珠玉時賜南針凡我國人皆所歡迎又豈獨京師商會之幸述畢三呼美國萬歲美國實業圑萬歲美國實業圑代表萬歲旣由夫藍阿氏致答詞大致謂上國觀光大增眼界過蒙優渥不勝感激自離美以來所經各地大受歡迎惟我京師此次盛况實可壓倒一切云云中外人士 
復相繼演說大都叙述中美向來之親善以及將來中美爾國實業互相提携之方針演者甚多詞亦頗長不及備載至十一句鐘始盡歡而散並聞克耳大將（代表美 
國南部總商會）語人云此次來華第一歡喜事不彼從前在美收養之一中國小孩今過香港見之巳長大成人矣言之不勝欣悅之意 
[趙次珊到奉前之政潮情形]  
　　奉省政潮巳由中央特派趙次珊氏抵奉調停近日馮張兩方接洽巳稍有頭緒掀天波浪漸可消滅茲得奉函述趙氏未到前政潮情形頗爲詳晰雖今巳情勢變遷然亦見險惡之一斑矣奉省軍警暗鬭已一變而爲軍界要人權位之暗潮日前陸軍部員王伯川氏抵奉意在調停奈觀察雙方情形知不便於和解遂略查大概匆匆返京自王氏晋京後一方爭持益烈據聞其要求條件首爲王永江不准復用次爲張氏須讓省長與某師長由張呈請中央任命又次爲讓二十七師師長與某旅長至警廳長一席則由省長任命其他尙有數條件調人中如省議會議長及吳馬兩鎭守使等累日奔走勸解幾至唇焦舌敝迄未少有讓步張氏無奈於二十一日拍電中央請示辦法至翌日中央來電召馮師長晉京以便妥商辦法馮氏不應即行覆電謂現在奉省時局未定一經離任誠恐事出意外有負職守如有垂詢事件願祈電示等語此電去後中央亦未有何等後命而張氏一面則自王永江去職後警廳長繼任問題久懸未决前日忽有謡傳謂張氏意以王必須回任俟過若干時期准其自行辭職以掩被逐痕跡於是逐王之主動者聞之大不謂然又欲邀集會議以各軍官到者甚少且對於所擬辦法亦不盡贊同其事始巳聞某旅長刻尙要求張氏無論王永江或從此辭職或再行復任必須定期來奉一行當面質問辱罵軍界究因何故務必使向軍界陪禮以贖誣衊之咎張氏因此事難以辦到未能照准惟以奉省所處地位與他省不不同倘政爭日久惹起意外干涉則爲患更不堪設想日前持派軍署軍事顧問李少伯前赴北京與奉籍國會議員接洽詳陳此次政潮之起伏日昨又派軍官圑長劉恩鴻上校隨中央委員赴京以便向元首及段總理陳明實情請示辦法并遺中軍官陸軍少將趙鵠齋 
馳往南京謁見馮副總統請從中維持云 
[湖北將設海軍製造廠]  
　　漢陽兵工廠自提歸中央後經費向歸陸軍部擔任該廠毗近鐵廠取材利便民國四年間中央曾有大加擴充之議業由薩鼎銘上將來漢查勘推廣廠基佈置進行事宜嗣因袁氏蓄謀稱帝改在河南鞏縣新建工廠擴充漢廠之議遂成中輟而附設海軍器械廠之議又起蓋海軍所需器械多與陸軍不同如砲與彈藥吾國均不能自製（現 
在海軍惟艦側之邊砲可用漢廠過山砲彈）久擬設廠自造祗以海軍經費支絀迄難實行現在歐戰劇烈吾國欲在世界立足無論與德决烈與否均應整飭軍備是以中央巳命漢陽兵工廠加工製造出品倍增於前並有以劉慶恩擬自辦兵廠所購之機器在武昌分設兵工廠之說而海軍器械廠因亦積極進行惟完全計畫组成須待五年之期凡製造鐵甲巡洋淺水各艦之全副爐機與艦塢之建築預計經費又須二千萬元之鉅目前斷無此財力現擬暫從製造軍艦上各種機械着手試辦分年擴充聞漢廠總理劉慶恩日前奉召赴京會議於海軍械廠事巳議定由海部籌備開辦費百五十萬元分三期撥付此項廠址即就前歲蕯鎭氷勘定移併上海製造局之地點在赫山左近前抵扁擔山後抵姜女山可與兵工廠銜接一氣巳經繪圖估工呈部俟欵項領到即可着手建造將來該廠技工須聘英日海軍造械專家爲領袖再於福州船廠上海船塢曁各兵工廠挑選工匠學習其機爐等件因現在英德不便運輸須向美日購辦或竟繪具圖模卽就漢陽鐵廠與揚子機器公司研究試造亦未可知 
[續紀川路風潮之起伏]  
　　　　　　　　議員質問省長之違法 
　　川省議會因戴省長取消川路清算處大起反對除公電北京部院外復由議員劉揚章咸景昌運薛仲良李光珠郭祚昌田良楨黃鯤謝海南黃輔翼等提出質問書於戴省長其文云查鐵路總公司清算處一案原由本會議决提交前兼省長羅執行係照現行公司條例二百一十八條附欵辦理實屬正當行爲無所謂不適法也時霖自覺情虚乃敢抗不交賬私竊通電院部以本會爲少數人不能請派清算妄求解釋條文胡駿陳邦達等和之謬謂不勝清算之任云董事查賬人爲非不適當以最關密切之股東爲無利害關繫而硬指爲債務權者之相手方煽惑施紀雲等强詞奪理出頭扛帮至以一經清算卽不能依期開會爲言分電遠近官紳及省議長覆電痛駁是非昭然施紀雲等遂亦匿跡銷聲不再爭執交通部覆電直謂會期早經確定解釋條文須候農商部覆核農商部至今不置一詞足見法理所在無可通融時霖覺計不行乃與熊登第等串電京外以羅前省長飭警勒交賬簿之所爲爲清算員張森楷率衆抄毁致各報館多有川路公司被毁之說登入新聞欄内胡駿陳邦達等因據以膚愬於交通部謂爲清算成立即將處分財産枝節横生事機危迫亟待援手交通部猝不能辨信其實是如此遂不及待農商部之核覆而自爲先開會後清算之主張且爲轉告於國務院此交通部電以公司財産須俟股東大會根本解决無庸先行清算致滋紛擾爲詞及國院敬電之所由來也是時貴省長雖經就職尙未離渝情勢睽隔不敢有所偏主遽電警廳暫緩進行仍飭政務廳查安酌覆尙爲愼重公事起見本議員等亦未有所吹求及交通部庚電發表參衆兩院川議員等見之以爲現時不准清算一語交通部不能舉出文僅以統俟大會解决爲其理由無論其便由不充分就假定其理由充分試問公司不修鐵路應屬何部管轄公司名義業經取消又屬何管轄此次開會與否將來解决與否交通部有無過問之必要而竟悍然不准清算是否濫用職權不法干涉所云公司先予回復原狀不知路歸國有以後卽由交通部咨請農商部專令飭將公司取消若是部令果行則自民國三年九月以後公司原狀即巳不復存在安得今日尙有公司可言乃公司職員等抗存至今兩部均不過問巳是威信掃地顧猶於三年之後在法在理俱屬萬刧不復之公司飭予回復原狀不特律例所無直是并其前言而亦忘之昏昏如此何以使人人亦其何能從川議員俱樂部川路股本維持會諸人所爲力爭於交通部而不能自巳者也天牖其衷乃交通部理屈詞窮尙能不遠而復准自取消其先開會後算賬之亂命承認派人清算并許川議員等舉會算員及各縣股東等經清算處照將電底送閱想在鑒中靑日京電報稱交通部派委權量 
等分充京成渝漢滬清算員并電四川省長查照本議員等方謂交通部勇於改過其令委清算人雖不能謂十分適當但先算賬後開會之局從此確定卽羅前兼省長令委清算人未爲違法不辨自明而清算處之基礎亦因以不摇矣顧不圖尤日突有貴省長撤銷清算處之令及布告發見於其間也覃日清算處報告結束銀行片面賬目邀請貴省長及本議員等蒞場面詢貴省長委員王君以電到先後及是否實行各節王君答稱部電到時布告巳成未發餘詞不甚明瞭且亦非其權力所及特恐貴省長意涉游移或藉詞於再請部院示覆遂不免有發生衝突之事特就大命及佈告中不合法理之處依省議會暫行法第十九條之規定逐一條例爲質問之 
[南昌通信]  
　　江西英領事潘樂納君奉該國政府委任查勘贛省煙苗後當卽通知九江縣署知事汪念祖得信連日與道尹籌商辦法異常忙碌又與英領商訂出境日期惟據英領言日期尙不能預定並聲明不能預定之理由約有兩端（一）收買存土交涉尙未正式解决（二）在濤徵集應服兵役之英人遣送回國尙未完竣須以上兩事妥洽後始能確定行期又戚省長前令汪念祖爲會勘烟苗委員長所有此次派委隨同會勘各員及保護之警備隊曁各地方委員均由該員指揮監督以一事權刻巳令行各屬知照矣 
　　贛省戚省長因本省五年度預算經財政部核删數萬元曾經電部力爭請予照舊開支昨（五號） 
奉財政部覆電云南昌戚省長鑒漾電悉贛省新五年度預算案業經提交國會議决未便　變更所有删減調查費二萬四千元外交費二千元自應遵照辦理所請仍舊照支之處碍難照准 
　　贛省李督軍前接中央電徵求對德意見聞李氏對於此事異常愼重曾召集軍政重要人物會議數次現巳議决主張嚴重中立如抗議無效亦宜立於第三者之地位不便加入戰圑但武裝爲維持和平所必要急宜整飭軍隊以固國防 
[蕪湖快信]  
　　本月三號晚有盜匪三十餘人在蕪湖上游三山鎭對江無爲縣之岳王廟地方將水上警察舢板所有軍裝鎗械搶刦一空該匪旋竄至繁昌縣境知事吳克俊於四號下午聞報立令衛隊分途兜拿是晚該匪又竄至南陵縣搶刦城外店舖多家五號天明復竄至繁昌縣之赤沙灘鎭搶去警察局鎗械區員吳兆麟受傷身死並搶刦店舖多家吳知事即往履勘安武軍隊伍一哨由王哨官督帶並蕪湖道尹衛隊水上警察數十人均於六號下午抵繁昌城由吳知事備辦晚餐遂連同該縣衛隊星夜向南陵出發去後吳知事又據探報五號晚間有盜匪四人在銅陵順安鎭購物該鎭警隊見其形跡可疑嚴加盤詰言語支吾檢查身畔有警察衣服及手鎗等類當即拘獲吳知事巳派警隊前往提解未知是否該案正犯也 
　　蕪湖上游五十里繁昌縣屬舊縣地方前日有匪徒十餘人各持鎗械大肆刦掠並拒傷該處水警署員此間水警第三署得信即報請安武軍第一路統部連夜派遣軍隊馳往追緝 
　　財政部特派調查各省漁稅狀况委員劉鳳起周雲卿將次來皖倪省長巳通令各縣妥爲接洽 
　　蕪湖商務總會前日接省垣印花稅分處公函謂查戲園所出戲票及定座執據無論數目多寡每紙貼用印花一分限三月一日起遵令執行蕪湖招商局建築新局所碼頭堆棧之地址早經向徽州會館購定刻因開工在即滬局已派洋工程師柏韻士來蕪勘估一切 
　　阜陽縣民婦王李氏與姦夫姚金明將親夫王鴻恩謀斃情狀至爲慘毒旋卽雙雙逃遁現由該縣知事呈請倪省長通令蕪湖官廳一體嚴緝 
江元兵艦六日下午上駛來蕪次日又開往下游 
[浙省軍事瑣談（靜眼）]  
　　浙省軍費自去年獨立後各項支出驟增計超過預算額三分之一現經楊督軍一再核減月可節省十餘萬元聞楊督計劃擬將去歲記升加薪之名目一律取消年可節省軍費五十餘萬元現方從事調取簡明履歷以憑核辦以故一般神經過敏及學力不逮之軍官佐自請退伍者巳有四百餘人蓋軍界傳說至六月止各軍官佐將有一番淘汰此時退伍尙有四月恩薪云 
　　混成旅游擊隊之歸併巳成過去事實可置勿論聞憲兵營之改編非出楊督本意當去歲軍警風潮未發生前巳有密令楊督特了其手續而巳查浙省原有憲兵四連獨立時擴充六連旋又歸併三連經前届退伍僅存二百八十餘名聞此届退伍又有百數十名之多外間傳說不一或謂按照憲兵編制在各步隊中挑選中下士補充每連以六十名爲額或言將不再補充然以浙省二師一旅之兵士謂僅僅百餘 
 
 
 

Page 7

 
 
　　名之憲兵可以支配必無是理則補充之說較爲可恃 
　　省城衛戍司令向由第一師師長兼任茲童師長以衛戍司令有指揮水陸軍警之權職位較崇從前省城祗有一師責無旁貸現時旣有二師未能獨異加之警備隊巳歸省長直轄警察又隸於警務處職權均照師長爲 * 
高似不宜再兼斯職日前提出辭職業奉楊督核准令飭第四師接管矣 
　　鎭守使調遣轄境内水陸軍警巳由省長公署發表並飭水陸警廳遵照其調遣權限大致如 
下（一）凡屬浙江之陸軍曁警備隊水陸警察雜項軍隊駐在鎭守使轄境内者該駐地鎭守使即有直接命令指揮之權（二）鎭守使因防衛地方之必要須調遣其境内之水陸軍警離其防地時應先行分别呈請督軍或省長察核（三）前項調遣辦法如果時機緊急得先行調遣一面分别呈函備案（四）鎭守使平時籌防事項得隨時呈請督軍或請省長辦理之（五）凡駐在鎭守使轄境内之水陸軍警關於防務事項均應隨分報該駐地鎭守使以資接洽（六）凡被鎭守使調遣之水陸軍警仍須將左列各項隨時呈報該管高級長官察核（甲）被調遣之事由（乙）被調遣之隊號及官長姓名士兵名數（丙）被調遣之年月日（七）該水陸軍警被調遣事竣後亦應隨時將撤調回防日期呈報該管高級長官備查（八）應受鎭守使調遣之水陸軍警如有不服命有 
令或奉行不力時鎭守使得按其情節輕重分别呈請督軍或函請省長予以撤任或懲戒之處分（九）應受鎭守使調遣之水陸軍警如果成績優美辦事出力者得由鎭守使人别呈函查核奬 
勵或予升陟 
[杭州快信]  
　　司法部派郁華（大理院推事）到浙密查要案財政廳昨飭全省捐局甄别各徵收員其辦事得力者亦應照章取具殷實保商方准續用 
童張兩師長及督署參謀長趙禪軍學補習所長俞煒今日（十日）公讌齊省長於陸軍同袍社政務廳長及高等審檢兩廳長警務處長均陪座前海鹽知事王家琦已委任天台知事不日發表慈谿安吉等縣亦將更動 
　　省長署昨委丁延昌爲總務科助理員王秉中（金屬）王廷輔（温屬）爲改良製糖廠籌備委員 
　　海鹽議員許行彬聯合同志組織良言報准二十一日出版 
[南京快信]  
　　寗商會昨電京促馮副座早日回寗 
　　春水稍漲各徵收機關稅收甚旺財廳飭按旬報解以資接濟 
　　愛衆壽險公司南京經理人句仲彝昨經地方廳傳案勒令所收險費限期清償 
　　敎育部咨請齊省長注重社會敎育 
貢院改闢巿場巳在估工建築約計五月前即可開幕 
　　海軍雷電學校德國敎習三人均擬辭職赴滬校長以中德國交未斷未允所請 
新任武進縣知事陶文煥巳與前任接洽定今日（十日 
日）到任嚴新 
　　徐海道尹李慶瑋日内即來寗謁齊省長聞新任鹽城知事劉超卽李所保薦 
　　倪嗣冲擬將皖省鹽斤加價創辦因利銀行張動極力反對現正與倪在爭持中 
地方通信 
[蘇州]  
籌備禁烟分會滬上中華國民禁烟大會會員汪一飛錢煥章穆占梅三君前日來蘇組織分會業巳先將會章備具公函分致鎭守使道尹警廳吳縣各署及商會敎育會各圑體一面賃屋設立事務所推舉職員一俟手續完備卽當擇期開會 
第一批律師證書領到近日法政畢業學員紛紛繳費呈請高等廳咨部核給律師證書經高檢廳長分批咨部先後巳有七批每批四十餘人約計巳在三百名以外茲悉第一批四十名前日甫奉司法部復文僅核准先給律師證書十九張其餘二十一人尙須隨後再發昨已由高檢廳公布並將證書分别給領矣茲將名單錄下汪雲章黃匡一王書麟吳允中潘志達章世鈞黃選墇趙動肅馬衡田仁霖沈楚靑吳承圭高文麒趙宗怡龔方緯謝翰藩萬維鼎樓光照李受違 
[無錫]  
自治分會成立錫籍省議員孫肇圻顧寳琛唐圻鎭楊道樞高瑩華蘭袁宗沂等以自治機關雖未恢復而自治制度之預備亟須研究特組織自治研究分會巳於八號下午二時在前縣議事會内開成立大會是日天適下雨到者約數十人開議組織辦法入會章程等鐘鳴五下宣告散會 
鎗彈何來北城門内打鐵橋下稅務公所門房外面桌上前日忽發現紙包一個上書無錫稅務總公所收下不署名經該所辯事員拆看乃屬新式鎗彈一枚所員莫不驚訝欲究送來之人則巳不知去向矣 
[鎭江]  
絲綢滯銷鎭郡向以絲綢爲出産大宗全恃運銷外埠自歐戰發生之後該兩業巳受影響絲綢均有連帶關繫故去歲該三業不免稍有虧耗頃因中德絶交之風說絲綢益見滯銷而該業乃愈形恐慌矣 
商會擬開春季會議鎭江商會總理吳澤民訂期本月十五號開春季會議邀集全體議董到會討論商界興革事宜刻巳分别函致全體議董及各業代表等請届時一體蒞臨共同磋議 
難民滋事鎭郡東鄉大港姚家橋等處均屬繁盛之地近日徐海難民紛至到處肇事各鎭雖有警察亦莫敢與抗近且成羣結隊渡江而北而中閘沙頭等處亦即有難民滋擾情事未知地方官如何約束也 
[楊州]  
高等廳調查案卷城内蔣家橋虚凈菴道衲劉演禧因虧欠太鉅私將張玉甫所捐助該菴田産價賣於人事爲張所知因張捐産時曾與道衲定約載明不准私賣故於日前在縣署告訴周知事判决巳賣者從寛免究其未賣者不許再賣并製判决書令兩造各執一紙爲將來憑證而張不服判遂復向蘇州高等廳提起上訴聞高廳巳批准并行文到縣調查該案全卷矣 
省議員又報病故本籍省議員中前日曾有姜某病故今又有朱庭瀾者亦因病身故刻由該家屬照章報縣請轉陳省署以便遞補矣 
擬派勸業委員日前江都縣公署奉齊省長飭令本年度各縣地方應添設勸業委員以便提倡實業周知事奉文後擬委周挹芙焦輔臣戴靜山厲月鋤四君承充斯職然委狀尙未頒發也交行擴張營業揚州交通銀行自停止兌現後營業頗爲蕭索茲聞該分行接北京總行來函謂現已籌足資本現金數百萬元攤派各分行藉資流通而擴營業云云并聞將行長陳冠三調升南京二等行長以清江浦行長李祺來揚接充 
[嘉興]  
村民發掘古墓餘賢鎭西鄉王家浜向有古墓一座年代　遣鄉人俱謂此中藏有寳貝甚多前月某夜有某甲遵集同黨十餘人乘夜開　　見男女屍二具手足兩部各有白玉獅一只合計八只據云純潔可愛足稱希世之珍此外尙有金面盆金缸金碗等物爲數甚巨嗣因分派不匀以致洩　於外現經就地警察拘獲數人押候訊究 
警察所長視事嘉興警察所長兼第一警佐石中同因北門大街連日發現白晝刦物案警察不能限日破獲經省署將其撤任另委曹鑄接充聞曹已於前日乘車蒞禾即赴警所接事石所長將一切文件移交完竣後卽日離所 
勸學所行將成立嘉善勸學所自奉令籌備後經樊知事邀集紳學界籌議進行方法業巳勘定東文昌閣爲所址預計經費每年約須四百元擬於縣稅内酌撥其開辦經費二百餘元聞亦有著落其所長一席現已推定夏翀（前敎育會會長）擔任業由縣署呈請省長核示矣 
[安慶]  
懐寗監獄改名懐寗監獄日前奉高等檢察廳轉奉法部調令以各省新監獄名目紛歧令即仿照京師辦法改易第一第二等名稱以期一律該監應即改爲安徽第一監獄並頒發新鈐記一顆現該監巳遵照啓用矣 
柞蠶講習所添設分場安徽省立第二柞蠶講習所所長譚啓桂現在滁縣地方覔得江姓柞山一處可侗蠶二十餘筐擬就該處添設第二分場昨已具情禀呈省長奉批照准惟該場經費未列入預算即在該所臨時經費項下按月具領核實支用造報 
[湖北]  
建築武漢鐵　之近訊建築武漢鐵橋之說係黎大總統督鄂時所創議曾電請徐海洋工程師來鄂勘估需費二千萬元當卽作罷現有湘紳舒禮鑑與參議員郭人漳接續籌辦業經商准奥國某工程師（即前包辦鄂省水電工程者）墊欵一半伊以個人財力籌措一半至欵額數目及償還年限尙難探悉惟地點則勘定京漢路與粤漢路對岸之徐家栅銜接仿黃河橋建築法並得交通部之核准云 
地震發生地陷之迭見鄂省兩次地震發生地陷之處甚多如黃梅之界嶺地方（毗連宿松）舊曆正月二日曾地陷數丈二月朔日該縣卓璧鎭又陷地數丈成穴有水湧出居民無不駭異惟此皆得之傳聞頃有人自京山縣來者據云該縣東鄉馬家口有鄉村名徐家園者烟灶二十餘戶人丁百餘口二月一日地震霹靂一聲村落分爲兩叚從中現出巨孔深約二丈有奇孔内寒氣侵人莫敢探視當炸裂時並倒屋四間打傷男女大小七人云 
[福州]  
李省長交卸兼職李省長昨通令各機關云上年七月六日奉策令胡瑞霖署福建省長此令又奉策令胡瑞霖未到任以前特任李厚基暫署福建省長此令等因奉此茲福建胡省長於本月二十二日到閩本兼省長即於是日將巡按使印信及小官印並福建省警備隊總司令關防各一顆曁一切卷宗咨交胡省長點收即於是日交卸兼任 
兩大錢莊同時候支南台下杭街厚坤錢莊及大嶺下厚餘錢莊均爲錢業中之表表者因金融擱淺巳於昨日（二十三日）同時宣告候支 
雜評一 
[將來之局面（一子）]  
　　今日兩院之報告外交方針爲中國内外兩大局面判分之關頭 
　　何言乎兩大局面之判分也報告之結果不外同决與不同意兩途如竟出於不同意也則外交方針不達内閣與國會勢必引起爭議或仍内閣辭職或解散國會而内部紛擾之局面以成如果出於同意也則按此决定之外交方針逐步進行我國艱危之責任從此開始而對外重大之局面以成是故國會不同意將來之多事在内國會同意將來之多事在外面今日者正判分此局面之最後五分鐘也 
 
 
 

Page 8

 
 
   
 
 

Page 9

 
 
   
 
 

Page 10

 
 
第三張 
本埠新聞 
[昨日存銀之調查]  
　　昨係星期六外洋輪船並無銀洋進口出口惟内地蘇州裝滬甯火車來洋十萬元又南通州由輪船裝來洋二十萬元又九江裝來洋三十萬元以上均係各錢莊與各客帮運來今再調查各銀行曁各錢莊所存銀洋大條銀列不來加利存銀三百零二萬兩洋二百七十二萬元大條四十九條滙豐存銀四百十九萬兩洋二百四十二萬元大條五條德華存銀二百二十萬兩洋九十萬元正金存銀四百二十五萬兩洋六十四萬元道勝存銀二百六十五萬兩洋四十萬元通商存銀三十萬兩洋三十五萬元東方存銀二百零一萬兩洋十萬元花旗存銀九十七萬兩洋一百萬元大條八條華比存銀四十五萬兩洋四十萬元大條七十三條和囒存銀二十二萬兩洋一百三十萬元台灣存銀一百七十八萬兩洋五十五萬元住友存銀九萬兩洋五萬元各錢莊存銀一百二十五萬兩洋六十萬元中國存銀一百三十五萬兩洋六百零四萬元 
有利存銀三十八萬兩洋九萬元中法存銀四十五萬兩洋四十九萬元綜計存銀二千五百五十六萬兩洋一千八百零五萬元大條銀一百三十五條拆票照前 
[一星期之商巿狀况]  
　　字林報昨載上海上星期各業情况節譯於下 
出口貿易上月杪路透電社傳來一電詳列英國禁止輸入各貨品惟有英商部特别執照者始准入口其屬於中國出品者爲牛皮綉貨古玩粗蔴綢緞大荳草辮及蓆等物而茶葉非出産於英殖民地者亦不准輸入焉本埠經營出口貿易者因此暫停進貨以待本國關於禁品之詳確消息中國出口貿易將受影響至若何程度在今日不能確言禁令若何規定官場似未有所知營業較大之商家雖巳電致本國詢問餘情但至今未聞接到切實消息本埠英商在禁令未頒以前業 
已購定之貨能否准許入口乃一問題論者不一其說惟多數以爲此層可望邀准英商當不致有與華商取銷巳立之定貨合同之必要作出口貿易者遇此情勢將屬望於美國從前裝至英國然後再赴美國之貨品此後將由美國直接收買此乃勢所必至者然所謂英國今日所不許輸入者悉可銷納於美國則恐未必然也今日之出口商人豈易爲哉 
疋頭滙率旣大跌落貨價又復堅穩英國來貨輸運且極困難綜此三種原因一般推測疋頭巿面者以爲本星期巿情定可大活動詎知不然本星期疋頭拍賣情况竟無起色推求其故殆由於因中國應否與德絶交問題而發生之北京政局商業受此影 
響者尙不僅疋頭一業蓋中國商人之心理惟望和平庶商務可以進行無阻故不願北京有所舉動以爲北京少作一事即可少鑄一錯也本星期定貨寥寥以北京來購者較多星期二日公平呌莊售四百件情况平常星期四日元芳呌莊售五百件各貨價格有跌無漲 
棉紗本星期棉紗巿面尙稱活動價格亦起且有繼長增高之勢印度紗售出三千包每包價值較上星期增多三兩至五兩大都爲十支者本地紗售出六千包價亦漲起三四兩大都爲十六支者日本紗價亦漲高惟銷數無多不足千包 
[販運胡椒等貨之手續]  
　　日昨朱交涉員致上海總商會函云頃接大函並閱正大源號來禀該商號販運胡椒等貨例應出具華英文切結一紙送由本署簽字蓋印後再持往英署即可請領執照煩即轉致該商正大源號照辦爲荷再准英國總領事函開查此等運胡椒椰子油等貨之事日見煩多華商均不知具結以致函牘往來多費筆墨忙碌倍常擬請貴署陳科長世光親至本署船檔房與波副領事面談情形以便遇有胡椒椰子油之事均可一律辦理實彼此均免手續之煩也並請將此事轉函上海總商會及廣肇公所知之爲要等因除俟陳科長面與接洽後再將情形奉達外即祈按上開情節通知各商號一體照辦爲荷 
[調查運輸稅專員赴寗]  
　　滬寗滬杭甬路局前奉交通部令飭查現在鐵路沿線捐稅情形擬改設鐵路運輸稅經 
派委編查科姚科長維善會同運輸科長繆振東分投調查以憑核辦業誌本報茲悉滬杭甬沿路捐稅情形已由繆科長擔任調查業將竣事其滬寗一帶沿路捐稅辦法歧異有改辦稅務者有仍辦釐金者情形複雜調查手續極爲繁重姚科長已於十日乘午車赴寗沿途實地調查對於運輸稅草案有何窒碍逐項研究以憑呈復並聞姚君又約同貨物攬儎員許弢儒君相助爲理以期完密去 
[部辦印刷廠之籌備]  
　　上年交通會議滬寗路提出部辦印刷廠議案經會議通過成立現在交通部巳將此事着手籌備分令各路調查每需用印刷品種類價值式樣限三月三十一日呈復不得延誤滬寗路局已奉到此項部令矣聞部辦印刷廠辦法係由交通部籌欵設立一極大印刷廠凡各路所用印刷品如賬册簿記等類均須由該廠購辦約計國有鐵路每年印刷品消耗費共需數十萬之多此廠開辦後可以杜絶外貨之漏巵挽回利權不少蓋各路現用印刷品皆係舶來品近來紙價昻貴耗費尤多不得不亟圖補救也 
[神戶中華商會公函]  
　　研究改正關稅事 
　　日本神戶中華總商會會長鄭瑞圖副僵長馬席珍王德麟爲研究改正關稅事致各商會公函略云我國脫專制而建共和光復之初卽開全國工商大會此乃時局一大轉織當是時敝會公舉副會　馬聘三君赴會與議曾經提出實行免釐增加輸入稅施行奢侈品消費稅之計畫全國商會代表諸君一致贊同本可希望見諸實行適值國家多事之秋革命帝政一再頓挫坐失時機殊爲可惜幸共和再造國事粗安而歐戰方酣雖無時日然將來終局之後列强所受之損失從何取償洪流捲地而來必在中國吾人一念及此能不寒心日本與我同處東亞彼我人士咸自感覺是以組織中日協會謀親善爲主恉果其眞誠親善必以中國國家生存上之財源堪以自給爲先决問題即以關稅之政策條約之改正爲救中國惟一之捷徑敝會同人利用此千載難遇之時機竭力與日本政治家實業家開誠布公傾心握手冀達以上計畫之目的成敗不論惟努力進行之貴會深明世界之大勢先覺者自不乏人我國家與人民生死之關係悉在今日萬不可再失時機所望貴會諸君與政府一致進行研究之提携之贊助之以達目的而後巳寄上計畫書一本親善策及中英條約全文一本以供參考惟祈鑒察即日開會公議進行是所厚望 
[茶業之外交意見]  
　　在商言商 
　　上海茶業會館昨致北京大總統副總統國務院參衆兩院電云歐戰延長運輸不便影響茶業創鉅痛深商等方朝夕盼望和平庶幾可蘇涸鮒近聞我國亦將有加入戰圑之說微論陷入漩渦終非我利卽此商情隍杌巳覺堪虞抱新救焚隱憂方大商等愚陋何敢妄測高深惟以休戚與共不得默然伏祈明斷罷加入之議固中立之權商等幸甚民國幸甚上海茶業會館全體茶商叩佳 
[策進自治會今日開會]  
　　討論國計民生兩問題 
　　策進地方自治會邀同公民演說圑定於十一日（今日）下午二時開會討論國計民生兩大問題業巳遍發通告邀請各界届時蒞會茲將通告照錄如下運啓者值此歐風日急戰禍方酣我國將被牽入旋渦姑勿論其國内衰微無以應戰惟一經加入協約則米麥棉花人民牲畜凡我國之所産彼軍用之所需皆須一聽其要求源源接濟所慮者糧食棉花出口米麥價格必高則平民生活其河以堪敝會有鑒於斯特於三月十一日（卽陰曆二月十八日星期日）下午二時敦請各界蒞會討論國計民生兩大問題爲未雨綢繆之計事關全國利害諒表同情届時務請賁臨賜敎並備茶點聊表微忱再所有開支均由敝會自籌 
[夏家嘴浦面之刦案]  
　　旅　劉某日前在江浙交界之楓涇地方雇坐無錫人顧金保之快船隨帶行李開駛來滬購辦貨物於本月八日晚十時許行經上靑兩縣毗連之夏家嘴南首港口浦面被匪徒十餘名駕船一隻各執手鎗單刀上船刦去衣箱一隻内儲銀洋一百四十二元小洋六百除枚綢皮衣服二十餘件並劉客身穿之皮馬褂及手帶金戒一只一併刧去次日開駛來滬停泊南巿董家渡碼頭經該事主查開失單分投該管 
水陸警署呈報請爲查緝贓盜究辦 
[久和土棧被刦]  
　　前日（九號）上午八時有盜匪六人同乘汽車至公共租界廣東路九十六號門牌久和土棧一閧而入當有四盜突出手搶二盜亦出利刃嚇禁聲張搜刦得大小土及現洋鈔票共值洋二千五百元仍同乘汽車疾馳而逸迨事主報請老閘捕房立飭中西包探往拏該盜等巳早遠遁遂向事主報請老閘捕房立飭中西包探往拏該盜等巳早遠遁遂向事主詢明該盜等年貌服式回禀捕頭諭着查明該汽車號數以便着手偵緝 
[白克路恐嚇索借案續誌]  
　　昨報譯載新閘白克路前清官僚某姓家有人遞送危險物品及圖許信函報捕請緝一節茲悉前日有人持洋鐵盒兩只書信一封至新閘白克路五百十三號門牌前清道員李某家内欲求面見適李有事外出該人卽將信物留存而去迨李回家啓視信内冒充民黨首領某某名義商借洋三千元否則以激烈手叚對付李見信後恐洋鐵盒内係危險物品遂將該洋鐵盒連同信函併携至新閘捕房請究捕頭諭將洋鐵盒妥愼開看一滿儲餅乾一似危險物品著均留存捕房候飭探查拿遞送之人解案澈究 
[引渡小客棧内之命案]  
　　婦人唐翁氏與姘夫朱阿松將前姘夫方義 
和（又名沈長生）在徐家滙路小客棧中用刀戳斃朱跳窗圖逃由捕將朱與氏一併拘獲禀請法公廨中西官驗明屍身並將該氏與朱迭次研訊明確判送内地法庭按律懲辦等情迭紀前報昨日午後法捕房飭派中西探捕持文將氏與朱阿松一併押送地方廳經檢察官預審之下判令翁氏與朱一併釘鐐收押候究 
[商榷會推定接洽員]  
　　上海外交商榷會昨致本埠研究外交各圑體函云日來外交緊急國事艱危一髮千鈞關係匪淺羣策羣力責無可辭同人等以爲機關雖不必强同而意見總希一致生死關頭在此一舉合羣力爭或可補救敝會推定裴仲俠張慶三二君每日午後二時至尊處就商一切互換意見務希賜敎以救危亡母任盼禱 
[調查地震時間之部令]  
　　滬寗滬杭甬鐵路局奉交通部令開准農商部咨開本年一月二十四日長江及沿海一帶地震其影響之烈爲近年來所未有其原因性質亟應詳細研究巳由本部分令財政廳部派技術員照部定表式就近調查但欲知地震之來歷最要在知各處地震之時間各省所用鐘表初無一定標凖調查結果未必可信查各鐵路車站因行車關係時間規定至爲可靠茲特將本部調查地震表式咨送貴部應請分飭津浦京漢粤漢滬寗滬杭甬各路各大站站長照表塡寫直接寄本部地質調查所以備參考等因到部查核所開自係爲車站鐘表時間較爲準確起見亟應輔助辦理爲此附發表式二十份仰該路分飭各大站迅即照表逐項塡列逕送農商部地質調查所以備研究等因江局長巳分飭全路巡官會同各大站站長遵照辦理矣 
[省敎育會談話會預誌]  
　　江蘇省敎育會通告本埠各會員曁中等以上各學校云前赴菲律濱考察職業敎育之陳筱莊張綬靑韓誦裳郭鴻聲蔣竹莊黃任之諸君於昨日回滬茲定於十一日（即星期）下午三時在本會會所開談 
話會務請准時惠臨爲盼 
[體育場籌備開幕之談話]  
　　上海公共體育場自奉飭籌辦以來將及一載所有一切工程現巳漸次完竣一俟裝潢就緒即須擇日開會成立故縣敎育會會長吳懐疚省敎育會副會長沈信卿公欵公産經理處經理丁賡堯縣公署敎育科長李頌唐省立第二師範學校校長賈季英上海第一區學務委員賈粟香等於昨日午後三時在該場開談話會商訂該場一切規則並籌議進行方法以便早日開辦 
又一訪函云本埠公共體育場將次開幕由縣敎育會分致各巿鄉函訂於今日午後二時在該場開談話會商議一切 
[尊孔會開職員會]  
　　本埠尊孔會於昨日開第一次職員常會討論進行事宜由副會長張仲屏主席當場議决案件八條茲錄於下一議决本事務所准於月底遷往霞飛路辦公二議决徵集各界會員由諸理事擔任徵集三議决請衍聖公頒發孔子眞像及聖蹟圖四議决各處分會人員有特别事故經本部邀請來會者概行招待五議决添請書記員一人帮寫文件由事務所聘定六議决應發各名譽會長之公函務於月内出發七議决職員辦事津貼　事之繁簡經職員常會議决酌給津貼八議决各理事量力籌集捐欵聽人自願捐輸藉以輔助議畢由張仲屏捐洋二百元富景瑗捐洋兩元 
[國貨維持會評議常會紀]  
　　國貨維持會於昨晚（星期五）開評議常會討論進行事宜由議長汪星一主席首將本届議事日程報告依次討論表决如下㈠前奉農商部函准北波羅洲總領事呈請徵集國貨樣品寄往南洋各埠俾資提倡推銷當經遵照通告各商廠置備送會茲查各商廠陸續送到者巳有十餘家决議先行分别寄發所有郵政運費由本會擔負其餘俟遵送到會再行績寄㈠華昌布廠及達豐染織廠來函爲呈請農商部援寄核　免稅曁商標註册等項懇請本會函轉送部核辦等情當即議决准予照轉以維國貨而利運銷㈠副會長楊小川君報告現在有熱心實業家擬在湖南瀏陽益陽三處興辦植蔴及牧羊種茶 
 
 
 

Page 11

 
 
　　等事業擬請本會提倡祈諸君討論當經一致贊同僉謂種蔴一業需資無多而利益甚優若能辦理得法獲利可操左券本會自應力予提倡以興實業而利進行云云末由汪星一君報告關查錄辦理進行情形議畢時巳十句餘鐘遂振鈴散會 
[中華醫學會之宴會]  
　　前夜（九號）中華醫學會上海支部設筵於一品香專邀滬地西醫宴會席次由俞鳳賓起言中華醫學會章程已在廣州大會修正於會員資格更爲删改以後凡入會者並無會員會友之分無論何人入會即係會員均有選舉權及被選舉權云次刁信德報告廣州大會之盛况後由蕭智吉起謂上海西醫甚多乃不相聯絡散漫無稽以後最好時時聚首藉資切磋以謀醫學之進步最好即於今夕舉定委辦數人籌辦此事當由諸醫士互相討論舉定張近樞劉瑞恒邱仁高唐乃安董振民蕭智吉俞鳳賓等委辦組織上海西醫機關各醫生歡叙暢談至興盡而散 
[花邊業將組織公會]  
　　花邊一業以浦東川沙縣境最爲發達此項公司共有三十餘家現在南滙奉賢等縣當地紳商聞風興起集資創設公司者亦日漸繁多女工生計頗現活動之象近各公司經理以公司衆多各樹一幟散漫各地諸事紛歧或以爭攬女工致增工價或以爭銷出品致跌巿價吾國實業甫在萌芽蹈此弊病勢所難免故巳於前日邀集同業公訂發給女工簡章茲復擬妥譯適中地點組織同業公會一所以期統一現正着手佈置一俟地址擇定卽行公同討論組織成立云 
[免除屯田繳價之請願]  
　　浦東南滙縣屯田繳價一案前年冬間曾釀成極大風潮甚至鄉民家破人亡而催繳田價事宜仍積極進行去秋當道以徵收迄無起色擬將未曾繳價之産充公拍賣旋經齊省長得悉恐肇禍端飭令取銷故未實行然催繳手續一再展限漲價鄉民怨聲載道現由該縣紳耆公函國會懇請提出議案實行免除以蘇民困 
[僞造軍署委任狀之判罪]  
　　匪類曾長貴前因僞造松滬護軍使署軍樂隊連長委任狀並穿軍服迭在外日暉橋一帶向居戶詐擾日前爲憲兵第一連連長吳玉璞查獲當將曾長貴解送使署請究茲經使署軍法科研訊屬實援律判處有期徒刑三年於昨日呈請盧護軍使核示一俟照准卽當送陸軍監獄執行 
[破獲僞郵票機關之獲奬]  
　　法租界大自鳴鐘捕房捕頭阿而風西及十七號西探某君並探目黃錦榮包探韓邦達方福林程芝卿於上年九月間破獲私造郵務局僞郵票之瞿元奎沈宗德陸友文等抄出製造機器及印成之僞票解經法公堂訊判監禁在案後由前楊交涉員詳請交通部核給奬勵現今部中核給阿捕頭及西探銀質名譽奬章黃探目等各給銀質珐藍二等奬章共計六面並執照六張其文曰交通部奬章執照今因著有勞績依本部奬章條例給奬名譽及二等奬章合發執照給與收執以資證明交通總長許世英民國六年二月三日給昨由部中頒到交涉署轉送法領事署再交捕房施總巡轉給阿捕頭等具領懸掛 
[法公堂判决姦拐案]  
　　陶修伯之孫女陶雲岩及孫有階杜王氏兩戶之使女孫小秀杜桂英前被拐匪顧順友顧王氏趙孫氏及在逃未獲之趙炳生陳阿毛等誘拐至客機中趙炳生先將陶女姦宿然後托俞祥桂趙仁山携送登輪前往外埠售賣爲探目黃錦榮包探韓邦達方福林徐新發李三南程富生及十一號華捕等查獲拘解法公堂訊供等情已誌前報昨日捕房又將顧順友等一干人解送法公廨經讞員聶君會同法副領事德君升坐特别刑庭單訊此案先據十一號華捕羅海生聲稱當日在碼頭巡緝見二十號暗差捕郭才福與俞祥桂等接洽携帶女子出口之事巡捕將俞等拘拿詎捕拿時八十四號華捕韓海林袖手旁觀亦與此案有關請察當向顧順友研訊據供有夏恒友夫婦及趙炳生並趙之姘婦趙孫氏得悉陶杜兩女時至民人家中閒談即由夏等起意唆使民人與姘婦顧王氏將該兩女誘拐先至陳阿毛家中又携往東新橋街小客棧内由趙孫氏及民人姘婦在棧將兩女子看守民人仍至滬寗火車站執管門之役後來亦到過棧中兩次夏趙等言欲將兩女售賣民人言賣與不賣我不干涉故誘拐兩女民人雖有關係至帶往外埠售賣之事實不預聞求宥趙仁山供前有住居西門内素識之陳阿毛來言有女子三人乘奉天輪船出口囑民人代找俞祥桂到來託伊保險俞言須轉托徐三蔴子方能辦到嗣據徐稱每女一口須酬勞洋二十元陳允從後又向八十五號華捕方阿余接洽懇其起行時不要攔阻允給酬營洋十四元惟洋未交付由民人與俞祥桂陳阿毛將陶女等三口携送登輪即被探捕拘獲是實俞祥桂供陳阿毛來言欲將女子三口帶往外埠售賣托民人保險出口民人因自己一人難以負責故轉托徐三蔴子及趙仁山帮同辦事得有保險洋四十元現徐逃匿何處實出不知王志良供爲成衣匠與俞祥桂雖係素識並非同黨是日民人因他事至輪船上適與俞遇見閒談致被拘案民人實未爲非求察顧王氏供由趙炳生趙孫氏夏恒友夏某氏兩夫婦唆使婦人與姘夫顧順友誘賣陶女等三口得價分肥是實趙孫氏供實由丈夫趙炳生及夏恒友等商通起意囑顧順友顧王氏誘拐陶女等三口托陳阿毛轉托俞祥桂趙仁山帶往北方售賣除去川資費用外餘洋由婦人等均分是實方阿余供俞祥桂等雖允給巡捕洋二十元巡捕不敢收取自知不合未將俞等拘案求宥八十四號華捕韓海林供雖未帮同十一號捕拘拿實未得受俞等洋銀二十號華捕郭才福供俞祥桂雖與巡捕接洽帶女子出口之事並未得賄分文中西讞員會商之下判顧順友俞祥桂趙仁山顧王氏趙孫氏各押西牢五年期滿永遠逐出租界王志良驅逐出境一年三華捕一併斥革方阿余姑念當差十五年此次尙未得賄從寛押滿一月韓海林押一月郭才福押三月杜桂英陶雲岩兩女孩失主未到均着送堂留養孫小秀交伊主孫有階領回管束判畢傳十一號華捕至案諭曰該捕破除情面得能破獲巨案可嘉候移知法總巡核給奬勵云 
[震旦學院之現狀]  
　　法租界呂班路震旦大學院係旅華法人所設開辦迄今巳逾二十載校風樸實校規嚴整院長姚博士對於敎育尤具熱心以故近年以來就學者益衆現有學生二百八十餘人分十二班敎授設有文科三級工科三級醫科二級預科四級（因一年分甲乙兩級）掌敎者大都法國知名之士從事敎育不遺餘力並聘有華敎員三人一敎各級國文二則專爲預科一年級之助敎又該校因學生日衆校舍不敷故於去冬新建三層洋房一所以供學生之寄宿現巳告成惟門而尙在建築中 
[尙賢堂演說家庭敎育]  
　　法租界霞飛路石牌樓尙賢堂定於十一日（即今日）下午四時半有本堂開學務聯合會特請何奭臣氏演說家庭敎育之關係與其主要昨巳通函各界請届時蒞臨矣 
[轉運公司借地造屋之候示]  
　　滬南鐵路各轉運公司擬租借南車站對面空地建造洋房將各公司遷入辦公曾經具禀路局請求租借并公舉代表孫少梅面禀江局長請示經江局長面諭謂各轉運公司所請借租路局餘地自可照准惟所指租借之地本局能否多餘應候工程處查復如果本局無建築需用者當可租借遂飭靜候批示一面飭行南車站工程處查復矣 
[木商會館請求維持木排之省批]  
　　濟省長昨批上海南巿木商會館公呈云前據前上海巿政廳議員江確生函同前由當經令行滬海道尹詳查在案尙未據復據呈前情候再令行滬海道尹查勘情形與工巡捐局磋商妥法總期於輪埠建築工程木商起卸貨物兩無窒礙仰即知照 
[滬海道署批示兩則]  
王升記賬房姚梓君呈商輪被刦乞通緝究追由查此案已據金山縣呈准水警二應拿獲盜犯王玉才等五名並起獲贓物分别訊辦給領併呈由本公署分令通緝餘犯各在案應靜候該縣署研訊究辦所獲贓物赴縣具領可也此批 
汪洪儒呈顧吟香冒名摘釋請求令飭查辦由呈悉仰候松江縣查明具復再行核奪母得躁凟此批 
[錢業酬勞警察]  
　　南巿錢業公所去臘曾請第一區警察署董警正撥派警察在錢業送銀往來各要道實力守望並添佈崗位查察嚴密銀錢輸送往來得免意外日前公議特加犒賞購備猪肉一百觔麫粉十包送至一區署請爲代給各警以奬其勞董警正以當時出力者不獨本署長警尙有一區分駐所警察襄助自應分撥犒賞以昭公允昨將猪肉三十斤麵粉三袋送至該所由李警佐以次分賞矣 
[會丈局長易人]  
　　本埠會丈局長一缺前楊交涉員與前周道尹曾爭奪管轄權限當以該局關係洋商租地等事應歸交涉員節制故由楊君將該局委員曾紹常推升此次朱交涉員蒞任後於前日改委鄭君亮接辦鄭君奉委後業於前日到局接差前局長曾君亦巳將一切手續移交清楚聞局中委員許某仍行留辦以資熟手云 
[盜姊請領屍棺]  
　　盜犯王阿林於去年十一月間糾黨持鎗夥刼公共租界土行多家嗣被捕房獲送公廨轉解松滬護軍使署飭發軍法科訊實判處死刑於去年舊曆十二月十五執行鎗斃在案茲有王阿林之胞姊張王氏具禀使署請將王阿林之屍棺給予領回通州原籍埋葬未知能邀批准否 
[鄉人途中倒斃]  
　　前日上午七時有一身穿元花緞棉馬褂灰色花缎棉袍頭戴西帽足穿元緞圓頭鞋而瘦身長年約三十餘歲形似鄉人之某甲坐於山東路仁濟醫院門首呻吟似係服毒者未幾卽倒地身死由捕查見回訴老閘捕房捕頭立飭包探顧阿根將尸舁入驗尸所並着查明尸屬候報請公共公廨中西官蒞驗 
[幼婢受虐私逃]  
　　安徽合肥縣女子包翠香年十三歲前年被伊父挈至滬上價賣與吳姓爲婢因時遭家主鞭捷不堪其虐前晚背主私逃在南巿大東門外吳家弄觀戚楊葛氏家躱匿氏恐波累當即送至第一區署由董警正問明緣由飭留候領 
[糞夫頭控妾捲逃]  
　　糞夫頭王榮寳在公共公廨呈控伊妾王龔氏捲逃一案昨晨經俞襄讞會同德裴副領事研訊據原告代表律師上堂譯稱原告於三年前出洋一千元在妓院内娶被告爲妾近來被告不安於室時常私逃經原告用人尋回此次乘原告離滬時捲取值洋三千元之衣飾逃匿新閘重慶路二十五號門牌趙姓家内並將衣飾質洋花用是以報捕拘究訊之被告王龔氏亦延律師到堂辯稱原告所控捲逃毫無證據應准被告交尋常保人候訊云云又據王榮寳之妻張氏上堂證明被告捲逃情形中西官核供判王龔氏交一千元人洋並保候訂期研訊 
[探聽拐妓案消息]  
　　廣東人許少卿（卽王少卿）冒稱梁士詒之子誘拐妓女薛文仙小如意等逃往汕頭被該處警署拘獲解送上海地方廳訊供收押候辦該妓等發送救濟會留養在案昨午忽有身穿華服與西裝之甲乙丙三人至地方檢察廳前探聽許之消息且口出大言擬欲爲許求保出外候示當爲警吏拒絶甲等掃興而去 
[女子尋親無着]  
　　女子李幼貞前日由松江來滬雇吳正如之黃包車往法租界尋親無着被吳載至閘北由崗警查見一併拘入警署聽候訊究 
[寧波小孩迷路]  
　　四區二分所崗警前日在又袋角查見迷路男孩一口解經司法科訊據孩供釋姓姚名從發年十歲寗波人等語判發送慈善圑留養候查 
[破獲煙賭兩案]  
　　南巿第一區署董警正訪悉太原里某號門牌有向爲米業之某甲家每晚私行紏賭前晚特派巡長等前往拘獲周三來胡松齡等五人解署飾各罰洋三元賭具銷毁尙有甲之同居人胡亭初因私吸鴉片將胡及陸英慶等帶署詰問陸因訊無干係飭令保釋胡則連同烟具解送地方檢察聽請究 
[判罰賭徒]  
　　蔣興生沈阿五王小峰等於前日糾同顧金山盛正桂童仰文錢阿大陸阿四王仁卿劉吉卿潘洪寳許才元楊阿祝沈子卿陳林生陳阿四王阿根徐金生周雲生徐仁生趙紀良陳金生張阿虎王阿正陳阿寳吳阿福陳正榮及婦人談朱氏陸老五等在福建路六百五十二據屋内聚賭抽頭被老閘捕房捕頭得悉率同中西探捕協往將以上各人拿獲連同賭具一併帶入捕房諭將蔣沈與王小峯三人拘留其餘准各存洋五元保出昨經公共公廨關讞員會同德師副領事傳訊據捕頭坎利根與一百七十五號西探相繼上堂禀明前情並稱保出各人均未到堂訊之蔣等認賭不諱中西官判蔣沈各罰洋二十元王小峰罰洋十元餘人不到保洋與賭檯上抄獲之洋一併充公賭具銷毁 
[敲斷脚骨尙未全愈]  
　　浙江路轉角有利汽車行内之汽車夫葉錦章陳根福前糾衆在福建路福茂酒店内無故將錢仁生之脚骨敲斷由捕將葉陳二人拘解公共公廨訊判各交五百元人洋並保候原告傷愈再核在案昨晨由廨復訊見證楊雲生沈福康等均到堂候質當據中西包探禀稱原告傷勢甚重送往醫院醫治巳有兩月尙未全愈不能到堂請爲展期研訊云云中西官得禀判葉陳兩被告仍交原保候原告傷愈再核 
[押儆匪類]  
　　老閘捕房捕頭偵悉匪類沈錫標章孝羅忠標魏阿三鍾春榮等專在公共租界内糾黨搶竊擾害治安故於前日諭飭中西探捕往將沈等五人緝獲昨日併解公共公廨請究經中西官逐一研訊以沈章兩人均係過犯判沈押西牢九月章押半年羅魏鍾三人各押一月 
[盛氏失贓業巳查獲]  
　　公共租界靜安寺路巳故前清尙盡盛杏蓀住宅内被竊金銀製就之四漿船模型一具值價六七百金報請該管捕房派探偵緝等情曾誌前報茲悉此案現經該管捕房包探詳細偵查巳將原贓在某押店内查獲計押洋十三元係該公館傭僕南京人某甲所質自查獲原贓後甲巳聞風逃避現該事主以贓巳查獲請求捕房免予追究矣 
[收舊貨收買竊贓]  
　　住居閘北天保里收買舊貨之李阿華因收買克昌洋行所失值洋一百餘元之茶葉袋油布等物囑令其子李阿六携住新閘喊賣被包探周小弟查獲吊出源贓將李父子一併拘解公共公廨訊供收押在案昨晨復訊原告由王永成王友棠兩人上堂禀明前情訊之李阿華供稱此項袋布等物係向同業買來不知竊贓求宥中西官核供以李阿六無干開釋李阿華罰洋十元充公另賠原告損失洋五元 
[偷兒慣竊浴客衣服]  
　　蕪湖人汪道桂因混人靖遠街七十二號門牌浴堂内竊取浴客趙俊子等衣服持向押店圖質被探查獲解送公共公廨訊押在案昨晨復訊據中西包探禀稱查得汪曾經竊取某浴堂浴客楊巧林皮袍請爲澈究訊之汪認竊不諱中西官會判汪押三禮拜贓交原告認領 
[過犯復來租界]  
　　過犯葉俊卿瞿金生潛入租界被北四川路捕房包探楊承榮查見將葉瞿一併帶入捕房押候解究 
[違章出售野鷄]  
　　租界内售賣飛禽每逢春令工部局衛生處照章禁止昨有甬人胡善慶在虹口小菜場出售野鷄被該局西人查見以其違章鳴同五百二十七號華捕拘入捕房押候解究 
[電桿木壓坍樓面]  
　　前晚十時公共租界北浙江路仁志里弄内之電桿木忽然倒下將弄内第一百二十六號門牌之樓面壓坍致傷屋内高姓家十五歲之男孩阿毛經事主報請滙司捕房派探前往將受傷答車送同仁醫院醫治一面咨照工部局派匠前往修理 
[新到棕欖香皂]  
　　美國棕欖公司新運到滬之棕欖香皂係精煉棕樹油與橄欖油配製而成香味清雅並能保護皮膚滑潤現由圓明園路四五號愼昌洋洋經理發售云 
來函 
[四明公所來函]  
　　敬啓者敝公所於十五十六二天載登接應太倉同鄉靈柩回籍捐欵廣告一則内有萬和新洋二十五元少排五元因接太倉來函質問故於今日（卽十七日）申新二報後幅再登一天不料排出仍是二十元非二十五元實排字之悮用特函懇將此函登入來函不勝感佩此請大安 
[雜評二]  
[警察之特别酬勞（庸）]  
　　南巿錢業公所以去歲警察保護之力得於年關中銀錢運送往來安穩無事特以肉麫犒賞爲酬勞之紀念而警區亦安然受之詰奸禁暴本警察之天職幸而盜賊不致生心地方得以安謐冬防期滿遂以有功兩字於例得奬勵之外並受商人之特别供應在施者或欲勸其將來而受者乃竟當之無愧北洋警察之不自菲薄蓋可知也 
雖然我以爲猶勝於盜案頻仍而自稱爲保護周密者 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[答客問] [  夢夢生]  
　　憂時子問於夢夢生曰段氏去而復返府院意見已歸一致所差一簣之功者但付兩院議决耳夫加入協約於吾國果有何種損益說者紛紛莫衷一是吾人於此乃竟昏昏若夢罔知所可子善說夢亦能圓此噩夢否耶夢夢生曰子之愚也誠不可及吾於此舉知有利而不知有害三歲之童固已無不知之矣夫中國之兵不能作戰祗能興内亂而不能禦外侮故即加入戰圑外人必不欲徵我國之兵可斷言也如是則於人民生命無害可言我國土地往往不克自保萬一德國戰勝出其餘力　侵我國我不能戰又不能守則將奈何加入協約則列强必來爲我保護是無異雇紅頭巡捕之守門戶也此於國家土地又無害可言且不第此尤有大利在目前也我國糧食素稱豐足旣　中立則米糧可以大輸出口不第海關稅入可增而官販且獲大利此具利一我國鑛産未經開採者正多加入協約則可借力開採以供製造戰器之用或借外債大開工廠則工業富力之發展當不獨讓於日本此其利二我國財政支絀巳達極點歲償賠欵無異挖肉果能緩至十年則十年後事目前正可不問卽移此欵以作官吏年金或供偉人揮霍寗不大佳或者十年而後天竟雨金亦未可知諺所謂得過且過者洵至論也此其利三我國素稱貧弱經此一舉百物可以暢銷雖欲不富而不可得有協約諸國爲我保障雖欲不强亦不可得旣富且强則一躍而爲世界之頭等國甯不顧盼自雄哉且不第此各國工廠或將招雇大批華工則外財流入中國尤不可以限量矣此其利四有此四利而無一害夫豈猶所懷疑而莫决哉憂時子聞予言　咍久之乃始作而起曰旨哉子之言也曩鹿觸殺與漆城蕩蕩之言竊嘗疑之今聆子語乃知天下事固有如此者吾愚誠不可及也願誌子語以覘將來特恐吾憂未已而君語巳成夢讖矣夢夢生曰將來之事何關今日吾人今日但抱樂觀而子憂之子誠杞人之流亞歟子休矣請錄吾說以供樂觀派一研究焉 
瀛海瑣聞 
[越南供糧協約國之總數] [  不署]  
　　法國海外屬地供給糧糈軍火甚富今將其食品五穀及所産各物之運往法國與協約諸國之數備載於下運往法國者在千九一四年底六個月中米與米品計共六萬四千七百八十噸麥類三萬五千噸在一九一五年中米與米品有二百十二萬二千六 
百噸麥類三萬四千六百噸在此一年半中計其運往協約諸國者則米與米品有七萬四千七百五十噸以上諸品之數雖甚巨然尙須增加以供母國之需目下所需各品如軍糧民食如製造火藥之酒精又安南工人以充軍火各廠之工作者即此數事所費當在四千五百萬之巨是亦可以爲殷鑒矣 
家庭常識 
　　牙齒痛可用明礬食鹽各等分研成粉末取棉花少許潤以清水醮粉末嵌患處極驗如覺跳痛可用鴉片與丁香油ＯilofClov 
　和合滴棉花上塞痛處痛自漸止（栩按痛劇者以大蒜片貼耳門前後及太陽穴極效惟貼處起紅癮須三五日始褪） 
手指腫炎初起時急平置此指於桌上取剪刀或洋刀徐刮指甲先縱刮次横刮刮　指甲糙白爲度此法看似平常然極有效刮後閱三日腫卽自消且刮時亦不覺痛苦也 
　　驅蚊之法以法蘭絨或海　蘸樟腦酒精ComphoratedSpint 
es以濕爲度縛牀架上則蚊自避去（栩按以加波力酸入熾炭作烟飛蚊悉墮試之頗驗劉銘之醫士所製辟蚊香殆即用此故極效） 
喉痛取鹹猪肉一薄片塗紅胡椒須極濃厚臨睡時縛喉間可止痛 
萆麻油OastorOil爲潤腸妙劑小兒便結食滯等症均可酌量用之惟其味不甚可口小兒多不願服今有一法可加等量之牛乳於油中煑沸入糖入許冷喂小兒則票味巳解小兒自願服之矣（栩按萆麻油與洩鹽味均極惡最好購藥房中之甘草粉服之味甘而效同價亦不昂每磅僅八角也） 
凍瘡未潰時以海鹽酸MuriaticAcjd和入水中每夜臨睡前取 
水細擦患處極有奇效不第能止癢且能保其不潰也水之製法海鹽酸一份加水七分[  黑子] ㈡ 
聯話 
　　蕪城鄭斗财孝廉少時灑脫不拘艱於生計雖饔飱不給宴如也生平尤好葉子戲雖通宵無倦色一日赴局鬭正酣家人奔報其子暴殤鄭徐曰業已死矣我卽歸亦不得活揮使去仍鬭葉子如故其妻聞之悲憤塡膺一慟幾絶越數日亦殁鄭輓以聯云十六年形影相隨貧賤糟糠往事徒勞想像就令埋頭發跡營齋設奠終難禁此後憂懐要我不傷心除非抱子歸來依舊一家團骨肉『三五日死亡迭至凄凉屋宇於今祗賸空房回思逆耳忠言因諫成愁有多少從前錯處惟卿知補過還望餘情眷戀再圖隔世好姻緣』其妙處在上聯反托下聯自悔便覺有愁思無限流露毫端文生情耶抑言過其實寫書生之結習耶胡哀音惻艶之娓娓至於此極也[  書癖子] ㈠ 
短篇小說 
[自殺黨（司蒂文遜著）] [  常覺小翠合譯天虚我生潤文]  
第二章（四） 
　　其人衣飾華貴類於爵胄惟雙眸點漆乃滿現爲和藹美麗之笑容初無驕色雪朗斯驟見之轉覺一愕顧轉瞬立復欣然以婦至美凡一顰一笑在在足令人愛故不少頃而雪朗斯戀愛之熱度巳直達至沸點致從前疑懼之念則已盡歸氷釋不復置之心角矣婦柔聲曰予耳君名巳久自爾日望見君之丰采益惓惓不能自己故竟冒昧以函約君承君不棄何幸如之特予今又頗悔雪朗斯託曰是何爲哉婦喟然曰君殆未知予之身世也凡予一舉一動在在有人監視不能自由自今而後且更添一重惘悵矣雪朗斯驚曰然則吾儕後此豈不能更相見乎婦沈吟頃之曰吾家汝萬不可來汝非賃居於旅舍耶雪朗斯曰然婦又曰汝果能誠心愛我乎雪朗斯亟曰吾愛此何待問婦微笑曰汝果愛我者明日之夜當勿外出凡有客至均請拒之汝旅舍中十時即閉門乎雪朗斯曰須十一句鐘婦曰然則汝可於十一時一刻出旅舍門雖閉開之可耳惟勿與閽者言言即敗吾事矣出後向左行吾當待汝於街角吾親愛之人願汝誌吾言勿忘雪朗斯笑曰吾謹誌之婦以扇輕擊其肩笑曰敏哉少年言次似忽有所憶正色曰今吾有術可以拒君諸客矣汝伹囑閽者云今日無論何人均可謝之惟夜中有索債者來則任之入言時必汝正色狀若畏見債主者然如是則渠必信汝矣雪朗斯曰汝無慮予爲卿故自能拒彼惡客勿使擾人婦晒曰汝等少年人之心理予豈勿知但思自炫至吾儕女子之名譽固未嘗一念及也此語適中雪朗斯之隱乃不禁微頳蓋雪朗斯方思吾友果來正可以此驕之初何必拒時婦又曰雪朗斯汝必如吾言爲之且勿與閽者言雪朗斯曰汝意果何居閽······婦怫然曰予自有理何問爲吾儕尙爲初見汝即並此些微之事亦不予允則汝之所謂愛情者亦可以想見矣雪朗斯聞言亟向謝罪自咎不已良久婦容始漸霽復再三囑雪朗斯勿爽約雪朗斯唯唯婦向鐘視之驚曰噫時晏矣予當趣歸否則將受責矣女兒身世直等人奴可憐亦復可歎也乃向雪朗斯作别匆匆入人叢而去雪朗斯旣歸細思婦狀必爲貴婦無疑意大得思絶而睡夢亦酣美無倫翊晨起後即囑閽者及晚如言至街角顧婦猶未到乃竚立待之每見一人輒疑爲婦然遲之又久而婦竟不至雪朗斯無奈乃踽踽而歸偶念旑芙林及黃髮少年之言中心頗覺不安念彼二人（一指婦一指旑芙林）均欲欺此閽者果何意耶其時巳抵旅舍雪朗斯乃暫止其思以指抵門鈴時閽者巳寢聞聲亟披衣而起持燈往啓其門且曰先生其人去乎雪朗斯愕然曰誰哉閽者曰予以未見其出故一詢汝汝已以金償彼乎雪期斯慢曰吾乃勿解汝言彼爲誰哉閽者曰黃髮少年耳汝囑吾勿令他人入除彼尙有誰哉雪朗斯曰其人安能來此且吾亦不識彼閽者曰爾勿瞞我予曾見之言次舐舌作狡笑雪朗斯旣疑且駭斥之曰汝無禮······語出自覺太過乃止而不言顧心乃突突跳勿已卽返身向梯而奔閽者自後呼曰先生愼之須燈乎雪朗斯置不理奔益急迨至己室始止其步疑懼不敢即入旣而壯膽力推其門四顧則室内猶洞黑固無一人在也 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之軍艦 
[鐵甲船宜即行購辦]  
　　（見本報甲戌年九月二十六日） 
　　昨錄上海道憲意圖向英水師提督購買鐵甲船名鐵公者按辦買鐵甲船一端實比調聚數萬甲兵更爲緊要蓋自有此船而陸兵不必拔隊移營紛紛調遣也顧吾所以長太息者中東之事迄今巳逾四五月矣戰事岌岌皆懸於鐵甲船之有無而操權者何仍猶豫其見未聞有認眞而謀及耶夫按萬國規例當兩國旣經誓戰其凡　國戰船無論先前定買與否總不可交過卽如近年中普法興兵業經早向英人出銀訂造鐵甲船一艘至船經造就船價付齊而兩國旣已搆兵則船仍不能交與普人也今吾國若與東洋接仗欲辦鐵甲戰船亦仍須俟軍務告竣始可將船交付所以由此觀之英國若果肯售其船在上海華商無論捐齊銀兩與否總宜卽行定奪使該船之水手等立即遷出而以交與中國承管爲要或一時未能措足現銀亦可具保而隨後歸結也中國若能得此雄船並能延請西人多名以　習衝撞之法襄助駕駛之方此誠可高枕無憂無復遺慮矣如鐵甲船未辦則中國於此日縱無戰事一時或有喜聞之者而我則仍未能無太息者也 
尊聞閣筆記 
[大婚儀仗（見本報壬申年九月二十九日）]  
　　駐京西人論大婚典禮書云皇上大婚一事爲古今所不經見之盛典西人皆有意願親見大禮之成也乃珠玉錦繡之入貢但聞絡繹於中途名馬黃金之往聘但見烜燿於典册天下之人無不翹首跂足同聲稱慶而况躬居輦轂之下者乎今者大禮則巳告成矣然回憶九秋望日京都之民居巿肆並無所謂懸燈結彩停工致祝等事蓋舖面仍開設如常工作仍經營不輟得以躬親其盛者惟文武百官之有執事者耳先吉期之數日崇侍郎等詣各公使衙門囑以宣傳轄下各西人大婚之日寧以閉門不出爲佳英使諾之而西人旣傾心盛禮必欲見所未見未肯避匿乃述其所見聞者如後未及期五城步兵統領衙門各糞除街道自皇宮以至皇后私第相距約三里餘其中街路舖砌極匀灑掃極淨賜 
居城内之家無不嚴肅整齊襄助清理十三日則見其載運器具焉御床以紫檀　之雕刻精美光彩鑒人上懸彩幃徧綴明鏡并有熏籠金爐縷箱鏡檻等具嗣見有錦繡彩叚金玉珠寳鐘鼎彝盤各種珍玩之品紛羅玉案旁列錦囊或以爲是殆即聘禮也至十五日曉四點鐘時則鑾儀陳認出皇宮以奉迎焉先是衛士數十隊爲前導一蒙古侯率之扈從騎　如火如茶是爲一隊次則天閑名馬五十騎毛色雪凝尾鬣雪委以黃緞爲之衣廐卒圉人則皆絳衣紫　擁衛左右是爲一隊次則太常鼓吹樂部笙簫逸響和聲抑揭宛轉蓋樂工數十人也又爲一隊其次則執旗揚幟者或黃或赤五彩錯雜或繡或織雙龍盤旋斾色相對旌旗成行蓋約二百人云是又爲一隊其次則雉尾宮扇鸞翼　扇間以宮宮 
燈約四十人是又爲一隊其次則華蓋搴雲錦繖障日其繖則黑繡盤龍者二白緞繪雲氣者六黃羅雲龍者六寳藍盤花者六絺繡雜采章者六又夾以扇　四其前則導以大紅寳蓋九曲龍柄者一蓋飄飄乎接層霄而震耳目前後又不下二百人是别爲一隊又有二人執繡黃旗二分立路則若有迓者又有數十人各提高燈燈上各綴黃旗一分導於前其人皆赤帻紅衣導二王者呵殿而至一則儀觀俊偉一則氣象威嚴望而生畏僉傳以爲恭邸云其後則内監舁龍亭二一以奉册書一以奉皇后御寳者也又其後則奉迎皇后之鑾輿輿四圍幂以黃緞結以綵毬明鏡照灼多如繁星朱漆鳳尾杠以内侍十六人舁之皆紅衣密紐皂靴長鞫輿後另有内侍十六人以爲換班之需隨侍之滿洲蒙古諸王侯皆乘馬其後扈蹕有步兵二百人云觀其華美整齊不錯亂不喧譁雖曰天威不違顔咫尺亦諸臣工謹敬將事不敢怠遑之所 
致也豈不可爲中外一創見之美觀而爲鄉僻中人所夢想之不及者哉聞西人已將此日儀仗用照相法印本寄歐洲二月後可攜回中土當摹印於瀛寰瑣記中以紀盛典以成大觀 
文宛 
[滬城感事詩（見本報壬申年六月十八日）]  
　　　　　　　　　　　　　　　　　無名氏 
　　洶洶百里怒潮聲滬瀆風高撼未平芳草春深黃歇浦盡船朝發闔閭城木棉着雨花初　水密含香桃始生覽物怡情殊不惡海鄉今已罷談矣 
　　利競鑵刀舉國狂紅髯碧眼去來忙飈輪遠集番人舶鉦角紛圍估客檣廣散漢錢圑海巿别燒秦瓦蓋阿房鈎　大半通華語安用歌詩奰鬼方 
　　無端幻術啓波臣世界絪緼草木新室耿羊燈疑不夜花開鶯粟有長春銷金歲月悲覊旅率土生涯問海濱安得斯民袪嗜好一時風俗頓還醇 
　　傾城顔色鬭吳娃北里豪遊記狹斜此日雕梁仍燕纍昔年隘巷盡蟲沙高樓落日聞瑶瑟大道垂楊走鈿車開遍園亭紅　錦無人知是戰場花 
　　日練犀軍據上游樓船直下海東頭民間籌策剸江蜃天上征輸運木牛此　渾　沐猴戲功名敢笑爛羊　倚篷有客間無緒遥聽勞人起暮謳 
花叢談屑 
[雲娘（見本報壬申年八月十九日）]  
　　　　　　　　　（西冷太瘦生） 
　　余自庚申春仲遭粤寇後饑　驅我始作客遊其間問渡申江航海嶺表萍蹤轉徙歷有年所追溯往來贈答與騷人韻士興酣握管分韻拈題殊數數也惟粤東爲衆香國名花如林花天酒地之中檀板金尊之會丰姿綽約者容或見之吐詞温雅者曾不一覩焉又遑問藏鈎射覆讀曲塡詞此中人能乎否乎癸亥秋寗　園太尊奉檄端州延余入幕以落落庸才作翩翩書記端溪校藝試院衛文鄙陋荒蕪深以爲愧暇時偕二三同事訪美河干連　掎裳閒尋風月而蠻衣窄袖抹脂塗紅温柔鄉何異羅刹國也洎全浙肅清補行秋試余亦理裝將賦歸與同人爲余祖餞半月來殆無虚夕月明映水燈彩摇波鬢影衣香不酒而醉乃主賓交錯男女雜坐有雲娘者意態嫻雅貌亦娟秀與之接談語尤絶俗見扇頭詩喃喃作誦問卿能此掩口微笑由是目成心許意拳拳也啓行之前數日向余索送别詩爰曲繪離情卽席率成三絶曰嶺海饑驅秋復春靑衫憔悴老風塵生平畢竟疇知己第一珠簾半捲人好花過眼盡雲烟惆悵今宵又别筵　炬未殘更向盡筆花和淚記良緣話别分離聲暗吞一腔愁緒一燈昏生憎鸚鵡能傳語漏洩春光不敢言（姬有婢每於鴇母前播弄唇舌故云）雲娘朗吟數四意亦良會邇時蒼茫夜色幾報更籌雲娘恐余歸署乃憑肩小語曰蒙君知愛雖一面緣尙爾前定豈往還數日三生石上獨無前緣耶請君留此妾將以和詩爲媒裁箋拭硯信筆吟成詩曰狼藉烟花十七春不堪回首墮紅塵郎眞愛我還知我靑眼從今有幾人劇憐故土盡烽烟情爲良朋列綺筵妾是解人勤慰藉三生石上一宵緣隔溪桃李總無因（河西爲潘氏桃李園）脈脈相思淚欲吞儂不逢辰郎不遇一般簫瑟坐黃昏詩尙清眞意良悽婉殊恨相見晚而相暌太速耳余歸後來遊滬上七載於茲時復過訪冀復一遇彼牛鬼變相不辨之乎者無論矣乃有聲名藉甚舉止淵雅亦不識斯文爲何物則又何也是殆爲豪華之所顚倒日受金銀塵俗氣遂使聰明固閉無由聞其奥竅耶余不敏請質斯人之日遊其中者 
警世庽言 
[夢稽功過（見本報癸酉年正月初九日）]  
　　某親言於某年除夕夢至一處宮殿巍峨兩旁列長案上羅簿册甚多中坐王者某愕然知非人世跪問案上何册王者曰人間功過册某問己册亦在内乎王者命判官取某册來翻閱一過曰無又命取某册閱之又無曰汝殆無功無過歟頃之呼吏取某册翻見某名某微窺之見名下詳誌功過王者卽命吏誦之使聞自童年及壯一念之微無不細載某悚甚王者曰某年月日見隣女色美有私心事雖未成已爲大過幸某年月日救一嬰孩爲一大功可抵此過然以功折過尙多三過汝前有夙根後須力行善事母蹈前愆猛然驚醒初某年十五歲時就傅鄰村一日館童云有鄰姬陸氏連生數子家貧乏食今年又生一子無力哺養欲溺之某聞之惻然即商之窓友助錢交館童令勿溺此事某早忘却迨同治丙寅年晤溺子之嫗云我兒幸前年得助致不溺後送鄰家續嗣今十五歲矣夫妻成立某始恍然悟夢中之言 
雜錄 
[盂蘭醮壇楹聯（見本報壬申年七月十一日）]  
　　肇慶風俗於盂蘭醮壇中三敎並列梁雲門秉鐸其地門弟子有以楹聯請者君詢悉其由曰何不廢此陋俗耶門弟子曰相傳巳久未敢有改何妨别撰數聯以爲楷則乃題宣聖壇前云厠吾儒於三敎之班無可無不可躋宣聖於二氏之内其然豈其然又題總壇前云說空去說虚去三綱五常如何可去乘鹿來乘牛來一車而馬胡爲乎來見者無不歎服 
 
 
 

Page 18

 
 
   
 
