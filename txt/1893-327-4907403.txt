# 1893 - 327 - 4907403

 

Page 1

 
 
[恭印本年秋季諭旨告成] [  申報館謹啓]  
　　本館於欽奉諭旨隨時恭錄報首外復按春夏秋冬四季排以新鉛缷以大版俾薄海臣民咸得整襟莊誦本年秋季諭旨今巳印成每本确洋四分欲購者仍循曩例此布 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄　洋五元○　曁朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季裨史碼洋七角○明季南北略碼洋一元二角○欽定六　處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶雲平碼洋三角○玉堂字彚碼洋二角諸君欲購者請移玉申報館帳房可也此佈 
[中西醫學源流先後攷]  
　　中國醫學昉自神農而後世醫士咸以漢之張仲景爲醫家經方之祖並推之爲醫聖固以素問難經等書皆有論無方而有論有方則自張仲景傷寒論始也夫自周秦以來若和緩盧扁代有名醫而其書皆不傳於後世以故人或疑其僞出卽黄帝素問神農本草其書亦難盡信古今僞書考曰漢志有黄帝内經十八卷隋志始有黄帝素問九卷靈樞經九卷當内經十八卷實附會也故後人於素問係以内經者非是或後人得内經而衍其說爲素問亦未可知素問之名人難猝曉竊按漢志隂陽家有黄帝泰素此必取此素字又以與岐伯對問故曰素問也然其言實多穿鑿無論隋志之素問卽漢志所載之内外經並依託也他如神農軒轅風后力牧之屬盡然豈眞有其書乎或謂此書有失侯失王之語秦滅六國漢諸侯五國除始有失侯失王者竊按其中言黔首又藏氣發時曰夜半曰平旦曰日中曰日昳曰下晡不言十二支當是秦人作又有言歲甲子言寅時則又漢後人所作故其中所言有古近之分未可一概論也又考神農本草漢志所無漢平帝紀詔天下一舉知方術本草者本草之名始見於此梁錄載神農本草經三卷隋志因之書中有漢時郡縣人名當是東漢人作其後時代日增今並雜爲一不可致詰矣陔餘叢考曰醫家本草歷代所增各書本自不同今合而爲一非古本也又考唐書方伎傳云班固漢書惟載黄帝内外經而無本草至齊七錄始有之世謂神農嘗藥時尚無文字以識相傳至桐雷乃載之篇册然所載郡縣多漢時地名疑張仲景華陀等竄記其語也是本草原書乃始於後漢至唐初尚有其本援孔子删書斷自唐虞之例中國醫學實至漢而大備此仲景醫聖之名所由來歟泰西風化之開後於中國而醫學之精於今稱　蓋自格致化學之功興凡一物一名必考其義理究其底藴窮探幽渺辨晰毫芒而於病症之凉熱藥性之寒温精擇詳語確有心得盖其登峰造極有自來也每覽泰西各國醫書之旣　華文者書中往往稱引希臘古書爲證則泰西醫學當昉自希臘可知夫泰西古時不乏精通醫理之士其人固難悉數而就譯出各書觀之其所稱引藉資考鏡者必西國古時之通於醫理者可知也而其中尤以醫著名者則首推希布可拉弟司考希布可拉弟司希臘國人生於西歷以前四百六十年爲西國古時著名醫家其書有六十餘種傳至於今夫中國自漢上溯神農約相距三千餘年而始有張仲景輩出而昌明其學由是而例之泰西則泰西醫學之興當更在希布可拉弟司三千年之前固可懸揣而知然自耶穌降生以來迄今己歷一千八百九十有三年而希布可拉弟司實生於西歷以前四百六十年其歷世不可謂不早所傳醫書至六十餘種之多其著述不可謂不富則泰西醫學昌明爲之溯本窮源不妨以希布可拉弟司爲斷則卽以希布可拉弟司爲漢之仲景可也爲西之醫聖可也而前乎希布可拉弟司者雖有名醫或無專書或有書而不傳於後或傳矣而其中精義奥旨要皆該括參互於希布可拉弟司書中而集其成固無庸爲之旁搜遠紹己且考耶穌降生之年實當中國漢哀帝之元壽二年更推而上之四百六十年實當中國周貞定王之八年而仲景生於獻帝之世與希布可拉弟司先後相去約七百年中國醫學至漢始煥然大明而泰西於我周貞定王時已有人著書六十餘種其醫學之興固未嘗大後我中國也此中西醫學源流先後之大略可知也夫中西醫學雖各不同然道本一貫源同而流異耳以理言之則中爲優長以法言之則西爲簡捷故治内症則西醫難爲功治外症則中醫離爲力是各有所失各有所偏也苟能各舍其所短各從其所長集中西之大成庶幾醫學大明可以媲美隆古歟 
[噩電飛傳]  
　　昨日下午六下鐘越十五分時本館派駐蘇州省垣訪事人發來急電云首王於二十日丑時病故遺缺委林文炳署理 
[神京日記]  
　　京師訪事人云上月二十五日松江各京官假座江蘇會館公讌前山東巿政使王魯薌方伯○前詹事府出示招考供事限九月初一日截止報名定期考試不料延至今日尚未有考試之期報名亦未截止聞十一月方可舉行也○近日都中傳誦某新貴首篇文字中有句云匹夫匹婦苟會合於牆陰今日之事明日卽遍傳於通國矣嘻其殆戞戞獨造簇簇生新不恰前人牙　者歟○此次順天鄕試共挑謄錄一百四十名官卷得挑者二十四名○有李登福者携菜刀赴西城兵馬司報稱小的年三十八歲向以擔糞爲生借住西直門外報恩寺昨夜有同寺之不識姓名人强欲將小的谿姦小的不依互相爭閙致將菜刀砍傷伊之頭顱肩背足　等處西城指揮立往寺中騐傷其人供稱小的姓孫名閻致年四十二歲賣菜度日昨夜三更正在睡鄕不知何故被李用刀將小的砍傷指揮見其傷勢甚重遂錄供禀報提督衙門提督咨送刑部由刑部當月司員鎖項收押以俟回堂核辦○初七日總理衙門各章京公請出使大臣龔方伯粤海關監督德槯使在譯署宴飮肴陳水陸美盡東南直至夕陽將墜賓始告辭而出○初七日起内廷傳各戲班唱戲前後七日○出使大臣龔星使仍住東華門外金魚胡同之賢良寺聞六七日後再移至城外本宅今年須由旱道出都至持節出洋須在明年三月間矣○初十日内廷唱戲傳四喜班入内當差分别犒賞惟門喜班賞銀六百兩其餘各班皆賞四百兩○太和門將次完工其匾額現巳書就一俟裝上卽報竣工○軍機處修繕漢檔保案過花衣期卽須遞摺○蘇州王勝之太史經出使日本大臣汪星使奏調充當叅贊先遺眷屬回南太史則擬與袁渭漁比部一同出都○王魯薌方伯簡放四川藩司賀喜者紛至沓來門庭如巿聞封河之前尚須南下也○龔星使到京以後求充叅贊隨員學生者接踵而來星使尚無成見惟傳說曾敬貽部郎廣銓及例調譯署之滿章京一人則已聘定矣 
 
 

Page 2

 
 
[會議機密]  
　　初七日傍晚駐京英法星使爲暹羅一事接到英國電報咸至譯署會議其時譯署各章京請龔星使宴飮尚未散去當卽往請各大臣來署并龔星使會議至如何會議不得其詳惟據傳聞英國擬請中國會同英法二國保護暹羅法國雖許保護仍未撤兵故英國又發電咨商及議畢分散己近上燈時候管英法股之章京立卽各發回電云 
[四明望雨]  
　　寧波訪事人云不雨者己兩月矣不特菜蔬無水灌溉卽冬笋亦難掀泥而出致每斤貴至二百餘文物以罕而見珍誠無足怪也所最可患者風高物燥火患滋多兼之比戸呻吟類多風瘟之症醫藥生意忙碌逾恒安得蒼蒼者速沛甘縣以甦民困乎 
[柴堆失火]  
　　杭州訪事人云慶春門外老農某甲家近值秋收之際金穰玉粒如櫛如墉某日隣人偶　　同遺火所積稻草中頃刻濃烟四起迨甲聞烟火氣推窓而視則火巳直上炎炎急呼集遠近農人爲之撲滅然受驚己不小矣 
[武士程材]  
　　福建武闈全榜前已備錄報端兹訪事人云閩浙總督譚制軍於本月初一日親臨南較傷校閱武生步射旣莅卽廾坐正中公案左爲監試官候補道延觀察年其下四座則藩司黄方伯臬司張爵廉訪糧道陳觀察鹽道龍觀察箭靶共設五處各府縣學武生隨牌而進聽候點名然後魚貫至前挽弓獻技有入彀者鼓吹手鳴鼓以報各憲在名册上以硃筆點之是日箕伯揚威幾訝排山倒海考生中一二矢者甚多求其全中者則寥寥無幾巡檢張少尹飢奉委發矢各生紛紛憑條赴領戸爲之塞至下午鐘鳴四下制軍率諸官排導入城初二日接閱一日遂得竣事隨飭工開闢馬道以便委員分閱騎射又聞與考者只一千二三百人云 
[漢皋賽馬]  
　　寓漢西商定期賽馬曾記前報第一日晴旭麗天平沙如砥各西商興會颷舉過午駕驊騮以出玉鞭揮處凌厲無前第一第二次獲勝者爲順豐洋人第三次柏醫生勝第四次波樓館洋人勝第五第六兩次仍柏醫生曁順豐洋人勝最後正稅司獨出頭地是爲第七次至十一日再接再厲首次二次柏醫生勝三次匯豐洋人勝四次寳順洋人勝五次順豐馬夫勝迄乎日墮崦嵫燈明樓閣游人始分道而歸 
[江面焚船]  
　　本月十五日十二點鐘漢口人聲鼎沸譁傳漢陽白鱣廟河下所泊客船失愼是時北風怒號烈燄飛騰江波盡赤幸兩岸水龍協力灌救始得熄滅嗣聞是處泊有白木船一帮共十餘艘祗焚六艘餘皆拔錨砍纜以去得免於禍被災之六船中惟一艘係空船餘皆滿載吉貝係某號運往蜀川不意付之一炬可歎也 
[試題照登]  
　　十六日江蘇學憲提覆江震童生題吳江虎豹之鞟王年饑震澤少師陽至君子不施其親各作起講中渡十八日提覆崑山新陽二縣童生題修己以安百姓堯舜猶病諸至闕黨童子各作起講中渡 
[江震新進案]  
　　吳江楊世震吳緑熙張懋祖錢彭壽張寛徐旦華黄振清范家驤嚴寅清張嘉霖鮑其濟葉毓英費瑞麒邱祖蔭王元杰金開基錢祖榮金元炳凌煥震澤黄鴻勲黄綬章黄鳳岐張履蔡彭年黄鵬曹吳銓張繼祖王言鑰黄裳吉周祖蔭吳堯棟沈福昌撥府金如模江陳辛元楊元愷任傳書震 
[五馬言旋]  
　　蘇州府王太守於本月十一日午後赴各屬覆勘秋成己登前報兹悉太守卽於十五日辰刻回署矣 
[冐振開罪]  
　　賑濟原爲貧民而設故有極貧次貧之分其非貧而無告者不得預也無如人心不古每遇凶年雖非至貧極困者亦以婪領賑濟爲能不給則詈駡隨之不特目無宫長亦且不識人間有羞恥事可慨也天津籌振局現己分派委員赴四鄕散振城東四里沽李九家給人足冐開戸口擬領振欵若干員董斥之李以偏枯藉口向員董大罵委員以此風斷不可長當卽函致邑尊飭差拿究以爲不法者儆 
[統制政聲]  
　　京口副都統保頤　統制年查悉司庫虧欵至數千金之多詢問該管司員因何虧用如此其鉅則稱官非一人虧非一年委非現在所用統制怒甚謂旣虧空於前何不爾補於後爾旣接管有監守之責卽著如數賠補現經據情咨行江寧豐軍憲想軍憲一秉大公　不肯含糊了事並聞該司員協領等官於日前在江邊風神廟公具議單合同有懼統制叅覈記過等情統制尚未知之一經發覺該旗員當更蒙不韙如統制者倘能各事奉令惟謹京口旗務其見日臻起色也 
[命盡芙蓉]  
　　鎭江西門外京畿嶺東畔有浙寧人陳姓者年未而立以縫製西衣爲業其妻某氏花容月貌娬媚天成素與某乙有染情投意合儼同伉儷本月初旬陳因事遠出家中無人氏乃使乙匿跡房中以爲長夜之樂不意花枝拂面微露墻頭浪蝶游蜂聞香而至一夜竟毁門闌入狂喊捉姦乙見勢不佳乘間逸去諸人乃一哄而散未逾數日陳自外歸略有所聞而氏性情暴戾知春光减洩視夫若眼中釘稍有睚毗卽效女嬃之怒詈陳以丈夫何甘忍辱忿不欲生遂於前晚潛購阿芙蓉膏一吸而盡迨氏知覺覓方解救已無及矣次晨地保聞之以人命關天卽赴丹徒縣報案當經王大令臨騐仵作當塲報明實係服毒身死並無别樣傷痕大令親視一周飭令備棺收殮將氏發交官媒收管俟死者親屬到案再行辦理 
[甌試紀聞]  
　　温州府徐乃秋太守甫握篆務旋於十二日舉行府試兹奉牌示十二日開考永嘉縣文童十六日考樂清十九日考瑞安廿二日考平陽閱卷諸公悉由太尊帶來親信持重關防嚴密並無就地熟識幕友在内衡文此次府考塲規整肅無殊文宗按臨旋到旋試較往屆尤覺明允題目列左永嘉頭塲巳冠聽訟吾猶人也至居之無倦未冠其事上也敬其養民也次題尊賢育才二句詩題豐年爲瑞得年字○十二日四更三點開門點名與考者九百餘人各循牌燈魚貫而入從九曲欄至提調案前先行唱名然後抵儀門接卷連環唱保均由廪保寓目有幼童七名舞勺年華丰姿秀逸太尊挑坐川堂命與縣取十名等隔别另坐某童因八欵未清致招物議入塲後考籃與原卷被人携去遍尋無著於是大聲喧譁堂上亦有所聞該童禀求太尊飭追卷子給還該童然考籃己不脛而走無從弋獲矣○童生洪煥章萬壽齡兩人因籍貫不清被人阻考現由廪保設席調停擬令認捐文成會欵旋卽一律入塲收考矣 
[海巿奇觀]  
　　新任東海關道劉觀察於本月初一日接印所屬文武各官均於黎明伺候濟濟蹌蹌一時稱盛○有無賴三五人黑衣大辮足穿皂鞋冐充新任道臺隨來之轎班日在娼寮烟館肆行索詐巡街兵役亦不識其眞僞未便造次嗣爲眞轎班所知此拳彼脚始將虎皮揭去花街柳巷頓覺清靜○烟臺風俗於初一日祭墓斗酒隻雞携向荒郊憑弔其有流寓客商則於夜間望空致祭焚化冥鏹自遠望之但見繁星萬點光焰熊熊絕妙一幅夜景也○邇來民間多用煤油價值大漲每箱加銀二錢有奇幸銀價較廉足資折補否則寒士案頭又將效鑿壁偷光故事矣○自小辛店出有刼案一犬吠形百犬吠聲行旅皆視爲畏途更有一種無恥之徒將衣服剥去向親友告貸詭言某處被盜某處遭刦賺得錢物以供烟酒之資是緑林豪客竟爲無袴公開一騙詐法門矣世情叵測能不爲之慨然○連日雨雪間作時陰時晴寒風撲面冷冽異常無業貧民席地幕天硃有瑟縮可憐之狀賴有庇寒所於初六日啓門收納俾若輩聊避風雨眞不啻廣厦萬間矣 
[閩志]  
　　福建訪事人云近日匪人之爲花會者又有蒸蒸日盛之勢其首黄姓混名思補在營前大溪山挂巴城内外民人無不到山猜壓其或憚於行速則就近何小巴處納錢衙役營兵大都得受陋規爲之掩飾宫吏雖明察亦屬無如之何耳○南臺大橋長至八百步爲仕商來往之要衝月久年深石磡多有傾欹之處近有人雇船運大石至橋下筮日興修據云經費非一二千金不可蓋出之閩海關所積罰欵也○南臺 
 
 

Page 3

 
 
倉前橋中西雜處賭塲林立保甲局上直路委員雖有管轄之責亦不敢向之拘拿日前洋官面請藩司黄方伯爲之辦理方伯立傳局下横路委員徐少尹等諄告戒少尹諉爲此處多係洋行中人相聚賭博須會同洋官拿辦方不致滋生事端方伯曰諾○每年十月初一二兩日好事者舁城隍神像出遊所過之處家家排列香几然放花爆以志敬忱善男信女更披枷帶鎖扮作罪犯如醉如痴追隨於後此次借得黄巷郭遠堂中丞第宅爲神之行臺結綵張燈極一時之盛誠無謂也 
[認妻奇案]  
　　蘇州訪事人云閶門内北寺附近大王家巷人孔某向業機房娶妻某氏生有二女長女年方　破嬌艷絕倫數年前孔逝世氏卽贅某甲在家藉延似續甲入閂後初尚勤愼繼乃漸與芙蓉洞主爲緣甘習下流不務正業氏屢加訓斥置若罔聞前年氏忽别生校計將女售與太倉楊姓家爲簉室得受身價洋銀六百元向甲嘗言傭於某處甲雖稍知其事然亦無可如何迨本月初某日氏之生母病故女在太倉聞信親來拜猷率帶婢僕數人舟抵閶門外碼頭正欲登岸甲見之向詢曰汝依大戸爲傭何宣赫乃爾耶女曰我與爾並不相識奈何竟出言唐突如此甲大怒扭赴長洲縣署控陳王大令提訊之下甲申訴前情女供稱小婦人乃太倉楊某之妾與此人並無一面緣求大老爺懲辦可也大令著兩造交人保出候飭差備文至太倉提楊對質 
[軍麾就道]  
　　統領督標忠信等營楊鏡崖軍門奉督憲調署江寧城守恊麾下弁兵及本邑紳商均送萬民傘德政牌爲前報所已記兹悉軍門擇於昨日乘坐江寛輪船履新當軍門啓行時本營兵弁各執大旗槍刀護送蘆子城邊煥然生色關道憲聶觀察提右營廖叅戎松海防劉司馬上海縣黄大令撫標滬軍營統領蕭軍門並印委各員或至公館或至舟次恭送冠蓋如雲絡繹於道各兵弁素感軍門威德至此咸有依依不舍之意名將風裁固非尋常所可及也 
[儲憲啓行]  
　　江安糧道馬植軒觀察道出滬上擇期起行己列前報昨日午後觀察乘招商局江寛輪船往金陵本埠道管廰縣各官恭送如禮 
[司馬赴任]  
　　前辦本邑城廂内外保甲總巡張牧九司馬升任柘林通判己紀本報兹悉司馬於前日將局務交代定於本月二十日赴任昨日司馬乘輿排齊全副執事出城至大馬頭坐大號官舫起行本埠印委各員及地甲捕役局勇等均至江干恭送 
[續述美界走水情由]  
　　前晚本邑美租界豐順里火患己紀報章兹又探悉火起於豐順里第二弄第一百零六號平屋寧波人王阿寳所設洋鏡作坊時方八下鐘因煮晚膳遺火披屋積薪中烈烈轟轟頃刻成燎原之勢事爲捕房管鐘樓西人瞭見急鳴鐘告警火會西人齊駕水龍而至竭力施救僅焚去平屋三椽及比連之九號披屋半椽當火熾時王巳弛衣而臥直焚至前面始由其妻喚醒啓戸奔逃事後衆鄰咸疑其巳焚斃火中後經包探唐寳榮將氏及三四齡之幼孩帶入捕房而王尚無蹤意者其爲懼罪遠颺歟 
[浦江零拾]  
　　杭州人龔梅山僑居本邑南巿陸家浜小弄内日設攤邑廟豫園售水菓以資餬口樝梨橘棗羅列盈筐生涯頗不惡也昨日午後因事回家倩友人暫爲照料及事畢而至友巳不知所之檢點之餘見失去錢桶一具中有小洋銀七角錢四百文旋訪知友住大東門内因卽將攤收拾至其家興問罪之師想必有一番饒舌也○鄕人某甲手持鋪蓋索一百餘條沿街喚賣行經南巿潮惠會館塲見有貨菽乳者購而啜之將鋪蓋索放凳上洎啜罷已不翼而飛不禁放聲大哭旁觀者聞而不忍問其價若干甲以每條十九文對遂出青蚨二百翼給之甲乃叩謝而去 
[薤露雙聲]  
　　有一年約六旬之人病臥英租界老大橋畔由某號巡街捕舁至捕房捕頭見其一息奄奄立送二濟醫館醫治旋卽斃命捕頭聞報卽傳三圖地保查無親屬乃報請保安善堂備棺成殮發壇招認○湖南竊犯劉田發曾由包探拘送公堂蔡太守判發虹口捕房管押三月近日猝患重症捕頭押送同仁醫院求醫旣而斃於院内三圖地保查得其人並無親屬因報請保安善堂爲之棺殮 
[暗室揮拳]  
　　邇來虹口各賭棍以捕房賭禁森嚴相率租賃西王家宅前小屋逹旦通宵呼么喝六前晚鐘鳴九下不知因何口角以致爭毆同類中有好事者混入其中將燈吹滅黑暗中互相揮擊呼痛聲喧比巡街捕聞聲赶來則人已脫逃僅存空屋矣 
[例示照登]  
　　松江府上海縣正堂黄江蘇布政司理問廳張爲示禁事照得民用時憲新書向例由廳造辦鈐盖欽天監印信發售便民歷經循辦在案兹查光緒二十年分時憲書業巳造成循例在省城圓妙觀内設局發售因念滬城書鋪較多距省稍遠故設分局就近辦理外合行示知爲仰城廂内外及鄕鎭各書坊紙鋪知悉爾等應售新書均赴城隍廟内時憲書分局批發巿賣倘有刊刻私板以及販賣石印並外鋪僞造各私書情事一經本縣查獲定行提案按筆懲辦决不姑寛毋違特示 
[負荆請罪]  
　　無錫人某甲曾欠其友蔣某錢三千餘文蔣屢索無著前晚遇甲於滬城四牌樓又伸前說甲分文不付反以惡言挺撞蔣不服扭住毆打旋經旁人勸至某茶肆評理令甲先還錢一千文並備香燭向蔣嚴禮其事始寢 
[吞烟遇救]  
　　本邑東北鄕高橋相近有某甲者向在滬上傭工餬口嗣因往還不便遂挈眷屬來申昨日上午其妻某氏携七歲子由浦左乘舟而來上岸後行至大東門外　瓜街轉角處適值行人擁擠轉瞬間與子分散四處找尋杳無蹤跡該氏不得己奔入城中向甲告知甲以氏疏於防範致失掌上明珠痛毆一頓使之出門尋緝氏旣痛嬌兒之散失又恨男子之無情有死之心無生之氣私購洋烟吞服倒臥在地亭午時氏弟某乙前來探望見姊神色有異察知吞烟急爲覓藥施救未幾氏將毒吐盡始得轉危爲安但未識其子能珠還合浦否也 
[火案類志]  
　　潘阿順至英公堂訴稱前日閘北火災時小的家近在咫尺慌亂間被火匪搶去衣物現由巡捕阻獲木箱一口的係小的家所失請卽給領徐士清供稱是時有人喚小的搬箱並非搶取蔡太守判令枷號兩禮拜贓給失主領去○宋關生訴稱前日閘北火災時友人王阿大來携水烟袋母親不知是小的之友指交巡捕其實王好意救護請卽開釋王供與相同蔡太守准卽釋歸水烟袋給宋領去○包探唐寳榮禀稱楊裕坤在新北門外開設嫁妝店其夥顧金生竊取洋銀六十元以紙煤燃火焚燒蚊帳幸得見而救熄顧卽乘間奔逃將洋銀寄存他家今特拘拿送案楊申訴前情顧供稱其時小的見店中失火取水以澆事後竊取洋銀六十元而出楊又稱火是顧所種蔡太守飭押候備文移送上海縣照例治罪楊又稱顧雖行爲可惡然在小的處爲夥已歷多年求恩免辦太守曰諾隨判令重責三百板洋銀給楊領去○包探顧阿六禀稱小的查得閘北華蘭亭家火起時華並不在家其妻陳氏其女順林見庖人張茂春劃自來火抛擲木柴唯以致焚燒卽携取衣包奔因特拿張送案陳氏申訴前情順林訴與相同張供稱小的劃自來火吸旱烟並不種火更無携出衣包之事蔡太守飭移送上海縣究辦○包探唐寳榮禀稱宋桂生有地租與胡阿明開設胡元昌柴行將蘆柴堆積地上前經捕頭禀請大老爺諭令移去胡仍陽奉陰違前晚忽然火起延及房屋捕頭因令小的傳宋胡及地保到棠候訊捕頭禀稱此處河滣尚有草棚最易引火亦由宋租出至前晚之火幸風不知狂得有洋龍救熄否則不堪設想矣宋供稱現在小的不再租地與胡矣至船戸所搭草棚卽可令其移去胡供稱小的將蘆柴堆放空地上不火從何來蔡太守諭令宋以後不得再將地租與柴行並著地保將草棚拆缷 
 
 

Page 4

 
 
[解犯有期]  
　　舁大馬車行馬夫王阿發駕車不愼碾斃婢女趙洪子一案當經上海縣黄大令騐訊屬實將王收禁將次解府轉勘由兼理捕廉之水利廳林少尹定於日内將該犯提案騐明箕斗以便起解 
[請追欠洋]  
　　有高某者年近花甲頭戴藍頂藍翎身穿珠皮馬褂於昨日午後一點鐘時在縣署大堂上俟黄大令拜客回署攔輿遞禀訴稱籍隸湖南係清江候補都司有宋西元與職員爲友光緒十三年四月間向職員借洋數百元言明卽時歸還至今分文不付迭次向索一味游延今悉宋住居流上爲此來案禀追大令閱禀畢問曰宋是何處人答稱與職員同鄕又問宋作何生理答稱爲馬販問宋向爾借洋作何用度答稱不知大令問曰爾旣借給可立筆據答稱因念桑梓之情故未立據大令曰爲數甚鉅豈無筆據旣無筆據可見事屬子虚未便准理卽將原禀擲還高稱求公祖飭差將宋逮案伊若供無借洋事職員情願作爲罷論如宋直認不諱求恩照數追給大令謂本邑五方雜處此種糾葛甚多本縣無暇判斷高又稱實有筆據現存寓所職員可於明日呈案大令允之高遂唯唯而退 
[上海北巿絲業會館籌辦順直新災賑捐滬局瑣記三十三]  
　　十四日招商漢局紫鄕家兄募楊道憲鴻度助新棉衣褲一千套十五江西史君叔麟募助洋一百七十六元守約山人募助洋六十元十六蕪湖朱筱莊親家續募友人助棉衣欵洋五十元江西廣豐縣屠時齋譜兄募助洋五十元如皋孫堯欽譜兄自通州纊募東銓善士求病速愈助洋四十元十七嘉興縣王介眉公祖同年募助洋一百元張大善長續募不書名洋一百五十五元又同仁堂洋一百元宿露餐風憫飢寒之交迫飲和食德欣温飽之有資先後拜登感深肺腑同日奉經佩卿先生電稱文奉局憲派辦香河冬賑携欵萬金不敷甚鉅求速接濟云則敬按本月三十日節交大雪商局輪船約廿五六日卽須停駛必須迅籌續解方足以蘇民困而廣皇仁謹布區區伏祈公鑒倘蒙賜助請儘封河前惠寄各賑所分别列收至深盼禱至楊道憲遵故母一品命婦陳太夫人遺命製助棉衣褲一千套已照章禀請傳相迅賜奏請照例建坊以彰盛德謹一併附陳[  十月十八日鐘塘施則敬子英甫謹啓]  
[感謝鴻施]  
　　王介眉大善士交到桐蔭室捐助直賑棉衣銀九十兩又培遠書莊捐銀六十兩務本堂捐銀六十兩留餘捐銀十五兩潤記捐銀十五兩以上各捐戸共助規銀二百四十兩囑爲代製三新棉衣褲三百套又寗波源豐官銀號同仁捐助直賑棉衣褲二百套又疁城張大善士捐助自製三新棉衣褲五十套义順泰行交到袖峰草堂沈助捐順直義賑洋二百元敝公所祗領之下感激莫名伏思刻下順直一帶己經寒凍各災民飢寒交迫慘苦萬狀又兼封河卽在目前敝公所業將所製棉衣赶速託輪裝運以濟要需謹求附登報章藉伸謝悃上海新關後源通官銀號勸辦順直義賑慈谿嚴信厚筱舫謹啓 
[中西同慶]  
　　光緒癸巳十月初十日爲我皇太后萬壽聖節又逢中西通商適屆五十年之期是夕本埠大馬路一帶均定燃燈伸廢鄙人草野小臣恭逢其盛先一夕謹懸錫太平有象燈一盞萬壽無疆燈四盞聊盡愚忱敝堂懸盞巿上久閱寒暑歷年承各大憲書贈匾額均經隨時懸掛尚有墨蹟多方際兹令節遂一律製以洋銅架匾額燈　將天南遯叟王紫銓先生惠贈術擅岐黄四字倉山舊主袁翊甫先生惠贈是乃仁術四字高昌寒食生何桂笙先生惠贈千金肘後四字再再生郭少臬先生惠贈飮之太和四字　少欽先生惠贈爲善最樂四字毛華蓀先生惠贈學祖千金四字海上忘機客張遂生先生惠贈壽世康民四字晚霞生田崧岳先生惠贈濟世活人四字席村愚先生惠贈仁心仁術四字俞逹夫先生惠贈參苓壽世四字高懸于上乃蒙各報館交口稱贅足見敝堂遇事虔愼不敢以一事落于人後特登報端以供衆覽上海五福弄口京都同德堂藥局主人新安江干獨釣客孫瑞錢湖甫謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　某洋行買辦黄器全原籍廣東曾控第三妾李氏被傭婦楊金氏誘逃且携去金飾衣服蔡太守訊供之下飭差帶楊金氏往蘇州防尋李氏此己列入報章旣而李氏自行回滬經黄送案太守倩宋二尹升堂研訊黄申訴前情李氏供稱小婦人籍隸上海幼時中父母賣與嚴姓爲婢及長黄納爲側室己生一子日前誤聽楊金氏之言隨之出外旋被楊金工倩人帶至蘇州自知受愚是以奔回家内楊金　所供一味支吾二尹問李氏所帶衣飾何在答稱當未逃時楊金氏先借金飾付質小婦人恐家主知道是以同逃至所帶之衣己質錢用去矣二尹飭黄領李氏回家嚴加管束楊金氏飭發官媒押候照例懲辦○寧波人阿元卽龔元順曾薦娼婦王如蘭卽金如蘭至龜子鄒三福處賣娼取去帶擋洋銀七十元又欠房飯資一百四十餘元旋往寧波自立門戸龔知事不得了欲往搬取房中陳設鄒龜阻不許搬扭至公堂控訴此亦前報所已詳前晚宋二尹飭提訊供兩造各訴前情二尹以其糾葛不清槪不准理一併叱退○裕泰洋行某西人控華夥朱錫山卽朱錫臣侵吞煤價銀蔡太地訊供之下飭將朱押令料理此曾記諸報章昨日西人投案訴稱刻己有人出爲調處請將朱交保太守准之○周志福卽周吉齋金頂煌煌手持旗幟遞禀聲稱職員係寧波人有旗籍大員瑞姓自言可以承辦上海租界中銷售官鹽之事巳由職員付去洋銀七千元不料竟事成書餅然此項銀欵係職員拚湊而成是以訴請追給旗幟由瑞發下故特齎呈蔡太守謂本分府聞爾曾具禀道轅未奉批准並聞爾曾將瑞公館所掛之牌携入捕房確有此事否周稱並無其事太守謂此案本公廨未便辦理姑退去候再間話可也○徐龍泉訴稱路逢向不相識之陳福生突被擁至某茶館又有倪阿錫俞桂雲等人助之恣横强索洋銀二元適逢发捕到來拘拿送案陳倪俞均支吾以對蔡太守判令將陳笞資一百板倪俞各笞責五十板○包探黄四福禀稱張永和薛阿福范阿四各家失去衣服銅銚小的查明由俞桂福竊取今特吊贓送案張供稱小的係寧波人連次行竊萬死難辭惟乞施恩以全蟻命蔡太守判令笞責一百板押候備文遞解回籍贓給各失主分别認領○日前王春福用菜刀砍傷金小弟兩足包探黄四福見之拘王送案蔡太守訊供之下飭押俟金傷痊再訊昨日黄探禀稱金傷已略痊請爲訊斷金訴稱小的與王在某茶棧炒茶王向小的借錢一千文小的不依突被掣刀猛砍刻下右足已愈左足未痊王供稱小的先被金吞用會欵錢一千文向之素歸擬辦棉襖全竟圖賴故與忿爭太守飭將王押俟金兩足俱痊再行訊斷 
[法捕房發落案]  
　　昨禮拜一葛同轉莅八仙橋捕房會同謝副捕頭升座發落各案命提小東門外趁火打刦之吳小生徐阿寳二人到案因枷號業已滿期著開枷照原斷各笞一百板再三申斥卽子開釋○縫工楊培堂竊取衣料質錢爲法包探拘獲解送捕房經葛同轉訊供各失主投案請領贓物榮興德康兩押店求給當本同轉飭將楊培堂掌頰四十下還押候追押本旋接製造局來函由失主償還押本洋二元六角同轉飭押店夥於次日至大自鳴鐘捕房具領○祥順經租人徐正梁禀稱徐坤記所開李純泰烟間積欠房租挺押不交請將生財拍賣郁包探呈遞清單眼同檢點同轉命提沈坤記到案略訊飭原告先登申報告白准於禮拜三卽二十二日拍賣飭包探眼同拍見將洋交案聽候給領○陳干氏投案禀稱家住閔行上月二十六夜被賊竊去元縐單裙藍縐女袴藍布單袴銀押髮一枝錢九百文因見申報知爲汪生元竊去業已供認禁押捕房是以買舟來滬投案求請領贓同轉命提汪生元到案供認無訛問尚有錢九百文何在供在閔行早己用去問家住何處供稱奉　向業打鐵因無人雇用出此下策業已知悔求請恩施自八月至今共竊三次除閔行外一在城内新北門一在南巿十六鋪同轉飭探帶同至新北門等處指認失主飭陳干氏出具領狀覓保至捕房領贓陳于氏遵諭而退○吳和尚在吉神街茶館被張福生用鐵錘打破頭顱爲巡街　拘入捕房經葛同轉騐明傷痕飭送仁濟醫館療治已紀前報昨據原告投案禀稱傷勢已痊求請補提同黨大風子等究辦同轉命提張福　到案供稱大風子等小的實不認識同轉飭將張福生從重笞責二百板還押覓妥當保人具改過切結以後不准肇事吳和尚醫院飯貲洋八角二分應令張福生償給吳和尚亦非善類姑念受傷從寛免責飭卽退去○四明公所司事戴鈞慶劉順坤遞禀聲稱同鄕人湯鳴山寄存房内大洋三十元小洋二百九十八角合計洋五十九元八角司帳劉順坤安放牀上將房門鎖閉翌晨檢視已不翼而飛旋知爲司帳替工徐豐年從窓間　進竊去當卽報知捕房飭探騐明屬實將徐送押捕房求請追究同轉命提徐豐年到案據郁包探禀稱同事孫錦榮往勘見杌子上有釘痕遍騐各人惟徐鞋有　决無錯悮徐矢口不承同轉又間司事與徐同睡者更有何人戴稱有阿方睡在樓上同轉飭將徐還押命同事下期邀同阿方投案與徐對質 
 
 
 

Page 10

 
 
   
 
