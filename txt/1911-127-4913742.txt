# 1911 - 127 - 4913742

 

Page 1

 
 
   
 
 

Page 2

 
 
   
 
 

Page 3

 
 
上諭 
[四月十四日内閣奉]  
　　上諭李經羲奏甄别屬員賢否分别勸懲一摺署理雲南大理府知府騰越廳同知周安元署東川府知府思茅廳同知嚴慶祺署廣西直隸州補用直隸州知州趙心得丁憂中甸廳同知鄒德淹陸凉州知州黃玉方新興州知州何業進署賓川州知州彌勒縣知縣張漢皋請補安平廳同知蒙自縣知縣胡思義試辦靖江縣知縣熊祖頣署雲州知州卓異順寗府右甸經歷方濂蠻允交涉委員補用知縣趙開壎辦理迤東銅務委員鄧川州知州鄭蠻鏘以上各員旣經該督臚陳政蹟均着傳旨嘉奬卸署阿迷州知州補用知府談汝康貪鄙昏溺倚任蠹丁丁憂文山縣知縣李崇樸罔利病民異常齷齪均著卽行革職永不叙用署羅平州知州富川廳通判席瑛鄙濁粗浮聲名甚劣卸署嵩明州知州候補知縣趙仁農匿收參費故違禁令前鶴慶州知州章瑾昌治獄不明居心欺罔卸署華坪縣知縣補用知州呂國璋習染未除趨向不正撤任鎭雄州牛街知事陳宗毅謬妄任性不守官箴卸署永北廳金江知事補用府知事鄒潤湝居官不謹查案不實阿墩子彈壓委員補用巡檢夏瑚才不歸正奸足濟貪均著卽行革職騰越廳學正鈕尙質操持不正士論所鄙著革職交地方官嚴加管束卸署魯甸廳通判阿迷州知州狄瑤江苛捐失察惟平日居官尙無劣聲著暫行革職留滇効力贖咎卸任彝良縣試用知縣鄭家楨舉動輕率不顧大體著以府經歷降補撤任恩安縣知縣陳康黼迂拘疏玩才短釀事惟文理尙優著開缺以敎任銓選撤任緬寗廳通判房星東才平心實年力就衰撤任定遠縣知縣黃澤書疲玩無能不堪策勵均着開缺休致巧家廳同知周文鎬才幹不足難膺邊要大關廳同知有瑞聽斷輕率難勝煩劇均著開缺另補景東廳同知錢紹彭調奉離滇曠職已久著卽行開缺卸署黑鹽井提舉楚雄縣知縣秦發慶廢弛井務辦事欺飾著開缺嚴行察看勒繳欠課卸署昭通府候補知府羅雲碧暮氣昏惰貽誤機宜補用直隸州知州王元齡性懦才庸疏於察馭署彰屏州知州補用通判姜汝圻小有浮才政多欺飾署寗洱縣候補知縣郭心義疲軟因循難期振作均着勒令休致又片奏鏗鉛廳委員永北直隸廳同知宋體乾辦事不力迭被控告所呈帳册含混浮冒銅廠委員巳革四川候補知縣周昌隆領款鉅萬成效毫無巧詞諉卸等語宋體乾着暫行革職歸案查辦周昌隆著嚴行管押勒限追欵餘著照所議辦理該部知道欽此 
　　上諭陳昭常奏吉林各屬田禾被災歉收請分别蠲緩開單呈覧一摺上年六七月間吉林各屬田苗或因雨雹被傷或因霪雨被淹若將應徴錢糧照常徴收民力實有未逮加恩着照所請所有查明之新城等府各屬被災田地著將上年應徴錢糧分别蠲緩以紓民力該撫卽按照單開詳細數目刋刻謄黃徧行曉諭務使實惠均霑毋任吏胥舞弊用副朝迁軫念災區之至意該部知道單併發欽此 
　　上諭陳昭常奏大員積勞病故懇恩賜卹一摺京口副都統慶祿於同治年間由披甲從戎在甘肅等處曾着勞績洊升副都統克勤厥職茲聞溘逝軫殊深加恩着照副都統例賜卹任内一切處分分悉予開復應得卹典該衙門察例具奏欽此 
　　旨京口副都統着載穆補授欽此監國攝政王鈐章奕劻那桐徐世昌署名 
宮門抄　十四日　召見内閣總協理大臣 
[四月十五日内閣奉]  
　　上諭欽差大臣東三省總督趙爾巽直隸總督兼北洋大臣陳夔龍均着賞給一等第一寳星欽此 
　　上諭前據張鳴岐等電奏兼署廣州將軍副都統孚琦因公被戕當經諭令將兇犯温生才嚴訊懲辦並令查明該署將軍被害情形具奏旋據電奏温生才業經訊明正法茲據該督等查奏該署將軍被害詳細情形並代遞遺摺懇恩賜卹等語署廣州將軍副都統孚琦由筆帖式充軍機章京洊擢卿貳歷任侍衞簡放廣州副都統兩署將幂服官中外克勤厥職此次因公倉卒被害深堪憫惻著加恩予諡照將軍陣亡例從優議卹任内一切處分悉予開復應得卹典該衙門查例具奏靈柩回旗時沿途地方官妥爲照料准其入城治喪伊子禮部候補主事嵩堃著以員外郎補用欽此 
　　上諭沈瑜慶著調補河南布政使貴州布政使著王乃徴調補欽此 
　　上諭全興著調補安徽巡警道湖北巡警道著王履康補授欽此 
　　上諭本日引見之明保廣西儘先補用知府志琮著仍以在府發往廣東儘先補用欽此監國攝政王鈐章奕劻那桐徐世昌署名 
　　宮門抄十五日如見内閣總協理大臣 
論說 
[論今日之内閣] （嘉）（言） 
　　今日之當組織内閣。固夫人而知之。矣雖然。吾國自明祖罷丞相之職。宰相握機要。常授餐大内。侍天子於殿閣之下。内閣之名已立非立。憲國之新名稱也。内閣爲行政重要。之機關。自日本採歡美之責任制度。而又襲用吾國之名稱。故今日有責任内閣之名。乃觀近數日之諭旨仍僅以内閣頒示。而不冠之以責任二字。則雖曰創設改變其制。而顧名思義且猶不得以虎皮蒙馬譏之記者。前以鄜内閣論。卽指此也蓋責任。云者非對於者主在上者一方而言實對於議會在下者一方而言。專制國之大臣舍對君主一人之外無責任之可言。而立憲國則不然内閣總理大臣代君主。對於議會而負完全之責任。此專制與立憲之區别。卽在此一點也故立憲國之君主。必以無責任爲原則。而一切行政上之責任。悉歸於内閣總理大臣之自身。而不容旁貸唯果能克盡其責任。與否仍非君主一人所得而知之。於是設議會以監督之。是以内閣責任之發生。無議會以對峙必不得而見之。今内閣則知改設矣。而國會則必遲之於二年以後吾不知此無國會之内閣。其責任果對於誰負之也。其冒内閣之名而容此不負責任之樞臣。以蝨於其間。必仍無異於昔日之軍機。又豈俟言哉。 
 
 

Page 4

 
 
此雖法學上之恒理。固不俟喋喋。而試問今之閣制。吾民其遂能承認此否也乎。則亦當有以知所從事。矣 
　　雖然。今日欽定之閣制。固爲吾民絶對的不承認。而此後之效果何如。是亦今日所應先决者也。夫内閣爲一國行政之府。其任免大臣。姑靡論其盈廷彈劾爲千夫所指之人。不能濫竽即有副此資格。而足以當此政局者則負有輔弼君主經綸國務之責任朝廷必當俾之久於其位以畢施其政略。而不可以此重要之機關。視問官吏之傳舍不過藉以位置舊勳計也。迺先挾一試辦之心。以爲敷衍粉飾之計。就其表面觀之。非不曰以漸而進。審愼鄭重以出。而不知當此組織之初。己無重視政體之觀念。亦可見矣。而矧今日内憂外。患瞬息萬變。之秋。一任老朽無能之。坐嘯畫諾徒縻重糈。等於綴旒之爲耶即至數月以後。别任賢良以繼之。則前此不惜徒費許多之手續。而反貽誤家國。此又何故也。推朝廷之意以爲今日國會未召集。固尙有逃責任之餘地。仍不妨傫然自恣。任我所爲。然今距開設國會。亦轉瞬間耳。試思宣統三年至五年。此兩年間若内閣大臣不負責任。則對於國會。豈非積欠責任乎。故今日之内閣。不至如向之樞府之失政而後可不然。一届國會開幕。議員歷舉組織内閣以來。詰責其何以不負責任之理由斯時豈猶能諉之於君上乎吾知其國會成立之日亦卽内閣推翻之日。此必不能免者也。不寗唯是。今日内閣之依然不負責任固可斷言。而國家之政權靡不集。之於中央。雖然。所謂預算决算。爲一國財政之盈虧所係。而不經國會之恊贊承諾可乎。則今日無國會得以大借。外債妄爲出入。不知俟國會成立之時。仍須經國會之通過方能解除責任。若國會起而反對。則不能不擔此不法行爲之責任。勢必至受國會激烈之彈劾。而如此之内閣。不得不隨之而倒。此又可以預决者也嗟夫。今之肉食者流。但知國會未開。而内閣總理大臣。可以易爲乎而不知其責任。將來仍無可以自卸。所悲。者政務棼亂一次。而時機亦喪失一次。馴致無從補救。而國益不可爲矣。噫吾其如此今日之内閣何哉。 
專電 
[電一（北京）]  
　　粤督張鳴岐電奏内閣制已宣布應行具奏之件請示辦法奉旨著照舊入奏 
[電二（北京）]  
　　奉旨密飭民政部步軍統領順天府尹嚴緝革黨已獲形跡可疑者三人 
[電三（北京）]  
　　江督張人駿電奏堅請告退留中不發又電致慶邸詳訴諮議局侵越權限意存要挾 
[電四（北京）]  
　　廷試留學生題目中天下而立兩句又禮樂與宗敎有何關係 
[電五（北京）]  
　　新簡外務大臣梁敦彥電奏因病請假奉旨賞假一月假滿速來 
[電六（北京）]  
　　新東督趙爾巽定十六日起程赴奉昨日請訓奉攝　政王面諭抵奉後著將緊要交涉案件詳查電告如有溺職之員儘准參劾毋得徇情 
[電七（北京）]  
　　趙爾巽奏整頓東三省軍政須從築路入手務請飭度支部撥款接濟 
[電八（北京）]  
　　郵尙盛宣懷憤各省反對借用外債商請澤公通電各督撫如再有人開會抵制即遵諭旨以違制論澤公恐　激變婉詞勸阻 
[電九（北京）]  
　　吏禮兩部奉諭限四個月將檔案彙齊送交内閣即行裁撤 
[電十（北京）]  
　　汪大爕赴奉勘界 
[電十一（北京）]  
　　資政院奏請開臨時會原摺留中 
[電十一（北京）]  
　　京漢火車出軌損傷甚鉅盛尙書僅將管路員記一過某御史擬劾其庇護溺職 
[公電（南京）]  
　　各報館鑒今有江南高等實業學堂學生助賑洋一百零七元銅元六枚乞代登報以揚仁風查賑大臣願 
[公電（窰灣]  
　　各報館鑒議員爲人民代表人民即其後盾現諮議局預算案張督意主銷滅議員全體辭職乞各公團電資政院力爭以維大局豐宿唯聯會删 
 
 

Page 5

 
 
緊要新聞 
[臨時會近始入奏之原因] 　　雖有内閣仍無希望 
　　资政院請開臨時會世李兩總裁已允上奏惟該院各議員日前議决俟新内閣發表後再行上奏以免政府有所推諉蓋有見於去年迭次陳請之無效以無責任内閣所致故此必俟閣制發表再行奏請現因閣制已經發表故卽入奏鄜邸聞此消息爰於發表日力辭總理各樞臣爲挽留邸計故又請頒第二次常會之諭旨觀此則雖入奏而臨時會終已無望矣 
[京師忽下戒嚴令] 　　總是爲革命黨 
　　初十日午後五鐘京師提署民政部各警區忽奉密諭晚間戒嚴各警兵已一律懷挾子彈其巡邏兵隊滿城皆是其原因若何容探續報 
[馬廷亮帮閙革命黨] 　　東三省又吃一驚 
　　聞外務部前據駐韓領事馬廷亮電稱現在中國輪帆駛入韓境者日見衆多并有勾串韓國人私運軍械入韓情事屢經日本總督府照會禁止外務部接電以東三省爲出口之要地尤宜嚴密查禁比即咨行東督請其查照辦理矣 
[京中報界危機] 　　三十五人之無常榜 
　　京中報界將有大獄之說近日風聲益急報界執務諸君及熱心時事之士日有警備幾於草木皆兵風聞上月下旬宗人府曾開秘密會議一次謂近日各報言論如排斥親貴大臣不應總理内閣而對於温生財一案言中無不含有表章温生財之意是皆鼓舞種族革命提倡暗殺主義若不設法銷滅流弊所及大局何堪時有與會之内閣學十瑞某袖出名單一紙計三十五人皆京中報界饒有聲譽及近日發起國民會講武社諸人冠以某某黨派罪名交肅邸入奏請旨交拿肅邸答云此事關係甚大恐滋紛擾礙難遵辦會員不懌而散遂有將政尙書更調之意 
[四國借款契約之研究] 　　正約外之别約問題 
　　四國借欵聞於本契約之外尙有别種契約之說但所謂别契約是否爲本契約以外之契約或即本契約中一種之規定局中人頗爲秘密一時頗難知其内容但從借欵之精神言之不能斷定絶無可種之規定蓋此次之借欵雖以改革弊制爲主限然投資於滿洲之費用必設有種種之規定此事業之監督權必握於四國之手此爲題中應有之義自不必言至於弊制改革一事亦當與四國有一種規定可以斷言即如顧問一事應有細密之規定也故此之所謂别契約云者約不出以上所指之事項但前報所紀粤漢鐵路借欵條約係另自一事與此項别契約無涉云 
　　又聞四國借欵曾有附帶條件以四國以外之一外國人爲弊制顧問官早誌本報茲聞已聘定荷蘭利威銀行之總理魏色格耳此人蓋一老財政家云 
[蘇人抵制地丁抵債之大舉] 　　亦是馬後砲 
　　初七日江蘇京官同謁盛宣懷詰問日本借欵以江蘇地丁作抵事盛答曰諸君所慮者恐外國人藉監督財政以實行瓜分耳兄弟固已早見及此弟因長江流域在英德法勢力範圍之中故四國借欵不以長江作抵而以東三省作抵因東三省地域在日俄勢力範圍之中故日本借欵不以東三省作抵而以江蘇作抵此蓋兵家互相牽制之法對外手段不得不如是語畢頗有矜色蘇京官同聲致詞曰我等此來非與宮保談外交祗問江蘇地丁何故押與外人盛答云此是朝廷作主蘇京官云朝廷作主亦無有不令人民與謀之理據我等目睹皆是宮保作主曷云朝廷現在事已至此我輩只有一言江蘇何負於汝乃必賣與外人座中有提議不認盛宣懷爲蘇人者盛窘急無言可答低首移時蘇京官云我等暫回去再作道理盛始赧顔送客現蘇京官决議不認以江蘇地丁作爲日欵抵項已公與代表上書都察院呈請代奏代表之人爲江寗松江蘇州揚州各一云 
[鄂京官拒欵之大舉] 　　然而晚矣 
　　鄂人不認借欵各節業經報告該省京官呈請都察院代奏公呈原擬前日卽上嗣因擬稿未盡妥協修改數回改于初十日呈上其公呈内容仍係按照張伯烈君去年原呈宗旨純粹拒款其京官列名單槪照衙門順序已于昨日傳知各京官于初十日午前八時在都察院門首取齊又聞爲此事單銜入奏者有統制祿貞盧都統靜遠哈副使漢章易都統迺謙凡四摺亦于初十入遞其奏中宗旨亦係拒欵惟措詞則對于郵部稍有活動只不認盛宣懷管理鄂路言外有不認盛宣懷爲郵尙之意又聞湖北京官之公呈入呈時都察院堂官接見該京官値年程叔琳蔡中爕等面允十三日代予入遞程等面謝而 
 
 

Page 6

 
 
退 
[京師大參案之眞相]  
　　顧瑗等參革一案關係鐵良姚錫光等說業詳前報聞現任陸軍副大臣壽勳與此案關係尤鉅緣壽勳平日由葉崇榘名下在公益銀行已用過二萬四千餘金葉旣被參立赴壽宅請設法挽救壽慨然曰汝事卽予事决不令汝一人受累也初七日用陸軍部公文咨行民政部云貴部所參之本部員外郎葉崇榘已於上年丁憂回籍究係何時在何處招搖是否確有實據貴部若不宣告本部當有以詰問之至民政部如何答覆容探續報 
　　又聞此案發生之離厅迅速尙有一近因在葉崇榘爲京中著名之運動家與小德彰結爲史弟以求償其大欲小德彰感拜盟之誼將葉及顧瑗黎宗獄三人名條送呈監國監國閱畢立召肅邸於三所正色曰賄賂公行運動劵直入殿陛京城地面閙到這步田地汝不知耶肅邸愕然監國乃將各條擲出曰此輩宜嚴辦宜速辦肅邸應命而退而初三日之密摺遂發現矣現顧葉兩犯虧空款項太鉅不能脫身已有人呈控請予押候追繳 
[京師近事]  
　　監國見報載曹汝霖種種賣國证據確鑿大爲震怒日前召見軍機時垂詢此事那桐對以該侍郎平日辦事尙無可疑之處報紙所載恐係謠傳監國不答旁詢他事那桐退後立請曹入府告以監國所方曹大不安請其代奏開缺那曰無須但宜以個人名義與諸報起訴否則此恥西江不能濯也曹唯唯而退檢查各報罵之雖甚切實而所載皆不犯律現正勞心焦思亟欲籌一自保方法云 
　　日前御史胡思敬所遞封奏參劾鄂督瑞莘儒一事探其中有嗜好未除請飭來京調騐等語 
時評　　（希夷） 
[其一] 　　新内閣發表蘇路蘇議局送命 
　　四月初十日發表新内閣而。十一日卽下商辦鐵路改歸國有之上諭。又下嚴責江蘇諮議局違章辭責之電旨。 
　　商辦鐵路。國民權利所繫。也而强奪之。吾爲江蘇鐵路危諮議。局國民主權所繫也。而强迫之吾爲江蘇諮議局痛。 
　　鳴呼初不料新内閣發表後之第一日。而我蘇路蘇議局。同於一日内送命。我江蘇人於新内閣之感情可。如 
[其二] 　　蘇議局解散之日至矣 
　　以江蘇全省託命之諮議局。而其爭預算案之結果如是。是眞我人所扼腕痛心者也。 
　　顧或以此次電旨之激成解散。爲江蘇前途幸。以爲解散必重。選。重選則前途有幾多之希望。不知所貴乎。議員之辭職者冀其能達要求之目的。耳若解散而江督猶是今日之江。督政府對待諮議局之手叚。猶是今日之手段。則雖重選奚益之有。是故各國議會解散一次而昨一次。之進步者我江蘇之。諮議局則未敢援以爲冀幸之餘地也。 
此次電旨嚴厲如此實係江督一面之詞。我江蘇諮議局之議。决本省。預算案何嘗非議减實在浮。費而曰踰越權。限何嘗不守地方行政經費之範圍。而曰尤爲不合。寃枉極矣且所謂以違章辭職相。要挾者殆以各議員不待資政院之判斷耳。然諮議局之委曲。遷就巳久。前此糾與江督違法案。請資政院核辦竟杳然毫無結果。故此次各議員激於一時之義憤。不得已而出此。即使資政院之判斷有效力。而判斷是判斷辭職是辭職無所謂違章也。倘政府果以辭職爲違章者。則試問此次之電旨。何以不交資政院查覆。何以不一詢資政院而卽毅然獨斷曰。倘再不受勸告。應即請旨裁奪。則心目中何嘗尙有資政院在耶。嗚呼政府不惜揭破其敷衍新政之假面目。以徇督臣之請。吾不特爲江蘇諮議局悲。抑亦爲中國憲政前途慟已。 
[其三] 　　救災之警察 
　　警察行政法中之救災警察。其最要者分爲三類。曰火災曰水害。曰水難而三者之中。尤以救火災爲最要。 
　　所重乎火災警察者。爲能防制火災之危險。以國權作用直接强制個人而制限其自由也。其法有二。一爲預防。一爲鎭滅。所。謂预防法者。凡於能引起火災之各種危險物。當嚴加取締。并制限呼種營業之建築。以防不測是也。所謂鎭滅法者。組織消防隊。以禦火災之傳播。凡依土地之狀况。而於城廂市鎭内定區域而設置者。地方官得指揮監督。而習練於平日是也。是故地方官紳能於此二者着意經營。自不致有巨大之火患。 
　　今吉林之大火。全城幾焚毀一空。可謂中國未有之巨灾矣。苟火。政修明於平日吾敢决其必不致若是之慘酷。也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[潯紳又請自開商埠] 　　幸勿蹈上海之覆轍 
　　贛省九江龍開河地面寛闊業經該處紳士籌議自闢商埠以保土地主權而免盜賣業經禀院立案惟事體重大馮撫未予即行批准現因南潯鐵路開車數十里貨客踴躍外人覬觎誠恐要求推廣租界或難謝絶致起交涉刻經德化紳士萬君才美會商南潯路總陳三立及各團體諸君决議禀官立案維持開辦以便設所籌欵趕築市塲業已禀懇勸業道詳院核辦矣原禀錄下宣統元年二二月由直判請將九江龍開河地面自開商埠情形縷陳憲鑒並上禀撫院去年春間復由德化自治總董劉紳矞祺九江商會鄭總理官桂曁全體會員聯合會議並德化同鄉京官公函均認爲地方亟宜興辦之事由紳商公呈各在案前後奉撫憲批均以官中清查官私各地劃清界限規定辦法仿照滬漢等處派員設警另由紳商招集股本自立公司担任建築輪步市屋棧房雙方並舉爲正辦一再明晰批示欽誦莫名去年冬月泰陵郎中殿成等禀稱集欵念萬元請來　開築先行踏勘當奉批准並委李紳之鼎來　勘定德化賓興所管之地迭經賓興紳士會議公允將地出租此商欵開辦之一又道生公司之地百餘畝招商局之地數十畝及南順記等各商號之地皆力可自築因未奉實行明文均意存觀望又其中適南潯鐵路開首車站所在占地二百數十畝塡土已完現濱江礮岸亦快竣工計商塲圈用之地擬自龍開河口起至官牌夾以上暫以五里爲率約共千餘畝如鐵路曁各商自可集資建築之地已可占全埠工程之半原無須官欵其餘零星管業零星建造均無須官欵此與别埠情形不同實較易爲力耳但形勢渙散難强成合一公司必須得中央總匯之處爲全部之規畵頒共守之章程庶井井有條不致紛歧錯亂如撫批所云由官規定辦法雙方並與誠不易之經也查此地外人垂涎已久如英商都約翰美商李湯姆日商三菱等私買地基迭成交涉均極煩難近又聞有該地某廟基被賣與某洋行之事至沿近泊有德日躉船三艘幾占是處江面之半現鐵路開車數十里客貨踴躍尤爲外人所注意凡水陸交通之利在所必爭愈逼甚九江原爲通商口岸若外人指定此處要求推廣租界或難於謝絶或以盜買占用旣多糾葛於鐵路車埠之自由尤恐生妨碍是亟宜自開以保土地主權以興商塲利益誠不能再緩所有設立局所先從事清查測繪各事諸從節儉計此項開辦經費爲數無多即以後對於全部布置偶有補助之處所需當不甚鉅亦可就地籌措方今欵項艱難何敢輕言興作如該地情形雖屬分途之構造實同合衆之集資但須提倡維持俾遵循有自庶聞風興起併力經營頓成巨鎭九江人稠地密舍此無可推廣且外人覬觎日甚全境商民無不延頸待命職等不揣冐再三凟請即祈鑒核詳請施行 
[贛省防亂戒嚴之近狀] 　　官塲之張竽如也一轍 
　　贛撫馮中丞因粤亂激烈業經密諭軍警一體嚴密防範巳誌前報現聞此間謠傳極盛謂有亂黨二十餘人快路來贛裝扮客商散居廣潤門外一帶地方預備勾結響應起事當經巡警道陸長佑諭派偵探念名分往附郭一帶地方偵探蹤跡以便拿辦聞撫署頭門現在點燈時卽掩半邊以爲守衞軍兵密近稽查至衞隊門首亦添衞兵輪流駐紮以重防範 
[鄉民大閙米店之影響未已]  
　　杭垣貧民因米貴閙事影蠁及於蕭山縣之臨浦鎭搗毀米店十五家詳情業詳昨報不料十三日朱家橋村衆以同族某甲販賣菜秧寃遭戕斃聚衆千餘人擁至該鎭向米店索交凶手人多口雜合市驚惶相約一律罷市本鎭文武束手無策連夜飛報本府並於十四日晨派急足來省告警據云尙未開市聞撫憲已電飭紹府督帶營隊親往查辦彈壓矣又聞紹興府城及柯橋安昌臯埠等村鎭亦有鄉民聚衆打毀米店並波及釀酒各行棧現在該屬商會以山會蕭各縣存米無多青黃不接來日大難如不設法採辦接濟後患不堪設想業已選派代表晋省陳請總商會轉呈撫院迅速塡結護照分赴蘇皖各埠赶運 
[奉天高等審判廳失火之原因]  
　　日前奉天高等審判廳失火一節已見各報茲聞失火之原因實係該廳官吏自放該廳平日内容本極腐敗前日該廳建築廳舍時不過用欵三四萬而個中官吏通同作弊竟浮報用欵至二十萬之多此事爲奉省官塲人所共知錫督以日内即行卸任未遑究辦近因趙次帥將次到東該廳官吏恐被人舉發經次帥查出重辦乃自行付之一炬希圖無迹可尋聞此事次帥已有所聞擬到任後再行嚴究懲辦 
分類新聞 
政界 
 
 

Page 11

 
 
[江蘇諮議局議員辭職續誌南京]  
　　江蘇諮議局自常驻議員辭職後呼議員相繼辭職者五十六人已紀前報茲該局又續接到辭職書多件其姓氏如下　陳官彥　沙元炳　蔣　鏞　周樹年　謝源深朱祥紱合之前次辭職各員及常駐議員巳得八十七人云 
[喜煞陳光裕氣煞朱瑩南昌]  
　　江西南贛一帶毗連粤境現因粤省匪亂復熾誠恐竄擾起事業經馮撫電飭贛南道俞明頤督率南安府陳守光裕布置軍隊嚴防邊境惟吉安认夏太守啓瑜電報丁戞所遺犯缺急須遴員接署當經劉方伯春霖於初九日牌示以南康府楊熊祥調署吉安府事所遺南康府事以（現充警務公所衞生科長）試用知府朱瑩署理而朱係此問吉祥誠大鹽商之少東行爲闊綽此次揭曉署缺一時道賀者趨之若騖次晨衙參官塲聚集官廳哄以朱瑩資格太淺不應署缺此次必係特别運動而來議論紛紜多鳴不平是日劉藩亦上院晉謁馮撫譚及夏啓瑜丁戞委員接署一右馮中丞即以粤亂未平勢尙激烈南安府毗連粤境竄擾堪虞正在布置軍隊嚴密防範陳守計畫一切均關緊要未便輕易生手飭令調復以資熟手劉藩唯唯而退命輿回署　卽行牌示以委署南安府（尙未到任之）李士俊改署吉安府事現署南安府事陳光裕仍留署任昨牌示調署吉案府事南康府楊熊祥並委署南康府事朱瑩牌示着一併取消 
[東督之歡迎歡送奉天]  
　　奉天諮議局商務會敎育會農務會報界公會自治議董兩會之人表者於昨日上午十一點在諮議局公餞清帥列座者爲各司道及張統制藍協統陳二庵京卿等主賓三十餘人先合撮一影并請清帥撮一小影以誌去思其祝詞及答詞因冗長不錄 
　　奉天各界懽迎趙次帥電云北京東常子胡同趙次帥鈞鑒節鉞重臨歡迎無極東省時局危近非常得公支撑萬衆幸福何日起旌無任翹盼奉天敎育總會農務總會商務總會次帥復電云盛京學商農報界城厢各會諸公鑒重膺重寄深懼弗勝承電慚悚約月半後行良晤匪遙先此復音巽佳 
[鹽務風潮之大波瀾天津]  
　　聞日前運司有派委扣收各商引岸之說本埠街市與鹽商有往來者惶恐異常齊赴商業研究所聚集全體董事開會到會行董一百餘人公舉該所議長杜君寳楨領銜赴諮議局呈陳請書懇乞籌議辦法以顧大局現時街市驚慌甚烈商會與研究所已力爲勸酋矣 
[石門又有焚燬警局之大風潮杭州]  
　　石門城中駐防之游擊隊及砲船鹽巡船兵勇名爲保衞地方實則擾亂治安本年正月間巡士因捉游擊隊之賭該隊竟恃衆將警局搗毀當時紳士請官嚴辦勇丁以儆其餘而盛邑尊意欲調和兵警故捐廉賠償警局損失而不澈究其事無如若輩因此兇横尤甚鬧店毆人等事日有所聞十二日夜有鹽巡及砲船勇丁在大街復和樓茶肆啜茗與傍卓茶客麵司務因細故口角砲船勇丁卽飛擲一茶碗傷及麵司務頭額以致血流滿面路人不平鳴警拘兇及苦主至警局警務長榮少雲當卽審訊以兇手砲勇係哨官所管卽派巡長楊兆林送回砲船請其自行懲辦受傷麵司務擬移縣丰騐不料觀者悮會僉謂警骢長徇情縱放兇手反欲送苦主到縣懲辦公憤不平一唱百和起而與警務長爲難使當事者開誠佈公未嘗不可理勸無如該局門差朱祥紅等大作威福以聚衆鬧局相恐喝以致衆怒益甚愈聚愈多地痞匪棍平日不滿於巡警局者乘機從傍煽惑因卽暴動初聞打打燒燒之聲俄而火光濁天波及鄰居敎育會積穀倉官立初等小學校房屋俟痞棍散去救火者然後敢往幸即撲滅警局文件軍器盡付一炬是日盛大令適因石灣警局區官余榮輔濫用弄杖激成燬局風潮在桐鄉籌議善後辦法故不在城於十三日晨始聞警回石則石邑警務長公所已成一片焦土矣 
外交 
[駐厦領事函請查禁謠言厦門]  
　　近日厦市每有廣告傳單粘貼街頭其大意有謂瓜分禍切將爲亡國妈隸勸各置槍砲一枝者有勸抵制外貨者有勸同切國恥勿以身家爲念者昨日厦門領袖領事覓得揭帖二紙函送楊觀察詰問此謠言從何得來此揭帖是誰人所作事慈列國邦交大局請嚴爲查禁現觀察已出示諭禁矣 
軍界 
[時山會匪餘黨就擒江西]  
　　鄱陽縣金盤嶺地方與丙午肇亂之時山相距祗十餘里該處向有楊泗會約四五百人俗稱爲英雄會每年二月二十三日會衆聚於江姓祠名爲楊泗將軍生辰做會楊泗將軍者俗謂其爲駕船之祖入會者大約船户爲多惟該會頭目有爲搶刦殺人之要犯亦有爲昔年時山之餘黨去冬駐紥巡防營左哨哨長禀報縣中飛飭捕役協同往拿現已將頭目羅柏林獲案押管該縣聞卽爲去年浮梁越獄之要犯又有十餘人亦係痞棍與時山案有關係者俞大令於三月十一日提堂研訊諸犯堅不認供尙不知何辦理也 
[贛省新軍之工程南昌]  
　　贛省陸軍三標業經馮撫札委莊直剌充當標統以巡防前路各營抽調來省先行改編成立兩營暫以德外銅元廠爲標部督率訓練所需官長暫時酌用舊營人員以資熟手至參謀處計畫須撥一標駐紥吉安以爲南贛後援建築營房基地業經院委廬陵縣易大令順豫履勘繪圖預備籌款興工建築所有一切工程關係重大現經當道札委李君國韶督匠馳勘估以便核辦 
[鄂省軍警兩界秘密會議武昌]  
　　陸軍各營軍官管帶以上日昨早七點鐘時齊集鎭司令署開會甚爲秘密其馬弁護目皆不准入不識所議何事有云關於粤省暴動者有云張軍門集全鎭官長查問李襄鄰劣跡者未知孰是警察區官以上亦於日昨早七點鐘齊集警務公所會議頗爲秘密姑勿論小夫隨役一槪不准旁聽會議二點鐘之久始各散去有去係因巡警前區第三分區日前所獲之兇犯徐金山抵死不認剌殺故特開秘密會議斟酌可否禀請黃小農觀察開釋等情不識是否 
[救國體育會成立厦門]  
　　厦門紳商全體接到各處警電後人心奮發亟謀救亡一時刋印傳單勸告同胞創立救國體育會由敎育會自治會商務總會各大紳等聯合成立凡入會者均操習武術槍礮及剌擊等技藝聞報名入會者甚多泉州漳州各府縣亦巳函告設立商團民團以便聯合一氣養成國民資格云 
[政府電召李國圻福建]  
　　閩省元凱兵輪管駕李國圻僅一把總日前忽奉北京電致閩督傳李國圻入京召見說者謂其必將大用云 
 
 

Page 12

 
 
學務 
[名儒其不饗諸江西]  
　　前年春間由禮部議准清懦顧炎武黃宗羲王夫之附祀孔廟卽將欽奉諭旨及奏案咨行贛省轉行各縣移會各學飭卽設立栗主安奉某廡某懦之次照向章各學奉文後即轉告各首事預製栗主擇吉安奉頗有開銷費用乃近聞某某等縣至今三年尙有未經安奉者春秋祭祀未報馨香理學名儒雖不爭此區區冷肉而該縣之怠於職務已可見一斑矣 
[贛省學界追悼會紀事南昌]  
　　日本宏文學校畢業生王君理基係江西鄱陽縣人在東畢業升入高等商業學校時共八載將届畢業因患病回國醫藥無效前已去世一時同學聞耗頗爲悼惜現經學界於初九日假百花洲沈文肅公祠内開追悼大會到者約有三四百人女賓四十餘人午後二時搖鈴開會經工業中學校監督曾君貞報告開會宗旨復由文君景清報告王君歷史以及病况頗爲凄慘並有師範女生某女士代其岳母許氏宣讀祭詞情詞哀切頗爲動人至輓聯哀詞懸掛極多惟其妻許氏肄業女校過門守潔具有輓聯伴靈云（雖與君無謀百緣水月鏡花總算結髮）（此是我所傷心事錦屏繡閣空說畫眉） 
實業 
[蠶桑講習所更定新章安徽]  
　　皖省蠶桑所開辦有年成效卓著現經該所更定新章完全科三年畢業簡易科年半畢業其畢業後之奬勵擬援照京師優級師範降等請奬凡最優等畢業者照優等請奬優等畢業者照上等請奬上等畢業者照中等請奬業由該堂監督具禀勸業道詳請皖撫咨部立案矣 
[鄂省鹽務將有大改革武昌]  
　　湘鄂係淮鹽引地髮逆亂後定案改爲川淮並濟私販充斥官運滯銷以致國課减色由鹽政大臣澤公劄行各省整頓江督特派陳健之觀察（係金陵下關總辦）赴湘調查情形昨已返鄂一俟在鄂調查詳悉返報將來必有一番大改革也 
[維持潯陽市面之籌欵江西]  
　　　郡自方永成倒閉後市面大爲牽動金融恐慌已達極點現値茶市登塲之際需欵甚巨聞該郡商務總會總理鄭觀察已電請撫院撥欵十萬以維市面未知能如數籌撥否 
雜記 
[江干行商患盜这窡憤杭州]  
　　杭垣江干地方幅圓較廣本爲水陸要衝自浙　杭滬通車商業日盛而宵小溷跡其間刧盜瀕仍自舊臘迄今沿塘牙行被竊被刧之案多至三十餘起失贓逾二三千金以上而從無一案破獲甚至事主購線偵悉匪窩如韓家潭臨浦等處匪贓俱在報告警區藉詞隔境置諸不理致匪胆愈肆竟敢連檣四五艘盜黨二十餘夥竊美大公徐龍浦等行標布烟葉等貨（係三月二十八九日事）並在對岸半爿山江中撈獲棄贓全體牙商大動公憤業於日前要求自治公所特開臨時會公同議决凡江干金衢徽嚴四埠過塘雜貨紙柴炭木等行例繳巡警捐一槪停止自行組織商辦水上警察以保治安聞已聯名具禀各憲轅請示實行矣 
[嵊匪燬刧十餘家之大案杭州]  
　　嵊匪猖獗情形本報巳誌不勝誌茲聞該縣橋頭莊地方有著匪周恩彬糾結黨羽謀爲不軌經該莊民報縣飭拿後周匪等挾恨在心膽敢糾率黨匪多人於前月初六夜各持洋炮旗幟等項用洋油火藥將該莊民人劉永釗洪生樟林和彬樟標毛老培榮樟昭永富及民婦劉錢氏等十餘家放火焚燬所有洋銀米穀被擄一空後經鄰村聞喊兜拿周匪等開槍拒捕旋被各鄉團格斃匪徒二名周匪當塲格獲鄉民團勇等亦有受傷該縣湯贊清大令聞警馳往在途卽據各鄉民將周匪送案並呈請詣騐湯大令將犯帶回收押一面查勘屬實昨已具禀省憲請示 
[派員堵截徐海飢民鎭江]  
　　淮徐海各屬飢民近因清江各處粥廠已停無從覓食成羣南下常鎭道林梅楨觀察聞悉各難民沿途乞食兇横異常特派水陸總巡吴周二君督率兵士在瓜洲竭力堵截不准渡江一面通飭各屬隨時截遣毋任滋擾 
清談 
[讀報日日錄]  
　　瑞安鄉民反抗禁烟。汪委員被戕而金縣令生還。人謂有幸有不幸余曰。汪委實金令之替死鬼。耳 
　　蕭山臨浦鎭。因米貴閙事。潘二尹兩次被鄉民圍困。卒免一死。人爲潘二尹幸。余曰彼自有打恭之本領耳。非徼幸也 
　　贛省毛道祖模。赴京運動優差不獲。正在納悶間。適有某大員電請代充女媒之機會。人爲毛道幸。余曰恐怕將來要吃。柴湯 
　　贛省林管帶鵬飛。先與流娼張萬氏私識。囑其脫藉納爲小星。不料該妓回里與本夫離婚後。再來踐約林已變計不認。竟送警區訊辦。人責毛道薄倖。余曰。非毛道之罪。該妓自瞎眼耳。道台安可與。貝子王爺。比 
　　石門縣屬之石灣警官余榮輔。因濫用刑杖激　。致被放火焚燒余曰。該處鄉民將來不知又有幾許。誣爲匪徒矣。 
紀事 
[某二爺又戀趙玉環]  
　　傳聞前娶富興班紅寳寳及松瀛别墅蘇寳寳之某二爺又以一萬金爲富興班趙玉環脫籍携歸府中。趙新從上海來。綽約多姿。兼善彈。唱亦近來南花中之翹楚也。 
[小叫天無烟不唱戲]  
　　日前内廷演劇。傳小呌天唱戲。連傳三次。均抗傳不到。後詰其故。曰我向來唱戲。先抽烟兩餘。方有精神。今禁烟森嚴。不准吸烟實不能唱。非抗傳也。後經再三設法。進内演唱。 
雜錄 
[新疆行程記] （七） 
　　二十六日陰。過午晴。車外温度至六度。早間車窓琉璃。已見結冰。此間多樺及黃松。草已漸短。然無不毛之地。晚一時至滿洲里共行三十小時也。由此應。換西伯利亞車。因該處賣票。須按火車一定之坐位。故票已罄而未得進行。乃調查。其街市。直是俄人屬。地惟臚濱府署。有龍旗一面。猶彷彿可定爲中國屬地焉。該處獵旱獺者。約數千。人計生皮長一尺二寸至一尺五寸。寛七寸至一尺。前數年價僅二角。今則六角或至一元矣。惜無人保護。而敎育。之故不免得則賭博。失則搶掠耳俄之鐵道執事。皆帶鎗銃殆爲此歟。 
　　二十七日晴。温度十九度半後買。西伯利亞車票。稅關驗護照。並拆驗行李晚二時開車。行四十里許即出。中國境。面入俄。境矣沿途見草。僅一二寸然畜牧業頗盛。榨牛乳者皆婦人。房屋則排木而成火車至此。已改用煤九鐘日始落。夜間結霜景象已大改變矣。 
　　二十八日晴。温度十六至十八度。早九時至齊脫。水秀山明。人烟繁盛道左盡天然林。以松彬樺爲主。產行一晝。夜森林不斷且繁密而修直。豕色白。毛長面耳直。上遙望山頂猶有。積雪。見煤礦有中國人作。工據言每日工資。亦不過八毛多至一元而已。此亦無告之民不得已之下策也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
外論 
[劉廷琛論新律疏之後言] [  （孟庚）]  
　　劉廷琛劾新律一疏齗齗於禮敎綱常之廢墜並以陷皇上以廢禮敎之名爲前修訂法律大臣沈家本罪其立說謬誤囫圇直等諸冥頑不靈喪心病狂者之夢囈語無足供有識者之一噱惟其危言聳論嚴厲迫切一若夏禹之導洪水孟子之闢楊墨韓退之之斥除佛骨莫急於是如不辭而闢之一般無意識者流又從而增益附會吠影吠聲一唱百和顯之足阴法治之進行隱之且搖已定之國是中國憲政前塗希望將如泡影浮雲一逝而無復有幾微之存在是則不可以不辯也 
　　原奏云新律關係緊要請申明宗旨以定國是溯自光緖三十四年我德宗景皇帝欽奉孝欽顯皇后懿旨頒布九年預備立憲事宜已確定爲君主立憲政體我皇上御極以來又復疊次宣示遵奉先朝明諭實行預備立憲維新圖治宗旨去年又下上諭縮短於宣統五年召集國會一切關於立憲要政均著提前趕辦是朝廷立憲宗旨久經宣布聖謨洋洋遐邇咸知劉廷琛豈不知之乃開宗明義即曰請申明宗旨以定國是果有何宗旨之待申明國是之未確定乎卽使新訂各律條文於中國風俗習慣沿革間有不合不過請飭下該館臣覆核改良而止乃假此大題目以聳動人心者聳動朝廷是直欲取兩朝確定立憲宗旨破毀而摧鋤之該監督之心理庸足當春秋之誅乎 
　　原奏云外國法律重在平等又云請定國是者勿論新律可行不可行先論禮敎可廢不可廢推其意想之結果有左之二點 
　　（一）平等主義與中國社會風俗無相容之餘地 
　　（二）新律與禮敎極端反對彼此不能同時存在於一領域範圍之内按平等云者人民對於國家在憲法上享同等之權利服同等之義務之謂也以進化論之大原則言優勝劣敗適者生存是人類原不平等自有憲法一般人乃躋於同等地位何言之人民自經法律認爲有人格者即爲國家之一員在事上雖有賢不肖之區别於法律上統謂之爲搆成國家之一員無論爲乔爲愚爲賢不肖皆依憲法規定平等服從國家统治權例如同一成年之男子即同一有充兵之義務同一合格之公民即同一有選與被選之權利初無有畸重畸輕之弊至其服特别義務者享特别榮譽（海陸軍大將各項文武官義務較多者榮譽亦較崇）有持别權利者受特别制裁（文武官不與人民同其自由之類）又依於其地法律規則而行進一義以言之所謂平等者在憲法上平等在其他法律仍不平等其不平等之原因乃依於爲公民後所享有或服從之權利義務各有不同故不平等乃適以劑於最平等蓋負千鈞之責任而與齊民同服食享崇尊之爵秩而與農商共放浪乃大不平等之事也然則平等主義乃謂人民在憲法上所負之權利義務平等非謂貴賤不分尊卑不别也且各種法律各專有其一定前提除憲法外均與平等主義無重要關係以刑法言主旨在維持國家社會之安寜秩序（公益）以民法言主旨在保護個人之權利或利益（私益）新民刑律均本此前提以爲編制於吾國禮敎綱常并無如何之衝突原奏不詳其要義所在混社會主義 
爲平等主義而謂新律行而亂臣賊子起抑異矣（未完） 
本埠新聞 
[官塲注意國民會之舉動]  
　　江督張制軍聞悉留日歸國學生在滬組織國民會已有頭緖電飭上海道劉觀察查明該會宗旨是否純正着卽具報觀察以此事曾在張園開會衆人推舉沈仲禮爲臨時主席沈君辦事素來純正旣經與聞其宗旨必悖謬業已函致沈君請將大槪情形覆道詳報昨日觀察又接江督札准外部咨據駐日欽使吳電稱刻下留日學生紛紛歸國無法阻止聞各生在日倡立國民軍有派代表回國之語希即設法防範即著密查迅速具報等語聞觀察不日將據情禀復云 
[外部保護漁民之佈置]  
　　江督電致滬道略謂准外務部電稱各省海道水産爲漁民生計大宗詎容稍有阻力乃與外國接連之處每有洋人藉詞擾累實則出海漁船距中國口岸並不甚遠洋人何得指爲越境任意苛罰應由尊處派委隨時查報凡中外接連海界均宜勘定何處爲公海何處爲領海設立浮標以清界限請卽轉電各關飭屬詳細查復仍隨時認眞防護等因即著遵照 
[蘇撫致滬道電] 　　平價米免厘無望 
　　上海道台鑒陽電悉赴贛購米一案張倅曾電請咨商免釐已經藩司電復謂寗屬奏准免釐蘇難援辦前准皖撫來電亦有滬非灾區囑免釐稅實難遵行之語若再電商恐仍無濟滬市底米是否空虚來源是否暢旺希卽傳諭會消息盈虚以定行上全佳印 
[法領事對於勸减房租之熱心]  
　　公共租界内各商民求减房租迄無效果而洋商各房主以會審公堂對於追租發封等事辦法太緩曾經禀由駐滬英總領事法磊斯君照請滬道轉飭公共公廨改良辦法並將諭單封條逕交房主自行往封滬道劉觀察以際此市面清淡未便遽改向章札飭寶讞員兼籌並顧衡情酌核在案茲英商高易等各房主又復禀請英領催詢滬道故昨日劉觀察特將法總領事復文抄發到廨飭遵前批叅酌籌辦所有法領復文摘錄如下查法租界各洋商房主大半係别國商人本總領事無從勸減當此商務困難所有法商各房主定應照准惟本總領事祗能諄勸本國商人减讓不能迫令使减想該商等亦知現在市面困難欲留租客照常居住自然愿减無疑且亦與彼有益再查法租界各房主在法公堂控追房租各案類皆體恤商情從緩限繳並未嚴行追辦 
 
 

Page 19

 
 
[國民總會假定職員]  
　　國民會前日開談話會推與事務怕職員　　如下會長沈仲禮副會長沈縵雲　坐辦葉惠鈞　書記瞿紹伊楊千里　程文卿　徐耀遠　庶務朱少屏　趙星允　盧煒昌　田霽雲　會計王石麐　周少衡　调查童弼臣　方燮尹　張虎臣　章佩乙　席仰高（已自行辭退）　戴伊軒　鄧奂與秦鐵珊　明紹貞吳書箴　徐榕圃　全克青　徐際青　朱伯爲　孫世華 
[商圑公會之通告]  
　　南市商團公會昨日通告各會友錄如下　　一會長命令此後星期日會操老班會員須戎裝荷械到本操塲温習操練一十五日已量過操衣者祈將舊操衣繳會換領新操衣一十五晚七時至八時購領槍株一十六日起松打靶是早會操之後出發 
[參藥業商團之進行]  
　　南市參藥業組織商團經紀前報茲聞發起人李某等業已議定以外鹹瓜街大王廟弄藥業公會爲事務所於十六晚與行第一次談話會决議試辦簡章并推與臨時職員一俟諸事就緖即開成立大會擇期開操 
[閘北電燈自來水均將告成]  
　　巡警總局與城自治公所總董李平書等集股創辦閘北華界電燈自來水曾紀前報茲悉此項水電各工程業將次第告竣聞定於六月初旬落成開幕 
[提倡土貨之大阻力]  
　　浦東一帶近有華人自設機廠製成斜文花布及毛巾等物較諸洋貨無分軒輊内地商民咸樂購用惟銷到上海時洋貨認捐公怕往往認爲洋貨逼令納稅昨聞乾生等號以刻下正在提倡土産之時該公所不應逼抑因特集議擬卽聯名要求勿再爲難云 
[誑騙運動費之結果]  
　　吳淞路某牛肉莊主金桂祥前在公共公廨涉訟被康阿成自稱熟悉官塲竊取寳讞員之名片向金妻邱氏騙取運動費洋六百元嗣因事無效果由金報知捕房將康查獲解送公堂訊供收斩在案昨晨復由捕房解案金與其妻投訴前情並稱康騙洋後與其姘婦在雲南路二百十七號門牌開設雉妓院去年辦經還過一百元餘求究追訊之康供今日又繳一百元到案求恩寛宥孫襄讞商之德師副領事以案關冒官撞騙未便從輕判康押西牢三年如能於三個月内繳洋四百元准予酌核所有繳案之一百元交金具領 
[劉氏爭産案方始了結]  
　　已故富户劉聽泉故子劉彥卿之妾陳氏等聽唆爭産並由正室劉江氏赴省不控自願捐助學費奉蘇撫程中丞批飭上海縣將全案人証解省訊斷嗣因兩造均係女流自願在申訊結求免解省已奉田大令禀准蘇撫諭飭劉氏親族秉公調處去後復於前晚傳到劉江氏並三妾劉陳氏二妾劉馮氏以及公親至戚等到案研訊先據親戚等同稱此案奉諭之後所有劉氏遺産業已分派明晰三面允洽立有分據正欲禀請銷案詎劉陳氏聽從伊之寄父王渭生唆使堅欲先取産業然後銷案尙未簽字大令得供卽向劉江氏反覆開導姑念劉陳氏生有二女於江氏名下祠産二股内再提一股給予陳氏以後各立門户以承祭祀餘照親戚議據爲斷所有應撥陳氏馮氏等契劵田單租摺首飾等命於次日送案當堂分給以杜外人覬觎劉江氏唯唯遵諭時王渭生忽然上堂意欲爭辯大令即面加申斥喝令退去次日劉江氏遵將一應單契租摺首飾呈案當晚由大令升坐花廳照據分派並諭令各具遵結了案 
[道署偵探賴債]  
　　撫順輪船已歇買辦李裕妙前拐小孩已至香港避匿當由該處地方官查獲訊押卽經蔡前道諭飭包探程品山前往守提詎該探在港烟賭甚豪所有道署發給川資耗費凈盡並向該處某鞋店借用銀洋三百元當時言定回滬後即可領取歸還迄已半載有餘分文無著現由該店主來申催索亦圖賴不理爰即訴知商董虞洽卿觀察函請滬道從嚴追繳 
[元源莊倒欠案近聞]  
　　南市元源莊倒閉以來所欠官款均將了結江南機器製造局一欵磋議多時現亦稍有眉目昨日滬南商務分會總理王一亭君特乘火車赴蘇面謁蘇撫求請了案 
[江金媛聲訴苦衷]  
　　侯松齋控妾江氏卽江金垦挈同子女捲逃昨晨由探蔣文彬將江氏及侯子仁金侯女仁珍一併解請公堂研詰侯投案訴稱商人因案在押公廨詎江氏於二月廿二日捲取値洋五千元之金珠飾物逃逸求究訊之江氏供稱前居崑山現居新閘牯嶺路四十五號大婦所生子女均由婦人撫養所有衣飾係前夫陶姓所遺侯屢向婦人索錢爲數不少日前又將五十元之質劵囑爲取贖此劵尙存婦人因侯負債過鉅恐有人登門索取不敢到家並非私逃訊據仁金供年十八歲在楊樹浦正豐米店内習業時至庶母家内仁珍供隨庶母度日餘語與氏所供略同德襄讞商之德祜副領事判江氏交保候查明實情於下禮拜六再訊 
[仙人竟欲殺人耶]  
　　江北人王金貴自稱天師仙人專在馬立師路一帶與人治病惑衆歛錢受愚者巳不知凡幾茲有陶福生之妻潘氏因患痰迷邀王到家療治王卽裝腔作勢令其同黨張阿金江利川趙理貞將病人撳住用煨紅之炭浸入醋内然後澆潑病人頸項霎時間病人頸項潰爛頭腫如斗陶睹此情形憤恨殊甚立卽報知捕房將一干人拘解法公堂請爲訊究聶司馬判令押候懲辦 
城内 
[是誰之妻]  
　　信豐珠寳店主盛旭初前在一路分局控妾吳氏與店夥姘識私奔等情當奉德正巡官諭飭押候訊辦在案茲有吳王氏投局禀稱女兒吳氏曾憑馮陳氏爲媒許與張雲生爲妻並未嫁與盛旭初爲妾德巡官以兩造各執一詞判着王氏邀同吳氏來案訊核昨由吳王氏偕同張雲生等投案候訊巡官諭送縣署訊究辦 
[攫取金環]  
　　汪公茂控王順郎騙女出外攫取金耳環質洋十四元由一路四區副巡官押解一中分局押候賠洋開釋 
[聚賭受罰]  
　　嚴炳華在家聚賭被右營兵丁吳三林索規不遂報知一路巡局飭拘賭徒五人到案經德正巡官訊實判嚴炳華劉庚子罰洋五元劉子和李金吾王榮壽罰洋三元斥釋 
[茶房不端]  
　　寳成銀樓夥邵煥章昨至一路巡局控稱南康旅館茶房王祥臣手持銀耳圈誑稱金質硬欲抵洋經德巡官略詰數語判王押候根究 
[道批照錄]  
　　家人劉升禀批此案前奉農工商部飭調帳據公斷續奉蘇撫憲批飭嚴追如延封産備抵迭經行廳遵辦爾家主延不投質未免自貽伊戚惟前據該廨查復飭弔帳簿六本不見往來各簿亦未足以昭公 
 
 

Page 20

 
 
信旣據禀求弔帳移送商會查理姑候札行會審官飭傳震泰經理人到案勒令繳齊歷年各項帳簿刻日移送商務總會秉公理算照股攤繳爾家主仍應迅即來滬到會眼同清理早爲歸結倘再違延一經商會公决本道定行立即移封原籍房屋决不再從寛假 
[道轅記事]  
　　義渡局委員陳仲賢奉滬道　札飭將局裁撤昨日而呈鈐記一顆禀辭銷差花翖都司銜鄭耕伯補用鹽知事項莘甫均至道署禀見 
南市 
[資遣貧民]  
　　湖南人張晉泰張福生叔姪二人被自稱閘北巡警局暗探之謝洪標藉端索詐迭紀前報茲悉裁判所陳委員以張等謀業未就貧苦堪憐特於昨日商之自治公所總董發給船票連同福生之未婚妻一併送上大阪公司某輪船遣送回里 
[拐案定斷]  
　　洞庭山婦人吳王氏之十歲女孩珠寳被隣人湯王氏串同前在南洋學堂充當庖丁之楊六生及韓某等拐至松郡賣於　姓家爲婢議定身價洋三十元由楊之母胡氏冒認甥女六據成交嗣被顧查知來歷即戕一干人扭送是處巡警局追回身價即由顧之家人王慶函知吳王氏報明裁判員將女提回給氏具領茲又提到楊胡氏即松江媽媽同子六生並提在押之湯王氏復訊狡賴旋據楊六生供由湯王氏起意與韓某領女出外伴同赴松不料被顧姓看破送局韓已逃逸判湯王氏戒責四百下押善堂十月楊責三百下押改過局一年楊胡氏戒責一百下押善堂一月補提韓姓併究 
[串竊火腿]  
　　錦隆茶腿店前晚被甲乙丙三人混進以購物爲由用雨傘遮蔽人面串竊火腿二只旋由店夥胡子炎追獲王老五一名扭交巡士解送裁判所訊究胡供在新　臺當袍龍套並不串窮實遭悮拘判留候查明發落 
[變産還債]  
　　住居南倉街之高趙氏　汪福林即張福林扭至南區控稱福林之父國祥在日於同治年間將陸家浜北首住宅兩次抵去錢二百五十千文言明一分五厘起息至光緒年間不給息洋延不理贖求請追繳當由該區轉解裁判所經陳裁判研訊氏供該房被福林之外甥佔踞不肯歸還訊之福林供爲洋貨生意現因失業無力理處俟將該房變價清理判具結限一月理處 
[逐月拔還]  
　　義泰板木行執事張瑞生將木作頭湯叙生扭至裁判所控被欠去貨洋十二元六角延宕年餘置之不理經陳裁判訊實判湯交保每月拔還洋兩元 
閘北 
[假作癡癲]  
　　高桂松控山東人蔡克裕欠租逞兇經四路分局蕭正巡官訊明押遷釋出後復至高處尋釁滋擾被二區崗巡拘解分局前日經蕭巡官提出覆訊詎蔡佯作瘋顚不聽訓戒判暫發城内普育堂留養再核 
[幸未犯事]  
　　戎正恆控沈阿大搶伊時表經四路分局蕭正巡官訊據沈供於路上拾來判令斩候查核在案茲悉巡官因查得沈素來安分已於前日交保開釋 
英租界 
[私自啓封]  
　　粤人陳鳳池前在四川路七十號屋内私设總會聚賭由捕查獲解廨訊實判將房屋發封在案詎前日陳忽私自啓封被捕查獲昨解公堂經中西官訊明判陳押六禮拜仍飭將屋發封 
[不理抵欵]  
　　胡祥蓀陳仲卿控周榮記沈志雲不理抵欵一案昨經公堂復訊明晣判周押本廨着還陳仲卿本利銀四千二百零八兩胡祥蓀所控一案着再另行具禀沈志雲先行開釋 
[洋商追欠]  
　　英商卜内門洋碱公司控卓源記在烟台地方虧欠銀五千兩昨由捕房將卓拘解公堂請追判押候英領堂期解訊 
[拖累保人]  
　　盧少堂控包車夫李阿二竊取値洋六百元之衣服因李逃逸由廨將李之保人陳阿三拘案訊供收押在案昨經中西官復訊以陳係保人着原告另行補禀判陳交保候晚堂訊理 
[呑没茶箱]  
　　黃有桂因呑没劉德新茶箱等物被控昨由探將黃傳至公堂過堂候訊 
[德人失竊]  
　　德國人四密脫控李掌林竊取金表金練一案昨經公堂復訊中西官以李居華界判送閘北巡警總局訊辦 
[太不文明]  
　　無辮華人梁阿海前晚潛伏於海寗路鳴盛廣東戲園女厠内被園中人巡獲拘入捕房昨解公堂訊究判押候查明於下禮拝六訊辦 
[女孩迷路]  
　　女孩陳三妹在路徘徊由　送留公廨昨日盤詰據女供年十二歲家住靜安寺路父母俱存因出外游玩不記歸途致被送案判派差送交家屬領回 
[從輕發落]  
　　甬人史東生將妹潘史氏誘至滬上令與醫生朱善洪姘識近又將弟媳史俞氏誘來圖賣被其弟史阿茂妹夫潘兆新來滬尋獲扭控捕房昨解公堂復訊明白判免氏與朱分别各押七天期滿將史氏交潘領回管束餘人均照違章打架例各罰洋一元充公押候繳洋釋放 
[查弔賊贓]  
　　嘉利洋行控管棧人張肇銘竊取芝麻昨由捕房將張拘解公堂復訊屬實判張押三月並候移請法公堂吊贓再核 
[雉妓違章]  
　　雉妓王小寳張三寳均因違章拉客由探一併拘獲昨解公堂訊明判各罰洋五元充公 
美租界 
[貧不欲生]  
　　呂雲福貧病交迫無處棲息昨日奔至蘇州河投河圖盡由一百六十二號英捕瞥見喚人救起禀明捕頭送交同仁醫院醫治再核 
[婦人短見]  
　　莊金桂之妻鄧氏住居菜市街十八號昨與鄰人口角潜呑烟灰圖盡旋由莊報告捕房車送同仁醫院醫愈領回 
[幸無傷痕]  
　　住居塘山路二十五號之陳馮氏因凌虐養女被鄰居函報捕房昨派包探將女逮案捕頭驗得並未受傷飭傳該氏領回了事 
[銷燬銅洋]  
　　女子陳阿大陳阿二昨至海寗路某錢店兌換銀洋經店夥察係銅質致起衝突扭控捕房捕頭諭將銅洋銷燬一併斥退 
[男女衝突]  
　　譚金標昨與蔡劉氏在蓬路口角相敺由捕併送捕房經捕頭略詢一遇斥不准理 
法租界 
[居心陰險]  
　　某水菒行夥吳安平前因私取客商董慶瑞考藍内洋銀一百五十元覺察後經人調停歸還原洋得以無事詎吳不自認咎遷怒同事私將洋油澆于甘蔗上希圖縱火幸即被人查悉未遭毒害旋由該行報告捕房將吳解廨請究聶司馬以吳居心險惡判押捕房一月以儆 
[誰敢擔保]  
　　金三鄧光榮陳芝三人俱因不還沈金階經放東洋車之租錢控經公堂判令押候在案迄已多日分文未繳昨又一併是案判限三天着交人銀並保出外料理 
[海上閒談]  
　　正元股東陳逸卿欠洋商怡和行之欵而被追裕蘇分局坐辦欠華商裕源長等之欵而被迭陳欠洋欵猶直認不諱而裕蘇分局所欠之華欵則欲以官勢圖賴是并陳逸卿不如矣 
　　然而法律具在終必有著落之一日爲某坐辦者曷勿效兆康莊股東唐靜波之所爲尤爲脫然無累也 
　　無論何國之國籍法凡犯案臨時入籍者必拒而不受即一時爲其所蒙准許入籍而事後一經查出亦必交還本國歸案訊辦此固各國通行者也今唐靜波臨訟改入外籍是有意取巧理應索還究辦乃一經斥革官職而即認爲非中國人則非特與該案有礙且與國權有關想官塲必不若此之糊塗也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[中國國民總會草章]  
　　第一章總則第一條本會定名曰中國國民會第二條　本會以提倡尙武精神興辦團練爲宗旨　第三條　凡贊成本會宗旨者皆得爲本會會員　第四條　本會事務所設於上海 
　　第二章　機關（第一節）總務部　第五條　本部以會長一人副會長一人坐辦一人庶務四人書記四人會計二人組成之　第六條　會長有代表本會及綜理一切事務之權　第七條　副會長有襄理本會一切事務之權　第八條　坐辦常駐事務所辦理會長副會長所委任事項　第九條　庶務司本會一切庶務　第十條　書記司本會一切信札文件　第十一條　會計司本會出入經費及編製預算决算表（第二節）評議部　第十二條　評議部以部長一人書記一人評議員若干人組成之　第十三條　評議部有監督本會財政及評議一切重要事項之權（第三節）調查部　第十四條　調查部以部長一人部員若干人組成之　第十五條　調查部調查國内外有關於本會事件　第十六條　部長有綜理該部一切事務及囑託部員調查各特别事件之權（第四節）編輯部　第十七條　編輯部以部長一人編輯員若干人組成之　第十八條　編輯部編輯本會書報及一切重要文件　第十九條　編輯部部長於本部編輯事務有綜理採擇之權并得囑託編輯員編輯特别文件 
　　第三章　選任　第二十條　本會職員由全體會員選舉任之　第二十一條　本會選舉時期一年一期以春季開大會施行之　第二十二條　本會職員有不稱職者得臨時改選熱心任事者亦得連舉續任 
　　第四章　集會　第二十三條　本會每年開春季大會一次職　員會每月一次均由會長召庥　第二十四條　本會有特别大事由職員三分之一要求會長召集開臨時職員會或特别大會 
　　第五章　經費　第二十五條　本會會費分特别捐經常捐二種甲）特别捐隨意捐助（乙）常年捐每年一元　第二十六條　本會出入經費須由會計每月編製决算表交評議部檢查笔揭示公衆　第二十七條　本會出入經費得由評議部長隨時要求檢查　第二十八條　本會欵項須存放銀行不得私自挪用 
　　第六章　入會出會　第二十九條　凡入本會者須得本會會員介紹　第三十條　會員中有違背本會宗旨者經調查部調查確實報告會長令其出會 
　　附言　本草章有不詳不備之處可隨時發表意見參酌增改惟以七日内爲限過此爲默認　現因選與繁難暫由各團體公舉數人爲臨時職員待開成立大會後再行全體選舉 
國外新聞 
[大批中國肉食抵英]  
　　十四日倫敦電云近有凍肉八萬三千箱内有猪肉一萬六千頭由漢口運到利物浦按一千九百零十年全年運至英國之凍豕僅二萬四千頭 
[英議院問答鴉片問題]  
　　十四日倫敦電云印度部次官芒台格君在下議院答某議員之質問謂屯積香港及中國各通商口岸之無執照鴉片二萬二千箱現已陸續運入中國印度政府允於今後三年在應出口之鴉片數内照數减去 
[俄國國會通過彈劾首相案]  
　　十四日倫敦電云據聖彼德堡電稱俄國國會巳將彈劾首相司徒來賓君借君主特權違背憲法以定西方各省地方自治一案討論多時後經各員投票通過賛成彈劾者二百零二人反對者八十二人 
[英國黨首贊助改革議院案]  
　　十四日倫敦電云反對黨領袖貝爾福君在阿爾白脫廳演說極意贊助藍思唐君之改地上議院議案 
[日本首相注意慈善事業]  
　　十四日東京電云首相桂太郎侯爵今日邀集各報代表會晏宮邸請彼等扶掖組織慈善會事業 
[臺灣疫患近聞]  
　　十四日東京電云西五月十號臺灣復有疫症發現前後已死一七十人（以上譯字林報） 
[墨西哥革黨設立政府]  
　　十五日倫敦電云據鈕約電稱墨西哥革命黨已將巨耶萊作爲墨西哥京城並組織臨時政府駐墨西哥各國使臣曾在美國大使署開會决議合力保護寓墨西可之外人 
[海牙禁烟大會展緩舉行]  
　　十五倫敦電云據海牙電稱萬國禁烟大械暫緩開會之說茲已確實按該會原擬本年舉行 
[英國文武官員會觀飛船]  
　　十五日倫敦電云首相愛斯奎士君反對黨領袖貝爾福君及内閣諸大臣海軍部陸軍部各員國會議員二百人昨在漢頓會觀試騐飛船 
[關於摩事之謠言]  
　　十四日栢林電云外間謠傳俄國因與法國誼屬同盟故欲爲德法兩國居間調停摩洛哥問題此說已由官塲聲明 
 
 

Page 27

 
 
不確維也納某報亦謂俄國前旣承認德國對付摩洛哥問題之熊度當無再爲此事之理由又倫敦傳來消息謂英國已向德國詰問對摩舉動亦屬不確 
[英國治埃政策之堅定]  
　　十四日柏林電云埃及英總領事戈斯脫君常年報告之中詳述埃及大局謂英政府將仍抱向來之政策不顧埃及國民黨或他方面之抗議云 
[摩洛哥法軍之行動]  
　　十四日栢林電云法將白呂耶特所率之縱隊已拔隊向番士進發（以上譯文匯報） 
小說 
[殖民小說華僑淚] （九） 
　　原來不是别人。就是他那位心愛的夫人烏氏。邵太守見了又驚又喜。好似黑夜裡拾著了夜明珠的一般。連忙搶步迎上。早見那位夫人。蛾眉直立。玉面生嗔。指著邵太守罵道。你這個人怎麽没良心到這般田地。昨天起火的時候竟會抛掉了我一個人。自家逃了出去。憑著我一個人在火中掙扎。幸而我天命不絶。自然而然的有人救我脫險。如若不然我的一條性命。早已送掉的了。你自己想一想。可應該是這樣的麽。邵太守被他夫人青備了幾句。一時間閉口無言。答應不出心上十分慚愧。却又十二分的喜歡。向著他夫人打了一恭道。你不要動氣。這件事兒是我的不是。他夫人冷笑道。原來你也知道是你自己的不是。虧你一個堂堂男子。遇著一些兒危險。就抱頭鼠竄的逃走。那裡還有一分的男子氣。說到這裡。便回過頭來。指着那同來的親兵道。不是他出力相救。撞到火窟籠裡頭去。把我背了出來。再有一百個我。也是死定的了。邵太守聽了心上一動連忙問道。你的衣服到那裡去了。爲什麽穿着這般村服。他夫人聽了不由得滿面通紅的。瞪了邵太守一個白眼。一言不發。邵太守心中明白面上也紅起來頓了一頓又問道旣然孫金標救了你的性命爲什麽不早些出來。直要等到這般時分急得我哭了一塲。他夫人聽了又紅著臉兒走過去把他推了一把。口中低低說道。你這個人怎麽這樣的糊塗。說到這裡便停了一停不說下去。邵太守聽了他夫人的話。明知道他夫人話兒裡頭的意思。身上没有衣服。怎麽能裸體出來。想看他夫人一個妙齡少婦。一絲不掛的。背在孫金標的背上。又背到孫金標那裡去。過了一夜今天直混到這個時候才來這個裡頭。未免大大的有些不妥當。想到這裡。不由得面紅耳熱起來。自此以後這位邵夫人。直把孫金標當作自己的弟兄一般。聒絮著邵太守。把他陞了個電報局的司事。漸渐的大家都說起邵夫人的歹話來。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[宗人府奏增訂宗室覺羅律例摺]  
　　奏爲遵照新章增訂宗室覺羅律例謹繕清單進呈請旨欽定恭摺仰祈聖鑒事宣統二年十月初八日臣衙門具奏修訂宗室覺羅律例一摺奉旨依議欽此欽遵在案竊維宗室覺羅現審舊律從前均編輯則例之中但沿習舊章率多簡略今旣明奉諭旨增纂律例自應詳爲參考以期因時制宜臣等遵即督飭該提調纂修等悉心酌擬就臣衙門曾經辦過成案並採各項法令章程依次分類編輯增訂十二條謹繕清單恭呈御覧如蒙俞允卽由臣衙門通咨各衙門一體欽遵一俟實行新刑律之時如有應行酌擬者容臣等再行奏明辦理所有增訂宗室覺羅律例緣由理合恭摺具陳伏乞皇上聖鑒謹奏宣統三年三月二十四日奉旨依議欽此 
　　謹將增纂宗室覺羅現行律例敬繕清單恭呈御覽　一宗室覺羅應查照秋審辦法　凡宗室（覺羅同）如有犯死罪案件應查照奏定秋審條款擬勘　一宗室犯有死罪入實情有可原改緩　凡宗室犯有死罪情實者衡情不無可原應於覆　奏時遵旨照例辦理　一宗室覺羅屢次生事行凶擾害良人照例仍據衆證治罪　凡宗室（覺羅同）索要錢物多方擾害核其擾害實據僅止恐嚇與實在情凶勢惡尙屬有間者自應按例量減照凶惡棍徒屢次生事行凶無故擾害良人人所共知確有實據者發極邊足四千里安置例上减一等辦理　一宗室覺羅犯罪時繫帶不繫帶分别治罪　凡宗室覺羅犯罪時繫黃紅帶者依宗室覺羅例辦理如繫藍帶及不繫帶者一經犯案到官卽照常人例治罪（如審明該宗室等未與人爭較偶然忘繫而常人藉此有意尋釁並盛夏之時不在此限）　一宗室因分產各項案件由府分别判斷　凡宗室遇有因分產並爭論藍甲祭田地租各案以及因族務瑣細事故爭執無罪可科者應由本府持平判斷或傳族分别自行清理永著爲令　一宗室覺羅詐生子女及生女揑報生男　凡宗室覺羅揑報生有子女或生女揑報生男者照違　制律治罪　一宗室覺羅抱養異姓子女爲親生子女以亂宗支　凡宗室覺羅本身並未生有子女將異姓子女揑報親生混亂宗支者照違　　制律加等治罪　一宗室覺羅冒領恩賞　凡宗室覺羅並未病故及娶妻嫁女各情事揑報希圖冒領恩賞者依不枉　贓各主者通算折半科罪（如該宗室等已經呈報即將揑報之族學長加等治罪）原領恩賞追繳　一宗室殘廢不據實呈報　凡宗室殘廢應食終身二兩養贍錢糧若年終考騐並不聲明倩人代替希圖濛混支領三兩錢糧者將該宗室處七等罰（如該宗室已經聲明該族學長並不據實呈報卽將該族學長加等處罰）　一宗室覺羅等冒領錢糧　凡宗室覺羅曁宗室覺羅孀婦病故以及宗室覺羅孤女出聘後均應裁撤養贍錢糧若不呈報裁撤希圖冒領仍舊支食者宗室覺羅處七等罰孀婦孤女處六等罰（如該宗室覺羅等已經聲明該族學長並不據實呈報即將該族學長加等處罰）原領錢糧追繳　一宗室覺羅孀婦過繼有子冒領養贍錢糧　凡过室覺羅故後無子伊妻原有孀婦錢糧以資養贍俟過繼有子卽將養贍錢糧裁撤若該孀婦不隨時聲明裁撤希圖仍舊支領養贍錢糧者處七等罰（如該孀婦巳經聲明該族學長不隨時呈報裁撤卽將該族學長加等處罰）原領錢糧追繳　一宗室犯案應照刑律判斷遵本府定例分别折擬　凡宗室犯案到官應遵刑律判斷由本府遵照定例折擬如與定例不適宜者通按現行刑律新刑律辦理專件 
[瑞安縣通禀禁烟委員被戕情形]  
竊瑞邑禁烟委員汪經歷錫祺被匪戕害並殺死兵役土夫六名所有大槪情形曾經三次電禀在案今將汪經歷禁烟實跡與被戕緣由　我憲台縷晰陳之汪經歷自去年十月間奉委來瑞帮禁種烟事宜其時已烟籽下種之際隨卽會同知縣前詣各鄉履勘查禁風霜雨雪勞瘁不辭直至臘月二十五日始行回署度歲本年正月初旬知縣雇募土夫二百名於十一日與汪經歷帶同下鄉拔烟先時汪經歷與知縣共在一處後因烟多地廣陸續添雇土夫二百餘名分投勒拔汪經歷在小港一帶知縣在大港一帶三月以來該經歷奔走阡陌風雨二月未曾回城一次所到之處烟苗無不肅清其辦事之認眞耐勞於此可見三十一二三四等都汪經歷已於二月回去過數次彼時鄉民以爲烟苗剷拔太凈頗有憤懣之言並稱五雲山土匪當來定將禁烟人殺得雞犬不留大聲喊呐又謂汪委員如敢逗遛不早出境恐有後患不測等語汪經歷即在該處上坎地方將出言不遜之鄉民辦過一人曾有該經歷與孫紳詒澤號仲愷親筆信札可憑當時孫紳未曾提及知縣在大港督十夫拔烟還隔七十餘里亦未接洽三月二十三日汪經歷帶領土夫五十名防勇十五名自三十七都曹村動身擬至三十三都覆勘是晚在三十一都巖頭宿夜二十四日早晨起身午刻行至三十四都湖岙洲地方在地民金昌芸家暫歇該處與三十三都五向嶺毗連正欲午膳忽聞砲聲卽有土匪數百人揚旗呐喊各持刀鎗從五向嶺小灣出來分兩路圍抄汪經歷喝令防勇開鎗抵禦詎匪勢猖獗衆寡莫敵汪經歷遠避不及竟被匪徒擄去逞凶戕害勇丁林全福差役章煥奮身保護亦遭殺害立被鎗斃廚役土夫三名所有汪經歷隨帶行李一併被匪搶去所餘兵勇土夫與家人李貴均先逃逸是日知縣適與劉道隨員趙縣丞璜在二十五都永豐山地方拔烟一聞汪經歷被搶星夜趕回派人前往確查隨卽晋郡面禀道府請調大兵來瑞勦捕迨返署後據報汪經歷確已被戕土夫兵役被殺六名匪聚未散知縣立卽懸賞設法並選派幹練書役往尋汪經歷屍身至二十八日由該都架書方克獻託人尋獲密送到縣當經知縣隨同本府委員帶同該經歷之家人李貴親詣認明確係汪經歷屍身並看明偏左偏右額顱額角身根項頸左乳兩肋左腿等處均有刀傷下唇吻又有鉛子傷瘡 
 
 

Page 35

 
 
知縣目擊心傷不忍卒覩所有衣衾棺木知縣先已從豐預備當卽妥爲殯殮其餘被殺之兵役六名各屍派人找尋至今尙未尋獲探聞匪徒尙在三十三都濳匿誘脅愚民希圖抗玩現由劉道梅帮統李守會銜撰白話告示商會就近紳董先去各鄉遍貼曉諭開導鄉愚解散脅從以免玉石不分一面由劉道梅帮統與知縣督帶兵隊下鄉進勦除將勦辦情形隋時禀報外合亟禀報 
 
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
