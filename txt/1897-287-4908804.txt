# 1934 - 287 - 4908804

 

Page 1

 
 
[蘇州當日派報] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛遞前往風雨無阻俾當日卽可派送以饜先覩爲快者之心想諸君子酒後茶餘當必爭先披閱也謹此布陳諸維鑒及 
[順天闈墨出售] [  圖書集成局啓]  
　　本局排印浙江福建兩省闈墨不脛而走不啻冀北羣空今接京友郵遞順天闈墨一册赶緊用新鑄鉛字潔白紙張排印成册出　以副工林先覩爲快之意蓋順天一榜聚齊各省之人才尤非別省可比想揣摩家更宜各置一編也每本碼洋七分欲購者請移玉至三馬路甲報館及甲昌書畫室購取江南闈墨亦已寄到　在赶緊排印准於本月二十五日出售此仙 
[閱本報紀日增軍艦英日演武兩則感而書此]  
　　日本一東海之小島耳與中國同處亞洲雖不列於附庸而幅之大小人民之多寡物產之豐歉度支之優絀武備之强弱文教之淺深家國之貧富固不可以同年而語同日而語也故中國向藐視之而日本亦自居孱弱久不敢與中國爲難乃自經法人懲創後若君與民不啻臥薪嘗膽一變其舊日因循之習事事仿行西法二十年來氣象一新然當時之觀大勢者尙謂日本雖克意經營究非中國之敵卽西人視之亦以爲中國終未必遜於日本也不意遼東一役水陸兩戰優絀立分以致讓地償費於是日人之氣燄益張究其所以然之故大抵皆中國因循不振耳非日之果强於中也日人自仿行西法事事不遺餘力泰西各國首重商務其武備之精實與商務相表裏不僅爲爭城奪地起見也無事則以兵輪駛往各國以衛商旅而張國威使隣封不敢欺侮有事則調集戰鬥所以武備不致荒於無事之日自不致窘於有事之秋日人仿行以來其效已見近觀日人之舉動更不敢梢事懈怠非但欲駕乎中國之上且欲接踵夫泰西本月廿二日本報錄中西報云近來東報載明年日本兵輪船更多頭等大砲船六艘載重一萬五千二百四十墩二等大砲船一艘載重七千三百三十五墩頭等巡海鋼甲船六艘各載重九千二百墩此外更有載重四千墩之巡船七艘載重三千墩之巡船六艘載重千五百墩之巡船十二艘魚雷艇三艘魚雷砲船一艘二等魚雷船十一艘小魚雷艇一百十五艘小砲艇二十五艘日本三年前祗有小魚雷艇廿六艘東高一役小魚雷艇之功居多故增小魚雷艇尤多然雖得造船之法猶未甚講求新船大半購自外國法德英美皆有日人定造之兵船日人講求水師可見一斑矣向來水師首推英國爲各國所取法日人之意其欲與英人並駕齊驅乎日本報言西九月十一日有日本水師戰船一隊計共六艘英國戰船一隊計共八艘在北海道室蘭港齊集兩國提督均在焉兩國之船雖同時萃聚一方然皆各自爲隊兩不相雜日船佈置一如接仗之勢先操大砲次演小艇如逢大敵爭戰於洪濤巨浸之中英船亦擇險寄碇如法操演彼此發令爭鬥敏捷殊覺可觀或言兩軍對操各有所長舍短取長互相切磋誠屬有益之事至此次英日之船同時合操雖各不相涉然兩國管駕想必預期知會故能時日無訛况前者日人多有勸日廷與英國聨盟之事今觀兩國兵船之舉動謂非合謀吾不信也英人水師之精練已非一日苟與日本大相懸絶斷不屑與之合操觀此可知日本水師日精而添艦之說更可深信不疑矣爲中國計隣邦日强尤當克自振拔爲先事預防之計海軍不能不重立戰艦不能不多購卽使玉帛常敦亦可駛往各國以張國勢况現在商務日疲尤宜整頓如欲整頓商務非使華商自往外洋不可欲華商自往外洋非有兵船保護不可非但可以保商卽各星使之孤懸海外者亦有所依藉不致聽人之指揮藐視說者謂中國庫項支絀重立海軍談何容易不知中國雖弱而較之日本尙有餘而無不足日本能如此整頓是日本人心之專中國不能如此整頓乃中國人心之散耳曩見說部中載有一人遇狐仙詢以得仙之故不勝艷羡狐曰人之修仙實捷於狐狐之修道者須千數百年始得人身得人身後始能証果若人能修道千數百年已可証果惜乎人之不肯修道耳此固寓言實有至理觀於目今中日之勢中國皆不肯修道之人而日本其爲修道之狐歟 
[諭旨恭錄]  
　　九月十二日奉上諭巡視中城給事中慶綿等奏援案請賞外城粥廠粟米開單呈覽一摺現在節屆寒冷五城地面貧民生計維艱所有中城之朝陽閣東城之臥佛寺育嬰堂南城之打磨廠西城之長椿寺磚塔胡同北城之圓通觀梁家園各粥廠每月共需粟米三百三十石加恩照數賞給自十月初一日起由各該城咨明戶部札倉給發該給事中等務當督同紳士妥爲散放毋任侵漁單併發餘依議另片奏請賞給崇善堂等處米石各等語崇善堂等處各暖廠收養貧民人數衆多米石不敷支放加恩著照所請所有淸化寺街之崇善堂梁家園之百善堂太淸觀之公善堂三處暖廠各賞給粟米三百石教子胡同禮拜寺賞給粟米三百石朝陽門外南海會寺崇文門外玉淸觀各粥廠並崗子上興善暖廠賞給粟米一百五十石宣武門外皮庫營西悅生堂賞給粟米三百石朝陽門外淸眞寺粥廠賞給粟米一百五十石小巿口暖廠賞給粟米三百石以惠窮黎該部知道欽此○十三日奉硃筆恩順著協理京畿道事務欽此 
[本館接奉電音]  
　　昨日上午京師飛電傳來上諭二道敬謹譯登○九月二十日奉上諭依克唐阿奏請飭催府尹到任等語新授奉天府府尹廷杰著迅速來京陛見後卽行赴任欽此同日奉上諭李秉衡奏西韓家漫口現正堵築合龍並上年趙家菜園呂家窪兩處堵口彚案請奬一摺山東利津縣西韓家堵口工程前因大汛屆臨暫行停辦入秋後汛水漸落經李秉衡督飭道員丁達意等分投搶堵於九月初三日將東西金門口蓋壓穩固初四日挂纜合龍至初八日始行斷流壩外之水漸次固復在事員弁尙屬著有微勞自應與上年趙家菜園呂家窪堵口出力各員一併量予奬勵所有前叅摘頂之二品頂戴存記道丁達意著賞還頂戴仍交部從優議叙叅將駱金玉都司王恒德著一併賞還頂戴其尤爲出力之道員用直候補知府開缺大名府同知勞力寛著免補同知以知府仍歸原省儘先卽補四品銜補用直州知州盧護詒著免補本班以知府補用並加三品銜分省試用同知查爾崇著免補本班以知府仍分省補用同知銜直州用分省補用知縣王崇閶著免補本班以直州知州仍分省補用並加四品銜直州用候補知州杜秉寅著俟歸直州知州後加四品銜並賞加隨戴三級分缺間用知縣朱猛東河候補知縣鄧際昌均着俟補缺後以直州知州補用並賞加隨戴三級摘選知縣吳璋舉人鄭道沂均著以知縣不論雙單月遇缺選用並加五品銜候補知縣房學禮江蘇候補知縣祝嗣隆均著俟補缺後以直州知州補用候補縣丞吳震澤著免補本班以知縣補用並加同知銜試用府經歴李文中著免補本班以知縣補用分發試用縣丞郭恩敷著免補本班以知縣仍分 
 
 

Page 2

 
 
省補用儘先副將直紫荆關副將沙明亮著以總兵在任候升開復游擊銜留東儘先都司葉雲升補用都司李雲田郭成均著免補都司以遊擊補用餘著照所議辦理該部知道欽此 
[制軍交篆]  
　　四川總督鹿制軍奉旨入京另候簡用遺缺以山東巡撫李中丞升補本館前已接奉電旨恭列報端茲得重慶采訪友人手函謂鹿制軍已先將督篆於九月初移交成都軍帥收管大約不日卽當戒途矣 
[司成退董]  
　　蘇垣自開闢租界以來當道欲興商務遂創辦繅絲紡紗諸廠而以陸鳳石大司成爲商務局總董蓋大司成守制里第故當道以斯席諉諈之嗣大司成於春間服闋擬卽入都供職屢向省憲告退經前撫憲趙展帥爲之敦請在籍紳士盛旭人方伯費幼亭廉訪張月嘉太守繼承斯乏咸以任大職重有雅不願聞之意故仍挽留大司成辦理今大司成急欲入京遂詣撫院與奎樂峯大中丞一再相商謂盛旭人方伯才力優長必能肩此鉅任是以奎中丞親詣府第殷勤勸駕方伯以情難推却允卽電飭乃郞杏蓀京卿由申來蘇妥爲酌議再當報命大約可能允洽矣 
[丁酉科江南鄉試官板題名全錄]  
　　楊炎昌江寗廩　潘　堦廣德附　吳鴻昌丹徒附　朱樹人上海附　胡殿均吳縣監　陸增　鎭洋附　王恩浩常州增　張學寛含山廩 
許蓉鏡甘泉貢　翁長芬江寗廩　楊兆椿華亭貢　李　焯宿松廩　陳元瑞丹陽附　吳增源蘇州廩　胡承鄴黟縣附　張寳廉武進貢 
宗嘉祿常熟附　王朝忠貴池廩　陶光濟金　附　沈　嚴陽湖貢　潘家營元和貢　董增祿高郵廩　鈕廷培定遠附　張茂炯吳縣廩 
兪鍾鑾昭文貢　華同揆通州增　周維藩合肥廩　朱耀奎宜興副　童功梅合肥監　尙光鉞蕪湖廩　沈銘勳如臯貢　管尙勳吳縣附 
謝則陳江浦附　鄭　咸溧水廩　白作霖通州增　劉豫鉁甘泉拔　金爲章靖江廩　劉朝柱廬州附　顧震福山陽拔　顏覲棠丹陽附 
王衍曾宿松廩　高炳華泰州廩　楊殿玉常州附　朱兆椿涇縣貢　曹作鼎望江貢　李松壽合肥貢　周家俊泰興附　王士衛高郵貢 
李振鐸廣德附　雲　書京口駐防施榮復嘉定監　韓兆魁長洲附　洪　　歙縣附　金曾烜吳汪廩　張啓佑泗州廩　余宏凎崑山附 
馬振彪桐城附　潘鴻鼎寳山副　黃綸閣桐城附　李德亭桐城廩　吳承忠合肥監　汪桂馨奉賢廩　扎拉芬江寗駐防劉師蒼儀徵拔 
董自芳安慶廩　張佐淸銅山廩　沈祖約常州附　余敦本休寗貢　查宗錡涇縣附　王鎔之山陽貢　朱鳳苞海州廩　曹緒　江都監 
孫大朋鹽城貢　孫　椿上元廩　普　芬京口駐防鮑梓生宿遷廩　趙鴻非丹徒貢　沈福元元和附　王芝香崇明附　吳學祐廬江增 
吳興讓吳縣貢　許國鳳常州附　何福謙山陽貢　余　震潛山附　尤福海通州附　杜元讓婁縣附　王諶謀泰州廩　方　荃桐城廩 
徐致恭宜興貢　王耀鑾泰州附　盧　琪黟縣附　吳秉文丹徒廩　魏保澄陽湖附　方寳銓歙縣貢　王恩綸江寗廩　吳學勤靑浦貢 
汪世　太平附　周弼忠太平廩　劉允生海州附　何鑫源泰興副　張文壽蘇州附　何　榕如臯廩　李德萃安慶附　金谷春鹽城廩 
劉朝望合肥監　程　權太湖附　莊大紀靑浦廩　楊鴻發丹徒附　蘇錫第太平廩　劉體仁廬江監　潘蘭生江都附　劉　毅陽湖附 
方　雷桐城附　李鴻膏上海附　胡璧城涇縣附　劉發榮丹徒附　江紹英旌德附　郭廷熙上元增　王心鏡巢縣廩　潘　高宜興附 
錢壽深蘇州廩　楊道生全椒附　何正宜江陰監　張百城天長副　袁希濤寳山附　周行濬合肥監　鄭傳聖太湖附　金　澐休寗廩 
歸宗甫常熟附　張星照婺源附　汪　彬旌德廩　劉元芳巢縣附　侯必昌上元廩　周慰農潜山附　余兆沽宿松附　陳　謙懐寍廩 
陳蔭桐上元附　宋方賓廬州廩　常懐俊江都附　李運開舒城廩　任申之宜興附　蘇文選寍國附　鄭雅南甘泉副　何　炘懐寗貢 
王燾曾嘉定附 
[副榜]  
　　顧棟臣常州廩　宗鶴年上兀廩　張文藻常州廩　王錫佑懐寍附　姜元桂潜山增　王德楷上元貢　魏業銳金　貢　姚敦禮溧水廩 
吳汝林太湖廩　朱則慶涇縣附　凌鴻吉江都附　蘇致厚石埭廩　丁兆元武進附　江保淸旌德廩　達　孚通州附　馬軼羣無爲廩 
汪開甲淸河附　蔡慶泰合肥監　沈靖秀淮安附　陳開驥長洲附　金　熙黟縣廩　丁傳靖鎭江附 
[粵東火警]  
　　本月初六晚更魚三躍粵垣東門外築橫沙地方失愼火勢甚盛紅光燭天各水龍雖竭力灌救而祝融氏勢不稍衰延約一點鐘之久所有百餘家盡付楚人一炬矣 
[雷屬奇災]  
　　粵東瓊州海口忽於八月二十一日颶風大作壞屋翻船本館前已譯登西報所紀情形以供衆覽茲又得采訪友人來函云雷州府所轄海面與瓊州毗連是日風勢猖狂雷州適當其衝遭厄尤爲悽慘附近各村落平地水深丈餘廬墓田園均遭淹浸毀壞瓦屋以數千楹計人民斃至萬餘名口其幸得逃出者無衣無食顚沛流離刻下大憲擬撥餉賑之俾免災黎失所云 
[日官抵宜]  
　　宜昌采訪友人云某日昌和輪船由漢口來宜有日本官員及傔從數人附之而至賃居會雲棧旅邸好事者羣往詢之云是來宜開創碼頭欲於明春行駛日本公司輪船來往漢口荆沙宜昌諸處次日卽往拜會地方官面談一切初九日東湖縣某大令前往答拜 
[調勇備操]  
　　嘉興外汛弁兵近皆調撥至郡以應秋操連日在內校塲先行操練純熟然後赴外校塲大閱以免臨時隕越貽羞也 
[刺史仙游]  
　　松郡張詞甫刺史係故紳宮太保温和公之次公子雄偉廉幹爲諸公子冠入資得刺史聽鼓鄂垣垂二十載上游頗倚重之歴宰各邑頌聲載道前歲始拜眞除題補隨州知州到任後卽有械鬥閙教兩巨案刺史弭患無形爲民造福彼都人士咸有叔度來暮之愛詎近日家屬忽接三湘來信知刺史已化鶴四歸一時親戚故舊同聲悼惜咸謂松人之宦海浮沈者又弱一個矣 
[管帶互調]  
　　管帶太湖水師正前營歐陽總戎成松昨奉撫憲奎中丞札飭與新中飛划營管帶胡遊戎昌寳對調二管帶奉文之下卽飭料理交卸事宜一俟文牘備齊卽當擇吉任事 
[更夫獲竊]  
　　蘇城高師巷有蘭若名崇義菴僧徒十餘輩梵魚鐘磬頗不寂寞香積廚中略有餘積宵小者流垂涎已久本月十八日有甲乙二小竊俟黃昏人靜時掩入山門竊得法器法衣等物負之而出爲一擊柝人所見知爲鼠竊當卽呼喚旋經栅夫某丁帮同捉獲翌晨解交北路總巡局經局員胡大令提訊之下飭責數百板枷號示衆給更夫錢一千文以示奬勵 
[網魚興訟]  
　　姑胥臺畔有地名虎邱者古所稱名勝之區居人楊姓豢魚爲生屋後有魚池一方淸水漣漪游鱗潑刺居鄰陸姓不墜先世信天子養魚舊澤與楊操術從同一日陸姓子在已池內網得鮮魚一尾携之回家道經楊姓門首適楊姓女郞在門前閒立瞥見之下喝稱此魚乃余家池中物何得不告而取陸子大怒因與口角楊婦聞聲出爲勸阻當被陸子呼同家人將楊婦併力攢毆直至遍體鱗傷奄奄一息始行釋手翌日楊自他處　詢悉原委不覺忿火中燒糾合多人闖至陸姓家逢人便毆幷被擊壞器具無算越日陸開明淸單偕地甲至城赴長洲縣署控告汪大令准詞飭差提集訊問衡情酌理斷令楊姓賠洋三十元以了此事不料地甲欲思從中漁利因不遂所願羅織稟詞控稱楊在鄉間武斷鄉曲係著名地棍求請提辦云云汪大令洞悉其奸批斥不准地甲復於前日投總捕署控告當蒙劉司馬准詞飭差提楊到署押候訊究 
 
 

Page 3

 
 
[藉屍圖詐]  
　　葑門內獅子口地方某整容店夥湖南人某甲於本月十五日用薙頭刀自刎身死經諸鄰右集資襄助該店主呆乙備辦衾棺爲之成殮突有自稱砲船哨官之某內率同營勇數十人前來攔阻不許棺殮聲稱死者係其族弟今遭此慘斃須得洋銀三百元超度亡靈方可無事否則定不于休諸隣一聞此語咸抱不平紛紛然與之辯論內大怒喝令從人一齊動手將整容店及四隣任意擊毀其貼鄰某糕餅店竟被打得落花流水片瓦無存復將諸隣人用蔴索穿入髮辮吊懸柱間併力攢毆正在橫行無忌之際經隣人潛報元和縣主臨塲相騐李紫璈大令目擊情形不覺大怒爰將丙及隨從之七人一併拘獲一面飭仵作如法檢騐旋據仵作唱報騐得死者委係用薙髮刀自刎身死並無別故大令離坐親視一週卽飭書吏塡明屍格着該店主依前議當塲棺殮事畢卽將丙等七人帶回縣署押入刑房嗣查得冐稱哨官之某內數年前曾在江南提督譚宮保處當過長差現在並不在營餘人皆係游勇惟閙事時曾有現當某砲船火工一人從中附和然於臨騐時已乘間逃逸大令查悉之下復升堂提七犯研訊判各責若干板荷以頭號巨枷發犯事地方及各城門分別示衆期滿遞解回籍 
[錯打服禮]  
　　蘇城胥門內小倉口有轎夫名阿金者雖係胼手胝足之流而家中頗堪温飽髮妻某氏娶已有年詎係石田不堪㮔玉因於去年納一小星左擁右抱居然以齊人自居矣惟是俗諺有云妻不如妾阿金猶是人情久之遂寵幸新人而視椎髻之婦幾如陌路婦不勝氣忿勃谿之聲時達於戶外本月某日婦與鄰家指手畫脚演說夫之無情詎適被阿金所見不覺大怒詬詈萬端幷指桑駡槐侵及隣右於是衆鄰咸抱不平有某姓婦上前將阿金髮辮楸住掌頰數下阿金情急意欲還毆之詎忙迫之際遽將旁觀某氏婦扭住拳足交加痛毆一頓迨經閒人言錯方始釋手然已遍體鱗傷殊形狼狽矣某氏婦不肯干休奔赴吳署喊冤阿金呆若木雞無可設法旋經魯仲連其人者以大事化爲小事小事化爲無事之語勸之兩造各然其說乃令阿金延請傷科將婦醫愈再用香燭爆竹登門服禮其事遂了 
[胥臺判事]  
　　本月十九日蘇州府桐太守提勘命盜案各一起訪悉命案兇犯姓沈名添芳年三十有六元和縣屬之某鄉人本年春間與隣里某甲爭田耕㮔口角起釁旋復各奮老拳詎甲非其敵竟被失手毆斃報請元和縣李大令詣騐屬實飭將兇犯拘獲訊實口供擬絞監候備文申詳桐太守批令解府研訊之下供與詳文符合略不翻供乃飭還禁候核至同時提勘之盜案計盜犯三名盜　張姓名芝蘭湖南杲縣人甲乙二夥盜亦係湘產今年二月間在泗口地方搶刦陳姓米鋪破案後解府定讞太守詳細訊鞫三盜皆直認不諱爰飭仍禁原監候詳解臬憲提勘聞已擬定盜首張芝蘭斬立决甲乙二夥犯斬監候是日太守復飭値日差由改過局提出違忤親長之張根生一名訓斥再三著當堂具改過切結交親長具保開釋訊畢退堂時巳將晚矣 
[竊案風傳]  
　　上海某宦家有俊僕年甫二十許前日竊取居停主人之金銀表各二枚羊脂玉獅一座　頭簪一支搭小火輪潛遁至松特惘惘出門與松之人無一面緣因向同舟之某老嫗絮絮問訊嫗居郡城南門外性素黠疑僕爲富家兒遂亦殷勤接語抵松後卽住嫗家嫗有弟名細柳與僕把晤恨相見晚携表偕往戴姓鐘表鋪修理店主謂此表藏金剛鑽石纍纍中有一枚巨於鷄豆價非千金不可修整後卽持赴長生庫中質錢典夥初許三百元繼恐來路不明托故却退數易皆然不得已乃將銀表質洋八元應用翌日雇馬三匹騎赴閔行鎭質當及抵該處時已薄暮遂相約至某花烟館小憩旋卽呼酒薄飮鞍馬勞頓杯酒流連易入醉鄉而金表等物遂轉輾入嫗弟之手詰朝僕與嫗弟互爭互詬遂不免貽鼓鐘聲聞之憾門以外有憯窺者有議論者列若堵墻宦自失物後派人分赴四鄉密爲尋緝閔行有小上海之名亦經派有偵騎在彼伺察適見僕等忿爭情狀可疑當卽軋住起出原贓解回滬上待究嫗弟向在某營充當馬兵事爲營主所知巳將其名斥革矣 
[齊行增價]  
　　松江訪事人云前報載帽業齊行一則作場與店鋪中人幾致兩不相下現聞由個中領袖議定每頂加錢二文兩造皆已首肯故已照常開市矣又館菜一業亦因各物昻貴虧折過鉅暫停數日齊行加價現在亦已議定矣 
[扣阻牌匾]  
　　松江府屬于呂巷汛弁某君任滿回郡平時餽贈之德政牌等竟爲該處紳董扣住蓋因其有竊案未破也官塲臨別贈送牌匾幾同成例今反扣阻可謂奇矣 
[履勘馬路]  
　　江海關道憲蔡和甫觀察定期今日上午往南市履勘新築馬路上海縣黃愛棠大令已飭幹差薛貴及十六鋪地甲裘鎭在大碼頭工程局前張燈結綵陳設一新以辦迎迓憲旌茲悉觀察履勘後乘輪向金陵晉謁督憲面陳一切要公 
[插旗待勘]  
　　楊樹浦橋迤東馬路之南沿浦灘有地百餘畝經張卲二巨紳收買邇者許閬軒太守就其處設立升科分局責成巡防局員李葆初二尹淸查灘地昨日午前九下鐘時二尹帶同弓手書手等人及十二圖地保至是處遍揷紅色樣旗擬將其地先行丈勘 
[詳述英界火警]  
　　英界火警已詳昨報茲悉火起於天樂窩書塲樓下紫陽觀醬菜店時正鐘鳴六下六街三市萬燭齊輝店中忽炸裂火油燈以致火勢炎炎披猖特甚雖救火會各四人聞鐘馳至急開自來水管汲水以噴無如勢已燎原竟至不可收拾旋卽延及比鄰同德小錢店杏花樓粵東酒肆隆盛和京鞋店安和衣莊老德記藥房分售處瑞昌洋貨店其西則至四百四十二號天樂窩書塲畔萃秀里口止萃秀里天香室烟館及轉東之三百零九號三百十號三百十一號三百十二號各野雞娼院亦盡付咸陽一炬當火熾時對面滬江第一樓烟茶館險遭殃及各水龍竭力保護然招牌欄杆玻璃窓之類均已焦灼不堪須卽大加修葺矣至稻香村茶食店並未傷損彼時四馬路一帶書塲茶肆烟館酒樓裙屐紛來履舄交錯一聞火警莫不驚惶失措舍命奔逃墮珥遺簪幾於滿地及火旣熄東西要害處皆有探捕　截行人以故時將黃昏夜市卽異常寥落向之城開不夜者一變而爲淸凉世界亦不見之事也聞被災各家大半曾保火險可向各公司照例索賠 
[稟請相騐]  
　　本邑西門外斜橋北首有一財神廟住持僧中立焚修其中近有掛單僧賞越至廟中住宿中立向賞越借取洋蚨五翼前日賞越向其索還不遂以致互相口角後由旁人爲之解勸寢事昨晨該處港中忽有一屍首浮於岸邊是處十三圖地保李咸前往察看卽係該廟僧人中立之屍該保立卽恊同屍弟奔赴上海縣署報請核奪縣主黃愛棠大令據報後立卽傳齊刑仵書　人等於午後三點半鐘時命駕出城換坐馬車先往北市拜客後卽往屍場大令升座後先據地保供稱昨晨該處港中浮一屍首卽往察看知係僧人中立之屍至其爲何身死均不知悉大令卽飭仵如法檢騐據報實係自行投河身死並無別故隨令僧徒仁根備棺收殮一面將廟暫封將賞越帶回署中訊究俟得確情再行續錄 
[請領失木]  
　　日前南市各家木行在浦中失去木植四十餘根報經十六鋪巡防北局由局員楊二尹飭捕拘獲竊犯薛小和尙等五名帶往浦左吊贓訊辦茲由捕役將贓木四十根呈局前日由恒源瑞泰森巽天泰等四家遺人投局將三十三根分別具領尙餘七根送往保甲總巡局暫存候失主具領 
[票銀轇轕]  
　　法界興聖街乾昌祥玻璃店向新北門外永安街源通錢莊支銀數十兩出有支票一紙以本月二十日爲期屆期有某甲者持票至英界大馬路物華銀樓換取金首飾物華夥某乙按票至源通照對無訛遂將首飾付去及向之收取忽稱前途票銀未到不便付銀物華夥以前已照對豈容及今抵賴遂連向源通饒舌迄今尙無定議不知能免屈膝公庭否 
[情急吞烟]  
　　廣東某邑人某甲向作小工僑居法界公館馬路和豐小烟館前晚正在更換衫褲烟館主以屢次失物疑甲所竊遂被扭 
 
 

Page 4

 
 
送捕房甲懼甚乘間吞服洋烟逾時毒發嘔吐管獄西人據情告知捕頭捕頭急令舁送仁濟醫館求救幸所報無多醫生以靜克塞爾沸脫吐之得以痊愈隨卽帶回捕房 
[並未拐孩]  
　　昨報紀僑居法界菜市街之某氏婦被比隣某老嫗將幼孩抱去向索不還因投捕房聲訴茲悉此孩並非老嫗所匿當日踽踽獨行直至虹口不識歸路啼聲甚哀某號巡街捕見之帶回捕房留養昨晨解至英界公廨稟請讞員安揷氏聞之喜不自勝急將情告知捕頭請將老嫗釋出一面投公廨將孩領回 
[賊心不改]  
　　積竊斷指王三屢經法界讞員懲辦且曾遞籍詎料賊心不改旋又來滬假寓小東門外養和小客棧乘間圖竊事爲包探查知立卽拘獲在身畔搜出當票數張因卽解送捕房捕頭命押候堂期解請鄭大令訊辦 
[監犯病斃]  
　　浦東人馬晉川前因毆斃兄長供認確實收禁監內前日馬在監內患病身死由看監役禀明縣主黃大令已具文禀請上憲札委隣封相騐矣 
[車夫受責]  
　　南市沿浦灘馬路雖經告竣工程未堅以是各項車子不准在彼推行詎該車夫等俱置若罔聞前日被工程局委員朱森庭明府查知後卽飭差甲前往阻止如有將東洋車小車在馬路推行者著卽拘局訊究嗣由帮委姜明府拘獲東洋車珍甲乙兩人帶局由朱明府提訊判甲責一百板乙責五十板均著驅逐 
[卞莊子之勇冉求之藝文之以禮樂] [  順天解元沈輝曾]  
　　勇藝皆濟時之 [T3 ]才 [/T ]當合知亷而並文之 [T3 ]也 [/T ]夫勇如卞莊 [T3 ]子 [/T ]藝如冉 [T3 ]求 [/T ]皆濟時才 [T3 ]也 [/T ]然非 [T3 ]文 [/T ]之則與知亷同囿於一 [T3 ]偏 [/T ]禮樂不綦要 [T3 ]哉 [/T ] [T1 ]且才非果無以表自强之度才非博無以理至頤 [/T ]之端則欲爲國家儲其才者當先以學問養其才也自夫世少全才而懐才者乃各挾一長以爭勝或　慨而任天下之艱鉅或從容而理萬事之紛煩苟節取其長而復深之以陶淑則才渾於德固與有猷有守之彥彬彬乎履蹈悉恊於中和 [T1 ]矣 [/T ]若臧武仲之 [T1 ]知 [/T ]公綽之不 [T1 ]欲 [/T ]是有其質而未有其文 [T1 ]也 [/T ]子之問豈僅若是 [T1 ]乎 [/T ]則且與子論勇與 [T1 ]藝 [/T ]夫勇藝果誰屬 [T1 ]哉 [/T ]三代以上之士品不有恃血氣亦不自恃聰明而窮理與養心並能渾其名以幾於化故一身早兼衆美卽欲求其奮往之神宏通之妙而不能則殊資不盡由學養　儒切巳之功修得力於振興尤得力於淹貫而卓識與介節更早集其益以淑吾身故虛心能自得師尤舉夫下邑之賢同堂之交以共證則吾黨隨在有儀 [T1 ]型 [/T ]勇如卞莊 [T1 ]子 [/T ]藝如冉 [T1 ]求 [/T ]茲二人者雖未兼武仲之知公綽之廉要皆卓卓者也子集其長殆所謂禮樂雍容之士乎然而猶有文之之事在郅治之隆也天必時產賢豪使之應運乘時一洩宇宙英華之藴而得其深者正氣自足配道得其淺者多能或以知名上至廊廟之閒亦莫不大法小亷共贊一朝之明備人第見懐奇負異羣才各隨運會而興不知勇能治賦藝以足民其有藉於薰陶者久也故聖王造就英才必先握制作淵源之要學校之盛也士皆默化氣質要諸大中至正以彌陰陽缺陷之端而其最上者剛方不涉於矯誣其稍次者才技不窮於肆應卽使艱難迭試方且與謀臣循吏同標偉績於寰區人第見禦侮折衝臨事各有才猷之著不知勇貴知方藝能通變其所得於涵育者深也故吾儒身兼衆善要必窺卽文度數之詳况天下事非敗於鹵莽卽敗於紛更持之以莊敬雍和庶果與達相濟能與廉同資勇不激而藝不煩國家於是收得才之交抑吾學中旣得其偏端當求其全體深之以優游涵泳庶氣靜則見愈眞理明則私愈凈非小勇亦非曲藝下士於以有遠到之 [T1 ]程 [/T ]斯不可爲古之成人 [T1 ]手 [/T ] 
[文學子游] [  江南解元楊炎昌]  
　　敍文學於聖 [T3 ]門 [/T ]以南人爲之冠 [T3 ]焉 [/T ]夫聖門不乏又學中 [T3 ]人 [/T ]而子游爲之 [T3 ]冠 [/T ]此南方文學所由昉 [T3 ]與 [/T ] [T1 ]且 [/T ]振興文敎之權操諸君相亦操諸師儒均不能以方隅囿也詩之次召南也文王之化自西岐而延於江漢君相之事也文學之首子游也孔子之敎自東魯而被於勾吳師儒之事也夫以僻陋之區忽啓數千載文明之局雖聖人之流澤長乎要亦彬彬習　者洵人傑焉耳次德行政事言語而書文學以德行首顏淵之書法例之亦必有爲文學之冠者也且聖門之文學何如者無後世傳注箋疏之駁雜　訂以　經訓炳然諸子百家亦末由以爝火爭明於日月故其爲敎也廣而載道也眞但恪奉詩書六藝爲依歸服習旣深胸襟自異旁搜博覽太抵蘄通性道而從事文章故其澤躬也純而致用也遠如是以言文學其沈濳於故訓者必中原佳士至久沿狉榛之習俗卽從游負笈幸承函丈薰陶而及乎說經一堂豈能連奪諸儒之席然聞見之殫洽者寳絶域英才則偶遇裼襲之周旋而訂正禮儀足令良朋欽佩故爾日師門感醬未免興懐吾道之南猗歟冠文學者非子游乎夫子游生長於吳而春秋之季吳始與中國相通厥後爲文物之邦自子游始吾是以　聖人之敎澤孔長而賢者之克自樹立尤不可及也天地淸淑之氣雖鬱而必發要不能無人以洩其藏稽文獻於邦畿從朝廷之政敎而出興斯文於蠻服自尼山之講學而來韋布之功直與帝干爭烈矣且由子游而上溯之季札多才非不擅文釆風流之譽然觀光縱來上國而六經大義未廣流傳不有子游淵源孰接乎分泗水之洳餉遺後進　吳門而馳糸試回憶流離與共疇贊斯文哉聲敎曁訖之時雖運會所趨要不能無人以開其始進編氓而學道童孺亦解絃歌宰下邑而得人澹臺足資砥礪循吏之事可與儒林並書矣且由子游而下推之檀弓作記猶且居再傳弟子之班知師承恪守禮經而北學之中莫能相勝考其文學冠冕無慚矣衍孔門之派分布吳中緬笠澤以低徊豈能如患難柏依商量舊學 [T1 ]哉 [/T ]况文學之　 [T1 ]者 [/T ]復有子夏 [T1 ]焉 [/T ]而謂我夫子能忘情 [T1 ]耶 [/T ] 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[野性難馴]  
　　沈周氏由姑蘇某鄉落　其媳陸氏來滬傭工旣而媳有外遇背姑潛逃氏四出偵尋知媳　　　　　外　宰猪作內因卽前往尋獲領回行至法租界中媳又乘間逃脫經氏扭送投捕房捕頭令解請讞員鄭大令訊責飭傳其　　　　具領後以陸延不到案乃仍交氏挈之回籍詎料陸氏野性難馴堅不願去前日已押上航船正欲解纜忽　某處尙有各物寄　　　索取氏允之坐守多時不見媳返疑而往寄物之家詢問始知皆係謊言不禁㗳焉若喪悵悵而歸 
[臺基宜辦]  
　　滬上臺基林列自經前英界公廨讞員蔡二源太守拘獲老虔婆松江老太婆送請署上海縣事今江蘇督　道陸春江觀察嚴辦後此風稍稍歛戢近則禁令漸弛依然故智復萌無藉流民衰年淫嫗往往勾引良家婦女失節敗名濮上　中富亦不致若是淫風大熾也有陳度學者娶妻王氏小家碧玉風韵天然邇者時被英界牛莊路小洋房內開設臺基之趙顧氏誘至具家與人姦宿前晚又翩然而往與有情人重拾墜歡事爲陳知急役捕房聲訴捕頭遣包探趙銀河往查屬實將趙顧氏陳王氏拘解公堂禀稱小的查得趙顧氏家房室甚深務須重　陳投案申訴前情陳王氏供稱小婦人日在某繅絲廠工作雖被趙顧氏所引誘然實並未與人有姦趙顧氏供稱小婦人係浙江寍波府屬某邑人不敢引誘良家婦女所有前來苟合者無非出於自願叩求大老爺格外施恩大令判今鞭背二百下枷號一禮拜押令游街示衆 
[優伶送縣]  
　　李金隆林鼎山曾以竊贓向妓院誑騙圖賣由捕拘解公堂前由翁刺史函送縣署請究昨日蔣刺史升堂提訊李供睢甯縣人年三十一歲幼習梨園之業向在京都蘇州等處演唱近有友人薦至天福茶園唱戲因此來滬所有呈案之銅表二只前在大馬路南首舊貨店中出洋六元八角購來現有急需爰爲質錢使用所有金葉二張前在馬路被某雉妓看見出洋三元二角買去隔一日小的復經過是處該妓指稱僞金誑騙卽交巡街捕拘入捕房林係小的師弟同由蘇州來申欲進天福茶園演唱因園主只許二人工洋三十元小的等嫌少尙未進園同住棧內被包探一併拘解公堂轉送案下小的二人實非行竊之流可邀天福園主到案具保求請恩鑒又據林鼎山供山東歴城縣人年三十三歲與李金隆同習演戲餘供略同刺史訊供之下殊難核信判著收押所中候飭差查明禀覆核奪 
[秃驢作賊]  
　　本邑南市小南門外小普陀寺中日前由局中勇丁等獲住該寺逐出之　　緣解請局員姚二尹訊究二尹立卽升堂研詰該僧供詞狡賴喝令掌頰二百下堅不　實及用竹枝鞭責千下始稱有同黨二人　　聚緣一名小揚州所竊衣服均由英租界滿庭芳街長發小客棧中人轉往質押二　卽命勇丁持函全英公廨請讞員翁笠漁大令派包探前往吊取贓物及至該棧餘黨均已逃遁當將該僧帶回二尹函送總巡局經鍾受百明府於前晚提訊後卽判送入改過　覊禁以冀悔悟 
[搶火宜懲]  
　　包探顧阿六陳阿三同投英界公堂稟稱前者鄭家木橋北首火災陳雲卿陳阿三兩火匪攫取被災之合興押鋪內綢布衣服八件茲經小的查知吊出原贓告知捕頭送案請究合興押鋪夥某甲投案請領失贓兩陳同供稱小的等所有衣服係在途間拾得並非搶自被火之家大令判令各枷號五日 
[賴銀案結]  
　　卜陳氏投英界公廨控福順洋行木工顧秦蘭積欠洋銀昨日包探秦少卿將顧及石阿林馬源隆幷冐充包探之陸掌金解案禀稱此案業經小的查明卜陳氏之洋銀八十圓確交與石惟石交與何人則小的不得而知至陸冐充包探至卜陳氏家恐嚇亦是眞情請大老爺訊究可也卜奎元投案訴稱本年二月初二日午後二點鐘後石偕小的至福順洋行向顧收過利息洋銀一圓二角石供稱小的代顧向卜陳氏借洋銀八十圓不料其恃勢圖賴叩求察斷顧供稱小的並未借過洋銀石言語均是虛妄讞員翁笠漁大令商諸薩副領事官判罰顧洋銀四十圓石馬合出洋銀四十圓給還卜陳氏陸笞責二百板 
[上海縣案]  
　　前有朱雨春之女阿昭被屠夫周阿炳誘姦拐逃藏匿寍波家內後由朱往寍尋獲來滬到縣扭控曾經將刺史訊明誘姦屬實已將周笞責枷號董家渡地方未儆阿昭給朱領回管束昨經二十三鋪副甲王阿四稟稱朱女阿昭於前日出嫁唐姓周阿炳枷期已滿是以解請發落周阿炳俯伏案前供稱以後不敢再犯叩求恩宥刺史諭飭疏枷冉責二百板著具改過切結交保斥釋○朱新寳投縣呈控被曹物寳夫婦毆打伊子等情一案前　將刺史提集原被告質訊先據朱新寳供稱前因鴿子飛至曹物寳家中遣兒子往取被伊夫婦藏匿一味辱罵反將兒子打傷現因傷未醫好未能到案求請訊究質之曹物寳供並未藏伊鴿子朱將小的妻子辱駡小的適返家中問悉情由向朱理論又被伊掌　兩下求恩鑒祭其妻張氏供稱夫被掌頰時小婦人上前解勸又遭毆扭遺失臂上銀鐲一雙値洋六元三角並乞追給刺史諭朱曰　錫亦非正事爾不能約束兒子反敢助之逞兇事極細微又復到　呈控顯見多事爾子有傷又不帶案請騐殊難憑信本當重責姑念無知判令償還曹張氏銀鐲洋六元如違重責原被各具遵斷切結而退 
[上海巡局紀事]  
　　王姓女郞小字金林住本邑楊樹浦迤北引翔港日往華盛紡紗局做工前日午刻正工作時忽與同工女朱小四調笑以致口角不休金林詞鋒晦鈍致受其虧忿不能平奔回訴諸其父土方方其兄王正全方方正全聽其一面之詞卽預伏中途伺小四工畢回家羣起毆辱雖經人勸散然己橫鬢亂狼狽不堪矣事後小四投訴巡防局局員李葆初二尹立卽飭差拘方方正全到案以憑訊核○前日午後　姓婦未知由何處乘陳遵芝所拉東洋車至楊樹浦華盛紡紗局附近給付車　與原議不符至陳與之口角局中庖丁蔣榮生素與婦相識深恐被陳所侮出爲護身符驀將東洋車擊壞陳忿甚扭蔣赴巡防局控陳李葆初二尹升座訊供陳申訴情由叩求訊究蔣供稱小的見陳辱侮婦女是以忿不能平二尹判罰蔣小洋銀五角釋之使出復捐廉俸三角合成八角給陳爲修車費○趙活寳家居於虹口二十三保二圖曹家堰豢鴿數頭頗爲靈敏趙視之拱璧不啻也前日忽被隣人朱心寳竊去其一趙知而往索朱不肯與致啓爭端互相扭毆誓不兩立旣而趙復奔赴圓通寺巡防局控訴局員李蘭史二尹飭勇丁地甲將朱拘獲升座略訊原由飭巡勇將原被一併申送總巡局請鍾明府訊辦 
[英界公堂瑣案]  
　　包探趙銀河禀稱昨日著名流氓赤鼻頭阿大卽王阿大强擁王金奎至某烟館藉端訛詐金約指一枚値洋銀十八圓報捕後捕頭令小的拘獲吊出原贓送案請究金奎投案訴稱小的被詐後心有不甘故　禀報　之阿大供詞狡展一味求恩大令判令笞責一千板然後遞解回籍○包探黃四福解賊犯文阿桂到案禀稱此人連竊沈元福等四家綢布衣服十餘件報捕後囑令小的查獲人贓送案請究沈等四失主均投案領贓文供稱小的係太倉州屬崇明人當車夫度日近因年老力衰不能餬口無奈竊取些須叩求人老爺恩典大令判令管押一月然後遞解回籍贓給四失主○包探孔阿才禀稱賊犯華紀林竊取福建路顧錦林所開女帽店中女縀帽九十一頂報捕後捕頭令小的拘獲送究顧投案領贓華供認行竊泥首求恩大令判令管押一月然後遞解回籍○包探倪順泉解糾衆搶親之匪人翁毛毛請究翁供稱此事並非小的爲首叩乞施恩大令判令枷號五日 
 
 

Page 10

 
 
[美界捕房紀事]  
　　浙江寗波府屬某邑人陸巧生在虹口北河南路奚姓家當馬夫前日被其副李球生湖色縐紗夾襖及夾褲竊負而逃陸查知卽奔赴捕房聲訴昨晨捕頭令包探倪順泉將李緝獲押候吊出原贓然後解送公堂稟請訊辦○昨日百老匯路　姓家燃放火爆木曾預報捕房二百八十三號華捕以其有違定章將燃放之甯波人某甲拘送捕房捕頭令暫行禁押○昨日有一四輪皮逢馬車疾馳至楊樹浦六十八號印度捕見其馬有傷痕解入捕房黎副捕頭驗得所傷甚微從寛釋出 
[金陵官報]  
　　九月十九日委署淮揚道丁葆元辭赴任候補道趙貽書由蘇回署川沙營叅將張邦才南琛委兵船徐傳隆回滬福安輪船黃友勝送沿江砲台餉赴滬回由江送龍學臺官眷赴湖南　辭○二十日長江提臺黃少春到會候補道松麟謝委武闈中路校閱差城外保甲局候補道袁稟知拿獲匪者周應高一名儘先補副將彭俊　湖南來蕪通保　緝捕前儘先副將李振摽由下游獲案回辦理徐州礦務局吳惇蔭均到威靖兵船徐九成辭赴滬裝機器通判王國楨丁年知縣郭冏三位均　河運差回丄元縣　稟知下鄉相驗卽日回通判丁邦榕叩謝甄別又　勳知縣舒霈均謝委武衛收繳軍械差道庫大使錢沛深從九正士衡奉委武闈差漕轅武巡捕左營左哨千總葛鳳齡到督轅牌示徽州營叅將吳玉昆應給咨赴引所遺員缺本部堂查有轅下　員補用總兵熊道賓堪以署理 
[當官報]  
　　九月十七日統領浙江鹽捕水陸　營遊擊陳光全通知交缷知縣楊士晟稟知交缷代理南匯縣任事回省又楊樹楷稟辭回瀏河釐局又黃楙稟辭赴松滬公幹縣丞湯東暉起服回省稟到臬憲八月分考試候補同通州縣直隸州州同判各員月課出案超等五員孫　年何榮烈王鍾瀚張恭彝王敬銘特等八員藍鏞都守仁　　態查燕緒陸冠瀛潘宜經　恭壽李祖壽一等十六員許慶春王　振富光祖高攀桂林廷堦係傳恕張寳瑔孫寳穀孫鳳鈞高守訓李思棠張克煊兪專銘汪國奎許涵　朱　魁二等二十員兪蔚文周懋鎬鍾進賢霍鎔炳孫玉堂徐景寅胡顯勳孫淦程慶明倪文范毅仁易子亨王秉忠周煦山王兆霖沈運樞熊良　劉敦義　　王熙字○十八日同知吳其昌稟知到閶門外總巡差並銷發審局差知縣謝謙稟銷閶胥門外總巡差卽辭赴滬吳淞江釐局差又許寳良由寗來荆溪縣湖㳇司巡檢鄒恩浩由寗來稟謝奉飭赴任從九蔡鍾麒稟知由寗見制憲回巡檢許秉玉稟銷滬凇一帶查緝差又高爾鏞府知事陳鈞均稟知奉委武闈差執事差卽辭○十九日通判孫毓驥由江陰公幹回　選陽湖縣高承惠新選無錫縣孫贊元均稟謝奉飭赴任府經歴周紹棠閶胥門外一叚縣丞蔣奎城外六叚巡檢吳祥泰城外八叚府知事李錦堂北路三叚主簿楊世輔一叚乂雷星樵二叚典史沈慶年西路一叚又余郭成二叚又李良波東路一叚均稟謝奉委冬防巡查差府經歴章寳瑜北路又沈乃楫西路縣丞丁振魁巡檢高念茲均南路縣丞吳琦巡檢劉　堯均中路巡檢吳敬師許德柔主簿楊慧孫均城外均稟謝奉委編查保甲差○二十日元和縣李稟知秋勘下鄉知縣方廷鴻由常昭河工米捐局來　宗能述稟知奉府委赴上海公幹卽辭又李德埴稟辭朴金陵又鮑炳麟稟知聞訃丁父憂並銷江北緝捕差又周淸溱由浙江公幹回荆溪縣　㳇司巡檢鄒恩浩稟辭赴任張渚司巡檢汪懐稟到管帶　中水　飛划營遊擊銜儘先都司胡昌寳禀知奉委調辦管帶太湖水師正前營○二十一日藩轅牌示照得武進縣敎諭何承霖病故遺缺查有泰州人大挑二等敎職陳芾堪以委署總捕各總巡均稟知　日撤夏防　辦冬防知縣鍾鴻鈞稟知　訃丁母憂又謝　專丁來省稟知廿一日接辦　淞江釐差布理問陳祖惠稟謝奉委婁門水關並銷上叚水巡差卽日到差又劉文浩稟謝奉委閶胥門外四叚巡查差　廂內外各叚冬防巡查委員均稟知本日到差　　叚夏防巡查委員均稟知銷差江蘇候補從九品桐彬解靑海王公俸　於七月十六日行抵甘肅旅次病故 
 
 
 

Page 11

 
 
   
 
 

Page 12

 
 
   
 
