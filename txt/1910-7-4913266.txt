# 1910 - 7 - 4913266

 

Page 1

 
 
   
 
 

Page 2

 
 
上諭 
[監國攝政王鈐章十一月二十五日内閣奉]  
上諭毓朗現在服闋著補授步軍統領欽此 
旨正黄旗護軍統領著善豫調補所遺廂白旗護軍統領著卓凌阿補授欽此軍機大臣署名奕劻世續鹿傳霖那桐戴鴻慈 
[宮門抄]  
　　十一月二十五日召見軍機鄧邦述 
論說 
[勸業會與立憲（勸業會稿）]  
勸。業會何以與立憲並論乎曰勸。業會者爲中國預備立憲之必。要其直接之目的固爲發達實業其間進之目的。則爲裨助憲政也。今國中朝野上下所提倡鼓吹者莫不曰立憲政治矣。夫立憲政治者國民政治也旣爲國民政治。則非使全國人民對於政治上發生責任心。不足以成完全之立憲然以吾國民政治之思想如此其薄弱非實地導之以負責任。則所謂國民政治者徒成憲政上之空名詞。究之人民且視政治爲迂逺。恍若政治。之爲物於己身絶無關係者夫旣以爲無關係則可以不負責任此必。然之理矣故曰非實地導之以負責任則國民政治不可得而期也所謂實地導之以負責任者當用何法乎曰是在研究政治與經濟之關係而己。夫謂人民離乎政治。不可以爲生活以吾國民現在之程度斷不能盡人而知之。若謂離乎經濟不可以維持　命則無論人民之知識如何幼稚思想如何簡單未有不以爲切膚之痛者也是故國民之政治責任心。必後於經濟競爭心唯因經濟競爭心之發達。而政治責任心常。於不知不覺之間日增進而未有己（其理由俟下文分叚述之）故。在今日欲引起國民之政治責任心不可不先引起國民之經濟競爭心勸。業會之作用。在招致全國之物品。萃於一堂以比較優劣因比較之故而競爭之心乃生其爲發達國民經濟之原動力自不待言矣。雖然今世所謂政治問題者。大概由經濟問題而發生關於農工商務行政固全在經濟範圍以内。此外如擴張航路則爲轉輸貨物之利便也改。良法律則爲維持人民之財產也整頓軍備。則爲保護商務之必要也講求殖民則爲調和人滿之患害也。其他種種政策原因於經濟者居多夫經濟與政治有如此密接之關係故國民之經濟競爭心苟己發達。而其政治責任心不隨之以俱發達者未之有也則即謂勸業會之最後目的爲引起國民之政治責任心豈妄言哉兹將國民經濟競爭心與政治責任心之關係分叚說明之益以見南洋勸業會。可有功於中國將来之立憲云 
一欲望之擴張經濟上之欲。望質言之即利己心也凡實業不發達之國。其國民之利己心大概以直接消費爲範圍除求滿足自然欲望（衣食住）之外幾不知世有所謂幸福故個人與社會之關係極爲隔絶也。若講求實業之國其國民競富之心日以發達必於自然欲望以外謀完全圓滿之幸福而社會一般之幸福於個人方面不能謀得者乃。不得不從政治方面以經營之。不特此也國民旣超於自然欲望以外而有興業殖產之觀念則凡某種政策有妨害個人經濟之發達或不能預防產業前途之危險者。國民必從而研究之故爲國民經濟之動機者乃直接利己心而爲國民政治之動機者。實間接利己心也此勸業會之效果間接及於憲政者一也 
 
 
 

Page 3

 
 
二國家之觀念管子。曰倉廩實而知禮節衣食足而知榮辱。是故圖治者對於國民生計未有不極力經營者也夫國之亂也常因於貧法蘭西之革命也。印度之亡國也埃及之式微也無不發生於經濟問題也貧之爲患飢不能得食寒不能得衣方且挺而走險爲盜賊姦宄之不惜遑問國家哉世人徒見英美諸國憲政之發達而不知其由於國民富量日有增殖。人民皆不屑屑於衣食住等問。題而必相與謀國家之演進故其國家思想遂成第二之天性夫豈獨歐美爲然。吾國亦有之矣海。軍今方籌辦而僑商多助巨萬之經費者蓋以僑商生計之充裕旣逺過於内地居民或其思想亦復高尚而有國之榮與無國之恥常盤旋於其腦中也。議院制度於多額納稅者得有被選舉權亦此意也此勸業會之效果間接及於憲政者二也（未完） 
專電 
[電一（北京）]  
度支部議覆各省藩司實行由部考覈得力者奏奬玩泄者奏參 
[電二（北京）]  
部議以後無論何案不得保京堂丞參有保非應升官階者須開去底缺 
[電三（北京）]  
今日（二十五）外務部與葡使開議澳門劃界問題 
[電四（北京）]  
郵傳部議湘省自辦粤漢鐵路經過該省一叚因借欵己有成議碍難照准 
[公電（蕪湖）]  
申報館鑒寗國府物產會陳列齊備冬月念二日開幕男女賓叅觀極一時之盛宣城出品所亦同時成立紳商學農丄各界公叩敬 
緊要新聞一 
[中國海軍大臣抵德詳誌]  
　　文滙報載二十四日柏靈電云中國海軍大臣洵貝勒薩軍門及隨員人等己於今晨由維也納行抵柏靈德皇第五世子普魯哇士斯卡率領招待隨員及柏靈知事在車站迎接並有軍隊擎鎗鵠立以示敬禮哇斯卡皇子隨與洵貝勒同車前赴阿特洛旅館以該旅館爲海軍大臣之行轅未幾即經德皇召見洵貝勒深謝歡迎之盛意並謂德國船廠著名全球即各事之進步亦超軼等倫今得親自遊觀中心滋幸又謂願德華邦交日益輯睦並祝德皇萬歳德皇亦答謝洵貝勒之美意並許海軍大臣等各員隨便游閱各處以滿所願又言彼深信海軍大臣及其隨員此届游德必能鞏固兩國之邦交言畢復表其歡迎之𤍽誠是日下午洵貝勒等各員應首相華爾維之茶會晚間復經德國海軍部大臣海軍大將鐵批士宴待德皇己以頭等紅鷹帶鍊寳星贈賜洵貝勒以示優異二十五日倫敦電云中國海軍大臣明日將赴斯脫汀再由該處前往游閱亨寳基愛爾愛森及愛爾平各船廠並該處之鑄造廠 
[中國又有留學生抵美]  
　　美洲舍路伊特别訪函云留學美國大學堂學生伍君汝康由祖國携帶青年學生十七名與大學堂女教習古連理氏同搭棉尼梳打輪船来美留學查此項學生自十二歳至十八歳皆廣東巨紳富商之子擬来美留學五年然後歸國現己在華盛頓省大學堂附近租賃一樓以爲居住之所聞伍君年二十四歳亦廣東某藥商之子此次係因放假歸國故帶生重来云 
[西報紀澳門界務之棘手]  
　　字林報載二十四日北京電云中政府因恐外人袒護外人之故毅然不允將澳門勘界問題移歸公斷惟聞葡政府仍擬將所爭之地照舊占據並將因此案發生之其他舉動諉責於中政府現恐不易再開談判云 
[膠關稅司申復現銀出口情形山東]  
　　日前諮議局提議德華銀行聞有裝運現銀出口銅元進口及大清銀行運現銀於上海等處請分别飭查嚴禁等情經魯撫重行膠關稅務司確查兹據申復略謂遵查青島德華銀行並無收買私鑄銅元裝火車運入濟南之事亦未由濟南運現銀来青島又查大清分銀行係自本年八月初八日在青島開張至今未有由濟南運現銀来青島轉運上海等處之事而且膠海關遵照向章禁止輪船裝運銅元進口即本省各口民船裝銅元来青島購買貨物亦須報關查驗其外省民船隨帶銅元進口以三千枚爲限查禁甚嚴斷無私運銅元進口之事又濟南日報十月二十三日濟平銀一兩合錢三千九百九十文青島每膠平銀一兩合錢三千七百八十文如由濟南運銅元来青島尚有利可圖若運往濟南則賠本矣惟查現銀出口一事則年年有之係因進口洋貨多出口土貨少所有山東省買進 
 
 

Page 4

 
 
之洋貨除以土貨出口相抵外不敷之數必須裝運現銀出口歸還購買洋貨之價但此係買發阁商裝運出口並非銀行之事好在近来土貨出口年勝一年將来如土貨出口之價能抵洋貨進口之價則現銀即不出口亦未致受虧矣今將膠海關出口現銀數列表如下光緒三十三年共出口現銀四百六十萬兩光緒三十四年共出口現銀二百九十六萬二千兩宣統元年起至十月十八日止共出口現銀一百四十五萬八千兩以此看来卽知土貨出口年勝一年係因鐵路運輸便捷所致謹將遵查各節具文申覆鑒核轉行諮議局查照 
[法部模範監獄經費無着北京]  
　　法部模範監獄前以籌欵維艱議由該部司員捐欵修建而該監獄工程浩大所捐之欵不敷需用故又奏請添助建築欵八萬兩以資補助昨經法部將原奏請欵摺件移咨度支部領欵澤尚書察核之下以本部年中放欵異常竭蹶且天寒日短此項工程年前亦不便興修故擬於明年開印後再行發放 
[南洋勸業會請减火車半價南京]  
　　南洋勸業會由輪轉運賽品前經商准郵部減收半價兹正會長江督張安帥以火車運貨甚多且觀賽者多乘火車而来亦請减半折收郵部己允爲磋商兹將来往電文錄下 
[江督致郵傳部電]  
　　郵傳部鑒南洋勸業會各省由輪運寗賽品前奉大部咨准减收半價在案查賽品由火車裝載者亦復不少應請一面通飭各省鐵路公司援照北洋輪運减收半價成例凡屬賽品出品人及觀會者一律减收半價以示優待現在蘇寗各府屬物產會各埠出品協會陸續開幕勸業會期亦相距不逺而由滬運賽之品物較多擬先行電飭滬寗鐵路公司就近與該事務所陳道籌商辦法呈明核奪以期便捷除另咨外並希電復至望駿 
[郵傳部覆江督電]  
　　南洋大臣鑒電悉兩江民物殷繁交通利便賽會成立藉以開通商智奬進實業良爲要圖凡各省運赴南洋勸業會賽品所有官辦商辦各路自應援照北洋輪運辦法减收半價其借欵各路原立合同未載此條惟事關公益自當竭力籌辦希即將運送日期票單格式從速核定章程送部以便與各該路總工程司磋商並分飭官商各路酌核呈復以憑核定此覆郵傳部印 
[粤督奏奬紳士捐欵興學廣東]  
　　署粤督袁樹勛片奏方今辦理學務籌欵維艱地方紳富有能慨輸鉅欵者亟應優加奬勵以昭激勸兹查有英德紳士二品頂戴特賞四品京堂蘇業樞平日𤍽心興學綜計先後捐助廣東遊學經費洋一萬元合銀七千二百兩韶州府南海清逺英德各縣學堂及小學女學經費銀一萬三千二百兩共捐銀二萬四百兩實爲捐欵助學者所僅見前據署廣東提學使沈曾桐詳請奏奬前来伏查該紳蘇秉樞前以江西道員協助監獄經費奉旨特賞四品京堂今核其所捐學費銀數又在二萬兩以上似此情殷勸學嘉惠梓桑洵爲不可多得合無仰懇天恩賞給頭品頂戴以示優奬十一月初八日奉硃批蘇秉樞著賞給頭品頂戴（此節略見前報專電） 
又奏長樂縣監生古鴻書等遵奉二十一世祖貢生古肖南遺命將祠產積存租息提撥洋銀二千元合銀一千四百四十四兩報效官學堂經費懇請自行建坊由縣通詳立案伏查該監生古鴻書等仰承先志興學情殷核其銀數己在千兩以上與建坊之例相符合無仰懇天恩俯准爲己故貢生古肖南建立專坊給予急公興學字樣以示鼓勵同日奉硃批允行該部知道 
[直督電催王臬司北上天津]  
　　直督陳筱帥昨日電飭新授直隸臬司王乃徵廉訪俟將岳常澧道公務交卸後迅速入京陛見卽行赴任與前臬何彥昇交代公牘以重專責 
[京師近事]  
教子胡同清眞小學堂因該處一帶回民小本經營者居多幼時失學長卽無成情况殊覺可憐現擬添設夜課一班專以簡易識字法教授定額五十名年齡自十三歳至三十歳回教中補救同胞其𤍽心於此可見本月十六日爲陸鳳石中堂次公子文定之期一時賀者盈門冠裳畢集聞中堂長子早故祗有一庶出之少子故此次文定異常𤍽閙云 
左翼前鋒統領秀吉日昨在内廷景運門值班帶領護軍校一員護軍三名親往各處查班傳見之下必面加訓諭勗以小心謹愼等語至兩小時方畢秀君年過七旬精神頗健足爲營伍表率 
近来京中各錢店往往例閉其故由干資本甚多而錢票紛出市面遂多牽動現度支产將實行調查如資本不滿一萬兩者不准出票改爲兌錢店如此辦法市面或可望起色 
順天府尹以奸民私運銅元致錢價日落百物騰貴爲害匪淺因移請郵傳部稅務大臣轉飭各路火車各門商釐分局嚴寗稽查以遏来源 
滇督李制軍奏調奉天恊統王振畿南京標統華振基赴滇差遣己奉旨允准 
 
 

Page 5

 
 
聞樞府日前提議直隸巡警勸業兩道亟宜設立而順屬爲畿輔重地得人不易擬即以覇昌通永兩道充任斯職 
郵傳部徐尚書因爲講求郵政鐵路進步起見擬選派專員十名前往比國考查該國郵政鐵路事宜現正擇選精通該國語言之員以便簡派徐菊人尚書自接辦粤漢路事以来屢向樞臣商議辦法并迭次致電湘鄂路會然債約是否作廢迄無一定之主張蓋因對於該兩省紳商路欵不能不稍有遷就而當道諸公則羣畏此事之難辦主持仍從文襄原議者十居八九故尚書近日大有左右爲難之勢 
聞度支部堂官近議以現在各省清理財政報告曾己陸續報部多有與定章未能盡合之處難保各監理各無放棄責任顯受欺傭之弊又因印花稅碍難實行商民是否觀望各地方官是否極力勸諭均須切實調查擬由部特派專員分赴各省嚴查 
前使美大臣伍廷芳日昨電告外務部云該大臣准於月之二十日以後始能抵京請安 
聞攝政王曾謂某樞臣曰凡因阻害新政斥革各員不但不願再見其人即其名亦甚不願再聞云云聞攝政王之發此言因惡某大員迭保升允之故惟前次吏部奏上之廢員單因是僅圈出十九員則可謂不幸也新簡蘇撫寳棻召見時奉攝政王面諭江蘇人士之新知識及程度較北省爲優故辦理新政收效較速卿到任後凡應辦之新政務須實力辦理等語 
禁烟處王大臣因各省駐防旗營除廣州將軍己將戒騐情形詳報外其他各將軍都統多未詳細報部現在整頓軍務八旗兵員向多嗜好若該將軍等飭禁不力一經查實即當奏叅己通飭各將軍都統查照辦理東京通信 
[清國留學生大會傳單]  
　　列强監督中國財政問題於吾國危亡存續之機大有關係津滬各報傳布己歷月餘吾國上下對此問題寂無聲息祇以籌償國債森嚴之詔令爲剜肉醫瘡之計舉凡關於國債總額如何統計國民義務如何負擔與夫吾國常年收入正雜各欵政府如何支出漫不致意兹本會定於西歷十二月二十八日午後一時至六時在神田錦町錦輝館開留東學界全體大會研究辦法以清理財政抵制强鄰並指導國民爲宗旨諸君子負笈東来居恒眷念祖國際此阽危當更不忍漠視届時萬懇蒞會羣策羣力共籌良法以盡國民分子之義務中國幸甚學界幸甚留日學生總會啟 
[支那研究會又出現矣]  
　　日本學博士服部宇之吉氏及外務參事官阿部守太郎氏近又在東京組織一支那研究會海陸軍人新聞記者學者實業家等入會者甚衆該會以研究支那爲宗旨其内容可知矣 
[中國在韓居留地問題]  
　　中國在韓國另劃租界問題經我國馬總領事與日本小松外務部長開第三回恊議業己議定各由本國政府用一公文爲証於来年二月間實行聞協定案件之警察權問題則照統監府之要求云 
[日人治理南滿洲問題]  
　　日本人島都督欲收攬滿洲外交權之全部現特回國向山縣公說項謂都督府本無用之長物决計廢止應即要求外務省特設一外務長官治理滿洲 
時評 
[日本人而竟研究中國乎]  
中國者。吾人之中國也乃中國人不自研。究而必待日本人集會研究抑獨何也 
雖。然大隈伯近日不嘗聲言乎中國必能以獨力發展進步方足以保全中國之全土則試還問今日服部阿部二氏之集會研究而一時海陸軍人新聞記者學者實業家等從風響應其宗旨猶是希望中國之獨力發展否 
嗟。嗟是何彼邦學士大夫之不憚僕僕代謀人國也 
[不可解]  
自籌辦海軍大臣之命下各國聞之咸有戒心遂盛倡監監中國財政之說以力阻其進步乃海軍大臣蒞德後而德國各報著論歡迎咸望中國之振興海軍更行進步其果諛言歟抑亦眞誠歟。不可解者此其一 
我國禁煙之嚴厲明詔迭頒禁種禁吸各省奉行尤不遺餘力乃度支部議覆豫撫禁止外土輸入一摺而曰應無庸議其果禁煙歟抑亦僅禁止本國自產歟。不可解者又其一 
[不可說]  
借欵尚未簽約而曰己有成議商欵集有成數而曰礙難照准子曰如之何如之何。佛云不可說不可說 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙藩請將諮議局經費作正開銷杭州]  
　　浙藩顏方伯詳撫院云（前略）按表核計共需洋四萬七千七百八元四角一分司庫無大宗外欵可動詳明在於各年積存籌防絲捐欵内借支分次解送諮議局備用惟是諮議局成立以後遞年賡續開會雖臨時召集會議期間久暫旅費等項無從預計而常年經費在所必需就表列之數綜計己不下洋六萬六千餘元數鉅期長應付殊爲不易事關憲政奏有定章原應籌備專欵爲經久之策無如浙中各庫同處艱窘益以頻年舉辦新政早己羅掘俱窮此次借動籌防絲捐存項不過權應一時之急且己動用無存非另籌專欵安能持久現值清理財政各欵悉己托出外銷亦是部欵更屬無可騰挪再四籌維惟有請將是項諮議局經費本年己解送洋四萬七千七百八元四角一分即在籌防絲捐項下動撥銷結其自宣統二年起常年經費擬請就庫無分正雜内銷外銷各欵通籌撥給遇有動欵時專案詳咨大部查核作正開支仍由諮議局按年逕行造報呈請憲台咨部核銷（中略）並乞分咨憲政編查館度支部查照立案實爲公便 
[兩級師範消弭風潮之辦法杭州]  
　　浙省兩級師範學堂風潮疊誌前報日並高等學堂監督吳雷川太史中學堂監督姚作霖中翰同謁撫憲質問是否保全學堂抑僅保全夏監督請示方針撫憲因即函致提學使另擬辦法近来仁錢教育會仍連日開會各學堂教員曁本堂學生分别遞呈官塲亦知此事非可含糊了結遂决計撤消監督以息風潮聞昨日袁學使己經照會夏紳略謂奉撫憲諭師範學堂事由本署司暫行兼理云云并聞定於二十四日二時接任擬即上課開考惟己離堂者有五百人左右想各教員𤍽心教育必能連袂而来絶大風潮可從此消滅矣 
[哈爾濱僑民之增加]  
　　哈爾濱函云自日俄戰後兩國對於滿洲銳意經營俄於北滿一帶尤以路礦二事最爲注意迨伊藤被刺後日俄及各國視線益注集於哈爾濱一埠兹調查東清鐵路公司户口清册現在哈埠各國之僑民日有增益特爲照錄於左俄國一萬九千六百人　日本八百人　奥國六百餘人　希臘二百五十人　德國一百六十餘人　法國十八人　美國十七人　英國八人　瑞典四人意大利六人 
[東三省近事]  
吉林商學各界在中學堂開籌還國債會己誌前報現悉該學堂復又會議己開具草章二十八條公同研究并訂十六日在商會公舉職員代表分别勸辦俟津申商會定妥辦法再行特開大會敦促進行并聞長春商學各界前日亦在財神廟西廡開第三次國債會議到者以數千計均具𤍽誠自願担任捐欵並舉代表數人力爲勸籌以盡國民之義務 
扎薩克圖郡王烏泰前因借用俄債出具印文將全旗路礦牲畜作抵嗣經東三省蒙務局與俄領事議結當向户部銀行商借銀三十萬兩爲該旗一清債累該旗業經指出北山蒙荒以所得荒價扺還旋由東督札飭洮南府孫守派員攜帶弓繩前往勘丈　現丈之地僅有四百零五方合之上年原丈之地共六百七十餘方察驗土質酌分等第核計荒價實不敷抵還欠欵嗣移行該旗令將歸流河一帶歸入北山蒙荒一併勘放奈該旗竟以有碍台壯生計始終推諉刻聞該府孫守己禀請東督核辦海參崴大韓學校前日夜間忽有盜入教員金某寢室翻箱倒篋衣物書信搜索殆遍黎明該員驚醒盜己逺颺亟檢點箱篋所有衣物俄幣并未絲毫遺失此盜目的旣不在財物又不在於尋仇必非尋常刦竊可比崴埠俄民事廳聞之非常注意現己徧布偵探於西南崴一帶跴緝據聞此事恐有關國際交涉黨派問題云 
吉長鐵路總辦傅觀察良佐總工程師曲尾君己於初十日由長春起務前往吉林勘察路線吉長路局亦己開辦刻擬明年二月動工儘秋後凍期以前將購地一事辦竣惟購地事項最爲紛雜清理之方應先嚴定弓尺藉少爭執昨特移請府署將長春每晌合弓若干畝每畆合弓若干尺其數與吉林府畝數弓尺是否從同統希詳細開示 
分類新聞 
政界 
[浙藩詳請整頓州縣解欵浙江]  
　　浙藩詳請撫院文云各屬考試經費一欵屢經寳前升司詳明以一半留作各本邑興學之用一半提解司庫撥補學費旋因提學司公費及勸學所經費無欵動支復於光緒三十二年冬間詳明即在前項一半提解考費内動支曁通飭各屬遵照自三十二年正月初一日起照數籌解無論何欵不准動用各在案欵關支解司庫按年按月隨時均須照放未可懸待而各州縣一經嚴催率多延擱且近有奉化縣欠欵催據申報竟指爲前任王令欠交請飭逕札趕解 
 
 

Page 11

 
 
一若公家之欵竟可互相容隱絶不過問者若不嚴定章程責令歸入交代任解何以杜挪移而清蒂欠查此欵應提學堂經費情無二致學堂經費旣經列入交代自應援照辦理以專責成擬請自宣統二年爲始責成在任之員於春秋兩季分作上下半年解清如有蒂欠遇有交替由後任查接交代之員于算清交代時核入交代辦理列欵認解不准擅自挪移如有遺漏悉惟接收交代之員是問光緒年間舊欠銀兩亦令迅速報明欠在何任責令遵照清解嗣後如再疲玩延至奏以後尚未解清即由司庫解到也丁欵内先行劃收一面照章詳請記過撤參以示懲儆除將奉化縣欠欵札府提解外理合詳請憲台察核批示照詳施行 
[皖藩詳請募捐公債安慶]  
　　皖省財政困難甲於他省故凡舉辦新政莫不因之阻碍藩司沈方伯籌措各欵實己煞費經營現擬向民間募借公債以一百二十萬爲率按照六年本利攤還將加抽出口米釐及藩庫籌撥每年可得二十萬兩提交裕皖官錢局存皖專作備還公債之資昨己上詳皖撫奏咨立案以便通飭一律實行矣 
[局卡抑勒洋價之提議浙江]  
　　衢屬全體商界日前在西安商務分會開臨時大會簽名者約一千餘人提議釐捐局向章墨洋每元作制錢一千文歷經通飭在案乃各局卡陽奉隂違所收洋元竟短至九百三十四十至六十文不等前月己由常邑紳商通禀尚未能澈底根究現擬聯名公叩省憲重申前請以恤商艱而蘇民困 
[部委調查警察常州]  
　　民政部以各省辦理巡警不識成績如何特派諮議官阿勒精阿来江南調查一切於二十日蒞常至巡警局籌備自治公所戒烟會等處詳查信宿即去並未驚動府縣云 
[崑新地方自治之進行蘇州]  
　　崑新自治公所成立後分期籌辦一切業經疊紀本報兹届宣示期限己將城廂選舉人核分甲乙兩級造具人名册送呈地方官核明榜示計得甲級選舉者三十七人乙級四百六十四人共五百一人 
軍界 
[擴充軍權之新章鎭江]  
　　駐鎭南洋陸軍十七協王協統遇甲現奉陸軍第九鎭徐固卿統制札開奉江督札准陸軍部咨開中國自髮逆平定以来往往重文輕武遂致軍政腐敗達於極點現當籌辦立憲時代振興海陸各軍最爲當務之急自應重議擴充軍權變通量才錄用辦法如鎭統可署總督協統可署巡撫標統可署藩臬兩司目兵可署知縣佐職等缺曁文職如從九佐貳雜職才學優長者皆可署知縣之缺凡標統遇有標營重大軍情即可專摺具奏直達樞府現己奏奉諭旨允准通行各督撫轉飭遵照辦理云云協統當即轉行所部各標營一體遵守 
[標兵推廣營基之糾杭州]  
　　浙江新軍第一標推廣仁和縣屬筧橋舊駐營基並建營市强圈劉氏樹牧塲迭經浙撫派委督練委員王爕陽會查因王委員偏執諉見含混禀復迄今仍未了結日前又有灶民管順意等具禀撫院亦謂該營恃勢强佔民產請飭查辦昨奉增中丞批云查混成協擴展營基備用田地現己由縣禀復飭書查丈明確所需地價花息等費照章公平估定按户給價飭令退讓以便開工似此辦理用意亦甚體恤於民間並無損害豈容抗違據呈該處沙地現有委員丈勘如在該營備用範圍之内自應照章給價何必過慮惟請另擇相當之處是否可行仰杭州府即飭仁和縣移營會勘禀復察奪 
學務 
[部視學来揚之倥偬揚州]  
　　部視學王戴兩參議於念一日乘漢口下水輪船至揚午後即乘輿赴兩淮各學調查一切念二日至地方官立私立各學堂埃次查看聞明日即須渡江往蘇浙一帶云 
[武陽學務之近狀常州]  
　　省視學戴禹修君調查城鄉各學堂現己竣事回蘇惟調查報告尚未宣佈前冠英學堂堂長莊苕夫君辦理學務頗有成效自物故後同人均爲感悼現教育會擬會同勸學所於十二月初六日假先賢祠開會追悼武陽公立東區小學堂校長明年改聘陳某現在校長楊某頗懷不平日前陳某令該校僕人張貼招生廣告楊知之怒罵該僕曰汝食我之飯何得做他人之事立將該僕革退并將所貼廣告一律撕去武陽公立北區小學堂明年仍聘蔣某爲校長該校教員費某因覬覦校長不得遂唆使學生逢蔣某上課時笑罵吵閙無所不至並率同學生至勸學所要求總董去蔣留費適總董他出蔣亦聞信馳至始將各學生勸回云 
[興學乎爭產乎長沙]  
　　湘省吳提學批芷江縣職生蕭化成等禀云該生等擬在本鄉開辦初等小學自係爲普及教育起見惟據稱該南鄉關口庵資產豐裕僅有僧徒二人何須擁此財力議將該產酌留香燈費外盡數提充學堂經費等情不知僧徒雖身居方外亦應在地方官保護之列若論食毛踐土則等是國民原不可别存歧視如其酌量勸捐尚無不可如必欲盡數提撥則迹近抑勒即爲法律之所不容且該生等果係𤍽心興學籌欵無從始議及提該菴產乎抑預存一覬覦菴產之心議以興學爲名以求所大欲乎由前之說是提倡學風由後之說則是垂涎菴產此又不容不辨也惟該僧徒如果放肆奸淫爲地方害亦應查究仰芷江縣會同勸學所紳董一併確查具覆核奪 
實業 
[海門行商電控商會總董杭州]  
　　海門各行商禀勸業道電云杭州勸業道憲鈞鑒臨海商務分會總理方俊杰嗜好太深營私攬訟時届期滿蓄心盤踞竟於初二日强迫各業董書留衆不承認串造留書希圖罩准衆商不服乞電飭另舉以符定章海門鹽當油不酒紙業商華封等公叩 
[出品協會籌欵辦法長沙]  
　　湖南協贊南洋勸業會出品協會總理龍研仙觀察以湘省各屬土產出品現據各地方官紳先後呈報品類繁多目應一一徵集爲運赴南洋陳賽之預備惟所需價目爲數不資一 
 
 

Page 12

 
 
時未易籌集爰擬定官商各半辦法一面呈請撫部院就湖南官錢局撥借洋銀五萬元作爲官本一面招集商股五萬元作爲商本統俟赴賽後即將所得售價按股均分其官錢局欵亦俟届時如數歸還昨奉岑中丞批令將籌還辦法詳明條議呈候核奪 
[委員審查賽會物品安徽]  
　　江督張制軍以安徽池州府物產會現己具報開幕自應派員前往審查以臻妥協刻己札委幹員並咨請皖撫派員前往該府會同審查 
雜記 
[勸業員牽連國債條呈之不合杭州]  
　　仁和勸業員前江西赤石司巡檢程紳良駿日前具呈勸業道禀報設立勸業公所並啟用圖記日期忽又附入愛國國債會及國民捐辦法條呈本日奉董觀察批斥謂該員辦事處應定名稱爲勸業所不得濫用公所字樣以示區别其公債會一節雖爲國民人人應盡之義務今於禀報設所文中附入殊屬不合且所言亦多未明事理應母庸議條陳姑存 
[官錢局輸出銅元紀數武昌]  
　　湖北銅幣局於今歳五月停鑄其時官錢局實存銅元二百四十餘萬至秋間調查該局己用去一百九十餘萬僅存五十萬零近則不滿三十萬設有大批紙幣来局兌現將難應付故該局總辦高佑諸觀察請鄂督飭銅幣廠遵照部議新章開鑄當三當二銅元以資周轉聞現己鑄就二十萬送局存儲以備應用 
[後湖縱火滋事首死己獲漢口]  
　　漢口後湖蓬户因被火災率衆至英界滋事搗毁富商劉歆生房屋門窻並將第五十八號華捕毆傷斃命現捕房將當塲拿獲之匪犯三名匿不交出並向夏口廳索懲首死昨馮韻軒司馬特派幹捕將是日在塲附和之匪死錢雲　訪緝到索交審判見習所刑庭審訊錢又將喊衆鬨閙之鄧發源供出遂立將鄧緝獲用嚴刑審訊二次未得確供當予收押聽候訊辦 
[漢川縣童謡誌聞漢口]  
　　漢川縣自同石萊大令到任以後毫無善政公開賄路之門且聽斷不清時人有何泥巴之號頃聞該縣童謡云（活泥活泥匿我災遏我糶賣我見粥我女不見青天見活鬼何時来何時去去則我生不去我死要拿你見閻羅天子）民怨沸騰於此可見 
[誣控鐵路購地案母庸提省杭州]  
　　海寗州附生戴恩京控浙路購地紳董吳昌祺等一案前月經省委會同張刺史訊問確係誣控當將戴恩發押未幾逃避張刺史復具禀到省奉撫憲批云此案勘訊情形己批勸業道核議應俟議詳到院再予咨覆郵傳部銷案至戴恩發押脫逃等事應仍由該州審理此時暫勿提省以免拖累人証 
[青浦縣塡送調查户口總表松江]  
　　青浦縣劉大令有光奉飭清查户口業己按照部頒表式飭據城鎭鄉各圖調查事竣編造清册共計城鎭鄉各處十四保二百十七圖共四萬八千八百三十六户男大七萬一千五百三十九丁小四萬四千九百六十九丁女大六萬二千二十五口小四萬二千五百五十六口總計大小男女二十二萬一千八十九丁口附查學童男大二百二十丁小七百十三丁女大二十四口小一百七十六口信教男大七百七十丁小四百七十八丁女大三百八十五口小二百八十七口昨己彚塡總表呈送各憲矣 
[肩販禀控引商杭州]  
　　餘杭李王埠肩販沈錫仁等禀控引商一案日久未結現復具禀運署奉王都轉批示略謂查此案前據該肩販等一再来司具禀節經札飭杭鹽局及餘杭縣分别確查具復在案迄今未據復到據禀引商王隆茂等違例設店門售私立上班改埠分售如果屬實自應查辦候即札飭杭鹽局督飭餘杭縣逐一確切查明據實禀復以憑察辦 
清談 
[鳴呼調查局之言論]  
蘇省調查局詳請催辦統計處之言。曰值此銀貴錢賤忙漕征不敷解各屬無缺不賠無員不虧困於經清遂不免空言搪塞虚應故事耳 
嗚呼此固近日各州縣之實精。也然亦思各屬之無缺不賠無員不虧其原因果胡在者甲困於上官之供應 
乙。困於塲面之闊綽 
不揣其本而歸咎於銀貴錢賤其用意思胡在者 
雖然吾人學古人官。豈沾沾爲祿利而来乎因困於經濟之故而新政推行遂有此種見象。吾不知稍有人心之各州縣請此詳文能無運然汗下 
明代佚史 
[周顚仙（再續）]  
語未旣顚者猝謂朕欲食朕與之食食旣顚者整頓精神衣服之類若逺行之狀至朕前鞠躬舒項謂朕曰爾殺之朕謂曰被爾煩多且縱你行遂糗糧而往。去後莫知所之朕於彭蠡之中大戰之後回江。上星列水師以據江。勢暇中試令人往匡廬之下詢土居之民要知頓者之有無地。荒人無唯太平宮側草莽間。一民居之對曰前者俄有一瘦長人物初至我處聲言好了我告太平了爾爲民者用心　田後於我宅。内不食半月矣深山匡廬莫知所之勝戰後歸来癸卯圍武昌甲辰平荆楚己己入。兩浙戎申平吳越下中原兩廣福建天下混。一洪武癸亥八月俄有赤脚僧名覺顯者自。言於匡盧深山岩壑中見一老人使我来謁大明天子有說問其。說乃云國祚殿廷儀禮司以此奏朕思馭宇内至尊於黔黎之上奉。上下兩間善聽善見恐貽民笑故不見答是僧伺　四年仍往。匡盧意在欲見又四年朕患熱症幾將去世俄而赤脚僧又至言天眼尊。者及周顚值人遣某送藥朕初。又不欲見少思之既病人以藥来雖假合見之出與見惠朕以藥藥之。名其一曰温良藥二片其一曰温良石一塊其用之方金盆之盛著背。上磨著金醆子内吃一醆便好朕服之初無甚異衣服在未時間至上燈時周身肉内。擁掣此藥之應也當夜病愈精神日强一。日服過三。番乃聞菖蒲香醆底有丹沙沉墜鮮紅異世右者其赤脚僧云某住天池寺内。去岩有五里餘俄有徐道人来言竹林寺見詩。其與同往見。天眼尊者坐竹林寺中少頃。一披草衣者入請天眼等者此何人詩曰即今人主詩又。問曰詩將視看對曰己寫於石上。觀之果有詩二首朕謂赤脚曰還能記乎曰能即命。錄之初見其詩粗人無韻無聯似乎非詩也。及遣人詣匡盧召取之使者至杳然矣朕復取是詩　觀諅詞其字皆異尋常不。在鐫石字耳國之休咎存亡之道己决矣故記之以示後人（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来件 
[粤路公司股東公舉政界查帳禀稿（二）（續）]  
敬再禀者竊查此次查帳頭緒極繁其大致情形己於正禀詳陳尚有數端未能叙及者謹再爲憲台陳之本年七月初五日據該委員徐丞德葆等禀報調查工程處批發貨物單據見有生利號十餘單内簽洋字筆畫不清細驗所蓋懷如道坦四字圖章與鄺工程司所用圖章逈不相同又無貨倉圖記當卽留心稽查本日竟有持生利僞單又到公司工程處帳房領銀經帳房周辛坦及管數黄兆之將人單扣留詢明其人名梁財即盧譽結順德縣人自去年十一月起由工程帳房朱商賢串同僞造號單領銀共計先後十餘次領得銀二千四百餘元分用現鐵路公司己將梁財移送南海縣訊究等情職道當即禀請前護理兩廣督憲胡行縣嚴訊緝究旋准梁總理照會稱朱商賢即董事朱南洲之姪己於初九日申刻據朱南洲將朱商賢拘獲解南海縣收訊其騙領銀兩及購獲朱商賢花紅均由朱南洲湊足繳還等語而股東鄭道鎔等又以周辛垣許才之黄兆之等三人管理公司帳目憑僞單發銀歷九月之久十餘次之多均未比對覺察求分别治罪等由具禀到局復經禀奉署兩廣督憲袁批示候札飭南海縣提犯梁財朱商賢質訊確情究明周辛垣等有無串縱情弊分别核究並將梁財等按律擬辦等因遵照在案現尚未據訊明禀覆又八月二十三日准羅恊理咨呈查戊申年六月二十五日滙新北機司熔驗費折實洋銀一千二百六十七元一毫八再於六月二十九日滙聖德勃熔驗費折實洋銀一千二百七十五元四毫一查此二欵金磅數同係照時價折實惟新北即聖德勃係屬重支經於己酉年四月三十日繙譯員朱琴叔將銀如數交回帳房照收進數又戊申年十一月二十五日滙獻蘭北熔驗費折實洋銀一千五百四十元零八三再於己酉年二月十七日滙閑倫熔驗費折實洋銀一千四百九十九元四查此二欵金磅數係照時價折實惟獻蘭北卽閑倫係屬重支經於五月間繙譯員朱琴叔取回萬國銀行如數銀單一張己交存帳房查以上兩件雖錯誤重支而銀己塡還又查戊申六月二十九日滙喝式熔騐費洋銀四千五百一十六元原單金磅四百二十一磅鄺總工程司减去二十一磅祇匯四百磅復於十二月十三日滙閑色格熔驗費洋銀四千九百八十九元六此係四百二十一磅之數喝式卽閑色格顯係重支此皆繙譯員朱琴叔經手自應傳問追補查朱琴叔名崇德係新會縣舉人梁總理派充公司繙譯員奉外務部委充哥華埠繙譯調赴仰光六月辭出公司先己啟程現查追朱琴叔家屬如數補交歸還俟交清再行具報等由當查文内所稱重支三欵己經查帳員查出布告惟現文稱皆朱琴叔經手内有兩欵己如數交回而核計支出日期均歷數月之久直至委員查出始行繳回其中自有情似不能僅以收回了事且尚有一欵計銀四千餘元之多尤不能置身事外又粤省各報載有頭叚支應員朱培林係梁總理兒女姻親現因梁總理辭職有人指揭朱培林虧去公欵一萬三千餘兩公司派人檢查數目實有其事朱即逃去等語據股東共濟會鄭道鎔等函請澈查並稱各叚支應員衞章甫黄際唐鄺君質等亦有虧空又支應員沈伯銘前虧之欵尚未塡還請一併澈查等由前来查公司内虧空重支各弊久己嘖有煩言現因委員查帳大致皆己彌縫無迹乃朱琴叔朱培林　人未克塡補致被指報似應按照商律嚴予處罰庶足以儆效尤而維路欵理合附禀大人察核俯賜檄行南海縣立提梁財朱商賢訊明議擬罰究併移咨外務部飭調朱琴叔回粤清理賠繳一面札飭粤路公司查明朱培林等虧空何欵飭緝嚴追究辦是否有當恭候裁奪示遵再本年閏二月初二日梁總理電督辦大臣及郵傳部冬電内稱黄沙添購屯積地價約銀四十餘萬兩當據股東鄧植槐堂等函稱查購地局三年之内並無此數支出請將該處地契切實調驗等情經職道等飭行查帳委員查明禀覆隨訪聞該處地價實無如此之多亦無如許之地可以購買公司諸人因築路成本費太鉅恐被指摘故將成本費撥入購地價内以爲掩飾之計俾期符合原電每中里築費約二萬元之語實則並無此地可以購買帳内亦未支有此項數目任意虚揑朦混即此可概至安徽候補知縣周麟述充公司購地員所購之地聞價銀尚多未經清交且有不實不盡人言嘖嘖現飭將公司原有購買地畆價銀册全行刷印發各業主自行取閱如有糾葛未清及數目不符者即可自向清理或禀地方官查明究追又職道訪聞二期股銀有虚收八十餘萬之事經飭查帳員留心確查隨據查明收支所支數有支代滬分局交各善堂股銀三十八萬六千餘兩又支各善堂收條未對數銀一十三萬八千餘兩又支佛港滬未滙到股銀三十三萬二千兩以上三欵皆未聲明係交某善堂銀若干及佛山香港上海某字號當經簽出詢問據其答覆詞語極爲含糊未盡吻合訪聞此欵係金菼周麟述梁玉堂郭道三等揑報入收故重行支出並無各處收條誠不知是何居心現在此欵業己開支若任其久無着落則二期股銀又少去八十餘萬矣擬請飭下公司迅速查明從實布告以釋羣疑職道王秉恩謹禀 
本埠新聞 
[府縣會勘河工紀聞]  
　　松江府戚太守訂期率同婁青兩縣令至七寳鎭履勘蒲肇河工己紀前報嗣因青邑劉大令因公晉省改於前日曾勘是日太守偕同婁縣劉大令于清晨九句鐘乘舟至距離七寳鎭十餘里之龍冠菴即命丈量書測量河水自護龍橋起至鶴頸灣止該處係青浦縣界水深六尺或四五尺不等復由鶴頸灣迤東至小淶口止該處即係上届婁青兩邑互相推諉各半分挑之處計長三百丈水深三尺左右又由小淶口起至七寳鎭止該處係婁縣界水深祇二尺五寸最爲淤淺至上午十二時舟抵該鎭青邑劉大令尚未到来太守即在舟次先傳青邑紳董張伯藩面商婁青交涉之事張君因年歳歉薄堅請緩浚太守謂道憲意在必行未便再緩旋傳婁邑紳董李漁生張浦泉李農生到舟該紳等謂此次開浚應將從前辦法量爲變通並擬有章程數條呈請核辦太守謂此係前人定章驟難更張遂命將鶴頸灣至小淶口一叚三百丈仍照咸同年間舊案歸青邑獨開俾婁邑稍資貼補當晚太守駐節該鎭習晨婁青各紳董又與太守會議時有青邑圖董管子林范汝霖及鄉耆三四十人同至舟次執香跪求僉稱無力出資請免開浚 
 
 

Page 19

 
 
太守偕青邑劉令出爲撫慰奈因人多口雜自辰至暮迄未議决兹聞該圖董等擬即具禀道署禀求緩至明年再行開浚此亦俯順輿情之道也 
[函請南市商會經收租界牙稅]  
　　商務總會致南市分會總理王一亭函云接准上海縣函開上邑徵收牙稅自光緒三十二年間奉籌欵局憲札飭按照典稅十倍之例加增九成嗣於光緒三十三年各屬牙户因十倍加徵力有未逮復禀奉憲飭改爲加徵五成大小牙行照完徵解均無異言獨有張永興徐源順兩户應完光緒三十二年三十三年兩年分稅銀恃居住租界疊催不繳經敝縣移請會審公廨協傳解訊詎捕房指爲違章收捐不將牙户解送反將牙差管押當經敝縣禀請道憲札飭公廨會審委員將傳到牙户張顧氏等並在押之牙甲一併移縣訊追嗣據牙差具禀牙户徐源順己知悔悟自願將應補牙稅照串付交惟張永興一户始終玩抗請移提究即由敝縣函致公廨轉請將該牙甲釋回並移提解訊在案兹據牙甲蔣升以八月二十三日報載公共工部局告示禁止各項認捐以及各局差役不准在租界收捐涉及牙稅禀請轉詳道憲照會領袖總領事轉致工部局照章收取前来查牙稅一項係奏銷達部之欵與地丁錢糧相同並非他項雜捐可比自國朝順治年間爲始各府州縣皆有非獨上海一處是未有租界之前收取多年旣有租界以来亦己六十餘年照章收取從無異議乃此次徐源順張永興二户實因故意抗欠以致提追而捕房未悉底藴疑爲捐欵實係誤會惟本年牙稅將次開徵而租界有帖牙行共有一百三十餘家自加成以後貴會轉收彚解者實居多數今工部局示内既涉及牙稅禁止差役往收將来必費唇舌可否凡屬租界牙行無論等則大小均請一律經收轉解以杜外人動以差役藉口等因查此項牙稅本會從未經收来函稱向由商會轉收彚解亮指貴分會而言既南市牙稅向代徵收則北市應請一手經理將租界有帖牙商柬邀到南諄勸照輸藉維大局而免紛歧 
[瑞安同鄉辯明揑名誣控]  
　　温州旅杭同鄉辯明冒控湯總理之劉堃并非温籍原電己見昨報兹旅滬温州同鄉又函致浙路董事局云浙路董事局諸先生鑒閱本月十七十八等日危言報連登浙路股東向郵部控公司一禀爲首劉堃註明温州府瑞安縣三十五都楓橋鎭人查敝縣並無此鎭亦並無此人禀之揑冒固不待言惟該禀誣衊公司自有全體股東對付其冒敝縣藉貫名譽攸關懇請諸先生無論虚實均應澈查爲禱旅滬温州瑞安同鄉張秉威郭鳳鳴蔣涵平胡建東同啟 
[欺嚇騙詐之巡長]  
　　海門婦人宋二姐之養媳被拐来申鬻入英租界滿庭芳某花煙館内爲娼宋二姐查悉後當即来滬報探緝獲後因有人索取酬謝洋五十元遂召伊夫到滬同住南市恆義公客棧磋商一切旋有同鄉人公益紗廠夥嚴義芳亦住該棧忽有自稱總工程局二級巡長之某甲警服佩刀偕某號巡士進棧稽查寓客强指嚴與宋二姐私行苟合詐洋十四元否則立刻帶局宋二姐情極萬分一時因無現洋即將金戒一枚向棧中抵洋十五元付給始去事後嚴以此事攸關體面未便隱忍即投工程局據情禀控局中立傳該棧司帳趙蔭棠茶房陸鴻勳到局責令當衆指認並無其人旋由警務處查知二级誛長秦仲熙曾至該棧不無可疑立將卯名革除送至裁判所研究秦稱是日由替工往查至詐洋一節堅不承認詰之嚴供宋二姐被詐後己遷至新申福棧居住詐洋者是否其人不能指實孫裁判以嚴等所控殊屬含混判嚴交保限三天内交到宋二姐候訊秦交東區巡員從嚴看管金戒暫存 
[調查租界膏店之周折]  
　　蘇省禁煙公所移請滬道飭廨調查租界膏店曾誌前報兹悉公共公廨寳讞員奉札後即將禁煙公所来文飭承繕單派役持赴值年領事署請爲簽字乃迄己多日尚未簽發究不知作何辦理也 
[中國女公學堂之怪現狀]  
　　公益里中國女公學校總理朱震華前日至公共公廨控稱學生王振雅不守校規向之申斥反糾其戚陳姓之僕婦等毁壞校具廨員寳大令當即飭差協探前往勘查嗣因該校門面雖在租界而校屋實在閘北警局轄境之内該差探等因至總局報告由警法科派委偵探課員同往查明據情禀復兹聞該學生之戚陳姓亦赴總局公廨禀控該校不識若何了結也 
[城内]  
[包工紏葛]  
　　木匠衞靜衡控吳廷川措付造價昨日由縣提訊衞供吳將包造莊姓房屋工程轉包於小的言明立柱時付銀三千兩迄未收到吳供小的轉包於吳春林衞又向春林承包判候飭傳吳春林到案質訊 
[負欠纍纍]  
　　陳則恭王熙亭徐如桂陸子亭等控告前開同春園烟間之唐文卿欠洋不還昨經本縣田大令提訊唐供祇欠陳則恭一欵先繳支票一百元至王徐等之洋係鴻興昌張永琴所欠判唐押候究追支票交陳具領 
[誣控竊洋]  
　　永和泰棧庽客管靜齋指控同棧之柯子卿竊洋由工程局連洋五十元送縣訊得管於十七日失竊柯於十二日寄洋所控不實判柯將洋領回管失之洋自行找尋 
[遞解拐匪]  
　　販賣小孩之楊福寳王樹卿禁押改過局三年兹己期滿解縣發落判仍收所候備文遞回廣東原籍 
[累及乃弟]  
　　聶老全欠洋被控交保避匿今由保人沈旭初將其弟林阿秀扭送縣署押交老全到案訊追 
[掮客抗傳]  
　　棉花掮客席士廉包惠卿程蓮溪三人因做空盤被滬道訪悉飭縣傳案判將抛出之棉花二十餘萬包如數交清曾紀前報兹又由縣差往傳席等抗不到案昨本縣田大令己飭將傳票吊銷改爲提究 
[勾引成姦]  
　　西門内軸杆作主范阿毛之妻許巧林近被蕩婦阿寳與織機阿奎勾引與成泰昌小姻間主廣東阿三姘識昨爲阿毛查知赶至該烟間將阿三及許氏扭獲旋被阿奎將阿三攔住便行刦去阿毛心不能甘遂偕仍母至道署戰控捕范許氏將被廣東阿三帶往廣東情急　控道憲准詞諭飭偵探將倪阿奎及范許氏獲住發縣收押 
[競爭失敗]  
　　滬道牌示云案據滬寗穌肉業協成等禀公議擇購二十七保十一圖契地遷設公共宰猪廠乞恩准予立案給示等情一案當查該肉業所種遷設宰什是否地叚相宜應認捐欵己否認定應否准予立案給示之處移請上海巡警總局查復去後兹准移復此項宰牲公司據草廷錫等認繳捐頂章程妥洽是以批飭照准並令會商寗蘇滬三帮通力合作不准稍有苛勒情事而恊成等兩次具禀到局均未認捐且查明恊成等所呈地契圖樣係在南川虹沿馬路地段旣不相宜房屋圖樣亦不合宰甡公作之用自己旣不認捐而又不准他人建設其有意阻撓情形己可概見似未便准予立案給示 
 
 

Page 20

 
 
移請查照辦理等因到道准此合行牌示爲此仰該肉業人等一體知悉特示右仰滬寗蘇肉業人等准此 
[道批三則]  
　　汪景福等禀批查浚浦塘柴前由仁濟本司顧成章投標承辦早經期滿並無仁濟餘記李鴻祥理算或赴會審公廨訴理所請飭令收貨給價應毋庸議滬北棲流公所陸文麓等禀批此項罰欵洋二千元係本道撥作公所改建之需何以尚未轉給仰會審官明白其復至吳啓炳贓繭現接商務總會函復仍請給還各失主案尚未定所請助充公罰欵未便准行己據該董另禀批示矣并即知照和安學堂陸董禀批来禀閱悉查吳啓炳贓繭現接商務總會函復仍請給逺各失主具領案尚未定所請撥助罰欵一節應毋庸議 
[官事]  
　　松海防同知查燕緒昨至道署禀知將劣書兪福庸斥退並銷滬軍營放餉點名差一路巡警分局正巡官兼蒲肇河工總催委員游澤寰禀知今日往勘河工知府朱鳳翔到道禀見滬軍營管帶王雲華銷假禀見 
南市 
[籌辦盜匪]  
　　盜黨熊鎭坤沈漢雲劉桂和在湖南會館附近被獲解至工程局訊明迭次犯案並由該會館函　熊等恃强盤踞情形判熊戒責四百下劉責二百下各押改過局四年沈責二百下押改過局二年 
[搜獲烟鬼]  
　　榮成烟紙店失竊被褥等物報知工程局派探往勘查得樓上有紹興人祝勝如在内私留燈吃搜出燈鎗烟具解案判祝戒責二百下驅逐出境不准逗遛烟具銷燬 
閘北 
[拐婦女]  
　　何阿田扭成衣匠虞如賢至三路一區控稱虞如賢誘拐伊妻馮氏今始尋獲扭局求辦經德正巡官略訊一過解送總局訊實判虞鞭背一百下還押候辦馮氏掌頰一百下交本夫領回管束 
[各有不合]  
　　蕩婦張氏先與車夫嚴富炳姘識賃居車袋角近又與鄰居陳得南有染被嚴偵知將陳扭至四路四區控告昨解一區經黄正巡官訊得兩造均有不合判嚴先行交保張氏及陳暫押候查明核辦 
[鄰居被疑]  
　　住居閘北西街之徐阿福日前失竊衣服等物疑係鄰居沈阿福所竊將沈扭控四路一區暫押候訊詎徐妻王氏昨復至沈家門前辱罵遂與沈妻互扭至局經黄巡官提訊因徐所控並無實據一併斥釋英租界 
[互相推諉]  
　　英商信記洋行控孫益三私收帳銀一案昨晨由廨復訊原被均延律師上堂代辯旋據該行總買辦汪輔臣投稱帳上所収之銀係由孫父於大班立脫又據立脫訴稱並無收過縣姓銀兩訊之孫供所收保險各費均交與汪總買辦求倧中西官以汪未將合同等據交案判孫交二千兩人銀並保限兩禮拜算明帳目再行核斷 
[領回女子]  
　　高王氏之女招弟住居南香粉弄高陳氏雉妓院内被捕房查獲解奉公堂判高鴇押女所一月女留濟良所候核在案昨晨高王氏具禀到廨懇求給領中西官准予交保具結領回 
[小孩迷路]  
　　小孩顧阿金不辯路徑由捕帶入捕房昨送公廨請訊據供住居老閘橋南首讞員即派差役送交家屬具領 
[違章罰洋]  
　　汪魯昌前日携帶佩刀在租界内行走印捕以其違章拘入捕房將刀留下人則保出昨汪投廨候訊判罰洋一元充公刀給予領回 
[混用銅洋]  
　　何祖生控王桂生混用銅洋昨由包探解廨訊究判王押候查明於下禮拜四訊辦 
[騙案一]  
　　鮑怡三控張蘭芳與己閉慶豐厚號股東何縵伯串騙值洋五百三十餘元之綢縐一案昨晨由廨復訊判張開釋其所存保洋給原告具領何因另案改押公廨 
[騙案二]  
　　同豐泰控吳錦標騙銀一案昨由包探在川沙將吳移傳到廨判令交保候原告到堂訊核 
[騙案三]  
　　藩森柏控邵穫臣蕭阿昌串騙洋一百元由探查獲昨解公堂訊供不忍判一併押候查明再訊 
[騙案四]  
　　王祖榮控虞阿根用假圖章騙物消贓於王友根一案昨由捕房解廨訊明判虞仍照前斷收押王友根賠原告洋十元再罰洋二十元充公 
[騙案五]  
　　劉利卿因萬祥烟紙店被利用皂燭公司控告騙貨案牽涉昨由包探將劉傳至公廨過堂候訊 
[竊案一]  
　　山東人王德勝在蘇州竊取孫芝馨白馬二匹逃至上海前日被孫来滬尋見扭控捕房昨解公廨請辦王供並不行竊並稱此馬係在杭州判王交保帮同尋緝 
[竊案二]  
　　楊阿三控徐阿桂徐阿二串竊雨鞋昨由捕房解廨訊明判阿桂押三月期滿驅逐出境阿二押一禮拜 
美租界 
[乘車跌傷]  
　　粤人鄭阿三前晚乘六十三號電車至西華得路下車跌破頭面由旁人車入捕房轉送同仁醫治療治 
[有何証據]  
　　日人某甲昨向蓬路協成錢店兌換日本鈔票二百元嗣又復来謂該店多收五元以致互相爭執扭控捕房捕頭以事無証據斥退不理 
[亦無憑証]  
　　侍者湯和尚扭雜貨店主朱阿定至捕房控稱日前向該店兌換鈔票五元内有銅洋一枚今日向掉諉賴不認捕頭詢無証據一併斥退 
[火警]  
　　前夜十時漢碧禮路橋東泰和南貨店樓上起火延燒永發押店及某姓柴炭店等樓房六幢由救火會到塲救熄時有會中華人二名被墻壁坍下壓傷當送同仁醫院醫治事後捕房查知起火之家保有火險昨即派探查明核奪 
法租界 
[乘機行騙]  
　　王陳氏昨至公廨禀稱女兒於十四日出外不歸後有吳明高同老虎灶主維德桂来家據稱伊等己如女兒卜落須要酧謝洋三十元方肯指領婦人信以爲眞即將飾物拚當陸續約給洋二十元詎吳得洋後一味游移是以扭父巡捕解究詰之吳供詞支吾判押候補提羅德桂到案再訊 
[人贓並獲]  
　　張桂金前晚至後新街　陳氏家撬門人内竊取衣飾等物並將同居之十四號英捕之油靴一雙一併偷去昨經包探緝獲解廨請究張供此物由友人囑我代當不知是竊求察中西官以人贓並獲豈容抵賴判枷押各一月贓給失主領去 
[偷竊藥材]  
　　日前江新輪船抵埠時有劉仁才囑令棧司等起運土貝藥材被賊竊去五十四磅報由包探拿獲鄔阿三一名帶往南市十六舖　街小貨行内吊出一包解送公堂研訊鄔供祇竊一包餘語含混判禁押七天再追餘贓及收贓人訊辦 
[剥衣抵債]  
　　馬夫李阿二欠唐阿来借欵不還被唐尋見剥去皮袍李心有不甘即以剥衣拆捎等詞報由據房飭探拘解公堂訊究聶司馬以原告未到判唐押候再訊 
[約束宜嚴]  
　　江北幼孩李小三子前因偷拆竹芭由捕獲解公堂收押在案昨該孩之母李趙氏投稱兒子不肖求恩給領自行管東聶司馬准予領去並諭不得再犯 
通俗談（東）（吳） 
若爲尋常無知之人不識主權不明界限或有事在華界投控公廨之誤今以身爲女學校總理之人而亦味然出此是可怪也 
若爲尋常人家主僕不知教育不明公理或有秉性蠻野毁壞校具之事今陳姓之僕婦乃由女學生糾合而来是可異也 
若果因學生不守校規而申斥因申斥而糾合伊戚僕婦衝毁校具總理控之當也乃今伊戚亦將禀控該校是可疑也 
 
 

Page 21

 
 
上海大隆藥房秘煉五址六製化痰止咳半夏餅功力極大奏效極速較市上所製半夏大有天淵之别一試立分優劣 
[包愈咳嗽永遠斷根]  
本藥房秘製化痰止咳平喘半夏餅内用半夏爲君佐以龍涎香珍珠化州賴園吐瑞橘紅川貝等品去其糟粕取其精華故能藥小力大服少勝多屢經名醫博士試驗稱奇推爲最靈最精之品本主人濟世爲心平價耗本以救沉疴數年來活人無算婦儒咸知與市上欺世盜名者不同此餅專治男女咳嗽哮喘痰飲咯血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中帶血久嗽失音産後虚咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋陰清金補虚療損盛發之時隨服一二片立刻痰消咳止哮定喘平如不信將餅和入痰内立化爲水眞百試百驗之奇藥也大瓶一元小瓶六角順氣化痰丸大瓶五角小瓶二角半寄售處○天津大獅子胡同公益仁○北京前門外煤街大市李紗帽胡司上海四馬路望平街大隆藥房啓 
[江寗陶吳鎮甘村店吳姓追修宗譜]  
敬啓者吾族家譜自兵燹後至今未曾修纂昨於十月朝祭祀合祠公議復修以宣統元年冬月初一起至次年二月底爲止攷查老譜有遷移在外者多今恐未週知故特登報申明望見報後將支派詳細開清來信寄至南京門西小門口吳德泰緞號接洽可也甘村店吳姓合族同啓 
[奏辦湖北籤捐大副票頭彩五一萬元十二月二十日十二月初十日開彩]  
本局奉湖廣德督部堂張奏明開辦第九十七會額設六萬張每張售洋六元現因銷腸暢莊不數分售禀准如設第十五會副票六萬張每張售洋一元中彩號數之多發派出彩銀之廣比各公司爲優大彩准定期十二月二十日開彩副票定期十二月初十日均在漢口開彩紅票得彩憑本局對號單兌銀元本總局在漢口鎭江上海分局設在南市萬數碼頭信成銀行樓上惟本分局均係躉批向不零售外埠來往信力一槪不付統請自給再紅票如無本分局騎縫圖章因無票根可查槪不發兌特白 
[人身之活寳]  
人造自來血乃人身之活寳人生百體所賴以生長者血也如血多則百體强壯血少則百體衰弱設遇血盡則百體自枯是故凡人不能無血血者誠乃人身之活寳也然吾人欲究身壯力健之術者必以多血爲適宜若近今之衛生家雖常服各極補品而未得十分健壯者何也其故因我國理化未精藥物一道素鮮研究故自古迄今絶未發明不知以多血爲要義噫此即吾身不强之由來也邇者神州睡獅抖擻初醒努力鼓盪我同胞之熱血舊振我同胞之精神無庸疑義速請嘗試能壯民氣强國勢之人造自來血已經及時出現故再行謹告同胞凡有心虧血虚破金吐血面黄肌瘦頭暈眼花耳聾腎虧陽痿精枯門肢無力手足酸軟身虚脚腫冐弱脾薄以及婦女經水不調白帶赤帶頭痛腰酸五勞七瘍諸虚百損之症者服之自然壯心經多血液請將下列服法試驗之自能奇功立見幸勿輕視蓋其中實有絶大之能力也我同胞凡購服自來血須先試驗究有功效若何可用小針刺破皮膚出血一滴滲在白紙上待服過七日之後再用前法將前者滴血之紙與七日後滴血之紙兩相比較後者之色必紅於前此則最易最明之確証也倘能多服則血愈紅而人之體力愈健又如腎虧耳鳴眼花者連服數日眼目自覺清爽耳鳴耳聾自可並除此即顯明有補腎之功效又如年老血衰或壯年勞傷過度體質虚弱面無血色者自必畏寒驟遇冷風即發寒噤者服之半月之後血氣漸充體質自固雖遇箭風亦不覺寒冷矣又有明見之確證如久患爛瘡而不易收口者自服自來血之後則瘡内之二肉刺日漸增紅如能常服收口亦易如婦女之經淡白者服到一月經水當即增紅如患冷經痛經亦能並除凡患破金吐血者服之補血則可以之止血則不可然患吐血之人血愈虧少能不培補則體質愈弱病勢日重尢宜常服以補之當時雖無止血之功然久服之心經壯而吐血之患可以除根也如脚氣水腫者步履蹇滯亦血氣不充之故須連服旬日則腫自消而步自消而步自健矣又如患瘧疾者服之旬日立可除根不發以上一切功效皆最易試驗者也小瓶一元二角大瓶二元每打小瓶十二元託局函購大瓶二十元原班回件總發行所上海四馬路老捕房對門青花石三層大洋房五洲大藥房各埠五洲分藥房以及各埠大藥房均有經售 
 
 

Page 22

 
 
[英國愛倫生電灯厰廣告]  
本廠製造發電機電燈電線凡電燈附屬各種大小機件皆獨出心裁特别製造著名環球推爲天下最大之廠所有引擎鍋爐各種機器鐵軌車頭皆物美價廉賜顧者請至本行帳房自當竭誠相待格外克已上海北京路六號祥泰洋行謹啟 
[蜜采里大菜館]  
敝店大菜久蒙仕貲商成光顧惑戴隆情茲將大菜間放大裝以各種風扇異樣電光地位清潔服侍周到若屈暑天一登斯地殊覺心曠神怡所備大菜潔凈味美與衛一大有益處請諸君賜顧嘗試爲荷午前不食每客一元二角午晚大菜每客一元五角蜜采里公司 
[（號房出租）]  
今有新造三間兩廂號房數宅坐落法大馬路密采里對面泰和里人和里内如合意者請移玉至法大馬路本帳房接洽可也此佈庚興洋行謹啓 
[英商巴勒火險公司]  
本行經理北英商火險公司資本銀四千餘萬兩在申開設最先迄今已數十餘年專保房産貨物棧廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○惠顧之意此佈 
[今又新到]  
眞正馮了性藥酒○哮喘洋金花○萬應如意油○靈效玉樹神油○驅風薄荷錠肥兒疳積糖頭等照相大小精巧快鏡頂高好華司金鷄納霜○上品花露水○馳名三陰瘧疾九○名目繁多不及細載三茅閣橋北堍沿浜東首老同慶堂藥房 
[林賽洋行（專修汽車）]  
本行專修各種汽車機件並能改造舊車使與新車無異大小工程悉由歐洲名匠動手如有修理不善等處願罰金洋一百元决不食言木行主人謹啟 
[新貨上市牛肉汁冬令必需之補身品]  
本藥房歷届冬令特從泰西采辦第一馳名牛肉汁運華發售貨品純良功力偉大久爲識者所共稱毋庸復贅茲第將急應服此以調補之各症略叙於下先天不足○後天不足○先後天俱不足○氣血大虚將成癆損○肌瘦面黄步履無力○脾胃虚弱飲食少思○肢體倦怠精力消亡○骨蒸潮熱○夜夢滑精○怔忡健忘○癆嗽失血○婦人血耗經事愆期○老年元虚筋骨衰憊○童穉體弱發育艱難其餘諸虚百損無不統治無病尤宜常服若以送官禮餽贈親朋尤必特别歡迎也每瓶洋一元五角每打十四元四角上海中英大藥房通佈 
[始創第一]  
眞正靛　 
[每桶壹百斤]  
本行開設中國數十餘年自運德國ＢＡＳＦ拔地沙顔料名廠老脾眞正靛青運銷中國各省馳名皆其信用已久較廣靛勝如十倍價亷物美與衆不同極色鮮艷永不變色貴商賜顧認明誦上有愛禮司洋行獅馬老脾爲記庶不致誤總行上海愛禮司洋行分設天津愛禮司洋行甯波美益行 
[吉林衛生人參出售]  
衛生人參四時宜服功力超市虚體速服起死回生無病常服延年益壽有口皆碑馳名中外頭號每兩十五元二號十元三號五元零售批發均可此佈上海老北門内馬衖裕德里天義參號主人啓乙 
[中國高等戒烟會社]  
每日送戒不限人數雅片之害盡人皆知故勿多贅戒烟之藥市上售者方法雖多但能癮抵終難除根本會新發明中國王道藥品戒烟艮法極簡便最妥當使戒者毋庸在會住宿祇須每日來會飲服藥水一二次服畢仍可回去照常辦事精神與吸烟時一樣爽快毫無半點疲困並不吐瀉煩悶亦無嗎啡哥根等毒質在内如有懷疑儘可化驗無論癮之大小悉以二十天戒斷誠世界唯一之良方奇法也故自開幕以來每日報名戒者日多大有應接不暇之勢而各處亦紛紛來函以途遠未便不能音及爲憾兼實苦食力者云每有不能來會飲服况無積蓄餘貲何能戒除故再三以變通章程普及貧富者爲請因此本會另訂新章變通辦法零星售賣每人瓶取藥本洋二元小瓶减半貧苦食力者每日自帶瓶來以二兩起碼本會特别亷價减半取資使貧者易戒以盡義務餘者仍照向章如願試戒來會報名送戒三天每日如此不限人數有志脱離黑藉者幸勿觀望不前有負本會社一片苦心也○會所在上海棋盤街金隆里内 
[另賣烟間生財]  
准於今日在法大馬路新協盛内另賣上等紅木榻床椐木榻床大衣鏡點銅錫三事件紅木大擱　椐木石面八仙椐木骨牌櫈大茶爐銅盤銅板烟燈紅木盤血牙老鎗香牛皮墊子點銅錫茶壺炭吉爐一切裝修什乙物不計此佈公記啓 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋　等創設新廠自丁未臘月新廠開機以來出貨加增行銷愈廣灰質經本廠廠洋化驗師悉心研究精益求精曾寄由德國國家柏林及日本關東都督府上德薛爾惠君各化驗所驗得灰質之細勁力之日增月加凝結之遲速合度超出英國各工程司於西一千九百零七年六月所定之成色單實與外洋最高等之洋灰相伯仲用能信用日廣故京漢京奉京張正太南滿洲津浦南北叚各鐵路紛紛訂購名譽日隆尚有機器製造之缸磚花磚洋灰瓦水溝管研子土等項無論躉零交易均可本公司總經理處設在天津海大道英租界並在北京奉天大連烟台牛莊青島上海漢口南京鎭江各埠匀設有經售處如蒙賜訂大批值價從亷交貨不誤期限所有洋灰及各種碍瓦等件重量式樣大槪用法男刊有華洋文廣告光顧諸君請向本公司索閲面議一切可也 
[（燕京天寳堂馳名要藥）]  
消痰止咳平喘半夏餅本號自經理消痰止咳半夏餅以來中外馳名愈人無算專治男女傷風咳嗽産後咳嗽老年咳嗽少年咳嗽乾咳無痰行路氣急文武痴顚猪羊癎病中風不語肺痿　痰以及五勞七傷諸虚百損咯血不止痰壅氣逆痰飲氣喘痰核痰厥痰迷等症治服此餅當日見效連服數日定愈斷根永不復發服後無效原洋奉趙假藥騙人雷劈火焚大盒一元每打十元小盒二角每打二元郵購原班回件總經理上海老閘橋永盛地貨行對門聨昌德號内櫃發兌分售處盆湯口增裕春烟銀號外埠代售特别折扣如無銷路退藥還○常熟寺前益元彩票號 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏京師第一初級師範學堂簡易科學生畢業照章請奬摺]  
奏爲京師第一初級師範學堂簡易科學生畢業照章請給奬勵恭摺仰祈聖鑒事竊臣部據京師督學局呈稱案照本局前於光緒三十二年七月設立京師第一初級師範學堂先辦初級簡易科分爲甲乙兩班扣至光緒三十四年六月肄業二年期滿照章考試畢業計取列最優等松秀等六名優等李鍾英等二十名中等辛步青等九十一名下等李國棟等十二名又於光緒三十三年正月續招簡易科新班扣至宣統元年五月肄業二年半期滿照章考試畢業計取列最優等張景華等二名優等楊得馨等四名中等杜雲錦等二十二名下等張幼元第九名最下等要炳熒一名兩次簡易科畢業生計共一百六十七名除第一次最優等畢業生李國安崇保二名優等畢業生楊培元許貽芳等二名於畢業出堂之後先經考取己酉科選拔生應將師範畢業奬勵撤銷外其餘考列最優等優等各生呈請照章給奬等因前来臣部查奏定師範學堂畢業奬勵章程内稱初級師範簡易科由官設立年限在二年以上成績優著者畢業考試取列最優等比照初級師範中等奬勵辦理取列優等比照初級師範下等奬勵辦理等語此次京師第一初級師範學堂簡易科兩次畢業其最優等優等各生自應按照定章給奬以昭激勸所有第一次畢業考列最優等之松秀張蔭鎬徐芳楨王道宣第二次畢業考列最優等之張景華袁均良等六名擬請比照初級師範中等奬勵辦理作爲師範科貢生以訓導用俟義務年滿以應升之階儘先補用其第一次畢業考列優等之李鍾英馬應辰錫壽劉庚辛劉蘭亭王家楷張文煥尹水喆李鴻儒王德鄰徐圖瑞張鹿賓劉文霖易彥杰孫汝楫劉雲山劉以元廣海第二次畢業攷列優等之楊得罄張式良程志新孫安濤等二十二名擬請比照初級師範下等辦理俟義務年滿作爲師範科貢生奬給訓導銜如蒙兪允即由臣部行知京師督學局遵照辦理所有京師第一初級師範學堂簡易科學生畢業照章請奬緣由謹恭摺具陳伏乞皇上聖鑒謹奏宣統元年十一月初九日奉旨依議欽此 
[山海關副都統儒林奏請將禁烟經費移作高等小學的欵摺]  
奏爲籌設高等小學欵項不敷請將禁煙經費移作學堂的欵恭摺仰祈聖鑒事竊奴才所屬之山海關等五處駐防前經奏設初等小學堂八處清文半日學堂各一處原爲普及教育培養人材惟因各學堂畢業後並無專設之高等小學難望學識之進步而於作養人材之道終覺缺如奴才擬於山海關設立駐防高等小學堂以爲各初等學童提陞之地察照臨榆縣官立高等小學堂辦法歳需銀約在一千六七百兩前曾咨商直隸督臣代籌的欵嗣經准覆由提學司歳撥銀一千兩以資協助其開辦伊始建蓋堂舍置買校具各欵及常年不敷之經費尚須另行措辦奴才自應急爲設法籌備第奴才衙門前於興辦各初等小學凡可挪用之項己爲竭力搜羅再四籌維實屬萬無一策然教育洵非緩圖人材立待塔養又不能不於無可措辦之中另籌挹注查奴才衙門設有禁烟察驗所一處每月由山海關道衙門支領經費銀一百兩原請察驗禁煙係以一年爲限計至来年正月一年届滿可以竣事查此欵係由稅項八分經費内籌撥並非大宗正欵若以之移作學堂經費則一轉移間在山海關道庫不過照常接撥纖微之項而奴才衙門高等小學可立圖興辦矣惟有仰懇天恩俯念駐防初等各學童無處提陞高等小學立待興辦准將此項禁煙經費俟一年察驗事竣仍照舊按月支領即移作高等小學常年的欵如蒙兪允俟由直隸總督臣解到所撥本年經費銀一千兩再將如何撙節欵項酌籌辦法報部立案所有籌設高等小學欵項不敷請將禁煙經費移作學堂的欵緣由謹恭摺具陳伏乞皇上聖鑒訓示施行謹奏宣統元年十一月初十日奉硃批該部知道欽此 
[又奏撥提辦公津貼移抵學堂經費片]  
再山海關等五處駐防設立初等小學曁清文半日各學堂共十處按年經費共需銀二千六百三十餘兩前經先後奏准常年的欵共二千三百七十餘兩按年尚虧經費銀二百六十餘兩兼之經費内有作廢操塲租商人修蓋戲園棧房之租項一欵每年租銀五百二十兩自上年國服戲園停演火車改站後該商生意蕭條積至本年共欠租銀五百餘兩現在此項租銀極力催索按年收數不過二百餘兩實難指爲的欵租項旣不充足學欵益形虧短統計每年經費共不敷銀約在五百六十餘兩籌抵之方實難稍緩奴才再四思維並無可籌之項只得將奴才衙門應領常年津貼經費銀四百兩即移抵學堂經費之用查此項銀兩向備五處秋操奬賞自火器停止後遂作爲京外各差火車脚價之用現旣抵補學堂經費其火車脚價一項舊由五處馬乾内公攤今擬仍照向章攤扣似此一挹注間學欵所虧爲數己屬無多如將来該商生意較前暢旺租項或可稍增即不必另籌抵補所有奴才擬提辦公津貼移抵學堂經費之用是否有當理合附片具陳伏乞聖鑒謹奏宣統元年十一月初十日奉硃批該部知道欽此 
調查 
[一九零九年秋季西七月起九月止海關入稅報告附一九另八年同時入稅總數]  
口岸　　　　　　一九○九年關平銀計　　　　　一九○八年以關平銀計 
愛琿　　　　　　　　二八八一 
三姓　　　　　　　三四三二七 
滿洲里　　　　　　三六七八六　　　　　　　　三一五七三 
哈爾濱　　　　　　九九七二一 
綏芬　　　　　　　七七七五八　　　　　　　　　五○八七 
安東　　　　　　　三五二八八　　　　　　　　二九七七一 
大東溝　　　　　　　三三一一　　　　　　　　　　八五九 
大連　　　　　　　一五八八一七　　　　　　　七二八八七 
 
 

Page 27

 
 
牛莊　　　二四九三八四　　　　　　　二二九五九八 
秦皇島　　　三七○二四　　　　　　　　二五○九七 
天津　　　七二○六六九　　　　　　　五九一九六五 
烟台　　　　一五二二四七　　　　　　一六九七七六 
膠州　　　二九三三五九　　　　　　　二三一五五四 
重慶　　　一五七五八一　　　　　　　一三二八八三 
宜昌　　　　　五○九五　　　　　　　　　六四八三 
沙市　　　　　七九二三　　　　　　　　　六二一四 
長沙　　　　四八三八二　　　　　　　　六一三六二 
岳州　　　　　五七五○　　　　　　　　一一九四八 
漢口　　　　七六○三七三　　　　　　八八八五一三 
九江　　　　一九五六九八　　　　　　二二一六七三 
蕪湖　　　　一○九四七六　　　　　　一八四四六七 
南京　　　　　三一八二二　　　　　　　三二二七一 
鎭江　　　　二九六八六四　　　　　　三四三九○一 
上海　　　二六八四四七九　　　　　二四○七九六四 
蘇州　　　　　四○五四五　　　　　　三六九一九 
杭州　　　　二八四四四三　　　　　　二四二一八四 
寗波　　　　一八四三五四　　　　　　二三一九九二 
温州　　　　　二○四九二　　　　　　　二四○五七 
三都澳　　　　四一五六七　　　　　　　四九七○九 
福州　　　　二三四○五二　　　　　　二五二四八九 
厦門　　　　二二七○四六　　　　　　二○八○○三 
汕頭　　　　三九○七六五　　　　　　三九一三九一 
廣東　　　　八一四七六三　　　　　　八八○四二三 
九龍　　　　　六四八○六　　　　　　　三九○四三 
三水　　　　一二六三六七　　　　　　　六三六九九 
梧州　　　　一五五八二六　　　　　　一五六○五九 
南寗　　　　　一八八三七　　　　　　　一六七八六 
瓊州　　　　　七八五六一　　　　　　　七六四○○ 
北海　　　　　三二二一一　　　　　　　三九七四六 
　總數關平銀　八九○九六七一　　　八四二○五二一 
小說 
[短篇小說訛中訛（皥）（二）]  
閱年旣久。我幼子年己十八忽思及其母若兄堅欲偕僕四出。尋之我慮幼子之復失所也雅不欲其往固請許之不料自兹迄。今己歷七載卒至兩子均無音。耗我思子情切業己東遍亞洲南盡希臘以霬一。見而終不可。得今正取道歸家不願捨斯城於不問故冒險死而来君旣欲置我於死。則我亦正可一死以塞責矣公爵聆此一席話憫其痛子之深生離之苦乃謂之曰我今。不殺汝汝宜善自爲計速貸千金来則汝命可保矣義强自念身處異域舉目無親又焉往告貸雖然姑往試之以俟一二仁人君子慷慨憐助於事庸或。有濟遂從公爵言偕一獄卒而出 
當義强若是之被獲而逼令納金之日自以爲尋子不得又獲重譴今此之。出必無有認識者爲之解紛而孰知其二子及僕適亦偕在是城天機湊合蓋有若是之巧者 
且說義强之二子非特。容貌相類即其名亦同爲恩夫立斯至二僕之名則同爲洛密亞記者請因其離散時居處之異號長者爲伊城之恩夫立斯幼者爲西城。之恩夫立斯以别之 
是日西城之恩夫立斯正與其僕偕至伊。城好事者知爲西城人也殷懃告以一西城老者被獲事囑其速作依必達明商人裝以自避恩從其言而竊憫鄉父老之被逮。心爲兀兀却不料老者之即爲其父故亦並不深究其事 
伊城之恩夫立斯之居於伊城者垂二十年家小康力能償父金惟絶不知其父之遇難事蓋彼自幼年落水爲漁父救起後漁父捨其母而獨留此煢煢二孤。兒意欲鬻之以沽重利故伊城之恩夫立斯幾不知己之有父若母厥後漁父將此二孤兒售於。梅訥風公爵家梅係伊　公爵之從父居常時相過從而伊城之恩夫立斯及其僕洛密亞卒皆入於伊城公爵之手公。爵愛之甚稍長即命爲吏恩又善將略某年之役恩身救公爵於危難。中得建奇勳公爵益器重之紹介其爲富家婿。女曰阿及立那而其僕洛密亞亦始終爲之服役焉 
國外新聞 
[美國商會代表過日]  
　　二十四日東京電云西脫爾及美國太平洋濱各口岸商會代表結隊前赴小吕宋游歷己於今日行抵横濱　 
[韓人行刺案互有關係]  
　　二十四日東京電云據漢城電稱韓國首相李完用之被刺實與伊藤公爵被刺一案互有關係 
[英商會議預算案問題]  
　　二十四日倫敦電云利物浦商人開會集議預算案時洛斯却愛爾特君演說謂財政大臣喬治君所擬之社會主義預算案實將損害國家之信用 
[英員演說海軍問題]  
　　二十四日倫敦電云貝爾福君在海萊地方演說海軍問題危詞動人貝君謂果如各大臣所云英國海軍確己强於往日則其比較之力必己大减吾人非奮力圖進則英國恐將一蹶不振矣 
[英國金融市况起色]  
　　二十四日倫敦電云首相愛斯奎士在白利登演說聲言據最近地產市况新資本之發行及銀行總計册觀之金融市况頗有進步雖有預算案之爭論亦無足爲累 
[法國飛船家遭禍]  
　　二十四日倫敦電云據巴毒電稱法國著名飛船家特賴格郎巨君駕乘飛船升至極高之點忽隨船墜下肢體碎折即時氣絶 
 
 

Page 28

 
 
[美德商約之希望]  
　　二十三日柏靈電云駐德美國大使希爾君業己由美回任談及美德商約頗有興望 
[士政府注意海軍]  
　　二十三日柏靈電云土政府現正在籌借外債興辦海軍 
[美國銀行家逝世]  
　　二十四日倫敦電云美國銀行家米爾斯君現己病故 
[美總統擬禁抛盤]  
　　十七日倫敦電云據紐約電稱美總統塔孚脫刻擬以禁止買賣麥棉抛盤議案呈交國會核議 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
