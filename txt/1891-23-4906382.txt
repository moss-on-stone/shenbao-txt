# 1891 - 23 - 4906382

 

Page 1

 
 
[竈模助振] [  申報館協振所謹啓]  
　　兹有善士以全金描繪竈神模送交本舘　賬所囑益代善以賑災民蠟鼓聲中歲聿云暮黄羊　祀正在此時諸君子欲購者每張只收洋二分物美價亷莫此爲甚已特此布聞維兾均鑒 
[點石齋發售各種精本石印書籍]  
　　硃批雍正上諭御纂五經經策通纂五經文　　藝淵海五經備旨三層　文韻府三層淵　皇朝各直省地　十三經廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元得　成增補角山樓先正事略新印瞿子冶先生　寶五尺蘭竹屏八角市裱加七角○本齋種　　多不及備載擇其尤者登報以供海内文人賞　　當格外從　卽希光願爲盼售處一在三馬路　報舘東隔　又設分局在二馬路横街三層樓紅墻洋房内此佈 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳瑯滿目美不勝收曾於春間製爲彩票一千二百張售錢助振竊黎受惠銘感同深兹者順直山東沈災未　又蒙遠近善士以書畫衣服珍寶陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各物減作　五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登　　月初一十五日附張上一俟定湖開彩當再登報聲明每張仍售洋一元諸君子善與人同請臨本舘帳房或交信局購取可也肅此佈聞伏維德　 
[論滬上流氓之多]  
　　處今日而旴衡時勢其足爲隱憂者莫如會匪與流氓會匪陰結黨與濳伏各處如蔓草之難圖其禍大流氓三五成羣横行市肆魚肉良懦遇事生風其禍小會匪勾結雖多然不敢遽謀不軌待時而動或在數年之後其禍遲流氓之以訛索打架爲事者無時不有無地不然公堂案牘幾於紀不勝紀其禍速會匪一旦猝發必且揭竿搴旗攻城奪地其禍在一郡一邑流氓揎袖揮拳掉頭側足其爲閭閻害者僅在一城一市似未可相提並論然而涓涓不塞將成江河星星之火可以燎原會匪固當預謀消弭之法流氓豈可不急圖懲辦之方流氓各處皆有蕪湖謂之靑皮天津謂之混星江右謂之白賴滬上謂之流氓若此類者指不勝屈其名雖殊其實則一各處雖皆有流氓然多而且　無過滬上一隅良以滬上市面熱閙爲通商各埠之冠若輩溷跡其間生財較易由是視爲利藪不肯舍此而之他無論歇　東西羣不逞之徒　聚蜂屯無間昕夕卽他處莠民望風附景而來者亦且視爲逋逃淵藪呼羣歗侣日往來於滬城南北此響而彼應一唱而百和鄉愚之爲其凌侮者正不知其凡幾往往忍氣吞聲不敢與之計較間有强有力者不甘受辱在南市則送巡防局在北市則扭送巡捕房然在巡局委員遇此等拆梢案件僅僅以笞責了事而捕房解送公堂亦僅笞責枷號其情罪重者判發捕房監禁期滿卽行釋放若輩凶惡性成一旦出囹圄門卽不免仍蹈故轍王法之森嚴官刑之峻厲皆有所不顧巡捕雖日夜梭巡包探雖往來伺察中西會審官雖遇事嚴懲不稍寛假而若輩之隨處横行隨時犯法者且日多一日近來空屋中縱火之案層見疉出若輩不過爲覬觎財物起見遂忍下此毒手絶不顧及他人之身家性命忍心害理之事孰有過於此者乎在房屋中縱火已屬防不勝防不謂變本加厲膽敢在輪船縱火上海輪船全付刦灰或　爲匪人縱火日前北京輪船將次開行又被匪人在貨艙中抛擲引火之物所幸覺察尚早急將棉紗包抛入浦中始免延燒否則何堪設想耶此種縱火攫物之人卽平日拆梢打架之人有地方之責者平日旣未能從嚴整頓及至出事又未能痛懲一二何怪若輩之愈無顧忌也更有所謂小流氓者則皆十餘齡之童子居然成羣結隊每當夕陽西下時在私街小弄中喧譁肆擾見行人則戲侮之見婦女則嘲笑之若稍加以呵止便柏手狂呼肆其輕薄至四馬路一帶里中更有龜子龜孫龜奴龜僕三三兩兩任意游行或乘暗中攫取雛　之簪珥或抛泥穢沾污闊老之衣衫跡其種種行爲皆足以取憎於人若與計較殊不值得若如婁師德之唾面自乾任其作踐則此輩益復無所忌憚得以爲所欲爲其尤甚者誘騙别家小孩引與共賭博同飲食及至囊底空空便授以錦囊計使之竊取家中什物付諸長生庫以供揮霍一旦圖窮七見匍匐公庭高坐堂皇者雖執法如山而遇此等事每以其年幼無知曲爲寛宥而爲之父母者方深舐犢之情不顧養癰之害以爲子雖惡作劇然年尚幼他人猶諒之官憲尚宥之我獨何爲痛懲之一存此心則姑息成風嫗煦爲事而其子之作奸犯法益覺不可收拾此日之小流氓卽他日之大流氓不辦小流氓則日生月長異日大流氓必更多不辦大流氓則目染耳濡小流氓毫無顧忌且相率而爲成人不敢爲之事是故大流氓宜辦小流氓尤宜辦古語曰少成若天性習慣成自然三尺之童本無知識惟爲澆風薄俗所移遂不覺墮入下流愈趨愈壞彼爲父母者旣不能教導於平時約束於臨事則惟賴官憲之創懲一二庶使頑童有所儆惕薄俗賴以挽回乃判事者輒曰姑念年幼無知從寛不予深究是何異取虎豹之雛而縱之巖谷携荆棘之種而植於庭階也煦煦之仁匹婦優爲之臨民者而亦出此如奸宄何昔子產之治鄭也以猛諸葛武侯之治蜀士猛之治秦亦以猛非皆所謂救時良相乎所願有聽斷之責者秉鷹鸇之志伸赫怒之威庶幾莠日以除良日以安也 
[外國茶信]  
　　路德發來電報云倫敦茶市中等茶價值每磅售六辨士三八云云現查此信不確蓋此價係在上中之間較中等者略好近因福州連去次茶甚多上海亦有運去擁擠難　故跌價目以冀遏除來路茶市爲中國生意之大宗是以本館一聞確信立卽登報俾業茶者有所率從母爲此電所惑也 
[滄桑志感]  
　　日本長崎一埠未通商以前卽有華人之　什一者蘇州設官銅局奉旨採買日本銅所用洋船每年輪流放洋一次船内悉雇閩人爲水手利獲頗巨自總管以下不數年卽成富豪若中國貨之運至長崎者由日官代爲經售人則悉數安置於唐人館日人見之極形恭敬所需飲食亦由日人代購市價值千錢者往時不過百文及髮賊蕩平銅局裁撤而閩人仍往來不絶未幾中東立通商之約遂設肄於大浦一帶斯時雖無輪船電信之便而商賈均利市三倍及有西人夾板船往來而廣東三江人遂相繼而至租界日漸推廣生意亦無不操縱自如旣而美人有萬昌公司之設華商復注意於横濱神户彼時日人尚存古道並無欺詐倒帳之風迄今則時事日非人心日險横濱神户較昔漸盛而牟利甚難若長崎則更不堪問矣體面之行號規模如故所辦來去各貨苟得用錢卽已滿意偶不謹愼卽被日商倒欠今春上海有碩腹賈被端島煤礦主誑銀七萬數千兩曾　相文狀師主訟卒以格於日例未克追回夏間 
 
 

Page 2

 
 
又有紡　所虧華商棉花價銀三萬兩有奇雖有人出爲調停至今仍未息訟至冬間吉田屋山足屋二日商相繼倒閉均虧華人之欵數千金日内山足　面尚存吉田則人已逃避矣時將歲杪統三帮大小數十行號計之能贏餘者十無一二撫今思昔能無慨然於世界滄桑乎 
[議員被擊]  
　　西本月七號午前十點鐘時日本東京芝公園彌生館中有自由黨之彌生俱樂部於此開總會赴會者約七十人會中議題豫算案及改正條約與審查議員資格三事議長爲松田正久方將議題宣布忽有手携竹杖之壯士二十餘名闖然而入欲與會中人鈴木昌司面會會中人設詞謝之壯士憤然登樓大呼自由黨行賄賂於改進黨且呼且走直至議長席邊當有植木枝盛謂此間不准旁人闌入爾等速退避三舍毋溷乃公壯士遂免冠持杖紛紛亂擊植木大驚高立椅上壯士自後握其髮一人自前拉倒按於地而抶之有頃植木兩手從地上撑起而頭上已受二傷鮮血直流紅雲被面左旁安田愉逸亦被擊傷幸林有造自掉交椅指揮衆議員同仇敵愾壯士始辟易而散斯時樓下議員車夫等奮勇守候擒獲二人送交愛岩下警察署署中立派巡查前來嚴守館外各議員復列入議事負傷之二員則立延鈴木萬次郎長谷川泰二醫到來敷治騐得安田惟腦後血流植木則所傷殊重云嗣騐得拘獲之壯士岡田等面部亦有多傷不知將如何辦理也 
[蘇垣瑣紀]  
　　新任臬憲陳舫仙廉訪於初八日抵吳以湖南會館爲行轅闔城文武官均恭接如禮○前山東巡撫任中丞之官太太仙逝擇於初九日在鐵瓶巷本宅領帖並擇初十日發引是日官紳之奠醊執紼者殊形濟濟○蘇粮憲景觀察於初十日登舟聞須由滬赴金陵面禀要公○閶門外上星橋自兵燹後蔓草荒烟一望無際然行人於夜間往來尚無剪徑之事詎於月初有老媪手携一孫肩負靑蚨兩貫路經是處被　徒當頭棒喝並將衣衫褫去又有某顧繡鋪夥亦被短衣狹袖者將洋銀悉數搶去荆天棘地各有畏心不知官斯土者將何法以治之 
[宜昌近事]  
　　河西一帶產木子油用處甚廣近來木子樹多不結實據老於農者言木子樹性怕烟熏江中輪船往來烟極濃厚風吹樹　致少結實云云顧恐亦想當然耳○固陵船此次來宜因水涸在途至有七日之久上月廿九早始開往漢裝得銅斤甚多尚有四民船銅觔待江通來　裝載也○近日天氣甚寒而無雪鄉農幾望眼欲穿有山中人云興山縣及鶴峯長樂長陽等州縣自十月間雨雪至今連綿不止所以遠山一望皆白乃宜昌相隔不遠獨未霑及是亦不可解也○天寒歲逼恐宵小生心商　難以高枕城内外弁兵每夜在路梭巡槍聲不斷故近日竊案尚少○湖南彭某雇得鴨屁股船遄回行至沙市被船户將彭推入水中放棹直行意以爲彭必溺斃矣豈知彭泅水近岸竟得生全奔至宜地向羅鎭憲喊冤鎭憲卽派水師營兵弁跟蹤追拿業已獲住眞賊九人惟一李姓尚未緝獲現將該船鋸斷置之河干示衆賊則發縣照律擬辦○宜地有一極壞風俗凡人家小孩病殤卽將孩屍焚化以爲轉生佳兒之兆甚有孩未斷氣卽用火焚又以爲轉生尤怏四鄉積習相沿眞有不忍覩不忍聞者安得賢有司設法曉喻革此澆風哉 
[丹旐過潯]  
　　曾忠襄公靈輀經其文孫由金陵節轅起程登舟送回湘南珂里安厝已見前報九江官塲於初五日午刻接到安慶來電知忠襄公靈柩於是日已刻由皖省屐輪上駛德化縣張玉珊明府督同幹役在大碼頭江干用素布紥成牌樓東西轅門左右官廳至初七日酉刻鎖江樓岳師門兩砲臺以及水陸營伍砲聲隆隆始見安福官輪拖帶大紅船兩艘船上執紼人衆皆素服一白如雪各船桅上高掛藍布長旗白粉大字上書原任兩江總督部堂一等威毅伯字樣船之左右銜牌林立隨有小輪船六艘每船各拖紅船一二艘魚貫進口停泊龍開河江岸九江總鎭劉軍門關道李觀察九江府鮑太守江防府盛司馬德化縣張明府以及選鋒新勁等營官並前江軍水師統領何觀察督銷總辦馬觀察砲船廠委員陳太守新關委員王司馬均具猪羊酒醴楮帛馨香投遞手版登舟詣柩前分班致祭文武員弁半係感恩知已者奠醊時均慟不成聲初八日十二點鐘時次第揚帆上駛選鋒新勁等營列隊燃鎗以送潯陽江上大有如火如荼之觀城鄉父老空巷來觀者肩摩毂擊生榮死哀洵無愧也 
[寗郡雜聞]  
　　日來市面仍未熱閙無論大庄小鋪生意寥落如晨星卽如皮　一項此係應時之物乃各店每日所售不敷開銷甚至終日而無分文進門者現届歲闌勢已如此其將何以支持哉○前報奉化縣門丁朱熊二人狼狽爲奸　衆紳　控送府一案兹聞府憲胡太守委員往提到案研訊知係尚有通同作弊者現將朱熊二人斥過了事矣○寗郡養老堂現因經　空乏難以支持經紳董禀請府憲胡太守撥洋三百元權作經費俟捐有成數再行歸還○西鄉高橋某店近失去衣服銀錢等物約值二十餘金店主某申邀保看騐保謂察看情形賊由内出並非外來各夥聞言大怒羣起毆保該保被毆受屈而歸當夜遂吞服洋烟旋卽毒發斃命次日死者　屬向　饒舌並飲報官甲聞言　　挽人出爲調停願出洋百元爲棺殮之費事遂寢息云 
[從九洪恩波禀張朗齋宫保稿]  
　　爲查悉曾廟兩廡從祀先賢先儒寔十八人各志所載名數次序率多參差縷懇據情奏請敕下禮部議定位次以補闕典以一志乘事竊恩波以桐城下士謬蒙總辦兩淮鹽法志局前山西冀甯水利驛傳道署山西布政使王録用預修宗聖圖志奉宫太保威毅伯兩江制軍劄委赴治不濟甯州嘉祥縣採輯祀典世系一切荷蒙憲臺加檄該州縣會辦節經會禀辦理情形在案恩波前到嘉祥偕陳令憲謁南武山專廟見大殿配享左列述聖子思子像右列亞聖孟子像東廡　先儒陽膚先賢公明儀先儒公明高公明宣孟儀曾元曾華及宋儒曾鞏淸儒曾侗庵九位西廡祀先儒樂正子春沈猶行單居離公孟子高子襄曾中曾西明儒顧鼎臣曁曾文正公國藩九位皆木主恩波詢問曾文定公鞏以下四位增祀時代曾氏宗子博士憲袥及習禮諸生同稱鞏係乾隆五十年奉文從祀於鞏之次侗庵亦江西鄉賢未詳何名係嘉慶二十二年奉文從祀於鞏之次兩次文卷遭亂均矢尚有曾力行所著答問編一册可徵顧文康公鼎臣係嘉慶二十四年學校諸生追溯請訪曾子後裔一疏極稱宋聖傳道之功優於顔孟且俾宗聖無後而有後功與孔　道輔訪得孟墓等援孔氏附祀孟廟之例立主祀於鞏侗庵之間文正公國藩則當其薨後前翰博曾廣莆及學官等讀　朝廷迭次裦詔及文正公所著全集求闕齋弟子記欽爲中興第一名臣學能明體達用而生平毅勇誠正洵能遠紹宗聖心傳故嘗於軍務倥傯時詣謁林廟增置祭田拳拳不忘所自因議照曾氏鞏例立主祀西廡末座今十餘年矣恩波敬聆之下除曾氏侗庵未悉名寔外竊以曾文定顧文康曾文正三公於宗聖廟極爲應祀而文正學術精純經綸卓越將來必有議祀文廟者祀武城祖廟爲先導尤天下公論所深韙乃查嘉祥縣舊志及濟甯州新志不惟此四人者尚未載並元申華西久已從祀其中亦未載入及到濟甯蹇牧念猷　檢兗州府志山東通志亦然盖因元申華西明正統年間曾祀萊蕪侯廡下各志遂沿襲至今未改不知故萊蕪侯今先賢曾氏廟其前東偏曰報功祠祀歴來長官之有功林廟者西偏曰崇德祠祀曾氏故宗子之有德者無兩廡之名久矣此當日志者採輯之疏亦曾氏未經册報之故耳查山東通志秩祀載沂州府宗聖曾子祠中祀宗聖及其子元申華孫西是直以四賢配享正殿誠以尊崇宗聖不敢没其子孫之賢也恩波案前漢書王吉傳注引韓詩外傳有曾子稱華元善人也一語元嘗師閔子與華同聞孝道於家庭孟子曰若曾子則可謂養志曰此所謂養體者以意逆志不過借作榜樣指點教人必事親如曾子乃可耳非必元果問有曰亡將以復進也且大孝若舜曾古今誰得而匹之與曾子形而見絀後世不得疑其非孝也檀弓曾子寢疾病曾元曾申坐於足曾子命易季孫之賜簀元曰幸而至於且請敬易之可見仁 
 
 

Page 3

 
 
孝之誠矣旣而舉扶而易之　養志者能如是乎大戴禮元抑首華抱足曾子教以華實之辨去就之宜故後日公行子燕遇元於　問曰燕君何如元曰志卑志卑者輕物輕物者不求助苟不求助何能舉羌氏之夷也凡數語耳而經世之術知人之哲　見不　　能之乎申則從子夏受詩傳魏人李克李克傳魯人孟仲子孟仲子傳根牟子根牟子傳趙人孫卿子孫卿子傳魯人大毛公亨亨爲故訓傳以授趙人小毛公萇是爲毛詩之學事詳初學記經典序録又從左邱明受春秋傳傳吳起起傳其子期期傳鐸椒椒傳虞卿虞卿傳荀况况傳張蒼然後及漢姚鼐經說曰太史八班固皆不載左傳在周相傳之序劉向别録幸載之孔頴達陸德明並傳其說太史公傳吳起曰學於曾子猶檀弓記魯穆公母卒便人問於曾子曾子曰申也聞諸申之父是曾申稱爲曾子卒薄吳起不孝而絶之者申也申爲卜氏左氏高弟又卒業於子思嘗問之曰屈志以伸道乎抗志以貧賤乎卽此一問其志其道可知曾力行注孟子大本答問曰齊斬之情饘粥　食自天子達斯言也申所及對穆公固受教於子思者孟子嘗爲滕世子傳述之曾西艴然於或比管仲尊王賤霸不愧仲尼之徒孟子斷以曾西之所不爲而不願爲是申也西也孟子盖並公明儀沈猶行公明高子襄諸人而私淑之者也王應麟玉海藝文志考證曰曾子者參與公明儀樂正子春單居離曾元曾西曾華之徒論述立身孝行之要天地萬物理高似孫子略曰曾子與其弟子公明儀樂正子春單居離曾元曾華之徒講論孝行之道天地事物之原於戲元申華西之學概可見矣查通志闕里二曾子言行末曰三子元申華孫西皆賢嘉祥志人物載元申華西言行於樂正子春諸人之前廟祀乃盡陽膚等十人之後是徇世俗主讓客之見論道論齒未必果應若是卽就十人論之列座亦應有一定之序查今所祀與濟寍州新志所載均陽膚第一樂正子春第二先賢公明儀第三沈猶行第四公明高第五單居離第六公明宣第七公孟子高第八孟儀第九子襄則第十而通志闕里六載宗聖廟從祀止守陽膚從同第二爲子襄第三爲沈猶行第四爲單居離第五爲樂正子春第六爲先賢公明儀第七爲公明高第八爲公明宣第九爲公孟子高第十爲孟儀其序十有九異如此從來禮臣詳於孟子門人而於曾子喆嗣及諸高第弟子自子思公明儀外未有襮而表議及之者故祀位　未有定此千古之闕典也此稿未完 
[由拳俚語]  
　　秀水縣開倉徵收漕粮近已出兌裝船劉邑尊將親往杉靑閘及靜安公廟拈香叩祭閘神然後頭帮漕船開運赴滬投海運滬局呈請騐收○去秋禾郡水災土客鄉民粒米無收大憲奏達九重蒙恩漕糧概免並賜賑撫今春大憲尚關心民瘼札仰各州縣每畝給發種榖三升照市折價易錢給發任鄉民自行購取地方官曾飭該管各書辦查明照給詎前日有秀水衆客民投縣具控謂三升耔種之欵儘數被胡益淸客總書吞没客董等直至近來詢明始經具禀劉邑尊隨飭差拘提該書辦到案訊究并將原禀付閱胡概不承認因發捕廳管押待訪查確實再行核辦○嘉興縣屬有舊家子某某等近來在新塍鎭鄉間一帶設局聚賭或東或西行蹤不定想賢有司必當有以懲禁也 
[續查小票]  
　　昨報列嚴拿小票一節兹悉西包探紀林同華包探何瑞福復至法捕房協同法捕拘獲紅哆士錦發老泳記必得發財等各小票店主暫押法捕房旋由蔡太守簽票前往將各人移提到廨押候會訊發落 
[屍身待騐]  
　　滬城老北門九鋪内和尚浜地方前日淸晨倒斃岳姓男子已紀報章兹悉該地甲報明善堂卽派司事備棺前往收殮旋見屍身有傷未便　殮因卽投縣報請相騐時適陸邑尊下鄉勘河想回署時卽當詣騐 
[取到皮箱]  
　　前報紀陳生甫至杭省同吉當誑取英洋一千零零八元匯票十紙計洋九千元當經該當執事人胡璞安追至滬上守獲交捕解送公堂由蔡太守轉解到縣陸邑尊訊取供詞陳稱尚有皮箱一寄存甯波江北岸永義公客棧　尊當卽備文飭差帶同胡璞安前往甯波起到紅皮箱一隻於前日乘輪回申投縣禀覆云 
[英界公堂瑣案]  
　　包探顧阿六稱陳順金唐戴星犯事奉發捕房管押有老犯姜炳良串同徐步雲向陳唐二犯索詐　遂肆意行兇後又將陳之釘鞋布衫唐之新襪等件質錢使用查悉前情吊到衣服釘鞋解案請辦陳順金　初進捕房姜徐二人向我索錢我因兩手空空無以應付遂被拳打牌踢旋將釘鞋布衫取去質錢唐戴星供遭姜徐二人毆打逼索旋將我之新襪取去變錢現在我面上尚有傷痕姜炳良徐步雲供詞支吾蔡太守謂姜炳良徐步雲犯事管押不思改過反敢行兇訛詐可惡已極旋問陳唐二人曰姜徐二犯誰先行兇圖詐均答稱姜炳良首先行兇最爲兇惡徐步雲惟隨聲附和而已太守喝將姜炳良重笞四百板徐步雲笞三百板交捕房帶回照原斷管押期滿開釋○李春泉稱失去皮馬褂一件正在查問間劉春普將質票一紙交我計質錢四千二百文卽係我之失贓向索質本劉不肯償因之報捕拘案劉春普供與李同處生理因有急需向其商借皮馬褂質錢隨將質票交伊緩日代爲贖還不料被伊妄報失竊此事尚有金和知道可以質証金和上堂稱並不知劉春普　李春泉借質皮褂蔡太守判劉春普管押二十一天期内措辦錢文給償質本始准開釋○包探張松樵稱陳阿榮報失衣飾共有二十件查被族孫　阿壽行竊質洋使用票亦變賣無從查吊今將陳阿壽送案陳阿榮稱失竊衣飾初不知被族孫　壽行竊現在惟求秉公懲辦陳阿壽俯首求恩蔡太守判管押一月以儆○一百五十四號華捕稱人家在門晒蚊帳有曹長根見而圖竊拘獲送案原告未到曹長根供在該處經過誤被疑竊小的實不敢犯竊蔡太守謂原告不至無從質証飭將曹長根開釋如將來犯竊到案定當重辦○二百六十五號華捕稱昨見曹阿五携雞一頭盤問來源支吾以對顯係竊贓故將人贓送辦失主尚未知覺故未到案曹阿五供向爲小工因病不能作工曾在楊樹浦鄉問竊雞以後不敢再犯蔡太守判曹阿五管押三天以示薄懲雞交捕役携去俟失主認領 
[法界公堂瑣案]  
　　法繙譯官祁理恒君昨晨因有他事未至公堂捕房所有解到各案均由代理讞員宋莘樂二尹獨自判斷○西人啞生聲稱被侍者陸根生偷竊洋酒兩瓶藏在廚房内經我搜出故將侍者庖人一併送案請究據庖人朱阿二供酒係陸根生所　寄存我處我知是行中之物由我告知主人將人贓搜獲宋二尹詰陸根生曰爾所竊之酒是否售錢供稱小的素來貪飲致犯行竊並非售錢二尹問該西人曰旣將陸朱兩人送案自應照例辦理惟懲辦之後爾尚肯用其人否答稱所以送案請懲者惟望略予儆戒以免下次再犯其人仍須照舊服役二尹謂朱阿二並未認竊當交西人領去陸根生押候責手心五十下以示薄懲○包探王榮培禀南誠信堂倌陳子方失去烟燈一盞值洋二元有餘當經報捕現經小的緝獲竊燈之蔣連生吊到原贓送案請究該烟館日前曾失狐頭皮馬褂一件尚未查到蔣供原籍松江現因失業無聊向誠信堂倌處懇借錢文不遂所欲乘間竊去烟燈一隻典作盤川卽欲回里問爾與堂倌有何交情如何向伊求借供稱另有堂倌徐姓與我交好我曾送以白布等物後向借貸先允借洋十元後言折半屢次游約情極計生遂致竊取洋燈二尹謂姑念初犯從寛不究着卽行回籍吊到之燈給堂倌領去○通事稱某甲前日杻送李成元到捕房指李爲竊烟鎗之人當在李袖中查視祗有山芋一枚並無别物因甲指定是竊爲此送案請究二尹詰之李成元不肯承認二尹謂姑念原告不來著卽釋放○王郁兩包探禀積竊林阿元屢次犯案前在寗波地方僞冐巡丁刦人貨物曾經地方官查獲額上刺有冐巡刦貨四字枷號示衆詎料林加期未滿竟敢棄枷帶同夥黨武寳山來滬希圖行竊爲此將兩人拘案請究詰之林阿元供稱駕船爲業由甯波裝載衣服繞　關稅適被北關查獲在額上刺字並判枷號兩個月甫閱二十天費洋十元卽得釋放來申二尹謂 
 
 

Page 4

 
 
旣在甯波有案着送縣解回甯波歸案辦理○愼康洋貨店夥胡達夫訴稱方金寳行竊洋瓶一箇人贓並獲送案請究方金寳供實因飢寒交迫前晚乘該店用膳時在玻璃窓内伸手進去竊得洋酒一瓶嗣後定當改過問官判責方金寳五十板酒交胡領去○住居餘慶里之方李氏投案控稱江北人某氏借住我處披屋内甯波人蔣王氏與姘夫江阿福借租樓面嗣因某氏之夫病故由蔣王氏爲媒令某氏與阿得姘識未幾阿得病死又與寗波人鍾阿福姘識仍住我家披屋蔣王氏之姘夫江阿福失業無聊日在家中賭　我嫌其嘈雜令蔣王氏搬往他方惟某氏仍在我處七月廿三　　門被人挖開竊去箱中物件甚多曾開失單報知捕房至今毫無影響前曰見蔣王氏帽上所帶翡翠帽準一粒圍以小眞珠十一粒確係我所失之物當將蔣王氏送至捕房復在身畔搜出僞金心瑪瑙茉莉簪頭一隻均係贓物爲此送案請究二尹卽訊將王氏曰爾之物件從　得來供稱在荼肆中出洋半元買得方李氏稱前日見蔣王氏所戴之翡翠耳環亦係我物蔣王氏稱出洋一元買來二尹謂蔣王氏曰此種物件　何人買得儘管直供免受刑罰蔣王氏仍然不肯認二尹着押候比究○包探王榮培禀黄少齋虧欠祥順木器店銀洋奉諭飭提黄已避匿故將其　盛氏提案原告抱呈王小芳投案禀稱黄少齋轉租我屋開設靜芳閣烟館當將生財抵洋二百元積欠房租甚多求請　究盛氏　我夫本係好人實因受人愚弄致有拖欠二尹謂他人受爾夫愚弄者亦屬不少爾夫　是好人着　候交保理料○長豐綢莊夥周昌祺控高陽里房客　　元積欠租洋十四元唐龔氏欠十二元逾限不還送案請追唐龔氏交洋二元餘請寛限續繳二尹令馬阿元先付八元唐龔氏先付四元限於廿一日交案違干比究○石樹　投案請追南益泰烟館房租旋　開烟館之蔣沈氏投案聲稱蒙恩限於十月間理還欵項本當遵辦祗因店基無人承受遂致延擱至今前日始有主顧而石復來禀追恐致他人畏懼作爲罷論務求寛限至十六日總可理料二尹謂如届　再不淸理定當提究 
[賑摭要]  
　　此東告災不已所賴各處善士　資佽　彼凍餒　生感激　非淺鮮漢鎭敦實善堂募來規元一百三十六兩八錢由胡紹庭先生匯來　户按列淸單長沙寳成銀樓　承慶堂仁丈求病愈由天寳銀樓來湘平銀一百兩合規元一百零五兩二　五分蕪湖愼修子　楊懋修翁交來洋五十元周善士爲令孫病速愈由大春洋貨號來洋一百元蘭谿爲長子求病愈增　人洋五十　　名氏還心愿助棉衣由范蘭堂翁來洋五十元鄂垣徐酉山善士病愈完愿九八五平銀五十兩批見規元五十兩令八錢八分八厘　西伯子錦樹軒主力勸徐　孫氏信女爲夫新齋超脫幽途移經懴資洋一百元杭城顧愼　翁募由南　鹽公堂來洋一百元仙女鎭隱名氏洋一百元仁和朱文内元爲父母　　福由甯關寄來洋五十元淸遠縣士民共助洋百元由縣署左善士印璹託蔚泰厚來委解瘠區募資汲汲洵敦實之可欽恤困孜孜廼愼修而靡弛積善則鶴齡餘慶勿藥定占行仁則燕翼詒　似蘭可頌情殷愛子推已匡災誼篤懷親從權救急抑或禦寒有具存心奚冀揚名無非郤病多方回首不忘　　先愼乎德陰慰其親夙願聿償羣情共愜凡轉旋之得力皆賙濟之逾恒也上海北市絲業會館籌賑公所施善昌　誌 
[助賑疾痊]  
　　僕　左寠人也向藉筆耕以餬今秋臥病申江屢瀕於殆或有以巫禳之說進者我師顧哲生廣文禁之曰若輩妄　安能　病曷不以無益之費移作振濟之需成以數少恐難格天數多則力有不逮爲請我師毅然曰鼇戴三山蟻馱一粟不論其數之多寡也遂具疏代禱於絲業會館關聖座前叩求轉危爲安當助英洋四元以附振欵恭請靈符三道卜吉得費君訪壺服符後神志淸楚病勢不增延費　診治遂得霍然可知一念之誠建於影響用特呈繳務求附解災區僕明知杯水輿薪毫無裨益非敢沽名釣譽請列報章惟思今歲秋冬患病及病愈之家殊爲不少苟有力者能推而行之則於百萬哀鴻不無小補伏乞貴館删潤登報以告普天下之患病及病而已愈者高行欣賞齋主人仲甫曹仁鏡九頓首啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
