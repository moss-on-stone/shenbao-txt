# 1922 - 327 - 4917880

 

Page 1

 
 
第一萬七千八百八十號;中華民國十一年 西曆一千九百二十二年十二月一號
星期五 * *   
 
 

Page 2

 
 
第一萬七千八百八十號;中華民國十一年 西曆一千九百二十二年十二月一號
星期五 * *   
 
 

Page 3

 
 
第一萬七千八百八十號;中華民國十一年 西曆一千九百二十二年十二月一號
星期五 * *時評 
[各方之閣（冷）]  
　　徇一方面之閣則他方面皆起反對均各方面之閣則各方面皆含不快組閣而以人意爲重者决不能盡如人意也 
　　雖然同一不能盡如人意則與其競競以聽人指揮尙不若慨然以獨行己意故均各方面之閣雖措置未必有當壽命未必能長而敷衍各方面之心亦未必能忘然視僅徇一方面之意低首下心毫無主義以聽人指揮者蓋有間矣 
　　雖然京電所傅而苟確他不足異所可異者當此衆力環攻之局而汪氏獨肯毅然受任而不辭者非人所及料者也 
[命令]  
　　十一月二十九日大總統令署國務總理王寵惠迭請辭職情詞懇摯王寵惠准免本職此令 
　　又令特任汪大燮署國務總理此令 
　　又令署財政總長羅文幹著即免職此令 
　　又令據署外交總長顧維鈞署内務總長孫丹林署陸軍總長張紹曾署海軍總長李鼎新署司法總長徐謙署教育總長湯爾和署農商總長高凌霨署交通總長高恩洪呈請辭職顧維鈞孫丹林張紹曾李鼎新徐謙湯爾和高凌霨高恩洪均准免本職此令 
　　又令特任王正廷署外交總長高凌霨署内務總長汪大夑兼署財政總長張紹曾署陸軍總長李鼎新署海軍總長許世英署司法總長彭允彝署教育總長李根源署農商總長高恩洪署交通總長此令 
[國内專電]  
　　北京電　汪十點接任院秘長王耒同到院今下午開閣議（三十日下午一鐘） 
　　北京電　汪辭財長呈到府府約各員午餐卽在府會議决任黄郛爲財長又議决魯案協定細目九章二十八條由王正廷赴國會報告又决熊炳琦兼督辦膠澳商埠 
　　北京電　黄郛長財令暫擱 
　　北京電　今府議高凌霨李鼎新未到張紹曾到亦保黄郛長財高俟津派許其入閣電到後方赴内部此外許允入京仍來電保徐謙長皖今閣議因人數不齊故就府開談話會致各部次長及皖長未决（三十日下午六鐘） 
　　北京電　孫去高留係白宮左右𧮂孫厲害高老實不如留高但洛主高亦退出内閣各校决一致宣言不承認彭允彝（三十日下午一鐘） 
　　北京電　昨夕劉夢庚宴議員聞新 
閣發表大訝可知保事前未知 
　　北京電　黄報對新閣大揶揄可偵津派態度各報對新閣懷疑可知輿論所在（三十日下午一鐘） 
　　北京電　昨夜記者電話詢府某要人據答新閣採南北大混合主義卽西南如李彭亦不見遺以交屬洛以財屬保汪不過暫兼汪爲進步乿李爲政學派彭爲老民黨張高爲保派王正廷益友許世英段系除對大小孫及奉天未理會外均沾餘瀝外論有側重政學之嫌（三十日下午一鐘） 
　　北京電　新閣黎自言獨斷使各派平分秋色係鄂籍某元老所建議方針在不與議員聯絡者乘機而入遂定名單津派事前未與聞黎遣王芝祥赴吳說明僅請曹保一鹽務署長汪兼財長本人事前未同意許調法係調停皖潮意黎本擬聶憲藩長皖馮玉祥兼步軍統領李根源長農商係找補航空擋駕面子彭長教育係慰藉其 
 
 
 

Page 4

 
 
第一萬七千八百八十號;中華民國十一年 西曆一千九百二十二年十二月一號
星期五 * *議員除名之寃枉王正廷外交係結束魯案關係白宮自謂面面俱到實各方皆不快新閣形勢甚難確立（三十日下午一鐘） 
　　北京電　吳景濓派以倒閣者不得便宜大鬧將向黎瑞施包圍手段不濟則協助津派談判復職任期問題政潮正多黎已循某元老請不見議員可告以國會如有表示請咨達政府（三十日下午一鐘） 
　　北京電　劉彭壽經曹銳保充鹽署保尙未來電（三十日下午一鐘） 
　　北京電　今日汪宅媚客盈門汪尙在惺惺欲擺脫財政各部能否一一到任不能斷定（三十日下午一鐘） 
　　北京電　九月十日應抽籤之金融公債至今未辦十一月底應抽籤之整理六釐公債届期亦不能抽籤九六債格日落鹽餘債權團尾數亦無法淸理中外人士均注意關稅增加案爲整理内外債基金 
　　北京電　新舊年關僅此十一年公債餘額四百十萬其他一無所有 
　　北京電　今日魯案第二部開十五次會議庫劵問題决定依票面十足計算日主張息六釐中委未同意其餘貨幣本位付利還本方法及鐵路進欵指定銀行存貯評價等問題俱未决（二十九日下午十一鐘） 
　　北京電　熊炳琦兼膠埠督辦 
　　北京電　吳佩孚赴保（三十日下午六鐘） 
　　北京電　義使照會外部義國應得庚子賠欵部分應以金法郎付欵並附交欵手續及折扣辦法請求同意（三十日下午七鐘） 
　　北京電　汕頭水災擬在粤省海常各關带征振捐一節領袖符禮德公使函復外部南北尙未統一礙難照辦（三十日下午七鐘） 
　　北京電　日使照會輸送揚子江艦隊廢艦材料免稅過關有先例可援請照准以敦睦誼（三十日下午七鐘） 
　　北京電　外部照會使團中央防疫經費請照上年前例繼續照撥 
　　北京電　蔡成勳電政府旣任孫傅芳爲援閩總司令請改常德盛爲總指揮（三十日下午十鐘） 
　　北京電　劉成勳電四川僻處西陲於大局未統一前仍主自治速制省憲以仲大局進步（三十日下午十鐘） 
　　北京電　撫州電周蔭人部之一旅被蔡成勳派赴贛南歸方本仁節制現祗有一旅周以兵力不敷不願進援（三十日下午十鐘） 
　　北京電　今衆院開特别會魯案簽字未經國會通過認爲無效 
　　北京電　今日魯案簽字黎急遽發表閣令一面令王正廷與吳景濓商定午後衆院開緊急會議通魯案（三十日下午十鐘） 
　　漢口電　孫傳芳派隊押解快槍萬支槍彈七百箱砲彈四十箱陷由江華輪運往武穴孫擬微㈤（日）赴武穴組設下游司令部張克瑤部第一團聞已由潯開往南昌張豔㈡㈩㈨由武穴第二團及旅部各員掃數赴潯 
　　漢口電　二十五師補充團由信陽開往羅山息縣協同靳師剿匪迭破匪寨斃匪甚多羅山匪潰散 
　　漢口電　杜錫珪派許鳳藻來鄂考查江防 
　　漢口電　漢口征收局聞財廳與某商定年包百二十萬串艷訂合同先交二十萬串敷衍年關 
　　漢口電　財廳向黄陂銀行借洋例三萬兩息一分八指定武穴征收局十冬臘等月收入償還 
　　漢口電　張耀曾艷晚由湘返漢擬陷晚赴潯 
　　漢口電　全省運動會定東㈠（日）開會東預賽冬决賽挑赴遠東選手 
　　漢口電　上海總商會因商聯會閉會期近電提由各商會設立調查部將天產人丅品分項調查交商聯會彙編刊布摘要議案適該會馮代表赴湘未回葉代表胃病請假故由總事務所書記孫福基於艷日十八次會議時先以口頭摘要提出再補議案 
　　漢口電　艷日商聯會分函聶雲臺黄任之蔣夢麟余日章請任全國裁兵勸告主任並抄附議决案與外人請求條件（以上三十日下午二鐘） 
　　香港電　財廳佈告十二月東㈠（日）起各項稅捐除照舊加三補水外現再附收加二悉以一元上省劵繳納俟紙幣價格復回卽停止 
　　香港電　報載吳佩孚電粤某要人擁某人爲總統特電徵求西南同意黄强請令何國樑部移駐雷州（以上三十日下午七鐘） 
　　香港電　當道通電取消邱渭南通緝令 
　　香港電　陳錦濤覆電定下星期由港來粤籌改省行爲官商合辦 
　　香港電　聞駐桂滇軍與當局商妥條件服從粤軍（以上三十日下午九鐘） 
　　安慶電　黎以司法總長徵許同意各團體挽留甚力（三十日下午六鐘） 
　　蕪湖電　各界陷㈢㈩（日）大會請撤皖南鎭守使缺（三十日下午九鐘） 
　　徐州電　銅山縣農會長張壽臣推翻教育畝捐激起學界公憤電控省廳澈查并電省教育會主持（三十日下午六鐘） 
　　蚌埠電　馬聯甲艷電報告新安武軍第三路三四兩營在蚌資遣泗縣等處正在力籌進行（三十日下午四鐘） 
　　無錫電　商埠督辦楊味雲陷㈢㈩日下午由寗來錫軍政警商學報界俱在車站歡迎（三十日下午四鐘） 
特約路透電 
[汪内閣之任命]  
　　三十日北京電　汪大燮今日就代理總理職新閣員多到院今日午後内閣開第一次會議將擬就通電宣布内閣成立並請各省贊助汪大燮昨日午後二時入府直至時始允組閣於是乃則草擬命令 
[北方政局記]  
　　二十九日北京電　全國財政討論會會長黄郛報告總統會務已籌備告竣蘇皖兩省已電告所派代表之人名本年年底之前當可開會 
　　三十日北京電　昨日日使署照會外交部承認關稅實收百五今　意國尙未表示同意 
[董康在英之談話]  
　　二十九日倫敦電　董康在倫敦語客謂中國新政府當然有艱難之事業然已往事改造他日彼回國後擬促請政府設立公布局以中國眞相用西方語文宣報泰西人民史　司法採取歐陸制度實屬錯着以中國之情勢當採　英國制度也按照華盛頓條約所派國際委員會赴華調查之結果必能使治外法權消滅更速彼並願上海會審公廨交還華員董康末言彼切望英國退還拳匪賠欵　充中國學生之教育費中英邦交必能因此益篤云 
[英國駐華新使宴時之談話]  
　　三十日倫敦電　新任駐華英使麥克萊爵士昨晚由對華銀行團之英人銀行家設宴招待主座愛狄斯稱現聞英政府决定提出新擬之商業便利案依照此案可撥五千萬鎊爲籌給工作大計畫之擔保英政府並擬擴張出口業借欵之計畫 
[在英華僑之阿片案]  
　　二十九日倫敦電　晚日下院提出華人與英女童社交問題蓋以卡狄夫有一業洗衣之華人身死不明查係吸鴉片過度所致同屋中有英女童三人亦險遭不測此案發現後南　爾之人爲之大憤卡狄夫知事在某處會議中要求將洗衣作之各華人全行遣送回國會員洛曷氏建議内務　與警察當有查視此種住所之更大權力俾嚴密偵查鴉片之輸入海口各鎭尤當注重會員白里治門氏答稱又院討論修正毒藥律議案時嘗討論該問題會員興威爾氏謂鴉片之輸入多因英船雇用華人之故 
　　二十九日倫敦電　英倫及威爾斯各處華僑昨在卡狄夫舉行會議嚴重反對英人因卡狄夫某洗衣作華人身死案而對華人表示仇對態度華人抱怨英婦累害彼等 
[希臘槍斃前閣員之反響]  
　　三十日巴黎電　法政府不欲召回駐希公使 
　　二十九日雅典電　英使署一等參贊現留雅典辦理政務各報載　英國海軍委員團主任將離此間留一委員辦事 
　　二十九日華盛頓電　美國對希臘慘殺大員之舉除無期延緩正　承認希臘新政府外似不致有何行動蓋爲人道計　大舉拯救近東難民也當諸員就刑前駐希美代使曾　籲請寛赦不果 
　　二十九日倫敦電　聞今晨閣議討論希臘慘殺大員引起之時局　希英使回倫敦前將道出洛桑會晤克松勳 
爵英人之意見以爲希臘之野蠻舉動將使希臘在洛桑會議中及　全球之威望大落惟稱此舉並未妨碍協約國在和會　所已定之决議 
　　三十日巴黎電　聞希皇力圖阻止慘殺大員不果後表示願離國　意但政府已設法阻其出宮今一切不能自由 
　　二十九日巴黎電　法報稱希臘政治首犯即前皇康士丹丁巳由希臘當軸准予出境法報以爲英希邦交决裂後將起重大事項 
[協約總揆又將會議賠欵]  
　　三十日巴黎電　聞意相墨索里尼氏及法總理普恩賚氏均將於下週赴倫敦與波拉勞會商以作比京會議之豫備 
　　三十日巴黎電　比首相亦將參與倫敦協約國總揆會議 
　　二十九日巴黎電　波拉勞氏通告倫敦法大使謂渠因有國會重大事務十二月下半月前未能離英故法總理普恩賚氏　下週赴倫敦與波拉勞氏會商比京協約國財政會議法之共同主張 
[洛桑會議中之希俄代表]  
　　二十九日巴黎電　法報稱英希外交關係雖已中斷但洛桑英代表並不因此而所絶與希代表晤會希代表維尼齊洛氏辭職之說不確土地與軍事股員會决定愛琴海島嶼應解除軍備財政委員會討論分析土國公債時伊斯美要求公債須由土國與兼併土國前有土地之國分認之 
　　二十九日巴黎電　以齊吉林氏爲領袖之俄代表團明日將抵柏林其餘團員如克拉　等將在柏林會合同赴洛桑倫敦泰晤士報稱協約國政府已牒致德政府詞頗嚴正交涉協約國管轄委員會人員被毆事英政府會同他國政府因外人之居於或經過德境者常遭不善之待遇已向德政府提出抗議柏林電稱賠償委員會請德政府删除特别預算案中所列建築商船經費一項 
　　三十日洛桑電　希代表維尼齊洛氏今日未出席自俄代表到後土代表態度較强聞協約國决定仍守前議僅許俄國參預討論與俄國有直接關係之問題第一委員會於辯論良久之後採納股員會關於南愛琴海島嶼一部份解除軍備之報告土人則保留完全解除軍備之主張北愛琴海四島問題留俟將來與海峽問題同時討論 
　　二十九日巴黎電　捷克總理比恩斯博士今日抵洛桑與南斯拉夫外相商議關於小協約之事件 
[法國之厲行賠欵說]  
　　二十九日巴黎電　今日小巴黎人報稱内閣在外部開會限於討論暫時未有决議所討論者爲法國可向協約國提議於研究停付現金時對付德國之方法内閣承認福煦上將關於將來佔領魯爾河之報告及工程學專家柯士　氏關於經濟之提議内閣决定經濟提議尙須繼續研究淸報稱法國於未在比京或他處商諸協約國以前决不稍有舉動 
　　二十九日倫敦電　法國官塲雖宣布報紙所載昨日法外部會議擬佔領魯爾之說爲不確但倫敦之惶慮並未因此减輕　 
[近東之新亂事]  
　　三十日倫敦電　泰晤士報君士坦丁訪員稱西塞拉斯之大局更形嚴重現由叛黨控制一切武裝之黨人五千名携機關槍尙進至第台加區要求舉行公民會議 
　　三十日倫敦電　西塞拉斯亂事現正在醖釀中土人所傅同時有三地叛變之說迄今尙少信之者但亞特里亞諾泊爾與魯爾白加斯問新東快車之脫軌足證亂事頗熾 
[英議院之海軍主力問答]  
　　二十九日倫敦電　今日下院間英美日海軍主力艦目前比較力量之狀况海軍部財政秘書孟塞爾氏答稱目前比較爲英二三美二六日本一五其中英一美八日五在拆毀之列美國有主力艦十五艘在建築中依照華會公約僅有兩艘可爲戰艦又有兩艘爲飛機運送艦至於日本則在建造中者四艘内有可作戰艦者兩艘而應拆毀者兩艘聞美日兩國對於應拆之艦並不繼續進行其建告工程 
[美議院之商船津貼案]  
　　二十九日華盛頓電　衆院已以二百零八票對一百八十四票通過商船津貼議案 
　　三十日華盛頓電　參院商務委員員主任瓊司氏已定星期一日召集會議開始考慮商船津貼議案該案不日將提交參院 
　　三十日華盛頓電　參院民主黨因反對戴益爾氏之禁止私刑案仍從事阻撓會議故商船津貼議案恐在十二月三日休會前未必能通過 
　　三十日倫敦電　華盛頓消息衆院通過商船津貼議案前曾加修正其津貼費須每年表决 
 
 
 

Page 5

 
 
第一萬七千八百八十號;中華民國十一年 西曆一千九百二十二年十二月一號
星期五 * *   
 
 

Page 6

 
 
第一萬七千八百八十號;中華民國十一年 西曆一千九百二十二年十二月一號
星期五 * *特約路透電二 
[巴西之植棉能力]  
　　二十九日倫敦電　據蘭開夏棉業代表圑近由南美巴西國游歷歸來者之報告巴西現握解决棉荒問題之鑰謂全國土地幾無一處不宜植棉一年且可得兩熟聞銀行家與商家依據游歷巴西所得之結果現凖備對於聖堡羅州之植棉計畫予以提倡 
[各國近事記]  
　　二十九日巴黎電　捷克共產黨領袖自認共產黨勢力日趨薄弱去年有黨員四十八萬人今年減至十三萬人 
　　二十九日倫敦電　昨日倫敦匯市美匯稍起此爲美人信任英國商業與美國財政之證英金一鎊高至合美金四元五角二分七五之價格收盤爲四元五角二分二五法佛郎則賣出甚多低至七一六○收盤回至六五德馬克現至三萬九千 
　　二十九日倫敦電　今日波拉勞在下院稱英政府準備承認蘇俄之主要條件爲俄國承認債務發還產業給予賠償停止政治宣傅 
[公電]  
　　安慶各團體通電中報轉各埠皖同鄉均鑒皖省久苦兵禍財 
竭民窮乃有廢督裁兵之呼籲洎政府裁撤皖督同時特派馬聯 
甲督理軍務善後事宜皖人公認此爲變相督軍根本反對且以聯甲身負姜案得辟全皖公仇年來擁衆抗刑絶不肯裁兵救皖曾經迭電抗爭詎聯甲被命後割棄善後明令妄稱督理皖軍日擴軍權强索巨欵而裁兵減餉之實數及辦法迄不宣示最近聯 
甲漾電且冐增餉額背棄信誓跋扈矯誣駭人聞聽試僅就　電内軍費一端而言其處心禍皖昭然若揭查皖省軍費照九年度議定預算舊安武軍五旅餉額計每年三百四十萬六千餘元督軍署曁附屬機關經費計每年三十七萬三千餘元共三百七十八萬餘元其報部原案明定八成實在人數不及五成計五旅每月實支僅二十一萬元每年僅實支二百五十萬元倪張兩督每年中飽各百餘萬元此爲皖人共見共聞之事實又新安武軍向由中央發餉年額二百八十萬元部案明定七成其實在人數多者不及四成少者僅及二成去年春部省會商核定實數據國務院東電新軍年餉爲一百四十萬元除部撥七十萬元外皖省暫墊七十萬元以上爲新舊兩軍餉額院部省署各有成案可查再就裁兵節餉之實際言之新軍全裁當年减墊欵七十萬元督軍旣經裁撤當年減軍署經費三十餘萬元舊軍但剔中飽按多發餉已當年減百餘萬元切實裁汰所減更不止此數以兩軍合計不難年减二百二十萬元以外證以聯甲今年三月在幫　任内曾電揭軍餉黑幕謂舊軍五旅兩營之餉每月祗支二十一萬元若維持現狀祗需半數即可接濟火食等語並經咨呈省署有案可稽嗣復代表五旅屢次電請裁兵　日指天意若自條晚 
蓋乃漾電突稱目前擬將軍費由七百四十萬降至五百二十萬若力籌裁兵費方可降至四百五十萬旣完全推翻其本身自定每月二十一萬元之成案並另索裁兵鉅費現在餉額仍分文不减且混新軍七十萬之墊欵而指爲定額荒謬詐欺至於此極查皖省國家預算歲入不及七百萬元歷年收不抵支積債計五百萬元以外全省釐金悉被軍入霸佔嚴解不及五成少者僅二三成其國家歲出鄉用省欵見諸六七兩年度决算者已逾百萬財政破產不可終日省内外人士審查積虧總因皆在軍費僉主計餉養兵每年祗能以百四十萬元爲限若照聯甲漾電所言竭全皖之呼號而軍費反加至五百二十萬罄數十萬裁兵費之汗血而軍費仍依舊四百五十萬皖人可欺何至於此又此次籌集之裁兵費三十萬皆各縣息債忍痛須臾冀免後患今聯甲不定减餉實數即迭電逼提此欵並稱須加籌三十萬元是直藉裁兵之名行　欵之實去年張文生藉口裁兵借用皖北鹽捐三十餘萬並無結果現聯甲巧取豪奪一仍張氏故智連日蚌埠消息聯甲私許殷恭先以師長一兵不裁仍將添募近來迭電報告裁兵實則遣散其駐蘇之隊而吸收　駐皖之兵沿淮紳民言之鑿鑿　以增加餉額之漾電奸謀畢露事實顯然又運漕爲皖省最大釐金每年餘利三十餘萬元聯甲之子宗培盤踞八年侵案無算本月中於忽自解職改委裁兵監察員李玉麟之胞弟金麟接辦是則裁兵虚實監察效力均已不問可知總計馬聯甲怙惡横行殺死姜高琦傷斃周肇基逼走聶憲藩力庇通緝之倪道烺又排斥皖籍軍官其心目中上無政府下無皖人久矣近更依託强鄭益張凶熖餉額不减分文索欵迫於星火動以治安危詞恐嚇長吏計在齮齕異己扶植私黨以遂其宰割朘削之野心皖人一息尙存誓死力拒茲特披瀝聲明一要求政府立即撤懲馬聯甲另派皖籍知兵專員蒞省會同省長刻期裁兵節餉至事竟爲止二要求政府嚴電省長宜將裁兵費負貴保存不得撥交聯甲如其侍强逼奪依法追償三對於各旅將領除馬聯甲及一二附馬助虐者外餘皆愛皖軍官一律開誠反助共紓皖困此外馬聯甲如有朦蔽或要挾政府搖撼皖局之行動皖人誓竭全力與之周旋雖有重大犧牲所不敢避迫切上陳伏乞垂察並懇内外交老兄弟仗義聲討以救鄉邦佇待明教安徽省教育會省農會律師公會省立學校聯合會財政審查會縣自治聯合會實業機關聯合會報界公會省自治研究會皖北教育協會實業協進會通俗教育會法政同學會元級師範同學會地方教育促進會全省學生總會曁工商各界同叩勘 
　　漢口旅皖同鄉會電各報館轉安徽許省長鑒馬聯甲前任帮辦通電舊軍月餉祗須十十一萬迨督理令下又通電宣誓皖人　解倒懸近閱養電妄稱軍費七百四十萬可降至四百五十萬查皖餉連新軍墊欵向祗此數今馬電正實不裁又徑向皖北各縣勒欵允給被裁槍枝乃欵繳槍仍不减聞槍價六十元給兵祗三十詐騙取財情同盜匪萬乞省長嚴電拒絶并飭各縣勿爲所 
騙臨電激切武漢安徽同鄉會艷 
　　馬聯甲來電各報館均鑒皖省裁兵辦法以及經過情形前於養日通電陳明計荷鑒及茲接許省長敬日通電對於此間裁兵事實不知省察任意駁詰殊深駭詫許省長敬電所稱名爲裁兵實未節餉一爲查舊軍額支三百八十萬新軍額支三百六十萬新舊兩軍共支七百四十萬部案俱在不難覆按部電所定一百四十萬之餉養新軍四十營之兵本屬不敷張前督一再要求增餉兵額並未减少以致新軍餉項積欠日多掘擋籌借皖省財政因面紊亂現在入手辦法已將駐紮徐州宿縣蚌埠新軍遣散十七營其餘各路各營正在派員分頭辦理若照第一步計畫减至五百二十萬除中央指撥七十萬本省墊欵七十萬每年實撥七百八十萬若更降至四百五十萬再向中央懇留七十萬皖省實撥三百八十萬其原認墊欵七十萬即可停止以此核計每年節餉二百九十萬元無論此欵爲國家所供爲地方所出歲節餉欵不爲不鉅許省長仍稱並未節餉按之事理殊不相符聯甲養電聲明視國家大局如何仍與各省一律續裁以輕人民擔負並非以此次結束即爲定額許省長之意堅主裁新减舊同時并舉且預懸二百七十萬之額强令削足就履不知辦事自有程序疆吏職責綦重仍須統籌兼顧裁一部分之軍隊必將一方治安熟籌妥善而後方可着手茲輕率從事不顧地方犧牲人民擲同孤注聯甲之愚不敢出此許省長近在同舟共負地方責任竟不諒解不知是何居心聯甲春間通電所言每月二十一萬餘元係專指舊軍士兵額餉維持現狀所需之數所有衣履帳房軍米軍署及附屬機關各費皆不在内許省長亦牽强附會據爲理由尤爲差謬至敬電所稱籌定之欵息借三十五萬元八年八釐公債三十萬元皖北各縣紳民捐欵二十萬元此次裁兵需欵急迫屢電許省長切商提欵力竭聲嘶僅允滙撥十萬元八年八釐公債信用早失商民視同故紙全省皆知至於紳民捐欵不知捐者何人欵存何處尤屬捕風捉影聯甲忝膺重任自矢熱忱此次裁兵關係國家地方前途至爲切要區區此心不敢稍懈乃當裁兵之先遭人仳難尙可原情今旣實行裁兵又復招人疑忌所謂欲加之罪何患無辭聯甲質直不欺辦事惟求實際但能勉强從事誰又願與辯難深恐許省長敬電所稱各　易淆觀聽不得不披瀝具陳伏乞中央深諒苦衷各界力主公道皖省裁兵方爲全國倡勿使當之者視爲畏途致使各省望 
而却步地方幸甚國家幸甚馬聯甲艷印 
國内要聞 
[北京通訊]  
　　汪閣產出前之面面觀 
　　此數日中最高之政府有總統而無内閣已陷於渾沌之中高凌霨張敬輿李鼎新代閣之聲相間而起至昨日又有靳閣復出之風說鹿死誰手現在尙未能决定須俟某有力者之表示其中有無頓挫尙未敢遽定也 
　　王閣旣有堅决之表示復連合顧孫高湯等發出通電雖以國務院某要人奔走於東廠胡同朝陽門之間亦復無轉圜之意思是王閣已不成問題惟以閣揆之辭呈未上黄陂雖欲另覓替人亦復無從開口某要人見事已至此乃商同梁秘長代擬一辭呈經王寵惠簽字後送府黄陂以代揆未定仍挽留王氏維持現狀經王氏堅决懇辭乃由府方暫時保留俟覓得替人後再經過批准之手續 
　　高凌霨本爲津保之所注重當閣員全體辭職時保方即有電致高及張紹曾囑以勿辭其意旨所在可揣而知黄陂曾以代揆之意商之高高不肯擔組閣前日居津之吳毓麟氏曾向高直接通電話諄諄以代揆相勸尙未終了靳雲鵬時在吳宅亦遂孱入從電話中力加敦促迄未認可而昨晚吳毓麟來京即寓高氏宅中如何接洽事極秘密不得而知徵聞黄陂之意近又變更 
　　以高氏接近保方色彩太重不欲以代閣畀之此李鼎新之說所由來也 
　　張本爲羅案反對最力之一人在公府即持反對論調嗣又與高氏通電各省否認羅氏借欵通過閣議其欲取王而代之嘗一次總理滋味盡人知之兼以吳景濓與張氏有最深且久之關係在黄陂前極力說話以常情論似乎代閣一層頗有希望惟以進行太力引起反響黄陂對張之感想與對高同一心理且津保對張始終無一字提及代閣之呼聲遂日趣於沉寂日昨聞張氏屏絶酬應對人大發其牢騷有非惟不任總理並閣員亦不願爲之談話其無心流露當於言語外别具會心矣李鼎新在閣員中無聲無臭向持不黨主義此次風潮湧現李氏隨波逐流無所可否黄陂以其人尙屬和平且無黨派欲引之代閣以顯其乾綱獨斷之能力李氏旣不便堅辭又不便承認且以高氏拒絶於前一己又無强有力之後援亦復且前且却以近兩日之形勢漸愈陰沉津保欲借重高氏非黄陂所願意李氏問題亦遂不便提出兩方相持此問題遂歸消滅矣 
　　昨日公府午餐會召集高張李並王寵惠顧維鈞孫高等欲以解决此事顧以病堅辭孫高亦均不至王寵惠亦不肯惠臨經黄陂再四電催始不得已而戾止外間揣測均料此一餐中必將集合羣英解决此事不料黄陂仍敷衍王閣揆勸其暫維現狀經王氏拒絶後卽敦囑高張李及代表前往之財次凌文淵法次石志泉等各維持本部之現狀而於代閣一事始終未曾提及外間傳聞謂囑各閣員輪流値日者確非事實現已三日不見命令今日閣議亦復未開財次凌文淵今日且親往公府請黄陂速委代部以專責成教次馬叙倫亦於昨日呈辭業已將辭呈送府即可證明但聞黄陂已有電致保俟得復電再定葫蘆裏賣甚麽藥非外人所得知矣 
　　係高自接曹錕電後手忙脚亂已知風頭不好及王承斌齊燮元等電雪片飛來一致主張嚴懲益發畏懼近欲乞靈洛陽保全一己位置一面極力聯絡津派保派表示願爲出力以冀减反對日來又在交通博物館大宴議員一反前此倨傲之態度連日即有護法議員出頭與吳景濓爲難以爲釜底抽薪之計而昨日衆議院中且通過查辦有關係之各閣員案五花八門各奮其手婉以肆爭鬭惟聞津派要人對於王羅不過適當其衝不得不下辣手對於孫高則無論如何非推倒不可日來王承斌卽要與高氏算賬交通界人員亦揭破高氏賣路之贓證多起可見津保對於高氏感情之一斑就事實論以爭政權之故引起如此大風潮而仍將素稱財源輻輳之交通握在高氏手中買櫝還珠津保决愚不至此吳毓麟與高爲勢不兩立之人當此澎湃之中忽翩然戾止其線索可尋而近日高孫以素來氣燄太大聲望不好已爲軍警所特别保護其爲慮其潛逃有意監視耶抑爲恐受暗算加　護衞耶則不得而知之矣 
　　靳雲鵬在津日來對於奉直調和問題非常活動雖未有具體的成議而奉直之意思實漸相接近曹氏欲取得總統一席奉方不能不顧故靳氏於優處海濱中實操有左右之勢黄陂近日以繼閣無人欲任顏惠慶而前嫌未釋顏氏老於官場値此外交内政責難四起之時不願如此接手已有明白之宣言且有卽日出京南游之表示日昨又思及周樹模聞曾遣人示意周氏答以俟憲法成立後再議此外環顧四週大有人才寥落之歎故昨日又擬及靳氏傳聞已派人接洽詢之府方尙不承認據與靳氏接近者云　之再出自在意中但需有相當之時期目下尙非其時云云又聞代閣一事因繼閣未定無論何人都不願幹必須繼　之人業已内定且有一定之時期不致令暫代者有求去不得之苦則或高或張均無不可此爲府院雙方某要人所談於近數日沉悶情形頗能窺其窾要至國務院方面因主持無人全歸停頓聞日來所收之公文均不開封已用紙束束起俟代閣有人再行核辦云 
　　頃聞又有一說謂湯薌銘吳毓麟之來京係奉保定之使命與黄陂接洽以高氏組閣事黄陂尙未認可至黄陂之意則擬於孫寳琦王正廷二人中擇一爲繼閣之人現靳氏呼聲又漸歸沉寂此亦羣言龐雜中之一種也（蠖公） 
　　羅案發生影響及於政治問題所謂内閣及某種最大問題自不難以政治的手婉依次解决特此軒然大波能不安然穏渡實爲今日最緊要之疑問請先言其經過爲關心時局者告 
　　自奉直戰後中央政局日益紛亂而所謂某種最大問題亦於是時應運而生唯其中最難决者一爲東方勢方尙未完全撲滅一爲大典經費無從籌畫一爲南方獨立省分及安福勢力下之閩浙難於妥協洛吳計畫先謀南方各省之諒解所謂統一者即此策略之實現次解决東方問題而所謂某大問題者現在尙非其時故主緩而不主急外傳津派因直𨽻省長問題與洛吳私憾愈甚日短吳於保定適奉天妥協之唯一條件即爲犧牲洛吳保曹部下劉夢庚王毓芝輩皆欲及早觀成以遂私願者異旨同途棄吳聯奉之謀似已成熟故保曹之漾電甫發而奉直和平之音應聲而至然保曹固善以吳子玉爲殉者直奉直皖前車匪遙觀洛吳敬電又酷似戰前與奉張賠禮之電陰幕重重固非局外人所得私憶其萬一者也羅案爲此問題之導綫似又不可不述三萬五千磅之受賄證據聞由外交方面具函證明非由羅氏吞蝕然自曹王主持組織特别法庭前日又有民八議員李某出名搜集證據多件赴　廳起訴則其繆葛似非旦夕所能了結昨日見有以羅織王顧孫高湯爲請者證以棄吳聯奉之說弦外之音可以槪見或將中奉派之陰謀而自壞長城亦未可定若然則前途蹊蹺誠非愚慮所敢知矣今日政柄完全在有力方面無可諱言其重心自在保而不在洛出現於舞台上者若内閣若國會不過只如影戲上之傀儡或歌且舞固當視背景之意旨以爲向背而所謂背景者其謀夫說客又各飾善辭以利其私以渾　之武人决謀夫之狂說雖五尺童子感知其難於得當矣王閣已爲過去之名辭今日倒閣之人物卽爲新舞台上之傀儡或即爲背景中之背景世稱津派爲此次運動之中心姑無論矣安福君子某某爲攻打教育界之主要亦即爲直奉戰後保曹之新幸某機關報及關係人皆爲倒閣中之健將對德宣戰聲中圍攻國會之公民圑首領陳紹唐（即陳佑卿）素稱爲段系之枝葉此次亦異常出力是安福罪魁帝制餘孽合於一堂新閣競爭之劇烈當不減於倒閣時也 
　　此次倒閣之主因第一即爲籌畫大典經費而天津會議之結果曹銳亦謂經費先由大家協助墊辦俟事成後再以肥活爲酬報兩月以來所謂俱樂部招待所等等所費已屬不資而著名財源自以財交兩部爲主交通以吳毓麟謀之最力然吳未必即爲墊欵中最巨者劉夢庚欲得財部已派其部下赴津尙未歸而劉不特於財政一途茫無所知斗大一字亦識不得幾個唯張英華爲財政界舊人且爲上次下台人物但不知能否入選旣使如願相償而羅掘俱窮之際恐亦須大費張羅至其餘依草附木之流自亦當在比較的肥沃中得一枝棲不知新閣中之財交當局應若何分配也二十六日（屏） 
[汪閣發表前之閣訊]  
　　王寵惠自通電去職後卽不赴國務院昨（二十八）日閣議並未開成院秘書長梁宓已奉王之命令趕辦收束事宜其餘公事槪擱置未辦王寵惠並經單獨遞上辭呈如下呈爲懇請辭職事竊寵惠此次奉命組閣原係維持暫局受任之始業已一再聲明旣偕閣員全體合詞乞休迄不獲命又復單銜呈請書凡數士不憚凟煩無非欲早得替人肩斯重任乃徒荷慰留未邀垂聽遷延累月負疚實深比因財政總長羅文幹一案業　面陳俟該案解决即行引退豈意區區苦衷不蒙各方諒解事勢至此無力維持惟有仰懇俯鑒愚忱准免署職並即日遴員接替以重國務寵惠解職後仍留都門靜候羅案之解决所有籲懇辭職各緣由理合具呈陳明不勝待命之至謹呈大總統署國務總理王寵惠云云觀此王内閣已成過去之名詞繼閣之人選問題遂愈趨而愈迫茲將各方面所擬議之組閣人物分述如次（甲）顏惠慶保方表示贊成洛方不反對惟國會方面之吳派議員則表面贊成而實際反對（乙）張紹曾保方消極反對洛方積極反對而吳景濓等則積極贊成正在運動中（丙）靳雲鵬保方贊成而對於潘復長財政且已有具體之决定洛方亦不反對惟與吳景濓等無接洽（丁）高凌霨保方贊成洛方不反對吳景濓等消極反對（戊）汪大夑府方某外國顧問提議保洛均無接洽國會方面無好惡將來正式組閣之人物總當不出上列五人之外而汪呼聲最高同時又有某方面主張以王正廷組閣者實力派方面頗能通過但本人則因辦理魯案正在緊急關頭尙未表示同意惟聞王内閣中之孫（丹林）高（恩洪）兩閣員仍有繼續留任之希望高恩 
洪除前晚宴請國會議員外昨晚（二十八）又在交通部宴司蒂芬氏並聞孫高已接洛陽來電囑其靜候謂十天以内必有具體解决辦法云 
[衆院提出廢督裁兵質問案]  
　　限五日内答復 
　　昨日衆議院議員林樹椿提出質問書云查裁兵一事實世界人人心理之所同豈唯我國我國自各界舉行裁兵運動後政府若稍有覺悟早應着手預備次第裁汰不意政府依然聾瞶近日不但未裁一兵且各省大張旗鼓互募新兵如報載直隸各軍藉口戰事缺額於六月下旬一律由巡署令發表另招補足河南馮玉祥於八月派員赴魯菏澤一带招募壯丁二千五百名靳雲鶚改旅爲師復增一獨立團湖北蕭耀南十月二十四日派員來直在靈壽高唐曲陽等縣招募三百名嗣續招兵定編鄂軍第一師督署衞隊原有二連今又添一連陜西鎭嵩軍本六統領現加添七八兩統領甘肅增編十營𨽻於孔繁錦福建王永泉之兵力增至一師有餘江西蔡成勳近日又加編二混成旅稱爲輸送隊以避招兵之名又如奉天張作霖對擴張軍備採用新軍制騎砲工輜採用獨立制添組重砲軍飛機隊並派孫烈臣赴蒙招募蒙古軍一師最奇者八月下旬直省各縣强迫招兵擾害地方順直旅京同鄉會曾函達曹使請爲設法弭止之一事尤屬駭人聽聞中外紛傳諒非虚語他如此類尙難盡述憶自歐戰以來國際間旣有縮减軍備之决議而華府會議議决案對於我國更有希望裁兵之表示審時度勢不容稍緩今我國軍閥竟專横若此擁兵自衛若此政府則熟視無覩是否有意袒護軍閥是否有意養成永久内亂抑政府視軍閥爲無上尊嚴不敢過問耶况黎總統復職之日曾再四宣言以廢督裁兵爲第一責任試問時至於今所廢者何督所裁者何兵耶總統爲一國元首約法第三十二條有統帥全國陸海軍之規定軍隊增减常有權衡何以敢言裁兵而不敢行裁兵豈非大言欺人苟延其勢位耶本員等以裁兵之事爲救亡之要圖兵如不裁内亂不已心所謂危難安緘默究竟近來政府對於廢督裁兵如何計畫如何進行本員按照約法第四十條提出質問限五日内答復云云 
[羅案之電訊與談話]  
 
 
 

Page 7

 
 
第一萬七千八百八十號;中華民國十一年 西曆一千九百二十二年十二月一號
星期五 * *蕭耀南感電北京大總統各部院馮檢閱使保定曹巡閱使洛陽吳巡閱使各省督軍省長督理各團體各報館均鑒竊自奥債問題發生以來報章傳播物議沸騰遠道聞之是非莫辯先後接奉衆議院曹巡閱使齊督軍杜總司令通電於此中情跡言之綦詳義正詞嚴讀之凛凛年來綱紀不修官吏凟職之案層見疊出該財政總長羅文幹身任閣員應如何懲前毖後仰體時艱此次轉移奥欵之事果如衆議院號電所云實屬咎有難辭擬請大總統乾綱獨斷澈底詳查務期水落石出如果證據確鑿或有不實不盡之處國有常刑自難寛假此案關係重大總以一秉至公勿狂勿縱庶足以彰法治而明是非諸公體國公忠並祈共抒讜言俾表至當臨電勿任延佇蕭耀南叩感印 
　　馬福祥寢電大總統參衆兩院國務院各部院王巡閱使馮檢閱使步軍統領京兆尹警察總監保定洛陽巡閱使各省督軍督理督辦省長總司令承德張家口都統上海護軍使鈞鑒羅案發生後迭接國務院衆議院各方來電綏區消息隔閡莫名眞相正在考慮適奉曹巡閱使漾日通電痛陳弊害義正詞嚴老成謀國至堪欽佩竊思民國成立以來外債增加日多民生負擔日重而應由中央給發之餉百不得一今以不急之債務驟失至鉅之金額微特有負國民抑且騰笑友邦從中幽隠曹帥之電已抉靡遺諸公義憤同膺應即協力要求以正當之法律作最後之解决梚回國脈整飭官常悉賴乎此迫切陳詞不勝屏營待命之至馬福祥叩寢印 
　　杜錫珪宥電北京大總統各部院各巡閱使各省督軍省長各報館均鑒竊自移轉奥欵增加債額之事發生以來報紙喧傳輿論鼎沸内容複雜眞相莫明先後奉讀曹巡閱使王省長通電藉知大槪惟查國際借欵須經閣席議决總統批准國會通過始能發生效力乃此次財部移轉奥欵所定合同均未依法辦理手續旣不完全自難承認有效至按原訂合同本屬購船購械與陸海軍軍備有莫大關係而財部漾日通電竟謂非必需之品且不必求主管機關意見擅自取消定購船械合同另訂借欵合同無論事實是否應爾其權限極不分明乃以不急之債提前淸理複利盤剥陡增債額國家損失人民負擔皆不暇計謂非凟權誤事其誰信之現在各方對於此案情詞各執寗有終期解决管見該案旣經舉發各方均宜尊重法律以正當手續組織法庭審理眞僞是非不難水落石出披瀝上陳伏維垂鑒杜錫珪叩宥印 
　　顧維鈞答客問前日國會通過王顧等查辦案顧氏態度若何當爲讀者所願聞昨有某君訪顧據顧談云余（顧自稱）此次返國問政原非爲個人名利誠以歷年以來對外折衝薄仗唇舌之力稍廻國際觀聽然空言祇足粉飾一時欲增高國家地位仍賴整理内政復以上次華會結果關係我國尤爲重要如增加關稅撤銷領事裁判權等等諸待自力振作是以此次返國頗思實地致力於一二件冀於内政略有貢獻然後對外可增國家聲光不意政潮猝起個之毀譽是非世界社會當有公論惟望中國已往爭得地位及目前可獲之利益不致因是而生其他影響耳至於奥欵合同原與外部無關財部亦未嘗以合同内容商諸外部社會上所誤會者僅因財部增託外部轉商駐義唐代表代查造船情形外部爲承轉此事之調查情形曾與財部有一二次公文上之往來財部又曾問及此事應否解决當以英國外部催促解决此事之函電積案成山義國公使每次來部必有極嚴重之詢問故曾答財部方面謂倘能及早得相當之解决亦屬有益之舉云云至如何解决外部並未參與其事合同内容亦未曾預知蓋責有專司不容越俎若或故入人罪混爲一談亦復何言然細一查按事實俱在不難立明眞相也云云又聞奥欵展期合同第四條中所謂「財部應請外部通知英義兩使」云云外部以財部尙未抄送合同全文故未有正式通知致兩使云 
[接收靑島之準備]  
　　靑島接收在即我國之準備接收委員會以該地謠言繁與恐礙治安特函靑島總商會轉告商民維持秩序其文云敬啓者現因膠澳接收在邇關於地方治安時有謠傳以致人心不定頗形恐慌本會聞之至爲關切按在接收之前地方治安自有原有機關負責維持似可勿庸過慮至於接收以後之種種維持地方治安辦法本會早已切實計畫籌備妥協專候接收後執行職務决無他虞用特鄭重聲明所有接收以後之維持地方治安等事自有相當機關擔負完全責任凡我國人其各安居如恒切勿自相驚擾是爲至要即希轉告各商民爲盼 
　　靑島接收之期已定在十二月二日現據靑島來函謂駐屯靑島之日本守備軍預定行政權交還後四五日間即全體回國憲兵隊擬多延一二日其軍司令部亦發出布告略謂軍官各部職員除特别受命留任者外於行政權移轉後即全行回國現在關於日常行政仍照舊執行移轉期定爲十二月二日關於撤退之作業自二十四日起所需職員均命於普通時間以外再加辦公時間以利進行並聞日軍由比司令官曾對各職員聲明即早準備行裝以趁官用船之便利决定解散之各官衙其職員現均晝夜兼進從事辦公撤退兵員所用之官船約需七八隻現已定明者爲明石丸福岡丸色丹丸弘濟丸四隻並爲運輸統一起見組織臨時運輸委員其主任爲高波少佐委員爲川崎晃大尉粟橋芳賀大浦嬉野諸事務官此外尙雇若干名作爲副委員云又　靑島之日人及其文武官員二十七日在旭山根忠魂碑前舉行告别招魂祭由此官衞氏擬於二十八日設宴招待中日要人爲告别紀念云又聞魯案會議日本方面之委員隨員森領事古賀遞信部長小林計理部長内田財務部長樋口技師及嬉野久富兩事務官均於二十七日下午八時乘膠濟車來靑島準備移交之一切事宜云東亦二十五日電云日本通信省關於在華郵局撤退二十四日决定如左擬定靑島以外以十一月三十日（此處疑有誤）靑島以十二月二十四全部撤退以郵件照中日協定作爲致中國内地之郵政故從來收受之郵件中交貨取價之郵件廣告郵件掛號以外之特殊辦理通常郵件及包裹郵件（依中日協定作爲外國郵件固無防碍）撤廢後迄其辦法决定止暫停發送（一）郵件之聯絡以十一月二十五日由門司啓行之郵船爲最後其後則由中國郵局繼承辦理（二）靑島市内於處理未了事務之委員滞留期間滙兌交貨取價郵件之兌取暫理應仍照常辦理但委員去後或有作爲不能兌取而退還之事（三）靑島各局以十二月二日爲限全部撤退 
[魯案解决之經過（尊庸）]  
　　靑島交涉國人力爭數年復經華府會議列爲要案此事重大不但我國人舉國屬目亦且爲列强注意近自設魯案督辦中日兩國政府互派委員交涉解决之法開議以來又經數月之久現在收回辦法已將次第完全解决不可謂非中國交涉史上一幸事也魯案一部收回各事已於本月二十九日完全解决中日兩國委員雙方在北京簽字第二部各事大致亦經商議妥協簽字聞亦在卽茲將其經過倩形由公府方面探得確信爰記之於下據魯案公署報告略謂華會條約所定應議各端次第磋商議結舉其大者如保留財產則極力核减處所如碼頭倉庫則要求移歸公產如鑛山則减輕公司負擔以保華商如鹽業則確定輸出條件以資保護如郵電則均分靑島佐世保海線以維主權其最難解决者厥爲土地權及補償價額土地問題除農業地備價收回及租地適用埠章外所有權一項因日本受其他外國牽涉堅持永租主張已定爲懸案由政府另行協議償價問題統公產郵電碼頭鹽業各項日本初要求日金二千七百餘萬者讓至一千七百萬因中國初允給銀一千二百萬元繼增至一千四百萬元相差在一二百萬之間付欵方江日本初要求現欵現已允收庫劵酌給利息至膠濟鐵路問題要點本在評價一項此次償價統德國舊產日本新增總額初爲日金五千五百萬元再四磋商允减至四千五百萬元中國方面允給銀三千二百五十萬元相差尙在千萬之譜旣距約實行接收行政期限不過數日鐵路雖尙可從容議商其他問題則勢非迅速解决不可當此政潮迭起内閣無人負責之時幾無可以商承指示之餘地若遷延誤期則將來結束更形困難究意應否在上開條件範圍以内即由各委員簽字以期解决積年懸案收回領土主權應請示等語黎閱報告後頗爲嘉許因即批准令其簽字於是數年竭全國之力合爭之山東大交涉案遂慶成功并據公府某秘書云弱國與强國交涉最爲難辦而强國中之交涉尤以日本爲最難蓋日本人之好討便宜雖小題俱必大做年前曾在某省與日人辦一交涉事并不大爭持兩三月方解决日人外交手段靈活異常實是令人可怕此次魯案交涉日本將靑島竟允完全交還而所索之代價復未能如其願總算日人交涉一大吃虧之事中國交涉處處無不失敗而對魯交涉總算亦得一椿便宜事并謂辦此交涉雖歷經多人而歸功應以王正廷爲大王正廷辦理此案有數種優點（一）組織委員會集京内外與魯案有關各機關人員於一處對内取公開態度故能集思廣益而泯各主管機關互相猜忌之意見（二）王正廷係外交家不但對日本用手段籠得甚固即對其他各國聯絡亦甚處處週到（三）得國會方面之助力王正廷係參院副議長學議員方面素多有感情之聯絡故雖有少數攻擊者皆無不可疏解之處（四）王辦事極有毅力王自開議以後晝夜皆以此爲事有一日開議三次者則晝夜俱無暇臥睡因開議一次須先開預備會一次王尤善於酬應辦公之外每日尙必酬應數處其精神實人所不可及并謂魯案解决國民回想各界起風潮爭魯案時希望實未知有如此之速今解决能如此之速豈非中國之大幸事全國各界應懸旗三日以誌慶祝云云又據某方面消息謂靑島固然爭回但備贖之欵財政部尙是一文未措能否别無問題發生此時尙未可完全遽作樂觀并爲誌之以覘異日 
[魯案大體解决之别報]  
　　魯案交涉之簽字期已迫各項細目至二十三日Ｅ大體决定目前交涉爭持者不過鐵路償價及各項公產償價等事預料十二月二日便可簽字而靑島行政權之移交亦可如期實行據日人方面消息日本政府二十四日閣議對魯案由内田外務大臣說明經過次即决定於十二月二日全部終了並决定對中國勸告請其以大局爲重務期交涉順利進行故預料必可如約簽字惟恐萬一不能如期議了爲卸除責任起見並擬訓令日本委員彼時對於靑島民政仍當繼續辦理云云 
　　魯案中日聯合委員會前（二十七）日在外交部開第四十七次會議午後續開第一部第四十八次及第二部第十三次會議中國王委員長徐陳陸顏委員日本小幡委員長秋山出淵大村委員出席所議事項如次㈠鑛山償價問題决定由中日合資公同補償日本政府日金五百萬元日本政府允不取利息俟公司分利能過年利八釐時以餘利半數繳日本政府至公司組織及其他問題雙方大體一致㈡就靑島外人士地所有權問題日本堅持永租主張中國僅允照德租膠澳年限以内無償租用雙方爭議不能一致决定作爲懸案俟將來兩國政府解决至出租官地一層决定於現在租用期滿後許其續租三十年㈢討論靑島海線問題仍未决定㈣膠濟沿線財產保留問題决定俟沿線開埠地方解决後再定處置及補償辦法㈤就公產郵電碼頭鹽業各項償價問題日本委員提出償價總額日金二千萬圓案最後護至一千七百萬元中國委員允給銀一千二百萬元後又增至一千四百萬元仍未解决㈥日本委員提出鐵路評價答案及德國遺留財產折歸及駁書㈦中国委員提出鐵路償價總額銀二千七百萬元案日本委員主張不能採用該案爲討論妥協之基礎仍未决定 
　　昨（二十八）日魯案中日聯合委員會開第二部第十四次會議所議事項如次㈠續議鐵路評價問題討論二小時雙方讓步中國委員主張銀三千二百五十萬元日本主張日本金四千五百萬元仍無結果㈡决定指派下列人員爲鐵路凖備移交及接收委員準備接收鐵路中國委員名單顏德鹿唐恩良薩福均顧宗林馬廷夑王承祖孫繼丁顧振宋鏘鳴施恩曦凖備移交鐵路日本委員名單秋山雅之介大村卓一户田直温佐伯彪齋藤固船田要之助平并新六笹　繁彌有野學大浦壽淸　 
[京聞拾零]  
　　交部之京綏路借欵交通當局京綏借欵係向比國營業公司代表陶普斯接洽其債權者即爲比國樸魯塞耳銀行前日外間所宣傳之荷比借欵即此欵之變名中分四項（甲）借欵數目英金二百二十萬鎊合華幣二千萬元（乙）利息週年八釐（丙）票價照票面第一期八折五第二期八折九五（丁）擔保㈠以京綏路包頭鎭至寗夏之財產及收入㈡如第一項擔保不能確定時即以京綏路北京至包頭鎭全線之財產及收入充之在本年九月間成立經手人爲該部李某與三殷泰初等所辦理者現有某議員已擬續提質問案質問政府限三日答復如有不實不盡之處即當提出查辦云 
　　英代使知照撤廢英郵我國撤廢客郵駐京英國克蘭代辦日前奉到其政府訓電旋即照會我國政府聲明在華英郵奉政府訓令决於明年一月一日撤廢布即查照英國政府並希望客郵撤廢之後中國郵務日見進步云云聞交通部已接到外交部之咨文高總長已剳飭郵務總局知照矣 
　　朱姚等逃走之答覆朱深姚震姚國楨等於十七日逃出日本兵營後外交當局照會日使質問是否負責現日使答覆略謂朱姚等犯經本館兵營衞隊看管已歷二年之久並無有何政治行爲該犯逃脫時衞兵本無阻止拘束之權祇有負報告之責任至衛隊長亦不能負責惟望貴政府注意該犯此後之行蹤云云 
　　曹錕壽辰謝客啓事曹錕壽誕在邇中央及各省正擬派遣代表届期赴保祝嘏並於杯酒之頃藉以討論大局交換意見昨據保訊曹以本年壽辰正値時局不靖政潮劇烈已電政府及各省疆吏萬勿派代表致保定祝賀縱派代表前往亦不招待並遍發啓事云歲月侵尋風塵傾洞年逾週甲勉膺疆寄之仔肩職效勞辛未遂矢弧之壯志增年華於馬齒敢言壽世壽民聽呼籲於鴻嗷何異如饑如溺茲届賤辰何敢稱慶倘承惠而好我諠重瓊瑤用敢敬謝嘉賓謹辭觴單謹此登布無任屏營曹錕謹啓 
[王景春電告中東路危急]  
　　俄國軍隊克復海參崴後自以爲内部完全統一時存向外發展之必而首先爲其注目者卽在我國境内之中東鐵路該路俄國於一九一九及一九二○年兩次宣言中已鄭重聲明抛棄乃本月六日十四日俄代表致外部之節略中一則謂俄國無履行宣言之義務再則曰宣言中並未提及交還中東路其態度之變化已足惹起國際間之疑慮最近代行赤塔政府職權俄國遠東革命委員會發表言視中東路爲領土之一部分直捷聲言管轄之已悉返帝政時代之舊觀矣昨日某方面接東路督辦王景春宥日急電一則内容略云赤軍在滿州里方面陸續增調隊伍至六萬人之多表面上以肅淸舊黨爲名而實際欲闌入東路範圍將哈埠迤東各站一律據爲己有其進兵奪路計盡各報雖有揭載尙不詳晰茲據各密探紛紛偵報前所述情形益形迫緊目下沿路各站我軍兵力並不充實若不亟爲整備前途何堪設想除彙集各項報告送請鑒核外務懇迅籌辦法以應危機云云 
[長沙通信]  
　　七司長選出後之逐鹿譚 
　　七司司長已於二十四日完全選出内務吳景鴻馮天柱財政袁華選周子賢教育李劍農張伯良實業唐承緒胡學紳司法徐鍾衡歐陽谷交涉仇鰲楊宣誠軍務李佑文王隆中省議會於二十五日起選舉一院兩廳此後選舉閉告結束廳院在省務員之外故此七個省務員（即七司長）將由省議會咨請省長擇一任命據現在之推測將來各司確有任命之把握者内務司長吳景鴻（西路）財政司長袁華選（中路）教育司長李劍農（中路）實業司長唐承緒（南路）司法司長徐鍾衡（西路）交涉司長仇鰲（中路）軍務司長李右文（南路） 
　　我人無未卜先知之能何以敢於列一假定表此亦有可研究者㈠七司司長應由路界支配中西南三路各二人餘一人不拘何路此假定表之支配中路三人西南各二此與省長之意見無大差異者也㈡吳景鴻係現任政務廳長趙省長甚稱其能雖選舉省長總監督彭允彝與之爭内務甲匭亦已失敗可見趙氏對吳有好感無惡感馮天柱雖有資格而聲望在吳之下財政司要與軍人有密切關係者始能勝任愉快袁爲軍官同學歷任軍職且係寳慶人軍人中之寳慶派必樂於贊助周子賢係金庫總理其目的在維持原有地位與軍人無淵源教育李劍農係湘省有名學者極爲趙所欽賞且教育界一致贊助（李之當選係教育界介紹）其必任命無疑張伯良研究佛學若以之爲佛學會會長必有可觀斷非李之敵手也實業司之唐承緒係第一師第二旅長唐生智之父父以子貴勢所必然如唐不得任命其子何以甘心耶此四司之任命問題不但係旁人之推測如是直可視爲定案萬無變更之理惟司法交涉兩司略有疑義司法徐鍾衡人皆呼爲好人趙省長亦如是說多半可靠但歐陽谷係省長公署司法股長不能說没有希望交涉本仇鰲之老巢（仇現任交涉員）大可蟬聯且仇資格甚高似無擇之使出之理然楊宣誠係省長公署交涉股長足與仇氏對壘此二司不能自信所揣必中軍務司是李右文千眞萬眞李右文係總司令部參謀長王係一閒職軍人何能與爭此七司司長任命問題之推測談也 
　　惟有人疑路界之中又有小路界今亦以簡單之列表法述明路界與小路界之形勢如下 
　　　　　　長沙府屬（仇鰲） 
　　　中路　寳慶府屬（袁華選李劍農） 
　　　　　　岳州府屬 
　　　　　　衡州府屬（李右文） 
湖南　南路　郴桂兩區　 
　　　　　　江道兩區（唐承緒） 
　　　　　　常德府屬（下河）（吳景鴻） 
　　　西路　九澧區（徐鍾衔） 
　　　　　　辰沅永靖（上河） 
　　因七司司長合以兩廳（高等審檢兩廳）一院（審計院）共計十人再由三大路中之三小路分配每小路應得一人否則大路界之分配可算均平小路界尙有枝節也照上表看去中路之岳州南路之郴桂西路之上河皆無一人而寳慶則各一人故有人謂寳慶府不能產出正式司長二人袁李不能並存者此說初頗持之有故但袁李皆在必任命之列萬不能留一排一以前司長選舉之形勢有大路界小路界之分今則小路界無形打破祗有大路界之成見矣三大路界中之小路界如中路岳州西路上河南路郴桂人才皆最缺乏如僅言大路界則人才缺乏之小路界將抱向隅之嘆故以前利用小路界之說拚命爭奪一席今小路界不成問題情有不甘故西路之上河省議會議員已聯名致函省長謂該小路包含四府四廳計二十縣居全省四分之一組織新政府該小路縱不能占四分之一之人物必任命一二人云云同時南路之郴桂區力抬毫不知名之曹某爲審判廳長中路之岳州府屬力抬李發爲高等審廳長堅持小路界不能打破之主義人多嘴雜爲省長者亦殊不易對付且看廳院選舉以後有無波折耳（二十四日）（華）湘省選舉軍務司長二十三日旣僅選出一人自應於二十四日續行選舉是日省議會開第十一次選舉會因各議員以本届常會會期已將届滿且已延長一個月照法律規定無再行延期之明文（按本届常會延長一月於十一月月底届滿）現在會期僅餘六天尙有兩廳長一院長未選故亟欲於是日將軍務司長選出以免外界責言加以是日之運動當選者又僅王隆中一人因之投票結果王氏遂得以一百一十七票之過半數當選其餘四十八票除羅先闓仍得十七票又廢票四張一書「婪婪李茇」一書「亡湘中」一書「模範軍人羅先闓」一空白無字外則皆任意亂投至有不値一哂者云 
　　七司司長至此已完全選出此十四人中究竟孰在被圈之列應亦已有頭緒頃得政界可靠消息内務圈吳景鴻財政圈袁華選教育圈李劍農實業圈唐承緒軍務圈李右文似均已無可移易惟司法交涉兩司尙難確定照路界支配之「三二二制」則司法一席當然爲徐鍾衡若交涉司之仇鰲則以皆隸中路取捨甚屬爲難至於陪選人物雖不獲正式任命然省長對之總不至使其牆隅啜泣非如陪選省長者之僅博得一虚銜也二十五日爲選舉高審廳長之期競選者有劉武李茇貝允昕王錫周張樹聲等數人之中呼聲最高者厥爲李茇李爲平江人舊屬岳州府此次選舉中路之長沙寳慶兩府屬均有人當選惟岳州府屬未產出一人因之岳州府屬各議員皆盡力爲李運動湘西議員亦多有願意助之者益以李氏運動進行亦極爲猛烈此李氏當選呼聲之所由日高也當二十四日開會之際楊亮卿主張將高等審檢兩廳長於二十五日作一天選出贊成者雖亦有其人然反對者究居多數旋議長交付表决卒未通過故仍定二十五日選高審廳長二十六日星期照例休息二十七日選高檢廳長二十八日選審計院長如此數日不至再有流產之事則選舉會即可於二十八日閉幕但兩廳長一院長之當選票均須在五分三以上當選較司長稍難且競選人多恐難期順利也（仲） 
 
 
 

Page 8

 
 
第一萬七千八百八十號;中華民國十一年 西曆一千九百二十二年十二月一號
星期五 * *   
 
 

Page 9

 
 
第一萬七千八百八十號;中華民國十一年 西曆一千九百二十二年十二月一號
星期五 * *   
 
 

Page 10

 
 
第一萬七千八百八十號;中華民國十一年 西曆一千九百二十二年十二月一號
星期五 * *國内要聞二 
[漢口商聯會最近兩日開會紀]  
　　二十七日全國商聯會是日下午一時開第十六次會議到十三省五十二人呂超伯議長主席報告成都濟南來電孫籌成謂去年臨時大會各省區代表肖影及名錄業已印就昨由總事務所郵寄來漢去年與會代表每人各贈一册如未領到可速至福基處領去書記報告議事日程如下（一）廢除常關免徵產銷出口稅不妨承認實行新稅爲交換條件案江蘇省代表淮安縣商會徐兆嘉提議（二）統一幣制以銀元爲本位宜由商會自動定期實行案江蘇省代表淮安縣商會徐兆嘉提議（三）修改商會法取消二十四條之但書宜力爭交由國會通過案江蘇省代表淮安縣商會徐兆嘉提議（四）提議轉請兩湖財政機關改良榷茶辦法案請願者漢口茶業公所介紹人上海總商會代表馮培熺（五）介紹中國改良茶業方針一書並請公决施行案附方針書漢口總商會代表樊步靑提議（六）行户代客墊欵因成訴追或債務人遠在尙未統一區域宜如何設法裁制案漢口總商會提議（七）請改寛牙帖年限案審查報告審查員嚴芹初等（八）監督國債案審查報告二讀審查員馬炎文等第一案馬自深謂裁釐加稅審查報告業已通過此案無庸再議可暫保留主席以馬君之意付表决多贊成第二案蘇民生謂日前已有類似之案已經審查終了無從再議可保留馬息深謂幣制本位究用何種議論紛紜照刻下時局亦無暇研究此事故議亦無益主席以保留付表决贊成者多數第三案蘇民生謂去年上海臨時會已議過且有部批可請孫籌成查案辦理胡鈞堂謂此事去年京會亦已向當局交涉現在可繼續再爭主席謂查明舊案如批駁則再爭如無批則呈請衆皆贊成第四案馬息深謂可與第五案合併討論主席謂此案專對兩湖財政機關而言與第五案性質不同蘇民生主根據原議案請兩湖巡閱使及督軍省長轉飭財政機關辦理胡鈞堂馬炎文王秀山皆附議主席以此主張付表决皆贊成第五案樊步靑報告有十種辦法主席謂原案所提之十條有可自辦者有請政府者有欲交涉者如諸君以其紀長不及研究則可先交審查如有意見則交審查會蘇民生謂會期已促恐無暇詳細審查不若將其欲請政府者由會轉呈自辦者照咨茶業公會惟第一條之辦法似　審愼馬息深謂第一條主設茶劵恐有流弊應由本會轉問茶業公會如渠亦同意則下次會議時提出照辦胡鈞堂主由茶業各圑體全體同意後再辦賈藴高主（四）（五）（六）三條替其照呈其他各條轉達茶業公會將來加欲本會協助則可照辦衆皆贊成王義甫報告第六案鐵子祿謂開會旣領行帖自應維持其行務否者開行太吃虧矣樊步靑謂應以債務人就債權人以免吃虧後因討賬而再貼川資羅伯農謂土地管轄問題民事訴訟法已規定變更頗難且現在未　一則更難嚴芹初謂行政不統一商人則統一可由商會帮忙救濟吳石松謂此種辦法湖南已實行過頗好胡鈞堂主一方面呈司法部請將債務人提至債權人處審理不然皆視放賬爲畏途則於商業上甚有影響羅伯龍謂此皆變更民訴法之辦法行之頗難事實上可請商會協助蘇民生主請司法部以訂立契約或成交地爲主商會只能協助不能判斷羅伯龍謂有兩種辦法一面請司法部注意民訴條例特别審判籍之規定一面通函各商會請互相協助衆皆贊成嚴芹初報告第七案謂審查結果主請政府通令各省以後請領牙帖照民國三年湖北詳請部定牙帖章程辦理馬炎文主請照登記法辦理而推翻牙帖辦法刻下臨時救濟則照審查報告辦理衆贊成第八案馬炎文報告謂外人有共管監督之危方故我國之財政國民再不監督恐眞欲被外人監督矣故擬有國民監督國債委員會組織大綱九條請公决羅伯農謂章程週到贊成秦褉卿謂此種委員會旣由本會與全國銀行公會合組則通過後應即通知銀行公會主席以羅秦二君主張付表决多數贊成秦褉卿臨時動議題曰商辦輪船招商局關係我國航權此次受部查辦應予以公平評判以援商辦實業而保國家命脈且謂傅宗耀個人問題可以問招商局内容亦可不管但商辦實業不能任政府隨意摧殘該局辦理已久無甚發展者皆官督商辦四字之誤馬炎文謂此案應成立蘇民生謂一方面函招商局請其將前後情形詳示一方面呈請政府如必欲摧殘非特該局股東不承認全國商人皆不承認樊步靑述官督商辦之害胡鈞堂主請招商局將内容詳告本會再行核辦王義甫主本會協助其淸查蘇民生謂淸查係股東之權本會未便越俎應請速開股東會辦理馬炎文謂照該局股東維持會宣言原告潘張二君一係股册無名一旣聲明未告則何能算數主席謂有兩辦法一請該局開股東會宣布該局歷史一請政府謂原告無人自應撤銷并云卽有弊端應由股東會查明再辦衆皆贊成遂推馬炎文秦褉卿王義甫三君起草樊步靑亦臨時動議謂近來中央政府對於財政總長羅文幹一案主張不同議論紛紜本會亦應主張公道蘇民生主電政府請依法辦理不偏何方衆皆贊成即推羅伯龍蘇民生胡鈞堂擬電稿乃散會（未完） 
[李厚基乞援與粤軍援閩]  
　　李厚基此次在厦爲臧致平所算倉皇出走狀極狼狽不知經過幾許艱險始到汕頭其目的本欲效申包胥之泣秦庭求粤援助乃抵汕頭適洪指揮不在只由翁黄兩旅長出而招待雖殷勤備至優禮有加但李以鼎鼎大名之督軍今忽亡命求助他人去其昔日炎威而作搖尾乞憐已不勝今昔之感况平日安富尊榮一旦處此旅舍蕭條家人四散尤爲難過於百無聊賴之中頓覺心炭意冷但回念前日氣燄之熾乃爲王永泉臧致平等所賣又不禁憤火中燒回閩心切只得含忍赴潮謁見洪指揮請求從速出發剿滅王臧以雪其恥聞洪指揮以現在粤軍援閩經已積極進行良言安慰李氏隨即返汕靜候粤軍援助 
　　現在粤軍援閩部隊業經陸續出發但迄未有槪括的紀載究竟此次出兵總額若干極爲社會爲欲知茲特調查如下計已入閩者有尹驥一旅熊兆麟兩旅梁鴻楷三團在閩粤邊界及後方者有李炯榮一旅黄鳳綸一旅鍾景棠兩旅翁式亮一旅羅紹雄五營准備出發者賴世璜一支隊共計兵力約三萬人至第二師駐汕部隊早經開拔入閩總部以後方佈置自應縝密日前曾飭指揮鍾景棠率領所部兩旅開赴潮汕擔任後方防守事宜鍾奉令後連日調遣駐省部隊分乘兵輪渡船運赴汕頭聞總部以鍾指揮擔任後方防守責任綦重特檄飭粤軍砲兵第一團暫歸鍾氏節制調遣以資應付 
[桂省各軍雲集]  
　　桂省各軍雲集略言之分爲八種㈠援閩粤軍㈡劉震寰之桂軍㈢張開儒之滇軍㈣朱培德之滇軍㈤盧壽之黔軍㈥沈鴻英之桂軍㈦林俊廷等之自治軍㈧雷業增之警備軍以上各軍此次對援桂軍之採取如何態度實爲一般人所當注意茲就見聞所及分誌如下「粤軍」粤軍以扶植劉震寰平定桂亂援助桂人自治爲宗旨乃兩旬以來張開儒之滇軍集中濛江有向劉軍防地侵逼之勢粤軍自應貫澈主旨出兵對付滇軍此援桂之師所由發也「劉震寰之桂軍」劉爲桂人則戡平桂亂責無　貸此次援桂仍以該軍爲主力然粤軍與劉軍可統稱援桂軍「張開儒之滇軍」張開儒野心勃勃斷非蟠踞廣西一隅之地所能滿其慾壑則其乘隙而動窺侗籐梧勢所必然蓋梧州爲兩粤樞紐之地籌欵易交通便進可以戰退可以守也「朱培德之滇軍」朱軍與張軍同屬一系自然一致行動「盧壽之黔軍」盧被逐於黔乃率殘部會合張之滇軍入據桂柳無非欲爲廣西總司令耳嗣以林俊廷蟠踞邕寗自稱總司令最足礙其進行時思出兵撲滅之而自立詎張開儒志不在此力爲反對盧張遂從此分伙盧與張分伙後乃求助於粤遂與粤軍同調「林俊廷之自治軍」滇軍入桂之初自治軍迭次堵截均爲所敗是其與滇軍不睦不自今日始也但軍心散渙槍械窳劣不堪一戰故對於援桂軍與滇軍之爭持斷不敢厠身其間祇有坐觀成敗欲收漁人之利而已「沈鴻英之桂軍」沈軍有四混成旅二支隊共約萬人久經戰陣且槍械銳利餉彈充足此次由贛返桂原爲吳佩孚授意且得其資助者當時因朱培德據守桂林以沈軍勢大難以抵禦乃乘機與之訂立條件讓出桂林退守柳州相約互爲援應不相侵奪則沈之對於此次援桂斷不作左右袓與林俊廷同一宗皆而已或謂其循撫河節節東下復分兵富賀懷集居心難測此則憶度之見耳「雷業增之警備軍」雷本自治軍後改廣西警備軍欲擁張其煌上台曾引朱培德爲同調而對於滇軍侵掠行爲非所贊成然該部不過數營不足輕重也 
[財政困難中之贛政局]  
　　田寳榮又已辭職 
　　江西財政困難雖悉索敝賦以供軍需仍難維持現狀蔡任財政廳長不半年間已四易人現代廳長田寳榮到任不及二月昨又呈請辭職聞前閩運使趙毓煊將繼田任業已内定不日發表當陳楊時代軍政各費卽欠數月贛南戰役以後財源益竭軍用益繁蔡以六月中旬蒞贛所委代理廳長如曹本章楊春爚閻恩榮均以督徵不力籌畫無方被讉先後去職上月蘇簡任職田寳榮（淸末任上海靑浦等縣知縣）應召來省本未明言擔任財政詎至省即奉委代廳長民二李純督贛田會充善後局會辦其時江西財力尙有可觀乃蒞任後始知財政紊亂百孔千瘡田年已六十有三何能肩此重任又况閩事發生軍隊調防各縣稅欵就地墊餉財廳益無收入（偶有進欵滿千即繳軍需局）魯軍張克瑤旅開到暫駐南昌車站不日開往贛東中央無錢仍責江西接濟沿途兵站給養在在需費軍需局悉請蔡令責田籌欵現在軍餉均祗發到七月份警察警備隊餉則僅發至四月年關在邇冬防吃緊預算應發經常費臨時費已在二百萬元以上即略爲點綴至少亦須籌備半數淸賦局催徵舊欠尙無眉目本年應徵各稅亦屬寥寥聞蔡日前曾開單命田趕緊籌欵限日繳納措詞甚爲嚴厲田不能堪因再請病假徐圜擺脫而田辭趙繼之說喧傳於軍政界矣趙在閩任損失甚鉅江西爲其舊游之地（趙在贛保簡任職）官興尙熱故得贛蔡敦促蘇齊介紹已於二十六日由寗動身計程明日可到聞委令即隨發云近日江西大吏多由寗來可見贛蘇交有繼任教廳希望聞係蔡請來以結束教廳朱梅案云 
[粤政府不准加郵價]  
　　北京政府欲以郵政加價爲借債之凖備郵政府文化交通外交均有關係經各省各界紛起而反對又經衆議院迭次質問而北京交部竟悍然厲行不顧湖南東三省均已通令所管地方不得加價廣東輿論亦巳多數反對開陳總司令謂郵政加價乃係增加負擔阻壓文代妨礙交通牽動外交北京政府旣不顧輿論而行我西南未經取消獨立之省分斷不宜令有此事省議會現在閉會期間不能開議而議員黄毅馬心誾等亦多數起而反對現陳省長以各方輿論同一主張已函廣東郵務管理局立將加價取消矣茲將粤議員馬心誾致陳席儒函錄下省長大鑒郵電加價阻礙文化增重負擔無一是處寗待贅言惟此舉係由北京交通部命令無論是非我粤旣未宣布統一是尙在自主時期當然無奉行之理何以粤省所轄郵電各局現已一律實行加價殊不可解議員現因本會閉會祗得備函台端尚希通令所轄各局無得奉行北京交通命令致將郵電加價以阻礙文化增重負擔實紉公誼云云 
[外報紀川中近况]  
　　字林報八日綿州通訊云今秋收穫甚豐足抵連歲荒歉之不足新種之麥以天氣相宜發育頗良明年春收當亦大爲可望記者近游鄰境見沿山各縣烟苗仍盛惟此間尙無發現據稱軍事長官於每畝烟田收捐十二元間有數處拒絶種烟者即科以軍事特别費若干川軍第三軍現雖移駐重慶但此間原留有防兵一千人今始奉命開拔因此民間船隻槪須辦差三百里間有賄免者其欵自一元至五十元不等各項商務暫時爲之停頓鄰邑之藉此間米糧接濟者莫不大起恐慌該軍並索開拔費三萬元按三軍駐防此間五縣爲時僅九月除征收各項捐稅外預借錢糧致於四年之多近第十軍前來接防復向紳商預借民國十五年銀漕十軍紀律尙不如三軍惟縣知事治盜尙嚴頃法庭中新審一團練司令接濟匪人軍械案據稱每槍每夜租金一元事成後所得贓物尙須各半匀分以故此人不數年間卽由赤貧而驟躋暴富今其人尙在獄中業已繳付罰金六千五百元尙須續繳三千五百元方能出獄也　弟乃一匪首業於日前槍斃記者近十年來聞有此類故事不少云 
[浙省會續開緊急會議]  
　　浙江省議會十一日三十日下午二時續開緊急會議出席八十一人由沈議長主席報告制憲經費案昨夜談話會結果葉向陽云省咨並非交復議亦非撤銷不合法之咨文本會不能收受應即返還丁仁云本會咨請省長公布制憲預算來文並不提及須俟國憲施行後再行查照辦理其對於制憲已默認無非遲早間耳本席主張一方面口頭接洽一方面仍與公文交涉張鴻材云制憲經費本未列入省預算應就各項存欵中提出十四萬餘元充作制憲經費蔣玉麟云省咨應當返還並推正副議長與省署口頭接洽張韞云此案在法律上旣非依省議會法咨復在事實上已在進行不能俟諸國憲公布以後本會應將兩層意思備文咨復省長查照許祖謙云省咨旣不合法本會應當返還任鳳崗云省憲審查員公費可發行預約債劵内述省長咨文由本會加蓋關防到期領取公費葉向陽云張載揚推翻省憲人民當然不承認許祖謙云審查員每月公積原定爲六十元應酌减爲三十元本會同人公費每月係八十元應按月扣三十元爲審查員公費王侃云本席係兼審查員主張省憲審查員由省議員兼充者槪不兼支公費王培燏云本席以爲全民制憲審查員公费不能减應由本會議長如公費一年副議長扣公費半年全體議員扣公費三個月充作制憲經費朱念慈云本會同人應各扣公費一年楊毓琦云希望本會同人破產制憲朱章寳云目前救急辦法不如本會同人將本月份公費半數借給審查員最後决定將張議員意思先行咨復省署方欲解决應否由議長以私人名義與省公署接洽在席人數不足遂宣告延會 
[南京快信]  
　　馬聯甲由蚌埠來寗會晤齊督商榷皖省軍事昨乘特車回蚌 
　　皖馬許互相攻訐聞某要人已密保呂調元任皖省長 
　　豐沛各縣又有匪警齊督昨加調步兵二營赴徐助剿 
　　上海布業總公所電寗商會土布續展免稅一年又將届滿請合電政府再予續展一年 
　　無錫商埠督辦楊壽枬淮北運副陶雲鳳昨均來省謁軍民兩長 
　　財廳昨委首書田守提江寗漣水兩縣旬月報表 
　　省署昨通令各縣知事嗣後報解公欵如果由局匯寄應用郵局匯票不得於公文筒内裝寄鈔票並於附件包封内不得夾带公文及私人信件 
　　兩長昨懸賞通緝豐縣巨匪范明新務獲解案懲辦 
　　全國聯合運動會原擬本月在南京舉行因各校現時正練習足球恐致發生障碍故改訂明年遠東運動會前三星期舉行 
　　上海浦東中學校長顧寳瑚電呈省長教廳因教務會議議决恢復學期考試劣生羅桓等反對誘迫罷課現已由省廳電令上海縣知事迅予設法制止 
　　教育界消息泰西各國明年三月間舉行各項學術會一倫敦萬國人種學會二倫敦世界語會三加拿大萬國農業公會四俄京國際地學會五美京萬國地輿研究會六義國氣象研究學會教育部昨通告各界得自由出洋與會 
　　教育廳昨委楊鴻範任丹陽勸學所長王鑑任丹陽縣視學又行知各縣現奉部令小學教員須一律諳習國語實行國語教授俟民國十三年七月以後凡未經學習國語者不准充任小學教員 
地方通信 
[松江]  
　　化騐輕氣肇禍省立第三中學於二十九日上午三年級理科教室中由理化教員葉少農實驗輕氣該科學生瞿臯（瞿係浦東人）等因欲親歷試驗站立較近葉教員以藥性爆裂可危囑令遠立瞿等以爲遠立未能親切仍未退後且以玻璃瓶中藥品未足再予添加詎已過度卽時爆發致瞿之面部兩目滿染藥水因藥品中含有硫酸致瞿之兩目頓失視能卽其他學生身上亦有被藥水染着者惟未及要害尙無大礙當經校醫馮友鹿侯念言等趕往調治據稱瞿之兩目一已失明一亦難保無礙卽使醫治得法亦必减却視力云云業由校中通知該生家屬以便領回醫治云 
　　劇盜執行槍决縣署因淸理積案查有郭前任内拿獲搶刦鄉七圖施桂生石全生施樹金楊庸全等四家並殺害事主施桂生案内劇盜王大才早經訊明擬照懲治盜匪法呈請高等審檢廳處以極刑茲高廳以呈請手續尙有未合是以駁回覆審時適郭前任交卸因之延擱現經温知事令飭藍承審員覆審無訛呈由高廳轉請軍民兩長核准於二十九日下午委任承遠軒警佐就警所中提犯驗明正身綁赴刑場槍斃 
[蘇州]  
　　解犯費由原縣籌發江蘇檢察廳許廳長近以各縣赴蘇上訴案犯發回原縣執行時所有解犯公費向由吳縣公署在司法收入項下開支呈報現在吳縣地方廳組織成立縣公署旣無司法收入此項上訴各犯解送費用礙難以正開支造册呈報故特訓令各縣知事以後各縣轉解上訴犯費應由發回案件之縣署籌欵支付以淸界限 
　　江浙水警定期會哨太湖爲江兩省連界港汊紛歧盜匪出没無常歷届冬防由蘇浙水警會訂聯防辦法以免此拿彼竄茲届冬防期内趙廳長已接准浙江内河水警廳咨請仍照上年成案辦理定於十二月十四日起督率各區隊巡艦師船在江浙交界之南潯平望會哨以資聯防趙廳長准咨後已呈報軍省兩長並轉令各區一隊一體遵照矣 
[常州]  
　　戚鎭自治分所成立戚鎭自治分所籌備有日於二十八日下午舉行成立會到會員百數十人姚知事派警佐李淵甫爲代表開會後首由李君代表姚知事訓詞以重道德爲主旨次盧警佐高翰霽等相繼演說次自治講演員汪北海管植之胡慰望張南谷沈伯翰演講關於自治上應具之知識最後公推自治分所正主任爲章少英副主任爲謝龍榮旋卽攝影而散 
　　市教育研究會紀市教育研究會於二十九日下午五時在男師範舉行到男女會員六十餘人由附小主事顧嶠若代表鮑校長爲主席其會議事項如下㈠研究會會議細則問題張鏡淵主張增列數條以符細則之名衆贊成遂公推張鏡淵張應曾及原提議人趙毅甫周滌新四君改訂㈡國語誦讀問題先由提議人說明提案原由並令附小學生到會誦讀以爲試驗趙毅甫起立謂國語誦讀爲國語教學中之一問題此案宜請各校國語教員將教學國語之狀况詳細報告再於下届討論主席付表决一致贊成次以規定時間已過其他議案祇可下届開會再行討論遂各分散 
[南通]  
　　總商會開會紀通崇海泰總商會二十八日午開第四届新會董大會議决案㈠設立商事公斷處推定張退菴爲處長並票選金仁濟等十九人爲評議員定十二月一日正式成立㈡組織審查會審查本會歷年决算並調制預算以便提出大會公决公推盧漢屏等七人爲審查員自十二月五日起卽行開會審查假定十日完畢再行通函召集會董大會核議云 
[鎭江]  
　　槍斃盜犯四名丹徒縣張知事於今日（二十九）上午十時飭提東鄉大路鎭刦案盜犯朱如康蔣老四顧貴高羅永祥等四名驗明正身如法綑綁押赴城外陽彭山執行槍斃 
[揚州]  
　　陞福小輪沉没鎭江戴生昌（即泰昌）輪船公司高郵班陞福小輪拖船於二十八日載客上駛高郵道經瓜洲四里舖河面該處爲瓜泗稅所納稅之處重儎糧船都須停泊因水涸船深碰撞糧船所抛之錨司機水手誤爲擱淺鼓輪直駛忽發巨聲船内水如湧泉船身卽將下墜乘客大慌紛紛攀附繩索逃往拖船幸時在白畫未致淹斃人命而乘客行李物件損失已屬不資矣　　人力車夫罷工人力車夫因反對加租推出代表向祥茂等九公司要求體恤苦情暫仍其舊未邀允許於二十八日下午一律罷業另謀對付方法惟此項車夫約有數千人此外以車爲活者亦不下萬人一旦斷絶生機保無異外發生未悉若何解决也 
[湖州]  
　　彩鳳坊火警城内彩鳳坊慶福鞋舖二十六晚一時許因作夜工失愼適値天燥風勁火勢猛熾蔓延甚速旋由各舖洋龍到場盡力施救至二時四十分鐘始得救熄計被害者爲閱報社茶室某水果店胡文瑞筆號春華花粉號魏協昌烟號翁恒茂南貨號某水果店點心店新萬和嫁粧舖裕豐園酒菜館等十一家聞是役損失約共四萬元之譜惟人口無恙尙爲不幸中之幸也 
[淸江]  
　　沭陽匪氛頗惡沭陽南鄉三皇廟地方二十一日下午因馬廠白師軍隊調防即有數十匪人乘勢到來架去居民陸懷仁兒媳一人並將陸之房屋堆草燒燬一空二十四日馬廠西南蔣玉興家亦被匪搶架去玉興長子一人二十五日下午馬廠東北范家莊有塾師范玉珂之弟玉珊被匪槍斃東南小店西王圩附近日前被匪搶刦貧富無一倖免同時被架去蔣某之孫迨該警備馳往匪已他去東南沈家老莊二十七日到有遠方客匪二十餘人云來勾引江北土匪往河南省與老洋人等合股者不知確否 
　　乙商學潮近訊淮陰縣立乙商學潮縣知事朱玉峯訓令勸學所及縣視學云案據勸學所轉呈縣立乙商學校張校長呈報忽有學生無故滋擾驅逐校長等情本知事以靑年學子或有誤會爰督同勸學所長親往勸導以冀各學生悔悟而學生仍然紛擾聲勢洶洶抗不遵從幾難理喻因電請省長核示辦理茲奉省長電開巧電悉乙商學生無故滋擾應督同校長查明爲首嚴重辦理尅日上課並電復省長韓哿等因奉此除遵省長電令斥退爲首滋擾學生徐金聲等八名外合亟令仰該所長視學遵照省長電令督同校長尅日上課並將辦理情形具復以憑核轉切切此令 
[廣州]  
　　呂一夔途遇刺客前廣西財政廳長呂一夔寓五區一分署段内珠光西約三號十八夕攜同女眷赴永漢南路南關影畫院觀劇看至八點五十分鐘由院返寓行抵倉前街口有身穿軍服者四人隨呂之後陡聞槍聲一响呂背後爲子彈擦傷隨即飛遁回寓途人一聞槍聲四散奔逃警察亦無法制止旋見穿軍服者在地上將手槍拾回自言誤遺手槍於地險些自己亦被誤傷時呂去已遠警察見未有傷人故亦以爲失槍未便將其扣留呂返寓後即赴該管警署報稱被人行刺究竟該穿軍服者是否繫呂後抛棄手槍抑或失槍誤響尙屬欵案 
雜評一 
[異哉公府之獨斷（萍（]  
　　以公府而周旋於保　事事　徵求其同意難矣然以積習相沿之故而一旦遞自詡其獨斷豈不異歟 
　　且也保洛之遙執朝權非一日矣即中樞之在在失其統馭能力亦非始於今日組閣何事而事前槪不令其與聞能必異日之一一奉令而承教乎漢高皇縛韓信於道旁宋藝祖釋兵權於杯酒要皆由於積威所致非可倉卒而得之者今日何日而忽現獨斷之能庸亦知王閣之倒倒於保洛之各分門户此次繼王閣而代興者又非兩派之所左右其如前車仆後車戒之謂何矣嗚呼記者言此非謂白宮當事事聽命於保洛而後可以措正施行特旣不能命又不能令齊景公所以歎絶物耳吾有以卜汪閣之命運矣 
 
 
 

Page 11

 
 
第一萬七千八百八十號;中華民國十一年 西曆一千九百二十二年十二月一號
星期五 * *   
 
 

Page 12

 
 
第一萬七千八百八十號;中華民國十一年 西曆一千九百二十二年十二月一號
星期五 * *   
 
 

Page 13

 
 
第一萬七千八百八十號;中華民國十一年 西曆一千九百二十二年十二月一號
星期五 * *本埠新聞 
[瑞典政府批准新稅則]  
　　聯合通信社云駐滬瑞典總領事署傳出消息謂瑞典政府已正式批准中國新稅則云 
[忙漕託地方代收之提議]  
　　革除櫃書舊制 
　　省議員朱世瑾等提議縣知事征收忙漕應委託各縣地方欵產經理處代理革除櫃書舊制俾徵收盈餘得實行歸公案文云查各縣忙漕征收費盈餘欵項撥充地方自治經費前經本會議决咨由省長公布在案乃因循數載迄未遵行推厥原因半由於縣行政費之削减半由於官吏之狼狽爲奸蓋縣行政費旣有不敷在各縣知事勢不能不力圖彌補經征櫃書率皆前淸猾吏作奸犯科本極彼輩之特長内外勾結任意朋分以致每届册報書面上大都有絀無盈　實各縣規定之征收費均屬有盈無絀或則中飽於櫃書或則侵蝕於知事幾經剥削而地方應得之欵遂至不名一錢法令等諸具文自治空嗟口惠此弊不除地方曷賴且櫃書蠹國病民尙不止此天災可賣亦可匿可移鄉愚無知則浮收巧取甚至刻扣差保糧食擅加由單印費種種弊病莫可究詰統觀歷年人民請願及議員提出查辦縣知事各案無有不涉及櫃書者欲圖正本淸源剷除積弊莫如將各縣櫃書一律革除此後征收忙漕手續由縣知事委託地方欵產經理處代理現各縣地方欵產經理處已次第成立其總副董事要皆地方公正士紳由人民推選而出以之代理征收當可實支實銷涓滴歸公奪中飽以與地方在公家無絲毫之損而人民有邱山之益計無便於此者或者謂征收忙漕係縣知事職員改歸地方恐與法令抵觸不知法令規定縣知事征收田賦之考成並未規定縣知事征收田賦之手續且現時事實上縣知事不過負督徵之名並不能持籌握算自行征收同一假手於人與其委之猾吏奸胥何如委之地方正式機關之爲愈况各縣櫃書原屬前淸稗政並非法定掾屬不應長此因循沿而不革似此一轉移間要不　爲經徵手續之變更與縣知事督徵之權旣無稍損而此後攷成轉日起有功更無抵觸法令之有至若縣知事行政公費或有不敷似可援照崑山太倉等縣先例由縣知事商同地方法團公開支配於征收費盈餘項下酌提若干以資津貼果能開誠布公地方人民亦未嘗無曲全之餘地民國官吏係屬公僕權利義務本應相當正不必因經徵手續之轉移慮行政經費之無從挹注也是否有當敬候公决 
[關於閘北區域問題之所聞]  
　　吳淞商埠局近重定界址閘北自治籌備處以其侵及區域起而爭論迭紀前報茲將昨日所得消息彙錄如下 
　　省長派朱文劭勘查韓省長以閘北區域問題互起爭執特委派金陵道尹朱文劭來滬切實勘查並與各方面接洽聞朱氏不日即將來滬云 
　　今日一枝香開會議閘北區域問題各方表示意見爭議多日昨滬北工巡局許劍靑局長與淞埠局金坐辦約定由上寳兩縣知事曁金許兩君作東道主於今日下午四時假座一枝香宴請閘北各公圑領袖接洽一切以便和平解决云 
　　省議員之質問書省議員陵曾燕等十四人以韓省 
長此次對於閘北徐懋等規劃區域遽爾批示有妨原案提出質問書云查閘北自治區域於民國二年經上寳兩縣知事會同省委勘定界址呈經貴省長在民政長任内核准在案現閘北商民徐懋等呈請設立特别市規劃區域侵及寳山縣屬之江灣殷行彭浦眞如各鄉顯與定案不符乃貴省長遽爾飭縣議復殊滋疑竇謹依省議會暫行法第十九條之規定提出質問請於三日内答復 
[招商局股東維持會會議紀]  
　　駁覆交通部哿電 
　　招商局股東維持會昨日下午五時十五分開第四次股東會議到者七十餘人由朱葆三主席請洪雁賓代爲報告第三次會議議案錄經洪君朗讀畢各股東認爲無訛乃由主席簽字存案繼請大衆檢閱駁覆交通部哿電及部員宣言之卅電電稿並宣讀南通張嗇老覆電准允簽發駁電經江漢珊盧瀾泉嚴子均袁履登各股東等詳細討論加以删正後主席付表决一致通過即晚拍發次决議原定查賬委員會章程留入下次會議討論次庶務科報告准十二月一日遷移會所至江西路最後由辦事員報告最近註册股權謂共計總數已達二萬七千股遂振鈴宣告散會茲將原電附後（銜略）交通部哿電援引本局前淸舊章解釋招商局查辦理由其言甚辯而按之該項舊文曁歷年經過事實不無訛誤卽如所稱章程第二節沿襲北洋官督成案不知本節第二句即載明實行公司商辦主義復重言聲明一切悉遵照商律且第一節首稱本局完全商股悉按商律股份有限公司辦法開宗明義官商界限甚爲分明何能抹煞全文斷章取義至第三節所指部派監察員雖於第二十四節載明如發覺辦事董舞弊可揭之於部而仍聲明知照董會另舉足見部員雖可稟揭而執行之權仍屬之董會蓋所謂辦事董者原章載明並非股東所舉董事會之董事乃董會委任辦事之員且此辦事董之名稱早經改革而自民國以來部派監察亦經廢止何能再事援引至董事會董事之進退完全爲公司股東特權旣散見原章各節按之現行公司條例第一五二條及一五六等條亦相符合哿電謂各國通例無特别法者依普通法有特别法者依特别法試按上述各端無論依據特别普通何等法例果交部藉端逕行查辦商辦公司爲合法乎抑股東照例自行查辦其公司董會爲合法乎不待煩言而解哿電又謂前淸宣三奏案迄未變更則本會請由根本之法理進而與言經過之事實民國二年袁前總統派楊前董事長士琦爲督理王前董事存善爲稽察曾經明諭並不侵越商權而全體股東猶極端反對未與承認八年國務院又因江寛案派楊士驄核辦亦經本局將原令封還此爲民國變更由部監督之成事亦即爲本會此次呈請撤回部派查辦員之先例總之普通航權雖例屬於國家而公司營業則董會實受成於股東此次所待查辦各端旣悉在營業範圍以内當然由股東自行處分不勞他人越代若謂案經控訴查辦由此而來須知少數股東懷有公司疑問不先請求股東開會討論解决逕行到官控訴即無冒名指使情弊亦不能謂爲有效本會之設以維持商辦主權爲唯一宗旨對於該董會等個人行爲决無迴護且爲嚴格取締以謀根本之安寗現正組織查賬委員會並擬邀請商會到場視察一律公開俾明眞相交部旣稱意在維持航業保全股東血本則本會現辦之事即交部擬辦之心使交部心果無他更應翻然改圖以自明其並無作用報載部員宣言則又謂董會呈請維護爲澈查之導線謹按大總統明令係交部據訴告而請派查今該員乃别牽另案足見情虚詞遁且不允維護先與摧殘揆之情理更出意外各國商辦航業政府補助巨資指不勝屈未聞有因此引爲口實而動加干涉者公司一受官查營業即蒙影響必謂官查勝於股商自查試問充分理由安在况國號共和官民一體重官輕民尤恐騰笑中外現在此案已奉大總統漾印復電據本會馬電所請交院查照元首已無堅持成命之意羣司應有共循軌物之心此又本會所願與當局平情而商榷者也招商局股東維持會張謇李經羲朱佩珍等叩卅 
[招商局董事會拒絶查辦]  
　　招商局查辦案自查辦員邵恒濬等發出告股東書後茲悉董事會方面業於前日置覆覆　大意略謂關於查辦一事業已致電政府請求撤消旋得黄陂覆電已知照院部故仍未加容納云 
[法郵船再减價預紀]  
　　明年一月一日起 
　　本年八月份上海法國郵船公司爲擴充載客營業與他公司競爭起見曾將三等艙價跌去十九鎊十四先令約合華幣一百六十元之譜其一二等艙亦减跌一二十鎊不等該公司中法一路今年已增新輪五艘（内四船爲德輪改建者）刻下又有增造二萬四千噸之大郵船一艘一月内即可開來是中法綫内又將加多船舶近來他公司新加入上海馬賽間之郵船亦不少若怡和若大阪等等均本年新創行之載客輪法公司爲競爭中法航業計再擬特别減價之計畫一則促進載客營業之發達一則與他公司競爭昨滬行已接巴黎總行發來二次跌價之電限定自一九二三年一月六號由上海出口赴法之安得來朋號輪爲始實行其二次跌價分甲乙兩級船訂定「甲級船」爲㈠亞勒密司二四○○○噸㈡安得來朋二二○○○噸㈢巴勒介二○○○○噸㈣包島司二○○○○噸㈤盎高爾一五○○○噸「乙級船」爲㈠亞馬士一五○○○噸㈡盎乾司一五○○○噸㈢安瑞合里杜㈣香馬特均一五○○○噸㈤亞瑪森㈥奥忙佩克㈦智利㈧高爾提埃均一一○○○噸其改訂之船價如下 
　　甲級船上海赴馬賽價 
艙别　　最新價　　原定價　　　　八月前價　　兩次减跌數 
　　　　　　鎊　　　　鎊　　　　鎊·先令　　　鎊·先令 
頭等室　二二○　　一四○　　一六八·一六　　四八·一六　 
二等室　　八六　　一○四　　一○八·　　　　二二· 
三等室　　四四　　五一　　　　六八·一四　　二四·一四 
　　乙級船上海赴馬賽價 
艙别　　早新價　　原定價　　　　八月前價　　兩次减跌數 
　　　　　　鎊　　　　鎊　　　　鎊·先令　　　鎊·先令 
頭等價　一一○　　一二六　　一四六·　　　　三六· 
二等價　　八○　　九二　　　一○六·　　　　二六· 
三等價　　四二　　四九　　　　六八·一四　　二六·一四 
　　照明年一月一日之新船價計比較今年八月以前之價甲級船之頭等室每人可廉三百九十元二等室可廉一百七十六元三等室可廉二百元乙級船之頭等價每人可廉二百八十八元二等室可廉二百零八元三等室可廉二百十餘元即較現行之價甲級頭等室每人可廉一百六十元二等室可廉一百四十四元三等廉五十六元乙級船頭等室每人可廉一百二十八元二等室可廉九十六元三等室可廉五十六元云 
[兩日輪在吳淞口外互撞紀]  
　　日本貨輪第十八湘澤丸爲本埠海洋社賃用發交大信行經理而往來海州一带運鹽者船身爲一千二百二十噸此次載鹽由滬開往海州之陳家港駛至吳淞燈塔鄰近茶尾山旁忽起颶風船主榮釜太郎仍令照常開行至二十六日黎明時該輪駛過燈塔在北緯線三十一度三十五分東徑綫一百二十二度五十分地方輪身忽遭撞碰蓋其時有一日輪名天成丸（前日華曾用）適從右面駛來當此黑暗中船上之綠色標燈不甚明亮致天成與湘澤兩輪彼此駛近已將碰撞而船内猶皆不知及至天成丸撞入湘澤丸艙面之右舷湘澤丸中方始因輪身震驚而得悉雖欲退避已不及矣當時湘澤丸之受撞處有六尺見方鋼板已裂而受損者則達一丈有奇幸中艙雖破而尙能開行立即返掉還滬得未覆没現船已進口泊於三菱棧埠已報告該社與天成丸交涉索償損失矣 
[英艦往來紀]  
　　大晚報云英砲艦格拉脫號業於今日抵埠原泊浦江之英艦白魯倍爾號將於明日（一日）駛往香港 
[航業消息彙錄]  
　　福來洋行之愛浦司號由舊金山羅省來華行將到申船内有火油五萬箱運來 
　　本月份由舊金山來滬之郵船共有五艘即天洋塔虎得總統高麗丸林肯總統與南京號貨輪爲愛浦司麥加里得大來及西愛文等三艘出口郵船祇惠邇遜總統天洋丸與塔虎塔總統等三船而貨輪有亨堡丸一艘由温古武來申之郵船計四艘貨輪兩艘出口有郵船四艘貨輪三艘至西雅圖來申之郵船本月内爲四艘出口亦三艘紐約來華之貨輪本月内有七艘出口爲八艘云 
　　昨太古公司之甘州輪出口赴港上海捕房將穎州輪拘獲之十四人由該輪送交香港訊辦矣 
　　昌興公司之俄羅斯皇后號准明日下午四時半小火輪由新關碼頭送客至吳淞上郵船本埠有絲茶運出 
[請爭還扣留銀角之公函]  
　　旅滬商帮協會日前因衡州商帮葉同盛等號有小銀元被滬海關扣留電請北京幣制局轉行滬海關釋放各情已誌報端茲因該號續到十五箱又被扣留並聞此次共被扣留者尙有廣帮多箱上海總商會有代電力爭之說故昨日商帮協會函致總商會請併案電爭原函錄下敬啓者駐滬衡州商帮葉同盛新記裕松協等號於本月十七日由衡州轉由江天運申進口小銀元十五箱又於二十一日由江新進口一箱又於二十三日由江華進口十四箱均經滬海關查騐銀角内陰面有二十英文字樣一併扣留曾由敝會派員面謁稅務司據稱近日奉到北京幣制局行知是凡粤省所鑄雙毫陰面有二十英文字樣者未經粤省將模型送局備案均在禁運之列等因故扣留不放查禁運與禁用有連带關係是項銀角各省通用已久一旦禁用市　必發生影響似幣制局以各省遙隔甚遠不知有通用情形傳聞有北京市面流通亦有年所豈亦未之聞見耶或以粤省有南北關係故作是舉然粤省是否爲中華民國之版圖幣制局有南北之見商民則不便歧視之也聞此次被扣之銀角廣帮亦有多箱已函懇貴會電達財部力爭用特函請貴會將衡州商帮葉同盛等號先後被扣之銀角三十箱併案電爭不勝感盼之至此致上海總商會 
[催部解决中法專校學潮兩電]  
　　中法國立通惠工商專門學校罷課風潮自經南洋大學校長盧炳田君查明報部後學校及學生方面均盼北京交教兩部從速解决免長此罷課徒耗光陰茲聞該校法校長梅雲鵬君及江蘇省教育會昨日各發一電促部迅予解决茲錄兩電於次 
　　法校長電北京教交兩部鑒前呈改組事諒達本校學生罷課迄今未已雲鵬極力調停亦無望請迅賜辦 
法至禱梅雲鵬卅 
　　省教育會電北京教育部交通部鑒本埠中法工商學校前以改組大學學生罷課力爭迄今尙未開課莘莘學子光陰蹉跎至堪惋惜務懇大部迅予解决以惠學子而固邦交曷勝盼禱江蘇省教育會卅 
[創設流動圖書館代表出發]  
　　商務印書監理張菊生高鳳池李拔可鑒於内地文化閉塞教育幼稚靑年男女往往噩書可覽故有流動圖書館之發起前特派幹事黄警頑至浙東浙西名邑大鎭創設流動圖書館頗受各界之歡迎聞今冬改存淮揚蘇常兩道各邑大鎭創辦并改良組織特印新文化書目一種隨地分送各界此次携带之書籍皆以教育文學哲學爲旨更特别注重兒童應用各書其代表已於昨日赴無錫雇無錫快船出發先至宜興溧陽金壇丹陽江陰等縣鎭借公共機關陳列藉資展覽并隨地調查社會教育狀况云 
[民黨爲黄大偉洗塵]  
　　黄大偉抵滬後民黨分子以黄氏勞苦功高紛紛爲之洗塵二十八日晚間由居正楊庶堪設宴欵待昨日下午民黨同志三十餘人在某處讌請黄氏云 
 
 
 

Page 14

 
 
第一萬七千八百八十號;中華民國十一年 西曆一千九百二十二年十二月一號
星期五 * *[昨日之怡和洋行賽馬]  
　　亞白倫君「慷慨大利」勝··負重一六二磅··跑一哩路··時間爲二分零五秒五之四 
　　昨日爲英國之聖安特留佳節（Ｓt　Andrew＇s　Day）本埠黄浦灘怡和洋行職員於每年此日向有賽馬之舉（只賽一次）蓋滬上各洋行能騎之職員無有如該洋行之盛者昨日仍假上海跑馬廳舉行聞該行預備銀盃六只勝者頭二三各得一只其馬主人亦各得一只去年之勝者爲大軋糯君之「求納」（Ｄjemnah）第二爲石林司開君（現在香港）之「三台」（Ｚaandam）第三爲愛路脫君之「白超拉塔克司」（Ｂachelor　Tax）即現改名爲「牌喜而」者而今年因其總經理强司東君在申亦加入同賽故尤覺增興報名之馬計四十六匹而騎者共只二十一人各馬經辣麥香君訂定其所負之平力賽磅後由馬主人指定之騎者選其最相宜者出而與賽時在午時十二點四十五分因是日例無休息也其執事人員於下値事員 
公證人Ｊudge　　　　　　　　　　　　自羅田克拉克君Ｂrodie　A　Clarke,Esq 
副公證人Ａssistant　Judge　奥司丁君Ｒ　Ｍein　AustinＥsq 
揚旗起步者Ｓtart.r　　　　　　　　海格林君Ｎ　Ｗ　Ｈickling　Esq 
副揚旗者Ａssislant　Slarler四必林飛君Ｍ　Ｏ　Ｓpringfield　Esq 
管過磅者Ｓcales　　　　　　　　　　台惟白蘭君Ｄavid　Brand　Esq 
定平力賽磅者Ｈandicapper　　　辣麥香君Ｗ　Ｒ　Ｌemarchand,Esq 
管時間者Ｔimekeeper　　　　　　俾斯惠君Ｃ　Ｗ　Ｂeswick,Esq 
管電報者in　Charge　of　Telegraph奥司丁君兼Ｃ　Ｒ　Ｍ　Ａustin,Esq 
管賽者Ｓlewards　in　charge　of　RaceＶ愛白克而君Ａ　Ｗ　Ｅurkill,Esq抛脫君ＦW·P·ottor　Esq 
　是賽之路程爲一哩起步之前戈登君所騎之「看銀燈」（即立處飛）忽然留韁竟繞圈一匝及至制伏已覺力疲然得亦同隊起步其時惠而生湯姆生及克拉獨克三君不善駕馭公證人特令此三騎得在各騎百碼之前起步以平均其力然終無效此三騎於半哩後卽已不支至轉灣時吼達之「克司密司水而」（即密加山）大軋糯君之「叭噠拍夫」小道勒斯君之「利亞南勝」利君之「三台」强司東君之「甘肅」及亞白倫君之「慷慨大利」均在前列旣而「克司密司水而」領前而「慷慨大利」在外擋躥進得先「克司密司」而過公證人前小道勒斯君力鞭其「利亞南勝」得佔第三而强司東君之「甘肅」第四焉相差各一乘時間爲二分零五秒五之四時「慷慨大利」負重一百六十二磅也茲將馬名及其重磅列於左 
馬名　　　　　　　　　　　　　　　　　　　　　　　　　　　　　　　　　　騎者　　　　　　　　　　　　　　　尺寸平力賽重磅 
㈠慷慨大利Ｃonqueror　Dahliaa　　　　　　　　　　　　　　亞白倫Ｒ　Ｏ　Ｂrien　　　　　一三·一　　一六二 
㈡克司密司水面Ｘlmas　Sale,(即密加山）late　Mikasa　吼達Ａ　Ｊ　Ｐ　Ｈeard　　　　一三·二　　一六五 
㈢利亞南勝Ｒe,organisaticn　　　　　　　　　　　　　　　　小道勒斯Ａ　Ｎ　Ｄallas　　　一四·○　　一七三 
　　與賽而未勝者 
大風Ｔypboon　　　　　　　　　　　　　　　　　　　　　　　　　　　　愛路脫Ｈ　Ｇ　Ｅlliot　　　一三·一　　一五五 
哈蘭Ｈighland　　　　　　　　　　　　　　　　　　　　　　　　　　　惠而生Ｗ　Ｄ　Ｆ　Ｗilson　一三·二　　一七六　 
派司超司鈕Ｐastures　New　　　　　　　　　　　　　　　　　　　　皮夫Ｂ　Ｄ　Ｆ　Ｂeith　　　一三·一　　一五二 
葛雷抛特Ｇrey　Powder　　　　　　　　　　　　　　　　　　　　　　考金Ｊ　Ｃockiu　　　　　　一二·三　　一四○ 
愛羅　雷Ａeroplane　　　　　　　　　　　　　　　　　　　　　　　　牌生Ｇ　Ｇ　Ｂarson　　　　一三·○　　一三○ 
白超拉閘Ｂachelor　Gay　　　　　　　　　　　　　　　　　　　　　拍六克Ｆ　A　Pollcck　　一三·○　　一四八 
叭噠拍犬Ｐatapouff　　　　　　　　　　　　　　　　　　　　　　　　大軋糯Ｗ　Ａ　Ｄilgarno　一三·二　　一六五 
看銀燈Ｋennington,(即立處飛）lale　Lichfield　　　戈登ＲGorcion　　　　　　一三·一　　一五五 
得利蘭Ｔrustland　　　　　　　　　　　　　　　　　　　　　　　　　大道勒斯Ｒ　Ｓ　Ｄallas　　一四·○　　一七○ 
碎克唐Ｓhake　Down　　　　　　　　　　　　　　　　　　　　　　　　湯姆生Ｃ　Ｒ　Ｗ　Ｔhomson一三·二　　一六六 
葛林尼Ｇlenac　　　　　　　　　　　　　　　　　　　　　　　　　　　　克拉克Ｅ　Ｂ　Ｃlarke　　　一三·一　　一四○ 
三台Ｚaardam　　　　　　　　　　　　　　　　　　　　　　　　　　　　利Ａ　Ｊ　Ｒea　　　　　　　　一三·一　　一五入 
踏普會Ｄapwe　　　　　　　　　　　　　　　　　　　　　　　　　　　　　當司Ｗ　Ｇ　Ｊohms　　　　　一三·一　　一三五 
納超拉立司Ｎaturalist　　　　　　　　　　　　　　　　　　　　　　　　司Ｃ　Ｓimoes　　　　　一三·二　　一五五 
地考不培Ｔhe　Ccpper　Bird　　　　　　　　　　　　　　　　　　利朋Ｇ　Ｄ　Ｒeaburn　　　一三·二　　一五○ 
甘肅Ｋcysoe　　　　　　　　　　　　　　　　　　　　　　　　　　　　　强　東Ｊ　Ｊohnssone　　一三·三　　一六八 
派潭Ｐaddy　　　　　　　　　　　　　　　　　　　　　　　　　　　　　　麥克同面Ｄ　Ｃ　ＭcDonald一三·一　　一三五 
　軋朋Ｂig　Ben　　　　　　　　　　　　　　　　　　　　　　　　　　　克拉獨克Ｖ　Ｄ　Ｋ　Ｇraddoco一三·三一八五 
[駐滬領事團開特别會議]  
　　中國通信社云昨日英美法日駐滬各領事在意大利領事館開特别會議聞此項會議將陸續舉行云 
[潁州同鄉會請辦倪道烺]  
　　旅滬穎州七縣同鄉會昨日拍電二則照錄於下㈠北京分送大總統司法部内務部總檢察廳安徽會館均鑒通緝未獲之倪道烺近在阜陽攫善後權逃犯何人善後何事此而可忍國法安在應請速飭省廳嚴拿歸案究辦旅滬穎州七縣同鄉會呂蔭南等叩艷㈡安慶分送許省長高等審檢廳省教育會學生總會轉各圑各報均鑒姜案要犯倪道烺近竟在阜恃金錢武力攫善後權應請嚴拿歸案究辦幸勿惑於僞造之民意而姑息養奸也旅滬穎州七縣同鄉會呂蔭南等叩艷 
[棉業交易所覆紗廠聯合會函]  
　　華商棉業交易所昨覆華商紗廠聯合會函云紗廠聯合會諸君子台鑒敬覆者接誦公緘祗悉壹是查本所於十年九月十七日開各紗廠各花廠經紀公會正副會長曁敝理事會開聯合會議改定標凖議决案（通州棉花）（通陜棉凖墨核太倉附入减囗錢高貨至多加五錢次貨至多减五錢以外不收）（火機標準本花同白核太倉附入應加囗錢新州家鄉附入應减囗錢）（漢姚標凖九江天津靑島同）（見新之後再定標凖價格）嗣由理事會諭知總務科發第八十八號通告墨核太倉在通陜標凖内可以並解白核太倉在火機標凖内加六錢新州家鄉在火機標準内減六錢此即補充十七日聯席會議末條再定標凖價格之意義也來函謂獨系之通州棉花並未停拍然當時本未有通州棉花停拍之議案而事實上亦决無停拍之理由此本所可以切實答覆者也來函有紗價日疲花價頻漲二語查經濟學原理不外供過於求求過於供八字紗疲爲供過於求花漲爲求過於供花之不能使人不求猶紗之不能使人必求此種淺顯之理貴會諸公度亦知之熟矣至云壟斷家之操縱本所職司棉業可以切實聲明决無此種情事查通花每日到貨在四五千擔左右漢花到貨亦在三四千擔左右據敝業中計算至陰曆年底通花有三十萬擔左右漢花有二十萬擔左右陜花有十萬擔左右本花尙不在内是年終到貨約共有六十萬擔左右而廠家以如此高價早有預備年内諒不辦貨則壟斷者之財力至少必須有二千萬兩之數是非天下至愚之人孰肯出此白送金錢之辦法一言及此諸公當亦啞然失笑也即以本所本月分交割言之共交三萬三千餘擔日信一家獨收一萬六千餘擔其日信追證最多之時共追證二十萬兩之譜其所購之貨在八九月之間並非本月份始購買此巨額目下所收之貨均存大儲隆茂兩棧逐日打包送廠諸公一爲調查必當更爲了然除日信外無非各廠及三井收去此則壟斷之說可以不待煩言而自解矣近來空氣惡劣人心恐慌聞同業中陸續空出約有三十萬包之數此言而確則廠商花商必將兩受其敝此非本所範圍以内之事斷不能越俎代謀惟請貴會諸公對此多數之空額少少加以注意耳來函擬請十二月一日起停止通州棉花新買賣一節查本所十二月通州棉花買賣僅三萬五千餘擔一月分僅三萬九千餘擔對於市面决不生何種之恐慌敝會接信之後亦曾與經紀人作非正式之談話均謂通花買賣營業自由本所認爲非必要時期倘若停止其新買賣反恐於市面生一種反響耳知關綺注謹此奉聞專覆敬請公安上海華商棉業交易所理事會啓十一月三十日 
[改革海關報告册意見之諮詢]  
　　稅務司賴發洛前爲改革海關報告册事曾致函總商會徵求意見昨該會特分致振華堂洋布公所洋貨商業公會五金公會錢業公會東莊同業公會西莊集義公所等團體函云本會於十一月二十日接江海關稅務司賴發洛函稱茲有計劃書一件爲改革海關進出口貨額報告單事當於本月二十五日第二十四期常會及本月二十九日審查會兩次討論僉以此次改革報單方法議將按船計算改爲按日　算是嗣　商家欲考求每日進出口貨欵數一覽卽可瞭然無須再行逐船併算較之舊制便利實多本會對於此舉自可贊同惟尙有附加意見兩端㈠此項報單須用中西文合璧刊印㈡凡係稅則内未定稅額之貨隨時按値估計者將估價一並開明此兩層如能辦到似較現擬辦法更進一籌特以此事關係頗鉅而常會及審查會兩次議席又未有進口諸公參預用再備函廣徵同意尊處有何高見敬希於一星期内見示以便轉覆江海關云 
[組織國貨大商塲之近訊]  
　　總商會提出本届董事會 
　　本埠全國工商協會前　組織國貨推銷圑嗣因進行手續覺有種種困難問題存於其間須經審愼周詳之研究方能實現復得各廠家之提議擬先組織國貨大商塲然後繼續國貨推銷圑較易收功庶於愛用國貨者但須至商塲中購辦應有盡有免得東奔西走耗費光陰貨價高下難於辨别日前已致函總商會請求將天后宮後方房屋改造七層洋樓以作國貨大商塲等情已誌前報茲悉總商會尙未答覆因茲事體大已准於本届董事常會時提付公議聞此項計畫非常完善總商會董事私人談話多屬贊成云 
[調查絲繭手機製造家之函詢]  
　　本埠英商公會因擬調查繭絲所用手機之製造家特於昨日致函總商會詢問請其代查示知云 
[參與絲綢博覽會之護照已發]  
　　綢商陳歧山楊葆靑徐禮耕金致中楊家堃自費赴美參與紐約第二次絲綢博覽會特請江蘇特派交涉公署發給護照聞許交涉員已准詞發給并函請駐滬美總領事簽字復請於該商等晋謁時指示一切云 
[大昇輪船失愼餘聞]  
　　大達公司大昇輪船失愼浩刦已十四紀本報茲聞浦江内溺斃之男女搭客尸身尙有未經撈獲者現正由該公司設法打撈惟因天寒一時不能起水昨日天氣稍暖始由救生局巡船在浦東東溝口浦面撈得男屍一具屍軀已經腐爛手足俱已殘缺當即带至南碼頭知照崇海同鄉會代爲拍照給棺收殮待屬認領 
　　又函云大昇輪船失愼慘刦迭誌本報茲悉通如崇海同鄉會辦理發給撫恤金手續先由會中取具死者家屬保證然後製給領欵單向大達公司領取每名七十元不分老幼連日各同鄉屍屬紛紛往領者已達五六十號據稱昨日由救生局在浦東東溝浦灘撈獲男女屍首十餘具連以前所撈獲者共計已有一百五十餘具未經撈獲者想必不少云 
[松江命案之昨訊]  
　　松江西三區警所巡官孫煥文及馬巡警等誣指傅子安爲竊以致子安羞忿投河溺斃經屍父傅錫卿上控高等廳令飭上海地方檢察廳查明詳辦嗣將傅錫卿證人于子秋等傅案而該被告等抗不投質奉諭備文飭警協提在案茲悉此案目發生之後松江縣公署警察事務所調查明確已將該巡官孫煥文等斥革正擬派警解滬間該巡官等已乘間逃逸聞已匿跡滬江是以函致地檢廳請爲就近拘拿云 
[友華銀行滙市報告]  
　　昨日友華銀行滙市報告云二十九日倫敦大條銀價近遠期各長一八七五紐約銀價漲至六角四分二五倫敦紐約間滙價縮爲四元五角一分八七五今日此間滙價掛牌僅日金跌至七十兩餘均弗動晨間市况盤定其後穏堅早晨英鎊成交價十二月份三先令一便士六八七五一月份三先令一便士六二五美金成交價自近期至六月份實際均七十一元一角二分半午後市况見堅英鎊成交價十二及一月份三先令一便士八一二五美金成交價十二及一月份七十一元三角七分半致收盤前市况微平英鎊購 
者甚衆其價一月份三先令一便士七五而十二月份亦能照此 
售價短○六二五美金收盤售價十二月份七十一元三角七分半售價一月份同日金售價十二及一月份六十八兩半購價六十八兩三錢七分半銀行滙票定價英鎊滙票三先令二便士半美金滙票七十二元七角五分佛郎滙票一千○六十枚昨日印度在倫敦購銀倫敦收盤時市况穏定紐約昨日市况未有電告前日（二十七日）市况堅定購進多照掛牌價售出則否 
上海商業市况彙錄 
[金融]  
　　昨日銀幣早市市價爲七錢二分七釐午市收盤又小爲七錢二分六釐八毫七忽半連日香港及杭州皆有裝來故兩日間小去三釐以外 
　　銀拆上午市價二錢五分午市收盤二錢四分較上日漲起一分滙豐銀行收欵五十萬兩麥加利花旗道勝等各銀行收欵四十萬兩 
　　昨日交通銀行由杭州來洋十五萬元又裝去銀十萬兩又南京來洋四萬元又去南京銀三萬兩中國銀行從南京來洋二十萬元又去南京銀十四萬兩又由杭州來洋九萬元去銀六萬兩本街去雲南大條一百十七條各銀行進出倉不湧麥加利銀行出倉銀十五萬兩進倉洋十萬元住友銀行進倉四萬元正金銀行出倉洋二萬元華比銀行出倉銀十萬兩中國銀行出倉銀五萬兩進 
倉洋二十萬元交通銀行進倉洋十五萬元餘無進出 
　　昨晚止中外各銀行共存現銀三千七百五十萬兩現洋三千九百七十二萬元大條二百三十九條 
[公債票]  
　　昨（三十日）各種公債市况頗堅俏金融公債現貨千元票買户極多人心穏固故價格步漲計由五十五元二角高至五十六元六角後市益形挺秀收盤價五十七元較交割前提高一元九角五分十二月期受主亦多開盤價五十六元二角收盤高至五十六元九角較交割前好起一元四角五分整六現貨市上存底不豐需要方面雖不冷淡而成交終屬有限前市各盤均爲四十三元後市初甚堅硬收盤略疲價爲四十二元八角五分計漲四角半十二月期除息竟日在四十元零一角及三角之間收盤計四十元零二角五分較交割前高四角五分一月期同增四角半收盤價爲四十元零三角五分償還八釐前市毫無交易迨後市畧有出入收盤二十五元三角較交割前提加三角七年長期價計三十七元一角較前漲高一角整理七釐開盤四十一元八角旋高至四十二元三角後市收盤又回跌至四十一元八角五分較交割前只漲起五分綜觀昨日各票市况因市上買氣頗旺故趨勢堅俏云 
[國内滙兌]  
　　昨（三十日）京津來電銀匯各漲五錢洋滙同增三元五角北京公砝爲一千另五十三兩銀元計一千另十二元半天津行化爲一千另六十一兩銀元計一千另十一元五角濟南濟平高五錢爲一千另五十二兩五錢銀元漲二元五角計一千另十三元半靑島膠尼仍計一千另七十三兩半正金鈔提高二元五角爲一千另十四元烟台烟估不動計一千另五十二兩銀元遜去二元爲一千另四元漢口洋例高二錢五分爲一千另二十四兩七錢五分銀元同增一元五角爲一千另十三元九江南昌銀元各漲一元同爲一千另十一元蕪湖銀元爲一千另九元安慶一千另九元半較前日各漲半元以外如宜昌宜平仍爲一千另三十兩銀元爲一千另十八元蚌埠銀元計一千另七元南京鎭江揚州無錫常州常 
熟宜興銀元同爲一千另二元蘇州一千另一元五角南通一千另二元半徐州淸江銀各爲一千零六元温州蘭谿銀元同爲一千零五元海門銀元同爲一千零四元五角杭州寗波嘉興湖州紹興餘姚等銀元各爲一千零三元奉天銀元計一千零十二元哈爾濱銀元爲一千零十四元重慶九七平銀爲九百七十五兩成都九七平銀爲九百八十五兩銀元同爲九百九十五元萬縣九七平銀訐九百九十五兩銀元爲一千元與前日價格無異云 
[外幣]  
　　昨（三十日）各項外幣市况大致平常華洋各商買賣及錢業門市出入交易大致體相等兼以標金和平故價格各無變動僅港票好起一釐賣價爲一元零二分三釐英票買八元七角五分美票計一元九角二分半荷票買七角三分日票買九角三分九釐法票計一角三分七釐坡票買九角九分半德票買價計一元零五分羅卜票受主仍鮮一千元票三兩二錢五元至二十五元票及五百元老票圴兩六買五錢二百五十元票買一兩各與前日行情相同云 
[金市與滙價]  
　　昨日星期四大條銀近期回長一八七五遠期亦長零六二五標金開盤三百三十四兩七錢小至三百三十四兩一錢先令揭曉弗動惟香滙大一二五東滙小二五餘價均無更動標金爲三百三十四兩四錢五　斯時人心尙好故標金最高至三百三十萬兩二錢市况稍硬銀行賣出元月份先令價三先令一辦士五六二五買進三先令一辦士六八七五又賣出元月份東滙價六八七五買進六八半又賣出元月份美滙價七十一元一二五買進七十一元三七五又由大連帮賣出標金若干條故標金回小　三百三十一兩五錢後因賣者漸少以致標金又高至三百三十四兩四錢未幾市况又硬銀行賣出元月份先令價三先令一辦士六二五買進三先令一辦士七五又元月份美滙與前相等又賣出元月份滙價六八六二五買進六八三七五兩標金賣出尤衆所以最小至三百三十二兩四錢後爲三百三十二兩五錢收盤烚赤做過三百四十兩二錢五午後標金開盤三百三十二兩四錢高至三百三十二兩九錢先令揭曉仍係弗動標金爲三百三十二兩八錢先令等市况初時較上午　尤硬後乃　平銀行賣出元月份先令價三先令一辦士六八七五買進三先令一辦士八一二五至三先令一辦士七五又賣出元月份美匯價七十一元三七五至七十一元二五買進價七十一元半又賣出元月份東滙價六八半至六八六二五買進六八二五至六八三七五所以標金最高至三百三十三兩二錢後回小至三百三十二兩八錢收盤 
　　先令等交易有道勝銀行買進十二月份大連二十萬元三菱銀行買進三十萬元三井銀行買進二十萬元正金銀行買進十五萬元住友銀行買進五萬元朝鮮銀行買進十萬元價均六八五住友銀行買進二月份先令五十鎊價三先令一辦士六八七五大通銀行買進二月份美滙二萬五千元價七十一元三七五友華銀行買進元月份先令二　五百鎊價三先令一辦士七五 
[棉花]  
　　昨日交易所期棉市况大都隠定十二月開盤價三十二兩半後市開盤高至三十三兩較交割前提高一錢一月期好起五分價計三十三兩六錢二月期三十二兩八錢計高一錢三月期價三十三兩九錢五分較交割前漲高一錢五分走場依然淸靜祗三井洋行買進現貨送三泰紗廠太倉花一千包價三十一兩 
[絲市]  
　　昨日廠絲又無交易市况甚形冷靜白絲經交易亦無市面依然淸淡黄絲經則以法滙看漲亦無動意是故昨日交易惟有灰經售開四十擔價則較前更軟計愼餘購進財童牌二十擔英旗牌十擔得勝牌十擔均訂二三月份解貨價扯七百五十兩較之前盤又小十兩矣 
[茶市]  
　　昨日本埠洋莊茶市路莊綠茶交易極旺婺源屯溪之蝦目珠茶消去四百二十八箱仍由同孚怡和兩行買進蝦目售盤四十七八兩至五十三兩蔴珠售盤四十五六兩較前日均約提漲二三兩惟土莊改製之茶因色質不甚見售仍無大宗交易珍眉消去二百四十三箱係山同孚怡和等行購進售盤四十七八兩較前亦稍爲堅硬湖州平水大帮與路莊大帮洋行家仍多需要惜存底不過四五帮已呈缺乏之象大帮中拆出之鳳眉洋商仍無人間及昨由本埠華茶公司向公福隆茶棧購去一百二十八箱售盤十五六兩貨價均不甚見高路莊針眉市面仍無重大發展昨由怡和洋行買進七十餘箱售盤十五六兩較前約跌二三兩土莊改製之秀眉去路依然活潑成交四十餘箱售盤十二兩五錢較前又漲二三兩來路莊貨因存底售罄亦無成交惟貢熙眉熙等貨市面又趨沉寂云 
[呌莊]  
　　昨日星期四輪値英商元芳洋行拍賣各種疋頭之期計排列泰西緞元絨羽綢紅布市布原布竹布漂布等五百九十九件計二萬五千五百四十疋比較上届少一件計二百二十五疋所拍各價仍與上届不相上下市面平穏之勢 
　　尙有本埠新聞等轉入後頁 
雜評二 
[軍人之工藝課豫]  
　　管夷吾曰衣食足而知榮辱斯言諒哉今夫退伍之兵流而爲匪比比皆是者豈不知匪之爲辱耶知匪之爲辱而仍流爲匪者迫於衣食挺而走險也其跡固非其情不無可原也是故兵之爲匪非兵之咎兵之長官若不預爲之謀則不能辭其咎者矣 
　　長官於兵果能教之工藝以熟嫻其技能法至良意至美也蘇省自第二師創辦於前第二十旅　起於後不可不謂爲差强人意事矣 
 
 
 

Page 15

 
 
第一萬七千八百八十號;中華民國十一年 西曆一千九百二十二年十二月一號
星期五 * *本埠新聞二 
[認購十一年八釐公債消息]  
　　字林報云據最近京訊十一年八釐公債票業已售出八百七十五萬元此項公債票規定於十一月三十日之前按八九發行自十二月一日起須按九十發行故昨日（二十九日）一天中本埠認購者異常踴躍合計幾達五十萬元云 
[函請錢莊愼重送銀]  
　　上海縣商會昨接淞滬警察廳徐廳長函内開現在冬防吃緊之際警察有保衞地方之天職業已籌備加防在案茲查商界錢業每日送銀進出往返道途頗多危險嗣後宜多派一人相隨護送庶幾有所輔助而免匪徒覬𧢢切勿以年幼學徒擔任送銀請即轉知錢業同行並商界各商號一體知悉云 
[带手槍之意人與日人]  
　　大陸報云意人亞得利安諾氏因携带手槍子彈在虹口被補昨日解往意領事署判監禁十五天昨日捕房又在北四川路橋附近拘獲日人一名带有實彈自働手槍將於今日解往日領事署審問 
[山海關路發生盜刦巨贓案]  
　　新閘山海關路六百八十三號門牌孫宏達家於前晚七時許突來盜匪六人闖入内室二匪出示手槍嚇禁聲張當被搜刦去約値洋一萬元之金珠飾物現洋而逸迨新閘捕房聞警立飭通班中西探捕往拿該盜等已早携贓遠遁當向事主詢明各盜年貌服式口音回訴捕頭轉稟麥警務長通飭各捕房中西探捕一體留心偵緝昨經特别機關中西包探查獲嫌欵人一名拘押總巡捕房定於今晨解送公共公廨訊究 
　　大陸報云中國盜匪近亦知倣效西法昨晨有持械盜匪七人夥刦山海關路六百五十號門牌某宅由後門闖入即將事主驅閉一室分頭搜刦迨畢一盜忽至電話機旁將電線割斷而去按行刦時割斷電話線以防報警在上海盜案史上尙屬創見云 
[烟酒同業公會設立之手續]  
　　須受主管事務局直接管轄 
　　烟酒同業設立同業公會於年續問題頗多難點昨本埠總商會接實業廳轉到農商部所接全國烟酒事務署咨文云據浙江烟酒事務局呈竊查農商部公布修正工商同業公會規則第三條内載工商同業公會之設立須由同業中三人以上之資望素孚者發起並妥訂規章經該處總商會商會查明由地方長官早候地方主管官廳或地方最高行政長官核准並彙報農商部備案第七條内載工商同業公會如有違背法令逾越權限或妨害公益時地方主管官廳或最高行政長官得命解散並報農商部備案等因是主管官廳對於所管各商業之同業公會具有核准解散之權毫無疑義惟普通商業均屬實業廳主管是以設立同業公會向由縣知事呈請實業廳核准轉報而烟酒兩項係屬國家公賣性質一切事務均由事務局主管辦理如果烟酒各商組織同業公會亦由縣知事呈請實業廳核辦則事權旣非所屬監督即恐難周設有少數奸商蹈襲前紹興第一支綫經理王以銓朦請設立酒類公賣稽察所及酒類運銷公司之故智假借公會名義把持稅收壟斷漁利事務局旣無直接監督之權即無維持救濟之方妨害公賣殊非淺鮮局長等爲預防流弊起見擬請咨商農商部嗣後烟酒各商設立同業公會經該處總商會商會查明由該區主管烟酒事務分局呈候主管省局核准彙報京署省長咨部備案如有違背法令逾越權限或妨害公益時主管事務局得命解散通行各縣知事及總商會商會遵照似此辦理旣與部頒規則相符而把持壟斷諸弊亦可隨時設法取締仰祈鑒核令遵等情到署原呈所請烟酒商設立同業公會須經主管烟酒事務分局呈候主管省局核准如有違背法令逾越權限或妨害公益時得命令解散係爲便於監督預防流弊起見除指今外相應咨請貴部查照令行浙江實業廳轉飭各該商會遵照并希見復云云 
[皮鞋公會常年大會紀]  
　　提議雇用夥友及學徒細則 
　　中國通訊社云上海皮鞋公會於昨午假寗波同鄉會開當年大會計到會者有陳思裕潘竸民張禮蓀卞慶根楊培卿李德風等五十餘人正會長周瑞生因事未到由副會長余華龍代表陳思裕君爲主席其時首由主席請潘競民君報告一年來之大事然後提議事件將僱用夥友細則及收用學徒細則通過然後散會茲錄此項細則於後 
　　僱用夥友細則一同業僱用夥友倘無公會畢業證書者須有妥實之人介紹保證否則不得僱用二夥友薪工由店主與介紹人等三面言明進店後每逢月底發給一律不准預支但夥友因有特别情形（如婚喪喜慶等事）向店工情商經其允許者不在此限三夥友進退須在每年之端午中秋年關三節此外不論何時不得自由進退如雙方意見不合不願聯續者應各在節前七天先行發表四同業僱用夥友當聽各夥友之自願店東不得以增加工資預支工銀或其他方法於三節外中途引誘别家之夥友五夥友在店外發生不正當之行爲致肇禍端槪由本人負責理楚與店主無涉六店主夥友均宜相待以禮如彼出發生爭端可備函說明理由請公會按照公道解决槪不得到茶坊酒肆互相鬧吵夥友並不得結合店中同人罷工要挾七夥友倘虧欠店中銀錢貨物或半途自行離店應由介紹人保證人負責理楚一面可報告本會通告同業拒絶使用本會不負追取之責八同業不准使用挪欵潛逃之夥友及學徒如有故意任用此項夥友及學徒者查出初次罰洋五元二次罰洋十元滿三次者由本會法律顧問嚴重交涉九夥友不得誘引本店或别店學徒離店他適倘有此項情事一經查明當報請官廳究辦十夥友進店除本人以外不准兼带學徒十一夥友在店不幸身故家屬遠離或家境貧苦善後爲難者可由該店東報告公會由會酌量助資成殮以恤貧寒十二同業僱用夥友各應遵守本細則違背此項細則者山公會查明議决處置 
　　收用學徒細則一學徒習業先試習三個月如期滿後雙方合意者可邀同保護人保證人及介紹人等至公會訂立約一面由公會註册存查倘不合意者即中止學習二註册時學徒應交納半身照片一約並註册費二元三學徒習業如年限未滿而中途停輟或私自脫逃者得由店主向學徒之保證人追算飯金（每月四元）外凡入會同業槪不得收用該學徒否則可報告公會公議處罰四學徒畢業手續完了後當至公會領取畢業證明書此後應先在本店作業一節方可至别店工作五學徒畢業請謝師酒時應於筵席費内撥助八元存交公會六同業收用已畢業之學徒爲店友時須審查其有無公會所給畢業證明書如無此項證明書者不得收用 
[上南長途汽車近訊]  
　　上南長途汽車公司曾具呈交通部改用鋼輪鋼軌嗣因應時勢之需要在鋼軌未敷設以前先用普通車輛於十月七日開始試行營業乘客頗稱發達車輛由六部增至十一部黄浦往來該公司雇定大駁船三隻用恒大紗廠「恒大興」小輪拖带每半小時接送一次停泊董家渡愼和米行碼頭　該公司奉到部批改用鋼輪鋼軌已批准立案現周浦至新塲一段展長路綫測量將次完竣積極籌備以冀早日觀成云 
[開濬蒲肇河消息]  
　　本邑西鄉華法毘連之蒲肇河近因淤塞不堪船隻不能行駛由紳士提議疏通茲自斜橋迤西至局門路橋止爲第一段計長一百丈由工頭邱文記承包雇工挑挖深五尺兩灘距離二丈　河底一丈是段河工不日即可工竣自局門路橋起至蘆家灣魯班路橋西首止亦在一百丈之譜爲第二段業於前日築壩斷水預備開工挑挖淤泥自裡日暉港起至蘆家灣止之一段因貨船往來衆多暫緩築壩迨至第二段溶深後再行開濬云 
[第二十旅軍人工藝課之籌備]  
　　陸軍步兵第二十旅旅長朱聲廣鑒於兵士退伍以後每因缺乏職業技藝流爲匪類殊與地方治安大有關係故特發起創設工織一課所部兵士除應派輪値操防勤務守衞外應令學習紡織工藝所出貨品即就圑營各部設立小舖藉以平價銷售凡有餘利充作公益之需將來士兵一經裁散俾有一技之能庶免凍餒之苦亦不致流而爲匪業經購置織襪及紡織毛巾機器數部先行發交第三十九第四十兩圑令飭林楊兩圑長挑選士兵着令學習工藝現林圑長已在圑部之旁空地上預備建造房屋大間以便設立軍人工藝課定於日内開工建築云 
[護軍使署又將槍决盜犯]  
　　松滬護軍使署監獄所禁已訊未結刦案各盜犯計有一百十餘名之多以致獄中甚爲擁擠茲爲淸理獄政起見由軍法課長鄧金泉君連日澈夜研訊將各處解署未結各案内之盜犯逐件訊明判决除上星期内執行槍斃盜犯二十名外尙有九十餘名亦經分别犯罪之輕重一律判决其應處徒刑者即發陸軍監獄執行收禁所有應處死刑各犯將於日内執行槍斃是以日來飭匠趕備棺木爲數甚多工匠非常忙碌云 
[北京成立浙賑會之滬聞]  
　　華洋義振會接北京孫寳琦汪大燮錢能訓沈金鑑豔電内云此間 
已於二十二日成立浙江急募振欵大會並舉定黎大總統爲會長蔡君延幹爲執行部主任分設官署商界學校外僑家庭特别公告七委辦琦爕訓均與其列自應勉力募集所收捐欵滙寄尊處散放以副盛意至商請總統遣派代表一節俟得請後再電告總統訂於下月六日開會邀請中外人士徵募併用云 
[徵募浙賑大會之開幕訊]  
　　本月三日下午在寗波同鄉會舉行 
　　華洋義賑會之徵募浙賑大會已確定於本月三日下午假寗波同鄉會行開幕禮昨由該會事務所電請會長黎黄陂及浙省盧督 
辦張省長等届時派代表蒞會致開幕辭其開會秩序大致亦已由籌備處擬定籌備會連日曾召集會議數次議决主要議案頗多昨日并决定於開會徵募期内發行會報一種每星期出版一次其編輯等事推定曹慕管蔣夢芸二君主辦茲將開幕秩序錄下（一）會長黎總統代表致開會辭（二）王一亭君報告李會籌備經過情形（三）蘇育德君報告浙屬各地最近災狀（四）總隊長代表致辭（五）法總領事工部局薛總董及汪精衞君等演說（六）浙江軍民兩長代表致辭是日秩序中並將加入男女學生之災民化裝及救災歌等惟會塲並不募捐宗旨在激起社會之同情云 
[中醫學會之週年大]  
　　西門城内石皮弄上海中醫學會自去年成立後關於研究醫學積極進行除開討論會外並發行中醫雜誌已出四期今日（一日）爲該會週年紀念會期於午後二時開會其預定秩序於下（一）主席報告開會宗旨（二）全體向國旗行禮（三）各部報告（四）來賓演說（五）會員演說（六）茶點（七）分送紀念册詳載週年會務之經過並論此後之革新精裝一厚册如函索附郵票五分即寄並聞該會明日午後繼續開週年大會歡迎新會員修改會章改選職員云 
[靑年會之緊要通告]  
　　四川路靑年會因近有不法之徒假該會名義在各處招搖撞騙昨特發出通告各店號證明該會實無是項情事其通告原文云『邇來每有不法之徒假本會名義分向各行號揀取貴重物品屬令店夥伴送到會取欵及到本會門首彼即向店夥手中討取貨物自携上樓由旁門逃逸迨送貨者呆守多時遍詢不得始知受騙而已追趕莫及矣此等事已發現多次本會當然不能負責茲爲愼重起見用特通告望各行店以後切宜留意勿再受愚再本會購辦物件向有正式定章貨物送到應由事務所常値員簽字蓋章　憑否則槪不承認再本會平時并無在外募捐情事如届徵求會或籌募特捐必先在報紙披蕗辦法及募捐人姓氏捐欵一經送到隨掣正式收條否則亦係假冐合併聲明』云云 
[西華德路商聯會之三週紀念]  
　　西華德路商界聯合會成立已歷三載現定於舊曆十月十五日下午開三週年紀念大會昨特發出請柬遍邀各團體於是日派代表蒞會指導一切以勵進行 
[檢查印花稅續紀]  
　　冬季印花稅大檢查昨日仍由警廳所源科員顧祥和會同第一區警察署李申兩巡官在該管境内各店舖分别檢查計查獲鄭義興皮店賬簿一本九鳳銀樓一本久孚皮店一本恒昌煤炭店一本壽昌參號一本源裕水菓行一本手摺兩個老正大信局一本介泰藥材行一本永和信局一本祥泰參號一本鶴記號一本晉記米行一本章東明酒店兩本元豐潤報關行一本均因違法漏貼或貼不足數當將該　據一併带回存署候傳同各該店主執事照章科罰 
[顧少川爲母慶壽]  
　　甫卸外交總長任之顧少川博士因其親友將爲其太夫人慶壽故擬即日來滬一行此間顧之親友已借定寗波同鄉會爲慶祝之所顧太夫人之壽誕本爲陰曆本月十五日惟因該會另有預約故慶壽之舉將於十七日舉行本埠政商學各界多已預備壽禮定於是日前往慶祝云 
[四區署長接替有人]  
　　四區署長顏玉琛奉徐警廳長保升吳淞商埠警察局長閘北商民 
及旅滬江淮同鄉會均贈匾額以誌去思顏君定於今日起淞履新閘北紳商各團體已於昨日預備歡送所遺四區署長一缺經徐廳長委調六區署長劉樹棠接替 
[汽車傷人三則]  
　　某號汽車於昨日上午九時許駛至愛多亞路撞倒廣東人沈金唐頭部等處受傷由小東門法捕房九十號華捕到來抄錄汽車號碼乃僱車送受傷人往醫院醫治又有某號汽車於昨日上午十時許駛過河南路撞傷江北人足部經老巡捕房一百四十三號華捕到來僱車送入醫院醫治一面將汽車號碼抄錄呈捕頭請究又昨日下午三時許某號汽車駛過北京路撞跌行人張爲民肩臂等處受傷當由老巡捕房一千三百二十四號華捕到來抄錄汽車號碼復僱車送張爲民往醫院醫治一面歸報捕頭候示 
[張藴山不理押欵之堂諭]  
　　吉利洋行前延巴和律師代表投法公堂控張藴山不理押欵求追等情奉判候下堂諭飭遵在案昨經中西官商明堂諭判着被告交還原告銀一千一百九十餘兩着保人原告人等四人共同負責堂費三十八兩歸被告負擔 
 
 
 

Page 16

 
 
第一萬七千八百八十號;中華民國十一年 西曆一千九百二十二年十二月一號
星期五 * *[俄艦隊墊欵案又審一次]  
　　大晚報云柏士登公司控告俄義勇艦隊新經理不還墊欵三萬七千九百二十三元一案昨日復在會審公堂開審原告方面並呈出前經理魯克滿諾夫氏於一九二一年三月簽字之賬單當時計欠柏士登公司一萬五千餘兩雙方律師辯論良久堂上乃諭被告限三日内交一萬元舖保如違拘提 
[法捕房通緝能操英語之粤女騙]  
　　廣東女子徐老二於日前用假票騙取某號値銀七千七百兩之首飾而逸現由原告報告捕房請緝經法捕房發出通緝文分發英法華各界其文錄下爲緝拿事照得徐老二一名又名徐愛愛即是徐老九年約二十餘歲原住聖橋治飯店第五號之房間内 
能操英語並能駕馳汽車自通緝後如有人將伊藏匿不報家須 
按照第一百七十七條刑律懲辦若拿獲即報法捕房云 
[提獲曹家渡刦案中之方發標]  
　　曹家渡附近鄉婦潘朱氏家於八月十四號夜被盜搶刦業經上海地檢聽查獲盜黨陳道生一名據供其黨安徽人方發標匿居滬 
西以故昨由該廳派警持文報請戈登路捕房派探協往將方提獲旋解公共公堂經中西官略訊一過判方押候該廳带同證人於下禮拜四來案質證再核 
[懲儆身带手槍犯併紀]  
　　公共捕房特别機關華探目鍾星南包探白忠麒韋金福姚阿生王長根蘇長生等與西探長壳羅香在廣東路查獲身带手槍二支子彈十六粒之江北人劉二李正奎周德勝三人解奉公共公廨諭着押候查明訊究在案茲經該探等查得劉等於去年秋間引翔港搶刦米店押店槍傷事主唐姓及周姓嘴唇等案有關於昨傳同證人楊毛毛等將劉等三人解至第一刑庭即據壳西探長與華探目張子卿相繼上堂稟明前情並將被告等在捕房所供之供單及手槍子彈一併呈案請察並由楊毛毛等各證人到堂證明當時盜刦情形惟被告等是否在塲面目不能辨認云云訊之被告三人否認去秋在引翔港搶刦傷人經俞襄讞核供商之美奥副領事判劉二押西牢五年李周二人各押二年期滿均逐出租界手槍子彈没收 
　　又特别機關中西包探於上月十五號在虹口兆豐路查獲身带實彈手槍一支鐵鉗一把之陳惠新陳阿三兩人解奉公共公堂諭着押候查明訊辦在案昨晨由廨提訊據壳西探長與華探目張子卿投訴查得被告二人專在虹口一带爲人代送烟土其手槍鐵鉗據言均係拾來惟並無他案查出請爲訊核經中西官核供復向被告訊供之下以其均非善類判各押滿一月期滿均逐出租界手槍鐵鉗充公 
[指控浙議員葉粹安販土案駐銷]  
　　平湖縣議會議員葉粹安經平湖縣知事偵悉其在滬組織公司販賣烟土前日派警來滬會同特别機關西探長壳羅香華探目鍾星南將葉拘解公共公堂押候平湖縣知事带同證人到廨質證各情已誌前報昨晨由廨提訊先由壳西探長投訴被告在滬組合公司販運烟土現内地官廳派有見證二人來案聲請引渡查被告並非租界居民當拘捕時彼言係學生我想偌大年紀何能再爲學生是時據斐斯律師上堂聲稱有一西洋人控告葉粹安欠銀堂上如准將被告引渡須俟洋商控案結束後方可引渡或 
堂上向西洋領事署聲請後再行引渡此事係由賚美律師代表賚律師因民事公堂尙有另案囑敝律師代爲聲說又據被告代表甘維羅魯傑兩律師到堂據羅律師發言先請進行刑事惟被告於本年二月間來滬且其住居珊家園一百二十號門牌在美商某洋行執業現該洋商未到應請展期俟洋商到案證明所有見證二人係内地官廳派來均不可靠被告與内地有人販賣烟土案毫無關係請爲察核又據該處警察所巡長居子康投訴被告與伊同籍紹興因其販賣烟土致被牽累拘押與被告於八月二十六號在平湖茶館内會面後我於二十七號即被拘是實又據證人應子祥供稱與葉粹安爲知友於五月間由葉邀伊代送烟土至聞烟間之方兩處案發居巡長於六月間被捕我於七月初九日被拘乞鑒並據被告律師辯稱見證供詞矛盾應請察奪等語經中西官核供以平湖縣知事來文與證人所供各節證據尙欠充分遂判將案註銷被告開釋 
[進德會查獲春畫販賣機關]  
　　聯合通信社云上海進德會對於工部局禁娼問題竭力協助頗 
多成績本星期初該會查得本埠行銷之穢褻畫每月總以數萬計因探得販賣地點報告捕房前往搜查當即抄獲機器一件（照相用）大箱一雙春畫八捲玻璃四十塊紙版約五萬張並鴉片烟具及烟土當場捕獲製造者陳阿福（男）趙李氏（女）兩人送廨嚴懲器具没收云 
[不付印書價之科罰]  
　　周春才昨扭張寳初至法公堂控稱商人在法界開設民强印刷所張至商人處定印書本若干言定價洋二百零五元當由張出立勸工銀行支票迨至届期往收無着向張理論張又出立本票到期往收詎仍分文不付故此扭案求請訊追詰之張寳初稱實因原告所印之書不全故不付欵餘供支吾中西官判張罰洋二十五元充公限十四天内如數還淸欠欵 
[西裝少年縊斃客邸]  
　　昨日上午十時許南京路東亞旅館三層樓十六號房間内有自稱江蘇朱某者用带縊死據茶房云此人年二十餘歲身穿西服上海口音於前晚八時許赴東亞旅館租定十六號房間隨身並無行李物件至今晨（即昨晨）我等因叩門不應即啓關入視不意見此人已縊死於是大驚奔出當即報告賬房鳴捕將尸送往斐倫路騐尸所又聞有人見死者名片爲湖南馮某云 
[少年與老婦和姦各押三月]  
　　法租界某客棧主翁金生之妻沈氏邇因與張阿毛通姦爲氏夫偵悉報告捕房飭探於前晚前往將沈氏及張一併拘獲带入捕房昨經法公堂請究先由原告農復律師聲稱沈氏與張和姦請求訊究外准予將沈氏發堂俟其改過自新後再行交原告領回等語被告等亦延律師代辯稱被告沈氏亦係原告之姘婦旣非正式夫妻應有自由之權請求堂上將案註銷原告翁金生稱沈氏前由唐松林介紹民人出洋一百六十元娶其爲妻可證等語翁沈氏供婦人今年四十三歲與原告姘識十二年之久張阿毛係婦人之寄子不敢私奸張阿毛供年二十一歲餘詞與沈氏略同繼由西探段邊稱是晚往拘時目見兩被告同睡一牀請核聶讞員商之法副領事葛君判以證明屬實豈容抵賴着兩被告各押三個月准予贖罪 
[船户損壞索賠彙紀]  
　　船户張國順於前日午後四時許承裝某酒行燒酒數十　駛經浦東陸家嘴浦面適遇開平小輪經過不及避讓致被撞壞船邊所載之酒八　被激落水事後由該船户報告水巡捕房備案一面回報行内致函該公司索賠損失云又碼頭船户便根靑於前日上午八時承裝某雜糧行菜子數十包泊於蘇州河垃圾橋畔因被近鄰煤炭船抛錨激動致船底攔於錨尖之上登時浸水所裝菜子被水浸濕當經俞投報水巡捕房請求備案梅捕頭諭令自向該煤船理處云又駁船老大趙根順昨赴水巡捕房報稱於午後裝載磚頭駛經浦東張家浜浦面適有美孚公司小輪迎面而來避讓不及致被損壞船身請求向該公司追償修理等情梅捕頭諭令查明核奪 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）葉安榮聲請破產案此案前經决定不准茲係第二次聲請結果聲請 
人再請破產應俟王松記訴該聲請人案訊明再行决定所請派員督同聲請人出外收賬一星期一節應予照准（二）傅豐和訴鄭祥有欠貨洋案結果被告抗傳不到應照原告所訴缺席判决並繳堂費（三）松江泗涇汪張氏家之經理顧永祥延請律師海思克控杭人現住愛爾近路均益里一百十六號之徐少樵不還方單案由海律師聲稱此案已經數次開審被告律師梅華銓並不具呈請照例判决云云結果判着被告代原告交律費二十五兩（四）德信洋行延高露玲律師訴季紓靑違背合同案結果候飭傳被告到案再訊（五）劉問芻訴立去得欠膳宿費案結果註銷 
　　又午後民四庭由張襄讞會同日副領事田中氏訊理（一）沈瑞卿訴梁必得不給佣金案結果註銷（二）唐顧福訴龍子淸借洋案結果原告註銷照准（三）曹吉安訴李伸英借洋案（四）凌金福訴沈竹千擔保米洋案結果均改期再訊 
來函 
[中法通惠工商學校學生來函]  
　　（其一）逕啓者頃讀貴報來函欄内載有楊梓欽先生致本校校長等書内有談及本會擅提膳費使楊定就食無資等情核與事實不符茲將向楊先生聲明原函寄上務請登入貴報來函欄内爲盼中法國立通惠工商學校膳務委員會啓十一月三十日 
「附致楊梓欽先生函」楊定之父楊梓欽先生鑒由報得見先生致敝校校長等一函知先生對於敝校管理膳務之學生有所警告本會即係敝校管理膳務之學生團體對於貴函似不能緘默無言查令郎楊定係於九月十號向本會繳來自九月十一號起至十月十號止膳費六元當在本會就食一月至十月九日又繳來自十月十一日起至十一月十號止膳費六元又在本會就食一月均於繳費時塡發收據並有存根可查至十一月十號期滿以後則未向本會繳費即令郎楊定從十一月十一號起即不在本會就食矣總計本會僅收到令郎楊定兩月膳費共十二元且經其本人就食期滿現無錙銖存在本會乃閱先生於十一月二十號來函存如敢擅提膳費使楊定就食無資即當以欺詐罪向巡捕房訴追敬請諸先生代向管理膳費之學生嚴重聲明俾免彼此有不完美之結果等語實不知何所據而云然寄語先生凡欲與個人或團體進一警告必先查其是否確實茲先生不先查令郎楊定存欵之有無遽悻悻然以惡聲相向殊代惋惜所幸本會每次收欵均發收遽儘可向令郎楊定索閱成親來本會查賬當悉底藴至來函尙涉及校潮其他問題自有人爲先生答復惟謂提膳費爲校務改良會費之事則本會職員所司請再略爲解釋提欵之舉事誠有之然係本校全體同學公决並照本會會章行事且係上期膳務盈餘非本學期在校同學之膳費令郎楊定乃本期新生對於該欵尤無關係茲貴函已各報遍載難免淆亂是非故不惜楮墨詳述本末竊敢擅向先生對此有憑有據無欵可供擅提之事件及本會此次之答書認爲能免彼此不良之結果否尙盼速復順候大安中法國立通惠工商學校學生膳務委員會啓十一月二十八日 
　　（其二）閱貴報來函欄内楊君梓欽一函言詞恍惚事無實據不勝詫異按敝校此次運動純屬全體同學本良心之主張絶無所謂脅迫勒索等情茲除將此事請求校中嚴究虚實并向各界明白宣告外特再奉函鄭重聲明免生誤會此請公安中法國立通惠工商學校學生改組校務運動會啓十一月三十日 
公布欄 
[江蘇高等檢察廳]  
　　批示沈金發狀　姑候送審核辦此批▲陶恆年狀悉據稱巡官濫用非刑縣判不予深究是否屬實姑候調卷核辦此批▲孫養尅狀悉此案仍　向寗審廳依法聲明以便送由檢察官提出答辯書連同原卷呈由本廳核辦仰即知照此批▲蜚道生狀悉候同級　移卷過廳再行核奪此批▲章太璞狀悉查本案廳依刑訴條例第三百七十八條向原審法院聲明以便查照同條例第四百十一十二等條辦理仰即知照此批▲　鈞等狀悉查該民等尙有販土嫌疑應候發回江寗地檢廳依法偵訊所請開釋之處暫從緩議此批▲劉四狀悉前已明白批示矣毋凟此批（以上十一月三十號） 
 
 
 

Page 17

 
 
第一萬七千八百八十號;中華民國十一年 西曆一千九百二十二年十二月一號
星期五 * *本埠新聞三 
[美術公司之商况]  
　　北四川路武昌路口五號之福建美術公司爲著名漆器美術家陳素君所合股開辦於九月十二開幕製造廠在江灣北街二百六十五號所有出品除小件來自福建外其餘大件等均爲該廠製出因出品精良故開幕以來營業日見發達最近該公司代本埠靜安寺路愼泰木器號代漆骨牌盒數百只聞係運美銷售云 
[先施公司昨訊]  
　　南京路先施公司新到各種絨貨精美異常如俄國絲光駝絨毯市間已十餘年未到法國絲光長毛大衣呢五彩雙面窗帘絨時式絨線女外套印花絲絨檯布時式織金面鶴绒被等均有大批到滬云 
[冬季化裝品之調查種種]  
　　香水蜜玫瑰香蜜之屬 
　　北浙江路八百二十號牡雅香料廠之雙豹牌香水蜜每瓶兩角大號美容霜每瓶六角二號美容霜每瓶三角半三號美容霜每瓶二角半大號潤面霜每瓶三角半二號潤面霜每瓶二角三號潤面霜每瓶一角半 
　　南京路廣生行之四安玫瑰香蜜水每瓶四角二安玫瑰香蜜水每瓶二角一安玫瑰香蜜水每瓶一角半安玫瑰香蜜水每瓶五分 
　　南京路先施公司化裝品部之出品如大號扁瓶玫瑰香蜜每瓶八角二號扁瓶玫瑰香蜜每瓶五角半三號扁瓶玫瑰香蜜每瓶三角大號羅絲瓶香蜜每瓶二角二號羅絲瓶香蜜每瓶一角二安裝圓瓶玫瑰香蜜每瓶二角一安裝圓瓶玫瑰香蜜每瓶一角雪花香露每瓶三角半二安裝圓瓶玫瑰面油每瓶二角一安莊圓瓶玫瑰面油每瓶一角大號玫瑰爆拆水每瓶二角二號玫瑰爆拆水每瓶一角 
　　河南路中國化學工業社之玻璃圓瓶二兩香蜜每瓶二角五分玻璃圓瓶一兩半香蜜每瓶一角五分玻璃圓瓶一兩香蜜每瓶一角六角梅花形瓶香蜜每瓶二角六角玻璃瓶香蜜每瓶一角六角玻璃瓶香蜜每瓶八分白扁磁盒胭脂膏每瓶一角五分鋁蓋白磁方瓶潤膚膏每瓶五角大號靈效凍瘡水每瓶二角二號靈效凍瘡水每瓶一角二分凍瘡擦藥每瓶二角五分 
　　南京路香亞公司之胭脂膏每瓶三角玻璃方瓶潤顏露每瓶三角玻璃圓瓶潤顏香蜜每瓶一角玻璃方瓶潤顏香蜜每瓶三角云 
[昨日之菜市]  
　　各價均較廉 
　　昨日南京路小菜場菜價均稍廉黄魚略貴各價如下湖葱每斤一百二十文薺菜每斤一百二十文蒿菜每斤六十文鮮龍頭魚每兩四十文鹹香瓜每兩四十文白菜每斤一百四十文菠菜每斤八十文芹菜每把四十文荳芽每斤六十文蝦每斤四角鮮蟹每兩五十文鹹蟹每兩四十五文小黄魚每兩四十文大黄魚每兩二十五文靑魚每兩四十文鹹蛋每只四十五文鴨蛋每只四十文鷄蛋每只三十五文河鰻每兩四十文海鰻每兩三十文大豆菜每斤一百二十文雄鷄每斤三角雌鷄每斤三角六分鴨每只九角鴿子每只二角五分甲魚每兩四十文鯽魚每兩四十文牛肉每斤二角四分羊肉每斤洋二角八分猪肉每洋三斤蛤蜊每斤二百四十文蘿蔔每斤六十文冬笋每斤二角二分萵苣笋每把四十文蚶子每斤三百二十文鮮带魚每兩四十文烏賊魚每兩五十文靑菜每斤三十文鹹带魚每兩三十五文葱每斤一百二十文大蒜每斤一百二十文班魚每兩四十文　魚每兩五十文 
　　昨日南市菜價較前日又廉價如下 
　　大黄魚每兩二十文小黄魚每兩二十八文鮮带魚每兩三十至二十五文鹹带魚每兩二十五文冬笋每兩二十五文菠菜每斤六十文鋼盆魚每兩三十文班魚每兩三十五文天津菜每斤一百二十文蛇子魚每兩二十五文海鰻每兩二十五文靑菜每斤三十文河蝦每兩三十五文甲魚每兩四十文大蒜每斤八十文葱每斤八十文鯽魚每兩四十文草頭每斤八十文芹菜每把三十文元菜每斤四十文猪肉每洋三斤半羊肉每斤二角大豆菜每斤七十文鷄蛋每只三十文鴨蛋每只三十五文薺菜每斤八十文牛肉每斤二角天菜每斤六十文鴿每只二角塌棵菜每斤六十文毛蚶每斤五十文汕頭蚶子每斤二百文雄鷄每洋四斤雌鷄每洋三斤六兩鹹香瓜每兩三十文靑魚每兩四十文 
[籌備遠東運動會之昨聞]  
　　田徑賽運動教練班··現改於每星期一五舉行 
　　上海公共體育場及靑年會等四圑體因籌備遠東運動會及提倡多數人永久之體育起見特在公共體育場組織一田徑賽運動教練班於每星期一四兩日下午四時請郝伯陽金門等體育家蒞場訓練其逐次訓練程序已誌前報茲聞赴班運動之學生有民立二師職業淸心等四校有時約翰大學等之學生亦加入帮同訓練惟星期四與郝君辦公時間不便故已改訂於每星期一五兩日下午四時且聞郝君爲鼓勵習練者之故每次指示時自已亦穿運動衣運動鞋實行訓練非祇口頭指導云 
[約翰與南洋將有足球戰]  
　　時間··本星期六 
　　地點··南洋大學球塲 
　　東方八大學足球之稱雄者首推南洋與約翰歷年錦標互相逐鹿每届比賽之期旁觀者不下萬人今年足球時期已届南洋與約翰已定本星期六（二號）下午三時在南洋球場比賽雙方球員均甚勇健兩校學生均組織歡呼隊軍樂隊以壯聲援是日入塲參觀者槪收門劵門劵分普通特别兩種普通每位小洋二角特别每座小洋五角本埠先施公司永安公司及南洋大學體育會均有出售所收票資悉充善舉云 
[伊文士博士明晚之演講]  
　　晚七時半在靑年會舉行並映美檀各地風影片 
　　廣東嶺南太學校長伊文士博士應四川路靑年會之請准於明晚（星期六）七時半在該會演說聞該會并備有檀香山及北美黄石公園各種風景活動寫眞片准一届時放演以助餘興云 
[東吳法科今日講演瑞典公法]  
　　下午四時一刻···陳霆銳博士主講 
　崑山路東吳大學法科自由講座之第三次公法講演定 
今日下午四時一刻起請陳霆銳博士講演「瑞典公法」無論何人凡願聽者均可自由入座聽講云 
[法庭發生趣事之西訊]  
　　西婦　控後···英律因國籍問題無權審理 
　　美律亦然···華律則無被控之罪乃釋放之 
　　文匯報云西婦沃萊士氏混名亞愛雪斯女士爲公共租界控告在匯中飯店爲人預言休咎騙取金錢即於本月晨由英領署警務公堂開審辯論之下以該婦已於本月二十八日與美人沃萊士氏結婚按照英律不能認爲英國人民英公堂無權審理遂宣判將案註銷惟按照美律該婦祇可視爲美人之妻不能認爲美人故亦不能向美公堂控訴此後管轄該婦之法庭惟有會審公堂然按照中國現行律則卜筮星相並不犯罪云 
[美僑昨行感謝節禮誌]  
　　開會奏樂···宣讀美總統之佈告文 
　　大陸報云本埠美國人士因哈定總統曾佈告僑居各國之美籍人民須於今日（即昨日）行感謝節禮以感謝上帝去年福佑之恩故今晨十一時在漢口路大禮拜堂聚集開會禮拜會塲中除特别之音樂外尙有美領事克銀漢君宣讀哈定總統之感謝節佈告文云 
[美國婦女會之昨訊]  
　　將開茶會 
　　大晚報云美國婦女會交際部將於下月（十二月）十二日下午三時半至六時在卡爾登飯店舉行茶會列席者每人納費之劵價爲一元購劵者可向南京路Ａ字十七號史郭斯夫人（Ｍrs　R　Squires）或法租界巨籟達路六六九號勞惠夫人（Ｍrs　W　N　Lowe）或亞爾倍路八十號湯姆斯夫人（Ｍrs　Trevor　Thomas）或派克路三號賈芬納夫人（Ｍrs　Giovannini）家中云 
[美大學俱樂部幹事部之月會]  
　　下星期一舉行 
　　大晚報云美國大學俱樂部之執行幹事部定於下星期一午後十二時一刻在漢口路聯華總會舉行本月之常會云 
[縣教育會今日開職員常會]  
　　有種種之報告及議案 
　　上海縣教育會將於今日下午四時半在斜橋公共體育塲該會會所開職員常會聞有多起報告及議案均將於開會時提出討論致職員之通告亦已於日昨發出云 
[市政廳將開中華音樂大會]  
　　對於全城音樂大會爲另一事 
　　中華音樂會於前日下午八時開會議决於十二年一月八九兩日（星期二·三）假座南京路市政廳開音樂大會當場議决辦法數條如下㈠推定唐冠生陳煥基等六人管理銷票事㈡推定黄詠台等四人等擔任起草開會章程秩序等事㈢票價議决五元·二元·一元·三種㈣個人銷票最多者獎鐵章一枚㈤推梁詠台爲遊藝總指揮㈥委員會每星期六下午八時至十時開會云 
[將有耶誕節之用品店出現]  
　　在江西路之南京路口 
　　江西路南京路口前中國營業公司之地址已有某西人租下欲設一耶誕節之用品店現正鳩工修理不日可能開幕云 
[滬江大學之新訊]  
學生二十六人於上星期六皈依耶敎 
　　上星期六早晨滬江大學請司登萊瓊司博士（ＤＲＳＴＡＮＬＥＹＪＯＮＥＳ）演說題目爲「種族進化之要素」次日之演說題爲「若欲救國須服從耶穌基督」其詞甚佳使衆信服結果有二十六人均立定主意尊崇基督以爲基督敎徒現該大學學生五百六十人中之基督敎徒已有一半上星期該大學之學生用種種方法於浦江中校一擱淺之汽油船已誌本報矣 
[中華公學今日開紀念會]  
報告．．演說幻術．．絲竹．．提燈．．影戲敎室内各有新奇之佈置並有紀念出版品 
　　閘北寳通路中華公學開辦以來已届一周本月（十二月）一日將開一周紀念會開會之秩序如下（一）全體敎職員學生開會慶祝（二）校長報告槪况（三）名人演說（四）幻術（五）絲竹合奏（六）提燈游行（七）影戲校内佈置敎室由各級學生自動做成黑暗世界自由世界游戲世界光明世界等以課餘游戲之精神供來竇之娛目洵屬别開生面且備有一周紀念刋記載校中新敎育之研究及校况並有文藝研究雜誌專載各學生文藝成績以贈來賓云 
[牛戲園行將開幕]  
牛已運來四十餘頭 
　　旅滬浙商籌集鉅資在金華地方購牛百餘頭聘請西人敎練各種賽藝選擇精良之牛四十餘頭聘請西情已誌日前本報茲悉該牛已運抵滬並在法租界貝勒路地方賃定空地二十餘畝開辦中國牛戲園日來從事雇工搭蓋綵棚不日即可開幕云 
（尙有本埠新聞轉入後頁） 
 
 
 

Page 18

 
 
第一萬七千八百八十號;中華民國十一年 西曆一千九百二十二年十二月一號
星期五 * *[新愛倫園觀影劇記]  
　　「奇怪人」之第一第二集 
　　昨晚爲新愛倫影戲園映演奇怪人之第一日記者亦乘興而往旣至則華燈已熄正在開演第二次之滑稽片約二十分鐘奇怪人之偵探片始顯映於白幕上昨晚所演者爲一二集計共五集茲將其情節略述如下 
　　美國嘉利福尼亞省苦於盜黨之蹂躪故電請名探排納 
脫維護排知盜黨利害故轉請芝加哥著名偵探薩伯前往惟恐薩不力在其未動身前先差一名安那之女偵探改名愛克司假作報信投入盜黨以爲内應薩未知也薩乘火車而往該黨首領奇怪人探知薩伯前來乃命黨羽謀殺之薩在火車時衆匪自頂上躍至室中將薩擒住在火車開駛正急之際從上擲至河上幸未大傷薩游泳上岸奪馬而去不料盜黨地雷四處埋伏幸薩逃過二處第三處連人带馬均被地雷炸至山下幸受傷未重仍鼓勇前進黨人疑其已死安那（以下稱愛克司卽女偵探）聞信卽告支部中人回報奇怪人薩氏意欲炸燬匪之巢穴入馬房冒冲車夫載愛克司至機關部隨愛入地穴　奇怪人得報告知薩已至此時薩亦持槍入誤蹈水牢之機關被奇怪人一開機關薩立跌入幸愛克司暗放水閘知奇怪人已至恩權地方故卽趕上適遇二黨人彼此大打薩被打暈閉入炸藥室引火於上薩之性命如何則須觀下集便知 
　　上述二集内中危險之機關甚多而盜黨追逼偵探薩伯之情景亦殊可觀飾薩伯者爲善演偵探片之毛立拿故一舉一動無不使人佩服　 
[外賓來往錄]  
　　來滬者···英國公使之姪女瑪格利 
　　離滬者··香港美領事 
　　英國駐京公使斯開滿君之姪女瑪格利前乘約克遜總統號到滬駐滬美總領事特於昨日設宴歡迎聞瑪格利女士不日卽將赴京香港美領事約米生君前來上海游歷已於前日乘彼爾斯輪返港云 
[張君與李女士之婚禮]  
　　昨日下午浦東中學教員張鵬翼君與李素仙女士在南京路大東旅社行結婚禮晚七時設筵欵待男女來賓由新夫婦自行招待進酒至九時來賓始盡歡而散 
[恒豐紗廠之參觀]  
　　陜西軍官數人 
　　隨前陜西督軍陳樹藩來滬之師長黨某及張旅長等數人於昨日下午一時許至恒豐紗廠參觀由廠長殷勤招待至三時出廠云 
[寗波學會舉行徵求籌備會]  
　　今晚六時··在同興樓開會 
　　旅滬寗波七邑同學會由上次職員會議决更名爲寗波旅滬學會並徵求會員除已發行七邑周報每期贈送五千份宣達新聞外並擬舉辦圖書室研究室詩文社等特定於今日下午六時假四馬路同興樓舉行第一次徵求籌備聚餐會討論進行方法云 
[工界協進會今日開會]  
　　商榷會務 
　　全國工界協進會第三届評議部行將滿期應有各項進 
行會務即需解决定於今日下午七時半在事務所開執行評議兩部聯席會議昨已將通告發給各職員云 
[靑社定期歡宴何海鳴]  
　　本星期日··在東亞酒樓 
　　海上小說家組織之靑社定於本星期日（三日）在南京路東亞酒樓西餐部歡宴由京來滬之何海鳴君諒必有一番熱鬧云 
[集會表]  
　　陽曆本月時期　地點　　　　　　　　　召集者　　　　　　　　事由 
一日　　　　　　　約翰大學操塲　　　　　金陵大學與約翰大學　　比賽足球 
一日　　　　　　　華洋義賑會　　　　　　華洋義賑會浙賑徵募會　開幕禮 
一日至十六日　　　南火車站南　　　　　　半淞園　　　　　　　　菊花會　　　　　　　　　　　　 
一日　　　　　　　城内石皮弄　　　　　　中醫學會　　　　　　　週年大會 
一日　　　　　　　江灣　　　　　　　　　復旦大學　　　　　　　辯論會 
一日下一時　　　　寳通路中華公學　　　　中華公學　　　　　　　週年紀念會 
一日下二時　　　　南京路貴州路口　　　　生大銀行　　　　　　　臨時股東會 
一日　　　　　　　寳山路　　　　　　　　東亞儲蓄會　　　　　　第廿七期有獎儲蓄金開標 
一日下午四時一刻　崑山路　　　　　　　　東吳法科　　　　　　　陳霆銳君演講瑞典公法 
一日下四時半　　　斜橋公共體育塲内　　　上海縣教育會　　　　　職員常會　 
一日晚七時半　　　全國工界協進會　　　　全國工界協進會　　　　執行評議兩部聯席會議 
一日晚九時　　　　南京路市政廳　　　　　上海萬國商團全團　　　發給本團各隊本年獎品 
二日上九時　　　　海寗路　　　　　　　　愛國女學　　　　　　　校友會議及廿一週紀念 
二日　　　　　　　南洋大學操塲　　　　　約翰大學與南洋大學　　第一次比賽足球 
二日　　　　　　　永濟航業輪埠有限公司　永濟航業輪埠有限公司　創立會 
二日晚七時半　　　四川路　　　　　　　　靑年會　　　　　　　　伊文士博士演講 
三日中十二時　　　福州路嶺南樓　　　　　上海新聞記者聯歡會　　十二月全體會員大會 
三日　　　　　　　籌募浙賑會　　　　　　籌募浙賑會　　　　　　開幕禮 
三日　　　　　　　南京路東亞酒樓西餐部　靑社　　　　　　　　　歡迎何海鳴君之宴 
三日　　　　　　　淘沙塲　　　　　　　　市化學校校友會　　　　補開秋季大會 
三日　　　　　　　西門方斜路　　　　　　公共體育塲與海關西人　比賽足球 
三日　　　　　　　巨籍達路　　　　　　　愛國公學　　　　　　　　親游藝會 
三日　　　　　　　江灣復旦大學　　　　　合作聯合會　　　　　　第三次籌備會 
四日下午　　　　　水手總會球場　　　　　西人籃球聯合會　　　　藍隊與白隊比賽籃球 
四日下午三十分　　水手總會球場　　　　　西人籃球聯合會　　　　斑紋隊與公學隊比賽籃球 
四日下午四時　　　滬閔南拓路　　　　　　普育學校　　　　　　　紀念亭落成禮 
四日至五日上十時至下七時　博物院路亞洲文會　英國干史女士　　　雕藝展覽會 
五日下午　　　　　靑年會　　　　　　　　西人籃球聯合會　　　　熊隊與美國學校隊比賽籃球 
五日　　　　　　　法蘭西俱樂部　　　　　法蘭西俱樂部　　　　　演英文滑稽劇 
五日　　　　　　　英大馬路石路口　　　　織成綢緞局　　　　　　開幕禮 
六日上九時半　　　崑山花園五號　　　　　中華佈道會　　　　　　第十六次執行會議 
七日　　　　　　　江蘭西俱樂部　　　　　法蘭西俱樂部　　　　　演英文滑稽劇 
七日晚　　　　　　靑年會　　　　　　　　西人籃球聯合會　　　　西童公學隊與藍隊比賽籃球 
七日晚　　　　　　靑年會　　　　　　　　西人籃球聯合會　　　　熊隊與白隊比賽籃球 
八日　　　　　　　南洋大學　　　　　　　南洋大學言語部中語股　中語演說比賽 
八日下午　　　　　水手總會球場　　　　　西人籃球聯合會　　　　斑紋隊與西童公學隊比賽籃球 
九日下二時　　　　靜安寺路哈同路口　　　中華書局　　　　　　　第十次股東常會 
九日　　　　　　　滬江大學操塲　　　　　南洋大學與滬江大學　　比賽足球 
十日下二時　　　　東新橋南首恆豐里　　　三友實業社　　　　　　臨時股東會 
十一日下午　　　　水手總會球場　　　　　西人籃球聯合會　　　　白隊與美國學校隊比賽籃球 
十一日下午　　　　水手總會球場　　　　　西人籃球聯合會　　　　藍隊與斑紋隊比賽籃球 
十一日下二時　　　法租界大馬路鴻運樓　　民國競　塲淸理處　　　股東大會 
十二日晚　　　　　靑年會　　　　　　　　西人籃球聯合會　　　　西童公學隊與熊隊比賽籃球 
十二日晚六時　　　天后宮橋總商會　　　　總商會等十餘團體　　　歡迎施肇基博士之宴 
[今日之氣候]  
　天稍寒··有曇意 
　　昨日徐家匯天文台午後四時三十分氣象報告云天氣稍寒有曇意沿海一带時令風不絶本埠温度在下午三時前之二十四小時内最高五七·九最低三九·三去年同日最高六○·八最低三九·六 
 
 
 

Page 19

 
 
第一萬七千八百八十號;中華民國十一年 西曆一千九百二十二年十二月一號
星期五 * *自由談 
[座右銘] [  魏際瑞]  
　　天下惟能屈而後能申亦惟能申而後能屈 
雜說 
[剃刀文字] [  嘯廬]  
　　面皮最畏人刮削人有以指尖刮削之者强者必怒於言弱者必怒於色獨至修面之時仰翻椅中任理髮匠之剃刀刮削而不一怒焉非惟不怒且其色若甚愉快者畏指尖而不畏鋼刀面皮之特别性質也 
　　近今嘲駡官僚之著作家窮形盡相極刮削面皮之能事而官僚讀之轉以爲道着癢處不覺面有愉色者是嘲駡官僚之文字其功用乃同於剃刀也 
　　昔日政界中人爭購官場現形記以作教科書讀嗚呼今豈異於昔所云耶 
閑話 
[繁華風轉記] [  昭寳]  
　　巴黎人咸大笑 
　　最近法國收藏家忽大驚奇大憤怒因聞有某廠能秘密仿造古代木器冒充古物出售與人又有一店能仿造大教堂中所僅見之古書又有一石印書賈發明創製古郵票之紙片與印墨僞造之物與眞者無稍異用以掉換各收藏家重價古郵票一轉瞬間獲利無算現此僞造郵票者被人發覺已爲官廳拘獲舊郵票店同行公議急對此人提起訴訟巴黎人聞之咸大笑某牙科醫驅紅色車輛過蔭道自云能爲人拔齒令人不感痛苦取價僅兩佛郎聞者利其價廉而爭試之一次不幸遇一客爲其拔齒力箝三次始落落時客痛甚向前揮一拳擊下牙科醫之門牙兩三枚觀衆欲毆牙科醫經警士圍護得免巴黎人聞之咸大笑又有一圑體定名戀婚會會員衣服均用綠色細條鑲邉爲標誌招搖過市不時受人指摘或至窘極遁歸乃决議去綠色鑲條改用數碼爲號巴黎人咸大笑又在步廻Ｂoulevard大道間時遇兩丐徒其一亡其右臂一則半身不遂路人憐其殘疾每出行乞得資獨多一日兩丐忽交鬨半身不遂者全身活動亡右臂者忽出兩臂抵敵警士捕之去巴黎人聞之咸大笑在巴黎居家亦如其他歐洲各國都府不易賃得一新居某保險公司代理人忽於報端登廣告云有餘屋出租覓屋者走訪其家則云須先向其公司保人壽險而後允以餘屋相讓覓屋者不得已出資保險遲數日欲催詢此代理人忽來函謂餘屋已被他人租去覓屋者憤而控告巴黎人聞之咸大笑此代理人則不笑已被他人捉將官裏去世界繁華都市之情形實可就此巴黎市票一以例其餘事雌甚可笑實則不足奇也 
小小說 
[誰是誰非] [  哲身]  
　　一家外債纍纍岌岌可危的公司 
　　有一天董事長跑來說賬房揩油通著總經理把他送官究辦總經理是個爛好人耳皮又軟聽了此話也不去通知經理便呌站街巡警把賬房拿了去這就是俗語說的「泥菩薩也會動氣」 
　　經理是個白面書生氣憤憤的向總經理辭職說是賬房被拿經理竟不曉得况且賬房做的事不錯曾經口頭報告過總經理的·····一個要走一個不放到底留不住」賬房的薦頭人是個大股東說總經理這樣辦法不對又說 
賬房手續不周自取其辱」 
　　有一個同事曾經做過賬房的說是如果呌我作證我可證明賬房的不是 
　　還有一個同事挺身而出說賬房所做的事並没有正式報告過我也不知道 
　　聽人說也不是董事長的本意背後還有一個大股東在那裏指示呢 
　　這場是非不曉得鬧得怎樣結局但是這公司的結局到可以預料了 
小說 
[社會小說人間地獄（二六三）] [  娑婆生]  
　　第三十五回　壽宇宵開遙瞻牙　影湘簾人靜竊聽腕鈴聲 
　　程藕舲道不必多說閒話了閒話越多眞要翻船了少頃船已靠近三潭印月只見水天一色的房子下面錯錯落落立著四五個人程仲梅一打聽放荷花燈的八姑太太早走了仲梅問大家可要登岸走走黎宛亭道不必關帝廟左近那兩隻大狗狠可怕呢我瞧還是在船上容與中流的好此時麗香指着水中的三潭道那邊潭子裏是誰點了紅燈還有許多的船圍在潭邊我們何不搖過去瞧瞧於是搖到潭邉揀一個有燈光的潭邊停泊促梅先扒上潭去立着麗香也要立上去仲梅道小心點不必上來罷潭子裏只有半截洋蠟燭另外什麽也没有你要這半截洋蠟燭麽我便取出來給你带回去麗香道二少一逕瞎說話猶未了忽地隔壁那隻潭邊停泊的船上有人高喚仲梅仲梅從星月光中一望原來是黄氏昆仲笑道你們也出來了嗎那邊船上道早出來了我們船上人狠少你過來吧仲梅道那末你放過船來說罷那邊一隻銅欄短艇搖了過來仲梅從潭上跳入那隻船裏去了宛亭道仲梅我們也開船到别處去不候你了兩船便分途而散宛亭交代舟子揀熱鬧的所在沿着公園樓外樓搖了一週重復進了錦带橋回到新利旅館姚嘯秋和柯蓮孫道兜了這麽一個大圈子坐得委實有些吃力呢麗香道我是加二吃力下了車子又是坐船背脊眞有些發酸呢黎宛亭道不必讓酸不酸一會兒就要安息了說罷挖出表來一看道時候眞已不早快兩點鐘了嘯秋道兩點鐘算有什麽遲宛亭道杭州不比得上海一過十一點鐘城裡頭也如人鬼墟漫說是城外了那末閒言少叙我們可安排睡覺問題說罷便和蓮孫藕舲密商了一會嘯秋對麗香道他們又不知出什麽主意呢一會兒宛亭便喚西崽開了兩間精緻房間邀著大家一同登樓入室宛亭笑吟吟對嘯秋道藕舲新病初愈是要回去了我和蓮孫也懶得再跑就在這一間對床夜話你和麗香就在那一間將息一宵罷麗香的娘姨我早已替他安排一榻之地你們可不必管他說罷不由分說的將嘯秋和麗香雙雙推出門來道我和蓮孫倦極了你們請到那屋裡去罷嘯秋力氣敵不過宛亭竟被他推了出來嬌小的麗香更不必說了嘯秋出來以後宛亭又砰的將門關上嘯秋和麗香立在門外還要敲門麗香含羞帶笑的道算了罷不必吵他們了嘯秋聽了這話十分欣喜便也假痴假呆握著麗香的手走進隔壁房間裡去這邊黎宛亭一聽嘯秋麗香已携手進房急忙喚了蓮孫躡手躡脚的走到嘯秋房外子細聽裡面有什麽聲息此時夜深人靜萬籟俱寂只有後面棲霞山上吹下來一陣一陣微風搖盪得窗外疎簾輕輕作響宛亭屏氣凝神的對蓮孫道怎麽一點聽不出呢蓮孫道你别忙又停了片刻微聞裏面隠約有笑語聲又停片刻只聽得麗香的腕鈴細碎聲音宛亭對蓮孫笑著指指自家的手腕蓮孫會意也點點頭俄而腕鈴愈響愈緊宛亭吐一吐舌頭道了不得蓮孫見宛亭忽地伸長了巨舌傻象可掬忍不住的要大笑起來正是 
　　莫忘棲霞山下月腕鈴一響一魂銷 
　　不知蓮孫是否大笑出來是否驚及麗香且聽下回分解 
[隨便說說] [  瘦鵑]  
　　兩個一想情願中國政潮中現在有兩個一想情願的人 
一個是一想情願做總統一個是一想情願做國務總理瞧他們朝思暮想如醉如痴簡直是好像害了相思病的一般於是有一班自命爲紅娘的牽絲拉馬忙個不了於是醜聲四佈給外人都知道了我不知做總統做國務總理到底有怎樣的好滋味竟能使人家一想情願想出相思病來我倒要去請教請教那些做過總統做過國務總理的說出這兩席弔人胃口的所以然來大約總有動人情處啊唉他們雖是一想情願祇管吃醋爭風鬧個無休無歇我們旁邊人瞧得難受倒有些不情願咧 
 
 
 

Page 20

 
 
第一萬七千八百八十號;中華民國十一年 西曆一千九百二十二年十二月一號
星期五 * *常識 
常評 
[騷擾罪] [  隨]  
　　新刑律騷擾罪章自第一百六十四條至一百六十七條規定甚嚴今之學生逞靑年一時之意氣動輒脅迫同學聚衆滋鬧往往誤陷於騷擾罪而不自知教育家持感化主義從未援照刑律加以糾正於是靑年之氣燄日張余以爲此亦誤人子弟之一端也 
　　或問今之學生誤陷於騷擾罪而不自知者究犯新刑律何條曰試觀律文第一百六十五條之規定今日鬧風潮之各校其不幸而自陷刑律之學生蓋不鮮矣按一百六十五條云聚衆爲强暴脅迫者依左例處斷一首魁無期徒刑或二等以上有期徒刑二執重要事務者一等至三等有期徒刑或一千元以下一百元以上罰金三附和隨行僅止助勢者四等以下有期徒刑拘役或三百元以下罰金在刑律凡已滿十二歲責任年齡者均不能免罪即不知法令亦但得因其情節減一等或二等今學校何嘗無法制經濟之科目而學生并此未知此則非盡學生之咎而施教育者亦不得辭其責也 
衛生 
[豆漿之效能和食法] [  愛植]  
　　黄豆爲我國特產又爲滋補品之一蓋以其中含有多量之蛋白質足以滋養人體也東三省爲產豆之區該地人民以之做成豆漿爲早點心者極多謂其能健胃潤腸去痰通便今將其證據列之如左 
　　有某君者經商奉天常患大便不通食後胃痛又不消化日久面黄股瘦曾吃東洋之胃病藥然亦未曾見效後得鄉人言宜每日早午晚各飲豆漿一大碗惟不宜與鹽類同食某君按日服之約月餘竟病除體健且日益强壯飲食俱增蓋大便不通由於腸中乾燥豆漿中之油質則有潤腸之效（三省人常以豆油做菜）也 
　　世上所售之豆漿除新式裝玻璃瓶者尙稱潔凈外（然其價不賤）其餘街頭巷口之攤子具有灰塵飛入碗又不潔頗爲危險不如家中自製爲佳每日將大豆若干粒泡於微温水中歷一日之久取出置小磨上壓之或用臼擣爛如粉狀以布滤取其汁煎而飲之均無不可惟食時當在晨起未吃食物前若加入生鷄蛋二枚桂花少許則味氣旣香滋養質又多衞生家請嘗之（乙種酬） 
[飲料化驗詳論（續）] [  李淵]  
　　第一篇水 
　　（甲）味色等之察驗 
　　㈠味當容水之瓶塞移去時卽用鼻嗅之如無味可以刻度玻璃圓筒量水二百竰傾入一有塞之燒瓶内熱之約至弗氏百度而止於是劇力盪搖之啓瓶塞復嗅之述所得之味 
　　㈡色取長約二尺之白色玻璃圓筒將水傾入於其内置 
白紙上自上觀之卽可察水之各種顏色平常初試者恒以汽水傾入同樣長大之玻璃圓筒内與所化驗水相比较 
　　㈢懸浮物水中當有細微物物質懸浮而不溶化以致水色混濁於飲者衛生上大有妨礙如所懸浮之物質甚多可用下法量定之量百竰水傾入蒸發碟内在水槽上蒸乾後即秤其所留下殘物之重量同時將百五十竰水濾淸之以此濾淸之水百竰傾入另一蒸發碟内在水槽上蒸乾後亦秤其所留下殘物之重量此二重量相减所得之數即爲百竰水内所含懸浮物之重量如水内所懸浮之物質不多可用下法量定之將千竰之水漸漸傾入小漏斗内之濾紙上於是水中所懸浮物質不能濾過均存留於濾紙上用汽水洗之末將濾紙由漏斗内取出將紙上所粘留之懸浮物洗入蒸發碟内置水槽上蒸乾後即秤其殘物之重量此所得之重量即爲千竰水内所含懸浮物之重量近來美國通行一種懸浮物表用以量水内極微之懸浮物正確而易行誠 
騐水法之進步處也 
道德 
[苦學生唐乃昌] [  丁爾圻]  
　　唐生乃昌鄂人也家素貧至五歲喪父境益窘專恃母氏傭工以生斯時知識已漸開遇事頗體親心會炎暑見母浣衣江干驕陽灼面汗流如濯每趨前輔助母雖斥止之弗肯去至七歲母命之入校肄業年雖稚而勤學爲全校冠日暮手不釋卷考試名屢列前茅爲諸師所深契歎爲不易才年十二遂畢業於高小焉此時唐生迫於家境不能繼續應母命入某商店爲徒然其向學之志未嘗一時或忘每於店門收市每喃喃細誦至深夜而不倦店主詢而異之嘉其志遂略增其薪資自是益加淬勵刻苦儲蓄二年後出其積資考入中學校入校時行李粗樸類窶人子人皆非笑之唐生置不顧乃曾幾何時其敦品苦學之名狂噪同學界中至是向之輕薄耶揄之者遂一變而爲敬仰懾服之人矣而唐生對同學益謙讓無矜色年十九竟畢業於中學校成績優美立受某學校之聘夜則兼某補習社之職勤謹服務頗能循循善誘至是經濟雖略寛裕然節儉如故不忍濫費半文嘗對人嘆曰人生富貴宜知足惟學間則不宜知足寥寥數字已窺知唐生之志矣果然今夏辭却校務挾三年來教授所蓄之貲入京考入某大學肄業矣吾逆料唐生必孜孜苦學如前將來學識高深成就必大小而可以立家大而可以興國意計中事耳鳴呼世之浮華子弟紈袴靑年其境遇豐厚而不肯勤學者曷可勝數以視艱苦備嘗之唐生卒能由小學而中學而大學其志趣之高下爲何如乎吾願吾儕莘莘學子亟宜以唐乃昌爲模範可耳（乙種酬） 
經濟 
[商業問題之研究（續）] [  吳東初]  
　　店賬討論（八）放欵部（一）放欵部之責任 
　　銀行有存欵部與放欵部之設立商店亦復如是不過銀行之放欵錢欵也商店之放欵貨欵也存欵在商店原是新近創舉用意在謀買客存欵於店中而憑其存摺任其購買貨物也永安公司店面後部之儲欵部即此用意茲吾人所欲研究者在放欵而非在存欵故只就放欵方面論之 
　　店家對於貨欵之掛欠非經店中負責任者之特許不敢輕易認可至其所謂負責任者不外老板經理或管事不論店之大小鮮有設立放欵部者卽有之亦於行使職權上名實不符夫所謂放欵者責任重大對外在爲與顧客以通融而增其好感以永久與本店共往來對内即於本店之權利非特不能放棄更當維持之使益爲鞏固也 
　　於是正式之放欵部職權與責任並行旣對本店負有如是之責任則其職權之規定亦非店中他部或即店主本身所可任意干預也 
　　放欵部分内應辦之事甚多大槪在調查顧問之信用資本人品嗜好勤儉名譽營業之情形與成績以及經濟現狀對於同行亦當查知其已往之歷史與現狀及將來之計劃俾以後與之往來時不僅决其許可與否更可定其來往之數目也此外對於普通商法公司條例股東之權利與義務等亦當知其大綱以便臨時作應付之凖備以故放欵部主任之聘用極有關係往往用不得人遭遇危險極宜審愼西洋商業對於此項人才非常注意而辦理放欵事宜者幾成專家薪水頗大可司一切非常緊要吾所望於吾國大商店亦能注意及此也 
法制 
[離婚後子之監護問題] [  馮維屏]  
　　夫婦之間不幸而至離婚則凡已生有子者其監護問題將 
若何解决之乎則因離婚種類之不同而微有差别即兩願離婚時（由夫婦兩造同意而離婚者）關於子之監護原則上應由父任之然亦有例外卽子未及五歲者應由母代任之（若訂有特别契約者則依其契約）以理論言婦旣離婚似可不負監護之責然母子之名義不以離婚而消滅則監護之責任自難辭也至係呈訴離婚時（由夫婦之一造依法定原因訴請離婚者）則除凖用兩願離婚之處置外别爲但書之規定即審判衙門得計其子之利益酌定監護之人是也其所以如此規定者蓋呈訴離婚事關公益審判衙門旣有權可以准駁不若兩願離婚之一任當事人意思而不加干涉且呈訴離婚多出倉卒又不若兩願離婚之得以從容計議故爲愼重其子之利益起見不得不爾也（乙種酬） 
科學 
[關於電氣良導體與不良導體之研究] [  稽觀]  
　　以乾片玻璃接連電池之兩極可試騐其無電流流動故吾人可知玻璃之爲物不能使電流通過此類物通稱爲不良導體Ｎonconductors或曰絶緣體Ｉnsulators 
　　反之金類等物電氣能任意流動者稱爲良導體Ｃonductors銀爲良導體中之最善者而完全乾燥之空氣實爲最佳之不良導體 
　　良導與不良導在電氣上不過由比較而生之名詞實則無論何物電流不能通行無阻亦不能完全絶緣皆視阻電力Ｅlectrical　Resistance之大小以爲斷 
　　金類爲最佳之良導體因其導電力之比較次序如下 
　　銀銅金鋅白金鐵錫鉛水銀 
　　非金類而爲良導體次第之則爲 
　　炭精酸類鹽類水 
　　不良導體依其絶緣能力得列序如下 
　　乾燥空氣玻璃橡皮巴拉芬油蠟樹膠絲羊毛磁油類紙雲石 
　　以上列舉之順序亦視物質之如何情形而有參差 
　　動物之體亦能導電故以手觸有電流通之電綫即感受震 
擊實則電流由綫條經人身以流入大地蓋地球固一電氣導體也在電燈電力各綫所用電壓Ｖoltage甚高故其電 
量甚大此種强電流通過人身往往發爲巨熱焚灼而斃名曰觸電Ｅlectrical　Shock是以吾人對於强電流電綫不可 
輕意妄動致生危險 
　　雷雨之時空中之電與地面之電相感應發爲極强之電流房屋樹木感受潮濕皆能傳電故吾人於此時不宜倚近柱壁或走立樹蔭蓋防導電被擊也避雷針用一金類針高堅屋頂針之下端以金類線連續由牆壁而下接至埋於地中之金類板則空中之電皆有針導入地下可免房屋之危險（乙種酬） 
 
 
