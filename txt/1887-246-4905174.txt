# 1887 - 246 - 4905174

 

Page 1

 
 
[國朝元魁墨萃出書告白] [  點石齋代啓]  
墨卷之選大抵取材近科如十八科會墨七科鄕會僅見而止未有遠自開國近迄當代彚二百四十餘年春秋兩闈有目共賞之文萃而成帙者也今怡安主人延請名宿彚取本朝歴科會試及各直省鄕試元魁硃卷至光緒乙酉科爲止選爲墨萃文二千二百篇由本齋石印訂成十二本選校精嚴印訂工雅外裝錦套准於本月底出書每部收回工料洋三元躉售格外從亷如蒙賞鑒請至三馬路申昌及陳與昌棧而議此佈 
[經藝文凖告白] [  點石齋主人啓]  
經蓺之選視制蓺爲尤難流傳旣鮮專作盖寡求請且備甚非易矣本齋上科印有經蓺淵　五千部已消售無餘而同文之宏括亦並行於世然篇目無多已爲舉業家所珍如此兹本齋特請龍門職志汪逸如先生主選政共得文二萬首請諸名宿新作者近萬首名家窗稿五千首家藏祕本五千首其篇牘之多旣已過淵海而超宏括詞經月且文無雷同縣之五都之　必貴洛陽之紙丹鉛於今秋潮落之日汗青在明春花信之辰海内多士翹盼以俟存書無多來購宜蚤 
[五車樓五訂四書告成出售] [  點石齋代啓]  
高頭講章貽害學子不一而足惟平江蔡九霞先生著有四書纂序說約一書雖用講章之式而所採錄者皆先儒心得之言所闡發者皆聖賢欲言之藴斬釘截鐵下語如鑄毫無影響之說圈點精當尤易醒目書成於康熙康戍歲凡經五訂校核最精後值三藩之變屢遭兵火流傳遂少今時　齋主人藏有五車樓眞本不敢自秘繕寫宋字託本齋石印因思時下文風返眞歸樸看題若漫無分寸斷難見賞於有司此書出知有不脛而走者盖先生宏通博逹非小儒詹詹　也價洋一元八角向南北申昌買可也 
[清查租界匪徒議]  
嗚呼匪類之多至租界而可謂極矣其大者露刃行刼愍不畏死次則拆梢搶攫魚肉鄕愚歴年以來如郭新興土行潤康錢莊有利銀行諸刼案大抵時值黄昏地當孔道而赡敢嚴械人室刼物傷人横行於大庭廣衆之間無人敢與之抵禦至於流氓聚黨肆意詐訛或索錢文或掠衣物打降滋釁妄作胡爲其被獲而解送公堂者列諸報端幾罄南山之竹至吞聲忍氣不復控發者一日之間更不知其凡幾噫租界爲清淨世界有巡捕以爲之巡緝有包探以爲之稽查嚴密周詳非他處所能幾及而匪類尙敢猖狂如此然則天荆地棘尙有何處可以安居哉乃至前日而又有攫包一案其事主爲談海山自稱係蘇臬憲親兵告假來滬寓南市友人家偶至租界贖取質物肩負而行行經石路時已夜間十二下鐘矣突有三人向之阻住奪取衣包談抵死不舍一人卽出利刃砍其額至傷昏暈倒地其人遂攫包脫逃夫談之所言安知無不實不盡之處而其傷痕歴歴可騐則此事决非全無影蹤矣或曰石路爲熱閙之地兩旁店鋪密若長林夜間燈燭輝煌必過子牌而後閉戶鐘鳴十二下店尙未關而匪類已敢剪徑行兇此實捕役梭巡之不力我則以爲不然巡捕雖雇自西人而其資皆出自華人捕頭斷不任其於華人麕聚之區懶于巡察故卽風雨連朝霜雪遍地猶且中衢　立略不偷閒一遇小竊流氓立卽拘拿管押豈此時而獨敢懈怠耶惟巡捕雖不敢懈怠而一來一往終有漸續之時或則時值換班前班旣去後政未來匪類久已生心及此時而突出行强洎巡捕聞信奔來則黑暗之中已從剌斜中熘去雖欲捕捉鳥得而捕捉或曰是包探之不力包探有偵訪之責凡有匪徒潛藏僻處若輩固一望而知荀不待犯案纍纍而預期拘拿解送亦何至恣行打刼爲害行人哉則應之曰是是否否彼積竊老盜與夫匪徒之常在租界中者包探固熟識其面辨認分明若其來自遠方未經破案人心不同如其面雖或心疑其非善類惡取猝爾拘拿而匪徒已乘　掠取資財翩然而逝矣試間若此之類包探果能防乎不能防乎我則有二策於此事雖不能歸咎於巡捕包探而仍當責成夫巡捕包探一則清查小客棧一則嚴禁小押鋪匪徒在滬必有棲身之所其人大都無家無室不能賃屋而居著名之大客棧大行臺又萬不肯容留此輩藏匿卽容留矣而耳目昭著掩盖爲難若輩亦所不取則必以小客棧爲窩頓之區彼小客棧者穢惡若糞窖局促如蜂房舉凡測字者賣卦者走方行醫者書符治病者以及游僧丐道妖覡淫巫群聚於斯儔類混雜匪類遂亦得藏頭露尾隱姓埋名我意宜請英法兩公廨會同各捕房定一規例令開小客寓者各立一循環簿書明寓客姓名行業逐日送請鑒閱更派巡捕包探每夜入内稽查見有形迹可疑者倘或盤詰支吾立刻拘拿管押如遇搶掠倫竊詐訛等事一經告發則犯者與容留者同罪且將該寓封閉拍賣其物以充公若是則匪徒無所容身更何能肆其伎俩乎押鋪爲銷贓之處贓旣入手不能售之於大字號大行棧久久藏匿又無所得錢以供烟賭資則必問押鋪付質彼押鋪明知公堂定例受押贓物吊出後押本不償而徼倖其案不破發匪徒又不來贖取凡物之值錢千文者以一二百文押下值錢數十千者以一二千文押下他日期滿出售定必獲利多多故不憚瞒天犯法而爲之今宜定一新法凡遇押鋪新開先向公廨捕房具結倘押贓物願照押本罰十倍或二十倍更將押鋪發封永遠不准更名開設如有以搶竊之贓來押者鋪主能留住其人首諸捕房公廨則視贓之大小酌賞錢洋庶匪類無可銷贓而此風爲之租息乎至於聨保甲以弭盜賊講鄕約以化澆漓俗挽衰頽戶敦仁　此雖盛世之美舉然行之租界斷乎不能至欲加派包探巡捕之流認眞緝捕則捕房立法早已盡善盡　遺憾全無不必局外人爲之借箸已 
[甘肅近信]  
　　聞甘肅鞏昌府所屬洮州等縣廳或天降冰雹或山水暴發居民田地受灾甚多禾稼亦皆淹没房屋人口亦有罹此災刼者譚制軍接禀卽飭委員分往灾區妥籌服撫並勘明被災輕重以便分别蠲緩錢糧聞已馳奏九重矣 
[委勘牧地]  
　　傳聞熱河承德府朝陽縣東北境外某地方本爲奈曼王旗牧地後因牲畜倒斃以致牧斱空曠該處瀕河沃衍百榖皆宜嗣有民蒙私行墾種侵佔田土遂興雀鼠現經謙都統擬派妥員前往該處逐一勘騐明確繪圖貼說禀復以便與該旗籌商興利之法再行奏明辦理云 
[西粤鉅災]  
　　中外新報云粤西南寗府屬百奭白翳等處廣東人之前往贸易者實繁有徒現聞該處霪雨爲災潦水暴漲卑下之所水深數丈人嘆其魚次或丈餘成數尺隨處皆成澤國廣東會館亦浸至簷瓦城中慺房鋪戶淹没無算民物之損傷尤難悉數鄕民登高越險蕩析離居悽楚之形非片楮所能刻畫鴻嗷中澤不知登袵席於何時也又聞廣府屬附近花縣地方亦因西水漲至田禾多被淹浸是以人心皇皇杞憂共切翹瞻蒼昊不禁呼籲維殷矣 
 
 

Page 2

 
 
[都轉行程]  
　　前報紀新簡兩淮運司福都轉由甘起節北上云云兹聞䢴上官塲接得電信云都轉由寍夏啓行於本月十九日抵漢口擬至金陵謁見各憲後卽來䢴上履新不復入都陛見淮南總局遂派委某鹺尹赴省迎迓並請示接篆日期連日鹺曹印委各員將左衛街新建行臺鋪陳供張以候憲駕遥臨云 
[盜刦文報]  
　　杭垣武林門外距城十里爲北新關距關前十里爲王家莊前日有一文報船一解餉船同時開行兩船形式相似船桅所掛之旗又相仿彿文報船先至王家莊突來盜船數艘肆行搶劫盖盜不暇細辨誤認爲餉船也後見無銀始知錯誤遂將船上所有搜刦一空并將文報等件件撕成粉碎灑向水中而去餉船知前船遇盜遂急返棹仍泊於北新關仁和縣趙澹如明府聞報當夜出城勘騐聞所失文報内有撫憲奏摺匣亦被該盜撕碎後付諸一炬現已飭捕勒緝未知能破獲否　 
[粮道抵杭]  
　　浙江粮道廖榖士觀察連務告竣由京南下已於前日安抵杭垣聞長途感受暑熱政躬小有不適現已喜占勿築矣 
[心依魏關]  
　　上月皇上萬壽聖節杭城官紳均招名班演劇以仲慶賀推蕭廉訪於臬署齊尙衣於織署演戯最多并准士民　看以見與民同樂之意紳士中則王夔石侍郎爲首在家肆筵宴客選雇各班著名伶人合演數日頗極熱閙身處林泉不忘君國足以風世之有位者矣并聞侍郎擬於今冬或明春束裝進京面請聖安以前日接奉上諭着俟病痊後來京候簡故也 
[世家窩賭]  
　　杭垣某紳當時有赫赫名今其後嗣藉先世餘蔭在家聚賭匪伊朝夕賭塲分内外兩處賭客分上中下三等中等下等之人均在外塲若上等者則至内塲呼盧喝雉逹旦通宵官憲不及覺差役無如何也近爲督辦保甲鄒觀察訪悉情由帶同丁役充作賭客徑入内塲時有貴家公子在座認識觀察遂盡行避匿别屋觀察取其壽碼某紳之夫人出見觀察觀察言我與蹟府有年誼聞諸公子作不法事特來此勸教非有他也倘再不攺過幸勿怪我不情言畢遂出於此見觀察之公而忘私非瞻徇情面者所可同日語矣 
[津沽瑣記]  
　　行銷引鹽各分疆域且不容加斤濫售致碍鹽綱長蘆鹽商向有加斤之舉以廣招徠積習相沿牢不可破現經商人德裕等申明例案痛除陋習各具永不加斤切結聨禀運憲賀幼甫都轉立案施行如敢故違每案罰銀一千兩撥充善舉稍示懲儆以維鹺務都轉俯如所請申請傳相核明辦理並通飭各州縣遵行矣○三取書院爲長蘆通綱捐資設立培植闔郡人才但講堂學舍年久失修殊不足以安絃誦前經賀幼甫都轉諭飭綱總籌欵興修現在委員勘估鳩工庀材大興土木將來大厦落成正寒士騰歡時也○鹽法志一書年久失修舉凡昔是今非名異實同之處均須參訂賀幼甫都轉莅任以來百廢具舉諭飭綱總設局興修現經鹺商遵議章程禀請開辦由都轉札委天津運同楚同轉秀爲正提調鹽經廳孫叅軍知事於叅軍爲副提調開局修輯○工程局提調袁友章司馬四川人在津需次有年歴辦要差從無貽悮現在因病逝世所遺差務委候補同知裴芳伯司馬接辦○天津縣淀北何家莊日前因雨坍屋八十餘聞現在白廟河水勢平漫該庄岌岌可危灾民男婦　集二百餘名口於十四日到津環求道憲煮粥賑濟道憲諭以冬令方可施粥現在則無欵可籌繼因災民人等一再哀求道憲遂片謂宫大令籌商辦理大令挈同災民等回署捐廉賑濟每大口給錢六百文小口一百文諭令回籍免至流離失所災民感激叩謝而去○通州平家　決口須用槽船裝運稭料赴工堵築由通永道行文天津道札委寳蘭村大令封雇槽船六十對押赴工次 
[宣南瑣語]  
　　十二晨濃雲密布一色油然至辰初二刻小雨如絲若斷續午後兩點鐘時雨大傾盆溝澮皆滿至六點餘鐘始止護城河流陡漲二尺許說者謂處暑後不宜大雨須望久晴晚稼方可多收數斗云○新任提督會同四譯館禮部祠祭司員外郎加鴻臚寺少卿銜宗室多鎭東副郎泰於本月十三日未刻赴四譯館署履新吏役人等至期皆前往謁見○吏部三次示傳前准國子監咨送願考翰林院孔目之拔貢　致和楊于濱吳福連趙開圖周良坫李光宗方旭吳士塏吳中銓楊錫濓陳偉勳等十三員迄今未赴部投結爲此三次示傳該各員限五日取具同鄉京官印結寫明詳細履歴親身赴部投遞並將所領貢照呈騐以憑奏派考試毋得自悮云又示傳國子監咨送願考翰林院孔目之拔貢向致朐滕興娬二員限五日取具同鄕京宫印結並詳細履歴親身赴部投遞呈騐貢照以便奏派考試○日前庫兵馬四携保庫甲乙丙三人藏帶刀鎗乘車至西便門外天靈寺宴會某丁偵知糾黨二三十人持械埋伏途間意圖搶去索銀勒贖迨馬等宴畢而返進西便門行至宣武門西城根恰與丁等相遇一言未合甲乙丙掣出利刃丁等亦以械相懇如臨大敵甲乙丙寡不敵衆悉受傷倒地甲傷過重難保無性命之虞馬乘人勢洶洶之際潛　車馳去旋經人將兩造勸去受傷人舁回其家延醫調治○本月初二日起至初五日連得大雨恭備海差之各項官兵殊覺勤苦所有打街站道之前鋒營護軍勞步軍營各項兵丁奉諭每名賞銀二兩卽由廣儲司給發欽此○戶部籌議開放制錢變通章程擬將本年秋季官員應領俸米折銀一欵全行折放銅制錢按照市價數目按兩折核開放等語於二十日後具遞呈摺未卜睿慮如何也○十五日皇太后在北海樓上用千里鏡視各處見景山後烟氣淩霄不知何故立飭總管躬往察看總管急帶太監人等出陟山門步營官兵尾隨其後至景山後查得鴈翅樓西某車鋪打車用火燃燒車瓦以致烟氣上冲鋪中人知總管等奉旨而來戰兢惶悚無地自容地方官聞知亦懐凛懔立令將火熄滅迨總管回海覆奏奉懿旨無庸置議欽此○廣儲司内銀庫於十二日兌收直隷長蘆委員解交内務府經費銀一萬兩其各項應行支領之欵於十五日開庫各人紛紛赴庫請領庫上人言昨雖收銀一萬尙不敷放給須俟各省關再行解到方可開放云 
[吳中近事]  
　　元和縣程序東明府以上年漕米條銀未經歸數各業戶類多住居他邑不便傳提若不截租抵漕不足以資整頓爰先出示通諭如敢仍前玩違定行責令經保查明現佃着將應完租耔繳縣核收以抵國賦云○蘇郡水木二匠前由李薇生太守核定工價出示飭遵計大工日給工食錢一百八十文小工一百二十文後譚序初中丞綰府篆時禁用小錢核定錢串九三一律以制錢給發兹梓義公所司董以工匠勒令加錢禀府核斷而散工某甲等亦以匠頭搭用小錢强加洋價等語禀訴黄堂魁文農太守杳閱前案諭以工飯錢仍照前價統用九三折制錢不准以小錢攙搭洋價悉照市面不得抬高更不准散工向業戶多索分文已於七月十七日出示通衢矣○裘家橋某姓家工人某甲年逾二十自食其力數年於兹矣工作之餘與比隣孀婦某氏有染携雲握雨夜去明來仲子垣高久不顧人之可畏日前經隣人某某等邀至小茶肆直斥其非甲不服以致口角紛爭互相毆鬥甲現瑾絀詞窮又不能勢均力敵歸家悶悶不樂呼令晚膳不食抵暮　　扉而臥主人亦不以爲意至次晨不見起來呼之不應排闥而入則已懸梁畢命矣大駭急告知其家其母赶往疑主人威逼所致大肆咆哮聲言欲控諸官署後經隣里解勸將甲厚殮復勸某姓出洋一百五十元爲甲母養老之費事始寢息訪事人函告如此因删削登報以質諸深悉此事之緣由者 
[皖江雜事]  
　　安慶懷寍縣范映泉明府於本月十三日親自散給廣濟圩内桐邑八保盤費并出示曉諭云各保災民業經本縣分别查明除散給查票各棚給發川費足大錢五百文另加船錢一百文不計外其中黄荻石塘龍華三保查有聞風後來希圖川費該棚並無器具用物僅只蘆蓆一二張混雜支領者共計九十六戶本應飭保驅逐姑念均係貧民量爲酌給足大錢三百文交董具領催令刻日拆棚回保不准逗遛致干查究其各凛　毋違特示○前辦舒城中梅河厘局現調辦大通厘務松秀峯太守峻於月之十二日抵省暫住數日不日卽須赴和云○署太平府史蓮叔太守久常於本月十四日下午抵省進謁陳六舟中丞面禀要公小作勾留卽行回署○府縣各城隍神遇三元節由會首舁像出 
 
 

Page 3

 
 
巡本月十五日行會至北關外鬼神壇賑濟孤魂事畢仍由舊路回廟前導有高橋地方五猖醋溏等會觀者紛紛途爲之塞 
[觀盂蘭盆會記]  
　　嘉興縣署自本月二十一日爲建設盂蘭盆會三天圓滿之日署中書吏公差齊赴郡廟舁本縣城隍神像至縣署大堂設席肆筵虔誠欵待神左右設僧道法食臺兩坐入晚各登臺召集無祀孤魂共嘗甘露至天明始散當三更後各書差皆衣冠整束至神前行排堂儀節諭飭一應鬼魂支領路憑俾千里覊魂各歸故土至辰刻仍排導舁神像回殿秀水縣署則定於二十四日爲始二十六日亦恭請城隍尊神監壇與嘉興無異推事後尙須於二十七日排齊全副儀仗迎神賽會游過城廂驅除瘟疫并傳鴻福班在郡廟演戯酬神一時負販小民　集其間兾覔蝇頭之利熙熙攘攘頗喧闐云 
[儲憲過申]  
　　江蘇督粮道成月坪觀察隨漕北上曾紀報端兹已事畢由天津乘招商局輪船於昨日午前十點鐘時抵滬停泊小東門外金利源碼頭乘轎往滬南海運局暫駐襜帷聞不日卽須赴蘇省云 
[筵開湯餅]  
　　洋務局提調陳寳渠太守年近八旬精神矍鑠其少君靜生司馬近兆弄璋之喜兹已彌月賀者盈門太守遂設宴新閘養和堂排日請在滬各官紳赴湯餅 
[滬濵氣候]  
　　本埠入秋以後驕陽昌熾炎熱不减於伏中以致疫癘流行死亡相繼禪臣洋行梁君金池由粤東運來火秧櫪以治痧症靈騐異常歸六馬路仁濟善堂送給病者服之皆得轉危爲安昨晨陰雲四佈至午後而大沛甘霖雨後天氣稍凉想瘟神當退避三舍矣 
[絞犯過堂]  
　　日前據太倉州解到絞犯顧德一名至道轅聽候過堂當經襲仰蘧觀察發縣收禁牌示於昨日提訊午後縣差將該犯解至道轅龔觀察升堂提訊該犯供認與某氏婦有姦該婦起意將伊本夫謀斃小的並不加功惟知情而已觀察核與供單無異仍飭發縣監禁以待解司 
[盜犯解松]  
　　本埠有利銀行盜刦案内之魏花天康得紀業經由縣訊實解府翻供發回各情迭登前報現在經蒯大令將魏康兩犯隨堂研訊已據供認仍須解府因於昨日備文飭捕將兩犯起解赴松聽候府憲過堂 
[一味說謊]  
　　前報紀無錫人王阿榮出洋一百六十元爲小東門外鄭劉氏花烟館烟妓周雙喜贖身擬娶爲妻付洋之時有開老虎灶之曹阿榮經付而雙喜亦被鴇凌虐自願從良曹阿榮亦認經手付洋惟該鴇婦則稱未得一錢明是彼等串合况身契尙在我手王司馬以兩造各　不實不盡屢次審訊司馬以王阿榮曾稱家有兄嫂住於南市十六鋪紫霞殿東首小橋相近兄阿大現回無錫因病須七月杪始可來滬王司馬着將周雙喜暫送城中普育堂諭土阿榮俟爾兄來時再領昨晨王司馬臨捕房據王阿榮投案稱兄王阿大於昨日抵滬邀同到案司馬向王阿大熟視一遍旋着王阿榮退去間王阿大年歲住址作何生活王阿大禀稱三十二歲無錫南門外人做鐵匠有妻在滬司馬問其在何處做鐵匠會做何項鐵器答稱在浦東鐵廠中司馬問鐵厰中爾作何事可是做機器答稱做零碎物件司馬又問究作何物則稱實在鐵廠中燒飯司馬謂燒飯不是鐵匠　究竟吸多少鴉片烟答稱日吃一个添頭又詰其鐵廠在浦東何處則稱在高昌廟司馬謂高昌廟不在浦東你到底做何事仍答在鐵廠燒飯結其何人呌爾去答稱是管鐵廠帳之朱莫成詰其朱爲何人管鐵帳答稱是姓李者呌伊管李是開鐵廠者司馬謂鐵廠是官廠如何是姓李者所開答稱李姓卽是總辦是一个大人司馬謂現在總辦並不姓李一派胡言着先掌頰五下復行詰問王阿大稱實因進廠爲時未久故未知悉司馬謂卽使昨日進去亦知總辦名姓爾今日旣來總須查究明白究做何事王阿大始稱王阿榮實是我弟小的亦吃點心飯司馬謂然則何以要說謊著再掌頰五下謂爾吃點心飯又不犯法何必要說鐵廠何人教爾着再掌五下王阿大供認曹阿榮教我如此說父親亦做點心故呌我改業詰其爲何呌爾改業須將意思說出答稱不懂司馬謂本分府亦爲不懂故問爾今住在何處答稱爲母病於五月二十四日回籍今弟有二信追我出來故於昨午三點鐘到滬住弟處在八仙橋茶館中司馬謂此等話又是别人教爾茶館是何人開設答稱福慶園是李阿德所開司馬問其本住何處可有妻室答稱妻住南市小橋我在江灣做點心生意已七八年司馬謂爾本籍無　在江灣做點心七八年妻子又在南頭租屋爾又住在弟處茶館内種種支離實不能信然爾並不犯法不過聽信王阿榮之言一派說謊然是否在鐵廠究竟做何事總須查究明白着將王阿大送縣究辦 
[法捕房瑣案]  
　　前報列吉祥街烟館失鎗一節據該店主蔡長林偕烟客王如卿訴稱有王阿勝與朱樹方兩人來吸烟進門先會鈔說我等吸多少烟完若干烟資當卽收訖俄頃朱先出查檢烟鎗已失所在卽將王阿勝扣留盤問王稱不取旋卽出外尋朱後在新開河地方遇見將伊拉回鎗仍不見諒已授與他人王司馬詰問王如卿爾來何爲答稱小的亦在吸烟倦眼朦朧伊祗道我睡着來取烟鎗然我並不熟睡王司馬詰之王朱兩人答稱伊是過夜烟間出錢十四文再吸五分烟卽可到天亮朱稱我往城脚大便回來伊等說失鎗將我送入補房王阿勝供亦相同司馬謂捉賊見贓今　贓豈可指爲賊着將王朱兩人放去諭以後當小心不可犯事王如卿無干斥退又諭蔡長林開烟館爲何又兼客寓逹旦通宵難保不窩留匪煩本應懲辦姑念無知着交保具結○楊魏氏扭控吳阿唐爲水烟袋事將妓劉愛寳打傷管押捕房昨晨提案據法包探王榮培禀稱昨日已將劉愛寳送到醫院看過據云果然打傷幸不傷及裏面司馬詰楊魏氏爾來何爲答稱伊等同黨有二十餘人要來報讐爲此投案司馬謂伊等來閙隨時可以鳴捕着退去又謂吳阿唐撐船之人日得數十文大錢尙到花烟間去實屬不應着掌頰十下以儆○本月十七晶報　某洋人送馬夫郁阿連到案訴其在路行兇等情郁供是賣馬人要來尋事不得不向東家說未曾在路肇事王司馬商之祁繙譯官判將郁阿運管押七日昨已滿期王司馬開導一番准予釋放 
[上海文報局内協賑公所瑣記四十]  
　　總辦吉江兩省電线工程周少逸太守夏初奉檄出關立桿設綫已逹齊齊哈爾城露冕宣勞備嘗艱險太守聞東省告灾遂倡捐廉俸銀百兩并於設綫各屯官商募得吉平銀三百兩於二十三日由電報總局收支所匯到規元四百二十兩太守軺車所至厪念災區想見民瘼關心實堪欽佩○四川瀘州電報局王柳塘别駕素姓好善昔在南中籌辦晉豫賑欵餘力不遺今歲東省報灾曾來索取　册以勸募自任兹承先募到瀘局同人英洋九十一元於二十三日匯到除備函掣奉收票外謹登報章以兾各電局聞風興起○甬江　厫十公策先生丹陽謙吉莊諸執事歴次募來賑欵數十元甚爲可感兹於二十二日于先生又寄到英洋二十二元謙吉莊二十元不厭不倦我爲拜倒○清江知吉齊主人接到申報附去有感册募來英洋三十二元錢四百六十文不以賑册置之高閣足徵善有同心天下之閱報者衆矣有能隨册隨募我將爲灾民長跪以請二十四日 
[來信照登]  
　　謹啓者夫夏因敝鎮時疫盛行函致粤東梁金池大善士乞來火秧𥤀葉數盆分送患病諸家服後均效拜感不勝今秋近處痧症迭起復去緘乞從滬上禪臣洋行中郵惠一盤枝葉繁盛聞者接踵來取均獲平善洵有回生起死之功也又蒙鹹瓜街劉振泰參號劉麗泉大善長迭次惠來黑虎膏患外症者貼後奏效非常受惠不淺感補盛德謹懇貫館賜登報紙藉鳴謝悃專頌德安南匯大團鎭盛世暤賡伯氏謹啓 
 
 

Page 4

 
 
[送意琴室主之閩卽次留别元均奉答]  
　　時事誰擔漆室憂且談風月一登樓亦知久客難爲别無那臨岐不可留歇浦帆開瀛海靜夢延津劍合水天秋大官特啓招賢館莫負書生此壯游[  霧褁看花客稿]  
[松江李幹甫先生見惠大著韻雪廬賦草盥誦再三不勝心折敬步自題原韻一絶錄呈政並鳴謝悃]  
　　自漸七尺負鬚眉西抺東　未入時何意鴻文天外至班香宋艷荷先施 
[俚言恭呈夢畹宗兄并請諸大吟郢改]  
　　騷　健將究何人詩到鷄林字字珍却爲傾心通友誼還從問姓得宗親慇懃意可裁書逹邂逅綠難識　眞一棹何年申浦去龍門下好聳吟身望斷江江南萬里程相逢何日話班荆繁華勝地春申浦風雅宜人夢畹生詩到無題吟更好當於剪錦集中讀閣下無題詩言皆有物道能明自慙謀食才疎甚爲士爲農總不成[  巴南放浪生黄鍾英拜稿]  
[浙省撫轅抄]  
　　七月十一日糧道　北上回省禀到進見署奉北縣羅配章禀見辭赴任○十二日前四川永寗道沈守謙由海鹽籍進京引見來省進見○十三日秦耀奎由紹專丁來省禀銷紹屬帮辦順直賑捐差○十四日候補府劉至喜禀知防軍屬委解銅板價銀赴滬叩辭○十五日新選平湖縣典史王樹動禀謝飭知赴任禀見○十六日羅　動禀銷假卽用縣金奎禀知杭府委富陽公幹禀辭 
[江督轅門抄]  
　　七月十二日同知周澄清禀知丁繼母憂○十三日新選督左營守俻曹作雲叩謝飭知○十四日通判陳元楨由蘇分寗差委○十五日知縣徐慶安禀知奉府委發審差 
[蘇省撫轅抄]  
　　二十日候補縣華　森銷解台灣餉差由上海回○二十一日前直隷津海關道孫士逹辭行回常熟前江蘇候補　隷州吳葆俊靈柩於本月二十八日由胥碼頭登舟起程回籍安葬○二十二日典史吳廷勳禀知奉首府委監放元孤貧糧差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年七月十八日京報全錄]  
宫門抄○發抄旨九道○晉撫剛奏垣曲縣抽厘毆官請將知縣先行摘頂摺○又奏常桂等交案有欵可抵請更正開復摺○杭將軍恭奏柏恒坐補協領缺摺○又奏柏梁等派充統帶等差片○翰學士會奏請開缺摺○將軍希奏副都統容山請開缺摺○七月十八日内務府國子監鑲曰旂值日無引見○慶王請假五日○謙光續假五日○掌儀司奏二十五日祭奉先殿澤公行禮○召見軍機廖夀恒吳樹梅吳講明秀○發抄楊昌濬奏請以項宗邦補撫標營守備奉硃批兵部議奏欽此○又何德林補提標營守備奉硃批兵部議奏欽此○又副將蔣保齡請免騎射奉硃批着照所請兵部知道欽此○又知縣賴以森欠欵嚴追奉硃批該部知道欽此○又李聨琨等署侯宫縣各缺奉硃批吏部知道欽此○譚鍾麟奏河州鎭總兵沈玉遂飭回本任奉硃批兵部知道欽此○又甘省各屬被災大概情形奉硃批覽奏均悉着卽飭屬查明被災輕重分别妥籌撫恤毋任失所餘依議欽此○邊寳泉奏確山令摘頂奉硃批裘獻功着摘去頂戴勒限追繳餘依議該部知道欽此○又王祿營守備勒休奉硃批張青山着勒令休致餘依議該部知道欽此○○山西巡撫臣剛毅跪奏爲垣曲縣因辦土藥厘金刁民勾結聚衆毆官大概情形並請旨先將知縣摘頂查辦恭摺仰祈聖鑒事竊據署絳州知州馬家鼎禀稱五月三十日風聞垣曲縣民人因　署縣柳增慧抽收土藥厘金有聚衆毆官情事正委查間卽據垣曲縣教諭武思訓等禀報本月二十六日四鄕刁民勾結隣省匪徒因該縣抽收土厘糾集多人間進縣署喧嘩擾攘該署縣柳增慧出向喝禁刁徒恃衆不服致將該署縣毆傷教諭武思訓等會營前往彈壓查拿始閧然各散該署州馬家鼎卽日馳赴該縣確切查辦理合先行禀報等情並據河東道邁拉遜禀同前由臣當卽飛檄解州知州姚官澄就近馳往會同署絳州知州馬家鼎查明確情據實詳報嚴拿首要各犯歸案審辦並將該署縣柳增慧撤任委員接署去後臣查垣曲縣界連豫　民情刁悍每因細故滋生事端夙稱難治今因辦理土厘刁民瞻敢勾結外匪糾衆毆官實屬目無法紀若不嚴拿懲辦無以革惡俗而肅紀綱惟抽收十厘奉部核准新章通飭各屬遵行歴時已久獨該縣因此滋事該署縣柳增慧辦理不善亦屬咎有難辭據按察使嵩崑會同布政使張煦詳請具奏前來除俟該委員姚官澄等查明起事情由究係何人主謀糾約毆官曁該署縣有無苛擾情事嚴拿滋事各犯卽飭提省研訊確情分别按律懲辦再行詳細奏陳外相應請旨將署垣曲縣知縣柳增慧先行摘去頂戴歸案質訊以便澈底根究所有垣曲縣因抽土厘刁民勾結聚衆毆官大概情形理合恭摺具陳伏乞皇太后皇上聖鑒訓示謹奏奉硃批柳增慧着先行摘去頂戴歸案質訊並嚴拿滋事各犯務獲究懲該部知道欽此○○山西巡撫臣剛毅跪奏爲查明前歸化同知常桂等交案有欵可抵擬請更正開復以昭公允恭摺仰祈聖鑒事竊查山西口外各廳設官以來驛站差摇規制闕略至同治初年西陲軍興秦隴道梗關外各軍征調往來及饋運粮械皆改道山西而歸化城和林格爾等廳適當其衝原設驛馬數匹不敷遞送陸續添設腰撥夫役兵差過境支應各驛各項費用皆由廳員籌欵墊辦賠累之苦甚於内地原設章程該廳等所墊徭撥兵差等項銀兩均准以十成支銷並准以額徵地租正項作抵歴經報部准銷在案事非一任時閱多年前歸化城同知降調通判常桂任内應交地租銀一萬六百八十八兩零原以墊發腰撥各欵銀一萬五千三百四十八兩零及應領養廉銀兩作抵已故歸化城同知庚棫任内原算交案以墊欵作抵數有盈餘均經禀由司局核對給發印札並奉部覆准銷正在核算交案之際適前升撫臣張之洞莅晉清查積案時值　外肅清兵差漸少因飭清源局核議攺章嗣後各該廳等墊辦腰撥各欵統减五成給領在前撫臣之意原爲嚴杜以後浮冒起見並指明現在各任而言而常桂等列抵之款雖經准銷交代尙未結報是以概在删减之列常桂任内除兵差准抵外計删减腰撥五成銀四千五百二十六兩庚棫任内計删减腰撥五成銀四千七百六十一兩以致該二任交代懸欠各至數千兩之多其時常桂早已降調回旂庚棫業已病故未據在晉自行呈明經前署撫臣奎斌造册彚案奏叅准部咨覆並單開常桂欠地租銀五千三百六十六兩零庚棫欠地租銀三千四百三十一兩零均暫行革職勒限一年追繳等因抄錄行知去後近據常桂以交代業已清抵等情呈由正黄旗滿洲都統咨部轉咨到晉臣卽飭司督同清源局員檢齊檔案逐欵細核查明該前同知常桂原抵墊辦腰撥兵差各欵銀一萬五千三百四十八兩零實已奉部覆核均准以十成支銷且該員業早降調離任自應准其全數作抵其不敷之數查明該員尙有未領光緒二三四年任内養廉銀五百四十七兩零補抵並删除後任淨開銀二百九十三兩零核與原叅欠解地租銀五千三百六十六兩零適相符合交代無虧庚棫已故未據家屬呈明而核其所欠之項亦係删减之欵與常桂事同一律未便任令向隅據清源局司道查明會詳前來合無仰懇天恩俯准勅部查明更正將前歸化城同知降調通判常桂及已故歸化廳同知庚棫二任内原抵腰撥銀兩免其删减五成照例列抵並將該二員前叅勒追之案及暫行革職處分分别註銷開復以昭公允除咨部轉咨各該旗知照外所有查明交案有欵可抵擬請更正開復緣由理合恭摺具陳伏乞皇太后皇上聖鑒訓示謹奏奉硃批着照所請該衙門知道欽此○○署理杭州將軍副都統暫署乍浦副都統奴才恭夀跪奏爲擬請坐補協領員缺恭摺具陳仰祈聖鑒事竊照杭州駐防正白旗滿洲協領兼正黄旗頭佐領長志於本月五月二十七日因病出缺所遺協領兼佐領一缺例由八旗佐領内揀選諳練旗務之員擬定正陪咨送部旗帶領引見補放如有記名人員先儘坐補等因歴經遵辦在案兹查有花翎正藍旗滿洲二佐領柏恒曾經擬廂白旗滿洲　 
協領柏梁於光緒九年七月十五日蒙欽派王大臣騐放十六日覆奏奉旨擬陪柏恒着記名欽此欽遵在案今長陪志所出協領一缺例應柏恒坐補奴才考騐得柏恒弓馬尚强辦事勤愼堪以坐補協領合無仰懇天恩俯准將柏恒坐補正白旗滿洲協領兼正黄旗頭佐領以資管轄而專責成所有擬請補協領緣由理合恭摺具陳伏乞皇太后皇上聖鑒訓示謹奏奉硃批着照所請兵部知道欽此○○恭壽片再杭州駐防洋槍隊一營前奏派正白旗協領長志統帶督操今該統帶長志因病出缺所遺該營統帶一差查有二品頂戴花翎掌司關防洋鎗隊全勞翼長廂白旗協領柏梁營伍諳練操法精勤堪以派充統帶之差其遞出營務文案處全營翼長一差查有帮辦翼長花翎記名協領現請坐補正白旗協領柏恒差操勤愼管轄嚴明堪以派充翼長之差除檄飭該員等認眞督操外謹附片奏明伏乞聖鑒謹奏奉硃批知道了欽此○○日講起居注官翰林院侍講學干奴才宗室會章跪奏爲假期届滿病勢未痊籲懇天恩俯准開缺恭摺仰祈聖鑒事竊奴才前因百日孝滿氣體不支仰荷聖慈賞假兩月殊恩渥被感激涕零遵卽訪藥延醫加緊調治第奴才植禀素薄保衛無力摧毁之餘病蒂滋固現雖屢投扶脾舒肝之劑精神仍復委頻氣力轉覺虚孱自顧羸軀恐多貽誤再四籌思惟有仰懇天恩准予開欽俾奴才息心靜攝早日就痊當泥首宫門求賞差使斷不敢稍耽安逸自外生成所有奴才籲請開缺緣由謹恭摺𤁋陳伏乞皇太后皇上聖鑒謹奏奉旨已錄○○奴才希元恩澤跪奏爲副都統因病咨請開欽此旗調理據情代奏仰祈聖鑒畫竊據寍古塔副都統容山咨稱竊副都統前於五月初旬梁　腹瀉之症力疾辦事望速就痊無如至今月餘腹瀉未愈元氣大虧以致素疾肝鬱上冲兩臂疼痛動轉維艱夜不成寐醫藥無功伏思寍古塔係邊疆重地何敢以病軀戀棧有誤大局惟有咨請代奏仰懇天恩准其開缺俾得回旗調理倘病勢稍痊卽當泥首宫門求賞差使萬不敢稍耽安逸有負生成咨請代奏等情奴才等當派靖邊親軍统領花翎協領恩祥就近前往該城查騐該副都統病症去後旋據呈報副都統容山因患腹瀉之症元氣大虧以致素疾肝鬱上冲兩臂疼痛動轉維艱不能辦公屬實加結呈報前來奴才等覆查寍古塔副都統容山旣係患病屬實自應據情代奏仰懇天恩俯准開缺回旗調理所遺寍古塔副都統一缺係邊疆重地未便久懸相應請旨迅賜簡放以重職守其副都統印務自應先行派員接署查有靖邊親軍統領滿洲正黄旗花翎協領恩祥管　嚴肅辦事認眞堪以委令署理除檄該員遵照外謹恭摺具奏伏乞皇太后皇上聖鑒謹奏奉硃批另有旨欽此 
 
 

Page 12

 
 
[江西官報]  
　　贛州通判吳鳳來由京回省並謝酌委州縣優缺一次行知許承勳委解地丁固本銀進京李世申由廣東回陳希曾解九江關餉進京卽用縣楊廣欽禀到河南癸未進士閻尙庚委解九江關餉進京賀義行委解甘肅協餉往甘典史曾念祖委解機器局工匠飯食銀並鹽餉銀往金陵楊州縣丞洪家衍禀知七月初十日開辦秋季禮樂局道庫查廷幹接辦南糧倉事史瀾接查進内保甲熊紹庭接查永内保甲准補進賢縣丞鄭錦春由饒州查私鹽回禀謝飭知 
[救災誼篤主婢同心]  
　　術寓回天數不拘夫多寡情殷濟世事尤重乎通融油然動樂善之忱上行下效到處萌救災之隱義盡仁深今奉知不足主人來函耹悉待有餘而後濟人必無濟人之日聞直東疊次決口水灾較昔年更大哀鴻徧野待哺嗷嗷籌勸賑捐心力交瘁從無可設法之中與至好處併借洋一百元以助賑需尢可異者令婢梁氏婆心發現亦搜括辛工得洋十元並囑附寄等語竊思敝公所代募賑捐以來爲時已久從未見有善人借洋移助最難得者主婢同心行善出於一門在善長僅以知不足留名吉人爲善惟日不足蓋有深意存焉令婢梁氏勤勞所積得有十元亦濟賑需殊慨乎饑饉薦臻好是懿德心心相印有感斯通曩哲鄭康成家聰明蕙質不得專美於前矣上海北市絲業會館籌賑公所愚弟少欽施善昌謹誌七月二十三日 
[白露前三日承愛蓮舊主招飲醉後喜晤婁江八詠樓主卽賦一律奉贈錄請古香愛蓮同正並乞桂丈大吟壇政可]  
　　伊人秋水久遐思把臂江天已恨遲兩地心先通翰墨承君疊賜佳章莫名漸感一生願了識容儀他時問字君休拒今日忘形我不覊自笑醉狂成故態率眞以外别無奇[  西湖花隱拜手呈草]  
[寄懷夢畹生姊壻]  
　　歲月任蹉跎思君喚奈何有愁消不得對酒且行歌一别到如今蘭箋寫素心客窓無箇事俚句當新吟筍灘企石氏謝璋稿於霅溪旅館 
[赠東武惜紅生綠請夢畹生政刊]  
　　願遂瞻韓喜不支士貞風格繫遐思荷亭消夏聨吟侣梅閣尋春泛酒巵風絮雲萍徵雅合香餘茶罷門新詞才名藉藉江南徧爭繡平原買彩絲[  潛溪問梅山人舒昌森拜草]  
[上海三馬路與昌恊賑公所陳竹坪經收山東直隷賑捐七月十一日第七百四十三次清單]  
　　靈字册緣字第八百八十七號桐鄕縣署費安澄善士經募費安澄湧善堂求母親及子女闔家平安洋四元費壽康等洋四元陳酉山洋八元慈善堂費吳氏洋二元陳德星堂楊尙志堂沈恆德堂三戶各洋一元費玉珍等洋七角梁春輝堂陳三餘草堂陳桂蔭書屋王三槐堂徐棣輝堂陸三餘堂王三槐堂吳存仁堂八戶各洋五角沈鴻瑞堂洋三角以上十七戶共洋廿六元○泰州億大信局來吳陵隨月讀書人爲父患暑症默禱神前飾愿助賑旋卽轉危爲安洋廿元蘇州崇眞宫橋福康庄寄來古潤四知堂求子疾愈洋十三元杭州火藥局弄劉公館寄來古吳劉昌緯爲父患寒熱痔瘡便泄在灶君神前許愿忠冕堂正誼堂吳正和行祥裕號楊坤榮楊坤全王鳳山薙髮店天福元浦玉巾陳志璋邱乃豐譚天客陳少峰味間廬益泰源王寳大協泰昌沈福田侍者育賢堂徐招福芝馬鳳才馬東洋唐衞如無力氏招弟湖羊杏春圖圖餐霞生頴園主人李賓慶嚴德楨各五十以上四十戶共合來洋二元○二个氏洋十二元嘉餘外史洋三元廣誠信洋五元盧昇初洋五元無名氏洋一元六角邗江喬記洋五角○本日共收英洋一百元小洋十一角合併聲明 
[上海四馬路高易公舘内籌賑所李秋坪經收直順山東六月念四廿五日賑欵清單]  
　　廿四日紹與楊姓一元○全盛局交來康字一萬零四百七十二號册徐嘉楨洋十元又交來靈字册徐郁氏五元時運來銀三兩伸規三兩五錢五分七厘○太古晋局交來康字册九江謙愼安募保安子三元江亮記適可齋各一元共洋五元○康字册奉天隴西元眞子一元○康字册恊成祥一元方榮齋錢二百五十文張三棣張杏庄各二百趙吉甫六壬生王安谷卜施各孫雲山朱全福各錢百文共洋十元錢一千二百五十○永義昶局交來康字册安亭陸步雲募恆泰典洋一元葉晋泰朱維基各錢四百文許祈昌許新成泰陸桂元臥雲外史各錢二百李正昌葉樹森各一百四十桐蔭書屋敦記不留名各一百共洋一元錢二千一百八十○康字册福利號一元○康字册山左謙記號一元○永泰豐局交來康字册湖州梅溪和愧氏募方銀一元閒吾廬主七角高水生堂半元陳德卿有愧氏不留名各二角無名氏胡吟梅各一角共洋一元○全盛局交來平陽溥氏點禱願助洋五元又交來康字七百五十一號册端隆友益隆友各一元共洋二元○康字一千四百三十二號册蔣尙志竹隱菴主求合家平安各一元無名氏半臥蕉生二角無名氏六戶各二角無名氏一元共洋四元○全泰洽局交來陽魏和貴爲姑母病愈移　洋一元○永泰豐局交來湖州汪陳氏一元易蘭書屋無名氏各半元共洋二元○永和局交來康字册學人六角一分姚員卿半元孫佑翁錢二百保媚沈肖翁各一百知不足者銅洋一元撫　女洋半元共合洋二元銅洋一元○順成局交來康字七千八百二十一號册同順典張有成移放生會各洋二元錢辰田汪留詒堂王桶先談三才各半元張有成朱守和徐萼卿韓　洲洪各卿同善民氏諸善各半元金蘭譜王同生席敬甫　愷君各二角五分共捐洋十一元虚對開三元○全泰盛局交來康字五千六百八十號册不散沽名氏洋十元○老福潤局交來康字九百廿九號册鴛湖居士募魏塘張豫沈輅各洋二元始言堂沈警庵各一元沈會錢三百金媽二百吳德興一百共洋六元百○胡萬昌交來康字册寳善堂洋一元有心無力銅洋一元錢四百○全盛局交來康字册松江吳景隆號募　名氏洋五元○○廿五日康字册陳氏陳姚盧氏各半元潘繁生洋一元黄延燿林羅氏各二角西記一角共洋三員互益公司交來康字册李翼堂半元遠鑠三角杜章全無名氏各一角共洋一元○正大昌局交來蟠龍公仁和募康字册共仁和半元覺春樓四角程莘農墨花詞舘金玉潤各三角汪宏遠席寳善侯德脩黄篤慶何廷棟程仰川各二角共洋三元○須文海求人口平安洋二元○漢口茶業公所交來康字五千零二十三號册又靈字册一本撰文堂銀三兩羅夀林一兩九錢六分史韓氏一兩零八分學易堂一兩史觀炳籕翰堂各二元棣如女士一千文金鄕幼女錢四百文共銀七兩零四分内有低紋銀一兩錢錢二分英洋四元錢一千四百文伸洋一元三角○康字二千零六十九號册公興號以禮堂各洋十元共洋廿元○武穴允泰典戴募康字册又靈字册各一本戴自堂洋四元力薄子屢愧軒各二角共洋四元四角○寳順局交來康字册溧陽萱蔭堂洋二元又交來康字册漂陽恆生募吳同春鍾膡　李耀遠各錢二百文無名氏一百四十文胡鑒庭何其泰李名遂各一百文合洋一元○胡功甫翁交來康字四千三百四十五號册吟香氏袁烈士各洋二元周硯花錢四百文嚴芸記吳雲記姚恕記馮仁記無名字不書姓馮黼記徐頌記不留名隱名氏錢書名京兆氏施純之三庚萬松記晋記書局隱士吳繼氏張鍾記蜈蝠處各錢二百文江星甫一百文共洋四元錢四千五百文○永義袍局交來康字册舟直鎮同和募惜福老人安雅主人淞瀆居士各洋一元共三元○全盛局交來新篁恆森行募康字册西溪草堂穉記無名氏各錢四百文蘭記三百文待潤齋紫記寄記各二百文共錢二千一百文伸洋二元○全盛局交來海昌潞仲里翁募康字山張姓等十一　合助洋四元○全盛老局募康字册鄭國權周增林各錢四百文無名氏五百文戎南炳周大奎應馥堂蔡阿多周增大葉鶴峰無名氏各錢二百文周增祥一百文候貫錢一千二百文合計洋四元○康字七千七百九十七號册吕贅青十元吕季元四元共洋十四元○以上兩日統共收規元三兩三錢五分七厘英洋一百元零七角虚對開三元紋銀五十七兩零四分内低紋一兩五錢二分銅洋二元錢八千九百三十文 
 
 
