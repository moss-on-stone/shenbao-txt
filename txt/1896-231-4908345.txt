# 1896 - 231 - 4908345

 

Page 1

 
 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是害之旨皇甫謐甲乙經惟撮是書之精要邇來岐黄家所讀馬元臺注素問厭其繁雜汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷當時林億孫奇等奉敕校正　部倩本局新字排印用以潔白連泗裝訂六本碼洋一元存上海棋　街文瑞樓蘇州閶門緣蔭堂書坊出售 
[新印萬國近政考略] [  圖書集成局代啓]  
通海以來談洋務者雖不乏人然往往人各其說多膚浮襲取之詞難心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律教化盟會編年新政之涉於考據者備載其精蟟如指掌茲託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[官箴]  
　　執筆人喟然而歎曰嗟乎今之世尙可爲官乎哉官之與民最相親者莫如牧令今之牧令大率皆以摸棱處事爲貴苟欲矯矯自異卓爾不羣同官咸非笑之一或不愼上游且登之曰簡鞶帶立褫計惟有隨俗浮沈得過且過己耳而尙得謂與民最親必欲爲民之父母乎哉牧令所最不易辦而又萬不能不辦者莫如命盜兩案乃我見各省之爲牧令者見死者明明被人毆傷致斃甚且被毆後立時仆地而臨塲相騐必以爲發痧身死或言其人本有痼疾氣仇復發而死一經押殮殮死者無處伸冤兇手則不甚誅求惟以笞責鎖押了案雖仵役曾讀洗寃錄有傷與否一一了然於胸中而見本官之不欲深求亦誰肯當塲唱報有傷以致觸本官之忌而兇手乃得逍遥事外依然忌憚全無矣至於盜案明火執仗毁門刦財或且拒捕傷人逞强恐嚇而事主一經報案官必令其攺盜爲竊必不得己則謂爲軟進硬出臨時用强雖照例飭捕緝拿而久之亦氷炭全消毫無蹤影噫吁嘻地方官辦事如此小民亦曷賴有此地方官哉尤可笑者境内偶有逆倫重案其申詳上憲也必稱其人平時素有颯疾時發時愈是以未及報官禁銦某日舊疾猝發致弑其親及拿獲後語無倫次不能取供傳醫診之六脉洪大的係發颯若有獄犯脫逃則申文中必曰是日卑職因事公出至夜半風雨大作獄卒避雨入内獄犯遂乘間扭斷鐐銬越牆而出嚴訊更夫禁卒並無得賄鬆刑等情千首雷同幾類鄉闈中下第秀才文字而上憲卽據詳出奏從不駁回豈地方上果無毆斃人命之事乎果無行强刼掠之事乎非瘋人果不能弑其親非有獄官公出夜半時風雨大作獄犯果不能脫逃乎上憲非泥塑紙糊之人奈何竟假作痴聾從無有悉心指駁者嘻我知之矣今牧令之所刻不容緩者惟迎送上司耳三節兩壽趨詣憲轅祝賀耳否則上司有眷口及親友過境必爲之伺應爲之欵待耳苟凡衝要之地此種事巳昕夕不遑尙何暇料理民情措施悉當乎所可怪者上司於迎送祝賀及一切伺應欵待偶一不當責備隨之而獨於命盜逆倫及犯人越逃諸要案不肯實事求是任屬員之胡亂判斷胡亂申詳彼爲屬員者惟恐失上司之驩心處處留心趨奉更何能騰出暇晷顧及分所應爲之事使小民不致呼籲無門今欲使民隱胥通官事悉理無己蓋有一策焉彼牧令以下有汪倅佐雜旣無管理獄訟之責惟是坐耗俸錢不肖者且聚歛於民以供衣食當責令代牧令辦理迎送祝賀及一切伺應欵待之繁又庶牧令得以竭力盡心料理命盜諸要案無枉無縱務劑其平卽尋常錢榖刑名與夫各種分内之事亦可親自裁奪不致胥假手幕僚如再有胡亂判斷胡亂申詳者上司必駁而正之否則卽據實叅劾如此則上司旣型端表正牧令亦必能盡心爲民而尙何致一味　頇惟以得過且過爲事哉抑又聞之地方官辦一巨案訊實後由府而道而臬轅逐一申詳逐一解勘旣費心力又費銀錢是以上司苟不認眞下僚落得模糊了結此則惟在上之人心精力果禁革陋規删去繁文事歸實在庶下僚易於辦事自不致舞文弄墨祢圖蒙蔽聰明矣言至此客有勸執筆人列諸報端者執筆人曰可特恐聞之者固足戒而言之者未必能無罪耳客笑曰奚罪之有執筆人爰詮次其語而標其目曰官箴 
[鎭憲蒐軍]  
　　鎭江采訪友人米函云湘軍南字中軍左營三江營遊擊裘遊戎德成今春由常鎭通海道呂觀察禀請南洋大臣檄飭將所部各勇悉數由維揚移駐潤州遊戎遂假南門外張王廟爲行轅麾下勇丁分紥小營盤鮎魚套等處上月某日瓜州鎭總兵高總戎光効乘丹蒞京口校閱南字營勇遊戎諭飭各哨弁督率帳下貔貅齊集校塲鐘鳴九點總戎舍舟登陸端坐大轎赴張王廟中與遊戎稍叙寒喧卽升演武廳發下令旗一面由中軍捧至廳前傳令演放洋槍旣而令旗一揮列成雙龍出水陣倐又變爲八封陣四方陣三才陣連環陣剪刀陣未幾兩軍對壘奮勇格鬥誓不顧身各陣演畢雜技迭陳各勇分持藤牌鋼又木棍狹路交鋒爭奇鬥勝蓋皆中國戰鬥之法大異於泰西者也總戎顧而樂之大加賞賚時己夕陽西下暮色催人總戎爰乘轎回舟各營哨弁跪送如禮俄而鎭城文武各官曁周錦堂都戎次第詣舟次或投名剌或遞職銜總戎接見之下煮茗談心有頃卽揚帆渡江望瓜州進發 
[鹺憲出缺]  
　　杭州采訪友人來函云兩浙鹽運使惠菱舫都轉蒞任己十餘年邇者年屆古稀精神漸减五月初浣兩足浮腫痰喘不安遂請假數天延醫調養詎料服樂罔效延至二十七日寅刻竟溘然長逝公子輩以天氣炎熱一切飾終之禮先己預備齊全卽於是日酉刻大殮仁和塲大使沈鹾尹福祉將印信幇固送至撫轅廖大中丞擬委杭巡道王心齋觀察署理運篆而以牙厘局督辦鄒渭清觀察仁漙署理杭巡道篆務 
[杭州失愼續聞]  
　　杭州省垣外江知景福廟左近人家於五月二十六日未刻失火前己登入報章昨日又接采訪友人米書云當日起火者係汪雲康家汪家近江塘以挑連板木餬其口時方亭午家中人入廚丨作餐悮遺星火於行籬間致成燎原之勢總巡吳大令忠炳分巡趙少尉漢儒聞警之下卽帶同巡勇前來江干汛弁亦督率水龍夫飛馳而至移時火卽救滅計焚去草屋九間 
[廪保被累]  
　　安慶訪事人烏絲寄語云安徽提督學院李大宗師考試安慶府屬發落後查知懷寍縣新進文生四十二名内有一名身家不清一名冐籍宗師當將二生革除以佾生某某補其額查學政全書凡廪保所保非人當褫衣頂於是查知保此二革生之廪保一係何安瀾一係李介春照例辦理人多惜之蓋李己考拔貢因此案不能終塲其貢攺拔他人李年當而立精文字每月課試皆列前茅在省卓有文名至是宗師頗爲憐恤據李云所保之人係學友某甲爲之薦引而來訐言某望族李以同學之故遂不暇再加深察至受其愚事後經同學聨名禀懇府尊籲請成全王太守亦知李文望頗好當係佳士遂轉求學憲學憲本有脫越石父之意恰太守從中轉圜卽弁其請一時李何二廪同 
 
 

Page 2

 
 
時開復語曰失之東隅收之桑榆李君其勉之塞翁失馬安知非福 
[津沽夏藻]  
　　據訪事人手畢云法租界内之東洋車向榷車捐定數以一千輛爲額蓋恐車多横衝直撞雖云無碍通衢究於來往步行人不便現工部局以經費不敷諭令於五月廿一日起准再報捐五百輛就本租界中行駛一時紛紛來報者非常踴躍勢難中止於是許擴充至一千輛一轉瞬間轔轔者前後共捐二千輛矣是日英租界雖車數仍舊未增而每輛則每月加捐洋二角五分亦生財之道也○北河水漲汜濫奔騰紅廟地方决口業列前報紅廟在通州迤南卽三年前被决經津城練軍通力合作其時統領以下悉皆露冕宣猷不數閱月卽報合龍者也此次河流暴漲水勢如排山倒海而來囓拍提防仍從舊决口處决去數十丈該處係在北河卽潞河東岸距香河縣計十二里去寳坻七十里兩縣均承上游之灌注水性就下一時數百里廬墓田園悉成澤國通永道張觀察知水患頻仍民力己竭不得不爲民請命因電禀制軍王䕫帥請仍飭津城練軍統領何軍門援照成案仍就練軍五營中抽撥二成隊伍赶急前往堵築想合龍亦在指顧也惟香河寳坻雖被水災而香河地面稍高且有卸水河宣洩湍勢其受禍似較寳坻爲輕若寳坻半係窪區水至此若己歸壑渟而不流一片汪洋其魚之嘆非旦夕所能倖免說者謂該竟較爲慘烈洵不誣也 
[浙江官塲紀事]  
　　正任富陽縣劉大令繼能籍隷湖南前奉藩憲札飭調署山陰縣篆刻下交卸富陽本任來省禀到暫寓六官巷内五月廿五日赴各衙門謝委聞擇於六月初三日赴紹履新○仁和縣屬之臨平務稅課大使因病出缺現由杭府林太守札委候補稅課大使吳君炳宣先行代理○直隷簡用道姚觀察文枬於五月廿四日由嘉郡原籍來省禀到面謁撫憲商辦開墾荒田之事以興蠶桑廿六日卽辭行回嘉○南塘通判劉别駕舜年去年奉牙厘局委辦青陽匯釐務現屆期滿因比較有餘特記大功并委留辦一年以示鼓勵○前署縉雲縣施大令榮鼎交卸回省任内尙有欠解交代欵現銀二千餘兩前因奏銷在卽藩憲特委候補縣徐大令寳晉前往催提當卽措繳銀一千兩餘欵禀報依限解清刻因逾限催急故於五月二十六日卯期投庫如數上兌云○藩署興修册庫前由防軍局札委候補府照磨黄參軍鑫估勘工程刻己定於五月廿七日開工 
[漢江瑣紀]  
　　湖北訪事友人來函云鐵路一切物料悉由漢陽鐵政局措辦現在創造伊始所需諸物由局赶緊籌辦以資利用聞各廠工作甚忙云○鄂垣設局平糶以惠窮民爲時未久而米己一空祗能停歇兹聞龐二尹耀光己由蕪連米若干石到鄂存儲豐備倉議於暑月朔日復行開糶故數米而炊者無不喜形於色也○湖南候補縣張大令銘經前湘撫張奏叅遂入京控訴都察院憲蒙恩批准仰由鄂督審訊案内牽涉糧道但觀察湘良曁候補道趙觀察候補縣王大令兹由湘撫陳佑民中丞移送到鄂鄂督張香濤制軍飭臬司惲菘耘亷訪代訊○上月廿四日午後四點鐘時陰雲四合一時狂風驟雨相繼而來遥聞空際雷鳴聲甚厲閱時雨止雷又巨鳴數次每一鳴時直同山崩海嘯轟耳欲聾且全地震撼翌晨哄傳某處殛斃怪物某處殛斃男身往而偵之均屬子虚烏有也 
[烟水亭納凉記]  
　　九江訪事友人來函云總辦九江招商局史錫之司馬悠祺奉正任津海關道盛杏蓀觀察札飭赴南昌守領申軍兵脚銀兩於上月廿六日買棹起程○九江之北岸同仁堤與三省毗連最易漫溢是以間歲興修不能從緩上月湖北委祺太守安徽委李司馬江西委魏大令會同印官潘張慶三明府督工興修現己一律告成○特授湖口縣徐雲階明府弁升上年調署廬陵現期滿回任於上月二十日抵湖口口二日接印廿四日晉郡謁見鎭道府憲并拜會寅僚廿六日返署○城内文甲姓頗忠厚母亦賢能日前有同室之人鬥者文母效被髮纓冠之舉適地滑跌仆以致受傷逾數日卽殞命同室得皆抱不安欲備衣棺甲曰吾豈以母死圖賴者遂自行殯殮聞者咸稱其德云 
[皖江雜爼]  
　　安慶訪事友人來函云安廬滁和道丁潛生觀察俸滿進京陛見於去冬交卸北上上月十九日附商局江孚輪船回皖卽諏吉二十二日在道署接任○皖省近時雨多晴少巿中百物昂貴吳明府曾設壇求晴未能開霽上月二十一日午後又大雨傾盆縣尊重申禁令藩臬道府均詣府城隍廟拈香䖍禱次晨雨散雲消連日己大放晴光矣○安省米價日增一日熟米每石售至四千四五百文極糙者亦售四千之數爲歴年所罕見雖縣中開倉平糶而所售皆榖定價每石足錢九百文爲米戶買去三千多召獲利甚巨近城二三里之鄉人亦均紛紛赴倉購榖碾米轉售而在城之居民苦無磨礱之具反不能叨實惠云○上月二十一日大雨滂沱幾如銀河倒瀉兼之江水陡漲街巿積水甚多接潛山來信云是日山水洪發冲去房屋數百戶城亦冲壞淹斃人畜不可數計遠望阡陌一片汪洋省憲聞信卽籌欵委候補通判袁别駕保晉卽用知縣王大令樹中馳赴潛山放賑據云潛邑光緒初年曾被蛟水爲災聞此次爲尤甚也○安慶省城有府縣兩城隍縣城隍每年除清明中元十月朝三次出巡赴厲壇賑濟外每屆五月出大會一次廟祝懸燈結彩請道延僧非常熱閙闔城善男信女均詣廟牛香不免人多生事今屆員弁梭巡得力幸保無事二十四五兩日爲城隍出會之期其會大小不一有三仙會五星會地方會五猖會鋼义會高蹻會馬會總管會爐亭會各有燈牌旗傘種種不一約六七十起名曰大會其小會則裝作囚犯探子武生打虎和尙化齋吊肉香高帽子之類均於二十三日叅廟掛號二十四五兩日隨神駕出遊東至迎江寺下西至大王廟上北至準提菴城廂内外大街小巷週遊一遍伺神回鑾後各會詣廟謝香始畢連日天公作美鄉間男婦不辭跋涉而來人海人山極爲熱閙巿中覓蠅頭者皆無不利巿三倍是日有某甲年將半百手持香袋楚楚衣冠隨神駕遊行名曰燒清香行至東王廟前忽然左脚孿縮痛不可忍嘻本欲媚神乃遭此禍神果有靈乎哉 
[秦淮尺素]  
　　金陵訪事友人來函云長江水師提督彭紀南軍門於上月某日接閱水師各營操演將次抵省上元江寗兩邑宰預飭辦差丁役赴下關官馬頭搭蓋彩棚整備恭迎金陵營管帶偕哨弁整隊前進督率杉板若干艘順流而下先期迎迓翌晨差划飛報憲丹將臨果中帥旗從黄天蕩一路招展而來於是江干艤泊各砲艇排列兩行升砲鳴槍加以督憲派來之新健營健勝營曁新兵中左等營健兄亦列隊燃槍伸敬兩邑宰赴憲舟與水營各員相繼呈遞手版移時船抵馬頭軍門登岸就接官廳内接見各員旋卽命駕入城赴督署拜會劉峴帥傳諭啓見門相接逾刻辭出又向各衙署投剌始出城返舟句留兩日公事告畢擬由江寗啓程遄赴太平隨詣督轅辭行各官恭送如儀并遴派水雷輪船拖送○省中梅雨苦多綿延旬日當夏至時鄉人頗以揷身乏水爲慮至上月十六七日大雨傾盆如銀河倒瀉畫夜不停不獨城廂内外溝澮皆盈卽平地積水亦深尺許鄉人又竊竊然以破圩爲憂江寗府李筱軒太守及上元縣王大令江寗縣胡大令禀明督憲在城隍廟求晴每日詣廟拈香䖍禱自廿五六以來居然雲開見日天氣放晴矣○營勇遣散後皆流落各鄉以致拐盜之風日熾省憲派員赴溧水各處會訊案件者絡繹於途省中又獲拐匪一名年約三十許聞該匪羽黨甚夥凡有拐賣婦女小孩等情悉聽指使計案分贓并平日交通吏役賄賂羣小是以共犯大小案件若干起未經破獲兹被仇家因事漏泄始得緝獲到縣嚴鞫盡吐其實當堂塡冩供詞釘鐐收禁聽候懲辦上月某日經城外保甲總局提匪覆審路過内橋行人觀者塗爲之塞○金陵城内凡駐省大員若江寗將軍曁都統織造等官與漢員交涉之事甚少以故平日非要公不相往來致有經年累月始一會晤者上月某日江南織造部堂常尙衣因事拜拜督憲排齊全副儀仗前導官銜牌數對旂鑼傘扇炫人耳目騶從多名前後簇擁尙衣端坐緑昵大轎逕詣督轅投剌旋聞砲響三聲鼓樂大作田中門入至大堂後下轎峴帥降堦迎接以禮相會在花廳内坐談面商切逾刻始興辭返駕云○前報載聚寳門内東花園孫姓被刼一案兹聞諸本叚保甲分局曁本汛武卡僉云近日内並未見孫姓報案嗣經邑 
 
 

Page 3

 
 
宰頒發示諭大旨謂刦案爲省城中必無之事意者前言固訪事人得諸謡傳乎 
[平山堂消夏錄]  
　　揚州訪事友人來函云揚城自上月旣望大雨後四鄉農田己歌沾足不謂迄今多日仍未放晴檐溜聲喧絡繹不絶南鄉一帶低窪漫溢上岸鄉人晝夜疏通爲退水計○朴樹灣土橋莊某槽坊主膝前一子年己十一上月某日因書塾爲水所浸不克往讀其母遂令其牽牛出放逾時牛獨自回家而子未返正欲出尋忽聞莊上喧傳塘内淹死一孩母急往視之果子也撫之己腹大如瓠體冷而殭母悲痛無似幾欲身殉旋經人再三勸慰始備棺收殮○新任甘泉縣程大令下車後訪拿青皮極爲嚴厲兹又發出簡明告示多張分貼通衢云一禁搭臺訛詐一禁酗酒滋事一禁强賒硬索一禁結會拜盟一禁設局聚賭一禁恃衆逞凶一禁私宰耕牛一禁窩藏匪類以上數條皆爲青皮痞棍所易犯除派役密訪查拿外本縣仍親出巡察待先簡明示禁其各凛遵○青蛙俗名田雞專食田隴間螟螣蟊賊之類故又曰護榖蟲有益禾稼實非淺鮮屢經地方官示禁上年復經務本堂董將賣者設法招至剴切勸諭並按名各給青蚨若干令其另謀生業各具不再剥蛙切結而去不謂日久玩生當此夏令又有人潛行售賣該堂遂據情禀請重申禁令刻江甘兩邑宰己會銜示禁略謂如敢或犯一經查獲定行從重嚴懲云此示出後不識無知小民能恪遵功令否或曰此物本非當食之物如各居戶一律不買則剥者不禁自絶矣 
[蘇垣道聽]  
　　蘇州訪事友人來函云上月二十七日臬憲吳廉訪提訊儀徴縣解省之謀斃本夫重案一起計共四犯蓋姦夫姦婦之外尙有帮兇二人也廉訪訊鞫之下該犯等所供與詳文吻合因飭當堂蓋印指模仍分别還禁想不日卽當明正典刑矣據知其事者云犯婦　曹氏年甫二十餘與同里羅了頭姘識今春某日爲本夫顧某所知不覺怒從心起當將羅揪住詎羅力大奮勇對扑顧不能敵喊得鄰右李甲李乙爲助當被二李將羅按倒攢毆旋經人再三勸解羅乃乘間逸去事後二李向顧索酬頋竟一毛不拔二李不無銜恨一日二李在某酒肆沽飲與羅相值羅飲二李以酒與之謀顧許以事成之後從重酬謝二李和令智昏允爲相助遂於某夜乘顧自他處歸暗伏途中羅先突出舉棍作當頭棒喝二李復出而助毆竟被當塲致斃埋屍荒效翌日經人察出破綻報知地甲地甲以人命攸關當卽赴縣報案儀徵縣臨騐屬實飭卽棺殮淫婦顧曹氏帶回訊究供出姘夫羅了頭所謀縣主得供籖差拘羅到案一鞫而服旋補提帮兇李姓二人供認不諱遂備文申詳上憲批飭解省訊辦蘇州府發審局迭次研訊供詞無訛因於是日解司過堂也○船月戈三茂常熟戈莊人也在蘇申等處裝載糧米上月下旬某日滿載白米由蘇至申卸買旣罄卽返棹而回駛至將入内河之黄浦中忽來狂風一陣船遽傾覆舟中除戈外尙有夥件四人悉皆入水幸經他船併力施救戈及三夥得以誕登彼岸惟石永福一夥形影毫無翌日在數里之外撈獲爲之收殮載柩回鄉詎石姓家屬聞知遽卽興師問罪與戈爲難旋經人排解令戈除衣棺資不舁外再出百金爲亡靈超度事始寢○巨拐姚三巢湖人也年三十餘生半所犯拐案指不勝屈近在東震澤地方强拐某少婦藏匿鄉間逼姦圖賣婦夫某甲畏其强不敢與較因於上月某日候飛划營砲船巡哨過境時大堀鳴寃營官胡都戎聞聲出問甲瀝訴情由叩求援拯部戎悉該匪居址立卽駛往掩捕該匪並不隄防得以當塲獲住連婦一併解至震澤縣署請究縣尊研訊之下飭將婦交甲領歸一面備文申詳聞上憲業己批飭就地正法矣 
[移提舊令]  
　　前晚江海關道黄幼農觀察接到安徽巡撫福少農中丞密電内開前署安徽太平府繁昌縣葉鴻基虧空任内交代銀兩刻聞避匿申江移請查拿押解等因爰立卽轉飭上海縣黄大令特派差役薛貴等人在老閘左近拘獲解送至縣大令發交捕廳看管候禀明道憲核示 
[移查兇手]  
　　上海縣黄愛棠大令接到南匯縣王驛生大令移文内開敝境　土皇閣前港内於本年二月二十七日浮起名男屍一具身有傷痕據地保祝敬咸報請詣騐屬實飭拿兇犯迄今未獲恐己遠麗潛蹤滬上合行移請飭差一體恊輯等由昨日己出票飭查矣 
[判罰水手]  
　　水手鬧事己記報端兹悉當日捕頭聞報卽派巡捕往拘立時拘獲十人詰知其中六人籍隷英國遂解赴英總領事署請辦領事研訊之下中有姓四龍者自認行兇餘或稱醉後肇禍或稱袖手旁觀或全不承認又有姓馬釘者卽攫取衣服之人領事判令收禁三月罰作苦工姓賴恩者並未動手判令收禁一月罰作苦工此外四人各收禁二朋罰作苦工尙有二人籍隷瑞典國捕頭令解赴瑞典國領事署請辦領事詰知有姓西門生者攫鞋一雙因船將開行爰祗判令收禁五日俟開船時載回一姓左滿生係無業之人判令收禁二月罰作苦工又二人籍隷美國捕頭令解赴美總領事署請辦領事研訊之下一姓鋼九供出攫取面巾若干方一姓戴勒供認帮同滋閙領事判令押候閱日查明証人再訊 
[要公停讳2]  
　　昨日禮拜六係法公廨訊案之期因西官别有要公不暇到堂會判飭家丁持名片咨照捕房並咨讞員鄭大令再停訊案一期 
[上海縣署瑣案]  
　　自新所收押張阿九周阿春二竊犯前日越牆圖逸經看役彭春扭住奔赴内署禀陳前晚黄大令請帮審委員蔣壽林剌史提訊張供稱小的前曾犯竊蒙大老爺遞解回籍後復來滬上獲案訊責覊押所中昨晚上屋乘凉不敢逃逸周供稱小的係太倉州屬崇明縣人前因犯竊到案黄大老爷令押候吊取餘贓昨晚張商令小的同逃小的尙未逃至牆外剌史判令將張笞責一百板周免責一併還押○去秋黄大令奉前署江蘇臬司胡芸臺廉訪札飭提解朦請升科串賣吳淞江漲灘之金希生陳惠亭周文邦曹安卿詹省山五名到省訊供之後將金覊留核辦餘人發回候示到縣後大令諭令交差看管兹奉憲札内開陳周曹皆身充地保著卽斥革連同詹從寛發落等因因於前晚倩蔣剌史提訊陳等四人同供稱小的等嗣後當格外謹愼不敢爲非矣剌史曰爾等所爲甚屬膽大本應嚴辦兹蒙上憲恩寛可各具以後攺過安分　結存卷備查○前者保甲總巡局拿獲巨竊張加林張子才兩昆季起到衣箱十三口解送至縣黄大令諭令收入自新所候傳失主來案領贓迄今己數月矣前晚蔣剌史飭捕役夅案問起到之贓從何處竊來加林供稱小的原籍蘇州府屬崑山縣年二十有八曾習布業光緒十六年犯竊到案遞解回籍此後卽痛自攺過不敢爲非起案之衣箱皆是小的自己之物子才供稱小的向業木工不敢行竊剌史令仍還押所候再行核辦 
[法捕房三則]  
　　洋行街德盛糖行與南巿元泰圭店往來結該銀三百餘兩另借洋六百餘元圖賴不還德盛行主遣夥投法捕房控訴一面將元泰主誘至行内捕頭飭探協同原告將元泰主拘入捕房押候解送公堂○前報霸阻提人一則兹悉鄭大令函致保甲總巡鍾明府立飭局差協同該圖地保至徽寗會西首督標奇兵右營咨照營官將安徽人賀順順拘提到局飭勇送法公堂鄭大令命送捕房押候堂期解訊新街西興里五十八號門牌係縫工某甲所居甲妻與鄰右乙丙有染甲固未之知也昨日上午十點鐘乙丙忽互相用武以致擊破頭顱適巡街捕至將二人拘入捕房捕頭詢知均非安分之徒命一併禁押以憑核辦 
[美界捕房瑣紀]  
　　本邑人名海鑫得未知其姓前晚八點鐘行經北山西路遇流氓阿獃誣其碰撞將海金揪毆旁有某甲從而和之聲言到　茶肆評理適有挑皮近擔者行經是處上前解勸阿獃卽奪其切皮刀猛砍中海金之臂血若泉湧阿獃奔逸海金匍至捕房控告捕頭令自投同仁醫院求療一面飭包探查拿該流氓到案送究○朱慶芳居英界阜康里子耀魁年將弱冠先聘王姓女爲童養媳尙未成親女年花信 
 
 

Page 4

 
 
乳名月秀綽號小白菜性本輕薄竟於某日潛逃朱父子在英租界遍尋無著前日午後在楊樹　遇月秀與母同行卽扭入捕房黎副捕頭不爲之理朱情急奔訴虹口捕房好捕頭遣包探石金榮前往查拿石探循例告知黎副捕頭不許謂須有英廨牌票方准拘拿石探卽據情回告未知好捕頭若何辦理○楊樹浦華順紗廠小工阿狗與大純紗廠工頭周三爲穢瑣之事互相毆打未分勝負前日復糾集黨類定欲一决雌雄事爲華順管棧西人會齡敦所知告諸捕房黎副捕頭轉咨虹口好捕頭派包探范進才前往查緝兩造始聞風逃避○華順紗廠小工金錦才前晚偕友某甲至近處金桂軒烟間叙談不知緣何起釁口角之餘勢將用武適旁有四十二个黨流氓四五輩相與一躍而起與甲金胡閙均被毆傷流氓復出利刀從事甲見刀光閃閃遂捨命奔逸金被戳十餘刀背脊二刀最爲危險經人飛報捕房派華捕多名前往拘獲流氓四名送金至同仁醫院療治昨晨黎捕頭咨照虹口好捕頭遣包探施奎江往將四流氓拘押候解英公堂究辦○前晚包探范進才在裏虹口緝獲積竊陸阿慶拘至捕房身畔搜出當票十餘紙昨晨吊贓甚多押候查明失主然後送廨訊究○西華德路恊興木號昨午雇小工二名送大料至新記浜後某木作進門時誤碰木匠木匠遂羣將二小工痛毆不休旁人代抱不平喚三百八十一號走街華捕將木匠四名拘入捕房押候核奪○工部局查知虹口租界接壤之第十九十五號界石處有新舊大小棺木五十具局董因咨明好捕頭查辦捕頭於昨日上午傳三圖地保奚坤寳查明限日一律遷讓 
[助賑彚登]  
　　本館協振所接莫釐樵隱石君時芳手箋云四月十一日小女于歸彭城承諸親友惠賜隆儀拜領銘感故鄉親友業經設席奉酥尙有申地諸親友及距申較遠者未能請到理當就近設席奉請刻當天氣炎熱粗餚未必適口適聞豫省待賑孔殷謹將所領賀儀核計洋銀二十圓請申報館匯寄災區藉作杯水之助節諸公一餐之惠濟飢黎數日之糧一轉移間未始非計之得也區區愚忱願爲諸公造福又龍邱道上心願未了人來書云今寄上鷹銀三十圓請察收擇要彚助賑需當此炎天毒日飢黎轉徙流離不死於饑卽死於病有心人時艱高目幾於泪下鐵人得兩君大發慈悲陰行其德彼涸中之鮒有不藉西江一滴得以頓暢生機者哉謹表微忱藉揚大德 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流氓被獲]  
　　昨日上海縣黄大令飭差薛貴協同十六鋪地甲提浦東唐橋鎭流氓金貴蔡土林二名歸案究辦想一經鞫必不使稍寛法綱致若輩得以依舊鴟張也 
[上海巡局紀事]  
　　三勝茶樓茶樓夥葉阿大昨至十六鋪局喊控范和尙無端拆梢據伊前己借去錢一百文今又來吵閙小的不能應酬經李蘭史二尹飭提范到局判責一百板驅逐出境○十六鋪地甲昨日見洽興街蔣姓彈花衣店有周勝榮黄阿吉陳阿六在内賭博喝停不依因將三人帶至局中祝翼雲二尹審訊之餘著各具攺過結釋放○頣昌　行前被宵小竊去麻袋三十六只現己拿得該竊張阿林解至下六鋪局請究祝二尹立提審訊該竊供認麻袋三十只己賣與租界某店内錢己花盡當判責二百板具結釋去○魏金氏次女名阿三年己十五許配與正阿和爲妻前日阿三忽然走失四處尋訪杳無蹤跡適鄰居張竹生之妻李氏於是日趁輪回寍魏金氏疑伊拐去將竹主扭至十六鋪局請究祝二尹以誘拐並無見証當卽斥退 
[英界公堂瑣案]  
　　九華堂扇鋪曾由某輪船自廣東帶來扇一百六十柄抵埠後並未報關納稅經關上巡役查知押貨之人卽行逸去事後　主查得此貨不知如何由畢生章何芸才顧春林三人倩周世遵所關某紙紥店蓋印補繳稅項洋銀二圓數角將貨朦取出外四處求售遂據情告知捕頭捕頭遺包探沈金隆查悉己由張芝彝馬通元等人收買旋吊出扇五十餘枘昨晨將一干人解至公堂請究九華堂主遺夥某甲申訴前情并稱所少之扇約值洋銀十圓請爲追究畢何顧同供稱小的等人實由貪小起見以後不敢如是矣目下贓己銷訖無可追還求大老爺恩斷可也周供稱小的與畢等三人相識此次何向小的借用圖章小的情有難却尙乞鑒原張供稱小的在治下開扇店所收之扇實由同業送來馬供稱小的在治下開帽店帶賣紙扇不知貨係冐取故敢收買屠别駕據情商諸單繙譯官然後判罰張馬各洋銀五圓畢何顧周各賠十五圆六伯眮训罚下圆职不遵繳則發回捕房管押三禮拜起案之贓先行給領○包探施奎江禀稱陳裕坤張再興朱榮坤史周榮朱老海等五小工在華順碼頭串竊生鐵由小的拘獲人贓送請究辦陳等同供稱小的等人惟拾取遺在碼頭之零物並非行竊别駕判令各笞責一百板○包探倪順泉禀稱王阿富聞洪玉二人前因犯事曾先後送請大老爺遞解回籍今又來滬由小的查獲送案請懲王供稱小的不敢再犯事端天尚求寛宥聞供稱小的偶然來此卽欲回家别駕判令各笞責一百板仍分别遞解回籍○四百零三號華捕解劉阿三至案禀稱昨日此人在虹口某處不知何故扭住某洋人家傭婦沈顧氏兇毆致沈顧氏渾身血污小的見之拘入捕房今特送案請辦沈顧氏訴稱昨日主人命小婦人至黄家庫取物雇坐劉所拉東洋車議定錢八十文旣至劉强索小洋銀一角與之爭論卽被扭毆頭贡胸前傷痕歴歴劉供稱沈顧氏坐車時實己言明車貲一角及至彼處句留良久仍回原處約歴兩黔餘鐘反僅給錢八十文小的因與爭鬧氏蠻横異常將小的扭住小的一時失手悮傷叩求恩鑒别駕判令笞責二百板○包探石金榮解王阿生至案禀稱此人專在虹口各馬頭竊取鐵塊昨日又竊取鐵三塊適經小的查見是以拘送請懲王供稱小的係江北某縣人不敢行竊惟乞施恩别駕判令笞責五十板○包探顧阿六禀稱周金生窮極無聊東奔西走昨日捱入蔡阿三家竊取茜紗一叚報捕後捕頭遺小的緝獲原贓送請究辦蔡訴稱小的向操洋貨業前日家中置有茜紗一叚被周竊去今旣查獲求准領歸周供稱小的係蘇州某縣人禦窮無術故思得此以供一飽非敢以　鳴狗盜作生涯别駕判令笞責一百板○包探趙銀河禀稱前日小竊王阿榮潛至某客棧竊取　中布衣布被洋傘等物兹由小的緝獲人贓送請訊究王供稱小的失業無歸不得己而作此苟且之一實是初犯務求格外施恩别駕判令笞責五十板 
[浙省官報]  
　　藩轅牌示委署天台縣訓導胡爾昌病故遺缺委大挑教諭　杰署理又餘姚縣縣丞缺現定以凭禮縣丞播維湘請補永嘉縣典史缺以候補從九品劉築署理 
[江蘇宫報]  
　　五月二十日吳縣凌禀知交缷任事署理吳縣項禀知本日接印任事並銷發　局差指分江蘇試用典史吕熊飛浙江人由京騐看來省禀到○二十一日同知銜補用直隸州知州候補知縣李承淵安徽人由京領照來省禀到○二十二日首府三首縣均知本日在郡廟默請求牘卽用知縣董觀灜禀謝奉委發審局差○廿三日候補同知查燕緒禀銷估試院工程差委署金山縣衞城司巡檢莫琪禀辭赴任撫　文　捕候縣丞恩厚由京回省禀到帮帶標中營水師補用守備彭書麟禀知本日到差○廿四日准補靖江縣　纏恩禀謝奉飭赴任知縣方道濟禀知由桃源會審案件回並謝奉委營審局差○廿五日癸未傳臚朱祖牒由浙江籍來進京候補知縣徐　禀知赴寗見制憲卽辭從九林維謙禀謝奉委署理常熟縣典史事○廿六日新任靖江知縣馬　丹禀赴任候補知縣程府金禀辭回錫金厘用管帶撫深水師新中飛划營補用都司　昌寳禀辭赴江震崑新青浦一帶查哨 
[安慶官報]  
　　皖　牌示試用知縣朱郁荃大令委署蕪湖縣試用訓導徐德　　太利縣補導新巽懷寗縣　導寛　　飭赴新任本任留江縣教諭孫仰　飭回本任署望江縣教諭汪光烈攺署訓導准補徽州府經歴張兆韓飭赴新任准補桐城練　司　嵩　　赴新任調辦華陽釐局題補續溪縣楊兆琛委辦萬縣釐卡候候知縣吕曾委辦中海河釐局候補巡檢上官松委署　州府知府邊保經以上均辭委辦大通釐卡候補知府劉清然到江西補用知縣沙昌壽到江蘇人奉江西藩臬委赴安徽靈壁縣查案候補縣余兆度知奉大通鹽局委辦省城躉船緝私委辦棕陽釐卡候補同知張雷辭安慶府王汝　同知沈德潤均轉假三天分　從用知縣趙廷泉知奉撫憲給咨送部引見卽用縣李邦慶知奉接辦榖米屋蓋候補通判沈策名知奉委解京餉候補典史俞慶　到由　甫諎實回並奉委辦文應周文案　煤棧巡檢李懷永到缷辦精健營文案回署滁州態祖貽皖北發審局委員鳳陽縣符兆順桐城縣龍賡言缷署濳山天堂司楊履端增到知縣案大粗知奉委解甘肅餉卽用知縣王　中謝超委一次巡檢吳士俊謝奉行知准補　所六百丈巡檢候補巡檢王善高澤漙均奉委榖米局平糶差卽用縣王樹中候補通判其保晉均辭赴潛山放賑 
[邗江官報]  
　　廿一日朱　尹蘭委南掣聽差何鹺尹脩鑑銷解清江餉○廿二日沙漫洲總辦緝私丁觀察葆元到揚公幹遇監　德壇銷解南京餉○廿三日陳　尹懷清南掣監秤洪鹺尹溶委總局　分發經歴章鹺尹奎巡檢王鹺尉勲均禀到 
[上海陳家木橋電報總局内籌賑公所經收湖南義賑第八次清單]  
　　　　周　子洋二元大樹堂劉洋十元　　生　　一千同○以上共收規銀一千兩洋十二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月二十二京報全錄]  
　　宫門抄○署黔藩李奏報接篆日期摺○皖撫福奏己故知州政績卓著遺愛在民請宣副史館立傳摺○東撫李奏糧道患病開缺請旨簡放摺○陜撫張奏將機器織布局餘利提充書院經費片○又奏請准議叙片○水師提督楊奏報出洋巡緝日期摺○黔撫嵩奏委署知縣片○五月二十二日戶部通政司詹事府鑲黄旗值日無引見○壽耆謝稽蔡中書科恩○善豫謝尙茶正恩○桂公請假十日○安興阿請假五日○明安續假五日○錫光續假十五日○王文錦續假二十日○召見軍機張蔭桓○○二品銜署理貴州布政使貴西道臣李肇錫跪奏爲恭報微臣接署藩篆日期叩謝天恩仰祈聖鑒事竊臣接奉貴州撫臣嵩崑飭知以署藩司文海現奉電旨升授四川駐藏辦事大臣所遺藩司篆務委臣署理等因遵於二月二十五日馳抵省垣准署藩司文海將印信文卷移交前來臣當卽恭設香案望闕叩頭祗領任事伏念臣青齊下土知識庸愚由詞館而諫垣迭膺襄校自黔山而滇海復荷量移忝任監司愧無報稱兹復委權藩篆彌切悚惶查黔中爲苗夷雜處之區藩司有旬宣地方之責舉凡用人理財在在均關緊要如臣檮昧深懼弗勝惟有隨時隨事禀商督撫臣加意講求認眞辦理不敢以暫時署篆稍涉因循以冀仰答高厚鴻慈於萬一所有微臣接署藩篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○尙盡銜安徽巡撫臣福潤跪奏爲己故知州政績卓著遺愛在民籲懇天恩宣副史館立傳恭摺仰祈聖鑒事竊查案據無爲州詳據紳士揀選知縣沈士淦等聨名呈稱己故無爲州知州穆其琛西川華陽縣人由舉人選授巴縣教諭咸豐年間經原任湖北撫臣胡林翼咨調入營嗣原任兩江督臣曾國藩調至安徽隨叅軍事同治元年檄委代理無爲州篆鉅細躬親勇於任事逾年治理井井兩次保守城垣臨危鎭靜曾國藩以該故員識力堅定心地樸誠實有過人之才奏請破格錄用准補是缺該州前被賊踞幾及十年該故員下車之初收復未久賊蹤密邇首以繕修城守爲先旋值金陵逆巢悍賊上竄由含山巢縣分股來犯州城守卒單赢人心惶懼該故員籌備素定飛書乞援率衆兩夜登陴固守以待迨藩司劉連捷之師至夾攻退賊城賴保全次年賊酋李秀成匪黨再犯又會合各軍擊之遁去時金陵一帶大軍雲集以無爲産米稱富兵食多取辦於斯该故員親自鈎稽源源接應於克復金陵之舉實與有勞其辦理地方事宜首籌善後設保衞局延公正紳耆逐事諮商招撫流亡以闢荒土盤詰奸究以杜亂萌於無告窮民日餼務從其厚城鄉貞孝節烈隨時採訪詳報以勵薄俗而闡幽光境内壩隄自土橋至栅港豪延二百四十里爲上下七邑保障兵燹時土功失修該故員督率紳民慮事量功興修完固終其任無潰决又以田糧册籍經亂散失荒熟混淆請派委員會同挨順莊次逐細丈量飭令鄉繪一圖以備查考經營四載始告厥成吏胥難以隱瞞至今守其成法詞訟案件先經榜示署門與民約法遇有控愬聽斷勤明隨訊隨結案無留牘所决獄辭人咸服其公允應傳人証牒内註明飯食數目次路之遠近時之久捏爲衔差役無敢需索又先亷潔自矢感動所轄各員謝絶苞苴時人爲之語曰穆如清風文廟燬於賊兵一時無以興復該故員就繡溪書院舊址籌建數十楹崇奉礼事另購房屋一所以爲書院及買田二百餘畝收其租入充書院膏火之資該故員經學湛署有海航文稿及詩賦合抄每屆課期親與諸生講解示以讀書門徑捐廉加獎培養士林文風爲之一振特以孜孜求治積勞過深卽於同治五年六月卒於任所小民家哭巷祭不約而同迄今閱三十年其政績纂入廬州府志久經論定民不能忘擬請恩施宣副史館立傳等情造具事實册結呈由該州加結詳經前署撫臣德壽批行藩司檄飭該管府確查兹據廬州府知府范葆廉取造册結加具印結詳由署布政使于蔭霖詳請奏咨前來臣查地方官生前居官政績確有禆於國計民生者例准查造事實奏明宣副史館編入循良列傳安徽近年有己故廣德直隷州知州何慶釗己故望江縣知縣王寅清居官政績卓有可傳均經奏准史館立傳在案兹該故員穆其琛事實其大者守城禦宼運米贍軍其餘善後恤民修堤清賦重學興教皆屬信而有徴裨益於國計民生委非空言璺美故能使民懷遺愛歴久不忘實與何慶釗王寅清後先嫓美合無仰懇天恩俯准將己故安徽無爲州知州穆其琛生平政績宣副史館立傳以彰循績而資觀感除册結咨移部科曁國史館查照外謹會同兩江總督臣劉坤一恭摺具陳伏乞皇上聖鑒訓示謹奏奉硃批另有旨欽此○○降二級留任又降二級留任山東巡撫臣李秉衡跪奏爲糧道患病禀懇開缺先行遴員署理請旨迅賜簡放以重職守恭摺仰祈聖鑒事竊據山東督熶道恩燾禀稱該道於去夏大病後骽疾至今未瘳入春以來異常加劇近复雜證叢生精神困憊僚屬不能接見公牘不能閱看實難勉强支持禀懇奏請開缺調治並先派員接署等情臣查該道力疾從公尙無貽誤而所禀詞懇切委騐相符自應准如所請先行遴員接署俾得開缺回旗安心調理以冀速痊查有候補道郭鑑襄老成穩妥辦事實心堪以委署除檄飭遵照外所遺督糧道員缺緊要相應請旨迅賜簡放以重職守謹會同漕運總督臣松椿恭摺具陳伏乞皇上聖鑒訓示謹奏奉硃此另有旨欽此○○張汝梅片再書院之設必期入遠始能多所造就而經費一項籌畫頗難爲力兹復據舉人邢廷英等呈請擬設機器織布局資其利息以供膏火卽借其機器講求織造據稱陜西産棉極多而杼柚之利未興衣被所資專取給于湖北之廣布合陜甘兩省計之每歲費銀于四五百萬金之多近者洋布盛行席布亦爲所奪現楜紳商自行鳩股創設織布機局于格致實學書院之側購置機器招募外洋名匠以董其事則旣可以收利權而資民用而士士等學習製造汔機各事卽可借此爲入門之徑是機局爲書院本根書院卽機避羽翼並行不　實相得益彰等語臣等查陜西一省四塞自固實爲中原形勝所關邇自兵燹以還彫敝未能復業卽布疋一項歲出至數百萬金若不及早圖維恐年復一年地方益形困憊該舉人等籌畫及此實屬顧全大局深明利害擬于機局餘利中提出書院經費以期久遠洵于造土裕民兩有裨益年來如創設鐵路等事疉奉諭旨准由商民自行籌欵興辦官爲保護其事業而不干預其利權薄海人民同霑湦澤靡不奮興鼓舞各竭智力以冀仰答鴻慈今該舉人等援案具呈請奏前來相應附片陳明伏乞聖鑒勅部立案施行謹奏奉硃批該部知道欽此○○張汝梅片再定例官員歴任交代無虧缺遲延者准該督撫保奏試用候補人員准請遇缺儘先補用等因兹查有陜西試用通判朱承恩自光緒十一年起至二十一年止歴署延長安康佛坪咸寍潼關等廳縣各任内正雜倉庫錢糧均依限交代清楚並無虧短延遲核與議叙之例相符由署布政使李有棻查明詳請該獎前來合無仰墾天恩俯准將該員陜西試用通判朱承恩照例給子遇缺儘先補用以示鼓勵除咨部外謹附片具陳伏乞聖鑒敕部核議施行謹奏奉旨吏部議奏欽此○○尙書銜頭品頂戴福建水師提督奴才楊岐珍跪奏爲恭報出洋巡緝日期並現辦大槪情形恭摺仰祈聖鑒事竊照前奉上諭嗣後沿海水師各提鎭著每歲出洋時具奏一次俟巡洋往返事畢卽將洋面如何情形據實具奏等因欽此歴經遵辦在案現值春融以後船隻較多商旅絡繹深恐盜匪乘機肆刼緝捕不容稍懈奴才曩在浙江總兵任内巡歴幾及十年深悉温台寍台盜匪情形非嚴飭師船於轄境汛地及各口要隘往返梭巡認眞搜捕不足以靖萑符非親閱沿海舟船督察弁勇勤惰分别勸懲不足以示鼓勵閩浙洋面毗連惟有仍照在浙成規躬親督率嚴密辦理現於三月初二日乘靖海輪船親统厦字各號戰哨等船前赴南北内外轄洋汛地周歴巡防如有盜蹤立飭捕獲倘有遭鳳遇險船隻並可隨時設法救誮伏思厦門五方雜處易藏奸究尤宜防患未然至於練兵營勇分布彈壓籌畫必期周備奴才擬俟順道回厦汰弱留强精勤訓練隨時咨商督臣妥爲布置以期仰副聖主宵旰勤勞眷顧海疆之至意除俟巡洋事里用將洋面情形據實陳奏外所有循例出洋日期理合恭摺具陳伏乞皇上聖鑒謹奏奉硃批知道了欽此○○嵩崑片再婺川縣知縣賈翽梧因病請假來省就醫遺缺查有補用知府開州知州陳惟彦勤幹有爲堪以調署據署藩司文海署臬司黄元善會詳前來除檄飭遵照外謹會同雲貴總督臣崧蕃合詞附片具奏伏乞聖鑒謹奏奉 
硃批吏部知道欽此 
 
