# 1906 - 104 - 4911854

 

Page 1

 
 
   
 
 

Page 2

 
 
[論英美勸日本握中國警察權之眞相續稿]  
就日本一方面而論者有丁戊兩說。 
　　丁說謂日本欲握中國之警察權而運動某報代爲發布者。以爲日本欲乘外人滋疑中國有仇排舉動之日揑此謡言。刊之報章。流傳歐美。蠱人聽聞。以冀逹其目的耳。是說也。尤爲不切於事情。夫西人之圖人國也。其政策必甚秘密。而不肯宣布。宣布則彼可以預防。他國又可出而阻撓有百害而無一利。各國守此主義。以侵奪。他國權利者。實事不勝枚舉。今日本果欲握中國警察權與否。記者不敢知。惟以表面上論之。則日本而果有握中國警察權之意當必先秘密以與中國交涉不當先宣布以啓人猜忌。而使中國得先研究其利害各國得先藉口以爲挾制卽謂以保護外。人財產生命爲名英美諸國所樂聞未必出而抗阻然俄法等國。素與日本不善互相疑忌。豈有不窺測日本之用意意而與中國。爲難以爲反抗日本之地者。然則預爲宣布。於日本初無一利。日人何心。而必欲動運某報。代爲宣布乎。此其可疑者四。 
戊說謂日本有運動英美之舉動爲某報刺探所得宣之報章者。以爲日本欲操中國之警察權而不便於自薦。乃運動英美爲代表。以遂其避嫌之計。某報館或直接訪聞。或間接得於外交家之報告而宣之報紙耳。是說也尤近於周内。使日本有其事而不能秘密爲某報館所探得。則某報館必得之於英美人所宣洩。此事之原因必能備悉當不專爲日本計匿其日本之主動而以被動。之英美誣爲主動宣播其一方面之言也。卽使謂某報館容或有知之不詳言之不盡之事然以公理論以公法論則平等國之主。權於法於理均不許外人干預日本未必敢有此違叛公理公法之運動。以情勢論。則各國現正注目於均勢相持而待變。日本諒。亦不敢獨佔中國之主權。以挑各國之釁而傷中日之交。誼此其可疑者五。 
　　研究英美日兩方面之眞相。而得此五可疑。則是說之所由起。幾令人無從索解而以記者一人之私意度之。則有二說。一或由於傅聞之失實。某東報嘗論此問題。其言曰英美之意。不過欲中國聘用日人以改良警察耳。非欲操其全權也。警察與軍隊。相輔而行。一治内。一禦外中國整頓軍政。嘗用日人以訓練之。則聘用日人以訓練警察同一理由。其爲飾說與否不可知然英美之意。或者竟欲以此勸中國者先聲明於日本一時傳聞夫實某報探訪不。得其詳致有此過甚之言而遂誤爲握權之說亦未可知。 
一或出於歐美商人等之運動。前日排外之謡。美國最盛。其原由於歐美商人及其他留寓於中國者。見中國突起風潮。於外人之生命財產。時有岌岌可危之勢。故播此謡言。以聳動歐美各國政府之聽聞兾其有以恫喝中國。此次勸握警察權之說殆亦迫於欲自衛其生命財產之意兾歐美政府與日本能行其說以圖保全故以此播之報章與前此宣布排外之說同一用意亦未可知。 
然此問題至爲重大記者識淺。末由窺測我政府惟有愼之而已。 
[京漢路委條陳利弊京師]  
　　候選縣丞京漢北路巡查委員陶鴻源條陳鐵路利弊辦法八條呈請商部核奪擇其大畧照錄於左　一廠務宜派專員管理廠地方數千畆廠工數百名一切置造修理及薪工等項實爲全路出欵第一大宗亟應委派專員管理以重責守　一庫務宜派員監管全路應用之煤油燈旗布絮及擦軸之外國油以及大小物件均存放庫内向祗有洋員經管華人不能過問要知一切物件由外洋採買者宜防偷賣取利由内地添購者宜防浮開妄開宜派員會同洋員監管　一稽查處宜派員會辦向來各站進欵日報月報帳册均係洋員一手經理迨呈送總辦督辦會辦一切弊竇早已彌縫掩飾無隙可乘宜遴選精通法文職位較崇之員假以權力派充總稽核官凡收到各站報册會同洋員悉心核算　一養路處宜派員管理大工旣竣以後責任全在養路現在養路處各項事件亦均歸洋員經管華官不與焉殊不知工費之繁𤨏以此爲最必得專門算學家而又諳練工程之員管理始可弭弊竇而塞漏巵　一盜毁鐵路物件人犯宜從重典應查照北洋現行章程凡毁割電線人犯拿獲訊明卽行正法並請奏明請　旨通飭該地方官保護所謂立法愈嚴保全愈大　一學堂宜認眞舉辦現在各路無諭商辦官辦均須借重洋人京漢初辦時盛大臣雖有學堂之議惜未能眞實舉行尤可笑者三月卽可畢業其所任用不過站長賣票車守過磅而已得破毛之皮毛去路學肯綮不啻天淵現時所用之人甚有從細崽而躐級以奉敎爲護符一差到手無所不爲無怪京漢之名譽全虧亟應就出欵項下預撥若干金設立學堂延聘法比人作敎習或就比國留學鐵路學生中酌調數員回華充當敎員俟學生三年畢業後資送外洋留學數年得有卒業文憑卽派充工程師及車務要差此後卽可不必借材異國 
一各站宜添立木栅　一脚行宜實歸公司改良辦法以保護行旅免致需索等弊按以上八條均切中鐵路時弊聞原稿多至數千言 
 
 
 

Page 3

 
 
此則撮其要者又原稿中有云拔還本息爲期遲速自以出入之欵爲準衡彼之任意增减不實不盡何從知之而爭論之所有暗查各委員得華人之弊則易得洋人之獘則難蓋華人之獘不過額外勒索掠所錙銖其病在商而洋人之獘旣非一言所可盡尤非言爭詞所可爭其病且在國云云尢爲不刊之論（仁） 
[日人趕修奉新鐵路奉天]  
　　奉新鐵路業經直督袁宫保與日本政府議定贖回並議將此路由日本承修修完後交還中國約共價值一百五十餘萬兩故日人近已加工赶造日内鐵軌已鋪至離奉省二十餘里之大石橋地方三月底卽可告竣見者謂工料甚形草率云（丙） 
[咨請核示修築氷榆鐵路北京]  
　　十五日政府接到盛京將軍公文一件略謂近因塘山烟煤出產甚微不敷應用查有東省所屬冰溝子地方烟煤出產豐旺現經本處紳商集股擬自冰溝子至榆關修築鐵路一段專備運煤之用應候核示以便再行咨請商部存案）下（ 
[晉礦咨請商部立案北京]  
　　山西同濟礦務公司紳商直隸補用道董崇仁等公禀北洋大臣袁山西巡撫恩前督辦大臣盛勘定平定平潭河北河堰西北大山一帶并河南神峪溝西大山一帶礦地於上年三月經賽魚等村三十三村社保長牌頭等將各村莊地畝通共四百三十五頃十六畆均情願各人爲公司開礦公地公司給予各村莊開礦公股一百五十三個每股作銀一百兩共認公股銀一萬五千三百兩由公司與公社互立合同自立合同之後凡入公股公地公司開採應用何地本地紳民公平議價或入股或價售公司不得勒賈地主不得居奇各村莊地畝凡在礦綫之内者不得私賣等情現已由該大臣等轉咨商部立案（友） 
[咨查山東掖縣礦產京師]  
　　日前商部咨照山東巡撫文云查職商戴式芬前禀請開之平度掖縣金坑洪二英埠等處金銀各礦曾經本部核准在案應請轉飭該商希將開辦章程以及苗綫微旺入地深淺是否設立局廠一併詳細造册報部以憑查核（下） 
[電查蒙人阻撓金礦事宜北京]  
　　前日政府致陝甘總督電謂查甘肅敦煌縣境内五道金溝礦苗甚旺曾經汪令募夫開採並試辦南山金廠竟被青海蒙古右翼副盟長固山貝子遣人越界收課騷擾金廠阻撓新政等情前已電飭核辦現在是否辦結該礦仍否開採蒙人允否遵斷希即詳細電覆以便酌核（上 
[推廣奉省東北兩路郵政奉天]  
　　奉省郵政刻已次第收回西路業經通行無阻並與日本軍政署籌商推廣東北両路直達吉黑蒙盟一帶趙次帥現飭各局署將所有傳遞公文函件凡往西路者均交郵局代遞（丙） 
[美亞兩洲海底電線告成]  
　　二十五日倫敦路透電云中美両國以由美國達上海之海底電缐現已告成互相道賀譯字林報 
[奏請楊參議帮辦電政京師]  
　　督辦電政大臣直督袁制軍片略謂吳重熹駐滬會辦電務前奉旨補授倉塲侍郎業已北上上海爲總局駐紥之所凡各省綫路各處分局應辦事宜所有調派各局員生籌發各路材料稽核功過綜司出入端緒至繁責任至重而大東大北兩洋公司向與電局訂有各項合同交涉動關權利查有駐滬電政參贊商部参議楊士琦於電政實已駕輕就熟懇恩派爲駐滬帮辦電政大臣以專責成等語奉　旨着照所請（望） 
[工部奏設藝學堂北京]  
　　工部奏請設立藝學堂所有本部司員均須到堂聽講該摺已於十八日入奏（吕） 
[法政大學斥退學生日本]  
　　東京法政大學於陽歷四月十一日（中歷三月十八日）斥退清國畱學生二名（一）鄧永煃雲南官費生（一）張廷揚廣西官費生其揭示書有二人性行不良學業荒廢依本大學第十八號規則應命令退學等語探其原因係風流事經東京二六新聞訪錄故卽斥退尚有一人因名字舛錯尚在調查近來留學日多奇聞怪事亦日出不窮就中以官費者居多而以曾人仕途者爲尤甚云（望） 
　　按記者初意不願以失德退學目揚其國聞之醜然官費生腐敗如此咎無可逭特節錄之使凡爲官費生者交相勸勉知所自愛云爾 
[江蘇學會調查員報告書]  
　　（爲學堂公地建造私宅事） 
逕啓者蘇州近有辦學人員在學堂公地建造私宅之事現已查勘屬實敬以上聞蘇州師範學堂對面一帶空地坐落吳邑南正二圖向係撫標中營操場旋常備第三營自光緒三十年分端午帥在蘇撫任内倡興學務除將舊有之學堂整頓外特注師範設立兩級師範學堂係爲造就全省敎員起見當時校地以一時難覔卽將紫陽書院改設特委羅叔藴署正督造工程並派充該學堂監督此項操塲卽在學堂對面且與高等學堂蘇府中學堂毗連近來又添設游學預備科附屬兩級小學因此學務處議將操場及四面空地一併圈入作爲各學堂學生體操之所並預備將來推廣校地之需是以該地不盡無主而民間因係公家劃爲學區故亦無領價者某此次抵蘇卽聞人言藉藉僉稱羅監督已在該地建造房屋十餘幢四面均起圍牆將爲住宅終老計當經親去察看確係緊靠操場横貫學區由木作沈文記承造立有貽穀堂界石管工人答係羅大人自造住宅其非學堂添築校舍及敎員住宅而爲自置私產無疑惟念蘇州學務全賴陶齋尚書盡力提倡至今甫有基礎該處學堂林立校地最爲相當邦人土方慮將來推廣不敷殿拓當將此項基地未經圈入之前常備軍統領劉觀察曾以營勇挑棄瓦礫爲詞禀請效護 
 
 

Page 4

 
 
院劃還營用幸經學務處諸公力爭禀定有案始爲學界公地以備添造校舍地步今羅監督以辦學人員乃將學堂圈入之空地自置私產如爲不肖圖董所私相授受已屬不便何况並未價賣又係建學區域之内現正工匠如雲指日落成某職任調查事關學界公益不得不據實報告務乞迅賜開會提議公决咨請督撫憲曁寗蘇學務處飭知停工遷讓以免學區爲所限縮學界幸甚（望） 
[户部銀行代收國民捐數京師]  
　　北京户部銀行氏收國民捐甚爲踴躍計三月初一至初五日止共收庫平足銀一萬三千二百七十三兩二錢一分初六至初十日止共收庫平足銀三千七百六十三兩四錢八分十一至十五日止共收庫平足銀三千二十兩三錢二分（容） 
[丹徒縣詳撫藩文]  
　　（爲王家港停泊木牌事） 
爲詳請事據商會董事吳兆恩閔文鑾等禀稱竊職等昨據新河木業來會略稱近來金山沿江一帶漲有沙灘不能立足釘椿牽纜每遇風浪木植隨水漂蕩不獨命本攸關尤恐撞損中外商船致成交涉訟端以故完納釐捐後必雇工挽把逆流至金山毗軍鮎魚套之王家港地方停泊以避風險該地並無支汊河路不慮漏稅上年日本人武田覬觎該地今仍視爲奇貨該木商無口停泊於商民俱有不便不若乘此卽爲該業安置之地方今設立商會苟有不便商人之隱應請代表等情職長查鎭江自蒜山以上從前禀准歸該商停泊近以淤灘寛闊釘椿牽纜無從立足風波堪虞王家港本有夾江木牌停泊其勢最利所以屢奉不容在彼停泊者實係甯商軍動所致惟思情事遷變今昔相懸金陵在亂之後業少人稀故廣招商客以興地方祇定三十年之限今已有四十餘年且該地有外人窺伺若就此安置中商旣絶外人覬觎之心兼免中商漂蕩之患一舉兩善叩請通詳等情到縣據此卷查此案於光緒三十一年六月十一日奉前道憲部札准駐甯日本總辦岡部函以鎭江日商快安洋行武田寛治郎禀已在鮎魚套租妥一地繋留木料請飭保護前來當查所請核與定案下符有碍金陵釐務商情函復日商不准違禁飭卽諭禁該處租户不准將地租給日商等因奉經卑職出示諭禁並飭差查明該處地主並無將地租給日商事取結在案據禀前情伏查該商會擬請將王家港爲鎭江木業停泊木牌之所以避風險旣不致偷漏稅釐又可免外人覬觎誠爲一舉兩得可否俯如該商會所請之處理合詳祈憲台鑒核批示祗遵（等） 
[桂撫奏請以南甯府爲首府]  
　　北京電云廣西巡撫林紹年近以法國於廣西邊境有駐紥大軍之計畫且與本省交涉繁多而首府桂林府僻在西省北隅辦理殊多不便故於日前電達政府請將省城移於南寗府政府業已允准不日卽須實行矣譯大阪每日新聞 
[肅邸有取道奉天消息奉天]  
　　肅親王赴蒙古考查政治出京後先至天津與袁宫保晤商一切茲聞有不日來奉天消息惟肅王赴蒙應取道張家口不應取道奉天故奉省官塲頗爲疑訝然事機秘密究未得其詳（丙） 
[袁京兆定期由粤起程廣東]  
　　新任順天府府尹袁大京兆蒞粤查辦事件已兩紀前報茲悉京兆在粤事仍未定惟因急於回申已定於本月念七日赴香港候船預備起程矣（顚） 
[唐學使蒞滬視學]  
　　江蘇學政唐春卿宗於某五日由蘇起節用小輪船拖帶昨日四點鐘抵申舟泊大王廟馬頭本埠地方官均至舟次迎謁商約大臣吕欽使亦詣舟謁晤宗師旋登岸乘馬車至江蘇學會再至洋務局拜會新蘇撫并往王家庫回拜吕欽使然後至自來水橋北首信成銀行同駐節所帶視學隨員爲江陰章琴若太史際治無錫唐養吾部曹浩鎭今日宗師擬先閱本城敬業高等小學南洋中學東明小學商學會附屬小學四處此外各學堂俟排日察看并聞江蘇學會已定於二十九日上午假愚園開特别大會以歡迎唐學使云（顚） 
[袁部郎暫緩赴商部供職]  
　　日前商部電調新任順天府府尹袁大京兆之公子伯葵部郎思亮赴部當差聞部郎因宿疾未愈須醫治告痊再行入都供職刻已由京兆電請滬道瑞觀察將情禀達商部矣（顚） 
[德國愼重邦交]  
　　廿四日柏林電云德皇致電奥外部大臣之意意大利未名誤會葢自摩洛哥會議告竣以來英法報章皆極力設法離間德意之邦交但意人初不爲此等詭計所摇惑惟以意國各報載稱斐蘇斐俄火山肇災後德國並無慰問之公文大爲不平然現已無爾我之見因不但駐意德使孟志伯爵已曾將德皇及德政府惋惜之意轉達意政府卽去年德國所派救護意國克拉勃利地震之災各員亦已荷德太子之助勸募捐欵以撫卹斐蘇斐俄火山之難民故也 
[德意奥三國聯盟之影響]  
　　廿五日倫敦電云歐洲各國皆謂德皇致奥外部大臣高陸初斯伯爵之電實不啻爲解散德意奥三國聯盟之預兆 
[那特爾政府募兵剿捕叛酋]  
　　念五日倫敦路透電云那特爾政府已出示招募團練兵每日給發每兵英金五先令以便編一特别軍隊派赴蘇羅蘭地方剿捕在逃之叛酋譯字林報　甘六日倫敦電云那特爾將團練兵悉數調集實屬不可再緩譯文匯報 
[德簡東斐洲巡撫]  
　　廿四日柏林電云德國已簡前駐華騷地方之總領事爲德屬東斐洲之巡撫 
[日本西京旅店失愼續誌]  
　　廿五日東京電云昨晚西京有旅店一所不戒于火歷時二十分鐘全屋已歸烏有計寄宿旅店之客共七十六人事後有二人不知下落所遭損失約值日銀四十萬圓 
[日本大阪炸藥廠失事續聞]  
　　廿五日東京電云此次大阪炸藥廠失事實由廠内所儲火藥爆發所致日政府現已壽備一切以防擾亂 
[英艦在地中海失事]  
　　廿五日倫敦電云有英國戰艦一艘載重一萬五千墩在地中海試騐輪機速力竟到失事當有火夫三人斃命四人受傷 
[日英修好]  
　　廿五日倫敦路透電云英國利物浦伯爵梅約君特設筵欵待管帶日本在英國新造戰艦之海軍將校譯字林報 
[美總統立法防弊]  
　　廿六日倫敦電云美總統羅斯福君以近來保險　弊竇叢生特於議院演說宜速增訂一例以防之 
[俄國安度令節]  
　　廿五栢林電云耶穌復活節已過俄國全境均甚平靜 
[美國舊金山地震]  
　　廿六日倫敦電云舊金山地震勢甚猛烈屋宇有　　者人民有死傷者電報已阻隔不通譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淮揚道定期接印揚州]  
　　新授淮揚海道蒯禮卿觀察於二十二日下午抵揚定於本月二十八日赴任接印至睢寗四岸督銷仍由觀察兼辦昨日會商趙都轉以四岸疲敞已極擬俟到任後再加整頓（亡） 
[查察候補夫員不准擅離揚州]  
　　本月二十一日運司趙都轉示諭官廳謂兩淮候補人員均應在揚聽鼓無故不准擅離乃竟有屢次傳見日久未到甚至札委差使查無下落殊屬不成事體茲於牌示日起凡在揚者限於三日内親至本署稽查處塡冩銜名住址以便陸續委用如限内不到卽當一律記過停委幸勿自誤（亡） 
[臬批胡太守出繼糾葛九江]  
　　安徽省涇縣附生胡焯具禀臬轅控稱九江保商局委員補川知府胡太守榎自幼從伊母逃難楚北經其父立字出繼等情奉余廉訪批據禀稱胡榎曾經其父立字出繼爾父爲嗣并經爾父敎養婚配授以家產等情禀果屬實則該守於爾母受有罔極之恩如果生事死塟置之不理應早向之理論且立繼授產必有族衆在塲何皆緘默無言直至二十餘年之久始據爾自行禀控殊滋疑竇原立繼書又未呈驗一面空言尤難保無藉端揑控情弊姑仰南昌府轉移該守於文到五日内卽行明白禀復以憑核奪（昆） 
[縣令禀請開復頂戴鎭江]  
　　丹陽縣洪鷺汀大令前因辦理學務未能出力由陸前撫奏請摘去頂戴大令近日創設陽邑高等小學堂並捐助開辦經費一千金禀請蘇撫及學務處請爲開復頂戴（再） 
[閩提開缺回籍過鎭鎭江]  
　　福建陸路提督黄芍巖宫保業經奏准開缺回籍刻已交卸提篆由閩起節於月之二十三日乘福安輪船道經鎭江少頃卽啓輪上駛遄回湘南珂里（再） 
[運憲整頓兩淮鹽色鎭江]  
　　兩淮各塲鹽色向分頂梁眞梁重淋尖鹽私鹽各名色近以塲運各商往往互相遷就不能按照定章卽所設之稽查鹽色委員亦復虚應故事刻聞運憲趙都轉嚴飭所屬認眞整頓（再） 
[鎭道赴揚稽查常關稅務鎭江]  
　　常鎭道陶觀察近以揚由兩關收稅短絀比繳不足因於二十三日親自赴邗稽查該兩關稅務以資整頓（再） 
[蘇州官事]  
　　藩轅牌示昭文縣主簿以鄭官懋請補已奉部復飭令赴任○署奉賢縣丞馬彬署事期滿以汪德泉署理又青浦新涇司巡檢韓國楨署事期滿以高其琛署理（永） 
[准詞保護學堂揚州]  
　　舉人趙宗抃擬於通屬掘港塲境創設初等小學堂先禀請運司飭屬預籌保護旋奉批云候飭掘港塲大使察看學堂果係妥善自應札行會同地方官實力保護（詳） 
[鎭江學務兩志]  
　　鎭郡中小學堂現經添造校舍改良講堂以便推廣學額○蘇省學務處現委沈幼沂别駕赴鎭江調查官立各學堂已於二十五日由蘇來鎭（再） 
[營地修築馬路九江]  
　　常備軍　一營原係寄紥大校塲之舊有後營營盤内該營何營帶以該處地址不甚平坦特將内外一律改修馬路現已煥然一新（昆） 
[詳請截止冬防常州]  
　　常州府許太守前辦冬防添設師船巡勇並請領鎗藥等項應用該餉項在常郡布捐項下籌給現在冬防已竣於三月十五日將前項師船巡勇一律遣撤前借領洋鎗俟收齊呈繳等情通報各憲（永） 
[革懲聚賭滋事之巡士紹興]  
　　蕭山自去冬開辦警察僅祗巡士七八名且皆游民投充往往恃勢滋事邇復聚賭鬥毆爲新任縣主唐大令所聞立卽斥革兩名驅逐出境其餘數名亦須更易故現又出示另行招募矣（目） 
[新兵暫充警察]  
　　鎭郡警察所招警察巡士僅敷城西一帶站崗現經署常鎭道陶觀察商請駐鎭督標新兵前營管帶陸如仙恊戎遴選新兵六十名撥充警察俾城北一帶亦得一律站崗以靖地面（拜） 
[撥欵建造營房九江]  
　　九江常備軍未建有營盤其第一營係寄紥大校塲二營係寄紥岳師門外三營係寄紥考棚三處相離較遠消息不靈日前善後局特撥銀四千両到潯令覔地址以便赶造聞竣工約需一萬餘金（昆） 
[調查日本在奉天之流娼奉天]  
　　奉省日本流娼去年共有一千三百餘名近因生涯落寞陸續他往在奉者只有六百七十餘名（通） 
[閩中又又地震福州]  
　　今春閩垣地震已有四次本月二十一日五更時地軸震動門壁俱怦怦有聲至天高時又震一次（其） 
[拐案未定福州]  
　　前報拐帶二十七人計拐小孩四十三人之多一節此案經府讞局提審先後已訊五十餘堂該拐匪尚未供認不得定案聞有五人係搭在該船希圖盜割漁綱實非拐徒研訊屬寔已將該犯交保取釋至此外是否拐匪一時尚未判定（其） 
[樟腦開局福州]  
　　福建樟腦改歸官辦已定於二十一日開局辰刻知縣羅汝澤先到各捐局范王各委員繼到現任道府廳等均於是日二點鐘來局聞晚間設宴欵賓云（其） 
[清遠渡船沉溺廣州]  
　　十二日清遠渡船由省開行搭客極爲擠擁行至西南海口拖纜中斷全船沉溺船中四百餘人其幸生者僅三人而已兩縣聞之立卽移營馳往彈壓矣（茲） 
[瓦木匠罷工漲價揚州]  
　　揚城瓦木匠每日工資向係一百八十文現因各貨漲價遂約同業至舊城會館要挾業董加長工資時運署内及瓊花觀街高等學堂均未竣工該董恐誤要公至江甘两縣據情禀懇每日每工二十文賞准示諭兩縣主准詞出示（詳） 
[澈究酒捐弊竇紹興]  
　　越郡釀造之酒運銷各省數甚浩繁前曾設立專局抽收印花稅復因賠欵加增捐數歲共約徵洋銀四十萬元惟司巡人等往往藉爲利藪留難需索近被各酒商聯名上控當奉省憲飭縣拘提該司巡解省訊究并將總辦王欽山太守撤差另行派員來紹接辦以恤商困（陳） 
 
 

Page 10

 
 
[銅元票暢銷鎭江]  
　　銅元鈔票前經設局分銷任民兌換價較錢店多二三十文不等完釐納稅俱可通行人頗便之其發來之一萬串業已銷凈仍由駐鎭官錢局請領二萬串來鎭認銷（再） 
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[臬批絲兩廠未准自辦蘇州]  
　　蘇商費承蔭以前辦蘇州絲紗两廠五年期限未滿各老股商人爭回自辦已禀請商務局訂立合同等情禀請核示經署臬陸廉訪批云該商承辦絲紗兩廠租期五年曾奉撫憲奏明有案此時限猶未滿各老股卽欲自辦亦應會同該商呈明商部撤銷原案方能訂立合合以昭公允豈容抺煞前情置奏案於不問前准商部議員陸道送到照會各老股訂立合同會稿到司本署司與署藩司均退還未判正比意也况尋繹商部批詞一秉大公未肯遽准立案愼重之意已可槪見該商旣逕赴具呈自能力彰公道靜候批示（永） 
[法商堅桿扯旗之交涉鎭江]  
　　法商東方大輪公司在某地竪一長桿懸掛法商旗號鎭關以定章凡沿江一帶工作必須先行報明理船廳核准今法商并未通知與定章相背由稅司義里邇君出而阻止法商以豐和等公司均已竪桿扯旗且法商在自已地上工作何獨不准因向稅司理論聞駐鎭英領事已代照會監督陶觀察商准法公司照舊扯旗矣（工） 
[面委寗府兼理道篆寗波]  
　　寗紹台道高英自日前晉省回轅後忽然患病曾電禀浙撫乞退當奉張筱帥允准近日寕府喻太守晉謁筱帥卽面委太守回寕兼理道篆太守赶卽回甬定於本月二十五日接篆（易） 
[核奬警察人員蘇州]  
　　金匱縣紳董陶世鳳等具禀蘇臬略云蔡紳廷杰前年創辦警察成效卓著可否請咨會浙江撫憲奬給拔委署事州縣一次等情經署臬憲陸廉訪批云蔡紳創辦該處警察克踐成效在事三年始終勿懈實屬勤勞卓著自應准予請奬以昭激勸惟該紳等所請咨浙拔委州縣一次以在籍之功而請奬於服官省分恐無似此成案究竟能否照准或如何聲請之處飭常州府查案確核妥議詳復以憑察轉（永） 
[縣詳離奇命案無錫]  
　　無錫縣已革户書蓋子均其妻王氏與錢阿狗向有姦情前日不知因何事故蓋子均夫婦將錢阿狗關禁在家毆打遍體有傷錢阿狗旋叉服烟斃命蓋子鈞卽至邵漢臣煙館内雇請許士林大阿狗等將屍綑縛抬至城外黄泥城頭灘地埋葬經無錫縣趙大令訪悉前往勘明騐屍差提蓋子鈞全家逃避大令已分投緝拿並通詳各憲核示（永） 
[遵札諭禁售礦鎭江]  
　　二十四日署丹徒縣郭令子華接奉省憲札開以商部奏准商民私售礦產通飭查禁嗣後各州縣紳民凡有礦山礦地敢於影射私售卽予拿辦等語大令遵卽出示曉諭俾衆周知（再） 
[蘇州火警兩誌]  
　　齊門外錢萬里橋滬寕鐵路工料草房於本月二十四日下午四句鐘時失火草房五六椽全行燒去所有木料器具等項雖各工匠立時搬運而已燒去大半○是夜十二點鐘城中平江路星橋左近源興雜貨鋪撥翻洋油起火延燒左右鄰十一家共焚去房屋二十餘間（望） 
[寗波]  
　　本月二十一晚甬江東灰街某店鋪失愼經提台吕軍門綠營各遊守府縣等馳往彈壓各水龍力救得熄計焚燬店鋪十餘家房屋約有四五十椽○鄞縣姚家浦地方有著名賭棍姚阿夏經前縣主飭差訪拿迄未獲案現該棍仍在各鄉聚賭高大令特飭差多名分投各鄉嚴加密拿（易） 
[滬城官事]  
　　川沙廳左司馬念慈昨日因公來申住晉陞棧飭丁到道禀知明日詣轅禀見○新委新關查騐委員陳明府培基到道禀呈奉飭限造履歷一册○救生局委員陳嵩屏别駕昨至道轅禀知奉飭赴蘇拖帶座船來申○奉委辦理徵兵事宜畢業生阮君慕咸昨至道署禀知定于明日赴松○崇明縣楊蔚霞大令士晟飛划營哨弁米登魁千戎占元昨均到縣拜謁（合） 
[冠裳雅集]  
　　滬道瑞觀察縣尊汪大令昨日午後六下鐘在滬北辛園設席請新任蘇撫陳筱帥商約大臣吕尚書等飲晏（事） 
[滬道商詢要公]  
　　滬道瑞觀察前晚在洋務局接見開濬黄浦事宜之辜鴻銘部郎及施則敬陳作霖許炳榛三觀察旋又傳見總工程局正裁判官孫耳山明府新授福州府遺缺知府白昆甫太守曾煜並委辦徵兵之阮君慕咸等商詢要公（事） 
[製造局紀事]  
　　蘇省練公所總辦劉體乾觀察因江隂各處陸營需用過山快砲特派兵備處科長趙德馨陸師學堂畢業生韓洞濤來申向製造局請領六尊總辦魏觀察卽飭提調陳薺嵐别駕如數發給○前吳淞砲隊營統領商軍門因操演鎗砲需用黑藥派哨弁到製造局請領一萬磅魏觀察亦准予領去（寳） 
[函送馬車捐照]  
　　總工程局總董近將馬車捐照改章抽捐置有馬車捐照三十二張於昨日飭丁函送到道俾便應用（事） 
[商學定期開校]  
　　本埠商學公會現於新馬路廣仁堂西首設立商業學堂定於二十九日開校昨日遍請本城各官紳届期到堂觀禮（宜） 
[典商集議興學]  
　　本埠各典商董事沈君枚伯姚君滌源萬君厚愚余君魯卿等昨在吳家弄典商公所集議設立學堂聘請黄涵之觀察爲總理名曰典商公學培植同業子弟一俟房屋修竣卽須開辦（宜） 
[籌議創設公學]  
　　日本留學生劉棣英近日擬章欲在上海設一公學具禀江督札飭學務處會同上海道核議擇地建設瑞觀察以此事非熟悉學務者核議不可查有熱心敎育之張季直殿撰及鄭京卿可以籌議故于昨日致函殿撰等妥爲籌議矣（嚴） 
[控究地保毁學]  
　　浦東二十四保十九圖洋涇南鄉棠蔭蒙小學堂設立趙家宅劉公祠内由韓茂春茂才自行就地籌欵不領官費詎有地保韓蘭生糾領流氓多人藉端尋釁將學堂物件打壞甚多韓茂才以該保不應毁學赴蘇學務處禀控咨請滬道瑞觀察札飭上海縣查究（宜） 
[查覆新閘市面情形]  
　　上海縣汪大令與會丈局員前奉道憲札飭會同清查新閘十一等圖地方市面是否興旺著卽明白查復等因刻經往查明確于昨日會銜禀復到道畧謂查得新閘橋迤 
 
 

Page 18

 
 
北至太陽廟一帶道路兩傍均經造屋頗爲熱閙市面較昔漸旺目下急務必須興辦警察俾殷實富商遷往貿易市面更可振興茲將境内何處荒僻何處熱閙詳細繪圖禀請察核示遵觀察接悉之下當卽據情移咨辦理新閘開闢事宜之徐孝餘觀察議奪矣（嚴） 
[斥革汛捕]  
　　滬城三四鋪汛捕徐賓近因辦事誤公犯案被控奉汪大令訊明屬實昨日晝條斥革不得化名復充（事） 
[改期會訊]  
　　美商通裕前控吴春九卽吳春記不付同裕莊禀洋一案本訂昨日午後會訊因新撫憲陳大中丞蒞滬在洋務局接見各國領事讞員關司馬襄讞孫明府均須隨往故照會美白副領事改期再訊（當） 
[初訊革探聚賭案]  
　　因賭斥革之包探陸阿祥卽陸瑞芝在美租界外舊港橋三元里一號洋房開設快達總會糾人賭博事爲寳山縣訪知飭役密查禀道禁阻各情已詳本報昨日公共工部局圖巡亦經訪悉此事飭五十號西探頭目會同華探倪順泉知照該總地保往拏當塲拘獲陸瑞芝余金泉徐慶祥胡產卿趙阿大陳桂福吕星福祝阿四顧阿金羅阿二陳安仁陳阿根吕阿元陳阿發祝李在陳阿尤譚阿本胡阿根等解廨請究被告延律師穆安素譯稱該處係在租界以外捕房旣無牌票又無公事何得突至西班牙商人所租之屋内拿人並將什物摀毁查前次美總領事聲明捕房權限不奉公事不能施其權力在租界以外况房屋爲西班牙商人所租捕房未向西斑牙領事簽字何得貿然將入西班牙籍之人拘押應請堂上將案註銷否則查明會審五十號西探頭目阿姆斯脫郎譯供昨晚奉總巡之命前往界外知照該圖地保至三元里拿賭因該總會係前充包探之陸阿祥所開查陸前因犯賭斥革之故拿獲後始聞内有四人俱入西班牙籍若云捕房無界外權限查二十年來在界外帶同地保捉拿不法之人事所恒有請堂上核辦襄讞孫明府答謂捕房出界拿人旣無牌票公事萬一閙事誰任其咎查中西律例犯賭均應究辦然陸徐余胡四人旣入西班牙籍應照會領事查明核辦穆律師又申辯良久明府商之美副領事判將趙阿大等十四名由捕帶回著各存保洋十元方可保出候訊陸等四人抄明入籍號數當堂開釋候照曾西班牙總領事訂期會訊（力） 
[上海縣案]  
　　丁黄氏控凌彩卿掯留孫女作媳等情汪大令于前晚提訊黄氏供孫女振娥年十六歲凌彩卿係媳之胞兄今被霸掯爲媳爲此控究質之凌供振姓係胞妹所生小的之妻適產一子由妹丈友山與妹商令調換振娥故由小的之妻撫養作媳後因所换之子先友山夫婦病没小的復央張桂亭爲媒下聘取有婚帖年庚黄氏今忽悔控實聽抱呈丁杏園唆使乞鑒張桂亭供作媒是實地保陳玉書供與凌同大令核得旣有庚帖媒人飭傅丁杏園不准干涉外判振娥暫行發堂諭凌再送黄氏財禮洋十二元四月内選吉置備新衣彩輿赴堂迎娶完婚各具遵結完案○擺肉攤之楊阿本控馬阿慶拐妻捲逃亦奉提訊楊供髮妻龔氏去冬十一月被馬拐匿伊兄四福家内翌日經小的尋獲本欲扭控因四福夫婦懇免且願担保阿慶如再拐逃著伊夫婦交還不料二月初二日妻與次子忽又不見並被捲去金戒衣服詢之九歳長子云被阿慶帶領出外爲此求請究追詰之馬供去歳在楊肉攤幇伙因指小的私竊肉錢爭閙停歇伊妻並未拐逃大令判馬交保具限結尋交龔氏質訊核辦○朱步洲喊控局員枉斷求請申雪汪大令准予提訊朱供被王錦章挾嫌尋釁撃破大缸三只應賠洋十八元王央地保勸賠九元勉允收洋詎王反赴巡局誣告串保索詐局員枉斷追繳且喝責打爲此控究大令核供判候飭查再核（宜） 
[總工程局紀案]  
　　洙涇某學堂敎習金山縣人何叔嘉祥雲小輪來申將抵碼頭失去網籃一只内有衣服值洋十數元常將水手蔡行泉送局副裁判官陳二尹判賠洋五元繳穱○秦長順鷄鴨行前晚帳房内被賊竊夫大洋八百零七元小洋九千餘角開單報局請緝并投廿三七鋪巡局具報○浦東人周阿榮在周浦航船竊取棉被一條被巡士拘局陳二尹訊悉周前竊某航船鐵錨到案時堅不供認反由失主服禮今次人贓並獲喝責手心四百下押辦○湖州人陳桂堂在集水街金甫村木匠店定買物件乘竊烟搶一支被學徒拘局二尹判責手心三百下押捕房七天○王家碼頭擺水菓灘之陳阿順被銅匠王阿興買物口角糾同姜阿二陳阿榮蔡金浩毆打由巡士拘訊二尹判王姜各責手心三百下陳蔡各責二百下斥退○已革前工程局華捕裘金順在揭普豐會舘塲擺設廿一門賭攤由探拘局請辦二尹判責手心二百下押捕房五天○陳阿生卽漆匠阿生去年將方單串騙烟紙店夥陳鍚甫銀兩控局訊押在案迄今日久不理昨由總董備函送縣訊追（尺） 
[公共公廨晚堂案]  
　　姚馮氏偕子清泉控妻母周孫氏誘媳捲逃匿居姨丈張義吉家向領行兇求提究辦等情前晚奉孫明府提訊周孫氏供丈夫周煥文在法界生意因婿清泉不顧家用並肆凌虐不得已接女來滬現在某學堂讀書叩求寛限交案明府判押限两天交女訊奪○王洪記控吳德聚圖呑保愼公司合同吳德聚控王圖賴墊洋亦奉明府提訊王供與吳合做虹口碼頭扛夫生意言明由吳墊資小的出力辦事不料僅墊洋二百十六元卽行避匿向論反將保愼公司郭鏞生處合同洋一百元掯阻不交呈摺求追訊之吳供洋乃由王借墊實共二百三十二元除收尚欠十六元又米洋十元求追明府察得吳旣墊洋所有郭處洋一百元應吳同王收取完案（當） 
[英美公廨早堂案]  
　　陸狗郎因洋東不付工洋吵閙行凶由捕解究明府商之美副領事判押两天○張惠山掩入陳阿來房内竊箱一只將箱内衣包當洋廿二元由捕解辦判押兩月○過犯王阿二竊碼頭棧房内紅糖一包由捕解辦判押一月○王小四王阿四前經犯竊今又在某弄圖竊由捕解辦判押两月工作○馬阿金竊某洋人羊毛一包由捕解辦判押一月○翁紀才竊洋東之千里鏡洋布王長生竊碼頭奮鐵由捕解辦判翁押三禮拜王押一禮拜○陳阿四碰壞自來水洋人機器車需修費洋十元由捕解辦判賠洋五元完案○繅絲女郎周施氏向姚五氏借洋十元不允糾同施阿早沈阿明等將姚左手毆傷由捕解辦問官姑念周施氏懷孕從寛判交官媒管押一天施沈二女各押官媒两天○董周氏竊同居張阿四家衣服牙　由捕解辦判押官媒两禮拜贓給失主（當） 
[法租界公堂案]  
　　南京人聶蔡楊之妻陶氏前年六月逃逸近始由豐至由尋獲扭入捕房昨日解究氏供十八歳時因夫不時凌虐出外幇傭今已四年故陳大令判交保具領○虬江橋胡張氏家之婢女張林珠被王小包子及王陳氏拐匿菜市街某客棧内爲氏尋獲投報捕房捕頭飭探解訊林珠供與小包子在途中遇見被拐王陳氏供並不干涉大令判王陳氏開釋王等各人押候下期再核○法馬路泰山堂藥店前日不戒於火幸卽救熄昨將店主沈杏賢出店聶榮傳案請究陳大令訊得事出無心商之魏繙譯判罰洋十五元○德興洋行控徐季清代賣洋酒一案昨提牽涉之王洪芳徐遂初訊究王供徐曾將酒抵押銀二百兩滿月後即經贖去徐遂卿供此事與小的無干大令判遂初關霖王交的保俟下期再核○隆興洋行控潘菊生買去洋酒付用同裕倒莊票唐塞一案昨日復訊威而南洋行附請追欠銀一千零七十两賚興洋行附追銀二百零七兩質之潘供尚存洋酒數箱並耒售凈大令判將酒先行繳還原主下期再行訊斷（臨） 
[美租界捕房事]  
　　昨有西孩二名至肇勤路沈金卿家尋犬啟釁用刀剌傷沈及宋廷香手面由六百廿三號等捕將孩拘獲押候途該管領事署訊辦○某小王貧病交迫倒臥西華德路口不能言由捕載入捕房轉送公廨安挿○二百九十九號捕巡至西華德路福　里見有丐屍一具回報捕房飭傳地保查殮○王阿根竊乍浦路可熾鐵棧内裘阿洲衣服多件由裘撞見交捕押辦○某西婦乘陳阿三東洋車至外大橋癲病大發由捕帶人捕房奉飭送回家中交家屬看治（似） 
 
