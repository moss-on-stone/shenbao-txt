# 1910 - 98 - 4913357

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章三月初七日内閣奉 
　　上諭雲南迤東道員缺著魏家驊補授欽此軍機大臣署名奕劻世續鹿傳霖假那桐吳郁生 
論說 
[論化導人心爲今日地方紳士之責（漁）]  
　　國於天地。必有與立。况當此預備立憲時代。不使人人養成國民資格。將來憲政成立。司法行政立法三權。何能完全而無缺。我國今日。各省諮議局旣已成立。地方自治亦漸有端倪。而全國代表方并力一心。謀國會請願書之繼續。合數方面以觀。何嘗無國民資格哉。然考其内容。被選爲議員。羣推爲代表者。特少數之紳士。可與談世務而參事機耳。而一般多數之農工商賈。晦盲否塞。茫然於天下之大勢如故也。觀于宜興泰州。因調查户籍愚民誤會。毁及學堂。毁及紳董之家。幾肇巨禍。近如屬於吳縣之香山光福等處。亦因調查一事。鄕民少見多怪。拒之甚峻。致將事者因而束手。嗚呼。以江蘇素號開通之地。其民猶未能免此。彼僻壤遐陬風氣尚示大開。更不知民情若何閉塞也。甚矣愚。民之愚。未易旦夕化也。試進言其因。 
　　夫民蜷伏於專制政體之下。非一日矣。平時受制於官吏。一若牛馬然。束縛之馳驟之。惟牧圉之所使。一旦脫去覊絆。得有言事之權。一任其互選議員。爲身家財產計。於調查入手之時。宜若何樂從也。乃非惟不贊成。且仇視焉。豈氓之蚩蚩。甘心於專制政體。而不喜立憲政體歟。夫亦坐民智未開。以致遇有改革。動輒誤會起釁耳。 
　　然此誤會起釁之端。亦未能盡咎吾民也。平時吏與民勢分懸絶。致上下之情隔閡。爲地方官者。於閭閻疾苦。民間利害。絶不計及。而惟是加賦抽稅。日以朘削爲唯一之方針。即間或辦一善政。輒假手於下。一任劣董之擅作威福。蠧役之苛事需索。欲造福地方。適以擾害地方。官塲積習大都如是。亦何怪不能取信於吾民哉。而况憲政之若何籌備地方自治之若何有益。小民伏處田野。素未聞知。一日驟冀其開通。烏可得哉。兼之地方紳士之從事於調查事前旣未能陳說理由。俾家喻而户曉。臨時又不告。其所以然。即告之而不盡得當。第貿然執册而臨之曰。人口大小。納稅多寡。須一一填冩毋許隱漏。而愚民方滋疑慮。不視爲門牌册之具文。即謂爲人　捐之預備。於是因誤會而生齟齬。因齟齬而致暴動。此亦勢之必至者耳。 
　　或者謂今日官塲於選舉事宜。未嘗無告誡明文。而各處籌備地方自治。亦曾多設宣講所以求開通風氣。用意不可謂不至。特民自冥頑不靈耳。殊不知告誡明文。祇能開導識字之人。而非所論於目不識丁之鄕愚。即宣講所之設。大抵多在城市。絶不及於偏僻之鄕鎭。揣地方紳士之用意。以爲愚民無知。何足與言時事。先存一鄙夷弗屑之心。遂并宣講所而不設。蓋久已視同化外矣。而鄕民亦遂以化外自居。於時局情形。絶不聞問是昔之所患。在官與民隔膜。今之所患。又在紳士與民分畛域。此誤會調查之起釁。所以多出於鄕民也。使長此不變。適授政府以程度不及之口實。無論國會萬難成立。即幸獲成立適爲憲政之障礙。詎不深可憂乎。然則當此立憲期限漸近之際。而猶有無知之頑民。横生阻力。上不必責官吏。下不能咎編氓。所責無旁貨咎有應得者。獨此中立之紳士焉耳。何言之。今日地方紳士。於憲政籌備。地方自治。亦旣有不獲辭之責任。是轉移風俗之權。本不在官吏而在各處之紳士矣。平日又相與習處。官吏所不能得諸民者。惟紳士得以直接。而施其開化之方。誠能因勢利導。於窮鄕下邑。多設宣講所分任宣講之事。或編成白話報。隨時分送。隨處演說。務使人人能知憲政之理由。人人具有國民之資格。而後地方自治。旣可以奏通力合作之功。即國會成立。又可以收萬衆一心之效。吾知對於調查一事。民且歡迎之不暇。尚何誤會起釁之有。所惜今日地方紳士。其上焉者自負開通。睥睨一切。方注意於對待政府望國會之速成於鄕愚轉未遑措意。其下焉者則結納官塲。奔走趨承。知有官而不知有民。誰肯以開通風氣自任。此小民所以長此夢夢耳。深願地方紳士。各以化導人心自任。勿以爲此事可緩而忽諸。 
專電 
[電一（北京）]  
　　湘撫岑死難事京中尚無確報惟昨今兩日連接鄂湘二省加急電十餘通聞事甚危 
 
 
 

Page 4

 
 
[電二（北京）]  
　　政府得湘省亂事急電恐係黨人煽惑電飭沿江督撫一律戒嚴 
[電三（長沙）]  
　　初四日亂民藉口官商運米出口太多本地乏食煽惑愚民與官爲難初五日大吏出示開倉平糶登時解散初六日復有莠民圍聚各署喧閙 
[電四（長沙）]  
　　初四晚亂民圍攻撫臬各署波及大清銀行曁敎堂三處均被損毁巡警道臨塲彈壓頭被擊傷警兵聞有斃者 
[電五長沙]  
　　撫署被焚敎堂亦毁壞無數湘撫岑春蓂不知存亡 
[電六長沙]  
　　聞初六日饑民閧閙撫署岑撫親出彈壓不散立命誅戮三人將示之以威饑民愈憤一擁上堂岑撫走避不及遂遇難 
[電七（長沙）]  
　　全城火起湘撫現無踪跡外間皆謂已死人心益震動逃難者數千人哭聲震野 
[電八（長沙）]  
　　各國領事敎士曁海關洋員由地方官扣留商輪請其登船避難聞均無恙 
[電九（長沙）]  
　　今日盛傳外國兵輪已有二艘抵埠 
[電十（岳州）]  
　　長沙關稅務司遣急足致函程從周軍門謂湘亂不可收拾岑撫憲已故 
[電十一（岳州）]  
　　長沙至岳州電信不通聞該處事甚危急 
[電十二（武昌）]  
　　瑞制軍接岳州程從周軍門來電謂岑中丞死難合埠大震 
[電十三（武昌）]  
　　鄂督瑞制軍初五日得湘省急電派鄂兵一營飭楚豫兵輪開足速率拖往彈壓 
[電十四武昌]  
　　初六日瑞制軍續派二營出發一赴長沙防勦一赴岳州接應并請水師提督程軍門相機防禦 
[電十五（武昌）]  
　　瑞制軍今日電致南北洋請調兵艦數艘速駛來鄂防亂 
　　按昨日據西報譯載湘撫死難敝報恐有未確特分電北京湘鄂等處訪員詳詢情形兹據陸續電復前來分載於右惟聞本埠岑宫保庽内並未接有噩耗容再詳探 
　　又按本報尚有北京别項要電數則因湘事電報過多限於篇幅明日續布 
緊要新聞一 
[長沙饑民暴動三誌]  
　　字林報載初六日北京電云長沙亂民已占據城池焚燬撫署及内地敎會公所維斯爾揚敎會腦威敎會等各敎堂各國領事及該處外人均登江輪避難湖北駐長沙之軍隊已不足鎭壓亂事英國礮艇雪塞爾號昨由漢口啟椗開往長沙惟江水甚淺能否駛抵尚不可必現外人尚未聞有遇禍者按據上電而觀亂情頗爲劇烈惟現除本處暴動事外尚未得有他項惡耗又據上海所接私家消息謂此次暴動早有朕兆當地米糧缺乏而官塲仍出口不絶故民人咸不滿意此外尚有一細故則爲現築之英領事署係由英國工程局官員督造（因本地工人手藝不隹故）由外境雇工來此而長沙水木工人咸積忿不平乃借此以運動排外近有良善之學生先數日曾警告外人謂不日將有攻擊外國殖民地之舉此可見禍機蘊蓄已非一日也至被焚之三敎堂均在大街之上雜於華人房屋之中而與米鋪鄰近必因亂民結隊往攻米鋪以致波及其理可想而知現測亂民之目的以攻擊官員爲主且據私電傳報藩憲已護理撫篆則撫台似必有所掣肘不得續盡其職矣現除英國砲輪雪塞爾號開赴長沙外尚有英國軍艦斯里浦號及拉丁格爾號亦已駛往該埠或尚在途中並聞有美國砲艇一艘亦將開足速率溯江而上至中國電報局通告謂長沙之電線交通業已暫阻一節恐官塲别有用意所在 
　　文匯報載初七日漢口電云今日怡和公司祥和輪船由長沙駛抵漢埠載有避　人四十名據稱亂事異常劇烈彼等啟程之時城内激戰甫已各敎堂及西人住宅均已被燬英領事署及稅關均已空棄城内現有多處火仍未息英國炮艇雪塞爾號（載重七百十噸）拉丁格爾號（載 
 
 

Page 5

 
 
重八十五噸）已由漢口開赴長沙惟聞雪塞爾號行至中途與某民船相撞該船所載之客盡係長沙逃出之敎士致有敎士多名溺江殞命 
[粤省國會同志會開第三期會議廣東]  
　　初一日粤省紳商士庶假華林寺自治會開國會請願同志會第三次會議各界冒雨偕來一點鐘全座已滿先由謝惠林何耀廷馮冕臣李芳樓李鐵堯何紫峯譚茘垣等次第演說速開國會之利益至兩點鐘摇鈴開議公推陳惠普郭仙舟主席莫任衡宣佈羅少翺書記當由主席請衆研究組織同志會進行方法及成立時期杜貢石起言政府今日諉言國民程度不足不肯速開國會是政府恐國會一開對於國民須負責任也惟政府雖欲放棄責任我國民斷不能許其放棄今日方針我人民對於政府有損失權利之行爲務須實行監督揭發其陰私指摘其罪惡使國民皆知政府之上負朝廷下負國民以符先朝庶政公諸輿論之諭旨葉夏聲起言立憲政治必須　執政與監督兩機關監督機關常在執政機關之上以防執政之專横今政府但知組織内閣而不開國會是有執政機關而無監督機關眞立憲國斷無此政治且此等内閣亦不過爲一二權貴之要津不足爲責任之内閣又何怪外人訾爲僞立憲耶故今日本會須合紳商農工各界以組織之以期全國一致以厚我監督政府之勢力衆鼓掌旋磋議良久决定下星期日仍在自治研究社會議再下兩期仍在總商會自治會以次集　至四月初七星期日爲成立之期通請各府州縣及各埠各舉代表來省聨合在海珠同慶戲院開會佈告並磋議暫以文瀾書院爲會所通舉合省名譽紳商爲會長經費則另募公益捐均俟下期再决遂茶會而散 
[旅港勘界維持會之熱血香港]  
　　旅港勘界維持會以澳門勘界一事葡人著著進行大局可慮昨又電致北京云北京軍機王爺外部堂憲鑒葡將灣澳河心舊泡移貼濤仔灘邊埋没東西水界復在青洲之上阿婆石之下適中海面突設水泡定爲暫界北歸中國南屬於葡聲明管轄全河藉此狡計呑併灣仔兼收海權沿河以西失地棄民矣若照辦法大禍必至叩請我公勿從葡議餘待禀詳救地救民乞恩待命旅港勘界維持會公叩 
[湘人窘辱楊度之紛擾漢口]  
　　楊晳子京卿匿居漢口旣濟水電公司樓上爲鄂路代表張伯烈所窘已紀昨報兹悉旅鄂湘人於初二日在武昌湖南會館籌議對付方法後即舉代表四人率湘省旅鄂中學及高等小學學生數十人於初三日午前十一句鐘蜂擁入水電公司聲言此來係搜索路賊不干他人之事並有人大呼曰我輩以湘人處治湘賊自是公理紛紛擾擾喧閙不休一時觀者人山人海楊仍匿不敢出直閙至下午五句鐘猶團聚不散水電公司經理朱煒臣君不得已乃用電話告知英巡捕房由捕頭率領印華捕數十人將兩造扭至捕房拘留聽候領事會訊 
[奉吉兩省重定分治界綫吉林]  
　　吉林樺甸縣屬古洞河地方與奉省新設治之安圖縣係屬接壤上年兩省派員勘界時曾議定將該河南岸數十里地面一併劃歸吉林以便分疆而治惟近查該河南岸距安圖僅數十里距樺甸則遠約六百里且轉瞬延吉開埠該河一帶將成扼要之區舉凡辦理交涉防剿盜匪若以南北兩方面統歸樺甸管轄必有鞭長莫及之虞近日錫清帥並迭據該處人民呈訴錢糧詞訟遠赴樺甸諸多不便等情因復派員查勘擬即以古洞河爲兩省天然界線其河以南地方統改隸安圖管理俾便就近設施昨已咨會吉林公署查照 
[鴨江架橋交涉議結詳聞奉天]  
　　鴨綠江建橋交涉簽押一節迭據西報譯載報端兹得奉省訪函云日人建造鴨綠江鐵橋由安東通至東岸朝鮮之義州係於去秋興工自對岸入手定期四年工竣嗣因吾國反對迭與該國交涉未决頃又移歸東督與小池日領事辦理初開議時吾國當道頗持利益交換之宗旨要求日本將安東沿線兵隊撤去六道溝佔地即行歸還終究相持不下一一退讓已於上月二十五日調印解决訂立契約計正欵四條内如吾國稅關得在安奉路線内檢查貨物木筏撞損棧橋筏主不負賠償責任等類皆極微細之問題而鴨江架橋一議已由此通過日來中日韓三國勞働工人會集兩岸不下數百人版築大興若有亟不暇待之勢 
[京師近事]  
　　駐藏大臣趙爾豐日前又致軍機處電稱藏地路多險峻改良藏政非交通利便不克濟事故請代奏飭下理藩郵傳兩部曁四川總督和衷商辦迅速興修鐵路以利交通 
　　恭修崇陵工程需欵七百二十餘萬兩該欵係由各省關稅籌撥應於每年十月杪運解到京昨經陵工大臣洵貝勒知照度支部文稱該欵尚有未經解到之省請催飭各督撫嗣後務當按期起解勿得躭誤期限俾重要工 
　　督辦鹽政大臣澤尚書昨通電各省督撫並鹽運司鹽道等速將運庫現存各欵詳細造報聞並擬遴員前往各該省查察有無侵蝕短少之弊　　度支部財政處另修樓房以資辦公約於五月工竣昨幣制調查局長 
 
 

Page 6

 
 
陳部郎錦濤請該部各堂添設紙幣總局擬就財政處舊地爲局所 
　　榮相自奉調禮尚後適因肝疾復發請假調治現在尚未大痊本擬續假嗣因外間喧傳榮相以左遷禮尚故頗有不願到任之意故於日昨力疾請安銷假即日到任 
　　海軍處前將軍艦上揚掛之海軍大臣正都統協副兩都統各旗號擬成式樣而司令長曁王爵之旗號現在亦皆就緒俟繪成圖式後卽行進呈御覽 
　　陸電編譯局長許秉琦因差務繁忙碍難兼顧編譯事宜故日前禀請壽尚書辭差當經委派諮議官羅澤偉充該局局長日昨到局蒞任 
　　日昨理藩部壽子年尚書遞一封奏内容係因台吉朗準多爾濟有行竊情事請旨斥革已奉俞允以台吉之尊貴而竟有竊盜之行爲　奇談也 
時評 
[救荒策]  
　　明知其爲必不可行之事。而姑空論事理。以冀其或效。此我國上下牢不可破之結習也。　　 
　　近年各行省米荒疊見。在上者必示平米價。在下者必主張平糶。而米價增漲如故。貧民之不得食如故。積而久之。遂不免有 
長沙暴動之事。 
　　夫來源旣少。進價必高。商人較錙銖以權子母。顧欲其折本而平售。雖以五木臨之。不可得也。至平糶一事。地方公欵幾何。亦祇可以救目前。而必不足爲持久之計。 
　　記者曰。興水利。盡地利。此根本上事也。奈何不於未荒時圖之。 
 
 
 

Page 7

 
 
   
 
 

Page 8

 
 
 [G 
[ >禮拜二拍賣瑞和洋行]  
准於初十日兩點半鐘在本棧拍賣瑞記千忍圖天靑洋藍素羽綢定軍山人壽年豐秃湖秃茶花羽布五虎平西元羽綢名妓勝景秃　秃桃素羽布半月斜文百利金鷄秃元金鳳色洋縐紗地亞士二美品簫色花羽綢牧羊圖色印花羽綢九鳳秃元雜色素泰西緞利人利已眞頭號色花寗綢禮和美人色毛葡萄縐　勃　司財神進寳遊月宮色花線春織花色洋紗米也拜相遊月宮長亭會色花羽綢五美圖色素泰西緞雙工紅呢仁記九寳色洋紗泰和色花緞太平天官元泰西緞和　花籃毛素綢元泰西緞錦和哈味芝麻呢志大色享呢封候尺六元絨通裕秃白條夕法祥泰恭喜綉鹿色企呢金　洋藍毛羽綢中和美人漂太隆色條毛羽紗德記大吉羊九金鷄玄虎神　漂洋標歡樂圖元羽綢雙龍會灰立巴次三門街歡樂大發財風神榜西遊計連環計納凉圖色花羽綢愛禮司色花標雙京印標豐泰翎毛闊條色羅緞稍漬茂和金三飛龍漂洋標拾箱十支彩洋房十二支夫婦印度棉紗拾餘包餘貨不計此佈 
[禮拜二拍賣華德洋行外國飯店搬來雜貨]  
准於初十日上午十點鐘在本行拍賣地點門占火油檯燈玻璃衣廚各色絲絨椅子臺子琴橙刀叉玻璃杯玻璃瓶火爐鏡子盆子籐椅浴缸帳子火爐煤筒冰箱大菜色茶色銀器水菓盆花并銅器花盆架寫字檯鐵床茶杯盆門簾門簾梗　華德洋行啓 
[壳件洋行禮拜二拍賣正昌五金號]  
准於初十日下午二點半鐘在百老匯路蓬路嘴角正昌五金號内拍賣象皮圈皮帶油漆鐵箱鐵絲鋼條銅鎖鐵鎖鉸鏈萬立水一應五金雜貨不計又帳檯帳箱椅子茶机寫字檯玻璃廚窻及一切生財傢私等物此佈 
[上海華德洋行廣告]  
本行開設英界江西路三十四號洋房耑做代客拍賣地皮房產洋貨疋頭中外木器華洋衣服珍寳首飾家伙雜物並經理火險進出押欵各種股票倘蒙　中西紳商賜顧無不竭力效勞恐未周知特此佈聞 
[禮拜三拍賣水浪毛帶]  
魯意師摩洋行始創自同治十三年即英一千八百七十四年 
准於十一日下午二點半在本行拍賣各色四號至十二號水浪毛帶二拾餘箱共計五萬板之則不計此佈　魯意師摩洋行啓 
[禮拜三拍賣瑞和洋行公平貨不限價]  
准於十一日二點半鐘在本棧拍賣凈貨公平鞋帽店長壽宮納花踐土會盟雙小人點炮三財問津利市三倍北地胭脂二仙散菓吳后進宮祝壽九財童八鹿巧發財萬紫千紅綢莊來鳳橋五童子三友賞牡丹忠義馬蹄金鬥百草練軍台一身膽千斤石雙得利豐年漢宮春曉成親桂漿四子高陞立憲劉海九虎童四彩人鳳人虎人鎗花牌龍鳳小花園母子全歸富貴樓四人虎夢筆生花劃一鴻運大發一品香九金麒麟代軍過新年戰長沙四壽鶴童打麵缸萬年如意天官人鳳雙人鳳九金魚盜仙草燕窩光麥草光絲光日光本邊白邊彩邊黄邊元羽綢人鳳色素羽綢龍鳳祝壽劉海人魚天賜黃金人虎尺六絲光元絨元寳鷄紅洋棉呢鬥百草萬年如意輕羅小扇天官如意五福來朝元泰西緞山水怡情色花線緞魚蝶色花標甘露九德雙小人點炮九財童白洋紗雙得利甘露萬嵌散花色花羽布人打虎三德三正十二磅人槍三Ｘ大英細布五子登科闊摺　人搶三萬三Ｓ三Ｒ三眞三皇花旗細布十一磅至十五磅雙劉海十二劉海市布十磅圈馬頭市布三磅半至六磅人虎獅英牌紅標獅球三和母子全歸三祥德配三祥鶴童三和甘露三祥象童三祥吉祥如意獅僧三發龍鳳三廣永慶昇平三正三隆漂布五童子色素綢方巾色花泰西緞所拍各貨均限二禮拜出清所拍之貨均是凈貨倘有　點一律排呌此佈 
[禮拜三拍賣押欵貨各式赤金珠鐲寶和洋行]  
准於十一日上午十一點鐘在本行拍賣上等赤金珠鐲七副金鋼鑽戒子金鋼鑽耳圈藍紅寳石金鋼鑽領針金鏈條鐲頭並一應上等赤金首飾等貨不計此佈　寳和洋行啓 
[禮拜三拍賣凈漬貨]  
魯意師摩洋行始創自同治十三年即英一千八百七十四年准於十一日下午二點半在本棧拍賣小鐵釘十箱皮皂香皂數十箱金底水占三百打水占蓮蓬三箱方打　五打牙糕五打巡捕燈一箱花生肉五包車鈴數十個鐵裁縫八只並芝蔴呢各色吃食餅干數箱鐵鎖各種鉛筆紙牌什貨不計此佈　魯意師摩洋行啓 
[禮拜三拍賣金鋼鑽首飾]  
魯意師摩洋行始創自同治十三年即英一千八百七十四年准於十一日下午四點鐘在本行拍賣頂上金鋼鑽寳石戒指耳環手鐲領插胸釘一應首飾等物不計初十日起先可觀看此佈魯意師摩洋行啓 
[（欠租拍賣）]  
河南路六十四號一大衣莊准初八日二點鐘拍賣櫃檯橱窗木器等如不敷數仍向該房客追究此佈德和洋行啓 
[（尋子）]  
吾兒程啓海小名金寳年念二歲初五早負氣出門身穿元縐棉袍泰西緞洋皮馬褂黑襪元緞蒲鞋面鞋紅結小帽至今兩日不歸合家不安兄汝妻及子日夜啼哭不進飲食兩天再不歸家恐有性命之虞務望仁人君子有知其下落者務請函至本埠新北門口恆生祥眼鏡號或城内後花園興昌珠號均可自當重謝决不食言 
[（遺失棧單）]  
已　煤棧單並益昌棧一千九百十年二月十號進口額六百零七噸棧單八百五十一號華夫一百五十八分計一百噸共出三十三噸餘存六十七噸又三井棧安吉利輪進口額六百三十二噸華夫二百八十五棧單二千二百四十六分計一百噸共出九十七噸餘存三噸將各棧說明登中外二報有人拾得作爲廢紙　恊茂順啓 
[（遺失提單）]  
三月初三日由大阪進口因蟠丸第廿二次九十八號提單SDC　料器二件今在途遺失已向公司說明另補新單倘有人拾得作爲廢紙特此聲明　乾源泰吿白 
[林文烟監製付流梨地花露水]  
林文烟之花露水其清香異常效驗無比久已馳名中外較之别種花露逈然不同近有無恥之徒製造僞貨混冒售銷務望賜顧諸君仔細謹防須認明林文烟眞貨紙係洋畫泉水花鳥蝴蝶等樣下有英字Ｍurray＆Ｌanman爲憑庶不致誤欲購者請向各殷實行號零買如躉批請至專一代理販賣之上海老晋隆洋行可也 
[遺失提單作廢]  
二月初二日英三月十一號由寗波裝太古行北京輪第六百十次出口轉運烟台二號提單一紙計士酒五百　因原提單遺失已由烟台號另出保單提歸並向甬公司掛號聲明作廢特此佈吿　烟台恆興成白 
[（遺失莊票）]  
遺失森和莊第九百十六號本票一紙計二月卅期九八元四十五兩七錢已向該莊掛失作廢望各寳行莊切勿收用前登新聞報今再登申報通知永升白 
[聲明遺失田單]  
上邑念五保一區十二圖短字圩第八十號李裕昌户名則田二分三厘八毫又同上區圖圩號李茂餘户名則田二分三厘七毫田單二紙另有借據一紙今在途遺失業已禀縣備案另補新單舊單作廢倘有人拾得儘三日内將單送還者當酬謝英洋十元過期不候住望平街申報館徐阿毛白 
[（遺失派司）]  
二月念六日即四月七號春日丸船進口１６６·９關號Ａ魚干　本十九件重二千八百十二斤該派司在途遺失已向新關補出將失作廢聲明　恆泰行白 
[（聲明作廢）]  
啓者昨因在途遺失周延慶寗紹商輪公司股票息摺二份文字第廿五廿六兩號已向該公司聲明作廢今特登報通吿如有拾着者作爲無效　周延慶啓 
[廣東陳恒德堂淋濁妙藥　珍珠琥珀立止白濁丸]  
此丸專治五淋白濁小便刺痛難忍溺管閉塞貼滴不止日久不愈致成血沙等症無論一切淋濁服之立刻清濁止淋止痛利便消腫化毒去温此丸輕則二天重則四天包可全愈倘不見効原洋奉趙輕症一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
[上海亦康汴縐]  
本號專辦汴梁各色縐紗紡綢曲綢原箱原疋派司出口零躉批發格外克已賜顧者請至法界吉祥街源泰烟紙號内便是恐未週知特此佈聞亦康號啓 
[日本郵船會社]  
啓者本公司筑后丸輪船準於三月初七日即禮拜六下午三點鐘開往長崎神户横濱等埠小包收到禮拜五五點鐘客票賣到禮拜六十點鐘止倘蒙　各寳號如欲裝貨搭輪者務祈早臨爲幸　郵船株式會社啓 
[廣東陳恒德堂馳名骨熊油膏]  
此膏專治男婦骨痛○五勞七傷○左癱右瘓○遠年風濕筋骨疼痛○四肢無力○中風中痰○痞塊癥癜○肚腹偏痛○半身不遂○不能行動○腰膝酸軟○諸處百損○以上各症無論醫藥不能取效一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢驗每張一元舖分設上海英大馬路萬康醬園對門德仁里石庫門内 
[（警船告示）]  
大清各口巡工司戴茲查津海關稅務司所屬界内大沽攔江沙外地方移泊燈船方位合將其情形度勢開列於左　計開　一天津府大沽北河口攔江沙在朔望潮落時水深一丈六尺之處曾設有單桅　船一隻現經移泊在朔望潮落水深二丈有零之處自船視老北礮台　杆爲北七十三度西相距約二十三里船隻行駛須視該　船與北河費妥瑪水道之浮對成一線即當避過該路之北南邊方能下　　宣統元年三月初三日　第四百八十五號示 
[盤船局聲明]  
啓者嚴茂生在法界三洋涇橋開設茂興隆輪船票局有年今歸江霖舫接頂交易倘後客　票上船阻止向前東嚴茂生承當特此登報聲明　茂興隆江霖舫吿白 
[一掃光疥瘡藥]  
專治諸般毒癢乾濕疥癩瘡小孩黃水瘡一搽止癢除根永無再發大盒五角小角半上海晝錦里廣東杏濟堂啓 
[三井洋行經理龍牌水門汀]  
啓者小行經理日本小野田水門汀有限公司近在大連灣亦分設支行其用最新機器即取該處所產原料精製洋灰特聘東西著名化驗師驗明灰質純細堅凝經久不壞功用甚大筆難盡述可稱爲理化學中最優無上之品自東歷六月出貨以來因價亷物美銷路日廣蒙　各紳商購置無不嘉許特再聲明以廣招徠倘蒙　仕商賜顧駕臨小行面議可也 
 
 

Page 9

 
 
   
 
 

Page 10

 
 
緊要新聞二 
[浙路購輪接渡錢江之計畫杭州]  
　　浙路錢江造橋一事現由勸業道委員會同浙路公司勘明以錢江造橋工程浩大須俟測量大潮漲水深淺方有把握不免遲滯時日現擬購備小輪數艘渡接鐵路爲目前急就辦法已詳請浙撫咨會郵傳部轉奏立案 
[鄂諮議局推定副議長武昌]  
　　湖北諮議局議長吳觀察慶燾辭職後經衆議員議定以第一議長湯化龍主政推升遞遺副議長一席初三日開常駐議員會互選瑞制軍以下各官均到會監視當經選定常駐議員張太史國溶升補業已呈報督院咨報憲政館資政院立案 
[粤諮議局維持徵兵大局辦法（再）（續）]  
　　一補官宜恪守定章也外國軍官無不由學堂出身而練兵處奏定補官制略亦謂成軍以後遇有官弁出缺仍先儘學堂畢業之人選充其初儘用曾習武備曾帶新軍人員者特慮創辦時人才缺乏耳粤省練兵有年各陸軍學生先後畢業者已逹七百餘人錄用者僅約百人又查粤省遣派遊學士官學校畢業生去年回粤服務者二十八人已派官長者僅十一人其餘未有位置多萌去志徒育才而不知用才殊爲可惜乃督練公所恒藉口於廣東陸　學生閱歷未深形諸公牘夫閱歷莫要於軍隊本届之陸軍留日學生先在振武畢業後入聨隊充士官候補一年期滿再入士官學校畢業復充見習士官六個月其閱歷不特舊日將弁所無且爲前届學生所無今反謂其閱歷未深其不可解者一陸軍部考試授職後即擬留用七名未幾桂撫咨調今軍諮處又咨調均不以爲閱歷未深兩廣督練公所獨以爲閱歷未深其不可解者二同屬陸軍學生何獨指摘廣東學生閱歷未深其不可解者三計現在標營用人多以不諳新軍戰術之人充數致爲目兵所輕新軍不能發逹實由於此操軍政者反疑廣東軍人資格之不及豈不冤哉盍亦反其本矣一軍隊用人宜分權責也查練兵處原定入伍制略副兵升正兵由隊官主之正兵升副目副目升正目由管帶主之目兵以上雖未有法定明文然因此遞推黜陟之權軍隊宜有專屬乃調查兩廣督練公所任職定則所列軍隊人員委任除協統標統逕由督院札委各項目兵由協統標統管帶命委外其餘官長曰禀請札委曰詳請札委曰申報轉呈無一非公所集權夫公所爲軍政總匯之處其性質係屬司法機關若侵及軍隊行政之權主持進退各級軍官將操何術以爲懲勸最爲危險即如此次倡亂之正目黄洪昆去年怒旁示諭違抗校閱迭經管帶隊官禀揭不能斥退致成前月之禍可爲寒心毖後懲前應將委任軍隊章程引申練兵處入伍制略規定下等官長某級歸統制官主政某級歸統領官主政某級歸統帶官主政某級歸管帶官主政然後軍隊之命令乃能整肅右列四項皆由督練公所辦理未盡完善所亟應改良者也至輿論注重尤在將遣散者分别招回蓋事因倪映典等煽動槍械威迫至累一標及砲工輜各營雖督部堂事後原情資遣回籍但念廣東新軍教練數年耗費鉅欵始成此十一營今一旦遣散致七營玉石不分名爲待作平民實則視同叛逆將來舉行徵補必將聞風却走父語其子兄語其弟妻語其夫爭以此事爲車鑒永無成鎭之期比閱報章藉聞督部堂語陸軍小學堂總辦黄士龍云平心而論兵中之良者十之八九不良者十之一二而此一二亦有愚而脅從者書曰脅從罔治旣資遣矣夫復何求惟此十中八九之良兵未免無辜受累似宜推廣皇仁分别辦理查明事前告假及確不知情之人或由官長具結或由紳商具結一律招令歸伍在清白者固然感恩圖報卽失悞者亦將革面洗心而外間輿情且以當道愛護軍人互相稱頌人人皆以當兵爲榮所關非細故也所有收受陳請條件略具於是合行呈請督部堂採擇施行須至呈者（完） 
[東三省近事]  
　　吉林省城自開商埠前因吉長鐵道之車站在巴爾虎門外東北隅故商埠地址亦遂依據勘定旋鐵道車站改設東萊朝陽門外里許之昌邑屯北前勘商埠界址與站相離太遠不能不從而變通現開埠局傅局長已督率科員工程師重加察看指定地叚在東萊朝陽巴爾虎三門外西自三門城根起南沿松花江東接鐵路用地北至蓮花泡山麓共得十平方里較舊勘地界减三分之一而形勢利便過之至鐵路用地以東及東江沿一帶本爲舊界重要地面將來吉長鐵道聞即由此接展則擬作爲商埠預備地將來績行測勘 
　　日俄兩國在滿洲方面爲維持兩國在滿權力並研究滿洲實業起見棄仇崇好組織一日俄協會上年議决時曾訂今春於哈埠設立分會俾得就近開會籌議一切刻因該會章程未盡完善俄國會長已將章程另行改訂聞會中日俄各員均謂所改新章未免近乎專制不甚滿意故哈埠分會一時尚未能成立 
　　前晚有山東人王照啟者匿跡奉天皇宫西華門後文溯閣墻外被宫殿警衛隊官雲清等瞥見以其神色倉皇種種可疑當於該犯身傍搜出火柴一盒外有包裹一個内藏柴草一束草紙一捲白布一條察其情形實屬意圖放火謀爲不軌該警等隨將該犯拘送地方審判廳訊辦據供意圖放火不諱業經禀明督帥札飭提法使轉飭審判廳嚴行訊辦 
　　奉天各司道局所劃一薪津問題自二月初旬提議未能解决故當月 
 
 

Page 11

 
 
薪金仍照舊支給兹聞各司道已將各員司薪津議定等級於日昨宣布准於三月初一日實行其内容係分七等八級以公署各科爲一等司署二等道署三等管理全部獨立之局所爲四等至管理一部分事宜之局所概在五等以下每等之中又視事務繁簡而區分爲八級各司（卽第二等）以二百兩爲第一級餘依次類推薪金遞减又月薪凡在五十兩以上者伙食俱行裁撤五十兩以下則月給五兩 
　　吉林拉林河下通松花江國初時議辦八旗屯墾及康熙朝征討羅刹之役編練水師運儲軍食恃以交通故吉省西面旗人生聚以此河流域爲多日前拉林協領曾條陳公署謂現值裁改旗缺旗下子弟亟宜設立學校授以謀生自立之道今查拉林河北岸沿河有荒地一大叚長約四五十里寬八九里不等綜計不下一萬數千垧各屯堡又有會產二十餘處每處或二三十垧或一二百垧不等綜計亦不下二千三百餘垧每年平均收取租糧價額約六萬吊左右向爲各屯堡迎神賽會及一切無謂之費現擬一律撥充本地學欵如蒙允准可將已裁官倉之空閒倉屋十八間撥作校舍藉省經費云云聞公署已飭旗務處查核立案 
分類新聞 
政界 
[浙臬注重監獄專科杭州]  
　　浙省習藝所籌辦處附設之敎練處業已組織開辦其中課程學期管理法等均與監獄學堂程度相合現聞李橘農廉訪以將來全省各級審判廳成立後改良監獄管理在在需人若不先事儲才勢必無從羅致擬即將敎練處改爲監獄專科以備畢業後派赴各府州縣充當典獄官之用疊與會辦王曾俊觀察籌商意見相同即日會銜具詳撫院請示當奉批准如詳辦理矣 
[鄂藩改設度支司之計畫湖北]  
　　鄂藩楊俊卿方伯定於四月初一日遵照新章改稱度支司統捐局善後局皆歸度支司衙門管理以一財政在局辦事各員分别錄用改稱科長科員書記員等名目在度支司衙門各執具事原有總辦會辦各道即於是日交代清楚以清界限 
[莊觀察對于家族自治之政見湖北]  
　　黄梅縣石上珍擬辦家族自治以爲地方國家之進化昨特禀呈自治籌辦處立案示遵當經莊觀察批云該生欲以家族自治爲地方自治之先導用意甚善所陳各節亦於挽救頺俗大有關係應即照准仰該生會同家族明逹士夫斟酌試辦並釐定詳細辦法呈明本管地方官核定立案世界進化必由家族團體進於地域團體以家族自治小試其端原無不可若僅恃爲治平不二之善法其窒碍必多蓋族與族分界斷難畫爲一致有規約者與無規約者相處亦易生破壞衝突此家族自治所以不如地方自治之可久也本處嘉該生之志甚願以家族推及於地方能挾其至誠爲地方謀公益决無不遂之理幸無以家族自治遂足以畢乃責任也 
[袁督對於添設審案研究班之政見廣東]  
　　籌辦審判廳委員梅道光羲以添設審案研究班等情具呈袁督旋奉批云各府廳州縣審判廳一律成立計在宣統七年因擬除省城五商埠外於各州縣添設審案委員以輔不及並於司法研究館開辦審判研究班以資造就用意良苦惟此項委員設稍不得其人大足爲地方之累似應由各州縣於研究班畢業之員指名禀請其事簡州縣力能兼顧審判者暫聽其便又學識與練習旣不可少則研究班各員如何而實地練習至薪水一層能否責令各地方官籌措及公中籌疑撥補之處仰布按二司會同該道悉心妥議禀復核奪 
交涉 
[咨部增改對汛章程廣東]  
　　粤督前接外部來文以准法使照稱越督擬將對汛章程改良一事當經粤督憲札行東西兩邊道曾商妥籌禀候核奪昨據廉欽道龍州道將此事核明妥議情形會禀請示現奉批云正附禀均悉查越督改良對汛章程昨據該道等將核議情形電禀前來業經電部在案現據附禀所請向法使提議嚴禁越邊賭博曁越民違犯華禁即按照華警律例由華汛酌核罰金各節所議甚屬公允應俟一併咨請外務部察核照會法使分别加增酌改以昭劃一 
[日本軍艦到江之酬酢江西]  
　　贛省章江河中到有日本軍艦伏見號一艘係由潯來省游歷經艦長桂賴三於初一日赴院謁見馮中丞及洋務總局總辦王逸仙觀察聚談良久辭出還艦 
[預防日輪擾害漁業奉天]  
　　奉省沿海捕漁之所每年必有日本兵輪違背約章攔入騷擾於我國漁業大受損害魚稅盡歸無著漁業公司有鑒於此特禀請勸業道咨行交涉司請先照會日領事本年漁汛將届務須禁阻兵輪入我捕魚界内擾亂魚業致使漁户失其生計以免釀成交涉有傷邦交刻聞交涉司已據情照會日領知照矣 
軍界 
[第八鎭招募工程營新軍武昌]  
　　鄂軍第八鎭工程第八營軍士近來逃亡病故缺額甚多照章應於春間募補兹統制張虎臣軍門特派該營管帶官李克果赴武昌府屬蒲圻嘉魚兩縣懸格招募兼寓徵集性質因恐地方刁劣生監從中阻撓致生事端特請敎練處司道移飭武昌府轉飭該兩縣帮同照料以重軍政 
[頒給陸軍游學生畢業憑照安徽]  
　　本届陸軍游學各生經陸軍部考試畢業分别等第奏請給予出身實官奉旨允准分别通咨各省遵辦在案所有畢業憑照劄付學績表現已刷印齊全刻聞陸軍部分别查開各員原籍省分將憑照等件咨發各督撫查照傳集各該員當堂給發以昭鄭重頃已咨行到皖朱撫接奉之下遵即辦理矣 
學務 
[截留漕餘辦學之爲難杭州]  
　　海寗以上年水旱窘迫飢饉相聨且民間征數大減起運無多昨日海寗州張牧懷信具禀省憲大旨謂災重米少漕餘無多應請將本届所提漕餘錢文以一半作爲省學堂經費其餘一半仍以五成解省五成截留擬歸本地分撥興學已奉撫憲增子帥批仰布學二司確核妥議兹悉藩司顏方伯會同學司袁文宗詳復中座略謂省城各學堂及出洋留學等項學生及京師各學生津貼前經由 
 
 

Page 12

 
 
司籌議在於杭嘉湖三屬漕餘欵内每石提錢一百五十文以充經費收額有定出欵日加透支甚鉅所有海寗州禀請一半留撥興學事關三府一處禀准難保不紛紛援以爲請博濟爲難擬請毋庸置議 
[通飭限制簡易師範安慶]  
　　學部頃咨行各省文云各省舊設優級師範選科不准再招新生俟現時疑業各生畢業後改辦優級完全科至簡易師範除邊遠地方風氣初開敎員缺乏暫准辦理外其餘各省亦均自本年一律停辦俟在堂各生疑習畢業後仍改辦初級完全科所有訂定各項科學派委講員敎授課科務須認眞辦理以資造就等因朱中丞奉咨後當即行知學司遵照辦理 
實業 
[鹽商禀請整頓温處鹽務杭州]  
　　温處兩府鹽務總商沈德新物故多年官塲憚於更始以致上下相朦積弊叢集而總商一席迄未遴紳接充一任其子沈朗花踞爲世產年收餘利若干金此外概不過問故温處鹽務腐敗情形甲於全省現值整頓庶政政府愼重鹽綱欽派督辦勢不能常任委靡日昨兩府士紳黄體仁等聨名公禀撫院臚陳該總商父子種種劣跡籲請撤換整頓尚未悉中丞如何批示也 
[贛撫接濟磁業公司之原因南昌]  
　　江西景德鎭磁業公司開辦有年規模宏大現因股本重大轉運不靈以致經濟困難由管理股東面商鄂督瑞制軍電請馮星岩中丞及勸業道傅觀察設法撥欵接濟以維實業而埀久遠馮撫當即諭飭宫銀錢總號總辦張觀察籌撥銀二萬兩以一萬兩爲入官股之項以一萬兩爲放息之欵現已經藩司會同勸業道官銀號詳奉院准匯交該公司收用 
[琿春航業之先聲吉林]  
　　琿春廳當圖們江口爲吉江兩省僅留之海岸昨年已設立稅關亟應開放建築商埠刻有職商朱江具禀吉林公署擬招集資本設立輪船公司自備輪船專由琿春行駛上海一帶各海岸連絡南北以便通商遷民並舉寗紹商輪公司職商虞道和德爲公司總董聞已經簡帥批准先行咨部立案 
[絶域興商之計畫黑龍江]  
　　呼倫貝爾兵備道宋觀察友梅呈報公署以珠爾干河並額爾古訥河口爲鄂倫春人出入之區皮張尤爲大宗向歸俄商收買以皮易貨不論價值一任俄商愚弄將皮張運至俄京或運至外洋商埠得利數倍由此致富者甚多應請由官家撥欵設法將鄂倫春收籠即於此二處立市招商以但交易旣免爲俄所覊而利權亦不至外溢矣 
雜記 
[警局總辦何前倨後恭耶漢口]  
　　漢口滿春戲園售票人范明志等被警局總辦徐太守傳篤挾憤痛責該園主遂自行閉門停演訴於商會亦謂徐守違法濫刑遂動公憤擬與大起交涉詳情已見前報兹悉徐見商界齊動公憤又查得該園股東中有某某兩道極有權勢遂懷恐懼之心且慮事爲瑞制軍所聞一經澈查於已不便乃央人再三調和命其同往觀劇之戚丁子仲出面（丁係湖北候補府經歷在警局任收支）自認罰銀二千元以一千爲賠滿春停演之損失以一千交商會存作善舉被枷責之范明志等亦各給撫卹傷藥銀五十元滿春復演日並令某巡官至園服禮放花砲數萬平和了結惟此案結後各戲園均無警界中人看白戲者業戲園者莫不稱快云 
[煙花學堂之大觀山東]  
　　烟台毓材學堂係官立中學開辦以來用欵數十萬内容腐敗不堪言狀總辦何季雅常十數日不至堂内英文敎習秦某終日花天酒地某日在某妓家與學生相遇對面不相識談之許久始知一敎習一學生也體操敎員孫某到處哄騙日前索賭債者索飯欵者索嫖錢者蝟集一堂監學姜某更日夜與鴉片爲伍不暇顧及他事惟漢文敎員尚按時上班然學生又多與敎習表同情往往漢文班時空無一人問之堂夫謂昨夜未歸本年至今尚未開學其内容可想見矣 
[試種除蟲菊之成績武昌]  
　　鄂省農務總便現查日本有除蟲菊分紅白二種能殺植物上所生一切微蟲於農事大有裨益又製立斃臭蟲藥亦見功效特向日本購來種子交農業試騐塲試種兹已發生惟紅種者生殖繁茂白種者成績不佳現該會員等特潛心討論培植之術以期逐漸改良 
清談 
[本末談]  
　　宣尼有言。物有本末。鄒嶧有言。不揣其本而齊其末。方寸之木。可使高於岑樓然則天下之事。能知本末。斯能知先後。苟爲政者不一揣其本末。徒枝枝節節而爲之。斯所謂方寸之木擬使　於岑樓者矣。雖日言立憲。適以速禍焉耳。 
　　今日者。非所　預備立憲之時代乎。朝廷心醉歐化。百度維新。然國會未立。民氣不揚雖日日言勤求。而民隱之不逹者如故。日日言共和。而民鬱之不宣者如故。 
　　嗚呼。不逹斯鬱。鬱斯逆。逆斯犯上作亂。而横行不法。長沙今日。撫署焚。敎堂毁。人心大亂。巡撫死難。豈不以此也哉。 
　　不特此也。一年以來。而江西。而浙江。而蘇州。而丹陽。而宜興。區區數千里問。銅山東崩。洛鏡西應。若者以水災。若者以閙漕。若者以調查户口。小則聚衆滋閙。大則圍城戕官。甚且有秋夏閙水。冬春閙　焉者。豈小民之喜亂歟。抑亦政府所譌不揣其本而齊其末之政策。有以致其然耶。 
　　顧或者日。朝廷今日。何嘗不銳意立憲。如改革官制也。統一財政也。考察憲政也。分途攷察海陸軍　。採東西之成規。作我邦之新民。亦安在其可重　者。雖然或人所言。抑末也。本之則無。如之何。 
瀛談 
[尋覔地心水源之奇器]  
　　德國新製一器。形如喇叭。能聽地下流水之聲音。試驗其音之深淺。可聽至二百三十尺之下。法以喇叭平面。放在地上。叭口内設有圓尖形之懸硾下埀。硾末有小孔。孔得地下之聲音即動動。即音入叭管中。管有皮帶插入耳孔。聽之瀝瀝。能知地下之水源枯旺。且又能試驗於礦　。更爲奇用。璧如礦工在深礦内工作。或言語。均可用是器在礦上察聽。礦内工作之言語。亦甚清晰。 
[郵遞生人之奇法]  
　　歐美文明之國。郵政大行。交通利便。無論何物。皆藉郵局遞寄。其不能遞寄者獨生人耳。不意倫敦壁者十街之郵局。竟有寄遞生人之法。 
　　某西婦擬赴相距三里許之某友家。因不知道途。乃試往該郵局詢問。能否照郵寄包裹例。將余投交其處。距司事者竟允其所請即照包裹例。每英里一郵費三辨士。婦即照章繳付。乃由郵差導婦前行。卒抵目的之地。絶少延擱。各處郵局誠能盡援此法。添設生人寄遞之例。則其有益人民實屬不淺。蓋歐美郵局甚盛。幾於無　不有。苟有此例。則鄕人初至城。市及身攖殘廢症疾之人。皆得藉其導引以逹所往之地云。 
 
 

Page 13

 
 
   
 
 

Page 14

 
 
   
 
 

Page 15

 
 
　　小沙渡路新新公司啓◎總發行所三馬路中法大藥房 
 
 

Page 16

 
 
   
 
 

Page 17

 
 
   
 
 

Page 18

 
 
要件 
[福建諮議局紀事綱要]  
　　本局自閉會後歷將各種規則速記錄致送各處以便公覽兹將去年十月起至本年二月十五日以前紀事綱要先行刋登（因福建未出官報公布機關有所不備故暫假各報廣佈）三月以後仍彚輯續佈 
一本局開議長副議長常駐議員協議會十一次（協議會速記錄另行宣佈） 
二議長副議長常駐議員組織研究會計共開會三十次三辦事處創立章程按期協議應辦事項計共開辦事處協議會十四次四收督部堂劄復議案計共三十一件劄復與議决案内容之符否（另表詳列） 
五收各團體及各個人陳請建議書計共三十五件（但内多不合格者）付協議會協議者四件議决代轉者二件 
六議定釐稅調查表嘱託各屬議員及各團體同任調查計共發表底三百三十六張發函二百五十八處 
七議定財政各項調查表嘱託各屬議員及各團體同任調查計共發表格三百一十二張發函二百四十二處 
八正副議長常駐議員議定每年各捐一個月公費以爲擔認北京報館經費及將來遇有事故派遣代表進京旅費及其他各費之用 
九收各衙署局所公牘函件計共一百一十五件 
十由本局發各衙署局所公牘函件計共八十七件本局議員與各省諮議局議員聨合議定派遣代表進京請求早開國會本局公舉議員劉君崇佑連君賢基王君邦懷與君記長林君長民赴滬會議議員劉君崇佑連君賢基代表進京歷次出有報告分别存局或刋佈並組織請願即開國會同志分會與各省互相聨絡所有應行宣布文件俟後陸續照登 
譯件 
[中國鹽專賣之概觀（續）（東京商等商業學校講師根岸佶演稿法政科舉人堮譯）]  
　　（二）鹽引及鹽票以上所述除官運官銷外凡欲專賣鹽者不可不持有政府所授之鑑札即引與票是也引在行鹽地必區分有無數之專賣區域（引地）有引者即於此一定之專賣區域内得獨占之他人不得侵入票則無特别專賣之區域凡行鹽地域内有暢銷處皆得發賣又引因引地之大小廣狹而異其販賣額票則於同一行鹽地而其販賣額無不同其他引限於給與一定之鹽商票則不問何人凡有禀請者皆可付給此引與票之别也嘉慶以前用引者多中興以後票多而引少今則引票相半復與前異然有當注意者即現今記載於引及票之斤量不稱曰擔而名曰引雖與引票之引字同而其實則大異也 
（三）引地 
鹽商持有引而在專賣區域發賣者稱之爲引地即分劃行鹽地爲數百引地其地域有一州有一縣有一市大小不等引地之販賣鹽雖有預定之額然因土地之廣狹人口之多寡而引地之額則由是而異少者不過二三百引多則有增至二三萬引者鹽商得有專賣　者照引地之引額購一定之鹽準其量納一定之稅金而鹽之全部能賣盡與否則所不問也以是引地復生有滯銷及暢銷之區别例如定有五千引之引地其需要不過三千引鹽商對之猶納五千引之稅金是之謂滯銷引地反之法定額五千引之引地因人口增加等之原因忽呈七千引之需要鹽商對之禀請定額外之引之下附而納稅金是之謂暢銷引地在滯銷引地之鹽商若欲免繼續之損失不可不將專賣權還附於政府是之謂懸岸之引中國現時私鹽之密賣大行各省多預定懸岸之引不能發賣是則大可憂也 
　　（四）鹽專賣之手續 
鹽專賣之手續因行鹽地而行鹽法各有多少之差異然其通行最盛者則官督商銷也今略詳之於左 
鹽商欲至產鹽地買鹽時其手續當先將其領受之引呈批驗所檢閱檢閱後復至鹽運司衙門領購鹽許可證（即返還支單）持至鹽塲（即鹽地或鹽攤）管理之分司衙門請其登錄受取運送免許狀然後照支單中所指之地購鹽歸至本地復受批騐所之檢閱購鹽之手續乃畢　　鹽商購入之鹽不可不藏之一定之官地藏鹽之地稱爲鹽坨有内外二種之區别未經批驗所之檢查者爲生鹽置於外坨其藏於内坨者則已經檢查之熟鹽也 
在行鹽地發賣之鹽稱爲熟鹽當運送之於行鹽地時不可不先向鹽政專賣之地方官領取運鹽免狀及當給附於該鹽之水提二項（運鹽免狀即驗單）鹽引合此方能運送無阻若到逹目的地時則須照票受檢閱而發賣完畢後亦須於十日以内投遞此三項證書於地方官請禀還於鹽運使 
（五）鹽價 
鹽價按生產費運賃與課稅之多寡而定區别在鹽塲之本地價格與行鹽地之發賣價格二種酌定本地價格以生產費爲主如福建及直隸大沽之鹽最賤者一斤僅一二文雲南之鹽最昻者則須三十文是其例也發賣價格則因運賃與課稅之異而大相懸殊如長蘆鹽在天津每斤二十五文即當本地價格之十五倍輪入北京則值十七倍其他各地之鹽價概差等不齊一因本地之價格而定其高下（未完） 
本埠新聞 
[海州開辦振糶要電]  
　　江督張安帥初五日致盛宫保電云盛宫保鑒洪兩支電敬悉海州當地事承公與蔡道籌墊已約八萬 
 
 

Page 19

 
 
五千金良深感荷請飭解司財政局轉解海州開辦滬道旣係挪借庫欵容飭財政局移復聲明將來事竣照本歸還並飭派黄令國梓前往會同州紳黄道傅等妥爲辦理實短一萬五千兩仍請催令商會赶緊勸集續解許紳本請再借公欵十萬惟庫帑奇絀迭辦振糶已形竭蹶此時實無餘欵可撥祗可先儘已集之欵舉辦隨時酌度再議並聞駿歌 
[上海縣不認在租界徵收釐金]  
　　工部局議事報告載西三月十六號即華歴二月初六日領袖領事比總領事薛拂爾君致工部局總董藍台爾君書云謹啟者正月十九號尊函所述華官於租界之内徵收釐金一節兹據滬道代逹上海縣覆函謂正月七號申報所載之說並無其事理應照復並將原函抄呈以供察核西四月八號即華歷二月二十九日工部局總董藍台爾君覆領袖領事書云接讀三月十六號尊函知上海縣不認欲圖以不規則之法向租界居民徵收牙稅等情本局按正月十九號函中附上之中國商務總會原函譯文確實可信而上海縣以釐金牙稅字樣互相更代恐係有意作詭耳 
[又請截留漕米開辦平糶]  
　　邇日米價昻貴迭經滬道蔡觀察出示嚴禁囤積私運價仍未見低减現總工程局各紳董具禀滬道蔡觀察請電禀督撫憲迅即電奏截留漕米二十萬石並向南洋各島採辦洋米三四萬石來滬開辦平糶以重民食 
南洋勸業會上海董事會要電 
[上江督張安帥電]  
　　南京督憲鈞鑒某洋行電燈線無橡皮包裹頗極危險請飭官電局毋惜小費妥善改良否則董事會不敢擔此重任會塲電燈裝點兩費定價太大請定電燈每盞裝費四元點費每月請定二元五角以免會塲諸多窒碍請飭該局照辦爲叩董事會叩魚 
[又致南京勸業會事務所電]  
　　來函敬悉通和指定應裝之電燈萬難減少如減少恐不雅觀官電局電力不能及遠故添裝之燈已向光華公司定購六千共合一萬二千之數請轉禀督憲飭官電局照辦董事會魚 
[引翔港商人公請添派巡捕]  
　　引翔港衆商號等開會集議公禀工部局添派巡捕一節略記前報前晚復由元豐當鋪裕大醬園永裕祥油坊張祥泰洋貨號等三十餘家仍在厚仁善堂開會覆議先將擬就公禀工部局西董禀稿當衆宣讀略云本年正月北街朱義泰布莊及本月初二夜福昌土行先後被盜搶劫刃傷事主等情雖經報緝迄未破獲推原其故皆緣捕房派駐巡捕僅有四名遇有盜警無濟於事以故匪徒益形猖獗商民難以安枕因特暫雇團丁以資守望外懇請添派巡捕裝設電話庶幾消信靈通以寒匪膽而衛商業云云旋由衆商號議决蓋戳後公舉張祥泰號主爲代表於昨日上午九時投工部局遞禀奉局董諭令退去靜候示遵 
[揑詞朦控者果有益歟]  
　　滬道蔡觀察日前札行松府以據奉賢商務公所禀控文生王廷勛索詐顧姓洋元飭縣提訊錄供詳報等情府尊遵札飭南滙縣查辦刻經畢大令將王廷勛顧銀海等傳案訊究王供稱南滙十六保一帶鄕鎭小學缺少去年曾糾同志在該處創辦初等小學堂一所圖民顧銀海因子姪輩就學當捐助開辦經費洋二十元曾經禀縣批准給示轉詳學憲立案並無與顧姓索詐等事請傳顧質對即可水落石出質之顧銀海供王文生創立之小學堂缺少經費小的情願捐助並未敲詐今查得奉賢縣鄕有蔣守瓶與王廷勛素有嫌隙因此揑　朦控平空拖累阻撓學務且蔣於前年串通帮匪敲詐良民數十家後經告發被縣訊明詳情已將蔣之文生斥革求鑒畢大令諭飭王顧諸人各具切結立即飭承具詳申復各憲矣 
[出示招領被拐小孩]  
　　本縣田大令出示招領文云案奉道憲札准福建興泉永道移送拐犯林子祥林得黄瑶林阿三陳陸氏等五名及被拐小孩倪雲龍林嬌妹陸庚生又四歲小孩共四名到道當將拐犯林子祥押發該縣訊辦所有被拐小孩除四歲一孩現由本署收發處家人領回接養仍俟該家屬到滬認領時再令送案轉給外其倪雲龍等三名並經發交普育堂妥爲留養仍一律攝影存留分登申報招領在案兹將所攝影片並本署詢明年歲住址單札發札到該縣立即查照單開姓名等項詳細出示招領仍移租界會審官一體出示招領並將該拐犯等按律訊擬詳辦毋違等因到縣奉此除收押訊辦一面移請英法兩公廨示召外合行抄單出示招領爲此仰合邑商民諸色人等一體知悉爾等如有失孩之家可赴普育堂認明覔保來案呈明以憑給領並不留難其各遵照計開倪雲龍年十五歳蘇州人父名阿榮年四十一歲做小生意住上海南泥城橋西洋鬼三弄第一家竹籬笆内弟名雲三年三歲姐翠娥年十八歲出嫁與朱阿木做木匠生業楊阿德年十二歲紹興府山陰縣人父名久和年四十八歲向在嘉興行醫毋戴氏兄大毛又名許松年二十六歲渠此次由其父寄養上海侯家浜被人帶至城隍廟茶館交與拐匪中賣陸根生年七歲蘇州人父名亞大叔年三十一歲丸藥生意住上海租界 
[行規自有用處]  
　　水爐公所領袖徐順卿在總工程局呈控内地自來水公司水夫頭周汝貴冒稱該業行頭任意招摇向徐阿美以舊行單騙洋十四元許其開張水爐被同業陳龍生阻止周竟不服請爲究懲昨奉裁判所批示云查此案前據周汝貴具禀到局業已駁斥該業行規旣經上海縣立案給示倘周汝貴再有發單擾規情事自可隨時揭控毋庸多凟 
城内 
[賭犯便宜]  
　　北新涇茶館主王全福聚賭抽頭地保徐雪門得賄包庇飭差正飭往提間續據鎭董禀同前昨日提案訊究諉稱祇抹小牌大令判王徐俱枷一月發該鎭示衆 
[妻子何往]  
　　蔡海林　控訊稱去年六月往無錫謀生近始回家不料妻子陳氏被岳母妻兄陳增寳勒搬至伊家衣飾物件悉遭覇吞向論恃蠻判候查明核辦 
[抛工加價]  
　　薛穆如控作頭陸晉卿抛工加價一案昨傳保人陸友橋訊稱薛穆如雇陸晉卿包造住宅房屋由小的作保原價銀一萬二千兩後加三千兩舊料作銀一千兩外晉卿收過一萬四千五十兩緣薛　加各項工程並已做復拆致包價實有不敷陸晉 
 
 

Page 20

 
 
卿供雖然包工一切料物工價皆薛自發實因虧本不能竣工薛供尚有已做裝修被晉卿　去當押質之晉卿供裝修當本利息需洋二百元大令判晉卿還押限友橋立將裝修贖出候往勘驗再行訊斷 
[侵呑股本]  
　　嚴春山姚德福控萬隆槽坊擋手劉鶴梅侵呑股本一案迄今抗不理償奉大令提比判還押從速清理 
[道批]  
　　龔貴禀批此案楊金瞿三家涉訟全在究明公記稅契是否王錫香挖稅盜押不難片言判决即此契列原中邢孝章辨僞一禀已足明其是非奚煩不關挖契紏葛之龔姓投質始成信讞該州一再復審不直瞿姓斷令王錫香備足本利贖田則是非已明案經結束正不必廻護原審之員節外生枝致滋拖累查州斷迄今閱四月催詳罔應殊屬玩延仰太倉州湯直牧務於此次批到十日内立將王錫香所繳贖欵本利及瞿姓所繳公記稅契各據連同前發原卷一併詳復察奪毋再延岩切切黏抄並發 
[官事]  
　　翰林院檢討唐寳鍔直隸出品協贊會駐寗坐辦候補知府錢溯灝昨日到道拜會江蘇候補知縣蘇州發審局帮審吳昌鼎禀知奉撫憲札委管解金碍赴京交納卸辦浦東張江栅巡局委員張芳鎏禀知銷差 
南市 
[賭一]  
　　總工程局警務處訪悉新碼頭談幹臣家開塲賭博輸贏頗鉅特派巡員查明禁止並提窩賭人究罰 
[賭二]  
　　西區獲解在西門外設攤誘賭之吳金生至工程局由陳副裁判訊實判戒責二百下押二十天期滿再核 
[賊一]  
　　永利小輪船局　竊柏油兩件拘獲竊賊張阿根張阿四解至總工程局供認將贓物賣在集水街鴻泰羊毛店得洋十三元每人分得三元五角遂飭探吊獲原贓連主婦王張氏帶案訊實判二張戒責各一百五十下押交洋七元王張氏罰洋五元充公 
[賊二]  
　　行竊西門外瑞和煤炭棧内洋銀衣物之姚理章由法捕房移送工程局訊供狡賴判責五十下押七天原贓給失主具領閘北 
[不端]  
　　朱蘭卿前聘恆盛祥京貨店婦周胡氏之女金妹爲媳詎金妹近與某甲私姘賃居川虹路懷孕數月前日爲朱偵知將女母扭控四路一區請追聘金奉黄正巡官諭飭氏交保限三天交到金妹察驗核斷 
[無恥]  
　　無錫人薛坡林之妻費氏向與陸順寳姘識近陸失業落魄前日向該氏供貸被薛撞見互相兇毆由巡士拘解四路一區黄正巡官以男女均屬無恥判陸責四百板氏掌責二百下各具改過結斥釋 
[胡閙]  
　　南林里徐炳記木作主徐兆炳控煦記紀租帳房因索小租不遂誣控欠租勒遷一案昨經黄正巡官派巡長查明並未欠租顯有别情　傳收租人至局據供因徐在弄内堆積木料太多故令遷去巡官飭徐具結嗣徐堆料不得佔礙公路免其遷移以示體恤 
新租界 
[病斃]  
　　日前有某姓老嫗年約五十餘歲病倒白克路上由捕房車送醫院醫治無效而死當將屍體車送驗屍所傳保報縣請驗前日午後由田大令驗明委係病死查無死屬報堂收殮 
英租界 
[女工被毆]  
　　女孩陳月梅在楊樹浦元昌絲廠内學習繅絲前日被管車人杜連生用鐵鏟將女背上毆傷被控捕房解廨請究陳女偕証楊王氏投訴前情訊之杜張二人供詞推賴官以女傷勢平復姑寬判張罰洋二元杜罰洋三元一併充公繳釋 
[幼妓接客]  
　　四川路老祺昌弄内粤妓院鴇婦蔣王氏因逼令幼女張寳芝應客由捕查見違章將蔣鴇與妓一併解送公堂請究孫襄讞會商德領判分别押候禮拜一訊究 
[聚賭何多]  
　　寳善街一百七十八號客棧主王興泉一百九十八號客棧主沈源興二百零二號客棧主李福元均因違章聚賭並私售燈吃由捕查獲傳至公堂訊究判王沈各罰洋十元李罰洋十五元一併充公烟賭各具併燬 
[自盡何多]  
　　甬人陳仁法蘇州人尤阿桂前日均因投河圖盡由捕查見救起帶入捕房昨晨送至公堂請訊陳供稱實因下體毒發疼痛不堪坐於河邊可以止痛尤供貧不聊生投河圖盡判送棲流所留養醫治 
[欠銀涉訟]  
　　徐潤來因欠會餘等各錢莊銀兩不理被控公廨昨日由差協探將徐傳至公堂請追孫襄讞會商德祜副領事判候過堂訊理 
[墊銀涉訟]  
　　解祝三控柯永昌延不墊銀昨晨由探將柯傳案判交差候晚堂訊奪 
[撞碎花瓶]  
　　何星華控被東洋車夫李阿三撞碎值洋六十元之花瓶兩只由探將阿三解廨請究判仍還押候何到案質訊 
[持刀爭風]  
　　婦人郭耿氏與李文山因持刀將郭海記頭額砍傷被控捕房解廨請究官訊有隱情判氏押女所三天李押捕房一禮拜分别示儆 
[迷路]  
　　孩子方永年因不辨路徑徬徨啼哭由捕查見帶入捕房昨晨送至公堂請訊孩供在孟河原籍學習香店生意被師訓責逃滬等語判送棲流所留養候認 
[造屋]  
　　英美工部局控劉濤濤造屋不砌溝渠等情昨由捕房將劉傳案請究判限一禮拜將單契呈驗再核 
[欠租]  
　　陳文山因欠英商泰利洋行房租洋六十元被控公廨由　將陳傳至公堂將租洋如數繳案判令開釋 
[竊車]  
　　西人好活而控王阿明竊取脚踏車昨由捕房將王解奉公堂訊供不諱判仍還押候甼明另案再究 
[竊衣]  
　　沈阿福因竊錢錦松家衣箱五只由探將沈獲解公堂訊押在案昨解公堂復訊不諱判沈押西牢九月以儆周王氏控張明倫竊取衣物一案於昨由探將張獲解公堂訊供屬實官判張押西牢九月出境又甬人裘小方戎小林因串竊朱雅林衣物由探一併查獲於昨解廨訊實判裘戎各押兩月期滿一併遞回慈谿縣原籍 
美租界 
[失孩]  
　　住居乍浦路三十二號之李楊氏昨投捕房報稱伊子名金堂年九歲被匪拐失請爲查緝 
[互毆]  
　　昨有小工李阿四宋阿桂二人在天　路互毆由六十六號三道西捕一併拘送捕房押候查辦 
[呑烟]  
　　梁阿惠住海寗路昨日不知因何潜呑生鴉片被母梁王氏覺察報告捕房飭送同仁院救治 
[索衣]  
　　密勒路某俄妓因欠唐順興成衣工洋被唐扣留衣服前日扭控捕房奉飭自赴俄署禀控詎該效昨日　至唐處索衣互扭之下妓稱毆失金洋二枚報告捕房捕頭允爲查究 
[賴錢]  
　　前晚有甲乙二日本人雇坐胡碧蘭等之東洋車至西華得路歷時甚久不名一錢向索反被兇毆四百二十號印捕見而喝阻亦遭毆打旋經一百零一號西捕帮同獲解捕房收押候辦 
法租界 
[串竊一]  
　　王阿海吳齋三等紏黨串竊太古棧夏布等物報經包採緝獲解經公堂訊判押候補拿同黨併辦在案兹因各黨遠颺復將吳王解案請示核辦聶司馬判吳枷押各一月王枷一月分别示懲 
[串竊二]  
　　徐德勝顧阿六兩偷兒串竊某姓時鐘一口携往押店求質當爲包探查見一併拘入捕房解廨訉究官以人贓併獲罪不容恕判徐枷一月顧薄押三天示懲 
[確被誣指]  
　　馬夫顧阿夏前被某號電車司機人控撞壞電車等情即經聶司馬提訊不認奉判交保候查明訊核在案兹經捕房詳查無實証確被悞提判開釋了案 
[嚴懲積竊]  
　　積竊王阿狗迭經公堂懲辦前日又在碼頭行竊旅客耿步青考籃一只爲探緝獲吊出原贓並衣兩件解廨訊辦官判考籃給耿領回衣存案待領王枷一月押捕房六月示懲 
[馬車漏捐]  
　　捕房以每届　華香市乘坐馬車往游者甚衆各車行往往不領捐照或將舊照通同作弊或紏合數馬車隱　混用今届加派巡捕嚴加查緝前日由八十九三十二兩號捕查見王阿三薛國芝王阿四三馬車俱無執照有意違犯拘捕解廨請究聶司馬訊明商之西官判各罰洋十元示儆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[山東巡撫孫寳琦奏臚陳第三届籌備憲政成績摺]  
　　奏爲臚陳山東第三届籌備憲政成績恭摺仰祈聖鑒事竊籌備憲政事宜照章每届六個月臚列成績奏報一次所有東省第二届籌備各事經臣於上年八月間依限奏咨奉准覈定在案其自七月至十二月應辦事宜並經依次督催切實舉行兹届二月奏報之期應將限内已辦成績曁現在辦理情形詳晰臚陳以資考核查籌備清單第二年期内督撫應辦者八項計籌辦就緒者有二接續籌辦者有六諮議局爲第一届創始籌辦之事次第經營至本届依限成立上年九月舉行初次開會業將議事情形奏明在案該局議長副議長常駐議賆現均常川到局凡於職任權限悉守規章粗立練習代議之基堪爲採擇諮詢之助選舉資政院議員爲本届籌備之事此項議員由諮議局選送者先已核定奏咨其本省世爵應查明具報碩學通儒應選擇保送均將員名籍貫事實分别咨明陸軍部學部覆核辦理納稅多額一項據布政司遵章互選隨將當選人姓名通知資政院現正飭檢票紙再行造册咨送以上兩事悉於限期以内一律籌辦就緒其接續籌辦者自治一項發端伊始上届創辦先從調查區域及設所研究入手嗣據各屬遵辦具報由籌辦處詳加覆核爲之計户分區列表通市以便將繁盛城鎭地方應設議事董事各會及早規定擇要圖成其省城研究所並濟南府分所各學員於上年年底畢業者計有三百數十人核其程度高下派赴各州縣分充所長講員及襄理自治事務各屬進行秩序並爲預定程期通飭依次遵辦以籌備所爲組織團體之基以研究所爲造就人才之地統限於本年二三月一律開辦歷城縣爲全省首要模範攸資已飭年前成立其餘各屬亦均依限舉辦陸續報告至倡導之法則由籌辦處編報傳觀撰發淺說旣免誤會宗旨亦以啟牖顓蒙考查之法則由籌辦處派員視察設科審核藉以稽考成績並爲協助進行似此實力經營但令物力人才足以相濟按照單開期限冀可　觀厥成調查户數一項前據巡警道擬定施行細則並按部頒定式分飭遵行計已查明東省首縣商埠等處正户八十三萬九千零二十八户附户七萬零九百二十六户依限填册咨送經部覆核具奏在案至統計全省正户附户共計五百三十二萬八千七百二十二户續經造册咨送現在接查人口細數務袪從前牌甲之具文以爲户籍登記之預備調查歲出入總數一項查清理財政章程内開各省出欵入欵出部撮舉綱要開列條欵發交各省清理財政局將光緒三十四年分各項支存確數造册列表限至宣統元年年底咨送到部等語該局遵照定章業將光緒三十四年分全年通省出入細數列爲各種册表依限造齊其宣統元年春夏秋三季各項出入欵目册表亦已報部現正接續造報冬季曁元年全年總册並頒定預算册表格以爲試辦預算之準備籌辦審判廳一項首在儲養人材凡審判檢查兩項廳員下至司法警察檢騐胥徒皆應受專門之敎育次則規畫廳制凡商埠繁簡情形以及訟案多寡民情習慣並當爲實地之調查各項事由旣經設備就緒審核詳明因而分配員額建築屋舍始可爲成立之預算東省擬於省城設高等地方初級廳各一所城外商埠設初級廳一所烟臺設地方初級廳各一所並各設同等之檢察廳相爲配置業已核定辦法另行專摺奏疎現正分飭籌欵興工計可一律成立不誤限期創辦簡易識字學塾一項上届已於省城設立十處以爲倡導嗣復通飭各屬遵照舉辦現據陸續報告共計成立學塾四百餘處仍飭設法推廣以籌普及並於原有各學堂内添招夜班以期日有進步省城先立十處嗣於各項學堂内次第增設夜班每處學生多者百餘人少則數十人其附設於各初等小學堂内尤居多數務在多得識字人民各具普通知識增進程度漸就開通以爲憲政施行之準廳州縣巡警一項東省籌辦有年規畫亦均詳備但此事用人籌欵細密繁重以内政切要之圖兼保衛治安之責策效防弊貴注全神臣對於省城巡警則隨時指示機宜而務期以改良進步對於州縣巡警則責令立定基礎而務限以推廣擴充現查警務公所分配十六區共計官警一千六百七十九員名各府州縣官警共計三千四百三十二員名差已規模粗具植立根基惟當注重精神不徒以形式備具故步自封庶幾成效漸彰於民政廼有裨益以上各項或措注已竟其緒或設施甫引其端成績雖有可言程途正復悠遠現在已届籌備第三年期海内望治情殷時機愈迫此後賡續籌備事理愈繁將立可久可大之規爲當矢澈始澈終之心力臣俯循職守惕勵愚忱惟有黽勉圖功因機導率漸期憲政事宜機關完備以副朝廷奮勵維新精勤圖治之至意所有臚陳東省第三届憲政籌備成績曁現在辦理情形除分咨查核外理合恭摺具陳伏乞皇上聖鑒訓示謹奏宣統二年二月二十六日奉硃批該衙門知道欽此 
小說 
[社會小說清夜鐘（十一）]  
　　第三回愛掌珠家庭失敎走風塵貧士投親 
　　這樣的窮鬼。你去認他做女婿。還要請我出來見禮。你要去認他做女婿。你自已去認他。我是没有這般的女婿。這樣的一個窮鬼。跑上門來認我們做丈人丈母。不要說是别的。就是家裡頭的那班家人僕婦。笑都給他們笑死了。幸而我禁止他們。不許他們去傳給女兒知道要是給女兒知道了。氣出病來。那還了得。夾七夾八的一陣數說把個褚觀察數說得。倒說不出什麽話來。停了一回。方才說道。你不要這般一想情願的混閙。女婿雖然窮些。和我們終是至親。我和你這般一把年紀。又没有兒子。要這許多家產做什麽。如今女婿旣然窮了。正好把他留在這裡。慢慢的用功 
 
 

Page 27

 
 
讀書。將來我們的家產。總是他們兩個人的。你又何必氣到這個樣兒。褚夫人聽了。又嚷道。我不管什麽女婿不女婿。你喜歡把窮鬼認做女婿。你只顧去認。要我認他做女婿。是辦不到的。褚觀察聽了。沈吟一回道。照你這樣的說起來。難道久已結定了親事的。到了如今。還好退了他不成。褚夫人道。你去退不退。我也不來管你。總之女兒是我的要由我做主。這樣花枝般的一個女兒。難道你竟忍心送他到火坑裡去不成。你好好的想個法兒。把這個窮鬼退了出去便罷。如若不然。我拚着一條性命。也要和你拚上一拚。這一席不講情理的話兒。把個褚觀察說得林林木木的。回答不出什麽來。只得一個人走到内書房裡頭坐下。低頭不語。默默沈思。這位褚觀察。本來出身富貴。没有讀過什麽書。心上忖度了一回。暗想當初原是感激龍方伯的知遇。所以結下這門親事如今女婿這般窮困。自已的面子上。也委實有些不好意思。但是已經定了婚議。如今平空的想要退婚。究竟自已是個堂堂男子。又是個曾經出仕的司道大員。這句話兒。怎樣的講得出口。况且自已家財百萬。後嗣尚虚。本來想要招婿爲子的。憑著自已的這分家業。難道還不夠他們兩個人的一世受用麽。這平空賴婚。究竟是做不得的。想到這裡。忽然又轉一個念頭道。阿呀。且慢。别的事情。且都不必說他。女婿的有錢没有錢。也都不用說起。倒是這個女兒。平日間最是心高氣傲。差不多件件事兒都要想勝人一著。 
國外新聞 
[英下議院討論政務]  
　　初六日倫敦電云第二次取締上議院否案權條陳已由下議院採納贊成者三百五十一人反對者二百四十六人首相愛斯奎士君正式呈遞議案時宣言上議院設拒絶政府之政策則政府諸員將即入告英皇設法使此政策得法制上之効力若於本届會其不能通過則將全體辭職或解散國會貝爾福君宣稱首相之宣言可見政府與國民黨交涉之密已至極度首相已以相府之尊榮購得該黨贊成豫算案之心云討論至此遂展期續議英國豫算案將次發表西四月二十號至二十七號之間可以一律通過首相愛斯奎士君宣言謂下議院將於西四月二十八號放春季休假第三次否案權條陳已經下議院採納贊成者三百三十四人反對者二百三十六人 
[香港美領事逝世]  
　　初六日香港電云美國總領事納白利君近患血瘤星期三開割後今晚逝世 
[俄京歡迎日本貴胄]  
　　初六日倫敦電云俄京日本大使署設宴欵待伏見宫親王夫婦在座者有俄國首相及各大臣等宴罷由駐俄外交團聚會歡迎俄國樞密院長及國會議長亦均與會 
[奧國注意海軍]  
　　初六日倫敦電云據維也納消息奧政府現復豫備奪雷諾脫式戰艦圖樣四艘擬於一千九百十三年竣工 
[坎拿大路政近聞]  
　　初六日倫敦電云坎大鐵路股東會議時據總董聲言西九月間可以築成路線一千三百六十一英里直逹蘇泊利厄湖之華爾甫河將來告成時赴華赴日之路程可省五百英里 
[日本巡洋艦行蹤]  
　　初六日倫敦電云赴英遊弋之日本巡洋艦生駨號已由馬里的厄斯起椗開赴開浦湯 
[羅斯佛行抵奧京]  
　　初五日柏靈電云前任美總統羅斯佛君已行抵奧京維也納 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
