# 1913 - 77 - 4914395

 

Page 1

 
 
來稿 
[答江南北之相形談（無私）]  
　　不佞江北之一份子也讀貴報三月五號公意君之江南北相形談竊以爲公意君之劃江爲界何所見之不廣也夫吳人失之吳人得之巳爲省界之談民國所不取况於一省之中而復分南北哉公意君之意以爲江南人負義務多而得權利少至列表以較錙銖其調查之果當與否我且勿論即以公意君所調查者而確江北所出之稅少而議員多江南所出之稅多而議員少以爲義務簡利之不平均殊不知今日江蘇行政人員固盡爲江南人所佔耶江南北所收入悉爲江南人支配之我江北人絶不與較可謂無負江南矣所餘者僅議會之議員議員之一議長而江南人尚且勿容而反對是亦江南人權利思想之過於發達矣且即更讓一步言之江北人果權利多而義務少江南人果權利少而義務多江北人固夙倡分省 
 
 
 

Page 2

 
 
之議而江南人極力反對之者也江北人不願多佔江南人之權利自願以江北人之義務易應有之權利固屬名正而言順也然而江南人必孳孳反對也何居我恐所謂權利多於義務者不在江北而在江南也 
　　夫江南北分省我江北人一致者也若江南人則旣不願分省而又自謂失權利然則必不分省而江南人盡攬行政立法司法之權然後始得謂之不失權利也耶嗚呼莫謂我江北無人也 
　　公意君乎公意君乎公之意果公意乎私意乎我江北革命以後僅請設立民政副司與財政分司不允而設一財政公所軍民分治以後僅請設一觀察使而又不允是皆江南人從中阻撓之也我江北人無負於江南而必欲使之爲江南之附庸耶嗚呼巳矣自今以後我江北人誓必達到分省之目的以謝汝江南人汝江南人毋再刺刺也 
時評 
[時局談（十）（無名）]  
　　國於世界者有内政立國外交立國之殊何謂内政立國與外交立國之殊内政一不當即足以亡國者内政立國之謂也謀國事者注重其内政宜重於外交外交一不當卽足以亡國者外交立國之謂也謀國事者注重其外交當重於内政　　 
　　中國今日之情勢外交立國之情勢也財政關係及外交邊政關係及外交卽至禁煙關稅鐵路等事亦多及於外交以今日最重大之事言幾至無一不及外交者是内政而稍有不當决不至於亡國而外交則大有可危者 
　　外交之於中國如此重要而中國政府反對於外交其不負責任更甚於内政不負責任而事事遷延事事遷延而事事落後着事事落後着而事事陷於無可挽回之絶地而國民亦昏然不知爲之監督祇知爲之掣肘嗚呼是皆不知立國所爭之要點故也 
[命令]  
　　三月五日臨時大總統命令任命崔廷獻爲山西内務司長此令 
　　任命朱善元爲山西中路觀察使賈景德爲山西北路觀察使此令 
　　任命王炳堃爲新疆喀什觀察使彭緒瞻爲新疆阿克蘇觀察使此令 
　　陸軍總長叚祺瑞呈核覆黑龍江都督擬以全勝補鑲黄旗佐領同全補正黄旗佐領請予准補等語應照准此令任命博庫鄂魯希呼爲達爾罕親王旗協理台吉此令 
專電 
[北京電]  
　　初三晚駐京公使團即將决議通告政府初四日國務院議决條件中含公同監督意有礙主權主拒絶即晚外部派二部員赴英使館陳明外人初意以我萬窘必允拒絶後京津外報紙騰沸咸以我必另有儲欵故拒絶好意之調停比銀行團昨函索千萬兩之舊欠六國團聞亦將索取墊欵有外人告余謂德人意不喜借欵之成日人特爲體面計故頗委蛇美人中立英德實欲脫離財團另借但以國際情勢不許若六國團關係由我破裂則法俄必以外交關係相窘英德態度最可注意 
[北京電]  
　　中央政府近有長電致各省省長都督謂大借欵雖暫行决裂刻仍注意籌辦零星小借欵勉副各省索欵之意請各安心靜候云 
[北京電]  
　　内務部通電謂國會亟待成立參議員巳舉者十餘省如現在各省議員不能依限成立或成立後不能應期選舉照前清諮議局章程五十九條不到會例除名 
[北京電]  
　　小德張自清后喪後巳稱疾不朝聞巳捲寳私逃 
[北京電]  
　　控告奉宸苑不付三海工費之木廠共八家緣前清積欠全恃别項工程凑補今無工可凑補故控但三海現移交民國若按數清付據予訪某律師云須數百萬金 
[北京電]  
　　東督電二月下旬有日本軍人五名測繪臨江縣地圖極詳巳遣出境 
　　又日人在復州孫家屯王家堡私移界石侵佔民地併請外部交涉 
[北京電]  
　　接庫倫密函云俄外部近有長電到庫其略如左㈠此後外蒙軍隊兵官當悉用俄員以便軍事劃一㈡庫倫活佛當以烏梁海讓給俄國以示報謝俄政府贊助之忱聞庫人殊難作覆 
[哈爾濱電]  
　　俄領事近日諭外蒙各屬云倘蒙人全心向俄入俄國籍者卽有地方工部局選舉權與俄商一體同沾利益且能免各項雜捐能在俄域購地置産肄業考試充任職員紳董等 
[南京電]  
　　財政部來電謂蘇省應解地丁錢糧自本年上忙起均由國稅廳直接徵收 
[南京電]  
　　程都督擬將軍械局所存之舊軍器作爲廢鐵招商承買 
[南京電]  
　　應省長委任彭鴻年爲界口釐局局長並飭尅日前往就職 
[南京電]  
　　蘇皖兩督巳會保張謇爲導淮總理 
[南京電]  
　　昨日金陵關監督奉皖督電現派秦長禮押解軍械赴定遠等處到關時查照騐行當函覆皖督令電達陸軍部轉咨稅務處飭關辦理 
[南京電]  
　　工程處長仇繼恒請省長澈查前處長沈學瀛虧空一事聞省長昨派金鼎調停以便和平了結 
特約路透電 
[北京電]  
　　星期一日晚間六國公使致中政府之公文對於審計處所用外人之職權一節似復漠不加察蓋文中所定者其範圍較原意更廣致華人皆信各使意中巳用監督二字而遂引起種種疑懼中國向所信任之外人昨日多往日多往謁見中國當局者似期消除悮會惟中政府對於六國公使提出之新條件極爲反對巳通告各使謂此項條件將來必遭國會駁絶故萬難承認並指明新條件與前此經參議院通過之條件種種顯著之異點中政府之意目下處置此事之方法惟有候國會成立賴以解决耳惟外間皆信中政府現正在倫敦商訂債欵英金二千萬磅其發起人與外國人在華所辦之事業頗有關係 
[北京電]  
　　北京公使團領袖英使朱邇典今日（六日）下午通告中政府謂今爲中國告成六國借欵最後之機會如中國仍不承認六國公使之條件則無續議之餘地云 
[哈爾濱電]  
　　此間接俄國首相來電巳命東清鐵路衛兵司令官瑪丁諾夫氏回國供職陸軍部 
[哈爾濱電]  
　　據聖彼得堡電社消息駐琿春之軍官查出有人煽惑該地戍軍起事巳將首要各犯拘獲鎗斃 
[奉天電]  
　　昨晚八時之前有人力車夫一人在領事署區域内電燈明耀之大道中爲人謀殺情節殊爲離異屍臥某西人宅前頸背受傷數處發覺時體猶微温共謀害原因未悉惟車巳失去事覺之前西人甫由外入室且距行兇地兩邊百碼之内有警察站崗而皆無所聞見當道巳在嚴緝兇手 
[開封電]  
　　此處大風雨巳歷十二小時猶未停息致今日（六日）火車不能離此路綫巳爲沙石塞阻 
[成都電]  
　　今日（五日）共和黨在鐵路局開會討論關於選舉國會代表爲難各節與會者寥寥無幾乃草草散會現因省議會仍不能得法定人數故無進步可言 
[北京電]  
　　袁總統致美國總統威爾遜君之電大旨如下聞閣下受合衆國大總統之任莫名懽忭兹特致電申賀並頌閣下前途幸福無量兼祝貴國人民之進步 
[東京電]  
　　日本外相牧野男爵在帝國議會預算股員會演說謂今極望漢陽鑛務公司所出之生料能永遠供日人所用日本巳於該公司投資日洋一千六百萬元將來續增資本日本且有入股之優先權云首相山本伯爵在帝國議會宣稱擴張陸軍計畫實因財政支絀展緩實行並非作罷 
譯電 
[北京電]  
　　中政府接六國公使提出之新條件後卽加拒絶各公使多爲錯愕蓋不料其竟若此毅决也目下之局面極難捉摸中政府如堅欲依照二月四日所定之草合同辦理則恐難如願矣 
[北京電]  
　　外間傳述中政府因悮會六國銀行團之志願及因顧問員於名義上有所更動以故拒絶該團之新條件云云兹由中政府聲明此說之訛且謂中政府之拒絶實因新條件中巳有重要之更動不啻爲監督中國之財政之故今中國國民皆願保全體面如政府亦持此見則難望與各國通融辦理也六國銀行團現催請中政府卽行付還該團所繳墊欵英金二百萬磅比國資本團現亦要求中政府償還比國借欵英金一千萬磅到期之欵 
[北京電]  
　　北京華文各報皆以六國借欵之失敗歸咎於法俄之詭謀 
[奥京電]  
　　奥國某公司巳允以英金三十萬磅貸與中政府中國允於十年之内向某煉鋼廠購用鋼製器具來福鎗鎗身及礮料等品以滿此數爲止聞該煉鋼廠將在北京設立支行 
[北京電]  
　　國權報載駐日華使汪大爕致政府之電文謂六國借欵之失敗日本商界大爲氣沮日本政府巳命駐華日使伊集院重行居間調停六國銀行團與中政府之爭點 
[北京電]  
　　國務總理趙秉鈞現有辭職之意 
[柏林電]  
　　英國外務部宣稱英俄兩國並未締結關於蒙藏之秘約兩國僅於一九零七年訂定條約巳昭著於世該約各欵迄今無所更動 
[柏林電]  
　　俄國反對黨領袖機關報向來贊助立憲民主黨所謂開通人士及商界中人多讀是報近載有遠東通信儆戒俄政府不可以俄庫條約及英俄藏蒙條約而激怒華人且謂此項條約與日本亦大有不利云 
[倫敦電]  
　　英國内務大臣巳頒行取締外國飛船章程規定禁區及示明降落之地段凡外國飛船有違背此項章程者准可開砲轟擊外國之飛行機及飛船概不能飛入愛爾蘭境内惟介於拂萊塞堡及伊桑河中間之蘇格蘭境内及英倫東海濱某某三處南海濱某某四處可准飛入飛船不能飛越之地共有五十區船廠無線電報局兵工廠運輸軍隊之車站砲台附近之地界標軍隊之工程處等均在其内入境之飛船不准携帶攝影器馴鴿軍械無線電等物外國飛船家須向英國領事署領取出境執照領照之後須過四十八小時始能飛入英國境内且必聲明降落之地段及飛游之目的降地後必報明地方官並領取執照如係飛船繳英金三磅如係飛機繳英金一磅須即啓程照執照上填明之路程飛回本國飛船入境者必載英國代表一員出境之前須降地報告一切外軥軍用飛機非經邀請或領取執照概不得飛入境内違背章程者應受監禁六個月或罰金二百磅之懲罰如乘飛船私操者則應得監禁七年兼作苦工之重罪聞此項章程由防務委員所訂 
[倫敦電]  
　　取締飛船章程巳經宣布故當道將各國空中勢力立表比較如下 
　　　　　　　英　　二　　　　　　　英　　三十 
　　　　　　　德　　十三　　　　　　德　　二百五十 
　　大飛船　　法　　十　　飛行機　　法　　四百 
　　　　　　　俄　　六　　　　　　　俄　　二百五十 
[美京電]  
　　塔孚脫總統卸任前最後所辦諸事其一爲簽定海軍議案規定於一千九百十三年添造戰艦一艘塔孚脫總統巳將設立工部議案簽定威爾遜總統巳任命前在礦務聯合會任職之韋爾生君爲工部大臣列席内閣 
[鈕約電]  
　　美國馬隊與墨國官軍復在邊界小戰墨軍曾開鎗轟擊後見美兵以機關鎗運至陣前始心懾而退 
[柏林電]  
　　巴伐利亞官報誠意贊助徵稅十億馬克擴張陸軍之議且謂此乃歷史上偉大之事業擴張陸軍議案宣布之後政府將發刋宣言書懇助於全國國民國會中之文員黨均向首相聲明願贊成該議案之綱領德政府不欲徵取多數人民所用物品之間接稅以抵擴張陸軍常用經費國會定於三月八日起休會至四月一日擴張陸軍議案將於本月二十八日提出四月七日可開第一次讀會 
[巴黎電]  
　　法國高等陸軍議會决議贊成施行三年兵役之制並將免役各則全行註銷 
[柏林電]  
　　德國皮特菲爾特某廠爲英國海軍部建築飛船一艘三星期内可以告竣現有英國海軍人員數名前赴該處考查該船工程及參觀試飛之能力 
[倫敦電]  
　　巴爾幹各邦擬於承認列强調和之前彼此商榷辦法大約各邦將主張要求土耳其豫行承認彼等條欵之大綱俟各方面均允調和後列 
 
 
 

Page 3

 
 
强或將草擬條約而令兩交戰團承認云 
[土京電]  
　　土耳其内閣總理嘗語某客謂外間所傳和局卽日將定之說殊不足信土耳其雖巳承認列强之調和惟並未與布爾茄利亞直接開議談判土國且不允賠償兵費云 
[希京電]  
　　希臘海軍艦隊轟擊茄里拉之桑底擴倫太口岸土國之礮隊大受挫衂希軍業巳登岸 
要聞一 
[英華友誼黨之演說（歐洲通信）]  
　　歐美議員聯華友誼黨發起人韓汝甲君於本年一月六日在英國議院第十五號室内演辭云 
　　今日下午躬與斯會余當先述余之身分余與是會之關繫固無容贅言然應先分晰者余非由中華政府特委到此在政治上佔一職位亦非由中國參議院派遣列席今余之所欲陳述者卽法國議員黨組成於巴黎時我中華民國臨時大總統袁世凱立電贊助以資聯絡又得我參議院長電告謂中國議員於北京組合一團 
　　余雖不敢妄求中華政府與貴院以及各國議會在歐洲聯合一大團體然余所希冀者亦不越於此因中華民國大總統與夫參議院長頗願協贊此舉而首表同情於巴黎組成之法國議員黨故也余固知該黨發起諸君無非爲策勵國民保障公義之要旨對待華人然以人道主義而論得使中國之熱望文明進步及自由發達非此無以得達目的故以予觀之不僅爲保障公義巳也 
　　法蘭西爲可敬可感之友邦也因上年三月在法京巴黎余偶倡一言遽蒙堡寵蒞會者有議員及各大敎育家何止三百人如正會長卽法議員及巴黎委員班樂威先生名譽會長卽前任内閣總理莫理司先生又有環球著名之大哲學家阿拉先豆耳先生演說中並謂（中華共和係基於公義及自由之要旨成立其擾攘爭競兹巳過渡余深信中華從此共和蓋中華政體改成共和實爲宇宙間和平之準備也）苟本斯義余亦信共和之在中國旣成宇宙間和平之機緣是今日下午到此余不得不將余意披露（諸君）余固深信諸君不願中華之共和受外勢之威刧壓迫亦知諸君不樂中華民國之自由及進步因改共和而受財政軍事之阻抑蓋中華共和之克成諸君必獎之勉之設因共和底成而受壓迫之故中華忽以武力與列國以兵戎相見則非諸君所樂聞亦非諸君所願見者也今行見中國日受外勢之壓抑而欲保持共和以圖自立與自由者不得不訴諸武力冀免壓迫而維國勢雖然中國多事容有兵敗國替之危而亦非全球各國之福也 
　　諸君旣不願中華被壓淪亡亦不樂中華成爲軍國常與世界戰爭於是欲解决中華問題不得不預籌和平之法卽去其外勢之壓迫以使中華共和克底於成而巳今歐洲議員聯華團亦有此兩全之法而成苟其能協力矯正各報館指道謬悮之輿論以免阻遏中華之進步又或藉議員之偉力改良外交之方針永無壓迫中華之舉動此皆足深感才也此種團體之成實爲至要之舉旣以保持雙方和平之局可見非中華政府及參議院片面所能爲力其恃各國之議院團結贊襄者可不待言嘗攷英國議院爲世界議院之母余不能不深相企望設以余方才所述種種而論敬候諸君立時組成一英華議員黨始饜余心現在中華國民與歐洲人士接近者祇有兩派一爲歐洲各國傳敎之士一則各國之商人而巳中國腹地人民繁廣素尊孔子之道其於各種宗敎向無何等觀念至於歐洲商人祇圖貿易之利鈍而在中華人民亦祇知其肆力於商務而巳歐洲各國雖有多數獨立高尚之政治家救世家以及尊敬之哲學家均具有世界之觀念抱有濟世之良謀然在中國除少數才能之士外人民能知之者實鮮惟我中華國民俱應與此等高尚歐人深相結識所以余於此欲發起組織英華友誼黨此又一因也凡黨員中應賅備者首爲英議院之議員次則爲英國之實相結織所以余於此欲發起組織英華友誼黨此又一因也凡黨員中應賅備者首爲英議院之議員次則爲英國之實學家救世家哲學家以及報界之編輯員等等總言之凡具自由思想及人道主義之人士均應聯爲黨員一以使中華國民得詳悉歐洲文明之真詮並使知中國之外歐洲人之見地與之無異一以使將來歐洲各國與中國雙方之文明及進步之要旨互相維持而俾政府與外交家俱能一致進行然後我友誼黨之天職始克云盡 
[中日交親讌之演說]  
　　二十八日午後六時統一黨理事長王賡君招待中國各黨會重要人物並日本駐京學者實業家各新聞記者等七十餘人會於德昌飯店以謀中日之聯絡王君致詞略謂今日辱蒙諸君惠臨實深感激惟中日兩國同處亞洲於地理歷史文明利害有密切關係惟昔時則因舟車缺便交通不利鄰誼仍疏不似今日如骨肉如此鄰也現值歐化東漸促進兩國親交一切新學智識中國多自日本傳來莘莘學子留學於西洋者不過十之二三而負笈於日本者實居十之七八故現代時髦無論在政黨及在官署留東學界人皆占優勝此次民國肇基百度更新隱然受惠於日本甚鉅此兩國親密關係絶非他國所企及宜結兩國國民之聯合團體融洽精神共維泰東全局聯絡實業偕謀兩國發達鄙人爲此起見奉約諸君敢陳述我希望想諸君子當亦贊成此事云云衆皆鼓掌稱善王君演說畢日本巖谷博士代表答謝極力贊成原議且謂中日關係誠如王君所陳述客歲民國政變以來兩國國民親交漸密大有肝膽相照之概是余輩所欣幸望兩國推誠佈公凡遇有機會努力期許 
速辦到同盟之地步不勝禱切次由日本每日新聞特派員豐島捨松君演說謂鄙人等從前發起組織善鄰俱樂部偶以軍興中止前者梁士詒君又發起中日記者俱樂部現在留東同學各會隨在成立鄙意以謂網羅各方面人物組織一大團體尤爲美善並引孫中山先生此次在東演說土耳其以無同文同種之國相爲輔車故有危亡現象殷殷然囑望中日國交不可視爲緩圖次由參議院議長吳景濂君演說兩國關係並成立國民團體之理由力言此事應從力行上着手不宜徒尚形式繼由岡田博士歷叙中日歷史謂古來中日親交仍有遺憾係兩國政治狀態之結果而非政治家之所云爲今則以政治家之努力完全兩國邦交實爲必要蓋各國交際始而仇視繼而猜疑終至親睦勢所必至今中日兩國毗連成邦輔車相倚則鞏固兩國邦交係於政治家責務矣嗣由黄爲基君演說略謂鄙人曾與豐島君發起善鄰俱樂部當時來會者不過十數人今日之盛會實夢想所不及蓋時機巳熟易於奏功推及一二月以後必又有今日夢臣不及之盛會要在我曹利用中日親交之氣運耳鄙人固爲絶對親日派而有時爲排日之言論要不外期望甚切之所致云云言詞圓轉所謂寓莊於諧者演說巳畢主客歡談至十點鐘始散誠爲罕覯之盛會也 
[財政部之自由借債條件]  
　　民國告成首爲政府之累者唯財政最爲重大故中央政府肇基伊始汲汲圖謀借欵至今輿論亦不反對政府方針誠因軍興以來各省財政中央庫欵無不奇絀萬分來源不見開拓而去路如洩尾閭曠觀各省際此厄運理財辦法毫無表顯濫發紙幣以爲彌縫拮据挹注以拯顛蹶者項背相望一俟大借欵成立以冀轉圜紛紛電請中央撥欵協濟大有羣山萬壑赴荆門之概不意中央借欵曲折糾紛借欵條約巳告成立亦因外交關係忽生波折内政問題自生牽動借欵政策何時如願相償殆難知其究竟且中央政府對於借欵微有意見政府希望借欵成立不似向來熱心而中央政府需欵甚亟固未稍形輕减則中央財政日告窮迫亡羊補牢自顧不暇近來電告各省方求其接濟中央何能撥濟地方以解倒懸故以現狀論之財政部曾頒禁令阻止地方借款者今則因借欵無着竟消滅禁阻借欵又遇桂粤奉黑諸都督相續電請取銷前禁借欵部令准其自由借債財政部業巳目擊各省實情無法可資周轉勢不得不許容所請此財政部所以特取消前禁决意准予自由借欵也唯民國借欵專於救急而疏於後圖急於消費而短於生産故借欵禁弛各省必紛起效尤累及國計民生激增各省後累尤應設法預防是以特議定限制數條通飭各省以防範濫借之弊害兹將財政部咨行各省借欵限制條件登錄如左 
　　㈠借債合同須先由省議會認可 
　　㈠借欵數目不得超過本省收入十分之三 
　　㈠借欵條件及抵押品須先報告中央核辦 
　　㈠訂立合同後如有咨報不符或别生糾葛時該省長與議會負完全責任 
　　㈠借欵抵押品不得以國土及有關主權之物爲質 
　　㈠此項暫准自由借欵規程自公布之日起以一年爲限過期即消滅其效力 
　　暫准自由借欵爲大借欵不成立時當然之結果政府特設條制限以防流弊亦爲適宜辦法唯第二項所載借欵數目不得超過本省收入十分之三者蓋不過標示大數然所謂十分之三者含舊有借欵在内耶抑指新提借欵不計舊有借欵耶稍欠明晣第六項自由借欵定以一年爲限豈此一年以後謂無再待借欵耶或特定期限以防濫借耶又或此一年以内中央借欵必有成議故劃定短少時日以俟中央之撥付耶卒之各省自由借債實爲民國財政政治上無法之問題云爾 
[米倉竟是大蠧窟]  
　　倉場衙門自奉大總統命令裁撤後北新倉尚存上白米一萬二千七百餘石上白糯米二千三百九十餘石又祿米南新豐益各倉存掃倉土米約五千餘石（土米係册報約數現在篩出實有一萬餘石）均歸財政部接收財政部初意擬將白米糯米於年終發給八旗王公世爵俸餉土米則留爲備賑及各項善舉之用乃去年年底發放時倉場衙門以日内卽將取消不肯承辦仍咨回財政部自行辦理其時順天府尹張廣建巳到任遂運動財政總長周學熈將各倉統歸順天府接管並向放財政部遂將該倉倉米交順天府代爲保存其土米則交内務部酌量分作善舉公益之用乃張廣建思將白米糯米盡數變價以便從中攫取利益蓋北新倉所餘之一萬五千餘石爲前清御用之物較巿間所售者高出數倍頗易獲利也張廣建旣决意賣米遂先與通濟公司定立契約平均每石作價十元先由通濟公司交定洋三萬元事垂成矣臨時該府内務科長單晉龢亦思染指其間乃以十元售與通濟公司糯米千石其餘糯米一千三百餘石則以十元五角售與源興協和永德興億興新盛源盛等六家而以十元報價並均以振泰出名其餘白米現尚在招攬主顧中聞張廣建當主張售米之時亦知與大總統公布之審計規則不符惟利欲熏心又恃與周學熙有同鄉有之誼遂敢違反法律悍然爲之而周學熙亦甘爲之保障毫不過問有以此事不合審計處規則告之者周則答以審計處不過爲騙外國人的云云兹將順天府致財政部咨文探錄如下查前准貴部函開以倉場裁撤尚存掃倉米一萬五千石之譜移交本衙門等因當經派員會同貴部委員接收並將辦理情形咨明在案查前項米石内有糯米二千三百九十餘石遞年折耗在内因此項糯米不適尋常煑食之用迭經與貴部總長商定趁舊歷年底商舖需用糯米備辦糕點應及時招商銷售以免日久耗折兹經振秦號及通濟公司兩處承買糯米二千三百四十三石八斗七升每石價銀十元共得價銀二萬三千四百三十八元七角此外仍存次米三十六袋篩淨約二十餘石核計原數約折耗糯米三十石上下至本衙門庫儲掃地各項經費早應請領所得米價洋二萬三千四百三十八元餘巳全數截留接濟軍餉及行政費用除俟倉米辦畢再行通盤計算詳細造報外所有售出糯米石數價值數目相應先行咨明貴部查照存案 
[湖北水泥公司之哀鳴]  
　　湖北水泥公司因受周學熙之種種留難以致大受虧損擬向法庭提起訴訟要求賠償巳見各報近又呈請工商部仍行咨催財政部准借債票以救危急原文照錄於下湖北水泥廠股分公司爲呈請事竊敝公司廠設湖北大冶縣武漢起義適當其衝因工人甚多爲維持地方治安起見始終未敢停工支持年餘精力俱瘁而所借華洋各欵到期巳久不能延緩故於一月廿九號呈大部大總統曁財政部援案撥借公債票以便抵押而資周轉敝公司總理程定夷因事赴京屬其就近面領批示不料到京後卽聞鄂省黎副總統電致中央請將水泥廠收歸國有傳聞此電並非出自鄂省本意或係有人指使亦未可知又聞財政部代擬辦公三條函知大部不勝詫異敝公司當於二月十四日將所借三菱債欵　轕情形呈明大部並請咨催財政部照案批准發給公債票在案乃定夷正在候批之時忽奉財政部函飭於本月廿二日下午二鐘到部會議當卽遵期前往坐有吉林代表兩員及大部與財政部委員兩員當由吉林代表追索欠欵勢甚急迫無論到期與否一概促令歸還經定夷將爲難情形婉爲陳述並聲明此次到京原爲請領債票以便歸還吉林欠欵及日商欠欵而來如大部果能俯如所請自可設法抵押歸還欠欵時吉林代表帶有吉林借欵案卷全分當衆輪流檢閱見有財政周總長於前清宣統三年五月六月兩次與吉林往還信件並此次致吉林電文列有辦法三條披閱之餘不勝驚愕查其第一次信中係囑託吉林將敝公司産業爲啟新作間接之收管第二次信中係託囑吉林嚴追欠欵原函附卷不難調閱至第三次電文所擬辦法三條巳由財政部函達大部有案無庸贅述揆厥意所在始終歸併水泥廠於啟新爲目的兩函一電皆爲確證伏思敝公司自開辦以來迄今逾四載所遇之艱難困苦筆難盡述始則同行排擠或因忌妬而希圖破壞或因垂涎而冀謀攘奪繼而共和成立覬觎日多僉以爲大局定後此廠尚能獲利遂至横逆之加接踵而至慫恿債户催索欠欵有之串通外人希圖破壞者有之抑且散布種種不經之談以冀淆亂是非敝公司處此孤危之地若不仰賴大部維持保護勢必不支竊思民國告成内以振興實業爲前提若未成之實業舉辦尚未有期而巳成之實業乃先行傾覆試問此後縱有熱心實業之人誰復敢再辦實業以自賈禍乎由是觀之則水泥一廠之存亡尚不足重輕而所關於民國前途者良非淺鮮現在敝公司所恃之生機惟有仰仗財政部准借公債票方能周轉若周總長早存成見勢必托辭批駁斷無准借之理似此情形敝公司尚復有何希望不寧惟是周總長因黎副總統一電遂代敝公司籌定辦法并將華洋各債户招致來部催索欠欵竊查華商欠有華洋債欵者不止敝公司一處多者千數百萬少者亦數十萬或數萬不等均未聞有由部代爲主張之事卽如大清銀行係屬隷於財政部者亦不過派員清理并未聞傳集債户到部直接何獨對於敝公司竟有如此辦法耶抑更有進者敝公司此次請領公債票之發生實由於周總長託人致意謂大借欵不日簽押將來可以籌撥鉅欵俾資接濟敝公司以爲周總長現處地位不同或者較先異軌真有維持實業大局之意當由定夷具函申謝因之此次請借公債票原呈中亦曾聲叙財政部雖有心維持允借官欵然大借欵未成亦屬無從應付緩不濟急特援案請借公債票等語不然敝公司本隷帡幪之下與財政部原無直接之關係亦不敢貿然呈請也現敝公司安危存亡在此一舉再四思維惟有仰懇大部再行咨催財政部請周總長俯念商艱顧全大局准其援案撥借公債票或百萬元以資周轉而維實業實爲公便敝公司因此次内外夾攻又復大起風潮漢滬報紙喧騰水泥廠業巳没收封閉往來各户紛至沓來追索欠欵停止交易敝公司所受損失實巳不少滬上函電交馳促令定夷趕速回滬料理除俟定夷回滬布告由董事會召集全體股東在上海開會議决應否起訴索償損失外理合將敝公司受困情形具實上陳大部伏乞迅予批示查核敝公司幸甚民國實業前途幸甚 
雜評一（無名） 
[逼債借債法]  
　　不借我新債則還我舊債來借我新債則以美産押我來此錢儈對於浪子之手段也不意六國財團亦以此手叚對付我政府我政府諸公之知識其亦與浪子等乎雖然巳入彀中所勝亦無幾且恐應付不得法并有彼浪子而不若者 
[江南北平議]  
　　江南人以出稅多傲江北余謂此乃地産問題他日淮河治而出産富安見江北不能倍江南而輸納者江北人以行政人員多議江南余謂此乃人才問題他日敎育盛而英才出安見中華民國之大總統非江北人者然則爲江南人者不必有德色矣爲江北人者亦不必訴苦寃矣各宜放開眼界於國境之外 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
黎副總統與國事維持會 
[黎副總統致國事維持會電]  
　　國事維持會曁都督民政長議會國民共和統一民主各黨支部鑒孫王林温楊諸君哿電悉現值臨時政府將終正式政府未立國家威信不行人民譸張愈肆内訌外侮交逼日深危亡之機不絶如縷諸公發起斯會聯合全國團體居間排解以維持國事於新舊斷續之交苦心孤詣宏願熱誠欽慰無旣且不偏立於政黨議會中央地方之一方面全力以行其仲裁所稱方法因時制宜非以調停遷就爲事大公至正尤佩偉畫元洪深表贊同所望當道諸公共成斯舉風雨同舟誕登彼岸則民國之幸也黎元洪敬 
[國事維持會致黎副總統電]  
　　武昌黎副總統鈞鑒敬電敬悉敝會初立基礎薄弱乃蒙謬加獎借力予提倡並通電各省協同扶助高誼熱誠同深感激現由本會開會公推先生爲名譽理事此後一切進行事宜諸賴鼎力維持尚祈時賜訓言俾有遵守是所切禱國事維持會孫毓筠王芝祥林述慶楊曾蔚温壽泉等同叩有 
鄂省各團聯合籌邊會紀 
　　湖北各黨會各團體因蒙藏事假東亞大同社於一號開討論會到者四百徐人首由趙鵬飛君報告庫俄協約英藏密謀民國存亡千鈞一髮京中各大政黨社團公同組織各團聯合籌邊會研究進行方法補助政府之不及由各團公舉徐紹楨林述慶白逾恒沈佩貞姚平雨景耀月王賡等七君謁見大總統陳述辦法惟事關重大非多設支部不足以通聲氣故陳青州先生來鄂面謁黎副總統及各機關諸君亦均贊成今日初次開會一則請陳先生指示政見一則請到會諸君公同研究云云於是陳君遂登台演說云今日何時乎非可痛可悲可哀之時乎民國成立巳逾一年外患環生内亂迭起民國存亡間不容髮願我最親愛諸君抱山岳之氣掃迷霧之氛以兄弟意見對於邊事主張二端（甲）燃眉政策卽以外交手叚聯英以兵力征庫乙）善後政策卽籌移民實邊振興實業所論甚長聞者鼓掌次爲與唐羣英婚姻交涉之鄭師道演說曰中國位置東亞開化最早自前清庚子甲午後損失國士重耗賠欵欺我同胞陵我主權其恥辱爲中國歷史所未有革命而後更甚願諸君努力前途勿視爲弁髦後歷數印度埃及各國滅亡慘史次爲蔣曦明君演說言庫俄協約之原因及三楚民氣之强悍可以一戰再次爲雷百里君述有自西藏來者報告川藏交戰情形之大略更次爲童德鴻君演說痛述鄂人虎頭蛇尾有始無終聞者鼓掌更次爲鄭海清發揮設立會務之辦法及未來之進行畢乃公舉職員再訂開會期而散 
[湖北均縣烟民之大反抗]  
　　鄂省軍民二府内務司昨接均縣知事黄協丞駐均暫編第八師三十二團三營營長孫玉山電禀云均縣烟禁毫未實行知事曾於接印時電禀民政府内務司奉覆速剷在案兹擬由近及遠漸次實行乃甫將城内外勒剷數家卽有南鄉距城二十里之横山灣村鳴鑼聚衆反抗知事偵覺後恐釀巨變連夜會同駐均三十二團三營孫營長派第十連隊伍迅往彈壓以免糾合匪徒擾害地方乃官軍驟至猶敢鳴鑼聚衆至五六百人依横山廟爲根據放大砲攻擊多次官軍放槍還擊相持半日終不解散知事恐傷生靈乃出權宜偕隊長徐漢若徒手冒險赴該戰地内給以暫不剷除多方開導一面則續調後援十一連由金督隊官率至始行解散現將主使團首文在兹附合保甲朱德山縱任村長章宏文反抗毁煙笛民張流娃朱清明陳公勳陳家宏拘獲訊確實有土砲四尊係合村公物向由該村長管理勒令繳出尚有爲首糾衆之侯大輪子朱甲忠朱兎子等六人被文在兹所放未經拿獲又有距横山灣十五里之石板灘村亦鳴鑼聚衆數百尚未遽往查辦似此反抗烽起情同反叛若不照軍法痛懲即予剿辦萬難禁絶除將拘獲各犯拘押分隊扼要鎮攝一面嚴捕首犯外合請速示辦法聞巳由軍民二府電諭該知事等須恩威並濟剴切開導勒令繳出鎗炮拔毁煙苖勿得驟行剿辦致累良民 
福建匪徒之猖獗 
[興化之匪]  
　　興化匪首黄濓勢甚猖獗曾經軍隊嚴行剿辦而黨羽衆多仍復出没無定日前經莆田寗知事購獲匪黨陳粗錐據供係黄　之護駕購運軍火以爲各處之援應并云當違抗之時曾辦酒席八十餘桌議將每畝罌粟抽錢四角等語嗣經孫統領率得力軍隊前往鎮剿庇護農民之匪徒并派砲船一艘巡邏附近一帶疊戰兩次官軍獲勝計拔除罌粟一千餘畝黄濓等見勢巳失敗特派代表親赴府署投誠聞孫旅長昨又續電孫都督請再飭涵江一連兵隊到莆相助以免前功盡廢 
　　二月一號孫旅長奉都督令派黄卓兩管帶督兵隊六百餘人大砲一尊下鄉勦辦分兩路進行前隊師次笏石鎮恰遇匪首黄濓率領黨羽二千餘人因與接仗歷數小時匪砲傷劉隊官一人兵死二人傷數人匪亦死十餘人次早官軍遂合兩路兵隊進攻大龜埔大崙村梁姓村剿滅屋宇甚衆匪復糾合忠門下過海等鄉愚約五千餘人與官軍相抗互有死傷後官軍退駐笏石鎮匪復累日進攻焚燒泉府人商店甚夥聞有被焚致死者（因大崙村與南人積嫌甚深乘機報復）官軍因與匪戰亦不暇往救二月十一號孫旅長又派兵隊百餘人往笏石鎮助剿現聞匪巳退駐四鄉某寺内（距笏石鎮約數里許）據笏石鎮報告云統計數陣官軍死三十餘人傷二十餘人匪死數百人傷者甚衆二月十三號沈團長巳由涵解帶子彈數十箱前往駐紥矣 
[歸化之匪]  
　　歸化南鄉湖坊地方距城四十餘里本爲紅錢會黨麕集之處近來匪勢更張到處迫人入黨並四出搶掠居民一日數驚知事葛新錦巳呈請都督民政長速派軍隊前往協辦矣 
[將樂之匪]  
　　日前沙縣匪徒滋擾業經縣知事呈請派兵剿辦現聞將樂與沙縣毘連之沙歪地方匪黨出没甚衆勒令各鄉民抗繳錢糧每兩納資若干由伊保護日昨有林姓鄉民不從其言赴縣完納半途竟遭攔截搶去大洋二十餘元小洋百餘角盧知事立卽邀請附近軍隊前往拿辦有匪徒數百人開鎗抗拒并四處放火刧奪軍隊以衆寡不敵擬俟援軍集後再行前進 
[福清之匪]  
　　聞福清南鄉龍田一帶匪首薛某聚衆千餘人抗糧强刧聞巳鎗斃多人有議員林某見匪勢日張深恐於民生有礙特晋省請兵前往彈壓不想中途被擄生死尚未知悉經家屬呈請縣知事嚴辦該知事卽率役前往見匪黨洶洶不敢進鄉故巳禀請張省長派兵攻剿現巳經張省長轉請孫都督移營查拿矣 
福建省議會開幕紀 
[選舉議長之狀况]  
　　福建省議會互選日期係定二月二十七號上午八時議員共九十六名而是日蒞會者僅七十二人先選議長林翰號西園莆田縣年三十五日本明治大學政治學士計得五十一票當選次選副議長鄭元楨號翊周南平縣年三十五前清進士計得五十一票鄭豐稔號筆山龍岩州年四十四全閩師範科畢業計得四十八票均當選是日下午二時開正式會都督派代表王君祺出席民政長派代表江羣畬經出席先由議長林君登壇讀開會詞次由副議長議員等相繼演說旁聽者約計三百餘人 
[選舉參議員之暗潮]  
　　二月二十八號上午八時在福建省議會會場選舉參議院議員閩省額定十名本日所選出者爲宋君淵源陳君祖烈林君森雷君煥猷楊君家驤潘君祖彝劉君映奎等皆國民黨黨員於是他黨各議員大不滿意遂於下午三時全體解散翌早聞有某某議員十餘名卽將行李一切倩人挑去刻下尚有三名并未决定何人卽日下午議長林君翰乃召集各議員開一研究協會擬欲出爲調停但未審諸君能曲從議長否也 
[唐羣英案第二次預審詳情]  
　　唐羣英與長沙日報訴訟一案業於十八日經檢察廳預審迭紀本報嗣因審判廳以是日唐羣英未到案亦未委代理人仍交檢察廳再傳預審乃於二十五日下午二時開庭審訊是日唐羣英又託病不到請丁雲龍爲代理人廳長首傳丁到案丁稱唐羣英與文斐向日爲老同志應保全其名譽鄭師道有神經病張漢英曾在文房中與之辨駁當鄭登廣告時旣連署唐羣英之名何以不問而登是文與鄭明明串通一氣迨至報館替他更正事巳結矣乃晚間至該館見鄭之廣告尚未取消遂勃然大怒將版推翻該館係公費所辦可告知都督對付何爲起訴原稿載鄭唐結婚期爲二月四日後文又添改作十二月四日文又在法庭詈唐與鄭爲奸夫淫婦何以竟不留餘地至此廳長謂廣告通例無論人數多寡祇須有一人負責不必遍詢署名者汝以登廣告時未及問唐咎長沙日報該報可不行咎張漢英與鄭師道辯駁時張未囑文勿登鄭師道有無神經病文亦不能辨别卽令有神經病其所登才蚈 
亦尚不出法律範圍安能預爲之防丁謂今日解决之法祇追究鄭唐結婚之證據長沙日報廣告載二月四號至起訴後文始知錯誤改爲元年十二月四號廳長言此係鄭師道親筆改定鄭亦當庭承認矣丁又言當日打報館者祗有三人除唐羣英外一爲周恩綬一爲廖根雲該報稱有三十餘人并稱帶有手鎗何人見證唐羣英前在稽勳局請酒文斐不及席終遂辭而出此爲反對唐羣英之鐵證我抱社會主義故作此不平之鳴至於賠償損害一節唐羣英誓不承認祇根問鄭師道與唐結婚證據確實與否破壞唐羣英之名譽卽係破壞湖南全省人名譽廳長問至此遂呼原告文斐出庭詰以丁雲龍所指各節文稱張唐於十六日下午三時到館有擲碗毁窗打情節是晚唐統率多人兇段物件曾經警察勘實並有孫冀預君在旁目擊所謂不知唐爲何如人者是指廣告部人而言當登廣告時我未及知張漢英亦未在旁前次豫審曾經鄭師道供實唐說張曾力阻實係揑誣迨後我旣允更正並爲擬稿卽交手民排印何至原版猶存且是晚唐率多人來館其勢洶洶我卽馳至警務總監署請撥警兵彈壓及警兵踏勘後我始回館何云係我自毁唐言僅毁二版此有警署可証無庸置辯本館訴訟專就目前事實而言唐鄭關係在所不計至奸夫淫婦之說廳長試檢當日供詞有此語否廳長果親聞之否廳長答無之文又言添改元年十二月字樣是鄭親筆稿巳呈廳鄭并在庭承認唐以性命相關之名譽不直接與鄭辯而間接尋報館報館敢打而鄭某則不可犯殊令人索解不得廳長復傳廣告部人文敞到庭詰訊一過所供與文斐略同遂下判云廣告係營業性質報館不負責任卽令視同新聞時評亦祇可要求更正不應搗毁至於損失一節巡警廳有正式公文在此在法律應爲有效此事據本廳决定認爲訴訟成立至唐鄭有無婚姻關係及二月與十二月之改稿均不在此案範圍以内至奸夫淫婦之語文斐當日并無此言可請公報更正將來審判廳開庭審訊唐羣英張漢英爲案中要人須親行到案否則當照法律處置語至此時巳四鐘宣告審判終了遂閉庭 
[黑吉兩省會勦綏匪續報]  
　　吉黑兩省剿匪屢獲大勝一節巳紀前報兹復探得齊齊哈爾宋都督及吉林孟恩遠君廿七日致政府電於剿辦情形益見詳晰照錄如下 
[黑龍江都督電]  
　　大總統外交部鈞鑒自許旅長蘭洲赴綏化剿匪卽飭第二路幫統李慶祿帶隊赴海倫餘慶等處分路剿辦據幫統先後電禀十九日在上集廠東北公鷄林子與夥匪道勝等接仗擊斃十四名生擒三名哨官馮振山哨長劉環華腹均受透傷又二十日到餘慶尼雅河與股匪五十餘名接仗生擒匪首長占一名夥匪二名擊斃夥匪十二名救回人票四名亡兵二名傷兵二名各等情除電飭奮力痛剿外所有幫統李慶祿連次獲勝情形理合專電奉聞用紓　係宋小濓宥印 
[吉林孟恩遠電]  
　　大總統國務院總理趙陸軍部總長叚鈞鑒頃據馬團毓團長麟江軍李幫統宥電禀稱二月念五號督隊行抵餘慶界曲家圍子地方正遇匪首打五城率夥一百五十餘名分佔該屯數十家長二里餘江軍第一二路馬步隊並第五路張管帶與吉軍步馬炮隊由午至亥會合環攻賊乘天黑闖逃我軍追擊復尾追十餘里收隊查點吉江兩軍兵擒五匪就地鎗斃並陣斃五十餘名被匪自焚傷匪甚多獲鎗四桿洋刀一把救回人票十二名斃賊馬二十餘匹吉江兩軍陣斃戰馬九匹吉軍步正兵受傷三名内有一名甚重現復率隊分路跟蹤進擊以期務絶根株等情除令將傷兵妥爲醫治並仍飭嚴速追剿一俟續報另呈外謹電禀聞上紓厪念孟恩遠叩感印 
地方通信 
蘇州 
[哥老會又行秘密集會]  
　　哥老會名目起於前清軍界種類不一人品嘈雜上年曾在寒山寺開會經軍政司偵悉禁止昨有蕩口人華紹爕者假閶門外山塘大街滬寗鐵路官醫楊玉堂家拜飛划營某長官爲老頭子具柬邀集同帮諸尊長晚餐後畢集來者盡軍警兩界不下五六十人諸客到齊後卽將門户重重鎖閉樓上高燒紅燭徹旦達宵惟甚靜寂雖同居之人亦不能竊聽一語云 
[捉獲搶刧匪犯]  
　　上年閶門外十里亭搶刦過路商船一案尚未破獲前日由飛划營管帶湯飛獲到邱得標一名訊悉該案匪黨八人願充眼線領捉以求减罪即由湯管帶會同警察廳偵探隊長張洪亮等於昨日九點鐘乘馬帶隊押同邱得標至護龍街郵政局對門聚仙茶館杭州餅攤拿獲王金標何小阿四二名並在樓上箱中搜出小刀一柄由湯管帶略訊數語卽將三匪同上鐐銬並將該餅攤傢伙什物交與地保看管遂押解三犯回警察廳訊問矣 
南京 
[揚由關稅項直接解部]  
　　揚由關向由鎮關監督兼轄光復後由省委員另管前奉部令該關仍歸鎮江關監督兼管所有收入稅欵直接解部惟並未電知省長昨經省長行文催解鎮關監督袁思永特行來甯晋謁省長面陳一切云 
[自製花呢免稅之批駁]  
　　蘇商王兆祥以製造絲棉交織花呢呈騐標本請求免稅並於頒定稅率時准照棉織品酌定昨奉省長批云查閱標本就本省原有土貨改良組織係爲挽回利權起見足徵工業進步惟蘇地改織絲呢不僅該商一處一經免稅紛紛援請國稅損失過鉅勢有爲難祇能確按成本幾何價格若干照值百抽二議案量予輕减以示提倡實業之意應候訓令蘇城稅務公所就近調查明確議復核奪 
杭州 
[永嘉縣設立高等分廳]  
　　浙江二年度司法籌備事宜現聞處中人云以設立高等審判檢察分廳爲入手辦法查前清法院編制法第四章第三十條其推事得以所在地方廳推事兼任但採三人合議制每庭不得過兩員故現擬變通辦理審判分廳設監督一員庭長一員推事四員覆判推事一員典簿一員主簿兩員錄事四員庭丁八名檢察分廳設監督一員檢察官一員典簿一員主簿一員錄事四員警長一人警察八名廳址設在永嘉縣城暫以舊衢台温處四府全境爲管轄區域云 
[敬界反對廳長]  
　　杭垣官制實行新編制經政務會議公决薦任陸軍上校夏超爲巡警廳長任命宣布警界大譁揚言罷崗一面依據警察協會名義電部反對五號下午召集特别大會公籌對付前局長張浩（卽張雨焦）爲臨時主席由盧鍾嶽（亦前局長）宣布反對理由大略謂朱都督薦任人員并不依據文官任用法及巡警暫行規則率舉陸軍將校主任警務實屬極端違法現擬辦法三條㈠公舉代表質問都督㈡提出長官違法案於省議會並電内務部要求收回成命如以上二者無滿意答復卽以第三條爲最後之抵抗警官以上一律辭職聞朱都督業巳派員調停矣 
[中國工業會浙支部成立]  
　　中國工業會浙江支部前由許緘甫趙菊鄰等三十餘人發起集合浙省工界中人假中等工業學校開發起人會籌議組織事宜三月二日午後一時復假馬坡巷法政學堂開成立大會到者甚衆公推許緘甫君爲臨時主席先述中國工業不振之原因繼述以後振興之方法旋經衆公推許君爲支部長吳君一民爲籌議部主任鈕君翔青爲事務部主任趙君菊鄰爲文書股主任朱君　先爲會計股主任鄭君佩之爲庶務股主任並舉金溶仲賴仰之陳鳴謙朱頌之應希猷蔣蓮僧陳緝庵施雨若佐藤真永瀨久七俞若泉蔡諒友陳郁齋羅飭甫許子欽諸君爲籌議員趙伯俞陳雄飛房琴孫　洛年諸君爲文書幹事任濂夫包蝶仙馮蔚哉馮雨蒼諸君爲庶務幹事阮季侯凌煙閣舒清蓮程培甫諸君爲會計幹事臨時報名入會者百餘人捐集開辦經費數百元議定暫假下城頭巷礦務局爲事務所每星期早九時開職員談話會每月第二星期假工業學校開會員常會以便公同討論各事提議完竣巳四句鐘爰卽攝影而散 
甯波 
[抵制空盤案近聞]  
　　定海永康莊與甬莊益豐等空盤涉訟一案通電督司巳奉朱都督抄發鄔天錫電禀令行民政司會同財政提法兩司核議禁絶辦法等因疊誌報端兹聞甬上專做空盤各莊大爲反對連日在商會開議朦稱禁止空盤卽係禁止滙劃遍發傳單停巿挾制然滙劃與空盤實際上截然不同蓋外埠交易多用規元而甬莊向用銀元歷來商號委托甬莊解付外埠規元各莊均照當日巿價以銀元折合規元滙至外埠此爲規元正當交易亦卽所稱滙劃本難禁止至於空盤賣買則無真實規元之存在各莊類皆另立小簿虚記其數視逐日巿價漲縮以爲盈虧後以盈虧之帳轉入往來簿而收付之吊簿查核虚實立見况甬上商號與錢莊往來向例均有定額少則三百五百多亦不過一千至五千不等其可以整萬往來者必係著名大資本家獨力開設之商號所以倒帳之事向不常見卽見亦爲數不鉅自空盤賣買以來各莊貪圖高抬洋拆並可割飛頭於是往來數蚕元之商號亦可做鉅萬之規元而倒帳之案遂至層見疊出聞去年年底各莊空盤未結之帳不下八九十萬元故各莊對於永康一案雖爲數有限而不惜出全力以抵抗之但不知都督及各司長能無被其挾制否也 
雜評二（默） 
[質問籌邊會]  
　　自蒙藏事急政府設籌邊使國民亦設籌邊會籌邊使設而東省議員巳質問籌邊兩字之廣義狹義矣記者今亦質問籌邊會諸君若以廣義言事事而籌之則蒙藏危急至此尚有餘暇容我從容籌劃乎若以狹義言而僅籌備征討一事則從前征蒙征藏之聲未嘗不洋洋盈耳未嘗不東開會西設團忙碌於商搉奔走於演說而今何在也 
[審計處騙外人之寄論]  
　　審計處之設我聞其以保財政上之信用矣不聞其以之騙外人也今不謂財政總長而乃發此驚人之奇論 
　　度總長之意不過因一時窮於應付故爲此騙外人之言以轉騙我國人耳然我國人未必信而外人則巳因而生疑自來政府所辦之事往往外人初無疑心而我當局先自以不信之端宣示於人遂致後來無論何種政令條敎無論何等鄭重宣誓而外人終以爲兒戲實此輩啓其漸也 
[鄂閩兩省之匪]  
　　從前之匪鹽梟而巳今則又有烟匪從前之匪假託邪敎而巳今則更假託於革命從前之匪游勇散兵而巳今則冒充起義軍人從前之匪江湖會黨而巳今則號稱救時之民黨從前之匪地痞光棍而巳今則標名愛國之社團從前之匪不過哥老公口等有秘密會而巳今則無論何種匪黨均有秘密會從前之匪不過派一二軍隊防剿而巳今則此仆彼起東奔西竄軍隊防不勝防剿不勝剿不謂共和時代而有此現象嗚呼 
 
 
 

Page 7

 
 
本埠新聞 
鄉民大閙分水廟五誌 
[捕風捉影之報告]  
　　六區區董董鯉庭等欲在分水廟内附設巿立小學校被附近鄉民羣起抗拒詳情屢紀本報兹由該區董至閘北巿政廳巡警局報告據云探悉該鄉民等現擬將分水廟地基方單抵押於洋商以圖抵制若不設法阻止將來必釀成交涉等語嗣經第二初級檢察廳司法警察將鄉民楊康康周桂桂二人逮案由王檢察預審一過着卽管押候補提人証再行核辦 
[公訴私訴之理由]  
　　分水廟附近十三村莊鄉民因聞閘北巡警局將徇董鯉庭之請分投捕人羣情驚懼特於昨日推定代表楊企周等七人延請莊澤定律師繕具訴狀呈送地方檢察廳請爲澈究其文曰竊裏虹口南北分流處二十三保之分水廟載入縣志爲各村莊公共産業方單糧串確鑿可據乃董鯉庭楊尉如等事前旣未通告藉口改設學堂率衆强佔看守女尼亦被拘禁並焚燒神像搗毁器具一空原告等當向勸導遽被開鎗轟擊以致陸桂春彈傷左手等處原告等畏其野蠻不敢與較該廟遂被侵佔現董楊等並聲言欲捕拿原告從嚴懲辦因是逃避來城原告楊克清巳被閘北警局拘去似此騷擾難保不别生事端查約法第五條中華民國人民一律平等無種族階級宗敎之區别第六條第三欵人民有保有財産之自由第七款人民有信敎之自由且袁大總統命令内務部通咨亦諄諄以保護祠廟財産爲地方官之責今該廟明爲原告等共有物而董鯉庭楊尉如等仍復膽敢鎗傷良民攘奪廟産實搆成刑律侵佔之條爲此依律起訴請求澈究又本案除公訴外尚有附帶私訴之理由㈠廟中房屋神像器具均原告歷年所經營一日悉遭焚毁修復不易㈡陸桂春巳成廢疾母老子幼事畜無資以上二種損害皆由被告等之不法行爲而生被告自應負賠償之責對於分水廟財産上之損失應出賠償費二千元對於陸桂春身體上之損害應出赡養費二千元特附帶提起並附呈方單糧串請鑒又聞留養上海醫院之陸桂春現因傷勢過重寒熱增加恐不免有性命之憂云 
[熱嘲冷諷之批詞]  
　　又陸徐氏延請律師呈訴董魯庭等槍傷陸桂春請按刑律立時拿辦兹奉地方檢察廳批云狀悉查是案受傷者係陸桂春現送醫院醫治究竟是否卽該氏之子來狀並未叙明殊爲不解又來狀以律師爲輔佐人核與刑訴律第六十二條之規定不合本廳未便承認至請求各點中所稱被害人下有子女亦請賠償損害等語殊堪發噱總之本廳對於此案現在從事偵查明確之後自有相當之辦法毋庸該氏代爲過慮也仰即知照 
[義商願與華商直接貿易]  
　　上海縣知事昨奉省民政長通令云實業司案呈准工商部咨開准駐義代表吳函稱據奈波里中義商會中國名譽領事雅納戚來署面稱義商願與華商直接貿易並知華商信實可靠擬請華商將各貨辦齊交船運寄卽以關單及提單送至華商指定之銀行由銀行立付現欵而以關單提單轉寄商會因先將欲辦之貨名開單送來而請我國指點行名地址俾於未定貨時先與各該行通函接洽等因同時又接米郎某行來信欲買生皮願與華商直接交易不經英法德經紀人之手等因查以上二事皆欲與華商直接交易且付現欵似與我國商務甚有裨益除告外交部以資接洽外敬請大部轉飭各商會關知各商卽將行名地址及所售土産徑寄奈波里中義商會或駐義使署藉省周折俾可於未定貨時先與各該行通函商訂等因前來查直接貿易於推廣商務極有關係義商購貨旣願與華商直接辦理於我國貨品銷路當多裨益相應咨行貴民政長飭司通知各商會轉達各商遵照辦理可也等因准此合行訓令各該知事轉知各商會一體遵照辦理 
白士美君之忠告 
[快快實行共和]  
　　昨日午後五時法租界尚賢堂開學務聯合會並請美國會計專家白士美君演說國稅與地方稅劃分之必要及政務上施行之手續中外男女來賓頗爲濟濟宋鈍初徐固卿兩君亦相繼而至李提摩太君亦在座先由李佳白君略述開會之宗旨訖卽述及白士美君之歷史並白君現在之職務來賓鼓掌歡迎白君演說極長約萬餘言惟全以英語出之倩李佳白君傳譯華語（京話）白君首言當美國擺脫英國覊絆時備極困難臨時政府延長至十三年之久於十三年中謀十三邦之統一亦備極周章與中華民國中央政府謀各省之統一無殊又言美國當臨時政府時政府權力旣無所施經濟竭蹶亦達極點其時政府需欵九兆金之多募借外債僅得四兆金元於是通令十三邦接濟五兆金元詎僅得十分之一至一千入百七十八年不但所借外債本不能還利亦無着他若紙幣之充斥現金之缺乏外債之種種波折均與中華現狀相同彼時十三邦中雖有忠於政府者二人祇以目光未能遠到究於大局無裨迨至正式國會成立各邦各派代表二人是爲上議院下議院議員定額則視各邦人數之多寡爲衡憲法定後合衆國政府始得鞏固繼又言國稅與地方稅之所屬國稅應屬於中央地方稅應屬於各省並中央應有之種種特權如郵政鐵路關稅等項是今美國與中華相同者祇洋關郵政二事屬於中央而巳中華財政旣極竭蹶而又棼如亂絲非中央與各省劃清權限財政終難井然繼又言借洋債之權宜操諸中央各省不得自由借債白君又言予不敢謂中華現在情形與當時美國皆同然當以美國爲模範者當亦不少惟中美截然不同者確有一事中華具總統之資格者不過二三人美國則人人具有總統之資格蓋總統固無須具絶大本領地祇須爲政者各得人而治則政府自能鞏固所望中華人人聽良友之忠告人人求有用之學問則現狀雖危終有轉危爲安之希望中華革命可謂業經戰勝專制諸君旣爲共和國民不見蒙藏及東三省險惡之風雲乎非趕速實行共和似不足以避危險此則子所深望者也言畢全場鼓掌即散會時巳鐘鳴七下矣 
[嚴禁造謡惑衆]  
　　陸軍混成第三旅步兵第一團團長申振剛昨日訓令所屬各營云照得近來本旅衛戌地區内謡啄蠭起人心惶惑查係九龍山餘黨潛蹤滬濱希冀乘隙圖謀不軌本團各營均分駐各要地有維持地方安寗之責自應嚴密防範唯該黨匪首迭經拿獲明正典刑其餘南京等處匪黨組織之機關部亦巳破獲所拿匪類并在該地方處决似此羣不逞之徒殲滅殆盡僅餘死灰尚何敢明目張胆造謡惑衆自投法網且各該營近日均防閑加密盡力梭巡量彼小醜跳梁何從下手深恐居民人等自不安居樂業生出種種誤會自亂秩序適中奸宄之計爲此嚴令各該營長通飭所部一體遵照如有查出無端造謡之人希　擾害治安者立卽拿解究辦以絶謡啄而維秩序 
[匪首累及房主]  
　　九龍山匪首劉柏香所開之濟生堂藥舖由江防軍駐滬探營隊黄營長將屋發封曾紀前報兹由該藥舖房主周李氏於前日呈請第三旅司令部啓封發還當奉李旅長指令云禀悉查高昌廟濟生堂藥舖查封一案本司令部並不知悉碍難越俎代啓仰該氏逕赴執行封禁長官處呈訴可也 
[警長爲巡士息氣]  
　　商埠巡警廳長訓令浦東第十區區長云案據該區巡士朱樹之呈訴假滿請補反遭駡詈等情前來查該巡士旣巳假滿請補卽應坐補原額如因長假期内業巳呈請補額亦應將該巡士呈送本局聽候儘先派補何得以一言不合反唇相譏該區長處理此事不無操切應記大過一次以示儆戒大凡管理巡警之人當以寛嚴得中恩威并濟爲主上級視部屬如指臂自部屬視上級如腹心本局長歷辦警務無不與警部人員及長警等依據章程開誠布公該區長宜善體此意本局長有厚望焉 
[西鄉又出盜案]  
　　西鄉廿八保頭圖蔣家塘地方蔣菊生家於前晚十二時半忽有湖南口音之盜匪二三十人明火執仗撞門入室嚇禁聲張蔣合家老幼傭工等見之畏懼盡行避匿各盜遂將銀洋衣服等物飽掠而去昨日蔣開明失單協同該圖地保至地方檢察廳具報請緝 
[騙局敗露續誌]  
　　崇海申客棧庽客施泰萬至裕豐衣莊騙取衣服巳紀昨報昨日午後經地方檢察廳危檢察官提案研詰崇海申棧遣夥沈慎卿訴稱施於舊曆本月廿六日到棧帶有板箱一只當時交明帳房據稱内有洋九百餘元當時令其點交伊言封鎖在内不便檢點所以棧中未出收條次日施至裕豐衣莊買得衣服送到棧中由棧代出收條施許廿八日付洋不料届時施將衣服俱穿身上意欲逃逸因卽扭住知照裕豐衣莊夥許庭湘到來扭控第一區警局並將所寄板箱吊到局中當衆開視内有磚頭六塊石頭一塊並破棉絮一條顯見有意欺騙現棧中房飯金分文未收是實許庭湘供在十六舖老馬路裕豐衣莊爲夥是日施來購取綢布衣服十六件共計洋三十六元四角五分囑送該棧允許廿八日付洋當時由該棧代出收條一紙旋由該棧派人來店知照謂施欲取衣逃逸因此前往扭獲連同原贓送案求究訊之施供崇明人此板箱係寄父所托伊言内有洋元因此受愚求恩寛宥判起案衣服十六件交許先行具領沈斥退施收押候辦 
[歡送河南留學生]  
　　派克路寰球學生會因汴省派赴英美二國留學生凌氷凌濤李鶴李克如杜俊姬肇啓黄琳李豫張鴻烈楊可立諸君均巳到滬預備放洋特於昨晚八時開歡送會來賓到者亦不少先由孔天增君致歡迎歡送詞繼以勉勵希望之詞繼由徐鳳石君演說計分四叚㈠旅行時之宜注意者㈡豫備事之宜注意者㈢學業時之宜注意者㈣休業後之宜注意者徐君說詞頗爲懃懇大旨旅行則宜注意小節豫備則求學必須豫定方針學業則須自尊人格勿與猶太人爲友免美人所輕視休業時則當於清靜之處寄寓旣可避囂又可省費畢業後則或再留學深造或卽回國當取道歐洲總之以尊重人格撙節經濟毋忽小節爲要旨而巳言畢全場鼓掌繼由凌濟東君致詞申謝訖卽欵以西式茶點而散時巳十點餘鐘矣 
[巿議事會推舉議長]  
　　巿政廳議事會因議長姚文枬現巳舉爲衆議院議員將次北上特於前晚開春季議事會第三讀會時由各議員議定以副議長王引才君推升而以議員賈季英君升爲副議長除移知董事會報告上海縣知事查照外並由董事會定於本月八號卽隂曆二月初一日下午六時在廳設筵歡遂姚君並歡迎王賈二君昨巳由陸總董函知各董事各議員及名譽董事等届時一體蒞會 
[預備歡送國會議員]  
　　巿政廳總董陸崧侯君因衆議院議員姚文枬君將於日内北上是以會合各團體定於本月十號卽隂曆二月初三日下午四時開歡送大會並在邑廟萃秀堂攝影紀念入晚則赴滬北馥興園會宴昨巳分别知會矣 
[煙酒捐何可減免]  
　　上海巿政廳批南巿酒業全體商人同昌號等呈云據陳營業艱難狀况或非飾詞但酒爲消耗之品非日用飲食所必需卽使加以重征亦不爲過本廳體恤商艱但定月捐爲二元一元業巳從輕何能再减仍希力顧公益照章繳捐如以生涯微薄無利可圖儘可酌加售價所請减捐未便照准 
又批衆和社煙紙業裕泰等呈云來呈閱悉烟紙兩項同爲消耗品而紙捲烟尤在戒吸之列據陳各舖帶售生意微細誠不如不售之爲愈如果照常售賣自須照章領照繳捐案經議事會决定無可更張所請免捐未便照准 
[鴉片烟鬼傷心]  
　　上海禁烟局長嚴君昨將自本年一月一號起至二月二十號止查獲之各種煙具造具表册呈送縣知事署請卽銷燬兹錄其總數如下煙燈一百十二只烟鎗一百零五支煙斗一百三十九只煙扦三百七十八根烟盒二百八十五只挖灰扒七十四把捲灰刀九把燈鉗等一百零二個煙燈罩十四只煙罐頭八只煙斗架一個煙扦架一個煙盤八十四只通條五十三根過煙籠籃十四只燒煙布四塊燒煙鍋子十八只煙缸五十只燒煙鉢十九只燒煙毛刷四個戥子八根燒煙鏟刀十五把嗎啡針一只 
[禁烟局查獲烟犯]  
　　老白渡嘉興航船户私吸鴉片由禁煙局調查員搜獲煙灰一盒並獲船夥袁瑞榮一名昨經嚴局長解送檢察廳訊辦又調查員喬曹二人協同水巡在洪昇碼頭松江航船上查獲煙鎗一支及大小煙土數包惟船户周阿桂先經逃逸因將空船交區扣留共煙鎗煙土昨由嚴局長送請檢察廳核辦又城内南張家弄住户蔡長生亦因私吸鴉片昨由禁煙局查獲解廳請辦又第一區警局在正豐客棧内查獲陳秋泉一名並煙具等物送由禁煙局解廳訊辦 
[天然除癮社將次遷移]  
　　滬南安瀾道院内附設之天然除癮社成立以來巳有成效現因地處偏僻交通不便聞將於下月初間遷往北巿云 
[敎養幼犯之手續]  
　　公共捕房代理華捕正巡官麥鼎昨日發出通諭云爲通行諭知事照得本工部局現於西牢之外另建男孩罪犯習藝所一處專爲收押男孩罪犯課以各種工藝如成衣烹調竹木等匠凡在所内各男孩大抵皆由各華捕監視現擬添派華捕七名常駐所内監視各孩工作所有該捕等尤須熟悉各項手藝方爲合用爲此特行曉諭爾各華捕等知悉如有一技一能或從前學有手藝而願充上開之役者可逕自禀明本管捕頭核奪爾各華捕中如果有經騐於各項工藝自當量才使用准予調充以資熟手 
[移請查拿拐匪]  
　　福字軍探長周銓珊近在寧垣下關惠民橋福升客棧内查獲拐匪楊傅氏楊少昌張永仁三人及被拐女孩三口解至該司令部訊係由滬拐來現往他處售賣尚有同黨潛匿上海某各棧内除將楊傅氏等及被拐女孩解送巡警總局嚴辦外特於前日移文上海縣吳知事派警查拿務獲嚴辦 
[保護湖州會舘]  
　　施滬湖州同鄉會董事楊兆鏊等呈奉省長批示云據該董等呈會舘工竣請給示保護一案查該會館旣係湖州旅滬同鄉捐資建築自屬私人財産凡屬軍民人等自不得有要求借住藉端滋擾情事據呈前情仰候發給布告令行上海縣知事轉給該會館實貼以資保護 
[工匠論工給薪]  
　　製造局機器廠修理皮件皮帶房工匠劉彦亭歷年兼辦繕寫月報等事廠中向例照額定點鐘外自有加工乃皮帶房各匠因修皮件未得加工遂約多人禀請督理查究現巳查實因辦公論工給食並無别情云 
城内 
[地方檢察廳批]  
　　（胡桂堂訴請將王長秀等照律核辦批）此案業經閔行初級檢廳查復該民確有私售鴉片證物不過當時臨檢除爾夫婦子女而外尚無他人事實稍欠完全姑免深究惟爾妻旣認吸食則煙鎗必爲爾物無疑案經判决執行何得來廳朦瀆妄希聳聽再查前次來狀書明何姓今續狀忽變姓胡殊屬荒謬特斥（周錦德訴彭阿六等紏衆搶匿請求提究批）爾甥女潘朱氏之子旣與彭阿六之姪女締結婚姻女子歸寧亦屬恒情彭阿六將其姪女迎歸不久自當送返何必因此遽爾搆訟且潘朱氏旣未來廳呈訴爾無代理訴訟之權著卽傳知潘朱氏央請原媒調停免傷姻好 
[驟難判斷]  
　　地方審判廳民庭推事金鴻翔君於昨日下午三時審訊塘灣鄉董王長秀鄉民王文江張木香等環控無賴何桂堂損壞公所房屋一案先由原告請飭賠償並據証人金心田供是月廿九晚二更後行經該處見有手持洋燈在公所墻邊張望旋從何屋後門而入等語又有證人錢金忠等廿四人陳述一切訊之被告何桂堂供多諉賴金君以此案須候調查或蒞勘明白續開辯論諭一併靜候核示 
[定期開操]  
　　商學補習會體育部長姜楚山君昨發通告定於三月九號（卽隂曆二初二日）星期日清晨六句鐘一律戎裝帶鎗聚集大南門外商學補習會操場舉行春操第一日開操禮並演習種種隊式是日下午一時試演打靶並聲明去年冬防出力之會員前往打靶概不收取子藥費以酬其勞云 
[盜犯狡展]  
　　盜犯李金根金炳生等專在浦東白蓮涇一帶紏衆行刦往來船隻兹爲商埠巡警廳長訪悉立飭偵探將金李二犯拘獲到案迭次研訊狡展不認昨巳備文解送地方檢察廳訊究矣 
[罪犯病斃]  
　　罪犯習藝所押犯李阿狗近因患病送往普育堂醫治無效於昨日斃命卽由地方檢察廳長委李檢察官等蒞堂騐明棺殮厝壇召領 
[一面之詞]  
　　浦東三林塘人王子青昨至地方檢察廳控被流星廟地方之葉端年紏同多人用繩綑縛硬詐銀洋等情陳廳長以一面之詞鞹以憑信諭候派警查明再核 
閘北 
[抗捐無效]  
　　閘北巿政廳自去年冬季開徵統捐以來各區商號居户莫不遵章繳納詎前日下午二區捐務員陳維新在華興坊口向某燭店收捐該店主忽以地在華洋交界之處不肯照納致相爭執由滙四捕房巡捕帶同該店主禀報捕頭查明確歸二區管轄諭飭該店主遵繳免究 
[違背烟禁]  
　　陳阿弟周阿六楊阿二等三人均因私吸洋煙被巡士查獲由司法科移交檢察廳預審屬實起訴同級審判廳前日經董推事訊明判各處拘役十天又孫松林因私售烟膏處拘役四十天以儆 
[匪徒宜懲]  
　　六區倪區長前日解刨棺匪徒王欠一名至司法科經凌科長訊實判移檢察廳究辦 
公共租界 
[限期理清]  
　　義商劉煥奎李慎亭控巳閉安徽祥記號主蔣石卿不理期票銀四千六百四十兩前日午後經公廨關讞員與義副領事羅君會訊先據原告代表律師偕原告上堂聲訴案情請追訊之被告據供當倒閉後經巳故之金琴蓀從中調處將所有財産存貨悉數變價先還現銀六成尚少四成計銀四千六百四十兩分立期票四期拔付業巳陸續付過銀八百兩及洋五百八十五元現因賦閑無力理償求請寛限並延律師到堂代辯中西官判交人銀並保限兩個月理清 
[敷衍過去]  
　　談子卿因不理柯鳳年欠銀被控前晚由公廨孫襄讞復訊之下以談旣因家貧無力料理久押亦屬無益因向原告勸諭一番着談當堂書立興隆票銀五百兩給原告收執完案 
[尚須上控]  
　　同新昌南貨店主徐經鏞控某菜舘主馬金門不理結欠貨洋曾經公廨判令减半折還洋一百六十二元在案前晚復訊馬以此欵早經折算清楚心不甘服復延律師到堂聲請上控孫襄讞准之判着卽照章將斷繳之洋一百六十二元繳存公堂准予自定斷之日起於兩禮拜内具禀上控逾期仍照前斷飭令照繳 
[不認虧空]  
　　城内查二妙堂墨店主查濟鐄控查頌修虧空賬洋九百元有零曾經公廨判交人銀並保限期繳還嗣因無保押追在案前晚由廨復訊原告偕代表律師上堂請追訊之被告以該店歸四六兩房公同經理所用之欵不能指爲虧空聲請上控孫襄讞准予兩禮拜内具禀上控並着照章將斷繳之洋九百零四元二角繳存公堂如逾期不能將洋繳存仍照前斷辦理 
[串拐女子]  
　　無錫女子朱侯弟朱阿大因家貧來滬帮傭同至北浙江路張瑶仁薦頭店内托薦生意詎被松江婦人沈李氏張高氏將兩女誘至滬寧車站希圖帶往南京價賣被探查見盤詰支吾一併帶入捕房轉送公廨昨由官媒解案請究先由張薦頭投訴兩女因父故家貧由其母托隣婦帶滬托薦傭工被沈李氏等串誘圖賣請究訊據兩女所供與張相同質之李高兩氏則供詞互推聶襄讞以李高兩氏串拐屬實判各押女所半年兩女交張薦頭覓保具領 
[押犯胡鬧]  
　　公共公廨男押所押犯周子泉談小毛王桂發胡祿生等因在押所胡鬧被駐廨西捕查悉以其違法所規禀奉關讞員於昨日將周等帶堂訊據周等供稱因所内有人帶進風爐等物深恐查出連累擬將風爐踏毁大衆拍手贊成以致喧閘判各發押捕房三天以儆期滿仍帶回公廨收押 
[聚賭售煙]  
　　北河南路四百六十三號茶舘主王阿寳聚賭售煙被捕房查獲昨將王妻周氏傳至公堂請究周氏供稱丈夫因事出外由我到堂代表判氏罰洋二十五元充公無洋改押女所三禮拜烟賭具銷燬 
[終須到案]  
　　交通銀行控李鴻記不理抵産本利銀五萬四千一百八十九兩屢由公廨傳訊不到昨飭捕房將李提案交保候訊 
[收贜轉賣]  
　　僑居北四川路之西人狄思威控秋門人莊錫卿張泰記串竊木橋消贜於徐天生王阿德得洋六十元由徐轉賣於錢阿東得洋一百二十元等情昨由捕房將莊等五人一併拘解公堂訊明判莊張各押西牢八月徐王各押兩月並着莊徐王三人合賠錢所出價洋贜交原告具領錢開釋 
[欠欵不理]  
　　吳純熙控徐鶴亭沈雲峰控俞貴三齊銘勳控王利卿顧陳氏控鄧湘舟陸連生謝春如控朱厚甫楊仁倫均不理欠欵昨晨由探將被告各人傳至公廨分别交保候訊 
[謊騙皮袍]  
　　楊連福控許漢明以同往洗澡爲由誘至海寧路浴堂内騙去皮袍一件質洋五元逃逸昨由捕房將許拘解公堂訊實判許押三禮拜以儆 
[預防喉症]  
　　英美工部局衛生處近以天時不正驟暖驟寒且異常乾燥業巳發現一種喉症甚爲危險尤易傳染除研究預防方法外昨又禀請捕房卜總巡請將總巡捕房中西探捕人等分班調驗俾免傳染 
[姦拐婦女]  
　　無錫婦人丁朱氏女子趙聖寳被俞德福黄如吉姦拐來滬匿怪北山西路同宸旅舘内希圖販賣被探查獲昨將男女四人併解公堂請究先據朱氏供稱向在無錫北門外妓院内爲傭被俞誘拐來滬趙女供年十八歲在原籍鄉下做工被誘到串訊之俞等供詞推諉關讞員商之美領海君以俞等姦拐屬實判各押西牢三月朱氏與趙女併發濟良所留養擇配 
[名花有主]  
　　西門外住户李金泉之妻王氏於前年三月間逃出被龜奴馬阿土得洋二百元押入小花園附近某妓院内改名花第懸牌應客兹經李偵悉控請老閘捕房派探顧阿根將馬與氏一併拘解公堂訊明以馬不應將有夫之婦押娼着押西牢三 
 
 

Page 8

 
 
月王氏背夫棄子潛逃亦有不是着押女所三月期滿准交本夫領回管束 
[准許自由]  
　　常州人陳森甫前將伊妻李氏押娼被探查獲解送公堂訊明判准離異並將陳押捕房二月在案兹陳期滿釋出後迭向李氏滋詐並用　水圖害經氏控准捕房於昨日將陳拘廨請究原告偕見証明王氏上堂聲明現住浙江路二百六十一號門牌陳一再來家滋詐圖害是以控究訊之陳供不承認中西官以陳將妻押娼早巳恩斷義絶不應再向詐擾判陳押西牢九月期滿逐出租界李氏准其自由 
[傷痕鑿鑿]  
　　女子張小七子因遭其翁屠瑞珍凌虐走出由捕送廨判送濟良所留養在案昨晨由探將屠傳案並將女帶堂質訊中西官以張女手臂受傷屬實判屠押捕房十天女暫交其母領回 
[幸未燎原]  
　　前晚二時愛而近路高壽里口二百十號豐成押店披樓上起火由救火會到場救熄僅焚門窗什物等件未曾冒穿屋頂 
[日人兇横]  
　　揚子路日本公司貨棧内日人某甲昨與棧司王阿四忽起衝突拔刀戳破王之衣服幸未傷害王報捕房飭日探將甲逮案捕頭諭令賠償衣服斥釋免究 
[來好去了]  
　　曹瀛士家住北四川路一千九百八十一號前晚逃走一妾姓張名來好昨報捕房請爲查緝 
[圖姦無憑]  
　　愛而考克路十二號住户江某之妻蔡氏前晚因江出外被同居郭阿永闖入房内欲圖强姦適江歸家撞見扭控捕房詢無証據分别斥釋 
法租界 
[供詞不符]  
　　女孩阿鳳前因迷途由廨判令留候認領在案今有福祿菴女尼寳求投稱阿鳳係台州黄岩縣農民葉阿寳之女於上年冬由其父領來賣於菴内計洋念六元身據呈驗求恩給領旋有應陸氏禀稱婦人與該尼是貼鄰阿鳳因被凌虐逃出詎該尼硬指婦人誘拐今巳在案須請究誣聶裁判察得身據與該尼所供不符不准具領判送善堂留養候查明再核 
[糾賭剥衣]  
　　陳少堂吳子寳朱阿余等同控孫如桂糾賭剥衣一事昨日由廨提訊陳等稱孫日前約我等往金神甫路某宅内賭博旋由孫囑令同賭之詐阿弟高阿九等將我等衣服剥去求恩究追孫供聚賭有之不敢剥衣質之許高同供剥衣之事係孫起意聶讞員商之李副領事判孫押一月高許各罰洋廿元充公並令合賠衣服 
[老婦被拘]  
　　老婦趙王氏私遞香烟食物於在途充當苦工之牢犯吸食爲監督工犯捕頭察悉拘住送廨請究聶讞員姑念氏己年老從寛押三天示儆 
[瘋人妄爲]  
　　徐家滙鄉民趙永華在途呆立工部局掃街夫李阿妹因其阻礙工作囑令讓開詎徐一言不答遽將切菜刀向李肩上猛砍幸有綿衣隔住未傷皮肉嗣由巡捕送廨請究中西官以其語無倫次知患神經病飭探送交家屬認領 
雜評三訥 
[義商願與華商直接貿易]  
　　義商願與華商直接貿易彼蓋爲節省一層耗費計初非專爲華商之有信用也然而我華商於此正宜以信實與之相接尤宜趁此時機以擴張我國之商務樹名譽而廣銷路正我長袖善舞之商家所當視爲發軔之始基也 
[居民宜預防喉症]  
　　喉症爲最危險之一種傳染病當此寒暖不時之際此症本易發生今旣萌芽漸露則預防之法全賴我居民注意衛生於起居食息格外謹慎并研究其發生之原與其消滅之法而時時留意焉初不能僅恃工部局之代爲籌劃也 
[白士美君之總統談]  
　　白士美君演說謂中國具有總統資格者不過二三人美國則人人皆可爲總統此係中美不同之點斯言也殆有見夫中國政黨之爭總統僅僅各私其 
所好而故爲此針砭之言歟不然美國之爭總統者亦何嘗不僅僅三數政黨之領袖考之事實何殊不符也 
專件 
江蘇國稅廳擬設甯屬貨物稅總分公所表 
[大勝關總公所]  
　　收長江上遊下水船隻第一機關之稅如有上水船隻並收出省第二機關之稅如巳完全稅者卽行驗放分公所上卡同上 
[六合總公所]  
　　收長江上遊下水船隻第一機關之稅如有上水船隻並收出省及銷場第二機關之稅完全稅者放驗分公所張家堡瓜埠東溝叚腰同上分巡東門西門南門北門新簧港同上 
[泗源溝總公所]  
　　收長江上遊下水船隻第二機關之稅如有未經過稅貨物並上水船隻即收第一機關之稅上水船隻完過半稅及完全稅者均驗放分公所上卡太平橋同上新城收淮河下水船隻第二機關之稅如有本地起運貨物即收第一機關之稅下蜀街鐵路旱卡收火車第二機關之稅如起運者即收第一機關之稅 
[下關總公所]  
　　收至寗省船隻第二機關之稅如係起運卽收第一機關之稅完全稅者騐放分公所三汊河拖板橋北河口同上下關鐵路旱卡收火車起運貨物第一機關之稅並收火車下車貨物第二機關之稅中正街太平門龍潭同上分巡石城橋惠民橋老江口 
[荷花池總公所]  
　　收長江下遊上水船隻第二機關之稅如有下水船隻經完稅者卽收第一機關之稅巳完全稅者驗放分公所三江營八江口沙頭改設收港口進口船隻第二機關之稅如有未經完稅者卽收第一機關之稅巳完全稅者驗放 
[寳高總公所]  
　　收淮河下水船隻第一機關之稅如有上水船隻卽收第二機關之稅巳完全稅者驗放分公所　軍樓汜水泥甸南閘徐溝金溝唐渭子嬰閘均卡車邏下三卡由高郵改撥馬棚營南河同上 
[灣邵總公所]  
　　收淮河下水船隻第二機關之稅如有未經完納者卽收第一機關之稅上水船隻第二機關之稅如有未經完驗收未完稅者收第一機關之稅分公所劉家壩窪嚴家橋瓜洲自泗源溝局改撥同上分巡鰍魚口茶庵蘆莊露筋瓜洲分巡自泗源溝局改撥同上 
[樊孔總公所]  
　　收下河出口第一機關之稅並收下水船隻第二機關之稅完全稅者驗放分公所小金溝八字橋丁溝東林寺邵伯自灣邵改撥界溝以上自仙孔改撥廣福橋唐子廟顧圩同上分巡後王莊渌楊湖 
[仙女廟總公所]  
　　收下河進出口第二機關之稅未經完稅者卽收第一機關之稅完全稅者驗放分公所新馬頭六濠口佘家坡施家橋同上 
[東台總公所]  
　　收本境銷場第二機關之稅巳完全稅者驗放　包起運收第一機關之稅分公所富安安豐湊橦時堰同上分巡梁垛西溪東門同上 
[姜泰總公所]  
　　收裏河出口第一機關之稅進口船隻巳完半稅者卽收第二機關之稅完全稅者驗放分公所海安曲塘白米東卡王村膝埧鮑埧同上分巡下西巡同上 
[如臬總公所]  
　　收裏河下水船隻第二機關之稅发係起運卽收第一機關之稅再有上水船隻巳完半稅者亦收第二機關之稅完全稅者驗放分公所丁堰豐利埧雙甸南閘周圩港張黄港同上力乏橋李堡收裏河出口第一機關之稅巳完半稅者驗放分巡馬塘西門同上 
（未完） 
荷屬三寳壟勸業會章程（續） 
[承辦賽會諸職員（亞）大董員]  
　　大　總　理　哈所亞契提普轄　　三寳壠黎絲珍　三寳壟 
　副　總　理　音逸亞猥　轄沉嗎　　公班衙狀師　三寳壟 
　　協　理　員 
　　財　政　員　齊啞攀佛丹　　　　　　　小公主　三寳壟 
　　厘力突興直叻　邑茄齊廟金嗎廚畫達　　厘力突引以忽丹 
　　　　　　　　　　　　　　　　　　　　甲公司　三寳壟 
　　亞欣敏波所達　音逸亞哈吉吝　　　　　　柔寳知絲　主 
　　提自里 
　　會　員　　地所　勿淋萬　　　　　　引以逸盍地冷習 
　　會　員　　亞所　峇冷呀　　嗎根冷土庫會員　三寳壟 
　　會　員　　齊所哈　思瓦崩管理爪哇普氏公司　三寳壟 
　　　　　（迷）誌等大總理 
　　第一誌　總理　齊啞攀佛丹　　　　　小公主　三寳壟 
　　第二誌　總理　地所勿淋萬　　　　　引以逸盍地冷習 
　　第三誌　總理　啞地滑心萬　　　　　思什閩土庫會員 
　　第四誌　總理　　　　　　　　　　　　　　　嗎吉叻 
　　第六誌　總理　齊攀迷六　　　　　　管理其直嗎茄蔽 
　　第七誌　總理　音契攀係　　　　　　引以逸盍地冷習 
　　第八誌　總理　齊蔽歸密　　　　　　　迷荷猥工程師 
　　第九誌　總理　齊啞攀佛丹　　　　　小公主　三寳壟 
　　第十誌　總理　猥哈喜荷吝　　　　　引以逸盍地冷習 
　　第十一誌　總理　齊所哈思亞崩　　管理爪哇普氏公司 
　　第十二誌　總理　音逸亞哈吉吝　　　　柔寳知絲叻主 
　　　昵值囒高密低 
　　該高密低現未擬定但在荷國諸君其欲爲本會籌辦者概蒙其　　許允現暫提明卽音逸所低哈攀地品達君 
　　誌等會董 
　　第一誌　會董　（辦理項事　彩票　淡波拉等） 
　　總　理　齊啞　攀佛丹　　　　　　　　小公主　三寳壟 
　　恊　理　猥哈　屈氏自　　理小公土庫之最久者　三寳龍 
　　會　員　低哈所　山值洛　　　　　逸君道望主　三寳壟 
　　會　員　契哈　禘呢伸　　　　　罕提禮什望主　三寳壠 
　　第二誌　會董　（辨理位所以及别項等） 
　　總　理　地所　勿淋萬　　　　盍治冷習引以逸　三寳壟 
　　會　員　地　立彬　　　　　　　　　　　引以逸工程師 
　　會　員　哈　嗎吉吝那笨　　　　　　直葛逸所逸工程師 
　　會　員　逸哈音　丕什百　　　　　　　嗎吉叻　三寳壟 
　　第三誌　會董　（辨理接收　陳設　轉售　寄回物件等） 
　　總　理　啞地　滑心閩　　　　　厘力突思十閩土庫音媚 
　　　　　　　　　　　　　　　　　乞拉絲及黎弄　三寳壟 
　　會　員　音矮　係生　　　　　　　管理思十閩黎弄土庫　　　　　 
　　　　　　　　　　　　　　　　　　　　　　　　三寳壠 
　　會　員　所齊齊思什閩　　　　　　厘力突　音媚乞拉絲 
　　　　　　　　　　　　　　　　　　思十萬關刀　三寳壠 
　　　　　　　　　　　　　　　　　　（未完） 
來函 
[閘北六區商店徐泰記等函]  
　　昨閱貴報學堂强佔廟産及各報所登關於分水廟事中多失實想係訪員採訪之誤兹將此事始末略陳梗概如下閘北六區向爲賭窟居民錯雜風氣未開久爲各界所共見光復後本區區董董鯉庭先生劉商團以衛公安設救火會以防隱患施醫禁賭着着進行地方公民實受其益惟一般棍徒因不便於巳隱恨實深久思乘隙報復禁賭一事與若輩尤結惡感適本區内有分水廟一所本爲地方公産數年前被江北女尼佔居時有不法情事去年歲秒經閘北巿政廳巿民公會議定在本區設第四小學校卽以該廟爲校址並籌貲給付該尼妥令讓出經該尼切具甘結在案該校一面卽向附近各處演說招募學童於二月二十五日開學乃有鄉婦全全氏鄉民楊康康等素與該尼朋比又以禁賭等事挾釁藉此爲由突於二月二十八號糾衆赴校滋擾搗毁校内門窗雜物本區巡士彈壓無效翌日諸痞徒復鳴　集衆約數百人各持扁擔蜂擁到校將校具焚燬警局派隊前往鄉民陸桂春上前奪取巡警荷槍觸動鎗機致傷左手商團事務所雖設廟内當時事出不意團員實無一人在場該鄉民等雖妄播流言而巡警局曁巿政廳均有報告事實昭昭不可掩諱因公益而招誣衊董君雖處之泰然商等何能緘默素仰貴報主持公道乞登入來函一門以昭事實順頌箸安閘北六區商民徐泰記泰來湧統益絲廠成大合記和泰長泰周秉均肉莊仁記等各店商公啓 
 
 
 

Page 9

 
 
   
 
 

Page 10

 
 
自由談 
游戲文章 
[鼠子結婚記篇中括弧處均襲用鼠典] [  了青]  
　　吳俗稱元宵爲鼠嫁女日北人稱正月晦爲耗子成親期以香燭糕餅置床頂作賀則終歲鼠不囓衣物故昔人有詠其事者曰莫道人無禮翻憐汝有家習俗相傳由來舊矣民國肇興化及禽獸一般鼠子競效文明有倉鼠名仲能者（見抱朴子本其貪饕無厭之心以行憑藉兩端之技因艶田氏女名正旦（見遼史）者美妄稱斷弦聘作繼室於本月某日行新式結婚禮於祗園精舍（見釋法顯佛游本記）金堂耀采玉曜散形（見類林新詠鼠詩）仲能鎧甲乘馬（見幽明錄）赴田氏親迎擁侍者十餘輩鹵簿赫奕衡牌之上大書殿前錄事馳道都尉司城主簿西閭舍人南宫書佐南宫執戟司文府史游仙使者（以上均見河東記）等稱名目繁多不勝枚舉彩輿抵門即有相鼠爲司儀員先行入席記其秩序如下（一來賓入席）親朋三十餘人或道冠或褐衣（見稽神錄）一律就坐（二奏樂唱歌）羣鼠啾啾有聲喞喞作響（三新郎新娘入席）仲能冠帻綘衣（見列異傳）出西向立田女紫衣金環（上見河東記下見異苑）入東向立（四行交拜禮）兩所人易指環拱立作如欲拜揖狀（見稽神錄）者三蓋即所謂三鞠躬也（五參見尊長）仲能之父灰鼠母鼠姑南向並立各受禮（六來賓致賀）羣鼠起立或裹珠以献（見異苑）或數錢而投（七新郎娘答謝）（八送入穴）禮節較繁故從略詎新婦方守於室（見幽明銯）而故妻巳舞於門一日一夜不休（均見搜神記）怒目張牙（見孔帖）立逐田女出且請狡鼠爲辯護人控仲能於社鼠署欲科以停妻再娶罪盖仲能家本有妻爲河東樊氏女名光（見爾雅註）素性極妒第以色胆包天遂忘獅吼乃作此狡詭伎倆初不料樊氏之聞風而至也訟旣成仲能晝伏夜動匿神邱不敢出（見莊子）而田女則戀仲能之富有倉儲不甘離異亦延律師點鼠（見說文又蘇軾賦）出庭謂巳係仲能之兼祧妻持有正式婚約與樊氏同爲嫡室彼此相持各執一見正不知社鼠署作何判斷也㈡ 
自由談話會 
[再輓陳雪居先生和瘦蝶韻並效其體] [  了青]  
　　青山自古難埋根紅粉於今總愛才無怪江郎一技　生花長寫艶情來（先生詩多艶體） 
　　一編紅涙猶留影三尺瑶琴獨賸弦（謂先生之寡室）我有招魂無限意不題詩名倩誰傳 
　　每懷湖海元龍意未接江州司馬風珍重匡時好言論至猶貯錦囊中 
　　數行遺墨真成讖一夢春婆劇可傷（余曾提議在自由談尾宣示諸文家名先生謂古亦有黄衫客春夢婆其人何必定知姓氏見解可謂獨高詎遺稿甫登而先生巳逝）付與詩人添好句稿中贏得姓名香 
　　　又 
　　神光炯炯辯滔滔文采風流洛社豪讀罷公詩感公遇不平鳴託頰邊毫 
[輓息影廬主陳雪居先生聯] [  關廷彬]  
　　與君十載知交而今巳矣奈何十死如歸忍抛黄口經顔長對西風揮痛涙 
　　虧爾多年未遇豈不悲哉可歎浮生若夢悵望白楊青草空留冷月照孤魂 
[又] [  覺迷]  
　　藐藐遺孤誰敎誰養 
　　淡淡着律可泣可歌 
[又] [  失名]  
　　萬事灰心痛折友 
兩行冷涙哭同袍 
[又] [  無相]  
　　僅見其文未見其人想當年飛舞筆花漢族河山同壯采 
　　祇知是生不知是死嗟此日縱横涕涙滄江風雨助悲聲 
[又] [  無我]  
　　嶺上春回廬中人去 
　　詞壇慘淡雲水蒼茫 
遺聞軼事 
[清廷軼事] [  負負]  
　　庚子一役其最遠之原因實由於戊戌政變康有爲雖數上書而說不用然其時王公大臣有新知識者十不獲一二以康之學說才辨安得不爲之動於是紛紛奏保無不以才出巳上爲詞德宗 
召見時康復侃侃而談一矯平日臣工唯唯諾諾之弊德宗見所未見聞所未聞以爲天下奇才莫過於是遂大信用聞君臣交際最密切時康出入宫禁如履第宅遇事諮詢輙以手啓相問答故所謀極秘密先事毫無漏洩也迨事旣敗慈禧奪親政炳德宗素體本弱至是鬱鬱不樂遂至成疾慈禧屢動廢立之議卒爲劉坤一摺君臣之分巳定中外之變宜防二語所梗然自此以後所以防閑德宗者益密微論非太后親信之臣不令近帝卽後宫閹寺亦必擇年少無知或愚不諳事者使侍左右蓋所以杜外援也時有守舊臣某公素骨鯁憤女后之專政慮帝命之不長又以上雖好賢而闇於辨别故玉石並進恐一旦山陵崩德宗必盡棄舊政以逞其志天下事將横决不可收拾遂有爲穆宗立後之請蓋屬意恭親王子以爲得一賢儲貳輔帝卽可爲他日撤簾地矣詎此摺上後適與慈禧廢帝之旨暗合大阿哥溥雋乃遂於此時出現一時論者謂不久將效唐肅宗故事尊帝爲太上皇以行其不廢之廢蓋非無因也浦雋平日本極無賴旣入宫讀書宫中人以老佛爺所愛爭媚之不數月間醜史山積慈禧深用愧悔嘗斥之曰　若不悛吾將爲後世唾駡然　雋卒不稍自歛跡近支皇族嘖有煩言其所得位置頗有摇摇欲動之勢端莊兩親王乃欲爲之立功冀得早承天統而　匪之亂自此作矣迨兩宫西幸溥雋隨行所爲益不堪　兹慈禧廢雋之意亦益决故後之被黜即無处人干涉溥雋亦終不能自保然清之元氣則巳因此而大傷矣㈢ 
劇談[  玄郎]  
[紀大舞臺之蒙古風雲]  
　　大舞臺以蒙事日急國民恬嬉特編蒙古風雲時事新劇借以喚醒國魂激勵人心用意至善兹紀其情節如下活佛蒞經堂做佛事開場忽清臣松光彦奔告清帝退位國民推袁世凱爲大總統建立中華民國政體改爲五族共和蒙人俱茫然活佛入宫問妻内宫菩薩内宫性甚淫蕩素與二喇嘛通時正喁喁私語悉活佛至太驚活佛聞私語大疑闔户遍搜苦於目盲卒爲妻婢所欺大索不得忍氣吞聲而出有不得志之華人蘇子武慫態各盟旗王公奉活佛爲帝宣布獨立活佛恐中國興師問罪忐忑不自安蘇又請遣二喇嘛往招馬賊陶什陶以練兵自衛遣松光彦聯俄求其保護大借外債廣購軍火願以全國礦産作抵俄陶均應允而至活佛始有恃無恐二喇嘛自負功高出入宫禁益無忌憚活佛得悉大忿親率侍衛入宫獲二喇嘛將殺之賴陶蘇出爲求免二喇嘛惱羞成怒遣人入宫行剌弗中忽報中國遣大兵來征蒙古活佛急遣陶往禦大敗而回遂閉幕何金壽去活佛哲布尊單巴呆木魯鈍　態可掬惟知與喇嘛等禮佛唪經爲事（此場佈佛堂景佛像旗旛五光十色鐃鈸鐘磬音韻鏗鏘情景逼真點綴頗佳）何到處形容活佛之愚蠢昏瞶神情入彀之至萬盞燈去内宫菩薩孫紹棠去二喇嘛一則輕薄淫賤一則肥胖刁猾兩　演來身分尚合沈韻秋去陶什陶魁梧奇偉白口蒼老逼肖一綠林中之盜魁赴蒙時六馬跑檯馬係兩人裝成繞檯馳騁頗稱熱鬧俄使至　火車景風馳電掣人聲鼎沸如覩鎮景趙如泉去蘇子武宣告獨立大封王公時以蒙人名字多佶倔聱牙呼者應者俱期期不易出口座客遂羣起譁笑之蘇爲唆使蒙古獨立之罪魁不應用如泉似以林步青等去之爲宜 
小說 
[政治小說鐵血男兒（六十九）] [  常覺獨鶴]  
　　第廿三章 
　　一日烏突還宫後與范氏父女萊司兄妹坐廊前閒話竹深留客荷凈納凉殊饒佳趣桌上酒果雜陳瓶花芬馥曲欄干外芳草如茵一碧無際草塲前爲一小溪隔溪華屋櫛比時巳紅日西斜樓台倒影與青嵐翠嶂相掩映風景如繪烏對此良朋佳景愉悅萬狀欣然謂黛曰姑娘亦善覘國者試觀西奥司景象究何如黛曰貴國山河秀麗人情熙皥儂居此如適樂土實無間然烏笑曰紛紜擾攘人間世所不免吾西奥司亦豈能如無懷葛天竟臻上治惟人心渾厚民俗敦龐似覺古道猶存差强人意究之墨守舊習愧未開通恐仍不免以固陋貽外人誚也語次尼古拉復攙言曰姑娘遍遊勝地忽臨敝國想如入三家村中枯寂至不可耐烏曰以都城而寂寞如此間者恐亦歐洲所僅有試默坐靜聽覺遠寺鐘聲鄰地犬吠俱隱約入耳較之英倫巴黎諸處笙歌鼎沸車馬喧闐其盛衰相去何如黛曰崇樸務儉實厚民生故國勢隆替不能視景象之繁華與否以爲斷至爲人生行樂計則靜中亦殊有佳趣且儂意貴國崇尚淡洎民間消耗無多財政上當不致有何種困難也烏取雪茄吸之又邀衆略進酒菓乃徐謂黛白姑娘謂敝國經濟界必無恐慌誠意想之談尚未深察内容也日下百廢待舉需財孔殷欲加賦則百姓之担負巳重欲羅掘則國家之儲藏巳空計臣左支右絀仰屋興嗟至爲可慮然西奥司大患固不在此所岌岌焉迫在眉睫者惟恐外侮日亟耳黛聞言殊不了了仰首視烏將有所問烏遥指青峯數點顧黛曰以此遠山爲界與我相接壤者非虎狼之土耳其乎本世仇而又新增惡感方將出其爪牙以相摶噬日來警報頻傳謂巳縱兵掠吾　境藉以挑釁僕因置重兵嚴守要隘覘其動靜倘彼竟明目張膽肆意内犯必當與之從事疆場决不令披猖爲患也黛曰貴國軍人以忠勇著王又精於訓練必自成勁旅想干戈所指破敵兵如發蒙振落耳烏曰快哉斯言西奥司兵不過數千　　銳卒戰當不敗且民氣素壯一旦有事凡農人樵子販夫走卒莫不敵愾同仇荷戈臨陣現各村堡聞巳徧練民團以備助戰逢星期六必聯合操演僕親自校閱以兵法部署之姑娘得暇可同往一觀始知敝國兵固可恃民亦可用也言次昻昻然豪氣溢眉宇㈡ 
[短篇小說醉漢] [  了青]  
　　民國二年正月十五夕有醉漢臥街上 
　　警察長出查夜掛刀騎馬前燈籠後火把洋鎗軍棍　擁者十數人 
　　見醉漢叱之起 
　　醉漢呼曰我吃元宵酒臥皇帝土地上與爾何涉 
　　警察長怒曰爾欲起反耶拘入局罰一元　一宵（取元宵意）且戲之曰我爲爾做元宵也明日醒乃釋出 
　　醉漢曰奇哉我前年臥街上說了句唾我自巳的土地人道我要起反今說皇帝的土地又道我要起反究竟是誰的土地莫管他且吃酒去㈡ 
　　自去年十月起至今年一月底止諸文家潤資多有存積無從寄達者希卽見示通信處或託人來取爲盼 
　　自由談話會同人擬彚集投稿諸文家照像雕刻銅版逐日登載以慰神交渴想之懷卽希諸同志不吝色相速以玉照惠寄爲感（并請附注姓名年歲籍貫住址） 
　　如以息影廬主照片惠寄尤感 
　　有以諧文惠寄得潤資願移助銅版費者請於文後注明本舘登出時於其署名下置　爲識 
　　諸文家惠寄稿件請於封面標明自由談編輯部收勿書鈍根如與鈍根通問之函及可書鈍根或王耕培收通問之函與稿件宜另封勿相并（因投稿之函例須由司賬人拆閱登記也） 
 
 
 

Page 11

 
 
   
 
 

Page 12

 
 
   
 
