# 1924 - 317 - 4918583

 

Page 1

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *   
 
 

Page 2

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *   
 
 

Page 3

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *時論（特約） 
[君主先生古義（心史）]  
　　韓詩外傳六問者曰古之謂知道者曰先生何也猶言先醒也不聞道術之人則冥於得失不知亂之所由眊眊乎其猶醉也故世主有先生者有後生者有不生者昔者楚莊王謀事而居有憂色申公巫臣問曰王何爲有憂也莊王曰吾聞諸侯之德能自取師者王能自取友者覇而與居不若其身者亡以寡人之不肖也諸大夫之論莫有及於寡人是以憂也莊王之德宜君子威服諸侯日猶恐懼思索賢佐此其先生者也昔者宋昭公出亡謂其御曰吾知所以亡矣御者曰何哉昭公曰吾被服而立侍御者數十人無不曰吾君麗者也吾發言動事朝臣數百人無不曰吾君聖者也吾外内不見吾過失是以亡也於是改操易行安義行道不出二年而美聞於宋宋人迎而復之諡爲昭此其後生者也昔郭君出郭謂其御者曰吾渴欲飲御者進清酒曰吾饑欲食御者進乾脯粱糗曰何備也御者曰臣儲之曰奚儲之御者曰爲君之出亡而道饑渴也曰子知吾且亡乎御者曰然曰何以不諫也御者曰君喜道諛而惡至言臣欲進諫恐先郭亡是以不諫也郭君作色而怒曰吾所以亡者誠何哉御轉其辭曰君之所以亡者太賢曰夫賢者所以不爲存而亡者何也御曰天下無賢而獨賢是以亡也伏軾而嘆曰嗟乎夫賢人者如此乎於是身倦力懈枕御膝而臥御自易以塊逃行而去身死中野爲虎狼所食此其不生者也故先生者當年覇楚莊王是也後生者三年而復宋昭公是也不生者死中野爲虎狼所食郭君是也 
　　清室優待條件經迭次政變及今而始修改清理清宫之委員尊稱廢帝爲溥儀先生俗間以爲廢帝舊擁尊號而先生乃鄉黨儕偶相爾汝之所用頗覺耳目一新此不考古者之所爲也夫清室積數世之驕恣得罪於漢人當宣統間以立憲欺國民名爲破除滿漢界限乃將歷代所不敢不以半數政權畀漢族者竟由攝政及載洵載濤載澤諸親貴悉行攘奪以去握海陸軍全權控財政命脈自以爲足以制漢人死命其狡猾愚弄漢人將駕乎順康雍乾而上武昌一呼全國之肩章皆白如歷朝亡國死節之士蓋無一焉至今猶有一二依戀宫庭者不過因民國優待費太優猶足豢若干清客耳故廢帝早爲不生之一格其去先生甚遠清一代歷數諸帝蓋無一足當先生之稱者張勳不量清代之力欲勉强使作三年而復之後生一試不效可知其萬無後生資格而竟得先生之名稱何其幸也夫堯舜禹湯文武皆先生也太甲成王皆後生也歷朝繼世之君皆可以不生而幸免者也然則溥儀何以得此於委員之口乎哉若夫鄉黨相爾汝之先生則亦有古義矣請附陳其說莊子天下篇歷舉百家其於宋鈃尹文則曰其爲人太多其自爲太少曰請欲固置五升之飯足矣先生恐不得飽弟子雖饑不忘天下王弼注五升之飯明其自爲之少宋鈃尹文稱天下爲先生自稱爲弟子也宋鈃即孟子書中之宋牼孟子問宋牼曰先生將何之趙岐注學士年長者故謂之先生朱文公亦用趙說似矣而未盡也宋牼稱天下皆先生孟子不能不以先生之稱報之此爲舊注家所未能見及者然則今之泛稱先生乃宋鈃尹文之徒也雖然鄉黨爾汝可以泛稱先生若今之有大責望於其人如中山先生也芝泉先生也雨亭先生也此不當以宋鈃尹文所稱爲稱而當以韓詩外傳所稱爲稱中山先生芝泉先生雨亭先生雖世稱先生實已屢蹶屢起由今而善自爲計僅足當韓生之所謂後生若今猶不以國民之所欲還國民吾未見後生之可保又何論乎長 
 
 

Page 4

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *享先生之美名也全國屬望之先生不當與鄉黨相爾汝之先生同論是在段先生之首先自重與孫張兩先生之有以輔助而成就之 
　　旣徵先生古義又不得不窮其原本韓詩外傳本覼縷古今名言以說詩此篇固有所由來矣賈誼新書有先醒篇大致即此文篇首作懐王問於賈君曰則韓生之所謂問者乃梁懐王而發此偉論者則賈生也史記儒林傳韓生孝文時爲博士景帝時爲常山王太傅韓生推詩之意而爲内外傳數萬言其孫商爲今上博士賈誼爲梁懐王太傅懐王墮馬死無後賈生自傷爲傅無狀哭泣歲餘亦死時猶在孝文年間懐王爲孝文少子新書成於賈生之手其年輩較先於韓嬰故知外傳爲徵引新書决非賈生用韓生語所云郭君之不生此郭君即晋獻公所滅之虢公傳記常以虢通郭出亡復國之宋昭公於傳無徵惟韓非吕覽新序說苑諸書皆有司城子罕逐其君昭公一事宋有兩昭公春秋之昭公爲襄夫人所殺在司城子罕以前歷文公共公平公三君平公中葉乃見樂喜之名是爲春秋時之司城子罕其賢行不可勝數戰國時又有宋昭公事蹟不甚著於史傳當時必又有一司城子罕而旣逐復國必即爲子罕所逐自來論子罕者頗疑其有賢名而逐君比於齊之陳恒則未知其時代之不相接子罕於春秋之昭公尙不當其與政之歲月而昭公亦無逐而復國之富故知此昭公乃戰國之昭公其可互相證明者乃即諸書所云又一子罕之所逐也 
[國内專電]  
　　北京電漢口領事電某使吳將回洛陽曾言在津將殘軍及武器交段督辦曹在任擁曹擁憲曹退擁段擁憲李濟臣張福來已回豫吳過江答拜蕭即渡江上京漢車使團以吳旣尊段段當不必舉兵討之只須令吳聲明放棄武力統一主張等語 
　　北京電日人報載張馮將長江已備必要手段但國民軍司令部息馮旣標榜和平當不取討伐政策又載津决以盧永祥爲援蘇總司令胡景翼援鄂總司令由段以執政特派但段十七日語張馮始終抱定和平主旨而出山必堅持到底擬抵京後即召國民會議電請全國各方推舉代表共謀國是如至彼時有自外生成者即取相當手段（十九日下午二鐘） 
　　北京電津議調齊内用令吳帶兵經川赴靑海屯墾此外長江各督如服從中央則决予以維持（十九日下午二鐘） 
　　北京電津某大力者主鄭士琦調皖張宗昌督魯但皖與魯均取苟全式之轉移方針非征服可比（十九日下午二鐘） 
　　北京電昨某學者見段請稍緩入京宜與擁護各省先索一解欵中央保證若到京後各省截稅如故中央勢必舉債且擔保品搜括已凈無欵設施并請段不必唱高調僅爲合理之聲明云各省如贊成我入京者請將應解中央專欵自執政日起照案報解即以報解稅欵爲表示擁護誠意其軍事省分須費善後另案向中央請領不能抵扣否則號稱擁公而置公於火爐之上不解欵於政府而天天向公要餉公將何堪黎曹已事宜鑑段頗爲然謂將與各方磋商（十九日下午二鐘） 
　　北京電王士珍派人致意段君之得各省擁戴者以不擁兵也國民軍之受人民歡助者以標榜和平也長江及吳旣尊重君君宜屏除武力則統一可期（十九日下午二鐘） 
　　北京電報載占領洛陽之憨玉崑師開回潼關（十九日下午二鐘） 
　　北京電皖馬讓職王普王在皖南事實上高世讀李傳業在蚌主持皖爲段家鄉馬退實智（十九日下午二鐘） 
　　北京電效（十九）晨京奉局長唐文高副柳昌年來京下午三時返津（十九日下午九鐘） 
　　北京電據俄人方面聲稱中山决計不日北上華俄社謂列强聨合要求中國尊重條約毫無根據舍欲使中國政局更陷於糾紛及强迫中國内爭分子造成一適於外交團之政府外别無理由並謂日本爲天津方面種種勾結之主腦等語（十九日下午九鐘） 
　　北京電段與馮商特任鹿鍾麟爲京師警衛總司令比前加特總兩字以示信任鹿係傳霖姪孫與段有世誼（十九日下午九鐘） 
　　北京電效（十九）閣議决裁撤護軍管理處又决調范鴻泰爲敎部參事所遺敎部司長以兪同奎簡任法部提蔣棻已病故前議調任總檢廳檢察官應取銷决照辦 
　　北京電山海關一帶俘擄直軍萬餘改編後送吉林（十九日下午九鐘） 
　　北京電津電話段對長江方面原主和平魯鄭派員分赴京津說明德州方面之誤會 
　　北京電奉軍吳俊陞部再佔赤峯毅軍並不抵抗分向林西經棚熱河方面退却 
　　北京電外部與加拉罕各派員赴津與奉張協商中俄會議事（十九日下午九鐘） 
　　北京電警衛司令部經費每月十四萬閣議决與警餉同時發給（十九日下午九鐘） 
　　北京電段電黄郛堅持鎭定勉維現狀 
　　北京電段令孫科南下促中山北上 
　　北京電淮鹽在滬納稅間題係英法日三使主張閣議交外財兩部核議再提閣議决定（十九日下午九鐘） 
　　北京電外部咨稅處謂日本宫内省在華購運地毯該公使照請免稅請核覆稅處以免稅理由不充主駁覆（十九日下午九鐘） 
　　北京電法部以滬領團主張由值日中西會審官審理俄僑案爲侵犯中國主權咨請外部力爭（十九日下午九鐘） 
　　北京電馬福祥詢比皇贈給十字大勳章應否收佩院函外部核覆（十九日下午九鐘） 
　　北京電陳炯明電馮贊成段爲臨時執政 
　　北京電津浦車昨已南開說不定通到何站乘客極少（十九日下午二鐘） 
　　北京電晉大佘電報局爲匪所刦 
　　北京電今日清瑾妃柩出宫仍有紅頂花翎者執事（十九日下午二鐘） 
　　北京電冷口運津傷兵五百又俄人數名將津站長毆傷（十九日下午二鐘） 
　　北京電日内瓦禁藥大會施肇基被推爲副議長得來甚滑稽以銷路最多區域宜選一人（十九日下午二鐘） 
　　天津電皓（十九）早三點落雪迄晨積厚二寸許現尙未止 
　　天津電聞津浦路良王莊前因發生撞車路受損致阻交通現修復 
　　天津電聞滄州駐奉軍 
　　天津電京奉本路及各路所來機車共四百餘輛損壞三十餘輛客貨車三千餘輛内有千二百餘輛軸與鈎未全損毁仍使用 
　　天津電馮收編張鳳鳴旅因故解散 
　　天津電津京天寒煤斷居民苦甚有煩言 
　　天津電段注意恢復交通 
　　天津電李景林就職法團致歡迎詞希一潔己二知人三勤政四愛民李答係初衷惟希法團隨時督責就正并誓救民生剔積弊但對省長職仍謙止認保安司令 
　　天津電巧（十八）晚由濼州運來前在冷口方面之傷兵五百六十餘人來津領餉到東站因車輛多不能前開傷兵步行至總站憤與路員爭（以上十九日下午二鐘） 
　　天津電李景林巧（十八）上午十時就職各法團致歡迎辭李致答辭是日楊以德忽病派代表至省署歡迎（十八日下午十鐘） 
　　哈爾濱電一面坡東鐵設電燈桿營業超越鐵路營業範圍哈當局令警查究竟 
　　哈爾濱電地畝局請改沃斯特羅烏莫夫屯爲朱慶瀾屯關達基屯爲孫烈臣屯朱令仍該地原名沃屯爲正陽河屯關屯爲馬家溝屯凡含俄人紀念性之地名均改正 
　　哈爾濱電吉林省立第六中學校學生昨已紛散（以上十八日下午九鐘） 
　　濟南電篠（十七）開赴天津之客車行至泊頭折回聞因該處軍車太多所致 
　　濟南電濟寗滋陽兩縣公民來濟向督署請願謂潰兵土匪甚熾請派兵剿捕鄭諭日内北方軍隊調回即往剿（以上十八日下午三鐘） 
　　漢口電吳佩孚巧（十八）日午後六時乘專車赴鄭州（十八日下午十鐘） 
　　漢口電吳篠（十七）晚在車中召開重要會議除吳蕭及陳嘉謨彭壽莘等外尙有陜代表李庶瑛贛周俊浙董棣輝湘趙未來派譚道南代皖閩均有代表列席傳已决定在鄂組護憲軍推吳爲大元帥俟回豫整理軍隊交張福來李濟臣率領再來鄂成立護憲軍政府 
　　漢口電蕭巧日（十八）派勞炯光赴宜昌宣慰王汝勤所部八師（以上十八日下午八鐘） 
　　漢口電吳篠（十七）晚仍駐節劉家廟車站湘趙因事不來改派代表准巧（十八）晨到漢吳隨行軍隊約萬二千人篠日到衛隊三百餘人餘衆須（十八）午後到漢已令南局備車二百輛運豫吳計畫建制護憲軍政府於南京嗣因齊以蘇受創重不堪負擔乃與蕭商定决在武昌遂將蘇齊領銜篠電交蕭由武昌拍發 
　　漢口電吳篠（十七）晚在花車上开軍事會議吳力主恢復法統組護憲軍政府軍事仍以洛爲根據地隨從除彭壽莘王維城外尙有張席珍白堅武張方嚴等准巧（十八）晚赴鄭（以上十八日下午五鐘） 
　　成都電各校經費近更無法將提早放假 
　　成都電成灌馬路本月即可告成 
　　成都電劉湘今午由省起行取道新津嘉定叙府回渝藉與劉成勛陳洪範劉文輝面商應付時局大計聞劉湘楊森已商定一致贊成和平解决大局辦法賴心輝已遵楊督令暫停北援（以上十七日下午十二鐘） 
　　長沙電趙以私人資格致函憲法會議請將省長任期四年縮短爲三年並規定不得連任或任滿解職後三年得再被選謂此法可减少競爭平均政權該會因此案已經初讀表决不能因會外請求變更原議特置不理 
　　長沙電淮商函復敎育界因鹽欵被提不能墊借敎育經費各校長又會商救濟法 
　　長沙電段祺瑞篠電對趙陳電表示贊同 
　　長沙電楊永清由益陽赴湘聞張輔龔仁傑兩團均向湘陰開拔 
　　長沙電政府積欠議會經費截至十月底止約五十餘萬該會函請財司撥發印劵十萬由議員向各縣田賦徵收處撥兌 
　　長沙電皓（十九）唐義彬就戒嚴司令職 
　　長沙電嘯（十八）憲法會議選出荆嗣祐爲正主席江雋爲副主席該會會期屆滿定哿（二十）閉曾 
　　長沙電省議會選財法兩長流會數次將停止選舉現任代理財長周子賢代理法長劉武可望久代 
　　長沙電憲法會議行政條文之扼要者槪舉如下省長任期四年得連任一次得受國政府任命省軍遇國防必要時得受國政府調遣省長兼省務院長設内務財政敎育實業司法五司各司長任期三年由省長任免之省長命令或文書應由各主管司副署（以上十九日下午一鐘） 
　　香港電銑（十六）福軍數百赴官山朗心鄉繳鄉團械數十甫出村被附近百餘鄉民團截擊戰兩日夜福軍現被困不能出 
　　香港電虎門附近廣濟墟因抗捐篠（十七）與劉震寰部譚啓秀開戰 
　　香港電樊鍾秀部在遂川被馮紹閔旅會同方本仁部誘令深入突起包圍樊全軍幾盡繳械樊率二三百人逃出樊現返省寓濠畔街 
　　香港電譚延闓延闓咨省署三日内解十萬爲出發費 
　　香港電黄紹雄决在潯設製槍廠 
　　香港電桂省會咨省署請政府禁賭 
　　香港電李福林巧派軍二千赴官山攻民團 
　　香港電北伐軍在韶關拉店夥充夫激成罷市非有切實保護之法不復業 
　　香港電胡漢民召文武要人開軍議商東北軍事因財絀無結果 
　　香港電官山福軍被民團擊敗逃回河南計傷亡失踪各百餘人（以上十九日下午七鐘） 
　　厦門電陳國輝調駐厦李重遠永春第八團陳錕及湖洋某團增防洪瀨泉州傳省軍佔洪瀨不實與陳軍對壘於南安方面係高義部及吳大洪部省軍主力在泉城後方（十九日下午九鐘） 
　　蚌埠電嘯（十八）補充營團長舒龍甲病故遺缺聞委警廳長馬祥斌兼任 
　　蚌埠電憲兵營聞擬擴充爲四隊每隊八十名嘯（十八）派員赴頴州招募 
　　蚌埠電徐州警備司令吳宏昌嘯日下午一鐘乘專車來蚌下車赴總司令部面商要公畢三鐘復登車南下 
　　蚌埠電第三旅輸送隊由南運回四百嘯（十八）夜二鐘到蚌下車百餘名餘北上第五旅營副王雨田率本營五六兩連下午二鐘乘車北上布防（以上十八日下午七鐘） 
特約路透電 
[中國時局觀]  
　　十九日天津電新疆甘肅陜西山西督軍及熱河張家口綏遠都統均來電贊助段爲臨時執政段尙未就職 
　　十九日天津電聞胡景翼駐京之兵現沿京漢鐵路南下增厚刻駐豫省之兵一旅之勢力 
　　十八日天津電與段接近之人見長江督軍設立護憲軍政府之宣言書皆深爲駭異謂宣言書署名者除有二人外均曾力請段祺瑞出山收拾大局並允力助之 
　　十八日漢口電今晨透電社訪員在劉家廟火車謁見吳佩孚吳精神頗好訪員詢以設立護憲軍政府事吳謂此舉之主要目的乃在維持憲法及眞正和平並宣揚進德在現政府之下道德不復可言軍政府之計畫純出於愛國心渠意此爲達上述目的之唯一方法蓋國家處目下武力控制之下實不能存在也又謂武昌將爲行施政權之中央地點俟時局平復政府將遷回北京如有必要渠能召集大軍二萬名（數疑有誤）吳不肯宣述目前之意志惟稱渠與同盟諸督今控制全國土地四分之三前途甚可樂觀路透訪員詢吳在北漬敗之理由吳稱此事極易解釋全田第二第三兩軍之携貳此二軍不特不戰而退且與爲抗致山海關渠所部之一軍隊與七軍爲鬭繼談及張作霖吳謂張馮意見顯相歧異吳末謂渠之行止猶未决定大約今明日將赴洛陽云 
　　十八日漢口電　路透訪員得官塲消息吳佩孚定今夜九時赴鄭州擬小住兩三日再赴洛陽 
[英國請聨盟會勿將裁軍草約入議]  
　　十八日巴黎電英政府已請國際聨盟會秘書處勿將保安與裁軍草約列入十二月八日在羅馬舉行之國際聨盟行政會議程因英國須先商諸殖民地政府然後始能辦理此事也 
　　十九日倫敦電每日電聞外交記者稱英國之請求勿將裁軍草约列入十二月八日行政會議程可視爲一種外交好詞令其意殆直以廢物視此約耳英政府有此决議無足爲異蓋殖民地甚反對此約雖極擁護國際聨盟會之人如葛雷子爵等亦復不滿意於此約也目前舉動殆含有恢禾原有會章之意將來或可籌議新手續以便由海牙世界法庭公斷其所可受理之問題 
[法總理之對俄論]  
　　十八日巴黎電赫里歐稱就政治與經濟點而言承認蘇俄實屬要舉但法國不欲因承認而放棄其權利云 
　　十九日巴黎電赫里歐今日向衆議院外交委員會略述其考慮蘇俄政府承認問題之意見略謂俄國在亞洲及各領土各保護地之政策法國必須加以密切之調查渠曾商諸波蘭與羅馬尼亞彼等皆不反對承認俄國渠之承認蘇俄並未有欲左右英國選舉之意俄國覆文之到達外部適在英國舉行選舉之夕此乃巧值之事云 
[鴉片會議紀事]  
　　十八日日内瓦電第二鴉片會議今日續開會時波斯代表首先發言謂波斯之鴉片最初來自印度波斯政府凖備依照海牙公約第三條辦理但須大會及國際聨盟會襄助波斯以辦理限制鴉片貿易及鴉片利用之困難事件云日代表稱渠願會議成功第二會議之進行原則當與第一會議同即以人道公共健康與公道爲原則是已云希臘波蘭代表相繼演說後會議展期明日再開 
　　十八日倫敦電孟却斯德指導報社論謂印度所持取締印度鴉片出口徒使競爭者愈爲活動之說非無勢力但印度境内之輿情則漸覺悟鴉片貿易之不道德全印度大會之委員會已動議成廢止鴉片稅並禁止以鴉片供消遣適意之用途印度若在法制中表示此種意思則至少可助除遠東鴉片貿易並有理由可望波斯與土國積極贊助云 
[德國戰前公債之分擔]  
　　十八日巴黎電賠償委員會决定德國戰前公債由被割讓各地分别擔任之問題比國認六四○六○九金馬克丹齊認五七六三七二九金馬克捷克認二四八八七九金馬克波蘭爲上西萊西亞認一七五○三六一金馬克又其他土地認一七一二一四五八金馬克 
[英國之航空計畫]  
　　十九日倫敦電航空部在加定頓定造之芒摩資式新飛機R一○一號以供飛行至印度用者其特點如下推進器將用鋼爲之以期適合用熱帶之情形飛船之主要部分將以凈鋼製之其長爲七百二十呎高一百四十呎最大直徑爲一百三十呎有一百五十五噸起重力引擎可用煤氣煤油與煤大約明年七月間可開始建築後年底可望試行一九二七年方可駛往印度 
[英國博覽會之前途]  
　　十九日倫敦電泰晤士報稱關於明年復開帝國展覽會事政府擬在國會提議加增維持展覽會之經費由六十萬鎊增至一百萬鎊增給之數由展覽會董事部支配使用庶可扶助財力未能供給全部展覽經費之殖民地與領土云 
　　十九日開浦鎭電南斐政府决計參加一九二五年英帝國展覽會 
[美國農民與水渠]  
　　十八日美國加州孤松電許多農人率其家屬暒夜宿於洛桑琪勒水渠之阿拉巴默門未持器械聲稱如當道不解决水利爭端則彼等定將渠水放去云官吏令其退去農人不允並謂築此渠時曾經議定彼等得水百分之四十以充灌漑之需但前約未曾實踐彼等無水可得損失甚大云 
 
 

Page 5

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *   
 
 

Page 6

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *特約路透電二 
[法國政聞]  
　　十八日巴黎電前總理開勞與閣員麥爾維因戰時溺職由高等法庭判决流刑赫里歐總理現提議免其罪今日參議院以一七六對一○四票通過此項提案 
　　十八日巴黎電法國外交委員會决定德國現依照道威斯計畫逐月照繳其應付之欵 
[美國勞工之自助]  
　　十八日美國愛爾巴索電美國勞工聨合會幹事部常年報告稱工界必自行解决各問題否則將有爲政府侵凌之虞果爾則必釀成官僚專制陷於敗亡目下職工協會所主有之銀行共有二十三家合計有資本六千萬元設立勞工人壽保險公司之議曾由委員會調查委員會之意當由各協會協同採定一種正當保險方法惟反對聨合會應自經營保險事業之議 
[美國之外人營業稅]  
　　十八日華盛頓電高等法庭今日判定外人在美國營業者所納之特許營業稅揆諸憲法實不相背因此判决紐約州每年收入可增三萬萬元查因特許營業稅而涉訟者計有兩起一爲英商據稱所估納稅額並非根據專銷於紐約之貨品而定但在美國境外之營業亦在估計之内故請酌减 
[美國奇寒]  
　　十八日紐約電天氣奇冷且有烈風致釀種種禍端死者十人産業及船舶大受損失輪船均遲到一日多有爲冰凍住者消防隊因缺水救火時大感不便致紐傑賽州華納地方之美孚油廠受損一百萬元大西洋城某林旅館亦受同類之損失館屋被燬死客二人 
[各國近事]  
　　十九日東京電晨刋各報載稱陸軍省决議依照美日雅浦條約第二條在雅浦島建一無線電台 
　　十九日東京電駐日新任美大使班克勞夫特氏星期一日抵此今晨覲見攝政太子呈遞國書並覲見日后 
　　十八日雪梨電殖民大臣哇克斯氏在立法議會答覆質問謂蘇俄政府圖在澳洲募債英金二十萬鎊僅募得八　鎊 
　　十八日雪黎電航務罷工已告終止 
　　十八日華劢頓電柯立芝總統已任現充國務院遠東司主任麥克茂萊氏爲副國務卿 
[公電]  
　　南京韓國鈞電各報館均鑒國家杭　中樞無主前誦齊巡帥曁各帥蒸日通電籲懇段公出山維持大悞極表贊同方冀段公早日入都俾得局勢安定頃閱武昌篠電復有護憲軍政府之組織國鈞之愚以爲玉帥剛正直毅羣倫欽仰惟爲國家今日計不堪再現紛爭之象篠電傳示天下人民不免驚疑若僅組立各省聨合機關仍按撫帥蒸電輔助段公收拾時局爲接洽各方維持治安之用則情感易通方針易定實爲大局之幸如乃藉以戰爭則國事分裂民不堪命國鈞在蘇言蘇恐地方旣不願受此犧牲經濟尤不能供此擔負尙祈各帥審愼執行鼎力廻天國家人民實利賴之韓國鈞皓印 
　　安慶王普就職電各報館均鑒竊自皖軍改組頓起糾紛馬督理聨甲志在歸田急流勇退迭電宣言退職省城人心恐慌并據在省紳商各界公舉代表來蕪環請赴省主持一切普不獲已於篠日馳抵安慶省城馬督理已於銑日離省准咨内開因病辭職咨請繼任安徽督理兼省長職務等因茲已於十一月十七日暫行兼代安徽督理曁省長以維現狀尙祈敎言時錫俾便有所遵循謹電奉聞伏希亮鑒王普巧印 
國外要聞 
[德國通信（本强）]  
　　德國與國際聨合會 
　　德國之讐視國際聨合會尙起於其成立之時當一九一八年革命之際國内有對國家主義之反響對於威爾遜之十四條講和根基希望甚大而忽來一大失所望之凡爾賽和約强迫其簽字此條約之開卷第一章即國際聨合會之憲章德國須簽此憲章因其爲條約之一部分但不准加入於條約上並規定數事由國際聨合會執行德人視此國際聨合會爲一協約國處置德國之一私有機關凡爾賽條約中規定由國際聨合會執行之第一事爲奥也本及馬爾米台之移歸比有奥也本及馬爾米台嘗爲德國所領於戰事終了時比國要求歸爲比國所有條約三十四條載明此條約實行後六個月内比政府得通知奥也本及馬爾米台人民凡願受德國經管者可往註册此公衆表示之結果比政府當報告國際聨合會國際聨合會對此之决定比國當遵守用此方法徵求民意未免自欺太甚不願比人占據而至比國長官處註冊非常常人所能爲而其時確有勇敢之人前往聲明國際聨合會雖爲中立行政院用秘密投票表决促其結果比國得繼領此地 
　　條約之四十五條至五十條沙河流域定設特别行政機關其餘田盡歸法國所有以償還法國東北煤田所受德軍之損失此特别行政機關有委員五人由國際聨合會行政院舉任五人中一須法人一須沙河流域人其他三人須非法德國籍者委員會之會長爲執行者其結果任法人爲會長其他數人亦均能合政府意者其行政大不滿沙河流域人民之意條約上雖載除保衛警外不組軍隊但事實上數千之法軍尙駐在焉 
　　條約一百至一百零八條將唐捷希定爲自城由國際聨合會指派之高級委辦統治之其憲法亦　國際聨合會保證唐捷希周圍之地幾盡歸波蘭波蘭波蘭當然亦希望將唐捷希收爲己有以得達海岸之通道現劃歸波蘭之地雖亦達海岸將普魯士東西兩部隔斷但其間無海港凡爾賽條約特别訂明唐捷希在波蘭海關區之内波蘭有自由應用擴張修理水道碼頭船塢之權則所稱爲自由城者究所存者何按波人之意一名義耳國際聨佮會所派高級委辦之特權爲調解波蘭與自由城之爭端其憲法由唐捷希居民自定交高級委辦批准一九二○年底得協約國之承認由國際聨合會保證波蘭希望此高級委辦爲一法人則所有爭端波蘭可占必勝地位但未成功所派者爲一英人於憲法上載明自由城不置軍備所有軍用材料製造軍貨之器械等槪在禁例（未完） 
國内要聞 
[護憲軍政府不易成立]  
　　因蕭及各方面多主保境安民 
　　東方社十八日漢口電云吳佩孚於昨晚召集各省代表開會主張東南十二省聨盟建設護憲政府於武昌以抗馮玉祥然蕭耀南主張保境安民維持平和有至昨晚止尙未贊成吳意之說十九日電云護憲軍政府之建設問題據此間熟悉此中情形者曰武昌蕭耀南及其他重要人員實際皆反對之而極力主張保境安民與休養實力湖北省議會及其他省民代表亦於今日面會吳氏極力勸告維持平和故據一般揣測軍政府之建設或不能成爲事實 
　　電通社十八日漢口電云吳佩孚氏抵漢後在江岸停車場特别貴賓車内與蕭耀南張方元張超月及其他湖南江西安徽福建諸代表討論十省聨盟計畫及建設護憲政府於武昌召集國會由吳佩孚代行總統職權等問題至深夜未决蕭耀南忽持反對態度與部下陳嘉謨深相結納即訴諸武力抛棄兩湖巡閱使地位亦必堅持到底並勸吳氏下野休息靜待時機徐謀再舉吳氏亦未便相强武昌設立政府之說遂成畫餅吳氏俟本日午後海輪運送軍隊到齊後即歸洛陽再定行止 
[吳佩孚抵漢紀（蕭蕭） ]]  
　　候湘趙到即開重要會議 
　　各團體請勿爲軍事行動 
　　吳佩孚十五日午後由寗乘鄂省保商艦隊决川艦溯江上駛本定十六日深夜到漢嗣因在九江相約蔡成勳至潯會晤躭擱數小時遲至十七日午前二時始由潯啓椗五時行抵武穴九時水警廳長何少樂及直魯豫巡署駐漢辦事處長宋芝田軍署副官周道仁乘鄂巡兵輪駛往下游迎接一面由軍署副官處通知軍政各機關謂吳巡閱使准於今日午後三時到漢務屆時齊集劉家廟歡迎並派楚義楚信赫山粤漢四艦停泊織布局碼頭運送歡迎人員並由兩湖巡閱使署軍事招待處先期發出黄綾徽章交各歡迎人佩帶今日清晨劉家廟江岸均由警廳鎭署派出步哨戒備異常嚴密蕭督代表張國溶周長齡王連城潘守蒸及杜鎭守使代表張木喈及各機關人員皆在劉家廟巡緝營長私宅内守候其竚立江岸者尙復不少午後二時三十五分吳氏所乘之决川艦駛到江岸歡迎各人紛紛登艦致候吳擇人傳見餘多擋駕蕭於三時半亦到艦相晤密談甚久四時半吳即傳令離艦上車即偕蕭登岸分乘汽車至劉家廟車站吳與彭壽莘王維城等分坐三五兩號花車隨從官弁則分掛車十七輛駛至大智門車站凖備開赴鄭州吳於登車前聞尙有通電分致鄂省各團體聲明决不駐鄂以累鄂人云云又據軍界確訊吳離潯前電約湘趙至漢曹晤並電蕭預爲邀請蕭昨日派副官周尙元帶花車二輛二三等車四輛赴長迎接並派譚道南楊開泰至岳锭候趙覆電准於今日午後二時到鄂本日續來一電因事躭擱須遲至午後五時始能到鄂故吳之花車移至大智門以待趙氏之來連同鄂蕭開一重要軍事會議一俟議畢即行赴鄭聞陳嘉謨師長亦由岳附趙專車趕來列席大約此次會議今晚即在車上舉行也 
　　鄂議會以鄂蕭旣已尊重鄂人公意宣布保境安民若吳率軍來鄂難免不藉鄂中實力改變鄂省現在之局面十五日特開緊急茶話會討論對吳來鄂之態度結果决定與各法團聨銜電吳請其表示今後態度並懇其顧念鄂人疾苦勿在鄂爲軍事行動又推屈佩蘭議長謁蕭面陳本日議决情形請其尊重民意貫澈保境安民主張該會所發起之武漢各法團聨席會議刻已得自治籌備處武漢兩商會律師公會等團體之覆函贊同日内即假省議會開籌備會可信吳來鄂後鄂公團必有一嚴重之表示也惟據軍界消息吳氏此行來鄂其是否繼續作戰雖不可知但在鄂决無長時間之躭擱俟與　督及陳嘉謨等晤商後即行率隊赴豫聞京漢南局今午巳預備花車一列停在劉家廟車站候吳赴豫軍政要人今日亦多渡江來漢迎吳大約吳大將軍之行旌明日必可赴鄭也 
　　鄂省議會十五日緊急茶話會議决與各法團聨銜電請吳氏顧念鄂人疾苦勿在鄂爲軍事行動此電已於昨十六日發出分送寗鄂轉交於吳茲錄其原電如下南京齊巡閱使武昌蕭巡閱使轉吳巡閱使均覽數年偉略統一爲謀事勢所牽偶遭挫拆爲民爲國力與願違祗須心跡大白於國人成功不必自我昔合肥失敗退處津門磊落爲懐不存我見此次中央劇變主政無人仰望之殷羣情一致公道出自人心成敗不足以論英雄也我公素無私權私利之見人格尙存正宜稍卸仔肩與民休息國事如何解决一以民意爲從違來日方長容有出膺艱鉅之請可爲而不爲是謂不義不可爲而爲之是謂不智大丈夫勇於作事尤必明於自處一意孤行君子不爲也近閱報載我公將領軍駐鄂藉作軍事之後圖謠言之興固可止於智者然蚩蚩者氓聞僉驚駭誠以鄂居衝要民困財窮四戰之區勢難固守一旦行旌蒞止徒資異己者之猜忌省内治安行將莫保本會等本保境安民之主旨爲審時度勢之要求務望矜念吾鄂創痛餘民另謀棲息之所藉資養望靜待時機地方安寗當拜公賜湖北省議會武昌總商會漢口總商會湖北敎育會省農會武漢律師公會同叩銑印 
　　湖北全省商會聨合會武漢兩商會漢口各團聨合會等四團體十二晚在漢商會聨席會議决定聨銜電請段氏出山並通電各省一致敦促此項電文現已擬就請蕭代爲拍發茲覓得兩電原文錄下（致天津段合肥電）天津段芝泉先生鑒頻年水旱荐臻加以兵戈俶擾不惟民生凋敝而商業彌復蕭條我公靜養之餘觸茲感想雖世尊具代入犂轅之痛而宣聖值手無柯斧之時今幸人旣求安天還厭亂開運動和平之福破崇尙武力之迷然而旋轉乾坤必需重望調融冰炭尤賴靈心惟淡於勢權者乃能平勢權之訟惟超乎名利者乃能息名利之爭我公靜守吾心坐忘人事世之治也固可悶龍象之精神即不治也亦何關鷄虫之得失乃者羣情交屬衆望攸歸當道旣一致推崇小民尤同聲愛戴昨日本會特開大會徵集商情僉以赤舄依然宜復周公於西國蒼生如此忍安謝傅之東山矧當年歐戰能加薄海猶銘其賜豈此日民情繫望出山轉後其期伏乞垂念下誠指日上道本我佛慈悲之念推吾儒惻隠之心修己安人理原一貫舍身救世化被十方從茲一代偉人合南北東西而無思不服萬年民國與日星河嶽而有象常新又豈僅湖北一隅商人一界之歡欣鼓舞也哉（致各省巡閱使督理督軍省議會敎育會農商會電）民國禍亂相尋迄於今日所幸政見漸趨於一致民情更具有同心報載電請合肥段芝泉先生出山者已指不勝屈本會昨開特會僉謂此事匪異人任而早出一日即早具一日之樂觀遲出一日即遲殷一日之渴想遂即具電敦促諸公想望和平諒用此願務乞一致再加敦促以伸民意而愜大心再湖北歷歲以來屢怵鄰烽頻傷歲歉而四民樂業全境告安者皆原有駐在各軍維持之力現在屯防如昔兵力仍充足以奠厥民居保茲境土誠恐遠道過勞垂念合併奉聞 
[贛蔡與吳會於潯江]  
　　九江通信此次南京開長江聨防會議善觀風色之贛蔡亦派遣秘書長李金藻代表赴會贊成不承認北京攝閣昨日（十六日）吳佩孚乘决川商輪於夜間抵潯同來者另有榮蜀商輪一隻蔡於日前先接有長江第一艦隊江貞砲艦之無線電知吳定於今夜來潯即於昨早由省乘花車至此以九江警察廳長孫翊公館爲其駐節地靜候吳氏來潯面叙是夜九時吳果乘决川商輪緩駛進口靠近龍開河江岸停泊蔡氏於九時半上船與吳相見偕往者有吳帮辦高道尹景監督胡團長孫廳長等據云吳氏態度仍甚安閑與蔡見面時即痛責馮玉祥賣總統賣友並謂「凡事不可以成敗論自信可以轉敗爲勝」云云至十二點四十分鐘蔡與潯城文武官吏一同下船吳所乘决川及同來之榮蜀商輪二隻即於一句鐘啓椗往鄂隨復有兵艦三隻緩緩追决川榮蜀二商輪而去蔡督並犒送該軍軍米一千包另由日清公司大貞商輪運往漢口蔡亦於當夜二句鐘時乘車返省矣據聞吳尙有兵三萬餘人由陸路奔回洛陽尙欲背城一戰果爾則黄河以南與長江一帶流域將不免一番糜爛也 
[外報紀長江各督軍態度]  
　　大陸報十七日南京電云吳佩孚已於星期日往武昌此次艦中會議極端秘密其結果猶未發表惟聞吳佩孚齊燮元及其他長江督軍將擁護段祺瑞而以維持長江現狀爲交換但欲段氏無所偏倚勿屈服於張馮之勢力耳聞吳佩孚希望到鄂會晤蕭氏後即直接返洛至南京會議不僅極關重要且爲事實上的不可少者齊燮元曾發表其擁段之理由一因段氏之力足以免除戰事二因段氏在北洋派之位望依附其下八省聨防將愈見鞏固云云 
[天津通信（日）]  
　　東北戰後之津門現狀 
　　東北戰事綿延兩月天津雖在戰區以外所受之損失固較砲火下者稍勝一籌然水陸交通同時梗阻百業停滯物價飛騰大軍過境全市騷然池魚之殃實不亞於戰區也爰分類述之如左俾關心時局者得知津人士於水災之後又益兵災焉 
　　商務天津當五大河流之衝要輪軌輻輳握華北各省工商業之鎖鑰迨至奉直軍興商號咸紛紛電告中外各大商埠停運定貨來津免遭不測以致外商裹足不前外貨不能入口所恃以敷衍門市者僅春季之餘貨而已從前每日售貨在三五千元之商店近兩月來每日祗能售貨三五十元甚至終日不發利市次焉者不問可知估衣街鍋店街爲商務最繁盛之區自十月二十六日吳佩孚率兵由榆關退駐總車站未幾濼州失守楊村又復發生戰事險象環生不可終日各大商號之大玻璃窗戶均用磚石砌塞僅留可容一人通行之小門車馬依稀如新年景象因賠累而倒閉者有之因避兵刦而移入租界營業者亦有之他如大胡同北大關南市三不管等處亦都生意蕭條門前冷落以言皮貨商爲秋季銷貨最旺之時期今則交通停頓新貨不能來津存貨有限如西口之灘皮北口之羔皮均付缺如其餘關東之狐獺獾豹貂狸等細毛殆絶跡矣又如本埠所用之煤炭係開濼阱陘中興三公司之出品每日銷耗平均在一千噸左右每噸大洋十一二元自九月三日京奉路客貨車停止後來源頓絶行情因之飛漲今　每噸須十九元且津地嚴寒無論貧富之家均須燃燒煤爐用煤之量每日在一千五百噸以上開濼公司爲救濟煤荒起見用民船運銷撫順煤塊無如運量有限供不應求該公司遂登報聲明一律現錢交易如不是常供之主顧槪不售與阱陘之煤早已絶跡中興煤由津浦路運輸來津尙不致十分竭蹶至最近兩星期津浦路捲人軍事漩渦無車可運而中興之煤本埠遂不復見幸得日商從營口大連等處轉運煤塊以濟其窮否則煤荒險象尙不知伊於胡底也雖然此筆金錢流入日人之手者數實不少是誰造此厲階乎至於各大工廠因時局不靖煤炭缺乏停工者有之減少工人或工作時間者又有之哀我津人旣受水患之影響又罹兵災之損失現戰事漸就結束然水陸交通之恢復尙不知何日也 
　　交通京奉路自九月三日萬家屯站被奉軍掘斷後即停售客票貨車亦停然其時尙有航路可通至十月上旬中國各商輪或被奉張收買改造兵艦或被洛吳扣留運兵津奉交通乃陷於停頓狀態未幾日本輪船株式會社亟起而乘機牟利營業非常興旺即津奉間之郵件亦賴之輸送查該會社在華北航線上行駛者計有四路（一）相模丸高沙丸淡路丸航行天津營口大連經過滿州而達横濱（二）竹島丸航行大連牛莊神戶之間（三）南嶺丸北嶺丸營口丸往來天津營口之間（四） 
 
 

Page 7

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *春日丸航行天津烟台崴海靑島等處因爲搭客擁擠又加添臨時班定名臨時航路計有郵船九艘據該會社中人云截至最近所獲純利約五百萬元可謂巨矣次言津浦路爲貫通南北之孔道自東南戰事發生北省援兵南下客貨車停頓者約半月餘孰意吳佩孚失敗離津令殘部由津浦路南下同時魯鄭（士琦）宣布中立一面阻潰退之吳軍南下一面拒助吳之援兵北上今已兼旬通車尙無確訊僅一航線可通津滬郵件往返須兩星期或更遲至三星期招商輪船久不至津想係怕供兵差之故兩月來惟賴太古怡和大阪三公司以維繫之所謂鷸蚌相爭忍令漁翁得利者非歟再言相距咫尺之京津亦因兵車壅塞客貨車停頓雖經外交團一再交涉每日開行國際列車一次然爲外人而設華人不與焉當此之時有日商組織之京津長途汽車每客票價二十四元計有汽車十餘輛兩月於茲獲利之豐閱者當能想象而得母俟記者核計矣自本月五日至八日曾試開京津客車每日往來各一次歷時二三十點鐘之久自九日以後並此遲慢之客車復不能通而汽車路在本月一二日間被吳佩孚軍隊在楊村方面將路基築成戰濠至今仍未恢復電報電話中斷二十餘日近始復原第以軍電充斥商電殆無問津者津奉電報今仍由水線轉至長崎始能遞到京滬線亦因損壞而由水線從烟台轉遞其迂緩從可知矣至於京津匯兌每日每人祇可匯寄十元各戰事區域之快信包裹匯兌等在九月十日即次第中止昨詢郵務管理局據云恢復舊觀尙遙遙無期第因京津間之梗阻而京漢京綏兩路更無法貫通矣於此環境之下最感痛苦者厥爲囀運公司與進出口貨之行棧什丸無法維持宣告暫時歇業矣 
　　金融在東北戰事未發生前數月因天津造幣廠加工鼓鑄銅元市面即有銅元過剩之感會東南開火匯兌不靈而金融頓呈恐慌之象益以北京證劵交易所倒閉銀根尤覺奇緊除各外國銀行及中交兩銀行之鈔票尙得人民信仰外餘皆爲人輕視厥後吳佩孚驅十萬大兵麕集山海關恃以維繫軍用者其一係河南省銀行之空頭鈔票其一即銅元而本埠銅元行情由二百枚（每一銀元）增至二百八十餘枚勞働界乃大感痛苦然其時天津所設之河南省銀行分行尙照常兌現故吳軍所行使之鈔票未生若何恐慌迨至北京發生政變吳佩孚由榆關退駐津門人心惴惴咸知吳軍必敗敗後之河南鈔票必成廢紙故均不敢收用惟吳因軍用浩繁現欵無着唯賴鈔票以資維持隨聘商務會長卞月庭爲財政參議囑其通告各商民一律使用如有折扣及拒絶使用者定按軍法從事在卞氏雅不願膺此財政參議之榮銜招萬民之唾駡無如迫於威力不敢或抗歸而召集衆商會議警廳各出布告商民惟有忍氣吞聲兢兢使用迺閱時旬日吳佩孚卸甲丢盔以去河南省銀行分行亦關門大吉事後調查流行於津埠之鈔票約一百五十餘萬元將來祇可作冥　供掃墓之用若冀兌現恐須俟至河清矣不料此重難關甫過而又來一重難關蓋奉軍之來津也以奉票爲軍用品津人鑒於民國十一年奉軍在津使用之奉票後來失敗出關奉票成爲廢紙因之懲羹吹薺誠恐又墜覆轍各錢商相率閉門不敢營業後來奉軍司令部函告津警廳及津商會請出示勸告商民使用同時並由駐津之東三省銀行訂定官價每奉大洋兌換劵一元付現大洋七角奉天公濟錢號每百枚銅元票及奉軍軍用票每一元付現大洋五角八分五釐在北馬路商務總會内設立奉票兌換所現欵暫由商曾墊付將來由東三省銀行備欵收回日來各錢商均已開門交易不過此舉確是津人自擾因爲奉張此次是戰勝軍當然顧惜名譽與信用决不令此百壧十萬之奉票而失信於津人也觀夫奉軍隨軍放賑一舉便可推知奉票不能與豫票相提並論矣（十一月十二日下午） 
[京津雜訊]  
　　王懐慶上段氏書王懐慶日前電馮玉祥表示贊成和平另又致段一函說明以前作戰實逼處此並申明所部並未傷折願聽段指揮茲將原文錄下芝老賜鑒敬肅者曩以時局牽率被派出師懐慶即鑒於大勢不欲作戰而實逼處此不得不行開拔之後曾一再派人前往津門趨謁崇堦藉伸微悃而軍事倥惚迄未蒙賜覆意者道途梗阻始終未達耶軍興以來懐慶受種種之牽制或種種之困難謠諑流傳或謂懐慶軍已潰散或謂懐慶軍多傷亡實則開拔以還並未有何種軍事之動作今懐慶軍隊並未傷折現在軍數尙有一師四旅之衆時局俶擾非公出山主持莫能底定懐慶等願以全部聽公指揮今特派舍姪敬綸親賚此函藉達下悃應如何處分之處悉聽尊裁即祈諭知曲兄偉卿或舍姪敬綸當即遵辦倘蒙即日派員前來接洽處置軍事尤所禱盼迫切陳詞至希鈞鑒專叩勛安不一王懐慶拜上 
　　張國鍾恢復自由去歲保定公園炸彈案發生後清苑縣議會議長張國鍾以涉嫌被捕在陸軍軍法裁判處覊囚將及一載聞國民軍總司令函知陸部令其釋放於今（十二）日下午張已完全恢復自由矣 
　　發還黨人財産自民國元年以至今日每次政變一黨失敗即有抄産逮捕之明文自本月六日黄郛發出凡自民國九年七月二十五日起至十三年十一月二日止所有因政治行爲褫奪官勳通緝各員之明令着一律撤銷之命令後一般安福及奉省之各要員紛紛出京要求發還抄産故特飭令警察飭令區署將界内所有之政系抄封房間等一律清理以便預備發還各區已奉令辦理計已接收還産者有張宗昌及前國務總理梁士詒等已均收回其餘亦均派人接收辦理矣 
　　一日四窮人投河德勝門外迤東護城河内昨早有一老婦投入河内經德勝汛之人看見下河撈救上岸撈救多時依然無效遂報告地面轉請宛平縣派去委員帶領忤作舠婆前去相騐及檢騐人到時有一靑年男子撫屍痛哭碰頭撞腦非欲同死方休經人詢問據云名叫蘇德貴原在提署左翼充當小隊官家中老幼即指每月所得薪餉度日近來因該署改編遷至北苑惟仍無絲毫進欵自應歸家賦閒因無生計故老母朱氏投河尋死云云說畢復又痛哭不止遂經官人等勸慰許久帮同抬至伊家治喪又西直門外高梁橋昨日上午有一年約四旬餘之男子投河尋死幸爲中營警察朱順下河將其撈救上岸據投河人自稱名叫張福因生活困難故尋短見後經該警察將其勸慰而去又是日午後中營警察王國瑞在西直門外長河救護投河男子賀文壽一名詢其投河原因亦係因窮所迫又中營樂善汛外委段永和昨日下午在海靛河沿救護投河老婦鄭李氏一口據該老婦云實因家中貧無生計獨身一人現已餓了三日未曾吃飯又因身無棉衣故欲投河一死說完痛哭不已段外委勸解多時遂將其送往親戚家中而去 
[中俄交涉之要案（二）（素）]  
　　關於中東路問題 
　　（三）一九二二年三月二十九日勞農代表致外交部節略第三一七號質問延不開議並抗議（一）取消陸路通商條約（二）部令出租義勇艦隊船隻（三）禁止哈埠俄國災荒賑濟會發行彩票（四）搜查哈埠俄僑由前以開會協議之故荷貴政府邀請爲勞農共和國代表當承允一到即行開議此項允諾並於上年十二月十六日面晤經貴總長重行申說而於本年一月十二日二次會晤貴總長時又經决定不日開議乃本代表抵京以來已三個半月即就最後允諾之時計之亦逾兩個半月矣至於開議問題則仍在涉茫之中其延擱原因貴部且視爲不必通知迄置不告不特此也即本代表旅京期内貴政府曾頒種種命令並舉行多事對於蘇維埃政府所代表之俄民毫無友睦之表示此類新發生事實如下（一）本年一月八日大總統命令取消一八八一年中俄陸路通商條約自四月一日起實行一月十九日海關稅務司遵行上項命令曁總稅務司訓令發布三三二號通令申明所有以前關於由俄國進口曁由滿洲出口各貨物減徵關稅權利自四月一日起停止云云（二）本年二月貴部通電上海烟台交涉員畀以出租義勇艦隊船隻之權該項船隻係俄國國家産業而爲勞農政府給予遠東政府使用者（三）哈爾濱災荒賑濟會爲救濟難民意欲發行彩票中國官吏以殊難索解之理由禁止之（四）二月二十七日華官偏信與有感情之俄反革命黨誣告無端搜查安分俄民居屋多處並且違背國際互相尊重之常規曁中國與遠東共和國現有之友誼竟搜及遠東特别代表之房屋中國政府此種舉動本代表惜乎不得不視爲異常非法不公之舉動故迫不得已特由政府名義提出抗議查一八八一年條約僅關於由天津肅州經過蒙古陸路之商務該約雖停止實行亦不能將一八九六年條約所規定之稅權連帶取消所以海關稅務司之通令顯屬非法至論及一月八日大總統命令就一八八一年條約言之亦甚似詫異蓋中政府實在無單獨廢棄該約之必要勞農共和政府曾迭向中政府宣告勞農政府凖備及情願與中政府商改前俄帝政府所訂各項中俄條約之意以期除去妨碍中俄人民友好之各條欵勞農政府至今仍凖備從速開議修改各約故中政府未經預商遽爾取消該約殊難索解其尤難索解者一月八日大總統令内並有現在俄國正式政府尙未成立無從提議修改條約之語勞農政府與英義德奥波蘭瑞典那威土耳其波斯及其他各國訂立商約度中國政府人民亦已知之審矣然則英義等國尋得俄國政府之地址何以毫不費力耶若謂我在北京政府前故以他國爲榜樣我亦並無此意凡依照其國民主願治國之政府我儕即承認之茲我儕之所欲明悉者中華民國政府何以去年九月允許蘇維埃商務代表團來華十二月邀請勞農代表赴京會議本年一月十二日又有不久開會之允諾乃於一月八日大總統令及宣言在蘇維埃俄羅斯國内未見有政府足使中國得以與之議改條約者豈非自相矛盾耶溯蘇維埃政府於一九一七年成立之時廢除前俄政府之攘奪强迫政策並經宣告人民有自决之權故在俄國本部並對其他各民族均抱定此旨至今不變蘇維埃政府對於受前俄帝政府奴視之東方各民族許以完全自主並聨以友善親睦之忱一面並請中國政府從速開議以便將前俄帝政府用强力所獲一切交還中國人民在他人莫不以爲俄國人民曁蘇維埃政府具有種種理由可以深信中國人民及政府之友誼眞切可靠孰料其實際適得其反耶如俄民之仇敵俄反革命黨以及華民同受困苦之俄帝制派在華境内顯然宣傳並組織各種團隊攻擊勞農曁遠東共和國中國政府不但不加阻遏轉予以最優禮待遇聘爲顧問稅員譯員等職而一方面安分俄民專爲其國民謀利益者則單憑反革命黨之一言受華官種種壓迫蘇維埃政府深信中國人民必抱兄弟友于之情與俄國人民無異俄國政府切望中國政府能將由以上各節所發生疑惑一槪銷釋一俟與蘇維埃政府從速開議以後即將竭力設法俾兩鄰國之友誼及早鞏固爲盼（未完） 
[中立期間之靑島]  
　　温樹德就任朱庭祺被拒 
　　臧盧來靑地方銀行兌現 
　　靑島通信膠澳督辦自高恩洪去後鄭督理即委王翰章司令暫行護理及温樹德來靑各方喧傳温氏將爲膠澳督辦鄭王已力爲保薦茲據某方消息中央政府已明令發表粱上棟爲膠澳督辦鄭督理拒絶到任聲言中立期間魯省官吏不受任何方面支配並另派温樹德爲膠澳督辦温氏巳奉到鄭督理公文於今早（十五）九時就職並傳知各機關課股長以上職員届時齊集督辦公署聽候傳見計所到職員除督署各重要職員外有警廳長張殿奎工程事務所長趙子玉港政局長戚本恕水道局長揚銘各携同課長股長等齊集督署一時督署門前汽車往來甚形擁擠至十時許温氏到署各屬員分班謁見温爲極簡單之訓辭略謂值此時局不定本埠行政不可一日無人負責本司令承鄭督理委託暫爲維持一切堅辭未獲只得勉爲其難務望大家盡力帮忙不可存去留之心各局所人員决不更動仰即轉知所屬安心辦事靜待時局解决後政府自有適當處置云云演說畢復與各重要職員作一度之接洽並面諭各局所長速將屬下大小兴員之歷履及所任職務開明送來以備存查至十一時半始陸續散去 
　　膠濟鐵路局長邵恒濬免職後交通部即委朱庭祺氏繼任朱局長奉到部令後當即出京赴津轉搭丁丁丸由海道來靑預備就職今晨人港時（前函言朱已中道折回係傳聞之誤）朱派之路局人員當往告以靑島現在中立期間路局局長一職已由鄭督理委派李鐘岳爲局長維持路務刻已接任視事矣朱氏聞之大爲掃興當時並未登岸仍乘該船南下擬俟大局平定後再候中央命令以定行止 
　　臧致平等自浙軍敗後　逃亡海外現聞直軍失敗當即應奉張之召搭船赴奉茲聞昨日有　丸來靑内有臧致平盧小嘉等五人（餘三人姓氏未詳）外有日管時李村軍政署副官江副氏下船後即乘汽車赴東華旅社住十八十九兩號房有往訪者一槪不見聞彼等將乘夜車至濟南轉赴天津謁段但津浦路至今未通故又有謂將由海路前往者總之彼等來靑極　靑人注意 
　　高恩洪創設之地方銀行自高氏下台後該行鈔票在市面上即不能流通嗣經王司令委託各銀行行長澈底清查刻聞清理業有端緒由督署訓令警廳通告各界一律兌收照常使用茲將警廳十五日佈告錄下爲佈告事照得靑島地方銀行鈔票定於十一月十六日開始兌現每日以二萬元每人以二十元爲限兌現基金除地方銀行自行籌備外並由本埠中國交通東萊山東大陸明華河南八銀行共同擔負維持之責茲爲維持秩序起見凡持有該行鈔票前往兌現者須受警察指揮不得爭先擁擠致干咎戻仰各界人等一體遵照云云（十一月十五日） 
[陳炯明抵汕後態度暫未就總司令職]  
　　汕頭通信陳炯明於十一日由海豐鄉問遵陸出發十二日抵惠來十三日抵普寗十四日下午二時抵潮陽三時由潮陽乘小輪來汕五時十五分抵汕頭太古碼頭先是陳氏抵普寗時即由隨同陳氏來汕之汕頭市長陳友雲來電通告各機關預爲佈置歡迎謂陳氏凖十四日到汕云云各機關及工商學各界得訊後除在稅關右側及廣州會館前與籌餉局前各馬路蓋搭歡迎台外並懸旗結彩及凖備列隊赴碼頭歡迎至十四日上午所有軍樂隊憲兵游擊隊警察衛商隊汕頭總商會潮梅自治總會等均到碼頭依外馬路以次排列歡迎軍政界要人到碼頭歡迎者有師長李雲復尹驥粤軍指揮部副官長吳懋功秘書長魏壽昌海關監督裕芳等其市民沿途站立觀看者亦甚衆　戒備甚嚴擔任戒備之軍警均將市民驅出馬路以外雖貼近馬路之洋房所有騎樓亦不許人企立窗門亦不准洞開記者曾站立外馬路某外商酒店騎樓亦被軍隊以駁壳嚇退因不得已伏於窗簾偷窺記者當時即起一感想以陳氏固非專制魔王然胡爲而禁人觀看若此者及陳氏抵碼頭後即與歡迎者略致相見禮隨坐汽車沿外馬路向崎碌林家祠前進陳氏與尹驥李雲復乘汽車一輛衛兵十餘人站立前後沿途向軍警工商學各界揭帽爲禮顔色略黑惟較在廣州時爲略肥鬚略斑白隨其後者爲謝文炳等所乘坐之汽車至偕同陳氏到汕者有馬育航謝文炳陳達材陳友雲等數十人陳氏到林家祠後略爲休息即在林家祠受軍政及各界代表之宴會直至下午八時許散會陳氏現駐林家祠所有燈籠及行李均書明陳行營字樣各赴歡迎之軍警工商學各界於陳氏過後即自行散隊陳氏此次到汕實與全國問昰骸廣州問題有直接間接之關係故大爲人所注意但旣抵汕其目前態度如何又爲多數人所欲悉據陳氏於各代表歡迎席上之表示力謂對於復任粤軍總司令職或任閩粤贛三省聨軍總司令職暫不就任此次來汕固因任總司令之故非即有較重要之問題則以汕頭交通較便於海豐自北京政變後各方代表咸到海豐共商國是段芝泉亦相約出而主持統一大計且現在情形向所懐抱之聨治主義已有實現之機會故亦自願出而圖聨治主義这實現職此之故將在汕先與各方面代表接商一切轉可不必就總司令職至如有就總司令職之必要時亦即就職云云陳氏此種態度似甚明瞭吾人且拭目以覘其後可也 
 
 

Page 8

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *   
 
 

Page 9

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *   
 
 

Page 10

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *國内要聞二 
 [P馬聨甲被逼去皖之經過> 
　　馬聨甲夤夜出走王普接印視事 
　　蚌埠獨立之電訊傳來馬聨甲態度始淍鎭靜繼因皖南鎭守使王普迭電報告謂李傳業已率第二旅何鹿兩團分兩路窺皖皖未幾又傳合肥獨立馬聨甲派出補充旅兩營至桐城縣境練潭鎭防堵又復迭據哨探報稱李傳業軍隊已到桐城再報已至練潭與去隊隔河而守省城方面聞耗人心惶恐已極而馬氏左右亦有星散之槪加以省署警備營起而索餉譁變堪虞馬聨甲見大勢已去不得不以一走了事遂與李諴余誼密諸人計畫一切并一面電催王普從速來省此十五日晚之情形也十六日清晨省公署門首即粘貼馬氏引退之布告其文曰爲佈告事竊維養兵衛國人有恒言同室操戈世垂大戒本督理治軍皖省十有餘年承倪前督軍知遇之隆中央政府委託之重由偏裨洊膺專閫兼攝民政夙夜兢兢惟恐或墜居恒廉以持己誠以待人未嘗取一非分之利未嘗戮一無辜之人且未嘗破壞從前之預算不私故舊不植黨援耿耿此心天日共鑒且以皖省財政支絀不惜從多數人心理毅然將新安武軍四十營悉數裁撤爲本省歲節餉糈百萬元近雖添募補充旅混成一旅然已呈准政府作爲中央第二十九旅其經費由中央支出不敢稍加人民擔負至於江浙之戰但爲皖軍增進聲譽未使民間損失絲毫事後追思亦可告無罪於皖省父老本督理年臻六十衰病侵尋自六安匪亂後自維心力交瘁即擬潔身求去徒以時艱孔亟勉强支持今大局旣由俶擾而入混沌之中本省軍隊趨嚮復不一致内憂外患相逼而來皖居長江之中心軍民兩長責重事繁本督理自省精力實已不堪肩此鉅任爰告邦人奉身而退皖南王鎭守使久同袍澤器識閎深其軍紀嚴明久爲輿情愛戴以軍民兩政付之必能奠定地方使皖局必趨統一除已電請王鎭守使蒞省主持一切并通電國會各省軍民長官曁旅外皖省紳耆查照外合行布告全省軍民人等一體知悉母惑謠言自相驚擾此佈云云馬聨甲發出布告後即命整理行裝所有署内行李傢俱紛紛搬出預備由安豐利濟兩兵艦裝運正在搬運之際省署警備營忽全體大譁評然一聲將頭門關閉謂我輩欠餉四個月督理走後向誰索取馬氏不得已親出告誡亦竟無效後經水警廳長王世英出向衆兵百般解說代馬氏負責發放始將頭門開放聽其搬運行李傢俱此一日中皖垣政界之擾攘大有不堪言狀之勢馬氏本擬將行李傢俱搬完後即上輪解纜而去惟外間謠言四起謂馬氏一去省城無主地方秩序即不能保紳商各界遂舉代表赴省署請馬氏暫緩起行迨至晚間十時許王普之先鋒隊吳大鶴團長率領所部兩營乘雇用商輪行抵省垣登岸後吳團長即赴省署晤馬報告王使刻已在途馬氏取出軍民兩長印信交吳大鶴轉交王使夜間十二時許馬即乘輿出城李誠隨行各廳道亦尙歡送如儀聞吳大鶴抵省時即派隊將蚌埠指爲四兇之一之耿懐虚拿獲帶到團部幸賈永清團長向吳求情釋放此十六日夜間事也十七日正午時間王普乘陞太小輪到省大南門外接官廳之歡迎頗爲熱鬧王普入城先至鎭守使行署略坐片刻往謁之官紳均擋駕旋即乘輿至省署鳴砲三響接印視事迨王普接印後據政界傳說謂李傳業刻下尙在壽州所稱兩路窺皖不過一種空氣而已至李之軍隊進逼某處等傳說皆係促馬下野早日退出省城之一種作用也今後皖省軍民兩政之大權均操於王普之手按王今年三十六歲阜陽人爲倪嗣冲子壻能否如馬氏所言奠定地方皖民尙在懐疑中（十一月十七日） 
[蕪湖快信]  
　　馬聨甲因李傳業軍隊將抵省垣形勢萬分危急不能候王普到省即將行李箱籠等件搬上安豐兵輪於十六日下午匆匆離省十七日上午十時過蕪在江干略停片刻此間軍警政商各界要人均登輪謁談旋即鼓輪下駛聞馬須俟到寗謁見齊燮元後再定行踪 
　　馬聨甲旣已實行下野一般倚馬爲生活者當然歸於走之一途據省垣傳來消息財政廳長胡思義業已赴贛廳務由第三科長汪鍾祥代行政務廳長兼蕪湖道尹余誼密業已辭職政務廳何人代理未詳惟蕪湖道尹已由蕪湖縣知事汪開棟代理實業廳長汪揚寳烟酒事務局長劉兆麟於十七日乘輪過蕪赴寗至蕪湖警察廳長陳祖蔭亦有撤任之說繼任者以鎭署參謀長徐嶽雲最有希望 
　　皖南鎭守使王普赴省後此間防務係由三旅二團張洪德團長負責當前次合肥獨立巢縣運漕等處異常吃緊王普曾令張團所部第三營開往雍家鎭駐紮現因局勢和緩已在該營抽調兵士三連來蕪塡防留一連駐紮該鎭至駐大通之二團二營早已開往安慶該處防務極爲重要故將駐蕪之一團二營抽調兵士兩連開往大通駐防藉資鎭懾 
　　吳佩孚自津沽出走後人皆料其必將赴鄂其行踪頗爲各方注意此次吳氏在寗與齊接洽後即於十六日晨由寗起程赴鄂本日下午一時許有砲艦一艘運送鐵艦四艘滿載兵士過蕪溯江而上聞吳佩孚張福來均在艦中赴鄂謁蕭耀南後尙須遄回洛陽 
　　此次南京召集浙皖贛鄂等省聨防會議現已閉幕贛鄂兩省代表業於十七日過蕪惟皖省代表朱甲榮尙未遄返 
　　皖省警務處長以時局不靖伏莽潛滋防範刻不容緩特令所屬提前趕辦冬防蕪湖縣知事兼警察所長汪開棟奉令後業已遵照辦理（十一月十七日） 
[孫中山離粤赴滬北上（毅廬）]  
　　歡送情形之熱烈 
　　孫中山日前因粤局問題未完全解决故對於北上之日期屢次延改最初定六日次改十一日最後始决定十三日成行蓋此時粤悞咗題如北伐軍繼續人贛東江方面之設防已略有頭緒而北京馮胡等又有第三次之勸駕北上電中山於此遂决計離粤先行赴滬在滬略爲逗留然後再赴京津十二日各界及機關聞訊遂紛紛籌備歡送典禮十二晚由各團體各機關及工界學界聨合舉行大巡行之提燈會是晚五時許各界紛紛在第一公園前集合各界份子均手持提燈及「歡送大元帥北上」之旗幟計是晚參加巡行者有粤軍軍樂隊粤軍講武生粤軍第一師步兵滇軍軍樂隊滇軍幹部學校學生扮演之娘子軍及化裝隊湘軍及陸軍講武學校學生桂軍軍官學生粤軍第三軍中央黨部監察委員會市黨部各區黨部農工團軍省立各學校男女生市立各學校男女生童子軍工商善界團體工界舞獅電政同人及化裝隊機器工人公安局消防隊汽車殿後者有軍政兩界要人所乘之二十六輛汽車共約二萬人七時許開始巡行中山是夜在財政廳參觀巡行隊行經財廳前咸三呼大元帥萬歲魚貫而過中山在財廳前樓憑欄而觀并脫帽答禮是夜巡行隊過財廳畢即游行各大馬路至十時許始散隊十三日各機關均停止辦公一天學校衙署均點綴生花張燈結綵懸掛週番旗所有牌額均綴以「歡送」二字省河大小兵輪亦懸旗誌慶各警署均於上午各派警察十名列隊至天宇碼頭恭送是日八時前各軍政要人均紛紛至大元帥府歡送計有胡漢民譚延闓劉震寰許崇智楊希閔鄧學晃鄒魯廖仲愷林樹巍楊蓁吳鐵城范石生李福林等數十人中山分别接見談話約十分鐘九時五十分中山即偕孫夫人乘坐電船出府渡過永豐軍艦中山旣登艦天字碼頭一帶軍樂大作鞭砲之聲連續而發如是者亘半時砲竹之聲仍未已沿長堤一帶均滿佈軍隊鵠立恭送自東堤東山酒樓前起有軍樂隊迭奏西樂依次爲騎兵粤軍憲兵粤軍講武堂生滇軍幹部學生陸軍講武學校學生桂軍軍官學校學生軍隊則有粤軍一連滇軍一連桂軍一連湘軍一連警衛軍一營武裝警察一大隊另文武官員則在天字碼頭站立拱候是時中山在永豐艦上向歡送者逐一免冠還禮禮畢十時二十分鐘永豐艦鳴第一次汽笛堤岸各軍行舉槍禮次撇刀禮汽笛鳴第三聲時船已開動各軍均喊敬禮口令舉槍軍樂大奏中山立於艦旁舉帽答禮直至永豐艦駛至白鵝潭時岸上歡送者始列隊而散是日隨中山乘艦離粤之人員有邵元冲朱和中盧師諦鄧彦華黄昌榖馬驤黄惠龍諸人汪精衛則先一日（十二日）赴港佈置由港會同下船十三日乘江固等艦送中山至黄埔者爲楊希閔劉震寰許崇智胡漢民等是日下午三時許永豐艦始逹黄埔因珠江水淺阻礙航行之故永豐艦至黄埔時黄埔軍官學校校長蔣介石親至艦上迎中山登陸在軍官學校内設宴餞行是時楊劉許及胡漢民均列席宴會畢已下午五時五十分中山復登艦至是永豐艦始鼓輪向香港而去而楊劉許胡等則乘江固艦回省查中山抵港後即轉乘日本郵船春洋丸直滬春洋丸　於十四日午由港啓椗約十七早即可抵滬中山由黄埔開赴香港時俄國兵艦波羅斯基號沿途護送至港十四日該艦始駛回黄埔當中山離粤之前一日曾發出一宣言表示今後對付時局之意　已錄十八日本報從略 
　　附錄桂省將領歡送電如下（一）八步沈鴻英電廣州孫大元帥睿鑒曹吳齊趙蛇蝎一窩僣據京畿頻年禍國邇者天道難逃法網豈漏討令申而賊膽寒民意歸則妖氣凈馮王戡亂元　他逃張段運籌餘梟可盡惟念我大元帥國其柱石民望依歸此後解紛靖難自屬急圖而救國救民舍公莫屬側聞帥駕昨日俯順羣情日内北上蹕駐中樞策謀尤便行看登高麾道全國風從具仰碩德鴻材依馳無旣唯未審首程何日耳恨未能隨駕北上藉效犬馬之勞道遠途遙尤以不能江干親送爲憾謹電馳奉聊表微忱鴻英叩江印（一）潯州李宗仁黄紹雄電廣州孫大元帥鈞鑒壘電敬悉義師齊舉元憝竄逃民困斯甦國基早奠大元帥建國元勳邦家碩彦正宜乘時施展底定中原殊深額慶聞將移駕北上居中策應忭慰尤深行看大義風從必至翕然天下謹電賀捷無任瞻依并表歡送之微忱幸宥途遙之疏薄李宗仁黄紹雄叩冬印 
[浙議會大會紀]  
　　十八日午後二時浙議會續開大會議員出席八十人政務委員十人議程共列八案由沈議長主席蔣玉麟云孫傳芳復本會函兵士在嘉善行刦係由於黨人破壞究竟黨人何指本會實無從探索又願本會勸告人民勿輕與黨人交結一若本會與黨人有通同之嫌疑殊不識其語意所在應否去函駁復議長諮詢大會蔣議員動議有無附議時馬義新陳其禾等起立附議許祖謙云孫傳芳種種動作大背輿情實非人之所爲本會可置之不理王潤云彼云兵士受黨人鼓惑並非人民受黨人鼓惑顧紹鈞云孫傳芳對地方人民其態度如此本會其何說之辭盧旌賢等討論結果决定不駁復爲是遂開議第一案王秘書朗讀標題復議九年度省地方歲出入决算書委員王賡颺說明理由王潤質問錢江義渡一欵仍請列三萬三千餘元是否張故局長欠欵委員戚孔懐答復即張故局長迭請追認之欵王潤云此種公欵旣非撫卹該局長當然不能私作人情應仍執前議丁仁云該局弊竇叢生此項額外用欵不能予以追認林茂修云各學校職員加薪均無正當理由何能通過其餘各欵均未經另案交議更難通過鄭永祚云應依省議會法第三十八條之規定仍執前議委員沈鏡蓉云内有留學經費一欵迭經咨請交議未經議决故列入决算案内僉謂本案仍執前議如有理由可以另案交議次議第二案王秘書朗讀標題復議十三年度省地方歲出入預算案委員王賡颺說明理由林茂修亦主張仍執前議王潤云預算數目錯誤應予更正付審查盧旌賢顧紹鈞反對1四中添辦高中朱念慈鄭邁對於改組工程局認爲須另案交議不能併入復議案中丁仁反對錢江義渡局再加經費祝紹箕朱章寳以爲案經議决者仍執前議從前未經議决者槪可另案交議議長宣告付表决在席人數不足宣告延會定十九日下午開會再付表决 
[杭州快信]  
　　杭總商會新選正副會長王祖耀宓福衡先後函辭今日（十九）下午開會董會議决推代表分嗢勸駕 
　　孫寶琦昨爲其如赍錢氏營葬下窆後寄宿留下别墅已三夕今日（十九）入城仍寓長生路定月杪赴滬 
　　巡署總參議兼兩浙運使王金鈺赴寗參與聨防會議昨已公畢返杭報告一切 
　　新委浙軍一師師長陳毅一旅旅長孫昌基二旅旅長李寳章昨謁孫督請示機宜明後日聨袂赴甬任事 
　　江浙交戰後四師十師各傷兵留浙療治者頗多現已痊可連日紛紛附車赴滬 
　　日本士官卒業學員現擬在浙組織同學會擬舉孫傳芳爲會長 
　　高檢廳陶廳長昨委安先華充杭地檢廳檢察官錢持　究吳興分庭檢察官 
　　省垣綢業受軍事影響後竟一蹶不振最近絲價肥絲跌至五十元細絲跌至六十元　織各廠多數尙難復活 
　　浙省腰肉認捐公所年認捐額三萬六千餘元按月匀解軍興後收捐無幾欠解甚鉅派員守提尙無着落 
　　警務處昨委毛頴充武義縣警察所長馮俊充樂清柳市警佐王凱充吳興烏鎭警佐 
　　浙江游民債劵第二期定下月一日發行一月一日開奬惟聞盈餘究作何用攘爭者多尙待督省兩長核定 
[江蘇自治共進會請齊下野電]  
　　申報館轉南京齊督軍鑒慨自江浙搆釁全國騷然國家之元氣旣傷人民之損失更鉅推原禍始夫豈異人乃國民方嗟曷喪而執事仍構怨不已瞻念前途殊深危懼敝會熟思審處僉謂非請君下野不足解未來之糾紛非請君自辭不足平各方之怨憤敢貢數語聊盡箴規採聽與否惟君自擇吾蘇財賦之區蘇松爲最今快一時之之憤而糜九縣之民律以殘民罪何可逭此應去職者一戰機甫啓之時父老奔馳四民呼籲崩角稽顙羣請罷兵乃浙方已派劃線之人而蘇省忽傳開釁之檄甘居戎首咎有專歸此應去職者二無江浙之戰即無榆奉之戰政局變化亦不發生今以星火之遺竟釀燎原之勢此後收拾未知何時以一時不忍之小忿而種全國混戰之鉅災善戰上刑罪何能免此應去職者三戰區如能縮小戰期如能縮短　忍痛須臾羣衆猶能相諒乃糜餉至千數百萬元耗彈至數千萬發死兵民伕役至數萬人而黄渡鏖兵四旬未進一步松滬全境鄰封仍舊憑陵勞而無功威信掃地此應去職者四曹錕因何而去位子玉因何而喪師公如不去何以對故君更何以對良友天良内省一息難安此應去職者五公今之所恃者以各省尙聨防部下尙聽命積威猶在負嵎何妨而不知戰後之弱點旣已披露平時之威望早已無存各省聨防是欲公負當衝之責部下奉令是在此不戰之時而滬之張劉皖之高倪亦已别樹異幟另洽新歡設於此時盧氏復修舊怨奉軍謀擴地盤率勁旅以臨吾蘇若輩不爲助虐之人即爲袖手之輩彼時公能以新補之師抗方張之寇乎實力不充虚聲何益此應去職者六敝會爲吾公保全令名計爲吾蘇免除兵禍計惟有請公通告全國引咎自責辭去本兼　職并嚴飭所屬之軍隊統歸合肥直轄地方之民政悉歸蘇人自治巡閱督軍等職請求一并裁撤以身作則爲天下倡則南下各軍無所資以爲口實勢將不止而自止果爾則全蘇拜賜舉國延譽豈惟失東隅而收桑榆直是放屠刀而證佛果否則不戢自焚之禍决不旋踵公試將民國恃位固寵佳兵黜武之偉人屈指而歷數之有一身名俱泰者乎自項城以至洛陽殷鑒固不遠也忠言逆耳惟公其圖之江蘇地方自治共進會電 
[蘇米海運波折續聞]  
　　稅務司堅不放行 
　　蘇米海運稅務司不允放行已紀昨報茲聞省署方面所持理由係根據咸豐八年中英通商條約所載米榖等項得由此口運至彼口惟不得出口放洋今因車運中斷改由海輪運津實爲變通辦法並不違背約章而在稅務司方面所堅持者係根據馬凱條約（即光緒二十九年續訂）所載凡在禁米省分除軍米糟米賑米三項外所有米榖一槪不准轉口如准轉口即以開禁論將來再申禁令時須於四十二日以前通知方能有效在此四十二日以内中外商人均可自由運米轉口且咸豐八年條約係專指未禁米省分而言與禁米省分不能同論今蘇省乃係禁米省分此次設局征收米捐旣不承認開禁又不遵照約章且未經稅務處電准故無論如何不能放行以維約章而杜偷漏省署與稅司正在爭　不决而省議會在省議員及地方各公團以本省兵燹甚重小民粒食維艱今省當局藉籌餉爲名設立米捐專局實爲變相之開放米禁恐將引起絶大風波也 
[南京快信]  
　　馬聨甲下野　即乘安豐兵艦離安慶於十八日晨抵 
 
 

Page 11

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *寗齊韓均派代表迎迓同來之退職幕僚甚多馬住城北成賢街本宅齊於當午在軍署西花園設宴招待 
　　津段覆蘇議會電云南京省議會徐議長鑒鉄電悉毖後懲前以謀建設誠心公道以准從違洞見本原至爲欣慰乃以政變未已推及襄庸遺大投艱祇滋慚恧至於止戈爲武以召祥和心理所同寗惟江表但補牢有策覆轍宜尋所冀各方覺悟何難共保和平區區之私掬以奉復祺瑞篠 
　　新任海疆防守司令兼第一師師長白寳山定今（十九）日離寗遄回海州原防第十師師長鄭俊彦十八日由寗赴鎭轉輪赴江北佈置防區 
　　南京地方維持會因東南軍事結束會務理應停止所有當時收入捐助欵項除支用辦事經費外餘均送交本城廣利慈善會作爲辦理慈善事業之用 
　　韓省長據無錫縣知事呈請將該縣唐瑞成夏布行代　殿侯私售寄存輕質銀角一案准以此項銀角全數鎔銀撥充紅十字分會經費並以行政處分請求銷案當以該夏布行擾亂金融厥罪非輕若僅以行政處分未免寬縱惟該紅會費無所出特准將没收之輕質銀角鎔成純銀先行撥充餘仍飭遵前令依法究辦 
　　浙省長夏超電調金陵道尹公署秘書長鄭經復充浙江省公署秘書長 
　　省立各學校校長聨袂赴財廳謁嚴廳長反對捲烟特稅改章並要求劃撥兵災善後經費一部分充敎育經費聞嚴對於各校長提出意見頗有商量餘地 
　　十省聨防會議今（十八）日下午二時復在軍署會議廳開會續到贛南方本仁代表及川賴心輝代表均加入列席仍由齊杜親自主席討論二小時關防甚嚴略聞對吳佩孚自武昌所發護憲軍政府篠電多不贊同除主聨防外仍以保境安民爲主旨 
　　駐寗使團派美國商務官安文斯來蘇調查東南戰後外僑情形外部昨訓令江寗交涉員妥爲招待 
　　地檢廳今（十八）日將日輪千早丸水手毁斃華販楊家壽案内之證人吳培之危德隆傳集到庭嚴加鞫訊俾中日會審時言語不致支吾 
　　江蘇全省捲菸稅處綜核十一月各區呈報徵收情形以江儀區任祖棻辦理成績最佳比額盈收餘短收甚巨 
[本屆敎聨會之優點及應改良處]  
　　（石蓀） 
　　全國敎育會聨合會已歷十屆茲僅言本届之優點及應行改良之處（甲）優點（一）各省區敎育會函復屆期赴會並通知代表姓名者達二十三省區後因軍事影響或交通阻碍然赴會者亦達十九省區之多代表三十五人此爲歷届所無而爲本届所獨有者設無軍事發生則本届會務之盛更可想見（二）會議次數之多及時間之長亦爲歷届所無計大會九次臨時大會一次聨席審查會六次分組審查會七次談話會四次凡二十七次而開幕閉幕及在招待所之非正式之談話會尙不與焉據議事細則第二條會議時間每日以三小時爲限獨本屆每日恒達五小時間有過之者星期日下午仍然會議此不獨爲歷届所無即他種會議亦未之前聞（三）赴會代表其中如由隴赴汴全陸路須行二十餘日滇桂則路兼海陸亦行二十餘日若黔赴汴多至四十餘日路經川鄂沿途頻受危險軍隊盤查繁而且嚴而桂代表且翻舟落水行李全失僅以身免浙代表行至南京被疑爲偵探扣留數日迨該省來電始行釋放似此不避勞苦險阻跋涉萬里可謂難能可貴開會二十七次除末二次間有缺席者外餘均全體出席每次會議討論不厭求詳修正不憚至再精神活發全體一致凡此種種皆爲歷屆所無者也（四）本屆會期適值東南東北戰事正劇之時各省區除因戰事影響或交通阻碍外餘仍赴會比及馮胡入京政局頓變汴垣空虚一夕數驚各代表仍然鎭靜照常會議直至議畢舉行閉幕式而後已旣不因戰事而不赴會亦不因政變而半途散會有始有終無南無北更無含帶絲毫政治臭味及其他之作用一心祇爲敎育謀利益此亦爲歷屆及他種會議所未見也（乙）應行改良之處（一）據辦事細則第五條各省區議案須於開會兩個月以前提出并分寄各省區敎育會又第七條事務所應於每届開會前調查各省區敎育會本年度會務槪况製爲一覽表分致到會各會員又第八條每屆開會各會員須報告該省區敎育狀况除口頭報告外應提出書面報告於事務所其報告範圍規定如左（一）報告本年度該省區敎育狀况（二）報告上届各議决案之實施狀况本屆議案大都於赴會時提出以致未能於事前從容閱覽會務槪况事務所並未調查敎育狀况亦多未提出口頭亦未報告歷届雖間有未提出者但未若本屆之甚此皆爲該聨會及各省區彼此考查敎育最要之事項不可忽略者本届竟達十之八無之殊覺非是（二）議案旣多未於開會兩個月前分寄僅憑會議時間閱覽必難詳明不免貽誤又碍於提案人在座往往不便盡量指其不當以致無甚關重要或尙未達到盡善之案亦得通過亦殊非是（三）據議事細則第九條同一議題發言不得逾二次又第十一條會議時主席得宣告討論終止本屆愛發言者往往發言至二次以上猶嘵嘵不休而主席碍於情面不宣告討論終止往往因無甚關重要之事項或數字而討論半小時之久者時間虚糜殊不經濟（四）　案經過各該省區敎育會討論及議决者固多其未經過討論及議决而爲代表個人所提出者亦復不少兩相比較個人提出者其分量必不及經過討論及議决者之重要與週密似此議案雖多亦奚以爲是亦應亟宜改良者以上不過就犖犖大者而言此外尙有俟諸他日另題論之 
地方通信 
[蘇州]  
　　取締冒兵之具體辦法蘇地近來時有冒充兵士向典當商店硬借强　人已不堪其擾各界均議呈請當局取締苦無相當辦法昨日蘇總商會常會會董江錦洲特爲此事提出意見略謂近來游兵散勇滋擾地方雖經本會多方呼籲未得正當解决推原其故實綠各隊軍士出外閑散每多不佩肩領各章以致若輩得以溷跡其間人民畏兵如虎眞僞莫辨崗警力量單薄含糊了事長此以往匪膽日大居民日危根本救濟計惟由會呈請軍事長官嚴令各隊軍士無論在街閑散一律須佩肩領各章并負責約束市上若再有身穿軍服而不佩徽章者即爲游兵散勇遇有不法行爲由警廳按律處治如此軍人則標識顯明責有攸歸警廳則無所顧忌措施裕如事屬簡單易爲於治安不無裨益等語各會董均然其說恰遇翌日（二十）各公團宴請軍事當局之期商會貝會長擬親自陳述以上一切 
　　各部商團自籌冬防費蘇州商團冬防經費向由商會補助每部五十元現屆冬防在即各部紛紛援例請欵經團本部提案聲請旋經常會公議以此次商團出防商會撥欵過鉅以致公欵動支殆盡所有本屆冬防費用惟有各部自籌云 
[松江]  
　　兵災善後協會施賑消息松紳謝葆鈞朱世瑾等組織之兵災善後協會對於急賑辦法分爲施錢施米施衣三種初步爲施錢由該會職員仲泰時張景元李夢龍周鐵橋胡子昻吳步蟬錢天聲萬劍庵錢劍石等分往東門外南門外各鄉村調杳災况遇有貧苦無告者當塲施給銅元一千文連日該兩處巳調查竣事計施去錢一千數百千文尙有西北兩門外及得勝港虬涇各地定於日内出發散放施米一項現已捐集六七十石尙在籌募聞須備齊百石後方始散發棉衣已先定做一千套尙未到松而災民聞訊往討者已有不少但因衣尙未到故均囑爲暫待數日云 
　　松市公所開董事會十九日下午松江市公所開董事會出席者董事盛競生胡萼初錢魯詹三人議會方面到周鶴雲等四人因董會不足法數改開談話會提議案如下（一）增加四分駐所警費案議决俟二十一日地方警務會議開會時再由本會提議交詳細討論以期完密（一）戰事期内應否酌減各捐案議决各捐戶受戰事影響損失甚鉅若照例澂收各捐戶不無感受困難茲爲體恤計於十月份應收征之欵槪予免除藉紓商困 
[無錫]  
　　鄉鎭反對警所罷市之所聞錫常交界之雪堰橋鎭於前日開辦警所昨日（十八日）警察實行上街站崗共有崗位四五處該鎭商界忽於是日上午清晨起即一律罷市未知内容如何也 
　　天上市學校之助振熱無錫縣知事馮祖培自接江蘇振務處勸募棉衣之公函後轉函十七市鄉董事設法勸募天上市董事胡壹修自奉函後即致函本市鄉公私立各學校設法勸募堰橋鎭胡氏公學敎員胡寳三等首先慨助其餘范氏等各學校亦均勸募不數日間已振得衣服四五百件之多均交市公園辦事處張靄人君處聽候彙交縣署轉解振務處散發云 
　　鄉區商團籌備會操自蘇浙軍興以後商團公會召集各支隊出仕防務而城鄉各鎭均紛紛籌議創辦商團現在各支隊之巳成立者城區共九支隊鄉區有十一支隊鄉區商團爲謀聨絡防務起見特組織鄉區商團聨合會已擬定章程組織理事會選舉華繹之爲理事長錢伯圭等六人爲理事定期於陰曆二十七日召集鄉區各支隊全體團員在南延市蕩口鎭集合會操刻正籌備一切並排定操演時間順序議决每支隊抽出隊員四人組織稽警隊以維持會場秩序推定汪仭千爲總司令昨已通函各隊知照矣 
[鎭江]  
　　市議會開談話會丹徒城廂市議事會現因種種會務急待進行故於日昨（十八）午後三時在城外節孝祠辦公處開談話會到有議員十九人于會長臨時請假由副　長顔承善代其議决事項如左（一）議本所辦公地址是否遷回議决從緩遷移（二）董會函請派員會同赴金壇收租議决不派員（三）董會函轉市民那清源等請議捲烟稅局濫派稽查非法苛擾妥議辦法議决與董事會函轉該局查飭和平辦理（四）議定開冬季常會日期議决先補　秋季會訂夏曆二十八二十九三十開會（五）報告會銜電留張鎭守使駐防鎭江議决與董會會銜并會電賀楊春普鎭守使散會時已鐘鳴五下矣 
[南通]  
　　催補兌換券一萬元通邑派銷兌換劵五萬元業由瞿前知事籌繳四萬元現尙短欠一萬元迭經省　任心尹來通催補上峯近又分電縣委迅即如額推銷盧知事刻已商請地方各界照辦惟尙未就緒特於十八日先行函復任委員一俟籌銷足額再行會銜呈報督省二長云 
　　開浚長橋斜洪兩河南通長橋斜洪兩河已於去冬開闊今夏得賴潮水灌漑田禾受益甚巨亟應繼續浚深以免淤滿阻塞港工總董龔璋等有鑒於斯爰於二十二日起興工浚治寬度仍以五丈五尺爲限深則增開三四撬不等恐有愚民觀望貽誤及逞私阻撓情事業已呈准縣署出示布告矣 
　　函請緩徵貨稅振捐通稅所接通總商會函云准貴公所函開奉江蘇振務處電飭自十一月十六日起援照部飭附加振捐案另行加收江蘇振捐一二成屬爲轉知遵照等因查本省戰後滿目瘡痍待賑至急惟通如海各縣商貨已經附征治運等費及地方籌防善後等費合計共有四成之多茲再另行附加一成實屬爲難之至敝會接准大函後當即通知各商集議所有啓征日期距奉文不過數日倉猝亦實辦理不及應請貴所長鑒照暫行緩徵以便各商集議後續即奉復面重振務無人行盼切 
[揚州]  
　　淮南緝私統領接篆新任淮南緝私統領李殿臣已於十七日接篆視事仍兼揚州守備司令其司令部辦公處所設舊城舊甘泉衙署所有部内舊任參謀陳世楨執法官鮑懿生秘書汪鎭陳惠農等一槪未動以資熟手 
[江都]  
　　縣敎會議决索薪條件江都小學罷敎索薪已三誌本報茲悉昨（十七）日午後縣敎育會召集會議出席者約五十餘人由會長李伯樵主席議决三事（一）儘年内發薪五月（加增一月留爲調人伸縮餘地）及前欠十八分之五并明定者五個月發放日戎（二）明定以後按月發欵日期（三）對於汚衊敎員之傳單須更正李會長允代轉達仍約明日午後在會答復遂先散會 
[來安]  
　　武家集擄人勒贖紀來安縣武家集張順新家於月初突來盜匪六人兌換銅元語言蠻横張二（店主）知事有變向後逃避旋被匪追上連擊數槍倒斃於地匪遂入室搜出快槍一枝四歲男孩一名現已議定男孩贖價兩千元先言在新集小官渡贖票後又訂在瓜埠紅土山回贖聞日前（十五）已繳價回贖矣 
[清江]  
　　改編江蘇第二混成旅到浦記原擬分防淮屬漣泗之楊化昭部李啓佑旅軍隊自改編爲江蘇第二混成　後即行北來十三日上午八時李在寳應曾來一電致淮陰縣署囑爲多備房屋預備軍隊下船暫住朱光瑩知事接電即爲李在城外迎賓旅館安設行轅並爲其軍隊覓定大城隍廟吳公祠大王廟覺津寺以及福昌蛋廠等處供應駐紮茲於十四日午後二時李旅長率領全旅抵浦先由本地軍警及朱知事等在碼頭迎接旣延李至城内淮陰商會由各界欵以筵讌後往迎賓旅館休息而鎭道各機關人員遂與李往還拜答據云李在清江尙須稍事矩息然後方能拔隊分赴漣泗防地至其所帶軍隊計有步兵六營砲兵一連另有機關槍六架分配各營使用大砲共有五尊均七生的五口徑分裝六七十船刻皆停泊城外運河南岸其軍隊編制以每三百六十餘人爲一營合計全旅兩千餘人淮揚馬鎭守使前有節制該旅之說留在鎭署開一軍事會議研究該旅分防辦法而泗陽李知事佩恩已派代表楊天池君前來歡迎又漣水尹知事榮修十四日亦親到浦垣迎迓 
[南京]  
　　土蠶研究員出發調查昆蟲局技術員王啓虞君於今暑應美國農部伊令威博士之請在江蘇一帶考察土蠶之寄生蜂成績頗佳故特請在昆蟲局内附設蠶研究所呈准省署在案頃王君因寄生蜂盡死擬於此時期内在蘇常等處調查土蠶過冬狀况定日内出發云 
[嘉興]  
　　發現盜匪槍死事主案嘉興北鄉尖墩角落鄉長浜地方農民唐大榮家十八日午前一時許被盜匪二十餘人明火執械撞門而入大施刦掠當場槍死事主之子唐小八二一人並槍傷王萬興周順龍等四人旋即飽掠而去十八日事主唐大榮將槍傷之王萬興周順龍等四人用船儎至城中報請法庭勘騐詎王周二人因受傷過重在途氣絶當由法庭派員騐畢後即將受傷之二人抬往醫院醫治一面飭屬嚴緝是案盜匪矣 
　　王江涇組織保衛團嘉興王江涇渠東廉讓尖墩角等區地接蘇境匪徒易於混跡現由該區公民顧宗况等聨合四區組織保衛團以資防衛地方刻已决定招募團丁一百名業已呈請當道請領槍械一百枝子彈一萬發以便需用而重冬防 
　　派員查勘被刧印花嘉屬捲烟特稅局高局長日前奉省局電令澈查嘉善特稅辦事處印花被刦情形高局長奉令後巳指派調查員查某馳往嘉善實地查勘現已調查明確該辦事處印花損失約共一千餘元不日即行具覆高局長再呈省局核示 
[湖州]  
　　謝鎭使往嘉蒞新嘉湖鎭守使署向設湖州茲自浙局更變後經孫督主張移設嘉興湖州遺址改駐團本部新任鎭吏兼戒嚴官謝鴻勳氏前特蒞湖視察一週業已公畢故於十六日離湖往嘉蒞新 
　　學校縮短休假期湖州公立各校自軍興以來缺課有四十餘日之多現除每日增加主要課程外並定本星期日起每星期日改假半天上午仍須授課以資補救 
[寗波]  
　　兵變善後彙誌甬埠自兵變後謠言蠭起人心惶惑周師長孟鎭守使有鑒及此昨特會銜布告藉以闢謠而安人心又一師司令部昨致甬總商會函云逕啓者十四日下午三時敝師一團第四連因長官檢查子彈處理失當致有少數兵士誤會携械関散出營畏罪恐慌之際適與鎭署巡查兵途中相遇以致誤傷二名其一二三各連中有因驚訝遠避城外者當飭該管官長亟加鎭壓收集現已陸續回營惟爲首之人畏罪已向奉化餘姚方面逃遁除分電各該縣知事及警備隊協同堵獲懲辦並令行知事曁警察廳知照各商民照常營業勿庸驚恐外相應函達即希查照爲荷又周師長昨日（十七日）上午乘專車赴五夫犒勞軍士隨行者有副官一人連長一人並衛隊五六十人公畢即於下午六時專車返甬今日（十八日）上午乘景昇輪赴鎭海聞下午即行回甬 
　　拒毒分會籌備會紀事上海婦女節制會幹事張　文女士昨特來甬宣傳拒毒在各處演講頗受就地人士之歡迎張女士並要求各界在甬組織拒毒分會故昨日（十七日）下午二時由寗波靑年會發起邀集各界在該會開籌備會討論組織分會到者有靑年會羣學社律師公會甬江崇德女中校及四明斐迪中校等十八團體代表四十三人公推靑年會幹事謝鳳鳴君主席其議决事項如下（一）推定臨時籌備員總務股謝鳳鳴陳桐軒張美銓朱元元胡洪民謝介眉等八人宣傳股兼會員股葉雲峯李琯卿駱漱清莊師母等十七人經濟股暫由到會各團體擔任俟分會成立再議適當辦法（二）議定十二月六日下午舉行游行大會藉資喚起各界十四年一月一日開立成大會又議定本星期六下午召集各股籌備員在靑年會討論一切進行步驟議畢散會已四時矣 
[台州]  
　　籌辦初級中學之先聲台屬海門鎭人烟稠密商業繁盛惟初級中學尙付缺如茲聞該處士紳黄崇威等有鑒於此聨絡同志添辦初級中學一所校址擬設東山書院公推吳文衡金寄甫等爲籌備員定於明春成立 
　　北沙鄉添辦保衛團黄邑北沙鄉士紳楊昱等刻因匪徒蜂起召集地方共同討論結果添招保衛團一所藉資保護茲悉該團籌備就緒推舉吕建標爲管帶業已呈請台屬戒嚴　司令　備案矣 
 
 

Page 12

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *常識 
常談 
[書國内戰爭六講後] [  覺]  
　　是書爲本年戰爭期内張君君勱在自治學院臨時灘輸精神敎育之講義也其内容根據中外歷史歸宿於自衛而以理性爲全書之主宰所援引之學說甄擇至審其編製方法頗省閱者之思考力今新出版之書籍能以理性指導靑年者蓋尠矣是書不獨可供曾受中等以上敎育者之披覽亦足以喚起各地方一般公民之注意力吾知稍有政治思想者必可承認爲確立共和基礎之一方案矣閱旣竟樂爲之介紹於社會 
經濟 
[節紙烟費以賑災] [  黎應蘭]  
　　余課餘無事訪友人李君於其私室不一時見李君吸紙烟凡三次余不禁問曰君每日需紙烟費幾何李君曰日需五角余曰君日需紙烟費五角殊爲不值若能聽我一言則災　感君無量也李君曰如能爲力當維命是聽余曰烟之爲物吸之無益棄之無損方今戰事告終災遺遍野嗷嗷待哺於戰區者無一非吾兄弟姊妹顚連無告者也君能節省日耗之紙烟費積一月可得十餘元以之振災誰不感君之德也李君然吾言並曰余當集諸友人組一禁烟振災會余遂興辭而出昨日接李君書内云自足下去後余即與同學址餘人組一禁烟振災會今已旬日得五十餘元昨日已將此欵交振災會轉發災黎矣並謂尙需繼續進行云云余讀畢喜李君見義勇爲此舉不獨能振災黎亦救國之一策也若吾億兆同胞感同情於李君者羣起而効之則每年節省外溢之金錢實不可以道里計也憶去年外人烟公司某君語余云敝公司每年所得之利可比貴國人民食米之費嗚呼以一公司能獲此巨利况尙有其他各公司乎吾不禁爲吾國經濟前途悲也我同胞應如何策勵乎（乙種酬） 
[衛生]  
[食魚之危險] [  楊過]  
　　友人自黄渡來道及食魚危險事急錄之以告戰地之同胞 
　　友之言曰余（友人自稱）鄰王姓捕魚爲業前天獲得鯽魚一尾大而且肥王欲售之市以得重價其子允孚食指頗動求之父烹而食之詎食魚後越數小時之久覺腹有奇痛漸痛漸劇呼號不止闔家焦慮不知所措余往詢之知爲食魚故乃告之曰自軍興後屍塡溝壑多爲魚額飼料是魚必飽食屍體含有毒質汝誤食之故罹此疾幸不久即發中毒未深當可救治余粗知醫理投以解毒劑瀉少許痛始止現雖無恙然已飽受虚驚矣友並言屬於軍事區域之鱗介物大抵食浮屍都含毒質食者體質强壯有抗毒之能力可以無恙否則必生危險不可不愼余思友言甚然因投之常識亦衛生之一助也（乙種酬） 
道德 
[救濟災孩之重要] [  遊山]  
　　東南戰爭爲蘇省自洪楊刧後六十年來所未有之慘劇遍地哀鴻轉輾道旁仁人君子憐而設法以資救濟者頗不乏人第知救濟災孩較救濟普通災民更爲重要因災孩年幼非如普通者能知自衛雖有衣食或不能自奉况飄零於寂寞悽凉之地而能得以生乎此重要者一也流落之災孩施以適當之敎養將來何一非可造之才是國民中之精粹一或不救必至於死殊爲可惜此重要者二也父母之愛其子女甚於己身當倉猝逃命之時偶或遺失其悲傷猶如斷指挖心能救其子女不啻救其己身此重要者三也總上觀之辦理救濟者對於災孩宜飭人四處找尋庶可免遺漏之憾歟 
　　當戰事開始之時曾見某甲偕其妻與子從黄渡搭車避難至申登車後急覓其子不得知在車站失散夫欲躍下覓之時車已開行不果因之夫婦相抱痛哭其慘狀非可言喩苟有救濟乾收養其子他日珠還合浦某甲夫婦感激之情爲何如此次戰事如某甲之失子者何亞以千百計如能一一被救則救濟者之造福無涯矣（乙種酬） 
[俠腸佛心之兵士] [  清華]  
　　游俠以武犯禁而史公乃爲之立傳誠以緩急事所恒有不得其平則鳴一時之奇俠較萬家之生佛無多讓焉江浙事起徵調出發破爛衣被張質巨金　　經當局申令誥誡此風終難盡戢有目共覩無庸諱言各典商以損失較鉅又金融奇緊於是縮短營業時咗减少貧戶當價凡遇各貧戶之典質衫褲聊度晨昏者必故抑其價（例如平日可典質一元者今祇可當一二角）故貧戶怨聲載道僉謂祇配遇着軍隊前日吾蘇閶門外某典有老嫗以銀飾數錢質銀糴米典夥謂往常可質三角今祇可質六分以六分不能書票却下不當老嫗涕泣出門遇一兵士見狀窮詰其所以謂待我與汝代當强取入質移時而出則已質得銀幣十五元悉數與嫗嫗不敢受路人咸稱不妨嫗始受之拭淚欣喜而去又顧家巷福泰典亦有同樣之事惟所當係屬布襖當價則祇十元並聞類此者已有多起故樂爲詳誌以待世界之公判論者以該兵爲非俠之俠彼老嫗者直視該兵爲非佛之佛矣（乙種酬） 
法制 
[兵士擄掠民物罪] [  雲庵]  
　　擄掠民物在新刑律上屬於竊盜及强盜罪按新刑律三百六十七條處三等至五等有期徒刑又三百七十條處一等至三等有期徒刑惟查陸軍刑事條例第七十三條及海軍刑事條例第八十條凡兵士擄掠民物均處以死刑及無期徒刑其輕重懸殊其故何哉蓋兵士身分與常人不同兵士本有保民之責保民者反有擾民之行爲其罪固當加等若不嚴重處分適足以滋生事端故訂律者别有用心並非任意軒輊吾願世之從軍者當謹凜之（乙種酬） 
禮俗 
[忠告辦婚喪二事者] [  悟空生]  
　　近年以來風俗日益奢侈一般辦理婚喪二事者大都鋪張揚厲踵事增華一事之費多者數千金少亦數百金費寳貴之金錢博一時之虚榮可嘅也且今冬承大戰之後盜匪必多婚喪之家如過於鋪張尤易啓盜匪之覬覦故今後之辦婚喪二事者務宜抛却虚榮之心崇尙儉樸不求繁華并以所省之錢全數移助兵賑蓋今歲兵禍重重災民衆多吾人應竭力救濟以稍盡胞與爲懐之義也誠能如此不特節無謂之糜費拯災民於水火且可免匪徒之覬覦弭禍患於無形一舉而數善備焉世有辦婚喪二事者幸勿河漢斯言（乙種酬） 
市政 
[救濟災民與防止盜匪] [  徐因時]  
　　軍事結束凡百待理而救濟災民與防止盜匪尤爲刻不容緩且二者實有聨帶關係焉蓋在戰爭時期内凡劃入戰線及接近戰區者受砲火轟擊潰兵搶掠已屬痛苦異常而土匪悍盜又乘時　起擄人勒頭目無法紀故避難而反被盜刦者更比比然也於是中産階級變爲無産有職業者竟至失業災民遍野嗷嗷待哺若不從速救濟則無衣無食老弱婦孺塡溝壑强有力者勢必挺而走險流爲盜　其禍豈可勝言哉 
　　是故防匪與救災應同時並舉去一盜匪可少無數災民救無數災民又即間接防止若于盜匪也 
　　至於災民如何救濟余以爲急則治標可分四項（一）飢者施食（二）寒者施衣（三）流離失所者遣歸故里（四）開辦臨時工廠以暫容失業者 
　　防止盜匪首在清查戶口今各縣已在辦理其餘設立游民工廠貧民習藝所等則屬積極的防盜方法嚴禁賭博組織商團民團日夜分班巡邏等則屬消極的防盜方法皆今日之急務也（乙種酬） 
雜錄 
[告辦理賑務者] [  仿周]  
　　戰事結束災黎遍野地方官吏及慈善機關競謀賑濟固屬要圖惟家道有貧富之分受災有輕重之别即人口之大小職業之有無皆應詳細查明分别給賑庶幾民沾實惠欵不虚糜茲就管見所及述要點五項如左 
　　（一）宜分區辦理以利進行如一縣設一賑務處由各市鄉董率同各圖圖董分别辦理并由賑務處派員監督之 
　　（一）宜調查災區嗳災人口分别大小按名給賑以期實惠 
　　（一）宜調查受災人民之財産如家道素豐災後尙堪自給者免予賑濟如已盡遭損失無以自給者則賑濟之 
　　（一）宜調查受災人民之職業如無恒産而職業又受戰事影響以致停頓者則賑濟之 
　　（一）宜調查受災人民損失之輕重分别等級以定賑費之多寡（乙種酬） 
[兵士不受敎育之可危] [  悟空生]  
　　東南戰爭終止後兵士搶刦之風盛潰兵搶之於前勝兵刦之於後甚有一家之中被刦至數次者不特金錢衣飾絲毫無存即碗筷之微針線之類亦竟搜羅凈盡我人民之痛苦亦旣至矣甚矣乃彼殘忍之兵士猶以爲未足則更强姦婦女搜刦棺木而後已嗚呼兵災之慘非特生者不能免彼死後軀骨亦竟同罹浩劫兵士之肉其足食乎雖然兵亦人也其所以殘暴兇横至於此極者特未受敎育故耳且我國之兵或爲土匪所改編或爲下流人物所投充若輩固以搶刦爲能事今更假以武器衣以軍服更足增其淫威在平時長官嚴於督率或不敢公然行刦一旦戰事結束戰勝者則驕而妄爲戰敗者更無人管束於是皆出於搶刦之一途然而吾民苦矣且我國罼隊甚多雖不乏紀律嚴明者而多數胥如上述吾人試一推想生活於此種不受敎育殘暴凶横之兵士保護之下其危險爲何如乎痛定思痛不得不大聲疾呼以促各地方之注意自衛而毋忘軍事敎育也（乙種酬） 
 
 

Page 13

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *本埠新聞 
[省敎育會對於各當局之通電]  
　　天津段芝泉先生并轉張雨亭先生北京黄膺白先生并轉攝政諸先生南京齊撫萬先生武昌蕭珩珊先生并轉吳子玉先生上海孫中山先生均鑒馮師回京主張和平雪賄選之國恥姑勿問此事之發源何如要其舉動未始不合國民心理所未盡愜者旣推倒行賄之曹氏而迄未嚴懲受賄之議員將使是非不明報復無已遷延時日變態愈多各省旣一致擁戴芝泉先生於前而武昌忽復有護憲軍政府之發起且對於大多數賄選議員盤踞之國會早爲全國輿論所痛心疾首者尙稱之爲合法一言之不愼不免爲扶持正義者所厭棄芝泉先生旣爲海内所屬望而一般曾受賣國嫌疑開罪民國之人尙環繞左右未忍拒絶子玉先生苦心以謀統一旣以擁曹失敗而尙未醒武力之迷夢究竟爲國家利害爲個人利害幾令國民墜五里霧中無從認辨其宗旨本會硜硜之見以爲薰蕕共器則十年有餘臭恩怨兩忘則萬事可公開自今以後惟有本和平之主張爲統一之傾向各方擁戴者應以誠意相結合而被擁戴者宜有痛切之宣言先飭軍隊各回原防停止招募共議裁兵俾各省財政達收支適合之限度而後國家之政治始可革新人民之身家始有保障若猶以復讐爲主義擴充地盤爲主義則旣大背國民之公意已敗者寗有勝理倖勝者亦伏敗機深盼獲有實權之當局自炯良知共謀救國維持外交之地位遏止内亂之萌芽以保境安民始以和平統一終則全國人民所渴望豈惟江蘇一省之公言迫不擇詞諸維亮察江蘇省敎育會皓 
[孫中山昨日招待新聞界紀]  
　　說明主張召集國民會議之主旨 
　　孫中山到滬後與各方文電接洽頗爲忙碌昨日下午三時特在莫利愛路二十九號庽内招集本埠新聞界茶聚表示意見到者有陳布雷潘更生康通一嚴諤聲周孝諤許建屏戈公振沈能毅畢幾庵吳瑞書余榖民孫東吳邵仲輝沈卓吾嚴愼予王景石鄭靑士陳其熊陳冰伯及日本大阪每日新聞記者知識眞治等三十餘人由汪精衛邵元冲葉楚傖戴季陶等招待先進茶點次由孫氏起立演說歷一時半之久其詞詳記如下 
　　諸君兄弟爲主張和平統一之人而曹錕吳佩孚則爲堅持武力統一者今曹吳之武力統一已爲國民軍所摧敗和平統一於此或得實現之機會余在西南二年雖無成績而一年來謀所以抵抗曹吳之武力統一者實至爲完備以武力反對武力統一經年餘之籌備於今方告完成國民軍遂於斯時推倒曹吳西南武力計畫亦可不用余遂不惜捨棄經營經年之計畫與西南之地盤隻身來滬不日赴津然和平統一亦有其方案此種方案惟冀報界諸君有以鼓吹指導使民衆趨於一致現在中國爲（民國）吾人須認清此點必須人民能作主能說話方爲眞正民國十三年來之民國有名無實今曹吳欲武力壓迫民衆統一中國已遭失敗此實予國民以說話之良好機會吾民正應以主人地位出而建言否則不能徒責武人也 
　　余此次北行所有辦法已以宣言發表其最重要者爲國民會議由國内已成立各團體之代表組成之國民旣得此時機不可再事蹉跎余此後已放棄一切純以國民地位出而說話希望報界亦以國民地位引導國民余前此宣言中對於各種團體所詳未周如報界方面亦未提及然報界是否有此需要及餘暇則爲余今欲向諸君一詢者惟無論如何以報界地位之重要對工商學各界努力宣傳人民對於民國之責任則隨時隨地無可放棄尤爲十三年來難得之機會否則今之推倒曹吳是否即爲和平解决之終點抑爲大亂之肇始殆爲疑問在國民會議中人民如有何種意見均可提出研究如歸於一致即爲民意則任何握有兵權均當遵此民意而行 
　　宣言中關於將來辦法尙待研究惟今日最重要之前提爲各團體及有智識的民衆是否贊成此項會議認爲必要認爲足以解决十三年來之糾紛及人民說話之良好機會建國之初立國會以代表民意惟草率促成分子複雜實未盡善後國會播遷西南有護法之役及兩年前曹吳贊成護法西南釋兵國會復歸北京然未幾賄選事起穢騰中外國會信用實已破産國會旣負國人國人自不復能再加信賴處此時期惟有國民自身起而說話國民會議之主旨亦即在此 
　　合各團體代表以組織國民會議或有懐疑此空洞無實力之會議將不爲握有武力者所贊同雖然余於此收明白肩此重任此次北行當力向有實力者申說如彼等不示贊同余亦得明白宣示於天下此次之推倒曹吳不過爲欲繼曹吳之業而已且今日旣爲民國苟不能改易政體復於帝制則國民會議殆無絲毫反對之理由且有　之武人在國民視之不過看門人而已余寓前有持槍之安南巡捕二人彼等之責任及權力僅爲余看門而止决不能任其攫主人之位置處分余之産業有槍之武人其責任亦僅如此如武人起而宰制政悞何異請看家人當家乎今之軍人推倒曹吳其功績偉大至足佩仰會議以後自應有相當報酬惟如有以天下爲私者余當以主人地位起而反對蓋武人治國國終不治大者王小者侯攘奪將無已時也 
　　經此次之變端民國前途之治亂當視國民會議之成績如武人會議則瓜分權利何與於民國民會議之辦法如廢督裁兵猶爲開會後之問題現在須注意者（一）爲人民生活之救濟（二）爲外交方面之挽救「四萬萬同胞」幾爲國人成語但此乃民國肇興前之統計據兩年來外人按食鹽比例之調查則前年中國人口實爲三萬萬一千萬人去年實不及三萬萬此十餘年中中國四萬萬人實已減少一萬萬此乃十餘年來戰爭之結果苟戰爭再延長無已眞有亡國滅種之憂但此一萬萬人死於兩軍對壘中者吾敢謂十年來不足十萬人其最大多數則因每經戰役田畝荒蕪廬舍爲墟遂致飢餓而死此實民生之大問題也至對外方面通商以來因條約之不平等獨立地位已全失去實際地位較各國殖民地尤爲卑下蓋高麗爲日本之殖民地安南爲法之殖民地但彼等雖爲奴隸主人祇有一個而中國則主人竟及十餘且日之於韓雖享有權利但亦盡相當義務如日之年耗鉅貲於韓國天災之救濟中國頻年災饉各國曾不一顧即有少數敎會團體集欵放賑亦僅聊盡人事之舉耳更有一事足資紀述者即余來滬時有一日本記者來見謂某國將於余抵滬時與以反對余當謂上海爲中國之領土外人僅處客人地位如外人必欲無故干涉主人之行動余必有相當辦法以對付之該記者將此項談話發表今日某西報因著論文顔曰（條件神聖）實則條約者乃中國人之賣身契也故余到京後在國民會議中第一須提議者爲廢除一切條約收回租界及領事判權與一切失地當世或將疑是言之難於成功然日本以前對各國條約亦即如是及戰勝中俄盡行廢除更觀暹邏近事則僅以民意與公理爲武器而蘄得獨立者中國苟能努力奚獨不可况今俄國已自行放棄德奥以戰敗關係亦已犧牲各國壓迫中國垂十餘年良心實有未安因之有華盛頓會議之招彙但結果亦未實行中國若從此果能獲得和平統一一致要求則此種目的殆未有不能達到者 
　　中國禍亂之癥結實爲軍閥專制與軍閥所依賴之帝國主義必須打倒此二者中國乃可進於治平軍閥專制之害盡人能道之至帝國主義之害余可舉其大者如通商一項因外人握得海關權對外貨輸入徵稅不能自由每年損失達五萬萬其他各項尤不勝數而外人因得稅釐上之便宜國貨遂不能與之抗衡故常有華商借重外人名義以求減輕釐稅致足憫也又如洋布洋紗歐戰時勃然興起今則余由吳淞到滬時沿途見各家紗廠均已停工此因關稅不自由保護稅法無從實行故也廠旣停工工人遂致失業飢餓而死者亦復不少中國人口之减少此亦一原因革命之初外人頗致懐疑而不敢輕易有所爲及後則勾結武人摧殘民氣無日不在猛進初則勾結袁世凱助欵以殺革命黨即此次吳佩孚榆關之敗至塘沽本處山窮水盡之境嗣以某國人之獻策謂長江爲該國勢力中大可藉爲根據别謀發展故吳今後復爲中國之患者胥受某國之賜又如廣東商團事件亦爲某國之挑撥與奬勵有以成之故中國之禍亂由二者相因而成欲撲滅軍閥必先打倒軍閥憑藉之帝國主義否則即不帮助吳佩孚亦必帮助吳佩孚以外之武人前清義和團之役其發動雖不正當但亦激於外人瓜分之說外人見中國人不易侮此後乃有所恐懼因之改利用中國人瓜分中國政策如在南之助陳廉伯在北之帮助曹吳是也 
　　今軍閥旣倒欲打倒帝國主義亦已獲有機會國民會議中當必努力於打倒此二種勢力此次會議已成爲中國治亂之關鍵會議不成大亂將無盡期頻年變亂余每攖其衝如袁世凱如吳佩孚均擁有兇惡之武力余乃先國民而與之抗及此次得和平統一機會亦首先放棄經營經年之武力以爲提倡今後冐險赴京將置一切不顧但望國民一致爲我後盾使會議得臻成功尤望報界諸君一致贊助云云 
　　孫氏演說畢報界方面相繼致答許建屏謂所受軍閥與帝國主義之苦痛報界所感正同中山先生所陳各節自極贊成尙望早日北行以促會議成功陳布雷謂孫氏北行實有必要無論北方軍人有無覺悟主張是否成功但爲國民開一是非途徑於國家終有大影響吳絜華謂北方各地尙有不瞭解國民黨主義及中山先生主張者今此將獲一機會戈公振謂於此各方歧途徘徊之時行期愈速愈妙邵仲輝謂中山先生所提報界加入會議一節應有答禾并望報界團結次新聞界方面對於加入會議一事略有討論僉主另擇時地討論乃與孫氏告辭一一握手而别時巳五時二十分矣 
[張君勱對於時局之表示]  
　　本埠國立自治學院院長張君勱昨有電致段祺　表示對於時局之意見原電云天津段芝老大鑒奉支電擱棹數日心欲有言文不成理爲公言法律乎舊法已窮新法超乎法軌之外爲公言政策乎名位未定何暇計及設施爲公言用人乎刀槍劍戟之中敢言善惡進退之則此三事觸處荆棘措手無所而海内喁喁嚮心惟恐公之不出森則轉以輕於一出爲公危耳旣承明問敢貢三義一曰法系應根本改造也國會成立垂十餘年賄選以後穢德彰聞若猶姑息必貽後患聞有爲公計者由國會選爲總統則順序合法地位牢固　論議員負贓私之罪不應行使職權即令能之彼等以其汚曹氏者轉以汚公矣爲今之計惟有集合各省職業代表重定大法但望中央勿存樹黨之心則民意自由必得眞正代表以參國政二曰國内戰爭應設法消除也各省於中央向背不常政府於號令不及之地動以討伐出之究其實俅壙人者未必盡是被討者未必盡非及乎勝負旣分敗者退居被討之列勝者入據討人之地則討伐之名視强力所屬何嘗有公道是非存乎其間森以爲處此混亂之局應在北京設一調處機關以各派元老五六人組織之若督軍更動軍隊移防與夫内爭中和戰之局必經此機關同意公佈理由而後執行庶幾中央少劫持之苦當衝者免袒護之私而國内戰禍或可稍减三曰勢力扶植之策應放棄也政令之行必以力爲後盾然年來執政誤解此義每於所親愛者假以地方之寄師旅之柄意謂如是則指揮由我令行如志不知外人之向背視乎吾心之公私徒恃一二同類之夾輔豈敵數十異己之離貳其爲賢也不因其疏而遠之其爲不賢也不因其親而近之在我者旣無植黨之嫌則在人者可鉗其分贓之口抑更有進者公於入京之先應將國政興革與各方明白言定署名示信若不獲同意或中途折挫寗可棄職勿稍苟且如是在公無名位之私則坐擁重兵者無所施其傀儡之技此尤年來隠伏之病根惟公有以抉破之也敬佈直言惟祈亮察張嘉森皓 
[段祺瑞電請唐少川北上]  
　　主任外交事務 
　　昨據交通界消息唐少川氏昨接津段來電請其即日北上主任外交事務接近唐氏之歐陽榮之同時亦接有許世英來電請其就近勸駕許世英又恐唐氏有所推託特派齊某來滬勸駕但據接近唐氏之某君語人云唐氏此刻尙無北上之意云 
[閘北各公團電請段祺瑞入京]  
　　閘北地方自治會等各公團昨電天津段合肥氏即日入都主持國政收拾時局撫慰人心原電錄下 
　　天津段上將軍勛鑒時局擾攘國無寗歲瘡痍未平戰禍倐起念國步之艱難哀民生之顦顇比者人心厭亂干戈漸息我公東山碩望受各省推戴允宜移節都門入主國政收拾時局撫慰人民並以始終和平之旨昭告全國各軍事長官不得再有軍事活動爲人民留一線生機即爲國家保一分元氣愚昧之見幸祈採擇不勝盼禱閘北地方自治籌備會閘北市農會閘北商會籌備處閘北救火聨合會同叩皓 
[兩通信社之津魯消息]  
　　國聞通信社云本社接天津訪員十八日下午五時專電云魯鄭派孫宗先來津促段出張馮昨今訪段催入京顧取銷鎭威國民兩軍名義聽命東南有異動决用兵云 
　　遠東通信社云昨日本埠某要人接濟南電稱鄭士琦並未截止奉軍南下外間所傳係其部下有少數部隊聲稱旣禁蘇軍北上於前應止奉軍南下於後鄭氏在十二日之軍事會議席間曾對所部各軍稱魯省自宣佈獨立後即一致擁段並稱段氏爲人甚謹重决不輕啓戰端今應推一代表赴津與段氏面商辦法當即推定第五師長孫宗先即晚北上十八日段氏已有覆電議定奉軍過魯辦法並促鄭氏與奉軍一致行動 
[京客口中之段吳往來電]  
　　中外通訊社云據京友來滬稱「吳在烟台時吳曾電段段覆有「子玉老弟麾下時局全非吾弟之英勇猶昔而無辜之數十萬商民忍令同犧牲耶請早罷手（下略）」云云吳又覆段云「（上略）言和必先停戰徐商和平辦法佩孚當追隨吾師之後惟命是聽如彼方逞兵口頭言和則寗爲玉碎母爲瓦全佩孚」 
[段合肥致張允明電]  
　　催就護軍使職 
　　龍華張護軍使鑒元電誦悉松滬爲華洋雜處之區地方重要執事軍紀嚴明才猷卓越務望顧念地方即日就職以衛治安爲要段祺瑞刪 
[公民汪沐昌等之三代電]  
　　一請罷兵一請懲匪一請速建政府 
　　公民汪沐昌高劍清等發出快郵代電三則（一）天津段大帥張雨帥各總司令各巡閱使各省軍政長官賜鑒此次江浙交兵震撼全局國家損失至重人民困苦不堪我公與各軍事　軸咸抱愛國愛民之心自必以窮兵黷武爲戒取法廉　降心相從不爭異同不持已見一致捐棄前嫌力謀和協除苛解嬈戢暴安良隨時嘉惠遺黎休養生息庶幾中澤哀鴻漸復元氣報載派兵南下當屬訛傳務懇修德行仁持盈保泰念天心之悔禍杜兵衅之復萌南北軍民同深仰望公民汪沐昌高劍清兪振聲潘祖榮朱建勛許鵬郁珉等叩元（二）南京齊巡帥杭州孫巡帥龍華張師長上海宫師長曁各鎭守使各司令旅團營長賜鑒江浙戰事創鉅痛深刦後遺黎生機垂盡我公行間親歷當亦惻然務懇同心共濟加意撫恤不爭個人權利互維地方治安凡游勇棍徒擾害人民者無論是匪是兵隸屬何部槪須追拿務獲依法澈究嚴懲一面會同紳商速籌冬振救濟以戢兇暴而安人心戴德無旣（具名同上）（三）天津段大帥張雨帥各總司令賜鑒報載東南數省暫不受攝閣命令但均願擁戴合肥固巳無碍統一務請鈞座婉商諸公重義輕權和衷共濟消除意見綜合羣才迅速建立政府崇道德以轉移風氣擴淵度以容納英賢先致力於撫綏緩從事於徵調將來中樞旣固號令自行不特大局可免紛紜即災黎亦稍蘇喘息全國人民同深籲禱（具名同上）咸 
[孫傳芳與虞洽卿往來函]  
　　聲明未解散浙軍 
　　虞洽卿昨接孫傳芳復函聲明未解散浙軍一師函云洽卿仁兄會長大鑒正殷企想忽奉環雲披誦之餘就諗駿祉聿宣鴻猷式煥申江在望忭慰良深此次收束戰役安集流亡温若和風惠同時雨繄惟執事是賴乃來書情詞周摯謙遜未遑彌令人欽佩無已近日謠諑繁興多謂此間有解散浙軍一師之意查該師久經訓練倚重方殷現已委任師旅長各職積極整頓以備捍衞地方之用前項謠言顯係别有作用吾兄關念綦切交遊甚廣用以奉告并盼代爲宣達此旨以免各方誤會母任禱切專此佈復順頌台綏弟孫傳芳拜啓 
　　處得函後復寄一函文云馨帥鈞鑒敬肅者頃奉手敎奬飾過當彌殷慚悚浙軍第一師解散消息傳到滬上初以鈞座宅心公溥藎籌爲國頗致疑於此說之無根茲誦來示益徵非確凡隸尺籍同屬干城賢者用心固宜如是足見私德揣測適符淵衷而市虎訛言貽誤不淺謹遵來敎於鄉人及朋舊中廣爲宣示藉釋羣疑至祈鑒核是幸 
[齊爕元誥誡僚屬刷新政治之訓令]  
　　江蘇特派交涉員接江蘇督軍公署訓令云查松滬地方不幸而爲戰區原屬最傷心痛恨之事哀我人民慘遭兵燹當撫輯之不遑豈容軍隊之稍有踰越前者敵方對壘各地方軍隊間有不加檢束之處出敵方者咎在彼我蘇各軍素尙紀律屢申誥誡或不致有前項情事然亦時切疚心須知此次戰事損失若何本巡閱使旣爲我前方傷亡將士痛更不得不爲我地方被災良民痛現在敵軍已經收束客軍亦盡開行我蘇各軍均已指定防地責有專歸務當格外嚴嚴紀律保持名譽勿令地方稍有責言保衛閭里効命疆塲皆屬軍人天職無所用其偏廢滬上爲通商巨埠華洋貿易獨繁中外治安所繫外人僑寓本地居民以及華商之在租界者皆當切實保護愼重注意以輯邦交而衛商民警察廳負除暴安良之職責尤當格外刷新力求進步勿以故智自封道尹知事皆屬幾經抉擇富有經騐之員責任行政自當培養地方與民休息以及敎育實業諸大端隨在振興提倡謀行政上發展總之際此戰後待治維殷無論軍警行政以及外交均當滌除舊染咸與維新庶無負蘇省官民不惜犧牲以捍地方之本意經此次通令之後倘有舉動偶乖敢於嘗試致踰法紀範圍者定當執法嚴繩决不稍加寬貸除分令外合亟令仰該員即便遵照并轉飭所屬一體懍遵切切此令十三年十一月八日齊燮元 
[張允明設立之稽查處成立]  
　　張允明師長迭據地方紳士請求設立稽查處派兵巡查茲已設立第一師總稽查處委任趙清祥爲處長昨致漕河涇保衛團團長楊心正公函照錄如下 
　　逕啓者敝師駐防龍華一帶正值軍事期内保護商民或有未週良用歉然　師長張公鑒於地方蹂躪兵士複雜充斥鄉間不法行爲時有所聞特於十月十八日委任清祥爲總稽查處處長專司地方治安等因奉此自應認眞辦理以肅軍紀而靖地方想貴處以保護閭閻爲職志愛民之心當有同情也惟鄉間僻處稽查或有疏忽尙乞隨時指導　助以利進行實刼公誼並附佈告二十張即希派人分貼四鄉以安人心而維軍紀是荷附布告陸軍暫編第一師總稽查處處長趙清祥佈告爲布告事照得滬上爲全國商埠中心華洋雜處中外觀　之區稍涉不愼軍譽攸關况江浙戰事甫平人民元氣未復四民失業哀鴻遍野亟應速謀善後與民休息以期逐漸恢復而謀地方安　首在駐軍守法而不擾民爲唯一之先務本軍駐防此間爲數甚繁良莠難免不齊影響地方甚鉅本處長從軍有年對於地方利害素所關懐除每日派遣稽查官兵在防地附近一帶嚴行梭巡遇有軍民間發生口角隨地解决外並派密查多人持有證據赴各重要地方曁四鄉一帶巡查總期地方安謐鷄犬無驚倘有不法之徒乘機造謠生事或宵小潛藏圖謀不軌一經查覺定以軍法從事如有士兵在外滋事准爾受害之家扭送來處或指名告發决不姑寬際此開辦伊始貽誤難免所望地方士紳保甲儘可隨時指導以匡不逮而靖地方本處長有厚望焉除分别呈報令咨外合亟布告仰軍民人等一體知悉切切此布 
[龍華民房又被騎巡隊佔居]  
　　龍華街上所駐商店之軍隊逐漸嫁出而讓出之民房忽又貼騎巡隊駐所商民驚慌萬狀以幾次要求方始退出不意退兵甫出而駐軍又來該鎭商民以軍隊輾轉佔居商業何時回復乃仍請漕河涇保衛團團長楊心正趕赴龍華會同該董吳紹基保衛團團副葉振桂趨謁軍署由副官長延見請求結果允予騎巡軍隊由地方紳董撥派房屋决不濫入民房現正設法房屋以便分駐云 
[漕河涇團長警長令鄉民讓屋駐兵]  
　　龍華張允明師長部下鄭副官昨午由張師長令委至漕河涇鎭保衛團面晤團長楊心正會同四區警所長程麟前往新龍華一帶察看駐兵房屋除擇定紳董陳洽生住宅及漕河涇東市梢劉公祠作爲長官辦公地點外並以新龍華趙家宅陳家宅金徐家宅等八鄉村爲兵士駐宿之所該處鄉民均讓出住屋紛遷至漕河涇一日以來絡繹於途有肩挑者有背負者有扶老携幼者有且行且哭者流離失所狀極可憐該鎭兵災善後會鄉公所尙有餘屋除一部份分居鎭上親戚家容身外其餘均入内暫容該鎭保衛團警察所見鄉民蠭擁特派長警團員畫夜防護並曉諭各鄉民不必驚慌謂龍華軍隊已有稽查處派兵巡查即有不守軍紀之士兵隨時報告或指名告發即來駐防對於地方負責保護惟刼後鄉民不無痛定思痛之感云 
[兵刦江灣留養院之索償]  
　　本埠總商會據婦孺救濟會董事王一亭等函稱據江灣留養院蔡春芳監院函報本月十一日下午一時六師二十四團兵士多人突然闖入院内將儲藏室破扉而入肆意刦掠　將損失衣服器皿開單呈請轉函該管長官賠償損失以維善舉故特致函宫邦鐸師長請飭屬核辦矣 
[浦東同人會請撤浦東駐兵電]  
　　杭州孫巡閱使電鑒浦東奉南川三縣僻處海角向未駐兵人民弛然安居終身不聞鼙鼓此次江浙戰後地方安堵如常陸軍第六混成旅劉永勝部來此剿匪實無匪可剿而鄉曲細民驟見大兵不勝驚恐商旅裹足市面蕭條長此以往更難樂業無形損失不知凡幾殊乖鈞使保境安民之本旨伏希俯順輿情迅予令調他處要隘俾螻蟻微命得遂餘生皆出仁人之所賜謹代表三邑人民九頓首以請臨電迫切不勝待命之至浦東同人會叩哿 
[關於賑濟災民之消息]  
　　學生救濟難民會之組織上海學生救濟難民會昨發表其組織該會情形如下（一）組織本會係由上海三十餘學校所發起後加入者有滬江約翰南洋等十餘校一切執行事務均以靑年會幹事蕭元恩王春濤金門三君共同合作（二）會址以北四川路一百二十號上海基督敎靑年會爲會所（三）宗旨舉行大募捐專以救濟戰區難民爲宗旨（四）職務由各校選舉分擔各項職務而以靑年會爲執行幹事此外并推定方椒伯宋漢章鄔志堅周志禹諸君並南洋滬江約翰三校代表三人爲專門管理捐欵委員（五）募捐日期准定十一月二十二日出發舉行大募捐上午八時半起至下午四時半止由各學校全體出發劃分地段沿途勸募（六）廣告事項各報大廣告由英美烟公司贈登各報廣告十種計二天另又印刷圖畫彩色大幅廣告沿街張貼（七）官廳協助本會沿街募捐先得英法工部局之贊許後復由靑年會郝總幹事函致淞滬警察廳王廳長請予保護現巳得復對於募捐學生一體協助　并將竹筒徽章紀念章送廳備案（八）募捐用品竹筒襟章傳單紀念章收據（九）捐欵存儲議定以中國銀行爲捐欵竹筒保管處擇日開筒檢數并已敦請中行行長宋漢章君主其事（十）籌備情形日來本會積極籌備每至夜分始散如分致函牘撰述廣告料理竹筒支配區域以及粘貼編號分類分組繁瑣異常除由靑年會日夜協助辦理外皆由各校學生通力合作 
　　四川路商聨會報告各商號兵災捐欵四川路商界聨合會前晚八時開兵災善後委員會到兪銘巽等十人首先報告徵募捐欵如上海分行華新申泰永元昌履新 
 
 

Page 14

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *履泰中孚有利榮章亞芳聚康利興各商號等共募得大洋四十五元小洋三十二角業經如數送交總聨會當由上海銀行領具收據爲憑次討論各災區振濟方法末議本會經濟問題討論良久遂散會 
　　振務統歸振務處辦理之公函上海縣公署昨日分函本埠南北兩商會通告蘇省振務統歸振務處辦理文曰案奉江蘇振務處通令第一號内開本省此次軍事結束所有戰地人民振撫事宜亟待籌備現經組織江蘇振務處所有振務事宜統歸本處辦理以期便捷除分别電咨令行外合行通令各該機關轉飭所屬一體知照此令等因奉此相應函達貴會即希查照爲荷 
[瀏河災後之近狀]  
　　大陸報云瀏河鎭中陣亡兵士當時僅用浮土掩蓋今已悉數遷葬鎭外義塜該鎭善後問題中最感困難之一端從此或可謂爲告竣矣遷葬屍身尙無確數但就敎會醫院旁壕溝一隅而言共遷埋二十四具此外種種重興市鎭工程進行甚速足徵華人善後及辦事之才浸會堂所設之醫院刻在修理中今冬可以竣工修理費一萬三千兩齊燮元巳允籌撥上星期日滬人士視察瀏河時該醫院適在發給絨毯六百條此項絨毯皆上海華人團體所捐助者全鎭狀况稍見進步街衢中瓦礫已糞除店舖亦預備重建其未燬於火者則已稍事修葺重行開張店中貨物不多所售大半爲食物及紙烟等汽車路中雖仍有坎垤而行車巳較覺安適上星期日有西裝少年在半途查詢來往汽車倘係乘客自置者則仍收費一元倘係租賃者則請乘客下午改乘公司汽車是日因天氣晴佳滬人士往游瀏河者甚衆 
[旅滬皖學生反對倪道烺長皖電]  
　　滬上各校皖籍學生謝碩等因聞倪道烺有運動皖長之訊昨發出代電云各報館轉安徽六十縣父老昆季諸姑姊妹曁旅外同鄉天津段芝泉先生許俊人先生北京徐季龍先生高一涵先生王撫五先生廣州柏烈武先生公鑒宰馬爲皖人共同目的雖於銑日兎脫而姜案具在無倖逃斧鉞乃殺人主兇倪道烺乘時取利輦金京津竟謀長皖聞將成熟令人駭痛道烺與馬罪惡均等而猾賊凶狠或且過之皖人救皖宜速置倪馬於典刑防止惡勢力之反動使八皖再不至陷於民八前民賊宰割之局此間憤慨相結即當繼續姜案工作誓達歸案論抵目的爲虺不摧爲蛇奈何敬希主張一致願効驅馳上海大學謝碩劉一仍王弼孫君謀王步文濮德治吳霆聖約翰大學許丙松大同大學鄭象嶽王爕金滌環吳振環馬慰然　均常聞初法政大學余瑞高　孫振華牧文農東華大學孫柳村王靖民安徽旅滬東方大學同鄉會叩嘯 
[姜案後援會電請緝拿馬聨甲]  
　　昨日本埠安徽旅滬姜案後援會致電南昌檢察廳請迅咨皖省法庭將馬聨甲緝獲歸案究辦原電如下 
　　安慶高等檢察廳廳長地方棆察廳廳長均鑒案據民國十年六月二日安徽學生姜高琦周肇基等爲敎育費請願議會當塲被馬聨甲倪道烺趙春木劉碩等殺傷數十人且姜周兩人先後因傷致死此案業經貴縣判决倪道烺等通緝在案獨馬以賄選媚曹自固地位致稽顯戮今國政革新馬聨甲已由皖籍軍人一致申討馬氏地位巳根本解决伏懇迅咨皖省法庭速將馬犯緝獲歸案法辦以雪沈寃安徽旅滬姜案後援會嘯 
[滬杭路被燬兩橋修築工程近訊]  
　　滬杭路前於江浙戰事時被燬之三十四號及三十一號兩處橋樑經該路工程師前往察勘估計材料工價呈請該管局長轉呈交通部招僱美商工程承修准將三十四號鋼橋暫改築木橋設軌通車其三十一號仍築鋼橋將三十四號橋樑拆下各項材料移併三十一號橋需用現聞三十四號橋橋樁完全竪立橋面所設段木鋼軌正在從事工作陽曆十一月底當可工竣而三十一號橋須待三十四號橋工竣後始將該橋動工修理故三十一號橋之工程約陽曆十二月底修竣昨日（十九）該路工程處准在三十四號橋建築月台一處需用煤屑二十車於昨日（十九）起　南站裝出煤屑四平車運往該處預備分裝煤屑五天約在一星期間工竣云 
[軍隊運輸糧食之昨訊]  
　　上海南車站於昨日（十九）十二時由駐紮高昌廟之閩軍第二師第五團派有輸送隊五十餘名至龍華裝運白米六十餘擔麫粉一百餘袋至下午二時運抵南站當由該團輸送隊自行搬運至高昌廟團部又下午二時十分由鄂軍第五旅第十團一二三三營需用濟養品由各營内派有輸送隊六十餘名乘車前往龍華使署領取白米一百餘擔麫粉六十餘袋於下午四時運抵南站分撥各營部云 
[兩路貨運之近訊]  
　　滬寗鐵路各轉運公司前因江浙戰事交通阻斷各路聨運貨物均各停頓現戰事告終交通恢復軍事運輸亦已結束故各公司代客承運零車之貨已於昨日開運由南京江邊站運來生仁芝麻五六百擔至麥根路貨棧惟整車之貨仍未裝運因津浦濟南方面交通尙阻客貨未來故整車聨運之貨仍未起運聞滬杭路雖係通車而貨運仍屬阻碍故各轉運公司完全停運須俟三十四號及三十一號兩處橋樑修理恢復始能起　大約在陰曆十二月間方可開運云 
[今日起杭嘉間開客貨混合車]  
　　滬杭甬鐵路自本月一日杭滬輪渡以來對於杭嘉段内區間車尙未開行面滬杭間貨運以兩橋阻滯恢復無期雖經日夜加工修理至早須在下月底方能竣工茲該路爲維持營業及體恤商艱起見特於今日（二十）起開行杭嘉間客貨混合車往返各一次以便載運零星貨物茲將簡明時刻錄後下行（二號車）嘉興開上午七點零五分杭州開九點四十三分閘口到十點零五分上行（九號車）閘口開下午三點零五分杭州開三點三十五分嘉興到六點十分 
[路局拒用七年份皖省銀圓]  
　　滬寗杭兩路洋帳房於昨（十九）日通電各站云茲訂於即日起凡民國七年安徽省製造之袁世凱大銀元繳納水脚槪不通用云 
[昨晚滬寗特别快車遲到原因]  
　　昨日（十九）滬寗鐵路由寗開滬之二十二次特别快車於八時許駛至無錫站該機頭E29號忽然損壞機件不能行駛當經另換機頭於十時三十五分抵滬 
[法捕房注意保護孫中山宅]  
　　孫中山蒞滬後法總巡捕房特派華探目程子卿督同包探金成山曹義卿等　名每日輪流至莫利愛路二十九號孫宅保護云 
[張允明今日宴客]  
　　張允明師長現訂二十日（即今日）午後假滬北愛多亞路聨華總會内備設盛筵柬請滬上南北商會會長曁各團體各機關等讌飲昨業具柬分致矣 
[鎭守使軍法處採辦鐐銬]  
　　松滬鎭守使軍法處已假海昌公所正式成立茲悉鮑處長以租界引渡案犯已准改送鎭署辦理則所有拘束罪犯之鐐銬等具均須購置故於前日由嚴子雲副官前往北京路石路口永豐五金號購就洋銬十餘副脚鐐一項因一時不易躉購已由宫使函致地方檢察廳暫借鐵鐐十餘副於昨日送署併交鮑處長備用 
[鈕元晏呈請嚴禁販賣耕牛]  
　　本邑西南各鄉戰線以内各鄉民始受戰事之損失繼遭兵匪之搶刦乏資度用故將耕牛變賣以濟目前急用一般無知愚民即集資到鄉收買運滬販賣以圖漁利成羣結隊牽牛販運往來不絶馬橋鎭商會分事務所所長鈕元晏目覩情形以與春耕有碍昨特呈請上海縣知事公署請爲禁止以保農力其文云竊維農與商互相利賴農産原料商通有無農民所恃以耕作者重要爲牛現在東南戰事業已結束而戰爭地帶農民終歲勤勞之所得者被兵士搜括無遺無衣無食難以度歲致將耕牛變賣以圖糊口在農民祗謀目前之衣食不顧來春之力田爲環境所迫不得不出此下策竟有無賴之徒乘此兵災農困之時結隊成羣將鄉間耕牛買來販賣邇來販牛者手牽耕牛經過馬橋鎭者絡繹不絶有千餘頭之多兼之街上尿溺滿地臭氣難聞若任其私行販賣不加禁止勢必野無耕牛匪特妨害農作並且累及商民元晏目擊情形不忍緘默用敢備文呈報鈞署敬請縣長俯鑒耕牛重要私行販賣妨害農民情形准予出示嚴禁實爲公便等情李知事據呈後除分令各市鄉農會鄉董協同各圖地保力爲查禁外一面准予出示嚴禁矣 
[報關業拒絶勸募善後公債]  
　　上海南北市報關公所接總商會來函請勸募江蘇軍事善後公債該公所以戰事發生以來錢業停滯金融奇緊商業呆鈍交通阻塞報關業受其影響已非淺鮮元氣斵喪一時斷難恢復若再加認公債烏能勝任故决主謝絶不募云 
[請卹在浙被害軍官]  
　　孫傳芳日前在杭垣槍斃建國軍師長朱樹大等現有朱君部屬王鐵錚等特具呈孫中山爲朱君請卹茲錄其原函如下 
　　爲國軍師長慘被戕殺懇請表彰並望撫卹仰祈鈞鑒事竊朱君樹大籍隸浙江年少有爲熱心國事浙省同志咸折服焉經建國軍第二軍軍長柏文蔚委爲第四師師長令其盡頓部曲共同北伐當盧總司令離杭之時該師長奉命返浙召集部屬力圖恢復並派員赴温台等處謀舉義旗寧波二次自治該師長躬與其事敵愾同仇志不稍懈此次曹吳出走該師長以浙省尙在敵人之手終爲統一障碍遂於十月五日親赴杭垣聨絡浙軍一面派人至温台約期起義以圖國事刷新爲建國之預備詎意事洩於本月七日上午二時被孫傳芳逮捕十七日下午二時就義同時被難者有蔣國樑等十餘人職等昭耗悲憤莫名竊思該師長醉心民治數年以來毁家紓難今因公被害遽夭靑年全國同袍咸爲短氣務乞特予表彰俾義烈不致湮没至其家屬祗餘老母少妻家被没收無可歸宿煢煢　寡糊口維艱亦懇俯念該師長爲國捨生量予撫卹至其未竟之志職等諸同人仍當積極進行不敢稍懈以仰副帥座曁柏軍長救國之苦心即以慰該師長生前之壯志特此上呈伏望矜卹不勝待命之至謹呈大元帥具呈人王鐵錚江聘之宋更生羅漢聲率領全體同志叩 
[古玩公會集議保存清室古物]  
　　昨日下午二時上海古玩書畫金石珠玉公會召集緊急會議到者同業九十餘人公推王漢良主席報告開會宗旨略謂攝閣此次履行原訂優待清室第三條溥儀出宫廢除帝號吾國民欣忭良深惟清宫古物垂涎者實多本會爲貫澈保存國粹之主張起見曾於銑（十六）日請由楊宗凱君擬稿拍發請求津京當道善爲保管勿使有涓滴之遺原電已誌報端諒邀共鑒此後應如何設法防範之處尙祈共籌善法云云次由常慶三馬長生魯子珊等相繼發表意見結果議决各案如下（一）到會人對於前發銑電一致追加承認升表示極端贊成（二）電請北京古玩公會曁其他商業正當公團隨時關注厲加督察本會願作後盾（三）通函各公團徵求保管清宫古物之意見（四）推舉代表四人隨時注意各報之紀載（五）如得有何項消息或各團體有應徵之妥善意見復到即隨時召集會議討論之議畢四時許散會 
[慶祝公和祥碼頭經理服務五十週]  
　　昨日下午四時怡和洋行代理之公和祥碼頭舉行慶祝該碼頭華經理甘翰臣服務五十週年典禮來賓到者有唐少川勞敬修陳炳謙韋淥泉陳雪住等百餘人禮堂設在辦事處樓廳由主席董事勃洛克斯密史起立致詞略謂甘君服務公和祥碼頭先後共五十年其忠勤任事實堪欽敬故今日之盛會尤爲難得按公和祥碼頭成立於一八七一年先爲復昇洋行代理當時甘君尊翁甘顯庭曾任爲賬房迨一八七五年由怡和洋行轉接代理一八七四年八月甘君即入公司任爲華副經理八年後乃升任華經理至今共四十二載今日公和祥碼頭得蒸蒸日上甘君之功不可磨滅謹代表本行贈送甘君頌詞一架四週綴以精繪之八仙藉祝甘君康健多福長享遐齡並得在公和祥碼頭歷史上令名永垂不朽甘君於公務外並創立夜校熱心公益實爲商界之模範自甘君任事後全體職員均能和衷共濟甘君辦事多才於此可見本公司並敬贈以支票一紙以誌感佩云云次由勞敬修代表甘氏友人贈以大銀杯一座頌詞一架繼唐少川演說略謂外人以三十年爲一紀甘君在貴碼頭任職幾近兩紀今日公司贈以頌詞尤用八仙爲綴實甚允當因甘君生平和藹可親曾有甘菩薩之號深望其能在貴公司再繼續服務五十年云云散會前更攝影以爲紀念昨日招待來賓者爲甘君之子熾先現在公司任華副經理之職亦已十四年時人羣稱爲克紹箕裘云 
[縣商會討論附加稅之集會]  
　　議决拒却 
　　上海縣商會因附加稅實行開征問題昨特開認稅會議於午後三時舉行到油蔴業姚伯棠銅錫業馮詠梅縐業潘憲臣杭綢業席嘉蓀磁業彭仲珊柏油白臘范松生糖果業唐虞臣洋布業朱侍軒牛皮業鄭觀儀箓笋業顧振民花衣業沈潤挹雜糧業顧馨一蛋業朱瑞芳木業馬骥良雜板木業朱吟江糖北貨業姚紫若等約共數十人首由會長姚紫若報告開會宗旨畢即將上海稅所長來函宣示略謂此項附稅前因戰事停頓現在戰事平定奉財廳訓令實行加抽等因正在核辦間又接上海縣李知事公函由江蘇振稅處代電以蘇省自戰事發生後各處戰區人民遭難者厥狀甚慘况災區甚廣災民之流離失所當此冬令天寒情更可虞亟應趕辦振濟需欵浩繁但公家撥欵有限勢難普及不得已就附加稅原有一成者再加一成訂於本月十六日開始實行希請轉知各業代表一體查照等由應請諸君從長計議迅籌對付方法云云當經各業代表紛紛起立發言謂附加稅一事各業商本具否認之心理旋因江浙戰事發生滬地商業同受影響凡在内地之各商號無不遷避北市商業上受間接損失之數較之戰地上民間直接損失不啻有數倍之鉅現雖戰事結束查商業上一時仍難活動百貨淹滯客商未動兼之軍界有拉夫封船等種種舉動各客帮多懼怯不敢來申以致營業無接洽之機緣商界對於正額之稅尙須籲懇求減何可再加附稅况此次戰事非若民二之速結延長數月尤未竣事商力疲滯元氣不振之情况殊難罄述聞散收貨稅亦不過十之一二影響之深於茲可見至蘇省振捐一事已由各處商界量力捐輸在各災區設立籌振機關者亦已林立此時實無再有附稅加成之必要討論至再一致拒却請會長顧念商力困頓速行函復稅所長請據情轉詳財政廳並蘇省振務處長俯念商艱迅予體恤將加成附稅安收回成命姚會長允起草即發議畢於六時散會總商會會長虞治卿亦到會云 
[最巨世界班輪來滬之先聲]  
　　自前年美國紐約克納德輪公司開行周遊全世界之遊歷團後近二年來各輪公司與運輸業若昌興若運通若通濟隆等年各有一班周遊世界團到滬所用之輪均以美國最佳之大郵船任之其載量恒在二萬噸左右若今年之情形則較前兩年更有進步行將有破天荒之空前巨輪來華矣本年運通公司已與美國紐約之紅星輪船公司商妥决計將新造最大郵船（排水噸）比爾根蘭號SSBelgenland於十二月四號起即載周遊世界旅客五百名由紐約來華該輪在大西洋内已爲特級巨輪此次航行太平洋來滬實東洋方面從未到過如此巨大之輪該輸有甲板八層船内各級客位有一千餘間頭等室花園食堂大廳等布置一如皇宫除艙室以外尙有二萬七千噸之巨可以載貨全身之長占六百九十七英尺（太平洋現行之最大郵船祇五百五十尺長用四萬匹馬力發動之此次來華係先渡太平洋預計行程爲一百三十三天周歷世界共須經行二十九個海岸遍游古巴巴拿馬嘉州夏威夷羣島日本中國斐律濱爪哇馬來印度錫蘭埃及以至歐羅巴等地計二萬八千一百六十八海哩該輪因體積過大到滬時祗可留吳淞口外不能進港運通頃接該輪電告准定一月二十三日由日本駛出二十六號至上海在申須留兩天此輪到滬以後美國克納德公司新加派之第二世界輪嘉利福尼亞號於三月初旬亦可至滬而通濟隆本年所定之世界輪福朗可尼號與昌興之世界班法皇后輪則在三月二十號後亦可繼續抵滬 
[航業雜訊]  
　　大來洋行之世界班輪吉菲總統號來滬船中載有大批美國之鐵道枕木四千根係由此間路局購入此尙第一批運滬之貨餘將續來云 
　　日本郵船會社之中日台灣綫内郵船因幡丸現因改造船體及改良客位已經停班决將其船底換去另建新船體云 
　　奉直戰時所扣去運兵之北洋各華商輪今因已有數艘放還昨日巳有兩輪自烟台開來上海復業而靑島在戰事時之積貨甚夥今已經各客帮催裝除日郵社已新闢靑島航綫加派祥保勝浦兩輪外今太古怡和於正班之外亦增入山西定生等輪競往膠州載積貨云 
　　英印公司之第四艘摩托機中印巨輪太拉白號昨得總行來電已經李士烈船廠造就下水全長四百四十六英尺有一萬凈噸將於十二月下旬加入上海開班 
[張恩林今日放洋]  
　　乘法郵「愛馬從」號出發 
　　前南開大學學生張恩林君擬赴英入倫敦大學習鐵路工程護照船位等均由卡德路寰球中國學生會游學招待部代爲辦妥張君業已於今日早乘法郵「愛馬從」號放洋直赴馬賽轉乘火車至英倫聞下月（十二月）四日法郵「愛可兒」號出發有甘肅官費　馮翰英及自費生陳邦政二君聞船位亦已由該會招待部代爲定妥矣 
[梅脫蘭律師請取消侵智利領事語]  
　　公共租界工部局控告楊鴻生在江西路三十九號門牌開設中西儲蓄會發行彩票有違禁令一案智利領事致函會審公廨聲明楊入智利國籍不受管轄致起爭點昨晨工部局刑事檢查科代表律師梅脫蘭氏到廨譯稱本月十四號公堂訊理此案時敝律師言詞中頗有侵及智利領事之處查智利領事亦係領團一份子敝律師現知失言故特到堂聲明將上次所言收回並爲道歉云云是時斐斯律師即起立聲明彼代表智利領事到堂旁聽經陸襄讞與英馬副領事磋商之下對於梅律師之請求取消前言准予容納云 
　　大晚報云日前會審公廨審理楊某無照發行奬劵一案捕房起訴員梅脫蘭氏曾有智利領事亞西蘇雷慈氏猶似滑稽戲中領事之語事後斐斯律師即代表亞氏向公廨及領事團抗議故梅氏於今晨公廨開庭時正式向智利領事及公堂道歉謂是日激於感情言語失檢請將前言取銷問官遂命在案卷中摘去此語至此案續審日期因被告未獲目下猶未决定云 
[東方八大學足球錦標比賽消息]  
　　東南與復旦無勝負 
　　南京東南大學足球隊日前來滬與南洋比賽情形已誌本報昨日下午至江灣與復旦作錦標比賽請申國權君爲公正人三時起賽天適陰雨地又泥濘不堪致雙方均未能盡其所長迨至規定時間終了各未踢進一球乃雙方同意延長二十分鐘每十分鐘互易位置但仍未踢入卒無勝負而散聞東南球隊昨晚仍住在南洋定今日乘車返校 
[籌備徵集美術出品之駐法使館函]  
　　爲明年巴黎萬國美術工藝博覽會之預備 
　　總商會接駐法使館來函謂前敎育總長蔡元培先生與留法美術界諸君發起徵集中國古代現代各種美術出品先在歐洲各國大城市開會展覽然後以次推及亞美各洲第一次大會已於本年在法國史太師埠舉行彼都人士均極贊賞該會籌備處疊派代表來館接洽並云第一次之會爲參與明年巴黎萬國美術工藝博覽會之預備查萬國博覽會關係世界工商業影響國際體面政府業經行文各省商會自由加入但爲時已迫國内尙無表示該籌備處熱心毅力愼重將事特派代表王代之君回國與貴會接洽一切籌備請與該代表協商進行以成盛舉爲荷 
[浦東中學消息]  
　　停發畢業生津貼費浦東中學本學期受戰事加費及辦法之影響學生數驟減去三分之一致入不敷出現除職敎員均給半薪外尙不敷甚鉅乃由該校校長沈茀齋提議停發畢業生留學國内外者之津貼費（該校定章凡在該校畢業留學國内外大學者均有津貼）業已議决照辦由該校分函通知各該生等云 
　　童子軍成軍禮本埠浦東中學校長沈茀齋君因有鑒於童子軍敎育之重要自本學期起特行試辦凡初中部一年級生俱强迫加入人數有七十餘本月十八日下午十二時三十分行成軍禮並邀江蘇省童子軍總敎練員章君疇君致訓詞禮成後在大禮堂舉行週會即請章君報告赴丹參與萬國童子軍聨合會之經過情形章君善辭令聽者達四百餘人歷一小時餘無一有倦容會畢已二時半矣 
[破獲擄人勒贖案之昨訊]  
　　老閘捕房華探目黄潤甫西探長依克前在閘北采芝坊虹口西華德路破獲擄人勒贖之匪窟兩所救出肉票毛潤芝邢敏如搜得手槍兩支子彈三十八粒當塲事後拿獲男婦案犯九名除四名寄押閘北警局外其吳文陽王信泉馬慶嘉馬生會王陳氏男婦五名解由公共公廨訊押等情已誌本報昨晨續審據捕房代表梅脫蘭律師上堂聲稱本案尙有被告陳金山等被閘北警局扣留不肯交出探其原因始知爲酬報問題緣邢敏如被架去後匪徒索欵十二萬元取贖嗣經邢之家屬允出贖價五千元不意華界官廳警探誤會此五千元係屬賞格故不肯將各被告引渡應請公堂備函前往聲明原委着將各被告移提到案訊辦云云又據黄探目上堂禀稱此案發生之後我費去十數天光陰纔偵悉匪徒匿跡於公興路采芝坊一千零七十號門牌故於本月四號天未黎明時雇得汽車三輛馳往會同上寳保衛團報告該處警局派探將各被告擒獲此案内地警局初並不知云云馬慶嘉延楊凛知律師到堂聲請交保經陸襄讞得禀商之英領馬君判候再函致警廳請將陳金山等交來探帶回訊究 
[捲烟稅局長奉召赴寗]  
　　磋商全省特稅事宜 
　　上寳區捲烟營業稅徵收局局長張清澄因奉江蘇財政廳長嚴家熾電招赴寗磋商江蘇全省捲烟特稅事宜茲悉張氏已於昨晨乘滬寗車赴寗云 
[王正廷通電就道路會長職]  
　　中華全國道路建設協會第四届選舉會長王正廷被選連任前該會特將選舉結果致電王君敦請就職茲錄王氏由外交部發來就職通電如下上海霞飛路中華全國道路建設協會轉副會長各部董事幹事曁名譽正副會長顧問董事幹事及各分會同人各職員協會分會公鑒卅電祗悉謬荷公推連長會務自顧凡庸肩此重寄虚名徒擁蚊負堪虞所賴諸公關懐路政鼎力贊勷廷雖遠處都門不致有所隕越腎輝遙企倚畀殊多此後開會提議尤望撥冗出席指導一切將來全國荆榛無不化爲坦途各方險隘從此盡變康莊邦人君子咸拜宏賜矣除將廷之名章由幹事部輪交兩副會長執行職務並代主席外臨風布臆無任神馳弟王正廷篠印又電上海徐謙先生郭秉文先生鑒廷連長會務徒擁虚名遠處都門深虞隕越會中公務偏勞兩公代爲贊助無任感謝廷之名章已交吳總幹事送陳兄處所有日行重要文件敬祈簽核蓋章協同負責開會提議亦懇親自出席輪汉主持至感至禱本屆新選之各部董事幹事職員統此並候弟王正廷叩篠印 
[萬國禁烟會之報告]  
　　顧子仁請注意三事 
　　中華國民拒毒會昨接萬國禁烟會我國國民代表顧子仁來電云上海中華國民拒毒會鍾可託先生此間第一次萬國禁烟會對我國訐擊甚力誣以遠東各國鴉片毒害均由我國産烟販運流入所致歐洲各國堅持保留殖民地雅片公賣政策諉爲雅片一經禁絶我國工人咸將裹足不往對於禁烟絶無誠意因其大宗行政費咸視烟稅之收入以資挹注至於我國僑民之利益彼輩早置腦後此次會議施肇基公使應付適當辯論得體在在爲我國爭光至於國内運動鄙意下列三事當注意施行（一）當設法請當局於全國和平會議討論雅片問題並以禁絶方法宣示國内外（二）請全國輿論一致訐擊歐洲各國之殖民地政策並請政府禁止土人前往公賣雅片之各國屬地（三）素來國内運動每不注意善後工夫以致半途而廢絶無實效此次拒毒運動力矯是弊從速召集全國各地人民代表開禁烟會議厘訂永久運動計劃是爲至盼顧子仁叩十六日 
[拒毒會請禁止閩南勒種烟苗]  
　　致周蔭人薩鎭氷電 
　　中華民國拒毒會昨致福州省議會及各團體電云福山省議會閩北拒毒分會朱立德先生轉各團體各報館仙遊拒毒分會諸同志均鑒頃致周督理薩省長電文曰篠代電籲懇嚴令制止同安曾厚坤禾山宋帽冠等勾結軍隊勒民種煙及同安善後處强暴干涉縣農會敎育會宣傳拒毒計蒙矜察茲據興化美以美會西敎士郜温柔仙遊西敎士韋德同日報稱仙遊縣知事吳景贄善後處長吳之楨出示勒種鴉片抽收畝捐派隊威脅隨於楓亭地方傳集鄉紳人等開會迫令簽字各認種烟若干畝宣佈凡避不到會者一律逮捕當場有耆民數人陳明種烟與滋生盜賊關係哀求寬免大受斥責非畫十字不准出塲其先有靑年會幹事陳炳秋本良心驅策用和平講演勸農民不種鴉片毒人自殺竟被捕去監禁仙遊縣署生死不明經各團體再四投保不得要領等情並檢送吳知事吳處長會銜勒種用印告示二紙到會查勒民種烟何異迫民自殺民果喪亡殆盡軍於何用官將焉附外人責言國際共管迫於眉睫何可不聞不問千祈急電制止開釋陳炳秋仍派員查辦以全民命稍抑横暴附上吳景贄吳之楨會街告示一紙爲證等語付快郵送達外切懇諸公仗義執言就近公推代表多人環請督理省長急電制止仙遊回安禾山各屬之勒民種烟行動開釋陳炳秋仍進行（一）電仙遊各公團共同設法營救（二）派員至仙遊慰問陳君以免意外（三）請省議會領袖各團體發表拒毒宣言提案質咗省政府將如何保障各屬之勒種情事不再發生果演成軍民大衝突誰負其責（四）結合省内外各團體爲大規模之宣傳與運動如果當局不施行有效辦法制止勒民種烟罪惡各團體不惜出極端之和平抵制以與暴力奮鬭諸公試思國難孡矣共管且至自動禁烟國民天職惟勒種不禁遑論販運吸食沿海省區且然何况邊遠此而不圖自衛則黑籍沉淪永永無振拔之日矣辦理情形切盼迅覆凡我國民尙祈一致聲援共袪毒害母任拜禱中華民國拒毒會皓印 
[寳山縣署今日焚土P ] 
　　今歲寳山縣公署辦理烟案没收土膏烟具存積甚多前經馮縣長呈請省長定期派員監視焚燬以昭鄭重茲隋縣署已奉省署復電令於本月二十日派吳淞稅所長前往監視焚燬馮知事奉電後已准備齊妥定於今日（二十）下午在縣署舉行吳淞稅所長亦擬先期前往監視云 
[蜜橘桶内查獲烟土]  
　　浦東爛泥渡華通碼頭於前日上午九時四川輪船抵埠時有搭客二人携帶蜜橘數桶已裝上駁船希圖私運上岸旋被内務部違禁藥品管理局稽查戴某楊某等上船抄獲内藏烟土兩大包十六塊約計一百餘兩當將搭客二人一併帶去訊究 
[小工被槍擊傷]  
　　安徽人費益伍在楊樹浦大康紗廠作小工昨晚六時由廠回大康里工房行至屋角不知何人開放手槍子彈由右腿穿過　益伍忍痛奔回後經人車送仁濟醫院醫治一而報告楊樹浦捕房由探往查放槍情形候核 
　　尙有本埠新聞轉入後頁 
 
 
] 

Page 15

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *本埠新聞二 
[國際聨盟討論中國禁烟之文件]  
　　夏奇峯君之報告 
　　國際聨盟會公佈股秘書夏奇峯君有報告致國民拒毒會並附聨盟會議事錄茲爲披露如左 
　　夏君函中華國民拒毒會轉全國中外各報館主筆先生均鑒敬啓者本年八月十一日國際聨盟禁烟顧問委員會在日内瓦開第六次常會第十次會議曾將審查中國禁烟一案列入議事日程討論結果通過議决案如左「本委員會向行政院建議應由秘書廳主管機關　將今次會議討論中國鴉片蔓延問題之詳細報告向遠東中外報紙公佈俾使實在情形得在遠東廣爲宣傳本案復經本年九月十五日聨盟會第五届大會之第五股委員會」根據顧問委員會報告加以討論通過向大會報告如左「顧問委員會考慮中國情形非常嚴重鴉片種植廣延多省中國政府根據一千九百二十二年顧問委員會建議舉行調查未得滿意之結果中國出産鴉片妨礙管理遠東全部鴉片貿易極大顧問委員會考慮各種方法俱歸無效决定將本案送達行政院主持并建議應由國際聨盟會秘書廳主管機關採取特别辦法將委員會討論本案詳細情形廣爲宣傳尤注重於遠東報紙俾以全世界輿論之勢力及鼓勵中國本國之輿論督促中國各省長官第五股委員會閱悉顧問委員會報告内第三第四兩項附件極爲注意茲據南非洲代表提議通過議决案一件以表重視情勢緊急之意」議决案原文如左「大會對於中國政府在一千九百二十二年承認再爲詳細調查中國栽種罌粟一案即中國政府意見亦以爲未得滿意之報告實爲抱憾對於中國尙在繼續栽種鴉片尤爲特别注意大會認官廳調查及送交國際聨盟會之正式報告均有不能滿意性質特通過顧問委員會之建議案借重遠東報紙期得輿論之助俾此項嚴重問題得以解决」上項議决案業於本年九月二十日提出大會當經全體一致通過在案茲特遵照議案將禁烟顧問委員會審查中國禁烟案議事錄中文譯稿寄呈台察尙祈提倡鼓勵廣爲宣傳庶幾烟毒早日肅清實爲全國人民之幸專此奉佈敬頌撰安國際聨盟會公佈股秘書夏奇峯敬啓一千九百二十四年十月九日日内瓦 
[百老滙路烟紙店被刦]  
　　虹口百老滙路二百八十五號門牌萃豐昌烟紙店於前日上午十一句半鐘突來盜匪五人兩盜在外把風三盜躍進店堂各出手槍向店夥舉徒嚇禁聲張當將賬檯抽屜内所儲銀洋鈔票計共三百餘元搜括一空携贓紛紛向附近北海里衖内逃遁並開放手槍一響示威幸未傷人迨該管虹口捕房聞警立飭通班中西探前往兜拿無着當向事主詢問被刦狀况遂據情歸稟捕頭通知各捕房一體查緝贓盜務獲解究 
　　又一報告云十八日上午十一時許有盜匪三人闖至百老滙路二八五號某烟兌店内各袖出手槍嚇禁店夥等四人聲張躍入櫃檯自一抽屜内搶去銀洋鈔票共一百五十元並將適在該店購物之買客某身上搶去數十元隨即出門逃至對面一衖内逸去方出門時該店一　即吹警笛盜等聞聲即向空開放一槍示威惟未傷人事後該店遣人報告捕房由捕頭派令探捕等至該處查詢知盜等業已逸去詢之附近崗捕則云未聞有警笛聲亦不見有盜匪云 
[日領事等答謁交涉員]  
　　駐滬日本總領事海關造册稅務司郵務司郵務總局駐滬供應股長於十一月十九日午後先後詣交涉公署答拜由温特派交涉員延入花廳茗談良久始興辭而别　 
[册單局遷回寳山]  
　　寳山册單局自受戰事影響於九月上旬遷移滬上後迄今巳逾兩月茲以戰事結束時局漸告平靖於本日（二十）遷回寳城照常辦公如有居民掉換田單請求丈量等事可逕向寳由該局接洽云 
[南市保衛團招募預備團員]  
　　上海南市保衛團自成立以來各團員通宵分班梭巡保衛地方盜竊潛踪成績甚優該團各董事以現值冬防期内防務更爲重要原有團員三百名早已分區出防續招之五十名正在訓練每晨操演一俟純熟分别出防外本擬擴充名額一因限於經費二因嚴於資格故由團部會議議决分期推廣先招預備團團員一百名俟招足訓練純熟再行陸續添募則經費易於籌劃團員亦可從容挑選所有預備團員業已開始招募矣 
[糧食平價遊藝會消息彙誌]  
　　淞滬維持全國糧食會所發起之糧食平價遊藝大會自略有頭緒時即函請工部局准給執照俾便進行該局爲愼重攷慮起見覆函詢問種切如遊藝會籌欵目的如何及籌欵用處并所籌欵項之保管人物與夫歷年平糶所受損失幾何及其基金出於何處等項該會一一據實答覆至昨日工部局始准予特别免費執照并覆函贊許云又該會幹事長孫鏡湖君以現時該會各務均須用人材佐理昨特通函各界徵求原函略謂此次敝會舉行游藝大會已蒙本外埠各慈善　贊許惟事關公益各務紛繁現本埠義務職員皆各有職業未能朝夕辦公兼之本會現又奉辦直省水災請奬賑捐尤須人佐理如有賦閑人士願專辦本會事務者至浙江路清和坊會所與孫幹事長接洽可也云云 
[航政局之經費糾葛]  
　　謝宣請撥還墊欵 
　　前上海航政局長謝宣昨爲經費事呈江蘇全省航政局于局長文云呈爲遵照省令再請將前墊各欵迅予撥還以資轉給仰祈鑒核示遵事竊宣前奉令籌辦上海區航政分局所有因公借墊各欵均經先後呈請核發各在案數月以來未蒙鈞局核辦嗣以此間各債權緊逼乃於萬不獲已呈奉省長令開該員息借欵項旣稱係經于前局長之面允所有借墊各欵自應仍由該雙方直接清算等因查前項册列各欵均係實支實報并不浮列分毫而前次鈞局刪减之一千九百餘元宣已受累匪淺惟奉准支銷之四千餘元及另假旗布除收尙欠洋七百餘元委實無從再减現旣奉省署批令逕向鈞局清算故特照案錄陳辦理伏乞鈞座以仁愛爲懐　尊省令下念宜無力賠償及各債權追索之苦迅予設示籌借以資轉給感載鴻慈實無涯涘臨頴不勝迫切待命之至云云 
[南陽橋商聨會定期開成立會]  
　　法租界南陽橋商界聨合會籌備數月現定夏曆十月二十八日午後二時假法租界白爾路晏公寺開成立大會由該會通告各會員届時蒞會外預定開會秩序如下（一）振鈴開會（二）會長致開會辭（三）報告籌備經過（四）歡迎本會法律顧問王广疆律師（五）職員演說（六）來賓演說（七）副會長致謝辭（八）攝影（九）茶點（十）散會 
[盛竹書等組織鎭海同鄉會]  
　　鎭海旅滬商人盛竹書傅筱庵等發起組織同鄉會於朱葆三路昨特通函旅滬同鄉云敬啓者吾邑旅滬同鄉數以萬計散若盤沙同人等特組織鎭海旅滬同鄉會藉以聨絡鄉情協謀互助業於法租界朱葆三路二十六號賃定會所於陽曆十一月起先從徵求會員入手惟是雛形略具基礎方新促進發展端賴賢哲素稔台端關懐桑梓具有同情用特敦請爲本會會員共策進行並請徵求同鄉聨翩入會本會俟收到會費入會書後先給收據再換証書以資信守再此次徵求之期擬限一月尙望迅予進行早觀厥成紉感公誼尤無旣極云云 
[滬杭路洋監工跌傷右腿]  
　　滬甯杭鐵路吳淞機房洋監工馬爾爲（譯音）昨（十九）在滬杭路三十一號橋梁間指揮工作偶一不愼失足墮下橋間致跌傷右腿當經車送來滬轉送仁濟醫院療法 
[譚植鏞與羅女士行結婚禮]  
　　今日下午四時中國興業興記烟草公司總理譚海秋君之長公子植鏞與廣東望族羅達甫君第二女公子（前財政總長羅文幹之姪女）在赫德路譚宅行給婚禮介紹人爲前財政總長陳錦濤君禮畢備茗點欵待中西來賓明日申刻在大東旅館全廳宴客有髦兒戲以娛來賓二十六日有久記社票友數十人在赫德路譚宅内演劇致賀云 
[丁潤庠宴請法領事紀]  
　　前晚寓居法租界之丁潤庠君在霞飛路霞飛巷寓所設筵歡迎法正領事葛禮邦及法總巡費沃理由法回滬任事邀請本埠中外各界前往作陪並請賞覽菊花計各界到者有中西報界及紳商李思浩君虞洽卿君潘純波君等席間觥籌交錯至十時後賓主始盡歡而散 
[法治協進會定期開常會]  
　　法治協進會昨致各理事曁各會員通告文云逕啓者本會定於本月二十三日（星期日）下午二時假大東門東姚家弄烟業公所開第三十二次常會爲特具函通告務希撥冗蒞會共策進行是所盼禱云 
[汽車撞傷行人]  
　　浙江人宋杏春昨日下午二時行經愛多亞路彼汽車撞倒碾傷腿足由大自鳴鐘法捕房一百九十七號華捕抄錄汽車號碼另僱車送受傷人往仁濟醫院醫治一面歸報捕頭請究 
[紅會醫士返蘇復業]  
　　本埠紅十字總會當戰事開始時曾向蘇州聘請張卜熊醫博士充任救護隊隊長歷在瀏河黄渡等處實地救護並在本埠紅會醫院擔任剖腹破腦等重大割症無不應手而愈嗣後又任調查蘇常道屬各紅會奔走兼旬現大局粗定業業蘇復業矣 
[指控圖賴手槍售價]  
　　九團三營護兵李恩寬前日扭租界華捕房清甫至四區控稱日前有手槍一支託房銷售今向索取槍價詎房忽抵賴不認請究劉署長貿訊解科昨解本廳核辦 
[欠欵限期還清]  
　　陳裕德昨延賚美律師代表投法公堂控稱前於民國十二年六月間被告馮步洲以四百元支票一紙向原告掉換現洋迨至到期往收票洋無着向之理論由被告出立借票一紙嗣後祗收到洋二百元尙少二百元迄今日久分文不理爲此投案請求訊追詰之馮步洲供認欠欵惟一時無力措置請求寬限理楚陳讞員商之法領事辣君判限被告於十五天内先還百元餘欠再限半個月還清 
[華豐號控華昌公司案註銷]  
　　大晚報云今晨美按察使署審理華豐號控告華昌貿易公司所售靛靑貨樣不符磅數要求賠償一萬七千五百兩一案經恒信化學師洛丁博士上堂證明化騐情形每桶比原來磅數少十一磅半惟該貨存棧已一年水分蒸發易致短少十一磅半化騐内容實含凈靛百分之二十五普通市上所售則含凈靛百分之二十水分百分之八十遂由問官判將控案註銷 
[控追貨欵缺席判决]  
　　聚慶長號經理郗英麟前延博勒律師代表投法公堂控稱前有天生利記與原告往來貨物當由被告出立期票兩紙給與原告計洋二百五十元到期往收不付嗣由　律師函催亦置之不理請求傳案訊追等情經中西官核准飭傳去後被告避不到案奉判着原告登報傳達茲又屆滿昨由原告投案請求准予缺席判决陳讞員商之法領事辣君判以被告不應屢傳不到准予缺席判决再賠償原告損失銀五十兩俟將被告提到追繳 
[招領迷路兩女孩]  
　　前日有年約五歲之女孩兩口一穿綠格子布棉襖紅條子布褲赤足無鞋頭梳一辦一穿紅條子方格本廠布罩衫方格子破棉褲藍布白滾口蒲鞋頭鞋子洋襪均在法租界地方迷路啼哭爲捕查見帶入捕房昨送法公堂安插詰之　孩均不能答中西官判送堂留養候家屬認領 
[持斧傷人押五年]  
　　流氓無錫人徐成金專向　販拆梢前日因索詐不遂糾黨持斧將小販苗子煥張林祥等砍傷被一千四百零三號華捕與包探孔慶平查見將徐拘獲並送兩受傷人往醫院醫治昨晨將徐連同兇器解　公共公廨訊辦經中西官質訊屬實判决徐押西年五年期滿逐出租界利斧没收 
[被歇堂倌病後投河溺斃]  
　　紹興人陶宏九年三十六歲前在滬城邑廟豫園荷心亭茶樓爲堂倌刻被辭歇忽染疾病該茶樓各茶客見陶貧病交迫加以憐憫乃集資代購元色布棉衣褲并贈給川資於前日午後使人送上甯波輪船俾回紹興原籍不料陶抵輪後復獨自登岸晚間奔入該園荷花池中投河溺斃當時因在深夜無人知覺直至昨晨屍浮水面爲保衛團撈起報告一區二分署令飭四舖地甲查無家屬投報地檢廳委派王檢察官等於昨午前往騐明該屍委係病後投河溺斃塡格判由堂收殮發封 
[和姦男婦被本夫捉獲送廳]  
　　滬城大南門李順昌洋鐵店主李榮錫之妻許氏年二十三歲背夫與甘伍子姘識閱時已久茲爲其夫偵知前日午後李聲言有事出外數日方回該氏信以爲眞當晚招甘到家續歡其寳李適在比鄰　和尙家迨至深夜即入室捉姦將甘與許氏雙雙拘獲關閉房中至昨晨綑送一區三分署請辦署中着將衣褲分給男婦穿着然後一併函送地檢廳訊辦該原告　自行偕證盧和尙到廳投質 
[虐待婢女之訊究]  
　　住居海甯路一千七百七十號門牌西醫徐芝章及住於附近其妻之姊張成芳同將魏阿六之女四子吊打被魏控由匯司捕房前日飭探戴步祥往查迨查至張家時張成芳正在虐待婢女阿林用鐵烟扞煨紅將該婢週身燙傷遂將徐張男婦兩人逮捕四子阿林均送醫院騐明傷勢昨解公共公廨將醫生騐單呈案請究兩被告同延克威律師請求交保經李襄讞商之英惠副領事判徐芝章交五百元保張成芳交一千元保候禮拜五再訊 
[警廳招領小孩]  
　　警廳昨發佈告云本廳今收有男孩一名名李固生年十歲住汎河衣着藍粗布大褂内襯花紅布小棉襖粗藍布褲黑洋襪破藍布鞋和尙頭於十月十七日迷失十一月八日到廳現留養新普育堂云 
[公共公廨訊案彙錄]  
　　昨日公共公廨訉理之民事訟案併誌於下（一）英商怡興洋行訴祥豐愼洋貨號經理楊文卿違背定貸合同請追損失案據原告洋行西人配脫偕律師到堂證稱楊文卿於一千九百二十一年六月間曾宣告破産至是年十二月間楊來行謂現開祥豐愼洋貨號向我定購疋頭次年貨到被告不照契約履行故將貨轉　受損失英金一千五百九十七鎊二先令八辦士又銀三百零四兩二錢應請追還被告延高露玲律師辯護謂此項定貨曾由雙方邀請洋貨公會會長顧子槃爲公正人將貨變賣所有損失已經被告償還云云並由見証沙泉觀孫韻孫顧子槃等相繼到堂作證堂諭着兩造各具理由書呈堂候核被告限十九日十二時以前交五百元舖保（一）美商柏士東訴俄國義勇艦隊郵船公司人欵案堂諭本案各種證據准斯乃德律師取回開明清單仍送交本廨檢察處自收存之日起限六禮拜之内由被告代表斐斯律師查閱明白後訂期訊核（一）少婦陳徐氏延慕思律師訴與其夫陳春寳離婚案堂諭准暫免堂費（一）任本培延慕思律師爲新昌糖菓公司聲請破産案堂諭諭派本廨理賬員卽將該號財産賬簿收管公示調查具報核奪（一）奚少峯聲請破産案堂諭改期七天再核（一）上寳農工銀行訴祝志純（即壽記）不理股票押欵案堂諭隔日公示申新兩報十四天（一）胡秀卿訴袁寬夫欠借洋案被告代表海德禮律師請求改期堂諭被告有病改期審理（一）章吳氏訴同發米店不理擔保陳滙君借洋案堂諭改期與二千二百四十九號民事案併訊（一）匯生皂廠等訴天裕昌等欠欵案堂諭原告律師請求執行堂諭照准候飭被告到案遵諭執行原告前交之保准予取消（一）德康錢莊訴楊杏奎王植三用空賬洋案堂諭候飭傳被告王植三到案照所訴之數交保（一）姚繼唐柯含丹欠欵案堂諭候函請法公堂查封被告協興和記再核（一）婦人宛張氏訴宛開甲離婚案堂諭候傳被告到案遵諭執行（一）泰興號訴順記新木廠源泰木器店擔保造屋抛棄工程案堂諭核閱本廨理賬員報告原告所訴屬實應判令被告等共同負責償還原告元三千九百八十四兩三錢五分並堂費據理賬員報告勞白次處尙有餘找元五百四十六兩九錢二分未付着被告照此數暫爲扣除再奪第二被告准予三天内交保（一）卓惠民聲請破産案堂諭本件聲請駁回（一）婦人黄婁氏延佑尼干帮辦施乃德律師聲請執管遺産案堂諭據朱斯芾律師聲稱此案雙方試行和解應准改期再核（一）徐順興皮號延朱樹楨律師訴趙阿富欠貨洋案堂諭着陳錦山及趙金富到案質訊（一）汪而峯聲請破産案堂諭着登報公示十四天對於本件聲請有無債權人反對再核（一）馮蓮卿訴李煜文欠賬洋案堂諭本案原告係以該公司經理資格向被告索欵於清理事項無涉除被告陸續所付之欵應判令被告償還餘找洋四百七十一元二角五分並負担堂費着被告負擔自起訴日起至清償日止按年八釐之利息限二十四小時内交保 
[誌謝]  
　　昨承商務印書館惠贈第八卷第三號「小說世界」及第十二卷第三號「兒童世界」各一册謝謝 
來函 
[何錦寳來函招尋女孩]  
　　舊曆十月二十二日上午九時忽走失女孩何桂金一口寗波口　現年三歲圓面孔頭上左角梳有小辮身穿白花紅洋布棉襖藏靑假嗶嘰棉褲足穿本廠布紅條子夾鞋紗襪如有仁人君子見而領到或報告在何地方者均有相當酬謝决不食言乞各界留意是幸上海閘北中興路長源里三號何錦寶謹啓甲子十月二十二日 
 
 

Page 16

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *商業市况 
[釐俏拆定]  
　　昨日洋釐早市七錢三分三厘七毫五午市七錢三分七釐比前日又好起半釐市塲成交量數約百萬左右並不過旺惟現銀元頗爲俏利南通花用陸續裝運已達一千五百餘萬加以近日烟台去路又暢來源斷竭本埠現底日見减縮米麥用途又見發動若銀行無大批出籠長此以往洋釐决難回復出口烟台去洋十餘萬中國裝寗波洋一萬五千銀拆站住早午市均開二分劃頭不值分文年内爲日無多各莊均抱收束主義發展之期恐非開年不可也 
[上海銀行國内滙兌行市報告]  
　　昨日京津滙價俱漲計銀滙漲二兩京爲一千零六十兩五錢津爲一千零六十八兩五錢洋匯漲起四元京爲一千零零八元津爲一千零零七元漢電洋例掛牌一千零三十四兩二錢五分較前市跌落一兩五錢　價仍然疲滯洋滙可以免去滙水靑島電報膠足爲一千零八十二兩洋滙每千元貼二十元烟台估平回鬆二兩爲一千零三十兩洋滙轉高二元爲一千零十六元餘如蘇錫常各跌去五角同爲一千零零二元五角許州汕頭漲爲一千零零八元川匯重慶提高五兩港電爲七二七五餘市如前 
[神戶英美滙訊]  
　　昨日神戶滙兌市午前電日美匯兌三十八元三七五與前日價同　價不開日英賣價一先令七辦士八一一五較上日跌一二五賣價一先令七辦士八七五較上日跌二五正午及午後來電均無變動 
[外滙掛牌又稍變遷]  
　　惟英日新三價未動 
　　昨日（十九）外滙掛牌有印滙縮半羅比掛二百十九羅比半法滙大五法郎一千四百五十五法郎美匯大半元爲七十六元二角半香港大二五係七錢二分七五荷滙小半盾掛一百九十三盾七五其餘先令仍掛三先令三辦士半東滙五錢零七五新加坡七錢一分二五銀價大二五大條恐將見縮 
[先令市面尙平]  
　　昨日先令未動市面後軟一二五交易甚爲清淡一月份銀行售出三先令三辦士六二五買價三先令三辦士七五之後銀行賣價轉鬆零六二五一月份價三先令三三辦士六八七五買價仍係三先令三辦士七五共成交約二三萬鎊午後因星期三滙票例無報告 
[美匯益呆]  
　　昨日美滙掛牌雖大五角然内盤仍與前日彷彿銀行賣出一月份七十六元半買價七十六元六二五 
[東滙又鬆二五]  
　　昨日東滙價初時與上日相等計一月份銀行賣出五錢零三七五買進爲五錢零二五旋因投機方賣出而銀行無進胃故銀行售出價由五錢零三一二五小至五錢零一八七五買價五錢零一二五至五錢成交四五十萬元午後暗盤做開十萬元價五錢零一二五 
[標金又趨疲勢]  
　　昨日大條均回長一二五計近期掛三十三辦士六八七五遠期三十三辦士八七五日英滙兌大零六二五日美大一二五花旗大一八七五標金開盤反漲六錢爲二百四十七兩六錢最高到二百四十八兩二錢原因滙兌又大人心趨上所致後漸小去數錢先令未動東盤尙平故金價由二百四十七兩高至二百四十七兩七錢以後東滙又鬆期金賣者亦多於是小至二百四十五兩九錢收盤二百四十六兩蛤赤售開二平價三百二十一兩至三百二十一兩五錢赤條三百十九兩五錢登賬本月份二百四十九兩十二月份二百四十七兩一月份二百四十六兩補水二百四十九兩午後開盤又小一錢最小到二百四十五兩五錢後高至二百四十六兩二錢收盤爲二百四十六兩較上日價又小一兩其最高低相差爲二兩七錢 
[紗市期跌現穏]  
　　紗廠聨合會報告云昨日星期三美國棉花現貨漲二十四個磅音近期漲十三個磅音遠期漲二十個磅音印度勿洛去跌十一羅比東洋三品紗近期小一元一角遠期漲三元一二角二十支現貨紅財神小一元標準紗因時局多謠致人心虚慌近期跌二兩二三錢遠期跌二兩四五錢但外面現貨生意銷路仍屬不斷賣價依然與上日相仿川帮又進二十支五福三　牧羊十六支寳鼎十支金鷄等華廠紗及日紗共六百包午後標準市勢稍定近期回上二三錢遠期小二三錢客帮由廣東汕頭漢口福建蕪湖江西北帮等帮買去各紗五六百包各廠皆未開出市面仍屬穏固 
[棉花市况轉鬆]  
　　昨日棉花　面見鬆交易所標準通花仍少成交現貨有董華記買進現貨樓交通州花六百包價三十九兩二錢統益廠買進陸續送廠本花一千包價三十八兩五錢横濱帮買進現貨棧交姚花一千二百包價三十八兩日信洋行買進現貨送打包廠火機花一千擔價三十九兩七錢五公大廠買進現貨送廠通州花一千包價三十九兩二錢五 
[三品漲跌不一（十九日大阪電）]  
　　海外銷胃頗佳 
　　三品昨日午后遠期貨漲至三十二元旋因進貨過多收盤時稍趨挫折今晨美棉漲起一元交易又有進步近期賣貨稀少漲起一元餘後獲利轉賣者多第三月期貨跌去二三元後半各月期仍有起色均高漲一二元惟至二盤轉　績出各月期趨勢又稍疲但因滙兌關係輸出海外仍屬合算香港以三百五十六元六角訂購寳來二十支十二月期貨七百包以三百五十四元訂購赤戎二十支十二月期三百包 
[大（十九日大）]  
　　棉紗現貨輸出帮買氣仍未减退惟因期市趨疲稍呈停頓之狀交易無多幸市面存底稀薄　方態度堅强行情仍　中　十支本月期呌價爲三百六十元次月期爲三百五十九元 
　　軍艦四十二支十一月期五○五○○ 
　　鶴鹿四十二支十一月期五二三○○ 
　　　鹿四十二支十二月期五二七○○ 
　　雙女十支十二月期三四五○○ 
[大阪布市不動（十九日大阪電）]  
　　棉布現貨市况因香港上海方面買氣旺盛人氣堅俏交易大有進步雖期市跌低行情仍能站定未動成交三百包 
　　三星十二月期九八○ 
　　五童子十二月期七八七五 
　　紺燕十二月期二四六五 
[怡和呌莊]  
　　昨日星期三輪值英商怡和洋行第一千二百六十五次拍賣之期仍爲有限價與不限價兩項拍出排列羽毛羽綾嗶嘰彩呢泰西緞寗綢羽綢斜綢毛布原布市布漂布等九十二件計四千零四十六疋拍成五十件計二千一百零六疋比較上屆多一件計一百四十疋未拍者四十二件計一千九百四十疋所拍各貨較有起色客帮銷路見動惟長江買進略少市况漲多跌少蓋已屆冬令出銷之候矣計拍有（羽毛）三件計三十疋桃紅人馬跌五錢餘牌平平（羽綾）三件計六十疋虎牌加一兩二錢馬頭加二錢五（嗶嘰）三件計九十疋馬頭漲二分（泰西緞）六件計一百八十疋價漲自二釐五至二分惟滿堂紅跌二分半五財童亦跌四分半（羽綢）五件計一百九十疋和合跌二錢九虎跌一錢五惟粉粧樓漲四錢五漢家宫漲五分（甯綢）一件計三十疋音樂會漲二錢二分五（斜綢）一件計三十疋狀元紅跌六錢五（毛布）三件計二百二十疋僧帽漲二分藍蟹則跌二錢九分（原布）七件計四百二十疋價跌四分至八分惟單瓶漲一錢四（市布）五件計二百五十疋大發財跌五分藍七子跌二錢七分藍三地跌一錢惟萬培利漲五分彩鐘加一錢（漂布）十二件計六百疋價跌五分至三錢一分而亦有漲五分至二錢五不一 
[紛市轉疲各帮進意均淡]  
　　昨日粉市已轉疲勢緣北洋來電將次結冰大連營口等帮進意轉淡天津一埠亦祗有兩班航行上午交易所開盤後烟津等帮尙有辦進現粉故本月份價仍堅挺其餘各月傾跌甚微惟交易不暢午後開盤市面不振客帮因接政局不穏消息均無意經營而星散交易益趨寥落市價步軟後市因廠家存底均薄從事收進故價又咽奸數釐結果本月份價爲一兩九錢四分較前日收盤價計跌七釐半十一月份爲一兩九錢六七五較跌一分十二月份爲一兩九錢八分半較跌半分正月份爲二兩零三七五亦跌一分標準粉成交額上午十四萬六千包下午十一萬五千包收市八萬五千包共計三十四萬六千包較前日少拍十七萬七千包股票無市 
[絲經交暢價疲]  
　　昨日洋莊絲市各經銷路繼續暢旺惟歐美等莊所接海外回電多係低價始進是以談成各絲經價無堅挺廠絲計由三井信孚達昌等行進上中等牌三百擔價均平定七里干經上等梅牌昨由信孚成交二百擔行情較前小三十五兩又雲麟雙馬牌六十擔價更較低十五兩中等乾經則由泰和新時昌二行共進四十擔絲價仍疲魯黄廠經昨計開利達昌三井諸行成交上中等絲百六十餘擔價無變化川鄂粗絲印莊銷路亦盛談成沔陽過盆西充棉州等絲百十餘擔價均不振惟灰經美莊雖有需胃祇因吃價稍小尙未訂交云 
[横濱絲市良好（十九日横濱電）]  
　　生絲現貨前日成交十三萬斤本日前市收盤後交易更暢買方踴躍人氣旺盛 
　　絲屑市况買賣雙方價格相差十元乃至十五元未能成交惟正在交涉者有三萬斤 
[茶市堅定]  
　　昨日星期三本埠洋莊茶市仍趨堅定惟市上存底不多交易已無日前之旺綠茶全市總計成交八百六十四箱珍眉售盤自四十兩至七十四兩貢熙售盤自二十八兩至四十九兩秀眉售盤十五兩五錢蝦目售盤自三十九兩至五十四兩貢珠售盤自三十二兩至四十兩市價均頗爲堅挺祁寗等路之紅茶存底雖不甚多然日來洋莊需要不甚踴躍故昨市亦未見成交 
[糖市跌勢暫定]  
　　自前日（十七）神戶廠車白開小以後情勢頗形岌岌至昨日（十八）上午横濱明治廠來電十五元七角不開午後公會劃盤價以人氣較定故不復下降現貨大里N　八兩二錢雜　八兩一錢五十月份八兩二錢十一月份八兩二錢五觀昨日市勢東廠能不復開賤則至此價情或可立定矣棉湖赤到貨漸有開盤已鬆至八兩六七錢矣 
[五金市况活動]  
　　昨係星期三市况尙稱活動北路沿海諸帮吸收大路貨甚鉅惟長江各埠及内地等銷路仍以零多躉少未免美中不足各貨售價穏定如故新洋元及法西釘等頗有續進希望惟鐵板及竹節鋼兩種因一部份圖謀脫手故略現紊亂之象云 
 
 

Page 17

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *本埠增刊 
[馬玉山公司新出花邊]  
　　南京路馬玉山公司新由勝德廠定織緞邊一種花樣新奇顔色奪目極合婦女冬季衣服之用並有繡花邊珠邊亦爲旗袍之必需該公司花邊部係勝德廠分銷處故各種羽巾六角珠排鬚邊袖口邊等定價均極從廉云 
[九大綢緞局减價一月]  
　　南京路山西路口九大綢緞局開設有年營業頗爲發展現有大批新貨到申如鐵機緞華絲葛以及絲織物品等無不齊備時值冬令特將各貨大減價一月故一般顧客無不趨之若鶩云 
[老景福綢緞減價]  
　　小東門老景福綢緞局自減價以來營業頗爲擁擠近又運到大批中外綢緞其閃廠每尺一元沽價九角廠葛每尺七角半沽價六角七分半餘如寳塔緞三閃緞簿緞電廠葛緞錦綢軟緞等物質精美沽價甚廉尺寸寬放云 
[大陸新到大批香精]  
　　五馬路大陸藥房新由歐西運到大批香精如老泡力克玫瑰精法國花牌玫瑰精及地球牌玫瑰精均爲一兩瓶裝可供自製雪花之用價值克己故本外埠之採取者絡繹不絶云 
[馬敦和出售紅寳石頂不帽]  
　　二馬路望平街轉角馬敦和帽莊自今秋遷移對面轉角以來營業尤爲發達邇來戰事告終交通恢復該莊近日顧客盈門殊形擁擠大有應接不暇之勢近年一般上等人士咸喜戴用紅結小帽該莊爲社會之需要特行定做一種紅寶石小頂鑲以螺旋金盤代帽結之用定價低廉發售以來購者頗不乏人咸稱價廉物美戴之殊覺壯觀云 
[新式耳環髮义運滬]  
　　先施公司新二樓衣邊部頃由法國辦到大批最時式各種寳石耳環花樣新奇五光什色爲從來滬上所罕見又由美國運到各欵大少曲直駝　老牌髮义女界作修飾鬢髮之用最爲適宜并備有該種髮叉樣子贈與顧客故一時採購者非常踴躍云 
[維新製銷暖鞋]  
　　南京路中維新鞋莊近自美國運來氈呢製有各種温軟適足之暖鞋頗爲購者歡迎定價公道故門市最盛毡呢反口二元七角毡呢八式二元八角毡呢毡底二元八角毛布底毡呢二元二角 
[立豐商行新出行名簿]  
　　江西路七號立豐商行專營進出口事務及經理各國名廠出品近又添設編譯部聘請陳文漢君主任調查各行號及廠家等以便出版一種最完美之中西合璧行名簿精訂洋裝一巨冊其内容分門别類兼有銀兩表等最合各商家之用務使便於　覽倘各界欲登廣告於該行名簿者與陳君接洽可也 
[「爲國犧牲」已在天津開映]  
　　前在本埠卡爾登影戲院開映之「爲國犧牲」Scaramouche影片爲電影明星魯易斯史東愛麗絲泰來接蒙拿懐羅等所合演每次開映之時觀者人山人海無不讚爲影片中之傑作該院本定開映一星期後復續映三天輟映後即運往天津聞已於昨日（十八）起在天津英界馬廠道平安電影院開映云（伯） 
[商務新片「松柏緣」已成]  
　　商務書館影戲部近子之「松柏緣」影戲大體已漸完善現正趕製說明日昨試演於該部中以裁兵　議及結婚二幕爲最有精采劇中並攝有瀏河戰後慘狀尤足感人生非戰觀念云 
　　又該部近又攝一影片劇名爲「孝子復仇記」係「好兄弟」編者楊小仲之稿已攝花園景二幕主角係某小明星未滿十齡云（愛钰） 
[評「自投情網」]  
　　自「盧宫秘史」影片在卞爾登開映後魯易斯東之名遂遐邇傳聞凡愛觀電影者莫不知其人矣今在上海大戲院開演之「自投情網」亦由魯民主演記者得知之下遂往觀焉 
　　是片大略述一銀行董事長因戀一蕩婦致家破人亡不堪收拾情節極簡而寓意極深實爲一有益世道人心之佳片觀乎結果之慘使人廻腸蕩氣念念不已而自知警惕爲一般好色者之當頭棒喝賜益匪鮮淺也魯易斯東飾銀行董事長初固爲君子且責其同事之被迷於蕩婦聲色俱厲勸其同事者與婦分離循循善誘皆恰到好處後其同事卒因昏迷不悟被婦所棄而反自殺爲之歎惜不置此時之董事長固頭腦清晰心地純潔也而後卒爲彼蕩婦者所迷茫茫不自覺棄公事於不顧置身於紙迷金醉之塲昏　有甚於其同事者聲色俱厲之言循循善誘之語及於其同事者將及於自己而不知實爲一輩色迷之實情魯易斯東演來維妙維肖殆後爲友提醒說破蕩婦歷史與之决裂悔已無及憤根俱集乃以酒澆愁而愁更深神經錯亂演出種種失情失理之動作及妻來勸恕彼往事本可破鏡重圓而不意仍爲蕩婦所迷卒演成身死慘劇良可悲已魯易斯東之表情遂境而異忽悔忽愁忽醒忽迷絲絲入扣無不佳妙 
　　戴樂女士之蕩婦誘人時表情之佳無可　匹其迷人而求人愛惜之利器厥惟淚珠當初誘董事長也　亦以淚當决裂後再迷董事長也亦以淚誠哉婦人之淚之可畏也（劍豪） 
 
 

Page 18

 
 
1;第一萬八千五百八十三號;中華民國十三年 西曆一千九百二十四年十一月二十號
星期四 * *[婚禮新誌]  
　　上海華商電氣公司工程師蘇祖修君與宋仲董女士定於今（二十）日午刻在中華路　廬行結婚禮云 
[籃球消息]  
　　本埠每年有全滬華人籃球錦標之比賽去年加入者爲靑年會全白隊全黑隊體育研究會聖約翰大學復旦大學滬江大學等六隊最後錦標爲全白隊奪得今年復由靑年會發起除去年加入之各隊外新加入有上海大學南方大學及中國公學等並定本月二十九日開始比賽地點本擬在貝勒路體育塲但聞因多數贊成在靑年會舉行故現在尙未决定本屆錦標聞全白隊及全黑隊爲最有希望届時必有一番角逐也 
　　昨日（十八日）交友隊與全黑隊在靑年會健身房作友誼比賽交友隊爲靑年會日校校友所組織球員多爲該校健將素負盛譽全黑隊自去年全滬錦標比賽失敗後奮勇練習成績斐然已非去年可比故一般關心籃球者對於此次比賽異常注意作壁上觀者數百人七時起賽雙方進攻甚猛全黑隊守衛董守經守衛最爲得力使敵方無隙可乘前鋒各人得以全力進攻而交友隊前鋒亦殊不弱故上半時結果全黑得十四分而交友隊得十分休息後全黑隊乘戰勝之銳氣且以董君之守衛嚴密猛力進攻交友隊遂形不支迨告終止結果全黑隊以四十三與二十二之比戰勝全黑隊所以獲利者固由守衞之得力而傳球之敏捷射的之凖確尤深爲一般觀者嘉許之 
[徐園菊會展期三天]  
　　上海貧兒寇園藝科出品菊花數百種在康腦脫路五號徐園陳列開會巳經九日茲聞該院貧兒手栽頗多　華晚節尤有傲霜之枝爰商得徐園主人慨許於小春月二十五二十六二十七續會三天每日上午十時開始門票連茶票仍售四角云 
[雅歌集紀念大會]  
　　本埠北京路顧家弄積福里雅歌集票房將於二十三日（星期日）假座西藏路寗波同鄉會舉行十五週紀念大會並請袁履登君演說茲得悉其會員彩排劇目如下王葭庵「馬蹄金」張醉菊「女起解」金兆旭「硃砂痣」影梅盦胡學孟「寳蓮燈」吳老圃「草橋關」壯學子「定軍山」王鍾吕「捉放曹」羅亮生「洪羊洞」夏市隠「雍凉關」陶菊隠「八大鎚」朱愁士屠蘭亭「葭萌關」陳景塘「四盤山」黄開鈞「空城計」管雅聲「湖樓」（崑劇）朱叟人「單力會」（崑劇）陳欣生「三义口」其餘尙有多齣不及備載屆時金鼓喧天定有一番熱鬧也 
[近日菜市]  
　　冬笋每兩四十黄魚每兩三十沙魚每兩三十白菜每斤五十搶蟹每兩三十五薺菜每斤八十草頭每斤六十鯽魚每兩四十河蝦每兩七十鱠魚每兩五十靑魚每洋三斤半元菜每斤五十塌枯菜每斤百二十天津　每斤百二十銅盆魚每兩三十五蒿菜每斤五十海鰻每兩二十五汕蚶每斤二百四十毛蚶每斤百文鮮帶魚每兩三十鮮鮺魚每兩二十五猪肉每洋三斤半鴨每只六角迄肉每斤二角半 
[大世界游藝談]  
　　德國班之皮條槓子表演者爲二華人身幹雄健技藝嫻熟上下翻飛捷若猿猴雖上塲時使勁表演然終塲　仍能保持常態面不變色氣不喘喝運功之深可見一斑矣脚踏車技表演者爲三德人二男一女或即或離各獻種種技術五花八門層出不窮驚人技術令人拍　叫絶其中揷以種種之滑稽尤能引人入勝也文武戲法施家班之施湘雲體態輕盈娬媚動人昨觀其施空中移洋一塲手術敏靈清楚絶無破綻敗露乃妹之武功亦頗不弱二者均能得觀衆之傾賞焉 
　　名花會之方寶竟綺年玉貌丰姿秀麗昨聆其歌「知心客」一曲鶯聲嚦嚦悠揚婉轉頗娛耳聽也 
　　董月紅馮素蓮合演打漁殺家董飾蕭恩瀟洒礧落馮飾桂英嬌小玲瓏秀麗絶倫二人搖槳擋舵出場姿勢自然拉網之神氣傍岸攬船之手法均老練週到上船時表示船身蕩動二人一趁一合之做工自然畢肖馮於李俊倪榮下塲後唱「海水茫茫」之西皮倒板曲折動聽惟嗓音稍嫌輕細與蕭恩同上唱三句快板清越圓潤接唱四句散板末句「怎奈我年紀衰邁氣力不佳」董唱來極佳博得彩聲不少「昨夜晚吃醉酒」一叚西皮董嗓音流亮咬字正確「在河下」一句要腔亦佳「不打魚」一句蒼勁有力「清晨起開柴扉馬鴉叫過」唱來尤見精采並將左手撩衣襟右手開門抬頭一望體貼劇情十分的切「將身兒來至在草堂内坐桂英兒倒茶來爲父解渴」兩句唱做俱優與敎師一叚對白態度安詳工架老到一付老輩氣象活現面間敎師係一不掛名之童伶所飾滑稽處尙能引人發噱倒也爲之生色不少（洪洪水） 
[歌壇鴻爪]  
　　鬟羅館主徐碧雲獻藝春申月餘見仁見智毁譽各半期滿北返曾自京庽宣内中街二十五號致柬答謝各界詞極雅麗爰亟錄之以　讀者是亦梨園佳話也謹肅者暌别樳暉頓增葭思依馳歸路夢轂迥縈敬維聞望崇昭興居曼祜三吳迨遞藻頌奚如碧雲能儛旣愧河陽善歌難方齊右定塲歇浦叢脞滋虞詎期珠玉榮頒渾似九天之咳唾更復璚瑤寵錫疑來萬國之珍奇步兵竹裏之廚醉紅茵而傾翠斝天彭花時之餉結　蔕而繞筠籃盛惠　施永鐫肝腑撫膺圖報敢指河山日昨托庇鴻庥安抵都下征塵甫卸倍憶江南欣聞戰事敉平竊幸治安初復斯則福添無量懽慰下忱葉落庭梧秋風多厲諸乞珍衛未盡縷陳耑肅鳴謝敬頌台安徐碧雲謹啓（愛鈺） 
[集會表]  
　　陽曆本月時間地點召集者事由 
　　二十日至二十七日假座康腦脫路徐園貧兒院開菊花會菊花大會 
　　二十一日市公所兵災　後會成立會討論救濟辦法 
　　二十二日下午三時華德路八十三號科發藥廠股東臨時會 
　　二十二日下午七時假座寗波旅　同鄉會中國女子體育學校游藝大會 
[天氣報告]  
　　徐家匯大文台昨日下午四時三十分氣象預報云天雨稍寒長江口及山東之間因低壓東行人海將有大風來自西北方渤海有稍强之北風台灣海峽内風無定向又昨日下午三時前二十四小時内本埠氣温最高六七五最低五七二去年同日最高六六二最低五四八 
　　頃得徐枕亞君來函謂學術研究社所發行之直言句刋並非主任編輯特爲聲明以免誤會云 
 
