# 1906 - 252 - 4912002

 

Page 1

 
 
   
 
 

Page 2

 
 
[電傳諭旨]  
　七月二十八日奉　　旨翰林院侍講學士著李士珍補授欽此 
[電傳宮門抄]  
　　二十八日召見軍機廕昌 
[鄭蘇龕京卿演説稿代論]  
　　今日承貴公會約孝胥來觀盛會不自意邊戌餘生在光緖紀元年閒尚得與諸公爲此一日之歡聚今日我等所處之地位與七月十三日以前己如隔世眞堪爲中國賀爲諸公賀此會乃我中國上等國民第一次之聚會故孝胥敬爲國民略盡忠言所媿學識粗淺不足動聽請諸公原諒從來各國要求立憲無如此之易得者此次仰賴朝廷獨斷實有救亡圖存之思想而累年以來報館學生先導之功尤爲特色但凡事得之太易必有難處在後今日所謂立憲者初託空言距法度完備之日尚遠就使從今以後日有進步以至於法度完備之一日若將此極完備之法度付之目前之國民則其資格斷然不足承受譬如將英德日本各國政府社會完具之全體換以中國國民居之則不過月餘日必變爲朽敗紊亂與我國今日國内之情形無異此實鄙人稍有閲歷之言孟子所謂徒法不能以自行正謂此也孝胥聞憲法之爲物無此愛彼憎之性情無偏輕偏重之作用一切有生命無生命凡在憲法保護之下者必不使有意外之危險故立憲之國必使全國人民皆有尊敬憲法之能力皆有服從憲法之思想如果全國國民之思想能力與憲法合爲一體然後其國之憲法乃爲世界所公認無論何國人民皆不得侵犯我國憲法之權力旣居吾國必在吾國憲法約束保護之界内無論何國人民其性命財産皆可託庇於吾國憲法之下其人爲我之親友以至於爲我之仇讎凡在吾國憲法之界内者皆可得平等之利益何以故因此憲法中皆含有哲學羣學之公理絶無種族門閥一切侵凌欺壓之意氣故國民能自尊敬憲法服從憲法者其道德日進資格日高日然鍊成大國人民一種高尚嚴重之風氣決無輕佻任性暴動野蠻之惡習若徒有憲法而無尊敬憲法服從憲法之人民則其國之憲法斷不能獨立以得世界萬國之信用然則此等人民誰爲培養誰爲造就若專候國家所辦敎育發達以後恐世變不能相待區區之意甚望我社會中自爲培養自爲造就務使此等人民於十年之内風氣漸成資格漸深庶令今日窒言之立憲一變而爲實行之立憲諸公須知索此空言之立憲報館學生誠有大功若至實行立憲則全國程度皆形不足我等所恃爲引導全國之進步者仍不得不望之於報館學生而已目前急辦之事鄙意必以研究科學主持淸議爲二大端似宜設法提倡速立一大學會分爲二科其一須設高等科學傳習所數處以備二十餘歲至三十餘歲漢文已有根柢之人擇其性所近者專門研習其一須設多處法律交涉財政工商各研究所與報館合爲一體除日報外另出旬報將研究所得之實學精選登報使各省可以報紙爲敎科書一切空疎迂謬浮囂之議論不能熒惑衆聽最要者須認定憲法之原理隨時發揮使全國之心思耳目悉注射於此學會上可輔助國家之進步下可造成國民之資格鄙意尤望諸公時時提醒今日我等己在預備立憲之時代一切道德學問萬分不足從今以後專以忍辱合羣爲宗旨痛除前此排擠傾軋之習以立全國國民之模範因在坐諸公今日擔荷之責任比之七月十三日以前其重何止百倍願諸公卽以今日開會之日爲中國國民改良進步之記念日我等忝爲今日之坐上客亦可附驥以傳留爲他年實行立憲之記念曷勝熒幸 
[本館接議定各部官制專電廿八日戍刻到]  
　　北京專電云改編官制現已議定派慶王爲總理大臣 
 
 
 

Page 3

 
 
第三版 
　　而以瞿鴻𧝞徐世昌榮慶鐵良副之定議各部寺 
院改爲十一部（鳴） 
[又電廿八日亥刻到]  
　　北京專電云政府會議官制設立内務部不用尚侍設摠理副理監督各一人以王大臣任之警部改作警察局增設交通部專管輪船電報郵政鐵路四項以上各節聞八月初降旨實行（孔） 
按此電係别一訪員所發與前電微異 
[本館接擬升巡撫爲摠督專電廿八日亥刻到]  
　　北京專電云會議外省官制擬定各省巡撫升爲摠督專轄一省知府改爲府知事直知州改爲縣知事秩均四品同通佐貳雜職酌量裁畱爲各縣輔助官懷） 
[本館接袁督主張不裁宦官專電廿八日戊刻到]  
　　北京專電云澤公請裁宦官編纂大臣多然其説而直督袁世凱獨主議不裁（嗚） 
[本館接定期開議中俄條約專電廿八日亥刻到]  
　　北京專電云中俄條約唐侍郎函致俄公使定期七月二十八日在外務部開議今日午後猶在磋商同） 
[報界恭祝立憲會記事]  
　　昨念八日本館與同文滬報中外日報時報南方報各館假張氏味蒓園開恭祝立憲會先期在該園徧懸燈綵並恭錄十三日上諭懸諸門首樹立龍旗午後上海道瑞觀察上海縣王大令海防廳秦司馬租界關孫陳各廨員及商約大臣呂尚書電報總局周金箴觀察滬局總辦周翼雲觀察輪船招商徐雨之沈子梅兩觀察閘北工程局委員徐觀察等先後蒞止此外學界商界到者約共千有餘人午後開會奏軍樂先由施子英觀察宣讀開會祝詞次由鄭蘇龕京卿馬湘伯觀察演説聽者鼓掌之聲如雷貫耳次上海道瑞觀察倩施子英觀察讀頌詞盖瑞觀察以小有不適發聲未能宏暢也末由文君實甫爲各報館代表宣讀答詞再奏軍樂禮畢乃由丹桂部開檯演劇丹桂部潘夏二氏係創辦榛苓學堂者故是日所演皆改良名劇足以啟發社會者也傍晚散會茲將祝詞頌詞答詞照錄如下開會祝辭今日爲報界同人舉行慶祝立憲之禮荷本埠官紳商士諸君惠臨同人不勝忻幸伏讀本月十三日上諭備行立憲萬年至計决於崇朝具見朝廷有百度更新之意又觀本月二十一日本埠各省學商兩界同日舉行慶祝禮足見中國國民近己大有進步深知憲政之利益同深感企有實行憲法之一日謹按上諭有云庶政取决於公論夫公論之出源自社會而樞機之司實在報章是以報界同人謹擇於二十八日就昧蒓園舉行慶祝禮恭祝立憲萬歲皇太后皇上萬歲立憲國民萬歲 
上海道頌詞伏誦明詔宣布預備立憲以來朝野上下懽喜讚嘆東西各報亦皆聨牘載筆播爲美譚此誠我國家震古鑠今之盛典足副我國民延頸企踵之希望使者今日得與諸君同此嘉會其爲忻忭非言可宣導揚上德鼓吹文明則亦與諸君同其熱誠相期於無窮也夫預備立憲之秩序綸綍所布大哉皇言竊謂議定官制釐訂法律此立法與司法者之專責也廣興敎育淸理財政整頓武備普設巡警此行政者之專責也明悉國政發憤爲學此國民之公責也若各明忠君愛國之義合羣進化理之勿以私見害公益勿以小忿敗大謀爲詔令特以昭示天下者使者與諸君所當相勉相勵相告相誡旦夕而討論之至於預儲公民之資格實行自治之規畫則當歸於實際而不在於理想尤必於風俗習慣先爲注意使者職分所能盡材力所能及亟願隨諸君之後而有所建白也况今日之會發起於報界諸君報界爲輿論之代表亦願諸君循其職分竭其材力發爲言論以先天下光輔淸時潤色鴻業闡明法意和導齊萌斯懽祝之意誠永永而無極將來實行立憲之後又即可舉此一席之談讌爲一大紀念日矣敢進一觴爲在座諸君賀公會答詞今日敝公會在此開會舉行慶祝立憲典禮承官紳士商諸君子惠然偕臨並蒙鄭蘇龕先生馬相伯先生代爲演説上海道憲瑞觀察爲之頌詞於以見諸君子愛國之忱敝公會與有光榮不勝欣幸之至伏念立憲之事旣重且大於全國人皆有關係故非全國人同心同德羣策羣力不爲功今者此會諸君子聚處一堂怡怡藹藹形神無問卽爲全國人同心同德之起點其於立憲前途影響甚大竊冀由此擴充推之於全國人莫不怡怡藹藹形神無間咸如今日諸君子聚處一堂之時同心同德羣策羣力立憲實行其功効可計日而待則此會實爲之嚆矢矣謹拜手而爲之頌曰立憲萬歲中國萬歳皇太后皇上萬歲諸君子康祥逢吉 
鄭京卿演説稿己登報首代論馬觀察演説稿則以爲時勿促未及抄錄俟明日續登（容） 
[威海衛電祝立憲]  
　　二十一日威海衛同志齊集 
　　劉公島舉行慶賀立憲大會並攝一小影以爲紀念所有電致北京 
稿照錄于左 
　　北京澤公爺曁各憲政大臣鈞鑒讀十三日明諭預備立憲我國士民同聲歡頌我威海衛雖隸英界究屬我國疆土甚盼將來我國恢復海軍倚爲根踞爲此合衛商學界人等今日特開慶祝大會預賀立憲前途同盡國民義務特此電聞威海衛商界學 
 
 

Page 4

 
 
界同人公電馬 
[奏請裁罷内監北京]  
　　禁摺中大致謂閹官之制列强均所未見獨中國有之亟宜改革查閹官多屬無識之徒往往有與外人勾結將中國情事陰通外人其於阻撓國務决非淺鮮願急裁罷聞慈宮閲奏嘉納刻己飭令大員磋商辦法（閏） 
按此條須與專電參觀 
[議飭各省設立自治局北京]  
　　編纂憲政大臣議　　爲預備立憲養成州縣議會資格起見擬通飭各省飭各府屬設自治局以徐圖整頓地方自治規模云云（閏） 
[震澤十紳及米業禀蘇撫電蘇州]  
　　蘇撫陳　　中丞得震澤士紳及米業電告被匪徒搶米立飭郎軍門帶兵星馳前往竭力彈壓保護商民茲將電文附錄　後撫憲鈞鑒念五日午震鎭平糶兩局被刧米行六家亦同時搶劫人心惶亂勢甚岌岌懇飛飭派兵保護以安民心震澤鎭闔鎭士紳公電 
撫憲鈞鑒念五日午震鎭米行六家被刦亂象將成後患無窮請飛速派兵彈壓震澤鎭米業公電（甲） 
[贛撫電准拒捕匪徒格殺勿論江西]  
　　贛南道江訒吾觀察上年帶兵查辦匪鄉禀請匪人如持械抗拒格殺勿論未奉前撫批准茲因匪燄日熾重申前請日昨電致贛撫云南昌撫帥鑒龍南倪令暨防營禀匪徒鍾顯相糾衆抄搶盧姓捉去一人倪令暨防營勒族交犯該族膽敢開槍拒捕奪去己獲鍾立慶鍾石生防營人數無多且未奉格殺勿論公事不敢還擊整隊回城僅傷差丁數名職道己電飭宋營官馳往會辦惟龍南獷悍異常徧地皆匪倘再拒捕可否還擊乞電示職道昌咸撫憲吳仲帥即覆電云吉安江道台鑒咸電悉龍南匪徒鍾顯相膽敢糾衆抄搶盧姓並掳捉一人己屬不法該營縣勒族交犯復敢開鎗拒捕奪去已獲鍾立慶等實屬形同化外應飭宋營官帶隊會縣嚴拿務獲首要重辦敢再拒捕准照例格殺勿論嗣後拿辦匪鄉要犯如有拒捕卽照例辦理母庸拘泥近日省河水漲聞贛南吉寗均得透雨晚稻有秋並卽查明電復爲盼撫院删（用） 
[呈報訊理淳安械鬭案嚴州]  
　　淳安械鬭由縣主屠大令彈壓解散等情曾紀前報復奉撫憲委兵備提調三六橋太守赴淳設防查辦茲已訊明理結會銜通禀到省禀稿照錄於後竊卑府多奉委赴淳會同卑職寄辦理徐王两姓械鬥一案前於十一日將查辦大畧情形馳禀憲鑒在案伏查徐王两姓互奪漲沙該徐姓實屬恃勢强爭卑府多到淳後三次入蜀口放哨該處紳耆皆遠避村落農民則逃匿山中致大人各憲之威德不能宜而卑府之理喻無從及且觀田禾未熟亟待刈收若再任其委棄將來民無所食勢必流爲盜賊貽害隣封是以於十二日出簡明示諭勸其及早歸農各安生業爲首者懲其餘罔治一面飭陳都司得勝會同該汛鄭把總旭光先往蜀口傳諭各紳耆速回計　卑府多於十三日不帶一兵躬往山鄉始有紳耆出塲常經再三曉以利害開導責令速繳鎗械覓交首要均各允稱於十六日來營呈繳卑府多即回行營併傳王姓紳耆亦於十六日到案聽候會同卑職寄持平斷結茲據徐姓繳到鎗械四十餘件併稱鐵器木砲两尊業己自行銷毁其爲首之革生徐學古土棍徐金　徐樹金徐和林等均早潛逃一時尚　尋獲乞恩寛限等語竊查該徐姓自恃族大丁繁動輙紏衆械鬥如遇兵役臨境少則拒多則去兵役旣去故態復生由來久矣且據威玶合鎭商民公禀該徐姓竟有　稱威鎭街　河道均係伊族公産每年按户勒捐甚至肩挑負貿亦須抽税如有不與卽紏合族隊捆人毁物此種惡習聞有百有餘年行同土司儼成化外前該卑縣陶令曾勒石禁止旋被徐姓棍徒黑夜將碑石毁去迄仍需索如前卑府多訪之輿論衆口咸同然此等不法情事較重於械鬭今右併案究辦恐該徐姓鄉愚無知轉遷怒於王姓從此結成不解之仇是以由卑職寄另案訪拿懲禁以杜刁風而免糾葛但此次爭沙械鬥該徐姓現雖將凶噐繳銷爲首之人究不能不嚴辦一二以儆將來擬將己獲之附生徐待淸查係徐學古親支平日同恶相濟此次亦曾與謀因先發交典史看管俟徐學古等數名獲案再分别年限禁押至王姓雖早就範槍械已繳然附生王廷柱不先禀請地方官理處擅日紏衆抵禦究屬不合亦擬與徐待淸一併先行發典史看管其族中王姓義户光緖七年報税升科楊家洲沙地二十畝零五分聽其管業其光緖十三年補税之十畝勸令入學堂其餘無糧之地二十餘畝照卑職寄原禀撥人師範學堂另招他姓承種以杜訟根而昭公允其同案拿獲两造助門之徐登三徐金順徐仁壽玉森林王發仙王瑶林等數名當即重責分别禁押保釋該两姓繳到槍械發縣存庫并著两造紳耆出具甘結約束合族不再滋事並令两姓紳耆立約解仇仍敦戚誼抄據備察外有所卑府多會同卑械寄審理徐王两姓械鬭擬將斷結情形合肅禀陳仰祈察核批示（荷） 
[贛省理財新政江西]  
　　新任藩司沈愛蒼方伯定期　　每逢四九日會同兩司兩道及局處堂所總會辦提調各道府均集派辦政事處會議一切新政月之十四日爲第一期會議所議者一流通官票二流通銅圓三整頓税務均議定擬詳惟流通官票行圓先飭首縣出示曉諭各當鋪從前所出百文小票限八月内槪銅收回不准再用街市祗准通用官票銅圓自然流通無滯並擬限令省屬　碼一律改爲二七曹平不日卽可見諸實行矣軍） 
[商奏准廣西鐵路總理北京]  
　　廣西鐵路前由京官陸嘉晋等公呈擬舉于晦若學使爲總理左小竹京堂爲協理請商部據情代奏後又由唐侍郎春卿函託振貝子代奏已於十七日奉旨依議（望） 
[鐵路股欵决不先行動用長沙]  
　　湘省鐵路現　　由湖南商務總會禀請奏歸商辦即由該總會經理招股事宜目前因總辦袁大京兆尚未到湘公司亦未成立所有己招股欵未便遽行動用爰公同商定凡總理未到公司未立以前所需用欵暫由協理坐辦共認一半各會董共認一半决不動用分毫以昭大信（佐） 
[江督電飭速查淮徐海揚鎭常各屬貨情江寗]  
　　本年江蘇水災以徐海爲最重常鎭兩府屬次之　　其餘各處亦多被災尚有未據禀報者茲江督周玉帥以急需將各處被災大略情形　告通爰電淮揚鎭常各府屬州縣飭即將各該處災情輕重迅速先行電禀其徐海極重之處或先辦急賑俾安民心（星） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[臬署公文由蘇府代拆代行蘇州]  
　　蘇臬朱金殿廉訪於二十四日因公赴甯署中一切公牘業經中丞札委蘇州府孫展雲太守代拆代行（且） 
[江都縣留任三月揚州]  
　　江都縣陳大令現因經手事件甚繁一時難以交代己蒙省憲准予留任三月（垢） 
[電調羅道襄理學務蘇州]  
　　蘇撫陳筱帥接學部來電請調法政學堂總辦羅長裿赴部襄理學務筱帥以法政學堂現當創辦之初需材孔亟該員總理堂務正資倚畀未便遽易生手一俟辦有成效然後給咨赴部己將情電復學部矣（且 
[三縣攷試申送各生蘇州]  
　　長元吳三縣示期二十七日考　　試申送生貢出路士子是日投考者三縣合共一百餘人聞錄取後候提學使到任卽當申送到京予以出路云（且） 
[淮南北被水情形揚州]  
　　今夏雨水過多又以上江蛟水爲　　患運河水溢漫堤徐海等屬及裏下河各州縣均被水災而通泰海三屬鹽塲亦遭波及海州贛榆等處滷池晒塲鹽廪悉被淹沒災民紛紛他徙本屇正綱引鹽銷數固不能足額而産數亦欠缺甚多至下河泰屬則因東堤開一大壩各塲鹽灶亦被水淹浸所幸水勢紆緩尚非汜濫可比一俟水退或可將停灶修整以爲桑榆之補若裏河通屬各鹽塲地方較高上河水漲該屬雖亦受影響然尚可預爲防護不致如海泰兩屬被災之重也（詳） 
[郎軍門緝獲巨案蘇州]  
　　太倉人周姓昆季二人偕友張姓　　來蘇至各處烟酒茶寮開留聲械器招人聚聽衣服華麗用場闊綽飛划營統領郎軍門聞而疑之飭某武弁帶領勇丁至元和縣署前鵝頸灣某烟館一併拘獲解經軍門略詰口供移送元和縣署請竇大令訊究聞二周供認在上海拾得鈔票洋九千六百元而張姓則供認新陽縣行劫某當鋪大令電詢上海有無遺失鈔票情事旋得回電謂曾有某西人遺失鈔票其數相符或又謂此項鈔票實係上海某姓孩拾得周心懷不良將孩推入河中溺斃携贓潛逃來蘇者究不知孰是孰非也（且） 
[飭禁淫詞小説蘇州]  
　　商會各紳董公禀蘇撫請禁彈唱淫詞小説業由孫太守札飭三首縣嚴行查禁矣永 
[元和縣破獲巨竊蘇州]  
　　浙省南潯鎭某巨室於某日夜間被賊竊去皮箱六口約値四五萬金懸賞購緝未獲前日蘇城帶城橋某茶肆有甲乙二人啜茗時飛划右營米登魁遊戎麾下某哨弁見甲乙　上均戴金釧六枚形迹可疑因而盤問甲乙言語支吾遂將二人拘至元和縣署禀經竇甸高大令一鞫而服旋至某姓家起出原贓大令飭將二賊釘鐐收押一面電達浙省請該縣飭事主來蘇認領（且） 
[上海官事]  
　　三和礦務鍊金公司總辦彭樹森試用從九吳繼孝川沙廳左念慈四川機器委員鹽大使莊蔭莘山西人同府知府翁斌孫等昨日均先後劉道轅拜謁○縣丞嚴曾鋐到道禀謝奉委萬航渡巡局差試用府經歷孫濤淸禀謝閘北工巡局彈壓差○縣丞沈祺年禀謝工巡局監工差○浙江候補知府李承淵禀謝奉委工巡局工程科長差鈞和兵輪管帶馬廷樹禀知赴吳淞伺候丁軍門閲看砲台（宜） 
[豫備文廟秋祭]  
　　八月初三日爲文廟秋祭之期茲由洒掃　　局董事預爲傳知樂舞各生定於是月念八日起小演八月初二日大演其大成殿及兩廡崇聖祠己飭夫役懸燈結彩打掃潔凈以便官紳屇時前往致祭（宜） 
[荐保賢員]  
　　公共公廨讞員關絅之司馬近奉道憲瑞莘儒　　觀察保舉免補同知以知府儘先補用聞已備文申詳上憲矣（力 
[閘北馬路行開工禮]  
　　閘北開築馬路内滬道與商塲總辦瑞徐兩觀察會同出示定于八月初一日開工先就閘北大街逐叚興築並定于今晨八點鐘由瑞徐両觀察及各官紳蒞閘北太陽廟齊集行開工祭土禮昨已由太陽廟巡局員唐二尹傳齊各圖地保預備一切矣（力） 
[滬道致總工程局函（爲撥欵爲難事]  
　　敬啟者所有貴局興辦各工仍請撥銀接濟一事業經照案批答鄙人辦事向來熱心未嘗存慳吝之見况平事關公益義無可辭縱使外銷竭蹙萬分極願設法相助爲理他如北市之創辦警察局善學堂之各項津貼均以外銷公欵無可開支逕由鄙人籌墊無奈關道一缺遠不如前出欵之繁有增無減通盤核計半年以來共萬餘金之多欲畱則無裨於地方自慚尸位求去則虧累如許彌補末由亦有進退兩難之勢素知執事愛我之深不禁縷縷以陳凡此心餘力絀情形定荷諸君子見諒一切也耑布敬請均安（助） 
[警章改良]  
　　東區駐防所警員現將所辦警章大加改良禀由總工程局董批准照章施行一母論在所出外均須端重自愛一報告事務必當衣帽正肅以昭鄭重一遇見長官務須敬禮以作巡士之表率不得怠慢一遇有重大要案即須協力勘辦不得畏縮退後一在所應不時查察以防疏失情事一遇巡士有不合規則之處應卽告誡一遇　檢時應當嚴密一遇有巡士不諳規例者應隨時指示以盡厥職一查差遇有犯規巡士務宜回所禀明不得徇情隱諱一所内軍裝器具以及應用各件宜不時檢點以防損壞一遇有火警應首先穿著號衣督率巡士到塲彈壓一凡遇私事他出務須禀明以上各條務須遵守不得有違（巡士在所規則）一巡士在所内均須靜肅一話談時必須低聲安靜一不准飮酒一不准吸烟一不准賭博紏會一大小便有定處不准隨意一有親友等人不准久談及在所寄宿一落差後祇准出外散步四時一除臥室内不准露體赤足一室中應依自治規則一室中須要潔凈一床帳被褥衣服等件須要整齊一室中不准唱戲及看淫書一巡士均須住宿所中不准外宿一巡士等遇有齟齬應卽禀明上官質判不准自相爲難一巡士非有特别事不准請假一不准僞稱有病朦請假一請假期滿卽須到所銷假不得延遲一凡應上差耆一聞鈴聲卽 
 
 

Page 10

 
 
　　須穿衣站齊靜聽點檢一凡遇火警聞警笛三聲落差巡士一律速穿號衣站齊堂前俟指揮官點名赶速到塲（巡士上差規則）一上差應從上官指揮一點檢時應當軍裝整齊一上差小得過時一在差均宜端莊一見上官應當行禮一辦事不得粗暴一地叚有事應速上前排解一不准口出穢言用警棒毆人一連段巡士如有因故不在岡明即應兩相帶管不得疏忽一無故不准出綫路及私自回所（尺 
[購米接濟平糶]  
　　總工程局經辦本埠平糶局十處因購者如雲米將告罄昨局董李平書明府又購得米五千石來滬大約可以接續平糶矣（尺） 
[禀覆並無英商在浦東築路]  
　　浦東總巡謝明府前接關道　　瑞觀察札文謂寳山縣境南連上海縣之高橋左近陸家倉至陳家嘴沿浦一帶近有英商開築馬路已經興工是否屬實飭卽查復等因明府立往詳查以該處多係蘆田並未售賣洋商亦無開築馬路各情刻已其文禀復矣（力） 
[飭查哨弁擅受民詞]  
　　浦東龍王廟駐防之龍營哨弁成章　　立近因擅受民詞任意妄斷被處商民夏大龍等赴道禀控瑞觀察已札委梁二尹偉年前往密查矣（宜） 
[請禁兵船水手上岸打獵]  
　　英國司德耳兵船在安徽東流　　縣境行獵鎗傷民人胡和尚由東流縣主禀報皖撫核示陳中丞以兵輪水手上岸打獵曾經照會各國領事禁阻有案故於昨日札行滬道飭即轉致該管領事重申前禁瑞觀察爰於日昨照會租界領袖領事及英總領事傳知該兵輪嗣後禁止在船水手不得上岸打獵以免肇事宜） 
[續獲盜匪]  
　　盜匪俞德堂係搶劫鄉民吳琴蘭等家首犯昨　　由彙司捕房包探米順楊掌生協同西探在北浙江路拘獲帶入捕房押候送辦（似） 
[嚴懲流氓訛詐]  
　　美最時洋行在老白渡設有洋棧每遇輪船抵岸由小工起卸貨物爲浦東流氓藉端勒詐致工人相率裹足禀由該管領事照會上海道札飭浦東總巡謝岳松明府飭捕往拿未獲謝明府因移文上海縣請提各流氓家屬解回原籍并將房屋發封以示懲儆（尺） 
[更調華探]  
　　老閘捕房華探張寳成前日奉西探頭目矮姆斯脱朗君調往四馬路捕房辦公所遺之缺由矮君派華探張全林� 
接辦（力） 
[印捕誣控棧夥]  
　　一百八十九號印捕前晚荷槍巡至梧州　　路時不知何故忽與洪興小客棧夥沈錫林口角卽以沈奪搶爲詞將沈拘入捕房捕頭飭探陳三林前往查詢沈平日有無劣跡旋據陳探復稱沈向來安分捕頭遂傳該棧主將沈保去（似） 
[葡人瘋發送醫]  
　　葡萄牙人某甲素患癲癎近又復發昨在西洋總會無端放槍由一百十五號等西探拘獲解入捕房捕頭查驗屬實當送公濟醫院俟醫痊再核（似） 
[澈究托燬制錢]  
　　滬北大有鎔化舊銅坊前因銷燬制錢爲　　英公堂訪悉將坊主獲案關司馬以此案罪名極嚴商准西官解縣訊辦茲聞該坊逐日流水簿内載有董家渡及　小東門一帶銅銀鋪亦有托燬制錢情事故瑞觀察昨又札飭上海縣吊查帳簿澈底根究矣（宜） 
[呈控庸醫殺人]  
　　昨日有婦人劉周氏將醫生夏應堂扭至　　上海縣署控伊子被夏亂投猛藥以致斃命請照庸醫殺人究辦王大令飭差看管候訊宜） 
[宦室控鴇婦騙物]  
　　日前有許宦飭丁許升投公廨控西薈　　芳鴇兒張阿秀誘騙伊妻張氏飾物値價甚鉅求提訊追讞員關司馬卽簽差協探往提張已知風避匿原差卽據情禀覆核奪（力 
[上海縣案]  
　　縣署獲到刦盜贓物飭傳事主姜林全父子等到案認明確是失贓幫審洪明府諭各退去候提匪嚴鞫再行給領○粤人鄭熙藝土行倒欠火豐等莊欵二萬餘金控禀監追在案昨又提訊鄭求覓保淸理明府判准人銀並保限七天理楚○徐林海闖入東魯公所圖竊被獲送縣訊押昨提復訊明府判責二百板斥釋再犯嚴辦不貸宜） 
[總工程局記事]  
　　王家嘴角高順興水菓店主婦某氏前晚獨坐店中爲比鄰生森陽茶食店夥汪鑑泉步入調笑店主高毛毛突然進骨汪罹上屋圖逃高喚同巡士追拿不及因即報局請爲查究○周瑞慶在南髙昌廟董姓家竊錫燭臺雜物爲南區巡士查見拘解到區轉解總工程局押候訊究（尺） 
 [P公共公廨紀事 
　　中國公學所雇僕人希福林日前將購物洋銀十六元　　携之而逃由堂董函請公廨簽差恊探將希福林拘案訊究○某甲在上海縣控木作頭梁阿銀欠洋等情縣尊王大令准即簽差移文公廨請爲恊提梁延律師投公堂伸訴並願存銀作保請讞員關司馬函請上海縣令原告來廨伸訴等情昨司馬己飭承繕函送上海縣查照矣力 
[英租界捕房事]  
　　前日周子明投西字信於老閘捕房控被流氓陸長順　　陳阿元等在北泥城橋堍金波樓茶館軋住拆梢請派探查究云云捕頭接函卽派包探劉光震恊同西揬前往將陸陳拘入捕房捕頭訊知两造實因賭博紏葛一并斥不准理○九江里雉妓高小紅昨投捕房控稱被程阿桃攫去金耳挖一支求請追究捕頭飭探劉光震將程拘入捕房程供向與高　　請昨因事與之互毆並無攫取金耳挖之事捕頭着程覓保開釋○前晚包探張長明拘獲持刃攫物之流氓胡阿六即華阿六帶入捕房管押俟傳齊原告再行解案請究○施金順行竊同豐祥洋貨店洋布一疋報探陳金標拘入捕房押候今日解案請究○吳錫金掩入松盛號内竊取鍋壺等物由　探陳金標拿獲送捕聽候解辦○張金元控趙阿生行竊銅鍋報探將趙拘入捕房因趙係著名積賊禀請廨員俟吊齊各贓傳同失主一併送案請辦（力） 
[法租界捕房事]  
　　前晚二千五百八十七號東洋車夫代客送行李至大　　古碼頭安慶輪船偶不經心失足墮浦溺斃巡捕即將車帶入捕房暫寄○昨晨王二子余德水二人肩銅元四千枚在途行走包探以其形跡可疑當即拘入捕房押候訊辦○西飯店洋人扭出店周金生至捕房控被行竊什物捕房飭押候解訊○　長寳持布衣數件向押鋪求質被包探查獲拘入捕房押候訊辦○胡阿寳陳紅年二人掩入成仁新煙間圖竊被店主鳴捕拘入押候訊究○笛阿生强搶途人洋銀三元被探拘入押究臨） 
[美租界捕房事]  
　　馬夫張阿根前因鞭擊二百十四號捕被拘由張之洋東保出候訊昨由八十四號西探禀請公廨發出傳單至太生路傳知該馬夫届時到堂候訊○杜胡氏控張裕林錢債紏葛昨由廨差持單至捕房恊探宋掌桂傳張候訊○薙髮匠吳金彪前在吳淞路被流氓廣東阿奎等毆傷報捕飭拿未獲昨由吳投請催拿掅頭當飭中西探嚴拿務獲○馬夫毛阿生駕車至靶子路撞壞電燈桿一枝由二百八十號捕拘入捕房照賠了事（似） 
 
 

Page 11

 
 
　　 
 
　　 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
