# 1912 - 241 - 4914206

 

Page 1

 
 
社論 
[治蒙策（警眼）]  
　　日來邊氛益急籌餉則絀於財力用兵則掣於外 
交西藏蒙古之大勢危如累卵而蒙耗尤甚誰生厲階至今爲梗邊事之不治其由來遠也　　藩屬之關係每易脫離所不可以脫離者經濟上之關係而已夫一國之風俗習慣言語文字苟有不同其勢恒枘鑿而不相合而同化之者厥惟經濟之力各國之經營殖民地也先爲之籌設交通機關金融機關經濟上占有優勢而政治上之變遷隨之故主國之對於屬地宜先確定其經濟上之勢力經濟上之勢力定而政治上之勢力亦定我國之於屬地也素持寬大主義一切責權放棄殆盡平時屬地之間所藉以覊縻之者區區形式上之關係而已而外人之勢力乃得乘之而入吾國之於西藏於蒙古皆坐此弊也故居今日而策籌蒙固籌之無可籌也 
雖然竟坐視其脫離而漠然置之乎此無論與五族共和之意相悖就令吾國地大物博横有亞洲蒙古雖去仍可不失爲大國然西藏新疆滿洲各地皆在波及之範圍而雲貴等地之爲强鄰所逼處者恐相率效尤而起也蒙古一動其禍不但及於一隅且將及於四邊况藩籬久撤列强皆巳深入吾堂奧恐波及之者且不免影響於腹地焉記者以爲蒙古之離合問題實民國之存亡問題彼視如甌脫以爲可以割棄者誠不知其可也然則治之之策如何曰經營屬地有事之秋與無事之時不同及其旣動也有强鄰援助者又與純單之獨立不同此不可不辨也無事之時一方旣植本國之勢力一方且謀屬地之利益故有融洽而無衝突勢力旣定關係益密如膠漆然不易弛解也平時無此政略一旦變起根蒂未固勢不能以强硬之態度待之而待之以撫綏之術此其一也區區蒙古兵力旣簿財用尤匱集吾國北方之兵力足以平之然有俄人爲之後援則兵備器械在在皆不弱於我兵端一起戰禍必劇俄人乃從而收漁人之利故治蒙之法不當以兵力相勝而當以智術相勝又其一也 
雖然於此有一問題焉治蒙之策非可以兵力固矣然當先聨絡外交以消蒙人之獨立乎抑先撫綏蒙人以斥外人之干涉乎竊以爲宜取後者論者曰蒙人之敢於獨立也實恃俄人之爲援撤消其獨立惟俄人操之此實不然欲得俄人之同意先有以歆動俄人是不啻以蒙古畀俄也且列　巳默認俄人之特别利益則俄人之欲望其可饜乎 
記者竊以爲决定此策必先默揣蒙人之意志如何蒙人之風俗習慣服食皆與吾國相近而與俄國相違特俄人長於外交工於煽惑蒙人一時爲其所蒙耳必以爲蒙人親於俄而薄於我此非事理之平苟爲之謀其利益保其利權濟其緩急復以同洲同族同習慣之關係曉之俾知合併五族爲一大國民非民國之計乃蒙人之利咻噢勞來以引其内嚮之心使不至逸範而出吾乃盡力於内政俾臻富强况民主政治總統由人民選出彼蒙人亦人民之一部也使蒙人果曉然於此義有不願内附以爲郡縣者乎何獨立之足憂云 
來稿 
[楊廷燮鐵路政策之請願書（續）]  
　　又查各國建築鐵路有兩大原則（甲）己繁盛之地非有完全交通之機關則深滋不便故鐵路自然發生（乙）未繁盛之地須藉人力導之使卽於繁盛故以鐵路爲一種手段由以上三方面兩大原則與夫幹路之情形欲各省人民有通力合作之資主管者有提綱挈領之效竊以爲政府莫如暫時經營政略鐵路爲一種手叚而以營利鐵路付諸人民自然發生凡東南各路除國有外盡歸民有西北各路除民有外盡歸國有秉此定爲政策逐漸經營其說有二 
一曰開通西北也西北地廣人稀强鄰迫處所謂張庫路伊蘭路川藏路川慎路籌欵不知何時成功更不知何日而西藏英國大吉嶺鐵路現己逹於亞東新疆庫倫俄人屢欲侵攬滇越路法人巳建築完竣四面楚歌其何能國惟有從速經營庶足以保國家之生存而不爲異族所侵略其利益有四（子）開民智民國成立五族一家東南風氣稍近文明西北人民尚未開化當此民權發逹之時代國民之程度不整齊則西北與東南不能一致於民國前途障礙匪淺興築鐵路則貿易工藝進步自速語言風俗統一尤易（丑）鞏國防立國於大陸壤地相接犬牙相錯我退則彼進勢所固然故前清尼布楚愛琿伊犂塔爾巴哈台恰克圖滇緬滇越等界約失地不可以道里計政略鐵路成則列强無所肆其侵佔一旦有警朝發夕至如身使臂臂使指無復扞格之患（寅）利礦產理財之法莫善於開源開源之法莫善於興實業開礦產中國礦脈綿亘開礦一事尚在萌芽西北礦產甚旺除煤鐵石油外以黄金爲最旺如西藏四川青海蒙古阿爾泰山諸處皆其盛產地也特無鐵路以利交通風氣因而閉塞遂遺外人以垂涎之的爲路礦俱亡之階（卯）補營利鐵路所不及各國民有鐵路之通病於繁華富庶通都大邑之地則廣爲設置於人烟寥落土地磽瘠之地則棄而不顧當民國奮發圖强之今日詎可蹈此病端以啟弱亡之漸况民之所貴有國家者原以補助人民之不及而以國家之名義行之其利益實及於一般人民此其所以貴也其辦法有三（一）北部横貫綫首宜展築北部横貫幹線含開徐海汴洛洛潼西潼西蘭諸路綫俄自東方失敗首向天山南路銳意經營我國不早措及伊蘭一路必入其掌握以言政治以言國防當以其路最爲扼要（二）川藏宜並開辦川藏雖爲邊疆鐵路爲政略上之必要實則川藏生產殷富於商務大有裨益所以英人岌岌經營包藏禍心匪伊朝夕現民國肇基即宜兼築續續進行以絶外人之覬覦而利全國之轉輸（三）中部横貫綫改爲西部縱貫綫中部横貫綫有揚子江航路之交通文明不慮其不發逹風俗不慮其不整齊此幹路似可從緩不如照岑春煊川漢改道川陜之議接川藏爲一西部縱貫綫有此一路綫於西北交通殆無遺憾而於中國全局形勢布置亦似妥協蓋中國河流如黄河揚子江珠江等除運河而外大抵皆東西向無南北向故南北交通不得不藉路以爲貫注由西而東有黄河流域長江流域珠江充域然長江珠江交通便利文明日進黄河不便交通故北部横貫路綫爲不可少川漢改道川陜其工程事半功倍亦誠南北交通藉鐵路以爲貫注之一端也（未完） 
要件 
[陸軍部官制修正草（）]  
　　第六條軍務司掌事務如左一關於　　　制及編制事項二關於整旅計畫之準備執行事項三關於戒嚴及徵發事項四關於軍隊配置事項五關於戰時各項規則事項六關於各軍隊之軍紀風紀事項七關於陸軍軍旂事項八關於陸軍禮節服制徽章事項九關於各兵科及軍樂隊事項十關於各兵科軍官軍士以下人員之調用及其補充事項十一關於徵募召集及解兵退伍事項十二關於軍隊内務衛戍勤務及憲兵服務事項十三關於練兵塲及射擊塲事項十四關於要塞兵備各事項十五關於重砲兵之設置及分配事項十六關於運輸通信電氣電信電燈輕氣球飛行器事項十七關於水陸交通事項十八關於要塞建築及其用地并要塞地帶事項十九關於要塞司令處陸地測量部及交通各隊事項 
第七條軍械司掌事務如左一關於軍用槍炮彈藥之制式籌畫支給交換及檢查事項二關於要塞備炮事項三關於技術審檢院 
 
 
 

Page 2

 
 
　　兵工廠軍械局事項四關於軍用器具材料之制式籌晝支給交換事項五關於軍隊通信用及鐵道氣球飛行器用之器具材料之支給交換事項六關於攻城守城交通所用兵器器具材料之備辦事項七關於各項器具材料之經理及檢查事項八關於軍火各禁令事項 
　　第八條軍學司掌事務如左一關於所轄各學校一切章程之制定及其籌辦事項二關於擬定所轄各學校敎育綱領及計畫並審查各敎科書事項三關於所轄各學校職員奬罰事項四關於所轄各學校學生獎罰及考試事項五關於留學生一切事件並選派高等專門學員事項六關於擬定各兵科操典及敎範事項七關於軍隊敎育訓練改良事項八關於全國軍隊校閱及特種兵演習事項九關於編輯及印刷事項十關於編訂軍語軍隊符號及各軍用之圖籍表事項十一關於其他敎育訓練等一切事項（未完） 
專電 
[北京電]  
　　袁總統己令趙秉鈞叚祺瑞劉冠雄等招待黄克强各界亦已預備懽迎 
[北京電]  
　　叅議院休會期滿即議彈劾内閣案及查辦參謀總長案之結果 
[北京電]  
　　袁總統不入黨之意見己宣布 
[北京電]  
　　科布多失守後華官逃往俄境均未遇害現己回阿爾泰城電京報告蒙事危迫 
[北京電]  
　　烏梁海亦有匪黨滋擾商民由俄人救出 
[北京電]  
　　財政部將派員赴各省調查歲入歲出確數限三月竣事不日將發表 
[南京電]  
　　程都督擬將浦口江邊蘆洲（即市場局）租與某國人自津浦鐵路車站起至浦口東門止共六千餘畝價洋三百萬己有成議不日簽約此欵半爲解散軍餉半充實業經費 
[南京電]  
　　江北葦蕩營有變賣消息 
[南京電]  
　　孫中山初九返京後聞將來寧巳預備獅子橋某洋房爲行轅 
[南京電]  
　　初級第一審判廳昨被三十九團機關槍營兵士二十餘人搗毁一空 
[南京電]  
　　陳騫等組織征蒙義勇隊不日開會集議進行方法 
[南京電]  
　　徐州亂事危迫第九師師長冷遹己調郭寅皋一營往勦昨又電程都督速派砲隊機關鎗往徐並飭第七師酌派一二營助剿 
特約路透電 
[北京電]  
　　國務總理陸徵祥君己續假十日現聞陸君仍有不願到任視事之意政府己提出繼任者數人岑春萱趙秉鈞宋敎仁張謇均在其内聞張謇及岑春萱現已赴京 
[北京電]  
　　袁總統己命大備供張歡迎黄克强君並派代表赴津迎之 
[北京電]  
　　北通州戍軍五千人現巳遣散 
[北京電]  
　　昨夜（初六日）此間接有消息謂有西人二名印人二名華人六名携帶軍器强佔距京十四英里之田一方豎立英旗並將田舍居民逐出又將所有各物悉行售去今日有騎馬步兵一隊偕英國使館官員一人馳往該地至則見門外英國國旗臨風招展一華人執械立守門外門内則坐西人一名印人二名乃將若輩押送至京以便澈底查究此事據若輩聲稱實因該農户借債久不償還故行此舉 
[武昌電]  
　　財政司决議以湖北發行每張一元之紙幣改爲制錢一千文現巳出示令人持票至兌換處蓋印作制錢數目使用每洋一元仍償原主錢二百文俾免受虧 
[武昌電]  
　　黎都督與民政長會同出示謂紙幣貶價與稅務商業大有損碍自盖印之後紙幣一元作錢一千二百文每銀一兩作錢一千六百文凡持票兌換欲圖貶價者當照律懲辦目下有數報咸著論反對以紙幣膠定錢價之頗妨通行 
　　按前後兩電語句矛盾大約己加印之票每元改作錢一千文未加印之票每元此後作錢一千二百文姑臆測之備參 
[雲南電]  
　　辛拉所傳滇省西部亂事消息據本社訪事來電論及謂滇省中央今頗安靖蔡都督現赴蒙自一帶巡察地面下星期可以囘任 
[東京電]  
　　各國專使初十日或十一日均可抵此日皇日后擬於十一十二兩日接見各使贈賜勳章明治皇帝大葬之後二日各使將往桃山瞻觀陵寢事畢德國亨利親王擬赴青島查察海軍屯兵所及德國駐華之艦隊 
譯電 
[辛拉電]  
　　聞雲南西南之大局現殊阽危華兵悉叛軍統不知去向 
[倫敦電]  
　　英國財政大臣喬治在韋爾墟伊斯台特福特演說時有要求叅政權之女子數人起而滋擾以中止之卽爲聽者逐出外立之衆人處待各女子殊爲粗魯各女子之衣均撕成片片有一女子身受重傷警察救出該女子頗爲費力當時聽者因諸女子無端滋擾會場怒不可遏某女子爲人扭髮拖出有由殖民地來英之客出而干豫以圖保護該女子亦爲人撕破衣服並擊傷兩目 
[倫敦電]  
　　腦威政府已與瑪考里公司訂定合同建造腦威鈕約之無綫電報局以便美國與北歐可以互通電音 
[羅馬電]  
　　據官塲消息意土戰爭第一節爲實行佔據由買卡培海角至買薩托勃路克沿海土地今己完全逹到目的意政府决意在屈里波里及西里萊卡兩處駐紥獨立之軍統以便進攻内地 
[倫敦電]  
　　奧國外務大臣復致文各國釐正其前此提出列强對於土事交換意見之議惟該大臣今雖復有此舉而羣情對於其議之能否獲效仍未釋疑云 
[倫敦電]  
　　泰晤士報聖彼得堡訪事電稱聞布爾茄利亞西維亞及希臘三國擬聨盟合拒土耳其 
[倫敦電]  
　　德皇復於今晨五點三十分鐘冒雨臨陣以觀瑞士陸軍大操約數小時之久 
[倫敦電]  
　　英倫東部各邑之防務新計畫規定在考爾乞斯脫駐飛艇二十五隻並以該處爲水上飛行器之總駐紥所自康特至腦森白倫沿海將築飛艇休息處若干所以相聨接 
[栢林電]  
　　俄國預算案中列有以羅卜一千八百萬築造及擴充通商岸一欵 
[栢林電]  
　　意大利及土耳其之代表己允於媾和會議不提土耳其主權問題土耳其現願以里皮亞讓與意國至斯帕萊特羣島問題則亦無甚周折蓋意大利願以各島還與土國惟訂明各島希臘僑民之權利須善爲保護 
要電 
[程督致徐州冷師長電]  
　　刻撥混成第二旅陳漢欽軍隊步兵一團機關槍一連刻日拔隊前來助勦該旅到時一切布置即請指揮爲盻微電 
[程督致陸軍部電]  
　　留日陸軍學生殷同王傑王文英陳宗器繆慶潤等五人將入士官學校適起義内渡効力行間兹據該生等懇請續派前來能否繼續派遣之處敬希核覆爲盼支電 
[清江徐鍾令程督電]  
　　浦商存關貨物申刻全數提　稅欵等亦如數繳清市面安靜如常謹再電聞支電 
要聞一 
　　大總統入黨問題之解决 
[劉氏勸駕之原因]  
　　劉揆一氏此次之受工商總長職其本意在調和南北純以國家爲前提者在唐紹儀發起介紹袁總統入黨之時劉固未與之謀而欲與各黨調和組織所謂政黨内閣者則有同意故劉入國務院未三日即與范源濂從事於此以故聞唐議亦竭力贊助之 
[熊氏勸駕之原因]  
　　熊希齡以借欵不成之故亦勸總統加入國民黨其意以爲借欵不成實因條件不能通過參議院現在參議院中最占勢力者莫如國民黨若總統加入該黨借款條件必能邀多數之贊成 
　　惟袁總統之意則堅持不黨主義謂黨派競爭現正激烈一國務員問題尚閙得天翻地覆幸不列入黨派尚不爲衆矢之的若掛名黨籍必至陷入黨爭旋渦中無論行事如何公正而異黨之人必詆爲黨見勢力巳被剝一半故决計不入黨矣至共和黨對於大總統入黨一層並未嘗過問其態度異常冷淡云 
[袁總統發起救國社]  
　　袁總統日前與孫中山先生商議擬於國民黨之外再組織一救國社孫中山極以爲然俟黄克强氏到京後得其同意即電邀黎副總統由袁孫黄黎四人發起此外各國務員贊成此會者己有數十百人大約黄克强到京數日後即當發表 
[黎副總統電請收攬人才]  
　　總統府昨接黎副總統電請趁此孫中山先生在京之時提出前清著名人物不問漢滿凡未錄用者商議設法勸之出山以爲民國收得人之效而造五族之福兹特節錄其文如下前清所以亡國人皆咎官吏之庸劣所致不　皆由於親貴總攬朝綱列居要點公行賄賂家爾忘國賢豪俊傑智能英通之士蜷伏於專制之旗下雖有佳謨善策苦於不納以致江河日下滔滔不返末又有古今人材恒憂不足故惟患有而不知豈可知而不用况今財政困難之秋戎馬倥偬之際加意求之且不肯慨然攬轡登輿何可聽人攻擊卽予廢棄等語 
[正式總統之選舉法]  
　　臨時大總統期限將滿將來正式大總統之選舉用何種方法頗費研究兹聞參議員對於此事分兩派甲主張仿法國制度由兩院合選乙主張仿美國制度由人民公選現在甲派占多數將來即照此規定矣 
[參議院休會紀聞]  
　　參議院自成立以來議决之案頗多現尚在審查中者亦爲數不少計交法制委員會者約三十餘件交財政委員會者將二十件交庶政委員會及特别委員會亦各多件近日來以張方等重要議案會場中之討論疲精費神以致每日午後開審查時多不到會故議事日程幾至無案列入議長吳景濂援照參議院法第四條之規定提議自本星期三起休會三日俟各委員會將各議案審出報告後再行續開大會此議於星期一日提出院議多數贊成 
再各部官制多己公布惟財政部官制撤回修正參謀部官制國務院尚未通過至外交部官制上星期六日己由大總統咨交參議院現正在審查中 
[參議院之謗書出現]  
　　中華民國惟一之怪劇自張方一案發現後經參議院提出彈劾政府案各省之不表同情者電爭甚烈近聞武昌某黨某君新出一書名曰中華民國唯一之怪劇專述參議院諸事語頗不莊譏刺之詞且多過當黎副總統已有電到京請大總統轉飭内務部禁止銷售大總統亦以詆毁議院大爲不合巳飭趙總長查照辦理矣 
[統一黨開會詳紀]  
　　取消合併　　回復理事統一黨因章太炎將全體職員名册送至共和黨全體均不以是舉爲然故昨日在西長安街本部事務所開特别會議由臨時主席王印川君報告本黨情形言章太炎將名册送至共和黨提倡合併諮會員旣不認可合併之事只可謀獨立之進行以謀本黨前途之發逹繼由陳銘鑑謂章太炎旣自脫黨則章所訂之新章（指總理制）應即打消仍歸復舊章（指理事制）陳君之意以爲新章總理制含有專制意味故願打消之王賡君繼起演說謂統一黨爲發難後有功民國之政黨舉凡我黨員不應以章太炎個人之去就爲進退李秉昌君謂旣謀單獨進行經濟一項亦當有事先之準備王賡君謂舉理事時應以在經濟上有活動之能力者應選此問題不過一附件而己陳銘鑑君請主席宣布選舉辦法主席謂頃開職員會時議有三項辦法一由個人自由選舉二宜採複選制每被選之十人中推選理事五人三十人以外亦可變通照前兩條選舉是時全場均贊成第一二法辦理用單記名選舉兹將當選爲理事者錄下王賡七十三票王印川六十四票湯化龍五十六票張弧五十三票朱清華三十三票後由陳銘鑑君提議請取消章太炎致各支部關於合併之電並通告各支部本黨已恢復理事制獨立進行論畢散會 
[軍警歡迎會紀事]  
　　虧馮國璋說得出九月一日午前十鐘軍警兩界在萬甡園暢叙樓開會歡迎中山先生計到會者約二百人内有外賓二人係曾辦北京警察者首由馮國璋君郎讀歡迎詞大致謂中山先生奔走革命者二十年造成今日之中華民國我軍警兩界同享共和幸福脫離一制毒苦皆係中山先生所賜言畢酒一杯高呼中華民國萬歲中山先生萬歲於是中山先生起而答詞大致謂國與國有强權無公理中國因交通不便種種失利以致外人視我完全國爲半開明　國今欲造成完全獨立國不外乎謀共和之準備當以民權爲本位保　民權爲第一着古人云人類有善有惡余以爲人性之分其善惡全在敎導之良不良故軍警有保障民權之　亦有除暴安良之責也軍警回是軍人皆無干預政治之權然而軍人最高貴立在三權以外且立於行政官上惟對於命令又有絶服從之義務而於征戰時則以能犧牲身命斯爲盡職此次推倒專制存立共和皆是最高貴軍人之力然專制雖已推倒而共和之前途尤必賴軍人之力方能保全此余所以對於軍人極崇拜而又有極大之期望也查中國現在軍隊有一百餘萬人有一百餘萬支鎗以此一百餘禺支槍可於一日之間卽將全國之人銷滅所以軍人之勢力最大無人可以抵禦所可以制之者惟良心二字而己故軍人必須服從命令絶對的不得干預行政權也至於軍人所最重要者以能忍耐爲第一要義以保障民權保障領土爲應盡　義務至於武力二字係對外的不是對内的對内以公理相爭方不礙大局且軍人對内方針如同保姆之對於嬰孩處處予以忍耐予以原諒養精蓄銳防護外人保障同胞造福於國使國家日臻强盛則軍人榮譽當在四萬萬人之上也言畢卽用餐撮影盡歡而散惟是日會場規則演說時不得拍掌故　拍掌之聲 
[交通部會議時之笑柄]  
　　上星期某日各部次長在交通部會議要公當各部次長到齊後交通部參事秘書局長如陸夢熊葉恭綽等均列席正在爭相發言之際法部次長汪有齡忽起而大言日今日會議先要問是各部次長會議還是各部事務員會議如係事務員會議則各部尚宜電招各部參事等前來惟國務院之咨文内言明今日是各部次長會議不是事務員會議請大衆取决言畢交通部各秘簫载等欲言不能欲去亦不能相率避至席次左旁情形極爲狼狽亦一怪劇也 
[改訂進口稅率之提起]  
　　改訂進口稅率一事己由外交部與總務司安格蘭裴士楷討論再三日前已正式照會駐京各國公使謂現在中國政府擬將厘金廢止不得不將進口稅率略將修訂本國稅率因屬協定稅率與條約上有密切之關係故當於磋議之前通告各關係匣以便徵集意見云云外交團接到此項照會後擬於本月初間俟各使由北帶河歸來議覆惟聞某公使之意見以爲依據一千九百年之協定稅率條約固有十年後中國有通告改訂之權惟仍聲明各國未正式承認中國政府之前不得提出修正云 
 
 
 

Page 3

 
 
[蒙藏選舉監督之擬定]  
　　其如無人辦理何國會期近所有蒙古西藏各地選舉監督昨日已由内務部擬定請國務院轉咨參議院議決其監督單共分兩種（一）專充（一）會充 
　　其專充之選舉監督如下哲里木（奉天民政司或都督）卓索圖昭烏逹熱河都統）錫林郭勒（察哈爾都統）烏闌察布伊克昭（綏遠城將軍）阿拉善額濟納（甘肅民政司或都督）土謝圖汗部車臣汗部三音諾顏部札薩克圖汗部唐努烏梁海（烏里雅蘇台將軍） 
　　其會充之選舉監督如下以科布多參　及阿爾泰山辦事長官及新疆民政司或都督會充科布多之杜爾伯特扎哈沁明阿特額圖額及阿爾泰山之新土爾扈特新和碩特阿爾泰山烏梁海之選舉監督以西藏辦事長官會充前後藏選舉監督以青海辦事長官會充青海選舉監督其各該盟長曁本管分地行政長官即由該選舉監督分别辦理 
　　國會議員選舉法會經國會籌備事務局通電各選舉區西藏之電係由印度公司轉寄昨日籌備事務局得印度公司來電謂藏中已無華人官長該電無法投交矣嗚呼尚有餘暇辦舉耶 
海陸軍區域之劃定 
[陸軍區域之劃定]  
　　日前陸軍部段總長將規定全國兵額及劃分軍區草案送交總統府探其内容原定全國二十四軍區軍額四十六鎭今將西藏劃爲二區青海自爲一區全國軍區之規定改爲二十四區至兵額則定爲四十八旅團至於各省軍隊應如何消納移駐等事由部會同各省另行辦理 
[海軍區域之劃定]  
　　日前海軍部劉總長己將屯駐海軍軍艦之區域劃定並擬於該處設立鎭守府以資管轄其所定之區域如下 
（區域）（鎭守府） 
北段由鴨綠江至芝罘秦皇島中段由芝罘至三都澳崇明島南段由三都澳至頭岬瓊州島 
[陸總理銷假任事原因]  
袁總統與孫中山日前會議以臨時政府爲期僅有四月凡責任人員均應再服此四個月之義務陸總理責任尤鉅設一辭職政府勢成瓦解故無論如何總宜挽勸陸總理顧念大局勉任一百二十餘日之難局庶臨時期内不致再起危象當由袁孫二公以個人名義致書陸總理詳述前義旋得該總理呈復如日内病稍見痊俟十日假滿准卽銷假决不令二公爲難云云迨至三十一日陸乃由東交民巷法國醫院乘輿回院午後適國務院開臨時會議然陸雖回院並未列議是日即與代理總理趙總長等一同赴總統府謁見 
[旅京皖人之公憤]  
　　方履中出醜　　六代表追捕三十號安微旅京人士因皖省水災甚重在安徽會舘開會籌賑當有李愍君提議前礦務總理方履中侵呑皖省公欵甚多雖向皖人一再要求宣布賬目公同查閱方始終延宕不肯宣布今方之同盟兄周學熙任命財政總長方即來京寓中西旅舘請勒令交出呑蝕公欵賑濟災民衆極贊成李君又謂須快辦遲恐方又仿去年在滬故智一跑了事會塲有方之同黨雖不敢顯然反對擬借天色已晚爲緩兵計又欲私通電話與方囑方速逃衆嗤之當公舉張蕚華李愍張秋白等六君爲代表至中西旅館拘方到會算賬方始不肯行繼又請六代表先行隨後即至最後方到賬房打電話擬即逃走代表等寸步不離見方始終不欲到會非强迫不可即呼巡警看守方知事不吉汗流面紅氣喘如牛當時觀者如堵代表當衆演說原委羣情憤激遂先强押方到右一區復由區加派巡警四人護送至會行時張秋白君監方同乘轎車餘代表前後監視四巡警跨刀左右蜂擁到安徽館觀者塞途疑爲捕獲大盜云方到會衆迫其宣布賬目方登台陳說賬目尚在安徽須請寬限兩星期始可取來若諸位不見信即求徐謙舒鴻儀王善荃三會長作保暫行釋放决不再跑三會長亦憐而保釋大衆方散會 
[民意報逐出法界紀事]  
　　天津民意報於共和未宣布前對於袁總統不無叩難共和宣布後該報對於内閣改組軍警干預政治處分張方等間題又肆力抨彈於是有總統府請法使勒令出境之事聞昨日報界聨合會在國光新聞社會議己動有公憤决定 
不日提出請願書於參議院兹將關於此事駐津法領論文一道附後 
　　大法駐津總領事官甘爲諭知事照得本總領事於西本月念九號接奉本國駐京公使署電准北京總統府以十二十三十四等日天津法界民意報言論激烈應請設法飭令遷出租界等因准此合行電知轉飭該報遵照辦理等因奉此除札知本界巡警官查照辦理外爲此仰該民意報舘卽將報館家具從速一律遷出界外勿稍延宕切切特諭右諭民意報館 
　　另有一說云該報曾於日前載君主黨潛謀不軌一事並將該黨員全行揭出但君主黨謀叛之事陸軍部亦早知其詳將欲緝捕一經該報洩漏黨員遂多逃匿於是陸軍部以該報洩漏軍事秘密遂藉口於議論激烈四字禁止其出牌云 
[時評一（默）]  
　　民國成立巳久而外人猶未正式承認者一由於南北意見不能融洽也二由於中央行政不能統一也三由於内閣總理屢次摇動也四由於參議院之大起衝突也五由於兵變匪亂之迭起也六由於西北蒙藏之開釁也凡此種種皆足令外人疑我政府地位之不穩固而减少其承認之興味夫豈因區區臨時政府四字之名詞上含有不穩固之意思也哉若如中山先生所論除去臨時二字之名卽可早得外人之承認則我此後之政府可大言不慚自稱爲强有力之政府極鞏固之共和政府亞洲最有名譽之民國政府外人必將列中國於頭等國之第一位矣 
小說 
[無名罪人（八十八）（無名）]  
　　那典獄官笑道不是不是是你的律師來要看你說時那律師黑兒早走了進來典獄官又道今日會面的時刻限着一點鐘呌那牢卒在這裏看着我便去了黑兒律師因嫌牢卒在旁不能暢談因携着無名罪人的手到了室的一隅牢卒也己察知其意向身邊取出一本小說來往那兩人反對的方向看他小說去了口中還說道你們只顧放心說話罷那樣開心的議論我也不願竊聽你們黑兒律師前次己到過這牢裏來見了無名罪人好友常遇的老友因道像你這般神經强的人我也不用瞞你明白告訴你了你上控的案子己不能成立明日便要棄訴了無名罪人仍是泰然無異答道我原說是這樣的好便是上控終究也没有用的我今在這牢内己獨居了十五日倘若上控准了再須等他十五日那是比死還苦倒不如上控不准一二日内行了刑我倒安逸了黑兒律師道不是這樣說法起初我要上控是要在這上控期内將那正眞的罪人探了出來這事便好翻案如今探了十五日却一點也探不出他因此便灰了這個心但是現在己經說明了上訴各種手續已經做過了便要棄訴也須再過了十五天纔能算數但是我想這十五天内或者探出了正眞的罪人也未可知無名罪人摇頭道無用無用以前十五天探不出甚麽來以後十五天的結果也是這樣了黑兒律師笑道這到不然現在我們探訪的事情已有了着手處了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津兵警衝突風潮]  
　　九月初一日駐紮天津西門外習藝所淮軍馬隊失馬一匹跑至南三區界内被崗警截住後有三人均穿便衣找馬該警命伊具保領馬以符警章伊等不肯找保卽起衝突同至區内該區巡官馬玉麟擬電該馬隊官長到局詎將摇電鈴即有該馬隊三四十人持械毆打該區崗警衝入區内動武後又到數十人打傷巡警十一名將第四駐在所之傢具砸毁當經該區由鄰近處電報警務公所及該馬隊回營後有身穿藍操衣青布靴二十餘歲之馬兵倒於如意庵西巷家馬號胡同口外頭西脚東脇下有扎傷寬約寸許至八點餘鐘巡警道親赴南三區及屍塲查騐後會同天津鎭赴都督府面謁張都督該鎭允擔任約束馬隊不准暴動巡警道將調去游緝隊南北叚馬巡隊及各區調撥之巡警隊體育社捕盜營等撤回以便和平了結至夜間十二鐘始陸續調回南三區查點槍枝被該馬隊搶去四枝連皮帶子彈刺刀一併搶去沿途鳴鎗三四聲居民聞聲均各閉門北門外城内南市各戲園飯館娼寮均行落燈人民紛紛向租界遷避西關街南頭窰雙廟街均有巡警守卡禁止行人至初二日早七點餘鐘有該馬隊什長一名馬兵二名本區巡長一名赴屍塲看守後又由鎭署送去帳棚一架以資避雨至早八點復由該馬隊管帶赴南三區拜會區長磋商了結辦法俟審判廳驗明屍身及受傷之巡警後即可和平了結不致再有意外矣 
[河東勦匪記]  
　　蒲州雷首山與西河夏陽灘一帶久伏土匪雖經駐蒲遊擊不時緝誅餘黨迄未解散近日竟有大漢皇帝吳洪順繞殿侯劉老五及裴先生等得有玉璽一顆之謡傳駐蒲游擊韓統帶得此消息即派軍士四出偵探並密委某君在南山一帶密探八月二十號忽傳土匪將於是晚攻蒲人心爲之大恐以故連日以來城防異常戒嚴二十一號得偵探確報云匪黨己聚集多人在雷首山上棲巖寺盤踞刧奪牲口以圖舉事韓統帶立卽派撥步隊張排長志漢率兵十餘名馳赴南山　擊行進山口至上棲巖寺突遇匪徒五六百名持有快槍兩桿土鎗二十餘桿餘皆持刀械棍棒不等張排長遂率隊開砲堵繫擊四小時之久卒以子彈火藥不濟退歸韓陽鎭該匪亦未敢出山追逼是役也散失軍士二名查無下落是晚韓統帶又派步隊隊官任振華率領全隊直向南山堵勦馬隊督隊官喬鳴鳳率領馬軍兩隊出城四面圍勦藉以支持一夜爲天明後覆巢抄穴之地步二十二號午後得步左隊七棚什長某確報並載回被匪慘殺軍士尸棺一具據稱昨夜奉任隊官命令率領兵士十名在前路探擊行近上棲巖寺聽匪徒整隊下山砲聲隆隆即退出山口隨同全隊堵禦仰擊一夜之久匪遂退伏山後黎明查點人數缺本棚兵士荆奪魁一名（猗氏縣人）進山尋找由血跡尋至中棲巖寺地方始知巳被匪黨慘殺當經韓統帶協同督隊執事諸軍官兵丁前往驗看手足四肢並中重刃而右手直斷　置荒山頭部後項傷深三寸許腰部刃從右旁入透腹腸出慘不忍視驗畢率領軍官兵士行三鞠躬　焚紙錢入殮涕泣痛哭諸軍士咸爲感痛不絶 
[青田被淹續聞]  
　　青田縣全城淹没己紀昨報兹悉知事葉曉南君偕其二子逃上山坡幸免於難其夫人不及逃出想己凶遭滅頂矣科員　雪澄君由署後逃上山　日昨己乘舟來温避難青田城中有户口二萬餘人均於八月二十九號夜半二句鐘同被蛟水冲没逃出者十僅一二瑞安各鄕亦均淹成澤國蛟水來時適巨潮驟漲水無所歸涌而横流如港鄕之下林沙洲江等數十處地形低窪者均遭水害人口牲畜屋含器物被飄没者計有數千家之多水由飛雲江順流而下直至永嘉各鄕如温溪白泉沙頭等均被冲没幸温州東北門外江面寬闊水不滯流奔騰流入外洋而去當時停泊東門外南路水師第一營管帶陳君督率弁勇於狂風巨浪之中往來救人救起大小男女數十人惟四號營船摇至中心被狂風旋轉不己當有弁勇二人立足不穩墜入江心淹斃聞此次蛟水由處州以上松陽縣冲下該縣城亦遭淹没知事不知下落現温州己立水災救濟公所總理徐班侯君協理余小泉君勸募振欵各殷户聞風興起樂捐者頗形踴躍新劇社諸君亦熱心義務將其所收看資概充賑濟徐總理以賑務重要難民待濟孔殷萬難延緩巳委派王子亭江楷卿嚴蘭坪三君帶米五十石英不五百元溯江而上沿途賑濟以救民命業於九月三號首途矣 
[浙洋南路水師之暗潮]  
　　温州水師營船管駕弁勇等於九月一號在資福山脚下東甌王廟開會各管駕與弁勇到會者三百餘人首由某管駕登檯演說謂營中向有停秋之例今新任分統周元善君不照定例我等應要求停秋第一營葉管駕前因拿獲閩船軍火送交分統後數日忽將葉某管押業已二旬尚未釋放欲罰百元始可釋出因葉不允囑管押者以粗糲飯食與之不能下喉如此虐待吾輩急宜研究羣謀對付次由某弁云查水師營向無牢獄之設今周分統濫用刑罰吾等可公禀都督攻訐經衆贊成旋即散會聞該分統蒞任二月素畏風浪尚未登舟出外巡洋一次云 
[杭州國民共進會紀事]  
　　國民共進會由上海應桂馨發起合青洪公口三大家而成早在杭州拱埠江干設有事務所九月六日爲正式浙支部成立之期在國民公所開設大會會員計五千人以三大帮爲占多數當推杭辛齋爲臨時主席本部會長應桂馨宣述青洪公口三大家之歷史並稱不准開堂放票否則認爲匪類云云當場推定人員記載於下正會長闕麟書副會長金富有屠小雲糾察部長趙廷玉屠鳳翔評議部長蔣著卿楮慧僧會計科長關煥章總務科長杭辛齋執法股長胡知祺糾察股長樓紹庭其總務科下應設者四股會計科下應設者二股均未舉定 
[大兵調勦叛蒙]  
　　奉天巡防隊在洮南府與蒙人交戰一節已迭誌前報今聞蒙兵日前由札薩克圖郡王旗南下道經雙流河進攻洮南府刻又分兵攻擊鄭家屯等處當時奉天巡防隊兵統領屢戰不利特向奉天告急故趙都督電調駐呼倫貝爾界王統領帶兵回奉駐紥南滿路一帶以防蒙人南侵並調駐紥山海關第二十鎭四十協火速開往洮南府救應現在己抵奉天整隊並由南路進行吉都督亦調第二十三鎭四十六協二千名兵在長春以西防堵惟洮南府一帶農人已四散逃竄房舍皆被蒙兵搗毁勢甚猖獗南滿一帶一律戒嚴近日庫倫仍續調蒙兵南下分途内侵日内想有一塲惡戰也 
貴州要聞錄 
[苗民蠢動]  
　　下江離城百八十里孟獨寨與荔波廣西思恩交界有苗民梁老啞在該處假稱王號邪術惑衆并加李老登潘老何等以將軍元帥之名糾合苗民五六百名内設石城二座高四五尺不等外紥木城二座計高二丈有餘沿途設卡隘隔木城二十餘里遠近兩邊高坡中險獨路各處苗民饋米送菜絡繹不絶噫苗民之猖獗如是不卜軍務司曾發兵勦撫之否耶 
[代表晋京]  
　　日昨午前八時參謀處總長兼軍務處次長庾君澤溥因中央命令各省都督選派代表三人赴京陳述意見並備諮訽之故奉唐都督命與戴君循若任君志清共充代表之任庾君取道於滇由滇越鐵道下南洋輪船日昨起程本城自都督及司長各官並社會各團體多遠送於城西之頭橋臨别贈言庾君恒以國事爲念未嘗談及私情云 
[清江罷市記]  
　　清江各商業於本月三日罷市兹將各電錄左 
[罷市原因]  
　　清江商會電云清江雜貨布藥各業二十八家由差輪順帶零星貨物估本約值千元於八月二十六日抵浦循例赴清江口投報該口已派差役携帶秤印至駁船查驗突有吕姓自稱淮關委員謂該貨須至大關納稅清江口差役爭執不過只得聽其將貨運回大關迨各商次日赴關投納尋覔吕姓不面沈監督抹煞前事竟以查獲私貨百般留難各商當卽赴會報告由敝會備文申明並非私貨未便充公並派代表面陳理由詎沈監督堅執不理於次晨專差來會請經理曁會員朱綬卿往關接洽因卽隨朱往晤總期和平解决而沈監督非照充公辦法不可延宕九日各商因無可如何不得己遂相率歇業竊查浦地零星貨由小輪寄帶凡有不及在大關報稅卽在清江口掛號補納錢糧相沿有例此次運來各貨仍是向來辦法並不偷漏　巧况清江自經去秋變亂城廂商業搶掠一空嗣見蘇寧等處遭變商家損失荷蒙賠償各商屢以援例求賠來會詰責敝會深知國家經濟艱難故爾重抑商情未肯代邀撫卹在商榷者宜如何體卹如何優持方足維持商業廣裕餉源乃較　前清專制積習遇事苛求致　罷事風潮軍使在南莫資　懾敝會旣不能調解於先臨事又不能力轉危機無乖秩序設因此惹出意外風波何以　同胞而　長官據實瀝陳毋任悚切待命之至清江商會叩江 
[事後情形]  
　　共和黨江北支部亦電程都督云淮關沈委誣商漏稅扣貨以致商情憤激釀成罷市乞撤沈某以從民願等語清江城廂　事會電意同　并有沿街勸導暫行開市禀請都督澈查究辦之文是淮關沈委操切從事釀成罷市風潮已可概見程都督接各電後甚爲不悅嗣復接到清江警務局局長何健來電所稱原因大致不異並云己與淮關沈監督接洽將貨運回各商家氣亦漸平今己一律開市云云 
程都督當　電詰淮關沈監　飭其明白回覆大約必須撤委云 
[蕪湖代表要求賠償兵變損失]  
　　蕪湖自七月三號夜兵變後業臨時議會商務總會派員會同胡萬泰旅長孫品驂師長確切調查統計二十七户損失銀錢貨物連被焚四户之房屋共計銀五萬七千八百七十兩四錢九分六厘並公推代表晋謁都督要求賠償以恤商艱乃柏都督因第一軍事赴浦口逗留旬月未返遂令受損商民望眼欲穿刻因柏都督由浦到省聞休息數日仍須返浦故商會代表姜少廷陶玉堂議會代表吳松亭汪慰農寗紹同鄕會婁釋提沈楚賢江甯同鄕會代表戴文波談尹耕均於八月三十一號赴省要求賠償兹聞商議兩會代表吳松亭陶玉堂姜少廷三君均於初四日晨先行由省返蕪據云到省後初二晋謁柏都督未見祇派胡参事代表接見次日又未見柏都督僅在會晤証上手盡南京二成賠償六字蓋有印章並無他語各代表均未認可憤憤而返初四日下午三時商會開特别會籌議辦法先由陶姜兩代表報告赴省一切情形次廣貨幫商董魏斌臣提議照南京賠償例合算確有四五成之譜且辦理輕重遲緩相去天壤實未可同日而語是時公同議决仍請姜少廷君赴甯調查業經姜君首肯己於初五日乘輪赴寧矣 
皖江政海潮 
[政務會議]  
　　日前都督府開政務會議兹探悉其議案如下（一）籌備省議會選舉案决由都督府特設之機關總司其事一面令行各縣趕速辦理（一）司法經費案司法李司長與財政史司長爭論最烈卒以財政困難高等審檢各廳經費一時尚難籌措至九月份司法各員公薪雜用等費亦由史司長提出核算咨請量爲核减其原有籌備處所用電燈裝費亦不承認開支以故辯難甚久卒從史議而鳳陽軍隊借用壽陽學校校址經費案聞亦議俟查明再行遷讓撥還 
[杯酒聨歡]  
　　警察廳長劉君芳彬因屢遭攻擊不安於位己於日前禀請辭職當經柏都督改委祁醒塵君接替擇於九月一號視事惟聞省城紳商各界以劉廳長到任後頗著勤勞前次甯軍暴動尤爲出力均擬仍行挽留而對於祁君則以其向在軍界無甚學識恐以不能勝任爲辭乃柏都督與祁君頗有私交故日昨邀集紳商各界及五司長在都督府大開宴會藉爲警廳送舊迎新以免演成惡感并於席間表示不日仍須赴寗因浦口尚有一旅親信之師擬移撥來皖駐防聞諸君頗爲驚恐故特邀集諸君磋商辦法言語間頗爲懇切而席間竟無一人贊成者以致不歡而散 
[汴省大裁冗員]  
　　河南藩學法三司日昨會詳呈請變通舊制將全省同城佐貳曁敎職各缺分别裁撤等情當經都督據詳核咨呈請國務院轉銓叙局查照核覆在案復札飭該司等通飭各府廳州縣所有應裁各缺即行裁去以省虚糜而歸劃一限文到十日内將經手事件料理清楚即行交卸所有公費　俸即以陽曆八月底一律截止兹將應裁各缺列下開封府理事同知一缺彰德歸德河南府通判三缺許州直隸州州判一缺鄧州州同一缺布經歷一缺各府經歷共八缺禹州睢州州判二缺祥符商邱永城鹿邑固始各縣丞共五缺府敎授八缺州學正九缺縣敎諭三十八缺鄕敎諭二缺浙江廳敎諭一缺府訓導九缺州訓導二缺縣訓導五十五缺以上共裁佐班二十二缺敎職一百二十四缺 
[蘭州兵亂補紀]  
　　去年前清甘督長庚因各省反正多由新軍起義遂將甘肅新軍遣散採用舊制以第一標一二三營改爲昭武軍陸洪濤統之第三標一二三營改爲振武軍周務學統之第二標久己裁撤另有礮隊一營改爲建威礮隊以劉述吾爲管帶所用兵丁匪類居其半游手乞丐又居其半以發横財爲絶大希望蓋數十年來甘軍相沿之習慣也自反正後陜甘相率罷兵諸軍徒手空回無所得掠居常怏怏又見醴朱寧夏之回兵（馬安良馬麒所統轄）皆滿載錢帛婦女衣錦還鄕遂思起而效尤劉述吾自稱洪漢大統領勾通昭武振武各營兵曁城防綠營巡警以索餉爲名約期暴動並檄知各營如聞信砲即鳴砲相應陸洪濤與劉述吾素不相合不肯附從劉懼其洩漏七月二日急出傳牌飭各營卽於是夜起事日問先至官銀錢局將所存軍餉一律取回留兵數十人分伏城關内外作爲内應有兩隊官不從縛而刃之夜十鐘砲營信砲隆然昭武軍各兵大譁紛紛　械爭出陸洪濤立在營門攔阻兵弁由女牆跳越而去者過半陸對諸兵苦口陳說謂兵一進城地方必至糜爛我等外省人所喪失者少諸君係本省人所喪失者大矣入城以後玉石不分諸君卽不爲生靈計豈不爲個人之父老婦女計耶涙隨聲下幾至屈膝各兵大受感動願聽指揮斯時砲隊已排隊出營矣惟砲營駐五泉山下昭武軍駐紮敎場砲隊入城時敎場爲必由之路陸洪濤率隊阻其要路不聽入城劉述吾復鳴信砲關内民房忽然火起而城内寂然無一砲相應陸知其無援　劉帶隊回營劉則飭陸讓路兩不相下遂互相攻擊振武軍駐空心墩離城二十里聞信砲空營前來後見兩軍自相衝突知事不成潛回本營而去建威營戰至四更因人寡援絶爲昭武軍擊敗兵丁　械譁潰劉述吾竄入民房被擒趙都督飭交軍政處嚴行訊辦亂事始熄 
地方通信安徽 
[蕪關人物]  
　　蕪湖關正監督潘贊化副監督李幼仰代理總務科科長兼機要文牘員謝景平核算兼統計員兼代理稅務科科長單啟訓刻己委任陳少溪總務科長尚未到差）關務顧問婁午峰大江口稅務廳長汪麟閣收存兼支撥員代理會計員潘雲華文牘員潘震餘核對兼收發員吳霖庶務員鮑政權褚北樞代理監印員吳竹其代理稅票員馬永聲通譯員孫配之臨時委員吳冠羣洋稅課員李正衡衛隊長封傑護庫隊長周海源租界工程巡警局長趙叔文 
徐州 
[領械防匪]  
　　蕭縣民政長呈報劉　軍使以該邑地面遼闊與皖豫邊界相接盜匪甚衆兹值高梁茂密尤當加派隊勇梭巡以資堵截今據匹北鄕各寨鄕董紛來報告近日匪黨嘯聚每至數百人到處刦掠鄕民日夜難安惟有仰懇俯念地方緊要賞發曼利夏子彈一萬顆小緊口子五千顆毛瑟子五千顆共子彈二萬顆俾資防守等情業經劉　軍使照准轉咨都督給　矣 
鎭江 
[美商文明]  
　　駐紮鎭江鎭西倉之六十三四第二營兵士前與美孚洋油棧巡捕衝突一節巳紀前報兹悉駐　十六師　　　師長與美孚大班西人安德生君接洽安君不願探究以篇邦交如安君者誠文明國人之模範也 
廣東 
[紀念重陽]  
　　北京稽勳局長馮自由來電云胡都督曁同　會粤支部鑒中山先生來京與自由談及乙未九月初九爲中國革命最先之義　是日自應作爲紀念民國告成思我先烈尤宜於陰曆是日開追悼會望到時發起舉辦爲禱又鄙意邱陸程　烈皆爲我革命初祖功魁義首應予優卹本局擬均給一等卹典以　風烈卽希詳查報告俾照章審議核卹至盼弟本己南行四中山先生北來留待數日合聞臨時稽勳局長馮自由 
福建 
[女士興學]  
　　陳英如女士倡捐鉅欵籌辦左海大學業經共和黨支部呈請都督轉呈大總統給奬袁總統特頒嘉惠區額以　其門本月三號行懸　式各界到會者千餘人頗極一時之盛現該黨以陳女士熱心興學急宜羣策羣力以成其志日前　員特增舉左海大學籌辦員五員計畫一切并由華僑担任募　　欵開學之期約在明春云 
[奬勵華僑]  
　　南洋和蘭屬日惹埠創辦學校商會卓有成續爾近各埠聞風興起者日增月盛閩都督孫道仁君因念該埠辦事出力各員著有微勞親冩匾額十一份又發褒狀十一紙内開商學兩界出資最多者一人發起商會者二人提倡學校者五人扶持商會者三人其匾額褒狀均發交代議士林輅存君帶去日惹此項奬品係特别發給至孫公子所帶各品係專奬國民捐及軍需捐助鉅欵者與此不同兹將孫都督贈與日惹各姓名匾字附錄於下郭禎祥弦高遺誼李金泉卜式高標葉鴻村　商騰躍葉國器聲敎曁南許盈科島海開明李高養樂育英賢林爾勩功在樹人盧鵬騰興學培材廬國徽貿遷攸賴湯德馨市廛餉益曾壽年車賈聿興 
四川 
[取銷公口]  
　　成都函云客歲成都反正時各街居民皆藉公口保護每家門口均張貼公口字樣幾成一哥老世界洎後秩序漸復一般熱心志土聨絡各公口改爲社會旣成社會則公口字樣應即銷滅乃近來各街門口或　燈仍有張貼公口字樣者望之殊覺碍眼今幸楊總監傳諭各廳如張貼公口字樣者一律取銷違者處罰是亦維持風俗之一端也 
山西 
[滯銷]  
　　運城鹽綱向銷陜豫二省州縣劃界銷售　有成案比來花鹽蘆鹽充斥各處越境銷售希圖厚利者實繁有途大受應響現己有坐困之勢惟鹽課爲三晋入欵大宗今爲他商　斷不能不爲山西財政之前途危矣 
[時評二]  
　　自陸總理屢次辭職而擬議之内閣紛起矣趙秉鈞也沈秉堃也宋敎仁也王人文也熊希齡也岑春萱也張騫也劉揆一也濟濟人才皆具旋乾轉坤之偉略而足當國務要任之選各强國於内閣倒後選任總理爲衆所注目而推舉者不過二三人並無多數之紛擾今中國之陸内閣尚未倒而己今日某某明日某某人才之多遠過法美則雖三倒四倒以至十倒百倒有何懼焉 
　　或曰中國非特勝任總理者之多也卽勝任大總統者亦何嘗不車載斗量我且屈指歷數之記者曰嘻止 
 
 
 

Page 7

 
 
本埠新聞 
[兵民衝突三誌]  
　　閘北光復軍騎兵隊兵士在西八字橋廟與鄕民倪海濱談如生等因睹起衅屢起衝突業由各兵士將倪等八人併解裁判所訊供判令一併移送寳山檢察廳核辦詎該兵士又聚衆至三家村嚴家角一帶復仇逢人便打毆辱區董嚴逸士嚴升士兄弟二人並至鄕民家内搜尋仇人乘問攫取財物又刀傷路人王某巳由四區沈區員報告蔣警務長錢市長請示核辦尚未解决而該軍統領李徵五君則以騎兵張團長曁四區警局先後報告各執一詞究竟孰是孰非殊難揣測昨特諭知司令部轉飭調查科密派幹員詳查事實以憑核奪並撥步兵一隊往駐朱家廟内以資鎭懾而保治安 
[張園歡迎會紀事]  
　　滬上同盟會各會員以及軍學各界各團體昨日假座泥城外張氏味蒓園開會歡迎解職山東都督胡經武君到者約有六百餘人午後二點五十分鐘胡君蒞會全體起立歡迎胡即登演說檯至三時由淑德啟秀兩女校女士奏琴開會首由楊樸園君報告開會宗旨畢卽由章文輔君登台演說略謂今日爲海上同志歡迎胡經武先生之期同人躬逢其盛何幸如之竊嘗綜觀先生之行事實足令人傾倒溯自革命萌芽首先仗義長沙一役功敗垂成及投身軍界中即以聨合軍人冀圖一舉事機未就東渡扶桑眷念宗邦此心益勵隻身返國暗殺復仇縲絏六年運謀罔懈苦心孤詣十載有奇及夫武漢風雲彌漫海宇先生身先士卒血戰經旬贊助中央協商和議旋以東方未定駐節芝罘奔走幽燕調和南北千鈞一髮公實挽之盖先生之力益堅而先生之心益苦雖今者大局粗安危機四伏坤轉乾旋舍公莫屬同人等爲民請命呼籲無門先生將何以奠其身家而慰其愿望耶而今而後先生之擔負日以得先生之關係日以深疾痛呼父母其所以傾倒先生者以此其所以崇拜先生者亦以此也演說畢郎讀頌詞曰天有視聽視聽斯民配德立極誕此偉人造我時勢整我國鈞覆載之德化育之仁自兹民國咸與維新馨香而祝嵩嶽生慶讀畢由顏　元君代表學界劉逹衡君代表軍界李壽麟俞泉孫兩君代表華字聨合會梁仲和君代表警世鐘社徐芷君關春蘭王佩環三女士代表淑德啟秀開明三女學校挨次致詞歡迎當由胡君答詞致謝繼由詹大悲李懷霜汪幼安謝日光諸君相繼演說畢開明女學校全體女生登檯奏琴唱歌復大奏軍樂全體攝影散會時己六下鐘矣 
[稅司禁戒小輪]  
　　閔行鄕公民顧經序等以敏航小輪屢被公順小輪在途傾乹近又被經理徐松亭反舵衝撞險遭不測曾經具禀吳民政長等轉請交涉使函致稅司查究在案兹悉新關稅務司以浦江行駛小輪訂有專章不得錯亂如果不遵定章任意亂行自當照章究罰據稱閔行公順小輪迭次違章尤敢衝撞同班敏航小輪殊屬不合除飭令河泊司嚴諭公順小輪儆戒舵工外並於前日函復陳交涉使轉復吳民政長等查照矣 
[保存護衛商船之兵輪]  
滬南商會顧蘇二君以鈞和輪船創於前清光緒初年係由沙衛各船商號集欵創造原爲保護商船而設向歸捕盜局管理嗣因船商生意蕭條捐欵爲難捕盜局亦因此停辦遂由前清滬道飾將鈞和調歸道署差遣需用經費亦歸道署支給兹自去年光復之後始由滬都督管轄繼歸滬防全軍李統領節制仍令保護商船並備沿江查緝盜匪之用商民受益實非淺鮮惟恐將來或因軍餉支絀隸歸海軍節制商船等不免失恃因於前日呈由滬防全軍李統領請爲轉懇蘇都督立案飭令鈞和兵輪常川駐滬查緝盜匪保護商船李統領巳允准照辦矣 
[李平書赴日弔喪]  
　　李平書君自辭退民政總長及製造局總理後卽由本埠商界公舉爲赴日弔喪代表李君即偕繙譯周蓉甫君於前晚（六號）乘春日丸往長崎登陸換乘火車至東京諸親友曁商界巨子均往碼頭送行船禀爲日領所贈並送至碼頭握手而别 
[棲流所經費有着]  
　　滬北棲流公所經費向由公共公廨撥助自被前讞員寳子觀捲呑應撥該所經費一萬四千餘金後卽異常支絀以故公廨發所之擇配婦女以及迷路男女小孩概行退回兹經關讞員曁該所瞿陸兩董等與外交團一再磋商己有成議查照寳子觀被呑實數商由比總領事於前清滬道寄存領事公會之庫欵項下先行籌墊惟須該所全體董事具狀承領該所應辦公事仍繼續接辦聞己雙方認可不日實行 
[議員注意防務]  
　　市議會議員陳仲舒心个海城垣毁棄藩籬盡撤道路遼闊里巷紛歧市政　所轄警察以限於經費無從擴充轉　冬防亟宜預籌保衛是以提議聨結商團協力維持以補警察之不逮並陳意見四條（一）市廳所轄各局區所特許各商團臨時休息二各局區所及各學校安設之電話遇商團出防時許其便宜應用（三）設臨時暗探由市廳頒給特别埶照四要道各處安排鹿角涉袋聞董事會己協商南商會擬具議案審查明　再行交議 
[審查貨物議案之見解]  
　　市議員提議將貨物稅機關推設至市外一節兹經林康侯龔子範臧蓮孫三君審查以省議會兩次决議裁厘抵補方法係屬暫行章程貨物稅最不平之點則在租界無稅非租界有稅故市面興衰互異旣足啟外人推廣租界之心又足使商民輕視稅務之漸實於吾滬市場發展大有關碍應由本議會建設議案請將暫行之貨物稅取消提出營業稅辦法要求南北商會回意呈報民政長轉咨省議會復議公佈 
[陳理昌不服判斷之理由]  
　　陳履昌（卽陳理昌）韓榮源各在南市如意街及英租界寳善街開設機店因爭用宏茂昌牌號涉訟數載前月韓榮源復在南市關橋堍白玉樓茶樓將陳理昌毆傷經地方檢察廳起訢於同級審判廳陳延何飛律師韓延湯　嵩　師到庭辯論經己判决蕪陳理昌因不甘服己向上級官廳起訴錄其訴詞如下訴（本案之事實）竊控告人世操櫗業在南市及英租界寳善街開設老宏茂昌襪店詎有同　韓榮源韓榮坤旣冐用宏茂昌　號於先復砌詞　訴審判廳曁英公廨於後業經有事在官應候法庭審理乃被控告人於七月三號晚八時主唆無賴奪取招牌襪料七月六號午後探得控告人甫由天津回滬在白玉樓小憇被控告人糾同無賴將控各人兇毆受傷甚重由南市裁判所解交上海地方檢察廳業經豫審明確而檢騐以吳錫鋆傷單有左肋脚踢傷甚重之証明迨將控告人函送上海醫院醫治據復陳理昌肺部受傷甚重嘔血不止難保　性命之憂不料控　人方在醫院醫治而被控告人韓榮坤業巳朦保出外當即據法聲請再議始由檢察廳起訴控告人在醫院就治將届二月每日領簿粥少許不能行走二十步之外至八月廿一日上海地方審判廳推事偕檢察官至醫院就訊控告人傷病在床疎於對答辯護律師亦未到場駭於八月廿三日遞憑被控告人韓榮源一面之詞率行判決科控告人五等徒刑監禁三個月之刑罰被控告人韓榮源僅判監禁十個月韓榮坤監禁六個月五等有期徒刑情罪不當　濫　著用將不服判决理山提起上訴（不服判决之理由）一查控告人受傷之日乃七月六　距醫院訊同之日業逾四十五日之久控告人傷猶未痊正合醫院翌日致檢察廳之函謂控告人肺部殳傷嘔血不止難保無性命之憂之語詎上海醫院僅出三禮拜傷單夫旣稱三星期傷何至五十日仍在醫院醫治前函事實不符不服原判決理由一（二）被控告人拳擊控告人之口手指帶傷乃誣以咬傷承審推事即以控告人咬傷被控告人之指爲斷案爰書不服判決理由二（三）查被控告人韓榮源在檢察廳供認因控告人抵抗打他幾拳韓榮坤供認陳理昌之傷店係民兄榮源　打民不過幫同拖扭是挾嫌尋讐本出被控告人之意控告人即有抵抗能力傷及被控告人亦在正當防衛不諭罪之列承審推事謂探告人不能舉出正當防衛之証據遽爾科刑　不服原判决理由三（四）控告人委任何飛律師聲請檢察廳　議有案乃本案訊間不令到場亦未預先通知原告旣反爲被告刑事被告當然享法律上辯　之權利乃絶不通知私行判决剝奪控告人委任律師辯護之權此不服原判决理山四五依原判决書稱據醫院稱此病三星期方愈是犯罪程度韓榮源最重榮坤次之民不解何以因三星期之故知兄之犯罪程度較重於弟耶否則旣引用三百十三條及二十九條爲判决犯罪旣同屬正犯何來一輕一重之分不過欲爲被告開脫犯罪起見而以三星期　弟兄犯罪輕重之標準此不服原判决理由五（六）刑事案件事關重要此案當豫審時被控告人韓榮坤己延請曾任本廳推事之湯應嵩律師赴檢察廳請求交保此時被害人拒却無從聲請尤無依據呑聲飲泣目覩罪犯漏　迨後審廳認定雙方同屬被告同科五等刑何以韓氏弟兄有分庭抗席之律師猶嗚咽病院之陳理昌旣不令其本人到庭諭知判决又不命其律師辯護質訊公庭顯違刑訴三百十三條之程序此不服原判决理由六七一則至今尚在醫院有醫生確權証明惟命不　之犯罪科以輕微傷害罪五等有期徒刑一則毫無傷痕並無醫生證明傷痕者而亦科以五等有期徒刑且一則惟恐律師不到庭一則不令律師到庭偏陂狀態已屬顯然因之無罪者以五等科之有罪者亦以五等科之十月六月三月之區别從　面上言此三百二十六條之第二項所取之主義也然則國家　刑權而如此行使其於官廳律師擁護國法保障人權之道亦幾希矣此不　原判決理　七案牘俱在事實昭彰承審推事均置不問對於控告人之冤濫被控告人之寬縱殊有不可思議之處法旣不合情實難甘爲此提起上訴務祈廳長實施刑訴三百七十七條之程序以泯縱濫而昭折服無任企禱　訴 
[醫藥聨合會開討論會]  
　　　華醫藥　　會於前晚八時開討論會首由會長李平　君偕副會長夏應堂君宣布前次舉定駐會辦事職員文牘董君交際金君庶務趙君應與非駐會之文牘蘇君交際葉君庶務包君時相遇從商　遇有重要須請其到會匡助次宣布經濟會董之職任乃係彚收欵項稽核出入並非担任本會經費前舉定之藥界經濟會董湯君來函謙辭應仍請王祖德君葉星如君同往勸駕次宣布會員意見藥界沈錫康君所陳醫藥兩界整頓議五條切實考求用意甚善醫界王問樵君所具意見書五條第一條特設調查總部李會長謂調查事件悉由本會發生無庸另設機關其餘四條中不越本會章程範圍者原可酌量採行又將王君所開外埠醫界分認調查各員姓名朗讀一過同人默然均未置辭又有蘇州沐泰山堂主人張叔　君宣布謂任調查者多詢及調查如何著手務請將調查範圍詳爲規定至於藥品古有今無或用代品及丸散資料半多糟粕者當一一研究改良首要在編輯醫藥報以開風氣同人頗韙其言李會長謂目前調查但須從牌號人名地點人手漸求實事不能過急惟編輯醫藥報爲目前要圖正當與同人討論又有藥界會董錢庠元君陳述調查方法頗具熱心次由李會長與副會長夏應堂君及同人商榷良久推舉李隱安君王有常君　編輯員同人忻然贊成即請兩君於兩星期内先定編輯體例須於十月開大會之前决定辦法次宣布藥界調查員有五人來　辭謝應請王祖德君葉星如君再往勸駕務告以事非重難共期匡助末復討論創設醫藥學堂編輯醫藥學敎科意見相同議有眉目是會到者有烏青鎭醫界陳沈兩君備述聨絡之誠同人咸表歡迎議畢散會 
[研究墨色不符之原因]  
　　汪吉初控劉吉人　贖地產等情屢經審判廳開庭審訊未能解決由沈推事諭候勘明再訊在案兹聞地尚未勘推事忽以劉所呈之契有墨跡不符之處恐有確僞昨特移送檢察廳傳劉到案由廳長　葛檢察官　審問劉曰爾所呈絶契中附　以下一節及所填四址墨色與前濃淡不符是否後來添冩劉供此項契據確係祖遺尚有賣契及上首契一併請驗况代筆張春堂尚在現已年近八旬曾向齣問有答信爲憑其墨色所以濃淡之故緣上海未有官契時向例均書賣加絶嘆等白契五紙每紙數百字臨場書冩侷促故均先期冩就及至約期設筵付價交易時祗憑圖甲在場眼同填冩附交契串及四址界限習慣如是故墨跡雖有參差而筆跡究無少異　請查察旋經葛者驗得契據信函確爲劉姓祖傳業產並非後來添冩隨照章令劉出具切結連同代　人信函一併移復審判廳請爲察核 
[王家寺被盜搶刧續誌]  
　　本邑念丸保轱圖王滿泗橋西首王家寺被盜行刧巳紀昨報昨日午後由檢察廳張廳長委葛檢察官帶同法警下鄕勘得該　被盜搶劫屬實四周門　略有損壞又該廟圍墻據稱被唱花鼓戲之馬阿二王阿囝等拆毁勘明果有丈　被毁惟該住持　所報被盜劫去銀洋二百數十元毫無實在証據諭候飭拿盜匪到　究追葛君勘畢遂即返署禀復廳長核示 
[大丈夫貴能自立]  
　　巳散學生隊學生何賡颺前日具呈李統領請予錄用昨奉批示云學生隊自解散以來學生之遞呈請求錄用者仍復日有數起　本軍現正竭力從事裁汰苟可敷衍位置該隊何致取銷各該生年富力强前途正未可限何事不可以圖長進本統領於解散時如何諄諄勸勉悉置罔顧仍復逗留海上妄想叢生如此不明大義實失本統領期以遠大之心况現今因家貧而失生計者何可勝數誰能一一　之以　切宜三思自　二字之眞義勿徒拘之於一途幸甚 
[營長遷駐浦東]  
　　陸軍第十師衛隊營現奉江蘇渚督命令改歸以江水師章統制管轄駐防　東東溝一帶以資鎭懾惟該營本部原設海運局内兹旣以防守浦東爲專責自應移往浦東故該營長廖守忠巳於前日遷至東溝塘工局駐紥矣 
[考騐藥丸之動議]  
　　市政廳總董以本届秋季議事會提議邇來疫氣盛行死亡相繼皆因起居無時飲食不潔所致凡市間售賣各種痧氣藥丸均應測驗是以擬設衛生科專派精習醫學者五人分佈各區專司測驗不日即須實行 
[車夫居心不良]  
　　耶敎牧師倪子喬君在美租界雇人力軍三輛裝載行李多件送往滬杭車站及至東新橋因無法界照會換車至方　橋又無華照由原車夫與華界車夫接洽換車有皮箱兩只裝載梅祥觀之人力車餘兩車尚在搬裝地李詎梅即先自拖拉而走倪喝止不理　警追趕至萬生橋梅猶謊稱該行李係前面坐車人之物該巡士向梅所指之人詢問答稱不是即將梅拘至西區經理事員質問俯首無辭遂將該車夫在犯事處鎖示三天以儆 
瑣聞 
[不認原告]  
　　唐祖法控孫益如賴股呑欵一案昨經第一初級審判廳傳集兩造開庭辯論唐延何飛律師到庭輔佐孫亦延律師秦肇煌到庭辯護由汪推事訊據原告唐祖法供稱在漕河涇鎭與堂弟棣生股開唐同順布米莊上年七月由孫益如來合堂弟股開洽記乹花廠嗣因被孫侵用虧本收歇應理外欠孫竟不認股東呑欵賴股是以控究孫益如供稱洽記係唐棣生獨開雇商人兄弟爲夥並向商人租借房屋嗣因棣生之子毛毛在店經手浪用並因生意不佳虧收歇被欠房租薪休洋六十餘元并有經手秤進王姓棉花價洋乃唐棣生聽從　不干涉之唐祖法唆使指商人爲股東并由唐祖法插身誣控求鑒秦律師起言曰此案係孫益如與唐棣生紏葛廡由唐棣生起訴唐祖法實是唆訟之人又無正式委任狀無論控情若何己屬違法本律師不能承認其爲原告應請堂上却下旋據原告律師聲請隨補委任狀接續辯論秦律師不允推事即諭候再定日期續開辯論 
[地方檢察廳批示]  
　　張蘭亭訴張建堂蠻横無理叩求提究由批察閱來狀　無事實可言又無嫌疑可証空言請究目的何在而狀中定欲打死字樣又屢見不鮮洵不可解况爾姪建堂定欲打死爾之言爲爾于傳聞中得來並非于家中　面所聞爾亦自信不　被爾姪打死是爾姪尚無欲打死爾之事可知何怱以道聽塗說又生疑慮而請法庭提究乎即使爾姪果有定欲打死爾之意思尚無定欲打死爾之行爲亦無可以依據之法律率爾受理遑論其無此等呈訴實　無理已極特斥不准張蘭舟呈　補提由批據訴案有端倪請求澈究前來察核狀中所稱仍屬影響牽扯之詞只知以金阿桂爲爾妻之私識一語屢次呈凟並不知金阿桂誘逃爾妻究竟有何實據似此空言狡執端倪何在至狀中牽及嗣北探夥陳春園多人向爾父於茶會說合爾妻轉嫁金阿桂一節如果確有其事何惟爾父前日訴狀并未聲明父子二人尚未能詞同一律可見爲爾揑造藉　聳聽無疑着再自行　尋倘無實在藏匿所在本廳不能偏聽一方遽行傳究也特斥 
南市 
[女偕逃]  
　　賃居厚德里之划船婦沈李氏前憑隣居張方氏介紹以同業人杜和尚入贅爲婿不料過門未久被杜領女私逃李氏旋扭張方氏至裁判所控被紏串經陳裁判訊實判張方氏具呈限令尋交該女來案訊奪 
[揭發隱私]  
　　董家渡萬成火腿店主朱顯動於今年三月間因事回丹陽故里近始返滬被人揭發伊妾許氏與學徒張金源有染朱即向氏追究所少衣飾稱被毋　借去當卽扭送南區由區員者令交還當票嗣因延不交出即命移送警務公所預審繼又將張金源扭區移送歸案訊理 
閘北 
[嚴迫逃婢]  
　　葉晋叔在閘北裁判所控崔應忠串同隣居白硯秋家傭婦趙吕氏誘拐婢女小翠並捲取值洋一千餘元之金飾各物逃逸曾經孫所長訊知崔之照相在該婢未帶去之衣内搜出訪查輿論尤人言嘖嘖判令收押在案兹崔又迭次具禀辯白昨經所長嚴詞批駁並勒令指明該婢等究在何處以便提訊 
[尋見小車]  
　　王阿定之小車前在北浙江路失竊報捕請緝在案昨王在閘北張祖貴處尋見扭控一區據張稱係公順米店車夫俞榮春所寄當送裁判所即經孫所長傳俞到案訊供向張姓處出洋五元買來判交保限三天交賣車人到案　訊再核 
[勒限理處]  
　　郭桂卿控沈友章抵單不贖一案昨經孫所長傳訊有沈戚尹廷芳楊吉庭二人投案求保所長准予保釋限一月理處如違　保人是問 
[何必涉訟]  
　　郭德福控虞阿三欠洋二元不還向索行兇等情昨日經孫所長提訊以事甚細微判各具結開釋 
公共租界 
[准予扣除]  
　　四川人吳養泉控金隆街同和客棧主劉榮　與周志文袁擇章以僞賭及芝蔴料膏先騙洋五行餘元業經公共公堂訊明判劉押西牢一年再繳料膏價洋一千二百元周袁各押半年在案昨由劉之代表聖文律師投廨聲稱案經訊結惟劉前有料膏四箱交與原告應請照價扣除原告代表海司律師亦上堂証明收到此項料膏計值洋二百四十元聶襄讞商之德巴副領事准予扣除洋三百元尚有九百元着即繳案以便給　否則照欵加罪 
[追還金鐲]  
　　福建路久安里鴇婦吳陳氏（即陳老三）控普慶里鴇婦俞王氏（即王老四）呑没金鍋等情昨由捕房將俞搗傳至公堂請究先由穆安素律師代表俞鴇上堂辯稱原告前代妓女薛庽（即洪實實）向被告借用珍硃四十粒計值洋三百四十元因珠遺失當由張氏等理勸令賠洋三百元因其無洋卽將金鐲作抵曾在法公堂涉訟有案可查請爲明鑒旋據原告投稱失珠賠欵巳將帶擋洋二百二十元並借洋一百元料理執有筆據實係被告稱吃壽酒借去屢往索取不面是以控追關讞員商之德斐副領事判被告將金鐲呈案開釋候示至稱失珠案並未理明准再正式具控 
[總會受罰]  
　　周瑞茂在南京路一百四十七號門牌開設同義總會專留會外人開燈吸烟兹被捕房查悉禀廨出單於昨日將問傳案經中西官研訊明晰判周罰洋二十元充公以後再有前項情事查獲嚴究 
[明私逃]  
　　常州婦人周陸氏私逃來滬前日被其夫周順生尋獲控由捕房昨解公堂請究訊據氏供幼喪父母從未婚嫁實與周併識計有二年嗣欲將氏押娼是以逃滬幫傭旋由原告投訴前情並由陸氏之兄陸仁生公堂証明周係妹夫妹子寔是　逃聶襄讞商之德巴副領事判陸氏暫留本廨候函致該處檢察廳派警來滬提回訊辦 
[混用銅洋]  
　　張仲祥因持銅洋向陳緒凡烟紙店内混兌當被察破鳴捕拘入捕房昨解公堂訊非私鑄判張罰洋十元充公銅洋銷毁 
　　店夥不端虹口狄思威路九百十四號王永興蓆店控夥金阿東竊取現洋五十元小洋二百十五角昨由捕房將金拘解公堂訊知洋已交出判押六禮拜示儆 
　　懲辦竊賊公平洋行控王根榮竊布二十六疋又過犯黄寶林蔡增榮復來租界圖竊均經包探查獲昨解公堂分别訊判黃押西牢一年王押半年蔡押四月期滿均逐出租界 
　　私用電氣電燈公司控秦法興在狄思威路雲成絲廠内私用電氣昨由捕房將秦傳至公堂請究被告延律師博易上堂代表判秦存洋五十元交保候下禮拜六原告到堂質明再核 
　　汽車傷人一百九十八號汽車昨過北四川路撞倒某姓家包車夫某甲跌傷甚重當由司機人將甲車送同仁醫院醫治再核 
　　賭博失和海寧路二百二十三號住户汪招寶昨至捕房報稱被俞連生曹阿榮串詐洋五元捕頭飭探逮案詢係賭博起蜂一併斥逐不理 
[法租界]  
　　串通敲詐吳茂林吳瑞林兄弟二人投廨訴稱昨乘輪船來串在浦左雇管老根之小船駁運行李上岸詎伊串通碼頭三十六個黨流氓待船搖至江心聲言搬運行李若非重酧定須抛入浦江旋即持刀恐嚇將皮包錢洋搶去當時畏其兇燄莫可如何迨抵埠後即報巡捕將王阿二王阿四及管拘獲送究廨員訊之兩王供認不諱惟求恩興管供我並不串通餘語支吾判兩王各押西牢三年管押一年示儆 
　　兩案並發艾竹卿前倩麫店主張阿海担保向周鴻昌脚蹋車行租賃脚車一輛一去不回旋在浦東德昌當查見原贜已被質洋四元當卽報捕將艾拘獲送究周偕張投訴前情旋有雜貨店主王錦山投案附控被艾私刋圖章冒取貨物聶讞員判艾押捕房一月私刋圖章一案着王先赴捕房起訴候再訊辦 
　　認領小孩前有男孩陸南金在法界迷途由捕送請公堂留候認領在案昨由孩父陸阿蒙禀稱南金出外遊玩迷路蒙恩留養求請給領聶讞員諭令將孩提案問明給領 
　　欠租私逃王氏婦人欠老沙遜房租私逃報由捕房檢問什物無多昨投公堂禀明請示聶讞員判將剩物收管以抵欠租 
[時評三]  
　　自光復後學生之入校求學者寥寥故從前所設之學校每有因無人顧問而停辦者民國成立正宜發憤向學以求合於共和國民之人格而乃反是殊不可解 
　　記者曰嘻吾知之矣從前求學之目的曰學生者中國將來之主人翁也今已人人爲中國之主人翁矣又何求 
來函 
[陳仰山來函]  
　　食爲民天關係非淺憶昔日米價三四元食物因之而微賤庶以何可以謀生乃自前濟周馥督兩江時大弛米禁商販出洋米載外溢米價驟增每有至九元十元而未己以致數年來粒食維糶民不聊生者職山是故誰爲厲階至今爲硬溯厥由來未嘗不歎息痛恨於周馥也昨閱報章所載無錫商會呈請弛禁運米出口接濟鄰省以維市面等因不知出口即出洋之漸旣隣省乞糴應需若干可由該都督移文照會本省都督照數准運如是則弊盤可除旁溢可塞今該商會所請一味營私藉圖肥已想蘇都督軫恤民隠洞逹下情必不爲商會之妄求致民間之乏食小民幸甚大局幸甚 
[福州民言報來函]  
　　俱進會曁各報館公鑒閩省羣報封主筆杖人心憤激民情與恐本報同人痛政府之蠻横於是有民言之組織冀以代表與論監督政府稍延吾閩言論界一綫之生機乃警視總監彭壽松以本報繼羣報而起未得遂其一手掩衆目之心含險蓄毒已非一日至廿五夜十二點鏡竟遣警備隊數十名標封本報查拿主筆牽主筆外出未被拘去加以誣謗官長罪名捕風捉影潑空揑造其最謬者於告示自認權行專制之手叚如此顯背共和蔑視約法推其心必欲箝盡三千萬人之口制二千萬人之命而後己嗚呼閩人困於彭民虐政久矣吞聲飲泣莫敢誰何前則民心民聽帝民同時摧殘今則羣報民哭民言復遭蹂躪本報不足惜奈福建此後將箝口結舌任彭氏之宰割何乞請諸同業主持公論聲羅致討以救閩省報界之生命不特同人銘感拜服即閩省三千萬同胞亦涕零感激諸君之救閩於水深火熱也專此呼籲不勝仰企之至此請公安福建民言報同人拜手 
[附録彭壽松封民意報告示]  
　　全閩警察總監彭示照得報舘代表言論本可隅通民智匡濟政府所不逮現在民國成立政能變更一般人民未必盡知底藴全賴報節誘掖啓導凡全國統一之計畫庶政進行之方針經濟籌措之手續亦藉報紙抱定主義發舒議論鼓吹實行以期利國利民方爲不負天職兹查民言報卽羣報之餘藥其編輯人多半無識之徒毫無政法思想致於法律範圍以外謨解言論之自由顯犯刑章而不顧及自出版以來未聞提及國計民生之大事動則詆毁政府顚倒是非指摘事實公然侮辱官長推其居心無非散布流言損害官長信用必欲離聞吾閩三千萬之同胞逹其煽惑内亂糜爛地方之目的而後快意按此等行爲無一不搆成民國刑律第三百二十一條及五百五十九三百六十條等罪狀似此年輕好事並無學識之人宗旨不正措詞乖張名雖報館實與匿名揭帖無異巧藉名義魚目混珠信口雌黃殊與風俗人心大有關係不特爲政府所不容卽各報館名譽亦爲所累現在宗社黨反對政府到處　動此幼稚報館毫無國家觀念難保非受其運動藉以混亂是非本線監抱革命宗旨呼號奔走喻粤楚　之閩十有餘年當漢滿搆衅伊始本總監招集同志共謀國是被金體保妻子之輩多年不敢參加及至光復告成人人競爭權利要求位置本總監以建設方始人浮於事總應因地擇人不能人盡有事此輩所求不遂揑造無稽之言任意污衊濫登報中言之深堪憤懣現民國雖已成立國際潮流日急基本未嘗鞏固功罪尙不敢自知何暇計及求全之毁業敗垂成本總監非有司馬昭之心不可無伊尹之志不得已權行專制手叚期共和目的應即先繪該報館標封以示懲儆嗣後各報登載須据事直書不得以捕風捉影之詞任意濫登其關於内政外交之事尤須以最確之議論爲最良之解决庶政府有所借鑑逐漸進行倘再造孤興謗黑白混淆本總監定當逮捕送廳按律究辦决不寛貸爲此仰各報館一體知悉一 
 
 

Page 8

 
 
[電氣運動機　工藝家請注意]  
電氣馬達爲各項工廠最合用之電氣運動機其利益略列左 
（一）費　○各種大小馬力之電機用本處電力者電費均極便宜 
（二）轉動穩固○電機轉動頗稱平均且無間斷之患 
（三）開關便捷○電氣機停棧極為便利新須將開關一機無須用精明之機器匠 
（四）省地位○電機所占地位極小較他項運動機省地位多多其　利益甚多不能備載 
欲知一切詳細　價目情形者請　臨英大馬路四百七十一二號本處樣子房面議可也　德律風二千六百六十號　公共租界工部局氣處電啓　本號印字　純用電機轉動 
[註冊商標　大學眼藥]  
中國婦女出門級稀多在家作裁縫此事即運動不足勞目過度是　不可一日不備之眼藥水也 
大學眼藥耑治時行目疾　黏腫痛火熱眼症白　青盲亦筋　肉乏疲難　羞明畏光視物不明等諸症百用百騐其効如神眞希世良藥也 
參天堂大藥房 
[上海經理順亨洋行廣吿]  
啓者那威國著名電機廠製造各種電話機交換機以及電話應用各件製作精良價目克已歐美斐洲各處久已馳名近年京津粵話機皆向該廠購買極蒙稱許上海係歸本行一家經理倘蒙紳商賜 
顧請至上海三馬路一號本行接洽無不格外歡迎 
[新到雲南火腿]  
本號自辦正雲南宣威火腿發售貨色鮮明取價克已上海四馬路廣東接元堂啓 
[英國新到　解瘟辟疫極便妙品]  
自人秋以來惡疫盛行人人可危家家莫不預防以致本　前向英國定製之老牌泉水一大　躉運尙不敷銷屢次斷市今又急電趕運數萬軋偷來華以備各界之　慶且品質新鮮藥氣較　更尤充足若早晚　於陰溝廁所潮濕等處非但外來疫氣因此消　而一切蛇　百腳蚊子等毒蟲不祇遠離且能將一切種子殺減將盡所費有限得益非淺○老牌臭水每軋偷一元四角半軋偷八角又到西洋　腦丸每　二角每拾磅一元八角 
上海五洲大藥房謹啓 
[國產人丹]  
呵　共和國民遠不要照注意國產　 
旅行居家宜備之良藥 
爲共和以血肉換成各地屍骨遍野血肉流行於江河之間春令惡氣發生必成一種時疫流行之癥若待醫藥救治恐必不能濟急人人爲預防之要藥救治各種危險等癥之良劑當服者　能消除百病少染時疫實保持安寗人人宜備之要藥也 
總發行所三馬路龍虎公司分售處各省大藥房及各洋雜貨號 
主要之能力 
鼠疫　傷食　時疫　赤白痢　腹痛　車船暈　眩暈　中暑寒　骨胃病　產學研牙痛　嘔吐　急時痧　水瀉　瘴氣 
價目 
大買一包樣包二贈中包一贈買一包包樣包三角買包三贈角一包包樣包十包小包五分 
[（江海關諭）]  
照得本關現有充公之上等門蘇答剌雪茄十八萬七千八百五十支又嫰鹿茸三斤訂於本月十一日卽陰曆八月初一日下午四點半鐘在關棧拍賣此次煙捲於上次相同並仍分作零數以便嗜者隨意購買自初十日下午二點鐘起至十一拍賣單日止無論何人均可先到本關棧看樣特此論知 
民國元年九月初五日 
[遺失道契]  
啓者英公館第四千六百十七號地契遺失業主擬換新契如有人拾得舊契作爲廢紙 
此　白啓 
[（花廠機器招盤聲明）]  
今有打　刀花飛花墻　花及破子等花之木製機器拾部彈　　絲機器二部　子花及破子花機器二部鐵製打碎花衣刀花飛花破子花油花及舊破絮等花機器一部九匹半馬力自動機器（別外馬達機器）一部以上各種機器縜各全套裝就毋庸另添　件幷有　內裝　電燈　錄只另物不　鄙人因執別業無暇　理故　以上機器等物自願推　如　諸翁願承此實業者務即駕臨至　經路九號魯亨　行賬房內接洽領看載請移玉至　　　偷路工商局電燈公司北首　椿南里第二百十四號門牌裕泰花　內與鄙人　接可也 
[（遺失莊票）]  
茲由第五千七百五十三號七月二十五期衡九莊票一帋計元一百八十兩有人拾得作爲廢紙 
康升分行 
[鳴謝永年人壽保險公司賠欵迅速]  
啓者先夫郁子良前向縣述水年公司投保壽險洋五千元正乞料先夫於壬子年六月二十八日病故　卽　明該公司蒙洋經　駱　君華經理周揀文君即聲明申　公司接洽觀面給領增欵洋五千元正如數收　　無折扣足見貴公司信實可據賠款迅速如有　　　　　　　　　　　　向該公司洋經理駱司　　　　　　　君接洽可也特此登　　　名而鳴　　 
蘇州　門外　　　徐氏　謝 
[盤店聲明]  
啓者松郡西門　東來昇　店業巳虧　將貨特生財招牌一切　　三面估價盤清自　曆壬子七月二十六日接盤後局開東來昇合記　　以前如有意外枝節以　貨物銀洋票據等　　來　　　　王克年　　經手人自行　　不涉後局會　　事恐未週知特此登報聲明 
東來昇合記告白 
[承辦大批原料貨品]  
批發各種改造貨品 
醫軍學三意院隊堂致 
上海中英大藥房 
本藥房開設上海將及念年向來選運西　道地藥材著名藥品幷延聘優等　博士藥劑師精心配合價廉貨美誠信無欺故得　各主　之歡迎　武　　義以　更　紅赤十完會各　軍政　及軍　　院　紛采辦動輒數千百金名目踨　期　　促亦從　　　如鄂都督府黎副總統亦應經委員來滬訂購祈蒙賜函　　　　本藥房實事求是名下無虛爲特再行廣告各界　諸君如欲訂購大　原　品或改造品者請卽　臨接洽或　　　來　價本藥房包辦包裝一切妥愼價當格外克巳以副　 
諸君之盛　　 
[新新舞臺　請新舊劇大名家]  
王亞盲 
王君亞盲向係游學德國品格高尙性情瀟灑戃　局之變遷鐘情對曲所演舊劇唱工　白純宗譚派於新劇一門尤爲冨有學識凡屬漂友無不知王君之名現經本舞臺再三情商荷蒙府於允本星期五（即念五日）起登臺獻技　曲　君幸勿失之交臂也 
念五夜鳥盆計　念六夜洪羊洞　念七夜空城計 
[仁丹]  
東瀛第一　　　　 
起死回生　仁丹 
仁丹略效 
傷風中寒 
水土不服 
　　　　 
　行　　 
食積不化 
　　　　 
　上　　 
　　溜　 
靈藥仁丹是係日本醫學大博士三輪井上而位之秘方而在此工廠嚴正董督行虔脩是以效騐卓絕眞爲天下無匹之常備藥 
諸賢請立刻購服以試其零驗 
仁丹者各地到處藥房雜貨舖均行代售 
仁丹製藥廠 
　　　　　區　　　二千五百　　　五千馬力 
　　　　 
　　　 
　　 
事務所 
　　室 
　堂 
　宅 
　　　 
　　 
經理處上海河南路老巡捕房北首東亞公司書藥局 
[聲明包氏修譜]  
吾包氏自世忠公還至　海東管鄕聚族面居已幾世矣宗譜未脩將近廿載茲特邀集宗房議決集資延師設局重脩洲游有期凡我本支僑　內城鄕者請將各項逐一開明卽寄上海英界河南路平和包鞋舖包茂生轉交或直寄鎭海東鄕莊甫鎭橫河堰包人和清坊俾可載入普各　　壬子年年底為止恐未周知特此通告 
蛟東包氏宗房公啓 
[雪垢丹　南洋新到尅煙奇藥]  
雪垢丹侮南瓜哇疾毒　諸所發明土名曰雪土滬上報紙亦會　美　爲世界尅煙退　之奇藥耑能澄清血輸拽逐煙毒調養　　化除心　　二天後無不自　且能精神　　飯食　加雖有貴精自汗腹痛痰氣疾等均能癮病兩除　無流　　思中國由專　一踨真和萬不容鴉片污點再　人間將　　分必十倍於　　　　好　　　奈甘心　　　公權　自由始　海外東莫火焉有良　而不戒其待何時諸君盡三思而勉　　　同志　任經銷自當格外優待價洋每瓶一元　戒斷　　五分煙癮可　十元樣袋大洋三角每箱四十包十元上海英　界中旺弄鳳鳴里底夏新公司啟德律風里二一一七號 
[大共和國之良藥]  
美利堅大共和國羅氏保身丸有清血和中補身長力之功效男子服之強壯有力女子服之強壯有力女子服之康健無病此藥在美早已有口皆碑今爲濟世起見銷行東方每瓶二十服價洋兩角五分各大藥房均有寄售 
[興利洋行特別廣告]  
興利洋行 
本行開設已久所銷各貨久蒙各界贊許自去秋光復已來剪髮者業遍全國本行特向外洋頭等名廠精製飛馬牌各種西式大帽久已馳名中外今再悉心研究而合衛生無不歡迎適用倘蒙軍學紳商各界賜顧者請認明　馬老牌為記庶不致誤 
法界洋涇浜五十五號英商興利洋行啓 
[（聲明作廢）]  
今遺失方單二紙均坐落南匯縣二十保念陸　天字　八百另二號一戶名張維岩計田三畝三厘半一戶名楊德元計田三畝六厘半今已向南匯縣備案倘人有拾得一槪作廢此佈 
　仲英白 
[暈船安腦片]  
天生人而有知覺運動腦筋是也日間動作太甚藉夜間　以眠補之但有　反　　　疾病間作腦髓耗散胸針主宰神思情恍幾有生命之虞若謀所以益神資腦斷非良藥不爲功　見各種安神之劑往往一服輒入醉鄉熟眠不醒大都不　乎麻醉藥故　購慎惟服此安腦片毫無妨礙其妙能　故　常令人安然就　醒後亦軒爽自如蓋此花片經化學家新近發明靈效異常　　全球著名醫院化驗莫不心悅誠服勸人試服茲特舉預報臨服後服各法如下一凡舟車遠行冀免暉眩一凡演說歌唱冀免失措又如大庭廣眾一切交接使無神志混淆心膽戰佉者此皆宜預服也一　　者不行安眠雷電　而心驚夜間盜汗夢遺日常憂　躁急或因悲傷或因窘迫而神志不寗者此皆宜臨服也一凡勞心過度因而困乏煙酒過醉因而倦怠甚至遊戲運動登山涉水跨馬馳價車遠首久蒸烈日不覺頭眩者此皆宜後服也諸君欲覩其　請向來　洋行經理處購服勿遲爲幸服法臨臥服兩片或每飯後服二三次每次一二片再此片可和茶或用開水一滴融化後然後沖服 
德國努爾大藥廠監製經理咪吔洋行 
分售處各大藥房 
[于海崶命相]  
先生卽是在天津北京談命相第一之人十餘年之久無人不知前宮界王公督撫尙待提鏡商界商會總理協理各行總理買辦今總長都督會批過者居多不但庶驗出奇非尋當可比且皆有存稿憑據而談命相一元如不符筆資不領定　批終身五元帶流年每十年加兩元外埠郵寄住處開清現到申萬英大馬路第一行臺　由十點至六點過時不候 
王竹林　鄭翼之　呂靜宇　周自齊啓 
[華安合羣保壽有限公司總公司上海黃浦灘三十號]  
純粹華股依據民國商律又有富有學識之西員為之管理者世界上只此一公司 
保壽之益人類皆宜享之華人何獨向隅此公司應時成立俾諸同胞皆得享保壽利益國內保壽公司不少而辦法之完備保護保戶權利之周到不使稍有損失者此公司實為空前無比第一次首創之公司也 
此公司之保單最穩健最優待 
如願保者請與黃浦灘三十號總公司接洽總經理郁賜 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[（救命良藥）]  
京都同德　　移白克路　　園大洋感製蒙格外考究　人遵往例以洋六元購救急良茶一千包分送　病凡週時癥均有起死回生之效爰潛心數嘗以告同志 
茲心子　白 
[威麟洋行廣告]  
本行開設上海已歷十有餘年專辦各種機器五金等貨並承接局廠船塢應需材料而尤以電器一項格外專門蓋近年以來泰西各國於電學之中無不推陳出新而敝工程司亦因而精益求精如有城　市鐵以及廠家住宅欲裝全副電燈或隨意裝設本行現有存貨如最新式之電燈電線風扇電話機並電器中應有之件無不全備又有厚薄橡皮紙各色油漆名目繁多不及細載至本行資本之充足貨物之積良蒙中外紳商所信仰今欲推廣效易起故特聘請體面華人為買辦專理本埠及外置華商生意如價目無不格外克已以答盛意倘荷　賜顧請至惠臨英大馬路浦灘口第十一號本賬房面議可也此佈 
 
 

Page 9

 
 
自由談 
游戲文章 
[吹牛者言] [  陳華]  
　　京有滑頭者善吹牛歷終日不息出則閧然高談而闊論叩其腹空無一物予怪而問之曰若所示於人者將以奉圭臬實綸音成政策乎將空言以掩耳目乎甚矣哉爲騙也吹者笑曰吾業是二十餘年矣吾得賴是以成吾名吾吹之人聽之未聞有言而獨不足子所乎人之信騙者不寡矣豈我致之乎吾子未之察也今夫借鉅債築鐵道者巍巍乎吾黨之策也豈不能富商民之財耶練精兵入政黨赫赫乎吾人之勸也豈不能張國家之勢耶藏亂可不必平蒙叛可不必討吏貪可不必究瓜分可不必慮野有餓莩可不必顧吾則坐摩託駕亨司醉香餅而飫大菜者誰不拍掌以歡迎舉手以贊成也又何往而不瞎說由我盲從由彼者哉今子是之不察而以究我吹予啞然無以應退而思其言類某某黨魁之流豈欲攘權奪利者耶而附牛皮以吹耶 
[醫刁嘴歌] [  羅隱]  
鬍子騎的驢子駝子挑的螺螄鬍子的驢子揥倒了駝子的螺螄駝子拖牢了鬍子的驢子要償還他螺　 
[鈍根戲續]  
　　有一個老老名叫票一天到街上去買料泡買了料泡回來撞着了一個老鴇老鴇拖牢了老票老票說時候還老早你不要閙吵老鴇見老票打扮得老俏認道他是老嫖死活要他去老調一陣騷擾不防打碎了老票的料泡老票惱了要叫巡捕來拿老鴇老鴇討饒老票只得放了只可惜老票白丢了好好的料泡 
尊聞閣詞選 
[感賦] [  寄塵]  
　　生不願封萬户侯亦不願識韓荆州世人但知名利好日日爭逐何時休天地已無乾淨土昔年城郭變荒邱世事風波那可說杞人無補徒心憂我乃太倉一稊米寄身塵世如蜉蝣天地萬物皆逆旅卅年浪迹等浮　地球縱横九萬里我思博覽五大洲人生行樂貴及時而今且作逍遥遊百年三萬六千日老大年華逝水流蒼顏難換朱顏好歲月催人易白頭嗟乎人世浮生若大夢蒼茫千載共悠悠杯中有　　當醉一飲長消萬古愁 
[口占] [  率公]  
　　　帳高懸夜悲　徒伴宿爲恐驚萱堂未敢放聲哭痛極翻無涙情深轉是凝幾回期解脫驀地又相思 
[詠李奉貞]  
　　非　散　賦同仇爲報兄思未肯休惟幄偏敢饒勝算女兒豈　學封侯 
　　魂咽寒潮弔國殤蘭閨不死死沙場紅顏自古道魔刧留得千秋姓氏香 
心直口快 
　　借債築路演說遷都此今日民國之偉人實即悞西晉之清談 
　　花天酒地呼盧暍雉此今日民國之志士實即亡南朝之金粉 
擁兵自衛專權跋扈此今日民國之都督實即亡有唐之藩鎖 
　　彈劾風潮黨爭意見此今日民國之政客實即禍民國成立以來迷信未能破除維新之輩尤甚多有以假銀錠焚化作鬼錢鈔專在鬼面上討好者惟目下錫箔之價高於前清數倍國民生計艱難自顧不暇何能接濟鬼同胞爰擬變通辦法特製冥用鈔票携帶旣便焚化亦易諒爲當世理財學家所贊成也[  ] 市聲） 
[北宋之朋黨]  
　　有一於此足以亡國今并而有四國亡無日矣豈血造民國之碩果等於曇華乎嗚呼予欲無言予素抱積極主義嘗謂天下無不可爲之事乃觀於今日朝野之現象衷腸寸寸斷矣 
革命易革心難予無力以革心其願望亦等於曇華而己矣[  四明陳華]  
　　起義以來瞬將一稔在滬寗光復之間擁兵在位者莫不曰餉械俱窮維掘一空學生隊沿門托鉢情狀堪憐在稍有人心者莫不傾囊相與豈知有□□□一般狐羣狗黨購廢槍揮金錢視上海爲樂土置民國於不顧况其時北伐北伐之聲聲聲在耳設非袁孫黎諸公爲大局計力主和平恐兵刃相接此種廢鎗宿彈不至陷我烈烈轟轟之鄂軍健兒於危亡之地不止嗚呼□□□之肉其足食哉 
　　或問予求張振武生前事蹟予己搜求得數事行將付諸艶史館以存實錄[  熱廬]  
　　自報律設而天下之言路塞故在上每有不逹之情在下每有難言之隱然自報律廢而天下之是非淆蓋鹿與馬可隨意指認而玉與石竟無定評矣前清之有臺　欲彰公論也而臺諫不顧曲直惟以嚮賣奏疏爲生涯民國之有報紙欲伸清議也而報紙顚倒黑白惟以護黨嫉賢爲宗旨更有匪類特設報館爲煽惑之機關陰助其謀叛作亂之計畫者夫設報律原以息邪說其害在妨言路廢報律則縱情毁譽頌跖爲舜民聽無所適從其亂天下也必至滅種而後止豈第召瓜分之禍哉究竟報律宜設宜廢吾願世之救國君子其鄭重思之[  息影廬]  
戲評[  健兒]  
　　新新舞臺新聘之王亞盲第一次之客串也前晚聽其唱烏盆計調尚動聽惟初出茅盧出場卽心慌意亂駭得面無人色的肖劉世昌一副鬼臉唱原板一叚聲細如蠅且有脫板處座客之在正廳一二排者亦　能辨其字眼之準確稍後者頓起倦而思歸之意孟鴻羣在檯側囑其嗓子提高又囑拉胡索者降低其字以就之唱反二簧一段第一句竭力引吭聲稍宏亮然心頭小鹿兒依然撞個不住兩手時時顫動窘態可掬入後又聲嘶力竭模糊影響矣有唱無做之戲尚如此我不知其唱洪羊洞空城計如何敷衍也 
　　高福安之挑華車福安身叚高大精神飽滿實力充足演盔鎧戲最妙滬上無出其右討令時怒氣勃勃語語激昻將高沖一種勇而好勝神氣盡情摹出刺傷兀术時一手播杯口粗之長槍顫動如浪甚非易易與郭五奎惡戰盡力猛擊鎗鎗繫着其肩窩直是眞臨大敵非演戲矣馬仆時拍一字後兩手執搶柄前後顚仆左右跳　如海上潮頭忽起忽落描出虎將之渾身神力坐騎之一蹶不振情狀逼眞檯下叫好不止 
小說 
[寓言新劇蝸牛角傳奇（五）] [  嘉定二我]  
　　（旦）三生緣好一見情深今日承主人介紹得與平江吳生相識又蒙主人垂青卽以我姊妹二人相贈吳生作爲夫婦妹妹你意下如何也（小旦）奴家江二小字蕊珠名隸樂藉命薄秋雲與小青姊姊同院居住今日承主人以我姊妹相贈吳相公（小旦向旦凝望科）姊姊可記得當時荆天棘地雨絮風花想此後郎爲金屋之藏妾作玉簫之嫁於願足矣（旦）妹妹雖如此說但是韶華容易落蘆溝只恐徐娘半老時没人憐惜也（簇御林）因此上章臺畔樹再華認青青是那家春風梳洗從今罷送書仙同上雲蚪駕問嬌娃相隨司馬能不訴琵琶 
　　（小旦折花與旦科）姊姊我從此與你　英　故事了（旦佩科）妹妹此言姊　同之 
（虎珀貓兒墜）國容□□那比鳳和鳴題贈紅　字不差銀缸斜背俏語賀看花嗟呀怎容易别却雕龍軟欵紗 
（前腔）吹簫明月忍更問瓊花往事關心怕憶家仙郎得意相趂上星槎嗟呀抛盡了舞袖歌衫别換風華 
　　（旦近小旦科）但願紅粉憐鄕青衫憶我我姊妹二人可以終老也 
（尾聲）風流落拓成佳話主人情重遍傳誇都道是再世重逢古押衙（旦小旦隨下）（未完） 
[短篇滑稽結婚大王] [  是龍]  
　　人生不幸作女子身這句話現在想來却也有些不對阿儂姓氏看官們諒也知道無消說得自幸風姿殊豔解字能文有不櫛進士之譽自幼締姻於同里某氏子聰明絶世而又勤懇好學人爭歎羡儂初不識夫婦之樂故亦淡然旣婚後如兄如弟樂不可仰覺一家中人除兒夫外無可與談者始知男女居室之樂爲世間第一也詎花不常好月不常圓越一年而我夫以積癆致不起鴛鴦折翼琴瑟銷聲一時新孀之哀痛固無待言翁姑與父母均拘於舊社會之習俗諄諄以守節相勗儂乃不得不冷對孤燈温存隻影然春花蝴蝶秋水鴛鴦物猶如此人何以堪春色惱人眠不得此情此境非過來人不能道也不得己購坊間舊小說數種藉以消遣詎小說之爲物有如情網纔一庽目便覺此身飄飄然此心蕩蕩然益不能自持乃决然作歸寗計我家故多親戚表兄弟輩時相過從差可談心然未嘗逹所抱之目的也此時男女平權自由結婚之說已遍佈各地余乃出貲設一女校請了幾位漂亮的男敎員暗暗物色人才從此春秋隹日花月良晨也不至自傷寂寞一日偶然見一譯本小說隨手翻閱方知西國文明婦女離婚轉嫁再醮等事視若當然不爲不名譽事余乃大喜遂與愛情素篤之某生刋佈禮節單邀集親友行第一次正式文明結婚禮起初人尚有些異議後來屢次結婚倒也不以爲異了有不數我居然結了七次婚我的名聲從此就漸漸的大起來名譽亦漸漸的高起來昔松江有個才子名字呌郭友松他最喜歡做親奈他老婆不死又没有錢乃想一法子呌他老婆回母家用了彩轎雇了樂人再去娶來拜天拜地重諧花燭不想這位郭先生所做不到的倒被區區做到豈不有興現在我總計己結婚二十七次民國光復女子爭選舉權區區得推爲領袖這也是結婚多次之效騐有人說槍斃的張振武有臨時夫人二十八人這也不算希奇余今尚在青年那取銷的丈夫已有二十七人將來必不止此數故我謂世界婦女若計算結緍次數之多少當必以余爲大王也 
 
 
 

Page 10

 
 
   
 
