# 1880 - 225 - 4902623

 

Page 1

 
 
[無師自通英語錄出售] [  點石齋告白]  
　　學習英語苦無捷徑茲有精於西語之人著有無師自通英語錄一卷以華語爲綱而下隸英語英語之旁另注音華解并字之宜　讀或重讀者亦　　明晰條分縷析一覽了然誠學英語之善本也本　現已排訂成帙即日在申報錧申昌書畫室出售每部收回紙本工料洋五角正欲以先賭爲快者　早惠顧爲盻 
[東邊防務議]  
　　俄之有志於中國也或謂其國中精英所聚皆在歐洲境內而亞洲次之即其民人亦多在歐境船炮器械頓備之　亦於歐而不於亞若其兵丁之性情習氣宜用於歐不宜於亞又無論已故一旦一中國失各其進兵之路必在新疆一帶而蒙古外藩黑龍江滿洲以北皆非其進取之地也中國若欲整頓邊防似宜一意於西北而東三省一路尚可置爲緩圖矣此論未嘗不深量　情得行軍之要着但本舘綜視近日舉動　謂新疆犬牙相錯離其國都較近兵丁餉糈徵調轉運由陸路長驅而入頗爲徑　固覺易於入手而行軍之法聲東擊西俄又未嘗不知　西北一隅有左侯久練之軍可以　　俄亦未敢輕覬兵家所謂攻其不備者正在東三省矣前會抒此鄙見著爲論說以備當事之探聽今果聞東三省有整飭邊防之舉可見有備無患不待智者而後知也觀俄人近日於東海各口有盛設兵　之事而於琿春一埠則尤　意焉他　藉結好日本之故寄頓器械屯積糧餉讬修船隻其由東面進兵之意昭然可見　由陸路而入中國東北境道　遼遠地廣人頹殊覺難於得勢將來徵調援兵運撥軍餉既苦於　費又疲於遲延故不若舍陸路而過海道也且便於借日本之海道以攻中國之海口也然則俄人之意至今日而　啻明告我矣或之所料與鄙風所慮至今日而又一一有明徵矣雖然東三省現整邊防大抵　朝命有所指授羣策有所　襄深知俄人之意向將東西夾攻而始惕然籌其備也前見將軍豐紳奏聞購　槍械教練駐防各軍昨又見將軍岐元奏聞副將姚懷海教練步軍蘇拉挑足成營　募添綠營練軍馬步各隊等片知目下奉吉等省辦理防務固已不遺餘力日盛月新但得孝練如法則諸軍悉成勁旅　陸路庶幾有備然蒙以爲馬步各隊足資陸路之扞禦東三省北面防務自當以陸軍爲先務而向設駐防等軍以承平日久諸事　弛一旦除其習氣頗難奏功　不如挑選練軍之得力也奉省所留練軍皆從前直隸募練以　捻　者轉戰多年事後移置以壯邊防與滿軍生平未經戰仗者強弱相懸今但重爲訓練安爲挑補而已足收其效惟俄人舉動其　　東邊也斷不由西北陸路而來必由東西海道而入現在奉吉未有海防所恃天津大沽新城諸炮臺與三五鐵甲船及十餘炮船水雷等器而已津沽爲全直門戶防範不可不嚴李　相身　重任有兵有餉　防之法自是周備然津沽海口由外洋而入必繞高麗南面而迤西向北甫得近岸而高麗北境接壤奉吉前明之臣服高麗以有遼東故得通道以抵其國都其疆域直長界兩大海之間而北境實當明與滿洲邊界故　本朝龍與先服高麗而後有遼東以至入關此地勢然也今則其北境所接已爲一國之地由其東面海道以向北則爲奉天由其西面海道以向北則爲吉林平日未有外洋之患此兩處海口並無重兵鎮守而高麗狃於弱小政事不修人才不出設俄欺高麗並不假道而徑登高麗之岸以入奉吉之境將若之何而況俄自海道抵高麗若由西洋而南轉而向北其程遠若先頓兵儲餉於琿春而後以堅船利械薄高麗則自北而南其勢捷中國懷柔小　從無簡派大員入其國以治其事之理而今日事勢高麗茍不能禦俄即是中國之患天津海防既不能分兵力以守奉吉復無力以添辦奉吉海防吾恐陸路雖已周密而海面殊可憂也所願秉國鈞者及早籌之 
[傳諭回國] ○英將戈登回滬昨已列報茲聞戈登來此欲請駐滬之英領事代奏英廷辭去在英官職不意英廷已傳電音到滬着戈登迅即回國供職毋再久在中華故不日間戈登當返棹云 
[修近耗] ○前錄粤中大憲聞所屬被水後酌給施賑并由　庫撥銀一萬餘兩除津貼南海縣屬銀一千兩三水縣屬銀二千兩以便修築圍基外復札飭紳董偕同委員携銀馳往　慶府屬高要高明四會等　遍查圍基被水沖决情形如果無力興修難籌經費則較量水災輕重分別津貼今已經旬委員尚未返省然聞各屬知大憲施恩莫不鼓舞歡呼額首稱慶現已與工亻築委員及紳士等固屬躬親勸勉即各縣令亦時加獎勵將來　堤鞏固不致耕穫失時皆出憲恩所賜矣 
[米行整規] ○皖垣各米業向例凡鄉民入城售米無論肩挑車載任客投行賣者每石完納行用錢百二十文買者完半亦各有埠頭毫無爭奪自兵　後鄉民恃強或欲令之投行往往稱係況完錢糧之米　　推委故米行難與計較今歲各米行赴縣較準斗斛兼請鄉米憑行買賣之示重照舊章邑尊業已批准出示曉論但城內米市現所投行者仍寥寥也告示附後　欽加同知銜調署懷賓縣事阜陽縣正堂尹爲示禁事據行戶　三　楊聖豐　稱伊等遵照定章捐銀百兩以濟餉需須給米麥行帖者於西北兩門外代客買賣只有陸路肩挑車販並無水路船載 
 
 

Page 2

 
 
客商其一挑不及一担及一車兩担者由行包納厘金照章完納牙稅未敢逾限拖延疊經前憲出示嚴禁私買私賣原爲慎重厘稅整頓行規無如日久玩生刁巧之弊愈出愈奇車販到城將米寄頓熟識之家先向富戶居民說定價值然後送米過斛撞南行戶假以親朋爲名實係藉漏厘金而騙行用兼之投宿客寓飯舖援引矇蔽藉以沾潤而代爲袒護天陰無車來城天晴有貨又不入行是以生意冷淡異常賠累厘稅房租人工食用積弊不除貼成廢紙行廢業叩求賞加示禁等情到縣據此查陸路糧食買賣例應投行俾市價劃一交易公平原不准私行售賣致短厘稅久經各前縣示論在案據稟前情除批示外合行示禁爲此　仰買賣米麥客商人等一體知悉嗣後車運肩挑米麥入境務宜一律由行售賣不得貪圖漁利勾引背行私售以　擾亂行市隱漏厘稅自示之後倘敢仍蹈前轍一經查出或被該行戶等指稟赴縣定即提案嚴究決不姑寬毋遠特示 
[巡勇不法] ○皖之金保門外　河厘局自初設時即於上下江千各立一卡查騐然後赴局完納外有炮船四艘每艘有一哨官管帶每月上下卡換班分巡所以杜弊端而防偷漏也前時炮船勇丁於黑夜間曾串同舞弊私放貨船嗣經局員某召查知深加痛實若　稍知畏　詎今又故態復萌上月杪私包布船一艘親自押放下行幸爲局內巡船拿獲當稟局員饒直剌將二炮船哨官詳革該勇丁等分別革實枷號示儆云 
[敕生得力] ○江蘇太湖救生局向係呂鴻實枕書辦理今春因赴都會試稟准臬憲薛廉訪交宋俊珊室孫傳　嶼芝　寶枝保之徐宗行子春接手經辦現於西山角灣設立分局聞五月初九日潭東孔姓　在胥口沙頭外遭風倒吹十餘　舟中四人命　　吸　哭連天自相　一繩拼死以求同在一處幸局中救生船望見駛救得人船無恙六月初五日角灣北昂之西三里許又有遭風船一只沈　救起兩人一係香山橫　里陳雙壽一係馮阿土於此見湖中之風湧上險惡而救生船之實力奉行也 
[萬壽停] ○昨日恭逢　慈安端裕康慶昭和荘敬皇太後萬壽是以本埠英會審公廨知照捕房停解公事一日云 
[前撫北上] ○前湖北巡撫潘偉如中丞來滬已列前報茲聞憲駕於昨晨乘坐招商局保大輪船前赴天津即行取道入都本埠諸官員咸往碼頭恭送云 
[刺客司疑] ○前報列夜臥被刺一節茲悉受傷者乃天祥行之司帳人粤東籍生譚名熙年約二十餘舁送公濟醫院調治後捕房又派包探　出　緝當在二　渡緝獲形跡可疑之粤人何阿生帶至捕房見短衫鞋面發根皆似有血跡搜其住處之舖　箱籠枕頭等物亦有血影然何堅不承認捕頭亦猝難指實當延西　騐視據稱實係血跡是以前日將晚捕頭特送何至英會審公廨請陳司馬訊究何稱向爲細患與譚姓並不相識亦無仇隙並無圖劫財物逞凶情事至血痕係殺雞之遺血也司馬再四研詰仍矢口不移陳司馬隨詢捕頭可能傳譚識認答稱譚姓傷甚沈重不省人事陳司馬隨令將何帶囘捕房暫押假查并　譚傷略愈再行質訊按本報前謂傷者送仁濟醫館今悉實係公濟醫院用附明之 
[惡客毒手] ○前日午後法租界新街煙妓在咱間行忽有一人向其背痛毆二拳妓大聲呼痛方回顧時即被向面傾倒煤油妓臥地極聲呼救其人即逸無蹤　至察看惟遺馬口鐵罐中尚有熬熟煤油視妓已滿面焦灼經　舁歸延醫救治尚難保其無礙據妓云此人似不相識然忍心而下此毒手其怨恨當有非常者矣 
[馬馳鬧市] ○前日薄暮時有單馬二輪車疾馳於寶善街中既無馬夫又無坐客帶翻荷蘭水攤京貨攤水菓攤等一天津人方盤膝坐食西瓜爭向乾昌酒店奔避識者謂其本知武藝否則不堪設想矣既而該馬車一直西馳亦無一人追趕不知至何征停止也聞同時石路中亦有馬車撞傷人口這事亦不知作何料理也 
[講茶復起] ○禁吃講茶早有明示乃前夜十一點鍾寶善街逸園茶館有丹陽丹徒之餅師共吃講茶人眾擁塞約二百人大有尋衅之勢此風真不可長也 
[鵓鴿飛去] ○法公堂昨據朱仁有稟稱作竹器店生意經媒說合娶烟妓爲妾當將身價洋付清於本年六月二十一日進門詎至七月七晚間竟私自走逸經友人稱仍逃在開烟館之阿六家向其追查置之不理故鳴捕解案請究旋據阿六稱此事實不與我相干人雖由我處嫁出不能保其一世安居豈一無憑據便可誣人放鵓鴿乎孫明亦以爲然着朱自行訪尋阿六雖無干涉然設有其事傳質時鞏未到案着暫覓保 
[更下] ○初六日報登　郡辨志文會七月分課題漢學第一題係讀古本大學第二題係國語周十五王考排印時悮將兩題合而爲一第三題係漢學師承紀跋又悮將漢學二字中空一此由校對時未及檢出以致閱者不明茲特更正 
[急勸茶米捐以濟賑欵公啓] ○伏聞救災恤鄰何分畛域愚言明納不　　　矧當　輔重災艱難時局雖欲旁觀袖手忍不借著前籌哉諸執爭政聲洋溢鄉望著稱同人蒙被仁風仰欽碩德　可言不與之罪體同仁一視之心請將直賑情形爲諸執事詳陳之方四月之杪疊接嚴紳作霖來函謂直北　區積水如故秋冬賑　計須十萬滿擬六七月間浙蘇滬楊四公所籌足五六萬金俟七月以後勸舉茶館米石兩捐就中提出數萬金以濟賑欵之不足餘以資河工之用標本兼籌息肩有日不意六月中旬以後疊接嚴紳六月初八初九初十二十二十二二十四二十六等日來函備言五月二十日以後大雨大水情形謂秋冬賑欵即須三十萬金非復前日事勢尚可兼籌工費也又不意各處 
 
 

Page 3

 
 
收款日少一日自今七月朔起初八日止共收不及三千金察看情勢欲於七月以後捐款更茫無影　矣私心竊計尚翼有茶米兩捐可資挹注乃今各處來函或云本邑出米不多不屑以區區之欵取怨眾人或云米厘已提浩廟出會之用難再勸捐或云地方枯瘠茶捐難行或云茶館同業不肯加收同人聞此實不能不爲災民乞命於諸執事之前矣伏查米捐一款以一邑計原非過鉅以通省計實屬不菲現在所請者石僅兩文即已歸善堂再助兩文賑捐亦何不可之有惟恐一堂而收兩捐不無窒礙原稟中故有不再加捐之語出猶望諸善十斟酌變通可加則加也至於廟捐等項斷非善堂經收有何窒礙而欲援善堂以爲例乎試以近事徵之青浦一邑或栽靛青或植棉花由米並不見多而亦非無橋廟之捐者然前年豫省賑捐賴有談笑有諸君苦心勸收三月之中共收錢一千二百七十五千三百八十二文金澤一青浦小鎮耳另由陳君績生所經收三月之中亦收洋一百二十一元又錢十二千二百二十文可見米捐一項以江浙兩省半年計之足　收錢十五萬串且必有盈無絀也至於茶館一捐向僅蘇屬清道局安節局保嬰局有之初辦之際誠覺艱難然能如常熟博濟善堂之先行　告將現在災賑之急捐欵之難　切善導茶客肆主具有天良何　格不相入　如謂地方枯瘠則丹陽一縣於鎮屬中可爲瘠地矣然本年四月間經何潤生潘馨谷林理堂束仲當諸君極力勸辦一月之中居然收洋一百十八元七角四分六厘猶僅城內附郭及珥陵一鎮而非通縣全捐也江浙各縣情形勝於丹陽者多不如丹陽者少折中以丹陽爲衡則茶館一捐就江浙兩省半年中亦可收八九萬串而非絕無把握者所難者經　之人耳然十室之邑必有忠信誠蒙諸執事於城鄉善堂及士庶中選才經辦半年之後給匾額以勞之行肆有不從者先　切以導之此舉斷不難行也即地瘠發貧產雜糧而鮮大米有虎　而無茶舘亦當各就地宜如現在青浦各紳士於茶米兩捐外另勸靛捐每洋一元捐錢二文酌量變通以此劑　則所約二十四萬串亦不　具缺乏矣茍其如天之福仰蒙各省大憲采擇仿行賑欸有餘兼資工費則尤災區之大幸不敢請而固所願耳同人事不干已原不應喋喋煩　所最難忘者被災之幾輔固我　朝之幾輔也　絕之災黎固中國之災黎也率土之濱莫非王臣四海之內皆我兄弟而況若諸執事之發瘼關懷公忠體國者乎數十萬災黎之生死數萬家鬼魂之香火懸於諸執事一會一稿之間仰企雲天不禁於人鬼呼號中祈恩望澤之至 
[光緒六年七月初三日京報全錄]  
　　宮門抄○諭旨兩道錄前　粤督張等　奏請免米石稅厘摺○廣東撫裕　奏續報大雨冲决各圍漫溢田禾情形片○恭親王等　奏充補章京片○人臣定　奏泒署副都統片○又　奏請停解江蘇馬匹價銀片○奉天學政潘　奏恭報幾試情形摺○總兵席　奏恭報到任接印日期摺○七月初三日內務府國子監廂藍旗值日翰林院引　見二十五名○穆騰阿到京請　安又謝授廂黃蒙都統　恩○喜昌續假一月○　儀司奏初九初十日祭　奉先殿　貝勒　貝子行禮○值年旂奏派稽查七倉之大臣　派出豫王○倉　奏漕船五日回空○召見軍機　　○兩廣總督臣張樹聲廣東巡撫臣裕寬跪　奏爲遵　旨查明粤省前因水災給商運米平　之護照現飭繳銷另發　照買米運回　賣擬請照案減免沿途稅　以示招徠而濟民食恭摺覆陳仰祈　聖鑒事竊臣等承准軍機大臣字寄光緒六年　月初十日奉　上諭據給事中張觀準奏廣東去年四五朋聞南海三水清遠四會等縣各圍被水淹沒田禾龍門等縣遇災未報米價翔貴等　欽此當經恭錄轉行欽遵確查去後茲據廣東布政使成孚會同兩廣監運使何兆瀛及厘務總局司道詳稱查光緒三年春夏間粤省廣韶　　各屬同遭水患米價騰　當經潘運兩司各向西商　借銀五萬兩發　　員雇坐輪船前赴上海鎮江等處採運米石回粤平　　飭廣州府出示招商如有商　願俻資本前赴上海鎮江等處買米運回　賣者准由殷實行店具保報明該府詳司給發護照每照一張限買米二千石回粤平　以濟民食詳　奏明自光緒三年九月初一日起至十一月底止將經過沿途關十應完稅項厘金概行寬免旋據廣州府陸請續給平字第一號起至九百一十號止護照九百一十張給商販連在案旋據廣州府轉據商人將用過護照五百六張呈繳註銷其餘未用之護照四百四張期限久逾自應飭　商人繳還以杜影射惟本年四五月間雨水過多粤省西北兩江潦水漲發南海三水從化高要四會等縣圍基　决田　被　災民蕩所流離米價日形騰貴應即另行招商發給新照前往上海鎮江安徽等處採運米石回粤平　以資接濟現已飭令廣州府轉飭商人將前次所領未用之護照繳回核銷並由司另行給發新照五百張發　省城　育堂紳　選擇殷商前往上海鎮江安徽等處採買米石每照一張　買米二千石回粤平　應請查照前案奏明自本年六月初一日起至十月底止減免經過沿途關卡厘稅俾輕成本而示招徠至上年四五　間西北兩江潦水　發據廣州府屬之南海三水肇慶府屬之四會等縣稟報被水冲决圍基當經委員會同各該縣查勘妥爲撫恤此外各屬及龍門等縣門等縣說加查訪實有遇災不報情事等由說請覆奏前來臣等覆查無異除咨明戶部及咨會江蘇安徽撫臣飭行　途各關卡將粤商採運米石騐照放行外臣等謹恭摺覆陳仰乞　皇太後　皇上聖鑒訓示再本年四五月間粤省南海等縣被水臣等業已飭司委員前往勘辦分別撫卹容將詳細情形另行具　奏合併陳明謹　奏軍機大臣奉　旨戶部知道欽此　○○裕寬片　再正　　摺間續據廣州　屬之三水縣稟報四月下旬潦水盛漲兼以五朋初一日以後又復迭次大雨以致石版沙頭木棉上梅　等圍均被冲决漫溢田禾概被淹浸又　慶府屬之高要縣稟報西江上游之水建瓴　下河流張溢　屬大欖思霖白諸等圍皆被冲决此外廣州府屬之順德花縣清遠三縣　慶府屬之德慶潮州府屬之海陽縣及佛　廳均　水患圍堤間被决溢民房亦有坍塌尚無大礙業經飭司委員分赴查勘並飭會同地方官將水貧發先行撫卹此次四五兩月屬被水情形輕重不等而　化三水四會三縣受傷最甚奴才已商同督臣在於司局酌提銀兩並率同在城司道　捐賑項發　城西愛育堂紳董購備米石及餅餌等物載往被水較生之處分別例量賑濟俾小民不致流離失 
 
 

Page 4

 
 
所此時天色尚未晴　現與督臣設壇虔誠祈禱一俟天晴水退即飭各屬督令　總業戶人等　緊疏消積水並將已决各圍修築完固除俟委員各將查勘賑卹情形稟覆　日再行具奏外謹會同兩廣總督臣張樹聲附片陳明伏乞　聖鑒謹奏軍機大臣奉　旨覽奏殊深　系該撫當會商張樹聲將被災地方妥籌賑恤並設法疏消積水修築沖決圍堤毋任小民失所欽此　○○恭親王等片　查軍機章京禮部郎中孫紀雲奉　旨補授江南道監察御史所遺章京一缺應以服滿銷假在額外行走之吏部候補員外郎魏　翰充補謹奏奉　旨知道了欽此　○○定安等片　再奴才等接據呼蘭副都統依克唐阿咨稱於本年五月二十一接到家信依克唐阿之繼母在吉林所屬伊通河原籍病故例應請假回　持服百日當將副都統印務　交　城左翼協領　　孟庫守護　於六月初三日由呼蘭起程回籍持服並請派員接署副都統印務等因咨報前來當即　派齊齊哈爾城火器營副都統銜花翎　　成慶前　呼蘭接署副都統印務惟該城地而遼闊旗民雜處操防緝捕在在均關緊要奴才　面囑該　領成慶馳抵署任妥　辦理以重地方所有副都統聞訃丁憂派員接署緣由理合附片奏　聞伏乞　聖鑒謹　奏軍機大臣奉　旨知道了欽此　○○定安等處　再查前將軍豐紳因添練西丹馬二千匹　擬估價銀二萬四千兩當由江蘇厘金　下撥給昭開達明捐馬六百匹並本省捐馬一千四百匹已足二千匹之數無庸再買其價請俟於解到時移充兵餉等因奏奉　允准在案奴才到任詳查銀庫各欵冊　前項馬價銀二萬四千兩僅據該省解到銀一萬四千九百兩業已抵充兵餉外現在奴才等請催山東河南欠解馬乾銀兩買補　壯馬匹請將江蘇欠解馬價銀九千一百兩停其撥解以清欵目而免　　理合由驛附片具奏伏乞　聖鑒訓示謹　奏軍機大臣奉　旨戶部知道欽此　○○奏天府府丞兼學政臣潘斯　跪　奏爲恭報幾試情形仰祈　聖鑒事竊臣以　陋　　　恩命　學奉天於光緒五年十二月二十二日謹將到仔日期具摺奏報在案隨即檄行各屬赶辦府聽縣　臣於本年三月初十日出省按試錦州十八日　門分　考試　縣　遠廣　　州四屬生　二十九日文場元竣接考武埸四月初三日試畢　即起程初十日到省四月二十一日開考奉天昌　與京鳳凰各　　屬五月二十五日文武幾試一律完竣臣維待士不宜過刻防弊不得不嚴臣每考一棚先飭提調官查拿　手及招搖撞騙之徒佔炮口時　成　保誶　清楚場內稽查亂號覆試復核對筆跡查出承德縣頂　文童一名滿字號　　文童三名均由　保舉發照例交提　官　辦士子進場俱尚安靜至論文風則合字號暨承德縣並錦州府之錦縣爲最優餘　平正通達即新設學額之與京廳鳳凰廳及通化懷仁寬甸安東等縣初次幾試文理均有可觀武場則合字號承德縣人數較多馬步射技亦較嫻熟滿字號武童二十名倒五人　進一名應取四名另於定額十名內酌取八名合字號武童五十五名例五人取進一名應取十一名又定額加取八名與京廳鳳凰廳懷德縣奉化縣新設武學額各二名懷仁縣寬甸縣安東縣新設武學額各一名俱　額取進惟通化縣新設武學額一名應試二人步射均不合式任缺毋濫臣於考舉發落時文生則勉以　品武生則勛以知方期副　朝廷　飭士習培養人才至意再臣自錦州回省經過地方土　滋潤入夏以後省城附近頗形亢旱五月十九等日得雨深透禾苗秀發可望有秋訪察民情亦極安貼　慰　　　所有考過錦州奉天等府屬旗民文武生童幾試情形敬　摺奏聞拜摺後臣清厘冊卷六月下旬　吉林考試合併陳明伏乞　皇太後　皇上聖鑒謹　奏軍機大臣奉　旨知道了欽此　○○頭品頂戴記名提督甘肃巴　坤　總兵奴才席大成跪　奏爲恭覆到任　印日期叩謝　天恩仰祈　聖鑒　竊　才於光緒二年十二月間在新疆老湘軍營承准陝甘督臣左宗棠行知光緒二年十一月二十五日內閣抄出奉　上諭巴里坤鎮總兵員　着席大成補授欽此雜　軍務正　攻剿吃緊未能至任供職光緒四年回疆底定軍務肃清又　親母年老　新　病於九月間呈　督臣左宗棠代奏請假六個月回籍省親旋奉　恩旨着照所請　遵之下　即交卸營務回籍省親光緒五年假期已滿仍束裝來甘　十一月二十　日馳抵肃州督臣左宗棠行營　年二月初十日奉督臣飭赴　任遵即自肃起程三月初十日行抵巴里坤城　據　中軍遊擊楊顯明將　欽頒乾字六百二十二號鎮守巴里坤等　總兵官銀印一顆　王命旗牌十面火牌三張及文卷等項　送前來遵即恭設香案望　　叩頭謝　恩　謹祇領任事伏念奴才才質庸愚毫無知識荷戈効力果報　埃　復仰荷　殊恩　　　寄查巴里坤地處邊冲實爲新疆北路重鎮彈壓巡防均關緊要惟有勉竭　駘認真訓練遇有事件　時呈請督臣妥　辦理總期　行整飭轄　綏安　酬　　原　　於萬一除循例恭疏　顯報外所奴才感激下忱謹　　叩謝　天恩伏乞　皇太后　皇上聖鑒謹　奏軍機大臣奉　旨知道了欽此 
[蘇省撫轅事宜] ○補七月初九日吳江縣陳　稟知交卸回省　府照吳　慈　知臬憲委監印差　○初十日指發江蘇試用知縣洪衍慶稟到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
