# 1934 - 212 - 4908729

 

Page 1

 
 
[新印大字古文雅正告成] [  一圖書集成局代啓]  
　　是書乃漳浦蔡　之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之寺璧每部計洋七角上洋三茅閣橋釁鴻閣發兌此佈 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁重定價甚昻寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緣蔭堂上海文瑞樓蕪湖汴梁文苑山房出售 
[論茶務接前稿]  
　　或者謂茶户皆係窮民安能自購機器曰猶之現在之繅絲廠耳從前中國皆從民户手工繅出然後售於行家提挑之後銷售洋商現在行繅絲機器以來民户俟蠶成繭之後行客卽赴鄉收買設灶烘乾運至有絲廠之處存棧一切皆歸廠中民皆不得而知儘有售繭之家尚不知機器之若何出絲之若何絲之優劣若何茶葉而以機器製造亦猶是耳機器當由茶商購設當出茶之處俟茶葉摘採之時收而製造之與絲商之收鮮繭無異在鄉人可省烘焙之勞而茶商可得出貨之速不亦一舉而兩善備耶然則茶葉一經機器製造而茶務卽可興旺乎在西人之論中國茶務者意猶未盡乎此也初四日本報錄西報論茶一則爰紀其略云中國之茶銷售外洋者日衰恐不久全失其利曾苦諫中國急免厘金以挽回茶利華人不以爲意現在英商之集於中華茶巿者由衆而寡顯爲此事之證華人不以茶務爲慮而徴税之員明知茶税昔多而今少但知教農茶考注種茶製茶之法而不思茶税之重爲第一弊試取華茶之銷於英巿者論之光緒二十二年由中國直往英國者計茶二十一萬九千四百零九擔其上一年則有一百萬擔相去幾至五倍今年漢口九江出茶較上年爲盛第一稔所收者約得五十五兆磅前英商遞年减少俄商增多補之惟聞俄國存茶太多今年添買者不過上年之半尚餘二十七兆五十萬磅須銷於英美二國然上年二國銷茶不過十八兆五十萬磅今年多出十兆餘磅若不大减其價難於脱手但茶價賤而厘税不减茶農之不傷本者鮮矣又厦門英領事傳冷卡士君嘗將各處茶務詳覆英廷云光緒二十二年厦門烏龍茶共得一兆二億磅比上年减百分之五十五猶恐今年减少更甚此處種茶之處多已抛荒而并有全壞者又謂製出一兆餘磅之茶值銀不過一十三萬六千圓厘金抽至二萬元出口税抽三萬五千元兩共已居茶價三分之一日本明於先見去年將臺灣之茶税减作每擔抽税一圓一角二分而中國仍固執其五圓八角一分之税此爲中國之失策將來茶利俱亡悔將何及十年前厦門産茶二十七兆二億餘距今例當增多十數倍不料反少十數倍又云中國茶務之弊非天下最巧之機所能救必將厘税全免又兼用機器始有濟耳以此觀之西人之論中國茶務可謂詳且盡矣華人但知製茶不用機器以致茶務之衰而西人乃謂卽盡用機器尚不能挽其弊更爲探原之論大抵商務之道首在恤商而尤在農人不虧種本則種植自多種植旣多則出數自旺然後再籌銷售之計統壽大局使商家必有餘利之可沾則商務自能起色此不獨茶務爲然也惟茶務尤爲最要之關鍵耳説者謂西人欲使中國茶務厘税盡免雖爲中國計而亦不免有私意存乎其間大抵税厘减則價必輕價輕則銷塲雖廣而洋商之得利更厚恐亦非中國之利也曰不然西人此論頗爲正大厘金一項本爲西國所無西人之不直中國久矣至於税項西人重於進口輕於出口以爲出口輕則土貨之銷塲廣進口重則客貨之來源少西人之利不肯外溢商務所以日旺中國現在支絀之時厘金斷不能免更何能獨免茶匣至於出口税自不妨從减旣减出口之税自當重加進口之税以税抵税當有餘而無不足况西人本有此例與之商訂想西人亦無可置喙况并有此論乎若减出口之税當不獨茶之一項卽别項貨物亦可望銷路之廣中國商務關鍵在此尚望當道者熟籌之毋執成法而不更也是則中國商民之幸也夫 
[本館接奉電音]  
　　昨日午後京師飛電傳來上諭六道硃筆一道敬謹譯登○七月初四日内　抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨協辦大學士吏部尚書李鴻藻秉性忠誠贊襄樞務以來深資倚畀去年患病後尚力疾從公本年春間因腿疾增劇迭次請假調理深宮時殷廑系特派御醫診視並派員前往看視深冀就痊長承恩眷遽聞溘逝軫惜殊深著派親王銜貝勒載瀅帶領侍衛十員卽日前往賜奠用示篤念耆臣至意欽此同日奉上諭前任廣州漢軍都統伊克坦布咸豐年間由護軍從征直隸河南山東等省曾著勞績洊升副都統均能稱職兹聞溘逝軫惜殊深加恩著照副都統例賞卹任内一切處分悉予開復應得卹典該衙門查例具奏欽此○初五日奉硃筆撫灃補授大理寺少卿欽此同日奉上諭吏部尚書著孫家鼐調補禮部尚書著許應騤調補工部尚書著錢應溥補授都察院左都御史著廖壽恒補授欽此同日奉上諭李鴻章著充武　殿總裁欽此同日奉上諭徐郙著充會典館副總裁欽此同日奉上諭翁同龢著教習庶吉士欽此 
[海外祝釐]  
　　日本長崎埠來函云六月二十八日都逢我皇上萬壽聖節先期駐崎理事官張子豫直刺照會日官及各國駐崎領事官是日理署及各華商家皆懸燈慶賀司馬復柬請日官及各西官於晚間七址鐘時赴署中筵宴晨起鐘鳴十下長崎縣知事小松氏及各國領事官均禮服至署恭祝我皇上萬壽無疆直剌延入花廳欵以酒果 
[浼人調處]  
　　日本大坂朝日報云現在日本與美國爭論火奴魯島一事政府擬倩隣國作調人多有欲舉大國之有權力者或曰此等瑣屑之事似不必重煩大國遂舉瑞典哪喊比利時瑞士四國居間而四國中尤屬意於此利時旋由外務省大臣大隈氏重信入奏朝廷以决去取 
[德人闢界]  
　　天津采訪友人云前歲德國請於杏花村開闢租界政府業經允准計界内共村莊六處由杏花村至劉家莊止去歲津海關道委員查勘房屋地址現又飭租界委員覆查每户瓦屋若干土屋若干磗灰屋若干給以執　令於開局時持往領銀津海關道復會同天津府出示曉諭内開上等房屋每間給價銀八十兩次者七十兩上等 
 
 

Page 2

 
 
磚灰屋每間給價銀六十兩次者五十兩王等土屋每間給價銀四十兩次者三十兩地基每一畝給價銀二百兩遷家費每户二十兩務於本年九月内一律遷讓並謂如有無知愚民勾串土棍出而滋事者定行嚴辦云云先是各村莊民户多有不欲領銀者嗣經府尊傳集紳耆再三勸諭始唯唯樂從 
[裁兵紀要]  
　　蕪湖訪事友人來函云皖省分紥各處之勇營前年部議裁三留七以節餉需比時皖撫因愼重地方並未裁汰符額兹又奉到部咨必須著實裁减故撫憲特將各營管帶傳見面加考察以定去留蓋因勇旣裁汰營官之位置亦少也至皖江下游之精健三營原設五營裁去兩營後又奉大憲將步隊减爲六成迄今三營祗剩勇丁九百分紥於東西梁山蕪湖及上游攔江磯等處以資控制○日前蕪湖道轅接得常鎭道來文悉江陰等處續裁散勇定於月内用民船載運上駛沿江遣散資送回籍道出貴冶尚祈派員照料彈壓等因袁觀察當卽傳知保甲總局及保衛營諸員屆時一體帶勇至江干悉心彈壓並雇備民船數艘伺泊江滸俾至時倘有至蕪登岸之勇卽可驅令下船載送渡江就近回籍免至流落並聞此種散勇雙星渡河前後準可過蕪上駛矣 
[軍門過蕪]  
　　蕪湖訪事友人來函云皖南總鎭李壽亭鎭軍近因要公赴金陵謁見劉峴帥月之朔日行經蕪湖部下蕪采城守等營將弁咸率健兒至東門外元子橋一帶排隊迎迓江干駐紥之精健保衛等營亦撥隊前迓至傍晚始見棨㦸遥臨各營勇丁齊嗚槍伸敬鎭軍就舟中次第接見諸將領旋命解維直下江口至招商局躉船小住襜帷次晨附江孚輪船下駛聞鎭軍此去仍係春間本報所誌制憲擬委鎭軍總統南洋自强軍事務維時鎭軍以自强軍所聘德國諸教習洋員原訂三年今秋期滿禀請屆時再爲接手官塲傳述如是想非無因也又聞皖南續辦裁兵一事刻又接奉明文統限七月朔日爲始截止口糧惟恩餉如何發給外間尚未詳知 
[詳述緝匪情形]  
　　蘇州訪事友人來函云著名巨梟黑面施老窩子與董姓昆季必富必貴糾集黨羽多人在江浙交界之各鄉鎭横行不法經江浙巡撫趙廖二中丞嚴飭標下各營無分畛域恊力兠拿一切情形均誌前報兹有江震一帶之鄉民來蘇述及近日情形頗覺詳細爰亟錄之以供衆覽據言六月初五六七等日三匪首皆在震澤鎭往來游玩烟茶酒食任意逍遥或整容或洗澡毫無顧忌是處雖有防營畏其勢燄莫敢與較至初八日省中飛划營查緝至此若輩始哄然而去某日浙省某營拿獲夥匪某甲一名欲正其罪甲畏罪乞免自願作眼綫指拿匪首將功贖罪爰於十四日引至竹　浜時適蘇省各營皆艤舟於此而浙營並不咨會希冀獨得巨功方整隊直入匪巢詎料匪黨皆熟識路徑者竟被抄出小路四處逃逸僅獲匪首董必富一名至十六日蘇省各營巡至梅堰匪黨竟於夜半時掩近飛划船隊中意圖刼營幸經某哨長知覺出而喝問匪黨不答卽以砲火從事一時槍彈若貫珠營官胡游戎立率衆兵與之對壘黑暗中不知虚寔直鬥至天將發曉匪黨始力不能支漸漸敗北望太湖而逃游戎率衆追至二十餘里始返查悉擊斃匪黨二名一屍浮於一里之外一屍卽在是處岸邊聞二匪皆係二等頭目官兵亦傷一名惟不致有性命之虞現在撫憲趙中丞仍嚴飭胡游戎赶緊跴緝務將施董二匪獲案是以游戎於二十六日回省後卽於二十九日啓椗出巡 
[爐工鬨署三志]  
　　蘇垣寳蘇局鼓鑄制錢三月初三日湖北爐工擁至總捕同知署大堂抛磗擲石劉司馬避入宅門之内遣家丁策騎飛報府縣各衙旋經府縣及中軍守備各官督率捕役親兵馳往彈壓等情彰已兩登於報昨又得采訪友人手書云是役也緣若輩酣睡大堂司馬惡其無禮而逐之以致結怨於心將司馬辱侮迨司馬加以薄責若輩更鳩衆生事變起倉黄事後局委某君詣司馬前謝罪司馬怒曰本分府係朝廷命官衙署乃辦公重地保一任若輩如是藐法爾豈不見不聞者耶各官亦以爲此風斷不可長吳縣賴葆臣大令遂將爲首滋閙之甲乙二犯帶回收禁翌日司馬會同府縣詣兩司轅禀明原委繼復禀諸撫院趙大中丞赫然震怒謂若不嚴行懲辦實不足以儆將來卽飭大令將甲乙二犯從重笞責押入囚籠發犯事地方俟數日後遞解回籍 
[撫軍閲廠]  
　　蘇州訪事友人來函云蘇垣自垣自經通商以來開闢租界於盤門外之青陽地並設商務局總其成者爲陸鳳石大司成絲廠業已開辦紗廠工程更大資本較鉅自去春營造以來鳩工庀材至今始得落成擇於本月初三日興工開辦大司成乃請趙大中丞察看中丞定於初四日蒞閲是日清晨鳴騶戾止藩司聶仲芳方伯臬司吳廣庵廉訪及首府桐子霑太守長元吳王李賴三大令曾仇兩中軍并四守備均先抵廠伺候俄而中丞進廠少憇片晌卽率屬内外閲視一週面諭各工謹愼從事毋稍懈怠各工唯唯聽命閲畢退出略坐卽啓行各官恭送後卽分道揚鏣各回衙署　 
[鄉人呼籲]  
　　蘇州訪事友人來函云上海浦東沿浦灘一帶田地經升科局委員許太守寳書勒令居民遷讓充公六月下旬某日各鄉民偕二十三四十三五十等三圖地甲扶老携幼共有男婦數十名口買棹來省環求撫憲施恩想趙大中丞必籌所以安置也 
[瘟疫盛行]  
　　厦門訪事人函云時疫盛行紳富之家慮其傳染大半携其眷屬遷往他方或赴省粤或往申江以爲避疫計其症並非一律有先熱而生養痒者有僅壯熱不止倐然而逝者醫生束手無策親友無敢探問大凡一家得病必傳染數人東甫號謝姓一家男婦十五六人死者十一周孝廉家一族五房因病而死者十五六人此外患疫斃命者亦復指不勝屈説者謂疫氣之盛近今來所未見也 
[西探被懲]  
　　前者本報曾紀香港巡捕包探有因得賄而被拘者兹閲西字報悉包探中有姓惟及利者刑司訊知得賄是實遂定以收禁半年并作苦工之罪 
[二十一次會訊租船案]  
　　昨爲第二十一次會訊租船之期午前十點鐘蔡和甫觀察偕英總領事韓能君英副領事隆允格君升座支應局所延担律師問信隆洋行保拉曰一千八百九十六年八月八號電報内有一節往騐各輪船係屬何人答是沙蠟問可能將字樣交出否答無問電報内徐委員不管墊銀之事記得否答稱記得問八月十四號信隆行與曾道臺信被徐看過否答看過問信内退租之事與税務司信内何以不同答確有不同問所給各項薪工可以不借用局中之銀否答已向徐委員借銀開銷問旣與徐委員借銀何以又向曾道臺再要借銀答不過要曾道臺躭代問信内之言究竟何意答欲將船交還問未交銀以前何意答墊交單上徐委員允過問爾時還過多少答還銀六千兩問在何日答稱八月十四號前問此數可由徐委員承認否答徐委員願認六千兩問單上總數幾何答一萬餘兩問卽是一萬六千兩否答是問徐委員允許此欵否答徐委員曾應允上憲不肯照准問八月内有一單卽是一千六百兩之欵否答是問除此一萬二千兩外有無别欵答除此以外並無别欵問其時南洋大臣電報内總數一萬二千兩是否答八月十四號與曾道臺信内有過問此外有否答無問未收一萬二千兩以前信内提及請公正人調處否答想不到有不肯之意問八月十四號合同内二萬五千兩各據與徐委員看過否答記得曰納處與伊説過二萬五千兩一切盡已在内問究竟二萬五千兩之帳與徐看過否答皆曰納處經管問八月十四號信内除二萬五千兩外不向徐委員再索否答十二號徐委員一一要交船問與曾道臺信内一萬二千兩及六百兩係屬何欵答一切都在内問其時可要再加别欵否答八月十四號曰納處説二萬五千兩可以包盡問二萬五千兩合同何以不通知曾道臺答諒徐委員自往通知問八月十四號二萬五千兩欵内簽字否答簽字時商人不在塲係得之耳聞問信上一萬二千兩合同上二萬五千兩是何意見答另有别欵問信上總數修理改裝一切可在内否答一萬二千兩係修理之費 
 
 

Page 3

 
 
改裝不在其内所有帳目各情都不知底細担律師定欲根究底細韓總領事謂保拉旣稱不知底細再問無益豈不躭悞時日担律師遂以别件詢問曰爾行内傳電與徐委員爾知否答除帳目外餘皆知悉問往返商議此事是要賠欵何意答因中國年底是以催急問船主墊有幾多銀兩答大約一萬兩問利若干答每百兩每年利息五十兩照十二個月算須四分餘問白納處與曾道臺信内照行内規例各項都有簽字何以此信未經簽字答收銀人疎漏問一百三十一號機器事記得否答記得問此單未寫年月是爾親筆否答親筆問内有藍鉛筆字係何人所寫答自寫問白納處存堂之一百三十四號單内開船日子記得否答記得問可是另請管船人答是問船上所用各人都知否答知問黑白來肯來案作見証否答現往杭州不一定問黑白來船上日記簿不錯否答可靠原告所廷威律師起問保拉曰日記簿第一欵内所載之船何時收到答記得問以前已經借銀何以再向南洋大臣借銀記得否答記得問有一法文信未曾簽字何人所寫答記得是我起稿問曾道臺未見以前與何人來往答祗識徐委員一人問徐委員有權與支應局作主否答知能作主問金陵官塲有札來否答無問有一照相法印出之信何人起稿答我抄出旋有江寍船大副至案願作見証問其何姓答姓格來司問何時進行答在去年問在何船答在江寍問可在船看機器否答查看機器問機器好否答不好問其時初見機器可以開往漢口否答不能問可要大修理否答要修如不修不能開行問船一機器全否答不足問後來修好否答修好問去年八月間江寍船税務司不准開行在何時答不記得問如洋關不阻住可以到漢由否答彼時已經裝貨並有搭客至六點鐘時信隆有字條來船俟至次日卽不能開行將貨卸下問上月十一日有何客來船答後美司來船隔半點鐘時另有一中國官來船問後見過否答後未見海其時有中國兵輪船泊在旁邊否答有担律師又問格來司曰爾有執照否答無　正管輪現在何處答現在香港訊此時已一點半鐘中西官　商退堂訂於禮拜五晨九點半鐘再訊 
[繪圖呈道]  
　　初五日本報登提人不易一則現此項人証業經英界公廨讞員翁明府略訊口供移送縣署楊樹浦巡　局員李荷初二尹以被提之張登咸住居確在租界之外應歸巡局管理况縣差待票拘提拿獲處亦在租界之外施包探竟指爲越界拘人將縣差局勇一併一去嗣後辦事不無棘手因詣道轅禀請劉康侯觀察核奪復於前日午後親將張登咸住址及擒獲處自太平寺至楊樹浦橋租界爲止繪成一圖呈觀察核示 
[公館被燬]  
　　江浙交界之處梟匪出没無常邇來搶刼之案幾於書不勝書浙西鹽捕營統領吳叅戎福海之公館在本邑南鄉閔行鎭上月二十六日之晚突有匪類數人將火藥　抛入以致花廳被燬其時叅戎方奉大憲札飭帶領槍船九號赴太湖一帶巡緝昨由閔行司巡檢陳星伯二尹據情禀報上海縣黄大令卽飭快役嚴　匪人 
[幾肇火災]  
　　前晚夜半時本邑西門内石駁岸西首某姓家因作點心遺火積薪中以致炎炎上熾幸家人急喚多人帮同救熄倘竟無從抑遏將貽害鄰家矣火可不愼乎哉 
[名園勝事]  
　　滬上一商賈巿也紅塵擾攘中漕淮肉陵喧囂竟夕獨閘北雙清别墅以幽雅聞墅爲玉臺後人所築卽所稱徐園者也一邱一壑住置得宜積竹養魚别饒逸趣烏鵲塡橋之夜主人特遍張燈火以欵嘉賓花瓜蛛　之間與以水樹銀花尤足令紅袖青衫眉永色舞彼銀燭畫屏之畔祗知輕羅小扇坐看牽牛織女星　覺同是可憐宵而絢爛與凄凉迥異矣主人眞風雅好事者哉 
[反目吞烟]  
　　粤人湯阿東携妻某氏住虹口天潼路新昌里向有季常之欋前晚因細故大遭其妻之辱湯忿無可雪潛購紫霞膏吞服幸家人察知尚早急卽倩人舁送同仁醫院求救經醫生灌以嘔藥得以一吐而愈 
[上海巡局紀事]  
　　龍華巡防局委員魯介彭二尹日前訪獲流氓唐老安張大全范　桂等三名因在西南鄉漕河涇一帶滋擾訛詐當飭　候訊究已紀前報前晚二尹　　研詰唐供小的耕田度日素來安分不敢爲非漕河涇離小的住宅尚有數里並不在彼訛詐實被誤拘叩求恩宥張大全供在鄉間開設小茶肆並不在外滋詐村中雖有打架等事小的並不在塲范阿桂供治圃爲業並未爲非叩求超豁二尹謂爾等旣稱安分可有的實保人前來具保供稱鄉間董爭唐姓可來作保嗣後始犯不端請大老爺究辦二尹准之著押候保人到案再行開釋○江北某邑人　阿狗卽陳阿四素行無賴向拉東洋車卜居南巿桑園街前日午後拉車至王家碼頭見有竹行弄某氏婦手携一盌在街購物潘向之調笑氏怒而詈罵藩更向之謔浪於是旁人咸抱不平扭住攅毆復拘至十六　巡防南局請究潘稱拉某武員之車内有灰色紗一疋頃間被打失去叩請究追局員鍾偉臣二尹飭傳地甲到來諭令查明有無其事禀覆○游勇單鳳林前日午後至滬南董家渡洽順醬肉店硬取醬鴨一盆不名一錢揚長而去店主王紀生追上扭住單瞻收將盆抛在王之頭上以致互相打架鄰居不服帮同拘送至二十三七鋪巡防局中請究局員姚殿卿二尹立卽升座研訊單鳳林供山東某邑人向當勇丁自知不合叩求格外超豁王紀生供開洽順醬肉店單鳳林前來購肉不問情由携取醬鴨及小的追獲竟敢將盆向小的頭上擲來叩求請究二尹以單鳳林旣爲勇丁應知法律何得在途攫人之物實屬目無法紀判令掌責二百下具呈改過切結本應驅逐出境姑念有某嫗前來一再苦求作保從寛免究嗣後如再犯事定干重究○楊樹浦流氓陳煥祥與唐雲卿卽唐松泉在途爭毆經巡街勇拘入巡局李葆初二尹訊問供詞牽涉引翔港鎭楊湘湘因飭一併看管候提楊湘湘質訊前晚楊投案二尹訊知係鎭董楊某之姪並無使陳煥祥與唐雲卿爲難之事叱令退去將陳唐二人太加申斥嗣後多事重究不貸 
[英界公堂瑣案]  
　　包探張阿五禀稱過犯胡金芝先後竊取王玉生俞利章等家綢布衣服及　星器物報捕經小的拘獲人贓送案請究王俞兩失主投案請領失贓胡供海門人行竊該死求恩寛宥以後不敢用犯矣用府商諸傳繙譯判將胡笞責二百板後遞解回籍○包探石金榮禀稱周連財竊取藩洪芝之小車一輛經小的拘獲送請究辦潘投案領贓周供江北人一時糊塗惟求恩典明府判責一百板○包探顧阿六禀稱昨有流氓韋阿福向南新街開設老虎灶之王岳亭訛詐洋三元主投報捕房捕頭令小的往查屬實拘送請究王投案申訴前情韋供　波人不敢拆梢實向索取舊欠明府判責三百板以儆○包探趙銀河禀稱王福增向張阿金硬借錢文不遂所欲以致互毆張失去銀表一枚皮夾一枚内有洋銀二元七角當被扭入捕房解至案下請爲訊究張投案申訢前情並請追償失物王供偶爾爭毆伊並未失物明府姑著將王交保俟查明再訊○包探韋阿友禀稱流氓張阿土前因屢次犯案懲辦遞籍今又來滬經小的瞥見故特拘送請究張供浦東人有事來申不敢逗留求恩免辦明府著押候再行遞解○包探何瑞福禀稱劉永桂至粤人劉阿四所開小烟館内過癮乘人不備竊取烟槍一枝經小的拘獲人贓送案請究劉阿四投案請領失贓劉永桂供認行竊惟求恩宥明府判責五址板贓還失主○包探秦少卿禀稱剪綹賊王明云昨晚在四馬路剪竊吳開生身畔洋一元二角經小的拘獲送請訊究吳投案領贓王認竊不諱求開恩典明府判責一百板○英商有恒洋行控房客沈阿順於四月初一日起不付房金積欠洋三十二元沈供實因失業以致不能應付容俟措洋繳案以後决不再有蒂欠明府商之傅君著將沈阿順押繳房租洋三十二元 
[法界捕房紀事]  
　　昨禮拜三案中判責人犯無多　員鄭大令飭家丁咨照捕房暫停發落一期○老妓蔡桂英自嫁眠雲閣烟館主孫某後已屢易藁砧矣徐娘雖老丰韻猶存登徒子一流人趨之若鶩旋與某甲姘識如膠似漆賃居復興里近因一言不合分折鴛鴦甲曾收得會 
 
 

Page 4

 
 
洋二百元被桂英盡數藏匿屢次向索一味　吾昨日甲偕母投訴捕房而頭飭包探將桂英拘問桂英稱被中取去金約指二枚及衣服等捕頭諭令出外邀人理處倘理處不明解送公堂請官訊究○有吳某者冋在英界開設野雞妓院現已閉歇有板箱一口内儲洋蚨三十六翼及衣服數件暫寄同鄉某乙處乙在新街五號弄内開設成衣店令其徒某内將箱舁入内室前日吳往取箱封鎖如故啓而視之洋銀衣服皆不翼而　向乙盤詰不承投報捕房捕頭飭包探查問學徒將店主婦囑兌洋銀等情歴歴供訴包探據情禀復捕頭將乙押候解送公堂請訊○前晚菜古街永興里某號披屋忽然倒下壓傷居人某姓頭顱血流如注當卽投報捕房捕頭命送仁濟醫飽療治 
[本館聲明]  
　　昨日有友交金陵某書院山長一信大略謂有人以本館出名致書山長信口雌黄多所訾議其人雖匿名早已推測而知係昔時英雋今則老荒屢考不起以致妄肆詆諆云云但本館諸同人類皆愛惜聲名潔身自好除專司館中正務外從未與各處官塲通尺一書不知何處歹人揑名遞信且近日歹人冐名招摇之事時有所聞雖若輩露尾藏頭終不難查得眞憑實據今此事山長旣已推測而知其來歴請就近送官究辦以儆效尤可也 
[施濟情殷]  
　　昨日本館恊振所承施子英太守惠書云二小兒痛痢甚重勢頗危險謹奉上振捐洋銀五圓請察收撥助川鄂振需如天之福得以轉危爲安再當勉助百圓以盡微忱明德之後有達人頻年各省洊饑發粟散財情殷施濟兹更銀蚨慨擲藉活災黎我知上天降祥不特沈痼可瘳且五桂三槐他日更飫充閭之望也謹書數語以志祝忱 
 
 
 

Page 5

 
 
　　　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
