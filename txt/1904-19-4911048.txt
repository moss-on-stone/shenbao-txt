# 1904 - 19 - 4911048

 

Page 1

 
 
[皇朝政典類纂全書告成] [  書集成局啓]  
　　是書搜采官私諸書多至八百三十餘種延請江新名士編纂時逾兩年計成書五百卷國政朝章燦焉　備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[議和篇]  
　　有客語執筆人曰吾子昨論俄日事機而謂默觀天時地利人和兩國胥不宜戰夫不戰則和耳敢問和之之道如何幸爲鄙人一逆料焉執筆人曰嗟乎和之一字豈易言哉夫中國之悞於和也久矣大凡國與國交涉必能守能戰而後能和中國戰守皆未得其宜以故每與各國言和必償巨金割要地添開商埠準駐重兵而庫欵乃因和而愈貧國勢乃因和而愈弱今俄日斷不至此然僕以爲和之於既戰之後和局可望久常和之於未戰之先和局仍易敗壞何則俄日所爭者遼東之土地耳高麗之利權耳俄勝則土地利權歸之俄日勝則土地利權移於日設竟兵刃未接　邇修好棄仇是必日仍握高之利權而俄心終有所未慊俄仍占遼之土地而日心亦有所未平一旦因事齟齬風波突起春以脫珠槃玉敦不化而爲甲胄干戈耶我故以爲未戰而先與言和和亦非久常之局也客曰今聞英法德意奥瑞士諸國皆願爲俄日調停荷蘭弭兵會中人更集議勸和之策竊以爲此一役也俄既不樂讓日日亦斷不肯讓俄究將何以互劑其平而使兩國言歸於好乎曰吾與子皆身居局外安能洞悉局中然以僕觀之則俄必任日人在高麗稍稍得增其勢力日則不復過問東三省之事任俄人經營鐵路駐紥營兵惟遵中日所訂約章將奉天安東開作通商之埠夫而後和局可暫定和議可暫成否則兩國既皆秣馬　兵顯决一戰豈能　聽旁人之議貿然唾面自乾乎然則中國於此果利其言和平抑利其開戰乎則應之曰胥不利也　　中國　守　外中之之管而　河以上　既被俄　占斷不能禁日人之蹂躪摧殘塗炭生靈固意中事加以海程梗塞貨物罕通市道艱難民驚風鶴設防邊境巨欵虚　則戰而中　必受其累者此也若竟言和中國宜若可享承平之福矣然亦思俄既得占遼東諸要隘地爲往來孔道必因此而愈不肯交還日既謂俄巽懦無能傾心低首其勢力必愈展至東三省而奉天安東通商之局轇轕益復　生矧他時和局一　戰端又起黄海渤海附近地仍難免倉皇戎馬蹂躪摧殘此和而中國雖暫慶平安隱憂正無時可釋者也客又曰嘗聞議和之事俄人固屢言之而日本謂爲緩兵之詭計其然其不然乎曰俄人曷嘗不願和哉夫俄非畏日而欲與和也强如英法諸大國昔亦嘗與之摶戰頻年區區日人惡足介意特以遼東土地俄已視若固有與日人如風馬牛之不相干若高麗則可有可無得之固無甚大利可興失之亦不足增日人之勢落得姑爲退讓悉心將遼東各地盡方經營其言和也非眞欲與日人和特使日人專注其心力於高麗而不復圖攘遼東權利耳客曰允若是則我中國自應助日何以竟袖手旁觀彼日本前既聯英何以不隂求佽助執筆人始而憮然既而啞然曰子亦略知中國局勢矣何尚爲此不逹時務之言哉中國之兵力既衰敗無存中國之財源又耗竭殆盡中國之民志更紛更擾攘無所適從苟助日議和猶懼俄人之責問更遑問助日而與俄交戰乎若英則近與日本聯盟約定日與一國搆兵英仍自居於局外必兩國合以攻日始得成師而出爲之粤援以持盈保泰如英人者而謂肯張皇六師與虎狼俄爲仇敵我固直决其必不然也要而言之和固非久常之計而目下可暫息風波若俄日皆不顧天時地利人和而陡開戰釁我恐日既一無所利俄亦必有悔於心此所以英法德意奥瑞士諸友邦僉以調人自任而荷蘭弭兵會更擬勸令息事寍人乎客曰子之言亦未嘗無見於是援筆而作議和篇 
[本館接奉電音]  
　　昨日午後五下鐘越二十分時京師飛電傳來上諭一道敬謹譯登○十二月初一日内閣抄奉上諭前安徽青陽縣知縣湯壽潛著賞給道銜署理兩淮鹽運使欽此 
[電傳宫門抄]  
　　昨日午後五下鐘越二十分時京師友人專電千埄本館云十二月实姨日皇上召見軍機大臣及程德全 
[亞東俄船表]  
　　日本某日報云目下俄軍艦之駐泊亞東及游弋無定者計共二十一艘計戰艦其矮路烏伊其氣排水力一萬三千一百墩速率一下鐘十八海里立托烏伊殺痕排水力一萬二千七百墩速率一下鐘時十八海里啞司辣皮耶排水力一萬二各六百七十四墩速率一下鐘十八海里薄皮逹排水力一萬二千六百七十四墩速率一下鐘十八海里培列司烏伊賢托排水力一萬二千六百七十四墩速率一下鐘下八海里薄路他烏捱排不力一萬零九百六十墩速率一下鐘十六里又一里中十之二息拔司托薄路排水力一萬零九百六十墩速率一下鐘下七海里又一里中十之五培托洛皮捕洛捕司苦排水力一萬零九百六十墩速率一下鐘十六海里又一里中十之三巡艦浦洛木薄伊排水力一萬二千三百三十七墩速率一下鐘二十海里洛之矮排水力一萬二千一百三十墩速率一下鐘二十海里利賢利苦排水力一萬零九百二十三墩速率一下鐘十八海里又一里中十之七拔烏恩排水力七千八 
 
 

Page 2

 
 
百墩速率一下鐘二十二海里獨米獨托利吞司誇伊排水力五千八百八十二墩速率一下鐘一十六海里又一里中十之五矮司苦路獨排水力六千一百墩速率一下鐘一十三海里又一里中十之八薄卡氣路排水力六千一百墩速率一下鐘二十三海里又一里中十之八諾烏伊苦排水力三千二百墩速率一下鐘二十五海里薄耶倫排水力三千二百墩速率一下鐘二十五海里其矮那排水力六千六非一十墩速率一下鐘二十海里拔臘沓排水力六千六百三十墩速率一下鐘二十海里啞洛辣排水力六千六百三十墩速率一下鐘二十海里此外尚有水雷船六十四艘其中六艘刻己駛回本國矣 
[德人中立]  
　　德京柏林某日報云曩者德皇與俄皇相見之時俄皇雖有俄日或不幸而起爭端須求貴國互相援應之語然我德始終嚴定政策確遵局外中立之例决不袒助俄人也 
[日議軍機]  
　　日本東京某日報云東歴一月十一日午後一二下鐘時日本内閣總理大臣桂太郎在永田町府第中邀集松方井上大山三元老寺内山本小村曾禰四大臣以及參謀本部次官兒玉氏海軍軍令部長伊東氏次長伊集院氏密議軍機迨二下鐘後一十七分時伊藤山縣二元老亦乘車而至桂總理大臣隨命三田小山二書記官乘馬車至内閣書記長柴田氏家邀之使來互相商榷雖所商何事外間不得而知然詢之个中人咸謂實有非常重大事件云 
[日禁運米]  
　　臺灣和文日報云臺地係産米之區常年秋稼登塲輙運往中國内地銷售兹者俄日戰機漸迫日廷恐於軍食有妨因行文臺灣總督某君嚴禁米榖出口 
[日醫備單]  
　　聞之日本友人云上月迄今戰機日偪日本醫士之入紅十字會者大都昕宵籌劃栗六非常殆如海陸軍準備戎機同一煩冗蓋恐一旦變端突起援救陣上受傷兵士猝不及辦多所爲難也 
[日營被火]  
　　聞之日本東京友人云東歴一月十二日日本内務省得青森地方官來電内開此間陸軍營無端火發工程兵第八大隊及第二第三中隊所居營舍悉數化爲瓦礫之塲計占地二百有八坪之大 
[工兵赴韓]  
　　臺灣和文日報云東歴去冬有日本工程兵六十名度海往高麗駐韓俄使聞之卽於十二月十七日移書日外部詰問緣由是日日外部卽答以此事本大臣時刻留意何須貴使陳詞俄使乃轉而詰問日本駐韓使臣林君至三十日林君與俄使晤告以我日守護電線之兵隊中原有工師若干人今往郵政局工作故令工程兵來此庖代工師非有他意也俄使乃不復有後言 
[美國財政]  
　　華京華盛頓來信云從前美利堅國所徵賦稅除支撥國用外每年可餘銀七百萬圓自與西放牙交兵出欵頓增國用時虞不足西歴去年十一月二十五號財政部悉心計算自七月一號起所出較之所入多至四百五十萬圓各關所徵百貨稅銀則視上半年减去一千六百三十萬圓之譜 
[墨國會計]  
　　日本報登美京華盛頓來信云美洲墨西哥國當一二年前每歲出口貨物值銀一億一千六百萬圓其出自礦中者計八千八百四十萬圓所出之金每歲約增二三十萬圓人皆推爲世上第一産金最富之國至國中開礦一業以英法德三國人爲多而美人所設開礦公司更多至三百處計其貲本合美金九千五百萬圓自餘諸國遠不如也 
[意船失事]  
　　日本大阪某日報云意大利國巡洋船名賢洛拔者重二千七百三十墩東歴一月五日由長崎起椗西行翼日行至距對馬島二十八海里驀觸暗礁以致沈没 
[皖藩决科]  
　　安徽訪事人云明歲甲辰恩科會試諸孝廉皆須北上觀光所有皖省孝廉堂决科藩憲聯方伯示期上月二十二日課試是日命題一爲現行印花稅果否便民有無利弊策一爲東三省爲根本重地近逼强鄰弭外釁以固邊疆有何良策留心時勢者其各抒所見著於篇 
[松江府試八誌]  
　　松江訪事人云上月二十八日府尊丁次軒太守初覆上南青三縣文童三十日發案計上海招覆七十名南匯招覆八十名青浦招覆一百二十一名示期十二月初一日覆試兹將上海全案及南青前列二十名姓名照錄左方上海趙鴻鈞周才芳康建勳葛藩潘江朱沖奏之望夏壽田王鍾毓汪澐胡祥瞿文彬王枚功諸壽康張志朱紫貴陳湘楹何維章王燮功張冠玉樊葆深高壽基曹堅孫鷗蘇海潘鴻鈞李從新凌希曾張佐宸唐繼萱孫撰曾顧文濬劉濤朱垚梅祖文梅蕚顧昀朱家銑金宏璣葛益祥周成德黄鈺朱榮錦周文焯周元清倪宗俊黄德祥唐志鵬朱東海曹讓朱賡韺蔣魁吳樹基陳紹虞沈聯桂朱兆鵬喬國英印鈞王文藻陸鴻基張其復吳維第謝世貞于思頤潘宗杰王惠迪王承堯顧鏡清范曾煜翁藻南匯宋承濂周維瀚龔渤羅榖成莊則恭陸培榮孫學乾盛建勳陸培亮鍾鼎傅恭肅陸以鈞畢榮秦錫嘉林克明黄雲錦顧鵬朱振黻鄭宗元張書笏青浦夏之謨郁大森張世康徐正常王之潘吕長齡徐宗澤黄咸澤金潤周昌浩朱孝純陳福萃徐公明顧昌煇吳念椿居復旦施恩霈何錫勳宋寳堯仲晉庶迨初一日更魚四躍鳴砲點名時正朔風怒號雪花如掌諸童魚貫而入握管呵凍無不高聳吟肩鏖戰文場憊亦甚矣是日華亭首題君子以文會友義奉賢首題君子惠而不費義婁縣首題君子謀道不謀食義金山首題君子矜而不爭義上海首題君子周而不比義南匯首題君子和而不同義通塲次題七德舞義題後用硃筆標明每篇限二百字多作者聽 
[稽山臘鼓]  
　　紹興訪事人云郡屬釐金局卡計共二十餘處近因裁釐加稅之事將次施行上憲札飭赶辦認捐以期抵制當由茶葉綢紙諸巨商首先認定至諸曁一帶每歲所産蠶繭計值百餘萬金刻山紳董投紹釐總局禀求包捐局員詳報到省藩司翁筱山方伯委夏大令獻鋆來越杏核緣大令前辦諸邑繭捐頗稱熟悉故也聞日内已取具紳董甘保切結詳請給諭准行矣刻届歲闌銀根甚緊而金價則又遞　市中足赤葉金每兩祗值洋銀五十上元○今秋正任松陽縣知縣劉輿裴大令因病出缺大吏委葉詠霓大令昭　　署旋查得劉大令收解課稅等欵虧短甚鉅詢之家屬指爲庫書舞弊遂據情詳報憲轅刻奉上憲派朱大令德壽蒞松向庫書追究庫書狡　不承大約須連管課家丁解省 
 
 

Page 3

 
 
澈究矣 
[甬江帆影]  
　　寗波訪事人云寗城某某諸賭徒前經當道拿獲嚴懲餘黨始稍稍歛蹟近日府尊喻庶三太守舉行府試深恐若輩故智復萌特將前者曾犯事賭徒開列姓名札飭鄞縣周少軒大令從嚴緝捕○時值隆冬宵小於易竊發當道會同紳董籌集捐欵在各要隘設立木栅以備不虞既而浙江提督吕道生軍門復飭綠營各弁親率勇丁分投巡綽責令每日將經行之處禀覆到轅故日來各處皆安謐如常無復萑苻之警矣○郡中曩時有賭徒擺設花龍牌九誘人賭博迭經當道拿辦此風遂衰近值府試之時考生雲集各賭徒每串同考庽主設局抽頭藉以漁利甚至倩人沿途糾合爭鬥之事時有所聞府尊喻太守雖飭鄞邑尊周大令傳諭地保鳴鑼諭禁而若輩愍不畏法依然視爲具文是非設法嚴懲不足寒其膽也○日前有某甲者誘令某姓姑嫂來甬欲附輪舟往上海適爲家屬追獲一併扭入捕房想須送官懲治矣○上月二十七日府尊喻庶三太守考試鎭海奉化二邑文童鎭海已冠首題天下有道則庶人不議義未冠首題民可使由之不可使知之義奉化已冠首題君子之仕也行其義也義未冠首題士而懷居不足以爲士矣義通塲已冠次題說築傅巖之野惟肖義未冠次題納於大麓義 
[示頒旗式]  
　　前日蘇松太兵備道兼江海關監督袁海觀觀察飭吏繕成告示發貼南市江海關前大旨謂案奉南洋商憲魏札准外務部咨光緒二十九年八月二十二日接准咨稱據江海關道禀中國整頓商務之際而商旗一項尚付闕如酌擬商旗圖式呈核請咨明外務部立案仍照會各國駐京使臣轉逹各國政府等因除由本部准予立案曁咨照各國使臣外相應咨復貴大臣查照可也等因當經轉行該關遵照嗣復迭准商部咨取各項局廠公司章程案據報部立案亦經分飭遵辦各在案查此項商旗所以示識别而昭誠信現值整頓商務之際關繫尤爲緊要由該關補繪圖式多紙呈候本大臣咨送商部立案並請分咨各省通行遵辦札道遵照辦理仍將咨准立案之旗式分别移行曉諭一體遵照並照會各領事知照等因到道奉此除分移各海關道一體曉諭並照會各國總領事查照曁呈覆外合繪旗式出示曉諭爲此示仰各華商等一體遵照毋違特示計黏中國商旗圖式一紙照招商局藍地黄月旗加繪行龍 
[禀請收工]  
　　今夏本邑西南鄕各董事籌集公欵開濬俞塘河萬鍤齊施刻始報竣隨於昨日具禀縣署請縣主汪瑶庭大令示期駕臨騐收大令准之 
[飭捕緝盜]  
　　前晚本邑西北鄕三十保十二圖江橋鎭趙雲生家被盜行刼翌晨偕地保李品香投報上海縣署縣主汪瑶庭大令飭捕前往勘明赶緊跴緝務獲解案嚴懲 
[禁積煤油]  
　　日前南市萃豐碼頭聚豐煤油行突兆焚如之禍事後捕頭倩人拘獲行主曹連生解送馬路工程局總辦翁子文太守研訊之下曹願罰洋銀二百元太守准之飭卽撥充局中洋龍經費一面備文申請蘇松太兵備道袁海觀觀察查照並飭吏繕成告示張貼通衢曉諭各煤油行存貨不淮過多以免倉卒釀禍亦未雨綢繆之計也 
[勸民歌]  
　　本邑浦東保甲總巡謝岳松明府查悉邇來各鄕鎭流氓土棍往往成羣結隊爲害良民爰繕就勸民歌飭各圖地保按叚張貼其文曰不要打不要枷唱箇歌兒勸勸他浦東流氓多得很個個都似虎張牙正經生意不去做專門拆梢害人家拿來一打數千板血肉横飛皮開花爾不見改過局中押多少立籠立死張掌華都是年輕後生子誰無娘來誰無爺天生萬物人爲貴人爲萬物靈之最生你之時好嘉歡一家大小交相慰三年五載漸長成寒暑災星心力費談何容易成個人五官俱全不殘廢人生難得是少年後生原來多可畏士農工商四項人行行都是大前程一生只要勤與儉第一要個好聲名孝弟二字是根本不拘何事近人情立定主意做件事做事尤要有恒心生意不怕利息薄日計不足月有盈莫憂暫時貧與賤茅屋之内出公卿說者謂洋塲之上有花柳嫖賭逍遥處處有少年之人心不堅終日三朋與四友廢時失業既無錢不如攔路出拆梢强搶硬奪下毒手由小而大漸漸來人人指爲流氓首一朝犯法被拘拿藤條竹板難禁受推原其故細思量各人所以做流氓這個多是心不定摇摇動動謂不妨心如猿猴意如馬時時刻刻要防閑聲色貨利一臺戲榮枯興敗頃刻間人生不過數十載一生衣食不好頑父母不以我爲子妻子不以我爲郎回頭一想有何趣死在隂間也厚顏一心一意做好人男兒志氣穩如山乾坤尚可拘回轉改悔前非有何難放下屠刀可成佛興家創業必輝煌戒之哉勉之哉仔細思量想一番 
[葡使來滬]  
　　葡萄牙國使臣百郎谷君航海來華已詳前報兹悉百君已於上禮拜六卽十一月二十九日由香港附某輪船來滬大約行旌小駐卽須秉節駐京云 
[德儲來滬]  
　　德意志國第三儲君刻由德皇派赴水師中學習戎機上月航海來華登駐泊青島之海大兵艦迨上禮拜六卽十一月二十九日由青島乘海大來滬就英界三馬路客利西旅館小駐征驂有見者謂儲君易服改裝人幾識其爲天潢貴胄迨昨晚鼓輪泝揚子江上駛游歴皖卾各口岸然後遄回 
[上海縣署瑣案]  
　　沈珍海扭控流氓朱祥常前晚縣主汪瑶庭大令升堂訊究沈供稱小的係本邑人家住鹹瓜街兒子在某洋行執業前晚因事由老北門入城行經和尚浜途遇張許諸流氓强借銀錢辭以素不相識卽被曳至九畝地僻靜處褫去狐皮袍及青種羊馬褂復擁入某小茶館中持刀嚇詐朱佯爲勸阻擔保洋銀三十元約於初一日交付受驚回家遽成疾病刻尚臥牀未起昨日朱來取洋銀是以扭案請辦朱供稱小的係蘇州人在梅家弄開設紙作前日行經九畝地見同業張許等人向沈子爲難詢以何事據云昔年在蘇州時與伊爲友且有洋銀　來今伊在某洋行爲夥以致目中無人呼其小名佯不相識是以與之理論小的勸令借給洋銀三十元伴送出城約定初一日交付不料竟被沈扭送來案大令命笞責一百板收押所中勒限交出張許等人訊辦○前日黄奎華喊控張阿七行兇等情大令訊究之下黄供稱小的係本邑人有地一方租與陸姓支蓋草房今陸將地歸還隨由小的起造瓦屋張借端訛詐妄稱小的佔伊之地突將牆壁擣毁與之理論被毆受傷大令察得黄身上並無傷痕諭令退去聽候派差查明禀復核奪○上月二十三日林瑞卿投縣控沈文標兇毆受傷等情大令驗明諭候提訊前日沈投縣控稱小的被林毆傷叩求察騐大令訊究之下沈供稱林前將地一分六釐抵與小的後卽加價嘗紙今忽改稱抵押欲向小的贖回小的不允林遂於十一月二十三日僞稱毆傷朦請騐視至二十五日又糾合多人將小的毆傷現患寒熱叩求騐明提究大令飭仵役騐得沈略有懲傷揮合退去聽候提集訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
