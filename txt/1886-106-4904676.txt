# 1886 - 106 - 4904676

 

Page 1

 
 
[重印曾文正公家書出售] [  申報館主啓]  
　　本館前取曾文正公家書用活字板排印業己售罄兹故重囑手民照排並詳加校對每部仍訂十二本准於月之二十日出書價洋六角五分正此布 
[乙酉科十八省闈墨出售] [  點石齋主人啓]  
　　山陰傅越石先生選有乙西科十八省闈墨二百五十餘首殿以試帖刊板行世操觚家惟恐求之弗得本齋意在廣播用特情人繕寫一通付諾石印其評語圈點一仍舊貫未敢竄易今已竣工分訂兩本准於十八日出售收回工料洋三角五分快覩爭先是所望於簡練揣摩之君子此布 
[石印五經備旨出書] [  點石齋主人啓]  
　　鄒梧岡先生纂輯之五經備旨向有通行版本後有人以七經精義一書分列諸經之上並附標題益便來學惟書中訛字甚多杖杜伏　　不　　坊友以石印請爰延名下士悉心校正字仿正韻一律繕寫面白文以下之註講等字書用陰文俾眉目清　字之大小適乎其中至於紙張之　　裝訂之整齊則閱者能自辨之分裝十二本外用錦函取携之便無踰於此准於三月初一日出書售價每部四元本埠　葉山　文瑞　詳六　　懐書屋南申昌皆可購取此佈 
[七十三號畫報出售]  
　　鬼神之道若近若遠不必其深信而亦不必其無靈金山縣木工某甲好賭屢負因向荒塜間鑿開浮厝棺木盜取衣飾以爲生涯一夕爲鬼椰掄脫身不得被行路者執送縣署而案遂破本齋特圖之爲告浮厝之家及早安葬毋令宵小生心是則幸甚淞隠漫錄圖說一則仍附畫報之末准于十六日出售此佈 
[論八里橋民女求勅愈母病事]  
　　鄉愚無知凡遇疾病不求醫藥而信師巫以酌獻之豐盈博神祗之降鑒甚至病未愈而家已罄家已罄而病莫瘳更或招羽士以驅禳倩僧尼爲懴悔請祝由科施符於水捧而飲之紛紛擾擾可笑而亦可憐然六龍雲擁之區萬騎雷硠之際從未有忽發奇想跪求聖母玉音謂可愈親疾者彼八里橋民女亦可異矣今春行謁陵禮皇太后駕至八里橋有年未及笄之民女在道旁焚香跪求恩勅伊母病痊未經俞允前行數里此女猶爇香叩頭哀籲當經首領太監將此女暫行看管俟鸞輿既遠然後釋放此其事爲大愚而其心則良苦鄉間閨幼見理未明習聞正能克邪之說深信不疑其母之病或有若鬼物所憑始計無復之冒昧而爲此未可知也夫幽明之故惝恍難憑君子論理不論數　有病時必先愼選良醫精製藥餌以施補救之方不幸而醫藥無靈則亦諉諸天命耳若一批屬諸　解沉疴無論怪誕不經莫可爲訓即使偶然得効由於孝心所感不關恩勅之有無竊恐村氓傳誦深信不疑將來聖駕經臨道旁跪伏者相率效尤視鹵簿之森嚴幾若上清之勅勒豈理也哉若乾隆朝某大吏以境有飛蝗責　頒發御製　文以驅螟賊諭稱朕無韓昌黎驅鱷魚手筆不准所請仍着督率官兵悉心搜捕大哉王言足爲千秋法守皇太后之未經俯允何先聖後聖之同符耶或曰蒲愛妮以父冤叩閽該民女以母病求勅其迹雖異而其情則同禮之爲孝誰曰不然抑知蒲愛妮父遭屈死冤不能伸冐萬死以哀鳴出諸瑣瑣弱女子洵難能而可貴其中情節此時未見明文且一曰四川人一曰河南人初傳爲河間民女其說已歧之又歧曲直是非不係乎此原可置之不論日後公論大彰既雪其冤復旌其孝蒲愛妮姓氏當與緹縈曹娥等並垂不朽焉若求勅女子雖因母病亦迫於無可如何平居邱里中備　委瑣之談率荒　不足信彼獨誤爲信服又適逢謁陵盛典鑾輅所經一爲呼籲勿問允與不允母病倘係邪祟亦當聞風遠　乃貿貿然爲之亦可謂愚而好自用矣雖然世有身爲男子值父母既老且病漠然不加喜戚于其心陽陽如時平酒食交游相徵逐一若父母可活二百歲已雖百歲亦得逍遥無事不妨得遇且遇焉若輩全無心肝行同狗　以八里橋女子相提並論不且高出萬萬哉古語云觀人者必於其微跪香求勅事屬細微不足以煩筆墨然吾見鄉人到官足將進而趦趄口將言而囁嚅從旁擁護諸人又復狐假虎威摔曳之束縳之此身如木雕泥塑噤不敢出聲至以老死不見官府爲幸况乎萬乘之尊翠華蒞止斯即道旁俯伏略覲天顔已足跨耀里閶歎爲得未曾有未笄一女兒乃能虔心爲母沿路哀求匍匐至數里之遠非其至性過人未易有此一舉也其事原不足取其心實有可嘉闡幽表微吾人之職不禁覼縷述之且景仰深之幸而其母果瘳則皇太后雖未俞允而愚孝之氣洵堪感格神明未始非執香跪求之所致自足以敦薄俗而勵澆風不幸而其母不瘳要亦命數當然無從挽救然區區志願竟得諸荏弱女子膝行而不覺其遥口訴而不嫌其瘁亦可見聖天子以孝治天下雖鄉村幼稚尚知爲其母乞延生焉豈不懿歟豈不懿歟 
[諭旨恭錄]  
　　三月十二日奉旨這所叅疏防監犯越獄揑報失火之管獄官廣東順德縣典史柯益壽看即革職拿問交張之洞倪文蔚提同刑禁人等嚴訊有無鬆刑賄縱情弊按律定擬具奏有獄官署順德縣事歸善縣知縣鄭菼據報因公出境究未能先事預防着交部議處仍勒限將逸犯梁亞新嚴拿務獲倘限滿無獲即行嚴叅該部知道欽此 
[朝鮮近事]  
　　此邦亦有公送德政傘扇之舉近在街上見一人手持藍傘立於街心任人觀看字以金飾之籲曰萬人傘下列姓名知爲元山官顯奭鄭君有德於民故有斯舉○錢改當二之說當時原有其議今忽中止盖恐一朝變更法或未善致有流弊也○南門内某洞土娼多寓其中近有二人在妓家聚談夜將半解衣就寢各擁其一正擬作巫山夢忽叩門甚急有一人貿貿然入盖與妓相熟亦擬彝春花國者見先有二人大有醋意彼此口角遂揮老拳三人　 
各受重傷赴衙申訴官將三人斥責了事而妓已相率遠颺不敢安居故宅矣○聞道署將擇地另建而原署則即作電總局不知的否○帆船至仁川者己有八九艘惟所載貨物寥寥無幾○奸商舞弊無所不爲現下假洋已有數千元之多徹底根究己有主名其人恐罹法網急遽内渡不敢復來○日本來往天津烟台一路之商船已於初六由仁川開放每客一位出洋三元半商人多稱便者○由白翎玉島解來被風失船之華人述及地方官欵待周至得不凍餒感激之 
 
 

Page 2

 
 
情見於詞表且曰當朝夕頂祝之以酬其恩○永禧殿在水標橋迤南之某洞中王之祖廟也去歲修飾一新今正王新祭之此殿與景慕宫同惟支派稍遠○李　永久叅内務府事近授日本辦理大臣駐於東京商辦事宜聞李公熟於公法必能游刃有餘也○硝磺非東國禁物各國商人任其探買報關出口聞華船某買數百斤回至烟臺被巡丁查出充公且獲重罰貿利者可不戒歟○洋布價少漲倐又頓落推原其由盖外道素有販米之人以當五錢無所用乃易布而去及去後布消路不暢價遂如舊○棉花價賤收運後至者殊多折閱且以國王禁民穿棉襪價更跌落○王以時事多艱詔舉奇材異能下旨八道而舉者無人可見人才之難○中國商署及德法等國使館皆在南門内羅洞中聞政府以其地爲各國所居擬將道路修治設立路燈不日可興工矣 
[京口魚函]  
　　本月十三日丹徒縣捕役經眼綫指點在江北獲住盜犯一名聞該盜姓戴湖南人即日前行劫南鄉第九區沙墩村文生趙炳奎家者刑訊之下供出同黨四人想當按名弋獲也○新授湖北巡撫譚序初中丞陛辭後於本月望日行抵京口合城印委各官皆登舟拜謁武營亦在江干列隊升砲鳴虔長江水師李提督與吾軍門亦於是日過鎭 
[鄂撫履新]  
　　新簡湖北巡撫譚序初中丞將抵鄂垣署中中軍巡捕等官皆預期出境迎迓旋接中丞羽檄筮吉本月十九日履任云 
[牛庄采]  
　　去冬東營鄉約某甲查得王姓等由津販來小錢數萬責以違禁盡數扣留王等輾轉求水雷營弁某乙向甲懇情甲置之不理乙等憤極至二月廿三日約同數十人聲言欲抉甲雙眸事爲蓋平縣徐大令聞知飭差立拘訊辦甲聞風逃匿遂拘其弟子義到案着交後不知若　了結也○左冠亭軍門引見後隨穆欽憲出都本月初九日節麾已到悄然入營營中員弁無一知者軍門查點之下杳無一人不禁勃然大怒時文武員弁俱聞信馳歸叩首請罪軍門大加申斥揮令各自歸營○甘軍盡數移駐九連城惟副右營唐軍門所統尚在營地軍門恐其滋事遂出示限三日内一律出境如回里乏資可赴營投報以便酌給盤川○營口烟舘星羅棋布而以火神廟前劉七所開俊昌爲巨擘本月初七日午前有厘捐局司事某甲偕車夫某乙往尋烟霞樂趣二人身畔皆不名一錢吸畢囑登登帳司帳人不允乙怒舉手中槍作當頭捧喝一聲爆栗天庭中鮮血直流劉聞聲趨視亦被打破面門烟客孫眞見事不平起而攔勸又受重傷有渾星六頭者平日賒欠不遂恨恨于心至此遂藉勢洩憤帮同滋閙失去烟膏數十兩烟鎗三十餘根煙燈三四十只家伙器皿毁壞無遺劉帶傷至道轅喊控不准旋又控諸廳署馬司馬立即簽差拘乙事隔四五天並不到案致旁人皆嘖有煩言云○高麗人張某到營游覽其人寫作俱佳人亦風雅好古識者謂由高王差赴中華探訪時事者未知確否○日前由某鑣局夥領奉軍弁勇往田庄臺捕得馬賊四名當即押解省垣○軍憲以營口巿儈往往私販小錢爲害閭閻無可紀極遂札飭地方官盡心查辦日前牛庄巡檢郭分司出示着差役於出口大小船逐細搜查如有私販小錢者立將本船充公人科以罪蓋分司久知此等小錢皆由津沽販來故於進出口各船獨加之意耳 
[春明叢話]  
　　京師崇文門内蘇州胡同有李姓者業估衣行三月初間迎娶右安門外某村女爲妻村距城二十里許是日女家妝奩到李門前已在午後李安頓妝奩然後發轎轎到女門天色已晚女之兄慮轎不穏潜在轎内置土坯二十枚轎夫始疑女身肥重迨及半途則四夫肩背俱痛不能前進乃向送親人問悉怒將轎置路旁欲散去送親人急啓轎簾取土坯而棄之躭擱過遲飛拾至城則門已掩閉送親人無如之何羣入小店安息次早抬送李家李親友坐待一晝夜杳無音信怒告於官官役待於門送親人至即將諸人扭赴官廳刻聞女家浼人說合尚不知如何了結云○前海軍衙門電致駐紥英國使臣曾襲侯令在英國購買洋槍二萬杆及藥子引帽等即在各海關出使經費餘剩項下應解海軍衙門之欵撥給銀二十萬兩以濟要需已由上海道就近匯解襲侯矣刻穆將軍圖善出關練軍不日起程需用此項軍器甚急海軍衙門復電催襲侯赶緊購買迅速運來云○皇上祇謁東陵往返不過十日叩閽者計十七案之多刻皆解交刑部審訊聞該部司員連日詳訊口供調取案卷人証考察虚實情節其覆奏尚須時日又初六日有内城二人因前門早閉赶不得入夤夜私爬城垣經巡察兵役瞥見拿獲解送步軍統領衙門尚未聞如何懲辦也○此次會試來京士子五千餘人計額不滿六千較上次人數減少又聞嵩侍郎申之子姪二人孫侍郎毓汶之子一人皆因廻避不得入闈其十八房官暨外簾差使各官之親屬家屬限於廻避而不得入者亦復不少紅綾餅　未免遲噉一科矣 
[蘇垣瑣述]  
　　鄂撫譚中丞瀛眷起程後微垣殊形空闃庫儲重地防範宜嚴除署之四周添派營勇搭帳巡守外李顯之廉訪又命理　庫大使均值宿署内庫内則輪派書吏四人庫卒四人分班住守以昭鄭重昨十三鼉更三下廉訪親至藩署稽查按名點視惟總書顧其於黄昏淹逝同事三庫書前往帮理喪務祗有祝姓一人在署當即禀剖實情廉訪本擬責革姑念事出有因將三人各記大過並諭嗣後務須格外謹愼寛猛並濟該書均感頌恩施不置云○撫轅書某甲新遭父喪延羽士在家禮懴有武弁所寄小洋鎗一支向藏桌屜久未啓視已忘之矣是日兒童好弄偶然搜出裝以銅帽聊試一聲之響苦於力弱鐵銹扳之不動某道士見獵心喜相助爲理豈知鎗内尚有舊火藥未經燃放轟然一震適對闥門空處而出間壁某公舘兩庖人舁油一罈經過致將後肩者頭面轟傷人即倒地罈亦粉碎某甲赶向伏罪賠油當將該道士送縣管押幸鎗内並無鉛子僅係浮傷惟該道士係轉請而來忽遭无妄尚候發落而某甲則認償醫藥之費所耗雖微吃驚匪細此等利器居家者愼勿慢藏賈禍若某甲等猶不幸中之大幸也○近來省垣剪失時辰表報捕者層見疊出若錫欽差隨員及費觀察府署門丁尤爲昭著飭緝累比者日前獲到剪綹積匪一名據述住某客棧内棧主之子係剪表妙手捕役於路軋獲翩翩華服濯濯丰姿於其身畔搜出表押票數張解縣研訊據認府署門丁之贓現押道前街烟舘内計洋三元即往吊給主認領一面將該犯發化莢堂看管其父母聞之尚敢訐告誣良豈眞不其知子之惡耶 
[附會雷神]  
　　俗傳雷神雞爪貙目朱羽爛然以爪蹴雷鼓便作霹靂鳴此第小說家之躗言豈眞豐隆君能墮落人間任人環視耶本月初七日午後漢皋董家巷長郡公所斜對面某姓家瞥見一似鴨非鴨之物毛羽斑斕翅翼備具頭面頸項皆如野鳬兩足如雞不飛亦不鳴時適猛雨疾雷居人遂謂此必雷部神將騰雲過此適逢婦女晒晾衵衣以致被污而墮此言一出登時哄動街鄰來觀者絡繹如織幾致户限爲穿閱日愈聚愈衆牆圍亦被擠坍至初十日遂雇一划子送物致江心祝令從黿將軍而去 
[五茸雜俎]  
　　松郡各署書役例於三月二十六日奉東嶽神出巡會共六起咸各闘麗爭奇車馬喧塡頗爲熱閙今届出會之時正逢學憲按臨試士婁縣張肖芸邑尊恐有滋閙事情遂出示先行嚴禁○焚毁天主堂案内拿獲棍徒已登前報兹悉日前吳仲英邑尊續獲二人一爲高振元素操米業家有負郭田足資餬口因有外遇致成無底漏巵揮霍數年罄其薄産當教堂啓釁遂乘間攫取財物以爲夜度資到案一訊而服一爲葉四匠石之流亞也訛詐潑皮本非善類質訊之下亦即招承現俱一併收禁矣○正任華亭縣楊超亭大令吏冶精明深爲上游倚重今以俸滿卸事大有急流勇退之思各憲以治理需人促使入都引見後重蒞本任大令因於三月中治裝北上大約滿城風雨近重陽時竹馬兒童當可歡遡道左矣 
[津沽撮要]  
　　練軍五營督轅親兵一營所有鎗砲兩隊逐日勤加訓演備醇邸閱操小站之盛軍十營軍粮城之馬隊兩營炮隊兩哨暨北塘大沽各營所有營官統領亦均精勤振奮以備調操至武備學堂功課雖不可知而早晚兩操則亦勤求不已蓋亦爲醇邸而然也○天津 
 
 

Page 3

 
 
縣姚鐵山大令嫉惡如仇其於本署胥差尤不稍形寛貸抵任三月餘除封印及晋京外實在任所不過兩月而差役之因　權舞獘笞責斥革者已不知若干起掌刑之皂班輕重偶一倒置即將皂班如數重笞每有行杖未完便掀翻階下打至皮開肉綻者盖津民凶悍性成不得不嚴刑竣法也○無主孤墳向由工程局分春秋兩次興修以免暴露澤及枯骨誠善舉也海大道旁荒塚纍纍今春亦一律興修每塚工完堊以石灰少許逐漸推廣務使墦間無一遺漏方可停工或謂墳土鬆浮難經風日至大雨時行之後尤難免坍卸之虞如果有欵可籌當通行堊以石灰免致常年興修也○大小二麥出土已逾三寸一得透雨便蓬蓬勃勃生意滿前月初雖得細雨亦祇聊勝於無而已安得好雨知時俾麥秋先占魚兆乎 
[隨員回滬續述]  
　　出使英俄大臣之隨員曹潤甫同轉因病言旋已列本報兹接曹君來信知行至印度洋中疾忽大作因由錫蘭可郎巴埠乘坐法公司船折回前日安抵滬上并悉星使派人一路伴送以便病中照應一切可見星使之恩至周且渥矣 
[花會定期]  
　　本埠西商向有賽花之會今年已定期四月十五十六兩日在英總領事署内空地陳設一切想届時倘天氣晴明定有一番熱閙也 
[候傳中証]  
　　龔南舟投上海縣呈稱被沈中和之弟沈仁和竊去白米四石有零求請提究莫邑尊即於前日集訊龔伸訴前因沈中和供弟仁和曾聘南舟之女爲妻邇因南舟意圖賴婚特以竊米誣告叩請明察邑尊遂傳地保薛子岩至案據稱仁和竊米事非無因惟事後已由同村人周玉堂沈雲山調處將米照數歸還邑尊問龔既已調妥何得具控答稱雖經周等解勸沈等不服故來控告邑尊以兩造各執一詞遂　分别交保侯傳周玉堂等到案覆訊 
[不認爲匪]  
　　昨報匪類叩門一則經莫邑尊將該犯朱德生提案詰訊據供紹興餘姚縣人來滬探親未遇落魄無聊前晚欲借客棧因無錢中止路過墳堂叩門借宿不敢爲匪况被毆傷甚重邑尊着將該犯飭發善堂醫治俟傷痊再核 
[自縊候查]  
　　英界八仙橋堍昨夜有年約二十餘歲之人在楊樹上自縊及巡街捕見之已經氣絶身死當報捕房傳地保飭查明該屍有無親屬覆候辦理 
[暴死堪憐]  
　　嘉定人名阿四向開飯店現已閉歇因患病遂染烟應昨晚至三馬路口蕭洽順煙館吸烟囑東洋車夫爲之裝烟轉瞬忽已就氣絶當報捕房由包探到該店地保亦至察得病死屬實旋有家屬奔到知阿四本係有病刖無他故即擬棺殮云 
[局賭又見]  
　　李雨東至英公堂稱昨遇素不相識之田元卿言我友王姓在三馬路妓院喚我及去並不見王另有劉子祥與永祥在座欵留夜膳田欲推牌九我初未允再四懇說始允合股嗣據田言輸洋一百四十元要我出洋七十元我祗允給二十元旋加至五十元出尚不依我出外田又跟隨以致爭論及西捕到來田劉欲遁旋被追獲并到妓院搜出賭具一併解案西捕禀稱見伊等爭扭是以拘拿當在田身畔搜出洋三十元劉有銀行票二紙計洋十元并起賭具呈案田供紹興人爲煤炭店生理並未與賭劉供蘇州人亦無與賭情事李又稱田尚有錫元寳一只被捕房搜出鎔化捕頭禀田元卿係憲署差役羅太守查得田元卿即莊標胆敢移姓更名在外聚賭不法已極判枷一月發頭門示衆期滿笞責四百板劉子卿枷號十天期滿笞責二百板起案之銀洋銀票存堂内有李之銀票發還并申斥李曰爾稱與伊等並不相識何以前往共賭可見其中尚有刖情爾亦非安分之人因莊係差役加等治罪姑不將爾深究飭退按莊標本名潘升因不守本分爲黄芝生太守斥革及羅太守到任潘又夤緣改名承充不料今又犯事 
[西節停訊]  
　　昨禮拜四英公堂應輪美繙繹易孟士會訊易君因事未到仍由羅太守獨判今日係耶穌誕期公堂停訊一日 
[英界公堂瑣案]  
　　張增福稱在浦灘扛運貨物時突有苗爾春等爭奪生理將我毆傷由捕將苗等三人拘獲徐阿生供與張同苗爾春等同供不敢爭奪羅太守騐得張受傷屬實判笞苗爾春二百板苗利富沈雪琴各責百板○包探顧阿大稱獲賊陳蓮生吊到墨晶眼鏡一副銀表一只不知失主又問其張大人所失金表翁大老爺所失墨晶眼鏡二副直認行竊寄在租界粤人張阿沛所開利順烟館内又問其在何處行竊眼鏡則稱在一家春門前從袋内取出袋仍盖好與所報相符詰其日久何不變贓則稱近來甚有錢用故未變賣往拘張阿沛不認受寄一併解案陳蓮生供杭州人來滬祗二月餘行竊各件寄與張阿沛張阿沛不認受寄惟陳常來吸烟包探又稱陳躭閣烟館中羅太守飭差將張阿沛送歸法公堂以便吊贓陳蓮生押候訊辦起案之表及眼鏡存俟失主認領酌給押本○荷蘭國人與小孩王金奎瓜葛一節昨由羅太守請上海縣派仵作驗視據報尚未成姦太守又詰該孩如何同西人至弄中既被撳倒何不聲張直待巡捕查獲可見亦有不是之處飭退候示○公平洋行收租西人同華人投案稱租户宋李氏每月租洋二元三角被欠三個月房租前日向索伊用穢物潑在西人身上故將屋釘閉詎該氏又破門而入報捕拘案今願讓去一月租金請追兩個月房租洋四元六角限令遷移該氏供祗欠兩月房租第三個月尚未到期不敢行兇我確被西人毆傷今已備洋二元呈繳羅太守着該氏湊繳一個半月房租餘俟第三個月到期如數交付毋庸遷移嗣後亦不得擾釁 
[法界公堂瑣案]  
　　婦人顧氏扶其母顧張氏訴稱家有餘屋出租二月初一日有人來租稱是賣牛肉者及搬進後不賣牛肉惟領婦女來作瞹昧事約半月光景即着伊搬去伊不肯又慫恿我弟顧雲泉與老母爭氣昨日我不在家弟將老母打倒並揚言要將母女兩人戳死因之鳴捕况老母素歸我養贍翁太守問顧張氏雲泉可是汝親生子答稱是親生丈夫去世時子尚幼穉由我撫養成人不能自立故住婿家聽信人言將我罵打及詰顧雲泉供稱三十五歲本習紙店業現在賦閒不敢罵母太守謂汝年已長不能養母又敢忤逆實堪痛恨着重責二百板令顧張氏於明晨到捕房看責又着顧氏回去將租客驅逐如敢不遵即行鳴報○巡捕以通陰溝之蔣桂全等四人將污泥隨路傾棄送案請訊蔣桂全陳老虎供稱經恒合祥公司雇通陰溝先在法界蘭芳里一帶動工將污泥扛至西門外垃圾船上回時遇西捕言語不通致被拘獲江松濤周阿狗供在一枝春茶館後通陰溝將污泥傾在四明公所西南被捕拘來翁太守謂進出之路豈可隨意傾泥着將江周兩人管押一日蔣徐兩人從寛釋放○法捕在西洋涇浜遥見露天賭攤方欲往拘而賭徒已逃至英界祗獲賭洋一元散錢十數文因將賭具銷毁錢洋充公○昨報冐差拘押一節捕房將曹勝榮沈裕堂兩人解案原告姚阿成稱是潮州人在小東門外開小烟館伊等欠烟錢九十六文故與爭論並無別故翁太守詰曹沈兩人作何勾當供稱在陰陽學當差陰陽學名曹鑪於去年十二月間接辦專管游方僧道醫卜星相及師巫看香頭等昨日到浦東洋涇鎭查究仙人回時足軟到該烟館暫憇已給烟資因給小帳時伊家女人嫌少致相角口太守謂爾等出外可有憑據沈將陰陽學所出諭單呈案曹稱諭單被捕房搜去尚有告條太守着將曹勝榮沈裕堂兩人送縣姚阿成斥退○法包探獲到竊犯王阿福供認竊贓四起旋經包探查得洋酒七瓶賣在某洋貨店刀乂十五件在南門外家内均是新泰昌洋行失贓一併吊到翁太守着給新泰昌洋行夥領去尚有洋傘燭臺等件着傳失主給領王阿福暫押○捕房又解專竊輪船物件之孫步洲兹據包探吊到衣服呈案聲稱孫前竊江裕輪船鐘表獲到後又查到掛鐘一架均經失主領去後有酒釀店夥往德隆押店贖鐘扭押解案查出押票十五張稱是拾得者孫現稱有病太守問孫在何輪船竊物孫茫然不答太守判責一百板枷一月示衆先送仁濟醫館看有何病 
 
 

Page 4

 
 
[移緩就急迅濟山東]  
　　少欽先生文覽前聆雅教快慰奚如兹有懇者前數年晉省荒旱弟曾勸捐助賑嗣有交到稍遲者其時敝省業已停賑因將此欵留作晋省别樣善舉之資乃昨與閣下談及知東省待賑如此之急滿地鳴嗷何堪設想則移緩就急理亦宜然特將原繳捐洋兩封送呈貴公所計洋二百十元即祈照收歸入山東賑捐應用可也捐資之官銜姓氏計開原任處州府潘太守印紹詒勸捐洋一百六十元前署温州府瑞安縣蕭明府印芳澤捐洋五十元共計洋二百十元乞照登報爲感專泐即頌道安[  愚弟温忠翰頓首二]  
　　附啓者今奉到温味秋廉訪惠函捧讀之餘謹悉垂念山東連遭决口億萬生靈春賑需欵孔迫即將昔年晋省賑餘之欵移助山東可謂不分畛域一視同仁不亞萬家生佛竊思普天之下存欵不少就民間積榖一項迄今所存甚鉅萬望各省當道大人先生紳董如能聞風興起大發仁慈仿照温廉訪移緩就急十分中撥助一二山東億萬災户不致餓塡溝壑積榖一舉原爲救荒起見當籌賑危急之際籲叩各大憲附賜變通移助山東災户幸甚再上年各沙洲沖坍隄岸籌欵萬難能一同辦理天下幸甚是否有當伏乞憲裁不勝急切代禱之至上海絲業會館籌賑公所晚生施善昌謹覆並叩三月十七日 
[贈太痴生高君]  
　　我愛詩朋訪太痴才名應是恐人知錦衣玉貎風流甚陸地神仙信有之琴樽幽趣此中探觀戰歸來興尚酣余去臘自臺灣回滬生愧我才非有用吞花臥酒滯江南爭似沙鷗水上浮三生杜牧夢揚州喜君意態痴於我嘯傲乾坤春復秋有緣翻恨識君遲異地相逢樂可知良會春江花月夜樽中美酒袖中詩[  毗陵醉墨生水村氏待删草]  
[風雨]  
　　寒江風雨昏寂寂閉柴門大志人誰識平生事可言千金無宿諾一飯亦殊恩長劍豁然嘯汝曹何足論○抱恨孝豈不欲勉其如父母亡哀哀嘆力瘁默默黯神傷恨已終天抱恩難返哺償惟將身七尺慷慨許君王○對花高會偕裙屐良朋勝弟昆對花拚痛歛避席發狂言國色偏無主東風太寡恩尋思究何益懸涙度朝昏○上己昨悞清明節今辜上己辰有情空對酒無涙可沾巾潦倒惟供病覊孤怕　春鶯花濃似海忘却在比鄰○尋知飛晷催年矢浮雲騐世情衰遲寗自棄摇落竟何成衣典愁年滿　空怕病生尋知才與命相損復相傾○此日嫩晴剛此日疏雨已連朝驟暖花爭發久貧人不聊名緣耽酒損氣爲著書驕現著窮民傳說部百餘十回最喜故人至春游時見招 
[太癡生稿于金玉同心室]  
[上海北市絲業會館核奬籌賑公所施少欽經收山東賑捐三月十四五六日第九百六十二三四次清單]  
　　蘇州有心力薄人由昇藏載綢莊交來規銀一百兩庽陵皖北盛雲帆酬兒安生病愈愿由巨豐莊來一百元免灾求禱主人由蘇鴻源局來五十元隠名氏求長孫綸病痊五十元飛布山莊廿元譚廷楨求目疾速愈廿元姚謙吉移追薦資求冥福十元梅花舊士移書院膏火酬病愈愿足紋銀六兩四錢荷鍤散人求喉症愈四元鄭溥氏四元隠名氏二元皖南未讀書人一元郭甫卿一元二角王思補四角○高郵丁鏡齋善士募第十七次求子病愈人二元芝蘭書屋一千文合來洋三元○江蘇無力人銅洋五元以上十四日○胡榜年求早得貴子五十元甬東力薄人求消灾資母冥福十元無名氏規銀五兩又三元河間氏五元平陽氏五元心餘力絀人求合家平安由黄東元交來漕平銀六兩六錢合來洋十元李厚田由嘉定寳順局來四元吳興不留名省春李日用由杭州永利局來三元不留名太太一元○太倉程君光銘募昌卅二千四百八十五號元成典求諸友平安五元萬隆典四元夢記求合家平安二元仁誌求親康健一元周子安一元錢成甫一元陸益卿一元江培誠徐六兩户各半元九户合共十六元以上十五日○慈谿元方子求保平安五十元愼裕號廿元劉良甫求妹久病速愈由漢口全泰盛局來沙平銀廿兩黔林記規銀十兩德大布莊十四元又銅洋六元衡昇號十元鄭潤益十元蘇州昌泰號各友節省月費五元洽昌號五元師儉堂四元無名氏四元合卿女史求子病愈利試二元又求子讀書上進二元施雲甫二元默禱子求腹疾愈一元以上十六日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年三月十三日京報全錄]  
　　宫門抄○粤督張等奏特叅各員革追摺○皖撫吳奏爲循例奏報片○閩督楊奏爲將士難後請襲世職業陳摺○又奏無恤遭風難民緣由片○又奏請頒匾額片○大臣英奏爲循例奏聞摺子○三月十三日吏部翰林院廂白旗值日無引見○瀅貝勒由東陵回京請安○錫珍等場内專摺請安○恩中堂謝管雍和宫恩○椿壽服滿清安○召見軍機○○兩廣總督臣張之洞廣東巡撫臣倪文蔚跪奏爲查明欠解交代銀米節催延不完解各員請旨革職勒限嚴追以肅功令而重庫欵恭摺仰祈聖鑒事竊照粤東省光緒八年以前各屬未結交代業於光緒十年六月内結報清楚其九年以後交代亦經照例實成本管道府州就近督算依限結報嗣查有前署陽江縣已故同知阿克丹布等微存銀米延未完解業經奏叅革職　追在案兹查有病故知州譚鼎勳前署從化縣任内欠解正雜欵銀一千五百餘兩米七十餘石又病故知縣張惇銘前署高要縣任内欠解正雜欵銀六千餘兩米一千四百餘石又病故知縣周震泰前署德慶州任内欠解正雜欵銀六千餘兩米三百五十餘石又病故知縣徐漢章前署樂會縣任內欠解正雜欵銀一千二百兩零又病故知縣何兆渭前署文昌縣任内欠解正雜欵各價共銀八百餘兩又病故知縣邱蔭梅前署始興縣任内欠解正雜欵銀一萬一千八百餘兩又病故知縣阮賡唐前署博羅縣任内欠解正雜欵銀四千餘兩米三百餘石又病故知縣周家瑜前署吳川縣任内欠解正雜欵銀一千二百餘兩米八百五十餘石又病故知縣莫汝霖前署平遠縣任内欠解正雜欵銀一千二百兩零米七十餘石又病故准補按經歴喻蕃昌前署陽江縣任内欠解欵銀三百餘兩米一百石零又丁憂知縣謝維郛前在開建縣任内欠解正雜欵銀一千九百餘兩米九十餘石又叅革知縣嵩壽前在徐聞縣任内欠解正雜欵銀一千六百餘兩又叅革試用通判陸寳書前署定安縣任内欠解正雜欵銀二千五百餘兩米二百四十餘石以上一十三員徵存正雜各欵銀米節經勒限嚴催延不完解實屬任意玩延現當整頓交代之際未便稍事姑容據藩司糧道會同交代總局詳請揭叅前來除嵩壽陸寳書二員已另案叅革應俟查明是侵是挪再行專摺嚴叅外相應請旨將已故前署從化縣補用知州譚鼎勳已故前署高要縣知縣張惇銘已故前署德慶州試用知縣周震泰已故前樂會縣知縣徐漢章文昌縣知縣何兆渭已故前署始興縣知縣邱蔭梅已故前任博羅縣知縣阮賡唐已故前署吳川縣知縣周家瑜已故前署平遠縣知縣莫汝霖已故前署陽江縣丞准補按經歴喻蕃昌丁憂前任開建縣知縣謝維郛一十一員一併革職與叅革知縣嵩壽陸寳書二員勒限三個月内嚴催各本員暨故員家屬務將欠解交代各欵銀米照數完解清楚倘逾限不完比外如查有交代未清之員即當立子叅處照例嚴懲以爲玩視交代庫欵者戒所有列叅欠解交代銀米各員緣由臣等謹合詞恭摺具奏伏乞皇太后皇上聖鑒訓示謹奏軍機大臣奉旨譚鼎勳等均着即行革職與嵩壽等一併勒限分别嚴追各該員及各該故員家屬將欠解銀米照數完解倘逾限不解即着嚴叅查抄監追餘　議該部知道欽此○○吳元炳片再京控奏咨交審各案每屇半年例應分别已未完結彚奏一次今届光緒十一年下半年循例奏報之期查有咨交已結項下涡陽縣民人吳若賢京控馬山等將伊父毆斃等情一案又壽州孀婦朱趙氏遺抱朱錦春京控薛五等攢毆伊子斃命等情一案以上二案已據臬司先後訊詳咨結其奉旨交審未結項下有建平縣民人舒運林京控李三俊等恃勢殃民毆斃二命等情一案又咨交未結項下有桐城縣民人王懷保京控姚燦等挖塚匿骨等情一案又巢縣民人王章福等京控王向發等裁國細剌等情一案又　德州文生李修庸等京控蔣紹周等違例苛徵等情一案又太湖縣民人余之翰京控余仁貴等毆斃伊父等情一案又霍邱縣監生王嘉福遺抱京控趙連舉等將伊兄殺斃等情一案又太和縣文生陳孝閣民人齊兆鳳民婦孫陳氏遺抱京控張星燦等恃符架訟等情一案又青陽縣孀婦王江氏同抱京控馮邦桔揑契勒賣等情一案除太和縣文生陳孝閣等青陽縣孀婦王江氏等二案己飭發名該縣歸案訊辦外所有未結六案經前撫臣暨臣先後發審或因控情未確或因人證未齊犯供狡展以致尚未審結除遵章摘錄案由註明交審月日及未結各案因何未能審結緣由詳細開單咨部並飭赶緊提訊詳辦分别督審核勘奏咨外謹循例附片具陳伏乞聖鑒謹奏軍機大臣奉旨刑部知道欽此○○頭品頂戴革職留任閩浙總督兼管福建巡撫事臣楊昌濬跪奏爲查明馬江陣亡將十難後請襲世職恭摺彚陳仰祈聖鑒事竊管帶振威輪船補用守備儘先千總許壽山管帶建勝輪船五品軍功林森林副管輪六品軍功鄭守三振威砲船大副六品軍功梁祖勳濟安輪船正管炮六品軍功梁琛福勝輪船正管輪七品軍功任三穆副管輪七品軍功戴慶濤均因光緒十年七月初三馬江之役在船還撃被砲陣亡經兵部議給雲騎尉世職襲次完時給子恩騐尉世襲罔替許壽山並查明保案報部查核等因光緒十一年二月十七日奉旨依議欽此兹據該管署閩縣知縣祁徵祥查明許壽山遺腹嫡長子許世忠現年二歲林森林嫡長子林爾眞現年八歲鄭壽三嫡長子鄭則杭現年三歲梁祖勳嫡長子梁訓盛現年二歲梁琛嫡長子梁訓隆現年三歲任三穆嫡長子任玉坤現年五歲戴慶濤嫡長子戴銘恩現年十二歲各請准承襲雲騎尉世職訊取族保隣佑圖册供結照新章分案加結逕詳並聲明許壽山生前履歴送司詳咨等情前來臣查核例案相符應請各准承襲雲騎尉世職給子半俸俟及歲另行照例辦理除將宗圖册結送部並許壽山生前履歴送到另咨外臣謹彚案恭摺具陳伏乞皇太后皇上聖鑒勅部　覆撰給勅書發領施行謹奏軍機大臣奉旨兵部議奏欽此○○楊昌濬片再本年五月間琉　難人陳文選等搭坐津嘉山等便船回國業經前撫臣張兆棟會同臣昌濬奏報在案兹據厦防同知羅大佑詳浙江台州府送到難人陳文選等十名當發舘驛安插一面飭傅通事譯訊據供該難人等原共十一名前蒙搭船遣發回國詎在洋一再遭風除留在附近屬島醫病　病故外伊等轉由臺灣漂至浙江查詢係屬臺州洋面蒙官賞給飯食派差護送來閩於九月初九日到驛安插等情應仍於安插日起每人日給米一升鹽菜銀六厘回國之日各給行糧一个月並一體加賞物件折價給領統於存公銀内造銷該難人等原船堪否駛駕回國届時察看酌辦據福建藩司張夢元核詳前來除咨部查照外臣謹附片具陳伏乞聖鑒至此案未准浙審咨會合併陳明謹奏軍機大臣奉旨該部知道欽此○○楊昌濬片再據興化府莆田縣紳士林壽照等僉呈興郡城隍廟建自前明屢著靈應咸豐三年九月逆匪林俊攻城士用趨禱危而復安咸豐十一年風災禱祈頓息光緒九年夏間天久不雨旱象已成護壇虔禱渥諸甘霖農田轉歉爲豐秋間疾疫流行城鄉徧染虔誠禱祝存活尤多又文峯嶺眞武廟崇奉元天上帝香火　跡多端志乘可考同治九十等年旱 
爲虐各處禱祈無效入廟虔求大獲甘霖光緒九年亢旱虔求得雨同前是爲一方保障理合造具事實册結僉懇轉請頒　匾額各一方以答神貺等情該管知縣加結送府轉由福建落司張夢元具詳前來臣查廟祀正神能禦災捍患有功德於民者例得請 
頒匾額今興化府城隍廟眞武廟功德巍峨聲靈赫濯金戈奮厲禦狂宼以綏疆玉液含清起沉疴而濟世弭災則反風證道捍患則甘雨隨車洵皆有益於民生宜沐褒榮之盛典合無仰懇天恩各頒匾額一方敬謹懸挂以苔神庥除將事實册結送部外臣謹附片陳明伏乞聖鑒訓示謹奏奉旨已錄○○奴才英廉跪奏爲循側坐補副内管領併奬補委副内管領員缺恭摺奏聞仰祈聖鑒事竊恭照乾隆二十四年五月欽奉諭旨嗣後陵寢補放尚膳茶正内管領等官亦照茶膳拜唐阿之例引見餘剩記名人員遇缺坐補欽此又道光七年四月欽奉諭旨茶膳副委副内管領等缺祗係金頂虚銜若概令送京引見資斧未充未免拮据嗣後着照該處茶膳拜唐阿之例專摺奏補毋庸咨送引見等因欽此欽遵各在案兹惠陵出有副内管領一缺奴才查有光緒九年十月初六日引見副内管領擬陪奉旨記名之裕陵委副内管領富存應請坐補其遞遺景陵膳房拜唐阿名次在前之蘇拉扶音布堪以奬補俟旨下之日奴才照例分咨吏部户部内務府查照辦理謹循例恭摺奏聞伏乞皇太后皇上聖鑒謹奏軍機大臣奉旨着照所請該衙門知道欽此 
 
 

Page 11

 
 
[光緒十二年三月十二日京報全錄]  
　　宫門抄○旨一道錄前○署湖督裕奏叅追已故知縣短交銀兩摺○湘撫卞奏請議卹片○粤東撫倪奏查明學政閱文幕友姓名籍貫摺○黔撫潘奏請暫准提銀生息以供支放片○大臣杜奏分别擬結會盟案件摺○湘撫卞奏留員歸標委用夾片○三月十二日理藩院鑾儀衞光祿寺正紅旗值日無引見○鍾公恩公廖壽恒各假滿請安○直隷布政使奎斌假滿請安並請訓○直隸按察使陶模到京請安○江西按察使瑞璋到京請安○盛京刑部侍郎寳森到京請安○林維源前往台北請訓○道府吕耀斗李賛元賈孝楨童德中王曜鑾各謝恩○邵曰濂續假十五日○召見軍機○○頭品頂戴署湖廣總督兼署湖北巡撫奴才裕祿跪奏爲查明已故知縣交代案内短交銀兩延不繳解據實叅追恭摺仰祈聖鑒事竊照湖北省交代經奴才督飭司道按限清理不准稍有延欠兹查有嘉魚縣知縣張開泰於光緒十一年七月十四日在任病故接署知縣方瀚曾同監交委員濮文昶核算交代查明該前縣張開泰任内有短交徵存扣存未解等欵銀二千餘兩屢經嚴催該家屬完繳現在已逾二叅例限仍未解清欵該署縣方瀚詳由該管道府揭報到司據藩司蒯德標臬司黄彭年督糧道素麟詳請叅追前來奴才伏查州縣徵存應交銀兩無論正雜均關帑項不容絲毫帝欠今該故員張開泰任内短交銀兩已逾交代二叅例限該家屬任催罔應延不清繳實屬玩視交盤相應請旨將已故嘉魚縣知縣張開泰即行革職提傳該故員家屬嚴追勒限兩個月如數完繳倘逾限不完或完不足數即行叅辦抄産備抵除咨户部外謹恭摺具陳伏乞皇太后皇上聖鑒訓示再湖廣總督係奴才本任毋庸會銜合併陳明謹奏軍機大臣奉旨張開泰着即行革職提傳該家屬嚴追勒限完繳餘依議該部知道欽此○○卞寳第片再據署布政使崔穆之轉據岳州府知府文鐍詳查補用直隷州知州本任永順縣知縣查炳恩於光緒十一年六月奉委代理華容縣知縣簾缺時有縣民石黼文赴府控爭洲地界址經該府札委在部聽差之分缺先前補用典史徐心明赴縣會同查炳恩查勘該二員會勘完畢查炳恩適值交卸遂于九月二十六日偕徐心明一同起程赴郡銷差二十七日夜舟至洞庭湖南津港陡遇風暴覆舟溺水殞命查定例洞庭洪澤等湖危險地方凡官兵因公差委遭風漂没身故者准照議卹巡洋官兵淹斃之例辦理今該二員奉委會勘洲地回郡銷差舟過洞庭遭風溺斃實係因公差委與請卹之例相符由府申司詳請奏卹前來臣覆查無異相應據情籲懇天恩俯准飭部將補用直隷州知州永順縣知縣杳炳恩候補典史徐心明一併照例議卹謹附片奏請伏乞聖鑒訓示謹奏軍機大臣奉旨着照所請該部知道欽此○○廣東巡撫臣倪文蔚跪奏爲查明學政閱文幕友姓名籍貫循例恭摺具奏仰祈聖鑒事竊照乾隆三十八年欽奉上諭學政閱文幕友極小省分亦不得不及五六人着各督撫留心稽察隨時據實奏聞欽此又道光十六年欽奉上諭學政幕友不得專用本籍之人致滋流獘等因欽此欽遵在案兹新任廣東學政胡瑞瀾於光緒十一年十二月初九日到任將閱文幕友姓名籍貫開列咨送前來臣覆加查核所延幕友八人俱係分隷各省並非專用本籍之人除再隨時留心稽察有無情弊據實密陳外謹循例恭摺具奏並繕該學政幕友姓名清單恭呈御覽伏乞皇太后皇上聖鑒謹奏軍機大臣奉旨知道了欽此○○潘霨片再黔省以邊瘠之地又值兵燹之餘從前所立養濟院尚節堂諸善舉僅有存者肅清以後撫臣黎培敬等籌欵生息於病故窮員酌給義助銀兩忠裔宦裔各眷屬亦酌給口糧緣地方瘠苦官斯土者往往生無以自存殁無以爲殮眷口流落情殊可憫黔係邊徼與他省腹地不同自咸豐初年以來在黔死事其家屬流寓此間力不能歸者令善後局分飭委員確切查明不准冒濫除將浮報重開一律删除外酌定以五百名口爲限臣每至出門環訴輿前心甚疚焉旋值歲終臣與司道量力捐廉分給銀米以安衆心日久終難爲繼不得已督同司道議設廣仁堂蓋取推廣皇仁之義擬將前項各義舉併入廣仁堂以歸畫一就貴陽府附近官荒分發練車及時墾種將來收納公租即可撥充堂用及書院膏火等需凡忠裕眷屬按日發給口糧陸續資送回籍惟公租尚待秋成而經費先需資本查司庫現存雜欵銀八萬餘兩前經撫臣李用清奏明有案合無仰懇天恩暫准於庫存雜欵項下提銀二萬兩交貴陽府發給典商每月八厘行息按季收息解堂以供支放一俟墾荒就緒公租收有成數仍即提本還庫本銀不至落空而息銀可資接濟既無損於公欵又有益於貧窮似屬一舉兩得之道其廣仁堂一應條規容另詳細議陳是否有當伏乞聖鑒訓示謹奏軍機大臣奉旨着照所請户部知道欽此○○奴才杜嘠爾跪奏爲會盟案内聲明差户商債查清另報現據四盟陸續報到分别查核擬結恭摺覆奏仰祈聖鑒事竊查上年四部落盟長等來烏會盟商籌會報灾案聲明差户遠近遵飭各旗繪圖積欠商債亦飭清查均俟報到再請核辦其餘會稱各節當經奴才遵照理藩院奏議咨商各處曾同庫倫科布多大臣等商籌分别擬結具奏奉旨着照所請該衙門知道欽此欽遵分飭遵辦在案現據四部落盟長等繪圖造册陸續報到呈請核辦前來伏查差户遠近一節原報内稱今昔情形迥異差漸增倍力所難支遠近代當差費增重擬請估價等語奴才當以創議分當各差原屬四盟王公會商辦理差費之說係各旗通辭辦法例所未載遠近貧富奴才無從週知是以擬飭各旗王公繪具詳晣圖說會商妥籌各抒意見等因具奏經理藩院議覆該將車等既令各王公繪具詳晰圖說再行核辦自應准如所擬辦理奴才擬令各王公繪圖妥籌各抒意見原以爲重者何以輕之遠者何以近之由各旗王公會商妥籌各抒意見繪具詳晰圖說俾無難秉公核辦也今據各盟長等僅就原定臺卡各差遠近輕重叚落繪圖聲請核辦並未詳晰聲明是此案各該王公既未另有意見應即擬結未便再事牽延查四盟王公創議分當各差辦法必屬盡善不能百有餘年從無異議所稱差費漸增聲請估價始自同治十年春緣同治九年鳥城陷後徊匪出没大兵雲集嘉峪關驛路梗塞西疆各城軍火餉運皆走北路臺站無書無夜供應不息加以雨雪未得應時蒙民生計維艱差　累重情固難堪會報前情　爲無因然以目下論之烏城防軍微盡西疆雜差一律停走騰出科布多守卡官兵五百餘員名撤出恰克圖等卡差户二百數十户裁汰帮臺减撤駐班是四盟今日之差又減於昔日本年五月以後自秋徂冬雨雪調匀如此若仍執原報研求未免失於膠固則例内載盟長辦理闔盟事務均匀差户是其專責擬請將差費估價一節飭由各該盟長等督飭各王公查照向章自行商籌辦理以免另生枝節其積欠商債一節伏查原報内稱灾重差繁由駐班札薩克台站屯田向烏里雅蘇台等處商民賒取物價高低欺隠月利隨加還則數倍聲叙乾隆嘉慶年間减還成案請照成案辦理等語奴才當以邊外民蒙交易向有定章若如所稱亦屬非是案情若果符合應即照案辦理是否可行奏請由理藩院核議經理藩院議覆雖據查有减還各案惟刻下商民是否能行依允並未聲叙僅據一面之詞未敢據行擬定聲令查照前次奏案核辦等因自應查照奏案秉公核辦必須情詞吻合方足以昭公允此件係民蒙交涉當即照例飭由軍營兵部理藩院會同查明烏城向有四盟通事鋪户大盛魁天義德兩處應四盟各差取具甘結聲請查核前來奴才詳核結稱物價皆係各盟長等相商議定公同立約近有數旗自行商定亦係兩出情願歴來相交百數十年不敢私行增長亦無一倍數倍之理月利係因定限收帳約内議定限内還者毫不加利若有限滿不能還者自限滿之日起隨月加利但一有拖欠加利者一年停利十年不能收清因有定約實非情願昔年减還所减何債近未有聞且近年時勢更非昔比天災流行蒙古生計淺薄每年應收之數只求三分之一舊欠難計續取難停是蒙民既苦商民苦累更甚公同加結不敢揑飾等語查商民結稱交易各情固難謂之欺隠時勢迥異又難使之强同是此項商債各盟長等既與之相商議定公同立約於始擬請仍飭由各盟長等自行相商辦理俾得和輯於終所有奴才查核擬結之處如蒙俞允遵將四盟報到圖册等件發還各該盟長等遵照辦理以免積案久懸謹將四盟報到會盟案内差户商債各節分别查核擬結緣由理合恭摺覆奏伏乞皇太后皇上聖鑒訓示祗遵謹奏軍機大臣奉旨着照所請該衙門知道欽此○○卞寳第片再留南儘先補用副將彭開文留南儘先即補副將宋鶴林留南儘先即補副將何泰馪派充虎字營營哨等官均能講求營務操防得力又留南儘先前補用副將趙榮輝久歴戎行戰功卓著管帶親軍有年戎政整肅以上四員均係曾保留南補用之員合無仰懇天恩俯准歸臣標委用按班序補除取具各員履歴咨明兵部查核外理合附片具陳伏乞聖鑒訓示謹奏軍機大臣奉旨着照所請兵部知道欽此 
 
 

Page 12

 
 
[楊城官報]  
　　初十日許分轉大鼐委焦山緝私差○十一日江安粮道馬儲憲恩培遠揚北上○新委仙鎭漕捐汪彬臣司馬鎭前海分司張菊甫分轉元愷均到揚公幹○十二日吳鹺尹駒委寳坊寺差○梁鹺尹湛昌委湘岸觀局差○十三日屈大令泰清奉藩憲委解甘肅餉銀過揚○湖北李守戎廷芳解餉來新任甘泉縣右堂錢尉兆謙抵揚聞於十五日接印 
[福建官報]  
　　新選閩縣典史林德懿調署竹崎巡檢新選安遠寨巡檢王儒調署北鄉巡檢通判李鳳翎調辦汀州連城分局同知何澂委辦海防局兼南臺稅厘提調知縣羅均夏委辦稅厘局支應建安縣尹翼經飭即赴任 
[買陂塘贈小姬孫月琴錄俟夢畹玉洲同正]  
　　走懽場十年如夢爲花枯涙重瀉命途端的紅顔舛幽怨湘絃低寫痴未化想玉骨冰姿應是神僊亞忍教狼藉奈雨横風狂脂零粉斷容易墮塵下堪憐惜生小不勝嬌鴕掌珠誰間聲價畫橋明月家何處絮盡綿綿長夜卿莫怕有十萬金鈴繋傍鞦韆架最難分捨懴芍藥前身鴛鴦宿世珍重此情話[  金玉同心室主太癡倚裝塡此]  
[上海四馬路文報局内恊賑公所經收賑捐三月中旬清單]  
　　十六日急單浙海大關徐五禮善士募吕芷記兩元章仰記徐用記少陵氏三户各一元吳筠記吳嗣記錢芝記錢隷記宋景記吳葵記章子記吕崧記宋問記宋渠記十户各五角吳中顧正心善士七十元又募顧酉安顧蘭生二户各五元松江懷玉樓善士兩元銅洋一元常熟紅蕉舘入募乾惕齋紅蕉仙舘二户各四元壽萱堂兩元吳壽山錢趙氏二户各二百文○金册九江商局交來永昌甡銀號募王紹先陳季生二户各一元無名氏一千五百文京都順天李氏十千文退一居士存心不具二户各五千文心田氏容忍氏不忍氏容廷献問心氏五户各五百文胡嗣記四百文關樸生魏耀記二户各三百文吳駿臣羅福葆卜進記挑記胡維武王隆輝六户各二百文畢運生汪理卿無名氏李順清羅永保如記正記光記黄東記李世錦十户各一百文鍾新暉羅福禮伍瑞鳳楊炳林四户各五十文合收洋二十七元○金閨册新倉徐寳豐善士交來徐金氏虚對開一個○公信安善士十元新巿厘局夏斯鋆善士交來江西新建縣童子夏敬冕忽搆重病許願祈求速痊十元王益甫兄送奩儀移賑六元陶雲生兄送奩儀移賑一元李秋坪兄送奩儀移賑四元蘇州元裕號交來易無名氏三元大通無名氏銅洋五十元餘姚安雅軒主人求母病速痊四元○本日共收英洋一百六十七元銅洋五十一元虚對開一個錢四百文 
[上海三馬路與昌絲棧陳竹坪經募山東沙洲賑捐三月十五六日第二百四十七八次清單]  
　　昭文縣署眞州未遂子大善士續助洋一百元由常熟通裕局來○張德初先生書潤移助洋六元二角○署瑞金縣華海初大善士經募申字單求目疾全愈洋十五元仁甫求嗣洋十四元玉坪洋十元進利鴻洋五元雷曉山何雲浦二户各洋四元衍升少爺求親目疾愈楊三酧愿趙琢臣求增母壽涂茂亭王鑫齋楊韻三求嗣六户各洋二元松坪耀卿二户合洋二元福生行恆興福賴小園旭升小姐求親目疾愈小小妲求目疾愈霖生少爺求親目疾愈值堂八户各洋一元以上廿五户合收規銀五十三兩五錢由李筱浦善士寄來○盛川恆茂公記寄來申字單憫灾老人洋五元餘慶老人洋二元○無錫吳爲兒天花所許先　洋四元張少華洋二元海巿蜃樓三日内碗茶提資移賑錢二千四百文品瑞記銅洋二元無名氏余釆田吳姓三户各洋一元無名氏洋一角○湖州慈壽平安室助兩廣洋兩元○致大局來倪儒卿銅洋二元張二南銅洋一元○本宅第十八次桶捐散銅洋一元散小洋一角散錢一百文○兩日共收英洋一百廿三元規銀五十三兩五錢銅洋六元小洋十四角大錢二千五百文合併聲明 
 
 
