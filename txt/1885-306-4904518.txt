# 1885 - 306 - 4904518

 

Page 1

 
 
[分設常州申昌書畫室告白] [  申報舘主人啓]  
　　毗陵爲人文淵藪媚學之士好購藏苏書名畫法帖輿圖以供觀覽兹故於常州城内大街青雲坊南首分設申昌書畫室將點石齋申報館兩處所印之書籍碑帖地圖出售俾購者近地卽是無須託人代買郵遞以省周章至欲看申報亦可向之訂定自當按日送閱風雨無阻統祈賜顧爲盼 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十六號畫報出售] [  申報舘主人啓]  
　　本埠三洋經橋潤康錢庄被刧之夕時齋中畫友適從該處經過親見盜黨各執利械向西逕去其在後一名聞人呼救聲急恐法捕追來渡小橋過英界冀脫身而適爲印捕獲住卽田五也事屬確見故圖之以供衆覽報首畫譜兩圖俱羅漢爲任君阜長所繪筆墨之妙久重藝林不煩贅述後附淞隱漫錄圖說一則准二十六日出售此布 
[論爲治宜持大體]  
　　有客自之江來造廬訪余長揖升階入座傾談相與操鄉音述近况縱論及於時事卒然問曰子知近來浙撫劉仲良大中丞之爲治乎余曰未之詳也請客明以告我客曰浙省各州縣凡交代之案類多虚文影射前任移交後任後任不發其覆也後任復移交後任如是者比比皆是假如正雜各項開支其不能任意者自必照例核算而一切動用物件則或不能物物而核之一凳一几一床一榻其價不過數日文或千餘文而交代帳内往往多開數百文者則指爲數千文千餘文者或指爲數十千在後任亦明明知之但以碍於情面以爲此等虚開之件上司旣不能逐細檢查亦不妨略爲通融因此遂成牢不可破之錮習今劉大中丞認眞查辦必欲將從前所有各州縣積弊悉數埽而空之又深知此等事必先由近以及遠而且省中首縣近水樓臺凡省外州縣之所以敢於爲此者大都首縣爲之彌縫補苴而其所以爲之彌縫補苴者則錢席幕友之暗中舞弄也於是雷厲風行作法先自首縣始有幕友某訪出劣蹟立卽驅逐并通飭各屬不得聘用由是而澈底根查盡發其隱由後任而推溯前任復由前任層層推勘必令第一次虚開之人照數歸償故浙東諸州縣有已更調至十數任者亦不得稍有漏網或握其門丁或傳其書辦或行押繳或行親提有某令所虧最巨而省中某錢莊則彼本有存項中丞訪而得之乃令人日伺諸左近見某令家人來提是欵立卽拿獲搜出摺據隨將存欵提去以抵前欠尙有不足之數則仍將該家丁嚴追夫是以目下浙省各州縣之曾經署補得缺者無一不慄慄危懼子獨未之知耶余聞而撫掌大笑曰快哉此舉是卽户部所議開源節流章程中之一端也特他省雖亦通行而未能如浙省劉大中丞之認眞辦理耳夫此等浮開虚銷之欵無非實官之私槖而其所以取之者則固無非民脂民膏也憶前在浙垣曾晤某大令談及清廉之道彼則曰官衙供給大抵庫房書辦等所出者居多初未嘗取民間錙銖當亦不失爲清廉盖若輩庫房書辦所得者皆不義之財以之供官衙中之予取予求又何害於百姓乎余時被酒大言曰君知若輩不義之財何自來乎旣知其不義而猶責其供給是甘受此不義之名也且爲上者苟能刻刻以愛民爲心則必且嚴行約束使若輩不敢肆其鷹鸇之志若從而取之是不啻染指於鼎也諺云官取吏吏取民君於此理猶未知耶某大令默然時同座諸人咸咎余過於切直而余不顧也今劉中丞深悉其隱明知此等不義之財亦旣各飽私囊乃乘此時正欲節流之際而竭力整頓悉心勾稽使其已茹者不得不吐已吐者不敢再茹從此浙省人民少此睃削之一項庶幾其稍甦乎客曰未也近更聞將以浙省辦理之法頒之各直省俾各直省皆仿而行之若果如此則天下從此可以無貪官凡有贓私盡爲官物不但國家可得數千萬軍餉而地方百姓從此胥受其福不更大快人心乎余聞而蹙額曰否不然也户部所議開源節流章程其中本有勾稽各州縣歴任交盤之欵第各直省之辦理不同而浙省爲格外認眞耳夫本朝以仁厚開基列聖相承絶無操切之政部臣雖有此議在朝廷固猶望天下之並無此等不肖州縣也若旣有之則亦不能不嚴懲一二以警其餘若竟專求歴任州縣之過失而絲毫不予稍寛甚非朝廷之意矣且一舉手而各州縣皆莫不犯法是猶得謂之善政乎若果以浙省辦理之法通行於各直省各直省督撫果卽奉行惟謹極意認眞吾知十九省中除新疆新創或尙無積弊外其餘則何一縣不可懲何一州不可辦不特一任二任卽推而至於數任十數任更何一不有積獘處處而查之人人而辦之不但無此政體不亦有傷寛大之聖德乎目下爲治之道當持大體而勿事操切今以部議開源節流故而劉中丞首先遵行認眞辦理以爲之倡是卽於懲創中寓勸戒之意而通行各直省使聞風者莫不畏懼或自行設法彌縫則不必爲操切之政而從此積弊則以永除矣若吾子所言是專與各州縣爲讐而大有一網打盡之勢非但吾不忍聞抑亦非辦理此事者之本意也客避席稱善欣然雀躍而去 
[上諭恭錄]  
　　九月二十四日奉上諭孫鳳翔奏神靈昭應懇加封號並頒匾額一摺河南鹿邑縣城隍神汲縣關帝城隍神龍神太康縣城隍神均素著靈應咸豐同治年間每遇賊匪竄擾地方守禦輒邀神助光緒年間雨澤愆期迭經官紳等虔禱轉歉爲豐均深寅感着南書房翰林恭書匾額各一方交孫鳳翔祇領敬謹分别懸掛以答神庥其請勅加鹿邑太康兩縣城隍神封號之處着禮部議奏欽此 
[共祝千秋]  
　　上月二十日爲醇邸覽揆之辰皇太后特賞福壽二字及壽字瓶等物慈闈寵貺逮及天潢拜受之餘益感恩於靡旣矣是日王大臣及在京各大員之祝嘏者輿馬僕從爛其盈門曲譜壽人歡笑竟日詠杜衍花朝日夕隨時樂雪鬢霜顏滿座春之句當知顧而樂之已 
[覆試盛儀]  
　　上月二十九日黎明北闈各新貴皆衣冠濟濟齊集内廷中左門外以備點名覆試少頃禮部堂司於中左門外門洞下唱名給卷每唱十名經稽查中左門之護軍統領啓門放入至保和殿兩旁分設小桌席地 
 
 

Page 2

 
 
而坐監試王大臣由寳座請題命解元另紙恭錄文詩二題仍將原題捧供寳座然後將所抄題黏諸殿柱以便衆知計覆試者一百數十名至酉正始將試卷交齊由監試王大臣送赴内廷以備欽派閱卷大臣分閱擬定等第進呈御覽於覆試時按名恩賞奶茶奶酒餑餑莫不肅雍跪領其賜餑餑者盖唐時啖紅綾餅遺意也殿外西臺上設有茶壺以供士子解渴飲和食德誠哉恩溥德洋矣文題王天下有三重焉其寡過矣乎詩題賦得約禮博文得文字合附於左 
[鳳城清話]  
　　日前京師阜城門内錦什坊街某甲其次媳偶因細故潛服阿芙蓉膏施救無功旋卽香消玉殞訃至母家以其死于非命欲興問罪之師甲懼央託親友調停許以厚殮遂寢其事○上月二十日清晨正藍旗廂藍旗滿蒙漢驍騎槍營漢軍砲營籐牌營前鋒護軍營内滿洲火器營官兵齊集德勝門外兩黃旗教塲預備兩旗馬步合操○左翼緝拿賭犯一事已登前日報章兹聞此案獲犯九十六名内有職官及太監十餘人經步軍統領衙門訊明後派令原拿官兵將全案人犯齎文解送刑部懲治矣○本年武闈計羅試者有二千數百名經許大宗師應騤逐名面試間有弓刀石力不符及不合例不准入場者遺去八十餘名○禮部咨行各旗營謂十月初一日孟冬時亨太廟遣王恭代前期一日皇上親詣太廟行禮各衙門有無應行跪迎送之官員卽日咨報本部以憑核辦○總理海軍事務王大臣奏調副都統恩佑等三十七員隨同襄辦海軍事務奉旨著照所請欽此○西四牌樓之下有甲乙二人皆設餃子鋪爲業上月二十日夕陽欲墜時偶因瑣事相爭拳往脚來相持不下甲悮踢乙下部乙卽倒地亂滾後又飛奔隔壁正紅滿頭甲官廳呈告甫將情節說明竟爾氣絶斃命廳官立將甲緝獲解送步軍統領衙門訊辦并咨請西城指揮前詣官廳相騐云○年例仰山窪合操兩翼八旗前鋒護軍馬上官兵應跑交衝演打轉旗連環前期由景運門開具十處堂銜奏請欽派交衝前鋒護軍統領四員帶領交衝此次經景運門奏請奉旨派出恩全致麟扎拉豐阿惪銘欽此 
[乙酉科繙譯鄉試取中名單]  
　　才保漢軍鑲藍鳳山漢軍鑲白恩沛漢軍正紅祥麟滿洲正紅彥昌滿洲正黃文保滿洲鑲黃文斌滿洲正藍 
[松紳公呈]  
　　具呈松郡紳士姚光發仇炳台耿蒼齡張礽杰張爾耆朱鐘駿錢應晉張雲望許嘉德陸宗鄭宋琳于俊劉煩符慶增韓載陽趙增瑛程煜葉承謙楊璋逹王懋照朱作渭顧師潤王葆枬張茂新陳思恭周桓尹鋆惪土曾瑋周頌聲雷聲震楊正修沈葵葉寳樹王叙彝唐傳桂沈福同龔源逹胡錦曦廖宇謙於志柟朱福清雷以鴻爲照額收租分立限期請示遵守事竊奉藩憲譚據青浦縣附生衛家壽以業户收租私用大斛較漕斛大三四升八九升不等請頒給漕斛升斗式樣收租等情禀奉示諭嗣後開倉收租均應一例漕斛等因奉此竊查乾隆二十八年御史吳綬詔奏請市用升斗悉令改照官倉定式經户部議覆市集所用升斗各項名色歴來民間使用相安已久並非鋪户創設自可聽從其便况京城錢行有庫平市平南平西平諸名色總以錢平之大小定錢價之低昻通融經理與升斗事同一例勢有不能盡歸劃一者若如該御史所奏悉照官倉定式升斗呈騐烙印給覆不第京城内外所有米糧行户一時驟令改易事涉紛更且騐烙官斗徒啓吏胥需索之端於實政毫無裨益所奏毋庸議等因是凡民間市集所用斗斛本不能與官倉錢斛一例自乾隆至今百餘年來相安已久卽如蘇松所屬有楓斛天長斛廟斛龍潭斛灘斛楓涇斛諸名色甚多其中大小自爾不同各隨其地道行用而凡業户收租亦各隨所居行用之斛量收又皆以就地租斛之升斗爲租額卽業主購買田產亦按就地升斗定價而凡農民承種業主之田亦以就地斗斛認佃相安無異向無所謂私設大斛亦無所謂剝削鄉民也衛家壽不逹事理徒爲洩忿漁利之私近更於珠家角鎭私設官斛店煽惑佃民恐致釀成覇租事端不得不請明定章程以資遵守竊思佃户有良頑之不同秋成有歉薄之小異歴年收租各佃每欲减讓多有蒂欠今旣奉明示漕斛收租業主無不體恤佃民自當遵辦因思征收錢粮凡銀米二項皆照額全收不得更有藉口短折自應明定劃一章程以期永久應請明白諭示嗣後一例照額收租不准稍有折欠俾頑佃不致再生希冀妄圖抗覇業主亦免剝削之譏地方幸甚租務幸甚更有請者完納漕米例應冬收冬兌不能遲誤而賦由租出各佃户還租每多延挨冬底春初無以應完賦之期是以各業户收租皆定初二三限期初限則减收較多二三限遞减亦猶征收錢粮逾年稍加若于以期早完之意今公同酌定凡善堂及各業户自開倉收租日起如有於半月内還租者照額九折斛收是爲初限二限照額九三折斛收三限照額九七折斛收若逾三限則照額不减如此分别庶鄉民圖减早還亦業主格外體恤佃户之微意上可早完國課下可激發佃農仰乞一併出示定章遵守俾垂久遠不勝感荷大公祖大人公全之至意上呈 
[京口瑣紀]  
　　西門外泰和廣聚源兩廣貨店前以火油致災道憲卽出示曉諭略謂平常失火各坊洋水龍易於救熄惟火油撲滅綦難嗣後堆油務在空僻之處卽店中零售亦不得過十箱違于究辦并准隣右首告倘有踈虞除　償屋宇外仍須提究肇禍之人○南門内陳某以組織爲業薄有家產其子則習錢業陳給以資本使之另開一鋪父子遂分道揚鑣陳爲子納養媳約於今冬完姻因房舍湫隘不足容鏡臺乃召工匠爲之營别墅爲洞房焉前日匠索工資陳令向子鋪取洋十元次日陳偶檢帳册見付匠帳二十元適匠亦在座向之詰問並無此數陳以其子素好冶游必多取以償夜合資也不禁大怒遽以烟袋作當頭之棒喝子含憤而出卽往同業店中假錢八百購洋烟吞之歸家後毒發殞命女家聞信趕來勢將問罪復經陳之族人調處令陳改媳爲女　留家中後倘另嫁須從豐贈妝奩一副其事始息○九月二十三日龍土巷中失愼計焚去瓦屋草房五六十家老幼男婦棲身無地均在瓦礫嚶嚶而泣見者爲之心惻按京口善堂於火患後無不按户給資俾得搭盖蓬寮近來火警頻聞善堂爲之應按不暇能否循例撫卹局外人不敢臆揣而灾民則無不延頸以待矣 
[皖省雜聞]  
　　某邑遣差解銀至省在龍門口某錢鋪寄宿被賊竊去銀五百兩當將該錢舖主及解銀差役管押迫繳兹聞藩憲以某邑申文與銀數不符檄令如數繳足當由某邑批差續解已於九月十八日兌交藩庫矣○某佐雜性旣狡滑品尤卑鄙歴年謀得厘卡差使貪囊所得早已不少近又委署某缺誅求婪槖更甚於前商民爲之側目上憲訪聞確實業已撤任查辦矣○貴州人某甲早歲從戎曾有汗馬功承平後遣撤歸農娶妻生子居然畎畂中人嗣又棄農而賈小權子母運乖命蹇虧折良多勢不並坐以待斃念有舊友某乙服官皖省挈家往依之或能潤涸鮒也及至則乙已被劾去官甲不得已暫就洋棚下賃草屋兩間棲止其中未及數月而江水淹至移居城内鐵佛庵資斧告罄乞貸無門對泣牛衣誠有不勝凄慘者一日謂其妻曰城外某丙與我有一面綠向乞升斗其可乎惘然出門至暮不返其妻正在疑慮欲挈子往尋忽聞放馬者語云白花亭下縊死一人妻急奔往視之果甲也以飢寒之故竟棄妻子而殞其身耶嗚呼慘已○北門内居民需用江水皆由挑水夫擔送每擔或八文十文不等近日加至二十四尙苦無人擔送蓋以城濠水涸故也濬水道以利民用謂非牧民者之責耶 
[鴛湖鯉信]  
　　秀水縣朱明府之介弟應江南鄉試高中百二十八名又嘉善縣何明府之公子亦折得桂林一枝一則鴈序蜚聲一則鳳毛繼美固宦途中之佳話也○精嚴寺和尙貴誠卽密明涉訟以來尙未訊結經秀水縣職舉唐敲墀等赴省遞禀奉臬憲批云據僧密明所控僧心禪串通錢清焰等入寺抄搶兩次具控在案經豐前署司批飭嘉興府訊詳在案兹據該職舉等呈控僧密明在寺不守清規勾引女尼及婦女 
 
 

Page 3

 
 
往來齋宿僧心禪僧寳彰旣在寺内究竟氣黨相同非獨有碍戒律抑且大于例禁如果屬實仰嘉興府明確查訊立予驅逐另選正僧住持詳復備案毋任狡延○朱邑尊自省回署將日前所獲之盜嚴行訊鞫該盜一一供認惟稱餘黨早經四散邑尊怒其狡展飭責二千板收禁候訊一面着捕嚴緝餘犯○永和等局信船盜案迄今尙未破獲朱邑尊出有賞格拿得首犯賞洋二百元夥犯百元通信五十元想重賞之下必有勇夫也 
[甬東近事]  
　　甯波東鄉張某前年由某甲作伐與傅姓聯姻女年十八貎雖不揚而性頗温和迨今春女歸張姓張嫌女貎不美不共房帷姑亦惡之時以冷語相譏女不堪其辱惟自恨命薄致有遇人不淑之憾張命某甲當日執柯惟兾撮合成功却將女貎隱瞞以致花費多金得此怨耦遂遷怒于甲逼令將女送回母家且欲償還聘金某甲不勝其擾現將赴縣呈控未知程邑尊作何批示也○甯波江東某甲會欠某乙會錢數千文乙屢次追索無以歸償日前遇乙於途將剝其衣甲任其角脫甫經剝盡甲卽躍身投河乙見甲投水亦不撈救棄衣而遁幸河傍有舟子攔住得不死于是送之回家避債固難討債亦豈易易哉○鄞縣程明府出示云迎神賽會理應肅靜不得張皇喧閙並無許扮演女抬閣奉宗前府憲曁本縣出示查禁在案今聞城隍會轉瞬將届誠恐仍有女抬閣扮入會中不但褻凟神明抑且易於滋事合先出示嚴禁爲此示仰闔邑軍民及董事人等知悉當此時勢艱難尤應儉省不尙奢華倘敢故違仍有女抬閣人會致生事端定將首事及扮女抬閣之家提案究懲等語亦整頓風化之一端也○甯郡牙厘總局前奉大憲飭辦牙捐先發收照在案刻聞部帖頒到總局已示諭各該牙户卽持前照同舊帖限五日内赴總局呈換不取分文如逾限不換定卽交縣飭領毋得自悮○新任甯波府胡練溪太守前假校士館爲公館兹已於上月二十五日入署 
[來信照登]  
　　昨接不阿好軒主人手翰云李眉生廉訪之殁也其如夫人欲以身殉潛服阿芙蓉膏經其嗣君遠宸司馬知覺覓藥灌救瀕死復甦至今無恙蘇垣人人知之並無因其孫提銀肇釁致如夫人忿恨輕生之事且廉訪膝下亦未有女公子所謂其女背地雉經者更無其人安有數日之間牽連三命者哉人之或有或無或生或死非可隱飾不知訪事人果何所見附會其說致貴館先列報章復登畫報知者無不齒冷僕不欲緘默　敢質陳諸君子從善如流宜如何昭白以收兼聽之美尙希垂察是幸至廉訪雖抱伯道憂所嗣之子賡猷卽遠宸司馬爲廉訪嫡堂姪係廪貢生人甚誠篤有孫四人皆遠宸親子長者友鷴亦恂恂謹飭年雖及冠除讀書外不與一事絶非浮蕩忤道者其餘皆屬幼穉來翰之言如此實與前月本報所列大相逕庭顧本舘執筆人日坐斗室惟從事於丹黃筆硯間一切新聞悉憑訪事者探明郵報雖屢經函飭寔事求是切勿僅據風傳而地方遼闊采訪難周之處或不免人云亦云等諸耳食今旣承據實函示必盡爲詳合亟照登以誌我過 
[儲憲抵滬]  
　　江蘇糧道王魯薌觀察由津來滬赴蘇等因已列前報兹悉王觀察復於昨午前抵滬船泊英租界觀音閣碼頭本埠道營廳縣等官及海運局員英法會審員等均往舟中會晤聞觀察俟要公畢後再須乘輪船赴金陵云 
[妄報宜懲]  
　　法馬路雙鳳樓茶館對面飯店中前晚有森春牛肉行夥某甲偕牛客某乙前來吃酒飯狼吞虎咽藉飽老饕頃有龍星馬房鐵匠馬夫等四人亦來吃飯一人脫下舊馬褂一件因所坐之處無掛衣鈎卽挂在甲乙所坐之處牛行夥等先已吃畢會帳出門繼而四人吃畢欲穿馬褂已失所在卽向跑堂人及帳臺上追問堂倌以此兩桌除大人外並無别人諒係牛肉行夥等穿去隨向說明而四人以馬褂雖不值錢惟袋中有當押票十數張係借人之物不得不索還隨至褚家橋相近之森春牛行查問某甲等非但不認反將四人看管一面飛報巡防局稱有强盜打劫時已夜間十二點鐘局員鄧都戎聞報大爲驚異立派局勇馳往將四人拘至局中研問四人伸訴情由鄧都戎觀四人實非盜類然亦未便卽釋祗將該四人管押因將森春行夥等甲乙兩人傳到一併管押嗣經牛行將夥客保出翌晨龍星馬行不見做工者四人查問之下始知前事該行洋東卽寫信與法捕頭請飭人往討備捕頭卽着包探嚴頌眉至巡防局向鄧都戎說明隨將四人釋出力傳行夥等到案有頃行主李某訴稱業已在外調處完結鄧都戎不信隨遣嚴包探查得鐵匠等已允行主出洋一元并以香燭鞭炮服禮馬褂本屬不賠當票向逐家掛失將情稟覆後鄧都戎以失褂之事旣已說妥毋庸　究但於夜分誣人爲盜張皇妄報實屬可惡着將行夥某甲重責二百板以儆 
[烟館苦况]  
　　英租界地方大烟館共集三十餘家於前日下午至老巡捕房向麥總巡捕頭訴稱我等開張以來每月房租捐項甚鉅自禁婦女不得入舘生理爲之大减且法租界及南市城中均未禁止同是烟舘何以苦樂不均近日又被洋藥局捉拿從洋行中買來之土更屬耗折請爲設法以蘇商困等語麥捕頭謂禁止婦女啜茗吃烟係華官之事捕房本不與聞至洋藥局捉土一節領事官本未允拿租界店舖熬膏銷售之土爾等旣來投訴着備西文禀詞投英領事署及工部局候示 
[訂期會訊]  
　　二十四號巡丁夥曹四寳因拿漏稅之士被捕房查得該巡丁之腰牌已經吊銷不能拿人由羅太守飭將曹暫押候訊等因已列前報兹聞該巡丁之腰牌係被頭目知照西人惠爾生暫吊未經斥革局董亦未聞知并由捕房言洋藥局旣將該巡丁之腰牌吊去何得再任在外辦公局董函請太守訂期於今日會訊是案想有一番辨論也 
[押候遞回]  
　　前報列遊勇十餘人羣聚海防署叩請撫卹回里一事劉司馬將若輩送縣後莫邑尊以其决非善類飭差看管以使備文遞解回籍不准逗留 
[曉諭行船]  
　　嚴冬時節宵小易生莫邑尊因諭令信船及各項船户一槪卯行酉止不准深夜駛行諭各厘卡漁船人等一體稽查毋得稍有疏忽 
[失孩類誌]  
　　拐匪某甲串同八仙橋附近某氏婦至吳淞鎭誘得一五六歲之男孩該孩怙恃皆失叔父視之如掌上珍被誘之後連日由江灣鎭至滬追尋前晚九點鐘時蹀躞於法界吉祥弄口適該甲領孩閒游當卽拉住鳴捕拘入捕房捕頭訊問之餘孩之叔母等訢稱現寓英界因將一干人送歸英捕房辦理○昨晨八仙橋法捕房解到失路男孩一口捕頭詢知伊父素業銅匠家住英界山家園遂看包探孫寳生將孩送往及至山家園遍詢無蹤該孩又不能指認自已家門無奈帶回暫留捕房至午後有人鳴鑼尋子捕頭命喚進盤問其人自稱丁姓住城内守府署前爲銅作生意所說失去之孩衣服面貎各式相符喚出相認果然無誤當着領回傳聞此孩亦在門首玩耍被人領出近來拐風愈熾有小孩之家所宜隨時留意防患未然也 
[勸各棧捐開倉席費啓]  
　　閱二十五日申報附張見有汪耕蔭棧以開倉酒席資助賑一信讀竟不禁爲之心動曰人之欲善竟有先得我心如是者僕之有心於此久矣顧思此項酒席本爲諸帳友酬勞而設非棧主所能擅專正在難於啓齒似此旣倡之於前惻隱之心人皆有之吾輩何難踵之於後節一時饜飫之資延數輩嗷哺之命移緩就急計孰有得於此者緣本此意商之諸帳友承蒙朱君梅岑顧君鶴亭吳君英由朱君蘭泉同聲許可且各露欣欣然本色可見爲善最樂僕亦深喜得遂此願因卽集成英蚨拾餅由信局寄上乞卽代解灾區費神之至所願各處棧友聞風興起共推饑溺由已之心庶集腋成裘不難使無數飢寒交迫之災民藉登壽域斯在已固無所損在災民正銜恩不淺矣亦何樂而不爲哉再此項本爲各帳友而設移賑功德自在各賑友與棧主無與吾知福田所種天必有以報之是則諸君子之勿錯過機會耳至災區之種 
 
 

Page 4

 
 
種苦况申報言之綦詳僕固不必道實亦不忍道也萬勿以杯水車薪而忽諸謹代災民百拜以求[  蘇城潘存誠棧具]  
[上海文報局内恊賑公所叢譚三十一]  
　　蘇城潘存誠棧來函云頃見汪耕蔭棧以開倉酒席助賑節一時饜飫之資延數輩嗷哺之命其法甚善緣商諸帳友承蒙朱梅岑顧鶴亭吳英甫朱蘭泉同聲許可因卽寄上洋十元所願各處棧友聞風興起在已無損災民則沐恕不淺所積功德自在棧友與棧主無與也○敝所九月分共收捐銀三萬三千六百二十兩四錢五分四厘連前共收十二萬九百九十七兩四分三厘又洋二萬另五百元共解兩廣一萬兩山東八千七百八十六兩直隸棉衣三千四百九十三兩揚鎭沙洲一千三百三十六兩二錢八厘江甯一千兩江靖一千一百十九兩七錢五分連前共解十一萬九千六百七十三兩四錢五分又洋二萬另五百元敬代灾民叩謝 
浙東可人素豐諱以嗜好漸深清癯殊甚近忽精神頓爽氣色復充知係得恒實局戒烟藥之力喜爲賦此卽倒曡其謝鍾君洪南原韻可人原似玉氣宇又昻然齷齪昔成鬼逍遙今竟仙奇方傳妙手快意聳吟肩一語應須記俸留未了緣[  高昌寒食王稿]  
[節闇仁兄南歸有期同人集太原會舘演劇公餞徵聲哀激賓從涕零公誼私懷不能自已又成金縷曲三首以寫憤悶錄]  
　　　咄眞奇事共爭傳賈生上策棟梁名器骨鯁高風關社稷此是國家元氣誠不料器投鼠忌有志未伸君莫訝但蒼蒼豈忍吾儕棄隱與仕有何異南荒奥積多恢詭想當年尉佗遺烈五羊叱騎誰信山川靈氣洩生此振奇男子眞慷慨出人頭地郭霍清徽今猶在料此時拚死應無避劍俠傳君甞記君嘗自撰楹聯令弟同筆硯慧妻知文字朝誦劍俠傳暮讀游仙詩故云○檀板聲輕度衆仙集霓裳同詠快開菊部兒女英雄同一哭花樣重翻故步揆寫出英雄積痼老犬逢場慵作戲任梨園子弟爭旂鼓傷心處弔千古危欄獨倚人無語算年來知交落落更誰相與劍倚青天琴擲地肝胆爲君披靈苦說道斯人未遇耿耿此心明如月誓平生未敢知音負别離恨不堪訴○我欲焚香炷願先生廣開講席玉山書著玉策金函多秘讀一顆驪珠探取看寳劍光芒新吐滄海横流舟一葉聽箜篌唱徹公無渡好豹隱南山霧蒓絲鱸鱠懷歸路正安耕小山招隱淮王舊賦寳馬風嘶塵拂面他日清游同去且留戀京華塵土徧插茱萸登高興喜歸鞍暫爲同人住重九近風兼雨君行期本在初六以揭榜在卽爲我輩勾留數日尤可感也[  海昌鍾式承稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路浦灘文報局内協賑公所經收賑捐九月下旬清單]  
　　廿八日浙江藩憲許發到金華府各屬縣金華府募金字四册一百五十六元金字五册金華縣募一百十元金字六册蘭谿縣募二百廿元金字七册東陽縣募一百四十五元金字八册義烏縣募一百廿四元金字九册永康縣募一百元金字十册武義縣募五十三元金字十一册浦江縣募五十元金字十二册湯谿縣募一百四十二元又發到象山縣鄒二百元○老公和永各友催五千零五十二號二元○恊同慶號交來金永昭翁募規元廿五兩一錢一分又募規元十二兩三錢七分陳鄭氏規元三兩五錢四分福照晴規元二兩一錢樹德堂規元二兩一錢○鑑記銅洋二元慈谿陳福年翁求病速愈十元識字耕田夫募催單一萬四百廿五號樂善居士識字耕田夫二户各三元葛仲弢莫文記無名氏葛穉記四户各一元雙修女士二元○浙蘭瑞祥源號交來養性氏募催一千四百八十一八十二八十三號四明紙業心蘭會八元同茂同泰成記曹志記洪志清張鼎盛六户各一元汪佁盛徐景福程萬瑞正泰北四户各五角王印溪三百六十文廖益盛汪森泰德興謙洪鑑源公泰和同禧和六户各三百文何大有鮑駿記汪仁昌宋豫成馮星彩同春堂周壽嵩七户各二百文春祥四角范永興黃秀升葉元中葉上珍無名氏五户各一百文復隆義七角義生榮三角余春源五十文合收英洋廿一元○同里鎭錢寄來行素主人祈室人產獲平安催單一萬一千二百七十二號四元○蘇州東白塔子巷垂祿堂吳催單四千九百九十一號銅洋一元○武陽保嬰局電一百六十九册不書名一千不書名二户各五百文不書名余五百文不書名一百四十文張履孚張物亨岳祥麟三户各一元陸貽莊二元合收洋七元錢四百三十文○瀏河鹽局募催一萬一千四百廿四號始平氏無爲州韞香書屋茂記禮訓堂秦氏留餘子厚記青雲書室興記休寗聽香書屋子記實官奎官催姑武林夷白堂志記留青山舘慕記錢唐建候氏臨湖怡慶堂黃若愚子有記芝城覺迷居士鑑記十五户各二角○催四千九百九十四號三户二元○朱祿生翁募催六千九百零五號七户五元五角○硤石張恆豐交來慕賢生翁募催一千五百五十八號張紫封張如春張蓉卿柏笳生勞厚甫周景榮詹鳳岐蔡福山莫名妙慕賢生十户各一角○泗涇盈泰昌土號募催一萬一千一百四十七號一元○仁記棧募催九千八百零八號十一户五元錢二百文○催七千二百三十九號五户三元○本日共收英洋一千三百七十六元銅洋三元對開一個錢六百三十文規元四十五兩二錢二分○附收江甯賑洋五元錢六百七十八文再行詳報 
[上海四馬路高易公舘恊籌兩廣山東沙洲賑捐所經收九月廿二三四五等日賑欵清單]  
　　廿二日德興行銅洋四元○月槎一元○范本安祈病愈消痰十元○吳虹玉翁募一千三百八十五號册錢崇德堂臨浦居二户各一元李正昌德隆永森永和四户各半元嘉定牛痘局西醫號金十元嘉定捐桶衆善士錢二千二百四十文無名氏五百文向榮　四百文葉士賢王誠之唐少卿許松園四户各三百文姚茂隆隆和祥無名氏王仲卿邵湘文王和尙六户各二百文隱憑吾一百五十文洪鳳仙一百四十文甡和無名氏知足子無名氏朱福和金馥齋張建棠倪全記劉加順邵漢文十户各一百文以上三十二户洋十四元錢六千八百三十文伸洋六元共合洋二十元○長發棧衆善士酒資錢二千四百文○誠信南捐桶錢二千八百文洋四角内有堂倌小帳各灘頭油火錢合並登明○老丹桂園捐桶洋一元錢二百文○華衆會捐桶洋二元三角錢七百文○無名氏一元八角○廿三日爲慈益壽生十元○按徽改過人半元○顏三省闈姓獲彩移助山東五十元○廿四有心無力子節省積存五元○尙志堂二元○廿五日漢口太古洋行帳房交來江洲懺餘老人求長子却病延年銀十兩伸規元十兩二錢九分二厘○泰和寳店捐桶衆善士銅洋一元錢一百五十文○靖遠街捐桶衆善士洋一元九角錢三百六十文○萬利實號捐桶衆善士銅洋二元錢二百八十文○以上統共收洋一百十五元一角内銅洋七元規元十兩零二錢九分二厘錢八千文百四十文 
[上海三馬路與昌絲棧陳竹坪經募兩廣山東江甯沙州棉衣九月廿九日第一百十五次清單]  
　　昌字一千八百零一册南京公和茂綢莊經募公和茂洋四元不書名陳保父母康健洋二元不書名一元五角祥和坊仁昌和不書名不書名合不書名不書合不書名金蓉照唐泰潤朱義和九户各洋一元不書名不書名不書名三户各洋五角以上十五户共來洋十八元○昌字七百五十六册餘姚恆慶各友洋三元七角半萬興純莊鼎元興莊萬興元興莊萬興卓莊德興潤鼎泰乾增泰盈茂祥楊吳氏八户各一元仁和森茂泰號永豐生泰人壽源豐鼎升介眉和美烟店同泰大生萬豐榮記十二户各洋五角源泉采之同和三户各洋四角徐爾鈞錢七百文楊德順五百文以上廿六户共來洋廿元○北沙大興吉沈長泰二户合助山東花衣一百斤沙布五十疋○昌字五百四十六册實應裕慶典經募授經堂洋十元裕慶典洋八元敦復堂洋二元存誠堂王義森慶裕號通原號恆昌信源嚴兆祥趙永生餘慶堂九户各洋一元誠厚堂錢一千文恊源錢一千四百文楊廷深錢六百文許種德錢五百文胡濟之錢四百文顧克先大名堂二户各錢三百文杜忠厚錢二百文徐雨青殷韻和胡德齋尹茂如金時杰周少泉韋大模王新甫八户各洋三元世德堂三槐堂問渠堂心友堂百忍堂五户合洋二元金子安白友三于永記孫漢臣四户合錢二千文以上卅七十元○浙湖新市釐局憲移助棉衣捐洋廿四元虚對洋十二個小洋二角錢七百廿文清單開後○上元李起庸祈已病速愈鄞北無力人祈合家平安業滋茂寓淞勉力子助直隷棉户共來洋四衣四户各洋二元吳姓求病卽愈徐宅葉二小姐三户各洋一元無名氏洋五角○王杏生先生潤筆移助江寗洋三角○朱棲庭兄交來江裕船桶捐助山東洋二元錢五伯文○勾章系干雁中子助山東洋二元又銅洋三元○愼修堂邵銅洋十五元無名氏銅洋六元無名氏銅洋四元○嘉興申昌書局交來澉浦鮑浪塲丁君銅洋二元○本日共收洋一百十七元五角銅洋三十元虚對十二個小洋五角錢一千二百念文花衣一百斤沙布五十疋念五日總結二百零四元二百誤作四百元合併聲明 
[新市釐局憲蘇因德配黃恭人仙逝所承致送奠儀務助棉衣捐清單]  
　　黃炳華洋兩元程聽軒鐘桂溪陳思紹同益典俞吉祥育嬰堂姚大仁鼎源興程愼餘絲行泰和典德泰絲行同興增記絲行陽泰典春生典十四户各洋一元鼎記恆泰新泰同昌宏五户合洋三元興和醬園趙玉華醬園同興醬園新泰醬園元新醬園五户合洋二元鼎裕油車震亨油車森茂顏料文興木行泰源藥材祥泰胡同茂愼裕油車沈仁豐絲行趙天成黃洪順周榮泰劉永盛典衣行許菊人十四户各洋五角宋公和衣行洋兩角萬隆油車錢五百四十文姬小齡錢三百廿文錢鳳梧徐本懿峰懋木行三户各錢三百文豐泰同豐仁豐萬隆昌四户合錢九百六十文新和錢二百文正 
 
 
 

Page 10

 
 
[光緒十一年九月二十四日京報全錄]  
　　宫門抄○上諭兩道錄前○發抄旨八道○閩督楊奏爲總兵出缺請簡放摺○又奏爲委署司道片○閩撫劉奏爲叅革同知勒繳片○　蘇撫譚奏報白糧全數兌竣放洋日期摺○浙撫劉奏爲籌解京餉片○閩督楊奏遴補水師守備摺○江撫德奏爲甄别知縣片○九月二十四日刑部都察院大理寺鑲紅旗值日無引見○惠王六額駙奎潤各假滿請安○記名提督劉元勳謝恩○掌儀司奏二十七日祭奉先殿澤公行禮○都察院奏泒專司稽查之堂官派出志元○召見軍機敬信○發抄卡寳第奏審明職員戴堯典京控擬結並請將被控之永定令議處奉旨楊靖渤着交部議處餘依議欽此○又請將兵丁滋事有心庇縱之衡州協等議處奉旨彭世昇連俊均着先行交部議處仍勒令將蕭開貴等嚴拿務獲究辦欽此○又請將妄報人命之儘先守備革審奉旨王人吉著卽行革職審辦該部知道欽此○又臬司孫　澤請俟病痊再行北上奉旨知道了欽此○吳大澂奏吉林創設機廠出力各員請奬奉旨該部議奏單併發欽此○陳士杰奏請將積勞病故之記名總兵優卹奉旨余譚貴着交部照軍營立功後積勞病故例從優議卹欽此○又海運漕船被風沈溺掏晾米數奉旨户部知道欽此○陸廷黻奏任滿請假回籍省親奉旨着賞假三個月欽此○○帮辦軍務頭品頂戴革職留任閩浙總督兼署福建巡撫臣楊昌濬跪奏爲總兵因病出缺請旨簡放循例由驛馳陳仰祈聖鑒事竊照光緒十一年八月初五日據標下中軍副將楊興笠呈據原任定海鎭總兵郭定猷家丁周升禀稱竊升家主郭定猷係本任浙江定海鎭總兵因上年五月間在洋巡緝感患積濕痰症奉飭父卸鎭篆請假赴甯就醫嗣於九月間病痊來閩銷假奉准聽候差遣正期力圖報効詎料本年七月下旬復冒風寒牽動軍營打仗舊傷醫治罔效於光緒十一年八月初一日在閩病故眷屬寄居甯波身後蕭然等情前來臣查定海鎭總兵郭定猷現年五十四歲廣東番禺縣人由投効勇目隨軍勦匪卓著戰功升授今職自莅任以來十有餘載整頓營防尙屬勤奮嗣因多病撤任旋據醫痊來閩呈請差遣臣查其精力尙强當經批准留閩遣用兹以傷病復發遽爾出缺深堪憫惜所有鎭篆先經前督臣何璟奏委前海門鎭總兵貝錦泉署理旋准浙撫臣劉秉璋咨會以定海鎭總兵員缺緊要奏請以貝錦泉久於署任奉旨准其署理欽此欽遵在案查定海鎭總兵孤戀海外所轄洋面極爲遼闊督率巡防均關緊要現籌辦海防善後尤須得人而理相應請旨迅賜簡放以重職守臣謹會同浙江婦撫臣劉秉璋浙江提督臣歐陽利見循例由驛馳奏伏乞皇太后皇上聖鑒謹奏奉旨已錄○○楊昌濬等片再福建藩司沈保靖奉旨降調所有藩司篆務查有兼署臬司督糧道劉瑞祺識卓才優綜核詳愼堪委署理所遺臬司篆務查有福建補用道劉倬雲　明練逹强幹耐勞堪以代理又遣督糧道篆查有鹽法道解煜任事實心穩愼明練堪調署遞遣鹽法道篆查有署理福州府知府張國正心精力崇辦事勤能堪以兼署除分檄飭遵並咨部外臣等謹附片陳明伏乞聖鑒謹奏軍機大臣奉旨吏部知道欽此○○劉銘傳片再中路通霄大甲兩海口曾經前任台灣道劉璈調派彰化紳士候選同知林文欽廣東候補同知吳朝陽各帶土勇一營分札防守林文欽等於上年十一月募勇成軍至台南駐防劉璈申報各該管俱照楚軍坐糧章程每勇每月口粮銀三兩六錢每營共長夫八十名夫價每名每月二兩四錢本年經吳鴻源咨調至中路恊防劉璈申報改照行粮章程每勇每月口糧銀四兩二錢添足長夫一百九十二名俱照每名每月三兩發給臣查林文欽吳朝陽俱係彰化富紳所帶彰化土勇何以出防台兩口糧尙輕調防本鄉口糧轉重深爲詫異於五月初十日札飭記名提督王貴陽候補知府丁逹意前往分路點騐裁撤先據禀報十貴陽所點吳朝陽土勇一營空額勇丁十八名全營無一長夫夫價亦未發給丁逹意所點林文欽土勇一營空額勇丁四十九名亦無長夫僅見前哨哨官在營林文欽並其餘各哨官均不在營當經檄令遣散飭令林文欽等自行來轅聽候查辦該紳等於遣散所部土勇後同時投到臣當飭沈應奎會同方策勳詢取親供林文欽吳朝陽各供短少勇丁扣發夫價與點騐册籍相符若照侵食餉項按律懲辦該紳等應得重咎例難寛貸惟訪聞該紳等均係安分富户帶勇旣非其才亦非所願查林文欽自上年十一月成軍至本年五月底止共領餉銀一萬六千一百餘兩吳朝陽自上年十二月成軍至本年五月底止共領餉銀一萬二千八百餘兩吳朝陽尙知事關軍餉悔畏具禀求寛情願賠繳本年三個月月糧餉銀八千兩林文欽年少無知視空勇侵餉擅離營伍目爲細故不肯認咎經沈保靖等詳報前來臣查林文欽與林朝棟親堂叔姪林朝棟　道中落尙肯急公好義輸資募勇出力禦宼林文欽爲彰化第一巨富縱不能如林朝棟之仗義急公乃經劉璈檄令帶勇竟敢空少勇數夫數擅離營伍殊屬不知自愛理應從嚴叅辦以肅軍政然聞該紳係劉璈勒令帶勇素昧軍營規制於尋常軍營侵冒不同應請旨將同知林文欽卽行革職勒令將所領餉銀一萬六千餘兩全數繳還以示儆戒至吳朝陽家資稍薄旣據禀請願繳三個月行粮銀八千兩應懇天恩免予叅革臣爲鄭重軍餉起見謹附片具陳是否有當伏乞聖鑒訓示謹奏軍機大臣奉旨林文欽着卽革職核明該營空少勇數夫數餉銀若干勒令呈繳餘依議該部知道欽此○○暫署江蘇巡撫布政使臣譚鈞培跪奏爲恭報蘇省海運漕白糧米全數兌竣放洋日期仰祈聖鑒事竊照蘇松等五府州屬光緒十一年起運十年分徵收漕白二糧前因海氛不靖暫雇商局洋輪並派撥沙船分運承裝赴津交卸業經正任撫臣衛榮光將分撥承運各米數曁初次開行放洋日期會摺奏報在案伏查本届起運交倉漕白正耗共米八十三萬八千七百四十八石零内派交代管招商局之旗昌輪船裝運漕白正耗共米二十五萬一千三十八石零又派交盤記承攬之太古怡和二洋行裝運漕白正耗共米三十六萬六千六百九十七石零又派交沙船承運漕糧正耗共米二十二萬一千九石零計裝沙船九十七隻據報截至七月二十二日止一律交兌全完沙船陸續開至崇明十　地古候風放洋並雇南洋各輪船卽日掃數運　交卸等情據署蘇州藩司李嘉樂署臬司朱之榛粮道王毓藻會詳請奏前來臣查本届海運米石交兌稍遲嗣於欵約旣定之後節經嚴催各屬將未運之米赶速運　騐裝兹據具報全竣核計開運至今辦理尙屬妥速除循案分咨本省及隣省沿海水師按叚防護以期迅速抵津剝運赴通交兌外謹會同兩江總督臣曾國荃漕運總督臣崧駿恭摺由驛五百里馳陳伏乞皇太后皇上聖鑒謹奏軍機大臣奉旨户部知道欽此○○劉秉璋片再户部奏撥光緒十一年京餉案内指撥兩浙鹽課鹽厘銀廿二萬兩又内務府經費撥兩浙鹽課銀五萬兩務於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵業已解過户部京餉銀八萬兩内務府經費銀二萬五千兩在案兹據浙江鹽運使覺羅成允詳稱在於縣塲灶課曁綱票課厘項下撥解户部京餉銀六萬兩内務府經費銀一萬五千兩又搭解光緒十一年分第二批全完參價銀五千兩委候補鹽大使邊寳樞管解仍照成案飭令該委員由浙至滬搭坐輪船運至天津由陸赴都妥速趲解等情具詳前來臣覆查無異除分咨查照並咨行沿途文武衙門一體撥護前進以昭愼重仍飭將起行日期速行詳咨外理合附片陳明伏乞聖鑒謹奏軍機大臣奉旨户部知道欽此○○帮辦軍務頭品頂戴革職留任閩浙總督臣楊昌濬跪奏爲遴補外海水師守備員缺恭摺仰祈聖鑒事竊照浙江海門城守營守備余顯廷現經准補海甯營都司所遺守備員缺接准部咨係外海水師題補第三輪第四缺輪用儘先人員行令揀員請補等因查定例武職儘先各官按奉旨先後挨次補用如實在不得其人或員缺緊要必須將名次在前各員按名指實於此缺何項不宜方准將名次在後之員聲明請補等語臣隨在於浙省已收標外海水師儘先守備内逐加遴選雖有名次在前之陳得勝一員與是缺人地不宜未便遷就請補惟查有外海水師儘先補用守備金加才年四十八歲浙江鎭海縣人由行伍隨軍剿匪著績於閩盜闌入浙洋全股殲滅案内出力保奬以守備儘先補用光緒二年二月二十三日奉旨着照所請欽此先於同治五年四月内收入浙江鎭海營候補該員緝捕勤奮槍砲亦嫻以之補授期缺洵堪勝任核例相符合無仍懇天恩俯念外海　師員缺緊要准以該員金加才補授浙江海門城守營守備於營伍海防均有裨益如蒙俞允仍俟奉到部覆將該員獲盜保奬之案一併給咨送部引見　候欽定除飭取履歴咨部外謹會同浙江巡撫臣劉秉璋浙江提督臣歐陽利見合　恭摺具奏伏乞皇太后皇上聖鑒勅部議覆施行謹奏軍機大臣奉旨兵部議奏欽此○○德馨片再准部咨嗣後道府州縣保歸候補班人員應於到省一年後察看考核分别補用等因歴經遵辦在案兹查有勞績保舉候補班補用知縣謝文彬試看一年期滿應行照章甄别據藩臬兩司詳請留省照例補用前來臣詳加察看勞績保舉候補班補用知縣謝文彬才具明晰堪以知縣留於江西補用相應請旨留省照例補用謹會同兩江總督臣曾國荃附片陳明伏乞聖鑒謹奏軍機大臣奉旨吏部知道欽兵 
 
