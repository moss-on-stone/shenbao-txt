# 1921 - 156 - 4917351

 

Page 1

 
 
   
 
 

Page 2

 
 
   
 
 

Page 3

 
 
時評 
[殺兵與殺民] （冷） 
　　兵者何亦民也未招爲兵之時爲民旣解軍籍之後亦爲民所以名爲兵者不過於政府或疆吏招募後編入軍籍時言之耳然而經此一招募間民成爲兵而遂成殺民殺兵之事 
　　招民爲兵而不養之以餉不敎以義不習之以紀律於是而兵變兵變則姦刦焚掠於是而殺民殺民之後知爲公論所不容地位有搖動乃不得不悉歸罪於兵於是而殺兵 
　　從名字言之兵殺民官吏殺兵從實際言之所殺者皆民也從外表言之殺民者兵殺兵者官吏從原因言之民與兵皆爲官吏殺也 
　　然而官吏則仍尊貴官吏則仍富有民與兵特爲其犧牲耳此次武宜之事分析言之如是如是 
[命令]  
　　六月十一日大總統令據兩湖巡閱使湖北督軍王占元電呈本月四日第二十一混成旅所部一團軍隊被匪煽惑在宜昌城內發槍放火搶掠商戶經該管旅長率隊馳剿踰時即散又據電呈本月八日省城少數隊伍放火搶刦城內商店頗受掠失並焚燬官錢局造幣廠等處經竭力彈壓分道竄散各等語鄂省旬日之間兩見兵刦商民損失綦鉅深堪憫念應由該督軍會同省長查明確情妥籌撫恤被害商民勿任失所至此次兵變該管師旅長等事前旣漫無覺察事發又不能立時制止以致焚刦省垣擾害商埠情節甚重非尋常疏忽可比並應由該督軍查取職名呈候嚴懲其肇事在場各犯即著該管長官嚴緝務獲儘法懲辦并嚴令各路軍隊隨在堵截緝拿歸案辦理以肅軍紀而儆效尤該督軍等身任疆圻責無旁貸務當認眞辦理勿稍玩延徇縱此令 
　　又令財政總長李士偉未到任以前着次長潘復代理部務此令 
　　又令陸軍總長蔡成勳呈請任命楊景學爲陸軍第十六師步兵第六十三團團附應照准此令 
　　又令陸軍總長蔡成勳呈請授王鋆昌爲陸軍礮兵中校劉志熙爲陸軍礮兵少校簡潤生加陸軍礮兵少校銜均照准此令 
　　又令鍾繼昌晉給四等嘉禾章此令 
[專電一]  
　　北京電鄂兵變雖在孝感斃叛兵四百但武昌四郊携贓變兵甚多均易服王占元僅歸咎於第八團保全二師但昨閣議决給資遣散全部與二十一旅同樣辦理 
　　北京電王占元電省軍此次譁變焚掠已平定一面諭變兵繳械退伍一面電孝感劉旅將變兵悉數截獲明正典刑（十二日上午十二鐘） 
　　北京電鄂旅京同鄉推代表十二人爲兵變事赴院請願靳派某秘書按見代表陳述一撫恤二裁兵三廢督四懲王某允代達總理（十一日下午九鐘） 
　　北京電今日閣議無公布案惟對鄂省兵變討論頗久結果鄂王辭職不准善後辦法俟陸次調查回京後再行付議（十一日下午八鐘） 
　　北京電鄂省商敎七團體請免王占元將王資產三千萬沒收賠償人民損失并請吳佩孚率第三師鎭武昌（十二日下午一鐘） 
　　北京電陸次金紹曾赴鄂調查兵變帶有誥誡軍人令（十二日下午四鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電鄂官錢局報七日夜被兵刦川粵漢各路股欵擋案簿記及收繳交部第二三四五六等期證券均被燒燬四五六三期證劵各股東到期兌取之準備金及京鈔均刦取一空（十二日下午一鐘） 
　　北京電交張獻議調浙盧督鄂以滬何督浙王專使兩湖巡閱但事實上辦不到（十二日下午三鐘） 
　　北京電馮玉祥電佳（九日）全部抵潼關俟閻到潼再前進吳新田電全部已次第開拔職佳（九日）出發至荊紫關待命（二下日上午十二鐘） 
　　北京電陜劉世瓏張金印張寳麟井岳秀張鴻遠張藩王鴻恩羅玉山白鴻儀党仲昭率屬靑（九日）電府院陳督內調迭電懇留未蒙明察奉參陸處卅一江支等電獎飾勉慰非不知感惟茲事體大措置稍乖禍亂立至一得之虞冀留陳督者安陜西安陜西者奠大局再懇收回成命不然則禍機隱伏誰能坐視瓏等與陜人共休戚至不得已時惟有取必要之手段爲正當之防衛唯力是視不知其他（十二日下午一鐘） 
　　北京電院復劉鎭華電陜省軍官如服從中央不爲抗命之舉政府爲息事寗人起見自當曲爲成全希執事轉告各軍官（十二日下午八鐘） 
　　北京電陜陳部下又來電聲明祇知奉陳不知其他另電陳有退據漢中說（十二日下午三鐘） 
　　北京電甘陸電派赴陜西孔軍全部已令開回原防以免助陳誤會　　北京電奉天會議吉黑兩督列席對援庫問題僉以威埠政變東路危急未能協兵赴蒙張作霖來電含推諉意（十二日下午一鐘） 
　　北京電奉張電外蒙匪勢旣成內蒙影響極巨嗣後宜分三時期入手（一）勸慰兩蒙王公解除外患（二）嚴剿餘匪謀去枝節（三）先按和平 
手續電令活佛投順如其不悟再興干戈以示懷柔而息邊患 
　　北京電黑吳電海拉爾麕集之俄舊黨巳與各處髪匪實行結合欲謀大舉已增兵責張司令嚴防並商孫督會剿俾易剿除（十二日下午八鐘） 
　　北京電赤塔沈委員電庫倫俄舊黨有一部叛歸新黨前月二十七庫倫有巷戰又恰克圖俄新黨有一部判向舊黨蒙情益亂對蒙進兵時機已至（十二日下午一鐘） 
　　北京電報載孫烈臣派大軍應援雙城子不實雙城子係俄領尼古里斯克非我軍隊駐守者 
　　北京電新楊電欲免全國兵禍宜裁督軍欲免一省兵禍宜裁鎭守使裁督難裁使易請先裁鎭使次及督軍巡閱（十二日上午十二鐘） 
　　北京電劉鎭華眞（十一）電直軍巳開至潼關陜軍亦有意抵抗三秦之民久經鋒鏑實不堪再擾務請政府對陜事和平解决不必激烈對付鎭華雖不敏自當說陳督解甲歸農（十二日下午八鐘） 
　　北京電陳遐齡電藏番增兵擾邊迭電請示應付方針並懇接濟餉彈迄未蒙復嗣經北路懷柔藏匪進攻安良奪取折多山險要各區防軍子彈缺乏實難抵抗故暫退守康安預防瀘定現因前方敵匪尙在攻擊中特再急電呼籲請速責成甘督辦防（十二日下午八鐘） 
　　北京電姜桂題電熱邊蒙匪已被防軍驅逐經棚西林各處俄匪亦因斷其接濟紛紛向車臣汗部竄逃故日來尙稱安謐並責成第一三四各營向大廟郭長增兵堵防征蒙各軍究於何日開拔後路是否駐紥熱區均望電復（十二日下午八鐘） 
　　北京電學界對調停敎潮人修正條件（一）懲辦衛兵（二）解除監視（三）不能懲罰個人敎職員代表王兆榮出席報界聯合會報告政府節前祗發三分一之經費不得認爲履行前約故未能容納第三者調停（十二日下午四鐘） 
　　北京電敎潮學界主張非國院先取消通電不能轉圜調人無可執言已謝絕調停（十二日下午三鐘） 
　　北京電政府以馬次對敎潮措施得當擬升以敎長馬表示願爲長期代理力辭升任（十一日下午八鐘） 
　　北京電馬敎次向銀行息借十一萬發給部員欠薪二月（十一日下午九鐘） 
　　北京電審計院向道勝借三十萬每月付三萬給洋員薪陸軍大學日敎官亦援例每月末日到正金取薪歸入政府賬內（十二日下午一鐘） 
　　北京電魏使電部總公司擬將隴海八釐債票續發二千五百萬請簽字蓋印應否照辦請示 
　　北京電施肇基電部定本月十日與阿根廷代表交換商約意見 
　　北京電鹽署增設緝私廳將以張英華爲廳長（十二日下午四鐘） 
　　北京電馬福祥定元（十三）專車赴綏任（十二日上午十二鐘） 
　　北京電張鳳台辭職徐批留 
　　北京電陳光遠電粵軍侵犯贛邊業已證實爲維持邊防起見特將第二旅調赴大庚虔南防禦詎許崇智揑造贛軍無故開釁向粵北進取探詢各防軍報稱並無此等行動且言南雄司令吳忠信所部向贛防射擊時均未與衝突特電聲明免生誤會（十二日下午八鐘） 
　　天津電旅津鄂人眞（十一）電政府請罷免王占元 
　　天津電黎元洪接鄂王蒸電謂治軍無狀已電中央自請議處 
　　天津電灰（十日）英賽馬會中央合賽一次第一爲華商賽員胡條肄二次第二爲胡西藩五次第三爲吳吉臣（以上十二日上午八鐘） 
　　天津電文（十二）日曹銳赴保與曹錕商財政與選舉又曹錕受靳委託日內將與張王聯電促進選舉 
　　天津電眞（十二）日中英賽馬會第二次第三爲華商賽馬員薛良四次第二胡西藩第三朱維善五次第一胡條肄九次第二胡西藩 
（以上十二日下午十一鐘） 
　　漢口電陸軍次長金紹曾及侍從武官梅馨等四人抵漢王督派高副官迎入省（十一日下午五鐘） 
　　滁州電今晨七時倪道烺實廳長高炳麟偕鑛師到滁探鳳凰山銅鑛（十二日下午十鐘） 
[公電]  
　　蘇州秦鳳誥蔣涵來電申報館轉各報館公鑒奉令通緝之羅飴聯合金永慶等招集西山石匠船戶在滬開會誣指鳳誥等將元山得欵私賣意圖毀人名譽復又派人到山散發傳單鳴鑼聚衆到會者數百人哄動全山與鳳誥等爲仇除電省長派員澈查根究外請即刊誥蔣涵叩 
　　鄂議會快郵代電各省省議會各報館均鑒本會虞日致政府一電文曰英日續盟危害我國主權不預防阻噬臍何及務懇偵察內容提出警告全國人民誓爲後盾等語事關國際交涉務懇一致主張無任企禱湖北省議會庚印 
　　陳樹藩通電各報館均鑒頃致浙江盧督軍眞電其文曰杭州盧督軍子嘉兄鑒豪電高識宏議爲近今有數大文陽電怱怱奉復未罄所懷輒以管窺蠡測之明敬效拾遺補闕之誼涓流細壤庶贊高深夫集權之與分權義取相資理無偏廢廢大患不在中外權限分配之不均而在少數野心家託擁護中央虛名劫持天下淸議以遂其并兼坐大之志實則中樞威柄早等諸烏有子虛即地方政權亦僅能抱殘守缺耗國計蠹民生啓兵爭撓要政凡茲萬病實本一原故居今而言自治言省憲非第鞏地方分治之基彌缺陷而臻圓滿正以挽尾大不掉尊元首而杜分崩必先昌明此義而後籌國者無所用其疑沮亦使闇干者無所託其陰謀豈徒順大勢之激流且恃爲回生之聖藥惟來電所主各省區軍政長官選派全權代表先籌妥善辦法再付國民公决等語僅域於官僚之方面未足爲輿論所僉同畛域旣已攸殊則主張難期一致鄙見以爲應召集各省區議會學會商會及種種民意自治機關共簡賢能悉心商榷除方隅之翳障即以融意見之差池砭私利之癥瘕乃可得眞正之民意救焚援溺國命所懸樹藩方解兵符幸遂初服脫勢力競爭之世界爲鄉邦純粹之國民公旣鳴鐘鼓以警羣聾弟當執鞭弭以從後勁惓惓之愚貢諸執事願與諸師共圖利之等語敬以奉聞即乞主持公論早見施行樹藩尤印 
世界路透電 
[南斐英屬首相之談話]  
　　十一日倫敦電南斐首相斯末資將軍偕其閣員司馬特與孟資二人今日抵倫敦以便參與帝國會議將軍與路透訪員晤談時謂南斐聯邦國會現正辦理極重要之事件首相與閣員此時離境深感不便但因重視帝國會議故不得不來想其他殖民地首相亦同一地位希望此會之結果有以副各殖民地人民遣其領袖前來倫敦望此會之結果有以副各殖民地人民遣其領袖前來倫敦之犧牲帝國大會之有遠大關係已無可疑戰後事件與英帝國共同幸福有關者確有淸理之必要蓋在目前世界時局之險象中苟把持不定徘徊不决則危莫甚也南斐人民决計與其他殖民地人民一致行動上次選舉主張分離者失敗遂有統一黨之組織代表兩白種民族以保衛南斐利益凡此發展實與帝國極有關係南斐已明白表示殖民地地位問題必不容有游移政策並表示所有困難亟須早日解决南斐分離運動尙未全銷且恐不僅限於南斐故須立即以極顯明憲法形式承認殖民地爲平等國家之權利至於南斐問題政府以整頓幣制與銀行業爲其經濟政策之基礎南斐經濟地位現極穩固國際聯盟之財政委員以南斐辦理中央銀行與逐漸改良幣制之政策通告他國以資仿行此乃南斐聯邦政府所引以爲欣幸者也目前南斐所值之難題在覔取市塲以銷其原料從前英國市場爲南斐主要買主但現在英國市面淸淡實業凌亂南斐乃不得不另覔市塲對外貿易係互相交易事南斐旣輸出其物品於他國自必輸入他國之貨物此乃英國實業家所當大注意者尙望英國實業及早恢復原狀云 
[美海軍大將演說之反響]  
　　十一日華盛頓電西姆士海軍大將告假赴英之准許已於今日取銷並命即將其在倫敦所發關於愛爾蘭事之演說實情報告海軍總長 
　　十二日倫敦電美國海軍總長命西姆士海軍大將報告其演說實情之舉動不足注重蓋該大將之行程前曾公布固定期下星期三日由英回美也 
[法議院之報告]  
　　十一日巴黎電衆院外交股員會昨日開會主席詳述上西萊西亞之現局又謂現正與安哥拉土耳其國民黨政府進行談判法政府决不因希臘而被牽入戰局巴黎衆議員索萊爾氏近曾參觀貝魯特展覽會據其報告股員會叙利亞現頗安謐大規模之發展事業業已開辦居民經戰事之磨練後現復各理其業 
[協約國與德之交涉]  
　　十一日柏林電協約國近牒聞德政府長距離砲安放之所在德政府覆稱此砲共有七尊四尊已在一九一八年十一月前被毀所餘三尊已於一九一九年拆毀　　十一日萊浦齊電比國所控之戰事罪犯其第一名藍杜爾氏審訊之後已經開釋 
[英國出口貿易資借案]  
　　九日倫敦電出口貿易資借案昨在下院開二讀會海外商業監督格里木氏說明此案授權與商部將原案推用於英帝國處處及英國受託管理區域不過目前不適用於印度與英國在遠東所有地耳（註此案於五月二十七日提交下院凡匯票以運往英帝國各處（除印度與遠東英屬外）之貨物爲抵者皆得以國會前已核准資借外國之欵二千六百萬鎊擔保之） 
[英國追加預算案]  
　　十一日倫敦電追加預算案民政支出計一千五百二十六萬零七百十鎊內有六百二十六萬零七百鎊係因煤礦停工設立民食與運輸機關之經費其中六百萬鎊乃用以購運煤斤之欵其餘九百萬鎊係彌補因政府管理鐵路而起之用費原有預算案估計淸理鐵路合同需三千萬鎊但煤礦停工商業淸淡以致鐵路收入大減故尙需九百萬鎊 
[各國近事記]  
　　十一日華盛頓電本月七日抵抱斯登之意人千名移民官員因格於禁例不許登岸後建議如移民乃在六月八日以前啓程赴美者槪許登岸如衆院移民股員會贊成此議則此難題即可解决 
　　十一日雅典電首相昨在國會宣布翌日將偕希王赴小亞細亞前敵諸議員歡呼不已 
　　十一日比京電駐比日使足立氏近陞爲大使該使於昨夜比皇宴待日太子前以國書呈遞比皇 
　　十一日比京電今日比國報界委員會宴待游比之日本報界代表外相亦在座 
　　十一日華盛頓電美國當局關於航運部之計畫係欲與商家積極合作以期排除世界各處不欲美國商業上需求之無規則航業 
太平洋路透電 
[兵變後之武漢]  
　　十一日漢口電孝感所殺叛兵前報三百五十名今悉不止此數據中國官塲消息共殺二千人昨夜漢口發生無謂之驚惶華界居民多避居租界天明始回今日並無事變私人箱籠運入租界者頗多但無重要貨品應裁之兵一部分現由新來王督本籍之兵士圍困營中時局未定但目前尙安可望無虞漢口方面之兵士顯尙聽命 
[學潮近狀]  
　　十一日北京電學潮經張一　之疏通敎職員之欠薪已領到政府與敎員間各問題亦皆解决惟近日鬨鬧之法律上責任尙未决定學生與敎職員指政府負責而政府則仍考慮可否控訴馬叙倫 
[日本赤十字會長來華原因]  
　　十日北京電日本上議院議員兼赤十字會副會長阪本氏現寓北京星期三日由中國紅十字會領袖汪大燮宴待昨日復由交通內務兩總長邀宴氏之來華乃調查日本赤十字會所助中國賑捐日幣十萬元之用途赤十字會於前三月內除散賑外且在災區醫愈病民逾五萬名 
[北方近事]  
　　十日北京電本月二十日北京將開會討論中東鐵路財政地位該路督辦宋小濂已由哈爾濱來京與會 
　　十一日北京電陸軍部應奉軍軍需科之請在津購辦鑿井機二十具以供征蒙軍在沙漠鑿井之用 
　　十一日北京電甘督陸洪濤電告政府謂兩月前派往陜西助剿匪亂之甘軍現經調回蘭州華人各界視此爲陸督不復贊助陳藩樹之徵 
　　十一日北京電駐意華使唐在復有改任駐德公使說 
　　十一日北京電政府接顧公使來電瑞士不日將舉行萬國販賣白奴大會現請中政府派代表與會 
　　十一日北京電今晚命令以財政次長潘復代理總長 
國外要聞 
[日內瓦通信（本報記者少屏四月十日）]  
萬國紅十字會第十次大會紀 
　　紅十字會本發生於日內瓦公約簽字各國及有紅十字會各國而曾簽字於該公約者均得入萬國紅十字會大會該會從前已開過九次此次係第十次上次第九次開會時係一千九百十二年開於華盛頓中國代表爲當時之駐外公使張蔭棠氏該會五年一開本應一千九百十七年開第十次會因歐戰延期去年中國已派定勞敬修君等來歐與會豈知歐洲多故重復延期於今年三月杪四月初方始開成勞君等已不及久待而先行回華中國紅十字會乃特派王培元博士來日內瓦與會并由紅十字會指請外交部派出熟悉公法之員前往與會當奉電准派駐巴黎總領事廖世功君偕同與會此次三月三十日在日內瓦開會四月九日閉會會場設於日內瓦大學校中各國到者共三十八國出席人數連來賓共約二百人左右議定事件均係擴張紅十字會及慈善事業并鼓吹社會全體贊助辦法會中復殷殷期 
 
 
 

Page 7

 
 
望世界輿論界之言論鼓吹以每年中至少犧牲三日功夫全體報界接連作文提創并望小學以上一律鼓吹并公衆演說時時提醒使世界三尺以上童子咸知兵兇戰危根本打消窮兵黷武之計畫又提倡下次大會應添用世界語會中統計全世界各國紅十字會會員與國民總數之比較以美國爲最多故居第一以中國爲最少故極望年年添多惟對於王廖兩代表演說中國紅十字會歷年之進步及徐總統夫人熊秉三夫人等提倡中國女子紅十字會政府並派人救助西伯利亞與救濟波蘭傳染病事又紅十字會派王博士等親赴靑島戰時救濟事又中國紅十字會歐戰時匯捐欵於歐洲事又前任會長及新會長汪伯唐君與副會長蔡耀堂君等之辦事熱心情形一一詳細報告滿堂皆拍掌贊美各國會國有起立道賀者正會長前任瑞士總統阿鐸君以主席資 
格特起立致謝中國政府及中國紅十字會云此次歐洲各國元首多有發電致賀此大會者惟中國路遠未及備此但亦經本國代表員聲謝并朂勵大會矣各國會員與中國會員均甚殷勤瑞士公私各團體連日招待亦甚周至此其大槪情形也此次大會略堪注意者尙有一事即修改日內瓦公約一事是也各國意見紛紜莫衷壹是我中國代表主張以慈善事業爲重不可忘此大義而趨入保障戰術之政途凡弱小各國而不尙軍備者固多同情即戰前强國而此次遭失敗者亦有此類思想然世界之禍機恐尙未能自此遽銷我國亟 
宜臥薪嘗膽萬勿聽和平之言一面宜擴充紅十字會以進行慈善事業惟尙不能恃紅十字爲人道之護符故一面又須恃國力爲護符也此次法比兩國以德奧等出席之故而不赴會又蘇維也政府本擬出席以未補簽一千八百六十四年及一千九百零六年兩次關於紅十字會之日內瓦公約之故瑞士祇允其非正式蒞會不允認爲正式會員以故新俄政府與莫斯科蘇維也之紅十字會皆不出席并來電詰問當經大會復電聲明原因 
並謂蘇維也政府如願派員來商辦法或准各國派會員等赴俄調查接洽亦無不可云云此電去後尙無回音亦一可記之點也再此次會中每有提出一事互相討論交換意見均甚懇切我國方面亦由廖君陳述意見謂須防以後戰時之兇殘人命等事以培植生機并引春秋時有不重傷不擒二毛之言爲中國自古重人命之證近年各國所講戰時公法亦不過講到傷兵如何措置俘虜如何對待然尙不及中國宗旨之正大寛厚今世界遭此巨創各宜體養以順天和云云聞者多爲首肯云 
國內要聞 
[武昌兵變大浩刦續聞（漢口通訊）]  
變兵一部分已在孝感槍斃 
　　武昌七日夜七八兩團之譁華直出一般人之意外即王督初得報告亦不十分相信繼見警務處迭電告警知確已變亂憤懼交集當七日上午漢口銀行界某君謁王談及宜昌亂事王謂孫團（即二十一混成旅孫建屏一團）咱本令他到新堤接防不想他們上了快利輪船復行上岸燒搶故咱令他們折來省垣好好的收拾他們王之所謂收拾者即欲以已部第二師爲對付孫團之用蓋王起身行伍第二師即其發跡之地拊循十數年屢經數次戰事視同腹心不料比晚夜半而七八兩團亦變王至是顏面已掃地殆盡繼見全城鼎沸而方日中參謀長孫百福秘書長均不在側環顧左右無有一人能爲畫策者遂驚慌失措準備棄城逃走適軍法處長陳定遠馳至謂督軍若走全城必致糜爛不如死守軍署靜待天明遂由衛隊營長徧向衛隊叩頭以機關槍擊退變兵繼仍向空射擊以示有備而變兵亦不敢二次進攻軍署得以無恙外傳王督是夕避人城外軍艦天曉始回軍署者蓋不知王督將行復止之眞相八日晨王督在署召集武陽夏軍事當局及武漢商界領袖聯席會議當泣向衆人謂昨晚事情咱眞對不起各位對不起武昌商民又謂咱在二師當兵起身由排連長以至督軍近三十年而今竟叛起咱來實非咱意料所及以後辦法望諸君維持云云言罷淚下如雨可知王督傷心之深與憤慨之甚矣當午英美日各領齊渡江至署質問事前何以不能制止事後有無辦法並及宜昌兵變事措詞頗爲嚴厲王羞慚滿面極力敷衍謂不久總有正當處置蓋是時對付變軍辦法已經 
軍事密議决定上午傳令變兵時謂你們如想歸家須將槍械繳出另給思餉兩月搶來物品亦聽你們自由携走如不繳械則不准散歸督軍自有辦法變軍搶罷歸來後即欲擺脫軍籍回家作富家翁又見當道尙允給餉兩月搶品可任意帶去均一致遵令繳械並由軍事差輪運赴劉家廟上車其他私自渡江者則爲 
漢口軍警所截獲解交武昌訊辦調度旣畢遂電令駐孝感縣鄂軍第四旅長劉佐龍務於變軍裝運過境時派隊堵剿不准漏網一人劉旅長奉電後遂將部下分佈要隘八日夜裝運變軍之京漢車開到下令停駛以兩車頭堵塞前後中間即以機關槍數架用散兵綫向其射擊彈如雨下死者枕藉變軍共有二千三百名有謂擊死一千七八百名有謂僅死六七百名餘多乘機逃逸軍事當局因欲洩憤特爲一網打盡之計而省垣軍隊又皆被有嫌疑故一面解散變軍一面電召駐在蒲通寇英傑鄂軍第二旅與黃岡謝超鄂軍混成團迅速來省增防截至昨日雖有開拔來省尙未全部開到深恐槍斃變軍消息傳出城內他軍及南湖孫團動其兔死狐悲之念再致擾亂地方昨日下午漢口杜鎭守使周警廳長奉督軍命令特在生成里二十五號軍警政俱樂部內邀請漢口各報經理謂當道佈置尙未完備請勿登載孝感槍斃變軍消息故外間多不明瞭此事眞相各報亦無登載此事者至孝感兵變之說確因劉旅奉命槍斃變軍而誤傳劉旅紀律素嚴當道並有調防省垣之議蓋已覺悟近畿軍之不可恃矣至其他截獲之各變軍今晨已正法十八名懸首級於各城門以示懲警寇旅謝團今明日總能全部開到對於變兵或尙有嚴厲處置也 
漢口方面因武昌兵變影響各團體會於八日晨决議由銀行錢帮籌欵十萬以爲鎭署巡緝營擔任治安之代價杜鎭使亦允竭力負責因是漢商會前昨兩日均開緊急籌欵會議並主張趕辦商團以謀自衛劉省長昨亦親蒞商會參預會議座有某會董面責劉身爲省長何以不能負維持治安之責劉謝過不遑力言已並無力制止現已與王督妥商善後辦法希望大家維持云云然亂事已過數日當道只顧籌欵以安軍心而於撫綏災民維持商業之方法則鮮有計及之者開武昌災民擬組織災民聯合會要求當道予以賑恤不達目的不休不知王道諸氏對此瘡痍滿目瓦礫遍街之景况亦有動於中否（六月十日） 
　　又的居上海日人某通訊社所接漢口十日電訊述變兵在孝感槍斃情形如下先是第二師變兵一部分共一千八百三十二名見當局許其携掠奪之財物並領積欠之軍餉及每人二十元之解散費以火車送之歸鄉且不必購車票大喜過望乃於八日午後八時半分乘火 
車三十一輛從劉家廟出發至午後九時半火車至孝 
感縣車站停車有湖北混成第四旅步兵一聯隊在火車 
站一帶預備飲食物無數以友軍之散隊歸鄉藉壯行色共勸下車飲食此時亂兵等因乘車已陷於重圍知運命之危險不敢下車於是至九日午前四時五十分遂由第四混成旅以機關小槍包圍射擊而殲殺之當時雖有百餘名逃出然或被追及或溺於水而大部分皆被槍斃矣亂兵所携之掠奪品槪爲護送之憲兵隊所收取至九日夕刻歸漢收得此等贓品約有三十五萬餘元火車因受槍擊彈痕點點如峰窠且碧血滿目慘不忍諸此亂兵槍斃之事中國方面嚴秘不洩各報皆禁止記載惟於武昌方面略略有人傳述耳變兵等前日王督下令沒收軍器不應又命發淸久餉並每人給以退伍費二十元勸一般退伍又不應不得已乃留之兵營內監視之武昌城內重要地點命寇英傑之第一團任防務城外則以湖北軍二大隊守護之王占元以督軍署衛兵及憲兵二大隊使監視新兵並巡邏城內外蓋此次大兵變駐武昌城內外之第二師約十五營大部分加入而王占元僅處分其唱導者約三營今受此槍斃之結果果有如何之影響頗堪注意王氏今晨以寇英傑任爲衛戌司令委以一切防務然計現在王氏所有可信賴 
之軍隊約不過二聯隊而已武昌形勢現尙未可樂觀 
[鄂變後之蘇浙消息]  
　　大陸報云宜昌武昌相繼兵變後南京軍事當道現採行戒備計劃蓋蘇軍欠餉積至二百餘萬元聞兵心不甚安靖故也據南京消息軍界要人日在督署集議又有消息謂盧浙督將宣告自治態度頗强硬盧爲齊蘇督之敵故蘇省現籌議頒行戒嚴令據可恃方面云盧已與粵政府接洽 
[武昌兵變後之鄂人呼號]  
　　湖北各界聯合會致旅京鄂人電云湖北旅京同鄉轉大總統國務院各部長各省督軍各地報館公鑒竊吾鄂自王占元督軍而後刮民搜財全省父老昆季所受痛苦有口難言前旅京諸同鄉情關桑梓援手念切在京開會主張驅王詎料王占元回省而後其所部駐鄂親信近畿二師兵隊藉欠餉爲名於本月七日夜十二句鐘遣派隊伍在城內外各街放火各舖行刦各處殺人一切慘狀洵非筆所能宣茲僅就目所睹者爲我旅京同鄉及各當道約略陳之一城內水陸街延燒至察院坡止望山保安兩門延燒至十字街止山後府街延燒至糧道巡道兩街止文昌門外延燒至繅絲局止此變兵放火之實情也一變兵所搶之舖戶除已燒未燒人家被搶不計外最大者則有官錢局銅幣局萬年銀樓慶和銀樓寳星銀樓四明銀行興業銀行德大昌協和錦章祥茂等⽦頭號美觀園昌明書局同德藥局鄭大有藥房曹祥太兩錢莊福謙永濟兩當舖此變兵行搶之實情也一變兵所槍斃之人命除巳燒化及經各善堂業已收殮五百餘具外其已受傷尙未斃命之男婦抬往仁濟同仁兩醫院診治者已有人滿之患此變兵殺人之實情也似此種種苦情在京諸同鄉及各當道聞之諒必爲之淚下有寢饋難安之勢尤可異者各署要人於天明後自衛其家并無一人出維秩序竟使變兵各將所搶財物肩挑背負任其出城而走各界人士徒生哀號莫可誰何而變兵并聲言再圖漢鎭以飽慾壑商民聞之一夕數驚王占元不但不收束隊伍禁再搶刦反言土匪已散嚴締商民搬遷哀吾人民痛苦已極惟有飛告旅京同鄉轉懇各當道一面更督南下維持現狀一面調王北上依法懲辦庶吾鄂人民不至同付一炬飛電請命火速救濟縷陳災情統希公察湖北各界聯合會叩靑 
　　又致各省電云各報館各團體公鑒王占元於本月四日縱兵焚掠宜昌本月七日又縱兵焚掠武昌燒燬商店至萬餘家殺死人民至數千人之多財產損失不可數計尤可恨者姦淫婦女至爲殘褻似此縱兵殃民務請一致聲討湖北各界聯合會叩庚 
[北京通信] [  （吹萬）]  
小野整理舊債之要求 
　　此次小野來華明雖爲要求整理舊債實際則爲新債之進行者故到京而後暗中竭力進行各項借欵以是京內外有吉會鐵路業由交通當局單獨簽字之說其從各方面反對甚力交通當局旣正式否認而日人方面又有吉會同合業經中國交通局聲明國民反對過烈財長難以簽字止可作廢之消息此種風說是否爲日人之新聞政策固不可知然小野氏竭力進行吉會借欵亦於此可見日來小野以吉會借欵爲我國民反對無法進行乃退一步要求整理舊債昨日携帶條件赴財政部由鈕傳善接見小野即將整理舊債條件提交並要求鈕氏答覆聞其要求整理之舊債計凡四項 [T13 ]一 [/T ]吉會鐵路墊欵一千萬 [T13 ]二 [/T ]滿蒙四路山東二路借欵合四千萬 [T13 ]三 [/T ]電信借欵二千萬 [T13 ]四 [/T ]林礦借欵三千萬此一萬萬元允展限一年惟當增加利息爲按月一分先付六個月息並要求行一種證券額面定爲千元或萬元依額面八折作抵約合一萬二千五百萬以鹽餘關餘及烟酒稅三種爲此項證券之擔保品首六個月利息六百萬限於本月十八至二十日間付出此小野氏要求之大槪也至財政部之態度據日人方面所傳謂紐傅善對於小野要求業已口頭答覆對增加利息與發行證券則謂可以承認而認鹽關餘烟酒稅作抵及先付六個月息二事則聲明有窒礙須俟詳細研究後於本月二十八以前答復而據財政部所傳則謂是日鈕氏並未有所承認但允於二十八日以前與以答復現財部方面對於小野此項要求正在研究之中尙無具體决定聞某種部員主張否認於萬不得已時將該欵權擱作爲新銀團墊欵之一部分以若干擔保品與新銀團對於日本單獨要求置諸不理特不知財政部是否採此政策而小野方面又能否辦到耳 
[吉會路借約之內容]  
　　吉會鐵路正約簽訂一節交通當局曾正式否認惟外間仍屢有所傳究竟眞相若何殊未敢確斷昨北京晨報載有該路借欵預備合同及正式合同草案各一件姑錄之以供國人研究 
　　（甲）吉會借欵預備合同中華民國政府（以下稱甲）因建造自中華民國吉林經過延吉南境及圖們江以至會寗之鐵路與大日本帝國股分公司日本興業銀行所代表之大日帝國股分公司日本興業銀行股分公司臺灣銀行及朝鮮銀行共三銀行（以下稱乙）之間訂定左列預備合同以爲正式借欵合同之準備（第一條）甲速即擬定本鐵路之建造費及其他必需之一切費用徵求乙之同意乙就前項議定之金額代甲發行同額之中華民國政府五釐金幣公債（第二條）本公債之期限爲四十年 
自公債發行之日起算第十一年開始還本用分年攤還之方法辦理（第三條）甲俟吉會鐵路正式借欵合同成立同時即著手建造鐵路期其速成（第四條）甲與大日本帝國朝鮮總督府鐵路局共同建造圖們江橋而負擔該建造費之半額關於本鐵路與朝鮮鐵路之運輸聯絡行另協定務以兩鐵路運爚之發達及聯絡之圓滿爲宗旨（第五條）甲對於乙提供左列之物件爲本公債付本息之擔保現在及將來本鐵路所屬之一切財產及其收入甲非得乙之承諾不得以前項之財產或收入爲擔保提供於他人（第六條）本公債之實收額比照中華民國四年十二月十七日與橫濱正金銀行之間訂定之四鄭鐵路借欵合同之規定定之但須較有利益甲本公債之發生債格依發行當時情形另協定之（第七條）關於以上各條所未規定條項準照光緒三十三年十二月十日訂定之津浦路借欵合同甲與乙協議决定之（第八條）吉會鐵路正式借欵合同以本預備合同爲基礎自其成立之日起六個月以內訂定之（第九條）乙俟預備合同成立同時對於甲墊借日金一千萬元十足交欵並無回扣（第十條）本墊欵之利息爲年息七釐半即對於日金一百元每年付息日金七圓五十錢（第十一條） 
本墊欵以甲所發行國庫證劵貼現之方法交付之（第十二條）前條國庫證劵每六個月換給一次每次以六個月份之息金支付於乙（第十三）條甲於吉會鐵路正式借欵合同成立之後以本公債募得之資金優先即速付還本墊欵（第十四條）本墊欵之交付償還付息及其他一切之授受均於日本東京行之本預備合同共備中日文各二份如關於本預備合同解釋上發生疑義時以日文合同爲準 
　　（乙）吉會借欵正式合同草案中華民國政府（以下稱政府）根據中華民國七年六月十八日即大正七年六月十八日訂定之吉會鐵路借欵預備合同與日本國股分公司日本興業銀行及股分公司臺灣銀行朝鮮銀行三行（以下稱銀行）之代表者股分公司日本興業銀行訂立合同如左（第一條）政府爲建築吉林省由吉林經延吉南界過圖門江至會寗與日本國鐵路相聯絡之鐵路充必要之經費之用承諾由銀行發行五釐利息政府金幣公債若干萬圓本公債稱爲中華民國政府五釐利息吉會鐵路公債以發行之日期爲日期（第二條）本公債所募欵項專供本鐵路之建築費（包含土地車輛其他一切設備之購買費）通車費及建築期內應付本公債利息之用本鐵路之建築於本合同簽字後六個月以內開工以求速成應自實在開工之時起五年完竣（第三條）本公債之利率對於票面數目爲一個年百分之五每半年支付於公債執票人自公債發行之日起算政府對於前項利息在鐵路建築期內由公債所募欵項或由別種進欵完竣後首先由鐵路進欵其次由政府認爲合宜之別種收入按照本合同附表所載之數目支付（第四條）爲增進本鐵路之利益並與朝鮮鐵路十分聯絡起見政府及銀行約定左列事項 [T13 ]一 [/T ]因期望本鐵路與官吏協定聯絡運輸方法 [T13 ]二 [/T ]政府與日本國朝鮮總督府共同建設圖們江鐵橋政府負擔經費之一半（第五條）本公債之本金自發行之日起停置十年自第十一年往後三十年以內以本鐵路進欵或政府認爲合宜之別種進欵除第六條所載情事外照本合同附表所載之數目按年償還依據第十三條分作數次發行時第二次以後之停置期限及償還期限自第一次發行之日起算（第六條）本公債自發行之日起經過十年後無論何時政府得將本合同附表所載未到期之本公債未還欵項之全部或一部臨時償還此等情事若在第二十年以內應加給票面百分之二五即每金一百圓支付金一百零二元五十錢第二十一年以後得無須加給前項臨時償還情事政府應於六月以前以文書知會銀行臨時償還以本公債募欵招帖內載普通償還抽籖之日期多加油抽籖次數行之（未完） 
[中俄國境稅關遷移又展期]  
　　哈爾濱函云綏芬俄設稅關請展緩遷出境外政府曾允 
其展至五月底止近悉該俄稅關委員又以擴充俄國境內小站并修築稅關住舍貨房等非一朝所可竣工懇轉請再展遷出期限等情具呈當局并經與各方面接洽據云如迫令出境勢必停頓關務華商不能輸運貨物則損失决不在少數至該稅關遷出境外修築貨房及辦公處所三五閱月不克工竣應請從寛予限以免困難刻聞我國當避允其自六月一日起再展三月即展至九月一日决令遷徙以期此事和平解决免傷感情云 
　　尙有要聞二及地方通信轉入後後頁 
雜評一 
[外人之救濟兵變談（默）]  
　　外人之爲吾謀者亦曰中國宜大裁軍隊調駐邊境另練土著警察保衛治安此其說吾人主張已久然而政府憒憒旣置之不顧人民亦第以裁兵爲號召而無切實之進行辦法以實力相督促如是則雖呼號百年而兵多爲患如故且恐呼號未已而國家已不及待耳嗚呼吾國人之自謀豈尙不及外人代吾謀之切而猶待人之督促耶 
　　政府無力以約束督軍督軍無力以約束將領將領更無力以約束兵士聚無數無人約束之兵於繁盛地方其危機所伏無異埋地雷而藏炸彈將日日憂其爆發是故國人而知其危則當起而謀消弭之方協力以圖兵變之根本救濟今日人民自治之聲徧全國矣不能自保焉能自治不能裁兵不自辦有力之商團警察又何能自保外人以此促我覺悟我國人應早自覺悟矣 
 
 
 

Page 8

 
 
國內要聞二 
[厦門馬路建築近訊]  
　　厦門馬路之建築其第一段自提督路頭至後海墘工程將次告竣第二段馬路自後海墘至龍船河路線亦已測量完竣由市政局工程處招人投標包工五月三十一號開匭揭曉係由廣東人某承包建築工資及材料各項費用共計七萬餘元限五個月竣工保固十年現承辦之廣東人正回粵採辦各種材料及僱倩工匠舊曆端午節後即可來厦着手興工至於第三段路線現正在測量間六月二日駐禾山之市政局工程師黃竹友偕測量員及各夫役携帶測量器具由禾山田厝社及前蒼浦經白石頭溪頭下曾厝垵湖裏社至烏空圓一帶測量是日所測量者計二十餘里至傍晚始行回局第三段路線所經之鎭南關一帶擬開闢新市區由工程處處長周醒南規畫派員測量其測量員計分三隊 [T13 ]一 [/T ]田鎭南關至永福宮 [T13 ]一 [/T ]在甕菜河及霞溪仔關隘內 [T13 ]一 [/T ]從磁街濱海一帶至島美目下正着手進行將來新市區成立氣象一新非前此之厦島所可比擬矣 
[浙人爭復縣自治]  
　　浙江沈定一等主張從速召集縣議會以符法治特致電該省軍民長官及省縣議會原文如下杭州盧督軍沈省長浙江省議會各縣縣議會公鑒本省各肥會依民國元年臨時省議會議决法案成立嗣以國會省會遭非法解散各縣自治因亦相繼停止迨民國五年叛國者敗國會省會遂得回復縣會事同一律所以前屆省會力爭回復自治中間國亂紛乘法網屢隳無論變亂至於何極終莫逃於法治國以外故所謂新新國會選舉法北京政府亦認爲非法今乃依非法機關議决之八年選舉法重選縣會尙復成何法治且本省對於新新國會之選舉尙不隨北京一時政潮爲趨勢况當省憲發軔之初爲地方基礎之縣自治尤未便犧牲八年來之堅貞蒙難當局諸公爲本省謀自治尤當爲本省謀法治即云各縣會停止多年人數或虞不足則縣會補選法在省憲法會議期促縣會亟須召集敬貢芻蕘諸維幸察蕭山沈定一錢福萃周慶瑗李恭壽沈成英朱成基陳常徐耕三沈崇賢沈宗倫兪寳康王燮陽高松林熊世美孔廣耀金漢泉陸鍾岳徐效勉韓紹湘胡兆元何丙藻周之楨韓傑樓秉權來　王　莫駿猷王邦樞周易藻丁震傅已初謝復三　縵雲楊寵姚善實陸鴻盤馮希綸盛邦彥眞 
[蘇議會紀事（十四）]  
　　昨日夏節休會一天今日（十一日）續開大會午後三時四十分議員到八十九人鮑貴藻主席由秘書接讀本省十年度預算實業行政費總分各册自陶業工塲起如第一商品陳列所海州漁業技術傳習所省農會補助義農會補助絲織手工傳習所賽會費實業視察費絲織模範工塲南京電燈廠閘北水電廠江蘇銀行等均照審查報告二讀通過惟對於審查江蘇銀行行員俸薪章程報告張福增張援提出異議謂該案係法律性質應交特別股審查不應混入預算辦理主席付表决結果俟預算通過後另案討論至是當朗讀敎育行政費王師曾謂敎育審查標準爲審查長理事所定並未得多數同意此時當先討論大體而後朗讀朱紹文說明經過情形顏作賓龔廷鶚朱積祺劉文輅等紛起反對此爭彼執朱紹文獨戰羣儒辨論多時幾無辦法陸以鈞張援等起而調停主張照審查報告朗讀如有疑義再將劉文輅所提之修正案大家討論龔廷鶚謂如次辦法本席亦不固執朱紹文忽又起立發言多數因自由退席主席不得已遂宣告散會并宣告明日得期仍繼續開議 
[南京快信]  
　　學生聯合會昨日下午三時開會歡迎北大學生代表高尙德葉麐二人各校代表到二十一人高葉起立報告北京各學校停課及敎職員學生被打情形此次來寗請求援助經衆討論援助方法至六時無結果散會定下星期二再行開會討論 
　　中等學校學生昨假公用講演廳開演說競爭會結果第一名孫爲霆（一中）第二名葉華（一女師）第三名梁成仁（高附中） 
　　泗陽學生沈慶成等六人因該縣匪勢猖獗昨午又求謁齊督懇請竭力痛剿齊督謂已令該管長官速派得力軍隊痛剿不日當可撲滅 
　　美國東方艦隊總司令史上將昨由滬抵寗軍民兩長派軍警曁軍樂隊在車站歡迎今晚（十二）七時美領事在署懽讌請軍民兩長陪席明晚（十三）七時齊督王省長在軍署公宴 
　　駐京日公使派參贊官中畑榮來寗昨午晉謁齊督談一小時辭出旋即乘晚車赴滬 
　　各國僑民昨（十一）午十二時在下關惠龍飯店公宴軍民兩長曁軍警政各機關長官齊王兩長下午一時赴宴三時散席便道答謁美國海軍史上將四時返署 
　　陜西省議會來電通告撤回行政會議代表又電因制定省憲法六月一日開臨時會安徽省議會代表來電通告撤回行政會議代表安徽省立學校函告軍警圍毆學生肇禍始未情形懇速一致聲援同謀救濟 
　　兩淮緝私統領楊恩培奉北京鹽務署電令撤差改委齊寳　接充（江蘇硝磺局長）所遺硝磺局長差齊督擬以楊恩培繼 
[杭州快信]  
　　省敎育會今日（十二）開臨時評議會到許緘甫許漢章胡墨仙等二十餘人議决致北京敎育會電本年全國敎育聯合會業准廣東省敎育會電告已在籌備茲准貴會電爲敎育基金事擬集合北京敝會討論僉以開會應行提前惟地點仍在廣東藉便彙集議案討論 
　　中等以上校長會議昨在甲種商校開會到會者十八校議决四件一招考新生廣告一律送登報紙令人注意二七月六日工商農蠶一中女師六校共同畢業於省敎育會舉行 
　　實業廳長雲韶今日（十二）赴滬就醫請假一星期 
　　山東實業協會代表張憲卿今日到杭參觀工廠 
　　江浙絲綢業銀行定十六日在上海錢江會館開創立會選舉董事及董事會長 
　　本屆蠶汛不佳絲市貨缺價漲日來杭市細絲每百兩售六十四五元肥絲向售五百二十文者已漲至六百文有奇 
　　台屬路賑董事會昨假法校開會列席者王　夫等三十一人提議支付存匯各規則并仙居加入支線與幹線銜接及將賑欵先提開辦費公費交工程正副主任餘欵存杭州中國銀行諸問題經衆通過 
地方通信 
[松江]  
　　重禁勒詐柴船捐莊正瀛等前向縣署朦領布告在沿浦之米市渡荳腐浜等處設立柴船公所倚仗游兵散勇之勢勒詐柴船捐欵松人以其妨害燃料來源曾先後呈准縣署及防守司令部吊銷布告并禁勒詐詎莊等仍潛伏該處遇船勒索現又經靑浦　向縣署司令部舉發爰由王司令郭知事會銜出示重申禁令以安　農 
　　派員考騐童子軍縣立職業學校新募童子軍三隊由朱惠生敎練員從事訓練業將初級功課敎授完畢由校叙述情形呈報童子軍聯合會由會長楊繩武委派副總敎練員翟士琦擇期前往考騐以便編制入圍 
[蘇州]  
　　張檢察官病故江蘇高等檢察廳首席檢察官張景栻任事未久忽於前日因病去世當由該廳電呈司法部開去職務另委接替一面電知張君家屬來蘇料理喪務聞張君家甚淸寒身後蕭條現王廳長擬呈請司法部從優撫恤 
　　湘學生來蘇參觀湖南第三師範學生六十八名由敎員陳若山率領於昨日由無錫來蘇參觀各校分寓　門外各旅館聞俟蘇州參觀畢再須赴滬一行然後返湘 
　　法官分廳任用江蘇高等審判廳林廳長前以本廳統計課書記官孔憲榖刑庭書記官廖巖於去年考取法官請予留廳任用免入司法講習所肄業茲悉已奉司法部批准孔憲榖派充江寗地方審判廳學習推事廖巖派充上海地方審判廳學習推事各該員奉文後均憶分別前往任事矣 
[南通]  
　　商會新屋落成通崇海泰總商會前本設在城內古郡廟巷茲因城南一帶商務日見發達由各商董會議建築新屋於城南模範路更俗劇塲附近現已落成聞建築業費計十萬餘元 
　　春麥收成减色本年四鄉春麥因天雨不時收成减色刻已登塲據農會調查較諸去歲祇有五成因之市上麥價仍未稍跌每石尙五元有零米價又因新麥歉收頓漲目下每石已至十二元八角 
[鎭江]  
　　沈聯芳視察繭市江浙皖絲繭總公所總理沈聯芳現赴蘇省各屬視察繭市因聞鎭江繭商同裕公繭行前晚被匪刧去現洋 
五千八百餘元並擊傷繭客特於十日乘車蒞鎭詳細查勘一面函請丹徒縣張知事飭屬上緊跴緝務獲懲治 
　　花茶陸續到鎭安徽祁紅新茶現已陸續到鎭爲數頗詎江漲淸淮等處各茶號已派人來鎭紛紛購去盤價頗高 
[南京]  
　　電請解决學潮南京國立學校爲北京學潮事第二次致政府電云北京大總統國務院財政部敎育部鈞鑒京校欠費激成輟課遲延數月解决無方近更喧傳各校職敎員學生赴院請願橫遭衛兵毆擊重傷者十餘人竊謂敎育爲國家根本大計要當竭力維持未可摧殘應請迅予持平解决國家幸甚南京國立學校同叩灰 
[揚州]  
　　緝私統領易人北京鹽務署近以兩淮緝私統領楊錦江不甚稱職决予撤換遣缺遴委第十五師師長齋寳善接充已於蒸日電知兩淮丁運使遵照一面并電該統領尅日交代 
　　運使晉省公幹兩淮運使丁乃揚於十一日下午乘專輪晉省與當局接洽緝私統領更換問題同行者有西南代表田承斌 
[淸江]  
　　發現古建築物沛縣吳樓村有吳某者比以掘井之故發現石橋一座計孔有七長數十丈旁樹古碑一方其字漫濾不可辨識第碑頭及建立之年月尙摩挲可認碑頭四字即吳姓橋記建立年月則爲大唐貞觀二年菊月立九字據云此項建築其石塊可值二千數百金云 
　　灌雲商學衝突灌雲响水口第二國民學校原假該處觀音庵爲校址去年响水商會以該庵係地方公有遂亦遷入致被此糾葛不休雙方互控於省廳結果商會敗訴詎該會心不甘服突於日前糾集多人闖入該校滋鬧致全校兒童一鬨而散刻聞校長朱甫亭已向官廳指控商會長張福佑及市董韓培萱請求傳究 
[嘉興]  
　　端節商業狀况嘉興各商號本屆端節結束賬項類多有蝕無盈其幸者亦僅得開銷而已推原其故實因今歲蠶事不佳營業大受影響現受虧各商號由經理報知各股東决議辦法並有某某等商號因成本關係於本節起縮小範圍者總之禾邑連遭歲歡原氣已傷商業方面因之難期起色 
 
 
 

Page 9

 
 
   
 
 

Page 10

 
 
本埠新聞 
[傅德祿夫人演講西洋美術史]  
　　法國傅德祿夫人此次來華自設圖畫專修館並演講美術史已誌前報昨日下午五時在法租界亞爾培路寓所演講廳講男女來賓五六十人夫人所講西洋美術史分槪論上古中古及近代四篇昨日所講爲槪論由中法工商學校敎員徐兆蕃君翻譯略謂歐洲美術分兩類雕刻圖畫等屬於造形者爲一類音樂詩詞又爲一類此次所講屬於上一種世界萬物形乎吾前者皆美術也換言之即以所見者繪之紙上娛人心目然繪畫殊非易事不特欲勻凈穩稱使賞鑑者玩其設色之妙而已且須使觀畫者發生一種感想如畫暮霞須令人起瞑色重重蒼茫獨立之槪又不特欲其形狀之畢肖而已更須表現其精神即靜物畫亦各有其天然之神色美術者所以求神似也故佳作往往使觀者發生同情心人有以刻意摹仿爲圖畫之能事者此實大謬如此則何異攝影且尙不能如攝影之尤得其眞也美術家須以己之眼光觀察一切得其精微參以理想超乎物表並非機械作用也繪畫之要有四（一）注意圖中重要之點（二）形狀及色彩之關係（三）不重要處則略之（四）神似法國羅丹曰余將圖中不重要處包括於大槪之中不能避去略之而已吾人描寫一物須聰明須思想須活潑萬勿拘滯形相失其精神也但形相亦不可不顧去形相則精神不能表顯美術所以傳達一人之感想於他人也畫學中之最要者（一）勻稱（Value）此種頗難知畫失勻稱即見其病其緊要自不待言因圖中之天氣及生氣均賴此表顯也（二）顏色此與物理化學有密切之關係取其色之相形或相間則深淺自生變化（三）佈景此亦重要畫之優劣往往因此而分至畫之種類（甲）油畫肇始於一四五０年爲俾斯（Jeam　Bruys）所發明實則前此已有而俾斯改良之耳或用紙或用布未畫之前先作底有以膠和白粉爲之者使着色不絢爛有以油和白粉爲之者則着色多光彩有於繪畢再加漆者則歷久不變或塗以蠟減去油澤油畫之法有先用黑白計光之深淺俟其乾後再加薄色一層亦有分三層次（一）光（二）極淺之色（三）影然後將顏色配合者油畫以白粉爲底者乾後其色不變以膠爲底者乾後色必較淺故繪時須注意（乙）壁畫中國印度古代有此畫法其法俟壁灰未乾即以色作畫其上色與泥混合歷久不變（丙）水彩畫人多知之無俟再言（丁）膠水畫劇塲佈景用之需時少而悅目（戊）蛋質畫在十五世紀法國有之今則少見其餘如（己）蠟畫等各類之中以水彩油畫爲大宗名家之作多出於此鄙人尙有欲言者則圖畫中之最重要者莫過於人體故解剖學爲畫學所以必研究者歐洲美術學校無不重視此科法哲學家透因（Taine）曰意大利畫不以風景爲重所重視者人體而已樹木鳥獸不過爲附屬品蜜休（Michel）曰樹木風景畫之餘事最要者人也休林（Cellini）曰圖畫中最高最重要者裸體人形也蓋裸體人形能得天然之形態耳讀解剖學可以知人體之搆造及形狀故作畫不能不以解剖學爲根抵法國畫家嘗曰觀物甚不易未讀生物學之前如在曠野所見草木其枝葉之形狀决不能分辨祇見萬綠參差而已畫家得科學之助畫時易於落筆不致有疑難處解剖學亦使繪人體者明其搆造而無疑難耳尙有一事爲余所欲討論者則圖畫用筆有粗細之分人恒執此問其優劣須知細筆畫曾有人謂其似以舌舐者此種圖畫在美術無十分價值所謂圖畫非攝影比也但粗筆亦不可草率畫家下筆須筆筆有意然用筆須隨物質而定如寫磁器上之畫必較沙壺爲細也如寫綱質則用筆須極粗至傳神之理昔法國有大畫家畢來斯Puris　De　Cbarqure曾繪馬賽（法地名）風景人稱其得神法文學家至有爲歌詩以詠之者彼其畫先畫海從岸見海灣船舶無數近處有巨艦桅牆搖動似初近岸尙未停橈微風吹動放幟飛揚所以表現馬賽之令節及海岸之奇觀也其繪岸上則海燈也石像也種種不一見其圖如身在舟中宛見羣山環繞風濤平靜羣鷗出沒遠帆逐隊而來景至佳妙船尾立一人遙望微笑令人見之莫名愉快故畫家須思想高尙加以涵養學問而後作品始能動人也繼由張聿光君起謂傅夫人來華抱傳播美術宗旨將西洋學術介紹於中國我國美術尙在幼稚時代夫人指敎何幸如之鄙人有一事欲爲諸君告者今日美術界往往高談派別自炫新奇而切實之研究反甚疎忽今傅夫人所學敎我國人願吾儕自處於小學生地位虛心受敎爲根本之研究云云七時散 
　　夫人下次演講定本月二十六日下午五時地點仍在寓所至授課時間定每星期三次星期三及星期日下午二時至五時餘一日尙未定俟取學生同意又有優待學生團體辦法凡學校有團體報名者學費每人每月八元 
[籌備上海商品陳列所之槪略]  
　　上海商品陳列所係由上海總商會所創曾於前年籌募公債在天后宮北首建築高大洋房一座極形壯麗現上海總商會由會董中推舉田時霖君孫梅堂君呂耀庭君趙晉卿君鄔挺生君沈潤挹君葉惠鈞君等七人專爲籌備該所事宜組織一委員會並聘定楊自容君爲該所籌備員擬訂該所總章並徵集商品等項規則訂於陽曆八月間開幕即舉行展覽會審查商品分別等第給予獎牌並擇尤呈請農商部核給獎憑以示鼓勵所有各省商品統限於本年陽曆七月三十一號以前徵集齊全彙運到滬以便陳列而備展覽茲錄該所分呈各省省長請飭所屬徵集商品原文如左上海總商會呈爲創設上海商品陳列所請飭所屬徵集商品事竊維立國之道以振興實業爲先振興實業以推廣國際貿易爲要我國地大物博出品富饒歐美各邦所需種種原料多恃我爲供給則我國在於國際貿易地位本應可以佔勝利乃近年以來洋貨充斥土產壅滯國計民生因之益窘凡我商人言念及此莫不同聲浩歎考東西各國貿易政策不一其端要不外提倡國內之生產力以杜外溢之漏巵蓋不如是則其國之製品必爲外貨所壓倒其國之利源必爲外貨所吸收故列國對於生貨原料品之輸入槪行免稅製造品則重稅之而於本國物產之輸出則免其稅他如改良製品獎勵輸出且發國帑以補助之凡以求抵制外貨保守富源而已上海爲通商巨埠我國輸出品物大都以此爲薈萃之處徒以交通未便懋遷之道每局於方隅團結無方聚合之區反疏於研究甚至有天然特產足供世界之需要者竟湮沒而不彰製作精良應備吾人之仿造者又借鏡而莫得遂致農荒於野工廢於塲商困於廛礦棄於地者比比皆是也本會有鑒於此迭經會董等再三討論皆主張舉辦商品陳列所徵集各省方物陳列一堂俾資比較而勵觀摩復求改良而供參考且遇外洋採運旣可作樣品廣告之塲欲求國產推銷尤當盡說明介紹之責有此數利始足以振興我國之實業並足以推廣國際之貿易爰於前年會集滬上各商家籌募巨欵即就本會附近建築商品陳列所一所並置備所內各種櫉檯俾供陳列之用共計費銀九萬餘兩所有開辦費及常年經費等項仍議由本會隨時籌募俾底於成現當開辦之初業由本會議訂規章五種另訂成册呈乞鑒核至所內組織一切均已完備訂於本年八月間開幕宗旨以改良國貨發展工商業爲主尤以振興實業推廣國際貿易爲切要之圖並訂每年五六月間徵集商品一次俾求進步復訂每年八月間舉行展覽會 
一次審查商品分別等第給予獎牌並擇尤呈請農商部核給獎憑以示鼓勵所有本會創設商品陳列所情形理合呈請鈞署飭下實業廳轉咨商會農會工會等一體籌備出品照章統限於本年七月三十一日以前爲徵集商品彙運到滬之期伏祈鑒核迅賜查照施行無任懇切待命之至附呈上海商品陳列所規章四本 
[八誌換香水開槍擊斃兩命案]  
　　喬楊二夥出殊紀詳北四川路致遠號夥喬楊二人靈櫬定於昨日下午二時舉殯先期各團體集議在致遠號對過貿生利設立治喪事務所經收各界吊禮輓聯祭軸花圈誄詞哀詞截至昨日一時止共收三百四五十件午刻各團體均派人前往執紼共約千餘人自北四川路橋堍起經海寗路至廣肇醫院止夾道觀者甚衆該處捕房臨時添派中西探捕十餘人增加崗位此案發生後各界哀憤同深故舉殯時雖道路泥濘執紼者仍不因之減少詳情分誌如下（一）路由由廣肇醫院出發經北四川路至北蘇州路向西過河南路橋向南直至福州路轉西經西藏路往北至新閘路西行過新閘橋經大統路直達廣肇山莊（一）喪儀首由排隊員執旗指揮前導次馬巡八名致遠號軍樂中國求濟婦女會軍樂上海孤兒院軍樂全國工商協進會軍樂計四班血衣亭遺容亭廣帮華洋雜貨商會八音輓對祭幃花圈三百數十件靈櫬兩君影像安置於馬車中兩棺同載於運貨黃色汽車內四周懸掛花圈尋常出喪所用之旗傘吹打淸客串種種一律擯除（三）團體是日執紼相送者四川路商界聯合會由陸文中率全體職員會員四川路商界義務夜校學生永安公司同人浦東公所全體同人山東路商界聯合會工商友誼會中華全國工商協進會同人上海全皖厚生會崇明路商界聯合會武昌路商界聯合會仁智堂同業相扶社南洋烟草公司全體同人中華勞働聯合會滬北五區商界聯合會法租界商業聯合會閘北商業公會閘北商學會衛生預防會租界滬西聯合會廣帮華洋雜貨商會梧州嘉興兩路商界聯合會福建路商界聯合會華僑聯合會廣東金銀工業會南屏同鄉會大埔同鄉會商業籌賑協會各路商界總聯合會市民施診醫院唐家弄商界聯合會廣東路商界聯合會粵僑商業聯合會上海聯益善會義務夜校學生百老匯路商界聯合會漢璧禮路商界聯合會南京路商界聯合會全國各界聯合會民國路商界聯合會愛克界三路工商聯合會文監師路商界聯合會漢口路商界聯合會邑廟豫園商業聯合會滬北六路商界聯合會南北浙江路商界聯合會廣肇公所勵志愛國宣講團西華德路商界聯合會北城商業聯合會上海出口各業公會上海志成團中華國貨維持會紹興七邑旅滬同鄉會洋布公會上海煤炭商業公會江淮公所泉漳會館洋貨集益會中國工會六馬路工商聯合會浙寗木樣公所寗波同鄉會救國十人團天潼路福德路商界聯合會六十四團體約千餘人（四）路祭兩句鐘柩至福州路泰東書局門前有浙江路在彼舉行路祭至西藏路向北穿過南京路時某游戲塲之露臺上觀者幾無隙地而所過之處多有萬人空巷之勢 
　　交涉員覆總聯合會函各路商界總聯合會接交涉公署覆函略云頃接大函以致遠洋貨號夥喬楊二人被外人開槍轟斃案於公共安寗大有關係擬由界內市民公推熟諳該國語言法律人員請加派到堂觀審以除隔膜而免誤會云云本署對於此項辦法極爲贊同除先經按照中英烟台會議條約第二端之三之規定將派員觀審一節函致英總領事迅查并請其將公堂開審日期先行見告以便派員屆時前往觀審以昭愼重特此布復云云 
　　浦東公所公函 [T13 ]一 [/T ]致交涉員等函浦東公所董事秦介侯黃任之張伯初傅佐衡孫一善王芹伯等致江蘇特派交涉員上海總商會南匯縣公署等函云秋颿交涉使賜鑒敬啓者北四川路致遠洋貨號喬楊二夥友被英屬錫蘭人彼得斯槍殺慘禍節經北市各團體函請貴公署嚴重交涉在案查喬學岐係浦東南匯縣境與川沙接壤之十一墩人敝公所除先派代表迭與北市各團體會議伸雪辦法外並於本月十日邀集在滬浦東同鄉人特開緊急會議羣情憤激僉以該兇犯輕視華人用槍故殺二命實屬罪大惡極務請法庭按律處以抵死最重之刑此其一該兇犯肇禍而逃時爲一劉姓夥友扭獲適有三百十三號印捕前來反將劉姓掌頰並未將該兇犯拘拿務請工部局立將該印捕開革并治以相當之罪此其二務請工部局嚴禁外國人身藏兇器與華人一律待遇以保公安並對於此次死者之家屬優給䘏金以表歉意而彰人道此其三所有以上公議情形相應函懇貴交涉使迅予轉達領袖領事即行照辦并盼見覆爲荷 [T13 ]二 [/T ]致廣肇公所函敬啓者北四川路致遠號夥友楊喬二君被害一案敝公所昨邀浦東同鄉特開會議所有議决應與貴公所接洽者一敝公所推定倪君菊裳潘君振聲爲代表凡關於此案貴公所等各團體有會議時即由倪潘二代表出席並隨時協商一切二前晚二十八團體聯席會議議决組織委員會辦理此案敝公所對於此案有發表之意見亦由倪潘二代表陳請委員會采酌以免紛歧三楊喬二君出殯敝公所同人之執紼相送者約於十二時前至廣肇醫院門首齊集並有招待員手執旗巾分發符號（至喬君靈柩即與楊君暫同寄厝廣肇山莊俟此案辦後由其家屬運回）諸惟察照爲荷 
[航業消息零拾]  
　　日來大荳餅黃荳兩項汕頭銷路忽暢太古公司之頴州號在靑島裝有七萬餘片轉汕招商局之同華號則在牛莊運來黃荳七千包將裝赴汕頭而營口靑島鎭江漢口等埠尙有大宗餅荳待輪轉輸三公司均將派輪前往至於中日一路近以新菜子上市故開赴東洋各輪均有大宗菜子運去云 
　　本埠三井洋行現在承接某洋商購辦大批花生菓仁裝往歐洲該行已經在膠州靑島等處陸續買得甚多茲因本行船舶不敷轉運故在上海向某英輪公司賃用數輪代其裝傤赴歐 
　　近日三公司之長江班輪進口裝來絲繭頗多每日進口大約在一千件以上然其中乾繭占十之八九其餘爲絲頭野絲多半爲本年之新貨且均爲各廠家所進者並非洋貨之轉申也 
　　太古公司新造之張家口號貴陽號欽州號江蘇號廣州號各輪均有二千六百噸之巨將來均預備開至上海行駛曾紀本報今貴陽號已由英國開至香港正在安設艙位其張家口Kalgan號刻亦由英國司谷德造船廠來電即日將出廠開港故該公司已派定西人腦康倍爲該輪船主矣又有在溫州洋面失事之寗波號今已拖起至威海衛滬行於昨日發電至該輪囑其一星期後開赴香港本廠易底修理 
　　日本郵船會社在去冬定造之新輪十二艘共爲八萬四千八百噸除五千五百噸艙位一萬匹馬力之中日航線兩快輪須三個月後落水外出廠者已有五輪其中松井丸一艘爲貨船計有七千噸又有一萬噸之三輪係由三井船廠所造船身完全造竣已在敷設艙位再有一百二十日之工程即可全工告成該三輪經東京總社編定爲新歐班郵船其路線與佐渡丸北野丸三島丸等同係從橫濱神戶經中國之上海香港取道星加坡哥倫布至馬賽倫敦爲止定十一月初旬起各新輪開始行駛云 
　　大陸報云據本埠昌興輪船公司所得消息中國皇后號即前威廉親王號將由英國利物浦開行經蘇彝士河而至香港上海約七月初旬可抵香港日後此船將往來於溫哥武上海馬尼刺香港等處此船載重凈九千七百八十九噸較他船約大一千噸故爲太平洋中最大之船每小時行二十一海里故亦爲最快船隻之一昌興尙有一艘更大更新之船名坎拿大皇后號約今年底可開行云 
[滬團體反對英日續盟電]  
　　本埠關山東絲業公會山東會館出口公會府綢公所皮商公會江寗同鄉會湖北同鄉會裘業公所吳江同鄉會絲業會館蛋白公會紹興同鄉會寗波同鄉會湖北會館漢口棉業公會絲頭公會烟葉公會廣肇公所等十八團體爲反對英日續盟昨至英美意法等國國會電其文如下 
　　（一）致英國國會電倫敦國會議員諸君鑒中國人民對於貴國人士之感情自英日同盟以來已漸趨於疏遠東方人士無不以日本之侵略政策用煤有恃於盟約而起設此項同盟再予繼續則中國人民之感情必將愈趨惡劣恐不僅有損中英國民間之友誼亦必直接影響於貴國之商業深望貴國會以中國人民之感情爲念速行設法使貴國政府中止其續訂盟約之舉動 
　　（二）致合衆國會電華盛頓國會議員鑒本各團體深恐英日同盟行將續訂至爲惶急此項盟約內容與中國之安寗大有妨害若任其續訂不論如何形式必將助長日本對華之侵略行爲而擾亂遠東之平和務祈貴國盡力設法使英國不再與日本續訂同盟以長日本之勢力 
　　（三）致加拿大澳洲印度等議會電奧泰哇美爾朋加爾各塔議會諸君鑒英日同盟爲擾亂遠東平和之最大動力使日本對於中國着着侵侮有恃無恐敝國人民怨憤殊深爲太平洋和平計爲商業及利益兩國友誼計此項同盟之繼續均爲極不利之事務祈轉致貴處派遣於帝國會議之代表方阻此項同盟繼續以上三電由關山東絲業公會代表鄭良卿領銜 
　　（四）致意法兩國國會電羅馬國會及巴黎國會諸君均鑒英日同盟造成日本在東方特殊無上之地位使門戶開放機會均等主義失其効力於志在通商修好之國家如貴國等者實爲大有損害設再任其續訂必使情勢愈趨於險惡萬望竭力反抗阻其續訂不勝盼切此電由絲業會館代表施則敬領銜 
[學生會對於救濟學潮之主張]  
　　學生總會與上海學生會昨致上海中等以上學校聯合會函云六月三日之慘劇演於新華門摧殘敎育蹂躪人權一至於此直中外古今年未有同人聞耗之下憤懣莫名頃聞諸公集議挽救無任欽佩竊按此事之蛛絲馬跡咎有攸歸衛兵不過其機械耳若非預有主使新華門何以固扃衛兵何以敢亂使刺刀槍柄此猶或可諉爲不知也直至校長敎職員及學生受傷更用武力驅散八時更拘請願之學生江鐸受傷之校長敎職員旣入首善醫院更使明警暗探監視行動禁止探問並取締開會檢查郵電徐靳倘稍能自歛軍警敢若是之猖獗耶歡徐靳不惜顚倒是非疊爲衛兵辯護其主使之跡不益彰明較著乎彼輩正大施其賣國手腕故冀移學界之目光專注於本身吾人就敎育問題而求適當之解决無論條件若何旋允旋翻終等畫餅而破碎山河悉將拱手奉之於强鄰矣同人不敏以爲第一步辦法在拒絕調停然後團結激昂之人心徐圖根本之改革是否有當統候卓裁肅此敬劬公安中華民國學生聯合會總會上海學生聯合會啓 
[旅滬皖人請懲馬聯甲之公電]  
　　旅滬安徽自治協會新新社皖民公社等各團體日昨在靜安寺路自治協會事務所開聯席會議由新自皖城來滬之李次山報告省城近狀衆議以事態至此非速撤去馬聯甲軍職歸案迅辦無以平定風潮且前途危險莫可名狀遂議决聯銜公電皖督張文生請將馬聯甲本兼各職先行勒令停卸一面將原電通告省內外各機關請爲一致進行原電如下蚌埠張督軍鑒省垣學生代表二日向省議會請願被皖南鎭守使馬聯甲喝令衛兵戳傷十五餘人內有姜戴兩生受傷最重命在旦夕是日該使在省議會當衆暴怒狂吼如雷喝令所部兵丁遇見學生即予格殺自有我馬聯甲負責等語兵衆哄然應聲霎時遂釀慘劇當塲人衆有耳共聞觸犯刑章無可辯飾事後該使更敢不待政府及督軍省長許可擅行宣布戒嚴阻斷交通震驚廛市尤爲有乖職守刻下人心一致必得此案禍首而甘心除其他被告業由該管檢廳分別偵查起訴外馬聯甲係在職軍官應請鈞座迅將該使本兼各職先行勒令停卸遴員接代一面電呈中央褫職拿交法庭訊辦以肅法紀而儆兇頑鈞座總攬一省軍政對於所部軍官負有管轄全責馬聯甲無故傷害多人全皖人民誓不兩立千萬學生停課以待罷市罷稅亦有動機處置倘有失平勢必激成巨變前途安危所係匪輕迫切陳詞尙乞鑒察是幸旅滬安徽自治協會新新社皖民公社學生同志會同叩 
[武宜兵變後之旅滬鄂人電]  
請撤懲王占元請任吳佩孚督鄂 
　　湖北旅滬同鄉會昨致北京電云北京大總統國務總理各部總長鈞鑒武宜迭遭兵變其原因悉由王占元之尅扣軍餉縱兵殃民所致况將官錢局付諸灰燼其中黑幕路人皆知鄂民何辜遭此塗炭爲此電籲政府若不立予王占元罷職從嚴懲辦則危機四伏禍亂未已懇請乾綱立斷任命吳佩孚督鄂俾其收合餘燼奠我鄂疆慰我黎庶不勝急切屏營之至湖北旅滬同鄉會公叩交 
[鄂調查員報告兵變後慘狀]  
無家可歸無市可開 
　　旅滬湖北同鄉及旅滬公民和睚治會等因本籍兵變前日旅岳某周某等四人回籍調查并資慰問昨得該員由九江來電略云電報尙不能自由係折回九江所發抵漢後隨即渡江因事後戒嚴入城均須搜查滿街軍警林立商店均未開門據父老言當兵變時滿城大火變兵搶後繼之以當地土匪有一戶而搶數次者呼號之聲振動天地着火之處加以無人敢救聽其焚燒凌亂無比爲吾鄂從來未有之慘變現所損失尙無確數惟死亡載道小孩尤多無家可歸者均露宿風餐全城繁市均成焦土官塲雖迭出告示勸人開市稱辦善後然已無市可開終不濟事尙望同鄉同胞設法拯救鄂民刼後餘生謹代全城被難商民請命叩禱餘即函詳云云 
[浙江省憲協進會之進行]  
　　浙江省憲協進會自日前發起人會議商訂草章後當由發起人中之曹幕管褚輔成王正廷鄔志豪蔣著卿等五君具名函邀該省旅滬各有力分子於昨日午後二時假寗波旅滬同鄉會五樓開第二次發起人會議到會者除曹褚王鄔蔣五君外有李徵五蔣智由張申之杭辛齋姚吾剛應季審徐建侯嚴濬宣沈菊人等五十人左右首由褚輔成主席發表開會宗旨後由到會者討論發起人問題當即公决以本日到會之數十人中願具名爲發起人者請各具名計署名爲發起人者共四十人左右次修改草章後由褚輔成主張云本會須發表一明白之宣言當經在坐者贊成即推定杭辛齋張申之嚴濬宣姚吾剛四君爲起草員繼由某君主張推 
舉臨時幹事員遂公推李徵五鄔志豪王正廷蔣著卿曹慕管應季審徐建侯黃獻廷沈覺人邵仲輝等九人並定於今日午後三時在法租界愷自爾路國會議員通訊處開臨時幹事會議云 
[旅滬川人促劉湘就總司令職]  
　　旅滬四川自治期成會昨致重慶電云重慶劉總司令鑒慨自滇黔客軍侵擾川境我蜀人民遭其蹂躪我公督率川軍身經劇戰土匪外寇乃告肅淸南北政爭相持不下私利械鬬重苦吾民我公聯合將領通電全國脫離南北覊絆別開省治逕途大局乃獲安定近年以來川人感受新潮醉心民治呼號奔走傾嚮尤深我公服從輿論扶掖平民提倡不遺餘力川省自治乃立初基凡此措施悉符民意今者全川將領公推我公爲四川總司令當此大局紛擾之際南北兩方軍閥首領皆汲汲以籠絡川省爲擴張權力之企圖設或付託非人貪心私利歧路徘徊受其誘惑將我川軍民屢年瀝血所爭存之省格所迎合之潮流悍然不顧槪予犧牲不特無以應大局抑亦無以對川人務望我公慨允就 
 
 
 

Page 11

 
 
職勿事固辭將從此收東軍隊肅淸盜匪促進民治完全負責次第實施川局幸甚同人幸甚旅滬四川自治期成會文 
[取締交易所軌外營業之請議]  
　　上海工商協會請省議會議取締交易所私營本所股票及軌外營業案云爲請願取締交易所私營本所股票及軌外營業事竊查商人以道德爲重有道德始有信用有信用其營業方能發展吾國數千年來商人道德信用最爲注重舉凡交易貨物悉以現金現貨爲主體至如買空賣空操縱壟斷皆須按律擬辦一則可以維持市面之秩序一則可以保護商人之人格用意至爲周密乃近來自交易所發生幾無業而不有交易所幾無所而不以本所股票爲操縱之利器今日有一交易所成立明日該所股票竟自開市故意抬價數倍其值直與抽頭賭博呼盧喝雉無業者固以輸盈爲業有業者亦將棄業就賭長此以往其爲害不僅勝於粵省攤博橡皮之風潮且與市面金融道德人心至有關係若不嚴行取締將來禍延全國必致不可收拾之勢查部頒章程祇許營業評準市價並無本所買賣本所股票之規定前經上海銀行公會呈請禁止本所股票交易業奉令行取締在案若輩以租界爲護符以爲託庇外人宇下公令可以玩視仍係照常營業置若罔聞似此非法行爲實爲工商界所共棄擬請貴議會迅予提出查辦案一面咨請省長轉咨農商部停給執照並令飭交涉便轉商工部局停止本所股票交易以冀稍挽頹風而維商業更有進者雜糧交易所本以油荳等項爲範圍並不包括小麥乃該所喪心病狂眞將民食最重之小麥亦含沙影射任意操縱雖奉省長令飭查辦彼等僅在南市一隅取銷仍在租界空盤交易甚至變本加厲值茲年荒歲饉人民受害尤非淺鮮伏念貴會爲人民之代表民食問題似難坐視擬請一併咨請省長轉飭交涉使商明工部局嚴行取締商民幸甚國家幸甚謹呈 
[花衣市㫺之難跌]  
　　花衣市面近一星期內逐見飛俏陜西花衣因鄭州等處設立紗廠來源絕少太倉花存底已盡故皆無交易本花打洋架子又有出口蓋市上所交易惟以通花爲大宗前次現貨期貨市價昂貴之後通客運貨來申然通崇存底亦屬不厚故到貨之後市面仍不致壓小茲聞棉業家謂陳花當無賤跌之餘地而本年新花下種被水冲激漂泊補種又值黃霉多雨尙未及生根發芽故前日之大雨頗又受影響云 
[繭市餘聞]  
　　無錫春繭業已收莊結束多日滬上各絲廠之自往收買者貨亦陸續運回惟該處餘繭本年當地繭商之買進者尙未聞有開盤昨日始有某繭商售與上海沈某乾繭一百五十餘擔價每擔元一百五十二兩訂明上海交銀在無錫交貨云 
　　滬上各絲廠在楓嘉一帶收買春繭繭市狀况迭誌前報茲將該廠等將鮮繭烘乾划合烘折數目登載如下楓涇鮮繭不到三百斤可烘成乾繭一擔又楓涇荳腐浜每鮮繭三百零五斤烘乾繭一擔嘉善須三百十六斤烘乾繭一擔推楓涇爲最佳惟該處之繭祇能合剿絲十六之上粗條紋如九條紋必須紹錫之繭可繅也 
[糖價逐步低跌]  
　　東西車糖以華洋靑赤各項糖貨市面頻低竟有一落千丈之勢香港粗砂荷白六月七月份交貨者拋十元八月份拋九元五角划申元八兩車糖行家進貨無一次不吃虧橫濱行限價十兩零五錢滬行去電回却無人受領潮汕帮亦去電止裝蓋因申存有五六萬之多絕無受主云 
[縣商會常會記事]  
　　上海縣商會昨日開第十次常會於午後三時開會到者各會董十餘人均列席與議首由正副會長報告開會宗旨畢即將最近各機關各團體等先後遞來函件分別宣示然後當衆提議良久即行表决所有滬北四川路商界聯合會來函關於致遠洋貨店慘殺一案請爲援助進行云云公决由會函致江蘇許交涉員請即照會英領事嚴重交涉末後附議兪稅所長函請知照各認商如火腿生漆土火柴洋廣貨四業代表加增認額外仍應查照前案附繳特別捐案旋據該四業代表到會列席陳述前情以特別捐一項原係臨時維持起見現旣增加稅額所有特別捐勢難擔負决計請求會長實力拒郤以恤商艱云云各會董互相討論再三向該代表等商勸堅持如前遂致無結果而散 
[商會聯合會預告開會辦法]  
　　上海總商會曁縣商會均接中華全國商會聯合會江蘇省事務所來函云敬啓者上年本省商會聯合會開會議决本年在上海開各省商會臨時大會嗣由本省商會聯合會委員會議决本年開大會時通函選舉本省代表辦法迭由敝事務所先後通告本省總商會商會在案現商得九省以上同意主張由敝事務所召集在滬開會復由蘇州無錫兩會就近與上海總商會商定自本年九月二十一至十月二十一（即夏曆八月二十日至九月二十日）爲開會日期函囑通告前來除分別函知各省事務所轉告各省總商會商會並登滬上各報廣告國內外各商會屆期推舉代表赴會與議外所有本省總商會商會理合一體通知以免遺漏本省代表除各會函舉之十五人（業已分函知照）屆時由敝事務所特具正式印函遞交大會報到外其由各會自行單獨推舉者（各會均可自由推舉代表）即由各會自備印函投會報告以免歧誤而昭愼重至此次開會經費前月十三日經委員會議定本省各一總會繳四十元每一商會繳二十元每一事務所繳十元均望於接到本項通知後繳由敝事務所轉交大會應用茲特先期通告即希查照辦理爲荷 
[浦東花邊公會開會紀]  
浦東花邊公會昨日午後二時爲稅卡勒捐事邀集同業在浦南浦東公所開緊急會議到者八十餘人首由會長陶少棠報告開會宗旨當衆議决呈請財政廳實業廳上海稅務總公所等聽候批示再作進行務達線網花邊免稅之目的公推陶籲門起草呈文即日投呈次討論同業內容各事而散時已傍晚矣 
[烟酒聯合會常會記]  
　　中國烟酒聯合會昨日午後兩時開星期常會首由主席陳良玉報告組織菸酒銀行進行辦法次報告菸酒借欵又復提議亟應注意兪葆康言此事本會前已致電力爭如當局一意孤行不顧民意惟有照前次議定自救方法次第進行衆皆贊成次紹酒業代表陳越屏報告浙江第五區分局長沈灝到紹以來任意挑剔所有釀缸前已查過近又分遣心腹到處重查騷擾殊甚且擅更定章取消支棧羣情大爲憤激現巳相繼停釀請籌維持方法王聘三起言沈灝在浙江二區分局長任內任意紛擾嘉烟酒兩業深受痛苦激成罷市風潮今調至我紹實爲紹酒同業之大不幸支棧爲便商而設今若取銷徒供官局魚肉同業誓不承認且各區均有支棧紹屬何得獨異金拜仁起言各區支棧載在定章未便擅自變更紹酒爲國貨之一本會亟應設法維持况停釀之後不獨商業受損即在公家亦失此一種捐稅旋經公决分電農商部菸酒事務署浙江菸酒省局顧全商業毋任變更致多紛擾議畢時已五鐘乃搖鈴散會 
[約翰大學消息]  
　　聖約翰大學校長卜舫濟博士前由同門會發起捐資在美國繪一油像以誌記念五月二十一日開大會時曾懸會中凡見像者無不贊美價值一千二百元現由同門會書記牛惠生君發出通和吉向各會員收取會員繳費可交萬國儲蓄會楊潤身君 
　　同門會周濟同學會前曾提議現因執行部將籌備實行特發通告召集特別會議討論進行事宜地點在四川路靑年會時期爲七月七號下午五時一刻云 
　　約翰大學網球會一月以前已經籌備現已組織就緒由何積康供給球塲劉鴻生君供給球網及各種器具張嘉甫蕭智吉曹錫賡諸君組織網球委員會均極費經營現委員會尙須請會員捐助網球及冷熱水及茶點費因會費每季僅五元不敷開支也網球會開幕在六月十二號（昨日）下午三時云 
　　聖約翰大學定六月二十五日下午舉行畢業禮卜校長定即日下午一時半宴請同門會會員下午四時備茶點則可帶親友同往四時三刻同門會排列入場五時行畢業禮如欲赴卜校長宴會或帶親友幾人赴茶話會或參親畢業禮者均須先向李翰綬君接洽 
[南洋公學附屬小學祝典三紀]  
　　本埠徐家匯交通大學（即南洋公學）附屬高小學校開二十週紀念會之第二日午後二時扮演中西各種戲劇精彩比前日更形美滿中西來賓均鼓掌稱善又請到崇明音樂家施頌伯（施君留日多年日本人稱之爲琶琶博士）彈大套琵琶聽者掌聲如雷惟因天氣不佳致大飛行家劉道夷不能一奏其飛行之神技而觀者依然異常擁擠不以天雨減少五時散會該校特備茶點多份以欵來賓招待極爲周到 
[濬浦局函送工師會代表川資]  
　　上海濬浦總局於本年十月中爲改良上海港口問題召集萬國工程師會議屢誌前報茲聞海工程師於該局常會時奉局長之命敦請萬國工程師各代表並將各代表之川資按其路途之遠近定費用之高低分別匯寄並附議會日期表一紙准期舉行茲將此項敦請書譯文錄下上海一隅居揚子以北兩岸之膏腴爲中亞細亞之富庶占最優勝之地位值最澎漲之時期而商務一道頻年來忽起忽落無一定之準繩不能與歐 
美並駕齊驅者此無他商港不良有巨大之輪舶而不能入狹溢之港口也鄙人忝任濬浦局總工程師之職巳十有一年所有浦江之若何開濬若何改良頻年來均有紀錄刊布此亦無待贅言茲者本局於一九二一年舉行萬國工程師技術會以資解决改良港口問題蒙貴代表慨允就職不遠千里而來本局曷勝榮幸茲特匯寄貴代表之川資金若干元祈即察納望届時早移玉駕滬鄙人逖聽下風無任企禱云 
[逆倫案今日開訊]  
　　浦東三林塘鎭張萬興米店小主張欣生殺父一案業經審判廳預審終結判令本月十三（即今日）號午後公開辯論故凡與本案有關係而應傳案候審者如屍妻張康氏屍媳張徐氏及趙望官吳關大等多名昨經地方檢察廳另派法警下鄉往傳着於十三號（即夏曆五月初八日）來廳候審該廳又以此案非尋常命案可比開庭後除原有庭丁法警等站庭外并函致檢察廳請届時多派法警出庭照料以昭鄭重 
[查獲大批川土案七誌]  
　　自稱軍官徐建勳帶同目兵趙泉由蜀來滬携帶皮箱八隻貼有四川陸軍前敵總司令部封條詎爲本埠關員查獲內有七箱悉藏川土計重四百五十八斤即押送地方檢察廳審訊之下據徐供稱土由四川第七師陳國棟師長托帶等語嗣據陳師長來電否認并請澈究等語此案自經檢察官迭提徐趙二人隔別研訊供多狡展爰由前廳長譚辛震據情稟詳何護軍使請示遵行何使以蘇蜀各省無此敗類應歸司法官廳澈究主名按律究懲云 
[官廳赴蘇卽返]  
　　滬海道尹王賡廷上海縣知事沈寶昌淞滬警察廳長徐國樑昨日（十二日）因公乘滬寗路早車赴蘇即日下午二點四十二分鐘乘車返滬 
[組織夜市物劵交易所之會議]  
　　大發公司大世界昨日上午開全體股東會總理黃磋玖報告擬於大世界內組織夜市物劵交易所股本一百萬元每股洋十元先收一半專營證劵棉紗麵粉等夜市交易此種夜市交易所美國德國等皆有甚爲發達云云經各股東一致贊成旋議支配股本辦法黃君擬大發公司股東得二萬股餘由各業發起人及各經紀人共同投資以便開辦經股東徐賢昌鄭鎰之等以大發公司得股太少公舉黃爲全體股東代表迥各發起人要求大發公司名下須得三萬七千股以便支配合股東共沾利益黃君答俟儘力磋商後若何情形再行開會决議至大發公司原有股票每股洋一百元夜市交易所開辦後當將一股改爲十股換給每股十元之新式股票以便日後市面流通經衆一律贊成旋即散會 
[湖南第三師範參觀敎育團將返湘]  
　　湖南省立第三師範學校畢業學生六十六人由學級主任陳鎔屈天璧率領到江浙一帶參觀敎育現已參觀南京無錫蘇州等處完畢於九日抵滬連日參觀本埠各校正擬赴杭適接該校來電稱境內饑迫校不能支急盼返校因將赴杭之說打消定於十五日搭輪返湘云 
[神州醫䢊診察所開始送診]  
　　北浙江路神州醫藥總會每年夏季在北市例設診察所送診給藥今届即於北浙江路寗康里神州醫藥專門學校內附設神州醫院診察所送診給藥定於今日（初八日）開診聞院內擔任診務者即該會會長及學校敎職員朱少坡余伯陶吳菊舫徐少圃鄭雲仲包識生諸君輪流應診云 
[滬寗路局滬稽查就職]  
　　滬寗路鎭江站長陳佑申奉局長調滬站稽查之職已誌本報茲悉陳君於昨日由鎭乘車來滬就職該站同人恭送緞額一幅上書遺愛難忘抵滬後由儉德會會員二十餘人至站歡迎 
[華界路政工程之懲毖]  
　　滬南工巡捐局飭工修理靜修路晚間並不懸燈以致歐陽鐵梅過路失足跌傷斃命詳情已紀前報茲悉此事爲姚局長所聞除將工程處大加申斥外并飭嗣後力加整頓故自前日始城內外路政工程處入夜後兩面加懸紅燈數盞以示行人注意 
[呈請褒揚慈善董事]  
　　已故上海慈善團總董郭聘之君品行端方熱心公益歷任果育淸節育嬰及同仁輔元各堂董事垂十餘載所辦各項慈善事業次第推廣如改建救生局籌設粥廠創立義學添築法租界騐屍所等厥功甚偉遽於九年一月間因病去世服務社會遺愛在人現由上海市徵訪局徵集行誼事實彙列表册呈請上海縣知事滬海道尹江蘇省長並內務部等轉呈褒揚以彰潛德云 
[少年躍樓自盡]  
　　城內九畝地烟紙店夥年約二十餘歲之某甲於昨日下午四時許於新世界南部四層樓縱身躍下受傷甚重耳鼻血出登時不省人事胸前用針扣定白紙一條上書爲國盡忠四字一時圍觀者甚衆當由新閘捕房九百九十九號華捕到來雇車送往二濟醫 
院醫治及抵院已氣絕斃命即由捕稟知捕頭將屍送往又騐屍所請示公堂核辦 
[男孩躍汽車跌斃]  
　　護軍使署副官處錄事達景之之第四子名長寳現年九歲家居兵工廠後新公所地方前日當築造龍華路之運石汽車進廠時該孩擬在車後躍上該車以致失足墮下碾破頭壳腦漿流出而斃該錄下昨特要求何使嚴予懲辦云 
[要求向汽車主追償刦贓案註銷]  
　　信昌繅絲廠於上年十二月十一號令出店蔡德至寗波路某錢莊用小車裝運銀洋經過滬西康腦脫路被盜匪雇乘福州路中興汽車行之汽車預伺於該處致遭刦去四千二百元事後由捕房緝獲案犯解送公共公廨訊辦而贓物均被分潤故當時一無吊出惟該繅絲廠係由義商惇信洋行經理近由經理者出名具稟公廨要求責令該汽車主沈湘雲賠償被刦之欵前日張襄讞會同義副領事費洛君升座集訊原告代表律師上堂陳述因被告將汽車租與强盜搶刦原告銀洋故應令被告賠償云云被告沈湘雲亦延律師代爲辯護結果以原告所訴殊無理由應判將案註銷 
[遇見失車之追究]  
　　無錫人浦渭南前日扭包車夫張汝成至四區一分所控稱民家住大東門置有新式包車一輛日前被竊今在虹口仁記路見張所拖之車確係失贓隨來華界扭案請究當經劉署員質訊之下張供此車向公益里江北人裔成進處購得出洋四十五元執有賣據等情因即派警將裔提案據供從陳家浜通州人曹禮仁處買來出洋四十四元亦執有筆據並有江仁富作保云云劉君諭提一千人到案轉解司法科昨經段科員判車交原主具領餘人收押候辦 
[被告上訴後之結果]  
　　張六順控張家林丁書堂等糾衆索詐不遂將伊妻張丁氏藏匿等情前奉上海地方審檢廳研訊明確以該被告等私擅逮捕詐欺未遂之所爲判各監禁四年張家林等奉判不服提出理由聲請上訴奉諭該准備文派警將張家林丁書堂等申送蘇州高等審檢廳候訊在案茲悉此案業奉高等廳訊明終結宣佈判决所有地方廳之原判决撤銷之張家林丁書堂等着减一等處斷改判各監禁一年又二個月發回上海地方廳送監執行 
[抄獲私藏之煙土]  
　　法捕房副總巡石維也君偵悉永安街二十一號門牌某號主徐三家處藏有烟土前日帶同包探等靈長人前往該處抄出大烟土十二只計值價洋二千數百元當將該號夥陳瑞生帶入捕房詰據陳供店主於前日至杭州地方不在店中等語諭着交保聽候傳解法公堂訊奪 
[寓客吸烟之科罰]  
　　福建路六百九十九號門牌鼎陞客棧容留寓客鄧阿寳顧阿二在九號房內開燈吸食鴉片由包探汪竹生查見將鄧顧二人連同烟具帶入捕房存洋保出上星期六經公共公廨中西官傳訊屬實判鄧顧各罰洋五元充公烟具銷燬 
[拘獲毆捕之掃垃圾工人]  
　　法工部局所雇之十九號掃垃圾工人於日前糾同米阿華等十餘工人至法新租界祁齊路勒逼他工人罷工當爲九十七號越捕查見上前喝阻被十九號工人將九十七號越捕頭部毆打後由捕頭得悉率同探捕到來詎十九號工人已聞風逃逸故祇將米等十名帶入捕房解經法公堂判將米等禁押外聽候捕緝行兇之十九號工人到案訊究在案昨日由法捕房包探劉有法將十九號工人拘獲帶入捕房經捕頭略詰一過諭令管押聽候解堂訊辦 
雜評二 
[讀旅滬川人電感言（訥）]  
　　近來軍人每以自治爲號召而人民亦遂有以自治期望之者其實軍人言自治近於滑稽故吾之所期望於軍人自治不在代人民謀自治而在能自治其軍能約束兵士不使譁變軍人之自治一也能剿除盜匪不使猖獗軍人之自治二也各將領能和衷共濟勿以互相水火而起兵爭致使人民惶擾不安軍人之自治三也此三者而皆盡力爲之則軍人自治之責任已盡初不必於此三者外而別謀所謂自治 
　　川局之所以連年不治皆因將領失和自相兵爭之故川民塗炭莫可告訴今在表面上各將領一致推舉劉湘司令問題已告一結束能從此兵與兵相安無事不再發生意外之變者則川軍已可謂之能自治川人也受莫大之賜矣更何敢再有其他奢望哉 
公布欄 
[上海地方審判廳]  
　　判决主文（民一庭）一件判决金桂馥與金順福爲欵項涉訟一案主文金順福應償還金桂馥洋八十二元六角金桂馥其餘之請求駁回本案訴訟費用歸金桂馥金順福各半負擔一件判决李蓉鏡與何倉立等爲欠租涉訟一案主文何倉立何桂榮租賃天一染坊房屋應即遷　並應償還李蓉鏡租金洋五十元又自本年陰曆三月份起之房租每月洋十八元應付至出屋之日爲止本案訴訟費用歸何倉立何桂榮負擔（民二庭）一件判决楊佛　訴范萬生等爲同居涉訟一案主文范杏英應與楊佛圃同居楊佛圃對於范萬生之請求准予註銷訟費歸范杏英負擔一件判决李木木與黃珠勝爲欠租涉訟控訴一案主文本件控訴駁回本審訟費歸控訴人負擔一件 
判决朱阿福與張錫昌等爲匿妻糾葛一案主文朱　氏應與朱阿福同居張錫昌張董氏董陳氏不得阻止訟費歸朱董氏負擔一件判决忻善興與薛文元因股本糾葛控訴一案主文原判關於忻善興　續開設江華春菜舘薛文元在未拆股以前應認爲有一百元之資本及訟費歸忻善興負擔之部分撤銷薛文元在第一　關於確認所出一百元股本在江華春號內仍然存在之請求駁回本案訴費歸薛文元負擔 
[上海地方檢察廳]  
　　批示彭學典狀悉業已迭次明白批示仰仍遵照辦理毋庸再凟此批黃惠塘狀悉候送控訴審核辦此批朱崇德狀悉業予併案偵查矣仰即知照此批以上六月十一日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談] [  中實]  
　　巴黎爲世界美術中心又爲世界學術上重要都會吾人自他地來巴黎市如由中國他省進至三吳文秀之邦覺事事物物無不輕盈倩麗巴黎大學附近書店之多極似中國科舉時代之貢院前而爲巴黎美術街之布拿覇路Rue　Bonaparte關於畫學材料之多絕似琉璃廠之古董牋簡此等現象均非新興之邦所能有記者嘗謂論美術無過於法蘭西論商業無過於美利堅論文學無過於我中華論醫學無過於德意志論外交無過於英吉利論音樂無過於西班牙論按摩術無過於瑞典此皆有歷史關係不容一朝變易者也 
　　巴黎因有美術關係故事事均含畫意巴黎大道有三種小建築可以入畫一爲花轎式之賣報處賣報者多女子蟄處亭中彷彿中國上轎之新嫁娘其亭式極似江西內地各縣之花轎五色班斕頂小而甚崇高二爲爐障式之公共便所障其外者極似中國北京人家冬季裝煤管時所備之馬口欠爐障自外視之不辨其爲何物因無惡濁班漬之顯露也法人好潔尙公德可見其國民程度之高三爲凉亭式之候車暖閣法京冬季無美京之酷寒而所設備乃周妥若是可見巴黎生活之圓滿若非戰役實足爲世界無上樂土不徒法總統府之足號靄麗舍或極樂之府而巳此外如路警之美服如女待役之白圍裙如浣衣婦之大藍如麵包師之長麵包如出店送物者之高匣疊置如炙栗之鍋與賣花之車均足爲巴黎市長安俊物 
筆記 
[苦孀記（三）] [  汪珠]  
　　黎遽然覺笑曰何夢之遽也睡臉初廻忽覩男子衣驚欲號省之陸之常御不察何來顏大頳紅到眉尖思久之衷衣徐扣顏色陡變紅消欲白亟呼張返公衣含淚欲滴一段幽思早付諸花榭水流之外陸聞狀益心儀投遺不絕黎悉擯之張笑　軍帥潑天威勢肯以愛影憐聲傾心一女子辜命若此不慮萬一耶黎大怒曰唶閟爾音有死焉耳適人報岡墓已竣蓋黎營爲士靑安魂陸成之也又聞軍行跡仇所至已直𨽻飛合速之矣不覺蒙恩山重慍少歛穴成常臨哭因循而安之焉值翁媼雙歿陸爲助力族人盡反券大感之但悠悠之口已叢體無以白於懷轉念報仇來者不亟爲地則負黷終無辨耳死者有言後之事聽惟守與醮一念務愼界在幾微醮弗論守非策聞直𨽻匪遙一衛可至倘伺梁璧而死仇也是素志耳香燧碧滎燭輝紅繞室中人闐矣黎果易叙而弁雜行廣稠遇一蒼頭先之後之捉銜代鞚殷勤臻至審之馴結爲伴行不計歷水郵山驛鞭絲淚影惡抱集千端愁黏病縛遂困逆旅中藥膳皆蒼頭爲之一病幾殆有瞽僧賣醫治之頓瘥入夜破扉遽入睇女鬆鬢壓枕小憐著布之姿孫壽啼粧亦韵黎覺覩僧目忽張大㤹急叩曰殊恩意不少置容爲金帛壽僧大笑曰此無須願以薌澤餉余黎知識破忿急無地抽懷七自刎僧飛一腿墮之徐徐曰視余寗眸言者覷已夙迢迢千里弱女子何爲計趣言之可黎無奈懷涕一泓縷縷道之 
劇本 
[歷史劇　雙忠墓（七）] [  沈心工]  
　　韓厥說與你知道現在程嬰已去出首引誘屠賊親身帶了兵丁去抄首了山宮門守備必然疏忽你但去無妨你說公主有病特來開方用藥見了公主便將藥囊放在公主面前他見了這個武字自然明白吾們的意思了快快去罷今夜三更吾與程嬰都在此地等你也 
門客下 
　　韓厥這是什麼聲音阿呀這是千軍萬馬之聲一定是屠賊帶了兵馬圍困首陽山來也吾且避過一邊 
　　韓厥下 
　　軍官上搖旗高呌大夫有令拿到趙氏孤兒和那公孫杵臼的重重有賞衆將官快快上前（回身一望）呀大夫來也 
[巴黎女王之女王出巡圖]  
　　亭中最高坐者爲猗鳳女士Yvoonane一九二一年三月三日新當選女王之女王 
程嬰引護兵與愭岸賈上 
　　軍官稟明大夫前面便是首陽山小將帶來三千人馬分派他們把山前山後轉團團圍住了又派許多將官已經入山搜索去了請大夫在此休息罷 
　　屠岸賈吾們在此休息罷程先生你的功營不小呀程嬰這是大夫洪福小人不敢居功 
　　屠岸賈你且躱過一邊待拿到公孫杵臼吾先問他口供他若不肯承認你便出來對證 
　　程嬰大夫高見小人遵命便了（下） 
　　小卒牽公孫杵臼上稟大夫公孫杵臼和那趙氏孤兒都拿到了 
　　屠岸賈哈哈哈帶他上來你是公孫杵臼麼 
　　公孫杵臼小人便是公孫杵臼 
　　屠岸賈你今年幾歲了 
　　公孫杵臼七十三歲了 
瑣錄 
[小說話] [  王懋勤]  
　　人爲萬物之靈事無不能學者故卓別靈出身貧賤而能專心習人之顰笑現身於舞台上中外傾倒其握影戲之牛耳非無因也他若梅大瑣之善胡琴汪笑儂之改舊戲劉寳全白雲鵬之大鼓等是皆有一技之長一藝之能而受社會之歡迎者 
　　吾揚劉子雲年已耳順工淮揚小調名重京滬歌喉一轉嚦嚦若二八之處女凡喜喪壽事咸禮聘之全座爲之肅然身凌空若與聲而旋舞尤工小寡婦哭五更其哭法哭音非眞哭所及更非善哭者之所能雖喜慶人亦欲聆其一哭爲暢事故當時多從之者然終不若其老當益壯耳 
小說 
[社會小說　眾醉獨醒（三四六）] [  瞻廬]  
第五十四回結鬼緣未雨綢繆聞仙樂漫天謊話 
　　車中的張氏母女自向上海下車搭了長江輪船逕向湖北而去按下慢提回轉筆來再把靑巖老三的近狀的略補叙靑巖在數月以前圖謀慧姑意遭失敗冬烘腦袋裏面存着一不做二不休的念頭但是覓不着一個好機會一來慧姑已搬了家二來劉公館裏喜事完畢又接着喪事靑巖在內帮忙絕少閒暇三來張老三吃了官司不滿一個月不得恢復自由須待他罪滿釋放才能狼狽爲奸行使那陰謀毒計他盼望了一個月好容易盼到老三罪滿的一天便在阿巧娘家裏辦着酒餚替老三壓驚老三受了一個月拘役罪名身體轉養得肥胖了（想是鮮魚肥雞之效）吃酒中間便問靑巖道你從前說甚麼另有一個生財之道做出來時多少總可掏摸幾千粒瓜子要做快做休得錯過了機會靑巖笑道這件事人多做不得人少也做不得（竟是水滸傳中智多星口吻）我們今天的一席酒一來你乾燥了多時須得大大的降一陣紅花雨澆灌澆灌你的喉嚨二來權把趙仙人家的裏當做我們三尺六的會場前番的計畫雖然落了空今番的計畫郤是十拿九穩無論如何總逃不出我伍老夫子的掌握將來開文差使時你們須得服從我的命令掏摸幾千粒瓜子宛比探囊取物再也不會失敗事成以後按照大小份攤派管敎你們都有瓜子到嘴老三和阿巧娘聽了都是饞涎欲滴恨不得立時立刻便把這事幹將出來 
餘瀋[  書帶草堂主人]  
　　天下有二難登天難求人更難天下有二苦黃連苦貧窮更苦人間有二薄春冰薄人情更薄人間有二險江河險人心更險知其難守其苦耐其薄測其險則可以處世矣 
[來函]  
　　主筆先生大鑒頃讀本月二日貴報第四張新聞拾遺欄內所載怪字一則雖體涉關言實意存搆陷在貴報本有聞必錄之例而投稿者則方快其誣陷之詭謀若輩用心陰險至此曷勝憤懣敝校成立已逾十載編制初爲　等其後次第增設師範中學　科規模日臻宏大校長程君任職多年年垂耳順平時熱心規劃時論稱之近以有人謀　校長一席奈無隙可乘遂　造猬褻之辭以圖破壞程君及三百餘學生名譽前月中旬有敝邑徐谷明張祖芬　所組織之宜報登載異哉某校長之愛花一則措辭與貴報所登大致相同當時敝邑各報咸著論闢之請其含沙影射別有用意地方父老學界同人亦羣起攻擊該報以與論之不容即時停版並在他報登載收受來稿失察誤登之廣告多日藉賚解釋敝校同人鑒於公道之尙存若輩卑劣行徑早已聲名狼藉因亦未與深究不意若非覬覦之心不死又復利用他報圖遂其破壞本校之初心同人等以此事關係程君個人名譽猶小而影響及於女校者甚鉅除設法偵查投稿之人正式交涉外應請貴報將此函登載入來件欄內藉明眞相至紉公館肅此敬請篝安宜興縣立第一女校全體敎職員同啓 
 
 
 

Page 15

 
 
   
 
 

Page 16

 
 
常識 
常評 
[哀學潮] [  覺]  
　　京皖之學潮均開千古未有之慘劇京之摧殘敎育者爲政府皖之摧殘敎育者爲議會 
　　政府摧殘敎育已騰笑於萬國議會摧殘敎育更騰笑於萬國之人民而實行此摧殘之手段者京則府院之衛兵也皖則議會宴請軍人時調遣之軍警也我國民試思豢養此不法之衛兵軍警者誰乎政府豢養之乎議會豢養之乎國民之膏血豢養之乎 
　　嗚呼我國民誰無子弟乃各竭其膏血豢養此不法之衛兵軍警以摧殘其子弟可哀孰甚 
經濟 
[一錢與一粒] [  常特]  
　　一錢之輕一粒之微世人視之均不珍惜然此些微之數苟就多數人之所拋棄而積聚之則爲數之詎實有出人意表者 
　　今假定我國人口四萬萬每人每日節用一錢則有錢四萬萬合現今銀圓價計之得節省銀圓二十六萬六千六百六十六元六角六分七釐每月得八百萬零一分每年共得九千七百三十三萬三千三百三十四元一角四分二釐 
　　又加每人每餐平均遺粟一粒則得四萬萬粒（每升約有米六萬四千八百二十七粒）合計遺粟六十石零八斗一日三餐失粟一百八十二石四斗每月共失粟五千四百七十二石每年總計共失粟六萬六千六百六十四石其爲數不亦鉅乎 
　　鄙諺有之曰富由小積貧由小損又曰江海成於細流高山始於一簣理財者其可忽諸（乙種酬） 
衞生 
[長壽之秘訣] [  谷靑]  
　　美國李脫尼夫斯博士曰美國每日有百五十萬人之病者黎孟博士亦曰十八歲至六十歲之年齡二千八百萬人中常有八百五十萬人爲病人或帶有病的傾向之人其言雖駭蓋亦事實也吾人試仔細檢查自己之身體或腦惡或鼻有故障或腸胃機能有障害此等病的狀態固時來相擾也去今四五年前即一九一七年美國政府之統計凡十萬人中計心臟病者百五十三人肺炎者百五十人肺結核者百四十六人腎臟病者百零七人卒中死者八十三人癌病八十二人下痢症七十九人動脈硬結者二十五人流行性感冒者十七人糖尿病者十七人實布的里（Dyphtheria)患者十七人氣管支患者十六人慘死者百零九人 
　　然二十年前千九百年之調查腎臟病與糖尿病者在同樣十萬人中俱僅六人而如腎臟病者竟一躍達十數倍之多其故何在蓋亦近代文明之過歟 
　　人類之善病而多死旣如上述然長壽百齡亦復有術可求美國有名之長壽家柯爾那魯年九十有八見之如在壯年或有詢氏以長生之術者氏微笑曰我不雜作而已我腹不過飽食物至八分輙止又意大利上院議員嘗爲外交官之格萊希伯爵今年百有二歲有人問以長壽之法氏亦微笑答曰長壽至要之條件厥惟避去感情之激動余自有生以來未知愛戀爲何物 
　　由此觀之人不能避免感情之激動消滅肉體之慾望則欲求長壽必不可能寗於生死海中送其朝菌蟪蛄之歲月可不悲哉（乙種酬） 
家庭常識 
[婚姻上應當革除之惡習] [  耿威章]  
　　我國之婚姻制度頗多不良習俗至今猶未更改當茲大倡婚姻改良時期安容此不人道不文明之惡習有立足之地步乎 
　　 [T13 ]一 [/T ]指腹爲婚子女在胎婚姻已定冐昧之事莫此爲甚不特於將來夫婦間之性情適合與否無從意測即體格若何亦不得而知如此言婚安有圓滿之望乎且訂婚與結婚間相距之時期太遠往往因家庭中變至於涉訟有百弊而無一利此亟當革除者一也 
　　 [T13 ]二 [/T ]童養媳童養媳雖非如指腹爲婚之在胎即已訂婚大抵亦距墮地時期未久而童養媳發生之原因大半由於女家貧寒無力撫養不得已而令男家養護故其翁姑每鄙其貧賤而常施以虐待即社會上亦多輕視之此制以童養媳本身而論受如許之虐待以婚制而言則弊與指腹爲婚等此不可不革除者又一也 
　　 [T13 ]三 [/T ]搶親婚姻本文明時代之一種制度伴文明而生所以表示人民程度之高尙也若舉婚而出亽搶親是失文明時代國民之資格而返上古野蠻之行爲矣人而不欲爲文明時代之國民則已如欲爲文明時代之國民則野蠻之行爲不可存此不可不革除者又一也 
　　 [T13 ]四 [/T ]冲喜吾國社會每當男子病危之時舉行婚禮俗謂之冲喜此實大輕視女子矣夫體質不健康㢢不可舉婚矧病篤乎病而愈固無大理論不幸病沒則女子一身隨之斷送其不諳情理之翁姑反從而聲聲咒詛事事苛求謂其命薄不相夫君噫事之不平孰有甚於此乎此不可不革除者又一也 
　　 [T13 ]五 [/T ]冥婚冥婚之制尙通行於國中不可謂非異聞也我國人不特不以爲怪反以爲高蓋冥婚之事往往見於詩禮之家如其壻未婚而死必令其女至夫家與木主行結婚式守節終身女子何辜而過此非人生活耶此不可不革除者又一也 
法制 
[遺產承繼者之順位] [  瞽丐]  
　　家庭間因承繼遺產而發生訴訟者往往有之東西各國亦莫不皆然各國民法中因特定相續法一編（相續即承繼也）以爲民間相續之規範其遺產相續之位大綱可分爲二第一遺產相續人爲被相續者之直系卑屬無論法定相續人（親生子）指定相續人（愛立）選定相續人（應立）悉屬之如共相續開始時無直系卑屬則按照第二遺產相續人之順位次第推求以相續之第二遺產相續人其順位可分爲四 [T13 ]一 [/T ]配偶者 [T13 ]二 [/T ]直系尊屬 [T13 ]三 [/T ]家長 [T13 ]四 [/T ]國庫是也惟以國庫爲相續人必被相續者無卑屬無配偶者無尊屬與家長方適用之在立法者意思以一國之金融由私人之財產組合而成若私人之財產聽其漫無歸束往往影響及於全國之金融以國庫爲相續良非得已也（乙種酬） 
道德叢話 
[西方格言（一四九）] [  謝介子選譯]  
傲慢鹵莽最傷友誼（英吉利諺） 
懶人以日日爲假期（土耳其諺） 
節所當節用所當用（英吉利諺） 
迂繪之人永不能得時機（意大利諺） 
微物能令賤者矣（沙士比亞）（Sbakspeare） 
合羣爲奇美之鑽石（何立黛斯）(Holydays) 
敵人不眠（德意志諺） 
殺人者將見殺（英吉利諺） 
悔爲心之藥（德意志諺） 
物各有用（英吉利諺） 
國民常識 
[國民應有互助之精神] [  曹文海]  
　　歐西各國之人民以合羣聞無論貧富都有一種互助之精神視一國如一家遇有貧困之人必互助救濟故其國中罕有困難之民農工商兵皆有讀書之智士農工商皆可爲兵民爲國有國爲民有戰場之兵均民所爲奮勇直前死無抱怨護國之心堅如鐵石故彼勢力澎漲能對外發展因彼國民皆有互助之精神耳 
　　我國人民往往互相排斥而不知應有互助之精神相妒相嫉相傾相賊只圖利己不顧國難即號稱偉人者亦只顧自身權利不惜國民之艱難至於一船國民更祇知有家不知有國毀棄道德民風日漸澆薄見富則迎見貧則拒雖有智深勇沈之英雄豪傑幾埋沒而無所聞而一般志行薄弱之人更自暴自棄而不知振作良可哀矣 
　　嗚呼我願國民速自覺悟革除舊習發揚互助之精神聚多數愛國之人而成一美滿之社會事無鉅微和衷共濟則化 
弱爲强化貧爲富非不可能之事也（乙種酬） 
科學常識 
[圖畫能騐晴雨之利益] [  吳鷗]  
　　曩者余客友人家見一畫甚奇中有一人持傘天晴則傘收天雨則傘張雖唐寅之畫月亦無以過之且可用以騐察晴雨不爽毫釐洵奇畫也余叩得共法錄在下面 
　　先用中國紙（如雙宣單宣及連史等紙均可）以他色畫一人以墨綠色畫一收傘負於肩上後以老鵝膽一枚納入明礬粉末緊紥其口懸於有風無日之處陰乾之待其堅硬磨於淸水中以凈筆補畫於外週呈張傘式乾後則補畫者已潔白無痕若遇陰雨潮濕之天則補畫者顯然直現作張傘狀也與前之收傘同出一筆蓋皆墨綠色也 
　　以上所述均屬眞實並非虛談閱者不信盍往一試（乙種酬） 
[問答]  
答李樹元君的問糾萬濬君的謬奚愁 
　　五月二十四日常識欄萬濬君的草帽洗白法一則竟是大謬奚愁本欲質問後因事未果今見樹元君出來考究此法謹錄於後 
　　將草帽用刷淸蘸水洗去塵汚再以炭酸曹達之稀薄溶液勻擦之見色變深黃乃以稀硫酸擦之色即漸漸復原更形潔白（此係中和法）如此的以復三次再以淸水漂洗略爲曝乾再行硫黃漂白法 
　　行以硫黃少許盛於盃中放置四週不透風之圓形桶內燃燒之即有So2氣體發生然後放帽於桶口徐徐移動使受氣之部分均勻而色亦漸白至適度而止最後塗以倔利設林使生光澤即成（不受酬） 
識字捷法 
[應用字] [  濟滄]  
　　乳人及鳥生子曰乳獸曰產（此析言之如混言固可互訓）從孚從𠃉孚俗作孵𠃉者玄鳥也此與孔字取意相似引申之有字養義凡高等動物初生雖與母體分離未易食物其母自能供給一種流汁以養育之此種流汁及供給流汁之器官槪謂之乳 
 
 
