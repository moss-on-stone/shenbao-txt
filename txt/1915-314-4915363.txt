# 1915 - 314 - 4915363

 

Page 1

 
 
譯述 
[歐西報業舉要（五十一）（譯輯者朱世溱）]  
　　國有大事則有檢稿之制懼其秘密一洩於國家之安危有至切之關係也此於戰事尤急以軍隊進行之消息勝敗之果繫之以定抑非僅如此也武人兇殘習性固然待遇降敵慘酷寡恩苟以露之世界則於國家名譽所關甚巨故務遏之使不得出然通信員之方法則亦隨之而進以常理動之不可則以至情求之不可則以强力脅之如一八七八年白來奥對待土耳其檢稿官之法可謂盡矣斯時巴爾幹戰事方興白氏爲倫敦盡報之通信員固以取戰場　覩繪圖寄歸爲職者也乃遲之旣久而得倫敦來電謂數月來未得一畫白知爲土國官吏所遏中心憤恨决計奮起一擊無造後患則取土耳其人待保加利人之殘狀作圖若干幅親陳之於檢稿官待其通過面目沈靜如無所異檢稿官見之大驚婉言謝之於是白氏與之力爭擅拳抵掌聲音鏘然謂如不通過者當别作圖兇殘過此十倍吾自設法寄　倫敦無待爾也官爲所懾乃於　上鈐以印記許其寄歸第白氏留此数幅不即寄 
出待稍有阻撓者卽以寄此脅之故終是役卒無所困 
 
 
 

Page 2

 
 
時評 
[自動與被動（默）]  
　　帝制之延期果出於自動乎抑出於被動乎據中國政府之聲明謂因選舉手續未畢似延期之舉出於自動也據日人之解釋謂答覆尙未盡從勸告之意又似延期之舉出於被動也 
　　自動被動之分舉帝制問題之實際究有無關擊乎曰有如因自動而延期則數月之後手續一畢帝制即須實行料無再有徘徊之餘地如因被動而延期則旣一次徇人之意將終必盡如人意而止然則自動與被動其即可以卜帝制前途之命運歟 
[命令]  
　　十一月十四日大總統策令　雍濤陳介均給予三等嘉禾章此 
令 
　　又令黄奕奎給予三等嘉禾章黄仲涵給予四等嘉禾章此令 
　　又令祝書元金紹成沈國鈞給予四等嘉禾章此令 
　　又令據山西巡按使金永呈稱晉省祁縣公民喬姓弟兄報効鉅欵十五萬元並據稱不敢仰邀獎叙等語該公民等急公奉上出於愛國之忱自應酌給獎勵以示優異而資觀感喬映輝給予四等嘉禾章喬映奎喬映璋喬映庚喬映元喬映霄喬映宸喬映南均給予五等嘉禾章此令 
　　又令邱昌錦加陸軍中將銜此令 
　　又令鄭大爲授爲陸軍少將此令 
　　又令任命良揆爲正白旗蒙古副都統此令 
　　又令倪金鏞授爲陸軍步兵上校此令 
　　又令任命何佩容爲宣武將軍行署參謀長此令 
　　又令朱芾爐洪鑄均授爲中大夫此令 
　　又令兼化國務卿呈據銓叙局詳稱遵核鹽務署僉事張同臯柳汝礪資格請予叙官等語張同臯授爲中大夫柳汝礪授爲上士此令 
　　又令財政部呈請將秘書周丕紳王其康司長盧學溥丁道津署司長姚詒慶金兆蕃均進叙三等應照准此令 
　　又令外交部呈請將僉事王景岐江華本傅仰賢均晉叔四等應照准此令 
　　又令財政總長兼鹽務署督辦周學熙呈請任命張質試署官硝總廠長應照准此令 
　　又令陸軍部呈請任命曲忠義充熱河陸軍騎兵第一營營長應照准此令 
　　又令陸軍部呈請揀派營長員缺應准以楊懷孝充任陸軍第十一師步兵第四十一圑第三營營長此令 
　　又令陸軍部呈宣武上將軍行署副官長汪樹璧調奉任用請免本職等語汪樹璧准免本職此令 
　　又令陸軍部呈請任命張厚德爲宣弄上將軍行署副官長應照准此令 
　　十一月十五日大總統策令宋玉峰給予二等文虎章此令 
　　又令汪樹璧給予三等嘉禾章此令 
　　又令鄧際昌給予三等嘉禾章姚鵬國給予四等嘉禾章此令 
　　又令阮肇昌給予三等文虎章此令 
　　又令鄭大爲著承襲彰威侯此令 
　　又令劉師培授爲上大夫林萬里授爲中大夫並加上大夫銜此令 
　　又令任命鄧泰交爲雲南陸軍第一師步失第一旅第一圑圑長李修家爲第二圑圑長李友勳爲第二旅第三圑圑長華封歌爲第四圑圑長施續伯爲第二師步兵第三旅第五圑圑長錢開甲爲第六圑圑長楊煊爲第四旅第七圑圑長何海淸爲第八圑圑長鄧損署第一師騎兵第一圑圑長李朝陽署砲兵第一圑圑長此令 
　　又令任命唐繼禹爲雲南警衛第一圑圑長趙世銘爲雲南警衛第二圑圑長此令 
　　又令司法部呈請將參事余紹宋進叙三等僉事劉定宇張家駿局培懋吳承仕廖維勳進叙四等應照准此令 
　　又令審計院呈請任命胡大崇李景堃楊家洤吳學莊爲審計官馮閱模楊文　周承裕張志散沈承烈沈廷鑑孫壽恒楊國棟爲協審官應照准此令 
　　又令陸軍部呈准正藍旗蒙古都統畢桂芳咨請以恩榮升補公中佐領等語應照准此令 
　　又令陸軍部呈准正藍旗蒙古都統畢桂芳咨請以英啓接襲世管佐領等語應照准此令 
[專電]  
　　北京電　四國對於答覆不甚滿意又有提出質問之說 
　　北京電　政府通電各省防範亂黨須用嚴厲方法 
　　北京電　鄭汝成遇害後大總統優恤之典已見明令茲聞鄭有長子年巳及冠名大偉在保定軍官學校當排長係正式軍官畢業大總統令其襲一等彰威侯並授少將軍官公府一等侍從武官月薪三百元其所賜之贍養田三千畝係小站上等稻田時價値十五萬兩以上 
　　北京電　有南雲者舊係端方要人前假託淸室名義赴陜西沿邊一带運動恢復宣統復辟並稱探詢升允使伊結交軍隊及回蒙人民贊同起事現南雲巳經捕獲正法 
　　北京電　政府擬派張紹曾往陜甘李春濟往川粤檢閱軍隊派蔭午樓赴滬致祭鄭將軍 
　　北京電　熱河姜將軍擬築赤峯壺蘆島鐵路批交外財各部核議 
　　北京電　滬寗鐵路局長鍾文耀因病假一月 
[特約路透電]  
　　北京電　星期日奉天附近京奉路發生慘劇是晚六時許京奉鐵路公司所聘之日本技師一人偕其一妻二孩及一友人同乘手搖車回奉天中途與輕車相撞以致盡遭碾斃其倖免者僅日本技師之一幼女而已手搖車尙有苦力四人死傷各一）十六日） 
　　北京電　參政院本定下星期總核各省代表之票數茲聞將展緩日期俾各省票匭得以送至北京蓋政府之意以選舉事關重要應由參政院考核不能僅由電信報告今票匭已到京者不過五省其地方遼遠之區尙未報告結果故若政府照此辦理則恢復帝制之期當在數月後也　（十六日） 
　　北京電　中政府因南京英德人衝突一案英德人所傅消息大相岐異特命憑國璋將軍報告詳情（十六日） 
　　西京電　第一次宴會今日正午開始大臣及名員與宴者甚衆日皇亦親臨舉觴爲各外國元首壽且申謝全國各官員繼由首相大隈伯爵外交圑領袖俄國大使瑪洛維區君先後答謝詞頗誠摯　（十六日） 
[譯電]  
　　北京電　法使接西貢來電謂日本輪船伊羅丸（譯音）由滬開往盤谷駛抵聖茄克角外法國海面時有法國驅逐艦一艘駛近其前見日船中有人以甲板上之木箱投入海内因而生疑乃押解該船至西貢查明船中所載之貨缺少多件舉艙單所開數目不符船中有搭客一人未携護照初稱美人繼乃自認爲中國之德領事云　（十五日） 
　　北京電　蔭昌奉袁總統命赴滬致祭故侯鄭汝成將軍　（十六日） 
　　北京電　國權報載稱袁總統擬於國民選舉告竣之後下令延期恢復帝制國民如欲向大總統請願可由立法院轉呈（十六日） 
戰電 
[其一（英人路透電）]  
　　羅京電　十三日米特洛維柴（塞新京）來電謂大局已大有進步敵軍圖截斷塞國南軍 
與孟軍之交通未果布軍在距里虚十基洛邁當處敗退進窺摩拉斯蒂爾之布軍亦爲塞軍逼退　（十四日） 
　　薩洛尼加電　前敵消盵頗少法軍仍在斯特魯米柴境占守控制柯斯土里洛之山巔布軍得援之後奪回台洛伏英兵若干今日登岸軍容頗壯聯軍及軍需之抵此者絡繹不絶現由火車日夜運往前敵　（十四日） 
　　巴黎電　雅典電稱星期六日希臘内閣開會討論他日協約國及塞國軍隊如退入希臘則希臘應主何政策　（十五日） 
　　巴黎電　巴黎晨報薩洛尼加訪員謂意巡艦比芒特號轟擊第第加志加以重創此爲意軍第一次參與巴爾幹戰事　（十五日） 
　　羅馬電　意軍刻在泊勒沙流域及戈里西亞東北之高原進行意公報稱意軍攻陷加沙高原狄拉佛萊希境内之戰壕意飛機一隊施攻甚利並驅退敵國飛機　（十五日） 
　　羅馬電　意公報稱敵軍猛攻萊恃洛山谷已被擊 
退意軍於星期日力戰終日又奪獲加沙高原敵軍戰壕一道　（十五日） 
　　倫敦電　羅斯基將軍與興登堡元帥在古爾倫之大戰甚關重要而爲衆所注意據彼得格勒電稱俄軍在澤地輾轉苦戰今已由湖境峽道出現軍事專家豫料羅斯基將軍不日將有攻勢行動德軍已退至距米托十英里内之處且棄軍火庫數所俄國步軍體力精神皆超過德國步軍俄國砲隊狀况近亦大有進步日本已允以砲彈供給俄軍（十五日） 
　　彼得格勒電　昨晚公報謂前月俄軍共俘德奥兵四萬九千八百七十四人獲砲二十一尊機關槍一百十八枝俄軍繼續於里加陣線進逼德軍德軍已在康桀湖北面退走四英里俄軍不避艱險奪獲伊魯克斯特塋地與鎭市一部分他處陣線均頗安靜惟恰土里斯克附近德軍重砲隊甚爲活動因以稍得進步　（十六日） 
巴黎電　今日下午公報謂法軍在拉白羅伏北面前進布軍沿塞拉河左岸全陣線猛攻大受損失而退香巴業德軍進攻一次爲法軍擊敗敵軍攻擊亞土瓦之曲折防地大受損失一節已由公報徵實今晚公報謂亞土瓦亞貢華愛佛境仍有砲戰步軍則未作戰近東法軍自十三日起在拉白洛伏境克里伏拉克方面間斷發砲塞拉河左岸有劇烈之戰事布軍進攻未獲勝利法軍已與泊里欺浦境之塞軍接近自本月一日起至十五日止達達納爾無重要戰事雙方從事鞏固防務及開掘地道英國鐵甲艦仍在轟擊加里波里之土軍防禦工程（十五日） 
　　薩洛尼加電　意巡艦比芒特號巳駛抵此間（十四日（ 
　　上海消息　揚子保險公司書記來函謂瑙威輪船華柯斯太號（三五二一噸）由洛伏斯柯歇開往海參威於地中海中魚雷又輪船里查哇特里號（二二三四噸）丹哇夫克洛比號（四九九噸）均在地中海被沉　（十六日） 
　　倫敦電　公報局宣稱聞希拉士之英領事及波斯銀行之經理均已就逮蓋由波斯政府所命也　（十五日） 
　　倫敦電　今日午後邱吉爾在下議院有重要之演說解釋辭出内閣之理由表明其在海軍部受職以來一舉一動無不與專家熟商並切實聲明彼長海軍時政策之得當又辯明克拉道克將軍陣亡之柯洛納爾一役及進援盎凡爾與達達納爾戰事彼個人不負重大責任因軍隊已向盎凡爾出發時彼始知之而達達納爾之戰事彼未得斐希士將軍應有之贊助云云邱吉爾演說將畢時表示其聯軍終必獲勝之信心　（十五日） 
[其二（德人德文報專電）]  
　　柏林電（由寒維爾轉）　十一月十五日德軍大本營公報云德奥布軍仍在各方面攻擊塞軍俘敵八千五百人獲砲十二尊其中布軍所俘者占七千人且獲砲六尊（巴爾幹戰况）　德軍占據愛古里東北法軍戰壕三百邁當（西境戰况）興登堡元帥之軍在斯摩岡附近擊敗進攻之俄軍（東境戰况）　林辛干將軍所統之德奥軍攻擊斯蒂爾河西岸俄軍陣地俄軍不支而退斯蒂爾河全岸巳無俄兵蹤跡（東南境戰况）　（十五日） 
　　柏林電　布京來電謂布軍在里虚發見塞皇個人及外亦部羹貝爾格勒大學之文書此項文書埋於秘密之處由塞人指示布軍丹麥京城轉來之電報謂英法各報昨日載有協約國軍隊克復庫泊魯魯消息巴黎時報今又謂法軍戰於格拉特斯柯該地距庫泊魯魯二十基洛邁當之遙丹麥各報謂法國消息漸不足信　（十四日） 
　　柏林電　布京消息謂吉靑納貴族親自出馬並未引起一般人士之注意因英軍於達達納爾及馬其頓今已難望獲重要勝利故也衆意英政府派吉氏赴東乃爲掩飾英國之失敗計布國各報向稱英國爲尊貴之大國自英大蔬發表關於塞國命運懷疑之言論後無復有尊貴可云佛蘭克費特報載稱法國陸軍參謀部前擬派兵取道桑蒂圭蘭太赴摩拉斯蒂爾茲因哨隊行抵桑蒂圭蘭太者見無路可行故已將前謀作罷其已登岸之兵均經撤回（十五日） 
[東方通信社電（日本人組織）]  
　　東京電　日本今後對中國問題之處置政府之意向旣經决定現正與列强之間開始交涉而與英國之間尤有特别接洽如前電所述日本政府之見解與列强間意見已見一致云（十六日） 
　　北京電　北京政府日前密電飭捕孫洪伊並電命各省將軍查拿激烈反對帝制之人（十六日） 
　　東京電　俄國近向日本定約鑄造補助貨 
幣一千五百萬羅布業由可以出貨多額之廠家承受决於十二月開鑄　（十六日） 
　　東京電　日皇今日午前在二條離宮内賜内外 
文武官員大饗宴並賜優渥勅語當由大隈首相俄國大使代表内外臣僚奉答明日第二饗宴事畢日皇即於十九日啓蹕往伊勢（十六日） 
　　東京電　本日正午在二條離宮豐樂殿行大饗第一日之儀日皇下賜勅語如左　舉行大禮之際與各國大使及特派使節並各大臣等同喜朕心誠爲喜悅茲朕敬祝友邦君主大統領之健康併國交之親密云云（十六日） 
　　東京電　全國下級官吏之有功勞者蒙恩賜饌皆甚感泣有多大之印象云　（十六日） 
要聞一 
[塞爾維亞之戰局談]  
　　德文新報曰塞爾維亞所能爲德奥聯軍東進之梗者除地勢險惡外則惟恃有貝爾格拉得里虚等頭等要塞也今貝爾格拉得里虚等要塞旣已相繼失陷而沿途鐵路又巳入我同盟國之手則我聯軍之東下者可以直由奥匈帝國經貝爾格拉得里虚等地入布京蘇菲雅以達土耳其矣 
　德將麥剛森元帥當初伐塞之日所率德奥 
 
 
 

Page 3

 
 
聯軍計德兵十師奥匈五師共十五師分兩路而進一路由德將加爾維茲氏統带一路由奥將奎維爾氏統带以至於今未添一將一卒即較塞軍之數亦不爲多顧兵力雖不厚而戰無不勝攻無不克且俘虜塞軍至五六萬之衆得獲敵軍大砲至數百尊之多據日前德軍大本營報告德奥聯軍於上星期内已達烏齊資與摩拉伐河之西且有在克拉爾約貨與克魯斯伐資等地已渡過摩拉伐河南下者而布加利亞軍亦於同時陷里虚佔勒斯考伐資雙方夾攻塞軍大有摧朽拉枯之勢當是時也另有奥匈一軍由東西　北三方環攻叢　黑山王國以防塞爾維亞軍遁入黑山國聯合作亂現在特勒布尼與格拉豪佛之間之奥匈軍隊巳破黑山軍之陣地至於黑山國能否借助四協約國相維相繫而不陷落則當視其後效如何今尙難以斷定然塞軍之前途或被困於北阿爾巴尼亞之阿爾泊山與普拉尼拉羣山之間在歷史上著名之極姆塞爾飛爾特殱滅之或三五成羣而仍舊作戰者在此星期内已當有定局麥剛森元帥一俟此二事辦理完結即可督率其部下之德奥聯軍赴馬基頓君士坦丁等地與英法之軍一决勝負矣 
　　前者俄國有派兵至伐位登岸攻布援塞之說迄今已經多日依然沈沈無音據俄國消息稱布加利亞政府於一月前已將伐拉之布軍調赴塞爾維亞邊境蓋防有暴動也而布軍方去三日土耳其兵已由阿得利亞諾波爾趕到土兵分住布軍原有之營房土耳其將校則寓其地附近之布王離宮於是俄人遂又謂土布兩軍之換防係布軍退避與俄人交綏而俄人亦即觀望不前矣噫英法援軍遲遲於前俄又觀望於後使區區塞爾維亞獨與德奥布三國常勝之軍對抗又安得不一敗塗地哉 
[西報紀改革國體事]  
　　字林報載十二日北京通訊云國體展緩改革巳由政府決定故本月内帝制問題一經最後解决之後參政院將以立法院資格建議延期惟帝制派之報紙對於中央政府關於此項重大事件之辦法表示其旣憤且駭之情如國華報等謂日本名爲勸告實則另有用意希圖成立其支配中國内政之地位今中國唯唯聽命豈非承認其有此地位乎且民國之主權操諸國民國民有自决或體之權無庸外人干涉只須國體改革之結果不損及外人利益而已故無故延期國民不能承認今若政府聽信鄰邦目的可疑之勸告而置眞正民意於不顧則各省定有重大之騷動云云其他帝制報亦不滿意於延期之辦法今巳通電各省運動將軍巡按使等聯名呈請政府速從國民眞意實行君憲以慰民望但延期云者乃外交之作用茲事與外國關係之情狀當已由政府通告各省故帝制派欲號召各省當局以爲後援如八月間籌安會初開幕時紛紛回電贊成之情形恐不可得矣同時態度傾向帝制派之報章皆力勸國人勿忘五月七日之奇辱並謂國民如不同一旨趣消除私見以救祖國則中國定爲他人之附庸國云 
　　又載九日武昌通訊云鄂省之選舉今已告畢矣早在意料中贊成君憲奉袁登極之結果今已揭曉矣票决手續極爲簡單鄂省六十九縣各派一代表至此以表示民意飲食起居悉由政府供張路費豐厚囊有餘資各縣之有選舉權者僅爲紳士而地方官監督其選舉焉其有被選權者則以爲昔日官僚或通儒或富家翁某君者乃有選舉資格而因不在本縣不曾入選者也近告余曰設有十人皆有複選資格其中有一人願膺代表之選則必以厚禮餽贈其他九人即可獲選余詢之曰然則當選者有好處乎客答曰然君不見縣代表皆已先得豐盛之經費乎若輩舉袁爲帝之後姓氏得達新皇之前新皇自必存記擁戴者之姓名將來機會到來定可榮膺懋賞也此言實可代表一般以代表爲榮者之心理至於代表國民云云則就湖北選舉而言其與國民無關直無異塵世中人與月中人之懸隔也然若謂國民代表絶不代表絲毫民意則余亦不敢謂然蓋革命以還吏治腐敗道德淪喪較諸前淸大同小異彼守舊之流憤今日官吏之齷齪以爲昔之官場尙以皇帝在上明察千里不敢肆無忌憚而今之少年官吏絶無此種畏懼心以致官箴不若昔日之佳抱此觀念而以帝制爲然者不乏其人故我人苟察及選舉者之爲何等人物則可知鄂省六十九代表之票决似非全屬違心之舉但若謂此爲代表國民之票决則徒爲兒戲之談不足以欺人也近來官場辦理檢查事宜頗爲認眞數日前此間路透訪員欲將鄂人對於選舉毫不熱心之情形發電通告乃竟未能將此無甚損害之電信傅出鄂省因檢查員指爲（不合規則）不許傅遞之故中國日後或有可視爲（合規則）之電信 
傅報實事但今日尙非其時也此間輿論對於帝制運動成熟時日本之警告頗不謂然咸以此乃日本又欲侵略中國之一種手續並謂中國改革國體雖足引起内亂然袁總統尙有維持大局之能力且黨人志趣不一甚至有悔罪而求赦者雖非出於誠心然其不欲於勢力不敵時徒自冒險之意亦可槪見上星期此間捕獲黨人多名聞有排長一人謀亂未成已被鎗斃幕後氣象之不靖於此亦可見一斑矣 
[南京快信]  
　　馮將軍電告中央蘇省全境安靜如常 
　　明日（十二）爲滬上追悼彰威侯之期軍署特派副官長何紹賢使署特派候補知事程鵬代表赴滬致祭 
　　部員張贊巽來寗日内赴各釐局調查一切 
　　昨日回教勸進會代表馬良基赴京 
　　軍民兩署現電調駐防淮揚之陸軍七十四混成旅長趙俊卿及水上警察隊長祁以德帮辦李襄鄰等來省籌商淮海各屬軍警聯防事宜 
　　候補知事沈廷琦昨經高等廳委充丹徒承審員 
　　財政廳現查吳江縣官產駐辦員淸理官產違反處分條例特知照曾處長查辦 
編輯餘談 
[遊美隨紀（第五信）（二）] [  遠生]  
　　記新劇十一月一日東京旅次 
　　是夕所濱有悲劇喜劇（即滑稽劇）二種悲劇名無花果大意爲一食客甲某　其主人之閨秀私通有孕而主人强將其女嫁與某紳士甲某遂憤而遁往美洲者十年以美國人乙某之恩養旣娶其女且得畢業於耶魯大學爲神學士嗣携其外國婦人回國傅教夙昔一叚寃孽自以爲一番懺悔洗盡無餘矣（眼目） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[勸告與延期之各面觀]  
　　意國勸告之加入　意大利將與英法俄日四國一致勸告我國外間早有所聞茲悉意大利駐京代辦公使實於十二號午間詣外交部訪問陸總長謂奉意國政府訓令飭令會同四國公共勸告並謂該使奉本國政府訓令已有數日因鄭重手續起見故勸告稍形遲緩現在該國政府甚望展緩變更國體云云想陸總長當然按照向四國公使聲明之言轉向意國公使復述一過也 
　　外交聲明之兩說　此次陸外交總長向四國公使切實聲明變更國體尙有許多手續政府原無急遽之意須愼擇一適當之期云云已誌昨報茲據京中英字報載稱此次聲明實係中國政府之自行聲明並非四國公使再有第二次質問而始行明白回覆又謂是日四國公使之至外交部實係出於代理國務卿兼外交總長陸徵祥氏之延請蓋與本報前紀某秘書先一日已奉命至某國使館一行四國公使翌日始相約同至外交部聽取陸總長之聲明所有情節實相符合也惟據十一日天津日報載東京電則云中國政府曾電訓駐東京中國公使陸宗輿令知曾日本外務大臣石井氏略謂中國政府以不拂民意而又不堕政府威嚴之方法從貴國之勸告以示國體變更延期之意嚮本月八日駐東京英國大使曾代表三國使臣與石井外相會商一切云云兩說絶對相反由中國政府言前說或爲事實也 
　　維持治安之電訊　自國體變更决定實行政府因對内對外上之必要講求維持治安之策不遺餘力日前統率辦事處奉大元帥諭通電各省長官大致謂各該省官吏極力維持治安將來中央不惜破格獎勵已擬定頒行一種臨時特獎條例分爲六條除文武官員晋職授勳位外其軍民人等對於黨匪能撲滅或捕獲之者獎銀一萬元至六萬元不等另一消息謂自上海鄭鎭守使被刺事件突發政府對於維持地方之治安更加一層注意日内將更電命各省將軍巡按使等嚴防地面以免此類暴行復發而尊重列國勸告之忠言厚意至於傅聞中央政府對全國要地將施行戒嚴令一節全係風說不過嚴命地方長官等加意預防耳 
　　展緩理由之發表　昨據公府消息當局現擬發表國體變更展期之理由屢開密議研究種種聞俟草案告成更開審查會議通過之後即揭之政府公報與京外各報章一律發表以說明展期不得已之理由藉安民心維持時局 
　　淸室問題之討議　自淸慶王奕劻來京一行移宮問題暫已閣置惟昨據某外報所載則猶謂新皇登極之際與淸室相關聯之事甚多不可不先期討論適當之方法因此陸國務卿於日前在純一齋召集特别會議討議歴數時間所議者卽爲宮殿全部移交問題淸太廟遷移問題淸室玉壐奉繳問題淸室優待條件如何聲明繼 
續問題等等確否未敢知也 
　　黎副總統之辭職　聞黎副總統巳第二次呈請總統開去參政院院長等缺該呈現已留中大約須經過慰留手續方始能蒙批准或謂黎氏所領一切職務必與副總統名位同時脫卸也副總統府人員旣經解散並函致財政部請於十一月起停發副總統俸聞政府以黎氏建設民國厥功甚偉擬於變更國體後另予以特别之酬金 
[通俗教育會二次開會訓詞]  
　　北京通俗教育研究會於日前開第二次大會教育部張總長亦蒞會親頒訓辭文云中國社會教育政府向置而不問歷來主持教育者從未辦社會教育之事民國元年蔡鶴卿先生長教育部特設社會教育司湯濟武先生在職時與鄙人談及此事津津有味大抵社會不改良即政治無從改良政治不能改良即國力不能與人同等社會教育關係之重從可知矣中國社會自游牧時代進入宗法時代而宗法社會遂爲中國社會之精神一家之人咸聽命於其家長詩曰君之宗之禮曰有餘則歸之宗不足則資之宗故古以家族爲單位家與家圑結以成此　大之中華民族此誠我國社會之特長也而個人之依賴根性亦因之而生世界大通我國所長者固宜保存我國所短者尤宜增進外國學者誚我國人知家族之圑體而不知國家 
之圑體其言不爲無見嘗有世家大族門庭以内秩序井然而門以外荆棘糞土非所過問即此一端私德雖有時勝於外人而公德則相差過鉅然則採西洋羣學家之言以增進我國國民之公德洵爲今日之要　矣推原我國社會進化之所以遲滞者有一大原因則語言文字之岐異是也文字本語言之符號能書即能達意中國古時言文相差不遠詩歌之所傅如免罝小 
戎村夫婦女大都知文鳥獸草木之名率能指而道之幾乎無人不學所謂人人有士君子之行者庶乎相近今日言文之相歧日遠上下級社會之情形日隔鳥獸草木之名如爾雅廣雅之所傅士大夫瞠焉不曉上級社會專講吚唔記誦而與下級社會不能相通則如農定古時相傅之慣習天氣之晴雨應年歲之歉豐田夫傅其說而並無其書學士有其書而不習其事遂致上下等級諸多隔閡無農中之士工中之士商中之士而蚩蚩者遂長此終古此即由於言文相差太遠之故也推之他事莫不皆然是非使不識字之人皆有他種方法以代之不可本部謀社會之改良進步特設通俗教育研究會會中組織分爲三股曰戲曲曰小說曰講演即其方法之一端此三者可合講亦可分講可分講而又可合講者也戲曲之感人最深其取材大都從小說而來播以絃管傅以神情遂不啻日日講演於社會而成爲人人之心理向來小說之流行社會者大率誨盜誨淫之具綠林豪客如水滸傅佳人才子如西廂記深入人心莫能回轉即有四字六經其效力决不及誨盜誨淫之鉅惡者不去良者必爲惡者所驅除猶之貨幣學者之所謂惡貨幣驅逐良貨幣乃成一定之公例今言改良亦决非官樣文章所能做到必使歌謠雜曲之所傅者盡易以有益之歌詞而驅除誨盜誨淫之雜曲湯先生在任時曾言擬由本會製家若干歌詞使盲　平話者流其相傅誦人民喜新製歌詞之興趣而以誨盜誨淫爲可恥庶幾社會漸得改良而風俗日能增美也泰西新史覽要一書本已極舊其中所載有可供參考者英國一老媪向名士曰師可脫者借書師以一册授之媪閱之曰妾少年時曾有人以此種書向男女羣聚時宣讀初不覺其不合今日則此等淫書非正人君子所宜觀也遂還之可見英國百年前之風俗與百年後之風俗逈然不同此即社會改良之效天下事祇患不作如實力去作未有患其不成者也小說則近時新小說固多佳作但上海有一種惡劣之習大率無賴文人不務正業乃造作一二册小說名爲箸作而實則引誘良家子弟遺禍社會習俗者不知凡幾不正當之印刷局又多惟利是圖發行各埠四方之人取而讀之勢必使靑年子弟入於邪途流毒無窮良可痛恨前者本部亦嘗指其惡劣者咨行内務部懸爲厲禁矣然此事絶非空文禁止所能掃除淨盡是宜多方調查如書肆有秘密私售者一經查出必嚴其罰而焚其書務使此種不良之小說驅除無遺此消極一方面之辦法也而積極一方面則編輯極有趣味之小說寓忠孝節義之意義必文詞情節可泣可歌在在能引人入勝使社會上多喜閱有益之小說而視不良之小說如毒藥之不可復進則社會必因之日良矣講演之設正因識字者少而下級社會不能與文字相接觸者用講演之法以開導之有人言中國 
識字之人約計不過千分之四果如斯言則不識字者千人中有九百九十六人之多社會階級中人數之多固莫多於下級社會而下級社會中又必多爲不識字之人人不識字猶之五官不備視聽俱不能健全也惟有依賴講演者導之以正使以耳代目有所感悟據教育會所調查社會學齡兒童與學校容納之數相比較其入學者不過百分之二五其無校可入者反居百分之七五北京如是其餘可知兒童如是成人可知幼年旣不入學長成即無智識何况失業之人之衆寒苦之家之多長此以往則十年二十年以後試問社會上成何景象誠有令人不堪設想者如車夫苦力之輩與文字報紙永無接觸之日非賴講演以感化之别無第二方法况忠孝節義之資料可運用於戲曲小說之中者無一不可以運用於講演之中講演之效力不啻一戲曲小說之導線故謂三者可分講亦可合講而又可分講者也尤有一言可爲本會諸君勗者即所謂作事惟在乎精神也有精神則百折不回天下無不成之事無精神則縱在目前而我不去做事不能做我也本會會員有本部學務局警察廳諮人以及聘請諸位名譽會員率　身居要職素有聲望有道德有志氣之人所望努力同心進行不懈務使一年二年之後成續日進以達大總統令京兆爲模範區域之目的則本會對於社會前途庶有信用浸用推而至於全國則將來民德與民智民力同時增進何患不能與文明諸國並駕齊騙乎此鄙人所希望於諸君願與諸君共勉之 
[限制官吏兼充教員之變通法]  
　　限制官吏兼充教育說早見各報茲聞此事實由總統交片教育部辦理勢在必行惟施行辦法尙須部中詳細議訂照交片内容未嘗無可變通辦理之路即一爲某項學科無相當之人能任教授者一爲教授勤懇學生翕服而又能不荒廢其本職者皆得變通辦理准其兼職而以原則言則固不准兼職也論第二層變通之法其中巳留有許多餘地但教授勤懇須得各校校長保證不荒本職又須經各該長官承認則在兼職諸君已未免太覺煩苦矣並聞此事將於次學期實行 
[本年春季之中日商務戕况（三）]  
　　駐神户領事館之報告 
　　一大阪製造品輸出中國情形 
　　大阪一埠爲日本商工業最盛之地故輸出貿易較他處爲發展而對華輸出亦以大阪爲最出口要品神户僅二十餘種大阪計有七十餘種除棉紗銅塊等大宗貿易外如天竺布被褥布帽子洋燈玻璃鏡各種近來輸出中國頗占勢 
力茲擇要論述一二如左 
　　一天竺布　製品與輸出之數量價額相比較三年平均核算計輸出中國者約占全額之太半元來天竺布一物專供麵粉袋之用近因中國改製衣服細貨需要日增供給内地之品變而爲輸出且日本大會社工場兼製造各種布疋於竺布不其措意故無何等之變化自個人經營之小工場多使用動力機比紡續工場所製者費用稍省大阪所出之布大率闊三十英寸長二十四碼每疋重量由五磅半至七磅半所用棉紗以二十支及十六支爲多若以市價言之據去年二月間調查有牡丹鵝鳥金魚籏印等各種商標牡丹一疋價二圓七十五錢鵝鳥金魚均二圓二十五錢籏印三圓七十五錢俱比前數年爲減 
　　查該品輸出有直接間接之分直接者由製造會社直輸送於中國所在地之支店或代理店之謂間接則由輸出業者購買製品發送於中國所在地之支店或化理店之謂除日商三井大倉外如永發裕貞祥文發裕泰恒等皆中國僑商爲間接輸出者也 
　　二被褥布（被單及被面）　試就製品及輸出與各種價格言之如被單一項有織花斜紋手織之不同其中又分白色染色（俱無花）柳條織花各種尺寸雖不一定然輸出品以底質稍厚堪以洗濯及尺寸長闊者如三十八吋五十二吋之品需要最多而其色大抵取純白或桃紅與水色總以織紋及四邊附以流蘇者最爲普通若兩邊附以流蘇者京間有之近來有摹擬　國品而較織兩面花紋者大率寛爲六十吋長九十吋可見風尙略有變遷矣被面約可分兩　即柳條及織花是也柳條有格子柳條及直柳條其製產之比例大約格子柳條居其八直柳條居其一而織花居其一其重量則自五兩七錢至八兩三錢此專爲製造輸出之需也以價格言之據前年末調查被單則有内地與輸出之别内地一打計七圓至二十圓輸出一打計六圓至八圓被面布則因手織與織花而分手織每十兩値三十五錢或四十四錢織花每十兩値五十錢或七十錢不等要而論之被面與被單其價格常隨原紗爲低昂前年以來棉紗價高不足償生產之費價格殆無標凖 
　　該品製造工場有十餘所通計男女職工五百七十二人用石油發動機者不外四家而巳查該品輸出除少數之日商外大半歸於華商之手如文發成記白和復興同泰和廣同生等皆是其付賬期日則定爲每月十四及二十八兩日云　　（未完） 
[三省會剿鬍匪之由來]  
　　政府派兵會剿鬍匪一節聞其原因係據多倫稽核分所報告（按多倫稽核分所管理徵收張家口熱河 
多倫經棚四處之　稅）謂該處發現鬍匪當即遣派軍隊約二千人並隨带馬隊馳赴該處防剿此外除派崑源爲其他八營中蒙軍隊剿匪總司令及令奉天叚將軍會剿外又以時値冬令中蒙交界之處鬍匪不免猖獗特令吉林黑龍江兩省將軍特别組織剿匪軍隊並選嫻於騎兵科之將士爲統带一面又照會日俄兩政府如我國軍隊在沿滿洲鐵路一带剿匪之時如有相需之處務望帮同剿滅云云 
[日俄兩交涉案之議結]  
　　中日軍警衝突案　奉天長白縣營兵與對岸惠山鎭日兵大起衝突一案已將當時啓　詳情紀錄前報當時馬特派員因參觀物產共進會事已在朝鮮接有奉省去電遂以非正式的交涉商請寺内總督和平辦理其時總督亦接有本國外務省電訓遂允飭由該憲兵營長就近議結當時憲兵營長即提出兩事要求馬鴻亮知事承認（即通設電桿與派日兵保採木分局兩條）經馬知事電請省憲核辦奉批商令撤回該知事乃面晤日營長告以省示並請通融辦理且採木分局係中日合辦已由縣撥兵保護可毌庸顧獻該營長遂允提出另案辦理惟對於日兵卹賞等費及該軍警之有責任者例應懲處另行提出六條内通設電線一條業已着手進行馬知事因事已如是逐條承認至傷斃日兵一名除當時從豐殯殮外又給與伊家屬卹金一百元防營駐屯地點不甚相宜亦允移屯他處昨已將議結情形詳報交涉署省於署查核矣 
　　中俄烟酒互禁案　哈爾濱消息中俄互禁烟酒案發生幾及一年近外部以兩國互相禁運而於俄界之種烟也吾界之燒酒各置不問等語咨商俄使旋經俄使允許各飭哈爾濱外交官商訂互禁條約及稽查章程在案惟此種章則必須悉臻妥善方無流弊王巡按特又飭行各道詳晰查明以他據爲標凖聞道署及稅局均巳奉到此項公文現正詳細商議也 
[江西實業瑣記] [  曳泥]  
　　银　德興縣銀礦在城區鄧公山礦脈亘數十方里實江西最有價値之礦山唐代開採已獲成效前送巴拿馬賽會外人已稱爲最良之苗質富紳祝某經營該礦迄今三年現因外人垂涎日甚一日若不亟起實行寳藏恐不能终日前特赴北京邀集同鄉擬以五千萬資本實行掘採已得農部批　准不久將回里開辦果能辦理得法誠一大利源也 
　　靛　樂平產靛爲江西最消額達四五十萬後以洋靛攙入染業家喜洋靛之純潔使用甚易雖其色澤不及土靛之耐久亦不之顧以致土靛價落滞銷積靛者遂多改種烟苗自歐戰發生後洋貨進口陡減洋靛價亦高漲染業家因之改用土靛故樂平之靛近日大有供不給求之勢而各省購客尙絡繹而來預料明年種烟之田一律改而種靛其獲利當較之種他項穀類者三四倍是亦發達國貨之好機會也 
[江西之商界消息]  
　　商會總理作古　贛省商務總會會長曾秉鈺號平齋恤貧好善性頗和平自辛壬之間本省組織商務總會盡力贊畫故前後任會長四次近年並兼充商圑正長當贛亂旣平李將軍戚巡按相繼蒞贛凡關於財政及地方公益事多與曾君諮詢近日爲維持市面事軍民兩長尤殷與之商榷此次選舉國民代表曾君得票獨多蓋其素與官場接洽可知也國體投票之日曾君巳力疾赴會現國民會議覆選在即人咸謂其大有希望乃於本月十號因頭痛復發兼之中風不語醫藥罔效遂於是晚十一點三十餘分鐘逝世次早將軍巡按聞耗均派官探詢確實頗爲嗟悼 
　　江西官票害人　贛省官票邇來驟低洋價飛漲各商人固已叫苦連天而尤以烟酒帮爲最蓋因新加公賣費負擔增重而所入又皆官票所輸則須現洋是不　負重之人復受巨創以故連日會議設法維持而終無良好結果不得巳乃呼籲本省公賣總局請改收官票照時價折洋以免重累昨奉批斥不准說者謂以本省官票不能納本省官稅此江西官票之所以益令人仇視也 
[四川選舉之現象]  
　　此次四川初選以成都華陽兩縣論如曾鑑駱成驤等得票僅數張而劉昌言蘇兆奎等則居然當選故輿論不大滿意現各縣初選當選人已紛紛來省當事者頗爲優待以提督街恆貞旅館爲招待所不庽外客臨時安設電燈電話雇役夫五名伺候又由覆選事務所派出姚靜山汪義門何嗣韓丁蓮士楊白雙呂次彬六人爲招待員專在恒貞旅館招待一切又印戲票數百張當選人可隨便到各 
 
 
 

Page 7

 
 
戲園看戲其費聞由某某等擔任近日各當選人宴會異常忙碌 
　　昨據某招待員云此次選舉國民代表須先融洽意見而若輩於餐館及賭場中融洽之近日恆貞旅館内雀牌之聲終日不絶十一月四號招待員汪義門等又商同報告覆選事務所謂各縣初選選人遠道來者每將旅費用罄請欵若干以供招待聞將來用費約在一千五六百元左右 
　　至選舉代表之期已定於十一月十二十六二十四等日各縣當選人日内即可到齊將來投票必能一致贊成君憲也 
地方通信 
[蘇州]  
　　新發現之鉅騙案　蘇坦閶門西中市同仁和綢緞莊經理蔡某日前遇見李某等三人聲言欲購辦大批綢緞蔡即盡力招待該三人均住在馬路鴨蛋橋畔蘇台旅館揮霍甚豪並不疑其爲匪日前李等開出貨單囑蔡配齊裝箱蔡配齊後開一發票約三千數百兩一面由李等將貨轉運滬上翌日蔡陪李至滬取款不數日李等即失蹤蔡四處追尋無着祇得回蘇再爲設法聞貨價共約五千元現聞此案已委託上海包探朱某在滬查獲原贓約當本二百餘元已備價贖回李等則尙未弋獲也 
　　紹酒業之呼籲　蘇城紹酒業前因禀請另設公賣分棧未邀批准惟國稅緊要未便稽延故特將蘇垣存貨應納公賣費先行照繳當備洋二千元交由吳縣孫知事轉送第三區菸酒公賣分局唐局長處請領印照以便行運乃此款送局已兩月有餘唐局長並未將印照塡發以致存貨未能運銷前日紹酒業王濟美等二十六家禀請蘇常道尹署核示經殷道尹據禀飭行吳縣知事查明復奪 
　　撤換習藝所官　警察廳遊民習藝所日前脫逃犯人兩名崔廳長以該所看守官霬泰來疎於防範咎無可辭應即撤差所遺之缺已派委保安隊員高登瑞接充所遺隊員則以西區巡字李駿泉升充遞遺之巡官缺以章士謹充任刻已分别下委飭遵矣 
　　古墓被掘之請究　閶門外有鳳凰墩離城數里爲鄉僻之區該處向有劉家墳松柏豐　石象駢列一望而短爲前代古墓士人相傅爲劉閣老墳惟無碑可考近年又無子孫祭掃日前突有近處鄉人及素充小工頭之王某等竊得澤仁堂牌（該堂之牌向係收殮路斃及辦掩埋暴露屍骨之用）置之墳旁然後將該墳發掘無如該墳工程堅固一時不易得手直至次日始行掘開有見者云墳中正穴葬棺兩具旁有附葬四棺均完好如新惟開棺之時則在晚間故其中搜出何物未能深　迨後盜棺之聲鬨傅遐邇爲澤仁堂某董所悉已函告吳縣知事請澈查辦理矣 
[松江]  
　　孤貧兒院菊花會續記　松江之孤貧兒院經費奇絀秋間因有音樂會之設藉作呼籲　得慈善家之佽助而教士步惠　諸君亦率同志贊助可稱難得本月初六七八九日諸同志復在本院踵設菊花大會大殿中央設菊花山商與　齊殿後池河四周亦堆菊花池以上精室數楹遍懸名人書畫金石彝鼎之屬逐地位置以供遊賞並售茗點瓜菓之屬奔走而酬應者皆一般熱心家得資槪充經費院董邱菊卿君常川照科日間有鄭少　之灘簧王明山之戲法曁音樂之類入夜更添飛盆烟火電光影戲以故遠近來觀者甚衆遊劵每紙售小洋四角且有臨時捐十元五元不計典業公所更特撥善款四百元以息金充常年費一俟捐款充足當自建院舍推廣名額爲孤兒造福也 
　　泗涇擴充警政　泗涇區員李幸三君蒞職後内外警務悉心整頓全鎭原有巡士十六名現聞推廣四名並增巡長一員一切服裝器械亦逐一製備聞此係該鎭紳商兩界助力之效也 
　　新橋遴調巡長　新橋派出所王巡長舉止乖張不洽與論蒞職不滿兩月縣署函禀已有數起那警佐以新橋當鐵路之衝非幹員不能承乏派員調查知王種種謬戾即擬下札斥退日内將另行遴員前往也 
　　靑浦各學校之聯合運動　靑浦全邑學校本定九日起至十四日止借本城公園餘地開聯合運動會嗣以天雨泥濘緩至十一日舉行分四日運戰各校來城運動者每日有二十餘處操演各節均極純熟其中以女子高等爲最有精神來賓參觀者約有數千頗極一時之盛 
[鎭江]  
　　軍警查獲匪類　十四晚九時新西門守城掩護隊兵士並五區崗警忽聞城河内有人高听救命之聲當即四處尋覓繼見河内有船一隻正在開行船内呼救不已軍警即會同沿岸追捕追至財神廟地方始將該船追上登舟搜捕查獲匪徒三人隧由兵士带至要塞司令部訊問 
　　規定巡查路線　國體問題發生後地方謠言不靖人民惶惑異常邇來軍警界格外戒嚴凡火車站及大小輪船各碼頭對於形迹可疑之人必盤詰至再方始放行並規定巡查路線由軍警分段擔任 
　　兵艦游弋長江　馮將軍以時事多艱沿江一带恐有人乘機滋擾特電請海軍總司令李鼎新迅派軍艦二艘游弋長江各口岸以資鎭懾聞昨日已有一艘駛抵京口矣 
　　保衛圑獲盜　鎭郡東鄉諫壁鎭警察第六區區長高毓蒼率同該鄉保衛圑緝獲盜贓於日昨解送縣署章知事訊實後以該保衛圑查獲盜匪多名實屬異常得力傅諭嘉獎除提犯研訊錄供詳辦外並一面傅知事主來縣署詢明以便認領贓物 
[杭州]  
　　揑報匪案之澈查　紹興酒捐局長楊贊同日前電致財政廳内稱據餘姚稽征所電稱宋司事等至勝山地方收捐被匪动去無蹤生死未卜印照印花現欵船隻刧毀一空等語廳長當爲陳送巡按使公署屈使以案情重大電飭該管營縣勒限追緝茲聞餘姚縣知事王嘉曾電復省公署略謂宋司事等人早安回案係征捐肇事並非匪刧屈使得電後核與該局長電禀情形不符昨已行文財政廳查究此事原委略云似此揑詞妄報尙復成何事體究竟此次肇事實形若何該所司事等有無苛擾情事何以揑報匪案合行飭仰該廳長迅即澈查嚴辦詳復核奪前電附發 
　　京商會之寒電　杭總商會昨接京師總商會寒（十四日）電大致謂此次改革國體屬於民意事關内政不應由外人干涉意在聯絡商人電達政府將國民自行决定理由陳明一面通告各界共持此旨電末有國體早定商界受福無窮等語此項電文想各省商會必均接到一般眞正商人對之不知作何感想杭商會如何復電尙未探悉 
[安慶]  
　　催完烟酒稅之示諭　皖省烟酒公賣開辦後烟酒商遵章完 
稅者寥寥昨經巡按使公署示諭云照得皖省公賣規定十之二五加稅兩倍在内業經明白宣布略將市價提高費原出自買主烟類無論絲葉酒類不分客土諭爾烟酒各商務當照完淸楚倘敢藉故抗延立即按法重處 
　　模範監獄將改修　皖省模範監獄原就前淸司監改建各種設備均未周備頃聞李巡按以因陋就簡殊非卹囚之道特委蔡振洛君察看該監形勢應如何改建速繪具圖說候核現蔡君已會同法庭各長官將改修形式標明送署核准不日即將興工矣 
雜評一 
[通俗教育（默）]  
　　張總長對於通俗教育會之訓勉謂我國人祇重私德而未講公德其實中國今日之所謂私德亦已淪喪盡矣一般普通社會之人平日旣未受教育又不知法律個人行爲動輒牽涉公衆且多生計困難無自立餘地僅賴安分守己之一語以範其馳驅若再不講私德則一切傷風敗俗干法害人之事皆將無所不爲况我社會之趨勢常不率循正軌弱肉强食視爲常理此其禍患之中於國家已久而目前益爲顯 
著故私德爲言社會教育者所最宜注意者也 
　　抑記者更有慨者社會教育本以輔學校教育之不逮我國興辦學校亦旣有年學生之卒業者歲輒盈千累萬然而國家之收效有幾今日所謂上中社會之人語其積極之惡德則奢侈冶游滋鬧隨地皆是語其消極之惡德則不健全之思想不充分之知識皆足誤事國家多一此種人則社會中多一廢物中上等之社會且如此更遑論一般普通社會乎我故希望主持教育者雙方注意之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺七誌]  
　　上海鎭守使　鄭汝成君被刺出缺種種詳情已六誌本報茲將昨日各訪員報告情形彚錄於後 
　　刺客業已解寗　暗殺鄭鎭守使之刺客王曉峰王銘山自經公共公廨引渡後嚴禁鎭署營倉聽候訊辦巳迭誌前報茲悉楊兼鎭守使現接馮上將軍來電以此案關係重大飭將該刺客王曉峰等兩名尅日押解來寗以便嚴行訊究務得確情按律懲治楊將軍奉電後即飭軍法處於前日下午四時將王曉峰王銘山提出驗明無誤遴派得力人員沿途管解前往江寗宣武上將軍行署交收當起解時係用小輪送往閘北然後由滬寗路局特放專車開赴南京軍警之護送者爲數甚夥馮上將軍亦派人在鎭江守候迎提一切極爲鄭重並聞兩刺客解寗後尙須轉解北京未知確否 
　　鎭使裁撤消息　頃得官場方面消息謂北京政府現時滬防針畫對於　上海鎭守使一缺已擬裁撤現兼署上海鎭守使事之楊克威將軍將改授護軍使駐滬督防不日可見明令云 
　　楊小川君抵滬　前滬海道道尹兼特派交涉員楊小川君奉令出京會辦鄭前使喪務及一切善後事宜業於前晚抵寗謁見軍巡兩使請示一切等情已誌昨報茲悉楊君於昨日（十六號）上午七時由滬寗夜車抵滬到時沈知事徐警廳長景警佐率同長警赴站迎迓沿途保護旋即乘寺汽車直往鎭守使署當詣鄭使靈前揮淚祭奠繼由鄭公子大爲楊鎭守使善德招待並會同辦理一切善後　又聞楊君此次來滬政府擬設一南洋交涉使缺即以楊小川補授不日即當發表云云姑誌之以觀其後 
　　各國領事唁函　楊鎭守使昨接日本領事唁慰鄭君家屬函云逕啓者本總領事奉本國外務省訓令以聞貴國鄭將軍慶賀我國大典中途遇害噩耗傅聞殊深悼惜爲特電飭該總領事親詣鄭將軍靈前致弔同伸唁慰等因奉此相應函達貴鎭守使請煩查照轉慰鄭將軍家屬爲荷楊鎭守使又接駐滬英美法等國領事來函略謂本總領事案奉本國外務部訓令因聞貴國鄭將軍被害殊深痛悼電令本總領事同伸唁慰等因奉此相應函逹貴鎭守使查照轉慰鄭將軍家屬云云 
　　警廳預備祭品　十八日爲鄭彰威侯開追悼會淞滬警察廳長曾飭各區署隊届時各派長警兩名來廳齊集隨同前往弔奠昨日警廳總務科長又知照各區署隊略謂此次鄭故侯追悼會業經本廳公備各種祭品及花圈等類其經費將來由各區署隊公派是日各長警到廳起行時每人各携花圈一枚隨骨長官排隊至鎭署弔奠並着轉知各分駐所一體遵照云 
　　工匠集資往弔　製造局各軍廠委員司事曁各工匠等以鄭總辦遇害之後業已定於十八日舉行追悼届期自應恭同祭奠現由各工匠集議咸願以一天之工資彚總籌辦弔禮并於是日會同前赴會場弔唁 
　　靈柩定期運回　鄭彰威侯之靈柩現由大公子鄭大爲君擇定本月二十一號扶柩乘坐商輪運回直 
隷靜海縣原籍即就製造局碼頭登輪 
　　疑犯謂係誘捕　住居公共租界海寗略之張秀泉（即張鈞球）近爲上海鎭守使被刺案内牽涉經淞滬警察廳拿獲解送鎭守使署押候訊究在案茲經公共捕房麥總巡查得張秀泉久居租界此次實被住居虹口嘉興路華租交界之楊某托有事故函囑張前往致遭拘押似此情形實係誘捕且查張秀泉尙有民事案被控公共公廨以故麥總巡於前日午後親赴公廨調查張被控案由並向楊某查問有無函招情事以便提 
出理由向警廳交涉 
[訊結客棧内破獲之黨案]  
　　法捕房偵知　當人闕朝書李德卿等匿跡法租界西洋涇浜一百零七九兩號門牌永昌客棧内曾於上月二十七號晚間派探捕將闕等六人拘獲并抄出炸彈等特解經法公堂訊供等情迭誌前報昨日又經中西官提訊先據余林供嚴州人向爲南貨生意近因失業於九月初十日來申躭擱在垃圾橋地方叔父之朋友俞桂生家中與江寛相識已有兩年由江寛介紹始與闕朝書認識二十七號日間在全安茶樓與闕啜名闕給民人小洋六角爲零用囑民人帮同起事究在何處起事並未說明至晚上到永昌棧未及片時即被包探拘獲故炸彈並未看見李德卿亦未見面是實王萬英供奉化縣人向在菜市街爲飯店生意闕朝書時來民人店中吃飯故此相識二十七號日間在途與闕遇見闕云你現在失就我能爲你舉　生意晚間可至永昌棧中細談並未說明起事之言當即分散及至晚間往永昌棧中未與闕見面即被包探拘獲是實楊文忠供金華人光復時在軍營當兵民國二年在陸軍六十一圑陳圑長部下當排長取銷後無事可做貧苦日甚現今爲小販度日在八仙橋坆山路人壽里借一住處棲身闕朝書於前在吳淞時同在茶肆啜茗相識二十五號日間闕來找我會見後囑我隨伊前往帮同舉事因是日天雨未隨前往至二十七號晚上始往永昌棧中入門後即被包探拘獲故未與闕見面炸彈亦未看見是實聶讞員商之法副領事德君以案已訊畢判闕等一併還押候 
商明定斷 
[亞細亞日報館炸彈案近聞]  
　　公共租界山東路南京路口亞細亞日報館於九月十一號被人抛擲炸彈當被炸斃三人炸傷多人中有河南人楊玉橋兩手炸傷甚重捕房以其似係當時抛擲炸彈者故對於此人非常注意將楊車送工部局醫院醫治後派捕日夜輪班看守各情屢誌本報茲悉楊之傷勢日漸平復由院知照捕房聞於前日奉麥總巡諭飭將楊带至總巡捕房以便親向研詰口供再行解送公共公廨澈究 
[北蔡鎭毀學案之結束]  
　　浦東北蔡鎭鄉必聚衆搗毀縣立兩等小學校校具並拆去校長蔡頌堯紳董龔秋圃二家房產一案業經南滙縣馮知事緝獲首要各犯分别判决茲將各犯判定刑期錄後　聚衆爲首之邱樹寛判處徒刑十年住侍僧長齡唆使聚衆滋事判處徒刑六年　僧徒松濤附和伊師煽惑鄉民擾禍判處徒刑六年鳴鑼集衆之顧阿林顧小毛二犯各判處徒刑六個月 
　　南滙縣知事接滬海道尹公署飭開以北蔡鎭毀學一案現經獲犯訊明分别懲辦結案惟該校校長蔡頌堯紳董龔秋圃等因熱心扶助學務而遭拆毀房產實深惋惜爰特擬撰匾額二方飭仰該縣製送蔡龔二君懸掛以表熱忱云云茲錄其匾文如下　蔡頌堯匾文曰公在正蒙　龔秋圃匾額文曰古義可風 
[匪徒圖刦手叚之可畏]  
　　前日午後二時許滬杭火車站有紹興人趙連福欲附火車回里因開車時期尙早遂到車站西首小茶館内啜茗適有寗波匪徒董仁康亦在該茶館吃茶彼此扳談趙遂吸食董匪水烟數筒相偕出外未數步趙即昏迷不省跌仆路上董即將趙手上所带金戒一只及銀表一個衣包一個攫取欲逸適爲防護車站兵士查見當場拿獲詰悉以迷藥放入水烟乘間刦物旋趙於一小時後亦即淸醒遂將人贓一併带營稟明前情奉飭轉解淞滬警察廳訊辦 
[又有輪船火夫私带烟土]  
　　某輪船上火夫廣東人莫全此次私带烟土五磅於前日抵滬當爲海關扦巡查獲即將人贓送交水巡捕房昨經梅捕頭諭飭將莫全函送地方廳訊辦 
[救火會開落成會紀事]  
　　滬城第一區救火會於本月十四五六三日開落成大會其佈置情形曾誌本報前日到會者政界如上海縣沈知事審檢廳袁林兩廳長紳界如姚子讓黄涵之吳懷疚君等外埠如蘇州救火聯合會代表方雅南君無錫救火會代表湖州救火會代表前後蒞止本埠各救火會會員亦绵制服排隊到會祝賀均由該會職員制服迎道欵以茶點至午後二時齊集會場振鈴開會首由該會主任陸錦麟報告略謂上海救火會原有三十餘社遇有火警臨場擁擠每起衝突乃於光緒三十二年間組織上海救火聯合會聯絡感情研求火政復於上年决議將原有各社歸併爲七區各擇適要所在籌建龍所添購救火引擎以期人力水力兩相得力惟每區開辦經費約需二萬元本會蒙各界竭力匡助得以首先成立云云繼由會長毛子堅君演說略謂第一區建築一切籌借欵項冒種種危險以底於成惟願未經成立各區亦抱一般冒險毅力次第成立爲地方造福是爲至盼云云續由上海縣沈知事登台勉勵他處區域次第辦就庶可徵明吾上海人有自治之能力而爲他處之模範云復由穆杼齋君演說大致謂救火會有保護地方生命財產之義務然地方有力者當協助經濟方能受保護之權利等語又吳懷疚君蘇代表沈雅南君俞宗周君均相繼演說至鐘鳴五下遂奏樂閉會 
[中國體操學校運動會秩序單]  
　　尙文門外中國體操學校現届八週紀念於十三十四兩日特開運動大會曾紀前報茲將是二日運動秩序列下 
　　十三日　開會（奏樂）南潯貧兒院西樂隊　唱歌（歡迎歌）（紀念歌）該校全體學生　來賓運動（節目）（一）普通操（啞鈴第一部）附屬高一年級（二）表情遊技（舢板船）南潯貧兒院（三）應用（混合操）貧兒院（四）表情遊技（地球歌）附屬第二部男女合級（五）應用（新徒手）民立預科一年級（六）普通操（球竿第一部）湖州高一二年級（七）國粹體操（八段錦）澄衷高一年級（八）普通操（各箇）尙公高二年級（九）應用（木蘭刀）南潯貧兒院（十）表情遊技（田家樂）澄衷初四年級（十一）國技（潭腿）湖州高三年級（十二）普通操（各箇）附屬高二年級（十三）竸爭遊技（風馳電掣）尙公高一年級（十四）國技（功力拳）澄衷高二年級（十五）行進遊技（梅花落）單級三四年級（十六）普通操（各箇）湖州高一二三年級（十七）國技貧兒院（十八）表情遊技（時計）附屬初四年級（十九）國技南潯貧兒院（二十）應用）雙彩圈）澄衷初四年級（二十一）普通操（棍棒第一部）湖州中學一年級（二十二）器械（鐵槓）澄衷高三年級（二十三）應用（擊鈴）民立預料二年級（二十四）國技尙公高三年級（二十五）國技（功力拳）附屬高三年級·（二十六）行進遊技（　燕初飛）南潯貧兒院　餘興（新式跳無） 
該校假裝隊　閉會 
　　十四日　開會（奏樂）南潯貧兒院西樂隊唱歌（運動歌）（紀念歌）全體　二分問體操全體　普通操（球竿第一部）十五期　普通操（啞鈴第一部）十六期　米勒氏五分鐘呼吸運 
動十五期　行進遊技（滿江紅）十六期　普通操（瑞典式各　）十四五期　普通操（棍棒第三部）十四期　競爭遊技（陸　砲車）十六期　器械（單槓）（雙槓）選手　行進遊技（月圓花好）十四期　國技（潭腿）十六期　美國式棍棒十四期器械（平台）（木馬）選手　競爭遊技（紀念塔）十四五期　國技（來賓）南潯貧兒院　國技（來賓）澄衷中學　國技（來賓）精武體操會　國技南洋公學技擊部　國技該校技擊部　畢業生賽跑　餘興（紀念會歌）假隊全隊　閉會 
[翕濟會兩等小學開交際會紀事]  
　　本埠中華翕濟會附設之兩等小學創辦未久已形發達原址地方窄小不敷需用現遷移至墳山路新星從事擴充前晚開第一次交際會會員及學生家屬赴會者有三四百人於八時開會首由會長買凌雲君宣布開會宗旨次爲職員鄭沈二君演說繼爲戲法家田永奎變演中西文武幻術其技頗爲精巧最奇者能於一刹那間幻出碩大無朋之玻璃缸及種種不可思議之物其徒之武藝亦見出色見者莫不鼓掌比及散會已鐘鳴十一下矣 
[上海孤兒院菊花會之籌備]  
　　上海孤兒院每値秋末冬初之際開菊花會一次藉籌經費茲聞該院諸院董因經費困難仍擬在舊曆十月十四十五二日假愛而近路紗業公所開會仍照去年籌款方法特備彩票一千張（票價每張五元）在該院出售所列彩號自始至終號號得彩倘得頭二三等彩所獲彩品均係貴重之物價値在數十元之譜至於所贈之彩品係由各慈善家捐助而來如名人書畫學校儀器中外書藉并該院所製籐器木器織花品等滬上熱心慈善者　從速往購乎　近日各慈善家捐助彩物已屬不少茲將助物諸君姓名件數紀下　　奎仙助物三種陳鏡如助的一種許幻園助物四十二種將鳳傑助物四種顧張瑞女士助物九種顧師母助物三種謝几延助物一種李志方助物一種崔通侯助物一種五洲大藥房助物五種謝賓來助物三種天然機器廠助物三種中英藥房助物千件汪溥助物兩種胡濤助物一種王夢白助物六件蘇淞助物五件吳爾秋助物十二件中西大藥房助物六種陳小弟助物兩件胡戊鵠助物一種王瞻民助物十件王厚記助物四種胡哲生助物一種吉時洋行助物二十四件五洲藥房助物十一件杜堯封助物兩件姚蟾伯助物一種吳石濳助物二百件女子刺繡傅習所助物兩件陳潤夫助物十六種朱上昭女士助物六件姚劍星女士助物六件董俊助物兩件國華書局助物六種陳陶齋助物四件王雪琴助物兩件伊晋齋助物六十四件益能書屋助物七件 
[包探迭破重案之獲獎]  
　　法捕房華探目黄錦榮沈得福及十一號包探方福林十五號包探韓邦達等迭破巨匪搶刧拒斃事主重案二十餘起聶讞員以該探目等緝捕異常勤奮故禀請滬海道尹核給獎勵前由楊道尹轉詳馮上將軍咨部核准黄沈兩探目各給頭等獎章韓方兩包探各給二等獎章在案茲悉該獎章已於昨日封寄來申下午五時聶讞員會同副領事德君及石總巡升坐公堂傅探目黄錦榮沈德福包探韓邦達方福林至案諭曰各探迭破重案得能保衛租界治安本會審官本副領事深爲喜悅故詳請上台賞給獎章以酬緝捕勤奮之功諭畢由石總巡親手將獎章與該探目等四人懸持胸前該探目等均稱謝而退 
[楊巨卿准予赦免]  
　　黨人楊巨卿特具改悔切給禀求上海鎭守使署請爲准予赦免當由鄭前鎭守使呈請統率辦事處核示在案茲悉楊鎭守使接奉統率辦事處公函以楊巨卿自首業奉大總統允予免罪准發免罪證書等因故楊鎭守使昨日已飭知楊巨卿迅即來署領取免罪證書矣 
[憲兵隊遺落馬刀]  
　　上海縣沈　事曾請楊鎭守使轉請京畿憲兵營長　派憲兵及騎巡隊會同警察廳騎巡隊每夜在城内外各要隘巡察以資防範茲聞前晚有憲捕隊行至大東門外墜落馬刀一柄當時尙未覺察適爲巡邏隊某隊士拾獲初尙疑爲兇器迨細視之始悉兵隊馬刀當即呈至第一區署由董警正驗看無異立即備函送至該營查收 
[揚州偵探緝獲盜匪]  
　　揚州遊緝司令部偵探長楊壽山前日在潭子港地方協同四區三分所第二駐在所長警至船上拿獲盜匪朱國楨徐嘉桂及其妻徐楊氏等一併解送四區警署押候訊明核辦 
[巡官注意押犯衛生]  
　　閘北自審檢分庭裁撒後凡情跡較輕之毆打等案均歸司法科究辦以故拘留所常有判處拘役數天之罪犯覊禁在内巡官王德鴻以押犯衛生最宜注意故每日令該犯等輪班酒掃滌除污穢並不時親自入内查察一切起居服食以其合於改良監獄之本恉 
[調查客棧之周密]  
　　滬南第一區警察署董警正日前恐有土匪潛伏境内曾令各客棧主將寓客姓氏職業籍貫塡註於循環簿每晚呈署查考在案茲查得十六舖恒心里台公和客棧寓客人類雜沓大半係温台州籍名爲販茶營業形跡甚爲可疑且並不塡註循環簿無從稽核難免不有窩留來　不明之人情事故於昨日特傅該棧主張季安（即兼菴）到署詢問據張供稱所寓者係販茶台客棧内向無循環簿且無外客居住等語董君飭令交保候調查實情再核 
[女醫士回國續誌]  
　　黄瓊仙女醫士偕其胞兄黄佐廷君於十月二十八號由美國起程來華准今日可以抵滬已紀昨報茲悉其到埠時間約在上午八點鐘其登岸之處則在外灘新關碼頭凡與之交好者届時可至該處預備歡迎 
[機匠因迷信而失命]  
　　向在怡和紗廠爲機匠之南翔人陸榮生現年三十五歲因喜賭花會以致虧負纍纍陽曆本月十四號夜陸榮生偕在廠同事甲乙丙三人持燈籠一盞簽筒一個至虹口兆豐路附近陳家巷地方俗稱吊殺鬼墳上求夢以冀往購花會得中蓋該墳山相傅爲素著靈驗也陸等四人行抵該處墳上俯伏草地俟至夜深求夢爲該處左近一带農民所見疑陸等係屬竊盜於是鳴鑼集衆四面趕上拘拿甲乙丙三人聞　先行奔逃無蹤陸奔跑稍遲爲衆鄉民抱　扭住攢毆致傷要害倒斃各鄉民知肇禍端紛紛四散陸被毆之死後屍旁遺有燈　籤筒各一件次日（十五號）淸晨爲該處二十三保上十六圖地保宋富竇查見因無屍屬出認即將屍旁遺物携投上海地方檢察廳禀請相驗（即昨報所記兆豐路倒斃無名男屍是也）該廳林廳長即委賀檢察官沈檢驗員等前往相驗賀等旣抵屍場即據甲乙丙三人相偕投案禀訴前情並稱已死陸榮生本與小民等同廠工作此次實受花會之害昨晚小民等四人到此並無别意因聞此處吊殺鬼墳上素稱靈驗有求必應所以同到此間求夢詎鄉人疑我等爲匪不問情由將陸毆斃陸原籍嘉定尙有家屬請求伸雪等語賀君得供卽命沈君驗得陸榮生周身有傷輕重不一惟兩肋等處果受本器傷致命而死賀君親視無訛塡明屍格判令棺殮發封屍棺交地保收管甲乙丙三人送交五區四分駐所警局就近交保以便傅案訊問賀君驗畢即返廳據情面禀林檢察長核示 
[小東門内之火警]  
　　前晚三點半鐘時滬城小東門内童涵春藥材店後面棧房不戒　 
於火經救火聯合會鐘樓鳴鐘告警各火會會員即驅皮带車前往救熄計焚去平屋兩間昨日一區二分駐所飭探往查起火情形具覆核辦 
[研訊誘拐小孩案]  
　　嚴泉生嚴周氏夫婦控張陳氏誘拐伊子一案昨由上海地方答判廳堵推事官會同宗檢察官開庭研訊原告訴稱係江北人拉包車爲生住在閘北生有二子長名大貴子現年十歲次名大勛子現年三歲今年舊曆七月十七日貴子带同勛子在外遊玩忽有爲人縫衣之張陳氏出銅元數枚將貴子遺往他處購買食物迨貴子回時勛子已被拐去至今仍無下落爲此控求嚴究質之張陳氏供詞支吾問官遂判原告退去張陳氏還押候辦 
[粤婦挈孩之嫌疑]  
　　寓居北四川路之粤婦王張氏於前日午後挈領來歷不明之女孩子丫頭行經虹口天潼路被八百二十四號華捕查見上前盤詰詎氏情虚即行賄値洋十三元之金戒一枚當被一併拘入捕房分别拘留昨晨由探將牽涉之曾恒山一併拘解公共公廨請究經中西官略訊一過判仍分别押候查明再訊 
[騙戒案附控竊珠]  
　　全昌金錭鑽號主劉東生控女子馬海秋掉騙値洋三百八十元之鑽戒一案業經公共公廨將馬女移提到案並吊出原贓訊供判交五百元人洋羹保候訊在案昨晨復訊原告延博易律師上堂譯稱被告律師所稱被告受愚之處本律師否認蓋被告所騙鑽戒事隔多日仍在其身畔搜出實係有心行騙云云逐將僞戒呈案請核訊之馬女仍延摩西律師上堂代爲辯護遂由摩律師詰據馬女供稱在派克路昌壽里某女學校爲教習父母雙全現居法租界此事實因同校教員之表兄湖北人王壽稱往日本籌款來滬開辦女學堂延我爲教員向我商借川資已陸續借給伊洋二百餘元上月二十四號適値星期與王壽先在新世界門　會面商議至全昌號掉換鑽戒之事我因違犯法律不允後王教我掉換之法並代書字條底稿切囑勿付定洋彼在該號里口等候迨至全昌換戒出外我即將戒交王彼囑暫爲收藏故原告尋見之日此戒仍在我處且當時原告有言如還原物不予深究實係受王之愚請察繼由禮明帮辦律師代表派克路四十六號門牌陳輅記上堂聲稱亦被馬女混入陳家竊去値洋五百元之珠花謂爲併究王襄讞核供商之美領博君以全昌所控掉騙鑽戒案業已證明着將呈案僞戒暫存捕房聽候會商核辦至陳輅記指控竊珠一案判馬女交一千元人洋並保候下禮拜二再行訊核 
[局騙案訂期再訊]  
　　前淸津海關道洪翰杳之姪洪稚可在公共公廨呈控吳松亭串黨局騙伊叔金表金飾共銀六萬餘兩等情由廨將吳傅案訊供交保在案昨晨由廨復訊並經捕房提同在押之方積順解案質證兩造均延律師上堂代辯良久中西官核供方仍還押吳交原保候再訂期研訊 
[窺破僞賭誘人之局騙]  
　　曾充兵士之天津人李炳義前日因事至高橋旋又乘小輪返滬在該輪船上有舵工林章雲等用僞賭具誘賭李見獲心喜亦即與之同賭不料屢戰屢敗致將他人託带之現洋三十五元金戒一枚併付孤注一擲後始察知其僞當場取到竹牌　鉛骰等物遂將林軋至某處茶肆理論林置之不　遂扭控第一區警察署請爲究追奉飭留候核辦 
[南市女子新劇社尙未批准]  
　　工巡捐局代理局長莫子經據周某等禀稱擬組女子新劇社在 
久大馬頭寗舞臺基址開演女班新劇自願納捐請給執照等情莫君以該女劇社内容究竟若何未據聲叙明晣所演之劇是否有碍風化須候移咨淞滬警察廳長會商能否准予開辯再行批示以昭誤愼 
[判决私售彩票案]  
　　美捕房中西包探在虹品崇明路四十七號門牌坤泰亨鴨毛號 
内破獲私造彩票機關搜獲廣東集益公司彩票四千五百張票根一萬四千五百張蘇州中興公司彩票九張及印刷器具木戳並拘獲粤人歐友生盧民林信輝李金　四人一併解由公共公廨訊供押候補提爲首人歐儀三到案併究在案昨日公廨曾審員王肇之君會同美領郭君升座樓上公堂徨訊據捕房代表牛門　師上堂譯稱此案查係在逃之歐儀三爲首總行開設廣東計每張六條每條售洋二角中彩之法共有號碼一百二十字每條印十五字中十二字者即爲頭彩二三四彩以次類推察得此種辦法似與花會相同蓋花會於三十六字中得中一字該票一百二十字中十二字此種賭博爲害匪鮮永遠華爲厲禁該被告等膽敢在租界内設立機關已有半年售出彩票不下三萬餘條應請嚴辦繼由西探開拿投訴拘捕情形並稱首犯歐儀三當被托稱登樓穿衣致被從晒臺上逃逸等語並據見證許阿文投案證明在茶館内購買此項彩票訊上李金供爲　客此項彩票係代友購買質之盧民林信輝供認在歐儀三處爲夥帮同蓋戳是實又據歐友生供稱歐儀三是伊處父伊在坤泰亨號内爲飯司此項彩票另有東家雖知爲賭博一種　未諳租界定章等語並 
 
 
 

Page 11

 
 
據費信惇律師代表被告上堂辯稱此項彩票係廣東義賑票每年認繳公欵銀一百萬兩曾經稟准立案並不違犯中國法律即依據工部局三十四條定章至多罰欵不過一百元請爲明察中西官核供會判歐友生罰洋一百元餘人各罰洋八十元一併充公起案彩票等件銷燬 
[復訊火油公司用人舞弊案]  
　　美孚炎油公司控漢口分公司用人周培芳私用賑銀一百五十餘兩逃滬等情由探將周拘解公共公堂訊供押查在案昨晨復訊原告延費信惇律師上堂代表譯訴前情並稱查得尙有别項弊竇惟出事地點並不在滬應請移解漢口官廳訊辦云云訊之被告供認不諱要求在滬判决中西官判周交三百兩人銀並保候傅訊核 
[電車搭客行兇之判罰]  
　　英美電車公司賣票人馬阿二控乘客馬劍蓀在浙江路十二號電車上行兇打失銅元六千四百文等情昨由捕房將被告拘解公共公堂經中西訊明判被告罰洋五元充公 
[汽車夫違章傷人]  
　　汽車夫楊正樹因不點尾燈並撞傷途人經五百四十四號華捕查見抄明汽車號數並將受傷人車送醫院醫治稟明捕頭請廨出戰於昨將楊傅至公共公廨請究經中西官訊供一過判入夜不點尾燈違章着罰洋三元充公無洋改押三天撞傷途人一節着交三百元人洋並保候原告傷愈再核 
[因便滋喪失六十元]  
　　河南路某綢莊夥張永錫王子山陸仁如等前日在北京路弄内任意便溺經該處居人施巧生見而阻止詎張等不服將施兇毆經八百五十七號華捕查見上前勸阻亦被毆打嗣由他捕到來 
將張等一併拘入捕房奉飭各存洋二十元保出昨日經公堂傅訊張等三人畏罪不到中西官諭將保洋六十元一併充公 
[吞没紅利之聲訴]  
　　章長生控正豐秦酒店主章華廷吞没應派紅利一案昨日上午亦經公共公廨傅訊先由原告代表律師上堂譯稱正豐泰係於辛亥八月間由原告發起合股開設嗣因各股東意見不洽是以原告拆股當經被告議定貼還原告紅股洋五百元查歷年盈餘約有一萬二千餘元閱被告之賬祇餘五千九百餘元有股單呈電請追訊之被告亦延律師到堂代爲辯論中西官判被告交保候再訊奪 
[限三月繳還押欵]  
　　黄逸村在公共公廨控福來德洋行買辦沈志雲不理押款一案昨日上午由公共公廨聶襄讞會同英領卓君升座民庭研訊原告延律師上堂譯訴案情請追訊之被告亦延律師到堂代辯中西官核供判沈交保諭限三月繳還本利 
[絲廠女工罷工]  
　　密勒路瑞綸絲廠内各女工不知因何事故於前昨兩日同盟罷工聚集數百人向賬房結算工資該廠賬房置之不理昨日該女工等羣赴捕房報告捕頭允爲查核 
[日人持刀傷人]  
　　甲乙二日人前晚十一時在途毆一車夫甲以利刃向車夫頭部猛刺不意悞中行人某丙之首車夫乘間逸去當由華捕將二日人拘入捕房丙送同仁醫院療治昨日捕頭命將二日人送日領事署請辦 
[二婦同毆一嫗]  
　　昨有甲乙二婦在蓬路毆一老嫗成傷由捕一併拘入捕房嫗送同仁院醫治再核 
[坍牆肇禍]  
　　法租界西城河浜四明公所雇匠修理大門圍牆於昨日下午二時各工匠正在工作之際牆忽坍下饜傷四人内有工匠小頭目一人及工匠兩人雖經人從瓦礫中救出已經氣絶當即報告捕房飭探李祥卿王銀桃前往查看除將受傷人送醫院醫治外屍身三具即由中西官檢驗後傅屍屬到來收殮 
[崗警捕獲逃馬]  
　　新垃圾橋某馬房前日有一逃馬奔至閘北四區境内由崗警捕獲解入警署昨經　警正傅到該馬房主周貴生唯予具保領回 
[謝贈]  
　　康腦脫路徐家花園於舊曆初八日起十五日止關菊花會昨日承贈遊劵四紙書此誌謝 
氣候報告 
[上海徐家滙天文臺天氣測候報告]  
　　已過者之報告　十一月十五日反旋風仍在日本北部颶風仍在越南四週更遍緊臺灣澳北部涼風無定向揚子流域兩上海亦陰氣温瑪利亞納有旋風行動　十六日徐家滙五時音後有雨涼風取向東南氣壓復降氣候　濕　十六日下午四時前二十四小時内上海氣候温度至高六七至低六○·八去年同 
日至高六七·三至低四○·五 
　　未來者之推測　十六日下午四時三十分豫測東京彎有颶風瑪利亞納新中心向西北進發北方有自北向西北之狂風臺灣海峽有自北向東北之狂風 
雜評二 
[騙局（納）]  
　　今日之世界其一大騙局歟外交上縱横椲闔莫不出以機械的手段此則以權利騙人彼乃貪權利而被騙共例固見不一見矣至於社會上之騙術更日出不窮而究其被騙原因無一不由於貪之一念蘇州某緞莊艷客商交易之鉅猶貪之正當者也然已被騙而幾失其貨滬杭火車站之某旅客僅以待車故吸匪人水烟數口則更不得謂之貪然亦被騙而幾　其身人心險詐如是隨地皆伏危機不貪且不能保而况乎以貪心應之哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（八）] [  東埜]  
　　（三）人頭稅 
　　我中國百官失職萬事廢弛憔傅種之學急飛突進大有野火燒不盡春風吹又生之槪使政府厲行人頭稅而我國民堪此負擔者則一歲中收入之豐當能駕各國而上之雖然其中有區别也據我觀察所得此稅一行其輸納最多者端在上流社會中最上等之達官富翁以及下流社會中最下等之江北呌化等等而平常户口則其輸將較寡因之受人頭稅之負擔較輕請得而列論之 
　　語有之飽暖思淫慾所謂飽暖云者食必膏梁衣必文繡惟酒無量非人不暖惟達官富翁庶足以當之是輩飽食終日擁被安眠則且無所事事而惟以製造國民爲能事考之往古周文王則百斯男螽斯衍慶郭令公七子八壻後嗣繁昌竇燕山五子登科司馬氏八王造反其一門之内人頭濟濟如蛆蟲之攢聚者皆高官厚祿之人也然而彼之財力常足以勝此 
海外奇談 
[一日間築成之教堂] [  甦]  
　　美國伊利那省披奥利亞鎭之基督教會會員對於教務之熱心 
實可推爲全世界基督教中人之模範蓋各會員嘗奉牧師之命募得建築材料以及教堂中應用器具座於一日間築成教堂一座也記者將此偉舉之顚末一爲讀者述之如左 
　　披奥利亞全鎭居民數近八萬鎭中原有教堂兩座一在中區教徒六百人蓋鎭之總教堂也一爲小教堂教徒一百五十人鎭之西區市面漸盛居民漸衆基督教會會員遂有起建教堂之議未幾購得空地一方爲教堂基地各會員乃集議進行之方針時會員領袖宣言曰印第安那泊立司地方長老會之聖經班嘗於一日間築成講經堂一座然則彼人所能者吾人何獨不能此時即有一人起立曰吾披奥利亞鎭人須立一偉大之事業以與世界上人觀瞻此偉大之事業維何即吾人議建之教堂於一日間築成之是也領袖遂以此議案付表决衆俱贊成議擇一休假之日舉行俾不妨害各人正事卒議定於五月三十號之一日起建當時一致贊成此事旣宣揚於外乃有老於建築者出而反對謂此何等事從無一日間能蔵事者且加以非笑焉 
圖樣旣成會員中即選派幹事幹事至夥各司其事如管理材料工人曁裝置電燈等諸事悉派一幹事司之至於地脚則先由牧師威廉派雷司者擔任其事早已佈置完竣派雷司者英國却斯得人未任牧　前專精此　其人蓋約來卡書院之畢業生也未動工時復派人與工黨代表接洽探詢彼黨中人是否反對其事工黨居然同意并願贊助遴派木工六十六人以盡義務 
　　動工之日上午七時以前車馬之向鎭西者絡繹不絶至八點鐘時工黨派出之六十六工人合之所雇工人爲一百二十五人開始工作各工人之工作預先派定故無浪費時光及擠軋之事各工人先於篷帳之下量配材料蓋所用材料亦悉預先製就祇須分配而已八點半時起搭鷹架兩小時後竣工同時即將板壁釘上而裝門窗之工人亦即接手裝配此時兩教堂之女會員乃入場蓋擔任廚役者即於篷帳之下煑飯調羹十一點至兩點間各工人輪流餐食十一點時開始蓋屋頂則有工人四十大起忙碌至數小時後始竣下午一點時起搭講壇及聽講座位同時裝置電燈安設電線而裝門窗者從事裝配此時即有漆匠從事髹漆迨至六點時巍巍之教堂全工已告竣而貯煤之披屋場地矮牆亦悉佈置完竣八點時電燈齊明即於堂中開祈禱會綜計自一片荒場至開祈禱會止爲時不過十二小時 
　　教堂之寛凡三十英尺廣六十尺高十五尺屋脊距天花板十二尺屋外爲板壁屋内爲磗壁窗凡十二門三堂中設演壇及聽講座位前後裝階石門面髹漆此外電燈及一切佈置應有盡有所用材料多由披奥利亞鎭居民捐助故僅費去一百五十金鎊設完全出費直需五百鎊也 
　　築成之後披奥利亞鎭之報紙即著評論謂此座教堂與人民間之感情實遠過於費一萬鎊築成之大教堂而中區教堂之牧師湯納且宣言曰自後當再令民間自相捐助仿照此法築成教堂二十四座然則以後一日間築成之教堂當不止此一座可預卜焉 
小說 
[家庭小說嫣紅刧] [  常覺小蝶合譯天虚我生潤我生潤文]  
　　第七十三章（續） 
　　安西來呼之曰威廉亨利囑我傅一口信我已爲汝言乎威廉木然曰未也安西來曰蓋亨利令汝往耳威廉若未聞仍續其前言曰主人眞乎安西來知其言求婚之事安得妄蓋此種兒女子事老夫殊不能專决要當詢之梅麗耳威廉猶豫曰但我··安西來曰何謂威廉曰季子之塞爲主人所素知設··安西來不俟其辭之畢即曰汝所有者實較財產爲可貴今汝可乘第二班驛車往杜芳聘錢吾自能爲汝備之威廉至此喜不自勝乃别主人而行自念曩時夢想不料一旦竟償天下事之可喜者寗有過此所慮者此事亦爲夢耳讀者至此似宜爲威廉慶矣然尤爲特雅一弔廻　數年之前特雅之家聲勢何等煊赫曾幾何時死亡相繼竟如秋風之掃黄葉轉瞬且立盡雪笠兒自出廠以來亦無所事但於酒肆之中度其生活老特雅淹頓憔悴幾不類入廻念曩年雪夜與古柏老人立遺囑時直如隔世矣 
[奇情小說秘密汽車] [  束埜譯]  
　　第十二章（續） 
　　閒話少提且說達而登伸頭縮舌把許多血肉之品裝滿了一肚子然後挺坐椅上吸著雪茄暝目凝神建造出空中樓閣來只見泰晤士河水光映天岸上閭閻撲地中間一條大路平坦修潔汽車數十輛啣頭接尾蜿蜿蜓蜓的像蛇行一般最後來了一輛灰色的車子形色比人家格外希奇行駛比人家格外迅速漸行漸遠漸遠漸到一所巍巍巨宅前白石爲階紅磗砌壁四角上幾個 
屋頂高入雲淺天門外許多戎裝負鎗的警士分雁行立著正中一座廣廳廣廳的正中設着一只演說檯一位老年紳士精神矍鍱目光上下像流電一般胸前佩着許多寳星手中執着幾張紙片舌頭和牙齒一伸一縮一迎一拒正自滔滔雄辨說一個不完面前坐聽的人萬頭攢動掌聲如雷咦亞拉夫老頭兒死神已臨到頭上兀自揚威耀武的在議院中演說豈不可知彭！一顆爆烈彈從半天裏直墮下來霎時間棟折榱崩牆坍壁倒那些蜂屯蟻聚的議員也有斷頭折頸的也有焦頭爛額的也有壓倒在瓦礫堆中求生不能求死不得狂呼救命的亞拉夫先笑後號逃見衆人同時畢命自己也不能獨免後來焚斃在烈焰中一把老骨頭蕩爲灰燼再不能咬文嚼字向吾們挑戰了那時我們的汽車已經馳也數里以外回頭一望遠遠還見紅光燭天火舌頭在半空中一伸一捲救火車隆隆聲警士狂呼聲警笛許許聲一番瞎鬧不曾救出半條性命後來只有靑烟幾縷從頽垣焦木中逃走出來凌霄直上達而登想到這裹兩止微啓果然望見靑色濃烟結成圓圈一圈圈騰在空中只因此時想得出神悠悠忽忽把雪茄烟當作議院星星之火視同燎原了眼睛一閉自己已經遁出國門飛渡重洋之外在挨周故鄉紐約一所廣厦中據着胡床坦腹而坐賀賓雜　有的賀我大功各成有的祝我得一天上安琪兒作伴夫婦百所偕老酒闌燈炧茉莉兒留髠送客織腰　娜趨來立我身畔玉臂輕鈎酥胸斜貼把那又紅又潤又香又嫩的嘴唇和我嘴辱密接一種温媚的脂香度過來直沁入心脾中去他想得得意力吸口中那枝雪茄烟烟氣咽入喉嚨之内报緊了嘴唇作勢一呼靑烟兩道就從鼻管中斬鬭奪門而出果然芬芳馥郁極其有趣那時雪茄烟已經離口夾在食指和中指之間不知不覺再舉起來吸時只聽嗤的一聲那枝倒持的雪茄紅辱一點被他饞涎醮者登時熄滅舌尖和上下辱燙一個焦爛奇痛澈心不覺呌一聲阿喲從椅子上直跳起來雪茄烟落在地上一脚踏得稀爛烟灰却已塞滿了一鼻子管僕役等靜候門外聽主人在書室裏失聲狂呌忙推門進去請示達而登舐嘴吮舌領略方纔接吻的餘味眉頭縐成百結正如啞子吃着黄連說不出的苦處怎奈僕人站立面前不去就定一定神命他收拾地板上的東西隨取火傷藥來僕人會意匿笑走也 
[滑稽言情賣酒女兒（五續）] [  醒榭]  
　　女郎看見他這種出神的神情不由撲嗤一笑樊杜倫忙問道怎麽那女郎聽了益發大笑起來這一笑不打緊却把樊杜倫笑得身不由主起來暗想我莫非有甚麽把柄落在他手裹麽要想問他旣而又念着茉莉叮囑的話甚麽除了茉莉一人再不許和旁人開口没奈何只得忍氣吞聲一步步踱進客室那女郎歸自去了樊杜倫看見一去便似得了大赦身體亦立刻靈活起來背着手四處一望原來這室也十分精雅四面擺着一堂白籐几椅並些東方古磁器只不見甚好寫字台上面掛着一幅照像共是三個女子兩個略長些却都攙着一個男子笑面相看似有喁喁私語最後一個女子略矮些原來就是茉莉却只獨自一人修蛾徵蹙有點憔悴的樣兒樊杜倫不由向他點了點頭好像要招他下來似的正出神時忽然有人在他肩上一拍道密斯特樊杜倫你是怎麽一會兒來的我可未知道呢樊杜倫本是抱着一懷子的花朶被他只一拍出其不意早把那些花簌　的落了下來散得滿地都是正待發作回頭一瞧誰知便是茉莉展着紅紅的雙淍兀地和他憨笑樊杜倫急忙改轉口氣道噯呀是你　　　　樊杜倫講到這裹忽覺你字有些輕薄便連連改道是密斯麽你剛到那兒去的眞教我好等呢茉莉道動　我不是剛打悅賓旅館來嗎樊杜倫這纔自覺好笑起來原來茉莉每日總得旁晚才回他却　　等漢似的早便來了怎麽又寃得人好等呢 
 
 
 

Page 15

 
 
   
 
 

Page 16

 
 
   
 
