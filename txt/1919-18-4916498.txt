# 1919 - 18 - 4916498

 

Page 1

 
 
   
 
 

Page 2

 
 
時評 
[議和代表之任命（冷）]  
兩方議和代表今均派出矣然議和代表諸公當亦知所受任命之由來乎所受之任命非兩方政府任命之也非兩方議會任命之也蓋由中國國家與中國全體人民任命之也何也此次議和之發起非南北兩方發起之蓋鑒國家前途之故以及人民渴望之故而始發起者也故議和之主體實爲中國國家及中國全體人民也 
是故兩方議和代表而苟知此義則所爭所讓之端必能得平矣 
[命令]  
一月十六日大總統令棉業功用至廣其種植紡織諸法世界各國靡不殫心研究日求精進吾國夙稱產棉爲輸出原料大宗乃衣被所資仍仰給於舶品計其輾轉製運獲利何止倍蓰徒以民業不興坐任利源外溢良可惜也近歲海内人士知爲要圖漸籌創導而商力未充成效鮮著亟應由政府切實提倡用策進行茲據農商部呈稱棉業關係重要擬設整理棉業局并請派員督辦等語應即照准設置派周學熙爲督辦此後關於棉業各項計畫均由該督辦商承農商部悉心籌擬隨時呈候核奪總期挈提綱領指導工商以專門學識審别改良以積極精神振興推廣期收實效而挽利權此令 
又令特任財政總長龔心湛兼幣制局督辦此令又令任命羅開榜爲陸軍次長此令 
又令任命張志潭署陸軍次長此令 
又令任命麟光爲正白旗漢軍都統此令 
又令任命勞之常署山東河務局局長此令 
又令周仲曾秦曾源均加陸軍軍法監銜此令又令農商總長田文烈呈請任命周藻潘爲僉事應照准此令 
又令陸軍部呈陸軍第一混成旅步兵第二團第三營長陳玉龍因病懇請辭職應照准此令 
又令陸軍部呈請任命楊玉山爲陸軍第一混成旅步兵第二團團附牛玉琦爲步兵第二團第三營營長王廷俊爲少校副官均照准此令 
又令陸軍部呈請任命馮仲和爲陸軍第二混成旅騎兵營營長應照准此令 
又令陸軍部呈准奉天督軍兼省長張作霖咨請以高奎春白漢章補佐領均照准此令 
又令孔令貽給予一等大綬寳光嘉禾章此令 
又令易順鼎晉給二等嘉禾章郭承緒武曾傅均晋給三等嘉禾章鄒至鈞給予四等嘉禾章此令 
又令美國公使館附武官海軍中校義理壽給予三等文虎章此令 
又令英國公使館附武官海軍中校赫騰給予三等文虎章此令 
又義國公使館附武官海軍隨員芬　給予三等文虎章此令 
又令駐華日本公使館附武官海軍大佐伊集院俊給予三等文虎章此令 
又令甘肅省長張廣建呈考覈各縣知事分别舉劾等語存記道尹調署寗夏縣知事余鼎銘才資文武熟悉邊情著晋給三等嘉禾章准補文縣調署臯蘭縣知事江命職老成諳練卓著循聲武威縣知事張士鈺勵精圖始聽斷才長鎭番縣知事周樹清廉幹有爲政平訟理固原縣知事陳欽銘治劇理繁才能優裕酒泉縣知事刁宣精幹明達能勝艱鉅慶陽縣知事江毓芳膽識兼優才長濟變均著晉給四等嘉禾章調署古浪縣知事張慶瑜明幹耐勞勤求治理署理東樂縣知事沈炳文愛民勤政輿論洽孚署武山縣知事曾士剛勤求民隱所至有聲署囗囗縣知事李承紱經營規畫井井有條均給予五等嘉禾章署湟源縣知事陳澤藩心地慈祥辦事結實補循化縣知事周昆撫馭番民寛嚴並濟署中衛縣知事秦學堅誠樸無華實心實政署狄道縣知事劉朝陞才猷練達望實兼孚署平凉縣知事鳳來久膺民社措舉得宜署武都縣知事徐樹廷才具開展撫字有方准補甯朔縣前署大同縣知事田邁訓品學兼優宅心正大均著給予六等嘉禾章署臨潭縣知事張思義勤明幹練雅擅吏才署通渭縣知事梁鎭濤政平訟理輿論翕然均著傳令嘉獎已撤正任導河縣知事張華林正任碾伯縣知事孔繁森廢弛烟禁貽誤地方均着免去本職餘如所擬辦理交内務部查照此令 
專電 
[北京電]  
　　七總裁佳（九日）電首稱徐菊人先生茲派唐爲總代表章胡李曾郭劉王彭饒李爲代表即日赴滬聽候閩陜鄂西問題解决卽行開議又鹽（十四）電改李日垓爲繆嘉壽 
（十七日下午六鐘） 
[北京電]  
　　錢致岑電據林悦卿通電就職閩督今又據李厚基電稱情事正同此時大局解决在即此間代表早南下得蘇督報告尊處代表亦已派定不日會集今悦卿此舉是何居心李未調動尊處果有是命將置李於何地於會議亦大有妨礙望速查覆 
（十七日下午四鐘） 
[北京電]  
　　南方代表派定已接正式電告錢即去電表示歡迎會議地點移滬徐已默認但開幕式必在甯舉行（十七日上午十二鐘） 
[北京電]  
　　龔心湛今日抵津張次長等均早車往迓安福部訂十九開歡迎會請龔發表施政方針 
（十七日上午十二鐘） 
[北京電]  
　　徐樹錚建議添練西北邊防軍二十混旅（十七日上午十二鐘） 
[北京電]  
　　交部路政司長一缺安系與交系互爭甚久現曹已許安系黃贊熙（十七日上午十二鐘） 
[北京電]  
　　日來龍濟光與各省軍事長官往還一等電甚多均用新密碼聞係討論和局重要問題尤注重川粤留駐客軍一層 
（十七日上午十二鐘） 
[北京電]  
　　院召齊齊哈爾宋交涉員來京派令南下協助和局進行（十七日下午四鐘） 
[北京電]  
　　成都省議會來電不承認朱總代表請取消（十七日下午四鐘） 
[北京電]  
　　唐少川電稱焚土傷財擬改贈外人昨付閣議以明令已下萬難辦到否决錢即據情覆唐（十七日下午鐘） 
[北京電]  
　　駐崴宋支隊長所部第三營支日失愼焚燒房屋六問所存軍需等物被燬不少已呈請將該營長等嚴加處分（十七日下午三鐘） 
[北京電]  
　　黑督電謝米諾夫在大烏里赤塔等處招募軍隊并在車站搜索華商財物經我再三交涉謝已允嚴禁並派隊押車此風已稍熄（十七日下午三鐘） 
[香港電]  
　　衆院昨通過八年上海和會辦法一護法政府所派之代表惟總代表順得國會同意二總代表有代護法政府議和全權三分代表歸總代表節制四議和條件之决議順由國會核准（十七日下午三鐘） 
[香港電]  
　　李根源報告江西南境北軍大增熊克武報告北軍進取四川政務總裁得報即電北京請速停兵（十七日下午三鐘） 
[香港電]  
　　汪精衛胡漢民徐謙等諸要人昨由廣州赴滬（十七日下午三鐘） 
[香港電] 　　 
　　議和代表證書昨已發給代表團决今日來港前赴上海（十八日下六鐘） 
[香港電]  
　　台灣銀行十七日交付百萬元爲中行鈔票兑現用途鈔票價格可望漲足（十八日下午六鐘） 
[香港電]  
　　護法政府通告國會閩陜問題已有頭緖已囑議和代表在滬解决然後正式開會議和 
（十八日下午六鐘） 
[北京電]  
　　管金聚電劉田兩慰勞使抵鳳傳諭一切感激萬分聚被誣後所有退駐鳳縣以前情形均託面陳現兩使已於六日由鳳起程回京（十七日下午三鐘） 
[北京電]  
　　陳光遠電各軍積欠餉項百餘萬又此次撤兵費七址餘萬均向各處挪移現值年關催索甚急懇速籌措財部允將撤兵費先撥（十七日下午三鐘） 
[北京電]  
　　贛楊財廳長已與財部商妥先給公債若干萬再籌現欵接濟業於昨日出京回贛 
（十七日下午三鐘） 
[北京電]  
　　陳樹藩電張寳麟准元日率各營赴紫石一帶駐防藉維運道（十七日下午三鐘） 
路透電 
[巴黎電]  
　　英政府及領土各大臣在媾和大會預備討論會中主張應承認英國領土享有國家之權利凡關於領土之特别利益領土代表在媾和大會中應有單獨表决之權惟有數國極不以此見爲然謂英政府之員儘足代表領土（十四日） 
[巴黎電]  
　　媾和會議雖將由法總理克勒滿沙氏主席但十八日開禮將由法總統普恩賚行之英國領土及印度之代表連同隨員等今在巴黎者共有七十五人（十四日） 
[倫敦電]  
　　泰晤士報巴黎訪員聲稱英國領土之代表對於昨晨電傳關於領土參與媾和大會之决議甚爲欣悦且尤感喬治氏贊助彼等之主張此舉在帝國政務上創一先例可因此而至於將來之發展某領土之代表曾告客謂諸領土此番已受承認媾和會議之後顯必有極重要这帝國大會内部之關係必須於是會修改之聞將來媾和會議凡邀較小之協約國參與乾領土代表亦得參與故英國領土已於比塞等國立於同等地位且領土代表遇大國之大會涉及彼等特殊之利益時得以二人參與故討論斐洲德國殖民地問題時南斐得以其二代表列席討論太平洋中之德國屬地問題時澳大利亞之代表二人紐約之代表一人均得與議印度藩邦亦經規定得派代表一人泰晤士報訪員謂此項决議實予國際事務上以最顯著之承認予英帝國自治之各大部分也（十五日） 
[倫敦電]  
　　巴黎公報首述前者參與媾和豫備會之各政府關於會議情形均單獨發表公報自今日起議决各政府應發表共同公報下載之英文公報爲英美代表所鑒定者（美總統與協約國之首相及外交大臣助以駐巴黎倫敦之日本大使今日開會兩次歷四小時半有餘會議之際賡續審查大會之規則此舉將次　事所議决之事件内有各國代表問題議定美英法意日五國各派代表五人英國之領土澳大利亞坎拿大南斐洲印度（藩邦在内）各派代表兩人紐絲綸派代表一巴西派代表三人比利時中國希臘波蘭葡萄牙捷克斯拉夫羅馬尼亞塞維亞各派兩人暹邏古巴瓜地馬拉．海地．閧都拉斯．西比利亞．尼加拉瓜．巴拿馬各派代表一人孟台尼格羅派代表一人惟關於該委員之規則須俟孟國政治大局糾葛已清時定之是日會議並採納下列二原則（一）每代表團爲一單位其人數之多寡與其在和會中所處之地位絶無影響（二）每國得按值班制選派代表俾每國得隨意以其利益委託其所委派之人）按採取值班制可使不列顛帝國容其領土之代表入於其代表五人之列（十五日） 
[巴黎電]  
　　參與媾和大會之新聞記者共有千人美人占其半數（十五日） 
[巴黎電]  
　　喬治或波拉勞不能久在巴黎他日二人有一離法則其所遺英國代表團中之一席或將由海外代表承之俄事問題不易解决和會將首先討論之俄事大引起協約國各執政者之煩慮某當道曾稱和局若使歐洲之半與歐洲之半仍處於易釀成第二 
 
 
 

Page 3

 
 
大戰局之擾攘地位則决不能成安甯之和局伹如何處置此問題今尙未曾協定而各國亦皆未得關於俄事之正確消息協約國政府須與波蘭兩政府交涉並須與巴黎波蘭國民議會接洽波蘭境内過激黨不甚著聞愛沙尼亞有過激黨若干但協約國願保護其地以防極端派之得勢而里加境内則過激黨與反對過激黨人數相埓（十五日） 
[巴黎電]  
　　瑞士政府現正放逐過激黨（十五日） 
[西班牙城電]  
　　葡國郵件不通據邊界傳來消息葡國現正發生革命其舉事者多屬由法回國之兵隊志在以贊助前總統馬加都者代現有之政府 
（十四日） 
[巴逹約電]  
　　葡國電報業已恢復據愛爾伐斯消息葡京現殊安謐桑太里哇煸亂行動業已鎭壓平靜政府現控制大局（十五日） 
[倫敦電]  
　　葡政府發表宣言書謂叛亂行動由過激黨委員暗中輔助業已鎭壓安靜（十五日） 
[瑞典京城電]  
　　俄國勞兵會政府已通過决議案以盧布五十兆元爲國外煸亂運動費（十四日） 
[倫敦電]  
　　昨日丹京消息謂巴伐里亞國會選舉愛斯勒黨大遭失敗僅得四席此事似將引起内閣風潮中央黨得五十四席政府社會黨得五十席民主黨得二十二席農民黨得十八席（十五日） 
[亞姆斯特丹電]  
　　柏林政府雖獲勝利惟據德國各要區傳來消息各地皆大爲騷亂聞白里門勞兵會多數社會黨曾戰勝獨立黨與共產黨共產黨因以宣布建設民國惟政府之兵現正圍之於維廉沙文哇登堡消息哇斯佛里斯倫民國之總統已被推倒復設多數社會黨政府庫克斯哈文勞兵會已宣布建設社會主義民國並佔據各銀行（十五日） 
[亞姆斯特丹電]  
　　十三日柏林電稱多數社會黨一隊行至某街爲伏於屋頂之斯巴達充斯團槍手擊散　德國陸軍總長林哈德將軍略述政府目前之計畫謂現正從事使國會選舉得於十九日安然實行並設法解除人民之武裝恢復德意志全國之秩序 
（十五日） 
[倫敦電]  
　　維他納路透訪員叙匈牙利現狀之悲觀謂匈京政府荏弱無能致引起全國騷擾隨時有過激黨爆發之虞匈俘從俄國歸來挾有巨資鼓吹過激黨主義現内閣某日擒獲過激黨一百五十八人次日即釋去之足見現政府辦理之不力同時國内㨗克人羅人塞人巨哥人紛起佔地且有佔據煤礦者致使接濟中斷實業停頓麵廠且將停業國會選舉勢不能行以㨗克人舉斯拉夫人佔地頗多故也匈政府復濫用金錢國家破產之禍似難倖免大員前得年俸二萬五千克郎者今得十萬克郎各部次官多至七十七人每人年取四萬克郎俸金僅暫時救濟廢兵一項不出數星期已用去七千萬克郎匈京失業之人日得五十克郎其中製造工人佔四分之三某大軍炎廠前用工人三萬名者今每星期以五百萬克郎分給無事之工人街市不靖富戶雇兵自衛衆望協約國有以助之 
[倫敦電]  
　　德國對於前次休戰條件未能完全履行計少交機車四千七百輛貨車十三萬輛載重摩托車五千輛重砲約九百尊戰壕曰砲千尊機關槍七千架飛機六百架每日紀聞關於此事促請英國作戰國政府討論展長休戰期限須格外愼重（十四日） 
[巴黎電]  
　　法政府决議利用戰俘從事被難各州之建設工程此役目下至少須派二十萬人（十五日） 
[開羅電]  
　　公報云麥地那聖城已接土耳其簽定之休戰條件降服阿刺伯王守兵之遲遲降服實因彼等與君士坦丁隔離甚遙故須輾轉與土政府通訊該城具有尊嚴之性質故不得不善商降之且土軍曾用大禮拜寺爲其主要軍庫故若開砲轟之即有損毁穆哈默德陵寢之虞阿剌伯王代表伊米爾亞白達拉氏於十三日入麥地那大受居民歡迎旋赴穆哈默德陵寢禮拜（十五日） 
[倫敦電]  
　　巴黎消息云高等議會星期一日第三次集議討論比國法國北境歐洲東南與歐洲北方賑濟事宜之現狀就全局言之世界糧食足供協約國與脱除束縛各區域之需求現方設法以期供求相應並解决關於此事財政上與輸運上之問題今已决定英法意美應協商財政辦法並注意於中立國與布國之糧食接濟（十四日） 
[倫敦電]  
　　外交部宣稱英國訪員於媾和大會進行時由巴黎發出这函電均不施以檢查（十五日） 
[巴黎電]  
　　前巴黎天空防務司令勒克勒羅陸軍大佐已被任組織法國民政飛行事務（十五日） 
[倫敦電]  
　　航務管理部稱三月一日以後这英船行抵英國口岸已完畢其航程者除須供政府應用者外可免役務船主今可預定用船之辦法但須請航務管理部核准船之用途與必要品運費这限制仍須由政府友配遇不得已時政府仍保留收用船舶之權今所蠲除役務者非指完全在海陸軍供役者而言 
[塞京電]  
　　塞國攝政王發表宣言書告塞人克羅特人斯拉夫人謂國會將儘速召集且將設一臨時立法機關宣言書中並述及施行民治與改革社會計畫内有以自由主義處置農務問題一節（十四日） 
[倫敦電]  
　　財政部宣稱自一九一七年十月一日開募戰時公債至一月十三日止共已募集英金一千五百鎊有餘其成績爲前所未有（十四日） 
[華盛頓電]  
　　衆議院通過議案請威爾遜總統許撥美金洋一萬萬元以充歐洲賑濟經費豫料該案不日可由參院通過（十四日） 
[倫敦電]  
　　英國礦工聯合會在南港開大會通過决議案主張呈告政府礦工願每日工作六小時如政府不允則礦工將定期實行此舉該大會並要求將各礦收爲國有（十五日） 
法國無線電 
[里昻電]  
　　聯軍統帥福煦上將及德國代表在脱萊物會議之結果休戰條件延長一月關於農業材料俄國俘虜海軍條件敵軍歸還前在被佔據區域所掠之材料这各欵已由敵人簽字（十七日） 
[里昻電]  
　　瑞土巴斯勒消息德國報紙證實李勃克萊區氏这慘死當李氏被逮後由斯旭恩堡警察署解往總司令部道中李氏應由摩德車下降於是慘劇因之而發生李氏乘此會機以爲可以遁走軍士開槍射繫李氏兩肩問中彈立遭擊斃據其他德報所载羅蕯盧森堡氏亦遭擊斃當羅氏被逮時羣衆擁向摩德事載之赴獄有一不識姓名之人將羅氏擊斃云 
（十七日） 
[里昻電]  
　　星期四日特斯溪納爾氏於法國衆議院就議長職時在演説中感謝國會委員會於一九一四年至一九一八年在秘密中所成就之事業賴以救國國務總理克勒滿沙氏繼起發言答覆關於和平大會之質問克氏宣言目前不允討論此事畢證明和平大會現正遵懇篤及絶對親睦之旨趣而進行其一業克氏繼述解除動員問題宣稱至二月十五日當有一百二十萬兵士解除動員至三月三十日當有二百萬兵士解除動員所有後備軍及其預備兵現役預備兵之兩級均在内其後克氏要求衆院國會非待至必要須將政府之行動使國會了解時不必將關於和平大會問題質問政府克氏末數語極受議員之鼓掌其言曰吾人以爲在此次和平預備大會中須知和衷共濟俾吾人於大會討論結成一團設吾人有組織國際同盟之决心吾人各個須有一種傾向之志願俾此同盟成立後得以生存吾人僅有一言爲極尊嚴人道主義之最高理想計文明各國其協力同德以高尙之價值完成此次大戰（十七日） 
[里昻電]  
　　正月十七日巴黎倫敦間匯兑率英金一鎊合二十六佛郎法國公債劵市價如下三釐公債六十三佛郎四○一九一七年四釐公債七十五佛郎一○一九一八年四釐自由公債七十五佛郎（有疑義）一九一八年五釐自由公債九十三佛郎（十七日） 
各通信社電 
[哈爾濱電]  
　　伊伐諾夫將軍今晚可抵此間聞謝米諾夫大佐亦同行據當道聲稱謝已承認西比利亞統治者柯爾恰克海軍大將之行政權（十六日） 
[哈爾濱電]  
　　中東鐵路區域内近曾通行一種俄國新紙幣乃在美國印就由霍爾瓦特氏等三人署名盡以缺乏小　幣故期藉此活動市面今此種紙幣忽絶跡於市聞乃由抛投機主義之華商收買所致 
（十六日）以上路透電 
[北京電]  
　　財政總長龔心湛於昨日抵天津將於明後日到任明日可進京（十八日） 
[北京電]  
　　本日開國務會議協議關税剩餘金之用途蓋政府以爲外交團將於二十五日以後交付此欵項也外交團關於交付關税剩餘金之决議經由廣東領事團通告軍政府後即由岑春煊答覆曰一月二十五日到底難以開會故外交團之决議直無異無條件而得關税剩餘金交付北方余　以爲延期至二月二十五日方爲至當云云此項答覆已由廣東領事團報告外交團矣（十八日） 
[北京電]  
　　本日參議院開會决議以三月一日爲第二次開會期（十八日） 
[北京電]  
　　今日開國務會議决議致李純王占元以如左之電報陜閩及鄂西之問題由南北雙方負維持地方討伐土匪之責任並發布告示勸諭地方居民勿生誤會云云據一般人士之觀測云中央關於此等問題已肯讓步故有此表示（十八日） 
[奉天電]  
　　日本西伯利亞守備軍之回國者將從本月二十二日起經過奉天回國（十七日） 
[廣東電]  
　　各省軍事代表除某派外對於此次軍政府以高級軍人十五名組織軍事委員會預備凡關係軍事之議和條件皆先由該委員會决定然後直接向總代表提議之舉多不以爲然特於昨日集議决議向軍政府提出反對之意見大致謂軍事委員會並示付政務會議審議係屬擅行組織之機關故不能承認又即使爲軍事上之决議凡議和會議條件概須經政務會議之决議依據軍政府大綱即可明白此種權限更無另設機關决議軍事條件之必要云云（十七日） 
[廣東電]  
　　昨日開政務會議討論國會改軍政府爲護法政府之决議案李根源郭松年陳强等主張現在議和會議未開將來或和或戰均在未知之數照此現狀改稱無用而趙世鈺張伯烈等主張依護法之趣旨當絶對尊重國會之决議案終無結果而散會 
（十七日） 
[廣東電]  
　　胡漢民徐謙汪兆銘等於昨日啓程赴滬聞徐係與孫中山商議要務汪以私人資格援助唐紹儀者（十七日） 
[廣東電]  
　　參議院將於明日討論衆議院交來之國際代表職權條例（十七日） 
[廣東電]  
　　南方代表中之雲南代表最初决定唐繼禹旋因李根源與唐紹儀唐繼堯二人相商擬留唐繼禹在粤爲雲貴聯軍代表參與重要軍務而以李曰垓爲雲南代表遂暫内定李曰垓爲雲南代表後因唐督軍又推　繆嘉壽逐决定以繆爲雲南代表繆係雲南軍官學堂出身曾歷任知事議員等職唐督軍所信任之人物也（十七日） 
[漢口電]  
　　直軍輸送隊約一千人於十六日在湘解散分乘多數民船抵劉家廟由該處附京漢北上 
[東京電]  
　　留美日本財政官田昌氏之報告云據美國政府之發表目下派往巴黎之聯合國財政當局者正在協議一種議案擬提出於平和會議該議案大致謂爲供應國際滙兑之裁决起見存儲現銀五萬萬元於英蘭銀行以便創設金貨裁决國際式云（十八日）以上東方通訊社電 
[北京電]  
　　元首以西南代表業已派出令李純查北代表之離寗者促其遄返預備開會 
[北京電]  
　　西南代表之得通過於舊國會聞以國會製有代表條例將會議可决權完全操於議員之手 
[北京電]  
　　陸專使來電擬與王正廷偕赴預備會并催續派各使速來唐在禮亦有電告知陸王已約協約各使商預會辦法 
[北京電]  
　　院電鮑黑督俄領要求引渡德奥俘虜不能允准可即駁覆（以上十七日） 
[北京電]  
　　取消政治犯通緝明令日内即下 
[北京電]  
　　廣州探報南方密謀　騙逐李厚基攘奪福建地盤尙在積極進行中 
[北京電]  
　　裁兵辦法擬飭前敵將領先將新招軍隊一面撤防一面遣散各省原有軍隊俟通盤籌畫後再議惟此項裁兵均須給以恩餉其有欠餉乾亦須補發預算頗不貲陰曆年内無力實行 
[北京電]  
　　財部某司員擬具整頓烟酒税條陳冀減輕商人負擔而增益國家之收入俟新局長履任即行呈上 
[北京電]  
　　農部對於國人呈請開鑛恐其暗招外股致貽後患派人嚴密調查 
[香港電]  
　　各代表已派定惟因種種阻碍委任狀聞至今日止尙未發各代表因國會所議代表條例有代表受總代表指揮總代表可停止代表職權一條多不贊成出發期尙未定（以上十八日） 
以上中孚通訊社電 
公電 
[四川呂超通電]  
　　超奉命停戰引兵還防靜待和議早電左右不戰而大法可决亦何苦勞師動衆唯察近事有甚不可解者陜西民軍志同護法乃謂爲匪屏諸議外更遣許引諸軍入關言和進兵不可解者一四川賴吾熊總司令澤涸蘇枯軍民愛戴統治有人庶政咸理乃劉存厚竄擾陜邊仍稱四川督軍蜀中人士無不憤恨停戰令下我旣退兵近接顏軍通報劉且進攻通南私利是營不憚破壞大局褫奪不加任其擾川不可解者二徵茲兩事足梗和平明如諸公諒鑒及此此之不圖和議誰信超雖武人粗知大義枕戈咋血大法是爭謹率師旅厲兵待命如此兩端不先解决亦唯訴諸生死萬無反顧身旣許國玉碎不辭用再電陳敬企明敎四川靖國軍第五師師長呂超叩寒印 
要聞一 
[財政部之附屬機關（冷眼）（續）]  
（六）各省官銀錢行號監理官所掌職務專監理各官銀錢行號發行紙幣之數目及報告各省金融之情狀事務簡單其位置不及前清財政監理官而所掌職務相同俸薪每省每月不過二百餘元如熱河吉林黑龍江山西陜西廣西貴州江西皆由財政廳長兼理其他各省均設監理官一員每月除報告財政部一次外坐領俸薪而已 
（七）津浦全路商貨統捐局該局成立於民國五年總局設立天津局中設總辦一人會辦一人均係薦任由天津至浦口凡遇要站無不遍設分局以資征榷其性質實類於釐局不過易其名稱而已每月解部捐欵平均不滿四萬元 
（八）平市官錢局總局設立於天津分局設立於北京其範圍僅及於直隸京兆數處河南山東近畿各省尙擬推廣設立本局設監督一人總經理一人均由財政部委任其掌管事務專在發行銅元票紙以救濟現銅元之不足而已每月經費約三千餘元 
（九）公估局該局設立於北京廊房頭條設局長一人專檢騐北京市上通用之元寳銀錠凡銀兩經公估局騐明打戳者市面遂能通行其實爲一種爐房之事業（前清各省解部銀兩成色高低均歸爐房承騐）今則北京市面交易均用銀元部庫收入銀兩無多則公估局之設立徒爲贅旒每月經費六百元伴食而已（十）印刷局該局爲北京大工廠之一廠址在北京白紙坊街規模宏大資本雄厚工徒有二千餘人聘有外國技師數人財部所發行之公債票印花税票各省官銀錢行號之鈔票及交通部之郵政票均歸該局承辦成立於前清至民國二年廠屋甫完全告成局長一人會辦二人由財政部分别薦充一設總務技術兩科總務科之下分設文牘採辦會計收發營業稽查庶務七課技術科之下分設製版製色印刷活版完成機器六課科長科員共計四十餘人惟營業範圍甚狹與北京商界不甚往來除各官署外幾無有與之交易者以致盈餘無多每年除開支外所獲利益不過一二萬而已（十一）湖北造紙廠廠址在漢口湛家磯創設於前清民國二年工廠甫告落成廠長一人由財政部呈請薦任下設會辦一人科長科員共有三十餘人每月經費六千四百餘元出品甚少銷路無多仿造西紙質地顏色不甚合用以致印刷局所用之紙大半購自外洋利權外溢殊可嘆也 
（十二）廣東士敏土廠廠址在廣東省城創立於民國六年專造塞門德土以供營造之用因該廠係屬官產範圍之内故歸部有現爲廣東軍政府收管聞已停辦廠設總辦一人每月經費二百元 
[關於時局之近訊]  
政府前日接岑西林直接來電謂西南代表指日可以派出陜閩鄂西軍隊須實行劃分區域如有匪擾應雙方分任剿辦又接熊克武八日電報對於軍匪一層力加辨詰又李厚基亦有電陳陳炯明軍隊明退暗進國務院當有寒電分復各處電文均長約千字左右茲節錄内容如次亦可見時局眞相之一斑矣致李蘇督電略謂昨接軍政府岑西林復電所論各節藎謀碩畫意旨誠懇至深欽佩查陜閩鄂西等處軍隊業經飭令實行籌辦劃區停止前進表示誠意乃熊錦帆齊電所稱原意亦企望和平惟藉靖國護法名詞又起辯論實屬無謂之爭持頃亦電覆駁詰總期開誠布公共維大局促催彼處代表趕速赴寗開議免致更長夢多叢生枝節頃又由譚組菴轉到西林蒸電謂代表章士釗等不日到滬廣州正式公文答復亦當不遠聞之甚慰務希執事迅與彼方接洽一切以期齊集代表尅期開議是所企禱覆岑西林電略謂頃奉尊電祇悉我公藎　碩畫眞意肫摯至深欽仰此間早經籌辦停止前進劃分區綫飭令閩陜鄂西等處一律遵照實行辦理惟近聞陳炯明進窺尤溪甚急熊軍仍圖反攻陜境實屬妨害和平至陜區匪患經年竄擾甚熾自宜雙方分任剿辦以靖區域南北正式軍隊同屬國軍豈有歧異之視熊督所辯殊屬無理之爭持值此大局俶擾民鮮寗日惄焉如擣務期速圖促進和平共維統一庶使民登袵席鞏固國基此間代表早經南下在甯靜候西南代表至今　如令人渴望無已茲承電示通飭前方各軍隊停進停戰嚴加約朿並催集代表即日赴寗尅期開議忭慰曷旣仰仗我公鼎力主持速電各方一致進行冀以早日會集寗垣正式開議解决否則更長夢多易生枝節殊非大局之福諒高明洞察之佇候明敎無任企禱覆熊克武電略謂齊電悉我公渴望和平良用佩仰所論軍匪一層自當區别未可混淆南北軍隊劃分區綫嚴整軍紀實爲至要但陜邊匪患甚熾似宜無分畛域分任剿辦雙方同屬國軍豈有歧視之理不必以靖國護法相爭持亟須開誠布公共維艱局此問代表早經南下南方代表迄未接正式答復悠悠長夜徒深渴望務請催集代表從速蒞滬尅期在寗開議事實法律同時解决冀成和平統一奠定國基至深盼禱覆李厚基電略謂陳炯明軍明退暗進一節已電西南詰責我軍務仍堅守防地勿輕前進以免藉口 
吳代表鼎昌前日自甯來京先行進晤錢總理報告赴寗後一切情形昨日上午十時始行進謁東海報告與李蘇督等商定和局進行辦法及唐紹儀堅持在滬舉行和議之理由並叩當局應付閩陜事件之主張聞東海向吳代表云余對於閩陜問題早已電令前方各統兵長官一律停戰無如南方始終未止分攻以致遲至現今尙未解决在滬和議一層余固無反對必要儘可由唐君與朱總代表從長計議當易取决末謂余此次派定代表諸君余對之十分信任將來會議時凡關於有益國計民生之事政府當一一次第實行並確信朱總代表等可以代表余之意見對於國家重大問題不至操切從事余心中對於代表諸君非常滿意云云至吳氏此次回京據某秘書長言確爲搜集關於財政上之種種資料以作將來會議張本 
北京順天時報近載某要人之議和地點談云南北和平會議開會前雙方意見未見一致甚屬遺憾特如地點問題固執而無讓步似不得不驚其狹量據余所知南方固執上海説之眞因蓋恐和平會議若不幸而無何等結果至不得不解散之時倘在北方勢力範圍之南京恐以破壤和平之名目拘禁南方議和代表因此欲在北方權力所不及之上海可無何等顧慮庶幾爲雙方主張得保持會議之公平反之北方若在上海會議亦抱有南方何等手段威脅之慮以在自己範力圈内爲安全故亦不肯犧牲其主張然因此遷延時日亦非北方之本意終或依南方之要求同意上海且和平會議如至雙方意見不一而有解散这事恐更釀成一重大之惡果聞當局已有令熊希齡一派及馮國璋等擔任調停之意 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府整理財政之計劃]  
公府消息東海以近年中央財政之紊亂已達極點在各省旣不按期報解而中央用欵又日益加多大有用如泥沙之概若不力謀整頓必至愈陷困難將來雖欲維持現狀其勢亦有不能特細心研究擬成財政上五大計畫提交財政委員會照此計畫籌議進行之具體方法俟議成後再送交國務會議裁决施行聞其計畫之内容其一爲整頓税收軍興以來各省藉口兵災水旱税收不甚興旺其實亦多由經手人舞弊故第一步須清理財政整頓税收嚴締中飽其二爲裁減駢支機關凡一事數人一人數事之駢枝機關皆行裁撤由中央倡行以及於各省其三爲尊重審計之職權以後各機關須認定審計院有確實稽核之特權凡該院所批駁者無論何人皆須遵辦其四爲各省對於中央税欵每月須解至中央各省所用欵項皆需由中央支領即小數目之欵項亦當由中央領取不得先自撥用其五以後各省之財政廳廳長關監督及鹽運使等項官吏不得由地方保　對於中央所用之人地方官亦不得動輙反對以貫澈財政政策養成財政獨立之基礎 
[審核中之營業税法案]  
法制局擬訂之營業税法日前提出國務會議議决交關係各機關核議簽註該草案原文如左（理由）（一）營業税爲收益税之一種現行税制雖無此項名稱而昔之牙當各商與近之礦業及販賣煙酒業均須領照納費實具有此税之性質惟人民營業凡以生利爲目的者均應負納税之義務若但課諸特别營業而不及於一般營業殊非公平普及之道當此國用奇絀收不敷支尤宜推廣辦理以裨國庫茲就財政部上年提出之普通商業牌照税法案斟酌損益擬具營業税法案以備採擇（二）查營業税法各國制度不同有依資本額課税者有依售出金額課税者有依外標法課税者此三種方法中外標課税太涉粗疏旣未便採用若以售出金額爲標準近於商約上之銷場税於他日加税裁釐之實行恐有窒礙本案擬採用資本課税法税率務從輕微僅以千分之二爲限（三）營業税雖應普及然地方團體因公共利益之營業人民以研究學問或美術爲目的而經營之事業及其他負販商人僅足以資必要生計之營業各國税法因注重公益體恤商艱起見類皆有免税之規定本案擬仿其意於第二條就應行免税之營業明白釐定（四）營業税審查委員會職司調查税源其組織及審查方法須隨各地方之情形斟酌釐定方可收確實公允之效本案擬以此　規　委任於財政部令期與事實相符（條文）第一條本法所稱營業指以資本勞力經營工商礦事業而言前項各種事業在中華民國境内經營者均須依本法納税但販賣烟酒及礦業牙當各商應依特别法令納税者不在此限第二條左列各欵事業免納營業税（一）國家之營業（二）地方自治團體關於公共利益之營業（三）各種學會因研究學問或美術所經營之事業（四）資本不滿五百元之營業（五）各種負販攤賣之營業第三條營業税之定率爲資本額之千分之二按年徵收第四條資本額之計算以實供營業之用者爲準如無確實之數目可稽得依其出入貨物之價額營業所之租金酌量估計第五條依本法納税之營業應於每年二月開具左列各欵呈報該管區域内之徵收官署但新設立之營業於其開始之月呈報（一）營業之種類及組織（二）營業者之姓名及商號（三）營業之所在地（四）營業所用人員之額數及種類（五）營業所用器具之有無及種類（六）營業之資本額及公積金額營業停止時須於停止後一個月内呈報徵收官署第六條徵收官署對於營業者查詢營業之狀况及其他可供參考之事件營業者應據實答覆第七條依本法應納税之營業不依第五條之規定呈報或呈報不實時徵收官署得據其調查情形核定資本額及納税額第八條徵收官署核定納税額後應即通告納税者第九條納税者對於徵收官署核定之納税額有異議時得於接受通告後二十日内詳具理山請求徵收官署交營業税審查委員會審查未經審查决定時仍照原通告之數完納第十條營業税審查委員會會員以徵收官吏與商會會員充之前項營業税審查委員會之組織及審查規則以財政部部令定之第十一條營業税每年由納税者分兩期完納第一期自四月一日至四月末日第二期自十日一日至十月末日第十二條納税額經徵收官署核定通告後若因意外事變其資本額減少十分之三以上時得由納税者詳具理由經由徵收官署呈請該管財政廳長核減第十三條新開始之營業其營業税自其開始之習年完納第十四條依本法應納税之營業不依第五條之規定呈報或呈報不實因而漏税者應按漏税額數三倍處罰第十五條納税者除有特别事故呈請徵收官署核准外不依第十一條之規定按期完納時應按欠納額數二倍處罰第十六條依本法納應税之營業者抗不納税時處以五元以上二百元以下之罰金第十七條本法施行細則及施行日期以財政部部令定之 
[新國會之制憲熱]  
新國會之制憲事業某派議員尙圖積極進行以維持其地位自起草委員會成立後即着手擬定大綱二十條前兩次以不足法定人數未能開會前日星期一（十三）爲該會開會之期下午二時左右到會人數始足由委員長鄭萬贍主席宣告開議大綱全體經首席起草員鄧鎔聲明後王文芹主張删去十一十二兩項王葆　主張加入主權一項王澤攽主張修正第一項爲憲法之精神是否適用國權主義或民權主義並是否應於適用一主義内特予注重社會經濟而對於十一十二十三三項亦主張删去劉映奎主張以之付表决即以公布施行之大總統選舉法容納於此次起草憲法之内李繼楨主張從速决定王文芹仍持前議饒孟任亦主張不引入大綱以内並聲明憲法精神有採用社會經濟之必要黃雲鵬則以社會經濟主義關於學説與政策之處甚多可另定單行法而十一十二兩項事實之可以不必加修改十三項亦不必要鍾允諧主張逐項討論鄭萬瞻仍主以大體法討論劉朝望請付表决陳煥章隨又主張删去十五項易克臬王文芹王澤攽均以從速决定大綱爲言鄭萬瞻乃以删除社會經濟主義付表决多數贊成以加入主權付表决少數又以删除十一十二十三十五四項依次付表决均得多數大綱逐完全决定昨日（十五日）又繼續開會到會委員四十一人仍由鄭萬瞻主席以第一議題（即憲法之精神是否適用國權主義或民礶主義）付討論胡鈞主張斟酌國權民權之分量參互適用黃雲鵬主張適用民權主義稍加制限易克臬主張國權民權調和主義饒孟任王葆鋆李繼楨吳文瀚相繼發言討論結果多數主張憲法之精神適用相當民權主義表决通過時已五點遂宣告散會 
[京華短簡]  
當局軍民分治之政策刻已議有辦法前兩日並徵求曾任民政長官之人物昨已將此項人物斟酌妥當列爲一單留存公府不久即將發表聞尙擬加增省長職權除司法外其餘財政敎育均可監督 
内務部擬添設次長一節曾紀前報聞該部因京都市政日形發達雖另設有公所而内部關於此項案牘來往亦極爲繁冗故擬添一次長專理其事當局以現市政公所坐辦陳時利又兼本部土木司長於市政情形頗爲熟習擬將陳提出一俟閣議通過便可發表又聞警政司長王揚濱對於此席亦運動甚力 
邇來各省私運烟土等案發生日多當局除嚴電各省密派軍警搜查拿獲立即焚燬外近並諭令各路各添設便服偵探二十人專事隨車搜查私運一切經費准予作正開銷 
前日閣議决定之遺送敵僑回國辦法及處分敵僑財產案昨日已由國務院備文咨交各主管部從速執行並以所議原旨照復領袖公使查照聞錢總理已面諭財政次長速籌的欵爲遣送敵僑經費 
交通部消息川漢路工程因軍事影響停頓已久現在軍事收束自當繼續開工督辦詹天佑擬先由天門縣之皂市至光化縣之老河口修築支路一線以便運輸交通部所屬各員中日來略有調動關賡麟已調任參事黃贊熙調爲路政司長周家義調充隴秦豫海路局局長蔣尊褘則調任電政司長 
本月十一日晚旅京美商十人在美國銀票公司貝因君宅内招集會議並備晚餐研究組織北京美國商會各種手續除主人貝君外到會者有花旗銀行葛君貝君美豐公司紀君愼昌洋行法君株欽路斯君公懋洋行格君美孚行寇君及吉君海君等（以上譯音）美人在中國原有華北美人會惟其宗旨乃注意普通事項對於商家少有補助故貝君等擬組織商會專以連絡美商感情鼓吹美國商業爲宗旨當日會議結果選舉五人爲臨時委班派費安君爲臨時書記並定於十九號招集委辦會籌商會中規則及將來應辦事件 
[北省禁烟狀况山西成續最佳]  
京津泰晤士報云北京禁烟會於去年十二月間曾發出專函五十六封分致直隸山西河南陜西山東甘肅六省調查各該省之禁烟現狀後收到覆函共二十六件報告禁烟情形今特節錄如下直隸省所得之報告極爲詳盡而熱河尤爲重要據稱建平縣屬雖有拔除烟苗之舉而平泉縣之烟苗極多據農人云該處地方官吏允許人民種植鴉片所有販賣係屬半私性質惟欲尋覓烟館則不可得現在大宗鴉片收穫及存留地方當以直隸安徽二省首屈一指聞北京某要人已派人挾鉅資私入該省等坐收與近日南京之大土案頗有關係現在熱河尙無嗎啡營業又據八溝（平泉縣屬）函云該處烟十明目販賣無人禁止該縣知事思欲禁止權力不及常見女子購買嗎啡絶無疑懼狀態凌原縣附近尙無種植鴉片之事惟販賣嗎啡到處皆有人運至山海關唐山河間等處之報告與上略同惟種植鴉片均在園中該處知事與警長收賄甚鉅販賣鴉片與嗎啡者均屬外人官吏不敢過問售賣嗎啡針者亦甚多總計山海關附近售賣嗎啡者約有百人之譜唐山亦無烟苗惟秘密售者十二家據聞伊等所售之土均係來自關外售賣嗎啡者約七八處該處有一粤人機關購用鴉片嗎啡甚多近日縣知事罰某吸者千元河間并未種植然官場吸者尙衆嗎啡銷路亦極寛廣城内售賣嗎啡針者約三十家祁州大名張家口獲鹿等處之報告該處地方官吏對於禁烟均極認眞祁州有私售鴉片者然官吏稽查極嚴故販賣嗎啡及鴉片均知忌憚然大名張家口獲鹿三處則反是矣大名之人欲購嗎啡均入山東境内購買地方官吏雖派人債查亦無如何也山西覆函幾至千篇一致據稱禁　極嚴私售者寥寥無幾烟苗亦不易見因督軍偵查極爲嚴厲河南覆函二件山東一件其中報告情形與山西相若然究竟如何詳情實未得之也至於陜西則不然種烟者甚多均稱係奉督軍之命每畝納税六元種者納税之後官吏即不過問鴉片公然販賣運出甚夥查秦晋地方相接犬牙相錯而於禁烟辦法判若天壤秦督令人種植抽收税欵晋督則嚴厲禁絶也 
[舊國會之五次宣言]  
關於國際媾和代表 
昨日（十三）下午一時兩院指定起草委員開會於議場第二休息室出席者湯漪吳宗慈朱念祖丁鶱汪彭年五君褚輔成韓達齋請假擬定國會五次宣言草案文云（邇者協約各國與德奥媾和各派全權代表公開會議於法國期於此次會議解决關於世界永久和平問題我中華民國與協約各友邦一致進行由來已久自應愼選代表列席與議但臨時約法第三十四條所載關於任命外交公使大使之規定須經參議院同意此次媾和代表爲全權公使應經國會同意毫無疑義且臨時約法第三十五條臨時大總統經參議院之同意得宣戰媾和及締結條約如媾和開始未經國會同意此後條約之締結在法律上更無所依據事關國憲且利害及於人民全體用於事前鄭重聲明所有今日駐外公使及行政方面特派之外交人員未經提交本國會依法同意認有媾和全權代表資格者不得代表中國出席法國和平會議其所協定之事件或締結之條約我中華民國人民概不能與以承認謹此宣言咸使聞知）此案即於今日决議發表按昨報所載之致協約國電文未知其另爲一事抑係改爲宣言後將該電取銷面另草此宣言書尙待查考 
南方派赴歐洲和平會議之代表日前已由護法政府以命令形式發表惟此項代表性質與外交公使及大使等有締結條約之權照約法當提交國會同意昨國會已議决對於此項代表問題爲一重大之宣言故護法政府已於昨日將此項代表提出國會請求同意第未行各友邦能承認否耳 
[粤垣軍人槍斃人命案]  
十號晚十一時許粤垣打銅街發現槍斃兩人一事茲據九區二分署呈報警廳文云本月十日夜一時許據警察陳日新回署報稱頃在打銅街見有駐槳欄街寗波會館之肇軍十餘人持槍尾追身穿軍衣二人由槳欄街入打銅街而來該二人正奔至太平橋脚即被肇軍開槍將其轟擊倒地肇軍即便回去等情當卽派出署員鄧卓顏帶同長警等馳往查察去後旋據覆稱頃沿途查至打銅街見有受傷軍人坐在生和店門面正欲飭警將其帶署訊究間復有肇軍一隊追至各提槍欲向該受傷軍人轟擊署員覩此情形誠恐流彈波及商店立即勸止迨肇軍即將該受傷者牽回甯波會館營部而去其餘一人雖受重傷仍未氣絶亦由肇軍一并牽去惟查此次滋事原因詢據肇軍則云因該受傷者等五人潛入揚仁南肇軍蘇排長住宅乘機搶去駁壳槍一枝故本軍兵士齊出將伊等追捕等語惟該受傷兵士係身穿紫花制服其餘店戶商人幸無傷及等情云云又聞此案原因外間傳説紛紛而警區呈報祗據肇軍所説係入宅搶槍至該受傷等五人何故入宅則尙未明瞭或尙有一段歷史亦未可知惟無論如何軍隊與商民雜處必生種種之惡影響固可以此事爲證也 
[奉天最近之金融]  
張作霖氏因市面現大洋缺乏令由中交行官銀號興業行設公記兑換所以資便利不意日久弊生官定行市一四折合市面暗中換索至一七一八殊非劃一之道已令各號將此項公記兑換所取消任人赴各銀號隨市兑換惟此項兑換大洋雖不能按一四官價稍爲提漲然亦須斟酌市面商情擬定公允價目劃一辦法凡赴銀號兑換須隨時應付如有暗中加價低昻抑勒情事一經查明即照擾亂金融治罪又京奉路取銷搭現一律改用京鈔中交票後已由八五升漲加五分將來或能與奉天洋相侔亦未可知市面現金將日見活動矣 
[長沙通信]  
湖南省公署之組織原設有總務内務敎育實業四科及外交司法財政三股自張督兼任省長始改組爲第一第二第三三科近日以來因辦事頗多不便遂由張兼省長决定仍照前此四科三股辦法恢復舊觀刻下已改組完畢各科股科長主任亦已分别委派惟政務廳長王丙坤前以選舉舞弊案之關係曾受張督申斥遂於日前藉病呈請辭職旋奉批示慰留僅給病假一月所遺職務委總務科長劉斌暫爲兼代但據個中消息張督對於王氏並非眞留王氏對於廳長一職亦决不再幹將於假滿後再上辭呈張督即將於此時批准另自委員繼任人物已决定爲張榮楣氏查張氏於去年四五月間曾任湖南政務廳長後又改任爲軍民兩署秘書長 
湘省以財政奇絀之故致各種政費積欠甚多敎育費一項則去年九月份常欵至十一月尙未發給經各校長兩次聯名呈請辭職始將九十等月發欵通知書發出及持赴裕湘銀行領欵則仍舊無欵可發現因各校校長辭職之時曾將種種困苦情形函呈敎育部請予維持該部已連電張督令將各校校欵速爲撥發張不得已遂將九十十一等月敎育費即日如數發放並聞十二月敎育費日内亦可併發 
湘省台票價格因官商互相操縱之故致日來愈爲低落現在普通票幣每串僅值銅元五枚於是物價之昻較月前更甚一般貧戶幾無生計可言頃據財政界傳聞湘政府以陰曆年關在邇在在須錢已决計仍以湖南銀行名義加發大宗台票云云此説果確則湘民生計將有不忍言者矣 
[漢陽門外破獲炸彈案]  
南北和議進行之時鄂中乃有謀亂機關發現究竟此種舉動爲何派何黨所爲其目的物何在有無政治性質固皆不得而知聞前日漢陽門外破獲僞聯絡使張某等一案現正在軍法預審中供詞例禁宣布茲就破獲時及警務處初訊情形紀述如下張某者籍隸江夏清末充臬台衙門書辦辛亥起義曾一度巟臨時軍官（下級官）退伍後未有恒業三四次革命時往來滬漢極形窘困近忽衣衫華麗偕同三數人於武漢輪渡上連日奔走極形秘密逐滋債探家之注意跟踪刺探多次某日見張偕二人由漢陽雇划渡鄂携有洋鐵大茶葉盒五個抵武昌關江岸逕入筷子街周傳記家（周係做筷子生意）勾留片時即返漢口查周係張之岳父伊女已死十餘年久未往來周年巳七旬周妻見子壻重來認親頗爲闊綽喜而不寐張當給票二串以代見面禮比將五茶葉盒打開檢看謂係代友所買貴重藥料囑代保存緩日來取逐擇房内一木櫃置之再三吩咐謂房内不可燒爐不宜開櫃震動等語而周氏老夫婦仍未覺悟張等甫去警廳探員金某即據報告（聞係張之同黨因分欵未遂密報官廳）同往偵緝而張已渡漢該探次日帶同探警埋伏周宅附近下午張果偕同一人（葛姓）渡鄂入周宅探警尾之而進先將張葛捉住檢查證物如探囊得珠立將張葛及周並房東（亦姓周）共四名併解警廳研訊先騐五茶葉盒所裝藥料爲輕粉紅砒玻璃渣硫磺等炸彈原料且用化學分配一度製造合煉即成炸彈張亦供認不諱身中均帶徽章張爲武漢聯絡使葛爲聯絡員以聯絡軍警爲宗旨當道以張等仍屬無名小卒此種大事必有要人主持詳訊其委任何人領欵何處張則堅不吐實謂甫來組織即被破獲並無總機關周及房東均供不知情當道以其實犯嫌疑有無同謀尙待考慮故一併移送陸軍審判處訊辦矣 
[九江近事]  
長江下游各埠抵制兩湖鼓鑄雙鈔議作折扣故近日上駛各輪均紛紛裝運來潯市面日見充塞曾由雜帮商店十餘家以其暗耗甚鉅請求商會議作八折該會即函請官廳布告通行惟錢業公所以雙鈔同屬國幣未便擅折聲明不負責任只能照逐日行市單使用並具禀官廳陳述理由昨日吳帮辦出示内援照商會原函並有令軍警購買物件或兑換洋元一律以當十銅元爲本位不得使用雙鈔以免時因折扣低昻致生衝突等語對於八折一層絶未下一斷語而各商店誤會布告爲八折遂以八折使用因之市面交易迭見衝突惟錢業仍照行市單（約九折餘）行用今早街市忽又變作九折聞商會擬再召集各帮妥議統一辦法究竟各商能否化除意見一致使用尙難逆料也 
南潯鐵路公司積欠職員新俸至五月之多現届年關各職員紛紛索取預算約需洋十二萬元日前張佩衡坐辦偕工程師黃復憲赴漢交付興業會社息金後旋請黃氏晉京面懇李總理向政府商借公債票十萬元以濟眉急刻下公司中人已望穿秋水矣 
吳帮辦以陳督入京已久又值年關伊邇亟待商决各政除已派副官入都迎迓外並令其介弟金印晉省與李參謀長商酌電促督節早日回省以資主持 
廬山設立電車公司自由張謀知擬章票呈當道後地方士紳具禀省長力爭謂馬路歸馬路電車歸電車不應將現有之汽車營業（汽車係行馬路者）併入車範圍内聞省署已令潯陽道尹核實更改 
[皖加賦案之京皖函電]  
皖省田賦鹽價加收一事各方面紛紛反對茲錄當局方面之函電如下 
國務院覆李經羲函電探送李仲軒先生鑒宥電悉皖省田賦鹽價加收一節已電請倪督軍龔省長查復核辦請即轉致諸君國務院豔逕啓者前奉公電以皖省田賦鹽價加收請予取消以蘇民困具見關懷桑梓情見乎詞當經電致倪督軍龔省長　愼辦理查核見復去後茲准電稱田贓一五加徵一案係屬財政部權限警備隊附加一案俟大局和平皖軍調回即當酌量取消至加收鹽股本爲興辦實業以利民生容再咨交省會復議等語用特鈔寄台閲並希轉致諸君爲荷此頌公綏國務院啓 
倪龔覆國務院冬電國務院钧鑒中密豔電奉悉仰見博採輿論衛　民生之至意惟嗣冲心湛係以皖人奉命治皖目前興一利除一弊固屬行政上事而核其實際均係本身及子子孫孫有密切之關係與李紳經　等正復相同惟局中之苦有非局外所及知者謹爲總理縷晰陳之查一五加征係民國二年財政部因概算不敷咨請酌加賦税三四成嗣加一成五自四年度起隨同正賦帶征以三年爲期五年省議會議請取消咨部未准七年一月以三年届滿應否停征咨准部復仍須繼續帶征四月間經院前任通令照常征收此一五加征案經過之情形也至安慶蕪湖等道籌辦警備隊原議經費由各縣田賦項下附加數旣參差尤嫌過重含山征銀一兩附加九角合肥八角望江每洋一元亦加一角七分早經前任核准照收心湛到任後改訂減輕劃一辦法咨准省議會議决統按應征田賦每銀幣一元附加七分較之原案所減實多並限定專作警備隊經費將來警隊停辦附加亦即停收其以前多收之欵即留抵八年分錢糧通令遵辦一面布告周知此警備隊附加案經過之情形也皖省地少人多除米穀外别無出產一遇荒歉流民載塗現處開明時代新政迭興輕　薄賦旣萬萬不能實行而民生　敝將不勝政繁賦重之苦且近年政府每以借債爲營生試問償還債欵曾否出之國民若不先自爲謀必致同歸於盡皖省發明礦產尙有一線生機惟招股合資事非易易與其因循敷衍何如急起直追嗣冲前於民國五年在安徽省長任内殫精竭思擬仿往年鐵路私股路股之法由鹽務籌欵興辦實業以開利源而紓民困又以茲事體大未敢冒昧進行因撰成文字剖晰利害以公民名義編發各縣以當商榷其時議會已經閉會並未提議而孰知理想事實交相爲用皖省人民多半以嗣冲此説爲然去歲黃前省長博採衆議提交議會未及議决旋即閉會心湛到任後以此事懸宕徒召羣疑不如議决免滋流弊是以照案咨催嗣經議會咨復每百斤議加公股一元以三年爲期現在並未實行此鹽斤加價之經過情形也總上三案一五加征係財部權限嗣冲心湛本無置喙之地其警備隊附加一案如果大局和平皖軍調回當即體察情形酌奪以消至加收鹽股創辦實業一案係全省生死關頭且係省會議决嗣冲心湛未敢置辭容再咨交省議會復議總之嗣冲待罪皖省已閲六年心湛前長皖省財廳今復承乏省長平日硜硜自守决不敢爲國民稍增負擔貽日後無窮之累所幸積年債欵漸次清償至濫發紙幣如贛湘鄂各省　國病民幾難聊生者亦復絶無其事撫心自問差足告無罪於鄕人李紳經　等二十八人關心桑梓如有利國利民之謀不妨商榷施行尤嗣冲心湛所禱祈以求者而原電文内一曰籍口一曰託名似屬别有誤會非嗣冲心湛所敢知也嗣冲心湛往返電商意見相同謹合詞復陳伏乞鈞鑒倪嗣冲龔心湛冬印 
[蘇省開弛米禁問題]  
日人近來運動蘇省開弛米禁日前角田他十郎來寗住寳來館即爲此事連日假金陵第一春菜館宴請各界駐寗日領事清野長太郎昨亦爲此進謁李督懇在蘇省購運一百萬石李督答以事屬民事範圍應由省長主辦故日領事旋又赴省長要求弛禁齊謂米穀出禁固屬民事範圍恤鄰誼尤當盡然非省議會通過行政方面無法執行此層頗費躊躇日領事又赴省議會要求錢崇固議長聞錢答以開禁與否並非議長一人職權須經大會多數通過故議長亦無把握云云日領事回署後因奉駐京公使電令特致函李督齊省長請予變通辦理其文如下敬啓者敝國米穀歉收前月由上海三并洋行呈請購運蘇屬出產之米一百萬石日前拜謁貴督軍省長談及時曾蒙面允贊助甚爲感激茲奉到駐京本國公使來電飭令將此事妥爲辦理等因查此事乃救災卹鄰之盛意即購運亦與專爲謀利者逈不相同凡志士仁人必樂予襄助者也至貴督軍省長前次所慮各節現在旣由該商呈稱變通及限制辦法實屬毫無窒礙想貴督軍省丰素以中日兩國親善爲懷定荷慨予批准用是函達尙乞賜復爲感順頌台　清野長太郎啓 
 
 
 

Page 7

 
 
[蘇貨物税要訊（一）]  
江蘇貨物税經省議會定案後財政廳已允江北各代表馬炎文等之請遵照部批分兩期改辦惟財廳尙不免有誤會之處復經馬代表等去函解釋函内語意透澈特全錄之以供關心民瘼者瀏覽焉本年一月七日案准貴廳長函開案照省議會咨行江北貨物税議照蘇屬現行税法試辦並由商會擬具協助稽查簡章一案當經由廳呈請財政部核示茲奉部令蘇寗兩屬各收一税暫行仍舊辦理其江北穀食門類依照蘇屬現行税率試辦一層尙層可行但虧短之數仍須確籌抵補合少部令廳呈並另奉行知往來電稿函請貴總商會迅即邀集各商會切實籌議來省會議解决以便定期實行惟土產土銷糧食不予徵税尙係釐金時代之土例其運遠運近分别減成亦因率重於蘇是以特予從寛現旣税率改爲統一當然按照蘇屬辦法一律核實徵收至商會協助稽查以補本廳耳目所不及極爲贊同所擬章程究與商民有無窒碍並請貴總商會復議爲荷等因計抄部令廳呈等件前來准即邀集江北各商會代表開會審議根據一月三日代表馬炎文鮑友恪面承貴廳長允議辦法遵照部批分兩期改辦第一期取消穀食門寗蘇之分照江南現行税率江南北各收一税第二期試辦一年期滿如足數比額再定一税之後全省通照設有不敷籌定抵補方法再行改辦等語茲准函開各節與前日面議辦法所有不同之點至關重要自應切實聲明協議妥洽以免後來爭議茲爲逐條分列於下（一）土產土銷一月三日代表面見貴廳長並未提及土產土銷茲奉來函對於土產土銷又有現旣税率改爲統一當然按照蘇屬辦法一律核實徵收等語此點最關重要本案之爭議均由此發生欲免除土產土銷之爭議非辨明土產土銷之界限不可各釐卡不肖扦司往往於農民入市求售之天產工藝等品指爲土產土銷私收税欵甚至零星布米柴草等物均須投税此項收入向不塡票公家所得不足十分之一釐金雖是惡税本無此項定章無論何種貨物農民入市求售之時不應收税此界限之應劃清者一商人在一縣境内貨物流通名曰土產土銷前清釐金亦不收税當時定案庽有卹商之意初辦釐金之時且有零星貨物免税之明文後來變本加厲一槪收税現旣改辦貨物税凡商人在本縣境内流通之貨物名曰土產土銷自應依照省議會議决確定以縣境爲範圍一律免税以卹商艱此界限之應劃清者二江南自改辦貨物税以來商人買賣貨物在一縣流通本不收税土產土銷免税各省相同前清之專制釐金之惡劣尙博此寛大之名况今之貨税耶部令旣有土產土銷糧食限定區域切實籌議之明文貴廳長自應依照省會議案確定以縣境爲範圍免蹈違法侵權之質問此界限之應劃清者三（二）抵補方法商會之所謂抵補方法者剔除中飽是也姑以貴廳長呈部文内所稱百萬元六七十萬元等語均爲事實江蘇之貨税釐金向收六百餘萬元以商人所知向來中飽之弊以最少計亦須六百餘萬元果能涓滴歸公收數必有盈無絀即弊去其甚減少下票之弊盈出之税欵决不止一百萬元即使實在不敷比額議會旣聲明另籌抵補當然有抵補之方法决不使貴廳長爲難若爲地方計商人身家性命所關不寒而慄之心當比貴廳長爲切商會爲地方法定團體國税商情敢不兼籌並顧旣貴廳長有此過慮不妨遵照部批分兩期改辦照江南現行税率各收一道江北之貨運往江南於江南第一機關再征一税向辦統税之貨不在此例江南之貨運北亦照此辦理應請於二月一日實行改辦以慰商民之望（三）試辦期限第一期改辦統一税率本年二月一日實行依照省議會議决案試辦六個月扣至本年七月終期滿（四）遵守法律貴廳長呈部文内稱雖經省會建議請改仍當照案請示於中央以清權限等語查江蘇省議會議决江蘇商會協助稽征貨物税簡章係依照省議會暫行法第十六條第一項之規定查省議會法第十六條第一項内載一議决本省單行條例但以不抵觸法律命令爲限又第三十七條省議會之議决事件省行政長官應於十日内公布之等語貴廳長所稱雖經省議會建議等語係指省議會法第十六條第九項之規定而言省議會咨文内載會議結果三讀可决相應依照省議會暫行法第十六條第一項之規定　具議决江蘇商會協助稽征貨物税簡章咨請查照公布施行等語明明是依照第一項之規定非第九項之規定貴廳長有心錯悞不承認省議會之議决案輕輕以建議兩字爲無形之打消無怪省議員田震東等迭次提出質問而衆議院議員葛夢樸等亦有江蘇貨物税江南北兩歧質問書之提出在未經國會議决全國統一税法以前一省單行條例當然由省議會議决葛議員之質問書提出者二十人連署者二十人對於省議會之議决認爲合法足爲明證詳譯部令廳呈對於省議會之議决案或有心錯認或抺煞不提人民依法律有納税義務不能不以法律爲根據應請貴廳長對於省議會之議决案加以尊重對於衆議院之質問書加以研究對於江蘇之貨物税爲依法之改良行政應在法律範圍之中活動人民應在法律範圍之中自由軼此常軌即爲違法掬誠忠告幸埀察焉（五）協助稽征省會議案名曰協助稽征部令廳呈改爲協助稽查雖一字之變更似應咨請議會加以修正方爲合法貴廳長來函内載商會協助稽查以補本廳耳目所不及極爲贊同所擬章程究與商民有無窒碍並請一併復議等語貴廳長所慮窒碍之點恐商會塡給投税憑照機關組織不能完備若有一税機關即有一塡照機關此點即不生問題協助稽征辦法果能行之無弊收數之盈可操左券但利之所在人必趨之商會辦理此事若不規劃妥善用人之弊恐亦在所難免自非召集全省商會議定互相監督之法使彼此用人均不能舞弊無以副貴廳長極爲贊同之意業經各代表在南京總商會議定三月二日在南京開會議定協助稽征統一辦法定期實行設有不敷應如何抵補亦於此時籌定辦法咨請省議會備案以釋貴廳長短收之慮以上五端均商掬誠商議應請見諸實行即部令所謂國税商情兼籌并顧兩有裨益是也代表等之意江蘇貨物税之改辦總以無背省議會議案不侵行政權限希望税收比額有盈爲此案進行之標準果能官商推誠相見實行携手自無不可整頓之理爭議相持由猜疑隔　而生此代表等請求改良收税之初衷尙祈貴廳長鑒此微忱依法改辦江蘇税務前途必有良好之結果合亟函復貴廳長鑒照施行不勝迫切待命之至此函去後財廳復致函南京總商會謂此次改辦手續除遵奉部令寗蘇兩屬暫行各收一税外餘則悉按民國元年省議會議决之案全省一律辦理蘇屬向來如何征收寗税率旣改統一自當一體照辦未便稍涉歧異此層最關緊要務祈貴總會預爲剖明免致實行之後别生問題云云此貨税案近日經過之實情也 
[蘇縣視學費改支國税]  
江蘇敎育廳訓令六十縣知事云案奉省長訓令内開案准江蘇省議會咨開本月九日會議可决各縣視學經費不得在地方税項下支給案一件相應繕具議案咨請查照公布施行等因准此除咨復外合行抄錄議案令仰該廳長察核辦理此令並抄發原案奉此當經本廳依照議决案擬具辦法呈請省長核示在案茲奉指令内開據呈已悉仰即由廳通令各縣知事察酌辦理並咨各道尹知照此令等因奉此除咨行各道尹外合行通令各該縣知事遵照（附呈覆省長文）（上略）查縣視學俸給民國元二三年本在縣行政經費内支給今旣經省議會議决不得在地方税項下支給廳長伏查各國成例注重敎育多以國家經費補助地方之不足吾國當此庫藏支絀之秋固驟難語此惟縣視學經費若仍在縣行政經費内支給在國欵所損無幾而地方受益實宏如荷核准擬即通令各縣於八年一月始依照議决案辦理所有擬具縣視學經費不得在地方税項下支給辦法是否有當理合備文呈請鑒核訓示遵行 
[南京快信]  
昨日（十七）北京政府有電致朱啓鈐稱南代表十一人已由軍政府正式通告派定總代表唐紹儀代表章士釗胡漢民郭椿森劉光烈李曰垓曾彥王伯羣彭允彝饒鳴鑾李述膺惟又繼到一電改滇代表李曰垓爲繆嘉壽 
北代表連日在太平巷招待所迭開會議所有各處酬應一律謝絶 
添派北代表一名有顧鼇充任消息 
徐佛蘇已由無錫乘車赴滬日内即回寗吳鼎昌電告效日出京南下 
王芝祥昨晨由滬抵寗住下關招商旅館昨午與李督密談在粤經過情形昨晚六時轉津浦車北上 
蔡元培王寵惠電南京各團體宣言不預聞和平聯合會事 
熊希齡電告號日由滬回寗 
張紹曾有效日乘津浦南下説 
省署昨通飭各縣知事務於八年一月將各縣經徵國省兩税開列表册呈明彙核將於三月實行劃分省税財廳昨通令各縣知事催解官中營業税 
新任江蘇烟酒公賣局長文　定二月一日接事 
楊士琦逝世後商界有以其生時提倡實業設立商會不爲無功擬爲造像或立紀念碑於通商各大埠以示崇德報功之意 
[杭州决信]  
紹縣箔業同盟罷工要求加價風潮現經省長令飭該縣會同商會和平解决每工價一元增加六分并由該業董每年認繳警費四千金擴充紹縣警察四棚（每棚十名）俾遇事得資彈壓業已開募足額 
温州招商局自徐象藩案發現後輪船停滯商業恐慌永嘉商會乃向某公司訂約派研究丸輪船行駛滬甌經省吏電部取銷現已由滬局改派同華輪按班開往官廳力任保護風潮可望平靖 
嚴屬官營產事務所長潘任（向駐　安）因詐欺一師軍官王鳴臯妻陳氏案發後由官產清理處令飭停職投訊復經杭地檢廳咨請該縣協傳潘知事不得了乘隙遠颺新委兼理之湯兆頣已奉飭兼程赴差 
前象山知事張鵬霄鹽警長周觀瀾追捕海盜尤星五人船並獲異常出力昨奉省令各記大功一次 
省會警廳一區六分署警佐王人鑑奉令另候委用遺缺以三區三分署警佐毛鋭調充遞遺三分署警佐以崇德縣一等警佐姚熙鼎調充昨已發表 
地方通信 
[松江]  
　　縣署調查桑秧今春縣署撥欵採購之桑秧萬株前經縣農會及各市鄉委員轉交領戶栽種縣署對於種植情形極爲注意業經令飭農會長及各市鄉委員調查桑秧生長狀况列表報縣以憑獎懲 
　　土販判罰鉅欵二區巡官馬秋帆於前日傍晚在里仁衖附近緝獲土販董老大一名並搜出鴉片半缸土肉半碗當於翌晨解由總所轉解縣署由縣判罰洋五百元提出三成獎勵得力長警籍示鼓勵 
[蘇州]  
　　水警考選教官水警第二廳趙會鵬廳長近因省令組織水警敎練所一案特通令各區轉飭各警官自本月十日起到廳考騐學術以備挑選敎官蘇城第三區現已考試竣事上海之第一區無錫之第二區各警官聞於日内到廳聽候考騐　　修志局避採訪展限吳縣志局開辦已經半載所有採訪期限業已届滿惟因門類繁多水能完全搜集昨由該局主任吳蔭培等函請縣公署援照省局近例展限兩月當奉温知事復函照准現經該局通知各訪員從速蒐羅以便著手編　 
[鎭江]  
　　拿獲邳縣盜犯江北邳縣王姓家被盜行刦殺斃三命一案經該縣通咨各屬一體協拿茲在徒邑龍潭地方拿獲盜犯蔣姓一名解至丹徒縣署訊認不諱昨經倪知事備文派警將該犯轉角邳縣歸案訊辦矣 
　　鹽船遇風損失承裝大源公司鹽斤沙船楊大發在　甸港海面遇風損失鹽斤數百包除報由港棧派員勘騐外並由大源公司禀請兩淮運署備案並轉行稽核所揚子棧查照 
[嘉興]  
　　發封長潤醬園嘉興城内北門大街衆安橋塊長潤醬園於十七日下午四時許被官廳飭警發封一時聚議紛紜莫知究竟據政界可靠消息謂長潤醬園即朱拜賡住宅（該醬園即朱姓所開）朱係北門塘灣街源長錢莊大股東（或云協理）此次該莊因經理陳某不善處置至　蝕有十餘萬元之鉅内有公欵三萬餘元經各債權人請求官廳追償陳經理避匿不出縣署以公欵關係曾一再飭傳朱拜賡到案清償朱又抗不遵令故將朱之住宅暫行發封一面仍令該莊清繳云 
[安慶]  
　　輸送隊改爲國防軍國防軍師長曲同豐派副官程長發來皖招兵倪督軍以由贛撤回之輸送隊十餘營若一律遣散需費甚鉅而國防軍招募手續亦極繁難特商允曲師長即由該需送隊選擇三千名派由專車送往洛陽俾供國防軍之選　　學校與警察之衝突安徽　一師範學校監學汪鏡人調任廬州第二中學校長各班學生率隊赴江干送行汪因有勉勵之演説行人皆駐足觀聽崗警以爲有碍交通上前干涉學生不服彼此衝突竟至用武均有微傷學生歸校報告校長要求對付方法校長趙春不與警務處某督察長商酌請其致函學校道歉以平衆怒某督察長謂雙方均有不是如警署致函學校道歉學校亦當致函警署道歉如僅一方面舉行决難辦到趙校長聞言頗爲憤憤在該校開會討論擬呈請省長判斷 
[杭州]  
　　錢市近况陰曆年關將届省垣各典爲接　貧以用欵不得不向錢業多籌現洋以備典質又米業來春米石亦須於冬季購　迭向錢業提欵至十萬元之多故近日錢業評市因供不敷求之故上午集議每無結果須至下午五六時客路欵項運到方可散市云 
　　清理泰昌　欵杭總商會昨日清理泰昌錢莊倒案該莊内容至爲蕪雜經理人濫出支票有二萬餘元之鉅該莊資本每股千元計十股成立時僅繳足九股尚盧經理人之一股陰曆八月初二日開張至十一月二十七日倒閉人欠欠人賬目含混非現欵七千元不能先理債務嗣經公决某股東借該莊明年三底長期及介紹交易各戶計有三千數百元尙有　股一千元共四千數百元均應繳出不足之數各股東按股　欵統限於二十日交楚一面催收各戶欠項餘　還股東云 
[武昌]  
　　省議會紀事十三日省議會正式會出席者六十七人請假者八人報告文件畢議長宣言選舉股員票數今當報告但股員本應分别票舉然甚麻煩故一次投票股員得票人數俟　印通告衆無異議乃議關於和平會擬答復各處電文請討論後以和平會派選代表之議付表决多數贊同因法定鐘點已届乃延會 
雜評一 
[督軍問題又起（默）]  
和議未開前種種之爭皆所謂枝節之爭也今陜閩剿匪問題之爭未决而川閩督軍問題之爭又起矣南方林葆懌通告就閩督之職而北方已發電詰責并詢置李厚基於何地北方不撤劉存厚川督之職而南方川軍亦致電詰責并促熊克武正式就任是兩省之爭督軍已有表示者也至陜省于右任雖曾有辭督軍之舉然南方派之攻擊陳樹藩甚力我恐陜省之督軍問題亦將相繼而起蓋爭剿匪僅爲爭地盤之起點督軍則爲爭地盤之中心故此等之爭議雖爲枝節而實爲將來議和中之大問題一切糾紛均必歸結於會議然則代表之任豈易當歟 
[最新實習西法鍼炙]  
是書根據日本軍醫岡本君原著譯述成此首論鍼術之沿革次言經穴解剖學次述鍼學治病殿以岡本氏實騐談附有精圖二十餘幅凡患神經系病腸胃病痛風病以及齒痛頭痛等病依此治之可占勿藥　全書一册價洋五角　外埠郵費另加一成　上海文明書局發行 
[新年行樂之好機會]  
新年佳節　又遇人生行樂之時　歌舞歡場　乃爲我輩陶情之處　然或以家事之繁　或爲道塗之遠　或不願與俗流爲伍　或不便作長夜之游　不涖劇場　而依然賞心悦耳　不减新年之樂者　其惟購備本公司之留聲機器乎　本公司製器精良　取材宏富　屢經賽會　每得奬牌　發音不同凡響　配角盡係名流　聚崑亂於一堂　合文武於一具　開機共話　增闔家團聚之歡　弄片當筵助賓主聯盟之願　或白備以適性情　或送禮而留紀念　旣饒逸興　無傷雅懷　如語不誠　請購一具以嘗試　百代公司留聲機器部啟函索樣本當班即寄　地址上海四川路九十九號天津法馬路十六號香港皇后大道十二號 
[受盤聲明]  
英大馬路小菜場内永太福牛羊肉莊刻因前東無意經營情愿將店基生財一切盤與賡記爲業另立盤據爲憑至於陽曆元月份十四號以前人欠欠人及作保等情槪向前東自理與賡記無涉恐未週知特登報章聲明永太福賡記白 
[遺失提單]  
今小號失去德興船第卅次進口提單第十五號一紙計　唛白鹤牌洋架子花衣原單二百十一件己批出二百件剩下十一件業向鴻安棧聲明掛失無論中外諸色人等拾得均作廢紙特登申新大陸三報聲明信泰協花號 
[軍工商各界欲購各種機器者]  
請看請看 
紡紗機器及附屬品　織布機器及附屬品　汽 
鍋　爐　煤汽及石油汽機　開礦及探礦機器 
製糖機器造冰機器麵粉機器 
造紙機器印刷機器昇降機器 
熱水機器起重機器製造機器 
鐵工器具汽車及汽油各種皮帶類木工器具農業機器抽水機器火車頭鐵軌造船材料橋工材料及建築材料鐵管鋼鐵材料發電器各種摩達分電機電燈電車各種材料電報電話各種材料各種電線電機各種包皮蒸汽機風車水車飛行機用各種材料各種電線軍　械飛行機有專門機器工程師担任解説各種機器職務 
上海三井洋行機器部謹啓 
資本金壹億圓 
本行東京 
分行（在日本）横濱名古屋大阪神户新渴敦賀小樽函館室蘭岡山廣島門司三池若松唐津口之津長崎臺北臺南京城仁川釜山 
（在中國）上海青島北京鐵嶺吉林廣東蕪湖芝罘牛莊長春福州香港漢口濟南大連哈爾賓厦門長沙天津奉天安東縣汕頭 
[魔術大觀]  
本書列東西洋魔術二百餘種將其應用科學之原理器械手術之方法窮源竟委切實説明讀者心領神會不難一一演出非大言者可比一册六角 
[戲法大觀]  
是書爲戲法大家之秘本一切彩器藥料與衆不同藏頓之法出神入化　四册四角外埠郵費每種另加一成 
上海文明書局發行 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[税法平等會致歐洲電]  
主張國際税法平等會張　朱佩珍沈鏞等昨日發出通啓云敬啓者世界和平會議期間同人發起税法平等會冀挽積年漏　之禍乃蒙全國父老昆季函電紛馳所以贊助而策進之者甚至足見税法不良人人有切　之痛不得不急起改圖也茲因和平會議開議在即業由同人曁各總商會等代表全國商民致電歐洲和平大會各國政府代表請求主持公道除將英文原電譯呈外特此專函通告至希查照爲荷原電如下今次大戰爭告終協約各國已達其崇高之目的吾輩中華民國各商界團體代表等謹與諸君同申慶賀現各協約國代表會集巴黎討論維持世界永久和平之方吾人尤深欣慰並信其籌畫將錫人類以永久之利益焉此次國際和平會議首先注目者自必爲歐洲諸項問題然吾輩切望其對於遠東勿稍泛視蓋欲謀和平之永久則舉寰球一切足以挑撥爭端於異日之種子皆宜予剷除吾人由今次戰爭所獲之敎訓代價匪輕深願各協約國政府秉其良知勉力防阻如巴爾幹之問題發現於遠東然欲達此目的惟在各協約國政府能毅然使四萬萬中華人民如歐洲各國人民之得受公平之待遇耳是以我中華各商界團體代表等謹以吾國税則問題陳於諸君之前請諸君協助吾國政府代表謀解决之協約各國政府熟知中國素爲國際條約所縳束不得訂立國定税則中國　與各協約國協商於進出口税定爲值百抽五此點實大異於世界一切獨立自主之國凡獨立自主國家皆實施國定税則而非由協定蓋此爲國家財政上自主權利之一端也中國自一千八百五十八年訂立中英通商條約以來迄今已六十年未得修改今年因加入協約之故始承各國善意得將名義上之值百抽五加增爲實際上之值百抽五以前雖屢欲要求修改而中國勿能爲力也此對於中國之問題誠屬特殊而非他國所能比擬此種情形惟有名之爲廿世紀歷史上之謬誤耳如中國條約中皆載有最惠國之條件使任何强國均能索取中國讓與他國之同等權利因是凡協約國皆應享中國值百抽五之税則之利益而列强之間减税或免税皆以互相交換爲基礎今中國之協定税則純利於進口之貨物至中國輸入各協約國商埠之貨不能享同等利益以取償且無論某國苟堅持前項條款竟可不承認税則之增加焉如一九○二年中英所訂之麥基條約英國承認如中國裁撤内地釐金則税則可由百分之五增至百分之十二五惟英國之承認加税曾附以條件須今日及將來享受最惠國條件之各國一同加入而彼等之承諾又須中國以政治上或商務上之利益爲直接或問接之交換焉又按該約在一九一四年一月一日以前如各國不願加入英國與中國所訂此項條欵則該條之規定須俟各國表示承認始能實行彼時今日各協約國雖願承認而爲舉世公敵之德國獨不承認故此項條欵直至今日尙未能實施焉觀以上所述情形中國人民所受財政經濟上之損失艱苦實不能計數據一八五八年之税則如下列各物皆在免税之列者金銀條塊外國貨幣麵粉粟米粉西米餅乾罐頭食品牛乳餅牛乳油糖食外國衣履珠賣鍍金器　香水肥皂炭柴洋燭外國烟類酒啤酒烈酒家藏物品船舶藏貯品私人行李文具　　利器外國藥品玻璃器惟以上諸物進出口時得免税至運入内地除私人行李金銀條塊外國貨幣而外其餘均按值抽百之二○五繳納關税易言之卽他國列爲消耗品按值抽税由百分之五十至二百者皆得免税輸入中國焉按中國國庫此項收入每年不過六百萬鎊爲數甚微故吾國政府不得不向他方設法彌補如征收釐金及他項關税是也此等國内之税爲國内商務之大害已爲人所共認然吾國政府舍此實無他法蓋非得各協約國一致同意中國不能增加輸入税則也職是之故中國實無國内商務可言而種種實業因以日就衰殺吾國此項收入之稀微影響於國家各種發展吾國日益貧困敎育農業財政等之末由進步皆因於此也此種情形現於中國迄今已六十年不特阻礙中國之發展且於經濟政治上殃及全球故今日實不能復聽其存在吾人敢請協約各國政府舍棄其條約上之權利恢復中國財政上之自主權利使得與協約及其他各國享同等之利益庶吾國能振興實業製造發展天然物利更能暢銷世界之貨物並協力增進人類之文明進化焉協約各國嘗宣告世界其目的在使民主主義於茲世能保其安全使人類得居樂土今協約國之勝利不稱爲對公敵武力上之勝利而稱爲最高道德目的之勝利實屬至當美國威爾遜總統在感謝口宣言云吾人完全之勝利所獲者不獨和平吾人深信世界行將開一新紀元以公道驅除武力及國際間一切嫉妒詭謀云云吾人深望切禱協約各國政府能以公道待遇中華人民俯允吾人之請求不特爲中華人民利即世界人類亦利賴之 
[焚燒存土之第二日]  
昨日（十八）爲焚燒存土之第二日到場參觀者甚少良因天雨渡浦不便之故除張一鵬專員正副税司威厚瀾克利亞哈華外有部員汪振家邵福瀛化騐師實伯來邵仲鼎郤兆鴻郤兆鵾及李督軍代表何乃中齊省長代表岑兆鴻地方檢察廳長林炳勳護軍使代表王嘉溪道尹代表顏德清警察廳長代表顏玉琛縣知事代表鄭寳芝總統所派調查員趙祥齋盧陸民北京全國禁烟會安鏡泉江蘇省議會朱紹文曁浦東同人會倪去病普益禁烟會羅師等二十餘人普通來賓亦不滿三十人其焚燒方法與前日無異場中仍由陸軍及警廳遊巡隊海關水警同爲保護共焚去土一百二十箱（上午八時三刻起至十點鐘時已焚去八十箱）因加添火夫十二人故每　較昨日多燒五箱聞明日尙擬添焚二十箱因兩日來試騐每　火力每日可焚三十箱據云土投入　中六小時後可必其再無土質混雜煤屑中也到場者仍照前日供給西點及午餐至四時始均渡浦而西所遺土箱仍由中華職業學校校長顧蔭庭帶同敎員楊立人等督率夫役在場收拾空箱一百二十隻運回備用所遺包箱之麻袋則投　焚燬以示愼重午後挖檢餘燼重入焚燒至四時許爐火漸衰事後仍由三區曾署長協同游巡四隊杜隊長各派長警輪流守夜張專員回行署後即拍電北京報告文云北京大總統國務總理鈞鑒本日續提已騐存土一百二十箱如法焚燬謹聞張一鵬叩嘯云云聞今日繼續焚燒風雨星期均不休息並聞威税司以原備之鏡湖小輪專爲渡浦參觀似尙不敷應用今日起擬向怡和公司商借利泰（西名）小輪以便接送監視人員 
[質問存土疑義之函件]  
邵仲輝君於十三日致函馮關督質問存土箱數疑點至十七日午前猶未得復因再致書催詢是晚八時得馮關督復函邵君未能滿意昨又致一書茲一併照錄於下 
　　十七日邵致馮函孔懷關督大鑒本月十三日午前肅呈寸椷質問存土箱數疑義迄今鵠候四日未奉惠復深以爲異此次焚土旣受人民以監視之權鄙人提出諸條又根據存棧清單及呈部電文並非摭拾道路浮言而奉書質問尤係謹遵部派員汪君之指示在台端似無置之不復之理即認鄙人質問爲全屬誤會亦儘可依據事實明白答復如章　然不理則將使人疑台端非艱於置詞即蔑視輿論鄙人今後亦無庸更行嘵凟矣言盡於此諸希　察 
　　十七晚馮覆邵函逕復者接展台函誦悉一切茲逐條答復於左第一條查本署函送張專員邵汪二部員税務司存土清單載明小土一百九十四箱共計一萬九千零二十四斤所謂一百九十四箱者係指棧内現裝箱數而言以斤數計每箱一百斤即合一百九十箱又二十四斤與部電併無不符第二條查收買存土不獨點檢存土一事已也查點公債票需時查點印花需時收買之時棧單繳送不齊發給公債票時以銀合洋時價又有爭執往返請示時日遷延手續極爲繁瑣蓋當時無焚燬之説係屬發商領售製藥行銷事關欵項不能不詳愼從事非比現在騐完之後一火焚之即可迅速了事也第三條查收買大土一千零二十六箱又充公一箱共一千零二十七箱内有四箱共缺四十四個電部時援據洋藥公所清單誤作缺少二十九個嗣經查出函詢洋藥公所核對清楚來函道歉並將公債票如數繳還業於造册報部時聲請更正有案以上三條均經按條答復即希查照順頌箸祺　　十八日邵致馮函逕啓者昨晚八時許接奉惠復敬悉種切查第一日騐土時宣佈兩棧存土清單祗有小土箱數並無小土斤數致滋疑實十二日鄙人在棧質問時張專員就懷中取出清單茲閲其小土項下亦未註明斤數可見辦事稍一疏忽即啓誤會而官廳苟能將詳細情形與國民共見實足袪除隔閡至收買存土雖有種種手續然與發商領售截然兩事千二百餘萬之公債皆人民負擔果爲愼重起見理應點騐完竣即行呈報鄙人前函質問接收存土何日開騐何日畢事今未據下答殊難釋疑况旣云事關欵項不能不詳愼從事則四閲月中理應逐細鈎稽毫釐無誤何以呈報大土缺數仍祇援據洋藥公所清單致有錯誤情事而以後始行查出更正乎且十一日宣佈東紙兩電時何以不附行聲明乎兩相對勘殊形矛盾竊謂息謗辨惑之道莫善於鄙人前函所云詳舉騐收發售收回存棧各情形附以榜示佈告公衆能否採行惟明公圖之 
[對普益禁烟會之院覆]  
普益禁烟會對於此次檢騐存土不甚滿意曾電呈府院請爲覆騐已見前報昨張專員接國院電照錄於後馮關監督邵汪委員轉呈張次長並轉示普益禁烟會據該會電呈具悉開檢以來每箱僅令剖騐七八隻箱數斤兩多與原報不符物議沸騰衆怒如火等語查此次檢騐存土專派大員招集中外紳商公同監視聘請技術師隨時化騐所以防弊昭信者籌備周密迭據監視專員部員報告開騐以來逐日情形甚詳蒸日所騐有土七隻經税關騐貨員秤過由技術師騐明確是眞土該電所謂剖騐七八隻者當即指此眞日則有洋人某及徐姓者在場演説擾亂秩序該電所謂物議者當指此文日則有該會代表蕭同榮當剖騐傳觀之際以手挖土潛藏囊中當即搜檢屬實因其爲禁烟團體派遣之代表示予懲辦僅將入場券追繳驅遂出場可見此次點騐之時極爲認眞該會所呈各節顯係因所派代表在場被逐特發異議以冀淆惑視聽殊堪痛恨應由張專員將以上情節出示宣布並知照地方官檢查該會設立情形呈報核辦院篠 
[流行性感冒病之研究]  
　林報云美國軍醫基恩氏於去年十月份醫學雜誌論西班牙流行性感冒病之由來謂此病與肺炎疫同類來自中國一九一○年哈爾濱發見此病未幾傳遍於中國北方一九一七年二十萬華工由北方來法此病乃延及歐洲初發生於德營蓋因營中有所俘華工之故繼傳至西班牙遂有西班牙感冒病之名閲時未久遍及全歐後　傳至美洲云云昨據著名醫士伍連德言基恩氏之説實不精確蓋感冒病新近傳至中國曾經考察其　菌與肺炎疫不同若肺炎　菌斷不能寄存於人身而遠傳海外以患肺炎疫者無不喪命從未有醫治獲愈者今據醫學雜誌所載美人之患感冒病而轉成肺炎者約居什一而死於肺炎者百分僅有其三由此亦可見感冒病與肺炎疫之各異矣云云 
[組織中美協會]  
英文滬報云紐約城俱樂部近曾開會擬組織中美協會草綱業已擬定主席爲蕯格氏其人曾游歷遠東各處且爲在滬修改中國税則美國委員之一此會之目的乃在集合兩國開通人士組織兩團互相協助合謀商業上經濟上與社會上之利益到會者多一時要人皆贊成此舉中國人士如王正廷陳友仁等皆蒞會云 
[中美商業公司之組織]  
恒豐紗廠主聶雲臺君前於民國四年赴美充我國聘美商業觀光團團長在美國時沿途由各實業家詢問中美商業情形並托其擔任鼓吹聶君回國後適因歐戰開始商　缺乏而美國又因供給歐洲故不暇兼及太平洋方面事遂中止近歐戰已停美商又復拳拳致問聶君因糾合中美同志組織公司命名中美商業公司租定寗被路十一號房屋現正修理陰曆來年正月即　開辦聞該公司已聘定美人容君爲經理周君錫三爲副經理將來營業進口以五金紙張機器等爲大宗出口以桐油荳油茶絲牛羊皮爲大宗華人股東如朱子橋温欽甫黃伯平霍守華等皆在其内云 
[一週間之金融調查]  
自十三號至昨日止此一週間匯豐麥加利等銀行從美國運來大條銀二千六百九十四條（已誌本報）東方與中法兩銀行又從安南來批沙洋三十四萬元廣帮大德昌由粤省來花啞洋十萬元之外其出口者滙豐與中交兩銀行裝赴天津漢口青島長春威海等埠共有洋五十萬元茲將逐日細數列下（星期一）滙豐銀行由花旗公司輪船　來大條銀四百四十八條又麥加利一千零三十七條又華比三百條又花旗四百二十九條又東方三百十六條又中法一百六十四條中國銀行裝赴長春洋十萬元交通銀行裝赴漢口洋十萬元（星期二）東方銀行由安南裝來批沙洋二十五萬元又中法銀行九萬元（星期三）交通銀行裝往烟台洋十萬元（星期四）交通裝赴天津洋五萬元匯豐銀行裝往威海衛洋三萬元又裝青島去洋十萬元（星期六）大德昌銀號從廣州來廢洋十萬元 
上届調查時（十一號）國幣與墨洋之價均七錢二分一釐三五至十七號午後收盤國幣爲七錢二分二釐墨幣七錢二分三釐半旋因古曆年關在即各處來洋日稀且有各外國銀行向錢行買進六七十萬元致墨洋（昨日午後）漲至七錢二分五釐國幣七錢二分四釐三七五設無出口年内之價可以平定也 
銀拆在陰曆本月望日之前業已鬆動常在二錢至一錢二三分之間近兩日因華商各行號已進多出少無必需用度故已回致二三分 
大條銀價仍四十八辦十四三七五已數月未曾改動鎊價本月份以來爲五先令一辦士直至昨日始改縮一辦士計五先令東匯亦長七五所以各銀行結出本月匯票之價與掛牌不相上下惟現期先令結出仍可五先令一辦士東匯結出二月份之價約四錢三分八七五然成交已不多見矣 
本月份驃金之價十六號未開二月份之前常在二百零六兩五錢至二百零八兩左右迨二月份開盤爲二百十三兩五錢之後本月份之價略爲升提昨日鎊價縮東匯長故驃金之價亦遂增漲昨午收盤本月份爲二百十兩零四錢二月份二百十四兩八錢如年内先令大條及東匯等無大變動金價不致有大漲落也現貨赤條十三十四已跌至二百六十一兩尙無大宗交易前昨兩日忽漲至二百六十七兩據云奉天條子與美國金洋年内恐無續到恒孚等銀樓趁此歲暮貶價之時紛紛預購甚多之故 
恒孚銀樓與大同行飾金之價本已跌至三十九元五角永豐餘三十八元五角泰亨源三十八元前昨兩日共增加洋一元 
昨日星期六調查中外各銀行所存銀洋曁大條銀之確數列下麥加利存銀一百十九萬洋九十萬大條銀三百四十一條匯豐存銀八百二十五萬洋二百五十一萬大條銀四百五十二條正金存銀一百六十二萬洋五十四萬道勝存銀一百七十九萬洋三十萬通商存銀二十萬洋五十萬東方存銀一百五十三萬洋四十四萬大條三百十六條花旗存銀一百五十一萬洋六十八萬大條九十一條華比存銀六十萬洋二十萬和蘭存銀二十一萬洋六十一萬中國存銀一百六十萬洋二百八十三萬台灣存銀六十四萬洋二十三萬住友存銀三十萬洋十萬各錢壯存銀一百四十五萬洋一百四十萬交通存銀三十六萬洋一百零八萬有利存銀二十五萬洋十二萬三并存銀三十三萬洋八萬三菱存銀十四萬洋四萬朝鮮存銀二十七萬洋十四萬中法存銀六十萬洋三十五萬大條八十九條總計存銀二千二百八十四萬洋一千三百零五萬大條銀一千二百八十九條較十一日多存銀一百二十六萬大條銀亦多存一千零二十八條洋則少存七萬元其中華商銀行與各錢莊共存銀三百六十一萬洋五百八十一萬惟匯業聚興誠四明金城中華商業興業浙江地方廣東鹽業永亨中孚等華商儲畜銀行所存銀洋不在其内 
[一週間之鎔銀調查]  
調查此一週間北市泰亨源等各銀號共鎔化麥加利匯豐花旗東方中法華比各銀行從歐洲等處運來大條銀一千六百條又由閩省運來啞木洋十九萬六千六百元又東方銀行運來花洋十萬枚又由粤埠運來廣東雙角一百七十一萬九千九角總共烊見實紋三萬七千八百六十九隻核規銀一百九十九萬五千六百餘兩市面因此稍形樂觀並閉聞此三期中各銀行共運到大條銀四千三百數二條璨尙存一千二百數十條下星期尙須鎔化以濟陰曆年關市面云 
[米價尙須看漲]  
近日南市米價較往年歲底爲堅其原因（一）緣連日陰雨到貨漸少（一）緣各打包行之裝運出口聞數日間共計打包運往濟南等埠約有六七萬石陽以囤戶售買打包上棧爲名暗中則裝運火車轉至津浦鐵路而去是以市面堅昻據該業中人言或尙有看高之勢云 
[廣東派員赴皖購米]  
廣東翟省長近因賑災需米平糶派委呂善甫携欵前往皖省採購茲悉呂委員已由蕪湖訂購食米五十萬石分批運滬轉送赴粤其頭批米石不日即可運滬 
[童葆暄仍須赴閩]  
浙軍第一師師長童葆暄由閩返浙晋謁楊督軍禀商軍務後旋以厦門防務緊要仍須回閩故於昨日由杭携眷　車抵滬擬於後日乘輪赴閩 
[薄子明等又訊一次]  
寓居法租界打鐵浜之魯人薄子明與舊部吳正清藍湘臣趙輝臣邱萬福田守平李獻堂蘇庸康宋玉合屈已和等被盜匪紀少樓周良臣於去年三月八號十一月十六號先後糾黨夥刦新閘梅白格路趙增范淡水路王雪華兩家金飾現洋鉅贓並拒捕開槍擊斃六百二十五號華捕丁順華彈傷王之傭婦王夏氏案内牽涉業經特别機關中西探目獲解公共公堂訊供判押等情已迭誌前報前日午後又由捕房傳集人證將紀周兩匪與薄等一併解廨經王襄讞會同美丁副領事升座刑庭繼續研訊先由捕房代表牛門律師上堂向見證曾錦堂詰據供稱夏曆九月二十八日我途遇友人某甲訽我景况答以賦聞渠云伊友薄子明正欲招人前往青島爾如願去當爲介紹遂同前往打鐵浜吉益里十號門牌薄處由友説明來意薄即詢我向操何業我答前隷軍籍退伍迄已五年薄謂待其起程時相邀旋即别去至十月十三日午後五句餘鐘又與友人某甲途遇同往薄寓相見之下薄向我聲稱少頃爾與在此之六人（即恉紀周藍趙邱田等六人）出發（該見證稱此出發二字即去搶刦之暗號）馬立師我不允薄即登樓取出勃郎林手槍三支交與藍湘臣甲友亦與彼等六人同往臨行時薄囑彼等秘密速回將我留住約至八句餘鐘則見出發之人均返藍手携白色大包　一個相繼上樓未幾下來薄給我洋十元我不受旋聞屏門後有三人向薄妻云打死一人我即辭出至次日聞途人紛稱昨晚某處盜刦并槍擊斃巡捕我思此事係彼等所爲一後約一禮拜我在某茶館啜茗遇見華探目李星福之夥張姓談及淡水路搶案我云事雖知之未便相告嗣由張一再究詰逐將以上之事説明至此即由薄之代表律師向該見證駁詰據曾供因我之友人某甲係薄親信之人甲旣將我介紹與薄故薄亦深信不疑第二次相見薄即將搶刦之事説之云云中西官訊至此因時已薄暮不及研訊逐判被告等還押候展期復訊再核 
[包探協拿盜匪]  
崇明盜匪盛江郎前在公共租界糾黨搶刦某姓家銀洋首飾匿跡法新租界爲公共捕房包探得悉報告法捕房飭探協同將盛拘獲抄出贓物帶入捕房昨解法公堂請究先據來探禀明前情經中西官略詰一過判准交來探帶去歸案訊辨 
又公共租界訪函云文監師路九百九十四號門牌居民周廉甫家於去年十二月三十號夜被盜持械刦去值洋二千九百元之金珠飾物後經事主報捕請緝茲山匯司捕房包探處德安金福壽與西探目泮林士緝獲是案盜匪海門人盛江郎一名昨解公共公堂經張襄讞會同日副領事林出君訊據中西探禀明前情因判盛押候查明於下禮拜六再訊 
[包探拘獲通州盜匪]  
盜匪顧邦達龔慶雲迭搶南通縣屬某姓等戶携贓逃來滬上前由通州鎭守使飭探持文至法捕房請爲協緝在案前日經法探目黃金榮包探韓邦達偵知顧龔兩匪匿跡菜市街當即前往拘獲解入捕房移回該縣歸案訊辦 
[脚夫供認謊報被搶]  
華界　瓜街全盛信局挑夫阿根於上月間報告法租界捕房繫稱挑送物件經過新開河被匪搶刦去四百九十六元請爲查緝等情已誌前報茲經探目張掌福包探唐云卿偵悉阿根實係將此項銀洋私自呑没至捕房謊報被搶故於前日將阿根拘入捕房經捕頭詰據阿根供認不諱諭令管押聽候解堂訊辦 
[盜匪候傳收贓人質訊]  
持械糾黨夥刦楊樹浦路一千三百號門牌居婦李陳氏家值洋四百元金飾衣物之盜匪揚州人管金貴携贓逃往無錫業由華探目蔣榮生偵知禀請公共公廨備文前往將管拿獲移提來滬並將管之同黨陶和夫陳阿三毛杏春三人在滬拘獲至噳昌當吊出原贓灰鼠皮統一件昨晨傳同事主及見證沈善堂將管等四人解廨請究經中日官訊供一過判被告等還押候傳收贓之鼎昌當夥到堂再訊 
[僞造國幣之定罪]  
粤人陳志元在南成都路六百十號門牌屋内私造鉛質龍洋四開串同姘婦嫥王氏在公共租界同混用被新閘捕房華探目邵和鈞包探陳寳錄魏金福等查悉協同西探目斐斯蓋潑前往將陳與王氏拘獲抄出製造器及僞幣八十一元鉛四開二十七枚一併帶入捕房昨解公共公堂經俞襄讞會同義羅副領事訊據中西探目禀明前情並將抄獲之僞洋及製造器具呈案請察質之陳志元供認不諱詰據陳王氏供稱姘夫陳志元平日私造僞洋我略有所聞惟求寛宥中西官得供會商之下以陳僞造國幣有礙圜法因判禁錮西牢三年陳王氏押女所半年以儆僞洋製造具一併銷燬 
[關於檢定敎員之廳令]  
上海縣知事接江蘇敎育廳訓令云案查蘇省第一届檢定事宜業於七年七月以前一律辦理完竣並將檢定委員會經過事實曁檢定成績呈報省長敎育部在案惟查檢定規程第二條之規定無試騐檢定得隨時行之是第二届檢定自應賡續辦理當以第一届檢定事屬創舉審查敎員資格不妨從寛第二届檢定當改取嚴格主義而爲敎育謀實際之整理查檢定規程第十四條所定無試騐檢定資格有四第一二三欵俱限於學校畢業固無虞其流於寛濫惟第四欵敎員成績以省縣視學之視察報告爲憑蘇省第一届檢定其得受無試騐檢定者以此項資格爲最多誠以此項資格比較上覺爲最寛各敎員所以易於合格辦理第二届檢定如仍不求改進必至失之過寛恐不足以杜絶冒濫今爲鄭重師資起見對於檢定規程第十四條第四欵資格將審查標準從嚴規定一省縣視學須同認爲成績優良者二得省敎育行政長官傳令嘉獎或得有褒狀與獎章者二者之中必須得有一項方足認爲確有優良之成績得受無試騐檢定其有視察評語涉於含混或尙有疑問者應由檢定委員會派員視察决定之如此審查不厭求詳資格或可齊一當將擬定上二項審查標準於上年十二月十七日備文呈請省長敎育部核示於上年十二月二十六日奉省長指令内開呈悉案據分呈仰候敎育部核示遵行可也此令等因本年一月二三日奉敎育部指令内開呈悉該廳長辦理第二届檢定對於檢定規程第十四條第四欵資格從嚴規定事屬可行應即照准此令等因奉此合行訓令該知事知照其有續請受無試騐檢定者仰即查照辦理此令 
[關於崇明分治之道批]  
　　崇明縣公民施桂芬等呈爲代表暧昧萬難承認由 
 
 
 

Page 11

 
 
呈悉此次會議代表係經本道尹就各市鄕公推之一百十二人中酌量指派均係鄕望素孚堪應代表之選有何暧昧之可言該公民等應平心靜氣聽候議决公布何得捕風捉影妄爲推測所呈殊屬不合特斥　　崇明外沙人施桂芬等呈爲分治會議請示列席旁聴由呈悉此次該縣分治會議本屬公開列席旁聽原無不可惟本署地址狹窄實無旁聽之餘地且各代表均由各市鄕公推經本道尹酌量指定對於分治問題利害切身自能代表該公民等悉心討論以求正當解决殊無旁聽之必要所請應勿庸議 
　　崇明縣公民郁宗瑜等呈爲公擬分治籌費方法請付會討論由所陳能否採行統候付會議决可也 
[禁止典商抑勒洋價]  
上海縣署昨致縣商會典業公所函云案奉省長公署訓令第二十一號内開案准江蘇省議會咨送建議案一件内開查典當一業所以通有無濟緩急本屬正當營業但蘇省各處風氣微有不同除以洋碼計算外如無錫常熟等縣典業仍沿前清舊例以錢碼核算其在城廂及附郭各當舖洋價進出向歸一律尙無弊端其鄕鎭典當每有高抬抑短之弊每届歲底典質者多高抬六價至春繭上市及新麥登場贖物者衆則抑短洋價上下其手不與市同旣負擾亂市面之愆又有朘削貧民之實夫民至萬不得已而典質實屬窮困已極乃於重息之外又受洋價暗虧市儈一意罔利實屬忍心害理亟應建議省長通令江南江北各縣典業進出大小銀元價值須與市價一律不得任意低昻恣爲欺罔以維市面而恤民艱等因准此除咨復并分令外合特令仰該知事查明所屬典商除當贖以洋碼計算者外其有沿用錢串而將洋價任意抬抑牟利病民者應即從嚴禁止母任玩違切切此令等因奉此查典商之設原所以資貧困濟緩急不得以市價朘削貧民除分函外相應函達即希傳知各典遵照不得抑勒以恤民艱而維市面 
[省令嚴查運土]  
淞滬警察徐廳長近奉江蘇齊省長令略謂滬上近來私土充斥大半從外洋私運混入若不嚴加百禁殊與烟禁前途大有窒碍應即嚴禁等因徐廳長奉令後前日已飭所屬水巡隊潘隊長偵緝隊翟隊長等着派隊士及偵探等分詣輪埠車站等處嚴加檢查以絶毒害 
[省委調查員抵滬]  
江蘇齊省長前曾委派專員分赴各屬調查歐戰後商業狀况並順便查察印花税推行以來銷路是否興旺經銷者有無弊實商家便利與否聞上海一隅委定農商部僉事高文炳業已到滬寓居南市大生旅館昨日該專員晋謁各當道並赴縣商會與顧蘇兩會長晤商一切 
[三年公債發息之布告]  
上海縣知事公署昨出布告云案奉江蘇財政廳訓令奉財政部訓令内開查本年十二月三十一日爲三年公債票第九號息票開始付息之期所有付息辦法均照歷届成案辦理除登報通告並通行各經理機關外合行令仰該廳查照迅即轉令所屬各經理分機關一體遵辦可也此令等因奉此查内憤付息迭經令仰該縣妥愼經辦在案現届三年第九次付息之期自應援案照辦合行訓令該知事遵照仰即查明歷届付息辦法先期出示布告如有到期息票聽憑人民換取現金以及抵納税欵仍由該縣彙齊息票列表向錢行領欵歸塡一面將籌備付息情形呈報備查此令等因奉此合行出示布告仰闔邑諸色人等一體知照特此布告 
[各學校消息併紀]  
　　東吳第二中學虹口　山路東吳第二中學校爲前中西書院所改設自下學期始添聘美國敎員三人擔任各級英文敎科現定一月二十三日寒假至二月十四日開學先於十二十三兩天續考各級挿班新生 
　　養性女校派克路合與里養性女校現定陰曆十二月二十日寒假己未正月十一聞學並擬添聘監學一人男女敎員數人 
　　中醫專校城内石皮弄上海中醫專門學校開辦已五學期學生近百人預科生又届第二次畢業於一月十七日放寒假主任丁　任及敎職員率學生行放假禮并致訓詞給奬品擇二月二十日開學 
　　涵德學校新　涵德學校昨日下開第四次學　會先由校長報告畢諸生表演各種成績繼由戈册雲　交涉員代表張紹庭縣知事代表李頌唐等相繼演説而散 
　　紹興公學紹興七縣旅滬同鄉會所設同鄉公學自秋季遷至景興里七弄後校舍益興學生益衆現因國民科四年級修　期滿於昨日午後三時舉行畢業式先唱校歌次校長報告成績次校董致勉詞次校長敎員致訓詞次給憑奬除畢業生外各級首二名及到校最勤之學生均得有奬品下期開學定二月十八號 
　　汽車學校四川路青年會近見海上汽車日多駕機人偶或不愼俱易釀禍惟因無正當實地練習處所以養成此項人才之故肢特附設汽車學校不日開始報名聞學期問旣短學費又廉並聞畢業以後可得工部局執照云 
　　進益學校城内九畝地青運路進益國民學校今年畢業者三人計包大衡毛定國柴志清昨日舉行寒假俸業體發畢業證書并給奬品計獲奬者男生沈懋德張聞錘李金永臧昌熾葛定洋曹振國孔昭安張祖萃陳啓鍾奚振德女生何娥英陳淑圭周彩娥周彩雲吳　珍陳秀玉等聞該校明年定於舊曆元月十七日聞校 
　　中華小學愷自邇路中華高等小學校於昨日上午十時舉行高等科畢業禮盧護軍使曁縣知事均派代表蒞會該校現有學生一百七十人畢業者十五人其秩序列後（一）開會（二）報告（三）官長訓詞（四）校長訓詞（五）畢業生答詞（ 
六）來賓演説（七）給憑（八）給奬（九）散會 
　　浸信會學校老靶子路旅滬廣束浸信會所設之崇德女學及仁德義學於本月二十一號舉行寒假休業并定二月十四號爲崇德開學之期仁德校舍將遷移開學之期現尙未定　　愛羣女校城内蓬萊路私立愛羣女學校係民國元年開辦由袁女士爲校長現有女生約三百人茲定於今日開成繽展　會邀請各生家長至會參觀並邀請學界前往評判並聞該校古曆二十四寒假來正十四開課云 
　　朝宗小學大東門外南中華路市朝宗國民小學校潘友梅爲校長有學生一百二十人二十放課明正十四開校　　第五工塲傳習所小南門外中華路省立第五工塲傳習所塲長爲馬仰禹集有藝徒一百人所授工藝進步甚速定於古曆二十五寒假明正初六始業 
　　隆德小學大東門外龍德橋市立隆德學校劉伯笙爲校長分男女幼生兩班合二百人定二十二休業明正初十開學　　東明學校小東門丹鳳樓原址市立東明學校有男女生一百八十人寒假定古曆二址三休課明正十四始業 
[基督敎會消息]  
基督教傳道聯會同人約集各堂信徒於禮拜日（即十九號）三時在法租界菜市街監理公會之弎式堂舉行聯合大公祈由孤兒院院長顧念劬牧師主講又基督徒伂道團於二十號晚七時半假座雲南路慕爾堂開本届月議會均已由文牘部通　各會團員請届時蒞堂報告敎務集商佈道進行方法 
[演講各宗敎之歷史]  
今日（十九號）晚七時半四川路青年會德育演講會請中國聖敎書會總編輯柴連復演説（六十年各宗敎之歷史）柴君已將各宗敎之起源詳細列表凡入塲聽講者即由柴君各贈該表一份以備參考各界人士欲研究宗敎源流者均可往聽 
[設校敎授武學]  
步兵三十八團團長馬懋勳近在　部設立學校命令所部各營挑選文理通順之士兵一百名送校講習武學除由各營長遵令選送外已於上星期開學敎授矣 
[照錄商團華隊司令之命令]  
工部局萬國商團中華隊司令正隊長葛第二十號　令云一月二十二日星期三上午七時便服在射擊場爲正備第三次練兵課正備自一號至六十四號敎員陸葆泉陳景塘又一月二十五日星期六上午七時便服在射擊場爲正備第三次練兵課正備自六十五號至一百二十八號敎員陸葆泉陳景塘又第二十七號命令云今奉到本園總司令屠於八年一月十六日第六號團令爲工部局委本隊第二副隊長胡筠秋爲本隊第一副隊長此令 
[亞洲銀行更名友華銀行]  
本埠亞洲銀行茲爲與華人表示親善起見特更名爲友華銀行其内部組織全仿花旗銀行行址仍在公共租界江西路其華經理爲張頌周云 
[王薇伯在日組織洋行]  
聞前在上海創辦商務報及民國大新聞報之王薇伯又號威伯者現在日本神戶下山手通　丁目十番地組織大發洋行 
[選派憲兵官員赴京補習]  
駐滬京　憲兵營營長張輔漢現接陸軍部令飭選派軍官兩員赴北京東四牌樓四條胡同憲兵學校補習茲經張營長派定所部第二連司務長張寳樍第四連司務長戚培倫等二員於前日（十七號）起程進京入校肄業矣 
[植棉改良社公推社長]  
中華植棉改良社社長郁屏斡爲社會中提倡植棉最先之人曾出資刊印棉樹栽培新法及棉種改良法與培棉肥料淺説等書分送海内同志並向美國產棉各區訂購良種子在法華郁氏桑園闢地試種歲乙卯春聞留美農學碩士稼　　創辦植棉試騐場欣然以其世產引翔鄉農田六十畝供給穆君試騐植棉之用第一二三年中减收田租六分之五以　提倡之意上年秋留美農科學士黃首民畢業回國與聶雲台穆　初吳善慶等集議振興棉產積極進行方法遂組中華植棉改良社舉郁君爲社長一年以來社務頗見發展乃郁君　於上月八號逝世社會咸悼借之惟當此振興棉業之時該社不可無人主持故已由發起諸人公推穆藕初爲社長聶雲台仍爲副社長並聞吳善慶黃首民提議該社今後更當方求擴展以謀改良棉產之普及云 
[兩淮緝私統領接任之函知]  
淞滬警廳昨接兩淮緝私統領函云案奉兩淮鹽運使段訓令接鹽務署訓令兩淮緝私統領現經本部署改派陸軍中將何紹賢接充奉大總統指令照准由部分行遵照并轉行劉統領遵照等因奉此除分令外合亟抄呈訓令仰該統領遵照等因奉此并於本年一月十日准劉統領移交前來即於是日接　視事除呈報外函達貴廳長查照 
[新任審廳長之略歷]  
新任上海地方審判廳長張允同係前清兩江總督張人俊之子現任　山縣知事張允高之堂弟聞對於司法頗有經騐云 
[煤炭店小主迷路]  
甬人王桂福年十六歲在南市高昌　迷路當由巡警帶區經李巡官訊悉伊父王順發在滬北老拉圾橋天樂里一弄開設煤炭店故於昨日函致該家屬來署認領 
[華界換釘新門牌]  
滬南工巡捐局姚局長以上海城廂内外各街巷子舖戶門口新釘站牌爲時已久字跡不明且新　各馬路居戶門牌尙未編釘殊難查攷乃於前昨等日飭派司事小工分赴各處一律換釘新門牌以便稽考 
[請緝被拐女孩]  
殷桂源昨至淞滬警察廳禀稱家居法租界北隣里二弄十八號門牌此次因家有喜事親友來賀有親戚來自鎭江帶有一女名阿北年八歲忽於十五日在門前被匪拐失無蹝該女爲長方面左邊吊眼皮右太陽及頭頂均有疤痕可認女父痛失生女二次覔死得救民人不忍坐視爲此　求查緝云云徐廳長得禀後已令飭所屬各區所隊一體偵緝矣 
[高郵被拐男孩待領]  
江北高郵縣男孩盛順子年十四歲在南市迷路由崗警查見帶至第一區警察署由趙署長詰據聲稱姑夫陳　山現在高郵縣城内中市街鼎泰典當内爲夥因被同鄉人王直文在籍將我誘騙來滬住居小客棧迄今已有十餘天等　趙署長飭留候函追家屬來申認領 
[再誌華捕跳電車跌傷殞命]  
英美總巡捕房九百八十四號送信脚踏車華捕韓春華於前日在黃浦灘乘坐一路電車至南京路貴州路口車未停穩急即跳下失足跌傷腦部倒地當即送院醫治無效庭即氣絶由捕將屍舁入騐屍所報請公廨中西官相騐等情已紀昨報昨日午刻經張襄讞會同英包副領事訊理捕房瑣案畢分乘車蒞所檢騐得華捕韓春華生前委係跌傷腦　身死無誤飭承塡明屍格升座公案即據屍妻韓朱氏投稱死者係我丈夫前日午後往捕房上差至晚間未見歸家後有人前來報告我丈夫從電車上跌下受傷在院醫治我急往視已不能言語旋即身死云云中日官得供判韓朱氏具結領屍棺殮 
[梯架汽車撞翻黃包車]  
黃包車夫陳學安前日午後載客至滬南十六舖適有華商電車公司修理電線之梯架汽車疾馳而至將黃包車帶翻致坐客傾跌車外損及車輪車蓬等物陳亦跌仆受傷手臂當由守望崗警查見將汽車夫徐景華帶入第一區警察署由趙署長問明前情繼由滙芳公司西人投稱估計修車費約需五元左右請爲追給詰之徐景華堅不任咎趙署長以兩造各執一詞飭解警廳司法科訊核 
[婦人控夫棄家不顧]  
婦人邱朱氏昨延巴和律師爲代表至法公堂控稱氏夫邱全生於本年五月間無故將小鐵箱内所藏之道契等紙據盡行取去棄家不顧後由氏將鐵箱設法取回惟該氏之夫仍不歸家故由該氏將紙據交與敝律師到案起訴請求堂上着被告先繳洋一百元給原告子女三人爲養　費對於　婚一節俟日後再行起訴被告邱全生亦延達商律師代辯稱被告夫婦出身均係貧苦現被告稍有家資有房屋數幢每月可得租金洋七十一元被告現在惠芳公司爲小包頭目此案發生時由該公司函致數律師稱邱素來安分决無非法行爲信函呈鑒至此案發生原因緣邱子志明向在某學校讀書不守校規校長意欲遂出後由全生至該校懇情故　被遂上年六月問署假回家專事游蕩將伊父之緊要紙據竊去後由家長出塲始將紙據取回嗣全生屢被伊妻及子辱罵故於五月間出外將鐵箱内之紙據帶出寄在公共租界海寗路實和米店内詎爲日未久　箱忽然不見當時報捕請緝後經被告查出係被妻子取去至案下具控此事實係被告因被伊妻及子辱罵難忍故氣憤出外惟出外之時尙有兩　房租係伊妻往收作爲家川尙何須貼償噡　費个原告意欲請求離異被告亦頗同意云云巴和律師又稱據被告律師稱伊子欲被校長逐出之事此言全屬子虚志明在該校讀書得有優等奬勵訊至此聶讞員諭曰此案乃係夫婦因棄家不　涉訟對於父子係屬另一問題母庸　論諭畢即詰邱朱氏稱丈夫於五月二十一日先將貴重衣服一　質去祗給婦人洋十元後即托故出門避署經婦人檢點始知鐵箱亦被取去旋有人報告謂丈夫與大姐姘識租住交通旅館並與伊外甥串同將鐵箱寄在實和米店該米店有一出店夥見婦人勞苦故將鐵箱取出交與婦人惟當時雖聞丈夫在旅館内找尋無着所收之房租祗有五十元並無七十一元日前已被丈夫至各房客處止付致婦人等母子難以過活是實質之邱全生供認托故出門避署商人於十月二十日出外向居朋友處並無與大姐姘　之事商人深恐兒子此次放假回家再有此項情事故將鐵箱取去因聞妻子具報故至房客處阻止付租聶讞員諭曰母子旣有辱罵之事何不投案具控全生答稱商人素來禾曾與他人涉訟故此不知訴訟是實中西讞員會判邱全生暫行貼償原告邱朱氏每月洋五十元爲養贍費候原告邱朱氏提出離婚理由到案再行核斷 
[華捕查獲帶土犯]  
自稱現在法公司白渡司輪船爲小工之甬人任阿成近在安南地方　得烟土三包夾帶來滬昨日携土行經百老　路外虹橋塊被五百三十六號華捕查見將任連土一併帶入捕房押候解廨訊究 
[扭控誘匿妹子]  
住居閘北興華里之揚州婦人韓高氏昨日偕同釐人姨姪女陳蘇氏扭德潤里開鞋底作之阮明德及其夥齊得元至四區警署訴稱伊妹朱高氏於十三號與蘇氏送　線至該作内被齊誘至某茶館啜茗直至俼日尙未回家顯被藏匿請爲訊究當經張署長詰訊一過判將一干人解送司法科復訊核辦 
[九江人投浦遇救]  
九江人何連魁因貧不能自給於前晚潛至黃浦灘新關碼頭投浦圖盡經一千零零九號華捕查見設法救起帶人捕房昨送公共公堂經中西官訊悉前情判候函送上海縣公署遺回原籍 
[搶衣物判押半年]  
無賴萬阿三前晚十一句鐘糾黨十餘人雇船至束洋公司碼頭日商趙炳桂駁船上搶取布衣十一件現洋五元七角及某日商之花衣等物並行兇　傷趙之頭額被水巡捕房包探何阿春與巡江吏等將萬拘獲昨解公共公堂請究即據原告趙炳桂見證船戶郁孟金金阿江李妙法等分别上堂訴明被刦呼救情形質之萬阿三供與原告相　此事實因前數天有人託伊代帶烟土一包伊因海關洋員在彼恐被搜去即將烟土寄存原告船上詎事後趙等將土售去分文不給是以向論並未搶刦衣物求察中日官得供以證據確實詞無遁飾判萬押西牢半年以儆 
[押店深夜開門之科罰]  
新閘路一千五百九十四號門牌某押店主陳　卿因深夜尙不閉門被一千一百九十七號華捕查見以其違背工部局定章回禀捕頭請　出單於昨派探將陳傳至公共公堂經中西官訊實判陳　洋五元充公以儆 
[騙子禁押一年]  
騙子韓正道串黨在九江路虚設怡和泰申莊字號先後向北四川路一百四十號信記號張鳳崗五馬路永安棧郭榮豐瑞源號主蘇雲聯法和界華通麵粉公司等騙取值價八百餘元之呢帽大衣綢縀金箔麵粉等物由捕拘解公共公堂訊供判押候補提同黨澈究在案茲因日久緝拿同黨無着故於昨晨將韓解廨經中西官復訊之下判韓押西牢一年以儆 
[電車上扖手當場拘獲]  
專在滬杭甬火車及華商各電車上混充搭客向人摸竊之過犯混名紹興阿六者前日清晨被電車公司拘獲拍照釋出後又於午後濕入西門一帶電車上施其故技旋有坐客朱某由松江乘火車來滬換乘電車往北携帶皮夾一隻内　千餘金之滙票並鈔票百餘元被該竊乘其不備摸竊圖逃迨朱覺察喊捕由二十一號賣票人並稽查之李鴻才當場帮同獲住搜出原贓即由公司送至高昌廟警區派出所經李巡官問明屬實飭解第二區警察署申解警廳司法科訊究 
[傭人串竊金飾]  
向在虹口西華德路二十號洋房某西人家爲侍者之九江人殷忠橋與出店沈福炳前晚串同在逃之汽車夫陶某竊取值洋二千元之金飾被該洋束察悉報告　山捕房飭令華探目蔣榮生包探陳廣義與西探目柏生往將殷沈二人拘入捕房詰問口供一過押候解廨請究 
[縣署批示兩則]  
　　何達如呈爲無故被押條陳理由請明白批示迅予開釋由　案經控奉道尹令縣查復並經迭次提訊着將案内田單契據呈候核辦母稍違抗 
[誌謝]  
昨承中孚銀行惠贈洋裝日記簿三本又商務印書館贈第一百七十三期英語週刊一册謝謝 
來函 
[招商局來函]  
敬啟者頃見貴報登　傳筱庵因江寛案辭職一節查傳　庵係敝局董事江寛一案正在積極進行所登辭職云云諒係傳聞之誤應請更正商辦輪船招商總局啓一月十八日 
雜評二 
[典業抑洋價（庸）]  
　各業貿易多以洋碼計算而典業獨猶保持其錢　碼之舊習已不可解然使出入一以市價爲準雖　與社會用洋之習慣相背人尙不疑其罔利又使　當價與市價雖不相符而出入一律永不變更對　於質戶尙無朘削猶可寛其責備奈何無錫常熟　等縣竟有典贖不同之當價也 
　前清時代各縣經徵忙漕拒價之抑短較之市價　恒有百數十文之多民國以還改徵銀圓此風早　革不圖承其衣鉢者乃在典商江蘇本有典業公　會責任所在當局於通令各縣以外尤宜嚴責其　禁約也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒談 
[釋和] [  牛八先生]  
晳疑子造余廬開口第一聲即論和議事遂憑余之思想而答曰據和字拆　係千人口或千八口也近來南北倡和平會議雙方代表已將接近時矣據余意不若法漢武帝舉孝廉時用率口制例已占國民之心理於開和平會間開口願和者以數計用鈐記印其口俾免今日言是明日言非者之弊端然後查名數凡滿千口至千八口者和議可成功矣質諸閲者其母謂非等閒之滑稽論調也 
老申報 
[愛妾私逃（見光緒元年八月十七日）]  
漢鎭某甲者善購諸　　使理賣笑生涯而己　受　頭金安享其利故人皆以　公目之其女尤豔絶狹邪　以得見顏色爲報近有武弁某一見心傾願出九百金購爲　室　公許可乃入門朱及數月而詬誶之聲已達戶外並私自脱逃仍來漢臯　公處復理舊案近爲武弁訪知直人其室將該妓兩肘各飮以刃又將始末緣由禀縣故己斷令該妓寮仍將身價銀九百兩繳還妓由　公領去云噫妓女薄情於斯可見而治游子猶迷而不悟哉 
新拾遺 
[美軍總司令潘興將軍幼年時代] [  谷僧]  
世界大戰之中堅人物 
一　路工匠之子生於距鎭四英里之一陋室　牖繩樞僅蔽風雨五十八年後乃縣轟烈烈巍然爲世界人物於此次歷史上空前絶後之大戰得其一出而戰機爲之一變敵軍爲之喪膽伊何人伊何人曰美國總司令潘興將軍是 
然當其幼年衆共稱之爲壯尼潘興時斯名也其舊鄰遺老至今道之實無特材之可見在學校中亦頑嬉如常兒其自己於長後應執何業之志向亦茫然弗自知斯時其弟眞姆固已嶄然　剅角而潘興則莫敢望其項背無有人焉私度此兒將來能爲世界所欽遲誰知美國將來恃爲長城者即此兒耶顧試往密蘇里之勒克里得小村斯地爲潘興幼年常處之所其幼年儔侶比鄰父老猶有存焉者其所追述一二雖爲潘興之幼年軼事然彼等無不異詞同聲曰（壯尼潘興之所以異於他兒者有一德焉無論所任何事旣已挺身任之非至成功不已）茲暫捨是村兒而讀成人之潘興將軍在法軍務倥偬中與其友人書中之語其沈毅眞往之槪顯露於字　行間矣其書曰　　此次世界變局雲譎詭怪滔滔所届莫能究　吾所孳孳焉律已而望人者無他凡爲吾　日所應盡之職竭其能力爲之無論男女母或懈怠　　苟有展其所能以建豐功偉業之機會固佳然吾人所能憬然者當知吾人實各爲人類大計劃中之一分子苟各能於其能力範圍内盡其應盡之職分則無論事業之或大或小其有濟於世實一致同歸　　欲知將軍之幼年時代請略述將軍之家世將軍之曾祖爲本薛文義亞一牧師至其父壯弗勒趨壯年時美國西部適爲國人爭徒求富之地其父手無資本恃其　力筋力挈眷隨徙衆而西旣至聖路易敵北密蘇里鐵路方始建　遂得鐵路工匠之事以　口給家壯弗勒趨舉止端雅持躬清潔待人各　將軍之母曰恩伊里蕯伯爲烏　頓村之　家女娟　淑賢於一八五九年三月與壯弗拉趨行合　禮旣而北寗　里　路　長至墨康壯弗勒趨調任自漢尼波至左瑟夫之一叚江匠長職斯地距勒克里得約七英里而遙蓋入黑人境地矣顧以得賢内助家庭清潔　善怡怡如也一八六○年九月十三日有一寗　兒呱呱　地於此怡悦之家庭者即今之潘興將軍也旋南北交戰壯弗拉趨略有積蓄乃遷　勒克　和賃一層房屋居　遂任第十八團練步兵之隨軍賣貨者時此軍方駐此地也十二閲月後復棄此而營商業及任郵驛長得資較豐置屋產　園　此時家况漸裕有子女九人潘興將軍其長也潘興父母爲篤信宗教者　訓育子女頗嚴當教堂之方建於此村也潘興之父實爲建築幹事會之書記且慷慨解　助其成焉旣而復任星期學校監督每當星期清晨則見此監督提携眞姆與壯尼潘興行經市街夫人則挈女子隨其後焉至今鄉人喜稱道之隆默克司昔曾爲隨軍賣貨者（按即潘興之父） 
之書記今爲勒克里得之銀行家也嘗　惟往事曰吾從未見潘興之父曾用專制權於其家庭之中彼良夫婦蓋皆循循善誘訓導其子女以義方者彼良夫婦蓋皆賢父母吾惟見其子女篤愛其親極融曳曳之樂也 
潘興將軍幼年軼事之有趣乾殆無過其閙學一事蓋即所謂（鎖門拒師）其事美人至今憶之資爲談助者也時潘興方十一齡　書於一村中單室公校實爲當時（鎖門拒師）之惡作劇學生主動者之一人此事雖若不合正軌而追念此時所謂教師者之情况其中蓋亦有可諒者當時之所謂敎師乾實無異以其學校爲其專制國土笞打之赤楊條或其他鞭扑之樹枝實爲其無上威權之記號其中一教師衆稱之爲老人恩則者其課讀之法則自隱於門後振鈴後入學略遲者則執鞭痛笞其腿若壯尼潘興者殆亦曾嘗試此苛虐之鞭笞者也 
常識 
[染竹四法] [  谷青]  
染煤竹以硝酸塗於竹面災於火中少選即成煤竹色染斑竹以筆醮硝酸銀之濃液塗斑點於竹曝日光中約二小時之久竹上即現斑點如不遽現可再加濃其硝酸銀或逕用硝酸或硝酸黑均可 
　甲竹塗硝酸於竹俟略乾復調胡粉如泥而塗之更塗赤土於胡粉外而　於火迨赤土變黑色則竹上即如　甲染白竹先災竹於火災畢復浸入油中隨即取出以米泔水煮之曬於月光中即成白色 
雜錄 
[寒星試劍室閒話] [  劍萍]  
英國魂者即古代英雄能因愛國犧牲一切而不顧也詩人拉布利斯奮然提孤劍以効馳　於英皇也與其情人一詩曰　處深　最可人情懷縈戀幾迷津一從名　鎔心魄敢爲卿身擲此身此可知布氏之不因兒女情長而英雄氣短矣 
詩人要斯性喜詼諧尤縱情慾而不自制常迎合酒仙黨汲汲作詩以稱頌酒德時人作詩嘲之曰任情放浪作情奴贏得狂且祗自汚抛却心田沉苦海三生無復見眞吾則眞爲本斯一生寫照矣 
英國慕丁女士早　千八百十九年時爲監獄之看護婦性極慈祥惻怛常講説道德以化導囚人并敎以讀書俾出獄後藉以謀生然女士年老矣日處不潔之監獄中遂致得病彌留時自作歌曲曰芸芸衆生兮　　人羣沐化澤兮浴神氛　高山之在望兮粉景仰之情殷蓋女士自况之詞也 
海爾普斯嘗曰（孔子門弟子記孔子在君位前有恭敬不寗之容其言曰過位屏氣似不息者曰君在踧踖如也凡欲描　英人社交之動作無此二語之酷似矣）蓋英人質性過於謙謹法人嘗嘲爲自擾小説家至借　　以形容之云 
小説 
[社會小説青年鑑（一）] [  載英國小説誌（君玉譯）]  
　　（一）天下惟美　人乃能　　一切 
予今以躬歷一事叙爲小説家言聊供茶餘洒後議資倘亦爲　者所　也一日予旣抵倫敦西郊望衡投止以手掣其門鈴　者當知方予來時胸中實起兩念其第一念以爲當此恐慌時代凡遇宴會在當勢謝不赴蓋國家正在用兵之秋吾　旣不能執干戈爲祖國盡力願乃游佚晏樂行若無事將何以爲情其第二念則念嘉露爾女郎來書辭意殷殷其情正不可却且凡人當憂懣之際得與美人相對飽餐秀色亦正足以排遣愁煩較之仰天太息自尋煩惱固勝多矣此念旣起前念遂泯因即毅然應女郎之招今茲已造其　矣旣入略與主人寒喧而衆客亦巳　至入座之後女郎趨至予身次初向室上環視旣而低聲語予曰泰拉先生君於諸賓中願與何人接　乎儂當爲君介見予聞語遂指窗前兀坐之女賓曰願女士爲予介見此人顧女郎心滋不悦微哆其唇旣而低聲曰彼宓爾培夫人者實爲不速之客今日訪予適逢其會遂亦入座君須知予實至不悦其爲人也讀者乎宓爾培夫人時方倚窗凝眺靚裝艷服儀態萬方金絲之髮臨風　展爲狀若垂絲海棠蓋一絶世美婦人也予旣要之介見女郎遂亦不得不勉㣘予請因導予至窗次則覺陣陣之百合花氣直參予鼻孔　入予肺腑而宓爾培夫人已自面幕中睇予雙輔展爲倩笑狀至愉快且爲婉曼之辭曰儂正苦寂倦欲歸矣得君爲伴良佳夫人固嫻於辭令者吾人互叙之下不覺相見恨晚予亦遂盡其愛慕吐情之忱且告以未娶嘗欲從戎而被人拒絶不納者夫人乃謂予曰泰拉先生今日倫敦社會上之男子實至寳貴蓋儂素所交接之男友今已强半陣亡求一知己幾不可得今日獲君實使儂欣喜無量願君不棄時相過從惟君須知儂固非因戰事而孀居才儂固有夫但儂不幸儂年未滿三十而所適非偶儂夫蓋垂垂老矣不第老且爲惡魔嗟夫泰拉先生以儂之年乃被束縳於老醜惡魔之手儂此　幸福實已摧殘殆蓋又曰泰拉先生願君聞之弗加憐恤蓋君果憐恤之者則吾舌且不由主雖傾談終日亦且不能畢吾辭矣語次闔其雙眸茸茸睫毛下眏粉頰益覺美無其倫嗟夫讀者予旣經彼美曼妙之辭令乃如飽飫　醐心肺亦被洪醉雖知凡爲人婦而背夫之面加以訕謗者實爲不淑然予以愛憐其人之故遂亦不忍責之矣因曰願夫人以住址見告尊夫果能不屏絶予者來日當走訪夫人且願賢伉　同過予許晚餐夫人苟嗜骨董則予蒐集尙多蓋予一生惟嗜骨董而予所有者雖非盡屬珍品然亦爲罕見者多也夫人聞語歘然曰君之嗜好正與儂合蓋儂亦酷嗜骨董儂覺世間萬物能怡人心性者殆無有過於骨董也儂願每晚過從以飽眼福惟彼惡　待儂至殘酷彼固深居簡出狀若死囚而渠之　亦必令儂弗出始可推其居心直欲以縲絏加儂之身幽儂於一室始快嗟夫泰拉先生儂之苦辱其誰知哉言次涙珠直欲奪眶而出身亦搖搖如當風之花讀者乎予以少年血氣正未定此時豪俠之氣不期立盛竊自　其唇曰吾必力拯此可憐之少婦出水火而登袵席始已蓋予此時直視宓爾培夫人如火中蓮矣至今思之天下惟美婦人乃能顛倒一切而吾　少年人之性情尤易爲所顛倒凡吾青年可不愼哉 
[自由談之自由談] [  不冷]  
過激主義誠今日最可恐之主義也各國防之甚於毒蛇猛獸　以其毁滅人類而有餘也然若以之醫彼貪財好　之徒實篇一種良藥 
 
 
 

Page 15

 
 
[上海棋盤街文明書局冬令通信廡價部]  
▲希有之廉價 
▲難得之機會 
▲一月爲限　限滿仍照原價 
本局曾于春夏二季設立廉價部均以本埠爲限外埠諸君屢以函購爲請本局因此特選各種圖書百三十種設立通信廉價部以便本埠外埠諸君俱可選購(惟外埠函購須照廉價另加郵費一成半)茲將書目按日分載於下另印書目函索即寄 
家庭常識　第一至六集　每集一册定價三角　廉價一角五分 
魔術大觀　一册定價六角　廉價三角 
學生衛生寳鑑　一册定價六角　廉價三角 
教育部褒奬青年寳鑑　一册定價一元二角　廉價五角 
教育部褒奬品性論　一册定價九角　廉價四角 
教育部褒奬職分論　一册定價六角　廉價二角五分 
教育部褒奬國民立身訓　一册定價六角　廉價三角 
教育部褒奬上下古今談　四册定價一元　廉價四角 
英文小説伊索庽言　　一册定價二角五分　廉價一角二分 
英文小説海客談赢錄　一册定價三角　廉價一角四分 
英文小説洛賓荷德傳　一册定價三角　廉價一角四分 
英文小説格列佛遊記　一册定價三角五分　廉價一角八分 
英文小説威慝思商人　一册定價三角　廉價一角四分 
古今名箸説庫　六十册定價八元　廉價三元 
顧元慶編廣四十家小説　六册定價八角　廉價四角 
陸思豫輯古今説海十二册定價二元　廉價八角 
唐宋明清筆記小説大觀第二輯　八十册定價八元　廉價三元二角 
唐宋明清筆記小説大觀第三輯　八十册定價八元　廉價三元二角 
唐宋明清筆記小説大觀第四輯　八十册定價八元　廉價三元二角 
沈起鳳著諧鐸　二册定價二角　廉價八分 
鈕琇著觚賸　三册定價三角　廉價一角二分 
袁枚著子不語　八册定價八角　價廉三角 
紀曉嵐著閲微草堂　六册定價六角　廉價二角五分 
閑齋氏著夜談隨錄　四册定價四角　廉價一角五分 
宣瘦梅著夜雨秋燈錄　四册定價四角　廉價一角五分 
梁紹壬著秋雨盦隨筆　六册定價六角　廉價二角五分 
朱梅叔著埋憂集　三册定價五角　廉價二角 
毛祥麟著墨餘錄　三册定價五角　廉價二角 
陳其元著唐閒齊筆記　四册定價五角　廉價二角 
英鈞宰著金壺七墨　四册定價六角　廉價二角五分 
薛福成著庸盦筆記　四册定價五角　廉價二角 
百一居士著壺天錄　二册定價三角　廉價一角二分 
王鞱著淞濱瑣話　四册定價六角　廉價二角五分 
禮親王著嘯亭雜錄　四册定價八角　廉價三角 
張山來著虞初新志　六册定價四角　廉價一角五分 
鄭醒虞初愚著續志　四册定價三角　廉價一角二分 
蔣超伯著廣陽雜記　四册定價五角　廉價二角 
王士禎著池北偶談　八册定價一元　廉價四角 
其餘書目明日續登 
[㝎夷説集]  
精湛絶倫優美無比是眞名著 
小説之宗藝林之寳 
准陰曆十二月十八日出版預約於十七日截止 
○每部預約隨送已未年丁雲先繪美女月份牌一幅○ 
毘陵李定夷先生爲當代小説名家著作等身名滿海内向出名書如李著十種美人福伉儷福同命鳥鴛湖潮紅粉劫霣玉怨遼西夢茜窗涙影念年苦節記湘娥涙曇花影雙縊記呉苑鶯聲譜定夷叢刋初二集等等有經教育部頒給奬状者有經通俗教育會審列上等者其價值與時下小説誠有霄壤之别故每出一編社會無不歡迎鼎鼎盛名譽固非倖享也茲又有定夷説集之作是書以短篇小説爲正宗附刋史餘談片二種與上列所出各書無一篇相同每篇之大略立意則推陳出新變化玄妙言情則意緒纏綿情文悱惻状物則入情入理維妙維肖行文則詞華典雅筆姿精峭可作小説觀亦可作文學書讀洵藝林之至寳也全書足二十四萬言两大厚册封面係珂㼈板名山著作圖高尚無比定價大洋一元四角預約减價實足大洋七角外埠另加寄費一角預約每部奉送美女月份牌一幅外埠另加寄費七分半本書原定陰歴十二月底出版茲因預約大受歡迎愛讀諸君俱有先睹爲快之想故極力督促印刷加工排印提前出版准陰歷十二月二十日出書預約劵即於十九日截止出版後六折發售實洋八角四分仍送月份牌郵費仍須自備以陰歷年底爲限上海四馬路國華書局外向出 
[鴛鴦池]  
▲願作鴛鴦不羨仙哈哈哈妙哉妙哉看呀···看呀··· 
篇目列下 
▲顚例鴛鴦 
▲似曾相識 
▲妙哉 
▲含芳日記 
▲網媒 
▲至誠格天 
▲靈犀一點通 
▲梨花壓海棠 
▲琵琶錄 
▲盈盈一水間 
▲梅花換佳人 
▲月重圓 
▲巧遇 
▲醋裏鴛鴦 
▲髠奴福 
▲詩癡 
▲雪梅 
▲奇異之婚史 
▲義士古押衙 
▲相思鳥 
▲言情名著出版了 
▲情場之正鵠▲情海之慈航 
▲君是才子否▲君是佳人否 
大家快看鴛鴦池因鴛鴦池之情節纒綿意境奇妙無哀苦之音有閨房之樂風流細膩曲折傳神試讀一遍定然齒頰生香增進伉儷愛情不少著者虞公先生爲常熟虞陽兩報小説編輯生花妙筆久負盛名是書尤爲精神灌注之作願有情人都成眷屬此書謂也精裝一册定價四角廉價六折寄費六分郵票通用（一角以上外國者不收）否則九五折算陰歷年内爲限欲購從速 
[香囊]  
▲對待婦女妙術 
▲研究婦女專書温柔妙術 
四十八種列下 
▲用情術▲交際術 
▲艶容術▲裝飾術 
▲體貼術▲調笑術 
▲應酬術▲週旋術 
▲獻媚術▲問候術 
▲療妬術▲馴悍術 
▲博歡術▲戲嬉術 
▲愛護術▲酬贈術 
▲求婚術▲唱隨術 
▲通函術▲憐才術 
▲宴會術▲談話術 
▲功架術▲矜持術 
▲辨色術▲鑒别術 
▲試騐術▲偵探術 
▲取舍術▲忍耐術 
▲消遣術▲遊玩術 
▲撫慰術▲掃愁術 
▲避嫌術▲調和術 
▲開導術▲規勸術 
▲防範術▲剛柔術 
▲制淫術▲平等術 
▲索孕術▲衛生術 
▲置妾術▲急救術 
▲嫖妓術▲離婚術 
▲尚有對待各種婦女妙術百四十種 
○廉價展限機會難得是書出版轟動一時僅一月銷數達三千以外爲近來出版界所少見良以是書爲最新發明之秘術爲亘古未有之奇書手置一編可作情海指南治家寳鑑可熟男女交際法及駕御婦女術特價己滿購者仍要求優待因將存書數百部廉價發售每部六册送盒一只畫一幅定價二元廉價一元二角售完即止外埠加寄費一角六分（一角至五角之郵票通用）否則九五折算（外國郵票不收） 
總發行所上海北火車站對過界路一八一號志成書局特約代發行所四馬路中泰東圖書局各埠書坊均有發售 
[艾羅療肺藥]  
艾羅醫士發明之療肺藥行銷以來功效卓著凡嘗試者幾至有口皆碑以其能療肺部各症之最上上品也茲將主治各症列左患者請試之治傷風咳嗽治鬱火咳嗽治痰凝咳嗽治胃虚咳嗽治腎虛咳嗽治小兒咳嗽治老人咳嗽治小年咳嗽治氣虛咳嗽治肝風咳嗽治喉乾音啞治盜汗咯血治肺勞蒸骨治無痰乾咳治肺痿肺癰治嗜烟傷肺治痰喘嗆咳治氣急哮喘治羣臟虧損治肺咳雜症 
價目　大瓶二元每打念元小瓶一元二角五分每打十二元總發行所上海三馬路中法大藥房各埠大藥房均有經售 
[内務部化驗存案農商部註册專利　久咳丸　專門治咳大醫生唐拾義製]  
自治咳專家唐拾義唐太平父子醫生到滬間世而社會之眼光爲之一放自發新明久咳丸出現而久咳之惡魔爲之一殺凡已得先生之診治已服先生之久咳丸者妙手神功類能道之固無俟吾之詞費也惟咳嗽一疾初患則無足輕重久則肺經損壞軟弱肌瘦胃呆食減難以治痊唐大醫生乃醫界名人研究此症不知費盡許多光陰潛心精一行道二十七年始得有此特效之經驗故創製之久咳丸亦能獨出冠時萬試萬應殆非欺人自欺者可比唐大醫生向任粤省各大醫院醫席每年治愈咳嗽症不知凡幾曾受先生之惠者咸爲頌德歌功口碑載道邇來醫學智識益見昌明雖久咳不愈亦可立治患咳病者幸勿交臂失之 
（功用）　一治喉癢虚寒之咳　一治傳染發熱之咳一治胸痛脇痛之咳　一治老人虚弱之咳一治腎虚血薄之咳　一治胃弱飽滯之咳一切日咳夜咳連聲咳單聲咳白痰咳黑痰咳無痰咳唾血咳聲嘶咳潮熱盜汗咳心煩氣喘咳雖最日久不愈之咳症服之無不百試百效天下著名咳嗽諸君請嘗試之 
（每瓶一元）（半打五元）郵票九五寄費不加○附告先生醫例門診十元出診加倍 
總發行所一在上海三馬路石路一在廣州下九甫唐拾義大藥房經理　蘇州　揚州　安慶　杭州　鎭江　北京　屈臣氏藥房披露代售處略列○各省屈臣氏藥房○各省五洲藥房○漢口各大藥房各大商店○南京各大藥房各大商店○汴梁全省各藥房○浙江省寗波華英藥房鼓樓前大有亨江北岸永生祥鎭海鎭升泰鎭生泰鎭生祥定海時昌慈谿漢蘭芳嘉興中法久大乾亨同源祥湖州中英華英中洋藥房餘姚圖書公司紹興華英藥房日華藥房温州國貨經售處衢州仁濟藥房○蘇州鹿芝館興昌○中英華英中法明遠泰華○泰興文華齋○安慶廣昌發華英○蕪湖廣昌發○九江中英藥房中洋街新愼記○無錫和泰興昌協源○常熟惠通○崑山老復興○吳松廣泰豐○常州中法藥房良濟藥房○蘭谿大通藥房保合和○武昌山海珍德記藥房可大藥房○沙市中法藥房○宜昌成章天寳銀樓○中西藥房○北京前門内臨記洋行○天津北馬路白衣菴胡同森記號及各大商店藥房○長沙河街萬利和○鎭江裕昌號○南昌中華藥房中西藥房華通公司○吉安華洋藥房○景德鎭汪仁發汪裕發○重慶生昶號萍薌藥○安源礦延齡堂○厦門鎭外街恒德發○平湖華英藥房○丹陽大豐亨○汕頭廣發會豐○香港瑞昌藥行○浦口美大○浦鎭中外○徐州鴻昌祥中西藥房○濟南吕萬聚明春堂○兗州美華昌○臨城慶和興○滁州春和藥舖○泰安府岱濟書莊○蚌埠中美藥房華安藥房山西太原府正興史○西口正興史○保定府公記號○張家口周福記 
[全昌]  
專售自製中國眞金吒力克眼鏡每副洋十元創始至今已閲二十五年蒙紳商軍學各界早誠歡迎茲逢紀念特别廉售凡醫學士研究克羅克及藍白格致等片無論何種光線均可騐配装製合式一一無鈎耳壓鼻諸患原金用舊仍可収回(兑换銀洋)不若市上所售夹金樑脚戴之未久两脚毁斷廢棄無用(眞金用久不廢)尚有回復價值公道劃一不二(老少無欺)務請護愛目光諸君早降幸弗失此時期是盼上海新世界南首安康里口分設蘇州閭門外馬路便是 
[醫學家文學家佛學家鑒]  
謹啓者敝局歷年所出醫學書文學書佛學書共百數十種茲將各書仿四庫提要之例編成醫學叢書書目提要文學叢書書目提要佛學叢書書目提要凡各省藏書家圖書館及醫學家文學家佛學家如欲索以上三種書目提要者函索即得惟信内須附郵票三分爲寄回件之用空函不復○上海静安寺路三十九號醫學書局啓 
[名相回申]  
皖南覽世子先生相法新奇前在都門歷判當代偉人吉凶絲毫不爽嗣來滬上求教者户限幾穿今夏應湘鄂紳商之聘遨遊半載刻始言旋同人因　先生能知旣往未來之事特代揄揚欲間禍福者請往寗波路廣西路口四百十二號　 
朱葆三崔磐石潘燈波謝藻裳姚戟仲李敬儒莊欣梓洪錫卿啓 
[一瓶全愈花柳下疳水]  
專治男婦花柳下疳鵝袋涙燭等疳陽物腫爛膿水流注痛到要命可用此水浸洗毒即拔出腫痛立能消止即愈每瓶五角大瓶一元如腐爛不堪再用本號○珠珀下疳散摻能生肌埋口永無後患每瓶五角上海棋盤街三茅閣橋堍門牌念二號廣東保太和啓 
[農商部註册並特等奬勵精眼鏡益公司]  
中國最進步之眼光學家ＧＲＡＤＵＡＴＥ　ＯＰＴＩＣＩＡＮ 
諸君如欲購最合光最新式最可靠之眼鏡請至本公司或各分公司一試 
中國第一家自製各種科學鏡片 
總公司上海英大馬路泥城橋東　分公司北京天津濟南漢口長沙香港杭州南京廣東南昌揚州無錫蘇州 
[實業之根基]  
▲發明天然佳種湖桑苗▲ 
蠶桑爲實業之根基資本最輕培養最易收效最速獲利最多本公司研究種植已歷五十餘年近又新發明佳種湖桑苗是苗具有四大特色 
（一）天然紓生每須接貼（二）生長快速各土均宜（三）發芽最早可供稚蠶之食（四）飼蠶少病吐絲光亮異常嘉湖等處銷路甚廣早經許爲上等並有森林果木花苗茶秧均屬佳種兼承辦包種墳山花園佈景種法合宜保無枯損現值冬令正各苗收漿之時移植最易無論遠近皆可運送欲購者請駕至本公司及上海總經理處接洽可也索閲詳章分文不取總經理處上海四馬路國華書局分園湖州馬軍巷恆茂花樹園杭州花園崗恆茂樹秧公司總園謹啓 
 
 

Page 16

 
 
   
 
