# 1880 - 54 - 4902452

 

Page 1

 
 
[續輯格致彚編出售]  
　　西　　蘭雅向　格致彚編二十四卷久已厲行海內關因家事祖國遂致停刊現已由英法德各國游歷囘華並在法國大博物院購覽　謹格致圖說重交本館陸續付印計自本年正月起每月仍山一卷每卷取錢百文如　買祱卷之多寡折扣現在績輯之第一卷業巳印成　於正月十七日由本舘發賣至前所刊之二十四卷亦有出售惟望遠近諸君速來購閱爲盼以後續輯各卷不特攷訂加詳斟酌盡　卽醫之格式亦可將篤幅截分以便閱者於日後彚齋擇此精要者另訂專本也此佈 
　　本館告白 
[論浙省局務]  
　　浙撫譚文卿中丞前守杭州甚有政聲不數年而洊擢陝撫今又奉　命撫浙浙人以往日賢太守風流仰望過於尋常且推當日拊循教養之恩咸謂使節重臨必有一番振作矣蘇藩譚序初方伯近官隣省又屬同姓而其宦蹟亦適相合蓋前年方伯亦涖蘇守之任繼而膺大吏密保頓受國士之知不次遷擢開藩於蘇而値沈幼丹制憲之薨以吳子健撫軍權理督篆序帥遂有護撫之　命是二帥者一於浙一於蘇何其巧合也然文師調授之缺而序帥止暫護之任民情之仰望微有不同故浙人謂文帥事權獨秉設施正未可量而蘇人之於序帥則仍屬望其布政優優來旬來宜而於撫軍應爲之事以爲暫時兼護猶不足以展其才也且二帥之所以爲政亦差有異焉序師守蘇攬宏網而不遺細目凡地方風俗人心之害雖微末之事必認眞整理而文帥守杭則以風格見重馭民則兼寬猛之用處事則絕情面之綠以故浙之民畏愛相半而僚屬之中愈生敬憚之意此固其所操之各有具也宜乎文帥涖浙之日浙人之仰聲威者甚於蘇人之於序帥也其首先爲官塲所懼者則在議黴各局一事此年前浙省所紛紛傳說者蓋同光以來凡克復省分皆辦善後諸事而一切向有專實現在不能復舊暫行改章辦理之務亦歸諸善後二字而次第設局興辦如漕運向　糧道而改爲海運則有海運局矣且分省局滬局津局諸名矣稅務向有關差而改爲抽釐則有牙釐局矣且分府總局及各分局巡檢水旱諸小卡矣鹽課向歸運使而引商配地不能　一則改爲網鹽局且分設鹽厘局督銷局等處矣海塘工程改爲捐辦則有塘工局矣州縣交代易於運延推諉則有交代局矣刑名案件積壓拕累則有清訟局矣戶口流離盜賊匿跡則有保甲局矣凡此數者省城之中大員十數或卽其專司成可以兼管何以日多一日見其增設而不見其停止也局中有總辦侯補道府任之有帮辦有會辦有提調府同通州縣皆得泒之有分局委員有隨員有差遺委員甚至有司事委員則州縣佐　等官皆得爲之凡此候補人員苟無諸局則數千金數百金之資　博得－官亦徒炫頂戴之榮而十年無差終身無缺卒至槁餓以死耳故前乎今日之大吏幾費苦心而後得邀　朝廷之允以養濟百僚也蓋捐例末停納銀者竭祖宗遺產耗半生之辛苦以之報効　國家準以借貸之例是宜有息以酬之或卽加倍以還之顧令其得缺而後取利焉則設官有額安得人人而用之哉不但此也官有位置而在續之紳士不與焉於是又設多局以未大公曰探訪也曰書局也凡諸罷官歸里之人及鑽謀之寒士皆得有所棲止而又可以處各局所遺之官此外又有　銷地方公欵並捐撥充罰各欵之局則如同善施醫牛痘民更淸街　湖遷　各名目而紳董更多矣然猶以爲未足也數年之前羣議紛起以脩志爲請此局若行而縣而府而至於省然後通志告成約計十年始能停罷而每年巨萬之欵可以報銷惜乎前憲洞見言者之心　以經費不支不准興辦然統計全浙局務巳有數百而在局之人自官而紳而丁役何止數千其始以爲城甫克復地方肅淸事事草創不能仍舊而其繼乃以人多缺少之故藉詞於辦有成效或今昔情形不同暫行展緩而實則借以安插窮員迨至於今則積習旣深不能　革苟有異議怨謫交起故歷任疆吏願跡前人之成以爲避　市恩之地䀄爲同官謀生活不睱爲　國家計盈虛也文帥爲人勇敢有爲無瞻徇情面之見故涖任伊始卽有裁停并改之議屬吏之有差者患生計有將絕之時其無差者懼此後乏可營之路靡不惴惴焉日探憲意之所在徒以時屆歲闌封篆在卽故年前未有成議今則改歲矣萬事更新又有一番氣象正未知議於昔者果决於行焉否也而或者謂卽以各局歸各憲曾之恐道府兩班中賦閒居者已不勝其苦中丞斷不出此然而天不事公私本難兩全身任封疆而謂其爲　國家之心反不如其爲同官也寗有是大臣哉 
[俄勸遠略]  
　　○晉源報云俄國黑龍江省總督阿弗勃刻奉俄廷召令回京命將沿太平洋邊地方如何招民之道詳細具陳又將造一兵路自拉提窮斯叨克地方而至配卡而湖云 
[日民思亂]  
　　○日本大坂日報云日本西南各省民人多懷貳心推原其故俱因日本朝廷許其設立議政院俾民隱皆得上達旣而自食其言也日廷急命固碧水圖及希喇西馬兩處屯兵預備行裝前佳彈壓云 
 
 

Page 2

 
 
[監犯不軌]  
　　○西歷本月十五日日本大板府牢中有罪犯五百餘名謀於是日在監縱火乘機越獄業將火秧穩定幸事機預洩急傳大坂府兵入牢彈壓多亂時始止兵士及犯俱受傷不少云 
[織造日盛]  
　　○問東洋國中近又立一西法織布局其先崎地方已有一織呢局已捐集洋十萬元矣 
[將軍出殯]  
　　○鎭浙將軍廣公去冬薨於位今正初五日在署開弔初八日出殯靈輀由花市營轉山官巷口大街直落至武林門外下碼頭登舟北上凡城中文武員弁皆在下碼頭設祭是日殘儀本不十分繁盛兼以風雨猖狂尤爲减色自旗　執事外惟萬民傘八柄德政牌十餘對及僧人數十衆皆執　　雨而行柩前則孝子三人各用兩人扶掖執杖前導至靈　則綠呢九窗獨龍高扛以三十二人舁之迫至碼頭不船聞巳在午牌時侯矣 
[鄉猪奪市] 　 
　　○前年杭城肉價自夏徂冬有增無減每觔賣至百四十四文貧戶小家幾皆三月不知其味矣然歲時伏臘勢所必需而各屠尸益以奇貨居之雖不取明增其價而暗將觔兩減縮離年愈近其秤愈輕凡經紀貧民無力早辦者無不大受其累不料去歲米賤錢荒各鄉村之畜　者聞城中肉價昂貴無不宰猪負肉入城販賣數日之間鄉猪雲集一時貨多價賤每斤只賣得八九十文於是居民爭買而肉店中反門前冷落生意寂寥矣各屠戶無計可施亦只得減價放秤招集買主然年日無幾已屬不可樂較之往年門市則巳十去其四矣 
[公送瀛傘]  
　　○英會審員陳寶渠司馬辦理華洋租界事宜十餘年紳商頗有稱頌者是以昨午前由洋貨公所董事王三慶恭送租界紳商公立之被澤聞風四字匾額懸於公廨堂上及沾　戴德之萬名傘一柄爲首者係陳煦元張斯臧謝榮施瞿開桐等皆係客商有租界保安堂董事也以次而不者不能悉數觀者擁擠咸謂司馬素行德政因有此盛舉也 
[例禁春圍]  
　　○不殺胎不殀夭古人之仁也西人凡在春間禁止獵戶打獵亦猶行古之道年例皆如此也昨由富捕頭禀請英會審員山示曉谕以便周知違干提究等情司馬俯准所請想指日卽有告示遍張矣 
[聞呼落水]  
　　○前日午後英租界頭埧大橋港中有停泊西人之遊獵　某舵工在梢歇息睡思正濃忽有人呼其名舵工驚覺頭暈眼花失足落何當經人立卽救起忙將濕衣換去用姜湯灌之始得無恙然亦險矣 
[折梢可恨]  
　　○昨日法公堂據原告張小狗投案稱住居浦東大圑鎭種地度日實因家中窮苦故現在帮人搖船聊資糊口今因到滬請友云在小南門外作皮匠生意因初臨滬地不識路迳走至法租界新街上其時係十六夜十點半鐘光景有一人走近我身一撞邀致跌扑及至起來而頭上之毡帽巳歸烏有其人復拖住我謂身畔有八開洋三十餘元被失必須償還復有一人上前說同到茶肆評論不由分說被伊等拉至茶館時店門已閉遂又拉到烟間彼等愈聚愈多開燈四隻衆口紛紛將我皮掛脫去身畔有洋一元零錢一百八十交亦被摸去卽一鬨而散經人指點向捕房告知於翌日獲到二人送請究追張司馬得詞詢及所解二人一稱張金寶一名王小山俱稱在新街作小生意其拆梢之人係後新街之開老虎灶者并前新街牛肉店之來喜大馬路烟館內之德昌等與我等實不相干張司馬着暫押待提到供山之人核辦查新街上確有拆梢黨十數人之多遇事生風無所不爲見有可欺之輩卽生𨻶尋事滿其所欲而後止雖經捕房捉獲公堂嚴懲而若輩拚受杖責屢懲屢犯此等人發十營押一二年充當苦差或者方知改過也 
[弔對圖章]  
　　○昨報列押店換珠一案經法公㿍傳集原被質訊原告嚴金和訴同前由押店主翁阿桂稱從無押珠之事故隨帶帳簿及騎口圖章呈騐張司馬檢視見票面四百零八號查帳簿上之號係銀戒一枚押錢一百文詢其何以不符翁阿桂稱票是僞造但其票板的係無錯及檢所呈之圖章比對則與帳簿之騎維逐號相同獨與嚴金和所粘呈之票面不符故間官著包探往該店查明各式圖章再爲核斷據法包探稱該店現設分店間官著一拼取夾俟查 
[質訊指竊案]  
　　○十八日本報載指窃待查一案時雖有失主投法捕房認贓但未能確實認領故未便給發昨日仍將王金發解訊旋有閱大雅客棧之葉松林偕同寓專張姓詣案稱於本月初七日有江西業茶之劉春亭前來投寓隨帶皮箱兩隻舖蓋一个初進棧時衣服甚屬平常繼而更換華服但亦不以爲意常見其身畔當押票纍纍不知其由來今於十七日竊張姓客之月白縐皮掛皮袍并月白縐套褲一去無蹤卽將其所剩箱子開看則亦空諸所有今聞王金發身畔搜有劉春亭名片木印爲特請訊至王金發則棧中未曾來過又有吉祥街同福機夥投案稱王在我棧中往過兩夜因乏寓資將摺扇抵押及訊王金發則稱與劉春亭實不相認至名片戳子是去年託我雕刻未會取去故而留存張司馬謂名片木戳所値幾何竟至珍藏身畔顯見同黨况前次到捕房控告陳阿囡時有人同來此人現在何處王金發供語遊移而葉松林所指劉春亭面貌似卽前到捕房之人研詰王金發堅不吐實官着仍帶回捕房押候嚴究 
[利徒淹斃]  
　　○城中登雲橋西小木橋浜中前日午前有年約二十餘歲身穿素服之人偃斃於是由該處地甲查得死者係山西人向放印錢身邊尚有洋四十餘元當爲咨照其同鄉人帮同撈起俻棺成殮開河水不過二尺許不知其因何致死也然放印子錢以圖厚利者司以鑒矣 
[更正]  
　　○昨報供語逕庭一條欠飯錢十五日句日字誤作千字合卽更正 
 
 

Page 3

 
 
[元夕漫成]  
　　○柝聲似和漏聲遙客舘猶將絳蠟燒一夜笙歌鴉鵲噤萬家燈火斗星搖金吾不禁門偏掩舊雨難逢月許邀我巳桔腸樓索盡無時祇恐負今宵　每從佳節憶家園一任兒童笑語喧齊傳楚咻難索解韓潮蘇海敢輕言我因俯仰勞中歲　倍團樂爲上元一卷南華時在手不甘彈鋏到侯門　似我空稱字識丁近來恍比醉初醒升沉有定除成見毀譽無端姑妄聽事爲求全多棘手友因常聚漸忘形偷閒一一償詩債對此新年筆不停　蒼狗浮雲本不眞算來悞我是因循惡詩未必能爲祟上計須知在樹人古寺僧傳　煮飯端居深望德爲隣不先不後偏生我梅向南沙寄此身 
　　白門程仲承待刪稿 
[光緒五年十二月二十三日二十四日京報令錄]  
　　宮門抄○發抄　旨六道○論旨三道錄前○大學士沈等　奏爲遵　旨會同查辦覆摺子○十二月二十三日○惇王謝賞燕窩　恩○肅王謝管宴大臣　恩○伯王謝賜祭　恩○六額駙謝賞壽物　恩○鹷海等賜祭覆　命○關防衙門奏初一初九日　大光明　殿拜表漪貝勒載瀾行禮○又奏初五日　大高殿拜表謨公行禮○召見軍機　伯王○十二月二十四日○怡王假滿請　安○禮部奏泒宣讀宮　派出瑞許○又呈進春山寶座○內務府奏派分賞麅鹿　泒出恩承師曾○吏部呈進春季搢紳○順天府呈進春牛圖○召見軍機　桂全　○發抄　張樹聲奏李揚才正法奉　旨知道了欽此○左宗棠等奏屈國香借補都司奉　旨兵部議奏欽此○又郭懷佐借補守備奉　旨兵部議奏欽此○又陳羅借補都司奉　旨兵部議奏欽此○又查明守備瞿正元並無下落奉　旨兵部知道欽此○涂宗瀛奏臬司豫山飭赴新任奉　旨知道了欽此　○○臣沈桂芬臣志和臣梁肇煌跪　奏爲遵　旨會同查辦順天候補知州王堃等被叅一案並請將分順當差之同知通判酌予限制恭槢覆陳仰祈　聖鑒事光緒五年十月二十日內閣奉　上谕御史文鐍奏順天候補知州王堃本係鋪夥捐納典史續捐通判知州歷署治中等缺十餘次在京師通州開設店鋪與寍河縣知縣丁符九兒女嫻親匿不呈報上年十二月間經前順夭府府尹周家楣奏叅揑病請假周家楣甫經去任卽行起病現又署理三河縣事候補通判石賡臣於署宛平縣知縣後在順義縣置買由產候補知縣蔣嘉泉在京師開設荼行請飭查辦等語着派沈桂芬志和會同萬青藜梁肇惶認眞查辦以肅官常嗣後順天府所屬州縣缺出務須爲地擇人秉公委署至所稱無缺司補之同知通判槪令回直當差之處並着一併查議具奏欽此臣等當卽揀派司員並調通永道李培祜西路同知鄒在人隨同查辦將原叅開設店舖置買田宅各欵有關京師地面者行文都察院委員確查其關涉順天各州縣地面者卽飭李培祜查明禀辦旋經都察院及該道逐欵聱覆卽具各舖商地保人等供結加結加具東北兩城正指揮通州知州順義縣知縣印結並各該舖原置字據先後送到當經臣沈桂芬臣志和咨由順夭府先將署三河縣知縣侯補知州王堃寍河縣知縣丁符九撤任來京及候補通判石賡臣候補知縣蔣嘉泉－併傳案飭令呈　親供　等　督飭司員道廳認眞究詰詳細查核如原叅王堃本係通州磁器店小夥納職典史續捐通判知州曾署通州卽在通開泰和磁盖　舖有磁王之稱署大興縣卽在京開青雲齋翰寶齋紙舖又置買前大學士王鼎房產各節據李培祜禀稱轉據通州知州高建勳詳稱通境城關共有磁噐舖十家均與王堃無涉至泰和磁店前有王秀南自備資本在北門開設於光緒三年關閉歇業復准都察院咨據靑雲齋紙舖商人柳宗源結稱伊父柳俊之於同治十三年倒得江西人周仙舫王懷堂紙舖王堃係王懷堂之族叔此舖並無王堃買賣據翰寶齋衹舖夥崔永慶結稱舖東王雯謨係江西金谿縣人由乾隆年間祖遺開設此舖並無王堃買賣亦非同宗據南城正指揮沈文濬呈稱查得正陽門內化石橋王堃住宅係買王燕蓀之房各等因嗣據王堃親供內稱係江西東鄉縣人咸豐七年報捐縣丞職銜投効　玉牒舘當差議叙縣丞指分直𨽻補用威豐十一年分順差委捐升通判保舉補缺後以知州用捐歸知州班補用前從原籍來京卽舘舘當差並未在磁器舖生理青雲齋翰寶齋紙舖泰和磁器店均與伊無涉王懷堂王秀南俱係同縣族人伊長子國鏽隨任讀書曾於光緒二年七月報捐主事擬分部學習當差署內居往不便不得不另謀棲止故於光緒三年置買前大學士王鼎之孫王燕蓀房屋一所坐落化石橋係屬南城察院所管地面等語並據呈騐伊子王國鏞報捐分部執照屬實核與都察院及李培祜查罰情形尚無歧異又原叅王堃之親女爲現任寍河縣知縣丁符九兒媳王堃因同官東路楻稱親女爲姪女丁符九貪戀優缺匿不聲明一節據王堃親供內稱伊有同曾祖堂兄汝福在籍被賊戕害其妻唐氏來京旋卽病故所遺一女　　無依光緒二年經同鄉御史甘醴銘歐陽雲爲謀許配丁符九之次子繼瑞爲妻因堂姪女締　例不廻避故未呈明委無以親女揑爲姪女情事御史歐陽雲藥已病故據丁笛九親供內稱此項　親悉係王堃堂姪女例無廻避明文是以亦未呈報各等語查親有無揑飾應以謀証爲憑除御史歐陽雲業經病故外查據御史甘醴銘移覆亦屬相符又原叅石賡臣於署宛平縣後在順義縣置買田產一節據李培祐禀澗轉據委員候補知縣程肇鑄署順義縣知縣張兆豐禀稱順義縣境內僅有楊家營石姓置典地畝係村人楊自重承攬起租當傅該村地保並楊自重到案供係石順麟置典靳姪之產現在轉典與京都江姓爲藥並無石賡臣地畝調查粮册紅簿亦無石賡臣糧名等因復據石賡臣親供內稱伊於同治十三年九月奉委署宛平縣光緒三年正月交卸故父玢原任順義縣知縣在任時有無服族姪順麟因無依投靠後卽流庽順義聞於光緒年間典過靳姓地畝上年九月順麟携眷回籍時轉典與江姓承種伊實無在順義置買田产情事等语核與李培祜禀覆無異又原叅蔣寫泉在京聞榮順榮聚茶行有茶葉蔣之 
 
 

Page 4

 
 
稱一節准都察院咨據榮順榮聚茶店商人蔣松坪名蔣嘉森供稱係安徽歙縣人前在崇文門外榮泰慶茶行管事因舖後閑房數間光緒元年族兄蔣嘉泉來舖商貨住房屋每月給房租銀十兩旋卽携眷居住從末過問舖事茶行係江姓所開有牙帖可憑蔣嘉泉委無開設茶行情事其榮聚榮順茶店係伊開殷並非蔣嘉泉生理等語查與蔣嘉泉親供亦相符合至原奏所稱順大設四路同知四員京通判一員皆非同通應補之缺順天委署州縣各缺有卽用知縣分順多年而不得一署者有捐納各班到順而屢署不休者現署三　縣之王堃十餘年來連署各缺前府尹周家楣於上年十二月間單銜奏叅王堃於本年四月間在寶坻縣署任內揑病請假周家楣甫經去任王堃卽行起病各節經臣沈桂芬臣志和咨查順天府查得順天當差人員係同通州縣兼派其試用同連補缺歸直隸按班序補至順天委署章程先係一正委一拔委咸豐七年改爲一正委一儘先拔委一正委一儘先拔委一正委一尋常拔委以六缺爲一輸倘缺關緊要擇其人地相宜者不分班次前後遴員酌委以資活理不積輸委之班同通人員光緒四午九月部定新章遇州縣缺出係州縣本班輪委八缺之後酌委一人如不勝任即將同通輪委過班等因遵照在案其由卽用知縣分順者現止李兆梅一員賅員到順日期及所得拔署名次在各班人員之後故需次多年尚未得一署其餘各員屢有署事者以其正委拔委名次均在卽用之先也王堃在順當差十餘年來歷署永淸良鄉三河大興寶坻等縣通州知州代理京通判治中等缺內惟同治十一年因大差需人酌委該員署通州十三年　差需人酌委署大興縣均不積輸委之班其餘所署各缺皆係照章輪委王堃在各任內辦理一切事宜尚無貽悞光緒四年十二月前府尹周家　因該員在實坻縣任內催徵不力與兼管府尹萬靑藜會銜奏叅摘去頂戴難時兼尹萬靑藜先　住班出兼業於摺內聲明旋據該員完解至八成以上於本年正月奏請開復四月間王堃因病請假兩个月當經批准委員接署五月間周家　因丁憂夫任王堃於六月間禀報病痊銷假並據王堃親供內稱光緒五年四月伊因病請假調理實非揑飾等語復經咨查吏部旋准　稱外姻親屬中本身兒女嫻親分屬至親應令官小者廻避同官令侯補者廻避不准同府當差又定章官員不准在嚴官省分留置買田產經商貿易係槪指服官省分而言其順天府候補人員在京師置買住宅章程內並未另加區別又定例京幾四路捕盜同知缺出令該府尹先儘順夭府晟人員內揀員具題引　見補授如揀補無人再由該府尹咨明直𨽻總督照例於所屬各員內揀撰保題如再不得其人卽於現任同知通判內擇其才具優異咨奏請調補又四路同知照例由大宛兩縣知縣升補一次順天所屬並直隸關屬人員內升補二次其升補時　由　任知縣在任候補同知直隸州補用時仍䄲輪升次數並無准以各項候補及委用試甪人員請補四路同知例　其京府通判一缺出向　歸　銓選亦無准其扣留外補例章各等因又據順天府咨送吏部章程內開州縣缺出係州縣本班輪委八缺之後將在省候補委用試用各項同知通判合爲一班由該督撫擇其人地和宜堪膺地方之貴者酌量委署一人倘輪委到班該同知通判各員如不勝任卽將同通輪委過班等語臣等公同參核該御史所奏各節或查無實據或事出有因自應分別辦理此案原叅王堃由鋪夥納職開設磁器舖紙舖　　查無其事前在寶坻縣任內被叅一案並非前府尹周家楣單銜奏叅旋經奏請開後亦無揑病請假情事該員與丁符九嫻親查係姪女例無廻避明文均應毋庸議其置買住宅查係南城所屬地面並因其子分部當差置買居住惟順天係該員當差地方與嚴官　分　無區別且任署大興縣任內置買殊屬不合蔣嘉泉查無開設茶行惟該員在順當差商托族人賃居茶行房屋未能遠嫌亦有不　王堃業經撤任應與蔣嘉泉－併飭令回直並請　　旨將王堃蔣嘉泉交部分別議處石賡臣現經查無置買地畝應與並　匿不呈報廻避之寍河縣知縣丁符九分別飭令回任當差至順天四路同知各缺　係升調兼　並無各項候補及委用試用人員准補例案京府通判一缺向歸部選如該御史所奏順天四路同知並京通判皆非同通應補之缺惟查順天差委人員向係同通州縣兼泒並查吏部委署章程州縣缺出俟州縣本班輪委八缺酌委同通一人若因同知通判順　無缺可補槪令回直𨽻遇有差委亦恐不敷揀派擬請嗣後由直分順當差之同知通判由順天府咨商直隸總督嚴定章程酌擬員數以示限制除將咨文供結一併存案執照字據分別發還外所有臣等遵　旨會同查辦並查議緣由謹據實覆陳伏乞　聖鑒再本年十一月二十九日欽奉　諭旨萬靑藜毋庸會同查辦當卽欽遵是以並未列銜合併聲明謹奏奉　旨已錄 
[蘇省撫轅事宜]  
　　○正月十六日候補道趙宗道辭行赴浙江　又袁綱武辭行赴金陵　　　中軍韓　城守中軍崔均金陵囘　丁正　翰　　庶　　　　　　　來辭行進京陽湖縣梁禀到　候補縣查以觀鎭江上游厘局來　又李盧沂從九于鎭璇均　　　　局　　差　丁卯　舉人顧　辭行赴都會試　　憲譚定於正月二十日紫陽書院甄别仍在貢院局試　江西學政汪鳴鑾之老大人於正月十四日申刻仙浙擇於十七日巳時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
