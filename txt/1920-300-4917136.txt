# 1920 - 300 - 4917136

 

Page 1

 
 
   
 
 

Page 2

 
 
   
 
 

Page 3

 
 
時評 
[貪天之功（冷）]  
　　政府今日行事常有全不對筍之態事實之不如此昭然在人耳目而必皇皇言之一若信其事之果如此者其故作痴聾自欺以欺人耶抑别有作用耶夫廣州軍政府之取消獨立人莫不知其已可笑矣今乃井欲因是之故大獎岑陸曹曹張以勳位試問岑陸已自保之不暇曹張更與統一何關何獎之有此非貪天之功而何况乎此非特貪天之功而已也苟政府而果有此舉我恐非但不能望統一之成且將因此而益生統一之碍何也此無聊之賞益足以激人不平之心而反對者將更形激烈也 
專電一 
[北京電]  
　　政府將藉统一名授大勳位於南岑陸北曹張及故李督其他如林温朱銭籌曾参與和議者亦以次晋给勳位勳章（一日下午一鐘） 
[北京電]  
統一滬上言龐恐有人煽勳為和平梗希嚴加提防（一日下午三鐘） 
[北京電]  
　　統一令下粤軍尚無表示已電駐港探員偵報徐意擬派王芝祥赴粤宣慰兼與各派接洽（三十一日下午八鐘） 
[北京電]  
　　靳電林葆懌北上共籌建設軍艦集合馬江休養已令海部派員携欵到閩辦理善後 
[北京電]  
　　靳電滇唐述岑陸来電促和亟盼我公携手進行共谋國事務希俯鋻忱悃不吝德音 
[北京電]  
　　靳復岑陸林温電已依尊恉明令宣佈從此南北一家不分畛域尚冀俯赐提挈共谋建设力策進行（一日下午五鐘） 
[北京電]  
　　頃閣員全體赴府討論統一進行結果關於籌辦善後之命令提交明日閣議决（一日下午三鐘） 
[北京電]  
　　政府擬照李純前允條件給舊議員一年歳費（一日下午三鐘） 
[北京電]  
　　贛省會電湘事早無問題軍隊無久駐必要懇明令將張師調離贛境（一日下午一鐘） 
[北京電]  
　　贛陳電復軍府收束統治權奉歸中央此後對事實問題因地方制宜以伸中央威信法侓問題依法選舉以解國會糾紛 
[北京電]  
　　善後會議由南北代表在野調人等組織但附設於府或院未定（一日下午三鐘） 
[北京電] 　　 
　　新两院今日下午開談話會討論改選命令擬反對舊法 
[北京電]  
　　奉張電催發表張勳督蘇馬福祥督甘詞含切責（一日下午三鐘） 
[北京電]  
　　師景雲由寗歸報蘇軍服從齊代督所望繼任問題早日解决俾免引起纷争（三十一日下午八鐘） 
[北京電]  
　　鄂省各縣代表因政府不令夏壽康到任今午全體赴府院催询（一日下午三鐘） 
[北京電]  
　　今日午後二時皖同鄉開安徽自治制度討論會通過簡章定江（三日）推舉幹事（三十一日下午八鐘） 
[北京電]  
　　禇旅電俄兵雖敗後援續至距庫祇两日程數在三千人以上現在庫倫形勢已被三面包圍萬分危急請速應援玉祥来電告奮勇政府頃電令準備候後命如庫圍果急再飭開援庫倫至恰克圖交通（一日下午四鐘 
[北京電]  
　　陳毅電叨林開出之两營抵庫後與俄接仗獲勝惟軍械糧食缺乏請再接濟（一日下午四鐘） 
[北京電]  
　　外部改定對待德僑辦法祇須駐華和領或殷實洋商保證遵守中國法律卽給照许其居留（三十一日下午八鐘） 
[北京電]  
　　東方飯店捕獲之黨人已由奉軍押回奉天訊辦（一日下午三鐘） 
[北京電]  
　　九禍苜在日館資產匱乏某巨公接濟两萬元（一日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電一 
[天津電]  
　　今日赛馬足令人注意者因有香賓大赛故来賓约數萬站满馬場奪香賓苜標者為滬来津之薛良馬名腾空黎前總统曁楊警廳長均蒞塲西人尤多香賓大彩售票一四九四張（三十一日下午十鐘） 
[香港電]  
　　聞莫榮新陷（三）（十）早由沙面乘英魚雷艇住港馬濟艶（二）（十）（九）日已赴港（一日下午八鐘） 
[香港電]  
　　馬濟林虎沈鴻英部從北路返桂所過肆刦粵福两軍經分隊追撃（一日下午八鐘） 
[香港電]  
　　觀音山守軍郭文輝陸日新陸日明部移駐西村申葆藩部移駐廣雅書院觀音山由洪兆麟駐守（一日下午八鐘） 
[香港電]  
　　陳烱明昨乘寳璧艦抵省總司令部擬設舊軍署粵軍萬人昨由虎門到粵臧致平軍六營艶（二十九）日抵潮城聞浙軍中變卽會同姚司令進攻（一日下午八鐘公電 
[四川熊克武通電]  
各報館均鑒滇督唐繼尭破壞國法勾结段氏挑撥川亂窮兵侵略所有罪證業於五月馬日通電全國在案我軍分道進討以後轉戰摧鋒迭復侵地方期掃蕩兇孽奠安川境殊唐使叛師長呂超乘克武出外勞師之際入踞成都擾亂後方動搖前　　　 
缐謬组聯軍破壞軍府不惜舉川省一切權利畀诸滇黔克武以各軍久戰疲勞暫行退讓川北力圖規復並於八月敬日通電聲明凡唐繼尭呂超等一切主張槪歸無效一面分遣部隊進克潼川適靖川軍劉總司令存厚率隊回川協同動作進克绵陽該呂超等猶敢糾合顧趙盧葉並由陕勾入之盧占魁各逆部死力抗拒經我軍師長楊森旅長喻培棣張冲唐式遵何光烈齊撃摧破遂於九月魚日克復成都克武亦進駐潼川取便指揮一切時滇軍軍長顧品珍趙文新扼據龍泉驛險地以六旅之衆全力反攻壓城而陳克武爰任第三軍軍長劉成勳爲成都衛戌司令鍞攝一切第二軍長劉湘爲前敵各軍總司令星馳赴省督同楊森鄧鍚候　頌堯唐廷牧陳能芳各師及唐式遵陳國棟張成孝蓝世鉦各旅分頭抵禦苦戰旬日死傷林立何喻張各旅抄敵後方向兵夾撃馬日將敵軍完全撃潰乘勝追遂進克資内隆富等處旋山軍長劉湘督同各師旅於庚日克復瀘縣撃斃滇軍軍長趙文新及官兵無算我軍跟踪追撃已逾永寗滇軍殘餘部隊紛向鍞雄畢節方面潰退帥長陳洪範督飭所部於元日收復叙府先頭部隊已追據滇境鹽雄永川方面新到滇軍朱師亦爲張秋升王麗中兩旅長撃潰此我軍撃破滇敵之大略也王文華所部黔軍由渝上犯策應滇軍勢甚猖獗經第一軍軍長但愁辛督率喻張袁何各旅協同賴心輝總司令佘際唐師長分頭痛撃將潼南遂寗合川銅粱等處敵人摧破何旅及張旅所部劉團於删日克復重慶黔軍先後破我軍節節圍困撃斃及繳械者甚衆殘部已向松坎潰退此我軍撃破黔敵之大略也綜計開戰以來緃橫數千里大小百餘戰公私塗地井里爲虚商輟於途堯荒於野推厥厲階實唐繼堯野心侵略所致曩者川省宣布護法克武即以川人自治爲息壤誠不忍以堂堂天府供唐氏權利交换之資用是不敢吿勞爲川人請命所恨能力薄弱誠信未既不能銷患無形復不能速迅解决竟至變生肘腋延長戰争苦我軍民念之滋痛所幸各軍將士以暨全省父老昆弟戮力同心人思自奮不惜重大之犧牺牲誓爲正當之防衛再接再厲全境肅清此後益當共勵精誠渤修内政確立自治之基礎尊重護法之精神保境息民而外决不存侵略之心丁内憂外患之餘更何有偏畸之見邦人君子當必鑒此苦衷唯是唐氏怙肆强權多行不羲淫威所被流毒西南甯止三省之公敵實乃全國之大　川　同懷憤恨固欲得而甘心滇黔久困倒懸终必出於自决敢祈南北當軸諸公主張正誼一致聲討務期罪人斯得國法用張以出滇黔人民於水火國家前途實利頼之再者川省軍興以来兵甲满地交通斷絶前後發出文電多被梗阻誠恐是非淆混搖惑聽聞用是略陳經過情形俾明眞相臨電屏營統冀鑒察熊克武叩馬印世界路透電 
[各國之對德態度]  
　　三十巴黎電　英政府通告大使議會謂决議放棄凡爾塞和約第八段附件一第十八節關於德人如不履行和约倏欵英國得没收國内德人產業之權利據小巴黎人報載稱法政府之覆文明白宣布和約第十八節不得由任何協約國變更共效力二十九口倫敦電　協约國國際委員圑已允將按照和約應毁之德國軍用飛機所保存以供國際民事航空業之用一面設必要之防備以阻德人將此項飛機所作爲軍用 
[德外長之對外演説]  
　　二十九日柏林電　德國外交總長西門士氏今日在國會宣述時局謂反對德國者現分兩派一爲欲得牛之乳一爲欲食牛之肉如協約國欲堅令德國履行和約各欵則恐非强迫欵則不可西門士氏又詳述德國反對銷壞潛艇所用之高速率狄率爾引擎之理由謂其值價約一千五百兆馬克大可用於實業不過略費燃料面已西門士氏歡迎英國不没收德人在英產業之宣言並謂德國已與其他交戰國有類此之協定俾發還所謂小德人之產業日本亦爲其一西門士氏又稱國際聯盟目下雖未受衆歡迎但如有德國以外之國建議許德國加入而不爲法國所否决則德國未便拒绝加入惟德國須要求協施受託代管制度蓋德國已證明有與他國辦理殖民事務之能力也三十日柏林電　德外交總長在國會演説論中德爾國間之邦交謂德國財物旣缺海外船隻又少故尚有若干困難未克掃除 
[俄國之内戰近聞]  
　　三十日巴黎電　據克里米亞官市聲稱藍格爾將軍接見法國高等委員瑪爾台氏曰吾人决計作戰到底非由吾人之好鬭實求脱俄民於倒懸面使自由解决前途耳瑪爾台氏答稱法國亦决計以充分精神上與物質上之助力給予俄國 
[美俄之通商代表説]  
　　二十八日新約電　勞農政府之代表馬丁斯氏宣稱已接到勞農政府來電聲明美國太平洋海岸資本國代表樊德里勃　　俄國　結發展東北西比利亞利源之辦法凡在第一百六十子午線以東之土地此資本團享有六十年租借權利煤山油井與漁業統歸其涇營二十七日華盛頓電　國務卿柯爾碧氏宣稱駐里加美國委員楊氏通告國務部謂聞樊德里浦氏曾告列寗彼乃哈定氏之代表按外間近有樊德里浦氏方與勞農政府談判美俄通商事宜之説今據哈定氏在倭海窪州瑪里盎演説謂彼從未聞樊德里浦氏之蹝且不知所討論之事彼與此事毫無關係 
[希王之承繼問題]  
　　三十日倫敦電　希政府請保魯親王繼承王位保魯親王迄今尚無接受之象據魯塞謠傳希前王似不願接受希政府提出保魯親王繼阼之條件二十九日倫敦電　泰晤士報雅典訪員電稱康杜里蒂斯海軍大將已被選爲攝政員共人爲前薩洛尼加臨時政府之閣員國會選定攝政員後即經解散 
[各國近事記]  
　　二十九日羅馬電　據半官消息十一月前半月内意國將與南斯拉夫國開直接談判解决爱德里亞問題兩國總揆及閣員均將出席三十日柯克電　柯克市尹遺骸已運抵此間即經舁入市議廳明日將陳列以供衆覽並未發生騒亂三十日華盛頓電　中國加收進口税一成以充賑災經費之議美國可予同意惟規定在年底須恢復舊税率俟各國一致贊成後中國即可實行加税一成太平洋路透電 
[中東鐵路股東會]  
　　一日北京電　中東鐵路股東會約星期四日復開華董雖未經股東舉定但参與會議衆所預料關於選舉俄董之困雖今似已銷除前雙方所争執者華人方面欲某某俄大膺選两俄則與新合同第二條相辯蓋依照此條規定俄人可自由選舉其董事也 
[中國賑災借欵]  
　　一日北京電　政府近向舊銀行團磋商振災借欵一千二百萬元以附税爲抵舊銀行圑乃將此事商諸新銀行圑同時並以轉商事告知中政府但中政府覆稱不承認新銀行圑按反對新銀行圑之最大一點似在華人銀行不願實業借欵亦包括於新銀行圑範圍中也紐約銀行團之代表刻尚未有覆電到京至於附税一屑各國多時期不得逾過一年 
天津之募賑運動 
[一日天津電]  
　　本星期天津舉行募振欵之運動今晨游行隊穿行各街導以軍樂隊各執旗與幟捐筒佈告災區惨狀婦女挨户勸捐出售銅質金質三種獎章銅質十元銀質百元金質千元捐洋一元可救人一命故捐千元而得金質獎章者可救活人千人惟外人方面慮官僚舞弊認捐不甚踊躍今日京津時報謂直隸振災會九月間會請各領事轉致外人相肋爲理於中外人士集議决定合併辦理而有北方中外義振協會之組織乃直隸振災會並不履行歸併之議案但仍单獨行動李純遺欵五十萬元本可爲中外義振協會所得者今爲隸振災會所收敢矣北京中外人合辦振務恐亦有此種困難故天津中外接義振協會未能與北京一致進行也 
[桂軍退後之近狀]  
　　二十九日廣州電　桂軍司令馬濟於莫榮新出逃後昨夜將兵工廠轟毁估計損失逾一千萬元爲中國第二最大之兵工廠乃竟被付諸一炬粤人大憤莫榮新旣已正式佈告退兵粤人信之乃予兵工廠督辦馬濟以行動之自由而不慮其竟如是之奸譎也馬濟先以地雷轟毁機器室繼乃放火焚屋全廠　燬廣州各處因桂兵不允繳械當有小戰陳炯明今日可到廣州聞桂軍擬退往清遠然後赴四會而往梧州如北京助以援兵則仍將復回廣州陳炳焜已反抗陸荣廷聞已估據桂林歡迎滇軍由湘入桂 
國内要聞 
[北京通信（市隱）]  
　　蘇省長問題忽生波折束装待發之江蘇省長王瑚今忽有上呈辭職説自北新桥橋之京兆尹公署傳出不惟旅京蘇人聞之詫愕不已卽非蘇人聞之亦覺疑慮良深查此次命王長蘇實因各方面機緣凑合絶非出自東海本心此固一般人之所知也王旣被命蘇又有事變發生蘇人催張速王靳氏亦促王迅行原属事理人情之常惟東海之意則稍稍異是前常蘇財廳决定任嚴孟繁後王嚴荘王四人曾開聯席會議一次當時嚴氏决定於覲見總統後卽行動身而王氏離京之期至遲亦不出半月此本星期以前事也迨蘇人旅京同鄕會組織成立廢督運動聲勢頗大在國務院方面希望王氏迅速赴任之心更較前益急二十七日東海設宴欵程雪樓於公府陪賓有荘思緘張仲仁兩人席間荘張两氏曾述希望政府迅催王氏赴任意東海答稱我非令其緩去不過欲俟王聘卿到京後令鐵珊與之會面接洽一次再行耳荘張答稱巡閲使問題似與省長兩不相涉現在江蘇省政府纷紜亟盼新省長早日到任萬一遲遲不去必至夜長夢多轉生糾葛東海即言我將令其速去荘張旣出以此語轉告旅京蘇人蘇人聞之方謂總統意思如此王氏行期當不出數日聞矣是以二十八日江蘇旅京同鄕會開第二次幹事會時會有人提議舉代表或致函向政府接洽請共迅催王氏赴蘇者嗣開荘張在府有此一段談話乃議决作罷不意王鐵珊於二十八日進府東海忽又向之表示不令共赴蘇之意初謂你不到江蘇去眞有見解現在江蘇事不易辦各處均有會議廢督之聲又高還是不去的好王氏答稱我本不想去總統旣如此爱瑚爲瑚籌畫瑚眞是感激得狠惟問總統旣不願瑚去何以國務院又時時催我去究竟國務院的意思總統知道不知道東海謂我全不知又復問王謂蘇人催你去是什麽意思王言蘇人之意以齊震岩旣經免職江蘇値多事之秋恐震岩存五日京兆之心所以催我早去至今年北方旱災蘇人捐欵二百萬就感情一方面説瑚總想去一去好東海言振災與省長究不能併爲一談蘇人捐欵二百萬在未發表省長命令時已經定了究竟齊震岩在江蘇有何壞處呢若謂怕其存不負責任之心若你在京兆如何豈不是也與震岩地位一樣王答稱瑚向來辦事絶不以地位而異其心當是總統所能知的東海又謂我看你還是不去的好現在蘇人正高唱蘇人治蘇哩王氏至此乃言總統旣不願瑚去瑚當然不去言畢即起辭出府還署迨昨日（即二十九日）下午王氏忽又接到旅京少數蘇人私函一件嚴詞詰問遲遲赴蘇之故略稱辰蘇命令發表已多日何以遲遲不行且日以總統不令即行爲辭如去應即早去如不能去亦應向政府辭職因公一向重道羲輕祿位故敢本春秋責備賢者之意進此忠告究竟是何理由請於七日内答復云云王氏讀竟當卽將該函置入袋中未及出示暮友旋以電話問靳翼卿適靳有事遂馳車往訪内務總長張遠伯陳述雙方受迫之苦謂我非想做官之入旣命我做江蘇省長院催我去府又不願我去究竟是什會事呢言次頗露不悦之色張仍一再安慰然王終不能释然也今日（三十日）盛傳王氏有提出辭呈説聞係最近在署所發表之意見至今晚是否已提出則殊不敢必頃有人見嚴孟繁者談及此事嚴謂鐵老如不能赴蘇我亦連带解職云云至久往中西旅館之黄王兩代表聞此消息知事機已中變向人表謂二三日内亦將東裝返里此事是否可以轉園抑竟王氏長蘇終成幻夢此時均不敢斷定惟有拭目以覘其後矣（十月三十日下午六時） 
[北京通信（直言）]  
　　各省區代表聯合會第三次會三十日（星期六）爲主張廢督運動之各省區聯合會開第三次聯合會之期到會者十省代表四十五人蘇鄂贛魯川閩粤豫甘會十省公推出東代表張介禮爲臨時主席張氏聲明三時半山東賑災會開會恐不能終會即將先去請另推衆請犠牲維持至散會乃已張乃就主席謂前次加入各省代表皆已報告本省情形請今日新加入之省代表報告福建代表林迥羣起立報告略謂前蘇鄂兩省開會會到會旁聽知宗旨之相同敝省同鄕會舊本有名無實故組各縣聯合會現在京同鄕有三十餘縣已公舉十人爲聯合會代表各縣聯合會明日開大會本京旣有各縣聯合會之組織復電本省請組織各縣聯合會其初主張本但至求軍民分治而止旣知不廢督則軍民分治决難實現故亦主廢督陳榮光補充報告謂福建雖有福建旅京各縣聯合會福建同鄕會福建自治促進會三團體而行動實相一到該兩會聞各縣聯合會已加入各省聯合會舉出代表十人决不復舉代表而輔助各縣聯合會之進故内部實相一致四川代表王清渭繼起報告謂四川旅京公會推爲代表來旁聽者今見宗旨相同故請加入主席請川閩二省推臨時幹事閩推林廻羣程徽川推王清渭甯肇基主席請討論本會組織馬德潤以爲本日尚不能開成立會可由各省公推起草員起組織法草案孫幾伊主張於起草之先當由大衆議定綱領俾起草員得所遵循（一）採用幹事制或會長制（二）會所（三）宗旨與定名吳拔其主張本日但議綱要下次再舉起草員起草陳榮光言本會爲各省聯合會與全國各省區聯合會異不必待省全始可成立故主即日推起草員吳拔其謂下次加入之省較多可容納意見對此問題各代表頗有争辯孫幾伊請以二説付表决張煊謂推代表起草與議决草章爲二事章程草定後在下次議决新加入各省意見依然得以参加吳陳二説實不相反對可不表决萬兆芝贊成張説謂進行速反可速各省加入吳拔其請取消主張不必付表决乃依孫説討論全塲一致主用幹事制反對會長制次即討論宗旨時山西代表景耀月到會聲阴山同鄕會現方在改組中山西同鄕有一變賑會會中先推二人出席待同鄕大會成立時再推正式代表出席景報告山西方面情形力詆閻氏謂閻在山西報紙皆稱道之謂爲模範省實則晋之交治有名而無實故晋省人民亦主廢督裁兵實行自治至於詳細情形俟下次正式代表到會再行報告今日特説明晋人亦有與各省取一致行動之必要而已乃繼續討論宗旨會述綮主宗旨中不必加廢督裁兵字樣自治成督不發而自廢陳定遠力主用廢督裁兵促進自治吳拔其謂廢督裁兵人有同心惟政府以爲時機未至故人民有此組織當然宜標明旗幟不能多所顧忌朱和中謂主廢督者實始督軍豈但許彼等自言廢而不令人民言廢之耶會謂非不主廢督恐標此爲旗幟轉減自治之力王璧謂促進自治之第一步即爲廢督裁兵景耀月以在籌賑會談話證明會君爲力主廢督之一人而廢督裁兵四字之加入宗旨中乃定孔庚請定聯合會名稱衆贊成孔主用廢督自治聯合會王玉樹代表黄以霖主張用各省區民治聯合會謝崇光主王説羅琢章主用孔説駱繼漢主用王説而改民爲自并釋自治四義而决所用者爲國内法第二義相争甚久不能决孔庚願取消廢督二字使涵於宗旨中乃以民自二字付表决贊成用民治者二十一人反證表决主自治者二十四乃定各爲各省區自治聯合會至下次開會則决於星期三下午二時在北半截胡同江蘇會館各省公推起草員一人决於下星期一在江西會館起草起草員名單列下蘇孫幾伊贛萬兆芝魯張棟銘閩陳榮光川王清渭甘范振緖卾周棠豫陳銘鑑粤以明日開大會請在大會推舉参加入山西以正式代表未產出不推至六時始散蘇鄂代表復有私人談話鄂省長夏壽康政府令緩赴任而鄂同鄕促之行且詰責政府鄂省議會亦於二十九日電府院促夏其文曰久未蒞任政務諸待進行本日蒞會公决電催務懇政府促令夏省長從速履新以慰民望鄂省會議長屈佩蘭副議長劉楫李德寅叩而蘇省長王瑚則府院雖允蘇省來京代表促之行實則徐不願京兆復歸他人勢力範圍故尚尼之也（三十號晚九時） 
[俄人襲撃庫倫六誌]  
　　電報已通形勢漸緩 
庫倫交通已斷故二十八二十九兩日府院並未接有詳報前日察哈爾張景惠來一電謂騎兵圑長張士品業已抵庫俄兵經褚高兩部奮勇抵禦庫垣得以保守惟不逞蒙人到處勾結肆擾十百成羣希圖擾亂尚無大礙已派汽車送餉彈至庫烏德滂江叨林一带地方安謐等語又曹錕亦有艷電抵京原文略云感電悉庫倫吃緊急需械彈已備齊六年式過山砲彈一百顆六五子弹六十萬粒迅請派員來保領解以便轉交應用云云又院部覆黑督孫烈臣一電謂俄黨擾庫匪特全蒙震撼實於沿邊各省影響匪細無論如何務卽抽撥動旅星馳拨應至爲企盻又政府電致褚其祥（電致烏得馬遞）謂俄黨雖已撃退難保不竄擾庫北各盟旗自應派隊盡力追撃中央已令黑督出兵堵截該黨歸路至車土兩盟宜辦理清鄕剿撫兼施至俄黨有願解除武裝者應派隊押送出境云云又陳毅已行原擬先赴烏德統籌全局嗣政府知庫倫未被失陷故電致張景惠轉告陳毅逕赴庫倫辦理善後並據某當局聲稱庫倫電報已通並無何等緊急消息想該處形势已漸見緩和矣 
[琿春事件近訊]  
　　日軍於二十二日在百草溝以南地方自由行動焚烧民房數十間目爲　匪巢穴又撃斃中國人數名謂係謂匪此間當局現已向日軍提出交涉琿春各要隘日來已續爲日軍所佔據故增兵一節亦暫中止惟日公使已向我國政府要求開始該案之談判並聞我國所調查之各項情形日使已完全否諰仍謂此次亂事純係中國馬賊所肇惟政府已將要求談判之照會分别駁回須俟日本退兵後再行開始正式交涉府院方面近接奉天張巡閲使中密飛急電略云續接探報日軍北满司令部又派一幹練之軍官名［甚沃全］者以調查爲名已赴延吉於此次調查後將調集大隊進駐延吉果照此辦法恐將引起極大之糾葛中央交涉此事究至若何程度有無迅解决方法日使方面意思如何務乞見復本日（三十日）國務會議由外交顔惠慶總長臨時動議提出琿春事件當時討論結果一面制止日本再行增兵已到延吉之兵限期撤退一面由外交派出得力人員赴該方面調查當時實在情形以爲交涉之根據總之在中國方面對於此案始终守定稱静能度以免其他枝節 
[旅京鄂人討論自治去兵]  
　　鄂省代表前日上午九時復繼續討論自治法於湖廣會館由馬德潤主席宣告繼續討論自治法第四章［省議會］周兆沅駱繼潢羅琢章等對於各條略有修正卽行通過孔庚主張今日（星期日）亦不休息主席遂宣告今日繼續討論第五章［省参議會］松滋新舉出代表韩玉辰對於此章有特别修正案並最詳細之理由書提交大會至該自治法案討論完竣之期至速亦須一星期左右又開該同鄕會對於去兵運動仍任積極進行中因前日致靳總理一函至今尚未答復故各代表催促日前選出之赴院請願代表呂逵先孔庚張則川陳定遠等四人赶急往謁靳總理請其俯　民請迅予撤兵同時該同鄕會曾接鄂督王占元來電一件亦表示贊成撤兵 
 
 

Page 7

 
 
意原文如下 
湖廣會館湖北旅京同鄕會公鑒敬勘兩電均爲悉裁兵及撤退客軍辦法均甚贊成現正體察地方情形與中央籌商辦理知注特復王占元艷 
[三十日閣議紀聞]  
　三十日星期六爲國務會議例會之期靳總理曁各部總長均到院列席討論議案重要者（一）明令宣佈南北統一併依元年八月十日舊法召集新國會案討論許久結果以此項問題前此公府會議業已决定自應早日明令公布此案遂完全通過卽日由總統明令發表（二）交通司法兩部提出中東鐵路特别法庭聘用外人服務任免條例案結果照准（三）蒙藏院墊付選舉經費一萬七千元撥還問題案討論結果由財政部如數撥還（四）財政部提出擬任命郑焯爲江蘇烟酒事務局局長案結果照准呈請明令發表（五）司法部提出甄拔特種司法人員登庸條例結果照（六）庫倫問題略有討論無結果此外尚有例案數件散會之後由外交顔總長及内務内務張總長入府報告 
[京商會上農商部書]  
　　爲安迪生恢復會長呈爲商會横被摧殘亟應恢復原狀謹陳理由公懇俯准施行以維法紀而保公權事竊民國九年二月十日京師總商會舉行改選依法召集全體會員投票並呈請大部派員監視開票結果以安迪生當選連任會長殷文煜爲副會長鄒立清等五十八人爲會董於二月十二日造册呈奉大部批准在案詎料前警察總監吳炳湘因禮奮總商會息借大清銀行公欵將安迪生殷文煜逮捕看押假借罪名朦請取銷會長資格未奉大部許可竟爾指派會董改選袁鏗爲會長周作民爲副會長俾入安福範圍厥後將安迪生等移送法廳幸得昭雪宣告無罪是其會長資格完全存在當然恢復職權谨就法律事實敬爲大部披瀝陳之查京師總商會爲法定機開自設置以來關於會務等項歷經直接呈請大部核辦有案可考雖警察爲京師行官廳然以沿革論對於總商會决無解散職員之權藉日安迪生有犯法行爲亦須法廳確定罪名後方失會長資格其繼任會長者應由會董中補選接充呈候大部核定乃無端擅將會長取銷復將明令認定之會董全體推翻另行指派致使正確民意機關壓斃於强權之下黑暗已甚法律何存非法改選之始先分函各行商會各送會董一名爲總商會當選之人原函具在可爲指派明證蓋周作民不在商會會員之列旣無其名何從投選所以必用各行函送者即爲製造會長之階梯更爲收入安福之導線且彼等就職以來對於會務任意變更已將商會法置諸腦後前見議案竟於指定會董八人専司議事之宣告似此箝制衆口以致會到寥若晨星而會董中有古玩行郭保卿者託病辭職竟函致該行派人補充並决定此後以此爲例等語似此盲人瞎馬實將京師總商會陷於退化之境而法定云者將剥削以盡矣商等心所謂危難安緘默查安迪生旣經法廳宣告無罪則根本上固猶商會會長毫無疑義而會董鄭立清等五十八人無端解散更爲法律難容均應一律恢復職權以維法紀除逕呈國務院鑒核外伏乞大部俯順與情准如所請俾使民意之機關不留非法之玷辱則國家幸甚商業幸甚臨池不勝迫切待命之至謹呈（十月二十九日） 
[京聞拾零]  
　　王瑚有留任消息公府消息王瑚近來見李秀山出缺後廢督及自治之主張愈唱愈高又有紳商各圑體挽留齊省長之舉王氏對於長蘇一節已抱消極態度頃京兆各圑體又上書總統挽留王氏聞當軸現以王氏個人意見爲轉移（按此事另有通信詳述）静遠堂中之和訊聞塵章士釗入京之張耀會於前日午前入府東海於静遠堂接見亦極言承認岑春煊漾電作爲宣佈統一之根據實爲最好辦法言次並對於唐繼堯方面可以擔任撮合且謂唐氏意中有某種條件願與中央交换如能同意則滇黔亦不久可步粤桂後塵云云不知其言確否　　關於廢督之討論據政界某要人稱近日各省運動廢督及提倡自治政府已密秘開會研究對付方法聞東海主張實行宣佈大政方針及字官箴官制以免各方面再有措辭並通令各省長官對於各公民圑體此等行動内中有無新潮作用及受人之慫恿更闻聞日昨靳氏入府對於廢督辦法又經一番討論仍無結果　　陳樹藩之運動忙據由長安來京之某代表云陕督陳樹藩近因鞏固個人位置起見刻已派遣代表分赴各省與各督聯絡均有陳之親筆手書一方面與劉鎮鐄華整頓各項行政以掩人耳目聞陳氏此次所用之運動費竟逹百萬之鉅　　處理俄僑之辦法政府因自停止待遇俄使領後一般俄人每多擾亂我國秩序之事若不設法嚴禁及予以相當辦法日後將不知伊於何底故當軸近已籌有臨時辦法（一）令各省軍警兵官將無業之俄僑均押送出境抵抗者即予以監視（一）令俄僑均出保結不得有附亂及擾亂秩序等情張氏請懲徐鼎霖吉林省長徐鼎霖因案免職早經明令發表茲聞張巡閲前日致電政府略謂徐鼎霖蒞任以來倒把管私紊亂財政確鑿有據請命令嚴懲作霖知人不明亦請從嚴處云云並聞徐氏在吉於二十七日已被拘禁大約不日解送來京訊辦 
[汴省之廢督近訊（曉）]  
　　自河南旅京人士秦樹聲輩集議嵩雲草堂唱廢督論調同時并搜集趙督年來種種劣蹟藉以引起豫中各界之同情趙氏兄弟固一笑置之意謂近來廢督聲調彌漫全國然究竟所廢何人何人被廢且趙汴人也更無他種可以藉口故彼亦不以爲意但證以近日實際情形趙之督軍確已不甚穏固矣蓋此次汴人去趙頗具决心其動穖則發於旅京人士就中最爲趙所難堪者莫若告發蝕吞賑欵一項（此節確否難詳）汴人以趙係一）省長官而侵及災項實爲喪心因之各界亦以此爲攻趙之最大理由趙兄弟聞訊以事訛傅曾派人分向各方疏解詎前日豫中各界以京報已詳載此節並連接京代表電謂趙氏兄弟盤據全豫招匪爲軍（宏威軍會因此事致書各界聲明此節）軍餉盡入私囊財產多至千萬辦工廠做買賣與民争利何莫非吾人之脂膏趙若弗去河南终陷於破產之境云云各界之抱［廢督熱］者遂進行愈烈尤以工學兩界爲最現擬定對趙辦法（一）連合京外人士先勸趙氏兄弟知機自退（二）續舉代表請願府院去趙廢督務逹目的始已（三）分途向曹吳兩使請願撤趙（四）趙氏去後無論何人不能督汴實行永遠廢督其餘辦法未能發表咋據軍署某君云趙督聞此消息大發牢騷并謂我亦汴人一向無負於汴何以大家定欲與我爲難且看督軍果能廢否其弟趙傑（即爲宏威軍總司令兼河南皮廠麫粉廠布廠總老板是也）熊度尤强硬力主以辣手對付一般高唱去督者部下如成愼（河南第一師長）柴得貴（第二師長）李香玲（宏威軍統領）李治雲（南陽鎭守使）實德全商邱鎭守使）諸人近日以某方面已容納旅京代表請願有實行撤趙以某旅長督汴之耗均起不平聞昨日會議結果謂若某方面迫逼過甚則决出死力與抗而趙督反從容勸解結果如何尚未可知也 
[湘西問題之調和説]  
　　湘西事件自王育寅迭次失敗李蘊珩軍隊佔領慈利後自表面觀之似已漸近解决乃駐省軍隊尚連次向常德開行第二旅全部亦將於日内向常德開拔以爲各軍應援以漸就解决之問題更何必於湘西增兵不已因就各方面詳細探訪始知此事非但不能速决且日就擴張先是滇軍既在川失利李烈鈞全部即退至鄂西以林修梅在湘西以援粤攻桂相號召遂派員與林氏聯絡林氏極表歡迎願與之爲一致之行動遂相互决定由湘西繞道寳慶入韶關以援粤於是林氏乃致駐省各軍官一電略謂修梅等歌日宣佈討桂電請諸公一致進行迄今多日而譚省長猶持審愼態度殊易惹起西南各軍誤會致疑我湘軍對於護法無澈底之主張應請公協促谭公順應大势早定碩劃以竟前功而袪衆惑等語此電到省後湘西援粤聲浪乃愈唱愈高莫可遏止又値黎天才所部軍隊亦以滇系在川失利該軍不能見容於川又以失滇軍之助援且無力以圖鄂乃亦與林氏通聲氣决率其所部移駐湘西共圖討桂林氏雖亦贊成惟於其軍隊移湘問題尚須磋議故黎氏又特派其總参谋長丁蔭昶率衛隊一連來湘與林氏就商一切聞其所得結果黎軍决以一部分移駐湘西是林氏之與李黎已經實行聯絡而爲一致之行動譚氏對此問題曾於日咋再開軍事會議以其牽引旣多自應從事疏解以免再啓戰禍爰决定趁柏烈武回鄂西之便託其從事調停並許其附带相當條件以期易於着手至對於防禦方法則於常德增駐重兵仍令蔡鉅猷田鎮藩劉叙彝各軍緩赴指定防地各就前線各地方扼要防堵以昭周密 
[川人復渝後之成都消息]  
　　靖川各軍現在大獲勝利濾州叙府相繼收復現又克復重慶省城懸旗三日以伸慶祝成都衛戌總司令並出布告云頃接第五混成旅旅長何光烈來電我軍於十五日晨刻克復重慶正分頭追撃中合行布告云云當重慶未下時黔軍總司令王文華曾電求篈濟銀元四十萬即日開拔返貴州川軍未允後銅梁璧山方面退耗傳至王與李烈鈞楊庶堪石靑陽盧師締諸人即不知下落到渝之國會議員數十名已移駐各國駐渝領事館及敎堂中據聞重慶黔滇兩軍之退却原因以在滤之滇軍損喪實力過鉅顧趙又生意見先是顧品珍率軍退駐川邊叙南六属古宋興交慶符高琪筠連各縣趙未之知及十二晨趙又新方得耗仍堅持死守主義及川軍分三路進攻趙又新見情景危急親至濾城背而高地忠山方面督戰身中數彈被川生擒時已氣息奄奄楊子惠師長令醫診治綳带方上而趙已氣絶身死（趙着黑昵軍服）楊師長乃派員厚歛之川軍檢得趙於危急時致唐繼堯一電文云萬急雲南唐總裁鈞鑒鳳密務請親譯此次不得已退守濾城原擬離脱敵人稍事整頓連合友軍再圖恢復不意敵人别有用意舉全力尾追到濾未半日即與敵接觸激戰又數日矣死亡狼藉能否支持毫無把握頃接黔軍歌電欲猛攻安岳大足直趩資内又以敵衆而止急切難爲我軍聲援朱培德所部兩旅雖有集中永川進攻隆昌之電至今尚無消息强敵壓境援兵不至惄焉如焚而駐川滇軍苦戰日久士兵則思歸念切將領則受新潮流感動均不願再作無謂之重大犠牲且因聯軍欲成立第三政府及輔助川人呂石慮黄等爲南北政府所最忌兼受多數川人所攻撃因之將士頗生嫌怨新雖竭力維持其間而言者諄諄聽之藐藐爲國爲友實已盡智窮務懇鈞座兼程來川正人心而扶危　否則濾城雖可勉支數日鈞座不至援兵不速來新亦實難爲力矣其結果更非新所敢言也孤掌難嗚獨木難支萬不得已時新亦惟有隻身待罪返滇而陳一切再圖補救之法耳含涙陳詞統祈示遵又新叩歌亥觀此電文趙之死實可哀也 
[閩粤間之戰訊]  
　　自陳競存與師返粤攻撃桂軍而龍嚴漳平寗洋永定上杭大埔等縣被靖國軍與浙軍乘虚估領汕頭粤軍衛戍司令姚雨平遣人赴永定大埔勸浙軍歸附粤軍永定浙軍亦派代表到汕頭與粤軍衛戍司令磋商條件於十月十日在大埔縣城雙方簽字十三日永定浙軍第一支隊長吳秉元及其所部各營連長聯名通電聲明與粤軍一致行動此後浙軍退駐永定姚雨平移駐大埔其歸附粤軍者僅永定一支隊之浙軍其餘則未嘗同意永定浙軍自歸附粤軍後不遵條約派遣各營連長分赴各鄕任意勒派軍餉凡殷實之家勒派數千元或數百元不等如不遂所求則將人捕禁勒贖永定各鄕紳士被捕禁者計五十餘人各鄕富紳紛紛走來漳州厦門以避苛政而吳炳華江之永等赴大埔縣向姚雨平控告浙軍不守條約姚雨平興師問罪吳秉元遂反抗粤軍復與龍嚴之靖國軍及上抗等縣之浙軍聯合龍嚴靖國軍司令張楨於十月二十五日派兵二千餘名到永定二十日下午由永定縣開拔至大埔縣轄之虎頭沙大施攻撃駐虎頭沙之粤軍亦開槍迎敵一面遣人至大埔縣報告姚雨平由大埔派兵到虎頭沙相助并電告汕頭總司令行署請撥馬步雲之北軍到大埔助戰二十七日下午汕頭馬步雲之軍開兩營往大埔助戰現方在交戰中未知如何結局也 
[抗州快信]  
　　部分推廣印花辦法定十年一月起簿摺等項改貼一角税票杭總商會以商情未洽擬電請中央循舊辦理浙省缫絲廠前經省議會决議撥公幣十萬招商股四十萬近由軍民兩長函請各界籌募股欵綢業觀成堂以該廠成立絲銷外洋迭開會議均不贊成附股女子職業學校敎務主任穆耀樞妻穆陳氏（即陳兢男）控穆及校長謝雪兇毆一案地檢廳傅訊原告未到陳氏轉向高等廳提起抗告今日仍飭地廳開庭預審陳氏又稱赴滬案須却下　　杭縣初選舉調查種種怪狀咸疑有人賄串故意揑塡姓名僞造選民爲將來售票之用選舉監察團已預備調查證據提起訴訟孫寳琦今日（一號）由滬蒞杭沈省長邀人午宴 
[南京快信]  
　　朱熙馬玉仁白寳山張仁奎均留寗齊代督日内在署開軍事會討論防務問題軍署新組織之機要處今日成立處長程用甲主任秘書高巨瑗秘書余重耀鲁沛文及馬某皖省長聶寭藩由蚌來乘安豐兵艦返安慶張壽龄由蘇州來轉津浦車北上江寗鎮使署及寗路要塞司令部現移設花牌樓馬玉仁所部之暫編第二師已遣散一團開白寳山部所新招者亦將遣散齊代督聘周嵩堯充高等頋問月薪五百元省署令張宗嶧試署江陰縣知事劉式譔署吳江縣知事 
地方通信 
[松江]  
　　財廳整頓契税官契買賣自取消官中改歸自治委員經辦後税欵收入大爲减色推源其故皆因規避買用官契所致現經財廳通令整頓并變通罰章凡於通令前賣買不動產者不問何時承買統許買户於兩月内投縣報税如再逾期不報即行遵章處罰縣署奉令後業已遍令各巿鄕自治委員遵令整頓以裕收入警所遷调警官楓涇警察分所長尹伯華由縣警察所令調來城充當總所二等警佐所遣分所長一職即以原任二等警佐之沈楫巿調補現沈分所長已於昨午乘車赴楓接辦交代矣河工着手測量開浚古浦塘河工局聘請前縣署技士袁玉雨從事測量測得河長共十二里有零潮水盛漲時淺處水深不滿二尺估計工程約需二萬金現除積存之水利經費五千金沿河業户捐欵一萬金外尚不敷五千餘金云 
[蘇州]  
　　函請取消燃燈合同蘇州巿公益務所聲請取消振興路燈合同致警察廳吳縣公署函云敬晵者案查接管卷内路燈一項蘇州巿公益事務所與蘇州振興電燈公司訂立燃點合同時其第八條項有云本合同自中華民國二年七月一日起以五年爲期彼此如欲繼續或變更或停止至短於期滿前八個月通知等語現在距離期滿之日已二年以外此項合同汪前董旣因該公司有加入外股物議並未續訂而　陳陸三前董亦以籌設巿立電燈廠所有蘇州巿公地未便再由該公司續行使用先期知照並函報警廳在案董事等接收後以公司係商業性質而路燈關係紧要該公司旣受外資嫌疑根本未清前項合同應在停止之例一面即與蘇州電氣厰另訂合同赶速籌辦约計六個月内可以接燃所有舊有路燈電桿線自廳應由該公司一律拆除但於未接燃時不得故意息滅致碍治安以取雙方兼顧除先期知照該公司外合行抄錄合同具函送請查照備案 
[鎭江]  
　　棉紗巿况近訊鎭郡棉紗銷路近甚活動上一星期江北裏下河及淮徐等處客帮共辦去十六支本紗數百包其餘丹陽金壇句容溧陽帮等亦辦去不少鎭　各紗莊昨接滬莊電信紗價繼漲十六支紗每大包漲起十餘兩此間巿面亦隨之而漲凡有存貨者均大獲其利呈控侵吞學欵鎭属溧陽縣公民更遠紹等於日前向教育聴呈訴該邑王紳侵吞學欵違章營私等情胡廰長據呈後已令該縣知事澈查具復 
[揚州]  
　　劃定投票地點省議會初選舉投票所業經監督事劃定分爲十區（一）城廂巿以新城萬壽寺爲投票所（二）邦陽永鎭善里新集各市鄕以三汊河爲投票所（三）頭橋新洲興豐天伏洲新橋各鄕以李典鎭爲投票所（四）永鎭一三四境仙女中洲仙女曹王張網九洲各鄕以仙女鎭爲投票所（五）高漢浦頭嘶馬大橋三江營三墩橋協和知斯進化萬壽中　五洲楊橋常家巷楊　各鄕以大橋爲投票所（六）白　 
塔東郭宜陵野田韓家塘共進永和塘頭周樓各鄕以上陵鎭爲投票所（七）邵伯邵永周延黄楊顧陸各巿以邵伯鎭爲投票所（八）上水下水大儀各巿以黄珏橋爲投票所（九）南六集巿北六集巿以陳家集爲投票所（十）北善應鄉以楊家 
廟爲投票所 
[南通]  
　　　槍斃盗犯小海鎭某姓被刦案内之正犯陸仕良已於前日奉電准即就地槍斃瞿知事得電後立即通知鎭署會同軍法官將該盗綁赴東郊新行刑場槍决自治消息南通縣自治會定於陽歷十一月一日就中公園開成立會將來該會總事務所聞已檡定中公園内此後不再准人游覽以重自治 
[安慶]  
　　皖省教育界近聞安微各學堂校長在倪嗣冲當權時代大都係省議員或公益維持會員充任現倪旣去職而省中高級人員爲位置私人計又恒利用學生風潮以逹其更换校長之目的現各校長之爲省議員及維持會分子者均已次第去職惟法政專門學校學校及第一中學兩校長向與維持會無關但遂鹿者衆暗潮遂起法專學校中乃有學生攻撃胡校長之事實則胡係日本早稻田大學曅業生曾任各處地方審判廳長頗有資望辦事亦頗認眞惟因對待學生過趨嚴格以致决裂至第一中學現狀安静該校校長汪君任事將近一載對於校務力加整頓校中成績尚有進步皖省校長能全脱政界臭味如汪君者已不多見聞汪曾呈請辭職願赴歐美察教育云 
雜評一 
[統一與文治（默）]  
　　前此人民請願於政府之事政府必諉之日俟諸統一以後請復自治則日俟統一請廣敎育則日俟統一請廢督裁兵則日俟統一舉凡一切應興應革之要政無一不諉之於南北不和爲之梗而時時自表其力不從心之苦衷焉今則幸矣南北統一矣一切政治上進行之大障礙已去而所謂統一肇始庶政方新導揚文治康濟民生十六字之宏願煌煌乎見之明令者必將次第實施而無阻矣豈莽中華民國之大幸耶　　雖然此等天予之時會已不知若干次政府遇此時會而以一篇興味淋漓之文字宣布其文治主張者亦不知若干次究竟有一次能實行其萬一耶况乎今日之所謂統一非眞北方之力能統一之也亦非南方之誠心統一也不過自相擾亂之力竭盡而止結果且變南北相持之局爲七零八落之局統一本空名則統一後之文治安得而不爲空言也哉 
 
 
 
 
 
 
 
 
 
 
 
 
 
 
 
 
 
 
 
 
 
　　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[孫中山等否認取消自主電]  
　　謂軍政府依然存在北京徐菊人先生靳翼青先生各省議會督軍省長各報館均鑒竊文等嘗以南北搆争數年海内困苦而友邦勸告亦望早息兵爭文等夙愛和平因而與北方關誠相見企外交法律一切問題得正當之解决蓋西南興師所以謢法救亡非有個人權利之見故和會公開將示天下無所私隠中雖一度議無結果然和會正式之機關併未廣止文等亦旣於六月三日·七月二十八日·十月二十三日·再三宣言通告中外以爲北方苟有誠意謀和决無有捨正式公開之和會而與一二不負責任之人私相勾結認爲得當之理最近粤軍回粤岑莫敗亡乃相率逃竄之餘輙爲取消自主之説其情可憐其事可笑初不意北方竟引爲口實遽聞有僞統一之宣布似此舉動過於滑稽兒戲直無否認之價値惟深察北方之用意實思以僞統一之名羲希圖借取外債以延長其非法政府之命脈文等用不憚煩更爲正式宣告須知岑春煊早喪失地位資格而軍政府依然存在初不因岑等個人反覆致生問題此次北方宣言文等絶不承認内而國民外而友邦勿爲所欺北方旣毫無誠意而用此種狡獪無聊之手段使大局更起糾纷咎有所在爲此通告中外知之孫文唐紹儀伍廷芳唐繼堯卅一 
[桂人反對密訂南北和約代電]  
　　改造廣西同志會昨致北京快郵代電云北京徐菊人靳翼青兩先生鑒國家多事實由當軸者製造而成二南北紛爭分明各伸势力以固地盤是故不恤糜地方戮人民羣雄爭長究與吾平民何干混沌九年益陷於紛擾之境近閲報載尊處復與岑陸兩氏和成賂金竟至千萬在尊處慷國民之慨儘可樂爲但於統一前途有無把握吾恐轉陷於不可收拾之境是所謂促和者適足以促亡耳顧念前途能無慄慄現粤局已解陸系已倒其不能代表兩粤彰彰明甚更何能代表西南此次分贓之和不唯滇黔湘粤不承認即我廣西全體人民亦决不承認今本會集合桂人趁此潮流力圖改造而陸系之倒卽在目前此後建設純從民治凡有尊處私與岑陸所訂一切條件均作無效特此警告改造廣西同志會東啓 
[籌備厦門大學第一次會議紀]  
　　大學校長舉定鄧萃英開校定明年三月昨日厦門大學籌備委員會假老靶子路華僑聯合會開第一次會議出席者校董陳嘉庚籌備員黄炎培余日章李登輝郭秉文胡郭復（并代表汪精衛）鄧萃英黄琬尚有蔡元培葉淵三未到首由陳嘉庚報告渠捐資倡辦大學之本旨云余信救國之道唯一在敎育欲使華僑歸向祖國亦唯有敎育能之余資產本無多决盡數提出爲辦學用除已捐集美學校開辦金及基本金約九百餘萬元外可再籌足四百萬倡辦厦門大學集美學校係余獨力維持厦門大學余只負提倡責任俟開學後余卽親往南洋各魚募捐大抵頭一二年内每年至少可得常費三十餘萬元將來若辦有成績則來欵將無窮因年來閩省僑商挾資數千萬元以上者大不乏人渠輩正俟有相當機會回國興辦社會事業厦門大學之捐助必不難也至設科問題厦門大學中應先辦何科請各位代爲設計惟鄙意閩省及南洋各埠中學敎員特别缺乏大學中必須附設高等師範閣校時期以速爲妙云卽次開正式籌備員會公推黄炎培爲主席提出各種問題討論約二小時决議舉鄧萃英爲大學校長開校時日定民國十年三月中旬先招學生三班校舍建築未完竣前暫借用集美學校新校舍會議結果已至下午十句鐘遂宣告散會　 
[敎育會聯合會第七次大會紀]  
　　昨日（一日）下午二時全國敎育會聯合會開第七次大會出席會員三十二人由黄任之君主席討論各省區提議案六件成立付審查者五件（一）提倡小圖書館案（二）擬請敎育部通令各省區不得以現任及候選行政人員充任校長案（三）省區敎育會應設兒童研究會案（四）推廣女子敎育案（五）民治敎育底設施標準案付合組審查者一件請明定北京音爲標準公布國音字典案吉林敎育會提出議案兩件因已過收受議案期限付審查會參考（一）請在長春建設東三省大學案（二）申請退還庚子賠欵專辦敎育案並議定今日上午十時開合組審查會五時半散會 
[歡迎敎育會代表會彙紀]  
　　家庭日新會前日（三十一）午後三時家庭日新會歡迎全國敎育會代表（一）朱胡夫人致歡迎詞並謂家與國關係殊切請指導（二）黄任之君報告謂本會之設始於本年元月間有鑑於上海家庭間風俗之頽敝有日下之勢因知非消極的防閑可以免除乃結合團體以行積極之娛樂其約爲不烟不酒不賭平日必做事星期下午必休息惟入會以一夫一婦爲原則會中僅有幹事數人會事如講演旅行·參觀各家庭輪値之家略備茶點倡男女社交公開調和新舊尤爲此會唯一之宗旨（三）英國姜思仁女士講英國家庭由朱胡夫人譯語先設二問何謂最快樂之家庭秘訣何謂建造家庭之根本方法謂身體之安適康健爲表天授之愛情爲裹而家庭之神聖須有希望有忍耐敬愛的精神存諸心者爲愛情形諸外者爲禮此兩點家庭之根本也組織家庭之始爲求婚訂婚結婚此中有中西大不同之處往往易招誤會蓋英俗男女表面上交際極自由實則應遵從之普通規律極多女出必有伴然絶無拘束之跡至訂婚之權必經本人之作主訂婚後不過作試騐性行之機會如有不合仍可變更而中國則否及結婚後必新夫婦另建一家庭減免意見紛岐亦以重自立也處事當互讓預究衛生庶　育强健子女以爲世用孩生兩週已當敎育初敎之能服從但不畏之以刑罰長而知識稍進即任其自由家中當有小孩游息之室一切佈置如懸掛物件等必合兒童心理孩欲蓄狗則必今任飼狗等事孩弄玩具亦令自行收拾英國童話一類晝籍甚多中國文字艱渫頗難傲行英國家庭每日有 [小孩之一點鐘 ]此時父母將小孩置膝閑坐笑樂作趣敎之祈禱等事多行於臨睡時蓋於不知不覺中灌輸其敎育也講至此女士以時已晚尚有家庭建造及佈置未及講最後謂家庭之樂須分給於社會而女子服務亦當參與政治即所以使子女知國民責任云次英國甘女士演講大致謂文明之國始自文明之家庭所以文明則頼基督之眞理云次黄任之君起而申謝（四）來賓江西代表龍欽海君演説謂頃顴章子軍見尚武精神今來日新會又覺中心愉快過去之一秒鐘爲舊而新之一秒鐘已來血液循環新陳代謝物舊則敝故應日新又新也次浙代表何紹韓君謂家庭爲國家社會之基礎今日家庭舊者袛知禮而不知愛新者袛知愛而不知禮現宜使禮與愛並重而尤宜重孝卽於黑板大書一孝字次某代表謂今各國多重社會主義吾國向爲家族主義數千年保之勿替其中利固不少然其弊在太複雜致有家醜不可外揚清官難斷家常事等説故亟須革而新之云最後沈信卿謂本會爲過渡時代新舊調和之具現君主改其和國體已不同昔之家庭組織始於周又其先則爲庖犠時知有母不知有父及周文化大盛於是根據習俗制定各法有男女同姓其生不蕃之限襲產業重血統尊尊親親皆由周公手定故周公可謂最聰明之聖人亦可謂最務自私之聖人受管蔡流言以親如弟兄尚不足恃又大封同姓以制之則聖人之家庭且不能相維系矣及秦而後定爲專制一家之間亦無情愛可言何君適言之孝古時孝係對待詞所以曰爲人父　於慈爲人子止於孝後則變本加厲曰天下無不是底父母君欲臣亡不得不亡父欲子死不得不死實則能敬能有禮已足且禮之始其義在隨時故禮經曰禮時爲大非後世带宗敎形色之禮也再考喪服夏商均以期年自三綢之説起臣服君喪子服父喪妻服夫喪均三年至唐武氏母亦有服至明太祖又爲有妾計父母亦均三年古意盡失矣君主家天下父死傅之子因亦令人民守世及之制今國體爲其和欲破除家族制誠不能一蹴而幾然負敎育之責者亦當有所辨别至家與國究有何種關係他日制定法典無承襲世及之條則家庭問題或可得明晰之解决否則家與國皆成腐敗物而已至此乃進茶點散會中華職業學校昨中華職業學校邀各省敎育會代表蒞校開會歡迎九時後各代表陸續到校由各職員導引參歡各工場及各部校舍一周十時半奏樂開會由沈信卿君主席致歡迎詞繼由黄任之君介紹華僑實業家厦門大學創辦人陳嘉庚君因規畫厦門大學事來滬乘便來參觀本校特請陳先生賜敎（因陳君尚有要務不及久待故變更順序先行講演）乃由陳君登台致辭先述創辦集美學校之經過繼言發起厦門大學之原由大要在激發華僑捐資興學之情感鄙人不過負提倡導引之責任且謂年來經營實業略擁資產中間厦瀕於危而於祖國未嘗効力種種事業實不足與於愛國者之列居恒慚愧乃决志創設厦門大學冀爲祖國造就未來之有用人才即所以盡我對圑之義務克償愛國之素願又謂以中國之大辦一學校區區數百學生不足引爲滿意深望各省諸代表對於以後興學當使每校學生發達至萬人方足以言平民敎育又言本身原係一工人就生平在工界所得經騐爲在座諸君告在南洋及閩省工界之職工工徒其在場工作往往隨意敷衍不求甚細反斤斤於工資問題十之八九成績無所表見此蓋彼等生平未曾受過敎育旣無知識復無道德殊可憐惜於此覺得工人道德在今日實最需要而爲工人谋相當敎育尤屬急務此間學校工讀兼施旣有相當之技能復有善良之陶冶造就的人才於學問技能道德三者都無缺憾將來爲新中國之完全工人社會國家實利頼之於是益信職業敎育實施之不可緩希望各省敎育界協力推行庶幾中國前途有望云云復由黄任之君起而報告中華職業敎育社附設學校之緣起及募捐之經過及將來該社之進行計畫擬注重於農業敎育之發展而歸本於發揮人類本能及練習人羣服務爲職業敎育之兩大目的云繼由該校主任顧蔭亭君報告校内狀况分編制·設備·訓練·營業·各部詳加説明而於尊重勞動練習服務及學生自治爲該校特别注重之點云報告曅請來賓演説由安徽代表趙綸士君·江西代表龍欽海君·相繼登壇演講發揮職業敎育語均扼要全場鼓掌乃由主席沈君向各代表致詞申謝并將各來賓演説要旨阐發詳盡迨散會已届下午二時由該校備膳欵待并分贈該校　瑯科出品及各種印刷物盡歡而散國技圑體昨日江蘇省敎育會國技部曁公共體育場上海柔道場上海公學國拔部在西門外體育塲表演武術歡迎各省敎育會代表首由主席唐豪致歡迎辭並自作簡單之演説其大意（一）發展人類本能（二）自衛主義現時提倡武術須抱定二大目的演説曅各圑體次第表演其中以朱國福之九節鞭劉德生之刀槍陳豪朱璆周學淵之三人對手武術操技最精上海公學之圑體燕青拳亦屬僅見云中華書局前晚六時中華書局假大東旅就歡迎各省敎育會代表各代表到者十六七省區座客七八十人首該局總經理陸費伯鴻用國語致歡迎詞次山西代表張蘭亭答詞次開該局新製之國音留聲　片由該局編輯員陸衣言君説明略謂敝局見各省敎授國音之困難乃呈請敎育部派王君璞來滬發音製造此片復經敎育部派員審查業已批出公布准作各學校傳習國語之敎科用品並聲明此係小樣由百代公司在滬用舊片材料改製不甚滿意三個月後巴黎新製品運到必更適用該機片前六課字母及拼音後六課會話均極清晰聽者興咮甚佳江西代表龍荃蓀君立發言略謂［統一國語爲現在第一急務今得此機片以爲傳習之用實屬法良意美各省各縣各學校如備此機片不管請一最良之國語敎師］未由陸費伯鴻君用國音讀該片緣起之末緣起段聽者興味益增拍掌聲笑聲大作散席已九時餘矣 
[寰球學生會照料德學生]  
歐戰停後赴德留學者漸多昨日意國郵船"Aflica "號出發時有敎育部官費生楊繼曾·王智湛自費生張祖寅·章書謙·　舒文·于靜遠·沈毓眞·謝其綱等赴德留學研習專科寰球中國學生會游學招待部幹事在新關碼頭照料一切並贈以關於留學方面之印刷品多種 
[浚浦局興工開浚南黃浦]  
　　浚浦局現已確定十一月二日（今日）爲開工續浚浦江之期所有該局之挖泥機海龍號已於上月三十日由北巿移泊南巿大碼頭浦下以爲興工之預備茲聞浦江水巡隊潘隊長昨日带同隊士偵棎乘舢板船親赴沿浦各處地點查看如有未經選移之一切障礙工程这物料船隻等立着一併移至他處以免妨害工程云 
[英代公使由京抵滬]  
　　駐京英代公使克雷佛氏於昨晨（一號）七時由京抵滬江蘇特派交涉員許秋颿带同第二科陳世光楊小堂到站歡迎英美總巡捕房派有騎巡隊到站照料駐滬英總領事曁副領事亦各到站迎迓 
[許交涉員歡宴陸徴詳]  
　　前歐洲和會專使徴詳由京來滬天安堂開會歡迎等 
情迭誌前報日昨江蘇特派交涉員許秋颿宴請陸氏於一品香八十二號陪席者均係本埠政界云 
[西華德路發生越貨傷人案]  
　　虹口西華德路永吉里對門三百八十三四號門牌天華銀樓前晚八時許突來暴徒四人身藏利器以一匪在外望風餘人一擁人内袖出手槍利刃嚇禁聲張遂將賬檯上現洋鈔票櫉窗内陳列之金銀飾物悉數納入袋内約計共値洋二千元携贓從對過弄内逸去盬行之際因隔壁江協豐米舖出店胡銀華聞聲往視致被一匪開槍撃傷左腿竄至弄口復開一槍示威迨該管匯山捕房聞警立飭通班中西探捕到塲兜拿業已遠去該探等遂向該銀樓夥詳訽被刦情形並將受傷人車送醫院療治外據情回禀捕頭通知各捕房一體查緝矣 
[盗匪拒斃水警案供詞]  
　　江蘇水警師船在東溝浦面被盗砍斃警士並被擄去軍械一案前日卽上月二十九三十等日由水警偵探沈杏三購線先後獲到案犯三名就近解由高昌廟水警第一區第三隊經隊長王壽良提案研訊即據孫金曉供稱年三十五歲山東人東溝一案連我共有十人同去一爲馬老九亦係山東人現住浦東草泥塘草屋内又馬老三亦係山東人並劉小三子江北人現在三泰碼頭常在福興樓茶館吃茶其餘均不相識舊曆九月初三日午後三點鐘由馬老九呌我搖伊划船一只係屬新造船只船身油漆划槳共有三只搖到東溝地方約在黑夜六七點鐘時候吃過點心後又同來七人一同到划子船内立即開船行駛意圖在黄浦内找尋生意適見浦江來一形似崇明船故由馬老九等一同追上躍人船中正欲動手看見艙内有兵士八人即用刀戳傷並搶得洋槍一支下人自己船内用衣衫包好開船搖回浦西因聽風聲緊急遂即開往浦東避匿洋槍一支藏在馬老九家内床底下求恩寛辦所供是實又據馬大供稱原籍山東東溝一案共去十人爲王家住胡海章二十仔·陸大文·王根生·王小喜子·孫金曉·馬老九等用划子兩只乘坐搖到東溝時在七八點鐘看見浦中停有崇明船一只立即分帶單刀八柄跳上該船由王家生先登船上胡海章後上第三是馬老九第四是孫金曉跳至船上看見艙中有兵士多人恐被兵士捉拿故由王家生胡海章二人用刀戳傷兵士一名並搶得洋槍一支由孫金曉交與胡海章带回伊家胡海章現住浦東楊家渡地方其餘同黨現匿何處實不知道求恩寛辦小六海即朱製發供詞相同惟該犯尚有搶刦另案據供稱舊曆九月十五夜十二點時在新太古棧西首浦江同夥十餘人分持手槍刀械刦掠划子船一只搶得大洋十三元七角白生絲褲一條元羅緞夾褲一條竹布長衫老布馬甲各一件並金戒銀表表練衣服四件之當票四張各等語王隊長得供後以案關重大現旣緝獲是案正犯自應解廳訊辦昨特親自督同警士偵探已將該三犯押乘火車解往吳淞水警總廳訊辦矣 
[吉黑江防司令定造快砲]  
　　代理海軍總司令何品璋昨接吉黑江防司令王崇文來電報告我國派往松兩江駐防之江防軍艦利捷號等六艦滞留廟街經部派員王鴻年與日本司令花岡氏一再交涉始得解决放行利捷利綏兩艦已於十月二十八者安抵哈埠江亭等艦不日亦可到哈所有敝署前向吉省戊通公司購買之商輪一隻現已入場修理約兩個月方可完工業經呈奉海軍部核准改名定遠軍艦惟該艦現正修改艙位裝設砲位艦内應配快砲應照利捷利綏兩艦之徑口配置其式樣上海兵工廠備有圖樣應請貴署就近向兵工廠代爲定造運送到哈以使應用云云何代總司令准電後已派軍械課長張澜清尅日前往兵工廠照圖訂造矣 
[八省急賑游藝大會之第一日]  
　　昨日（一日）爲新世界八省游藝大會第一日午後二時游客已聯袂而至至夜游客竟逹二萬人之多由正會長袁履登副會長陸鍚候陸文中總務主任張石川文　主任鄭正秋會計主任錢雨風交際主任任矜蘋庶務主任陸祺生稽查主任鄭鷓鴣編輯主任周劍雲等辦理一切門首童子軍招待並有新世界軍樂隊奏樂以表歡迎所有燈彩皆寓意深遠足以發人猛省塲内共有電燈三萬餘盞照耀如同白晝小公園原址正中由全國新劇公會會員扮演災地苦况見者無不酸鼻左有熖火臺右有救命塔 
作七級浮屠茲將其游藝一切錄下（一）軍樂孤兒院惠兒院婦孺救濟會益習藝所樓流所淞滬警察廳（二）唱歌裨文女學啓秀女學坤範女學（三）跳舞女青年會體育師範學校北區公學女子部民國女子工藝學校愛國女學（四）提燈會民生女學北區公學勤業女子師範坤範女子中學童子軍民國女子工藝學校（五）滑稽演説童星門（六）火棍劉明智技藝精武體育會救國十人團國技部上海公拳國技部青年會夜校學生分會義務學校國技部上海學生聯合會第一義務學校中華武術會游藝協會（八）絲竹儉德儲蓄會少年宣講團滬江大學鈞天集（九）影戯商務印書館梅蘭芳天女散花春香閙學精武體育會（十）雙簧青年會通俗游藝圑四人聯演（十一）災地現狀全國新劇總會全體會員（十二）熖火天津陶園新世界燈綵部（十三）檯閣新世界燈綵部（十四）新劇和平社（十五）京劇久記社雅歌集上海票房（十六）救命船（十七）救命塔（十八）救命燈（一）個人助赈者吳芝瑛女士手寫愣嚴經袁寒雲橄聯馮念貽楹聯方連菴書晝汪明甫楹聯天馬會江小鵝楊清磐丁慕琴圖畫（二）團體助赈者聯益贸易公司物品滙芳照相館免費劵新民圖書館書籍品珍珠寳號首飾杭州婦女學社書籍四馬路代辦公司魚肝油精蘇州正大日報新聞平議信源號夾金項練五洲藥房藥品中華國貨出品社牙粉今明兩日（二日三日）該會仍在新世界開會内容增勝游人必多也 
[各方面之籌赈聲]  
　　災孩陸續到滬大昌烟公司收撫災孩所收撫直魯豫災孩第一批已到五十九名暫行安押新普育堂已誌前報昨日接到電報知第二批豫省災孩一百四十名由火車來申本日下午五點鐘可到又有第三批災孩一百二十六名已到漢口准三號乘江新輪船抵滬云由東旅滬同鄕募捐狀况由東旅滬同鄕此次籌募振捐前後發出捐册共計三十三本由同鄕官商經手勸募茲已陸續收到一號益順盛經募洋二千七百三十一元二號寗竹亭君經募洋一百七十一元四號益順恒經募洋二千五百十元號天泰亨豐經募洋一千元六號恒祥同經募洋一千八百二十元七號永利經募洋一千四百八十元九號新盛昌經募洋二零九十元十號天泰成經募洋二千三百二十三元十一號怡順昌經募洋二千四百三十元十二號益豐長經募二千三百三十四元十四號東順記經募洋一千六百二十元十九號瑞蚨祥經募洋五千七百三十九元二十一號和聚棧經募洋三千四百九十元二十四號高定菴若經募洋二千三百八十六元二十六號恒順慶經募洋五百五十四元三十號六吉號經募洋六百元通聚公捐洋五百元何護　使捐洋一千元秃利心海大善士捐洋一百元裕厚堂等四家捐祥二百元元亨利元亨永合捐洋一百元以上共計收得捐洋三萬七千一百七十八元其餘各號捐册尚未繳齋惟有第三十六三十七兩號捐册兩本被德縣人蕭　鶴怡生取去至今未有音信乃近日有蘇州蒋季和交來捐欵洋一百元并附有魯災救濟會名義之捐册一份此項捐册並非上海山東會館僉册内具名諸公於此事均不知情誠恐有人在外冒名歛捐（現已嚴密訪查以杜流弊華洋義振會消息華洋義振會接由　平原天主敎友張景軠函云平原全境八百八十餘村南北百餘里東西八十餘里人口八十餘萬地審民貪加以亢旱經年野無青草雖六月之間得雨數寸播種以後又復亢旱駐軍地點如老唐莊小唐莊葦子園鴻莊蘆莊孫莊等東西百十餘里無一不被軍跡之蹂躪如草料糧米牲口衣食車具等等皆被席捲一空兼多女姦淫搶掠無所不至云該會昨接沈稚沂君來函云敬啓者北方災黎轉届冬令寒茜於飢敝處棉力所及備有新舊大小棉衣百件未識貴處能否代收轉寄等語該會當復一函謂奉惠函敬悉先生憫念災黎備具棉衣散放俾免號寒之苦然忱至佩散會連送振品極爲利便此項棉衣請即飭人送來彙解災區交蔽會處派辦振員妥爲散放可也云云又得日本神户同文學校留學生來函謂發起解衣救濟會現已收有舊衣萬餘件當由會復函請其逕運來滬以便轉往災區莊彙詩女士書聯助賑昆陵莊葉詩女士書工北魏近願書聯百付捐入佛敎救嬰會該會以待賑孔殷每聯　資一元寄售處有正書局女士伸姊信史以畫名比在京師亦將以畫助賑云奉贤第一國民學校浦東奉賢城巿第一國民校校長朱醒華鑒於北方災情重大特在校中設一賑捐箱勸令學生節省果餌之費投入箱中一俟集有成數即寄義賑會樂解災區聊盡國民天職云 
 [P各輪船進出口貨物紀> 
　　國内輪船長江昨日怡和洋行之威升輪船從長江裝來白米藥蒿小麥三千三百五十二包棉花二百零八包青蔴一百六十件黄絲三十五件兎子皮二十一件猪鬃一百六十件牛皮十件猪油一百十桶藥材二百四十一件又日清公司之鳳陽丸裝來麵粉二千餘袋菜子一千餘包麩皮四千包青苧二百餘件牛皮一百餘件水靛二百餘桶又三北公司之華利輪船昨裝來麥子三千七百二十包黄荳二千二百零七包烟葉一百件蛋黄七十六件皮油五十桶蔴四十六件蓮子三十件麫粉七千包水門汀一百三十桶上紙二十八件棓子四件綢子六十件又招商局之江華輪船在申裝往長江之貨有洋靛青二百五十桶檀香桂元玻璃各一百餘件紙頭五十件洋紗荔乾各二百餘件小桶水門汀二百件土布一百餘件糖二百包又太古洋行之鄱陽輪船昨日裝出之貨有黄白糖八百餘包洋紗五百餘件桶油五十件蔴袋十五件盬百餘包五烟津　怡和洋行之景星輪船定合晨開赴烟津昨日在上海所裝之貨計白米八百三十二包紙頭一千二百三十二件赤糖一百十一包麫粉五千五百四十包洋布七十七件磁器二件砲竹一百五十四箱鋼鐵鉛線一百十七件牛皮十八件雜貨八百二十件又太古洋行之順天輪船昨由烟津來申裝來大皮十一件猪馬鬃七十七件桶灰一千二百二十包包灰一千包精鹽一千一百二十包羊毛白蔴二百三十五件核桃三百六十九件桃肉六十件箱草邊四件桶油三十件地毯七件杏仁十三件瓜子一百九十八件紅棗四百四十五件黑棗二百八十三件空瓶八十件土布一件粉絲三百六十件府綢六十五件蔴袋十一件魚乾四十七件活馬四匹生梨二千二百件葡萄六十六件水菓三百三十七件金子一件雜貨四十六件港粤　怡和洋行之恒生輪船昨日自油頭香港廣東來申裝來金紙一千三百八十四件普通紙一千件烟絲六百件糖一百八十包夏布一百七十件罐頭九百件鮮蚶四百零八件米醋七十九件洋靛十件蔴袋四十捆花生芋頭七件銀子一箱雜貨一百五十四件該輪定明晨往香港昨日所裝之貨有青 
 
 

Page 11

 
 
麽四千零四十二件黄荳一千一百十八包麫粉一千袋小京餅六千七百四十塊粉絲一百件祥纱一百件香烟二百十一箱樂材雜貨二百十五件又有拈孖治洋行經理之愛倫茄號Ａlliua昨自香港來巾停泊於公和祥碼頭裝來之貨有檀香一千四百餘頓又招商局之廣大輪船昨日亦由香港至申裝來之貨有牛皮一百四十五件蔴包三百九十八件荔乾四百十三件沙籐一百三十三件藥材一百六十五件元肉十五件黄白糖五千三百二十九包檀香一千三百七十四件锡渣六十二件綢貨四十七件洋參一件燕窝六件點鋼二百件雜貨一千三百十二件至出口貨昨日先裝麫粉一萬四千包其餘須於本日續裝又有太古洋行之四川輪船昨日裝赴香港之貨有麫粉一萬包果肉一千五百包黄豆一千包洋紗四百件白米二千餘包虊材二百餘件 
荔乾一百餘箱鍚塊一百五十箱藥酒二百瓶罐頭食物一百餘箱花衣四百餘包黄裹二百餘件油一百件紅绳卜二十件餘均雜貨寗波昨日寗紹公司之新寗紹輪船自寗波來申裝來進口貨中有棉花一百包棉紗三十五件飛花三十件草蓆八十二件花生餅三十九件草帽二十二件竹木四百二十件槳粉八十二包醵盬二十四件雜貨二十二件當日裝出之貨有花子三千六百五十包藥材十件洋布五十二件麫粉四千六百包黄荳一百零九包鐵釘五十箱白米四百五十二包花生三百二十四包桑皮一百三十四件芝蔴一百三十包香爈四十二件豆餅三百件大　四千件雜貨三百二十二件温州招商局之海晏輪船昨日由温州來申裝來之貨有明　四千二百四十九包猪油七百四十件茶油二十件木塊三百件金柑一百十三件橘子六件簸茶六十五件鶉蛋四十件烟葉五十四件松香三十五件檀香九十八件牛皮十七件木柴一百零三件青炭五十一件儯掎皮橈雜貨等三百四十七件國外輪船日本日本郵船會社之里麻丸LinaMiaru昨自東洋來申上午九時進口停泊於棍樹浦滙山碼頭缷貨裝來之貨中有海带菜一千四百二十八件锡箔一千一百四十三箱洋紙二百二十七件鋼鐵九百九十九件鋼條三百六十六扎鋼板二百十八塊桶油一百五十桶鐵路軌道鋼條五百四十根鑒包七十二件雜貨二百件又山城丸昨亦自日本來滬裝來之貨以洋紗洋布爲最多共千餘件火磚千餘塊餘爲機器油染料及燐寸等項現定禮拜三開選門司神户及大阪等處中美昌興輪船公司之日本皇后號昨日到申由美國搭乘到滬之旅客有頭等客六十八名二等客十名三等艙中有華人三名西人一名當日下午四時即開赴香港在上海搭去旅客由頭等五十五人二等十七人又提督輪船公司之蘇羅加號Suluga自美國來華後刻已定本月五號開還紐約又中國郵船公司之南京號已於星期日離香港來滬大約明日抵港聞習日即須開赴美國之新金山又有日本郵船會社之賀島丸KashiinaMaru現定本月六號開往西雅圖經日本之長崎橫濱並取道維多利亞云歐亞日本郵船會社之鳥羽丸TobaMaru　自香港來申由外洋裝來白蜡六百件三角鐵八十五件紙頭八百零八件包釘二十件小箱白鐵二千八百十七箱大件白鐵三百八十件洒箱二百只香烟三百十箱鋼條四百二十一扎木板七百四十二塊火車鐵軌五百餘條其他雜貨七百件該輪在申缷清各貨即聞還神户至本月月底由申裝貨赴美國之紐約又有怡泰洋行之華倫號Vogtland此次自英國倫敦意國熱乃亞來申於昨日進口停泊於招商局北棧此次裝來之貨有大批漆油及香水又有新式鋼鐵窗棩百餘件及大件鐵管機器並小機件甚多又有大批胡椒及呢絨疋頭洋貨又糖食菓汁餘箱又有三十一寸之大塊玻璃數百箱並銅件等項此外則爲鋼絲漆布暨白鐵洋酒等共有三千餘噸該輪俟上海貨出清定四號開赴日本之神户又英火輪公司之拿佛藍號Ncvara自開赴東洋後現在門司將於五號還申定本月八號開赴馬賽印度英火輪公司經理鴨家輪船之太如德號Talada由喀爾喀特開來已於昨日抵申停泊於虹口公和祥碼頭裝來進口貨中有大條銀六十九塊大梱蔴袋四百餘件及三星酒千餘箱並鋼條鋼皮等萬餘件該輪已定明日開赴神户顧使取道回國 
[布巿之轉機]  
　　自人秋以來本機布巿面步步看軟大有不振之象日來南北報阀似有接近之勢故本星期布布漸覺活絡昨日是江烟台牛莊天津等帮兒統一令宣佈爭相購辦期貨現貨共有一二千包致巿偵飛漲各牌布漲起二三錢四錢不一各省如能平靜巿面綢再看漲也 
[生漆與苧蔴漲價]  
　　生漆一物爲樹睗製成產於徽州　州潛山等處洋商亦有購辦華漆配製五色裝以鐡杮仍運華售與中國者近來英美兩國又有購辨動機現徽漆聞盤每擔銀一百八十八兩潘由漆一百五十六兩毛　漆一百八十五兩駿州漆一百四十五兩車價比上月漲起三四兩矣自我國創行各種鐵機綢緞以來茡蔴一項銷埸頓增現春絲頭號長蔴開盤二十一兩二號二十兩零五錢三號十九兩白蔴月絲頭號二十一兩二號二十兩三號十九兩價交上星期漲起七八錢次貨亦升三四錢 
[閩粤商人致雜糧公會函]  
　　本埠福建帮三山會館厦門帮泉漳會館廣帮愼守堂潮州糖雜貨聯合會四團體因雜糧油豆餅業交易所事致上海華商雜糧公會函略稱近閲報載雜糧油豆餅交易所股份公司一事有云雜糧公會係議事機關雜糧油豆餅交易所股份公司爲買機關之語查我雜糧業各帮初以杏花樓茶會爲買賣巿塲嗣因租借他人地方究多不便故經各帮公議建築雜糧公會則雜糧公會設爲雜糧業之買賣賤關頭顯而易明究竟貴會是否爲雜糧買賣機關抑僅爲會議機關應請明白示復又查交易所係買賣空盤性質對於吾號商實貨買賣妨碍殊多雜糧爲民食所關空盤買賣與巿面及平民均有密切之影響事關重大應請貴會迅即召集雜糧業各帮開全體大會公同討論以維商業再貴會爲各帮合組而成呈部註册時其呈稿及章程例應交由在會各帮公閲蓋章通過以前未見示及如呈部時務請將呈稿及章程交由各帮蓋章通過以符手積而昭愼重云 
[興業公司餞送朱兆莘紀]  
　　舊金山總領事朱兆莘因公回國道出海上於昨日搭輪回粤中國興業烟草公司以朱君係該公司大股東之一持設宴於東亞旅館爲之祖餞到者有該公司董事簡寅初邱渭卿陶梅生陳文　陳君亮陳良玉磐王賡庭陳震東鍾紫垣鄒樹文陳翊　等三十餘人由陳良玉君代表致辭言朱君盡力於公司之偉績實爲同人所欽佩朱君答辭略謂興業公司辦理不及一栽而有此成績實屬欣喜過望仍視公司努力猛進務使日臻發逹以濟於我國最大公司中之一云席散後由該公司總理簡寅初導來賓至屋頂樂園攝影并由諸董事歡送朱君至新關碼頭而散 
[寗台嘉湖駐軍换防之預知]  
　　江蘇特派交涉公署昨准蘇代督齊變元豔電云准浙江盧督軍勘電開浙省嘉湖寗台兩鎭守使業奉明令對調各該處原駐軍隊不日随同互换防地其由寗至湖及由湖至寗來往輪運均須經過滬上仰即飭屬一體知照以免誤會并希轉知各界一體知照云 
[鷄行夥失欵受傷案昨訊]  
　　十六舖萬豐鷄行夥揚五出外收賬裝傷揑報一案已由警聽移送地方檢察廳訊究詳情迭紀前報茲聞此案當該行執事瞿蓉芙投第一區警察署報謂查緝時曾聲明破案之日追到贓洋願充振欵等語昨該行執事又函縣商會陳述案已破露實由行夥楊五（即楊永祿）出外收賑見財起意串同販户唐其玉（即啓玉）之妻唐二奶奶私相商酌即以裝傷揑報路刦刻已警署派警在楊家内搜獲原贓賬洋業將楊及唐二奶奶等一併解送檢察廳請爲究懲爲特具函報告請爲查照云云聞瞿决俟法庭將罪犯嚴辦後所有贓洋悉數撥充振欵云 
[鄕民指控竊船案之離奇]  
　　吳淞鎭六區警察署長錢鎔昌昨呈徐警廳長文云前日有沈家宅　鄕民王金福王金和扭傳瑞華于松年甄春生等三人至區控稱民家有小船一只停泊後河内昨夜被人竊去今在小沙上尋獲艙内臥有傳等三人云云當由署長提訊據傳等同供均在江蘇税務機關當差前夜有同伴十人乘汽車同來軍工路調查烟土會投貴區呈騐調查滬關緝私情形税務處駐滬辦事員蘇雨田之卡片及委令狀各一紙同伴中四人已乘原汽車回滬我等巡至軍工路浦江邊見岸旁停有汽車二輛浦内泊有小船三艘知係土販起運私土即鳴警笛上前兜捕船中人均躍上汽車飛駛而逸檢查船内甲乙二船已空而船内裝有烟土兩麻袋約重百數十觔我等不諳駕舟沿河推挽而行至小沙上捆淺過夜今晨欲雇漁船户運往海關忽有水警巡艦到來硬將烟土携去同伴中分派三人随往我等留此看船詎該鄉人等誣指倫船等情察核兩造供詞各執非詳細偵查不能明其眞相特將原被五人併解司法科並附呈該調查員卡片一紙（片上注有住居虬江橋德康里七百七十九號門牌及代表林文波等字樣）又查得當時若嚴乘來之汽車係第一千四百九十四號税務處所給委令係二千二百五十二號云云段科員　將一干人暫押俟訊後轉解警廳核辦 
[寰球學生會徵求團開幕]  
　　寰球中國學生會爲留學界先進李登輝顔駿人諸君所發起以聯絡同志從事公衆業務爲书旨成立以來各界人士加入者已千餘人預定之會務計劃亦已次第實踐積極進行該會爲擴龙會務徵求新同志起見每年秋季舉行徵求會員大會一次本届第十次徵求團已於昨日宣告成立舉定團長隊員等茲將團長隊長姓名錄下（名譽　團長）楊小川（正團長）錢新之（副團長）宋漢章（隊長）第一隊江少鋒第二隊宋漢章第三隊沈叔玉第四隊沈夑臣第五隊李登輝第六隊吳和士第七隊張炳榮第八隊黄友岡第九隊楊先芬第十隊楊筱堂第十一趙燧　第十二隊厲樹雄第十三隊錢新之第十四隊劉大鈞第十五隊蔭桐蓀 
[興學樂善之褒揚]  
　　金山黄故紳公續樂善好施久爲社會所欽敬計其生平捐資助賑以救各省水旱之災不下十餘萬金補助各處公私立學校及學生求學等費不下數萬金並以全力在原籍朱涇蹼創辦私立明强兩等小學所費頗巨綜計先後發赈勸學諸欵不下二十萬金自該紬故後迄今十年而在原籍創辦之明强學校由其哲嗣輩奉行先志終始維持十餘年來人材輩出尤爲難得前年由其同鄉耿道冲陳貽芬高煌黄端履李銘訓畢治安等數十人羅列事實推已故紳士雷奮領銜轉請江蘇省敎育會代爲呈請政府褒揚並請宣付國史館立傅在案刻聞此項呈請已由政核准並由總統獎給熱心公益區額一方茲已頒給到滬由江蘇省敎育會委托該故紳同鄕畢君靜謙轉送該紳家族以昭激勸云 
[南洋大學之足球比賽]  
　　昨日（（三十一日）下午二時半南洋大學甲隊球員與英國兵艦水手在該校操場比賽足球兩方球員皆異常奮勇上半時南洋勝一球下半時南洋又勝一球結果爲二與零之比聞下星期日該校甲隊球員又將與上海西人球隊比賽届時參觀者當不乏人也 
[本年開辦平糶之紀念]  
　　上海縣沈知事因秋間米糧昂貴民食維艱開辦各巿鄕平糶在事員董人等擔任辦理懋著勤勞現在平糶事業經一律結束待於昨日下午四時邀集辦事各員董在本公署開會由沈知事向各員董導謝並合攝一影以誌紀念 
[籌設施粥廠]  
　　日來滬上以北方旱災奇案各界均竭熱誠等欵救濟仁濟善堂董事施子英等以近日山東災民逃難至滬者一千餘口轉瞬即届嚴冬涷餒煁憐故議籌備粥廠現地點尚未擇定 
[會議冬防事宜]  
　　南巿第一區警署趙墨林署長前奉淞滬督察廳長面諭預備冬防事宜已切實籌備進行花案茲聞昨日趙署長已擬定佈置加防辦法條例數則訂於日内邀集所屬各分駐所署員巡官等到署會議加崗地點及編練巡邏警隊等手續並先調查各管境内原有之巡邏箱現存者無破壤及缺少數目以便實行籌畫云 
[部令河南獎劵截至十月底爲止]  
　　淞滬警察廳海道尹上海縣知事均接江蘇省長公署訓令云准内務部箇電開准河南省長電稱豫省救濟獎劵本期業已備齋大半售出中輟有失信用虧折尤鉅滬上軍警因無大部核准公文弗克維持請破格核准等因查國務會議議决由中央發行義賑獎劵各省獎劵届期應均停止該省自未便獨異惟所稱本期業已售出大半應准通融發行一次截止十月底爲止不得再行繼續除電復外特電逹希通行所屬知照等因准此合行通令仰即一體遵照此令 
[税所長息借商款之磋議]  
　　上海税務公所兪琢吾所長因迭奉財廳催促解欵特向各業商息借洋五萬元先行措解聞此項借欵已面商某機關擔保除索抵押品外限半年分兩期歸楚刻正在磋商中 
[工商友谊會常會紀]  
　　前日（三十一日）晚八時工商友谊會第十三次常會到會會友及來賓八十餘人公推童理璋主席谷劍塵紀錄首由主席報告日間選舉結果（甲）當巽選者六十人（乙）候補者三十人又報告當選人中有不能到會及露辭意者應以候補三十人遞補畢格心陳　元郭潄岩和議並主張發信通告由當選人自决函復付表决通過（一）複選日期潄岩提議下星期日康懹古吳鑒清附議付表决通過（一）臨時職員交替事多數主張正式職員選定後移交（一）接洽從未到會會友而在當選人之内者吳鑒清主張派員接洽通過承認接洽者有童理璋吳鑒清康懷古趙醒儂秦秉泰秉章馬大興何星之主振邦八人（一）助賑問題多數主張以夥友週刊一千份助新世界急賑游藝會通過諸事議畢已鐘响十下遂散會　 
[難民陸續來滬]  
　　此次北方大災難民之來滬乞賑者陸續不絕除經本埠慈善團資遣出境外又有直棣河問獻縣之男女災民十六人於前日資遣漢口又男女大小五十餘人俟該團購定船票資遣九江往西門内關帝廟之三十人願遺福州又慈善團南巿施粥廠往三十餘人擬遣赴南京俱購定船票令即日起行現逗遛此間之災民五十餘人在該團門首廊下弄内搭灶煮飯充鐵聞到境之難民由該團每　核給大人百文小口五十文按人給發所費甚夥云 
[昨日公共公廨訊案紀]  
　　昨晨公共公廨民四庭巾俞襄讞會同美丁副領事傳訊兩案除王增榮訴王松濤不理地價案巾原告律師聲請改期再訊照准外袛續審張源順訴沈廷芳不理由王九禾向伊故父張篆村擔保借銀一千五百兩洋一千四百五十九元二角一案原告方面人證口詞業已訊畢茲係由被告律師向被告沈廷芳詰據供稱所借之欵是實惟已陸續付還原告故父洋四千三百十餘元兩抵尚須欠我均有賬簿及張篆村所寫收據等件爲憑過去三個月前原告律師之葉姓繙譯嘗來我處云原告將控我囑往伊之寫字間商量和解葉並言伊律師爲原告辦理此案其律費係樹上開花後我往寫字間去過但未承認欠欵等語時原告律師起稱被告所供應請堂上注意遂向沈盤駁一過又稱沈呈案之賬簿欵點甚多似屬僞造請着其交存公堂云云旋由第二被告王九禾證人周順卿相繼上堂爲沈作證畢時已届午［結果改期續訊賬簿等件存案又午後民四庭由俞襄讞議會同美約副領事續訊寡婦杜陸氏訴杜根才杜志生不分給所賣伊之故夫杜悦昌地產價銀案（結果）准本案原告享受契約上之利益十年着杜根才杜志生付原告杜陸氏洋一千二百元並繳堂費約領交還杜夢樓等之貼據附卷 
[公共公廨訊押攫物犯併紀]  
　　昨晨公共公廨訊辦路攫財瑣案三起併誌如次（一）王基兆在虹口蓬路攫取日本婦人手中所携擦布錢袋等物判决押西牢一個月（二）陳錦興陳新明先後在武昌路密勒路等處攫取行人西式帽子判决陳錦興係過犯押西牢三個月期满遂出租界陳新明押一個月（三）劣孩王阿二攫取在滬西晏芝路三十八號門首婦人包董氏家之三歳糼孩四根手戴金戒一隻判决押十四天期满遂出租界舉贓交原告領去 
[報請騐屍案彙紀]  
　　　閘北實興路北首馬路上前晚七時許巡警查見一無名屍身有刀傷報由五區王金山警正立率巡官長警等蒞場察視得該屍年約三十餘歳身穿蓝布衫褲肚腹頭部等處均有刀傷數處並遺有兇刀一把當因爲時已晚除命長警在塲照外昨晨諭飭該處吉一圖地保陶祥生投上海地方檢察廳具詞請騐譚檢察長諭准派員往騐閔行鎭華昌客棧内寓客劉明成前晚在臥室中解带自縊而死事爲縣警警察第一分所查悉昨午諭飭該處十六保十八圖地保洪金發投報上海地方檢察廳請求相騐譚廳長得禀以本日不及往騐定於次日（今日）派員下鄕蒞騐西門外廿五保十三圖地保陳金裕投地方檢察廳報稱斜橋西首肇周路戲園壇地方楊樹上有一男子自縊請爲檢騐云云譚聽長得禀後委派許檢察官毛檢騐員等前往騐得該户身穿灰布夾袄裤年約三十餘歳周身無傷委係自縊斃命因無家屬判令由堂棺檢發封厝璮候示召家屬認領 
[竹木行之紏葛]  
　　德昌竹行前曾向溶浦局租得陸家浜灘地一方近因被隣近某某等木行堆放木植迭向溶浦局提出抗議該局謂可禀請警察廳水巡隊飭令選讓乃該竹商尚未舉發而木行反由公所出面函請水巡隊驅遂德昌竹行經理不服特將以上各情據實禀陳警察　水巡隊懇爲秉公處分矣 
[指控違背購靴合同案今日開審]  
　　俄國人首拉納堯夫義國人卜樂尼同在公共公廨控寰球製革廠股東兼經理馮乃千違背定購皮靴合同請追損失十萬零三千六百兩一案訂於今日（二號）午後二時半開審此案起訴時我政府倘未下令停止俄國使領待遇且係舊案故届時俄副領事麥拉夫氏仍須到廨陪審而義領事對於本案亦有裁審權惟陪審者須前駐滬義副領事現爲駐漢口之總領事羅斯君方資熟手是以羅君業於日前回滬以便結束本案云 
 [P鴇婦擅賣幼女之押儆 
　　揚州鴇婦陳蔡氏將十四歳買女根弟留於福州路四百六十七號門牌雉妓院内住宿被捕查見以其有違定章一併拘入捕房分别押留聽候解究等情已誌昨報昨晨由中西官升座提審據根弟供係於前年被生父價賣與氏現未接過客人等語而氏供詞支吾問官以該聽擅買良家糼女顯序將來欲迫爲娼判押女所一月根弟潑實良所留飬　 
[賭鬭蟋蟀之科罰]  
　　有人函告補房特别機關謂新閘梅白格路一千二百九十六號門牌張毛毛家設有聚鬭蟋蟀賭塲每日午後逹深夜往賭之人甚多輸贏極巨即彩花（所抽頭錢）一項亦日進百金云云是以前晚特别西探目壳羅香華探目鍾星南密往查拿袛獲奚新舟（又名阿毛）褚忠晋兩名抄出蟋蟀二盆及鬭具带回收押昨解公共公堂禀明得報往查若嚴均聞風預避故袛獲兩人請究並將抄出之物呈察質之奚褚兩人供詞含糊推諉經關讞員商之英包副領事以兩被告賭鬭蟋蟀有違捕房察令科各罰洋十元充公以儆 
[押儆拐匪兩則]  
　　婦人張王氏有五歳男孩小扣子日前忽然失踪報捕請查去後前日爲虹口捕房包探候阿寳將該孩查獲詢悉係被向衆挑痧之江北人余金山誘拐圖賣因復將余拿獲旋傅張王氏至捕房認明捕頭命氏領去余收押聽候解究詎余潛將挑痧針乘隙插人膈内寸許欲圖栽害　氏謀命幸經捕頭察出其情飭將余送往醫院取出痧針昨解公共公堂由中西包探禀明前請究並由張王氏偕其子上堂證明被告誘拐圖賣情形復由見證婦人王李氏·王張氏·分别到堂證明先時不知被告誘拐自小扣子尋見後始悉係彼所爲等等語質之余金山供王張氏向爲我之姘婦惟彼曾與我在閘北警局涉訟此次到堂作證實係挾嫌等語李襄讞核供商之英赫副領事以余略誘人口係經捕房偵查檢舉到聴豈容狡辯判押西牢三年期满逐出租界孩交其母領回南京婦人包般氏前將在成都路一百號門牌徐李氏家二歳女兒如意誘拐圖賣案發被捕解由公共公廨命押候查明先辦在案茲經捕房偵查屬實昨晨傳各人證將被告解請中西官復訊之下判包殷氏押女所二年如意交其母領回 
[舅母價賣甥媳之被控]  
　　甬人王才魯之舅母張陳氏家住閘北地方今春函招王及其妻呂氏來申同居未幾張陳氏等串通蟻媒將呂氏價賣無踪王迭向張陳氏索人該氏輒託稱薦往他處帮備邇因日久毫無音信前日王又情急催詢詎張陳氏忽稱並不知悉呂氏下落等語於是王即偕證人胡福生胡王氏等投控四區二分所警局飭警將一干人證拘案訊供之下判令備文飭警移送上海地方檢察廳到廳後奉檢察官預審一過判張陳氏收押王才魯等退去諭着趕緊找尋王呂下落再行核辦 
[判令帮尋逃媳]  
　　朱家灣鄕婦趙潘氏昨偕其子柳生扭陶小毛至四區警署控稱伊媳陶氏於七月初二由其兄小毛領去至今不回請究經顔響長質訊之下小毛堅不承認奉判兩造各執一詞着出外互相帮尋了案 
雜評二 
[反對統一（納）]  
　　此次南北統一以北方言可謂一無所獲非特滇黔粤等省不能承認即桂系根據地之廣西亦且有人起而反對之矣則所謂統一者滑稽也以南方言亦可謂空言反對非特孫唐伍三總裁未必有能力代表南方各省卽滇唐之代表亦未必能代表其本省也則所謂宣言反對者亦滑稽也曷言乎滑稽一方宣言統一一方宣言反對統一不過兩方少數人宣言之而與各本省之人則絶無關係也蓋所謂統一者取銷自主之謂也所謂反對統一者即否認取消自主之謂也其實各省之人自主與非自主皆非所爭今所急欲爭者自治與非自治耳此後之大勢皆趨於自治之一途兩方領袖之能立足與否即視其能否依從民意爲斷而乃仍挾其爲人夥聞之舊招牌以相爭詎非滑稽之至哉 
公布欄 
[江蘇高等審判廳]  
　　民庭判决一件夏仲卿爲債務涉訟抗告一案判决主文本件抗告　梦加之訴均予駁回抗告費用由抗告人負擔一件陳趙氏與王福祥等爲執行異議涉訟控訴一案判决主交民國八年十二月八日本廳所爲之缺席判决廢禀之本案控訴駁回控訴審訟費歸陳趙氏陳培基負擔一件李于玉甫與李松堂爲田畝涉訟控訴一案决定主文本件控訴管轄　　移送上海地方審判廳受理控訴人所繳本審訟費六元三角發還具領一件王宋氏與馮竹溝爲田畝及水利涉訴上告一案判决主文本件上告駁回告訟費上 
由上告人負擔以上十月三日 
[上海地方審判廳]  
判决主文（民一庭）一件判决陸朝桂與徐君道因欠租紏葛一案主文被告人應　還原告人房租洋四十四元租住之陸家嘴巿樓房二幢兩披應即解約還讓原告人其餘之請求駁回訴訟費用原告人負擔三分之一共餘歸被告人負擔一件判决姜廷貴與宋元明等因田土糾葛控訴一案主文原判關於此項系争地畝者姜廷貴備齊原價向楊子聰贖回管業部分撤銷控訴人共餘之控訴駁回本審訴訟費用歸控訴人負擔一件判决嚴　氏與陸寳寳等因基地涉訟一案主文嚴袁氏住屋南面自北至南之出路一條計地一厘五毫認爲嚴袁氏所有嚴袁氏共其餘之請求及陸寳寳之反訴均予駁回本案訴訟費用兩造各半負擔反訴訟費歸陸寳寳負擔一件　連發與朱永康賠欵糾葛控訴一案主文本件控訴駁回本審訴訟費用歸控訴人負擔一件决定錢少卿與朱元奎因房租涉訟控訴一案主文本件上訴狀撤銷一件判决朱文瑜與潘石蓀等因利息及墊欵涉訟一案主文潘三星應償還朱文瑜本洋二百五十七元又利洋一百五十八元零五角朱文瑜對於潘石蓀之謂求駁回本案訴訟費用歸潘三星潘石蓀各半負擔（民二庭）一件判决廟生來與李承林因租房糾葛一案主文李承林應將所租民德路第四十六號房屋一間退還賚和洋行由顧生來接收並將自本年陰曆七月初一日起每月四元小洋五角之房租計算至退房時止繳由顧生 
來具領訟費歸李承林負擔一件决定陳元生聲請假執行一案主文本件聲請駁回一件决定金糼曾等聲請假扣押一案主文本件聲請駁回一件决定張菊生與王阿桂贖田糾葛一案主文本件訴狀准予注銷訟夜費張菊生負擔批示陰曆一件張恢伯聲明執行窒礙由狀悉金錢債務並不因再審而停止執行該民所欠案欵者即遵限繳廳毌得藉詞狡獧致干未便此批一件張黄氏狀領保證金洋由准領此批一件朱錢龍狀領樓房及基地由准領此批一件陳其注狀請函縣協助由狀悉仰速來廳候諭此批一件廢吳氏狀領欵洋由領此批一件發明發狀請准交妥保由狀悉此批一件沈涵生等謂給領標洋由悉已函詢鄭縣地審廳矣照俟函復過廳再予核辦此批一件裘石年狀交拍賣費洋由准交此批一件裘石年狀領洋據由准領此批一件彭壽卿狀請查封由狀悉者即來案候諭此批一件張喜春狀領單契等由准領此批一件張維翰等狀請函縣協助由狀悉准再函催該縣迅予協助執行此批一件奚朱氏狀請給領由狀悉本案證據業經寳山縣知事函請在案俟送還後再予核辦此批一件奚朱氏狀請給領由狀悉已於奚記堂案該氏狀内批示矣仰即知照此批一件朱雲慶狀請執 
行由狀悉仰候提案訊追此批一件楊根林狀請寛限由狀悉者速將案欵交廳毋得　詞狡展致于未便此批一件沈榮華狀交欵洋由准交此批一件李爕坤狀請執行由狀悉已飭吏嚴屬執行矣此批一件袁炳文狀領洋據由准領此批以上十月三十日判决主文（民一庭）一件决定鄥邦慶等與印景高等賬欵控訴一案主文本件控訴不予受理一件判决慶靜儂訴徐康氏等佔住房屋及欠租涉訟一案主文徐康氏沈阿福佔生康靜儂所有馬橋鎭小石橋地方房屋廳即還遷讓勞等徐康氏准應給付康靜價租金洋六千八元沈阿福應給付康靜儂租金洋十二元本案訴訟費用歸徐康氏負擔五分之四沈阿福負擔五分之一一件决定全子良與奶生因借欵糾葛聲明窒碍一案主文本件室碍之聲明縣准一件决定金桂馥與田煥洲票欵糾葛一案主文本案准予註銷訴訟費用歸金桂馥負擔一件判决張　伯與金子榮因洋紗糾葛再審一案主文本件再寄審之訴駁回再審訟費歸聲請再審人負擔一件判决賈成良訴顧馥鈞債務藩訟一案主文顧馥鈞應償還賈成良本洋一千元利洋一千元本案訴訟費用歸顧馥鈞負擔（民二庭）一件决定徐子良聲請窒礙一案主文本件窒礙之聲請照准一件判决趙小狗狗與赶大狗狗因屋　及田畝糾葛控訴一案主文本件控訴駁回本審訟費歸控訴人負擔一件判决陸茂之訴陳國興婚姻糾葛一案主文原告人之請求駁回訟費歸控訴人負擔一件决定趙榮甫聲請更正一案主文本件聲請駁回批示一件奚朱氏狀請給領由狀悉已於奚紀生狀内批示矣仰即知　此批一件朱變慶狀請執行由狀悉仰候提案訊追此批一件楊根林狀請寛限由狀悉者速將案欵交廳毋得　詞狡廣致干未便此批一件沈榮畢狀交欵洋由准交此批一件李爕坤狀請執行由狀悉已飭更嚴厲執行矣此批一件袁炳文狀領洋據由准領此批一件協裕祥狀領單串由准領此批一件毛知良狀請銷案由狀悉准予銷案此批一件趙寳生狀請傳案由狀悉准予飭吏執行此批一件鄭升如狀請駁厲執行由狀悉者即來廳候諭此批一件劉叔良狀請限期執行由狀悉候訊籓此批一件孫順忠狀交盤鑑定數洋由准交此批一件欵六璋狀請嚴迫給領由狀悉仰候傳案訊追此批以上十一月一日 
[上海地方檢察廳]  
　　批示陳永來已起訴矣仰候傳弗　此批林瑞　狀悉准予洋寑究此批張貴華靜候偵查　難准保此批唐子明所訴是否屬實自　　訊　此批孟昭禮狀悉此批唐　元狀悉仰將　　　行　　並　所　地　　　報廳　案此　　　　月三十日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
問話 
[中國婚禮奇談（二）] [  鴦雛]  
　　吾着筆之先有二點亟須聲明一吾江蘇人但能道所見得到者其他各省之婚禮不遑述也雖則掛一漏萬亦欲見微知著耳一吾國婚禮之著於文字者厥惟周禮去古已遠都不沿用故吾但依據俗禮而述復以陳諺證之古禮可勿深究也且吾不知世界規定婚禮之權應操緃於誰氏彼文明國之　　　　　　　　　　　　　　　　　　 
婚禮言之愜於多數人之心者亦未必由法律規定之但以公衆視結婚爲重要之事乃羣相制作改革以臻於於至善執 
政者雖無從爲之督促其由敎育家宗敎家爲之規晝則可斷言吾國不欲改革婚禮則已如其欲之則敎育家宗敎家莫能辭焉進言之公衆者應負責（以中國情形言宗敎家似并非共任）中國婚禮有如此之奇其原因奇於重男輕女夫重男輕女之習言之而欲掊之反之者亦三十餘年於茲而今日所得之結果重之適所以輕之換言之狂誕之女權貎似重矣亦足堕女流之人格也矧以社會平均計之保守舊習者尚過狂誕之女權數倍耶生女者之言曰［女子一百歲終是别人家的］所以重男輕女最奇者此種心理爲母者持之亦深母　非女耶是以產婆收生時得男立呼恭喜得女則須事了時之常規也 
筆剳 
[戰罪記（下）] [  禹鐘]  
　　余旣屢戰知戰功之難屬則大悔恨自念頭顱我頸上物豈甘擲向沙塲爲將領屑章之交換品蓋戰者萬事皆不利獨綰兵者升騰之機也余轉輾自籌數戰倖未飲彈死然日久必不免主將拜受勛賞時或不及見也一日侵曉鼓角作聲主將發令進戰余功名旣無望氣亦驟餒奉命而懼如驚弓之鳥自度此去恐罹不幸一時不知爲計遂拔刀自斷其左脛刀下量仆比醒已置身於紅十字會之病榻是雖創深痛鉅然較死優也默念此時隊中不知死幾人矣且死者或即我平日共晨夕言笑者也又念其中有陸雄者其人恂恂而誠慤同伍者無不　之而與余尤契余嘗臥病彼恒伺我榻前進飲食且爲我摩拭槍械蓋軍中摩拭槍械爲日常之要課余病彼故代焉余謝之彼斥余見外嗟乎彼苟亦在其列者我肠斷矣思至此不覺痛絶若已得陸雄死耗者日暮聞已罷戰我軍捷也余私慶陸雄必未死行見其來省視矣旣而果有人自營中至然非陸雄余即叩以陸雄何不見存彼泫然曰槍彈死矣且駢死者尚有某某等也余聞言一慟而已一月後創已愈然　矣遂乞歸歸則廬舍已墟鄕人多死於匪或逃往他處慘對故土恍若異地所相識者惟老槐數樹枝離葉披盬臨風振響若呼我名而訝其獨存也余旣殘廢不能營生計乃行乞流轉至此諸君思之謂非戰之罪耶禹鐘曰此事與白相由詩中所紀豐折臂翁相類特不同者脛與臂耳從軍之苦自古所嗟觀丐語可以哀也 
劇談 
[論余叔岩（五）] [  春]  
　　全本瓊林宴全本鳥益計爲最硬之戲全劇非四刻了而每場必出每出必盡力演唱能一氣呵成者已不多觀呌天養到功深素不掠取劇中之一節叔岩亦然今但就瓊林宴言之身段表白最爲難能問樵時陳述山上猛虎小兒哭哭啼啼等均需身段旣不可過事墓擬而率意爲之復不中節叔岩經意而能靜蕭洒而不慢儼然呌天閙府時之吊毛飲酒時之口唱揖讓棒打鴛鴦兩離公及心中有事酒醉人之做工尤爲不易叔岩居然從容火候深到曲高者和寡上海尤非京畿可此觀劇之人樂於趨時燈彩切末多者即詫爲新奇范仲禹之儒巾一襲李陵碑之黄鎧甲殊不見重於人顧知之者日集以俟不知者屏跡門閾聚而觀者莫不欲借徑叔岩探呌天　龍之珠矣嗟乎大雅久不作呌天往矣衍譚派者舍叔岩其誰屬吾爲此語初非獎借叔岩實亦樂衍呌天之宗派不使遽爾而息曩時呌天每唱必買座極視聽之娛今見叔岩不能不廻憶當年時之景亦幸有叔岩能傳其風神而不使廢墜劇雖小道消息固可國人動心麽？中國的地方如何被人家踏了進來！韓國春堚忽哉 
新聞拾遺 
[發酒瘋] [  隠厂]  
　　敎育員動刀南京某小學敎員某甲性嗜酒常獨飲而醉醉則毆人其妻屡被毆傷昨午醉後入校上課忽奔入厨房取菜刀劈毁桌椅二十餘張並傷及吳姓學生左臂衆生大驚奔出校外以避其鋒校長見已肇禍即呼僕役將甲綑縳一面招生入校嗣吳生家屬向校長交涉校長再三賠禮並將甲辭退云 
[鬭蟋蟀和尚破頭] [  警世人]  
常熟一邑鬭蟋蟀之風甚盛近有藉賭爲生之朱某范某在城内南趙弄某屋設局賂鬭前日有某寺僧與警所巡長朱某各持蟋蟀至該處以角勝負朱大敗强以爲赢僧不服大起爭執朱孔武有力將僧頭打破經衆力勸解雙方始停戰僧知非朱敵带傷逃去現有人尚見其頭裹白布仍出人該處云 
[堪憐] [  不承]  
昨晚在北浙江路東唐家弄内見一老婦手敲面盆且泣且走有訽之者據云今晨因事出外取寡婦摺一個至認捐人家收取捐錢詎回至家中忽不知去向如有人抬得者請各位先生還了我因我一家數口均依此過活如此摺失去則我一家之人有死無生説罷大哭不已聞者莫不爲之酸鼻云 
[可敬衆院秘書] [  啸]  
某某前在上海總郵局滙欵祇滙五百五十元乃竟付六百五十元鈔票及翌日得知赴該局訽問經手收入之郵務員王君竟允代壹總賬旋會同郵務員葛林二君一同查賬實係多收一百元之數當即交還一時在郵局寄信之人見者均贊美不置云（却酬） 
小説 
[社會小説衆辭獨醒（一八一）] [  瞻廬]  
　　第三十回摘　薰答　人作態行吟覓句狹路過詩婆衆人聽説都携着紙筆墨盒紛紛的去揀選座位公所裹三間會議廳椅兒桌早位置得齊齊整整一張方桌合坐四人每張桌上安放着一把茶壼四隻茶杯兩盆乾點男女詩人不多不少恰恰三十六人占了九張桌子呂郭夫人方詠絮吳吟梅枊翠娥四位詩婆合坐一張桌子其餘八張桌子都給詩翁們占了宋吟香想在靠近翠娥座次坐下不料偶一徘徊郤被呂文甫占得了位步好缺團圑打愽的當兒呂郭夫人連連招手道宋吟兄來來來玉儂左近有個空座次快快請坐休給他人占去了吟香更不答話只是遠遠地另尋了座位坐下玉儂靠近的座位郤没人坐隔了一會子這位步履蹒跚的廉老頭兒走到獨遲見没有第二個空座便在這座坐上坐了呂郭夫人别轉了頭一遞一聲的吁氣社長方便園掏出一紙問目高高的張貼了題目是［高鄰雅集即事詩七言絶句不限韻］題紙發表便園高坐在堂中一張坑上左顧右盼怡然自得側耳聽時老大奇怪不聞吟哦聲但聞咀嚼響咀嚼些甚麽每桌上面的兩盆乾點怎禁得你咀我嚼立地化成凈光王著菩薩乾點吃畢又是拚命的喝茶你一杯我實做那［詩清只爲飲茶多］的一句詩累郤公所裹兩個茶房脚不點地的前去冲水又隔了一會子這位女詩家呂郭夫人忽然捧着肚子連喚唷唷起來正是大雅扶輪沾沾有喜今日詩壇他年笑史 
[自由談之自由談] [  鵑]  
　　天下拂煮事甚多不必在大處着想也譬諸三日前頭有郊外俊游之約頗望是日晴朗得於十丈軟紅外一洗俗氛乃届日而雨横風鏖欲行不得茲事殊細而心地憤薄時則直不　戴此一天矣 
大昌煙公司微文揭曉（丙等） 
[小囝的話] [  王小呆] 　 
中華先生看見小囝和大小囝問道［你們爲什麽天天在街上呢］他們説［中國人都是［弱不禁風］我們要飬成［金剛百錬］的身體做强國的基礎所以天天露宿］爲什麽不穿衣服呢］［普通衣料大半是舶來品有些號稱國貨難免［魚目混珠］所以不穿衣服挽回一分子外溢的金錢］爲什麽不吃飯呢］［國内糧食都被米蛀蟲販去我們研究得辟榖的方法免做［嗷嗷待哺］的饖民唉國内多數人民只知道爭飯碗爭地盤獨有我們把衣食住丢在腦後一心一念振興實業罷了］先生拍手道［照這樣做取營業必大昌 
 
 
 
 

Page 15

 
 
   
 
 

Page 16

 
 
常識 
常評 
[扶箕] [  老圃]  
　　今之士夫多悲觀厭世喜談故仙鬼有號稱敎育家者亦沉迷於箕卜竊以爲惑矣箕卜即紫姑之變相俗號扶乱考類編乩即卟之惑體説文卟卜以問疑也卜以問疑而曰扶則爲不辭自當作扶箕陶宗儀辍耕錄謂懸箕孿召仙往往皆古名人高士來格所作詩文間有絶佳者此殆好事者所依託宋以來箕卜始見於歌詩范石湖上元記吳節物詩帚卜拖裙騐箕詩落筆驚自註即古紫姑今謂之大仙俗名筲箕姑陸放翁箕卜詩孟春百草靈古俗迎紫姑厨中取竹箕冒婦帬襦豎子夾扶持插筆祝其書俄若有物憑對答不須臾豈必考中否一笑聊相娛詩章亦間作酒食隨所須興闌忽辭去誰能執其袪持箕畀竉婢葉筆臥牆隅几席亦已徹狼藉果與蔬紛紛竟冋益人鬼均一愚是知扶箕本於紫姑古箕卜興紫姑之戲本非二事今俗猶呼紫姑曰筲箕姑娘以扶持飯箕爲之故曰扶箕今訛爲扶乩則紫姑爲二事矣（未完）　 
經濟 
[公共娛樂塲之籌賑法] [  湘舲]  
　　昊天下弔禍中國川粤人民疊受刀兵之災徐淮等處屢聞士匪騷擾而更有甚於此者則北方之旱災是也赤地千里嗷嗷待哺甚至嚙樹皮啖土屑以爲食如此浩劫歷來罕有消息傅來慘不忍聞而我海上依然昇平氣象游戲場游人如雲戲館中座客常满管弦笙歌以較災區之哀呼號泣流離失所爲何如醉飽温暖以校災區之衣食無着哀鴻遍野爲何如鳴嗚呼一居天堂一在地獄其間苦樂奚啻霄壤但我人處此福地亦宜思及災區同胞之苦况盡力救助籌募急賑之所以刻不待緩也上海本多慈善家慷慨解囊以救災黎惟災情重大難敷散發故鄙人敬代災區同胞請命於各游戲塲各戲館之經理及游客之前擬仿照鐵路電報附收振捐辦法戲塲每一門票附收振欵錢十文或二十文戲館中則每票附收錢二十文或三十文聚沙成塔鉅欵立成矣而遊戲塲戲館於營業上决不致因此稍見阻碍蓋輕而易舉游客必不爲此區區振捐而裹足不前也上海湖戲塲共有六處戲館亦有八九處（小戲館尚不在其内）鄙議苟能實行則所集振欵爲數諒亦頗爲可觀耳（乙種酬移賑） 
道德叢話 
[敬告政府宜節省糜費以振災荒] [  寄僧]  
　　方今北方諸省赤地千里災情甚重人民無食者數千萬轉徙流離死亡相繼賣妻離子慘不堪言中外慈善之士咸奔走相告亟謀所以賑救之法而政府諸公亦函電交馳似急急以賑災爲念者夫濟人當於其急待西江之水以蘇涸轍識者早知其不可矣吾以爲政府諸公今日最要之事即在於節省糜費以救災荒今日一宴會明日一祖餞一衣百金一食十金此糜費也死一大官員動輒給治喪費撫恤金數千百元此亦一糜費也彼大官員誰不腰緾多金而何須於政府之給助且於旣死之官員則優待之如此而對於此數千萬嗷嗷待哺之災民不一爲籌及之此豈仁者之用心耶更有甚者張敬湯劉振玉王記三等以殃民而被極刑誠死有餘辜雖葉葬之亦不爲過而報載張在湖北槍斃王占元給以價値二百元之棺木劉王宣佈死刑於湖南殯殮亦異常豐厚衣衾棺槨估價數百元以死有餘辜之民賊而王譚諸公乃優待之如此於義振之事則徒託亟電之呼號空言何益坐視災民之死而不救此何故耶茲吾敢大聲疾呼以敬告我政府諸公諸公如果有惻隠之心者則請自今以後一切糜費皆節省之如官塲中之宴會大官員之治喪費撫恤金等等皆停止之卽移此費以振災民雖滴水粒粟爲惠不大吾知災民之中必有因之而活命者諸公功德永垂不朽矣（乙種酬） 
衞生 
[我國食物因烹調失當食之無益者甚多] [  劉澄]  
　　食物嗜好偏於一端烹調遂致失當今特表而出之使烹調者知所改良焉（一）熱度過高有益物質固結而不解也蛋白質爲補身之惟一妙品故凡多含蛋白質者如牛乳鷄卵以及大豆豆腐等食品中視爲上乘淮因不善烹調遂失其效力如茶葉蛋紅蛋炒蛋以及炒豆豆腐乾百葉油煎豆腐等其中蛋白質皆已凝固食之不能消化大都随糞便而出若牛乳等燒之過度亦然蓋蛋白質熱過七十度則凝爲固體難於溶解也（二）熱度過高食料變爲渣滓也國人嗜好往往偏於一端而不顧及主要養分如欲食物味香質脆之故遂將食物燒至焦黄而不惜如油條油煎肉油煎食物以及鍋巴等以爲愈脆愈黄爲佳殊不知食物至於黄脆其中養料完全變成渣滓食之無益也（三）熱度過高硬度加增不易消化也如香脆餅芝蔴餅以及炒米等水分逼盡堅硬異常難於消化又如豆類等炒硬後再加以各種油類則消化異常因難矣（四）生食菜蔬肉類寄生蟲必隨入體中如酒浸暇蟹以及生醃各種菜蔬食之殊爲危險蓋入體中之寄生蟲如絛蟲蛔蟲以及旋毛蟲等皆由菜蔬及動物之肉傳入體中不可不愼也（五）火候未到亦有礙衛生也國人嗜好對於菜蔬取其色澤對於肉類注意鮮嫩故將菜肉等置於鍋中即行取出此法廣東館甚行）此種食物寄生蟲難免不藉之入體中其外如臭菜（如臭豆腐臭豆腐乾臭肉等）以及香辛之類食之皆無益也（乙種酬） 
工業常識 
[兒童玩具之研究] [  叔杲]  
　　玩具爲兒童敎育之利器在敎育學上言之欲使兒童之直觀豐富當與以玩具蓋兒童有好奇愛美模仿等性情對於玩具無一不表示一種特殊的歡迎是　玩具不啻卽兒童之伴侶其感化力之强影響心身之巨某敎育者謂爲不亞保姆故東西各國皆設有兒童用品研究會視之綦重詎若我國一任無知之夫婦亂造造出之物大都不外下列數種（一）神怪（如假面具等）（二）危險（如扳弓等）（三）有礙衛生（如泥作之吹器）等等其形類皆蠢笨固無所謂敎育意趣科學知識第求不害及兒童心身者己不多覯試觀巿上輝煌燦爛形形式式之玩具非歐美貨即日本貨夫外國所造之玩具對於本國之風俗習惯頗有特異之點則兒童玩弄此種玩具自必興味甚淡且使兒童用外貨灰其愛國之心亦所不宜故爲今之計當創設兒童玩具研究會製造合於兒童心理與生理上之玩具　兒童之男女（男子好動女子好静）年齡及地方之習尚而分别類項材料須取質堅牢者價値亦不可昂以期普及有心兒童敎育者亦首肯吾言乎（乙種酬） 
法律 
[糾問主義與告劾主義之得失] [  天行]  
　　糾問與告劾之用語係根據於德意志舊時之寺院法所謂糾問主義者係以審判衙門爲訴訟主體凡訴訟事件不必待人告訴　　審判衙門　爲訴追自爲審理之主義所謂告劾主義者係以當事人與審判衛門審爲訴訟主體凡訴訟事件必备原吿之訴追始得四審判衙門審理之主義前者亦謂之不告亦理之主義後者亦謂之不告不理之主義此二主義中如糾問主義則以一審判衙門而兼任訴追辯護及審判之戰務　不翘以一審判官而兼有原告被告及審判官之三主體其結果遂不免有左之弊害（一）審判官責任過重裁判每易陷於錯誤（二）審判官職權過廣司法權每易出於濫用（三）審判官預懷成見被告人每人每易涉於危險至於告劾主義則以訴追及辯護二諸屬諸當事人審判衙門不過僅掌審判苟非有檢察廳提起公訴則審判官即不得審理苟非有律師出庭辯護則對於重罪之刑事被告人審判官即不得遽行判决是小獨一掃從來糾問主羲之黑暗且使審判官超然立於原被告之外裁判上尤易劑於公平我國刑訴草案捨糾問而取告劾特設第二五六條及第二五七條之規定殆亦從多取之立法也（乙種酬） 
家庭常識 
[阿莫尼亞對於人生之功用] [  鴻鼎]  
　　（一）衣服偶爲果汁所沔可用阿莫尼亞水浣之能退其沔穢而復其原色（二）衣服或爲酸類所沔可以阿莫尼亞去其酸性再以哥羅仿母復其顔色（三）地氈欲使光潔可以少許阿莫尼亞和𤍠水洗刷之（四）浸毛氈绒布於水中加阿莫尼亞一勺以少許之石鹼寸寸洗滌之可使其潔白而不縐縮（五）被蟲類咬傷者可以阿莫尼亞敷在患處之四周痛即立減毒亦立消（六）有人患頭痛劇烈者可略吸阿莫尼亞氣卽痛止病愈（七）皮革欲柔軟面清潔可以温水中　加阿莫尼亞洗滌之即成柔潔之皮革矣（八）洗滌窗户以水一桶加一二勺阿莫尼亞較石醶鹼爲佳（九）彩色畫及彩色石印偶累沔點即以温水一杯加阿莫尼亞數滴洗之可除去其沔點惟須輕輕洗滌不可用力過重（十）署天多汗而致肌膚生臭（卽狐臭）每日時宜置少許阿莫尼亞於浴水中可使其身體清潔肌膚滑澤且可去種種之惡臭（十一）患涷瘡者敷阿莫尼亞二三次卽可全愈俟其發時敷之更可絶其病源（十二）欲保存鎳銀装飾品之光彩可以羊毛布飽蘸阿莫尼亞水摩擦之（十三）除去油漬可於其沾油處略施淡阿莫尼亞水上覆白紙以烙鐵熨之（十四）舊銅器可用極濃阿莫尼亞以硬刷擦之浣以清水則銅雖古舊可變爲燦爛如新（十五）用阿莫尼亞一勺與一葛爾脱之水混合之洗滌櫛篦毛刷則其上之油腻塵垢皆可除净（十六）白色之物爲缝機油所沔致生黄色之斑點可擦以阿莫尼亞繼復洗以石鹼水則此斑即可完全除去（十七）清水一杯含有阿莫尼亞一勺者可潔浄金銀玩具等物注數滴濃阿莫尼亞於金剛石之底面即可使其清潔而燦爛以上所述由鄙人經騐所得敢以供獻新試騐之　　乙種酬） 
 
 
