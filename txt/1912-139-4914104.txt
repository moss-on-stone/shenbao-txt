# 1912 - 139 - 4914104

 

Page 1

 
 
評論 
[論裁兵爲今日之必要]  
　　民國成立即以借債爲唯一問題而於是監督財政監散軍隊之風說紛然而起唐總理失敗熊總長又失敗與論抨擊不遺餘力寖至今日醲成政黨絕大之戰爭其影響且及於國務院而南京留守擁護國權痛加駁斥力主實行不兌紙幣提倡國民捐以爲此次借債之後盾異日之效果未知若何然試問此風潮所由起曰起於借債借債何用曰以供給軍隊之要需而已 
　　原夫南都初建百度草創各部院長官類有衛文公衣冠布帛之風而惟糾糾桓桓之武士優廪厚餼以收家國干城之要果於是軍隊之需用遂爲國庫支出之一大部分以全局計之幾幾約佔百分之九十三繼自今南北統一共和告成而此項計口授食之需且喧然爲新邦締造之大蠧綜計南北兩方面每月所需非七百萬兩不足以供軍隊之用比雖次第裁減然國庫擔負猶需此數加以外交團之警告據上海一隅購買槍械者已有一千餘萬兩之巨而近日購買之機關礮且有一千四百餘枝之報告種種傳言駭人聞聽雖道路風聞不足盡信而外人干涉裁兵之說遂由此以發生嗚呼一犬吠影百犬吠聲謠諑之來縱非事實而此八十師團之雄威實足以聳動外人之觀聽而兆監督撤兵之禍胎易曰履霜堅冰至其所由來者漸矣 
　　是故爲今日救亡計非汲汲於裁兵不爲功旣可以絕外人之千預又可以免籌款之紛擾否則國民具有悃忱縱或不忍貽計臣以獨苦探囊披篋悉索輸將而不換紙幣之發行亦足以見信國民而幣絕風淸外債可以峻拒監督財政監散軍隊之惡果俱不必於開基之民國首種其因然長此月七百萬之軍餉哀哀斯民亦將何以給之况當南北統一之初自當以擁護共和爲要素師資法美郅治可期其對於外交一方面則兢兢焉以睦鄰脩好爲常經而不必以整軍經武肆遠略無排外之意徒究受此不祥之名謀國之拙無愈於此即曰兵可百年不用不可一日無備然兵貴精不貴多古人之言豈或欺我今日者與其以借債而速亡背城借一謀諸國民何如遣散軍隊而解甲歸農匪惟救亡且以止外謗而恤民生解鈴繫鈴伊誰之責此其間亦惟仍望之於各軍隊而已 
[專電]  
　　聞倫敦銀行團因日俄兩國退出借欵團後議由四國分任六千萬磅不能融洽擬欲解散 
　　墊欵稽核所已將各項表册送交財政部限日塡舄現熊總長正在四處物色此項新式簿記人才 
　　某某三國公使向政府詢問外蒙獨立久不取消如何對待外人在庫倫地方之財產生命能否保護 
　　唐總理已擬定對蒙政策先以和平手叚開導蒙人如不解决卽以兵力爲後盾日内將交叅議院决議實行 
　　國民捐章程已由熊總長擬就專章七條不日當交叅議院議决施行以防流弊 
　　參議院質問政府三事今得國務院答覆（一）各國承認問題現在機會尙未成熟惟美國下議院確已通過承認案（二）胡瑛爲屯墾使是差非官以東三省屯墾局爲比例（三）軍民分治當視察歷史地理之適宜以爲施行之先後各議員對於此項答覆均不滿意 
　　按此電與昨報新聞欄略有異同大約通信係訪聞之詞今日方得正式之答覆也 
　　華稽核員徐恩元决意辭職政府擬以章宗元充任　（以上北京） 
　　蔣次長偕留守府參謀赴蘇面謁程都督商榷留守存廢問題聞程都督頗不以此刻取消爲然　（南京） 
[公電]  
　　江北護軍使電　袁大總統黎副總統陸軍部段總長黄留守程都督各省都督各軍司令各報舘均鑒財政困難羅掘俱窮軍費浩繁支持匪易况江北頻年春汎遍地哀鴻築堤救荒在在需欵之潔以護軍使兼十九師師長沙埃奚補夙夜殷慮惟辦事責歸一人而開支分列兩處於手續上多一番複雜即經濟上多一份消耗茲擬將師司令部裁併取銷撤一機關所省約四萬元所有官佐員弁或調以他缺或給以恩薪分别資遣俾節糜費以重公帑謹此電聞江北護軍使劉之潔叩感 
　　成都軍界政界電　袁大總統國務院各都督各報館鈞鑒昨電謂四川軍民兩政有碍難分劃者當邀大鑒綸等反覆細思準乎當今事勢及四川特有之關係竊謂此時有軍民不容分治之理由數端請得爲我大總統及各界縷悉陳之第一欲保地方之安寗不容軍民分治第二欲維持軍隊不至有意外之虞不容軍民分治第三欲經營藏衛不容軍民分治第四欲成渝間實行聯絡不容軍民分治何言乎欲何地方安寗不容分治也民國自建設至今已逾半載各處盜賊蜂起危險迭生然而旋起旋滅終不至潰决不可收拾者　因各省都督旣握軍民兩政最高之權即負有完全保持該省治安之責一遇亂事自必竭全力以 
 
 
 

Page 2

 
 
圖之亂不平匪不治即爲該都督莫大之耻雖遇公敵實若私憾掊擊旣力自難蔓延若使軍民分治其責分而權輕權輕則實力不逮責分則互相推諉不肖者或且坐視他人之危而利其弊即令世際承平軍民兩政長皆得俊賢亦不能無行政遲滯之弊何况内憂外患紛起迭乘之時耶何言乎維持軍隊之不容分治也軍師之本在乎餉饋調劑供給端賴通籌合治之時即令度支拮据偶有不逮主兵主民同此一人難推心置腹掬誠示人若令分治依時支饋各不通融時或主計□□不免鼓噪時或度支無才譁潰堪虞旣無調劑盈虛之用復多隔閔壅潰之憂推原弊端亦惟分治至所謂經營藏衛之不容分治者何也邊藏設省滿淸時代早騰口說大局所關終當實行現在關外各地飛書告警求兵求救急於星火非挾兵權難期得志將來大兵所至沿途肅淸地方卽擬按照内地州縣規模次第改革因地建設軍民兩政實難劃分强爲區别必生阻碍此雖邊藏殊殊之情亦屬川中軍民兩政難於分離之一種原因也所謂欲成渝實行融合之不容分治者何也蜀中自反正以后成渝軍府相峙對立後經兩地人士極力組織始得合併然因種種關係副都督偏重民事正都督主持軍機本屬因事利便圖行政之敏法乃一船無識胥動浮言現方兩地調停始得實行合併取消鎭撫府之舉若再多事紛更俾正都督專理兵事則不逞之徒或更肆其蠱惑於兩地感情轉多窒碍此更不當審風趨膚論者謂劃分後責成始專實際乃成反比過慮者竊憂武人專制亦屬表而觀察蓋政體旣尙共和則民意實難反對淸議所擊跋扈者亦必束手天下共棄少□者焉敢專横哉且現在中央兵權財權均未能實行統一若各省内無一總攬機關以提一省之治將來現象必至疲痿不仁一事莫爲與其險象環生再思補救何如因仍舊制俟中央省制確定運掉旣靈始議更張職員等旣有所見不敢雷同謹貢區區敬候卓裁軍中參議院羅綸參謀處張毅軍務處曾承業軍學處王祺昌第二師長吳光烈第三師長孫兆鸞第四師長劉存厚政務處董修武部燦民政司邵從恩財政司董修更司法司覃育賢敎育司沈宗元實業司王國輔交通司郭開文外務司張治祥籌邊處黄照昌軍事巡警總監楊維審計院尹昌齡上審院龍靈上審檢察院趙一德等同叩有 
　　常軍司令電　各報館鑒各軍師旅團長鈞鑒蘇省光復遍地皆兵雖在僻小州縣猶復擁卒數百東挪西羅以供揮霍近自徐君寳山首倡取消分府之議於是深明大體之士咸聞風繼起相率歸併軍事方面漸有統一之觀惟分府之名旣除而司令之號尚在去一機關而仍存一機關其消耗財流窒碍軍政爲弊相等心孫奉命蒞常已逾一月自慚德薄莫贊軍猷但不敢以五日京兆之心曠職致戾統一敢以夜郎自大之念戀棧貽譏謹於梗日電請黄留守程都督准予將司令取銷以歸劃一其常軍一切事宜併由秦團長管轄業蒙程都督敬電照准於六月一號爲常軍司令取銷之期特此電聞諸希鑒察常軍司令湯心孫叩宥 
　　柳州八屬代表電　北京袁大總統鄂黎副總統南京黄留守廣西陸都督臨時省議會桂林軍政府各府縣長參議會鑒邕爲羣情趨向遷省議决以維大局柳州八屬代表韋榮王爕府長代印 
　　保定王統制電　袁大總統武昌黎副總統南京黄留守各省都督轉各師長各司令官鑒現在民國初建百凡用欵諸待籌措各軍隊提倡國民捐飛電通告深爲欽佩第二鎭各官佐目兵均表同情伏思軍隊亦一國民共和成立旣賴軍隊之力將來提倡國民捐亦應以軍隊爲先河之導茲先會同各官佐議訂於壬子年四月初上級官佐捐全薪中級官佐捐半薪下級官佐捐薪十分之三至關餉時另單結繳雖區區微資未必有補經濟亦聊以盡國民公益藉表熱忱謹先電聞陸軍第二鎭統制王占元有 
　　褔州孫都督電　袁大總統參議院鄂黎副總統各省都督議會均鑒閩省議會今日行開會禮全體議員到會舉定正議長宋淵源副議長劉映奎曹振懋參議員劉崇佑連賢荃林翰周翰李兆年謹此奉聞閩都督孫道仁叩 
　　武昌羣報社電　北京袁大總統國務院參議院黎副總統各省都督南京黄留守各師團各同業均鑒債國要挾無異滅亡舍國民捐無救亡策同人等爲竭棉薄爲國民倡各於薪資項下共認捐六百元一俟湊齊卽行匯寄謹此奉聞伏希裁示武昌羣報總經理汪書城等曁同人公叩 
　　湖南軍界政界電　袁大總統各部院長黎副總統黄留守各都督各司長各軍司令各報館均鑒民國初建財政萬難借款養兵無殊飲鴆因之外人干預喪失國權湘省情形尤覺窘困計自去秋反正出師援卾整旅北伐購械籌兵所費甚鉅醫瘡死肉羅掘計窮本年預算不敷達數百萬正苦維持無術仰屋咨嗟幸軍界同人深明大義自願減薪節俸補救危機於五月二十五日開軍事大會會塲議决定爲中級以上軍官每月薪水按定章六折發給軍佐四折五下級軍官六折五軍佐五折兵士七折弁護號兵同其行政機關各司局廠均五折自六月初一起按上開數目支領已通行全省作爲定章爲此節流用補涓滴謹肅電聞以抒厪念湘都督譚延闓曁軍界政界全體公叩宥 
　　貴陽唐都督電　參議院黎副總統黄留守各都督各報舘均鑒敝處昨奉中央來電據楊藎誠電稱滇軍對於隨征將士家屬恣意殘殺如楊金昌黄科三等均以與誠同里見殺等語又接長沙護都督來電同前各情當經敞處徧查各處并不知楊金昌黄科三爲何人更無被殺之事至楊隨征將士家屬早經加意保護豈有恣意殘殺等語電覆去後竊以民國新成人道至重堯雖不肖頗明此義卽是爭奪權位亦僅與楊爲仇何至仇及與楊同里之人甚且害及隨征將士家屬爲野蠻殘酷之行卽堯無狀而黔父老亦豈盡無人心寗有任堯戕賊轉同扶助之理此中情實當不待辯蓋黔經張百麟趙法全等提倡公口匪大得志堯入黔後慮非除暴無以安良凡屬積惡匪徒自當懲一儆百竊謂無論何人但目擊黔中良善受害情形對於匪徒斷不能輕縱殊匪黨四出乘機誣揑希圖煽惑擾亂然事實如何黔人及旅黔各省人耳目至衆豈能以一手相掩惟黔匪充斥爲害猶烈欲置不問則民不得安亂勢愈熾欲加懲治則以毫無實據之事尙不免搖惑聽聞少嚴刑詠將滋藉口時處萬難勢難兼顧堯惟是開誠布公期行其心之所安俾黔中大多數人民之安寗幸福得以暫保而已誰毁誰譽皆所弗計知我罪我一聽他人特此布告伏乞亮鑒黔都督唐繼堯叩咸 
　　上海國民公黨統一共和黨電　北京參議院大總統國務院各報舘均鑒借欵條件隱約離奇埃及之續可爲寒心稽核監督名異實同借債圖存反以速亡何以爲解權害取輕母寗以不兌換劵酌定限額兌期藉資周轉一面整治財綱力倡國民捐並辦無期公債爲去食存信之舉眉睫　迫千祈注意滬國民公黨統一共和黨叩沁 
　　上海公民急進黨電　杭州蔣都督鑒報載紹分府王金發自願取消軍政分府並稱第六標新軍歸四十九旅節制不言第二標是否裁撤請查覆公民急進黨沁 
　　旅滬福建同鄕會電　北京大總統參議院國務院武昌黎副總統南京黄留守鑒國務院漾電感悉前令未行廿三申刻民心報經理黄家成又被刺據大陸報稱法庭不受理顯有指使刦制全省惶駭無可告愬惟有仰懇大總統速派明正專員赴閩切實嚴究以重法權而維秩序事機危急不勝迫切待命之至旅滬福建同鄉會高而謙藍建樞等宥 
　　荆門社會黨支部電　上海社會黨本部公鑒荆門部社會黨被縣知事勒令解散請力維持 * 
荆門部叩 
　　上海社會黨本部電　湖北黎副總統鑒荆門支部係敝黨黨人所組織請速飭該地知事母干涉集會自由以重臨時約法社會黨本部 
[譯電]  
　　聞比國公司近爲京漢鐵路承造車頭十個貨車三十輛此事商議極爲秘密中政府曾謂擬招人投標今忽密與比公司訂此合同殊足令人注意　（北京） 
　　愛德華沙遜（即沙遜洋行之主人）業已逝世（倫敦） 
　　古巴官軍不日將與革命黨大戰聞革黨軍火頗足其數增長甚速　（鈕約） 
　　土政府照會駐土德國大使謂國民因意國攻佔洛特斯島要求驅逐意人出境今將實行此舉云云德使請土政府從寛行事 
　　德國飛船派塞凡爾第六在萊浦齊爲大風拔錨而起飛至二百碼之遠墮地毁壞 
　　法國各報倡議召集東方大會討論遠東各事意報已載論駁之俄政府宣言亦不贊成此舉 
　　匈加利京城已恢復秩序　（以上柏林） 
　　有某黑人自認曾汚辱一白種女童爲亂民二千人活焚而去　（美國鐵納） 
　　葡萄牙暗通王黨各犯開審後因觀者鼓噪毆擊各犯並將送各犯至獄之馬車推翻故已展期審訊並由軍隊護送步行至獄内有數人已被毆傷　（里斯本） 
　　據最近消息古巴亂事蔓延甚速革命黨已將鐵路電綫拆斷哇林脫省之白人頗爲驚惶現皆趨避各城之中美國樹藝家並請美國水師保護　（菲拉台爾菲亞） 
　　大西洋艦隊第三第四兩枝隊已奉命開往基韋斯脫豫備前赴古巴美政府已在籌畫對付古巴亂事辦法今雖亂勢時時轉劇然將稍緩施行以視古巴政府能否自行平亂美國並無干涉之心所議續行派兵不過欲保護白人而已　（華盛頓） 
要聞一 
[國務院飭令釐訂官制案]  
　　評政院之設本係袁大總統所主張聞前日國務院又接到袁總統交文一件令速將評政院及審計院制度從速規定並囑令將中央地方官制一併飭法制局修訂以便咨交參議院議决其明日唐總理及各國務員即在本院特開會議茲將分交法制局關於官制案飭令釐訂之次序探之如下（一）俢改國務院及各部官制（二）劃一地方官制及與中央權限之分配（三）特别制度如蒙藏事務局之組織（四）蒙藏行政機關及議會制度均由國務院議訂大致一一分交法制局妥爲釐定俟擬定草案卽交參議院議决施行云 
[各部司員升沈記]  
　　交通部兩廳四司之廳長司長前日由總長開單留用者止畢承緗蔣尊褘二人畢以葉恭綽之力蔣以龍建章之力嗣經施總長呈請大總統命令任命葉恭綽王文蔚榮文慶曹汝英爲交通部司長而蔣尊褘雖以舊充郵傳部電政司司長之資格又得龍建章之援引仍不能復充司長至退處於科長科員等之地位面子頗覺不好故近日蔣抑鬱牢騷頗爲怏怏 
　　舊日外務部人員刻雖全數留部然將來仍不免於天然淘汰聞胡維德擬將司員中之年少而曾習外國語言文字者擇優派赴外洋專研究國際法學使其深造藉以養成外交之人才該部司員等一聞此信大爲恐怖有慮不能入選早歸裁撤者有以美差方將運動成熟恐以出洋中止者獨一班有小差使之年輕者則躍躍欲試異常高興並日日密探胡氏何時遣派惟據胡氏告人雖有此意亦須俟陸總長到京再定辦法故各司員至今仍惶惶不定 
　　銓叙局局長張國淦自任命之後各處請託之條子紛至沓來日有百餘起較之從前之叙官局爲甚而尤以唐總理交下之條子爲最多惟該局所定員額不足十人之數應酬一人卽得罪一人故張對於此事十分爲難且以民國新造此等現象究不雅觀然又不好留唐等面子只得一一延見用好言相慰無非隨後留意等語聞張胸中已有成竹擬亟擇舊人中之精幹者補足額數藉以杜絕請託果爾條子無效不知又有幾多人失望矣 
　　前淸度支部部員張茂炯曾在鹽政處辦事於鹽政利弊頗能言之惟以辦事棘手殊不願就故此次雖經熊總長留用仍派鹽務股差使而張卒不任事近在天津聞熊氏第一次專信催伊回京不來第二次專電去催伊仍不至迨第三次由樓思誥親自到津勸駕堅持不允其歸志可謂决矣 
　　今日王族共和政府用人本可不分畛域詎中央財政等部於南北意見外尚有一東西之爭競蓋西洋畢業人員多看不起東洋學生而東洋畢業人員又妬忌西洋學生於是南北東西時生衝突熊總長以該員等如此意氣用事全無國家觀念甚爲痛心然惟有姑爲調和之一法前日曾在部宣言謂本總長用人一視其人之賢否不論其新來舊留更無東洋西洋留學之區别諸君惟當以國家爲前提萬不可存高傲心尤不可存嫉妬心試思一部之中互生意見將來尙能辦一事乎爲此告語諸君務各自盡厥職消滅意見苟有所長自不患人之不已知云 
　　農林部各司員刻下僅有辦事員名目尙未定司長科員等痀義頗有權限不淸之弊現在各司章程已由承政廳擬定繕請宋敎仁總長定奪不日當可發表並聞各部奔競之風以外交交通爲最盛而以農林司法財政三部爲最淸靜云 
　　工商部日前以部令發表所假定之秘書長楊譜笙工務司長廖炎商務司長陳介礦務司長何燏時後（按各員已奉大總統令確定）各司組織亦已就緖常派定各科領袖如左（一）承政廳文牘科俞鳳韶會計科錢永銘統計科屠振鵬庶務科吳在章（二）工務司工政科陳承修惠工科張鍈鍺攷工科高近宸度量衡科賀之材（三）商務司商政科關文彬通商科王治昌商業科屈爔保商科夏循塏（四）礦務司礦政科余煥東鑛業科張軼歐聞此次所以不用科長名稱因官制未定將來尙有變更也 
[京華短柬]  
　　前淸慶親王奕劻寓居天津英租界嘗訓誡其二子日慰亭之施惠於我輩汝曹當永矢勿　試觀歷代鼎革之際舊皇室能否如此優遊無事幸賴慰亭力保得以成全云云其感激之意發於至誠云 
　　前京報載曹汝霖門首懸掛意大利旗等情茲經確實調查曹於化石橋東新置一屋刻以經濟拮据出賃於華比銀行爲住宅故該屋門首懸有比利士國旗京報所云實係誤傳 
　　外蒙古活佛受某國蠱惑宣告獨立聞該地人民頗有内向之意前由政府派員密往開導并許活佛以各種特權無如行至庫倫即被俄兵阻止非得俄國護照不能前進將來結果恐有不可問者 
　　去歲南方臨時政府以金融機關最爲重要曾允認以前淸官商合股之大淸銀行改爲中國銀行先就滬行開辦又以南京分行基礎完備因卽同時改辦爲分行借以兌換軍用鈔票嗣以奸商謀攘權利多方破壞現熊總長擬俟借欵事定即撥鉅款組織一官辦之國家銀行將全國公私銀行鈔票三萬萬七千萬兩一律收回換發國家銀行紙幣以維金融而一幣制云 
[記留守府之大會議]  
　　取消留守問題 
　　發行不兌換劵問題 
　　廿六日午後二時留守府開特别會議邀集各司長旅長團長巡警局長憲兵司令長警備司令官解决取消留守及發行不兌換劵兩大問題先由黄留守起言謂留守本是贅疣北京政府旣已成立南方又有留守不知者以爲有礙統一反對者且謂我擁兵自 
 
 
 

Page 3

 
 
固不肯解散以私其位置以致北京各報攻擊不已今宜示人以袒白方足以調和南北之意見且留守雖取消而各軍隊仍可解散散解散歸部者歸部分隸都督者分隸　督必不至别生事端故此事以取消爲是現在三百萬之外欵熊總長已擅自簽約此約不獨失財政權且失軍政權蓋因度支竭蹶而北方之對於國民捐又多不以爲然故熊總長非借不可據我之意若發行不換劵任何多數之欵均可卒得即以國民捐爲不換票之基本金並於各省設立銀行非此不能濟急我之請取消留守欲以誠意感動北京政府庶國民捐與不換劵皆可實行云云隨有某君起言謂留守一人關係甚重此時不能取消言次並歴述軍隊種種困難情形又有某君謂留守本臨時性質但一時萬不可取消南方軍隊餉銀多有未發所以均無異言者固　軍人之愛國心亦留守之威德足以感動之也又　君提議不兌換劵問題謂此票能全國通用由中央政府發行固屬甚好若北方不實力提倡則以留守之名義聯絡南 
七省都督亦易舉行人人有愛國心人人用不換票即可不借外人一錢至留守謂取消之後專辦國民捐及提倡不兌換劵云云恐後日事權不屬呼應不靈國民捐亦從此止矣更何論乎不兌換劵當時全體辨論歴六時久其結果由全體請蔣次長電呈袁大總统慰留留守一時不能取消云 
[鍾頴爲西藏宣慰之原因]  
　　西藏亂事問題自達賴逃後迄今未稍平定前淸所派駐藏大臣及趙爾豐等不特於藏民未加撫馭反縱兵騷擾遂使藏民離心愈堅又有外人從中干涉籌施愈形困難袁大總統於日前與唐總理磋商派外交次長顏惠慶與駐京英國公使酌議已訂定藏印臨時條約故前日任命鍾頴爲宣慰使尅期帶同參議人員迅速赴藏設法宣慰以遏亂萌條約内容容探明再告 
[創修鐵豐輕便鐵路之大會議]  
　　近年來鐵海開海兩路之議迭經鐵開兩縣紳商互相力爭赴勸業道先後禀請在案鐵海者由鐵岭嶺至海龍開海者由開原至海龍也然究因該路與南滿路線啣接影響於遼河航運良非淺鮮主權利權均有關係以致將案取銷事遂中止現又有西豐縣木行主王德厚者假萬和工廠名目勾結洋商濳投洋欵擬由開原孫家台起直達西豐修一輕便鐵路鐵聞兩縣紳商聞此信息仍恐喪失主權斷送航運因又禀請到省勸業道以事關重要日前特抄錄前後原案札飭該二縣知會地方各團體徵求意見議决辦法以達有利無弊之目的當經城鄕各界團體於五月十一號在商會開一全體大會公同研究按照札交原案痛陳利弊據情覆縣並禀請都督核辦一面議定創修由鐵嶺至西豐輕便鐵路辦法所有需欵分投担承計全境自治九鄕共認籌欵十萬元各工商舖户以通盤資本按照一萬五千晌地作欵核算每晌地三元共認籌欵四萬王千元由城廂市房年租項下籌款一萬五千元城廂各當户及各會所籌欵四萬元總計共籌欵二十萬元之譜作爲該路購地建築等費業經全體表决俟赴省會議時　行聲明一經邀准便見實行 
要件 
[導淮興墾條議　（續）　柏文蔚]  
　　七屯墾　淮水漑治則凡洪澤高寳諸湖涸出之良田　穎泗諸屬矌原不治之日徐兗沂諸屬高亢旱荒之日約計可墾治者無慮數百萬頃兵屯所佔　積不過數百分之一宜先派人测量各　畫野分區繪成圖卷先大别之爲山林區與耕種區二種山林　應歸園有另籌辦法其耕種區應分三種一兵屯一民墾一招墾兵屯之法先擇而積大地質腴者畫定大區若干每兵授田三十畝劃三百畝爲一小區區劃五叚環區疎濬支渠以明界蓄水（渠廣十五尺深六尺）分隴析段再設歴溝而區與區之間必有橋道畊潧舟楫可通堤岸幹渠必置閘啓閉以資運輸耕作之便一叚之耕作二人共之一區之耕作十人共之合十二小區爲一中區則設一兵村建田舍一百八十間（每間約十二元）移兵一百二十户連長率之而每一中區之内必擇一小區爲公田招僱他處有經驗之農由連長自行督墾以爲模範購集各種新式農器試驗比較擇其佳製自行仿造分佈各兵其士性肥料時加攷究漁業菜蔬等農家之副產亦宜分别研究推廣盡利合四中區爲一大區共田一萬四千四百畝屯兵五百户營長率之設立市街以便交易若農事講習所若試驗場若測候所小學校等皆次第規畫之凡兵無論遠近必令其携挈妻孥爲永遠移家之計庶兵與田相依爲命而兵屯之基礎以固民墾之法則可仿行溝田之制（昔靳文襄　開鳳陽溝田一疏頗得并田遺意可變通仿行）劃三百畝或二百畝爲一小區環區疎濬支渠濱河增築圩堤區内蓄水之塘通水之溝分水之埂其方廣尺寸皆有一定之制（其或地勢有高下不能限以方廣定數者亦可隨勢變通以水之蓄洩爲度而在一區域内必行同一之制）繪圖附說頒布民間限期進行更連合數十區爲一大區設一區專司督墾修築圩堤濬治溝渠之事其或無力任辦或逾期不辦者則改　爲招墾區招墾之法隨地勢之大小肥瘠盎定區域差其等次官地則定應繳之價（此項續價槪歸導淮費用）民地則定收買之價更繪圖列表登報廣集公司限期興辦如逾期無人承領亦歸導　局招民興墾以兵屯之法部勒之務期長淮流域方千里之地十年之後阡陌宏開水　除而水利大典母任　農之因　不振而坐失利源此導淮興墾之大略也 
入籌欵籌欵之方法擬爲三種如左 
　　（甲）借欵　導准及屯墾之費至少約需二千萬元然預計導墾所得之利如洪澤高寳與濱淮諸湖涸出之良田及鳳穎泗海徐兗　屬興墾之溝田無處數百萬頃其利不可以億計卽如下河九縣民田三十餘萬頃苟使水旱無憂按畝加收一角已得三百餘萬元他利勿論即以此三百萬元爲率每年攤還二千萬之欵不出十年已可本利淸償上年導淮之說起各國爭願借欵只須國家担保今日行政費之大宗借欵且達數萬萬其用途屬於銷費者多而屬於生利者實尠若導淮之舉旣可消納目前數萬之軍隊又可年省數百萬之賑欵行政固莫急於此興業亦莫先於此應請政府將長淮導墾費二千萬加入此項行政費大宗借欵之内叩以墾利爲抵押期以十年還淸此一法也 
　　（乙）變通集股之法　集股之　皆由前此集資諸公司利未可卜率爾興辦屢失人民之信用今導淮之利如上所說每年至少可得三百萬元應變通招股與償欵之方法以廣招徠如需欵二千萬分作二百萬股每股十元每年定期償還本息一次扣算入股已滿一年者用抽籤法期抽得者每股得二十元股票繳銷其入股期未滿一年者歸下年抽籤計利三百萬元每年可償還十五萬股共十三年全數還淸然將來獲利不止三百萬期償額可逐漸加　則十年内總可償淸人人皆有一倍之利雖得有先後而最遲不過十年較之尋常集股利未可期者自易招集或更於三百萬之外每年提出若干萬支配數十號之獎彩俾入股者更形踴躍此二法也 
　　（丙）參用國債票與彩票之法　彩票以賭博之性質傷財害俗而人爭趨之債票以集股之性質共謀國利而人爭避之今依國債之性質仿彩票之作用期法分二千萬元二百萬股每股更小分之爲十條以二年或三年爲截止期每年定期開彩一次卽以所獲利三百萬元爲彩如頭彩四十萬元二彩二十萬元三彩十萬元四彩五萬元五彩一萬元而六彩一萬元分十張七彩一萬元分二十張八彩一萬元分五十張九彩一萬元分一百張計得彩者一百八十五張共八十萬元餘二百二十萬元槪作爲十彩每張得二十元計得彩者十一萬張其未得者年年仍照前法開彩以盡爲度約計十八年可以開盡無一人不得彩者然利益逐年增加則小彩之額亦隨之而增故或不到十八年亦可開盡此後所獲之利槪屬國有其第一二年届期開彩而票尚未售罄者須於一月之前將已售號數宣布售盡則否夫一票之費不過十元而年年有數十萬之希望卽最少所得利亦加培非若彩票有喪本之虞則人孰不爭先恐後以購之哉然尚有二問題如左一　票未售盡期利或不敷彩費 
二　所興業未成無利可獲 
　　如前之說則可於第一二年酌減小彩而移增於二三年後蓋小彩總數多於大彩而人情之所趨則在大彩雖無小彩猶不至失望　如後之說則今日無論借欵與集股必有年利今卽無利可獲而第一二年減去小彩則不過四釐之息何從得此輕利之債也惟尚有應注意者 
　　一此票限於興辦實業有利可預計者共利未可卜或爲消費之　欵决不可能 
　　一此票之額至少一千萬元以上少者不可能 
　　一此票應定名日導淮公利票 
　　一此票必由中央政府担任售票開彩之事 
　　此籌欵三法請海内理財大家悉心研究擇一法以行總之有利可償則無論借欵與設法集欵均非難事惟須政府提　樹保以堅民償耳 
　　以上八條僅舉大網其詳細辦法文　已於軍司令部設立專　局逐一研究各訂詳細章程　（完） 
淸談 
[北京之路　留京記者]  
　　前聞人言北京之路晴時如香爐以其灰塵障天也雨時如荷花缸以其泥淖不能立足也 
　　今聞西人言北京之路甚佳問其佳在何處則曰隨地皆絕好这跑馬場細泥軟沙馬行平疾各國率耗資爲之而中國成于自然豈非甚佳 
　　嗚呼北京之路 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜議會開幕紀盛]  
　　陜西臨時省議會於五月十五日開成立大會到會者二百餘人并有女界八人到會參觀常開會時先由張都督及議長行三鞠躬禮次由來賓及衆議員向都督行三鞠躬禮禮異當由南雪亭君報告正議長楊錫堂君因事往　關應推次議長寇聖扶劉介甫二君主席衆贊成次由張都督及寇議長宣讀祝辭畢隨由來賓李坤生君演說財政兵事實業敎育等議案娓娓動聽次由黨松年君演說現在外債爲難陜人應如何維持及司法獨立不可爲人干涉等語次由崔疊生君演說預算案之必要衆皆鼓掌稱善隨即搖鈴散會茲將張都督祝辭錄左 
　　自民國肇造政府成立以來海内喁喁望治謂脫離數千年專制之毒建立五大洲維新之邦以今日爲過渡時代卽以今日爲生死關頭豈非以破壞易而建設難千鈞一髮稍一不愼其患有不可勝言者乎秦軍自倡義以來半載有餘戰事相循東衛西突死傷逾萬遂使黎元憔悴輾轉溝壑血肉塗膏廬舍丘壚蒿目棘心夙夜靡寗加以帑藏枯竭司農仰屋百計補苴勉支朝夕餉稰負於軍中貸欵窮於閭左哀我軍民何以堪此今時何時破壞之事自此終建設之事自此始當茲政府維新萬端待理正宜洞燭與情愽取議論俾定遵循藉資匡正用是創立法機關以爲行政輔助以促成我國民夙昔最敬最愛最希望最崇拜之統一共和民國中央參議院首爲海内倡各省議會亦先後成立吾秦戰爭之禍較各省最爲延長故議會之成較各省亦爲遲晚承荷諸君子熱心毅力組織臨時議會爲暫時行政之準的將來議會之權與今日爲成立之第一日鳳翽幸與行政人員躬逢斯盛取進一言今議會之所在地非猶是舊時議局之地乎而國體旣變性質迴殊昔之議局爲假立憲之補助品今之議會則新共各之指導針也雖然吾秦對於民國創始之功倍苦則組織之事亦倍艱前程尙遠來日大難軍備何以整飭民困何以蘇息官方何以澄叙商艱何以維財政何法以籌備實業何術以振興敎育何以推廣而期普及法律何以改良而昭平允何以恢復地方之秩序何以靈活交通之機關審時度勢默觀詳察統籌全局深維至計切指謬　痛錫虊石鳳翽謹與行政諸人鵠立俟之尤望諸君協力和衷審機觀變消除　見融化畛畦據理論以徵事實准時勢以策進行務使秦中政治早臻完全關内同胞咸納褔利則豈惟諸君子之榮譽洋溢全國其鳳翽與各行政員實嘉賴焉願與諸君子共愼之共勉之 
[陜垣大戮匪犯]  
　　秦軍第一鎭第二協三標三營前隊隊官李慕眞前在醴泉時曾搶宋姓供器二十三件又私取商人水烟三箱馬協統本擬即時追究只因前敵需人暫行從寛不料李慕眞並不悔過竟仍私藏槍械且膽敢賣給匪人昨日爲馬協統查知親往搜查查出快槍八桿槍彈一千餘顆大刀五把馬刀一把經恊統審問明白將事由出未曉論直將該隊官正法未衆 
陜西近有匪徒散布謠言圖謀不軌昨經張都督查知親率衛隊四十名當時拿獲立卽正法並搜有票布票號僞照僞札等件茲將十人姓名錄下 
　　蕭輔漢寗陜廳人楊振江河南光州人鄭少卿湖南寗湘人陳金山興安安康人寥定中寗陜城内人王周武湖南相平人胡海庭湖南湘鄕人甘春書湖南湘陰人何彥章湖南長沙人劉生玉湖南湘鄕人此外又有进學褔興安人係爲該匪馬夫張都督以其無各赦其死罪命西安府暫行監禁 
　　萬炳南餘黨忠英業於日前拿獲當審問時氣燄洶洶口稱大丈夫作事當磊磊落落雖死不悔等語並於身畔搜出前淸金頂等物當於十六日在北院門正法又有劉得勝一名爲前次所殺十人中之同黨亦於南院正法 
[隴上傷心語]  
　　隴上傷心人致旅陜某同學書云敬啓者吾甘前途危迫萬狀庫儲一空如洗他不具論獨馬安良十四營旂欠餉已逾十五萬兩無款應付禍在眉睫緣餉項一日不淸即軍械一日不繳誠可慮也秦州黄道宣告獨立一事至今仍未解決在黄鉞雖係文明舉動然久屯重兵日需鹽米爲時太久吾秦人民如何担負再使耕者失種總覺有害無利前由張育生寄來解决條件十四條大致磋商就緒由省議會公同表决答覆矣或者可望和平了局也至於吾省政治名爲共和實可謂之特别的專制二三大吏其眼光心理無非在一都督趙惟熙以詭術竊取都督於是始有黄鉞之獨立不認趙爲都督比例以觀黄似較强於趙也近復又有彭英甲與趙爭都督彭恃有兵權又廣植黨羽（馬安良馬福祥皆爲所用）於酒後竟也發令調失幾至釀成大變四月三十日彭趙宴會彭藉醉面斥趙種種不合謂爾以臬司作都督我以藩司不能作都督乎况我爲營務處兵權在手請看我老彭手段如何隨發大令調陸洪濤馬福祥進城趙卽避入督署傳集衛隊預備抵抗幸各司道極力調停未得開槍司馬昭之心盡人皆知矣然平心而論彭又遠不如趙也論人口則趙彭不相上下論心術　彭詐而趙愚論學問則趙優於彭論才具則趙知而彭壤以此輩作都督宜其吾甘無起色之日矣近日官界大起風潮彼此結會無非以排擠爲心實則並不關吾甘之痛癢也（自道府以下約數百人連日在金山寺會議向趙督要求三條件一全體要過班二全體要補缺三全體不交公欵）勿論君主立憲民主立憲國其立法司法行政各權無不分立者也而甘肅之司法機關已於去年九月推倒此時絕不規復矣省議會爲立法機關現又經若輩摧殘無餘全體議員同時解散矣否則將以兵力脅之其危險即不堪設想所存者僅有行政機關耳（行政機關一仍舊貫所行銷最快者惟賄賂請託兩大宗耳何嘗有一事之除舊布新乎豈改一处號懸一國旗卽算共和之進行乎此所以不洽人意也）此豈共和國之所且然哉省議會之推倒全仗喪心病狂狗彘不食之周務學盧應麟練克勛張林焱之力發表者爲馬安良不過爲處作侲耳贊成者爲趙督不過收漁人利耳趙惟熙張林焱彭英甲去年均極端的反對共和（去年十一月反對共和之電張林焱劉禰炘爲代表實由趙惟熙主筆）今則爭爲共和國之都督爭爲共和國之議長者仍此輩也是眞不知人間有羞恥事矣　可怪者周務學以秦州人對於秦州事極力主戰雖塗炭吾人民而不恤暛乎人非全無心肝何忍出此劉爾炘張林焱則欲請求中央政府以特别法治甘肅其請求條件有三一甘肅不准辦新政二本省人不得充本省行政官三解散省議會其主義則以人民之程度不及爲言自甘爲奴隸爲犬馬雖菲洲黑奴亦無此愚蠢不知此種見解何以竟出諸堂堂大紳之口也卽此可以覘隴上人格矣使此輩一日不死則甘肅一日不生但我輩無拳無勇總有一腔熱涙灑徧隴上十四州亦復於事無補凡我最親愛之同胞最親愛之同志最親愛之同學倘有設法補救以雪此恥者則鄙人等常心香而祝禱之矣 
[常州分府取消矣]  
　　常州軍政分府自前司令趙樂羣因寃殺陳士辛一案在寗拘留後以致該分府一切事宜均未淸理前已由莊督派委湯心存君暫充司令俾令整理一切茲湯君赴常未及一月已將諸事交代淸楚卽將該分府實行取消所有軍士六隊卽以劉元長充任營長歸錫軍團長秦鐸管轄統合錫常步隊三營爲一團仍令各駐原防已呈奉都督核定飭遵現程都督以湯心存辦事熱心收效甚速殊堪嘉許擬委以軍事顧問一席藉資臂助 
[鎭紳昭雪陶駿保大會紀事]  
　　鎭江政軍商學各界發起聯合會研究昭雪陶璞靑先生寃死辦法二十五日下午二時假大街鎭舞臺開會各界蒞會者約二千五百人首由馬芹甫君報告聞會緣起略謂今日開會是爲前鎭軍都督府參謀總長陶璞靑先生無故爲滬軍都督陳英士槍斃若不代爲昭雪非獨陶璞靑先生含寃莫白即於鎭江人名譽亦有關係應請到會諸君討論辦法並詳述陶璞靑先生光復南京取銷寗軍鎭軍兩都督及一切招忌情形陶賓南君報告今日蒙我最親最愛親近之同鄕爲亡弟開會雪寃鄙人感激涕零即亡弟亦啣感無旣亡弟寃死之原因鄙人有不能不略爲表述者亡弟之死因上海鎭江南京先後光復以致都督一席不能歸之一人禍根卽伏於此今承諸同鄊爲亡弟開會雪寃雖有手槍炸彈在前鄙人亦不得不言言至此會塲忽秩序大亂移時穢定仍相率歸座陶賓南君復續述滬鎭寗先後光復詳情洋洋千言皆璞靑先生被疑致殺之由並申明宣布罪狀種種之誣妄嚴自慨君謂賓南先生所述係家屬報告今日各界開會係地方上之關係地方上之榮辱如係巨奸大惡人人得而誅之若因寃屈而死即應代爲昭雪並質問陶賓南君何以遲遲不發表此事陶君答以因現在法律未定嚴自慨君又問責問陳英士書如何答復陶君答以栢烈武君曾與陳英士答復以責問書實無可答云云嚴君又問洪承點君曾云以鉅款撫卹有無其事陶君答以無之馬芹甫君提議以昭雪一節須一面上書北京袁大總統一面先行電禀俟電禀無效再舉代有入京不達目的不止衆鼓掌贊成遂散會時已日晡矣 
[松江民政長維持民食]  
　　松江米價近日已達十元之譜轉瞬靑黄不接小民何以堪此華亭謝民政長惄焉憂之爰邀集城鄕士紳於五月二十六號至本署集議嗣經大衆决議以調查存米爲前提以運碾倉穀爲預備總計華倉存榖約有一萬五千七百二十二石零婁倉八千石零至積榖雖有數萬金巨欵然分存各典當値此金融恐慌萬難提取故需先籌駁運舂碾等費俟他日倉榖開糶後所得現銀再糴湖南粙米一面勸論米業嚴防奸商販運滬浙等處以擴來源而塞漏巵 
[松鹽爭執案已解决矣]  
　　松鹽松辦爭執日久近始调停妥洽昨特徧發公電云北京袁大總統蘇州程都督通州張總理鈞鹽松鹽事已在滬雙方商妥劃淸權限俟訂定辦法再行呈報松軍司令沈維賢松鹽局長史家修仝叩有印 
[蘇城建築馬路之先聲]  
　　蘇商楊子非等以蘇城街道狹窄交通不使擬將城内街道展　以便建築馬路改造平橋俾人力車易於通行而市面亦可因之振興爰邀集　志多人議定招股五十萬元設立振市公司先就城内各大街擇要建築陸續辦理已在　育巷内設正振市公司事務所酌擬大略具禀蘇城巡警總局請予核准立案當經石局長批云茲事體大未便率脅操　應將詳細章程開明呈　察核轉請都督核示遵行此令 
[吳門瑣聞錄]  
　　阜　縣公民董　桂以不認陳張二員爲審判廳長等表具禀都督府經程都督指令云查司法官吏旣稱關繫國民之生命財產自應以明習法政　學有專長者　選來呈所謂陳張二員少年新學辦事必多激烈殊屬毫無理由且該民等旣知官制法律一切照舊試用巡檢轉任法官由民間自行公舉所根據者又係何種官制何項法律耶所謂應毌庸議此令 
　　聞門外十九都　馬路地方陸陳氏家於五月二十一日被盜匪刦去金銀飾物等物業經陸陳氏禀報都督府請爲飭緝昨經都督府懸有賞格如有人能將此案破獲全案贓盜解辦者賞洋五百元如或知風報信因而破獲贓盜者賞洋三十元昨已通令水陸各營一體嚴緝矣 
　　蘇城女子師範學校校長張程保華具呈都督府擬借同高胡宛女士東渡日本攷察敎育請咨駐日代表介紹保護並懇酌助川資等情經程都督指令云卷查蘇城私立女子師範學校由該校長獨力創辦苦心經營成續昭著本都督至爲嘉慰茲復遠涉重洋冀印証所學具見熱忱毅力始終不懈自應准如所請酌助川資銀一百元應卽速備領紙赴府速同所辦咨文具領將來攷察所得尙其隨時報告 
[死亡枕藉之杭州]  
　　杭垣時疫流行近日勢尤險惡下城一帶疫氣蔓延傳染殆遍最近數日之内大東門直街及貢院一帶疫斃民人竟達二百餘人之多其中貧苦者尤居多數棺木各舖積貨爲之一空即善堂施材局亦有應接不暇之勢探得此種疫病發起之始類皆身熱口渴手麻脚軟額多冷汗後卽神昏氣閉不過三日即斃醫者莫知病源終多無效未知司衛生之職者亦有所研究否也 
[浙省𠞰匪忙]  
　　餘杭縣屬之黄河鎭現有大股臬匪焚刦該處距武康九都僅十餘里距上柏鎭二十餘里商店居民鑒於去年巨匪王世昭之亂羣情惶駭典當商市紛紛閉門茶行繭市一律停秤旋又續據探報淡嶺地方已爲著匪佔據是處爲上武往來要衝商民更屬驚擾當即先後罷市昨晚電省求救業由蔣都督電飭杭湖兩統領迅飭餘杭安吉孝豐武康四縣防軍尅期會師抄勦矣 
　　五月二十六日江山縣知事姚應泰會同管帶馳呈都督云該邑界連三省伏莽蠢動近來生計艱辛游匪日衆致有千男會百佛會等名目離城十里之淸湖鎭時被滋擾本月十二號著匪毛七月宜糾黨起事竟與防營開仗兵力不支當被奪去洋槍子彈等物負隅不散並敢預備抬砲洋槍等械勾結鄰省潰匪同時並舉知事督營防禦間不料監犯蔣壳勞等預先串通糾衆反獄竟被越出十八名之多以致匪勢日熾謠言紛起鎭撫兩有爲難合請迅派大兵馳勦遲恐地方糜爛矣 
　　　　州倡安著名賭匪潘炳奎倡設掛花會迭經官紳查禁輒敢糾匪拒捕昨亦電省請兵會　已於日前被逮各當羽聞警胆敢號召同黨攔路截刦乘勢蜂擁入城毁刧監犯搗搶知事公署擄掠庫款合城鼎沸同時罷市防兵力薄相率遁　匪勢　張揚言大舉佔城昨晚該縣王知事急派急足赴蘭溪電禀軍政府求救亦由蔣都督電飭中路左翼二營管　張玉華君星夜親率大隊馳往會勦矣 
[殺子報案之翻供]  
　　杭州麒麟街石氏老婦與私立法校學員酈文通姦謀斃其子一案詳情已誌前報茲悉此案經杭縣法院長黄韻濤君會同檢察長於初八日特開合議庭公審斯時觀訊者甚多法官初提屍父石添順屍姊祝石氏鄰右張王氏逐一詰訊供词如前皆係死者未死以前之親口所訴之言並云必須爲我伸寃云云復提老婦審訊該淫嫗力辨與酈文毫無姦情惟其子不肖故殺死言畢神志自若毫無悲惻情狀繼提酈文庭訊酈亦力辨並無與老婦通姦膽敢與法官以無理辨駁要求指出證據法官對曰汝說並無姦情但汝與老婦同居一房卧榻僅隔三分之板同一寢門出入無論是夜該婦如何下手殺子斷無有不知之理至於汝現時欲索指姦証據此間有親告人石阿順在是即証據也天下豈有妻不爲人汚辱而甘戴綠頭巾以誣衊人乎况汝姦案一出該處一帶居民衆口同聲謂汝通姦同謀此時已得汝之確實証據何多狡辨爲靜俟法律處置可矣酈至此時始默默無言訊畢石阿順蒞庭對法悹抱頭痛哭曰吾子並非不肖因其母與酈文同作拐賣人口分肥化用吾兒見其不法行爲幾諫數次意圖改過不料竟觸淫婦之怒即被殺死當吾子死後頸上汗巾確係酈文平日身上所繫之物因姦妒殺望乞伸寃以雪死者之憤法官允之遂即闭庭俟期再公開審判以昭信讞 
[廈紳富聯翩過境]  
　　林爾嘉　鉅富林君爾嘉僑庽厦門多年去秋光復時曾由閩紳勒捐百萬助餉林以爲數過鉅不得已携眷回台現經孫都督再三函邀共商要政故林君已於日昨搭輪來厦矣 
　　林輅存　南洋三寳壠選舉區選舉閩省僑籍議員林輅存得五百零八票馬厥猷得二百六十三票黄泰源得三十九票龔顯燦得三十票鄭有鴻得二十一票應以林君爲當選嗣接閩電林君於安溪本籍本已當選自應辭僑籍而就本籍當以馬君補充另以黄龔鄭三君爲候補人 
 
 
 

Page 7

 
 
聞林君已由爪哇起程業於日昨抵港不日即可到省林君於漳泉一帶向以新學稱與外洋華僑尤能聯絡此次回閩對於各社會必有所貢獻也不禁拭目俟之 
　　陳際昇　陳君際昇經商南洋多年富於財產而於實業尤有心得刻經閩實業司再三函邀遂由南洋各埠公舉陳君爲代議士日昨搭輪至厦各社會咸開會歡迎想陳君到閩後必有一番作爲也 
　　沈縵雲　沈君縵雲來厦招募銀行股份已紀前報兹聞厦紳以沈君遠道來厦熱誠可感遂各認股資數萬近沈君又應汕頭友人之邀遂於初二日搭輪赴汕所有厦門招股事宜專託莊春成洋行莊有禮君代辦 
[津浦路近聞二則]  
　　枝路告成　津浦路由濟南至臨城幹路久已開行通車現聞五月二十五日（即禮拜六）早由臨城至棗莊亦可開車届時各工程司曁繙繹及在事各員均赴彼處行慶祝枝路告竣開車之　云 
　　工人慘斃　二十日下午六句鐘津浦路管螺絲鐵板工人王玉山正在作工忽來三十八號運沙子火車偶未留神將腿軋斷當即抬往醫院調治旋即斃命亦可慘矣 
[宋都督優待志士]  
　　山左志士尹君肇恩係吳烈士綬卿舊部於去歲七月來黑省私在大通測繪軍用地圖被該縣獲案送省指　外人所使當送番判廳嚴押自武昌起義尹與吳秘通消息被看守所官偵知報告由尹身畔搜出信稿等件始知爲革軍所指使然仍嚴押及共和成立三月之久未釋亦不釋放而以縲絏爲優待黨人之區慶少峰恊領聞知此事遂禀宋都督將尹釋出並允爲量材差委飭令暫候位置 
本埠新聞 
[嚴查偷運米糧]  
　　滬上米價昂貴每石已漲至十元數角而無錫當昭等處各米　尙把持　　非至十數元一石不肯運滬且有預備私運出口之舉茲被蘇省程都督訪悉以若輩徒知利已罔顧民食急應嚴加取締以維米市故已知照滬軍都督曁上海民政總長民政長等轉知各處車站　埠留心稽察並派人暗地密查倘有偷運之米卽行扣阻查明澈究 
[輜重隊兵士衝突]  
　　駐紮商船會館之陸軍十師輜重一隊一營兵士某甲前晚八時在比　安瀾道院内見有輜重隊三營火夫某已髮辮未去强令剪除銅被同營兵士某丙出爲阻止以致口解後有一營員士數人進内相助三營各兵卽閉門抗拒大起衝突該處隣居聞之疑是兵變秩序頓亂旋由陳都督派來憲兵及警務長派出　巡隊等到場彈壓飭令各兵士分投歸隊遂卽　事聞兩造壛各受傷數人内有一兵頭顱傷破其勢甚劇昨陳都督已飭一營三連長王愼和查明起　緣由以　懲辦矣 
[政見商榷會成立]  
　　前由程雪樓君邀約黎副總統唐總理黄留守蔡熊宋總長伍秩庸王采臣江精衛趙竹君于右任諸君發起政見商榷會昨日在江西路十八號該會事務所開成立會推舉黄克强君程雪樓君爲會中主任並將會章修正公决如下　一本會定名爲政見商榷會　二本會暫設事務所於上海　三本會集各政黨專以商搉政見聯絡感情爲宗旨　四本會會員分三種（一）發起人（二）各政黨各領袖（三）各政黨所推舉者　五本會推舉二人爲主任以一年爲期期滿改舉　六本會事務由主任酌派數人經理　七本會經費由發起人及各政黨籌集　八本會每月開常會一次每年開茶話懇親會一二次　九國家重大事件由主任視爲必要時可開特别會　十開會時會員不能到者可委託代表或投意見書 
[錢業商團開成立會]  
　　上海錢業商團組織以來未及一月而報名者已有七十餘人其經費全由同業担承茲於陰曆四月初十日在南市　市街濟陽里錢業市樓上開成立大會來賓二百餘人會場秩序如下一搖鈴開會　二臨時主席鍾新甫報告開辦情形三推定議員正會長林　蓀副會長孔鯉庭王鞠如評議長鍾新甫評議員王舒卿趙文煥王伯勛謝志謙左菊人會計員沈景周　晴嵐幹事員張春熙汪介眉秦光昭徐新甫書記員朱菊生王　名范玉生調查員周佩璋汪秋岩洪炳渭陳少　司令江榮儕敎員顧提明劉燃靑四行相見禮五來賓演說先由蘇筠尙謂商團之衛商界猶手足之衛身體錢業爲金融機關尤宜及早設立以爲自衛之計並歴述商團之有益社會及去年光復時之維持秩序次蘇穎杰君謂商團之設英國成效最著考其人數有四十二萬餘人無事爲商事即兵其佔據印度及攻取坎拿大時甚爲得力吾中國人數大約十餘倍於英國而編入商團者不及英國十分之一二實爲吾國之耻今者各團已先後成立旣可保守疆士又可開拓殖民地雖一時未能達到目的究不可無此希望次江榮懠君謂上海商團開辦以來不過自保其身家不料去年竟能光復祖宗所失之土地殊屬出人意外今錢業又發起商團於吾團體中更增一光彩鄙人担任敎員望諸同志堅忍到底則吾商團功業自可永埀不朽六茶點七提議進行事宜　八閉會 
[三誌民權報之文字禍]  
　　通商交涉使陳貽範君爲民繳報主筆戴天仇君被拘事致領袖領事函云敬啓者頃接日報公會函稱二十二日英捕房派探用提票拘捕民權報記者戴君天仇一案業已宣布報章諒邀洞鑒查捕房控告之　出因該　二十日論說時評反　外債　詞過激遂鼓吹殺人四字羅織其罪但今日爲共和時代言論自由禀西所同報館文字失　事所不免論正當之辦法不過專正而止乃捕房　以　事犯之手續加　報館記者之身於尊重言論保障自由均屬失　今晨堂期集訊天仇雖已何釋惟以提票卒然拘捕此端一開恐嗣後捕房吹毛求疵隨時得以一紙污辱而摧殘之報界記者人人自危其關曄天仇個人之事小而蹂躪我與論蔑視我民國其出實大敝會誼　同　公理所在萬難緘默台端主持交涉應凊帶讀英領事此次無故逮捕是保理由根據何種之法律並乞訂明約法務令工　局嗣後有得妄用提票横加干涉以重言論而資何護事關報界全體利害敬祈俯准照行至紉公誼等語查言論自由凡屬文明之國無不一律尊重卽報章之中間有措詞稍涉激烈者亦　置之而不爲過問共和之國斯權尤重况文字之獄爲中國歷史所指斥接函前由合　請貴領袖總領事查照核飭捕房遵行以重公理爲荷 
　　又致便番公廨函云逕啓者頃接（同前至歷吏所指斥句）除函致領袖領事核飭工部局遵照外惟公堂不用傳單竟發提票有失檢點此案是何實情希卽查後以便轉布而釋羣疑與論公理所在幸勿有遲爲荷 
[劉藝舟之議論]  
　　小南門内華學會於星期日下午開第一次　俗演講會请劉藝舟君演　題爲國民之責任本　四時開會因是日劉君在新　台演唱日戲故至五時二十分始同播月樵到會休息十分鐘開會首由瞿君仲戍報告劉君遲到之原因次劉君登台演說大旨謂共和國民應負　企責任非若專制時代萬事全憑君主一人作主但吾國現在雖由專制而進於共和猶如一店舖因貨物不良而生意　　現祇易一招牌耳若不改良貨物距能望其發達乎我輩須知共和國民人人咸有監督政府之責任以期改良政治然欲監督政府必須於腦筋内除去一怕字方能做到又謂現在國家借債六萬萬吾們國民共有四萬萬若每人出洋一元已抵去大半雖不能出此一元之貧民居其多數但如鄙人每月可賺洋六百元若將此一月薪金移作國民捐已可代　戚鄰友之不能出此者六百人則巨欵何雞籌集劉君語昔淸　聞者動　至散會已六時三十分鐘矣 
[裁兵節餉之熱忱]  
　　陸軍步兵第四十五旅旅長舒厚德禀陳陸幂第二十三師師長黄庸白君云爲呈請事切據步兵九十團長傅孟呈報據第一營長周之鼎呈報本月十九日據三連長陳　文禀稱竊維吾國財政之因軍隊之多於今爲甚不借外債無以　新政欲借外債而財政監督於人千鈞一髮危險萬狀今則計議裁汰軍隊提倡國民捐其深謀遠慮實扶危救困之良策也在上諸公旣倡議於前連長不才亦極願附驥尾於後本連兵士悉數裁汰以表　沈雖然軍人者原爲報國而設今因軍餉而致人監督　收是吾國之亡非亡於外人直亡於吾軍也兵家有言兵在精而不在多區區一連留之無足以濟大事裁之則足少一份經濟之擔負常此窮極危極之秋凡男兒誰無愛國之心存亡攸關豈容坐視連長言念及此不禁心胆俱碎謹擬於六月一號起本連所有兵士悉數裁汰爲軍隊一份子之倡解兵紓困爲軍人最高名譽萬無意外之事設有不測則治連長之罪語短情切伏維鑒察并乞代達迅賜批示等情營長接閱所禀轉呈前來團長復查該連長陳禮文呈請裁汰兵士以蘇財政困雞愛國熱忱殊堪喜許理合具文轉擬察核批示等情據此理合備文轉呈伏乞察核批示祇遵 
[盜匪先後就擒]  
　　浦東三林塘一帶時有本地盜匪擾害居民曾由陳都督命令福字營拿獲盜匪陳元生等五人又於前日續獲周阿毛周貴堂二人已誌本報茲復經該營暗探隊偵悉盜魁薜瑞生　匿老窝卽於前晚密往捕拿當場緝獲押解回營昨日禀奉劉司令長判將周阿毛周貴堂薜　生三犯一併解請都　府發交執汉科研訊懲辦 
[游藝賽珍會展期一天]  
　　華洋義振會在張園開游藝賽珍會原定本月二十六七八三天茲恐遽方人士不及觀覽經中西各董會議於二十九號再開一天未經用過之入場劵仍可通用並於是晚　會場捐助各物當衆拍賣悉數充振 
[商團出力之酬庸]  
　　商團公會昨奉滬軍都督命令飭將去年光復上海及製造局出力各會友分異書尋常功績速卽造報以便轉送陸軍部請獎現該會已分别函致各商團造報矣 
[製造局防務加嚴]  
　　製造局李總理因近日外聞又有謠言謂有宗社黨人匿跡各處希　煸惑　軍都督已密令　隊加意嚴防本局自應一體防護受物論令衛隊巡警及西栅口望道橋兩處守門弁兵每晚遇有行人來往必須嚴加盤詰訽明口號符合方得放行一經落銷不得　自啓放以昭鄭重 
[鄕民被誣上控]  
　　鄕民王春泉曾於前淸光緒三十二年被南匯三團地方之私　秤手趙　詩拖欠租洋五十餘元屢向索討　不付茲趙又具禀南匯民政長　控王春泉結欠鹽帪二百餘元莊民政長不加細宗斷令王春泉還洋一百元以致王心不甘服昨求民政總長李平書君立飭直匯民政長查明復訊以公允 
[聯合游藝會之預備]  
　　上海市立各學校現由市政廳學務科員組織聯合游藝曾定於陽歷六月七號卽陰歷四月廿二日舉行業已函請市政廳議事會公推評判員届時蒞會評判優劣聞定於今日開臨時會由各議員蒞會推舉 
[製造局之新氣象]  
　　製造局施君本懹單君壽膁等曁同　諸君發起組織兵工機器研究會具禀李局長極蒙嘉許批准撥給高昌廟　作爲會所並捐資贊助本月二十六日上午先在局内大廳開成立大會到會者二三百人首由發起人報告組織該會宗旨旋卽推舉職員畢由名譽會長李平書君致訓詞繼由嚴踠滋君代表名　會長陳君　　宣讀訓　該會職員蔡綏之君代表全體答词後由來賓方　君演說略謂吾國工業之不能發達非聰明才力不及外人實由提倡無人雖有精於製造者往往没世而名不稱今諸君發起斯會實爲我國工藝製造發達之起點云云次由塵　尹君演說大致謂同人發起斯會旣蒙局長提倡必須悉心討論實力進行終以陳　階君演説大致典施君同鐘嗚十二下遂搖鈴散會 
[安插迷路小孩之計畫]  
　　公其租界向章凡有迷路男女小孩由捕送請會審公堂盤問後如無家屬認領或留本廨或送　流所留養自被前　員實子觀吞没棲流所經費後該所董事卽將公廨送往之迷路小孩概行退回暫留女所茲關讞員以留養日衆擁擠不堪業與傾事團商定辦法嗣後如訊無家屬之孩應准身家淸白營業正當之人覓保擇領任憑爲子爲　惟不准爲婢爲妾以及虐待販賣等事如違惟保是間 
[押所又須整頓]  
　　公共公廨男女押所自去秋　歸捕房營理後凡有親友入所探望者曾經嚴定時刻並不准自備火食詳情　紀本報詎近來日久玩生男女各押犯又自備爐鍋隨時烹飳以致時有　物抛棄並通告燃燈不熄昨經駐麻西捕查悉卽飭看役及官媒巡捕等將男女押所内所有雜物悉行搬出並禁止深夜點燈如違定須究辦 
[團體公會之發軔]  
　　昨日社會黨本部特開團體聯合大會各黨會皆派代表蒞會到者二百餘人首山湖南社會黨代表劉樞君報告譚都督以兵力封禁支部拘捕代表前後始未情形次由宜昌部社會黨代表周佩蘭君報告荆門部被縣知事解散情形次由張克恭提出對付辦法三案一電袁總統譚都督請還集會自由權一請律師赴湘　護三如譚固執不可理喻則向高級審判廳控訴當經議决經俠義當代表朱君謂政府黑　已極非可理喻最後解決惟有口口當時拍掌之聲不絕於耳後經自由黨代表余菊農君大同黨代表章水天君公濟總會代表　學寛君謂此事必聯合各團體始終力爭遂决議組織一團體公會以對付此後政府及行正官廳對於各黨會之干涉會所暫設成都路口大同民黨之内並公舉社會黨代表張克恭仱界聯合會代表楊嘯　二君爲團體公會規章之起昔員 
瑣聞 
[城内]  
　　民政長批示○帮代廿五保五圖册書陸鴻勳禀批據褱廿五保五圖得字圩第三十三號單户桂馥堂則田二分完糧户名顧瑞祥檢册核對相符並據該圖地保宋子仁禀稱該處房屋確係前淸光緒二十三处六月間失愼　據顧姓聲稱該單焚燬曾托蔡故紳山泉呈報雖飭檢查案卷無着然事關公益應先照准該書即將此項單地錢糧從現完户名顧瑞祥更過救火聯合會户名承糧一面繕論照送該會收管執憑版糧各册檢還地何另禀一件併發 
　　審判廳民庭批示○候陳氏呈批狀悉汝夫候錫林蘇常販賣衣服必有一定處所汝應早日函知方爲正辦且蘇當離滬不遠往返甚便何至經過本廳票傳二十餘天之期間尚未回來投訊希圖規避殊屬不合汝之夫妹張候氏所患何病亦未聲明若係胆怯心虛使是無藥可治現旣代爲請求姑予展限兩星期内迅催汝夫候錫林回滬並汝夫妹張候氏來廳候公開辯論毌再違延致干未便切切戴周氏呈批查此案称在前淸上海縣涉訟經傳未到據差聲稱爾嗣子章淸早避法租界小客棧因戴日永店開設法租界嗣由法公廨傳訊不知章淸何以並未投請吊帪司法署復據呈移傳准蘭　縣民政長洪移開據戴齡昌及自治公所戴　林等禀請檢閱賑籌章請實用空三千元具有章淸親繕紅帪可憑店爲齡昌所創毫無疑義等情核與移開各節不符應令戴章淸來蘭訊辦等因故曾有此案非戴齡到案集訊明確不能了結之批示也迨本廳成立童文彩狀訴前來卽批示章淸與伊本生父齡昌糾葛案外之事應由章淸與伊嗣毌周氏自回蘭谿向理爾子章淸呈遞辯訴狀又批壉訴爾生父　奪店中銀貨如果屬實亦應自赴蘭谿向商等因在案旋於童文彩案審詰時亦經諭知章淸生你齡昌及帪簿等旣在原藉地方親族人等自有公諭縱理勸不明仍可呈候官廳訊判是本廳對於此案並未准　傳究來狀禾免誤會現爾子以生春陽經理人話瑞卿不還火腿請求飭交而齡昌聞信參加則被告人之所在地確在蘇州地力管轄區域卽對全案審理亦較便利但旣以本廳有案可稽提起抗告尙無不合仰候移請蘇州地方審判廳飭知戴齡昌自行檢帪來廳候訊核　可也 
[南市]  
　　市政廳批示○總船目速錦堂禀批據禀南市停泊航船甚多行棧商號送貨至船　有昌名頂收盜賣誣指種種情事擬分種類用字樣爲　記分給各船户爲商家送貨至船盗作回單之用等情事爲淸除弊混使於稽查起見應准照行候即備案可也 
[閘北]  
　　事不干已○江北人　鴻發日前因向沈才仁索欠起卹互相口角忽有光復軍步兵王天保不問情山横加干涉將施及在旁解勸之婦人沈陳氏毆傷由崗巡查見一併拘解裁判所經　所長訊得施與陳氏受傷尚輕惟王不應插身多事判罰賠施傷費洋四元並派探送回该該營核辦沈着賠陳氏傷費洋兩元完案 
　　情節可疑○無賴周二與婦人商計氏於日前携帶子女兩口行經四區地方由崗巡查見因其形迹可欵一併拘解裁判所　經孫所長訊據女子高小四子供稱年十七歲隋母計氏逃荒來中由同居之劉永祥說合得洋六十元賣與李姓爲妾嗣李以女子年太幼稚復又送回故現託周二荐往紗廠做工訊之計氏不　得洋賣女周亦不認荐往紗廠做工孫所長以情節可疑判計氏交保周與女分别押候查核 
　　念瘃親情○　户王阿根因向張木金張桂松案欠致被毆傷腰背當由崗巡拘解裁判所將二張收押候王傷愈再核在案昨日王傷已愈投案禀稱二張均係親戚不愿涉訟求請銷案孫所長准如所請判令二張具結明釋 
　　若何處置○寡婦趙顧氏因家貧度日維難由婦人薜唐氏　合與張阿根私姘並將所生二女携去近由氏之夫弟趙阿炳以薛唐氏勾誘等詞　奉孫裁判長於昨日將顧唐兩氏提案訊明前情並據顧氏供稱現愿跟隨夫弟度日判顧氏暫押唐氏交保着趕緊邀同張阿根携帶二女到案再核 
[英租界]  
　　膽大妄爲○泥城外王家厙博易律師住宅内用人李生前日乘其主出外招集賭徒曹阿小等十餘人在内聚賭適博律師回家撞見當用屯話報知捕房派探朱子藩往拿各賭徒已聞風逃逸當將李曹兩人拘入捕房查知李尚有竊取主人衣物情事押候解廨訊究 
　　　獲逃妻○靑浦巡警金某之妻一氏私逃來滬匿居新閘路太平坊鴇婦朱氏家内秘密賣淫嗣因深夜在途拉客由捕拘解公堂訊明判押女所五天業已開釋茲被金偵悉來滬尋獲詎朱鴇不放扭　捕房經捕頭訽悉前情令氏隨夫回籍朱鴇斥釋 
　　僞票驅洋○無錫人錢選靑自稱在正大絲廠爲業前日持一百五十元之恒裕莊假期票至西藏路泰源昌熟煤號定購熟煤數噸計洋一百四十一元有零當向該號找出現洋八元數角約期翌日裝煤迨經該號將票對明錢已携洋逃逸遂卽投報老閘捕房派探查緝 
　　西探調差○總巡捕房七十五號西探前日奉卜總巡諭赴新閘捕房辦公 
　　追獲流氓○流氓張阿和前日在湖北路攫取行路婦人金挖耳被探陸桂山追獲帶入捕房押房押候解究 
　　舊屋坍塌○前日傍晚北海路三百六十三號門牌黄場庭所居之披屋忽然坍下幸未傷人嗣經巡衛捕回禀捕房派探王梅生前往查得該屋年久失修卽着房主趕緊修理 
　　認獲原贓○城内石中英家日前失竊包車一輛報知捕房　緝未獲前日石在湖北路見搧客宋文標所乘之車確係原物當卽報捕將宋帶入捕房由捕頭飭探錢壽生查得該車係向包車夫阿三買來禀奉捕頭將宋暫釋車存捕房候訊明再核 
　　電車傷人○甬人李　筱前日午後在黄浦灘被電車　倒跌傷當由總巡捕房四十二號印捕查將李車送仁濟醫院請爲醫治 
　　情節支離○寄寓三馬路仁和公客棧之軍人王光复昨至老閘捕房報稱在棧失竊皮夾一只内有軍用鈔票洋一百二十元現洋二十元請爲查緝捕頭飭探陸桂山與十三號西探往查因其情節支離不予准理 
　　欠租發封○福建路泰興永玻璃店因欠房主租金被控前日由公廨關讞員飭知老閘捕房將該店撥封備抵 
　　录手空空○華人李緖與西人某甲前日均在張氏　蓊園　珍會場外被賊摸去値洋百餘元之金表等物業已先後報請捕房飭探查緝 
　　失竊報捕○靜安寺路三十七號沈連生家前晚被賊撬開後門竊去衣飾各物昨日開單報請捕房派探查緝 
　　裁縫索欠○婦人朱氏因欠裁縫小王衣料洋七元向案不還昨被扭至捕房控追捕頭以事關錢債不予准理 
[美租界]  
　　　員驗屍○鋸匠徐長發踢斃同業蘇阿金由捕房將徐拘押報請相驗各節已紀昨報昨日上午經中西廨員蒞所驗明委係踢傷小腹身死由屍弟蘇阿錕具結收殮徐還押候辦 
　　收殮孩屍○李劉氏前犯拐案由公廨訊實判押女所一月氏有四歲男孩亦在所患病茲於前日夭亡禀報廨員飭　陔屍車 
　　茶館聚賭○西華得路曹阿二所開之茶館内聚賭抽　昨由包探查悉禀明捕頭　請公堂傳訊 
[法租界]  
　　不翼而飛○客商楊惠鴻前日來申借寓葉香春所開之船票局内　輸　往詎前日忽見菏　樓下之皮箱五只内其第三只之銷已被　損開箱檢　少去現洋一百六十元銀二十兩當向葉理論不　卽報捕房將葉及茶房朱長生陳阿海沈裕生陳阿榮等拘　訊究僉稱各人難同　樓下並無　竊情事葉又稱實被誣詐請究判葉退去朱等四茶房押候查辦 
　　不認拐賣○胡潤卿前出洋十五元收買某氏婦之男孩作爲後嗣昨氏忽投報捕房控被拐賣經捕房將經手人李三九解廨請訊李供該氏情願　我經手並非拐賣判孩交氏領回並着李償還胡洋十五元了事 
　　失愼受問○董　興家前日忽然失愼幸卽撲滅祇焚去蚊　一頂昨由捕房將傅至公廨由中西官會判罰洋五元充公 
　　並無存貨○余郎記前控張星甫虧欠貨銀六百五十七兩曾經公堂提訊供稱尚有貨物存在余棧判候查明核　茲經捕房查得余處實無存貨禀復公堂判張交保候再訊　 
來件 
[護軍使劉之潔宣告江北父老文]  
　　我父老束縳於牢竉之下沈淪於黑暗之中昨一日矣加以累年水患鐖饉洊臻往歲軍興舊窖並至天那人那　那數那固未可逆料而臆斷者也茲者專制過去共和方來　芥神州千鈞一髮迺歷觀各省怪象業生意外風潮經起旋息甲則結　以自衛乙則開會以相爭或以私見當公舉行爲或以個人當全體名義反何堪設想所幸我江北父老洞明大義不存意見熟　大勢不分畛域力顧大局不爭權利是父老可千無愧於江北矣父老爲江北主人主　爲江北公僕力棉能鮮深恐貽　敢布禀心敬爲忠告父老之血脉筋絡與之潔節節相通父老之疾痛病癢與之潔息息相關父老之父母即之潔之父母也父老之兄弟卽之潔之兄弟也父老之妻子兒女卽之潔之姊妹姪婦也之漂之所欲待敎於父老者奚止千萬惟目前最重要最緊急之務　有二端一曰恢復秩序江北自光復以來金融恐慌銀根奇緊　業凋　生計艱難致令遷徒流離踵趾相接廢時失業民不　主不施挽救枉屬同胞此之潔欲爲人民謀幸福所顧與父老　　者一也一曰維持治安江北爲衝要之區梟匪横行盗賊充斥　　　道　莩盈途而况士瘠民貧元氣未復哀　啼泣不　　　不加撫慰奚對災黎此之潔欲爲地方負責任所　與父老　　　　一也不寧惟是尤望我父老欲應辦之事與民有福者之潔得討論而提倡之或蔣公有奉竟之事與國爲利者之潔當　　　進行之協力齊心同舟共濟　成敗利鈍終難通知而憂　　　　當與共萬不使爲士者　於校爲農者休於野爲工者恩　　　商買者阻滯於市爲行旅者觀望於途夫而後民權民生　形發達國計國體益見堅强兵氣銷日月之光　　壯河山之色　途道上水波不與漢　家中雞犬無恙則江北之福亦中華　　之褔也之潔與父老所殷殷希望　不外乎此 
[又宣告江北軍隊文]  
　　行星四布相聚以時巨浸萬　合流函　大陸萬里　　百　此情能有幾時哉　武漢起義蘇州獨立之初之潔張　書於貴軍并派員來浦接洽彼此同意相得翁彰　歸乎來飮　　左區區心迹諒白諸公已旋以金陵未下率師停攻者幾　時正　占亟拔隊赴援者幾何時南北統一代表北上者又幾何時我馬倥偬光陰荏苒昔雪今柳我勞如何致令咫尺天涯未　時應韾欬良用歉然茲奉大總統之令畀以江北護軍使之潔何人敦　斯職重以任命姑免其難仍賴我團軍人愛之敎之匡之冀之敦促進行同心協力而後可以强國　而後可以振軍聲　　大局　以維持前途愈形危險外覽他省心竊憂之或一月而　易都督或一處而數設都督獨江北始　一致　未嘗有此意見此足　蔣公之政策周詳也同一軍人而有南北之分同一　生有　中外之判獨江北破除畛域並未　有此　　此足　各界之人心公道也和議告成京津肯三鎭之　政府取銷江寗有　車之刧北低歸來蘇州有馬隊之　獨江北道靜　事從未見　此　亂此足徵長官之數育有方兵士之　從有　也之潔統率　　歷有年所江淮同　一水相通學凡軍紀風紀之嚴明　　　　之完備固已素稔之而深偑之矣但江北地處衛繁治安　易盜匪出没風鶴頻驚加以水患連年元氣未複災荒遍野生計維艱我軍人應負之責任爲何如重大乎要知吾人之軍食卽　　之民　也吾人之軍餉卽嗷嗷之民膏也吾人之所需軍裝軍機卽一般民生之經濟民家之財產所供給也人民之待我軍人至矣我軍人更能冒矢鏑赴湯火　輸血汗犧牲生命爲國家求樂利爲地方謀幸福百折而不回萬死而不辭者亦可謂至矣然之潔尤有進焉江北爲全國之樞　東南之　藩進可作金城湯涊退可作龍驤虎踞地勢險要人文會萃民情　實風俗敦崇爲將者　有謀猷爲兵者勇於戰屬淮陰熖略沛國元勳史册昭埀卓越今古是故欲求徵兵之資格以江北爲最合論練兵之地昂以江北爲最　江北未光復以前皆策應之　鐘也旣光復以後實歸造之利器也今旣構成新中國矣他日炳炳烈烈堂堂皇皇列吾中華民國於全地球一等國之上者尤希望我最尊最貴最親愛之軍人羣策　力一　一心相與勇往而直前同舟而共濟之也我軍人共念之者至於守紀律　精神重　德保名譽乃我軍人固有之天職奚俟子口之　曉也之潔不敏竊顧與將校士卒共勉之 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[相公致妓女書] [  醒吾]  
　　同業諸芳卿惠鑒夙耳盛名倍切荆州之慕滬濱樹職尤欽生意之隆佩甚佩甚敬啟者竊維滿淸時代卿等標幟南方可以蠱惑王孫公子買一笑不惜千金僕等張艶北地亦可狐媚五公大人食萬錢不堪下箸固同享無上之幸福也况利祿薰心者又藉卿我爲運動之門得一言即爲補缺之地尤足以左右官塲也何圖武漢一呼天下響應數月之間民國成立竟門前冷落車馬稀致僕等無噉飯之地耶夫卿僕雖界分男女形别雌雄而皮肉生涯固同一轍卿果操何術而門前車馬往來如梭較昔日爲尤盛耶將謂工於狐媚歟則僕等之逢迎自若也將謂趨於時髦歟則僕等之裝飾自若也乃一如當階芍虊猶自輝煌一如帶雨梨花不堪憔悴噫嘻兔死狐悲物傷其類務望看同業之情毌吝卿等所操之術惠然下敎俾不致入淘汰之列則他日復張旗鼓皆卿等之所賜也 
[靑樓中人語] [  愛]  
　　道學先生鄙妓女曰當筵献媚滅燭留髠横陳玉體賤實甚焉靑樓中人聞其語反唇以相譏曰噫子忽大而務細舍本而逐未上者不察而來察吾儕何不思之甚也子不聞今日印纍而綬若者其情形有極相類我乎昏夜乞憐何異玉體横陳乎奴顏婢膝何異當筵献媚乎脅肩諂笑何異濃妝　裹乎掇臀捧屁何異打情罵俏乎得志以後吸收民膏則我輩之砍斧頭也顚倒刑法則我輩之迷魂陣也吾輩之業苟其人無尋花問柳之念不能强而致之而臨民者可以羅織成獄强人入罪是過浮於吾輩也故吾輩寧老大嫁作商人婦而不屑與此輩近今先生鄙我得非以上上也請以閉門羹待君使君無置啄之地俾得淸靜我之耳鼓也 
滑稽叢談 
[國民捐變化圖說] [  太寛]  
 
[國民捐國民捐國民捐]  
　　上排横看自右而左爲匣民捐 
　　此捐之起起於民國成立之後則可變爲第一横排自左而右爲民國捐 
　　以吾民之納捐而立國又可變爲下排自右而左稱爲民捐國 
　　然非民之自願認捐也特以國之名義開捐於民耳故又變爲右排自上崦下謂之國捐民 
　　國旣捐民則同爲我國之民者卽可如中排自下而上變爲捐國民 
　雖然我不願我國長爲捐民之國如左排自上而下使人加以特别之名稱曰捐民國 
尊聞閣詞選 
[滿庭芳　題次靑蚨坐圖] [  瘦蝶]  
　　柳岸盟　蕉窓揮　此老風趣誰傳蒲團借得一笑學逃禪悟徹六如實　册年夢換了華顚題詩罷跏蚨默坐自把寸心觀悲歡空記省蘭芽遲茁荆樹先删幸他仔肩堪卸妾慧妻賢　世萬緣灰　銷魂事都付啼　遙相億蘇門長嘯碧水遠浮天 
[金縷曲　弔秋女士] [  瘦蝶丁未年舊作]  
　　萬里妖　黑最傷心山陰道上暗無天日變起江城興巨獄酷吏偏工羅繼硬把個秋娘牽入壯志未酬今已矣　頭　畢竟爲誰擲軒亭口濺寃血 
　　蒼猿哀嘯紅鵑泣歎年來女權發達横回摧折一片熱心　誣　百隊也難分說祇江上寒潮鳴咽肌作　牋肝作　　新詞題罷愁陽結不平恨甚時雪 
[長亭怨　弔沐陽胡仿蘭女士] [  瘦蝶]  
　　痛女界千年桎　輸至　身豈甘終縳提倡新機同胞共享自由福袪除浼俗好强我軒轅族慘禍瞬臨頭偏遇着翁頑姑惡 
　　委曲任仰虊怡然一霎春山埋玉弱質怡　竟殉此天然雙足　遣　漏紙啼痕早傳徧五洲爭讀聽嗚咽淮流也爲斯人一笑 
心直口快 
　　大禍將至心有惡徵瓜分慘劇將以我嶄新民國爲舞臺而江北議分省矣直隸又議分省矣五分四卸先自割裂此之謂小瓜分 
　　油將盡而燈忽明日已落而迴光照亡淸之末正油盡日落之時自鄂渚之義旂一樹而世界忽大放光明民軍接戰時血肉飛薄奮不顧身各國觀戰員莫不爲之昨舌世界各國方議以平等相待乃曾幾何時而監督財政限制軍備之聲日聒於我耳鼓悲哉痛　 
　　嗚呼余非好爲此不詳語奈放觀大局上下昏昏方入睡鄕坐使唯利自嗜者以國家爲報酬品雖欲不大聲疾呼而不可得也愛國同胞幸勿以余爲無病之呻也 
　　聞香港有公妻曾出現其宗旨實行極端社會 
 
 

Page 11

 
 
主義入會者踵相接並有鼎鼎大名之某某二女士亦已入會從此陰陽和萬物育無怨女無曠夫俾天下有情人多成眷屬人生何幸値此男女共和時代我快活煞 
　　參議院議員每遇討論議案時喜用日本法政講義之新名詞似將表示其具有法政學者甚至一開會則的的之聲不絕於耳我惹厭煞 
　　上海爲全國總匯中外觀瞻之地從前每辦善舉巨欵立集無論何事必上海倡之於前而後内地各省繼之於後乃近者新舞臺開救亡會來賓寥寥再開籌商國民捐會來賓又寥寥哀莫哀於心死上海如是其他可知我氣悶煞[  虎痴]  
戲攷[  健兒]  
[翠屏山一名殺嫂投梁]  
　　楊雄爲都頭娶潘巧雲爲妻家中設一屠肆在長街遇石秀見其魁梧奇偉磊落光明即結爲金蘭之交憐其飄泊天涯囑以襄助沾務權作棲身之計石允之後巧雲私於海闍黎爲石窺破於酒肆中告知楊雄楊憤不可遏乘醉回家天已夜半即怒批巧雲之頰而斥其淫蕩無恥巧雲知必爲石所洩恨之切齒天明時故作愁眉蹙額鬱鬱不樂楊素媚巧雲見其抑鬱無聊頓忘宿憤柔聲下氣以謝孟浪之罪巧雲喜得計益矯揉造作以欺之遂誣石掩入臥房强圖戲侮楊以石秀非輕薄之徒疑其反誑巧雲又使婢迎兒誑說以証之楊乃深信即逐石出門斥其忘恩負義毫無廉恥石欲剖白心迹楊已匆匆而去石含寃莫白氣憤塡胸巧雲急欲除去眼中釘又催迫再四石無如之何遂收拾行裝掉頭逕去抵晚伺於後巷之酒肆中見海至急持刀撲海海驚駭失色石逼其解去褻衣殺而埋之藏巧雲之衣而示於楊雄楊始悔悟問策於石石請其僞作進香翠屏山賺主婢入山而殺之楊從之回家令巧雲迎兒往翠屏進香巧雲中計遂爲所殺楊并殺迎兒以洩其憤遂棄家投梁山入夥此劇滬上多演至反誑交賑酒樓即止稍負時望之花旦多不肯演殺山恐以跌甩而倒嗓也 
小說 
[短篇寫情　落花魂（續）] [  龍]  
　　於時主人引少年歴盡十重綺户步殘九曲廻廊纔啟朱扉頓覺和風駘蕩心矌神怡滿眼姹紫嫣紅雲蒸霞蔚樓臺層疊花木扶蘇香氣襲人醉心悅鼻省年斯時不禁神采飛揚丰姿奕奕幾疑身入畫圖不復人間世矣 
　　乃效穿花之蛺蝶重過竹院幾度花叢繼復拾級登高憑闌俯眺把滿園錦繡盡收納諸一望之中忽見小小一亭突現於山陰之後而珠簾捲雨畫棟飛雲一種玲瓏之景宛然憇紅亭也是耶非耶夢耶眞耶少年乃大疑惑亟請於主人覔神仙之人笑而指日此憩紅亭也亭之東則東風昨夜樓耳噫還到曾來處當在夢中少年覺路將循迷津復入一縷痴魂又直向煩惱城作汗漫游矣 
　　夫菩提本無樹明鏡亦非臺以少年之聰明如冰雪豈遂爲夢魔所縳而無以自解哉誠以亭果夢而非夢則彼香美娘當亦非子虛烏有曩者花前一見未獻殷勤私衷正深抱歉茲果珊珊而來者合當跪拜以代負荆之謝乃室邇人遙并此半面而靳之其殆不忘嘻昔之無情而遂泥采鸞之駕耶抑以狂生無狀開罪裙釵戆貌獃神在在足以逢彼之怒是以曇花一現驚鴻翩逝乎則以余面目之可憎致阻美人之雅興余之罪誠不可逭彼造化小兒何竟不爲余計并不爲美人計而留此缺憾耶 
　　雖然美人身嬌如燕胆怯如兔未語人前先脕腆不應容易下巫陽則遲遲其來殆亦有故况復吳公在側勢將偷覬芳姿豈以天仙所化之美人而容傖父之瞻禮哉是則美人之所不願而亦爲天下有情人所不忍也 
　　少年方思潮起落異想天開而倦鳥羣歸暮霞四起已示人以日之夕矣乃主人情重欵待良殷海陸交陳飛　勸晋夫對此豔麗穠郁之羣芳正宜舉盞洗妝追踨韻事以酬答花枝之盛情然少年會心别具恐此酒未足澆愁先化作相思之涙故雖周旋於酒綠燈紅之下而如坐鍼氈不遑暇暖略一敷衍即道謝興辭登輿而返 
　　夫夢中獲鹿焉知是鹿亦徒擾亂愁腸顚倒情緒耳乃少年用志不紛必欲達到其理想之目的　呼侍婢傳語庖丁整備載酒東園移樽就酌藉投桃之報爲引玉之媒於是投剌登堂重履相思之地詎知理想者乃事實之毌少年之足方進朱　陡聞金佩工東起於空際一陣口脂香韻隨風搖漾隱隠掠鼻而過少年亟凝神注視而妙住菩薩突現於蓮花寳座覺韻中生韻香外含香正如明月梨花一身縞素恰稱蘭心蕙質竟體淸芬不禁眼花撩亂魂靈兒飛去半天實則一雙主婢已冉冉隱入花叢杳乎其不知所往而少年猶時時回顧蓋眼簾中已深印此婷婷倩影矣　（未完） 
 
 

Page 12

 
 
   
 
