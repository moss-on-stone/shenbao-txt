# 1886 - 248 - 4904818

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改橫爲直字跡放小爲大卽日　始集股印成每股計洋十六元正願　股份者先惠洋四元本齋卽付股票一紙樣本一張定於明年正月底出書憑股票找付洋十二元向本齋取霍一部此籍係用上等連　帋分釘六十册釘工精雜邁倫藏以巾箱加以　　　書一出吾知騷壇珍　當必紙貴洛陽倘不附股份待明年出書後購求每部擬價洋三十元正如出書後與樣本不符儘可向晉記以及本齋　　再薄海士林願附股份卽確送上洋垃圾碼顧點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里源曁　匯票庄京都煤巿街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此　 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎清眞風氣必宗諸時尙得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉　火力故墨色黑而匀更無燕瘦環肥之誚現己竣工每部分訂十二本約月杪出書價洋五元五角法馬路南申昌書坊與外埠申昌發售皆可購取　售格外公道 
[分設天津申昌號告白] [  點石齋主人啓]  
　　本齋今分設申昌津局寓於天津東門外宫北街裕通恆洋行内凡仕商貴客須購書籍請移玉惠顧再有寄售佩文韻府股票亦請就近購取均屬忻盻 
[和尙做官說]  
　　自古文人才士往往抱材不遇抑鬱無聊致逃身方外以寄其嶔崎歴落之懷如唐賈閴仙島初爲僧夜行得鳥宿池邊　僧敲月下門句敲字擬改爲推滿志躊躇遂引手作推敲勢犯京尹韓公鹵簿勸返初服後涉仕途爵位未隆而詩名己足千古近時寳山蔣學博劍人名敦復亦以避仇祝髮號曰鐵岸後還俗補博士弟子員屢踏省門不售骯髒以終所著嘯古堂詩文集猶膾炙人口此皆不得於時者所爲今觀於金陵某甲則大異矣按某甲以久據要津歴加優保當使氣指頤之日遂忘郤本來面目諛媚者又慫以龍光畫接不難棨戟生　於是製行裝懷重寳長安道上騶從赫然或締交情或聨親誼一時冠盖往來頗形熱閙有剌其隠者以身家不甚清曰挂某侍御彈章得旨　所歴各督撫查奏乃奔湊於三江兩浙竭力彌縫頭銜依舊而鬢己雪髭己霜焉後悉曾入空門不耐黃虀淡飯忽欲向軟紅塵　别富貴因緣盖甲初於鴛湖披薙云夫士大夫世情勘破萬念皆空功己成名己就乃自放於山巔水涘尋一片清凈地晨鐘暮鼓藉以脩再世緣雖流入旁門猶不失爲禪宗正派又或倉桑世變一死爲難不得己將煩惱絲數莖芟除凈盡如明季能開元等一時有苦和尙笑和尙醉和尙諸人類皆有託而逃不復侵俗塵半點後之流連弔古者未嘗不哀其志想見其爲人彼金陵某甲何爲者且乾隆嘉慶時有王樹勲者冐捐知府聲氣頗通實授襄陽太守後爲繡衣使者劾奏始知其爲京都廣慧寺僧明心曾出入軍營妄談休咎制府以下皆深信不疑與之分庭抗禮忽發奇　跳出禪門極意夤緣竟爲古二千石天下事無獨有偶如某甲者抑何先後同符耶或曰自古僧人於勢利關頭最所深究當其身披相襖手搯牟尼倚大叢林爲護身符一遇善男信女口中念阿彌陀　連聲無非以緣簿作生涯苟來者現宰官身則又告十低眉寓謟媚於應酬之際不覺入其彀中遂信爲德高望重延請主某寺方丈俾顯大神通受諸布施洎乎金錢廣積利慾薰心拚擲數千金蓄髮改裝援例入宦途居然縉紳氣象幸而得缺卽平日之欺嚇騙詐以充囊槖以獻要津倘說秘行蹤無人知覺固足膺簪笏而赡妻孥卽破敗一朝罪有應得亦不過向黑龍江數載冀逢恩赦又慶生還回想褊衫錫杖時非較一枕游仙更勝於黃粱夢醒哉嗟乎此風不古變幻何常凡仛傺無聊者于無可如何之境每慨想出　以冀逍遥塵外而孰知飯鐘粥鼓無限妻凉中普沾檀越之光亦得出人頭地居然列鼎重茵此則佛法無邊　卽三千大千世界生而别開視今之聽鼓應官騎驢覔舉金盡裘敝而不能邀升斗糈者其不如某甲遠矣昔李贄恃才妄作立說著書有卓吾大德諸編髠首爲僧遨遊都巿出入竟張黃蓋所至文武官吏畏其訾議到處爭迦臺諫劾爲奴人焚其書而臬其首以某甲例之特反其道以行耳卽擬以誅夷亦足爲世道人心之警况又有王樹勲舊案可稽乎吾方爲某甲幸要之官摥流品其羼雜也皆自捐　始使捐例不開則此輩秃奴縱手叚通天安得厠身仕宦且卽有發其覆者亦仍安富尊榮致呫　窮儒轉不能覔一階半級爲交游宗族光良可慨也抑和尙爲官或傳聞失實未必果有其人唯旣有所聞不妨姑妄言之聊以遣睡魔而資談柄爾 
[本舘接奉電音]  
　　昨晚十點半鐘時本舘駐京友人由電飛傳本月十四日上諭一道敬謹譯登○八月十四日奉上諭陜西延檜綏道員缺着馬相如補授欽此 
[雷船將至]  
　　中國在德國定造水雷船其一業經工竣試行此己列報兹閱錫蘭新聞紙言七月二十三日有水雷船一艘行抵哥倫婆地方此船　中國在德國定造不用拖帶獨駛至福州交缷者其船可裝四十五　船身長四十四咪得闊五味得船首吃水三英尺半船尾吃水七尺半前後各有一舵船首有長管子二卽所以放水雷者富定造時言明點鐘　二十四諾脫及試行時己逾其數其機器有一千五百匹馬力欲一點鐘行二十四諾脫則每日計須用煤人墩如每點鐘止　十个諾脫則每日用煤三墩己足然則中國又添此防邊利器但須管駕有人駕馭得法當不難與敵爭勝於洪濤巨浪之中矣 
[星軺紀程]  
　　外洋新聞紙言曾侯在外洋由英至德拜會首相俾思麥克會晤之後隨赴栢靈時德皇他出德太子於六月二十日敬迓曾侯卽設宴大餐並請許星使作陪於　曾　居左許星使居右又有參贊等官亦均在坐盡歡始散至七月初二日曾許兩星使偕往斯苓丁地方初三日往觀船廠云 
[教皇確見]  
　　西報言教化皇近己行文各國駐紥耳處之欽差謂現己派員前往中國其官銜爲聖教會駐紥中國欽差大臣兹命阿格里亞底充欽差之職中國亦命駐英欽差兼爲教化皇處欽差法國因此卽欲令駐紥該處之欽差回國教化皇亦接至本處駐法欽差之信謂法廷面諭法國仍須保護在中國之法國教民倘將來有滋事之處則必歸咎於教化皇而教化皇則似爲無慮設或有事不妨擔當也 
[美國地震]  
　　初五日英京發來電音言美國昨因地震其勢甚雄附近民居傾塌殊衆壓斃人命爲數孔多其 
 
 

Page 2

 
 
最要者　如渣路士頓地方約計毁壞廬舍不下四分之三地中海亦同遭此厄特未知傾壞如何耳錄華字日報 
[自戕其生]  
　　中外新報云粤省港澳輪船公司保安火船改于夜間開放于初　早抵港船上火長自以鎗轟其腦斃命大約初六晚開船時乘氣筒放氣及輪行嘈雜故無人知覺也官傳船上人訊問供稱該火長於初五夜卽告假自言頭痛身上發熱因其房洗刷加油初六日過二副房中閒談將開船時二副下機器艙司理及回房見其房門緊鎖從窗隙窺視則見死在床上大約鎗貼近腦故並不聞聲響也該火長平日待人極其和藹又無煩惱乃忽變常性自尋死路實所不解官訊供後卽照填格將案注銷 
[榕城談藪]  
　　澗數各神賽會所扮臺擱類皆青年惡少粧點男女私情雖好事者以爲見所未見而有心人隠爲風俗之憂矣初七日北澗神出巡最爲熱閙道出北門夾道坊與伽藍澗會中人遇一言不合揮拳互毆甚有縱身上屋揭瓦亂抛者有某甲擊中頭額皿若泉流會遂繞道回去噫迎會所以敬神也乃敬神而反以釀禍神固不任其咎也小人舉動可發一笑○渡雞里有粗磁店主某甲家在鄉村因與族人不和挈眷來此前日族弟某乙入城遇甲與之口角踰數日乙忽抱一女孩直入店内置甲妻臥床上而去甲妻視之孩己鼻息奄然病將危殆倉猝無策哭告比鄰鄰人哀之集衆數十逼令乙仍抱原孩而返○南臺橋下所泊漁船大半暗藏春色客有以錯刀贈者卽可作雲水鴛鴦蓋亦珠海花船之類也鴇婦卡興化其女小字水仙二八年華盈盈解語三河年少見傾心至有不惜千金博美人之一笑者顧水仙少所許可獨鍾情於百反街林　銓囓臂盟心誓同生死卡知而忌甚商諸甲首蔣矮妹蔣其舊識也聞之仇忿不平一日遇林於舍人廟不問情由互相毆鬥旋卽控諸有司閩邑尊究出眞清喝笞林二百板水仙交卡領回擇配 
[鍾中秋色]  
　　金陵以絲爲生意大宗今歲絲巿雖不順成而價與往年不相上下江以南如涇縣溧陽一帶產絲最盛向皆以金陵爲銷塲總匯然買賣多用本洋今歲本洋每元較鷹洋多兌錢二百有零城内絲價以鷹洋二十四五元爲率合本洋祗二十元左右　致上路產絲之區多稱折閱蓋該處本洋較金陵又少兌百文故也○大士熬煮良難中土滋味過淡故呑雲吐霧者向以廣土爲正宗近來碭山產土多因之通巿土店三十餘家無不兼售碭土可見習俗移人不在强有力者負之而趨惟在桀且黠者引之而化○鍾山尊經兩書院七月官課例由潘司主政田熾庭方伯除延請候補正途披閱外每日於承宣之暇必親自丹黃至夜分猶手不釋卷月之晦日案始出所取多非先聲奪人之輩緣向來主甲乙者必探取時論許可之士借以冠軍以爲非此不足稱衡文巨眼方伯此次破除成例新頴獨標故能使士論翕然咸服其玉尺評衡至公至當○釣魚巷接古桃葉渡爲烟月雙籠之處每至天心月到水面風來燈影筆聲絡繹如織有某醫生者素爲彼中人所信奉凡侮孕枝柳嬌半面者一經乞取刀圭無不立時奏效以致鴉雛魚婢時不絶於門庭邇以制府擬設官醫局施貧苦醫藥某卽引爲己任由善後局月給銀二百兩在許家巷内用醫生兩人分剛日柔日司其事局章　診者先一日挂號次日十一點鐘按號看脉過午不診鄉人聞制府施醫施藥遠近數十里悉扶老携幼來依仁人之宇兾得共沐恩施乃守候竟日門終不啓時天熱多益其病以去且有倒于路上者於是人人知某醫實屯其膏也交詈之上月杪某忽以泄瀉暴殂論者謂其自作孽不可逭洵然 
[佗城秋色]  
　　沙路大橋告竣張制軍發銀數百兩交陶董兩統領犒賞作工之各軍士○趙大令士○趙大令起鵬按奉憲札委辦善後局李大令洪毓委辦厘捐局隨偕赴憲轅叩謝進局視事○内廷所用之蠟例由粤省進呈日内鎔鑄己成裝以黃桶大約卽須委員護解進京矣○南番兩邑宰在東門外教塲考試武童馬射因恐人多滋事禀明上憲派營兵百名彈壓○和平縣犯婦梁陳氏於上月解至省垣二十八日張制軍升堂提訊隨卽綁赴巿曹凌遲處死按該犯年祇十八歲去冬于歸因翁姑一貧如洗藁砧貌亦不颺　起毒謀以毒物潛放粥中意　將夫毒害不虞有三人一同啜粥中毒而亡事經族人訪知因之赴縣告發云○前撫憲倪豹臣大中丞於八月初四日起程由内河回籍僚屬有欲設筵祖餞者中丞一笑謝之○十二鋪更練某甲與某乙有隙一日乙先自服每向甲尋衅驀出利刃剌甲中其要害登時斃命隨　刃自剌而殞禀官騐明後以兇犯亦死無可追究遂令家屬各自備棺成殮 
[京口述聞]  
　　京口西路鮎魚套濱臨大江舟楫往來帆檣如織數日前有寗波釣船一艘由口内開出未至中流江中忽起烈風將船掀覆幸救生船離此不遠赶緊揚帆馳救得將及溺之六人援起惟在船貨物未免濡染淋漓矣少選又一划船内載一客向北剪江而渡開行未遠亦遭風浪捲沈救生船火急救之人船方保無恙○慶樂戲園係粤人某甲所開邇日梨園子弟之著名者經人雇往白門演劇中有子爲某洋行買辦聞此消息卽以私土二三十件暗貯戲箱中意在載往漁利詎戯箱未抵省垣己被局巡破獲刻甲己拘解到官聞戲園亦將封閉爲小失大此之謂　○江蘇學政王益吾宗師於本月初九日馳抵鎭江泊舟黃花亭外在城員弁相牽往迎是日午後風色不順未及開行次晨始北渡至維揚聞憲舟共二十餘艘地方官所雇　夫皆在卑田院中挑選但給口食並押辛資亦苦矣哉 
[法艦來滬]  
　　前日有法國兵船一艘進口停泊浦中其兵官卽登岸至公廨拜會法領事邸君及原任總領事愷君繙譯官祁君等聚談片刻回船 
[示期接篆]  
　　新任蘇松太兵備道龔仰蘧觀察現己頒發紅諭定於本月二十一日演時接篆 
[諭令調停]  
　　朱顧氏在縣控子少谷不顧養膳一案前日經莫邑尊升堂提訊該氏投案伸訴前因少谷並不投到族長朱炳初訴稱該氏前在蘇地席捲私逃來滬迨尋見後經我爲之料理旣又來案控告用特禀訴情由該氏稱少谷失怙祗有九齡二子三女均由小婦人撫育成人現少谷竟以陌路視之爲此叩求察　邑尊問炳初曰前次旣由爾調停目今曾往勸過否答稱並未邑尊謂爾旣爲族長可仍向兩造調停限於三日内勸理禀覆如違定于提究炳初應曰唯 
[相騐斃犯]  
　　毆斃曹祥松之凶犯曹四金訊供收禁各情疊　前報邇日該犯忽患痢疾醫藥無靈延至昨日斃命獄中禁卒禀報邑尊邑尊卽於下午五點鐘時傳齊刑仵書役人等赴監相騐先訊禁卒人等僉稱並無凌虐情事及命仵作檢騐喝報該犯委係因病身死並無别故邑尊親視無誤飭棺殮發封掩瘞 
[不忍會匪]  
　　前紀英捕房包探緝獲跡同會匪之張德生葛友才搜得布幅上不經之語經英公廨訊過解送縣中前日下午縣署帮審委員王司馬飭提研訊葛供小的向在南門外信字營爲火夫與張本不相識月前張躺臥營前小的見而究詰張稱前在金陵某營當差嗣奉裁撤來滬尋友未遇漸致落魄無聊小的念其同鄉給以飯食兩次錢百文嗣伊時來纒擾遂同伊至虹口劉姓縫工處躭閣伊卽竊取劉之衣料小的得信至滬北某茶寮將伊尋到正在理論突有包探前來謂伊是匪類並言小的與伊同黨一併拘進捕房張稱小的素來安分竊劉衣料實係初犯籲乞施恩司馬謂起案之布幅上有公義堂等字樣究從何來明係會匪証據何必逞刁張稱此布由友人留下並非己物司馬再三研詰張 
 
 

Page 3

 
 
葛各執前詞司馬遂着將張暫行管押飭差帶葛往信字營詢明是否在營當差並往虹口探明有無劉姓裁縫店禀覆候訊 
[勒交帮兇]  
　　楊理堂控張雲卿誘逃至妾趙氏被張富泉覇不清理及富泉控訴被理堂糾衆毆傷一案前己屢紀報中前日王司馬提集各人先問理堂曰此案經本委查得爾妾趙氏由金姓誘拐後局中早己訊明將金懲責何得又敢砌詞蒙控且問毆傷張富泉時共糾黨幾人答稱理論則有之並無糾黨毆伊之事司馬謂富泉究由何人毆打答稱不知司馬謂爾旣不知諒來卽爾毆打遂問富泉曰爾傷處延醫療冶曾用去洋若干答稱六元司馬謂可着理堂照數給爾又問趙氏究由何人誘出趙氏仍支吾莫對司馬謂此等婦女實屬無恥之尤且又累人不淺卽飭掌頰一百下交官媒　價理堂管押勒令速將帮兇人交案延干咎戾 
[巡丁不法]  
　　前日有鄉人携絲數十兩求售行經大東門外大街突被某　局巡丁兩人搜去並欲將鄉人扭送局中鄉人情極狂呼是處草貨店主某甲聞聲出勸巡丁　甲多事扭住拳毆鄉人卽乘間逸　甲旋以巡丁無故兇毆赴局禀訴局員亦謂甲多事揮之使出甲愈思愈憤擬集隣人禀諸松滬厘捐總局嗣經十六鋪地甲調停得以寢息 
[屍身未得]  
　　有往來蘇滬航船一艘此次由蘇來滬行近周太僕廟恰遇風順片帆高挂其勢疾於飛鳥適前面有小船一艘滿裝芉艿亦由蘇來滬船中有客五人一客見航船破浪而來恐致觸撞急取稿子在手以便相機行事其時風順水急一轉瞬間船己在小船旁察過船身一側該客立脚不穏跌入水中於是兩船及卡上巡船赶卽打撈屍身竟不可得船到滬後仍派人在該處打撈並懸賞格不拘何船撈到願出酬儀若干并聞小船尙欲向航船理論云 
[搶土述聞]  
　　有某日携大土八雙到往來淞滬之小火輪船不知其是送土抑係自帶者將近碼頭旋來多人將土掃數搶去四散奔逃甲大聲呼喊衆人己不知去向甲又至小東門外捕房呌喊捕頭詰之甲又指不出被何等人搶去捕頭遂置之不理或謂土諒被流氓搶去若是巡丁捉私豈有不將甲一併拘拿而任其喊呌者耶 
[船戸險詐]  
　　前晚九點半鐘時法捕房據新北門外河濱蘇州航船戸報稱有兵勇七八人帶一婦人硬要搭船立等開放我答以須俟十六日開放彼等帶有刀械勢將行兇觀其形狀頗似盗匪請爲查究等語法捕頭當着船戸先去立飭法包探嚴頌眉協同西捕三人由東路抄到法包探王榮培亦由西路赶至兩下會合西捕卽欲拘人嚴包探恐有錯誤不肯鹵莽從事先自下船見有六男一婦問明三人是兵勇從吳淞來滬將赴蘇州其三男一婦向住法界西興里因事赴蘇均有行李並無刀械該包探隨詰衆人爲何　要搭船立等開放據各人稱我等初不知伊船定於何日開放日間四五點鐘時至此問蘇州船伊船卽稱今晚開行兠攬我等卜船我等並未逼伊立卽開放西捕謂伊船不開爾等可卽上岸當勇之三人稱天時己晚我等人地生疏往何處歇宿於是包探等將船戸及六男一婦行李等一併　入捕房法捕頭詢明原委亦知曲在船戸大加申斥又問各人身畔帶有川資否均答稱有惟現在實無棲宿處法捕頭卽着各人喚車將行李載回船中暫宿一宵明日再定行止按船戸初時祇圖攬載客人未嘗計及船之何日開放及搭客逼令開船無可推缷忽又張大其詞以聳捕房之聽聞其居心實爲險詐若非包探之辦事細心幾何不誣良爲盜也耶 
[情同誑騙]  
　　巿面愈衰人心愈詐幾於無地不用騙術法界天主堂街口新義和貨棧係王錫泉所開王於七月十三日至英界晝錦里祥升絲線店買就各色線十一包重一百十兩計洋四十二元四角付義昌抬頭本棧票一紙係八月初二期當時雖往照對然巿面使票非莊票可比總須到期作准及期由祥升往收不付旋至新義和棧理說及至則該棧牌號己改爲恒興昌而棧主則儼然王也王無可推諉又換付昌記票一紙係八月十三期祥升祇得將票帶回及期往收不付又到該棧催索　又稱適客人帶有川土於今晚九點鐘可到土樣己經取來請先一看待土到後卽抵票洋可也祥升夥無可如何候至晚間不特土不見到并王亦不知何往隨卽出外於十一點鐘時在某烟館將王尋到同回棧中早有米店夥兩人在棧坐索欠項其時己晚不便鳴捕祥升店夥及米店夥等恐王逃遁乃將大門鎖好及至昨晨而王己杳如黃鶴大門則依然鎖閉查檢之下知其從後門遁去不得己鳴報法捕房捕頭着兩店夥將屋看管再投公堂控告不論何處遇見其卽行扭交 
[英界公堂瑣案]  
　　崇明人倪載陽及同鄉張德茂挈十歲女孩來滬託朱阿四等售賣得洋雇舟回里有陳青三等以索欠爲由向之訛詐經倪報捕拘送公堂詢究其中情節前己節次錄登兹蔡太守以倪朱均極刁猾再四駁斥朱始供明張女實賣與某甲得洋八十四元太守飭差押朱前往指提到案甲亦遞禀訴稱買女爲媳旣奉提案請將身價追還太守以張無力償洋且所得祗存十二元飭將女先行具領派差押令回籍倪朱押俟覆訊核辦○蘇人劉王氏訴稱開設花烟館度日朱阿金來吸花烟不給錢文反竊去水烟袋報捕往吊己被押錢朱供與該氏素相認識曾擲纒頭不少今因落魄向借水烟袋質錢押鋪夥請追押本蔡太守判朱管押七天并追押本贓交該氏領去○黃連杰訴稱被黃芝祥竊去水烟袋知而追赶由捕阻獲人贓芝祥稱以後不敢叩乞施恩蔡太守判管押七天贓交失主領去○包搩顧阿六禀稱積竊江阿富昨至洗衣作晒塲上竊取西衣經小的見而獲住失主尙未查明今先解案請訊江認竊求恩蔡太守判笞責一百板管押二月贓存捕房俟領○山東人張萬才偕妻章氏扭送張富連蔡太守庭訊之下萬才夫婦同供現在虹口開小客寓生有女年甫十九歲失去無蹤有江西人王某向居寓内至此杳不知其所之諒係串通逃避旋悉由富連代冩庚帖婚書得洋二元指使女兒偕王逃遁因將富連扭案請追富連供稱原籍揚州江都縣現在測字餬口住在萬才寓中日前王囑代書庚帖婚書得洋一元至張尋女時卽向之直告太守一再開導富連令直供王挈張女現在何處免致受刑富連堅稱不知太守飭管押著交張女並諭萬才夫婦找尋女兒匿在何處富連稱尙有下情不能上逹太守怒謂照爾所供理應押追何謂下情不能上逹耶答稱張女平日不安於室王原與湖廣婦人私識同住彼家或者女與王己有曖昧之事嗣女言天將冷矣衣服全無自願嫁王屬冩庚帖及父母得洋四十元之據許謝洋二元旋於十二日同逃洋未到手及其父母痛哭找尋我卽憐而直告願同到案爲　人太守謂爾替冩庚帖婚書己屬可惡富連叩頭曰實因窮困之故太守申斥一番隨問爾所供湖廣婦人安在答稱與王及張女同逃太守喝令管押 
[上海高易籌賑公所兼募直隸急賑并報解振欵公啓]  
　　謹啓者現接直隸籌賑總局告急公函據稱直隸水災奇重異常數十年來未見如是之慘寳坻武清香河等縣尤重連次决口動輙數十里各處村庄盡成澤國秋禾全没顆粒無收漫决水勢有如排山倒海廬舍牲畜貲糧器皿冲没一空數百十村極目汪洋淹死壓死不可勝數水面浮屍到處飄流灾民露宿土阜饑寒交迫壯者撈取水底爛禾以充飢老者奄奄而待斃目覩情形雖鐵石人亦爲之下涙祈速籌善策以濟急賑等因言詞迫切聲涙俱下竊念籌辦東賑勸募再二早己力盡筋疲常憂斷絀兼顧不遑第念畿輔之重飢溺之深勢難膜視故敝所湊集規元五百兩作爲第二十一批卽日會同文報局彙解直隸籌賑總局交查賑諸糾擇要查放鳴呼山左之災有加無己而直隸告急頻來不禁大聲疾呼爲民請命籲乞仁人君子憫念奇灾慨解義囊或獨捐巨項或廣爲勸募從速賜下俾得赶緊續解以救急賑不勝迫切待命之至謹此奉告伏祈德鑒[  兩廣協賑同人李朝覲秋坪等拜啓]  
 
 

Page 4

 
 
[松堂司馬以自題小樓吟飲圖徵詩己得毛詩之數將付剞劂不勝欣喜爰再倒疊原韻以附驥尾錄請高昌寒食生大吟壇指政] 　 
　　珠璣滿幅盡知音深慰維摩一片心刼歴萬千留善本編成三百助清吟欄邊好鳥時窺案海内才人各冩襟領略其中眞趣味詩情畫意兩探尋武陵漁隠待删草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[卾渚官報]  
　　八月初三日胡南候補縣上官兼見辭赴相候補同知唐華國奉臬憲委赴武昌查禁漁戸私用高罾候補縣李著謀奉交代局委提前嘉魚縣張故令欠飲周錫齡自通山　學租銀兩回省並禀知進通志局初四日候補通判丁憂恩玉見　赴京委辦新堤釐局候補府沈保祥謝委候補府史書青由羊樓洞局專丁來省禀　奉札委調漢鎭　局○審憲牌示遠安縣典史事務詳委試用巡檢秦培　署理初五日調署襄陽縣本任興國州宋照曾見辭赴壬候補孫程恩培奉委學律館是調大桃縣司徒兗謝酌委新選荆門直隸州吏目宋　　並　赴任分發海防新班補用縣姚庭輝來省禀到○藩憲牌示咸豐縣典史事務詳委試用從九覃育仁署理初六日江陵縣龍灣巡檢奚照山新選公安縣孫汝言均禀辭赴任 
[請罷中秋節宴移欵助賑說]  
　　連年　謹存臻指不勝屈幸賴樂善之士得以援流離於萬一迄今南北水旱爲灾更巨災區益廣灾黎益衆嗷嗷葢拯勢等倒懸若非諸君子輸功不倦將見餓　載塗矣豈不參哉兹賣貴舘申報深悉北路一帶較南更劇甚至罹難苦狀目不忍睹耳不　聞想諸君子早巡洞逹亦無庸瑣同也現知該處設餅　飢數十錢文近救一命凡鍾德仁人趨　機　誠平昔覔之而難得　也無如頻年遭患蔓延愈廣而籌欵維艱漸形支绌幸荷各善士　隠爲懷　通設去成分　　通或分派小册隨心　助均聚少成阜之大旨義至　而法至良也中秋將屆得見李善上秋坪挨戸巿吉勸將月餅之資移歸振所以齊麫　之需比亦一片婆心多多益善　思各　慶賞佳節年例皆備酒　城廂内外或店或鋪或行　號自一二元起至十數元止大小不等其欵較鉅亦望各寳號撙卽比費而移助灾區則　救生靈於萬萬也况彼此同一寰宇　忍披苦而我樂旣居福地又何妨捨片刻一席之　且從中免殺諸羊雞　等　又可藉惜物命洵一舉而兩得爲善中之切近者也用特諄諄懇勤還望貴舘俯采列報俾各寳號咸如所請踴躍移輸亦未始非急救燃眉之一大助耳伏望金諾獲福無涯不勝禱切之至桂秋八日南徐七旬老人趙氏鈺亭呈稿 
　　接讀大著請罷中秋節讌移欵助賑明白曉暢有人講解婦孺咸知俾各寳號念切洞　量爲移助皆七旬老人俯恤時艱有以導其先路也謹抒蕪悰祗希荃照[  上海北巿絲業會館籌賑公所少欽施善昌謹誌]  
[普勸節費移振啓] [  上海北巿絲業會舘籌賑公所少欽施善昌謹誌]  
　　齋東水患　仍於兹三載哀鴻　野時哺嗷嗷歴年籌賑己成强弩之未然聞灾不救亦非仁者之心惟有從無可設法之中力求設法耳　屆中秋佳節凡屬通都大邑莊號行典莫不律筵設席慶度良辰富家一席酒貧漢半年糧山珍海醋羅列滿前　念及災黎苦况當有爲之食不下因者盍早先提數成寄振災區在波固戴德缷恩在己亦心安理得略具旨酒嘉餚亦足以供醉飽何必以窮奢極欲爲工或觀十五之夜閭閻店鋪莫不敬供香斗藉答天庥然天心仁愛人能體天之心力拯遺黎之命天卽賜以福矣諺云救人一　勝造七　浮屠更何論夫香斗哉[  臨崖勒馬客朱竹樓上]  
[射蕚館主文虎]  
　　湖心亭宛在水中央芙蓉山史○西子蒙不潔子煞入無吃爭○松竹大夫君子○也闢于丑坤爲牛南匯蔡酒舊廬主人○湖心亭宛在水中央借花生○湖心亭宛在水中央○松竹大夫君武陵漁　西湖花隠 
[津門旅夜]  
　　留戀誠何益艱危苦漸侵充湯　一　渾手己千金紅藥曾開靨青荷不照心夜深孤濁下血涙自涔涔○留别津門諸年少音氣今朝盡風波滿地主哀兹燈下裂孤劍匣中鳴　涙酬知己投詩報愛卿曰歸非我願飄泊奈　戊○飲海花庵留州張赤山吳幼舲蔡寵九張笠江并示翠魁苦喚虞兮奈若何時窮命寒不平多友朋稀少咨嗟别山海蒼　慟哭過九死殘魂猶　蹬半生奢願盡蹉跎艶清　斷中懷惡且德王郎斫也歌别津門諸年少蛩聲鴈影助銷　醉亦瞢　醒亦昏　　淹留偏　别暗專珍重各忘言天愁思雲將暮干里歸程浪止翻輕屈玉葱輪聚散舊灌如夢己無痕○津門旅夜調金縷衣暮雨閒門閉鎖芭蕉一庭寒綠湘簾窣地顧影蕭然搔短鬢黯黯離魂勾起　斷漏殘燈無　書劍年華　國夢算飄零　付東流水容化作客途涙紹裘駿馬雄心碎撫吳鈎高陽舊侣幾時同醉曾受峨眉知遇感抱病二千　外便死也應呼十鬼滿目關河飛早鴈望江南不見添樵　誰爲我浣塵袂[  太痴生侣琴稿]  
[上海三馬路與昌絲棧陳竹經募山東賑捐八月初十日第三百八十八次清單]  
　　無　信昌行銅洋二元又慕王　甫無力子祈兒病愈各洋一元浦順昌王庭錢義泰各洋五角陳　泉吳均元合洋五角以上七戸共洋四元　洋二元○常熟三里橋　局經募鴻賓居節月餅資移賑洋二元秋田氏洋一元○湖北全泰盛局募來張德慶堂書帶堂鄭各錢一千誠心子白忍堂來生堂各五百以上五戸共洋三元錢一百十○寳應　少棠先生經　　德仙錢一千吳吉甫郭服古堂各錢三百耿璧蘭劉近巿紹　郭傑臣松竹堂吳江春鄒耐菴劉開科　鶴舫陸佩實堂無名氏二戸各錢二百劉光耀堂　有召南星樓吉藴山劉耀　柴青江　齋劉秀夫鄒百宜王焦士芮雲　吳俊卿喬又喬吳戬齊德興堂房樹滋陳善樂無名氏十戸各錢一百以上　十三戸共洋戸共洋六元○蘇州徐嫩　善士　來　嗚玉陸德孚周子　王大文馮樹德吕兆　葉大奎張廷棟石右文朱介眉周子材李念萱趙竣甫卽子林龔士成王昌　古廷金馬信夫范大茂　大成　大賚顧蓮　陶遠香朝棟張志仁陸琴書沈詹香王過庭周學古孫學成侯大誠　善　芍藥軒牡丹舘吟紅仙舘東海孝裔觀　書屋詒燕樓遜敏齋懷德堂樹德堂　賓　詒孫甫有賓甫　賓甫繡　居士　里　鴻城　民燕　甫東海力棉子徐潘氏鴻翔燕翼鹿苹　蔚榮陽閨秀伯逹氏仲謀氏叔雅氏季文氏以上六十戸各錢五十共洋二元錢六百又高陽滋牽官祈年年平安洋四元又吕梅　三女祈病速愈洋六元由本埠蔣同泰號陳先生交來○無錫鴻源局寄來顧雲記洋一百元浙甯無名洋九元銅洋三元浙寗周海門善士交來紹興周韓氏洋二元銅洋一元寳山　甫彀行銅洋一元○無名氏祈母康健洋廿元無名氏祈保平安洋五元無名氏尖四元大昌號節省中秋費藝記祈病速愈各洋二元隠名氏交來尹子衡吳樁甫　晉甫周式金合洋二元王洋四角顧壽卿二角○本日共收英洋一百七十四元銅洋八元小洋六角錢九百十文合併申明 
[楊州皮巿街東賑捐局經收第七次賑欵清單]  
　　華縣吳明府多送　　賑捐英洋三百元○昭文縣黃明府移送代籌賑捐英洋三百元其經　善士姓名均俟移知到局再行補登○太湖撫民府　捐亷英洋二十元並代壽賑捐英洋一百元○長洲縣王明府照會種善局李董　珉代籌揚局募啓一册内計絲業公所英洋四十元暈記求保福廷年幼記誠心向善等兩戸各英洋三十元彦記英洋九元紫記英洋一元炳　求病　痊英洋五元福記病愈吟記黃甫施合等三戸各英洋二元○吳江縣夏明府移送揚局募啓五册内吳孝亷經　英洋十元趙明經經募英洋十元載少尉經募英洋十二元葉茂才經募英洋十元失孝亷經募英洋三十元○蕭敏濬求合家平安人無名氏等三戸各英洋二元○全泰盛錢八　文○胡明經堂英洋一元○漢口邵誠齋翁經募安門嚴氏曹　二十兩　　順　信芳蕭共全等共錢五千文兌合漢平銀三兩一錢 
[鎭江電局代收洲賑東七日至八月上旬清單]  
　　　○○姚少如募蘇瑞山手各善士一百九十七元内有孫蘭亭十元又募各善士一百千文内有王西庚四　千文載手一百千文又廿千文朱述之手一百元○書畵祉交來　寅谷吳鏡兩戸各十元　　翁楊少翁兩戸各五元東笙白三元○全友清十八元鎭電局九元八角四分○以上共收英洋三百五十七元八角四分錢二百廿千文○東賑○○吉盈豐來不留名備藥資移助二七寳五十兩　記廿六兩○鎭江洋藥局募第一次十元第二次陳古記六元鎭源庄泰源永晉源庄三戸各二元郭子記張謹堂吳守記郎記丁記五戸各一元　百記林筱則周意記史　記王杏記陳紫記春記陳端卿王夔記錢書記任記金配宋記劉記朱記　記蔣記七　各半元增記吳記胡焜記黃芝記鄭子記五戸各三角施記季記許記五記共一元○吉盈豐募六十老人廿元又遵訓草澄室節省求父母室冥福十元○李潤齋募隠名氏無名氏兩戸各二元復元子一元○王部成募泊廬　二元無名氏一元○鎭源庄助中秋節席元又募五元又無名氏一元○曲　修德堂十元元和中秋月餅六元同德中秋節席三元張其坤卡聲傳共一元同生厚庄銅本洋七元英廿四元○以上共收二七寳七十六兩英洋一百九元銅洋三十一元除將銅洋仍奇與昌鎔化助張外英洋合二七寳七十兩二錢四分六釐七月初由　所附解東賑庫平五百兩卽日擬託　所再解庫平五百兩實墊解庫平三百五十兩六錢六分二厘頃接金　人觀察來電需欵甚急務求大菩薩廣施法力飛速接齋解此倒懸公侯萬代[  鎭江電局同人拜啓]  
[上海四馬路文報局内協賑公所經收賑捐八月上旬清單]  
　　初十日湖北工村恊　公所來卾署蒯稚農部郎托午　參軍募興國州龍捐銀五十兩武穴厘局吉十兩黃海縣李四兩漢鎭禮智司洋四元蒯蘅甫八兩又經慕傅肖岩江　元廣成和滋　堂劉四戸各銀四海凌正祥二兩立福堂周方慰農二戸各四千文何穉珊求古堂彭二戸各二千文又荆　州羅經募明德堂銀十兩潛思堂八兩永聚昌聚義盛德慶互元章典日升典永安宜大誠祥豫產昌八戸各銀四兩蔡甸厘局募一椿軒余十千文蔡　局錢房一千文蔡甸局票房二千文蔡甸局上炮船八百文又下炮船一千文無名氏五戸各三百文衆商行浦十三十七百文無名氏三千文陳泰和一千文慶和龔興發李生順恆盛代新盛　鼎豐劉裕興復祥陳謙裕張祥裕葆源十一戸各四百文蔣聚興梁興梁慶泰二戸各三百文梁興豫順利張仁豐不書名無名氏五戸各二百文湖北署吏房各掌案民科糧房粮科驛站房五戸各錢四千文庫房八千文兵房六千文戸房都各房二戸各二千文禮房刑房二各一千文沙巿　局吳募無名氏洋三十元以上統共實收九八半沙銀一百九十七兩九錢二分英洋三十四元　省方子厚翁交來張仁義善士九八半平它銀八兩　花雨亭　洋一元集微氏二元江寛輪船帳房交來漢鎭釐捐局　三十九千　二馬路滬報舘分　房交來負薪　第十三次潤資一元四角喜善李雅珊翁募王裕貞老太太求身體康健合家平安十元武太李守默節省茶酒費二元蘇州信昌成布號等省端陽中秋兩節酒筵洋八元○同字圖册一萬零零五十三號電報滬局交來洋藥局募　源泰四元五角高安卿求病全愈吟蘆書屋曹益三求合家平安三戸各一元青溪　名氏無名氏二戸各五角無名氏岑叔　二戸各二角五分無名氏五百文潘心齋五百八十文實收洋十元○催單無名氏謝　芝厚生堂三戸各一元浙江八旗會舘于　輿善士暮浙江運署幕府　儉甫孫瞻筠周鐵蜂三戸各一元于德輿七○本日共收九八半平它銀二百零五兩九錢二分英洋八十元銅洋一元小洋四角錢三十五千文○○本共收規元五千零七兩四錢一分九厘英洋二千七百五十四元八角五分建廣　本洋廿八　兩共計元二十零五十兩零九錢六分小洋四十四角計規元三兩二錢四分三厘京平九八半平現和五　八十兩另六錢二分批申規元五百八十七兩七錢六分六厘虛對　十七　計規元五兩另一分一釐銅洋廿八元洋見規元四兩一錢二分七厘錢三七千九百九十八文　規廿五兩三錢三分二厘○八項共合規元八十二百八十三兩八錢五分八厘○連前共收規元三十零零零廿三兩五錢九分○　解山東　第　七批庫平規元九千二百八十二兩○連前共解規元三十萬另一千一百三十五兩七錢零二厘○實墊解規元一千一百十二兩一錢一分二厘今併聲明 
 
