# 1919 - 129 - 4916609

 

Page 1

 
 
   
 
 

Page 2

 
 
   
 
 

Page 3

 
 
時評 
[傳聞誤會（冷）]  
　　政府尙以此次之事爲傳聞誤會也耶然則非傳聞誤會者其眞確之消息安在歐洲和會中國之提案果未失敗耶青島果由中國收回耶不然何所云而知人誤會也 
　　雖然我則以爲政府中人之對於此次之事誠多誤會矣以爲破壤秩序也以爲凌滅法紀也以爲干預政治也以爲敎育之危機也以爲將從此不可收拾也嗚呼此實不知學生之眞相而昧於此次事情者也政府中人盍反省之 
[命令]  
　　五月十四日大總統令前因北京大學等校學生糾衆滋事釀成縱火傷人重案當經令飭京師警察廳總監隨時力圖防弭以保公安近日外交經過事實政府自必開誠宣示俾釋羣疑惟是謡諑滋多人心浮動影響所及易滋搆煽京師爲根本重地各友邦使節所在尤應切實防衛以期弭患銷萌着由京畿警備總司令督同步軍統領京師警察廳總監軍警督察長京兆尹等一體認眞防護共維秩序遇有糾衆滋事不服彈壓者仍遵照前令依法逮懲其餘關於保衛治安事宜均責成該總司令等悉心調度妥愼辦理至各省區地方治安該管督軍省長都統責無旁貸並着切實籌維勿涉疏弛是爲至要此令 
　　又令近年以來民智日新人知愛國此爲吾國文化增進之徵第愛護國家則必尊重法律若勵學之年質性末定其始傳聞誤會亦激於愛國之誠而流弊所極乃至破壤秩序凌蔑法紀而不恤甚爲諸生惜之凡茲莘莘學子皆國民優秀之選夙習文敎當知大義須知綜持政綱責任有屬以言愛國同此心期惟當挽濟艱屯端在持以鎭靜稍涉紛擾恐速淪胥名爲愛國適以誤國况秩序安寗足覘國家統治及人民自治之能力尤必審愼維持跂圖上理自此次通令之後京外各校學生務各安心向學母得干預政治致妨學業在京由敎育部在外由省長督同敎育廳長隨時申明誥誡切實約束其有不率訓誡糾衆滋事者查明斥退總期成德逹材及時效用異日敷陳政論共抒謨猷是固國家無窮之望其共勉之此令 
　　又令審計院院長莊蘊寛呈協審官孫壽恒調滬任用請予免職應照准此令 
　　又令審計院院長莊蘊寛呈請任命徐維綸試署協審官應照准此令 
[專電]  
　　北京電巴黎歌電專使全體引咎乞退（十四日下午七鐘） 
　　北京電政府電留專使仍飭進行（十五日下午三鐘） 
　　北京電巴黎七日電專使迭訪英法代表辭旨冷淡並議及我内部紛擾繼訪和會秘書長都大使商設法謂萬無可改動 
　　北京電院部電專使以歐亞電到太遲和會二十前訂約中國不能簽字須續候政府訓令 
（十五日下午三鐘） 
　　北京電昨提兩院外交案又撤回修改（十五日下午三鐘） 
　　北京電頃電王正廷萬勿單獨回國示人以弱（十四日下午三鐘） 
　　北京電外團會議一處分德奥財産一對我時局暫守旁觀（十六日下午六鐘） 
　　北京電巴黎魚電意專使已回巴黎阜姆問題英法調停俟十年後交意又比因和约失望抗爭（十四日下午七鐘） 
　　北京電魯案仍提兩院取决咨文已送（十四日下午七鐘） 
　　北京電李盛鐸王揖唐帶安福議員謁徐詢南方八條政府意見早八時至十二時府特别會議商决對外對内方針决留朱仍從和平進行並爭魯案（十四日下午七鐘） 
　　北京電徐语人對滬會俟軍府表示態度再定方針 
　　北京電滬會停議安福各派憤激昨議員入謁要求電朱回京徐錢仍和平分電西南詢問（十五日下午三鐘） 
　　北京電本日兩令一勸學生勤學愛國勿越軌道一責成警備司令及軍警機關維持治安今晚發表（十四日下午七鐘） 
　　北京電蔡元培辭呈指令原文該校長殫心敎育任職有年值茲整飭學風妥籌善後職責所在亟待認眞擘理挽濟艱難所請辭職處無庸議（十四日下午七鐘） 
　　北京電傳增湘已回京仍不赴部（十四日下午七鐘） 
　　北京電敎長田應璜已提出衆院（十六日下午十鐘） 
　　北京電本日令傳准辭袁希濤兼代（十五日下午三鐘） 
　　北京電學生聯合會决議每人月减火食半元充各項經費（十四日下午三鐘） 
　　北京電莊璟珂因留學生事電請辭職批留（十四日下午七鐘） 
　　北京電某派有將所部駐外軍隊密調來京說（十四日下午三鐘） 
　　北京電章宗祥傷口復裂危在旦夕一說已氣絶（十五日下午八鐘） 
　　北京電本日閣議將中國銀行則例重行修正提交國會 
　　北京電國民大會明日仍假公園擧行公園董事請於警廳許可工商勞働界均推代表準備到會演說（十四日下午十鐘） 
　　北京電蘇浙路代表上書總統瀝陳交部違約請飭部依據契約交還自辦（十四日下午十鐘） 
　　馬尼刺電遠東運動會今日田徑賽覆按結果中國起代日本進占第二位本日障礙競走及雙倍障礙競走均爲菲列濱人獲勝排球中國與菲列濱比賽未終局須於下星期一决賽游泳菲列濱第一中國第二日本第三但一英里游泳日人破格獲勝室外籃球隊中國方加入 
將於明日會賽（十六日） 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　留日學生通電各省督軍省長省議會敎育會商會各團體各報館均鑒青島交涉日瀕危境國賊　張於内和使玩愒於外存亡之機迫在呼吸昔所望於政府折衝禦侮圖和平之保障排斥野心國之侵掠者已不啻絶望而違反正義人道破壤世界和平之日本尤復飛揚䟦扈勢不逹其征服中國之目的不止青島失主權喪中國亡我國民休養生存之地馴爲他族棲息盤據之所是可忍孰不可忍古人有言天下興亡匹夫有責爲今之計惟有以我國民之自决心與奮鬭力各祛私見共濟時艱拼敢死之心作困獸之鬭風聲所至正義攸歸則五千年祖國之疆土可保四百兆親愛之同胞可拯我親愛之國民其速興其母餒同仇敵愾一致對外山東幸甚國家幸甚中華民國留日學生全體謹叩文 
[各通信社電]  
　　北京電今府院開聯席會議討論内外和議各案段祺瑞王揖唐均列席未初散會其結果魯案俟陸徵祥復電到後再爲决定滬會停頓决計維持挽留各代表至國會案可容熟商 
　　北京電公言報主張對西南再作戰 
　　北京電電張瑞璣設法收撫葉荃軍 
　　北京電陳樹藩電謂郭樊二人與陜人感情素惡恐許蘭洲難駕馭請調赴他處（以上十四日） 
　　以上平和通信社電 
　　北京電俄羗帖日落各協約國决集二千萬元維持價格 
　　北京電參戰軍現已分配輜重决即日開往蒙邊 
　　北京電北京大學焚燬校中日貨（以上十五日） 
　　北京電今晨總統在懹仁堂開府院聯席會議外交問題簽字與否主張不一議先電陸使將最近情形電覆並由總統總理聯電朱唐促和議速成以應外交 
　　北京電譚人鳳電學生愛國被捕聞交法庭請審愼處之免貽後侮 
　　北京電王廷楨不往河間今午由津來京日内返寗 
　　北京電劉存厚電請籌備武力爲議和後盾 
　　北京電許世英赴南洋經費閣議改爲四萬元（以上十六日）以上中華通訊社電 
　　北京電院頃電滬慰留代表全體并電蘇督向南轉圜免决裂 
　　北京電熊希齡允電滬唐朱勸勿辭職暫不南下 
　　北京電院以外交正亟和會復停恐生誤會特將和會停頓原因電知各省 
　　北京電敎交兩部改組因替人難得又有以次長暫代部務說 
　　北京電交部呈請奬給郵政局法人魯士上海郵務管理英人李齊河南郵務管理英人杜逹等文虎章以示鼓勵 
　　　北京電京兆尹王逹請將北運河河務局改爲一等添設總務技術兩科已批准 
　　北京電審計院呈准以徐維綸試署協審官（以上十五日） 
　　北京電章宗章傷漸痊可將正式呈辭日使并備擬宣言通電發表 
　　北京電陳樹藩電告張瑞璣即日離陜返京復命 
　　北京電華僑總會來電謂中國參戰結果乃失青島務乞力爭勿簽和約 
　　北京電藏番擾及青海甘省不允派兵助防參陸處因他軍遠道赴防緩不濟急復電張督酌派 
　　北京電接濟京米辦法前議由指定商號採運稅務處昨令江海各關於報運時騐照放行 
　　北京電鮑黑督目疾未痊續假一星期 
　　北京電前此陸續開拔出關之奉軍到奉後分别遣散一千數百名日昨呈報到部（以上十六日） 
　　武昌電王督軍前以兵事將近結束匪患亟宜肅清擬定命南元超等分任清鄉現已着實辦理（十六日）以上中孚通訊社電 
　　北京電今日午後徐總統邀集兩院議員協議外交問題議員方面聲稱山東問題此時無提出國會之必要（十四日） 
　　廣東電據香港消息云北京政府特使林紹斐於十日抵香港十四日赴廣西會見陸榮廷（十五日） 
　　廣東電軍政府方面現無許唐紹儀辭職另派他人代唐之意鑑於内外之形勢正在謀轉圜之方法冀繼續開議又希望長江三督軍之斡旋全國各團體之崛起或外交團之勸告者亦復不少（十五日） 
　　東京電中國南北和議再停頓之報傳至東京後東京一般人士皆以此爲和議進行中必須經過之一種現象時局之解决一時雖覺困難但其結果恐能因此促進妥協（十五日）以上東方通信社電 
[法國無線電]  
　　十五日里昂電四國會議於星期三日晨集議注重討論經濟問題曾聆魯歇氏高彌克氏及克勒斯比氏之意見五大國外相會議曾於星期三日下午開會海軍上將特朋氏以專門評判員之資格參與會議議决下述之各點（一）佔據斯勒惠克由英國海軍維持秩序（二）審查加入奥匈和約之條欵奥國抛棄加里西亞關於鐵道問題俟舊奥匈帝國瓦解後卽將土地分配與各國等五大國外相會議爲編纂此項條欵起見已將上述各點移交河港鐵道委員會 
　　十五日里昂電奥國代表團於星期二日晚行抵聖石門小巴黎人報載稱關於奥國媾和草約之原文恐於下星期三日以前不能交與奥國代表此項文件極爲詳盡 
　　十五日里昂電加惠爾女士之遺骸已於星期三日晚由英國滅魚雷艇一艘運抵杜佛爾該港海陸軍及民政當道以盛大之敬禮迎迓之裝載靈櫬之列車於二時三十分開往倫敦 
　　十五日里昂電美國海軍總司令已行抵列里受第一軍團司令及北部州長那登氏之歐迎海軍上將宣稱美國水兵不日將至法國北部以備參與美國讓與法國之營房之裝配 
　　十五日里昂電五月十五日巴黎倫敦間匯兌率英金一鎊合二十九佛郎法國公債券市價如下三釐公債六十一佛郎六五一九一七年四釐公債七十一佛郎一九一八年四釐自由公債七十一佛郎一九一八年五釐自由公債八十七佛郎八二 
路透電 
[歐洲和會最近記]  
　　十二日倫敦電奥國條約將次脫稿和會現正草擬正式要略 
　　四月二十九日巴黎電三國會議似已予比代表以切實满意之保證比代表即據以電達政府三國代表昨日开會討論比國之財政要求比皇亦於同時開御前會議以比國全權代表與巴黎三國會議昨日交換之意見通告諸閣員議决派閣員加斯巴爾等即赴巴黎以訓令面授比代表 
　　三十日巴黎電法總統致電意國謂法意於戰時之團結力不因和平而變動無可破之兩國友交苟稍疏淡即足禍及文化云 
　　三十日倫敦電某要員謂英國盡力於和會事業可稱出類拔萃國際同盟一事雖英國自稱與威爾遜總統共成之然委員會之討論實基於斯末資將軍之草案同盟會第一任秘書長派定英員顯係承認英國之功績他如國際勞動公約和約中之海軍條件均由英員起草取銷德國强迫軍役制爲要欵之一又審訊德前皇及懲治暴行賠償潛艇所沉之船舶等事均出於英國之主張 
　　一日巴黎電薛西爾氏大約將充國際同盟籌備委員會之英國代表德國大約於十二個月後可有加入同盟之望因同盟會將於新德國之模型有良好之影響也 
　　一日巴黎電查閱國書之禮節甚爲嚴肅歷五分鐘之久一九一四年駐柏林之法國大使康本氏爲協約國方面之發言人德總代表藍超氏入凡爾塞宮時頗露戟刺之狀康本氏略謂渠奉命收閱國書然後始可開議藍超氏簡詞答覆旋介紹藍資堡氏康本氏亦介紹協約國各代表此後遂互换國書德人國書由愛倍氏與施特满氏簽字 
　　二十八日凡爾塞電第二批德國議和代表今日抵此共八十七人内有婦女三十人减輕軍備委員會與商業委員會皆在其内並有司電話者與司電報者若干人及醫士理髮匠各一人 
　　三十日巴黎電晨報之意歐蘭杜氏之演說與意國下院之行動皆主張公允解决亞德里亞海問題 
　　二十七日巴黎電德俘在協約國者仍有七十萬人特别委員會研究處置德俘問題主張遣送回國惟德國須派熊幹之工人至法助被毁城鎭之建設工程 
[俄過激黨之近狀]  
　　三十日巴黎電路透訪員得確實消息俄國農民羣起抗拒過激黨政府伏爾加河附近諸境及俄國中部尤爲劇烈薩拉土夫省二十三區已宣布戒嚴令薩拉土夫與斯摩蘭斯克二省之過激黨委員被殺者頗多莫斯科勞農政府大爲震恐哀懇勞動界抗拒柯爾恰克之軍前進三月間彼得格勒罷工風潮甚爲激烈當道以極野蠻之法對付之某次曾以皮帶噴沸水澆射工人聚集之處 
　　一日倫敦電泰晤士報亞波防員電稱過激黨現委棄彼得格勒芬蘭兵豫料該城將於數星期内陷落 
　　三十日里巴電時局吃緊擬組新内閣之謀業已失敗因舉定之總理未允就職也協約國現停止糧食之接濟内亂之危機已迫 
　　一日倫敦電哈姆斯韋斯氏今日在下院答稱俄國過激黨所拘之英國陸海兵士及平民英國現正與談判交換辦法 
　　一日丹京電里巴消息稱俄國勞農政府現異常活動擬募集軍隊以攻西比利亞之柯爾恰克將軍特羅斯基氏主張迅速透澈之行動務於最短時間骨撃敗柯爾恰克 
　　二日丹京電柏林電稱里加地方特維拉江中之羣島有過激黨所流逐之各國人民萬人現缺乏衣食若不予以輔助行將　死波羅的勞動會社已懇請各紅十會設法救助 
　　一日丹京電末尼克電稱該地斯巴逹團委員會提議如能擔保郝夫满之兵不入城則願停戰政府軍已加拒絶要求斯巴逹團無條件降服據柏林最近消息末斯克之斯巴逹團處處退走紅旗軍行將潰散 
　　三十日紐約電超等無畏式戰艦台尼斯號載重三萬二千噸業已下水該艦需造費美金洋一千五百萬元裝有十四吋口徑之砲十二尊以油爲燃料每小時能行二十一海哩 
[匈德之内爭]  
　　一日柏林電奥京消息匈政府已被推翻柏林報稱匈牙利之民食軍事外交各部長已率眷抵奥京顯由匈京逃來 
[阿富汗戰信]  
　　十二日西姆拉電蘭第柯太爾之英軍前鋒已得援昨晨進攻扼守加爾干里陣地之阿富汗軍完全勝利占據該地並獲巴格斯村與水泉又獲砲四尊馬兩羣據昨日中回營之飛械報告敵軍現正由加爾干里附近之山頸退入通向逹加方面之某山谷英軍死傷甚少獨立之各部落仍忠嚮英國 
　　十三日西姆拉電蘭第柯里消息謂十一日一役阿富汗人受創甚重英軍獲砲七尊敵兵死者約百人英飛機出襲敵兵陣後地點亦獲佳果逹加爲敵軍前鋒司令部及常備兵駐在地點接飛機報告敵軍刻仍由該地退走聞逹加陣線之敵軍頗缺糧食殆因沿途荒凉運輸維艱之故英軍至十二日止英兵四人又傷十九人並死印兵七人又傷二十二人 
[美國之炸彈案]  
　　一日紐約電紐約等處郵件中發見炸彈三十六枚郵局當道以爲此番破獲已打銷破壤家暗殺要人之謀此項炸彈所寄交之人大半爲反對社會黨之要人如首先提出阻止外人入境議案之參議員哈維克氏即其一人哈氏之夫人爲炸所傷刻在全國各處搜查寄炸彈之人 
　　二日華盛頓電司法部員稱所發見之炸彈係德人所製 
[各國近事記]  
　　三十日聖約翰電飛渡大西洋之舉擬卽實行萊漢氏定今日午後三時出發郝克氏大約將於後一小時繼之 
　　二日紐約電美國越過大西洋之飛行將從紐芬蘭出發經葡京而至濮萊茅資每小時速度爲八十五哩飛機將自羅開衛飛至紐芬蘭以資試騐 
　　三十一日倫敦電財政大臣張伯倫氏今日在下院提出預算案謂至一九一九年三月底止國債共爲英金七千四百三十五兆鎊在戰事初作時國債爲六百四十兆鎊上屆財政部發行債劵較諸預算減少三百九十三兆鎊蓋預算每日費用爲八百十四萬三千鎊而實用則每日七百零六萬长千鎊也去年四月起至十一月九日止日用七百四十四萬三千鎊自十一月九日休戰後日用六百四十七萬六千鎊苟無遣散軍隊費則用度更爲减少預算上屆會計年度稅欵爲八百四十二兆鎊而實收爲八百八十九兆鎊較預算多四十七兆鎊今預算下屆會計年度用費約爲一千四百三十七兆鎊收入約一千一百六十兆鎊尙未算入新稅易言之即下屆收入可較上屆多二百七十兆鎊也國債對内爲六千零八十五兆鎊對外爲一千三百五十兆鎊而協約國與殖民地對英之債務至三月底止共爲一千七百三十九兆鎊 
　　一日聖薩瓦多（中美小共和國）電四月二十八日此間地震死七十五人傷五百餘人地方及財産大受損失 
國内要聞 
[北京通信（一）（霜羽）]  
　　北方空氣中之法律問題 
　　今日滬耗傳來南北和會又有險象而最大暗礁卽爲法律問題南中各方面對此意見是否一致不得而知記者在北言北以半月來所搜索朝野人士及派之意見爲綜合的介紹倘亦讀者所樂聞耶 
　　一安福俱樂部此派在北方政客中最占優勢其領袖王揖唐對舊會在寗制憲似表贊成但自已旣爲新會議長亦不能不隨鄭萬瞻光雲錦克希克圖之後唱唱高調所謂新舊共同制憲新會行使職權又所謂由新會修改約法第某條將舊會改爲制憲機關而認新者爲正統諸說均出自該派分子之口而反對滬會有權解决法律實爲其第一步王氏曾以自决之說運動在京之舊議員聯名反對滬會郭人漳何雯從而附和之來自南方之韓玉辰力持反對通電乃得不發出其後王氏以東海有你們自决須派人赴滬接洽之一言遂遣王印川烏澤聲南下其實該派固明知自决萬辦不到也其眞正目的（一）舊會在寗制憲新會在北京行使職權（二）提前發給第三年歲費全額且於制憲期内種種與錢内閣爲難敲幾百萬選舉費並安插多少黨員而已 
　　二已未俱樂部此派爲錢黨舊派在寗集會固表贊同惟深恐安福派乘機搗亂打破錢派勢力故近來正在密謀拆台之法即準備拉攏安福多少分子使其不出席而爲無形之停會以便將來與舊會同時解散聞其計畫已漸逹於成熟之境地 
　　三經濟調查會此會分子全爲舊議員約可二百人而未曾南下參與廣州集會者實居大多數其主張係恢復六年解散時之舊會新國會中之舊議員亦贊成此說將來如果恢復舊會此派人之運動出席爲大可注意之事其後面固有政府當局爲之主持也 
　　四研究會主張單純在寗制憲但人數甚少實無特異之活動 
　　五府院方面東海原意卽主兩消兩國會議各與以數千元歳費了此殘局繼以西南堅持恢復說而唐陸表示法律問題由軍府主持岑西林且電李秀山謂西南護法必須得一有意識之結果故東海態度一變繼因安福派種種挑撥將新會與總統地位併爲一談（今日公言報尙如此說）近日之東海乃仍返於兩消之傾向今後如何當視四周情形以爲斷錢幹丞名爲内閣總理實則全依徐意爲轉移不過東海心理恐舊會恢復以後或牽及正副總統問題惹許多麻煩幹丞心理則恐舊會制憲新會延其殘喘與已搗亂兩人微有不同耳 
　　六段派某政客前數日謁段叩其對於法律問題之意見段歷述舊會自二年以來情形言之甚爲憤憤末謂衆意在寗制憲余亦不反對惟是否不涉他事須得一明確之保證耳徐樹錚意思雖未表示然爲安福之暗中領袖當然與之有多少同情靳雲鵬則贊成以憲法解决國會者 
　　七北來議員之活動郭人漳何雯等以接近安福派日日發表言論反對舊會及上海和會因廣州提議懲戒其勢稍殺韓玉辰以政學會之歷史與主張向各方疏通關於法律問題主舊會作三件事即憲法總統選舉法是也在京舊議員多贊成之依近日之形勢似爲北方政客中較有力之說 
　　八王家襄之負責語王氏北返以來日以單純制憲之說與府院方面磋商凡地點經費時間人數均在議論之列東海對王言地點在寗何如在津又舊議員爲何不在廣東完成憲法云云王退後語人謂爲東海主以憲法解决國會之證我當勢力以逹此目的云 
　　九北方督軍之態度督軍團在六年之夏要求解散國會去年冬間又要求保存新國會入春以來南北旣開對等會議即不能不有互讓之精神近日張作霖已聲言不擔任護法倪嗣冲孤掌難鳴其部下又多不爭氣此外陳樹藩張敬堯汲汲自保張樹元急於附徐閻錫山曹錕又皆各據一方不問外事此後法律問題之解决當不致來督軍團之干涉也 
　　十將來之趨勢據上述種種以視北方旣不能削平西南西南又不能打到北京於此不生不死之狀態中一切問題亦必以不生不死了之即如法律問題舊會全不恢復於西南兩年來之護法無所結束西南必不肯而完全恢復又非北方所肯爲故將來結束羣料必由和會宣布舊會於某某地方作一兩件事使新舊兩會依憲法之力而消滅殆無疑也但今日和會有决裂之訊東海主張且看西南對於唐之辭職態度如何再作表示則此一問題在數日之内又必無甚發展矣 
[北京通信（二）（一士）]  
　　外交與内政 
　　震動一時之外交問題引起國會之彈劾問題又引起國務員之總辭職問題至今則外交失敗已有不可挽救之勢而國會之彈劾問題與國務員之總辭職問題不瞬息間轉若波平浪靜原其初不獨安福系之激烈者主以外交失敗提起對於全體國務員之彈劾案卽政府與黨之已未系亦有一部分之魯籍議員欲課全體國務員外交失敗之責任楚歌四起何術破圍而出錢内閣遂不得不引咎辭職矣其後安福系之彈劾案雖經提出已未系則以有人力言彈劾案雖可提唯對於黨魁而提彈劾案自來皆無此例故非先强黨魁脫黨或黨員全體同時脫黨不可此說一出聞者俱覺其難於是已未系除提一曹章陸之查辦案外不更提全體國務員之彈劾案錢内閣旣免内閧之厄又會安福系首領力主維持現狀以史政局之紛擾於是借報告外交經過之名義將一再擱置之茶話會重行提起兩院議員昨日（十二）齊赴懷仁堂與國務員爲情誼上之聯絡故卽安福系第二次之彈劾案亦將與第一次所提者（第二次彈劾案之提案人爲李繼楨專就外交失敗立論第一次爲光雲錦鄭萬膽等所提兼及八年公債）同等之烟雲過眼錢内閣可晏然安居高位矣然使此種外交失敗案見之日本恐日本之政黨未必淡然不加攻擊而其内閣亦未必能不自引退以謝國民甚矣我政黨之易與也方事之急段祺瑞左右欲借此擁之登台者甚多幸而段氏抱定坐觀主義不願輕爲三仕之大夫此外又無人敢一嘗試是亦錢内閣得不摇動之一因至局部改組則因傳沅叔之出走曹潤田之無顔復出仍將不免外間於其繼任者雖有種種推測聞以許世英之交通周樹模之敎育較爲可信學生團之後來加入者爲清華而其激昂之氣槪儼有初生之犢不畏虎之勢故外交協會擬關之國民大會雖一再未能開成而學生團之露天演講則以清華之首發難端居然逹其目的其演講皆擇道旁隙地或商店之階前懸一中日兩國之略圖又用白紙一張大書特書曰非其種者鋤而去之口講指畫娓娓無倦容環而聴者一處總有百許人皆短衣急袴之勞動家警察雖有巡行其左右者然佯若無所聞見不稍干涉獨至檢廳竟藉口總統之查辦令將日前被捕之學生傳廳訊問雖旋訊旋釋學生團則已提一自首呈請全體待罪不日當擬具訴請傳曹章陸三人研訊賣國罪狀屆時檢廳不知又將如何措置矣罷課一層雖數經集議終未實行特處此多艱却亦無心依時上課社會中對於學生團之行動頗表同情對於改用國貨之主張聞商會中人已議定此後不再輸入自天津電局不爲各團體傳遞反對外交这電訊後京局亦有同樣情勢現在議員中已因此提出質問書順直省議會亦聲請國會對曹特提彈劾案矣 
[十四日懹仁堂之大會議]  
　　外交與和局問題 
　　昨日（十四）上午八時二十五分東海在懹仁堂召開府院聯席會議閣員中除曹汝霖傳增湘未到餘均列席討論之要案一爲外交問題對於青島事件一部份主張簽字一部份主張不簽字主張簽字者云如不簽字恐停付庚子賠欵諸項均歸無效其不主張簽字者言非日本允青島直接交還不能簽約展轉交換意見結果先由政府致電陸徵祥說明簽字與不簽字之利害並詢陸使關於青島最近情形囑其迅速電復一爲和局問題東海與錢幹丞均認外交形勢日惡非先解决内爭斷難維持危狀會議結果由徐錢聯名致電朱唐請其蠲除意見務須和衷共濟將和議促成俾以全力應付外交（此電議定即於午後四時拍出）一爲内閣問題由東海說明暫難改組之苦衷請諸閣員勉力維持現狀已得錢等同意至十一時三十七分始行散議聞昨日下午四時東海又在四照堂邀各議員開茶話會說明對外宗旨據新聞編譯社云昨日公府召集會議出席者閣員之外有段祺瑞王揖唐李盛鐸吳炳湘等議題有内政外交及治安等重要問題故列席者不限於閣員各問題内容如次（一）内政問題上海和會日來形勢遽急變化南方代表提出八大條件昨日公府會議本係討論對付方法不料昨早又接朱總代表來電謂據唐總代表通知已向軍政府辭職朱因亦請辭職政府聞此消息後即在會議席上提出一併討論其結果爲拒絶南方要求慰留北方代表至南方代表是否辭職政府不加過問假定竟然辭去政府宜直接電問軍政府務期和議仍然進行（二）外交問題公府會議之關於外交者内容甚秘惟聞與議者亦有一部分主張對於損失山東權利之草約我國不簽字惟暫時不再電令陸專使至於以後應如何進行布置應守秘密（三）治安問題學界風潮之後謡言　起政府以爲循此以往必致影響及於治安問題昨日所議爲安慰學生及全國國民故日前擬定之命令二道已於昨日决定發表一面又籌商對於各種集會防範方法又據中美通信社云今日清晨八時至十一時總統在懹仁堂召集各國務員及兩院議長段督辦等會議外交内政各重要問題（一）對於歐洲和約錢總理仍主張簽字謂簽字第吾國可得收回領事裁判權且可取消庚子賠欵徐總統問究有把握否而錢氏不能答農商總長田文烈亦主張不簽字於是意見紛歧莫衷一是最後徐總統乃主張電告陸徵祥專使簽約（二）議上海和會因國會問題又形停滯徐錢等主張以私人名義電唐朱兩總代表情願退讓今日午後四時即將該電發去（三）財政龔總長謂昨晚曹督軍錕索餉二百萬限一星期交出若不交出則衡州軍隊不負責任且將辭職徐總統謂可以借欵龔答以不能徐乃允以電勸曹督（四）内閣辭職之說徐謂暫不必議一俟大局平定再說 
[留蔡聲中之京學界]  
　　北京大學校長蔡孑民辭職出京學界方面一再挽留尙無效果昨日公府已發指令勸留（指令原文云呈悉該校長殫心敎育任職有年值茲整飭學風妥籌善 
 
 

Page 7

 
 
後該校長職責所在亟待認眞孹理挽濟艱難所請辭職之處著無庸議此令）指令發表後各校職敎員聯合會即去電通知蔡氏一面並派代表赴杭面邀蔡氏回京學生聯合會亦擬派代表偕同赴杭至高等專門各校長係向敎育部具呈辭職當局聞訊已切囑敎育部從速批留惟因敎育總長傳沅叔離京部中無人主持致未能即時批出至傳氏踪跡據其家中人言四五日不見正在尋找惟昨日有人見自湯山回宅又傳昨日留蔡指令亦由傳氏親筆署名 
　　被傳學生許德珩曹永易克疑梁頴文梁彬文李良驥江紹源何作霖熊天祉蕭濟時林公頓牟振飛陳聲樹易敬泉潘淑魯其昌孫德中邱彬揚振聲郝祖齡向大光楊荃駿薛榮周初銘音王德潤唐英國陳宏勛趙允剛李更新董紹舒劉國幹張德等三十二人日前向地檢廳提出聲明狀云曹章等賣國罪不容誅凡有血氣罔不切齒五月四日之事乃爲數千學生萬餘商民之愛國天良所激發論原因不得謂之犯罪則結果安有所謂嫌疑且使我國而果有法律之可言則凡居検察之職者應當官而行不畏强禦檢察曹章等賣國各欵按照刑律一百零八條一百零九條之罪代表國家提起公訴始足以服人心乃曹章等賣國之罪畏不檢舉而偏出傳票傳訊學生不平者一學生等三十二人并無一人係當場捕獲者旣非當塲捕獲亦不過數千人中分子之一耳鈞廳傳訊加以嫌疑二字果有嫌疑耶亦應數千人同時訊問何得單傳生等不平者二公民團搗毁議會毆傷議員被逮者百餘人釋放之後未聞依法辦理五月四日之事痛外交之失敗憤賣國之奸人悲憤所激不能自已非公民團所可比擬而鈞廳公然傳訊不平者三以上三大不平所謂法律二字者寗復有絲毫價值之可言然五月九號學生等奉到鈞廰傳票十號即齊集候審者豈甘受此不平之審訊哉蓋一以卸校長保釋出署之責任一以避抗傳不到之惡名此兩種原因在鈞廳傳訊時學生等已首先聲明在案矣今各校長已聯翩辭職同學又自行檢舉情事變遷兩種原因已不存在特提出聲明如鈞廳認爲有再訊之必要嗣後不論其爲傳票爲拘票請合傳十六校學生德珩等亦當尾同到廳靜候訊問决不能單獨再受非法之提傳也再此呈已於五月十五日上午十時呈遞鈞廳奉諭以不合方式不能受理改用刑事辯訴狀見示學生等查刑事辯訴狀係刑事被告人所用不敢從命理合申明謹呈 
[留學生代表訪問錢内閣記]  
　　留日學生代表陳定遠莊善昶王俊張景銘等抵京後錢總理特於昨日（十四日）下午四時傳見陳莊兩代表於國務院純一齋接談首由兩代表陳述蒙古喇嘛團此次東渡之經過情形曁日人誘致喇嘛之手段請政府一方面禁止喇嘛有私相勾結之行爲一方面須注意蒙藏人民之生計敎育以移轉其外向之心錢謂此皆吾國内政之重要問題當然注意進行兩代表復述及喇嘛團在東京發起中華佛敎統一會之前因後果曁留學界贊助之本心錢云諸君感於愛國之熱忱犧牲精神襄助是舉其思想及辦法均甚完備余當然根本贊成至具體協助之方法容與貢總裁磋商後當有回信兩代表遂進而詢問青島問題之最近消息錢除將以前經過之詳細情形述明外並謂政府現已電令歐洲我國議和委員據理力爭以期非逹到收回目的不可兩代表復問萬一力爭無效則當局有無最後辦法錢謂此事余前日曾召集兩院議員開談話會磋商最後辦法此經决定如萬一力爭無效則政府當然訓令駐歐委員縱退出和會亦决不能輕予簽字至果有退出和會之事發生後之辦法則尙在磋商之中一時礙難宣布兩代表復力言學生此次風潮之起實由於愛國熱忱所激發尙望政府當局勿誤會並勿漠視錢謂學生此次發生風潮係出於愛國熱忱確無疑義惟學生知愛國政府亦未嘗不知愛國卽余電令駐歐委員據理力爭並預備萬一力爭無效則不予簽字各節均與學生心理所希望者無甚相違之點故余自問良心政府此次辦理外交總算竭力錢繼復詢及留日學界發生風潮情形並謂業已電令代理公使及江翊雲監督善向學生勸說以期各學生明白外交實在情形未復談到傳敎育總長曁蔡校長及各校長辭職一層錢謂傳總長之求去不始於今日蔡校長之去則出於自己之决心余曾指令慰留然聞决無挽回希望學生須明白蔡校長之去旣非政府明令免職而外間所傳之解散大學之說更係出之謡言政府對於蔡校長之去職除長電慰留外試問有何辦法余甚望諸生明白此理早日安心上課至各校長之辭職余今日（十四日）已商令袁次長力爲慰留矣云云談至五時兩代表遂興辭出院　聞陳莊兩代表同日上午十一時曾晋謁蒙藏院貢總裁除述明喇嘛團在東經過情形外幷請蒙藏院對於喇嘛及蒙藏人民生計予以相當之注意貢總裁允竭力進行幷對於喇嘛組織佛敎統一會一節亦表示具體贊助 
[中國政局之危象]  
　　中美新聞社十二日北京通信云此次中國外交失敗惹起全國之憤怒將來結果如何無一人能言之依和會之議决膠州不由德人直接歸還中國而由日人將來間接交還幷附以種種條件即日本在膠州設立租界山東鐵路之中國警察歸日本警官節制德國以前所有礦權等悉歸日本繼承又列强對於日本所得此項新權利加以承認按依此條件膠州僅以空名還中國實則不復爲中國所有日本可作爲將來侵略中國之根據地鐵路區内警權隠然全入日人之手日本僅僅將山東日軍撤回以爲交還日本以强力非法攫取之物將由協約國正式承認之按此等條件今尙是草案如此後不復修正正式通告中國則中國人民定有更甚於北京學生焚曹擊章之舉動發生蓋目下民心激昂已逹極點也膠州問題與學生示威運動問題斷然與中國政局大有關係惟親日派無恥之官僚尙欲利用此機會嫁禍於少數前在政界之愛國官員使彼輩之勢力不能感動總統與若干閣員段派人物目下竭力排擠錢總理錢知該派之意亦引咎辭職其他閣員繼之蓋知此後甚棘手雖欲戀棧而不得也假使段氏之徒黨竟能使段復登臺實於段大不利（一）上海和議必破裂内亂或復起（二）凡與中國表同情之列强並不重視段氏如段再出列强必不願借欵於中國（三）人民若見段再出必大憤怒恐段氏於未接任之前即將預備辭職然段黨深望段氏能早日使和會結局藉得民心蓋段之勢力尙未全消尙可調停南北因此段黨竭力運動推倒錢氏且力勸錢嚴懲肇事學生以爲公衆攻錢之原因錢氏果聽之曾令檢察廳傳審已釋放之學生然不能得學生犯罪之憑據祇可保釋停頓政府方面却欲設法懲治學生但恐學生愈受壓迫則亂必愈大今爲政府計當先設法使蔡元培回京同時令曹汝霖與陸宗與速辭職幷允人民能開大會惟以不得擾亂秩序爲度如此可以稍平學生之憤也北京武人派於此風潮中忽又聯絡新交通系雙方皆親日聯絡之故因段在任時曾受曹陸二氏之扶助及段下野交情遂淡今於五月五日後兩派又聯合旣聯之後第一步欲控制衆議院因上星期六日安福部曾提出一議案云法定人數當以全體議員三分之一爲度而不當依過半數云蓋安福議員恰佔三分之一此案若果成立則安福部可以控制衆院即推倒錢氏選舉副座或修改憲法皆無不可以上所述諸端政變皆發生於學生之風潮此輩官僚之陰謀總統如不能阻止之則國内恐將有第二次之内亂而外人之干涉必乖機以入總之學生之風潮是否能無形消滅或激成革命全在政府對人民之熊度是否平和或强迫表同情或固執爲準再内閣一星期前曾電巴黎代表勿簽字於和約惟海電機關握於日人之手此電已否逹到巴黎殊不可知也　又十三日北京通訊云近日徐樹錚段祺瑞丁士源等武人首領大爲活動乘人心激昂之際暗中設計擬將全國歸該派管轄關於彼等活動之謡言政界及新聞界已喧傳多日現據可靠消息謂段等現圖發行一宗大公儥表面上爲築满蒙鐵路之用暗中將此項債劵歸日本資本家承購現正由丁士源與交通部親日各員與日人談判俟此借疑到手後小徐將用以組織軍隊佔據北京爲大本營逐漸伸張其武力於長江及南方卒以全力攻打南方彼久守中立之長江三督則或用金錢買收或用武力迫脅使彼等仍持中立態度然此種辦法勢必迫長江三督與南方實行携手而武人派以爲有金錢爲後援萬事可以無慮至徐世昌對於此項最新計畫之態度據武人派言尙未明白表示就武力而言徐氏實毫無權力據云武人派將仍保其總統位置作爲傀儡使該派之行動含有一種合法臭味惟有人謂徐氏到此地步决不願在位果爾則武人派亦樂令其去目下此項變局發展甚速吾人試拭目以觀其後可也 
　　字林報社評云北京政治在軍閥陰謀家之掌握中現有倒行逆施變本加厲之象據路透社北京消息北京軍閥聞日本在巴黎外交成功反大得意擬發四百萬元國内債劵籌募經費名爲用以築造满蒙四千英里鐵路實則襲用故智提撥若干以固其政權對南作戰而已此欵大約將乞借於外使此說果確尙望使署方面愼重將事勿使軍閥獲取續開内戰之資中國弱甚而南北和會之代表剛愎無能愈形中國之委頓國民欲和而政界獨不欲和今若有所舉動以鼓勵專力内訌之軍閥則將更陷中國於擾亂矣今爲列强行動之時世界不能束手坐視遠東沉溺於莫可收拾之禍亂中如中國不能整理其國則列强必代爲之今最要者吾人當使官僚不能得憑以爲禍之具耳 
[外交失敗中之湖南民氣]  
　　山東問題我國旣歸失敗湘中各界對此甚爲激昂原擬互相聯合開一討論大會研究挽救之策嗣因值軍事戒嚴時代不准爲開會演說之舉故僅各單獨行動各盡良心上之天職茲將各界情形撮錄如下省議會自得警報後即召集在省各議員開緊急會議商酌辦法昨（齊日）已發出通電云聞山東問題我國將歸失敗不勝憤慨我即不加入協約靑島亦無任日本佔據之理旣加入協約而其結果乃戰敗國之不如尙得謂之有公理耶公理旣亡則我國尙何必列度於和會伈伈俔俔爲諸國羞應請政府訓令全權委員以理力爭如無效卽脫退和會我但不署名於斷送國權之條約各國無强我履行斷送之能力從此發憤圖强必可雪恥於異日若其屈服承認則國家之資格喪失淨盡如有倡讓步之說者直非中國人際此千鈞一髮之際政府宜有處置之决心云云學界對此外交失敗亦甚憤懑以不能開會演說也遂各於是日（五月七日國恥紀念）整隊執旗遊行街市旗上或書母忘國恥或書維持國貨或書還我靑島或書注意國權又有以黑牌粉書山東交涉失敗吾人當憤起補救等語派人舁行街市者至各公共團體則各撰有傳單公啓派人布送某機關並備有國鏡（卽日本亡韓歷史）多部到處散布以兾國人觸目驚心惟張督則恐或因此發生别項風潮不易收束因特召集各校校長當衆演說謂靑島問題現經和會議决由日本交還中國似不得謂爲外交失敗如鼓動風潮恐召外人詰責務望隨時開導勿使學生聽信謡傳藉靑島問題引起紛亂云云張督之言似尙在睡夢中也 
[贛學界游行警告團經過紀]  
　　江西省會全體學生因靑島問題失敗特聯合組織游行警告團已於今日（十一）舉行與督軍省長接洽之代表丁偉鍾祥鸞二君聲涙俱下聞者動容是日各校學生指定公共體育場爲集合地點以路途最遠之農業專門學校學生於午前十一時首先整隊蒞止於是第一中學全體學生卽行排隊出場列於農校之旁餘如第二心遠各中學第一師範公立私立豫章各法政學校豫章中校第一師範附設之童子軍豫章監獄靑年會兩等模範新建高等第一區第一國民小學校全體學生均次第趕到至各區小學亦有代表到場各校校長及管敎員等亦多隨隊前往約共三千餘人至一句鐘始行出發軍樂前導每一學生執白布或白紙旗一面所書字樣多係救國討賊等各字樣惟前導之農業專門學校及法政學校用白旗書聯語數副自體育場集合出發游行散歸校時已鐘嗚四句矣附軍民兩長當日原電如下　北京大總統國務總理鈞鑒外交部鑒頃據學界全體來署聲稱德恃强權迫租靑島全國痛憤隠忍積年此次列强仗義興師以仁除暴原爲伸張公理主持人道我國悉索敝賦參加歐戰不惜國内一切犧牲勉隨各國之後者亦冀國際平等積抑獲伸幸大戰結果和會告成各返侵地同保主權德人佔我靑島當然應直接交還乃和會竟曲徇日本無端之要求不容納我代表之意見蔑視我主權宰割我疆土直等中國於無物列强所主公理此豈謂得其平國可亡而靑島不能讓民可殺而主權不能失應請切電我國代表堅持前議請和會將靑島交還中國若公理滅絶强權横行惟有嚴拒簽字另籌辦法國權所在即民命所託雖塗肝碎腦有所弗顧且外交變幻國事危急全赖士氣民心以爲政府後盾都中學生本其忠憤之志發爲激昂之行竟被政府逮捕其情實堪深憫擬懇曲予矜宥勿過摧殘以保方剛之士氣而固垂死之人心等情一再環懇前來理合據情電陳伏乞鑒察陳光遠戚揚 
[南京總商會改選記]  
　　南京總商會會長副會長公斷處長會董等任職已满兩年前經全體會董於常會大會時議决改選辦法七條（一）此次改選仍照上屆辦法由各業先選業董由業董代表各業會員複選會董由會董互選正副會長（二）各業業董名額仍按照上屆規定自一員至五員爲限度（三）各業選舉業董由各業現任業董查明各該業商號會員名數開單向本會請領選舉票分散各會員在各該公所自行定期選舉（四）各業業董選定後由各公所開明被選人姓名及當選票額報告本會並將選票送會存查（五）各公所調查會員册（即商號册）以一星期爲限按期查送到會以便照發選證各公所收到選證後亦以一星期爲限將業董選定報會備案（六）本會俟各業業董選齊後由會複選會董（七）凡不繳本會常年經費者暫停發該業業董選舉票此項辦法通知各業後各業即將業董選出函報該會計業董總數一百三十一人乃訂期於四月十五日由業董複選會董會董名單如次蘇岳宗張質夫甘仲琴王寶芝秦曉春王金韶黄月軒于樸庵朱少泉鄭夑　李仰超楊豫生龔鏡湖李純生岳慶生任蔚文馮竹賢宋厚安戴鈺昆魏芝房潘國楨余輔臣張瑞衡張益生李詠沂蘇民生程調之汪伯平王守誠桂望之陳維周張友石周茂香貝耀潭陳廷一梁佩珍何伯璠毛鶴籌卞梓卿許仲卿胡桂山萬玉樹葉嘯仙康祝三朱錫三陶小圃孫志廊孫心田周衡甫傳禮堂五月十四日爲該會會董互選正副會長之期各官廳均有代表蒞會下午二時各會董齊集後分設三投票匭計到會董四十九人第一次開匭蘇岳宗當選爲會長得三十七票第二次開匭甘仲琴當選爲副會長得四十六票第三次開匭王金韶桂望之各得二十四票用抽籖法桂望之當選爲公斷處長蘇岳宗原爲第一任會長此屆復行被選蘇君力辭謂會長一席關係商業至鉅刻值新潮澎湃之日非有新舊學識兼優人物繼承斯職則内無以維護商人之利益外不足振興國際之貿易鄙人任事以來毫無成續隕越之羞已不可免胡能再肩此任應請以次多數遞補全體會董一致起立挽留蘇君辭不獲已始允就職副會長甘仲琴新遭母喪是日未曾出席公斷處評議員聞緩日便須推選云 
[杭州快信]  
　　國務院來電云近日各省議會及公共團體先後來電仍以靑島問題籲懇堅持此事關係國權政府極爲注重正在悉力爭執總以完全主權交還中國爲目的希酌量轉告用釋羣疑至各處來電語多失實或謂政府欲置學生死刑或謂借欵將以地丁作抵純出謡傳决無影響並希以實情酌告俾無誤會各處地方治安同關緊要近日人心浮動難保無奸人搆煽務望隨時督察切實防弭期於消患未形是爲至要 
　　杭總商會昨開會後除電北京及巴黎外又通函全國商會分甲乙丙丁戊已等項辦法一律勸用國貨日幣自今日起槪不通用一面函請敎育會編撰講稿分頭演說共策進行 
　　杭總商會會董何敬安昨大會時提出否認議員徐成周等倍給公費旅費案全體贊同决定辦法兩種一函請該　打銷是案二如竟不聽通電各縣一致否認停納捐稅 
　　省議會定下午開議現因期間匆促各種議案積壓决定自今日（十六）起改分上下午兩班上午自九時至十一時止下午自二時至六時止集會開議以期迅速已通告各議員查照 
　　取銷浙省繭行條例實行開放業經省議會議决咨請省長公布施行嗣後有公民周逹權商民翁仁元等陳請修正維持兩案昨俱經建議審查股報告無須付議現又有硤石絲業團體二千數百户電省請予救濟 
地方通信 
[金山]  
　　縣立第二高小之演說會上週日曜日金山縣立第二高等小學校特請高旭姚石子兩君演講時事大旨謂靑島爲山東咽喉山東爲我國重要省會靑島去則山東不保山東不保則全國亦隨之而亡我學生當急起救國毋忘國恥不用日貨是爲至要說竟由該校職員方沖之曹宗甫干城三君相繼行團體訓話以引起小學生之愛國觀念訓畢幷各發警告國民及勸用國貨傳單二紙而散 
[蘇州]  
　　神袍戲衣業罷工訴訟湯家苍恒源神袍戲衣店違反行 
規雇用業外之成衣匠作工經霓裳公所得悉即派司年趙阿五方孟林往查致與恒源店主張正壽爭執吵閙迨後趙方等約集同業多人與張正壽評理又復鬭敺並將張正壽捆送公所開會議罰而張正壽一方面報告警區派警到來將趙方等數人拘獲解縣張正壽亦即赴縣提起刑事訴訟該公所同人以司年趙方等被拘遂公同議决本業一例停工專待法庭解决一面由夏海和出面具狀縣署温知事批云張正壽如果紊亂行規自應召集同業或請商會妥議維持整頓之法乃趙阿五方孟林不此之務輙聚衆前往敺傷張正壽毁損其物件並取去花衣數件逮捕張正壽至公所捆縛種種行爲均入於刑事範圍昨准警廳將一干人等解經訊明收所俟查明取去花衣件數以憑復訊核判來狀對於趙阿五所犯刑事均置不問只以羣議罷工爲要挾冀釋趙阿五等若干人照此辦法將見社會之安寗秩序日益紊亂官廳亦無從維持矣所請碍難率准此批 
　　派員審訊全家殺斃案湘城上馬圩地方鄕民潘雲鳳全家五口被已歇之畏工圖財起意糾集多人盡行殺斃一案　經崑山縣巴城警察所破獲同黨犯人六名解押該縣已誌前報吳縣温知事昨接崑山縣署移知後即派藍承審員帶同錄事署警乘車前往該縣提犯會審一俟訊得實供再行引渡來蘇歸案判斷 
　　總商會之特别會議蘇州總商會於昨日（十五）下午召集臨時會議共計到會者三十六人首山龐天笙會長報告開會宗旨謂山東警耗如此惟有與日本斷絶工商關係宋友裴謂日人收買蘇州電燈公司果欲抵制日貨常自電燈始龐會長提出辦法三條經公衆表决（一）致電北京政府巴黎和會請勿簽字堅持到底（二）本會各商均願爲政府後盾擔任勸導各界不用日貨提倡國貨（三）振與電燈公司業已出售日本此項電燈亦屬日貨之一種應勸各界停燃爲不用日貨之創始當塲並將至北京政府之電稿擬就交由書記拍發電云北京大總統國務院農商部鈞鑒報載巴黎和會對於山東靑島膠濟等權利完全爲日本繼承外交失敗言之可痛溯自民國四年二十一條件强迫簽字後我國各界惡感已深今猶外示親善隠行攘奪羣情憒激忍無可忍僉以非將靑島完全由和會直撻接歸一切密約悉予廢棄不足以保主權而救危亡本會爲保全國權領土實業經濟起見迫切陳詞務乞堅持到底非逹目的勿令專使簽字商民等無論如何犧牲願爲政府後盾無任迫切待命之至蘇州總商會會長　末笙副會長蘇稼秋曁全體會董等同叩 
[無錫]  
　　各業抵制日貨之進行國民事務所成立後議抵制日貨須先從棉紗一項入手分别函逹商商及各紗廠提倡自製紗線與絲光紗等以免用户間斷之虞各紗廠接函後即擬設法製造此外行銷棉紗之商號昨日集合同業在紗業公所開會議决即日起日本棉紗槪行停止買賣並不得再進日紗又訂規則五條互相遵守又舉調查員十五人隨時調查有無違犯並將日本各紗之商標通告國人以便公衆注意又洋廣一業素以行銷日本貨爲大宗近日屢次開會集議公推同業藍仲和等爲代表赴滬與申地各批發莊接洽停止購運日貨茲悉藍等抵滬時適第三號貨船將次開行藍等即將該船扣留所裝日件逐件檢出退回原號始行開駛其第一第二兩號貨船已在途中不及扣住藍等衣昨午回錫即在公所開議俟貨船到埠由各店派友會同查檢日貨悉數退回上海聞該業擬將日貨中之日用各物雇工倣造或　員調查方法預備自製又以快郵代電通告各省總商會縣商會轉綢布棉紗洋廣貨同業云外交失敗國事頻危警耗傳來全國痛憤各省國民大會次第成立議决救亡方法内有抵制日貨一條實爲當務之急凡我商民均應激發天良實力奉行堅持到底敝處已開會議决即日起不再買進日本貨特竊思棉紗綢布洋貨爲日本輪人我國之大宗尤宜全國一致急籌抵制務望各縣商會及各地同業連起提倡共籌進行各憑良心　我天職以鎭靜堅决之態度謀永久抵制之計劃情急率陳竚候明敎無錫綢布業棉紗業洋廣貨業全體同叩删又本届各繭行之出租與日商者共有二十二家昨日已紛紛赴滬向原介紹人磋議願認損失而毁成約金業同人見各界抵制日貨大爲欽佩惟該業於此無關無由表示特自製鷄心式徽章數千枚一面刻恒心兩字一面刻抵制日貨四字遍贈各界人士以資警惕云 
[鎭江]  
　　敎育會請爭國權電丹徒縣敎育會致北京電云大總統國務院敎育部鈞鑒外交事迫全國震驚萬乞尊重國權力圖挽救丹徒縣敎育會叩寒 
　　江口大火詳紀十四日晚間九時城浮橋江口忽然大火由豫愼泰雜貨舖起火因其内進糖油堆如山積以致火勢猛烈紅光燭天霎時天主堂警察局曁各坊救火曾急驅洋龍馳往灌救鎭城文武各官亦到塲督率兵警施救直至十一時始漸熄滅是役計延燒大雅樓茶館慶康油糖號水陸總巡局一所垣泰祥雜貨等號共燬去三層樓房百餘間按該處店舖林立上年春間曾遭火災燒燬店舖多家市面今始恢復不意今又罹斯慘厄熟閙市塵竟成一片焦土被焚各家均保有貨壓火險約共值銀六七萬兩現聞各保險公司已派人到鎭調查情形矣 
[南京]  
　　改運漕米之又一院電改運漕米接濟北省民食事中央期在必行昨國務院又來電云南京齊省長鑒統密支電悉接濟京津民食一事閣議暫按漕米辦法招商分赴蘇浙皖採運由内財兩部發給護照原爲兼顧蘇皖米禁使内外人民不致或生疑阻起見現都中應需米石已由警廳與商商調查議分兩期採運第一期先運二十萬石至某商赴某省採運若干於給照時明晰塡註以便商人持赴稅關報請查騐此項護照業由内財兩部會印發交警廳辦理並不收取照費財部已　定咨逹貴處其津埠應行採運若干曾函知曹省長查明尙未准復該埠在蘇採運米石應予通融先由貴處給照除電知曹省長外特復院佳印 
[嘉興]  
　　學生開會嘉興秀州書院等學生於十五日通知全城各校學生在秀州書院開會各校均推代表往聽其宗旨欲使全城學生及其家族相率禁用日貨一面分隊出發將各種日貨廣告盡行扯去又沿途講演以祈人民注意 
[厦門]  
　　厦門學生之救國熱厦門國民外交協會通電云本日厦門全體學生救國會四千餘人出爲游街即日成立國民外交協　厦門分會江聲報 
[天津]  
　　白日刺殺人於市十四日下午六時許東馬路靑年會旁共和藥房門首北洋海軍醫院副院長梁承藻（年三十二歲廣東香山縣人）在汽車中被刺當時梁携其夫人黎氏同乘汽車赴共和藥房镶金牙梁在車守候車停藥房北首其夫人事畢出門梁將汽車靠近藥房復因遺物轉身進藥房取物旋即出該藥房及近車邊而其夫已被人刺死其傷在頣左該汽車爲一百十七號形式最小僅容二人車中血跡糢糊尙遺美式便帽一頂其尸身已横陳地上據北洋醫院中人云事發後即接到電話同人等赴該管警區詢問該區答以不知嗣據報告兇犯已在東門内中立園拿獲據該園云六時許怱來一人身穿毛藍大褂進内吃飯飲酒數壼酒醉後潑口大駡地方之官長自云係退伍兵周鴻標（年二十八歲）該園主報知該處巡警而巡警未遽進内干涉園主勸之使行詎該犯從懹中取出利刃一柄擲桌上園主報該管東三區此時二區副官亦適在坐將其利刃取過立將此犯抓獲帶署轉送警察廳訊問未得其確實口供是否正兇尙不可知 
雜評一 
[可以出矣（默）]  
　　敎育爲立國之命脈當此危疑震撼之交有心人孰不欲愛護之况身當其任者乎蔡氏之辭職誠勢不獲已也蔡辭而全國學界奔走惶駭皇皇然若不能一日安蔡氏見此必不能恝然無動於中然雖不忍而不願復出者亦勢不獲已也今學生之留旣如是其殷政府亦已有留之之表示則蔡氏之出此其時矣不然而罷課之舉成非特益陷全國敎育於紛擾且適以快彼日夜謀摧殘者之心蔡氏其忍乎今後之敎育誠難維持矣然明知其不可而爲之又非擔當大任者所應爾乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會再停之第三日]  
　　平和通信社消息自和會再遭停頓後各和平團體連日推舉代表分謁唐失兩總代表設法挽回和議無如一時尙無辦法現已分電南北當局慰留代表亦未得有覆電雖和議終趨向於維持之一途然在此數日内形勢尙覺混沌不明也 
　　聯合通信社消息十六日和會無消息惟北代表王克敏施愚兩君於和議停頓後親赴南京晤李秀山督軍詢政府對於時局之意見李督主張兩方代表不可動摇和平會議不容破裂定當會合同志各省將此意切電北京並電兩方代表聲明外交危急應謀早息内爭請各代表勿萌退志賡續開議對於王施兩君又爲切實之敦勸兩君回滬後傳出此種消息一時神經敏活者頗抱樂觀以爲和會得此或可起死回生記者（聯合通信社）因訪政客某君詢其意見據云此次和議停頓全由兩方政府不具誠心兩方代表居非常複雜困難之地位幾經束縛馳驟遂至無路可通不得不出於辭職今欲解此癥結舍兩方政府具莫大之覺悟負莫大之責任外和平會議始終無法進行但兩方政府是否有此决心有此毅力乃至大之疑問故吾人今日之希望全在爲國家主體之人民力謀所以自救若依頼代表與政府恐和議無實現之期也 
[唐少川與無錫代表之談話]  
　　昨日無錫國民大會代表王勍薛學潛同訪唐總代表於靶子路唐君私邸彼此談話有一句半鐘之久茲紀如左唐總代表謂此次北京學生怒潮實爲吾國政治史上放一異彩雖以冥頑不靈之北政府亦稍稍有所感動可知吾國近年敎育界之進步已有特著之表示若全國國民迎其機而善導之則此後之收效當益不可限量所可惜者學生所揭藥之賣國諸人僅僅指爲曹陸章等不知曹等猶爲附從眞正禍首則固另有人在曹等不幸而當其衝所謂禍首不惟逍遥事外反將乘機而活動焉此至可爲國家前途太息痛恨者也不侫自民國元年内閣解職迄今因政治上道德關係欲完全脫離政治生涯者屢矣旋爲各方情勢所迫遂有不得不偶爾重負政治上責任之事實今茲不得已出任西南護法諸省議和總代表即其一例也惟自開議及今和會本身屢遭停頓推原其故實緣北政府毫無誠意處處以詐僞欺人如陜西之迄未停戰借欵之擅自提用軍火之秘密輸運等凡所以破壤和平之手段幾於日日有所聞見然不侫始終平心忍氣維持和會不願使和會由我而破裂大增全國人民之痛苦委曲求全無微不至不知我愈退讓彼愈進逼遂致我退無可退讓無可讓近今正式提出於和會之八條實爲最公允最正當之辦法而北方反誣爲極端之主張至可扼腕試由國民以良心評判之當亦不以斯言爲河漢也今八條之主張旣絲毫不能貫澈内疚神明外慚清議非急避賢路不足以贖前愆此爲不侫不得不求去之苦衷至不侫受此次敎訓以後誓不復問政治事業當盡力從事於敎育聊盡匹夫有責之義此不侫視爲無辦法中之辦法也若以近日民氣之發揚視之不可謂非國民絶大之覺悟但有覺悟而無决心無手段則事事等於五分鐘之熱度至應取如何之决心下如何之手段亦當由國民自决之惟萬不可自陷於無統系的行動則最當注意者也 
[和平聯合會開會紀]  
　　全國和平聯合會昨日下午二時開第二十八次評議會主席萬福華報告各處寄來函電畢即由馬鄰翼柴春霖陳曾亮報告與南北唐朱兩代表接洽情形略謂雙方對於法律問題之主張均異常堅决萬難通融吾等力勸雙方維持和局互爲讓步終未見效云嗣主席又將上次會議所擬維持現内閣及學生電報草底提出討論王桂照柴春霖葉之喬陳曾亮陳鶚尤開統等均主張稍爲修正修畢即拍發各處是日議事日程無列議案主席即振鈴散會茲將各種電文錄下 
　　（共一）北京大總統國務院鈞鑒日昨和會又忽破裂雙方代表全體辭職惡耗喧傳羣情惶駭竊維議和以條件爲資料以容納雙方意思爲結果今南方旣提出八條北方亦廳提出條件或對於南方條件逐一發表意見庶得有所磋商萬無見人條件與已不合遽行抛棄責任之理况外交急迫國運垂危戰禍連年生機將絶吾民之望和平甚於倒懸之望解救國際地位之能否挽回全視國内局勢之能否統一生死存亡間不容髮本會集全國公意籲懇鈞座一面慰留代表令其暫勿離滬一面促總代表會同各代表速即切實討論或另提適當條件或就南方條件分别可認否認務使雙方意見漸歸融化國命民生實利賴之全國和平聯合會叩 
　　（其二）廣州軍政府各總裁鈞鑒前日和會南代表提出八條未得北代表同意當席宣告辭職噩耗傳來羣情憂駭竊媾和以雙方交讓爲先代表以完成責務爲重如謂理由正當遂必絶對堅持何以副寗人息事之初心如因意見偶乖遂即拂衣竟去何以慰拯溺救斃之與望况外交萬急國運垂危戰禍連年生機將絶吾民之盼和平甚於倒懸之盼解救國際地位之能否挽回全視國内局勢之能否統一生死存亡間不容髮用特集合全國公意籲懇鈞府一面以最肫摯之詞慰留代表一面商定最後辦法令各代表遵照進行矢銳讓之决心促和平之實現焚香頂禮無任禱瞻全國和平聯合會叩 
　　（其三）北京大總統鈞鑒報載錢總理呈請辭職想未 
允准竊念外交方圖補救和局正賴維持若危難當前總理僅以辭職卸責國家何貴特設此職况不以誤國責任改組局部而以黨派暗潮推翻全閣將此求退處彼得遂其擁戴之私始愛和平終至轉授武人以柄勢必致外交益壤南北益離瞻念前途不寒而慄爲此敢乞大總統恢宏文治遏絶亂萌勿使國家統一以前或有内閣動摇之事本會爲救大局阽危起見作此主張倘有意外刧持誓必力圖對待臨電疎企切盼主持全國和平聯合會叩删 
　　（其四）大總統國務院敎育部鈞鑒京校學生五月四日鑒於外交失敗義憤塡胸致有示威舉動前經電呈大總統請從寛免究嗣讀明令整飭將來學風敢不欽悚惟是莘莘學子確無個人私怨亦無權利思想激於義憤舉國心理認爲外交上後盾之行爲絶無犯罪之意思恐執法者深文周内鍜鍊成罪不獨釀成全國學校之風潮亦且激動四民之公憤是非公理不得其平合電呈請迅予援救懇切待命全國和平聯合會叩 
　　（其五）北京地方檢察廳鑒報載貴廳准警察廳移送京校學生三十餘人一案十日票傳審訊等語查五月四日曹宅失愼及傷人眞像若何是否學生所爲不能斷定惟查此次學生及市民計三千餘人因外交失敗義憤塡胸迫而出於示威運動全國之心理認爲一種外交上後盾之行爲聞當日學生有受傷及因傷致死者法律上尤有正當防衛之可援總之此舉絶無犯罪意思當然適用不爲罪之規定貴廳爲代表國家機關應知國家以人民爲要素人民以衛國爲天職公理具在萬不能認此三十餘學生有犯罪行爲用特電請予以免訴處分以安人心而維國本無任企盼之至全國和平聯合會叩 
[關於挽留蔡校長之消息]  
　　昨日江蘇省敎育會聞京津學生聯合會代表團蒞滬爰招集本埠各中等學校以上各校長於下午三時後開茶話會特邀敎育部僉事沈商耆君曁京津學生聯合會代表團與會籌商挽留北京大學校長蔡子民先生辦法首由主席副會長黄仕之君說明開會宗旨旋請沈僉事述敎育部挽留蔡先生情形次由北京大學學生代表方豪君詳述此次北京學生五月四日示威運動經過情形後乃說明代表團南下之任務（一）挽留蔡校長回校（二）接洽南方學界（三）籌議抵制日貨乃由主席請與會人員各抒意見商議辦法遂决定（一）由會備函挽留蔡孑民先生（二）由會推舉代表赴本埠學生聯合會通知得悉政府慰留蔡校長之命不日可下罷課事可取銷（三）中等學校以上學生利用署假組織講演團赴各地勸導人民抵制日貨最後由主席聲明本埠學界對於此次北京學界之義舉深表同情願以一致的主張持久的精神相與勉勵云至五時半散會 
　　江蘇省敎育會自聞北京大學校長蔡孑民先生離京消息頗爲注意日前曾致電敎育次長袁觀瀾君探詢政府對於蔡校長有無慰留之誠意茲得袁次長來電如下林蔭路省敎育會黄副會長政府留蔡指令已發表直轄各校長亦多允仍任職蔡公已否過滬倘對於挽留一節仍表示决絶則風潮難息牽連敎育大局深可危慮嚴範老已否北回濤咸 
　　江蘇省敎育會前日致北京電云北京國務院敎育部鈞鑒文電計逹蔡校長辭職迄未見明令挽留學界異常憤激上海學生聯合會寒日宣言一星期内政府不能表示維持蔡校長地位與大學尊嚴誓籌最後對付等語潮流所激前途將不堪設想除由本會盡力勸導外懇速頒明令維持以慰衆望江蘇省敎育會咸 
　　工業專門學校（卽南洋公學）校長唐蔚芝致北京電云北京大總統鈞鑒北京學潮羣情憤激近聞兵警看守學生謡言紛起上海學商界全體激昂恐釀不測之禍乞速定辦法明白宣佈並速留傳部長蔡校長妥爲安輯以弭禍患萬叩唐文治銑 
[國民大會歡迎學生代表記]  
　　此次山東問題留日學生曁京津學生均派代表來滬聯絡各界一致進行國民大會上海事務所於十五日午後八時開會歡迎公推總務科主任陳公哲主席致歡迎詞次留日學生代表廖方新起立報告略謂留東學生聞吾國外交問題失敗擬在使館開會使館不允乃推代表交涉請發電北京强硬主張亦不得要領四月三十一日見日本有外交勝利號外非常惶恐因集議推定代表返京滬一帶運動各界爲外交後援我輩之主張（一）山東問題必全國一致力爭此時萬不可簽字寗作爲懸案將來可在國際同盟主張（二）二十一條件及軍事協定必須主張取消（三）原内閣爲憲政會所反對但關於山東問題各派皆取一致之態度决不稍讓一步雖與美開戰亦所不惜日本所懼者惟在抵制日貨惟日人每謂中國人不過五分鐘熱度不足懼怕故此層務望國人堅持到底至留學生受辱情形各報均已登載今不再詳述繼北方學生方豪君報告謂此次同人等來滬係具三種資格（一）代表北京大學全體（二）代表中學以上聯合會（三）代表京津學生聯合會其任務（一）歡迎蔡孑民（二）與南京上海學界聯絡嗣述五月四日學生集合赴曹汝霖宅曹宅扃閉軍警林立同學憤怒將臨街窗打破越窗而入先入者將門闢開曹即自行起火意在燒斃學生及燬賣國證據繼在衣櫃中尋出章宗祥當以花瓶擊其首流血甚多又有多數同學拳足交揮章即倒地當時以爲已死隨即搜尋曹汝霖曹匿不可得旋有日人數名將章扶出一時不及阻止時巡警總監已至强迫解散捕去大學生二十人高師八人中國大學匯文大學各一人高工二人是夜即由各校長要求釋放而政府主張嚴辦繼因各界表同情於學生政府之意始稍和緩於六日開國務會議結果主張緩辦吳炳湘乃通知各校保釋學生各校長至警所吳又堅持須先上課後釋放各校長要求即釋學生辭至激昂願以身爲學生替死吳堅不允各校長不得已乃允上課於初七往接學生學生不允出外謂我學生多拘一天則國民多一次刺激甚至我三十二人被殺其刺激甚大堅不肯出經同學再三勸諭始各返校初七夜復在大學商議爭回山東之根本問題當組合北京學生聯合會每於午後二時開會至次日天明精神極爲團結當議决對内對外辦法六種代表等至天津及南京一帶接洽各界均以爲然並在切實進行尙望上海各界討論確切辦法一致進行庶全國風從同心禦侮國家或有一線挽救之機云繼由牟琳君演說甚爲沉痛繼由阮勤君演說國民須有决心當咬破手指書决心二字全場鼓掌如雷繼由陳家鼐李次宋博文女校校長李果君演說主席宣告散席時已夜十一時矣 
[各界對外表示之昨訊]  
　　華僑學生會華僑學生會討論辦法三種昨特函致商業公團聯合會請付公决實行茲將該會辦法錄後　（一）抵制日本之法（甲）不換日幣須聯絡各錢莊凡有日本銀行出單不付凡有日銀日鈔不收不換（乙）不裝日輪須聯絡各出口各商號改裝中國輪船或别家輪船（丙）不食日物須聯絡各酒館不用東洋海味不賣東洋酒類（丁）不用日貨須聯絡一般同志不用日貨並隨時勸親朋勿用日貨（二）提倡國貨之法（甲）推廣負販團此團須勸各工廠自行組織將本廠所出之貨雇人負賣並發廣告單歐美人新出一種貨物多用此法推銷收效甚大（乙）組織勸造國貨會前有勸用國貨會已見成效請更進一步組織勸造國貨會（丙）徵求工藝人才製造國貨固須學識且管工廠亦須得法是以徵求人才爲先而資本次之（丁）設立調查研究部振興國貨非止一端須先從調查入手何種外貨銷流最廣價格如何用何種原料製成中國有此原料否造成以後成本如何一一比較務須超過外貨質求精良價求低廉陳列場未有不歡迎者（三）研究持久之法組織勵恥團聯絡各行家共同組織每行舉出數人入團辦事查有抵制不力或不能持久者即派團員前往和平勸導鼓勵其熱度升高愛國天良人所同具未有不知恥者倘有執迷不顧大局則通告該省該籍一致不承認爲中華民國之人民 
　　國貨維持會國貨維持會昨發通啓云全國實業界公鑒際茲全國人心傾向國貨之時凡吾實業家苦心經營之工廠工作家研究精良之出品或有成績未經表白出品未能周知者務祈速將牌號地址貨名商標價目效用及各本廠簡單之歷史詳細函知本會俾得彚登各報藉資傳播免使眞正愛國者徘徊中道莫知所措又有一端爲吾國實業界諸君子不可不知者國人愈愛國貨國貨愈宜精良國人不惜重價貨價更應從廉並須對於已出之品加多製造未有之品從速仿造總之今日有國不愛他年欲愛不國矣務三思之 
　　蜀商公益會蜀商公益會昨日午後一時假座嶺南樓會議抵制日貨辦法簽名到會者共有一百六十餘人當場議定四項辦法（一）自今日起我帮無論棉紗疋頭雜貨均不買東洋貨一致堅持以表愛國熱忱（二）名號以前定有期貨各照進貨簿核實報告公益會彚存備查（三）推定調查員（四）以前所定東洋期貨以今日爲限今日後即不承認當場舉定調查員二十餘人幷擬定公函由各號蓋章知照重慶宜昌漢口沙市各分莊散會時已時鐘三下矣 
　　棉紗業三馬路美仁里紗業公會連日接到外間詰責函件爰於昨日下午三時召集全體同業開臨時會正會長聞蘭亭未到由畢雲程爲代表開會後先將開會宗旨報告並宣布連日接到各團體來函責問仍與取引所訂購期貨等事到會各人均主與日商斷絶交易繼由副會長項惠卿金錫之等演說自此次開會後凡有私向日商交易者同業互相查察得有實據即驅逐出公會云云衆皆贊成遂爲决定並登報答復各團體以明眞意二馬路民豐里紗業競智團昨日下午亦因紗業與日本貨有密切關係特召集全體團員開會經會長邊文錦演說各界因山東靑島問題抵制日貨我紗商自應一致贊同惟日貨應略予分别若福島漁翁三馬立馬等牌係屬完全由日本運來之貨自應拒絶不買而上海廠家所出之水月雙虎丹鳳等商標之紗原料係屬華産廠家並有多數華殷在内每廠男女工人一萬餘口皆係華人牌號雖冠有日商字樣而華人所受之利益不少應將利害較其輕重以先將售花與該廠阻拒之方爲止於是經衆討論之下議定現在先將日本進口紗福島紗先停止交易所有本廠紗尙不敷我國内之銷用姑爲臨時議决案倘團員中有三人以上之反對者再行訂期開會　川帮紗商亦因各界抵制日貨昨日在商帮協會開會全體一致决議凡對於日本進口各種洋紗外所有上海日廠所出之水月雙虎丹鳳等紗亦一律拒絶不辦非至山東問題逹到還我靑島目的不止云 
　　煤炭業本埠煤炭同業於昨日午後借北市某公所開會討論辦法結果定爲有秩序之進行 
　　北市綢緞業昨日（十六號）三時北市綢緞業全體在綢業會商處會議推銷國貨抵制日貨事當由各號執事公推呂葆元爲主席會議結果决定如下（一）前定之日貨未到者由各號向原定者一例停止（二）以八年五月十六號起不再續定日貨（三）各號將前存之日貨以售盡爲終止以上三條均經同業一致贊同允即日照行而散 
　　水木業滬紹水木工界推舉代表上業董書略謂查我水木工界全年計用日貨材料約二千餘萬在日貨之輸入可稱商業之首（如白木卽白松麻栗木凹克木桂木大小五金玻璃水門汀等項）凡我同人亟宜萬衆一心不買日貨稍盡一業天職倘能急起進行可免覆溺諒我同人共鑒此志同人自慮棉薄特就一部分固結團體擬具蒭蕘貢獻我領袖董事電鑒如荷同舟共濟迅行通知各同業作頭工頭自卽日起不用日本材料如遇外人工程早經訂定日貨者得可設法不用或改用他貨爲最好如係我國業主工程曾經訂定日貨材料者迅即知會改用國貨設價格參差應由業主照償倘業主否允惟有相當對待停止工作雖我工界愚魯較多但掬血熱誠竭我心力以冀保全我中國完全領土也王森記等上言 
　　南市各錢莊南市各錢莊在錢業公所會議堅持不用日本紙幣如有往來滙付日本各銀行劃條槪行却絶均以現銀交付已將以上公决情形通告各同業一體查照 
　　烟紙店本埠城廂内外各烟紙店於昨日起會議决定將所存各種日本火柴售完後槪不批入所有門市應銷均改售中國各廠所出火柴其餘什貨亦同此辦理云 
　　先施公司南京路先施公司近以外交失敗靑島垂亡國人痛心國事羣謀抵制日貨吾商人亦應表示愛國熱忱故已决心止辦日貨提倡國産云 
　　少年宣講團少年宣講團團員近憤國事日非一方鼓吹各界擔任宣講一方實行所負職務多派團員在滬南北分送印品宣講愛國救亡方法該團化裝演講部擬定期分赴内地演講亡國鏡等事實通俗游藝部編唱時事愛國歌喚醒同胞引起愛國思想云 
　　梅溪小學城内梅溪小學學生組織勸用國貨會每晚列隊數十人游行街市隨路演講所經店肆如小東門内周同興等數十家一經勸導所有日貨盡行收藏自願不再出售 
　　麥倫書院麥倫書院學生現在校中組織一靑年愛國團相約今後不購日貨並各致書勸其親戚朋友等作同一之舉動且於是星期六晚在院中崇艾堂合男女兩院學生開勵志大會並請各界來賓參與有興國歌及名人演說等更由該校社會服務團演華族痛史慘劇以示激勵 
　　滬北各校北四川路三多里滬北公學於昨日下午四時至七時聯合兩江尙公湖州旅滬昌世北區英華廣智民福育英等滬北各校發起組織學生共同救國會以通力合作就力所能爲者共同救國互相保護一致進行爲宗旨一再討論學生救國方法以勸用國貨弗用日貨露天演說分發印件取婉勸主義並試辦學生儲金及義勇隊等四項通過簡章定於下星期二再開預備會即日成立 
　　中華工會中華工會電云北京大總統國務院各部長參衆兩議院曁商會敎育會並各團體鈞鑒聞靑島問題將由日本主張惡耗傳來全國震駭靑島若去則山東必失中國淪亡指日可待我國四萬萬神明之冑將被他人奴𨽻一如高麗子子孫孫苦不堪問高麗爲我人前車之鑒言念及此悲憤交集敢請鈞座嚴電歐和專使據理力爭以期務逹直接交還靑島取消嚴酷秘約不逹目的萬勿簽字否則全國國民誓死不承認並懇依法將賣國禍首曹汝霖章宗祥陸宗與等立予罷斥從嚴懲治以維國命而安民心工人等全體抵制日貨以爲政府後盾似此朝野一心大局必有挽回之望臨電神馳無任企禱之至中華工會陳國樑李桂標陸蘭亭嚴錫亭楊金榮楊金濤方堯卿夏金貴謝康林貢義高陳安南周春海高葆之張淦林汪根生袁鴻卿杜文棋王榮海王炳福沈玉潤方雲龍吳筱波鄭森桂劉鼎興張紹禮劉鴻興姜桂林馮道生張盛玉徐金生等公叩 
　　請拆廣告牌昨有本邑公民張芹沈祥　等聯名致滬寗杭甬鐵路局長及電燈公司函略謂外交失敗皆由少數賣國賊人所爲致令山東靑島將被日人侵日貨所有沿路各車站月台等處日本藥房所竪之木牌各種廣告及電燈桿木粘貼之日人招紙應請立時拆毁迅速却還所收費洋永遠不准建設以期同心抵制共圖補救大局務乞貴局長貴公司照准云云 
　　大團鎭浦東大團鎭紳商學各界自於九日開國民大會後羣情激昂各商家迭次會議抵制日貨之切實辦法現鹹貨業南貨業洋貨業等均相繼表示不批日貨云 
[國院對於各處來電之聲辯]  
　　靑島問題發生以來滬上各團體各界人士紛紛電呈北京政府籲懇堅持茲悉松滬盧護軍使接國務院電令云近日各省議會及公共團體前後來電仍以靑島問題籲懇堅持此事關係國權政府極爲注重正在悉力爭持總以完全主權交還中國爲目的希酌量轉告用釋羣疑至各處來電語多失實或謂政府欲置學生死刑或謂借疑將以地丁作抵純出謡傳毫無影響並希以實情酌告俾無誤會等因盧護軍使立即抄錄原電令飭淞滬警察廳長徐輔洲轉送各團體一體知照並通傳所屬各區署所警正警佐一體遵照速行轉告 
[寗波同鄕會職員會紀聞]  
　　旅滬寗波同鄕會昨日午後三時開緊急職員會議聞係會議朱葆三函辭新會所建築主任及永久會董錢逹三函辭副會長事討論結果仍主挽留並定本月二十五日在四明公所開全體大會解决此事如朱錢堅辭當即另行選舉云 
[護軍使再留總商會會長]  
　　總商會正會長朱葆三因佳電失當提出辭職書辭職曾經該會各議董兩次開會挽留已紀前報茲聞朱會長昨日仍未到會刻由盧護軍使直接去函請朱會長速出維持會務勿再固辭以顧大局云 
[縣商會今日開職員會]  
　　南市縣商會商事公斷處處長選定後定於十七日（今日）下午三時開職員會並邀集該會各會董及評議員等來會集議進行事宜復磋議提倡國貨維持實業等要事昨已預函各會董及各業領袖曁商事公斷處各職員等一體查照矣 
[五誌浙人反對浙議員加費]  
　　旅滬嘉郡會館致杭州電云浙江省議會公鑒頃聞貴會議員提出增加公費旅費一案若照此通過本省人民驟增負擔際此國危民困何忍再加重負倘昩然通過凡我浙人誓不承認貴議員號稱吾民代表當不致違背天良貪小利而鑄大錯萬祈取銷前議以免遺羞旅滬嘉郡會館同人篠 
[蘇浙繭市消息]  
　　蘇省之武進金匱江陰等縣今屆蠶訊現正次第上山因三眠開葉後天時冷熱不匀蠶身多弱恐結繭不能甚優預計收成不過五六分年歲已定舊曆四月二十四五日開秤新繭 
　　浙省之杭縣餘杭等處與海寗情形略同不過四五 
分收成新繭已於十四日上市每擔開價四十二三元因繭質薄劣收者不甚踴躍 
　　舊嘉興所屬六縣收成中稔南境新繭業於十五日開秤北境亦於十七日上市開盤價格每擔四十六元較上年度提高一元 
　　楓涇鎭爲蘇浙交界之區近年蠶桑事業亦殊發逹今歲頭蠶訊收成尙佳約有五六分年歲新繭開秤已定於二十一二日本埠絲繭商之前往設莊收繭計有五家大批人銀已於昨日出發矣 
[棉市報告]  
　　羅臣斐公司一星期棉市報告云本星期約期棉花似絶對無交易以致棉價（不論何月交貨）槪跌至二兩之下且有不久再跌之勢惟昨日市面忽有轉機情形漸趨穏固查所以恢復之原因除匯兌問題及尋常原因外尙有三因（一）中美及印度棉價繼長增高（二）普通天氣關係（三）種户出貨不多總之以前市面之疲滯雖不能立即完全恢復然危機已過進步甚速織棉者雖尙須謹愼但不必過分悲觀吾人敢斷言目前之市價已無可再跌此後市面必漸活動利物浦紐約印度市價均穏固 
[電請萬縣釐局長放行商貨]  
　　旅滬商帮協會據旅滬四川商帮馬裕隆申號聲稱接到萬縣蔣洪順電告由滬運往成都商貨九十餘件甫 
 
 

Page 11

 
 
抵萬縣被新任釐捐局長扣留勒令完納統捐並嚴比限繳等情該協會當經召集成都帮會員討論辦法後已電致萬縣商會婉商局長准予放行原電錄下萬縣商會會長鈞鑒接蔣洪順電稱新任釐局長扣留過境商貨多件押令完納統捐爲向章所未有懇婉商局長俯念商艱酌爲變通速予放行俾免後來商貨因而裹足致與稅務商務兩有妨碍迫切代陳並希電復旅滬商帮協會成都帮全體叩 
[鹽務會辦由浙返滬]  
　　鹽務會辦英人甘薄（譯音）南下調查兩浙及蘇屬産鹽數目業經由滬赴浙已誌前報茲悉甘薄氏已在浙省將各板户調查事　業於前晚（十五）七點時由杭乘坐火車返滬聞須會同蘇屬緝私統領宋明善再往蘇屬各處調查板户産鹽確數云 
[兵工廠長由京回滬]  
　　兵工廠總辦謝邦清前因事晋京茲已事畢於昨晨七 
時由京回滬到局視事 
[浦東遊巡隊緝獲刦匪續誌]  
　　淞滬游巡第四隊巡官吳世鈞率警在浦東南碼頭地方查獲盜匪黄高東于庚西二名及抄出銀洋鈔票等情已誌前報茲悉該二盜解入三區後經曾警正詰據供稱此項銀洋實由老西門内某錢莊搶來係由某某等糾往搶刦共五人搶得銀洋鈔票二千餘金潛來浦東分贓致被拘獲等語曾警正得供判該盜連同贓物金戒兩枚現洋二百八十元鈔票一百零五元小洋五十八角及手槍一支子彈十四粒鐵器二件當票十一張併解警廳司法科訊核 
　　又函云老北門内某銀樓於本月十五日午前被匪搶刦銀洋四五十元當時由警追獲方阿紀（又名方新紀）一名抄出贓洋並方之衣袋内票洋百餘元又金戒二只拘送二區一分所申送警察廳訊辦已誌前報茲悉此案自送廳後又據游巡隊巡警在浦東南碼頭拿獲張小毛兪阿香等並抄出現洋數百元金戒二只亦解到廳發交司法科研訊起案贓洋先給該銀樓主領去旋經劉科長詰方袋内票洋何來方稱於前日隨同同黨至小北門宴慶里對門何桂堂家中搶來問官遂傳何到案訊問據稱是夜盜匪共有六人來家行刦失去二三千金現在方處抄出鈔票確是我家失贓而游巡隊解送到案之金戒二只亦是我家失贓上有恒孚天寶等牌號求察問官得供令何開呈失單來案以便核對給領一面諭飭偵緝隊士於昨日分赴各處嚴密查拿逸匪務獲解辦 
　　另函云九畝地吳桂記成衣作於本月十五晚被匪六人各執手槍鋒擁入室搶去現洋九百餘元票洋三千餘元金戒四五隻珠花一隻該匪等入室時先問小店主在否比即將各夥綑綁翻箱倒篋呼嘯而逸事後由事主投報二區一分署查緝日昨浦東四區游巡隊在碼頭拘獲盜黨一人名兪相泉並供出王高東爲盜首遂協同三區署長至王高東家抄獲手槍一枝現洋九百餘元金戒數枚鈔票百餘元一伥解送淞滬警察廳核辦經司法科預審之下傳到事主吳桂記認贓屬實聽候核辦 
[巡警擊斃巡長之薄懲]  
　　淞滬警察四區三分所巡警王廷耀開槍擊斃巡長崔廷瑞一案業經地方審檢廳開庭訊明辯論終結聽候宣判在案昨日午後該廳端木刑庭長會同沈檢察官開庭飭提王廷耀上堂略詰之下以其過失傷害之所爲從寛判處罰金洋一百元旋據王廷耀聲稱原籍天津家内尙有父母妻子警士在所服務每月警餉無幾安有餘錢受罰求宥問官得供會商之下以王迁耀旣稱無力改判徒刑三個月判畢飭令還押聽候執行如果他日能將罰金呈繳仍可取消徒刑 
[搭客身畔亦獲烟土]  
　　英公司郵船此次由印度孟買來滬停泊浦東其昌棧碼頭經海關緝私隊華洋扦巡抄獲大批烟土七蔴袋計共四百餘磅等情已誌昨報茲悉前日（十五）淞滬游巡四隊巡警在其昌棧查獲該郵船搭客鎭江人黄玉山一名在黄身畔抄出烟土七兩及金鎊二十七個解入三區經曾警正略詰一過判送警廳訊辦 
[鹽地朦領部照之吊銷]  
　　奉賢縣境靑村場沿海一帶鹽墩地前被沈逹等向沙田局朦領部照事後經該處鹽民覺察以生計攸關羣起反對公舉紳耆程龢等呈經鹽運使署查得該項灘田確係鹽田向歸場知事管轄故咨請沙田局吊銷執照以保鹽民生計 
[靑年會今晚會餐]  
　　四川路靑年會自本屆徵求以來會員頗多每星期六必有會員聚餐會以聯交誼今晚六時爲南京寗紹兩隊會餐之期並於八時開會員交誼會演映最新影片劇名非錢可買情節冗長大足增觀者興趣凡爲該會會員一律憑證入場如欲借友同往須向事務所索取優待劵槪不取資 
[處州敎育視察團到滬]  
　　浙江處州省立第十一師範學校今歲組織視察團計該校畢業生二十三人由主任敎員黄志澄周纮率領來滬擬赴蘇州無錫南通並此間各學校視察云 
[林仲立定期扶母柩回籍]  
　　上海地方檢察廳長林仲立之母陳氏上月初旬在孟德繭路一百零七號寓所逝世已紀前報茲悉林廳長定於舊曆本月十九日扶柩回福建候官原籍該廳所屬員役並法警等現均預備恭送 
[審廳革換承發吏之布告]  
　　上海地方審判廳張廳長昨日發出布告兩道照錄如下（其一）照得本廳承發吏周光華辦事疏忽貽誤要公業予斥革特此布告（其二）照得本廳承發吏周光華業已斥除遺缺應以前考之備取第二名胡龍補充仰該備取承發吏迅即邀同確實舖保塡具志願保證各書並隨帶保證金來廳聽候派充職務切勿觀望自誤特此布告 
[各被告交保候訊]  
　　張家生李智生馬子玖陳蓉卿沈成之黄詠琴等在公共公廨環控潘本逹不理貨欵洋四千四百餘元銀四千二百兩又恒大米店主張振廷控夥顧士馨私收客賬洋二百四十三元又王松岩控王福生承運官鹽愆期請追損失洋三百元又德昶潤號控卜子卿不理結欠墊欵銀一萬七千九百三十八兩等情前日由駐廨包探將以上各被告傳至公堂經中西官諭令分别交保過堂候訊　又美商美康洋行控泰興公司主樂松榮定購紙貨不出請追損失美金七百另五元又英商泰利洋行西人勃繭特控王秋濤私拆裝修請追損失前日亦經包探將樂王兩被告傳案諭令分别交保聽候訂期訊核 
[瘋人留所醫治]  
　　虹口老朱家宅路三十一號門牌居婦鮑夏氏前日至該管捕房報稱其夫鮑惠生近患神經病終日眇閙而醫藥無資等情該捕頭即派探將鮑惠生車往緀流所醫治復於昨晨將氏及見證辛阿五何彩堂傳至公共公堂證明鮑惠生患瘋狀態張襄讞與英包副領事會判鮑惠生准予留所醫治再核 
[欠欵照數判償]  
　　江海關司事薩君實不理託范友仁將某公司股票向陳與九抵押洋二千元被陳延律師控經公共公堂昨晨派捕將薩范二人傳案由李襄讞會同美副領事丁瑞門君訊據原告代表律師上堂譯稱此項押欵已七月有餘據第一被告薩君實代表律師所進訴稟祇承認股票抵押洋一千元今願連同利息洋九十元分期拔還其餘一千元謂係第二被告范守仁所用請求着該兩被告共同歸還云云並據范守仁投案供認於兩千元押欵内用去一千元不諱中西官核供以旣據兩被告認欠屬實判照數共同還洋違干未便　 
[放花砲幾釀巨災]  
　　昨日午後一時南市王家碼頭悅順花砲店將製成花砲在近處試放以騐藥力不料誤落於三泰豆行棧房内凉栅上頃刻烟火迷騰當由該處各行號報告第六區敎火會立驅皮帶車到場施救得即熄滅事後由崗警回報該管一區一分駐所飭傳店主到來究罰 
[麫粉廠失愼]  
　　前晚十二時公共租界泥城外第七八號門牌大東第一麫粉廠批發所樓上忽爾火發經巡街捕瞥見奔訴捕房當用電話通知救火會西人立驅皮帶車馳往澆息燬去樓面一間 
[花衣内忽然起火]  
　　閘北又袋角寶豐紗廠攞晒附近空地上之花衣内於昨日午時忽然起火登時濃煙密佈閘北各救火會相率驅車馳至汲水灌救得熄事後四區二分所倪警佐飭警查明起火實情以憑核辦 
[私賣養媳之控究]  
　　江北鹽城人謝明芳昨至法公堂控稱民人於四年前憑媒將女兒小鳳子許配與郭德生之子郭許根爲室當因年各糼稚民女童養過門詎於上年十月間被郭夫婦將女兒私賣於寗波地方請求訊究並請勒令將女兒交案給予領回等語詰之郭德生供原告三年未至民人處旋得信據稱已經亡故且民人之子在外游蕩故此將媳另配與人不敢私賣請求寛限交案中西官判着郭交保限交小鳳子到案再行核辦 
[破獲北京路賭窟]  
　　廣東賭徒梁阿龍近在公共租界北京路一千二百五十一號屋内開設賭場聚賭抓攤抽頭漁利經人函告總巡捕房於前日午後由捕頭派令華探邵仁初王松濤與二十七號西探彭山率同中西各捕密往將梁與在賭之粤人鄧華方雨生周祥呂芳羅阿八楊漢白陳祥唐亞才卓映垣王成顧阿寳汪才寳何四麥開王阿四李阿六陳阿金陳阿瑞張阿毛劉李氏等共二十一人連同賭洋賭具一併帶入捕房稟奉捕頭着將梁阿龍收押其餘准各存洋十元保出昨晨由捕將梁押解公共公廨請究即據華探王松濤邵仁初相繼上堂稟稱捕房接得郵信内云乾記路十號屋内有粤帮賭徒日夜聚賭抽頭旋往調查詎被知風遷往他處嗣又偵悉移至北京路一千二百五十二號屋内迨往拘拿見門首貼有廣發長號字樣入内察看並無器具惟有木匠在彼裝修後登棧察看適被告等二十餘人正在聚賭抓攤即將各賭徒連同賭具及檯上大小賭洋鈔票約一百餘元一併拘至捕房因梁阿龍自認頭家奉飭收押其餘各人均存洋保出今臨訊不到言至此將賭具等物呈案請究訊之梁阿龍供認在賭場内爲副經理爲首人某某被逃等語兪襄讞核供商之英卓副領事以梁旣非爲首判令開釋候查提爲首人究辦其餘各人均保出不到着將保洋與抄獲之賭洋一併充公賭具銷燬 
[售賣淫畫之押儆]  
　　無賴兪阿春前日午後在福州路售賣淫畫被特别機關西探目壳羅香查見以其違章將兪與淫畫一併帶入捕房昨日將兪押解公共公廨請究中西官訊知兪係過犯判押西牢二月淫畫燬去 
[老婦發送棲流所]  
　　前晚有一年約五十餘歲身穿元色布夾襖夾馬甲元色布夾褲形似寗波老婦之某氏在白克路徘徊被一千三百九十號華捕查見以其迷途將氏帶入捕房轉送公共公廨留至昨晨解案請示經中西官向氏一再詰問不能言語諭送棲流所留 
養候認 
[過犯復來]  
　　蘇州人王阿根前日在南京路徘徊窥探被包探李明泉將王拘入捕房查係過犯諭飭收押昨解公共公廨經中西官訊明 
判王押西牢半年期满仍逐出租界 
[私賣燈吃之科罰]  
　　法租界小東門捕房捕頭偵悉居民沈月清王仁甫計陸氏等三户私設烟榻容人燈吸故於前晚親自督同包探及暗差捕等前往各該處抄出烟具等物並將王等一併帶入捕房諭令交保出外候示昨日將王等傳解法公堂請究先據捕頭上堂稟明前情詰之王沈等均供認私賣燈吸不諱中西官判各罰洋三十元充公烟具一併銷燬 
[串竊銅元訊實押儆]  
　　某店主陳襄吾前至法公堂控夥友尙德寳高興華等兩人串同郭理行竊店中銅元九十七斤扭案求究詰之尙供不承認判押候查明再核在案昨又傳訊先據捕頭上堂稟明尙等業已供認詰之尙供認串竊不諱高供民人祗見高與外人串同行竊並未分用中西官判尙押西牢二月高押十四天以儆 
[混兌鉛角被拘]  
　　無賴王金文因將鉛質小洋一角持至北浙江路二百二十九號門牌某烟紙店混兌經該店夥當塲察出喚到一千一百十六號華捕在王身畔搜出僞質雙角十六枚單角九枚一併拘入捕房捕頭盤詰口供一過飭將王押候派探王桂亭與一百 
九十號西探詳查私鑄之所解廨激究 
[各口巡工司曉示兩則]  
　　各口巡工司額發出曉示兩則茲錄於下 
　　（其一）本巡工司查束海關稅務司所屬界内烟臺新建泊船内港北口撤去鐙浮即在正築海牆北尾之上設立鐙桿代之並將長堤鐙浮改換鐙式合將其情形度勢開列於左計開一烟臺新建泊船内港北口之海牆北面曾設黑色鐙浮一個現經撤去代以镫桿即在正築海牆北尾之上設立黑色三足式標桿一架上置乍明乍滅白色迅光鐙一個每三秒時明五滅二百五鐙火距水面高有一丈五尺係爲指示内港北口之東邊而設再前設正築長堤東尾之紅色镫浮現將該鐙形色改爲乍明乍滅紅色迅光镫每三秒時明三滅二十七仍爲指示内港北口之西邊而設合行曉示各處船隻務宜留心詳記以免疎虞 
　　（其二）本巡工司查江海關稅務司所屬界内長江通州狼山水道姚港上現移鐙椿地點所有相距之海里分數曁視線里數内有變更合將其情形度勢開列於左計開一長江通州狼山水道姚港上現移之镫椿曾於五月七日第六百七十八號曉示在案惟該鐙椿移置地點所有相距之海里分數曁視線里數内有變更查該鐙椿自原處移置爲南八十四度東其相距英海里係百分之十八自新置之處視狼山塔爲北六十八度半東相距一里六分合行曉示各處船隻務宜留心詳記以免疎虞 
[道署批示照錄]  
　　滬海道尹公署昨批南滙縣民婦張王氏呈爲寃案久擱勢成覆盆求再令行南滙縣迅提人犯質訊澈究以彰公道由云呈悉查此案前據該氏來道呈訴當令南匯縣知事集證訊判具報在案迄今未據結復殊屬遲延據呈前情候再令南滙縣知事迅予提集人證質訊明確秉公核判具報毋再延宕滋累 
[淞滬警察廳批示四則]  
　　批王義林呈悉查該氏與諸龍昌揪扭紛爭事經警區訊明處分何得復藉詞多凟即使諸龍昌有糾衆拆梢情事儘可於發生時報警拘究所請提案之處應毋庸議 
　　批葉如高據呈髮妻楊氏爲近鄰范三誘匿各節果如所呈該范三殊搆成刑律和誘之罪准即派探查緝並着自行偵查隨時嗚警拘究可也 
　　批潘曙梅呈及繳銀均收悉候轉知該行員將欵具領後 
再行銷案退保 
　　批王鳳嗚呈悉應准將案撤銷 
中華職業敎育社通訊 
[中華職業學校附設玩具製作部簡章]  
　　第一條本部利用課餘時間專製作兒童玩具由全校職員 
學生職工共同組織之 
　　第二條本校設立之旨趣如下（一）改良本國固有之玩具（二）仿造外國輸入之玩具（三）創製兒童適用之玩具 
　　第三條本部資本由本校職員學生職工認股集合之校外同志如有志願認股者亦得附入 
　　第四條資本暫定五百元分爲五百股 
　　第五條本部職員暫定經理一人會計營業庶務各一人均義務職審查員若干人臨時訂請之 
　　第六條本部附設玩具陳列室專徵集或採購各種玩具陳列一室用作標本 
　　第七條凡能改良或仿造或創製之玩具送到本部經審查員公同品評認爲確有價值者予以相當之奬勵 
　　第八條本部每年於年終結算賬目如有盈餘按股照數匀攤 
來稿 
[　娼妓營業論上海進德會論文第一號醫學博士卜明懸撰文]  
　　本篇論說詳陳一自古以來廣布之危害所陳事實皆係由被害者之困苦經歷搜集而來大旨在將斯項危害若何及於個人及於社會一一指出事之在於各大城市爲然者在上海亦必爲然故本篇對於上海現在之情形及危險頗相近切上海之無準確統計可依同於他處但本篇所論陳者則全爲上海及各大城邑之眞確事實若對此營業不甚抑制者其危險將必更巨也 
　　（一）何爲娼妓營業娼妓營業者合娼妓與營業而言藉婦女爲用而毁壤男子婦人其所欲者全在博取其第三者之金錢利益而爲其所挾持之貨品開拓市場固不惜用種種之方法也 
　　（二）何者爲其所挾持之貨品此即女子（平均自十五歲至十七歲）之身體人之生女姊妹是也女子因上代疾病之遺傳精神上或道德上能力薄弱不能趨於高尙每被誘引入於此業貧寒之女子爲謀生計每入此業父母因利欲或惡德每自願其生女入於此業靑年無罪無知（女子在此年齡者孰非無知者歟）之女子因潮流而飄蕩不能回返者與夫靑年女子因愛情而入陷阱無人救之使出者每入此業靑年女子因受藥物迷惑竊詐或强掠者以及生殖器疾病之女子而無正當家室爲之保護者每入此業凡老於此業之女子多自少時即營此生久於此中與之俱化其居心遂亦安於此矣 
　　（三）何項機關乃用於創生發逹此業者歟斐萊克司勒醫士之報告言曰男女之情欲一發而不可制者其重大之成分莫非在於周詳之引誘酒精之激刺夜工之遲晏動情之娛樂凡此皆媒介娼妓營業者之所勤謹施行而爲之助者則爲其營業上之代辦人開設妓館之主人鞭撻强使有毒娼妓之龜鴇飯店以勸客多多飲酒爲生計行同娼妓之酒店女堂倌以及歐洲美洲之妓館宴客室加妓女以重大責任迫使之覓得大宗交易者皆是凡此者皆爲顯然之明例此業勤謹接續爲之以創生其業之需要者也（未完） 
來函 
[國民大會上海事務所成立通告]  
　　逕啓者頃以歐會關於山東問题已瀕危境月之七日於上海開國民大會當衆宣佈辦法三條 
　　（一）要求南北和會連提案懲辦賣國賊段祺瑞徐樹錚曹汝霖章宗祥陸宗與靳雲鵬等以清禍源 
　　（二）速電參與歐洲和會中國代表嚴斥日本無理要求幷電法相美總統及各國代表主持公道誓逹到保存國權目的 
　　（三）北京愛國學生被北政府逮捕多人應去電要求速行釋放幷於十二日由各團體公决各舉代表一人組織事務所於上海暫借法界霞飛路二百二十號世界和平共進會爲辦事處根據以上三項辦法執行各種事務並希望全國迅速組織國民大會一致討賊凡有接洽事件即請至事務所爲荷幹事部公啓 
[留日學生救國團啟事]  
　　留日學生代表廖方新鄕衛凌炳寓法租界長浜路修德里一三一八號如由日本歸國者請至該處或救國日報館接洽爲　 
[虞洽卿復寗紹公司股東聯合會函]  
　　敬啟者昨接大敎領悉種切所示各條雖經貴會議决惟照章須經股東大會多數通過方爲有效今據來函貴會有永遠存在之主張並閱報載有監督業務之說如此辦法將置董事會於何地前次大會因股東意見不協致起爭執鄙人宗旨一以調和股東意見使公司立於穏固地位不願于預業務旣經宗旨不同會長一席礙難承認應請另推賢能特此辭謝祗頌公安虞和德謹啓 
[上海市經董辦事處來函]  
　　敬啓者上海市經董兼任保安堂董事陸君崧侯素愉耿直辦理市政竭力整頓一秉至公本月十四日晚八時許乘坐包車由滬北回家道經新北門内七星樓西附近突有匪徒從車後將罐盛毒汁向陸君頭部澆洒陸君知爲人所害抵家即延醫診治據云係受鏹水之　傷勢尙無大礙皮膚已遭損壤查陸君素來辦事毫無私曲此次忽遭惡劣手段實屬有意謀害除報告警廳查究外爲特函請貴主筆登人來函門以昭實在謹頌台祺 
[厚生紗廠來函]  
　　本星期二本廠細紗房紡十支紗一部分之女工二十餘人藉口工作難做要求增加工資玥即邀集該女工等善言開導夜班上工時亦如之其事已寢不料内有狡黠者五六人於星期三清晨候在廠門外阻止工人入廠工作幷慫恿各工人全體罷工不聽者輙謾駡之迨上工鐘點已到大半工人已入廠工作間有少數年糼工人被渠等阻住在外後由玥將爲首滋事之女工六名立即開除故被阻在外之女工均一律准時上工而廠中秩序亦已安靜如常此事發生時本廠並未知照捕房而捕房實未派人彈壓昨貴報載本廠男女工匠人等一律罷工及由中西探捕彈壓一節實係傳聞之誤爲特具函述明此事始末以昭實在請賜登來函　内爲荷厚生紗廠經理穆竊初啓 
[中西聯合普益禁烟會來函]  
　　逕啓者今見貴報載有敝會調查員盛順通等四人疲水巡捕拘送檢廳等情殊爲駭異當日盛等在小輪被水巡驅去片時即返而敝會西會長羅師亦無向關請求情事敝會名譽攸關爰特據實聲明即登入來函門以昭核實 
雜評二 
[國民當有覺悟（庸）]  
　　讀十四日大陸報社論於我國内爭　結洞若觀火就根本上言之由今之道南北調和殆爲不可能之事我國民苟無自决之决心以澈底解决惟知哀籲雙方當局苟且調和冀偷旦夕之安無論國民夢想之和平未必即能實現縱幸而獲得而内爭之根源不去不久又將爆發仍呈全國騷然之象蓋南方之空氣如此北方之現象如彼根本上苦無調和之餘地也 
　　國民而有此覺悟則速奮其自决之能力以解决一切勿徒以讓步犧牲等習見之詞哀號於當當局不特於事無濟且適以供一方之利用耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（百二）] [  一之]  
　　又抵一城游一地若以旅行者之觀察力移注及於沿街呌賣小本營業之各類人物亦極有趣味之研究法也一則凡能辨别一城市間各呌賣商之聲音者其本地方言必甚嫻熟二則各種呌賣之聲往往自成天籟若於當境細察固甚覺其可樂即於事後追念亦覺處處動人留戀譬如蘇州人往江西一住十年若回想而及蘇州街巷中呌賣商之聲籟必泏然而動思鄕之念三則貨物四時各異呌賣商足跡所及又不能晋徧上中下各等住宅區域他事可以若干日之敏銳眼光觀察而得惟此呌賣商之種類至少非在一地住满一年而又時時注意及之必不能全數明瞭也 
　　大凡呌賣商之聲音必已約略改變其發音常簡短非細聽不能辨之美國呌賣商種類之複雜當以紐約爲甚若美京華盛頓固尙能繁　得中可循此而爲大多數城市之標準也 
　　美京之呌賣商大抵不出數事（一）賣生菜或魚鮮者（二）賣炙古栗Ohocolilo糖者（三）賣花生或凍米者（四）賣冰琪琳者（五）與樂器息道旁以娛羣兒者（六）賣水果者（七）騎脚踏車賣號外踏溜冰鞋賣晚報者以上較著者凡七種舍第七種係報紙第四種或慮冰琪琳不新鮮有碍兒童之衛生外其餘各種大抵均於兒童無危害且其種類之簡單處又絶非我中國各城市沿街兜售品之繁複者可比也即此一端而其人民之鮮食慾似早自甚孩提之歲養成而其孩提之童旣具飲食有定餐之良好習慣則夭傷者自不期時甚鮮矣 
老申報 
[毘陵異聞（見光緖二年六月二十七日）]  
　　傳得常州府屬之四鄕近出一怪物其形似蛇不分首尾或隠或見忽大忽小每晚俟人睡熟横跨頸項以致立患喉症而死某姓因連喪數人徹夜守視始覩此狀怪物爲人覷破即一躍而滅越夕竟成羣而來家人慌甚乃嗚鑼求救於鄰怪聞聲從此絶跡或謂此物名魑團則固未知所據也又聞江陰鄕間亦有是異惟此物始則小如鼠繼可大如牛俟人臥而壓其身間有致死者半月以前尙於晚間出現近則白畫亦有見之者彼處農民至下午後不敢在野力　均聚族而處無業之民乘此竊稻鄉人驚恐無措現均購買銅纙一以驅怪一以防賊近日赴蘇之航船每一次購鑼數十面各響器店幾爲之賣缺傳係即剪辮人之邪法以紙剪成咒語驚衆耳 
常識 
[藥用動物之功用] [  張而畊　于森]  
　　一黄貂魚（魚類）棲息于近海各處肉及肝臟可治夜盲症與眼疾且肝臟又可製肝油 
　　二山蛤（兩棲類）其肉可爲小兒治疳之藥古來大都燒食 
　　三紅螺（腹足類）産各地之近海處即普通之卷貝介殼燒爲粉末與胡麻油混和可以治瘡 
　　四綠蠋龜（爬蟲類）棲息于熱帶及亞熱帶附近之海邊日本小笠原島附近出産頗多我國以之療痔疾 
　　五阿格秃印漢（昆蟲類）可燒食用爲解熱藥甚有效 
　　六鮑（腹足類）燒介殼溶胡麻油中可治瘡 
　　七家鴨（鳥類）其肉與生血治中風症頗有效其卵則可預防中風 
　　八烏賊（頭足類）燒成粉末可爲健胃劑與止血劑 
　　九小龜（爬蟲類）各地之深水産食其肉可治脫肛症 
　　十鰊魚絲魚（魚類）大三寸許棲息海中六七月之交産卵膽囊可作健胃劑此魚之雄者至産卵期集草莖枯葉等作圓形之集使　魚伏其内産卵産卵後雄魚常有監　之奇習 
　　十一　蟲（昆蟲類）此蟲爲稱之害蟲煮食可作解熱劑 
　　十二水蠟梅蟲（昆蟲類）此蟲之糼蟲於五月頃食害一種植物之葉六月頃入土中蛹化翌年四月顷羽化爲成蟲其糼蟲治肺病有奇效 
　　十三鰻（魚類）治夜盲症甚有效 
　　十四兎（哺乳類）調理婦人之血功效甚著煮食或燒食不拘 
　　十五牛（哺乳類）削角研爲粉末可作感冒解熱劑乾貯膽義可代熊胃作健胃劑治腹痛有效 
　　十六一角獸（哺乳類）上顎生有特奇之牙供藥用我國研爲粉末内服可以消毒或調理婦人之血或治産前産後腹痛與眩暈等症頗有效 
　　十七永良布鰻（爬蟲類）此爲海蛇之一種因棲息永良布島之附近故得此名燻食作强壯　 
 
[方塔（古蹟圖九十二）]  
此塔在松江縣治城東名曰方塔是南宋建炎四年該寺住持文用禪師所創功未半而卒迨至咸渟間僧人法淵盡撤遺跡重行搆造級高九層邑人以藏經塔圖爲證謂法淵即文用禪師之後身自後或毁於兵或毁於火或毁於地震屢興屢廢相傳已數百年矣晚清光緒間邑人楊某捐資重修週設關楯金碧丹艧上下煥然巍巍峨峨爲一方巨觀 
雜錄 
[美國軍人之過去談（六）] [  楊潛]  
　　出兵時之盛况美國於新募軍人成軍　即行出發赴歐由 
　　紐約乘該國Gaburst等數兵輪渡大西洋而至法境當其出發之時集步馬砲工輜各大隊前導軍樂周遊全城所經各地均人山人海歡聲雷動各執國旗上下飄揚口中則高呼軍人萬歲共和萬歲協約國萬歲飛帽擲杖舉城若狂惟各隊軍人以身在隊伍不能自由故取嚴肅態度挺胸昂首步履整齊高唱國歌志氣激昂每歌旣畢亦必三呼萬歲聲聲相應直透九霄觀其歡呼盛况較去年滬上慶祝協約戰勝之情形實有過之厥後行抵船埠與送行者握手相别陸續上船軍樂洋洋歡聲震天未幾汽笛一嗚船即起椗船上人與岸上人均舉帽作别遥相目送直至無影噫縱觀美軍人無論所經各地行至何方莫不迎送俱備一若軍人之與人民有密切之關係富親愛之感情回視我國軍人當出兵之際所經各地鷄犬不寗及抵何方咸避之如虎丘八爺之大名聞之幾膽裂故其來也畏之如餓虎及其去也惟恐其不速雖有擔食負漿之熱誠終不能見信於軍人遂至姦淫殘殺逞所欲爲焚燒刦掠肆無忌憚人民無辜遭此茶毒一若軍人之與人民有水火不同爐之現象對之彼邦軍人能不愧恨乎 
小說 
[偵探短篇一封書載英國小說雜誌] [  君玉譯]  
　　翌晨國潑爾坐至中若有所思侍者　　捧報紙人闞潑爾展而讀之惟於政治消息一覧使過但擇罪案及審儉廳新聞詳讀其後果得夏克家被盜新聞一則謂昨夕於兩句鐘至兩句十五分鐘間夏克家鐵箱内所貯珍寳盡不翼而飛至於盜徒何由出入實無徵跡可尋而出事室中亦無足印箱外且塗以油指紋遂不可得惟司庫人則死室隅蓋被殺也兇器爲一長而薄之小刃尙剸死者胸際云云闞潑爾誦已詫曰長而薄之小刃耶昨夕蹲伺吾門之人袖中非有小刃者耶意大利兇徒殺人恒以刃不以槍而昨夕一人雖操流麗之英國方言然審其音要非英國人也而信封圜痕吾固疑所媵之幣非英幣然又安知非意大利幣耶若然則昨夕之事愈益奇幻矣吾盍先從此幣人手乎 
　　是日下午四句鐘時漢保街各肆窗中揭一廣告書曰茲因遺失墜飾之金幣一拾得者請於今日親送至郎克街二十九號當酬十金鎊云云而各晚報上亦均刊此廣告闞潑爾且鎭日候於事務室中以待拾得金幣之客及届七句鐘時忽聞樓下有人與喬治絮絮語闞潑爾趨入外室按鈴且呼曰喬治速客入也客入身頎而長衣衫襤褸狀至委瑣闞潑爾與爲禮曰君爲金幣來乎客曰然言次探囊出一幣置掌上遥示闞潑爾曰君欲得者即此幣歟闞潑爾曰試示吾以正面客如言翻之闞潑爾定晴一視果意大利幣也幣緣且有兩缺　因曰君試置案上吾不攫若也客置幣闞潑爾出信封核對之果若合符節遂欣然曰是此幣也君取現金乎抑取紙幣客躊躇未即對闞潑爾已取十金鎊授客復曰君何由得之得此又在何時客曰吾義取也闞潑爾曰僕非相疑特此幣來歷君當知之能見告否客曰前日之夕僕行經漢保街時有物墮足下鏗然有聲拾之爲一信封封内有金幣一及一函札而封面且有數字曰煩速付郵僕遂取幣而郵函所能奉白者止此闞潑爾曰墮自何屋君亦憶之否曰在街之北隅自一樓窗墮下而墮之者又似爲婦人然不能必蓋街殊黝暗視乃不能晰也闞潑爾曰承君見敎甚感厚意請納薄酬客取金興辭出闞潑爾殷勤送之下樓客衣敝囊破行時菸絲如絮而下闞潑爾爲之絶倒返室之後中心滋適念此事頗順利彼亞龍必意大利人屋外召租特掩人耳目耳未必相讓至巡士謂屋主人往海外一層尤不可信今欲揭此案内幕非仍於一零八號屋中求之不可是夕十一句鐘闞潑爾復往漢保街一零八號屋門前一仍舊貫破窗入入即出懹中電筒燭而登樓且察地氈日者亦有人跡至否顧不可得旣上頂層即熄其燈向窗外瞭望瞥見對街燈火方明不禁中懾遂闔窗出黑布幕之始以電筒四燭初無異徵惟於承塵之上實似開有开窗顧方闔闞潑爾燭之數四頷首日匪徒殆由此窗出入者故無需乎門更爲掩人耳目計乃黏以召租若誠狡矣語次即欲攀躋上顧甚高手乃不能舉及而屋中無梯無已遂運室隅敗簏疊之而登叩之窗應手闢乃猱升而出則窗外即爲屋頂但見兩屋左右夾峙相去僅一間而屋頂高出如入山谷前有烟突街中燈火乃盡蔽暗乃無倫闞潑爾摸索而前屋瓦漬露濘滑難行及抵烟突之次得矮小之鐵欄烟突與鐵欄之間則有狹道足容一人行闞潑爾踰欄而右以手按右屋之牆則覺牆間實有小門惟門上蛛網塵封似久無人跡至者則折而左左屋亦有小門通一零六號者撼之不動遂出小鑿撬其栓門遂闢僂身入則其中深黑如漆行時 
[自由談之自由談] [  不冷]  
　　保護學生保護學生當於學生以外想法之若犧牲學生以保護學生則學生不但不能保護反益受其厄矣願國人留意之 
 
 

Page 15

 
 
   
 
 

Page 16

 
 
   
 
