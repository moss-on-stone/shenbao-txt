# 1934 - 231 - 4908748

 

Page 1

 
 
[王氏潛齋醫書五種○脉學四筕] [  圖書集成局代啓]  
　　海寗王孟英先生所著濳齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　　　晰條分久爲醫家寳笈前卽五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋涇橋　文閣發售 
[醫林指月出售] [  圖書集成局代啓]  
　　醫林指月一書爲胥出老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園　草存案曰敖氏傷寒金鏡錄曰痎瘧論疏曰達生編曰扁鵲心書曰本草崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊茲本局承博文書局之囑排印成編賜購者請臨上沲博文書局楊州點石裕記選取可也計書八册每部價洋一元六角 
[閲光緒二十二年通商各關華洋貿易總册撮其大略系之以論接前稿]  
　　其第三欵則總核各關往來船隻之數并所運之貨物墩數若干合各國而比較之自光緒十九年至二十二年分年比較列爲進口出口之表其中以英爲最多可見英之商務最盛本年往來之船一萬九千七百十一隻運貨二千一百八十四萬七千八十二墩其次則中國洋式之船計共九千九百十七隻華式之船六千五十二隻洋式船運貨六百九十八萬九千二百八十墩華式船運貨二十六萬二千八十四墩其次則德與瑙威也又其次則日本與法國也又其次則丹與美也其餘則數十隻數隻不等若比義西洋日國無一隻往還逐年比較雖各有增减而尚不甚相懸惟二十年爲稍多耳上海爲通商總彚之區雖有逕赴别口逕運出洋者而進口出口之貨總以上海爲最多故更别列一欵爲第四欵以核本年江海關之總數焉計本年洋貨由各國進口者共估價值一萬二午九百六十五萬五千八百三十三兩由别口運進者四十四萬二千四百七十一兩除轉運出洋三百六十二萬九千八百六兩轉運别口八千四百萬二千二百八十八兩共計實銷凈數四千二百四十六萬六千二百十兩若土貨進口雖亞於洋貨而價值亦有五千四百九十八萬二千九百九十九兩除轉運出洋一千九百三十萬六千五百八兩轉運别口一千四百九十三萬八千六百十八兩外共計進口實銷淨數一千七十三萬七千八百七十三兩尚有本口土貨逕運出洋二千五百七十二萬一千二百七十七兩本口土貨逕運别口一千六百十萬九千九百三十六兩此江海一關之情形爲本册四欵之大略也統閲全册知此册之所以能如此之賅而詳者皆以各關税務司之所報能賅而詳也一關有一關之情形一關有一關之出入閲一關之論略卽知一關商務之盛衰閲各關之論略卽知一國商務之盈絀而總核其出入比較其多寡并可知天下之商務何者爲利何者爲弊何年爲盛何年爲衰何國有盛而無衰何國由衰而之盛何國已盛莫與京何國將衰莫能振比册之訂非特可以覘一國利權之厚薄并可以覘五大洲國運之興衰此各口情形論所以斷不可少者也中國厘金關税以及各州縣錢漕正雜各欵亦無不按年造册報銷然所謂報銷者不過上詳耳達部耳而民間則罕有覯之罕有知之者不特民間罕有覯罕有知卽問之士大夫中國每年之出入每省之盈虚恐亦未必能盡知此上下相蒙之弊所以相習而成而國家利益之圖終難期其振作也譬之居家出入大權雖操之家長而家人婦子亦宜使知所入若干所出若干則自無浪用浮費之患否則坐食不知艱難謀食者無能爲繼其家必至於衰敗而不可復振卽小可以喻大也若西人則一國之人務欲使知一國之事并欲使知天下之事而後可與天下爭能此西人勝於華人之處也中國自立洋關槪用西人執事西人不肯稍形苟且觀册中所論事事求實在在留心但願華人不存妬嫉之心消除蒙蔽共戒侵漁行之十年而謂國不能富國不能强我不信也是年呈報之税務司牛莊則代理山海關穆君厚敦天津則安君格聨烟臺則賈君雅格重慶則余君德宜昌則吳君得祿沙巿則聶君務滿漢口則穆君和德九江則馬君根蕪湖則勞君達爾鎭江則李君華達上海則雷君樂石蘇州則孟君國美寗波則安君文杭州則李君士理温州則那君威勇福州則愛君格爾厦門則甘君博汕頭則辛君盛廣州則裴君式楷九龍口則義君理邇拱北口則帛君黎瓊州口則史君納格北海口則穆君好士龍州口則馬君士蒙自口則司君必立亞東口則好君博遜論世貴乎知人故登之以供衆覽也 
[本館接奉電音]  
　　昨日午前京師飛電傳來上諭三道敬謹譯登○七月二十三日奉上諭山西學政錢駿祥奏考核教職懇恩奬勵一摺山西升任蒲州府教授前屯留縣教授任來樸寗縣學政陰步霞寍武縣教諭劉子秀渾源州訓導張文銘旣經該學政詳加考察俱係品學兼優足爲士林矜式任來樸陰步霞劉子秀均著賞給内閣中書銜張文銘著賞給國子監學正銜又奏保薦生員等語太原府廪生胡瀛神池縣廪生谷如罔均著以訓導選用該部知道欽此○二十五日奉上諭甘肅肅州府知府員缺著誠瑞補授欽此同日奉上諭昨日道傍叩閽之河南民人毛中建湖北民人王德富李化建著交刑部嚴加審訊欽此 
[中丞啓節]  
　　本屆江南鄉試輪應江蘇巡撫趙展如中丞監臨中丞筮期七月廿四日赴寗曾紀前報兹悉中丞於是晚啓節府尊以下文武各官均齊集胥門外接官廳鵠候憲駕鐘鳴刀下藩臬識造三憲亦鳴騶戾止迨十下鐘時中丞排導出轅至胥門外官馬頭降輿入接官廳與各官晤談片刻揖别登舟用小火輪船拖帶向金陵進發撫標各營官咸率領健兒列隊江干擎鎗跪送因恪遵中丞嚴諭並不開鎗卽水師砲船亦未升砲迨憲舟遠去各官始紛紛呵殿回轅 
[文旌過鎭]  
　　鎭江采訪使遞來尺素云浙江主司徐吳二星使由京南下憲舟於七月二十三日上午行抵京口繫纜皇華亭碼頭先是丹徒縣王大令預飭辦差人在是處掃除潔凈搭蓋綵棚迨文旌戾止鎭城文武印委各官咸詣碼頭迎迓俄而水陸各營健兒亦列隊碼頭鳴槍志敬各官先後登舟呈遞手版星使接見之下互叙寒暄各官小坐片時卽興辭而出及至日下崦嵫憲舟高掛布帆由内河而行取道金閶同杭垣進發 
[觀察接印]  
　　江蘇督糧道兼蘇關監督陸春江觀察前因運糧北上經上憲委錢怡甫觀察代理蘇關道事務兹陸觀察於二十四日回省當蒙上憲飭回蘇關道本任觀察爰筮吉二十六日卯時接篆 
[裁撤水軍]  
　　皖屬長江水師歸江西湖口鎭鎭軍節制計江西之饒州營吳城營安慶之華陽營安慶營及湖口本營共計五營安慶營有砲船四十三號分佈皖江兩岸上至三十里之黄石磯以接華陽下至棕陽之長江口以接 
 
 

Page 2

 
 
大通棋布星羅聲勢聨絡商旅賴其安謐焉此外又有協戎先鋒杉板一隻左右都司長龍砲艇二隻共計四十六艘每砲船額設頭工一名舵工一名頭砲手艄砲手各一名書兵一名槳兵十名計一船之兵十有五名刻下安慶水師協譚鴻聲鎭軍接奉上游公事於每船上裁去槳兵四名計此一營能裁一百八十四名自八月三十日起挑選開除每名給恩餉三個月業已札飭都司轉行各哨遵辦矣 
[粤礦産金]  
　　廣東肇慶府開建縣屬有産金之礦商人知之業已集貲到省向大憲禀請開辦日前委黄潤露大令莊鶴清少尹同往察看刻已回省禀覆礦質甚好於民居亦無干礙想大憲當准令開辦爲國裕財也 
[行用鈔幣]  
　　烟台訪事友人來函云前因銀根短絀由省垣設立官錢局行用鈔幣以資流通所有關卡課税地方錢糧皆可作現銀使用近因錢法仍日見窘絀於是外府各屬擬一律暢行現經撫憲頒發通行告示來烟如有應兌各項税銀准將鈔幣赴關交兌各關委員無得藉端推諉云 
[施賑類誌]  
　　湖北訪事友人手翰云自運送賑米以來所需舟楫每有應接不暇之勢逆流而上行駛甚難灘險旣多賑米不能多載凡官雇之船必用營兵數名押送前往蓋以防備船户盜賣竊食之弊也惟所诀之船並不擇其堅固與否且船户類多不良或在半途將賑米偷賣偷食恐到岸不能交割有意將船傾覆以掩其奸是以賑米能運到者十不及五云○施南與川地交界處所荒歉極甚雖有賑米運去尚難遍及飢民待哺嗷嗷當事者焦灼萬分計無可設且又加之以時症患者甚多噫何上天之酷待斯民竟如是其甚耶 
[再訊巨竊]  
　　蘇州訪事人函云臣竊姚金亮一案已迭誌報端兹悉廿二日下午劉司馬復與王大令升堂提該竊及續獲之夥竊楊老九研訊閲一時許退堂二犯仍收禁内監旋訪之公門中人云該竊自十七歲時卽習篋胠之術二十年來所犯大小竊案七十餘起曾在崑山及江陰破案二次然皆於行竊時被獲以贓未入手從寛輕辦去年四月間來蘇先住金獅河沿　今年五月移居瓣蓮巷在省共犯竊案四起一爲西笑橋汪紳家一爲駙馬府堂前汪姓家一爲候補知縣陸大令公館一爲金獅河徐姓家陽湖縣屬亦供犯過二起卽惲宦及某水菓行至船中起出之皮箱十七具内皆貴重之物價值約有萬金陽湖縣惲宦家之贓物悉在箱中並未缺少是以陽湖縣捕頭凌正擬禀請王大令將該竊移解陽湖歸案訊辦至夥竊楊老九亦已供認同至汪紳家助其猱升上屋入内行竊伊則在門外接贓至馬濟艮巷吳姓家一案據姚竊所供係江北人甲乙内所犯現在鎭江云云王大令已於廿三日飭凌捕及其夥某協同本署幹捕十名分坐差船二艘駛往鎭江等處　捕想不難指日擒獲也 
[彈壓鬥毆]  
　　廣東訪事人云前日潮州地方有飢民至境滋意囉唣禀報省憲擬撥安能前往彈壓或謂係潮府近城地方土匪倡亂旋知此事亦係子虚恩汕尾有積匪不服查辦負隅抗拒大憲委武弁帶勇往緝又因東莞西村鬥毆耆民來省禀請撥勇彈壓督憲札委何長清軍門恊仝朱國安帶安勇五百名鄧惠賢帶卓勇三百名前往勦辦連日各勇整頓戎裝以備振旅前往故有此巿虎謡傳也 
[好勇鬥狠]  
　　粤東訪事人云河南辛村及大塘西村聚衆鬥毆省垣文武員弁帶勇彈壓不能息事兩村自起釁以來因傷斃命者已有多人刻尚不肯悔悟其禍正不知將伊於胡底也 
[劇盜成擒]  
　　蘇屬太湖左近爲漁舟聚集之所有漁人某甲年逾耳順家資頗饒有幼女嫁於近鄉某姓子某乙爲室結褵三載時占脱輻之爻去年某日女歸寗後乙屢往迎迓而女堅不肯回邇來乙偵悉女在母家頗有醜聲遂親往理論其泰山某甲自知理屈愿出洋蚨一百二十翼償乙娶親之費約日交付乙首肯而去屆期乙往領洋詎甲已與子女議定蓄意謀命迨乙至僞與寒暄乙見傍侍一婢頻遞眼色疑而未明婢旋乘隙促之曰若不速去惟命在目前矣乙大悟立卽起身飛步逃逸甲猶率子竭力窮追幸在途中遇見多人始得免於難於是乙愈思愈恨因卽投赴太湖廳署控告府尊趙司馬詰訊之下供稱岳家係三代積盜從未破案近年來太湖中及某某等處盜案皆伊父子所爲如有虚誣愿甘反坐云云司馬得供卽率差捕人等親往掩拿當將甲一門五男四女及所有網船三艘一鼓擒獲船中起出皮箱十七具内皆細皮綢縀衣服併有現洋八百數十元金銀珠翠首飾無算一併解至府署司馬提訊之下甲初猶狡賴旋見乙出爲見証自知難免遂將生平所犯盜案四十餘起一一供認併訊得所獲男女無一非盜因飭一併釘鐐收監候備文申詳上憲核奪 
[賞拿造謡]  
　　廣東新會縣崔大令被人匿名揭帖毁謗多端在省士民多未知悉日前崔大令會同叅府出有示諭云本縣自到粤十有五年三攝縣事冰清自矢所有大小案件均親自判斷一秉至公從不假手書役人等今竟有人胆敢匿名揭帖毁謗多端莫悉來由查有巨族控案本縣秉公辦理來縣求情欲圖翻異本縣不肯徇情以致挾恨造此謡言查例載匿名揭帖者以絞論本縣以事無實証不認遽加以罪今特出賞如有將該板查出指明造謡者賞花紅洋二百元報信因而拿獲者當注五十元 
[潯城火警]  
　　九江訪事人函云本月二十一日晚十一點半鐘忽聞警鑼亂鳴探悉係城内學宮前蓮花池畔廣東會館間壁陳姓家失愼祝融氏横衝直撞鋭不可當鎭轅道轅義渡局三處水龍風馳電掣而至文武官均至彈壓無如是處水深兩尺無處可以駐足中營萬遊戎縣尊梁人令均站立水中衣履沾濡督率灌澆幸取水甚便逾時卽行救熄計焚毁房屋十七間皆係小本經紀之家道鎭府憲涳爲憫惻飭縣查明撫卹義渡局則每人給以洋銀一元方永成錢莊亦按名給錢一貫是眞能好行其德者 
[賭徒逃遁]  
　　松江南門外打鐵橋一帶地方多有牧猪奴一流人麕聚於此呼盧喝雉旗幟高張地保從中阻止動輒持刃行兇圖董等見勢不佳赴城守營署中請兵彈壓由曾遊戎禀知提憲撥派砲船四艘協同本汛姚外委帶兵往拿詎意若輩消息靈通早已聞風遠逸矣 
[漢皋命案]  
　　漢鎭八角亭附近張姓皮坊主婦某甲年華老大丰韻猶存其徒某甲心焉艷之前日之夕擅敢乘間調戲該氏俟店主某乙歸遂據情直告乙聞而忿甚欲興問罪師甲無地自容乃自刎而死報請薛邑尊臨驗畢卽將兩造人証一併帶案訊核 
[盜刼布莊]  
　　蘇州香山鎭俞姓開設俞長興布莊兼售杭箔本月初某日俞因到省垣辦貨逗留未歸十二日更魚三躍後突來匪徒五人一匪用竹桿猱升屋頂一躍而下將店門洞啓餘匪一擁而入店中各夥友從黑甜鄉驚覺見匪徒各執利刃未敢聲張任其將布疋錫箔併箱櫃中銀洋搜掠一空由大門呼嘯而去夥友查檢所失約值二百餘金翌日入城報知店主俞大驚當卽具禀投吳縣報案請緝想此輩惡貫滿盈一經幹捕嚴緝想必法網難逃也 
[戲塲縱火]  
　　粤東演戲最易肇事往往歡樂未已禍患隨之而人並不知爲前車之鑒豈亦有數存乎其間耶七月初九從化縣高塘墟小塘鄉酬神演戲是夜忽然失愼由子檯起火延燒戲檯不一時之久卽已同歸灰燼當起火時匪徒肆行搶掠婦女之被攫釵珥者不知凡幾聞起火之由因鄉勇捉獲竊賊數人嚴爲辦理是以該匪黨下此毒手縱火以爲報復云 
[鄉闈例示]  
　　江西鄉試近年弊竇頗深其重者外鎗數人朋作一卷俟放牌時混入傳遞或挾卷出塲謄眞混入交卷甚有買通關節香尤操必勝之權惟其　頗機密查獲甚難兹藩憲先就耳目所及查案恭錄諭旨出示曉諭其文曰光緒四年内閣抄奉上諭李鴻逵奏請飭整頓鄉試塲規一摺鄉試爲撿才大典條例綦嚴應試士子自宜謹守塲規恪遵功令若如該御史所奏近年各直省鄉試士子任意亂號順天鄉 
 
 

Page 3

 
 
試三塲竟有士子拆毁號栅往來喧閙等情實屬不成事體亟宜認眞整頓嗣後順天及各直省鄉試著派出之監臨曁順天府府尹各該督撫申明舊章嚴行曉諭如有不遵約束者卽行分别查辦若官役人等有藉端凌辱士子情事亦卽按律治罪毋稍遷就欽此欽遵相應知照江西巡撫等因咨院行司奉此久經移行欽遵查照在案今屆丁酉正科鄉試合亟恭錄諭旨出示曉諭爲此示仰各屬士子并巡綽官及號軍人等知悉士子入塲後務須看明卷面字號各歸本號不得任意亂號喧閙倘敢不遵約束定卽嚴行究辦若巡綽官及號軍人等敢有藉端凌辱士子情事亦卽分别按例治罪不稍寛貸其各凛遵毋違特示 
[金焦翠黛]  
　　鎭江北門附近有鄉人某甲者沾體塗足從事田疇本屆不爲樊遲之學稼而爲邵平之種瓜緑玉紅冰一肩喚賣初一日清晨甲挑瓜出外售得洋銀二元欣然回家將洋交與其妻安置箱内至晚甲自外歸向妻取洋啓箱檢視則己不翼而飛妻以此洋係藁砧辛苦所得今忽化爲烏有惶急萬分不敢出外甲守候良久入内查問妻始以情告甲疑妻有外遇致洋蚨飛去大肆咆哮並以老拳奮擊妻忿無所洩乘夫出外私購阿芙蓉膏吞服直至二鼓時甲回家見妻僵臥床頭始知有異一再盤問以吞烟告幸爲時未久由甲覓得良方如法灌救始慶更生然亦險矣 
[嚴辦流氓]  
　　蘇州總捕劉少峯司馬於本月二十三日至胥門外拜客拿獲一人拘押轎前帶回衙署有知其事著謂此人名鋸板小胖係護龍街一帶之著名流氓也於本月某日至孝義坊巷内某土妓處收取陋規不遂隨卽糾合無賴十數人短衣容袖擁至其家將物件肆行毁壞并將貴重之物攫去某姓見其兇横不敢與較翌日開明細單繕詞禀控於總捕署請爲究追司馬准卽飭差拘提詎該流氓等皆如黄鵠高飛杳無蹤影是日司馬拜客回小胖適在是處遊玩被差役小毛瞥見上前拘住司馬回署詰以糾衆搶毁之事小胖竟狡不承供司馬大怒飭笞責四千板又鞭竹梢四百下始供認收規不允鳩衆打毁曾取自鳴鐘一只方供器一對餘被某某等取去司馬飭釘鐐收禁俟提到某某等再行核辦 
[掌珠毒斃]  
　　松郡西門外竹竿匯張姓生有一女甫及週歲其母夙有烟霞癖本月二十日亭午母方吸阿芙蓉膏將女眠在榻上任其嬉戲移時癮過閉目養神漸至烟迷不覺沈沈睡去孩幼小無知染指於烟盒中任意咀含母在睡夢中聞烟缸墮地聲當卽驚醒見小孩唇指間盡露烟迹驚惶無措急卽救治無如流毒已深挽回乏術越片刻許卽魂歸泉壞矣吁亦慘哉 
[鄂省官塲]  
　　新授湖南鹽道黄觀察遵憲取道過鄂假住長街某棧於十九日親詣督轅謁見香帥欵譚多時始興辭而出○前任湖北黄岡縣楊葆初明府壽昌俸滿卓異入都陛見後仍蒙回舊任之命兹已領憑出京旋鄂日前藩憲王芍棠方伯卽牌示著其從速履任刻已上院禀行矣○湖北長江下游各口砲艇爲數甚多漢陽水師提督周軍門深恐有不肖營弁尅扣餉銀等一切情弊爰躬親出轅詳加查察兹已事竣旋漢矣○漢鎭清軍府厲吉人司馬病故後兹悉接署是篆者乃候補同知陳司馬其瑗刻因署中開喪故暫緩接印云 
[烟台雜俎]  
　　烟台張姓子於本月初六日夜出未歸翌日在西南河禾田内　覓得之但見血肉模糊刀傷數處肢體分殘顯係被人戕害不知有何讐隙竟至下此毒手初八日經官臨騐飭捕緝兇未悉果能弋獲否也○葡萄一物出自西域今則東海亦多有之惟自通商以來價值日昻近年西人又復購買山田種植釀酒土人見之尤多仿效園圃之間樹藝迨遍每當閑游遠眺豆棚瓜架而外居然緑蔭成林亦夏令之佳景也○有寓居烟台之某姓孩前日因摘取某教堂園内菓餌典守者叱之使去詎該孩之家長怙過殊甚竟至教堂肆閙且揑作污穢之事對衆宣言嗣經教士請官彈壓又復出示嚴禁事始寢息○前有匪黨數名在黄邑地方刦掠過客經差役跟蹤訪緝在福界某𤱝拿獲三名緣差役等尋至該處有村童輩互相傳言南山之㘭有數人以石擊銀該差聞而疑之得以破案云○烟台客民麕集多在偏僻處所僦屋而居有甲乙二家密邇鄰居素無嫌隙前月廿八日不知因何起釁甲竟將乙毆傷致斃經官勘騐收禁候訊尚未悉如何定案也 
[出殯盛儀]  
　　出使英法義比四國大臣龔仰蘧星使任滿回華在天后宮側出使行轅仙逝擇於昨日舉襄已登本報昨日清晨辦差人等齊集行轅排齊鹵簿本城文武各員以及寓滬紳宦先後恭詣行轅叩奠鐘鳴九點一刻由行轅發引徐徐而行計前導有開路神一對繼以銜牌除肅靜廻避外有出使英法義比大臣山東登萊青道江南蘇松太兵備道四川布政使浙江按察使署理浙江布政使格勇巴圖魯卓勇巴圖魯三品京堂光祿寺大堂太堂寺大堂宗人府府丞欽加侍郎銜兄弟同榜舉人兄弟同榜進士欽點翰林院庶吉士隨使出洋游歴各國奉旨入城奉旨建坊及萬民傘德政牌萬民衣等其後則爲奇兵營督標親兵各一隊荷戈執戟氣象森嚴提標水師右營親兵四名黄亭一座後隨校尉四名導以清客及西國吹彈手砲隊營之西樂各一班提爐一對僧道十六人頂馬各一匹祭亭陰馬黄傘黄扇各一柄靈柩則以寳藍盤金繡蟒圍其上綴以松柏花球及各色綵綢以三十二人抬之而行行轅南首廣益善堂董事於堂前恭設路祭經英界則保安堂狀元樓聚豐園官銀號新關等處均設路祭至法租界招商局前則洋務局提調兼辦鐵路蔡二源太守及工程局員朱森庭明府同設路祭一壇迤邐過十六鋪橋則水利局總辦周秋江司馬假鹽碼頭揭普豐會館設筵路祭十六鋪南北中巡防局委員鍾楊蔡三二尹均派勇在沿途照料旋入城提右營周叅戎先在大東門恭祭松海防廳劉司馬上海縣黄大令在縣橋恭祭學師宣廣文及三廳均在穿心河橋恭設路祭比至西門關帝廟有普育堂耆民一百餘人執香跪接其餘印委各員沿途設祭者共有九處公子輩均匍匐致謝旋出西門走斜橋抵徽寗會館中暫爲安厝督標奇兵右營鄒燮祥遊戎督率麾下健兒鳴砲伸敬董事鄉耆人等均齊集會館門首肅恭而入以次叩奠至各國領事官各西教士各國富商均照西禮恭送花十字架及花球花圈等親襄執紼各領事署均下半旗以誌哀悼蓋星使曾綰上海道篆數年又拜出使英法義比之命恤商柔遠輯睦邦交各西人皆受星使之庇蔭故一旦星沈無不同聲哀感也至中國士民無論知與不知則以國家喪此砥石之臣更深痛惜是以沿途觀者雖人山人海無不同具哀容至三點鐘時回喪而公子輩則在徽寗會館中陪靈蓋枕苫藉塊公子輩同具孝思不忍遽離左右也 
[拘獲匪黨]  
　　英讞員翁明府接准上游縣黄大令來文内開梟匪施老窩子之餘黨董大元卽小山妻袁氏匿跡虹口地方聲請派差恊同來差前往密拿等因明府立卽飭差將董大元卽小山及妻袁氏一併拘獲交給縣差帶回候訊 
[兇犯起解類誌]  
　　前報紀吳長壽在怡和輪船上用刀戳傷同伴孔洪牛身死一案已經黄大令訊明於昨午派役押解至省勘訊擬罪○惡丐孫阿榮前在滬北寳善街益興茶樓戳斃金進生一案亦由黄大令訊明監禁聽候禀詳上憲核示兹奉到省憲批飭解省昨日已由黄大令備齊文牘押解起程矣 
[上海縣署瑣案]  
　　前日王徐氏投縣喊控被姑毆辱等情經蔣剌史升座提訊王徐氏供年十八歲幼時許配王錦揚之子爲室六歲過門爲童養媳婆婆吸食洋烟每至深夜要喚小婦人陪伴偶或困倦卽行毒毆更有外太婆從中挑唆以致時常吵閙今特投案求恩徐王氏供蘇州人女兒幼時到王錦揚家爲童養媳以後從未往來此次因何致觸伊姑之怒並不知悉王錦揚供蘇州人在滬賃屋英界六馬路成衣爲活媳婦徐氏自幼到小的家爲童養媳其性兇蠻異常屢訓不悛本年三月初六日走出後不知去向今忽來案朦控求察刺史判王徐氏不守婦道背夫潛逃本應重懲姑念一再苦求從　著王錦揚具領完案○前准保甲總巡移送顧有文控地保董丹泉縱令姪女私逃一案前晚經蔣刺史研 
 
 

Page 4

 
 
訊顧供姪女阿妹去年被錢再揚誘拐藏匿張仁榮家至今年在張處尋獲領回走至半途又被徐學山攔路截去當卽搶回交董看管詎被私放向之理論一味持蠻叩求訊究張供開荳腐店有餘屋三間租與錢再時居住搬來時帶有婦人小的不知認是伊之妻子至本年四月上旬顧來尋訪始悉拐來顧將姪女領去後又被張道松奪轉交董保看管董保得賄私放求鑒董保供稱顧阿妹逃至張處與錢姘識被伊叔顧有文查悉交與小的看管後有張道松來囑釋放詎一放之後卽已不知何往刺史以此案情節支離非錢到案難期水落石出着分别交保候提錢再揚到案再訊 
[英廨瑣聞]  
　　三百三十二號巡捕捕送在途口角之任陳氏柴阿仁柴阿金到廨值日差禀明翁明府飭分别押候訊究○王陳氏之夫某甲與雉妓張雙林有嚙臂盟昨晚王陳氏至妓處尋夫未見被妓張雙林妓母張陳氏逞兇毆辱經三百九十號華捕拘獲解廨值日差禀明明府飭差分别押候待訊○昨日午後五點鐘有華人某甲乘坐脚踏車行經英大馬路日昇樓面前被東洋車撞壞車輪當將該車夫扭至捕房捕頭飭押候解堂訊究 
[法界捕房紀事]  
　　有某氏婦者不知産自何地祗以烟霞供養典簪珥貧不聊生前日在八仙橋某烟間過癮乘人不備竟掩至樓上由露臺扒過竄至隔壁某姓家竊得衣服八件正欲圖遁突被事主所見當塲拘獲鳴捕解送捕房克捕頭詰問之下以未便縱放令將該氏押候解案究辦○小竊某甲在菜視街菜蔬塲施其妙手空空之技竊取某庖丁籃内之錢五百文當被巡捕瞥見拘送捕房經克總巡訊問甲認竊不諱爰飭押候懲辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　鞔工丁上達前將伊姪丁阿妹薦至城内某姓木作内習藝嗣因該徒不自奮勵由師攆逐復由丁送往滬南王家碼頭趙同清處習待詔之技已有年餘後某木作聞知該徒現頗勤愼遂密令伊叔丁上達將姪誘之使出依舊習學木匠當被趙聞知投控於十六鋪巡防南局請究經局員鍾偉臣二尹准詞立飭勇甲將丁上達拘解到局升坐研訊先據趙投案供訴前由並請究追丁供詞支吾二尹喚令掌頰一百下詰問爾姪丁阿妹究竟何在始稱現已避匿不知下落容小的尋獲交案叩求格外恩宥二尹復命笞責一百板押候交到丁阿妹再行核奪○浦東人周阿華之妻某氏日前私行來滬周偵騎四出蹤影杳無今探知匿跡滬南茅山殿後蔡陽弄蟻媒沈氏家周遂於前日赴十六　巡防南局控請究追經局員鍾偉臣二尹准詞將沈氏拘案研訊之下限一月内將周妻交案核辦○揚州人高小亭住居楊樹浦左近早娶顧氏爲室　生二子近復納孀婦陳氏爲妾異常寵愛視顧氏若眼中釘昨晨因細故起釁高助妾將顧氏痛毆氏一時忿不能平卽奔巡防局喊控李葆初二尹准詞飭差將高小亭曁陳氏提案於午後一點鐘時升坐研訊高顧氏申訴前情求請伸雪高供揚州府屬某邑人住在治下刻在　　軋花廠做工二尹曰凡人乏嗣納妾例所不禁爾一霎人子儼然步武齊人猶復不知自愛竟敢寵妾凌妻實屬咎無可逭高俯首求恩連　知　二尹諭高顧氏嗣後如再凌虐可投案申訴當卽重懲今姑從寛免著一併退去○昨報紀紹興人某甲扭竊取竹布衫褲之寗波人王阿六到案請懲李二尹飭查失主訊核一案昨早有住松柏里徐姓傭婦投案請領失物二尹诘其何由而失以及衫褲尺寸長短據供被撬後門入内竊去當時未及知覺所供尺寸亦屬符合給予領回復訊之王無所措詞一味哀求二尹令重責二百板押令驅逐出境不准逗留○楊樹浦流氓周福生攫取顧姓新婦之金簪一案李葆初二尹屢將地保嚴比刻已獲案昨日上午二尹升坐嚴訊周供本邑人年二十七歲向在麫粉廠爲小工刻已失業攫取金簪非小的本意乃係沈姓包車夫小老虎邢毛毛二人主見求請鑒察二尹以其推卸喝令重責二百板帶下管押候提　毛毛小老虎二人到案再行覆訊○寍波人陳金貴竊取楊樹浦某姓家棉襖一件經局差陸銀全查獲解案請訊昨日上午李葆初二尹飭提訊究知其偷竊屬實飭笞一百板從寛釋放 
[美界捕房瑣紀]  
　　蕭宏瑞王阿四二人在裏虹口第七百七十號門牌某姓家拆稍洋銀十元事主投告捕　　　　　如海將王蕭二人拘獲解入捕房押侯送廨訊究○小工韓阿三在公和祥碼頭英公司某輪船上竊取大小銅盤二十二隻報捕後　　　　竇如海查獲拘入捕房押候送廨訊究○王永興前日下午在天后宮廟塲賭博　三百二十九號華捕拿送捕房押候解送英公堂究　○　阿四竊取英界汕頭路某姓家衣服烟槍等類持至虹口欲赴質庫爲包探洪阿寳緝獲拘入捕房押候送廨訊辦 
[皖藩牌示]  
　　候補從九張錫慶委署定遠縣池河司巡檢新還祁門縣吉大令亢飭赴新任卽用知縣王　崧請補定遠縣知縣陳具　　　知牌示 
[蘇省官報]  
　　七月二十二日藩轅牌示照得溧陽縣典史員缺　委試用巡檢謝祖澤署理據報現已病故繳札所遺員缺查有試用從　品　　　堪以委　　　　　新中飛划營遊擊銜儘先都司胡昌寳禀知由江靈查哨回○二十三日上海縣黄禀辭知縣蔣子罍張峻基均禀知隨撫憲赴寗入闈供文案差卽辭　　營務處　調辦　　　陸路總巡知縣謝謙禀知回省仍回城外總巡差縣丞竄以　禀銷代辦城外陸路總巡差又潘嘉馴禀知赴寗見制憲統領蘇防營務處候補道杜俞出　回浙江截　同知　　　到卽辭回浙准捕金山縣衛城司巡檢張文泗由清江來 
[邗江官報]  
　　十二日華鹺尉錫疇由淮北來揚○十三日分發巡檢蔡鹺尉琪嘉興人禀到○十四日吳分轉允徠由通屬來揚公幹○十五日汪鹺尹丙　委許坎　　鹺尹春元委溱潼卡均緝私差湯鹺尉心益委南　聽差○十六日戴鹺尹珊銷金陵餉差○十七日泗源溝緝私總辦丁觀察葆元抵揭公幹○十八日新選草　塲繆鹺尹　　由省回前南掣楊司馬到揚唐鹺尹必彬赴直掣監秤沈鹺尹崇善由通泰差次來擾 
[上海北巿絲業會館籌賑公所施子英經收順直山東湖北川賑捐六月十六日至廿九日第廿五次清單]  
　　十六日江西朱亦樵募郭五美堂求病　洋十元有　　 
力子四元皖垣賦閒人將兒女願當夏衣資助賑三元高郵丁玉軒募錢塘勉力子洋十元徐陸氏虞舜孝各二元於陳氏湖南養亷堂僧定泉僧藕香四户各　元朱　祥徐　　沈元高沈元煦四户各五角十一户合洋二十元○十七日熊良臣二七賣　五十兩吳萬泰十兩一户合元六十四兩五錢洙涇求後補過生節省家用洋二　　了願心十元　撫署張氏四元○十八日緘金室求合寓平安洋三十元許蓉　因兒子鉁官病愈還願二十元求寡過子因戒烟後屢患虚病願助湖北洋十元○十九日靖江　　　　　　　求愈由惠　莊來洋五十元古黟桃源氏求平安十元○二千日如臯江小齊　爲内人病愈續　完願由　莊來漕寳銀八兩零七分一厘合元八兩　　　　　　　　　　　求兒病愈洋十元無名氏銅洋四元○廿二日金陵有心無力人由志成信來規元一千兩平望達順坊惜陰居士送藥移助洋一百元蘇省劉季邁爲内　病愈完　二　　　　崑還願二十元沈紹記還生經資移助求關煞開通十一元夏心香求孫驚風速愈十元○廿三日董子姚燮煥求小恙速愈洋十元許隠名五元穉香銅　二元○廿四無　　氏洋一百元無錫正大趙旭昇求帳目齊集河路貨船平安五元○廿五日　經十一齡童子王懋慈求諸病消除延年益壽洋四元硤石泰豐恆悟因氏　孫伯　孫章氏九　　耕　求目疾全　三户各二元宝過氏一元○廿六　嘉郡棉力子任青求母早痊身健洋二十元高郵丁玉軒募履記花　變　　三元頭痛婦不服　　病愈二元正誼室　　五角楊德泰錢一千文世科第求逢凶化吉洋一元五户合洋九元六角○廿七日　李由德豐莊來洋一百元淮城府學署墓　郝屠李四十三元○廿　日杭州荃　子由　　　來洋一百元悔過氏因咳嗽求速愈一十元子頴劉汭昌爲母病愈完愿五元○廿九日疁城省過子祈保妻病速愈洋五十元松江錢仁齋求病　　　十元嘉定錢貞記　　○六月分共收元一千零七十三兩一錢八分洋一千九百五十四元湖北洋十元日本洋一元小洋十二角扯七四一五合元一千四百五十七兩　錢三分　厘以上共收　　二千五百三十一兩一錢一分七厘銅洋十二元太乙救疫丹三千錠連　　收規元三萬七千零二十八兩錢七分銅洋一百五十五元太乙救疫丹　千錠　　　　　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月十三日京報全錄]  
　　宮門抄○御史李奏爲海疆宼賊充斥州縣縱盜殃民請旨叅　摺○又奏爲紏叅知縣貪劣各欵片○大臣　等奏　搜捕松虫日　稀少懇恩由部庫撥欵以濟要需摺○又奏爲查明各項事宜循例奏　摺○江督劉奏甄别鹺員留淮補用片○七月十三日理藩院　儀衛光祿寺正藍旗值日無引見○恩公裕公載振各假滿請安○奕功等彈壓覆命○唐景崇續假五日○會章請假十日○　秀續假十日○召見軍機綿宜○○掌浙江道監察御史臣史李　　跪奏爲海疆宼賊充斥州縣縱盜殃民請飭查明叅辦以杜亂萌恭摺仰祈聖鑒事竊臣伏讀上年十一月二十二日上諭翰林院侍讀陳秉和奏盜賊横行州縣姑息請飭認眞整頓一摺著該省督撫迎飭所屬認眞緝捕刼索限滿不獲照例撤叅倘有匿盜豢盜等情卽有叅革其有緝捕得力破獲巨案卽當奏请奬勵毋任仍前玩泄以重捕務而肅官方等因欽此竊維我皇上除暴安民殫心民瘼爲深且切也　姑息　弛之弊各省皆然據臣所聞尤以廣東爲甚定例州縣遇有刦案逾　不獲吏議綦嚴各省四叅案件猶且設法彌繼廣東則視爲固然相安無事卽以　郭南海一縣言之前年報刦一百四十餘起去年每月亦二十餘起省垣内地夜則行刼晝則强搶搶物不已繼已擄人始則娼寮漸及民户瞠目相視莫誰與何日未及昏相戒不出而商民畏累隠忍不報及　勒事主改刼爲竊者更不知凡幾矣城廂如此各鄉可知首縣如此外屬可知如此而欲盜賊不滋多閭閻得安堵者未之有也夫盜風之日熾端由吏治之不修臣風聞署南海縣黄恩平日專以縱賊爲事雅瑶鄉黄姓被刼拒斃事主二命委員代騐因需索不遂輒以無可相騐申覆署　　設番攤爲前定安縣李家焯所帶營勇糾搶槍斃縣役一名補銀一千兩了結藩署前街稠密之地連刼兩次迄未破獲去年九月初九　　　　獄六十餘犯僅獲十餘名　務廢弛槪可想見三水縣林兆鏞每遇報刼必查事主鄉族各户錢糧清完方准收呈否則押事主代完名　　眞　科實則留難報案失主畏累飲恨吞聲花縣巨匪張環之兄張益經縣紳綑送該縣祝掄望爲張環大言恐嚇遽行釋放反押生員任尚榮其　　誣爲交匪任尚榮賄銀五百兩得釋任其琛嚴押斃命事後挾令任尚榮具領醫調以圖滅迹此皆縱盜殃民之確鑿證據也現聞張環已被安　格斃惡黨李鯉魚仔鍾豆皮有等仍踞匿花縣甭遠等處長寍附近土匪倐散倐聚該省形勢旣岌岌可虞地方官復縱盜殃民　無天日必至奸宄不知畏忌良善無以自全患氣日深揭竿斯起非細事也亟應請旨飭廣東該督撫臣查明叅辦並欽遵上年十一月二十二日諭旨認眞整頓嚴定處分凡有貪縱廢弛員弁從嚴劾奏則吏治肅盜風靖而民氣可紓矣臣爲弭盜靖亂起見是否有當伏乞皇上聖鑒謹奏奉旨欽此○○李念兹片再州縣所以治民非以虐民也兵勇所以禁暴非以爲暴也近因廣　督臣所招楚勇多無紀律恃勢横行前年聞有官員路觸楚軍傷損食器被扭至督轅肆行挫辱仕路爲之寒心去年冬月在小巿街地方毆打行人經該處安勇彈壓營官叅將張鍾竟起多人　斬安勇直入鋪户捉去布店二人隨卽瞞禀督臣立令拘人治罪一時衆情洶洶幾至激變賴撫臣出示安民事始寢息若不從嚴叅辦何　　　營規實任南海縣李徴庸貌似有才性尤貪鄙其署揭陽也伊子捐納道員李準强姦婦女反將本夫枷號重責合邑譁然有黄許鄭三姓錢　　訟共勒賄五萬餘金其任香山也劉姓孀婦積有貲財爲夫弟侵佔受賄五百斷歸夫弟致婦自盡及任首邑益肆貪饕凡有訟案視賄之重輕爲曲直無論案情大小先押候保所任令門丁講通門頭禮有多至貳三百金者又縱其子出外招摇關説串案挾妓酗酒任竟行兇有虎李大少之名前年十月撤任仍復下鄉徴糧務飽囊槖延至臘月始行卸事冬間共放出犯人八十餘名得賄巨萬又已革知縣潘泰謙在省逗留鑽營開復其舊家丁又多薦入新署南海縣黄恩署内用事勾通信悉無利不圖以上數員皆貪妄之尢應請飭下該督撫臣據實查叅驅逐潘泰謙同籍以儆官邪至張鍾係督標親軍督臣譚鍾麟應否廻避出自聖栽附片糾陳伏乞聖鑒謹奏奉硃批欽此○○奴才　崑載遷松安　奏爲近查松蟲日漸稀少卽日可期凈盡前由　費項下移撥銀兩無欵籌還籲懇天恩仍准由部庫撥還以濟要　恭摺仲祈聖鑒事竊奴才等於六月初十日附片具奏捕蟲經費撥欵不敷請由暫存運米經費項下挪墊俟事竣統核數目再請撥發等因一摺　　月十四日承准軍機大臣字寄光緒二十三年六月十三日奉上諭毓崑等奏松蟲搜捕未盡所需欵項前領八千兩約計仍恐不敷現在　　　庫撥給運米脚費等項銀三萬兩業已解到卽於此項内暫行挪用將來再行統核數目請領歸還等語搜捕松虫疉次所撥銀兩實已不少現屆大雨時行松蟲情形當較輕減搜捕自亦易於淨盡所需經費著於運米脚費項下撥用銀三千兩此欵將來不得不由部請領歸還嗣後亦不准再行續請撥欵以昭核實將此諭令知之欽此遵旨寄信前來奴才等跪讀之下欽悚莫名伏查本年四月以來雖十澤頻霑尚未大雨　　是以五月間　孽滋甚迄未見消六月初十日奴才等拜摺後是日申刻大雨滂沱晝以繼夜通宵達旦山水漲流至十六日辰刻始見晴霽是日各　搜　樹蟲頓减十之八九揆其情理蟲伏樹針　暴雨澆落大半付水流入河渠已結繭者仍距枝权隨飭兵役上緊搜繭目收數十斤曁百餘斤不等體察情形樹蟲旣日漸輕减卽將收蟲局裁撤以節糜費仍嚴飭各衙門差役及馬蘭鎭標下兵丁分叚擾拿以清餘孽現雖未據報一律凈盡而每日所獲實已無多其經費每日所需不過十數餘兩前奉旨准由運米經費内提撥　三千兩結至七月初四日止除開放工食蟲價柴薪各欵外實剩銀五百六十餘兩一俟淨盡後由奴才等援案開單奏報核銷至所撥此項運費奉旨不准請由部庫撥還自應遵照辦理曷敢再事凟陳策查此項運米之費係由直藩庫按照截撥米數核計撥發並無絲毫餘欵今提銀三千兩移作捕蟲之用轉瞬卽應挽運兵米運脚不敷之數奴才等所管永濟庫萬分支絀無欵籌還合無仰懇天恩准將此項提撥銀兩仍由部庫發還以濟要需抑或敢由何處指撥之處出自逾格鴻施謹將松蟲日漸稀少並懇請撥還公欵各緣理合恭摺具陳伏乞皇上聖鑒訓示遵行謹奏奉硃批户部議奏欽此○○奴才　崑跪奏爲循例查明各項事宜恭摺奏聞仰祈聖鑒事竊奴才荷蒙天恩畀以守護陵寢重任所有應辦一切事宜惟當殫堨愚誠認眞經理自奴才抵任後卽派司員隨同奴才親諸各陵按册詳細點查陳設軟片俱屬相符至裕陵隆恩殿東暖閣佛樓上供器等項謹查所存檔内恭錄乾隆四十九年五月欽奏諭旨東暖閣佛樓上樓梯著撤下嗣後永遠不必安説其上面相連樓梯之活闌干著釘安堅固等因　此所有樓上尊藏各件據該管司員等結報件數相符其各陵禮部庫存祭祀應用金銀器皿各圈餧養牛羊足額無缺永齊庫現存銀兩永濟庫所存米石永濟當現存架本銀錢各欵及石門工部庫存物料均與印册相符當經該管各官出具印押甘結存案奴才復恭詣各陵曁各園寢週歴詳查所有八旗緑營守護官兵晝夜嚴密巡邏均屬謹愼地面亦皆安謐所有奴才循例查明各項事宜緣由理合恭摺奏聞伏乞皇上聖鑒再奴才於查竣後正值萬壽聖節是以具奏稍遲合併聲明謹奏奉硃批知道了欽此○○劉坤一片再准部咨勞績保舉候補運同　判等官凡係補缺應行具題者試用期滿應由督撫詳加甄别尊摺具奏等因在案兹據兩淮鹽運使　人　查有勞績保舉候補　前補用　判陳具儀一　試用期滿造具履歴清册詳送甄别　　　臣甄别　　判陳其儀年力正茂才具亦優堪以留淮補用除該員　歴册已咨移部　　　外謹留同江蘇巡撫臣趙舒翹附片具奏伏乞聖鑒敕部查核謹奏奉硃批吏部知道欽此 
 
