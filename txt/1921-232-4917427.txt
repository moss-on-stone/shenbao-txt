# 1921 - 232 - 4917427

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[堂堂干涉（老圃）]  
　　哈爾濱特别法庭因辦案不愜張作霖之意張作霖一怒而地方廳長拘入護路司令部張作霖再怒而高等廳長乃調部察看今察看已久不得其罪名特别法庭全體提出辭職書高等廳長將起訴平政院然司法部嫭整以暇方籌備收回治外法權提出於太平洋會議 
　　據北京歸客言駐哈護路司令部偵探張佐才張作霖之妾舅也見俄新黨某挾巨金來哈乃假煙案致之特别法庭法庭以爲無據釋其人而返其金偵探失望立電張作霖張作霖立電其駐京代表王迺斌謂法官聲名狼籍要求司法部立時撤換而司法部駐哈參事亦同時電部或見其電文則曰堂堂干涉蓋言堂堂乎張也隱其名畏之也 
　　吾有一言謹告司法部并謹告北京之籌備太平洋會議者所謂收回治外法權吾無反對之理但特别法庭即收咽以後之事業若一任紅鬍子作獺即不啻對於外人自批其頰此次哈爾濱一案如不能澈底根究以饜中外人民之望奉勸司法部委員不必赴太平洋會議旣可省櫛風沐兩之勞亦而用之一端也 
[專電一]  
　　北京電陜閻因各部索餉保定不付憤而呑烟殞命已令馮玉祥署理（二十六日下午三鐘） 
　　北京電陜閻係漾（二十三）晚十時服烟毒至敬（二十四）午二時出缺原因尙未詳（二十六日上午十二鐘） 
　　北京電政府專員赴陜澈查閻事代理喪務（二十六日下午二鐘） 
　　北京電曹保馮督陜吳電鄂境湘軍擊退卽日親赴岳州督戰豫趙因土匪蠭起商吳蕭將援鄂豫軍撤回固防吳祗准調回十營 
　　北京電廣水變兵有（二十五）夕擊退 
　　北京電廣水兵變經二十四師擊退叛軍（二十六日下午三鐘） 
　　北京電吳佩孚有（二十五）電武勝關轉京謂廣水變兵已散京漢破壞三處速修漢領事圑商會對國軍甚有同情湘軍倦戰陸續南退 
　　北京電蕭督電十九後無戰事趙恒惕派員商停戰直軍陸續開咸寗新堤吳使諭大敵不在湖南而在攻贛之粤軍東下之川軍若以全力用於對湘後難爲繼且武漢黨人麕集軍隊全部入湘後方危險殊甚保持武漢必需重兵該電對湘似主和（二十四日下午一鐘） 
　　北京電鄂當局養電三日内無戰事趙恒惕尚顧大悞未發前進令蔣孔有西南關照仍圖襲擊長沙皓日（十九）到民軍五千或係李烈鈞部查明再陳（二十三日下午二鐘） 
　　北京電曹電八師羅圑巧（十八）克復烏龜山馬（二十一）敵又進攻經羅圑擊退追至王家碼頭（二十四日下午十鐘） 
　　北京電吳電請派孫傳芳爲鄂西防務總司令趙榮華爲鄂西前敵總指揮（二十四日下午十鐘） 
　　北京電張福來電禡日（二十二）敵由潛山進攻已激戰二晝夜砲火甚烈勝負未分靳雲鶚電敵向我車站旅部攻擊梁站長身死已派隊進攻將汀泗站附近小山奪回　　北京電沙面林正煇電孫陳十七决議對鄂取守勢專以全力攻贛在桂粤軍除守備地方必要外令集中桂林由湘東入贛以打破北方參加太平洋會資格某國允借五百萬先交十之一 
　　北京電施肇基電共管說絶非美政黨與政府主張并訪東方局長彼亦擔保絶無此意并謂若有人主張干涉中國内政美國且反對太平洋會正所以爲中國解除被割據之局面中國應盡力於會議中應當奮鬭之事才是 
　　北京電農部覆院太平洋會意見謂改正關稅要求根據歐洲和會提案（一）取互惠主義（二）稅率須分等級奢侈品重稅（三）必需品以十二五爲準（四）新約内應訂定吾國若干時期後得自定稅率 
　　北京電太平洋會經費原提二百萬元潘復反對結果減爲百五十萬交七財八（二十四日下午二鐘） 
　　北京電公府經費三月未發昨閣議决每月財部籌三之一餘由交部菸署分擔查府費每月二十三萬（二址四日下午二鐘） 
　　北就電財部庫藏司承潘旨私辦華北借欵三千萬債司認爲侵權二十二司長以下全體罷工正在調停（二十三日下午二鐘） 
　　北京電戊通公司電遠東政府布告徵收航行黑江華船貨稅應否承認請示（二十四日下午二鐘） 
　　北京電李兆珍津電請收回成命院覆勿固辭速赴任（二十四日下午二鐘） 
　　北京電十八京電鳳凰山鐵鑛三辦法現有日人運動照第一辦法中日合辦（二十四日下午一鐘） 
　　北京電張景惠由奉回京言張作霖無來京必要報載係楚人謠 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電奉張變更征蒙方略决由要路進兵已命張景惠親赴前方指揮並令王承棟赴滂與鄒芬接洽（二十四日下午二鐘） 
　　北京電部復沈領電查赤軍出防滿站事前並未通知取得同意且滿站我軍密布絶無意外俄軍進駐我境實妨礙主權速向該政府嚴重交涉限令卽日撤退 
　　北京電院部電宋小濓中東路本月債欵爲一千五百萬元卽由中交兩行勉墊俄事南漸將來不堪設想可否由外界借欵抑在國内舉債速復（二十四日下午三鐘） 
　　北京電陳籙電翁沈兩秘書經奉電慰留均允照常視事惟此後僑學事聲明絶不過問（二十四日下午二鐘） 
　　北京電贛各界聯合合會電粤軍四次籌備攻贛戰端一開贛南將無凈土懇速設法疏解與粤和平接洽並准予贛民請求實行聯省自治（二十四日下午二鐘） 
　　北京電參謀部僱員罷工張懷芝命各科長替代（二十四日下午三鐘） 
　　北京電魯北鎭守使定施從濱 
　　北京電閣議（一）墨西哥共和百年紀念派王使充慶賀專使（二）羅楊烺署新堤關督徐華清署臨清關督（三）羅文幹兼任法權討論副委員長（二十六日上午十二鐘） 
　　北京電外部因東省日聯絡員及軍用電線等迄未撤向日使抗議據復軍事範圍請與陸軍省接洽顏特電令胡使速向該省交涉務將一切軍用設備尅日取消 
　　天津電趙玉珂奉曹錕命由中央領援鄂軍餉八十萬赴鄂交吳佩孚又囑向劉承恩聲明同係北洋老人一切極力進行勿萌退志並囑查辦吳光新逃走眞相聞趙回保時將畀以直魯豫副使地位　　天津電曹錕對鄂意見（一）湘軍要求完全拒絶（二）直軍再加一師兩混成旅魯軍加一旅（三）不奪岳州决不言和（以上二十三日下午十一鐘） 
　　天津電哈漢章代表黄陂與鄂吳商議結果（一）承認吳巡閱蕭督軍（二）實行省自治武昌爲試辦區（三）周樹模爲省長（四）蔣作賓孫武所部編爲民圑（五）宋鶴庚魯滌平夏斗寅所部撤回湘境（二十四日上午十一鐘） 
　　天津電直軍大數赴湖北王懷慶以直境空虚派十三師塡防 
　　天津電魯督田中玉辭省長兼職政府有允意刻順直省議長邊守靖長蘆鹽運使王鴻陸運動繼任斯席（以上二十五日下午十鐘） 
　　漢口電中路敬日（二十四）激戰直軍現扼守蒲圻徑（二十五）無戰事 
　　漢口電吳徑午後五時乘楚振艦上駛杜錫珪同行隨帶江元江貞江利永安四艦曁運送巡防各艦十餘號又二十五師砲兵兩連過山野戰砲各四架 
　　漢口電聞嘉魚已發現湘軍上游南岸已有激戰砲聲隆隆不絶 
　　漢口電孝感變兵係鄂軍第一混旅二圑一營傳被自治軍所勾結徑午後蕭派周福堂杜鎭使派張木喈各率一營前往剿辦變兵向雲夢德安方面潰竄路軌徑夜修復京漢電寢（二十六）晨通 
　　漢口電直軍第十混旅敬夜抵漢徑日卽轉套站上車赴咸寗 
　　漢口電巡閱行署令省署將近五月收支各册趕造送署省署已轉令財廳辦理（以上二十六日下午五鐘） 
世界路透電 
[英愛議和之阻碍]  
　　二十六日杜白林電今日新芬黨國會開開羣衆極爲奮激蓋急欲知伐勒拉氏覆首相喬治氏之文是否爲和平抑戰爭也開會之初並未誦禱告詞伐勒拉氏與内閣均提出辭職書因國會已重經選舉也但代勒拉氏復被選爲總統羣衆異常歡悅内閣各員亦重經選定伐勒拉氏演說中述及其内閣時謂各員辦公如手臂相連今後擬仍如是英人抱愛爾蘭分裂之思想者行將失望無論事變如何愛爾蘭對付敵人將如一統一國伐勒拉氏於是宣稱致英相喬治氏之書内含國會之覆文繼謂彼於此文不欲有所評論吾人今所處之地位在根本上健全而正大不能更改之吾人將立足於此巖石云云國會旋通過議案擬在美募債英金二千萬鎊在愛爾蘭募債五十萬鎊 
　　二十六日倫孰電新芬黨國會覆喬治氏義和條件之文已由當局發表文内拒絶愛爾蘭處殖民地地位之建議且謂愛爾蘭拒絶犧牲獨立於垂涎其土地以利軍事之强鄰又謂議和之舉須以受治者所承認之政體爲基礎始能告成愛爾蘭國會擬派代表談判此種和局文中續言曰吾人前未求戰且不欲再戰惟如迫吾人作戰則吾人理當自衛吾人渴望終止大不列顚與愛爾蘭間之戰爭貴政府如决計以武力强吾人服從及於談判之前堅主犧牲吾人國家地位之條件而使談判成一騙局則戰爭繼作之責任須貴政府負之各晚報評論伐勒拉氏之覆文同一論調謂覆文雖不能令人滿意但未閉續行談判之門惟談判似非一時可了 
　　英相喬治氏覆文謂政府接來文後大爲失望政府爲調和大不列顚與愛爾蘭之利益起見故盡其權力所能至提出辦法全世界對此建議無不稱爲寛大即同情於愛爾蘭極端要求之方面亦然乃來文不承認之苟基礎之接受上無切實進步則繼續談判何益之有政府已將充分之自由雖美國聯邦亦未享受者供諸愛爾蘭政府依伐勒拉氏之志願以受治者之同意組織政府乃伐勒拉氏續有要求而其所要求者乃從前愛爾蘭各著名領袖所不承認者也愛爾蘭與大不列顚在形質上與歷史上皆互相維繫故其政治與經濟完全不能分立苟伐勒拉氏仍沿其目前途徑而進行則必使和議决裂政府固準備寛限謀取和平但不能拖延時日僅作文牘之交換將來談判所可依以進行之根據今須對之有切實之進步方可扼要乃來文竟未有此進步余於屢次函中說明無論何種談判政府態度不能變更之要點如愛爾蘭願就此要點加以研究以求調合其願望則余樂與之相晤也 
[印度一部分之叛變]  
　　二十五日倫敦電印度南部發生一部份回族之嚴重叛變據官報稱蒂魯爾有暴民萬人焚毁官署擄去副知事警長及兵士二人生死未詳和事脫逃現有兵警五十人據守梅刺浦拉急待援救夏拉盧以西之鐵路與電線皆被毁壞加里克特事局甚危婦孺皆避居兵營軍艦柯末斯孑已奉命開往加里克特步兵現馳赴波丹盧砲隊隨後出發聞加里克特已發現搶刦强暴情事歐人已避往西山叛變者爲摩浦拉族估計其死傷約有五六百人 
　　二十五日西姆拉電據陸軍參謀處所接印度南部最近消息加里克特之大局今已安靜加里克特至南部之鐵路已通梯拉雅拉特與愛爾拉特境仍有暴民起事浦達魯爾之軍隊已進至巴太比據稱該庭情勢如常鐵路通行無阻 
　　二十五日西姆拉電英國委員圑久駐阿富汗加浦爾已發生種種流言印人之意與阿富汗訂定條約之希望今甚薄弱惟邊界兩面各部分之分民均望條約早成加浦爾某報宣稱阿富汗與勞農政府所訂修約已於八月十三日在莫斯科簽字 
[國際聯盟會之開會前]  
　　二十六日巴黎電國際聯盟行政會代理會長石井子爵已於今日行抵日内瓦同行者爲比代表希滿斯氏將於討論波蘭立陶宛問題時任主席希滿斯氏否認行政會會長曾委以報告上西萊西亞問題之任據哈伐通信社發表半官文告稱石井子爵因比相肯哈氏遠在羅雅特旦夕不能到會希滿斯氏又負有維爾拉問題之重任故决議自任報告員石井子爵定期星期一日以報告提交行政會其中僅爲所已發表之文件如白晨安氏致石井子爵之公文及石井覆文之類並不含有解决上西萊西亞問題之任何方法與建議行政會集議之初將交換會議應取手續之意見此事大約將需時兩三日之久 
[飛船失事之澈查]  
　　二十六日倫敦電澈查Ｒ三十八號飛船失事原因之法庭定明日在好和登開始辦公由薩爾芒特爵士爲主席内有美國海軍代表一員現信該飛船失事時共載五十一人果爾則罹禍者共四十产认澈查該案之委員將秘密集議該飛船已沉於河底將以起重機撈起之 
　　二十六日華盛頓電據官中宣稱Ｒ三十八號飛船之損失將由英美各認其半美國已付價一部分 
[又有飛機炸裂]  
　　二十六日倫敦電飛機一架載倫敦不魯塞爾之郵件在加萊外中途爆炸落於海中現已撈起郵件一袋該飛機乃比人所有遇救幾人現尙未悉 
[各國近事記]  
　　二十六日倫敦電美德和約昨在柏林簽字歷時不　十分鐘 
　　二十六日巴黎電此間各報對於美德和約均有訾議某報謂美國於凡爾塞和約取其精華而棄其糟粕 
　　二十六日士麥那電二十三日希臘陸軍公報稱希軍在薩加里亞河兩岸長進及經過大鹽沙漠後已在吉哇克索河入薩加里亞河支流南面與敵軍接觸 
　　二十六日巴黎電里加消息德國煤鐵大王斯汀萊斯氏已與勞農政府訂定合同以英煤四萬噸運至彼得格勒 
　　二十六日柏林電一九一九年六月起至一九二○年五月止任德國財政總長及副總理之歐士白格氏爲人暗殺其屍身在巴登之格里斯巴區附近覓見身中手槍彈二十一枚 
　　二十七日馬尼刺電伍德將軍宣稱彼與各委員將於九月中旬離馬尼刺往游中日兩國伍德將軍任菲島總督尙未見明文擬回美一行 
　　二十六日芬蘭京城電據俄國官塲報告逢本年起俄國共發生虎列刺疫症七萬八千零十起 
　　二十六日羅馬電意相波諾米氏擬親自參與華盛頓曾議 
　　二十七日馬尼刺電孫中由代表陳某發表宣言謂孫將請吟定總統許南政府派代表參與華盛頓會議 
　　二十六日巴黎電新任駐日法國大使克洛台爾氏定九月二日啓程赴任克氏曾寓中國十五年故於遠東問題甚爲熟悉 
　　二十六日倫敦電蘇格蘭鋼鐵廠現增加辦事人員豫備從速開工蓋近日接定單甚多海外巿面已有復振之氣象也 
　　二十六日華盛頓電七月份美國運往歐洲之物品共値美金一八○○○○○○○元上年同月爲三四一○○○○○○元由歐入口之物品共値五七○○○○○○元上年同月爲一一九○○○○○○元 
太平洋路透電 
　　湖北兵事記 
　　二十五日漢口電自前敵開回之第二十一旅兵士星期三夜在武昌譁變但即經壓平未釀損失同日第一旅兵士亦譁變刧掠蕭家港爲漢口兵隊驅散京漢鐵路及電線均曾中斷聞已恢復常狀華人商會通過决議案增收漢口房捐一月以充軍餉 
　　二十六日漢口電太古公司湘潭輪船駛抵漢口據稱曾爲南軍猛轟護送該船之英砲船斯加拉白號開砲回擊毁機關槍一架並擊斃若干人怡和公司之長和輪船亦駛抵此問據稱護送該船之砲船曾遭南軍猛轟諸砲船乃以大小砲回轟擊散南軍 
國内要聞 
[美國將放棄庚子賠欵全部]  
　　中美新聞社譯密勒評論報云美國之對於中國重提開放門戶政策與舉行大會於華盛頓討論太平洋與遠東諸問題已引起大多數人之注意而繼此之後尤有一事頗有利於中國者則參議院中共和黨領袖兼對外關係委員會會長勞區氏得哈定總統與國務卿許士之贊同於七月二十日提出决議豁免中國以後每年應付美國之庚子賠欵其提議書云美國參議院與衆議院得哈定總統命爲增進中美友誼計願豁免中國以後應付之庚子賠欵照一九○一年九月七日中國允從之議定書中爲數達二四四四○七七八八一金圓此議定書曾於一九○八年十二月二十八日政府依五月二十五日國會之决議從事修正此賠欵之由來則因一九○○年中國拳匪之亂賠償美國一切損失及費用者自一九一七年十月一日起開始退還總統以爲此種辦法頗合公道云云此案度必能爲國會所通過迨通過之後則美國應於一九○一年庚子賠欵中應得之數將最後未付者亦一一退還中國矣查一九○一年九月七日之議定書中中國應美國國民合法之要求賠償二四四四○七七八八一金圓迨一九○八年五月二十五日美國國會决議請政府退還中國一○七八五二八六一二金圓之數其後曾退還一一七五八三五六五金圓一九一七年十月一日美國與協約國政府同時承允中國得以緩付賠欵則此五年間除常利四釐不計外尙須一三六五五四九二六九金圓此事之實行即在歐洲大戰期間中國參加戰局爲協約國之一當時俄國不允全數退還而留其總數中國分之三現今美國國會之决議則將許哈定總統豁免中國以後每年應付之全部賠欵也哈定總統於建議召集華盛頓會議討論一切太平洋與遠東問題之外復有此退還中國全部賠欵之舉於此可以覘現政府政策之内幕矣至華盛頓會議之舉行去今亦不甚遠中國英國法國意國與日本等皆將派代表與會討論一切云 
[鄂省兵變之外訊]  
　　大陸報二十五日漢口電云廣水北兵今晨譁變毁路割電火車停駛漢口領事圑已向吳佩孚蕭耀南提出抗議促即修理拆毁之鐵路以便鷄公山避暑西人之往來吳佩孚因此從前敵馳回杜鎭守使派兵兩圑携帶機關砲取道孝感前往廣水以勦變兵鐵路機匠亦已出發趕緊修路傳說武昌兵士昨夜謀變後患堪虞吳佩孚仍提用鐵路入欵不理會外交圑之抗議又一電云武昌舊有兵士擬於昨夜譁變但爲鄂督蕭耀南所制止此項兵士屬第二十五旅其叛謀係於其將登車開赴戰地時查覺現被解除軍械又一電云孫傳芳已從吳蕭之請允就上游總司令之職並允赴宜昌防遏蜀軍滇蜀黔三省代表將在重慶討論自治之組織贛省現有排斥陳光遠之舉動陳已電京請援排陳係贛西方本仁所唆使皖督張文生與陳有戚誼現擬出兵援贛李烈鈞已抵汀泗橋現指揮戰事與吳相抗戰事仍在進行中 
　　上海日人某通訊社二十六日漢口電云二十四日晚間駐孝感鄂軍第一旅之一部突然譁變毁該處附近鐵路約二英里割斷電線掠奪孝感縣向北逃竄開往北京之火車及電報皆因此不通蕭督軍於二士一日晨即派第二士一師步兵兩營砲兵一營從事鎭壓孝感之兵變似與武昌事變相聯络或云皆出於民黨之運動武漢現已布特别戒嚴令警戒益加嚴重武漢居民異常惶恐因此兵亂而最爲驚恐者爲在漢口之各國人民在河南雞公由避暑地之多數外人安否極爲可慮各國領事已要求中國官場設法保護此等外人並請迅遠將鐵路電線恢復原狀日本婦孺在該處避暑者亦復不少又同日漢口電云孝感縣之兵變已由漢口鎭守使杜錫鈞派大隊擊散敗兵已悉遁至黄安方面京漢鐵路及電線亦俱修復今日始已開通吳佩孚於二十五日晚自戰線回漢口即與蕭督軍及張福來聯名致電政府報告武昌孝感兵變並要求支給軍費二百萬元又面向曹錕发求借欵五十萬元 
[湘直軍决戰紀（漢口通訊）]  
　　湘直軍二次和議破裂吳佩孚即於二十三日下令總攻擊湘軍亦知戰事之不可倖免故於軍事布置極爲周密趙恒惕親到岳州蔣作賓親赴蒲圻慰勞前線作戰軍隊故士氣極爲振奮二十三日湘直軍各有三萬餘人激戰於汀泗橋中伙匍間之官塘驛吳佩孚親在汀泗橋督戰雙方砲火猛烈死傷極多但防線無甚伸縮二十三夜湘軍改從間道偷襲汀泗橋側面由直軍五十旅倉猝應戰但以未事防備抵禦不力鏖戰未久防線即被衝動該旅旅長陳嘉謨腿部彈傷五處於二十四晨運回在造紙廠醫院醫治二十四日黎明湘軍復從官塘驛正面猛攻直軍前線直軍不支董旅長振國下令前隊調至後方後隊進至前線正在移動間適後隊發現炸彈軍士自相驚亂湘軍乘勢以開花砲轟擊直軍大敗相持至午前側兩面均形不支紛紛潰退靳雲鶚第八混成旅全部潰散餘如第三師二十四五師第十三混成旅豫軍第一旅皆受重創湘軍遂乘勝侵入汀泗橋吳佩孚見前線軍隊潰退不可遏止大憤立斬退後某營長一名以狗親率衛隊二連及副官數人督隊返攻並令前敵軍士各棄槍械手持刺刀砍刀拚命衝鋒不准後退如有畏縮立斬於軍前湘軍前隊亦持刀與戰肉捕甚久湘軍疲頓難支漸形後退吳尙躬冒矢石督隊猛進湘軍無力抵禦退出汀泗橋直軍乘勝進克中伙鋪湘軍退保蒲圻是役雙方死傷在四五千人以上直軍傷旅長一人圑長圑附各一人陣亡營長二人連排長以下死傷不可數計吳所率督戰衛隊兩連生存者僅十餘人其身傍副官亦中彈死數人吳幸無恙昨二十四日由水陸運冋傷兵達千人以上抬送不絶於道均皆斷手缺足之人至可慘也至右路直軍因攻城陵磯不得手暫取守勢湘軍刻正預備返攻新堤張福來總指揮特調楚貞楚有前往防堵聞昨日戰事並不見激烈是直軍傾全力以壓迫湘軍犧牲少而收效微頗覺不値也吳今日午十二時自咸車返省據其隨從人云一時尙不返前線另據頃間消息孝感發生變動京漢路軌被挖電線亦被割斷其原因一說謂該處駐軍譁變先搶黄水繼向德安潰竄一說謂黄孝自治軍援助湘軍特將鐵路挖毁以斷直軍歸路及其接濟據消息靈通者云以前說爲近姑誌之以待後證（八月二十五日） 
　　又據漢口報消息云湘直軍二十三日和議破裂後吳佩孚即於是日下水陸總攻擊令雙方戰事激烈中路方面由吳佩孚躬自指揮南軍以開花砲向直軍前線射擊直軍還擊酣戰六小時之久兩軍均無進退火線仍在汀泗橋以南中伙舖方面直軍運冋傷兵數百名内有第八混成旅傷軍十五名二十四日上午又據某方面消息昨日正面戰事北軍方面受傷極衆首次運回傷軍四百餘名共裝廠車七輛在通湘門卸去一半入相國寺病院在鮎魚套卸一半入後方病院繼有運來槍械不全之散軍百餘名分投各部留守處前綫戰事尙烈吳氏現往駐汀泗橋南軍頭道火線現在中伙舖以北之官堂驛兩軍相持大約在一二日内必能决定勝負加據由前敵回省醫治之傷軍言二十二晚八句鐘時南北兩軍在中伙舖原線交綏最爲劇烈圑長以下均伏臥山凹不顧泥淖督率攻擊士氣百倍槍砲震天南軍槍砲雖不及北軍充利而善用散繫三五成羣施砲最凖北軍病在行伍過謹目標大射且湘軍不顧性命前仆後繼以故酣戰至天曉時仍未攻進中伙舖一步是晚有靳旅部下某連長見左側長山之坳伏藏南軍約數十人獨告奮勇率領全連兵士前撲雖將該處南軍擊退俘虜十五名詎歸隊時旁伏南軍忽放開花巨砲竟將全連百餘人轟斃一圑僅逃回一人某連長迫急跨馬超越 
 
 

Page 11

 
 
傍鐵路之溪河亦被雨後暴發之山洪泊没是役也北軍合某連死近二百人南軍死傷尤多右路方面直軍自攻克白螺道人兩磯後仍節節前進一面由張旅登岸前攻一面由楚泰楚同兩艦及王旅由水路溯江而上相輔而進猛攻城陵磯城陵磯爲入岳之重要門戶南軍死力抵禦被北海陸軍開砲轟擊鏖　甚烈現吳氏已由右路轉赴正面所有右路已委二十四長張福來相機辦理張氏已率司令部人員及衛隊機關槍技術隊於昨乘江犀赴白螺磯 
[直湘激戰中之兩湖弭兵兵會]  
　　直湘戰事重開鄂人首受其禍比由周振成等發起兩湖弭兵會已設籌備處於漢口茶業公所茲錄其啓事及通電如下（啓事）兵凶事戰危機先哲有言豈欺後世夫以頻年兵禍武漢適當其衝益以天災鄂州幾無凈土况復　苻遍地四境騷然商業凋殘農工罷輟必得十年休養殘喘方冀昭甦倘或大刦重臨兩湖人民寗有噍類此同人等組織兩湖弭兵會所以積極進行也合羣力以同呼冀餘生之有望回天刼運端賴人謀消滅戰機舍茲莫屬惟望吾兩湖父老昆弟秉同心同德之誠襄愛國愛鄉之舉豈惟兩湖人民之幸實中國前途之福也現値籌備期間我兩湖父老昆弟有贊成弭兵宗旨者請即從速加入發志共策進行或以書面或親臨茶業公所本籌備處簽名加入事機迫切稍縱即逝謹佈誠悃佇盼佳首發起人周振成高步雲杜樹棠馬中驥馬宙伯王道鐸盛了厂韓端廷黄鏡人阮蘭叔盛時丁愚菴馬幹臣晏曉峯彭振之范純甫朱伯純余選臣諸聚之鄧倬雲鄒碧痕潘漊樸楊嘯夢張雲淵吳尊五李木天鳳竹蓀胡味清龍希文王盈秋姜步洲劉玉堂黄泊純汪勳甫黄欣生鄭慧吾關少堯劉輔之蕭少坦李昌譽余理甫姜顯臣田秀珊潭潤生陳子壽萬筱堂何翼雲同啓（通電）天津黎前總統熊秉三饒苾僧陳二菴胡英初瞿幹琴唐氷如諸先生均鑒北京周樸老田煥老范靜生劉霖生張乾若夏仲膺郭桐伯馬尊五李隱塵哈雲裳傅芷薌胡子笏呂超伯諸先生曁同鄉會諸先生均鑒天禍吾鄂災饉荐臻水火刀兵迄無寗歲商罷於巿農輟於耕脂膏竭於供求精力疲於轉徙瘡痍未復休養不遑元氣斵喪已無餘剩詎湘鄂之間戰端遽啓巿廛驚擾枕席末安殘喘未蘇倒懸益甚重臨大刼寗有孑遺同人等身罹萬刼之餘不絶求生之望爰籌備兩湖弭兵會於漢口茶業公所集合羣力呼籲雙方息事寗人或能有望惟念心餘力拙刼運難回諸公桑梓情殷眷懷必切務懇加入發起之首俾登高一呼衆山響應事機迫切敬乞贊成臨電徬徨鵠候明敎兩湖弭兵會籌備處叩皓 
[廣州通信（平瞎]  
　　廣西軍事之餘波 
　　廣西軍事自桂林克復沈鴻英逃竄北路已不成問題龍州方面韋黄擔任繳械陸譚已往河内似可早告肅清惟據最近所聞則龍州尙未可樂觀查韋榮昌自七月二十九日由寅陽到南寗即以收束桂軍爲已任曾派員與桂軍接洽桂軍謂七月至今並未發餉要求欠餉恩餉統共發給三個月約需欵四十餘萬元陳總司令勒令繳槍萬枝而桂軍則要求每枝給價十元除改編十五營爲正式陸軍外其餘槪行遣散此外尙有保護私人財產取銷通緝命令等條件所望過奢因是韋榮昌雖受任裁兵善後總辦而實未裁一兵黄培桂入龍後亦爲馬濟所梗已電致陳總司令布告困難情形是龍州裁兵繳械兩事仍甚棘手也然桂軍所以尙負固龍州者實馬濟野心未死之故現查桂軍殘部均集合於水口平宜一帶總數不下萬數千人而其中以馬所部爲最精　銳馬曾聲言必與粤軍决一死戰陸譚亦恃之以無恐此龍州軍事所以未能收束也粤軍各將領多主張以武力解决洪鍾等已屢請進兵而陳總司令皆不之許其意以爲困獸猶鬭不欲過爲已甚且以龍州僻處邊陲無能爲力而湘鄂之事較之龍州猶爲重要擬將龍州問題暫行擱置一切善後將委託韋榮昌辦理蓋以韋於桂軍中資望較深此次與我軍携手頗出誠意而其平日對於陸氏亦極不滿意可信其不爲陸所利用也現在粤軍艦隊已經旋粤而飛機隊魏部翁部洪部亦不日凱旋陳炯明亦定期九月初班師回省桂事可告一結束矣惟廣西仍有可慮者兩事其一南寗至武鳴一帶桂軍仍星羅棋布徒因粤軍兵數太多彼等不敢生變然危機遍地倘粤軍一旦撤退則桂閥餘孽必難免死灰復燃此可慮者一也其二陸譚餘衆不下數萬除已受編外其餘遣散者甚多難保不相率爲寇以爲地方之害從前廣西游勇爲患岑春煊竭廣東之力僅乃克之今恐其故態復萌此可慮者二也至於龍州天險倘仍許桂閥盤據敷衍了局一旦南北有事彼蔣實行反攻影響於大局不小尤爲最大之隱患故粤當局深以此爲慮耳 
[沈鴻英逃入湖南說]  
　　桂沈鴻英由桂林退出後即向湘省退却聞沈日前已得湘省趙恒惕允許收容其殘部故遂相率赴湘昨廣東總統府得賴梯圑長電告云大總統鈞鑒沈鴻英自桂林大敗後親率殘部約四千人其先頭部隊已到永州職部支隊鍾營長已追近某縣請向湘省當局嚴重交涉謹此奉聞梯圑長賴世璜叩巧酉等語觀此可知沈確已竄入湘境矣 
[蘇高廳審理張欣生案紀（二）]  
　　江蘇高等審判廳於今日（二十七）上午九時續審張欣生弑父一案由刑庭長彭啓並李張兩推事會同檢察廳黄檢察官仍開第一法庭各被告所延之律師亦相繼到庭當經法警將在押各犯提到後庭長先命張康氏到庭據供年六十二歲丈夫張駕雲共有兩子長子欣生次子燡生官問曰爾次子幾歲供十七歲又問娶親否供丈夫死後娶的又問爾夫吸烟否供自三十二歲吸至三十五歲吸過三年後即不吸了又問爾子欣生是否嫖賭吸烟供是的又問爾子欣生平時有錢用否供爺不許用的最多的時候亦不過拿去七八千文如不與他要將家中物件偷出去賣的又問爾子惶媳婦否供怕的又問家中以前用途是何人經管供是丈夫經管又問與爾大媳婦錢否供平常不給錢逢年節給錢的又問大媳婦賭否供時常賭的又問爾子聽媳婦之話否供聽的又問大媳婦管爾子否供媳婦不許他嫖并娶妾又問爾子懼父否供懼的又問爾夫死後銀錢歸何人經管供歸兒子媳婦經管又問爾有權顧問否供無權顧問又問娶小媳婦之錢何來供向外甥等借貸的又問共有家財若干供約十餘萬又問爾次子分得多少供約二千餘元又問爾夫何時死的供前年十二月二十七死的又問死之前有病否供無病又問爾　知爾夫如何斃命供當時不知及有人告發方始知道毒的又問爾夫所食之粥是何人拿與他吃的供是學徒胡關大拿的又問粥是誰人燒的供是媳婦燒的又問學徒胡關大住在何處供在胡家橋其叔胡司務做木匠的庭長當命下次開庭着將　關大指傳到廳又問爾夫吃粥後如何情形供吃粥後即腹痛并嘔吐腹瀉不止遂扶至樓上自已房間内睡的又問這時約有幾點鐘供約十點鐘又問請醫生否供起初丈夫不要請後來至旁晚由學徒去請醫生孫德鈞來診治的又問吃藥否供藥吃一次又問吃藥後如何供吃藥後即不痛又問第二次吃否供第二次吃一口即嘔吐又問兩次之藥是何人拿上去的供是媳婦拿上去的又問現在上海廳說你兒子將父親毒死辦他的死罪爾服否供是要辦他的庭長又命帶張欣生卜庭命張康氏詢其用何種毒藥將父毒死欣生仍云我未做此事庭長又問你到此時還不實說欣生供仍如前遂命帶下又問康氏曰爾夫死後爾媳待你兇否供兇的又問上海穆湘瑤到過你家否供未曾來過又問三林塘有孫慕賢之人否供没有又問爾媳近來還賭否供近來不賭又問爾子被拿後爾媳哭否供不哭官又命趙望官上庭據供四十二歲三林塘人業京貨生意問官曰今天命你到庭作證人要說實話否則要辦十年以下的監禁罪的命當塲具結問曰爾與朱健臣認識否供是遠親我是朱健臣岳母的外甥又問朱潮生認識否供認識而已並不同道又向爾與張欣生認識否供認識的又問朱健臣有一筆據爾看見否供看見的據朱健臣說是六月十二張欣生寫與他的又問筆據上中證何人供是孫慕賢又問朱健臣與你如何說法供朱說我討不着錢要錢人帮忙又問朱說是何項欠欵供說是藥本損失又問多少供六百元又問你說話實在否供實在的又問你後來去調處否供後來我去呌朱潮生健臣對潮生說帮忙帮忙又問張駕雲是否毒死的供聽三林塘人均說毒死的我不知道　官又命張安仁到庭據供五十六歲三林塘人開茶館爲業官問張欣生是爾何人供是堂姪又問張欣生在家中時是否嫖賭吸烟供賭博吸烟是有的不嫖又向他的父親是否將他關鎖在房内他將鎖扭斷出去供並未鎖又問朱健臣與張欣生有無往來供駕雲死後朱健臣來問他要過烟錢以前不知道又問你在上海地方廳供說張欣生好嫖賭吸烟被父關鎖在房内後來被逃出去的何以此刻所供與前不同供是這樣的庭長當命張安仁具結退出又命王子才上庭據供五十三歲三林塘人南貨業官問日張欣生與朱健臣筆據之事是否爾去調處過的供是的又問何人呌你去調處供任關林呌我去調處的朱說張少他一百零九元烟賬張說祗有三五元後來還了三十元又問張欣生吸烟是否到朱家去吸的供朱住在閔行張住在三林塘吸烟的事我不曉得又問筆據上是否六百元供不知道問官又命孫德鈞上庭據供張駕雲的病是我去看過的我并不知道服毒官問你用的何種藥品供大豆卷焦山楂半夏黑梔子佛手片苡仁茯神等藥均是利濕安神的又問爾見張駕雲之面色如何供面色發黄舌白舌邊亦黄脈沉細又問當時口中有臭味否供並無臭昧又問題痛否供痛的又問爾看他是何病症供我認他爲冬温病的官又命朱秋林上庭因人短小命站在櫈上據供十二歲父親朱潮生官問爾家中現有何人供有母親及三妹子又問有用人否供有一男用人在茶館内倒開水又問用人時常出去否供無閑空出去又問張欣生是否爾去呌他的供我在讀書没有去呌又問是命何人去呌的供實在没有人去過官又命張徐氏到庭據供三十五歲三林塘人官問張欣生是爾何人供是丈夫又問嫁有幾年了供十七年又問爾夫嫖賭吸烟否供不嫖又問爾公駕雲死後何人管他是否爾不准他娶妾供没有又問爾婆說你不准的供我没有說過這話又問爾夫因上海地方廳要捉他所以逃走爾同去否供我同婆至親戚處並未去尋他他到何處我不知道庭長又命提張康氏到庭問康氏粥是何人燒的供是媳婦燒的及問徐氏又稱是婆管的互相推諉官又問康氏粥内又加何物供燕窩羊腦鷄蛋又問粥是何人送上樓去的供不是我送的又問現在家務是何人管供是媳婦管庭長轉問徐氏是否爾管家務供我不管的又問你們還有民事官司爾如說不是爾管則將來即不容爾管了供實在不是我管的又問現在辦爾夫死罪寃枉否供如果有毒不寃枉的又問毒藥是否爾夫下的供不知道訊至此鐘已過十一下庭長宣告謂本案人證尙未傳齊候期再訊張康氏等着退去遂閉庭 
[南京快信]  
　　齊督王省長昨日派温世珍謝傅安兩人赴滬歡迎美國休門公使 
　　寗造幣廠昨運現洋十五萬元赴滬接濟巿面 
　　張實業廳長擬訂獎勵林業專則十二條已呈准省長公布施行 
　　王省長昨令催各縣籌辦遊民習藝所 
　　省警廳呈稱遵令核議寗垣營業汽車擬請勉從地方士紳之請規復限制以順輿情兩長批云所诅將前次修改管理汽車規則及巡警指揮汽車通行簡章一併暫緩施行仍規復限制應如所擬辦理 
　　張作霖派副官長俞恩桂來祝齊督封翁壽因車阻昨始由漢乘輪抵寗 
[杭州快信]  
　　沈省長因嘉興選舉風潮昨午電召錢塘張道尹等在署磋商辦法歷三小時之久即派張道婬赴禾調查二區覆選監督成本璞因病回省改委殷濟馳往辦理俱定今日起程 
　　王正廷昨又因公赴滬午後省憲法會議由副會長褚輔臣主席（傷尙未痊）今日（二十七）議事日程一浙江憲法草案附施行法草案未解决各項二恢復城鎭鄉議會案（議員提出）三選舉補充附屬法起草員 
　　内務部特派江浙兩省查烟專員周榖紳（號烈齋杭縣人）昨已抵杭 
　　孝豐敎育經費前經該縣召集紳董會議公决於縣屬各會基買賣時酌提價額十分之三充作辦學經費經衆通過呈准省署立案現有人出而反對已令縣切實查禁不得推翻議案 
　　德清嘉善桐廬奉化鎭海臨海等縣勘災委員　　等昨由財政廳分别派定 
　　浙江惠迪銀行由王竹齋等發起現設辦事處於羊壩頭地方定九月初旬開股東創立會下旬正式開幕 
地方通信 
[松江]  
　　代理知事入省自郭于埜請假省親後沈岫芝以承審員奉令代理知事職務沈以兩月以來尙未一謁省長特電省署請許其人省報告已經省長覆電許可爰於昨日乘車晋省矣 
　　烟犯判罰巨金代理知事沈岫芝探悉西門外私售燈吃之銀三培松兩戶生涯甚盛密召暗探王長慶等入署指名往捕王等奉命後立將兩人捕解縣署沈立命開庭判罰巨金釋出聞兩人一罰四百元一罰四百五十元又郭知事所委之縣署稽查黄桂芬現因郭已奉令調署吳縣自知位置不穩因約王探請其帮忙由王向城内外大小烟戶搜括得六百餘元轉贈黄某以壯行色　　紗業近狀近來紗價昂貴凡營紗織物各業無不大受影響襪廠一業尤因粤桂湘鄂戰事銷路呆滯更見不穩聞松地某大襪廠有將告停止營業之訊惟上海之誠昌花邊公司轉於此時來松招收女工以便在松組織分公司云 
[蘇州]  
　　續訊選舉訴訟第二區初選當選人陸同琛控告狄梁孫錢名　覆選當選資格不符一案高等廳定於今日（二十七）上午九時續審原被兩造曁代理人程祖伊均準時到庭候審原告對於起訴狄梁孫吸烟部分當庭自請撤銷謂狄梁孫現在以前均無吸烟證據惟對於被告錢名琛謂以前知其吸烟現在不知道請庭上以戰權調查各等語旋經錢之代理人陳述意見後譚處長宣告辯論終結聽候判决 
[無錫]  
　　小麥巿價步漲今年小麥歉收供不敷求近日各廠大事收買兼以外埠大水來路不易故巿價步漲現巿最高小來一百五十斤重價六元三角次貨一麵粉亦因麥價昂貴每袋已增漲一角左右聞尙有續漲之勢 
[鎭江]  
　　花稻因雨歉收鎭郡各屬前數日狂風驟雨晝夜不息徒陽壇溧揚五縣產棉區城正値棉花結鈴之際迭遭風雨摧殘損失甚巨勢將歉收故通花價又提高二兩現已漲至三十兩左右尙有續漲之勢又鎭郡上游六合縣各鄉新早客秈現届收穫之時亦以雨水過多收成歉減日昨已有新秈米二百石裝運到鎭被各米行購進開價八元七角 
　　知事電省乞振丹徒縣張知事以本邑各洲風水爲災潰决七十餘圩淹没田禾不計其數爲民國以來未有之大水特於日前親赴各洲詳細查勘昨已返署當將被災狀况電陳省署請欵放振以救災黎 
[清江]  
　　大雨中之水患清江自二十日大雨直至二十二日下午始息城内各低窪處如游府街鎭守使署都天廟街南門紅橋等處積潦無從宣洩兼因河水倒漾雲曇决口致東西兩城門内（東門至恒隆永布莊西門至倉巷）皆可通舟鎭署街地勢較高向未漫水二十二日起業已水深數寸連日城内被水居民襆被在手尋親覓友者絡繹水中不絶當二十一夜狂風暴雨之際運河上游堤工事務所鳴鑼示警崗巡亦警笛頻吹値此泗匪吃緊之時居民羣欵匪徒擁至妻啼子泣狀極可慘迨至天明始各知爲水險人心稍定然倒墻塌屋鎭夜坐泣風雨中者亦不乏人也 
[揚州]  
　　江都大水成災揚郡本年大水南北兩鄉如霍家橋永鎭鄉中洲鄉杭家集新碼頭韋家碼頭華家菅老洲新洲再新洲連城洲瓜圩之燭橋施家橋（以上屬南鄉）羅家橋圩劉家嘴圩同興圩興隆圩建隆圩中興圩東新圩西新圩阜興圩同心圩預興圩長生圩永生圩埝橋圩公議圩韋家嘴圩土家圩夢家圩許家巷圩護興圩義興圩北山西圩等（以上屬北鄉）均成澤國人畜死亡載道田畝淹没有數十萬畝之多而南鄉災情較北鄉爲尤重該處人民多手持竹竿於二十四日晚來縣報荒因此與縣署警隊發生衝突災民被傷十數人警隊亦傷數人現縣署已據各方面報災情形電呈省長請欵放振錢業會館特購製麵餅百餘石棺材數十具蘆蓆鍋瓢數百件載往中洲鄉各災區救濟中洲鄉人民亦將災情電報省署文云南京省長鈞鑒中洲等鄉突於八月二十一日辰刻横遭狂風暴雨江潮趁捲入東自莣稻河張家坎地方衝破圩岸二十餘丈接連石洋溝圩岸一帶田宅化爲澤國冲没廬舍田禾無數人民因來勢過急不及遷避附近樹木之處有升至樹頂求援者餘則多被波浪捲去損失民命確數一時尙難查出計淹没田禾約有二萬餘畝即倖逃生命者大都無處覓食風餐露宿夜以達旦舉目災黎嗷嗷垂斃凄慘之狀之堪縷述除稟呈江都縣公署請求履勘外合再將災况大槪申明環乞電鑒災民代表翟銘動夏恩波劉子言茅羽儀翟鼎勳等公叩省議員任桂森胡霞公民戴琦等亦電省長及上海華洋義振會請予放振原電如下江蘇省長鈞鑒上海華洋義振會諸先生鑒江都南北鄉濱工湖一帶因運河工程局遲開各壩致湖水與江潮頂托各圩漫沉殆盡損失田禾房屋無算災民露宿風餐情形悽慘待振孔殷刻已報請急賑分頭散放惟災區甚廣振欵無多特爲電懇鈞座貴會迅即派員查勘散放急振以救孑遺任桂森等公叩敬又街董聯合會農會亦電督軍省長云江都永鎭鄉各圩四十莊鄉民赴縣報災警隊長郭排長胡率隊持槍携械在大堂前打傷三十餘名其中吳長林劉錦章劉張氏勢重命危激動公憤乞電飭江都縣撤懲以平公憤 
[丹陽]  
　　水災紀聞丹陽縣北鄉永濟巿永豐鄉仁信巿等處前已被水成災夏曆七月十七八九等日又復狂風驟雨數日不止江水暴漲濫洲圑洲王善橋之南北岸及匡家埭彌陀庵等處江隄均被冲倒河岸圩梗崩塌者不計其數莊戶房屋水皆封　人口牲畜淹斃無算人民均麕集高山樹巓以待急振哭聲震野慘不忍聞此誠數年來未有之奇災也 
[亳州]  
　　毫州之災訊字林報二十五日亳州電云極猛烈之大水現已發生於此在第十五區内無家可歸者約有十萬人今日大雨傾盆大小蔓延一百三十哩當道乞賑此間已捐集三萬元 
[南京]  
　　反對李兆珍長皖旅寗皖人王浩如昨致李兆珍電云北京皖同鄉會轉李兆珍先生鑒公前長皖供傀儡累盛名再登場非皖福公亦無倖惟自擇王浩如 
[嘉興]  
　　初選風潮餘聞褚輔成計宗型等因於初選開票時責問汪瑩致爲警隊所毆受傷頗重現已赴杭騐傷起訴此次風潮發生後敎育農商等三法圑亦有電到省請求派員查辦學界方面亦主張全體罷課以作最後對付各商號亦於日昨聯電到省請求依法查辦總之此次發生喏大風潮原因甚爲複雜汪瑩因急於辦選致令喋血公庭實屬咎無可辭據聞汪將於省議員產出後即行解職以謝禾民 
　　覆選定期舉行第二區省會覆選因嘉興初選阻滯一再延期現嘉邑初選當選人已完全產出故成覆選監督已分電嘉屬各縣初選監督轉知覆選舉人定於二十八日在嘉與舉行投票毋得放棄現覆選票價已由一百五十元漲至二百元组織省議員者有蔣某施某金某等數人刻正接洽中 
雜評一 
[京敎育界自籌校費（默）]  
　　政府每以人民不諒事事苛求責備無輿論援助故對外能力乃更薄弱其實政府亦自削其能力耳於人民乎何尤即以國立八校論政府雖窮决不至無力維持其校費然而調人一再奔走政府一再反覆最近之解决人民以爲必不再至於失信而孰料其結果依然如故敎育界至此始知政府無望乃有自籌校費之動議夫敎育爲立國之根本政府對之尙如此則對於他事可知敎育界爲全國知識階級之中心尙以政府爲不知此人民信仰政府心之薄弱即種因於政府自身之失信收果於政府能力之薄弱是故政府當知自返而不能徒尤人民 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[美公使昨晨北上蒞新]  
　　新任駐京美國公使休門君及其夫人女公子隨員等男女九人於昨日（二十七日）秉滬寗路由滬七點四十五分鐘開行之快車赴寗滬上中西軍政界到站歡送者有護軍使代表孫副官交涉使許沅路局長任筱珊及美商界五人使署軍樂隊陸軍二排地方巡警及路警等排在四號月臺上美公使至車時軍樂大作休門君即在車門口與歡送諸人脫帽答禮美總領事克銀漢同車護送至寗待休門君登江輪後於星期一晨夜車返滬云文滙報云美使休門君星期六晨離滬赴京偕行者爲上海美總領事克銀漢與檢察官侯魯公侯氏係赴長沙辦理某美人商行與鴉片有關一事云 
[交涉署集議太平洋會議]  
　　江蘇持派交涉員許秋颿鑒於中國加入太平洋會議期限迫近曾奉外交部電飭徵集意見爰於昨日下午三時召集該署外交諮議及各科員司在該署辦公廳集議討論進行方針至五時始畢許君爲鄭重起見雖有端倪尙須詳加討論擬具辦法電陳外交部採擇云 
[京學生會代表之宣言]  
　　北京學生聯合會出席學生總會理事代表宣言云全國學生總會近日開會討論否認北政府案寳慈出席理事部志澄世芳出席評議部僉以北京學生聯合會平素主張在於力爭外交促進敎育以謀社會之改革故關於涉及政治臭味各問題曾一再聲明我輩在學生時代爲外交敎育奔走呼號荒廢學業已屬國家之不幸若更涉政治益形紛擾良以政治問題以黨派分歧是非丹素易致迷悟不如暫置勿問超然於政治範圍之外之爲愈也此次否認北政府及承認南政府案寳慈志澄世芳以北京政府之應否否認與廣東政府之應否承認當召集全國國民大會以實力解决之决非學生一紙空文所能濟事况太平洋會議開會在即關係中華前途並爲重要凡我國民當以全副精神注意於外交事項不宜更起紛擾貽人口實故實慈志澄世芳一再討論爲尊重北京學生歷來主張計不敢贊同但否認北政府問題已經大多數表决通過志澄世芳因之宣告暫行退席以明態度曲直是非公諸國人謹此宣言北京學生聯合會出席學生總總會理事林寳慈代表蔣志澄唐世芳 
[京滬皖人反對李兆珍長皖]  
　　旅滬安徽省憲促進會接北京來電云上海安徽旅滬省憲促進會轉汪守惕及同鄉各公圑各報館鑒中央以李兆珍長皖旅京同鄉憤激異常已舉代表請願收回成命請一致反對張伯衍董嘉會王源瀋許後濱口崧山漾安徽學生駐滬代表圑電云各報館轉安徽各同鄉曁全國各界均鑒報載安徽省長聶憲藩去職李兆珍繼任李兆珍果何許人年近八旬行將就木之老朽也民國四年曾爲安徽巡按使愚懦昏庸吏治窊濫早經病廢當無再登臺之餘地乃北廷竟敢弁髦民意委爲皖長而李亦靦然奉北廷之命捲土重來皖人雖愚决不容此敗類方今自治潮流澎湃洶湧李係閩種顧名思義亦不能爲安徽省長况李與三千萬人之公敵倪道烺有舊此來運動費二十萬元完全爲倪道烺擔任果成事實是直倪道烺之化身耳敝代表曾經一再宣言倪道烺不得長皖凡與倪道烺有關係者皆一槪不得長皖今李與倪氏關係旣如此其密切皖禍未可量也敝代表誓貫初衷驅掃此人尙祈大家一致主張竭力聲討臨電不勝激切待命之至安徽學生駐滬代表圑 
[包道平讌滬報記者]  
　　湖南民國日報包君道平由蒲圻前敵來備述一切戰况昨日午後七時在東亞酒樓讌本埠各報記者酒半酣包君起而演說略謂今日承同業諸君惠臨實爲欣幸今日之讌會實爲湖南報界與海上報界携手第一日之讌會其次爲討論解决湘直戰爭與中國前途之讌會因爲中華民國十年以來無論軍閥政客及一般人民無不從軌外行動所以引起連年戰爭迄無了日欲終止戰爭必使人人循入正軌而行目今吳佩孚之行動如反對湘軍援鄂自治及掘堤以灌湘軍溺死人民近萬此種軌外行動若容忍自由將來一般軍閥效尤人民無倖生餘地吾輿論界爲指導社會監督政府之責任機關豈可不盡力斥責再湘軍此次爲實行扶助自治而出師目前與吳軍戰鬭勝負雖未分將來若湘軍萬一戰勝而會師武漢時中國政局必生重大變化吾輿論界對於那時解决時局主張究應如何現在就不可不預爲討論指導國人况輿論界實足左右時局譬如民國二年的二次獨立吾輿論界不贊助所以失敗再如袁世凱做皇帝段祺瑞的武力政策吾輿論界不贊助袁段遂倒即最近之王占元亦因輿論反對而失敗吳佩孚從前行爲得輿論贊助所以稱雄今旣如此吾輿論界若羣起討伐吳孚佩亦必失敗且欲使國内延長與縮短戰期皆惟吾輿論界之責是負此今日之會實爲討論解决湘直戰爭及中國前途關係之會道平所希望呈同業諸君者在此所以約會諸君者亦在此道平言拙不善說話請諸君原諒包君復入座與各記者歡迎至九時始散 
[鄂圑體聲討吳佩孚决堤電]  
　　旅滬湖北自治協協改造湖北同志會湖北公民會通電云各省各報館曁各圑體均鑒頃閱滬上各報載吳佩孚决金口堤及簲洲橫堤以灌南軍南軍死者數百人居民溺斃者五六千人財產損失鉅萬以上被災區域縱橫約數百里爲空前之浩刼據聞决堤之時沿堤居民集老幼男女數百人環跪吳氏之前哀號求免吳氏悉怒而投諸濁流并指揮掘挖益急云云夫敵國相爭戰鬭員失其抵抗能力即在公法保護之列苟非生番蠻族從無以慘無人道博戰勝光榮者今吳佩孚以肆行侵略瓜分地盤之私擾湘據鄂乃不惜出此殘酷行爲以淹我救災恤隣之援鄂軍更不惜犧牲吾鄂數千萬居民之生命財產較諸馮國璋焚燒漢口王占元刼掠武宜尤爲暴虐此眞三楚人民之公敵須待我全國父老昆弟之公平裁判者也辛亥之役馮璋倚鐵路堤駐兵有人向黄陂戲策决堤以灌馮軍黄陂不允時論許之夫不允决堤事極尋常寗堪稱述然與吳佩孚相提并論遂覺煦煦爲仁孑孑爲義者亦足以差强人意則吾民婉轉哀號於軍閥俎下之慘狀爲何如矣語云困獸鬭吾民雖弱固人類也義憤所激誓必與吳一决生死諸公或主持正誼或關懷桑梓尙祈一致聲討以戢凶燄而維人道臨電無任惻怛待命之至旅滬湖北自治協會改造湖北同志會湖北公民會感 
[自治經費並無虧挪之查復]  
　　上海縣公欵公產處經理員姚文枬昨呈上海縣知事公署文云呈爲通令查復縣自治經費並無虧挪仰祈鑒核事案於本年八月九日奉鈞署第四八八號訓令以本年八月三日奉省長公署訓令内開查縣自治法施行細則第四條載縣自治法施行以前各縣地方原有之公欵公產及依前府廳州縣自治章程所籌之經費其現在用途確屬縣自治法第九條所列範圍者仍繼續支用若移作他項用途者應由縣知事呈請該管長官撥歸縣自治經費前項所稱公欵公產以向歸各縣全體公有不屬巿鄉者爲限等語現在縣自治法施行日期瞬將公布所有便籌備進行除令行該管道尹督飭辦理並令行財政廳知照外合行令仰該知事即便遵照查明呈報核奪此令等因合行令仰該經理員即便按照省署來文各節詳細查明尅日呈縣以憑核轉母延切切此令等因奉此查上海自民國五年自治名義雖經取銷而自治事業仍舊繼續辦理故自治經費尙無虧挪情事奉令前因理合具文呈復仰祈鑒核再奉頒縣自治法及施行細則曁議會議員選舉規則省發道署計二十八份道發縣署計一份道屬十二縣則道署發去十二份留存十六分似尙有餘而縣之一分實嫌不足擬懇呈請再發一分發交本處以便各巿鄉經董傳觀實爲公便謹呈云云 
[颶風復作之戒備]  
　　昨日午後本埠颶風復發雖不若上次猛烈然浦江船隻有裝齊貨物者多數泊於港内不敢冒險行駛八長渡船亦減少渡客加收渡資幸潮水尙小未聞發生危險云 
[航業消息彙紀]  
　　開　煤礦公司賃用順亨洋行之亨利號轉船於本月二十二號在洞沙擱淺後該公司即設法拖援已於昨（二十七）日上午六時左右拖救出險於六時四十分開進吳淞口矣又本月十三日在洞沙海嘴處擱住岸堆之大山丸亦於昨日拖駛回滬矣 
　　昌興公司之郵船蒙抵格爾號昨日下午由申開往溫哥武在上海裝去出口貨有湖絲一百噸茶葉一百五十噸雜貨五十噸云 
　　加拿大政府新開中國商輪計共派定三般已誌本報砃加政府航務部特電本埠藍烟囱公司現已决定添航華北線此路係由温哥武經太平洋而至京津各埠者茲先派一八千三百八十噸之加拿大出口號一輪往來此線即從十月上旬起開始駛行云 
　　據由漢還滬之各長江班輪言日内宜昌重慶班及漢口至岳州與長沙沙巿各商輪除少數外國船由兵艦護送外餘已不能通行矣 
　　太古公司之鎭安號此次由青島返滬因該處檢騐疫勢甚嚴故多留二十四小時之久至昨日始抵上海今日赴港船中有裝往汕頭之銀子一箱計三千兩云 
　　怡和洋行之財生號原定今日開往青島刻因船中汽鍋忽然损呀壞不能開駛故臨時停止出口展期十天留滬修理鸸肝島船即缺空一班又有該行之長江輪船隆和號今次回滬後即停駛二十天入廠修理又太古之黄浦號亦進班修船改派嘉興號代駛云 
　　本埠好時洋行經理之洋輪船公司頃以行駛中日班各輪（運貨量較小特在英國格勒斯哥省之實肯造船廠定建八千噸之貨輪一艘計有四百六十七英尺長五十八尺闊三十七尺深刻已落成並經定名曰芝更笛Tjikandi號一俟出廠便即至滬開班將來與芝利汪芝蓋尼芝白大士等各船取同一之路線云 
　　自津浦鐵路被水冲斷以後頃上海郵局得天津來電自本月十六日至二十日之天津郵件已改由太古公司之順天輪船寄來該輪於今晨可到上海矣 
　　英國郵船公司之愛烈普亞號從倫敦開出後二十五日又由星加坡開往上海將於九月三日上午六時進口又有英印公司之笛爾維拉號今已在孟買運裝花紗開出一號可抵香港當日十時即往上海云 
　　招商局之江孚太古洋行之聯益等長江輪船於昨日由漢口回申搭客非常擁擠大都宜昌沙巿湘潭等各商埠之坐莊客居多數或辦藥材皮毛及雜糧等貨因戰事發展日期延臄商業停頓金融急迫故多遷地以避兵禍云 
　　法郵船高爾第埃號與藍烟囱輪船格拉克斯號兩艘在洞沙擱淺事已迭誌本報茲悉二十六日午前河泊司等曾乘拖船赴洞沙與兩船船長等集議援救辦法晚間返滬頗以兩船情形爲有望大約一俟潮水漲起兩船皆可出險聞有藍烟囱輪船兩艘定昨晨開往洞沙擬乘潮水來時將格拉克斯號曳出沙灘云 
[浚浦局改良港口問題]  
　　浚浦總局爲改良港口問題前定本年十月中召集萬國工程師開重要會議茲查是項工程師均由各該國政府送派除荷蘭法日及我國均經派定外惟英國尙未奉派日前該局會議謂英工程師若至八月中未能選舉恐無選出之希望是以局長等當囑海工程師致函本埠英總領事請其轉致英政府乞爲早日選任俾可尅日首途來華届時列席會議云 
[白爾氏定今日試演飛機]  
　　英國飛機馬戲白爾氏本定昨今兩日在江灣跑馬場演試昨因風勢不佳不能試演飛機祇演競走脚踏車及馬戲預定如今日風和定必飛行云 
[江灣舉行汽車賽駛]  
　　昨日午後江灣舉行汽車賽駛其結果中央汽車公司之奥斯汀車第一怡昌汽車公司之愛塞克斯車第二云 
[一週間之金融狀况]  
　　本星期中洋釐銀拆均見漲高先令掛牌不動内盤較上週略軟大條最近稍趨縮風標金巿價仍高今錄經過詳情如下 
　　洋釐本星期洋釐迭趨長風自七錢二分四釐二毫五漲至六釐計較上週漲一釐八毫七五考洋巿本月以來巿面已呈穩固之象漲落常在四釐二三毫之間迄未有十分變動至本週則因銀行需要驟旺連日買進四十萬元巿價遂步趨高漲聞銀行購進之洋多係裝運出口其需要尙未有已且進口日少來源甚枯洋價或當再漲也本週中進口銀元南京杭州二造幣廠略有供給出口銀元内地及香港均有去路云 
　　銀拆本週銀拆驟漲憶上星期拆息仍八九分耳至本星期初　　即已拾高至一錢九分其後復漲至二錢六分昨今二日始略回　本週中廣帮需要甚旺連日解大條欵不下百萬兩聞廣帮購進大條又成交約开八百條故銀兩旣有大批用欵拆息遂驟見拾高近日銀行有銀拆出巿面得以稍鬆其他用途仍甚平常現銀造幣廠略有裝去云聞來星期北蘇州路公棧大火賠欵即將交出則拆應當見低小矣 
　　先令大條本週中先令巿面甚平靜掛牌不動計三先令八辦士内盤最硬結爲三先令九辦士一二五大條星期三長半辦士其後逐步縮小昨日又縮三七五最近掛牌計三十八辦士較上星期縮去半辦士巿面較上星期略形堅定現在觀察不一或謂仍當趨漲然其中因投機交易甚多未來巿况頗難於推定云 
　　標金本星期標金巿價仍高巿而大致平靜漲落常在六七兩之譜最高到過五十兩最低四十五兩現在標金巿况大致隨東洋匯價之漲跌爲定大修巿面關係較少連日因東洋縮小金價遂隨之下跌惟最近東匯掛牌仍七錢一分似不至再趨縮短來星期或當回長則標金巿價又當逐步漲高矣 
[無錫米巿之快信]  
　　閘北某米客昨接無錫快信云本地糙新粳已於今日上巿到貨約百餘擔身骨尙佳故售開每擔洋八元七角預計碾白可得八一折光景大約月底月初有大宗上巿陳破礱貨不多價定勢杜秈客秈貨亦少價稍高數分新秈米貨甚佳到源頗湧故巿價見鬆茲將巿價報告如下新糙粳八元六七角次至八元陳白破八元二角又八元又七元七八角次至七元六角大子秈七元七八角次至七元五六角新客秈七元至六元七八角粳稻四元二角至四元一角不等 
[美盛公司棉巿報告]  
　　中美新聞社譯美盛公司棉巿報告云過去一星期間巿况較爲活動紗廠方面與本地商人皆有貿易因競買近遠期棉故巿况又見緊張至收穫方面雖有大風雨之患江蘇方面尙可樂觀大抵低地棉產悉數被水淹去高地一帶則約損失百分之三十浙江棉產亦尙不惡至陜西山西河南山東直隸諸省日内未有報告云棉紗巿於一星期間亦有生氣本埠紡出約五千包至六千包運往北方諸埠價高三兩利物浦棉巿甚穩中等美棉現貨八九○紐約棉巿現貨一五○○巿况甚固孟買棉巿九月份貨爲三六四盧比上海棉巿二十七兩五角通州棉三十一兩太倉棉二十八兩華棉出口總額自去年九月至今日凡三十六萬四千五百五十五擔 
[本星期進口之印日紗]  
　　本星期中進出印紗計一千一百八十九擔日紗計一千七百八十五擔自元月迄今進口總數計印紗八萬零三百五十八擔日紗九萬八千九百七十一擔本週中出貨計印紗一千六百三十二擔日紗四百九十一擔計運往南京印紗五百零一擔日紗十六擔漢口印紗二百二十五擔宜昌重慶印紗一百二十三擔高州日紗一百二十擔烟台印紗一百十七擔天津印紗一百五十六擔日紗七十九擔半莊印紗六十擔香港日紗一百二十六擔本地印紗四百五十擔日紗一百五十擔本週止本埠計存印紗一萬五千二百十擔（尙有五千四百零七包在船上未出）日紗十萬零八千八百七十八擔云 
[洋糖與北雜貨巿况]  
　　火車糖前被北省收買漲起巿價數兩之後迄又一月銷路靜退行家生意絶靜各糖行情願讓去劃盤亦無受主棉糯嗬囒白售價九兩五六錢極有劃算此次颶風聞有臺灣船一般中途遭覆所裝桂圓甚多故新蘭竹枝及元貨桂圓皆看好本年瓜子切蔴兩種徐州一帶產地遭水已無收成之望故滬巿各貨頓漲三分鈿之钜 
[川產桐油巿價]  
　　川產桐油向以花旗印度兩國洋商購辦爲多數近自長江上游軍事以來滬地存貨本不豐厚現貨交易入夏後銷塲頗暢巿價堅漲茲聞前日有川帮客售與某洋行計二百餘桶訂陽曆十一月交貨每百斤價元十七兩五錢云 
[安利洋行之絲繭大賠欵]  
　　今春北蘇州路洋棧大火焚燬絲繭甚巨業經魯伊師摩與克佐時兩公正人審查所保數目核實各保險行已定於二十九日如數付出等情已誌昨報茲悉英商安利洋行承保之絲繭賠欵計恒隆莊二十萬零三千兩茂豐莊十八萬三千三百五十兩福康莊十三萬五千四百五十五兩九錢一分安裕莊六萬八千五百零三兩七錢六分福源莊六萬四千千四十四兩六錢八分鴻祥莊四萬兩承裕莊二萬八千六百十四兩渭源莊二萬八千一百五十七兩六錢五分仁亨莊二萬七千七百九十七兩九錢五分益泰當一萬九千三百兩德和絲廠一萬四千一百九十兩范春記五千九百四十七兩五錢八分光裕莊五千三百十兩信成莊五千兩總計八十二萬九千二百七十一兩五錢三分此次絲繭大賠欵爲滬上通商以來所未有并推該洋行爲最巨云 
[字林報紀文滙報與日人關係]  
　　字林報昨載（文匯報與日人）一文略謂自一九一七年起文滙報公司之股份一大部已轉入日人之手今殆佔有全額之過半數此事滬人定已知之代表日人之利益者爲董事佐原該公司係在英領署註册不得不照英國法律辦理故董事部有英人二人一爲克拉克氏一爲克拉道克氏該公司股份約三分之一爲美人克勞氏所有故英人所有股份不過全數六分之一耳上月二十九日開股東年會時克拉道克氏由多數之舉手復被舉爲董事但日人顯不喜其人故有某日人要求檢查票權當時有人告以克拉克氏現住牯嶺養病若克拉道克氏被股東拒絶則董事部不足法定人數事務不能進行但日人堅持不允卒檢查票權則克拉道克氏竟未被選出日人股東今日召集特别大會其意何在固不可知但可信日人顯欲排去舊有之董事而加以名爲英人可合英國法律實則自無主張可唯唯聽從日人意思者二人以代之今日會議之召集合法與否尙是問題七月二十九日旣未舉出新董以代克拉道克氏而克拉克氏又不在滬是未有可召集大會之足數董事也但就此層反對之終無輔於實際蓋日人旣有多數股份果欲改換董事則其謀必成不過遲早之别也惟欲擴張資本則非日人現所能爲依照公司章程擴張資本須得全體三分之二股東之同意今日人雖有多數股份然猶未及三分之二也雖然文滙報之政策日人顯能指揮之此事殊與大衆有關查文滙報開辦已久衆皆知其爲英人機關在此詭譎宣傳之日此後不難就該報發表日人色彩之議論然後電傳各國指爲遠東英人之公論上海之有識者固可洞悉其眞相而不理會之但在外國則此種言論殊與英人觀念發生不利之影響焉日人固可在上海或他處自辦一報而以英文發行之但須彰明較著爲日人所有且在日領署註册之報紙不能因英人佔六分之一二股份而逢命爲英人報紙也 
　　文滙報云文滙報公司之股東於星期六日舉行特别大會一致舉出英人休斯氏與金氏爲新董事云 
[滬杭車昨日運來之銀幣鈔洋]  
　　滬杭甬鐵路上海南車站昨日（二十七）由杭來滬之早快車在杭州造幣廠裝來新幣三萬五千元分裝七箱係上海中國銀行二萬元鹽業銀行一萬五千元又滬嘉區間車由松江甡源運來鈔洋一萬四千元係上海鴻賫鈔洋八千元鴻祥鈔元六千元又松江順成莊運交上海李蓮記現洋一千六百元以上現洋鈔票共計五萬零六百元於當日由鐵路運送處裝儎塌車分别送交矣 
[上星期之熔銀數]  
　　大條自今庚以來國外來源甚少即有少數到申每即轉運出口自上禮拜以來雖到有四千條之多而泰亨源等銀號祗熔烊寳紋八千餘只計價銀四十餘萬兩其餘大條轉運出口者已居多數而銀行庫存者或申熔烊寳紋或轉運出口尙無一定把握然聞後來源爲數頗巨將來各銀行或可望其生色也 
[縣商會今日常會]  
　　上海縣商會以今日即二十八日爲本月份第四星期常會之期所有提議各種案由預行籌備以便届時當衆交議昨已由會分函各會董一體查照務希蒞會俾於午後三時開會列席與議云 
[西報紀日本秋蠶之收成]  
　　字林報云據日本廣知報消息日本秋蠶可望豐收惟近數日天氣反熱或有礙蠶事也預料秋繭收穫較去秋爲多約本月底新繭可上巿云 
[總商會募金圑近訊]  
　　總商會募金圑開募以來各隊成績均極佳内中紗廠錢業等隊與兩會長均有關係勸募尤爲踴躍其將來總結必能超過定額又聞物品交易所等隊現暗中進進甚劇以冀與各隊競爭云又商業圖書館該募金圑結束後即行着手開辦商務印書館已允捐助大批書籍刻中華書局陸費伯鴻昨亦函致商會詢問圖書館開辦日期將來亦有書籍捐送云 
[甬同鄉籌議災賑]  
　　寗波此次水災冲毁房屋不計其數人口牲蓄淹斃十之七八間有隨水漂流經人救起者然亦赤身無衣轉徙流離慘苦難言旅滬寗波同鄉會已籌欵賑濟而連日寗波輪船裝來之難民爲數甚衆亦由各同鄉設法安挿矣 
[商品陳列所消息]  
　　商品陳列所招考事務員分科試騐國文英文並經當面口試决定去取各情已誌前報茲聞該所已將考試取錄案揭曉並通告各員於二十六日到所任事現聞各該員等均已各備行李赴所報到計正取二十名内有二名未到已在備取十五名内儘先遞補現由該所所長指派四五員在總務科辦事餘均派在商品科云 
[萬國義勇軍比賽目測距離]  
　　公共租界萬國義勇軍每年比賽前總司令白雷所贈銀盃一次其比賽課程以目光視測距離共分甲乙丙丁戊已庚辛八種每排各選代表二人爲一隊定期今日（二十八日）早晨七時起分隊比賽地點在梵王渡附近鄉村聞工部局備有汽車在靜安寺電車站接送各國賽員昨日中華隊選出代表四隊由代理正隊長胡筠秋君發布第三百○四號隊令照錄如下爲白雷銀盃比賽目測距離事日期二十八日星期日服裝大帽操練服代表及時間中華愛字隊正代表射擊敎練排長陳景塘排長張　雲備代表棚長般地企成上午八時四十分皮字隊正代表排長崇棣華隊員王衍慶備代表隊員朱勵公上午八時西字隊正代表排長郝伯陽周慶恩備代表副棚長陳家祥上午八時四十分地字隊正代表排長劉景和隊員陳如松備代表隊員李玉書准時各帶鉛筆免携槍械云云聞各國報名比賽者共有二十六隊之多云 
[葉耀蓮命案已提起公訴]  
　　葉耀蓮被錢福生許榮生等用竹托挿入肛門受傷斃命一案業奉 
 
 

Page 15

 
 
檢察官預審明確起訴審判廳請爲公判一面令飭法警上緊嚴緝逸犯顧子文等務獲解究 
[盜匪拒捕開槍]  
　　公共租界福州路寄鳳園飯店昨晚九時許有在法租界犯案之甲乙二人在該店晚餐爲法捕房探目黄金榮查悉率同探夥吳阿福等往該飯店門前守候捕拿及至九句半鐘甲乙二人行至店門口探等即上前捕拿甲乙遂各出手槍開放一彈擊去吳阿福右手無名指一節甲乙乃乘機奪路逃去旋由老閘捕房一千三百零七號華捕前來將吳阿福送往仁濟醫院醫治一面報告捕頭請示 
[戳斃張有才案人證之開釋]  
　　楊樹浦協隆紗廠湖北工人張有才被同夥戳斃一案業經捕房將牽涉之吳德明吳海山朱裕昌朱兆泉朱和尙張福生張阿東季裕昌胡阿三陸錦山俞阿三劉金生王開婦人胡陳氏趙朱氏等男女工人十餘名先後獲解公共公廨奉飭分别押候提到兇手質究各情屢誌前報昨由捕房將一干人證併解至公廨第一刑庭據包探謝水泉投案稟稱本案正兇業已逃匿他埠一時不能就捕爲將在押人證解請訊奪云云經張襄讞得稟會同義副領事費君向各人逐一研訊之下以均無關係判將被告男女一併開釋並諭捕房趕緝兇手解案嚴懲 
[松江昨晨大雨之滬聞]  
　　昨晨（二十七）上午八時許松江有傾盆大雨城内地勢低處均有積水一尺餘幸而風勢不大致有極大損失滬杭甬鐵路由滬開杭之早快車乘客前往松江落車者均在車站避雨頗爲擁擠直到午後始各分道而去 
[保安救火會試演新龍]  
　　滬西曹家渡保安救火會前向白克路亨大廠訂造之帮浦救火車昨已工竣由機師東金蘭雇人舁送到會當由全體會員將該新龍拖往操塲逐部檢騐出水速率力度甚勇一時觀者途爲之塞現該該所賃某公司之新屋業已落成聞出月初當柬邀各界參觀典禮並試院大龍想届時必熱閙異常也 
[本埠各西醫院長回滬]  
　　在華西醫因關於醫學問題有所討論特藉暑假之便召集各地西醫在牯嶺開會本埠仁濟同仁廣仁婦孺等醫院院長皆於前月往潯茲已會畢日内皆陸續回滬矣 
[楊故浙督夫人出殯]  
　　昨爲已故浙江督軍楊善德夫人劉氏出殯之期上午八時由虹口海寗路乍浦路口本宅出發十一點時由公共租界三茅閣橋入法租界愛多亞路朝西過敏體尼蔭路藍維　路直達湖南會館法捕房除派安南捕四名在前開導外並諭飭通班中西越各探捕妥爲照料云 
[閻瑞生影片回滬開演]  
　　中國影戲研究社所製之閻瑞生影片出版後曾在夏令配克影戲院試演一週嗣以外埠特約怱怱他去現聞是項影片業於前日回滬假西門方板橋共和影戲院場座於九月六號起開眏三天云 
[米業扣費之爭執]  
　　北巿碾米各廠因與滬南各米行家爲增加斛費攙肩等項每石扣錢十五文廠家祗允扣十文糾葛不决一案各廠前在碾米公所特開會議以行家必欲多扣决定自五月十五日爲始凡有廠家被行家私自多扣查出諸罰行家如必欲扣十五文則情願斷絶交易各在案嗣有南巿信昌米廠售與行家之米仍有多扣情事經同行查出報告公所開會議處罰洋二百元信昌不服並未繳到罰洋茲由公所函催去後昨據信昌函復公所略謂與南巿買賣進出所扣之費並非吾廠一家如此應請調查明白庶昭公道罰欵不能承認云云現雙方甚爲堅决不知如何了結也 
[濬浦期内諭飭各船移泊]  
　　滬南工巡捐局姚局長因准浚浦局來函定期　續開浚南黄浦浦灘一帶淤泥當即出示布告周知在案茲姚局長查照今届該局浚浦案辦理仍飭本局巿泊所承辦人錢寳如遵照會同浦江内淞滬警察水巡隊隊長所撥之隊士自開工日起在沿浦工程地點切實認眞保護外先行傳諭董家渡迤南之各碼頭主所泊之航船鮮船及各埠小輪等均須即日移開俟開浚後再行排泊不得違抗云云 
[催募隴右振捐]  
　　上海縣沈知事前函縣商會及各紳士等大致奉江蘇省公署令開以隴右公振籌募振捐一案頒發捐册仰即分别轉勸籌募等因當即公别知照轉勸在案茲因時延四月雖有繳到若干募欵然尙有多數未經呈報因又奉省令催促迅將前次原頒之捐册呈報等因到縣後沈知事查得本埠未繳者尙居多數是以分别函催外昨又函致縣商會等查照請即從事催促將所募之欵隨册呈繳來署以便彙總詳報云 
[肇嘉浜塡浜工程之進行]  
　　南巿肇嘉浜前經滬南工巡捐局議准查照退屋章程辦理將肇浜基塡塞開工以來現已工程逾半所有外面港口工程現亦動工將沿浦之石駁岸及外關橋拆卸即將拆下磚石等料作爲塡浜之用現該局恐各船戶未及周知因特轉知巿泊所承辦人會同水巡隊傳諭各種船隻不准在彼停泊一律移開以免阻碍工程進行云 
[江華輪船修竣出塢]  
　　招商局之江華輪船前經駛入江南造船所修理原限三星期工竣現已修竣試車合格昨經出塢開回該局碼頭預備下星期日開班航行云 
[定安運艦奉令赴鄂]  
　　海總司令公署近接駐鄂海軍第二艦隊司令杜錫珪來電略謂現因湘鄂戰事長江上下游防務甚爲吃緊所有職隊各軍艦大都調撥前敵應戰而前敵各艦所需軍煤水菓軍米砲彈等項亟應專派運艦爲之輸送以資接濟爲此電達鈞署請速撥艦開往上游俾得專司運輸而重軍務等情何護總司令准電後已派定駐泊本港之定安運艦飭令即速駛鄂聽候調遣該船長劉永誥奉令後已於昨日啓椗出發往鄂矣 
[警廳飭停書場營業之反響]  
　　淞滬警察廳長徐國樑令飭所屬各區署所有該管區域界内大小茶肆之附設書塲者着於即日始將書場營業一律停止若已領有書塲執照應即分别繳銷等因各區署警正佐奉文後已遵照辦理惟一區二分所界内邑廟豫園亦在該　範圍以内昨午該園書塲如得意樓等多家同奉馬鳳山署長飭傳該店主到署諭話各店主奉諭咸大反對將邀集同業會商對付方法云 
[桐油船與麫粉船碰撞之理論]  
　　胡堂堂船日前裝載桐油運往内地湖州駛至南黄浦石灰港南首浦中突遇陳長生之麵粉船從後駛來因調搶避風不愼致遭碰撞兩船互有損壞外胡船所裝桐油盡行漂流又船小阿毛落水陳船之麵粉亦濕水昨日兩造至滬各邀貨主出爲理論雙方損失各有二千元之識云 
[窰貨船誤撞受損]  
　　江北船戶某甲前日午後承裝某行窰貨一船駛經蘇州河廣肇山莊附近因潮汐湧急支撑不住將船頭誤撞於三圈駁船致該船頭撞壞浸水事後由該船戶報告某窰貨行轉船駁運 
[運貨汽車撞損電車]  
　　法商某號電車昨日上午十二點時由西朝東行經法大馬路鄭家木橋街口突有自西至東之某號運貨汽車欲圖追過電車以致撞壞電車踏脚板及機頭當由站崗捕將該汽車夫帶入捕房聽候核奪 
[扛棒頭毆傷水手]  
　　浦東楊家渡碼頭扛棒帮頭張掌生於昨日下午因細故起釁與招商局雇用水手年僅十六歲之某甲毆打當時無人拆勸致某水手徧體受傷僅存一息現棧房中人大動公憤擬與之交涉云 
[下電車跌傷殞命]  
　　昨日下午四時許法租界新開河某號電車駛過有一年約三十許之男子下車不愼跌倒於地腦受重傷當經小束門法捕房二十號包探查見車送仁濟醫院醫治當晚七時傷重身死即由院報知捕房派捕將屍車送同仁輔元堂請示公堂辦理 
[汽車肇禍三則]  
　　揚州人吳雲生昨日午刻行經白克路遭某號汽車撞倒跌傷頭臂由新閘捕房五百九十四號華捕到來抄錄汽車號碼另雇車送吳雲生投仁濟醫院醫治又有江北人王秀寳於昨下午二時許行經法租界愛多亞路被汽車撞傷腰腹痛倒於地經大自嗚鐘法捕房六百八十四號華捕雇車送往仁濟醫院醫治一面抄錄汽車號碼呈報捕頭又昨日下午四時許安徽人胡西藩在江灣演飛機場旁攝取影片被汽車撞倒碾斷一手一腿筋骨由人車送年醫生養病所包裏藥料後轉送同仁醫院醫治 
[科罰玩忽業務汽車夫]  
　　汽車夫倪仲連因在河南路開車不愼撞倒行人陸富壽碾傷足骨由捕查見將倪拘解公共公廨訊諭存洋二百元交保候原告傷愈再核在案昨晨由廨提訊據陸富壽投訴左右兩脚骨均被碾晰已成殘疾且用去醫費洋五六十元請爲訊究等語經中西官向被告研訊之下以其疎忽判罰洋五十元充公再賠償原告醫費洋一百元着令繳洋開釋 
[定貨不出之訊判]  
　　湧興裕號主張俊之向美商史蒂芬米達定購鉛皮先付定銀一千兩迨鉛皮到滬以當初所定係屬二號之貨今到者則爲三號遂不付欵照出經該洋行控於公共公廨請判令被告賠償貨價美金二千三百四十三元四角業已訊諭着兩造推舉公正人鑒定貨物再核在案茲因被告堅以該貨與原定者貨樣不符不服鑒定以故經陸襄讞於昨會同美約副領事繼續審訊原告代表律師聲明有兩證人可以證明該貨並不惡劣遂由見證西人兩名次第上堂證稱美國鉛皮祗有三號一種質地與歐州之二號相同云云復由被告律師向該證人盤問對於鉛皮經騐情形問官乃宣判曰旣據原告證明美國之三號即係歐州之二號與被告所稱之貨相符被告應按照合同備齊貨價出貨並着交三千元保 
[被告改期再提]  
　　婦人吳蕭氏有女嫁與陳伯生爲妻近氏以被女及婿在北浙江路一千三百七十六七號屋内毆打成傷等詞延朱斯芾律師代表至公共公廨提起刑事訴訟經兩被告得悉不待法庭拘攝即延律師於昨晨自行投案該律師以原告未見到堂請求照章將案註銷即經陸襄讞及日副領事田中氏核准判令註銷被告律師正擬退席而原告之朱斯芾律師聞信趕到聲明公堂向章凡刑事控案被告須先投捕房蓋指模印後再由捕房轉解到案此次被告並未照章先投捕房蓋印即請律師知照捕房偕同到案實與定章不符請求重出拘票仍將被告帶往捕房打樣（即蓋指模印）云云被告代表律師聞語反對結果由問官諭改期一禮拜再提 
[指控騙取提單候再訊]  
　　廣東人鄭平山被日本人某氏以某用詐欺手段驅取値價三千日金之二十箱猪鬃提戰等情探由公共公廨出票飭探侯松山協同一百二劌號西探目往虹口百頓路五百二十一號門牌康利洋行内將鄭逮案押候日領堂期訊究昨日星期六届期由陸襄讞會同日副領事田中代升座飭將被告提案首由原告代表律師偕原告及見證日本人上堂證明被告所騙去之提單查係抵押與馬姓今其人已到案請求諭令受抵者不得再將此項提單任被告取去並不得擅將貨物移動云云問官即命馬姓至案訊悉基名鏡宇遂諭以本案未訊結之前無論何人不得將貨物移動並同被告略訊一過向被告要求准予交保候訊結果准鄭平山交一千元舖保展期下禮拜六訊核 
[尋獲妻女兒媳]  
　　鹽城人姚懷善之妻田氏今年三十三歲於舊曆正月二十七日被人誘姦偕逃并將其十四歲親女大寳十二歲兒阿二九歲養媳阿紅等一并誘去無蹤經姚各處找尋無蹤茲姚據其友報告謂田氏實被周三誘姦捲逃匿居上海車袋角致和里二十五號等語姚來申按址生查屬實投控四區二分所飭警往將該氏與周連同子女媳一并拘送到所轉送地檢廳訊究 
[尋獲姦拐男女請究]  
　　住居閘北寳山路之張金標前日扭其妹張英子及顏宏德至五區控稱妹被顏姦拐藏　今始尋獲已懷有身孕請爲究辦當經杜署長質訊屬實轉解司法科昨奉段科員判移地檢廳按律懲辦 
[拐匿人妻之獲究]  
　　姚懷喜前日扭其妻田氏及姘夫周三至四區二分所控稱民妻被周拐匿今在姦所捉獲請爲究辦當經倪署員質訊屬實轉解司法科昨奉段科員判移地檢廳核辦 
[法公堂訊罰破壞烟禁案併紀]  
　　　婦人陳王氏日前將大土一只藏在銅飯鍋内雇乘黄包車行經法新租界愷自邇路地方爲四號西捕查見帶入捕房又張進德手携烟渣一蒲包行至法新租界八仙橋亦爲四號西捕查見拘入捕房諭各交保候究昨日傳至法公堂請究先由四號西捕稟明前情詰之陳王氏供此項烟土實係素識之某婦人令我送至某處張進德供烟渣係在公共租界地方買來等語中西讞員判王氏罰洋七十五元張罰洋五元充公烟土烟渣没收又法大馬路得善里内居民李阿毛又菜巿街懿德里周子庭家均各私設烟榻容人燈吃洋烟現爲探目沈德福查悉前晚稟明西探同至各該處抄出烟槍烟其等物帶入捕房諭各交保候究昨日傳至法公堂請究先由西探上堂稟明前情詰之李供認私賣燈吃周供商人實供自吸不敢私售求請查察中西官判李罰洋三十五元周仍交原保聽候查明再核 
[身藏烟土之敗露]  
　　羅永祥前日午後身藏鴉片烟三百零七匣經過黄浦灘被一千零四十五號華捕查見當被搜出前項烟膏帶入捕房昨解公共公廨即據包探周志仁上堂稟明前情並將烟膏呈案請察訊之羅延甘維露律師到堂代辯中西官核供判羅押候查明下禮拜六再訊 
[魚内藏烟泡]  
　　陳桂卿因烟案判押地檢廳昨晨陳母朱氏持魚一碗至看守所探望伊子當爲高所長查見將魚檢點内有極天烟泡一枚當將該氏扣留高所長即面稟王檢察長派員將氏提案訊供判押候辦 
[流氓小南京判押二月]  
　　流氓小南京（原名曹金寳）於六月十一號糾同已獲訊辦之王阿金等在虹口菜巿街將汪阿三徐阿巧毆傷並因拒捕毆傷包探侯松山案發逃逸直至前日始被緝獲昨解公共公廨訊實判押西牢二月示儆 
[攔路搶取財物]  
　　鄉民黄松林及手抱幼孩之婦人吳楊氏前日下午同行至天燈頭地方忽來匪徒多人一擁而上各執兇器搶取黄之内儲大洋六元皮夾一只及該氏所抱小孩金鎖片一枚黄等極聲喊救當由巡邏巡警分投追獲匪徒丁阿毛周阿發抄出原贓解送六區二分駐所移送司法科昨香派警將人贓押解地檢廳究辦奉檢察官訊供之下判將起案原贓分别交由黄與該氏先行領去丁阿毛周阿發着收押候辦 
[攔攫金别針]  
　　傅桂仁吳友才薛兄才同在北河南路攫得過路婦人之金别針一枚被滙司捕房包探王桂生查見當將該三人一併拘入捕房稟明捕頭押候解送公堂訊究 
[誌謝]  
　　昨承中華書局贈蚕二十二期英文週報一册謝謝 
來函 
[聯益善會臨時時疫診所來函]  
　　敬啓查入秋以來凉燠不常致霍亂盛行一般感染斯疫者往往不及施救喪其生命雖有療治而慶更生然亦危且險矣竊思治病於已發之後莫若防之於未發之先敝診所有鑒於斯特備防疫注射液體一經注射可免感染每日上午九時至十二時止並不收資恐未週知不克普及用特函陳尙祈刊入貴報來函欄内無任盼禱之至專此敬頌公安上海聯益善會臨時時疫診所謹啓辛酉七月二十四日 
雜評二 
[皖人一致拒李（訥）]  
　　皖局本難治而今日之皖局黨派紛歧武人跋扈尤爲難治故爲皖省長者非有明敏幹練之才不足以維持各方面現狀所謂應付世界潮流發展地方自治猶其後焉者也而乃以昏憒老邁之李兆珍當之其能使皖局不亂耶 
　　從前之長一省者必昏憒老邁而後合於臨民之資格今時勢日趨於新而政府則仍必以此昏憒老邁之輩爲合格蓋惟昏憒老邁而後肯供人利用爲人傀儡故無論政客官僚軍閥均喜擁戴此輩然而以此輩爲省長非特不足以治理一省且足陷政局於更難收拾之地位今日皖人之處境愈艱愈希望有明敏幹練之人爲省長其一致拒絶李兆珍豈多事哉 
公布欄 
[江蘇高等審判廳]  
　　民庭判决張松林　張阿坤爲基地涉訟上告一案（判决主文）本件上告駁回本審訟費由上告人負擔汪榮　與馮天祥爲欠欵糾葛上告一案（判决主文）本件土告不合法駁回預納本審訟費發還汪東生與周雨生爲貨欵涉訟上告一案（决定主文）本案上告駁回耿華堂典申正邦爲債務涉訟上告一案（判决主文）本件上告駁回本審訟費歸上告人負擔八月二十六號 
　　民庭判决周徐氏與陸庠生因贖　涉訟抗告一案（决定主文）本件抗告駁回抗告費用由抗告人負擔陳友福與徐永洲等因貨　糾葛上告一案（判决主文）本案上告駁回本審訟費歸上告人負擔八月二十七號 
[江蘇高等檢察廳]  
　　批示沮儉修等狀悉該民等旣被告訴詐財當熟縣傳訊偵查自應遵傳到案何得拒絶所請徹銷原縣偵查處分之處無此辦法此批八月二十六號 
[上海地方審判廳]  
　　判决主文（民一庭）一件判决張延宏與趙老二爲租　糾葛一案主文趙老二應向張延宏償還積欠租洋十三元九角及自七月初九日起至出屋日止之租金所租愼昌木行統樓面房屋一間應即遷　交由張延宏接收訴訟費用歸趙老二負擔一件判决周宋氏等與張潤霖爲債務控訴一案主文原判撤銷張潤霖在第一審之請求駁回本案訴訟費用歸張潤霖負擔一件判决陳小新與高炳勸爲贖房控訴一案主文本件再審之訴駁回再審訟費歸陳小新負擔一件判决陳阿榮與朱錦堂爲墊欵涉訟一案主文本件窒碍駁回聲明窒礙後之訴訟費用歸朱錦堂負擔一件判决談雲忠訴徐朗洲因祖骨糾葛一案主文原告人之請求駁回訟費歸原告人負擔一件决定俞小燦與陳阿明貨欵糾葛聲請撤銷假　押一案主文本廳民國十年八月十二日之假扣扣押决定准予撤銷 
　　批示一件胡桐生牂請撤銷訴訟由狀悉該民與林祥生抵欵糾葛一案因林祥生不服假扣押决定馨有抗告業經本劇將該案全卷一併呈送高等審判廳嗣據該民狀稱案已和解請求撤銷假扣押並據兩造呈遞和解狀前來當經本廳據情呈請高等　判廳發還時再行核理仰即知照此批一件周福鑫狀交　洋由准交此批一件王翼臣狀請核示由狀悉着速來廳候諭此批一件周福鑫狀請展期由狀悉着即將案欵交清毋得藉詞狡展致干未便此批一件韓趙氏狀請執行由狀悉准予派吏執行此批一件徐裕卿　請拆工由狀悉着迅向債權人將案欵理清毋得藉詞延宕致滋訟累此批一件俞裕美狀請劉抵由狀悉着即來案候諭此批一件汪堯卿狀睛執行由狀悉業已當庭諭知矣此一件徐姚氏狀請執行由狀悉本案限債務人張裕堂於八月二十七日以前將欵繳案應俟限滿時再行核辦仰即知照此批一件屠　昌狀請發還原卷由狀悉該案業經判决確定候將原卷發還原縣照判執行可也此批以上八月二十四日 
[上海地方檢察廳]  
　　批示張清伸即補具控訴珵由書以憑核辦此批鄭忠山狀悉仰即補具控訴理由書以憑核辦此批張長生等張渭川已聲明上訴無須爾等帮訟此批李頌唐仰自赴同級廳請求賠償可也此批項鄭氏狀悉　候核辦此批趙文奎狀悉案已票傳仰即邀同丁震山等依期來廳候訊此批秦月志狀悉姑予傳訊核奪此批孟子祥狀悉案已行查廳候復到再予核辦此批左良連狀悉所訴與再審條件不符未便照准此批劉有仁狀悉案已判决仰即知照此批王秀知狀悉案已起訴所請不准此批　茂雲狀悉所訴各節其中有無别情候查核辦此批以上八月二十三日 
　　批示丁林生狀悉查該民係案内要證仰即遵傳到案毋得規避此批王銀寳狀悉候訊明核辦此批柳讓賡狀悉候送江蘇高等檢察廳核辦此批柳讓賡狀悉候核辦此批陳治莊狀悉照准此批林昌爕狀悉伸邀柳世明朱萬興周順興鴻泰油店等來廳候　毋得再延此示唐貞元狀悉仰邀丁瑞林來廳備　此批李丁氏查李鳴山張志林均已判决確定執行在案至爾等將李董氏尋獲送案係屬執行私訴所請將李鳴山等交保之處礙難照准此批顧林生本案業已迭訊楊小毛母子均無藏匿爾妻實據着仍照前批辦理所請礙難率准此批林培城等狀悉案關殺傷其上訴審不屬本廳管轄　逢赴高等廳具訴可也此批林錦種狀悉候傳訊核奪此批　　吳張氏狀悉候調該縣原卷核奪此批楊春榮等狀悉仰即來廳具領可也此批以上八月二十四日 
　　批示趙壽山狀悉候値查核辦此批于花氏　悉本案並無提起　訴之必要所請應毋庸議此批周順　狀悉業子票傳　即遵限投訊此批彙佩麟等狀悉候送江蘇高等檢察廳核辦此批葉佩　交狀悉業予前狀批示矣仰即知照此批沈鴻章狀悉靜候偵查毋得輕信　傳可也此批古張氏　悉前　迭次明白批示矣仰該氏子張慶祥來　候訊可也此批蕭正岡狀悉被告朱陳氏如果有誘拐嫌疑警區斷無不送案究辦之理僅憑空言毫無確　何得率请月提究仰仍遵照前批可也此批陳陸氏查爾子阿新已判處徒刑兩個月仰即知照此批以上八月二十五日 
[江蘇交涉公署]  
　　批示一件船戶陸世祥呈請轉催協信公司從速賠償由呈悉查此案前據該船戶具呈到署即經函請日本總領事飭令該公司從速了結在案未准函復據旱前情已函催日領轉令該公司迅速酌償矣 
[上海縣公署]  
　　批示二十四保十八　梱保丁阿濤呈爲玩公强暴請求飭傳究追以杜效尤由批據稱張仁卿等欠繳錢糧候提案訊　該捆保應携帶糧串到案備　此批徵收員李小平等呈爲呈請示遵事由批據呈報徵收員何勝祥病故请以拒收書何國鈞接辦南北二十二保徵收之事旣據出具連環保結准予照辦此批程胡氏呈爲再行聲明事由批如呈給諭此批諭二紙發保結糧串存上海熾昌股分有限公司董事長樂渭潤等呈爲設廠製　牛皮膠請轉呈註册由批呈件均悉來呈未粘印花且未遵章備具呈請書未便轉　仰即知照此批附件曁銀二十元暫存 
[滬南工巡捐局]  
　　批示劉裕記呈爲鄰屋傾仄請派員勒令拆卸由呈　已飭該隣俞姓等拆除翻造該民建築未久被累欹惻之屋亦一併給照飭理矣此批 
 
 

Page 16

 
 
   
 
 

Page 17

 
 
   
 
 

Page 18

 
 
家庭週刋第三號 
[余之家庭制度談] [  紓庵]  
　　際茲社會紛攘新舊交替之時無論何事新者詆舊舊者斥新言各有理莫衷一是譬如研究家庭制度者新者恒持分居之說爲宜而舊者力持反對謂家人分居一足以離散骨肉之情再足以妨碍孝養之道天性蕩然倫常墮落家庭奇變莫此爲甚而在新者則謂合居多故若在獨子之家姑媳不免齟齬家庭從此多事若在多子之室兄弟或有榮衰之别父母即生好惡之情愛憎旣判不平斯起冷暖樹界恩義中斷　牆之釁蓋皆由於此焉或因妯娌失和遂令家人水火凡此諸事幾無能免外號天倫多樂實則意見深結此種佯歡僞笑而又稱爲家庭雍穆不其傎乎轉不如成人而後分析而居無復階級各不拖累保其感情不較佳耶合上二說觀之前者爲禮而後者爲理禮固不可以廢然因禮而陷家庭於地獄則不如去僞禮而近理爲當雖新者持論未必盡然然而世態炎凉愛憎隨變却十犯八九而舊者所謂骨肉之情孝養之道雖不敢謂必無實亦百中一二與其從少數而維禮不如從多數而近理或有以分居之後年邁雙親不能生活將塡溝渠爲慮此亦無妨若雙親無力生活而精神健全則爲人子者當然貼以養活之費若使癃廢多病便當迎豢省視如此則骨肉之情仍在而返哺之恩終報較之但知合居而惡感層積不有霄壤之别耶故余爲家庭制度當從分居而不當從合居合居之流弊蓋罊竹難書矣 
[女子與家庭] [  曹文海]  
　　我國昔時社會重男輕女故女子不能與男子同受敎育不得問社會事務禁之閨闥不令出戶一步徒將大好光陰銷磨於綠窗風月之中良可浩歎 
　　今之女子力求男女平權男女同校并服務社會與男子等他日男子於公共事業力有所不逮者得女子爲助誠大佳事也 
　　然女子雖重與男子平等服務社會而對於家庭間之種種職務亦不可任意抛棄他如迷信神鬼焚香參拜濃妝艶抺招搖過巿最屬舊時女子之陋習亟宜自戢故於服務社會之外仍宜敎育子女專心治家是亦女子應負之責也 
[婆媳列傳（家庭苦惱史之一）] [  瞻廬]  
　　（三）婆媳之鬭法 
　　舊式家庭中婆媳結合伊始大有封神榜小說中鬭法氣味彼以何法來我以何法往陰謀詭計鬭角鈎心正不知孰爲姜子牙孰爲申公豹也第一幕鬭法活劇恒在此娶彼嫁之時女家於嘉轎臨門時潛將轎帘剪破名曰剪婆嘴如是則女入男家婆婆嘴響不得（五河風俗）新人交拜後婆婆爲媳挑面巾施脂粉預以薑汁擦心謂辣手一着媳頰則其媳永永不敢强項（蘇州風俗）諸如此類不一而足支離怪誕大堪捧腹然而結合伊始即五以敵國對待則此後之婆詬媳　上傾下軋固不待著蔡而可决矣里有某姓婆媳婆其秦也媳其越也一家之中判分兩國各不相下屢起對抗之師相持經年而卒不能决一勝負於是變換戰略專以搞虚抵隙爲務婆有劉盤龍癖時闖鄰家與諸博徒作麻雀戲累日不知倦翁微聞之則一再進忠告婆口唯唯而心否否翁一出戶而婆已携錢入鄰舍豪賭如故矣媳窺之有素私心自喜曰敵有釁不可失也一日翁在商肆中治事忽來一匿名書謂汝妻屢博屢負汝不顧問汝家傾矣汝苟不信試返家一察之翁得書踉蹌歸入其室不見其妻而婦則支持門戶操作甚勤翁怒曰枉作姑嫜而竟不媳婦若何憒憒也俟婆歸老夫老婦遽起一塲之衝突婆知挑釁由媳心銜之思得當以報恨焉會媳有弟貧乏不自聊時向媳乞助媳屢贈以資顧媳贈弟資恒俟其婆他往時爲之俗所謂貼娘家其態度固不甚光明也婆偵得之喜曰報仇雪恨此其時矣一日婆宣言他往須薄暮歸喜約弟來家啓飾匣探錢囊金飾若干事銀錢若干枚珍重付其弟俾作謀生資本弟張兩手方欲接受而婦之夫忽由門外掩入弟大窘託詞遁去於是少年夫婦亦起一場之衝突此中播弄固阿婆之報復政策也婆媳二人循環鬭法國今則翁與婆分子與媳裂一家之中乃有四國以小喻大宜乎南北相持之結果南與南又分北與北又裂也嗚呼 
（刋誤）上期婆媳列傳（張太太爲了長子娶媳）了字衍（貌尾拌貌飯）貌字係貓字之誤（引起場之鬨鬧）塲字上脫去（一）字 
[家庭軒渠錄] [  朱思忠]  
　　兄弟二人同到某舞臺看戲方繼進門忽見那邊掛的黑板上大書（看勿出）三字弟對兄道今天的戲必定是看勿出的不如回去了罷 
　　父對兒說夏天的陽光好比烈火一般你們不要在太陽下行走兒訝道然則我家的屋子何以未被燒着呢 
　　某兒早起就到園中去游玩年見那邊的樹木和花草都受了夜來的露水一點一點好似汗珠一般即告其母道今年的天氣似較往年更熱連園中的樹木花草也都出汗了 
[家庭雜話] [  金嘯梅]  
　　家庭不和則行事掣肘遂漸趨於黑暗地位勢有不破產不止者 
　　兄弟　牆半出於遺產承襲之害而半猶於父母之溺愛不均有以致之 
古云父慈則子孝今人則子順而父暴父慈而子悍於是父子之間乃成冰炭 
　　妯娌齟齬皆由虚榮心與妬忌心所釀成耳 
　　慈母在堂而爲子者遠游千里偶歸獲面則鮮有不泣下沾襟此非他蓋天性使然也 
　　吾人每至鬱勃時冋顧見稚兒方呀呀作語不覺爲之粲然天下惟天眞可解憂信然 
　　新婚燕爾在蜜月中烹茗於爐與愛妻對弈閨中此時此景雖南面王不易也 
女子多工愁善病設夫婦罰　詬　則不久必成爲慘澹之家庭 
　　人有賭癖惟見賭則男女鮮分故對於家庭尤宜戒除雖偶一爲之或言無害而兒童輩已深印於腦海中矣 
　　婦女侫佛每喜布施僧道實爲家庭中無益之靡費也 
[三年後的夫婦] [  張舍我]  
　　一天余老愼對他的妻子周氏說道阿大的娘現在阿四的毛病雖然逐漸痊愈好呌我們倆老人家放心只是我昨天在城隍廟裏替他算了一回命那算命先生說他今年要遭磨苦運他生這小病還是一件造化的事不過他磨苦運遭過以後就要高照喜星所以最好要在今年裏替他完婚我想那先生是很有名聲的一定算得不差的况且阿四也十七歲了年紀不爲不大我們將乘此替他完婚借此替他充充喜你看如何周氏只道正是正是如此再好没有了 
　　阿四對他的母親說道你們兩位老人家說的正合我的意思女家那裏我也去過幾次他們雖然是鄉下人家没有讀過一本書識一個字然而人品也很齊整脾氣也很温和誠實做兒子的不是老着臉敢說自已的未婚妻怎樣好怎樣美我心裏實在很歡喜他又據他們的親戚說他很會當家辦事這一層我更注意因爲娶得天仙一般的妻子而不能管理家務也没益處至於他不識字到了我們家裏也可以設法呌他讀書的你們問我將來要懊悔不懊悔這樁親事我對你老人家說我雖然不大相信那算命先生的話卻狠贊成充喜之說好呌我的病好了使你們兩位老人家安心所以我現在可以立誓說我對於這樁親事將來必不懊悔 
　　余阿四娶妻後的第四年他的姨表妹來了姨表妹方從中學畢業回來他們都是念書的所以不時論史談文唱歌彈琴兩人心中覺得很是投情合意阿四在外辦事完畢便急急奔回家中一脚跨進書房書房裏也早有人坐着等候見他來了便起來笑　相迎呌道四哥哥你回來了嗎昨天我敎你的琴上的黑鍵了你没有忘記麽你來彈給我看你若弄錯了須要罰打你十記手心阿四微微笑道菊妹妹你别小視我别說那黑鍵子便是那奥國進行曲我也會彈了菊妹妹你看昨天晚上的愛情電影好麽筱菊囁嚅道好的你說明天貧兒院開菊花大會我想去賞鑑賞鑑你願意陪我去嗎阿四立時回答道恐怕你不歡喜我去罷 
　　余阿四對着他的妻子駡道你這鄉下婦人眞一點不知道理姨母同菊妹妹燒的嵌肉鯽魚是特地送給我吃的不要說你没有名分便是我的父母和哥哥嫂嫂也不能染一染指頭你卻在廚房裏偷吃了大半你還要什麽廉恥你這種婦人粗蠢如牛我看見了你心裏便生氣還是不看見的发我曾經告訴你這樣的骯髒不配到我的書房裏所以除了菊妹妹以外你和旁人一槪不許進去誰料我和菊妹妹没有說幾句話你便領着蓬頭赤足的小呌化子瞎闖進來了這是你明明開罪菊妹妹了呌我如何過意得去我一天到晚辦事很辛苦所以便睡在書房裏免得小呌化子夜裏吵鬧睡不着你卻在半夜裏起來一定要我到房裏睡這是什麽意思呢我說我們兩人决不能永久白頭到老所以我願意給你三千塊錢回娘家去住着從此不要見我的面那小呌化子我也不要你可領他回去並給你每月十塊錢的贍養費你却死不肯回去唉你眞要氣煞我了 
　　唉這種家庭是誰造成的這種婚姻是誰主使的這種夫婦問題如何解决 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
[本增刊特别啓事]  
　　申報星期增刋發刋以來對於政治經濟大問題以世界的眼光爲有系統的紀載幸蒙閱者稱許今自下星期第一百零一期始改一週間世界大事撮要爲一週間時事撮要除世界大問題外並將國内政治上或社會上之大問題摘其大要一併編入以便讀報諸君 
[一週間世界大事撮要（圓）]  
　　吾國與英法日均已正式答覆太平洋會議之請書本週間海外並無大事發生太平洋會議自十三日美政府發出正式請書後吾國與法國以十七日答覆接受英國之答書以二十二日送出日本最後以二十四日答覆吾國之覆文措詞如何未見發表英法覆文俱對會議之目的掬誠表示同情惟日本覆文除聲明期望世界和平與歡迎軍備撤除之衷願外又將前此日本所要求美政府所允許在會議開幕前對太平洋與遠東問題討論之範圍先行交換意見之質言重復申述並希望議事程序與其七月二十六日公文中之建議相符合所謂七月二十六日公文之建議者即謂專關特種國或已成事實之案件俱應避免是也是可知日本之加入確爲有條件者也 
　　正式請書旣已正式答覆矣其次一步之進行即爲提案之準備與代表之選派各國將提何案今方在秘密的研究中海外電訊當然不傳各國代表在美國已見任命者爲國務卿許士參議員洛志女權黨與工界或亦可有代表英國出席者爲首相喬治外相克松又據巴黎時報消息尙有貝爾福邱吉爾吉特士等法國則在致美答書中已聲明總理親自出馬日本代表尙未任定據彼中各界推測當不外原敬内田植原石井幣原珍田林權助諸人吾國代表聞已决定顏惠慶顧維鈞施肇基王正廷伍朝樞五人惟未發表 
　　上西萊西亞劃界事宜高等會議議無結果移交國際聯盟行政會辦理已誌本刋國際聯盟行政會原定二十五日開會嗣改二十九日茲又展至九月五日代理會長石井初擬託西班牙代表在會議席上提出關於上西萊西亞案之報告茲以班使不允已决計親自報告云 
[關於太平洋會議輿論一束（五）]  
　　太平洋會議之美國對華政改策論 
　　紐約泰晤士報社論云未來之華盛頓會議中國亦在邀請之列是可知哈定總統之兩層目的均已有完全達到之佳兆所謂兩層目的者一爲用和平方法釐定太平洋及遠東之國際政策一爲列强共同限制軍備之協定而後者尤須俟前者告成之後始可進行無碍凡美人之注意太平洋事務及限制軍備問題者均以爲美國政府之對於中國應及早制定并實行一種確實之政策蓋中國者素視美國爲其摯友者也中國自發生工業活動以來其需要量遠超出美國之上美國自應竭其全力供給偌大之巿塲母使阻碍從前美國之對華貿易甚抱樂觀滿洲巿場上美棉極佔優勢無如美人不能利用開放門戶主義之機會致在滿洲之美人利益未能如預料之甚是故在未來之華盛頓會議中美人當然有一絶好之機會得以其對華政策所抱之主張披露於世美國之政策並非欲有何種特别利益也美國所欲得之機會當然爲公開的而亦爲各國所得利用者也 
　　日本對於哈定總統請柬之答覆謂裁减軍備固所願聞而於太平洋遠東問題則當三思而後决彼之所以持此態度者蓋預知將來之華盛頓會議必將彼日本之所謂對華特别利者詳細審查因是而畏葸不敢加入也（按此爲第一次請東發出後之情勢現在形勢已變）然日本固亦嘗公然誓守一種可使美國完全滿意之對華政策也當初海約翰之對華開放門戶主義曾得五六强國之同意而日本亦在其内至一九○八年十一月有羅德Ｒoot與高平之協定美日兩政府共同聲明願意（促進兩國在太平洋上商業之自由的并和平的發展保證對華工商業均等機會之主義并用和平之手段維持中國之主權獨立與領土完全及各國對華工商業均等機會主義）至一九一七年十一月之藍辛石井協定則（以中日海岸之接近而承認日本在中國得有特别利益）同時聲明（中國之領土主權未必因此而受損害美國政腐府信任日本帝國政府歷來之保證謂日本雖以地理上之位置享有上述之利益而初未願减抑他國之商業或輕視中國歷來對列强締結契約所許予之商業權利美日兩國政府否認有意侵犯中國之領土完全主權獨立並聲明尊重對華開放門戶與工商業機會均等主義）是故依據上述事實美國之外交政策在意思上或事實上均爲正大光明者吾人用日敢確認美國政府之在華盛頓會議必不致有何對華特别利益之例外要求美國之披露政策必不致逸出羅德高平與藍辛石井兩協定之範圍吾人並敢預言上述之兩協定或其他同意義之新協定必將鄭重遵守日本亦必不致逸出軌外蓋彼固亦嘗誓許尊重開放門戶與均等機會主義者也（圓） 
[太平洋會議結果之預測]  
　　舊金山視察報評論云如欲討論蘾减軍備必須在華盛頓會議中將太平洋諸問題先行解决方可着手蓋遠東局勢苟呈無軍備不足以維持之象則徒談裁减軍備定難有濟此哈定總統所以於延請各國與會時特行申明謂太平洋會議當使各國經此磋商而對於遠東之政策與主義得一共同之了解也 
　　或謂召集太平洋會議發動者爲英國首相喬治然華盛頓方面則堅稱此舉爲哈定總統所倡以吾人今日所知太平洋會議之狀態而論哈定總統爲原倡人可無疑也太平洋會議以鞏固世界永久和平爲目的其議會决案之程式不外左述之三類 
　　（一）訂定一成文而爲條約式的約章 
　　（二）協定一臚列各項主義之說帖俾各國自行遵守 
　　（三）在密室中互訂一口頭條約 
　　若各國能將會議之結果訂成約章則此項約章須經國會上院之批准方爲有效苟從第二第三兩項之辦法其結果將與昔之開放門戶主義或君子條約無異此等國際規約可不必經過國會上院批准而其實行之效力端恃乎各關係國之信義與誠意也美國國務卿曾經宣稱謂太平洋會議祗爲解决太平洋問題而召集並非爲他日組織國際聯合會之初步故所延請之與會各國皆經愼重選擇凡以海軍著稱者皆羅致之中國之得被延請以其與遠東局勢有極切要之關係也中美邦交素稱敦睦且此次會議之結果與其主權大有關係故美國極願中國之加入也其他未受延聘諸國今將自請要求加入亦爲容有之事葡萄牙在華亦有勢力範圍荷蘭在太平洋間之海電權極爲巨大若該兩國要求加入當無拒絶之理據現時之推測若太平洋會議得見實行則可不必再慮日本爲遠東之騷亂份子矣換言之華盛頓現時之外交可造成一種新形勢使日本挾誠意赴會而以誠意遵守其决案苟不然者日本惟有退而自處於孤立無援之地位耳復次太平洋問題如能在太平洋會議中解决自可以釋英相喬治之重負英國各屬地對於英日續盟均示反對英政府殊以應付乏術爲慮故英國之於太平洋會議中必竭力協助乘此機會以解决諸問題也（通一） 
[杜威博士之意見]  
　　杜威博士由華返美道經日本逗留於東京英文廣智報記有博士對於遠東問題之意見一則其大旨云中國對於華盛頓會議不可抱過大之希望若取消領事裁判權等可無容慮及彼果善於籌備者當竭力搜集關於破壞門戶開放政策侵犯其領土主權詳盡而準確之報告編制成册提出於大會請各國代表宣示對此二端將抱之態度開放中國門戶保全領土主權嘗經各國明白承認散見於中外條約中然自該兩項主義宣佈以來列强違约破壞之舉已數見不鮮今中國大可乘太平洋會議之機會請各國明示其態度中國如能遵此而行其收効諒可較諸斤斤於無關大旨之問題若要求取消領事裁判等爲宏大也中國若專以空泛之說爭辯於會議席上則亦非計之長者蓋泛論雖或能動世人之情感然難以收實効於樽俎之間也 
　　博士復謂破壞上述二主義者不僅爲日本一國然近年以來日本固爲摧殘開放門戶領土完全主義之健將惟開其端者亦並非日本也據近來自美傳至日本之電音中有國際共管中國之議日本報界對此所持之反對態度博士頗贊同之蓋博士以爲此種政策萬萬不能實行即或實行亦惟徒傷中國之感情而不能有補於日本也 
　　中國之赴華盛頓會議是否若赴法庭提起控訴者然博士不能預測然彼謂中國統一之局未成北京政府積弱不足有爲各省督軍擁重兵爲中國累是其赴會實無佳狀足爲列强稱道如欲處於原告的地位而訴其委屈蓋亦難矣故中國在會議中所可恃之爲後援者祗美國耳博士信中國代表之在會議中對於南北兩政府當有正式或非正式之陳述博士近嘗游歷中國南方據彼之意廣州政府中人員皆頗忠誠辦事亦甚認眞該政府所留於博士之影像良佳博士復謂中國各省政府比較的缺少腐敗之氣象其改革之實力精神與誠意亦頗强云 
[本月江浙濱海之兩颱風竺可楨]  
　　（一）颱風之意義據福建省志謂風大而烈者爲颶又甚者爲颱颶常驟發颱則有漸大約正二三月發者爲颶五六七八月發者爲颱是則我國古人不但已知颱颶之季候徵兆且能識别颱與颶之異同也明矣颱風之載在史册者亦素見不鮮元世祖至元十七年遣將率戰艦三千艘渡海擊日本於同年七月猝遇颱風全軍覆没此其尤著者也至於颱風之組織成因進行之途徑以及種種性質則於十九世紀末葉賴菲列濱氣象台台長Ｊose　Ague及徐家匯氣象台台長Ｌouis　Froc諸人之研究而其理始大明蓋氣壓之所以常有升降者因空中溫度風向風力時有更變之故以大槪而論則高氣壓爲天氣晴明之朕兆低則爲狂風暴風之先聲故低氣壓Ｍinimum又名風暴Ｃyclone颱風實爲風暴之一種時出没於日本台灣呂宋諸島間亦間有達我國濱海各省者以其風力之猛降雨之驟著於世英文Ｔyphoon德文Ｔaifun皆爲颱風之譯音蓋歐洲各處雖常有風暴而其猛烈要未足與颱風相頡頏也 
　　（二）颱風之多寡颱風之數每年平均約二十四茲據最近調查所得將一歲中各月平均颱風數列表如左 
月份一二三四五六七八九十十一十二全年 
　風數　　　　　　　　　　　　　　 
　　　風之數一歲中雖有二十四次之多但能達我國濱海閩粤蘇浙各省者則每年不過三四年其餘或遠在太平洋或北趨日本均與我國遠不相涉各月颱風之數以七八九十四月爲最多亦最烈其能侵入我國者則僅限於七八九三月劉宋時沈懷遠著南越志謂煕安多　風常以（陰曆）六七月發未至時三日鷄犬不寗云云其言豈欺我哉 
　　（三）颱風進行時所趨之方向當颱風在熱帶時趨向西北迨達温帶則折向東北菲列濱羣島東南約九百英里雅浦Ｙap島附近爲大多數颱風發源之所自此趨向東北過呂宋達台灣或琉球而入溫帶即折向東北而抵日本是故颱風所取之徑宛成一抛物綫呂宋琉球日本實當其衝往往呂宋琉球日本諸島均遭其殃而我國獨得倖免者以我國適在此抛物綫之外也但颱風進行之方向亦視其近旁氣壓之高下而定如遇高氣壓阻絶前途則颱風即須改弦易轍矣此次蘇浙濱海一帶不出旬日而疊遭颱風之厄者均由於日本東方高氣壓爲之梗故也颱風達琉球而後旣不旣折向東北則惟能賡續其原有之方鍼趨向揚子江下游而登大陸矣（四）八月十四號颱風觀附圖則知此颱風於八號已見其端倪於太平洋中在呂宋之東雅泊島之北嗣後仍循其慣行之方向向西北前進至十號即已入温帶故漸有趨向東北之勢但因日本東方之高氣壓梗阻於前故頗進退兩難但不旋踵而復轉向西北迨至十號則上海氣壓已漸低降徐家匯氣象台於是日即有颱風將近上海之警報蓋明知颱風旣不能逆高氣壓而趨之東則必西竄而侵襲大陸也至十二十三兩日上海氣壓繼續低减風力則漸增加迨十三號下午颱風中心已行近温州其將登大陸而爲蘇浙濱海患也已無疑義故氣象台即於是日下午四時一刻鳴放大風警砲颱風即於是晚在台州登岸浙東一帶狂風驟雨低窪之處均成澤國如奉化袁家岙一帶毁折房屋三百餘所溺斃人民二百餘合鄰近鄉村損失約計二三百萬元他如黄岩臨海因接近颱風其受禍當尤酷當颱風中心氣壓測得爲七二二一一密列米達其氣壓之低爲歷年來所罕見颱風登陸而後仍向西北前進浙西嘉湖一帶以及蘇省南部依各日報所載受害亦非淺鮮上海因離中心較遠故氣壓不甚低减十四號平均氣壓爲七四九五六密理米達但風雨爲災亦不能倖免風力猛時爲每小時四十五克羅米達十四十五二日降右圖係本月兩颱風所取之途徑依上海徐家匯氣象台中國天氣圖所報告而繪圈旁數字則其日期也 
兩量合共爲二二英寸至十五晨颱颿不中心掠南京之南而過其勢漸殺蓋已成爲强弩之末矣 
　　（五）八月二十號之颱風當第一颱風在浙少温台沿海狂　怒號之際第二颱風即已發軔於太平洋中春發源之處在第一颱風之稟北初向西北進行於十四號入温帶應即折向東北但當時日本東方之高氣壓仍屹立不動故於十五號繼續向西北進行迨十七號過日本九州南部大隅海峽折向西行速率驟減十八號下午上海氣象台即有颱風將至之報告并預料有空前絶後之高潮隨之俱來至十九號颱風兼程向西前行逼近揚子江口氣象台乃復放警砲颱風果於翌日下午三時在上海附近登陸至二十一號上午十時則颱風中心已掠南京而過能寗滬相距一百九十餘英里颱風於十九小時飛越而過則其在陸上之速率即可求得爲每小時十英里較人之步行雖可稱捷足但與滬寗快車相並論未免瞠乎其後矣 
此次颱風以言狂暴則反不若第一次颱風之　因其中心於二十號下午行經上海東南之大戢山島當時該處氣壓僅降至七三二密列米達上海離中心較第一次颱風爲近而風力則相若平均爲每小時四十五克羅米達（按民國四年七月二十八號颱風上海風力達每上時一百十二克羅米達）特滬濱一帶雨量之豐沛則遠勝於第一次颱風計十九號至二十一號三天中共降雨七七英寸寳爲上海平均全年雨量六分之一也加以適値望後滿潮之際遂致滬上通衢盡成澤國其詳情已見日報茲不贅述此外浙西蘇南一帶漂没田廬沉溺人畜其災害均較第一次颱風爲尤甚南京低窪之處通衢水可盈尺學校公所以及居室之内一日之間可以覘潮汐之漲退（按長江潮汐直可達蕪湖）亦可謂奇聞矣 
　　（六）結論此次前後兩風暴其影響所及面積達五十萬方里江浙素稱全國膏腴之壤經此狂風驟雨怒浪高潮傾拆廬室淹溺禾苗沉溺人畜其損失不知幾許幸賴徐家匯氣象台之報告航駛江海之輪舶滬寗滬杭鐵道以及帆舟輪渡均得爲未雨之綢繆但濱海一帶之漁人舟子未得有警告而曹滅頂之禍又不知幾許也閩粤江浙沿海颱風爲患無歲無之而農商各業所資以爲警鐘烽火者在南則赖香港天文台在北則賴徐家匯氣象台二者一設於英一設於法國人其永願處於外人庇護之下乎不然盍興乎來 
[通國皆工制（）]  
　　聞强迫當兵矣未聞强迫作工也 
　　戰敗國行此制而元氣可望恢復 
　　世界各國自經此次大戰後民生凋敝國計貧困故凡參與戰爭之各國無不竭其全力以經營其善後之事務然百事俱隳欲重整舊業猶若亂絲之待理决非指顧之間所能奏效者也各國政府以茲事體大須遍徵民間意見以便採擇施行而在國民方面以事關國家之前途休戚相關自無坐觀成敗默不發言之理於是各盡其智能舒其主見詳列辦法或播諸報章或呈諸政府蓋一則激勵社會上對於善後事業之奮發一則助政府一臂之力也最近布加利亞國張頒行一種法令頗屬有趣百亦可令人欽佩者其法唯何曰通國工作之新法律是也布國自經戰敗被迫簽定和約後因須履行該約而負之責任自屬重大民間思所以履行之之法於是討論辦法數端其最著者即爲通國强迫工作之新法律自茲法實行凡人民之不取工資自願工作者稱曰（脫落陶維克）Ｔroudoviki此種名字幾通國皆負之自願之工作雖無代價而其結果較得償工人之工作反爲優美斯亦奇矣 
　　查此新法律其用意有二曰商業的曰敎育的其希望非特爲伸張或確保國家道德及社會之發展且須授國内幼年兒女以自治能力蓋兒童年齡在十六二十之間即須使其學工藝上之新智識以便將來效用於其個人或國家以增進幸福該法律之宗旨大約如下 
　　一組織全國强有力之工隊用以增大出產額而利國運 
　　二使國民俱知社會工作之可貴且尊敬有益體育之工作無論貧富貴賤俱係一視同仁毫無軒輊 
　　三養成國民自愛心與愛國心使其知對於自已與社會其義務何等重大並敎以各種經濟界上之工作法則以增長國家之道德與經　地位 
　　昔日之軍營今已改爲職業學校甚至昔日之軍器亦均銷鑄爲耒耜等物至於自願工作之人民無論何人在起首二三月中須受切實之訓諫迨其實習期滿即行派往工作其期問不等須視預約之長短大槪男子一年女子半年其工作之範圍甚廣凡工程之大者皆由此輩任之如鐵路道路運河自來水堤壩房屋之建築改造村鎭間通河道塡汙泥籌設電報電話支線製造建築材料培植森林重建公家財產防護菜圃整理園藝蠶業漁業採鑛探山以至裝置罐頭物品及織造布疋以供醫院需用等類幾致無一不爲可謂盛矣 
美國哈定總統出身報界近由全美報界人士製成一椅贈爲紀念製椅之木料取自獨立戰爭時戰勝英軍之木製軍艦復仇號復仇號爲美國最早之軍艦獨立戰爭時雖經擊敗英軍旋即沉没查蒲雷湖底Ｌake　Champlain歷一百三十餘年無人顧問至一九○九年而好事者爲之起出然僅存破朽之船底廢木而已自是珍重保存目爲開國之紀念物今報界中人决議贈總統以珍重之紀念物設法得此廢艦雖僅朽木而爲國人所重視則珍寳不若乃倩國之名工師選舊料之可用者改製爲椅名曰主筆椅ＥditorialＣhair以七月十三日自紐約搭專車運至華盛頓護送者有全美報界著名人物六百餘人本報駐美代表施爾士君（美人）亦與焉正午集白宮前面草地上行致送主筆椅典禮代表宣讀贈詞者爲參議員開泊君康薩斯城報主筆也總統答謝如儀是爲美國報界之盛典亦足以覘彼邦政治首領與輿論界間感情之融洽也 
　　（圖一）哈定坐紀念椅上立其左者報界代表開泊君（圖二）紀念椅所自取材之開國紀念船（圖三）白宮前草地上行紀念椅致送典禮哈定俛首聆報界代表宣讀贈詞觀其禮節簡單而情意濃厚眞民主國所應取法者也（圖四）哈定微時任馬里昻星報主筆所坐之椅 
 
 

Page 23

 
 
此種工作均係個人的不能庖代且除因疾病而不能工作者外無或得免即以患疾而不能工作者亦須依照其收入納一定之稅以爲抵償惟男子在軍隊中服務者及已婚之女子始可無條件的蠲免回敎女子得特准聽其自由至若一家之中貧苦無告而祗待一人主持者可减半工作惟須實無家產或其歲入在一千五百拉佛者始可享此權利（布國貨幣名約合華幣六百元）其因疾病或學業關係或有不得已之事故者得暫行停止工作他若因受刑律禁錮者亦如之國民在未盡此　工作義務以前不得借端更改國籍以冀倖免除上列普通條例外如遇特别事故國家須行徵集工人時凡人民之年在二十歲以上五十歲以下者須盡特别工作之義務惟其時期每年不得過四星期蓋其法律有如是之嚴者密 
　　通國强迫工作之組織係設專局以主理其事是局隸屬政府工部由總局分設三支局曰行政曰工程曰總務凡操工作者視其所受敎育及經騐而分配之或爲農業或爲藝術或爲商務在未操工作之前先授以切實之訓練或開設學校使之學習或開設商店使之實習凡人民之設詞推諉以冀倖免義務者法律訂有專條分别懲罰至若訓練之任由退伍軍官當之惟關於工業及藝術上之種類則另聘聲名素著或經騐昭彰之專門家擔任之現任内閣總理司丹鮑利司基氏Ｓtamboliysky係此新法律提議人之一對於茲事非常熱心有（將來布國善後事業之結果全繫乎斯舉）之斷語查有國人民十之八九俱係業田產者彼輩對於自已田地耕種之事已覺無暇安能出餘力從事他種工作前此國家如欲興築鐵路或創設他項大工業之時政府雖出工資而工人極形缺乏故欲謀國家公益事業之發達非用此强迫工作法律不可即將來布國之能否清償國債恢復經濟原狀亦端賴乎此所幸布國人民素富自治力且此次新法律之提議人都爲代有鄉村人民之田產黨而法律宗旨對於敎育尙無抵觸之處故預料其結果必臻完美不致有何障礙也 
　　是法之實行自去年六月十四日始未幾而布國各城之願遵守者占百分之八十五計全國城巿二千三百八十七所而願從者有二千餘城非惟空言遵守而已且有建議進行辦法於其本地者人民均表示誠意以盡所派得之職務甚至有數城鎭應徵者之人數竟至超出需要之人數或有因某種事業對於其本地有特别裨益而自願增加工作時間者質言之鄉村間之成績實較城巿爲優美故名爲强迫實爲自願矣 
　　然操工作者固如上述之盛不患缺乏矣今所虞者無專門工程師以指導之耳 
　　據確實報告現在自願工作之人已達八十萬其已經實踐義務者已有百分之八十其餘百分之二十係患疾病或其他不得已之事故而臨時告假者若是則有六十萬工人每日作工以每人出產五十拉佛計則可得六萬萬拉佛換言之作工有人而無需工資故其價値當爲上數之一倍即十二萬萬佛拉也此祇指臨時或特别工作而言若就普通工作而言則其數更可加數倍矣其成績最著者在京城蘇菲亞統計作工者共二萬七千人分爲三組每組九千人分任修築道路及關於公益衛秿粼近邨邑之工作此外各學校中無論男女長幼幾無人不願工作大都在公園这中其師長則督率之 
　　本年春間京城各高等學校之學生俱從事於油漆校舍及修理儀器等工作各校房屋煥然一新氣象頓改舊觀大學校之農圃在六年戰爭期内幾成不毛之地今由學生修改爲菜圃培植各種草木菓蔬其出產品即以供給貧不能給之學生此　互助之精神爲何如乎至若工藝或美術學校　各盡其能力以其所出之美術品開設展覽會行奪標之法收人金錢以其所得救濟無力之學京城女大學中之二百五十女生政府雖不欲　工作而亦自願工作專任修飾清潔課室講堂藏書樓理化室之職噫亦難能可貴矣 
　　通國工作局之局長爲羅塞夫Ｌvan　A.Rousse將軍將軍辦事幹練夙有智慧對於組織之事業頗有經驗雖出岙行伍名列軍隊然其自身對於武治極端反對近更抱平民主義故人民皆肅然敬之此次新法律成績之優美蓋得將軍之賜也 
[東京通信（夢城）]  
　　日本對南洋貿易發展之企圖 
　　我國在留華僑所被之影響 
　　日本對南洋貿易在歐戰中爲長足的進步一舉而占南洋各地所有外人貿易之首席誠有令人驚駭不已者查戰前日本對南洋貿易輸出但限於少量之雜貨輸入以爪哇之糖暹羅西貢之米爲大宗故千九百十六年輸出額爲二千九百萬元輸入額爲三千五百萬元合計僅六千四百萬元耳及千九百十九年則輸出入總額忽躍爲三億萬元激增至四倍以上夫南洋一帶貿易合各國計之其輸入總額約十億元上輸出約十四五億元左右今日人一轉瞬間竟能進步若是此其脅威於英美諸國及我國者爲何如耶列强自歐停止後競圖恢復其原狀昕夕振興工商業不遺餘力以爲對外活躍之地步日人亦兢兢焉欲保其戰時之佳况并滿望擴大而增進之蓋日本商業所視爲根據地者不外東亞大陸及南洋羣島兩巿塲而我國購買力年不過六七億左右南洋一帶則在十億元以上故近年更轉其東侵之心爲圖南之舉果能於南洋占重要之地位則足以控制印度澳洲諸巿塲爲將來無窮之進展彼邦人士更深信居住南洋一帶之馬來人種風俗習慣頗與日本民族相近從前英國商品雖能久占勢力究不能左右馬來民族之生活在日人奢望則欲逢迎該民族之心理嗜好可以根本上執該地商業之牛耳茲將日人最近各方面之計畫揭之如左以供國人之考鑑焉 
　　一開發經濟資源日人以蕞爾島國孤懸海中其天然物產及工業元科皆不能爲自給自足之謀故欲圖南洋貿易之發展當先求多量之輸入以推廣製造品之銷路爲急務現在南洋百五十萬哩之廣漠地域凡砂糖橡樹椰子麻茶烟草咖啡以及其他之藥用原料并香料食料品之種植事業歐美投資總額約在十數億億元以上日本近年投資於橡樹麻及砂糖者皆較爲增進總額亦不下一億元此外南洋天產物由歐美人輸出者年約十五億元左右日本所輸入者千九百十八年爲最多亦不下一億五千萬元其一部份之復輸出於美大陸者亦復不少其確歸本國消耗者爲量甚尠故今後當投資於未開發之富源而爲利用其天產物之先步如鐵石油錫等礦物秘藏於地下者决不在少數至於種植物如前所揭載者俱爲工業發展之根蒂輸出貿易增進之源泉今後欲推獎之又當先行供給巨額低利企業資金爲急務質言之即設置特殊貸付銀行也彼英美人荷蘭人之投資達十數億者皆以此種特殊任務之銀行爲之後援也 
　　二防遏粗製品之貿易南洋一帶住民之泰半所謂馬來人種者其數約五六千萬其生活程度本極卑下故日本商人認該地爲粗製濫造品之輸出地大戰中日本對外貿易雖躍進而試究其商品内容反較戰前爲劣所謂但爲數量的增加而未遑爲質料的上進也此蓋日人乘戰時物資缺乏祗圖目前之利而不爲久遠之圖殊不足怪也而從前南洋住民多慣用歐洲製品尤以英國商品爲主美貨但銷於菲列濱羣島其販賣於其他之南洋巿場則歐戰以來之事耳據此則日本之粗製品縱能發展銷路於一時而終不能維繫於久遠也今後歐洲經濟回復捲土重來則日本在歐戰中所佔有之南洋巿塲俱將爲之奪去斯實日人所引爲恐懼者至其矯正方策略有數端一曰（改善工業組織）現時日本工業製造大半爲分散的小生產組織萬難供給統一的商品惟倉卒間欲成立大規模模之生產組織亦勢所難能故爲目前救急計寗合小規模之製造業者爲共同之組織貸以低利工業資金以圖製品之統一是計之上也二曰（對於輸出商品加以嚴重之檢查）蓋第一方策不能行之於各種製造家於是品質檢查之勵行實爲必要正所以補商業道德之不足也三曰（組織同業公會）現日本商人於海外貿易殊欠聯絡動輒同志間惹起競爭其結果坐使華人或歐美人收漁人之利所謂自殺的競爭也苟組織各項同業公會求相互間之諒解與聯絡微特可以自發的改善商品之質　并可進而協力圖金融保險運輸等事業之改善四曰（務使當業者通曉巿塲之情狀）從前輸出商人在往受海外代理店之掣肘而不能獨立自發以經營其業務又於南洋一帶無相當之調查與準備故今後欲使商人通曉海外實狀是在政府及各地之工商業機關互通聲氣而盡諸般宣傳之責以誘發之也 
　　三廉賣方策上節所述粗製品固須防遏然謂南洋巿場絶對不需要粗製品者非也蓋其地之文化究未大開雖多年消費歐洲之高級生產品然廉價品亦能喚起彼等之同情惟廉價方策不流於粗製濫造斯可矣商人往往不通曉巿塲實狀專事省去生產功程製成不經久之商品此又誤也須知價固宜廉而品質尤須改善廉價之方策不外一面改革生產組織以低减生產費一面改善販賣組織以期販賣費用之節約他如輸出時再酌免其營業稅所得稅而與以（彈拼）之餘地國有鐵道亦酌免其運費海上運輸更與以相當之補助金皆所以擴張販路爲廉賣方策中之最要者也 
　　四掛賣方策南洋一帶廉價固足以誘改其需求然長期之掛賣主義亦爲上策蓋居民無貯蓄心且尙未以農業經濟爲主眼苟能應其必要得金融機關之便利採長期掛賣方策是亦爲擴張販路之一法但一面須增加銀行資金使商人易得銀行之後援一面須擴張商人之信用方能解决也從前日本銀行資金不十分充裕故通融長期固定資金殆不可能所望其如猶太人所經營之德國銀行能放痪於投機事業者彌覺其難今雖在歐戰中資金稍爲增加而猶不足以勝此任故勢必限於一定之銀行而付以發行若干額社債之特權庶可爲相當長期固定資金之融通矣至商人間宜組織公會以保持共同信用或以最密切之同業爲連帶保證或另設一種引受機關俱無不可而此種銀行内更須特設南洋課以期相互間之了解兼負指導并監督之任焉 
　　五推翻南洋華僑勢力南洋百五十萬哩之地域年約三十億萬之貿易經營此經濟圈可謂大矣然試問操經濟集散之權者非占有領土主權之英人荷人法人亦非馬來人乃我華人是也其總數旣稱三百萬其經濟上之根蒂皆帶有歷史上之關係而衷心排斥日貨者也當千九百十六年及千九百二十年俱因政治上之牽聯而兩次抵制日貨風聲所播影響殊大今後日人欲執南洋貿易之牛耳是必先摒除華僑之勢力爲急務要在有圑體的組織痛切於共同之利害而又不囿於家族主義之舊型則華僑雖年代久遠亦不難一擊而破夫日人之倡此等論調固純爲鼓吹之性質原毌庸爲之驚詫然苟回顧我南洋華僑果當有統一聯絡之精神否耶果能努力扶植其固有之勢力而日圖上進以共禦外侮耶誠恐方興後進之日本將本其計畫而益得勢也是不禁慄慄引以爲懼者矣 
[華北未來之大商埠（通一）]  
　　以葫蘆島爲中心 
　　葫蘆島在奉天之遼東灣中去錦州三十二英里有鐵道直達島上在秦皇島之東北一百十英里去奉天省城一百八十四英里與京奉鐵道最近之點爲連山其間相隔祗七英里半由奉天至葫蘆島較由奉天至大連近十二英里半故葫蘆島可爲奉天物品外輸最便利之港口也新民爲奉天葫蘆島間之重要商業中心去奉天三十七英里葫蘆島一百四十七英里大連二百八十三英里葫蘆島非但對於奉天居咽喉之勢與西面各車站有指臂之關並實能控制華北一大區域黑龍江奉天之西部及東蒙古一帶皆能與之聲氣相通者也該區修廣十五萬英方里人口八千萬葫蘆島旣控有此廣大而富饒之區域據有此形勢利便之地位誠爲北方極良之港口某著名工程師近謂假設今日滿洲尙無商業港口而欲建設一埠以輸出滿蒙之物產則大連猶不足當選而必擇葫蘆島也此島不僅與漢洲各工業中心氣息相通其鄰近之地勢與其能容巨艦椗泊之海水皆足令其宜於建爲港口也島似葫蘆故以此名自西徂東伸入海中約二英里與大陸作直角形島上多圓山最高者四百尺風景絶佳其南岸可泊極巨之船惟須築一海牆以阻夏令南來之巨風耳北岸無險阻而海水較淺該局風物旣佳夏令氣候不甚燠熱鐵道可直達其地誠華北僅有之良港也 
　　葫蘆島幾終年不冰故實勝於牛莊即或稍有薄冰數日即溶無妨於航務夏曆新年間每有嚴寒數日然此時各業停息仍無礙於商務也 
　　首行闢葫蘆島爲商埠者爲東三省總督趙爾巽（一九○八年）趙氏覺遼東半島之上有須建一終年不冰中國自主之商港之必要乃延著名英國工程司許士君Mr.W.R.Hughes遍歷沿海各地以訪尋之許士君費時甚多親臨天橋莊高橋黄希子寗遠州菊花島通姚莊葫蘆島等地觀察之結果以葫蘆島爲最佳其報告中略謂所歷各地形勢之佳無有勝於葫蘆島者近可以羅致奉天大部之商業遠可以啓發洮南與葫蘆島間舊蒙古屬之荒地洮南鐵道築成成之後旁通支路則朝陽平泉熱河各地俱可以藉葫蘆島與海外交通矣熱河蘊油極富葫蘆一島開闢之後大可爲油產宣洩之中心若由葫蘆島築一鐵道直達齊齊哈爾則俄屬西伯利亞之商業亦將集中於該島矣蓋取道是島較諸海參崴爲近而復無冰凍之患也華北海岸假相伯利亞以通歐洲者亦當以葫蘆島爲最便利矣中國海關沿海巡工司泰樓君Mr.Tyler於華北涡海各地嘗詳加考察亦謂北方口岸無有佳於葫蘆島者中國官商兩界聞此二重要外人之報告後頗爲所動遂請美國工程司派克君Mr.Edward　C.Parker前往葫蘆島重行考察並令其規劃該島之森林事業焉 
　　一九一○年美國經濟家司得來君Ｍr.Straignt代表美國資本家及英國寳林公司Ｍessrs.Pauling　Ｃornpany與東三省總督訂立合同築錦愛鐵路以發展滿洲蒙古西伯利亞之工商業嗣以日人反對事遂中止此路大可以葫蘆島爲終止點此議不能現實葫蘆島之前程亦暫形終止焉自一九一○年迄中國革命之時東三省總督與許士君盡其力之所能及作種種開闢葫蘆島之設備然以政局不靜經濟拮据未能進行無阻也自改革以還對於此事毫無發展雖然統計所費已有墨銀一○○○○○○圓矣葫蘆島與連山間已築一短鐵路計長七英里半鐵軌俱爲六十磅者中經二河一闊一百十呎一闊一百八十呎橋皆以洋松水泥爲之復有隧道二一長一千二百呎高二十四呎一長一千一百呎高二十八呎鐵道之斜高度爲每百呎高一呎最曲之圓角長一千呎是路之端亦有一臨海之船埠以石製高十五呎長四千呎統察全路工程毫無艱險可言鐵道上應有之物件亦已購置完備現有十五噸之火車頭二輛三十噸者一輛十五噸之貨車二十四輛客車一輛中分頭二等座此路雖築而未用然未嘗失修若稍加整理仍可爲葫蘆島工程之用也島上有機器房一機器儲藏室　一機器修理室一在地勢稍高之處有一新式旅館中有臥室二十浴室十大膳室一酒排間一彈子室一閱報室一婦女妝室一私膳室一復有大洋台二登台下望全島風物歷歷在目並有苦力室三處屋頂爲洋鐵皮製成者建築亦極完善中可居工人千人全部皆備有蒸汽管極宜於衛生並建有特别房屋數幢以備工程司與中國官員辦公與居住之用其外觀甚美並極堅固復有房屋八幢以備中國辦事屬員居住此外復有水泥房屋三十七所專供開設店舖或小旅館之用 
　　現在所備機器計有汽機二碎石機二水泥調製機一搬運機二工廠發動機一汽鑪一鏇牀一打樣機一播種機一及種種手工機械不計其數並有警察署可容警卒四十人馬六匹警官等另築居屋以容之觀此種種設備可知許士君對於葫蘆島之規劃已煞費苦心誠足嘉也 
　　島南擬築之浪堤長一千五百呎工程祗畢其一部塌墩爲水泥所製各重一百噸共一百十七已成之堤雖問有被風浪所浸蝕者然仍皆有助於新工程之進行也浪堤與石岸間築有海牆島上房屋工廠鐵道終止處咸受其庇護焉牆基爲水泥所製牆之巓有空管一闊四呎六吋高六呎以備日後安置空管電線之用現築成之管共長一百八十呎海牆則已築成五百八十呎　 
 
 

Page 24

 
 
   
 
