# 1912 - 79 - 4914044

 

Page 1

 
 
評論 
蘇閶兵變感言 
兵貴精不貴多古人之恒言也然而今則有以兵多爲貴者吾憂之吾重憂之 
或者曰大局未定萑苻不靖今日之不得不藉重兵以資鎭壓者理也亦勢也然而京津保前月竟以兵變聞矣一夕之間土崩沙壓潰决蔓延而不可收拾四民塗炭千里震驚此猶得曰禍變之來匪伊朝夕京津保之變北地軍人素無紀律云爾若我南方諸軍隊則固不必兢兢致慮於此 
今者蘇閶兵士驀然譁變警報傅來言人人殊起　之原因雖由於戲園之口角然積因成果究不知其何自而起而第念及星星之火勢釀燎原金閶十里之人民比户被刧罔或倖免兵士則三五成羣大商店大富豪其損失當在百萬以外吾不知此次之變較京津保何如第比而觀之向之所謂養兵以衛民者今反縱兵以殃民矣雖曰兵士之無良軍紀之不飭塗炭蘇閶禍由於此苟將兵者人人能知量　力以養兵而不爲無藝之招募軍數亦何至若是之多餉項亦何至若是之絀以故此次蘇垣之兵變而必欲斷斷自辦曰匪由餉絀吾不信也 
　　且吾嘗聞諸蘇人士之言論矣光復以來大兵薈萃於蘇寗兩處有客兵有主兵有新兵有舊兵纷紜雜沓散無友紀而各軍政分府又竸相纷纷招兵或數營或十數營人人以擁兵自衛爲光榮借防维鄉里之大名爲徵募無藝之口實軍人實數不聞也餉需盈絀不計也甚者一邑之賦稅且不足以餫一邑之軍士至語及夫都會之餉需則更掉頭而不顧矣各治其兵卒各私其一鄉庸亦知積鄉而成縣積縣而爲省一省之都會一省之安危所由寄未有頭目不安而手足可以安者亦未有都會不完而下邑可以完者吾於各邑廣設軍政分府之際而已慮及蘇垣之大局有岌岌不可終日之勢此次猝然之兵變今雖尚未得其眞因然一二有識之士蒿目時艱而追原禍始亦未始不致怨於此焉耳 
大總統命令 
三月二十七日 
臨時大總統命令齊耀琳請假省親應如所請給假一個月委任張鎭芳署理河南都督此令 
專電 
　袁總統因積勞過甚政躬稍有不豫已傅命彰德府舊醫來京調理 
　　袁總統已將各公使反對比國借欵之通牒電告唐總理目下尚無辦法各國銀行團已停止付欵靜候覆文（以上北京） 
　傅聞寧垣軍界有下级軍官互爭意見各長官正在調停 
　　新内閣國務員僅定三人秘不發表聞本星期内可以完全定奪孫總統之眷屬已於前日赴滬豫備回粤 
　　寗垣各部人員唐總理均暫時慰留預料政府遷往北京須在一月之後 
　　熊希齡電致唐總統力辭有前日面辭已荷允許乞踐前言不再齒及等語 
　　孫總統令聯鯨兵輪在寗停泊俟交卸後乘赴武昌（以上南京） 
　　今晚八句鐘起閶門外山塘一帶新兵叛變搶刦城門緊閉哭聲槍聲不絶城内人心大亂 
按上電係二十七夜十二點半發二十八晨九句鐘到不及登入昨報 
　　搶刦一夜天明始稍定計閶門外山塘商店住户無一倖免　　搶刧已止城門尚閉（以上蘇州） 
按上二電廿八日二句鐘發 
公電 
　　蘇州莊都督電北京袁大總统南京陸軍部總長各省都督各報館鑒二十七號晚由壽開回之軍士偶因細故致起衝突土匪乘間搶刧閶門外各商家一時頗形騷擾幸即派兵彈壓當場格殺數人現已安靖城内秩序如常因恐傅聞失實特此電聞江蘇都督莊藴寛勘 
　　蒙古聯合會電北京袁大總統南京孫中山先生唐少川先生參議院諸君武昌黎宋卿先生各省都督議會諮議局各軍政分府各司令各報館公鑒共和宣布已逾四旬總統就職已逾半月而政府尚未成立名爲民國垂成實乃陷入無政府之危境邇來危機日烈險象環生外交則任人取携内治則全國糜爛離析分崩危亡將至推其原因皆由於黨派纷錯意見歧出因之國務員務員驟難任 
 
 
 

Page 2

 
 
定於是政府難成竊謂當此時局艱難组織政府凡我同胞當視爲救亡之不睱勿引爲酬庸之盛典但得政府成立國幸能存所有國務員等儘可隨時監督彈劾若於今茲危急存亡之日而斤斤於毫毛得失之爭竊恐爭議無已國務員終難得人人满意之時而國已不知何往矣危亡之機思之心怵本會聯合各王公同贊共和原期五族無猜共謀幸福故组織臨時政府選任國務各員雖無一蒙人則足其間本會未嘗藉口發言至撓大局誠知國家之存亡爲重個人之得失爲輕若以旬日以來之現象觀之則似國務之責任皆爲個人權利之私圖擾攘分爭竟無已時然則本會諸王公與其隨同附合陷於瓜分豆剖之餘何如早自爲謀猶不失頭痛醫頭脚痛醫脚之故事也要之無政府之國一日不可以自存願我明逹同胞勿狃於四旬以來之往事以爲往者未底危亡來日猶可幸保時事亟矣岌岌不可終日矣凡被任爲國務員者應以國家爲前提勿懹願忌勿自鳴高應即翩然就職即議院議會諸君意見偶有異同亦宜敦勸就職组成政府徐觀後效嗟乎漢族同胞文化先進共和之初而乃有此蒙人復何望焉環顧涕泣言盡於斯蒙古聯合會沁 
　　南京參謀部總長電各都督各軍司令各報館均鑒本部於三月二十三日奉大總統令開民國統一戰事終息大本營名目應即取銷所有關防案卷等卽交參謀部存儲以資查考其作戰局職員向係參謀部第一局職員兼任着即消去兼差仍歸本部辦事至兵站局尚有囗員轉運等事未便卽予撤除應暫由參謀部兼管等因奉此本部業將大本營撤消接收關防案卷所有兵站局未盡事宜現由本部暫行兼管其作戰局職員已飭回本部供職特此通知各處嗣後如有關於兵站局事件請直與本部接洽以一事權而免纷歧參謀部總長黃興沁叩 
　　山東張都督電　烟台胡經翁各埠各報館均鑒當國體未解决之先兩方面執政之人因所處之地位不同未免互相猜忌不能爲一致之進行現在共和成立南北一家官民一體急宜合力同心共謀建設蓋東省秩序旣得保全對於共和之建設不能居他省以後已由共和進行籌備處編訂選舉法即日頒布各府州縣召集臨時省議會籌議應興應革事宜請轉逹在烟以及各處之東省士绅如切桑梓觀念者可迅速回籍由人民推舉入會组織與論機關謀三千萬人民之幸福是所切盼山東都督張廣建篠 
　銅陵自治會電　全皖旅滬同鄉會皖南同鄉會各報館均鑒閱報載孫少侯君哿電稱一兩月内統計各項經費至少總在一百五十萬元以外行政經費尚不在内又稱廬蕪分府取銷下月應發款項軍餉一端已逹五十萬元以上必欲抵押銅官山請將借欵條件研究吾皖全省父老奔走呼號費數十萬金始將銅官山贖回自辦萬無再借洋欵飲鴆止渴之理况將該礦抵押亦祇敷一兩月經費此後更以何地變賣濟用是皖人之公産有限而省垣之濫費無窮徒加負擔自貽後患至取銷廬蕪分府少侯原爲籌餉起見今軍餉不從廬蕪原有稅釐取給而議賣銅官山尤屬措置乖方所云一百五十萬元以外五十萬元以上旣無預算表册亦未指明所辦何事不過位置私人多招徒手兵勇任意虚糜剜肉補瘡而已錦江等世居銅陵痛尤切虜昨日城鄉三千餘人聞信集議憤激萬分不得不泣求同鄉諸公迅電外交部阻止　以玨與三井洋行私訂借約母任迫切待命之至銅陵自治會潘錦江章家祇張大光曹端甫查藴中王亮臣等叩 
　下關海軍部侯毅電上海陳都督伍總長及各報館蘇州莊都督均鑒陳大復之殺衆論極以爲寃而趙司令則又力辯厥罪應囗究竟如何殊不得知但臨時約法規定人民非依法律不得擅加刑罰陳一書生即獲重戾稍緩其機詳愼審判待成信讞公布天下當尚不至即有大害且陸軍部曾有電致趙將陳暫行看管禀候核辦何以趙竟迫遽不待部查自不免令人生疑似宜援周阮案由上海持開法延傅集人証澈底訊究以定曲直趙旣自言殺陳以公當亦極願藉此表白心跡毅於趙陳皆無數面交莫知偏袒惟察之海軍部侯毅叩沁 
　　江北都督府電各報館均鑒蔣都督乞賑電文如下大總统袁大總統孫張季直先生均鑒前次電懇大總統先撥數萬金以救江北灾民之急此電計登鈞覽竊查江北近數年中無歲不有水災無年不有饑饉人民困苦已逹萬分去年夏秋之際水患更甚於前秋冬之間斷以變亂災情之重爲十數年來所無亦爲東南各省所希有今籌賑者方注意於皖以爲皖北之災甚於江北其實江北受災與皖不相上下且間有數處受灾較重於皖此不可不辦都也自城内粥廠設立以來各處飢民爭赴恐後浦城内外飢民　集數萬雖一瓢餬口苟延殘喘於須臾而凍餒交攻必喪溝渠於異日前日王家營分設粥廠飢民大至有行至中途顛踣氣絶者有略被傾擠一蹶不起者每日餓斃必有百數十人死者枕藉於途生者號呼於野種種慘痛之狀口不忍言目不忍覩其設有粥廠之地而耳目所及者情形如是未設粥廠之各屬耳目所不及者情形更可想而知雁行德薄能鮮忝治此方而坐視災民之日有死亡力不能拯中心如搗日夜彷徨敢效秦庭之哭伏乞大總統念江北之　灾憫飢民之垂死迅撥十萬或七八萬金以充急賑而救災黎不勝迫切待命之至江北蔣雁行九叩宥江北都督府沁 
　　蘇州順直會館電奉天天津諮議局公鑒王代表及快信已否接洽莊都督强認本會館爲　有侵奪民人共有私産違背法律搖動共和乞速主持餘函詳蘇州順直會館 
　旅滬潮州同鄉會電廣州陳都督鑒屢電干凟一奉明示鄉耗頻來耳駭心怵敢悉悃素再白　下夫地同潮州時止經月都督非易人地方未致亂陳來安撫於前林稱鎭守於後究厥所由均奉嚴檄所不解者一嗣後都督慨允潮人收回成　謂林勿來謂陳勿戰林旣方命掩襲陳以束手受困遂令吾潮演此慘劇所不解者二吳君行期靡定林軍兇燄日滋在陳固敗散無慮反側在林已千法焉保服從設吳一人威信不及甲士爲數又未前聞所不解者三土客之見由來已久何處蔑有不較目前之曲直而計綿渺之因緣且干戈相見非口舌之比禍灾所歸非意氣之論所不解者四亂事洊至人民蕩析　肆倐變邱墟周道頓阻荆棘僵屍满路皆是無辜外兵登陸何時方退都督視呼籲爲張皇等商場於甌脫所不解者五同人罹彼百憂懷此大惑都督嘉猷吾儕不能敢聞但爲全潮請命統計始終内外損失唯都督任之若更不獲無所逃死何擇何從迫切命旅滬潮州同鄉會儉叩 
　　旅滬紹興同鄉會電北京袁大總統南京孫大總統陸軍部財政部總次長鈞鑒滬中國銀行經理宋魯被滬都督派兵誘捕殊屬違法旅滬商界咸有戒心新政府雖未组織完備然臨時约法具在無論宋魯所犯何罪總應正式傅訊應請速電飭釋以安人心不勝切禱並祈電示紹興旅滬同鄉會叩勘 
譯電 
　　德國國會預算股員已决議增膠州駐兵五百人共成二千五百人　德外務次官宣言謂該部要求增加膠州駐兵實爲中國大局不靖之故並謂袁世凱頗足令各國信任如彼早得欵項則必能鎭定全局德政府今與各國同守不干涉中國内務主義如他國欲圖瓜分德必起而反對以保中國之完全而担保其開放門户 
　　青島增加之兵五百名擬於一千九百十三年八月間撤回 
（以上柏林） 
　希臘人沙佛今日在旅館被拘聞因有人控其假造道勝花旗日本各銀行五圓鈔票之故 
（北京） 
　法國議院議決增撥法郎一千六百萬圓以充陸軍飛船經費（巴黎） 
要聞一 
　蘇州兵變警耗 
陽曆三月二十七日（卽舊曆二月初九日）夜間蘇州忽然兵變勢甚劇烈茲將先後所得消息詳錄於後 
　蘇州訪員專函云昨夜（初九日）八時閶門外標營各兵與先鋒隊在馬路戲園交閧肇變徹夜槍聲不絶並放火搶掠全城人心惶恐今日上午城門未啓商店閉巿聞自越城至普安橋山塘一帶店舗居民慘遭茶毒晋豐典當擄刧靡遺全付一炬並聞槍彈四飛斃命多人胥門一帶亦有土匪流氓乘機蠢動現狀岌岌可危 
　　蘇州訪員專差來告云昨夜之事炮營先變營官亦被營兵逼脅同出搶掠以同胞兩字爲口號一呼四應聲勢甚大時有某營觀望不動即被他營以炮轟擊繼亦附和計各營兵人爲數甚衆自閶門至山塘共搶一千數百家每家入内掠刧者或四五人或七八人不等均手執刀槍同時起事蘇臺惠中兩大旅館被搶數次寓客行李盡被掠去省議會各議員有下榻留園（卽省議會）者有假寓旅舘者倉卒聞變纷纷逃避聞有數議員在途被流氓將衣服剝去僅留襯衣情形甚爲狠狽城内自聞警耗後卽嚴密守衛幸得無事今日午前城門未啓惟胥門閶門之間有城牆一角因受流彈少有損壞但非有意攻城當事起之後由蘇至滬之電缐即被亂兵割斷各處所泊小舟上之客民及當地棍徒亦均混入搶掠今晨尚有多處火光未息其損失不知凡幾也又聞閶門外渡僧橋堍天豐洋貨店先於二十六夜十時有人叩門詐稱買貨店友答以爲時已晚不允開門彼等遂至間壁麵粉廠搶刦二十七夜復至天豐將銀錢货物及夥以舖蓋什物盡行搶去地坑内所藏洋銀二千元亦被搜去 
　據由蘇逃回之友人略述云顧忠深曾於光復後招募新兵一千餘人多游手好閒者蘇都督因恐其肇事曾經設法調往南京非以鄰國爲　也因南京駐軍甚多足以懾服若輩之故詎此一千餘人近復回蘇即兆此禍此種倉卒募集之軍人甚不可靠深爲可慮余（友人自稱）與某君至火車站時見携老扶幼遷徙避難者不絶於道情極可憫惟聞胥門一帶幸未擾及然亦已受驚不淺矣　　另一友人云昨日砲兵向步兵勾結變亂步軍不允遂先與爲難互相毆鬭有一砲兵動手割毁電缐觸電斃命其時地方秩序大亂城門關閉各砲兵纷纷四出搶掠受害者甚衆内有典當兩家損失甚巨徐绅家亦被刦二萬餘金 
　省議會議員某君昨日來滬述及叛兵至議會時有一兵攔住議員姚子讓索洋姚告以洋在屋内始得脫身當時僅被搶去金絲眼鏡一副亦云幸矣聞此次兵變被害者以山塘一帶爲最甚云 
　　蘇州訪員第二次專函云現在南京已派大兵到蘇亂象漸平莊都督亦已由滬赶回人心大定惟今晨（二十八）亂兵曾攻入租界肆行搶掠幸卽平靜無甚損失至九點鐘後各要道已遍貼安民告示可無後患　 
　　滬軍都督府傅出消息云本日（二十八）晨聞蘇垣防兵有變嗣經探訪搶刧之兵係新由皖北調回本月二十六號至二十七號晚又因觀劇疊次起釁一時乘間搶掠從燒閶門外房屋勢甚猛烈計焚五百餘家上海光復軍李統領徵五首先得信飛報滬都督經滬都督立刻發令調派光復光軍知會巿政廳商餘學會兼派兵警在滬寗火車站嚴密巡查截拿逃兵並於沿路節節設防以昭愼重今晨七時半寗車抵滬光復軍正在梭巡見有穿軍服者二人携有衣包等物包袱上且有汚泥形跡可疑遂即恊同鐵路巡警詳細盤詰内有一人見事已敗露乘間逸去當場拿獲一人並將包裏解險内有婦女衣服及銀飾等多件遂卽帶回審訊據供姓李名起勝向在蘇州二標一營其逃脫者係夏得勝至蘇州二班車到又獲亂兵一名携有贓物甚多刻已押解滬軍軍法司訊明懲辦聞蘇州各城門雖尚緊閉鎗聲已絶其勢略平滬都督並於得信後照會各國領事轉飭各捕房留心查緝另派衛隊偵探隊前往密查又派外務科長沈翔雲至華興坊九弄二十一號莊蕴寛都督庽内敦促即速回蘇鎭撫並派軍隊隨護迨至莊庽適陳陶怡君因在蘇被刦亦來滬催促莊公回蘇是以莊公已於二十八日四句鐘起程返蘇派軍隨護一節莊公以爲不必沈君遂轉述陳都督之命謂軍隊已大半出發保護都督府及鎭撫地方莊公感之擬俟到蘇後察看情形再行電商一切沈君又問今日在車站查獲之亂兵應如何處置莊公即托陳都督照軍法嚴辦 
　文匯報云今晨（二十八）本埠得一消息謂蘇州於二十七日晚間兵變焚掠各商店此信於晨問八時得悉蓋有虹口捕房之某包探在吳淞路拘獲一兵手持金鐲付押當即解往捕房由西捕頭訊問口供知四十五標四十六標兵士甫由南京抵蘇此次起事原因必仍爲剪辫之故且爲營兵自相衝突因無辫之兵士堅欲他兵剪辫一則持剪一則列陳如臨大敵致擊死持剪者三人該兵等乃乘勢擄搶商店房屋亦有被焚者惟今晨本埠並未接有蘇州消息大約亂事業已平靜 
　　滬寗鐵路接有電音謂商店被焚者六家被搶者約百餘家今晨九時城門仍閉 
　本埠訪員報告昨日上午有軍人夏阿財持男女衣服及首飾多件在某押店質洋被探張阿林查見上前盤詰據稱在蘇州閶門外路上拾來當送房押候究辦又聞四點餘鐘上海車站亦拿獲逃兵十人 
[直隷反對張鍚鑾近聞]  
　直諮議局反對張鍚鑾爲直隷都督已誌前報聞張以與論反抗當卽辭職惟袁總统以現正籌畫撫卹問題亟應與姚鍚光恊商辦理仍勉令就職一面電覆直諮議局勸解矣 
　張鍚鑾經袁總統慰留後仍舊堅辭聞總统對於此事頗覺爲難因北洋事務繁重堪膺是任者頗乏其人故不得不暫行權宜且直省人民如此反對若一省如此各省仿行殊失组織統一政府之意故除飭張鍚鑾接任外並發行命令將委任之用意剴切宣告週知以免悞會 
　各省反對本省督撫之事除張鍚鑾外若山東之張廣建亦與地方人民極端不能融洽殊與中央命令之効力大有妨碍聞有主張調停辦法者謂外官制未頒行之先所有各省都督一律由本地公舉作爲暫署再由政府於各省委任民政長一人亦爲暫署與都督劃清權限分理全省軍事民事俟外官制頒定後此制卽行消云 
[南京陸軍部三月份支出槩处算表]  
　　陸軍本部費現金二萬七千九百五十三元公債三千八百七十五元 
陸軍額給費現金一百九十八萬五千四百九十三元公債十一萬九千八百三十九元服裝費一百八十萬七千九百六十元 
馬匹費二十二萬三千元 
軍械彈藥費二百九十萬一千四百五十三元軍需雜用費九千元 
衛生費現金三萬一千六百四十七元公債 
 
 
 

Page 3

 
 
　　五百零五元 
敎育費現金七萬四千八百四十三元公債三千四百二十七元 
　要塞費現金五萬七千八百十九元公債八百三十八元 
修繕費六萬零七百六十五元 
　卹賞費二十六萬五千一百七十元犒賞費八千元 
津貼費四十五萬一千五百七十六元恊助各省軍隊經費九十五萬 
預備費十萬元 
總計現金八百九十五萬四千六百七十九元公債十二萬七千四百八十四元 
　大總统咨參議院决袁 
　大總統大赦命令文 
據司法部總長伍廷芳呈稱案據江寗地方審判廳檢察廳呈稱三月十七日讀臨時政府公報電報欄内載有大中華民國元年三月十一日袁大總统命令今國體變更首在蕩滌煩苛與民更始我國民積受專制官吏之弊失罹罰政多未平陷於囹圄或非其辜當茲民國初基正宜滌除舊染咸與维新凡自中華民國元年三月初十日以前我民國不幸而罹於罪者除眞正人命及强盜外無論輕罪重罪之已發覺未發覺已结正未结正者皆除免之我國民其自納於軌物懷茲刑辟母蹈匪彝以保我同胞之身命榮名於無極此令等因查法律命令効力發生期間前奉規定公布無論遠近各衙門以奉到公報後五日爲施行期間所有袁大總統比項命令所定範圍是否包括南北一律施行現在北京政府正在组織之中南京政府又尚存在是否認此命令爲有效本廳所受訴訟三月初十日以前除眞正人命盜犯不在赦免之列已結正未結正者共計五十八人是否應遵袁大總統此項命令並予除免本廳長等未便擅主相應備文呈請示遵等情到部據此查南北雖已統一而内閣正在组織南京臨時政府尚未交卸袁大總統此項命令曾否咨由大總統轉發臨時公報飭令南北通體遵照本部未奉明文不敢臆斷相應據情呈請鈞核以便飭遵施行等情前來查臨時约法第四十條臨時大總統得宣告大赦特赦減刑復權但大赦須經叅議院之同意又同法第五十六條本約法自公布之日施行袁總统前項命令查係三月初十日所發布在約法施行之前須得貴院之追認方能有效合就咨請貴院迅賜議決咨覆可也此咨 
　附大總统批　呈悉查臨時约法第四十條臨時大總統得宣告大赦特赦减刑復權但大赦須經參議院之同意又同法第五十六條本約法自公布之日施行袁總統前項命令查係三月初十日所發布在约法施行之前須得參議院之追認方能有效已咨照參議院候議决咨覆時再行飭遵此批 
[孫總统派員赴晉]  
　　前日孫大總统因山西都督巡撫並立政治機關不能統一委任該省代表狄君樓海爲宣慰使前往調處狄君再三力辭孫大總統以該省未能安輯危象迭見狄君名譽素著仍勸勉爲一行惟宣慰名義易生誤會乃改爲特派員飭令迅速前往開晉省亦已屢電招請狄君急歸矣 
[要件]  
　　學校系統草案（二續） 
　　第二次稿說明（表從略） 
師範學校五年畢本科四年預科一年高等師範學校四年畢業本科三年預科一年 
　　師範學校修業期五年不嫌過長者以其爲小學敎員之預備學術之淺深關係於國民敎育之程度者至巨自第一年預科外末年注重寔習敎授則關於學術上之修習在本科實不過三年有奇勢難再減且畢業時年齡過小亦難勝敎員之任至高等師範學校師範學校必各設預科一年而不以其課程併入本科者欲於此一年間試驗其品性志趣能力是否適宜於爲敎員而分别淘汰之也 
專門學校修業期三年或二年高等專門學校修業期四年或三年 
　此包括農工商醫藥法政美術音樂及其他各種而言 
初等小學補習科高等小學補習科各二年畢業 
此補習科專爲初高小學畢業生升入他校者而設其效用有二一爲學業上之補習一爲職業上之預備 
女學不别立統系但就各種學校增損其學科 
依此規定自入初等小學大學畢業止十七年兒童自六週歲後入學至大學畢業止二十二歲 
依此規定每级修業年期無逾四年者 
依此規定升學無牽制設置無重複 
[第三次稿說明]  
　　前列第二次草案於義務期限之規定以及廢去高等學校改爲大學預科等俱爲救奮制之失酌時宜之中大致盡善無可置議然其中尚有二端應商確者卽入民就學在中等程度以上志在大成脩業期限不妨稍久而在普通學校稍求智識便即營生修業期限不妨稍短今觀前列草案則其结果適與此反如定大學預科爲二年畢業期限過短在今中等敎育未普及時外國語程度不足欲於此二年中修畢一二國文字以與大學課程銜接則必勞而無功其不合者一也如定高等小學爲四年畢業又嫌期限過長凡高等小學畢業之人大半升入專門學校以冀修得職業應用于世故欲定高等小學之期限但使生徒學力能入專門學校已足（日本制修畢初等小學六年卽得入專門學校）若徒事延長在父兄則憂負担之過重在子弟亦慮成效之難期而社會一般職業又不能早得才智之士助其營業發逹其不合者二也欲救斯弊故特改爲今制於高等小學減少修業期一年卽在大學預科增多修業期一年如此規定總計畢業程限仍不逾十七年而在人材敎育與國民敎育遂覺各得其宜似賢於前制遠矣 
　　他如中學修業四年大學本科三年或四年以及師範學校專門學校各年限俱如前制茲不　 
[清談（我）]  
　　吾蘇自光復之後當道立議募兵流氓游手兼收並蓄有識者早慮匪類聚處必貽日後之隠患今果然以兵變告矣 
推究事變之釀成不外二途一則見京津叛兵驟獲多金又倖逃法網於是犯法之心不敵其發財之心而人人躍躍欲動矣一則見軍隊長官盈千累萬揮霍無度而已則極薄之口糧又時慮其欠缺於是憤苦樂之不均冀乘時以一逞所以一唱百和觸而即發遂使錦繡金閶慘遭浩刧西望吳門正不知涕涙之何從也 
　　噫前車已覆來日方長叛兵之如何收拾未叛者之如何约束以及商民之撫卹善後之布置一肩重任責在都督安危定變是所望於莊公 
小說 
[俄王之偵探（四十）]  
　　余又細思此遇害之婦人爲誰爲年老之人或爲年少之人余深恨當時未携火柴至未能知其究竟余方且食且思忽然心一動自思此女敢是以前在綠蠟船上被毁小照之女兒余此思想不過偶爾念及並無眞實憑證當夜余惟速望天明天明之後余料近地之人必能發現此屍余可藉以往觀人必意余得有新聞而觀决不疑余另有别故也余食旣畢余仍與母舅至彈子房打彈惟余心中擾亂舉手不準母舅以言責余余答道今日余因打獵過久執槍甚勞且步行數里因之手顫不能如意母舅問余道克密邱與來脫考脫平時相處甚密今日打獵爲何只請你去不請來脫考脫同去余道克密邱原也請他的只因來脫考脫已有堪密家之約所以不能同獵未幾余卽回房就寢心中甚亂自思今日不回石壁看邢女屍是否合於道理余因開窗直向犯事之處遙望只見遠樹　天陰雲四合天將下雨余幾出神呆立片時乃閉窗上牀但是展轉反側不能入寐過去與現在數月間事一一往來余懷余又想及余在林間大聲呼時不知已被逃走之人識余麽余又思密烏蘭爾如知此事告余但是恐又不敢告余因爲密烏蘭爾已經配於何突老夫何突老夫旣與此事有關心雖欲言口亦决不能言也余在牀上恐臥而過約有數點鐘之久 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閩省借欵之小波折]  
福建都督以財政匱乏現向美國借欵一千二百萬元卽以該省鐵道敷設權及礦山採掘權爲擔保嗣以該省鐵路總辦葉崇祿反對甚力事遂中止然近來財政日益困難不得不借外債藉資挹注是以又欲向日本三井會社借欵五百萬元仍以鐵路鑛山爲低押惟三井會社尚未遽允云 
[鄂省畢血會將次解散]  
　　鄂省起義後有功將士至夥雖練有軍隊八鎭猶不能安挿無遺是以黎副總統特創畢血會招集賦閑之起義將士優給薪餉設館招待俾免有鳥盡弓藏之嘆計收羅有一千餘人分爲八區聚集一處嗣因二月二十八日之變該會衆隨同羣英會以武力要挾當道故於事後將其分散居住但該會性質旣非軍隊亦非學堂除一宿兩餐點名領餉之外毫無所事會員等希望甚大以爲此會係任官授職之過渡機關故纷纷投入繼而會章頒布普通月給薪餉十五元並無作官之希冀其原係兵士者尚願安守如曾經充過將校者皆大失望於是私立會黨妄思蠢動者甚衆近日鄂城謠言某黨將推倒某人某會將與某黨操戈均牽涉畢血會該會正會長蔡濟民君刻已任軍務司長之職深以會員羣居閑處殊屬非策極力偵察其舉動前日果偵獲殷廖銓王焕章劉炳南叚玉奎四人爲首糾集軍界假某寺開會演說倡言三次革命是夕蔡卽派兵圍抄其機關處起獲名册圖記旂幟印信等項並將殷廖銓等四人當場拿獲卽在軍務司署頭門内請命斬决一面宣布罪狀赦其黨羽會衆兎死狐悲咸不自安連日請退者甚衆當道遂擬乘機解散聞已議有辦法將畢血會名目仍舊留存專爲慰死恤傷機關所有願告退者給予特别勳章飭令回籍由軍務司行知該地方官妥爲保護按月在縣署領恩餉若干應享權利一律保存其不願告退回籍者由司秉公考騐如程度堪勝軍官之任遇有鎭恊標營中下级官佐出缺卽以儘先委用如資格不合而年屬英俊粗識文字者則送入軍官學堂肄業俟卒業後儘先委用年老不堪造就者則勒令回籍仍享同一之權利 
[張紹曾赴鄂之原因]  
　　前清第二十鎭統制張君紹曾最先贊成共和幾爲前清政府所仇害現袁大總统以張軍於南軍素有感情特派張爲答謝慰賀專使偕同隨員十二人於二十三號由京起程乘專車南下先至鄂省再赴沿江各省埠遍行慰問藉聯感情二十四號下午張君專車抵漢副總統特派叅謀總長楊開甲等率步兵一營軍樂一隊在漢口大智門車站歡迎聞當夜張君已乘官輪渡省晉謁副總統矣 
[籌畫荆州旗民生計]  
　　満人自入關後原無獨立性質概吸漢族脂膏現民國成立副總統深憫荆州旗民生計日艱力持人道主義再三籌维現據黃炳言方策施行探記辦法如下（甲）開墾荆州城外馬廠肥渥土地二萬餘畝供伊生活（乙）萬城堤工甚鉅俟開修時著年力富强旗民充當工役藉資自給（丙）飭各旗民中之富者攤派鉅欵聘請工業敎員設立技廠俾游民孺子各執一業圖謀衣食 
[粤都督布告續勦惠軍原由]  
　　都督府示前王和順造亂經已擊潰餘衆散匿各處本擬盡數搜捕以清亂源值李統領福林等力任安撫並由陸梅等親簽各願遵命令任由安置本都督以搜捕易致騷擾陸梅等旣願就撫准責令交還處門長洲各砲台寛其前愆别與位置卽任李福林全權安撫經涉半旬未據交還本都督猶不忍遽加嚴辦十六日手裁尺札委李標统湛親賚往威遠炮台諭令交還各台陸梅不特不遵所命並敢宣言威嚇要求給與兵船聽彼指揮由彼召集所部長駐炮台若不如彼所求卽搶掠洋船以供粮食乘機進窺各屬措語荒謬不可理論復據確實報告陸梅占據威遠炮台後招同王和順關仁甫潛往規畫一面召集惠軍固守各台一面勒索擄掠私購大帮搶械勾结土匪再擾省城密製多數炸彈擬混進省城焚攻衙署如不得逞則肄掠西上歸其巢穴凡此惡謀經有告發之人指證無誤本都督爲保全地方計不得不爲驅除經派出軍隊分赴各台相機勦撫目下魚珠牛山長洲各炮台經已用兵恢復而虎門砲台即委明字順軍前往勸其交還砲台予台生路如果執迷不悟實加痛勦總之本都督一秉大公以國民之心爲心固不肯妄動干戈致傷和氣亦不能過事姑息貽患將來仰商民人等知悉各安本業母生欵慮是爲至要特示 
[續紀粤軍克復各炮台情形]  
　陰曆二月初一早六點鐘程字營到黃埔上陸係由陸軍學堂前後各路進行直向曾家村有入祠堂者有入普學育堂者有守大操場之演武廳者有由學堂後面上山者其旗上大書奉都督令不打砲兵字樣炮台舊兵見之纷纷避去惟惠軍一見遂開槍拒戰初時惠兵槍彈正足且連放大炮五响聲勢愈振程軍因路境未熟誤入危險界缐且戰且却九點鐘程軍之在村外或山上者已盡退至陸軍學堂後面不成隊伍矣其在演武廳之十餘人極力逃脫死數人在普育學堂者死最多在村邊被擄刃斃三人惠軍遂進至村外大操場諸地此十一點鐘前之劇戰也下午有陸軍第九標到埔由後山深井對面上陸先用晚膳定作戰計畫布置妥當乃陸續排陣上山在山頂安開花砲過山砲三面包圍自五點餘鐘開戰漸戰漸夜乃利用夜間直薄村邊逼近砲台之下惠軍漸戰漸弱多鳬水而逃故死傷者頗多至天明直攻砲台惠軍已盡數遁去陸軍則收隊回魚雷局船廠諸地此初二早克復炮台之情形也至初三早見有濟軍福軍及各軍不下二十餘船開往下游虎門一帶聲勢甚大高豐投誠免死之旗細查陸軍學堂船局船廠工廠皆無損失惟由學堂至曾家村沿途血腥甚多自大操塲至普育學堂之村邊陳屍十餘具離村邊之林麓亦有屍十餘具有一屍頭已不知去向初二日已抬去十餘具俱多程字北伐營襟章各屍現由廣仁善堂備棺收執云聞第九標某副目云都督有命能捉得王和順賞五千元克長洲炮台二萬元克虎門二萬元故各營莫不奮戰 
　　又聞中路各砲台中如長洲牛山兩台均置有二十四生的大砲其彈子重五百磅能射擊二十餘里之敵人惠軍抗拒各陸軍民軍時曾施放數响有一實心砲彈飛落番禺鹿步司屬東圃附近之珠村潘氏祠前陷入地中丈餘當時全村屋瓦皆震事後用無數工人始能掘起權之重三百五十餘斤云惠軍雖據有此項大砲然袛利遠攻不利近擊故陸軍民軍能直逼該砲台成克復之功　惠軍所踞虎門最重要之沙角炮臺陳都督以其建築工鉅發令勿遽進攻只調大兵四面圍困絶其接濟另飭龍濟光及黃明堂派人前往陳說利害令其解散故此兩日間無大戰事現已於陰曆二月初四日下午六點鐘左右將該炮臺收回矣 
[龍覲光毁家紓難]  
　　龍覲光致龍濟光書云子澄胞弟如晤（上略）此次惠軍肇亂與新軍衝突雖係一小部分之鬥毆然殃及池魚關係於廣州甚大吾人昔苦專制久矣幸一日捐棄生命財産購得共和休養未能又遭蹂躙地方之菁華有限人民之流殞堪悲更恐枝節橫生牽動交涉則險象更不堪設想矣吾弟愛民愛國素抱血忱维持台案尤爲　人所共信尚望勉盡一已之責竭力調和庶泯同種戕賊之悲而弭外人干涉之　兄昔遊　海曾見彼國社會相愛如同一家私鬥之風罕所見聞其道德之高尚政治之純良不能不今人欽仰吾兄弟丁此時代忝爲民國公民手握兵權分應報國縱不能使中華國徽遠揚歐美亦須使所轄地點日享公安區區之忱是所切盼耳兄自维乏德天職未償當宣佈獨立之時即志切北伐繼以桂匪　興分須保衛未克親行撫心殊覺恧然惟有取先人之遺資以盡一分之義務前次所捐軍餉十萬元早經匯寄繼组織北伐籌定四十營一月之餉近竟南北統一取消用兵此欵尚存在滇地頃接鄉友陸勛臣陳閏聊等函稱我滇軍餉乏匱當道苦於經濟問题吾兄弟在外奔馳無所盡力於桑梓熱心公益著手無從兄擬將此項備欵十餘萬報捐我滇以資小補未知吾弟以爲然否（下略） 
[湖南實業司次長違法種種]  
　　湖南實業司成立最後次長陳洪鑄係湖南礦務總局備貲遣送出洋專習礦科之人去秋回國後適值湖南光復經都督派充礦務總局次長旋爲本局同事某君所不容由局長黃君調停運動都督委充實業司次長乃蒞任以來日以爭攬權利爲事自專自用旁若無人視本司司長楊杞如同赘疣即對於都督亦遇事要挾都督優容之因此氣燄愈張欲將各部司權利一網打盡茲將其違法種種彚列如下 
　　一爭軍務部之權陳洪鑄履任未久卽於實業司議設機械廠欲將軍工槍砲子彈各廠歸併辦理迫令軍務部交出屢次在都督府提議經軍務部黃部長鸞鳴斥其謬妄由是大起衝突旋經各界調停謂實業司係屬行政性質並非營業性質其對於各項實業祇任提倡維持之責不得奪其自有之權况軍工槍彈應在軍務部權限之内似無庸歸併該司辦理陳無言可答始默然而退 
　一爭交通司之權陳洪鑄以湘省鐵路爲絶大刋權欲將全路收歸該司承辦遂援引歐美各國請設土木工程局牽引混合已經朦禀都督核准遂卽通劄各屬凡關於大小工程之事概歸該司管理並另刊實業司承辦鐵路政見到處發布交通司以鐵路在交通範　之内何得越俎相與力爭現亦刋布一交通司宣布路政統一理由書聞兩司仍相持不下 
　一爭礦務總公司之權湘省向有中路南路西路各鑛務總公司及三路總公司所以杜外人窺伺也陳洪鑄欲攬全省礦利竟將三公司總　取銷收歸實業司經理已於日前將關防索去聞全省礦界中人大爲憤恨擬合力反對云 
　一爭礦務總局之權陳洪　係局派留學生學成回國由該局委派各礦經理期收實效詎陳自履任竟欲將鑛務總局收歸實業司辦理緣局所辦水口山鉛礦平江金礦新化銻礦獲利甚豐將欲盡行攫奪以握此絶大利權現由局長黃君忠績據理直爭並呈請都督飭銷陳洪鑄實業司次長發交本局酌量委派各礦實地練習 
[濟寗擒斬變兵]  
　　三月十八日濟寗州商團在南關左家店内查有形跡可疑者二人當場盤詰據云係北京變兵潰逃至此并搜出鐲子十餘支金表數個銀八十餘兩遂即拿獲送交兗州鎭後經執法官詳加審訊知確係北京三鎭潰兵即行就地正法矣又有一趙姓者係濟寗人曾在北京當兵日昨逃回勾结多人假陸軍名義向該州東關安阜街鹽店借貸川資不遂所欲大肆刧掠當經兗州鎭派兵拿獲訊明亦於是日正法 
[皖江近事記]  
　都督宴會部員日前南京陸軍部派有調查員鄧君子贊來皖調查軍政當經孫都督派員招待并於翌日聚宴於大觀亭惟時鄧君酒喧耳熱不覺高唱入雲以楚音而唱皮黃旁觀大爲捧腹及席散後鄧君又欲在中途放槍爲樂同人等恐驚商民極力阻止於是鄧復上大觀亭見亭上置有商民各界石勒朱家寳肖像乃大聲急呼曰此漢奸也我當以手槍奉敬遂將石勒毁壞如鄧君者不免以酒失儀矣 
　改葬烈士遺骸孫都督以葛烈士瑞芝於辛亥年九月十日起義皖垣未成身殉迄今遺骸仍　葬於城北孤寂窪湮没忠骨不無遺憾特令潘警察長備棺裝殮并派委偕同烈士家屬前赴葬所起出遺骸裹以紅縐衾褥扛至接宫廳暫放俟與戊申死義諸烈士遺骸一併葬於公園附近以慰忠魂其烈士家屬復由孫都督按月發給卹銀藉資養赡 
[浙省軍事要聞]  
　浙軍預備凱旋浙軍第一鎭出征在外現因南北統一全師即須凱旋迭經參議廳優定犒賞章程並令第三恊司令率第五標駐紮寗波第六標移駐鎭海七標紮台州第四恊率八標駐温州令行軍政司委任叅謀盛開第二鎭叅謀陳滌參軍蔡張諸君分赴各駐地預備佈置原定前星期班師嗣因營舍修理需時電請暫缓茲聞已一律竣工電致朱统制請示即日拔隊蔣都督昨已令行各司局遴派妥員星夜在都督府附近設立籌辦處預備凱旋慶祝云 
　　騐放處州軍火處州軍政分府吕鳳韶君曾派員赴申購備快槍六百支始於日前運送到境經巡防梅統領照章查騐僅執有滬軍都督陳其美護照疑有别故當將全貨扣留電禀都督請示現經軍政府查明此項槍械確係該分府所購藉防土匪及農民抗烟之用疊電請予騐放已經都督認可轉令梅统領遵辦矣 
[禁烟交涉之棘手]  
　　浙軍蔣都督日前令行外交民政等司案據外交部電轉准駐滬英領事函開浙江官吏阻止印土貿易一案本國駐使業已迭次照會貴部茲將該照會要旨擇要轉逹深望切實告知浙省將禇君及其他官員之違約舉動赶緊設法補救本國駐使查印土一物在浙江省内實爲一種合法之貿易品凡有阻止印土售賣之舉動及勒閉土店禁止熬膏等事皆屬違背去年訂定之中英條约而各省頒行阻抑印土貿易及印土過境之章程在本國駐使之意亦以爲同屬不合法且印土九箱橫被扣留單貨不符未經指實藉口内有川土以爲卸過地步等語本部查所開各屢累見前電卽希併案核辦前來本軍府查此案由前政事部辦理卽係禇司長一手經辦自本都督蒞任後迭准外交部電牘纷馳已根據議案及中英條约禇司長查復各情先後答復茲准前因應由外交官會同民政司查照部電悉心妥擬辦法尅日具復以憑轉咨總期對外不釀交涉對内無碍禁烟庶幾雙方俱妥案可望结云云 
[龍潭煤礦之眞相]  
　　南京龍潭鎭附近施家山一帶地方煤礦前清江南鹽巡道胡家楨以官欵開採虧耗十數萬金事遂中止迄癸卯年有民人乘問私挖自利屢起爭端前清宫長决議收爲官辦仍歸鹽巡道主持其事及丙午年經代表商人張廣生集資三萬七千四百兩繳還官虧二萬二千兩由前江督代奏准歸商辦仍用官辦之執照戊申五月該代表病故由其子夢陽以代表名義兼擔經理至已酉冬因虧耗甚鉅周轉不靈且欠公家積面井口各稅甚夥官催嚴迫各股東又互相推諉因是張夢陽禀請官家收回以抵稅項并繳還借用之官照此礦遂廢南京光復伊始哀鴻满目生計全無有符作霖君發起開辦此項廢礦以工代賑商諸各當道均極贊成惟以官欵無着一時難以舉辦因改議先集開辦經費銀二萬元组織江寗復興煤礦經理遵章完稅如有盈餘酌提報効曾禀請江蘇都督給予開礦執照行知句容民政長曁龍潭軍隊管帶出示保護並先咨籌辦難民生計處挑選精壯難民二百名隨往開採符作霖等正擬進行忽有龍潭鎭董事屠某以龍潭人辦龍潭礦爲詞具禀江蘇莊都督及衛戍徐總督請兵保護先後均經批駁復又架詞禀諸中央實業部牽涉符等符與該董事相識在前不忍以意氣用事爰於三月八日公電各當道各股東辭職以免因個人權利破壞公司大局現聞該公司已聘請留學專門家劉君鍾　爲技師實業經騐家某君爲駐礦經理指日赴鑛開工未知將來辦理能得法否也 
 
 
 

Page 7

 
 
本埠新聞 
[交通蒙藏之畫]  
　　蒙藏爲今日民國急須注意之點惟經營溝通較專制時代尤難旣不可追以威力尤不能稍事敷衍一着差後卽爲擇肉者所得劉君紹禹約同伍秩庸岑雲階陳英士程雲樓王采臣張季直陳潤生李平書于右任温欽甫沈縵雲葉惠鈞楊千里諸君在上海發起蒙藏交通公司擬由張家口經庫倫科布多新疆拉　以逹成都測定將來鐵道路缐先築成可以通行無軌汽車車路沿途增設旅舍酌建都巿趨重商務推廣學堂並提倡農林工礦各項實業爲蒙藏人刷新耳目廣籌生計務逹五族貧富智力均等目的而後已前日唐總理來滬亦極表同意力任提倡劉君現正赴寧向各部磋商此事準於下星期日在靜安寺路上海通商交涉使署開談話會預備發起尚望諸君子勉力圖之母蹈前清各鐵路公公司之故步致令他人垂涎倚笑於其旁思代庖而越爼也 
[解釋大赦之疑問]  
　　司法總長伍廷芳君覆滬軍軍法司函去頃接二十五日來函以袁大總統發出大赦之令不合法理特詢鄙人查民國總統均有赦罪之權卽閱中華民國臨特約法第四十條内載臨時大總統得宣告大赦特赦減刑復權但大赦須經參議院之同意等語是袁大總統確有宣告大赦之權矣至有無經參議院之同意鄙人不得而知請向參議院查詢可也惟此次大數卽使不合法理亦不過失於過寛鄙意以爲與其過猛無寗過寛故曰寗失不經無殺不事大赦之令似未可厚非也邇者共和確立人民之自由權亟宜竭力保障但聞各處官廳審訊案件仍用刑罰又不依據法律逮捕拘禁及至逮捕拘禁多日尚不解赴法庭訊問判斷實屬蹂躪人民之自由權違犯臨時約法第六條倘不嚴加限制必大啓人民之驚疑決非民國之福執事精通法律諒有同情茲敢掬誠忠告凡在貴司範圍之内如有此等侵權違法之事發現尚希嚴行禁止以重人權而維法紀至爲昐禱 
[禁烟聯合會紀事]  
　　陽曆三月二十七日下午五鐘滬上禁烟聯合會在中國青年會開會到者有十八團體之代表首由丁君義華宣布關會宗旨繼有社會黨代表發議略謂禁烟一事關係重要以余個人意見擬商請敝本部通知各支部勸其實行恊助禁烟之舉一面請各省民政長出示嚴禁吸烟一面上書袁總統唐内閣請其向英人收回自由禁烟主權復有自由黨代表云敝黨擬定不收吸鴉片人入黨並通知各支部一體實行商團公會代表云禁烟之事宜通知各處商團請其實力輔助並云丁君於南北議和特曾數次電勸清廷退位助我民國之成功今又提倡恢復禁烟主權問題丁君愛我之厚誠屬令令感激此次各圑體代表凡有欲向丁君致謝者請起立於是衆皆起立又有中國聖敎書會華總理徐維繪君云丁君熱心愛我應由今日到會代表各團體之名義公上美國萬國改良總會一函以讚揚丁君之德衆皆贊成當推徐君爲起稿員致函華盛頓萬國改良總會嗣又公擬以到會代表各團之名義上書袁總統唐内閣勸其向英人收回禁烟主權由徐維繪君推丁君義華爲起稿員衆贊成又公議成立恢復禁烟主權會由到會各圑體人代各委一人爲該會之進行委辦於星期六下午四鐘就廣西路萬國改良會内聚議進行辦法嗣復有他團體熱心禁烟諸君相繼發議大都懇擊動人附恢復禁烟主權會草章於後 
會名恢復禁烟主權會 
宗旨以修改中英烟約實行恢復禁烟主權爲宗旨 
會員凡對於本會宗旨樂表同情者無論男女皆可入會 
職員本會無特立之職員惟由滬上贊成立會之團體各派　代表一人组織進行委辦其组織之法由該委辦自定會費本會不收會費 
會期（甲）本會聚無定期由進行委辦隨時招聚（乙）本會以恢復禁烟主權目的逹到之日爲解散之期 
[聯合籌賑大會議]  
民生國計會發起　社會聯合義賑會於前日二時特開討論會於京江公所到會者有共和促進會諸蓄同志會皖南同鄉會中國社會黨滬北總商會世界宗敎會中華民國憲政黨中華實業聯合會大同民黨公濟總會工黨等先由錢君野氓倡議社會聯合義賑會之名稱其名義似嫌狹窄且與社會聯合會相混可否改爲團體聯合義賑會一則與社會聯合會不相混淆再則可推及於各公所各商界一律担任籌募繼復提議分籌賑於賑紏察爲三部各專責任以免營私之弊衆皆贊成旋舉定孫中山先生爲籌振總長惟放振紏察兩部長一時難得其人俟後日再舉繼又由各團體代表公舉張季直等三十餘人爲名譽議董並將民生國計會所擬之簡章十則並辦法議案十條逐一通過訂於陽曆四月一日再舉籌振員發給捐册寔行勸募時已鐘鳴五下遂散會 
[维持土地主權之手續]  
　　上海租界内外各屬洋商租地向由前清道署飭令會丈局查勘禀復核無紏葛填給印契執業光復之後久經擱置現民政總長李平書君以此事攸關士地主權亟應繼續辦理免多損碍特飭原辦人朱幼蘭將檔卷文件整理裝櫃悉數送請民政長吳懷疚君查收核辦 
[科長犒賞軍隊之忙碌]  
　　滬軍陳都督昨委總務科科長徐宗鑑君備辦猪魚等品率同騎兵隊至南巿前貨捐局駐紮由皖返滬之威武營犒賞軍士並於諸將士前代陳都督表明慰勞之意聞徐科長今日尚需至徐家匯法華鎭犒勞學生軍云 
[諸以師暫缓解寗]  
　　江蘇財政局委員郭定森奉江蘇都督委派來申至公共公廨控　前清江寗財政公所勘辦處委員兼江南籌防局軍需科員李崇　及江寗藩庫管論委員諸以師寗省鐵路總辦厲玉麒等捲　公欵及各項合同股單契劵一案前日午後由廨飭傅諸以師到案復訊先由原告代表郭定森延赫來司律師並偕現任江寗財政公所管庫委員曾科（卽曾伊思）上堂聲明案情繼由見証蕭譽昌投　去年十月分先奉江蘇程都督命令來申向諸以師查詢各項單契及短少庫欵一味諉爲不知後又奉財政局蔣總辦委派來申復向詰問始將各項契據交出其餘合同股單及短少庫款依舊不認旣又有見証金鼎王福堂先後上堂証明一切訊之諸延博易律師到堂代辯並稱所有交出各項契據係由家丁往取行李時悮携來申並非有心捲取應請明察聶襄讞與英領翰君磋商之下遂即下判云此案查據原告所呈証據及各見証到堂証明諸以師實有應担責任事出内地本公堂預審已明應卽解送南京師案訊究判畢復據博律師聲稱被告旣奉堂　解送南京但在滬尚有他事未了可否准其暫缓數天旋據原告代表赫律師譯稱被告前祇諭交六千兩人銀並保現奉堂上訊明爲數甚鉅須令將可靠産業存堂作保中西官復經會商諭令改交二萬兩人銀並保准其暫缓六天再行起解諭畢復將厲玉麒一案略詰一過因爲時已晚判交原保候再訂期會訊 
[商會徵召會員]  
　　上海總商會通告各會員云民國大定政治統一則凡恢復商務维持會事自應勉策進行以盡興商保商之義務曾於陽曆二月二十七日特開大便徵集善後辦法議定名稱改爲上海總商會登報布告在案現查一年期满應届　舉之期前承執事遵章入會擔任會務同深感感茲本總商會另訂新章附呈查照是否仍願入會務祈於四月五號以前復會俾便彚刋選單再行分送事　會章幸勿遲延乃所至昐計附新章一纸 
　上海總商會脩改（入會）（會費）（選舉）章程 
一各業會館公所團體入會者會费仍照舊章惟向例僅舉業董一二人代表入會爲會現擬普通選舉即於各業團體中按營業之大小會費之多寡酌定推舉代表之人數 
一各業團體出會費至一百兩以上者得舉會員一人以多至十人爲止 
一各業商號商人不附入團體單另入會者會費酌分三種一百兩五十兩三十兩每年擔任會費五十兩以上者得舉其店東或經理人入會爲會員三十兩者得舉爲會友會友有　舉權會員有被選舉權 
　一各業入會之商號開明行業招牌住址電話及經理人姓名到會註册由本會塡發入會証據編列號碼以備查考而资維護 
一團體入會者由各業會館或公所開單報告亦按户駐册塡發入會証據 
一會員由各業普通選舉分别入會註册即由入會會員復畢會董三十一人再由會董公舉總理一人恊理二人 
[調查洋涇浜設官章程]  
　　上海光復後公共租界會審公廨因無上级長官經外交團議歸捕房暫行管理茲自民國成立後由通商交涉使温宗堯君提議收回迭向外交團磋商迄未就緒現温君以此事關係甚大未便恝置故復商請司法總長伍延芳君昨飭公廨讞員關　之將昔年所訂洋涇浜設官會審章程照綠一份即日呈部以資研究 
[對荷外交後援團之消息]  
　　前日接袁總统覆電謂可就近與唐内閣妥籌辦理已刋各報茲查近日疊接泗水告急特電謂除被逐出境七人外在此半月之内尚擬將禁押之八十七人指爲首縱科以重罪故昨日吳君世榮王君少文往見某君面商種種辦法立出傅單招集各社會於本日（卽念九日）在華僑聯合會開會研究以備實行辦理爲後援之効力 
[莊東抵欵不贖之下塲]  
　　上海地立審判廳爲出示召買事案照宏德莊股東王濟臣王譜琴互控抵欵不贖一案旋准商務分會函以已經勸了請將存案單據檢還等情當查該莊尚欠前清道庫票欵未能任個人欠没理當一併追繳以充公用即經咨請民政總長移開如果王譜琴實係家産盡絶無可追繳經理何憩堂避匿無蹤應准以賈劍門名下押欵一宗擬抵票欵等因又經函請轉飭赶將押欵繳廳以憑將單發還在案茲准商務分會函以賈劍門遷延仍不措贖請將其所執房産出示召變俾了全案等因前來合行出示召買爲此示仰諸色人等一體知悉如願承買後開房地務卽開明時值措齊現洋呈候核明發給原單契據註册承粮管業母稍觀望自誤切切特示 
[嚴禁僧人不規則之集會]  
　　滬軍都督示云爲出示嚴禁事案准内務部一電開項聞有僧徒藉聚會名義發賣印布跡近招謠希速嚴禁並飭警察密查究辦以靖地方等由准此查結社集會在法律上許人自由乃共和國民所應有之權利苟宗旨正大國家絶對不能干涉或制限之惟該僧徒人等發賣印布歛錢作奸有類匪徒開堂放飄之行爲自與宗旨純正之结社集會有别若不從嚴禁止恐吾同胞爲其所惑致蹈法網除令行民政總長轉飭各區巡警密查究辦外合亟出未嚴禁仰諸色人等一體遵照勿違 
[保護僑民之計畫]  
　　我國人之僑居南洋羣島者不下數百萬奔走經營備嘗辛苦利而導之充其勢力足爲主人翁而有餘前清時代執政者持放棄主義不加保護致我僑民屢屢受侮於外人至可嘆也今民國工黨總部黨員白蘋洲君概然憂之特商於總部擬在南洋荷　領土先創立工黨支部以期厚结團體抵禦外悔白君久旅南洋熟悉情形前往组織必爲海外同胞所歡迎拯救苦力華僑出水火而登袵席於白君有厚望焉 
[參議會定期集議]  
　　　滬南巿政廳因奉省議會頒到巿鄉制章程由參議會核定先從巿區域入手調查定於陽曆四月一號卽陰曆二月十四日午後在廳開會邀集從前主任調查各員及議員等公議辦法 
[松防營改編滬防營]  
前駐南橋鎭之松防營原由余夢熊爲營長所部兵士共三百餘人茲奉滬防全軍統領李英石君命令以滬上防務戒嚴需兵保　　　 
護自應改編爲滬防第七營仍以余夢熊爲營長飭令統率全營弁兵來滬防守現余營長已遵於前日率兵抵滬暫駐常州八邑會館 
[兩次被盜之駭聞]  
　　引翔港鎭西奚家宅地方邱祿生家去冬被盜搶刧後由捕房緝獲盜匪張洪元俞德四等一併拘解公堂訊辦在案詎前口夜半又有盜匪二十餘人明火執仗擁至該處用石撞門入内將事主綑縛飽掠而去昨經捕房卜總巡得悉以邱姓事主連次被刧寔屬不成世界因卽通諭各捕房捕頭轉飭中西探捕人等一體嚴缉務獲究辦 
[捕房搜查賭窟]  
　　老閘捕房捕頭惠爾生君訪悉四馬路附近各書場近來日夜聚賭抽頭漁利前晚特派通班探捕密往查拿詎若輩信息靈通早已避匿旋查至雲南路四百九十八號門牌劉鴻喜家時正呼盧喝雉賭興甚豪當將賭徒李阿春許福榮張瑞林王長生徐長生劉福喜李吉求等十八人拘獲繼復折至西大路查見俞實奎茶館内亦在聚賭卽將賭徒俞少廷願鍚卿李小福郭和尚朱松林沈惠昌等二十餘人連同賭具一併帶入捕房昨解公共公堂經王襄讞會同美蓋副領事訊供不諱以劉鴻喜未到諭飭傅究李阿春等十七人判各罰洋五元俞實奎罰洋十元俞少廷等各罰三元與抄獲之大小洋二十餘元及金戒各物一併充公如無力繳洋分别改押賭具銷燬 
[匪徒穔行無忌]  
　　西門内靜室菴浜一帶地方僻靜時有匪徒搶刧財物行人旣視爲畏途之居民亦頗受擾累是以近日纷纷遷避里巷一空尚望有警務之責者速於該處添設崗位俾安閭里否則將成爲暗無天日之地矣 
[又有奸徒造謠]  
　　日前本埠發生一種謠言致華界居民大起恐慌遷居界外當經民政長切寔防範人心已定不料日來又有奸徒布散惡謠是以由民政總長知會警務長嚴飭各崗巡妥爲保護南巿商團公曾各會友亦皆聯隊出以保治安 
[滬軍營改制問題]  
　　滬軍陳都督以滬軍營向以五哨爲五營殊與現頒營制不符爰於前日命令滬防全軍李英石統領將該營重行组織改五營爲一營並卽妥委營長認眞訓練茲李統領已於昨日傅齊該營中前左右後各營帶訽問該營一切營制以便重行編訂 
[滬軍發餉之通令]  
　　軍營月餉曾奉陸軍部電令槪照腸曆核發已誌前報茲由滬軍陳都督通行各軍略謂嗣後不論其月爲二十九天爲三十一天均以三十天計算以歸劃一飭即遵照等語惟已給警察二月分之薪餉係按小建二十九天發給照章應補一天亦已飭由穆警務長照數補發茲自三月一號起亦以三十天計算 
[日人參觀同文書院之預備]  
　　日本國之宗谷阿蘇兩兵艦於日前駛抵吳淞該二艦有海軍候補生百餘人擬往滬西高昌廟附近參觀同文書院惟該處係屬華界因特禀由日本總領事照會民政長轉飭該處警局傅諭崗巡一體知照妥爲俣護現該處警員已飭令各巡士隨時照料矣 
[軍士養成隊畢業考試]  
　　華玉梁君所編之滬軍軍士養成隊各軍員共有一百五十人計分五排限八星期内學練各種操法前日已届畢業故由陳都督派委訓練科長黃均恩蒞隊甄别命題（軍事敎育論）令各軍員作文一篇俟評定甲乙後卽以最優等委任庶務長及排長司書生等職次者委以正目伍長等職所有課卷均於當日交齊現在尚未揭曉 
[湖州同鄉備欵放賑]  
　　旅滬湖州同鄉會近接湖州紳士報告地方飢民衆多若不設法施賑巿而必至敗壞已於前日派員隨帶賑欵赴湖開辦粥廠每晨施放以拯災　 
[梅溪學堂之改革談]  
　　城内梅溪學堂自上年光復後即歸巿政廳管理改名巿立梅溪學校所有該校經費由前清官場撥存各典生息者刻由校長查明將存摺送歸巿政廳存儲備用 
瑣聞 
[城内]  
　審判廳批示○上海地方審判縣示周仁昌辯訴劉陳氏呈訴抵産不贖批狀悉查此案拖延已久所請寛缓四十天爲期太遠姑准限二十天迅將劉陳氏款項如數措繳母再玩延一面送逹劉陳氏知照唐麟呈訴闕國喜等欠借圖頼批檢閱原卷内附各據其方法諸多抵觸早經前清縣批斥疑點甚多此次呈訴措詞又極龐雜况事隔多年所有發生債權債務人半已物故本廳未便續予准理且查抵押各物所在地均屬上元設有紏葛仍可依法速向該管審判衙門起訴較爲簡便候將前呈押契期條飭吏發還以塵牘 
　檢察廳批示○上海地方檢察廳示周康氏呈訴調查不實砌　　覆由批案已判决一事不能再理如有不服理由果能充分自可照章向原判决之審判衙門呈請上訴候核辦所請再行覆查之處未便照准沈錦　呈訴馬福生等貨假遺害請求提斷由批察閱訴狀該民人與馬福生等因販士紏葛涉訟係屬民事旣經裁判廳訊結如果不服照章准於法定上訴期間内逕赴地方審判廳控訴核辦着卽遵照此批 
　都督府批示○家丁胡承呈批此案係由浙江都督咨請辦理至徐鍚富亦該省財政部所委呈稱徐鍚富乃係假冒殊屬意揣之詞所請免追之處碍難照准商人嚴紹光等呈批呈悉地藏庵是否確非公産本府並未查悉旣由十五舖商團借駐應否遷移仰呈請民政長核奪可也 
[南巿]  
　同行爭執○西門外匯興園老虎灶近由陳二紀承租開設距被同業龍興園主經秀仁復興園主王德安指爲違章同柱首黃榮增向阻口角由巡士帶至西區詰明事關行規移送裁判所訊得兩造各執一詞一併斥退候派探勘明再行察奪 
　旣姦又騙○西門外余和源南貨店主婦余楊氏控次子根生違忤揮霍並同姘婦夏氏盤踞家内當經陳裁判提訊根生供與夏氏姘識四年生過子女各一訊據夏氏供稱本夫姓趙前因余根生時來勾引致被丈夫離退後被根生騙去珍珠百餘粒金臂釧五對金押髮兩只金烟咀金質自來火盒等件值洋千餘元均已浪用盡淨由根生出給一千五百元借票一纸呈電判根生留候察究並斷令余楊氏償給夏氏用費二百元分離夏氏留候伊母領回 
[閘北]  
　　開送名單○前閘北一區區員楊旭所招之預備巡士十餘名昨經新區員張君開單送交警務公所查驗以定去留 
　　夫婦離異○王和尚因奸佔無鍚人薛阿林之妻張氏並將薛女愛寳賣與唐小標前日由薛來滬偵悉控由裁判所提訊明晰因薛自愿離異判愛賣交薛領回着王還唐身價洋三十元押候繳釋張氏斥退 
　　覊留不去○住居去租界朱家橋附近之婦人倪浦氏因與其夫維州口角走出躭擱潭子灣陳阿虎家三天不去昨日由陳將氏送至九區轉送裁判所卽經孫所長訊悉前情將氏留侯查核　　迫獲流氓○流氓王餘生因在寳山路搶取湖北婦人蒯王氏金挖耳當由崗巡帮同追獲拘入四區昨解裁判所提訊屬寔判王押三月　交氏領回 
　　因何怨命○住居夏家弄草屋内之費克帆前晚不知何故自缢身死昨由其姪費仲周投報一區求免相驗奉飭自行棺殮具结備查 
[英租界]  
　　超拔女子○楊樹浦一百二十四號住户李張氏因將十二歲買女胡金寳百般凌虐被捕房查悉昨將該氏與女併解公堂請究女供由父母賣與李姓時遭虐待詰之氏供因女打翻馬桶略加訓責並不虐待聶襄讞商之美强副領事判女發幼女所留　氏罰洋五元充公 
　　電之燬物○機匠姚嘉生卜阿秋在海寗路修理電綫偶不經心致電綫墜十適美捕房西探開來經過墜於車中車卽燬損昨由該西探控奉公堂傅案訊明以此種危險之物自應謹愼判各交保合賠車費洋三十元分三個月繳清 
　　拐賣女子○吳張氏因拐孫朱氏之十三歲孫女小根圖賣被控捕房昨晨由探將張氏與女一併拘解公堂訊寔判女交其祖母領回吳張氏押女所半年 
　　夫也不良○無賴陳阿惠抛妻不顧反向纒擾前日又向該氏素錢不遂持刀恐嚇被妻父任其云扭控捕房昨解公堂訊實判陳押三月期满逐出租界 
　　串竊鉅贓○王成祥　成實王劉氏　胡氏等串竊愛文義路李記登家值洋二千五百元之金珠飾物由探將王等一併拘解公堂押候吊職並提齊同黨併究在案昨經公堂復訊之下判王成寳押西牢四年期满逐出租界王成祥押三年王劉氏押女所一年鄔胡氏押半年如能於限内繳贓准予　時酌滅起案各贓先交原告領回尚有無主衣物暫存捕房如兩月内無人投領卽行充公 
　　收贓受罰○沈福根因收買賊贓橡皮被探查獲昨解公堂訊明判罰洋三十元充公如無力繳洋改押一月 
　　過犯復來○過犯劉炳榮復來租界由探查獲昨解公堂訊供不諱判押西窂三月期满仍逐出租界 
　　匪徒攫物○永和綢莊夥吳克昌前日在三馬路山西路附近弄口被匪將手中所持之寗綢三疋攫去逃逸吳卽投報捕房飭探查緝 
　　烟霞窟穴○陳福根因在北香粉弄一百五十號屋内私設烟榻容留陳金泉李阿金徐芝順李貴林陳平卿沈福云等開燈吃煙被老閘捕房包探顧阿根查獲並抄出空皮夾十九隻當將各人與烟具一併帶入捕房昨解公堂請究判一併押候查明於下禮拜四訊辦 
　　串拐小孩○唐家弄住户陳黃氏控張王氏包陳氏串拐六歲男孩阿海昨由捕房將兩氏與孩一併解廨訊據兩氏供稱該孩係由安吉棧注介绍向小　子小福建等出洋價買有筆爲憑訊據孩供寔被兩氏誘拐判兩氏各押女所七月孩交其母領團 
　祖孫重叙○季文彬之六歲孫兒小毛被張王氏等拐匿由季報告捕房將氏等與孩解送公堂訊實判將氏等分别押辦小毛留候具領在案昨由官媒將孩解案請示判交其祖領回 
　　拖泥帶水○住居蛀口吳淞路之粤婦李梁氏前晚因行路不愼跌入蘇州河内由捕查見疑係投河圖盡常卽救救起送留公廨昨由官媒將氏解案訊悉前情判送交家屬收领 
　借欵不理○蔣潤生控陳嬰谷不理欠欵等情昨由捕房將陳傅至公堂過堂候訊 
[美租界]  
　　傭婦爭鬥○密勒路某粤人家傭婦羅阿四王阿三昨日不知何故互相扭毆由其主報捕拘押聽候查辦 
　　是何病症○前日傍晚有年约三旬之某甲病倒於吳淞路由捕車送捕房中途氣絶昨飭地保查明收殮 
　　背夫私逃○張鍚濤住靶子路三號昨至捕房報告謂妻子辛氏於前日私逃出外請爲查緝捕頭准之 
　　沿途鬥毆○陳桂生施阿華朱阿林應阿四林阿忠等五人昨在北四川路互相鬥毆由三百四十號印捕併送捕房押候查辦 
[法租界]  
　　家産難保○川沙人曹通生開設肉莊積欠猪行貨洋五百餘元分文不繳經執事楊保生控奉公堂判令折還洋四百元在案茲已數月曹挺押不理昨日復訊楊供查得曹在他處尚有房雇　讞員以曹刁狡判押候備文移請川沙民政長查明家産再行核辦 
　　詐窮賴　○袁張氏等控周勝元圖賴借欵洋三百六十元一案昨日又由該氏等投廨供稱周有意不尋保人且查伊婿生意頗佳務求嚴追訊之周供實因家貧難以理楚求恩釋出俟覓到生意拔還判仍押追 
　　情虚逃避○劉豐順前欠翁桂生貨洋二百餘元控奉公堂訊供各執收押在案昨日復訊翁供貨洋寔係劉弟佩章所欠迨奉補傅已聞信避往浦東顯見情虚判劉押候補提人証訊追 
　　怙惡不悛○王桂林屢次犯竊均經公堂訊辦開釋未久茲又行竊某姓家綢布男女衣服等物由探拿獲解廨請究判押百牢半年满期逐出租界 
[來函]  
　海軍恊會來函 
吾國海軍軍力綿薄將校星散湯君薌銘吳君振南等有鑑於此爰發起海軍恊會藉以聯絡群情消融意見啓導國民督促當道此其要旨可於本會簡章中得之昨讀本月廿二三兩日天鐸報所載（吾國之海軍觀）一論竊有不能已於言者夫閩人得風十習慣之利便故於海軍軍人中占多數誠有如該報所云者第邇來風氣大開交通便利凡沿江沿海各省人士廁身於海軍者日見發逹即就本會會員以觀其數已逹二百（合海軍部及各艦隊職員在内）前因海軍總長一席有以藍君天蔚任充之說特關臨時會議由王君傅炯（安微）吳君振南（江蘇）劉君華式）湖南）王君統（浙江）陳君復（廣東）　倡　公推薩君鎭冰爲海軍總長經全體贊成後乃通電各行政機關各報館此政人者皆他省人也非閩人也非有所私於閩人而公推薩君也亦以薩君學術出衆經歷過人德行純良威望昭著久爲中外人士所欽仰使長海軍必能融洽新舊聯合東西消除省界於民國建設之初立一完全堅固之海軍基礎以期逐漸發逹至程君壁光之爲人海軍中亦知之有素此次所以未舉者以其退志已决謙讓不遑方艦隊初經光復時海軍全體在滬暫設統一機關公推程君爲總司令倡議者則有饒君懷文杜君逢時黃君裳治毛君仲方等皆閩人也屢次電促程君回國視事均以年老多病力辭不就迭次函電海軍中人率已目擊若謂以粤籍而受擠排何以舉程君者多屬閩産若謂存私見而除異已何以舉　君者皆非閩人足見公道在人我海軍中本無省界之意見方今南北统一共和告成五色國微飄揚雲際正大光明之主義實中外所同欽竊意自今以後省界可消滅於無形矣信如該報所論沾沾於閩粤二字之間各就其人之籍貫從而評論之夫程君以外粤豈無人杜君以外閩豈無人閩粤以外他省豈無人必以最狹隘之範園惹起省界之區劃竊恐影響所及意見日深各親其親各私其地暗鬥甚於稱兵民國前途必有不堪設想之一日當不獨海軍一部份爲然也本會初經成立各省人士均　然相親而該報持　若是恐係傅聞失寔本會旣以聯絡群情消融意見爲宗旨不得不就其重要者而辯明之祈將此篇登諸報端以釋羣疑海軍幸甚民國幸甚中華民國海軍恊會公啓（三月二十七日） 
 
 

Page 8

 
 
自由談 
游戲文章 
[醫國脈案附藥方] [  愛]  
診得左關東省雖漸平復右關陜甘尚帶浮數症係專制熱毒未盡且蒙古下部壅塞不通若不清利必致礙及中焦况中焦腹部雖經服共和湯但南京脾臟虚火未淨北京肝臟相火尤熾致武昌心臟君火亦因之而動夫外感歐美之風寒内儲南北之鬰火若不清凉其五内温和其四肢必致因鬰成癱稍一遲延胃因薰灼而不受食肺因蒸鬰而成喘嗽三焦從此不寗而四肢亦隨之懈弛無力卽成麻木不仁首尾不相顧之病矣攷是症之原委總因專制濕熱蘊毒太深初時不得不用猛烈之劑以發動其積鬰嗣以共和湯進似乎調補太速以致伏火發洩未盡幻成今日之現象其法急宜於共和湯中加以消散餘鬰之藥使不致終成癱痪險象而外束風寒又覺非稍加温護不可蓋是症四肢戰慄醫學膚淺者多疑其爲寒症不知其内蘊之熱旣深不能外洩轉有熱極似寒之態於此辦症最定留意者也今不揣謭陋擬一辛香外發甘苦内和之劑恭候高明裁政 
醋炒和氣一大團蜜炙外交二十分 
綢研謹愼十分保護華僑二十分 
精練軍士十鎭愼選議員十分 
眞心謙讓十分速開國會一個 
外加南北通氣散五族同力湯各十二分 
右藥十味用工商生利長流水煎服 
忌怒忌怨忌酸忌貪忌不規則之運動 
海外奇談 
[縱火焚妻] [  慶霖譯]  
澳洲西特尼城有一人名抱爾於去秋八月娶妻九月偕往勃立司本居住後又遷至抱臘而僦居於馬克家今秋正月十六號馬克夫婦因事出外閱兩月回家抱爾夫婦已不知去向報告警局派警察偵得抱爾夫人之蹤跡於離馬克家四百碼遠之火塲内因見灰燼内有被焚之女帽頗似抱爾夫人平日所載者又有别針帽針等物確爲抱爾夫人平日所用並尋得婦女之體骨及頭骨不計齒數枚腮骨一塊警局即出示拘捕抱爾二十三號有偵探數人見抱爾在西特尼某輪船上充水手鬍鬚已經剃去偵探即帶回歸案訊辦噫縱火焚妻抱爾亦太忍心哉 
[再造眼珠] [  頌斌譯]  
巴黎醫學博士仙司登君精研眼科四十餘年發明各種奇妙眼藥不勝枚舉新近又發明一種鑲眼法可以他人之目珠鑲入瞽者目中雖不能如常人之遠視然五尺内之物件已可以觀察逼眞眞絶技也惟鑲法不易除仙司登君外竟無一人能之據云須騐人之眼口大小然後覓走獸之眼珠鑲入之如能得人眼更妙 
新醜史 
[某訟師] [  浦客]  
無賴某少失怙恃依其伯氏毛角未豐時已露其衝決伯氏戒之陰懷弑志事洩伯氏將加重懲乘間逸去流落皖越間年長大邪念與高客居時淺不得大肆其毒伯氏殁回鄉娶妻某頗有賈氏風俗呼爲芝蔴餅云無賴艱于度日恃其族之周濟食指旣繁又苦不給於是竭其費解之文字從事刀筆嘗聞其與親友之索詐書有今者讀書稽古業已取效于鄭莊公之爲人云云今者與業已並用似運非通諸如此類按前清凡爲訟師以有勢力者地位爲固該無賴僅以族兄之貲自稱老爺初未流利無賴謂妻曰凡事須由近及遠由内至外予老爺他人不公認者大約予門庭先未捉倡之故嗣後汝當留意妻云博此稱呼有何利羞答答强使儂頻呼無賴慨然曰汝女流不知其且大遠也予老爺汝則太太矣予老爺鄉愚則畏懼吏胥則不敢輕視生計裕矣妻聞欣然無賴出妻必揚聲詔婢僕曰老爺出矣入則又必曰老爺入矣婢僕　視無聲妻大吼始知其得罪之由於是必隨妻和之相習旣久鄉愚居然皆老爺之無賴視老爺之名不啻巿招旣得高懸生涯漸旺其尋常騙詐不具論茲述其較奇離者甲借乙金五百金以二十畝單契立據作抵延不歸償乙託丙代索亦無效丙轉求無賴曰代索事難不若僞爲劃欵於是乙出借貸無賴筆據付以甲之借貸契據作抵丙爲見証無賴直接與甲交涉甲大懼具金詣乙求息其事且索契據乙以已經轉抵于無賴處偕甲共詣無賴彼曰子母全否甲曰母金五百合子金共六百兩也無賴令甲交出飭人持往巿中評估移時小婢内出大呼太太胃病陡發頓時昏倒無賴神色蒼皇謂家人曰爾等明日來了理予此刻方寸亂矣疾然進去時丙在場亦爲陳說盖深恃其爲老爺也明日乙丙來謝昨日事無賴佯不聞突向乙索借欵乙丙駭然無賴曰爾等勿作僞態予有憑據在爾等母後悔乙内駭極而皂隷已咆哮於家矣甲詣乙丙約同赴無頼家取契劵乙丙苦不能言姑與偕往大遭恫喝且斥甲曰爾何人何來予家芝蔴併從旁嬌聲曰爾等見機快出去吾家老爺性子不好惹也甲乙丙相視無言可憐蠢然均一無勢力之農民而已甲乙交相怨且共怨丙之買人丙枯坐橋　直視流水里有正绅見而哀之爲之伸雪無賴吐出三百金云（未完） 
心直口快 
[報纸八如] [  秃革]  
除煩解渴凉麗快心報纸如冰忌廉 
無遠不搜物無遁形報纸如千里鏡 
望之有芒觸著便死報纸如古實刀 
抵制凶殘誅伐强暴報纸如新式鎗 
陳設美麗精巧悅目報纸如鑽石店 
國民氏表與論首領報纸如議院長 
摘奸發代窮幽極險報纸如福爾摩斯 
投稿不登化爲烏有報纸如機器火爐 
[四可] [  茸城文歐]  
赫赫軍人三五成羣尋花問柳於私巷小弄可殺某科科員專門騎馬吊膀不以軍事爲重與人談論動以軍政分府相誇耀可鄙 
城外某棧有一女名吟俊者某校之卒業生也頗負艷名專設騙局青年子弟之遭其害者不知凡幾可惡 
茸城人民好議論不求實濟好吹人之毛不知自已之過可笑 
戲攷 
[景州城一名尚塘街]  
惡覇羅四虎混名活閻王勾结兇僧大盜横行不法被施士倫訪悉喬扮相士入羅家探虚實適羅乘醉回家模糊莫辦倩施相面施正色而談語語剌入心窩羅悚然奇其術厚贈之忽被惡奴喬三窺破告羅曰相士卽勦除綠林羣雄之施某今日喬裝改扮必來探主人舉動羅大怒命家丁縛施私刑拷問施直認不諱面數其罪羅益憤命囚之幽室待夜間刳腹挖心下酒爲同類報仇幸黃天覇關太等隨施後見施久不出城知必有變急入城中深夜聳身入羅府這見施縛於柱惡奴喬三持刀舉盤昂然直入黃急跳下殺死喬三救出施公羅久待喬三不至自出往觀正遇黃關即號召家丁奮力相搏然藝不敵黃卒爲所擒施即斬之以彰國法此劇滬上各園素不重視多排於日戲中故稍負時望之武凈不肯一演 
小說 
[奇情小說一搯獄（續）] [  龍]  
事隔月餘忽有人詣令自投申言爲楊村楊翁子红玉令亟出詢之自言新婚燕爾偶舉婦狎戲搯其神潭詎匿笑方劇而婦忽寂然不動挑燈視之死矣玉但知作劇不諳解之之法一時懼罪而逃不料搆成寃獄累及老父昨聞我父被刑行將抵罪故即自投以白父寃請釋父繫玉於獄言畢叩首流涕慘不忍覩令乃繫其子釋其翁 
顧婦屍何以忽易男屍婦屍何處去男屍何自來且屍有傷痕而懸示招告絶無屍親出認彼棺中人旣不能自言此情將從何究詰差役乃大晦氣屢比不一比然仍無如何不得已更展限再緝然計猶未有所出特虚循故事耳 
楊翁旣歸家終日鬰鬰喃喃若癡鄰居恐其成神經病爭勸遠游以消楚悶翁諾之乃匆匆束裝就道悵悵不知所至去楊村數十數有建昌者巨邑也人烟稠密商賈輻輳遊觀者均視爲樂土翁姑囑舟子往道經周溪忽遙見垂楊樹下一少婦浣衣溪畔雖荆釵布裙而姿態風流宛然一幅西施浣紗圖也舟行漸近逼視之酷類其媳不覺脫口欲呼尋即自艾曰天下婦人貌相若者甚衆豈可孟浪繼思貌相若名或不同姑以小字呼之即不應亦無礙乃昂首大呼曰蕙姑乎蕙姑乎蕙姑者媳之小字也 
呼聲未畢婦已舉首瞥見楊翁不覺深詫曰來者非吾翁耶何緣來此請速泊舟過家媳有言欲白也翁聞言驚定而疑不敢抵岸遙問曰汝其鬼耶其人耶婦慘然曰媳猶人也非鬼也翁請勿疑此間非談話地姑請到家再述 
楊翁聞言乃繫舟登岸從之去迤邐約數十武入一草舍雖不宏廠却甚清潔絶非農家光景翁乃詢之曰蕙姑乎汝果何由而至此乎可直告余余不汝咎也婦聞言玉容慘淡涕泗交流欲言復止良久乃歷述其所遇且曰幸渠今適也門媳得與阿翁一面然媳蒙此奇辱無顏再見故鄉父老茲事已白願相從至溪頭葬身魚腹足矣言畢大哭（未完） 
[短篇寓言丐話] [  二我]  
無挂礙無恐怖無機巧然後不爲他物所束縛無生死無是非無榮辱然後可爲獨立之人格三家村中十字街之路側羣丐得異蛇謀弄之弗能馴也 
甲丐曰擊之死可矣羣丐乃并力擊之蛇善護其七寸竟不得傷 
路人見者曰是蛇非兩頭比非有毒也何嫉之甚爲 
乙丐曰雖然如打蛇不死何 
甲丐頻蹙曰雖然姑聽之不然吾懼此爲蝮蛇反𧏅我手也 
甲丐智矣 
乙丐忠矣 
路人眞路人矣 
 
 
