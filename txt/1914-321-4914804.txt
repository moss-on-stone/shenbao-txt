# 1914 - 321 - 4914804

 

Page 1

 
 
   
 
 

Page 2

 
 
時評 
[姑作樂觀（冷）]  
　　中國事至今日幾無能作一樂觀語矣雖然世事無常剥極或復試觀白狼己渡河而敗銀行圑己撥我鹽稅之餘欵以發我官俸於兵於財略有生機而又約法之修改己將宣布政府之組織又將俟約法之宣布而卽實行今後之前途使不涉悲觀而作樂觀如何行政部事權劃一矣立法部無復反對矣用人行政悉如政府之意而無人掣肘矣土匪平靖矣軍士用命矣淘汰而裁撤矣黨人斂跡矣幣制借款成立矣行政費能由各省籌解不須再借外債矣各派各系各能自守其地位而不相傾軋矣 
嗚呼此特一尋常庸弱免亡之國耳然而我且以爲樂觀我全國之人同以爲樂觀奢望而歎爲不易得 
命令 
　　四月二十六日大總統命令兹修正崇聖典例第四條第二欵公布之此令 
又令穆特議阿給予三等文虎章丁長發于汝庠均給予五等文虎章此令 
又令戴戡易昌楫均給予五等嘉禾章雷　郭鳳山史久望何知非邱任元殷濟崔文藻汪杉均给予六等嘉禾章王益保陳曾任石志翔均給予八等嘉禾章此令 
又令岳武樑給予五等嘉禾等陸永恒給予六等嘉禾章金世銘給予七等嘉禾章陳樹德給予八等嘉禾章此令 
又令外交總長孫寳琦呈請以九江關監督邵實瀛兼辦九江通商交涉事宜應照准此令 
又令司法總長章宗祥呈據山東高等審判廳書記官長徐本森呈請辭職徐本森准免本官此令 
又令司法總長章宗祥呈請任命范景恭爲山東高等審判廳書記官長應照　此令 
又令司法總長章宗祥呈請任命潘紹基爲直隷高等檢察廳書記官長應照准此令 
又令陸軍總長叚祺瑞呈請授于汝庠爲陸軍步兵上校丁長發爲陸軍騎兵上校應照准此令 
又令據公府指揮使徐邦傑呈稱軍衞士長步兵中校白玉堂約束不嚴縱兵滋事請行撤差等情白玉堂着撤去軍衞士長并褫革步兵中校以示懲儆此令 
四月二十七日七總統命令彭日昇給予三等嘉禾章此令又令張思仁給予三等嘉禾章條驥給予四等嘉禾章許祖衡給予五等嘉禾章汪仁溥楊南珊均給予六等嘉禾章此令 
又令陳光遠給予四等嘉禾章此令 
又令據財政總長周自齊呈稱兩淮運司所轄通泰蕩地間有私墾弊竇叢滋擬請變通辦法詳加清查酌收地價分别放墾等情應准特設准南墾務局以資整理並派韓國鈞爲該局督辦姚煜爲帮督辦吕道象爲總辦所有一切設局調查放墾事宜曁應需經費等項均責成該總辦隨時商同該督辦等妥爲籌辦以理國課餘如所擬辦理此令 
又令陸軍總長段祺瑞呈請授王芳瑞黄洪德王元芳爲陸軍騎兵少尉蘇秀容宋振邦爲陸軍砲兵少尉應照准此令 
又令代理國務總理孫寳琦呈據蒙藏事務局轉據奈曼旗札薩克逹爾罕親王蘇珠克圖巴圖爾呈稱近年蒙藏擾攘經本旗二等台吉特古斯阿勒坦呼雅克等創練衞隊保護地方不無微勞足錄擬請分别獎勵等語二等台吉特古斯阿勒坦呼雅克勒加輔國公銜三等台吉吉拉噶拉克希克都楞應進封二等台吉管旗章京逹爾吉應加副都統銜梅楞烈凌阿王廷章均給予五等嘉禾章蘇逹那穆多爾吉給予六等嘉禾章全保成芝均給予七等嘉禾章伯祥王廷贊均給予八等嘉禾章此令 
[專電]  
　　北京電昨約法會下午一點三十分開會通過前次未畢條文二讀全畢時僅兩鐘半明日卽開三讀 
北京電財政部訂征收田賦考成條例三十條並徴收釐金考成條例十七條三個月一考北京電前北京日報登熱河宫物案將從輕發落警廳嚴諭更正兹悉此案尚由廳訊内務派四專員在廳審理前許查復内有熊過於自信在物腐蟲生之後尚不自知請併交法庭等語袁總統以所查多不符只交内務查辦現被押交爲永寳齋隠秀齋延清堂仿古齋三合齋諸古玩店天聚昌綢緞店中間並牽及著名之慶寛卽慶小山己保釋熱承德知事早己判决而京中方在進行中 
北京電昨令革官之白玉堂卽日前在文明茶園滋事之人比案巡警以十餘人干涉六十餘兵十三人皆受傷袁總統特派員慰問並賞二百元 
　　北京電勾通白狼之岳鎭西由京電寗拿獲己解執法處 
　　西安電白匪於漾日忽在鳳翔發現被毅軍追擊現通至汧西 
　　打箭鑪電藏番被我軍川邊統領彭日昇大敗之於桑加楚 
　　南京電江蘇教育經費業經會議實行裁減每年僅支六十萬元 
　　南京電自治經費向抽收九六米釐現當道擬將此欵提歸國有故寗紳懇請省長力爭　　南京電張巡閱現派秘書董翥軒晋京向政府會商軍事 
　　南京電都督省長己會令嗣後軍警不得侵擾學校及擅行搜查情事 
　　南京電下關商董周紹鏞尚欠公欵六千四百餘元省長派黄琨前往追繳刻由商會擔任償還 
特約路透電 
　　北京電陸建章率兵十二圑今　行抵潼關馬安良之軍在鳳翔府之北一百里擊敗白匪匪退走時復於黄里遇趙倜之軍大受挫衂死者千人半係渡河時溺水而斃　　北京電約法會議定明日開約法案三讀會豫料全案將於五月一日宣布 
　　北京電孫寳琦於二十六日辭職袁總統派秘書胡廷爕（譯音）慰留現信孫仍將於徐内閣暫任外交總長 
　　北京電黎元洪己上書辭參謀總長 
　　北京電周自齊將任爲稅務局總裁 
　　北京電劉冠雄今日抵京 
　　北京電聞五國銀行圑現由鹽稅項内撥洋五千萬元交中政府於五月底付文武官員月俸 
　　北京電内務部通告報界同志會報律不能修改保證金限六個月内分三批交齊 
　　武昌電官立學校因乏經費多己停辦或縮小規模 
　　武昌電星期一晚處决二十人尚有十六人在獄未定罪大約均係反抗政府之黨人城中並未驚擾人民均己厭亂而願早抵安寗故不以謀抗政府爲然 
　　香港電美孚煤油公司九龍第五油池忽然失愼助以風力附近石腦油貨棧數所恐皆不保 
　　香港電同日續電起火之原未悉消防隊己截斷火路故被焚者僅一油池不致蔓延惟大約須兩日始能燒盡所失之油約有一百四十萬加倫 
　　香港電英國商船泰安由香港上駛西江昨夜十時在澳門之北淇澳之外爲海盜攔住四面縱火焚至水線始己羣盜曾圖擁至船長所立梯上爲船員擊退後爲入口之輪船所見救起搭客船員一百五十八人内有總機司曼克卡萊君並由和陞輪船載來船長韋碩萊爾君及搭客七人全船中不知下落者一百八十人大副愛文斯君亦在其内現有受傷者七人運至香港内有海盜數人　　香港電同日續電河泊司乘港督小輪斯丹萊號警務長率携械警隊乘魚雷艇三十五號三十七號兩船駛往盜劫之處泰安輪船總機司曼克卡萊君於抵敵海盜時曾受徴傷泰安船遇救諸人中有華人一名身懷紙幣八千元疑係贜物大副愛文斯君有人見其曾攀浮槳船長韋碩萊爾君曾擊斃海盜數人守臺之警萄牙人亦極勇敢擊斃海盜數人且始終遵從船長命令直至船中火焰四射而後己惜亦在不知下落之諸人中尚有不幸之一事船長韋碩萊爾君個人之物件曾經保險本年三月滿期之後並未續保乃致盡失所有 
譯電 
　　北京電參政會將定議員額二百人一部分由大總統簡任一部分由各大員保荐凡行政立法各問題該會均可參議惟决議之權則屬大總統 
　　北京電今日第二次開考縣知事應試者二千七百人 
　　北京電梁啓超請財政部在天津設立造幣總廠在漢口南京廣州設立分廠　　柏林電據聖彼德堡消息俄國陸軍大臣蘇曲里洛夫大將奉俄皇之命查閱遠東情形而尤注重海參威一埠不日即將啓程以一月爲限據俄國洛伏佛萊雅報載稱該大臣此行實有政治關係巴黎晨報得悉該大臣將考查海參威砲臺及改良全港問題 
　　柏林電英法德三國現促烏爾太總統承認美國之要求 
　　柏林電　德國兵艦特萊斯丹之司令己將台姆闢柯窘困旅館中之美國女子運登該艦 
　　墨京電現己籌定辦法運送美僑出境 
　　維拉克羅慈電英國巡洋艦亞塞克之司令杜維地君爲英國第四巡洋艦隊總司令海軍少將克萊鐸克君齎書致墨京英國公使卡丹君今日乘懸英旗之火車首途 
　　拉里杜電墨國官兵星期五日棄納伏拉里杜而退旋侵入美境台卡斯爲美兵擊退死者十人傷者二十人美兵無一死傷 
　　華盛頓電據孟台里美總領事哈雷君報稱二十一日墨國官兵圍領事署要求卸落美旗翌日竟敢擁入搜查拘哈而出街中亂民相率尾隨和无入待判室繼爲押入某宫控其偏袒叛黨經軍法會議判定監禁之罪後二日叛軍破城乃得釋出美總統威爾遜君及國務卿白乃安君大爲震怒 
　　華盛頓電美墨邊界墨境各鎭現仍紛紛開會示威反對美人 
　　華盛頓電維拉克羅慈之美國司令費蘭巨海軍大將己命不屬軍營之美僑悉行離境　　華盛頓電墨西哥烏爾太總統己嘉納南美各國調和之議 
　　倫敦電運入愛爾蘭曷爾斯特州之槍械約在二萬四千六百枝至四萬枝之間槍彈自一百萬粒至三百五十萬粒之間愛爾蘭事務大臣裴萊爾君己叵抵愛爾蘭　　柏林電俄國飛行家大會决議組織飛船義勇隊及設立飛船船港 
公電 
[湖北段都督致上海鎭守使電本日下午]  
　　六時半省城監獄監犯勾串越獄該處距陸軍監獄甚近陸軍審判處警察運聞警立刻前往開槍鎭懾芝貴復加派軍隊前往圍拿并分紥街巷堵截將監獄密圍當場格斃十餘人立時平靖己經逃出者正在搜捕恐傳聞失實特此奉聞祈轉知各機關曁各報館爲荷詳情容續逹 
[財政部催解津貼夫馬各費電]  
　　各省民政長鑒查去年冬間中央設立行政會議各省選派之員不論京内外無職守者會給津貼二百元另給夫馬每日十元按到會日期計算其有職守者按到會日期給予夫馬不加津貼於十一月艶日通電各省民政長照數支給在案乃自開會迄今己歷數月前項經費均經本部墊發現在庫儲如洗而各會員需欵甚亟本部勢難再墊所有該省選派之員自上年十一月中旬起至本年四月下旬止應給津貼夫馬即希貴民政長照章核明如數解部以便歸墊自五月起按月照解否則惟有停支財政部印 
　　華橋聨合會來電南京省長鈞鑒敝會開辦華僑預備學校公推白蘋洲君主持校務來甯乞賜接洽華僑聨合會勘 
要聞一 
[西報述入秦後之狼訊]  
英文楚報四月十六日郿縣訪函云吾曹乍聞白狼進窺西安乃爲矍然曰白狼必得政黨之翼助其志在攫政權恐不久將如願以償也蓋西安府兵力單薄可恃者尤寡平日人皆習聞之白狼果抵城下官兵必引爲兄弟啓門納之也然觀白狼所過一路茶毒生靈刧掠財貨殘暴之狀不能言喻則知前之推料實毫無影響也白狼入秦至今僅兩星期耳 
 
 
 

Page 3

 
 
沿途受殃之地不知幾何舉其大者則有九城白狼沿渭河南濱而進旣陷盩厔即渡河而北武功適當其衝至則城門大開地方官與平日以勇自稱之圑練皆皆然失蹤縣中商民早知官不足恃曾求計於土豪某氏是人曾入哥老會有急智在往時匪亂全城賴以保全故今事急衆復往求之乃議定率人歡迎白狼於郊外椎牛宰猪羊以欵羣匪羣匪大悅秋毫無犯信宿卽去臨行則餽以現銀數千兩武功之得保全實賴此一人之力也距武功之西六十里有扶風縣縣中人民以爲旦夕間白匪必至皆朿手待斃且以縱使禦敵亦不得全則不如啓門以待其至豈期白狼爲神鬼所使舍西圖北進窺乾州至則睡手而得蓋城内官兵變叛降匪也乾州距武功北六十里爲匪入隴之門户然白狼之心仍不忘西安因東趨醴泉而援軍適至與匪大戰殺匪數百人匪乃退至乾州官軍進逼之匪復棄城而入城北之叢山中今駐紮某山之巓距城約五里許也官軍現由東西兩面集於附近一帶似尚未從事痛剿此間風聲鶴唳一夕數驚一日後之事殊難預知也 
[章總辦條陳審計院官制]  
審計處之設原爲審計院之籌備因憲法未經制定關於會計之如何規定尚無所依據故迄今該院未能成立現聞增修約法中己將設立審計院一層增入所有審計院法及審計官制刻均在籌備之中惟其間所急宜討論者爲各省分處問題蓋各省分處之設立原係就從前各省所己設之審計機關如湖南有會計檢查院湖北有審計廳貴州有審計院之類皆係改革時所創立）旋統改審計分處各省徧設一年以來各分處大率能實行職務對於各省財政收效自亦不少乃以現在審計院行將成立而各省又不能徧設分院將悉行裁撤又覺前功盡棄於是有於將來官制中設一駐省審計員之規定日前審計處總辦章宗元氏條陳國務總理卽持此議兹將呈文錄左竊維審計院官制内今日亟應討論之問題卽應否設立分院繼續現在分處所掌之職務是也審計分院之制爲東西各國所無獨日本因執務上之便利於會計檢查院增設一部置之台灣稱爲會計檢查院臺灣支廳其規模頗類分院而實無獨立之性質吾國創辦審計因交通不便於各省設立分處雖屬過渡時代之權宜辦法而歷辦以來所收效果亦彰彰在人耳目近有主張裁撤或歸併者夫吾國財政現狀棼如亂絲幅員遼闊交通阻隔審計機關遠在京師非有審計人員分駐各省就近審查斷難盡悉全國財政之眞相且審查事務必更遲滯實地監騐尤難辦理此主張裁撤之非宜也主張歸併說者有二有主張數省合設一分院者有主張於民政公署或國稅廳内增設審計一料者前一說難可略免交通之障碍然以一分院院長期與數省省長接洽事實上必甚困難且劃分區域亦非易事後一說則審計官全失獨立之性質必難期職權之執行此主張歸併之非宜也宗元權衡學理揆度事實以爲審計院成立時若各省俱設分院旣爲各國先例所未有若取消現行分處職務亦爲今日事實所難行擬請審計院官制不設分院惟每省設駐省審計官一員酌置核算人員繼續辦理現一在分處之職務一面秉命中央一面商承省長俾無妨於地方行政之權宜而仍不失審計獨立之名義經費不致增益而計政可期進行是否有當伏祈鈞奪 
[中國移民概數之新調查]  
　　中華民族之發逹係環球注目之一問題頃據最近統計云中國國民顯持國籍而蕃衍於國外者約總計有五百四十萬人以上香港三○七三八八人南洋諸島一三六○五○○人新嘉坡三○○○○○人暹羅一四○○○○○人馬萊半島五三○○○○人法屬印度一九○○○○人英屬缅甸一七○○○○人濠洲一四○○○○人紐芝蘭二五○○人北美合衆國九○一六七人坎拿大一七○四三人墨西哥二八三四人秘露四五○○○人檀香山二五○○○人西伯利亞五○○○○○人南非虎代坡一二○○○人南美中美一三○○○○人此外散處世界各地者二○○○○○人共計五百四十二萬二千四百三十二人然此項額數不過僅列梗概其他不表明國籍之僑民尚不知凡幾蓋以中國國籍法之不備而揆其飄泊流離於天涯地角爲民族之自然發逹者彼此積算大約亦不下一千萬人設舉斯民聨絡結合另行建設一完全國家竊意亦未必居於環球列邦之下也矧現時華人雪泥鴻迹漸及西歐溯自西伯利亞路軌開通以來更有繼踵相續之勢即如客歲下半期海拉爾俄領署颁布游俄執照者計逹一千八百人哈埠領事二千五百五十人今歲一月至三月間其赴莫哥者則有二百人赴聖彼得斯堡並漥爾索者一百五十人三三五五續抵俄國惟遠東俄屬則限制華僑近頗嚴酷云 
[大借欵開議不果之原因]  
　　邇來喧傳大借欵交涉定於昨二十四日在匯豐銀行開始會議唯昨日未經開議兹探其原因（一）中國鹽政有採用鹽政顧問丁恩氏之意見實行就場征稅法之議各省鹽商以利害攸關得失綦鉅羣起反對抑而行之又大非國家之幸福政府有鑒於此曾於月之二十二日在國務院籌議對待鹽商辦法然無成議而散（二）五國圑駐法代表等關於鹽商反對事宜異常注意業經向北京代表圑電詢實狀並另有要件由北京代表圑向法京電詢有此二理由種種手續尚在商酌進行之際左掀右擲準備未得就緒故昨日會議遂歸畫餅云 
[京師政聞彚錄]  
　　陸海軍之會計專員陸海軍會計審查處處長總統己命葉樂民充任葉處長日昨委定專員主管各科事項爰錄於後（一）王大中掌理陸海軍審計之政令文牘審計人員之一切事宜及編訂法規檢查處分及不屬各科事項（一）王世義掌理陸軍各官衙學校局廠審計事項（一）陳俊掌理近畿陸軍各軍隊審計事項（一）吳廣啓掌理奉吉黑燕魯豫晉各省陸軍審計事項（一）馮福長掌理湘鄂皖蘇贛閩浙各省陸軍審計事項（一）郭幹卿掌理桂滇黔秦蜀隴新各省及各邊遠陸軍審計事項（一）郭則涑掌理海軍各艦隊審計事項 
　　改省案之否决理由改省案提議數月未見實行兹聞此案業經國務會議否决其理由有二（一）民國財政困難現在行政各機關尚擬分别裁併以資撙節若改省而增多行政區域其開辦經費所需旣己不資而經常之行政費亦必因此澎漲絶非民國目前所能堪（一）民國現時伏莽遍地此際唯有力圖秩序恢復若多所主張恐滋人民之驚疑於大局有所牽動故改省問題在今日斷難實施云 
　　教育部之進行狀况（一）總長人物之擬議政府重新組織在即教育嚴總長不欲就職蔡署長亦將任繼其後者聞有定李柳溪之說李對於教育言針以崇尚道德爲主對於大學及高等專門學校則擬實行寗黜母濫主義愼加攷取人材入學庶造成有用之材至於高小學校則推廣設立由國家補助經費并勵行强迫教育以造就國民普通資格惟女學亦宜謀振興擬一面派高等女士送赴外洋留學一面整頓國内各女校云（一）嚴整學規之訓令日昨教育部訓令各省教育司教育科大致謂查比年各省各縣學校學生對於教員職員等稍有不合卽羣起反抗竟至釀成極大風潮殊與教育前途大有窒碍本部爲愼重教育維持學規起見嗣後各校對於學生管理規則務須嚴加整頓如再有前項情事卽行斥革以清學規而重教育 
雜評一（無名） 
　　愛爾蘭之反對自治者愛爾蘭特英國之一部分耳曷爾斯特州特愛爾蘭之一部分耳然而曷爾斯特州之反對愛爾蘭自治也旣反對愛爾蘭全部復反對英國全部其力量之强弱固判然矣然第一次軍官一辭職旣足震動英國之政府此次軍械密輸入又瞬息而至十萬以外精神之雄偉處事之沈毅蓋非一枝一節散漫無歸者比矣然而英政府仍堅持勿屈嗚呼此之謂强政府强人民 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黨人暗號電碼之揭露]  
　　黨人胡觀南胡浩然黄狼陳元四名在湖北施南被獲搜出暗號密電碼訊據供稱係漢流會首領總機關設在日本擬於宜昌起事再赴四川此策未成改道赴湖南鎭筸澧州運動軍隊抵施正在招人入會俟軍隊運動成熟在施刧掠招兵仍至湖南會合湘軍拍電雲貴軍隊再圖大舉等語現胡等四人均己鎗斃鄂中大吏並己抄錄暗號電碼呈請中央通令各省防範矣所有搜出之暗號電碼照錄於後 
[暗號]  
槍竹手槍小竹炮大竹彈竹筍手槍彈小竹筍炮彈大竹筍炸彈鷄卵舉動會客人錢欵鹽敵軍對門我軍本宅同志親戚運動成熟屋己做好運動未熟屋未做好響應回音接濟爲力 
一堯二舜三禹四湯五文六武七周八公九孔十子 
初黄晝動夜靜東靑南赤西白北黑中黄一十二二十三四五六七八九十百千萬十萬酌以一進十數 
步布馬麻炮帽工絨輜絲師兄旅弟圑姐營妹連子排姪 
直隷趙奉天錢黑省孫吉林李山西周陜西吳甘肅鄭新疆王伊犁馮河南陳四川褚湖南衞湖北蔣雲南沈江西韓貴州楊江蘇朱浙江秦福建尤廣東許廣西何山東吕安徽施 
軍官上農業政策軍官中工業政策軍官下商業政策 
輜外交史工政治史炮兵東洋史騎西洋史步馬世界史服裝訴訟法糧手形法炸彈憲法子彈商法手槍民法槍刑法野炮國際私法山炮國際公法機關炮法學通論敗忘成記憶退改學進用功救援再會響應面會發難起程運動讀經濟囊中機關住家 
[密電]  
（月）温良恭儉讓仁義禮智信古祥十二月（日）趙錢孫李周吳鄭王馮陳褚衞蔣沈　　韓楊朱秦尤許何吕施張孔曹嚴華　　金魏陶三十一天 
河南子江西　安徽完江蘇成浙江大貴州金四川西直隷北山東魚山西日陜西未甘肅佳福建閩 
[鄂省軍界面面觀]  
　　叚都督蒞漢勞軍駐京日本使館武隨員齋藤季治郎少將刻經日使派至長江各地調查日僑有無附和中國黨人情事己於日前抵漢叚都督曾在府設讌歡迎兹聞該少將於二十四日在漢口日本俱樂部設筵答禮段都督亦親往讌叙宴畢　督以張敬堯司令所率六師軍隊不日赴陜剿匪富辭别齋少將及日總領事高橋君率領隨員往劉豕廟　營慰勞張軍張敬堯比帶隊伍列於軍門恭迎 
一時鴈行齊整鷺序停匀皮履乘風金鎗耀日叚督覩其軍容備極歡讚并云此去潼關塵沙漠張司令訓練有方衆軍人深知大義不轉瞬間荆榛頓剗閶里咸安立功報國本都督有厚望焉當贈毛巾牙刷及食物　事周歷營幕游覽至傍晚始渡江返府又張軍前旬開來漢口者係六師二十一圑兹因皍須赴陜二十二圑全圑亦於九江乘江孚輪分運來漢二十三夜抵埠比由杜鎭守使派員前往招待並電告叚督指定劉家廟爲駐紥地點因天晚不能上坡至二十四日晨始整隊登岸叚督犒勞亦與其列云 
　　杜鎭守自辭兼薪漢口鎭守使杜錫鈞最爲黎副總統所倚重上年江西之亂保充兼總兵站頗著勞績大總統論功行賞除給以勲四位外特畀以府中軍事諮議之職每月薪金三百元原以示優待兹杜君深念國家財政困難電請大總統停發諮議兼薪以資撙節業蒙總統批示嘉許矣 
　　許中將南來原因袁總統近以鄂軍裁減經費問題部省頗有爭執特派府中高等諮議官許中將炎培來鄂調查並與叚督磋商昨許中將己抵漢上駐節大旅館段督當派副官長陳鎭蕃承啓官周振坤等多員至漢歡迎乘兵輪來省段督接待極爲優禮并設行轅於兩棧有謂許君此來係爲查辦鄂軍界某互訐事件者然軍界皆謂係因軍費問題而來緣鄂中軍費上年預算須九百九十一萬四千六百元現在原有三師二旅軍隊僅裁存三旅以今之軍額較前之兵額似可减去軍費三分之二此部議也聞叚督只充認减三分之一蓋以改編以後軍官之薪公增加所省實不及半刻總統府軍事處擬調停照預算裁减五百萬元故派許來商辦 
　　張委員運械過漢四川檢查使前奉陸軍部撥交帶往川邊步槍二千枝子彈一百萬顆兹由押運委員步兵上校張佩紳由京漢路火車載運到漢杜鎭守使當卽派人照料由押運員訂就快利商輪轉運至宜再行换船運赴四川並請鄂都督令江漢宜昌二關放行 
[鄂省防亂餘談]  
　　防範陸軍學生近來授獲黨人訊問所供無非以運動軍隊爲搗亂之謀幸各軍人不爲所誘且舉發其機關所在段督深爲嘉許除己優給賞金外又恐各陸軍學生年少無知易被煽惑特嚴令陸軍預備中學陸軍小學二校長嚴爲防範如有從亂學生隨時秘報核辦否則按名懲治并將全校解散故該兩校長奉令後即嚴誡各生務須專心求學切莫干外脫失足黨人則是自戕其身一被查獲追悔弗及云云 
　　審訊牽累商人武漢近獲大批黨人中有商人吕福田之子吕炳林亦被牽連緝獲歸案刻拘禁軍法處尚未定罪昨吕福田呈稱其子並未爲非懇求保釋軍法處長以伊子果無逆跡自不連累審明後定予開釋特飭該商安心營業勿席率請保釋現正在審問調查中 
[贛垣近事紀]  
　　天傭日報之嫌疑案贛垣萬子祠地方天傭日報館於舊曆三月二十六日到有編輯胡德元（係高等巡警學堂畢業）及傅斯權等二名均屬清江縣人卽有人報告衞戌司令官馬繼增處謂胡傅兩人均係亂黨派來重要人物於治安不利極有關係云云當經諭飭密探隊長周海昌會同警察前往該報館檢查胡傅兩人行李衣箱内有公民黨證及徽章兩個北京相友會函二十餘件聞内有直搗黄龍之語比經周隊長回明馬司令以其與黨人密有關係復派兵多名將胡德元等及行李衣箱一併拿獲解交衞戍司令部騐收候訊矣 
　　丁漕改征之大議會贛省丁漕改征銀圑一事業經國稅廳籌備處長王純擬訂辦法電部核示預備實行現有旅京贛紳趙惟熈等極力反對來電謂丁漕改征銀元與時價太懸何異加賦亂後豈能堪此現正力謀拘回乞一致主張公呈力阻盼覆等語聞此間接電後擬於四月二十五號仍在實業促進會公開大會討論辦法矣 
　　稅廳權限之劃清法贛省國稅廳籌備處長王純於四月二十二號通令各屬知事云案查訂定收支分立各屬解欵條規内開各屬經征費起解賦稅時應塡具請領證書赴公署請領不得於解欵内自行扣抵等語查契稅帶收之契紙根價雖與丁漕户書飯食動支者不同惟三年度預算歲入業將每張價值全數列收並於歲出列支留縣應發之數自應根據算案全數解交省庫仍由縣同時備具證書赴庫請領俾國庫簿記收入支出悉與預算吻合而與前定解欵條規亦屬相符卽經通令各該縣知事立卽遵照自民國三年七月一日預算年度開始嗣後起解典買契稅應將帶收官契紙價全數隨正解赴省庫兌收其留縣經費即於解欵時備具請領證書前赴行政公署呈請核發支付命令領回支銷收支旣屬分明手續亦不繁重所有前發解文式内半價字樣應卽取消勿稍舛誤 
　　援陜軍隊之再籌餉贛省李都督前派張旅長敬堯督率混成第十一旅赴潼關會剿狼匪業經起程於二十一號行抵劉家廟次日可抵漢口暫爲停駐惟原領餉糈現洋十萬元尚不敷用嗣奉大總统電令贛省仍籌六萬元交張旅長具領支用現由張旅長由漢派委執法官陳慶周於二十三號到贛請領此項餉銀以便回漢拔隊會師前進云 
[粤紙幣之危機益甚]  
　　粤省紙幣愈趨而愈下自政界與商界不和商會因請弛賭禁而得懲辦之名其恨政界剌骨紙幣己跌至五成矣至月之十七八日乃復由五成而跌至四九十九二十兩日乃由四九而跌至四二一時市面恐慌軍人屢因找换而幾至滋事其危險情形殆不可言狀窮其低折原因何以如是之速言人人殊或謂現當蠶絲登塲需銀頗急或謂鐵路司股份截收放出類多紙幣或謂某外國銀行有意操縱有多數紙幣放出言人人殊而據政界中人則謂由黨人作弄與某外國銀行聨合專欲牽動金融以圖摇亂軍心而　商界中人則謂政府大失信用近者如李耀漢之條陳請支出收入所用紙幣均隨時價計算人如勸人捐租以作銀行基本亦聲明不收紙幣是政府己歧視紙幣矣故商民由此而震驚此等傳說均非無因然攷究其實則由於官商不和而己從前官商猶有恊商之事今則寂然從前政界對子商界猶有所謂威信今亦渺然因此之故無論紙幣若何低跌總商會置之不聞不問而銀業中人乃從而播弄於其間自年來紙幣低折街邊路口找换錢銀攤因之而益多此數月更盛而銀業忠信堂早晚市開盤不用公開全用暗碼或义手或摩桌種種情狀祗有低跌而無升漲至此數日間乃至一日而五跌其價此中詭譎情狀政界謂其與黨人聨合雖未免故入人罪然謂其祇圖私利敢於摇動人心則固罪無可辭也有某紳瞭然於此中情形於會議財政時特獻議强迫行用而欲强迫行用非干涉忠信堂不可遂從其議於二十一日令警廳派員赴銀業忠信堂監視早晚開盤須令公開不許故意低折復令忠信堂傳諭各錢銀攤每日不得數跌其價又由幣廳通行各區嚴密行查如有屢次跌價即實行干涉一時銀業中皆迫於威令故二十一日下午紙幣己由四二而升至四七人心乃由之而稍定矣兹將各方面情形錄左 
　維持紙幣之會議二十日維持紙幣委員會集議李會長主席所議事件如下（一）本會自副會長伍莊辭席後尚未舉人承乏卽日票舉定鄧瑶光爲副會長（一）提議紙幣價格低至五成以下應即設法維持衆以事關全省大局宜從速赴政府磋商遂由全體會員面謁都督省長會商辦法矣 
　　息借外債之電告都督省長現以省立銀行未成紙幣低折日甚抽租變産均屬緩不濟急决議息借短期外債以應急需昨己將手續辦法電部察核并促王璟芳氏從速赴粤以便籌商一切頃准王君覆電謂商議收回粤省紙幣辦法尚未妥協一俟商定卽行抵粤大約一星期後乃可成行 
　　銀業開市之取締二十二日下午都督省長會銜佈告云照得銀行公所爲金融上總機關影　商場最爲重要查該公所向例每日午晚兩市均集合多數同行開盤買賣一切銀價漲落紙水高下均爲該公所協定原爲示標準而便交易起見乃訪聞一二奸商近竟不遵向例每日開市多至三四次并有另設買賣廣紙單市機關　事窮其技倆無非欲以譸張爲幻之計暗施其操縱漁利之謀若不嚴行取締何以重幣政而維市面合亟佈告銀業行商一體知悉嗣後銀業買賣祇准在西榮巷銀行公所開盤每日祗准開兩市午市則由十一時至一時晚市由四時至六時止均由該區區長到所監視届時摇鈴開市踰時卽應停止不得延長時間并不得在他處設立買買銀業機關所有城廂内外銀店錢檯亦須以銀行公所早晚兩市　式之盤照數找换不得稍有低昂如敢故違一經查出定卽立派軍警分别拘拿從重究罰自經此次出示之後爾等務须凛遵誥誡勿得視爲具文本都督民政長令出惟行萬勿輕爲嘗試自貽後悔除令警區按日到場監視曁分派軍警嚴密偵查外特此佈告 
　　暗炒辦法之有效二十日東紙驟跌是日午後四時維持紙幣會各會員晋謁當道請即施暗炒辦法以爲急則治標之計旋卽撥出大帮銀毫派人四出暗炒翌日東紙果己復高刻下己由四二漲至四七并有在舖面標明收入紙幣照四六計算者似亦轉機之一原因云 
　　外人操縱之風說十九日紙幣猝然低折朝四八而暮四二其中原因傳說不一兹聞又有人謂此事實由某國之某銀行以三十餘萬紙幣散佈市面聲言取價四三故不久遂低至四二以致人心皇皇若非於二十日從事暗炒則低折必至不可思議云 
　　黨人擾亂之探報都督省長前奉參謀陸軍部電開略謂現據北京警察廳探報孫黄等逆濳謀煽亂各省迭次破獲其勢己窮惟其上海總部近又改變方針迭電南洋舊金山各支部匯集欵項密派黨羽聨同某國人挾欵南下將以操縱金融爲擾亂治安之計請卽嚴防云云當道奉此以粤省紙幣價格譸張變幻必有大力者把持其間即於日前密派熟悉商情之稽查員十餘名分往偵查旋據覆稱黨人南部黨魁朱執信鄧鏗王鐵軍三名（王己被獲）現己分部進行命王二人專治軍事如擔任購運鎗彈勾結軍人密設機關圖便舉事等件朱執信工於數學則專以擾亂金融爲主旨近匿港澳遣派黨羽十餘人進行甚力省垣淡友多己傅合彼輩屢獲利益并查彼叢操縱之術於香港普通電外每日另有密碼私電三通又每於軍人關餉之際必於前一二日將大帮紙幣放出以跌市價迨至市價旣跌軍餉散過之後彼始漸漸收回揣其用心實欲以紙幣挑撥内亂云云當道據報以紙幣價格於三日前後竟由五一五而跌至四二非有黨人操縱斷不至此故連日會商挽救之法現定軍餉改發銀毫實因此事發生云 
[粤東之黨人與匪亂]  
　　那洞新會縣知事蔡國英昨飛足報都督民政長鎭守便云前奉鎭守使綏密蒸電以鶴山冲頭村有大帮匪圖竄江門飭即防範等因經己遵照辦理嗣訪聞鶴屬那洞地方匪徒聚衆樹救國軍旗即派隊長李華帶隊前往查辦業於眞日聨名電陳各在案兹據該隊長查明回報據稱本月十二日由新會縣城帶隊取道會屬之大澤前往那洞地方至則匪衆己逃山僻中留有大空棚一座查點棚内之物計有碗著百餘副約計聚匪應有百餘人該處四無居民十里外方有人家訪之土人云自十餘日前該匪經己樹救國軍旗二枝嚴字李字姓旗各一枝嚴爲高明縣波胆村著匪嚴大　燕至李姓則不知是否卽附近村民十一日該匪等探知新會兵將到即於是夜逃散聞說一股散往高明一股散至鶴屬之瓦窰附近並偵悉匪等集議仍擬於下月舊曆初十日向鶴屬鄉民勒收軍餉以便起事等情查鶴屬之瓦窰地方係與新會棠下村昆連現己派李華帶隊前往防堵查緝乞飭鶴山營縣查明嚴剿截擊俾免竄擾並飭高明縣一體查拿防範以靖地方云 
　　東江龍都督以日前廣豐荳莊搜出東江民軍僞衿章及紅日關防等件與吳貔泰被斃一案頗有關係經飭軍法課將拿獲之吳少波黄立禮等認眞研訊并與參謀部籌商善後之策意以東江土匪取紅日東昇之象故製此僞關防又搜獲僞衿章數千張均屬東江土匪之用是則黨人欲謀舉事己久奈吳貔泰熟悉内容節節防範彼不得逞遂不得不出暗殺之計以爲吳被斃後東江防務熟悉者實難其人倘政府昧於覺察或派一無關輕重爲之瓜代彼黨則能爲所欲爲云以上各情現爲龍都督察悉除飭調紮該處軍隊加意嚴防外昨特派出暗探分赴東江密察黨人舉動隨時密報以憑相機圍剿云 
　　惠州昨都督府派員往惠州偵查一切情形兹據覆稱東江沿途土匪猖獗異常兹查得惠屬永安好義約地方有匪首譚東山張亞番二人受黨人運動招集黨徒百餘人沿江尚途刧掠擄搶如永安義容墟洗刧一空羅塘曾姓被擄數人月水墟及河源觀音閣墟刧擄未遂適逢警衞軍捕拘轟戰數時旋復將曾姓被擄數人轟斃并將屍首肢解抛滅云 
　　陽江古統領張知事日昨商請李司令王旅長議開辦清鄉方針决以水陸並進之法擬電請都督迅派兵輪赴江以厚上兵力兹聞李司令於前十六日己發電都督請派江大古江南大兵輪飛駛到江以俾助剿想刻日可抵江矣續函云陽江土匪猖獗經李司令調撥兵艦與王統領分道合圍前後共十七戰各匪以大兵雲集料難抗拒漸次竄入肇境李司令現據前鋒報到除電梁督辦率部恊擊外現將匪蹤行動電呈都督察核并請於五月分軍餉多搭銀毫二成以紓軍用云 
[江隂拜香釀事紀聞]  
江隂因禁止拜香釀成命案一事己見前報公電欄兹聞當三月二十七日以前四城先貼有翁知事之布告云奉省長令禁止香會入城恐有亂黨混入云云及至二十七日又聽信偵緝長黄彪圖照舊例每擋香會加捐入城洋五元不料綺山拜香人某不允其捐致被南區巡士鎗斃在南外石子街當由鄉民抬進縣署知事大爲恐慌卽打德律風於潘司令馬步全隊入城彈壓以致馬踏刀傷者又有五六人當時鄉民齊聲呼寃幾釀大禍此間論者謂禍原雖發端於黄彪而鎗彈實發於翁之銓錢拱辰又辦理不善云云今知事恐鄉人告發准其四月朔日拜香入城并貼每香會大洋四元以平其心未知確否 
[浙垣新紀事]  
　　呈請免加賦稅日前浙垣屈省長接奉中央令飭各縣辦公經費擬於征收地丁項下附加十分之一開支等情當經會商國稅廳胡處長以浙省七十五縣辦公經費年需七十六萬餘元就浙省地丁額數預計加收十分之一亦屬不敷浙省賦稅本較他省爲重民力實有未逮且是項經費非由國家支出省自爲政流弊滋多頃聞屈省長胡處長昨己會銜請願中央免予加收未知能否准如所請 
　　籌設國稅支廳國稅廳籌備之始原擬通商口岸各設支廳大縣各設分廳嗣以經費浩繁姑從緩議現因國家 
 
 
 

Page 7

 
 
稅率逐漸增多部議商埠支廳應行添設昨特令行到浙擬在浙江寧波地方試辦國稅分廳凡寗温台處四舊府屬收入國家稅欵均由各統捐及洋廣捐酒捐漁圑捐局長解赴該分廳　蓄另文申報盧長備案惟事屬創始于商情民俗是否合宜仍飭處長查復至支廳長有暫由關督兼攝之說未識胡處長如何辦理也 
關于浙路談片浙路公司並清郵傳部借欵六十萬元奉交通部電免繳本銀以示體恤兹聞局中人云核算九年利息約三十餘萬元除償過利息外僅存二十餘萬元用途殊大其將何以支配之又杭滬鐵路局長一席中央尚未正式任命外間紛傳上海交通銀行經理張少蓮君然據張覆友人函謂並無此事惟公司内部人員多猜疑滬楓路局長鍾紫垣兼辦不知誰當此任也前常玉山地方發見煤礦五處浙路公司預備開採爲鐵路行車之用現該路建築權旣由部管且煤油礦業經定爲國有故常玉鐵路經理黄融恩己將礦苗煤樣及查勘圖略等項一併移交中央政府另派專員接辦 
地方通信 
[北京]  
　　京津同日火警二十三日晚七鐘崇文門外花兒市大火至十一鐘始行撲滅聞係由某行貨店失愼延燒甚衆幸賴軍警保護得力附近未被災者尚不致大受損失又同日午後二鐘天津三不管地方由權仙茶園隔壁雜貨店起火延燒權仙茶園幸及其附近各舖户至愼貽新里之甎壁火勢始見衰退全行撲滅己五鐘半矣并聞燒斃一人云 
[天津]  
　　擬定民事　費之布告直隷高等審判廳布告云本月十四日准大理院尤電内開本院現擬定民事訟費則例自四月十五日起上告案件准用審判廳試辦章程第八十七八十六條徴取　費抗告聲請回復原狀或聲明窒碍一元再審二元託由各高等審准用民事訴訟費用徴收規則第四至第十四條代爲徴收除則例全文另行函逹外先此電逹卽希公告依限實行等因准謶 
此查抗告聲請回復原狀或聲明窒碍以及再審向不徴收特别費用現在大理院旣經擬定則例公布施行自應一律代爲徴收爲此布告訴訟人等凡自四月十五日起遇有此種案件應卽查照上開各條訟費數目遵章繳納母得藉故違抗致千自誤須知此項訟費係限上告案件有特别情形者本廳代大理院征收之欵與平常按照訴訟價格征收之費不同如無上開特别情形自母庸繳納也除俟則例全文到廳再行擇錄公告外特此布告 
[蘇州]  
　　公　吳縣知事吳縣知事宗加彌交卸在卽蘇垣商會各領袖等於陽曆四月二十五號在護龍街怡園縣署全體人員於二十六號亦在怡園各善堂紳士潘濟之吳頴芝等及學董劉雅賓孔康侯等則於二十七號在北街拙政園先後設筵祖　以誌去思又聞署中各課長如第一課王炳清第四課張子明均屬紹系（宗乃紹籍）第二課貝載安第三課趙杏生均屬蘇系此次宗君交卸紹系者不願繼任其貝君則己另就他職故王貝張三君己赴省長處辭職不識能邀允准否 
　　委催西山鄉自治造報吳縣各市鄉公所奉文取消均截至陽曆三月底爲結束之期各處鄉董等己陸續將收支各項經費造具細數報銷　册送縣查核惟洞庭西山鄉公所一處至今尚未造報以致四月分該處學務等項經費未能繼續支付大有停頓之勢現在宗知事因交卸在卽念須料理清楚特派　員前往西山督催該鄉公所趕緊將收支各欵造報以便由縣彚核辦理 
[山東]  
　　新任知事之一喜一憂北京財政部來電云濟南高民政長鑒東省吏治得公銳意整飭欽企何量現值上忙開征正在吃緊所調各縣知事擬請俟糧銀掃數再飭離任本部疊奉主座訓不對於財政萬分注意故敢　俎陳詞乞垂諒財政部敬印 
[湖南]  
　　寗鄉拿獲黨魁寗鄉獅顧鎭黨魁譚壽南綽號譚八少爺者部下所屬以數千計以四僞都督分轄之一程壽山二段芳友三都督去年己死現舉四都督譚八少爺升補斯缺凡寗益二縣搶案均由各該匪指揮通址正紳莫不愤恨此次經該縣甘知事曾同鎭董跴緝先派　兵至叚芳友家適伊出外冶遊衞兵坐以待之見神　上有絲絃取而彈之以消閒彈罷仍卦神龕誤將神龕火燄板撞跌即落下小箱一口衞兵啓箱檢查内藏黨人名簿一本黄綾　袍一件方印一顆令旗數竪寫有師圑社會字樣並有去年獨立時由烈士祠所發譚人鳳公文數件該衞兵搜獲證據後卽至譚八少爺家幸而弋獲隨綑送解縣比經甘知事研訊供　不諱並稱我輩此舉係以保全治安爲宗旨聞該縣　己將此案呈報都督聽候核辦云 
[廣東]  
　　改設萬木草堂之呈請行政公署批　文舉呈文云前清戊戌之變萬木草堂（萬木草堂卽康有爲講學之地）慘被封没所有傭藏圖書等項概行散失現呈散佚書籍廣雅猶存己飭據省立第一中學校長彭金銘查覆萬木草堂書與廣雅書院書間有互相混入擬俟檢查清楚再行列册繳呈應俟列繳到署再予给還至官産官地現爲國稅廳範　所請給官地以改萬木草堂本署未便核辦抑即知照此批 
　　龍張聨婚紀日前桂省長張鳴岐過粤與龍督締結兒女親家介紹人爲桂陸督以龍督十五歲之女公子配與張民政長之第三公子日昨張民政長由桂派委二人來粤行文定禮其文定禮物於十七日由委員呈進都督府用大圑合四個一載羊牲之屬一載海味之屬一載衣服首飾之屬一載禮書等物 
雜評二（默） 
　　審計分院問題自審計處將改爲審計院而審計分處之存廢問題以起多數法學家以各國旣無審計分院之設而在我國之情勢又不可以己於是倡調停之二說一主數省合設一分院一主省公署或國稅廳增設一審計科不可謂非苦心籌劃矣而章總辦獨闢之力請由審計院每省派一審計官以保其獨立之精神斯言誠較前二說爲精到也然以我言之中國之審計院勿論何種制度果能實行其監督之責務耶若取事後監督審計院己等於虚設而卽此事錢監督果有能力以監督於事後耶如曰不能則雖特派審計員亦虚名耳獨立烏有哉吾嘗言中國之財政中國人己無能力以自監督矣此最令傷心者也 
　　外人操縱粤紙幣吾嘗論　紙幣較東省易於整理以東省有外人操縱而粤則僅有商人搗把也不謂今據訪員報告謂粤紙幣亦有某國人攪擾其間而某國人又與黨人有關係焉其說果確則粤省與東省之財政何其如出一轍耶然吾仍謂粤省卽有外人攪擾其攪擾之能力终不及東省外人之甚影響亦必不大所慮者政界與商界不和日益加甚政界則强以其權力干涉而獨斷獨行商人則專　其私以與政界反對其隠患爲最巨也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[詳陳裁釐認稅之利益]  
調查梲則專員王小宋君第四次呈國務總理文云爲呈請轉呈事查璟芳抵上海後曾將調查關稅情形分别具陳并聲明就近與各業商行接洽討論期得贸易眞相爲改良稅制之預備等因旋與上海北市總商會南市商會先後接洽并由該商會紹介各業商行代表分期次第討論兹經討論結果夫實業以獎進而興經濟以導擴而裕二十世紀經濟立國商戰稱雄實業拓地勝敗之數乃可以滅人國而亡人種潮流所激國勢以判人級以分前路旁皇所爲至堪奮勉者地方今歐美列强由農事期會進而入商業時代國旗之在地球無時不與日光相耀其商業之發展國力之伸張可概見矣我國位於震量與日本爲比鄰今者扶桑海國商業勃興吸收之數與輸出之數己占地球上經濟之絶大勢力而我國商業不興國勢不振揆厥原因與列强成反比例者其故有四各國輸出多係熟貨而我國則純係生料各國物産多屬精品而我國則現乏良製各國出口免稅而我國則出口重稅各國無釐金而我國内地則節節抽釐有　四重障礙是己自陷於絶地夫何能與列國馳聘於商戰世界哉查我國出口貨物以絲茶爲大宗次如棉花草辫毛革立類花生藥材等品無一而非原料外商以雄於資力久己在内地設棧直接購買壟斷運輪早制華商死命兼以洋商一完子口棧單向内地購連暢行無阻而華商則内地有雜捐有常關有釐金層層苛歛所在留難一樣貨物華商購運則用費多而成本加昂洋商購運則價本輕而轉輸尤便此一般商業　額痛心所謂裁釐加稅之常談漸鑄成爲一種輿論及此不圖患害何窮且我國人愛國之心最稱薄弱一切衣食仕物無不嗜用外産馴至全國日需之品所見無非舶來甚至以麵紛而操縱民食以棉紗而懹代温煖衣食之源悉資外給此之謂國此之謂國民眞無一線生理也此外如菸酒糖磁一切消耗品之最普及者環顧國中亦幾幾有取而代之之勢夫絲茶爲我國特産價值之推重爲世界所同認乃以每年一萬四千餘萬元出口之絲價三千餘萬元出口之茶價不善自謀致使意大利日本之絲與印度日本之茶一躍而登優勝之域而我國之産幾有江河日下之勢蓋絲茶二物旣占中國經濟界之絶大部分是在以國力亟謀挽救實行保護獎勵政策一面勸導商民改良製造擴充國外贸易大利之源庶可日闢然則保護獎勵之說　安所從日裁革釐金設法抵補而己夫釐金收入歲有三千萬元之鉅額爲國家入欵大宗使非籌有抵補的欵何敢冒昩裁釐且其性質不過一種貨物稅而人人認爲惡稅者非稅源之不善乃徴收方法之不善也光復之初政局一變當事者鑒於歴年商業之困敝非掃除其障礙不能减輕其痛苦於是風行雷厲毅然廓清曾不幾時而前之主張裁釐者卽爲恢復釐金之人夫明知其不良而除之知其不良而又復之何也以未籌抵補之法也今欲裁釐必預籌抵補之欵查蘇省現辦貨物稅准由殷實各業商就近與徴收機關就釐金應微之數商定稅數改辦認稅認稅與包稅不同區别物類或用外標其課稅法如繭廠之認灶稅綢緞之認機稅或用轉移稅法如代客買賣必有行家集合圑體必有會館公所卽以倉出版賣人市稅法認之於行及各團體之類或用製額稅法各種製造品卽可就廠認稅總之各就行業結合團體大小分攤但於扼要地點酌設機關稽查生産運銷數目以定稅額將舊日所有之徴收分設各機關一律裁撤旣可以節省經費而一切徴收積獘又可悉數掃除此法若推行各省是未舉行新稅法而己有營業稅之隠在計其入欵每年亦不下三四千萬金以之備抵釐金一項綽乎有餘袪獘端而謀福利民生國計兩有裨益應請飭下財政部妥善擬議切實施行洵爲振興商業改良稅制之　導除各業所呈說帖并意見害及問答記錄等件由璟芳分别函逹財政部工商部查照外所有調查商業擬請裁撤釐金改辦認稅緣由理合具文呈乞鈞察并請轉呈大總統鑒核施行 
[再紀搶刦與嚇詐之牽涉]  
　　前清宦裔果如是乎 
己故前清江寗藩司胡稼禎卽胡芸台）之第四子胡老四（卽胡祖蔭）被盜匪山東人顧廷魁（卽周占元）在捕房供認糾搶胡金聲（即胡老四之異母弟）家係由胡老四再三糾合同往並供出胡與在逃之卓老三同謀誘匿退而司路三號洋房韓太太家之八歲男孫炳泉希斷勒　萬金不果復遞匿名恐嚇信並令同黨張阿三至韓家抛擲炸彈各情故經拘案解送公共公堂由捕房牛門律師將顧在捕房所供各節之供單當堂宣讀訊據胡供不承認判胡與顧及同黨男婦分别押候復訊在案前日午後由捕派探楊掌生鍾星南及西探祁文司將胡與顧並同黨黄德岐卽孫長發）傅有田（卽傅玉田）劉耀林（即劉耀友）李會堂楊潤九金餘生潘金生等九人及顧之姘婦莊吳氏一併解請復訊而胡之同族亦以此案攸關名譽公延律師到堂候示 
至二點三十分鐘聶襄讞會同美卓副領事升座先由捕房牛門律師上堂譯訴案情並稱此案被告胡老四除糾搶胡金聲家及誘匿韓姓小孩希圖勒　兩案外復有用匿名信嚇詐之案不止一起應請訊究並經原告胡金聲之家丁陸貴上堂由牛門律師詰據供明今年舊曆正月二十六夜半被刧情形請究 
堂上卽命將胡及顧廷魁帶案對立於公案之前復由牛門律師將顧在捕房所供各節之供單重行宣讀一遍卽向顧詰稱此係爾之供詞有無不符之處究竟是否實在顧供所供均係實情質之胡則堅不承認命即帶下 
旋據徐紹和上堂由牛門律師詰據供稱係胡姓女婿胡者四係是妻舅曾常談經濟困難去年冬間曾接到匿名信六封信中均係恫嚇之詞然信中所述事實均屬毫無根據亦不知爲何人所寫察核第一函之字跡與寄與韓姓之匿名信係出一人筆跡迨接到第二函内有云昨見爾坐駕白馬之馬車本欲以衞生丸享爾因有好人同坐云云然是日乘馬車同坐者係胡老四寄匿名信之人旣云好人故我即疑心必係與胡相　之人然因信中所述並無其事亦不介意第五函係胡老四親筆我能辨認且連同申報之告白由胡老四親自送來其時我因有病未經會面將信及申報告白交與家丁遞進告白所載云己收到洋五百元然我並無此種欵項付出亦不知究屬何欵後胡老四云己代爲付出似欲向我索償我因並無其事故不承認我與韓姓亦是姻親有一妻舅係韓姓之婿不見小孩之事聽兒說起由我代報捕房是以第六函恫嚇我不得干涉云云堂上卽將胡老四與顧廷魁通譜之證書給與閱看並問是何人字跡徐答稱係胡老四親律供畢退下 
繼將婦人莊吳氏帶案由牛門律師詰據供認與顧姘識並供明胡老四常至大沽路六百三十號伊家中與顧叙談再三糾同搶刧各情並稱刧得之洋曾聽胡云房屋己將封門故即取去迨至翌日因見報紙登載刧失三千餘元故又來問以故顧及同往之人均設誓云如吞用分文日後死於炮彈之下等語供畢堂上復命將胡帶案諭曰該氏所供爾諒必聽見所供之言爾自思如有不對可親向該氏詰問胡供與該氏並不相識實係伊夫婦串同誣攀故伊所供我母須詰問請察 
復據泰利洋行收租人上堂供稱退而司路二十一號住宅（即胡老四家）前因欠租禀奉公堂給諭前往發封是實訊至此因爲時己晚中西官宣布退堂胡等仍各分别還押候禮拜四（卽明日）早堂再訊 
[西碼頭又斃四人]  
　　三個大强盜　　一個斷手入 
鎭守使署軍法科奉發公廨解送盜犯錢進發等六名現經訊得錢進發錢少江李桂萬三人情罪較重擬處死刑尚有商樟清刑永標張根順等三人係屬從犯且未承認判候另行擬辦訊得私造炸彈之張良明及從犯陳菊初二人確係圖謀内亂張良明擬處死刑陳菊初因　附和監禁九年業己呈由鄭鎭守使核准於昨日令將錢進發錢少江李桂萬張良明等四人由營倉提出於午後二點三十分時派兵押赴西碼頭逐一槍斃兹將罪狀兩通錄下 
　　其一上海鎭守使鄭爲宣布事查本年三月間北四川路崇德里源茂烟紙店樓上炸彈傷人一案前經本　函由公共公廨將私造炸彈犯諸葛機卽張良明並同黨陳菊初二名連同起獲藥粉藥瓶旗幟圖章信函等件一併解送來署發交軍法處訊據該犯諸葛機字爐雷又名勞雷化名張良明及鄧氏等名去年亂時曾至南京督造炸彈失敗逃滬此次復與鐵血圑亂黨圖謀内亂製造炸彈以致炸斷手腕供　確鑿無可諱辯又陳菊初乃與諸葛機同黨與聞製造炸彈之事且查出該犯與海外亂黨往來謀亂密函兩封亦屬附亂有據查該犯諸葛機卽張良明於去年寗亂失敗逃滬不知悔改此次猶敢製造炸彈圖謀内亂警屬甘心從逆罪無可逭應照内亂執重要事務論罪處以死刑卽予槍斃陳菊初亂黨往來通函謀亂亦屬甘心附和罪有應得照内亂附和罪隨行論罪處以二等有期徒刑監禁九年以昭烔戒而清亂源除分别執行外爲此示仰軍民人等一體知悉此布 
　　其二上海鎭守使鄭爲宣布事案於三月二十六號據公廨呈解拿獲搶刦顔王氏楊王氏沈寅生錢兆俊胡金聲等五家案内盜犯錢進發錢少江李桂萬專六名並將供同抄錄送署發交軍法科審訊内據錢進發供認夥刧唐家弄沈姓貽德里顔姓等家贜物不諱錢少江李桂萬兩名供認夥同錢進發迭次行劫業經公堂傳令事主指明屬實無可諱辯查該盜錢進發錢少江李桂萬三名迭次結夥多人肆行搶刧實屬目無法紀罪不容誅非嚴予懲辦不足以戢盜風而保治安錢進發錢少江李桂萬三犯應照軍法處以死刑立予鎗斃以昭炯戒除執行並將餘犯訊取確供另行核辦外爲此示仰軍民人等體知悉此布 
[推行印花稅之助力]  
　　警察督辦薩鎭冰君昨接江蘇國稅廳籌辦處公函内開奉財政部電開印花開辦以來收入僅逾三萬非竭力提倡不足以資實效查各省商會警廳俱與印花有直接關係應由該處長派員與各省商會警廳等妥商務請相助爲理分送傳單俾各行商家均知有購用之義務將來辦有成效再行推及外人一體貼用於稅務更有裨益等因奉此查前奉部頒京師警察廳布告曁各種貼用規則曾經函送飭區按户張貼在案兹奉前因合將敝處會同民政長撰就廣告送請查收希卽翻印多份分發勸導以開風氣而利推行實　公誼 
[調查户口之認眞]  
　　滬南警察分廳長崔鳳舞君以各區警署及各分署所送清查户口單僅錄主人姓氏而其妻妾子女傭僕共有若干口均未照格塡入殊欠明晰業己通令各警署派警勸令各户務照所發之户口單塡明人口若干及姓名職業籍貫或同居人姓氏職業籍貫人數如果不敷照塡可另紙添列以便稽查而免淆混云 
[上海並無疫症]  
中國公立醫院沈仲禮君復楊觀察使函云接准大函内開奉韓省長電開頃准濟南高民政長電開據烟台吳觀察使電稱准東海關監督函請舉辦檢疫查烟埠來輪多自上海本埠舉辦與否應以滬疫有無爲斷請迅查賜復等因現在滬地究竟有無疫症發現曾否舉辦檢疫請查明電復以憑轉逹等因查此事昨准吳觀察使來電當詢明台端以上海遇港厦輪船進口由防疫醫院派醫往吳淞查騐電復在案兹奉前因卽祈查明並現在辦法從速示知以便具復等因准此查上海租界防疫問題業經敝醫院於日前登報布告派令醫員王培元等四出檢查於本月十六號在英租界長浜路查見居户婦人吳氏患有鼠疫當經送入醫院兩日醫治無效身故連日周查各界並無患疫之人惟喉症紅痧流行尚盛現在敝醫院診治者不下數十人之多危險較前月爲殺當無大患至吳淞防疫醫院係專爲查驗進口輪船各乘客有無疫症而設向歸江海關稅務司管理應請尊處逕函查詢兹准前因合亟專函具復卽祈查照爲荷 
[醫院附設中西醫藥學傳習所]  
靜安寺路汪自新惕予醫土當前清末年曾創立醫學補習科以提倡風氣先後兩次畢業者逹百數十人兹爲改良中華醫藥起見特就醫院内附設中西醫藥學傳習所訂定章程中西並授一年畢業聞報名者頗多不日卽行開辦云 
[中華醫藥聨合會記事]  
隂曆初三晚爲中華醫藥聨合會常會之期八時開會先由夏應堂君宣佈該會議决每逢初三開常會十八開評議會繼由殷受田君提議前　期議决發給人會證書一事准於下月　會頒發並宣告本會己舉定李隠安君爲醫界評議長錢庠元君爲藥界評議長繼由吳仲虎君報告三月份施醫所收支欵項後由費訪壺韓孝先巢松亭沈綬臣諸君討論一切進行事宜至十一時摇鈴散會 
[發明碾米礱穀灌田新機器]  
國貨維持會於前日（屋期）晚八時假錢江會館開第八次常會據議員普益逹國貨機器廠經理胡祥岩報告該廠近來發明一種手摇碾米機器不藉煤電之力旋造旋改計歷五年始臻完善試驗碾米每十小時可出米八石現又制造礱穀及灌田機器兩種礱穀機器每十小時可出穀十五石灌田機器每十小時可出水二萬餘担現定碾米機器每部收回成本洋八十元礱穀全鐵機器每部收回成本洋七十元灌田機器每部收回成本洋八十元惟欲推廣内地機價雖廉沿途費用並完納關卡釐稅爲數甚鉅宜如何破此障礙以期國貨進行無阻請諸君討論議長王文典君主張一方面要求政府保護提倡並予專利年限不准他廠仿造機器行銷内地如遇關卡概免稅釐或收半稅一方面組織一國貨機器公司公爲改良國貨之張本多數贊成遂散會 
[委員催促騐契]  
上海縣洪知事因騐契一事展限一月亦將期滿特派委員朱君親詣四鄉各經董辦事處諭飭各圖地保分投勸諭己紀前報兹悉朱委員由引翔港等處諭話畢前日又詣浦東塘工局命傳二十二保二十四保各圖地保到局諭令知照各業户赶將契據取出呈騐若匿不送騐一經查出或被告發定須加等究罰云云各地保咸唯唯而退 
[張署長振刷精神]  
第一區警署署長張桂榮君到差後以謡言甚多民心惶懼每晚必率同巡官等在沿浦灘各要隘查密崗位長警有無疏忽並誥誡上差警察留心防範如深夜見有形跡可疑或結隊同行者均須注意查察或聞警信亦宜趕速通報以便防護云 
[男扮女裝之罪案]  
無賴王阿金喬扮婦女被同類察出拆梢不允致起衝突當爲巡警查獲解送閘北第二初級廳移解地方檢察廳預審明確起訴審判廳請爲判决在案兹悉此案發生原因緣王阿金男扮女裝於前月中在閘北中弄席地而坐自稱與夫反目現願出外帮傭該處楊姓主人信以爲眞卽將王收留家内爲女傭王入内祗有三天卽竊取主人床上銀洋五元逸出途中被同黨軋住需索啓釁致被拘案昨日午後由審判廳惲推事官與徐檢察官等公開辯論以王阿金男扮女裝並詐欺取財罪己成立判治以三等有期徒刑監禁四年判畢命書記官宣讀判詞候上訴期滿送監執行 
[拘留賣妹爲娼之奸徒]  
蘇州婦人王華氏徐陸氏日前在滬價買女子張根弟丁榮弟兩口年均十六七歲附乘　輪船擬往粤省賃屋賣娼被新關水巡查獲扣住送由地方檢察廳核明應在初級範圍之内飭卽移送第一初級檢察廳預審押候擬辦在案嗣有女孩張根弟之兄張順泉赴廳起訴請求给領經檢察官傳案詰明該女卽由張賣於王華氏收得價洋一百五十元着卽拘留限交身價候併案起訴同級廳判决 
[寡婦請求驗傷]  
寡婦唐張氏至閘北初級檢察廳控被夫姪唐杜泉與唐楊氏逼勒再醮糾衆逞兇致被毆傷頭部腰脅等處請騐傷究辦等情當由檢察官派檢騐員騐明受傷屬實令氏歸家調治聽候飭提被告到案質訊核辦 
[姦情無可掩飾]  
　　崔金元前投法公堂控稱有同居之王阿福乘小民有事出外引誘妻子陳氏在房内通姦報由安南捕到來拘獲求究等情訊之王堅不供認陳氏供因丈夫與婦人不睦故被誣指判候傳同拘拿時之安南捕訊明核辦在案昨日該捕禀稱確在姦所拘獲並抄出陳氏與王阿福合拍之照相一紙又在陳氏床上抄出王所戴之帽子一只呈案請鑒王始供係陳氏自願與小民通姦是實陳氏供婦人與王姘識丈夫得知己久故敢在家續歡聶讞員判王與陳氏各押三月期滿交伊夫領回管朿 
[監犯圖逃三誌]  
　　地方檢察廳分監監犯夏大成子等五人掘洞圖逃當楊由警分投追獲解冋監獄經周獄官禀奉該廳汪廳長飭警到監將夏大成子並俞金貴陳阿三張禮慶等及同號監犯共十六名一併提廳候訊在案前日下午經檢察官分别提案預審該犯等供多推諉問官判令發還該分監收禁一面禀復汪廳長於昨日午後委派蕭李兩檢察官率同法警至該分監察勘禀復核奪 
又聞滬南警察分廳昨接地方監獄鄢獄官函開據分監長周公鼎報稱本月二十五日夜一時許據值班看守士周安生高仁保報稱是時正值梭巡忽聞　聲卽跟蹤查得東首彼字號監房内各犯有穿穴逃出情事分監長立時督率看守調集警備隊士分道出監四處搜尋先後共獲六犯當卽點查該號人犯共脫逃七名除己捕獲六名外尚餘一名在逃未獲合將己獲未獲各犯名單報請查勘通緝等情前來敝與獄官前往查勘無異除分别函移呈報外相應將逃犯一名開單函請查照轉飭各警區一體協緝並單開在逃人犯一名陳榮年二十八歲寗波人行竊徒刑三年等情現崔分廳長己轉飭各區署一體留心協緝矣 
[逃犯又將歸案]  
　　陳阿四前在内地犯案經上海地方廳訊實判令監禁三年嗣被越獄脫逃復與同黨章小弟葉三寳串竊新閘成都路李何氏陳朱氏等友物由探拘解公堂訊實判陳章各押西牢半年期滿再核葉三寳從寛開釋在案昨届期滿由捕房將陳章解案請示判章逐出租界陳押候函送地方檢察廳歸案訊　 
[嚴禁警察持棍打人]  
　　閘北警察分廳徐廳長昨日傳諭各署各分署云照得警察待遇人民以和平爲要義警棍用法爲法律所限制本廳長抽查各區時見崗警有妄用警棍之處殊屬有違崗規查辦理外勤係屬巡官專責自後各署各分署巡官應不時誥誡崗警斷不可有在崗打人情事如違犯一次　卽將巡官記大過一次違犯至三次者將巡官撤差以專責成而示懲罰爲此令傳該署長員卽便遵照轉飭所屬巡官長警一體遵照 
[無端毆人]  
　　徐興發張阿才等昨在漢璧禮路將胡阿順無端蜂毆被捕查見併送捕房候捕頭詢門再行核辦 
[深夜狙伏之可疑]  
　　李竹喜王阿弟二人於前日夜半狙伏虹口蓬路弄内被美捕房包探查見向詰支吾當將二人帶入捕房昨解公堂訊供一過判押候查明有無犯案再行訊核 
[樂也里命案近聞]  
　　屈阿龍去年曾與王阿壽等在九江路樂也里謀斃伊妹之姘夫陸阿根（卽生瘡阿根）業經公廨逮案訊明王阿壽謀斃陸阿根罪己成立與屈一併解送地方檢察廳證實判决王永遠監禁屈仍送回公廨押候核辦在案昨日復由捕房將屈解案請示關讞員商之羡領詹君判屈仍帶回捕房候商明辦法再行解案宣佈判决 
[發現失贜續誌]  
　　住居虹口蓬路一千二百五十六號門牌之婦人沈龔氏曾於去冬失竊皮夾一只内儲值價萬金之大小珍珠鑚石當經報捕懸賞查緝未獲詎日前忽有珠寳掮客南潯婦人張馬氏持值價一千三百元之滴珠一粒至天津路二百八十五號門牌邢姓家兜售經老閘捕房包探查係沈龔氏所失原贜將氏拘入捕房傳到失主認明原贜解送公共公堂訊據氏供係六馬路倪姓託售不認行竊判押候查核在案昨晨由廨復訊據中西包探禀稱於上星期四將被告帶至原告家内被告承認在粧台上竊取皮夾因值價太巨祗取滴珠一粒即將皮夾置於樓梯之下云云惟原告　見樓梯下藏有皮夾且　見證證明目是被告下樓逕行出外等語應請訊究原告因病未到由其子上堂代禀訊之被告延律師到堂代辯判被告還押候查明實在並候原告到堂於下禮拜二再訊 
[包探拘獲盜匪]  
　　法新租界芝蘭里沈培林家於二十六號晚被盜匪明火執械打門入内搶去藏洋木箱一只事後沈投報捕房由藍總巡飭探將嫌疑之包車夫拘押並嚴限各探查拿盜犯等情己誌昨報昨由探目黄錦榮一同包探韓邦逹方福林等拘獲是案盜匪鎭江人張金奎一名解入捕房抄出木箱内所藏金鋼鑽發票兩紙及洋銀若干元經藍總巡詰訊據供共有同黨六人往搶分贜之後各自逃避若輩匿居何處實出不知總巡卽命管押仍飭黄探目等補拘同黨到案訊辦 
[警署連獲烟犯]  
　　閘北二颧警署前日查獲販圭犯冷金芳陸李氏李阿二等三名抄出烟土三十六兩又查獲烟犯王阿一曹興隆二名一併移送檢察廳押候究辦 
[一失足成千古恨]  
　　滬城大東門某號店司某甲日前因欲冋籍掃墓備洋四十餘元　在床上不料次日忽失所在旋查悉係同夥某乙所取向之詢問直認不諱嗣乙自知羞恥遽於前晚吞烟自　迨同事覺察　請醫生救治己經不及事爲該處地甲資悉擬報地方檢察廳禀請相騐後因尸兄不欲多事遂備棺收殮送回原籍 
[匪徒强攫票洋]  
美國巴拿馬賽會蘇省籌備出品協會上海分會事務所司事沈 
 
 
 

Page 11

 
 
某於前日傍晚公畢出外甫行數武突被匪徒上前攔往去路攫去鈔票洋五元現洋兩元沈卽報請警署飭緝 
[韓榮堃赴蘇上控]  
　　英租界寳善街宏茂昌襪店計有二家一係韓榮　所開一係無錫人陳履昌所開韓以陳爲冒牌於前清光緒三十一年起纒訟至今案懸未結嗣因韓陳扭毆發生刑事於本年四月二十三日控由地方檢察廳斷韓償給陳養傷洋元韓則心不甘服現己邀請律師金鴻翔赴蘇州高等廳上控矣 
[秘密賣烟之敗露]  
　　高愼明王必年在二馬路二百零二號屋内私設烟間被老閘捕房捕頭偵悉於前日派探往查屬實當將高王與烟客柏浩榮等連同烟具帶入捕房昨解公堂經聶襄讞會同美畢副領事訊實判高王各罰洋十元柏罰洋二元一併充公烟具銷燬 
[粤婦逐出租界]  
　　粤婦陳王氏前帶男孩仁餘女孩愛仁及懷包之孩三口乘輸起行包探見其形似拐販拘解法公堂請訊據供懷抱小孩係婦人親生仁餘係姪兒愛仁因父母雙亡由伊親戚作主送與婦人爲女均非拐帶判押候查核在案昨日傳到同居之王周氏詰訊據供襁褓之孩實係王氏所生其餘男女兩孩均出洋買下此次帶往廣東是否販賣不得而知判小孩給王氏領去逐出租界仁餘愛仁送堂留候家族認領 
[小孩自陳來歷]  
　　捕房昨解路男孩李元發至公共公廨請示據李孩供稱年十四歲揚州人父名李金生現在原籍近被同鄉不相識之誘帶來滬在途失散判送救濟會暫留候移傳其父來廨再核 
[美副領事請假回國]  
駐滬美副領事　君請假五月遄回本國業經美總領事費君照准定於日内起程所遺會審公堂陪審一席昨由費君諭令跟副領事到廨代庖 
雜評三（訥） 
[裁革釐金]  
　　今以國人喜用舶來品而即責其無愛國心者吾知國人必不甘承受何也今之日日責人無愛國心者即日日身西裝而口西餐之人也且貪價廉而求物美又人之常情故欲以不用舶來品激勵國人之愛國心者吾敢謂其爲愚人蓋物質文明之趨勢沛然莫禦只有順其勢以力求進步斷不能逆其勢以自固守也若以貨物　敗國人不嗜故而力謀改良其製造四製造不興外貨輸入故面力求　護獎勵因欲保護獎勵而推及於裁革釐金改去惡稅斯則根本之論無或能易也 
來件 
[中西董藥學傳習所緣起]  
　　處今日中醫中藥與西醫西藥戰爭之時代非改革於前萬不能保存於後改革者何即會合中西之舉說而貫通之也醫學會通則多數之中醫不患不占優勝之勢力藥學會通則外來之西藥必　處於衰退之地位此固彰彰者爰特組織中西醫藥學傳習所所授講義中西並重爲今日會通之初步即爲將來保存之先聲謹述其緣起如此 
[附中西醫藥學傳習所簡章]  
　　第一條定名本所以中西醫藥學術並行教授所用西說純係漢文故定名中西醫藥學傳習所 
　　第二條學科（前期）外科學内科學藥物學生理解剖學診斷學（後期）外科學内科學病　學調劑學種痘學製劑學（授課鐘點在夜間自七時起至十時止計共三時星期日停課） 
　　第三條入學凡品行端正文理清順年在二十歲以上於中醫或西醫有門徑者　爲合格入學　須偕保證人繕寫志願書並清繳各費 
　　第四條學期本所教授一年爲期試驗後及格者授以畢業證書校外生同） 
　　第五條學費講義費學費全額三十六元分四期前一月繳每期九元報名時先繳五元（開課不到不還講義費全額十二元亦分四期繳納開學後入學者加費兩元膳宿不備 
　　第六條開課報名者滿五十人以上卽定期通知開課 
　　第七條校外生校外生學費全額二十四元分三期前一月繳每期八元報名時先繳五元講義費全額十二元亦分三期繳納 
　　第八條講義校外生之講義半月一寄如欲逐日寄遞須加郵費三元六角間一日一寄者加郵費一元八角一星期一寄者加郵費四角八分於寄講義前自行聲明並先行付清 
　　第九條報名須將姓名年歲籍貫職業住址詳細開明報名處在上海靜安寺路自新醫院内 
　　第十條寄欵報名時之保證金及校外生之學費講義費除而繳外一律須中郵滙現郵匯不通之處改寄郵票但須照加一成如洋一元須寄郵票一元一角餘類推郵票每張以一分頭爲限一分以上者不收 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游游文章 
[登徒子來函] [  潮聲]  
　　自由談主筆先生大鑒世皆以賤名登徒子三字爲淫棍之代名詡呈若奉某爲漁色之鼻祖者聽者不察習而用之同然一辭使某爲風化之罪人不齒於君子之列受此侮辱歷數千所於兹矣度世之以某爲口寳者殆根據於宋玉之好色賦耳然其賦曰（上略）登徒子則不然其妻蓬頭孿耳　脣歷齒旁行踽僂又疥且痔登徒子悅之使有五子（下略）夫某生於專制時代無自由結婚之幸福不幸而得醜婦然未有失德况無鹽爲齊國之賢后孟光稱梁鴻之嘉耦世且以爲美談某又何爲不豫彼時壯陽種子等妙藥尚未發明某以寡慾多男得有五子尤見不　肉體之歡娱且少入儉德會謹守不狎邪之規則復倡一夫一妻之制雖貴爲大夫未咏小星之什此某之道德高尚文明　進以視民國之楊梅都督風流總長其自愛爲何如宋玉雖盡情痛詆而無淫行可訐故其言不足爲某好色之罪狀適足爲某不好色之反証庸詎知後世耳食之　竟誤視某爲小說中之西門慶賈璉一流人物豈不重誣某袁自有獅吼之詩方山子竟出握婆之醜唱琵琶之記蔡中郎平擔薄倖之名文字嫁禍後先同軌若某自分並無穢德乃負此齷　之惡名精神上痛苦更有甚於二子者夙仰貴報主持公道爰將無端被誣情形具函自白如蒙登入來函欄内使世人物再誤會某得恢復名譽感甚幸甚又賤内自經購用人壽醫藥室生髮膠並仙壽窩疥瘡藥彭壽堂痔瘡内服外治妙藥各千打日夜施治髮己烏潤如雲可作時裝東洋髻疥痔惡疾亦一掃而光其上下缺齒亦請牙科博士徐景明君補足三十六个齞脣不掩正好大出金牙齒之風頭賤内自一部分改良後某之愛情亦增漲十倍附識於此以表搨上海之靈藥絶技並告世之有同病者專此肅佈敬頌撰安登徒子鞠躬 
[牛皮大王傳] [  周五]  
牛皮大王居牛頭山之麓宋名將半羣之後裔也乃父名牛山曾爲牛醫善種牛痘委靡如牛馬走七十歲始生牛皮大王遂不勝其老牛舐犢之愛牛山不識禮義牛皮大王常諫之說者以爲是犂牛之子也大王有力如牛頭帶牛皮帽足登牛皮鞋身披牛皮大衣性嗜牛肉最愛牽牛花暇常騎牛有李密黄牛背上讀漢書之風遇水輒匐匍作牛飲　曰我中華之不能執牛耳於天下者以不用田單火牛之計耳苟能用田單火牛之計則何畏彼牛首阿旁哉而吾同胞咸如吳牛之喘月甘貽牛後之羞一若風馬牛之不相及也者以是而欲期如吾祖牛頭山之捷也得乎聞者以其吹牛皮也咸以牛皮大王呼之牛山旣死大王爲之擇牛眠地於奉天之牛莊常椎牛而祭之居家好以牛刀割難烹以函牛之鼎而食之後從其友牛四之請遂合開牛亂公司於上海大王最喜觀粉菊花之小放牛賈壁雲之斗牛宫諸劇常羡牛郎織女之所爲及牛乳公司旣停辦大王遂返牛頭山以盡春牛　自娱其友牛四曾書午字於其門蓋以　牛之不出頭云 
尊聞閣詞選 
[小口兄弟招飲并試新茶] [  南湖]  
　　江海　零客相邀意却勤直疑開綠野便欲醉紅裙脩竹摇疎影流泉疊細紋一甌試雲霧窗外又斜曛 
[送狩野博士回京都二首]  
早識文章伯高詞嫓典墳賞心愜所遇拘膝欲何云素綢彌天累鄉音隨地分惟應丈夫志登眺不辭勤 
久負靑山諾來游鬢己皤大師今泰斗多士賦菁莪揮手難爲别論詩許更過滄洲渺何處去去弄因　 
自由談話會 
[題儉德會]  
　　醫者之言曰急則治其標緩則治其本未至於急而治其標其病不可得而治也善醫者審脈察形詞其元氣固其根本元氣調根本固而其人自安方今民國之貧亦甚矣顧其病不在標而在本故以言救貧亦當如醫者之治其本而病乃日起有功何謂治本提倡儉德是也傳曰國奢示之以儉吾民國之奢侈不自今日始矣自前清之季朝野上下相尚紛華爭事巧飾一衣之費己足傾中人之産一食之費己足供一歲之需相習旣久踵行者衆盡全國之表面流入於侈靡而生産之事業則毫不相應欲國之不貧其可得耶民國始建風尚未改民間養生送死之具宴會應酬之事初未嘗有定制也惟其力之能爲則無所不可於是飲食衣服宫室妻妾輿馬騶從聲色賭博等費繿長增高良無己時况夫聰明才俊之士罔不醉心歐化一器具也土貨不足易而爲洋貨矣一衣服也中國綢緞不足易而爲外國綢緞矣终歲所藏曾不足供其揮霍乃至富者　貨無己貧者恥其不如冐利觸禁妄冀苟免嗚呼其始由於不儉其繼至於不廉其卒至於全國飢寒飢寒切於其身姦宄因之而起觀乎此而知救貧之本誠非導民以儉不爲功而欲導民以儉又非先由有心人躬行提倡不爲功自由談諸人有見於是因有倫德會之設會之規則一以簡約爲主使人易於遵守冀由是而收普及之效意至善也夫社會之好奢固己然其中亦有實不顧奢而其力又萬不能奢徒以颼尚使然不得獨儉如服用不奢人以爲背於時宜酬應不奢人以爲薄於友誼一家爲之則貽譏隣里一人爲之則取笑朋輩每有因是而　肉補瘡勉强徇俗者習俗之中人甚矣哉今有儉德會爲之規定則入會以後於己旣知所適從於人亦可免訾議其始由少數人力爲倡導輾轉傳布戚黨朋友之間相諄勸相感召風聲所樹其影響可及於全國久而久之凡狎邪賭博諸端自日　於疏遠且我之腦海中絶無此等卑劣之印象即偶一遇之未有不視爲陷阱而避之惟恐不及者夫如是然後還眞返樸可以歸之畫一昔清康熙年間巡撫湯文正公斌任蘇朱文端公軾任浙時所有民間服用宴享皆爲略定規模其一切無益之費概行禁止士民翕然從之頗爲稱便夫官吏禁止之舉事屬被動其效且彰彰若是况入儉德會之出於自動者哉總之救貧之道在於務本而節用節用之道在於崇實而去華所謂治本者如此而己獨奈何猶有力持反對詆之爲標榜斥之爲好名不恤爲文以國破壞者吾誠不知其居心果何若也嗚呼是亦足以硯世變也己[  天韻]  
去秋城廟　外塡塞河浜工程聞將次第告竣矣惟裏鹹瓜街中段後面一帶尚無動工之議而春風久闌溽暑將來躑躅街頭臭穢撲鼻　　四顧則未曾漂没之一叚河浜惡濁泥水不能流通　集一處臭己不堪以致虺蝪叢生沿浜居户蒼　滿室吾悉處此穢天污地中疫病横行死亡相繼之慘劇復演於來兹矣負責人士其亦有决赶塡否[  施辰樞]  
　　儉德會規則一不狎邪二不賭博三不必以酒食結交四不必必華服五不輕寒素 
入會者江隂張夢萊張佑蒼張勤齋張敏生張慕僧丹徒胡伯平法學仁揚州張潤軒李士琦鄧淑鸞浦左汪文墳上海張啓壽張啓善陳紙珍京口王德林王德福王德元高焕文高巧雲女士王三寳女士王小寳女士黄萼蘇州夏毅和孫名榜葉智楝王金榮趙家湊劉之有王炳貴丁子良王福子賈文彬 
左存子 
小說 
[搜奇小說海島記室（五）] [  天樂]  
昔人縱觀京師眼界可宏思想可拓洵足發人志氣生與黑奴旣入都正值戒嚴時代搜討　勤忽某門收稅機關大肆威福生狀樸愿老黑尤鄙野竟舉手揮衆退衆皆辟易長官怒欲罪二人黑奴謂生此間可晤周發或即遇主翁未可知速驅之勿爲人所耳目也於是斜抄幽徑竟入不知誰何之秘密所在周發果在焉未及握談邏者在門矣黨人以告曰今日頗有異恐於二客有關係黑奴躍然起曰是矣必稅關僕人按蹤跡至此吾輩將以何術對付周發曰吾與趙先生由東隣出走匿他處機關以避子自前門出視其動靜爲進退可也黑奴諾之周發乃偕生踰垣出繞道走胡同徧遊花街柳巷入妓院覓酒生問周發以旅食京華何所事事周發仍笑不答但云足供君之東道主而己是夕徧徴南來各名妓珠圍翠繞盛於吳宫隋苑生樂甚方自度歌曲忽一妓前日趙郎尚識奴否生諦視則海濱與島中曾識春風兩面之侍兒也把臂談情昵昵作沾泥絮矣無何酒闌夜分主人留髠送客周發亦不復見生旣醺然殊無歸意侍兒又苦留之陽臺深鎖銷盡柔魂前度劉郎主嗟奇遇甫黎明忽有猛客排闥入婢媪不能禦生披衣起視則黑奴也謂生速行遲恐禍至問何事則曰頃間自知生不得己倉猝從之及門車馬己待遂登而疾馳至停車場黑奴扶生上　車入一等室則赫然有白髯偉貌在座者主人也謂生曰受驚乎生謝之主人曰吾當與君偕游漢臯更順流東下道滬浮海抵五羊城再返島中君以爲何如生曰固所願也己而劇談京華近事隠約不甚可解生懲於周發之屢拒不敢復有問然亦不懼若己知其梗概者主人始漸覺生之膽壯乃自言來京師十餘日與黨人作秘密會議幾爲邏者所得然余向主穏健派黨中暴烈分子頗不爲然一日有某君提議贊助土匪謂用打草驚蛇策焚殺淫虜民不聊生則天下自怨政府之不德而吾叢可以集事且宋人論曹操謂彼竭力造成亂世然後可於其中取利此術最爲敏妙吾起而反對以爲推翻惡政府本欲　民請命今反擾民實非民黨本意不可以日暮途遠倒行逆施衆皆大譁疑余不忠余遂退出其後不復與會又一夕偶過友人家方聚秘密黨私議余亟欲退出友人謂旣至此則不與其事反令人生疑余不得己坐焉視與議者皆獰惡猥賤之人服裝奇異面目垢穢聞所言則或曰藥刀或曰下毒久之議不决有數人不耐研寛狂跳而去吾恐其衝突致暴動托故亂去去時友人出簽名册各書名號誓守秘密有洩言者死不數日事發矣吾此行本欲有所作爲今觀黨人程度殊幼稚故毅然返舊居或作汗漫游以待時至耳君非他人故爾相告生曰然則徧地伏莽皆彼等所鼓吹而調遣者耶主人曰此亦非是特因而聨絡之以牽制詩局也方細語時黑奴報己至漢臯主人謂吾輩且下車今日可連牀夜話也旣而合　馬車抵一第宅宏敞甚入之金周發　先在侍者進　畢生擬暫游近處甫出門黑奴追至投一函曰主人遣以此告君不及辭别矣語畢去如駛生乃展視略言今有　電促回島黑奴亦送吾至香港君游暢後可急乘輸至粤當　黑奴在某街第宅内相候勿他疑也又一小行云黄陂街某宅不可復去君自擇旅館爲佳銀劵附上約計當敷一月用矣生視函中果有紙幣二每幣二百金也生不覺撟舌徐探所謂某宅者憲兵守門己改爲偵探隊辦公處矣大駭不敢久留且以無朋輩徴逐寂寥寡歡獨乘輪東下抵滬留半月計相期尚遠乃繞金　一視處邱豓迹復出松陵訪西子湖徜徉旬日意頗酣適乃返滬庽忽得一函下不署名但云速至羊城某街第宅僕從己具更有姬人某氏引傾望夫歸矣生大駭自念一身落拓遼海無家安得有第宅復安得有姬人世風變幻得母鬼蜮其人揶揄我耶遂焚其書不以介意顧資斧將盡而主人黑奴之約期於必踐又懲於匿名書恐爲歹人所弄逡巡未决而電信忽至謂滬上樂不思粤亦聽自由則黨遣奴　室遷於遷公意何如下署名一系字乃島中秘密函例所用記號之也始悟前函亦由主人所招相待之殷奉養之厚俱出意外方驚疑間黑奴掩至生延入别室黑奴曰先生竟無粤游之興耶若然則島中事方急能先一往否生曰吾受主人優待雖險難弗辭今旣有急敢以漫游事廢職哉即日朿裝行復歸島中主人迎謂曰本爲先生置别館於珠江勝處適因　間記室非熟手賴君指導約半月可畢畢後可送君至粤此後以半載來此可也且先生所好津滬漢粤四埠己各置第宅器用侍兒任逍遥所至俱得駐息先生倘有意乎生唯唯半月後果送至粤室中有美姬即春風三度之舊人也自是往來如約然終不知主人姓名（二） 
[寫情小說俠女花彈詞（七）] [  東埜]  
　　第三回歸計（續） 
　　閒言少說有一天素珠小姐抛書午倦棠夢未醒矇　間忽被桂香推覺低聲說道太太來了一言未畢秦老夫人己扶着拐杖顫巍巍的跨進房來秦珠慌忙起身摩沙倦腿迎接他母親入内口中還自呵欠不己秦老夫人暗想女兒家總是這般嬌懶我來得不巧倒擾他的清夢了母女二人相將就坐桂香立在一旁三個人談了一會家常秦老夫人發議道兒啊自從你父親去世爲娘的含辛茹苦守節撫孤迄今己十易寒署了 
　　想我是嫠幃寂寂恨悠悠辜負韶光一十秋恨事重重揮　　不去到如今白髮己盈頭烏飛尚作歸巢計狐死猶知　　正首邱無恙家山時入夢綠楊隂裏最高樓想起那先　　人塋宅猶完好祭掃無人亦可憂兩地睽違思買棹桃　　源重訪白雲幽 
素兒吾以前原打算待你成禮之後然後回去拜掃先塋祭告宗廟如今事己中變我又老病侵尋惟恐溘先朝露迫不及待祗得先作歸計再商量你的事了素珠小姐低垂着紛頸只是不語秦老夫人又道只是你的事一日未妥吾心也一日不安吾看你近來茶飯懶進懨懨思睡甚覺放心不下兒啊吾與你母女之間没有不可說的你倘然有甚麽心事不妨直說你原是知書逹禮并且聰明不過的人只要你說了爲娘的再没有不答應的素珠小姐聽得他母親話裏有因不覺面漲通紅仍是垂頭不語停了好一會纔勉勉强强的說道母親再不要說起閒事孩兒情願终身陪侍母親立志不嫁的了秦老夫人道吾兒不是　般說法爲娘的辛辛苦苦撫你長大却爲何來無非是承先啓後含飴弄甥爲晚年娱老計耳你倘然執抝不聽在我面前還不打緊只教我將來息好在地下見你的父親秦老夫人說到這裏心中一動眼圈兒不覺紅了 
 
 
 

Page 15

 
 
   
 
 

Page 16

 
 
   
 
