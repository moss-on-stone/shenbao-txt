# 1899 - 153 - 4909391

 

Page 1

 
 
[外臺秘要出售] [  圖書成終啓]  
　　是書爲唐王剌史燾所輯剌史在臺間二十餘年菟求古今奇方凡一千一百餘種裒成四十卷鈎元銀要卓著　　　　中永刻之於前明　　通先生刋印於後岐黄家久已奉爲圭臬　板本久已散失巿無流傳本局由日本覔得初印原畫周　　　字排印　墨緒良梭讐詳愼現已工竣碼洋兩元五角在申報館申昌三洋涇橋煥文書局文　山房棋盤街江左書林十萬卷樓曁棧口鴻文順記胡北省城煥文書局發售此佈 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源　流搜　宏富於西史中獨得窾要閱之可以道　　而廣見聞方今時事　　有心世道者於外洋用人行政之道規時度勢之方皆當詳加考　　得是書而講求之何患不能窺其堂奥　現加本屆代爲刋印裝訂十六本每部洋二元由上海望平街紹先書局蘇州彚文軒發售 
[讀史方興紀要告成] [  圖書集成局代啓]  
　　本局前代二林齋排印順祖禹讀史方輿紀要本約上年嚴月告竣又顧炎武天下郡國利病書本約本年三月告竣嗣因悉心實校致延時日故曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘格外精工是　原由二林　出售股票請附股諸君憑票找洋向經售處取書至郡國利病書本年六月初准可告成此啓 
[禁巫說]  
　　孔子曰人而無恒不可以作巫醫巫醫並稱自昔已然豈不以巫之爲人祈祝利人之生與醫之爲人診治求救人之死其意旣同其術亦不相懸絶二者固不可偏　乎後世巫風日甚更從而别之曰男爲巫女爲覡以爲鬼神無形與聲賴巫覡以通之致其祝辭申其誠意無損於人有益於世不若醫者之有效有不效得失尚參其半也江浙風俗人多信巫凡有疾病之家不先求醫覓藥必延巫者視之滬俗謂之看香頭其爲人也或男或女裝神　鬼大言不慚謂能視香烟所起知某人爲某鬼所崇如何解禳如何超度種種荒謬之說能令病家深信不疑不知病勢輕微原可不藥而愈若在重症則貽誤非輕矣或謂近來醫生稍習湯頭歌訣便詡詡然懸壺巿上藥不識君臣證不分寒熱未必果有起死回生之術與巫之胡言亂語其弊正復相同與其死於醫不若死於巫猶合乎古人不服藥爲中醫之說乃若輩除解禳諸法之外又或託諸神道妄開藥方彼旣不識脈理又不辨藥性不顧利害爲此行險徼倖之計其蔑視人命爲何如乎夫時下醫生雖非悉具回春妙手然究竟幼而學之略習方書方敢出而問世今看香頭者行醫本非所習又何得以茫然無知者以肆其害人之毒耶在信之者悞以爲方由神授當高出於時醫萬萬乃服之而愈者竟百不及一而因此增劇或且喪生者所在多有則又何也夫神道設教大易以之垂訓特宜敬而遠之不可狎而近之傳曰國將興聽於人將亡聽於神若人皆聽命於鬼神則不祥孰大焉顧何以晚近之世不特婦女多以燒香念佛爲事卽衣冠中人亦有喜扶乩求仙者其於巫覡也竟奉之如神明敬之如師保一任其附會造作以致此輩肆無忌憚煽惑閭閻嗚呼其爲害詎有已時哉尚書伊訓一篇巫風有禁聖人之用意甚深蓋有預知後世遺禍之烈者西門豹治鄴沈巫於河至今傳爲佳話愚以爲方士羽流其患不過矯誣尚不至有傷民命若今之看香頭者則視人命爲兒戲以巫而强兼醫術明明鬼蜮技倆而偏自托於神靈愚民無知甘爲所惑卒至自促其生不知悔悟不亦大可哀哉上海此風素盛前年英界公廨讞員　興之别駕深悉其弊特頒禁令嚴密查拿雷厲風行此輩聞而股慄莫不偃旗息鼓遠引高飛毒燄爲之稍息今則日久玩生變而加厲每於里巷間徧貼招紙自稱爲看香頭走陰差者不一而足若再不加嚴禁恐此風日甚一日舉國若狂害將伊於何底竊謂地方官於此旣不能家喩而户曉之又不能以一紙空文使人自省則惟有嚴查密訪遇有此等狂妄之輩立卽提案科以妖言惑衆之罪盡法嚴懲其有以藥殺人者擬抵弗鼓　人人知懼改而之他則天下雖有疑神說鬼之流無人焉以鼓其燄邪說自不致横行而人命之保全者非無質諸　　之君子當不河漢斯言 
[諭旨恭錄]  
　　四月二十四日奉旨内間侍讓學士員　　　　　　說取吏科給事中蔣式芬　懲　　保送直隷州刑部主事鄧毓麟陸之斡倡著交部記名以直隷州知州用　　内間中書任于正著准其　授　　　　學習筆帖式隆啓著准其留部保舉直隷候補道吳廷斌著以道員仍發直隷儘元卽補保舉江蘇候補道柯　　著照例用楊兆鋆著遇缺儘先補用浙江試用知府劉祖桂著免補知府以道員補用江蘇補用知縣　彰五山東補用知縣余嘉珍浙江候補知縣曹鴻儒俱照例用服滿前河南舞陽縣知縣廉德　著不必坐補原缺閱復前雲南賓川州知州孫紹昌著准其開復原官仍發原省照無用特旨引見降補府經歴縣丞前山東候補知縣王惟賢　仍以府經歴縣丞發往原省補用欽此 
[本館接奉電音]  
　　昨日午後一點鐘越二刻時京師飛電傳來上諭三道敬謹譯登○四月二十八日奉上諭本日召見之江蘇候補道柯逢時著交軍機處存記欽此同日奉上諭前據倉塲衙門奏旗丁領未諭　當經諭令該衙門該旗都統分别查奏兹據倉塲侍郎稽察北新倉給事中正黄旗滿州都統等奏遵旨查明各一摺倉塲爲兵丁計口授食之需迭飭該衙門務須揀選乾潔之米照章開放該倉塲侍郎自應懹遵迭次諭旨督飭各倉謹管嚴禁花户倉役人等任意攙和藉端弊混各該旗都統尤應嚴查弊竇往往有不知自愛之叅領章京等串通該倉花户舞弊以致兵丁所領之米多不堪食如有此等劣員亟應立予叅處叅領巴彦布在倉出具曰片據稱被兵丁所毆何以不據實禀明都統反在該倉留與親筆字據情節殊屬可疑著該都統確切查明如有串通倉役扶同舞弊情事卽行據實嚴叅倘係兵丁藉故朋毆應卽查明從重懲辦毋稍輕縱欽此同日奉上諭從來練兵籌餉事理本屬相　近日朝廷整頓庶務於籌餉一事尤在所當急各省關稅釐金鹽課等項取之於民歲有常經倘使各督撫能認眞整頓裁汰陋規剔除中飽事事涓滴歸公何患餉源不濟無如封疆大吏瞻徇情面不能力袪因循積習以致委員司巡人等窟穴其間種種侵欺難以枚舉此後若不認眞革除必致日甚一日將復何所底止著大學士軍機大臣六部九卿將各省關稅釐金鹽課詳加查核應如何杜絶弊端裨益餉項總期朝廷不加取於民而國用藉資挹注以維大局而濟時艱至各部院堂官如能洞悉各省情形實在足資整頓者不妨直抒所見用備採擇務須坐言卽可行起不得以空文敷衍了事欽此 
[初議弭兵] 　 
　　倫敦來電云俄人創設弭兵會於荷蘭國京都當各國使臣初次集議時所陳意見大略謂兩國 
 
 

Page 2

 
 
遇在國齬可邀公正人調處萬一從事干戈不可過於殘害云云竊意此事將來必著有成效至勸人不可多置利器則不過托之空言深恐終成畫餅耳 
[奥國窺華]  
　　廣州博聞報云奥斯馬加國人聞歐洲各國爭思染指中華遂亦躍躍欲試某日恒加利議院長問於宰相曰我奥國亦思在中國得地一方以爭商途之利乎嗚呼時已至矣何政府仍如百蟲之蟄乎倫敦日報縷纪其語且書其後云目下奥國政府於此問未經作答然商業工藝中人已有日漸東趨之意惟國家大局未堅故猝不能勤遠略耳 
[使星移照]  
　　廣州中西報云出使美日秘三國大臣伍秩庸星使因日斯巴尼亞國有緊要交涉事宜非叅贊官所能了結爰於某日移節日都與日政府會商一切大約勾留數月卽須駕返美都也 
[聊固吾圉]  
　　寗波訪事人云近日海防吃緊浙江各海口皆由大憲派軍駐守佈置加嚴兹將統帶各員銜名及所駐之處開列於後統領兩浙新中軍兼帶中營記名總兵李鎭軍福興駐劄寍郡大教塲統領兩浙新前軍兼帶中營統帶鎭海南北兩岸砲臺兼外海水師營務處吳鎭軍杰駐劄鎭海管帶新前軍前營汪君慶瀾駐劄象山管帶新前軍左營補用遊擊劉游戎繼爾駐劄海門管帶新前軍右營補用副將王副戎立堂駐劄鎭海 
[追述台州閙教緣起]  
　　台州閙教前已三紀報章兹得寗波訪事人來書追述起事之由爰再紀之以供衆覧事緣今春二月杪黄巖民人某某等因事與教民齟齬旋訴諸應萬德應係黄巖東南鄉人雄於財好解紛排難鄉閭皆敬服之及聞言卽至教堂理論旋有人傳說已被教民拘住霎時間播揚四處煽動至數千人遂將新河所立教堂縱火焚燬繼又擁至茅林教堂亦縱火焚之逮三月初旬太平縣營兵與教民口角紛爭致受辱侮居民咸抱不平將教堂付之一炬事後與應連合一氣推應爲首建立驅教護國旗幟日與教民尋仇計共焚去教堂七所現雖有官兵前往彈壓而若輩依然愍不畏法顧忌毫無也 
[再紀毆官巨案]  
　　前報紀天津各小工釀成毆官巨案兹又得訪事人手書云委員張君實由道憲派往唐沽彈壓並非督憲裕壽帥所派跴緝之員也當日被衆攢毆負痛昏憒迨舁至津門醫院醫者言四肢均已殘毁加以頭非所受鈎眼甚多恐性命終不能保其他死於是役者計共九人小工中有一工頭脇下受有槍彈又有四小工不知下落蓋此處小工鍋鋪爲招商局工頭纪祥雲所設當起事時紀不在唐沽比聞閙事急附火車而往則禍已釀成矣先是差役至彼拿人爲時甚早將别處小工房屋鎖閉然後至招商局小工房口稱辦案各小工聞之深爲詫異向外奔逃小工頭恐啓事端阻不令出旋婉告差役曰汝等旣云辦案應將犯案者姓名開列向總辦索人由總辦飭我等將花名册呈出按册點查果有其人自當交出今竟如此辦理碍難唯唯遵從差役驀地開槍將工頭擊倒各小工見之紛紛狂竄奪下洋槍四枝及門鎖等物事後由紀呈案十九日道憲及招商局總辦皆派員查辦尚未知後事如何也 
[眞除有待]  
　　前報曾登前任蘇松太兵備道蔡和甫觀察補授常鎭通海兵備道云云兹得松江采訪友人續函云是時觀蔡方在松江備辦喜事入晚張筵開讌適有急足齎到滬上電報於是内外喧傳其事其實前署常鎭通海兵備道曾經郛觀察丙熙適在松郡執柯接奉省函署理蘇松太兵備道篆兼江南海關監督而外間耳熟能詳者惟蔡觀察以致訛以傳訛然似此重大事情訪事人何冐昧糊塗若此本館固不能曲子優容也 
[將星忽隕]  
　　廣州中西報云廣東羅定協張協戎拔萃自二月上旬某日交卸所統廣安水師後偶梁清恙乞假就醫不料藥石無靈延至四月二十日戌時在城内西瓜園寓中仙逝瘴海迢迢將星遽隕讀干城腹心之詩能弗撫膺悼歎乎 
[文星南指]  
　　杭州訪事人云浙江提督學政文大宗師到任後擇吉四月二十四日按臨金華府先於二十三日親往各衙門辭别及回轅傳集隨同出轅之各書役逐一點名次晨將案卷行李發往船中至八點鐘時排導出鳳山門詣上馬頭登舟就道府縣及各學教官均伺候送行江防統領李鎭軍派師船二號護送 
[災區客述]  
　　客有從海贛等處至揚州者各諸本飽訪事友人云邇來贛榆沭陽一帶餓殍載道間有存者亦皆鳩形鵠面一息奄奄殊有朝不保暮之勢春間善紳宋君治基由上海携欵至此查振每大口給錢四百文小口半之所苦欵少人多後難爲繼宋君實心實力每日督率司事親往各村莊查看日常行數十里風塵奔走勞瘁不辭遇有鬻子賣女或無力撫育者必勸令送至收養嬰孩公局俾異日骨肉仍可圑聚誠莫大之陰功也刻下春振已過而災情未嘗稍减贛榆縣主徐定生大令樹鍔曾籌給籽種俾農民得以及時耕作然獲領者不過十之二三自季春以後天氣亢旱田疇龜坼麥苗早已黄萎大令疉次設壇祈雨終未渥沛甘霖以致麥收竟無所望飢民愈覺悍惶宋君目擊情形知振撫萬難稍緩日翹盼東南善士源源接濟庶幾救人救澈不致有爲德不卒之譏客言如是特錄之以告世之好行其德者 
[粤東談屑]  
　　廣州訪事人云四月初五日機房十一行昭信堂與存信堂工人互相械鬥南海縣縣關汛弁聞知再四調停俾各安生業乃一連數日兩造均不遵依十二日又在陳家祠左近恩隆里格鬥不休自午前九點鐘至午後二點鐘轟斃一人傷二人西關汛弁督兵前往拿獲十餘名連軍械解至南海縣署請縣主楊大令辦理○前報紀惠州陸豐縣土匪攻城甚急有知者謂此項土匪係三點會中人匪首林乃盧挾其邪術鼓惑鄉愚被縣主蔣大令拿獲收禁是以僞軍師林聰龍糾集黨羽爲攻城刼牢之舉事爲大令訪悉卽於三月之杪將林犯處决匪黨之心遂懈大兵一至立卽戢羽濳鱗○四月初七日河南龍田德和洋莊席店被盜行刼失去五六千金是店四面圍墻店内大厦數進後有住宅一所門徑甚深非有熟人指引斷難逕入是夜忽有盜匪十餘人踰牆而進店中人苦無軍械祗得任其搜掠翌晨投縣署禀報初九日由限綫在鳳凰岡小屋内拿獲盜犯二名旋復在某處船上拿獲三名○三月某日毓桂坊張姓被刦要犯六名已獲其五惟匪首黄亞地逃匿澳門汛弁羅千戎未便往拿訪悉黄匪與塘魚欄某妓莫逆因拘妓至署詰其有無贓物寄存妓不敢隱匿將黄匪所贈金飾如數繳呈并稱曾信致澳門千戎爰僞繕續函飭差持至所寓某客棧告以刻下業已無事可以折回黄匪信之附某輪船回粤差役暗隨至碼頭立時擒獲連行李解至汛署千戎研訊之下供認不諱想須處以重刑矣 
[八閩瑣紀]  
　　福州訪事人云新任福州都統松統制於四月二十一日到省督憲許筠帥及現任司道均赴接官亭恭請聖安統　旋卽進署接篆前任綽統制交卸後涓吉二十三日持節還京各憲赴茶亭寄請聖安旗漢各兵皆站隊恭送○南街花巷有李姓舊居前由孫幼谷太守購爲别業自通商局改爲洋務處督辦陳觀察以房屋逼窄實不能容遂向太守賃爲辦公之所○邇來天時不正寒暖無當以致民間受病者甚多甚有得病未及一二日卽登鬼籙者城内外丐子更多倒斃街頭四月某日東街太陽巷口及任橋頭有甲乙二人冐雨遄行忽然踣地而斃○連日陰雨河水陡高客有從延平郡來者言及郡中河水漲至丈餘米糧驟貴物價亦皆加倍於前小民殊困苦也○前任福州府秦子質太守由大憲奏調赴粤辦理洋務日前已禀明上峯俶裝就道矣 
[定期赴任]  
　　前蘇松太兵備道升任浙江按察使李健齋爵廉訪以浙省防務戒嚴督撫兩憲嚴札促遂定於五月初三日赴浙江臬 
 
 

Page 3

 
 
署履新 
[屢勘盜蹤]  
　　前晚三點鐘時本邑南門外二十五保十四圖江南製造局左近趙孝廉家突被甲乙丙丁四盜毁門入内刼去衣箱三口報時鐘三架對時表五枚復將孝廉拒傷并傷及庖人某甲之臂天明地保張洪生報知製造局總辦林觀察至午前十一點鐘時觀察帶同地保至上海縣署拜會縣主王欣甫大令請卽履勘緝拿大令立飭捕役地保預備一切少選卽鳴騶而往勘視盜縱並將傷者逐一察騐洎返署諭令捕役赶緊跴緝務獲究懲 
[局員瓜代]  
　　十六鋪巡防中局委員高小雲少尹因事撤差署蘇松太兵備道曾經郛觀察委前辦金陵保甲局務之候補縣丞文斌臣二尹思永接辦昨日二尹赴道轅謝委并禀知翌日蒞局視事 
[會丈地基]  
　　昨報紀上海縣主王大令會丈地基一事昨日午後大令會同會丈局朱黄兩委員及英公館瞿姓秉舟至浦東二十四保十六圖查得應丈之地由業户奚關春等數家永遠租與高易洋行已換道契英册第六百三十一號計田二十三畝有奇當高易初租時未經管業田單亦未收取仍由各業户耕種嗣被人私售與祥生廠開作船塢等情因飭亭耆書吏丈得現祗六七畝核之英册缺少甚多訊問奚關春供稱此地由祖父租出小的不知細情曹煥章供父親前曾經手此地現已去世小的指不出實在四址大令著高易西人將原契及地圖檢出一面飭亭耆將丈明之地繪圖以便禀覆道憲洎勘畢已夕照銜山矣 
[函請緝盜]  
　　華亭縣劉謙之大令致函上海縣署略謂敝境陳家行鎭邢姓家於本月二十七夜被盜行刼洋銀金飾失贓甚鉅事主報稱盜匪均操外路口音一頭紥紅布一頭紥白布其餘均秃頭短衣赤足踝上繞布形似遊勇手持洋槍器械刼物出門往東而逸恐逗留在滬請飭緝拿王大令以誼屬同寅立飭捕役加緊查緝 
[請辦流氓]  
　　滬北天通庵一帶近有流氓劉得和卽長脚得和及孫子堂談壽生等結成三十六個黨歃血聨盟横行不法鄉民受其害者不可勝計上月二十一日嘯聚數十人各持兇器擁至沈姓家肆行刼掠并將事主毆傷未及數日又至王家宅羽士王桂發家搶取洋銀首飾將桂發戳傷鄉民聞信鳴鑼聚衆四面兠拿得以獲住十五人在身畔搜出利刃手槍解送寶山縣署請辦旣而圖董某君以流氓如此横行實爲地方之害禀請縣主沈大令嚴密查拿大令准之 
[納賄被斥]  
　　英租界棋盤街德昌泰衣莊夥陳保眞誣良爲竊經陳宦函請英界公廨讞員翁笠漁直剌提訊判令將陳笞責並罰莊主梁兆坤洋銀五百元以儆其後忽有陳王氏者冐稱陳保眞之母具禀求免罰鍰直剌嚴加批斥此已紀諸報章矣前日早堂氏又呈遞禀詞内藏洋銀票二百元直剌大爲震怒立卽援筆批示云氏子保生在德昌泰衣莊爲夥誣良爲竊一案當經斷罰原所以示儆戒乃該氏當堂繳洋二百元而堂呈之禀一味求免　著繳洋一字試問所繳之欵罰洋乎賄洋乎本分府兩蒞斯差清廉自矢諒所共見爾等竟敢貿然嘗試居心刁猾已極除將所繳洋二百元分撥仁濟普育廣益樓流所各善堂掣取收條備案外所有未繳之罰洋三百元仍著赶緊措繳備撥倘再藐玩定卽嚴究不貸凛之 
[騐收菜巿]  
　　英界大馬路菜巿自雇工興造以來經之營之歴三十月先將南首鐵房工竣其北則仍雲斤月斧日昃不遑現始一律告蕆由工部局打様西人前往騐收 
[上海巡局瑣案]  
　　前者南巿盧公館萬源槽坊及沈張兩姓先後被竊均開單報請二十三七匍巡防局查緝至今日久未破昨日局員盛雨村二尹傳汛捕地甲到案比責二百板諭以三天爲限赶緊破獲如違重懲○南巿大校塲左近江北人王川六家前曾失去洋銀二百十元金耳環一對旋由二十三七鋪巡防局委員邱友齡二尹在王阿六烟館内查獲形跡可疑之車夫毛旺順等訊知阿六與蔣二新同竊遂將阿六帶至局中訊究并在烟榻下搜出洋銀三十元將二新在逃未獲限日交案阿六一味延宕因於昨日移送上海縣署禀請王大令押追○前日生員汪慶濤扭王毛囝至二十三七鋪巡防局禀稱胞弟被王誘作狹邪遊請爲訊究局員盛雨村二尹判將王掌頰五十下交人保出著具改過切結存案 
[馬路工程局瑣案]  
　　前日偷兒葉阿四行竊同春茶樓門首餅攤上夾襖一件由餅師殷杜裕拘住解至捕房轉送工程局會辦委員司徒貽芬司馬升堂訊究殷供台州人被葉乘間攫衣求卽訊追葉供寍波府屬某邑人偶至茶肆訪友並不敢行竊司馬叱之使去○船婦朱許氏吳巧倌因爭渡客以致互毆吳阿寶更助之逞兇適爲巡街捕所見拘入捕房轉送工程局司徒司馬謂吳阿寶不應揷身多事判掌頰二十下諭令朱許氏等以後遵守定章各安本分毋得逞强爭奪 
[南巿捕房紀事]  
　　前日南巿永興柴炭行主羅岐山投捕房訴稱本月二十三日之晚行中失去洋銀一百二十五元其時司帳人徐開新有事往北巿因將鎖匙交與學徒周永章及回行查檢洋銀已不翼而飛情有可疑請爲查緝捕頭著投上海縣署控追○去年浦東人奚阿春與同鄉錢毛毛在新馬路指南白玉茶烟室内供值堂之役各出押櫃洋銀十元由奚付田單一紙作抵後奚因事辭出欲將田單取回樓主不付并稱被欠洋銀四元六角以致互相爭執由包探黄量海拘解捕房捕頭令押候禀請工程局會辦委員司徒貽芬司馬訊究○昨日李阿根徐鼎臣在富貴樓烟館内因賭相爭由包探韋三德拘送捕房捕頭令押候解工程局禀請究辦　 
[法界捕房瑣案]  
　　流氓朱阿大卽海大與王阿龍同黨四月某日貿貿然至公館馬路天成昌烟館向船户金金生等訛詐被金扭控公堂讞員朱森庭明府訊明口供特於昨日命提至案著各責四百板諭令不准向原告滋擾如再到案嚴懲不貸○船户朱阿錫冐充黄渡金家航船吞没客貨被貨主戴春生扭控公堂明府判令笞責一百板押候繳還貨價十九千有奇朱挺押不理昨日戴投案求追明府著將朱再責一百板還押諭令赶緊覓人保出如數措繳○金王氏因代兪蘭生擔保貼票巨欵控經明府發押捕房旋又交保出外帮同清理嗣復被控重提管押昨日有府檢閱原卷知兪蘭生曾由吳友立具保因飭包探傳吳候訊○長江輪船積竊彭翰卿被包探拘獲解經明府訊明昨日命提至案著重責四百板驅逐出境○偷兒陳桂芳李阿順前經包探拘獲解請明府訊明昨日著各責五十板從寛釋之使去○積竊錢阿和前經明府判令枷號一月高仁堂枷號半月至昨日均已期滿明府著各責四百板釋之使去○竊犯高三才前經明府判令荷枷半月昨日期滿重責三百板釋之使去 
[美界捕房紀事]  
　　昨日清晨小竊李阿元混入虹口某姓家圖竊適爲某姓所見扭入捕房頭令押候解送英界公堂禀請讞員翁笠漁直剌訊辦○昨日亭午時舟子范阿順在蘇州河畔與同業王阿官口角扭毆旋赴捕房聲訴捕頭詰知各有不合著管押乞丐牢半日從寛釋出 
[鳴謝嘉貺]  
　　昨日經理倫敦崙格西保火險公司之太古洋行執事西人以玻璃鎭紙二枚惠贈本館西友中鏨崙格西牌號製作精雅花様一新當此天氣炎蒸西人喜用風扇桌上紙片易被風吹得此鎭之庶封家姨不致向人惡作劇乎特書此以志謝忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鹽梟兇横]  
　　蕪湖訪事人云四月初七日皖岸下游緝私砲船至西梁山附近白度橋追捕鹽梟反被槍斃勇丁三名傷者亦三人員弁奮勇直前追獲梟船一艘梟匪五名解至和州盡法懲辦意從此若輩當戢翼濳鱗矣不料十八日下游和尚港又有梟匪聚衆拆毁緝私鹽卡之事兼辦下游皖岸緝私蕪局程直剌與和局翁二尹得信立率全隊砲船前去捍衛梟黨膽敢聚衆千百不待砲船攏岸卽槍林砲雨連環轟擊砲船名勇雖亦拚命抵敵無如彼衆我寡難以取勝遂見機暫退禀請督撫二大憲檄飭蕪湖精兵百名於二十日清晨拔隊前進是處距太平府約五十里之遥由蕪直指百餘里旦夕卽可馳至款日蕪湖水師遊擊劉　臣遊戎復奉提憲黄宫保檄飭撥砲船數隊前往策應區區小醜當不足平矣 
[盜案兩誌]  
　　蕪湖訪事人云江北運漕鎭爲淝巢諸水出江要隘潮聲人語昕夕喧闐四月二十日傍晚有廬州六安某某等錢鋪四家遣夥共雇一舟載運洋銀三千餘元烟土百餘斤來蕪求售時已夕陽西下各夥擬赶至之漕鎭歇宿不虞石尤肆惡船夥乃登岸負縴而行至某地突遇緑林豪客割斷縴索船卽膠滯河干羣盜蜂擁入艙船中人無從遂避紛紛投水中有翼姓客突被刀傷船中洋銀空諸所有惟烟土尚剩其半次晨奔赴含山縣報案一面雇人將屍撈起置諸河干現聞已由縣主某大令親臨勘騐矣又有地名二壩者爲無爲州所轄蓋大江南北行人問渡之處也夕陽茅店帘影飄薦固一幅江天好圖畫四月望後某日有盜行刼附近某村民家旦更强姦婦女蕪湖緝捕局饒翼卿守戎略有所聞嚴飭線勇各處緝拿至能否尅日成擒並事主姓名則尚未知詳細也 
[上海縣署瑣案]  
　　前日吳淞司巡檢王少尹派差送顧阿福控沈永興王阿福胡阿堂等訛詐一案至縣請爲訊究並呈行兇所用之鐵尺兩柄縣主王欣甫大令委縣丞劉二尹代訊顧供小的係本邑漕河涇人務農爲業前日午後正在田中工作王阿勝忽糾同沈永興等三人誣指小的調戲婦女訛詐洋銀十元小的不允致被攫去身畔所藏小洋銀六角復扭至胡阿堂家鎖閉一宵並用棉絮塞口至天明又曳至小烟館中手持鐵尺行兇恐嚇父親因小的一夜不歸翌晨出尋得悉情形投禀吳淞司署蒙五老爺派差拿獲沈等三人王阿勝已乘間兎脫求恩究辦沈胡王三人狡賴不承二尹一再嚴廚始供稱此事確由王阿勝起意因見顧誘領婦人行走訛詐未得遂拽至胡阿堂家鐵尺係阿勝之物叩乞開恩二尹謂沈胡王年均二十左右不思務正膽敢成君訛詐實爲可惡之尤送判將胡責四百板沈王各責二百板一併收入自新所候補拿王阿勝至案再行訊核○地保羅勝千虧欠漕糧經劉二尹提案訊究羅供前由圖董衛琴齋勸小的充當二十三圖地保小的允之近日與衛齟齬衛遂唆使各糧户不納漕糧反私自往收以致小的無從收繳求爲明察二尹謂一面之詞不足憑信飭交差看管限明日將所欠如數繳齊違則押究○前晚李賀氏偕父賀小巖投縣泣禀丈夫李順金原籍寍波在治下某馬車行供執鞭之役因欠同業不知姓名之人洋銀二元被其剝去衣服推入河中屍身至今無著求爲核辦大令諭令地保往撈至昨晨二十五保三圖地保曹福卿以前情報縣王大令遂派出差役並函請救生局船撈獲屍身再行訊核 
[英界晚堂瑣案]  
　　晉豐錢莊主包鍾控陳佁倫串同厚生錢莊主張星甫及執事人趙潤生盜用銀八千餘兩讞嗣翁笠漁直剌提訊屬實著將趙管押候提張到案再訊旋由趙供出張曾受抵新閘新馬路某姓房屋一所因派差前往查問欲將此屋發封屋主聲稱此屋原議抵押銀五千五百兩今張祗付過三千六百兩尚欠一千九百兩未便遽封前日包將張兄雲卿扭案請押交其弟直剌立卽升堂研訊包供雲卿與星甫係同胞手足合開厚生錢莊串通監生之夥陳伯倫盜用銀兩及星甫避匿雲卿亦不知所之今日幸得遇見求責令交出星甫或著將銀照數賠償雲卿供此事小的並不知情現在胞弟星甫不知何往大約總在鎭江揚州兩處俟小的出外尋交可也趙潤生供小的在厚生莊爲夥並非執事人張星甫盜用銀兩乃兄雲卿未嘗不知直剌謂雲卿與星甫旣屬同胞兄弟何能置身事外今姑寛限一月著雲卿交的實店鋪保出速尋星甫到案違干押交趙仍還押○森泰嫁妝店主張泳隆控陳福康王履之蔡慕陶等串騙紅木器物翁笠漁直剌提陳訊明令交保出外尋王到案訊辦前日陳將王扭案直剌倩帮審委員張司馬提訊張投案供稱小的被陳等騙去紅木各物約值洋銀四百二十六元今陳王已至案求恩斷令交還陳供小的與王鄰居本年正月初旬某日王至小的店内言及蔡慕陶欲租木器已向森泰嫁妝店說明囑將租摺蓋一圖章小的年幼無知致被愚弄今已扭案求恩將小的開釋王供小的與蔡素識正月某日伊賃屋歸仁里托小的轉倩閳北榮興洋廣貨號主陳福康向森泰嫁妝店租用紅木器物不知現在已被何人搬去小的被蔡所愚尚求明察葛子安投案供稱生員係四川人由礦務局卞觀察委令帮辦局中事務是以與蔡同至滬上僑居譚家弄托人租用木器旣而蔡隨卞觀察他往所租各物悉被福建候補道陳明倫取去今卞觀察囑生員來案請提陳明倫押令交出張司馬謂蔡屢次犯案葛亦假官撞騙定係同黨著卽管押候提蔡訊追如有的實保人准予保出限一月内赶緊理楚違于比究○時仲康控陳順金欠銀逃避張司馬提訊之下時供小的係無錫人向當鐵工與木作頭陳順金相識去年陳承造馬眉叔之房屋欲向恊興木行賒貨恊興執事人不允因倩小的作保嗣被積欠銀二千七百兩避匪不面求恩飭令從速付還陳供小的欠銀是實現欲分期拔還尚求恩准直剌飭將陳交保出外速向原告理楚 
[英界公堂瑣案]  
　　浦東人陸渭濵卽文彬向在美租界開設米店前年十月某日納東薈芳妓女林月英爲妾林帶一婢女小字來喜賃居垃圾橋左近甫及一年卽席捲所有與來喜同逃出外仍在同安里同慶里等處高張艷幟今年又調至龜奴阿清所開娼院改姓洪字曰雪英被陸偵悉投報捕房由包探倪順泉拘案請究陸投案訴稱前年十月小的在東薈芳妓院出洋銀四百五十元買妓林月英卽洪雪英爲妾執有筆據賃居垃圾橋左近某號房屋至去年十月卽被捲逃出外改名賣娼今在阿清所開妓院尋獲聞由龜奴阿香暗中牽合求恩提究林月英卽洪雪英供小婦人前在東薈芳里作賣笑生涯陸曾出身價洋銀四百五十元置諸簉室然被欠局酒等帳甚多及到家後首飾衣服典質一空旋又逼令爲娼叩求明察讞員翁笠漁直剌再三研詰各執前詞遂商之梅繙譯官著押候提集人證復訊核辦○包探顧福其禀稱徐如生僞造祥茂牌肥皂洋人查悉投報捕房經小的傳案請究祥茂行主投案申訴前情請爲究辦徐供小的開設新記洋貨店此項肥皂休向茂記洋貨號李茂堂購來不知有冐牌之事直剌著將徐交保出外候禮拜五傳李到案再訊○包探趙銀河禀稱陳兆榮竊取沈湘亭家牙鑲烟槍一枝報捕後經小的緝獲人贓送案請究沈投案請領失贓陳供小的係湖北人自知不合尚乞施恩直剌判押兩禮拜然後遞解回籍○包探顧福其禀稱歹人顧春元前因犯案遞籍今復來滬竊取顧阿招家銅瓶報捕後經小的緝獲人贓送請訊究顧阿招投案領贓顧春元認竊不諱直剌判責三百板仍子遞籍贓給失主領去○馬夫陳阿招至三馬路桂仙戲園觀劇吝不出貲致相爭閙由三百七十八號華捕拘案請辦直剌判押一個月以儆 
 
 

Page 10

 
 
[蘇省官報]  
　　四月二十三日縣丞吳秉衡禀知奉委分常差遣卽辭又楊寶書禀銷南路一叚夏防巡查差巡檢東鴇　禀知到南路一叚夏防巡查差又陳德修　州舒炳錕東臺均禀銷解秋審人犯回指分江蘇試用巡檢彭學浚江西人由京領照來省禀到○二十四日刑部主事陳秉鈞由青浦來知縣朱啓鈐謝委調辦上海出口捐局差又許之祜謝委同里厘局差又吳熙謝委督審局帮審卽日到差縣丞方世忠禀知交卸代理周莊司巡檢事回巡檢高其琛服滿回省禀到正往陽湖縣典史陸鑒禀知交缷任事回省改指江叢補用典史崔昌斌浙江人由湖北廻避來省禀到臬憲於二十六日寅時進署卯時接篆○二十五日請補句容縣黄傳祁禀辭赴寗會典館謄錄戊子科舉人楊瀛奎貴州人由京來巡檢朱麐綬禀辭赴内河釐局司員差○二十六日知縣洪衍慶交缷吳淞沙釣船捐局差回省又朱啓鈐禀辭赴上海出江捐局差又楊炳震禀知奉府委赴太湖編查漁户差卽辭指分江蘇議叙班補用縣丞汪世蔭湖北人五品頂戴試用縣丞黄開綬浙江人均由京領照來省禀到 
[邗江官報]  
　　四月十九日曾觀察紀壽公幹過揚巽鹺尹齊讞辭回豐掘稽收差吳鹺尹永照由通泰查探水勢回○二十日范鹺尹楗辭赴吕四漁汛差徐鹺尹瑞芬回黄泥港卡童鹺尉士成到駁船差○二十一日署寶應縣吕大令承瀚由省赴任過揚○二十二日王鹺尹與晉由省回揚繆鹺尹延祉回十二圩差次○二十三日北掣繆司馬延恩　回淮北王分轉家棟禀知赴省公幹○二十四日正任丁溪塲洪鹺尹紹奎缷事回淮 
 
 
 

Page 11

 
 
   
 
 

Page 12

 
 
   
 
