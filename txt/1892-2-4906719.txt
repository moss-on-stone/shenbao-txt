# 1892 - 2 - 4906719

 

Page 1

 
 
[新印左文襄奏議繡像三國濱義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無議其條陳赭宼之披猖敷秦官軍之犀利老謀勝算　堪嫓美武侯披閲之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列井然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[書本報稱貸毆人案]  
　　前日本報英界公堂瑣案内載有一事由包探禀稱徐東海被白三九子毆傷因而拘白送案徐東海訴稱曰三九子向之稱貸却之白遂逞凶肆毆致被毆傷白三九子供稱安徽人與徐東海相識偶然商借不敢行凶代理讞員宋二尹遂飭將白三九子管押俟徐東海將傷醫痊然後核辦閲之不禁爲之駭然夫白三九子與徐相識向之稱貸亦屬尋常之事徐而有以應之則固不勝之幸徐而無以應之則亦意中事耳亦何至於遽肆凶毆致徐受傷意者必與徐向有仇隙以至於此未可知也或者謂二人相打其中必另有他故迨徐被毆傷由探送案不便將實情和盤托出乃稱事由稱貸而起亦未可知然白之供詞亦云偶爾稱貸則非飾詞也可知至於白自謂不敢行凶究竟行凶與否但當以徐之有傷無傷爲斷今宋二尹飭俟徐傷痊核辦則徐固明明受傷矣徐既受傷則白之行凶確有實據其所以行凶之故則由借貸而起借貸不遂輒便行凶傷人此風又烏可長哉上海地方五方雜處良莠不齊其中失業者多貧而無藉者實不知其凡幾而且多係下等之人初不知禮義廉恥爲何物東遊西蕩腰槖中不名一錢見有稍相識者便隨意告借如有心腸稍熱者憫其窮途偶然慨假則彼即以爲是懦而可欺厥後兩次三次纏之不清屢次應酬則不勝其累一不應之彼即悻悻然見於其面一似前此區區不足爲惠悉以付之東流而此次大拂其意便成不共之仇也者如所借之人稍有勢力則不過略出惡言懷恨以去倘其人而無勢無力則竟可以大受其窘若此者往往而有或稍有轉灣戚誼或藉口於同鄉甚而竟有茶寮烟館猝然相遇拉扯跟隨不肯釋手口中胡言亂語令人難堪此種風氣平常固所時有而於年近歲逼之際爲尤甚盖若輩值此歲暮年關難過百計千方圖生財之道而其境愈迫者亦其手愈辣其心愈凶鄉懦之夫有不大授其累者哉公堂於此當爲懲一儆百之計觀於此案宋二尹飭將白三九子管押俟徐傷痊核辦吾知必有成竹在胸斷不至於輕縱也夫街中惡丐强討硬索或開天窗以圖詐人其所詐者亦不過數文數十文而官府下車之時所頒例示必先嚴禁此等惡習與禁賭博禁私宰禁小錢一一臚列夫彼惡丐者固孑然一身衣食無着不得己而爲丐又不得己而爲惡丐其情尚可憐也其强討硬索亦迫於飢寒之故其以磁片或小刀劃破頭顱血涔涔下名曰開天窗並有横臥鋪門故意碍人出入或有蹴之踐之者則滾地詐擾見者每爲之眦裂髮指然彼其劃破者固自己之頭顱也其被人蹴踐者固自己之身體也今白三九子則不傷自己之身體而反傷他人之肢體則較之强討硬索之惡丐其凶横更甚矣諺云討債英雄無奈欠債精窮此言向人索債名正言順理直氣壯本可無須讓人大可逞其英雄無如欠債之人實係赤貧一時不能逼取則亦惟有權忍而己此所謂理不可通者通之以情也若據白三九子之事而論則向人借債不得尚且肆毆設有欠其錢向之索取而不得則直可以剚刃於其腹矣人之狂妄悖戾一至於此此而又可以寛容乎或又謂白向徐稱貸不遂即至行凶是亦少見之事想徐既與白素識則徐昔日與白或有往來亦未可知如徐曾受白之惠而此時偶爾稱貸竟不一應是亦徐有罪焉然近來時勢則又大異乎古人謂信陵君人有德於公子公子不可忘也公子有德於人公子不可不忘今則己有德於人不可忘也人有德於己不可不忘安知徐之拒白也不因沾染此等風氣以至觸白之憤然而徐訴詞中無此語白供詞中亦無此語則亦不過意度之詞不足據也總之稱貸於人無論爲新交爲舊識能如願固好不能如願亦斷無可以行凶之情理世風至此尚可問耶宋二尹於辦理此案其亦有以知之矣 
[諭旨恭録]  
　　十一月十七日奉上諭巡視北城御史訥清阿等奏遵保拿獲鄰境盗犯之司坊紳董一摺著吏部議奏單併發欽此 
[敉匪續電]  
　　口外賊匪經官軍進剿己於上月廿七日一律肅清己將津電譯録報端昨又接金州來電云直隸提督葉軍門肅清口外教匪當電禀傅相略言潘副將廷臣己將烏丹城等處踞圍剿滅二十七日撤隊抵貝子府現平建朝赤喀拉敖罕海軍各王旗一律肅清前懸賞格購拿總教首僞開國府楊悦春生擒者千金臨時拒捕擊斃者四百兩二十七日夜韓照琦張復成雙禄在各峽各溝山洞内將楊悦春父子叔姪兄弟五人僞軍師孔慶光一併擒獲志超擬隨帶該逆沿途警示散黨押解來津請中堂是否委員解京候示遵行口外距京津遥遠摺報多稽時日乞將肅清情形先奏以慰聖廑此係葉軍門廿八日所發電禀也本館當教匪作亂時早料其不久必當殄滅迨王師進討捲甲長驅烏合之衆冰消瓦解曾幾何時而匪目次第授首地方一律肅清雖由諸將士同心戮力之所致然實由聖天子明見萬里發縱指示故能不旋踵而大功底定也鐃歌齊唱露布遥傅薄海臣民有同殷忭舞者矣 
[京邸魚書]  
　　管理太常寺事務禮部尚書臣宗室崑岡等謹奏爲題請派遣事恭照十二月十二日孝德顯皇后忌辰應行遣官恭詣定陵讀文致祭謹案臣寺祀典應請遣王一人恭往主祭惟查近年俱奉特旨改遣近支王公行禮准宗人府咨送擬遣和碩莊親王載勛銜名到寺臣寺繕入題本進呈是否即令載勛恭往致祭抑或改遣近支士公行禮之處恭候欽定俟命下之日再由臣寺知照宗人府轉行遵照理合具題伏乞皇上聖鑒訓示遵行謹題於十一月十五日奉旨改遣多羅貝勒載澍行禮欽此○安徽巡撫委員管解京餉六萬兩分裝木鞘解坻部署當赴當月司掛號訖立爲雇夫將餉鞘扛入部内俊庫院内堆存鎖繫原解兵役在彼看守又四川管解京餉等欵銀七萬數千兩委員派役押鞘亦於抵部掛號後將餉鞘扛入堂後堆放原解兵役看守俟委員投納文批後方示期開庫騐收○吏部爲咨行事考功司案呈本部議覆湖南巡撫張題以湖南綏寍縣知縣蔣恩澍苗疆又届三年二次俸滿 
 
 

Page 2

 
 
循例保薦候升等因核與定例相符應准保薦候升一本於光緒十七年十一月十二日具題奉旨依議欽此欽遵到部合將原題抄咨湖南巡撫查照辦理○新授江按察理使黃廉訪毓恩現由四川交卸遵旨入都請訓於十一月十二日晚進京僑寓驟馬市大街菓子巷内旌德館赶具安摺膳牌於十五日子刻賫往南海分交奏事軍機二處代爲呈遞黃廉訪亦於寅刻趨詣西苑門外候旨旋經奏事官傅旨令於第二起入見上御勤政殿召詢蜀省時務藏情數語黃廉訪謹就所知以對畢退出西苑乘車回寓午後方赴各處禀安○廂黃滿驍騎槍營專操大臣文副都統秀現己升授廂紅蒙都統所有廂黃滿槍營專操大臣經值年旗開列該固山堂銜於今晨奏派本日奉硃筆著廂黄滿副都統芬車充補專操大臣欽此除由值年旗知照滿蒙各固山外並咨神機營查照○刑部奉天司掌印員外郎崇祥現己簡放熱河承德府知府所遺奉天司滿掌印一缺經司宼各憲諭將陜西司滿掌印郎中英啓調充遞遺陜西司滿掌印一缺著將湖廣司滿掌印員外郎定成調充遞遺湖廣司滿掌印一缺著派督催所滿掌印員外郎奎章署理○内閣侍讀奎華謹禀中堂爲禀聞事今日侍衛處送到清字　旨一道　皇上明日辦事用膳召見後出德昌門至瀛秀園門步行至儀鸞殿皇太后前請安畢仍出福華門三座門西安門西直門倚虹堂稍坐至海淀園寓御座房少座己刻步行詣醕賢親王金棺前奠酒舉哀釋服行禮畢步行至御座房更衣稍坐由園寓至倚虹堂稍坐進西直門西安門三座門福華門德昌門還瀛臺欽此○和碩睿親王魁斌現己補授内大臣所有正進王六班應由補進王六班王公中奏充遞遺補進王六班應由無要差之王公奏派充補兹經宗人府分繕清單於十一月十六日具奏本日奉硃筆圈出正進王六班著補進固山貝子溥倫充補遞遺補進王六班著奉恩輔國公榮頤充補欽此○地安門外南鑼皷巷徐姓家内於上月十五日未刻失愼致兆焚如頃刻間烈熖飛空適值北風大作火勢洶湧幸當白晝各廳汲桶及水會水龍聞信趨至分投竭力撲救並拆斷火道至申正始行撲滅僅焚去瓦房三間他屋並未延及而房内各物搶出者十之二三其餘悉付一炬又聞東直門内某倉於十一月十六夜三更許失愼一時烟火燭天光照數里各處汲桶紛往救火直至次日七點鐘始行撲滅至如何起火焚去米石厫座細情容俟續録 
[甯郡氣候]  
　　寗郡自冬至以來和煦如春食力者僅披薄棉襖足以禦寒至上月廿九日南風括地路滑如油旋即陰雲四合細雨廉纎簷溜丁東徹夜不絶三十日上午大霧迷漫幾於對面不相見移時霧氣漸散復降大雨一陣傍晚天宇放晴紅霞燦爛氣候更熱宛如初夏乃倐忽間北風怒號次早遂峭寒剌骨矣炎凉不測其信然乎 
[鷲嶺寒梅]  
　　杭垣於上月二十八日天氣暴暖幾若三春時候翌晨乍陰乍晴白雲如絮而温和如故大有釀雪之意○仁錢兩縣先後開倉按圖逐日征收將次告竣海運局員現己絡繹札委想新正後即當束裝就道也○十一月廿八日魚更三躍離城七里許地名五市橋某姓失愼焚去草屋三椽該處並無水龍幸各人竭力撲滅祖龍氏始敗興而返○羊壩頭失愼後産主建造屋宇搬運斷磗片瓦金鈎匠某甲掘得棺木一具上下朽爛不堪棺内金銀珠寳約值數百金之譜惟珠色變黑似霉爛屍骨用磁瓶裝入交局掩葬 
[示諭照登]  
　　欽加三品銜在任補用道廣州府正堂加十級紀録十次李爲出示曉諭事光緒十七年十一月二十一日奉兩廣總督部堂李札開照得食爲民天民爲邦本本部堂訪聞有米販或用石船或用米渡每次裝米不下一二十萬擔一由香山石岐載運澳門一由新會江門轉運香港出洋漁利以致省城内外連日米價每擔驟漲四五毫不等查粤東田少民稠每年專賴江蘇安徽鎭江及廣西等省穀米接濟前因外洋各埠華民流寓甚多各商運米出售絡繹不絶經前督部堂張奏准粤米出洋每年限以五十萬石爲率并准每百石多帶二十名以爲住澳華民食米之需原屬内外兼籌以免小民乏食今該米販等竟不恪遵限制轉視連米出洋爲利藪非特民食所繫且於國計有妨亟應共體時艱查拿嚴禁除札香山縣恊新會縣營移會石岐江門各關卡委員一體出示曉諭該米販等遵照嗣後販米出洋務須報明裝載正米若干石隨帶米若干石每年北洋正米通計不得過五十萬石隨帶米每百石不得過二十石倘敢不報或以多報少一經查出即行分别充公示懲該文武亦須約束兵差不准任意妄拿藉端索擾仍俟年終將查過出洋米石數目據實列摺禀報察核此係曉諭之件愼毋視爲具文是爲至要外合就札飭札府即便督飭南番兩縣會同廣州恊在於省河一帶常川認眞稽查毋任再有大帮米石由洋致妨民食並示諭各商民暨花地各屯户一體凛遵毋任故違取咎切切等因奉此除札南番兩縣及移廣州恊在省河一帶常川認眞稽查外合行出示曉諭爲此示諭各商民暨花地各屯户人等知悉爾等須知省河一帶現奉督憲責成營縣認眞稽查愼勿再有大帮米石出洋致妨内地民食倘敢故遵定即充公嚴拿究辦决不寛貸凛之切工特示 
[賊風猖獗]  
　　廣東邇來盜賊猖熾刧竊纍纍夫固指不勝屈兹就耳目之所聞見者彚而誌之洵令有心人歎時世之艱也城内都土地巷於上月廿一晚三更之後有一梁上君子潛往某公館拜候旋燒迷香以圖取携得手惟時事主心雖明白而口不能言蓋己中於香氣矣迨天曉而後香氣漸過徐徐漸醒始悟被竊查檢衣物失去不貲又撫轅照壁後横恭前數晚二更之後某甲家被匪撬門昨時甲自外返見匪撬門不己若無見也者甲遂上前執之匪與甲撕争欲爲兎脱之計該處駐紥營兵聞耗而來助中擒將欲鎖押送案詎該匪乃瞽者弁等憐其無目且行竊未成遂薄責而釋之又城東雲海通衢街口博徒在此開塲聚賭　日有匪類溷跡其中僞下博正富興高采烈之候錢文浮露成堆匪類旋起歹心遂直攫奪而走各賭徒心實不甘恊力追捕及至東較塲外遂揚鎗擊之一匪被傷然仍負創而走血水淋漓紅沾野草賭徒見如此隨即收隊而返又濠畔街祥合鞋店前晚定更之時匪徒伺巡夜兵隊既過即擁進店内各提軍器憑嚇驅逐店伴於一隅隨斫開銀櫃掠去洋銀數十兩而逸竊思盜風之擾每以殘年晚節爲尤然賊之行刧必有窩主爲之包庇而賊等乃有所歸宿前日某弁跴悉數匪匿於小北門内黌橋内某家隨帶隊前往圍捕至時而己遠引不爲弋人所擒云 
[英兵總數]  
　　英國所有兵數本年西正月一號出有報單據云合馬步等共二十一萬四百九十九名計馬兵一萬八千八百九十五名馬砲兵三萬七百八十七名車砲兵三萬一千七百七十名工作兵七千三百五十名步兵十三萬三千五百五十七名守境兵五千五百十七名此食餉之兵也在中國者計十萬四千五百九十一名在印度者計七萬二千一百九十六名在埃及者計三千二百四十名在各屬國新疆有計二萬八千六百六十九名舊年新隸其籍者得三萬一千四百七名大半十八歲至十九歲遣散者共一萬一千七百十八名退食後備用者一萬四千一百二十八名民圑計共十萬一千八百二十名馬兵一萬六百九十七名商圑二十二萬一千四十八名 
[烟案判罰]  
　　威羅薛地帆船前數日來香港下椗被鴉片巡丁在船上搜獲烟膏一萬一千兩該船主亦被送案後以五百元保出聽候覆訊上月廿四日由總理府覆審漳德鴉片公司延甸尼士律師主控船主馬甸延活頓狀師代辯送案之烟膏約值銀八千元活頓狀師先代船主訴稱趁未取供之前特爲被告申明庶可易於了結刻下被告己認載有私烟並招認未有執照似不必再爲贅凟惟是情有可原尚求太守從寛免罰也甸狀師云被告己認此兩欵在原告之意亦願太守從輕辦理隨即傅訊鴉片總巡士般拿據供西十二月十九晚七點鐘該船灣泊仰船洲海面我到船上與馬甸覿面即以查私相告馬甸答云此烟非係己物乃漢拿路路税關某總管著其載至某處換船載往别埠不意與所約之船兩不相遇迫得裝載到港等語此烟分作十八包共重一萬一千兩倘載運出口約值價銀八千元若在港地銷售則其價略昂我與船主馬 
 
 

Page 3

 
 
匐認識己有五年找到船查搜時船主即將烟膏檢出又言帶烟來港並非有意該船於前禮拜六正午到港是晚七點鐘我始登船據船主欲將烟數報明船政官之説此時未有向我談及當查點烟膏之際船主亦在旁目覩也士舨拿供畢甸狀師謂本案罰欵輕重惟求太守作主按例則罰銀五百元甚難輕减矣又有見証西人基路供稱由漢拿路路附搭該船來港離埠一百里該船停留一日夜曾聞船主説在該處寄頓欲與一帆船相遇又見船上搭客以延擱過久甚爲憤怒頻頻催促開行該船主無可如何迫得揚帆來港迨下椗後即見船主怱怱登岸少頃復回船中當時若遇其所候之船未曉將烟膏載往何處也活狀師云據此供詞足見被告之載烟來港非其本心惟求太守從輕示罰當抵岸時被告原欲赴船政署告訴前情轉念船政署門己關閉故不果往被告駕船來往本港己有三十五年向無裝載私烟之事此次犯例確出無心本港之有鴉片公司被告雖己知之惟未識烟在船上如何處置倘得赴船政署則必預報船政官矣威太守云當士般拿下船搜私該船主並無欲報船政官之語亦未有親投告訴惟據一面之詞何能取信乎活狀司云此烟值銀甚多祗就烟價而論足免重罰該船主不將烟膏棄之於海徑行裝載來港亦非不近情理倘非悮爲附會則必面禀船政官矣太守云本案斷雖薄罰了事該船寄頓烟膏顯係有意藏匿巡丁若不到搜該船主斷不自行檢舉判令罰銀二百五十元否則監禁三月並作苦工所有烟膏盡數充公太守判畢該船主完繳罰欵遂獲釋出 
[火船失事續述]  
　　東山雲南兩火船前在汕頭擱淺失事屢紀前報昨有該火船司事人由汕頭回香港據稱前月十六號東山船由香港開往汕頭次早八點鐘行近好望角海面遥見該處燈塔高插號旗報知有船擱淺迨駛至海灣則見一船升旗救救即雲南火船擱淺於此也是時巨浪奔騰目覩雲南船將有破爛之勢於是移船相近下錨灣泊由東山船之大副携帶牽纜駕一小舟駁登雲南火船先將兩船互相維繫然後援救搭客貨物欲即運往東山船詎意東東北風漸厲東山船幾至走錨少頃而該船屹然不動後見有繩緊纏車葉方欲設法整理己被然風吹向暗礁之上與雲南船相去不遠而雲南船隨即破爛其搭客貨物幸己遷至東山再用小舟棹赴燈塔左右次第登岸諸搭客陸行十四英里始抵汕頭埠均向該火船公司索令賠補行李查雲南船共有搭客二百七十五人東山船主見危施救甚爲奮勇不意兩船俱陷於險也船中之貨有某華人承接打撈每值銀百元取酬費二十元東山船主及首機器師在塲指揮至二十三日該船主赴汕頭英領事署訊明失事緣由以該船之失事由於灣泊處與雲南太近該船主亦有微誤但其本意爲救人起見故即銷案免議至於雲南船主及大副二副亦己附搭程陽火船前往申江不日到案審訊矣説見中外新報 
[懲辦滋事]  
　　寗郡應家弄某妓家於前夜突來西門外假山地方絲線匠王某妓偶拂其意王將桌上茶杯敲毁妓即召巡城營文參戎前來將王扭送縣署請辦楊邑尊因其不安本分深夜闖事飭責五百枷號一月此亦懲一儆日之意也 
[假巫該打]  
　　漢陽鄉間俗最信巫有疾者皆觴酒豆肉延請至家雖藥不對症死亦無悔李村某甲素狡獪因假託以噉酒肉一日至同里登壇鑼鼓喧天燈燭匝野足之蹈之手之舞之居然大將軍之威風不僅八面也有某乙者素與不愜見其方踴躍　突從後而顚之甲乃哀號不己乙始一笑而去 
[粥廠開杓]  
　　揚城瓊花觀粥廠每年仲冬初旬即行開杓本年因省中改米爲粥預奉大憲來文所有北路飢民一律不准過江揚郡爲南北往來孔道深恐壅聚此間人衆易於滋擾故候至十一月廿五日始行開辦一面派委員弁在城外迎堵見有飢民到來即遵照憲亟隨時遣送回籍一面大張示諭略謂今年各處粥廠止濟土著窮民外來者概不與給等語然雖示諭煌煌而來者仍不乏人第較上届稍减耳開廠之日府縣均到廠彈壓並經許太守預飭廠中支搭蘆蓆官篷一座每晨各官依次列坐當衆各食賑粥一盂以示官民無二之意據聞今年米色固較往年潔浄而粥亦稠厚緣本届承辦之紳董程李諸君以初次接辦各事必躬親實踐較上届尤爲認眞故能事事周到也其有籌者可以挈榼而回無籌者大都皆久居城内流寓窮民止准在廠就食不准携粥出外廠内並以蘆芭紥成曲徑俾出者入者可以分途而行不致擁擠有條不紊井然秩然一時鵠面鳩形之輩無不果腹歡欣口碑載道説者謂此皆在上署督率有方承辦者實事求是故千百鴻嗷能沾實惠也 
[浙嘗官報]  
　　十一月廿四日杭都統常拜會藩司劉進見中恊曰差人禀謝步兩淮候補鹽分司范崇威禀見叩謝直隸候補通判章乃身禀知藩司糧道委海運紳董照料津局差禀謝即辭回湖調署瑞安縣劉亹禀知分水任内交代清楚來省禀到禀見叩謝正任東陽縣路履神禀知任内交代清楚叩見候補縣陳作基禀辭赴俞匯兼西塘厘局差鍾上珍常熙廉即用縣何文瀾大挑縣吴炳修俱禀請感冐假數天陳鳳誥禀請寗紹措資假即用縣汪清麒禀銷金蘭東義四縣催地丁差禀見縣丞劉廷棟禀知潘糧會委海運滬局差禀謝即辭吕劭宗分發省禀到廿五日牌示仰分發試用恩貢就職教諭童詠春知悉於本月二十六日來轅聽候本部院考騐委用毋違特示又示仰通判錢銘鍾知縣翁長森縣丞吴繼彪曹和浩馮景光州吏目汪永揚典史徐樻劉冕從九品潘家傑未入流傅萬知本月二十七日備帶筆硯來省當堂開寫履歴毋違特示將軍吉乍都統忠俱拜會翰林院陳昌紳差人辭行藩司劉臬司唐運司惠糧迫世嘉湖道王候補道黃彭宗均進見駐防統領劉杭恊林補用副將劉瑞卿郭榮桂李成林劉道登鄭尊友遊擊蘇長慶俱禀見中恊曰差人禀安京提塘陳振綱禀銷假即辭進京杭府李侯補府郭式昌萬福康並禀辭赴滬局潘祖頤並禀銷期服假俱禀見時慶萊禀請轉假數天杭捕孟杭理事李乍理事廷杭通判陸俱禀安寍嘉分司高黃同知程韍仁錢兩縣並請十二月初一日各廟行香均禀見正任鄞縣徐振翰禀知潘司糧道委海遲津局差禀見叩謝辭用縣黃耀奎禀銷催嵊縣交代銀兩册結差黃大華禀請感冐假數天候補縣忠滿山紹郡嵊縣回省禀到叩見永嘉縣丞徐本立禀銷假叩謝飭知赴任禀見即辭縣丞魏觀瀾禀奉臬司委武林門稽查即日到差張濬海禀謝文闈記大功一次巡檢曹晉泰送福建主考回省禀到從九品陳良楝禀銷假 
[慶賀西節]  
　　昨日係西歴一千八百九十二年元旦浦中各兵船均扯五色旗幟法界工部局辦公西人及捕房中人皆於清晨至法總 
領事處恭賀新禧大自鳴鐘捕房以松柏紥成各種彩色四圍繚繞一色怱籠大廳内兩旁陳設坐位如雁過密似魚鱗下鋪五彩地毯几上羅列洋酒茶點九點鐘時法總領事華格臬君偕繙譯臬官業國麟魯鼐安君乘坐馬車次第而來均廳中握手道責十點半鐘海關道聶仲芳觀察松海防劉乙笙司馬上海縣袁海觀大令代理法界讞員朱森庭明府英界讞員宋莘樂二尹洋務繙譯徐司馬乘輿排道而至法總領事暨繙譯官等出外迎接脱帽握手爲禮邀入廳中欵以茶點香賓酒徐繙譯操西語向領事等道逹賀怳茗話片時聶觀察等興辭而出領事等送出花園珍重而别觀察即往各國領事衙門英刑司署海關教堂賀祈禧彬彬乎有禮秩秩乎有文中西輯睦於此見之 
[祝融税駕]  
　　英大馬路東首老旗昌房屋斜對面舊時戒酒會堂内之拜經堂房屋現租與案西人居住昨早二點半鐘時不知如何起火烈熖熊熊冐穿屋頂捕房鳴鐘告警英法美洋龍紛紛馳救巡捕頭督同中西包探巡捕舁藥水龍竭力灌救火即息滅僅將樓面焚燬此處四面洋房櫛比受驚己不淺矣 
[開徵冬漕]  
　　昨爲上海縣開徵冬漕之期清晨上海縣袁大令委糧廳吕少尹慶堂命駕至滬南馬家廠倉厫循例致祭倉神禮畢即命漕總開倉辦理少尹與紳董略談片刻興辭回署 
 
 

Page 4

 
 
[重申禁令]  
　　昨報記蘇藩鄧方伯出示嚴禁滬地錢莊吞没銀錢有意倒閉云云兹悉方伯移知蘇松太道請一體出示嚴禁是以聶觀察亦於昨日頒發告示一律申禁矣 
[横石礙路]  
　　滬南中毛家弄口有夏姓在路安設石檻一條長約二尺許盖欲阻小車不能推行也前晚有某甲行經是處被石絆跌倒地身受重傷遂知照十六鋪地甲禀明局員蔡二尹二尹諭飭静候核辦 
 [P嫠也何害 
　　前日有鮑氏婦年約五旬餘至英會審署前啼哭自言丈夫向以裝佛爲業住居老閘北首盛家浜迄今丈夫己逝世有著名蟻棍某某等逼我再醮心實不甘逃避至此見有衙門即欲喊寃云云聞其語者戲間爾年華老大鶴髮雞皮未必有老鰥夫與爾重諧花燭婦又泣言曰此處風俗凡婦女守寡者不論老少苟無親屬地方無賴必逼令再醮室中所有物件便取而瓜分之且可得些財禮以故虎視眈眈之輩見有穿一套縞素衣裳自號未亡人者即乘危下石以飽其私囊又問里居何處則以寳山對聞者爲之湫然婦且語且泣向古而去後亦不知所終 
[撞船控縣]  
　　江北人王秦氏有航船一艘於上月間在嘉善裝載菜餅六百擔來申向振生荳行交卸三十晚行至婁縣左近荳腐浜地方忽起大風不能前進即在該處停泊二鼓時忽有嘉興航船迎面飛駛而來將航船攔腰撞傷水即汩汩而入船中人一齊落水該氏大呼救命幸經别船將氏及其子先後救起尚有七人則己隨伍大夫矣旋經雇人打撈屍身僅獲其三該氏即令其子在彼看守而己則跋涉來滬於昨日午後三點鐘時投上海縣喊控請移提嘉興航船户追究云 
[小扔手]  
　　某姓之孩尚未成丁專以剪綹爲事每在人叢中肆其妙手近日又帶領某水烟袋店内學徒狼狽爲奸無惡不作被捕房包探查知昨晨在四明公所後面叫化客寓内拘獲送入捕房聽候解案請辦 
[縣案彚録]  
　　縣捕拿獲剪綹賊劉麻仔於前日解案晚堂由袁大令研訊劉供稱係鎭江人向爲小本生意日前在途竊得不知姓名人金戒指一枚旋遭十六鋪汛捕周順查悉將小的軋住並將金戒指搜去叩求明察並據失主名掌生遞禀聲稱係本邑人向爲漆匠生理金戒指是小的之物計重三錢四分係向天寳銀樓兌得戒指上鐫小的姓名放在皮夾袋中是日在路行走忽被竊去現求究追大令判將劉收所掌生退去候補傅周順到案再訊○山東人于賓在挨戲輪船爲掛得買司本年四月間遭同船水手頭目李馬水圓財擠入水中在縣涉訟袁大令訊供之下將李收所限交洋銀五十元己見前報近因李挺押不繳前晚復由大令升堂提訊李供稱一時無力措繳妻氏在家病故可否求恩末减大令不准所請即著還所比繳延于血比○丁子京向王勳谷哄騙票銀六百兩屢索無著投縣控告袁大令提丁到案訊供之餘發所看管此己列報前晚大令升堂覆訊王勳谷並未到案候質丁供稱此項銀兩係王代出期票求恩交保出外容小的與王面商情願料理此欵大令問爾有的實人來案人銀並保否答稱可否先保小的出外大令不准仍著發所管押 
[英廨瑣紀]  
　　王明金因貧苦無依在棲流所苟延殘喘不料其别有肺腸竟於前夜越墻圖遁被更夫所見立即拘獲訴知董事將王解送英公廨請訊○沈阿全至英公廨訴稱胞弟生林在滬病故現欲扶回靈柩並帶弟媳阿巧回吴淞不料弟媳被應松子藏匿求恩提訊值日差禀明宋二尹飭沈阿全明白具禀呈候核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學徒竊銀]  
　　漢鎭王某荐其甥於某錢店學業上月間店主使往某號兌銀七百兩兌後竟挾之而遁店主向王索賠王賠銀四百兩復倩人到處追尋尚無踪跡又某錢店學徒亦於上月竊銀五百兩遁去不知所之用人者其愼之 
 
 
 

Page 10

 
 
[光緒十七年十一月十四日京報全録]  
　　宫門抄○發抄硃批五道○府丞延奏恭報交卸學政關防起程回京日期摺○府丞張奏恭報到任接　　　　　　　　　　與遴員請補知府摺○晋學政王奏恭報接印日期摺○滇撫譚奏查明鄉試未中老生摺○又奏查明建　　　　　　懇恩靄免摺○又奏委署州縣各缺片○十一月十四日吏部翰林院侍衛處值日宗人府引見十一名兵部二十二　　　司一名太僕寺三名廂黃漢七名正黃漢二名正白漢九名正紅蒙五名廂白漢二名廂紅蒙二名火器營二名○巴克坦布課　廂　　副都統恩○孫楫假滿請安○瀾公續假二十日○桂公銘公各請假十日○榮公連印各續假十日○侍衛處奏派前　　引之大臣派出温員勒倫貝子賡音布○景運門奏派專澡之大臣派出德隆○召見軍機容貴克們泰○發抄崧番奏　將知州李盛卿留黔差委奉硃批着照所請吏部知道欽此○又考官請假回籍省親奉硃批下仁長勞肇光均着賞假兩個　　　○又各屬倉設仍緩盤查奉硃批着照所請户部知道欽此○裕寛奏賑捐各生請奬銀數奉硃批户部知道欽此○又上察令李振蓉等署新鄉令等缺奉硃批吏部知道欽此○○調補大理寺少卿奉天府府丞兼學政奴才延茂跪奏爲恭報奴才交卸學政關防並起程回京日期恭摺仰祈聖鑒事竊奴才於本年八月初一日仰荷聖恩調補詹事府少詹事嗣於八月二十二日復承聖命調補大理寺少卿均經恭摺叩謝天恩並奏明俟新任學政到省交代後即行起程回京現在新任學臣張英麟業經抵省擇於十月十三日接印任事當經奴才派委奉天府經歴楊敬修署奉天府教授劉復隆將學政關防並書籍文卷一切交代清楚奴才隨即束裝於本月十四日起程回京趨謂闕廷跪聆聖訓俾得少紓五載積戀之忱所有奴才交卸學政關防並起程回京日期謹恭摺具奏伏乞皇上聖鑒謹奏奉硃批知道了欽此○○奉天府府丞兼學政臣張英麟跪奏爲恭報微臣到任接印日期叩謝天恩仰祈聖鑒事竊臣蒙恩簡放奉天府府丞兼學政跪聆聖訓後遵即星馳就道於本月初六日行抵奉天省城十三日准前任府丞兼學政臣延茂委員將奉天府府丞兼學政關防並書籍文卷等件齎送前來臣當即恭設香案望闕叩頭祗領任事訖伏念臣才疏識闇學政任重事煩夙夜冰兢深以不克稱職爲懼謹按東三省爲聖代鄉里而多士習人才棫樸臣惟有恪遵恩訓嚴密關防實力實心勉堨悃忱於駑質矢勤矢愼冀酬高厚之鴻慈所有微臣到任接印日期除照例恭疏具題外理合繕摺叩謝天恩伏乞皇上聖鑒再經過山海關内外各府州縣天氣均極和暖民情亦皆安謐足以上慰宸厪合併附陳謹奏奉硃批知道了欽此○○奴才裕禄興陞跪奏爲遴員請補邊要知府以資治理恭摺仰祈聖鑒事竊查昌圖府知府景桂前因拿獲馬賊出力案内經奴才等彚案奏保開缺以道員經缺即補由部議准於光緒十七年八月十八日具奏奉旨　議欽此欽遵咨行到奉當經轉飭該員遵照所罰員缺係邊防要缺例應在外揀員升補查昌圖係由廳改升府治統轄懷德奉化康十三　幅員遼闊蒙民雜處盜賊出　　　　該府向設立首邑府屬地面徵收租税防捕盜賊審理命盜詞訟案件均須自行經理非精明幹統熟習邊務之員弗克勝任奴才等於通省實任應升人員内逐加遴選非現居要缺即人地未宜實無堪以應升之員自應於候補知府内揀員請補查有候補　儘先補用知府錢開震現年五十四歲浙江仁和縣人由監生報捐縣丞分發直隸北河試用同治元年調遊天津通商事務出力保奏五品銜三年九月丁本生母降服憂是年因通商出力保奏以知縣用報捐過班四年矣月　滿起復赴部引見到省五年因天津海防出力保歸軍功班前先補用並加運同銜七年因防　西捻保護海　全漕出力奏請　賞戴藍翎八年因辦理通商出力保俟補缺後以同知儘先補用九年七月丁本生父憂十年七月起復回直光緒元年五月派委偵探車務來奉奏留奉天差委補用四年二月委署奉化縣知縣試署一年期滿題請實授十年正月請補興京撫民同知十一年正月因歴次擒斬馬賊出刀案内保奏在任以知府儘先補用十二年二月聞黔丁嗣母憂服滿赴京在部呈請起復過班歸勞績保舉候補儘先補用十四年七月初二日引見奉旨着照例用欽此八月回奉十五年八月委署昌圖府知府十七年二月交卸該員才識稳練明幹有爲在奉年久曾經委署昌　府事辦理裕如洵屬人地相宜合無仰懇天恩俯准以候補知府錢開震補授昌圖府知府實與地方有俾如蒙俞允該員係候補知府請補知府銜缺相當毋庸送部引見所有遴員請補邊要知府緣由理合恭摺具奏伏乞皇上聖鑒勅部核議施行謹奏奉硃批吏部議奏欽此○○山西學政翰林院編修臣王廷相跪奏爲恭報微臣到任接印由期叩謝天恩仰祈聖鑒事竊臣蒙恩簡放山西學政跪聆訓誨後遵即束裝就道於十月十五日行抵山西省城十八日准前任學政臣管廷鶚委太原府學教授賈執鈞陽曲縣學教諭田崇基將提督山西學政關防並書籍文卷齎送前來臣恭設香案望闕叩頭祗領任事伏思學政以衡文防弊爲先並以興賢育才爲重山西士習素號樸誠文風尚須振作必多方勸導使之饜飫於義理漬潤於詩書而後人文可期彬蔚如臣檮時深懼弗勝惟有殫竭愚忱校閲加愼訓迪以誠翼仰答高厚鴻慈於萬一所有微臣到任接印日期除照例題報外理合繕摺具陳恭謝天恩伏乞皇上聖鑒謹奏奉硃批知道了欽此○○頭品頂戴雲南巡撫臣譚鈞培跪奏爲查明鄉試未中老生循例恭摺具陳仰祈聖鑒事竊查文闈鄉試年老諸生三場完竣未經中式例應查明年歲及入學年分奏請恩施歴經辦理在案今光緒十七年雲南舉行辛卯科文闈鄉試未第老　查有年届八十以上附生連向陽三塲完竣榜發未經中式調閲原卷文理明順　咨學臣查約入學年分係在三科以前核與新章相符據提調署糧儲道湯壽銘監試補用知府石鴻韶開單具詳前來臣查該老生連向賜少勤蛾術老守鴻篇擬矜縣以占年祥逾亥字留青雲而奮志艶墓乙科兹猶驥展難忘馳騁盡風檐之技向意鵬搏　遂扶摇阻霄漢之程邊儌耆儒躬逢大比既畢三塲之試藝宜邀九陛之光榮除由學臣造册咨送禮部查核外謹繕清單會同雲貴總督臣王文韶雲南學政臣高釗中恭摺具陳伏乞皇上聖鑒勅部核覆施行謹奏奉硃批禮部議奏單併發欽此○○頭品頂戴雲南巡撫臣譚鈞培跪奏爲查明建水縣被災田糧籲懇天恩准其蠲免以舒民困恭摺仰祈聖鑒事竊查上年五六月間建水縣屬大雨連綿田畝被淹臣據報即檄司道轉飭該縣確勘撫恤及查明被災田糧應否蠲緩詳候核辦並將大概情形先行奏報在案並據布政使史念祖會同署糧儲道湯壽銘詳據建水縣知縣劉琪棻勘明被灾田畝造具册結由該管道府逐細核明層遞加結會詳請奏前來臣查該縣屬被災田共五頃十二畝九分三厘應徵秋糧米十石七升五合八勺條公等銀二十六兩一錢四分二厘均係十分成災若仍照常徵收民力實有未逮合無仰懇天恩俯念民情困苦准將十六年分應徵前項银米如數豁免以舒民困除册結分送部科查照外所有請免建水縣被災田糧緣由謹會向雲貴督臣王文韶恭摺具陳伏乞皇上聖鑒訓示謹奏奉硃批着照所請户部知道欽此○○譚鈞培片再署武定直隸州知州任湘撤省察看遺缺查有該州知州馬晋錡又署鄧州知州王衍謙調省遺缺查有准補該州知州劉書堂應飭各赴本任署鶴慶州知州魏鴻壽撤省遺缺查有彌勒縣知縣姜鵬程堪以調署所遺彌勒縣知縣缺查有補用知縣董毓鸞辦事安詳堪以署理署麗江縣知縣劉宇元撤省遺缺查有試用知縣韋相堂勤奮有爲堪以署理緬甯通判參葆棠烟瘴俸滿開缺徹回内地侯補遺缺查有試用同知周文鎬待重稳成堪以署理調署太和縣知縣趙州知州梁　　據報丁憂所遺太和縣署缺查有　挑試用知縣李廷籥心地樸誠堪以署理據藩臬兩司先後會詳前來除分檄飭遵並將缅甯通判趙州知州俸滿丁憂各出缺日期分疏題報暨所遺缅甯通判烟瘴要缺例應在外揀選趙州知州係歸選後所出第一選缺照二留一咨章程應留滇請補謹會同雲貴督臣王文韻府片具陳伏乞职鑒謹奏奉硃批吏部知道欽此 
 
 

Page 11

 
 
[光緒十七年十一月十五日京報全録]  
　　宫門抄○諭旨二道録前○發抄硃批五道○滇撫譚○奏報銷寳雲局鼓鑄制錢動用各項銀錢實數摺○川督劉奏請准建坊片○又奏請加彭縣新繁兩縣曾　分貢格作育人材摺○東撫福奏甄别員片○又奏請仍照原給獎片○十一月十五日户部通政司簷事府廂黃旗值日無引見○浙江汝察使黃毓　到京請安○豫公謙光椿壽各請假十日○松溎續假十日○譚鍾麟徐郙各續假五日值年旗奏派專操之大臣派出芬車○召見軍機黃毓恩崇禮徐用儀○發抄馬丕瑶奏五年邊防出力各員請獎奉硃批該部議奏單二件併發欽此○又請將襄辦洋務之編修熊方燧獎勵奉硃批着照所請吏部知道欽此○又慶遠同知邱輝署平樂府同知奉硃批吏都知道欽此○又富川令左秉壎調補鎭邊令奉硃批吏部議奏欽此○　潤奏學政幕友姓名奉硃批知道了欽此○○頭品頂戴雲南巡撫臣譚鈞培跪奏爲報銷滇省寳雲局鼓鑄制錢自光緒十五年十月初一日起至十六年八月底停鑄止採買銅銅價值並支放鑪匠工炭員役盤費暨實存鑄本鑄息各銀錢實數恭摺仰祈聖鑒事竊查滇省規復制錢前飭招商局於歲辦京銅外添辦鑄銅二十萬斤先開五鑪遵照新章鼓鑄業將光緒十三年十月初一日開鑄起十五年九月底止兩届採買銅鉛價值暨收支各欵細數接續分别奏咨造報並於光緒十四年冬季至十五年秋季報銷案内以招商局辦銅竭蹶附片陳請自光緒十五年十月起暫將原開五鑪内减去二鑪酌留三鑪復於光緒十六年分查招商局辦到銅斤截至八月己不敷三鑪鼓鑄之用停待數月未能續　又經臣奏請自十六年八月底止寳雲局開三鑪一律暫停俟銅斤將來辦有成數再行開鑪均經户部先後核覆各在案兹查自光緒十五年十月初一日起至十六年八月底停鑄之日止連閏計十二個月三鑪月需正耗銅一萬斤共需銅十二萬斤僅據招商局辦理正耗銅八萬三千八百七十二斤　上届報銷存銅三萬二千二百四十八斤二兩八分共銅十一萬六千一百二十斤二兩八分全數發鑪配鑄實鑄得一百五十九卯每鑪每卯配用正耗銅鉛一千二百九十四斤二兩每錢一文鑄重一錢共鑄錢一百八十串文計鑄一百五十九卯共用正耗銅十一萬六千七十七斤九兩九錢五分三厘内除每鑄銅自斤例配入鑪耗銅十斤四兩共配銅一萬七百九十二斤十二兩七錢五分三厘遵照部章不另給價外實用正鑄銅十萬五千二百八十五斤十三兩二錢每銅百斤價銀十兩三錢共該銀一萬八百四十四兩四錢三分九厘九毫七絲五忽又用正鑄曰鉛八萬三千三百五十一斤四兩四錢五分每白鉛百斤價銀二兩四錢五分共該銀二千四十二兩一錢六厘三毫一絲四忽又用正鑄黑鉛六千三百三十六斤十兩三錢五分每黑鉛百斤價銀二兩一錢共該價銀一百三十三兩六分九厘五毫八絲四忽計共鑄錢二萬八千六百二十四串又内除提發每鑪每卯工炭錢四十二串計錢六千六百七十八串文又除支放員役　費並局用等項錢七百六串八百文外實存錢二萬一千二百三十五串二百文仍遵奏定章程按照持價全數發市易銀共易回銀萬四千六百十兩一錢五分七厘三毫五絲内除發還銅鉛鑄本銀一萬三千十九兩六錢一分五厘八毫七絲三忽外實獲鑄息銀一千五百九十　五錢四分一厘四毫七絲七忽收存司庫以備將來續行開鑪購銅之用據潘臬兩司分欵造具報銷四柱清　詳請奏咨前來臣覆核無異除將清册咨送户部查照外謹會同雲貴督臣王文韶恭摺具奏伏乞皇上聖鑒勅部核覆施行謹奏奉硃批户部議奏欽此○○劉秉璋片再定例士民人等捐地方公欵銀至一千兩以上請旨建坊遵照欽定樂善好施字樣山地方官給銀三十兩聽本家自行建坊如係有力之家免給建坊銀兩各等因遵行在案兹據署理布政使德尋轉據資州直隸州知州高培穀禀稱前任内江縣知縣羅度之母三品命婦羅黃氏於光緒十四年捐錢一千六百串存當生息作爲内江縣收養孤貧四十名之費十五年又捐錢一千串置買田業歲收租息錢一百餘串添養孤貧二十名十六年又捐錢一千串發商生息添助闔邑士子鄉試會試賓興旅費先後將當商領狀買業契紙中繳藩司立案以上三項合共捐錢三千六百串拆合銀二千數百兩實屬樂善好施核與建坊之例相符懇將羅黃氏在於原籍地方建坊等情由司轉詳請奏前來臣查羅黃氏共捐地方公用錢三千六百串合銀二千數百兩核與建坊之例相符合無仰懇天恩准予羅黃氏在於原籍地方自行建坊遵刊樂善好施字樣以昭旌獎而示激勸謹附片具陳伏乞聖鑒訓示謹奏奉硃批着照所請禮部知道欽此○○頭品頂戴四川總督臣劉秉璋跪奏爲請加彭縣新繁兩縣增禀分貢作育人材恭摺會奏仰祈聖鑒事案據署理布政使德壽轉據彭縣知縣楊鞏新繁縣知縣黃登雲會詳新繁彭縣原係前縣自康熙七年以彭縣併入新繁定爲中學　增　　十名歲試取進文武童生各十二名科試取進又童十二名雍正七年議准復設彭縣與新繁縣分爲小學廪增　撥十名歲科兩試名分撥文武學額六名所有歳貢原係兩年一貢自奉文分設後兩縣三年輪貢一人乾隆十八年奉文新彭兩縣名加學額二名咸豐八年彭縣因捐輸澤貼奏加二名同治七年復奏加定額四名彭縣連原額共定爲十四名是年新繁奉文廣額一名連　額共定　九名廪增仍各十名彼時兩縣應試人少廪生出保稽查易周近年人文蔚起兩縣應試文武童生較昔多增數倍每年歲科兩試除有事故不能出保外每縣僅得數人臨場識認刑喪雜冐難期周密且歲貢兩縣輪流分出每貢一名必待數年之久是以應員者均屬暮年即註選亦係有名無實伏思成屬小學如新都灌縣什邡等縣學額祗有八名廪增均各有二十名之多而新彭兩縣地廣人衆還增僅止十名以致歲科兩試生童有向隅之嘆且查光绪十二年威遠榮縣及十六年崇甯郫縣先後請加廪增分貢均奏奉部咨今新繁彭縣事同一律若不禀請分别加額廪增分貢不足以示鼓勵擬請每縣各加廪缺十名增生十名三年一貢兩縣各出一名以奉到部又之日爲始所有餼銀亦照榮威郫崇等縣由各該地方官自行籌給等情到司轉詳請奏前來合無仰懇天恩俯准援照榮威郫崇等縣將彭縣新繁兩縣每逢科歲兩試各照中學例於額設廪增外各請加廪缺十名增生十名三年一貢每縣各出一名如蒙俞允即以下届歲試爲始用廣作育而勵人材出自鴻慈除咨部查核外理合會同學政臣宋善祥合詞恭摺具奏伏乞皇上聖鑒勅部議覆施行謹奏奉硃批禮部議奏欽此○○福潤片再勞績保舉人員應於到省後予限一年察看甄别兹查有二品頂戴加翎候補道積慶臨　使銜花翎候補道潘延祖三品銜花翎候補道沈廷杞花翎鹽運使銜候補知府葉潤含同知銜候補知縣高經年同知銜沿河候補知縣吕耀堃到省均滿一年例應甄别據藩臬兩司會詳前來奴才查積慶河工熟悉幹練有爲堪以煩缺道員　　歸候補班補用潘延祖才明識練辦事精詳沈廷杞實心任事明練有爲葉潤含年强才敏辦事勤能高綏年年力富强明事勤愼苦福堃趨公勤愼均堪以本班補用除履歴清册咨部外謹附片具陳伏乞聖鑒謹奏奉硃批吏部知道欽此○○福潤片再奴才接准吏部咨開本年五月間前撫臣張曜保獎韓家垣海口修築隄　出力各員内有候補運同陳炳文請免補本班以知府仍留　省儘先補用並加三品銜查該員係己經到省鹽務官員在河工出力保獎核與定章不符所請應毋庸議等因舉諭旨依議欽此欽遵咨行前來伏查利津韓家垣地方爲近日黃河入海口門大溜奔騰奇注於此全賴隄壩爲保之障稍有不固水勢漫溢附近　竈難池先受其害數十州縣引鹽將因之大壞前撫臣委修之時因係鹽務利害所關是以將陳炳文一律派委該員在工日久深資得力現在同案各員均獲獎叙似未便令該員一人向隅查光緒十六年五月前撫臣張曜奏報韓家垣修隄完竣案内保濱深分司運而朱　簡一員先准　駁旋經張曜據實覆陳奉硃批着照所請吏部知道欽此欽遵在案今該連同陳炳文以鹽務官員辦理該處工程與朱金簡事同一律寳非尋常河工當差可比合無仰懇天恩俯准仍照原請給獎出自高厚鴻慈謹附片具陳伏乞聖鑒訓示謹奏奉硃批着照所請吏部知道欽此 
 
 

Page 12

 
 
[光緒十七年十一月十六日京報全録]  
　　宫門抄○發抄硃批四道○御史麟等奏保獎獲盜出力各員摺○滇撫譚奏飭道員赴任片○鄂撫譚奏開辦武闈因病未能快閲署委藩司代辦主考摺○河督許奏祗領藏香虔詣河神廟祀謝緣由片○東臬松奏恭報接印日期摺○大臣載等奏　　修理工程請勅父工部查勘摺○又奏循例查報回乾樹株照章伐除補種摺○大臣溥等奏司員試俸期滿循例題銷摺○十一月十六日禮部宗人府欽天監正黃旗值日無引見○肅王福中堂陸潤用各假滿請安○松森等因伊子賞領縀謝恩○　　謝充教習庶吉士恩○崇禮洪鈞謝在總理衙門行走恩○芬車謝專操大臣恩○記名提督武　聘謝恩○記名總兵罷　山謝恩　絪貝勒貴恒吉恒各續假十日○恩公請假十日○宗人府奏派正進補進王六班派出倫貝子榮頤○又奏改派致察陵寢行禮派出鄭王意公傅公○工部秦派查勘東陵西陵工程派出裕德汪嗚鑾○廂藍漢奏派署備查壇廟派出果　敏文秀鳳秀○内閣呈進勾到本○召見軍棧熙敏洪鈞張蔭桓皇上明日用膳辦事召見後至園寓醇賢祝王金棺前行週年禮畢仍由舊路還海○發抄天文韻等奏永昌守鄒韾　調補雲南守奉硃批吏部議奏欽此○又補用道李必昌之子湖南副榜改歸江西原籍奉硃批禮部議奏欽此○又萬邦治補順甯府分防缅甯通判奉硃批吏部議奏欽此○又錢繼忠補鶴　鎭有營都司奉硃批兵部議奏欽此○○巡視西城掌貴州道監察御史臣麟趾等跪奏爲遵保拿獲疉次糾夥施放洋槍拒傷争主搶刦盜犯之出力司坊紳董彚案請奬恭指具陳仰祈聖鑒事竊臣等據步軍統領衙門移稱據稱廂黄滿洲步軍校慶和等會同司坊紳士等拿獲搶刦盜犯小張即張二又名張冬兒等一案又據西河汛千總于得禄會同司坊紳士等拿獲拒傷事主搶刦盜犯十萬和等一案又據東珠市口汛千總惠春會同司坊紳士等拿獲盜犯盧有才等一案又據西河汛千總子得禄會同司坊紳董等拿獲施放洋槍搶刧盜犯大李即李長發等一案又據菜市口汛把總王锡恩會同司坊紳董等拿獲盜犯馬立等一案當經先後奏交刑部審辦嗣准刑部訊明將小張即張二又名張冬兒楊六兒劉喜兒黑　仔即佶舜子萬河安景隆李益才孫立發盧有才大李即李長發周二馬立十二犯均擬斬决梟示王四擬以發極邊烟瘴充軍仍以足四千里爲限劉六即劉才擬杖一百流二千里米汰和杜升房雲奎黃月林均擬徒罪三年盧二擬以杖八十遞籍管束餘犯分别枷杖辦理業經奏結並聲明會同獲盜之司坊紳士等由各該衙門自行請獎抄録原奏供招並官紳銜名開外清單移會前來臣等查該司坊紳士等不分畛域設法弋獲巨盜多名尚屬勤奮緝捕認眞未便投其微勞除迭次獲盜之揀發西城指揮余鍾麟等四員另摺請奬外謹將出力之各員照單查明獲盜案由遵照向章會同奏請保獎以昭激勸除該員等履歴造册送部外仰懇天恩飭部核履施行再此摺係西城主稿會同中東南北四城保奏合併聲明伏乞皇上聖鑒謹奏奉旨己録○○譚鈞培片再新後雲南糧儲道英奎業己到省應即飭赴新任以重職守除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○頭品頂戴湖北巡撫臣譚總洵跪 
奏爲微臣開辦武闈偶感風寒未能校閲謹援案暫委藩司代辦主考恭摺仰祈聖鑒事竊事湖北省本年舉行辛卯司武　鄉試例應臣主考督臣監臨業經恭摺奏報在案臣謹遵例定期十月初七日開考時因風雨大作焉道秋水泥滑不堪騎射　十六日天氣晴霉考試外塲弓馬臣正督同司道等官悉心校閲詎意湖北本年氣候　寒異常臣先以布置塲事往來校塲因而伏寒於内尚不自覺迨經開考猝冐外感寒熱交作難於支侍自揣病勢雖不甚劇而調理恐需待日武闈業己開考未便停待因張督臣商酌督臣未能常川在塲校閲查湖北光緒十四年戊子科武闈鄉試前撫臣奎斌因猝受感冐不能考試曾經奏委藩司代辦有案湖北藩　王之春現己到任臣謹查照前案檄行藩司王之春暫行代辦王考接續校閲臣俟調理稍痊仍行接辦以重功令所有微臣恭辦武闈偶感風寒未能校閲援案暫委藩司代辦主考緣由謹會同湖廣總督臣張之洞恭摺由驛具陳伏乞皇上聖鑒謹奏奉硃批知道了欽此○○許振褘片再臣奏報本年霜清安瀾一摺欽奉上諭着發去大藏香十枝交許振褘祗領虔詣河神廟恭代祀謝用答神府等因欽此臣謹於十月初三日祗領欽遵於初五日虔誠齋沐敬謹親詣河神廟恭代祀謝並分頒開歸河北運河三道各赴所屬本工河神廟虔潔祀謝以答神庥而昭誠敬理合附片陳明伏乞聖鑒謹奏奉硃批知道了欽此○○二品銜山東按察使奴才松林跪奏爲恭報奴才到省接印日期叩謝天恩仰祈聖鑒事竊奴才前在雲南粮儲道任内仰蒙簡授山東按察使　經其摺謝恩籲懇陛見旋即父卸道篆束裝起程迎指北上途次轉奉硃批着來見欽此七月十七日到京趨詣闕廷蒙召見二次訓誨周詳莫答欽感陛辭後感冐風寒調理稍愈於十月初三日由京從未路兼程前進十七日行抵山東省城奉撫臣福潤飭知赴任二十七日准署按察使趙國華將印信文卷等件解交前來當即恭設香案望闕叩頭謝恩祗領任事伏念奴才滿洲世僕久任京員奉職滇南愧乏涓埃之報移官山左驟躋廉問之班查東省居海岱要洋臬司爲刑名總匯舉凡安民察吏禁暴詰奸在在胥關緊要奴才自維擣昧懼弗克勝惟有解策駑庸隨時禀商撫臣悉心經理不敢稍涉懈忽冀免愆尤籍以仰答高厚鴻慈於萬一　有奴才到省接印日期並感激不忱謹恭摺仰謝天恩伏乞皇上聖鑒訓示謹奏奉硃批知道了欽此○○奴才載卓奎瑛志元跪奏爲應行修理工程請旨勅交工部查勘恭指奏聞仰祈聖鑒事竊奴才等恭查陵寢每年歲修案内遇有情形較重應行修理者遵照工部原奏歸入另案奏請交部查勘辦理查上年另案奏報各項除己經估修外尚有未修處所兹據各衙　該管官册報上年奏報未修暨本年現查應修處所均係情形較重應行修理之工奴才等親往履勘皆與所報相符事合恭摺奏請勅交騐收本年歲修工程及查勘明歲應修各工大臣詳細查勘是否應修之處應由該大臣奏明辦理謹將奏報未經修理暨本年現查應請修理各項工程情形分繕清單恭呈御覽俟命下之日欽遵辦理爲此謹奏奉硃批工部知道單三件併發欽此○○奴才載卓奎瑛志元跪奏爲循例查報回乾樹株照章伐除補種巷摺奏聞仰祈聖鑒事恭照陵寢樹株回乾應於每年冬初查明奏報歴經遵辦在案今届查報之期據管樹可員等呈報東陵泰東陵昌陵昌西陵慕陵慕東陵本年回乾儀行松柏等樹分晰限内限外開單呈遞前來奴才等復親詣查騐均屬相符其限内回乾者責令該司員等賠補限外回乾者即令領價栽補謹將回乾樹株數目敬繕清單恭呈御覽爲此恭摺具奏伏乞皇上聖鑒謹奏奉硃批該部知道單併發欽此○○奴才溥齡麟嘉英廉跪奏爲司員試俸期滿循例題銷恭摺仰祈聖鑒事竊據主事額勒精額呈稱竊職係廂藍旗滿洲玉崑佐領下人由繙譯生員於同治十一年考取方略舘譯漢官光緒三年九月考取學習譒譯官方略館歴次議叙以筆帖式用四年八月咨送實録館滿謄録官五年十二月恭修實録聖訓全書告成經吏部議准以筆帖式分部學習七年十二月簽擊六部學習行走八年五月充補方略舘收掌官九年二月補授欽天監筆帖式是年五月繙書房議敘以應升之缺單月即行升用十四年京察一等加一級是年三月繙書房保奏請以東陵西陵主事不論雙單月儘先即選是月充補方略館纂修官十月補授　陵承辦事務衙門主事十一月二十四日到任自到任之日赶連閏扣至光緒十一年十月二十四日三年試俸期滿今將例應試俸呈推題銷等情前來查列載滿洲之員捐納陞用者亦照各項議敘人員之例試俸三年准其調陞等語今據主事額勒精額呈請題銷試俸　員在任二年循分供職並無叅罰事故理合具陳恭候命下奴才等再行移咨吏部該旗註册照例陞轉所有題銷試俸緣由謹　　　　其奏伏乞皇上聖鑒謹奏奉硃批吏部知道欽此 
 
 

Page 13

 
 
[光緒十七年十一月十七日京報全録]  
　　宫門抄○旨州道録前○陜撫鹿奏籌撫北山各屬災區情形摺○直督李奏請更正核奬片○大臣額奏保獎修城出力各員摺○又奏飭佐領先行任事暫委勘界事務片蘇學政楊奏請賞假回籍修墓片○十一月十七日兵部太常寺太僕寺正白旗值日無引見○果勒敏等稽查壇廟謝恩○橚貝子阿克東阿各請假五日○祁世長安興阿耆齡各請假十日○續昌續假十日○清安續假五日○兵部奏派點騐軍器之王大臣派出克王大額駙恩中堂麟書熙敬果勒敏容貴文秀○又奏派查齋之大臣派出大額駙文秀慶福恩光賡音布明秀色普徵額花尚阿○太常寺奏派分獻之大臣派出恩公立侯○召見軍機○○頭品頂戴陜西巡撫臣鹿傅霖跪奏爲陜省北山各屬續報被雹被霜並間有缺雨地方現籌賑撫情形恭摺仰祈聖鑒事竊查陜省本年八月内邠州及北山綏德榆林延安等府州屬先後被電被霜業經臣專摺具陳聲明分飭確查另報兹據綏德州續報八月三十日復降冰電查明東西鄉趙家溝等三十七村莊打傷秋禾地一萬三千三百八十六垧清澗縣具報八月初七八日被霜查明西北鄉加家坪等三十五村莊打傷秋禾地二千一百一十餘垧八月十五日復被雹災安上等四村匨打傷秋禾地二百餘垧米脂縣續報該縣西北鄉趙家畔等十七村莊前於七月十三日被電地畝尚未查清現經查明打傷秋禾地四千四百五十三垧八月三十日西南鄉梁家渠等九村復被電災地數正在確查又據榆林府屬葭州具報八月十八日被電查明東北鄉馬家塌等四十八村莊打傷秋禾地一萬七千一百八十六垧榆林縣續執該縣劉家新莊等二十一村莊前於八月十九日被電地畝現經查明打傷秋禾地一十九頃六十五畝神木縣續報該縣張家澗等三十一村莊前於八月十五十八被雹地畝現經查明打傷秋禾地六十八頃二十三畝又據延安府屬膚施縣續報八月初七八日被霜二十日復降冰雹查明四鄉三十五里地内各色秋糧收成大爲减色安塞縣續報八月初七八日被霜查明西鄉王家窰等十一村北井坪等七村長各七八十里寛各二三里不等八月十六二十等日又被雹災查明東西鄉駱家河等八村北鄉橋見坪等六村長各三四十里寛各一二里不等地畝尚未查清據延安縣具報八月十九日雨中帶雹查明李堿里等十村莊受傷較輕九月十六日復被雹災查明東鄉忠義里打傷秋禾地一百餘頃西鄉蘇子里打傷秋禾地九十餘頃靖邊縣具報東南鄉黃麻梁等八村莊於九月初五六日被雹地畝尚未查清並據定邊安定靖邊三縣具報自六月以後雖屢次得雨不若他屬透足收成同形歉簿各等情臣查北山各屬土瘠民貧閭閻素鮮蓋藏本年四五月内稍形亢旱秋糧播種己逾常期今復罹霜雹等災並有缺少透雨之處查核所報秋禾受傷情形輕重不一有收成全行失望者有被災八九分及六七分者小民日食向惟恃秋糧爲正宗一旦失望情形實可矜憫臣己飭司移行該管道府直隸州督同各該州縣親往履勘確查被災地畝數目成災分數照例分别蠲緩錢糧出示停徵一面清查極次貧户先行動用義倉糧石作爲口糧籽種諭令及時補種冬麥如今冬明春必須另籌接濟禀請撥疑賑恤前己飭可籌發延安府銀糧先行買糧現復另由司庫籌提公欵分發榆林綏德二府州屬一律採買粮石存倉以待將來調濟之用務使窮黎實惠均沾衣食有頼不使失所以期仰副聖主軫念民依之至意除俟查辦完竣另行奏報外所有北山各屬續報被雹被霜及間有缺　　方現籌賑撫情形謹恭摺具陳伏乞皇上聖鑒訓示謹奏奉硃批知道了即着迅速查勘妥籌撫恤毋任災黎失所欽此○○李鴻章片再本年調派各營挑辦寳坻縣青龍灣河堤出力請奬各員内有湖廣督標補用叅將魯厚禧兩江督標補用叅將胡長生均擬請加副將銜候補守備朱鶴鳴請加都司銜兹查各該員履歴魯厚禧胡長生均己得有副將升銜並於光緒十四年修辦寳坻縣青龍灣河工案内保准俟補叅將後以副將補用朱鶴鳴己得有都司銜並於十六年東明黃河安瀾出力案内保　俟補缺後以都司用此次保請升銜均係重複擬改請將魯厚禧胡長生均加總兵銜朱鶴鳴俟補都司後以遊擊升用又本案内大挑教職范大治原請以本班不論雙單月儘先選用單内書作不論雙單月即選委係筆悮擬改請仍以本班不論雙單月儘先選用理合會同兼管順天府府尹臣祁世長順天府府尹臣胡聘之附片陳明伏乞聖鑒勅部更正核奬謹奏奉硃批該部議奏欽此○○奴才額爾慶額跪奏爲塔城新修綏靖城工一律告竣在事文武各員弁等實屬異常出方懇恩俯准擇尤從優保奬以示鼓勵恭摺具陳仰祈聖鑒事竊奴才據總辦城工局務額魯特游牧領隊大臣圖瓦强開總理營務處前塔城屯防副將白占春等呈稱竊領隊等承辦塔爾巴哈台城工局開辦以來己届三載蓋因邊地早寒作輟相半致覊持日己於去年十月申旬將城身築成尚有城樓甕洞炮台角樓　口等項尾工未完本年極力督催未敢稍懈兹於八月二十三日各工一律告竣共用過經費銀十九萬八千三百餘兩除另造具細致清册外理合出具保圖印結呈請奏　並請派員勘騐查收以昭核實當經奴才檄飭署塔城撫民同知石本清前往掛騐查收旋據取署丞詳細履勘計修綏靖新城一座週圍五里三分有奇城身高二丈二尺底寛三丈六尺收頂二丈二尺大城樓三座月城樓三座大砲台一座腰炮台六座角樓四座護城廟基一座城門甕洞垛口俱全均係工堅料實所報丈尺做法均屬相符委無偷工减料情弊另具印結申覆等情前來奴才查塔城遠處極邊白物昂貴較之他處實相倍蓗當開工之際諸事創始需費尤多木料則自行派人砍伐轉運磗瓦則臨時開窰燒造工匠多雇之新省器物或購自遠方且地氣極寒每年至三四月始能工作九月冰合即須停工經該委員等督飭弁勇工匠等併力合作始於本年八月二十三日各工一律告竣共用過經費銀十九萬八千三百餘兩並經奴才飭令承辦各員赶造各項银兩細數清册另案報部核銷以重欵目至原設城工總局己於完工之日即行裁撤以節糜費奴才伏念塔城自逆回變辭以來舊城淪陷居民流徙僅有孑遺近年會匪游勇偶布流言則人心惶惑經奴才察看情形奏蒙聖明洞鑒准其擇地建城以資擇徫兹幸城工告竣頗極崇墉從此鞏固金湯與伊犂各城聲勢聨絡隠然爲西北重鎭藉以上紓宸厪惟該文武員弁等承辦要工毫無貽誤或跋涉於冰天雪地之中備嘗險阻或操作於烈日炎風之下歴受辛勤前後三年始終如一實屬異常住力似應量加奬叙查新疆各處修建城工凡屬在事人員一經該督撫等陳請無不仰沐恩施今塔城修建新城事同一律可否仰懇天恩俯准將在事文武員弁勇丁等擇尤從優保奬以示鼓勵之處出自逾格鴻慈所有塔城修理城工一律告竣並懇恩昭在事文武員弁擇尤保獎以示鼓勵各緣由除咨部查照外謹恭摺由驛具陳伏乞皇上聖鑒訓示謹奏奉硃批着准其擇尤保奬毋許冐濫欽此○○額爾慶額片再查塔爾巴哈台東北路營務處辦理蒙哈事宜前經奴才附片奏請以花翎副都統銜黑龍江布特哈正紅旗佐領世襲騎都尉行海辦理旋於本年五月十三日欽奉硃諭着照所請兵部生道欽此兹該佐領德海己於本年五月二十日行抵塔城奴才原擬俟與科布多勘分界務妥辦後再行飭令赴任庶辦理各事宜前奉諭旨簡派新授吉林副都統沙克都林札布會同奴才辦理現己逾半年之久該副都統尚無到科信息未審因何遲滯關外早寒八月雪己封山郎令到來亦屬不能會期必須開年方能前往該處事局關繫緊要應飭該佐領德海先往任事以期得力除檄飭遵照外謹附片陳明伏乞聖鑒謹奏奉硃批兵部知道欽此○○楊頤片再臣接准部咨八月初一日奉上諭江蘇學政着溥良去欽此將來臣交卸後即應北上趨覲天顔惟臣藉隸廣東瀕海近山祖塋均在山上今年夏秋間山水陡發臣祖墓多有被水冲損之處每念松楸難安寢食今己　滿接任有人合無仰懇天恩赏假兩月俾臣交卸後回籍省墓略加修理臣恭候命下取道南返假滿即當進京覆命供職所有懲臣懇恩賞假緣由謹附片具陳伏乞聖鑒謹奏奉硃批着賞假兩個月欽此 
 
 

Page 14

 
 
[光緒十七年一月十八日京報全録]  
　　宫門抄○諭旨一道録前○發抄硃批五道○雲督王等奏特叅庸劣不職各員摺○浙藩劉奏恭報　者　期摺○也　　　奏　辦廠放米緣己片○又奏請旌奬片○又奏請獎勵片大臣安等奏請赏撥輕費欽此也○大臣密奏　　塔城邊防印務片○十一月十八日刑部都察院大理寺正紅旗值日兵部引見二十一名○怡王榮禄　　各　　　　○　　　脹滿請安並謝賞四品京堂恩○錫　請假十日○江西副將陳步曾謝○恩○承侯興伯各請假五日○侍衛處奏派稽查均墻之大臣派出容山治德祥普明秀恩光　尚前○掌儀司奏二十二日祭○奉先殿樹貝勒行禮○召見軍機敬信辭弁升奕年立山皇上明日用膳辦事召見後還宫入齋吕○發抄剛毅奏江海關收支洋税數目奉硃批該衙門知道單併發欽此○又辭同文館節等經費奉硃批該衙門知道欽此○又京餉解清奉硃批户部知道欽此○王文韶等奏己革通判顧長齡辦理電綫出力請開復原官奉硃批着照所請史部知道欽此○又滇越電缐告成請獎奉硃批着照所請該部知道單併發欽此○○雲貴總督臣王文韻　品頂戴雲南巡撫臣譚鈞培跪奏爲特叅庸劣不職各員以肅官方恭摺仰祈聖鑒事竊州縣爲親民之官期在得人而吏治庶日有起色臣等考查屬僚未敢稍忽每於該員等赴任時尤必詳加訓誡兾其勉爲循良乃查有　武定直隸州知州候補同知任湘縱差滋擾物議沸騰昆楊州知州蘇忠廷徵收含混揑禀請緩霪益州知州彭繼志性情鹵莽辦事粗草嵩明州知州楊　霖庸惴無能難膺民社南甯縣知縣陳清昌前署甯州任内諱盜不緝飾詞强辯署麗江縣知縣候補知縣劉宇元才具平庸辦公率忽俱未　稍事姑容相應請旨將任湘蘇忠廷彭繼志陳清昌一併革職楊炳霖係拔貢出身劉宇元係舉人出身該二員文理尚優請以教職歸部銓選俾飭官常而昭懲警所有臣等特叅庸劣不職各員緣由謹合詞恭摺具陳伏乞皇上聖鑒訓示再劉宇元前在雲龍州署任承辦傾穀延不交代經臣鈞培附片奏叅拘頂勒追現在穀價業己繳清應予銷案又所遺南甯縣選缺照章扣留外補其昆陽霑益嵩明等州應留外補外其部選一缺俟奉旨之日由吏部簽擊咨滇辦理合併陳明謹奏奉硃批另有旨欽此○○二品頂戴調補浙江布政使臣劉樹堂跪奏爲恭報微臣抵浙任事日期叩謝天恩仰祈聖鑒事竊臣補授浙江布政使當　具摺諫恩籲懇陛見嗣奉閩浙督臣卞寳第行知留辦辛卯科文闈事務旋於八月二十三日恭奉批旨毋庸來見欽此文　事竣遵於九月二十日交卸閩藩家務乘坐輪船取道上海於十月初七日抵浙奉撫臣崧駿飭知赴任十月初九日准署布政使龔照瑗將印信又卷移交前來臣即於是日恭設香案望闕叩頭謝恩祗領任事伏查浙省爲海疆要區藩司係旬宣重任宫方宜飭安民以察吏爲先庫藏未充興利以除弊爲亟如臣檮昧懼弗克勝惟有隨時隨事禀承督撫臣加意講求認眞經理以期仰答高厚鴻慈於萬一所有微臣抵浙任事日期並感激下沈謹繕摺恭謝天恩伏乞皇上聖鑒謹奏奉硃批知道了欽此○○李鴻章片再保定省城四關每届冬令設廠放米以赡甯黎今届秋收申稔而各處貧民來省就食者尚多自應照章籌辦己委員查核户口極貧大口每日給米三合小口减半其雖非極貧而口多業少實在困苦者亦量爲調劑大口日給米三合小口减半即於十月十五日起分門開設按五日散放一次所需　石在於採買項下撥用其員役薪工運米等費由蕃庫籌撥據藩司裕長詳奏前來除飭巖督委員核實妥辦並咨户部查照外理合附片具陳伏乞聖鑒謹奏奉硃批户部知道欽此○○李鴻章片再上年順直水災甚重工賑浩煩深賴勸捐接擠據江蘇華亭縣人浙江試用遵錢應桂遵故父一品封職原任山東道監察御史錢以同故母一品命婦錢鞠氏遺命捐助賑捐一千兩又江蘇　和縣人前任浙江甯紹台道顧文彬之妾顧張氏捐助賑銀一千兩又浙江桐鄉縣人同知銜傾選主事徐若藩遵故曾祖父四品封職徐之柟故曾祖母四品命婦徐沈氏徐蔣氏徐莊氏遺命捐助賑銀一千兩又浙江桐鄉縣人藍翎都司銜徐壽民遵故祖父四品封職徐煥雷故祖母四品命婦徐鍾氏遺命捐助賑銀一千兩又江蘇吴縣人藍翎布經歴銜徐景湖州同銜徐景杰遵其父四品封職徐鎔並故母四品命婦徐葉氏之命捐助棉衣褲一千套又福建莆田縣人四品封職徐中儀踐其故弟同知銜徐中輝弟婦徐陳氏遺言捐助棉衣褲一千套又浙江慈谿縣人節孝張沈氏遵故舅四品封職張忱故姑四品命婦張陳氏張洪氏張邱氏遺命捐助棉衣褲一千套又安徽婺源縣人閨女胡秋嬌遵其父二品封職鹽提舉銜河南候補州判胡瑛並故母二品命婦胡汪氏之命捐助棉衣褲一千套又浙江錢塘縣人監生施培元遵故祖母二品命婦施楊氏遺命捐助棉衣褲一千套又廣東順德縣人候選縣主簿楊榮恩遵其父花翎同一銜楊寳昭故嫡母楊何氏繼母楊葉氏生母楊江氏之命捐助棉衣褲一千套先後解局分撥濟賑該員等或善承幾志或體念時艱慷慨救災各輸鉅歀核計銀數並所捐棉衣褲照章合銀一千兩均與建坊定例相符據　賑局司道詳奏前來應請旨俯准錢應桂等各在原懲曰行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○李鴻章片再上年顺直水災甚重工賑浩繁官欵不足經臣函電各省督撫分飭官紳勸捐助賑查有浙江紳士留直候補知州施則敬帶同上海恊賑公所司事齎到義賑捐欵銀六萬二千七百餘兩江蘇紳士候選道楊宗瀚帶同司事集有道福社義賑捐欵銀四萬五千八百餘兩百善堂紳士携帶義賑捐欵銀五千七百餘兩資善堂紳士携帶義賑捐疑银主萬二千餘兩先後麥直因順靈州縣重欵支絀隨飭該紳等各帶捐疑分赴災重之寳坻武清霸州永清文安宛平等州縣會同各該地方官查户散放災民藉實温飽全活甚多查楊宗瀚等均係隔省搢紳一聞順直沉災募捐鉅疑　帝來直助放義賑洵屬急公好義有裨灾區其集賑疑核與各省官紳捐賑請民奬者事同一律自應照章給奬以昭平免而資觀感據籌賑局司道具詳前來除飭取捐生復歴咨部核獎頒照外所有南紳捐助順屬義賑應獎銀數理合附片具陳伏乞聖鑒勅部立案謹奏奉硃批户部知道欽此○○奴才安德那遜傅克圖跪奏爲詳陳庫倫地方瘠苦用欵不敷仰懇恩施賞撥經費銀兩以資津貼恭摺仰祈聖鑒事竊查庫倫地方遼闊毘連俄境政務殷繁奴才衙門每年僅入地租生息兩項共銀一千八百餘兩只敷放給印房各員及領催盤費等項年終報銷並無盈餘此外捕役津貼獲盜奬賞及恰克圖疑待俄官寺項用欵尚多從前率皆向錶商借欵墊發而以各處承緝　滿無　所交罰欵陸續還償尚可通融接濟敷衍辦公近年以來每遇呈報竊盜案件即經奴才等嚴飭各該盟旗不得恃能交罰欵縱容盜賊並選派幹捕酌給奬員勒限嚴緝邇來頗收獲盗安良之效地方頼以靖謐而罰欵所入無幾矣現以上應需各項無欵放給既無應入之底疑　難再而瑞商籌借此奴才衙門用欵不敷請加經賈之實在情形也至庫倫地處邊隅食用諸物均由内地販　運　費煥商買居奇近來食物柴薪價增倍蓰印房部院各員均有爲屬人口衆多歳支盤費不敷度日稱貸負欠勢所難免子母相權日益拮据此奴才衙門部院各員及領催蒙員等當差異常勤笞日用不敷請加津貼之實在情形也方今庫帑支絀苟能撙節敷用曷敢擅自請欵惟是庫倫别無進項應需各欵無從放給用度竭蹶難爲無米之炊不得不直陳於君父之前也合無仰懇聖慈俯念邊疆瘠苦地方公務紛繁用欵無着部院各員及領催蒙員等歲支盤費不敷度日當差異常勤苦賞准飭部撥給庫倫常年一費銀二千　俾　辦公津貼之處仁自逾格恩施奴才等愚昧之見是否有當伏乞聖鑒訓示遵行爲此謹奏奉硃批户部議奏欽此○○額爾慶額片再查著理塔城邊防印務章京主事職銜兼通商委員知州銜候選知縣范一照請假三個月回籍省親業經奴才批准在案所遺員缺非得精明諳練之員難期勝任兹查有花翎儘先即補佐領忠瑞任事勇往熟習邊情堪以署理除札飭遵照外謹附片陳明伏乞聖鑒謹奏奉硃批該部知道欽此 
 
