# 1912 - 235 - 4914200

 

Page 1

 
 
社論 
[英俄干涉蒙藏問題（警眼）]  
　　吾國外交界之危象百出而未有如英俄之身爲戎首公然犯天下之不韙者也夫一國之間有法律以統治之而無法律以統治國與國之間此論者所以謂國與國之間有强權而無公理也今世界和平裁判之設日有進步而又有特别和平條約以助之如去年英美所訂結者是皆不可謂非有功於世界之和平也然皆適用於强國與强國之間而强國與弱國則仍不能適用此何以故國際雖有裁判之機關而斷無執行法律之人法律之判决能暴其非理而不能令其必遵故法律不能决解解决之者仍在武力而己矣此世界大勢之所趨也雖然强權自强權公理自公理强者假其强權以迫我我無强權之可恃也勢不能不訴之公理公理雖不能折服强者而未嘗不可爲弱者保障就事理論彼英俄之於藏蒙肆其狡獪以試刲割固無一而可也 
東西各報前此祇喧傳俄人誘惑蒙古而英人之於西藏尚未爲公然之要挾也乃前日英公使突有照會致外部以中國雖有支配藏事之權至以宗主權干涉其内政則不能承認今派兵入藏欲更定治藏之主權實違背千九百零六年中英條約末且以承認民國相要挾焉推英政府之意其主張之要點第一以中國在藏無干涉其内政之權以無内政權故進兵實爲違約今欲明其違约與否則請求之千九百零六年之中英條約 
此约卽前淸所謂中英新訂藏印條約是也其第二欵云英國國家允不佔併藏境及不干涉西藏一切政治中國國家亦應允不准他外國干涉藏境及其一切内政英之責言應即由此蓋由英人之解釋則以爲英國旣允不干涉其政治中國亦允於英國以外之國悉不干涉其政治中國亦英國以外之一國也故無干涉其政治權然條文明言英國允不干涉其政治苟中政府與英國同其意昧當爲同一之文字而案之條文則爲中國國家允不准他外國干涉云云旣係中國允不自爲干涉條文又何必爲如此迂遠曲折之規定也此事安知吾國訂約當局者其意在允不許中國以外之國干涉耶由此言之條文中他之一字英人以爲指英國以外而吾國則以爲指中國以外中國以外不准干涉則中國並不在除外之列也况中國國家緊接允不准他外國句之上由文法論之亦宜從吾人之解釋而不當從英人之解釋也以條文論英人之無理可知也 
即退步言之英人之所主張亦可爲之曲説然所謂不干涉内政之説亦有其程度焉駐藏大臣之蒞治在前淸時代己然即彼英人亦認我有支配西藏之權也今藏地搆兵其範圍非祇内政而己也爲中政府之所宜問亦固其所而乃曰是干涉其内政也干涉内政爲條約之所不許則將任其搆兵任其獨立而始足滿英人之欲望乎英人之所主張根於藏印條約中之於藏猶英之於印也英認西藏之主權在中國故訂中英之約今藏番侵暴吾國而英人亦援不准干涉内政之例以尼吾進兵求之條約與條约不合也求之公理亦與公理不符也不謂與吾國最親睦之英人乃公然犯不韙利令智昏一至於此此可知外交界之風雲變幻而列强對我之態度如何也（未完） 
譯件 
[俄國與外蒙古（譯滿洲新聞]  
　　俄國於外蒙古有侵越權殆旣定之事實爲列國 
 
 
 

Page 2

 
 
所夙認俄國亦居之不疑經營外蒙古不遺餘力日俄新恊約頃正發生故吾人於俄國與外蒙古之關係首當注意者也蒙古疆域廣袤不明在支那領土殊爲荒漠面積亘八十二萬八千方里人口二百萬然否不可知内外蒙古之區别以沙漠爲界漠北稱外蒙古而外蒙古西北部有唐努烏梁海科布多二附庸地面積大於内蒙古地方上接阿爾泰山脈有杭愛山唐努山肯特山與俄領西比利亞成天然的境界以一山脈連接俄領沙拔伊卡南伊爾庫治克芟居薩斯科托墨斯科沙米巴拉氣斯科之五省間隔戈壁大沙漠與支那利便不可同論况支那國勢不振雖稱藩部毫無實際淸朝時代設定邊左副將軍（駐烏里雅蘇台）科布多參贊（駐科布多城）庫倫辦事大臣（駐庫倫）外蒙古之統治不過監視蒙古酋長之動作調和各酋長間之酋轢而己授酋長以親王郡王與以淸朝皇族之尊稱又二年至三年一次朝貢然其義務止存形式故淸朝之恩威的懷柔政策不及外蒙古己久外蒙古之獨立不待此次之革命已覘其兆端矣 
俄國着手經營蒙古在元朝之末年哥薩克遠征係政府派遣有如印度占領之初東印度社會先着手貿易俄國商事會社之傭兵遠征外蒙古漸次擴張其勢力當時勇敢阿魯馬茲科率俄人由伊犁移住於色倫河源之間即烏粱海科布多地俄民及哥薩克俱陸續仿效移住於外蒙古俄國勢力此止發端至與支那人接觸實始於西曆一千六百十九年即明神宗萬曆四十七年而至一千六百三十八年由阿魯馬茲科之媒介藉茶商之貿易行於我國支那間於是俄國遂漸次東進達於滿洲逢康熙之遠征一敗塗地一千六百八十九年）康熙二十八年）議定尼布楚斯克條約七條於滿洲各定中俄兩國之境界於外蒙古一千七百二十七年（雍正五年）議定恰克圖條約十一條此後關於外蒙古中俄兩國交涉則俟續論 
要件 
[參議院議决省議會議員選舉法（八月二十六日議决惟第七十六條未决）]  
第一章總則 
第一條省議會議員依省制第五條規定之名額選舉之 
第二條選舉年限以三年爲一届 
每届選舉年限以七月一日爲初選日期八月一日爲覆選日 
期 
臨時選舉日期由　省行政長官定之 
第三條凡有中華民國國籍之男子年滿二十一歲以上於編製選舉人名册以前在選舉區内住居滿二年以上具左列資格之一者有選舉省議會議員之權一年納直接税二元以上者二有値五百元以上之不動產者三在小學校以上畢業者四有與小學校以上畢業相當之資格者 
第四條凡有中華民國國籍之男子年滿二十五歲以上者得被選舉爲省議會議員 
第五條凡有左列情事之一者不得有選舉權及被選舉權 
一褫奪公權尚未復權者二受破產之宣告確定後尚未撤销者三有精神病者四吸食鴉片烟者五不　文字者第六條左列各人停止其選舉權及被選舉權一現役陸海任本省行政官吏及巡警四僧道及其他宗敎師 
第七條左列各人停止其被選舉權一小學校敎員二各學校肄業生 
第八條辦理選舉人員於其選舉區内停止其被選舉權但監察員不在此限 
第九條承攬本省工程之人及承攬本省工程之公司辦事人停止其被選舉權（未完） 
命令 
[九月一日臨時大總統命令]  
叅議院議決陸軍部官制本大總統按照約法第三十條公布之 
任命章宗元爲財政次長 
代理國務總理趙秉鈞呈稱據法制局長施愚呈請任命張名振方樞鍾賡言周貞亮陸鴻價爲參事謝緒璠爲秘書應照准 
代理國務總理趙秉鈞呈稱據法典編簒會會長施愚呈請任命王世澂吳道南王蔭泰爲纂修應照准 
任命民廉興爲靑海辦事長官任命馬麒爲西寗鎭總兵任命張世英爲西寗府知府察哈爾副都統盛桂著開缺來京另候任用 
成都衛戌司令官楊維電請收回成命仍供原職等語楊維准免成都衞戍司令本官仍專辦成都巡警總監事宜 
國家院奉大總統令通州此次猝遭慘變使閭閣受驚人民失所深用憫惻着財政部迅撥倉米一千石交顺天府趕爲撫恤以示軫念災民之至意 
[專電]  
　　北京電孫中山擬往東三省遊歷袁總統以東省現正多故竭力阻止 
　　北京電袁繌統以旅蒙商人屢因被搶乞援而俄人則阻止進兵且迫令將科布多相近之軍隊卽日撤退並開出條件多欵難籌對付决於即日邀集各部長討論一切　　北京電孫中山以藏事棘手商請袁總統派胡瑛爲勦撫使袁頗表同情 
北京電宋敎仁語袁總統如公不入國民黨則某亦不願入内閣 
[特约路透電]  
　　北京電中政府與萬國銀行團近雖開非正式之會議然並未確實商定討論之基礎而兩方面之感情則己较前稍有進步銀行團數月前所付之墊欵尚餘銀八十萬兩因政府未曾交出合式之收據爲銀行團扣留未付現因政府續將收據交出故己提出銀三十萬兩除此欵外財政部僅尚存銀八十萬兩故財政情形殊形支絀目下正與獨立之資本家磋商一切政府頗望能議成滿意之借欵聞捷成洋行電車合同因未經歐洲總行承認業己作廢此間近來商訂之同式合同内多有與借欵相關者今己一律作廢蓋歐洲各團體之領袖皆切實聲明今不經本國政府認可 
而輸欵供給中政府實欠妥貼邇來中國人民對於臨時政府未盡推誠相助故外人對於中國之信任因以搖動衆意萬國銀行團之政策實爲投資者唯一穩妥之法惟孫中山君赴京之美果一經傳播必能感動歐洲投資之人云　　北京電政府現謀在北京及保定府附近設立小軍械製造局衆意應准外人設立此類廠所中政府應擔保每年用其貨品若干 
　　北京電據華報載稱伍廷芳黃克强二君不日擬赴北京惟此説人多不信 
　　北京電海軍總長已命部中辦事員不得入何黨會己入者應即脱籍 
　　北京電民意報之停版似係於張方一案以激烈之詞詆罵袁世凱黎元洪之故 
[譯電]  
　　北京電蒙亂日漸猖獗政府現己派兵一萬名赴洮南府附近奉天亦派兵四千名南方派出兵六千名前往該處 
　　北京電西藏問題並無動靜華報所載之評論恐將令華人大起激昂　　北京電政府己向銀行團提用銀五十萬兩此欵因中國不遵墊欵合同條款行事爲銀行團扣留未付今中國己繳出合式之收據等件故得提用也 
　　倫敦電英國海軍部現將樸資茅所造超等奪雷诺脱式戰艦阿愛痕提乎克號落水之期加速一月每日紀聞謂該戰艦將用傘形特别之具以防飛船空中擲下之炸彈並改用龜背形之鐵甲艙面晨報謂海軍部現續在希爾萊斯對面格蘭恩島大興工作築造深水之堤岸及水面飛艇之停駐所 
　　倫敦電坎拿大國民軍總長許和司徐軍大佐近至英倫觀操曾告路透訪員謂彼將覔取機會與帝國政府官員討論各項問題偕之同來之員數人將留㝢若干時以便特别調查一切繼又宣述辦理坎拿大防務之意見謂坎拿大尚不必行普通之訓練如澳洲然惟戰事雖滅而軍事訓練仍不可弛以便敎授陸軍紀律之原則凡忠於國家之人僅能空談而不能開鎗擊射則較向本不忠之人更爲有害云 
[公電]  
　　上海陳交涉使上大總統電北京袁大總統鈞鑒艶電己遵轉廣登功高速謗自古同慨報中所載傳聞本不足爲黃公盛名累今復經鈞座剴切宣布黃公德望益彰而議　之口亦於以間執矣陳貽範三十一 
要聞一 
[科布多失守詳紀]  
　　外交團接科布多來電日前有蒙兵三千餘名無故將居留科布多之中國商店焚掠一空商民逃避者皆被蒙兵所殺而城遂爲蒙人所佔中國援軍一百餘人未至其地即爲蒙兵所獲就戮大半華官則由俄人保護出城 
　　大舉攻洮之會議 
洮南府警耗頻至大總統曾於二十五號午後召集軍事會議叚芝泉蔣雨岩馮華甫陳抱奇諸人均列席會議進兵用圍攻法分四路進兵一由旅順鐵路至雙城一由山海關至伯都納城一由海拉爾至呼倫河此隊由黑省派出一由三姓站至斐克圖此隊由吉省派出俟軍隊到齊四面攻擊不難立平惟總兵大員未能舉定故一時尚難宣布云 
[會議某國增兵之結果]  
　　日前國務院提議總統府交議伊犂鎭邊使廣福密電一件探聞此電係由俄國轉來除報告近日情形外並謂布克楚爾喀喇烏蘇等處某國增添駐兵甚多並有東零西散者甚至强行開礦請示辦法等語聞會議之結果擬一面先由外交部與該國駐京 
公使交涉一面令該鎭邊使詳查增添確實數目並籌欵自行開挖河礦云 
[孫中山之蒙藏談]  
　　中山先生昨日晤大總統時曾云現在蒙藏風雲轉瞬萬變强鄰逼視岌岌可危凡我國人莫不注目雖報紙所載不無影響之談然蒙藏如此危急國人又如此注意若以誤傳訛刋登報章引爲事實使人心恐慌外人將乘此時機直來謀我當以何法對付此後蒙藏消息宜責成各該處辦事長官逐日報告一次由政府再分送各報登載旣免誤傳且得眞相大總統甚然其説 
翌日中山又晤大總統談及蒙藏近况大總统請問整理蒙藏辦法中山云蒙古不欲取消獨立者以西藏爲之臂助也如欲使蒙古取消獨立必先平西藏以爲取消庫倫獨立之预備西藏平則蒙古之燄息矣 
[藏事糜爛之眞相]  
　　打箭鑪通信員函云某於七月十三號抵鑪始知衆兵已在河口沙西第二營九號傍晚甫到七月十號逆番攻河口巡防第二營管帶胡壽全率隊往擊死蠻民十餘人獲槍枝子彈甚夥我兵帶傷者二人現因大兵尚未出齊故我兵仍住河口該處均謂若無第二營援助河口亦必繼裏塘之後矣 
甘孜來函云北路巡防第五營管帶牛運隆派該營哨弁陳少堂赴巴請餉陳哨弁行至白玉適白玉設治委員仇福田派人運糧赴巴接濟軍食陳哨弁遂與同行行至白玉屬之蓋玉即聞前途己被巴塘所屬之卯溪七村（七村即上年馬維麒所勦辦者）曁附近蠻匪霸據軍民文件一槪不通所運之粮皆存蓋玉陳哨弁以該營餉需甚急復冐險前進行抵白玉屬之札馬適三巖設治委員樊朗亭逃至始知三巖已於陰曆五月初三日失守駐防該處之兵槪被蠻民殺盡陳哨弁遂同樊委員率隊開回詎至蓋玉蠻民業已蜂起陳哨弁督兵攻剿且戰且進行至白玉適白玉已被圍困仇委員商同陳哨弁厚賞兵勇將白玉所餘公欵藏元數千元保護運出於陰曆五月十七日午後由白玉動身蠻民率大隊進攻直至百里外之沙波始無戰事并言白玉一帶蠻民倡言卯溪七村及鄉城稻壩乍了江卡等處蠻民均約於陰曆五月十八日兩路進攻巴塘近日已道途梗塞文報不通矣嗟夫全邊二十五六州縣糜爛盡矣所餘者巴塘道塢甘孜法格鑪霍屯四五州縣耳然猶不保可爲痛哭十七日又得法格設治委員姜礪山來函言及北路一帶因裏塘失守各處蠻民同時蠢動貢覺三巖白玉乍了江卡三壩六處均於陰曆五月内先後失守貢覺單委員蓉州乍了喬委員紹陵江卡段委員鵬瑞均不知下落三壩李委員瑤靑逃回巴塘三巖樊委员朗亭白玉仇委員福田現己逃至甘孜并言三壩鄉稻白玉三巖等處蠻民约期分兵兩路進攻巴塘貢覺乍了江卡等處蠻民則又约期往攻察木多故兩處萬分危急同普設治委 
員張子誠已行文各屬告急求援然兵糧兩無亦斷難久恃又言法格二土司現已由藏回邊昨以蠻文諭單令姜委員速將官寨騰出便渠居住否則即以力取姜委員刻正招集蠻民令出馬步隊三千防守蓋法格二土司異常暴虐蠻民忿恨己久故姜君欲借以自衛也又有某君來函言我等到川謁見兩都督及籌邊之策即請五日以内發兵發餉當時諸公均謂邊藏實係無事謂代表等虚張聲勢故意駭人聽聞持邊藏警報往告則均指爲自造密不宣布迨事己糜爛始行發兵尚何及哉 
[西征都督遇刺未成詳紀]  
尹都督西征行抵新津突遇六人行刺當卽警覺捉獲四人派人於陰曆六月二十一日押解回省交軍事裁判訊辦已略紀前報茲悉尹督此次遇刺確係前派往雅州十一標三營陳營長主使聞陳某素與尹督有隙當尹督過境時欲往觀陳營操練陳指揮軍士不數小時率爾罷操經尹督面責益激其忿是夜即有行刺事即時拿獲四人解省嚴訊果係陳某主使現已嚴辦行刺者而陳某家產亦已盡行抄沒充公暫行收監定罪 
[湖廣館之大活劇]  
　　撕破票紙飽以老拳 
　　嚇以除名臥地不起 
二十六日國民黨仍在湖廣館開會選舉叅議及報告昨日次多數之票數正開票時忽有國民共進會會員周大鈞撕破數票（據稱係廢票）被共和實進會會員高顯曾看破遂飽周大鈞以老拳周不服因起衝突又有共和實進會會員王紹烈聲言票旣可撕投票何益當將棹上之票一律用手亂擲　 
飛滿會塲衆謂周某撕票固有不是亦應由衆處罰豈能動手蠻打高王二人仍謂撕票尚不打等待何時場中秩序大亂張耀曾提議謂此等無程度之人本黨絕不承認爲黨員應卽除名全場一致舉手高某自知不能取勝因臥於地聲言汝等將我打死幸由張繼再三勸解高王二人仍不肯退席紛紛擾擾至兩點鐘之久因之不能開票所有選舉之叅議票乃於次日發表云 
[反對内務部借欵之激昂]  
　　内務部向德商某洋行借欵六百萬兩作北京電 
車敷設之用己見本報茲悉此次條约己經簽字其償還由將來大借欵成立或由他團體籌還惟内外城議會不以此舉爲然日前致呈國務院及大總統所對此事其呈辭謂該部爲地方借欵六百萬兩不俟地方人民商議即己簽字交欵至代表謁見趙總長始知此事殊出於意料之外去歲前淸度支部尚書周自齊欲借該欵經人民反對而止不意專制時代所不欲爲者反見之於共和時代請政府卽行取消 
[劉冠雄之三大政策]  
　　鐵路日昨海軍總長劉冠雄交通總長朱啓鈐於國務院會議時磋商漳厦鐵路問題劉總長謂該路關於海軍轉運異常重要亟宜從速落成朱總長深贊其説擬於下次會議時再行詳細續議 
　　軍港劉總長以整頓海軍必須先有良港故昨特派員赴威海衛調查一切情形以便　 
 
 
 

Page 3

 
 
與英使磋商收回之法 
　　軍艦海軍劉總長前曾有收回在外國訂造己成之軍艦以厚軍勢之計劃日昨劉總長特謁大總统磋部收回軍艦辦法總統謂此事需欸甚鉅正當財政困難之時萬難籌措須俟國用稍裕時再行設法收回云云劉不語而退 
[二十六日參議院紀事]  
八月二十四五兩日參議院因事俱未開會至二十六日始行開會上午九點二十五分振鈴至九點四十六分始過半數議員出席者六十三人首由議長報告副議長湯化龍君因病請假半月次報告阿穆爾靈圭君因蒙古選舉在卽急應通盤籌劃無暇充財政審查委員請開缺另選均由大衆認其理由正當分别照准遂照議事日程開議一大總統交議海軍部官制附表修正案議長謂海軍部有特派員報告王家襄謂當然可以出席委員發言云表内總務廳副官下只註中校少校上尉而脱去上校應加入又軍需司項下會計本可不改因陸軍部軍需司項下與此不同宜改歸一律王家襄起言副官中加入上校本員贊成至改軍需司項下會計與陸軍部一律似可不必議長以王議付表决多數議長問尚交審查否衆稱無須遂議决二省議會議員選舉法案（繼續二讀）第十條云初選舉以縣爲選舉區各以所轄地方爲境界張華瀾云複選區應每縣設一區不應合各州縣爲一區本員不贊成審查報告段宇淸附之谷鍾秀云張君反對審查報告是根本上錯誤省議會非某一議員即代表某一縣又此縣無當選人自不得不借才於鄰縣楊策曹玉德劉顯治陳國祥等均反對張説議長以張説付表决少數仍贊成原案接讀第十一條覆選舉合若干初選區爲選舉區其區劃别以表定之張華澜主張以一省爲一複選舉區楊策等反對之田駿豐請照衆議員複選舉區爲準王家襄謂爲不合江辛云宜定爲四縣或五縣一複選舉區張華瀾云自反正後有分一府爲兩府者應如何取準谷鍾秀云自以新定者爲準議長以原案付表决多數贊成楊永泰云各省有特别情形者定表時可自由變更江辛云府太大者可分爲二複選舉區如山東之濟南府轄十六縣是府轄小者可合於别府議長付表决多數贊成十三條至七十五條皆無異議照原案通過惟七十六條衆議紛如有提修正案者亦不甚妥協議長謂此條再付法制審查會可否衆贊成遂將此案再付法制審查七十七條至九十三條均照原案通過第九十四條原文本法與省制同時施行谷鍾秀請改爲本法自宣布日施行衆贊成遂照谷議員之修正案通過原文九十五條之加入九十六條選舉日期以敎令定之一語表决得多數遂加入原文九十六條改爲九十七條全案二讀畢三甘肅省議會議長被刺案審查報告此案係甘肅旅京同鄉會及共和實進會代表蘇源泉等所遞請願書略謂議長李鏡淸鄉望素孚斷非鄉人仇殺賊有十餘人之多斷非一時烏合試觀自五月至今議會與官廳衝突蛛絲馬跡略有可尋若不澈底查究按律懲辦不足伸國法而服人心况議長爲全省代表如聽其死於非命則人民危險更有不可思議者唯有請願貴院咨請大總統迅派廉明公正大員馳往甘肅確實查辦請願審查會報告以爲前次河南省議會議員被炸一案己由本院議決派員查辦甘肅之案關係相等應援先例咨請派員查辦衆無異言議長以付表决大多數贊成議長遂宣告散會 
[通州兵變已定之詳報]  
通州兵變一事迭誌前報頃得確實消息陸 
建章倪嗣冲馳抵通州後即會同姜桂題將變亂之兵士殺十七人變亂之哨官殺二人倪陸二人所帶去之兵卽時遣歸其餘善後事宜仍由姜桂題主持之布署妥後卽囘京復命 
通州兵變之消息傳至後二十五號京通火車僅開運兵車一次二十六號客車均未開行至二十七日該處地面己經平定乃照常售票通行自二十四夜通州兵變後京師齊化門外卽調重兵防堵凡東來之人女子則查明來歷放入城内男子則無論何人槪不放行入夜巡哨鎗聲不絕居民十分驚恐二十七日京城又下戒嚴令步軍统領衙門議定宣武崇文二門以燃燈時爲限即行閉門而正陽門則定十點鐘卽行關閉 
昨日京東三河縣有失守之説旋探聞係通州亂兵約二三百名竄擾該縣意圖刦掠該縣令即將城門關閉一面由某軍追剿商民損失雖屬有限然己驚破膽矣 
時評一（默） 
[今又讒間袁黎矣]  
昨日某西報北京電有云黎副總統致袁總統各電皆欲證明張振武之謀變黃興亦與聞其事惟北京政界則不信其説據現狀觀之袁孫似有與黎疏遠之意嗚呼一方面離間袁黃之邪説甫經辨明而一方面離間袁黎之手叚又起小人之無忌憚眞可謂無所不至 
黃興與聞張振武謀變之説本起於外間之擬議即所謂張振武致黃之書亦在北京捕張時搜得而非出於黎副總統之口今乃曰黎副總統各電皆欲證明黃興與聞張振武之事查京滬各報所宣布黎副總統之電並無一語牽涉黃興吾不知該西報所云黎副總統之電何電也且袁素信任黎副總統者旣據黎電以殺張方而忽反顏以疏黎此係必無之事吾又不知好事者忽效讒間袁黃之故智而亦揑此邪説反以讒間袁黎其用心烏在也 
嗚呼昔日之讒間袁黃者何人今日讒間袁黎者又何人明眼人自能辨之 
小說 
[無名罪人（八十三）] 　　 
那人道那雜貨店主他還有多少說話那無名罪人確是不是殺那美國人的眞兇手又有一人在旁道那是無名罪人實是冤枉的那人道正是據那雜貨商人說那客店主人吞石所說的見証都是假的客店主人他心中却眞個知道正眞的兇手只因那兇手和客店主將那贓物平分一半因此誣陷那無名罪人的克路侯爵正在留心聽着那些人的說話忽被倉竹執住了他的手說道你如今也瞞不到我了好好的人竊聽人家談話做甚你不是個私行緝訪的偵探麽克路侯爵聽了這話心中不免一驚面上却仍裝着不動聲色的樣子答道什麽你說我是個偵探倉竹道你不要再假做不知了起初我想你眞是個鄉人後來聽你所說的話甚是巧滑又見你手上帶着侯爵花紋的戒指現在又在竊聽人家的談話不是偵探還是甚麽呢克路侯爵道這都不確倉竹道無論什麽不確你現今放着侯爵模樣的人誰也不能信你是你鄉下人的我已猜着你爲無名罪人的案子特來此處私行密訪假裝着鄉下人的樣了换子衣服却忘去了手上的戒指因此露出破綻來你在偵探社會着實還是外行的了米大米大你想要來來欺我倉竹畫師却是萬萬不能的我和你也没有别的關係和你一塊兒喝酒那是汚辱我的說罷便立了起來憤憤而去克路侯爵對他呆看着不知所措 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂人不贊成彈劾大總統]  
　　當張方伏法之初黎公尚未將其罪狀詳細宣布鄂參議員特電詢鄂省議會對於此案應作何舉動鄂議會諸人本擬將張之法行爲及鄂人對於此案之　情　度逐一答覆詎被某某等挾制遂置不答參議員見鄂議員若仗馬寒蟬疑攝於黎公威力不敢發言於是質問彈參愈接愈　而言論界亦　起抨擊幾以黎公一身爲萬矢之的矣鄂省敎育總會武漢兩總商會漢口三十六商民體武昌前保安社各绅民以及政界全體軍界全體迫於忍無可忍之地始陸續發電通告天下雖措詞立意之不同無非証明張有可殺之罪及黎不能去位之理由其最爲激烈者惟軍界黎本唐紳界曹汝霖等之二電一則擬以武力對付參議院一則欲逼議會取消鄂參議員於是鄂人均紛紛投函詰責鄂議會何以無電阻遏鄂參議員而　屬議會不足代表人民之宣言書日必數起各議員於是大懼日昨接到直隸議會請合電參議院彈劾大總統一電該會以爲再不發電阻止必激動軍界公憤則神聖之立法機關必遭蹂躝爰復電直會曰敬電悉鄂省各界對於張方案輿論己詳報章惟中國存亡千鈞一髮乞貴議會主持和平以維大局昨日該會將此電發布通告葢欲藉此消滅各界之惡感　而鄂省起義諸子之牟鴻勳陳宏誥梅實璣蘇成章潘公復等於張振武感情素　於參議員之衆口囂囂彼等實極力賛助今見鄂中輿情并不爲參議員後援知彈劾難生効力若不亟行轉圜反損議院體面亦電致參議院並京中各報略謂殺張方案於法律道德本有所不合即鄂中政軍學商各界公電亦非出於多數人意見（訪員案此言大謬各界具名發電聞均親自簽名具係公衆擬稿並非一二人私見）但國本未固外患目亟兄弟責難似可稍寛旣經質問以籌將來請勿過激以咎旣往公私痛心見出愚魯臨電揮涙諸待公裁自有此兩電後想叅議員　　欲試之勢爲之受一大擊打矣 
[鄂省規定各職員薪俸]  
鄂軍本有八鎭現在大加淘汰下月可併爲四鎭省去上中兩級將官薪俸及辦公經費月可節省二三十萬之巨黎公昨商於劉民政長以各行政襪關人員月支津貼念元本屬一時權宜萬不敷事畜之用以故弊端百出大碍官箴現在應將騰出餉項撥充各機關職員薪俸惟須裁汰冗員屏退濫竽以冀一人得一人之用業己分飭軍民二府所屬各司處局所一律赶於八月内將所屬人員嚴行淘呈府查核以便規定俸薪卽於下月實行並先將軍政民政二府職員薪俸規定送審查廳核定之後再交議會議决其數目調查列下都督民政長月薪六百元高等顧問官二百元顧問一百六十元叅議廳廳長一百六十元參議叅谋官均一百元秘書廳主任一百六十元秘書一百元副官長八十元副官六十元科長六十元科員分五十四十三十元三等書記員二十四元書記生二十元十六元二等現聞各司自奉到此文後均已遵照裁員如敎育司已將科員二十餘人派充各校管敎員以資安置財政司亦極力縮减規模裁去顧問叅議兩廳名目擬將原數裁去五分之二以故各機關人員雖以實加薪水爲可喜亦以恐被淘汰爲可憂云 
[中國大飛行家作古]  
　中國飛行家馮如君於八月二十五日在粤省燕塘營盤附近演放飛船觀者萬數千人詎甫飛至數丈機忽顚撲制止不住竟從空中斜跌而下爲竹林所擋全機粉碎馮君隨機擲下被鐵枝插穿數處昏倒在地身受重傷氣息僅屬卽抬往北較塲軍醫院醫理恐無再生之望云 
續函云馮如君己於是日因傷身死學界同人　於九月八日在河南海幢寺開會追悼並於馮君出殯日偕同各校學生往送以誌哀感 
[粤民政司呈請測勘三江水道]  
　　粤民政司呈都督文云爲呈請事竊維民政内水利一項實經國之大端舉凡利便交通振興實業各事類多息息相關故水利旣爲萬民衣食之原實爲庶政弛張所攸繫粤省珠江流域物產富饒徒以頻年霖潦成災利未形而患迭見然則欲興水利尤當先防水害也本年夏間東西北三江同時漲發潰基圍壞廬舍淹斃生命損失財產不可數計被災等處如南海從化高要東莞增城惠陽陸豐河源各縣尤甚設長此不已濱江各縣其何以堪本司惄然憂之亟思所以預防水患之法遐稽志乘參考輿　旁及中西諸家論説大率不外議拆古壩開鑿支河培築圍堤疏刷泥沙及種樹吸水化汽升空諸策均各方之成理第江流之高下江底之淺深江身之廣狹各處水道旣有不同治法卽因之而異且中國又鮮水利工程之學自非訪聘外洋專門工程師先行測勘以定整理之方針不可數年前番禺楊君襄甫因水灾善後曾建此議卒未果行致爲可惜夫人民之休戚繫家國之安危若明知昏墊爲災不思有以弭之其何以裕民生而培元氣本司忝掌民政補救無方爲未雨之綢繆作防秋之捍衛擬先從測勘各江水道爲入手辦法查粤省諸水以東西北三江爲大西江挾滇黔湘桂等省各水奔騰而下來源最遠故水患亦最劇茲擬酌分三路同時履勘西江自三榕峽起北江自飛來峽起東江自龍川縣老隆司起均以測至入海止其餘支流匯入三江者各按次第分測以期詳密惟測勘必須經費現預算員薪役食購器各費約以以一年竣事計共需銀九萬二千零二十九元有奇明知目前粤省財政支絀然爲預弭水患起見似應先其所急與其被災損失動逾百萬或至數百萬益以賑卹善後之疑又復資何如先事圖維或或可永澹沈災冀得一勞永逸之計方今共和建國薄海臚歡吾粤通商最先尤中外觀瞻所繫想我大都督勤求民瘼飢溺關懷必能拯同胞之疾苦擬請將此項预算經費發交核計院核議呈覆卽請都督檄下財政司先行籌撥欵項定期開辦至將來工程需欵爲數必鉅應俟水科工程師勘誜繪圖繫説統籌辦法預算需欵若干再行呈候核明籌議此呈 
[粤警廳造報預算鉅額]  
　　粤東警察廳編造全年支出預算送財政司表末註明增欵理由云經常臨時兩門計九欵全年共需銀一百九十八萬八千 
二百一十一元雖較往年爲鉅其中新增歸併者實屬不少如經常中之漢滿警察水上警察游擊隊機關砲衛生潔凈淸道各項試騐室育嬰院痲瘋院育女敎養費警察宣講員懲戒塲敎育院留養院推廣警區等項共計七十餘萬元又如臨時中之開辦懲戒塲開辦推廣警區購置警察手鎗消防器具各街門牌加派輪渡稽查增设舢板改建痲瘋院預備金等項共計二十四萬餘元統計新增及歸併己達九十四萬餘元此外本廳以及原有所屬各區學校敎練等處已經竭力收縮雖薪俸略加而所减員數實多較諸往年之數實已節省也 
[李都督慰勞建昌防軍]  
建昌　　　連閩境近有會匪千餘人嘯聚邊界大肆搶刦　致附近居民驚惶萬迭　該府紳商急電請兵下府鎭　當經李都督委任李作舟君督率由鄂歸來之第三標兩營馳往該府扼要分紥業於八月念四號拔隊前往當出發之日經李都督召集該團全體軍官到府慰勞謂該團係從前五十五標所改編名譽極隆經驗亦深久爲各界所稱許當光復之初首先援鄂跋涉風塵艱苦備嘗甘露山一戰敵人胆落允能克奏膚功缔造民國謂爲首功誰曰不宜本都督蒞贛之初即擬派員歡迎班師以彰厥功祗以案牘鞅掌手續繁多加以整理内氛千頭萬緖致勞久戌負疚良多至前次抵抗毛統帶秉　乃何龍諸匪所爲本都督周諮博訪内容咸悉今　正文旣己伏法其餘無罪愿諸公毋庸芥蒂此次出發建昌以備邊警本都督尤不得不以長城倚賴諸公云 
[贛都督飭收代表資料]  
江西李都督前經派定本府顧問官徐秀鈞陳家驥及第三旅旅長余鶴松充當赴京代表經紀本報專電現李都督以此項代表原所以備中央政府之諮詢須將本省各項要政编訂表册以備代表之參攷爰於日前特令各機關文云（上略）本省自光復後迄於現在臨時議會議决之法律案件曁軍事行政各機關擬定各種編制規則與舉辦各項要政之綱要手續以及政務會議議决各案槪應分别查檢抄錄成帙交存代表以備到京陳述備問時參考之資料除臨時議會曁政務會議所議各案叧飭秘書廳檢抄呈送外其本省軍事之計畫軍隊之編制財政整理之方法出納痲絀之狀况民政之設施警察之編配以及實業之經營敎育之規畫交通之籌備交涉機關之分配凡此數大端有關係全省通案純屬省行政範圍者有雖爲省行政而其性質與國家行政有關將來中央當全部收歸直接管理或　更一部者應由各主管官廳各就所管事項擇如上開重要者通查全案調製簡明説帖分列單表其有業經擬訂核准公布條規或編有説明書者應併分别檢錄隨案附呈統限十日内編錄成帙呈送以便本府轉發代表等存供參攷本都督特爲愼重本省政務冀代表等到京有所探討發抒確收效益起見各該官廳務體此意飭令各科詳速辦理 
[無錫商會請弛米禁]  
　　無錫商會准米業長裕泰源餘等行轉呈都督請弛米禁文云溯自去秋災重歉收至今年春夏之交米益翔貴蒙都督軫念民艱禁運出省以免本省乏食之虞商等同深欽佩當謹遵令照行嗣米價雖漸略平而江皖客商因以裹足數月來米市頓衰各業亦頗受影響竊維民食之足否視收成之豐嗇尤視販運之流通而價即因以隨之無錫向爲聚米之區上藉江皖來源下供滬浙所求商舶麕來百貨藏市商務旣盛税務亦旺其價低昂存不期然而然者蓋流通則物聚物聚則價平此自然之理也查江北曁皖贛等處早榖現己登場收穫尚豐則錫邑之來源己裕然來源裕則去路尤當預籌若去路未通則來源頓絕夫徵賤販　商家性質皆然若聞省禁未開孰肯以千里跋涉之勞將鉅資空擲於滯銷之地勢必懷疑擁貨致興榖賤傷農之嗟而浙紹之莫遂所求者食爲民天勢必援粤省之例赴江皖輪運由海往還正不獨蘇省民食税項兩受影響且流弊更有　言者矣錫邑爲上下游之關鍵旣失則米市衰而百業隨之當此凋敝之秋力予維持尚難振興况蘇省產米不敷蘇省所食亦藉江皖灌輸方無缺乏値此客穀新登之際不得不籲懇省禁之而俾流通略懇轉呈都督電鑒並移請税務所肯轉懇准予指令迅弛省禁由内地仍通浙運俾江皖客商聞風趨錫以復米市而裨税務至沿海各口仍請嚴禁力杜出洋之弊等情到會據此查米穀禁運出省原爲靑黃不接顧全本省民食至意現値上游稻穀新登之際勢必源源而來貨充則民食無虞價亦自减且近來湘省之米亦已開禁出運應卽援請弛禁以資流通而振米市俾百業藉受其益實於商務大局攸關 
[蘇董事淸算糊塗帳]  
　　蘇城男普濟堂公欸公產前經城市公所特派臨時檢查員查明報告有浮冒侵吞私換堂產等弊由議事會議决知會董事會按單追遂照律執行堂董陶治元知事不了爰爲先發制人之計呈訴民政長略稱歴年收支各欵按年造　報銷本年移交市公所後由公所董事函囑暂行經理堂務會同各董將堂田契劵抵洋八百元濟用今又不　一千餘元董事會又囑將堂產自行籌抵因將堂產租房契劵設法抵換云云民政長據呈移行董事會查復該會乃於八月二十九日開董事會會議總董汪荃台稱症未到董事杭筱軒主席除董會職員外議員到會旁聽者二十餘人先由主席宣布民政長照會原文方董雅南即謂公產掉換事屬尋常議事會不應指摘陶董本可無足提議旁聽議員大爲駭詫當有徐議員浩然起而驳詰謂議員所議本係董會交議之案此案先由董事會於七月十號特派臨時檢查員七人印刷檢查報告交議案中有陶董擅將堂產掉換違背公理本公所萬不承認應令陶董贖回等語今何矛盾若此方董語塞而退遂議決一面質問陶董一面遴派接管堂事人員或舉王鶴琴君衆以年老恐難勝任遂否認未决是日又議豐備倉平糶　米共耗八百八十七石之鉅朱董事惠元以耗拆太大此中顯有不實之弊應責令襲坊賠補杭董大不爲然未知是何用意亦未議决而散 
[地方通信川沙]  
　　共和黨成共和黨川沙分部發起人張伯初君受本部特派員楊翼之君之委託來川組織分部已於八月三十日在縣立兩等小學開成立大會黨員共到四十四人來賓百餘人由臨時主席艾誦劬君宣佈開會宗旨用無名連記法公舉正副部長張伯初君四十一票當選正部長艾誦劬君三十七票當選副部長並推舉幹事十人（交際科）艾煦春君吳顧卿君王一淸君陸逸如君鳳濟虞君（宣講科）陸叔昂君胡紹伯君（書記科）張芥凡君（會計科）吳石村君（庶務科）蔡耀庠君以二時開會五時閉會來賓中臨時入會者有二十餘人川沙共和思想逐漸發達矣 
[蘇州]  
　　修造師船内河水師各船久已失修因從前逐年所領修船費每多中飽分肥不過略揩水油使表面少爲光澤而已現經軍政司盧鹿萍偵知因該水師即日須開赴太湖會操若不整頓斷難適用特派軍需科長周恩培會同飛划營統領鍾堯階及各營管帶官切實調查撥給欵項一律上岸修理若眞　敗不堪者則搗毁重造並限半月完工云 
[四川]  
　　監犯反獄重慶府屬南川縣知事羅廷光呈府知事云八月二日知事　解正副税及救國捐銀兩赴渝是晚止歇觀音場時夜將半突接司法官許丕烈穆道源及本署來函稱傍晚時内監人犯乘收封點名蠢擁而出將頭門緊閉直撲司法署内刦奪軍械打毁箱篋攫取衣物等項勢甚凶猛當被礮隊營排長胡鎭武督率兵士前後圍擊登時擊中及擒獲者二十餘人餘犯四散逃逸出城經團防隊長趙子欽率隊跟追出城分頭兜拿又擊中擒獲二十餘人知事當即星夜回署訊明據逸犯劉顯廷供稱監内各犯相謀己久聯絡外匪打監卡搶軍火殺官長然後摟搶通城同往貴州主謀者係郭四順等十三人經知事將該犯謀首十三人立即處决其餘仍收禁至在逃未獲三十二人己飭軍隊團防各鄉保甲認眞偵拿當批監犯同謀刧縣反獄該司法官典獄課長員平日有督率管理之責毫無覺查如非礮隊聞尋驰往害及全城何堪設想現已數日並無呈報跡近諱匿應將該法官及該課長員先行記過應否遵照省章取銷司法設典獄官仰速派員接管一面就地方情形集議呈報已獲各犯照常收禁各加苦工三月未獲之犯是何案情己否定罪着併將已决各犯現獲各犯犯罪原由詳列淸册呈候核奪 
[浙江]  
　　水師旗式浙洋水師王統領爕陽日前電呈省軍府云水師巡洋應用旗幟未經中央頒布請速轉請程式當經朱都督轉電海軍部奉飭浙洋水師未經編入海軍以前暫行懸掛水上巡警旗幟等因朱都督奉電後以水巡警編制浙省現無成案可稽茲擬仿照巡防隊陸師旗式如統領官用紅旗中綴白字曰浙洋水師統領王字樣如從前之師字旗其各路帮統用紅旗白邊仍耀白字式同前除將詳細内容隨文令發外業於昨日電飭該統領查照遵辦矣 
[江西]  
　　撥欵辦鹽贛省自光復後所有淮鹽不敷運銷而各處私販又復取締嚴密若不設法採辦恐　淡食之虞現聞財政司擬撥欵二十萬兩派委建岸督銷總辦枼先圻君往下游一帶採辦鹽引運銷内地以濟民食 
　　殺死姘婦省城外警署日前查獲　洲頭地方有民婦尹氏爲姘夫趙端子因借錢起衅竟用小刀猛刺以致腸流腹外傷重埀危當飭巡警雇夫將尹夏氏抬送陸軍衛戌醫院診治一面將兇手趙端子及兇器小刀一把獲解警視廳提訊趙供與尹夏氏相好已有十八年此次因借錢不遂憤用刀刺步諱旋據報稱尹夏氏己因傷斃命警廳以案關刑事業經報明都督解交檢察廳轉送審辦矣 
[鎭江]  
　　選舉訴訟江蘇太平縣（舊太平廳）永安鄉議事會議長耿瑾文爲鄉議事會董事會不遵章投票選舉呈都督文云爲假公行私呈請嚴禁事竊太平縣地係荒沙知議淺尠程度最低向時地痞沙棍仗勢欺人稍有不遂動輙揑造黑白赴省上控茲缘市鄉議事董事各會依限成立縣境人口無多除原有城區自治現改市自治外其餘擬即按照縣境四鄉分立四處鄉自治詎有刁惡之徒紏衆立會並不遵章投票選舉自立爲鄉議事會董事會倩人書名報告成立樂善鄉三義鄉南陽鄉等處自行鐫刻圖記由一二人任意便用並挾制民政長呈請立案現値成立伊始卽蓋圖記出票提人恐嚇鄉民百般滋擾該自治竟敢揑謊上控且凂人關説欲入民署　公希圖漁利姚民政素性謹愼擯而不納從此遂生反對時起風潮遇事破壞似此擾害治安實與共和政體有礙爲此具文呈請嚴禁 
[時評二]  
　此次俄國繼英人以干涉蒙務謂其非與英 
國有成約也吾不敢信（俄人曾以此事商之英政府英己允其自由行動見某報）非第與英有成約也且與各國磋商已久與日则締結新約以共圖蒙古與法則又締結協約互相提攜故法已承認俄國在蒙之特權（據八月二十六日北京某報）德國近亦已承認蒙古之獨立而致書道賀矣觀此則俄國於事前早與列强接洽而皆得其贊同所不贊同者獨一美國耳然美國亦豈肯因見好於一國而失列强之歡哀哀國民無所控訴嗚呼噫嘻 
本埠新聞 
[江蘇都督通令各縣民政長文爲禁煙事]  
　其一據南京巡警總局局長呈稱竊以禁煙政策不外禁運禁種禁吸三種辦法而禁吸尤爲禁運禁種之本查前淸光緒三十二年所定禁烟期限統以十年爲定嗣於宣統二年經資政院議决縮短期限以本年十二月爲烟苗凈盡之期宣統三年六月爲實行禁運之期同年十二月爲吸煙斷盡之期光復後此項禁令未免廢弛勢必難於依限戒斷故邇來各省規定之期限參錯不同查湘省禁烟條件無論何項人等统限本年陰曆五月底一律戒盡贛省則限於民國元年十二月一律禁絕皖省亦統限一年寕垣禁煙事宜雖經本局增設專處嚴厲進行然禁絕期間局長不敢擅定且各縣禁煙之事光復後槪歸各民政長辦理若非定有通行期限不足以昭劃一擬請都督明爲規定並通令各縣民政長一律遵照辦理局長爲廓淸烟毒起見理合呈請鑒核批示遵行等情除指令查民國新法律未經頒布以前所有前淸通行法令均當繼續有效早經宣布在案况禁煙要政尤爲勢在必行斷難稍涉遷就現在湘贛皖三省規定禁烟條件或限本年五月底一律戒盡或限十二月一律禁絕雖辦法略有參差要皆根據前淸禁煙法令繼續實行本省禁煙事同一律應以本年十二月底爲吸烟斷盡之期仰即遵照出示曉諭並候通令各縣民政長一體遵照辦理以昭劃一外合行通令各縣民政長一體遵照辦理 
　　其二前據南京巡警總局請定本省禁煙年限當經限定本月十二月底爲吸煙斷盡之期於第二十九號公報通令在案惟禁吸與禁種有關必當同時進行方有眞實效果前淸通行禁種章程本省久已奉行各縣多有呈報已經種絕者所慮軍興以來地方官失於覺察鄉愚無知贪利私自偷種烟苗或所不免合再申儆所有從前產土各縣該民政長務當合同地方團體督飭警保嚴密稽查如有犯者卽予犁拔諭令改種他項生利之物尤應先期廣告白話告示剴切勸導務使害除而民不擾以達本年禁斷之目的爲此通 
令各縣民政長一體遵照辦理 
[提議建築新閘橋問題]  
　　建設新閘橋一事己由市議會列入議案經紀前報茲悉日前開議先由總董陸松侯宣告建築新閘橋原議以八個月竣工嗣因工部局反對以致遷延所領橋工銀三萬二千兩己被前局長姚繼之捲逃而去曾經具控公廨將工程委員提廨押繳又被釋出至所搭浮橋至多再有一年可以支持此時若不急籌興築一經工部局代謀勢必坐失主權應請議决四十六號議員賈季英言前有富商劉聽泉故後涉訟案内劉媳江氏報效巨款於前蘇撫部院滬道劉襄孫曾禀請提撥五萬兩充作新閘橋工之用現蘇都督即前之蘇撫院此欵可以請領惟請領恐非易易橋工又刻不待緩將如之何旋由四十二號議員陳琴軒起言聞浦江碼頭捐一項每年可得數萬元此欵向由江海關代收轉交滬道上年之欵諒存在關設向海關交涉領回抵用似覺較有把握當由議長推舉陳琴軒瞿仲瑜沈健侯金蘭孫四君審查實在辦法然後呈請蘇都督撥款或向海關商領議决散會按碼頭捐一欵聞早經財政部提用今議員提議及此想未悉其中底藴耳 
 
 
 

Page 7

 
 
[英領查禁賭博之認眞]  
驻滬通商交涉使陳貽範君昨日令行閘北警務長云案准八月二十九日英總領事文稱北河南路二十四號房屋曾在本總領事署註册係屬英人管業現有人在該屋開塲聚賭查照條约凡住居中國之英人英領務须令其遵守本國法律故本案英民本總領事己在英廷提審惟該婦人诉稱該屋現爲格西亞居住開設賭局無能遵守英律云云查住居該屋各人除古巴人克斯吞人由古巴領事認其國籍外其餘各人各領事皆不承認而古巴與中國亦並未訂有條约本總領事今若前往該屋必須行經華界按照萬國交際通例應請貴交涉使將住居夢不來塵棧中違例之人及其物件捕拿搬出並將該屋封鎖該屋之鑰匙交與本領署以便屋主收回原產如貴交涉使願本總領事派員帮同前往淸除匪徒亦可照行事關緊要以九月一號即星期日淸晨爲期如不見復本總領事卽將自行如此辦理現在兩國邦交和好本總领事所派之員當給與信憑深望閘北官長曁巡警等帮同辦理此事至該屋之人貨捕獲搬出以後即將房屋封鎖派人在門外看守鑰匙請交本總领事收執等語本使准此查前者該路二十一號英官捉賭一案以我不及時辦理英人遂自行前往若非本使親往解决一切幾致大失主權今該路二十四號房屋開設賭塲事同一律此等房屋我本早應封禁今英領事旣切實通告按約自應協同捕拿除派本署專員夏廷獻金大敏會同英領事所委之員妥愼將事並照會民政總長外令飭預備一切 
又據訪員報告云洋人司潑等在北河南路二十一號洋房内聚賭業經駐滬英領訪拿到案訊實懲辦茲又以是處二十四號洋房尚有賭窟昨晨復飭捕房派令警探持値年領事公文禀准陳交涉使即與陳君偕至閘北警務所請警務長蔣君派探四名協往四區加派長警往拿詎聚賭各洋人早已聞風逃避矣 
[孫羹梅之無聊]  
駐滬領事團委令公共公廨前帮審員孫羹梅君續任襄讞蒞廨後迄己匝月祇與英哲繙譯官美海副領事升訊早晚堂案件各一次其餘從未輪値審理茲各領事以公務紛繁提議於今日禮拜一起擬令孫君排班訊理華洋案件惟華官承認與否尚未明白宣布 
[挽留莊管帶之無效]  
滬防第一二等官長及副官曹梓桐等以第一營管帶莊少雲因與警察衝突撤任凡在同僚不能不設法挽留是以公呈李統領請卽收回成命免予撤任當奉指令云呈悉防營專保治安軍人貴守紀律此次莊管帶以小忿而起衝突是對於治安己失保護責任對於紀律亦失遵守天職本統領予以撤差所以尊重軍人維持軍紀也該官長等所稱該撤管帶魄力偉大才識過人本統領亦知近代將才求之如該撤管帶者固難數見然本統領斷不忍愛一人之才能破壞全軍之名譽雖任事迄今勤勞卓著而事關軍紀未便寛容况該撤管帶自知一時失檢面請撤差此亦可見該撤管帶力顧大局不惜犧牲一人以保軍警兩界不生惡感本統領痛恨之餘反爲欽佩該官長等爲鄭重將才謀軍界幸福起見本統領豈不知之惟軍隊撤降升留上官自有權衡豈容該官長等參與末議今據呈請收回成命殊屬知法犯法應予申斥至該撤管帶具此長才苟能改過自新必有借重之處毋庸該官長等嘵嘵也 
[聲訴閔行税務所之苛擾]  
閔行商會要求蘇都督撤销閔厙厘卡呈文已錄昨報茲再將閔行衆商號報告上海總商會文錄下厘卡爲前淸弊政自光復撤銷商民同感嗣因餉糈浩繁别籌抵補省議會議决產銷兩税通行全省推立法之意似己捐除煩苛而寔行以來動多窒碍其原因不但税率標準參差而層層設所密如綱羅仍踵前淸弊習機關紛雜各自爲謀有以致此商等營業閔行他姑勿論在閔言閔不得不懇總理爲商請命呼籲於都督之前者貨物往來抽税助餉營業税未辦以前商民應盡義務然必損益得中規畫一致而後易於適從閔行乃上海之一鎭耳城一所長鎭一所長一縣有兩所一貨有兩征各屬所無而上海之城與鎭有之雖曰產銷兩税不論遠近何以最近之鄰縣如奉賢之於南橋地匯之於新場其間運貨來往無一税之征獨於此有兩税之納同是城鎭同是商民顯分軒輊若謂奉南之貨大都由外縣而入外縣而出不能逃此兩税其在本縣固己往來自如己不同於閔卽出入皆由外致正可因納全税而買賣價格可以增昂若同在境内價格豈能參差影響商業所關匪細商等所應請命者一也本境出產棉花爲大宗雜糧次之米又次之而其餘貨物　從進口而來其進口者己納正税而認捐公所之捐卽可謂銷場税省議會規定章程並未有省内納四項之税乃持有分運單蓋半税戳記者商民己多惶惑覆有全不蓋戳明明載有沿途驗免者仍須完納銷税及向認就公所詢問則云己認全税何須重納料錯紛紜莫衷一是共和時代豈宜有此商等所應請命者又一也查閔行在前淸時代設有厘卡原以至杭嘉湖必經之水道每年比較十四萬串通過税居大多數蘇省有案可稽現在行產銷兩税東北不能越過上海西南不能飛渡得勝而至閔行設所徵收不過在此數十里地無從漏綱然貨物買賣總以上海爲樞紐凡在商民豈能免納税之義　公家多一機關卽多一經費閔行無機關而所徵未必少有機關而所徵未見多且多至數十餘處悉依前淸辦法萬一收入之數不敵其支出之數亦豈行政者所及料乎此中輕重利害似灼然可知軍興以後商業凋弊金融恐慌困難情形百倍曩昔商等萬不得己迫切請命爲敢略請總理據情核轉施行 
[靑年商團會選舉職員]  
　　上海靑年商團會現先編成一中隊於前日午後一時在老西門内關帝廟事務所開選舉職員大會到者約百餘人先由來賓相繼演説次公舉江確生君爲正會長龐竹卿姚子樑兩君爲副會長又舉商團公會畢業員高德鑅潘保楨殷筠孫丁仲英諸君爲正副敎員皆盡義務陳毅侯君爲經濟科長殷蘭生君爲文牘科長薛麗生君爲理事科長並舉葉惠鈞張樂君夏應堂顧馨一潘月樵龔子範顧松泉吕耀庭徐惠伯魏連魁徐菊如朱鑑堂楊聲甫金仰孫諸君爲名譽董事舉畢散會時已七鐘矣 
　　民生國計會開會預誌 
　　民生國計會訂於陽曆九月三號假座新舞臺開成立大會是日來賓簽名入會者毋庸紹介並於閉會時由會員幻術家汪君臨塲奏技以助餘興　　國貨維持會開宣講會 
　　陰曆七月十九夜八句鐘中華國貨維持會總部宣講部假中旺弄錢江會館開宣講會來賓會員到者二百餘人首由部長宣布總務長未到暫代職務畢由黃國輝君演説謂維持之道諸同志前己再三討論言之甚詳然國貨範圍甚大維持之力非旦夕間可以奏效今國勢日迫未始不由工業之失敗惟求諸同志同心一德合力維持能多購一分國貨即少失一分利源次由程筱康君演説謂中國實業不發達多由社會道德不修利祿心太重以致種種施設有許多爲難之處現在本會調查研究二部需才佐　務望諸同志奮力贊成并謂松江履和襪廠近來出貨大隹分發處在法界吉如里望諸君廣爲介紹以盡維持之天職次由朱寳齋君演説謂近來中國出品日新月異如本埠泰豐罐頭食物公司各種貨品日臻美備出口甚衆海外華僑亦多願購食殊爲外人所敬服次由王介安君演説謂中國出品之富足以誇耀全球惜乎國人輕棄國貨利源外溢惟望全國同胞合謀補救若再坐視終必同歸於盡并代述請願代表吕葆元潘子芳二君在京之困難幸趙智菴總長及某銀號嚴君竭力扶助得達最後之目的惟望同胞實力從事改良出品以杜反對者之藉口次由梅竹盧君演説謂中國人祇知陞官發財不務實業去秋光復之初鄙人最不滿意一般假維新的政界抛却國貨還説國利民福眞是亡國之現象中國人不知用中國貨吾見之欲哭無涙我國貨維持會及商會應共負責任現擬具函商會假會所爲本部宣講出發處衆贊成次由來賓徐寳泉君演説謂鄙人路經會所知諸君在此開會無任歡躍處此危急時代同胞若再不注重國貨亡國亡種之慘己在眉睫次由婁鳳詔君演説謂同胞見識之低眞有不可究詰者即如山東府綢一項新舊服裝兩屬相宜外人視爲貴品販售日廣而同胞偏不知利用反用棉織品正不知其是何思想外人實業之優點在機器吾工業之失敗亦在機器謹告商界鉅子機器不妨求諸異國造作援諸國人則吾國商業前途亦必有發達之一日也至此己鐘鳴十下遂散會 
[設立商船公所辦事處]  
　　蘇都督查得上海船商林立漫無稽考近來每有奸商冐掛洋商旗號往來内地因特指令上海縣民政長轉令南市商會按照鎭江商船總公所辦法即在南商會設立辦事處現南商商會已舉定總理坐辦等職即於昨日開辦 
[歡迎會改期]  
　　同盟盟會員吕天民周浩戴天仇等定期昨日午後假座張氏味蒓園開會歡迎解職山東都督胡經武君嗣因該園已有女子參政會商讓演劇助振遂改期星六日開會歡迎 
[巡捕敬禮官長]  
　　駐滬外交團現議新章嗣後凡各捕房中西印各捕因事到廨須向堂上行舉手禮聞己咨照麥代總巡轉飭各捕房捕頭一體知照預備實行 
[防遏臭風潮之布置]  
老糞頭張長明等屢率男女老幼挑糞鄉民擁至市政廳要求將西半城淸潔所撤退以維生計當經允緩十天從長計議在案詎昨日忽然謠言謂若輩又將聚务盡力反抗因由警務長傳知東西南各區各派長警持械出防藉以抵禦 
[討論五黨合併問題]  
滬上同盟會各會員以北京總部己轝五政黨歸併改爲國民黨特於昨日午後在南京路機關部與五政黨派來代表開談話會討論合併辦法並定期開成立立良久始行散會 
[証明莊泉生並不得賄]  
　　滬西商團因莊瑞卿具禀南市市政廳攻訐現辦淸潔之莊泉生違背定章苛罰鄉民經陸市總董函詢故於昨日在西門外白雲觀事務所召集各鄉民查究莊泉生有無得賄情事請市總董委派葛士耕君蒞會旁聽以便證明是非到會者二十七保五圖代表徐裕歧六圖徐瑞山張雨堂頭圖曹彭成二圖張文標七圖沈進泉二十五保十圖張長榮十一圖趙文迪十二圖張晉泉十三圖張桂卿顧德榮及各糞夫等二百餘人先由會長吕耀廷君宣言謂本會於爾等打毁淸潔所後因恐再肇事端且爲爾等生機計故出而調停代定辦法以保治安詎意忽有莊瑞卿等攻訐莊泉生爲特開會詢問實情如果確有其事不妨指出於何日何時何處得賄如無其事大家舉手以明是非旋由各圖代表答言並無其事繼由葛月亭君登檯謂自大閙淸潔所後我卽發起調停　當時因爾輩人數衆多無從接洽故令各圖公舉代表再由各代表中舉出總代表一人以便商議爾等即推舉莊泉生因令承辦淸潔是己深合衆人之意今旣證明莊泉生並無得賄情事則莊瑞卿之誣告無籎應請各圖代表簽字承認以便答復市政廳旋又報告淸潔處自陽曆七月一號起至今己成立兩月其費用除收魏連記及銅牌等費洋三百二十二元四角八分外尚欠一百五十五元二角八分但此欵並不取償於爾輩云云時己鐘鳴五下遂散會 
[負送孩屍之酬勞]  
近日天時不正染疫致死者己不知凡幾尤以江北小孩爲最多西門外周涇浜及太平橋一帶係江北僑民聚集之處素稱汚穢疫斃小孩日必十餘口大都赤身露體抛棄路旁實於公衆衛生天有妨碍幸有一收字紙夫日將孩屍負送城内慈善團派人掩埋聞每負一孩即由慈善團給予小洋二角以酬其勞 
[防範疫癘]  
　　捕房麥總巡以入秋以來時疫盛行昨特傳齊安南捕及各華捕等將衛生之道詳細開示並諭一應食物均須煮透切不可生食晚間安睡須於胸前將絨毯或被頭蓋煖以免風寒入内傳染疫 
[培養銀行人才之計畫]  
　　兩淮　務銀行籌辦處長林君擬俟該銀行成立後卽在行内附設銀行學堂延聘曾在外洋銀行學堂畢業者充當敎習分速成預備兩科速成科一年畢業責成現在銀行執事業有經驗各員入堂肄業學期滿後考其成绩給發文憑俾收速效預備科三年畢業酌定資格招考學生入堂就學畢業後分發各銀行實地練習業於前日將所擬辦法具呈財政部請示遵行矣 
[神州法政大學開校]  
　　西門外神州法政大學於昨日午前十時行開學禮其秩序如下（一)搖鈴開學（敎習與學員行相見禮（三）校長訓詞（四）校董報告（五）職員報告（六）來賓演説（七）學員舉代表致答詞（八）禮畢 
[培智小學推廣校舍]  
　　滬南斜橋徽甯會館東首實節庵内附設培智初等小學一所係郁君少福所創辦至今己届四載頗有成效近來就學者较前尤衆故下學期推廣校舍續招新生（並附義額二十名書籍學費槪免）郁君因兼顧不及請汪君壽涵輔佐現正佈置一切大约陽曆九月上旬卽可開學 
[批斥家事訴訟之荒謬]  
　　徐紀全以地保李東南敎唆伊父毁家濫用等詞呈訴地方檢察廳請求究辦昨被批斥云狀悉爾被爾子谷堂毆傷業經後德華等証明自應靜候本廳提起公訴按律懲辦至地保李東南前日庭訊質對並無受賄情事此次爾家庭勃谿搆成此種怪象若祖若子若孫若弟俱爾徐姓之人於他人何與所稱被李東南敎唆無此情理至匿報一層向例除命盜案件責成地保呈報外毆打及尋當瑣案自有被害人來廳呈訴本廳亦不能槪責地保盡此義務爾欲請求提懲試　匿報有何罪可科耶爾責爾父將家中各物變賣買魚買肉供給伊孫須知爾家係爾父之家各物係爾父之物買魚買肉供給伊孫出於爾父之願爾不反思爾父何以不將魚肉供給爾子獨供給伊孫反責爾父以毁家之舉實　昏　己極爾迭次呈訴於該地保羅織無遺卽爾父買魚買肉細故亦係聽該地保所使幾於無一非地保貪賄無一非地保敎唆種極荒謬不値一哂特斥 
瑣聞 
[城内]  
　　開征下忙○上海縣民政長吳君昨出示諭云爲曉諭啓征事照得征收忙銀前奉都督府合准省議會議决每兩折收正附税銀圓一元八角從起徵之日起兩個月以内未經完納者另徵二十分之一忙漕一律辦理本年上忙業經遵辦在案茲擇於九月十一日設櫃啓徵下忙從前浮費裁除凈盡完納賦税國民有當然應盡之義務自宜踴躍爭先輸將恐後除將啓徵日期呈報都督外合行曉諭啓徵爲此示仰闔邑各粮户一體知悉速將本名下應完本年下忙條銀依限兩個月内赴櫃完納立時掣串安業兩月限外卽須加價征收切勿因循自誤倘有頑户抗欠定按法律提追其各凛遵毌違 
　　擬次傳補○地方審判廳昨出牌示云照得本廳錄取承發吏節經挨次傳補在案茲因缺額一名查有備取吕宗文可以挨補限九月二日上午十二鐘前邀同殷實舖保來廳塡具志願保證各書以便委派如届限不到再照名次傳補仰卽知照幸勿自誤　　何堪保釋○諸樹生等請求保釋監犯陸開錦昨由檢察廳批云查陸開錦係因　紏夥竊在外接　放槍拒捕傷人犯案擬祈改絞光復後　司法署改爲一等有期徒刑監禁十五年辦理已屬從寛原犯係强盜罪不在赦免之列所請保釋之處應毋庸議　　顯見串揑○王維大請求赦免羅長生昨由檢察廳批駁云卷查爾壻洪阿桂被羅長生因賭爭吵毆傷身死經前淸上海縣詣驗後未及判結由前司法署訊明判定監禁十年期限尚遠在該民又係被害人之岳父何以反爲加害人請示保釋其中顯有串揑情事特斥 
[南市]  
　　撫卹巡士○南區甲班四百七十九號巡士沙正科乙班五百二十號巡士姜炳炎均患急痧身死卽由區員報告穆警務長請月给恤穆君以該兩巡士生前尚稱勤愼姑准從優給恤以便分别收殮領棺安葬 
　　娶妾不易○向操米業之楊治章住居南市顧家廳於今正出洋二百元在滬北雙富堂妓院内娶妓女十里紅即陸囡囡爲妾不料近有陸之生母陸沈氏至楊處聲稱該女自幼許與顧姓今因婚期將届急須領回遂致互相爭論由巡士帶至南區經區員詰得兩造訴詞各異均無憑証着即移送警務公所预審辦理 
[閘北]  
　　藉端訛詐○住居北四川路華界之粤婦周三姑前因價賣來歷不明之女爲婢被隣婦鄭阿好葉譚氏串同流氓哈意仔等冐充偵探向問婦訛詐洋七十元茲爲周婦之親戚朱榮田所知串同租界探夥王阿二（卽大毛）冐充市政廳探警向朱婦之兄朱關華恐嚇勒令交出其妹當被訴知操巡拘入三區提到朱阿好葉譚氏周二姑等一併解送警務所卽經凌司法長略訊一過判均交保候查明核辦 
　　私賣祖土墳○王咸富私將公共祖坆賣與邵姓串同地保孟慶祥蓋戳立契收價前晚帶領多人前往拆坆被崗巡查見拘解裁判所請究次晨王妻何氏偕王之胞弟王金生投所報稱被人掘毁祖坆孫所長飭將王咸富押候補提孟慶祥到案併究 
　　所托非人○住居胡家木橋之婦人楊龔氏前日因事出外托隣婦張徐氏在家看管詎被吳周氏將龔氏之大女誘往他處藏匿嗣由隣人許德甫尋見遂將吳周氏扭至六區押候查明核辦 
[英租界]  
　　貨棧失愼○昨日傍晚六時漢口路公陽里同三和南店棧貨房内忽然起火延燒鄰居數家 
　　西捕升級○總巡捕房九十六號西捕業奉麥代總巡升充包探派往新閘捕房當差嗣因該捕房探捕甚衆昨又調赴北四川路新捕房辦公又總巡捕房四十號三道頭西捕因辦公勤愼昨奉麥君拔升西探令入打樣問承値 
　　學習警務○英美捕房新招之五百二十一號華捕朱喜順一千零四十八號華捕徐金生昨奉麥代總巡諭令至戈登路敎練所學習 
　　護送要犯○　廣正近在揚州犯命案逃逸來滬匿居法租界茲經該處檢察廳偵悉前日派司法巡警沈銘投文法公廨禀請派探協往將　緝獲於昨日解回揚州訊辦途經公共租界時由總巡捕房照章派捕護送至火車站而回 
　　盜案續誌○泥城外蔓盤路八百四十一號洋房内被匪搶去値洋五千餘元之金珠各物曾誌前報茲悉被搶者實係蔓盤路橫路之梅白克路楊氏家尚有田房契據亦被刦去前日該事主檢點明白復開失單呈請總巡捕房通飭探捕一體偵緝 
　　乘車跌傷○甬人陳吉祥昨在南京路江西路口趁搭電車因上車不愼跌傷左足骨由一百二十八號印捕查見車送仁濟醫院醫治約六禮拜可愈 
　　發現浮屍○昨晨蘇州河乍浦路橋畔浮起男屍一具當由一百念四號華捕查見回禀捕房卽用電話知照水巡船將屍帶至浦東碼頭飭保查明屍　棺殮 
　　冒名收費○無賴顧玉林冐充電燈公司用人至火車站附近黃姓家冐收電燈費洋事後經黃查係冒騙報請捕房飭查在案昨日顧在北京路行走被老閘捕房包探陸桂生查獲帶入捕房押候解廨訊究 
　　撞見小竊○小竊王阿三昨在三馬路摸竊黃仁榮袋内洋元適被包探顧如生撞見將王帶入捕房押候究辦 
　　巡捕獲賊○宋阿二竊松江路二百三十九號某姓家活鷄兩隻携贓圖售被五百六十九號華捕查獲均押捕房候究 
　　失竊報捕○四馬路一百六十二號住户孫菊雲前晚失竊値洋六十元之綢衣件昨開失單報請捕房飭探偵緝 
[美租界]  
　　軋斃免驗○舢板船户施阿朋被小火輪軋傷斃命送所候驗己紀昨報茲悉昨日由死者家屬投報捕房求請免驗自行收殮　　監犯病斃○張阿榮因犯搶案拘禁西牢日前患病送工部醫院於前晚身死捕頭昨飭地保查明收殮 
　　私收客帳○勝家成衣機器公司　客高祖記私收客帳洋二百條元昨由經理人報告捕房拘押候究 
　　混用舊票○某店學徒陳善卿昨搭電車本以廢票混用被查票人查獲扭至捕房請辦 
　　突如其來○張阿全昨日不知因何聞入北四川路九十三號劉姓家被主人瞥見拘送捕房押候究辦 
[法租界]  
　　追交肉桂○陳士林帶有上等肉桂在鴻安棧内被同庽之四川人胡士英詐稱代友購買以去三枝日久不還報經捕房拘案始交出兩枝尚有一枝値洋二百四十元吞沒不還經中西官傳到鴻安棧司帳質証胡始無詞以對判交保限七天交物如不交出着賠洋一百元 
不認串合○紹興人俞阿蘭將主人俞二甫寄存之皮箱一口冐名取出寄匿同鄉陸慶餘處案發後除弔出原贓外尚少衣物甚多經公堂將俞陸研訊俞供尚有衣服六件寄往紹興陸供不知俞是冐取故敢代爲寄存判俞押一年陸罰洋三十元充公 
　　撞傷小孩○汽車夫陳六极駕馳汽車不照定章致將某姓小孩撞倒受傷現送醫院醫治捕房昨將陳六根先行解廨押候小孩醫愈再核 
　　違禁賣煙○居民王少山私設燈鎗售賣燈吸爲捕房查知飭探前往抄出烟具數副一併解廨請辦判罰十元無力改押七天 
[來函]  
　　王伽島來函 
新聞民權民强申報記者先生大鑒前三十號閲新聞報來函欄内有方履平函稱鄙人藉新聞報本埠訪員編輯員之名義向伊嚇詐等情閲之不勝詫異鄙人自鄂辭職返里不但不問報界且親友各事亦多謝絕今見方君發表此事非維與方君毫不相識并且不知方履平何許人也當覆新聞報编輯部即請方君三日内答覆或約定何日何時在貴館會議以便申明今又見大報啓事敬誦之下情詞相同更覺憤甚如果方君避不答覆事關鄙人名譽惟有正式交涉乞速將此函照登來函幸勿延遲是所盼切謹先奉達順頌公安 
王伽島謹上 
[時評三]  
假冒爲華人長技從前則有假冐官長假冐紳士今日則有假冐軍人假冐黨員假冐團體名義發電雖然彼之種種假冒本皆無恥之輩不足深究所可異者實非假冐也而亦託名於假冐於是假冒之術愈巧而假冐二字之名詞亦遂幾幾無人肯信心勞日拙此之謂焉 
 
 

Page 8

 
 
   
 
 

Page 9

 
 
自由談 
游戲文章 
[淸太后邀孫中山赴宴柬] [  累贅]  
舊曆七月二十四日新曆九月五日前淸太后率小犬皇帝恭備漢滿全席請民國前臨時大總統孫中山先生駕臨冷宫賜敎一切先生不棄孤兒寡婦惠然肯來從此聯結情感消泯嫌疑則不特敝后與小犬兩人之幸抑亦我滿洲億萬衆前途之福也先布區區恭迓摩託 
[戲名酒令（續）] [  秋雨]  
十萬金金殿裝瘋瘋僧掃秦百萬齋（卽皮匠）殺妻）齋飯飯店戲鳳（即遊龍戲鳳）千里單騎（卽過五關）騎龍背即（牛皋歸位）背鞭認子萬里尋夫（即孟姜女）夫妻相會（卽桑園會）會稽城（卽古城相會） 
尊聞閣詞選 
[由燕赴滬感遇七章] [  豫章廖爾焱]  
　　浩浩天風轆耳過醒時涕涙醉時歌宦情世味諳嘗遍舊曆新年感慨多萬里河山更故轍廿年心血付流波蒼茫獨自憐身世未敢逢人説坎坷 
一官狼狽困章臺進退艱難費自猜回溯前塵都是夢妝成新樣苦無媒盟來白璧心同潔市到黃金骨亦灰花落烏啼春去也看他蟬喋撲牆來 
海上征鴻水上　無邊駭浪惹覊愁胡笳塞外人摩盾畫角聲中客倚樓歲月催人驚馬齒功名滿地爛羊頭閒來且續遊仙句沈醉西風一敝裘 
十萬征塵得得行隨風逐絮一笛輕桃花夾道逢人笑芳草天涯似我悄雁影半隨春聚散鶯聲偏爲雨分明樓臺又見今宵月試問揚州舊日城 
十年香夢半成塵浮海重來問夙因臺榭空傳金縷曲江山送盡玉樓人客中花月原如寄劫後繁華不算春絮果蘭因看透未秋風江上憶鱸蒓 
不分瘦燕與肥環楊柳靑靑憶玉關兩字功名蕉下鹿六朝風月畫中山爭看實　更新式笑對菱花認舊顏我亦曾經滄海客懶妝時樣門宫班 
往事何堪回首尋人天碌碌到如今勛名半世餘雙袖風雨千年賸寸心鐵血鑪成新世界江湖淪落　知音闰人猶自傷遲暮一樣飄零感不禁 
秱陰淸話 
　　張方誅誅罪魁也身後之恤恤功首也賞功戮罪萬衆騰歡誰謂功罪不明 
武昌女子公校已由黎副總統取銷矣我願不規則之女校愼毌昌言文明自由自取其辱 
某報總統命令欄目旁繪一猿在樹上作開口狀總統爲吾民公僕雖非神聖不可侵犯之君主可比而非分揶揄得不爲外人所笑 
中山先生云推倒滿淸亦不盡同盟會之力亮哉斯言而某報猶作大言以欺世其不令人掩耳而走者幾希 
張振武死後遺愛妾六人查光佛住病院治楊梅瘡嗚呼軍界抑何好色者之多耶[  熱廬]  
三十夕十一句三十分鐘淡月朦朧微雲掩映租界行人忽喧傳雨米往拾數粒見係高等白米被水氣所濕微沾泥土者且同在租界多寡不等有可擄之盈把者有偶拾數十粒者遂致一般無知婦孺及迷信男子或謂祥瑞或謂災異或且謂米有毒質聚訟紛紛莫衷一是惜冰　於天文學茫無頭緖不能妄斷是非然以鄙意測之似係舶中所載或屯中所積被颶風捲入空中至此下墜者 
誤解四書画四 
邦有道如矢 
邦　道爲矢　　 
滿淸時代教吾做官吾只 
管撤爛屎民國教吾做 
官吾也只管撤爛屎 
諒海上不乏明達君子還請研究而剖析之[  冰徐弢]  
滬防第一營管帶莊少雲酒醉毆警撤差足以蔽其辜矣乃以金質之榮耀徽章贈郭文元何爲者郭文元之榮耀徽章應改稱挨打徽章始名副其實 
吾於郭文元而得打人之比例矣吾將製造千百榮耀徽章遇途人而盡毆之[  劍痴]  
人説黃克强與張振武案有關可疑外國報登載此事中國各報譯載之克强但電請總統查究不與交涉囑其更正可疑 
外國報前載克强於七月十二曾濳至武漢一誣再誣毫不聲辨可疑 
余言可疑並非譏刺克强實欲克强速設法以解四萬萬國民之可疑[  憤世]  
有客造漁隱軒欣然語漁隱散人曰中國數千年專制之政體一　而成爲共和之世界此固四萬萬同胞五大族人民所馨香　祝額手慶賀者也余與子何幸而遇此文明時代乎漁隱聞之而喟然曰子尚未知今日中國之内容乎居吾語汝請先以一家論兄弟之間每因分產而涉訟妯娌之間每因　言而不睦姑媳之間每因細故而反目甚至妻妾之間每因酷海而大起風波是一家且不能共和遑論一國卽以商界論同事諸人均宜協力輔助亙相照指然往往嫉妬者有之傾軋者有之甚至有司帳人攻訐經理人謀奪經理之缺者有副帳房攻訐正帳房謀奪正帳之缺者非惟反眼若不相識抑且落阱而又下石市僧之居心叵測言之可恨是商界已不能共和尚何能成共和國卽以政府論各黨意見紛歧分門别户互相爭辯卽如張方一案某黨以爲殺之違背法律某黨以爲殺之保全大局黨爭劇烈言論混淆雖五政黨合併改組業已正式簽字然强合於一時未必能和好於永久是政府先不能共和更何能成共和國嗚呼己矣子愼毌再言共和觸動我無窮之感慨也客曰然則當今之世如之何而後可曰余將匿迹於鄉村築數椽屋耕數畝田釀數甕酒逍遙自得娯情於山水之間國事之共和不共和付之不卷不見惟與老妻兒女輩談笑取樂老少無猜忌心胸無煩惱俾家政得臻於共和之境界而己矣客曰子言誠是曷不錄呈申報館登入自由談俾當道諸公知所警惕乎漁隱曰诺[  漁隱]  
劇談[  仙]  
[正凈之正宗]  
正凈者京人名之爲黑頭因其所演之劇包公居多故曰黑頭其音韻老練因又名之曰老臉命名之由來一象形一狀聲而己正凈一門以氣派大方聲調洪亮词句淸楚字眼明白者爲上乘否則音韻雖佳不足貴也南省伶界負時譽最久者莫如李長勝嗣又出一雛伶慶奎官與李伶齊名惜乎享名未久年長音衰遂至湮沒無聞矣北京伶界自老穆子物故即推金秀山爲巨擘金伶音韻雖較李伶稍遜至云科白峻拔氣派堂皇吐音語語著實煞句字字畢眞正凈中實無出其右者餘如劉永春郎德山二伶差堪與金伶媲美也更有老伶黃潤甫雛伶小穆子一則年逾古稀音韵雖衰而精神矍鑠脱盡龍鍾老態一則年方髫齡聲語著實煞句字字畢眞正凈中實無出其右者餘如劉永春郎德山二伶差堪與金伶媲美也更有老伶黃潤甫雛伶小穆子一則年逾古稀音韵雖衰而粗神矍鑠脱盡龍鍾老態一則年方髫齡聲調洪亮而氣槪軒昂絕無絲毫穉氣一老一少映射舞台誠伶界之奇才亦藝林之佳話也 
小説 
[哀情小説秋海棠女史] [  徐劍痴]  
　　女史姓楊氏字斌瑛少孤姊妹三女史最幼與中表某生同居共處同塾讀書讓棗分梨同胞不啻也稍長女工小楷綽約多姿生善吟詠每一詩成女史輙手錄之積久成帙題其籤曰琴心集女史年十五不事外傅貎益妍麗生於功課餘暇就女史　闥煮茗淸談鬥草評花敲詩讀畫其情有甚於畫眉者惟不及於亂耳某歲秋暮生塾中課畢走訪女史女繡罷微倦臥楊妃榻覆水紅茜紗夾被藕臂全露於外潔白如玉生日如此憨睡受寒又嚷臂痠矣女聞人至星眸微啟見生指令坐榻上仲手執生臂仍合眼作欲睡狀生日我來爲汝驅睡魔汝何假作態呵手欲搔其脇女大笑掀被起坐曰目灼灼似賊童心猶未改耶時生衣白羅衫女摻其袪曰衣單得母寒否顧婢速至公子家取衣來婢行女低語曰近日某嫗屢至我家與老母作秘密談鬼鬼崇崇不知有何變故子其爲儂探之生驚曰豈有人爲爾作伐耶若然卿其何以處我女面　俯首不答良久始曰子近日作麽生我固非子不樂也語甫竟女姊突至婢亦以衣來生與女姊寒暄數語即曰今日友人約我飲酒家我將往女曰子歸約何時生日十時可歸女日二舅姆命我書小屏催促數次矣子歸仍來我家看我書君近作之秋柳詩於屏上也生日諾是時生與女情好至篤一日不見如隔十年女居外進生或晚出女必坐以俟之生歸與女縱談至日不休不以爲苦然皆以禮自持無苟且之行女嘗謂生曰最高尚者何事日神交最卑鄙者何事曰肉慾女撫掌稱善一日生至外家舅衿留住十餘日女望穿秋水懨懨欲病女姊窺其隱密函招生衿氏堅不放行生亦焦急成疾懼送之歸歸而而與女史對坐傾談精神煥發二堅子都遁入爪哇國去矣豈知花好難留爲圓必缺女母因事與人訟携女至省又懼訟之不勝也以女許字某顯者子迨女聞知事已成矣女乃貽生以書略云母也不諒將儂他許事己至此夫復何言惟昔日誓言猶存息壤豈能自背君猶記若然何以處我一語耶一二日内必有至悲怛之事接君眼簾入君耳鼓今生已矣願結來世緣若能於淸明時節化一陌纸錢灰作蝴蝶舞書未婚亡妻斌瑛收則君之惠也儂身雖死而魂魄常依左右悲痛哭泣徒自苦耳幸自愛母以薄命人爲念生得書悲痛欲絕次日訃音至蓋女史己仰藥死矣生赴省撫棺痛哭絕而復蘇乃襄理女史喪葬事竣即披髮入山不知所終 
劍痴氏曰自歐風東漸婚姻自由不知少死幾許痴男怨女若女史與生不幸而生於二十年前耳苟在今日則必雙雙携手赴味蒓園或市政廳行結婚禮矣何至一則賫恨以終一則入山不返且某生余至友也文章丰采卓絕一時經濟才猷壓倒儕輩乃以求偶不遂竟犧牲其功名事業豈不大可哀哉 
郭穎君鑒大稿具見熱心惟此意己經人道過恕不再載蟾圓生鑒惠賜名伶照片無任歡迎希卽交下爲感　志雲君鑒佳製七巧圖甚好惜失時愛恕不付刋 
 
 
 

Page 10

 
 
   
 
