# 1902 - 131 - 4910443

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宫軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[論廣西直隸匪警]  
　　廣西之警匪亂也直隸之警民變也匪何以亂曰廣西自法越事定後所裁弁勇不下數千人類皆百戰餘生不畏鋒鏑甚有曾膺專閫之寄手握軍符者窮無所歸聚於邊境幸廣西提督督辦邊防大臣蘇子熙宫保加以卵育擇其能者授爲先鋒官優給薪糧責令緝匪自効若輩旣懾宫保之威望又深感覆庇之恩是以裂膽剖肝誓死不反一旦宫保量移鄂省受代而行頓失所依衣食俱罄加以新任廣　巡撫丁大帥遵旨撤去防勇三營有半被遣者多至二千餘人雖曰歸農仍不免逗留邊地以致互相連合恣其陰謀斬木揭竿羣焉思逞所謂匪者實皆當日躍馬横戈之士並非如昔年洪楊諸逆生而跳刀拍張者也民何以變曰直隸之民亦可謂苦矣地處北方本多磽瘠加以近歲事端迭起一苦於拳匪之焚殺再苦於聯軍之驛騷洎乎和議告成中　輯睦而所定償欵爲數過多貨稅不足則加收貨釐貨釐不足則捐及鋪户而又畝稅丁稅一　取之於民所失教士貲財所燬教堂房屋　責令地方氓庶攤捐以賠其中不肖地方官更厚斂於民從中漁利民皆曰我儕食毛踐士急君上之急固所宜然然以莠民之肇禍端而欲我良民受累於心已有所不甘而又縱令父母斯民者日夜敲我民之骨而吸其髓縱不爲仰事俯畜計亦豈　束手而薨於飢寒乎於是因忿成仇因仇成亂而民變乃自此繁興矣然則將何法以使之敉平曰平廣西之匪易平直隸之民難何則廣西之匪非有疾視其長上之心也祗以流落所依歸遂不免蠢焉思動耳今者丁大帥見事勢迫蹙深知錯已鑄成急奏請緩裁五營以免聚而爲盜而宫保又以邊防任重詔令仍回廣西提督本任已於二月下旬某日受　治軍我知所留五營中弁勇長夫胥安然不復變動而尋桂梧龍諸亂首亦必戴宫保之德惠棄中來歸邊地烽烟不難永息此平之所以尚易易也所可慮者直隸之民旣已慘不能見天日加之南宫等縣素以强悍著名匪首景延賓又驍雄足以服衆而地方官不思撫馭之法雖亂黨已蔓延無際而加貨釐如故捐　户如故行畝稅抽丁稅又如故且復敲其骨而吸其髓無復悔然於心欲求民之忍死而不滋生事端其事得耶今者直隸練勇及江南自强　奉檄往剿雖節節進占　匪良多而償欵一日不淸卽民困一日不蘇而民心一日不靖卽臨以袁慰帥之嚴威碩望而撫之旣無其術誅之又多不勝誅我恐若輩焚掠村莊其患尚小他日者因亂而釀成交涉之事其患乃愈益無窮也或曰洵如子言將何道以治之曰粤西不必慮但誅其一二傑黠者餘黨一經招撫自必帖然就範而無虞其滋蔓難圖若直隸則必先將藉捐漁獵之地方官懲治數人以爲之儆然後諭以朝廷之苦况臨以節制之雄師使小民懷德畏威咸識尊君親上而又爲民别籌生計使之手足寛閒夫如是而後民困以蘇卽民心以靖庶不致釀成交涉之事貽君上以隱憂乎牖下書生鄙見如是質之當軸者以爲何如 
[諭旨恭録]  
　　四月初一日奉旨廕生世芳著以文職用陜西道監察御史員缺著崇興補授江南道監察御史員缺著徐謙補授浙江道監察御史員缺著梁文燦補授擬補内閣中書麥鴻鈞叚大卓劉坦俱准其補授截取内閣中書顧英孫秉衡俱照例用察哈爾游收主事祥珍著授爲游牧員外　保舉廣東候補知府孫志　著照例用卓異前山西壽陽縣知縣强鵬飛四川安縣知縣田耀焜俱准其卓異加一級註册候升分發福建試用知縣許福楨孫家魁寧雲漢湖北試用知縣胡棣華裴枬史悠壯薛師錫陳敬文謝文敏陳興榮四川試用知縣袁凱劉元　徐　黨師雲劉映奎陳熙黼謝廷麒趙家易廣東試用知縣李鴻鈞黄繼釗李本銘廣西試用知羅錫章雲南試用知縣馮江林堃兩淮試用鹽大使彭繼武山東試用鹽大使沈鴻祺福建試用鹽大使章運昌徐應年徐家樹周一梅劉玉成戴煃照程雲章雲南試用鹽大使彭承忠廣東試用鹽大使朱崇雋俱照例發往吏部員外郎員缺著多祥補授盛京兵部員外郎員缺著海連補授工部員外郎員缺著默爾格春補授太僕寺員外郎員缺著國仁補授國子監興簿員缺著榮輝補授奏補盛京禮部堂主事裕晉著准其補授明保浙江試用道左孝同著於四月初五日預備召見欽此 
[本館接奉電音]  
　　昨日午前京師飛電傳來上諭二道敬謹譯登○四月初八日内閣抄奉上諭李經羲電奏切懇陛見面奏等語前據該撫因病奏請開缺業經降諭賞假毋庸開缺昨據奏請陛見朝廷以地方緊要復諭以政要邊情儘可詳悉奏陳毋庸來見乃李經羲此次電奏有如果章奏有濟則在任宜言敷陳久矣等語各該督撫辦理地方公事何一不由章奏卽有所見亦准具摺臚陳如謂章奏不能有濟殊屬荒謬並稱分涉嫌疑莫伸忱悃徒使國家有異日之悔嘵嘵瀆請詞涉要挾似此任意肆行紀綱何在李經羲著開缺交部議處欽此○初九日奉上諭雲南巡撫著林紹年補授趙爾巽著補授山西布政使欽此 
[宫門抄]  
　　三月三十日工部鴻臚寺廂白旗值日吏部引見六十一名正紅漢一名廂紅滿九名貴恒桂春謝署對引大臣恩興廉因伊子謝調歸綏道恩記名總兵徐傳隆謝恩明安假滿請安善旌請假五日崑中堂續假十日户部奏派管理三庫派出特圖愼召見軍機及陳璧皇上明日寅正至太廟 
 
 

Page 2

 
 
行禮四月初一日内務府國子監鑲紅旗值日無引見吏部呈進月官卷特圖愼謝管户部三庫恩兠欽因伊子補筆帖式謝恩禮王續假十日那王請假五日蘇嚕岱請假五日侍衞處奏派稽察壇墻派出阿克丹文泰毓秀祥年壽耆孚琦内務府奏派致祭昭顯廟派出錫禄召見軍機 
[大帥親征]  
　　京師訪事友人云近聞官塲傳述直隸廣宗縣土匪作亂勢甚披猖雖已由督憲袁慰庭少保陸續調兵往剿猶恐調度未盡合宜已於日前親赴前敵各軍以便相機剿撫并調留京姜軍八營於三月杪拔往助並聞德國兵隊連日乘蘆保火車出都傳者皆謂此軍前赴保定一帶保護教堂然此係傳聞之詞未敢决其確否也 
[鼓舞人才]  
　　京師訪事友人云前者宗人府以開修玉牒館需人襄理出示招募投効人員僅指本省授職者而言近更推及外省候補各員凡來京引見者亦准一體呈請効用并由宗人府咨行各該員原省准令留京効力以免將來保案叅差是亦鼓舞人才之道也 
[續録山西學務處所訂學堂章程]  
　　一凡學堂内應設藏書樓廣儲中西圖籍供學人流覽又西學每用儀器試騐則理奥易顯故又必設儀器院廣儲各種儀器此兩處必不可少一大學堂考課題中學分八門曰經學曰史學曰三通學　此本史學兼掌故學因係功令所重故增此一門曰本朝掌故學曰輿地學曰算學曰詞學曰時務西學亦分八門曰各國史記曰各國地理曰各國政事曰公法曰太西格致學曰農學曰工藝曰商務中學就學生肄業最多之各門内出題西學就譯書已多之各門内出題每月官師各課一次其題目或多或少臨時酌量不必各門全出學生課藝佳者應卽選刊頒發各　以資觀摩一中學肄業生每日功課畢後宜以編書爲事西學肄業生每日功課畢後宜以譯書爲事此兩法進境最速成就亦可遠大一大學堂造就人才之法中學分爲四科係守聖門遺法曰德行今理學家是也曰言語今詞章家是也曰政治今經濟家是也曰文學今經史各學及古今掌故學是也西學亦分四科係仿照外洋通例曰法科以法律政治爲主蓋卽政事科曰文科以文學爲主合言語文學兩科爲一者也曰格致科凡太西理數各學並隸其内曰醫科以醫學爲主此皆太西所重故亦爲大學專門有又教科冠於諸科之首教士出其其中蓋卽德行科之意此非學堂肄業所及故不著焉以上中西八科能占一專門者卽爲大成與前考課一條分曰雖歸宿則一其僅願入中小兩班而不入大學堂頭班者另一造就方法分農科工科商科此爲小成一各府廳州縣學堂因一時未能多得西師無由廣傳西學况學堂内學生中學根柢尚淺亦未便驟令馳域外之觀只可先行嚴課中學而以譯本西書作爲餘課至各道駐所及府直隸州治所應令早開風氣擬於學堂内附設算學一科添用算學教習一人由令德堂博藝生内揀派就近州縣有願學者亦便傳習一學堂之設所成就僅及於少年新進其年齒已長者不得入堂肄業登進無堦此中亦不乏宿學通儒若概令坐廢殊非朝廷愛惜人才之意應請憲臺觀風通省拔取其尤先交學務處存記其上備充各府州縣學堂教習之選或令在譯書院助譯西書次者給以文憑准教高等小學生又次准教小學生俾各有所事得以自效庶學殖不致荒落而士氣亦免衰頽一各教習期滿後應援照京師大學堂及各省大學堂奏准成案一律保獎藉廣登進之堦卽以振興士氣一養蒙學堂最緊要考太西養蒙之法其大要有三曰德育謂當養童蒙之德曰智育謂當啓童蒙之智曰體育謂當衞童蒙之體說者以爲養其德性俾去惡從善是卽三達德之仁導以學問俾明物察倫是即　達德之智强其　幹俾任重致遠是卽三達德之勇而皆基之於蒙養故曰聖功今擬依此三者以定教法一蒙師先須造就應定程課俾昭一律詳於體而略於用者蓋欲以人師期之非是不足以坊表後進也 
[西教嫉邪]  
　　京師訪事友人云北方向有所謂在理教者人數甚多類皆託業微賤其教中宗　專以勸人戒烟戒酒爲事宣武門内半壁街玉皇閣道院前由教中人某甲在彼設戒烟公所平日同類　集不知何所作爲三月二十日忽被天主教民某乙以邪教惑人招摇撞騶訴諸某洋員立卽會　善後恊巡局所派勇丁前往捕獲二十餘人連甲及住持羽士一并送入步軍統領衙門近已轉送刑部訊辦矣 
[故侯南返]  
　　京師訪事友人云合肥李文忠公之冡嗣仲彭襲侯經述逝世後由家屬定於四月初七日舉襄是日靈輀出崇文門至永定門升火車載赴津沽扶登輪船航海南下至文忠靈櫬則須俟月杪再由陸路遄歸以昭鄭重 
[亂耗述聞]  
　　宜昌訪事人云邇聞河南南陽府之新野泌陽二縣交界處忽有游勇滋事頗爲猖獗是處係與湖北毗連鄖陽鎭某鎭軍已調馬隊二百名前往防禦又聞湖南澧州一帶亦有匪徒揭竿起事民情思亂至於此極殊非國家之福也 
[思患預防]  
　　金陵訪事友人云長江一帶會匪密佈雖頻年内訌外患疉起紛乘若輩頗有蠢蠢思動之意幸經兩江督憲劉峴莊宫太保嚴行防範地方賴以又安近日宫太保以粤西匪勢披猖深恐沿江匪類乘機而起檄飭各營隨時戒備俾若輩無隙可乘亦有備無患之道也 
[漢江茶務]  
　　漢口訪事人云漢口所銷茶莊牌號今去二年互有增損爰開列於後上年湘潭五今年無湘陰四今年同樓底四今年同藍田四今年三禮陵六今年二瀏陽四今年二高橋十二今年十九平江十今年八長壽街十二今年十三咸寗楊芳林十七今年二十虎爪石一今年二白霓橋一今年二崇陽駁岸八今年十二北港臨湘六今年同雲溪十四今年十一百荆橋七今年八聶　市十五今年十二羊樓司四今年同桃源四今年同安化四十今年五十三○上月二十四日安化茶計到瑞芽奇品華寶等字號若干箱係和記恒發太諸家所辦同日羊　峒茶計到新盛葆芬等字若干箱係大德生天聚和諸家所辦聞開盤則尚需時日也 
[白門絲市]  
　　金陵訪事友人云此間土產以縀疋爲大宗機户數萬家每年用絲爲數甚鉅價值漲跌均視蠶市之豐歉爲轉移邇年蠶收甚歉所出之絲不敷本地之用每恃海寗來源以資接濟故經價亦年貴一年今届二三月霪雨已久天氣甚寒頗於蠶事有損是以刻下細絲每百兩值洋銀三十五元每經一莊值洋銀一百十四五元彼中人皆詫爲向來所未有云 
[稅田不易]  
　　福州訪事人云閩省有所謂根田者前奉明詔永遠免取稅銀並不准設立根契以免藉契私售恃根霸佔等弊同治七年閩縣稅書某甲倡議徵稅時英制軍方督浙閩聞其事援照乾隆四十九年成案不准一田兩稅嚴行批斥鄉人感之特建遺愛祠勒碑紀其事以誌弗諼光緒二十六年前侯官縣葉大令又惑于稅書之言重申前議派人設局鄉間挨户搜查實無根契可稅乃勒取免稅耗小銀錢三萬餘枚致將陳子冬之母威逼斃命經四十三都紳耆禀請革究以爲此風或可永平矣不意舊臘陳桂生大令蒞任後蠧書鄭常細故智復萌聳令出示收稅於是西北各鄉民聞之譁然而起糾集百數十鄉紳耆三四百人赴藩臬署呈控語曰衆怒難犯專欲難成主持此事者其亦知所返哉 
 
 

Page 3

 
 
[平糶難辦]  
　　福州訪事友人云閩浙督憲許筠帥前因省垣米價日昻貧民苦難餬口撥欵購米舉辦平糶以惠民生不意各委員設局發售未能一秉至公甚且舞弊營私大招物議筠帥聞之爰飭親信家丁另購公平升斗一面派人至各局購米權之計購自萬壽宫者每斗約少三合購自慶城寺者約少五合惟湖北會館竟少一升且米多浸濕所找之錢攙和私鑄遂將彼處委員孫星甫鹺尹立予撤差并永停差委以示懲儆慶城寺委員吳鹺尹撤差後記大過一次然平糶之難辦亦於此可見一斑矣 
[揚試暫緩]  
　　揚州訪事人云江蘇學政行文揚郡本定於四月初一日縣試五月初一日府試嗣因恩中丞將赴揚蒐軍江甘兩縣須備辦各差爰會禀府尊轉詳學憲乞緩至四月十一日縣試一面備文移知各邑同日開考並出示通衢曉諭與考各童一體遵照按縣試旣已展期十日府考諒亦須緩至仲夏中旬矣 
[秋試先聲]  
　　金陵訪事友人云本届補行庚子辛丑恩正兩科鄉試迄今省垣尚無舉動無識者方以爲疑不知此項應辦事宜已于庚子年略爲置備此次不妨徐圖近聞省憲以現署江都縣劉松亭大令前年曾辦供給因事中止今正堪資熟手擬卽調回俾令始終其事聞鳧舃不日將臨矣 
[彩票難行]  
　　宜昌訪事人云鄂省創行之小彩票係分派各州縣行銷東湖縣計派三千張由縣主某大令轉發各錢肆銷售第一期旣經派定後以後卽不能退還前月二十九日爲開彩之期某錢肆適得三彩計錢一百六十吊文店主情願將此欵歸公嗣後不再認售地方官初不應允後倩紳士求之再三始蒙允許亦可見銷售彩票之難也 
[盜劫鄉鎮]  
　　寗波訪事人云月之初三夜寗波南鄉姜山鎭李日茂染坊被盜撞開店門蜂擁入内傾筐倒篋飽掠而去盜遺包裏一個内有僧物次日開單報縣請騐鄞縣黄菊友大令委鄞江司巡檢下鄉　騐飭捕跴緝未知能否破獲也 
[貼費退運]  
　　前者江蘇督糧道羅少耕儲憲擬將江蘇海運漕糧向歸沙船承運之六成與太古洋行訂立合同歸該行承運曾經户部倉憲奏准辦理太古卽在滬南老白渡設局開兌糧米二萬石未幾爲商稅大臣盛杏蓀宫保查明擬仍歸招商局運解宫保卽傳儲憲來滬商議儲憲議償貼太古水脚及設局費用銀若干兩太古始得首肯將局撤去所兌之米二萬石昨日已交與招商局棧房存儲候運北上矣 
[嚴懲冐教]  
　　朱其文竊取美敎士步惠亷君名片函致嘉定縣干預訟事經步君查知投訴本管總領事署轉致英美租界公廨由讞員張柄樞司馬提朱到案會同美繙譯海格司君訊明諭令押候嚴辦在案前晚司馬提朱覆訊朱供小的實受他人之愚後當改過自新尚求寛宥司馬判責五百板發改過所覊禁二年期滿察核是否改悔再行核辦 
[嚴緝搶匪]  
　　三林塘巡防局員孫二尹函致上海縣署稱有著名流氓陸掌全陸文卿弟兄前晚搶去鄉民湯金榮家物件並擄金榮之弟阿土勒贖柜捕開槍無殊劇盜除由湯金榮自行投案禀報外合請派差嚴緝究辦汪瑶庭大令立卽飭差緝拿務獲究辦 
[英美租界公堂會訊案]  
　　前者老公茂騐花局洋人洛神飛控和泰餘泰花號中王安卿周少卿售花　水經讞員張柄樞司馬會同英總領事署偉繙譯研訊著邀商務會中西董評定再核旋洛聲稱此花曾由拔維晏洋東等騐過確有水漬堅請判罰銀五百兩司馬以其言之再三姑准所請昨晨古柏律師與魯麟洋東帶同王周二人投案訴稱本律師係和泰代魯麟延請來辦此案刻下此項罰欵尚未繳出花亦在騐花局前雖由拔維晏洋人將花騐過但拔維晏洋人係屬絲商於棉花一業不甚熟悉此花並未攙水本律師現有熟悉棉花洋人可以覆騐聞洛前言如不繳罰欵須將花　賣要知魯麟係德商不能如此辦理此案須傳洛神飛來案會同德總領事方可訊核司馬商之迪繙譯以此案前與偉繙譯同訊今偉君因公他往未便遽爾判斷如被告不服儘可投英總領事署翻控或赴德總領事署控告候函致公廨訂期再訊古柏律師唯唯而退 
[馬路工程局紀事]  
　　舟人錢阿二投馬路工程局控婿兪正仁毆傷其妻金氏求究等情翁子文太守准詞傳案倩襄讞黄衡堂二尹研訊錢供蘇省某邑人駕划子船度日女兒毛囡於十二歲時許與兪正仁爲室當收財禮洋銀四十元過門童養至去年十一月二十六日完姻前日女兒返舟婿來催促小的同妻子伴送不料被婿糾衆將妻捆縛毆傷求鑒兪供小的至岳父船上取衣見多人在船飲酒妻亦在旁陪飲小的遂卽登岸豈知岳母金氏率子女追上將祖母蔣氏攅毆受傷小的安敢兇毆岳母求鑒錢金氏供女兒因夫婦口角回來事後被婿糾集多人毆傷二尹騐得兩造所傷均無大碍旋向錢阿二開導謂爾等均屬至親毋庸妄起鼠牙斷令將女送歸婿家嗣後不准再返母家以杜釁端具結斥退○陸倪氏在南馬路指南白玉樓茶館前跕立巡街捕見之帶至捕房頭頭令移解馬路工程局翁太守倩襄讞委員黄二尹研訊氏供川沙陸家港人年二十有五因姑悍虐私逃來滬求恩作主送至善堂二尹准如所請斷令暫送普育善堂留養俟其夫屬到案再行核斷○日前舟人陳掌林陳毛弟兩人抗繳船捐與收捐司事某甲爲難拘解馬路工程局襄讞委員黄二尹訊明判枷號五天昨已期滿二尹命帶案疎枷具結交人保去 
[輪船招商局第二十八届帳略]  
　　並録報効淸帳於後報効淸帳一支南洋公學經費規銀六萬兩一支商務學堂經費規銀二萬兩一支北洋兵輪經費規銀六萬兩共計結支規銀十四萬兩除提報効二成規銀三萬四千六百三十三兩三錢一分三釐計不敷規銀十萬五千三百六十六兩六錢八分七釐此項不敷銀兩業已在於船棧折舊項下撥墊合併聲明各船估見時值價目本局歴年結帳所得餘利必先折輕船棧成本是以輪船成本愈折愈輕蓋爲固結根本起見原不能作時值觀也惟年復一年輪船之成本勢必更小則自保船險亦隨之而减然各船常年往來江海設有意外之虞外人僅知某船成本若干不知時價實值若干爰於光緒二十三年起每逢正月結帳之時倩英領事署騐船官派人將本局各船秉公估見某船時價實值若干附列於年結及帳略之後俾咸知本局輪船照本年時價實值之數而自保船險卽以估見之價承保惟結帳成本則仍照歴年折輕之數核結也計開光緒二十七年十二月二十三日卽西歴一千九百零二年二月一號英領事署騐船官派嘉及羅貝士估見各船實值之價　有洋文單存據永淸輪船規銀二萬一千五百兩豐順輪船規銀七萬六百兩江寛輪船規銀十三萬九千二百兩江永輪船規銀十三萬九千二百兩海晏輪船規銀六萬八千兩海琛輪船規銀三萬七千兩海定輪船規銀二萬三千三百兩江天輪船規銀十一萬四千兩江孚輪船規銀十萬兩江通輪船規銀二萬二千九百兩此項帳略仍未登畢明日再登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[騎鶴淸遊]  
　　揚州訪事人云揚城皮市街有夏某者習梓人業恒寄宿於外娶　某氏略具　　衹以難耐孤衾遂　靑皮朱某私　　宿雙飛歡如魚水夏某雖略有所聞亦無如之何也上月十二日之夕興教寺南首舉行賽會　鼓喧天觀者甚衆朱亦信步而往比至見氏與一少年並　觀看不禁大含醋意隨倩人告知其夫時夏某正在左近爲人典守房屋聞信卽至將氏痛　促令回家已則仍往看屋　　朱觀　　至氏盧叩門内應而不開朱大疑遂泰門而入果見少年在焉朱忿不可遏隨取板凳迎頭擊去氏　前阻止少年遂得乘間逸去朱　　可　　出追否則定不干休氏無奈隨朱而出比及矣明有行者見興教寺保甲總巡局前隙地上朱及氏均倒臥血　中不覺大譁一時觀者　集氏　夏某亦聞信而來見氏下部刃傷極重　是時尚能言語將夜間情事約略伸訴朱項頸間雖亦有傷並無所碍　由坊保禀知地方官將另女　回派人看管一面設法醫治俟傷　　案研訊○揚城便益門外某木行上月十二夜三鼓時突被匪人入内　行　掠搜去洋蚨並零星物件行主立至巡局報案請爲追緝　是夜司　者　行至廣儲門左近瞥見土地祠内一男子衣　完好見更夫　形色甚爲慌張更夫喝問何人以行路對言畢卽欲起行不意　畔忽　落水烟袋一枝　夫大疑　喚同伴將其拘回隨於其身搜出洋　一包細加　詰卽係頃間夥劫不行所分得者爲首之數人已連夜他往矣翌日地方官據報親臨踏勘後當將匪帶回想不難由此根追也 
[押追欠欵]  
　　黄大寳投英　　界公廨控惠連生英中顧招壽借去洋銀二百元向索　　等情前晚　員張柄樞司馬飭差提訊黄　光緒二十四年惠連生卽大阿連浼顧　　借去洋銀二百元言明照典生息日久不　今彼開張協和錢紙店並非無力叩求究追顧供此事　由小的介紹奈惠恃勢横行意　吞賴小的無能爲力惠供此項欠欵早已歸還由　出立收淸據呈請察　司馬察得筆跡不符顧謂惠曰爾之見惡刁　本分府久有所聞本當重懲　從寛典著押限半月内將欠欵如數繳還　再納利違干比　 
[上海縣署瑣案]  
　　浦如山控邱香山吞没資本等情前晚縣主汪瑶庭大令升堂研訊浦供小的去年同　　　四人合開益大號由邱經理計共資本銀三千餘兩生意頗好至歲杪結帳略有盈餘詎邱心懷不善忽將店閉歇並不向各殷東知　　　　　勒令各股東除去資本外尚須找出銀兩小的查得放出帳欵銀一千五百兩尚有生財存貨核計前後不符顯有弊混私吞並有帳　　明邱　　銀七百餘元今將帳　呈電叩求追繳邱供放出之帳欵因號已閉歇難以收取至宕帳一節是合店夥友宕欠叩求　察大令　　押所著　　帳措繳諭浦對明　目禀覆核奪○瞿葆元控沈拜　瞿瑞堂　使流氓張阿四毆傷胞弟瞿春咸等情大令飭差提到張阿四　　阿四供此事實因革保沈拜　地販瞿瑞堂欲買瞿春咸田畝轉　與洋人因春咸不允另賣與地販蕭耕餘沈等懷恨於去臘二十二日在某　肆中將春咸毆擊春咸奔逃　　河中小的並未帮毆叩求鑒宥大令飭交人保出候查明再核○英租界祥和銀樓夥　鳳江日前吞烟身死一案大令補提同事陳金寶剩案　問陳供在祥和已歴四年宣於今正進店店主回　後店事托　開明經理二月二十六日　因　　　欠工　爲留心宣曾與爭論三月初二日店主回店耿將此事訴知店主並無一言不料於是夜卽吞烟身死是否店主向　　保說明以後做工不佳定子辭　之語亦難指實耿　大　相同宣寳琛供係鳳江之兄向在大倉張　爲夥知弟死於非命故投案禀求　究大令諭令回　安　將耿收押所中著　赶邀店主張某到　後　 
[界公堂瑣案]  
　　寳山人　大　　造契據向　　記　取洋銀五百元　繼　　　銀阿拘解請　　員張柄樞司馬商之　　　以此案　　甚多著押候　堂再訊○某　　捕解東洋車夫張阿和至案禀稱此人御車不愼　撞　人卡米昔馬車　無傷損拘解請究　供事出無心尚求恩宥迪君請判罰洋銀十元以爲之儆司馬謂若輩窮苦難堪何從措　且公堂向　此等案情或判罰一元或管押三日大都因將車撞壞賠償修費今車旣　壞何能重罰地君乃　如不重罰請判押半月司馬不允辯論再三始從　判罰洋銀五元○賣傅　持　　　洋銀九元至某西人處混用報　　探沈阿岳拘解請究某西人因事未到司馬著押候原告到案再行訊核○　　曹富才行竊夏桂才家　　經包探趙銀河拘解請究司馬判　五百板管押半年期滿遞解回　○徐來文行竊劉和甫家　　一枚經包探張阿五拘解請究司馬判責三百板 
[法租界捕房瑣案]  
　　蔡陳氏前因誘拐李蘭生之妾吳氏藏匿控經　員杜枝園大令訊供不認補　二房東　江壽到案押候　追　日大令蒞捕房李投案求追大令命揭復訊蔡陳氏仍執前供大令惡其　展著從重掌頰一百下陳江　供李妾逃後李向蔡陳氏根追　一時難以尋交倩小的擔保七天致遭拖累然究竟是否誘逃小的亦不知其○大令命一併還押候再嚴比○竊犯陳子亭施小羣前由大令判各枷號一個月昨已期滿命帶案陳枷各責三百板開釋○馬車夫傳阿高前因毆傷某甲控奉大令誤供從寛罰洋銀兩元釋出○王少亭張三寳在大通輪船行竊爲包探拘獲解請訊究大令著各枷號一個月期滿責放○偷兒陳阿慶周阿和姚阿春王桂生葉阿四均由大令訊供著將陳等三人各責二百板王等二人各責一百板一併開釋 
[美租界捕房紀事]  
　　前者外虹口榮記牛肉莊主粤人某甲欲在虹口邢家木橋左近購地若干畝事爲土棍王少甫所知串同某鄉民僞稱業主冐收定銀五百元甲查悉後卽赴捕房聲訴捕房派某包探將王拘獲押候解送公堂禀請　員張柄樞司馬訊辦○前晚小竊某甲　入蘇州河畔所泊某姓航船上行竊布衣若干件携之而逸適爲某號華捕所見連贓帶入捕房捕頭令押候解送公堂禀請懲辦 
[蘇省官報]  
　　四月初三日蘇州府向禀知本日考試常昭二縣文童正場通　陶鳳威禀謝奉委赴上海　捐捕　局　知縣張　　昨日禀知由錫金公　　試用　同　福　禀知赴池見儲憲指分江蘇分缺先補用　　　周之威由京領照來省禀到　江　貢委員候補府　歴吕　　由　來卽辭縣丞揚寳書禀謝奉委洞庭　　楚從九　有衡禀謝奉委署宜興縣下邾司巡檢禀　　　　　營儘先補用都司徐　　禀知由宜　來卽辭初四日同知鄭述祖禀知起服回省新任按經　　敬煥禀知本　　即任事　按經歴陳毓　禀知交　任事縣丞朱綸禀辭赴滬見憲道巡檢白　元禀謝奉委　平望司巡檢事徐冠　禀謝奉悉　城　捐差沈惟泰禀謝　　錫金絲捐　指分　　試用巡檢謝淸　浙江人由廣西　咨來省察到初五日首府向禀知昨晚入塲本日考試江　崑新四縣文意正　長洲縣　禀知下鄉相騐吳縣主簿　　禀知昨日　　　事代理吳縣主簿司　汝禀知昨日交卸上海縣吳淞司巡　沈耆又黄浦司巡檢王　　微縣稅課大使陳鶴年均禀知押　　人犯來省禀到卽解縣丞曾　　由　　　　　　禀謝奉藩憲札委貨捐局查騐差又沈惟　禀辭赴錫金　捐差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
