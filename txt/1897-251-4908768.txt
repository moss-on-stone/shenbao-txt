# 1934 - 251 - 4908768

 

Page 1

 
 
[本年夏季論旨告成]  
　　大哉王言如練如　蓮海士庶咸願薰沐敬觀本館歴年以來將諭旨按季校訂成編茲仍遵曩例印成本年夏季諭旨每本售洋六分欲　者請到本館帳房購取可也此佈 
[重校增補本草從新] [  圖書集成局代啓]  
　　本草從新一書爲　水吳遵程先生所著詳簡得宜採輯至當爲醫學家不可不讀之書源記書莊囑本局代爲校印爰用雪白之紙漆黑之墨印訂成書每部四册定價洋四角各書坊均有發售欲閲者隨便購取可也此佈 
[富强末議]  
　　通商數十載中國金銀之流出外洋者每年不下數百兆而國以貧風氣初關誠信未孚中外約章屢屢違背吾方以有約之故平時漫不設備於是亡琉球棄安南失高麗割臺灣而國以弱甲午一役命將失道禦敵不同心迨叛帥以木師全軍歸東天下皆爲震動由是貧者愈忿弱者愈弱國勢幾不可問矣然竊謂今日之貧非貧於漏銀賠欵也貧於不知所以貧之故耳今日之弱非弱於失地喪師也弱於不識所以弱之由耳惟不知所以貧之故故今之言富者徒曰興商務也造鐵路也開銀行也採鑛利也惟不識所以弱之由故今之策强者徒曰崇西學也習洋操也購利器也設武備也顧徒知興商務則商愈貴而農愈賤商愈多而農愈少欲天下之無餞不可得矣况今日之貧貧在農之不務不獨在商之不興也其他造　路開銀行採鑛利雖於財用不無稍裕然其效難以歲月計况金銀等物寒不可衣　不可食是以聖王貴五榖而賤金玉明知足民之道在此不在彼也若徒講武備而不講文治則民無禮義本實先撥矣或有難之者曰子眞食古不化之徒也子眞不識時務之人也子亦知今日泰西各國之富且强乎子亦知其所以富所以强之故乎子亦知中國今日宜法泰西各國之富强乎則答之曰非不知也第今之賢士大夫識時務者亦幾言之詳矣若徒拾人牙慧人云亦云雖有新説亦等陳言况西國言强之本實與中國古帝王之政無甚大異今乃震於彼説而欲效其未節步其後塵甚且舉中國古帝王之政而蔑之以爲不如則大惑民夫以中國今日而求富强成法具在不必更求他道也試擇其最要者言之富之道有二一曰開墾荒田蓋天下不可有不耕之田野人不容有不農之子今吾中國幅　九萬里已墾者不及半人民四百兆爲農者不過十之三所謂地有餘利民有餘力者正今日之謂也國烏得不貧乎今欲富國以墾荒爲第一義至於墾荒之法在上者必先重農貴粟否則爲工爲賈爲商者力逸而利多爲農者务勞而利少凡人之情孰肯避逸而就勞避多而就少哉卽觀上海一埠自通商以來祇聞五方之人來此爲工爲賈爲商不聞本地之人回至鄉間安於農業者故今日非重農貴粟荒不得而墾也非特荒不得墾且恐爲農者因力勞而利少將棄而他就則已熟之田亦將就荒矣袞袞諸公不識大計徒知以興商務爲事其實西國之重商所以保商中國之重商徒以困商盖中國非重商也徒重利耳重利則上下交征交子不親而又何知有商哉又何知商之外更有農哉一曰裁汰冗員自捐例興而仁途雜今之在位者貪者十之七八而廉者不及十之二三蓋彼之爲官非爲　也爲利也且實缺而外又有候補人員每省不下數千人其餘幕友僕從之倚官爲生者又數萬人合計天下共數十萬人試問此數十萬人其日用飲食將取之於家乎抑取之於國與民也取之於家何自苦乃爾若非取之於家則上費國帑下竭民膏受害非淺是不可不酌量裁之也然欲裁冗員不可不先停捐例捐例不停冗員不得而裁也若夫取民之財濟民於旣困之後莫若使民之力備患於未困之前此墾荒之所以更急於裁冗也地果盡墾民旣盡農蓄積自多雖有偏災民亦不至於困則亦何用設此捐例爲哉此冗員之所以不可不裁亦捐例之所以不可不停也至於强之道亦有二一曰結民心以固國書曰民爲邦本孟子曰民爲貴自古聖君賢相未有不重民者也今之策自强者多罔識此意不知外人之屢敢欺吾中國者正欺吾無效死之民也然得利輒止而不敢大肆其鯨吞之志雖畏他國之議其後實畏吾民心尚未離耳爲人上者若仍不知以民爲重而虐待之則民心將離民心一離由國其不可問矣然則結民心當奈何曰令先去其甚法先除其苛除貪酷以維元氣任賢财以正風俗使民之愛上甚於愛身合四萬萬人之心爲一　則不求强而自無不强矣一曰重聖教以尊國近年以來西學盛行俗士好奇爭相習學其實學無中西之異西國尚　　國尚道道爲本藝爲末空言道則無末不行徒知藝則無本不立且俗士之重西學非眞知西學之實也智者誤於　　　　　愚者之爲智者所誤附和焉以襲識時務之名聖教於是益衰中國於是益弱矣故今日而欲求自强不　　　　　　重聖教必先却虚文崇實學欲崇實學必盡廢漢以後文字取士之陋復三代以前敷奏明試之制而後　　　　　　之所求者在實事不在虚文凡子弟之入學者教之五倫五性以培其體更教之六藝百家以充其用如是　　　日　而國猶不强大者未之有也不揣愚陋謹陳管見如右 
[本館接奉電音]  
　　昨日午前京師飛電傳來上諭地道敬謹譯登○八月十五日上諭翁同龢著户部尚書恊辦大學士欽此同日奉上諭崧蕃奏已故革職藩司戰功卓著懇請開復原官一摺前雲南布政使岑毓寳護理總督任内因用人不當降旨革職該藩司從前隨同岑毓英辦理軍務頗著戰功加恩著照所請開復原官該部知道欽此 
[湖北鄉試頭塲題]  
　　首題因民之所利而利之至又誰怨次題語小天下莫能破焉三題水由地中行詩題永上青山如削鐵得山字 
[浙闈二塲題目]  
　　浙江文闈頭塲題目已列前報兹接杭州訪事人郵寄二塲題目照錄於後易其稱名也小其取類也大其旨遠其辭文書卿士從庶民從是之謂大同身其康彊子孫其逢吉詩公車禾乘朱英緑滕二矛重弓公徒三萬貝胄朱綅蒸徒增增春秋秦伯使術來聘禮尊用犠象山罍鬱尊用黄目 
[嚴查謄錄]  
　　杭州訪事人函云歴屆鄉闈所需謄錄書手例由各縣選擇書吏呈送省由杭府考取書法工整者令入公所俟進簾先日點進貢院乃路途較遠者之各州縣每以往來不便託人在省雇人代替弊竇遂因此而生本科提調黄子畬郭馥卿兩觀察深悉此中情弊先於點名時認眞查察見有年貌不符二十餘名　卽驅逐出外不令入闈諸謄錄歸所後持派啓閉官二員在門前謹守無許一人入内每逢解卷之時書吏夫役均　　門外將卷　安放 
 
 

Page 2

 
 
令其　出然後開門卽由所内之人擡入以防交接言語按浙省謄錄弊端最多各士子不以孔方兄從事則所書之字顚倒訛脱不能卒讀似此辦理未知能弊絶風清否 
[方伯抱恙]  
　　浙江藩憲惲菘耘方伯任文闈外簾提調之職實事求是不憚勤勞諸生投卷後方伯躬親督責加蓋印信夜以繼日不暇安眠以致感受風寒遽攖小極初十日由文廟丁祭畢卽至貢院監視開門放牌至午後忽發寒熱力不能支隨請假回轅延醫調治想吉人天相不日卽可告痊也至棘闈大門啓閉諸事暫由臬憲丁廉訪代理 
[閩試述略]  
　　福建訪事友來函云此欠閩中士子入闈有九千餘人之多初八日清晨時代辦監臨王學使及内外提　監試道　各官均出貢院頭門分三路點名給卷各屬士子分作十二起是日上午天氣半陰半晴時又微雨數行傍晚忽黑雲四布大雨傾盆時點名將次完竣諸生在貢院頭門内外者不下數百人考籃堆塞道路進退維谷甚有迫立簷溜之下衣衫盡濕狼狽情形不堪筆述初更後始扄門封號委員查蓋小戳初十日午後一點鐘許開門諸生陸續交卷出闈直至二更始盡聞是日闈内有執事者因擅離所守之地爲委員察出提在至公堂下重行責打又有乙丁亦因犯規子以重枷示衆聞者快之 
[鎭軍攝篆]  
　　福建訪事友遞來雁帛云漳州鎭必軍門名貴病坆後上憲將漳鎭篆務委現帶福靖等旗營徐軍門萬福接署遞遺福靖等旗營事務卽委現任厦水中軍叅將劉萬統帶其厦水中軍叅將篆務則委候補恊鎭朱協台必成署理現徐軍門與劉恊戎於本月初三日乘坐官輪船前赴厦門以便接篆任事 
[日本大火]  
　　東京來信云東歴九月一日上午十一點鐘福島縣屬河沼郡坂下町某姓家不戒於火時風勢甚勁延燒一百八十二家内有土藏五椽倉庫八十六椽書信局巡捕所及神社佛閣等皆付咸陽一炬誠巨災也 
[土匪未靖]  
　　臺灣土匪未靖麕聚於五指山中約有八百餘人日本總督府特遣守備隊討伐之接戰數刻土匪力不能支棄五指山而遁是役也土匪死者三十餘名日本軍死者一人負傷者三人 
[領事旋漢]  
　　漢口訪事人函云法國駐漢領事脱得美君前者因事回國所遺領事一缺由高羅戴君代理兹脱得美君已回漢口照舊供職矣 
[搶刼未成]  
　　廣東訪事人函云本月初二日午刻有匪數人往　檬基某宅叩門該宅只有婦女在家聽其聲音係非素識不肯開門匪徒聲言如不開門卽用槍轟擊婦女聞言更加惶急卽上屋鳴鑼呌喊幸該處前後均有安勇駐紥聞警馳至匪等見勢不佳乃分逃而去嗣悉主人在香港經商回携回黄白物甚夥被匪偵悉欲行刦掠諺稱財不可露眼信夫 
[扣考科舉]  
　　學海堂送考監生遺才内有韓某業蒙惲文宗取錄科舉該堂學長查悉該監生並未入塲實係别人頂名應考隨卽禀請學憲扣除經文宗懸出牌示准將該監生扣除科舉並咨明撫部院及行布政司經歴呈堂矣又示據德慶州學申稱查學内正案生員陸然馮煥輝莫如霖覃輝南謝汝鎔等曾托視朋買卷投納在案兹書斗派時辰牌票查確該生等並未到省恐有頂名應考請扣除科舉等情前來除咨明撫部院及行布政司經歴呈堂扣除外合行遵照特示錄廣東博文報 
[福建簾官名單]  
　　署永春州陳受頤署龍溪縣范溶厦防同知張兆奎尤溪縣吳家俊甌寗縣裴汝欽卽用知縣蘇夢蘭卽用知縣譚子俊卽用知縣朱雲從卽用知縣王叔謙卽用知縣呂渭英卽用知縣成象乾截取同知潘仰熊 
[墜道崩壞]  
　　日本報云奥羽鐵道米澤附近近日洞開一山腹欲通汽車穿鑿竣事用煉化石營造墜道上月三十一日有男女工人廿二名在墜道内工作忽聞轟然一聲墜道崩壞工人盡壓於内監督立卽派人掘出之得生者八人其餘十四人悉已斃命矣爰令厚葬之 
[考生病斃]  
　　金陵訪事人云有蘇州考生某甲偕其弟某乙於上月間來寗應試寓居石壩街某姓屋中甲年纔弱冠秉性温柔惟身軀素弱時染疾病月之初五日忽患痢疾歴一晝夜之久吐瀉交作延至天明遽爾長逝經其弟發電至家家人聞訃之下痛不欲生已於前日乘輪至寗扶櫬回籍嗟嗟功名兩字一夢黄粱如甲者未題橤榜之名先赴玉樓之召文人厄運夫亦大可哀已 
[祖餞副戎]  
　　福建訪事友遞來雁帛云劉毓仲副戎蒞任厦門七八年於地方文武甚爲輯洽又能有勇知方撫循軍民均無間言初八日由省回厦交卸篆務闔城文武各員紳衿鄉宦以及各營將弁均設筵公餞并召梨園演劇水陸畢陳頗極一時之盛云 
[查勘短解]  
　　温州府王雪廬太尊於本月初十日清晨奉到省憲六白里牌單立傳經廳袁新栽叅軍糧廳章曉樓二尹西關委員黄篷仙大令進署面諭詣查茶務并飭三班幹役十六名跟隨各員往南門外李永茂集成裕成各家過塘行稽查茶税並傳各行執事來府諭話一時商民震惕不知何故迨行主李丹峯林熙庭張老二等到署王太尊霽顔温語惟李丹峯以唐塞支吾致奉呵斥諭令退出將逐年過塘簿據標簽清單呈候察核始知案關唐委員侵公短解因奉省憲查察云 
[接錄訊結租船案堂諭]  
　　威律師復因武寗船機器一節詳查沙納供詞又以赫斯勃之口供兩相比較又查各証所供邊列士與寳勒二人所説此事是一騙局之語又申説原告理財情形又云原告行駛各船生意獲利頗豐並申請堂斷如數斷給原告索欵並斷原告訟直担律師爲被告總辯論曰本律師當首先答復威律師爲原告總辯論内之要端所謂未交船之前各船應當修理此説我亦允從惟被告應修之處僅以修到該船能得保險爲度各船業已保險用去修費計銀二萬七千兩有奇以滿勞逸船廠保險行騐船司沙納之意講解租約字義惟以華文爲斷至爲武寗機器一節該船正管輪赫斯勃欲將該船精求修改然該証供認以手下所用之管輪人間有持無管輪執照者並且不能勝任損壞機器之險與時俱增况用壞煤難得蒸汽等語至威律師之辯論謂一人只有兩法可取或控告或聽其自然此論甚謬凡人各有至理阻擋賊人盜己之物而逃至保固船本一節威律師全然悞會所謂保固船本者並非指訂立租約之時而言指在該船遇險之時船本毫無抵擋至朋串一層威律師亦全悞會所謂朋串者非指原告未立租約之前係指原告積欠累累無臺避債之時而言且威律師嘗試證顯沙納騐船師之騐憑不足爲據此節並未辦成又欲證顯原告所做生意賺錢此節亦未辦成因原告並未將獲利全帳供證也担律師又云堂上問官飭威律師先行辯論原告案情甚爲合理今訊供已畢此時理合辯論被告案情乃曰查被告之案有三綱領可以包括一切一原告於二十二年七月十二日向被告索償銀一萬二千六百二十兩一欵係屬虚假欺騙至本案控索銀七萬兩亦嚴欺騙二被告扣船極有理原告索償賠欵銀五萬兩殊屬無本可笑三原告索銀行爲實屬朋串誑騙尚有細目九條以扶第一條綱領一所有一切事情須照租約字據爲斷不得以未訂租約以前所説之詁認爲證供二照租約船照原式交接應修之處總以能得保險爲度聽憑原告作爲商船所有改作商船修理裝飾用去之銀全屬原告與被告毫不相干三有許多欵目爲作商船用去者被告果不相干因官家差船兵舶毋庸此種裝修也西此種欵目原告邊列士曾供按租約第四欵第七欵可以照開今查得照租約第四欵第七欵此種帳目均不能開在被告帳上五所有修費在一千銀元之内者歸租船人付給查各種欵目併成此索欵其逐欵數目均在一千銀元之内修費在一千元之外者均須得有被告准憑須由被告修理而原告並未向被告要此准憑六原告並 
 
 

Page 3

 
 
不將各項細帳票據送交被告此種票據爲被告屢向原告索取而不可得者旣無票據不能索銀直至堂訊時方始呈騐查得所索之欵甚爲無理七徐委員只認三欵爲原告所應開者一修理電燈銀五百兩二繩索銀一千一百六十七兩三江寗船修費至一各八百鋃元爲度後竟修至銀一千九百兩徐委員亦已認任因原告屢次央懇之故後徐委員又允騐船費銀五百八十五兩各船照費銀一千三百四十二兩換船底鐵板一塊銀五百兩此種欵目照理不能開被告之帳因原告常向徐委員懇求瑣凟所以允之以上各欵當時結帳交船徐委員本可照付查二十二年六月十五日徐委員曾許存銀一萬兩在英總領事署將帳目請公正人公評原告竟不允所請八一萬二千六百二十兩脩理等費原告索欵時在勞逸騐船師出給頭等天字一號騐船憑單及點交完備清單交船不過一月之後九原告邊列士供認一萬二千六百二十兩之索欵彼時如能得到此銀除付去債項尚有餘銀照此口供除去原告行駛各輪虧銀外不啻以若干銀奉送供認若此足證原告索欵之無理爲尤甚担律師當堂查騐呈堂各據由四十五號至八十號指出帳單内所開各物照租約均不應向被告索償復指出多欵以顯原告索欵之荒謬復指呈堂字據内編甲字者卽租約以證其説租約首端引言及二欵四欵七欵均與前説之五端有關又指呈堂一百五十三號字據與前説之第六端有關此據卽是去年七月十七日徐委員詳南洋大臣之禀件彼時徐委員並未料到有今日之訟案可見無所用其揑造假供徐委員之向原告索取票據細帳而原告掯不交出足見當時徐委員之爲難爲何如耶又指呈堂一百三十五號憑據與前説之第七端有關又指呈堂三十四至三十六號憑據卽騐船據與前説之第八端有關除以上字據外復有徐委員之口供與前説之第七端有關又有原告邊列士供認一萬二千六百二十兩索欵除付清債項尚有餘銀此供與前説之第八端有關又指呈堂二十二號字據卽原告索償銀二萬五千兩一欵邊列士當堂所供之話與該據内所載之話不符足見當初原告與徐委員所處之境就是儘向徐要銀不許徐問话至四萬兩一欵其批駁情形同上無庸細説至本案原告控追之七萬兩索欵此時無從詳説其可駁之處較前尤甚只能將呈堂號數聲明由八十五號至九十三號由九十五號至一百零六號由一百零八號至一百十三號至原告索欵償借款項下呈堂號數由一百十四號至一百二十一號連二十八號二十九號一百十一號都在内又指各口經理帳卽呈堂之一百二十二號至一百二十五號又指停留貨色索欵卽呈堂之一百二十六號至扣留各輪船原告索賠銀五萬兩担律師聲稱其理有七可以顯明 
[湓浦秋月]  
　　九江訪事人云本月初十日天未黎明九江道誠觀察總鎭宋軍門率領文武各官均赴文廟致祭肅肅雍雍禮儀甚爲嚴肅○前署九江府王魯風太守到任四十日在考棚謝世公子輩擇於本月初十日開幃設奠文武印委各員咸具生芻一束親往祭奠十一日扶柩登舟回浙江原籍安葬 
[禾中客述]  
　　嘉興北門内張家弄有照相館設已有年該館後進沿河近年建一小橋通至彼岸過橋空地堆築假山數處亭閣高下花木扶疎遊人之往照相者或把卷閒吟或拈花微笑疎簾清簟或觀王贅之棋活火甘泉或煮盧仝之茗斯亦足點綴清遊留連勝景矣該館主於今夏别出心裁將旁邊空地蓋造平廳廂房仿蘇滬花園之式而售茶點酒菜以應士商消夏之需自開設以來坐客常滿酒樽不空生意之佳亦可知矣日前有男女數人到館照相數張約日往取屆期該婦至館向索館友以未經付與以致互相口角繼以鬥毆經人力勸始散説者謂館友固未免粗疎然如該婦之一言不合動輒與人尋釁其兇悍亦誠罕聞也○北門内大街有烟間婦某氏徐娘半老風韻尚存每日塗脂抺粉閒倚巿門前日經金邑尊過此目覩情形是晚親自查夜至該處幸婦不在地保代求乃諭該保查明交出此婦否則定須將該烟館發封也 
[叅戎北上]  
　　前任本埠提右營廖楚材叅戎請咨赴都引見等情曾誌前報兹已部署齊全於前晚乘輪船北上本埠文武各員咸至碼頭恭送如禮 
[致祭獄神]  
　　昨爲獄神誕辰於清晨時本縣黄大令偕同捕廉蔡少尉恭詣内監拈香行禮並由禁卒雇備清音一堂藉伸慶祝 
[火藥可畏]  
　　寗波人某甲就居裏虹口公輸了廟東首開設花砲店頗堪温飽日前將火藥攤曬户外正當火傘當空火性己將勃發適爲行人誤將紙烟頭抛入轟然一聲火藥爆烈炸入鄰居某成衣店中檯上置有雪紡長衫致被燒壞衆鄰聞信奔集竭力救息事後成衣店主將所燬紡綢衫囑令賠償甲不自任咎反以惡語相加衆鄰不服羣向房主黄曉初嘵舌黄囑甲卽日遷徙否則當投捕房控告云 
[幸未成災]  
　　昨日亭午英大馬路德康烟紙店因在廚房整備中秋筵席庖丁煎熬烹炙忙亂異常不料烟囱中忽然冐出火燄炎炎之勢幾欲上燃幸爲鄰近人家瞥見大聲呼𡁎赶卽上屋以鹹滷澆灌得以無事又前日將晚時五福弄中某姓家亦因煮飯火力過猛以致烟囱冐火幸卽知覺灌救不敢釀成飛災然附近居民已莫不擾擾紛紛驚懼無措矣 
[因賭失愼]  
　　寗波人賴阿狗賃居虹口吳淞路萬陽樓之後老街第六百四十三號門牌開設寳興園茶肆常邀集流氓在樓上日夜聚賭前晚有流氓賣魚開堂者亦在其中正在互角勝負不知何以忽起爭端忙亂之際將大火油燈潑翻一時樓板盡行燃著衆賭徒竭力撲救隣右亦聞信到來帮同灌救得卽息滅然已飽受虚驚矣聚賭之爲害豈淺鮮哉 
[伸訴苦衷]  
　　浦左楊家渡等處無糧灘地前經升科局憲許朗軒太守丈量充公竪立界石昨日上午有該處男婦鄉民二百餘人至升科局聲稱谷段見局憲剖訴苦衷太守見人數衆多恐難理諭立卽片請本縣黄大令飛輿到局衆鄉民遂擁至輿前跪訴大令開導再三並許與該處董事妥商决不使之受虧云云各鄉民卽叩謝而退 
[私宰宜禁]  
　　八仙橋浜西一帶向設殺牛作塲過其地者腥羶觸鼻自虹口設立宰牛公司後是處遂一變而爲清凈世界不意近有射利之徒仍在是處宰殺耕牛凡竊牛者將牛牽至不論肥瘠酌給番佛五六尊立刻迎刃而解洗者洗剝者剝無異屠牛坦之一朝解十二牛迨失主尋至惟見皮革齒毛無從辨認徒呼負負而已若輩恃錢神爲護身符無惡不作特不解巡局近在咫尺何不出爲禁止照例懲治之耶 
[女棍賴債]  
　　女棍蘭英卽江湖惡丐一隻眼蔡慶之姘婦在小東門開設張元興小客寓容留匪類無惡不爲歴經公堂懲辦有案可稽前年十月間向莊有借洋廿四元立有借據去年莊因訟事屢次遣人向索僅得洋五元前日莊又向索取蘭英老羞變怒謂此欵早已歸還欲以老拳奉敬莊懼而逃投訴捕房不知以後如何了結 
[自盡了案]  
　　昨報紀吞烟自盡一則兹悉陳文淵原籍浙江嘉興府人現居南巿大東門外龍德橋南首開設和豐紙坊家資饒裕曾於年前在滬北某娼院中娶妓女高翠雲爲簉室琴瑟和諧頗擅唱隨之樂前日之晚與陳偶因細故氣忿之下私服阿芙蓉膏俄而毒發一縷香魂竟向枉死城中而去由屍屬聞耗前來陳恐饒舌卽偕十六鋪地甲報知上海縣署一面挽友人從中調處情願從豐棺殮並延僧道超度亡魂經屍屬允從其事遂息 
[批示候訊]  
　　丁泮榮控追黄佳欠銀一案曾經英公廨前讞員諭令廣肇公所董事秉公理勸後經公所董事韋文圃勸令黄還銀二百兩了事丁以爲數太少不昔遵勸嗣又登報申明並肯禀英公堂昨經翁笠漁明府批示云此案前據具禀卽經批示在案兹據禀前情姑候著保交案至此案經前分府酌加二十兩以二百兩作了事函致該所原爲息事寗人起見乃該民人不辨是非輒以揑造堂諭誣言登報大屬不合特 
 
 

Page 4

 
 
斥又董韋文圃辦事秉公今丁泮榮遂以該董受賄登報實屬謬妄候卽傳訊究 
[留待訊核]  
　　總巡局差陸阿根之妻及其姊某氏均在滬南大王廟前居住前因流氓榮天生陸全發顧順福等關人　牌被陸姊將睹具收拾置之不理榮等老羞變怒始而口角繼將几上紡綢衫褲攫之而去陸得悉後控諸十六鋪巡防北局經局員楊聘侯二尹飭勇嚴拿榮等均畏罪遠逃前晚由眼線報知十六鋪地甲帶同夥役馳往小東門外福順飯館内將榮拘獲正在爭鬧被巡街捕聞知拘入捕房一面由地甲禀知局員楊二尹持片至捕房請將榮等帶回經捕頭詰問之下以情節支離押候轉解公堂候訊明後再行定奪又有方榮生者亦係是案中人已於前晚在十六鋪地方拘獲解局由楊二尹判押候訊 
[上海縣案]  
　　前據唐瑞魁投上海縣呈控黄殿英掯贖墳田一案經帮審委員蔣刺史於前晚提訊唐供本邑人年三十一歲向在律師担文處爲侍者有墳田三畝由堂伯於同治八年間活賣與黄殿英計價錢七十五千因堂伯無後由小的承祧尚有棺木五具並須殯葬現擬備價將該田贖出豈知黄以該處田價飛漲僞造絶契意圖吞没務乞追究黄殿英供此田係唐之堂伯賣絶契據已經呈案詎唐以中証代律均已故世到案朦控求恩明察其子桂祥供與相同地保康錦堂供是田是否絶賣小的並未知悉維去年十一月間唐喚同小的至黄處贖田春時黄並不言絶是實刺史謂黄曰此田旣已絶買有二十餘年何得至今尚未完税黄供實係鄉愚無知近日始有親戚言及因此已將税銀繳案刺史以兩造供詞各執飭令黄殿英邀同中証黄心洪康家福到案覆訊核奪○有孝廉文君前日投縣禀稱因公來滬假庽滬北椿和棧内被間壁老儀和棧主謝竹卿糾合著名賭棍某等二人邀至公陽里謝姓妓院賭博致遭誘去洋三百餘元乞爲提究等情當經黄大　准詞飭差薛貴立提　竹卿到案大令於前晚升堂訊問謝供湖北人開設儀和棧文孝廉住居椿和棧中由某某邀同賭博小的雖屬在塲　　　賭至於輸贏若干少的並未知悉現下二人已遷住他處情願尋交乞鑒大令得供判限四日將二人交案延干嚴辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[聚賭受責]  
　　前日爲中秋令節滬南各處大街小巷均由好事者集資購買香斗在當街燃點南馬路橋三泰碼頭兩處最爲高大　　更有樂工吹彈絲竹各行手藝中人停工一日遊人如織六街三巿間殊形熱閙保甲總巡鍾受百大令深恐流氓棍徒乘間肇釁爰令各分局委員嚴督勇丁沿途彈壓十六鋪南局委員鍾偉臣二尹奉諭之下卽率勇丁逕往各處巡夜比至茅山殿後面同順傘作内聞人聲喧雜卽命降輿飭勇丁推門而入見店中人均圍坐抹牌因將甲乙丙丁四人帶出詰問供因令節無事偶叉蔴雀均係同店中人不做輸贏二尹以深夜聚賭最易滋事判令各笞責一百板 
[英廨紀事]  
　　婦人方三寳土介之流亞也前與在天福洋行跪樓之監生袁浩姘識已歴五六年袁所費不下數千餘金乃近來三寳又與爲洋行生理之某甲私姘爲袁查知心甚不甘遂欲將其拆去而三寳一味恃蠻謂如欲拆姘頭須出洋若干元方可了事否則不能于休詎　瞻小如鼷鼠一聞此語抑鬱交加竟成顚狂之疾後由其族具禀投英公堂控告翁明府准詞飭差往提而三實早已知風逃逸僅將其母拘　　知三寳日盤桓於某烟館中爰卽往拿詎三寳又蠻不講理竟指差役爲藉端拆梢及將信票給與觀看亦佯作不知差役無奈乃扭至捕房　　以旣經票提應卽將三寳送往英廨明府著押候訊核○野鷄娼婦朱阿寳向爲妓院大姐後至胡家宅爲野鷄娼婦日夕飛翔於通衢大　　　有衣履整潔者阿肆行拖拉前晚一點餘鐘尚在街中拉客適爲二百四十七號華捕所見以其違章遂拘入捕房捕頭飭送英公廨明府　　　媒暫行管押俟禮拜一公堂審訊○于王氏昨日在英界二馬路與余阿三余善金二人因細故口角繼復互相爭毆爲四百二十一號　　　　當卽拘入捕房轉送公廨值日差據情入禀未幾卽有魯仲連其人出爲理勸以于王等因一時氣忿刻兩造均不願多事具結求銷明　　　　釋出○四百五十三號華捕先後拘解病民劉錦文余承發及女丐姜李氏等至廨請爲安揷值日差向詢有無熟識之人答稱無人乃　　　　府著一併片送棲流公所醫養 
[美界捕房紀事]  
　　昨日午後二點鐘一百六十一號華捕巡至百老匯路外虹橋適傍立有一百三十三號印捕互操西　　　　　互相用武旋扭赴捕房控訴情由適捕頭因事他出值班三道西捕囑令暫爲出巡俟蘭捕頭回再行控訊○積竊龔瀚生陸續由某　　　　　紡綢洋傘若干頂昨經包探竇如海查獲拘解捕房押候解送英公堂訊究○本邑婦人方唐氏挈子方蘭仁僑居虹口百老匯路　　　　　　設湯圓店有温州帮小工林阿三高阿五陳阿如陳阿標虞阿臯林德生等六人陸續積欠青蚨若干時屆中秋氏因向林等收取　欵林等非但無以應付反將氏毆打因喚四百七十三號華捕一百二十二號印捕到來將林等悉數拿送捕房捕頭飭押候解送英公堂訊辦　剪綹賊王金奎昨早在漢璧禮路小菜塲竊取買菜婦曹王氏筐内青銅三百餘文氏當時覺察扭交四百三十三號華捕拘入捕房押候解　　公廨訊究○李阿發王錦生在天后宮廟塲設攤以紅黑籌誘人賭博昨經四百三十號二百六十三號二華捕先後拿解捕房捕頭飭　候由廨訊辦○偷兒王阿三前日下午掩入百老匯路第四百九十號門牌某姓屋内竊取布衣一件持至中途爲二百六十三號華捕緝獲拘入捕房捕頭令押候解送英公廨究辦○第四十六號東洋車夫王阿二昨投捕房控被三十二號英捕擊傷手臂等處捕頭騐得略受微傷並詰以被毆情形王言語支吾捕頭以其誣告令將王拘下押候解送英公堂訊究 
[金陵官報]  
　　八月初十日將軍豐辭行赴鎭江世職徐朝綱見奉示騐看華陽營遊擊裘德成湖口中營遊擊王洪陞岳州營都司劉正坤陸溪營守備高賢均辭知　黄國城辭知縣蕭仁暉禀知宿遷任内交代已於限内算清崇安輪船劉德輝水雷輪船馬超羣禀知送安徽學臺赴太平回○十一日南瑞兵船吳克威辭送學憲回江陰知府　逢時通判榮動銷文闈稽覆試卷用印差祥雲輪船李家泰辭赴鎭江○十二日首府劉見統領新湘等營陳基湘見辭平善壩掣騐候選縣江孝植湖南來縣丞張存彝起服回　禀知過知縣班卽辭赴湖南措資○十三日江蘇學臺龍辭行統領南字營張國林福安輪船黄友勝上海回同知朱寳瑩考試知縣張義樹繕寫履歴奉示蘆漢鐵路知州汪喬　由滬來新選無錫縣孫贊元由蘇來均到委署洪湖營都司仇祖贊叩謝水雷輪船馬超羣崇安輪船劉德輝均禀知送學院赴下關平鏡輪船馬廷樹跪送浙江主考赴浙江回城守左營把總朱廣亮叩謝調補右營把總 
[蘇省官報]  
　　八月初九日新選無錫縣孫贊元禀辭赴寗見制憲巡檢洪鐺禀謝委署大湖同知司獄事 
　　初十日知府孫葆珪禀銷會辨文廟祭品差 
[江西官報]  
　　七月初三日江蘇丁憂蘇松太道黄祖絡由廬陵縣籍來省謝孝候補縣張曾詔禀謝插委厘卡一次行知又往德安公幹陳鼎昌往進賢查災包國瑚　　徐嗣龍三點李自怡搜檢趙壽峴巡綽俱中路朱拜庚公堂看送供應徐保和西文塲吳文荃俱巡綽岳恭先南安馬聲烈袁州王儀度九江俱照料士子陳開文稽查頭門南昌　照朱建動委辦秋委禮樂局姜寳綸禀期服假○初四日知縣孫如賓拔委本班彭錫蕃插委厘差劉樓壽禀知湖北賑捐加同知銜花翎同知優廪生黄懋楨花翎鹽運使銜分省儘先知府黄家瑋俱由吉安來省縣丞徐致正由京騐看來江倪鍔由安徽籍起服來江江忠修東龍門凌剛封閉謄錄莫銘新照料南康士子趙鶚東路搜檢文杏林調辦廣外　甲試用守備張翊良禀到○初五日同知帥恩喜解厘金京回胡純祖往崇義提案邵循名委查號板許聨桂唐啓虞俱吉安府韓晋昌臨江府潘行仁單錫璜俱寗都州張文塡　昌府俱照料士子馮晋昌東路巡綽曾廣選看送生儒飯食汪鴻猷督押水夫顧永成東文塲巡綽李自怡程津俱辦秋祭禮樂局何書年缷辭義寗保甲回○初七日南昌府經　矞藻督造士儒點名册夏臣楨西路搜檢 
[邗江官報]  
　　八月初六日陳大令玉麟解京餉凌鹺尹沆解蘇州餉均禀知起程胡鹺尉坤委泗源　卡沈分轉述曾由焦山來　　　　　七日分發巡檢周鹺尉祖　浙江人禀到○初八日高鹺尹寳曾委四浦掣騐差 
[上海陳家木橋電報總局内籌賑公所經收四川義賑第十次清單]  
　　漠河金礦總局周少逸觀察愛平銀一萬一千兩原合　　　　　千四百九十五兩周舜卿爲　令郎承德病求速愈規元三百八十兩保定電局經募徐傳信洋七元又隠名氏洋五十元誠求子求病速愈洋十元姚志洛洋五元無　　　　　來無名氏爲子病愈了愿洋　元隠名氏洋十元通順信局交來梅昌隠名氏求病带愈洋二十元林海珊洋五元○以上共收規元一萬一千八百九十五兩英洋一百　　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
