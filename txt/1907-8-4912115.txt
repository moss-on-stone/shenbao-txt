# 1907 - 8 - 4912115

 

Page 1

 
 
   
 
 

Page 2

 
 
[電傳上諭]  
　　十一月念三日奉上諭陳璧現在出差度支部右侍郎著寳熙署理欽此 
[電傳宫門抄]  
　　二十三日召見軍機振貝子徐世昌陳璧 
[論政府今日之政策（續）]  
　　何以謂對内專用壓制主義也。政府今日之立憲。非立憲也。仍專制耳。於專制政策。則用其實而不樂居其名。於立憲問題則用其名而惟恐蹈其實。用心如此。於是待國民之法。分爲二　面。於一方面。則頒立憲之詔。設編制之局立釐定官制之館。使國民曉然自今以往。政府與天下更始。於一方面則實行中央集權之　。嚴其罰。重其律。凡有觸政府忌諱者。必絶之而後快。若禁止立會也。若封禁報館也。若頒行報律也。如草蛇灰線。在在有跡象可尋推政府之用心。豈不。以是爲天下之至巧。而人莫予毒乎。吾以爲此眞大惑不解者也。何也。昔人有言曰。欲求止謗。莫如無辯。又曰。防民之口。甚於防川。言在人上者非僅恃乎壓制。而當順民之情也。今政府旣不欲立憲。則仍。數千年來之舊。長此終占可也。然政府又知專制之終不可以自立。而欲籠絡國民。而出於立憲。旣立憲矣。而又以壓制政策經其後。是欲施喣濡之惠。而復挑其怒。所謂速亡之道也請徵之俄。俄皇亞歷山大第　。於十八百六十一年。下詔免奴隷。開地方議會。改司法制度。大局一變。條理井然。然其改革非出於本心。改革其名專制其實。卒遭虚無黨人之禍。俄國暗殺黨之滋事。實俄皇自召之也請徵之。法法皇路易十六。於卽位之始。亦嘗更新百度。組織新政府。然偏而。不全。循其名而去其實。卒演成法國大革命之慘劇。法國之内亂。實法皇目啟之也何也。專制之國而行專制。則其禍尙可一日緩。若立。憲之國而行專制。則其勢不至大破壞不止。此理之無可逃。勢之必。至者也。吾敢止告政府曰。二十世紀之中國。必無專制惡魔之立足地。諸君今日之力主壓制政策。諸君其自審已力。能與時勢挑戰也。則吾復何言。如其不能。則諸君其速改方針。或可僥倖於萬一不。然吾。恐異日戎首之咎。不在他人而在諸君也。且諸君之用此政策。非眞有惡於國民也。徒以實行改革。則於諸君之私圖。有不利耳。且夫。公私者。一無定之名詞也。於一面爲反比例。擁護公益。不得不破壞。私圖。於一面又爲正比例。國家之公益存。而後個人之私利乃能保。是。故諸君誠爲私者。不可不顧公。諸君誠顧公。安知諸君不於異日。間接上得多少之利益。然而諸君必不爲此。吾知諸君此術。所謂捧坏土以塞孟津。投阿膠而止黃河。恐諸君有不能取信於國民之一日。諸君斯時。雖百死而莫能贖也。嗚呼諸君。可以擇矣。 
[專電北京]  
　　切責魯撫肅淸曹匪曹州匪徒現巳竄致豫省廷旨切責魯撫楊士驤著凛遵明諭刻期肅　（賴） 
[度支部駁覆停解經費北京]  
　　廣東善後局因出洋考察政治大臣均已回華欲將每年認解之經費銀六萬兩停解以紓餉力當經詳請督院咨部在案現度支部咨復到粤以此項經費旣經各省認定常年籌解復經本部開單奏明豈得任意推諉現在各省均先後解赴滬道存儲以備嗣後再行選派分班前往之用廣東本年應解前項專使經費自應照案迅速籌解云（出） 
[鐵尙書力保王侍郎北京]  
　　前陸軍部各堂憲召見時鐵寶臣尙書力保署侍郎王士珍熟悉海軍堪資重用壽勳亦爲之賛揚是以近日王侍郎迭蒙召見聖眷頗爲優渥云（和） 
[議擬輪流接見各部司員北京]  
　　日前王公大臣會議政治事宜瞿子玖世伯軒两大軍機謂今改定官制亟宜留心攷察人才擬於每日退朝後歷一小時再爲散値輪流接見各部司員以便討論一切要政察其才能以備將來擢川惟慶邸以此事繁𤨏頗不謂然尙須詳愼熟議方克見諸實行也（棠） 
[奉天鹽政公文]  
　　盛京將軍致吉林將軍電　吉林達馨帥鑒東近查得金州租界私鹽由日人串通華人由火車運赴貴省寛城子一帶銷售甚多鹽爲國家專賣品載在約章斷難任外人販運入内地現擬由鹽務局派員前往設局稽禁事關三省大局務乞同力共濟飭屬協轴商辦妥爲保護不勝至叩巽冬 
　　吉林將軍復盛京將軍電　盛京趙次帥鑒東冬電敬悉日人運鹽私銷有關中國利權己密飭長春府及分局各員遵照俟尊處稽禁委員到日協同辦理以維大局桂歌 
　　盛京將軍致吉林黑龍江將軍函　敝省鹽務曾經弟奏明三省合辦經部議准咨行宗旨俱在不贅　矣惟查貴省向收鹽捐充餉三省旣聯絡一氣將來官鹽開辦運王貴省行銷每年所收鹽捐自應由敝省全數包繳以免繁𤨏前經派員查有數目尙恐未能的確弟爲國家謀公益三省一家本無畛域務請飭局速查近數年每年所收鹽捐合銀若干詳細開示以便酌辦力所能任自必從優尊意若何無妨確告此後各州縣均有緝私彈壓之責尙擬量籌津貼以資辦公容俟派員前往調查再飭令禀商一切（下略） 
　　黑龍江將軍程復函　查江省鹽捐自去年十月始行奏准試辦每百斤抽收四百文計開辦一年共收錢六萬二千餘吊較之吉林大相逕庭緣甫經創辦正當敵兵未退鬍匪滋擾之際捐税又一時並舉不免疏節闊目兼之初設一局兩卡防範難周統越偸漏亦在意中故收項未能暢旺若今冬極力整頓並將來荒盡開墾人烟稠密収項自當日勝一日刻間所收旣未可拘爲定數究竟若何亦難逆料來函請收捐實數合銀若干嘱爲詳細奉復以便酌辦弟意三 
 
 

Page 3

 
 
省聯絡一氣每年收數統歸貴省包繳甚善甚善應請先由尊處派員調查本省仍派專員嚴查一俟一年期滿核其銷數若干卽照實數劃撥不必先行擬定亦不必特别從優尊意以爲何如至各州縣均有緝私彈壓之責承示量籌津貼一層自爲體恤屬僚起見然在弟意似屬不必仍望卓裁爲禱（丙） 
[瓊崖道上周督禀（與法領事辨論屠捐]  
　　案准駐瓊法國總領事照曾内稱瓊山縣因辦屠捐出示内有稱法商爛葸幾利瑪呢哩字樣有礙商人名譽受虧不淺必要向地方官索賠並縣差持票發往承領呢哩本錢商人收捐按照中法條約在通商口岸准法國商人或本人或出本錢與他人屠宰猪牛地方官欲抽收捐項均應先禀中國政府商諸法國駐京欽使核准方能抽收照請札縣迅將所出差票撤銷不得再往抽收等由當經署道以屠捐一事係奉奏明開辦抽諸中國屠户與别國商人無涉如果瓊山縣差役擅自追及法國商人自有不合惟縣示聲敍爛葸二字未據禀報無從核悉至照内所稱中法條約准法國商人屠宰牛猪不能抽捐一節此項條約究係何年訂定在第幾欵之内未據明叙即經照請查覆一面札據瓊山縣方令紹震將示稿抄錄禀覆查核示内爛葸二字係據合辦屠捐商婦陳羅氏呈控法商呢哩把持之言並非該縣口氣亦無票差向法商幾利瑪等收捐滋擾情事節經照復領事並批飭該縣嗣後遇有關涉洋商名譽字樣務宜留心檢點以存體面去後旋准領事覆稱查約章内雖無明指法商殺猪宰牛明文惟天津條約第七欵内載有以後大法國人可在沿海沿江地方居住交易工作可見屠猪宰牛皆在交易工作四字内包括乂中法條約第十一欵内載大法國人在通商各口聽其任便雇買通事此次法商呢哩幾利瑪放本與屠户買猪宰殺售賣兩得利益該承辦者即係買辦是以不能納交捐項等由署道復以約内交易二字係指法國人民居住通商口岸自開行棧者而言卽買辦之稱亦係洋商自開行棧雇用之人非放本與華商卽可以承辦之人爲買辦就使洋商放本亦與借債無異約内旣無免捐明文卽不能謂包括在内况此項捐欵雖由屠户繳納仍係加諸肉價出自食肉之人中國屠商尙無所損與放本洋商更無干涉卷查海口牛隻向由商人完納課項撥充瀛海小學堂經費本年四月間經英領事官賽以中和祥承辦西人伙食爲海口分縣左役暪規奪牛充公函經慶前護道查明定議此後供四人食牛准免收課惟每宰一隻須由該店先赴縣丞衙門報照其賣與華人者仍應納課經英領事以辦法妥善覆函許可以此推之則此項屠捐不能免抽更屬信而不徵總之此捐係取之華商爲中國自有之權近以捎項撥支瓊屬勇餉所關甚重瓊山屬内以海口爲大宗此處抗捐則各處亦將觀望勇餉必歸無着且恐此端一開則凡海口華商無論何項交易皆以洋商放本藉口抗捐不可不防其漸即經照覆嗣後收捐惟向中國屠捐是問不得向該商呢哩幾利瑪案取該商等亦不可出頭包抗致違條約請爲轉飭該商查照並札瓊山縣遵辦嗣准領事以縣示雖係謄抄商人原遞禀詞惟法國名譽已壞不得不思收回之法照請飭縣將錯用爛葸二字曉諭明白乂經札縣照抄錄示稿照覆領事各在案伏思此事業經署道一再與其辯論其後領事照覆文内亦止請飭縣示諭收回商人名譽並無提及屠捐之語以爲事可了結現接領事來函署道辯論屠捐原文業經譯繕法文詳請駐京欽使核示是此事恐不免尙煩唇舌理合將往來辯論情形禀候憲台察核示遵 
[附督批]  
　　此案於二十二日接外務部禡電即轉電查覆茲核來禀與法領事辯論條約第七第十一兩條甚爲明晰今領事又添出違背法約十四欵一條援引尤爲牽强蓋屠户宰牲自不得爲聯行貿易而抗捐包攬乃出自法國商人該道以嗣後收捐向中國屠户是問不向洋商索取已屬至當若任奸商藉外勢抗捐卽允准免將來各商以領借洋商成本爲名相率效尤于釐捐大有關碍除據情咨呈外務部照會法使臣轉飭瓊州領事勿任商人包攬有碍中國籌餉利權外仰東藩司轉移知照並飭所屬凡與洋人往來函牘及示諭等件有關洋商名譽字樣務畱心檢查勿稍大意爲所藉口云（暑） 
萍體亂事餘錄 
[袁州府趙守禀贛撫電]  
　　匪目陳年狗及李芳報韓光私三名與劉箎帶獲送之劉興良喩茶生劉福祥係同楊紹洪兩起陳年狗審明禀奉臬批於十六日正法（何） 
[徐統制安民告示]  
　　江寗陸軍第九鎭統制徐紹楨到萍時沿途徧貼告示略謂本統制統兵前往萍鄉所有軍隊經過沿途鄉邑村鎭均嚴飭所屬官長約朿目兵不許稍有違犯軍紀之事并不准絲毫擾累民間如有妄入民居及强買强賣等情准卽扭送軍前接照軍法治罪爾居民等亦幸勿輕信謠言紛紛疑慮致干咎戾（用） 
[鄂督電留贛撫]  
　　贛撫吳仲帥升補郵傳部侍郎亟須交卸鄂督張香帥公萍鄉匪亂尙有餘孼未淸電請政府挽留數月俾得一手辦理（軍） 
[中政府嚴防留日學生]  
　　二十二日東京電云中國政府命駐東京公使注意留學生不准其回國度年其原由則因近來留學生多至一萬七八千餘人恐其回國助革命黨則勢燄愈烈孫逸仙章炳麟曾在東京開會到者五千餘人其中有三千餘人願擔責任爲孫章効力故政府防之甚密也譯文匯報 
[盛宫保與粤路公司來往電文]  
　　鐵路公司鄭道台鄺道台漢廠查明貝色麻現成綱軌蘇杭己購去五千噸現祗存一千餘噸軌重每密得三十七記羅七合每碼七十六磅要否速覆關蘇杭尙要添購也宣諫印上海盛宫保鈞鑒諫電悉七十六磅軌不合用請仍照銑電應謀篠（出） 
[江督参辦勒索賑災米釐之員役蘇州]  
 
 

Page 4

 
 
　　吕盛兩大臣昨接江督復電略謂災區米糧槪免釐税係於本月初二日電飭嗣後備札通行並撰發四言簡明告示各該釐局乃敢仍前任意勒索聞之髮指似此藐法妄爲斷非從嚴叅辦不足示懲先已由電嚴行申飭速將米粮船隻一律放行一面飭由厘捐總局查明撤換聽候叅辦其舞獘之司巡並飭袁楊兩道就近查明提解來省嚴審究辦（對） 
[蘇撫奏保獲匪出力人員]  
　　日前蘇撫會同江督奏報獲辦巨梟范高頭並拿獲溧陽江陰等縣會匪朱長菁等訊明正法後將在事出力文武員弁酌擬奬叙淸單恭呈御覽蘇松太道瑞徵擬請交部從優議叙補用游擊李標勝擬請免補游擊以參將仍留原省儘先補用補用守備米占元擬請免補守備以都司儘先補用補用參將革職守備朱永璜擬請開復原銜頂戴溧陽縣知縣劉佐宸擬請以直隸州在任儘先即補補用都司江寗城守右營守備署溧陽營都司王安國擬請俟補都司後以游擊儘先補用揀選知縣王貫擬請仍以知縣歸部儘先選用統帶江陰巡防各營儘先補用参將李雲松擬請免補參將以副將補用江陰巡防營總巡俊秀李北平擬請以從九品不論雙單月儘先選用署長江水師瓜洲鎭標中營前哨守備高裕發擬請加四品銜奉硃批覽欽此（收） 
[新任江南提督將次抵松松江]  
　　正任江南提督劉華軒軍門光才己秉節蒞寗昨由寗垣來電知軍門謁見江督端午帥卽需來松履新如二十四日到郡當日卽可接篆中軍李叅戎聞之卽派差弁赴滬迎迓行轅亦已賃定施姓巨宅陳飾打掃煥然一新（酒） 
[江南北振荒彙錄]  
　　南京張殿撰等來電　曾少卿兄袁京兆助振一萬兩弟等今赴鎭謇霖養 
　　江督端皖撫恩來電　吕大臣盛大臣曾少卿觀察施子英觀察公鑒本年皖北水災雖經銘電奏撥振十萬並經皖紳孫相姜程馬三軍門各以數萬金購糧半糶此外紳富所捐公欵所籌約計亦得數萬然災區較廣户口甚繁刻已集之欵尙不知能否勉敷春年之需來年春振更無所著論内此次皖北災情本以來年賑爲重要需數尤較年内爲多環顧哀鴻莫名焦灼前經銘照會曾施兩觀察代募義捐旋以請撥桂捐疊與吕盛兩大臣電商往復現桂捐一節已電請孫中堂援蘇紳之例逕懇部撥不知能否邀准但皖北賑務缺欵甚鉅且未經開放之先尙有分赴淸淮及皖中皖南各處者現由方等分飭截留遣回就賑恐户口必將益增非有大宗可恃之的欵不足以濟振撫之需而活窮黎之命惟兩大臣兩觀察胞與之懷海内推重登高一呼則義粟仁槳源源而至且各省災賑得力於上海義賑者爲多無非兩大臣兩觀察博濟之懷皖北當此災黎諒蒙矜恤銘昨電伯行京卿請其轉商計達淸聽方於皖爲轄境銘更責無旁貸用再公同電懇務祈一視同仁廣爲勸募或先行撥墊　　　皖北春賑得有藉手不致有難繼之慮此則方等爲皖北災黎　叩以祈者也益祈電復爲昐方銘養 
　　江督嘗餅之慨念　兩淮趙渭卿都轉奉江督諭辦淮北賑務部轉以米糧稀少爰購荳餅以餉灾黎日前將餅色呈驗午帥甫中　　色而作取其餅而飽之謂屬僚曰昊天不惠降此鞠凶我輩忝爲民表應如何設身處地同際時艱於是各僚屬亦感發興起爭嘗其味云　　 
　　醫會派定會員察看災民病情　上海醫務總會前晚議派會員馳赴淸江一帶地方考察災民病情今有會員袁君依琴倪君頌兼張君芹孫願擔義務帶藥前往准於念五日晚乘輪啟行（助） 
[無稽之言]  
　　二十一日柏林電云得天津電謂中國朝廷欲聚集商務中有權力之人在北京議論滿洲情形此間官塲并不知有此事譯文匯報 
[英國秋操]  
　　二十一日倫敦電云英國今歲秋操當較前爲盛陸　　已預備切費用共約十五萬磅全軍計五萬人届時水軍亦會同操演 
[開鑿運河]  
　　二十二日偷敦電云英國有人倡議開鑿運河一事議論蜂起其原由則因各黨意見不同自由黨甚歡迎此事而保守黨反拒其力其主意則　外邦之侵凌也 
[水師部報告]  
　　二十一日倫敦電云英國水師部報告水軍謂大操或國家有事時凡英國或屬地各港口夜間准其封閉　守 
[考察日本軍事]  
　　二十二日倫敦電云有德　四人往抵日本考察日本軍事組織 
[德報章排斥德斥德相演説]  
　　二十一日倫敦電云波羅親王之演説大爲報章所排斥守舊黨不願與急進黨聯合德相欲急進黨與守舊黨聯合以拒社會黨之進步然其演説於急進黨亦不滿意惟國民自由黨尙以德相之言爲然譯字林報 
[美國與古巴交涉]  
　　廿一日柏林電云美國報主意昌言古巴係受美國之保護 
[塞爾維亞不靖]  
　　廿一日柏林電云塞爾維亞朝廷不認其國有反叛之舉 
[德兵離非]  
　　廿一日柏林電云有德兵六百餘人由非洲西南部起身回國 
[暹羅國債]  
　　倫敦電云暹羅欲備國債三兆司得林利息每百分四零二分之一己由匯豐銀行德國亞西亞銀行及中英銀行在倫敦柏林巴黎等處招集 
[海牙裁判所英國代表員]  
　　倫敦電云子爵賽爾卑與歐乃汕仛己委派爲海牙裁判所英國委員按歐乃汕仛久居違東子爵賽爾卑曾於一千八百九十五年至一千九百零五年爲下議院會長譯文匯報 
[贈書彙志]  
　　調查各國銀行義例彙抄計六册係日本神津助太郎所著懷寗舒君邦杰所編述於各國銀行之名義性質條例章程無不詳細研究方今中國正窘於經濟得此亦足爲考求理財學之一助也 
　　大日本創辦海軍史計三册二十五卷所紀爲日本德川氏執政幕府創辦海軍之成跡記述甚博斷制甚精我國果能對鏡叅觀於振興海軍之事思過半矣（顛） 
 
 

Page 5

 
 
   
 
 

Page 6

 
 
   
 
 

Page 7

 
 
　　　　　　　　　　　　　　　　　　　 
 
 

Page 8

 
 
   
 
 

Page 9

 
 
[酌補華亭縣缺蘇州]  
　　念二日蘇藩轅牌示云照得華亭縣知縣王得庚調補丹徒縣知縣遺缺查有卽用知縣張鵬翔堪以酌補（且） 
[部駁鹽釐數目不能籠統開報廣東]  
　　粤督前將廣東省三十一年下半年收支鹽釐數目造册咨送度支部查核現接部覆以廣東歷年收支鹽釐節經奏咨行令將某地銷引配鹽征收鹽釐各若干於册内分晰聲叙現在並未叙及殊非綜核名實之意應將原册四本發還仍令嚴飭運司遵照日前奏咨各案卽將征收鹽釐一欵另行　改母再籠統開報並限文到一月内卽行聲復倘再遲延定卽查參辦理云（出） 
[那王進獻湯羊北京]  
　　聞駐京哈爾哈三音諾彥親王那彥圖由本旗運到湯羊十隻黃羊四支擬預備進獻皇太后皇上貢品聞己由那親王呈報理藩部不日即可代爲呈進（閏） 
[緞庫騐收綢緞北京]  
　　内務府緞庫現收到蘇州織造崇啟派令内務府筆帖式泰耆解運本年傳造緞綢活計先將造成一半運京交納當驗明計花綾一百五十疋花春綢一百疋花紡綢一百疋素紡五百疋素綵綢二百疋大手帕三百個小手帕六百個杭六百疋春羅四十疋湖縐五十疋衣線四百五十斤絃線念斤白絲八百斤數目均屬相符收庫存儲（閏） 
[鐵路催遷房屋坆墓南京]  
　　滬寕鐵路第十段由江寕接通鎭江早已興工迤西支路計有三條均通下關商埠所有線内之房屋坆墓應行遷讓上等房屋每間發價洋約四五十元坆墓報立姓名每塜發洋四元橋木田土均照章給價辦理該段購地委員會同上元縣朱大令出示曉諭已有多日並諭令董保上緊查催從速呈辦勿令延宕致撓路政並己派司友在下關鄧府巷設立工程處出示招工云（才） 
[小輪不准開行寗波]  
　　甬江北新設小輪來往甬姚前經該局東購置順安江源二小輪來甬以備定期開行嗣因永安美益兩局誠恐攘奪利益具禀道署呈請阻止行駛當經寗道喩觀察函致洋關税務司當飭理船廳阻其行駛現經該局經理亦復具禀道署呈請開駛喩觀察以甬北行駛甬姚小輪已有永安美益四小輪往來行圤若再添設两輪未免有碍生理業己批駁不准開行（具） 
[指名禀究冒學撞騙紹興]  
　　越城明道女學堂開辦有年禀奉各大憲給示嘉奬保護頗著名譽茲有天生綢莊夥張子光赴鄉冒稱堂董勒捐被該堂察知指名禀請山陰縣瞿大令飭提訊究以儆招搖（早） 
[飭查冒名禀詞蘇州]  
　　前新陽縣徵兵張紹一因不报管帶命令在鐵佛寺將蔣管帶毆毁衣帽連夜逃逸迄未回營茲有新陽縣紳士徐蒙頴等聯名繕禀由郵政局遞呈督練公所爲張剖辨當經公所札飭新陽縣查詢該紳等曾否列名禀復候核一面仍飭嚴追張紹一到營以憑究辦（且） 
[蘇垣火警]  
　　念一日傍晚蘇州閶門内吳趨坊巷開泰米店不戒於火登時冒穿屋頂延及左隣三珍齋熟肉鋪棧房右隣某　畫店共焚去房屋十餘楹經各水龍救息後未及片刻復炎炎上熾蓋三珍齋貯有稻草二三百擔故急切未能息滅云（且） 
[烈婦自盡蘇州]  
　　胥門内南採蓮巷江北人某甲因貧不聊生將妻某氏售與同鄉人某乙議定身價洋六十元當先收三十元將氏領去氏不愿重適因於念一日縊斃於附近屋内該處地甲報由吳縣張大令於念二日下午蒞場相驗當驗得委係自盡遂片請某善堂備棺收殮一面適甲乙帶回縣署押候研究有無别情（且） 
[來函]  
　　義紳劉愼之由沭陽來信　盛宫保少卿子英大人公鑒昨交趙献庭帶奉一函計邀鈞鑒昨午後海州遞到吕盛兩大臣曁諸位大人公電拜悉一切所定賑濟章程十八條周備無遺官賑義賑合而爲一官督義辦四鄉立局隨查隨放大口一千小口減半勸令回籍灾民持照到局隨到隨放年内計發兩賑名曰初賑冬賑照此辦去灾黎起死回生有何顧慮特是定章每縣七八萬口尙未盡善人有多寡灾有輕重卽以沭陽論灾情奇重户口三十萬有多無少兩賑並計需錢四十萬上海允來十萬尙少三十萬何處設法本局有錢三萬四千米委有錢一萬四千先發一賑祇有四分之一照此情形若竟奉命舉行一經開放錢不應手欵無來源那時放賑人欲死不得欲走無路豈不貽笑大　屢與米委熟商亦無主見惟云祇得禀請大憲再定行止刻在趕緊查户如無的實辦法之電惟有仍照義賑章程辦理官賑請其另辦勢處兩難所以合放之電不敢奉命且賑務尤非他事可比刻刻經心尙恐生事萬一欵竭中止勢必鬧事不獨有負諸公委托之重又何面目回見江東言念及此憂心如焚此地賣兒鬻女實繁有徒饑寒而死日有所聞目覩心傷愛莫能助日夜焦思亦無良策惟徒呼奈何而己聞得安東飢民鬧事因何鬧事刻尙未知聞信之下倍加寒心賑務難辦於此可見此番給賑票發錢之時本欲一律收銷竊恐災重明春無靑可接愈加吃緊萬難不賑待欲再查頗非容易現擬票面另加戳記冬賑發完原票留存以待春賑所給錢數票面註明某村某户發錢若干未識照此辦法可乎尙求鈞示（後略） 
[商會經收徐海等水災賑捐第七次淸單]  
　　本商會前坐辦施子英觀察將得九月十月十一月津貼銀共三百兩夫馬費共一百五十兩奉施觀察諭收支處應應得四百五十两規銀移助淮徐海賑捐本會銅洋一元八角洞庭東山施亦鋙先生洋二十元餘姚王達先生洋二十元揚州儀徵縣舒大令移解湘災捐龍洋一百元范兆榮先生爛板本洋一元嘉善分署劉公第二次匯解小洋一百角松江商會匯解體育會各會員共助大洋二十七元小洋十四角惜餘學堂各敎員學生共助大洋三元小洋七十二角觀募各店友共助大洋六元小洋五十六角上海道憲瑞觀察函送九江關道憲汪觀察經募舊金山第七次賑捐洋五百元五角四小大捐册三十八本其前六次早由前九江關道憲玉觀察匯解到會散放災區矣合行登報以揚仁風 
[今日尙有本埠及各省新聞均列入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　調任山西藩司寳棻候選道胡彬煥湖南礦務局總辦候補道郭允麓甲午順天舉人陳藻鑑昨日均至道轅拜謁○調查商務委員浙江候補知府白曾烜禀辭赴寗○工巡局委員知府李承淵禀請病假五天○新委浦東緝私鹽巡柘林營都司朱大斌禀請病假二天○太陽廟巡局員沈祺年禀請病假三天（宜） 
[會議寺院改公所之辦法]  
　　總工程局董前將小普陀陀基改爲南區辦公所已將阻拆之劣僧永淸拘禁在案茲因該院僧奇良赴道呈求挽回廟產卽經批飭著上海縣會紳查實辦理王大令昨詣局拜謁總董李平書商酌辦法以便復奪聞局董定於今日邀各議董到局開特别大會（尺） 
[照請簽字查禁]  
　　公共公廨讞員關太守前奉滬道飭禁租界各藥房出售嗎啡戒烟藥丸一案遵卽出票飭差將票送請領袖傾事簽字因領袖不允簽押以致未能遵辦昨由關太守據情禀陳滬道核示瑞觀察已照會領袖領事迅卽簽字以便查禁矣（宜） 
[諭限廨役戒烟]  
　　昨日公共公廨讞員關絅之太守發出諭單着本廨書吏警役及一切辦公之人統限六個月内一律將鴉片戒盡如有陽奉陰違定行革辦（力） 
[警局例示]  
　　巡警北局長劉爲出示曉諭事照得巡士程度一舉一動均受敎育在差時固當勤於職務落差亦當謹愼行藏烟茶酒館之中非巡士應到之地至於平日購買物件亦當現錢交易不得賒欠分文以損名譽本局長時時規誡不啻三令五申稍有人心自應改革誠恐不知自愛者流或於落差時携朋逐隊仍混迹於烟茶酒館之中或平日購買物件仍有强賒硬欠之弊爲此出示曉諭各店鋪知悉嗣後凡屬本局巡士概不准買與煙茶酒食購辦物件亦不必讓其賒欠如巡士或有不服强所欲爲准爾店鋪隨時到局申訴自當照法重懲决不姑息若爾各店鋪仍私買烟茶酒食一經查出分别懲罰至購買物件爾等自願賒欠則不准來局索取自貽伊戚爾等各鋪其各凛遵母負本局長防微杜漸之至意切切特示（宜） 
[總工程局大興土木]  
　　總工程局現將局房第一進先行改建洋式樓房　幢己包與作頭丁順記營造定於昨日興工限明年三月二十三日竣工將面東側石收進界址二尺面南東首轉角相距對屋十二尺零亦收進二尺以寛街道所有辦公之人暫由後面前改之水利局大門出入（尺） 
[拘獲匪黨]  
　　著名票匪劉天喜前經江督端午帥飭派夏鳴皋千戎來滬協同上海縣捕役徐文獲解江寗嚴行審究等情已誌前報茲以劉之同黨張小二仔遁迹滬上亦經千戎查悉協同徐捕往南市拿獲并在某處拘陳小違子鎭江三仔兩名一併押解上海縣聽候訊明詳解（宜） 
[勘丈基地]  
　　鄉民張福君前日投上海縣控陳長春侵佔二十三保十五圖分水廟後刷布塲相近餘地一方求請勘丈等情昨由王大令帶同亭耆書役人等前往該處勘丈矣（宜） 
[火警續誌]  
　　昨報紀公共租界新閘路火警一則茲悉起火之家爲二千零八十六號門牌隆順昌新衣店延燒張順祥鞋店隆生泰醃肉庄榮豐泰茶葉店等家其萬春皮店與如意客棧燒及一半共被毁房屋十餘間昨早捕房飭探李星福徐阿華拘拿火頭訊辦○又同時南京路火灾查係四號五號門牌洋房匯中西客館分店第三十六號房間火爐内起火延燒第二第三第四共三層洋房計數十間其樓底一層係沙遜洋行賬房並未延及惟水漬已不堪矣（力） 
[失愼卽熄]  
　　昨午十二點鐘美租界七浦路五百三十號門牌房屋因傾翻脚爐失愼幾兆焚如經旁人灌救不致成災（似） 
[押追欠欵]  
　　鼎康等五户　投公共公廨控朱美盛布號東朱美臣虧欠逃避等情一案前晚堂奉孫耳三明府提訊鼎康等各呈賬簿共被欠去一萬七千餘兩訊之朱供求寛限料理明府判押追（力） 
[研訊西人行兇案]  
　　無領事管東洋人荔米特斯於西十一月十一號與友同乘鐵路公司火車赴吳淞遊歷隳帶獵狗兩頭返申時行經江灣鎭因收驗狗票起釁突開手鎗兩響車棧長及騐票粤人王維生向之究詰該洋人一味兇横作擎鎗欲擊狀經車棧西人喚至寫字間内詰問姓名堅不吐實於是鳴捕由匯四捕房派中西包探前往將荔米特斯拘人捕房昨解公共公廨請究鐵路公司延高易律師代表申訴前情傳訊車棧長及王維生等同供如前訊之荔米特斯堅不供認行兇分辯良久讞員關太守商之英巴副領事判荔米特斯交五百兩人銀並保於禮拜五覆訊再奪（力） 
[委訊圖賴借銀案]  
　　候補同知汪鴻年前投道轅控郭建候謊騙巨款一案前日由道憲飭傳原告汪鴻年並提同在押之郭建侯到轅委道轅發審委員謝明府升訊先據汪供郭係堂外甥前年向職員借銀五千兩稱欲開設合泰絲廠之用職將自有銀二千兩及經手代借銀三千兩一併借給均由兆豐莊劃付詎郭得銀後並未開設絲廠將銀呑没不還是以控縣無如郭挺賴不還故又控請嚴追訊之郭供祗欠汪銀二千兩係由源裕莊劃給並無五千之數明府核得供詞各執判郭發上海縣還押在退候覆訊斷追（宜） 
[上海縣案]  
　　崇明人沈壽郎拐賣表兄陸子卿之妾顧氏一案首晚奉　審洪明府提案復訊施源順供顧氏實由沈籌郎冐認弟媳出立筆據賣於小的爲妻並由開粥店之宋齊郎爲媒小的出洋七十元顧氏於九月初一到家筆據在崇明家内五天可以交案顧氏供被沈引誘三次於八月廿七早上囑婦人至小烟間會齊同小輪　滬被賣是實陸子卿供顧氏願隨歸家小的亦願具領沈與串賣之龔紹三俱照前抵賴明府判顧氏交陸具結領回管束沈龔還押施交原保限五天交到筆據以便向沈追洋無據併究○王培坤被徐松南控追抵款洋一千元又被妻妹王秀金控告霸呑母遺田房奉訊斷令培坤分給秀金及妻弟洋三千元後培坤避匿租界抗不遵繳故將其妻王秀林交媒管押在案茲奉帶比供丈夫現往南京借資不日可回明府判交媒帶回再限十天如不理楚定提責比○劉錦松砍斃王錫卿案内牽涉之趙杏生由府審勘發回准予保釋劉據趙如山趙梅生趙聖泉投案結保經明府訊據三人供與杏生同族願爲具保明府傳杏生至案論令自後安分判准如山等具結保釋○李阿虎勾串張奎夏陸金榮冐稱巡丁向各貨船勒索訛詐經貨捐局移縣飭提張陸訊押李因在逃未獲今始拘案解訊俱各狡賴明府判李責二百板枷號兩禮拜發 
 
 

Page 18

 
 
十六鋪示衆張陸各賣二百板具改　　保釋（宜） 
[總工程局紀事]  
　　今年五月間有葉薇生招木工趙云生承　西門外南陽里房屋九十一幢由孫炳榮等爲中　立承攬定價銀三千九百十二两開工後付過銀三千四百廿两後忽抛工加價先後加過銀七百餘两現又停工反投總工程局呈棧昨由孫明府提訊葉供因趙　次加價抛工放另倩同興作包造完工趙即挾恨認控官判趙戒資一百下著押候交出銀三百两准葉另行雇工造竣○西門外　陽橋婦人范李氏之女小妹前日被同居人陳如倉紏同　兄如馨及小工陳德茂胡源茂戴德生雇車夫王德梅蔣德順等强拽上車意圖搶回成親行至十六鋪爲女兄秀欣追上喚巡士拘案明府提訊秀欣供　己許字吳姓爲室陳如倉不過曾借洋七八元並末議婚小妹供今年十四歲如倉供定親在三四年前有媒証婚帖爲憑官以無端搶親判帮同之胡德茂等分别寳儆交保　德生王德梅各押七天陳昆季各戒責一百下著激原媒呈上庚帖復訊小妹暫行發堂（尺） 
[公共公廨早堂案]  
　　包時黑陳勝六張小土兪阿保蘇阿林冐充包探向陳友根家吊取洋東所失之花瓶檯布等物爲由詐去洋十元在滬北三萬昌過付尙不滿慾復向嚇詐不允報由洋東函致捕房派探朱桂生解究太守判蘇押西牢九個月張兪各押半年包陳各押三個月分别示儆○陸伸泉因失竊衣服四件疑爲成衣夥蔡金林李炳生等所竊將其私刑吊打經人鳴捕前往始等於昨將陸解堂請究詎蔡受傷過重行至公廨前身死由包探倪順泉禀訴前情並稱屍己抬往　屍所請示太守判陸押候上海縣驗屍後再行核奪○湖州人董羅氏與戴孫氏誘拐傳楊氏等家小孩將一孩價賣與郭阿炳處得洋七十元餘孩則由粤婦鄭阿弟經手價賣爲包探朱　生劉阿炳等拿獲黃羅氏戴孫氏戴錦庭鄭阿弟等並小孩妙鳳於昨解究太守判分别還押候查明有無另賣别孩於下禮拜三解訊鄭阿弟供未得洋從寛交保　訊○薛生當因壓傷張妙富在脚内捕解究判押候傷愈　　○　東林因　　　飭拿嗣有汪王氏控被拐賣女兒等悄奉擾到案判押候過坐訊奪○王阿福竊　　事公司内紫銅五百根賣與張芝嘉收贓得洋十二元報由包探竇如海解究太守判王押半年張押一月追賠贓銀一百廿五两如違押四個月完案○朱金芝竊　利文銅表一箱報捕解究判押四月○金永泉從鄉　誘拐沈陸氏十五歲女兒沈四　　滬租房姦宿並在女之母舅處騙洋七十元報捕解究太守判金押西牢一年○　　生與周安芝趙培君串竊怡和紗廠内洋紗經工頭劉順才緝獲報捕解究太守判　趙各押一月福生從寛開釋（力） 
[法租界公堂案]  
　　合和經租帳房前控房客張照和翁阿文　　欠　一案昨晨復訊判張翁將欠付淸否則押追○木匠瞿松記因盜賣朱春縣廠　控擇　人具保昨晨帶案命探帶出覓保○李少亭前控鄭冠記不還欠洋二百元經公堂判交保限理在案昨鄭先交洋四十元飭李具領○西江路金周氏家鼓山路陳阿文家日前失愼均誌本報昨晨傳訊明府判各罰銀一百兩○陸阿二行竊布衣各物判押捕房一月○劉雨亭在楊云祥所開烟間過癮乘隙竊去烟鎗一支解訊判押半月　給領○周阿四搶立豐輪船董豆判押十天（臨） 
[美租界捕房事]  
　　張阿榮行經新記浜路爲新造市屋之木料墜中　　血流如注報由捕房送同仁醫院醫治○賀阿七家住華記浜昨晨有十齡男孩名　廷者爲人拐去投捕房報緝捕頭准之○曹惟全行經南潯路被酒醉法人兩名任　兇毆頭而受傷鳴由六十一號西捕將法人拘入飭送法捕房訊辦○日人甲乙　名前晚乘陳阿寳等之東洋車至靑浦路下車不名一錢揚長而去陳等向索反遭　　由六十一號西捕　同華捕拘入捕房飭償養傷洋兩元給車夫具領了事○美捕房驗車捕查獲張天福所拉之東洋車僞　工部局烙印拘入押辦（似） 
　 
 
