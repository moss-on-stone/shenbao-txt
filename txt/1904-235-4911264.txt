# 1904 - 235 - 4911264

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門户之爭疆吏撫宼之議以及庸奸之賣官　爵奄宦这納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特生蜊付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[論處置戰國逃艦之難]  
　　俄日開戰瞬逾半年俄兵艦之停泊淞滬因而迭生糾葛者計已二次本年正月間俄兵艦之名滿州者下歷滬江日總領事向上海道嚴加詰問嗣經道憲袁海觀觀察禀由南洋大臣及外務部與駐京俄使互相商酌文牘往還幾於辱焦筆秃各國亦出而調停其間俄國近於公論允将船中軍装及緊要機器拆卸存於中國洋關遂得彼此和平了結此次阿斯科爾俄艦又由旅順逃至上海因迭次受有砲傷倩耶松船廠爲之修理日總領事以中立國海口不准停泊戰國兵艦向道憲袁觀察饒舌道憲移文俄總領事初則藉詞俄延繼将置之不理而外務部與南洋大臣函電催促日益加嚴道憲左右爲難幾将無從措手夫中國當俄日初開釁時固嘗申明局外中立者也俄日兩國亦承認中國爲局外中立國而並無異議者也泰西諸大國亦明認中國爲局外中立而移文答覆者也然則中立必有一定之章程亦有一定之辦法公法諸書種類極多條目甚細亦無暇爲之博引繁稱卽以目今德國在膠州灣處置俄逃艦比例觀之其所定規則有四一兩戰國軍艦有入膠州灣者准者購載煤及食物足敷駛回最近之本國海岸限於二十四小時内出口二若二十四小時内不能出口則展限二十四小時三如逾所限時刻抗不出口則地方官當卸去艦内軍装派人看守四兩戰國軍艦只准入口一次以後不能再入夫膠州灣本爲中國之地惟以賃與德人卽歸德人管理乃德人所定規則俄人旣無異言日人亦甚滿意上海同爲局外中立之地而逃艦之泊於此者雖經道憲屢屢移文限期退出乃俄人則任意遷延日人則盡情逼迫各國又皆不相過問袖手旁觀事之情形旣同而處置之法則大相懸絶是非我中國之積弱不振亦何至若此哉今者俄兵艦阿斯科爾雖未能依期出口然幸已允将軍装拆卸此事當不至再起意外之風波然竊爲之慮者從前滿洲兵艦之泊於滬江其時戰事初起俄人迫於公議尚不肯冐不韙之名也此次阿斯科爾兵艦又逃來滬日俄人亦尚思修竣後重行駛出未必願故事逗遛顯違通行之公例也惟邇來兩國戰機日益急迫旅順一隅地頗覺岌岌可危萬一俄人竟忽然失守則旅順所有俄人各艦隊勢必至驟然潰决附近之膠州灣等處旣難停留其勢自不得不移碇至上海斯時挺而走險其數或尚不止一二艘中國苟與之遷延日人必責我不能堅守局外中立章程多所責難若竟欲以兵威逼迫俄人亦安能俯首帖耳就我範圍斯時交涉之難恐将有百倍於今日者邇者道憲袁觀察札諭吳淞防營統領戴棲田游戎嗣後不論何國兵艦出入吳淞口及停泊之所務必隨時電禀提憲及本道知悉蓋亦恐将來枝節横生欲預爲未雨綢繆計也嗚呼來日大難謀猷宜愼彼肩荷大任之諸當道尚其不亢不卑斟酌盡善而勿貽事後之侮哉 
[電傳宫門抄]  
　　昨日午後二點鐘越十五分時京師友人專電告知本館云七月十四日皇上召見軍機大臣是日並無明降上諭 
[俄艦觸雷專電]  
　　昨晚九點鐘接日本東京專電云海軍省據第三艦隊司令官細谷少将報稱日本在旅順相近之望臺及艦橋上監視之人皆於十四日午後六點二十分鐘見老鐵山之東面相距二海里之遥有俄國驅逐艦一艘係二枝烟囱者觸於機械水雷遂卽沈没又有俄國驅逐艦一艘係四枝烟囱者亦觸於機械水雷經同行之二艦相助得以入渃 
[譯西報會訊協生輪船被擊事]  
　　字林西字報云西歴八月二十三號英兵船非亞立司管帶吕維司君英副領事叨而斯君宜昌船主强痕司君會訊英商協生輪船於七月十六號被擊一事由披强痕期代恊生船主人詣堂算訊今将恊生船主勃雷特來所記當時被難情形節錄於後恊生於七月十五號二點半鐘由老倫斯引港自牛荘啓行下駛並無阻礙出牛荘灣後引港者登岸遂開足機器下駛是日潮流極大故途中時更航釬過利夫角後得海關旗　知洋面并鐵島左近有水雷浮出故僅開機力之半余其時自思必不至遭日艦或俄艦之　最可慮者則暗觸水雷耳故特緩行意待天明後卽可目擊四周以避之直至十六號三點半鐘天已大明可以明視一切遂命開足機力至四點一刻已過鐵島當時余意已出險矣卽入房略息忽聞彈聲立卽上艙方知船身已受一彈余旋命停輪升旗豈知仍連擊不止頃之舵間受彈船漸下沈此時始知擊余船者乃一俄國魚雷艇船上諸人紛紛逃入杉板或取救命圈躍入海中嗣由俄魚雷艇救起一并帶往旅順警察署内由俄官問余等數語後卽移入一樓每日由守者給與飲食并應用各物所有船照關單貨單執照等物均由俄官令余當面點交封鎖書信箱中存放署内至今未曾交還余屢次詢問何時始令余等離此均無回音直至八月二號守者方示意余等收拾物件動身由俄兵引送登船但余等共有百餘人俄官只備一駁船必不能容嗣由一同行俄人另雇一船分載每人船費兩元途中遇一日艦查問余等告以一切蒙贈食物用物甚多并言不能護送余等往烟臺殊爲　悵云此次被難諸人死於船上者共中國人三名溺斃者共大小中國人六名死於旅順醫院者共中國人二名因傷而不能行者共中國人六名西人一名恊　船主所記情形由書記官讀 
 
 

Page 2

 
 
畢後男維司君等詰以被難時各節遂判日益生乃一雙桅輪船重量一千零四十墩一千八百九十九年造於司托克湯七月十五號由牛荘無運客貨往烟臺廣東等處船上共水手六十七名中西客人二十二名開行後一路平穩十六號四點一刻經北緯綫三十八度五十五分十杪西經綫一百二十度五十七分三十杪時時船主二副均在艙面忽來一俄國魚艇不知其名但知七號突發一彈恊生船當卽停輪轉舵但　　仍未止擊竟至傷斃客人多名且當時協生船點有船燈甚明被擊之後卽行升旗乃非但不卽止擊且反以水雷轟之至半點鐘後旋卽沈没况其時天已大明並無霱氣必能辨别船式視其行止何至誤擊後雖經俄魚雷艇救起水手人等但直押至八月二號始行釋出現經詳細　　確知協生輪船乃被俄國第七號滅魚雷艇彈擊或其水雷所轟後方沈没船主係航海熟手傕守戰時及中立國行船條例並無錯誤且船中亦無戰時禁品及日本人所載者均客貨搭客耳故其此次所行各事如立卽升旗停輪等皆深合條例而於被難諸人亦竭力救援無可兹議卽船　水手人等亦能各盡各職所以舟中人傷死之數亦甚少也余等於此事極願商部及外務部一加深察焉 
[俄儲受洗]  
　　華歴七月十四日英京倫敦來電云德國遣普羅斯亨利親王英國遣白敦堡路易親王同蒞俄京聖彼得堡觀俄　子受洗禮俄皇甚爲歡悦 
[日相覲君]  
　　華歴七月十三日日本東京來電云今晨日皇召見宰相倫平註譯音垂詢一切按倫平卽前駐哥剛拿之註譯音公使也 
[中國旅美商民上倫貝子書]  
　　邇者朝迁振興商務特立商部以重其事殿下以皇室骨肉至親奉命爲聖魯易賽會監督輕天潢之尊貴攷工藝之精良所以鼓舞商情研求商術以圖富强面挽利權可謂至矣商等生長市廛何知大計外側聞殿下素尚維新留心時務悦歐美之文明思改易其政治商等托足異邦酷受苛虐叩帝閽而無路脱覊絆其何從今聞殿下戾止如覩天日之明敢鳴切齒之寃并附獻芹之誼夫狂夫之言聖人擇焉惟殿下憫鑒溯自光緒十年美國與中國定禁工之約訂以十年爲期迨光緒二十年期滿復将前約再行十年聲明如彼此不滿意當由滿其前六個月先行照會等語今換約期迫矣外務部探知旅民之苦與欽憲梁大臣籌所以挽救之術决然告美廷不續禁約美廷以中國不爲所愚咸大驚異雖有偏袒白工之議員而其大商富賈均以爲不可議院之間紛紜駁論而主寛禁者多将來定約之時或比從前當爲鬆緩然雖有外務部與欽憲峻拒力持斷不虞爲所摇奪而殿下之來遊亦有可爲力者不可不乘其機也歐美各國皆以商務爲重其欲覓一國爲其工藝製造之大銷場比比皆是然世界銷場之大孰有過於中國者乎中國銷場之大固爲世界所無然必有勢力高厚國人所信從者爲之主顧夫然後貨物銷入其國不脛而直可以握無窮之利况夫美國由農國而進爲工商國其出産之盛冠於歐洲歐洲各國忌之極意抵制美國貨物之往歐洲者不能大有所獲欲銷之於日本而日本素貧儉且地壤褊小力圖擴張其人工品物方冀流行於外國而取其利以滋潤已國何能多銷外國之貨故美國貨物苟不銷於中國則無好市場矣其求通商於東三省蓋爲此也美國之欲擴張其工藝製造品於中國如是之殷殿下之來彼正以爲大主顧也必歡迎之而引觀其大工藝廠大製造廠且曰各國之工藝製造孰如我美物美而價廉貴國需用之品不若專購於我國殿下正可乘機告之曰貴國之貨物誠美然銷貨物者商民也敝國商民來者輙爲禁例　苦往來不得自由彼商民痛心貴國之苛待雖欲購之其如心之不平何貴國欲銷貨物於中國宜先善待我商民除去禁例而後可不然彼爲貴國所虐者隨處揚言則貴國貨物無人過問矣凡遇其大商賈皆以是言之則其大商賈爲其商務計必大有所動心而感動其議院减輕禁例求得華人之歡心矣此所謂因其求而動之以情愧之使去其苛與外務部欽憲苦其虐而拒之以理迫之除其甚一剛一柔互相爲用也雖不敢望禁例之能全破而若爲鬆緩則商民之利益已不淺矣夫禁行二十年來美例日新月異華旅來少去多坐困木屋斥回原籍年年月月無有已時慘苦之懚非筆墨所能盡述頃者澳洲加拿大非律賓等處相率效尤若不急圖挽救不獨美洲無華民之跡卽各國亦無容身之所矣窮民困處謀生路絶本國之隱憂方大商等實爲寒心此其一也[  此書未畢容再賡續]  
[密禀匪情]  
　　湘中友人來函云駐紥廣西柳州芽坑之湘軍某統領密禀省垣營務處略稱匪勢蔓延迄今數載所以未能下竄者良由聚則爲宼散則依舊爲民不過暫時烏合之衆耳今則不然若輩竟携有無烟火藥及新式快槍向雖畏懼楚軍今已有某某諸弁與之潛通以致力圖竄入湘中宜急增兵助防並多購無烟火藥及新式槍砲從速運來以爲抵制其詞其長情形頗爲危迫云 
[革令讞詞]  
　　香港循環日報云本月某日廣東藩臬兩司會訊革員裴景福當在縣獄時早将脚鐐鬆下迨提上公堂則仍釘上先由程雨亭廉訪詰以因何逃往澳門裴稱當時大帥勒令犯官報効但犯官歴任四缺不名一錢以故赴澳措資不米竟被葡官留住訊其所製站籠用過若干次答稱　用百餘次犯官當日因見境内盜賊横行先後禀准李德一　帥始敢用此非刑廉訪命傳南海縣署兵刑二科書吏曁劊子等人上堂指質裴稱此案犯官非不承認何用證人問所罰之贓如何措繳答稱犯官奉父親大中之命雖至九死萬難祇遵祇得任由大帥治罪而已廉訪不覺盛怒飭卽押往新覊所旋田某太守爲之求免廉訪詢傅大令敢擔保否大令稱卑職願保廉訪遂飭大令曁周典史同具印結将裴帶回獄中聞裴在任數年曾用站籠一百二十餘次内有四次係命案餘俱盜犯迨交卸時私改卷宗俱作病故以冀彌縫其事不意天奪其魄遺漏十餘起未經更改皆有親筆硃墨判語可憑大約上游卽将據此擬定罪矣 
[綏靖地方]  
　　鎭江訪事人云邇者常鎭通海兵備道郭月樓觀察接奉兩江總督兼南洋通商大臣魏午帥札文内開廣西降匪復叛　陷柳州以來人心惶惶探恐内地棍徒有乘機擾累教堂侵害閭閻情事著卽妥辦保教緝匪事宜以靖内患等因遵卽轉飭武威新湘新兵名營弁勇自七月初一日起無論晝夜在各教堂及城廂内餐各處挨次巡查每夜三鼓時觀察復督率小隊親出巡行直至天曉始回誠綏靖地方之善政也 
[度地設學]  
　　蘇州訪事人云江蘇撫憲端午橋中丞勘定城中北局地基建造廣厦開設學堂按是地爲織造憲所轄卽數十年前織造貢衣之基址也 
[三泖凉波]  
　　松江訪事人云金山縣劣差姚俊甫兄弟二人有通梟縱匪情事由縣主蒋瀾江大充親解至府府尊田紹白太守飭發華亭縣獄收禁邇日親提研訊責令将縱庇梟酋高阿虎至後岡鎭敲詐無辜各罪状一一供明二姚矢口不承十一日復鞫飭鞭俊甫荆條二百五十下與其弟一併還禁○近者會辦練兵大臣鐵少司馬良奉命南下蒐　上海與松城僅隔一衣帶水旌旗所指當先五茸因是正副兩營巡警 
 
 

Page 3

 
 
軍及護軍營親兵由管帶何雪門參戎王瀚如遊戎親統至小校場操練某日打靶時彈丸有飛越城牆嵌入育嬰善堂粉壁者鄉人金甲偕其婦某氏在滬上傭工曾薦相識之朱乙至滬乙竟竊取主人衣物而逃主人責金賠償大費唇舌此去歲事也近日乙由滬上歸甲婦適與同舟接談甚歡竟成苟合到郡後同匿某丙家旋恐春光漏洩囑丙唤舟意欲避赴泗涇鎭詎料招招者流卽係氏之夫弟窺破形跡扭至八仙樓茶肆交巡仿避勇解送華亭縣署縣主孫花樓大充研訊之下著補提丙到案一併重懲○撫憲端中丞裁去門包撥充各學堂經費　送高才生赴東瀛學習速成師範華婁二縣主奉諭之下已於本月十一日命題扃試各取正副四名送往省垣由撫憲各選二名資送日本 
[上海官塲紀事]  
　　昨日直隸候補道施子英觀察則敬命駕至上海縣署拜會縣主汪瑶庭大令大令以禮欵之○署上海黄浦司巡檢萬瑞芝少尹毓桂不知有何公事特於昨日由閔行前來謁見縣主汪瑶庭大令 
[飭懲役]  
　　江蘇巡撫憲端午橋中丞札飭蘇松太兵備道袁海觀觀察轉飭上海縣知縣汪瑶庭大令略謂本陪院訪知上海縣有惡劣差役形同流氓拆　勒索無惡　爲者計正身四名夥役十四名著卽斥革懲治等因昨日已将惡劣最著之差夥麻皮阿德炳泉小蘭卿三名拿獲收押待質公所擬禀請觀察派員訊辦矣 
[示領股息]  
　　上海縣正堂汪爲出示曉諭事奉總辦蘇松商務局張札開照得蘇經蘇綸絲紗兩廠自去年四月二十六日起由費商租辦所繳租銀經局會司詳定分派數目發給各股常年三釐官息業於上年六月奉准後由給息處　期轉發現已飭發四期在案兹准給息處潘紳面稱所有息銀各户均未全領扣至七月二十六日止又将給發第五期息銀之時請飭示催赶領以便截數册報等因除由局示諭外各股商須知兩廠常年三釐息銀早由潘紳領回給發祇須帶同原給單摺取保赴處呈騐自能照給幸勿觀望自誤札縣示催等因到縣奉此合行出示曉諭爲此示仰各該廠股商一體遵照赶緊取保帶摺往領毋任遲延切切特示 
[局員易委]  
　　前日本邑南市樹木捐局委員某君因病逝世遺差經松滬釐捐络局督辦陳亦漁觀察札委籌餉貨捐局員吳二尹承其乏昨日二尹已奉札謝委大約卽日可到差矣 
[會勘佔地]  
　　日前寡婦許唐氏投上海縣署控李某佔地造屋等情李聞之卽投美總領事署禀稱此地已換領道契註入美册並不佔及許唐氏之地美總領事遂據情函致縣署縣主汪瑶庭大令訂於昨日至浦東爛泥渡勘視午後帶同亭耆書手地保渡浦　東旣而美總領事署繙譯官白保羅君及蘇松太兵備道署洋務委員洪松琴二九洋商租地會丈局委員某君後先戾止握手寒喧旋卽會同勘丈事畢分道而回時已鐘鳴四下矣 
[少尉騐屍]  
　　前晚一點一刻鐘時有江北某邑人名海三者乘一千零十號東洋車至英租界三馬路豫昌質鋪門前突有馬車自西而東将海三磕仆於地輪由胸上碾過隨加鞭飛駛而逃六百十七號巡街捕見之将海三送至捕房捕頭令轉送仁濟醫館醫生騐得胸骨已碎　時而斃至天明地保投報上海縣署縣主汪瑶庭大令札委典史趙敬臣少尉臨場相騐午後少尉鳴騶而至旣升座屍兄海二屍妻徐氏懷抱生甫二月之孩奔投案下泣請伸寃少尉諭以緝到兇手自應核辦隨飭仵役如法相騐仵役報稱左肋已斷其二委係碾傷致命少尉親視一周飭吏塡明屍格然後呵殿而回 
[報請騐屍]  
　　昨日本邑浦東二十四保二十三圖地保謝梅汀投縣報稱小的圖内有民人黄桂春者倒斃曹家路口溝中細視七　似有血跡爲特恊同屍父黄老五投案禀知大令諭飭辦屍塲旋於午後渡浦而東親臨相騐 
[示拿流氓]  
　　上海城廂内外保甲總巡朱爲出示曉諭事照得上海五方雜處良莠齊流氓之多甲於他處往往遇事生風藉端訛詐甚至身懷利刃動輒行兇種種不法言之實堪痛恨業經出示曉諭擇　拿獲懲辦在案無如該流氓等一聞訪拿業已四處逃避惟有等不法之徒仍復於僻靜之處依然攫物拆梢口唱淫歌調戲婦女爲害閭閻實非淺鮮除諭飭地甲隨時嚴密查拿　局究辦外合行出示曉諭爲此示仰諸色人等知悉自示之後務須痛改前非各務正業倘仍怙惡不悛一經訪拿到案定當按例嚴懲决不寛貸爾等切勿以身嘗試自貽伊戚各宜凛遵毋違特示 
[飭拘撞騙]  
　　本邑籌餉貨捐局總辦揭述淵太守訪悉近有無賴張奎咸者冐稱局中巡丁向各商民多方索詐並在滬南第一樓設立茶會招摇撞騙因飭差協同地甲前往查拿 
[革員歸櫬]  
　　已革三品卿銜前翰林院侍講學士張太史佩綸殁於金陵客邸兹由嗣君扶櫬回直隸豐潤縣原籍道經上海昨日已換海晏輪船北上矣 
[公廨停訊]  
　　昨爲中元令節本邑英美等國公共租界公廨讞員黄耀宿司馬循照向章備文照會西官請飭知各捕房捕頭暫停讞務一日 
[英界火警]  
　　前晚一點二刻鐘時英租界大馬路五百二十四號門牌姚泰山堂藥鋪不戒於火霎時間熊熊之燄上燭層霄瞭望臺上見之立卽鳴鐘告警救火會各西人急驅水龍馳至極力圍噴旋卽熄滅計焚去後進樓房三間廂樓二間四圍皆有高牆得免延及鄰右亦云幸矣 
[上海縣署瑣案]  
　　陳桃桃扭王文奎至南市馬路工程局訴稱小的之妻被伊藏匿請卽究追總辦翁子文太守飭移送上海縣署縣主汪瑶庭大令升堂研訊陳供稱小的向爲木工前　憑媒聘定王文奎之女至去年九月在王處成親滿月之後遷歸家内妻素有疾病時回母家至今春二月某日回家後小的屢次往接竟不肯回旋被王領至滬上嗣小的賃居寳山因至上海接妻同住行至　途被王糾人搶回意欲另嫁叩求究斷王供稱小的在某襪店生理女兒因病回家並無悔婚糾搶之事大令飭交人保出速将女交陳領回王遵斷将女交案大令卽飭陳　結領去○寡婦鮑吳氏前在縣署控姪瑗仲借銀圖賴等情大令訊知瑗仲借銀是實飭收所中追繳前晚又提比追瑗仲籲請寛限大令怒命責四百板始供小的願於月底呈繳大令飭仍還押如再逾限不繳定當血比 
[馬路工程案]  
　　前日姚大才扭張金林至捕房訴稱被欠柴價洋銀一百三十四元捕頭令轉解馬路工程局總辦翁子文太守倩襄讞委員黄衡堂二尹研訊以張供詞刁狡命移上海縣署請縣主汪瑶庭大充訊追 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　六月二十七日户部宗人府正白旗值日無引見錫公修墓完竣回说請安錫侯熙瑛吳郁生謝賞廕生恩吏部呈進秋季搢紳錄皇上召見軍機大臣明日卯初皇上至大高殿壽皇殿行禮畢還海○二十八日推班錫公假滿請安皇上召見軍機大臣明日卯初二刻皇上進内升中和殿看版畢還海○二十九日禮部太常　正紅旗值日無引見景禐謝賞廕生恩桂全請假十日上皇召見軍機大臣明日寅正皇上至太廟行禮畢還海辦事召見大臣○七月初一日兵部太僕寺廂白旗值日無引見隆恩謝賞廕生恩吏部呈進月官卷吏部奏派考試漢廕生派出希廉張英麟郭曾　皇上召見軍機大臣明日皇上辦事後還宫覲見畢至頤和園跪接皇太后駐蹕○初二日刑部都察院大理寺廂紅旗值日無引見張英麟等考試漢廕生覆命延伯請假十日英信謝賞廕生恩皇上召見軍機本日已初刻皇上升乾清宫比國使臣葛飛業覲見○初三日工部鴻臚寺正藍旗值日無引見意公假滿請安順王葵公　公釗公良泰各請假十日克王　假十日振貝子請假十五日皇上召見軍機大臣及于式枚 
[黄樓笛韻]  
　　武昌訪事人云湖北仕學院放假未久敎習均未離院蓋以仕學必求速成月内卽須開院也○鄂省常備軍督帶鐵君韻錚名良適與户部鐵侍郎相同刻侍朗将次來鄂乃禀請當道另易他名○武昌師範學堂邇經上憲諭令遷入西湖書院卽文高等學堂日前肆業諸生及堂長等人已一律遷入矣 
[上海保甲巡局紀事]  
　　十六鋪南首裕大燭店夥某甲串同學徒某已行竊店中寄售之祥麟肥皂等貨持至城内東街求售汛捕見之上前盤詰甲乙言語支吾乃将甲拘入保甲巡防中局局員沈積臣二秀諭令看管候訊○昨日本邑好事者舁城隍偶像出游路經南市二十三七鋪保甲巡防局員姚李兩二尹深恐匪徒乘機滋事特派巡勇四名沿途彈壓○本邑浦東唐橋鎭保甲巡防局員任柱臣二尹查悉局差沈妙金招摇不法因於前日将卯名斥革不准復充 
[南市捕房紀事]  
　　昨日南市同和裕麻袋店主雇張子卿所推小車装運麻布突被楊高和張阿福與之爭奪互相扭毆由巡街捕拘入捕房捕頭令押候轉解馬路工程局禀請總辦翁子文太守訊究○寗波船房郁善夫與沈阿友在途相遇一言不合遽起爭端被巡街捕拘入捕房捕頭令押候轉解工程局禀請總辦翁太守訊究 
[英美等國租界公廨會訊案]  
　　前者利記醫生控陳建堂将田單抵押銀兩　其不贖等情讞員黄耀宿司馬會同英總領事署繙譯官德爲門君訊供以地主陳金堂未經到案諭俟傳齊質訊前日午後三點鐘時德爲門君乘與詣公廨會同司馬升堂利記稱五年前由陳建堂爲中将陳金堂田單來抵洋銀時醫生曾同至靜安寺相近由陳等指明沿馬路地一方因允抵借五百元言明一年取贖由陳建堂在據上蓋有戳記兹因逾期欲将此地換道契曾於六禮拜之前持單赴洋商租地會丈局請爲丈量始知其地並非前次陳建堂所指查蓋前次所指實係馬路邊之地價值甚昻若照單上之地則其價值僅得十分之一因所指馬路邊之地每畝值銀八百餘兩而單上之地每畝祇值一百兩似此情同誑騙求爲訊辦陳建堂供稱利記押欵係唐悼光宋竹亭金竹三説合小的並未到塲司馬謂然則押據上圖章何人所蓋答稱此項圖章前在洋商租地會丈局所蓋利記稱當時陳建堂如不到塲醫生斷不受押緣建堂係地保故也刻下惟請斷定究竟此欵歸何人認還司馬商之德君諭俟傳陳金堂唐悼光金竹三到案於下禮拜二午後三點鐘時訊核○石路裕大信大二衣荘主吕坤榮虧倒後經德商寳隆洋行英商長命洋行　鐘洋行主控追欠欵讞員黄耀宿司馬商之协總領事署繙譯官麥令豪君判将欠洋商之欵交佛衞律師結算華商之欵交愽文律師結算在案前日十點鐘時與麥君覆訊二律師稱現在照數攤派善鐘派洋銀五百九十元寳隆派二百二十六元長命派二百二十六元又捕房管門洋銀六十二元其餘所剩應派還虧欠華商之欵吕稱尚有放出帳目二萬餘金請出傳單将欠户傳案追給司馬謂未便准行隨商之麥君将所呈各帳存案俟查明帳再行核辦 
[英美等國租界公廨晚堂瑣案]  
　　西洋阿生被人槍斃後由包探方長華等拘獲强徒葉子青等九名解經上海縣主汪瑶庭大令會同英總領事署繙譯官德爲門君曁讞員黄耀宿司馬兩次訊供迭詳本報前晚司馬将洪友勝之妻洪應氏王松林之姘婦葉王氏葉子紅之姘婦孫曾氏及鳴珂里游妓王桂紅提案訊詰陳應氏供小婦人家在揚州府屬江都縣東鄉仙女廟鎭丈夫於前年物故後經蟻媒説合再醮與洪收受財禮洋銀六十元嫁後逾年将前夫所生十歲女兒交與母親隨洪來此開設妓院未及數月洪卽犯案奉押兩月葉王氏供小婦人家在丹徒縣境太平洲夫故後於上年七月二十四日槜同十歲女兒來滬繅絲迨十月與王私識王自言在寳華輪船爲水手至平日所爲何事小婦人實不知情孫曾氏供小婦人家在杭州丈夫孫春林在日開設慶來各棧於上年九月病故本年四月初二日小婦人與葉私識現方懷孕無人具保叩乞施恩桂糽供小婦人年十九歲湖北人隨母來滬在鳴　里　娼葉萬卿卽尤子卿曾在小婦人處宿娼三夜某日寄存衣箱一口翌日小婦人家囑卽移去葉云俟天明後卽移赴别處少頃卽有探捕若干人蜂擁而來小婦人無辜受累叩求恩典司馬謂爾等如有的實店鋪繕具保單准卽保出○陳順興控陳文卿私收帳欵等情讞員黄耀宿司馬准卽簽差提案一面移請吳縣派差将保人曹殿卿卽繼昌提到前晚升堂集訊順興供小的在永德押店執事文卿係司帳人去年小的因事回粤将店務托伊經理迨來申查檢帳目被伊虧欠洋銀一千五百二十餘元向論避面爲特控請究追繼昌供文卿在嘉定縣有房屋一所可以作抵當赶緊帮同清理司馬飭交妥人保出候訊 
[法租界捕房紀事]  
　　招商局金利源碼頭小工許春泉等俵分力錢流氓　皮阿增等人婪索不遂拔刀戳傷五處乘間脱逃許負痛投捕房據情聲訴捕頭騐得受傷屬實令人扶送仁濟醫館療冶一面派某包探将麻皮阿增等拘獲押候解請讞員陳楚生大令重懲○前晚鄉人吳小寳朱洪發蹲伏新闢租界石牌樓畔適包探巡　至此見其形跡可疑拘入捕房昨由捕頭詰問供稱小的在此納涼並不犯事乃命交人保出 
[美租界捕房紀事]  
　　昨日粤婦鍾梁氏投捕房訴稱僑居西華德路第一千七百四十二號樹德公司屋内頃有不　姓氏之某甲前來自稱樹德公司司帳人欲索去年十一月房租洋銀四元五角但此項房租早經付訖有收票爲憑知係假　意欲扭送前來行至中途甲伺隙脱逃請爲查究捕頭允之○昨日東洋車夫王阿三曳車至漢碧禮路偶不留心将任榮氏撞倒於地碾傷足背適爲巡捕所見一併帶入捕房捕頭 
 
 

Page 10

 
 
令人送氏至同仁醫院醫治王押候解送公堂禀請讞員典耀宿司馬訊辦後以氏爲之求免乃從寛釋出○昨日偷兒張亭榮至茂海路樊小仁家攫去小孩臂上所籠銀釧報由包探沈阿岳查獲解入捕房捕頭令押候解送公堂禀請究辦○茂海路許阿金所開某小茶館屢被江北人王慶郎竊去物件昨日王又潛往圖竊許見而喝阻反被扭住兇毆許忿極投訴捕房捕頭令包探沈阿岳将王拘獲押候解送公堂禀請訊辦○福州人石洲如前在吳淞路第五號洋房某西人家爲細崽後患狂易之疾由西人送回其家前晚又乘某輪船來滬越牆而入吳淞路某甲家肆行吵閙甲怒投投捕房捕頭令包探顧福其拘獲押候解送公堂禀請訊辦○昨晨施廣善投捕房訴稱僑居思成路某號房屋忽因事行經裏虹口被不識姓氏之流氓若干人索詐不遂用刀剌傷腿際捕頭令人扶令送同仁醫院醫治立派包探朱桂生前往查 
[江蘇省官報]  
　　七月初五日署湖南糧儲道張鶴齡由湖南來　辦中西學堂兼商務局候補道張鼎祐通知今日開學兩江學務處會辦提調内　中書饒智元由寗來首府許禀知中學堂小學堂均今日開學知府梁佩祥禀知中西學堂今日開學知縣方時褧禀知小學堂今日開學知縣崔　佐禀知赴浙省寗波勸辦廣西賑　卽辭　初六日藩轅　示照得太倉直隸州州同玉慶燿據報病故遺缺查有丞倅班冉試骼直隸州州判　毓麒堪以輪委署埋又上海縣縣丞榻寳書年滿　回遺缺查有試用縣丞将楨又太倉州吏目員缺業以袁壽昌請補應卽飭令赴任先行署理又華亭縣金山司巡檢汪詒尊據報痛故遺缺查有試用典史汪懷又靖江縣新港司巡檢孫逢陽調補元　縣周荘司巡檢業經奉部覆准應卽飭赴調任所遺靖江縣新港司巡檢員缺查有現署太湖廳角頭司巡檢汪鳴鈞堪以調署遞遺太湖廳角頭司巡檢員缺查有府税課大使夏爾純均堪以輪委署理又請補宜興縣下邾司巡檢孫繼陞現經奉部覆准應卽飭令赴任又請補上　縣黄浦司巡檢計德柔現經奉部覆准應卽飭令赴任指分江蘇試用知縣吳昌鼎由京領照來省禀　道庫大使羅鼎府經歴林秋濟縣丞張樹榛童心澤均奉　憲傳進署　章甄别考試巡檢史應桂由寗來委募新軍帮帶将弁學堂畢業生禀生李文升又畢業學生段天一由湖北來　初七日長洲縣兼理元相縣蘇禀知在署扃試招考派赴日本速成　範生吳縣李禀知本日在署扃試出洋學生知縣王紹曾禀謝奉飭准派道赴日本遊學五品銜分省補用按經歴李耀庭禀知奉擕憲札委蘇省銅元局稽查差委署太倉州州同　毓麒又上海縣縣丞将楨又金山司巡檢汪懷均禀謝牌示縣丞劉榮瑞禀謝奉委松滬厘局管庫差初八日分缺先補用道庫大使李鏞由籍起復領咨回省禀到府經歴朱世叙從九江同春均禀謝奉飭留蘇差委准補上海縣黄浦司巡檢計德柔禀謝牌示初九日辦理奔牛釐捐總局知府英枚禀謝奉飭知兩季連盈記蒙大功一次知府吳炳元禀謝奉委赴青浦縣會審案件差理問金述彤禀謝飭知留蘇差委並蒙甄别加考照例補用請補吳縣主簿雷星樵禀謝飭知奉部覆准補府税課大使夏爾純禀謝奉委署理太湖廳角頭司巡檢事委募新軍湖廣卽補都司何豐裕又候選訓導劉瑞潢又帮帶李文升段天一均禀辭赴安徽一帶招募州　銜汗蘇武備學堂學生宋維翰五品頂戴熊國斌楊之棫夏學津均禀知奉飭隨同管帶赴皖招募卽辭初十日江寗藩轅牌示寳應縣知縣朱士俊丁憂遺缺查有候補知縣張應銘堪以委署又季署甘泉縣知縣王彦澂因病未能赴任查有代理甘泉縣白承顯堪以委署辦理吳淞沙鈞船捐總局知縣倪曾　專丁來省禀謝奉飭留辦署太湖廳署頭司巡檢汪　鈞專丁來省禀謝牌示調署靖江縣新港司巡檢事 
[金陵官報]  
　　七月初六日兩江營務處朱禀知今日接營務處差保甲局龔籌防局李均傳見候補道穆克登布禀知奉委查騐三江師範學堂工程差知州孫傳準辭赴安徽查案知縣張珪禀知到龍璠里藥局差改指江蘇直隸州州同汪肇緒由京來典史趙澍勳禀　奉委金陵土藥捐局差道庫大使吕兆遴奉示寫履歴初七日督轅牌示裏河水師淞北營左哨一隊守備閻棟開缺遺缺查有提右營左哨一隊千總易錫蕃請補前江西右江道易順鼎直隸州傅壽慈知縣龍振翊江西知縣秦瑞楫候選知縣袁意鰲均傳見同知楊逢春叩謝奉委營務處文案差正任儀徵縣調署邳州胡希林禀知赴蘇州後赴任常州中軍左哨千總洪鳳岡赴任知縣舒　禀知奉府委副幫審差初八日知縣孫澍稷楊問榥李世由禀知奉夏道委調往江西並銷營務處文案發審差孫玉堂叩謝奉委查如臯蘆洲差滬寗鐵路候補道潘學祖禀謝奉委調派滬寗鐵路工程差准補崑山縣張紹棠禀知交缷署蕭縣回請補鎭江叅将劉德輝叩謝飭知知縣尋汝傑叩謝奉委勘丈阜寗安東兼中正瑒廬洲差初九日候補道胡銘業禀謝奉委下關掣驗差直隸州傅壽慈傳見同知楊逢春知縣游毅之胡廷琛于銘訓孫舉璜吳錫官均禀知在憲署閲卷常桂馥禀知奉委江都儀徵六丈廬洲差李光懷禀知騐收獅子山藥庫工程畢初十日候補道王運嘉魏嘉齡知縣陳杭林介鈞奉示寫履歴守備朱錫恩世職姚光溶均見奉示騐看知縣李瑞懋禀謝奉委勘丈海門救洲差舒緊禀謝奉委江寗縣帮審差陶瑩禀謝檢辦膏捐案内奉飭酌委一次知事　冕奉示寫履歴護軍副左旗紀高又右旗趙自新均叩謝保案飭知 
[安徽省官報]  
　　七月初四日委辨倒湖釐卡知州譚祖綸辭署桐城獲諭　輿綬辭候補同知朱雲驥到由滁州屬催辦烟酒税回初五日候補知府曹鼎面試同知袁家　到由安慶府屬催辦烟酒税回並謝超酌委一次知縣賈士駿辭奉委赴崇文洲公幹馬育麟知奉委發審局帮審行走初六日知縣張臨祐請假回籍省親孔觀晃知奉委發審　帮審並由廣德屬催辦烟酒税回屈樹培知奉委發審局帮審行走初七日花翎同知銜分發安徽試用知縣譚蔭暉到巡檢周家驥謝超委一次初八日候補知府許晉祁知由池州府移知前辨大通釐卡保甲獲盜案内部議加一級記錄二次知縣李籛知奉委發審局差初九日缷署涇縣張廷　專丁知交代清楚知縣宋毓衡到由蕪繁公幹回巡檢姚源謝超委一次 
[江西官報]  
　　候補府謝若潮禀銷課吏館暑假蒋德幹回饒州統税局趙椿年由九江回接辦牙釐局提調朱錦趙代辦牙厘局提調署樂平縣馮用霖銷轅下文案府經王爾藩由餘干公幹回未入方鼎勳謝准補德化典史行知署廣信府經劉仲欽期滿更替以試用縣丞楊善成輪委署理又萬年典史張從龍因案撤任以候補縣丞鄭中輪委署理南昌城守都司員缺以裁缺之文英營都司王德陞改補咨准督部堂覆准在案今據該員禀請先飭赴任應卽准行翰林院方履中拜會候補府謝若潮禀謝調委農工商礦局提調金士彦禀赴上游各卡總巡指分同知何朝觀候補縣戴慶祥俱禀到謝起源由樂平縣解煤來省劉廷弼送學生由滬江回文芳解九江關餉　京許德芬監修官銀總號禀知工竣 
[上海萬國紅十字會來函]  
　　　者李會昨按烟台分會何秋　觀察李載之直收來函云前任萊陽縣徐桂珤大令籌基由武進原籍來函云兹因東三省人民重遭兵燹雖非目擊奚免心傷爰集同志數人捐貲以作濟渡之用於紅十字會　意相同而專以濟渡爲事竊思災民航海就近酌給舟貿最爲安便敢煩經理俾得均沽實忠先寄現元二百兩卽希登收乞賜回竟加用印戳俾示同人尤爲企禱等語謹将此項捐欵規銀二百兩歸入烟台分會專備貿遣東民之用除泐函布覆並告近日辦法外理合節錄原函敬請刋登各報以志感佩等因謹錄登報伏乞公鑒[  上海萬國紅十字會同人謹啓]  
[同和荘交來蘇州仁和荘倪錫疇先生經募紅十字會捐欵清單]  
　　顧書　助龍洋十元陳志雲助龍洋二元補過氏節費助龍洋三十元又助龍洋三十元河東氏病痊助龍洋五元田毅門爲故母王氏資冥福助龍洋四十元鍾堯翁募助龍洋一百元隱名氏助龍洋十元小洋九角銅洋四十三元錢廿六文補過子萬事如意合家平安助龍洋十元無名氏助龍洋五元陳建生求母病愈龍不五元宏農氏助龍洋十元王子純交來助龍洋一百元宏農氏助龍洋廿元金求病愈助龍洋四元無名氏求病痊助龍十元頤壽堂主求母病痊助龍洋十元常熟　經募助龍洋四百元潘子序爲甥沈慈元求　疾速愈助龍洋十元求安氏助龍洋十元田潤生助龍洋十元倪頤吉保病速痊助龍洋三百元共改龍洋一千一百三十一元七　八合元八百二十三兩三錢七分小洋九角七錢合元六錢三分銅洋四十三元七二八合元十二兩五錢二分錢十六文十一千合元二分四釐統共計元八百三十六兩五錢四分四厘[  上海萬國紅十字會同人謹啓]  
[同和荘焦樂山司馬經募紅十字會捐欵第三次清單]  
　　道生荘助洋二十元又代募洋二十元鎭源荘助洋二十元裕長潤助洋二十元永　泰助　二十元鎭相助洋二十元鉅元助洋二十元元泰助洋二十元升泰助洋二十元乾元豫助洋二十元鎭大助洋二十元豫和祥助洋十元萃和助洋十元永青助洋五元永　助洋三元通和助洋三元恆昌助洋三元　泰助洋二元復泰助洋二元同裕助洋二元同昌助洋二元共洋二百六十二元[  上海萬國紅十字會同人謹啓]  
[上海北市絲業會館籌帳公所施子英經收各處水災賑捐五月初四至廿四日第一百四十四次清單]  
　　初四日劉康甫銅大　一元銅小洋十七角○十二日奉賢阮惟藩奉父　命洋一百元○十四日　垣償完願生洋二元○十五日周懋功求平安龍洋十元○十七日不書名洋一元○十八日隱名民爲子生日資求免災　洋四元○廿四日王姚氏同女阿金故物變價洋五十元姚伯欣四五月分願二元姚伯欣姚陳氏二元○五月分共收洋一百六十一元扯七三九五合規元一百十九兩零五分九厘龍洋十元扯七三六合規元七兩三錢六分以上共收規元一百廿六兩四錢一分九厘銅大洋一元銅小洋十七角連前共　規元三十七萬三千六百六十七兩九錢二分六厘銅洋一百十八元九角 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
案内請保副将銜儘先游擊升用都司饒士賢均請免補遊擊以參将留滇補用並賞加副将銜廣南案内請何花翎遊擊補用都司彭繼承湯得勝均請免補遊擊以叅将留滇補用廣南案内請何都司補用守備楊發董超升用遊擊李文庚補用都司楊灝陳致和陸朝珍王國賓金榮森胡興于尚義劉永昌馬時珍王占魁李山秀均請免補都司以擊儘先補用並賞加副将銜儘先遊擊普洱鎭左營守備張登甲請賞加副将銜補用都可楊大廷雷發聲蒋春山張嘉彦劉善洢張文孝韓洲准補鶴麗鎭左營中軍守備晏國安開化鎭中營守備廖培高均請免補都司以遊擊儘先補用補用都司施成棟孫殿魁均請免補都司以遊擊補用廣南案内請保藍翎都司銜守備升用千總張鼎甲請免補守備以都司儘先補用並賞換蓊翎前副将銜雲南提標中軍叅将降補都司遊輔廷請註銷降補處分開復原官原銜　翎儘先補用　擊蒋翰章請俟補缺後以叅将補用花翎儘先補用都司林桂清請俟補缺後以遊擊補用補用守備王爾棟馬雲貴王榮李葵史佾錢遵納成昌張福馬勳楊添王鳴鴻張聨標蔡正鈞廣南案内請保守備荘德炳鄒體忠駱家信馬正雄馬良才馬文炳林春榮撒德品王選義馬　才均請免補守備以都司儘先補用並賞加遊擊銜升用都司補用守備沈學鈺補用守備合永興錢尊賢陳秉信楊逢春賀訓周林聨級羅萬祥王齊國蔡英傑王福田白聨祥李舉興傅修城葉　信曾兆祥選用守備張正昌均請免補守備以都司儘先補用已革都司康福如已革守備楊開均請開復原官原銜藍翎都司銜補用守備李麒麟補用守備安榮綬均請俟補缺後以都司補用花翎補用守備臨元鎭前營千總羅光輝請俟補守備後以都司儘先補用補用千總合長齡陸學光馬立朝林啓發朱遠榮趙仁趙紹堂蘇石清保元功徐正揚黄克榮楊仕齊楊啓仁邵永昌曾煥彩馬連標馬雲彩潘順利岑大青陳宗德黄其昌吳光義邱連春趙發雲廣南案内請保千總陳受益賽保光金朝相馬登雲金兆熊謝荘猷馬映斗白鳳翔丁占春王洪順黎建章黄金玉梁天裕陳克楨楊運乾楊開武舉馬忠信吳大榮雲騎尉世職余光宗武開科文彬　南營左哨千總彭毓清守備銜儘先補用千總借補雲南城守營分防晉寗汛外委蒋楹補用德總督中二司把總吳國忠雲南城守營分防呈貢汛右哨千總陳天培均　免補千總以守備儘先補用並賞加都司銜補用千總余本仁黄繼昌張煦納亮馬文斗馬連彪均請免補千總以守備儘先補用並賞戴藍翎補用千總陳沛劉元看施鍾麟龔秉謙宋福德陳昌句維藩周維彦干鼎臣楊光宸黄基孫國璽郭朝彦李勳林德明廖東海武舉陳耀龍徐國臣卓榮昌徐利鄉昭通鎭標左哨千總曹顯昌均請免補千總以守備儘先補用拔補把總王文玉許謙張棨朱照梅陳福基李發科馬祥麟張國樑吳仁山魏廷弼劉永祿楊玉泰馬捷貴謝崑山韋珍隆陳得貴李國華廣南案内請保把總王金彪譚高霖易榮貴余保森劉人作均請免補把總千總以守備儘先補用拔補把總周嘉鈺郭輔廷董榮華均請免補把總以千總儘先拔補並賞加守備銜五品罼功朱鑒銓請免補把總以千總儘先拔補並賞加守備銜藍翎把總張朝華請免補把總以千總儘先拔補以上彚保武職一百九十八員奉硃批覽欽此 
[甘肅新疆巡撫潘奏爲員請補兵備道要缺以重職守摺廿五日]  
　　甘肅新疆巡撫西要巴圖魯臣潘效蘇跪奏爲揀員請補兵備道要缺以重職守恭摺仰祈聖鑒事竊照阿克蘇兵備道江遇璞于光緒三十年正月初五日在任病故業經臣奏明在案所遺阿克蘇兵備道應以江遇璞病故本日作爲開缺日期係衝繁疲難三項要缺例應由外揀員請補查新疆各項員缺經前任撫臣劉錦棠奏准一體援照變通羣程請補又變通章程内開道府要缺将現任各員擇其人地相宜者升調又留甘尚未引見先經隨營當差無論　佐擇其人地相宜之缺准其酌補又定例各省道府係題明留于該省候補者無論應題應調之缺令該督撫酌董才具擇其人地相宜者悉准補川各等語今阿克蘇兵備道要缺于通省現任道府内逐加遴選非現居要缺卽人地不宜一時實乏堪以升調之員惟　有二品頂戴遇缺題奏道現署伊塔道黄丙焜年五十四歲湖南長沙縣人山附生于光緒三年在湖南援防捐局報捐貢生加捐　理問雙月選川投効恪靖大營克復吐魯番等城案内保以知州分省歸候補班前補川新疆南北兩路一舉蕩平案同保以直隸州知州留甘肅新疆歸候補班前補用新疆五次剿平邊宼案内保俟補缺後再行送部引見並戴花翎九年九月奏補吐魯番同知十年二月經部議准新疆六載邊防案内保照頭等軍功交部從優議叙經部議給子軍功加三級十二年十月調署疏勒直隸州知州十五年八月委署迪化府知府十六年五月奏請升補伊犂府知府十九年九月委署阿克蘇道篆新疆七載防戍案内保以道員在任遇缺題奏並加鹽運使銜二十一年正月到伊犂府本任十二月經調任伊犂将軍長庚奏保二十二年三月十一日奉硃批著交軍機處存記免其來京引見欽此新疆各軍防剿西寗竄匪關外肅清案内保請交部從優議叙經部議給尋常加一級紀錄二次二十五年四月署理伊塔道篆二十六年四月回伊犂府本任二十八年二月復署伊塔道　新　七載防戍案内保俟歸道員班後加二品頂戴旋經伊犂将軍馬亮奏保二十九年四月初三日奉硃批著交軍機處存記欽此美五月經臣奏請開去伊犂府缺以道員遇缺題奏伊懇交軍機處存記擢用八月初五日奉硃批著照所請該部知道欽此查該員黄丙焜才猷卓越操守謹嚴歴任府廳直隸州各缺均能實心勤政潔已愛民迭署各道措置亦復裕如現在伊犂置任辦理中俄交涉因應咸宜尤爲外人悦服各任内並無叅罰案件在新年久資格已深邊情最爲熟悉以之請補阿克蘇兵備道員缺實堪勝任人地亦極相宜該道係曾任伊犂府知府奏請開缺以道員遇缺題奏奉旨交軍機處存記摧用之員今請補授巡道要缺核與例章均屬相符合無仰懇天恩俯念邊地要缺需員准以二品頂戴遇缺題奏道現署伊犂道黄兩焜補授阿克蘇兵備道員缺實於地方有裨如蒙俞允俟接准部覆後併案給咨送部引見以符定制所有揀員請補兵備道員缺緣由謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批吏部議奏欽此 
[大臣準奏爲剔除積弊變通章程以蘇番困而靖地方摺廿六日]  
 
 

Page 15

 
 
奴才準良跪奏爲剔除積弊變通章程以蘇番困而靖地方恭摺仰祈聖鑒事竊謂因地制宜實撫番之良法興利除弊尤立政之要圖奴才蒞任以來體察蒙番各族情形宣布皇仁加意撫綏並經飭各該廳縣嚴爲稽查勿稍疎虞總期番漢相安以綏邊鄙兹據署丹噶爾同知饒守謙禀稱丹廳設處極邊爲蒙番出入門户口外各番族來丹採辦糧茶向擇土人之能操番語者開設店户充當歇　隨時呈報地方官查騐久經遵辦在案嗣經設立公所歇家專司其事該歇家卽不爲報查有無匪類溷跡地方官無從覺查其谥蒙番攜帶貨物易換糧茶則掯留在家任意作價微有爭執非刑拷打誠恐無所恃以爲生勢必相率搶奪爲患滋深現經裁撤公所應請仍歸地方官辦理等情禀詳前來奴才伏查道光年間生番滋變剿撫兼施前勒掯番民之地業由奴才於去臘奏明裁撤在案查近年番民畏懷歸化生齒日繁其地不事耕作日用飲食悉仰於内地若不寛以衣食之源無以鼓自新之志不杜其抑勒之苦無以堅向化之誠况近來該處洋行林立番民性情愚悍與洋爲讐倘有不肖奸徒從中播弄難保不激生事端所關尤非淺鮮奴才與府縣等悉心籌畫詳度情形惟有籲懇恩施嗣後番民販運牲畜貨物准令自行出售易換糧茶統由地方經理以專責成仍由奴才衙門繕頒印票飭該廳縣等具領轉發酌收票費以便稽查而杜冐濫並由經過各營卡騐票放行如是番民無抑勒之苦而邊陲永安住牧之常矣奴才爲釐剔積弊以蘇番困而固邊圉起見是否有當伏乞皇太后皇上聖鑒訓示謹奏奉硃批著照所請發給印票嚴禁需索欽此 
[廣東巡撫張奏爲廣東光緒二十八年收支田榖石及致祭先農品物銀兩遵章改奏摺廿七日]  
　　廣東巡撫臣張人駿跪奏爲廣東光緒二十八年收支耤田榖石及致祭先農品物銀兩遵章改奏恭摺仰祈聖鑒事竊照廣東省各屬致祭先農品物銀兩與籍田改支榖石例應按年造册具題兹據廣東布政使胡相林詳稱光緒二十八年分舊管支存榖價銀一千四百八十九兩三錢三分八釐新收無項開除二十八年各屬致祭先農備辦品物共用銀四百九十六兩四錢六釐尚守存榖價銀九百九十二兩八錢九分二釐又舊管存榖四千四百四十四石三斗六升新收榖一千五百六十七石三斗二升内除二十八年三月初三日恭祀先農粢盛籽種榖一百二十八石八斗實存榖五千八百八十二石八斗八升所有收支存剩銀榖各數目理合分晰造册詳請查核具奏等情前來臣覆核無異除册分送部科外謹恭摺具陳伏乞皇太后皇上聖鑒勅部核覆施行謹奏奉硃批户部知道欽此 
[廣東巡撫張奏爲廣東省光緒二十八年驛傳錢糧收支數目遵章改奏摺廿八日]  
　　廣東巡撫臣張人駿跪奏爲廣東省光緒二十八年驛傳錢糧收支數目遵章改奏恭摺仰祈聖鑒事竊照驛傳錢糧例應按年奏銷兹據廣東按察使程儀洛會同布政使胡汀林詳稱光緒二十八年分各州縣留支額征驛傳實銀三千八百三十七兩八錢八分六釐又番禺師善高要三縣額征傳銀不敷支給扣支地丁實銀五千八百一十四兩六发一釐二共實銀九千六百五十一兩九錢四分七釐内支給驛船水手工食銀九千五百七十五兩八錢七釐支給應付火牌差弁夫糧銀七十六兩一錢四分均係扣除京平實支銀數造具總細各册並出具解司銀兩均係實存在庫及借支兵餉並無虧空挪新掩舊等弊印結詳請奏銷等情前來經臣等按臨布政使庫督同在省司道各官盤查委撫虧空及挪新掩舊等弊除册結分送部科外謹遵章改奏會同署兩廣總督臣岑春煊加結恭摺具陳伏乞皇太后皇上聖鑒敕部核覆施行謹奏奉硃批該部知道欽此 
[署兩廣總督岑等奏爲廣東省光緒二十八年錢糧奏銷已未完分數叙叅各官職名改題爲奏並繕清單摺廿九日]  
　　頭品頂戴署理兩廣總督臣岑春煊廣東巡撫臣張人駿跪奏爲廣東省光緒二十八年錢糧奏銷已未完分數叙參各官職名改題爲奏並繕清單恭摺具陳仰祈聖鑒事竊照廣東省遞年各屬額徵民屯地丁正耗錢　及本折米石定例次年五月内截數六月内造報嗣奏准仿照鹽務成案扣除於九月内題咨歴經照辦在案兹據廣東布政使胡汀林将光緒二十八年分通省額徵民屯地丁鐸傳及雜税爐餉當餉煤餉商税地租並光緒二十七年舊管存剩等項造册詳報又准現任廣東學政臣朱祖謀将收支學租銀兩數目造册遣送前來臣等覆查徵收及舊管各欵除改本色米價鹽課另册報銷外實共應徵銀一百一十八萬六千七百七十九兩零内新收連舊管共銀九十四萬六千七百七十二兩零開除支銷銀九十三萬二千一百三十九兩零實在餘剩銀一萬四千六百三十二兩零未完各項共銀二十四萬七兩零又額徵民屯米三十四萬三千五百一十五石零未完米六萬一千三百九十三石零另地丁隨徵一六九耗羡銀一十七萬八千九百六兩零内已完銀一十四萬四百三十九兩零未完銀三萬八千四百六十六兩零向係彚同地丁正項統計考成所有未完一分以上各員業經遵照部章先行開單奏報其徵收全完及未完各分數應叙應叅各職名現已另繕清單隨同黄册恭呈御覽至部政司督糧道庫存錢糧經臣等公同在省司道各官親臨盤察並無虧空及挪新掩舊情弊相應出具印結保奏除将各册籍分送部科查核外謹遵照通行改題爲奏並繕清單合詞恭摺具陳伏乞皇太后皇上聖鑒敕部核覆施行再本届奏銷照依定限各州縣應於光緒二十八年五月底截數造報司道彚造總册仿照鹽務辦法子限三個月應於九月内詳請奏咨因信宜縣册籍屢催未到至十二月十九日始行繳司計自六月初一日起至十二月十九繳册到司前一日止除程限外實遲延五個月零二十五日所有造册遲延五個月以上職名係信宜縣知縣葉祥麟理合隨摺附參候部核議至藩司彚造總册於光緒三十年正月二十九日詳繳臣等覆加查核卽於本年二月二十九日具奏均無遲逾合併陳明謹奏計呈黄册乙本奉硃批該部議奏單併發欽此 
[署兩廣總督岑等奏爲查明廣東省各年舊欠正雜錢糧光緒二十八年催提徵解已未完數目摺廿九日]  
　　頭品頂戴署理兩廣總督臣岑春煊廣東巡撫臣張人駿跪奏爲查明廣東省各年舊欠正雜錢糧光緒二十八年催提徵解已未完數目恭摺仰祈聖鑒事竊照各省奏銷應将徵收舊欠正雜錢糧數目及未完分數考成專摺奏報現屆辦理光緒二十八 
 
 

Page 16

 
 
年分奏銷之期除是年應徵新賦銀米已未完數目另行具奏外兹據廣東布政使胡湘林詳稱查自光緒六年起至光緒二十七年止舊欠地丁驛傳備支經費　豁免及續完外尚應徵銀一百九十六萬五千五百八十一兩零内已完銀六萬八千一百三十二兩零尚未完銀一百八十九萬七千四百四十九兩零又光緒九年以前商外雜税銀二千一百三十八兩零全未完解另從前各州縣徵存地丁驛傳備支經費共銀一十萬四千五百五十七兩零全未完解又舊欠耗羡銀三十五萬一千九百九兩零内已完銀一萬四千四百三十七兩零尚未完銀三十三萬七千四百七十二兩零另從前各州縣徵存未解耗羡銀一萬四千九百三十八兩零全未完解又自道光三十年起至光緒二十七年止舊欠銀米除豁免及續完外尚未完米七十六萬三千六百七十八石零内已完米八千六百一十四石零未完米七十五萬五千六十三石零另從前各州縣徵存未解米七萬九百五十六石零全未完解又自道光二十六年起至光緒二十七年止共未完當餉銀一十萬九千四百四十五兩内已完銀一萬四千一百三十兩尚未完銀九萬五千三百一十五兩又自道光二十六年起至光緒十五年止共未完全書未載爐餉銀八千三百五十七兩零全未完解又自咸豐十一年起至光緒十四年止共未完全書附載鑑餉銀四千五百五十二兩零全未完解又自道光八年起至光緒二十七年止共未完煤餉銀七萬六千八百一十三兩零已完銀六百一十六兩零未完銀七萬六千一百八十七兩零又自道光二十四年起至咸豐三年止共未完各案户供領隄費銀一萬五千二百十八兩零全未完解以上各屬徵存未解地丁備支耗羡等銀業於交代成案内叅追其未完米石係由歴年各縣辦理軍務就近提支軍需現已嚴飭領解清欵分别收支至當餉爐餉煤餉隄費等項已未完細數業已另册送部查核等情請奏前來臣等覆核無異謹将帶徵舊賦銀米完欠數目繕具清單合詞恭摺具陳伏乞皇太后皇上聖鑒勅部查照施行謹奏奉硃批户部知道單併發欽此 
 
