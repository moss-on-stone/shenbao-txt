# 1918 - 205 - 4916328

 

Page 1

 
 
   
 
 

Page 2

 
 
時評 
[又一借債機會（冷）]  
　　我爲此言先有一語表明者我非謂我國參預海參崴之出兵爲不當也更非謂因我國參預出兵海參崴之故他國借債於我爲非是也特謂我國得借此債以後是否悉用之於參預海參崴出兵之事否耳 
　　如其悉用之於參預出兵也則我中國與各國均有益焉何則其參預出兵必能盡力在我可以不負此參預出兵之任而在各國亦可稍省其兵力也苟其不然冒參預出兵之名而得内爭自利之實則今日所稱美相之决議與日行之墊欵者他無所益所益者不過爲握權諸人又多一借債之機會耳 
[命令]  
　　七月二十九日大總統令李鳴鐘張之江均授爲陸軍少將劉郁芬鹿鍾麟張樹聲均授爲陸軍步兵上校並加陸軍少將銜董世祿吳樹榮宋良仲劉繼張維壐李治富孫良臣宋哲元均授爲陸軍步兵上校張吉仲胡慶賡均授爲陸軍炮兵上校此令 
又令　陸軍總長段芝貴呈請授石敬亭爲陸軍步兵中校並加陸軍步兵上校銜李雲龍宋慶霖爲陸軍步兵中校徐種加陸軍砲兵中校銜孫連仲石友三聞承烈陳希聖葛金章陳毓耀車得平孫良楚韓多峯王義元王冠軍爲陸軍步兵少校張振揚劉桂森爲陸軍騎兵少校李緜爲陸軍砲兵少校舒雙全爲陸軍二等軍需正均照准此令 
　　又令陸軍總長段芝貴呈請將雷曲棠加陸軍步兵中校銜程則著授爲陸軍憲兵少校温錫瑶授爲陸軍三等軍需正均照准此令 
　　又令國務總理叚祺瑞呈秘書陳懋鼎呈請辭職應照准此令又令兼署財政總長兼鹽務署督辦曹汝霖呈請任命陳兆焜爲鹽務署僉事應照准此令 
　　又令湖北督軍兼署省長王占元呈宜昌商埠局局長胡俊采懇請辭職應照准此令 
　　又令湖北督軍兼署省長王占元呈請任命毛昌嗣爲宜昌商埠局局長應照准此令 
　　又令董世祿晋給二等文虎章張吉士晉給三等文虎章此令又令張國溶給予三等寶光嘉禾章此令 
　　又令李鳴鐘張之江均給予三等嘉禾章此令 
　　又令卜勝家給予三等文虎章劉殿臣吳鴻賓晉給四等文虎章此令 
 
 
 

Page 3

 
 
[專電]  
　　北京電我國出兵俄國經費已由四國銀圑商准日本正金行承墊日銀一千萬將來在二次善後借欵内扣還（三十日上午十一鐘）　　北京電天津會議總統問題决定徐正段副吳佩孚亦來電北上參預津議（三十日上午十一鐘） 
　　北京電日願退還庚子賠欵協助我國振興棉鐵已由書面正式表示章使昨電府院請示答謝辦法（三十日上午十一鐘） 
　　北京電出兵事之各國覆文尙未到齊我軍將待日美先動（三十日上午十一鐘） 
　　北京電閣議决定對於日本實行軍事協定之提議答覆贊成出兵費暫不借以某項的欵五百萬挪用赴海埠兵日本允由滿鐵路輸運（三十日下午八鐘） 
　　北京電津會確係勸曹南行曹未决（三十日下午八鐘） 
　　北京電田中玉此來商准察區軍隊改編兩混旅以一旅沿内外蒙駐守聽庫倫都護撥調（三十日上午十一鐘） 
　　北京電參陸處電劉存厚吳軍進取夔巫隴軍進至畧陽已成夾擊該督速會同管便反守爲攻（三十日上午十一鐘） 
　　北京電丁乃揚運動全國烟酒公賣局長成熟（三十日上午十一鐘） 
　　北京電中行今日宣布將錢舖專利滙兌取普通一律小欵不取滙水鉅欵照各地洋釐酌收存欵利息增加商界滿意惟錢舖正設法反抗（二十九日下午九鐘） 
[外電]  
　　華盛頓電代理國務卿發表文告如下中國之對德宣戰多因美國之舉動起見故美政府對於中國願備軍更爲特殊援助抗拒中歐帝國之戰爭一節覺有特别之關係美國迄今從事準備實力參與戰爭之軍勢故未能以特定積極方法輔助中國償其志願惟美政府近以騷亂之區日漸逼近中國疆土故覺當努力以正當之資財供中國用之以故召集前與中國借欵有關及曾於東方受有經驗之銀行家於華盛頓而請分任此事各銀行家慨然允諾遂與國務部商定要則如下（一）組織承募借欵之美國銀行圑容納全國各部分之代表（二）銀行家聲明與政府提携行事依守國務部規定之政策（三）願成此圑之銀行須開報行名呈交國務部批准（四）各借欵之條件須呈交國務部批准（五）凡借欵條件經美政府及舉債之政府受納者則美政府爲鼓勵與利便美國公民與外國間雙方有益之自由交際起見願竭力輔助及從速申請並施應行方法擔保履行美國公民在外國以誠意所訂之合同政府並望美國銀行圑與英日法銀行家相聯合美政府與此數國政府之談判現正在進行中其結果當能得彼等之協助以後凡訂成之借欵概由此數國銀行家均分參與中國西北邊陲之戰態旣足導引各國政府之提携行事而尙有更切之一事則爲戰爭已發生各政府與其公民間及與其他政府間之公共利害關係並打破前嘗存在之障礙而使彼此交際更易着手是也今所議之舉如果告成則可作一機關由此或可適當表示公共利害關係及吾人互有之利益因以擴張於國外云云（二十九日）路透電 
　　海參葳電市政局選舉已於昨日告竣今夜發表被選者計一百零一人内有過激黨五十四人故過激黨實占大多數選舉下任市長亦爲彼等之職權市議會之由過激黨操其大權也使協約國處於非常不便之地位其唯一解决之法不外宣布戒嚴令或施行其他特别計畫蓋新舉之員内有數人在獄未能開釋故承認過激黨之市議會實不成問題也此間現局無事不宜施行戒嚴令例如上星期電報局總辦爲一過激黨鎗擊受創甚重兇手雖就逮尙未定罪現行法律苦不適用於是案受創之員乃從協約或代表之意而委以斯任今其餘司事人員生命亦可危蓋恐過激黨尙將施其毒手也夫謀害協約國委任之員是大不敬協約國之代表也現急望將戒嚴問題切實解决此事雖已討論數日因意見不能一致尙未作决（二十九日）字林報 
　　東京電關於中美兩國締結之造船借欵已由駐美中國公使顧維鈞詳細報告已經簽字而其内容如左 
　　一造船材料隨美國政府規定之價值當由美國管船局援助之下購入 
　　一材料到上海後限六月以内建造完成商船四隻 
　　一毎噸之價格美貨一千九十五元其四隻之全部共計八百萬元分七次交付之 
　　一簽字後二星期内交付第一次金額俟上隻完成後再續締結八隻建造之契約 
　　該契約締結之當事者中國方面係駐美公使顧維鈞美國方南係美國管船局長及木耳欵公司云（三十日） 
　　北京電政府通告協約國各公使請許中國軍隊經過中東鐵路以便協助却克軍協約國方面各公使特於二十九日會議此事當即通過對於中國之通告並無異議（三十一日） 
　　北京電徐樹錚今晨回京對段總理述曹錕之意見並謂以徐世昌爲總統以段爲副總統張作霖之意見並不反對但主張視徐世昌被選後果有就職之意志否確實决定之同時徐樹錚關於此事聽段之意見今夜又與王揖唐赴天津（三十日） 
　　北京電傳言關於總統問題段祺瑞之意見欲舉徐世昌爲總統曹錕爲副總統而以張作霖爲東三省經略使（三十一日） 
　　北京電據政府方面某要人云廣理海軍總司令林葆懌近託某君報告政府云不日將遣代表梁（譯音）某來京面陳一切聞林葆懌意欲歸附中央請支給欵項但政府方面於林之眞意尙懷疑義云云（三十一日） 
　　北京電前日（二十九日）王占元電告中央謂湖南之戰况甚爲困難際此外交多事之秋請速止内爭以謀和平云云 
　　（三十一日） 
　　北京電因田中玉來京之結果前决議不日將張家口開作商埠（三十一日） 
　　漢口電現在曹銀因有種種原因不遽南下吳佩孚則厭惡戰鬭有袖手旁觀之意在進退兩難之地位之張懷芝雖屢次陳請進京未蒙中央允許遽於二十九日上午携帶隨員數人匆匆北上聞張懷芝此次北上其主要原因有二欲乘海參崴出兵之時機改變對南政策一也深恐北洋派將因選舉總統及副總統問題而有分裂之勢欲設法以求解除之道二也（三十日） 
　　漢口電王占元於二十八日電中央政府曰此次日美及其餘各協約國之所以有西伯利亞出兵之舉者爲欲乘此確立將來外交上之地位計也我國尤在特殊緊要之地位更不可不愼重進行出兵計畫請政府設法縮小國内戰爭竭力從事於北方邊境之防務以期國勢之伸展云云（三十日） 
　　東京電美國政府關於出兵問題回答已到今日參謀本部不拘休息日招集重要部員有所協議 
　　（三十日） 
　　東京電據哈爾濱來電云此間有過激派軍已越界佔領滿洲里之說（三十一日） 
　東京電今日所開之定例内閣會議一般人士均視爲重要之事（三十一日） 
　　東京電却克軍最近有佔領伊滿之報（三十日） 
　　東京電大隈侯爵於三十一日赴輕井澤（三十日） 
　　東京電住在熱海旅館之唐紹儀氏於二十九日赴横濱 
　　（三十日） 
　　以上東方通信社電 
[戰電]  
　　巴黎電今日下午公報云瑪恩河北岸戰局夜無變動昨日法軍於此俘虜四百人今晚公報云瑪恩河北岸全陣線日間有劇烈之戰事敵軍抵禦力大增現方逐步爭地且反攻多次希圖逐退我軍我軍仍屢敗敵軍續得進步蘇格蘭兵佔據蒲桑細村外之公園宅邸德軍屢攻未能奪回法軍在泊萊細愛胡爾萊與哇爾希勒夏陀二村之東越過夏陀蒂愛里路佔據大羅查瓦庫尼二村及夏爾芒丘俘虜四百五十人 
　　法軍於菲朗太特洛瓦北面擴張陣地已入塞爾伊村稍南朗歇萊村亦入法軍之手法軍右翼已於維萊爾薩伊朗村南過杜爾滿萊姆路在白里尼與聖幼發萊斯二村西面得地 
　香巴業之德軍在桑偷山南面境内進攻敗退（二十九日）　　倫敦電敵軍確已委棄哇克河陣線大約尙將退至凡塞勒河之後而守蘇瓦松與萊姆問之直線蓋此爲甚佳之防線陣後有鐵路三道其他交通亦殊便利蘇瓦松與巴查歇問之村落今紛紛起炎足徵德軍行將續退德軍之由此凸隅退走乃協約軍眞正之勝利惟敵軍尙未至潰敗之地位我軍之續進迄今僅俘虜百人獲砲四尊（二十九日） 
　　倫敦電德軍退走至今恊約軍已於廣二十英里之陣線前進七八英里佔據村落數十所重要森林數處其最可寶貴之結果就戰略上觀之乃協約軍恢復巴黎·夏陀蒂愛里·夏倫大鐵路香巴業陣線所需輜重因以易於輸送該鐵路於將來部 
戰事之發展必佔一重要部分蘇瓦松與萊姆間之戰事今將漸弱或即暫停亦未可知德軍目下顯正厚集於此二地之間惟敵軍仍大受懲創匪特不能佔守七月十五日攻勢所得之地且於半月之内委棄其五月二日攻勢所得利益之半敵軍是否將止於凡塞勒河南之高原而事抵禦抑將退至凡塞勒河與愛恩河間之高地須視其損失之程度與後備軍之數决之敵軍此次死傷之多據現象觀之並未逾乎尋常所可决者凸隅將縮至自蘇瓦松逹萊姆之直線即此已可縮短協約軍陣線三十英里而減少其所需後備軍之數云（二十九日）　　倫敦電國民黨領袖狄倫氏今日在下院提出動議詆責政府對付愛爾蘭政策謂其歧視與激怒愛爾蘭人民並宣布目下解决該問题之唯一方法乃在從速實行威爾遜總統在華盛頓墓前發表之主義狄倫氏又稱政府决計失信於愛爾蘭施行强逼軍役於該地藉以打銷自治制愛爾蘭問題今應由威爾遜總統委派美員公斷之云云繼由愛爾蘭大臣旭特氏及愛士葵與波拉勞演說愛爾蘭事務後將狄倫氏動議付表决以二百四十五票對一百零六票否决（二十九日） 
　　亞姆斯特丹電柯洛業報云德國經濟議會已開成立會内務外交財政鐵路陸軍糧食等部及通信局均派代表與會由國家銀行總理施斯特氏主席其演說極言英國採納優遇帝國屬地主義之世界經濟關係財政副官施拂氏謂該議會將竭力謀定中歐帝國問之經濟關係新議會之會長旭特博士謂中歐與世界其餘部分作經濟上之聯合實爲今日必須解决之問題故德粤之締結稅則聯盟乃與全球有關第二步則在近東遠東發展經濟事業以拒英美之競爭該議會並將執行歐洲經濟之和局恢復海外原料之供給其豫備委員會曾羅致全國有名之商業　家（二十八日） 
要聞一 
[北京特别通信（一八九）（飄萍）]  
　　外交情勢未許樂觀 
　　兩張一曹又開會議 
　　關於目今第一切要第一危險之共同出兵問題與北部國防問題愚旣一再有所陳述兩三日來之情勢吾人益明其眞相知樂觀之事日少悲觀之度愈增其一各國贊成我國出兵之說聞之於口頭談話而未見之於正式覆文且或有希望我國之不出兵以益形我之國家資格銷滅彼之國家資格有兼人之量者昨日愚赴某使館聆其館員談話極言其國必贊成我國出兵然再問以報紙上所言某國某國答覆我政府贊成出兵之事如何則曰不知也以實際言之當此世界潮流澎湃而赴東亞强國宜引以爲慮弱國宜引以爲憂乃如我亡徵百出之國家其政府猶復如醉如狂腐心於内訌爲列强所嗤笑亦可謂爲不幸矣此吾人最近之所視爲悲觀者一也其次則軍費問題無論出兵無論增防非有軍費則無以活動然我國所有財力久已涸竭於對南之戰亦非眞與西南作戰而耗費也質言之則被一般流氓軍官敲詐無餘耳今欲有事於對外司農乃益興仰屋之嗟然此事政府視爲極易無非又借欵耳借欵無非又日本耳聞已决定先挪數百萬元救目前之急然此種借欵其成否有一前提即須先有贊成我國出兵之意然後可成是也日本穏健之士方痛論其政府對我借欵之非計某所稱私設公使之西原龜三亦有召還之議且以中是急用而始借欵則條件又將如何耶以愚所知則最小限度軍事協定之文當然可以活用愚前函之希望今已爲陳迹矣此吾人最近之所視爲悲觀者又其一也 
　　外交如此内事又復日紛矣張作霖突如其來政府與反對黨兩方各傳其揣測之臆說而昨日所聞則堂堂援粤總司令張懷芝君又電告由漢北上於是慣開不祥會議之天津又見此種怪特之活動各派之人亦皆前往探聽其消息久矣失中央政府已不在北京矣其所會議之内容或言出兵問題愚絶對不以爲信蓋出兵問題在政府早已解决惟待外交方面圓滑而實行無須張曹之籌畫且此輩腦中亦决不以此爲成一問題也或言催南下與奉軍布置問題此則尙有幾分可靠然湘粤形勢旣已日非（昨聞未陽又失南軍反攻寶慶吳佩孚張敬堯告急外無方略）曹氏昔不南下至於今恐其病益不易愈矣或　副總統問題愚以爲關於此事之成分最多蓋選舉期迫對此問題絶無辦法其内容則東海不願與曹爲伍曹與張作霖又不甚洽段與曹亦隔膜甚深最後决定恐仍以副屬段而决定亦屬非易彼赳赳者自視爲有副座之資格正不止此數人以目前空氣測之風波之興似 
未有艾吾儕小民其將託足於何所乎嗚呼痛矣 
[津會與時局]  
　　張奉督此次來津政府方面皆謂張氏此來係專就軍事計畫有所商榷並無其他重要問題然據津友電告曹張徐等二十八號在曹家花園開會確曾議及總統問題曹錕張作霖均主張推徐爲正段爲副以爲最合時宜徐樹錚對於此事並未發言曹張所以爲此言者似爲本人避去希望副座之嫌疑起見究竟事實若何此時尙難斷定次議及奉軍辦法徐當衆表示將前敵奉軍統歸孫烈臣節制曹張皆然其說聞昨日本定續議出兵問題惟張懷芝司令昨亦突然抵津會議情形或又稍有變化矣 
　　張懷芝因曹錕不動焦急無奈久有北上勸駕之說政府曾一再去電阻其動身兹者張奉督親來天津張總司令得電後怱於二十八日晚逕乘專車由漢啟行北上並電政府飭京奉路備車以便隨到隨即轉車至津與曹使張督籌商一切政府旋接其由武昌發來勘電略謂芝定於本日晚由鄂北上赴津與曹使張督面商要公務懇轉飭奉站備車容俟由津回京晋謁鈞座再行面陳一切謹此騐聞二十九日午後張氏專車抵津卽赴曹家花園與曹使及張奉督唔商一切 
　　兩張之會於天津當然於時局前途必有重要之關係並聞皖督倪嗣冲直隸第三師師長吳佩孚皆將來津與議山西代田應璜等昨亦應召前往而張總司令且有因曹使延不南下軍事進行困難表示脫離前敵軍事之意則此會之意義益形重大如攻粤問題總統問題以及出兵問題等等殆皆將於此爲重要之决定其會議之情形殊可注目也 
　　又據津門電話張奉督昨日自安徽會館出門乘坐汽車答訪曹省長田都統龍巡閱使並赴雲貴會館之奉軍司令部察視一周晚督署設宴爲張督洗塵外傳黑龍江江督軍鮑貴卿氏同來消息並非事實因鮑督在天津粤界置有洋房張督此來原定借住鮑宅奉軍司令部特在鮑宅門口派兵站崗並布置一切外間因此誤爲鮑督同來也 
　　二十八日夜間曹家花園之重要會議列席者爲曹錕張作霖龍濟光田中玉徐樹錚等討論之結果當夜由曹使用輔密碼報告政府另有一電致在野某鉅公次日參謀次長陸錦於上午十點二十分返抵北京將會議一切情形報告某要人二十九日上午張奉督與曹經略使龍巡閱使徐副司令等重要人物接開重要會議其攻湘（指進攻郴永而言）援粤行軍方針已議有端倪惟某項特大問題尙無具體的辦法是否暫告一小結束無從探悉二十九日晚尙有會議陸錦陶雲鶴均奉邀列席聞爲西北邊防問題亦有所計論結果尙未詳知 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日報之西原召回觀]  
　　七月三十一日上海日日新聞 
　　所謂私設公使私設財政總長之西原龜三聞現接政府召回之電不日歸國果爾勿僅作一西原之歸國觀焉據近日北京電數月以來西原與段閣當事者間之借欵契約無慮一萬數千萬元之鉅（上海日報云一萬七千萬元）其功告成而華人之怨聲乃大起迄今空手旁觀之英美各國人對此亦不能已於戒心始覺有恢復四國銀行圑以牽制日本單獨行動之必要傳聞某國有致質問書於日本政府詰問西原之　動之說（上海日報云美國質問日本政府云西原所辦借欵貴政府果與聞否）日本政府當局者爲顧全面子計急將西原及其他關係者喚回可知質問說之大致無誤矣 
　　本報於美使芮恩施因國之際固嘗微示所見謂此行必齎有對華之新經濟策蓋一二年來美之紐約市殆佔得世界金融市場樞紐之位置與實力其黄金洋溢之波有不擇地而流不溢不已之勢無足怪也其必流向我東洋之中國市場稍解情事者必爲首肯也前此紐約之銀行家會議所决何事猶或知之而於此際芮恩施公使之歸國與其會議有何關聯果知之否耶芮公使之歸國以善意言則爲報告華事於其國以惡意言則爲美國變更對支政策之犧牲耳吾人於早晚之間佇觀美國之對華活動可立而待云云今果適如所料且已見諸事實雖美之加入銀行圑尚示有確報而就其歷史觀之固爲重大問題也一千九百十一年四月十一日英美法德四國銀行圑以作製幣制改革基金之目的成立所謂四國借欵者銀行圑爲各國對華外交之游擊政治的色彩非常顯明而銀行圑之本身又捭合縱横相迎相距經幾多之經過英國政府乃於一千九百十三年九月宣言曰政治借欵各國須一致經濟借欵不在此例藉此爲下場之辭要之銀行圑之活動自始至終其間必有列國對華經濟政策之激烈暗鬭而無明鬭也 
　　西原之行動離財政的見地而觀之隨在有議論之餘地早晚召之歸可矣然今遭某國之抗議而始召回得無爲問寺内内閣之鼎之輕重者一資料歟 
　　西原今尙未離北京將急促成立所辦借欵歟西原歸國後段内閣將以何策由外國供給其軍費歟我日本對華放資今後將如何變形歟其結果影響於中國政局者如何歟世人於此不可忽也 
[西比利亞之最近狀况]  
　　字林報二十日哈爾濱通訊云此間俄人政海中之氣象仍甚朦職不明海參崴哈爾濱尼古爾斯克所發行之報紙日以各政黨之優劣各領袖之短長聒噪於讀者之前海參崴之政府霍爾瓦特之内閣莫不爲報紙所污辱焉美人委員圑即今年初赴土穆斯克調查當時西比利亞臨時政府之舉動現盤桓於尼古爾斯克者圑員某君近曾語人曰欲赤塔人民承認霍爾瓦特將軍及其内閣則先當槍斃其居民至少百分之二十若迤西地方則反對份子爲數尤多云云但俄人無論隸帝政黨共和黨立憲民政黨社會黨雖各樹一幟互起政爭而對於却克軍之行動則無不感激蓋同具愛國之心自知今日不有嚴重之動作將不能脫離德人覊絆也當霍爾瓦特將軍頒佈示文自稱西比利亞臨時元首時渠心目中初未有此時政爭將爲却克軍阻力之怀念顧北京協約公使則以此爲慮故於霍氏示文發表後一二日電致霍氏請其對於却克軍之活動弗加干涉霍即電覆略謂决不阻撓且願竭其能力予却克軍　種種之助力嗣後迭經商榷其實在結果今尙未見公佈但似無可疑者則友好精神今已維持是已却克軍司令親赴格羅台柯伏面晤霍氏接晤一切而霍氏亦派專員二人赴海參崴與該處俄人領袖及却克國民議會共商時局焉尼古爾斯克鎭刻在却克軍管轄之下是鎭頗關重要緣海參崴鐵道至此分爲兩線一路趨向正西直逹滿洲邊境一路北行而至哈巴羅夫斯克與阿穆爾江鎭之四周爲一大平原地勢起伏尼古爾斯克適居中央從前沿海諸省咸以是鎭爲俄兵屯駐之根據地却克軍旣據有其地即明白曉諭居民告以此軍奉却克國民議會之意旨行事但俄人若辦理地方事宜秩序井然而未擾及公共安寗則却克軍必不干涉之云却克兵士對於仇視德人之俄人頗示親善故對於加爾米柯夫將軍之兵士亦無惡感加氏駐兵地點距尼古爾斯克僅十二俄里其部下有哥薩克兵頗多皆久居於烏蘇里者今方從事清鄉不容過激黨匿跡於鐵路附近之鄉村中海參崴協約領事圑爲肅清政治空氣起見特來晤會霍氏有何决議尙未經官場宣佈惟聞霍氏行將偕其閣賆前赴尼古爾斯克此舉關係頗大蓋却克軍與霍黨之和衷共濟互相依携可由此而知也尋常俄人未能急起直追故招募志願兵尙不足有濟欲應合時勢之需求則恢復從前所行之强迫徵兵制似爲要圖今霍氏軍隊號稱俄國軍圑實則行動旣不一致人數又不充足苟遇大批德軍或紅衛隊恐未能抵禦之也 
[出兵與國防問題]  
　　吾國政府正式决定出兵爲時已久而指定之軍隊迄未開拔開拔費十萬元亦尙未頒發至外交方面日本業已有正式答覆其餘各國於我出兵之主義當然表示贊成惟正式覆文確尙未到日美軍隊亦尙未出動此爲我國軍隊暫時未發之原因軍費一節固有仰給外債之說但以出兵崴埠而論現决定之兵數借爲一混成圑所費並不甚巨而汲汲籌借外債或尙係别有作用亦未可知又據外交界消息第二次善後借欵第三次墊欵昨日（即二十九日）已交付日鈔一千萬元暫由日本正金銀行代存聞此項墊欵純係作爲出兵西比利亞之需不作他項軍用云云此項消息不識果可恃否 
　　日本對於我國出兵之通告頗表同情惟日本軍事當局於非正式談話中仍以俄過激黨勢尙猖獗北滿洲及蒙古新疆方面深爲可慮促我注意其意似有所注屬也現在海參崴附近據某使館消息尙無亂事市内尙安謐惟甚蕭條然日人方面消息則謂滿洲里附近俄國兩黨時有衝突發生將來或且因此影響及於公同出兵之地域範圍未知究竟何如也 
　　黑龍江鮑督軍三十日來電略謂據滿站司令宥電今晨新黨攻舊黨謝軍雖竭力抵抗恐難支持下午有某國人來部要求助謝已婉拒等語除飭嚴防勿令侵犯國境外謹聞此則地域問題又緊一步矣 
　　三十日吉督孟恩遠來電報告派兵至哈埠及警備中東路情形又陳述吉兵沿邊一帶意見謂由波塔羅夫斯喀至海參崴之鐵路一段應夁同保護俾資將來輸運軍隊餉械上之便利並謂東北邊防日亟不無可虞張奉督現旣赴京務懇政府將防郔事宜及聯防辦法商一確準方略俾固邊疆黑督鮑貴卿亦有急電條陳出兵之意見及籌備國防之計畫其出兵意見與中央所擬定者大吻合惟國防計畫與政府計畫微有不同已由參戰參陸兩處核議參陸辦公處連日迭開重要會議以德奥俘虜加入俄新黨勢將侵及國境我國自難中立某參謀主張此種出兵似宜邀請協商國贊助共同動作以預防將來之意外危險段督辦極爲稱許日内將與駐京協約國各公使提議矣 
[政局中各方面之態度]  
　　徐東海之態度新民通信社消息云北洋派老　之某鉅公論及河間東海二公之進退某鉅公曰余信河間推讓東海確出眞意並非虚飾夫爭奪權勢在舊日之專制國雖所諱言而生立憲政體之下旣賦予人民以參政權苟欲　造於國家自非得有權勢在手無從舉措此不必爲個人榮利計也余信河間非灰心國事之人即豈能淡忘權勢然熟知權勢之爲物有不必爭競於一時而須蘊蓄之於異日者甚蓄之愈厚發之必愈鉅河間代理總統甫及一年爲時尙暫居責任内閣之上無甚展布直接與人相見海内猶尙望想丰采急流勇退或足以繫去思年事未高前途之希是望正屬不可限量故余替河間設想亦實以此時暫退爲計之最得者也至東海自人民國以來對於政局恒屬不即不離牽强以圖之固非所願然若出於時勢之要求亦未必忍恝然舍去然其爲人汪汪大度與物無忤無論何派何系所屬之人均能容納吾人固莫不尊敬之即東海之視吾人亦實一視同仁絶無厚薄淺深之别故余又敢信東海一旦當局之後對於目前在位之大小人物决不至多所變更此非但余一人之言凡深知東海者當屬同此觀察也云云此則惟恐人疑徐來之不利於已而汲汲爲之先容徐之躍躍欲試之態度固瞭如指掌矣 
　　馮河間之態度馮對人談話時有引退之意屢見不鮮或謂其近日態度益形消極據公府中人言前此尙有退職之後仍願執一事以自効之說近乃不談及此曾與人言日後匪但不願留京並不願卜居天津已命人在河間原籍造屋擬回原籍居住矣旣有興高采烈者在其後則此種態度　屬當然二十八日公府消息云大總統因政躬愈天氣異常炎熱又兼星期日無重要事件故未至辦公室僅在内宅披覽軍事要電六七件並親擬某項意見書一件（内容過密無從探悉）預備交院核議其府中行政機關除秘書廳軍事處文武承宣司庶務司照常輪班進府應值外各機關均極蕭閒羅雀之門情狀如繪至别一消息云大總統對於内閣續戰政策雖不負責但近日對於南北議和仍欲進行以符息事寗人本旨昨特而諭秘書廳速將昔日各界謀和所上意見書說帖函電一致彙總簽注意見呈閱要黭俟有機會仍復謀和又云昨晚更以個人名義密電某某兩督軍關於選政方面力囑幸勿發生何種意外此則惟恐主戰諸將或動　袍之思從而堅其决心耳 
　　段合肥之態度另一方面近所痓者謂段對於張奉督南來頗表歡迎並電曹經略使請其偕同張奉督來京俾可共商重要軍政各要務及解决某項重大問題又謂段總理因内亂未息外交日緊凡關軍政方面均屬異常緊迫倘無至善方法應付將來不免發生極大危險擬日内以個人名義通電北方各省區軍民長官囑令詳陳外交内亂中軍政意見以憑再由中央討論解决新方針云云此外更無表示然徐樹錚之態度即段之態度固亦不煩言而解也諸將之態度曹錕奉命以來迄無南下这期日前張總司令曾擬親自北來就商一切并請曹徐南下政府接電之後以前方關係重要張總司令未便輕於遠離去電力阻始得中止惟聞曹使方面雖屢經中央派員敦勸暫時確無南下之意昨有電來京略謂病軀屢承慰問感激奚如本應早日成行藉紓南顧之憂但現雖逐漸減輕而精神一時實難復元醫云尙須靜養爲宜滞則恐又復犯前方軍事賴有張總司令力任其難可無虞慮一俟見痊之日即當勉効馳驅仰酬厚愛云云可知其一時尙無行意張懷芝在漢布置前方軍事日前遵中央意志對於湖南前敵北軍下攻擊命令二十四日吳佩孚來電稱所部第三師主力罹瘴疫者已逹半數不能再戰目下只取守勢俟大軍集合後更行前進孫烈臣覆電亦稱刻因張作霖電命赴京不能取攻勢張因援粤第一次攻擊命令已歸失敗大爲憂憤即派代表赴京催曹錕南下倪嗣冲三十日致政府正密電稱閩粤浙援罼極有成績政府確應乘勢進攻粤事不難大定惟李童軍隊南下後路空虚請由中央指派閩浙附近陸海軍前往援助俾望一鼓奏凱再由皖省抽派安武軍數營加入援粤大軍李厚基三十日致政府統密電稱閩浙軍入粤極有進步惟由湘省入粤之張總司令懷芝吳副司令佩孚究能何日出發乞即電示且有援粤旣定兩路張吳兩軍不宜遲滯以免敵勢乘此增厚不易進攻等語蘇軍援贛司令楊春普師長現仍駐紥吉安觀望不前探其最要原因楊師長確與吳鴻昌總指揮使爲軍權不清彼此意見其深雖贛南軍事緊急而楊師長並未派一兵一卒前往援救聞政府對此問題倍極注意刻正籌劃調停方法俾利軍事進行王占元三十日致政府統密急電一件略云鄂西戰事近日又趨緊急連接吳總司令光新來電求援並謂黎天才王字瀾葉岐等謀攻巴東施南甚烈建始利川已爲南軍根據重地非由武昌抽撥重軍不可惟中央旣經派奉軍援助請速令前往鄂省决難輔助除覆電吳總司令外合亟詳陳 
　　閣員之態度曹汝霖辭財政兼職已成一種口頭慣語聞曹氏昨晚又向某司長云我屢謀借欵均被人從中破壞有意使我作難而森林借欵又演出無窮風波借欵不成軍費决無從籌借我只好辭去受罪之財政兼職云云故財部又喧傳曹氏卽將辭職 
[敎廷公使溯原]  
　　我國與羅馬敎皇互通使節爲最近之事實於將來外交上说有多少之變化讀者未明其由來乎試述大概如左所謂敎廷者以敎皇有朝廷而無國土也 
　　敎廷與各國之關係西曆一千八百七十年之前（同治九年）羅馬敎皇原撫有一定區域與歐洲各國多有交换駐使及羅馬爲義大利收復之後此等習慣仍接續不已卽義大利之保障法律（第十條）亦載有各外國政府所派在敎廷之代表於義國領土内可享受國際公法上各外交官之特别待遇若有傷害該代表者得適用傷害駐義外交官之刑律及敎皇得與天主敎界内各人物通信義國政府不得干涉敎皇信件於義國領土内受各國政府郵件之待遇云云且敎皇大使在所駐國内從前所處地位較其他外交官更爲優待蓋奉天主敎國之大使無論其到任之先後均應讓聽敎皇大使居前一八一五年（嘉慶二十年）維也納條約亦承認此等習慣敎皇公使則應與其他公使一律待遇仍以到任之先後爲次序一八七八年敎皇初次派例於南美各國時駐節秘魯之外交官領袖原爲智利公使特開會議討論應否以敎皇公使爲領袖事爲多數否决其後雖經智利公使之謙讓仍推敎皇公使爲領袖然不足爲國際通例也一八四九年駐海牙之敎皇公使要求列在其他公使之前英國政府未承認謂維也納條約應以狹義解釋僅指大使而已公使不在此例敎皇遣使復有一種特别習慣雙方示必盡係交換譬如布俄英和蘭摩納哥各國在敎皇之廷均有公使而敎皇在各該國則均未有公使盧克森堡洪多拉司尼加拉瓜受有敎皇公使而又不派公使於敎皇之廷計敎皇接受各國之代表凡十七國阿根廷奥期馬加巴威比利時玻利維亞巴西智利哥倫比亞葛錫大墨加多彌尼加日斯巴尼亞英吉利（新添）摩納哥和蘭（新添）秘魯布魯土俄羅斯（我國則最近添設者）是也其中惟奥日兩國係遣大使餘皆公使而刻下敎皇派出之外交代表則分有三種奥斯馬加巴威巴西日斯巴尼亞比利時均爲敎務大使阿根廷智利盧克森堡均爲敎務公使中美南美八國均爲敎務委員兼全權大使 
　　敎廷與中國之關係曆代敎皇均以中國土地之大人民之衆爲傳道最善之處欲與中國政府直接來往者不僅一次前清康熙十年敎皇曾派鐸孟來京駐居於西安門内之天主堂常得入覲雍正元年又派嘉祿來京大清會典所謂西洋國敎化王入貢是也此後國際往來頗爲稀少保護傳敎之權漸爲法國所有甲申中法戰事起後敎皇乃派著蘭尼發西携二月一日之書京書用臘丁文請求保護敎士敎民並云來華傳敎者無論何國籍均爲敎皇所遣派云云光緒十一年二月二十五日中國具書答復亦由著蘭尼帶回於是敎廷派使來華之事又有動機中國方面亦因敎案屢起對此深表歡迎是時又適值清孝欽太后以南海子天主敎堂建在禁内鐘聲聒耳塔影倒落諸爲不便欲令移去（南海子敎堂卽北堂康熙三十三年世祖患瘧用馮敎士與衛敎士所奉之金鷄拿病愈即在皇城賞給房屋并賜以空地一塊以備修蓋天主堂是爲北堂並頒發勅建天主堂金字匾額）尤欲直接與敎皇商議遂從北洋李大臣之請遣派敦約翰前往羅馬光緒十二年三月二十八日敦約翰報告云紅衣大主敎外部大臣雅如比尼稱述敎皇允准公使駐京並應允讓北堂地方惟派使一事法廷干涉勸敎廷按照土耳其辦法僅派一敎務委員遇事與法館接洽敦約翰乃以三端轉告敎廷（一）中國無論何時不認法國爲保護在華天主敎會及天主敎人（二）敎皇所派駐華公使必須有全權字樣與各國使臣一律若仍由列國管轄則中國不與其事（三）中國决不允羅馬公使照土耳其使臣由法節制敎廷亦甚决心乃派亞吉利亞的爲全權公使定於九月一日由拿坡里同敦約翰上船來華我國則擬定以駐英俄公使曾紀澤兼駐敎廷法國傳言云敎皇若果派使法與前敎皇所訂條約盡行作廢國中敎士毎年俸銀五十萬兆佛郎概停不發事乃中止法國保　在華天主敎利益之權彼國意見係根據於咸豐八年中法天津條約之第十三欵其實此欵僅謂（天主敎原以勸人行善爲本凡奉敎之人皆在保祐身家其會同禮拜誦經等事概聽其便）（傳敎之人備有蓋印執照安然入内地地方官務必厚護）及（奉禁天主敎各明文無論何處概行寛免）而已且中國隨後與其奉天主敎之國與非奉天主敎之國訂條約亦多附有信敎自由並保護傳敎之條文與法國所立者並非特列之點近來法國保護範圍亦漸縮小甲申冬間義籍敎士改歸義館領照光緒十六年冬間起山東布敎事業亦移歸德國保護此次中國與敎誔彼此通使法國並無異議故不特爲中國與羅馬敎廷結交之愈親實亦中法邦交日密之特徵也 
[外交近事]  
　　内部改設敵僑收容所前日内務部議改設德奥僑民收容所次長于寶軒前往京西房山縣一帶調查相宜地點調查之結果在房山縣屬覔得大古廟一處房屋約三百六七十間地勢僻靜屋宇高大組織收容所最爲適宜現已著手進行所有膳宿厠浴各需要之房舍已將次建築修改完竣並價買民地二十餘畝圈作遊戲場較之陸軍部所設之德奥收所其規模之宏大布置之完備實屬不相上下並聞議定由京師保安三四兩隊遴選壯健兵士三百名改編武裝警察一隊前往該所彈壓保護至於主任所長及副所長職司重要頗難其選究派何人充當尙未擬定　　大成公司與美商之交涉察哈爾田都統現尙在京三十日政府接得某都統公署來電謂據大成汽車公司董事禀稱前者美商元和洋行無照私車營業已呈禁在案現聞該美商仍自由營業如故懇電呈外交部據約力爭等語應請由部與美使磋商設法禁止云云 
　　函查各機關之洋員　國務院以各機關所聘洋顧問及洋員姓名曁任職狀况向來漫無稽查殊不足以昭鄭重特於三十日函致中央各機關略謂請將所聘洋顧問及洋員等姓名與任職狀况開列清單即日送至本院秘書廳存照 
 
 

Page 7

 
 
　　　待外人游歷劵外交議定凡有外國學生及各　體來京遵　名勝發給姶半價優待劵一事内務敎育農商二部業已同意即日可望實行 
[司法界兩消息]  
　　法官等俾例施行期司法官官等條例曁司法官官俸條例　於本月十七日奉令公布並聲明該條例施行日期由司法部呈請定之所有各省區施行日期已由部通令各廳處察酌情形俟呈覆再行核議頃聞司法部現已擬定本年八月一日爲京師各級法嘵施行日期已經呈請照准矣 
　　法律館經費問題新設之修訂法律館本襲法律編查會之舊而略爲擴充之聞法律編查會原定預算月支一萬九千元先時尙爲寛裕自改爲法律館後當軸允予追加預算四千元而董總裁就任之後即首先增聘日東顧問一員月俸訂定四千於是追加之費祗能供顧問之俸而目前四總裁所支之俸又較之前此一正兩副會長所支之俸爲優加之總纂纂修員額旣增俸糈尤厚照現時之追加預算實屬異常支絀無可設施該館當局殊形　灼恐不免要求爲第二次之追加云 
[張作霖赴津原因]  
　　奉天消息云奉督張作霖入京之說早有所聞旋以種種事故迄未履行兹以内憂外患雙方吃緊張督决定於本日（二十七）午後六時由京專車首途西上聞擬先赴天津面晤曹督及徐樹錚後再行入都謁見總統理承商一切其最要者即爲出兵問題及總統問題張督軍日前電招孫師長回奉藉以商議各種軍事問題兹聞是項會議已於昨二十六日開始列席者有孫汲兩師長馬鎭守使張旅長劉旅長蔡旅長楊參謀長袁秘書長等文武各要人其所議問題約有數　（一）對南軍事計畫（一）籌備邊防計畫（一）軍隊分配防止匪患辦法（一）對付某氏策畫籌備軍需軍餉計畫此番會議卽將一一具體决定更聞此外有一最重要之問題極守秘密微聞奉天鑒於中央之武力主張勢將失敗對於選舉運動雖較爲勝利然此召集之新國會無論南方絶不承認即以人數問題届時果能逹到選舉總統之法定數否殊爲疑問即使届時能選出總統某派以選舉失敗早已籌有相當破壞之法决不甘心撒手預料選舉總統之際即政潮鼎沸之時爾時奉天應取若何態度設非先行議及恐臨時貽誤大計故此番亦將有所密商云云聞現决定先赴天津晤曹經略及各方要人後觀其情勢再定政策故張遂怱怱赴津也 
[吉林借欵退議第二步辦法]  
　　吉林軍署昨接劉財政廳長自京來電謂日來迭向各方進行取消一層實難作到可否即照第二步補救方法繼續磋商務乞轉商圑體聯合會從速解决迅賜電覆並電該代表等以免别生枝節彭壽叩漾 
　　孟督接劉廳長電後又接公民由京來函一件孟督閱悉即　致圑體聯合會云接劉壬三廳長來函謂連日奔走向各當道竭力要求冀逹目的詎料揆座意極堅决並無轉圜之餘地似此情形第一步恐難辦到時事日艱外患益急可否從第二步增加條件另事磋商以免日久生變等語鄙人（督軍自稱）到吉十餘年關心吉事無異故鄉苟能爲此邦造幸福無不盡力爲之自問此心可質天日此次借欵有妨吉民權利恨不即時將合同取消曾於劉廳長等成行時堅囑至再兹據來函悵然若失惟是挽回旣已無望補救以求速效即第二步增加條件是也務將此意轉告諸同仁此事萬不可緩總以速了爲是緩則牽動外交更難收拾至條件應如何增加諸同仁如以爲可望平心靜氣從長討論以期盡善是爲至禱即盼覆音 
　　孟督郭省長接劉財廳長由京來電知取消合同已不可能督軍特派軍務科長戴翼雲省長亦派政務廳長瞿根約到聯合會接洽妥爲討議第二步辦法聯合會以事體重大於昨日下午一時除幹事三十人外并請各機關各圑體代表到會討議第二步辦法其通啓者本日午後一鐘軍民兩長派員蒞會有所報告曁協商等情務乞各機關曁幹事員各縣代表諸君届時蒞會爲盼是日會議約二小時餘方散 
吉省議會以取消借歎合同已不可能特急電江省徽求同意電文云齊齊哈爾鮑督軍曁各圑體鑒屢接京電時事日急林鑛借欵案似須另籌補救方法查此案借額日幣三千萬元實　　千萬元刻與軍民兩長代表及各圑體再四熟商擬由吉江兩省各擔五百萬元劃歸省有冀逹取消合同目的能否同意速覆吉林省議會等叩有 
　　附錄聯合會宣布文云昨閱北京新聞社七月二十日報載陳文運與林鑛借欵一條謂陳文運前奉命赴吉旋京後謁見當局面述抵吉後爲林礦事已向各方面疏通已成之約并無損失各方面亦有不甚堅執之意各等語殊爲失實按陳文運到吉寓督軍署内並未出外與各方面接洽惟其到吉之日本會邀其到會伊百般退避次日人民數千齊到督署找陳某說話陳當面允向中央代陳吉人不能認可之眞情以取消借約爲目的并自認爲吉林代表陳某猶懷恐懼當日遁逃而去此當日之眞狀萬目共睹此外概係誣造此報想必陳某回京寄登藉掩其醜而懈民意特爲更正以昭事實 
[西南之軍府與國會]  
　　二十二早岑西林乘坐廣西第六號巡輪駛出内河復轉乘寶璧運艦啓行據最近消息謂西林未成行之前已預行電約陸幹卿在梧把唔陸在武鳴早經回電兼程東下故西林此行祇至梧州爲止無庸再爲西上聞其最重要之目的則在敦請幹卿一同回粤共勷時局二十四日下午消息則謂幹卿已允隨同西林東下三四日内當可抵省某署已將一部分地點騰出趕行灑掃俾作幹卿行轅同時又據另一消息謂岑陸二公將由梧州取道香港一同來粤以期快捷云云合而觀之幹卿來粤消息似　成爲事實但未審尙有變更否耳 
　　唐總裁由行營來電云萬火急廣州岑總裁伍總裁林總裁並轉唐總裁孫總載國會吳王兩議長莫督軍鑒岑伍林諸公歌電敬悉繼堯猥以菲才復蒙公推兼管參謀部長責任本難負荷公誼實無可辭值兹政府初成謹當勉承其乏惟現在身列行間未能赴粤應查照組織大綱舉部長一人兹擬以李總司令烈鈞就近代理職務請即由政務會議特任依法代表職權特此電陳敬乞查照繼堯篠叩又電云軍政府改組成立總裁諸公亦次第就職西南局勢煥然一新繼堯得附末選實深榮幸惟因親出督師未能分擔職務已派代表趙公樾村赴粤蒞會至政務會議應由各總裁推舉主席一人頃接日公江電藉悉雲老冬日蒞粤旌旗南來必符羣望繼堯謹依罼政府組織大綱並從滇黔川三省軍民之望議舉岑公春煊爲政務總裁主席並請總裁諸公一致主張庶六政得所主持中外共肅觀聽臨電無任盼禱之至繼堯銑印 
　　衆議員李載廣等提議追認幂政府案云軍政府依軍政府組織大綱執行行政權約法上大總統國務院之職權不能行使期内軍政府得於必要時代行之理由有二分述如左（甲）國會與政府相依爲用有國會即不能無政府軍政府爲軍政時代之機關非約法上之政府使非予以承認之决議則軍政府與國會即無所依據以發生關係換言之即軍政府無權提議案於國會國會亦無由施監督於軍政府揆諸憲政之旨得毋大謬理由一（乙）國會旣開本以速組正式政府爲宜惟正式政府之國務員依法須由大總統提出現大總統仍被叛逆包圍不能行使職權正式政府之組織尙無從着手而對内對外又實爲刻不容緩之圖則於此期間内暫認軍政府爲中央政府代行行政權非但應事實上之必要亦法理上之所許理由二據上述理由特提出本案是否有當敬候公决提出者李載賡羅家衡連署者王葆眞楊夢弼徐蘭墅周玨陳家鼎劉治洲張知競王傑覃壽公余紹琴唐瑜黄汝鑑王玉樹丁超五席綬李積芳陳嘉會李式番盧元弼尙鎭圭耿春宴杜潛曹王德角顯清 
　　本省當道以正式國會業經决定在粤繼續開會查兩院經費月需二十餘萬元始敷支應現除本省鹽稅撥助十萬元外其餘各省認定籌撥之數多未解到入不敷支所欠猶鉅粤省旣爲護法策源之地對於此項經費自應竭力擔荷以示提倡因擬令飭財政廳於兩院正式開議日起毎月由省庫項下撥濟持之責 
　　參衆兩院此次遞補議員人數不下二百餘員業經逐一分函敦促來粤現因省路程遠近不一所有各議員應需招待旅費車船費亟須酌量規定俾資限制聞頃特擬規定如下（一）秦甘晉吉黑等省毎八百元（二）奉直豫魯蒙藏等六百元（三）鄂蘇浙閩皖贛等四百元（四）湘黔滇川粤桂等省則臨時酌定上項辦法俟提出大會解决後即實行發給 
[何海鳴之湘局譚]  
　　湖南衡陽道衆議員何　鳴氏昨晨到鄂寓租界福昌旅館四十六號同行爲湘衆議員陳琢章等四人記者與何氏昔年有共事之雅今午走訪且叩湘局近况據何氏云張湘督自克復長沙進據衡陽後對於作戰初無充滿的主張不過人云亦云近自吳佩孚氏在湘南劃界停戰之說實行亦無若何之表示外間謡傳張督對於馮旅之種種多屬譌言不值識者一笑湘省金融至爲困難紙幣这價格已落至倒八折一時當難得整理之法因之省垣商務不能驟復舊觀而流離之民待賑孔亟中央滙欵有限籌賑又非易易張督對兹數端頗形焦悶現在劉人熙獨立於茶醴實力不甚充足毫無可慮况茶醴方面有張守昌之大隊徼擊不難掃蕩寶慶祁陽方面雖有戰事而馬濟之兵多染時疫各無戰心且有第七師之一旅爲之禦更有奉軍爲之助近聞程潛譚延闓確在郴州程等公電陸武鳴請任譚氏擔任湘省罼政尙示接到復電然斯不過程等手腕上一種運用並無推戴譚氏之誠心何氏又云張湘督毎晨八時即興以軍民兩政集於一身之人終日役役毫無倦色或有詢其有無主和之意者張答云吾輩軍人以服從爲天職和與戰責在中央現在衡陽鎭守使趙春霆設立之招撫局已於上月杪取銷矣 
[南潯路國有之决定]  
　　江西代表程道存蕭夢白日前在董事局宣佈陳督所得李總理來電謂鐵路保息可望取銷股本亦可望一律給現等情贛人士欣然色喜快到不得一見原文爲憾今日（二十六）聞督軍省長已據情函知董事局而同時董事局亦接有李總理來電報告兹將原稿錄下督省兩長公函云逕啓者頃准南潯鐵路李總理盛鐸養電稱南潯路事請歸國有多年未能解决此次重以鈞處函電咨商院部始蒙部允磋商辦法盛鐸今日偕同董事局推舉之總代表閔荷生向部正式接洽要求保息貨捐一律取銷各項股本并息分别償還現金京鈔公債百方陳說大致已得同意事機急迫並懇速催原派各代表尅日來京定議以免延誤仍乞鼎力维持一切是所盼禱等因准此除電復外相應函逹貴迅催原派各代表尅日晋京以便會商定議是盼專此即頌公綏李總理兩電其一云鐵路董事局鑒路事請歸國有經在京同鄉商酌辦法今日荷鐸赴部正式接洽要求保息貨捐一律取消各項股本並息分别償還現金京鈔公債百方陳說大致已得同　俟部正式答覆再電聞程蕭二代表務望即來至盼荷鐸養其二云鐵路董事局鑒閔和老前雖電辭總代表以事關全省仍勉同向部接洽程蕭二代表希尅日來京定議稍遲恐妨事機至盼鐸養 
[李盛鐸安然無恙]  
　　新任參議院議員李盛鐸前因患病甚篤特電令其公子李家浦（衆議員）赴京侍奉湯藥詎日來外間傳言謂李參議已病故旋又經某報據以登載以致李之戚友咸去電往詢確否兹探得其戚某君接李之復電文云電悉鐸安然無恙特復又聞日前參議賆候補第一熊元煌氏聞李病故之信立即怱怱束裝就道入京預備補缺詎行抵潯陽得李無恙消息遂遄返章門 
[寗屬省會覆選近聞]  
　　江蘇省會覆選改期昨已傳說今晚得某方面消息已改爲八月四號舉行一般運動當選者聞之莫不喜形於色因有此三日之延長可以從容組織也希望覆選除連日所紀載各人外忽又有郭定森其人出面組織其票額江浦有二票高淳一票六合二票溧水二票惟溧水現正與人交涉尙不能定故四出攬票價已出至二百餘元之鉅至鄭選此次希望當選全係溧水士紳所贊助故溧水有十票供爲鄭之基本票加之江寗基本四票合共有十四票再收四五票即可足數詎票額已經組織完備之後溧水十票中忽被顧某攬去四票又爲郭某攬去二票有此波瀾票額即零落不完郭之二票交涉結果已可退讓而顧之四票則始終不肯退讓從渠水人方面說從前旣勸鄭某出作　　　不　中途得錢變計從顧某方面說同爲江寗人當組織時有各不相擾之宣言更不應攬此四票現顧方面官言如不得議員即將出而搗亂而鄭某方面則以無故受此打擊恐亦不免釀成訴訟矣一般輿論僉謂顧係陸軍少將雖非現職軍官然身在軍籍又享軍俸按選舉法之規定即當選後亦不能作爲有效且顧某爲人平素尙稱和平又何致因不得議員而出搗亂手段其說固未可書信也其餘因票子之糾葛而發生齟齪者尤書不勝書總之此次各方面支配如得公允將來覆選或可平靜過去否則雖不致有性命之虞亦難免頭破血流之慘劇矣試拭目以俟之 
[南京快信]  
　　援粤總司令張懷芝通電巧日乘京漢車北上司令部日行公事由參謀長宋玉峯代行 
　　天津會議聞李督已電李廷玉中將主近代表列席 
　　王克敏昨乘滬寗車來寗謁李督旋即轉津浦車北上聞王係啣馮總統密命由滬接洽事竣過寗回京 
　　李督以江北各縣舉辦保衛圑地方受益匪淺昨特函請省署令行各縣將保衛圑姓名人數造册彙案呈報備查 
　　海州鎭守使白寶山前日來省請領餉械昨已事竣回防 
　　第六師畢化東圑長電軍署報告陷日由徐赴沛縣剿匪 
　　兩淮緝私統領劉槐森因任事勤奮奉令留立一年以示激勸聞劉已將所部水陸全軍十八營一律改編並彙案呈報財政部鹽務署查核 
　　安武軍軍需處長陳旨章昨乘利濟軍艦運餉抵寗旋即轉津浦車運赴蚌埠 
　　第一區省議會覆選監督俞壽璋因手續尙未完備呈省署請展期三日舉行聞齊省長已照准 
　　第一區省議員額僅十餘名而競爭者竟有二十餘人以致票價飛騰聞毎票昨已漲至二百八十元 
[杭州快信]  
　　新國會開會在即已電促兩院各議員尅期北上現浙籍衆議賆袁榮叟王錫榮童能藩蘇應銓等十餘人約五號前聯袂赴京　　杭縣上泗鄉省議會議員選舉舞弊案昨又經杭地檢廳第三次傳訊究出已死選民投樯者又有數十票之多牽涉自治委員朱竹山飭將當選人張炘監察員俞鶴鳴等仍交原保候傳朱訊究後提起公訴 
　　鄞縣地審廳推事陳錫鈞沈秉諶有赴某妓家冶遊情事爲高等經廳長訪聞令飭查辦陳等諉稱與某檢察官密往查案惡其侵越權限昨已嚴詞誥誡 
　　紹蕭戤圈沙塗被江潮冲没五千餘畝該處沙民紛紛電呈到省請求豁免糧賦已飭錢清場查勘覆奪 
　　上海兵工廠昨由快車裝運新鎗子彈五百餘箱到杭發交軍械總局存儲候令分配各圑營應用 
　　内河水警敎練所第一期已届畢業連日分班試驗極形忙碌徐廳長以天時炎熱爲體恤警士起見呈請省長停立一期已奉令照准 
地方通信 
[蘇州]  
　　盜刦米船近來盜匪横行已逹極點商旅船隻時遭刦掠前日有無錫某行米船開至宜興地方售賣得價洋六百五十元旋卽開回駛經張渚山湖面突來匪船二十餘隻蜂擁上前將該船圍隹鳴鎗示威各匪等上船將錢洋衣物搶刦一空並戳傷船夥三人開船逸去聞該事主已赴縣報案求請追捕矣 
　　實行絞犯七月二十日城内司前街吳縣地方分監奉高等檢察廳派委檢察官沈毓　提犯何大大何生禾二名驗明正身依法處絞該二犯係殺死尊親屬被處死刑之犯 
　　實行焚土吳縣知事公署本年没收煙土已禀奉省長核准焚燒並派員監視一面轉呈江蘇高等檢察廳加派檢察官會同監視吳知事當於本月二十九日在北局空地焚燒燒畢後即柬邀各委賆赴署晚宴 
[松江]  
　　覆選並不延期第四區省議員覆選投票期前經覆選監督田寶榮頒定八月一日舉行嗣因上海青浦金山等縣於初選投票時發生障礙不能依期開票一般人遂有覆選延期之揣測兹經田監督續電松屬各縣仍照前次頌布以八月一日爲投票期並令轉知各當選人儘七月三十一日以前赴覆選監督署報到李縣長接電後業已轉知各當選人矣 
　　稽查改委區員警所稽查長沈詠康經李潤之所長調委東外第四分駐所區員業　　差視事沈间　第一　　員八年來稽查長一年自委今戰後極力整飭警規毎於深夜親率巡遵隊梭巡各處故東外　論頗爲　然 
[揚州]  
　　誣控區長之呈復江都縣署前奉高檢廳令理質民婦徐陳氏控十二分區長高繼椿違法詐贓一案經趙知事派員密查此案之眞相據復該區員辦事素極認眞並無違警情事復由趙知事傳提徐陳氏訊供亦屬子虚顯係受人指使判爲誣控業將始末情形於三十日呈報高廳矣 
[鎭江]  
　　酌定獄囚工作辦法蘇省司法經費監獄一項實占多數兹江蘇高等審判廳以現在各屬囚糧項下超過預算乃酌定獄囚再作辦法凡在監人犯罪巠得一律限各工作不特所得物價除償還資本外可以彌補正欵且犯人釋放後得具一藝之長不致再行爲非昨已令飭丹徒縣倪知事遵照辦理矣 
　　通緝潛逃之德僑在滬居住之敵僑已有數人私锭日前在哈爾濱地方捕獲德人三名尙有在逃一名林德門者曾由外交圑方面請求政府通電各省軍民兩長轉飭各地方官嚴爲緝訪隨處截留勿使逃遁日昨南京軍民兩長已電飭丹徒縣倪知事曁軍警各機關轉飭所屬一體嚴緝 
[南通]  
　　麵價昻貴原因本縣唐閘復興麵廠刻因停工修理機器以致市上麵粉缺乏麵價頓昻前次上麵毎袋價二元二角刻已漲至三元誠歷年未有之高價各點心舖均呌苦不已 
　　貨稅調停辦法江北釐金改辦貨稅一案各商會要求實行二年省會議决原案此案要點在産銷進出併征一稅之後通行全省流弊不禁自絶本縣總商會主張如此刻聞財政廳與各代表議訂調停辦法試辦一年期滿再議定案各貨稅率減折征收（對折至七折）近銷之貨特别減輕土銷之貨仍不征稅 
[湖州]  
　　省議會第三區覆選之進行湖郡第三區覆選監督王豐鎬於上月中晉省謁見軍民兩長後卽蒞湖州假青銅門絲業公所組織選舉事務局即日視事現在覆選期届（八月一日）所有投票場所内應需票匭等佈置業經就緒監察管理各員亦已分别委任聞此次省議員湖屬各縣總額應有八人當選云 
[武昌]  
　　選舉拉雜談鄂省參衆兩院之新議員均已産出惟尙留鄂未發兼省長王子春氏於二十六日就軍署公宴一般當選議員順促各議員卽日登程聞各議員已定二十八晨聯袂北上王省長以兩院議賆業經選出所有本署選舉事務所俟省議員選舉辦理完竣即行收束聞結束之期已限定八月底此次選舉怪狀迭出現參衆覆選完竣尙未見事實上之訴訟昨高等檢察廳始發現其一據其第一千零四十號批牘云原具呈人温書田等禀悉鄭之僑選舉縱或舞弊何至將娼妓閔金翠陶三姐等書名投　如果屬實訴之該縣何至不予糾正且禀不如式又未貼有印花本應不理姑以案關選舉候令縣查明辦理可也 
　　祖孫通姦奇聞武昌縣油坊嶺人向家森年近三旬無所事事日惟往還於戚黨間逸則思淫因與其族叔祖開旺之婦吳氏有染近相約逃遁至省希冀永偕白首詎被其叔祖偵悉特來省垣雙雙尋獲控訴於地方廳經該廳審訊終結認定向家森爲和姦罪處以四個月之徒刑向吳氏相姦非處徒刑二月以正風化已於日昨宣告判决矣 
雜評一 
[林礦爭潮之第二步（默）]  
　　吉黑之林礦借欵不能逹取消目的而備允修改條件雖未知修改之程度何若然無裨於實際上之挽救亦大略可逆覩矣 
　　雖然近年來人民與政府相爭之事亦多矣曾有一事政府因輿論之激昻而稍稍讓步容納人民幾分之意思者耶今雖第一步要求之目的不能逹而第二步之修改條件政府固已予人民以磋商餘地矣不得不謂爲政府表面之讓步也 
　　或曰此次吉黑人民之爭幸有吉黑當道協助之耳今所以有修改條條之讓步者豈爲顧全人民而讓步哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南軍進窺南台之商家消息]  
　　閩浙兩軍會同攻粤現正積極進行昨日滬上閩帮商行合成乾記等接到該處來電謂閩省衝要之南台地方現有南軍圖由該處進攻以分北軍之勢是以日來異常吃緊時至傍晚禁阻交通鉅商富家遷避他處在滬所辦雜糧麵粉等貨應請暫時緩裝所有運貨來申之各商輪恐亦因此躭延日期云云 
[勸募短期省債之爲難]  
　　江蘇財政廳長胡翔林此次籌募短期公債一百五十萬分令全省六十縣知事曁各商會攤認負擔並以上第爲特别區域攤派五十萬限八月底截上曾經沈知事邀集兩商會董及四市十九鄉各經董集議如數攤認在案兹悉此項短期公債曾經省議會提議否認咨請齊省長設法取銷尙未核准而財廳以截止期限已迫現仍竭力進行通令催促查此次上海所攤者即引翔鄉一小區亦攤派至五千元之多惟此項公債自省議會提出否認後雖經各鄉董竭力勸導至今尙無人應募故各鄉董頗覺爲難云 
[麥料轉口稅展免一年]  
　　上海總商會前因滬錫兩埠麵粉公會請求續免内地往來小麥稅釐並免除出洋照費曾經轉呈北京農商部財政部稅務處核示昨由農部田總長批示云呈悉查麥料免稅一案前准財政部咨復各節經本部批示在案兹又准稅務處咨稱本處查貴部咨稱各節是粉廠營業雖日漸推張而採辦原料轉因之困難自當量予維持因擬除内地稅釐曾經財政部核明上年因麥料免徵所受損失甚鉅未便展免外其由此口運往彼口麥料應納海關稅應准自七年五月一日免稅限滿之日起扣至八年四月底止展免一年俾得藉以維持一俟此次限滿應即照常完納不得再行展限以地限制並訂明此項麥料免徵一以由此口運往彼口之海關稅爲限其經過五十里内外各常關應納稅項不在免徵之列又或有報運麥料出洋經本處特别通融核准者亦仍須照納海關稅項如此辦理似於國課商情尙能兼顧業經本處令行總稅務司轉令各關稅務司遵辦并會同財政部通令各海關監督一體遵照等因前來合行批示仰即轉知遵照此批 
[標賣南琛軍艦]  
　　滬南海軍總司令部標賣南琛軍艦於昨日（三十一號）上午九時在署開標該艦現泊江南船塢船長二百八十尺寛三十四尺吃水一十七尺排水量一千九百五十噸馬力二千八百匹速率毎小時十三海里 
　　英文滬報云中國舊兵船南琛已於今晨在江南製造局以銀四十五萬兩售去舊船之價若是之高實爲前所未有按該船乃三十五年前在德國建造長約二百七十尺寛約三十三尺深約二十四尺裝有雙螺汽機投標所出之價以福州長安汽船有限公司爲最大航業家多人以爲今日造船材料縱甚昻貴然該船亦祗值銀二十五萬兩左右蓋該船裝修已由中政府拆除僅餘一船體而已購主今須重置裝修及汽機汽鍋等物約需費銀二十五萬兩則不啻以銀七十萬兩購得此船也該船改造後其容貨量不出一千八百噸據某航業家云該船在平時作廢鐵賣至多值價銀五萬兩 
[新船定期試航]  
　　英文滬報云耶松老船塢所造瑙威貨船斯洛伐號下水未久正在施加最後一重之油漆定本星期六日上午九時試航 
[德人行使假護照之處分]  
　　德國駐華公使館參贊瓊姆根（即華而脫抱啣）與前在南京路六十四號門牌德國戰報館爲主任之搿克司門（即亞多色而克）因將僞造之俄國領事署護照在哈爾濱地方行使被駐滬俄總領事查悉咨照總巡捕房禀請公共公廨出票派令西探目壳羅香前往哈埠將瓊姆根等兩人移提來滬迭經公廨訊供明晰判候會商核辦在案昨届判决之期由捕將兩德人解廨請示關會審員會同英卓副領事於九時半升坐第一刑庭磋商之下援筆判曰被告瓊姆根搿克司門收受行使僞造俄國護照罪已成立判各押西牢一年期滿解送護軍使署核辦 
[虹口華捕重上夜差]  
　　七月三十一日文滙報云虹口中國巡捕昨夜一律上差此爲前星期五日虹口鬧事後之第一次是夜且有特别巡捕多人協同巡邏毫無騷動之象虹口境内一切漸復舊觀不致再起事端 
[西報評論日僑意見書]  
　　字林報論日僑意見書略謂一星期前亂中殞命之日捕舉殯時工部局總董親往執紼予以非常之禮貎當時吾人希望以爲此乃虹口滋事中之尾聲矣不幸日僑居留會之要求書今竟發表其所言者異於吾人之預料以吾人所知該會乃正式圑體之性質有徵收日僑捐欵以津貼其國民學校之權會長爲伊吹山氏其人近被舉爲工部局議董之一吾人甚望日文報紙所載伊吹山署名於要求書一說之非爲事實也事有出於無知者當曲予原諒日僑居留會之要求書原係對工部局而發者乃該會先竟披露此文於報紙吾人願信該會初不知此種舉動之破壞禮法但其要求書則未可加以同樣之原諒第一書中將七月十九日以前所發生之事件不置一詞觀其所言一若謂華捕無端突起亂擊日人者然此種漏筆勢必引起最惡劣之印象今當討論者乃亂事起因孰負其責之問題現有極良好之理由可信日人首先開釁日本水兵有毆辱中國某舖主之行爲華捕拘之舉動極爲正當乃日人因此大怒遂起釁端華人天性不好勇鬭狠上海華捕之紀律可使吾人敢斷言華捕先受甚重大之欺侮而後始被激成事固可憾然純出天然之七月十九日暴動也以言損失日人若得賠償則中國居民亦應同得賠償而以不幸鐘表店主自與日本水兵相爭後迄今不敢開門營業者爲尤甚至於劃出租界内虹口北部爲一種日本國非經日僑居留會至尊無上之同意他人不得執行職務於其中此種要求吾人無以形容之姑名之曰兒戲而已無論從何觀念點言之此層皆無理由若從有選舉權人數言之此層尤無情理按上海納捐外人有選舉權者總額爲二千零二十人内僅有日人二百六十八人再此二百六十八日人不全住於虹口且虹口産業其爲英人所有者縱非大多數至少亦必佔最大部份試問日僑居留會有何權力遽自視可使大衆聽其指揮此誠吾人所願知者吾人今所以明白言之者爲上海安甯計不得不然且以今非粉飾敷衍之時也明白之言論决不致碍及協約國之良好邦交想東京政府洞明事理當不致因純粹地方問題而怏怏不快此問題之是非想東京政府知之轉較上海若干燥烈日人爲詳但旣爲地方問題亦當有明晰之了解上海爲公共租界外人之居此者國籍不一已有多年相安無事彼此皆大滿意若一部份希圖指揮其他各部份之謀則爲上海所未有今日亦不容有之否則上海制度之基礎將全被摇動矣今日有投函者提出若干適當之問題其言雖簡其意甚明足見虹口風潮與日人態度已激起匪小之感慨尙望工部局採取堅定態度無論如何不可因受迫而於此時增招日捕至於因亂事而發生之他種問題當俟亂事之正式調查完畢後始可辦理租界中各方面之利益皆須兼顧而中國居民之利益亦未可忽視也 
[再誌新大方棧之大聲響]  
　　英租界愛多亞路三洋涇橋西首J字九十號門牌新大方棧後樓正中房間於前日午後二時四十五分發現炸彈爆烈聲振遠近經巡街捕馳報捕房派探前往偵查等情已紀昨報兹悉該棧已開多年所寓旅客並無政界中人亦無黨派關係况棧中生意不甚興旺當不致被人嚇詐故捕房探捕詳加詰訽毫無疑點可資研究聞此房是日適無人居而中間窗格未閉彈由窗口抛入落於檯上立即轟發洞穿檯面墮至樓板故檯子與樓板均已燬壞一時鄰居疑爲火警紛紛將牌門關閉是以救火皮帶車亦拖至門前嗣經詢悉羹非火焚始行驅回其左右隣居咸於事後向之詰詢據該棧中人謂棧中從未開罪於人深堪自信或於抛擲時適被大風誤吹入内亦未可知云 
[竊毁鐵路軌件之刑律]  
　　滬杭甬路局致浙省沿路各縣署公函云奉交通部令開凡竊毁鐵路上已成之軌件應按妨害交通罪章内所定各條分别科斷不得僅以普通竊盜論業已行知司法部轉飭各省司法機關一體遵照仰卽查照等因相應函請察照嗣後遇有竊毁軌件之案發生獲解人犯應請遵照部令按照妨害交通罪處治並懇於判决後通知本路以資接洽 
[三誌北新涇巡警追獲匪徒]  
　　北新涇巡警在虹橋鎭追獲匪徒張文華被匪鎗傷巡長等情已兩誌本報兹據另一訪員報告云上月二十七號傍晚有盜匪三名經過淞滬警察四區四分署虹橋分駐所門首該所巡官白振泉見其形迹可疑即派巡警三名尾隨至曹家宅地方上前盤詰並抓住張順招（卽張文華）一名其餘兩盜見巡警徒手無械遂思刦奪各出手鎗轟擊該警即張盜擋之彈中頭部巡警眼角亦被流彈帶傷各警即狂吹警笛隣近居民聞聲馳來盜黨見勢不敵携鎗逃逸事後由同往之警士將張盜帶所轉解四區警署經署長向張盜略詰一過諭送紅十字會醫治待其痊愈再解警廳懲辦 
[唯亭鎭刦案近訊]  
　　搶刦唯亭咸大典當案内之盜匪業經水警先後拿獲陳常林王梅亭二名前日又由隊長王壽良購線緝獲沈金寶即大塊頭一名暫押淞滬第一區警署昨由水警第一區長沈葆義來滬親謁淞滬警廳長徐國樑禀明沈金寶實係此案首犯請即提回併案懲辦當由徐廳長飭將沈金寶一名交由沈區長立命水警偵探張阿妹李德標徐長林趙坤榮等解回閔行聽候訊辦又水警第三隊隊長王壽良購線飭探於前日（二十八日）偕往嘉興續獲夥盜馬阿有一名解滬經王隊長訊據供稱已獲之沈金寶係伊表兄並認聽糾同往唯亭搶刦得贓俵分不諱王隊長遂於昨日飭將該犯馬阿有解回閔行歸案訊辦水警第二廳長趙會鵬以唯亭盜案業由第一區長沈葆義先後緝獲陳常林王梅亭沈金寶馬阿有等四名報告到廳據稱曾經提訊供認糾夥搶劫得贓不諱惟内有起意之熊先生高阿炳等在逃未獲現正飭探查緝等情現旣獲有以上各犯且據供認確實自應解廳先行訊辦故於昨日電令第一區長迅將所獲之陳王沈馬四犯派隊獲解來廳以憑澈究又一訪函云搶刦唯亭鎭咸大典當各盜匪自得贓後現均竄匿滬地經江蘇水警二廳第一區署派探帶同眼線來申會同滬南一區警署前往大王廟南首緝獲嫌疑犯沈金寶一名婦陳氏及女孩各一口解區略詰申解警廳司法科昨由劉科長提訊據沈供稱民人並非沈金寶實名吳慶林向在嘉興開設銅錫器店姘婦陳氏亦已相處四五年惟該婦曾經姘識盜薰陳常林拆開之後始隨民人度日以致陳盜時思陷害然民人素有恒業豈肯爲盜所有吊案之衣箱數隻均係已物請求鑒察云云詰之陳氏及女孩供詞相符劉科長以一面之詞難以憑信遂諭陳氏及女准即覔保出外沈金寶押候派探詳細調查復候核奪 
[鄂省難民過境]  
　　前日下午閘北到有口操鄂音之男女難民百餘人中有衣服清潔毎人隨帶高大竹箱不類逃荒者當晚借宿太陽廟内經四區余署長查悉立派長警前往彈壓以防滋事一面派巡官帶同地保向爲首之王文軒索閱護照知若輩由鄂小廣濟縣出發時共有男女一百八十八人沿途死亡者甚多該護照即廣濟縣胡知事所給遂據情禀覆余署長昨已押令出境向寶山方面而去 
[水警改編後之考察]  
　　蘇省外海内河水警第一第二兩廳業經一律改編以專署長改爲區長分署長改爲隊長一等巡官改爲分隊長曾由廳署通飭遵照在案兹悉二廳趙廳長以水警官制自改編後應派員分往各該區署點驗考察並調查設防地點如有未妥者另再布置以期防範周密故於前日派委廳署王督察員先至閔行考察第一區查畢再行考察二三兩區以昭愼重 
[兩路旅行指南出版預誌]  
　　滬寗滬杭甬兩路旅行指南前經任局長飭由編查科按照部頒程式迅速編印業誌本報兹聞此項旅行指南已由編查科編次告竣不日出版内容頗爲豐富兩路沿途風景影片尤極精緻將來按年發售與旅客商業不無裨益云 
[核算車運噸價之準則]  
　　滬杭甬鐵路運輸總管通告全路各站文云凡核算噸價如奇數不及四分之一噸概照四分之一算費例如四擔二十斤以下作一噸之四分之一四擔二十一斤至八擔四十斤作半噸八擔四十一斤至十二擔六十斤作一噸之四分之三十二擔六十一斤至十六擔八十斤作一噸核算運費起碼照十五英里計算 
[華泰輪船陷入泥沙]  
　　招商局愛仁輪船前在鎭江焦山撞沉華商通利公司所租運鹽之華泰輪船後雖經迭次呈請交通部飭令賠償迄尙未結聞該輪被撞之初幸卽駛擱山脚浮沙故台夾頭二艙均露水面雖所裝鹽斤均已被水化去然對於船身施救尙易嗣因延不撈救故已逐漸下沈近兩日來因潮水增漲更陷入泥沙之中經過各輪祗見桅桿一叚約二尺餘長浮出水面其船身已無蹤跡矣 
[大豐永號騙案近聞]  
　　英租界愛多亞路大豐永雜糧號主張禹門曾於前年僞造棧單串同宛子瑜等向華洋各商騙抵銀三十餘萬兩案發後該號東夥即棄店逃逸嗣經捕房將張緝獲解送公共公廨訊供判押一面由理賬員王松堂查得大豐永徐州分號經理楊實之尙該滬行銀一萬四千餘兩禀經公廨將楊提案訊問因兩造賬目不符供詞各執遴派第二查賬員王梓康查明賬目復候再核在案前日又經李襄讞會同英卓副領事訊據駐廨理賬員王梓康聲稱查得原告賬簿内被告楊實之應該滬號銀一萬四千六百八十七兩七錢八分惟核對被告簿據祗欠銀九千零七十九兩一錢三分所錯銀五千六百零八兩六錢五分係原告賬上多付之誤以致數目不符現將查核兩造之賬據開明清單呈請察核中西官磋商之下當即簽判曰旣據查賬員查明被告實該大豐永滬號銀九千零七十九兩一錢三分着楊實之照數還銀違干未便 
[碱業公會成立]  
　　上海塊碱同業和懋成等十六家邇因同業競爭貶價售賣公議組織公會以期統一曾經公舉和懋成主石榕甫爲籌備員通告同業訂於七月三十一日齊至福建路陶朱里開成立大會並公舉會長副會長及華洋議董昨日届期該同業全體到會首由臨時議長報告開會宗旨云蓋聞商業之振興貴乎固結圑體所以世界上有社會有公便更有交易所溯　碱業爲雜用必需之品近年銷路日廣尤以洋碱爲社會上最所歡迎惟營業雖廣究屬尙有缺憾若不急圖聯絡誠恐自相摧殘利必外溢於是同業咸願早日成立公會冀得有所遵循並經卜内門公司大班傅祿德（譯普）極表贊同從此協力同心共商進行之策倘外埠碱業欲入本公會者須遵章註册納費以維秩序而保信用諸公皆碱業巨擘請各抒所見俾資討論云云衆皆贊成並由葉錫卿王湘泉等聲稱今日之會就此宣告成立惟公舉正副會長及華洋議董須採選舉法選定之衆亦贊成本當即日開票祗以卜内門公司大班傅祿德及上海經理韓士蘭由英來華之調查員瓊斯聞有赴會參觀之說遂議定於下星期六開標並聞是會除十六家同業齊到外尙有經理卜内門之華綸恒利二家及卜内門公司華人葉常華亦均與會演說云 
[烟酒公賣分棧更易經理]  
　　江蘇第二區菸酒公賣分局長李碧澄據第二分棧經理李光庭呈爲更舉經理陳請轉詳給諭備案等情昨經指令云該經理任職經年深資臂助現在有事回籍似難挽留旣由同業公舉德隆彰經理潘其俊接充承辦自應照准除分别轉呈給諭備案令知潘經理外合再指令知照此令又訓令第二分棧新舉經理潘其俊云照得第二分棧經理李光庭呈稱更舉經理陳請轉詳給諭備案事竊光庭自上年經同業推舉爲商棧經理以來適值時局艱難徵收短絀駑駘勉竭精力爲衰現因有事回籍未能兼顧當經邀集同業另行公舉兹經舉得德隆彰經理潘其俊接充承辦業已全體允洽一致贊成所有光庭經手之單照等各要件均經當場交代清楚嗣後棧内一切公事概歸新經理潘其俊擔任爲特具呈請求局長鑒核轉詳省局備案給諭接充以重職務實爲公便再八月一日起所有棧内單照公文等件均改用新經理潘其俊名義合併陳明等情前來查該新經理事理通逹本局長素所諳悉現在李經理有事因籍礙難挽留已由同業全體公舉該新經理接充承辦本局長亦表贊同此後公賣上一切進行手續仍望積極整頓俾資臂助除令知李經理外仰即將該分棧單照公牘等件分别接收清楚造册具報一面仍候轉呈給諭備案可也此令 
[辦理敎育人員之獲奬]  
　　上海縣知事接江蘇省長公署訓令云案准敎育部咨開案准咨請奬工蘇辦理敎育著有成績人員王朝陽等一案前經本部咨行銓叙局核議在案兹准復開於本年六月二十七日奉大總統指令呈悉均准如擬給章此令等因查案内徐慕杜汪家玉章欽亮張鏐袁希洛等五員均奉准奬給六等嘉禾章吳濟時王朝陽楊鼎復周徵蕚何其焯過探先陳廷翔黄迺穆何鎭寅等九員均奉准奬給七等嘉禾章鄭爲霖朱楚善唐昌言顧公毅李元蘅蔣乃曾陳嶸李宗鄴顧忠宣錢基厚沙元榘孫澹源陳維國葛懋昌許樹灌張言揚施祖恒徐守清王登雲袁培基等二十員均奉准奬給八等嘉禾章胡煥奎吳寶琪王鴻飛倪宗伊陶守恒等五員均奉准奬給九等嘉禾章應依照勳章收費細則塡發徐慕杜等動章憑單三十九張檢同履歷表三十九張送請查照分别轉發並希取具履歷咨復本局以憑註册等因到部根應檢具勳章憑單履歷表咨請查照飭發塡報以憑咨局註册可也此咨等因並送憑單履歷表各三十九張到署准此合將憑單履歷表照發令仰該知事遵照即由受動人備費持單赴局具領一面仍將履歷表塡明呈報以憑彙咨此令 
[八區選舉訴訟第一審結束]  
　　省議會議員初選舉上海縣第八區選民諸鴻儒在上第地方審判廳控該區投票所管理監察各員李恂陳籛若顧鏡清朱則誠趙登鰲楊春膏曹九思諸崇瀾沈寶寅王緝熙張志濂楊洪鈞楊鴻藻胡人鳳何煥其徐世逹等違法選舉營私舞弊一案業經地審廳迭次開庭辯論終結已誌本報兹悉此案業經該廳判决原告人請求駁回訴訟費届歸原告人負擔其理由謂本案原告人主張選舉無數其理由有二兹分别解决之（一）冒替投票原告人主張第八投票區内蒲淞市選民王南山王恪生嚴賓潘少山胡湘帆徐俊卿何在天張增八人均已死亡被人冒替投票選舉應作無效云云查本届省議會議員初選舉投票先由初選監督責成鄉董由鄉董委託圖董分送通告單該原告人身充二十八保十九圖圖董旣發見本圖内選民王南山王恪生等均已死亡何以當時並不報告將通告單繳銷直至投票以後始出而主張選舉無效豈預留訴訟地步耶本廳因事關法律問題卽以投票簿内所列選民至投票時已經死亡由他人冒名投票當時未被投票管理員監察員察出該區選舉是否作爲無效等情電請大理院解釋奉大理院敬電内開電述情形如其結果致不足當選積數自屬當選無效等因查本届省議會議員初選舉上海縣 
 
 
 

Page 11

 
 
初　區實到投票選民總數計五萬一千一百六十八人檢閱選舉錄初選當選人名額爲五十一人以得三百三十五票爲當選此次選出之初選當選人五十一名其得票最少額爲四百六十八票内蒲淞市初選當選人曹九思得四百六十九票即除去原告人指爲冒投之八票亦均超過三百三十五票當選票額之數按照上開院電並不發生當選無效問題（二）簽到人數不符 
　　原告人主張投票日至下午四時半票紙已盡投票簿内尙有五六個花押簽剩寶爲選舉違法云云本廳當詢以是否眼見則稱係聽人說的可見毫無根據况查第八投票區投票錄記明選舉人名册選民總數爲七千八百三十九人正式投票之投票人總數亦七千八百三十九人適相符合再查蒲淞市投票簿簽字欄内並無空白尤足見原告人之主張毫無理由至謂是日有選民攫票情事投票錄旣未記載自不能憑空主張云云 
[各省繭行竃位之調查（續）]  
　　産地開原鄉林公益灶三十二具徐公興二十八具裕昌二十四具興昌三十二具綸餘十二具九昌二十具振業十二具恒益二十具綸源十六具産地開化鄉永泰昌四十具公泰昌同公泰豐四十八具朱春和四十具周公興十八具公益泰十二具産地北上鄉開泰二十具浦信裕三十具滕震昌上十具華勤益二十具周公和三十二具鴻昌二十八具公和二十六具浦協昌二十具周源昌十六具雙甡十六具北下鄉鴻聚四十具公泰和同義昌三十六具綸和成十四具蔡鴻運十具錫昌同義源五十二具公泰祥四十具泰綸十六具公和泰二十具公綸十六具懷上市恒興十四具元記上十八具利記上十具恒益同顧東新二十具恒源豐同恒昌二十上具恒和同恒裕十六具過协昌四十具仁昌祥二十八具公泰康三十六具恒德隆二十具怡昶十六具成裕二十具同和同元仁十六具懷下市 
源源四十具泰昌祥三十具德仁興二十八具范和祥三十四具薛洽盛二十六具永興三十二具華仁昌二十四具同利盛十六具利生二十四具彙源二十八具厚生二十四具悅和十六具振華十二具洽昌二十具源茂二十八具履昌十六具南延市 
華豐和二十八具華福昌二十四具華元昌三十具陳義隆三十具長泰昌二十四具純和三十二具禮和二十四具（未完） 
[基督敎會勉勵會今晚開會]  
　　基督敎會勉勵會此次徵求成績頗稱優美兹定今晚閉幕由會長葉梅生君主席錄其秩序表如下一宣布二唱詩三祈禱四口琴五讀經六唱詩七各堂報告八銅樂九舞電棒十鋼琴獨奏十一報告本會徵求成績十二violihduet十三發給奬品十四四音合唱十五茶會 
[培立學校之新氣象]  
　　新閘愛文義路聖公會聖彼得堂牧區所立之培立學校創辦以來迄今二十餘載今已得有西式高大房屋一所用爲校含屋宇寛暢光線合宜自下學期開學即行遷入現凖擴充學額添招新生除高等小學及預科外附設英文專修科以餉有志速成英文之學子該校校長敎員多係聖約翰大學之畢業生管理合法敎授精良聞定於陽曆九月初二日即隂曆七月二十七開學云 
[培德學校校董會成立]  
　　虹口清雲里培德學校學生逹二百人現正積極進行銳意擴充昨晚開校董成立會於大觀樓列席者有關紫田胡燿廷歐陽星南關仁山陳翊周其餘如勞敬脩唐仲良等或因他往或因事阻未克到會當晚一致通過校董會簡章及商議一切進行事宜各願盡力相助并議决增加校董俾得羣策羣力爲粤校一放光明云 
[坤範女中學之籌備]  
　　新閘梅白克路頤康里坤範女子中學籌辦匝月將次就緒其敎室宿舍頗爲暢適聞近日報名者紛至沓來寄宿舍已將額滿通學生尙有餘額兹定於夏曆七月初十日開學云 
[棉紗價格增高]  
　　近三四日間本埠本廠紗之價如十六支水月文明丹鳳地球等牌毎包漲銀二十兩上下二十支十四支價亦然（逐日市價參觀商務欄）其故因有印商台堆新沙遜庚興等行在市搜羅八九千包囤積待時所致日商三井鈴木茂木等行亦收進不少查印紗一項平日香港上海兩埠約存六七萬包今則祗存一二千包東洋紗來源亦稀行家尙不肯開出昨日東方紗廠開出十六支文明四百包大包一百六十兩旋由掮客（麥歌）（喬則夫）（上谷川）等欲向該廠加價續開該廠大班馬勒須加至一百六十五兩且尙不允多開是以人心趨高大有一日千里之勢所有天津牛莊漢口等埠存在紗號之本紗約五六千包於上星期間紗價尙平之時已爲信息靈通之各日商搜羅殆盡故此數日間駐滬北帮日有購進然大利早已被人先得矣 
[報告七月份油豆餅銷數]  
　　南市油豆餅萃秀堂公所昨日將上月份全月號商益昌錦記祥泰中和興順記等全市豆子大簍豆油小簍豆油豆餅等銷數開報同業計豆子一萬一千三百五十六石九斗大簍油三千五百三十七件上簍油一萬二千八百二十七件豆餅六萬五千二百八十三片并將所收廟捐元一百七十九兩六錢八分八釐開列清單報告各董查照比較前月豆子多銷三千八百石大簍油多銷一千二百件小簍油多銷二千件豆餅多銷二萬上千片 
[逹商律師返滬]  
　　法國法學博士逹商律師於歐戰開始時自告奮勇回國從戎現在服務期滿由法國乘坐郵船來申仍在法租界大馬路第六十九號門牌執行律師職務 
[浦東爛泥渡火警]  
　　浦東爛泥渡花園石橋顧青山顧春濤所開鞋子店之草房昨日上午十一時因炊飯遺火積薪陡然起火勢頗劇烈旋由該鎭第九區救火會員急驅皮帶車到場撲滅計燬草房二間瓦屋十一間内以住家居多事後由崗警將顧青山顧春濤二人帶入三區警署經曾警正略詰一過諭飭押候查明起火緣由再行核辦 
[保護茶樓之布告]  
　　淞滬警察第二區署長昨日發出佈告云奉淞滬警察廳長令開案據商民姜開永呈稱竊查小西門外王家闕路有滬杭車站有審檢廳客商行人往來不絶但四顧茫茫居戸寥落欲求一駐足之地而不可得况轉瞬酷署薰蒸行旅尤苦民人惄焉憂之因籌設茶社一所名曰海上同春第一樓以便行者之休憇惟該處旣荒凉寂寞居民復良莠不齊誠恐地痞流氓利用爲薈萃之所敲詐之地不惟營業攸關抑便民者而反以擾民也縱有崗警維持而地廣崗稀難免鞭長莫及此民所以鰓鰓焉不得不思患預防者爲此具呈陳請仰祈廳長俯賜鑒核准予給示保護以維營業而安行旅實爲公德兩便等情除批示呈悉仰二區署長就近查明繕給布告以資保護可也原呈併發外合行令仰遵照等因奉此查該商民所設茶樓旣爲便利旅客又足以維持營業懇請給示禁止地痞流氓聚衆滋事藉端敲詐殊與地方安甯秩序大有裨益本署長夙抱除暴安良之旨自應准如所請除飭本署長警一體加意保護外合亟布告仰該商民及行旅人等一體週知嗣後遇有地痞流氓擅在茶樓聚衆滋事藉端敲詐情事准予鳴告崗警拘拿重究不貸其各凛遵毋違切切此布 
[蔡和林爲妻開弔]  
　　前兩浙緝私統領蔡和林交卸後現充江蘇督軍公署副官近因其夫人之喪於日前回滬北公寓治理一切定於今日假泥城橋壽聖菴領帖除軍政各界往弔外並有前在兩淮所部各營屬員聞信來滬弔唁云 
[修建公共坑厠]  
　　閘北各街路公共大小便所年久失修日漸坍毁兹經四區余警正查悉函請工巡捐局從速修建毎日責成清道小工洒掃潔淨澆以辟疫藥不俾免臭氣四溢釀成疫症所有新閘橋西北堍之公厠已先由工程處建築工竣矣 
[窮途落魄之可憐]  
　　河南人李啓明流落在滬乏資回籍前日至北蘇州路三泰碼頭投河圖盡由捕查見設法援起昨送公共公廨經中西官詰悉前情判李留候函送河南會館設法遣回原籍 
[船夥失足溺斃]  
　　張阿林之碼頭船前日在怡和碼頭承裝卜内門肥皂三百餘箱正在搬運之際船夥賈唐生忽然失足墮浦溺斃事後由張報知死者之母潘氏雇工打撈一面報告水巡捕房及救生局代爲尋覔聞屍身現未撈獲云 
[承認誘姦養媳]  
　　西門内西倉橋左近嘉定婦人姚施氏家之童養媳巧貞年十七歲近被鄰婦王陳氏勾引到家與無賴徐春堂苟合兹爲姚施氏查悉前日偕子（即巧貞之未婚夫）姚其仁至二區二分駐所禀控經署員飭將王陳氏徐春堂與巧貞一併拘解到所詰訊各被告直認不諱當以案涉刑事遂將原被一干人移送地檢廳訊究 
[兩孩何在]  
　　停泊浦東寶隆棧碼頭之建康輪船昨晨起椗開往興化等處當該輪未開之前碼頭巡丁目覩有婦人譚林氏携帶兩孩登輪迨該輪解纜後該氏忽在碼頭上徘徊當爲該巡丁查見以其情有可疑詰問該氏兩孩何在該氏言語支吾遂拘送水巡捕房當在該氏身畔搜出小孩所帶之銀鎖片二個小銀手鐲一付由梅捕頭提訊後飭探將譚林氏並證物轉送地方檢察廳訊辦 
[串拐小孩之懲治]  
　　住居新閘愛文義路一千五百七十六號門牌之徐史君控鎭江人劉阿四揚州人劉元松串拐伊家八歲男孩徐榮生圖賣等情由捕將劉等拘解公共公廨訊供管押在案昨晨解廨經中西官復訊屬實判兩劉各押西牢一年半以儆 
[招領抛棄在途之棉花]  
　　浦東三區警署巡邏警郎廷山等前晚在其昌棧查見棉花三麻袋約重百餘斤抛棄在地無人看管當即帶回警署禀明曾警正存候出示招領 
[刑事改爲民事]  
　　成衣匠甬人蔡仁法曾於上月二十五號在浙江路乘坐六十四號電車至北海路不給車資被查票人應世華查見喚捕拘解公共公廨訊判押候查明再核在案昨晨由捕將蔡解廨請爲復訊原告電車公司西人投稱被告將公司發給苦力人等所用之免票持至電車上混用殊與公司營業有關是以公司尙擬另以民事起訴現請將所控刑事註銷云云中西官准如原告所請判將刑事案註銷被告關釋 
[刑訴證據不足]  
　　凌承志昨至法公堂控稱前被某洋行式老夫錢選甫以收取小租爲由騙去洋五十元及至二月間貼鄰失愼商店房屋稍有損壞錢卽前來稱欲築笆修理商人當即暫遷别處並在門前貼有暫遷字樣詎錢竟將該屋租與别人迨至修理完竣商人遷人錢即偕一洋人到來逼令商人於兩小時内遷移似此辦法實出情理之外請求訊究並請追還被騙洋五十元錢延賚美律師代表聲稱原告早已向被告退租房屋故此修理後租與别人况凌前租此房時係向行中直接租下豈有被告向原告索取小租之事請察中西讞員以原告所控刑事證據不足遂判將案註銷至請追小租一節着原告自赴公共公廨起訴 
[客棧未領執照]  
　　寗波人鄭阿順在新閘派克路一百另三號門牌開設客棧未向工部局捐領執照兹被捕房查悉以其違章特請公共公廨出單昨日將鄭傳案請訊中西官判鄭退去聽候查明於星期四日投案再核 
[容留茶客賭博]  
　　裏虹口街八號至十一號門牌某茶館主顧金寶北西藏路二百三十九號門牌某老虎灶主王堂生均因容留茶客聚衆賭博抽頭漁利被一千一百四十三號及五百九十六號一千四百十三號等華捕查見先後將賭具帶入捕房禀明捕頭請廨出單傳究 
[嗎啡犯收押候究]  
　　無賴姚震甫專在鄉間施打嗎啡針漁利前日被閔行鎭縣警察第一分所長警杳獲抄出嗎啡針一只針頭十個嗎啡九十包藥粉一包申送縣警察事務所昨日轉送地檢廳經檢察官提案預審之下奍判姚收押候究證物存案 
[男婦在途互毆]  
　　江北人瞿學羅與揚州婦人李趙氏在虹口西華德路因索欠起釁互相扭毆由捕查見將男婦兩人一併拘入捕房捕頭飭各存洋保出候示 
[糾黨行兇之科罰]  
　　住居愛而近路高壽里之王寶生王文明王祝氏同控崇明人王彩根糾黨行兇致被毆傷等情昨晨由捕將王拘解公共公廨經中西官訊供之下判王罰洋三元充公 
[無賴攫取毛巾]  
　　無賴盧武夷前在法租界小東門外向浦東婦人張氏購買毛巾乘隙攫取毛巾三打圖逸即由張氏大聲喊捕經行人劉太帮同追獲喚到巡捕連同原贓帶入捕房昨解法公堂由張氏與見證劉太禀明前情請究詰之盧供認不諱判押西牢二月贓給張氏領去 
[無賴攫取絲頭]  
　　無賴王阿二在北西藏路攫取顧福林之絲頭圖逃被包探侯阿保查見帮同將王追獲連贓帶入捕房押候解廨請究 
[浦東天主堂失竊]  
　　浦東張江栅附近界溝灣地方之天主敎堂曾於去年失竊一次報警查緝迄未破獲前夜又被竊贓挖洞入内竊去大毛氈一條計重一百餘斤及衣服等物該堂曹神父除報請該管第七區警署派警嚴緝外昨又函請淞滬警察廳通令各警區一體協緝 
[無賴圖竊未成]  
　　無賴浦榮榮前晚携帶斧頭掩入新閘路八號洋房西人奎而其家圖竊當被該西人覺察遂用電話報告捕房飭探前往將浦拘獲昨解公共公廨經中西官訊實判浦押西牢一年半期滿逐出租界 
[小工偷竊鐵條]  
　　梧州路一千一百七十三號門牌某貨棧司賬龔利生控小工邵祺秀竊取鐵條五十條昨晨由捕將邵拘解公共公廨經中西官訊實判邵押西牢半年 
[指使婢女行竊之發覺]  
　　粤婦陳林氏指使七浦路一千另四十號門牌金蓮舫家十三歲婢女金阿香竊取其主鐵箱内所儲值洋一百八十元之金珠飾物現洋鈔票逃逸經金察悉報告捕房派探將陳林氏與阿香一併拘獲昨解公共公廨經關讞員會同英卓副領事訊據中西包探禀明前情並請展期開審俾便調查判林氏與阿香分别還押候下禮拜三再行解訊 
[摸竊巡捕銀表]  
　　竊賊鄧新文前在法租界内摸竊三百零九號落差華捕身畔所帶之銀表一只圖逸當被該捕察悉上前追獲連同原贓帶入捕房昨解法公堂先由該捕上堂禀明前情請究詰之鄧供民人實因貧苦無奈作此不端之事求恩寛宥中西官判鄧押西牢二月贓給原告領去 
[三誌女子行竊之敗露]  
　　行竊滬城道前街朱松溪家銀水烟袋二只珠練一條線春長衫一件之女子王阿寶業由警區拘送地檢廳預審明確判令收押贓給失主具領聽候起訴審判廳公判在案昨日上午由陸推事官會同夏檢察官開庭研訊據王阿寶供年十八歲家住倉橋地方餘語支吾問官得供判監禁五個月以儆 
[崗警拾獲賬簿]  
　　昨日南市第一區署第四守望警察在新舞臺舊址拾得收賬簿及連票收條各一册當即帶回呈明趙署長察閱該簿有大川皂廠等字樣當飭存候出示召領 
[縣署批示三則]  
　　張萬生等呈爲無力承捐請轉行工巡捐局豁免由呈及附件均悉查浦江各船戸按照現行章程均歸滬南工巡捐局管轄且據黏呈船照等件楊咸生並已赴局繳捐領照有案仰即逕行呈請可也此批附件發還 
　　曹成裕呈爲遵諭墊糧請求善後由該民之父曹松良欠繳錢糧提案押追已繳清開釋所有曹奎棠已收之欵旣據開單呈案候傳張彬生張悅豐孫關生孫焯孫張柏生何長生到案提曹奎棠質訊核追給領此批單存 
　　沈學浩呈爲請俟檢齊證據呈送先行咨復由前據催徵吏禀該民遲緩三日即將收據檢呈何以仍無收據呈案旣無收據即應追繳欵項未便以空言先行咨復着知照此批 
[淞滬警察廳批示兩則]  
　　方乾豐批據呈劉家弄住戸華民聚賭苟合各節如果屬實殊屬妨害風化仰候行知該管警區隨時查禁可也所請勒遷之處暫毋庸議 
　　丁錦榮批呈悉准即將案撤消 
來函 
[濟生會山東水災調查員報告書]  
　　上海中國濟生會列位執事先生公鑑七月十九日快信計逹台端矣騫於十九日附夜車馳抵大汶口二十日先就大汶口秘密察視被災情形查得大汶口商店居民約共八百餘戸被淹倒屋者約居其半内商家約二百餘戸貨物損失甚巨情狀尙不甚慘住民約一百餘戸其受災極重而貧苦者約七八十戸老幼大小男女災民約五百餘口又與大汶口毗連北二里許爲曹家莊住民共一百十數戸房屋無不倒塌其倒而未盡者僅數戸餘約倒盡無存老幼大小男女災民約共六百餘口幸而水係白晝漲發人均逃避高處未遭淹斃此地屬泰安縣境距城南六十餘里被淹之際曾經泰安知事及大汶口商會籌放急振知事賑出蘆蓆數百張備搭窩舖之用熟食如蒸饅燒餅等類計千數百斤商會賑給糧食毎人乾糧五斤約費二百餘元係由各商號臨時募集俾千餘口之災民得以苟延殘喘現均風餐露宿慘不忍言大汶口爲汶可流域此次被淹乃因夏日雨水過多汶水陡漲凡汶河一帶同罹其災騫復由大汶口循汶河而上往還徒行三十餘里行經兩岸計十數村莊二十一日復由大汶口循汶河而下往還徒行約五十里行經兩計十餘村莊村寨大小住民多寡災情輕重各有等差其最重者則田禾飄没房屋倒盡人口淹斃最輕者則毎村住民百戸中倒塌屋舍一二十戸耳惟被淹倒屋者多係極貧之戸住食俱無情殊可憫偶於途中村旁詢諸父老聞知泰安縣境汶河所經之地自大汶東南五十里西九十里沿河約六十餘村無不受災騫以此次遵奉師諭先行密查固難徧處勘視尤不便多延時日令人知覺二十二日遂遄回濟南大汶口呈帶災情旣得其大略視所勘之地如斯其他各村可概見矣又開魯南泰兗泝濟各屬縣均以雨水過度汶泗漲發趨歸運河水流所經之地無不漫溢充塞淹没田廬轄境廣十餘縣地面長數百里村寨及數百處災民逹百萬口騫雖未及徧視旣知泰安一縣災民之苦則他縣亦可想矣魯南各縣災况現由省長呈逹中央經政府交水災善後局熊督辦議覆處此時局無論公私同嗟款絀中央振欵尙屬望梅如此哀鴻徧野待哺嗷嗷更不知何以苟延也就泰安一縣而論災區約六十餘村大小重輕平均計算最重者約十五村毎村以八十戸計次重者約二十村毎村以五十戸計較輕者約二十村毎村以三十戸計最輕者約十五村毎村以十五戸計戸均約以五口計災民一萬五千餘口以極貧次貧大小平均推算毎口作給山東京錢一千文（則實錢五百文）内再估計小口三成減半給振約共需振欵京錢一萬三千餘吊估作洋五千元如擇其最重者給振亦需半數估作洋二千五百元若僅就大汶口一隅之地而言合大汶口曹家莊兩處災民約計一千二百餘口約需振欵估作洋五百元此乃僅應大方曰商民之請求所謂就題了題聊爲點綴耳然大汶口同在泰安縣境附近十數里内受災最重者亦不減於大汶口本會誼關濟急似亦未可歧視若由一縣而推及於同省則善念爲尤鉅矣我同會諸君子以拯災恤民爲念當必能設法籌措俾百萬之災黎得以均沾大惠騫屬本會一分子旣奉師諭密勘災情自不得不爲魯省災黎泣涕以呼籲亦不得不爲本會統籌而並顧將來俟振欵能籌集若干施振範圍再劃定大小敬候我師訓諭及同會諸君子裁奪施行謹此肅復恭頌善祺駐魯災振調查員葛雲騫七月二十三日 
雜評二 
[短期公債（訥）]  
　　歐戰之國毎募戰債輒不數日而逾額而我國内毎募公債則雖加以强迫攤派尙難集事豈我國人熱心國事之不如人抑果無財力以應募此内債耶吾謂皆非也 
　　今以相類之一事證之吾國近年來恒有慈善募捐之舉然苟有人登高一呼則亦踴躍輸將鉅欵立就是可知我人對於公益事業未嘗不知奮興而財力亦未嘗不可勉而企及也然則公債之所以爲難其故可思矣况乎今日短期公債之未經議會承認人民更有所藉口者哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬改稱總統爲國長說] [  潄冰]  
　　仿本報北京特别通信體 
　　新圖會定於八月一日召集不已見明令乎六日或十日開會不已見各報記載乎新國會開幕劈頭大問題非改選總統乎南不要新國會北不要舊國會至使吾民魂夢不寗者非内閣問題牽及於總統問題乎則南北問題即國會問題實即總統問題吾人從各方觀察欲解决此種種問題則有一先决問題在孔子曰必也正名乎何謂正名即存總統之實而改總統之名 
　　原總統二字之解釋爲主持全國之意義實譯自英文之P　ESId 
　DT歐美稱共和國元首及各圑體會長卽大學總敎皆得襲用此名是伯里璽天　名辭文武本皆適用而吾國譯爲總統似單含軍隊性質今試以總統二字之歷史言之唐初　管明清總兵清末統制協統標統蓋皆兵官也以單純軍官之名義而稱全國最高之長官無怪民國歷任總統不出武人範圍田武人總統面有武人内閣有武人内閣而有武人專制結果如何閱者諸君想已聞之熟矣吾書至此吾猶憶袁政府時代國史館長王闓運氏之言曰總而言之統面言之言雖滑稽意實含有至理也 
　　蓋今所謂總統者對外代表國民對内爲民公僕質言之即一國之長也簡直稱爲國長豈不直截了當包含宏富乎然議者亦有以改稱國長爲有改憲之嫌者不知約法上只有國體不得爲議題一條而於總統之改稱與否本無特别規定卽亦不成問題今若改稱國長其利益甚多蓋國長旣包括軍民全體自不必定選武人國長名稱旣定表示一國祗有一長自無墨西哥五總統分裂之虞且國長旣負一國全責於吾民之痛苦顚連視若已饑已溺必不使不良軍隊擾吾同胞又國長二字亦非不典美國稱華盛頓爲國父父爲一家之長國父猶之國長也今社會上負全家之責者曰家長負圑體之責者曰會長負銀行之責者曰行長負全校之責者曰校長政治上負全省之責者曰省長負全部之責者曰某部總長負國會之責者曰議　軍　上連有連長營有營長圑有圑長旅有旅　師有師長迨皆顧名思義而欲其負責也國長何獨不然故宜稱大總統爲大國長副總統爲副國長庶幾名實相副而國事日有起色乎 
家庭常識 
　　 
[驗荷蘭水] [  省吾]  
欲試其果爲新鮮與否可倒持其瓶如無雲彩樣之沈澱物則爲佳品否則陳腐易致腸胃之病切不可飲 
　　 
[荷蘭水注意] [  補白]  
家庭常識第二集三九頁製荷蘭水法用炭酸曹逹云云實係重炭酸曹逹之誤按重炭酸曹逹即小蘇打而炭酸曹逹則係卜内門之紙碱也如向卜内門公司購取宜稱荷蘭水碱便不致誤 
　　 
[治脚氣方] [  魯笑夫]  
余脚患濕氣迄今三載毎至夏日輕則奇癢重則步行甚難百方治之終歸無效上月復發遂試用無敵牌擦面牙粉　之未及一月竟然痊愈特誌數語以告患同病者（却贈） 
　 
[　脫骨疽] [  龍眠客]  
覔天竹枝上胡蜂窩一枚用隂陽瓦炙灰研末和氷片二分滴醋少許調匀數於患處奏效如神（此法宜用於脫骨疽初起時） 
　　 
[淨除旱烟袋] [  龍眠客]  
將旱烟袋此封固用蔴油一匙從烟斗灌入倒　樹間數小時後取下滌而用之便無辣味 
　　 
[煎荷花瓣] [  龍眠客]  
乾麪一握雞子一枚和清水調匀用荷花瓣滚麵煎之味甚甘美 
工業須知 
[實騐改良養蜂法（七）] [  蔣雲]  
　　（六）蜜蠟之採收　在蜂蜜貯蓄豐富時即可行採蜜其法有種種最簡易者即拔取巢框驅去蜜蜂乃以利刀削去蜜房之蓋令截口向外而插入於分蜜器中（此器構造雖不甚繁然能　之店家頗少即自製亦不廢效不如託採辦儀器及農工具店代買價六至十四元）旋轉之則蜜汁因離心力之作用均流出房外而聚於桶中俟蜜盡後乃更削去框上他側之蜜房蓋插入器中而旋轉如前採畢後用水洗稍濯而隂乾之仍可安入蜂箱中如是則蜜蜂可不勞更造巢脾而得直行貯蜜矣（據美國某養蜂場之試騐知製蠟一斤當需製蜜二十餘斤之勞力且職蜂體之衰疲尤過之故非十分舊不堪用萬勿破除巢脾以減蜜量）毎年採蜜之回數雖不一定大約在四次内外貯蜜最旺盛時採後十五六日即能復滿全箱而行第二次之採取矣此外有用薰烟法鎭蜂或逐出蜂羣而採蜜者然行之不若是爲便利 
　　如巢脾過舊或破碎不堪復用時不妨取以製蠟其法將採下之巢脾與採蜜時切下之蜜房蓋一併投於温湯而沸煑之此時脾中之殘蜜及不純物必悉溶於水中而蠟則浮於湯面冷却後卽得取出 
　　養蜂法中此外尙有多種或有育於車中視草花之多少而得自由移轉地位者或蜂箱形狀構造特異者或巢框呈小方形取其蠟及蜜一併置盆中以供饍食者要之當視地方情形及飼資者之技術而定適當之方法非可一概論也前所舉之一法爲鄙見所認爲最適當者耳（完） 
短篇小說 
[警世短篇醇酒婦人（續）] [  高覺]  
　　是日劇散已十二句鐘夜氣侵人頗覺微寒王欲與裘媚同歸裘媚猶豫曰君不進夜點乎王曰果汝腹枵者當往裘媚大悅以首依王肩曰君愛我哉吾將何以爲報王笑以爲纎小之費乃博貧女歡悅如是則吻其髮令勿謝肆距劇場固近二人遂徒步而往途中裘媚似膽怯時回顧王視之則有二人遥隨其後因慰之曰裘媚勿駭此二人非宵小蓋警署用以衛我者有此二人吾儕可無他虞裘媚不禁微哂語時已抵餐肆門次侍者引二人入此肆較前尤美室小而華繁花滿府微風一來雲屏綺障盡發爲温馨之香膩人心骨案　白如牛乳其上列精麗之銀器殆滿映電燈燦爛作光侍者固識王殷勤備至來往如穿花之蝶王倚身椅間翕唇作響爲狀殊適旣而曰侍者爾以醇酒餉羅星喬治侍者詫曰彼隨王來者豈羅星兄弟耶胡面白而美與爾日來時不類豈淅得美容術耶王大笑舉杯一飲而盡曰妄哉毋絮絮行耳侍者不敢復問爲闔扉而出王至此酒興漸豪易大爵縱飲裘媚則起爲進酒之歌廻翔作態似亦被酒乃使兩頰如玫瑰姿勢艶極王大樂舉瓶汨汨作鯨飲且大呼以讚其美偶一不愼酒乃淋漓滿身顧亦不覺旣而醉極目我凝滯語音亦漸糢糊然其言乃益多其中常若有伊梵二字裘媚間　吾愛伊梵者誰也王忿然曰惡人伊梵惡人乃欲殺我我以雪茄烙其面令吏以馬鞭鞭殺之噫酒來吾渴甚裘媚立以大爵注酒授之曰酒在伊梵誠取殺耳孰則敢忤王者足爲王進一大白以乃酒獻王飲訖首垂垂不能復舉尙强轉其舌曰伊梵顧其語已喃喃不可復辨伸臂四覓案上得一酒瓶立攫而恣飲裘媚消然視之見王飲訖以身頽然倚椅背目朦朧僅存一隙則囓齒作獰笑曰今當爲伊梵復仇矣（未完） 
 
 
 

Page 15

 
 
   
 
 

Page 16

 
 
   
 
