# 1902 - 47 - 4910359

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[閱昨報紀卾省創興官報事特抒鄙意如左]  
　　報章之用華文也始於道光季年英人就香港印行遐邇貫珍紀事考言月出一帙由是而上海而福州而廣州而寗波而漢口而天津風會所趨推行漸廣或爲日報或爲旬報或爲月報大抵議論則取其警闢見聞則貴乎橷奇必掃盡陳言雅俗共賞而後能不脛而走寰海風行蓋以西人有言報章者警夢之鐘聲照夜之燈火人必日閱各報始能不出戸而知天下事以故日新月盛行之數十載而風氣竟若是其大開也顧報之利固盡人皆知而報之弊亦非一言所可盡其始摹倣稗官野史嬉笑怒罵皆成文章人遂徒供玩好之端而視之不甚鄭重既而逐加整頓粗具規模而有文無行之流藉筆墨爲漁獵之具欲壑未滿則下諸墨池苞苴暗行則登之雪嶺任情顚倒幾使天下無公是非而報之弊乃無所紀極矣然雖有此弊於大局尚無所傷也亦越前年康梁變起詖邪淫遁如蟻附羶會則侈陳夫保國保皇義則妄主夫平權自立悖理犯上顧忌全無而報之體愈乖報之義乃益謬若夫自稱小報志在誨淫日鋪張月露風雲引人入勝卽古者秘辛雜事當亦無此淫靡無此荒唐此則漸入下流通人所見而不齒者也我乃謂報律之不可不定而官報之不可不興焉攷之泰西各國報章起於前明始亦讕語讆言凌　無序其後國家制爲報律責令一一遵依有敢故違懲罰無赦於是報章遂不致漫無歸宿而報館得年盛一年日本明治初年報章濫觴於東京未幾卽流衍各處幸有報律以爲之繩糾隱居放言之士始不敢恣意狂談我中國於戊戌之年皇上銳意圖新準民間廣開報館而將時務報改爲官報詔令康有爲釐訂報律以便有所持循厥後康忽肆其隂謀糾黨作亂各報有從而阿附者皇上遂赫然震奴收回成命禁不許開嗟乎康特喪心病狂耳使當日謹守宫箴恪供厥事采事西洋之規制定爲日報章程上之朝廷頒行天下則報館得日以廣報例得日以嚴由是而播皇猷開民智滌舊染振新機亦何致二三迂謬錮蔽之大臣泯泯棼棼昏昏擾擾釀成拳匪之巨禍使乘輿顚越播遷然則我中國新政之萌芽雖謂摧殘於康逆可也幸也今卾督南皮宫保知新政之不可不提倡而報館之不可不振興乃就武昌省城創設官報局一切筆政歸王幹臣太守諸君主持聞之泰西各邦於民報外有官報有半官報官報者其資由官中籌出館中條教歸文部主裁舉凡國故朝章交涉政令但非事甚秘密者例得錄諸報端若半官報則館雖創自民間官乃集貲以助一切宗旨須視官之趨向而轉移我中國京師所發邸抄西人目爲官報之一種此外類皆民報且多浼西人出名至半官報則人多聞所未聞從未有議及此事者今宫保既以官報爲當務之急尅日舉行雖目下尚無報律可遵而幹臣太守以吳下名流負木天清望斥邪崇正素有深心當康逆未敗之時卽逆知其反側爲懷箸爲民主駁義改制闢謬諸萹斥其謬妄我知官報一出必能力崇正學以振新機不徒以官樣文章附庸於諸日報之列也於是喜而抒鄙見如此 
[本館接奉電音]  
　　昨日上午京師飛電傳來上諭六道敬謹譯登○正月十二日内閣抄奉上諭直隷熱河道員缺著錫恒補授所遺承德府知府員缺著延譽補授欽此同日奉上諭戸部左侍郎楊儒才識宏通由道員派充出使美國大臣調出使俄國大臣辦理交涉事件不避艱難力顧大局一切悉臻妥協兹聞溘逝軫惜殊深楊儒著照侍郎例賜恤任内一切處分悉予開復應得恤典該衙門查例具奏該侍郎現有子姪幾人有無官職著查明覆奏候旨施恩欽此同日奉上諭四川提督著程允和補授所遺松潘鎭總兵員缺著郭殿邦補授欽此同日奉上諭翰林院侍讀寳熙奏請變通宗室八旗學校章程一摺據稱宗室學及覺羅等學教習學生恒不到館虚應故事八旗官學於中西根柢之學亦少講求著照所請將宗室覺羅八旗等學改設小學堂中學堂均歸入大學堂辦理庶幾掃除積弊造就通才著張百熙妥爲總理以專責成而收實效另片奏請飭各省駐防官學書院一律改爲小學堂並愼選官員預防流弊各等語並著張百熙核議具奏欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨四川提督宋慶忠通篤誠治軍嚴謹咸豐年間創立毅軍轉戰直隸河南山東江蘇湖北陝西甘肅各省輙率所部削平捻回巨宼與中興諸將同建殊勳洊膺專閫嗣在北洋一帶駐紥操防前後垂二十年威惠著聞軍民悅服中外推爲宿將朝廷倚若長城卽予恩施特旨晉封太子少保加尚書銜賞給二等輕車都尉世職該提督年逾八旬此次隨扈回京中途召對見其精神矍鑠志慮周詳方冀永享遐齡長資倚畀兹聞溘逝軫惜殊探宋慶著晉封三等男爵照尚書例賜恤加恩予諡並入祀賢良祠其原籍地方及所蒞省分建立專祠生平戰功平蹟宣付國史館立傳靈柩回籍時著沿途地方官妥爲照料伊子試用道宋天傑著以五品京堂候補伊孫直隸試用直隸州知州宋裕繻著以知府補用任内一切處分悉予開復應得恤典該衙門查例具奏用示篤念藎臣有加無已之至意欽此○十三日内閣抄奉上諭戸部左侍　兼管三庫事務著陳帮瑞轉補戴鴻慈著調補戸部右侍郎兼館錢法堂事務刑部左侍 
 
 

Page 2

 
 
郎著沈家本轉補梁仲衡著調補刑部右侍郎工部左侍郎著盛宣愼補授欽此 
[使臣朝賀]  
　　昨日午前京師飛電傳來告知本館云本月十三日未初皇上升乾清宫受各國使臣朝賀維時奥國使臣齊幹美國使臣康格德德國使臣穆默英國使臣薩道義俄國使臣雷薩爾日本國使臣内田康哉大西洋國使臣白郎榖義國署使臣羅瑪訥日國署使臣賈思理和國使臣羅敦比國署使臣賈就牒法國使臣賈斯那均整肅而入覲見天顏并賀新年以伸輯睦之誼禮也 
[美廷致書]  
　　華歴正月十三日倫敦來電云西歴二月一號美國政府致書與中俄兩國大略謂東三省開礦一事不能專任一國辦理致使中美所立之和約幾如廢紙按美政府此書蓋因俄國欲在東三省獨攬利權是以出而阻之也 
[工人閙事]  
　　華歴正月十三日倫敦來電云日斯巴尼亞國有工人忽然閙事勢甚洶洶西官立即派兵彈壓不能禁止旋被焚毁禮拜堂一年西官見已肇禍命兵開槍轟擊不料各工人亦移有槍械發彈還擊之以致彼此多有受傷者 
[奏結操塲]  
　　京師友人來函云京師東北城外有隙地一方甚爲空曠駐京各國欽使以留京常駐各兵仍須按日操練此地甚爲合宜爰照會外務部請允假用外務部以是地不甚妥便擬在朝陽門外之苗家地并古城子兩處請各國欽使挑選其一爲洋兵訓練之所業已代爲奏聞矣 
[定期開操]  
　　鎭江訪事友人云新正初六日南洋常備江勝右軍統領杜雲秋觀察南洋續備新湘全軍統領陳宇山軍門調集各營軍士至大校塲開操蓋以時事多艱禦侮戢匪端資兵力故必勤加訓練俾成節制之師也 
[考試新章]  
　　松江訪事友人云去臘府尊余石蓀太守接奉江蘇提督學政李蔭墀大宗師頒到所刊科舉改制章程並飭二月初一日舉行縣試三月初一日府試等因近日已將届期各學教諭遵將新章曉諭應試士子略謂凡歲科兩試生童先考經古一塲專試中國政治史事及西國政治藝學策論其不願與考者悉從其便童生正塲試以四書義一篇五經義一篇覆試四書義一篇生員正塲四書義一篇五經義一篇覆試四書義一篇應行恭默聖諭廣訓悉仍其舊如優等生員及取進童生頭塲文理同一通順則先儘經古塲之入彀者以勵實學 
[縣試先聲]  
　　松江訪事友人云松屬各縣試事前由學憲李蔭墀大宗師札飭二月初二日開考近日華亭縣林大令婁縣屈大令以爲期已邇遵即飭吏繕呈告示曉諭應試諸生不日卽須張貼矣 
[司空過潤]  
　　鎭江訪事友人云日前前出使德國大臣新簡工部尚書吕鏡宇大司空由滬乘鈞和兵艦上駛本月十一日道出潤州就招商避躉船下椗維時江勝新湘各營勇丁列隊江干燃放排槍聲如珠貫江中所泊各兵艦亦升砲志敬俄而常鎭通海道長久山觀察南洋續備新湘全軍統領陳宇山軍門署鎭江府許東畬太守署鎭江城守營叅將吳養吾叅戎水陸總巡周錦堂遊戎洋務局總辦邵文炳大令以及常備續備各營官曁地方文武印委各員均赴舟次禀謁足靴手版忙碌異常大司空接見各官後獨留長觀察陳軍門暢談良久始各辭别及猫睛轉午大司空舍舟登岸命駕進城詣道府各署答拜十二日復赴鎭江關稅務司及天主堂駐鎭各國領事處報謁各西官皆以禮欵之至鐘鳴十一下卽命鼓輪向白門進發以便與兩江總督兼南洋通商大臣劉峴莊宫太保籌商要務瀕行鎭城文武印委各官及駐鎭各西員均赴舟中恭送 
[五馬履新]  
　　揚州訪事友人云原任揚州府鈺太守斌於新正初二日因病出缺後上憲檄委石太守作楨前來署理初九夜花驄戾止即發出紅示一道諏吉初十日午時接印辦差人役先就皮市街萬壽寺預備公館嗣以彼處諸多不便改假東關街安定書院暫駐襜帷屇時太守衣冠步出恭行拜闕拜印等儀然後更易吉服升座堂皇受僚屬胥吏叅謁畢退入後廳小憩卽排列儀仗分赴各署拜會並詣運轅禀知任事 
[賢令關防]  
　　欽加四品銜特授寗海縣調署杭州府富陽縣正堂兼營務處提調隨帶加三級紀錄十二次陳爲曉諭事照得曲突徙薪善謀維豫太阿出匣無欲斯剛正已正人實新民之急務使貪使詐豈盛世之權宜欲礪廉隅先嚴防範本縣籍居青浦世守丹鉛典逆宗風美徒冠玉阿蒙吳下敲藉門磚一吟李白之詩偶游泮水六度槐黄之夢仍落孫山學豈能優竟濫竽於方正材慚作貢聊負笈於成均上將疏草千言楓宸論事列到前茅一隊花縣分途聽鼓西泠曾飛芻而輓粟司書東壁姑壓綫而裁衣既承乏於之江得備員於寗海乘風破浪一時未駕馮夷製錦操刀五日先陪京兆符銅試綰領富春山水之奇輿板初憑式華夏規模之廓忝居民牧未報君恩一介書生勤愼外本無他技百年心事幽獨中敢負平生難欺者頭上青天可憫者眼前赤子父母官大非容易與吾民痛癢相關迂拙處未合時宜願諸君匡扶不逮外而紳耆士子各出心裁内而幕友家丁咸資臂助凡署中之瑣物悉價買諸通衢惟是玉本無瑕有亂眞之砆碔金皆就範非輕用之干湛與其良莠不齊招摇過市熟若邪萌甫起摘發當塲爲此示仰闔境士農工商軍民僧道一應人等知悉爾等須知本縣圭璋律已矩矱繩人斷不妄取民間何至縱容朋比然而百丈之隄潰於蟻穴其由來者漸矣千里之目不見眉睫則當局者昏也自示之後爾等如遇後開各項不論眞名假冐立予執問嚴懲其各凛遵毋違特示計開一本署諸色人等如有妄取民間財物或稱官價名色抑勒强買者立准物主扭送杖枷一署中人有在外賒欠不還者立准債主喊冤索取若係素識兩願暫時挂欠亦不得次至一月逾月不還除准債主控追外立將本人鋪盖衣物交出抵債一爾等遇有自稱幕友官親或自稱親信家丁招攬詞訟誑取財物者立卽扭送嚴辦若已誑得贓物准竊盜贓論被誑之人無罪一富陽爲烟波畫舫之地邇來風氣更覺澆漓亟應整頓除向設畫舫不議外其土娼私窰概行禁止如有署中人勾串包庇及嫖賭游蕩者准保甲鄰右扭送因而滋事者懲責遞解一本縣訪聞境内茶館烟館有用女堂倌者亦應一律禁止若署中人等有在用女堂倌之茶烟各館遊蕩者准保甲鄰右扭送懲辦一署中人有在外酗酒滋事者准地方指名控告 
[京師患盜]  
　　京師訪事友人云去歲臘月十八日黄昏時前門外延壽寺街新開某烟葉店突有一客來購烟葉數文旋向鋪夥試以戯言繼以怒駡鋪中執事人方就天平平銀急將銀擲諸櫃中加以鎖鑰其人猛出洋槍施放諸夥懼羣登屋呼救一幼徒噤不能言避入附近鄰居强徒六七人遂一擁而進執事人按櫃不釋致被槍傷額角劫去洋銀四十餘元疑幼徒赴官報案怱怱逃逸迨官兵追捕已無蹤跡矣至執事人傷痕雖重尚非致命大約可醫治就痊移時東珠市口某油酒店復被强徒十餘人刼去財物共值一百數十金報案後迄未破獲至二十日上燈 
 
 

Page 3

 
 
時騾馬市大街恒裕金鋪亦來一衣裳楚楚者與鋪夥商議報捐功名如以銀易金若何成色正在議論紛紜之際忽闖入多人留兩人持械守戸不放他人出入遂被刼去黄金三十兩白金五百兩朝珠一盤綜計值銀約在一千五六百金之譜事後馳赴附近給孤寺馬統領駐紥處報案及營勇來則羣盜已鳥獸散隨經地方官重懸賞格購線嚴拿未知能弋獲否 
[神京珥筆]  
　　京師訪事友人云去歲榮仲華中堂之夫人曁公子女公子相繼殁於西安旅次客臘初旬某日輿櫬到京暫厝朝陽門外東嶽廟自初六日起每隔一日必誦經一壇旋於十六日設靈開弔次日辰刻舉襄回旗安葬先塋之側○李文忠公薨逝後諸公子於客臘中旬在總布胡同開弔三日俟今春北河開凍卽須扶櫬回鄕○去歲臘月十四十九兩日各國使臣覲見皇太后皇上皆由使館乘黄衅綠呢大轎進東華門始改乘二人肩輿沿途員弁兵丁分叚迎送十九日步軍統領復添綠營都守數員爲之護衛○去歲皇太后 
皇上回京之後慨念陵寢重地不勝風露之思特命景侍郎及陳大京兆馳赴西陵恭查亂中被毁情形曁所供器具有無損失事畢乘蘆保鐵路火車而返營汛官弁五城局勇迎送如儀○負郭一帶電桿林立近日屢被匪徒將線竊去事經暫管西人查知照會慶王請添派弁兵加意守護不意去臘中旬順天府復接順屬東南州縣詳文内開津蘆鐵路沿途電絲亦被匪徒竊去一百八十丈陳大京兆聞之急派役訪拿務獲懲辦 
[上海官塲紀事]  
　　昨日下午上海縣汪瑶庭大令命駕赴蘇拜賀各大憲年禧○輪船支應局總辦王旭莊太守昨詣道縣各署拜謁袁觀察曁汪大令既而梵王渡巡防局委員蔡星五二尹亦命駕詣道轅拜謁 
[牌示節期]  
　　昨日蘇松太道袁海觀觀察懸牌署前略謂十五日爲元宵燈節仰屬下文武各員均穿朝服届時齊詣萬壽宫隨班朝賀 
[局員瓜代]  
　　本城巡防西局委員陸雨人二尹病故後所遺局務近由蘇松太兵備道兼江海關監督袁海觀觀察暫委楊聘侯二尹接辦 
[備迎日相]  
　　日本國相臣伊藤侯遊歴歐美各國事畢言旋近已回抵香港昨日美界武昌路日本總領事署接到電音知伊侯已乘德國公司輪船起程大約今日可抵滬上遂就署中預備一切以便登岸後暫駐行旌 
[札飭照料]  
　　日前江海關道署接奉兩江督憲劉制軍來文内開據駐俄欽使照會外務部稱有俄國副將名法西者由本國起程至廣東省公幹路經滬江請爲照料等情道憲袁觀察即札飭法界讞員杜大令派包探會同會捕局線勇俟俄副將抵滬時妥爲照料 
[商會批詞]  
　　日前嚴筱舫觀察具禀少宗伯督辦商務大臣盛杏蓀宫保請在本埠飭立商業會議公所以聚衆商之志而通上下之情宫保以此舉大有裨於商務深爲嘉許批准舉行兹將宫保批詞照錄於下批云中國商務逐年疲敗誠如所禀上下隔閡亦由華商心志不齊視同業肥瘠漠如秦越甚或攙僞攘利爭軋顚倒致洋商操縱在手益復朘我利權言之可勝欵惋該道體念時艱籌墊經費創設商業會議公所舉從前擁遏傾擠諸弊一掃而空意在協力同羣悉心抵制本大臣殊深嘉慰各大幫紳董應知此舉爲華商生命所繫仿照西人總會章程按時集議遇有應商應陳應改應爭諸大端准其條舉以聞藉備磋議不得仍襲總會之名僅事息游之實江西候補知縣周令晉鑣由商而仕據稱練逹商情應候札委商務總會公所提調駐所辦事以期呼應靈捷該道現爲滬商領袖本係商務局紳董應卽聯絡各幫選舉商董迅將職名開單呈送以備隨時傳見顧問是爲至要此繳 
[騐收工程]  
　　吳淞南石塘砲臺外所設木駁自去年夏間被風潮衝毁後卽由管帶張禹臣副戎禀請淞防營統領班福齋軍門轉禀兩江總督劉峴莊宫太保札委尹輔卿大令勘明督工興修近已告竣日前宫太保特委吳淞馬路工程督辦何福海觀察前往騐收 
[嚴查客匪]  
　　日前上海縣汪瑶庭大令接奉署江蘇臬司朱竹石廉訪頒到告示一道遵卽發貼署前其文曰爲出示曉諭事照得安良必先除暴塞流不如清源蘇省自兵燹以來田多荒蕪楚豫及江北窮民分投開懇其中實力務農者固不乏人而游手好閑流爲盜賊者亦復不少兹本署司訪聞墾荒客民或有親友遠來賭輸爲匪隱而不言或有坐地分肥窩留匪類甚至父子兄弟分居原籍寄籍倐去倐來名爲墾荒實則爲盜且鹽梟會匪多出其間近來獲犯大半前項客民是其明證若不嚴定章程爲害伊於胡底自應訪照保甲成法查照各該地方寄居客民共有若干戸每戸名口若干置買田畝若干編列册籍塡給門牌選擇田畝最多人品端方者舉爲客董資業稍遜人尚穩實者立爲客保責令相約舉發十戸立一客長連環具保一戸爲匪九戸連坐倘敢窩匪一經獲犯訊係知情與犯同科將田畝概行入官充公卽不知情亦應遞回原籍將所買田畝照原價給值歸官其有並未爲盜而恃强逞兇欺壓士民者從重懲儆該地方官務須隨時按戸認眞稽查切勿虚應故事總之既有常業者大都無所事事不安本分者卽不得任令逗留以杜隱患而靖閭閻除通飭江南北各州廳縣查辦册報外合亟示諭爲此示仰客籍墾荒諸民知悉自示之後爾等倘有爲匪窩匪各情事一經查出並獲犯審實定卽按照現定章程辦理决不寛貨其各凛遵毋違特不 
[南市小火]  
　　前晚九點鐘時南市張家弄内許鹿笙家因小孩潑翻洋油燈以致火燄熊熊不堪收拾迨鄰居鳴鉦報警江蘇海運避洋龍首先馳至吸水噴澆火卽熄滅僅焚去室内雜物而已 
[惡嫗瘐斃]  
　　虔婆　王氏前在英租界開設臺基由公廨獲送縣署經前署縣戴明府訊明詳奉上憲批飭永遠監禁日來在監患病延至昨日午後遽爾身死禁卒禀報内署時縣主汪瑶庭大令方料理赴蘇爰委典史趙敬臣少尉代騐少尉奉委立赴内監升座傳訊禁卒邢梀及提牢書官醫人等同稱該犯婦委係因病身死卽命仵作檢騐據報確係病斃當飭給棺收殮暫厝荒阡候屍屬具領并塡明屍格取具各人切結禀知汪大令核奪 
[便訊抵欵]  
　　英商密爾登投本管領事署控石瀚甫以田單抵洋銀八千元逾期不贖等情經領事函致英美租界公廨讞員張柄樞司馬准卽傳石到案於前日午後會同英副領事偉晉頌君研訊原告投案供訴前情石供是地計四畝二分係石氏公産須七房分派小的僅得一畝五分前請公親棲流所董事瞿開相出面代爲售洋銀四萬五千元以了洋商押欵因有同族石文柱從中霸阻是以中止現在仍須瞿董出面衆情方洽司馬商之偉君判交原保限一月内赶將是地售賣清理抵欵並候函致瞿董知照可也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拘獲賭徒]  
　　日前南市陸家石橋左近萬雲樓茶肆樓上招聚賭徒抽頭漁利事爲十六鋪巡防北局委員姚榖蓀二尹訪知卽於前晚率同勇丁密往掩捕各賭徒不及奔避悉數成禽帶至局中升座研訊王根全王毛毛王員全曹樹之趙阿三龔進昌顧福庭沈福金桂堂黄阿弟朱桂林等十一名均供在塲附賭爲首者係沈錦山業已逃逸無蹤二尹判各責二百板張阿海糾衆犯賭判責五百板具結分别開釋候補提沈到案訊究 
[上海巡局紀事]  
　　日前許錦宗扭鄭陳氏至二十三七鋪巡防局控稱氏子阿福在外滋生事端小的向之勸解反遭氏毆辱求究局員邱友林二尹研訊之下判氏掌頰五十下以示懲儆○南市大校塲如意樓茶肆主丁某拘送竊賊李惠亭至二十三七鋪巡防局局員盛雨村二尹飭捕吊到原贓帶案訊核 
[英美租界公堂瑣案]  
　　同昇泰號主熊保定控執事嚴保順以假棧單抵欠銀雨等情一案業經提到其夥陳曉峯葉蘭香等經讞員張柄樞司馬訊明押候提到嚴保順訊奪昨晨又經包探竇如海將嚴拘解請訊原告投案供稱嚴保順在號爲執事去年用虧銀　萬餘兩以利康洋行空白棧單私自簽字向小的謊抵後經查出嚴遂逃避叩求究追陳曉峯供此單是利康洋行買辦之子張竹生與嚴先已說明小的僅爲代取餘不知情葉蘭香供是單因嚴不識西文由小的代爲簽字並未分用洋銀求察嚴保順供此單係利康之空白單本係無用小的因虧空無法向張竹生言明借來爲權救目前之計實與葉陳二人無干求寡並據利康買辦投案供稱嚴等與小行内素有交易時常往來此單不知是否竊去小的之子並無借單之事陳曉峯延請侯魯公律師到案代爲聲辯司馬商之偉繙譯判令陳曉峯交保嚴葉二人押候禮拜一復訊核奪○金陵人哈正心卽哈尚之串同汪金三僞造夾金手鐲向公泰源來等各典質洋一千二百餘元一案業經張司馬疉次訊明判將金鐲鎔化估值後再行復訊在案昨晨又經包探趙銀河將哈等解案禀稱小的奉諭督同汪金三將鐲鎔化分出金銀計金共十九兩七錢計銀十兩有餘核計尚少當本洋二百六十八元今將金銀呈案請騐旋有老慶雲銀樓夥投供小的銀樓牌號素爲各商推重今被哈等冐牌有壞市面應請重辦各典夥亦投請追本司馬得供判哈等帶回捕房押限一禮拜追洋二百五十元繳案如違定干重辦不貸○粤人夏阿蘇在同春堂藥店爲庖丁前晚店内曬臺忽然起火經該店主趙月波率人救滅查得有火油氣味夏並不帮救疑係縱火遂報明捕房由包探李星福拘獲解案禀請訊辦趙月波投訴前情李包探禀稱小的查得曬臺上均有火油當火烈時夏衣服穿着整齊所有小洋均藏身邊在門口等候如此情形縱火無疑請究夏狡不承認司馬得供判夏責五百板遞解廣東原籍○李阿根竊得徐阿四吳錫奎等衣服等物經包探拘獲解案請辦司馬判責五百板押捕房半年○夏阿三竊得趙三寳銀質對時表一枚經包探竇如海拘獲解請訊辦司馬判責三百板贓給失主○伶人范福連前晚因飲酒過醉在北海路調戯婦女經五百六十四號巡捕拘解請辦司馬判罰洋銀十元○陳雨林竊得某洋婦刀乂銀臺等物經包探張天林拘獲解案禀請訊辦並稱此人在嘉定縣竊得王公和醬園現洋四百元中途脫逃并請訊奪司馬判責五百板遞解嘉定歸案辦理 
[法租界捕房瑣案]  
　　去歲臘月某日法租界八仙橋西首陳公館被賊竊去貴重皮衣包值價甚鉅報捕後經某包探獲到竊賊章杏生章菊生兄弟二人並吊到原贓衣服兩件先給失主具領餘贓押候嚴追迄今日久二章仍挺押不交昨日大令命提研詰供稱竊衣後持至當鋪質錢爲流氓搶去實難交出大令命還押候再嚴比○竊犯徐阿六陳阿炳李小狗沈阿大汪阿元張阿福去年犯案到堂奉大令訊供判各　號一月昨已期滿命帶案開枷各責五百板分别斥釋○偷兒張阿生陳阿二奉大令訊供押候分别責懲昨日命提到案著照原斷張笞責三百板逐出陳責三百板發改過所監禁二月○小竊張阿狗張子卿包小元均奉大冷訊供著各責二百板釋出 
[美租界捕房紀事]  
　　昨日午前秦阿四駕貨車至北四川路偶不經心撞傷行人某甲之足血液淋漓三百七十五號巡街捕見之拘入捕房捕頭察得甲傷勢尚輕令秦給養傷費洋銀若干從寛釋出○昨日西華德路某號洋房内細崽某甲忽將鄰近施姓女郎阿仁誘匿無蹤其母某氏查知立卽投報捕房捕頭卽派包探前往查明再行核辦 
[蘇垣官報]  
　　　臘十二月二十四日缷任淮宿關監督金聲由清江來同知愃齡由寗來禀謝委署江甯府六合縣事通判鄧琦禀知勸辦順直賑捐出力請保以道員遇缺儘先補用並賞給二品頂戴知縣鍾蓀請假赴滬措資曾廣鐄禀辭赴寗見制憲理問周鋈禀辭回滬指分江蘇試用縣丞歡陽淦湖南人禀知先行到省管帶撫標飛划營遊擊王萬美禀知木瀆一帶查哨二十五日同知吳其昌由江隂公幹回知縣胡保聯禀辭回下游釐局李祖壽吳縣新陽楊元溥宜興均禀知奉儲憲委催漕差卽辭二十六日南路總巡候補通判王鍾瀚禀謝一年期滿奉飭留辦知縣徐景寅由金山清查房捐回並禀知已將署金山縣任内交代於補參限内算結張學鴻禀知奉儲憲委赴金壇縣催漕項差卽辭潘宜經由盛澤厘局專丁來省禀謝三月連盈蒙記功一次米仁粟禀辭赴奉賢公幹縣丞李宗顥由徒陽河工回卽到派辦處隨辦文案差侯鎭邦起服回省禀到按司獄盧炳文由寗回花翎四品銜指分江蘇試用知縣顧永康湖北人禀知先行到省指分江蘇試用巡檢錢益之浙江人分缺先補用典史戴榮源江西人　禀知奉撫憲驗看到省 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
頭品頂戴兩江總督臣劉坤一禮部侍郎安徽學政臣綿文頭品頂戴安徽巡撫臣王之春跪奏爲教職俸滿堪膺民社循例保薦奏明請 
旨可否送部引見恭摺仰祈聖鑒事竊照現准部咨光緒二十七年八月十五日内閣奉上諭李鴻章等奏爰籌本章辦法摺據稱現在整頓庶政諸事務去浮文嗣後除賀本仍照常恭進外所有缺分題本及向來專係具題之件均著改題爲奏其餘各項本章卽行一律册徐以歸簡易將此通諭知之欽此自應欽遵辦理兹據布政使湯壽銘按察使聯魁會詳淮安府道毓秀移據廬州府知府陳文騄詳據剿縣知縣彭德超詳准訓導孫閥禧移稱現年四十六歲係安徽全椒縣人由附生應光緒二年丙子科江南鄕試中式舉人十五年已丑科大挑二等以教職用赴部註册十七年在臺灣清賦案内保俟選缺後以知縣不不雙單月在任候選是年六月十一日奉旨依議欽此接奉行知十二月遵新海防例由大挑教職加捐本班儘先選用十八年七月分奉部選授今職遵即到省領憑於光緒十九年二月十二日到任計自十九年二月十二到任之日起連閏扣至二十四年十二月十二日初次六年俸滿備具供結由該縣府查明出考詳由司道覆騐加考遞保前來臣查定例教職人員到任後如果文品兼優才能出衆堪膺民社六年俸滿今學臣會同督撫保題俟吏部核明與例相符查係應升知縣者具題奉言後該督撫接准部覆給咨該員赴部帶領引見恭候簡用等因今剿縣訓導孫閥禧自光緒十九年二月十二到任之日起連閏扣至二十四年十二月十二日初次六年俸滿臣復騐得駭員孫閥禧品學兼優惜置咸宜堪膺保薦查該員前在臺灣清賦案内已保知縣在任候選此次俸滿可否給咨送部引見恭候欽定除將供結册咨部查核外謹合詞恭摺會奏伏乞皇太后皇上聖鑒敕部議覆施行謹奏奉硃批吏部知道欽此 
奴才增祺薩廉玉恒跪奏爲奉天省兵燹較重籲懇天恩請將應征光緒二十六七兩年旗民地丁錢糧及以前民欠未完各賦分别緩徵蠲免以紓民困恭摺仰祈聖鑒事竊查去秋變亂以來各處逃兵土匪所過焚燒搶掠滿目癐痍實堪憫惻所有各府廳州縣擬派員確查或奏請蠲緩錢糧或撥欵賑貸以免流離等因業由上年冬間預籌善後事宜摺内陳明在案維時興京海龍以及東邊各屬猶爲蹂躪所未及詎今年春夏間劉彈子林七等股匪又復先後竄擾遂至全省幾無完善之區所有上年各屬旗民地方應征地畝錢糧間有開征者所收亦屬無幾現又值本年開徵之際若照章一併催征民力多有未逮若概請蠲免庫帑奇絀餉糈實無所出奴才等悉心籌酌被兵各屬輕重雖有不同而去今兩年秋收尚獲中稔刻下洋兵未退盜匪時滋若派員遍查不惟諸多掣肘而且查不勝查徒滋流弊擬將奉天全省旗民地丁租賦分别緩免以昭核實而歸一律除昌圖府懷德縣奉化縣康平縣應由各該蒙古士旗自行辦理外合無仰懇天恩俯准將盛京内務府戸部所徵各項錢糧欵項並承德縣遼陽州海城縣蓋平縣復州岫巖新民廳廣寗縣錦縣義州寗遠州鐵嶺縣開原縣等處二十六年分應徵旗民地丁錢糧蠲免三成其餘七成均緩至二十八九兩年分年匀納其二十七年分應徵各項地丁錢糧仍舊昭章徵收至興京廳鳳凰廳懷仁縣寛甸縣通化縣安東縣等處係屬本年被災所有二十七年分應徵旗民地丁錢糧應請蠲免三成其餘七成亦緩至二十八九兩年匀納其有已於上年今年輸納在官者均准其分别流抵並懇將奉天全省各屬光緒二十六年以前民欠未完錢糧一律豁免以紓民困而廣皇仁如蒙俞允恭候命下之日卽由奴才等刊刻謄黄徧行曉諭周知不任吏胥舞弊以仰副聖主軫念民艱之至意是否有當伏乞皇太后皇上聖鑒訓示謹奏奉硃批著照所請戸部知道片併發欽此 
帮辦北洋軍務四川提督臣宋慶總統武衛左軍直隸提督臣馬玉崑跪奏爲武衛前左兩軍曁毅軍舊今兩年往返隨扈並遵旨辦理晉防先後派隊剿辦順直熱河拳土各匪在事尤爲出力文武員弁籲懇天恩准照異常勞績併案給奬恭摺仰祈聖鑒事竊維强國之道首重人材而人材之興宜加鼓勵奴才等忝總師干受恩深重無日不以整軍經武爲急務所賴羣力羣策各勤職事共奮忠誠乃足以振戎行而收實效自上年軍興以後奴才等所部各軍馳驅數行省而遥周閱十數月之久所有隨營大小文武員弁不無微勞可錄請爲我皇太后皇上縷晣陳之溯當翠華西幸之初事變猝乘人心失措奴才等恭扈六飛朝夕宿衛幸無隕越良由富時該員弁等不避險阻共濟艱危萬衆一時交相勉勵故能肅清蹕路秋毫無驚於流離顚沛之中而不忘愛戴歴道路崎嶇之苦而若履坦途則其捍圉之勞有足錄也厥後奴才等奉命辦理晉防東路之平定盂縣等處北路之代州五台等處莫不扼守要塞嚴密設防該員弁等露宿風餐自秋徂春不辭况瘁雖邊境時有警報而山河表裏仍爲完善之區則其防戍之勞有足錄也迨今年春夏之交奴才慶遵旨移軍河北奴才玉崑遵旨率隊北上酌撥營隊分防順直各州縣七月二十四日於房山縣屬之長口峪甘池村等處與匪接仗擊斃悍匪多名奪獲馬匹槍械等物無算並由宛平良鄕各防營先後拿獲首要各匪訊明正法業經奏報在案旋因熱河朝陽建昌一帶馬賊猖獗都統色楞額飛書告急卽經奴才玉崑派隊馳往援剿嗣據左軍右路分統孫多慶等禀稱各營抵熱河之後疉將朝建賊匪竭力兠拿地方漸就安靖現仍檄飭該分統等留熱會同防練各軍籌辦善後事宜此又其剿匪之勞有足錄也十一月間恭值聖駕由汴啓鑾奴才宋慶力疾督率毅軍扈從回京與奴才玉崑晤商軍務一切竊以整頓營伍固今日自强之要圖而甄叙成勞尤聖世酬庸之盛典所有武衛前左兩軍毅軍舊今兩年歴次在事尤爲出力交武員弁既有微勞可錄未敢壅於上聞合無仰懇天恩准照異常勞績併案給奬如蒙俞允奴才等恭候命下再行擇尤奏保以作士氣而廣皇仁是否有當謹合詞恭摺具陳伏乞皇太后皇上聖鑒訓示謹奏奉硃批准其擇尤保奬毋許冐濫欽此 
袁世凱片再臣承准軍機處鈔交慶親王奕劻寺附片原品休致前署直隷布政使清河道高驂麟相機因應極力維持於大局不無裨益一片光緒二十七年十一月二十五日奉硃批著袁世凱查明覆奏欽此臣查高驂麟前署天津道旋補清河道先後在任六年於海關漕務吏治河工均知講求尚無貽誤上年畿疆變亂高驂麟兼署藩篆勢處萬難文報不通禀承無自乃能不避艱險會督僚屬相機因應極力維持多所補救誠如原奏所云於大局不無裨益且查前督臣李鴻章查覆叅欵摺内僅稱該員不勝繁要並無劣跡贓私該買才具雖欠開展而成勞不無足錄相應仰懇天恩俯准將前任清河道高驂麟銷去原品休致字樣以道員仍歸直隸酌量補用出自鴻施逾格理合附片具陳伏乞聖鑒訓示謹奏奉硃批著照所請吏部知道欽此 
俞廉三片再臣訪聞湖南開缺桂陽縣知縣祁恩元有將親子祁慶鈞毆打以死私埋匿報情事當經飭查兹據署按察使繼昌會同署布政使但湘良飭據署善化縣知縣蘇宜烈騐明已死祁慶鈞屍身塡格通詳核其傷痕部位委非依法决罰自應照例審辦查祀恩元係山西高平縣人部選湖南藩庫大使捐升知縣准補桂陽縣知縣旋請假修墓開缺尚未回籍詳請奏叅前來相應請旨將開缺桂陽縣知縣祁恩元先行革職以便行司提審　　議擬詳辦咨部外謹附片具陳伏乞聖鑒訓示謹奏奉硃批著照所請該部知道欽此 
 
