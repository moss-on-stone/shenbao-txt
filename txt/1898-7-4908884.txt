# 1898 - 7 - 4908884

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨無阻俾當日卽連派送以壓先覩爲快者之心至蘇州隣近百里之遥就近購取亦較前早到一日想諸君子酒後茶餘當必爭先披閱也現在請友人在蘇　理批發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸維鑒汲 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇　　名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭肇每都訐洋七角上洋三茅閣橋飛　閣發兌此佈 
[書只值一圓後]  
　　易曰重門擊柝以待暴客周禮曰司門掌授管鍵以啓國門譏其出入是國之有門所以嚴姦匿之蹤迹愼内外之防閑宜如何周詳愼密况乎冠蓋薈萃之區宮禁森嚴之地尤不可稍涉懈怠貽笑外人查大清律例云凡各處城門應閉而誤不下鎖者杖八十非時擅開閉者杖一百京城門各加一等若皇城門應閉而誤不下鎖者杖一百發邊逺充軍非時擅開閉者絞監候按之書籍稽之律文門禁之嚴古今無異所惜立法之初杜漸防微未嘗不愼而相沿日久典守者陽奉隂違未能悉遵定制致令啓外邦之嘲謔貽口實於無窮如初十日本報紀只值一圓一則據天津采訪友人云京師門禁極嚴每晚下鑰後將匙繳呈提督衙門除正陽門於三鼓啓鑰以便城外官僚之入朝待漏者餘均於黎明時請鑰不得啓閉從心月前西陲提督董軍門福祥被命入覲九門提督榮大金吾飭暫留門俾呈遞膳牌預備召見是以夜間僅閉關而不下鑰蓋專候軍門騶從而然詎料某西人由天津附第二次火車入京旣進永定門己瞑色蒼茫迨至前門而門己閉呼之不應以番佛一尊贈門者乃得門而入洎回津輙以此相嘲笑謂京師城門祗值洋銀一圓云云夫此事之果確與否執筆人亦無從深知惟西人之爲是言其似嘲似諷輕我中國未免言之過甚曾記某小說載乾隆時鹽商查某富敵王侯每喜與人互矜豪舉一日在某處赴飲回時蓮漏己深正陽門早經下鑰因賂門者萬金啓關而入一時詫爲奇事夫貪此萬金而甘冐重辟以圖徼倖一試揆之人情亦或難免若因區區一賀而謂貪心遽饜恐中國雖上下讀利或尚不至若此此蓋以理斷之而似可决其必無者至論者疑鑰匙旣繳呈提督衙門迨黎明時方可請鑰今門者以些些賄賂遽爾啓關不識此鑰仍向提督衙門請領乎抑别有副鑰可以不時啓閉乎則謹應之曰中國之事大都不求實際只飾美觀卽如考試爲國家大典歳科兩試學使者巡行郡國開考之日例須扃門當夫點名甫畢主試者高坐堂皇胥吏以封條進標以硃字鈐以關防黏諸大門二門之上猶恐不愼加之以鎖下鑰旣畢閽者上堂屈一膝高聲唱繳鑰匙迨放牌時復先請鑰故作欲開之狀然後雙扉洞闢在旁人觀之咸以爲愼益加愼不知其鎖實空無所有不須用鑰己可脫扃其僞爲啓者不過欲遮人耳目耳推原其故以旣經下鍵啓閉難保不靈而時當放牌諸人鷺瞻鶴企爭先欲出斷不能爲須臾之緩是以爲此掩耳盜鈴之舉庶幾無所阻滯細察其理亦非無因夫舉此可以例彼考試之鎖鑰旣可虚設豈城門之鎖鑰獨不可虚設乎竊謂國之所恃者法藉以震懾人心俾不敢偶爲干犯倘使法令寛弛而徒恃區區制防之術恐其弊有不勝言者卽如西國之制並無城垣先時有者近亦漸毁英國倫敦京城久己無存惟一門尚巍然獨存凡君主車駕將入門則城主闔門而故爲詰問之詞前驅告以乘輿來幸然後啓門城主奉黄金筦鑰以獻於君主君主曰卿總轄此城甚善其仍掌筦鑰城主鞠躬免冠以謝君主乃驅車而入蓋其相傳儀文如此夫旣無城垣宜其匪人混淆莫可究詰而觀其君臣相警之語知其平日詰姦除慝斷非等於虚應故事者夫中國政教號令本尚虚而不尚實其弊之最甚者尤莫如上下粉飾諱莫如深不知我方深藏不露藉欺愚民而他族之久居吾國者早己洞若觀火爲之竊笑於旁也然則免他族之揶揄袪多年之積弊准古來之定制參西國之良規竊有望於秉政之君予焉 
[欲沾利益]  
　　本月十三日倫敦電信言英國政府之意倘他國得有中國利益則本國亦當一體同沾是以我英人須在華盡力經營萬不能權時落後也 
[德船過港]  
　　廣州中西報云德國兵船名啓沙連亞加士打者由德廷奉派來華華歴十一月三十日午前八點鐘時行抵香港隨卽鼓輪出口駛赴膠州灣查此船可容六千三百三十一墩機器抵一萬四千馬力每一點鐘行二十二咪半海程聞尚有德兵船數艘由歐洲調遣而至 
[快心之言]  
　　湖北采訪友人云邇者街市謡傳咸謂湖廣總督張香帥以德國無禮取鬧事事挾制中朝爰奏請親統大軍誓與德人背城借一其充先鋒者爲黄岡劉幹臣軍門維楨軍餉則由毗陵盛杏蓀京卿籌辦是說也雖未必果有其事然譬之過屠門而大嚼亦足快意一時也 
[東滬要電]  
　　東歴十二月廿一號東京電云朝鮮木浦附近地方現有東學黨出爲擾亂日政府派令軍艦名鳥海者前赴是處保護本國商民又來電云俄國政府近日照會各國内開本國己向中朝借得旅順海口俾得泊停兵艦又臺北來電云淡水地方近起大風沈没渡船一艘船中十五人均遭溺斃亦云慘矣 
[朝鮮民數]  
　　朝鮮政府近查全國人口及房屋等數列有清單今錄如左想亦留心時事者急欲流覽也計查漢城府下人口二十一萬九千八百十五户數四萬五千三百五十二京畿道下人口六十四萬四千二百三十户數十六萬七千二百三十忠清北道下人口二十六萬九千七百零二户數七萬二千三百十三忠清南道下人口三十八萬六千九百二十七户數十一萬四千七百九十三全羅北道下人口三十四萬一百二十二户數九萬七千八百十五全羅南道下人口三十六萬六千零九十户數十萬四千九百十八慶尚北道下人口五十四萬九千八百十三户數十四萬九千九百五十二慶尚南道下人口四十六萬一千零三十二户數十二萬六千九百七十二黄海道下人口三十三萬五千五百十五户數九萬三千五百五十平安北道下人口三十五萬七千一百九十二户數八萬六千八百八十八平安南道下人口三十六萬七千二百四十一户數九萬六千四百零六江原道下人口二十五萬七百九十七户數七萬五千八百五十三咸鏡北道下人口二十五萬七百九十七户數四萬一千一百八十七咸鏡南道下人口三十八萬 
 
 

Page 2

 
 
五千四百五十二户數五萬九千七十四計共人口五百十九萬八千二百四十八户數一百三十三萬二千五百零一 
[皖撫勘工]  
　　安徽撫憲鄧大中丞於天台里建造中西學堂聞由某匠頭包定一萬餘工現己工滿不能告竣經委員禀請中丞酌加工資中丞於初八日命駕至學堂勘騐後再爲斟酌施行 
[查勘海塘]  
　　嘉興訪事友來函云秀水縣金邑尊刻奉上憲札委赴乍浦勘視海塘砲臺卽於本月十一日乘舟駛赴是處察視一周至應否修整之處當俟邑尊回署禀復上遊再行裁奪也 
[梟匪猖獗]  
　　有客自浙江買棹至姑蘇語於本館采訪友人曰邇來江浙交界之處私梟充斥恣意横行非販鹽卽聚賭黨羽甚衆莫敢誰何自匪首董必富董必貴伏誅黨中人復推王小驢子爲首領某日浙江某營官帶領砲艇至各處查哨駛經鄰近烏程縣境之某鄉突遇梟船二三十艘滿載私鹽揚帆而至乃喝令營兵上前攔阻王匪竟敢率同醜類開槍轟擊相持至一時許兩下各有損傷俄而匪黨力竭計窮始相率遁去營兵追至數里外得獲二匪船然己空無所有矣 
[諭辦圑防]  
　　蕪湖采訪友人云德人因戕殺教士一案平空佔據膠州南洋大臣劉峴莊制軍己整備海防密爲布置矣皖省雖處腹地然適當長江要衝誠恐匪徒乘間而興滋生事故是以臬司趙廉訪通飭各屬舉辦圑防並刊發切實可行之章程十條張掛通衢俾衆咸悉大致不外乎按户抽丁不時操演置備軍械分立牌甲各長而統以公正之紳董地方官亦隨時下鄉董勸賞善罰惰以一衆心實則仍是防盜賊敦守望之古意特是蕪地五方雜處人類不齊警衞閭閻向祗諉諸官長故雖煌煌憲諭榜諸國門亦惟視作具文惟保甲保衞等營局官兵邏守加嚴以資鎭攝耳 
[守望相助]  
　　上月之杪廣東南海縣董明府頒發諭單諭令屬内紳士迅將圑防事宜認眞整頓亦實事求是之意也其諭文曰欽加五品銜署南海縣正堂董爲諭飭遵照事照得鄉鄰守助王政所先圑練巡防良規不易縣屬地接會垣界連六縣祗以地廣人稠五方雜處外奸内宄勾結潛滋遂至搶刼頻聞民無安枕言之深堪痛恨現奉大憲札飭召募練勇移請廣州協營羅守戎督帶下鄉會紳查辦惟地方遼闊水陸紛歧自非各鄉籌辦圑防清查内匪互相援助自固藩籬保無白密一疎此拿彼竄兹值募勇成軍開辦伊始亟應通行知照除分諭各局外合就諭飭諭到該紳等卽便遵照迅將圑防事宜認眞整頓查明前發聯鄉弭盜章程各鄉曾否舉辦有無應行變通之處圑防義會己否著有成效勸助會分共有若干是否足充花紅經費每鄉向有圑丁若干是否常川募雇抑係虚懸空額現際冬防應添募招復若干始敷巡守各鄉平日如何聯防堡内某鄉與某鄉輔車相依形勢何若要隘安在遇有盜警應如何起號恊拿由某路分投攔截方期得手鄉人獲盜及被拒傷斃如何賞卹有無明定章程各鄉賊盜以何鄉爲最多平時匪蹤何似該堡現設分局幾處曾否領有戳記各鄉紳耆何人最爲公正堪以照請會營查辦何人專事徇庇必須責成綑交該鄉共有幾姓各得丁口若干族正房長約保現係何人弁勇到鄉應於何處屯紥最爲得地限諭到五日内將以前各節逐一杳明分别繪圖列摺據實禀覆以憑察辦須知此次大憲飭縣募勇清鄉不惜餉糈固將以除暴安良爲一勞永逸之計該紳等咸有身家自必同心捍衞務須事事求實不可稍涉鋪張亦不得含糊具覆視爲循行故事是爲至要毋違特諭 
[請設馬頭]  
　　漢口采訪友人云邇日道路傳言日本政府與湖廣總督張香帥熟商欲在漢口馬王廟江邊起造馬頭以便輪船停泊香帥允之惟請另擇人地 
[建堂籌欵]  
　　江西采訪友人云藩司翁筱山方伯督同南昌府江訒吾太守創設清節堂釐訂章程秩然不紊繼又俯念常年經費措置爲難因札飭各府按照缺之優瘠分别捐貲統計十三府每年合捐一千五百金其各廳州縣之出息較優者派捐二百兩次者百餘兩又次者百兩下首數十兩統計七十九廳州縣每年合捐八千金均准列入公欵内報銷不必自行解槖更不准派自民間至於建造堂屋置辦器物之資則另委胡明府欽吳明府忠謙會同南昌紳士劉瀛賓孝廉新建紳士程雅菴主政分投勸募並函告府屬大紳如湘撫陳右銘中丞粤撫許仙屏中丞桂臬蔡仲岐廉訪等人遥爲臂助大約可集至三四萬金云 
[擬興紡績]  
　　自中日議和後朝廷准通商各口岸用機器倣造土貨於是紡績之利次第振興四明王君惕齋寓東瀛三十年素熟彼中商務兹者航海而返於前日携襆被至杭州擬度地鳩資開設紡紗之廠想江浙爲產棉之地一經成就不難别濬利源也 
[榮膺薦鶚]  
　　江西采訪友人云廣信府學教諭關廣文耀南崇尚實學立品端方豐城縣歳貢生歐陽明經熙潛心注學於尚書三禮多所發明經前任提督學政黄吉裳宗師附片奏懇天恩賞廣文員外郎銜明經以訓導不論雙單月歸部選用奉旨兪允某日由兵部火票遞回原片一時士林中人莫不深相艷羡 
[犯人過院]  
　　安徽巡撫鄧小赤中丞於初八日升坐大堂將各屬解省之犯審錄計男犯三名女犯一口中丞親加勘訊各犯供無少異訊畢退堂諸役始押囚而出 
[粥廠滋事]  
　　揚州訪事人云郡城兩粥廠開杓等情己記前報兹聞瓊花觀廠咫尺東關就食之人日漸增多異常擁擠開廠數日後己踹傷小孩兩口前日又毆傷一人傳聞有徐屬人某甲年近而立力大無窮是日因粥糜放完釜中煮者尚未成熟甲硬欲向釜中舀取執爨某乙不允甲遂恃强用武不知如何乙手中之鏟悞觸甲首致其額角上鮮血直淋嗣因流血過多竟爾斃命甲家屬聞之蜂擁至廠中滋鬧遂請地方官臨廠訊問情由知乙係無心之過當將乙拘帶照例懲辦一面向甲家屬多方撫慰並酌爲撫恤甲家屬始照章具結感頌而去邇日廠中己添派人役照料彈壓照常安堵矣 
[圜法日壞]  
　　福州訪事友來函云圜法之壞至今己極前數年時小錢盛行每百攙和鵝眼錢約二三十文俗呼爲時錢所有市中購物皆以時錢行用其時地方官恐其日趨日下嚴加示禁不准民間行用小錢一面鼓鑄制錢及小銀錢以期周轉奉禁之初銀價稍落民間尚蒙其益無如時過境遷復萌故轍刻下市面行用仍係時錢每百大錢只有四五十文内攙新私鑄二三十文鵝眼十餘文以致米鹽瑣屑無不十分昻貫且銀價旣抑民間以錢易銀以銀折錢如完糧之類官愈獲利民愈受虧勢所必至近聞城内外各錢商爲大局起見咸瀝情禀請設法維持未識上憲將何以善持其後也 
[信船被刦]  
　　寗波采訪友人云本月初十日之夜郡城全盛永和兩信局收得各鋪户所寄洋銀貨物信函裝上划船由裏濠河開往紹興杭州諸處甫至西門外萬安橋畔突有菲徒十餘輩持利刃攔截中流舟子稍與支持卽被砍傷淹死遂一任若輩入艙行刦計失洋銀三千餘圓局主聞之星夜奔赴鄞縣報案次日劉邑尊親臨失事處查勘明確飭捕役嚴緝務獲以便按律重懲 
[瘋人揮刃]  
　　寗波采訪友人云郡城藥行街寳盛藥行雇用甲乙等人爲夥本月某夜己安寢矣忽聞甲大呼救命他夥急披衣起視則甲之手指己被乙持刀砍去頭面亦受重傷乙則呆坐室中兩目直視叱問曷操刃行兇乙語多不經神志瞀亂知其發瘋也不復研究立卽綑送鄞縣署禀請訊供迨劉邑尊升堂提鞫一味譫語模糊乃飭役釘鐐收押俟甲傷痊再訊 
 
 

Page 3

 
 
[公所築隄]  
　　金陵采訪友人函告云今春江寗藩司松鶴齡方伯現任徐州道桂薌亭觀察江寗城守恊楊鏡巖副成皖南鎭李壽亭鎭車首先倡捐巨資卜地於城内四象橋之旁建造益壽堂劉公所俟落成後供奉兩江總督劉峴帥長生祿位牌以伸下僚愛敬頌禱之誠省中文武大小各官亦莫不鶴俸慨捐贊成盛舉乃興工未久事爲峴帥所聞卽令停建當道婉請再四始獲首肯惟諭不得以益壽堂爲名宜名爲湘軍公所自季春以迄季冬月斧雲斤昕夕從事所中房屋次第告成樓閣園林布置粗就惟荷池菱沼尚屬缺如所後園牆去河數丈引水爲沼事頗易行乃議沼河築隄引河水注入隄内以爲池沼近日隄工告竣逺望之宛如長虹横亘云 
[濟衆維難]  
　　金陵城北隅妙耳山之麓有棲流所係省垣官紳商富捐集巨資建造以棲卑田院中人之窮無所歸者又捐資生息每逢冬令製造棉衣褲若干件爲若輩禦寒每日粥一餐飯兩餐俾免飢餓向例自十一月望日開所至明年二月朔日封所所中房屋足容四百餘人經費亦尚充足惟刻下所收窮民業經滿額而續求入所者尚接踵連袂而來此博施濟衆所以堯舜猶病也 
[京口市情]  
　　鎭江訪事人云日來鎭江洋價仍不增長每元止換錢八百八十文尚有小錢攙和致不能一律通用小民受累不淺故市上交易每多爭論柴米油燭魚肉鹽貨無不昻貴惟當鋪食物等鋪稍形忙碌餘則照常冷淡市面之蕭索可知矣 
[京江得雪]  
　　京江訪事人云邇日氣候嚴寒滴水成凍初九日晨起濃霜鋪地幾疑糝徑楊花至八點鐘時天際玉龍飛舞約歴一點鐘之久平地雪深寸餘旋見由密而疏大有柳絮因風之勢迨午後四點鐘雪始暫止閱半時許則又玉屑花圑漫空作戲至定更始止積至三寸有餘次日卽日光微露彼具雅人深致者又得分付樵青安排竹爐活火煮雪爲茶矣 
[覆試武童]  
　　上海縣主黄愛棠大令按日考試武童馬步射及技勇俱己列報昨日爲覆試之期午前十一點鐘時提右營叅將廖楚材叅　教諭宣琴山廣文先後命駕至縣署與大令晤談片刻旋以次升坐大堂封閉儀門逐一點名考試步箭並令默寫武經直至三點鐘時考畢放牌叅戎與廣文遂告辭回署 
[菁莪樂育]  
　　上海縣儒學正堂宣爲遵札曉諭事奉本府正堂恩札奉督學部院瞿札照得南菁書院之設原以講求實學培植人才意美法良甚盛舉也頗聞近來住院士子不及昔年用功之勤成去住不常或初終異致正業居學將何取焉本部院下車伊始用加整飭爲此札府轉行各學曉諭諸生定於二十四年正月十八日甄别經學二十日甄别古學算學意欲延攬羣英相觀而善又念原定膏火爲數尚薄特與酌籌經費議定正額六十名月增膏火錢三千共給十千略資津貼又以每月三課每課交卷動必逾旬則是一月之中疲於應課無暇讀書名實未符殊失本意今擬還復舊章月行兩課俾有餘力諷誦研求所治河書必有日記以覘實獲尚望有志之士負笈偕來會友輔仁互相勸勵一慰使者逺聞心許之誠有厚望焉等因到府轉行到學奉此合行出示曉諭爲此示仰諸生一體遵照務望互相勸勵屇月早臨正業居學力求實獲以無負學憲整飭院章諄諄教誡之至意懍遵毋違切切特示 
[拈香姑志]  
　　前任福建提督學政王季樵宗師錫蕃由閩來滬就洋涇浜北泰安棧暫駐行旌昨晨命駕出轅往天后宮及邑廟等處拈香禮畢而返 
[傳充捕役]  
　　本邑南市馬路工程告竣後由善後總局招雇捕役晝夜巡察並擬定章程己紀前報兹由總辦陳敬如都戎將投報各人以次考騐分别卽充候充兩項其卽充者己於前日傳騐凡身强體壯熟悉公務并能操本地音者無論何籍人均可承充計取陳捷朦等二十五名榜示通衢限於十五日午前照章覔令妥實保人互具保結呈局各携鋪蓋入局供差其候充者亦有王阿狗等二十五名尚未傳騐惟令在局伺候聽候挨班傳局考騐補充 
[總巡獲賭]  
　　前晚三鼓時辦理城廂内外保甲總巡鍾受百明府命駕出城在小南門外二十三七鋪巡防局中與南市各局員會哨後順便至各處巡夜比至南馬頭時聞協記竹行内人聲鼎沸明府急命降輿諭令地甲進内查檢則有多人在内圑坐賭博當卽獲住甲乙内丁四人提至街心詰問甲等均供在行中爲夥因長夜無事偶爾消遣初次悞犯務乞恩宥嗣後不敢再犯明府怒謂爾等所得蠅頭不思爲仰事俯畜計而竟爲孤注之擲實屬法無可恕爰判令各掌頰二十下一面諭令地甲知照各户以現届冬令宵小最易竊發且深宵聚賭易肇火災以後務當格外謹愼倘仍蹈覆轍定當提案嚴究地甲等唯唯而退 
[上控批回]  
　　錢昭榮投上海縣署呈控地保張榮壽王小小弟打架聚賭等情縣主黄愛棠大令未及批示錢忽赴松江府署上控府尊恩詩農太守批飭上海縣訊供詳報大令奉札後正擬飭傳張王卽具詞訴稱錢犯案纍纍素稱健訟此次挾嫌誣控叩乞鑒原大令諭令靜候提齊訊供詳辦 
[研訊上控案]  
　　顧趙氏前投法界公堂控錢少坡倩郭天福作保借去洋銀三百元圖賴不還經鄭大令迭次訊供押繳前日大令接到道署來又内開錢少坡之母赴道轅上控將原禀發回諭令訊明詳覆等因昨日堂期顧趙氏遞禀聲稱錢等央中理處明白求請銷案大令飭傳錢少坡鄒天福到案問因何上控錢供小的因案禁押捕房鄒天福之子鄒桂林慫使老母赴道轅上控小的實出不知大令著一併還押候核顧趙氏斥退願 
[是否種火]  
　　本邑英租界寳善街榮錦里天寳客棧内有德祥土棧主等人借住其中類皆保有火險本月十二晚三點餘鐘不知如何板壁上忽見火光炎炎欲熾時適有棧中茶房出外小便赶卽上前施救得卽熄滅然見板壁上火油淋漓欲墜棧主疑係有人種火遂於昨晨據情投報捕房好副捕頭帶同包探陳阿九往查見土棧中並無貨物旋又將情禀知英界公廨讞員張賡三直刺於公堂訊畢後乘坐馬車往勘情形不知若何辦理也 
[幸未成災]  
　　美租界西華德路第三百六十七號門牌某姓家於昨晨四點鐘時後披屋内不知何故忽然起火經一百十八號巡街華捕瞥見立卽喊衆救息不致釀成巨禍然近鄰己飽受虚驚矣 
[控毆無憑]  
　　有郭某者自言捐有布經歷曾借居英租界長春客棧因積欠房租經龍姓友人擔保後移居興隆烟館昨日忽奔至英界公廨喊寃稱被龍等毆打受傷值日差據情禀知直刺立飭差役姚恒前往查核實係屬子虚直刺遂著暫押候示 
[懲責滋擾]  
　　閩省某邑人戴胡九向在某處爲雜發瘇理曾與本邑南市關橋左近泰康南貨店往來去年十一月間將洋銀一百元存付泰康日前戴因有要需欲往泰康支取泰康執事人檢查帳簿以戴並未有此項存洋告以無從支付戴不服糾領戴金保陳壽陳志蔣伊田等十餘人於前日傍晚時擁至泰康理論一言不合遽爾爭毆執事者恐釀禍端立卽遣人赴十六鋪巡防中局請究局員潘仲泉二尹飭勇甲馳往一併拘解局中旋卽升堂研鞫戴胡九投案供稱與泰康往來多年去歳十一月付進洋銀一百元當時由司帳人收入收有摺子爲憑呈請檢閱二尹卽在摺上核算之餘以戴尚欠泰康銀百數十兩何得反欲向索存項顯係情節不符詰之戴金保供是胡九之弟因兄長往收存洋無著帮同理論陳壽陳志供係福建省人向在寗郡爲雜貨行生理來滬甫經數天住居北市近由戴姓昆季約令小的等來至泰康索欵旋致打架被扭 
 
 

Page 4

 
 
案下務求恩宥蔣伊田供與戴是同鄉年七十一歳是日雖由伊等邀令前往索取欠欵然並不滋事特向兩造經勸伊等不肯聽從以致互相爭毆被控來案求請恩斷二尹廉得其情以戴金保與陳壽等三人不應無端助人滋擾實屬不安本分判令各掌頰二十下覓交妥人具保復諭蔣伊田曰此事旣曾邀爾從中介紹今本委令爾仍協同兩造婉言排解此項存欵無論有無卽行注銷嗣後泰康之欠欵亦不得向戴索取諭畢皆諾諾而退 
[不准停棺]  
　　法界公董局各董以租界居民稠密凡於腥臭不潔之物觸之易於致爰查明租界前定章程禀請法總領事出示曉諭俾衆周知昨日發出示諭一道照錄於下大法欽命總領事駐劄上海署理總領事事務白爲出示曉諭事據本租界公董局各董查明前定租界章程第七欵内載凡一切腥臭之物惹鄰家厭惡害人致病者屋内屋外均毋許存留等語四歴一千八百九十七年十一月初九日卽光緒二十三年十月十五日議定嗣後租界不准停放屍棺所有現停未埋各棺均須限期搬遷等情據此查該董所議係爲清淨租界免人觸穢致病起見自應准予辦理合行出示曉諭爲此示仰本租界内諸色人等知悉自示之後爾等毋許在界内停放屍棺所有現停未埋各棺定自西歴一千八百九十八年正月初一日卽光緒二十三年十二月初九日起限六个月内一律搬遷凈盡其各遵照毋違特示按此事英美兩界早經示禁於前今白總領事以事同一律亦當申禁西人之保衞居民可謂無微不至矣 
[作善降祥]  
　　前日本館恊振所承紀蓮溪大善士以文孫誕降節省湯餅資助振交到洋銀十圓又天順祥票號節省告白資助振交到洋銀十圓四角六分歳云暮矣窮途雨雪民困堪隣得二君以慷慨輸將傾囊不吝憫彼哀雁灑我飛蚨行見秀擢桐枝天上之石麟有種錢飛榆筴市中之列騎稱豪作善降祥報施自不爽也謹書報尾藉表欽心 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[革絶陋規]  
　　福州訪事人云署藩司李方伯於某日委某司馬署某缺司馬奉札之後有差役某向索外費司馬堅不肯給役卽出言不遜司馬據情禀明方伯方伯聞之大怒卽將某役發廳責革 
[棉衣給票]  
　　福州訪事人云福州鹽道署每届冬令頒施棉衣但爲數無多本年鹽道余晉珊觀察又製造棉衣以備頒發本月初一日卽有貧民若干及普濟院男婦南校塲丐子之流先後來轅叩乞自晨至晚蜂擁至千數百人之多由頭門迄大堂幾無插足之地觀察知其難徧諭飭本署庫廳兪梅汀叅軍保甲局員李大令先後勸諭彈壓按名給棉衣票一紙約日照支貧民領票後歡聲雷動當卽退散亦可謂好行其德者矣 
[柴船被阻]  
　　邗江訪事人來函云邇日揚河船仍擁擠緣湘省駁船現雖鬆動而北來放空糧船又紛紛南下致各柴棚篷由洲運來之柴薪船至三河卽被阻不能前進當此歳暮正各柴篷生意起色之際勢不能久待因公同會議變通辦理咸令刀工等人卽於三河岸上改刀成束挑送入城柴薪本己昻貴挑力又須倍加窮苦小民不免又多糜費矣按揚人呼斫柴之樵夫爲刀工云 
[露骨遭殃]  
　　紹興訪事人來函云郡城貧苦之家凡親故無力安葬者率停厝城鄉空地略蓋稻艸以蔽風雨近日忽傳聞有賊將未葬之柩盜啓其蓋甚至紹城中大營地方所厝十餘棺均被關動屍骨暴露行道傷心賊之罪固不容誅然爲人子者不能速葬其親致罹此禍其肉亦安足食哉 
[野鴛同殉]  
　　嘉興訪事友來函云郡城猪橋街鞋作夥某甲前日忽與鄰婦同時吞服洋烟毒發斃命探原其故蓋因中前在鞋作習業與鄰居成衣匠之婦某氏有嚙臂盟月下花前誓同生死嗣甲因别故停歇回家半年以來音乖黄犬致婦望穿秋水鬱念無聊邇甲復來禾作客爲婦偵悉重續舊盟并欲效紅拂投李靖故事擬雙雙遁回故里甲内度無金屋可藏阿嬌未敢允許婦乃潛購烟膏以圖恐嚇豈知甲信以爲眞先取吞服婦急欄住己服大半婦知事不妙遂亦吞服以致一對野鴛鴦同投柱死城中而去甲之親族聞信來禾詢明情節並不多言買棺收殮婦則由本夫自行棺殮也 
[愚人之見]  
　　安慶訪事人來函云安慶省城自前月初十日祝融稅駕矣或間三五日必有火警或連夕火警居民惶惶不能安枕市人皆以龍元機器局之烟囱係紅泥磚所砌且與火神廟相對故連遭火患事聞於督辦銀元局潘竹卿觀察卽邀紳董酌議改染黄色以息謡啄亦可謂俯順輿情矣 
[請分餘燼]  
　　法界三元小錢莊主虧欠巨欵擊眷潛逃經各債主投報捕房捕頭令包探將莊内生財物件估計作抵嗣於本月初九夜忽然起火致兆焚如昨日孫錫廷偕德裕莊夥王子卿恒裕莊夥王笠齋禀稱三元餘燼估計值洋一百三十元由孫錫廷承買將此欵交案攤派各欠大令飭探查明禀復核奪 
[勒寫筆據]  
　　吳甘臣前投法界公廨控泰昌祥己歇店夥董開芳承辦東洋絨布當交定銀五十兩届期無貨可交輕鄭大令提案訊供押候交保出外限十日内將定銀交案候核昨日堂期吳甘臣偕土金富董開芳投案禀稱董保出後於上月三十日午後一點鐘請王金富出頭霸阻邀同短衣窄袖之流氓十餘人將小的軋至大自鳴鐘對門天成昌烟館勒寫作爲罷論筆據否則以老拳奉贈小的見勢不佳書立收條一紙交王等取去求請仲雪質之王金富供代董清理董供王前欠小的銀七十五兩此次自願出塲劃抵前欠大令謂王金富勒寫筆據情同拆梢實爲可惡吳又稱王本係兇徒英界公廨早經有案大令著將王董一併押候查明究辦 
[口角輕生]  
　　有名福慶者訪事者未知其姓氏家在本城大南門内喬家浜與其妻某氏素不和睦每因家庭細故致占脫輻之爻前日又口角不休旋被福慶揪扭不釋鄰人聞而往勸福慶卽大踏步出門氏氣忿交加私購洋烟吞服洎福慶回家察悉急爲之覓藥施求則己無術返魂矣 
[受傷送院]  
　　本邑人徐阿海兩眼短視昨在外虹橋百老匯路偶不經心爲某號東洋車撞倒在地致傷頭面而兩目受傷更重爲巡街捕所見將徐送往同仁醫院診治醫生云雖無大患然須半月之久方可就痊 
[喫飯肇事]  
　　販賣蔬菜之王阿虎昨午至四華德路聚源館果腹因會鈔起見與堂倌金泉互相毆打店主恐肇事端卽喚四百六十九號巡街華捕拘拿阿虎見勢不佳當卽逃逸然飯館中盌盞等件被十擊碎己屬不少矣 
[英界公堂瑣案]  
　　包探　阿五解送竊賊陸培生請究原告某甲投案供在春華祥茶棧爲夥因有事往蘇被外甥陸培生竊取各物變賣除起到烟壺外尚少别物求請究辦陸培生俯首無詞讞員張直　商之衞繙譯官然後判將陸押候核辦贓給原主領訖○積賊秦小星行竊時瑞生陳阿六家綢衣棉被等物爲包探秦少卿拘解到　原告亦投案領贓直刺判責三百板押捕房六個月贓給失主○王阿忠行竊劉東林家烟槍一枝爲包探陳阿九拘獲解案請究直刺判令交保○周宏奎王有春在元和輪船行贓搭客衣物爲包探黄阿虎拘案請究直刺判各責一百板驅逐出境○小工樂阿二徐阿才在張阿寳茶館内索錢爭吵打架以致毁傷物件爲包探陳財星拘獲至案直刺判令各押二天賠洋五元給張阿寳領去○錢阿三李阿雨馮阿南談阿榮四人串竊金怡昌等家衣服銀表各物贓爲廣東人陳　五收取爲包探韋阿尤所獲一併狗獲請懲錢等竊犯俯伏求恩陳阿五供實因不知竊贓以致誤收現求開恩直刺判將錢阿三等各責五右板押捕房一年遞籍收贓之陳阿五著罰洋三十元並賠贓洋九元以儆 
[法界公堂瑣案]  
　　昨禮拜四讞員鄭景溪大令會同何繙譯升座會判各案郎祥興妻張氏被鄰居開茶館之陳寳金勾引與說書之朱殿揚成奸慫使竊取衣服首飾洋銀逃來滬上寓居公館馬路老德記小客棧旋帶領張氏與小孩至浦東爛泥渡某茶館說平話行經小東門外爲本夫琼獲扭送捕房解經鄭大令訊供責懲分别管押張氏交本夫領出覓保來案僕示昨日郎祥興挈同妻子投案大令命提在押之朱殿揚陳寳金到案略訊飭送上海縣備文遞回海寍州原籍郎祥興著覓保帶領妻子回籍自行投案備質○遊勇魏書金前在緝捕營當差革退後在浦東南匯縣境周浦鎭向同鄉人顧某索詐洋銀八十元事後來滬爲顧扭訴捕房解經大令訊供　候查明復核昨日堂期命將魏書金解案與何繙譯會訊判責三百板另候發落○鍾成美禀稱買得吳姓東洋車一輛卽以原用之陳阿福爲車夫陳以舊主曾欠伊工資半月將車拉去經小的尋獲送案請辦質之陳阿福供前者吳世明雇小的爲車夫將車售與鍾姓時言明曾欠工資三元五角今吳回寗波鍾將小的辭歇前欵又不代價是以將車作抵求鑒大令著將陳押候查明復核○包探禀稱姚再林在太古棧爲小工前晚掩入大通輪船圖竊當塲拿獲送案請辦姚供小的至大通船大便不料伊等竟誤指行竊大令判押三天以儆 
 
 

Page 10

 
 
[美界捕房紀事]  
　　一百三十四號印捕巡至百老匯路見本地人蔡小明徐阿海互相打架當卽拘入捕房捕頭詢得事屬細微當卽斥礋○前奬八點鐘時有寗波府屬某邑之甲乙二人在頭壩萬陽茶樓啜茗不知何故忽起口角互相用武將茶肆中碗盞等物擊碎一空事爲程包探所知將二人一併拘入捕房捕頭責令將碗盞如數賠償二人恃强不屈捕頭令押解英界公堂請張賡三直刺訊辦 
[金陵官報]  
　　十二月初七日　應局候補道吳機器局候補道郭均禀知江蘇賑捐今日開局城守恊楊統領衡字全軍王世雄均傳見皖南鎭李占榕辭請補崇明絲田寳榮到叩謝知縣胡鍾琛禀知二批賑榖運到交倉○初八日知府徐瑞昌由蘇見撫憲回水師左營趙雲龍禀知巡江回提中恊魯洪達到鈞和輪船徐艮順到由湖北送洋人回卽辭赴滬知縣遊擊子　友等劉兆暄戴光張壯彩劉德元楊覲圭陳仕揚均禀知在巡道署閱卷畢又王澤存奉府委發審差江安輪船楊是田送李　門赴蕪湖壹壺輪船周國祥送陳官眷赴蕪湖樂安輪船劉赴太平均辭蕭管都司洪錦標卽請咨署鹽城縣沙溝司巡檢陳共慶謝委督轅牌示安慶營副將邱時成病故遺缺本部堂查有記名總兵未德明堪以署理通判瞿鴻奉司道委營務處提調卽到差○初九日長江提臺黄宮保到會洋火藥局候補道蔡洋務局候補道黄知府張頂請補崇明縣田寳榮知縣楊覲圭水　學堂　補道阿禀知今日　考在堂學生正任長江蕪湖營遊擊彭原洽到交卸回○初十日統領衡字全軍王世雄叩謝直隸州傅陶章蕭　都司洪錦　鹽知事徐慶椿接襲雲騎尉井　政先行准襲雲騎尉郭寳樹奉示騐看均見知府胡汝霖禀謝給資起程又張預辭回蘇同知范鵬奉委解漕淮餉銀差辭　判吳瞻又叩謝請補江寗府北捕通判通判邱光　　丁來省　知丁父　知州陸樹榘謝委河運差知縣戴光禀知在府署閱時務課卷江安輪船楊星田蕪湖回崇安輪船劉德輝太平回督左營外委黄桂林禀知任事 
[邗江官]  
　　十一月三十日方　尹效忠　　岸聽差○十二月初一日運憲公座掣籖儀徵縣尋大令世珍公幹到揚○初二日吳分轉用亂　　港來戴分轉兆鑑辭赴省分發火使譚　　肇淵湖南人禀到○初二日永豐　程分轉卸事回黄鹺尉委通屬聽差○　四日曹少尉登瀛奉藩憲委甘泉保甲○初五日韓鹺尹厚濂委四甫掣騐袁鹺尹鋪湘季解南京餉○六日駱分轉孝篤田奏興差次來郭鹺尹曾尚銷界溝卡許鹺尉廣成委中富局金鹺尉華委提上局聽差分發巡檢楊鹺尉　海安徽人禀到 
[皖省宮報]  
　　十一月二十九日分發安徽試用道席匯湘到湖南人號源生卸署繁昌荻　　揚德銘到從九楊光裕辭赴浙江採辦桑秧○三十日綢辦鳳凰頸厘下知縣姜良林到並辭　　　江縣何恩煌到赴滁州候補同知龍鳳麁到赴皖北均公幹回知縣萬　恕謝奉行知給予優差許維傑知奉　府委赴桐城縣公幹盧忠麒知奉委赴望江勘丈洲神○十二月初一日牌示代理懷寗縣袁學昌改　署理花翎運同銜候補知縣李應珏到廣東人號玉山委辦運漕厘卡知縣張文虩到候補同知馮錫文到赴上海探硝磺價知陸承　　試知縣許維傑辭赴桐城縣公幹巡檢朱慶雲到赴涇縣閱課卷回○　二日同知銜試用知縣陳守先到湖南人號桐樹指分安徽試用從九許培林到浙江人新海防試用巡檢劉知珍到江蘇人清賦委員鄧加縝候補知縣周麟述均知奉委貴池公幹盧忠麒辭赴　江勘丈洲地許月菡知奉委辦報銷局文案　各項賑捐票差萬祖恕知奉臯委赴舒城勘案府經劉志　到由皖北差遣回劉士林知接查北門内街道差巡檢張正聲知銷查街道差李藻恩到　服來省○初三日卸署靈璧縣候補直隸州余適中到並交代清楚回參署頴上縣熊鈺知消支應報銷局文案差候補知縣許月菡知接辦支應報銷　文案差清賦局委員鄧加縝候補知縣周麟述均辭赴貴池公幹萬祖恕辭赴舒城勘案通判許濟均謝超委直隸州判錢宮榜謝超委二欠庫大使銀福傑知回蕪湖聽差吏目施際昌到由徽府州措資回委辦運漕厘卡知縣　文灝面試○初四日知縣程仲照到由皖北措貨回○初五日委辦運漕厘卡知縣張文灝辭卸署青陽縣郭繼泰到交代清楚回委署銅陵縣馬德先建德縣典史楊光詒均辭銅陵縣劉佐宸到前准補霍山上土司唐錫桐到起服來省知縣程恩晉辭奉營務處委赴　北探硝磺價吏目向文濬辭回藉請咨註册巡檢高澤溥知奉委解長工水貤月餉赴金陵○初六七日銅陵縣劉佐宸辭分發安徽試用直隸州陳寳柱到湖北人到　石臣　選壽州吏　周鴻年到直隸人巡檢麟桂知奉委解貢荼○初八日宿州桂中純辭候補同知陳逺績辭奉批准赴皖南措資直隸州左承伯知奉委解甘肅餉知縣彭德超辭奉臯台委赴泗州盱眙公幹 
[關心民瘼]  
　　本邑西門外婦孺醫院爲美國女醫士羅淑媛所創頻年爲人療疾需費甚多兹由華人之樂善者源源捐助以期規模逐漸擴充計振華堂洋布公所捐洋銀二百五十圓萃昌順洋貨號一百圓　泰一百圓屏號一百圓時和一百圓可熾鐵行五十圓唐晉記二十圓昇昌十五圓徵昌十五圓源昌十五圓義昌懋十五圓德泰十圓　廷杰一百圓陳炳謙一百圓怡順昌裝船行十圓益順成十圓新昌泰十圓信昌隆十圓恆茂和十圓北恆茂十圓怡和仁十圓榮記十圓同和公十圓公記五圓祥記五圓怡和渝五圓廣德泰十圓怡和洋行梁子臨二十五圓唐榮康二十圓韋步瀛六圓潘星河四圓王敬侯五圓蔡玉季五圓曾敬貽五圓陳源盛十圓陳鴈初十圓賣潤生十圓李韶階四圓恆樂堂十圓心耕書屋十圓費鴻生十圓愼行堂十圓陳可良五十圓陳卓卿二十圓丁子記二十圓梁誠謙二十圓清鶴琴五十圓譚幹臣二十圓韋文圓三十圓太古合記三十元李榮記十五元泰記十元蘇趾祥十元沈倫甫十元陳官一十元黄銓　十元黄叔平十元楊梅南十元孟熊十元胡開甫十元陳海安十元瑛昌十元王蔥孫十元陳毓生十元財福十元逺昌十元陳瑞華十元高實之十五元楊子韶十元黄梅西十元老介福綢莊十元聯和號十元連太太二十元唐虞卿十元顧珠浦十元無名氏十元 
[申報館恊振所經收順直山東川東鄂賓賑捐十二月初一至初十日止第三十三次清單]  
　　十二月初二日蘇州寳順局來朱沈氏求舊病不發身體康健洋十元隱名氏洋一元○初三日惲項氏洋三十元余太太洋廿元不書名洋十二元起志貰洋十元汪文官洋十元李二太太洋六元官王氏洋三元沈大娘娘陶莊氏金大小姐繆太太趙貴生岳修元李太太沈陶氏楊鳳治劉三始太太鄒志顯楊胡氏陸氏鄒蔣氏姜張氏莊元桂莊畢氏共十七户各助洋二元汪爾甫洋一元無名氏四户洋四元常州麻著莊經募四十六户洋卅一元六角○初十日恊　局來蘇城金獅河沿劉爲賀臭瑞伯得子將鈴儀移助洋二元蘇城金獅河沿劉振鐸爲長子家偉求病速愈身健洋二元以上總共收洋一百七十六元二角 
　　 
 
