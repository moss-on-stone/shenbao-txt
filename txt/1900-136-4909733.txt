# 1900 - 136 - 4909733

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱　陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學稽古之士允　家置一編惟惜　間所印均係删節之本又字畫纎小讀者憾焉今埽葉山房主人兌得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[書本報所記俄人圖土事後]  
　　土耳其者歐洲之强國也當中古時麻哈麥德之弟乘時崛起以兵力侵非北歐南所向摧陷其民被其感化愈激發其直前邁往之氣暗嗚山岳叱咤風雲遂亡東羅馬席捲東歐諸國兵威赫赫震於列邦當是之時豈不儼然宇宙之雄國哉惜乎君臣上下習於戰鬥而不解政治長於武略而疎於文教兼之拘泥故轍不知變通浸淫數百年政教益頽叛者四起於是乎有希臘國獨立焉有羅馬尼塞爾維爲自主之邦焉他如埃及敖牙利三茅氏島雖名爲藩屬亦駸駸乎有别樹一幟之意至其齊布羅是島歸英人管轄摩克爾耶耶律嗟哥彼那兩地入奥國版圖蠶食鯨吞咸思得一膏腴以自逞其拓土開疆之志而俄人尤處心積慮欲張其威於黑海裏海之間蓋俄國全境均平原大陸無海口可通苟欲在歐洲擴張水師非據有士京君士但丁峽斷不能出入自便各國知其然也多方設立條欵起而阻遏之俄之雄心鬱而未發者蓋數百年於兹矣邇者乘英搭戰務未弭又肆其狡謀議集大兵二十五萬名駐紥本國南部雲屯波湧如火如荼復預備黑海艦隊及義勇船爲運兵之用識者微窺其意謂俄之舉動將有事於土耳其所屬之小亞細亞夫士之仇視異教暴戾殘忍固爲各國所深惡且政教廢弛憚於自强病夫之稱喧傳遠邇俄人苟欲壓以威力土雖盡力抗拒斷不能支宗社凌夷翹足可待雖然土之亡固不足惜然原當時各國訂立盟約之意無非欲抑制俄人俾不致於黑灣裏海間得伸其權力若任其瓜分豆剖則歐洲大勢必爲震動現在英人雖全力專注搭邦示暇兼顧然此事大局所開亦未必肯置之不論不議之列况近來德皇與土主甚爲輯睦德國各銀行旣包攬土國各項大工且爲之督率監造並在彼處催造廠局數處有銀行名德意志者原經理阿那到利地方鐵路公司之事近又擬將鐵路展造至排格犬與對哀冷兩處地方爲將來接連由德至波斯鐵路之用雄心偉略顧盼自豪俄人果與土相見以戎衣德皇豈能袖手旁觀默無一語吾恐戎機一啓歐洲海面必致雲譎波詭大起爭端鹿逐中原雖未知死於誰手然老師糜餉必非大地生民之福揆之俄皇創立弭兵會之意不亦大相刺謬哉故愚謂俄人旣得西卑利亞鐵路之利益三五年後大功旣竣不患無海軍駐足之處宜於此時持盈保泰長享昇平斷不可黷武窮兵蹈法皇拿破侖之覆轍而土國則須及時振作政事之不善者攺絃而更張之兵制之不合者整齊而釐剔之去其自是之心除其囂凌之氣復與各國推誠相與結爲奥援果使内治外交漸臻妥洽則俄人覬觎之念亦可不期其消而自消豈非土國之要圖而歐亞兩洲之幸事乎吾願當軸者熟思而審處之尤願旁觀者對鏡而參觀之 
[局外公評]  
　　天津國聞報云當中日交戰時中國所賃英國高陞輪船突被日人擊毁兹聞中英兩國已延定美利堅國總統麥荆來君與外務卿福斯得君秉公判斷蓋西例宜然也 
[起節有期]  
　　天津國聞報云桂月亭閣學春前已奉旨派充駐英義比三國大臣後因袁爽秋京卿堅辭使俄之命遂攺派閣學駐俄聞閣學所派叅贊官爲汪侍讀大夑繙譯官爲薩正郎蔭圖大約端陽節後卽當擇吉啓行矣 
[商令繞道]  
　　天津國聞報云德人所築山東鐵路須經由高密縣境土民不悅屢次爲難兹經山東巡撫袁慰帥商請德官繞道避之以免滋生事故惟相去只八十里故德官已唯唯允從矣 
[特膺恩簡]  
　　重慶訪事友來函云四川候補道慶觀察善前曾赴西藏查辦案件往返數次頗恊機宜邇者欽承恩命特加卿銜簡放駐藏大臣遂於本月初旬某日由渝城赴省垣晉謁奎制軍然後赴西藏納撒地方駐節 
[星軺蒞省]  
　　姑蘇采訪友人云欽命巡閱長江水師大臣李鑑堂星使於本月十九日由鎭江秉節來蘇二十一日淸晨江蘇巡撫鹿滋帥率同藩臬兩司及織造景尚衣詣胥門外官馬頭迎迓蘇州府濮紫泉太守總捕同知黃司馬長元吳三縣主則先期駕一葉扁舟迎諸境外撫標水陸各營兵士更執兵擐甲列隊江干俄而大纛飄揚憲舟遥蒞各官呈手版禀安各營槍砲之聲遠震山谷星使徐步入官廰與各官茗談片刻旋乘輿至八旗會館小駐征驂傳聞此來係奉旨查辦某官叅案是否屬實非外人所得知也 
[示期受篆]  
　　姑蘇采訪友人云新任江蘇臬可陸春江亷訪於本月二十日由江寗返斾涓吉二十一日重莅柏臺適逢星使李鑑帥蒞省垣禮應迎謁遂攺期至二十三日卯刻履新 
[人言難信]  
　　昨得京師來信云有李蓮英者太監首領也也時會習鞔工迄今鄙之者猶以皮小李呼之邇閱滬上郵到報章喧傳月前忽無疾而斃鋪張揚厲一若信而有徴乃訪之内廷當差人咸謂日來李當差如故不特並無猝斃之事且從未聞爲二豎所侵夫李一刑餘之人耳祗以忌之者多遂致讕言四起更何怪國家大事每被妄人信口雌黃耶噫 
 
 

Page 2

 
 
[施南民變]  
　　武昌采訪友人云邇日湖廣總督張香濤制軍接施南府知府額竹軒太守電禀知府屬利川縣忽有匪徒揭竿起事戕害教民縣主蔡毅卿大令聞之立卽派差彈壓匪徒愍不畏法竟將縣差刃斃揮衆圍城聲勢洶洶揚言將於某日劫獄施南恊楊恊成派兵剿捕匪徒負嵎以抗兩軍相見互有損傷現在縣城尚未解圍匪勢益爲猖獗請迅速派兵協剿以靖地方等情因卽電飭宜昌鎭總兵傅弼卿鎭軍　夜督率官兵馳往剿撫一面札飭槍砲廠總辦沈孟南觀察迅撥快槍五十枝快砲二尊由某輪船解往宜昌應用不知跳梁小醜果能指日蕩平否也 
[蜀中礦政]  
　　重慶訪事友來函云前者英法美三國創設華益福安兩公司開辦蜀中礦務現由英國紳士摩根氏派礦師甲開等來蜀業已行抵成都與李鐵船京卿及陳觀察光弼徐太守麟光會商應辦事宜并聞福安公司股分擬歸併華益公司以免紛歧未知確否○四川礦產之富甲於各省除五金外並產石油現經紳商在巴縣南境查得油井數處爰籌集巨欵開設集義公司禀請大憲批准出示曉諭將來想須購備機器延請礦師大興工作也 
[蜀中船政]  
　　重慶訪事友來函云英國海軍大臣特派武克武喇二兵輪船來川游歴本月初九日辰刻行抵重慶停泊南岸獅子山麓初十日管駕官某某二君及繙譯某君偕領事至鎭道府縣各署拜會次日各官答拜如儀當此次入川時内有一船機器梢損然略加修理卽可行駛自如現在江水未深而來往已無阻滯下月水漲立德輪船上駛當更不難容與中流矣并聞兩船擬駐渝旬日卽溯岷江而上遍歴叙州嘉定等處地方○英商溥安輪船公司歸英人立德督辦某日立德親赴上海督帶一輪船入川以便來往渝宜藉占利涉并須推廣岷江公司往來重慶嘉定等處現擬招集股分每股銀十兩先交五兩俟輪船到渝再交五兩蓋以銀數少則招徠較易卽非素封之家亦可輸貲入股俾得利益同沾也 
[强項遺風]  
　　武昌采訪友人云湖北江夏縣漕糧向由糧書包徴包解相沿旣久弊竇滋多自經陳介庵大令剔弊鋤奸實心整頓胥吏無從染指民間有口皆碑旋又將藩轅書吏陋規槪行裁革若輩不免怨咨作交時思伺隙中傷近日將屆奏銷凡徴解不及一成者例應咨部議處大令業已徴解如額而某藩書竟朦混開列擬以降調處分大公聞之勃然震怒立拘藩書看管一面稟請署藩司瞿賡甫方伯澈底根求方伯以爲吏胥藉故舞文固應懲儆惟大令未經請命率爾拘押未免迹近擅專因之心滋不悅嗣由署臬司孟志靑廉訪代爲轉圜并囑大令將藩書從寛釋出方伯遂不復有後言若大令者其殆古者强項之遺風歟求之宦海滔滔中誠哉絶無僅有矣 
[禾中火警]  
　　嘉興訪事人來函云本月二十日夜半時郡城東栅口東市某姓米行突肇火災一時吳回氏烈烈轟轟異常跋扈行中人皆從黑甜鄉驚起幾致衣不及穿幸水會中人聞警馳集取水以澆得卽漸熄僅焚燬門面樓屋三間左右鄰居皆未殃及然已男啼女泣飽受虚驚矣 
[禾郡官塲紀事]  
　　嘉興訪事人來函云本月二十日浙江潘憲惲菘耘方伯之瀛眷由省回里當晚舟抵鴛湖小駐一宵越日卽解維而去○浙江糧儲道鄭芝巖觀察由省垣起程押運北上本月二十一日舟經禾郡府縣各官均乘舟迎謁憲舟並不停泊逕赴滬上換乘某輪船詣天津 
[潯上官塲紀事]  
　　九江采訪友人云本月十六日姑塘緝私委員徐少菴少尹由差次乘杉板船到潯恭迓江西淮鹽督銷局總辦錢琴齋觀察禮也○當江蘇巡撫鹿滋帥署理兩江總督篆務時札委江蘇候補道錢琴齋觀察總辦江西淮鹽督銷局事務本月十九日觀察附招商局江永輪船抵潯鹽局委員文茂田徐少菴兩少尹及德化縣應莘臣明府次第赴江于迎謁觀察接見之頃命駕入城親詣各局衙投刺謝步旋於次日解維赴省垣○本月某日廣饒九南道兼九江關監督明華亭觀察札委王荆門叅軍之恩稽查來往各輪船蓋以防偷漏稅釐并有匪人溷蹟也 
[鎭郡官塲紀事]  
　　鎭江訪事人云本月十七日淮揚鎭總兵潘鎭軍萬才由江寗乘舟過鎭江拜會各當道旋復謁見長江提督黃芍巖宮保商議要公然後揚帆渡江赴袁浦○日前新授福建興泉永道黃幼農觀察因公赴江寍刻已事畢乘江裕輪船東下道經京口命輿赴道府各衙門拜會旋卽取道上海赴閩省履新瀕行文武各官均詣江皋恭送○本月十七日京口副都統吉統制詣大校塲簡閱八旗子弟操演洋　並遴選精兵一百五十名練習打靶蓋以崇留守大閱在卽故須整飭戎行也 
[南海蒲帆]  
　　廣州訪事人云廣東全省釐金奏歸商人承辦日前已陸續繳銀一百萬兩釐務善後總局憲牌示准卽定期給諭開辦兹商董出有公啓曰奉釐局四月初五日牌示商包廣東全省釐費前奏明預繳餉銀一百萬兩卽准定期開辦兹該商首等將預繳之餉銀一百萬兩陸續備繳到局商情踴躍黽勉急公殊堪嘉尚業經回奉兩憲面諭飭卽迅速定期開辦仰岑敬輿等卽便尅日定期禀請給示開辦勿稍遲延所有省城七十二行以及外埠各行商務須通力合作一氣相維毋得稍存觀望等因原去年剛中堂奉命來粤籌餉將廣東釐費奏歸商包名固增費實則便民諭廣濟醫院傳商集議禀承七十二行喜躍偕來聨簽具稟預繳餉銀一百萬兩旣已備繳遞年之餉四百萬兩亦已認定過半開辦之期在邇如何裁撤廠卡以便民如何增餉以裕國自非始終如一合作相維不可所有避事固賴君策君力先經函商請各埠各行公推誠實幹練之人到局襄同辦理祈早惠然此時遞年之餉四百萬尚須設法認定開辦乃有把握將來認足開辦仍必由七十二行公舉賢能輪流到局襄同辦理如果有羡餘前已佈啓聲明除開銷外仍公之七十二行不自私也爲此再備諸希察照幸匡不逮實爲厚望云云聞七十二行中有無力先繳致被外人承充者亦有外人假本行出名承辦被行中查悉聲明者更有被外人謀奪承充者未識將來果能各無後言否○欽廉邊防各營統帶潘觀察培階任事有年兹者大憲忽委員前往密查觀察疑之禀請賞假回籍修墓大憲未允所請○城西陳塘南有操韓康業者姓鄧名壽佐向無家室近忽有中年婦主中饋有詢之者云係簉室本月初七晨突來匪黨三四人闖然直入將婦劫之而去及鄧追捕而匪已不知所之乃禀知南海縣主請爲捕緝詎料匪將婦掳至西砲臺河邊甫欲下船卽爲勇丁所見向之盤詰匪不能答飛棹趲行勇丁率夥尾追匪黨見勢不佳棄舟鳬水而逸勇丁乃將匪艇及婦帶回營官訊知巓末飭卽送還鄧家遂得重圓破鏡眞意想所不到者矣○婚嫁之事日漸奢華除儀仗外每有勇隊隨行某日鮑姓家喜事彩輿行至某處忽有頑童數人奪取輿前耍物勇丁開槍擊之傷斃一女童街坊以事關人命卽將花轎扣留令主人出爲料理未悉以後若何也 
[彝陵譚薈]  
　　宜昌訪事友來函云前報紀施南府屬利川縣境土匪滋事兹悉利川並無城郭匪人突然擁于無可抵禦任其滋擾一番事後地方官專差赴宜禀請宜昌鎭總兵傅鎭軍招募勇丁數十名携帶火器前往以資彈壓時適鎭軍赴省公幹由中衡羅游戎代募二十名已於本月十一日派陳姓武弁督率起程矣○前者宜昌鎭總兵傅鎭軍招募勇丁二百名聘德人某君爲教習練習洋操居然步伐整齊進退合度見者咸稱譽之邇者湖廣總督張香濤制軍電飭調往省垣校閱各健兒一聞此信卽紛紛逃逸並將所帶洋槍携之而去及至沙市已逸去二十餘名鎭軍不得己電飭宜昌操防營添撥數名前來藉補缺額一面札行沿途地方官將在逃勇丁盡數拘回按律嚴懲以肅軍令○前傳荆門州 
 
 

Page 3

 
 
屬當陽縣有匪徒與某教堂爲難一時市虎弓蛇人情惶急邇來有自玉泉山寺禮佛回宜者言及彼處地方甚屬平靜並無匪人滋事人心始安謐如常 
[金焦滴翠]  
　　鎭江訪事人云京幾嶺王某年將弱冠憾抱鰥魚近鄰周嫗知之謂是可以計餌也一日謂之曰本城某姓女碧玉年華丰神娟秀郎如有意老身當以撮合山自居王允之閱數日嫗復謂王曰事已說妥祗須先送定禮洋銀六元惟大禮則非數十元不可王一一應命遂　於月之某日迎娶并冋其姊借貸姊以弟有正用如數付之迨屆吉期親朋畢集不意嫗竟携銀避匿蹤跡杳然王始知被騙愧忿交加潛購芙蓉膏吞服比毒發施救已無及矣嫗聞信畏罪亦服鴉片畢命噫害人害已若嫗者非所謂可憐不足惜哉然王則不免視性命若鴻毛矣○某氏婦前因夫故無依醮與漢皋人某甲隨之而去迄今已二十餘年日前忽獨自回來鬢髮皆霜衣裳藍縷識者問之云甲家人口喪盡孤苦無依因效伍相吹簫言旋故里旋訪得前夫之女已適南門某姓遂靦顔而往冀其收留詎料女以母爲無良加以誚讓婦忿無可洩竟於是晚服毒自盡地保知之赴縣禀請臨騐 
[上海官塲紀事]  
　　前日新任上海縣汪瑶庭大令接篆後卽命駕詣蘇松太兵備道轅及松滬釐捐總避晉謁昨日淸晨道憲余晉珊觀察曁松滬釐捐避督辦錢怡甫觀察先後命駕至敬業書院公館答拜大令飭家丁擋駕蓋以示謙不敢當也○本邑城廂内外保甲總巡周秋江司馬交卸局務後特於昨日午前命駕至各署辭行以便擇吉赴瓜州接辦釐捐局務○昨日淸晨新任上海縣汪瑶庭大令排齊全副執事詣各廟拈香回署後示期本月二十七日卯時考取代書 
[文報易員]  
　　江蘇候補道黃芝生觀察承乙經兩江總督南洋通商大臣劉峴莊制軍委辦上海文報局務因於前日午後至北河南路文報局任事 
[獲贓究賊]  
　　倡婦翁梅倩賃居英界胡家宅日前被竊巨贓報捕後經包探趙銀河金立生緝查未獲前日忽有某甲者至美界捕房報稱淸晨偶至城中突見鐵箱一口内儲多寳串及珠花等貴物似係翁倡所失今藏縣差某乙處可往訪查藍副捕頭卽派包探沈阿岳偕某號西包探至英界捕房協同包探金立生前往弔出給翁倡辨認委係原贓惟尚少金臂釧若干以及珠扣條等物所値不下三千餘金捅頭令包探務將賊犯拘獲以便解送公堂禀請讞員翁笠漁直刺究辦 
[研訊帮兇]  
　　有楊寳岐者僑居老北門外法租界中前日與鄰近林周氏爭取自來水口角扭毆被林周氏喚同其子友根其媳沈氏踢傷腎囊以致斃命報經新任上海縣汪瑶庭大令相騐後將所獲林周氏林沈氏錢中祐吳管氏等交包探帶回法界捕房管押此已紀諸報章矣昨日包探拘獲常日在逃之葛汝林解請讞員朱森庭明府研訊林周氏供稱已死之楊寳岐將水潑於媳婦沈氏衣上兒子有根曾向之呵斥至如何斃命實出不知錢中祐供小的在是處擺設衣攤當互毆時小的並不在塲實被誤拘叩求省釋吳管氏供小婦人惟袖手旁觀與此事毫不干涉葛汝林供小的在協原押店爲夥並未帮毆包探禀稱小的查得此人實係帮兇請大老爺訊核明府飭將錢中祐吳管氏交人保出葛汝林林周氏林沈氏交縣差全順帶回訊辦 
[上海縣署紀事]  
　　新任上海縣汪瑶庭大令所用家丁大半籍隸山東性情暴横昨因傳喚門皂稍遲伺應卽被凶毆内有一名受傷甚重以致激成公憤相率禀辭並欲禀請大令騐傷究辦不知大令將何以處之○日前流氓徐寳生陳慶和在邑廟内向李阿金訛詐不遂抽刃戳傷其腹李負痛投縣訴請騐傷旋經地甲將徐陳解案前日襄讞委員吳端甫明府升堂研訊李阿金供稱小的係蘇州府屬某縣人日昨行經邑廟某茶肆門前突遇素不相識之徐寳生陳慶和二人硬索洋銀三元小的不允卽被曳至茶館内拔刀刺腹求恩騐明究辦徐陳司供稱小的等不敢訛詐明府飭仵役騐得孚腹上受傷屬實諭令回去醫治徐陳各笞責三百板枷號犯事處示衆○前署上海縣戴子邁明府飭差訪拿流氓陳福來孫蘭榮及攺過所逃犯張毛毛綽號矮子精毛毛等日久未獲至昨日始在浦東按名拘住解至敬業書院公館汪大令諭令收入自新所聽候究懲 
[上海巡局紀事]  
　　前晚大東門外吳家弄東來客棧被賊竊去衣服雜物翌晨開具失單投十六鋪巡防中局報請緝查○前日某公館主婦雇乘范林生東洋車行至鈎玉弄范忽爭論車資與之爲難旁觀共抱不平將范拘至二十三七鋪巡防局控訴局員盛雨村二尹研訊之下判令掌頰五十下○楊寳生賃居楊姓之屋近因虧欠屋租錢數十千文遂由楊禀控二十三七鋪巡防局局員邱友林二尹飭地甲傳諭速將租欵措繳不得梢延 
[法租界公堂瑣案]  
　　護城河畔新街口聚泰南貨店主潘耀章屢次收買竊贓經讞員朱森庭明府訊罰此次又收買徐阿榮所竊招商局金利源棧所儲折蠟七件計重一百七十五斤値銀一百十三兩有奇報捕查獲解案請懲明府飭潘賠繳白蠟價銀一百十三兩另罰洋銀一百元徐阿榮重責四百板○流氓陳金福誘姦趙李氏之女根寳洪楊氏之女鳳寳控經明府訊取口供押候核辦昨日堂期判將陳金福枷號二月期滿重責一千板根寳鳳寳各掌頰三十下交其母領回管束○鴻興小客棧主張阿胖前因窩留匪人阿金阿四等雞姦某姓子控經明府訊取口供交人保出著交阿四阿金到案迄今逾限已久明府遂著保人將張交案押候嚴懲○日前某西酒肆由洋涇浜畔遷至虹口某處忙亂之際失去金錢二十二枚報捕查獲細崽周阿二周阿三認竊金錢十一枚向洋涇浜北首順泰小錢莊兌換洋銀一百數十元置備對時表一枚金戒指一枚旋在身畔搜出鈔票一紙及洋鉅十一元一并解案請訊明府與陸繙譯會商謂該錢莊不應任意收兌竊贓著押候補提錢莊主到案訊究○王張氏禀稱小婦人稅居新擴租界内被同居人吳桂生竊去皮衣及綢縐衣裙各一報捕查獲連其黨江阿大送案請訊明府謂爾係孀婦不應留住來歴不明之人實屬咎由自取先將弔到之皮衣給領其餘各贓著備本取贖吳桂生押候枷號一個月期滿重責八百板遞回丹徒原籍江阿大無干省釋○包探禀稱蔡阿金竊得英界某姓家玻璃十二方持至法界拘獲解案明府判責二百板○包探禀稱張阿狗張金海行竊鄉人物件拘案請辦明府判各責二百板○包探禀稱顧金生混入上京館圖竊當塲拿獲送案請辦明府判責一百五十板○包探禀稱顧勉甫混入其昌呌貨行竊去羽毛棉紗帶送案請辦明府判責手心五十下 
[美租界捕房紀事]  
　　昨日有一不知姓名之啞人闖入百老洪鉻馬戲棚中東張西望班中人疑係竊賊立卽扭入捕房捕頭令押候查明曾否犯事然後解送公堂禀請讞員翁笠漁直刺訊究○前晚著名流氓王慶生行至篷路見某氏婦踽踽獨行遂自後攫取簪環飛奔逃逸氏大聲呼救適爲包探劉光震所見因卽拘王入捕房捕頭令押候解送公堂禀請訊辦○昨晨小竊倪順壽混入吳淞路某姓家竊取衣服旋被包探張阿五獲送捕房捕頭令押候解送公堂禀請究辦○昨日偷兒王品三掩入西華德路某甬人家圖竊適爲包探張阿五所見拘入捕房捕頭令押候解送公堂禀請訊究○湘人馬志堂在蘇松太道署當差前日午後道憲余晉珊觀察命駕至外虹口日本總領事署拜會小田切君馬策騎隨行不知何故忽與六百二十八號華捕互毆捕急吹號呌召集他捕拘解捕房捕頭命押候解送公堂禀請訊究觀察知之立飭家丁至捕房帶出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批示信局]  
　　九江采訪友人云中國郵政局釐訂新章加收各埠信局總包封郵費信局主瀝苦况其禀督轅旋經赫總稅務司察閱情形諭公暫免一年再行酌辦各埠信局遂帖然就範爲人寄遞如常獨九江之業此者赴道轅一再陳詞呶呶不已兹經廣饒九南道兼九江關監督明華亭觀察批示曰查此案前據具呈因適奉商憲札飭妥議當經分别批飭府縣體察情形禀覆核辦在案據呈郵政情形及所擬辦法各條雖間有實在情形然非徒騰口說卽屬事有窒碍要皆未能中肯夫創辦郵政係奉諭旨與各國聨約入會事關重大不容輕議裁撤且海禁旣開華民旅居外洋者不下數十萬人每有一紙家書經年難達該局等代寄信函雖稱可靠然僅能行於國中未克通乎海外故設立郵政俾資便利據呈請按民局納費一角舊章彚繳報効卽將郵政裁撤大局未諳言故隔膜而庶人不議古訓昭垂亦覺有悖義理西員貲俸優於華人自中外通商以來凡新關凡輪船凡機器局廠凡洋操教習早具成規並非創自今日卽使郵局經費不無可减第欲以華春之薪貲律西員之俸廪未徴成憲難見施行郵政定章凡信局由輪船轉遞必經郵局之手固爲職有專司權難旁落而民局交寄信包須按輕重核算亦係一律辦理之意來呈請量生意高低酌定每年津貼郵費苦干以彌經費虧缺原較近理但信包不分輕重則辦法旣有叅差勢恐難免駁詰事關商憲飭議咨覆而該局等亦屬生計攸關故本道不憚詳晰批示除札飭府縣彚核妥議禀覆該局等務籌切實可行善法呈由府縣轉禀請詳不得僅以辯駁之詞任意瀆呈致干憲詰而誤實事著卽遵照四月初九日 
[南市捕房紀事]  
　　前晚二鼓時有某甲者行至浦濵忽欲聳身躍下幸爲四十四號巡街捕所見帶入捕房捕頭詰以里居姓氏甲口呆目瞪狀似瘋狂因押候解送馬路工程局禀請總辦程雨村大令訊明裁奪○日前南市盛大隆樹行出店人俞小東私將行内之樹携出求售爲某號巡街捕所見拘入捕房捕頭令押候解送馬路工程局禀請程大令訊究 
[英美租界晚堂瑣案]  
　　前者某包探解送來歴不明之江祝才張孫氏到案讞員翁笠漁直刺訊供之下諭令暫行管押前晚倩襄讞委員張柄樞司馬覆訊張孫氏供稱小婦人籍𨽻湖州府屬某邑向在某姓家服役刻已辭歇丈夫張福卿不務正業餬口無資故於前日附船至滬意欲依人餬口船户某甲因恐受累潛報捕房致被解送案下江供小的素業成衣與張孫氏之翁張子淸相識此次張子淸因媳孫氏出外密囑小的代尋甫得相逢卽被包探獲案司馬諭令江自行回籍張孫氏押候傳其夫到案具領○李維新控同居之陳意星羅陳氏糾同柴陳氏陸寳生滋擾直刺倩張司馬研訊李供小的與陳同居前日釁起小孩致相口角陳竟糾同柴陳氏等人肆意兇毆反敢誣稱索取所欠洋銀三元是以扭案請究陳供前者柴陳氏倩小的向羅陳氏借去洋銀三元此次羅陳氏向伊索償李竟揷身霸阻反誣小的逞兇求鑒陸供小的向業成衣柴陳氏所借洋銀由小的爲中保柴陳氏所供相同司馬以其情詞閃爍顯有不實不盡著將陳陸各責一百板飭具安分切結然後交人保釋 
[英美租界公堂瑣案]  
　　英界老巡捕房細崽彭玉山控余紀生欠銀讞員翁笠漁直刺傳余研訊彭投案供稱小的向在西人處服役前被余借去洋銀二十八元後僅還一半餘竟置之不理求恩究追余供此係某妓院賭帳有邀賭之柬爲憑並非小的向之借貸求恩明察直刺商之白繙譯斥不准理○包探趙銀河拘解積賊林榮生到案禀稱此人迭次犯案受懲今開釋未久卽至王福明家竊取綢布衣服十餘件報捕後經小的緝獲人贓送請訊究王投案領贓林供小的係寗波府屬某縣人失業無聊不得已而爲此直刺判令管押八月期滿遞解回籍○包探陸阿九拘解陳阿堂到案禀稱此人前由王紀堂控欠洋銀故由小的拘獲送究直刺以原告未到無從判斷著押候過堂詰訊○包探石金榮拘解張松海到案禀稱此人向在某西婦處服役前日西婦忽失去金表練一條洋銀十元疑係張竊送入捕房今捕頭倩小的解案請究某西婦投案請追張供主婦兇横異常小的不願執役伊竟大怒將小的幽諸空室中用藤條鞭責意猶未慊復以行竊相誣寃抑難伸叩求明察直刺斥不准理○包探劉阿炳禀稱前日流氓顧慶生見王周氏踽踽獨行欺其孱弱突攫取頭上銀簪二枝適經小的所見是以拘案請懲王投案申訴前情顧俯首無詞直刺判責三百板枷號一月發犯事處示衆○包探竇如海拘解戴阿三到案稟稱此人本係著名賭徒前日行至三洋涇橋左近攫取某妓院傭婦林金寳所携牙骨扇是以拘獲送究林金寳投案申訴前情戴供此扇在途拾得小的不敢强攫叩乞恩施直刺判責三百板枷號半月○包探沈阿岳解送小車夫胡蘭庭到案禀稱此人驅車不愼致將王張氏之女蘭喜碾傷經小的拘獲送請訊懲王張氏供女兒受傷尚輕惟求將胡略示薄懲以儆其後胡供小的事出無心叩求寛宥直刺判押一禮拜 
[白下官報]  
　　四月十五日調辦五河鹽釐駐滬文報局候補道楊兆鋆回滬赴差善後局候補道李謝委調辦湖北督銷候補道趙詒書謝委善後局直隸候補道徐建寅上海來提中恊李全彪瓜洲中遊擊胡忠勝三江營遊擊張有亮孟河營遊擊彭兆琳均辭正任江陰縣劉有光由蘇來分省補用縣隸家福由京來安徽州同李乘時交卸岳州轉運局來福安輪船黃友勝保民兵船楊永年均迎接長江巡閱大臣回安徽訓　程世　到訓導吳保紳奉委考試江蘇臬臺陸到○十六日湖北提臺　軍門會候補道黃承乙謝委駐滬出使文報局河南候補道易順鼎到九江來安徽泗州丁文炳到節辭湖口船廠通判李士彥統領淮北緝私得勝營陳有元均到○十七日武穴掣騐俞明震駐滬文報局黃承乙均辭卸署鳳陽府許鼎霖辭鏡　兵船徐振鵬辭送張軍門赴瓜洲常州營遊擊李永陞到知縣松齡禀知起服回省江西撫轅武巡捕右營千總胡鼎調到投文候考缷署鳳陽府許鼎霖天長縣黃兆岷均到藩轅牌示如臯縣典史前經以海防遇缺先典史沈邦述咨補現巳奉部覆准應飭赴任 
[蘇垣官報]  
　　四月十六日候選道嚴開第浙工人由上海來候補道韓慶雲通知在院上謝委統領留防太湖水師全軍正任溧陽縣曹宗周禀辭赴溧陽公幹知縣都守仁禀辭回南匯沙洲差次縣丞鄧琦禀銷葑門旱關差並禀知過班通判從九龔　圖禀知本日到葑門旱關差○十七日花翎四品銜特用直隸州知州章邦直由甯來禀謝奉委署理海州直隸州事震澤縣知縣王士暄禀到藍翎理問升銜指分江蘇分缺間用縣丞孫大權山東人由京領照來省 
[贑省官報]  
　　統領内河水師候補道繆　棻往撫建廣饒一帶查哨署城守都司朱鐘鳴在江西賑捐局奬加遊擊銜候補縣劉均雩都縣提案回惲學基委修　勝門石岸卽日興工縣丞馮世昌查進賢門朱拜庚秋審執事程廷琛領賑欵回吉安姚涵銷查廣外保甲禀辭回籍守制署崇義金坑司岳恭先缷事回陜西候補縣羅光鼎禀辭回陜候補縣丞李崇實　新淦辦保甲鍾祖彤長江催運回張宗湛崇仁催漕折回倪望隆豐城修堤回陳克愼樂安公　回周宗洛由臨江府發審來省縣丞童光旭崇仁催漕折回馮世昌接查進賢門馬融接查廣外保甲准補廣豐縣丞成富春飭赴新任候補府孫傳檙缷辦湖口卡回張宗湛謝加一級　　二次行知候補縣張鵬程往新城投案程望往辦吳城下卡錢昌濮馮由俱由京解地丁回楊樂修義甯催漕折回從九陳宏丁帮辨湖口卡回胡時汴往萬安催地丁劉瑞聰往宜黃催稅契朱嘉霖建昌催稅契回李應芳廣信候差回舒和暢崇仁催雜欵回候補縣倪　往都昌公幹委署新城典史陳長齡無力赴任以分缺簡用縣丞錢泰階署理同知陳履貞解水師營餉往湖口林丙委查西大街栅欄更栅縣丞黃樹敏缷帮湖口卡回贑防委員李維　領餉回營建昌額外饒國彪病故遺缺查有　營馬兵趙榮春堪以拔補分部郎中鄒凌瀚往金陵武舉謝實廷解冬貢京回袁州府曹志淸缷事回籍恭養湖口縣倪廷慶淸江公幹回代　安縣徐嘉霖缷事淸理交代回 
[維揚官報]  
　　四月十四日度鹺尹信芳由鄂岸來蕭鹺尹湘彥辭回新城卡沈鹺尹榮桂禀知赴大河口差次朱鹺尹凱勳由泰屬來○十五日巳刻開徴各官禀賀南掣金司馬辭冋十二圩北掣繆司馬禀到儀棧振臘毛分轉昌駿禀辭回棧署梁垜塲易鹺尹缷事回洪鹺尹鼎棻委監印差陳鹺尹鳳鈞銷監印差 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
ＰＵＲＹＳＳＴＬＵＡＭＩＲＧ 
ＦＭＭＩＯＴＥＰＳＯＨＰＯＰＹＨＦＯ 
　　　　　　　　　　　　　　　　 
[克利馬爾補陽糖汁]  
此汁最能補陽專瘵肺肝之病故治高年陽痿精竭神衰傷風痰嗽吐血將癆肺管腫脹咽喉胸脇腰腹諸痛無不立騐每日两服每服一羹匙照此服之咸謂此汁創製以来三十餘年厯見竒效故令中國通商各口一縂藥房無不代售賜顧者湏認明此汁顔色鮮紅瓶如蛋式上有鑄就克利馬爾補陽糖汁字樣庶不置僞兹寄上洋大英醫院良濟藥房科　藥房　　記藥房屈臣氏大藥房房代售 
[中外馳名萬應錠狗皮膏]  
又名金老鼠屎專治痰火中風半身不遂心胃氣痛痔瘡喉症小兒百病急慢驚風婦女月經風神效無匹每包三角○阿魏狗皮膏本堂一家獨製别家均係假冐專治男女老少氣痰痞塊血塊精聚胸腹脹悶疼痛四肢麻木寒濕脚氣一切濕症神效大匣四角小匣二角○五　弄口京都同德堂 
[丕朕靈效清補丸告白]  
ＳＬＬＩＰＳＭＡＨＯＥＥＢ 
啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙兹由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謂列所治各症以備觀覽 
如胃不消化　口淡無味　作嘔作酸　胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虛弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱　兩脇疼痛　大腸燥結　小便刺痛　膀胱受濕　皮色黃暗　脊痛耳鳴　胆汁太多　瘡疥痔瘡　手足凍决　黃疸濕漬　用力過度　血分不足　月經不調　傷風傷食　時作瞌睡　頭刺腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街　上海棋盤街　漢口流通正街威建大藥房内方不致悞卽各埠西國藥房皆有寄賣特此佈聞香港威建大藥房識丁一 
[香港太古糖局]  
拍賣車糖 
本行由港自運ＡＢ唛五温Ｂ唛四温半ＣＷ唛四温二五　唛四温　唛三温七五Ｈ呼三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍特此佈聞　上海老太古洋行謹白 
[失票聲明]  
啓者今遺失建帮德祥號付大和德行糯米欵濟大莊第四千六百零三號本月廿八日期票計九八元九百五十七兩九錢三分七此票已向原根說明併登申新各報作爲廢紙務望各寳莊號切勿收用特此申明佈告四月十七日南市德祥號大和德米行仝告白 
[燕補丸]  
善能利大便背四肢等病 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[亞喇時保火險公司]  
啓者本行承保各家房産生財樓房貨物等件其保費格外公道遇有賠欵極其迅速欲保者請至本行面議可也天祥洋行告白 
[美昌公司主人白]  
啓者本公司製器獨精定程公道宜仍則仍宜减則减决不致悮至棧租一節白米起租向定首月一分五厘次月一分以後照次月揭算此仍舊章並無增减　糙米起租向定首月一分半次月一分現爲每月一分起租並無首次之分若糙米出棧仍歸舊章核算此本公司格外克已以廣招　倘蒙貴客賜顧請認明本公司招牌可也 
[闈姓聲明]  
啓者本號文鄉科闈姓以前俱付省廠兹因澳公司認捐本號另著伴在澳司理合收澳門八廠以前所投省廠照舊中式　君賜顧格外快捷妥當謹佈　虹口兆昌永記啓 
[新出中西匯通醫書五種]  
是書爲蜀天彭縣唐容川先生所著書凡五種曰醫經精義曰傷寒論補正曰金匱要略補正曰本草問答曰血證論集羣說以註解合中外以貫通醫理旣明醫法亦備眞度世之金針活人之寶筏也茲已石印成書校對詳明紙墨精工每部十二本價洋二元五角在上海二馬路千頃堂及各書坊發兌乙 
[津門同仁課藝]  
是編系延鹽山崔炳炎蘭溪孝廉精選蓮池集賢等書院課藝及津郡諸大家月課窓稿分爲四卷首制藝次論策再次經解詩賦時文則清眞雅正議論則博大昌明解經必語有根據詞章更秀骨天成誠舉業家之堦梯也裝釘四本實洋三角半○又新出石印别弊五方元音分裝六本洋三角均在上海各書坊發兌天津萃文齋白 
[彭誠濟堂發兌戒烟參片]  
本堂創製戒烟參片已歴二十餘年服此而戒絶烟癮者幾如恆河沙數名馳天下久爲士商洞鑒頂好極貞延益戒烟參片每洋八塊回生每洋十塊立命每洋十五塊定心每洋廿五塊安神每洋三十塊參茸定神戒煙丸每瓶洋五角龍涎香戒烟丸每瓶洋五角另批戒烟一粒金丹格外公道賜顧者向上海三馬路南首老巡捕房對門藍墻洋房内不悞 
[新譯東洋史要]  
是書日本文學士桑原君所撰其書於亞洲各國上古迄今數千年政治教育風俗交涉各大政備載無遺洵爲教科善本每部實洋七角○支那通史每部實洋一元二角上海三馬路西晝錦里口山西正記書莊經售 
[塞門德坭出售]  
塞門德坭爲要工所必需考其性入水易堅者亦敗 
易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其廉倘蒙賜顧請移玉英四川路義記洋行面商可也 
[新到天平]  
兹者本行出售美國名厰好厚牌天平巳歴多年早巳馳名遐邇今該公司專託本行經售中國各口座平每隻四百磅起至二千五百磅止並有厰絲紗局所用檯上擺平兩數起碼至十六磅爲止無不俱備其價批發格外克已望各貴商賜顧是荷英大馬路老晉隆洋行啓 
[檀香山票電報]  
英六月份普閏堂票卽華五月廿日開彩頭彩第三百八十四號二彩一萬二千六百卅三號三彩一千零九十八號七月份票巳到全張三元頭彩得一萬五千元紅票足兌鎮江益成票行啓 
四月廿四日銀洋錢行情列左 
新匯劃收市　七錢四分一一二五 
銀拆　　　二錢九分 
龍洋找頭　七錢一分七 
錢找頭　八百文 
市錢　　一百十八千文 
卡錢　　一百十七千文 
衣牌　　九百二十文 
四月廿四日匯票行情列左 
銀行電匯銀票　二先令八辨士八之三 
銀行現銀票　　二先令八辨士八之四 
銀行三十天期票二先令八辨士八之五 
銀行四個月期票二先令八辨士八之六 
大清郵政收信時刻曉諭傳單 
寄往何處　輪船名　某日　截止收信時刻 
吳淞　火車　四月廿五日上午八點鐘上午十一點下午一點半下午四點鐘 
寗波鎭海　北京　又　下午三點 
蘇州杭州　小火輪　又下午四點 
鎭江揚州高郵淮安清江宿 
遷台兒莊南京蕪湖大通安 
慶九江孤嶺漢口漢陽武昌 
武穴岳州城陵長沙常德湘 
潭沙市荆州宜昌重慶　安慶　下午六點晚八點至九點 
威海衞烟台天津重慶　又　　又 
烟台天津北京等處海晏　已倘荷見　　 
厦門　利運　又　又 
香港汕頭香港廣州黄埔 
甘竹九江龍山三水梧州　永生厦 
掛號信件包裏什物匯寄洋銀統於五點鐘　送交郵政局郵票每日上午八點售至下午　點又晚刻八點至九點鐘止 
 
 

Page 16

 
 
[光緒二十六年四月十因日京報全錄]  
　　宮門抄○諭旨六道錄前○越撫劉奏報三月分海塘河水情形摺○護蘇撫陸奏報江蘇海運漕糧二批全數放洋日期摺○　政大臣善奏船政工需緊要經費奇絀懇恩籌欵協濟摺○豫撫裕奏豫省歉收司庫短絀懇恩緩解各餉摺○四月十四日禮部宗人府欽道天監正黃旗値日無引見○壽公守護東陵請訓○定公榮惠各假滿請安○王中堂因伊子候補道謝恩○雲南空普津謝恩○補用道府王國楨籌謝恩○恩公續假十五日○陳秉和請假二十日○程儀洛預備召見○倉塲奏漕船五日回○内閣奏派稽察本章派出多歡○召見軍機程儀洛壽公○○頭品頂戴革職留任浙江巡撫臣劉樹堂跪奏爲查明光緒二十六年三月分海塘沙水情形恭摺仰祈聖鑒事竊查浙省仁和海寗二州縣海塘沙水情形向係按月繪圖具奏兹據布政使惲祖翼署杭嘉湖道時慶萊會禀稱二月朔望兩汛時屆仲春潮勢漸旺查勘得東塘尖山護壩併西塘范公塘兩處沙塗及南岸各山之外新舊漲沙誌樁丈尺曁東塘念尖兩汛海中新漲陰沙逐細查量均無升刷與上月相同等情禀報前來臣復查無異理合繕單繪圖恭摺其奏伏乞皇太后皇上聖鑒謹奏奉硃批工部知道單圖併發欽此○○二品銜護理江蘇巡撫按察使臣陸元鼎跪奏爲恭報江蘇海運漕糧二批全數兌竣放洋日期專摺馳陳仰祈聖鑒事竊照蘇川等五府州屬光緒二十六年起運二十五年分徴收漕曰二糧内除淸賦增徴米石飭屬折價解司充餉提出另辦外其餘米石仍由海運抵津轉運通州交兌業將頭批米石於二十六年二月初八日兌竣放洋恭摺由驛馳奏一面飭催上緊撥運接續兌開北上在案兹據署蘇州布政使吳重憙署江蘇按察使朱之榛蘇松糧儲道羅嘉杰會詳據海運滬局詳稱歴屇海運米石分作三批放洋本屇因沙船較少攺爲二批全數放洋以歸簡捷催據各屬陸續剝運到滬詳愼選騐米色現己兌竣二批全數放洋米船二十二隻共裝交倉漕糧正耗米五萬五千五百一十三石零隨運經剝食耗三欵米一千四百八十石零沙船耗米四千四百四十一石零一律發給水脚等銀取具領收互保實裝米數各結查明水手籍貫携帶器械塡給聨單於三月初六日起委員押令各船開出吳淞駛至崇明縣轄十滧海口守風放洋聨檣北上所有派撥招商局輪船裝運交倉漕糧正耗米五十六萬三千九百一十八石零白糧全數正米七萬二千餘石現已據報起運漕白糧米二萬五千二百石其餘米石亦卽接續運赴天津等情詳請奏報前來臣查本屆江蘇省海運漕曰糧米照案仍交沙衛各船並招商輪船分裝運赴天津後由南省辦運委員自行運至通州交兌今沙衛各船承運正漕米石業已二批全數兌竣放洋北　辦理尚稱妥速除分别咨行騐收防護以期迅抵天津赶早北運通倉交兌仍飭催招商局將輪船承運米石掃數裝兌開行另報外謹將沙衛等船海運正漕二批全數放洋日期會同署兩江總督鹿傳霖漕運總督松椿恭摺由驛馳奏伏乞皇太后皇上聖鑒謹奏奉硃批户部知道欽此○○革職留任降一級留任署福州將軍兼船政大臣湖北布政使奴才善聨跪奏爲船政工需緊要經費奇絀籲懇天恩勅下户部曁北洋大臣籌欵恊濟以竟船工恭摺仰祈聖鑒事竊查船政現造快艦兩號原限三年告成當經前大臣裕祿奏蒙飭部撥銀十萬兩每年截留海軍經費十四萬兩以資開辦嗣奉諭旨飭各省協撥欵項旋令攺解部庫船政常年經費不敷經前大臣增祺奏蒙允准截留銀二十萬兩以資應用在案現在第二號快艦亦已下水第一號快艦五六月内可以試洋轉瞬明年二月已屆限滿而經費所短尚銀計上年已積欠洋員料價等項十五萬餘兩本年十三個月約需銀六十五萬兩船政常年入欵全恃閩關除六成洋稅項下原發之三十六萬兩光緒元二年卽已欠解四五年以後便歸無著歴經奏明有案毋庸計議外現閩關情形無論如何設法騰挪兼顧船政祇能將四成洋稅項下應解之二十四萬兩及截留海軍經費之十四萬兩勉籌解濟自本月至明年二月限滿止約尚短銀四十六萬兩查此等製造工作必須依限告成方能程功節費洋員杜業爾因上年料價積欠五個月業已聲明不能肩認成艦限期若經費不繼作輟遷延必更多所糜費亟應早爲計書現已支欵環待不容刻緩此際部臣籌欵爲難時艱餉絀上厪聖懐但使奴才有可設法斷不敢輕率瀆請惟籌維無術勢處萬難祗有仰懇天恩飭部迅速籌劃無論何欵項下先行挪撥濟用俾獲竟此船工再查廠造之兩快船係專爲戰船之用其船式與北洋海籌等船仿造工竣若復留福建本省或南洋浙粤等省遣用各該省均無新式兵艦僅此兩艘亦不得力惟北洋海軍已成再添此船聲威並壯相應請旨飭下北洋太臣將來快艦告成卽歸入北洋海軍以期致用船廠前代南洋製寰泰等船代廣東製廣甲等船與北洋撥用閩廠之建靖船均由留船省分恊助工料所有兩船工料不敷之四十餘萬兩應照案由北洋協助此次所請部撥正欵卽可由北洋協欵内歸還似此一轉移間北洋認費不及一船料價之半較之購諸外洋實已輕而易舉且船政快艦工程非迅速籌欵應付目前便難支持舍此又無從籌欵此中爲難迫切情形諒　聖明洞鑒除分咨查照外所有船政工需緊要經網奇絀籲懇飭下户部曁北洋大臣籌欵迅速恊濟緣由理合恭摺具陳伏乞皇太后皇上聖鑒訓示施行謹奏奉硃批户部議奏欽此○○兼署河東河道總督河南巡撫奴才裕長跪奏爲豫省歉收司　短絀應將應解甘餉曁吉林俸餉江南撥補松滬釐金嵩武軍月餉分别停緩以免延悞恭摺具奏仰祈聖鑒事竊據布政使景星詳稱　省庫欵本屬收不敷支上年因各屬被旱秋收歉薄二麥未能普種民情極形困苦曾經奴才奏請將河北三府屬酹年上忙錢糧緩至麥　顧徴奉旨俞允並蒙恩准截留江浙漕糧三萬石以資撫恤乃入春以來雖得雪一二次南路歸陳汝光各屬尚有三四雨不等而西北兩路僅止一二寸無濟於事近日雖獲雨澤赶緊播種大田惟距麥收之期尚遠民間困苦已極人心惶惶不特河北三府停徴卽其餘各屬亦　觀望未便督催嚴急致生他變是以新舊錢漕同時並絀比較往年上忙收數統計短絀銀七十餘萬兩而司庫出欵有關支放籌撥不容短欠出多入少日見空虚就目前情形按欵約計若不速爲籌維至四月底勢必不敷周轉該司日夜焦愁難爲無米之炊再四籌思不得不分别緩急國時變通伏思京餉曁武衛左軍月餉並本省練餉河工兵餉以及償還洋欵皆係迫不及待均當竭力依限籌措不敢稍有延誤惟甘肅新餉原　三年後卽可酌减現仍按年全解自必存儲有餘尚可稍通緩急擬將本年四月以前應解三成银十八萬三千兩緩至麥後錢糧起徴察看情形再行陸續籌解其駐東嵩武軍餉歴年由豫供支本已爲難曾於光緒二十年冬間因東防徴調募添營餉源短絀經前撫臣劉樹堂奏奉部議臨准將二十一年月餉向係提前籌解本年五月以前餉銀業經先期解東司庫羅掘一空委實筋疲力盡無可再籌擬自本年起至歲底止尚需銀十三萬六百七十八兩零由山東自行籌欵支發以紓餉力而免延誤至部撥本年吉林俸餉及江南撥補松滬貨釐等項在常年欵無所出多有欠解本年拮据尤甚無可酌籌俟豫省年榖轉豐庫欵稍裕再行設法籌解該司非不知餉需緊要各省庫欵同一支絀苟能設法騰挪斷不敢稍存推諉兹値歲荒山窮水盡之時莫可爲計實出萬不得已瀝情請卽轉奏等情具詳前來奴才覆查無異合無仰懇天恩俯准飭部將應解甘肅三成新餉曁吉林俸餉江南撥補松滬厘金等欵酌緩並將嵩武軍月餉由山東分支以免顧此夫彼貽誤全局理合恭摺具陳伏乞皇太后皇上聖鑒訓示謹奏奉硃批户部議奏欽此 
 
