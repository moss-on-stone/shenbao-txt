# 1918 - 260 - 4916383

 

Page 1

 
 
   
 
 

Page 2

 
 
時評 
　　 
[○法美例] （冷）北京新舊總統之交替。將參酌法美例。近來類此之事頗多。所謂良法美意。取之於先進國也。雖然所謂先進國之精神。我國每棄而勿取。試問督軍團者。法美有此例乎試問兩國會並時同存者。法美有此。例乎。奈何精神之相反。而徒取其形式也。嗟乎。使當事諸人。而能事事以法美爲例。則舉動決不出乎共和範圍以外。而國內之爭。可以不作。且亦不難望彼法美之興隆矣。　　 
[專電]  
○北京電　徐決雙十節就職二十　五日內務部會議新總統就職　禮節係參酌法美例對於舊總　統尚有隆重禮儀（二十三日下午六鐘）○北京電　新公府改組秘書長吳　笈蓀副秘長郭則澐收支朱寶　仁庶務楊保益禮官黃開文水　宣司傳某明日發表　　　　　　　　　　　　（二十三日下午六鐘）○北京電　直隸議員十三人見徐　推馮爲副座徐答此諸君職權　余不便與聞（二十三日下午六鐘）○天津電　曹在保設四省經略總　參謀處昨因不日南下特派員　到津晤省長擬在省署設參謀　辦公處（二十三日下午三鐘）○天津電　孟恩遠派交涉員王嘉　澤竭賀東海昨已到津　　　　　　　　（二十三日下午三鐘）○北京電　今日一時衆院開會變　更議事日程先議光議員提出　之澈查中交兩行賬目案用投　票法選舉查賬員未開出曹親　到答覆畧有辯論在場議員不　足法定數遂散（二十四日下午八鐘）○天津電　雲南電各處水災歉收　數十縣金融極緊省議會議取　消鹽政稽核分所並拒絕中法　實業銀行在該省發鈔營業　　　　　　　　　　（二十三日下午三鐘）○北京電　某系機關之中華通信　社言大借欵說無稽但中日借　欵確在榷商中以關於路權者　爲大宗（二十四日下午二鐘）○北京電　軍械借欵以參戰教導　團名義與日泰平訂約總額兩　千萬利八釐教導團並聘日人　爲教師（二十四日下午二鐘）○北京電　政府因新聞交通社披　露大借欵之投稿突以擾亂政　局罪名傳逮社員該社已暫停　段主嚴究投稿者之作用將成　政治問題（二十四日下午三鐘）○北京電　晨鐘大中國民公中華　新民強大中華亞陸經世八家　報館停版（二十四日下午九鐘）○北京電　頃到警廳調查聞新聞　交通社以外陸續傳問者逾十　人謂正交司法科訊問內容絕　對不肯宣洩（二十四日下午八鐘）○北京電　報載唐繼堯提條件改　選國會懲劉以熊督川償還軍　費以滇黔三師駐川但此係前　次所提唐近在重慶未有電來　　　　　　　　　（二十四日下午二鐘）○北京電　張樹元電龍軍效日又　開三營至禹城藉口蘇省不准　到浦折回至晏叛變搶掠當與　該軍官等設法令繳械收容該　匪不聽經魯軍剿辦斃匪六百　餘已散（二十四日下午四鐘）○北京電　李純電龍招匪軍到禹　城變叛駐浦龍軍軍官不敢住　營中恐亦難保請飭龍從速設　法（二十四日下午四鐘）○北京電　張聯陞電王安瀾佔平　利陝軍退守興安竹谿等處危　急請速派援（二十四日下午四鐘）○北京電　陳樹藩電敵謀攻西北　甚急餉械缺乏挪借無路請速　撥欵救濟（二十四日下午四鐘）○北京電　黑督電捷克司令蓋達　擅設法廷經我再三交涉並登　俄報不認各國亦提抗議現已　允取消（二十四日下午四鐘）○北京電　中央允劉存厚劉鎭華　餉項迄未照給茲兩劉急電來　催（二十四日下午四鐘）○南昌電　省議會漾日選舉議長　合羣讜言兩社競爭致生武力　讜言派見勢失敗饒正音等遂　大搗亂將選票焚燬使無結果　　　　　　（二十三日下午十點鐘）○香港電　軍政府命令任粵督莫　榮新兼陸軍總長　罷免李耀　漢省長職俾可養疴并任翟汪　代理省長　任古日光代理肇　慶鎭守使陽江軍隊歸其統轄　　　　　　　（二十三日下午三鐘）○香港電　十八日廈門陷落閩事　益危因孫道仁舊部響應故　　　　　　　　（二十三日下午三鐘）○香港電　翟汪定二十五日就省　長職國會議員七人以任免省　長手續不合法提出質問　　　　　　　（二十四日下午二鐘）○香港電　二十三日政務總裁請　國會議員茶會到四百餘人岑　春煊演說頗久伍廷芳提出四　問題徵集意見○徐世昌如就　總統職何以對之○副總統問　題何以處置之○如不承認徐　世昌應否另行選舉以改組正　式政府○如徐世昌請和何以　覆之（二十四日下午二鐘）　　 
[外電]  
○北京電　今日衆議院求財政總長出席質問中交兩行鈔票　跌價之原因但不得要領　（二十四日）○北京電　福建清鄉事宜督辦薩鎭冰將於兩三日內由京啓　程赴任本日薩氏訪日本公使館據薩氏自言此番南下不携　軍隊俟到閩後遇必要時可向督軍借用軍隊云云　　　　　（二十四日）○北京電　天津來電云山東晏城縣方面之土匪巳爲討伐軍　所掃除津浦火車自昨日起已全部開通復其舊狀　　　　（二十四日）○北京電　交通（譯音）通信社因傳播中日締結一萬萬元新　借欵之風說其社員二三人已被捕（二十四日）○廣東電　岑春煊因慮肇慶軍之向背已任命狄胡（譯音）二　人爲肇軍司令官　（二十三日）○廣東電　廣東衆議院議員王欽宇等七名向軍　府質問軍　政府之權限是否得免省長之職並要求於三日內答覆軍政　府之意見依據大綱第一條確有任免權同時主張因此項命　令爲軍政府之重要命令故斷不能中止（二十三日）○廣東電　據冷遹之談話云睘日軍政府會議各方面向軍政　府諮詢之和戰態度決定問題當即決議在北方未以誠意容　認南方護法之精神以前無論北方提出如何之主和條件決　不應之南方一方面亦慚不提議關於妥協之問題在護法之　目的未會貫撤以前決不中止主戰方針已　此恉通告各軍　司令官（二十三日）○廣東電　據某要人之談話云曩日軍政府開會議時有人主　張以軍政府名義勸徐世昌勿就總統任李烈鈞謂此種非法　行爲盡人知之今日無須再行勸告至用軍政府名義尤無見　識而陸軍部代表郭松年海軍林葆懌亦不贊成故僅　岑伍　兩總裁向徐爲個人的勸告（二十三日）○廣東電　李烈鈞對於時局之意見略謂北方已依非法國會　選舉非法總統徐世昌亦居然就總統任此種情事實屬侮辱　南方較前尤甚且於　北妥協之前途大有妨害而今日反聞　南北妥協之聲誠出意料之外南方目的在於護法除此以外　更無餘地可以絕對容認可嫌惡之情實之條件若今日結姑　息之平和則不出半年時局必再起變故騷擾將無已時目下　之局而所謂最後五分鐘之時問決非可以言和之時南方旣　不允和則北方勢必以和平運動失敗之責歸咎於南方藉此　釀成主戰派恢復勢力之機會段祺瑞或將親自　陣努力壓　迫南方亦未可知戰闕雖非南方所希望然欲得眞平和舍此 
 
 
 

Page 3

 
 
　美由吾輩軍人唯有奮力戰　死而後巳斗　（二十三日）○廣東電　今日軍政府各總裁假省議會議場開茶話會邀集　參衆兩院議員疏通意見　（二十三日）○廣東電　軍政府不日將再發表宣言聲明今後軍政府之態　度　（二十三日）○廣東電　軍政府對於廣東領事團以正式公文乞通告北京　外交團不承認非法總統（二十三日）○廣東電　明日（二十四日）午後參衆兩院議員開議協議總　統之任期廷期之件其理由以總統任期內不加入袁世凱洪　憲皇帝之八十日間自十月十日起八十日間爲馮國璋氏以　副總統代行總統職權之時間云　（二十三日）○廣東電　軍政府任命古日光爲肇陽羅鎭守使古氏自前日　來與翟汪同在廣州於昨日偕李耀漢之顧問郭人漳（譯音）　及李之股肱現任廣東政務廳長之梁日東及南海縣知事等　前往肇慶蓋爲領受省長之印綬也李之家屬已在香港李近　日亦赴該處矣（二十三日）○廣東電　據聞莫督軍擬任代理省長者爲郭松年參謀長楊　財政廳長及伍朝樞三人而廣惠鎭守使李福林之部下以推　李爲妥當主持開會議云（二十三日）○奉天電　林長民氏於昨夜經過奉天前往日本（二十三日）○奉天電　鐮田區應義熟長今晨來奉擬於明晨出發前往北　京（二十三日）○奉天電　新任營口領事酒勾氏及新任鐵嶺領事小倉氏等　於本日通過奉天前往任地矣（二十三日）　　　　　　　　　以上東方通信社電　　 
[戰電]  
○倫敦電　海格上將今晚報稱今晨所報敵軍在拉巴塞西北　進攻一役並未前逼英軍陣地未有變動　維萊爾句斯萊南　面及齊勒自克附近有戰事英軍稍得進步　（二十二日）○巴黎電　今日下午公報云夜間僅聖康丹境及愛恩河北岸　砲戰甚烈　凡塞勒河陣線之法軍敗突擊之敵軍兩次　法　兵枝隊入入香巴業及勞蘭敵軍陣線俘敵而歸（二十二日）○倫敦電　德國公報云昨晨英軍在戈沙柯爾袭懷與哈吉柯　爾間大舉進攻德軍預料有此已將愛泊希東而之防務移至　維萊愈句斯萊與白里柯爾間英軍舊陣地英軍未能得志第　二次進攻復遭失敗英軍暫時攻入維萊爾句斯萊與康勒芒　田莊西北部分即爲德軍反攻逐走（二十二日）○倫敦電　路透電社得悉巴力斯坦之英軍共已俘虜一萬八　千人獲砲一百二十尊就此次進攻之關係而論英軍所受損　失可謂絕輕巴力斯坦之大局目下極可注意約爾丹附近與　兩面之敵軍奮死固守陣線惟西面之軍業已瓦解協約軍一　路向北而進一路向約爾丹而進側鐵敵軍（二十二日）○華盛頓電　陸軍參謀總長瑪區將車約述本星期戰局謂西　歐勞蘭美軍新陣線業已修繕　同敵軍現報遽修築防線該　防線在美軍新陣線一二英里以內廣約二十英里美軍今距　康佛蘭十英里詎美的十二英里　英法軍仍在坎白萊·聖　康丹陣線向興登堡陣線進攻敵軍兵力雖厚仍不能止英法　軍之進步且受重創　據宮電徵實蘇瓦松東北高原之敵兵　被俘者千人法軍繼續進逼敵軍至距摩貝巨路與娘子路之　交點不足半英裡距拉盎不足十英里始已拉盎刻受炮火轟　擊（二十二日）○倫敦電　塞軍戰報云二十日塞軍北進三十基渻邁當今已　抵距加伐達北數基洛邁當之處塞軍復獲砲十二尊德布援　兵日來開抵戰地者絡繹不絕（二十二日）○亞姆斯特丹電　聞裹海巴庫鎭現起火且有炸聲甚烈　　　　　　　　（二十一日）○亞姆斯特丹電　萊清齊轉來基夫消息特難斯基氏在庫爾　斯克爲一兵士鎗擊未中　（二十一日）○亞姆斯特丹電　柯洛業報柏林訪員承認土爾林伯爵會以　媾和事就商於此政府土爾林伯爵與比國皇族有姍婭關係　此次乃私行就商蓋自信比國於和局之速成最爲關心也　　　（二十二日）○亞姆斯特丹電　柏林日報載稱德國政局風潮自庫爾滿男　爵罷戰後即露其端辛慈海軍大將繼任外交大臣以來諸事　棘手極爲灰心尤以奧國提議媾和一事爲甚該報又謂首相　赫特林伯爵如願組織國會系政府則無一人與之爲難外間　所傳首相拒絕社會黨加入政府之說如果確實則首相必失　占大多數各　之信任今一切將取決於中央黨云　　　　　　（二十二日）○瑞典京城電　基夫消息維夫諾有奧兵一旅不肯　往西　歐陣線且樹紅旗另有二聯隊效其所爲（二十一日）　　 
[公電]  
　旅京福建同鄉會報告薩黃赴閩電　三山會館電悉薩黃二　公准三日內行旅京福建同鄉會馮　吳佩孕李奎元等哿電　曹經略使寒日徵求意見通電及答　復徐東海電想邀鑒及經略使以悲憫爲懷希冀甯人息事意　　情眞計湘南雙方以誠意停戰促進和平已四越月迄今旣　　端倪務望一致進行俾得早息內爭同禦外侮況日人假道　　洲自由行動師長等心所爲危難安　饋若和局早解決一　　俾通國各軍早回原防嚴加擊頓對於此次戰爭作爲　地　大演習其雙方戰地之得失即軍事上研究之良好材料從此　各將領悉心蒐選不難悉成勁旅以作于城強鄰雖狡庶可有　備無患且軍興以來雙方兵力牽動全國由閩　以迄隴蜀戰　線蜿蜓不下數千里兵力雄厚約有千餘營膏血精華盡於原　野軍械輜重委如山邱以此攻夷何夷不摧　此防邊何邊不　固乃公戰不修徒競競私鬬紛紛擾擾閱牆無巳竟至參戰出　兵爲數寥寥反令防邊軍隊在本國領土區域受人支配屈大　事小反主爲賓國家之恥軍人之辜也至於法律問　旣在者　姑且不論但求雙方以相忍爲國以期挽救於將來諸公如表　同情請逕電　略使主持一切並請長江各督仍任調人公推　東海先生爲調人領袖則和局之成易如反掌果如是也不但　民國少受荼毒即強隣亦不敢輕於嘗試嗟乎時事日惡勿以　觀望而稍涉因循外患紛乘勿以遷就而陡生畏葸所望當事　諸公急起直追同心一力屏除疑貳勉共維持大局幸甚國民　幸甚師長吳佩孚李奎元鎭守使趙春庭總指揮官張宗昌副　司令陳德修旅長馮玉祥王承斌閻相文　耀南張學顏張福　來潘鴻鈞張克瑤同叩部要聞一 
　　 
[○北京特別通信一] （二○五）（　萍）　　　　　　　　　最近外交界要聞愚在本報通信巳許久未談外交事良以北京政府之處置外交幾無一不足令人短氣者外人知之甚詳則愚又安能獨爲之諱而不以告吾國人下筆之時眞痛苦莫名也自協商國共同出兵於海參威我國因欲保持　家之面目表與協商國一致對敵之誠心於是亦有出兵海埠之舉此事關係我國在國際上之地位爲外交軍事中之唯一重大問題乃政府派往軍隊至今尚因頓於雙城子其團長宋某實一毫無知識之蠢夫其初日本軍隊由南滿鐵路通過各處日本僑民　食壺漿以迎送之我國軍隊出發之日各處同胞迎送之盛亦不下於日人乃宋某在車站與國人迎送者之演說僅大聲無械無錢不得也數語而已前此政府任命林建章爲海車代將原令其節調該處海陸軍隊然宋某殊不以歸其節制爲然僅此少數之海陸軍內部巳不一致宋某旣至海埠先自向大谷大將聲明爲軍械不足不能開赴前敵嗣有某國領事通知林代將言中國軍隊須以願赴前敵爲請庶對外得一地位林代將急訪大谷大將聲明願與各國軍隊同赴前敵大谷答曰貴國之某團長巳先來聲明故余即令在雙城子暫駐以待後命令無可更改矣此我國軍隊終老於雙城子之原因也其後該處土匪暴起大谷令其任剿匪之事宋不奉命謂政府派我未令我剿匪尚須請示於政府此言尚有理由然宋請示於黑龍江督軍黑督電令實行剿匪而宋亦不之應出兵海出遂至求榮反辱使鄰邦笑爲無意識之舉動政府中人聞而恥之以問陸軍總長段總長謂此係北洋軍隊精銳之一部當派遣時實經愼選云云鳴呼政府處置出兵海叁威問題之成績如此九月十八日北京公使團會有重要會議詳情未便披露但愚知其中有一議題則言黑河道尹張壽增有接濟俄過激派之事實須向我政府嚴重抗議而政府接黑河方面報告則所謂接濟過激派者僅有未禁止其少數便報者之渡河購買糧食一端面　查黑河方面之邊防政府從無準備其兵力不足以禦外人之侵入故對於過激派不得不以敷衍手段阻其來犯以維持地方之治安此爲張道尹對待過激派不得不然之態度至購求糧食旣係便服之俄人何從辨其果爲過激派與否乎販賣糧食決不能先詢其是否爲過激派專又聞該派之渡河而來者其一部亦裝爲難民官廳對待難民從人道上向取寬和矜卹之辦法又安能禁其購求糧食故接濟云云殆有利於各國之疑我以便爲東北方面之活動者然邊防之毫無準備致引起外交界對於我　之懷疑恐問題難免繼續發生北京政府又將何以自解政府近以各國皆派高等委員於海埠接洽外交事宜於是我國亦派原任駐俄公使劉鏡人劉本官僚先與政府爭辯委員之名義似乎委員太小不如稱爲專使然各國皆稽委員勸劉不必異議劉始釋然而第二步即須携欵若干方可出發今尚留滯於京師邊事緊急如此名爲外交官者乃僅注意於地位與金錢此官僚之特色也昨日法使赴外交部提出嚴重之抗議知爲留津之新振武軍問題龍濟光舊有軍隊指旣者敗亡於廣東乃來京要索鉅欵廣招魯豫各省之土匪新振武軍者土匪流氓之別號也龍軍欲率土匪流氓以求閩督新振武軍於是乎南下而津浦路上沿途搶刦濟南附近被刦尤慘張樹元致亦親出而痛擊之新振武軍之名乃因是震於中外其一部分之尚留天津者近方躍躍欲試法使以此爲理由依據不得駐軍之條約要求從速開拔閩人之在　者亦開會協議拒絕土匪入閩之方法欲圖個人之利祿引起內外之責言而政府則方希望土匪流氓之恢復閩粵以成其武力統一之夢豈不大奇其餘如金劵條例之招致抗議（財部巳擬就答覆書其意與答覆銀團者同聞內閣動搖之結果無暇着手實行矣）軍械借欵之一再商訂（泰平公司之第二次軍械借欵日使館亦不絕對否認）殆無一而非自殺之道鳴呼國人其奈之何哉　　 
[○北京特別通信二] （齡）　　　　　　　　　　　　最近之政局觀前日各報盛傳段總理將親至湘鄂一帶督師以便貫澈其武力政策後經切實調查僅出倪丹忱主張並非段總理本意倪蓋以現時局勢紛亂已極前敵各將領大部互相觀望不肯切實進行甚有不奉命而自由動作者如吳佩孚李奎元張宗昌楊春普等最爲顯著此外陽奉陰違者亦不在少數是非獨政策不能貫澈恐北洋系難免有分裂之思故急應親至前敵撫慰各師俾得稍振其士氣況前敵各將領多與段有淵源一經親前其境諒能以情面之故不再十分反對云云然又聞徐東海語其故舊曰余若就職必以挽留段內閣爲第一條件是段雖有下野表示而將來是否成爲事實尚難懸斷矧外有張作霖倪嗣沖等爲之輔翼內有徐樹錚靳雲鵬等爲之謀劃則段派勢力之雄厚仍可於北洋派中首屈一指篠日（十七日）國務院恨據曹銀寒電通電各省（除西南各省）表示內閣所定之方針仍以用武爲依歸參戰處則參戰名義又向日本訂軍械借欵三千萬元參戰軍王永泉一旅原議撥歸鮑貴卿節制開赴黑龍江現已改派赴湘而洛陽奉軍許蘭洲一師不日亦向湘東出發種種設施無非向主戰方面進行段派形勢旣巳如是則此後內閣斷無有肯貿然擔任者叚合肥雖欲下野其勢恐亦不可得也徐東海早見及此故於前日承受證書後與某某數要人談及挽救時局方法並無具體的主張其言曰停戰議和自屬應有步驟然以余之意見必須先行戰地清鄉蓋自南北用武以來地方糜爛情形雖爲兵禍所致而究其實際未必不由土匪隨諸軍隊後搶掠所促成當此人民良莠混淆之際弱者流離強者走險故非實行清鄉不可其措詞極爲含渾不可捉摸殊不能視爲解決危局之表示也當東海發第一通電時聞與馮叚兩方皆有所接洽而對段則謂我與西南先禮後兵俟觀其反響如何再定政策是東海決非一意主和可知乃西南各省對於東海通電絕不理會第一步已有蹉跌傾響於是段派　恿東海益以爲非戰不可目下東海難處非對西南確有把握不便與段派爲內閣進退之商榷除一留字外不能有其他主張則東海就任時如時局無他種變化段內閣依然存在段內閣之存在即爲主戰政策之存在無待煩言也惟是前敵各將領除皖奉二軍外大都傾響和平張總司令旣以曹之馬首是瞻而曹經略使雖不若吳佩孚之極意主和然自寒電　之亦似有和平之意思是皆於主戰敢策之進行大有妨碍如果獎來北洋派不能一致則段合肥不得不親自出馬以期政策之貫澈但當合肥南下時內閣總理一席究以何人擔任須待臨時磋商而定非一時所能預決外間所傳倪嗣沖組閣說以情勢察之決不能成爲事實也　　 
[○形勢混沌中之時局]  
　　　　　　　　　　　　依然如昨政府主戰政策肯否拋棄原尚成爲問題近因南方軍事尚在積極進行於閩則攻取漳州於湘則窺伺長沙反守爲攻合肥左右之主戰派因此愈形憤激螞咎於前敵之主和通電現聞主戰最力之某君主張以全力赴湘先壓服主和派後平西南并極力慫恿段氏改令許蘭洲所部奉軍赴湘以期貫澈方針其機關報亦力闢犧牲新國會之說謂東海並不積極主和云緣東海態度究竟如何似尚含茹未露據外間所傳徐宅消息東海對一解決時局辦法已定宗旨大致係分數種（甲）對於法律取純粹尊重主義（乙）對於南北和議取折衷主義（丙）對於維持綱紀取嚴厲主義（丁）對於外交取貫澈前宣佈主張以國利民福爲主義（戊）對於財政先取減政主義並擬先行停戰然後一面收束軍隊一面施行善後手續至目前辦法○飭前敵各將仍嚴守陣地勿以和平故而稍示懈怠一方仍促曹張南下以資督率表示和不忘戰之意○對西南妥洽不由中央直接其間接調和之人物擇其有實力而心地公正者　名譽素著而爲南北人士所傾服者令與西南接洽而由中央裁決其可否至東海自身暫不表示辦法但此亦推測之詞而已馮河間以東海被選後西南各要人迄無正式承認之決決計再以個人名義致電西林聞電中要旨係述晚近政局上所遭之痛苦及過去艱險之眞相現元首繼任得人特請轉告西南各要人獨除意見對於東海表示承認以期速解時局之紏紛並附告在野某某要人均已允負調停重任應各抒已見共濟時艱將中央自有通融之餘地乞從中斡旋云云段合肥一身之進止與時局有重大關係昨聞陰曆中秋節日（即陽曆十九日）段合肥在府學胡同私邸召集段芝貴陳文運曲同豐等飲讌畢即在內客廳內開一重要會議會議時聞甚長聞係關於內閣問題及軍事計劃數端　　 
[○各方面對於時局之態度]  
西南方面　馮總統前派廖容廖肅赴廣州向軍政府疏通和議問題業已旬日茲聞兩君到粵後已與各要人爲數次之接洽迄尚未頭緒日昨覆電到府略謂西南仍堅執以恢復舊國會爲前提時局如斯誠恐不易妥協云徐東海　聞徐東海昨早會語某秘書云大局亂無頭緒之際今幸有機會可謀議和然各界每以余肯出山即能解除紛擾其說實屬非是蓋曩日政爭起點不在意見爭執而在雙方誤會果能互相退讓前途不難吻合余（東海自謂）之出山遲早與此事無關輕重也又向某親信言就職後決計先行謀固中樞再議和戰動此兩日大局趨勢復有更變非如此辦理不能挽救危局云云段合肥段合肥日昨與在野某要人談略謂外患日亟余（合肥自稱）非不願南北謀和然所謂妥協者西南須承認余所擬定之數要項○無論如何其條件不得損及中央威信○任免地方官吏須遵政府命令○外交軍事財政須歸統一○議和畢南北軍隊均須聽由參戰督辦對外調動前敵將帥　吳佩孚主張東海暫勿就任先謀南北妥協某要人會去電解釋謂倘有延宕必致中央陷於無政府地位聞吳昨早有覆電要求徐就任後第一命令即宣示停戰又馮玉祥昨　常德電致政府略謂中央旣有吳總指揮佩孚主張之意即宜速謀議和勿使南軍有所藉口北犯蓋湘西早因酷暑息戰乃今據探報辰州軍政分府已經宣言北伐乞特別注意再前次玉祥請和被斥後巳經不欲輕逾範圍現在實爲政府欲允吳師長罷戰之交故特冒味催請此外別無主張謹此聲明李蘇督孟特通信社載蘇督李秀山近致陸武鳴函云前呈魚電及兩次惠翰碩盡宏模忠　丹忱溢於言表披讀之下不禁爲全國人民三鞠躬以鳴謝城北公老成謀國心地和平往蹟昭然素爲薄海人民所許可母待贅言者但此番選舉問題以法理根本而言似稍近於迫促以人心望治而言揆情不無可原諸公體民體國補救法綱之　漏尤望諸公曲爲斡旋也河間政懷淡泊近甚於前乃者謠諑紛乘謂斷斷於副座得失之間殊非本旨使祈轉達唐君及諸君子是所拜禱餘由王君詳述不贅 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○段內閣解釋曹錕寒電]  
　　　　　　　　　　　　不知切當否曹仲珊於寒日發出通電泛論時局其詞恉本有不着邊際之妙然政府尚恐有人認曹電爲傾向和平特於篠日發電代爲解釋茲覓錄原電如下　保定探報曹經略使濟南張總司令各省督軍省長除西南五省各都統各護軍使各鎭守使均鑒月前曹經略使赴保定閱兵時會有三十一通電詳論時局慨然以人欲橫流爲懼憂國之言至堪欽佩茲准寒電復伸前旨推論再三而深至怵於個人權利之爭兆全國淪胥之祻慮危至切砭時至深溯自近年以來民德不昌人心日替良由國家無綱紀之修人人有非分之覬植私黨者不惜破壞統一歆私利者不憚違抗命令故非嚴申國法力飭政綱不足以除暴安良撥亂反正中央歷來實本此旨以期戢遏爭權者之野心消除攘利者之暴力此正與曹經略使迭電所陳同其危慮而亟籌挽救之法者也至於吏治不修軍紀敗壞現象所著尤堪痛心邇來國會重建政象日新而碩德重望之大總統又爲薄海所欽仰益當及時修明法紀鞏固國基凡我同胞俱有衛國之責誠能內外一心共資匡贊上以道撥爲規則下以法守爲重凡有干法紀踰閑軼軌爭權攘利以危國家者皆當協力制止以徐躋政治於均平之則大局實利賴之院篠印　　 
[○擴張協定與計劃參戰]  
最近參戰處與日本齊藤少將密議擴張中日新約範圍一節業巳喧傳中外據聞此項擴張係依據中日新約附則第七項之規定兩國共同出兵若超越國境至國外時由雙方臨時商定一語今兩國軍事行動均有在國境之外者故參戰處與齊藤商酌及此現巳訂有草案送往東京據中國當局所言近因滿洲裏巳經履行中日共同協約惟該協約中於正文外尚有附帶條件之規定臨時由中日兩國當事隨時提議履行現所提議者即係該協約之附帶條件並非如外間所傳於原約外更訂一種範圍外之協約又日人方面亦謂軍事協約并非擴張範轉不過實行防敵協約交換公文而已該協定所訂條件對於協商國亦無不利對於中國更無所謂壓迫協商國因此協約反受莫大之便利云云惟據另一消息則謂參戰處與日本齊藤少將協商擴張中國新協約之範圍其擴張之內容約有三項○凡關於東亞軍事須以東亞人爲主體○共同防敵計畫以敵人勢力全滅爲止○今後協商軍隊開赴滿洲里方面須以中日兩國軍隊爲前驅以減少他軍之勞動以上三項係屬大要至其詳細以外交秘密未能盡悉東海當選後段即表示辭職惟其左右恐段一經下野勢力盡失故力謀段內閣連任伹段氏近鑒於四圍之形勢知非下野後不足以圖新發展故巳決定俟東海就任即行辭職專任參戰督辦日內巳由其最親信之某要人擬就參戰計畫一冊內容分爲四期第一期成立兩教專四以備將來參戰軍中下級軍官之選第二期實行參戰借欵第三期編練參戰軍十師第四期爲地盤上發展不知此種計劃與擴張協定亦有關聯之妙否　　 
[○滿蒙問題之新風雲]  
滿洲里方面近日捷克軍暨日本軍陸續開赴前方大隊駐紥大鳥里一帶現留滿洲里之日軍及捷克軍僅五百餘人另由日本派第二師團接防鮑督軍來電報告日本第二師團已經發動第一批定十八日到滿外蒙方面自經李副使設法令德奧俘虜四千人繳械投誠後恰克圖德俘絕迹俄國激黨亦均遠飏蒙邊備極安謐吾國赴蒙兵隊計分三起第一起於十三日第二起於十五日第三起於十七日先後開抵庫倫庫倫都護使陳毅昨日來電添設軍事委員會及副官處以便就近指揮前駐俄公使劉鏡人會由外交部派爲駐威之高等委員本擬尅期　威嗣以威埠方面形勢異當混亂由北滿赴該埠之鐵路某軍旣嚴爲扼守而由哈爾濱赴威之要隘亦均係該軍駐在地點通過殊屬不易所有前此外部所派去之各委員多因之由哈埠折回聞劉氏現鑒於此等情形已將止威行期暫行展緩捷克軍司令蓋達日前忽在哈埠俄文報宣布將在中東路站特設法庭吉督及省長會電政府請向俄使抗議一面並直接交涉此事協約各國均持反對態度日武官尤不以爲然亦經電陳參謀部請示吉督業向該司令提起抗議並由法領向該司令辯論令其取消前議仍先於俄報聲明取消但該司令聲稱赤哈軍不日即須開拔實無如何重大問題詞極圓滑孟督昨又電請政府迅示應付方針以重主權　　 
[○龍軍在魯譁變之京訊]  
　　　　　　　　　　　　　留塘沽者亦蠢蠢欲動龍濟光因舊有軍隊在廣東敗散無餘欲恢復其地位乃向魯豫等處廣招土匪入伍編成而後開往福建而甫至津浦路上巳大肆掠奪離濟南四十里之晏成遭刦尤甚火車行駛亦因此中阻聞山東護督張樹元昨有急電至京謂頃據車站報告龍軍新招土匪兩營由天津開車南下行至晏域停止將有變動等語查龍軍所招旣係土匪何以龍使不先通知沿途各省俾有戒備懇請詢明龍使究竟實在情形何如尅日電復除督令軍隊火速開往查辦外謹此馳陳云云續得他方面消息龍軍在晏城暴動魯督派兵堵擊斃五十餘人已略鎭定惟晏城現仍戒嚴昨日津浦車未賣通票前日北段開出之車仍退回天津張懷芝總司令昨有要電達京略稱張代督樹元親赴　城剿匪省防重要須暫爲坐鎭緩日方能南下張樹元亦有電報告郾匪猖獗親率步砲各隊馳往痛剿到達巳連獲小勝想張代督凱旋濟垣張懷芝始可成行也又聞塘沽方面自龍軍移駐以來其數目因繼續開至已逐漸增爲三千有餘此等兵丁大抵均在魯省所招募其中一大部分從前均係土匪當其投誠之時計被裹脅者約二百人業經釋放此等兵丁毫無紀律某日傳集操練乃竟不肯服從且向該管武弁等聲稱何需操練無論何時派往前敵渠等均可以戰語畢遂紛向各飯食舖店而去每名均挾有手鎗兩三枝持向各街巷中游戲所著軍衣不一其式帶有辮髪或盤或垂又於街巷公然自謂悔入軍籍失卻向來攫財生涯之機會該地居民多巳遷於異地戲園妓館營業並停無論何人莫不恐騷擾之將至聞法公使昨赴外部嚴重交涉謂土匪留置津埠非常危險請速令開拔以免焚掠之慘而在京福建同鄉要人以龍氏果率土匪軍入閩則閩省治安益將不堪設想日內擬開同鄉會議與政府交涉阻止　　 
[○薩鎭冰與閩局關係]  
薩鎭冰之督辦閩省清鄉業經中央發表現聞薩君擬不日南下東海對薩極爲重視密託其抵南方後極力疏通以停止福建兵爭爲前提又閩督一席李厚基已表示讓賢之意有以薩督辦繼任之議外間多謂薩君南下之關係頗大不能專以督辦清鄉目之又據另一消息薩鎭冰現尚在京定於一星期內即須赴閩擬商請海軍部遴派兵艦一艘借調衛隊一連即行南下薩此行負有某項任務惟據薩之左右稱此次任命薩爲清鄉督辦事先確徵薩之同意薩君爲顧慮桑梓起見毅然應允俱提出兩條　一爲除清鄉外不干預他項事務并絕對的不任閩省督軍省長二此次赴閩以減小閩省亂事爲前提採收撫政策不負攻粵之責政府方面以事屬正辦即斷然下令至國於招收海軍問題尚擬臨時責成薩君辦理聞薩君未必肯負此任務云薩鼎銘黃菊三兩君昨日（十八）下午五時聯袂赴公府晉見馮總統請示赴閩應辦之事聞河間頗有交諭其中最要之點尤在減少閩局之俶擾最後又囑薩黃兩君早日出京赴閩俾可着手進行兩君唯唯而退福建士紳昨有聯名急電一道催速薩黃二氏火速南下以救閩危政府當即轉知薩黃兩君惟薩君此次南下除請政府撥付軍艦一二艘帶同前往外尚須携欵二十萬元方能出京聞近日財部即盡罄所有亦不過此數殊無以應薩之請故薩之南下一時尚難實現也　　 
[○中交京鈔維持近況]  
維持京行中交票價一案財政部與中交兩行會議結果一面停止墊欵一面發賣未售完之七年公債票茲聞此事財部與兩行已各表示實行決心關於不再墊用鈔票一層財部昨已以公文致兩行爲正式之保證而兩行亦願將七年公債票盡行發售且以公債局爲發售之機關售得鈔票即行截角示不再發使鈔票減少票價自可日增昨日已增至五六以上自民國以來兩行爲政府墊欵從未停止一遇金融緊迫破綻立見此次果能毅然實行則兩行前途尚有希望也新國會議員前以中交紙幣價格跌落會向政府質問現中秋節後票價巳稍增長惟據衆議院消息刻有某議員等以中交鈔票價格漲落不定實爲社會巨患擬日內仍向政府提出最要質問非達到由議院派員自赴該兩行查賬之目的不止至紙幣價格之伸縮將來亦須定出一定票準云　　 
[○二十日之北京參議院會]  
　　　　　　　　　　　　　買土製藥案之劇戰九月二十日參議院開會梁士詒主席因不足法定人數延長至一時三十五分始照議事日程開議第一案咨請政府從速維持中交鈔價以備兌現案當由提議人吳宗濂等說明理由某議員贊成詞甚冗長鄧镕謂本案當然同意惟係建議寧性質如有修正之處提出修正後即可咨送政府辦理陳邦變謂本案辦法甚多請付審查主席遂以審查付表決多數通過鄧镕謂此係財政案審查員請按照財政股指定人數衆贊成遂由主席指定陳振先毓朗楊壽枬呂調元等十五人爲審查員次議第二案請咨政府速以所買存土實行製藥運銷國外案提議人亦吳宗濂說明理由畢何焱森反對謂與現行嗎啡治罪條例及海牙禁煙會公約抵觸陳邦燮亦反對謂本案違反現行法律及萬國公約不能成立政府有此主張國會尚宜阻止況政府並無此意國會豈可建言陳懋鼎亦謂此案斷難成立並言政府收買存土國會尚未承認製藥一層更無從說起譚雨三亦反對蔣分自請取銷連署主席遂宣告討論終局以不開二讀會付表決贊成者多數本案遂打銷次議第三案請規定聖誕節案提議人陳煥章說明主張與國慶等紀念日同一規定何焱森主張由政府規定陳邦燮謂先由議院議決再交政府公布林韻宮贊成主席以付二讀會表決贊成者多數林韻宮請即開二讀會表決多數條文修正付表決多數通過又決定同日開三讀會無修正主席即以全案付表決亦多數通過遂散會另一函云昨日（二十一日）參議院開會下午一時振鈴梁議長士詒主席議員陸續出席不足法定人數主席延長時間三十分鐘仍不足法定人數又延長三十分鐘至一點三十分主席宣告人數已足開議先由秘書長報告文件復由主席宣告云本院上次開會議決修正國會組織參議院議員選舉各法案應咨交衆議院議決衆無異議乃命秘書長讀咨衆議院文畢主席報告鄭仲升請假七日衆許可於是按照議事日程開議第一請咨政府維持中交票價以備兌現案由提案人吳宗濂說明理由畢主席付討論周作民登臺發言本席略知此中底蘊特詳述之○停兌後票價低落實緣京鈔已失卻貨幣之價格不足以代現金且等於一種貨物故行情有漲落○鈔票用途甚少供過於求故落價○每年流出國外現金甚多而國內每年金銀礦產不見發達故現金缺乏無欵兌現○大局紛擾人心不定影響甚大非有妥善辦法不能有效鄧镕問周君有何善法周謂須妥愼研究郭章　云本席對此建議案固贊成惟對於所擬辦法請中交行續行招股就今日該行現象論之恐難辦到至七年長期公債改爲短期考公償攤還均有專欵若悉改短期將以何欵籌還殊非易易況旣改短期設非富有資財者亦不能購買勢必仍有一部分遺漏故須詳細討論陳邦燮謂此案無不成立之理由現在大體巳討論其辦法如何應俟二讀會再詳討論先付審查主席以本寧付審查表決贊成者多數於是就委員會規章在委員未選出以前指定周自齊毓朗呂調元陳振先楊壽枬沈明昌等十五人爲財政委員乃續講二案請咨政府速將所收存土製藥運銷國外案由吳宗濂說明理由要點在將存土製成嗎啡配合成藥運銷國外以有害毒物一變而爲有益妙藥云云說明畢反對紛起何焱森反對理由有三○有犯民國三年所頒嗎啡治罪條釋○有背萬國禁煙公約各國必不準進口○海關調查報告近年兩伯　亞及臺灣所產烟土銷售內地年可獲利八十餘萬鑄我國如不製售嗎啡可以與之據約力爭否則必起交涉況烟癮尚能戒而嗎啡癮不能戒此事萬不可辦至是時巳三點主席延長三十分陳邦燮述反對理由云此案○犯刑章○違公約政府收買　非法行動本院當然提出彈劾案彈劾之斷不能代謀銷路應將此案打消林韻宮請以不開二讀會表決主席以不開二讀會表決贊成者多數於是本案打消矣又議請定孔子聖誕節慶案爲大多數贊成當日開二讀會通過文爲孔孟聖誕即夏正八月二十七日放假慶祝懸旗結彩並同日開三讀會全案成立即日咨送衆議院乃散會時將四點矣　　 
[○新國會質問運米出洋案]  
新國會衆議員鮑宗漢等因運米赴日問題提出質問云日本運米案聞政府巳准運出口二百萬石江蘇人函電交馳極端反對本員按救災怕鄰秦饑晉　爲古今之通誼但使無妨民食自應共通有無況榖賤傷農古有明訓江蘇爲賦稅最重之區倘使因運米出口之故而農民得沾實利亦未始非調劑之本無如農民大半均無存米囤積多有奸商自聞日本運米之訊江蘇米價巳漲四分之一是產米之農民未沾實利而食米之小民已受實害政府旣曰敦輯睦誼勉徇鄰邦之請似宜兼顧民食預籌補救之方查從前運米出口具有成案每石徵收特別捐自一元至二元半不等外交部有擋卷可稽伏念此項特別捐係屬臨時發生本無一定稅額當視國內之米價與運往國外之米價相差之數以爲衡倘使相差懸絕即多取亦不傷廉所收捐項似宜特別存儲略仿古代常平倉榖之法專備江蘇米糧荒歉之用如此則於救恤鄰災之中兼寓顧全民食之意江蘇人之反對當可渙然水釋現聞政府與日本未決定接濟米糧之前已有人運往日本之米巳達一百萬石未知是否確實究竟准運若干石巳運若干石係由何公司承辦公司係何國商人由何處機關發給護照會否查照成案徵收例稅外加收特別捐此應質問者一如巳徵收特別捐每石實收數若干所收捐項作何用途此應質問者二謹依照院法第九章第四十條提出質問書請政府於五日內逐項詳晰答覆　　○四鄭鐵路之延長問題 
四鄭鐵路原借欵五百萬圖計五十五英里爲洮南線二百三十英里之一部於前年七月（五年）測量去年四月開工於去年十一月一部先成發始營業本月十五日行開通式據日本方面之報告該路最初借欵五百萬圓因歐戰後銀價騰貴材料飛漲之故一時超過預算約缺損八十餘萬嗣後追加借欵一百五十萬圓自去年營業之初貨客各車收價頗貴較滿鐵約高一倍而營業異常發達該處冬季所用馬車及遼河之舟楫生涯漸覺冷落又去年鄭家屯忽經三十年來未有之洪水高梁大豆等僅收六成然其成績自營業開始後冬季每英里三十圓即夏季亦有二十圓四季平均二十四五圓當時預算每里十五圓現已超過故有低減運賃率之護惟於延長問題中日雙方未能議妥蓋中國方面仍執前議聯絡洮南線而日本政府巳經閣議變更開魯線一時未能一致也至日本之所以擇開魯綫者其理由因該線較鄭家屯至洮南間路線較短而開魯方面開放較早土地又復肥沃洮南則開放僅七年土地又復苦瘠但據某日人之調查謂鄭家屯至兆南間一望平原與四平街附近相仿農耕畜牧均有希望近來吳俊陞第二十九師團本營由鄭家屯遷駐洮南商業漸殷人口二萬較之開魯爲優固不若從中國之議爲愈也至以工費論兩路似無大差以目前論每英里須十二萬圓洮南線於鄭家屯附近渡遼河須架二千餘尺之橋而開魯線亦於白音太拉橫渡遼河須築一千餘尺之大橋更有五百尺內外之大橋三四處兩者相較反以較短之開魯線爲費大也云云　　 
[○湖南將募集省公債]  
湘省因金融竭蹶張湘督擬募集巨額之省公債刻正着手積極進行茲覓得湘督提交軍民兩署秘書廳會同核擬募集公債辦法案全文如下　查湘省鑛產以水口山爲最值外人百方設法欲得甘心前譚省長延閩在上海私與三井洋行借欵三百萬金以每年所賣鑛砂償還本督軍因該合同規定各節損失甚鉅據理力爭必廢此約然以湘省金融支絀票幣紊亂僞造假票層出不巳省內各項進行事業均以金融拮據無法整與非募集鑛欵難以恢復元氣如以該鑛向外人借欵無論若干鎭額皆易着手因外人謀得此鑛爲日已久但以湘產抵押外人損失權利後患無窮不如以湘產抵押湘民就令官廳屆期不能償還商本利權仍歸商民所有職是之故本督軍決心以水口山鑛抵押湘省商民集募省內公債一千五百萬元主二千五百萬元以二十年分期還付在二十年內如用此欵無論作何營業所得利益均按照數目分給紅利如逾二十年期限不能償還商本將此鑛卽歸商民自辦酌給官若干改名商辦之鑛就中理由至爲明瞭凡我湘民如不欲以此鑛抵外欵則由各縣分擔二十萬至三十萬之償額當易籌措　具辦法交議公決　一由絲知事選出正紳提倡募債以二十萬至三十萬爲度　一發股票及每年分紅領息單　一各縣綠得之額悉繳裕湘銀行規定某年發還某縣之股一規定先後發還股本其利息六釐至發還股本止紅利仍至二十年截止以示體恤而資鼓勵捐集此欵用途屬籌辦實業之先導　一此欵用途首爲提倡實業及辦理各項工廠以謀人民之生活次屬整理湘省金融收回舊有紙幣藉以便商裕民如欲移作他用仍須按照借欵辦法變通辦理以昭大信於湘民　　 
[○川邊吃緊後之請援]  
川邊現在極形危迫蕆番猖獗較昔尤甚陳遐齡鎭守使勢將不支熊總司令爰飭川車第四師劉禹九師長令以一旅以上之兵赴雅接防藉爲陳使援助劉師長除派隊準備赴雅外特電各軍政機關云藏悉猖獗迭陷邊地要區陳護使連電告急鑪城情形吃緊現奉熊總司令撥發糧餉子彈飭陳使督率邊軍出關奮力抵禦并令本師迅撥一旅以上之兵接替雅防以爲援助邊軍出關克復失縣等因伏查川邊關係國防異常重要茲奉前因當令所部尅日開拔赴雅準備援助俾邊軍早建功績以固蕃籬特電以聞川軍第四師師長劉成動叩梗印又聞當道致電陳雲使令即率兵出關奮力抵禦並令劉師長以一旅兵力進駐雅安以爲援助此後即由建昌道尹分令各屬按月購濟邊米并濟餉彈以重國防聞陳使奉電後已允遵照辦理熊總司令在未離成都時亦致電陳鎭守使令速率隊出關抵禦以固國防并命第四師增派兵力赴雅接防四師劉師長接熊電後於二十五日即派第三游擊司令羅梓舟由名山縣單騎到雅交涉各事陳邊使體日有電云成都熊總司令鈞鑒護密敬宥電祇悉查上年七月殷使任內藏番以割草微嫌與邊軍開釁嗣因彭統領日昇辦理不善致將恩類鳥齊失陷察雅昌都受困齡於十二日得報即飛電劉分統贊廷速率兩營援察時當以邊釁不可開一面嚴飭彭統領謹守原防一面即派委員唐光裕遞書達賴喇嘛及番帶軍官等勸其各守邊境聽候派員查明何軍肇事立將官長分別懲辦該番不　進攻尤急隨派知事王久敬李方慤甲宜齊等先後前往和平交涉又恐該員等於藏中傳達不易并致書本國駐印度辦事長官陸韻秋請其轉告達賴喇嘛退兵靜候交涉齡亦附寄一函不意該分統藉故違延所派沈營兩隊亦逗留不進致曹營失守察雅貢覺淪陷藏番乘我不備夷民被其煽惑遂將同普德化鄧柯寗台等縣相繼竊據齡見交涉無效遂飭朱王兩團長率領各陸軍由甘孜進兵昨據報稱巳將玉隆卓慶等處克復正待進攻德化其竄擾南路藏番亦被邊軍楊營長江錫奮勇擊退刻下該番駐軍甯靜名雖與史教士劉分統往返交涉而白玉圍攻古營益急瞻化亦遣派重兵環攻現某方面見我軍漸次得手故特作議和之請但番兵一人不退各縣依然覇據以寗靜山揚子江上游爲界其野心尤不可測昨准台副領事迭電請委託劉分統及伊爲交涉員齡以該番現駐兵腹地非先將德化等縣退出萬難言和囑其轉達伊於是有電駐省英正領事要求允許其請川邊國防所在究竟如何對付伏候鈞裁示遵至彭統全軍覆沒傳聞亦有此說但未得確報未敢遽呈淆聽又川邊鎗枝係九子毛瑟德國七米粒九川廠新式五子鎗三種請酌量配發已派袁參謀來省承領陳遐齡叩艷印　　 
[○陝西靖國軍代表之談話]  
陝西靖國軍代表孫仲猷前此間道來省巳經月餘昨孫君向記者談及該省軍事情形略云余於前月由陝奉胡司令命到川代表一切臨行時靖國軍已佔領三原一帶渭河以北高陵三原涇陽醴泉耀州均係靖國軍範圍渭河以南均係陳樹藩之軍陳軍作戰者有一旅之衆雙方均取守勢陳軍概係渭河以南之士著不忍自相殘殺時有一連或一排逃降靖國軍者兩軍軍士每於休戰時彼此互有往來之事至於作戰因係平原攻守均頗不便每於夜間襲擊故靖國軍方面凡宿營地點夜間防範尤嚴營長以下之軍官卽不能睡臥至潼關方面之靖國軍係另一支會佔據潼關因該處東之　鄉雲寶一帶係河南軍隊防守西之華陰一帶係陳樹藩之軍防守故靖國軍佔領潼關後旋又退到商州惟河南軍隊長官對於陝西陳軍興靖國軍作戰取中立態度不相援助北京政府前接濟劉存厚之子彈完全爲靖國軍奪獲計步鎗彈四十萬大砲彈因不便運輸當經靖國軍就地燒燬其數則未查悉陳樹藩異常殘忍其軍作戰時彼每親自督隊後置機關鎗兩挺如有退却即行射擊軍士因是死者頗多而靖匯軍方面見陳氏殘暴咸抱有不兩立之感想西安只有兩種報紙已被陳氏封閉孫君復云陝南係北軍不易通過余由甘省小路入川經過荒山凡二日未食亦無人烟此山經余不遠即川陝交界之燕子河該處有劉存厚之軍兩連情形甚爲狼狽頗無紀律每人身上只有子彈五六排將餘拿獲余稱係商人竭力哀求始得放行又云近接陝西來函係前二十日所發者稱靖國軍巳於八月上旬將咸陽縣佔領距西安省城只有數十里又云余會竭熊總司令請接濟子彈出軍援陝熊總司令巳允由渝會議回省後即當實行保寗陳副司令探得川陝交界之大墳凸一帶等處有敵軍增兵安砲遂令一縱隊鄭縱長派一團陳營二團劉營溫營於八月二十六日會同巴中知事王聲矣計議陳營擔任南江貴門關孫家壩分水嶺劉營擔任通江平溪壩溫營擔任龍神殿上兩河口王知事擔任調各隘口附近團練分紥協助并揀派警備隊以爲後援已於二十八日出發似此嚴防通南巴可無他虞矣　　 
[○川滇黔省會聯合會進行紀]  
[聚珍倣宋印書局廣告]  
上海靜安寺路哈同路口一六一八號 
本局創製倣宋字體精鑄頭二三四號字夾注字長短體字各種銅模鉛字專以倣宋版式活體排印各種書籍簿册單票名片等品價目單書籍備有印樣如蒙　惠顧可面閱　賜函望地址詳細卽覆此啓 
本局出版華秋岳離垢集補鈔　羅兩峯香葉草堂詩　黄秋盦遺稿　丁硯林集續拾遺 
桂未谷後四聲猿傳奇以上連史紙四角　賽宋紙三角毛邊紙三角半 
[此處作爲廣告地位如欲登者請與廣告處接洽]  
[中和醫院]  
院長廖煥章 
廖君僕之同學兼同事也自日本京都醫科大學畢業後歷任大學醫院醫員後受江蘇省立醫院之聘主任外科醫長四年寗垣有口皆碑今在上海開設醫院特爲紹介幸勿失之交臂院中特備Ｘ光線高周波電機透視骨骼内臟明如指掌兼治血瘤腫毒瘰癧横痃皮膚病筋骨酸痛白濁痔核睪丸腫痛肺病哮喘陰萎等其他梅毒六零六注射及而淸診斷戒烟内外花柳眼科耳鼻喉科牙科皆有專門醫師佐理上午送診出診住院應便院址靶子路六七電話北二六七七　蔣履曾白 
[名醫内科王謹葊]  
余長古泉州院時舊肄業生也拔科京兆歷宦開封三世岐黄卅年經驗壬子後辭官醫院長在汴甚著醫名兹到申來謁濟衆情殷恐未週知特爲介紹午前門診一元午後出診四元越界專請另議住三馬路美仁里榮陞旅館樓上　馮煦謹啓 
[腋下狐臭霛葯]  
男女腋下狐臭發揚於外觸鼻難聞本公司精製　美容水（即珠蘭香蜜）專治腋下狐臭爲甚靈效每日腋下將此水搽擦一次日久其氣漸消　並治面上雀斑粉剌酒剌油光烟容以及夏令痱子汗斑汗臭皮膚燥癢頑癬等類洗面後將此水搽面漸能消除並使面上色澤鮮明每瓶售洋六角一瓶可用三四十天●●總分發行上海英大馬路盆湯弄口　杭州淸河坊巷内大井巷口大生製藥公司 
[上海姜衍澤堂發記查獲冒牌聲明]  
啓者本堂秘製寶珍膏等久已馳名遐邇近偵知鹹瓜街衍泰順衍慶堂兩家竟敢假冒本堂份單牌號影戤混售當經本堂投控驚廳蒙廳派探至衍泰順衍慶堂兩家膏藥店查獲假冒膏藥及仿單等證據並將該店主拘送警廳本擬由該廳移送檢察廳從嚴究辦後因該店等自知抱罪再三央人懇求寛宥情願將所存未賣冒牌膏藥及僞造仿單印版呈繳警廳銷毁並在驚廳具結登報道歉了事誠恐貴客再受欺朦用特登報聲明嗣後賜顧諸君務請認明上海小南門外大街裡倉橋東首第一家姜衍澤堂發記招牌庶不致悮再本堂只此一家此外無論本埠外埠並無分店合併聲明 
[肝氣散]  
藥學士徐錫驥先生監製肝氣散能平肝順氣和胃健脾凡各種肝胃氣痛服之均效無病服之亦能健胃消滯定價大盒三十六包大洋三元中盒二十三包大洋二元小盒十包大洋一元服法另有仿單批發章程函索即寄總分發行上海英大馬路盆湯弄口　杭州清河坊巷内大井巷口大生製藥公司 
 
 

Page 7

 
 
川滇黔三省省議會聯合會已在重應開幕三省軍政各界頗爲贊成援鄂軍舒司令賀電云川滇黔省議會聯合會諸君鑒頃接貴會油印啓事曁簡章喜悉互選得人組織盡善率三省之翹楚作一致之進行爲國爲鄉有倫有叙增地方幸福恒於斯鞏共和基礎恒於斯我輩軍人亦受其賜不勝距躍三百舒榮衢叩儉保寗援陝軍陳司令賀　云川滇黔省試會聯合會公鑒頃奉來示會幕大開英以自治闢基美由民約制憲追蹤盛軌謀奠神州據西南之上遊靈登高之呼應行見六國重樹從合三戶以亡秦衆志成城危舉十邦而祚宋善籌宏謨國紀民維逖聽下風無任額手陳炳堃貴州省長公署近致川滇黔省會聯合會公函提議三案略誌如下　○三省剿匪案云軍興以來沿邊一帶匪徒蠢起巨者千百成羣持械嘯聚小者山澤竄伏聚散靡常行者困於徒居者嗟於室道路梗阻閣闠蕭條馴至僞託義師瓷意焚掠淫威所及邊氓苦之黠者或順賊以保家懦者或被刦以附和裹脅日衆良莠離分輾轉勾結蔓延各地數月以來腹地各縣亦幾於無地無匪盜賊之勢日益鴟張生民之機日益困絕我川滇黔三省亟應會同剿辦方足以安邊黎而固邦本茲擬聯合三省會同清鄉剿匪其辦法大綱約有數條大綱定後再行擬訂詳細辦法一由三省酌抽軍隊若干組織清鄉軍聯合辦理三省邊地清鄉剿匪事項二各省清鄉軍司令應各歸各省督軍省長節制三各省清鄉軍辦理清鄉剿匪事宜應由該軍長官彼此隨時互相商定一致進行不得互分畛域四清鄉經費由各省自籌○聯合保商案云川滇黔商貨互相輸入鹽絲兩項尤爲繁夥攘往熙來交通甚便近以道路荊棘艱於運輸商民交受其因而各省邊地稅收頓形減色政軍各費亦因而拮据是宜一面組織清鄉軍驅逐匪類以通商路固勿待論惟商人所組之保商隊等并應使各省清鄉軍司令設法提倡推廣藉收補助之效且勿任軍隊提及所有之鎗枝欵項等以阻其進行惟清鄉軍與保商隊之權限應如何劃分彼此應如何聯絡又清鄉軍對於推廣保商隊如何保護其鎗械均希貴會妥定辦法咨由三省省長議定施行○會同組織醫院案云戰端開後軍士之傷亡者不可勝數亡者已矣傷者若完全就渝醫治所有醫院實不能容耗資亦倍蓰於是分連回省或就附近渝城各地醫治往來亦多不便且戰地喋血橫尸草草聚葬雨淋日曝發爲疫癘人民病疫所在皆是似宜由三省酌撥公欵分派軍醫會同組織醫院并宜於各適宜之地多設分院以便軍民而重人命惟究應如何聯合請貴會公議辦法咨由三省督軍省長核定施行　　 
[○重慶聯軍會議之人物]  
滇川黔聯軍將領在渝擬開一聯軍會議現在各將領巳將次到渝茲將各人行蹤分述如下○唐繼堯來川係由陸行於二號之夕抵遵義日內卽可抵渝城三號來電云重慶探送楊滄內先生鑒途次接到馬電欣悉執事巳於皓日抵渝歷年奔走國事重賴維持今幸返旆珂鄉蘇卿持節父老傾誠翁子還鄉山川生色從此蜀事當趨順軌遙爲預賀堯東日抵遵義小憇二日即使前進把晤匪遙容當面罄謹先佈復佇候明教繼堯江印楊君復電云皓日抵渝正擬趨謁藉領明誨獲聞節斾不日戾止承教匪遙莫名欣忭戰事未已西南大計端賴主持謹奉電聞勿延佇楊庶堪叩馬日前會有唐蓂帥將到瀘繞道赴渝之說茲聞唐帥確係由遵義赴渝并不到瀘至瀘中所以有此項傳說者大概因趙事長準備赴渝遂訛傳爲準備歡迎也○趙又新瀘州滇軍第二軍軍長趙又新巳於八月三十號由瀘赴渝隨帶警衛兵二連所有第二軍司令部日行公事委李參謀長代行代拆○熊克武九月一號午前九時召集駐遂寗各軍首領會商議決之事如下一遂寗秩序及剿匪事件由湯縱隊長子模擔負責任無論何軍有不法行動均得而干涉之二遂寗至重慶上下商船由江防軍護送若江防軍不敷分布時可由他軍擔任均不得再取保運費三楊寶民司令之軍隊由總司令部給開拔費五千元限一星期內一律開赴成都　渝中會議期近軍隊行將雲集當道令通城各坊廂速辦被蓋三千牀以備軍用三號淪當道又飭各轎舖每家派夫幾名住合州接運總司令隨行之各行李○石青揚亦將到渝四號晚警所令各街鳴鑼報告明日五號滿懸國旗歡迎熊總司令與石司令青揚○顏德其陳炳堃援陝第二路總司令顏德基副司令陳炳堃兩氏已於四號午後二鐘安抵渝城隨挈兵士一團餘人并護貨船八十餘隻泊集朝天門江干顏陳兩氏旋師兵人城顏駐大江東旅館陳駐大通輪船賓館其餘兵士則分駐各地　　 
[○舊衆院副議長產出]  
廣東通信云昨日（十七）午後一時衆議院開會選舉副議長到會議員共三百零四人主席宣布已逾法定人數由秘書依席散票各議員投票畢開票結果褚輔成以一百七十六票依法當選其餘或二十餘票或三五票者甚多從略不載　　 
[○蕪湖快信]  
皖南鎭守便署近接贛電知安武軍前敵總指揮馬聯甲自吳佩孚主和電發現後暫駐萬安俟總司令張懷芝南下再策進行倪督軍日前辭職之意甚堅刻又爲倪炳文倪幼丹寗資愚王孝起等所力阻皖省議會定本月二十五日召集各新議員到省十月一日省會開幕安武軍刻派軍需員耿竹畦來蕪採辦軍米四萬石蕪湖海關刻取締商人報運米糧赴大連蕪湖米市近來日漸發達聞此間潮帮米商自上月至今報運赴汕頭潮州之米共約四十餘萬石美總領事擬在長江各埠徵集美醫士十五人看護三十人赴西伯利亞戰地充紅十字會義務黃省長刻派省署顧問馬又良來蕪辦理蕪湖租界華洋分界事繁昌桃沖裕繁公司之鐵鑛經營六年用欵二百七十餘萬現荻港之碼頭江邊之蔓船海關收稅之房屋及由鑛山直達江沿十五里之鐵道均已安設齊備該公司一俟交通部專員來山履勘後即行開車運砂蕪湖長春第一台全班男女伶日前赴寗應李督軍堂會已於二十一日返蕪　　 
[○杭州快信]  
閩督李厚基昨來密電一通內容秘密無從探息第聞自福州發來者駐甬留守一師一團三營現奉令開拔赴閩隨帶機關鎗五支山砲六尊砲隊一連巳由營長陳炳揚督率出發駐衢州五區統帶王文彬駐溫州六區統帶梅佔魁先後電呈到省地方安謐戒備極嚴省城第一監獄發現監犯穴地脫逃案齊省長得報震怒巳飭高檢廳於昨午後親赴該獄提集鄰監各犯研訊詳情聞已呈請先將上半夜值班看守長易澤慰下半夜值班看守員翁任修停職聽候查辦齊省長以海鹽縣屬遺失吳德峻要案卷宗至今未能尋獲昨特飭高審廳查取先後知事職名呈候懲戒浙省添設縣佐前奉部令暫緩現絡繹到省者有四十餘人經人條陳省長請將統捐知事一體委任俾免向偶已令財政廳核議覆奪杭總商會昨午後由新選各會董投票選舉正副會長仍以原任會長顧竹溪得三十票當選爲正會長中行副行長金潤泉得二十三票當選爲副會長硤石愼裕洽絲行捲逃商欵爲數甚鉅被害各戶紛紛電呈到省已飭該縣從嚴究追嘉湖鎭守使王桂林昨已回防財政廳張廳長亦由滬旋省　　 
[○南京快信]  
閩李厚基通電號日由廈門乘廳瑞軍艦回福州省防恐遠道傳聞失實特電奉聞張懷芝久不南下中央擬改任倪嗣沖爲援粵總司令日前特派王郅隆至蚌徵同意倪以病辭唐紹儀遣張某赴京謁東海協商時局昨過寗轉隴海鐵路入京黎黃陂致電李督促速進行和議謂時機一過補救爲艱並聲明巳無出山意張樹元商德全督隊撲剿龍軍變兵業巳潰散津浦路昨已通車開抵浦口之龍軍兩營李督已派軍暗中監視昨特電龍濟光請早日運閩免擾蘇省治安巨匪顧德麟乘龍軍潰變揭竿起事張懷芝電皖倪督蘇李督迅派車隊協剿以防蔓延聞李督巳電徐州張文生陳調元抽調所部截堵免爲禍患第六師第二十二團團長畢化東電蕭縣匪已肅清地方安謐現派第三營駐防馬溝市第二營駐防新河鎭馮總統代表何紹賢段總理代表陳廷訓均因津浦中斷由蚌折回現尚留寗李督派弟李馨赴滬公幹聞係與孫伯蘭有所接洽江海關監督馮國勳昨日早車來省住遊府西街沈毛省議會開會期巳不遠新職員到省者已有數十人聞競爭議長頗烈全國省議會聯合會代表沈定一昨日晚車回滬農商部僉事辛漢昨由滬乘車回寗浙齊省長派李寰麟來寗調查蘇省警備隊編制服裝一切辦法又派阮性宜來蘇調查商品成績以資參考二十八日戊祭關岳李督派齊鎭守使恭代行禮何參謀長宮旅長張旅長王警廳長陪祭地方通信 
　　 
[蘇州]  
　藤價之新調查　蘇垣蔬業近來貨少價昂營業爲難據云白蔴均被上海各洋行及英美烟公司收買運往外國蓋白蔴富含織徽質爲用甚廣故價格較春間每擔又增加五角川蔴向由鎭江採辦前因存貨無多新貨尚未上市一時飛漲至十四兩四錢刻新貨上市每擔跌至十兩零六錢綠蔴產自無錫與宜興常熟等處今歲無錫收成較之去年僅得十分之四宜常一帶亦均欠收故其價亦將日上云　視察實業之廳委　實業廳委任候補知事姚日新視察吳縣吳江常熟崑山宜興靖江等縣實業成績事宜該委員巳於二十三號蒞蘇晉謁蘇常道尹後即赴縣署拜會吳其昌知事請予派員會同視察擬即日先赴各工場農校道縣立苗圃等處然後再赴各市鄉　　 
[金山]  
　螟患未已　金邑詹知事前諭令各區大收螟蛾卵塊中秋前後天氣亦隹故晚稻無甚災狀唯白色敗穗仍較平時爲多惟早日稻又名中秋稻者受災成數十居三四西鄉一帶受災尤甚鄰縣如松江之五厙楓涇等鄉巳蹈去秋覆轍洙涇業主之有松縣田畝者鄉人連日來報荒歉因之頗爲恐慌云　官民爭執河工經費　金邑西鄉公民謝公介等因該鄉二三保內繼續成災特向縣署呈請於六七年前帶徵未用之開濬張涇欵一萬二千餘元內提出西鄉五分之一俾得再行設局自收災稻以絕明年螟蟲之種此事未蒙知事核准當由謝等四人親赴省道兩署聯名呈控並請派委澈查此欵究存何處頃奉省長批准即著滬海道尹就近派委詳查具覆矣又聞詹知事因該欵開濬張涇不敷尚鉅擬於本年忙銀內再行帶徵此項消息傳出後又有某鄉某某等多人赴寗滬兩處再向省道二署續行呈控以期達到撥欵續收災稻并取消本年帶徵張涇河工經費之目的云　　 
[揚州]  
　核定食鹽售價　北京鹽務署前因淮浙毗連之常陰沙地方鹽銷界限未清應歸何界承銷令運署飭商集議嗣經多數商人籌議劃歸淮界銷售改爲特別區域由通如食岸商人大咸號承辦此項岸銷鹽價由鹽務署酌定茲運署奉鹽務署訓令謂常陰沙食岸鹽斤現准稽核所付廳來文准照淮浙最高價目出售以示劃一云云張使於二十三日飭該商遵辦矣　拐匪判處徒刑　警察二區分駐所巡長穆春懷於便益門內破獲拐窟三處獲拐匪張得開徐王氏戴劉氏窩家夏松林嚴陳氏連回被拐之女子徐竹桃等三人一併解所咨縣辦理二十三日經趙知事鞫訊屬實並供有幼女林梅子巳賣與朱長齡爲婢除將拐匪張得開判處十五年徒刑戴劉氏徐王氏各判十年徒刑窩家夏松林宋金山嚴陳氏各判五年至八年徒刑外並將被拐之幼女三人暫寄濟良所咨行各縣轉令家屬認領一百咨警所查叙該巡長功績給獎以示鼓勵　小學推廣學額　江都第一區第五國民校長沈繼慶現因學生日衆面呈勸學所會所長推廣學額保助教員袁桐升充級任薛正林補充助教員會所長於二十三日呈縣給發委任矣　審廳函調卷宗　江蘇地審廳函致縣署謂據王石泉與劉樸齊爲債務糾葛案王不服縣署判決來廳上訴業經受理着將該案卷宗送省聽候核辦云云趙知事奉此業遵章呈送矣　　 
[安慶]  
　姜軍剿匪之目的　渦陽縣屬義門集匪徒擾亂中將姜都統之妹倩李廣義綁去當由姜都統抽調毅軍馬步六營前往追剿等情迭誌前報　聞熱河開來各營及常川駐毫之趙營長以痛剿票匪恐於李不利遂派招安兵士設法將彭匪家屬拿獲以作交換地步復以一萬元將李贖回然後集合痛剿將彭匪擊斃衆匪不支遂各鳥備四散　　 
[武昌]  
　武長路通車辦法　湘鄂路武長段客車開車因種種阻礙致經多次展期十餘日早六點三十分鐘始實行開車王督軍恐各軍士有強坐情形故一面派軍署衛隊一排一面電衛戌司令部曁警務處各派隊士至車站保護并函商各客軍司令部亦派員至車站照料是日由徐家棚配來車一掛係頭等車一輛二等一輛三等七輛公事車一輛篷車二輛此次車費純收銀元以總統式新輔幣及湖北省造三種爲限紙幣以漢口通用而能兌現之各銀行所發行之紙幣爲限新輔幣之一角二角五角者進出均不補水官票不收銅元至七百以上者不收當未開車前由警察偕同路警曁憲兵等上車將所有客人行李包裹各物件盡爲嚴密檢查軍人除持有半票劵者一律與平民同開車前五分鐘卽行停止賣票此次套站賣出各等票計共八十一張頭等兩張（日人）二等兩張餘均三等至六點半鐘笛聲一鳴卽直向長沙馳去矣　　 
[鎭江]  
　中西軍艦之經過　二十二日上午十時有英國軍艦一艘由滬駛抵京口下椗江心艦員登岸會晤駐鎭各西官翌晨啓輪上駛中國靖安軍艦亦於是晚由寗開駛過鎭並未停輪逕往上海　批准開濬鲇魚套　鎭江金山迤西鲇魚套港係木牌及各貨船麕集之處近來該處淤泥壅塞有礙商船行駛商民陳裕興等聯名具呈縣公署請求開濬該處河港所需經費由該商民等量力捐助業經倪知事批准照辦惟刻下潮水盛漲未能挑濬須俟冬令水涸之時始克興工云　　 
[寗波]  
　傳習漁業之講演　實業廳雲廳長訓令寗溫台各縣知事文云准農商部函開定海漁業枝術傳習所函稱本所現屆漁港傳習之期業派枝術員宋連元黃鴻騫王傳義等三員前赴舊寧溫台三屬沿海各縣漁業地方巡廻講演相應函請令行各該縣知事於該技術員等到境時妥爲接洽實紉公誼並希見復等因准此除函復外合亟令仰該知事遵照務於該技術員等到境時妥爲接洽　　 
[喜興]  
　知事查勘螟荒　喜興四鄉田禾因連朝秋霧螟蟲滋生致白穗遍野稻多秀而不實疊經塘滙三店新勝濮院等處四鄉肩負劣稻赴縣告荒請求派員查勘分別災歉呈請省吏核減租賦張知事以荒禀已積疊盈尺特於本月二十五日帶同本縣螟蟲考查團員顧榮先等赴各災區躬親查勘　縣視學出發　嘉興各學校開課巳久視學員葉志翔譚庚生二人定於二十三日出發視察各校成績葉譚二人分區視察先從城區着手再赴鄉區視察本縣勸學員柏堅趙泰祺李壽莊等三人亦將出發分赴各區云　　 
[杭州]  
　杭商會新選職員　杭總商會於廿三日開選舉大會選出會董爲顧竹溪潘子韶宓廷芳嚴少山金潤泉王湘泉何敬安倪雨亭倪幼亭吳位西王棟臣丁和甫謝虎臣毛浩甄嚴雲樵潘赤文李春枝周梅卿吳彝齊金溶仲沈午亭俞申如宋錫九于少炎俞延生李錦堂邵菊如徐吉生朱志瀛汪侶笙馬康壽蔣海籌等三十三人下午三時由各會董互選正會長一員副會長一員顧竹溪當選爲正會長金潤泉中國銀行副行長）當選爲副會長　省監脫逃之通緝　浙江第一監獄署東監一號覊押罪犯陳美全等六名於二十二日夜間越獄脫逃典獄長劉壽當於翌日出立賞格謂如有拿獲每名賞洋一百元或偵知報信因而拿獲者每名賞洋五十元駱阿巧杭縣人年三十六歲人中長驗瘦住瓶窰相近七眼橋陳美全年三十四歲會稽縣人人長癩痢頭住東鄉沈張海年二十八歲諸曁縣人人中長臉黑住湖墅寶慶橋范阿根年二十六歲杭縣人人中長臉生黑痣駝背住杭縣野賽塘上車喬枝年二十五歲江北阜寗人人中長手臂上刺萬年青一盆住南鄉吳林寶年二十六歲安徽人人矮眼圓住羊市街來件 
　　 
[○美國第四次募集自由債劵]  
第四次自由債劵在中國募集定於九月二十八號起至十月十七號爲止較之美國募集停止日期略早數天以便電告美京此次在中國募集之結果俾可訂定在中國售出債劵之數以免向隅此次募集爲第四次自由債劵（戰事公債）第一次於一九一七年五月十四號在美國募集其最小認購之額數計金洋二十萬萬元而個人認購之數亦逾四百萬以上總計募得金洋三十萬萬零三千五百二十二萬六千八百五十元竟超越定額之半數第二次募集於一九一七年十月一號開始至十月二十七號爲止其定額爲三十萬萬元而購劵者總計九百萬人以上數達金洋四十六萬萬一千七百五十三萬二千三百元逾票數計百份之五十四第三次募集於五月四號截止票額爲金洋四十萬萬元而購劵者總計一千七百萬人數達金洋四十一萬萬七千萬元當發出自自債劵之時美國徵得稅餉計洋四十萬萬元美國每人購劵計金洋一百十八元同時每人須納軍餉金洋四十元諸君乎購自由債劵此其時矣一　照本地通用銀洋購買　本埠下列各銀行均有出售此項債劵購者或以英洋或以銀兩足價雙方面議該銀行須出收條一紙與購劵者　花旗銀行　花旗書信館　美豐銀行　滙豐銀行　橫濱正金銀行　中國銀行　交通銀行　上海商業儲蓄銀行　麥加利銀行　運通銀行　東方滙理銀行　中法實業銀行購劵者須將劵約塡就該銀行即將該約轉送美京如已收到該項債劵卽當照購定時所訂條件發交購劵人二　保險　劵價之外每金洋百元該銀行另收保險費英洋五角三　付欵時可用在美國之銀行支單　個人戶下所出設在美國銀行之支單該支單須經代售劵銀行之認可方能受用四　銀行憑信購劵　用設在美國之銀行所出之憑信亦可照債劵票面價值購買債劵五　即期滙票購劵　用美國即期滙票亦可購買債劵但該債劵須由出美國滙票之銀行購買六　電滙欵購劵　電滙欵亦可照以上辦法購買債劵但欵由別家銀行電滙購劵人須納電報費交代售劵之銀行七　分期付欵購劵　如購劵人不便在定購債劵時將現銀照數繳足亦可按分期繳欵法於定購債劵時先付十分之一以上均可餘則按每月續繳至少十分之一如照以上分期繳欵法則所欠之餘數前三個月照週息四釐二毫半起息餘則照週息五釐債劵須俟劵價末次繳足後交與購劵人　首次繳欵照上列之法均可但定購債劵時須將分期未付之欵合成銀價簽一字據爲憑　照分期繳欵法銀行旣須預先合定銀價則不如一次繳足現欵之劃算此項自由劵定額計金洋六十萬萬元劵分五十元一百元五百元及一千元利息四釐二毫半每半年一付自由債劵用於協約國　諸君須知此次募集自由債劵非專爲美國之用大半借與協約國於一九一八年六月三十號將借出之欵開列於下　　比國　一二五·五五○·○○○元　　古巴　一五·○○○·○○○元　　法國　一·六八五·○○○·○○○元　　英國　三·一七○·○○○·○○○元　　希臘　一五·七九○·○○○元　　意大利　六五○·○○○·○○○元　　俄國　三二五·○○○·○○○元　　色比亞　九·○○○·○○○元　　　　共計　五·九九○·三四○·○○○元厥後增數頗巨故此次第四次自由債劵大半充作協約國之用欲知此項債劵詳細情形請向上海南京路二十六號自由債劵委辦事務所會員接洽可也雜評一 
　　 
[○和戰兩派] （默）　今日南北又有一對峙之象。即各有和戰兩派之對峙是也。　惟北之和戰兩派。巳顯分而達於劇爭之境。而南之和戰兩　派。尚隱而未至顯然對抗也。　北之政府。初揭一致主戰之標幟。後以不能貫澈武力之目　的。和派乃乘機而生。今則主和之聲雖盛。而戰派之勢力。依　然尚在也。南之軍府。固亦宣言一致主戰者。乃自岑主調和　之說起。而和派亦漸發生。　故自其相同之點言之。北之直派主和。皖派主戰。南之桂派　主和。粵派主戰。蓋其情勢之對峙。已有如此者。使非先各自　調和其意見。恐時局益陷於紛擾而無法收拾矣。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○昌興輪船公司近事記]  
昌興輪船公司輪船開爲司脫號定於今日起椗開往坎拿大溫哥華等埠該船所裝出口各貨　礦砂二十箱絲頭　　草帽　千四百件羊毛六百件牛皮六十桐油六百箱豬鬃四百包均運往美國某行卸貨其噸數足有一千六百　大陸報云昌興輪船公司往來於大西洋口岸之商船日本皇後號與蒙提格爾號　　巳由英政府收用本埠昌興輪船公司昨接坎拿大溫哥華來電囑將蒙提格爾號艙位定票一律取銷按日本皇後號可於十月六日行抵溫哥華此後一時未必駛回東方方而蒙提格爾號甫於昨日駛出橫濱此行將至香港爲止云　　 
[○減收由滬載貨往美之運費]  
大陸報云太平洋運輸局宣佈由滬運美之普通貨物及錫茶蛋品廢絲其運費今將減收此次水腳之減落由於美政府之頒佈人口限制品各輪船公司之與此有關者爲花旗郵船公司中國郵船公司東洋汽船會社昌興輪船公司日本郵船會社與大阪商船會社其減收價率如下茶與蛋品及廢絲每噸由美金六十元減至五十元錫每噸由五十五元減至五十元普通費每噸由六十元減至五十元凡貨品列於艙而貨物之類者每噸皆收美金四十元云　　 
[○對義貿易之考鏡]  
上誨總商會接農商部訓令云爲令行事准駐義公使函稱工商競爭近今爲烈世界大戰一朝終止前途趨勢更可推知我華國際貿易輸出輸入二者相衡虧多贏少惟對義商務歷年以來尚獲溢利詳查中華商情尚係由他國商人間接者多若使設法擴充能由華商與義商直接往來在我所獲當更不止於此現義國商界對於前此遠東貿易由他國商人媒介之虧業經覺悟并已籌備改良以組織直接航備公司爲其基礎洵屬扼要探原一俟恢復和平將卽實行規畫查義國商業較諸英美法德等國膛乎在後顧尚於此戰爭劇烈之秋預爲將來遠大之計此中關係可以概知我國人商業智識豈讓美歐海外貿易之亟當注意舉國皆知況經貴部提倡於上所有戰後國際貿易上何者應行擴充何者應行建設何者應行挽救自己早在籌備豈特中義一隅之關係爲然本公使駐節義邦聞見所關亦自應爲芻蕘之獻竊意欲知未須徵旣往用特飭員將我國關冊及義國歲計內關於中義兩國輸出入口彙纂一表自一千九百十年起至十四年止俾備參證倘荷鑒核較正飭司印刷頌給各商會以爲對義貿易考鏡之資無任企幸等因并華義商貨進出表一冊到部合即抄錄原送進出表令仰知悉此令　　 
[○挽回收買舊鐵之利權]  
本埠某鉅商近因鑒於外人紛紛向內地收買各種廢舊鐵料運往外洋改製利器楚材晉用殊爲可惜爰擬在滬設廠自行收買設法製鍊以挽利權聞已物色精於製鐵之某外人爲工程司所覓廠基以浦東爲宜尤須濱臨浦灘以便運卸一俟籌集股欵即須實行云　　 
[○紗廠痛陳內訌外患之損失]  
上海總商會接裕源紗廠朱硯濤復函云敬復者昨奉大札並附農商部訓令披誦之餘足徵當軸關心實業莫名欽佩查敝廠自歐戰以來所受損失以煤料一項而論曩之所購每噸祇需銀四五兩今已漲至十四五兩矣他如機器配件始則價值加增十倍後因航路危險轉運不易即出重價求買亦難應一時急需語曰工欲善其事必先利其器今機器配置之不全而欲紡織之得法豈不憂乎其難迨配件百法覓得之後以爲機器可以整齊出數可以暢旺亡羊補牢猶未見晚詎料內地兵害忽生川鄂一帶戰禍尤烈商家裹足咸懷提忌已成交者均已退轉以致貨色擱滯有數十萬金之巨艱艱困苦呼頰無門不得巳至於破產將二十餘年之老廠出售於日商其受內訌外患之影響亦深矣嘗考東西各國之所以富強者大都以商務爲重商本之不足國家借　以濟之商力之維艱國家設法以助之故商業日見振興幾爲全救之冠今我國政府千瘡百孔自顧不暇不但無此餘力輔助商家而反加稅增捐日事剝削以致傾蝕收業者不知凡幾試問自辛亥以還商家所受之痛苦當何如乎今農商部雖有此種煌煌訓令竊恐徒託空言終難見諸實效弟之所以歷歷上陳者亦無非將歷年所受之損失聊爲表白以紓和服愫而已下（下略）　　 
[○會議分認紗油兩廠之墊欵]  
漏南同昌紗廠大德榨油廠主人朱子堯因受求新機廠虧本之影響不能維持擬一律售與外人事爲松滬慮護軍使所知以該商在內地首創巨大商廠苦心孤詣亟宜設法維持會經電呈農商部財政部除將求新廠歸入國家籌欵維持外其紗油兩廠估計三十萬函商總商會正副會長邀同南北市各銀行各錢業董事等會議後允予擔任撥欵籌墊上海中交兩銀行行長擔任撥墊半數其餘由各銀行各錢莊共同負擔惟每家認墊若干尚未擬定茲因兩廠需欵正急故於昨日午後由總商會邀集各銀行總理及南北錢業經理等到會磋議分別承認擔任實數以便隨時支付云　　 
[○免除檢查棉紗之煩擾]  
紗業公所前爲海關查驗棉紗逐件拆開殊覺煩擾會經函由總司會電請稅務處設法維持茲得覆電如下　江海關監督轉總商會巧電悉此事現經本處訂定搜檢紗包危險物如查有形迹可疑者酌予抽驗倘無可疑之處即仍照向來關員查騐手續辦理業江海津海關曁總稅務司轉令各該關稅務司遵辦稅務處賀　　 
[○又一請禁運米出口之公電]  
旋滬公民潘祖仁等昨上江蘇齊省長快郵代電云江蘇齊省長鈞鑒滬上發現運米公司未兼旬而有蘇省派額一百萬石之說新榖登場米價反漲行同投機事業民不聊生伏念省長素顧民食全省人民向所愛戴有無派額購運勿使一路哭蘇省幸甚小民幸甚惶不擇詞伏祈矜鑒旅滬公民潘祖仁王昌給王昌詔等公叩敬　　 
[○免稅土布變更種式之布告]  
江海關威稅務司昨出布告云照得土布免稅一事省將規定種類式樣布告在案茲又奉總稅務司令行免稅土布種式現奉稅務處核定與前次所定者稍有變更抄錄處文轉行到關奉此合特布告嗣後凡在五十里內常關報運後列種式之土布均得一律免稅三年仰各商人一體知悉此布　計開　一共織法必須與向來之土布織法相同或與向來中國棉布織法相同即係仿羅布之織法惟其他仿照外國各棉布織法之布疋不在其內　二須由舊式人工手機織出　三純係原式或加以曬白者寬不得過二十四英寸其他各布不得過二十英寸　四所用之紗或土紗或洋紗均可惟其粗細不得過二十號　五經緯紗俱用單線在未織成布疋之先確係未經煉過　六顏色或本色未染或加以曬白或先織後染或先染後織或染成之布而後用石灰或他項藥物按向來中國之法印成白花均在其內惟特別煉光或加粉之布疋不在其內　　 
[○鹽田清理費呈請仍照原議]  
松江金山南滙奉賢等縣灶地徵收清理費一案經各該縣官紳磋商解決後又生問題茲將南奉松金等縣公民張景陶等公呈江蘇官產處文照錄於下　呈爲鹽田繳納清理費請求仍照原議以蘇民困而順與情事竊鹽田徵收清理費一案業經官廳派員與松金奉南川各業戶代表會議當即解決報部核准改准墾費爲清理費每備繳納三角現所未經解決之點○爲繳費期限○爲附收五釐經費三分繳費問限貴處所令行者限去歲陰曆年終清繳年外每逾二月先按畝加收五分遲至陰曆四月底以後每二月加收一角計遲至八月底止每備繳銀仍符部章六角之數倘再觀望照章召賣云云各業戶代表所議決者自丈竣發票核對無誤後先繳一半俟換給田單掃數清繳此其不同之點一附收五釐經費三分貴處所令行者每備附收五釐經費三分仍照原案帶收各業戶代表所議決者清理費每備統以三角爲限原章所定照冊費及手數料一應在內此其不同之點二設官廳所執持之點如果情眞理當各業戶原不恤犧牲其所持之意見踴躍輸納無如考其規定之根據與其規定之當否有不能釋然於衷者○規定之根據分期繳納每備統收三角由南川縣知事向貴處呈請而南川縣知事之呈請實根據鹽田業戶代表之議決後通知各縣一致贊同松金奉南川至今無有持異議者而考貴處致南川縣知事函所定按限遞加附收五釐經費三分辦法則根據松金奉各縣知事曁青浦青村場知事之呈請而該呈請亦稱根據各該縣士紳會商之結果乃各該縣士紳至今猶持與南川一致進行贊同原議之意見貴處不察據以報部各縣業董雖屢經呈訴而以奉部核准爲詞概被駁斥是不啻假民意以報部而又藉部准以凌民在大部祇知業戶贊同原可推行無阻在貴處則南川會呈有案松金奉業董分呈有案當知事實本有牴牾而乃任意進行不稍顧恤猶之滔天之水實係無源激而揚之徒滋嗟怨此應仍照南川原議辦理者一也○規定之當否清理貲者原不必俟清以後而始納費然官廳旣失信用於前則人民納費自不能不留待於後如八九兩團田蕩經前清下砂鹽場大使給照安業分定科則又每甲分石每名每則起號順次排列條理井然自奉行清丈以來丈量編號不循舊軌錯亂無章是猶治絲而棼反爲貽累故必待丈竣發票核對無誤示民以信然後責令人民先繳半數又以前次沙田局所發號票業戶咸不知坐落況且姓名不符往往有誤入佃戶之手者故必待換給田單手續終了而後掃數清繳揆之事理庶曰公平乃歲末布令不旬日而責以全輸滯納加徵不期年而罰以倍數苛虐之政孰甚於斯又准墾費旣不成立則清理費不過手敵料一種與原定照冊費相當今旣三倍之矣而又須每角附加五釐且仍以六角計算合徵三分此等巧取名目究不知作何解釋欠費旣以倍取何再須加本之不存何有於附循名責實其義安在此應仍照南川原議辦理者二也至清理手續委係繁重地方人民自當盡力協助整正之義務現南滙有市鄉清理鹽田協會川沙有清查研究會他　亦有聞而繼起者可無慮清理之遲滯經費之不敷如上所陳委係實情實理在各業董集議衆意僉同惟冀俯加察納曲予成全所有鹽田繳納清理費仍照南川縣知事會呈緣由亟應合詞呈請處長察核報部並飭各處該官產事務所遵照辦理實爲公使謹呈　　 
[○續誌汽爐爆裂之慘劇]  
浦東八埭頭和豐鐵廠汽爐爆裂炸傷小工十人立斃者二人餘送醫院請治巳誌昨報茲悉送院之受傷人於前日午後又死二名已由家屬分別收殮惟聞該小工等家屬均貧苦異常全恃工資以資關口一旦慘遭不測此後殊難度日故均懇由工頭轉向廠中西人請求撫卹云　　 
[○紅漆木箱內發現屍身續誌]  
長浜路迤西華界發現紅漆木箱一只內藏受傷男尸一具頸有麻繩經租界印捕查見報告靜安寺捕房捕頭通知曹家渡警署即飭二十七保八圖地保姚瑞福投報地方願請驗等情已紀昨報昨日林檢察長委賀檢察官毛檢驗員等前往該處相騐當經該地保禀訴前情遂由賀檢察官騐得該屍年約三十歲身着白線汗衫白洋布褲足穿黑洋襪無鞋頭頂爲東洋式頸項受有刀傷三處兼有麻繩一條左肋腰亦受木器傷委係生前被戳致死死後裝入箱中驗畢塡明尸格將頸間之繩取下由堂棺殮發封厝壇麻繩板箱交警帶回廳中儲庫賀檢察官當即返　據情禀明林廳長聽候緝兇到案究懲　　 
[○六誌板箱工人罷工之連帶關係]  
南北市皮箱同業因各板箱作停止送貨要求加價會經邀請同業至公所開會磋議因未到齊訂於翌日續商已紀前報茲悉前日復由司年遍邀各店主於某茶園詳加討論各司年陳述停工以來巳屆半月若再拖延不決殊屬非計惟各店主仍堅持每洋增加七分各司年乃於散會後前往板箱業茶會磋商詎板箱司年因前次增加甚徵今仍不允續增遂拒絕接洽故皮箱業司年祗得退回仍無解決希望云又一函云向製皮箱上銅環絞練各作場自秋節後因製作工匠鑒於板箱工人要求加價彼等全體亦要求作主增加工資未遂即於前日實行停工已紀昨報茲悉此項銅絞練作場南北約有二三十家工匠一二百人　南凌順興老北門外徐順興等對於工人製作大都論件給資或每天限做若干件此次各工人要求作主將錢碼易爲洋碼且向來日做三十餘件者今須減爲二十五件各作主核算之下約增一倍故難允從現在一般小作場平日向由作主自行動手者仍在製作而大作場全靠工人製作現均停工無貨可售頗受影響云　　 
[○三誌設立醫院之騙局]  
冒充北京陸軍部軍醫官之奉化人孫守民（即孫志寰）串同伊弟孫磻卿在新閘大通路六十二號門牌組織惠黎醫院並虛設實業部揑稱由陸軍醫官丁祺爲院長西醫麥立克爲監督以招請職員爲由騙取席德銘樂澤吾彭麗鑑施無忌等四十餘人押櫃保證金等洋二千二百八十元被控捕房飭探邵和鈞將兩孫拘解公共公廨訊供各情迭誌本報昨晨又經公堂復訊由捕將被告解案即據孫磻卿之代表律師聲稱第二被告實與本案無干請求摘釋經王襄讞商之美副領事德君判孫磻卿交其父孫性本領回管束孫守民押限一月繳出騙欵再核所有捕房在被告處抄獲之銀洋並拍賣器具之欵給予各原告領去照數公攤　　 
[○浙省稽查員來滬探探訪]  
浙江楊督軍以該省日本謠言甚多防務自應加嚴除指令所轄各處軍警嚴防外昨特派委稽查員黃某江某來滬探訪一切隨時報告俾便防範　　 
[○盧護軍使贊助職業學校]  
中華織業教育社創設職業學校募金事已疊誌前報茲悉松滬護軍使盧子嘉君對於職業教育亦極爲嘉許慨助該校經費銀二百元以示提倡又該社總書紀蔣夢麐博士近亦爲募金事赴杭向各界浹洽聞頗順利可見職業教育四字已影響及於各事一般社會無不樂予贊助云　　 
[○援閩軍隊退還食米]  
浙江援閩副司令童保暄會委曹副官來滬並赴蕪湖採辦軍米七千石計向蕪湖益新購定秞米五千石上海程利記等數家購定客秞二千石蕪貨由滬行分批轉運訂定後曹即返閩此項軍米現已解去四千石詎近日該號等忽接該軍來電欲將原貨退還惟按照市面連同水腳每石須虧折洋五角之譜故該號等昨已備文呈請單師長核奪矣　　 
[○土僑繙譯遞解回藉]  
日喗港敵僑收容所前會收有土僑繙譯曹培楊伊民二人均係新疆人現盧護軍使令將該二繙譯遞解回藉特於昨日備文派令憲兵營排長徐人驥帶領憲兵一名將該二繙請押同乘輪解至漢口轉請湖北督軍公署設法遞回新疆原籍　　 
[○德僑被控續誌]  
公共工部局敵僑註冊所在公共公廨控告寓居卡德路二十五號門牌之德國人史周史勿狄納喬其違背處置敵僑條例一案咋晨由捕將該德人傳案復訊中西官因時巳過午判候訂期訊核　　 
[○棉花騐水局減收騐費]  
昨日公共租界華洋棉花驗水局爲減收驗費事通告各紗廠云所有漢口陝西等之洋架子客花每包重一百六十八斤至一百八十斤向收驗費一角二分半今自十月一號起減收九分通州與南市本花餘姚花每包一百二十斤至一百二十七斤向收八分半今收六分又每包一百斤之章包曁太倉花向收七分今減收五分又小包七十斤向收五分者今減收三分半如樣包囑驗無論大小包并分量之輕重每包向收七分今減收五分　　 
[○報關行舞弊之取締]  
南市內河報關行豐順公元昌盛等七八家昨赴北關報團投稅詎所繳之進出口提單均被稅務司扣留衆皆莫明其故急請報關業董徐某赴關向稅務司詢問原委據稅務司謂南市裕盛公報關行近有舞弊倫稅情事現經查悉係將江蘇境內交　之大豆餅朦報杭州關倫漏本卡捐稅並帶收運費等項且夾帶違禁物品共計朦報者有數百船之多此項餅船旣未經嘉興關簽字又未到杭　驗關延擱兩月之久究竟前項貨船係在何處卸貨現正詳細調查除責令裕盛公繳納保證金二千兩外其他各報關行亦須繳納一千兩或五百兩始可營業等語徐某答以舞弊者祇裕盛公一家其他各報關行大都誠實可靠若果一概而論未免被累而稅務司則爲防患未然起見仍令照繳於是徐某即行退出知照各報關行迅即遵繳各報關行乃各湊集現銀繳送到關始將提單發回照常進行一俟咨請杭關查明究有若干未報進口之船及舞弊若干再行核奪如無弊混其所繳之銀即可發還云　　 
[○招工機關之核准]  
淞滬警察廳昨奉齊省長訓令略謂頃准僑工事務局咨以福民公司信濟公司殖民公司招工機關業均核准給照請通飭所屬各警廳備案等情除分行外合亟令仰該廳長遵照辦理　　 
[○請給輪船執照]  
江海關監督公所昨據揚子機器製造有限公司呈稱有自造揚 
 
 
 

Page 11

 
 
名輪船一艘可行長江內河不運貨物專事拖帶船駁航線起漢口訖仙桃鎭宜昌長沙上海經過蔡甸岳州沙市湘潭常德株州業由該公所轉呈交通部請爲核示矣　　 
[○船戶遇盜後之會議]  
南黃浦閔行氽來廟得勝柘林迤南各河道港　紛歧近來各處裁兵革警挾帶軍火遁入光蛋帮攔刦貨船業已屢有所聞昨有嘉興嘉善平湖船戶陳叙春項祥林周桂生等數十人在南市豆市街新民集會議因被盜搶刦之貨貨主往往諉之船戶不肯　負責任但吾船業類皆目不識丁繕單報緝等事諸多困難自應集合團體商由貨主禀陳水陸警　妥爲保護吾船業方免後患否則旣被刦搶又須賠償生計將絕其何以堪云云於是衆皆贊成每人納費洋五角租賃房屋一處設立事務所公推代表集商諸事議決各散　　 
[○教育誘拐女子之懲戒]  
上海縣知事公署昨令各區學務委員文云案據閔行鄉教育會呈稱據婦人潘潘氏泣訴縣立乙種農業學校教員費德基於署假後誘拐伊女潛逃幸經覺察得早在途中將女截獲當經報告該校尹先生反百般袒護氏係無力女流不得已來會報告請求伸雪等因教育會因教育前途與社會風化均有關係當即據情呈報到署又據第六區學務委員及縣視學等呈同前因並經本署派員秘密調查去後茲據復稱核與前呈相符查教員爲人民之表率有造就子弟之責今費德基身爲教員膽敢誘拐婦女其品行人格卑污已極實爲教育界之敗類情殊可惡業經本署擬定將費德基之教員許可狀並此次檢定小學教員案內所呈驗之畢業文憑等件一併即予榹奪如於三年內能束身自愛力圖改過者經學校職員或同學三人以上之證明當可發還俾於懲戒之中仍予自新之路該校校長尹錫熊平時約束不嚴出事後又復袒護荒謬已極亦應予以懲戒處分除批示外並呈奉江蘇教育廳指令准如所擬仰候分別通飭備案可也等因到署除分行外合應令知該區學務委員及各學校一體查照　　 
[○甯波同鄉會募捐團第五次大會記]  
甯波同鄉會建築新會所設立商業學校組成募捐團募金二十萬元自陰曆七月初一日開募以來迄今已及五十日昨日下午二時召集募捐員開第五次大會由副會長方樵苓君爲臨時主席宣告開會宗旨略謂本會募捐原定限期一月旋因欵未足額議決展限一個月以八月底爲終結之期今限期又將屆滿開工之期相近應行籌議各項重要事宜請衆公議其募捐進行狀況請坐辦方椒伯君報告本會前次議定晚餐會昨晚在一枝香舉行懇請各募捐員從速勸募衆皆願即隨捐隨繳計至本日止會計處所收捐欵共計洋十一萬一千七百五十一元八角三分銀五千一百五十五兩總共已達十二萬元外埠同鄉勸捐已分別函催本埠各募捐員未繳捐欵者尚有半數以上現在限期僅有十日而原額未足務望諸公各持毅力以收最後之良果經衆討論決議限期已近應由本會登報催收捐欵限月底繳齊建築詳細各事定二十五日開主任會並召集全體職員研究決定再付大會通過照行議畢時巳五鐘遂卽散會　　 
[○中華夜校添招新生]  
南京路又新街十四號門牌中華夜校現已聘請美國學校教員吉女士教授高級英文曁各級會話並由東吳大學文科學士王君南京工業學校電機專科畢業生吳君及其他富有經驗教員襄理教授教程務求明晰簡速正科習英國文學修詞及作文經濟學商業學書牘地理預科習讀本文法會話等科對於初學注意音韻練習學費半年僅收五元刻正添招新生云　　 
[○羣學會音樂大會預誌]  
羣學會定於雙十節開音樂大會除各種中西音樂外並設崑曲譜展覽會誠爲崑曲界之盛舉茲錄致曲界函並徵集規約如左　致曲界函　敬啓者雙十佳節本會開音樂大會並設曲譜展覽會徵集崑曲譜特闢精舍分別陳列以供衆覽夙仰先生精研音律鄴架所儲尤多珍秘務懇悉數賜借光茲勝會手抄版印寸鎌咸所歡迎　損蟫餘片羽亦供研賞附奉徵集規約伏希察照　徵集曲譜規約　一凡家藏抄本曲譜不論繁套零齣並現今合用與否但求曲文譜白俱全均所歡迎　一凡家藏印本曲譜或係木刻或係鉛印石印坊間尚多罕觀之本即或有曲無白亦在徵集之列　一惠假譜本請書所有人姓氏或加圖記然註明價值交到時以收據爲憑　一收到譜本閉會後二日內即行奉趙如有污損遣失照價賠償　一本會並徵集古樂器及大小各種調譜東西樂譜並關於音樂之著作圖像等倘承惠假悉依本規約辦理　徵集以十月九日（舊曆九月初五日）止　　 
[○青年會記事二則]  
四川路青年會聖經學校本屆自鈕立卿君主任後格外整頓定九月二十五號星期三即（今晚）六時五十分鐘開學分成人童子爲兩大組嗣後每星期三晚之聖經班專爲十七歲以上之成人而設所聘教員皆係中西才德兼優之士教授課本均照各生之程度循序而進無躐等之弊至年在十七歲以下者悉歸童子部辦理並規定每星期日晚間七時爲童子研究聖經之時學費一概不收所有新舊學生均須於今晚前往該校報名隨領入班證有志道德者盍注意焉再今日（二十五）晚八時青年會請有中華基督教續行委辦會贛鏡湖君演說東三省目覩之狀況教育之不普及社會之衰落生計之困難邊情之危急韓君於該省旅居有年目擊種種情狀爲吾人詳細演說想屆時必能使聽者一新耳鼓也　　 
[○濟生會辦理湘賬之往來函電]  
中國濟生會因湘省寶慶地方橫罹兵燹人民塗炭特派會員劉銓（字直餘）前往賬濟俾免流離失所茲將該會與劉會員往來函電錄下　劉會員致濟生會會長陳潤夫等函　頃奉來示敬悉賑欵四千元已由上海滙至長沙聞命之餘曷勝銘感現已電長沙寶慶義賑事務所孫君鼎代往銀行領取矣惟是寶慶連年兵燹滿目瘡痍失業商家流離靡定紅十字總會所撥賑欵六千元繕榖二千石按戶給發每日領賑者平均一萬四千餘人凡三星期始行結束近城十餘里災黎全活無算惟遠如南鄉之栗家坪榖洲鄉九有橋東鄉之洪橋黑田舖等處均爲屢次劇戰之區而紅十字分會以力難兼顧所籌賑米亦均告罄故未普及茲承撥賑欵巳於城內設立上海中國濟生總會京直奉水災義賑會寶慶放賑事務所並請正紳陳君維董君　劉君壽康車君飛等出而擔任調查災戶內分赤貧殘疾鰥寡孤獨六類並指定先由栗家坪等受災最重之處着手現巳稍有頭緒一俟長沙賑欵領到即行放給至籌辦榖米現雖由鄰邑邊境購有榖四百餘擔每擔約米五斗恐難敷用刻正在設法籌辦惟因道路修阻運輸艱難遲恐不及且災民食料固爲重要而身無完縷日夜露處者實繁有徒茲撥調查受災輕重按戶酌給米若干錢若干是否合法懇即電示祗遵至所有辦理情形及災民清冊俟放賑完畢詳悉具報陳核肅此敬頌德祺　濟生會覆劉會員電　寶慶城內中國濟生會寶慶放賑事務所劉直餘先生鑒艷函敬悉寶賑巳指定災區着手查放甚慰賑米果不敷用錢米搭放亦係救急之法仍請大裁妥爲酌辦至懇京直奉杜純濟生會陳作霖　　○海運公司聯合會之組織 
海州濟南場官鹽向用輪運自歐戰以來輪船缺乏即改用沙船運圩一股鹽務中人出巨資設立帆船海運公司不下十餘家其中失敗者巳有數家查失敗原因皆由船戶良莠不齊或一船而攪數　或與攬頭串通騙取水腳種種情弊不勝枚舉咋有某公司提議組織聯合會其宗旨以防制船戶前項情弊議定同一水腳及其他聯合進行方法當經多數贊成聞公推宋士驤君爲該會會長不久即可成立云　　 
[○法副領事返滬先聲]  
法公堂會審副領事德賫沛君於前月間借同夫人公子輩前往牯嶺避暑後所有錢債民事等案一律暫停訊理現悉德君有函來串以時屆秋涼定於本月二十六號乘輪回滬再行定期開審民事各案云　　 
[○女孩葬身火窟]  
高昌廟老營盤前倪榮華所開之水果店於昨日（二十四號）上午十一時因炊飯不愼突擊焚如其比鄰均係草房一時火勢甚熾嗣經兵工廠所駐軍隊及高昌廟警區巡警到場施救得熄然已焚燒一小時之久計焚去草房十四間及某姓家二歲女孩一口起火之倪榮華業被二區派出所派警拘押候究　　 
[○小客棧失愼]  
英租界湖北路北海路（卽六馬路）附近三百七十號門牌某小客棧於前晚十點鐘忽然起火冒穿屋頂殃及比鄰三百七十一號永興昌皮鞋店三百六十九號理髪店經瞭望台鳴鐘告警救火會西人各驅皮帶車到場灌熄計燬樓面房屋三間事後老閘捕房派令中西探前往查明起火情形復候核奪　　 
[○電車撞斃小工]  
昨日上午十餘時法租界新開河地方有一小工由輪船上掮包至某棧內行輕馬路中適有電車由西往東該小工不及避讓致被撞倒輾傷後由巡捕到來將電車號碼抄錄該小工旋即因傷身死當即車送同仁輔元堂聽候報官相驗再行核奪　　 
[○於帽黨蜂毆浴堂堂倌]  
青帽黨（又名斧頭黨）匪徒麻皮阿根尖頭阿四七寶小牛皮陳永泉等同至寶山路寶興池浴堂內洗澡故意向堂倌王喜瑞尋釁圖詐口角之下將王蜂毆致傷王之頭面等處當喚崗警到來拿獲陳永泉一名解送閘北五區警署經王署長研訊一過先將陳轉解司法科候補提在逃之麻皮阿根等到案一併究辦　　 
[○兩汽車碾傷一小孩]  
法新租界貝勒路八百二十四號門牌孫家賢家之十歲小孩前日出外至對門取水行至馬路中適有某號汽車兩輛相並馳來該孩不及避讓致被撞倒碾傷甚重後由巡街捕到來將兩汽車夫及受傷小孩帶入捕房飭送醫院醫治而汽車夫候解公堂訊究聞該孩傷及要害恐有性命之虞云　　 
[○尋獲被拐女孩]  
黃金瑞家十五歲女子雲寶於本月十七號被匪拐失後不知如何藏匿於東唐家弄八十號門牌虞三狗虞劉氏家被黃尋見控由滙司捕房飭探王桂生往將虞與劉氏及女一併拘入捕房經捕頭詰問一過諭着分別留候解廨訊究　　 
[○搶孀逼醮之拘究]  
西鄉十八保二十八九　曹行地方農民錢林海有孫阿妹於本月十四日病故遺下寡孫媳張氏今年二十七歲有族人錢福三擬逼該氏再醮娶之爲妻該氏以夫故新喪堅不允許詎錢福三於前日下午糾衆將該氏強搶到家正欲交拜成婚巳爲錢林海報告縣警察第三分所立飭長警趕往將錢福三錢張氏一併拘獲到所傳同錢林海申送事務所昨經司法科員訊供一過以案關搶孀逼醮立命函送地檢廳即經檢察官提案預審之下判錢福三收押錢林海錢張氏退去候示　　 
[○超拔陷入火坑之女子]  
湖州女子大寶於本年三月十號被其姨母某氏誘拐來滬得洋二百四十元押入南京路三十一號門牌雉妓院內爲娼該女子頗不願意且因屢受虐待故於前日潛逃出外匿居虹口兆豐路四百八十號門牌嗣被　奴高少卿尋見迫令回去在途爭執由探周阿金查見詰悉其情將高與女一併拘入捕房昨解公共公廨經中西官訊據女子大寶訴稱女子屢被被告夫婦迫令爲娼百般毒打求恩超豁詰之高少卿供詞支吾中西官以高不應買良爲娼判押西牢三月賣身契塗銷大寶函送婦孺救濟會遺回原籍交其家屬收領　　 
[○冒名行騙之結果]  
華洋德律風公司西人指控甬人唐桂生於本月八號假冒伊名將僞支單向某西人收銀七十二兩五錢並向汕頭路一百十六號門牌居婦徐阿嫂騙銀二十兩等情業由公共公廨訊判唐交五百元人洋並保候訊在案昨晨復訊據被告代表律師上堂譯稱汕頭路之案被告已經承認請求堂上從寬發落中西官以被告已知悔悟不妨從寬辦理遂判罰洋三十元充公並着償還原告銀二十兩完案　　 
[○潮州人私售烟膏]  
潮州人陳阿六在華記路六百九十四號屋內私售烟膏被探張林泰查見將陳連同烟膏帶入捕房昨解公共公廨經中西官訊明判陳罰洋三十元充公烟膏銷燬　　 
[○婦人賣烟聚賭之科罰]  
法租界大自鳴鐘捕房捕頭日前偵得婦人趙氏家私賣燈吃兼賭撲克抽頭淦利當即帶同包探前往抄出烟鎗數枝及烟燈賭具等物連同趙氏帶入捕房論令存洋出外聽候解廨訊究在案昨將趙氏傳至法公堂先由捕頭禀明前情並將賭具呈鑒詰之趙氏供認賣烟聚賭不諱中西官判趙氏罰洋二十五元充公烟具銷燬　　 
[○崇明女子不受逼廹]  
崇明婦人王吳氏因將十六歲同鄉女子沈惠郎以代薦至紗廠做工爲由誘至虹口西華德路四百十號門牌江北婦人朱嚴氏家希　得洋六十元串同住居四百二十一號之錢正福迫令該女與錢弟錢小福茍合該女不願潛逃出外控由捕房飭探陳金揚與西探目柏生將吳嚴兩氏及兩錢一併拘入捕房昨晨解送公共公堂經俞襄讞會同美副領事丁君訊據沈女訴稱因家貧來滬帮備被王吳氏等誘引逼令與錢小福茍合我家中尚有父母且許字與某姓請爲究辦並據婦人李張氏投稱與沈女係是表姊妹請求給予領回質之王吳氏等男婦四被告互相推諉中西官會商之下以被告等均屬不法判各押兩月以儆沈女准交李張氏領去　　 
[○一控匿妻一控匿媳]  
住居閘北天保里附近之吳金榮於前日扭齊小九子至四區一分所控齊藏匿其妻又住居北新涇之徐得高扭丁趙氏至四區四分所控氏藏匿伊媳昨日先後轉解司法科聽候訊辦　　 
[○瘋婦投浦遇救]  
粵婦吳楊氏患有神經病昨日午後奔至外白大橋堍投浦　盡經四百四十七號華捕查見急令舟子設法救起帶入捕房捕頭諭着押候送請公廨發藩　　 
[○兌換僞質金戒之察破]  
昨晨有鍾偉基江文元二人至小東門景福銀樓袖出金戒一枚兌換銀洋經該店夥林文惠察得該金戒雖鐫景福牌號實係僞質當向鍾等詰間來歷種等對答支吾繼復大肆咆哮遂由該夥鳴警將鍾江二人並僞金戒拘送一區二分所轉送地檢廳訊辦　　 
[○舊貨攤一再被擾]  
無賴王立國前與同黨數人至法新租界白爾路即南陽橋地方向擺設舊貨攤之蔣文奎強索陋規不遂王於前日又至蔣處以購衣爲由將衣強搶而逸蔣即上前將王追獲王又喝令多人將蔣扭住兇毆受傷旋由包探梁大寶聞悉到來將王拘住餘均逃逸當即連同贓物帶入捕房昨解法公堂先由原告禀明搶衣行兇情形請究詰之王立國供向拉黃包車安分營生此次實受在逃之某甲唆使求宥中亟官判王押亟牢一月一面補緝同黨到案訊辦　　 
[○羊腿擊傷俄婦頭面]  
虹口小菜場擺設羊肉攤之褚永福會於八月二號與俄國婦人魯立（譯音）因購買羊肉論價口角遽取羊腿擊傷該婦面部當由該婦控經公其公廨出單派探於前日午後將被告傳案由俄副領事陶守格君會同關讞員訊據原告魯立訴明被告行兇情形請爲究辦詰之被告褚永福供稱原告向我購物論價口角確有其事惟並未行兇請求明察中酉官以原告略受微傷且已痊愈判褚從寬罰洋一元充公了事　　 
[○江淮公所訟案近聞]  
江淮公所董事部在公共公廨控前董王保相用空捐欵等請由廨訊判被告交保候訊去後王即至上海地方審判廳提起訴訟後經公堂訊悉以案未定讞被告不應赴內地官廳控訴諭將內地控案呈請取銷再行訊核在案前日午後又經公堂復訊被告王保相由代表律師詰據供稱地審　控案已於本月二十號呈請取銷我自西曆一千九百十年辭退董事職務後並未到過公所至於捐簿上之數目不符因認捐各戶並未將簿上所註之數照繳之故云云次由江淮同鄉會會員張順桴上堂證明被告前會向我勸捐洋五十元付過三十元等語繼由原告代表律師向被告及見證駁詰之下復向堂上聲稱本年七月十五號公堂諭着被告將內地控案取銷不應延至今日始去銷案實屬藐視公堂請爲注意俞襄讞商之義副領事羅君判王交原保候西晴地審廳查復是項控案是否取銷再行訊核　　 
[○房租限期還清]  
新瑞和昨遣收租人至法公堂控房客潘智豫虧欠租洋一百五十元延約不付請爲訊追潘由伊妻代爲到案聲稱丈夫出外設法措置請求寬限交洋中西官判氏退去限七天還清　　 
[○奧人違章受罰]  
奧國人伯特爾於本月十一號開駛一千一百五十號汽車行經黃浦灘百老滙路不照定章行駛被二十七號三道頭西捕查見回禀捕頭轉請公共公廨出單昨將伯特爾傳案經中西官訊明違章屬實判罰洋五元充公　　 
[○串竊鐵皮之訴訟]  
美孚火油公司管棧粵人鄧思處蔡子文鄧志明串同停泊大阪公司碼頭之美孚火油船老大沈金生沈春生竊取值洋一千餘元之洋鐵皮四十箱雇令吳阿泉朱計法洪阿林姚炳生之駁船裝運被水巡捕房包探查見將人贓一併拘獲昨解公共公廨請究原告美孚公司西人延律師上堂代表陳明案情被告鄧思處等亦各延律師到堂代辯中西官判兩鄧與蔡子文名交一千元人洋並保沈金生沈春生還押吳阿泉等退去候復訊再核　　 
[○行竊船上鐵錨]  
江北船戶程萬年唐桂林徐景揚等同泊新閘河內前晚被隣船陳素培陳王氏陳華氏等將程等船頭之鐵錨練鋸斷竊去鐵錨三只適水巡隊巡經該處督見陳等行竊當將人贓並獲昨解司法科傳到各失主質訊一過押候查明有無別案再行核辦　　 
[○乘間竊取昵帽]  
廣東人程德在北四川路二百八十三號門牌某洋貨店內以購物爲由乘間竊取值洋五元之昵帽五頂當被包探薛正昌查見借同該店夥陳錫伯等將程追獲帶人捕房押候解廨訊辦　　 
[○介紹新刋]  
商務印書館少年雜誌第八卷第九號業已出版昨以一冊見貽書此道謝並爲介紹來函 
　　 
[○基督教公民請願息爭團致同道公啓]  
敬啓者兩月以來同人等體和平寶訓憫同胞無辜幸蒙各地同志贊成乃發起請願息爭團奔走呼號各省信徒聞風響應或親署名氏或郵遞願詞贊同之人牧師教友兄弟姊妹無慮數千因此愼重開會討論多次當此時局國家正統機關幾無一存國民地位等於夭亡法綱瓦解根據無從發論立言隨在應悉心推考正在研究正當適法這機關與手續請願呼籲一方伸吾國民公意眞眞之決心一方表示基督徒不爲無意識之行動積極進行主張到底不意時局推移陳君維新赴法服務主戰論者又有天然失敗之勢非法機關雖欲不息亦不可得是此請願類乎多舉而基督徒對於國家責任之擔負正多當求進行之策爲此佈告贊助本團遠近同志對於請願息爭一事暫告結束另編報告鼓舞方來非謂有始無終乃正所以葆吾同志爲國團結之精神留徒後用再求根本治平之道奪勉進行各地如有明教還乞隨賜嘉言奠定時局挽救危機國家幸甚國民幸甚專此布告敬頌道綏　旅滬各省基督教公民請願息爭團同人公啓　　 
[○北橋鎭復興茶食店東安泰染坊來函]  
敬啓者本月二十二日報載北橋商民呈控警佐一則裕堂等亦在其列因被人冒列實未知情茲已呈請上海縣公署聲明無效誠恐傳聞失實請貴報將另紙抄錄呈稿一併登入來函欄內以明是非是所至荷　北橋鎭復興茶食店主朱裕堂東安泰染坊店主杜景泉同啓　附呈稿　呈爲聲明事竊民等世居治屬北橋鎭開設茶食染　坊等店安分營業不預外事乃閱本日報載北橋商民呈控警　佐一則民等亦在其列並註明店號閱之殊深駭異爲特呈請　聲明對於本月二十二日報載程警佐被控一則絕對不負責　任伏乞鈞鑒備查再裕堂所用之復興店戳發票賬簿在在蓋　用流出甚多無論何人均可仿刻景泉之東安泰店戳的由本　鎭民人孫奏錄強行借去不知其所作何用報載果確則民等　信用有關並懇俯賜澈究合併聲明謹呈雜評二 
　　 
[○教育界之敗類] （訥）　教員爲一校之表率。品行良否。關係聽德育甚大。近數年來。主　持教育者。對於師資之選擇。不可謂不注意。視察試驗。俱有　成規。然而蕩檢　閑之輩。寡廉鮮恥之徒。常有厠身教育界　中而靦顏爲人師者。幸不發覺。冥冥中遺害於青年。不幸而　有不各譽事披露。則全校更受影響。故此等教育之敗類。　旣未能擯斥於事前。宜有以重懲於事後。蓋爲維持風化計。 
　亦不得不如是也。　今如乙種農校教員之誘拐女子。其罪實犯刑事。其行爲則　教育之蟊賊。而改類之尤也。乃僅僅剝奪其三年教員責格。　雖曰愛才。然將何以戒一般教員之不肖者耶。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[滑頭復滑稽生書] [  秋夢]  
　　滑稽宗兄笑鑒。辱惠書。諄諄以大義相責。忠言逆耳。僕豈不知。雖然。夫子教我以正。夫子未出於正也。茍正其身矣。則出言必莊。又何有滑稽之名哉。雖術武髦而好學。亦有善謔之稱。然謔而不虐是以可貴。今吾子之言。則謔回虐矣。言者雖屬快意。聽者其何以爲情耶。且僕與足下之優劣。亦正未易言也。足下乃儼然以清高自詡。而詆僕爲卑污。僕有舌在。安得不起而置辯。蓋僕固研究肆應之學者也。惟其肆應有方。故達則可爲開國元勳。兩朝元老。雖王侯之榮。將相之貴。直取之如拾芥。徵之往古。王莽謙恭下士。竟躋帝位之尊。曹操臣漢終身。亦遺子孫之福。近世如袁皇帝。假推戴之名。行僭竊之實。雖功虧一簣。然八十三日之稱制。亦足自豪。藉非得滑之力。必不至此。其窮而在下。不幸爲青皮流氓。猶得追隨於小馬夫俏伶人之後。弔倌人膀子。賺瘟生之囊資。以視足下爲官不過執載。玩世或致殺身。倒運者多。得時者少。孰得孰失。當有能辨之者。蓋足下一生之福澤。已爲輕薄之口舌消滅殆盡矣。足下乃憯然不知改悔。而反自鳴得意耶。夫天以圓爲形。聖人以和爲貴。圓與和。均有滑之義焉。然則吾人法天希聖。舍滑之義奚取哉。古人有佩韋以自勵者。蓋欲滑而不能耳。僕幸能滑矣。且滑而得良好之成績矣。而吾子乃出此不情之言以規僕。且若深惡而痛絕之。亦愼矣哉噫。本是同根。相煎何急。夫亦可以已矣。宗弟滑頭手復。　　 
家庭常識 
[醬菜法] [  師竹]  
　醬菜之種類。隨土產而異。大概瓜果及塊根塊莖之可供肴饌者。多可醬食。師竹僻處一方。不能一一熟悉。祗能以敝鄉所醬者述其一二。想他種果蔬之醬法。亦無甚差異也。○醬瓜。多用菜瓜。（長約尺許粗如臂皮多淡綠色。或有深綠線紋）製成。法將菜瓜剖開。刳去其瓤。置日中曬之。使其水分略乾。更以鹽擦之。疊置於鉢中。翌日將瓜置入麥麩醬中。（係用麥麩製成。專供醬菜初步之用。不可調味。製法同醬甜。但餅須較厚。否則煑時易碎。）曬二日。取出洗淨。然後置入甜醬內。曬十餘日。卽成深赭色之半透明體。取出切小作下粥菜。（或和入　餅饀內）風味之佳。斷非購自店肆中者所能及也○醬蒀。　以生蒀浸入水中。用碎磁括去其皮。置釜中煑去辣水。（太辣味不佳）亦用醬瓜法醬之。味甚可口。（注意醬薑之醬味必辣。故不宜與醬瓜或調味用者同缸。 
[煉乳法] [  月仙]  
　以純良之乳汗。而製成可以久貯於缺罐中者謂之煉乳。欲得最良好之煉乳。非須眞空罐內製造不可。法將牛乳入大皿中。蒸於熟湯之中。至攝氏九十四度時。加純粹蔗糖而攪拌之。使其溶解糖量。對於乳汁一升。蔗糖六兩。再入眞空罐通水蒸氣以熱之。則水分受蒸發。必成濃厚。至乳汗爲蜂蜜形。色滯徽黃時。卽可取出移入他皿。待冷卻後而罐詰之。乃可販賣矣。 
[山查碗之製法] [  老橫]  
　取未成熟之青色山查菓（紅色者菓　巳腐。不便於烹。即勉強烹熟。製成後。其味必酸。）若干斤。剔去蒂嘴。在氣鍋上烹至半熟。取出待冷。用耳挖（即尋常挖耳所用者。（從嘴上將菓核挖去。然後將白糖醃起。（醃時須將菓平置罐中。忌壓緊。亦忌沾水。）迨三五日後取出。盛以竹節。用灰火烘乾即成。此菓吾鄉呼爲山查碗。係象其形而名也。 
[佛手糖] [  鈍劍]  
　揀大鮮佛手之無指而如拳形者。切薄片。沸水泡三次後。濾乾。而辣氣將盡。先用潔白糖（玉盆糖無用以其不燥故故也）和清水一勺。入鍋劷成此熟色。勿令枯。即將佛手片棧入。不住手拌炒至乾。取曬。略烊。與玉蘭花片無異。裝入磁器。永遠不壞。食之香甜可愛。老年人氣分少舒者。尤爲相宜。糖食店無此佳品也。 
客座閒譚 
[游黃山記（四）] [  冠宇]  
極目四望。諸峯羅列。若領俯若仰。天都蓮華。如雲際仙人。莫可攀及。自此而上。路漸逼仄。跬步維艱。經一峭鬤。僅容足趾。攀登旣盡。巳流汗沾襦矣。過天門坎。懸厓夾立。僅能　身而過。稍下復上。經雲巢洞。如居井中。循石級以上。出洞過岅。路極窄。下　絕壑。上傍懸厓。只容摩腹而行。俯窺深澖。莫知其極。餘膽顫心驚。戰慄欲墮。凌虛太沖見狀。援之以手。相扶而行。過度仙橋。岅始盡。餘亦如遇度而登仙矣。經一線天。兩山相合。惟留一線深黑。不辨途徑。頭觸於壁。突起作巨瘤。路甚溼。崎嶇欲蹶。摸索而行。險盡而平地至。回顧松樹成林。枝柯屈曲有盡意。雲氣四繞。飄飄乎如羽化而登仙。抵文殊院入息焉。已行十八里矣。坐而少休。取所携乾糧果腹畢。散步門前。見院背爲玉屏峯。上刻擘窩大書曰。天地自明四大字。院前一石隆起。大可半畝許。曰文殊臺四矚。見左天都。右蓮華。巍然對峙。蒼蒼莽莽莽。如雲接天。仰視莫能窮其極。天都之旁。有耕雲峯。上有一石。似鼠狀。躍向天都峯。俗呼曰仙鼠跳天都。蓮華之旁。有蓮蕊峯。形似蓮之含苞堵。頂有一石如船。上有一松如桅。俗呼曰。采蓮船。此外諸峯。星羅棋布。似海中之島嶼然。時日已西斜。反在山之下。惟見遠峯叢樹。暮烟籠照而已。眺望久之。遂下歸院晚餐。（未完） 
短篇小說 
[自由涙（二）] [  雨田]  
一日。姑母招余往。旣入門。見余姑正盥洗。似自外甫歸者。姑母見余至。命坐。繼乃呼吾名而言曰。艾儂。吾今日喚汝來。欲爲汝介紹一友。此友性情舉止。良佳。且爲汝所素識。餘聞言其詫。因念。旣爲素識。即已友矣。何介紹爲。豈介紹之後。爲友當更異耶。乃問友爲何人。余姑曰。吾所介紹之友。爲韋鹿生君。某校之學生也。余問某校亦女學耶。余姑曰否。男校耳。余曰。兒初不識韋　生。余姑曰。彼爲會中會計。已屢與汝晤面矣。汝豈忘之耶。余苦憶良久。乃曰。是或然矣。雖然。兒何須此友者。姑母笑曰。艾儂誠癡。汝乃不須男子爲友耶。然則汝以丫角終矣。余聞之。乃默不作語。少頃。有人扣門。姑母即曰。友人至矣。呼女僕往啓關。俄聞革履聲。即有人立於天井之內。呼曰。毓清先生在乎。毓清者。余姑之字也。余姑即應曰。在此室中。伴一良友。可來共話。言訖。余瞥眼已見一少年。立於室外。貌白晳。年約二十許。服西裝。執手杖。同余姑爲禮。餘審之。似會相識。乃不諗其姓名。余姑起迎之。彼乃釋杖脫冠而入。余姑捐少年告余曰。此韋麗生君。會中之會計員也。又指余告少年曰。此吾姪女艾儂。某校之高等生也。少年向余鞠躬。余亦答禮。嗟乎。此人者。亦溫文爾雅之書生耳。以儀表覘之。固　然一維新人物也。唐詎。知他。日破壞吾一生之幸福與名譽。使余　身海外。不得與父母及弱妹相見者。卽此人耶。余姑之爲余介紹。　不啻綱余於陷穽中。然余姑摯愛余。亦初不料其有今日。也（未完） 
 
 
 

Page 15

 
 
   
 
 

Page 16

 
 
   
 
