# 1891 - 92 - 4906451

 

Page 1

 
 
[廿四史全書告成] [  圖書集成局啓]  
　　本局所印廿四史第一第二批出書經已布告同人早邀鑒及兹第三次亦已告竣計宋史明史一百本校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[重印曾文正公家書] [  申報館啓]  
　　曾文正公家書本舘屢經排印購者爭先恐後遂致積篋爲空茲復用新鉛字排印校對精詳紙色潔凈每部訂成十二本價洋四角卽日出售諸君子有欲讀公遺書者乎請向本埠申昌書室外埠申昌及售申報人購取可也此佈 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩汶韻府三層淵鑑皇朝各直省地屬十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁圖成增補角山樓先正事略印瞿子冶先墨寳五尺蘭竹屏八角市裱加七角○本齋種頻繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘隔　文設分局在二馬路横街三層樓紅墻洋房内此佈 
[論災民之衆可憫而亦可慮]  
天災流行國家代有哀鴻中野仁者傷心盖自晉地旱荒以迄於今無日不披鐡淚之圖無歲不誦瞻邛之詩亦無時不懸懷山之懼外省水旱偏災幾於接續不斷至去夏而災及於京師一從去夏大水横溢而畿輔重地遂無異於中澤鳩形鵠面之輩咸聚於輦轂之下夫輦轂之下重地也而災民聚處危事也謀國者其亦一念及此否耶昨得京師友人來信述及飢民在都城麕集頗有横行不法之事如某家僕婦在街頭購餅餌置之浦包中忽遇災民將包奪去傭婦追之不及跌足狂呼經路人捉住奪其所奪以與該婦該婦忿其先之搶攫也橽而詈之災民探手於浦包中恣其啖嚼頭上栗暴雖連鑿不已至於血流被面而不之顧迨爲旁人解開則已食之過半矣夫見可食之物而垂涎有欲炙之色此固入情之常彼災民飢腸轆轆此中空空適遇該傭婦携有餅食則不待麥隴風來而餅餌之者且盈鼻觀焉得而不動其饞涎故其攫食也至於撻之流血而絶不一言但掬取包中物滿口大嚼此情此景殊亦可憐苟無荒年誰則肯爲此區區口嚴之欲而受人之撻辱也乎連類而述者又有數事其一爲喊賣饅首者是固小本營生以視災民其間不能以寸乃亦爲災民所窘廿餘人團團圍住賣饅首者無計脫身取出饅首廿餘枚分給始散其一開火燒餅鋪者開張甫三日卽使獲利要亦無幾而竟被災民數十人將所有火燒以及現錢一併攫之以去雖經掌櫃者扭獲災民數入究亦無可如何仍釋之去夫此等災民皆在暖廠中留養者也所以設暖廠留養災民者原欲有安輯之地庶幾不至騒擾閭閻乃何以沿路攫搶時有所聞諺有之曰飽煖思淫慾飢寒起盜心至於流爲災民則當冬春之際其迫而出於搶攫固意中事然此風之長又烏乎可哉京師近來捕務廢弛盜賊之横書不勝書至於宫殿中物亦被竊去大官第宅竟敢軟進硬出此其中必有桀黠之人在彼或乘機煽誘其將奈何且又有可慮者京師騙子素來最多近則更有可騙可拐之處各處煖廠多有孤貧子女若輩則逞其狡獨誘而鬻之女則售與銜院淪而爲娼男則鬻之梨園陷而爲優如是者不可以更僕數雖經各暖廠員紳隨時捉獲送官究辦然辦者自辦犯者仍犯若輩不知天理焉知王法直以爲此奇貨之可居時哉勿可失而賣良爲賤一切罪名皆置之腦後絶不在意然則災民而在於京師城中其可憫者固不止飢寒二字其可慮者亦正不止飢寒二字也且吾嘗言之矣賑者猶之乎赦可暫用而不可常用者也今當軸諸公不能統全局以籌之而但以賑爲急務夫賑亦孰謂非急務哉第顧目前則賑固爲至急若論長久則賑之外又自有良法美意俾以上諸弊悉數杜絶不至有萌孽之生不但以煦煦爲仁孑孑爲義而已焉夫人情貧則愈貪貪則愈横彼飢民於未被災之前亦非盡屬温飽或農或商或工或賈皆各有所事也至於一經被災則有事者皆成無事而官紳善士乃籌欵以養之昔者耕而後食今且不耕而食向者織而後衣今乃不織而衣於是無事謀食而食自不乏雖曰半叔不飽而彼且視爲固然一似天地間自有此不謀之衣食也者而今日之苦則知之昔日之勤則反忘之勢必至於弱者爲丐强者爲盜暗中則竊明中則攫視賑之者其先未嘗不感漸而久也視爲應得則并不知感矣設或今年賑之明年不賑則反以爲怨夫至聚怨民於輦轂之下而無所事事習於現成衣食而絶不爲之謀善後計長久以災民而合於盜賊是不異乎水之與乳漆之與膠倘有桀黠之人聨而合之猝然之間設有變端竊恐智者不及用其謀勇者不及用其力吾故曰災民衆聚於京師可憫而亦可慮也魏侯營移粟移民之計自謂盡心而孟子進之以王道嗚呼今天下孰是能不使斯民飢而死者哉世有賈生又當痛哭己 
[京塵雜錄]  
　　京城溝瀆之與皇城相近者已於客歲九十月間興工疏濬自克王及福大協揆奉派督修卽與監修之兩侍御會商工部擬定自近及遠務須一律疏通因派左右兩翼官員帶領兵役按叚量度然後由部屬傳派吏役覆量以便奏請欽派估修筮期舉辦○鞔工某甲夙與某乙有仇二月十七日午後箕踞窮寒市南豆腐屋前乙突袖刃尋來不發一言舉刃連砍以致乳頭上下受有三四傷脊背上亦傷幾處中西捕役問悉住在拘拿乙復持刀拒捕旋經某役誘令將刀扔下始得繫其脖項牽往中西副署收禁待懲○得勝門外居民楊某夙在逹子外館爲夥客夏忽發瘋癲之症手足亂動言語失常然並不持刃行兇是以家中人不甚措意二月初適有八九齡外孫兒來家問候忽舊症復發持刃揮之外孫兒身受重傷立時斃命楊子年甫而立見父肇禍急自後伸手抱其腰不期楊雙手持刀向左右亂砍致其子頭額膀臂俱受鱗傷極力狂呼痛暈於地妻女聞聲窺視不覺驚駭異常楊復追上砍之傷及妻女肩臂等處入肉寸餘幸左右鄰聞聲赶來始將楊凶刃奪下急投北副衙呈告派役拘楊到案訊供一次實係瘋癫移送刑署分司訊辦後聞楊已瘦斃南所獄中子及妻女傷痕則尚未告愈云○有某甲者僑居南闕子歴有多年左右鄰時見其 
 
 

Page 2

 
 
車馬煇煌疑是逹官顯宦初不知其爲梁上君子也二月中南營東珠汛拿獲竊犯一名供稱與甲同黨因之前往拘拿適甲出外未歸遂將其叔母某氏拘獲刑訊之下供稱姪子在某處烟館吸烟弁兵立卽帶往拿獲解往汛署歸案訊辦嘻今天下之人往往乘堅策肥高視闊步結交官宦奔走要津察其言似甚公正剛方觀其容似甚軒昂嚴肅而不知其暗中婪索豪奪巧偷種種隂奸直有竊賊所不屑爲者然則如甲者尚彼黨中之雛耳鳥足異哉○禮部示頭傅宗室官學候補教習魏龍常八旗官學候補教習陳箎潘增緩景山官學候補教習陳翰霄限三日内赴部騐到備帶筆墨當堂塡寫親供核對筆跡毋違○楊四者向在南營西珠汛當百總曾與某庫兵聨歃血之盟客秋八月庫兵卽雇其保護出入必隨月給飯食銀六兩亦可以揮霍自如矣二月十六日薄暮時隨庫兵至正陽門大街福海軒具膳飯畢順道由大街向北行至蔣家胡同突遇二人執長刀四人執七節鞭　面而來併力砍擊庫兵見勢不妙飛步入城楊遍體皆傷駡不絶口後一人復舉刃戳其兩太陽穴始相率散歸左近鋪户人家有與楊相識者急往伊家報信隨有弟姪等前來用大簸籮盛之舁至中副署控告副指揮麗君急升堂錄取口供則楊已昏暈不能言語俄卽長號而斃妻子第姪羣聚署内痛哭號咷搶地呼天慘不忍聽中副官旋會同中正官於十八日檢騐黏貼賞格鼓勵捕役等堨力緝拿然迄今尚未圍凶手爲誰也○兵部陶君移居土地廟上斜街眷屬不多房多空閉二月初突來二三竊賊撬壞如夫人之房門竊去箱内皮棉衣服珍珠首飾約值二百餘金當卽呈報請查未聞拿獲現在每夜聞屋瓦上有聲響因與家人計議輪流看守不敢竟夜安眠云 
[北通近事]  
　　漢坐糧廳鄭月卿廳憲接印甫三月卽聞訃丁憂筮期二月十二日在署中開弔寅僚來唁者輿馬盈門至新任簡放何人須恭候欽定约用内可　確音也聚衆賭博例禁纂嚴不料東門外横街葛某竟敢公然開設四明寳局呼么喝六顧忌全無一日郝司馬拜客而回行經斯地聞有牌骰聲隨飭王把戎帶同兵役二十人前往拘葛連各種賭具解回訊出眞情押候懲辦隨會同文武各衙門出示嚴禁想經此次風行雷厲若輩當稍稍潛蹤矣○華嚴寺掛單僧某在寺中圓寂住持僧遵循佛法付諸荼毘骨肉旣已成灰隨以口袋盛之携回五臺山營葬鄰人少見多怪喧傅寺中燒和尚一時觀者人多　鯽幾於擠擁不開○寗河縣捕頭邢某犯案斥革遁跡來通適逢棚匠王某各道寒貧起意行竊王有母頗知大義憎二人多得不義之財麾諸門外二人無可蜷宿復於某夜在北街新泰乾菓鋪前竪立蜈蚣梯上屋竊物嗣以墻高犬惡計無所施山躊躇間經更夫瞭見登時獲住送至州衙林司馬刑訊之餘將各案一一供招並有放火情事想須按律嚴懲也○俗傅二月十九日爲觀音誕辰各寺或遊子弟二簧或演昆弋諸戱或用響堂祝嘏或設吉祥道塲佞佛者咸合十焚香拜倒蓮花座下衣香　影來往如梭○城内外平糶米局不下數十家開河後每日可各售錢千緡或數百緡擁擁擠擠幾難插足亦足見貧民之多也○倉塲漢侍郎游匯東倉憲於二月二十二日由京署按臨滿堂興石海倉憲則定於二十六日出巡從此騐布騐斛騐船公事不能稍緩署中書役及經紀大頭又當趨公忙碌矣○美國教士某姓僑寓有年傅教施醫力行不倦近因災民甚衆遣人在街市上酌量睭濟以救餘生似此胞與爲懷不分畛域眞近世所難得者也○新城南門外石橋當春水盛漲時大魚鱗鱗小魚戢戢從無人網取者至夏令始有人三五成羣携竿垂釣兹逢天旱有某漁父戽乾河水竟於橋下得魚千餘斤獲利甚豐喜形於色 
[威海軍容]  
　　有客自威海來言及是處各營整頓防務現擬築一鐡馬頭由習熟機器之郝姓承包計工料銀十三萬兩○威海暗砲臺早經築就上月二十四日先就劉公島西角砲臺試演砉然響震上徹層霄 
[蜃樓幻影]  
　　烟臺來信云日前順和輪船由上海開至烟臺途次見一遭風漁船浮沈海面急爲援救俾舟中人咸慶更生旣已抵烟卽訴請領事官移送地方官資遣回籍○北地苦寒耕種遲於南省每至花朝節過尚未從事鎡基是以年例二月中旬必擇期賽龍母會過此始瞻　望杏婦饁夫　本届郝家疃河東村二處賽會之期村民皆不吝資財格外鋪張華美無奈斜風細雨竟日不休以致泥滑難行遲至翌晨補賽○連日天氣嚴寒滴水皆成冰凍當此草木勾萌之際而麥畦菜圃依然一望蕭條卽穠李夭桃亦俱含苞未吐古人詩云春風疑不到春涯二月山城未見花不圖稷下名區亦有此景○水仙花產自粤東北人最喜供養每當積雪凝寒曉窓深鎖幽香散處好夢初回恍疑姑射仙人下臨塵世迨至濃春漸轉花事蘭珊則又隨處抛殘不復珍惜街頭巷尾踐踏不堪不知痴情如林顰卿者當亦爲之築一芳塚否耶 
[湓浦春潮]  
　　湖口鎭標水師各營伍現經丁燕山鎭軍調集石鐘山畔各營舢板戰船每日排列江心操演各陣而都守千把外委等員以及各弁兵亦集大校塲演試打靶等技自辰至酉鎭軍端坐演武廳認眞校閲凡兵弁中一槍者鎭軍捐廉給奬大錢二百文中兩槍三槍者加倍給賞不中者責罰有差大帥威嚴三軍用命彭蠡湖口大有如荼如火之觀也○新任九江後營遊擊盛遊戎永清三擇於二月十七日接事嗣因未奉撫憲委牌暫行緩期兹已奉到德大中丞回電准盛遊擊卽日接遊擊事遊戎遂擇於二十一日接印視事前任李遊戎卽於是日交缷○龍開河厘卡委員崔貳尹榮逹自蒞卡以來整頓厘務約束巡丁裕課恤商久已口碑載道某日有武甯商販在九江販運洋藥數件均有印花惟零土十數兩未貼印花經巡丁查出送呈厘卡本應照例充公該商等詣卡再四懇求委員再三開導諭令嗣後雖係零土亦須貼上印花毋得違悞功令遂從寛發落照數給領一時潯市商民無不以手加額云 
[六橋烟柳]  
　　杭垣每逢仲春各鄉鎭婦女羣詣天竺進香舟車絡繹小本營生者皆聚集於松木塲地方至於土娼博徒亦叢雜其中爲漁獵計杭府李伯質太守勤政愛民訪知該處妓館賭塲星羅棋布諭令錢塘縣束大令出示嚴禁以除一方之害故今春香市頗覺清淡盖往來者無非香客游手好閒之輩不至如鳬之趨麕之集也嫖賭塲中變而爲清凈世界當頌賢太守之造福斯民洵非淺鮮也○大方伯地方某甲與某氏結野合姻緣十有餘年往往引誘少年婦女行雲夢雨引蝶勾蜂前月杪誘得有夫之婦將倚爲錢樹子自以爲得計乃有某乙者始羡其色繼結其歡託言往天竺進香挈意中人遠遁彩雲一縷飛墮天涯甲慮失主之興師問罪也遂携帶細軟什物與其妻女作黄鵠之高飛由是門巷依然而人面桃花已歸零落尋香訪艷未免有崔護重來之感矣○開設保嬰牛痘局屈指已二十年合城士民信者十之八九中國痘科每至春間徧貼招紙勸人種痘然爲人父母者咸視塞鼻爲畏途不復令幼孩嘗試是以痘科生意頗覺清淡云 
[宜昌近事]  
　　太古洋行新雇之德興輪船於上月初七午抵宜上貨約一千二百餘件搭客二三十人因新走宜漢江面未諳水性故遲遲其行聞下貨僅數百件已於初八夜開往漢口○初七日天朗氣清午後風勢較勁忽警鑼亂鳴交稱西壩草房失愼不一時已焚去草房瓦屋三四十家幸在白畫起水甚便卽經水龍救熄○宜俗每逢清明人家均鼓吹先上新坆次上老坆卽在墦間設席款客有多至五六十桌者庖人大爲獲利故日來皆興高采烈出郭門一望熱閙非常○近日江水增漲已將河岸淹没五分之二若再添數尺河畔草屋又當拆缷矣○宜地傅言江通輪船此後不到宜昌只走上海漢口等處其船上水手船主與寳華輪船兩相對換以江通船上人熟悉宜漢水性也又聞怡和洋行不日亦來宜地開設行棧　洋碼頭地叚不多現已被西商買盡如再欲添造洋房須另行設法也○四鄉有放火以圖搶物者前日河西燒去數家前坪地方亦被焚數户半月來各鄉竟有數起失愼是以近日鄉民各家派人巡邏守夜以防宵小竊發云○前任蒯中衡自升署施南協鎭約近一 
 
 

Page 3

 
 
年昨由署任來宜坐固陵輪船至省晉謁制軍一時城内外兵弁列隊燃槍砲艇亦升砲致敬○宜昌土藥自加稅以來由川販運土商多繞道湖南運至漢口聞由南省走只完一道釐金若由宜而　須完數處釐稅也 
[百錢釀命]  
　　諺有一文釀命之語可知人情未有不貪貨利者旣貪貨利而他人又不任其予求于是殺機頓興卽僅僅一文錢且有殺其人而攫取者人心兇惡世路險巇末世滔滔尚可出門一步哉客言湖北沂水縣甲乙二昆季俱　傭也一日澹菜而出沿街喚賣擔旣罄各得錢百文歸途見有作牧猪奴戲者甲不覺賭興勃發出錢作孤注頃刻全輸喪氣垂頭彳亍於路自思妻悍甚倘見腰纒盡喪必發吼聲知乙囊内有錢温言乞借乙不允甲頓萌惡念行至偏僻之處四顧無人突用力扼其喉霎時殞命遂將錢攫取以蓬茅掩其屍然後回向賭塲背城一戰詎料迷龍不佑依然敗北而歸乙家屬以乙不回向甲詢問甲語言熌爍神色迥異平時盤詰再三繼以恐嚇甲始將實情一一吐露急往尋覔果獲屍身乃扭甲至官控求論抵 
[紅顏薄命]  
　某甲家住上海八仙橋西素性懶惰不務正業惟喜與輕薄子爲伍終日問柳尋花久之烟癮漸成腰纒遂罄全賴牀頭人爲人作嫁　得些微鍼線資俾一日三餐不憂匱乏妻年甫二十貎頗娟妍時以悞嫁　且背燈飲泣然李桃其質者居然冰雪其心浪蝶游蜂不敢輕窺房闥也前日藁確在某烟舘吞雲吐霧樂而忘歸乃邀同母舅某乙往尋甲以露面抛頭大爲詬詈妻怨忿已極奔八仙橋河畔聳身躍入波心適逢潮水漲時遂店滅頂幸母舅素諳水性直赴鮫宫深處援至河漘甲亦聞信而來扶回家内特不知此後能洗心革面痛改前非否也 
[賢令騐屍]  
　　昨晨四地甲陸貴投上海縣報稱今日黎明時邑廟内園門外沿河木欄上縊斃無名男子一口查無親屬求卽詣騐至下午鐘鳴三下陸邑尊帶同仵作書役命駕入園先據地甲禀訴前情旋飭　作如法檢騐喝報死者年約三十左右實係自經邑尊復親視一周然後飭盖招照相人到案將屍映存小影以便稽查隨由善堂備棺收殮發封候屍屬認領 
[發當醫治]  
　　去臘本邑南市永恒米行及同泰貨棧倒閉後各債户赴縣控請提追陸邑尊將永恒行主賈卓儒司帳龔靜泉同泰執事朱殿香等訊供管押爾來朱忽然患病原差遂據情禀報前日邑尊飭提案騐得患病屬實命送往普育堂醫治又蔡松濤因違忤被控日來亦在押所患病邑尊飭一併發堂診治云 
[諭令理帳]  
　　南北震源正兩錢莊同時倒閉上海縣陸邑尊迭次訊鞫及黄楚寳自行投案等情已登前報前日覆訊之下黄鎭心偕司帳人黄厚仁奚世榮偕司帳人周友三投案各訴前情楚寳供稱原籍紹興在北震源正執事被祥和義記及寍波咸德等三錢莊欠銀甚鉅以致莊上轉運不靈現在咸德莊執事洪三林等尚在事外逍遥水關提到案方能明白否則職員被累不堪矣邑尊查得北震源正帳目仍未理明判令將楚寳交差看管每日帶赴北震源正帮同理帳 
[英界公堂瑣案]  
　　日前慶豐洋貨號主趙冠慶控歇夥俞仲蓮私售定貨成票蔡太守訊供之下飭將俞押俟傅到復春源號主再行訊斷此已紀諸報章矣昨日復春源號主下春在到堂候訊趙訴稱號中曾向怡和洋行定貨洋布十箱執有成票爲憑票上繕明售與慶豐豈容復春源出貨其中不知俞如何與復春源關說今惟叩請究追包探秦少卿禀稱趙投捕房報稱被竊成票後向俞查問言票在復春源往問不服是以控訴俞供稱向怡和定購之洋布十箱由小的轉售與復春源去年十二月初四日曾收過定銀三十兩繼復向借洋銀四十五元不料趙竟指爲失竊投報捕房查趙前與同業合販祥泰紅塔布五百包後以價廉圖賴又假造棉紗棧單十八件向人抵押銀兩後被察出疑小的通風以致挾嫌誣控趙稱號中向怡和定購之貨豈容俞轉售與復春源今旣控請訊追尚敢揑情妄訴請爲詳訊以辨是非卜供稱俞言有洋布十箱欲將成票出售是以先付定銀三十兩繼又來借去洋銀四十五元尚未算帳此貨由號中代客買定成票現在客人處大凡交易一言爲定何竟妄謂失贓甚至報捕查究當此貨成交後訪矬俞與趙不洽是以辭歇恐多周折已持成票至怡和聲明其事由怡和加簽西文太守飭將俞管押一面與富繙譯官商定俟問明怡和洋行執事人覆候核辦○包探沈金隆禀稱有賊穴吳永順吳阿七兩洗衣作之壁竊去西人託洗之衣事後開單投報捕房現經小的拘獲質贓之俞清郎詰得贓由吳慶寳施老虎張永郎等人行竊因又拘獲吳施張三人吊到各贓尚少汗衫二件據供被施吳之妻女剪碎改製孩衣且張於去年曾在崇明犯巨案由縣主大老爺派差來滬關提購吳爲眼線當因張遁跡他方未經拘獲二吳投案訴請領贓俞供稱小的係崇明人與吳施張幼同鄉夲是以相識吳施同認行竊西衣哀求恩宥張供稱小的與吳施同件竊衣至前在崇明時確曾與俞同黨犯竊蔡太守將俞交人保釋吳施張各管押一月張則尚須查明崇明竊案贓給二吳分别認領○某號華捕禀稱昨日小的於巡路時見李阿福手持錫燭臺付質東張西望形跡可疑詰得竊自復興園酒館今特送案請懲復興園酒保張阿三訴請領贓李無可狡展俯首求恩副捕頭禀稱李前曾犯竊蔡太守　令管押四十五日贓給該酒保領去○副捕頭禀稱偶於路上見乞丐何世英以其稚齒可憐向之盤問稱原籍金陵今特送請安插何供稱小的係金陵人年十八歲父親去世後母卽轉嫁他姓蔡太守問本分府送爾回去爾母能容留爾否答稱大約可以容留太守飭送赴江寍公所請董事給資遣回說者謂何從此居然拖却油瓶不必沿門托盋矣 
[法界捕房瑣案]  
　　昨晨葛同轉莅捕房飭包探王榮培將形跡可疑之張法明提案問爾與范德清在杭州作何勾當答稱小的實由金陵至杭訪友順道來申欲附輪船回去范在船上相逢以前並無半面問考籃兩具究從何處竊來答稱一係出門時親戚所贈籃上尚有字跡可認一不知范由何處竊得問爾於途中見范作何事答稱一路同來並不知其行竊小的有友龍溪賢聞住後新街同轉着將范提案問考籃何來從直供訴如敢隱瞞定當重辦范供稱小的前在杭州開設小烟館後因生意虧耗以致閉歇無衣無食不得已而與竊賊爲儔考籃在街上竊得内有錢一千二百文及茶葉魚乾等物目下欲往金陵就業尚乞施恩問張是否爾夥供稱實是同伴不敢誣扳問爾旣竊考籃定曾竊過他物供稱實無他物怒謂若不用刑諒爾不肯直說遂喝令掌頰四十下范仍執定前詞又責四十下問爾等兩人來此盤費由誰人所出供稱各人各出同轉着再掌頰一百下押候查核復謂張曰爾旣是正經人不應與竊賊同伴喝令掌頰二十下以示薄懲責畢諭以爾可出去尋到親戚來領鋪盖　李○九大茶葉店主張咸甫請追萬隆泰烟舘所欠茶葉錢十五千有奇包探王榮培禀稱烟館由沈葉氏出面至舘主余榮卿等均不在舘小的因將沈葉氏之父葉芝琴傳案張訴稱葉本在縣署當公差目下忽患瘋顛求大老爺不必管押葛同轉准之將葉開釋諭令下期偕女及女婿到來備質張桂芳投案聲稱沈葉氏於光緒十三年借去洋銀八十元還過四十六元餘許將烟舘盤去然後還清今烟舘已改招牌乞向追取同轉者　補詞候核○日前有失業細　陳阿泉毆傷天成昌烟館堂棺謝雙文經某號巡捕送信醫院療治陳旣管押由木匠頭鄭阿榮保出隨復至天成昌大言恐嚇葛同轉訪知其事昨日着保交案問爾可曾至天成昌供稱小的去過一次同轉着掌頰一百下押候查明謝傷勢如何再行核辦○張少卿之妻陳氏交到所欠戴狄氏之會洋二十九元戴狄氏挈子德明具領葛同轉問陳氏曰爾夫前向戴狄氏之丈夫借洋銀五十元立有借據亦應如數理還答稱此事小婦人並未知道同轉着將交到之洋暫存公廨候下期令張到堂訊核○金利源碼頭巡丁姚福生偕茶房謝春菜及周阿金投案候質葛同轉問謝曰爾與竊糧米之謝阿三是何稱呼答稱實係本家問二月二十七日之晚阿三至米棧竊米一包從 
 
 

Page 4

 
 
窓間躍出經巡丁見而拘押爾知之否供稱是晚八點鐘後小的聞棧門外有人口角因門已鎖開玻璃窓望之見阿三携米一袋經巡丁扭住然其米非竊自棧中姚訴稱小的目覩謝負米跳窻而出同轉問春榮曰阿三在碼頭負米由誰荐引供稱阿三經小的荐去自去年十二月初起在碼頭抽風箱同轉着帶阿三至案問人皆目覩爾竊米何不從早直供供稱糧船主楊雙喜因欠工資以米作抵小的得米後卽寄存中園烟館堂倌阿二處閲兩天接得家中急信是以將米負回途遇巡丁竟被扭獲同轉着押候傅到該堂倌再行質訊○昨報載孀婦陸馬氏渡至浦東掃墓被鄰人史中才誘至江天輪船欲往寍波經某包探查知一併拘案云云昨晨包探王榮培禀稱小的查得陸馬氏並非孀婦現在其夫富泉及姑某氏卽欲投案禀訴矣有頃其姑陸張氏投案訴稱小婦人家在浦東生有兩子長者年二十二歲在本城縣署西某鞋店爲夥媳婦馬氏家在黄渡年二十一歲於十一歲時來家童養去年五月成婚生性怠惰作事不勤或東或西往來無定至十一月二十八日渡浦來申托稱購物一去不回旋經兒子赴虹口媳之胞兄家尋見今又若此實在無法可施葛同轉問爾媳在家時可安分否答稱未成婚時人尚誠實今則甚爲不安矣問在家中時有勃谿否答稱媳婦素性悍潑小婦人偶爾訓斥卽沿街辱駡羞恥全無同轉命該包探將馬氏帶案問爾夫氏在城中執業爾竟敢妄稱已殊屬可惡喝令掌頰一百下問爾爲何供稱丈夫已死答稱由史教供並非小婦人之意問爾如何住在哥哥家内不肯回婆婆家供稱婆婆兇惡異常時被毆詈同轉怒謂一　胡言喝令再掌頰一百下問爾前日在大自鳴鐘捕房内爲何用帶自經供稱小婦人尋來有疾每當睡夢中時似有人將咽喉扼住氣息不通并謂爾如欲赴泉途祗須用帶繫項間卽可無事矣小婦人昏然罔覺以至於斯通事稱前日之晚伊自將鞋帶繫項間氣急如絲仰天而睡急用剪刀將帶鉸斷方得救甦同轉問此病發過幾次矣供稱小婦人自至婆婆家已發過五次問爲何發此病供稱實被鬼迷同轉笑謂想爾自去年十一月出外後無日不被鬼迷爾今年究竟若千供稱小婦人實在二十四歲謂爾姑稱爾二十一歲爲何爾加上三歲供稱大老爺若謂小婦人不到二十四歲卽算二十一歲可也同轉謂實屬混帳着押候待張氏尋到兒子及媳之胞兄再行訊核 
[新輯善書]  
　　謹啓者敝堂敝輯隂隲果報圖注敦請名宿精抄細校後倩吳君友如精繪各圖以資觀解婦孺皆可通曉實足維世道而挽頽風除書底潤資敝堂捐助不計外每部合石印工料實洋一角一分刻將告竣如有樂善君子與人同善捐資印送者請及早附印敝堂儘可代勞以廣善緣特此佈聞 
[上海六馬路仁濟善堂施善昌謹識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收蘇藩者鄧從善堂經募第九批賑欵另登清單]  
　　辦理蘇城厘捐分局倪捐募洋一百十九元五角金壇縣凌明府助洋一百元又　募洋一百三十元丹陽縣查明府經募三得衢洋一百元又經募洋一百三十元又周錦雲等十五户洋一百另五元盛洋厘局陳司馬經募義成裕行絲裴人公所等共洋一百四十三元奉賢縣金明府助洋一百元又經募洋一百另三元二角崑山縣馮明府經募沈國琛等十七户共洋一百六十五元太倉州程太过經募程清芬堂洋一百零八元東昌泰等　典共助洋六十元太鎭鹽公堂助洋五十元怡和堂朱洋五十元太鎭各醬園共洋三十元太鎭各子店共助洋二十元仁壽堂公記等三十五户共助洋八十二元松江府柘林廳祥通守捐募洋十八元五角永玉一元八角以上統共計洋一千四百八十六地於二月十六日由本埠百川通號交能合併聲明 
 
 
