# 1891 - 205 - 4906564

 

Page 1

 
 
[大題文府出書啓] [  點石齋主人謹白]  
　　本齋所印大題文府茲己告成准于廿九日出售向本埠北申昌及本分局并各　分局購取尙有續印當令熱門數種不日均將告成一俟印竣再行登報此佈 
[二百六十九號畫報告白] [  點石齋啓]  
　　方今皇太后以親蠶爲天下倡特於京師西苑門設立綺華舘購備經緯機器並工匠蠶婦以爲訓練織繅之所誠盛典也至若聖朝隆敬老之文侍御有鳴琴之像悍僕敢辱紳宦細崽竟稱先生某西人之困於飛蝗新嘉坡之獵獲奇獸靈龜屢獲而屢放龍母愈靈而愈奇及所附山水人物各冊頁並輿地圖等准於二十六日出售此佈 
[論棲養流民宜參用西法]  
　　天地能生人而不能使人無厄窮之患君相起而補救之於是燮理陰陽調和治化使林林總總之儔皆得自食其力自遂其生而於惰民之暴棄自甘流離失所者又必别　撫綏之道廣籌安揷之方免致强有力者遁而爲刦財攫拐胠篋探囊之事愚無知者迫而爲號呼乞食溝凟自盡之計此其立念之仁用意之厚眞能爲造物彌補缺陷卽如育嬰有堂養老有院則襁褓之兒頒白之叟咸有食德飲和之樂恤嫠有會清節有堂則靑春嫠婦不字貞媛各守飲冰茹蘖之常推之遷善有局自新有所則凡不蹈準繩誤罹罪譴者皆得　其旣往之愆導以將來之悟若此類者無非爲天地立心爲生民立命補偏救弊期於盡美盡善而後已至於暴棄自甘流離失所之人撫綏固屬不易安揷亦屬甚難非若育嬰養老恤嫠清節遷善自新之尙易布置也盖　堂七尺之軀克勤克儉有始有終縱使文不能識字武不能彎弓然或習成一藝或專就一業終歲所入以之養贍家室或有不敷以之僅顧一身　無不足彼棲身無地餬口無資寸縷難謀半叔不飽者大抵皆媮惰誤之也旣以媮惰之故陷入下流縱有廣厦千萬間一任此輩之偷生視息於其間待其老死而後巳約計養一惰民每歲需費幾何積而久焉至老死乃已遙遙數十年需費當復幾何舊額不出新額難升此外之暴棄自甘流離失所者若欲一一安揷旣無許多位置若槪置不顧則厚於此而薄於彼卽不免失之偏陂非王者寛大之政也若謂此種流民原不過暫行安揷定以年限或資遣回籍或縱令出外自無壅滯屯積之慮不知此種流民旣巳媮惰性成暫時安揷彼便怡然自得以爲終老是鄉可也一旦資遣回里或縱令出外旣未攺媮惰之性何嘗有悔悟之機勢必質當衣衫玷汸肢體躑躅道左哀號　宵仍與乞丐爲伍是所謂設局棲流者不過養之於一時不能養之於畢世不過以棲流博仁惠之譽未能以棲流見感化之神則又何必多此一番舉動乎欲救其弊莫如參用西法　國凡有罪被逮繫諸囹圄房屋則必求寛敞衣履則必求整潔飲食則必求適口憇息必有其時怡養必有其具凡所以待之者無不故　優厚不以其獲罪而稍存苛待之心而其所以課之者則别有道焉身在獄中飽食安眠之外必令其學作雜　愚蠢者則教以各項工作靈敏者則教以各項技藝以其所製之物出售於人所得價值酌提數成貼補經費其餘則代本人存儲俟期滿釋放時悉數付給故有監禁數年一旦釋放出外居然有業可圖頓攺面目不復如前此之藩魄無聊一轉移聞卽已化惰民爲良民而監獄經費亦得藉工值以稍資貼補不致再憂匱乏立法之善無過於此竊謂棲流公所亦當參用此法庶不致徒費巨欵難收實效推之遷善局自新所何一不當課以工作俾偶膺小譴之人得於悔過之餘預擇謀生之計斯世少一惰民卽多一良民暗中裨益風化正非淺鮮夫惰民之多無過滬瀆一隅桀驁者拆梢打降魚肉鄉愚衣於斯食於斯雖屢經探捕拘拿公堂懲辦而若輩肆意横行愍不畏法終難望其有攺悟之一日懦怯者衣衫藍縷面目黧垢有時溷跡於烟寮茶肆向人乞一文錢呶呶不已其尤甚者則在衢路間靦顔求乞呵之不畏麾之不去最足生行客之憎揆其受病之由大率習於怠惰不務恒業之所致若仿照西法課以工作自不難漸漸轉移或亦挽回末俗之一道也非然者但知以煦煦爲仁而不暇務其大者遠者無論力量有限普徧爲難卽使力能徧及而以不易籌集之經費徒養此不關痛癢之性命天下亦曷貴有此仁政哉 
[諭旨恭錄]  
　　六月十四日奉旨工部科甲員外郎着通武補授刑部宗室員外郎着溥　補授截取御史馮金鑑着照例用刑部主事黄均隆着交部記名以直隸州知州用俸滿福建台北府知府調補漳州府知府雷其達着在任以道員用河南汝寗府通判戴維翰着回任前甘肅皋蘭縣知縣升補秦州直隸州知州余澤春着以升銜發往原省另行題補保舉官直隸候補知州禧麟直隸沿河候補知縣曹鵬江蘇候補知縣方廷鴻河南候補知縣孫官雲浙江候補知縣葉承鈵俱照例用分發山東知府潘志恂江西同知陳正笏雲南知州王宏章河南通判順齡東河通判吳用霖浙江通判葉長綬福建通判劉永安四川通判李恒忠廣東通判余宗賢雲南通判黄景濬直隸知縣杜蔭灝江蘇知縣張篤河南知縣龔文明蒯籛浙江知縣朱啓鳳江西知縣許金策廣東知縣馮灼孝山東知縣李子方兆蘭山西知縣袁翰元陜西知縣王紹曾浙江知縣徐士鋆江西知縣甄官保李光表黎開湘福建知縣蔣唐祐世魁王之傑湖北知縣丁炳廷四川知縣陳茂勳兩淮鹽大使舒士傑廣東鹽大使李保瑩俱照例發往擬補内閣中書宜成吏部文選司主事何剛德俱准其補授卓異官山西朔州知州姚啓瑞着准其卓異加一級仍註册回任候升獲盜官山西高平縣知縣韓仲荆着以同知用盛京刑部本處郎中着紹智補授欽此○十八日奉旨刑科給事中員缺着英樸補授烏里雅蘇台辦理理藩院事務章京着恒鈺去察哈爾游牧主事員缺着國仁補授保舉江蘇作州府知府桂中行着在任以道員用欽此○十九日奉硃筆稽查廂白旗蒙古旗務着麟趾去欽此同日軍機大臣面奉諭旨本月二十五二十六二十八日均着推班欽此 
[本舘接奉電音]  
　　昨由京友電傳諭旨十道敬謹譯登○六月二十二日奉上諭本日補行引見之新進士戶部七品小京官侯維鵬着以原班用欽此同日奉上諭浙江布政使着劉樹堂調補潘駿文着補授福建布政使欽此同日奉上諭山西按察使着張汝梅補授欽此同日奉硃筆江南正考官着金保泰去副考官着李盛鐸去欽此同日奉硃筆陜西正考官着劉世安去副考官着吳魯去欽此同日奉旨烏里雅蘇臺將車着永德補授照例馳 
 
 

Page 2

 
 
驛前往欽此○二十三日奉上諭廣西右江道員缺着崔國榜補授欽此同日奉旨察哈爾副都統着吉陞阿補授欽此同日奉旨新授烏里雅蘇臺將軍永德未到任以前着崇歡暫行署理欽此○二十四日奉上諭江西南昌府知府員缺緊要着該撫於通省知府内揀員調補所遺員缺着崇俊補授欽此同日奉上諭王文韶等奏土匪糾衆滋事捕斬首要各犯地方安靜一摺貴州獨山州屬峯洞墨寨等處本年三月間匪首陸老鑽莫金保等聚衆百餘肆行搶掠分遣夥黨陳金山黄玉堂混入州城約期内應經該州拿獲訊明正法復經派出之副將全忠孝等進攻賊寨斃匪二十餘人當將賊巢攻破陣斬首逆陸老鑽生擒匪黨吳隴幅等分别訊辦緝捕尙屬認眞仍着王文韶黄槐森嚴飭地方文武各員速將逸匪莫金保嚴拿務獲毋任漏網署獨山州知州候補知縣徐增益着以知府歸候補班前先補用開缺另補知縣梁宗輝着以知州歸候補班前先補用總兵銜留黔補用副將全忠孝着俟補副將後以總兵記名簡放以示鼓勵餘着照所議辦理該部知道欽此 
按江南陜西二省主試於本月二十二日簡放因連日風力過猛電線互絞遞信稍遲欽奉綸音昨日始行遞到敬謹譯登報首俾應試諸君得以及早揣摩投針芥而傳衣鉢在此一舉矣又按江南正主試金忠甫閣讀學印保泰浙江錢塘縣人辛未進士現官内閣侍讀學士副主試李木齋太史印盛鐸江西德化縣人己丑榜眼現官翰林院編修陜西正主試劉太史印世安漢軍廂黄旗人己丑探花現官翰林院編修副主試吳肅堂殿撰印魯福建晉江縣人庚寅狀元現官翰林院修撰[  本館附誌]  
[金鰲玉蝀橋翫月記]  
　　太平倉滿監督明煜咨回原衙門當差所遺太平倉滿監督一缺經祥許兩倉憲檄令隨轅委用監督工部候補主事春祥充補除飭知該員作速接任外並分行吏戶工三部查照○廂藍蒙古摺房爲傳知事所有應由本旗帶領引見之補放京口協領擬正魁昌擬陪延凱補放太原防禦擬正哈芬布擬陪德順並病痊孝滿前任浙江金華府知府繼良等共五員於六月十五日寅刻赴西苑門外預備由印務叅領帶見都統副都統三堂騐看後禀期帶領引見○正紅滿應領五月季折色米銀折收米石奉文展至六月初十日後劄倉支放先期由戶部咨劄北新倉適都統額相國正在假期不克赴倉而此米已展緩月餘不便再延時日諭由印務叅領請由明祥兩副都統於本月十六日赴倉代爲支領○飢犯李紹堂被獲送部一事曾綴報端兹聞刑部廣東司連日研鞫堅稱小的雖姓李名紹堂並非把持倉面祿米案内在逃之李紹堂司員復由獄將祿米案内斬監候之全才郭起泰提出　堂認識實係案中人李仍以伊等有意誣扳委非案内李绍堂矢口不移細閱步營申解原叙李紹堂供稱自祿米倉案發小的聞知潛逃匿於右安門外後往覺生寺遇見某國欽差在彼避暑卽蒙錄用至秋間回署亦將小的帶回不意本年四月二十一日因事出城行至正陽門卽被拿獲送案等語復質之李則稱被步營逼令照此供認云○戶部爲移會事南檔房案呈所有本部擬補員外郎等缺於本月十四日帶領引見本日奉旨擬補戶部福建司員外郎徐承爔着准其補授期滿筆帖式德安着准其留部欽此欽遵到部相應黎會上諭處稽察房查照○禮部爲移咨事祠祭司案呈本部遵議江西巡撫德奏稱江西萍鄉縣壽職黎陞望年逾百齡題請旌賞等因核與例章相符應如所請准旌一本於光緒十七年六月初五日具題奉旨黎陞望着賞給上用縀一疋銀十兩餘依議欽此由科抄發到部理合先行移咨江西巡撫查照○吏部爲移咨事文選司案呈本部遵議廣西巡撫奏以廣西候補知縣顧思仁試署陸川縣知縣俟試署期滿如果稱職再稱實授等因核與例載試署章程相符應准試署於光緒十七年六月初八日具題奉旨依議欽此由科抄發到部相應黏抄原奏移咨廣西巡撫查照辦理○管理太常寺事務禮部尙書臣宗室崑岡等謹奏爲題奏請旨事恭照七月十七日文宗顯皇帝忌辰例應遣官恭詣定陵讀文致祭臣寺謹按歴年成案均奉旨攺遣近支一人行禮准宗人府咨到擬遣和碩睿親土魁斌往祭臣寺恭繕題本進呈是否卽令魁斌往祭抑或攺遣近支王公行禮之處恭候欽定俟命下之日臣寺知照宗人府轉行知照屆時恭往將事伏乞聖鑒訓示遵行謹此題奏六月十六日奉旨攺遣奉恩輔國公載澤行禮欽此 
[星使丁艱]  
　　李六太夫人合肥相國之弟婦今出使日本大臣伯行星使之本生母郭月樓觀察之女弟也春間抱恙小住邗江嗣以公子直刺公新委雉皋厘局差遂迎養至金陵僑居謝子受觀察之舊寓本月十九日忽患急痧百藥罔效遂致棄北堂之養返瑶島之眞星使例應丁艱一年想聞訃之餘定當星夜奔喪回國也兹公館中擇於本月二十二日成服素車白馬雲集於門 
[蜀警傳疑]  
　　日前本邑喧傳五月間四川某縣有叛民糾黨二萬人據邑戕官并毁壞電線之事祗以事關重大必俟得有確耗始敢錄登兹閱本月二十四日益聞錄云自重慶至宜昌電綫中途停泊處因有匪人與官爲難以致將宜昌一帶電竿毁斷幸上至重慶電報可通速卽傳信派兵前來三日間卽貔虎如林拘得首匪訊明正法事遂敉平然本館函詢電報局中人覆稱川線並無中斷之事尙兾此事傳之非眞也 
[警盜章程]  
　　自來盜匪每乘人無備始敢竊發若鄉曲守望相助無隙可乘盜匪雖多亦無所用其狡獪矣兹益聞錄登湖南衡陽縣樊大令備盜告示一通意美法良慮周藻密照錄於此有官守者盍倣行之乎○賞戴花翎特用直隸州特授衡州府衡陽縣正堂加八級紀錄十七次樊爲曉諭事照得害民之端盜賊爲甚查衡郡地當衝途游勇賊盜往來出没無常若不先事預防必多搶劫之案夫弭盜之法在官民一體隨地嚴查而臨時守禦之方尤不可以不講昔北魏李崇有村樓置鼓傳聲警盜之法當時境内無被盜之家蓋捕盜爲後警盜爲先如能倣而行之無不立著成效至爲簡便自城廂以及鄉鎭村落俱可行之無弊兹特仿用其法酌定章程五條除通禀各大憲並移請委員先由北鄉樟木市辦起以及各團各都次第勒限一律速辦外爲此諭仰合邑紳民人等遵照須知守望相助其敦隣　之誼卽所以自衛身家查各處每每遇有搶刼等事鄰家俱閉門不敢聲張卽或左右近隣有欲出救者而止此數家勢孤力弱亦仍不敢相助驅逐是以盜賊肆行無忌放膽搶奪若能倣照後開章程以數十家聨爲一氣片刻之久聲勢相通各處聞之互爲救應盜賊何敢横行與其被盜後控官追捕贓物虚懸而且差役藉此開花株累良民何如防於事前俾宵小之徒無所施逞豈不甚善况此法所費不多只須大家同心不分彼此人家有事得我相助我家有事亦可得人相助官爲督率固易舉行自相商辦亦絶不費力倘能實力奉行久而不懈自然盜賊稀少游勇不敢入境外來逃荒難民不敢行强卽各處竊賊亦當歛迹潛蹤　費少而受益　大爾城鄉村落多明理曉事之人本縣勸諭三令五申幾至舌敝唇焦無非戢暴安良爲綏靖地方起見爾等事關切己務宜踴躍舉行如　阻撓卽係幸災樂禍甘心爲匪之人定當拿案從嚴究治毋違特示計開章程五條一街市鋪戶及鄉鎭村落約分二三十戶爲一叚或四五十戶爲一叚每叚公雇更夫二名給以更鑼一面徹夜巡邏遇有刦搶鳴鑼警衆齊集捕盜至更夫工食由本叚各戶公攤其山僻小路人烟稀散之處更夫難以照顧則變通辦理於進山進村要路口邊用杉板條紥一高架上蓋稻艸照守魚守禾篾篷一樣不過要高在一丈内外下用竹梯作爲望　以　瞭望更夫兩人携帶器械梆鑼每晚在艸樓之上住宿瞭望遇有搶刦連敲梆鑼村衆聞聲齊出圍捕强盜一每戶無論貧富各製竹梆　一個五六尺長木棍一條鄉村人家各在大門内側壁上懸掛市鎭有鋪面之處則十家做一木架棍揷架上十家牌一面亦懸於架上其架罰設牌頭門口梆則各家仍分掛大門以内十家公製銅鑼一面存牌頭家内街市鋪戶十家製小旂一面揷架上五十家製大　一面横揷街中以壯聲威　搶刼之事各家鳴梆牌頭鳴鑼此牌鑼響彼牌鑼應一時梆鑼齊鳴每家各出一人持棍齊心捕盜賊縱兇從何逃　一衆人齊集　獲搶刦首犯一名到縣賞錢一百千拿獲搶刦從犯一名賞錢五十千本縣當堂給發决不食言但所拿匪盜須係平 
 
 

Page 3

 
 
空面生異歹或明火執杖開臉掛鬚方爲眞正匪盜其本處之人有懐恨報復或因事爭競聚衆强奪者事出有因所犯律有專條不得一槪目爲匪盜至於撬門挖孔上屋踰墻均係竊賊亦不得含糊以盜名加之也一各戶所備木棍梆鑼原因捕盜而設不准因私忿將梆鑼聚衆持器械木棍自相械鬥倘有持捕盜器械私自相鬥者重則拿案按律究辦輕則由各都各村公議罰錢二十千作爲該境團費玼次委員下鄉辦團其夫馬火食槪由本縣捐廉備送不累民間分文大都酌送火食坥十天小都酌送火食十天委員一到爾等務各齊心赶速舉行倘任意懈怠大都分至二十天以外小都分至十天以外仍不能遵照辦成則委員夫馬火食須由爾各都内供應以警玩泄　光緒十七年五月日 
[中國電線攷]  
　　中國電線發源於京畿分三大支又從鎭江分二支兹依次書之以清眉目自北京至天津天津西達肅州爲一支中經保定獲鹿太原平遙候馬潼關西安涇州固原蘭州甘凉等州是也津東達琿春愛琿海蘭泡爲一支中經紫竹林北塘大沽蘆臺山海關錦州營口旅順盛京鳳凰廳吉林寗古塔琿伯都訥齊齊哈至愛琿是也津南至山東阿城爲一支中經白塘德州二處是也自山東分三支者阿城南至濟寗自濟寗西至曹縣開封府爲一支自濟寗東至威海劉公島中經濟南周村濰縣膠州沙河烟臺高村爲一支逢濟寗南至合兒莊清江浦揚州鎭江爲一支從鎭江分兩支者西則至下關金陵蕪湖大通安慶九江漢口荆州沙市襄陽宜昌夔州萬縣重慶瀘州成都畢節貴陽宣城雲南大理騰越是也東則至無錫江陰蘇州上海南潯嘉興杭州紹興餘姚寗波鎭海竹谿浦城建寗延平福建馬尾川石山淡水基隆臺北府新竹彰化嘉義臺灣府打狗平安澎湖是也此外又有二支一自福建而西則泉州厦門漳州潮州汕頭海豐惠州石龍香港廣州黄埔虎門肇山悟州昭平桂林潯州横州南寗龍州憑祥百色剝隘廣南開化蒙自　耗河口至雲南府一自安慶至廣州中經九江而南至南昌吉安贛州南雄韶州英德連州連山西佛南山以接廣州又自廣西省之横州南至崖州中經廉州欽州防城東興岸步北海高州雷州瓊州海口海頭屯昌嶺門陵水以合於崖州而止說見益聞錄 
[中汵泉品茗新談]  
　　鎭江來信云新任丹徒縣徐大令錦華由省啓行於本月十八日到鎭暫借試院爲公館一俟蔣邑尊一桂遷出然後進署辦公至接篆之期擇於十九日午刻云○本月十九日救生局第十一號紅船巡至焦山甘露港見一男屍浮起卽駛往細視見死者年約三十餘身上僅一布褲頭有刀傷胸前縛巨石一方約重數十斤因用繩繫住帶至蒜山西利商公棧碼頭舁登於岸赴避禀陳局董據情報諸府署王可莊太守札委丹徒縣往騐徐邑尊因見天已向晚諭令二十日六點鐘時親臨騐視屆期帶同刑仵等人戾止旣升座卽飭仵作詳細檢視一周少焉喝報稱的係身受重傷後溺斃計頭上傷痕七處右腮下及太陽穴甚重約深一寸餘兩手用細麻繩密綑十指如編　簾然使不能稍動且有力難施再將頭足綁縳如元寳狀口内塞布一方胸前縛大石一方邑尊閱畢令塡明屍格倩善堂權行棺殮隨排導回衙申詳上憲○前報丹徒縣馬快曾廷卽曾田經黄觀察提訊多次供出同黨匪徒多住七濠口云云旋由蔣邑尊飭差協同營兵至七濠口拘獲四五人禀經劉峴帥派委四員帮同會訊方知諸人素與曾有仇爲此栽害因令取的保開釋嗣又訊曾始供稱小的前曾夥刼建壁人侯姓所開晉源錢庄爲首行劫者一爲黄道人一爲陳齋公俱在十二圩其餘或在待港或在江北邑尊立飭捕役并禀請觀察派先鋒砲船前往次第拿獲訊問行刦情由略不諱飾内四人已畫供尙有數人再須訊理云 
[普天同慶]  
　　今日恭逢皇上萬壽聖節本邑道營廳縣各員均於黎明時趨赴西門内萬壽宫恭行朝賀禮前後七日均穿蟒袍補褂三日内不理刑名英界讞員蔡太守預期照會英美德諸國領事官並飭知各捕房停解公事至禮拜一卽本月二十九日然後升堂理案 
[東犯狡供]  
　　日本人尾本福原奈良七里荒川刃斃華人沈關福一案節經袁海觀大令會同日本領事官鶴原君訊供雖事極秘密不許訪事人入觀然本館苟有所聞無不錄登於報前晚七點鐘時大令又與英界讞員蔡二源太守東京使署譯員　子明大令會同鶴原君升堂訊鞫至十一點鐘時退堂傳聞祗訊尾本一人刁猾異常堅不吐實再三駁詰該犯仍執前供遂商定於次日五點鐘時再訊 
[縣訊倒莊案]  
　　本埠南北震源正兩錢莊因被經手人虧欠脫逃以致莊主黄鎭心奚世榮同投上海縣禀控兹悉震源正尙被北市祥和莊虧欠往來銀七萬餘兩自春徂夏節經錢業董事憑公理處陸續由祥和措還外尙欠銀二萬二千六百餘兩祥和莊主楊子景消不還清黄奚遂控請移提追繳昨日午後袁大令升堂提訊黄之司帳人黄厚仁奚之司帳周友山投案同訴稱祥和莊主與黄楚寳莫逆去歲曾欠震源往來銀七萬餘兩今年收過四萬七千兩現在尙少二萬二千六百餘兩楊竟意圖賴去然楊並非無力務請提追楚寳供稱去冬因被咸德祥和兩莊積欠鉅欵以致無可支持並非侵蝕現在被咸德欠銀十七萬兩受累無窮求恩明察祥和莊執事人王賡餘供稱莊上與震源往來欠銀是實除歸過外所少若干已由寗波義記莊劃清不敢圖賴大令問如何劃法王支吾不答黄周二司帳人又稱祥和並無劃銀之事且楊神通廣大務求提案嚴追大令謂賡餘曰現在姑釋爾回去傳諭楊速將欠銀如數繳清如敢抗違提追不貸隨令交差看管限二日内禀覆 
[上海縣署瑣案]  
　　沈宦遣家丁沈慶投上海縣訴稱家主於本年二月某日來申僑寓法界名利客棧三月廿二日往金陵及抵岸後檢點什物則衣箱三口内滿儲磚石草紙衣服均已不翼而飛所最奇者當在棧時有抽斗二具放在衣箱之上今忽在箱中查出求恩提棧主訊究袁大令准詞飭差提名利棧主孫銘山至案前日升堂提訊供稱小的係湖北人在治下法租界開設名利棧沈客於二月某日來棧　三月二十二日啓行如何失物實在不知求恩交保出外查明禀覆可也大令俯如所請着交的實人保出限半月内禀覆○薛相雲　藜乙山房書坊爲夥本月初十日病斃坊中其妻蔣氏聞訃之下偕夫弟樵雲由姑蘇來滬以丈夫身死不明等詞投縣控告袁大令飭提　中執事人尹子山卽殷芝山候訊此已登諸前報者也前日升堂提訊蔣氏訴稱小婦人原籍蘇州年二十五歲丈夫年四十五歲在藜乙山房爲夥素無疾病忽於本月初十日接得電音悉已病故因偕夫弟來此料理身後事及至坊中詢問屍身何在據稱業巳收殮小婦人見情有可疑是以控求　究樵雲所供與氏略同殷供稱薛在坊中爲夥素有爛脚病至本月初四日病忽加劇當卽延醫調治至初十日逝世當卽發電報至蘇知照家屬並無回電到來而租界定章屍身不能久待且目下天時炎熱是以先行收殮薛之荐保人王子卿投案供稱聞薛實因病身死大令着王往查　究竟因何身死如果病斃可向兩造妥爲調停 
[英界捕房紀事]  
　　三百七十三號華捕見有男孩失路因卽帶至捕房捕頭向之研問據稱姓劉名金玉年十歲富飭該捕栘送公堂請爲發落○水巡捕頭查見垃圾船戶周桂生將穢物傾入浦江有違規例因卽將船扣住拘周及張炳炳孫茂茂沈七七送公堂蔡太守飭一併押候會訊核辦○某號華捕見姚炳榮貧如乞丐病臥中衢因雇車載至捕房移送公廨蔡太守飭發棲流公所留養醫治候病痊再謀安置之方 
[法界公堂瑣案]  
　　有恒經租帳房黄輝控歇夥葉承章虧欠洋銀六百六十二元葛同轉屢次提訊葉供稱黄有洋銀總帳不肯檢出核算黄稱素不識字並無總帳同轉諭令各邀公正人理算黄遂邀胡郎仙葉遂邀徐鶴林公同理帳日前胡申訴情由以洋銀總帳或有或無均不知悉惟查日流滾存兩帳其中稍有不符同轉著將葉仍交原保限期料理此已見諸報牘者也昨晨葉承章延卜易狀師及西繙譯非利司華緇譯龔朗甫至案黄亦偕胡備質并將日流滾存等帳檢呈非利司操京語禀同轉曰此案原被告均居英租界且有恒係英國之商可否將此案移 
 
 

Page 4

 
 
送英公堂同轉曰兩造住處本分府未知的實惟葉等所經收者確係法租界之房屋且法公堂無論何項案件均不用狀師到堂辯論此案黄葉因錢洋糾葛均屬華人之事本分府自有權衡無須狀師來案卜狀師稱黄所管理者係有恒洋行之業實於西人有于同轉曰兩造所繕之帳並無西字故仍須華人帮同理算葉稱前日黄夥楊潘兩姓來說今日黄有西人同來深恐言語不符是以邀請狀師辯駁有恒洋行主金四美亦至同轉問葉曰日流簿均由爾繕何以不足爲憑答稱尙有洋銀錢總黄未檢出以致不得合算同轉以徐未來案着將葉暫行覊留限本日下午三點鐘時傳到兩造所邀公正人爲之理帳俟下禮拜二再行訊核卜狀師稱葉可否仍行交保同轉允之本月初八日有賊入豐順輪船司帳人倪山如房内竊去某大員囑帶之繡花梅邊等物約值洋銀一百餘元日前經包探王榮培等在海定輪船拿獲竊賊左明德詰得此物確由左竊遂於昨晨禀明捕頭往英租界久福質鋪吊到原贓計押本洋三十五元捕頭着留待失主認領○孀婦鄔吳氏訴稱丈夫去世多年全賴兒子贍養不料三年前兒子亦因病殂謝留下遺腹子今年三歲當三年前有素不相識之鄔人煊挈其子至小婦人家聲稱與故夫爲同胞昆季意欲盤踞家中控經王雁臣大老爺提訊明白將鄔懲責令其具結不准滋擾迄今事隔數年鄔又來硬借是以指交巡捕解送案下葛同轉問鄔曰爾爲何屢次向該氏滋擾答稱小的本在大沙就業今因有事回家道經滬上專誠購買食物持往探望寡嫂不敢硬借錢文同轉謂爾旣不借可卽具結火速回鄉鄔稱姪兒死後並無遺腹子其孩實係螟蛉大老爺不信請滴血以騐且先兄在日曾有言語向小的說過同轉曰該氏稱伊與爾素不相識爾稱兄有言語可立憑據答稱兄言雖無憑據然照例長房絶嗣應歸二房子承立問爾於上海可有親族供稱三叔父仁金之子現在南市開設震泰水果行鄔吳氏稱嫡親叔父名喚顯海向在寍波問爾媳遺腹生子親族可曾得知答稱小婦人前住德順里兒子於九月中去世其時媳已懐孕數月至次年三月卽産一孩彼處鄰人皆知其事問爾現住何處供稱目下遷居錦文里同轉着將鄔還押勒令先行具結候查明實在情由再行核　　通事稱某小客棧夥張金生辱駡收捐西人因之拘案葛同轉訊問之下張抵賴不承同轉商諸魯繙譯官判令管押三日以示薄懲○某鮮肉莊夥洪子華訴稱前日下午小的持錢六百文行經八仙橋被王雲卿等數人搶去嗣得遇見扭案請追王供稱小的與洪係舊交並無搶錢之事曷同轉判令管押三日○德豐厚洋貨店出店人華丕兆訴稱前日小的送洋傘六頂至同生祥被賊劉阿春竊去當塲拘獲人贓送案請究劉供稱小的　英公廨釋出甫閱數天因病不得回家以致犯竊葛同轉從寛開釋贓給失主領去○包探王榮培禀稱張順金在宜昌輪船手持水烟袋洋傘拷綢衣據稱水烟袋是伯父之物洋傘是己物所竊者惟拷綢衣耳葛同轉判令管　三日○薙髮店主李長三訴稱店夥周旭成自行辭歇虧欠洋銀二元有奇尙未歸楚强欲携取鋪盖且敢行兇因之送案請究周友謝長金投案代還　洋兩元叩求將周開　葛同轉謂周如此行兇本應　辦姑念在　萬壽節期内從寛免究着卽具結釋出○木工張毛毛因欠鐵店主吳川亭鷹洋十二元一角控請訊追葛同轉着押交在案　晨張友四寳投案代還銀洋十一元叩求銷案同轉准之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年六月十四日京報全錄]  
　　宫門抄○諭旨二道錄　○訓督劉　奏請補副將游擊都司守備摺○江撫德　奉發欵撫恤被災難民片○　忠　等　奏遵保獲盜出力司　紳董請　旨奬勵摺○直督李　奏揀員請署河工同知摺○晉撫劉　奏報起程查閱營伍日期片○河督許　奏運　艱滯情形片○六月十四日戶部通政司詹事府正藍旗值日戶部引　見二名侍衛處二名提督衙門三十八名○鳳秀假滿請　案○補用總兵吳安康謝　恩○浙江副將楊春和謝　恩○額中堂續假十日○阿克東阿請假十日○召見軍機　崇禮徐用儀吳　康　○○頭品頂戴四川總督臣劉秉璋跪　奏爲請補副將遊擊都司守備以實營伍繕具清單恭呈　御覽仰祈　聖鑒事竊臣准兵部咨開四川督標中軍副將缺應用揀發班内人員等因現查記名提督徐聨魁係瞻對番民叛亂案内破寨擒渠番務敉定異常出力奏奉　上諭所有尤爲出力之記名提督署阜和協副將徐聨魁遇有四川副將缺出不論班次儘先借補欽此欽遵在案此次督標中軍副將缺出自應　　　諭旨卽以不論班次之徐聨魁儘先借補至建昌中營遊擊現揀以儘先遊擊曾萬清華補雅州左營都司以期滿騎都尉王國泰請補巴州營守備請仍以提標中營千總韓家斌升補酉陽營守備以儘先守備張鵬飛請補謹將各員履歴　列請單恭呈　御覽如蒙　兪允俟接准部覆後分别行令赴部引　見以符定制其提標中營千總缺川省現有應補人員應請扣留外補除將履歴清册咨部查核外所有請補副將遊擊都司守備各缺以實營伍緣由謹會同成都將軍臣宗室岐元護理提督臣張祖雲合詞恭摺其奏伏　　皇上聖鑒　勅部核覆施行謹　奏奉　硃批兵部議奏單併發欽此　○○德馨片　再據臨江府知府王之濟督同署清江縣知縣湯　烜禀報本年三月初四日夜更深時分陡起風暴雷電交加風狂雨驟兼雜冰雹三更始息附城一帶並　北名鄉均尙無恙惟清　縣所轄永泰洋湖各團房屋均有倒塌人口亦有傷斃佈種榖身間有打傷當卽督縣會紳查勘撫恤散放積　以資賑濟幸地止一隅並無大碍民尙安靜並據委辦三湖厘卡候補知府但培良禀所設對河清江縣永泰墟分卡坐船遭風傾覆司巡人等均皆落水幸尙遇　得生又據代理豐城縣知縣嘉爾禀稱是夜三更時分該縣橋東墟一帶等村亦猝遭風霍房屋倒塌壓斃人口經該縣親諸勘明捐廉籌欵邀同紳士黄啓勳等散放錢文撫恤將壓斃人口各令安埋又據署新淦縣知縣孫長靑禀該縣五六都地方是夜同時亦遭風災倒屋傷人現在勘明散放積榖接濟各等情先後禀報到臣當經臣批飭該府縣加意撫恤一面飭司派員查勘倒塌房屋壓斃人口確數去後兹據委員卽用知縣許文泳禀稱遵卽馳往查明豐城縣橋東墟等村倒壞店鋪民房八百七十戶壓斃男婦大小一百七十二丁口清江縣永泰各村坍塌民房六百四十二棟壓斃男婦大小二百四十八丁口新淦縣境内五六都坍塌民房一百九十六棟壓斃男婦大小六十三丁口總計三縣遭被風災以豐城清江兩縣爲重新淦縣次之禀請查核辦理前來臣查江西地居腹内向少風雹爲災此次　河地方變出非常災傷頗重幸爲時未久地止一隅而被灾窮民殊堪憫惻雖經該府縣當時卽督同各鄉紳士散放積榖錢文以資安撫臣仍恐窮黎　身無露處堪虞富與藩司方汝翼商酌籌撥欵項分别等差按戶散給作爲修　賑撫之　以加實惠而恤災黎臣上年曾經奏明在於湖口卡總抽出境米榖厘金另欵存儲專爲本省賑濟等項之用當由司在於前項厘金項下撥給豐城清江二縣錢各一千串新淦縣錢五百串分發各該縣領回督同公正紳士按戶核實散放以期實　均沾毋任一夫失所除飭俟散給完竣後另行造册詳報核銷外理合將豐城等縣猝遭風雹已查明發欵撫恤緣由謹附片具陳伏乞聖鑒訓示謹奏奉硃批此次風災較重被難戶口深堪憫惻着飭屬加放錢文妥爲撫恤毋任失所欽此○○巡視北城江西道監察御史臣　清　等跪奏爲　保拿獲　境糾夥持械搶刦盜犯出力司坊紳董彚案請旨奬勵恭摺具陳仰祈聖鑒事竊准步軍統領衙門移稱據署北營叅將王氏蔭督飭候補守備邢安候補千總高金城等會同司坊紳董等拿獲紏夥持械並拒　事　　刦盜犯何表海等一案又　該員弁等拿獲搶刦巨盜王二卽王潞兒等一案又據該員弁等拿獲拒傷事主賊犯仇安等一案又准　衙門　稱前據北營千總順奎等會　司坊紳　等拿獲結夥持刀威嚇事主盜犯楊柱兒谷立兒等一案先後奏交刑部審辦均　刑部訊明擬結查休長海等一案經刑部議將何長海　以新决　示王二卽王潞兒張三等俱擬以斬立决仇安等擬以絞監候秋後處决劉萬祿王杜兒康二卽康二詳仔等俱　　任極邊烟　充車餘犯分别辦理楊柱兒一案經刑部議奏奉旨小唐卽李奎兒又名舜兒本名喜安楊桂兒卽杜兒又名小宋答立兒均着斬决梟示餘依議欽此欽遵知照前來並聲明原拿員弁應由各該衙門自行請奬等因開　獲盜官紳銜名移會到城臣等查　司坊　　等均能不分畛域弋獲巨盜多名緝捕　屬認眞未便　其微　議將尤爲出力各　照章分　請奬以昭　勸並　具清單恭呈御　除將該員等履歴送部外伏乞皇上聖鑒飭部核覆施行再此摺係北城主稿會同中東二城辦理合併　明　奏奉旨巳錄○○大學士直隸總督一等伯臣李鴻章跪奏爲河工　知要缺照章揀員請署恭摺仰祈聖鑒事竊永定河南岸同知鄭煥保　知府開缺於本年二月二十六日奉旨應以三月十二日　到部文之　作爲開缺日期歸三月分截缺是月僅止一缺房庸掣簽該同知專繁管河係險工要缺例應在外揀選請署定例河工同知缺出先用先儘次用次儘剛項相同　用先儘無人仍用次儘次儘無人仍用先儘　第五缺用投効分發試用人員又新章河工同知等項先用鄭工海防新班及特旨留工　取記名分發正途並曾任實缺服滿回工之員直隸河工同知一項上屆用過先儘本班同知勞乃寛今永定河南岸同知一缺按例應用特旨　工人員現在此項並截取記名分發正途曁曾任實缺服滿回工及鄭工題缺先新海防題缺先舊海防先海防卽舊例銀捐遇缺先遇缺次儘班前次儘本班均無人應接用銀捐先儘班前人員現在銀捐並常捐先儘班前亦均無人應用勞績先儘班前查此項並曾任實缺人員據藩司裕長臬司周馥永定河道萬培因查有未經得缺之河工勞績先儘班前補用同知陳汝勳堪以請署會詳前來臣查陳汝動年五十二歲江蘇　陽縣人由方略館供事於同治七年直東　清案内保以府經歴分發補用十一年恭辦粤匪捻匪方略書成保以同知分發河工歸先儘班前補用十二年簽掣北河騐放十一月十七日到工十三年辦理海運出力保准俟補缺後以知府用先換頂戴該員老成穏練請署永定河南岸同知尙堪勝任與例相符應請准其署理仍俟經　三汛期滿再行保題實授送部引見理合恭摺具陳伏乞皇上聖鑒勅部核覆謹奏奉硃批吏部議奏欽此○○劉瑞　片再臣欽奉諭旨查閱山西全省營伍業將先赴太原鎭屬校閱曁完竣起程回省各日期先後奏明在案臣自四月初三日旋省後隨卽勘辭秋審清理積牘並將太原滿洲駐防將標左右二營精兵兩哨太原一營將弁兵丁以及各營候補學習人員省標練軍馬隊一旗步隊兩營陸續調齊連日認眞考校亦均一律竣事現定於五月初八日輕騎就道馳赴大同鎭所屬各營路依次查閱仍循向章前往口外歸化城等巖　看邊防曁地方吏治情形調考大同練軍步隊各營旗約計六月中旬當可遄回容再彚核詳晰奏聞所有者中尋常公牘仍飭藩司代拆代行各屬報解案件亦委該司代審由臣覆核具題其事關緊要者隨時包封遞送行次核辦以昭愼里而免稽延除分　查照外理合附片陳明伏乞聖鑒謹奏奉硃批知道了欽此○○許振　片再往年漕船於五月端陽前後必抵濟甯今過期已逾旬日尙未報到探聞江南徐邳一帶久未得雨以至運道稽滯殊深焦約臣所轄東境運　亦　亢旱所蓄湖水雖設　四路疏濬而源不旺亦祗能節節保守勉敷漕船入東運送之用所有天氣過　漕　　滯情形理合附片瀝陳伏乞聖鑒謹奏奉硃批知道了欽此 
 
 

Page 12

 
 
[光緒十七年六月十五日京報全]  
　　宫門抄○發抄硃批五道○蘇撫剛奏大員假期屆滿病未痊愈　請開缺摺○豫撫裕奏查閱營伍完竣情形摺○直督李奏請攺奬片○粤督李奏飭臬司赴任片○粤臬額奏報接印日期摺○江撫德奏更換防營管　片○晉撫劉奏委署同知各缺片○六月十五日禮部宗人府欽天監廂監旗值日無引見　　　謝　右庶子恩○特用道雷　　謝恩○補用知府　志恂謝恩○兆伯續假二十日○恩全請假十日○　金鑑預　召　○召見軍機崑岡　金鑑○發抄張曜奏榮城令畢炳炎等署鉅野等令奉硃批吏部知道欽此○又候補守毓賢補曹州守奉硃批吏部議奏欽　○卞寳第奏同知龍景惇　臺灣守奉硃批吏部知道欽此○又補用叅將　功　仍　註册歸　廣補用奉硃批兵部知道欽此○沈應奎奏科試完竣奉　硃批知道了欽此○○江蘇巡撫臣剛毅　奏爲大員假　屇滿病　痊急籲請開缺恭摺由驛代奏仰祈聖鑒事竊據貴州巡撫潘　　屬呈稱因二次俸奏請陛見並請假順道回籍省墓旋以感受風塓牽引舊病續假一月呈請奏明在案月餘以來　方調治外感就痊惟肝氣入　兩足時形麻木屢服疏通之劑氣分略舒而舉步猶然滯緩據醫家云從　舊疾爲藥石所傷欲袪病根必得痛加洗伐但非朝夕可奏效　念　官五十餘年渥家聖明　達之知　膺軍寄雖捐軀　　無以酬高厚之恩祗以舊　淹纏末能就道思　至再焦灼萬分惟有　懇天恩俯准開鎭將貴州巡撫迅　簡放以重職守一俟病體痊愈卽日遵旨北上泥首宫門求　賞差使不敢　耽女逸自外生成等情呈請代奏前臣查　霨先因到籍省墓旋以患　凟　　理兹因假滿尙未能痊愈屬實除咨部查照外理合恭摺由驛具奏伏乞皇上聖鑒訓示謹奏奉硃批另有旨欽此○○河南巡撫奴才裕寛跪奏爲遵旨查閱營伍事竣旋省謹將閱過詳細情形恭摺具陳仰祈聖鑒事竊奴才欽奉諭旨查閱營伍當將駐防滿洲營省標左右開封三營曁馬隊練軍先校閱卽於三月初二日起　前赴河北鎭屬各營次第簡校由河陜一路順道旋省卽赴東路查閱歸德鎭營伍所有起程各日期均經具奏案兹查各營一律閱竣於四月十九日旋省統計出省所閱河北鎭標左右兩營彰　衛　内　滑縣王祿河南嵩縣陜州海州等營歸　鎭　左右兩營永城考城陳州等營共十六營查看　步官兵悉皆精壯足額並無老弱充　合　大陣並連成等陣步伐進止均　整齊施放槍炮聲勢聨絡長矛刀牌亦俱便捷弓有六力至　力不等槍箭準頭中靶分數均在九成以上堪列一二等者居多拾炮中靶在二三之數各鎭馬步練軍隨處調集分塲閱看各兵年壯體健技藝嫻熟器械精利允　一律其部伍嚴整更較緑營爲優各州縣額設民壯亦均隨塲調考所習刀矛尙能如法點騐各營馬匹　壯足額旗幟器械鮮明整齊統核各營悉心比較以駐防滿洲營省標左右開三營歸德左右二營陳州營並各鎭馬步練軍爲最優河北鎭左右二營衛輝王祿河南考城等營次之彰德　　内黄嵩縣陜州永城等營又次之各兵有技藝出羣者當塲奬勵記名拔補技藝生疏者分别責革勒限學習至各營將領備弁奴才詳加考騐人材魁偉弓馬純熟者頗不乏人察看情形平日尙知整頓練習　查有河北鎭内黄營都司任萬元弓力太弱步箭僅中二矢餘不到靶惟年力绳睚應摘頂勒習省標右營候補叅將劉慶雲右營候補遊擊竊文成右營候補守備袁玉　右營學習雲騎尉劉　雲右營學習雲騎尉軒轅瑞呈左營學習雲騎尉郭麇昌左營候補外委朱始斌等七員均步箭生疏應將劉慶雲以遊擊降補羅文成以都司降補袁玉恒以千總降補以觀後效劉　雲軒轅瑞呈郭慶昌均斥退隨營朱始斌降爲馬兵以　戎行左營候補把總　世玉左營學習雲騎尉馬春和左營學習雲騎尉張友仁左營學習雲騎尉魯頕松等四員均步射全空左營學習雲騎尉韓永道馬射不能開弓應將馬世玉卽行斥革馬春和張反仁魯占松韓永道均革退離營以示懲儆此外尙有弓馬稍生及先因公出差曁因病請假各員應分别勒　學　補行考騐容另咨部核辦奴才伏思豫省地方爲畿　屏垣武備尤闕緊要整頓營務首先將領得人則弁兵亦知效法如果訓練精熟緝　勤能除軍政列入優等外仍當隨時奬拔其或聲名平常差操廢誤亦卽　事甄别不少姑容是以每閱一營必爲之宣明紀律剴切訓誠勿以境内　事稍涉懈弛並隨時會同地方官認眞緝　保衛閭閻尤須屏除積習隨　講求庶期有勇知方以　副朝廷經武整戎之至意再奴才經過河北各屬地方早秋已種民　安帖及由　德陳州旋省一路　看二麥黄熟一望　茂收成可期豐稔訪查地方情形亦均綏謐堪以上紓宸　所有查閱營伍詳細情形理合恭摺奏報伏乞皇上聖鑒訓示謹奏奉硃批兵部知道欽此○○李鴻章片再光緒十五年承運奉天米豆出力請奬各員内有盛京戶部郎中覺羅綽普請在任以知府選用經部議覆以該員所請並非應升之項核與定章不符另核　奬等因自應遵照辦理查覺　綽普係　任郎中擬攺請加道銜　合會同盛京將軍臣裕祿奉天府尹臣興陞附片具陳伏乞聖鑒勅部核覆謹奏奉硃批吏部議奏欽此○○李瀚章等片再廣東按察使額勒精額　已到粤應卽飭知赴任以重職守除檄行遵照外謹合詞附片具陳伏乞聖鑒謹奏奉硃批知道了欽此○○二品頂戴廣東按察使奴才額勒精額跪奏爲奴才抵　　印　期叩謝天恩仰祈聖鑒事竊奴才欽奉恩命補授廣東按察使遵旨入覲當蒙召見二次仰荷訓誨周詳莫名欽感陛辭出都取道天津航海赴粤四月二十四日行抵廣州省城奉督撫臣行知飭赴新任四月二十七日准署按察使惠潮嘉　德泰將印信文卷移交前來當卽恭設香案望闕叩頭謝恩祗領任事伏念奴才滿洲世　知識庸愚屢蒙拔權之加未効涓埃之報兹復拜恩不次陳臬一方嶺海粤區向稱地大物博刑名專貢實兼察吏安民俗承富庶之餘示教莫先於禮法政有寛　之異當官　謹夫科條恪守憲章敢　職分自　檮昧深切冰兢惟有隨時隨事禀商督撫臣認眞辦理不敢稍涉懈弛以冀仰答高厚慈施於萬一所有奴才　印視事日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○德馨片再臣案准兵部咨光緒十五年十月二十八日欽奉上諭各省設立防營如有更換管帶員弁並着隨時奏間等因欽此欽遵在案兹　營帶新　營營官兩江儘先補用都司陶占委署建昌營中軍守備員缺旋因病難赴任其守備事務攺委九江城守營期滿雲騎　世職余承　署理其所遺管　新勁營營官事務委奏留兩江記名提督范守雲於光緒十六年十二月二十七日按管又管帶　州選鋒右營營官贑標左營遊　王　　派帶日久現應更換所遺選鋒右營營官事務委總兵銜臣標右營儘先補用叅將署贑標後營都司周國玉於光緒十七年二月初一日接管又督辦軍裝所管　壯勇委員候補知府但培良調辦厘卡所遺軍裝所管帶壯勇　務委候補知府許承家於本年二月十四日接管又前充九江選鋒右營營官署後營遊擊李廷元交卸另行差委所遣管帶選鋒右營練兵事務委署九江後營遊擊總兵銜　先副將盛永清於本年二月二十一日接管又管帶親兵副營營官花翎副將銜南昌城守營候補叅將尹慶廷因病辭差所遺管　視兵副營營官事務委南昌城守營候補　將王國權於本年三月十二日接管兹據各鎭營移由善後總局司道詳報前來際批飭遵照外謹附片陳明伏乞聖鑒謹奏奉硃批兵部知道欽此○○劉瑞祺片再調署歸化城撫民同知霍州直隸州知州生飭回本任所遺歸化城撫民同知員缺查有綏遠城理事同知平勝明白安詳堪以調署遞遺綏遠城理事同知查　候補直隸州知州延祉堪委署理又曲沃縣知縣曹鑅請假遺缺查有五臺縣知縣高凌霄樸誠穏練堪以調署所遺五臺縣知縣篆務輪委候補知縣朱均署理各該員任内均無違碍處分據布政使奎俊按察使潘駿文先後會詳請奏前來除咨部查照並分檄　遵外理合　片東明伏乞聖鑒謹奏奉硃批吏部知道欽此 
 
 

Page 13

 
 
[光緒十七年六月十六日京報全錄]  
　　宫　　○　抄硃批四道○川督劉奏據實覆陳摺○又奏　暫緩香閱營伍摺○粤督李等奏查明增設官缺應支廉俸等項　目孔○東撫張奏報校閱營伍完竣回省日期　○六月十六日兵部太常寺太僕寺八旗兩翼值日兩翼引見二十名正藍蒙二　○　貝勒銘公各假滿請安○　　　假　五日○召見軍機廖壽恒秀吉○發抄卞寳第奏候補鹽大使吳芳祺欠欵勒　　硃批着照所請該部知道欽此○又署南靖令金玉堂浮徵稅契銀兩革　奉硃批着照所請該部知道欽此○又記名總兵　康業留閩差遣奉硃批着照所請兵部知道欽此○劉　一奏請將　人賭博之雲騎尉蔡天保斥革奉硃批着照所請兵部知道欽此○○頭品頂戴四川總督臣劉　璋跪奏爲　實覆陳恭摺仰祈聖鑒事竊臣承准軍機大臣字寄光緒十七年三月十九日奉上諭四川川東道伊勒通阿永寗道黄雲鵠　劉秉璋悉心察看如竟不能勝任卽行據實叅奏毋稍遷就將此諭令知之欽此遵旨寄　前來等因承准此伏查川東道伊　通　前於三月間禀　舊症增劇請開缺回旗調理等情除委員騐病外當卽專摺奏請將伊勒通阿開去川東道缺准其回旗調理所遺川東道一缺請旨簡　在案　永寗道黄雲鵠年逾七十雖外貌猶健而神智不免就衰荷蒙天語垂訽臣何敢稍涉遷就應請旨將黄雲鵠以原　休致所遺永寗道缺川省現有應補人員例准扣留外補合併陳明所有遵旨覆陳緣由理合恭摺具奏伏乞皇上聖鑒訓示謹奏奉硃批着照所請吏部知道欽此○○頭品頂戴四川總督臣劉秉璋跪奏爲本年輪應查閱川省營伍懇恩　緩辦理恭摺仰祈聖鑒事　臣於光緒十七年二月二十七日准兵部咨開正月二十五日奉上諭本年輪應查閱直隸山西陜西国川甘肅五省營伍之期四川卽派劉秉璋逐一查閱認眞簡校如有訓練不精軍實不齊者卽將廢弛之將弁據實奏叅毋得視爲具文欽此欽遵到臣仰見皇上軫念邊陲愼重營伍之至意遵卽分别移行在　竊查春省腹地雖已肅清而各標將弁兵丁或分防邊隘或札守夷疆未便遽調回營又現值督辦秋審未克起程轉瞬辦理本年鄉試文武兩闈事固　繁時尤持久所有本年查閱營伍合無仰懇天恩准予暫緩擬請來春察看情形遵旨親往查閱以昭愼重是否有當理合恭摺具陳伏乞皇上聖鑒訓示遵行謹奏奉硃批着照所請欽此○○頭品頂戴　廣總督臣李瀚章廣東巡撫臣劉瑞芬跪奏爲查明增設官缺應支廉俸等項數日恭摺具陳仰祈聖鑒事竊准戶部咨具奏廣東新定各界增設官缺兵額應支　俸餉精等項數目查明再行核議一摺原奏内開所有官員廉俸吏役工食兵丁餉糈均應照章支給各項經費一切未盡　宜應令開　報部立案俟奏咨到日再行分别核議等因當經移行遵照辦理去後兹據署廣東布政使王之春會同署拔察使德泰　　除營汛兵餉及地畝錢糧一切未盡事宜另行核議詳辦外查欽州每年原額支養謙銀六百兩今攺升直隸州管轄防城縣政務較　自應酌增以　辦公擬請比照羅定直隸州年額支養廉銀一千兩除該州原有養廉銀六百兩外計增給銀四百兩　　城縣係屬添設擬請　照羅定州屬之西密縣每年額支養廉銀七百兩防城縣江平司巡檢亦係添設之缺應照本省各巡檢　年額支養廉　六十兩此外欽州林壚司巡檢係靈山縣林壚司巡檢移設防城縣縣丞係欽州州判裁攺防城縣典史係欽州防城司巡檢裁攺防城縣若　司巡檢係欽州如旨司巡檢移攺查州判與縣丞均每年額支養廉銀八十兩典史與巡檢均每年額支養廉銀六十兩數目用同毋　增减以上州縣佐雜各員應需養廉除裁攺移住各缺原有額設養廉分别移撥支給外計增欽州直隸州知州加給養廉銀四百兩防城縣養廉銀七百兩共銀一千一百兩應請在於司庫各官養廉項下動支江平司巡檢養廉銀六十兩應請在於司庫落地稅　　下　支又欽州每年額支俸銀八十兩原設　皂各役四十九名工食銀二百九十四兩核與本省各直隸州額設俸食相同應仍其舊　州　　民壯二十名工食銀一百二十　鐵匠一名工食銀六兩亦應照舊支給以免紛更又防城縣　銀擬照本省各縣偏俸每年額支銀四十五兩該縣門皂各役照西寗縣額設四十九名每年工食銀二百九十四兩應設民壯擬照　省小縣准設二十名每年工食銀一百二十兩防城縣縣丞係欽州州判裁攺該州判原支俸銀四十五兩原設門皂馬夫九名工食銀五十四兩今　爲縣丞應照本省名縣丞每年額支俸銀四十兩額設門皂馬夫六名工食銀三十六兩計俸食各項共裁减銀二十三兩防城縣典由係防城司巡檢　攺典史與巡檢均每年額支俸銀三十一兩五錢二分數目相同應仍其舊　巡檢原設皂隸二名每年工食銀六兩今攺爲典史　照本省各縣典史額設門皂馬夫六名每年工食銀三十六兩計增役食銀三十兩欽州林　司巡檢係　山縣林　司巡檢移攺防城縣若昔司巡檢係欽州如昔司巡檢移攺俸薪役食相同應仍其舊防城縣江平司巡檢係屬添設應照本省各巡檢每年額支俸銀三十一兩五錢二分皂隸二名每年工食銀六兩防城縣訓導移住俸銀照舊動支其齋夫門子一項查欽州原設　正一員訓導一員齋天門子共六名今訓導移住防城縣應均撥訓導齋夫門子三名仍留學正齋夫門子三名工食銀兩隨缺開支以上各缺俸食銀兩　裁攺移住各缺應將原有俸食分别攺撥支給外計應增添設之防城縣俸食銀四百五十九兩江平司巡檢俸食銀三十七兩五錢二分共銀四百九十六兩五錢二分擬請在於各屬備支經費餘剩解司充餉項下動支又防城縣典史不敷役食銀三十兩擬請在於司庫裁汰　攺經費項下支給遞年均造入添設各衙署擇食册内報銷其裁减欽州州判俸食銀二十三兩飭令該州照數扣存批解司庫兌收充餉等情開具清册詳請奏明定案　來臣等覆核無異除將清册送部查核外謹合詞恭摺具奏伏乞皇上聖鑒勅部核覆施行謹奏奉硃批該部議奏欽此○○太子少保頭品頂戴山東巡撫臣張曜跪奏爲校閱營伍完竣微臣回省日期恭摺具陳仰祈聖鑒事竊臣奉旨校閱山東省營伍上年已先將省標撫濟三營德州滿營並曹州鎭標各營逐一校閱詳細奏聞本年二月臣出省履勘黄河兩岸工程遂由工次馳赴泰安兗州沂州接閱兗州鎭標各屬營伍途次復奉會校海軍之　命當將兗標各營校閱完竣仍順道赴上游　看河堤旋省卽於四月初一日由省起程馳赴烟臺乘輪出洋會校海軍並香閱登州鎭標營伍巳將起桂日期奏報在案臣起程後先至萊州登州校閱　州登中登右文登寗福各營並登榮水師卽赴烟臺校閱防營紳軍後遂於十六日乘輸船渡往旅順會同北洋大臣大學士直隸督臣李鴻章會校事畢已將閱過海軍並察看各處砲臺情形會同李鴻章先行恭摺覆奏臣於膠州登陸以後卽挨次接閱膠州卽墨壽樂青州旗緑各營並將在防各營亦俱就地閱操於五月十三日回省統計先後閱過客營弁兵一律精壯合操陣奇正相生進退合度槍砲弓箭施放有準中靶分數均在八九成以上刀矛籘牌等項技藝純熟可　水師打槳折帆泅水爬桅趫捷靈便防營亦皆整齊嚴肅逐營比較以青州滿營登榮水師兗中兗右登中登右爲最優而青州滿營之馬上槍前尤　出色沂州臺莊膠州萊州卽墨次之泰安武定安東沙溝文登靑州寗福壽樂又次之委騐馬四軍械　壯鮮明各營將弁考以騎射槍砲均各優嫻有中箭較少而年力正强營務得力者勒限練習限　　考其陣法諳練技　出衆之弁兵　摥記功記存升拔分别優賞衰弱兵丁立子責革懲勸兼施俾知自奮臣仍當會同三鎭嚴飭各將領隨時勤加訓練總期日異新悉成勁旅以仰副聖主整飭戎行修明武備之至意所有閱過各營營伍情形並微臣回省日期理合恭摺具奏伏乞皇上聖鑒訓　　奏奉硃批知道了欽此 
 
 

Page 14

 
 
[光緒十七年六月十七日京報全錄]  
　　宫門抄○諭旨一道錄前○發抄硃批四道○御史鳳等奏遵保獲盜出力各官紳彚請奬勵摺○東撫張奏知府因病出缺委員接署　旨簡放摺○　撫　奏請將道員議卹片○大臣魁奏揀員升補承辦章京各缺摺○江撫德奏揀員請補知縣摺○六月十七日刑部　　院大理寺侍衛處值日吏部引見二十五名刑部四名正紅滿八名○熙敬英信各假滿請安○祥　請　十日○召見軍機清安薛允升○發抄張之洞奏儘先叅將楊定得補提標中營叅將奉硃批兵部議奏欽此○又李國明補施南恊右營守備奉硃批兵部議奏欽此○又長江　臣李成謀下巡過鄂日期奉硃批知道了欽此○劉坤一奏記名總兵周之　等接辦慶字右營等營奉硃批兵部知道欽此○○巡視西城掌山西道監察御史臣鳳英等跪奏爲遵保拿獲鄰現紏夥槍傷事主搶刦巨盜出力司坊紳　彚案請旨奬勵恭摺具陳仰祈聖鑒事竊臣等准步軍統領衙門移稱據中營副將張殿魁等會同司坊官紳等拿獲槍傷事主鄰境巨盜康三等一案又據該副張殿魁等會同司坊紳董等續獲首盜沈二等五犯一併奏交刑部旋經該部訊明擬結將沈二鄭三卽蔡三又名蔡保城辛四卽滿場康三周二丑杜四康信卽小信焦三岡卽秃三賈小洪均擬斬决梟示並聲明原拿之官紳由各該衙門自行請奬並開列獲盜官紳各銜名移會到城臣等查該司坊紳董不分畛域弋獲巨盜多名緝捕尙屬認眞未便　其微勞謹將尤爲出力各員照章分别請奬以昭激勸並繕清單恭呈御覽除將該員等履歴送部外伏乞皇上聖鑒飭部核議施行再步軍統領衙門移會單開將中城紳士　兆金誤寫　兆奎係屬筆誤應行隨摺聲明更正此摺係西城主稿會問中東南北各城辦理合併陳明謹奏奉旨已錄○○太子少保頭品頂戴山東巡撫臣張曜跪奏爲知府因病　缺委員接署並請旨簡放以重職守恭摺仰祈聖鑒事竊據布政司福潤轉據蓬萊縣知縣胡　禀報登州府知府江樹畇感受風寒於五月初二日因病山缺等情查該府營轄十州縣地處沿海彈壓撫綏均關緊要亟應委員接署以專責成查有候補知府楊友功樸誠穏練堪以署理據藩臬兩司會詳前來除檄飭遵照並將該府江澍畇因病出缺日期另片恭疏題報外所遺登州府知府係屬請旨要缺仰懇天恩迅賜簡放以重職守謹恭摺具陳伏乞皇上聖鑒訓示謹奏奉硃批另有旨欽此○○裕寛片再據署河陜汝道陸襄　詳據　鄉縣紳士前陳留縣訓導張應鰲鹽巡檢劉海源附生王康圭歲貢生李穠華廪生陸元綸拔貢州判王鴻賓廪貢姚國楨等聨名其呈以閿鄉城垣北濱黄河縣城歴被冲坍城内居民幾無棲身之所前年經該縣籌辦石壩開工之後原任河陜汝道鐵　親臨勘視駐工督率　天雪地炎風烈日之中往來無間籌畫布置不遺餘力正因採辦之石難運大塊忽於　底鎭之南陡發山水湧出大石無數順流而下將以佐此數百年來未興之巨工見者驚爲神助詎該道鐵珊因操勞太過於上年十月一病不起身後蕭條鄉愚婦孺聞之無不流涕感歎現在大工　屆告成閤邑紳民感德難　情願就地籌款爲之建祠春秋祭祀並懇詳請奏卹等情呈由該縣申道轉詳前來奴才伏查閿鄉縣城河患已　數十年皆以工役太大需欵太鉅無敢議其事者前河陜汝道鐵珊秉躬端介過事　爲因見該縣地勢甚危再不設法保護則全城皆　於河因建議修築大石　挑溜護城禀經前撫臣倪文蔚檄飭確切勘估奏撥鉅欵興修自前年冬問開工以後該道隨時馳赴工次督同該縣知縣孫叔謙及各委員等於雇集舟車採運料石撙節款項激勵人夫如何愼防弊竇如何堅固工程莫不口授指畫不厭精詳委員紳士認眞効力者面加奬勵怠忽從事者立予撤換該處開山取石遠　數十里外旣慮轉運之艱又虞産石無多　取不足乃上年六月初二日夜大雨如注於取石之閿底鎭冲出巨石無數内有最大一石高與屋齊長數丈形如　　中有篆文僅識工石二字論者皆以該道仰祈國家保民之心精誠所至有此神助該紳民等所呈委係實事自是石料始能應手乃該道往來工次經歴寒暑亦雪災風不避艱苦竟以積勞致疾未及竣工遂至不起聞其身後室無長物貧苦寒素殊　　然今工程將屆告竣該處紳民追感不忘捐資爲該道建立專祠記曰有功德於民者則祀之　鄉之河患長除該道之勳勞可念亦足見該處紳民慕義情設秉彝篤好查各省辦理工賑等事積勞病故各員一經具奏無不仰　恩卹該　旣樹功　於民又　以死　事合無籲懇天　俯准將按　使銜前河陜汝道鐵珊飭部照因積勞病故例從　議卹並應否准該縣紳民建祠以順輿情而昭　勸之處出自鴻慈逾　奴才未敢擅擬謹附片具陳伏乞聖鑒訓示謹奏奉硃批着照所請該部知道欽此○○奴才魁福跪奏爲循例揀員補水辦章京各缺以　辦理部務恭摺仰祈聖鑒事竊奴才據辦理兵部事務處承辦章京主事職銜景　呈報年滿呈請　員按辦前來查該員景秀旣　報滿自應准如所請另行揀員循例升補以資辦理部務奴才悉心查看得補防禦後以佐領補用帮辦章京主事職銜　山誠實穏練年壯才明堪以升補辦理兵部事務處承辦章京主事職銜員缺其遞遺帮辦章　主事職銜一缺查　補驍騎校後以防禦補用筆帖式全安心地明白通曉滿蒙堪以補帮辦章京主事職銜員缺遞　筆帖式　缺查有補用驍騎校候補筆帖式英秀辦事細心差使勤奮堪以充補筆帖式之缺該其等循例就武仍照前期年滿給咨固綏　城　差以應升之缺補用遇有差使　咨部帶領引　　　　　候補筆帖式一缺除由奴才揀補咨部查照外理合恭　具陳伏乞皇上聖鑒訓示再帮辦大臣奴才阿　　尙本　任未經列銜合併聲明謹奏奉硃批着照所請該衙門知道欽此○○頭品頂戴江西巡撫臣德馨跪奏爲要缺知縣需人揀員請　補授以　治　恭摺仰祈聖鑒事竊照九江府屬之德化縣知縣金時宣經　奏請調補廬陵縣知縣接准部咨開缺所遺德化縣知縣係衝繁難兼三要缺例應在外揀選調補必得精明幹練之　方足以　治理臣與藩臬兩司在於通省中簡知縣内逐加遴選　無人地相宜合例堪調之員亦無勞績應升人員惟查定例各省知縣如係奉旨命往或晉撫題明留於該省候補並軍務出力以知縣補用者無論應題應調應選之缺准該督撫先儘酌量補用又奏定章程内開知縣題調缺　仍令該督撫照例於現任人員内揀選　補如果實無合例堪調之員准以奉旨命往及曾任賓缺候補並進士卽用人員酌　補用其軍營保初任人員槪不准請　又嗣後除　任知縣人員例准煩簡統補外　由例應升補知縣之實缺佐貳　實缺京員因勞績保舉知縣歸候補班人員准作爲曾任實缺　簡　補各等因　查有分發江西歸候補班補用知縣朱錫祁年四十七　廣西博曰縣人　監生議叙縣丞不論雙單　選用嗣赴黔省投効軍營隨同大軍征　於同治十一年八月離營隨卽由黔赴京　京銅局遵例報捐分發指省江西試用騐看領照到省因前投効黔營隨同大軍征剿出力克復清黄等城並連拔堅巢疏通驛路保奏十二年六月二十三日内閣奉上諭　西　用縣丞朱錫　着免補本班以知縣仍留江西歸候補班前先補用欽此給咨赴京　吏部帶領引見奉旨　照例用欽此領照　江十三年十一月丁母憂回籍　滿起復回省因親父慶鏞前在四川嘉定府知府任内　廉叙加同知銜嗣加捐候補班本班儘先補用並捐本班儘先前補用題　星子縣知縣光緒九年正月十五日到任試署期　准其實授奏調樂十縣知縣光緒十二年四月二十六日到任十二年十二月聞訃丁生母憂回籍服滿起復赴京遵照新章呈請分發　省歸候補班補用紅吏部　領引見奉旨着照例發往欽此領照起程光緒十五年六月二十六日到江　任　缺毋庸試看甄　例應煩簡統補該員精明練達任事勤能以之請補德化縣知縣酌量才具實堪勝任據藩司方汝翼臬司福裕會詳請奏　來合無仰懇聖恩俯准以朱錫祁補授德化縣知縣實於地方有裨如蒙兪允該員係候補知縣請補知縣銜缺　　毋庸送部引見亦例　核　叅罰謹　同兩江總督臣劉　一恭摺具奏伏乞皇上聖鑒再此案藩司於光緒十七年四月十七日　詳合併陳明謹奏奉硃批吏部議奏欽此 
 
