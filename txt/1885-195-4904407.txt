# 1885 - 195 - 4904407

 

Page 1

 
 
[四十五號畫報出售] [  點石齋主人啟]  
　　從前烟舘僱用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示衆此風庶可永絶特繪兩圖以紀善政再者廣東大水其西寗東安等十數州縣悉被冲沒灾民流離瑣尾慘不忍言滬上樂善諸君子籌欵不湟爲圖以當將伯之呼助本齋照印八圖列入畫報之首願見者厪懷飢溺惻隱同深其畫譜暫節一期下次卽當續出畫報於初六日出售後附淞隱漫錄圖說一則閲者鑒之此佈 
[淵鑑類函減價出售] [  點石齋主人啓]  
　　淵鑑類函一書臚采唐宋各家事類及子史稗編凡日星河岳禮樂兵農曁道德性情禽魚草木罔不辨析音義提挈綱領故能薈萃百家精詳宏博　書四百五十卷誠類書之大觀也本齋取初印殿版縮影泐石彚訂十册於癸未九月出書其校核詳愼縮印精工久爲海内士林所珍賞邇當大比之年稽古家尤宜各置一編以資攷鏡惟本齋存書無多欲購者尚其捷足先登勿步他人之後塵也可每部洋十元躉售發坊格外减讓售處悉照曩例 
[籌賑賓談] 　　 
　　閑泄道人語江夏生曰自晉豫奇荒而後已七八年於兹水旱之災無時蔑有各省好善士慨捐鉅欵賑撫飢黎歲或數百萬數十萬雖皆出于樂善者一念之誠然屢屢解囊或不免力盡筋疲後難爲繼乃此次東咢水災警報至滬未及兼旬已集得鷹餅數萬不特富商巨賈慷慨揮金卽市井之飰天窮檐之婦孺亦無不竭其綿力稍破蚨囊至于西人似與吾華人若風馬牛不相及然一經洋布衆商叩門勸募三日之内亦集至千數百金尤難得者法與吾世仇也執于戈以從事已越三年奪吾藩服壞吾邊疆傷夷吾士卒幾若不共戴天之讐而一經議和法卽已冰銷瓦解日前公司輪船往粤所裝賑欵運費一概不敢一若忘前之誓不兩立也者初不料中外人之急公好義如此粤民其庶有豸乎雖然予則竊爲惴惴焉歴年散財發粟終必有不繼之時目下災區又不止粤東一省傳聞粤西各屬受災較粤東尤甚惟因道里遥遠電線亦被水衝壞故迄今尚夫得其詳况湖南安徽各省亦屢報水潦爲患淹沒用廬苟欲逐處賑之不特經募諸君力有不逮卽各捐戶亦一而再再而三未免多瀆滋厭無已請得於無可設法之中悉心設法得一下策焉不知吾子以爲可得乎否江夏生曰請試言之道人曰滬上爲烟花澤藪風月作場倚門障袖之流不可以千萬計核計纏頭之費夜合之資一日夜之間奚止費中人十家產顧自籌賑以來曾不聞鴇母龜奴輸一文錢數合米豈此中人俱鐵石心腸哉亦以無人向之勸募耳今苟有人焉爲之指陳苦况逐戶募資集腋成裘其欵當不爲不巨然事隣猥褻人未必肯代爲經理則不如舍妓舘而募戲園滬上梨園初時正桌每人收洋八解降至去春尚需半元之譜嗣忽貶至每人二角而座上客常满大有應接不暇之勢今誠商諸園主人定一章程客之觀劇者人加洋一角或五分園主不能染指案目不得私肥滴滴歸公悉充賑欵在我輩酒闌茶尾花下聽歌聆鶯燕之新聲餐櫻桃之秀色較之淫娼賤妓酒肉喧囂雅俗之分實相懸絶必不吝此百文及數十文之費爲之裹足不前而貴官巨宦大賈家商平日一笑千金儘情揮霍富更不計及區區是於園主無一毫之損而于飢民受活命之恩更何樂而不爲哉江夏生曰吾子具一片婆心其說回不爲無益然目前尚有鉅欵之可籌而沾沾焉惟毫末是務獨不慮貽笑大方乎滬上城廂内外本帮中固善堂林立客幫亦各有會館公所平日大都集鉅資行善舉夏施醫藥冬施棉衣或立義塚而掩殘胔或散饘粥而拯餓殍一年所費每處不下千萬金苟得移提數成以賑急難則統而計之數萬金可立而致是于本地善事不致抛荒而千百萬哀鴻亦無不得延殘喘其爲功德豈淺鮮哉抑又聞之昔年晉豫旱災耶穌教牧司慕維廉李提摩太諸君慨施巨欵往賑飢民自始至終數逾數萬事後朝廷賜以崇銜用昭奬勸日前香港英國某牧師更捐洋三千餘元親坐小輪船四出散放葢教士專以拯急爲心行善爲志故能不辭勞瘁深抱桐瘝也滬上耶蘇教雖未盛行而天主教堂如董家渡新北門虹口徐家匯等處高堂廈屋巍煥異常房產所入歲以數萬計所設義塾醫院育嬰堂孤老院無不以拯飢拯溺祥慈愷惻爲心彼教士屢觀中外各新聞豈不知外省之有斯災患倘勸其以就近之善舉移之遠方彼豈不樂于從事亦同忍以千載之美名讓耶穌教中獨擅哉道人曰此二說固籌賑之當務然亦有借籌賑爲名而于賑務實無裨者子嘗知之否乎滬上書畫家麕聚如林其佳者歲進數千金未必肯以潤資助賑有等初學塗鴉草草不工者羣創爲减潤助賑之舉無論其無人求取也卽幸獲潤資往往私入已囊全不繳局聞之籌賑諸君云歴辦以來申報所登書畫助賑諸君不下數百家實則繳潤者不過十中之二噫嘻陽托行善之名陰存利已之見潤格一出名利兼收試誅其心直與吞賑之官胥不相上下王章可逭其能逃陰律之嚴耶江夏生几坐傾聽不敢置一詞惟直記其言以附于賓談之末 
[本舘接奉電音]  
　　昨晨本館駐京訪事人專電傳來本月初八日上諭一道敬謹譯登○六月初八日奉上諭御史熊景釗奏豁免民欠錢糧請飭仍照浙省章程核實辦理一摺上年八月降旨豁免民欠錢糧原所以加惠閭閻期於窮黎有裨豈可任令不肖州縣將收存未解銀兩混入民欠項下以編氓之脂膏飽貪吏之谿壑殊非朝廷體恤民生實事求是之至意本年浙江巡撫留秉璋查辦民欠錢粮於奉旨後勒提交代册籍錢粮年底發局查核辦理尚屬認眞着各直省督撫查照浙省清厘民欠章程切實經理總期實惠及民不准絲毫朦混倘有前項情弊定惟該督撫是問欽此 
[國債近聞]  
　　聞某洋行接有倫敦電報云英國國債股票價目已由九十七八漲至九十九五由是觀之英俄之釁或尚不至遽開歟 
[英員將調]  
　　本埠英副領事翟君理斯與黄芝生太守齟齬一節已由英正領事電逹駐京英署欽差刻下蘇藩憲已將黄太守調任川沙而翟副領事仍至公堂會訊兹閲西字報知英署欽差已與總理衙門商定翟君亦將調任他處云 
[改造炮車]  
　　直隸提督李漢春軍門長樂於上月二十七日抵津駐卽蘆臺行營營中砲位除金陵所製後膛鐵砲二十四尊吉林砲數尊外又有德國博洪克虜伯等砲鐵車笨重不能行駛自如軍門久擬將輪軸改小車箱攺低 
 
 

Page 2

 
 
俾異轍同途不相鑿枘現已商諸傅相于上月杪由親兵前營統帶王少卿都戎飭弁拉車一輛赴軍械所張次韓觀察處請爲改造擬裁去砲旁皮椅二張前後車輪攺爲逕三尺六寸後箱亦改低若干從前需用六馬拖行此次改成祗需三馬盖原箱係兩馬一排旣經改小只須一轅馬兩套馬矣苦心孤詣因時缺宜軍門之用心亦良苦哉 
[雲津二事]  
　　周海苓軍門之太夫人在籍仙逝經傅相奏請薪如軍門賞假百日回籍奔喪海苓軍門仍統全軍等事前已錄登現軍門定於月初在營次設位開喪想屇期車騎喧闐冠盖絡繹生榮死哀當極一時之盛也○津郡蝗蝻爲患侵蝕禾稻幾如風掷殘雲當道委員設局莆口各要區出錢收買掘坎瘞埋婦孺日昃不遑爭相捕獲而蝗蝻仍未少息卽租界中亦紛如雨下入夜尤覺繁多今秋禾稼尚堪設想乎 
[通州近聞]  
　　南門外舊有王恕園廟宇供奉武聖五月十三日坐糧廳差役献劇設供並有各項貿易人等於廟中支搭棚攤城鄉男女絡繹往觀有揮汗成雨之勢演至黑風帕一齣忽覺濃雲密布急雨跳珠如師曠之吹律而白雲起也觀劇者無從躱避彼此喧嚷聲孩稚號哭聲與風雨聲相間直至雨散雲收始垂頭喪氣而返　游亦惡矣哉○三河縣蔣明府傳聞於五月中旬不知何故自尋短見刻由尹憲遴員接署○前月十三日倉憲提騐山東二運漕米十票有奇掃數完竣○去歲奉調來防之黑龍江馬隊二百五十名於上月十五日全行撤回○三河縣文童某甲正場取列前茅提覆被斥羞愧交并遂成瘋疾一日持劍出行街巷至鼓樓後堂子胡同牌樓口適遇一幼童在此嬉戲甲不問皂白持劍連砍四下幼童登時暈倒行人無敢近前者該孩家人聞之急奔州署喊控俄而州役蜂擁而至將甲捆縳解案重笞二百下鎖押候訊噫區區一衿何關榮辱乃竟因此得疾因疾搆裯不亦大可憫哉○聞天津浙江海運局於五月二十日開局江蘇局因到米無多暫緩開局○入夏以來農田亢旱禾苗枯稿近聞城東一帶寳坻香河蘇州等處又被蝗災服田力穡者何以堪此○奉謂來防之寗夏馬隊二百五十名綏遠城馬隊二百五十名神機營左後二營及巡營一千五百名於五月二十日一律撤回聞善軍憲有於月初起節前往福建辦理軍務之說 
[烟臺雜誌]  
　　振字四營撤防回省時雇撥牲口運送軍械衆脚夫等一聞此信相率遠避致車騾各店中幾空兾北之羣也○統領廣武各營全軍門晉省聞商辦撤兵事宜○烟街素稱繁盛燈火三更珠簾十里不减淮左名都近經官憲出示不論大小鋪戶限二更一律閉門日前有某舖明知故犯被巡街委員薄責以儆○前有某妓家於玉皇頂山上演太平戲三部青衫紅粉把臂偕來又上月二十五日係寗海州之城隍神誕豪商巨賈輻輳於門而青樓中人亦帶姊妹花爇一炷心香深深下拜以爲邀福之計故軟紅十丈中忽現錦繡世界也○前譯西報言登州有兵戀之事查得實係子虚又前月杪某鋪被匪刼掠一節係烟台迤西之岡俞𤱝附正於此 
[禾中紀事]  
　　嘉善縣屬之西塘鎭一小市集也向多小烟館近更出心裁新翻花樣雇用少年婦女殷勤欵客與上海女堂倌無異逐臭之徒往往趨之若騖現爲何明府訪聞移知分防廳飭差驅逐積穢爲之一清士民莫不稱頌云○積雨已久河水未消有一菜餅船繫纜太平橋畔少年夥二人晝長無事以踢撲爲戲偶一失足雙雙作蝴蝶舞其時河流甚急年稍長者幸經鄰船救起一人則隨波逐流而去想己在水晶宫裏打鞦韆矣○宗太守率同屬下文武各員於初四日午後出城至蘇州塘溪橋一帶迎接許方伯於初五早過禾計有大小官船二十艘用小火輪四艘拖帶嘉秀兩邑尊直送至陡門始返 
[襄垣瑣事]  
　　向章在籍候選教職人員遇有丁憂及遊學等事應隨時禀報地方官以便轉詳藩憲邇來報者絶無僅有致藩可委署檄下往往無從查悉其人日前皖藩張方伯由五百里排單札府行縣查辦當經蕪湖縣鄒雋之大令援引成例出示通衢矣○近日雖交盛夏而寒威料峭無異深秋以致疫症流行日甚一日操和緩術者蹀躞街頭幾於踵趾欲脱云○日來挈家避水之人較前益衆房產之在高處者爭相租賃無不利市三倍○水泛後肩挑負販之儔無從逐什一利兼之米珠薪貴日食維艱鴻鴈哀嗷幾令鐵人流下○前日有三少年乘風狂雨驟時棹一葉扁舟至二街某妓院隨波逐流泛乎中流漂至某屋角邊一撞而覆幸水僅及腰得不至死然亦險矣○戲園中雖仍照常開演然觀者日只十餘人魚龍曼衍之場無復履綦满座致櫻桃小史菊部雛伶無不蹙損春山深怨天公不做美云 
[秣陵瑣誌]  
　　江甯縣屬之江甯鎭爲南北通衢每逢冬令由省中撥勇一哨前往鎭撫交春卽行撤回此向例也近聞該鎭紳董因去歲省中出示募勇湘皖健兒聞風南下迨招募满額後來者未能入没大半流落江南散處各鎭而該鎭人烟稠密尤爲若輩所覬儬一旦撤防恐有意外之患擬請仍留防軍藉資坐鎭已求桂邑尊代爲轉禀想上憲關心民瘼必能俯如所請也○五月二十七日係田熾庭觀祭太夫人壽辰各官均赴轅門祝嘏冠裳蹌濟輿馬紛紜杜工部句云起居八座太夫人當之洵無愧色○不寗縣屬銅井鎭人某甲務農爲業稱小康焉一夜三鼓後夢回枕畔忽聞院中有嘈雜聲急從窻隙中覘之則門已大開知有賊赶呼家人起捕鄰佑亦各持械出而相助迨追全村外衆賊均已遠颺惟一賊因手牽牛驢各一頭緩步落後見事主來追卽舞木根拒捕衆人四面兠圍各用器械抵禦嗣賊受傷始得就獲當卽報明地保次日開具失單偕地保解賊赴縣不意該賊受傷過重行至中途卽已斃命地保祗得先赴城中禀請相騐事主亦進省聽候傳訊○江甯縣屬沿江小　有數處爲水衝破緣今春底水頗旺入夏以來無日不雨江流日漲幾與岸平内水無從宣洩遂泛溢而不可收拾幸堤岸未破尚無飄沒人口之事城内如石壩何岸各街水已退盡惟夫子廟一帶依然一片汪洋行人須乘騎而渡河内各船以水高不能過橋轉致無人過問宋人句云經旬連月雨聲粗新插秧針半已蕪十日吟詩貪靜坐不知門外已江湖宛然今日光景○北鄉人某乙前日入城行抵武定橋覺腹痛如絞疑係發　急倩人代爲針炙俄覺少愈勉强扶病而行至東牌樓某剃頭店門口暈跌於地頭擱該店門檻上店夥上前扶掖則四體如冰急行通知地保並請免騐以省耗費情願俻棺收殮地保允照辦理然店主所費已不少矣此豈意計所及料哉○某丙者六合人也素與青州從事爲伴前日赴城南親串之招拇戰甚豪不覺盡醉席終出門行抵東牌樓口見夫子廟前積水汪洋遂跨長耳公亂流而渡及至中流忽如賀知章眼花撩亂一時乘坐不穩倒栽而下挣扎不起旁人恐其溺斃赶緊扶掖送至坦途衣履沾濡面目汚穢望之已無人色乙仍仰天大笑行未數武又趺於地久之不起迫而視之則已鼾聲大作夢入華胥矣嗣有人知其住處喚輿送歸家中酒德如此未識劉伯倫見之亦肯引爲同調否○湖南人某下以資郎需次江蘇向在揚州辦理保甲去年見法人犯順慨然有從軍之志間道直走福州上書當道自願仗劍隨征効鉛刀之一割當道壯其志遂許之今年五月率領援軍渡臺中途爲法人截獲嗣有乘間逃回者言丁已爲法人剪去辮髮撥入基隆營内充當小工家人聞之無不南望號哭數月以來杳無信息幾於望斷刀環近聞法人已將被掠兵民釋放未知丁亦在個中否○五月杪有三少年各騎駿馬自聚寳門入城人則輕衫小扇馬亦玉勒錦韉一路笑語籠轡緩行及抵花市大街有某店廚司出外購物見馬馴良戲曵其尾馬驚而怒踢適中廚司小腹立時昏暈倒地店夥督見赶緊扶回良久始蘇店東　其傷勢沉重令其家人抬回醫治三少年則揚鞭竟去不營他人死活矣 
[詳述邪教緣由]  
　　温州府李伯質太守密委黄君爾軒赴黄嶼地方訪拿白蓮教匪以致被毆一節前報未得其詳兹悉黄嶼曁漁佃等處向有檀香教名目愚夫愚婦之入其教不啻肩摩踵接瞻禮之期男必大帽青套女必藍布披風男以盤辮爲恭敬女以除去首飾　解結此　 
 
 

Page 3

 
 
牛鬼見之駭然堂中供觀音大士像下排三桌如品字式中書天地君親師左書風調雨順右書國泰民安椅披臬圍均以白竹布繪五彩花鳥所誦之經詰屈聱牙全無意義彼中人謂之小點蠟至大點蠟則外人不准窺視無從見其情形現在所立教廟係某殷戶住屋外面雖不雅觀其内頗爲齊整樓下房屋七問並不隔斷中供觀世音木像樓上隔數十間每間隔斷分設白夏布帳床鋪並桌椅等物室小而雅不染纎塵據云以俻摸緣者之住宿惟此等邪教温郡上下河鄉遍地皆是甚至城内亦有小點蠟焚檀香等事刻太守札飭永嘉縣周邑尊嚴拿究辦不識此案將來如何詳覆也 
[甘肅地震]  
　　聞甘肅省某府地震傷斃男婦老幼數千人房屋牲畜不計其數已由譚制軍馳奏矣 
[查緝台匪]  
　　哥老會中人糾合鎗匪往來台甯各地方前經仙居縣將匪首郭中奇及由台郡拿獲之首匪周晉臣等立時正法并出示嚴禁以期解散餘匪惟該匪黨羽甚多散布各處見有身穿副中旂號衣者現甯波府陳潄山太守中府鄧雨亭城守松筠亭二叅戎嚴密稽查不使朦混且轉請提道各憲札飭應縣及各防營各城門委弁兵役一體查察嚴拿云 
[上海縣示]  
　　特用府在任候補直隸州調補江蘇松江府上海縣正堂莫爲出示募充事照得本縣醫學訓科一缺有承值撥醫診視監歇犯病症並專司經管地方各醫牛訓科之責前據醫學李鴻模因病請假業經諭飭醫生王清泰暫行代理去後兹　李鴻模具禀難以病軀戀棧呈乞開缺另請募充等情前來除批示外合行出示募充爲此示仰闔邑醫生及諸色人等知悉如有精明醫理兼擅内外傷科愿充醫學訓科者開明三代年貌履歴取具紳士同術互保册呈縣聽侯核明傳騐給鈐詳請咨部給札充補均毋觀望切切特示 
[幾成械鬥]  
　　前晩八點鐘時有一人貿貿然至小南門外吊橋堍林順泰烟館吸烟吸畢需錢五十三文其人自稱姓張名德勝烟資乞允暫賒店主林某以素不相識爲辭旋與口角旁有製造局匠人蔡某見而不平嗔林太鄙林聞知大肆咆哮卽以老拳從事蔡知不敵隱忍而回前日係安息之期遂邀齊同業白數十人羣聚附近茶肆及烟館中以爲報復林早經聞信亦集潮人數十名各執器械預爲之備後爲該處二十三鋪地甲錢陞知悉前往解勸始得寢息 
[來信照登]  
　　啓者竹禪大和尚翰墨久已鴻名遠播現憫粤災甚鉅大發慈悲先助畫件大小數十件并鐘鼎字對數副潤筆減取概行助賑合英洋百元如欲購者請至古香室取看并閲開明仿帖可也再初十日陳春瀾大善士募來敦大助洋兩元誤寫敬大祈並登貴報是衙陳竹坪拜懇 
[致謝江浙諸大善士賑欵]  
　　粤不德天降之災十餘縣區變成澤國又爲江浙諸大善士憂感愧何極溯自端陽節後警報忽來粤省商民方籌賑濟乃荷文報電報總辦王心如翁已解鉅欵至粤且代收各省捐簽繼而絲業會舘施少欽封翁續匯鉅欵得救燃眉寫滬粤人莫不感激涕零悲喜交集旋又蒙洋布糾商許春榮翁王匯蘭翁陳芝山翁及列公好善不惜齒芬力向各洋行勸墓遂承各西商慨助多金如怡和義記元芳泰和旗昌禪臣美最士豐裕俱各捐五百員其餘一二百者日衆約共八千有奇業已解賑矣近又蒙陳竹坪翁衣冠道左親自勸捐店戶聞風側然力助亦已匯解災區粤省此次水災實爲數百年所未有况常籌辦海防之後捐助尤難設非外省救援則昏墊餘生眞匪有孑遺矣即蒙江浙諸大善士救災恤鄰不分畛域現仍鼎力勸募所謂生死而肉骨也近查粤民失所約共十餘萬人嗷嗷待哺慘不忍述乃蒙諸君好善得續殘生則十餘萬之生靈十餘萬之祖父皆將北望泥首厥角若崩爲諸大善士齊呼萬福者也僕等感激淵深無從叩謝惟以一瓣以香虔祝諸大善士子子孫孫公侯萬代而已謹代災黎百拜叩首[  廣肇旅滬同人頓啓六月初八日泐]  
[讀申報爲某詞人朂]  
　　未見先叨疉致聲曾煩叔　逹予情須知苦口爲良藥何用甘心錄小名一鏡微塵勤拂拭三年入鳥要飛鳴近朱近墨交宜愼自樹廉隅友老成[  童鷗居士李士棻拜稿]  
[滬上再晤李芉老喜贈]  
　　三年傳說東坡死握手驚看似夢中老病尚餘詩力健遐荒獨抱素心同笑言脱略全眞性交態悲凉起伏戎我愧信陵徒下士未能尊禮到侯公[  孟霖吳廣霈初稿]  
[次和曲園先生文孫階青入泮志喜元韻四首藉以申并乞敎正]  
　　文獻東南片席存曲園家學又傳孫天教玉樹娱耆宿人羡金花插弟昆此日鸞旗賡入泮秋風虎榜定掄元文星出世銷兵氣時欵局初成人瑞名先逹禁垣魯靈光殿獻然存場屋文章也課孫先生嘗梓行課孫草餘緒儘教陶士類連枝况復挺賢昆冠軍俟擬霍驃騎眞秀才惟杜正元料　賢人星聚處祥光近接紫微垣印雪鴻文百首存太翁文稿曰雪印軒集又徵餘慶到曾孫宗風不墜平陳學門地無慚虞魏昆累葉科名光兩浙詞林佳話兆三元登雲更有同懷客令侄孫篤臣兄同時入泮會看東西掌掖垣春在堂前世澤存崢嶸頭角露文孫崑山片壁皆瓌器藝死聨鑣騁玉昆海外詩萹𢿥后易寰中物望數宗元宵來遥倚弧南望萬丈文光射斗垣[  會稽後學士繼香草]  
[贈陸敬南]  
　　浮誇已成俗敦樸定推君一洗風塵氣時揮　儡文叅軍蠻語慣司馬綺情殷知已年來少相逢有陸雲束山高臥客甫草 
[贈林逹之]  
　　别來剛一載聚首忽低　同向春風坐　知舊雨來詼諧臣朔辯雄俊馬遷才鍊就蛟宫紙新詩寫幾回束山高臥客甫草 
[上海三馬路與昌絲棧陳竹坪經收廣東賑捐六月初八日第六次清單]  
　　參業各善士洋五十元永泰恭烟葉各客洋廿七元怡成絲棧交來千人積恆升　友萬泰絲棧交來隱名友朋三戶各洋念元郭新興乾發源二戶各洋十元鄭恊火布店又衆友二戶各洋六元萬春姚氏醉六堂味三堂陳沈氏祈目疾速愈隱名氏愿嚴親七十常長康健安和祥生源銀爐俞德昇劉正泰介順號永泰恭交來楊充之福建林德大十三戶各洋五元源盛昇義豐順係若漁嚴海珊萱壽廬雲成綢莊純泰莊南大生煙號　小亭九戶各洋四元萬春各友道記資先福三戶各洋二元同庶交來力不及人陳正記華榮昌同仁和慕萊堂補過氏又祈胞姪病痊申康大德祥陳同春恊大昌無名氏漱石山戾求子頭痛速痊又求合家平安寶華銀樓洞庭怡字謝永慶源豐號祥頤公交來無名氏十九戶各洋二元王恆源大古東慶昌仁義大成昶丁瑞泰啓記煙葉號平顧氏吳益生聚和盛遊子祈母康健山陰滋本堂来史容成仲味無名氏申江萬順昌康泰仁乾大昌朱耀記隆順許元熺啓昌各友張學年問心士　心街不留名成泰實豐樓唐顧氏盛槐堂馮聖千徐昌泰客昆堂宣子勤侯季虞交來錢吉生三十四戶各洋一元大豐布店陸文雄王豫昌王瑞酒劉文　吳鳳祥王渭川陳鴻湍八戶各洋五角屏記洋布號募來曹笑梅祖少卿於述卿楊介眉　芹翰林楚臣龔者瀋七戶各洋一元郁屏翰慶大二戶各洋二元永逹仁募來昌記洋十元萬海門陳潤齋　竹亭朱又坨朱嘵蓉瞿西林無名氏王小松潘繼高龐救臣十戶各洋一元又紫陽氏洋五角恆泰和又募來鄉下人二戶各洋二元又　家平安氏陳春普保闔家平安氏徐三戶各洋一元又力不從心二戶劉永壽蔣永良泰昌求讀書聰慧朱義全六戶各洋五角陳春　大善士　來德曹號洋十元又成德豐盈記洋五元實華墓來姚志靜洋十元又姚乾生洋二元朱荆泉洋一元心畬募來陳門侯氏爲亡母十週期懺資移助洋八元又彩記求子學　成就張記延年益　惠記保足疾不發三戶各洋四元七齡童子積省散學錢七百文嚴原仁錢五百文共收洋四伯四十四元五角錢一千一百文合并聲明 
[江督轅門抄]  
　　五月二十九日知府　巽禀知奉委代辦科試提　差○六月初一日典史徐惠　奉委學轅文巡捕差○初二日同知許錫霖奉示寫履歴○初三日知縣賈端禀謝奉委金陵釐捐總局文案差卽辭赴上海許肇基禀知奉籌防局委赴瓜洲勘估火藥局工程辭廣西候補通判司徒湘自廣西來請領恊餉灌　　示六合縣吕溧水縣施儀徽縣李均係詳請聘調入　所遺各員缺查有知縣曹叨志楊文熙同知邵禁均堪以代理 
[浙省撫轅抄]  
　　六月初三日臬司曹禀安謝壽禀知奉委文闈提調差候補同知　祥　銷復鄭慈昌地丁差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火災續述]  
　　昨報租界火輪磨坊街失愼一節兹查得係德　北　口第九十號門牌韓錦昌成衣店樓上同居之人因捉臭虫用洋油燈手照燃及蚊帳以致失火延燒南間壁八十八號房屋一幢八十六號樓面一間尚有某姓家之病人倉卒之間雖得救出然已受驚不淺法捕房水龍首先赶到英美兩界水龍先後亦至得卽撲滅法捕房已將火頭一人并搶火者二人一併管押矣 
[同室相鬥]  
　　八仙橋相近洪義園老虎灶後面有某甲與某乙共處一廬儼然鳥鼠之同穴前日忽爲房租起衅又作雀鼠之相爭乙之雞肋不敵甲之老拳以致受傷當卽鳴捕將乙送仁濟醫舘而甲則爲犴狴中人矣 
[奪做工頭]  
　　法租界金利源碼頭小工頭潮帮蔡調順逃逸後現惟建帮林阿修經理其事近有虹口一帮人欲至法界奪做頭目前晩八點鐘援金利源洋人函告法巡捕頭備德祿請派捕前往彈壓備捕頭於昨晨六點鐘時派三道頭西捕頭帶中西巡捕多名法包探亦帶通班探夥同赴該處見無動静隨卽折回聞虹口一邦人在英界某茶肆吃講茶不止一次矣 
[賭案類誌]  
　　前日有鄉人扭一賭徒到法捕房稱從鄉間到滬携錢七百文本欲買物因遇打狗橋浜被賭徒引誘入局輸錢二百文我不敢再賭卽欲他往詎賭徒欲將五百文吞沒是以鳴捕捕頭着暫押候解公堂昨晨法捕房二十號華捕出差至洋涇浜見擺地攤賭者止在呼盧喝雉當卽上前夔拿拘獲一人并賭具一併解入捕房 
[冒名索詐]  
　　法租界孫家弄某花烟館妓女愛林前月接得一客帶洋數百元一入安樂窩足跡竟不出戶且招整容匠在樓上薙頭若不敢以面目見人也者於是人　藉藉法包探卽着探夥前往查看該烟舘答以客於昨日動身包探夥因　該烟館倘其人再來卽當知照適有江北人陳四與該烟舘鴇婦之拼夫王六相識故得知其事隨至該烟館將妓唤到新街烟舘假稱包探夥處必須醉以酒席兩桌由伊包辦等語雖已言定尚未取錢包探夥知之旋在一園　肆將陳及其黨陶錦標扭入捕房以便解訊 
[屍瀆控]  
　　南市永祥米行夥鍾德桂與甥朱廷柱口角身死由死妻陳氏報縣請騐莫邑尊詣騐後將朱提案訊供交保各情卽經列報兹悉日來死妻屢次投縣禀請伸雪邑尊因於前　飭差提永祥司帳人徐瑞甫並屍妻鍾陳氏至案下午升堂集訊先問徐曰是晩鍾回行時爾可曾眼見是何形狀答稱鍾於本月初二日出外至晩回行似有醉態當卽進内安睡伊等口角實出不知求請明察邑尊命提鍾陳氏問爾夫死後本縣騐得委係發　何故再來瀆訴該氏堅稱故夫實被外甥推跌身亡求恩伸雪邑尊謂世間口角後身死者時有所聞何須請騐想爾等尚有别情爾果能從實供明本縣與爾伸雪如再來案喧閙定當冶爾誣告之罪該氏始稱次甥朱某在外習業今春驀逃至我家當由丈夫信致朱廷柱將弟領回詎朱弟不肯回家多方倔强廷柱將其　縛旋有親戚與廷柱素稱知已一聞此信當卽鴟鑼糾衆圖劫次甥我大見而喝阻致被大甥等毆擊受傷至初二日又被推跌以致傷重身死邑尊謂爾如堅執爾夫因傷身死須具結呈候覆驪否則亦可上控爾旣稱丈夫被毆事情因爲次甥起見爾須將次甥交案本縣可照例究懲隨命徐具急痧身死切結存查並着鍾陳氏於三日内交到次甥冉行核辦當卽一併斥退 
[覆訊盜匪]  
　　小禮查被刼獲盜各情本舘早經列報前日下午幫審委員王司馬飭提王行山王寶清兩犯重加推輷謂爾等搶刼之時究係何人爲首同黨共有幾人二犯堅稱實係劉明德爲首至我等當時並未同往同黨幾人實未深悉惟聞有羅某陸某等亦任其内司馬命傳眼線王栢林問爾可知此案爲首者究係何人答稱初由行山起意至行劫時五行山並未同任司馬問然則何人領衆往刼答稱係劉明德尚有謝姓亦係爲首之人此外尚有羅姓陸姓等共計十六人司馬命退去復提二王研訊二王堅稱並非謝姓爲首司馬謂爾速將爲首之人供出爾等當予從寛如不從直供明定當刑訊研詰至再矢口不移司馬大怒飭跪大鍊並上挺棍閲一點餘鐘之久始供係劉謝二人爲首司馬問兩人下落答稱不知司馬飭仍回監禁候詳核辦 
[逆子監斃]  
　　前有浦東人姚永發違逆伊母經母送縣請懲事在莫邑尊初任時收禁至今已逾四載前月姚忽患急痧身死當由禁卒人等飛報邑尊申詳府憲一面飭將該屍從牢洞拖出暫置署前曰虎殿上候府憲派委鄰封相騐冉行成殮發壇 
[並未刺心]  
　　昨報列設計圖詐一節兹悉賣花阿大已由巡防局員查君傳到秦阿虎亦投案申訴前因查君問爾曾否與該孩針刺秦稱該孩患驚風恐變慢驚故爲針其小腹並非刺在心窩查君問賣花阿大曰爾爲何設計誘人閉諸小閣答稱關閉阿虎原是該死然我兒之病實難全愈據人言已被刺傷查君謂如果心上受傷必致卽死其並非刺心可知日内如死與秦無于何况未死耶本應從嚴懲辦姑念無知從寛免責隨大加申斥着具以後勿再與秦饒舌切結開釋 
[研訊粤鴇]  
　　西人密司惠控所包粤妓張阿素遭鴇張阿未卽張阿藍兇毆以致氣忿吞烟自盡葛大令會同翟副領事訊供後飭提該鴇看管覆訊等情已列前報昨密司惠申訴前因并稱目包阿素以來尚稱和睦惟其鴇時時將伊凌虐約一禮拜前兩手臂均被毆傷事爲細思吳桂林出店毛阿春所目覩曾知照該鴇不得再有凌虐事情如敢行兇定必送官究罰至初四日清晨阿索返家約我午後乘馬車出遊巴甚歡愉並無氣惱及午後三點半鐘時有該鴇所識西人愛息弟來報稱阿素已吞服洋烟急往探視阿素已不能開口據該鴇　請得中西醫生救治無效至將晩時卽溘然而逝其中顯有寃情請罰該鴇以儆人令問爾曾否察看該妓有無傷痕答稱並未旋據細思夬桂林出店毛阿春同供前聞阿素言被鴇毆打手臂受傷確曾目見後來之事皆不知情愛息弟稱是日我到張阿藍家據稱伊女阿索吞烟覓死爲卽報知寗司惠到來請中西醫生救治無效死後阿藍備就棺木我偕密司惠替阿素更換新製西服然後棺殮並不知有遭毆目盡之情該鴇請大訟師提文聲稱密司惠所指阿素遭毆氣忿尋死各情毫無實據况旣知遭毆當未殮時先應指明傷在何處因今到見證皆係彼之工人且前事已了者更難作証如果遭毆後服毒當時有中西醫生看視亦應說明受傷情形黄根蘭亦到堂大令命坐黄稱是日來請往救吞烟當卽前去見該妓口流白沬不能言語察得吞烟屬實灌下藥水二瓶並無效騐我師王春甫先生及西醫哲君均往設法救冶依舊無功鴇母言該妓吞烟初未覺察洎用過酒飯始得察知爲時太久致難救治大令問曾見有傷痕乎答以未見隨告辭該鴇遞禀聲稱阿素未經满歲時就由小婦人撫爲寄女養育至今小婦人今已五十歲膝下子女全無向視阿素如親生從無凌虐情事自包與密司惠後阿素卽於初三日改作西裝至法租界觀燈路遇二三西人邀往西國花園遊玩實因撞見密司惠致多口舌旋被逐令回家以致尋死密司惠反來索洋五百元否則控告密司惠又稱並無觀燈口舌之事至索洋五百元原說罰充善舉以儆兇殘麥總巡捕頭禀稱該鴇曾報捕房言伊女吞烟自盡因傳三圖地保前往查察請傳該保可問大令隨喫地保據曹錦堂稱是馮錫昌名下副役是夜八點鐘時華捕來喚小的至捕房捕頭言熏德里内有粤妓吞烟爾可前往查報時該鴇亦在捕房伺候小的與同往先見該妓攤在客堂中已經氣絶口鼻有白沬流出宛係吞烟致死該鴇又將妓之衣服脱下囑騐並無傷痕該鴇乂言卽當備棺成殮可勿報官小的詰問情由據稱死者乃伊女因與洋人稍有口角氣忿尋死小的因其出旣願成殮不敢多事當夜卽將此情回報捕房次晨又往查得已經殮埋隨又告知捕房大令問該鴇曰爾女卽死並無别故何以投報捕房答稱現在工部局發有一單註明人口設有死者卽應呈報翟副領事謂密司惠旣與該妓口角何致死後尚替伸寃該鴇旣稱密司惠與伊女不合因而尋死如何隱忍不發一言總之該妓之死其故必在於鴇請罰以儆大令又逐加研詰各執如前該鴇又將阿素牛前西裝小照呈閲大令商之翟君謂密司惠控該鴇毆妓尋死並無証據惟鴇曾毆妓手譬有傷兹據細崽出店願爲見証姑判罰該鴇洋百元撥充粤賑着繳洋捕房再行送案轉交辦理粤賑之文報局俟有收條發執時已午後一點餘鐘中西官隨退堂所有捕房應解之别案併歸今晨解訊 
[鉅欵助賑]  
　　謹啓者今奉到蘇松太兵備道憲邵大人來函續助規銀五百兩囑解廣東水災賑捐連前共捐助規銀一千兩救災恤隣可謂不分畛域積德累仁共祝公侯萬代竊思廣東山東兩省遭此浩刼非鉅欵不能救濟伏望各省當道仁憲聞風興起義粟仁漿慨然樂助兩省億萬生靈均沾再造之恩功德無量[  上海籌賑公所晩生施善昌百叩代求]  
[鑑湖陳先生名士也尤精星學數年前曾蒙推衍屢試屢騐銖黍不差今復於海上獲親之歡洽生平爰賦七絶四章以誌欽佩併希詞壇 
[斧政]  
　　知命從來推逹人先生評隲直如神陰陽透洩乾坤秘自是君平再世身我服先生星理精片言休咎卽分明至今往事皆堪證歴歴猶如月旦評人牛窮逹各因時冥漠無言主宰之毫釐偶差千里謬先生畢竟有前知人工盡處奪天工通塞都歸談笑中不是揄揚多失實先生神妙本無窮[  古鄞周麟瑞顯澄甫拜稿]  
 
 
] 

Page 10

 
 
[六月二日徐少郡上舍招同諸詞人飲城北酒樓時少羣將北上應京兆試詩中及之呈夢畹太痴先生道兄吟正并乞和章]  
　　銷夏偏容我輩來最高樓上小徘徊白頭還入鴛鴦社紅粉爭傳鸚鵡杯行李金臺催客去蠟花瑶夜對人開申江倘化爲名酒願約群仙醉百回滬瀆寓公倪鴻稿 
金縷曲萬翠雅校書執贄於余爲詩弟子龍橋外史集同人觴咏以紀其盛酒半忽小藍田懴情侍者扶李二寳校書亦拜於下余喜甚 
[爰賦一解請諸君和]  
　　漫道無知已笑年來江湖載酒詩名頓起環珮珊珊甘下拜兒女相憐盛意問此遇人生有幾畢竟書生多艶福列門墻桃李枝連理坐絳帳春風裏少年殊覺輕狂矣算今番定教人羡更遭人忌着我吟身何處好應傍棗花簾子儘消受金釵問字紅袖添香還捧盞築騷壇裙屐成高會浮大白各須醉[  太痴生稿十清和坊萬氏黛影樓]  
萬翠雅李二寶兩詞史執贄太痴生門下龍橋外史爲敞筵於黛影樓以紀其盛玉洲首成一詩作此和之錄奉桂笙夢畹大吟壇教政 
高會於斯盛痴生道大行勾欄添弟子盛贄列琴筝問字金閨艶徵歌絳帳清千秋有佳話我爲主詩盟[  三十六江外史求是草]  
萬翠雅李二寳兩校書執贄於吳門太癡生以爲詩弟子荷月朔日龍橋集同人於翠雅之黛影樓觴詠其事爲集句以艶之 
　　流管清絲夜不停佳人相約拜先牛莫愁盛會傳江國二十華年海内驚太痴年僅弱冠詩吟瘦鮑字鍾王惹得傾城士女狂到底難消才子氣千秋衣鉢有紅粧似汝瓊枝來立雪金燈須向舞筵明名山事業憑誰付同撥琵琶第一聲小草得春比樹先從遊兩個女雲仙不禁揩眼風前認半爲花憐半自憐余慕太痴名數年纔得訂交不意香國中更有憐才過我者[  鐵城西河石橋生集隨園句於滬上]  
[西商續助賑欵]  
　　本月初九日卽英七月廿號又經洋布衆商向各大洋行叩募廣東水災蒙大東電線行助洋一百五十元大北電線行申報舘主密司美查各助洋一百元隆茂洋行謙信洋行乾泰洋行祥記洋行高易公舘各助洋五十元昇寶洋行助洋廿五元英商不留名助洋廿元廣利洋行助洋十元望益洋行呵咖喇大寫各助洋五元共收六百三十元已交廣肇公所彚解矣 
[接錄上海廣肇公所經收廣東賑捐五月廿四五日第二册清單]  
　　梁日三助洋八元○梁祿昭助洋七元○梁月泉助洋六元○韋玉亭卓裕垣曾祖棟唐杰襄黎報之吳敬堂陳斗南鄭積祥楊碩廷虜宅黄宅陳星聚堂陳靄青關雪坡潘儀三黄彬宜黄義和堂黄景村黄松齡唐泮興陳耀芬區啓光勞瀚泉唐瓞初竹影軒胡貴彰吳遜卿霍應潮鄭凱南陳康衢陳謙山唐彦儔韋璞舟王敬侯蘇桂山黎曉初許子垣林碧潮黄詠清梁子碩陳作琴鄧寶生陳日垣黄子純李思誠堂梁香林以上四十六名每助洋五元○無名氏石子鄭翼之區偉羣高芬山吳菊初林卓芳蕭蔭田黄紹芬何景俊何鄭氏馬保臣以上十二名每助洋四元○佘藝儔唐學村唐高賢麥直臣葉海雲以上五名每助洋三元○梁翼初棉力子韋香坪吳捷三黄薰南吳務齋金吟齋唐昭祿陳六橋鄭錦城吳硯農吳佐臣吳朝輝鍾鑑泉何盧氏高澤南黄鑑祺譚翠圃梁杏浦林東屏錢樹春林紫臣蔡梅庭鄭平初梁韶章招夢占陳海東唐否初吳永修譚雲卿羅曉園陳煜廷劉振福劉少蘭秦杏坡竺錦章寗波人黄繼之隱名氏陸慶之韋柏熾譚光韶楊子秀徐乾記湖海游民同定甫程秩卿慈谿人唐仲機招汶泉佘暢生以上五拾名每助洋二元○鄭竹岩助洋一元五角方卓生助洋一元五角○吳仲濱陳品賢吳耀鵬黄笙如吳閏之鄭經庸黄晚南余玉珊唐高和盧鑑朝黄桂芳林景山張晏如余翰詞何景堯鍾文熙譚德源李鴻輝鄭次堂劉緝卿李樹廷譚四廣羅秩初宋少葵吳阿陶梁子職張亮臣吳俟階唐灼其吳唐泰易星南韋黼廷西商羅冕堂陳仲溥張啓滋黄虞卿江蘇人陳厚齋陳旭升李子韜以上四十名每助洋一元○半粟子助洋五角○梁玉瑶助紋十五兩○新太古晏利吉助紋二十五兩英人担連助紋十兩正並商郎也助洋五元正另由楷記經募洋二百三十一元細帳登前報 
[上海四馬路浦灌文報局經收粤賑六月上旬清單]  
　　初六日不留名景福堂各四元寳泰號募廿一號單鄭明德堂四元麥渭川謝桃佳各一元王社玨陳崇禮郭亦彭各五角○無名字廿元崇明陳桂記廿二元盧氏子酬愿十五元華昌五元寗波仁壽堂蔡八十元靜涵書屋蔡十元張笙記干琴記各五元蔡運記四元蔡慶記廿元無名氏蔡朱徐三戶各洋五角無名顧傅宏記各一元○蘇謙泰號一百元純嘏老人恆益氏二戶各十元○嘉定葉永和募廿三號單恆同正同仁堂清河氏葉愼爾四戶各一元歸隴西葉本淑二元太倉技農一元太倉武體仁翁募廿五號單臥遊太華齋蜚翠廬欲濟舫三逕主人韾佩記孟荃記愛日山房履鈞記安堯記九戶各一元劉亮功二元馬宅十元周益大募廿六號單十六戶洋廿四元有心無力十元鼎生綢號募廿七號單金緒榮求子金王氏各五元求平安一元辛苦掮客積善堂各半元○恆泰庄衆友五元覔利難耕記虚對開二元唐學鑑堂五元唐逹生一元○鎭江電局來第一批二百廿三元○青陽陳耕心堂一百元王春元四元姜瑞元二元楊惠守一元萬氏三元全盛局黄肇基翁募廿九號單六十戶洋十五元錢七百廿四文○寶善堂紀一元泉江無力子募三十號軰廿六戶十元○　公司衆友七位十六元○不留名氏規銀一百零七兩五錢宓沈氏一元同善愿二元許素翁菴翁募漢口無名氏五十元存心氏十元○黄埭鼎隆慶募廿二號單慶記十元黄卿九七元王潛德五元王介堂四元王新園王厚齋各二元張敏祥黄武周勲臣黄文厚王多吉五戶各一元杜惟善潘金耀劉錫銘王多思王麟德方子餘丁天發郭傅心八戶各半元陳錫壽一千文黄肇邦八百文柴逹宣朱禮元柳開球瞿宗洛丁繼發五戶各五百文謝長壽王正元陸鳳沼宦林大張德昌五戶各三百文張阿榮沈喜李阿德王明福洪齡長蔣咬樹嚴桂金郭紀高王多道九戶各二百文周炳榮一百文合收四十六元○梅里裕通昇募廿四號單求人口平安二元昇記裕通各一元葉振記無名氏各四角楊萍洲席鉉芝秀無名氏又虞記六戶各二角錢定標求子安養雲記萬氏方黼臣賀芝卿嚴𢤝七戶各六百文勉力子五百三十文張農如無名氏各呈百文吳之帆二百四十文有心無力人沈樹記張杏記代祈福程志記陳靜淵俞有記黄寶記泰益記席銘記十戶各二百文合收十三元○程際之募程和之二元王蔭槐一元金蘭蓉生四百文楊金氏黄竹岩金兆甫各二百文金貝一元合收四元○梁煥翁募廿八號單容據依四元陳鄧庭三元李焯明梁海壽鄧吉陽黄梅西鄭月岩容怡麥鳴岐李香泉八戶各二元鄭星如凌笏臣黄玉琦陳旡病黄鳳翔梁海　張文卿史氏劉潤堂劉世葉蘭安痊秦菊齊十二戶各一元隱名氏無力子陳氏三戶各五角共三十六元五角○謝筠亭募鋤經堂四元久記廣業兩戶各三元張馨山阜昌德昌森記吳蘭亭寶維記連捷春同升泰添裕萬利順鄭榮記胡志修卓文献公生昌十四戶各二元孫燕堂無名氏阜昇洪升三王玉書錢竹溪六月各一元○陳幹亭募電字一百三號册陳幹亭黄梅西各廿元范南山鄭寅成游玉記馬盈昌四戶各十元何朗山何鳳巢李蔡氏三戶各五元李氏陳玉田森盛恆隆泰昌震泰隆五月各二元培厚堂李義順隆成合昌和祥泰升郭氏鄧徽琴公估局合昌隆陳文甫張文卿黄鳳翔梁海籌凌笏臣張幼泉秦菊齋嚴師承夏寶臣黄玉琦謝春記廿戶各一元肅義森半元合收洋一百廿三元爛板一元銅洋一元小洋五角[  此稿未完]  
 
 
 

Page 11

 
 
[光緒十一年六月初一日京報全錄] 　　 
　　宫門抄○直督李奏統兵大員聞訃丁憂各緣由摺○川督丁奏請總兵回籍省親片○閩督楊等奏特叅知縣摘頂摺○將軍金奏請補鑄關防圖記片○皖撫盧奏據情乞恩仍准暫行試辦摺○總兵劉奏出洋班满巡過洋面情形摺○將軍金奏佐領病請休致夾片○六月初一日吏部翰林院廂藍旗值日無引見○内閣奏派騐放之大臣派出謨貝子錫珍祁世長周家楯○吏部呈進月官卷○值年旗奏派查城之大臣派出文暉○順天府奏京師得雨二寸○召見軍機○○欽差大臣大學士直隷總督一等伯臣李鴻章跪奏爲湖南提督周盛傳聞訃丁憂籲懇天恩給假百日冋籍治喪仍留周盛波在營兼統以資鎭轄恭摺仰祈聖鑒事頃據總統盛字新軍及前敵各營遇缺題奏提督前凉州鎭總兵周盛波總統盛軍湖南提督周盛傳等呈稱接到家信親母栗氏於四月二十五日在籍病故提督等係屬親子例應丁憂請遴員接統新舊各軍俾得奔喪回籍並請開缺等情前來臣查周盛傳自同治九年隨臣由陜西移軍來直督率所部布置海防歴年築新城造砲台濬河屯田具有成效盛軍弁勇於西洋後膛槍砲用法尤極嫺熟足爲各省防軍之冠皆該提督勤苦訓練而成周盛傳駐津以來僅於同治十一年歸省一次其後屢以母老乞假南旋臣以接替乏人未之許也周盛波剿平捻逆卽解兵歸養去秋海防戒嚴經臣奏請勅令募勇來津以資臂助並聲明法事定後再懇恩准於兄弟二人中分一人歸養周盛波因母年逾九旬左右侍奉無人不願遠離臣再四敦促責以大義始勉强就道抵津後臣檄飭統領盛字新軍並總統海口前敵各軍聨絡將領整頓操防深資得力夏初該提督等以母氏衰病日甚請酌准一人南歸臣以法約尚未簽押堅不放行擬俟軍務大定再申前說代懇恩施而不意其遂成終天之憾矣周盛傳辭親十餘年而不能養周盛波養母十餘年而不能終絶裾之痛皆臣迫之使然今禀請離營情詞悲切聲涙俱下臣愧無言可以慰解惟盛軍新舊二十餘營分紥小站馬廠等處拱衞畿疆責任綦重若統將同時離營遇事無人主持渙散可慮該提督等兄弟二人必須留一於此俾資鈐束周盛波勇略兼優勲望素著而寛和馭下尤能深得士心盛軍新舊各營將弁均係舊部恩信相孚必能指揮如意周盛傳在營十數載未歸遽遭大故情尤可憫應懇天恩賞假百日准周盛傳回籍治喪以遂孝思所有盛軍新舊馬步各營卽令周盛波在營穿孝暫行兼統以專責成俟周盛傳假满回營再行酌辦至周盛傳係實任湖南提督可否俟百日期满改爲署理俾資彈壓之處出自逾格慈施所有統兵大員聞訃丁憂各緣由理合繕摺由驛具陳伏乞皇太后皇上聖鑒訓示謹奏奉旨已錄○○丁寶楨片再據重慶鎖總兵田在田禀稱光緒二年到任歴今十載因生母在籍年逾八旬屢次專丅迎養恒以路遠山遥辭不就道該鎭係屬長子久離膝下思親情切去歲正擬請假回籍適值大竹匪徒滋事彈壓防範極關緊要未便請假今幸匪徒撲滅地方安靖用敢陳明請假三月回籍省親一俟假满卽行回任供職等情禀請代奏前來臣覆查無異除將該鎭印務檄委署重惺中營遊擊沙秉忠代拆代行外謹據情附片具奏伏乞聖鑒訓示謹奏軍機大臣奉旨知道了欽此○○頭品頂戴閩浙總督臣楊昌濬革職暫緩交卸福建巡撫臣張兆棟跪奏爲徵存耗羡税契延不完解之知縣請旨摘頂革追恭摺仰祈聖鑒事竊照閩省交代短欵節經奏叅追繳在案兹查有憂知縣時永新前署大田縣任内徵存光緒九年分税契銀二百五十七兩零徐士俊二次建安縣任内徵存光緒八年分耗羡銀七十一兩零又九年分税契銀四百七十五兩零屢催罔解均属泄玩據藩臬兩司會同督糧道詳叅前來相應請旨將丁憂知縣時永新徐士俊一併摘去頂戴勒限掃數解清倘再延宕嚴叅懲辦至該員等短款已定應卽查照同治元年奏案飭由現任人員先將交代結報俾免壓延除咨部外臣等謹合詞恭摺具奏伏乞皇太后皇上聖鑒訓示謹奏軍機大臣奉旨時永新徐士俊着一併摘去頂戴勒限掃數解清餘依議該部知道欽此○○金順片再查伊犁錫伯營總營關防八旗佐領圖記自經兵燹後均已遺失現雖尋獲總管舊關防一顆佐領舊圖記四顆四角損缺字跡模糊不堪鈐用當此整頓營務興復舊制之時非有部頒印信不足以昭愼重而垂久遠兹准錫伯營領隊大臣果權呈請具奏前來奴才覆查無異相應請旨飭部照例補鑄伊犂錫伯營總營關防一顆八旗佐領圖記八顆由驛頒發前來俾得祗領啓用以昭信守俟新頒關防圖記到日開用卽將舊關防圖記送部銷燬理合附片具陳伏乞聖鑒訓示謹奏軍機大臣奉旨該部知道欽此○○頭品頂戴暫署安徽巡撫布政使臣盧士杰跪奏爲鳳陽關短徵税銀實出有因籲懇仍准試辦免其照額减賠恭摺仰祈聖鑒事竊照鳳陽關税自光緒九年四月初一日起至十年三月底止一年期满前後兩任合計共徵銀四萬八千一十二兩零短收銀五萬九千一百四十七兩零經戶部議覆减免九成銀五萬三千二百三十二兩零其餘减剩一成銀五千九百一十四兩零係額外盈餘例無處分應着落前署關道劉傳楨賠銀三千五百三十三兩零遵照定例按限完繳等因於光緒十年七月二十日具奏本尸奉旨依議欽此抄錄原奏咨行到皖當經團行遵照嗣據該關道任蘭生臚陳前項短徵税銀實係限於時勢詳請免賠適因任蘭生另有查辦事件調省卸事復經批飭該後任覆加體察去後兹據護理鳳陽關道顧樹屏詳稱伏查皖北被兵最久災歉頻年民困商疲異常拮據鳳關税課向以糧食爲大宗現因荒田未能盡闢當年所產遠不如前而豫省之粮近數年來絶無販運過境光緒九年淮水爲災閭閻蕩析離居商販愈稀關税愈絀而外來採辦賑粮以及買補倉榖平糶米石均係救濟飢民之用例應免税以恤民艱至於豆餅豆油等項向由長淮下駛自海道暢行俱自牛莊運往皖　幾於無路可銷此外雜貨旱税承平以前富商大賈操奇計贏南北懋遷川流不息自遭髮捻蹂躪繼以晉豫奇荒元氣未紓商力疲乏其中稍有資本必多向海關請領單照以免沿途捐納厘税之煩在部庫通年牽算此絀則彼盈無甚出入而鳳關常税之被其侵佔者爲數實屬不少年來海疆有事商販咸有戒心加以各省票號銀莊折關倒閉層見迭出民間財源日竭關税無從旺收時勢使然實非人力所能換回亦非稽徵不力所致覆加體察關税短徵有因一時委難驟復舊額詳請奏懇仍准照案暫行訌辦並免照額减賠至海分司通判代徵鹽船料税一欵已飭實力代徵仍隨時密察如有隱漏侵蝕情弊自當據實揭叅以肅榷政等情前來臣覆核該關道先後所詳委係實在情形亦與前撫臣歴次陳奏相符惟有據情籲懇天恩仍准暫行試辦並免照額减賠以示體恤出自鴻慈理合恭摺具陳伏乞皇太后上皇聖鑒訓示謹奏軍機大臣奏旨戶部議奏欽此○○記名提督署理廣東瓊州鎭總兵印務前海口恊副將奴才劉成元跪奏爲統巡班满謹將出洋情形恭摺奏報仰祈聖鑒事竊照道光二十三年十一月初七日欽奉上諭嗣後沿海水師各鎭着於每歲出洋時具奏一次俟出洋往返事畢卽將洋面如何情形據實具奏實因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡奴才於光緒十年十月初八日到任業將接印任事日期恭疏題報並陳明接帶下班統巡督飭兵船巡緝在案十一月初十日親督各船駛往𥒚州與赤溪協副將管帶各船會哨搜查海島仍卽分帮駛回所屬洋面勤加梭巡認眞查緝近日巡過各洋皆屬安靜兹屆下班統巡期满例應於本年正月初一日札交海口營叅將接帶上班統巡因該署叅將陳榮輝己奉兩廣督臣張之洞檄委另有事件奴才當卽札委海口營試用叅將吳世恩接代上班統巡督率各船查緝奴才卽日回駐得勝砲臺陳具報督臣查核外所有奴才出洋班满巡過洋面情形理合據實恭摺其奏伏乞皇太后皇上聖鑒謹奏軍機大臣奉旨知道了欽此○○金順片再奴才據伊犁惠遠城駐防满營鑲黄旗恊領額爾柯本呈據鑲黄旗頭牛录佐領多仁泰呈稱現年五十九歲於咸豐七年出征喀什噶爾在英吉沙爾葉爾羌等處打仗殺賊因身受潮濕現在年近六旬舊疾復發若不陳明告退誠恐貽悮公差理合呈請原品休致等情轉呈前來双才覆查無異合無仰懇天恩俯准伊犁惠遠城駐防满營鑲黄旗頭牛泉佐領多仁泰原品休致查該員曾經出征喀什噶爾打仗殺賊著有微勞可否賞食全俸以示體恤之處出自逾格鴻施除將該員履歴册送部查核外理合附片具陳伏乞聖鑒訓示謹奏軍機大臣奉旨着照所請該部知道欽此 
 
 

Page 12

 
 
   
 
