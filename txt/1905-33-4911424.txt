# 1905 - 33 - 4911424

 

Page 1

 
 
   
 
 

Page 2

 
 
[廷寄補錄]  
　　曹鴻勳奏悉據稱粤匪竄攻都司府屬之　寨關口匪來愈多數以萬計焚掠滿白果滿粉各村已派營飛速馳援等語匪竄黔邊勢甚猖獗著岑春煊李經羲統籌兼顧并著丁振鐸林紹年曹鴻勳陸元鼎等赶緊扼要防堵嚴飭各軍竭力援勦務將各匪迅速撲滅一律殲誅毋稍疏虞致成滋蔓該督撫等各將近日軍情隨時電奏欽此曹鴻勛電奏悉據稱統帶獨防營續兩滇匪麕集邊月里隅上稿芒塲里一帶約三四千有均帶有快鎗傳言糾合大股分路入黔等語著岑春煊李經義曹鴻勛陸元鼎嚴飭各軍合力防勦趕緊撲滅免致紏合蔓延欽此曹鴻勳前次電奏稱滇軍駱家信李豔枝張謙三營已令開拔大股匪是否仍係達字後營叛勇何以有三四千人之多著該撫等查明匪跡迅速勦辦毋稍大意欽此 
[述東瀛度歲之感以勵中國前途]  
　　僕於去歲九月東渡游歴攷察其政界學界之內情工界商界之近狀調查未畢留東度歲明治三十八年元旦東人士來賀年者僕偕我國留學生某君往答之道經神田區錦町忽聞鈴聲震震呼聲徹天際奔馳如飛往來不絶者則各新聞館之賣號外也因購閱數紙或標其目曰旅順陷落或大書特書曰敵軍降伏行未數步卽見市上男女老幼無不眉飛色舞歡忭雀濯呼萬歲萬歲者萬口同聲見我清國人愈覺輕視目笑手畫切切私議曰支那露四亞一般無用僕等惟有吞聲隱忍疾趨而過耳旋至小學校教員太田氏處太田氏卽向僕間曰貴國中立者我軍已攻落旅順貴君之感情如何嗚呼閲報諸君爲僕思之將何詞以答耶將何詞以答耶僕於是荶焉若喪怱怱返旅館初入門小使下女輩卽笑不能仰爭持號外示僕面有驕色有賤視我國人色語刺刺不休嗚呼使閱報諸君處此將何以爲情耶將何以爲情耶至初二以後則家家柱國旗掛戰捷燈開祝捷會提燈行列夜夜不絶眞所謂舉國臚歡奕嗚呼使閱報諸君當此尙敢舉足出外一步耶尙敢舉足出外一步耶各店鋪所售飲食日用之物無一不有戰勝紀念字樣下至手巾糕餅等類皆有元旦戰勝紀念六字第一高等學校開祝捷會我國留學生隷業此校者數人避至僕寓相對唏嘘僕不敢出門者數日默坐一室日閱報紙則各報或曰旅順陷落清韓服從或曰清民縻服我軍其畫報之圖遼東人民歡迎日軍之實壯也則曰眞所謂簞食壺漿以迎王師嗚呼讀此報者而苟稍有腦筋稍有血性能不傷心僕能無痛耶能無哭耶日本人僉曰旅順降服者戰勝之大紀念也元旦大捷尤紀念之特别者也日本之新年其歡欣歌舞若此今日者我國乙已年之元旦也僕對此新年愈增感歎雖然僕不忍賀我新年僕亦不敢吊我新民僕欲賀我中國以後之新年欲賀我中國以後之新民也僕愈不得不以所歴之感情敬告我新年之少年 
飲冰室主人有言曰東西各國每年必有一二日之大祝典爲國民榮譽之紀念若美國之七月四日法國之七月十四日皆舉國歡歌　鼓軒無若我國所稱爲一年中普天同慶　惟此一元旦夫元旦不過地球繞日一周耳曾無人事歴史上可紀念可慶祝之一日而但取無意識之天象蹈常習故聊以自娛卽此一端已足爲國民羞斯言也僕固聞而悲之雖然亦已旋聞而旋忘之矣今者日本降旅順爲元旦戰捷之大紀念其樂戰勝也因而愈樂無意識之新年其樂無意識之新年也因而愈樂其戰勝僕覩此快樂之現象回思飲冰氏之言而歎我國旣無人事上無可慶可賀之一日以鼓動國民壯往之氣振起其愛國之熱心而徒柬往車來以慶夫無意識之新年其爲國民之羞眞已甚矣然僕甚願爲國民者一雪此羞焉未完 
[盛宫保致俄領事照會]  
　　爲照會事照得貴國阿思科爾巡洋艦頭等大副特蘭提阿基夫斧斃周生友一案本日與貴總領事會議案情本大臣查明阿基夫行兇斧斃毫不相干一無辜過路之人實屬非常兇橫自應按照貴國刑律第一千四百五十八欵科罰奪去一切利益罰作苦工監禁八年此條在貴國承審官判詞亦已聲叙惟判詞忽又减等治罪祇按輕忽定擬奪去一切利益罰作苦工監禁四年本大臣查阿基夫無故砍斃路人如此强暴若僅以輕忽二字减等定擬殊不公道自應檢齊案仵咨送本國駐紥貴國出使大臣咨照貴國外部轉咨海部復加核辦仍照貴國承審官原議監禁八年治罪俾昭平允除咨本國外務部曁南洋大臣查照外相應備文照會爲此照會貴總領事請煩查照施行須至照會者 
[沙河戰務五]  
　　正月初三日日本東京來電云大本 
營於初二日接電如下正月初一日下午桃山西面之俄國砲隊用砲攻擊馬莊子鄰近之地初二晨附近之俄國步兵攻擊日軍所守之各地均被日軍擊退昌台地方俄人近築自衛之具甚勤故近日彼處無甚動靜初一晨俄人攻擊紫台子爲彼處日本防軍所阻截俄兵因於初二日晨退至高台子後又退至紫台子北五英里地方譯文匯西報 
[沙河戰務六]  
　　正月初三日日本東京來電云俄國砲兵於初一日下午砲擊馬莊子近地俄人現在昌台近處勤築濠溝以資保衛在紫台子之俄兵現已向北退去註昌台與紫台子皆在渾河之北岸遼陽之西北譯字林西報 
[俄國亂事二]  
　　正月初三日英京倫敦來電云俄國 
木斯科貴族公會中意見現分爲一二爲舊黨其意謂目下屢敗之後與日講和必遭恥辱且深信將來俄國必能轉敗爲勝此等意見大半與貴族會中人合者爲多一爲新黨其意欲請俄皇與百姓協力攺革各事然其意見貴族中人大半不以爲然又電云俄皇已下諭派內閣大臣薩部洛夫爲特派推廣攺革事務大臣之領袖又電云昨日勞仔地方墳園內亂黨與官兵互鬥死者二人傷十五人譯字林西報 
[俄國亂事三]  
　　正月初二日英京倫敦來電云俄國 
 
 

Page 3

 
 
利包地方罷工之事現無變動在華爾塞地方亂事現將有蔓延之勢木斯科之鐵路馬車目下亦已停行譯文匯西報 
[日將起程]  
　　正月初三日日本東京來電云東鄉大將及屬員於今日下午四點半鐘由東京火車棧起程送行者甚多駐日英使亦在其內譯字林西報 
[俄將抵印]  
　　正月初三日印度哥侖巴來電云俄將司徒瑟爾現已行抵此間其晉謁之人語以旅順投降之事未免太早司徒瑟爾頗不以爲然譯字林西報 
[日本公債]  
　　據倫敦電稱日本公債之數六分利附公債者百磅半五分利附公債者九十三磅同舊公債者九十二磅半四分利附公債者八十磅半譯大阪每日新聞 
[俄人借欵]  
　　華歴正月初四日英京倫敦來電云俄人現已在法京巴黎商定借銀一百兆佛郎常年釐息五釐譯字林西報 
[俄報戰勝軍情]  
　　昨承駐滬俄國辦理軍務大臣德希路君以華歴正月初三日盛京來電媵函惠示內開去臘二十日俄國右軍在渾河地方與敵鏖戰其地在盛京西南約四十俄里攻撲之下將日軍所守之地佔據數處俄馬軍繼至一路向南尾追至海窪台而止至十二月廿一日淸晨兩軍又互相戰鬥俄軍直向前進至三里埔日軍在該處結塞甚固并有堅固砲臺出死力以相抵拒故俄軍未將其砲臺奪據彼時海窪台日兵步步潰退爲俄馬軍追及徑渡渾河將日兵驅散迨廿二廿三兩日俄軍發砲攻擊三里埔砲臺同時俄又派兵出助在蘇買埔及標坐地方遇日兵甚多因之於廿四日仍由蘇買埔退回海窪台日軍來攻計有四次且其勢極爲猛鋭俄軍併力拒之得將日兵擊退是日在三里埔之西北隅日軍迭次來攻均爲俄軍擊走并將東邊附近之喇叭台奪據迨晚日人來襲兩邊之鐵路俄兵拒之日軍卽退死傷者甚多廿四日日軍增兵意欲奪回三里埔並未得手廿五日距三里埔之東約六俄里日軍又來襲擊又爲俄兵擊散同時俄軍仍砲擊三里埔砲台惟仍未能佔據念六日日軍在三里埔砲台內派兵馳出襲攻北台子不勝而退刻下除三里埔砲台尙爲日軍據守外其餘四週各地均爲俄右軍所得駐守之下甚爲平安一面派兵至各處查察地方已將日軍近日情形偵探得實連日互戰俄軍之死傷者計共約一萬人日軍死傷實數未經詳悉惟觀此數役酣戰意其死傷當必不少也至此外各地亦有小戰擄獲日兵頗多并槍砲藥彈軍車等亦殊不少其餘零星物件日兵當潰逃時不及携去者俄軍亦悉數取之 
[俄艦第五隊之行踨]  
　　正月初一日英京倫敦來電云俄國博得羅浮斯開海軍提督所統之水軍已由及部鐵而程前往馬特加斯峽隨行者有德國裝煤船十八艘譯西字報 
[俄海軍仍由法人保護]  
　　正月初一日英京倫敦來電云有勞仔駐馬力息斯代辦人電稱波羅的海軍仍在馬達加斯峽之西北拿殺培海灣湖泊仍由法人保護譯字林西報 
[俄之後發艦隊]  
　　據路透電稱俄之後發艦隊已通過紅海麥里舞譯臺南新報 
[俄之後續艦隊]  
　　俄之後續艦隊抵亞丁對岸剌勿芝港錄臺南新報　三 
[俄兵退至松淸]  
　　正月初二日日本東京來電云據官場消息前在曾村之可殺克兵三百名携大砲二尊退至松清譯字林西報 
[韓國俄軍北退本館專電]  
　　華歴正月初三日日本東京來電云昨日日本大本營接到軍報內開敵軍在韓國城津燒棄蓄積之糧食據敵軍所用韓國譯人函云俄國以旅順已陷哈爾濱甚爲危險故北退云 
[阻俄南侵京師]  
　　蒙古科布多地方向與俄國邊界犬牙相錯其間隔以阿爾泰山現聞俄人越山而南頗有圖佔阿勒克等處之意已由該處參贊大臣電請政府設法阻止矣 
[密請防德京師]  
　　山東巡撫有密電到京聞因所設車站之處德國建造兵房廣储軍械並逐漸添置軍隊雖聲稱保護鐵路恐暗中别有他謀請政府速卽核示辦法 
[德人不安]  
　　正月初二日英京倫敦來電云漢勃格之輪船數艘載禁止品開往海參崴現無消息不知如何不落因之德國船塢中人大爲不安近日日人捉拿德船之勇使德人之心大爲擾亂俄人捉拿中立國之船此事德人並不大爲關心而日人如此辦理德國船塢中人頗切憂慮譯西字報 
[波蘭諸事之亂]  
　　東歴一月二十八日倫敦電稱波蘭之工業地忽有爆裂彈三十五個爆發斃人一百五十名之多譯大阪每日新聞 
[俄人避難至烟台]  
　　正月初三日烟台來電云日本有輪船兩艘於昨晚抵烟所載之避難俄人現正次第載運至駐烟俄領事所租之通格斯輪船中又電云運載俄國之非戰鬥人至他船者已於今午五下鐘竣事又得確實消息謂現在留於旅順之俄人計尙有二百五十名譯西字報 
[俄國非戰鬥人來申]  
　　正月初四日烟台來電云宜昌輪船裝載留於烟台之俄國非戰鬬人約有三百名於今晨十點半鐘由烟台開赴上海譯字林西報 
[日本工夫被殺]  
　　廣東省之汕頭至潮州府敷設鐵道有日本工夫在距汕頭十里之澄海縣突被暴徒襲擊殺死二人旋將此事上報厦門領事請求嚴重處分日本松井代理公使卽轉請外務部判斷外務部卽將廣東巡撫張人駿及澄海縣知縣王耀曾嚴加譴責電命赶速捕拿暴徒譯大阪每日新聞 
[論日本工夫被殺事]  
　　潮州府下亂民慘殺日本工夫一事 
 
 

Page 4

 
 
其原因雖未詳要必起於風水之迷信加以無智識之人民抱排外之心濳行煽動其煽動者爲何最當探究然地方官有保護之責任今不能盡其責任當免其官問其罪其煽動者下手者及共謀者捕拿嚴罰至被殺者賠償以金又須清政府向我謝罪此後當以此要求不可寛假然萬一清國官府不能速了此案則我對淸談判之態度自當一變不可假借一步譯大阪每日新聞 
[山西馬賊蔓延京師]  
　　去臘有某御史專摺入奏略謂風聞山西境內近有馬賊蔓延不時攔路搶刧雖經本地官兵竭力剿捕迄未奏功兹請電致該撫亟宜設法剿捕務絶根株以靖地方而免後患等語聞已由政府電致晉撫遵辦矣 
[粤督請自造廣西鐵路廣州]  
　　去歲臘月某日兩廣總濟岑雲帥電達京師請速築廣西鐵路以免外人干涉當經外務部電覆飭令自行籌欵與辦現雲帥已商諸同僚擬先由闔省文武養廉內酌提若干成一面勸導本省富紳巨賈招集股本自行開辦以杜覬覦 
[政府電告藏使京師]  
　　日前政府電致電唐少川星使云兹接駐英公使電稱英政府於藏約事件認我國主權其通商路礦等事亦亦可妥商兩有利權不得讓與第三國等語此次赴藏務須體察情形重訂約條遇有重大事宜仍由電致外商兩部奏准後方可允准 
[鐵星使起程北上武昌來電]  
　　鐵星使於正月初二日已刻由武昌啓節乘火車北上 
[外部致浙撫電京京師]  
　　聞浙省各廟住持有請日本本願寺僧爲之保護並立釋氏學堂情事此或因官紳欲將廟産作學堂經費議雖未行僧衆未免惶惑其中之刁狡者遂藉外人爲護符羣相依附然爲叢驅雀流弊不可勝言現因福建漳泉二府日僧設堂傳教日使請與耶穌天主一例將其僧侣及歸依之人妥加保護本部正與辯駁若浙省情形如此不旦挽回此後必更多事希密查辦 
[浙撫覆外部電京師]  
　　秋間杭紳請攺水陸寺爲公學日僧依藤因租該寺懸掛釋氏學堂匾額當飭洋務局許道鼎霖與日領事商議令將匾額遷移嗣因外府多請攺寺爲學堂深慮爲叢驅雀復約杭紳邀集各方丈會議自立僧學堂免致日僧干預學費卽由各僧公認月捐除撥僧學堂經費外餘作添設蒙學堂經費認捐後註册由宫保護本已無事近忽見日報載有各僧請日僧保護等語旋又接列首之僧寄禪投書洋務局部辯盜名究係如何實情一時雖無從澈究僧衆惶惑勢所不免總之僧旣認捐學費卽不得再以寺産充公官旣力任保護庶不至更以日僧爲護符容卽密飭洋務局學務處照此宗旨實力接辦並令明白曉示以安僧心 
[政務處吏部會奏遵議兩江總督議裁官缺摺]  
　　奏爲遵旨議奏恭摺仰祈聖鑒事光緖三十年十一月十八日准軍機處抄交署兩江總督端方等議裁官缺籌擬辦法一摺奉 
硃批政務處吏部議奏欽此查原奏內稱兩江江安糧道己無辦運之責衛所屯糧亦經裁歸各州縣淸查徵收所事无爲清簡查河南糧卽以鹽法道兼管糧務江甯現有鹽道似可援照裁併擬將江安省儲道一缺卽行裁撤所有該糧道管轄漕務一律併歸盬法道兼管糧道庫大使一缺應併攺隷鹽糧道管轄毋庸裁撤此外同通各缺均請一律免予裁撤至應行更置各缺不能不與時變通分别移駐該俸自可照例支給毋庸更張其移駐後一切事宜容再督飭司道悉心經理各等語臣等查該署督因江安河運停辦屯衛全裁糧道事務簡少遂爲裁併之議惟查該道向同兩江總督駐紥江寗省城所有重要局差近　多委該道經理不僅專管運衛現在時艱孔亟交涉日繁該督兼總洋務鹽務練兵籌餉諸大政亦須多有實缺大員遇軍籌商用資贊助查陜西湖北湖南糧道先後裁撤以同城司道較多事務之繁亦均非兩江可比今若遽將江安糧道裁併則該省城實缺司道僅有兩員藩司本統治地方鹽道又兼理關務管領均繁是各局所皆將委之候補各員資望過輕殊不足以資表率該糧道一缺自應仍舊設立以重地方該署督所請裁併之處應毋庸議至原奏內所請將蘇州府海防同知一缺移駐太平洲攺爲太平廳撫民同知蘇州府管糧通判一缺移駐洞庭西山攺爲靖湖廳撫民通判係因該兩處距所轄縣治較遠户口蕃庶匪徒出没徵縣緝捕均多不便須設尃員爲撫治靑浦縣主簿移駐黃渡鎮荆溪縣主簿移駐梧桐山係因地制宜起見擬請照准廉俸等項仍舊支給其一切未餘盡事宜應由該省督撫查明奏咨辦理所有遵旨議覆緣由是否有當謹會同繕摺具陳伏乞皇太后皇上聖鑒訓示謹奏奉旨依議欽此 
[外部照會各國抽收築堤經費京師]  
　　外務部照會英法德美俄日本比七國欽使爲照會事照得前據湖廣總督來電稱漢口華界沿江一帶擬修築堤岸惟需欵甚鉅請籌辦法等因前來當由本部以俟商奉達電復去後兹本部擬援照通商約章內抽收一釐經費以作築堤欵項仍希貴大臣轉照貴領事於漢口華界之貨稅允准按照一釐抽收本部相應照會貴大臣查核兒復可也須至照會者 
[總戎辭職京師]  
　　粤督憲岑雲帥專摺來京請爲代奏略稱據新授狼山鎭總兵黃忠浩禀稱前因萑苻不靖故於寝苦枕塊之時捧檄從戎若在戚而被榮命非所以勸忠教孝之道歴情懇辭跪請天恩收回成命俾得循分供職等情臣查黃忠浩才識宏通治軍一事尤爲所長歴在湘鄂帶營皆能部伍整齊知方有勇此次率師援桂異常得力經臣奏准該軍暫留廣西助剿緩飭赴任兹據禀丁憂懇辭狼山鎮總兵員缺自屬出於至誠理合代陳可否恩准收回成命　處出自聖裁等語奉電旨黃忠浩著攺爲署理毋庸固辭欽此 
 
 

Page 5

 
 
[粤省大計各員各單廣州]  
　　粤東撫憲張中丞舉行光緖三十年大計各官職名照錄如左薦舉卓異官十員分巡南韶連道張端本廣州府知府沈傅義調署惠州府知府瓊州府知府劉尙倫署嘉應州直隷州知州准調南雄直隷州知州秦福和署瓊山縣知縣准調順德縣知縣唐盛松普寍縣知縣馮端茂名縣訓導王樹藩潮陽縣教諭梁肇修廣州府經歴王開先番禺縣縣丞楊榮祖不謹官三員代理東莞縣缺口鎭司巡檢遂溪縣縣丞劉鳳樓准調欽州沿海司巡檢張駿業罷　官二員儋州吏目朱鴻猷新安縣典史兪輔元浮躁官一員陵水縣知縣傅肇敏年老官三員虎門同知王朝瀚廣州府教授何茹芬電白縣訓導凌逵才力不及官一員茂名縣知縣兪入鏡 
[劣幕病商江寗]  
　　去歲臘月十三日有蕪湖米業客帮二十餘人聯名投兩江督轅呈控劣幕病商蓋因江安米釐局幕友安壽衫頗善夤緣之術因得兼充商務巡警局文案大權獨攬惟利是圖上蔽局員下虐商賈而米業尤受其害蕪湖米董鮑世期劉鍾鑑與安深相結納狼狽爲奸近因鮑劉强加米商捐費各商迭控於米釐商務各局奈文牘必經安手悉被批駁商民騰怨有屈無伸是以蕪米客帮逕投督轅呈控未知督憲周玉山制軍將如何批示也 
[香港大火]  
　　香港德臣西字報云十二月二十二日下午賀州釜江口內泊有民船若干艘忽然失火并有木碼頭約八座小輪船二艘鹽卡躉船等均被延燒時火勢甚大居人恐殃及岸上民房幸北風甚勁民房皆在上風僅將各船焚毁然除被災小輪船及躉船等外民船已燒去六十艘矣 
[講求警察江寗]  
　　此間久議興辦警察惟無從延聘專門之師故先就保甲攺易名目一面派員前赴日本專習警學俟其畢業回省再從事於實行兹者警察局總辦龔觀察以創設警察學堂之說上書督轅署督憲周玉帥以省間固不乏可學警察之人而實無能教警察之師驟設學堂仍無實效應俟留學日本警察學員學成回省再行設學刻下只宜先將巡丁竭力整頓飭令巡緝匪類保衛良民 
[制軍訓屬江寗]  
　　去臘省垣各署封篆日署理兩江督憲周玉帥制軍當文武各員晉謁禮畢命人在督轅二堂內多設座位制軍民中面南坐大小文武各員叙次列坐左右對衆宣示居官之道有爲普通之訓示有專指一事之訓示諄誠剴切殆千餘言而要厥指歸無非以實事求是爲宗旨其訓詞大略謂官場粉飾因循已成近今積習而江南仕習尤壞罔上虐民者有之營私舞弊者有之本署部堂前在東撫任內久已耳熟能詳來者可追旣往不咎願諸君子相與更始湔滌前非方今時局阽危所望內外各官實力實心挽回末造若一人辦事不實則一人所辦之事壞一省辦事不實則一省共辦之事壞衆人者固由一人所積而成也衆事者固由一事所積而成也使人人不能以實心行實事則天下之事將不可問矣諸君子各有所事能各實勤所事由一人椎之衆人由一省推之各省同心同德實力實行國勢轉爲富强必可操劵勿以天下尙虚我胡從實自諉其應盡之職務也此普告各官之訓詞也其於奉行新政各委員則分項各致其訓詞其訓學務處各員曰興學爲當今急務兩江官私學校悉賴實力提倡其毋怠忽其訓各學堂總辦監督曰學額有應增廣者科學有未盡善者諸君宜實心斟酌擴充而整頓之其訓譯書局員曰東西國有用各書宜廣輯譯教科善本尤裨學堂實用更以從多選輯爲宜其訓督練公所及附設參謀兵備兩處諸員曰練兵爲自强至計此間督練甫經創始原不虞遽形廢弛然新章固無難實行而任事者尤必貞之以實心乃不致始勤而終怠並諭各軍統帶務將一切營務切實整頓從前積習當一掃而空庶士卒有勇知方可無敵於天下其訓商務局員曰興商爲富國之本省垣商務亟宜切實考究力圖推廣振興其訓馬路工程局員曰城內外馬路築造多不合法尤欠修理沿途垃圾箱大半損壞道途不治安用此工程局爲其訓警察局員曰警察爲地方要政惟省垣尙未有深明警察學者諸君請設學堂教警察徒鶩虚名耳此時宜求寔際當就巡緝之事切寔整頓無任盜賊横行縱不遽嫓美外洋庶幾去道不遠總之本署部堂一生行事惟得力於寔之一字能實則事無不舉下可以對百姓中可以對僚友上可以對朝廷願與諸君子共勉之各官聞言莫不敬畏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[擬探羣言京師]  
　　頃聞軍機大臣議嗣後遇有内政外交一切事宜令滿漢章京等各抒所見登諸劄記隨時呈堂批閱以期擇善而從 
[土棍强劫寡婦松江]  
　　華亭縣屬後岡鎭有倪阿鑑王阿二者著名士棍也去臘下旬遽將該鎮寡婦陸徐氏刧入舟中掛帆他去親族馳白郡紳顧香遠太史函致縣主孫花樓大令立飭通班壯捕四出緝拿不料若輩適濳駛來松泊舟西門外荷葉殿後因舟上聲息有異爲婁署差役王某緝知有姦拐情事將人舟扣留解人婁署華邑尊孫大令知之立卽片索到案嚴行審訊倪王初猶刁展不承迨提氏質對供稱被擄輪姦情形歴歴如繪大令乃飭用荆條鞭倪王之背然後釘鐐收禁禀請上憲聽候嚴懲 
[法租界添設巡捕]  
　　法國自開拓租界後地方遼闊向有巡捕不敷分派捉巡克賴美君禀請領事添設巡捕十五名業已允准不日卽可到差巡緝矣 
[定期開關]  
　　本埠江海新關自去歲除日封閉以來停辦公事四日昨日已經開關各輪船亦照常行駛矣 
[委員發餉]  
　　去歲冬杪蘇松太道袁海觀觀察札飭南市馬路工程局總辦翁子文太守赴老北門内九畝地滬軍營發餉遵卽詣營將各勇花名唱點畢逐一給發口糧事畢備文申報觀察 
 [P續獲拐匪> 
　　去臘海定輪船在汕頭拘獲拐匪劉先等及被拐之男女孩十二人到滬由縣主汪大令訊辦發堂在案昨日又續解來女拐匪楊謝氏王郎氏及被拐男孩楊炳榮王阿來女孩王阿褔等三名解送蘇松太道辕由袁觀察發交上海縣訊辦縣主汪大令飭交官媒看管候究小孩三名發普育堂留養 
[惡鴇游街]  
　　毒虐妓女賽桂芬之惡鴇陳老三將鐵釘釘入女之鞋中令其艱於步履爲上海縣主汪大令拘提到案現定於日内判令在城内南市各處遊街一日以示儆戒 
[火傷斃命]  
　　去臘除夕南市永盛馬頭永安里某花衣莊主某甲因夜深遺火未及覺察延及床帳致被灼傷及其婦某氏並小孩一口當延西醫診視無如甲焦頭爛額傷勢頗重已於前晚斃命矣 
[英界火警]  
　　初三夜十點鐘福州路開明書店樓上不知因何遺火然及樓板幾肇焚如當經店中人取水灌救得卽熄滅然已焚去書籍不少浦頭聞之派包探王長桂往查未知如何辦理 
[捕換號衣]  
　　去臘南市馬路工程局總辦翁 
子文太守以局中所募華捕九十名號衣破舊禀請道憲袁海觀觀察籌欵製就新式號衣已於元旦一律更換矣 
[笞責警兵]  
　　昨日有警察兵王貴等兩人見小東門内益慶橋設有賭攤卽向索取規費詎開賭者爲道轅護勇恃有護符靳而不與因之兩相爭閙事爲縣主汪大令所聞立傳警察兵兩名到縣王等同供小的等阻止賭博不敢强索賭規大令判各笞二百板枷號小東門示衆 
[賭禁重申]  
　　南市各街自新春以來賭攤林 
立昨日警察總巡朱森庭明府以年節已逡三日重申禁令特於午前親帶勇役密往各處稽　查如有違者一律拘案懲辦○十六鋪巡防北局委員陳仲賢二尹亦派勇役至十六鋪橋迤南一帶將各賭徒悉行驅逐以安良民 
[英美公廨紀事]  
　　前者黃金成控張榮榮糾人强刼寡姪媳黃山氏等情前經讞員黃司馬訊明判將張收押攺過局旋由董事陳悅庭陳元龍李明山等聯名禀請保釋司馬准之已於去臘二十八日交保開釋矣○老閙捕房捕頭以英商盧清源被陳三姐騙去珍珠金剔牙等物避匿城内禀請司馬移提訊辦司馬卽商知上海縣將陳三姐提押候訊○七百三十四號華捕解送誘拐小孩之沈孫氏至廨請究司馬著交官媒看管聽候訊明懲辦○前日三百十九號華捕送瘋婦錢全氏到廨請爲安插値日差禀知司馬著人送至棲流所留養○三百十四號華捕送迷路男孩阿毛至廨請爲安插値日差禀知司馬著交差看管聽候出示招人認領 
[上海縣署瑣案]  
　　高阿元控帮同沈六葉持刀戳傷多處之流氓毛小百葉拘解縣署汪大令硏訊之下毛供高阿元常糾小的等至伊家賭博沈輸錢六百餘交高逼令當夜結還以致口角爭毆小的解勸而散在後高被何人戳傷小的實不知情大令判責一百板交的保開釋○胡成三控徐文甫陸子亭不還借欵亦經大令提訊胡供徐於前年借小的寡姊洋銀五十元由陸担保今到期不還求向究追徐供雖欠胡姊洋銀五十元去歲已將友人抵洋五元之田單一紙轉抵伊姊處乞鑒陸供大令以旣有田單作抵胡不應再行控告判掌頰五十下徐欠欵著於正月十五日歸還○縣署廚役夥黃明芝乘内 
 
 

Page 10

 
 
署宴客之時竊取皮褂時表當卽查獲起贓由縣主汪大令飭發攺過局收押黃稱有妻于在滬久押必至餓斃大令憐其貧苦判令卽日帶妻回如皋縣原籍不准逼留違干嚴辦○去歲臘月二十八日縣主汪瑤庭大令提訊方贊棠控楊巨才欠銀一案方供小的在廣東開廣裕昌什貨店與上海楊巨才往來被欠銀二千一百五十兩查楊現在上海各彩票公司均有股本故意圖呑叩求嚴究楊供在廣東開店虧耗銀一萬餘兩無力措還須求寛限大令判楊責五百板釘鐐押追○沈管氏控沈俊卿呑没股本亦經汪大令提訊沈管氏供丈夫向不務正婦人傭工度日夫伯沈俊卿股開豆腐店共三股婦人出兩股托表兄張品山到店相助後張病故由夫伯一人經理今被將股呑没求追大令以所控頗不近情斥不准理○前日西門外巡防局羅二尹移送包阿毛李阿三范阿二一案到縣至晚縣主汪大令升堂提訊判令包枷號一月發西門外示衆李責三百板從寛交保范傷飭令自行醫治 
[英界捕房事]  
　　前日後馬路亁記弄源吉錢莊被竊金四開七百五十枚計値銀一萬五千兩由莊主據情投報捕房捕頭派包探何阿春往查當以莊中人葛連生形跡可疑向之盤詰並起出原贓若干枚帶入捕房止少金四開三十枚捕頭着押候送公堂禀請讞員黄耀宿司馬訊辦○偷兒張金生掩人浙江路陸根生家行竊錫燭臺等物携之而逸適爲包探王長桂所見拘入捕房捕頭著押候解送公堂請究○三百六十三號華捕巡至漢口路見日本人某甲酗酒逞兇拘入捕房捕頭著押至酒醒時釋去○銀匠楊嚴如仿造楊慶和牌號僞銀飾向人求售適爲包探陳金標察破拘入捕房捕頭著押候解送公堂請辦 
[美界捕房事]  
　　前晚蕩婦王宋氏投捕房訴稱僑居新記浜路第三百五十三號門牌屋內與西人某甲私識已閱四月今忽乘醉持鎗入室欲向轟擊爲此駭極特來訴明請爲查辦捕頭卽令某西包探往查時甲已去祗獲手鎗處帶回再核○昨日賃居百老匯路某西客棧內之俄羅斯人某甲不知因犯何事由駐滬俄總領事出票發交提籃橋畔捕房捕頭卽派八十一號西捕將甲拘獲解請訊究○昨日西華德路新盛米店主某甲以執事人沈子江與其弟子洪串竊洋銀四百餘元逃逸無蹝投訴捕房請爲查緝捕頭允之○昨日午前整容匠胡梅庭至天潼路裕記肉莊購肉因與店夥孫輝章讑價不合致相扭毆胡忿不能平突用鐵器擊破孫之頭顱血流如注旋扭赴捕房聲訴捕頭見孫受傷屬實令送同仁醫院求治胡押候解送公堂案請讞員黃司馬訊辦 
[法租界捕房]  
　　東洋車夫某甲以銅洋混用與俄兵爲同業某乙所見欲向甲分肥不允以致互相口角扭入捕房捕頭以甲乙均非善類命一并禁押捕房一宵從寛開釋○昨日有年約十五六歲之某姓子闖入新租界某西人住宅內將桌上所設糕餅肆行大嚼又將盆藏於身畔挾之而出爲西人所見當卽拘入捕房捕頭命押候堂期解請訊究懲 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
詞附片陳明伏乞聖鑒謹奏奉硃批吏部知道欽此 
[貴州巡撫曹奏爲查該員徐曾祀年壯才明鄢交琳才具明敏均堪留省補用片十一日]  
　　曹鴻勛片再前准部咨奏定章程道府州縣無論何項勞績保歸候補人員以到省之日起詳加試看扣限一年期滿出具考語奏明分别繁簡補用等因歴經遵辦在案兹查試用通判徐曾祀試用知縣鄢交琳均到省一年期滿應行昭章甄别據署藩可袁開第臬司全楙績造册詳請會核具奏前來臣查該員徐曾祀年壯才明鄢交琳才具明敏均堪留省補用除册咨送部科外謹會同署雲貴總督臣丁振鐸合詞附片陳明伏乞聖鑒謹奏奉硃批吏部知道欽此 
[廣西巡撫李奏爲兼理主簿集圑禦匪陣亡慘烈懇恩勅部從優議卹摺十一日]  
　　頭品頂戴廣西巡撫臣李經羲跪奏爲兼理主簿集團禦匪陣亡慘烈懇恩敕部從優議卹恭摺仰祈聖鑒事竊本年八月初間游匪由梅寨竄至三防地方經署督臣岑春煊電奏在案維時兼理三防主簿古桐保甫經到任倉猝集團堵禦力竭陣亡身受多傷被匪割落頭顱死事情形甚爲慘烈據該縣府禀由藩臬兩司查明詳請奏卹前來相應仰懇天恩飭部將兼理三防主簿試用按司獄古桐保從優議卹以慰忠魂理合會同署兩廣總督臣岑春煊恭摺具奏伏乞皇太后皇上聖鑒訓示謹奏奉硃批著照所請該部知道欽此 
[陜西巡撫升奏爲壽婦年逾百齡懇恩旌表以恊壽徵而彰人瑞摺十一日]  
　　頭品頂戴尙書銜陜西巡無奴才升允跪奏爲壽婦年逾百齡懇恩旌表以恊壽徵而彰人瑞恭摺仰祈聖鑒事竊據署布政使樊增祥詳轉據渭南縣知縣張世英詳稱該縣西坊曲里壽婦李趙氏係已故處士趙文海之女民人李獻文之妻今同知銜李映松之母生於嘉慶八年十二月二十二日至今光緖三十年實年一百零二歲幼嫻姆訓長順坤貞翁姑有孝婦之稱鄉里興宜家之誦相夫教子家道日昌救患憐貧賢名益播今者孫曾繞膝杖履歡顔旣壽而康獲福孔厚蓋本母儀無忝亦由聖化之隆取具鄰右各結及事實清册並加具印結由府申司詳請具奏懇恩旌表等情前來奴才伏查本年恭逢皇太后七旬萬壽恩詔內開軍民至百歲者題明給予建坊銀兩今該壽婦李趙氏距生嘉慶八年現已一百二歲年邁斯頤德昭淑愼當聖母萬壽無疆之歲見盛世五朝以上之人逢迭次普天同慶之庥尤壽宇從來未有之瑞編之盛典可作無量佛觀考以休徵不啻老人星見且特霑乎浩蕩用顯示乎嘉祥合無仰懇天恩俯准勅部旌表給予建坊銀兩以恊壽徵而彰人瑞除册結咨送部科查照外理合遵章攺題爲奏謹會同陜甘督臣崧蕃恭摺具陳伏乞皇太后皇上聖鑒訓示謹奏奉硃批著照所請禮部知道欽此 
[署理江西巡撫夏奏爲江省百貨米榖一律攺辦統稅並裁併各卡更定名目摺十一日]  
　　頭品頂戴新授陜西巡撫署理江西巡撫臣夏旹跪奏爲江省百貨米榖一律攺辦統稅並裁併各卡更定名目恭摺具陳仰祈聖鑒事竊紺籌款之法莫善於裕課而不病商釐金攺辦統稅創行於江西肇端於光緖二十七年時歴三歲幾費經營未臻賅僃蓋因統稅一事益於公便於商而最不利於中飽是以事前則阻撓者多事後則怨謗者衆臣蒞任以後督同局員極力維持悉心籌畫將各項貨物續攺總稅並添設攺設統稅各局口卡經臣於本年八月間奏咨在案惟內地零星百貨仍循護騐向章米榖一項到處銷售各卡尤多勒補半入私囊屢戒不悛相沿成習非將成法變通無由剗除煩苛杜絶積弊且一卡之中或收統稅或收釐金辦法叅差亦不足以昭畫一節經臣督飭局員查照統稅章程酌量更攺於九月初一日將米穀攺辦統稅又於十月初一日將百貨攺辦統稅並將牙釐總局攺爲稅務總局各釐卡攺爲統稅分局分口以正名實凡貨物指銷四卡以外在第一局口報完全稅十分不再重徵若僅過兩局口祇完半稅五分儻逾指銷之處再過第三局口續完五分散艙裝載之貨如米榖等類並將艙口深寛長尺寸註明稅照以杜取巧其先攺統稅之中植瓷器夏布土靛紙張糖酒各項均有專章及白土麻石等項原定包稅悉仍其舊以免紛更至各卡比較田額一經化散爲整卽徵數多寡不同應俟試辦數月再行核定又將城外兼辦之生米卡三曲灘兼辦之住局卡先行裁撤其各局口仍俟試辦數月視何處收數較少何處無關扼要再行妥議裁併以飾糜費而歸簡要現在全省統稅一律辦定中途無需索留難之苦故不减稅而商旅知恩員司絶營私弊之方故不加稅而收數自裕兩月以來已著成效據辦理稅務總局布政使周浩等具詳請奏前來臣覆覈無異除飭該司道隨事考求始終罔懈毋使再滋流弊並俟酌定應行裁併各局口彚案開具清單咨送户部查核外謹會同兩江督臣周馥恭摺具奏伏乞皇太后皇上聖鑒訓示謹奏奉硃批户部知道欽此 
[陜西巡撫升奏爲遵旨裁併糧道謹將剔除積弊設司試辦情形摺十一日]  
　　頭品頂戴尙書銜陜西巡撫奴才升允跪奏爲遵旨裁併糧道謹將剔除積弊設司試辦情形恭摺縷陳仰祈聖鑒事竊奴才前奏裁官節費一摺請將陜西督糧道一缺裁歸藩司並聲明自明年爲始所有進項作爲練兵的欵仰蒙兪准在案當經行司議詳去後兹據署布政使樊增祥詳請設局試辦擬定章程前來奴才詳加考核於興利除弊之故頗見端倪而利弊之關則尤莫如紅單房之書吏與包糧之鋪户奴才前奏所請再加釐剔嚴絶中飽之弊者正謂此也查從前道倉收本色有利收折色有利放本色有利買已發未領之糧票以抵本色而困以加收折色又有利收本色之利曰斗口曰土糧曰樣糧放本色之利曰支餘收折色之利隨時定價卽包斗口等項在內此皆升斗較量牌價分明人人見之人人知之者獨至收買糧票則旗丁持票向包糧鋪說價包糧鋪達之紅單房紅單房達之管倉幕委幕委然後達之糧署逐層遞轉逐層遞剝買者賣者兩不相謀往往旗兵買賣每斗僅得價百餘文而糧署買票則實出二百餘文此實從前奸蠧窟穴之所藏而正以後籌欵取攜之所在不先從此著手則缺裁而弊猶存利 
 
 

Page 16

 
 
於何有第曰除弊而已則弊飽而利亦盡欵將安出方今籌欵維艱而此項票價牌價斗口土糧支餘旗民又相安已久但使和盤托出悉敷歸公則前日之利皆弊今日之弊皆利同一事也入之私則爲弊歸之公則爲利然不先去作弊之人則仍無以防利源以益今設局之始司事需人而紅單實收等房則斷斷不可不裁收買糧票利之所在亦旗丁之所便其勢不可以去而從前之包糧鋪則斷斷不可獨用現已將各房名目一律撤去另行招考清書以司書算並委廉幹之員設官糧鋪二所由局按時示價收買旗丁糧票以免從前層隔層削之弊至有公正商鋪遵章與旗丁交往者亦聽其便如此則蠧吏無所售其欺奸商無所壟其利而化私爲公之欵始有所歸以後旗兵賣票每斗可以多獲百數十文不等此外花户口糧有進單旗籖擡斛及財神廟經費等項名目破碎繁苛重爲民病今皆一併裁免以後百姓完糧每斗可以少出十餘文不止從前兩倉房書班斗約逾千人今皆加裁汰通計所定各章剔弊竇裕餉源則利在公家去壅隔歸實在則利在旗兵汰冗役浮收則利在糧鋪奴才復與司局隨時察酌如有未盡事宜再行變通以期盡善此奴才奏裁糧道以後開局試辦之情形也至此項進欵解作兵餉業經奏准自明年爲始而道缺已開應於該道父卸之日卽行接辦計至年終尙有三有此三月中之進欵除補足本年報効四萬外如有餘欵擬留作本省興辦要政之用緣糧道每年報効係按糧勻攤今年該道任內只攤銀一萬餘兩下餘之數應田秋糧攤補而本年秋糧必不能於年內掃數今擬無論年內收糧多寡須將報効銀數劃至年終補足又開局之初一切費用較爲繁多此外縱有贏餘必非鉅數以之留歸外銷於公帑無損而於地方要政有裨合併聲明所有裁併糧道設局試辦緣由是否有當除將章程咨部外謹繕摺具陳伏乞皇太后皇上聖鑒訓示謹奏奉硃批該部知道欽此 
[翰林院侍讀學士伊奏爲駐防大員貪婪侵蝕勒賄賣缺據實糾參摺十一日]  
凡講起居注官翰林院侍讀學士奴才伊克坦跪奏爲駐防大員貪婪侵蝕勒賄賣缺劣跡昭著衆怨沸騰據實糾叅恭摺仰祈聖鑒事竊維時事多艱朝廷宵旰焦勞無時不以練兵爲重誠以居今之日非練兵無以自强也各省統兵大員清廉認眞者固不乏人而貪黷廢弛者亦復不少如奴才所聞靑州副都統噶魯岱尤其甚者也該副都統賦性貪鄙目不識丁前由阿爾楚喀副都統被叅開缺於光緖二十五年冬簡放靑州副都統天恩高厚俾與自新乃到任以來罔知愧奮惟利是圖以門丁萬成爲爪牙以郭什哈鳳全爲心腹賣缺扣餉勒賄詐贜種種劣跡請縷晣陳之查靑州駐防額兵一千四百六十名餉祇八成丁口逾萬不敷養贍困苦異常前於二十五年經山東撫臣每月籌撥銀二千兩以資添練新軍共練馬步隊七百五十名口分已屬無幾而該副都統假名添補旂幟號衣雇募長夫每月扣銀二百七十餘兩自立軍迄今五年扣銀一萬五千餘兩盡入私囊其實並無長夫卽修補旗衣仍由兵餉攤扣至該署中日用月費亦無不取給於公欵而每月仍勒索靑州知府漕規銀五十兩至前任知府馮汝騤抗不交納始免此例該駐防設官四十八員遇有缺出擇其家計殷實者勒賄若干兩計缺索價大言不諱從則授以應升之缺違則卽予叅革强迫之下均不敢不竭力輸納亦無不因之傾家破産故人皆以升官爲莫大之禍該防營共千餘家僅有二三十户稍有積蓄尙稱殷實亦闔營頼以通融挹注維持窮乏者也今竟爲其羅掘殆盡至有挖地三尺之謠及至無缺可賣遂設法擠缺以盈貪　佐領毓和俸壽多智驍騎校賽沙圖瑪祿堪均有軍功未至衰病竟傳諭勒令告休否卽奏叅該佐領等茹痛具呈而毓和賽沙圖瑪祿堪均以氣忿身亡聞者傷之又諭令佐領喜來壽廣榮智各納賄五百兩以保其官而喜來等以無因詐贓未卽獻納於是揑詞先後奏叅革職毫無劣跡罔不稱寃前後擠出佐領六缺遞遺防禦六缺並驍騎校八缺勒賣得賄已及萬金甚至前鋒領催馬甲各缺遇有家計稍足者亦無不勒賄數百金並不挑選卽行傳補該副都統之勒賄詐贜皆由門丁萬成郭什哈鳳全爲之設謀搜羅串通過付鳳全係一姦險小人由前鋒校初接該副都統到任遂見信用肆其虎狼之心遂其搏噬之願淫凶殘毒無惡不作廂黃旗已战景森之繼妻郭羅氏夫亡守志已逾數年撫前妻子女相倚爲命而鳳全慕其少艾威令筆帖式霖貴强爲說合該氏之伯防禦伊翰怵於權勢遂奪其志母子慘離人皆哀慟以職官娶再醮婦已屬無恥有玷官箴矧復威脅强合尤堪痛恨而平日受其魚肉殘害者更不知凡幾矣該副都統寵任有加竟由前鋒校屢升至佐領並保加三品銜其弟鳳俊著名匪類亦由兵丁而升至防禦門丁萬成更名李澍銘資其多金報捐藍翎府經歴銜復因練兵成軍案內保以府經歴不輪雙單月歸部選用是皆酬其勒賄詐贜之功也該副都統每年廉俸不過千有餘兩在任不及五年積銀已逾六萬設非納賄扣餉何由至此鉅數聞每千兩裝一木箱手自標封環列臥室貪鄙情態亦復可嗤其揀選官缺也不論技藝不分賢愚惟賄是索以致膺選者率皆乳臭之子庸鄙之夫資淺行污不孚衆望兵丁積忿視官若仇靑州地近膠澳路當鐵道洋務交涉彈壓鎮撫胥關緊要似此貪劣之員聽其謬膺閫寄勢必釀成巨患不止廢弛營伍已也至該副都統勒賄賣缺確有証據者叧繕清單恭呈御覧擬請飭下山東巡撫遴派妥員認眞查辦或刑訊門丁萬成佐領鳳全並証以被叅佐領喜來等不難合盤托出贜私畢露勿稍徇隱從嚴懲處以儆貪邪而肅營伍奴才訪聞較確謹據實糾叅是否有當恭摺具陳伏乞皇太后皇上聖鑒訓示謹奏伊克坦單謹將該副都統　魯岱勒賄賣缺各欵繕列清單恭呈御覧謹開驍騎校嘉勛經前任副都統錫光揀選以防禦擬陪引見記名例應遇缺坐補及出缺後該副都統以索賄不遂揑詞咨部將記名註銷並擬革其驍騎校該員不得已變産納賄二百兩並皮衣數件字畫二軸嗣防禦缺出復揀選擬正雲騎尉林增素行不孝該副都統曾將該員摘去頂戴咨部記過未幾該員納賄八百兩卽於記過期內以防禦揀選擬陪然後咨部開復補行送引以上三欵均有案可稽恊領增林之次子景忠由驍騎校升防禦又升佐領三子景恕由餘兵越步甲傅補馬甲又補前鋒前鋒校而升驍騎校未幾又升防禦四子景憲由馬甲補前鋒又補前鋒校前後共勒賄三千餘兩恊領德恒之子晉良由驍騎校升防禦又升佐領其孫述培由步甲越馬甲傅補前鋒又補前鋒校而升驍騎校前後共勒賄三千餘兩卓異記名恊領斌秀補缺時勒賄八百兩其子蒲昌年僅十餘歲由閒散越餘兵步甲傅補馬甲又越前鋒傳補前鋒小旗勒賄六百兩 
 
