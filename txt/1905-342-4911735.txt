# 1905 - 342 - 4911735

 

Page 1

 
 
[論東京留學生抵制取締事]  
　　近日在日本東京留學生日政府特定取締留學生規則侵我國權全體罷學决議歸國讀其公啓日本之侮辱中國學生者可謂已甚欲尊國體而振士氣誠不可不於此力爭矣雖然記者竊有所疑焉查東歷十一月二日文部省所頒省令十五條玩其詞意爲對於公立私立各學校關於清國人入學之事而設是其取締之規則乃取締各學校之規則而不可卽指爲取締留學生之規則也東歷十二月四日大阪朝日新聞載有一事曰學 
 
 
 

Page 2

 
 
校類似之取締以市内有營學校類似之業而等於欺詐者故發布關於私立學校取締之府令然則文部省所頒之令其亦爲取締各學校而防其濫設可知故其第十三條曰各學校如有違背此規則及成績不良等事文部大臣卽可取消其選定此規則之對於各學校而言卽此可證矣今乃卽指爲取締清國留學生規則此其不可解者一也 
　　卽謂第九條中有在其寄宿舍及其監督之下宿屋以便取締云云繹其語意乃便於學校之取締學生初非文部省能直接以取締學生也夫取締二字旣有約束之意則學校之約束學生固其應有之權本年東京各報載日本中學校學生多在外行止失檢成以應嚴重取締爲言日本學校中職員有專主生徒取締者是則取締二字並非專以施之清韓學生入人之國入人之學堂服從其法律而受其約束固分所當然之事今乃曰取締留學生之法爲全球萬國所無視取締二字與非法之束縳無異此其不可解者二也 
　　第九第十兩條在留學生誠有不便之處然亦不過此規則中之一部分耳而主張全體反對之人則謂中國之留學生不應受日本特别之取締無論其規則之寛大與否均爲辱國體之事而不可忍受夫所惡乎特别之取締者爲其侵害自由耳今若如全體反對者之意見則文部省此次所頒之規則卽無此二條亦斷不能服從一若文部省關於清國留學生之事不容有一令之發布也者然則日本人之無賴者設立學校以詐欺中國留學生而取其財文部省對於此等學校亦將以牽涉清國留學生之故而不能爲特别之取締此豈留學之利呼不爭其不便之端而全體反對之此其不可解者三也 
　　且畱學生今日之所爭者爲日政府之侵害我自由也是則自由者固最可寳貴而不容人之破壞蹂躙也明矣今聞此次停學之舉出於脅迫者旣不少而主張和平辦法之議者幾爲反對者用武毆辱且又有欲懲處反對散課者罪名之說夫對於文部省此規則之解釋各人之見解容有異同卽商議對付之方法亦各有其自主之權今乃有如此用强脅迫之舉動方訾議外人之侵害自由而同國之人亦有侵害人自由之舉動此其不可解者四也 
　　留學生之繋於我國前途至重且大此人所共知今一萬八千人同時退學預備歸國釀成大决裂之事致昔日各處志士極力運動内地所派送之學生盡半途而廢學此識大不幸之事而記者所感喟不已者也今爲日本計若果請我國之振興欲聯袂而支東亞之危局乎則似此大傷两國感情之事亦不可不改此規則以慰我國士人之心而爲我國前途計則亦望留學生之稍安母躁再與磋磨以圖其改良苟無侵奪自由大有不便之處未始不可忍受之母徒逞一時壯往之意氣而阻塞自後輸入文明之新機也 
彚錄閧閙公堂後商議對付情形 
[（其一）滬道照會英總領催請懲辦行兇捕頭]  
　　爲照會事公共租界會審公堂陪審員德副領事曁西捕頭擾亂公堂一案迭經本道照請貴總領事暫停公堂並將該副領事曁西捕頭分别撤懲各在案迄已多日未准照復現經本道查得當日首先行兇之捕頭及帮兇之西捕頭號數合再别開清單備文照會卽希貴總領事迅卽按照本道先今來文分别撤懲俾此案早日了結萬勿再事稽延是爲至要須至照會者（顚） 
[（其二）滬道照會俄總領事催請送回女犯]  
　　爲照會事公廨改建之女班房落成以來所有應押女犯各國陪審西員均照定章辦理惟英陪審員德副領事擅將女犯徐王氏等强押西牢業經本道照請貴領袖總領事曁各國總領事卽將該犯等送回公廨照章收押在案查此次停止公堂皆因英德副領事違章强押女犯毆差侮官所致除另文請將該副領事曁該捕頭分别撤懲外合再備文照催卽希貴領袖總領事查照先今來文迅將徐王氏等刻日送回公廨以符定章而免紛擾須至照會者（顚） 
[（其三）闔埠紳商禀畱公廨委員]  
　　（前略）關司馬到任以來不畏疆禦遇事力爭上全國體下恤商艱百廢具興頌聲雷動幇審委員金大令雖奉差未久而熟諳外情允孚衆望凡我商民方額手相慶以爲地方可食乂安之福不意本月十二日竟因黎王氏一案捕房陡起衡突捕頭竟在公堂閧閙不特毆傷廨差並且辱及廨員商民聞之憤皆欲裂旋又聞兩廨嗣有因此辭差之說商民聞之更憂心如焚蓋廨員所以保衛商民者至周且摯爲羣情所愛戴今一聞辭差之信奔走駭告填巷寒衢皇皇然如有所失在廨員力持大體因有此辭差之舉動然爲民設想其何以堪日得職等謁見憲台於洋務局仰蒙温諭懃懇力任其難凡屬商民感淪肌髓惟廨員之去留關乎合埠之全局爲此合詞具禀籲乞憲思極意慰留不任其脫歷而去則商民幸甚地方幸甚抑職等更有進者自公堂閧閙以來合埠商民有髮皆指傳單滿街羣情洶洶恐釀大變廨員素得民心或可解散萬一倘竟辭差而去則衆心更憤誠恐一發莫收於交涉界上激成非常之事端則不但非地方之福亦且貽國家之憂職等私心惴惴竊深杞慮想我憲台愛民如子實能極力保全俾廨員得安其位以順輿情而維大局合埠商民不勝惶悚待命之至（望） 
[（其四）嘉定紳商禀請江督畧情]  
　　嘉定學務總董廖世經學會會長黄世祚商會總理周世恒曁學務董事各學堂校長敎員管理員學會商會全體會員等具禀江督略謂此次關丞金令務持大體不畏强禦屬實空前罕見之員設因此次事件致有更動恐自此以往非但租界華民必將益遭慘虐卽内地官吏亦將以媚外爲保全祿位之要訣後患何堪設想禀請俯察輿情承認關丞金令爲保全國權華民愛戴之員並咨飭江海關道迅速照會各國領事申明德爲門不知會審公堂章程並照會捕房將滋事捕頭巡捕行兇者查明分别斥革治以應得之罪云（望） 
[（其五）潮州會館之大會議]  
　　昨午後一點　洋行街潮州會館邀集各帮各業到會集議並請公忠演說會戈　雲嚴承業劉人傑 
 
 

Page 3

 
 
諸君登臺演說到者約四千餘人宣明開會宗旨六條（一）此次集議因英副領事嗾捕閧閙公堂並西捕毆及華官打傷差役之事（二）黎黄氏係粤東宦婦無端遭此不白實關我粤全部（三）租界中華人産業甚多以後工部局議事須由華人公舉二三人參議地方治安事宜（四）須將英副領事德爲門撤任另調熟諳條約之人接辦並將西捕革退治以應得之罪（五）租界體面華人遇有細故不得拉辫且西捕不得用木棍打人（六）中西包探如無確實案據不得任意拘人以杜誣指要索且嗣後會審事宜須照向章華人歸華官訊理並將男女西牢撤去至其演說之詞則謂此次公堂閧閙毆辱官長實爲從來未有之恥關司馬金大令以力爭主權反受此辱官爲民之父母譬如父母受辱人子安能坐視現在最要之端不外錢業不與銀行往來輪船則共坐招商局華船以發其端如西人再不允辦吾同胞惟有萬衆一心共謀遷避云（居） 
[（其六）商業求進會定期集議]  
　　商業求進會因英副領事德爲門嗾捕辱官大動公憤定於二十一日両時在四明公所籌議實行對付辦法（外） 
[（其七）玉業集議紀略]  
　　十八日兩時玉業中人在老北門内侯家浜玉器公所集議到者千餘人先由魏君松園報告宗旨次由聶履之戈朋雲劉人傑嚴承業林放卿吳大初等相繼演說大旨謂英副領事擅違約章嗾使西捕毆辱華官野蠻舉動我國民必有以抵制之（外） 
[（其八）關讞員嗣整頓女押所]  
　　前日美副領事安立德君蒞公共公廨會同關司馬察看廨内新建之女押所昨日司馬飭傳官媒面諭嗣後有女犯押入不准需索違干嚴辦不貸並飭預雇老年僕婦三名專在所中服伺女犯似此舉動想西女牢之廢有望矣（解） 
[（其九）飭差照常傳提案犯]  
　　公共公廨自停訊後所有控案中 
傳提之犯俱暫停止昨日司馬始傳各差面諭如有應傳應提之案照常辦理並將傳提各票分别發出至領事處簽字（組） 
[滿約開十七次會議]  
　　十八日北京電云十六日所開第十六次會議初以爲最後之會議旣以起有不能决議之糾纏復於十七日開第十七次會議日本所開延長京義鐵道至奉天一欵中國雖有承認之說尙未决議所謂不能决議之糾纏想卽在此十六日後慶親王亦與會議十七日東京電云禮拜二（卽十六日）會議滿約時慶親王亦在會中國最後之決議可於禮拜三答覆小村男爵回國時將遊歷旅順靑泥涯等處譯字林報 
[韓國撤除駐華公使館]  
　　十八日北京電云北京韓國公使館已經撤除舉凡韓國在華之一切事務皆歸日本公使管理譯德文報 
[盛宣懷致外商两部電]  
（爲裁撤鐵路公司事） 
外部商部鈞鑒宣懷由漢抱病回滬京漢鐵路照面議應在京城設局辦理上海鐵路總公司請卽裁撤併歸唐侍郎督辦以一事權所有宣懷任内經手京漢工程報銷已在赶緊造報總公司關防一俟銷册完竣卽行隨案繳銷是否有當乞請代奏宣懷謹肅佳（劍） 
　　按本月十四日本報專電有外商兩部代盛奏撤銷上海鐵路總公司之說蓋卽據此電文也 
[粤督咨詢商部廣埔鐵路辦理情形廣東]  
　　廣埔鐵路張弼士京卿經營將及一年尙未開辦聞日昨粤督又咨行商部略謂黄埔至廣州只十餘里多與居民有密切之關係鐵軌所經之地是否與居民有碍未據該京卿繪送路線無從懸揣現已咨請將路線卽速繪送測勘後如無窒碍再行咨候核奪又向來輪船運貨由香港運至廣州者只在粤海關完稅如此路造成黄埔開作商塲將來運到之貨是否仍在海關完稅抑另設一關以便征収之處不得不預爲之計仍請大部酌奪（珠） 
[會奏接修新瀋鐵路北京]  
　　外商兩部現接奉天將軍趙次帥咨稱擬籌欵接修新民府至瀋陽鐵路遲恐他人覬觎又生交涉云云此聞事業已會奏矣（日） 
[安徽鐵路擬在租界内劃車站地蕪湖]  
　　總理安徽鐵路李伯行京卿日前曾會商駐蕪英領事孫德雅君擬在租界内劃地若干俾作鐵路車站之用聞英領事須禀請駐京欽使核示遵行（孔） 
[政府商議開辦鐵路債票北京]  
　　聞日昨政府王大臣議商現在各省紛紛禀請自修鐵路原爲保固利權起見惟因籌欵不易未能速行開辦擬設招募鐵路債票准令士農工商買票入股每股以四百元爲一票常年按四釐行息如路修竣開車得有餘利另給花紅似此集欵較易路可早成利權不致外溢惟某大臣以爲此票若統全國而論誠恐散漫無稽若劃出省分必多寡不齊故尙未定議云（火） 
[外部咨復晋省礦産不能廢約自辦山西]  
　　山西礦産爲福公司占奪主權疊經晋撫力爭並由全省士紳電請外商兩部廢約自辦等情已紀前報兹聞晋撫已接到外部咨復謂廢約自辦萬做不到務望切實開導勿生枝節云云聞全省士紳得此消息大動公憤云（珠） 
[貴州京官集議自辦黔礦北京]  
　　貴州京官許學士澤新等集議黔省僻處西南隅礦産富甲腹地大半落法商之手若再延宕不能自辦則黔省礦權勢必盡失現擬遞呈設一黔礦務公司所有礦産查明自行籌欵開辦以保利權（閏） 
[晉省爭回礦産商部已咨請外部核奪山西]  
　　山西礦産前經晉撫據本省士紳禀請集股廢約自辦電達商部昨又由該省士紳渠本翹等公呈商部大致謂福公司有違定章全省礦産應由本省自辦迫請廢約收回利權云云聞商部已據情咨請外務部核奪矣（稱） 
 
 

Page 4

 
 
三誌日本留學生抵制取締事 
[停課之理由]  
　　東函云停課之風潮其始由一種遊蕩學生借居下宿似學非學今日在此校明日又在彼校出入之間頗極自由若明年實行取締此種學生大爲不便於是借第九條取締二字之意哄動宏文學生卽口停課宏文學生又哄動經緯法政鐵道早稻田警察各校學生陸續停課（望） 
　　按此函與他信微有出入姑照有聞必錄之例以告閱者 
[各學生開會集議]  
　　十一月二日文部省令發布後留學生各省府開特别會各學校開校友會提議大致有三（一）主全體反對此規則（一）主駁第九條校外取締要求修改（一）主全不反對其結果以多數者力主停學和平派爲其所迫遂亦不得不退學云（适） 
[武備學生並不停課]  
　　成城學生函云振武學校現仍照常上課蓋以武備各學受轄於陸軍省與文部省令無絲毫之干涉且陸軍例凡學生停課卽當退學故均不贊成停課之議（望） 
[警察保護中國使館]  
　　東函云此間自停課後中國留學生會館各省幹事復開大會會館牆壁上貼紙有籌議目前辦法者有設想决裂後辦法者有毁罵楊公使嗾使者匿名揭帖不一而足日本警察署恐有暴動聞於初十日午後已派警察多名分駐清國公使館盡力保護（望） 
[湘省學界風潮長沙]  
　　湘省中路師範學堂其附屬之小學堂歷係另派監督各有自主之權現因小學堂敎習多係本師範學堂之畢業生其中有一二敎員與小學生意見不合致受小學生之窘該敎員遂要求師範學堂出爲干預欲開去小學生某某之缺於是各學生益加忿恨指摘該敎員之短互相演說該敎員無地自容乃一面告退一面要求師範生羣起攻訐並專責小學堂監督向某謂其主使擬就公啟一紙極意痛詆向某旋經明德高等實業等學堂監督出爲調停事將寢矣忽又大起風潮蓋因公啟發出後而小學堂學生亦復擬一公啓並附錄意見書一餘則亦將該敎員痛詆並謂師範生不應侵其權限現在两處公啓闔省喧傳其間均有已甚之詞嗣後更覺結怨愈深兩不相下其師範學生公啟後並附載小學生致敎習公信一函其詞曰某某兩先生同鑒先生前日已於廖先生處辭行今仍住妙高峯妙高峯者昔爲書院今則學堂矣妙高峯之學堂卽生等之學堂望先生勿仍視爲書院藉以棲身曹先生曾敎修身一科想亦自知也自重自愛是所望於兩先生云云此信不知果否出自小學生然其結怨之深已可想見未識將來如何了結也（初） 
[江蘇學會開會三誌]  
　　十九日下午爲江蘇學會開會之第四期當塲推舉普通部幹事吳馨夏清貽二人專門部幹事翁順孫董瑞椿二人庶務部書記員沈同芳陸基二人又會計員龔傑蘇木炎二人又招待員軍毓昌高人俊二人舉畢卽提議學務（一）旅寕常州府支會代表金鑑明提議學額事（二）江甯府屬提議江南學務處事（望） 
[滬𡩋鐵路研究會定期開會]  
　　新閘路江蘇紳商所設之滬甯鐵路研究會現聞各議員定期本月二十二三兩日開會集議要事（見） 
[道縣赴淞迎謁出洋考察政治大臣]  
　　滬道袁觀察縣尊汪大令昨日午後乘坐鈞和兵輪赴淞迎謁出洋考察政治之端戴二大臣（近） 
[呈送攷察出洋政治大臣之各隨員護照]  
　　　欽派出洋考察政治各大臣之隨員人等共有五十餘人應需各國護照由滬道袁觀察備就并分向駐滬各領事商請簽字後於昨日親至淞口呈送（近） 
[日巡洋艦定期下水]  
　　十七日東京電云日本巡洋艦築波號現已定於十二月初一日在香港下水前往試騐皇太子已回東京譯字林報 
[日本對於英新内閣部之感情]  
　　十七日東京電云國民新報載稱白納門君組織之新内閣部及就職各員皆異常適當愛德華格蘭君之任外部大臣尤爲相稱英國今後之外交政策當可一新眉目云譯字林報 
[英首相對於無業黨之意見]  
　　十八日倫敦電云英國無業黨之代表員曾謁見首相白納門君頗蒙優待惟白納門君之意須與同僚妥議後方可答覆約翰勃痕君亦表同情 
[韓撤駐各國公使館]  
　　十八日東京電云韓皇已下諭旨命將駐各國之公使館一律撤除譯字林報 
[茶行倒閉]  
　　十八日倫敦路透電云俄國莫斯科最大之茶行已有兩家倒閉蓋經濟界竭蹶之影響也譯字林報 
[俄國之地位]  
　　十八日倫敦路透電云俄國新舊兩黨現正相持不下隈得首相已决意拒絶平民選舉權哥薩克兵隊則合全力以抵禦最劇烈之革命舉動譯字林報 
[英德商約决議展限]  
　　十八日倫敦電云德國議院已决議與英國將商約展限譯字林報 
[德國停派挪威公使]  
　　十八日柏林電云數日前德國所派之挪威公使司多勃爾君將不往挪京革利斯第阿挪 
[列强對於土國之舉動]  
　　十八日柏林電云列强對於馬基頓財政問題刻已異常平和毫無困難之狀譯德文報 
[美女公子結婚]  
　　十九日倫敦路透電云美總統羅斯福之女公子將與尼古勒郎威斯君結婚（按尼古勒郎威斯君爲美議院議員前女公子遊歷遠東時曾與參贊塔夫君同行）譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[清查礦産表式廣東]  
　　粤省日前接到商部來咨清釐礦産請飭各省選派專員設局援照江督奏案辦法咨送來粤岑督接准部咨已札委池令仲祐辦理并咨請商部加劄作爲查礦議員并將前發表式札發該令酌帶熟諳礦務工師周歷各屬會同地方官切實探勘已開未開各礦逐一詳註報候核明咨部核辦兹將表式抄列産礦州縣距城里數山名官地民地礦質礦塲大小運道遠近上等中等下等（冬） 
[雲南鐵路招工通融辦法示諭廣東]  
　　日昨粤督憲岑出示曉諭云照得雲南鐵路公司上年來粤招工經本部堂與廣州口法領事官訂立章程合同派員設局開辦嗣因訪聞該公司違背合同定章虐待華工情形極爲可憫又經飭行裁局停招並照會法領事官電飭該公司將赴滇工入全數資遣回粤及將原訂章程合同作廢曁電咨雲南督部堂確查保護在案查此事本部堂原因粤民生計艱難出外作工未始非一謀生之道是以訂立章程合同乃該公司於所訂章程合同未能實行又以未經派員前往駐工監察保護致令赴滇工人異常受虐每一念及良用憫然現准雲南督部堂丁電開迭據駐滇法領事照稱滇越鐵路需工甚急懇與廣州口法領事議訂妥章設廠招募派送來滇公司亦願約束洋工恪守定章不蹈前弊並據洋務委員禀准廣州口法領事官一再面商以公司自知前次招工辦理不善情願改良另訂妥善條欵招往工人請先派員查詢有無仰勒並請由粤派員赴滇駐紥工所就近查察委員薪費房舍由公司應備請准予開禁等由是該公司旣知前次招工辦理不善並有改良之議果能照依現稱各節逐一辦到使駐工委員能實行其保護監察之力不至如前苛待未嘗不可量予通融惟此事爲民生利害所關應卽先行出示曉諭自出示之日起限一月内無論何人准將該公司前次如何苛待現應如何改良粤民有無情願前往工作均可隨時赴轅禀陳或逕達商務局總商會轉禀倘逾限無人具禀則爾民必有願往工作可知屇時再與法領事官妥議開辦但未弛禁以前倘有棍徒藉招工爲名私行騙往一經查出定行嚴拿從重治罪决不姑寛合行出示曉諭仰闔省民人一體遵照（張） 
[蘇撫陸春帥奏蘇省設立督練公所情形摺]  
　　奏爲蘇省遵照練兵處新章設立督練公所謹將辦理情形恭摺具陳仰祈聖鑒事竊前承准練兵處咨行奏定陸軍新章内開各省新軍凡練及一協以上者應於省會設立督練公所一處愼選諳練兵學人員分任兵備參謀敎練以總理軍政等因准此臣本年三月間蒞任後當將蘇省挑練常備新軍兩標編成步隊一協於整頓營務案内業經彚摺具奏嗣以就地征兵與江寗劃分區域擬變通辦理曁分别招募遣撤各情形復經奏明在案臣竊維練兵之道立法爲先將不知法是謂無將兵不守法是謂無兵欲議改制非有整齊劃一之紀律不足以新耳目非有提綱挈領之辦法不足以振精神伏查蘇省現經編練步隊一協自應遵照新立一軍政總匯之處以專責成爰擇定臣署東偏設立督練公所臣躬自督率並以定章所委人員均須愼選兵學諳練事理精詳者分任其責苟非熟悉營務及曾經出洋人員不足以資勝任因特委署按察使遇缺題奏道朱之榛爲兵備處總辦已革開復原銜江蘇候補道楊慕璿爲敎練處總辦候補道劉體乾爲參謀處總辦嗣該道丁憂一時遴選無人以奏調江蘇補用道林丙修暫行代辦此外提調文案各員不拘資格總以練習新法曉暢戎機者分别委用其原設之營務處卽行裁撤開辦以來所有新軍及蘇防原有各營統歸經理復由臣督同該道等將一切軍制營規戰術操法均查照新章切實整頓並彚訂章程六則頒行遵守以爲全省軍政之表率唯是練兵難練兵於蘇省爲尤難風氣柔弱民不尙武就地征募甚難合格一也武備學界程度尙淺敎員缺乏莫資訓練二也展拓營舍購備器械用費浩繁帑項支絀三也有此三難而臣又愧不知兵以視同省江寗之規模尙難步武蓋地勢物力有所不同也臣唯有彈竭血誠激勵將士曉之以忠義結之以恩信嚴之以賞罰勉期爲國家養一日之兵收一日之效至於簡練軍實討除積弊爲督練公所之專責臣尤當隨時督率認眞籌辦以冀仰副朝廷整軍經武之至意所有蘇省遵照新章開辦　　公所情形理合奏報立案除將議訂章程咨送練兵處捕部外謹恭摺具陳伏乞皇太后皇上聖鑒訓示再蘇省督練公所係於六月初一日開辦因籌議一切章程未定奏報稍稽合併陳明謹奏（榮） 
[委署縣篆揚州]  
　　署江寗藩司譚方伯以甘泉縣知縣白承頤署事期滿應卽飭令現署儀徵縣正任甘泉縣周懋謙回任供職遞遺儀徵縣缺查有試用知縣舒霈堪以派委署理籌情已詳奉院憲分札遵照矣（榮） 
[蒯觀察請補淮揚道蘇州]  
　　江蘇淮揚海道兼按察使銜徐樹鈞禀請修墓開缺現經署江督周玉帥會同江北提督劉延帥蘇撫陸春帥遴選候補道蒯光興堪以請補業經專摺具奏矣（榮） 
[奉賢縣撤省酌委署理蘇州]  
　　松江奉賢縣知縣陳大令其壽現經上憲撤省遺缺由藩憲濮方伯酌委大挑知縣王大令邦鼐署理已於十六日懸牌示知矣（首） 
[蘇省商務總會業已開辦蘇州]  
　　蘇州商務總會已定商部議員陸觀察樹藩爲督辦面以在籍紳士尤君先甲倪君思九爲總理已於本月十五日同詣撫轅禀知開辦矣（首） 
[滬江官事]  
　　江蘇候補知縣劉仲游明府鵬鷱前日由山東原籍來申住榮華棧昨早入城分詣道縣拜謁○西門巡查委員李二尹朝直昨赴道署禀請給假五天赴南匯縣公幹○候補道陳萬言觀察子麟昨日因公來申到道拜會（近） 
[漢口移抄警察章程]  
　　漢口租界會審公所委員兼辦警察事宜之明府昨日移文至申請總工程局抄錄警察章程正　判官孫明府卽飭書吏詳細抄送（欣） 
[道憲訊判購車糾轕案堂斷照錄]  
　　公一發記馬車行主江咸坤延開達律師赴上海道上控法商沙咪購車轇轕經袁觀察會同法總領事於上月二十七日在洋務局集訊所有供詞已詳前報兹由道憲發出堂諭照錄如下查此案要據爲該車行所立之保單保用一年在保期内修理不取修費今已逾期二月而沙咪仍貢令修理不給修費藉口舊料改新退車還銀復據蒂魯律師當堂聲稱購車未及數月旋卽損壞送去修理並不田心含糊修理等語時在保單期内何以不雇人騐看責令退車還銀逮保單期滿多時方始倩人估騐藉口舊料改新責令修理擔任騐費無此情理查保一年期滿公一車行之擔認責任已畢義務已盡法公堂委員原斷退車還銀三百兩殊欠公道理應平反本公堂斷由江咸坤延開達律師上控得直法公廨原斷註銷此判（見） 
[移請開釋]  
　　鄉人周云卿與胡木林爭奪地基致周自縊身 
 
 

Page 10

 
 
死縣尊汪大令詣驗飭將胡姪掌保掌法交包探劉森堂拘入捕房解廨送縣讞員關司馬屢與英德副領事力爭未允在案昨大令移文英廨内稱此案已經訊結人証開釋請將胡掌保掌法就近提案省釋等因司馬立卽飭承照會德君轉飭楊樹浦捕房將两胡送廨開釋以免拖累（見） 
[輪船肇禍]  
　　前日午後有碼頭船一艘裝載火油至揚子路對浦被某長江輪船出口撞翻内有二人落水當由他船赶緊撈救未悉能救起否（古） 
[獄斃又見]  
　　昨日提籃橋西獄又斃押犯趙阿銀一名由管獄西人知照捕房飭傳地保查殮（古） 
[召認屍身]  
　　上月二十四日本邑二十七保南十二圖地保吳雨甫查得圖内倒有受傷無名男屍一具報縣騐明屬實嚴飭緝兇在案茲經縣主汪大令發出招認告示一道略謂該屍年約五十餘歲面赤無麻身穿蘭布棉襖白洋布褲子棉布套褲腰束白帶身貯物足穿白襪雙樑異樣鞋子各一屍傍遺有鐵絲燈一盞上書東海占郡馨香書屋八字如有親屬久出不歸於上開相符者准卽來案認領云（近） 
[上海縣案]  
　　趙士標控妻陳氏不守婦道前晚奉汪大令提訊趙供甬人在滬訓蒙髮妻陳氏在籍不服翁姑敎訓甚至姑死之日竟住母家未向近悉私來上海存身烟館爲此控究叩求斷離質之陳氏供素遭翁姑丈夫虐待被翁責逐無奈在外帮傭三次至滬尋夫未面今願相隨回甬大令判趙領妻完聚并諭以結髮夫婦官無斷離之律詎趙固求不已大令喝令退去赴原籍地方官衙門控審○寡婦沈陳氏向葉福堂贖房起釁纒訟一案昨奉大令復訊葉供沈姓將房賣於故父已閱四十餘載兼由小的轉抵潘姓今陳氏逕向潘姓加價私贖控奉斷令交單詎竟抗延不理近復築笆阻遏出路求究陳氏供已交潘姓贖價洋四百元另立一百元借票將一租摺作抵由陸姓石姓等經手過付未便交單大令斥氏抗斷蠻爭判掌頰一百下候再復訊○警察東局函解勒加工資聚衆把持之楊阿春到縣訊究楊供在某煤炭行爲出店近因各物昻貴各司商請行主增加工資已被行主已停歇實非小的起意大令判押候查明訊辦（近） 
[總工程局記案]  
　　李吉山石琴生前晚帶領女孩唐秀英在滬南新馬路行走巡士見其形跡可疑拘局請究李供湖南人在南門外陳公館爲庖丁秀英係公館内婢女被主人逐出小的憫其年幼故托友人石琴生送往浦東楊家渡曹姓留養實非誘拐石琴生供在滬軍營當勇餘與李同孫明府判將秀英留局飭丁往問情由李等交保候示○升泰煤炭店夥朱阿林禀在毛家弄碼頭起貨被羅間夫爭挑貨物被毆受傷求請控究陳二尹飭傳夫頭周福及扛夫楊阿三到來判令夫頭備香燭向該店服禮完案○大東門外祝其公所庖丁錢秀良向山東人王良寳買菜扭毆由巡士拘局孫明府以兩造均有不合判各責手心二十○周咸生沈關發互控拆梢竊羊一案昨日復訊陳二尹判周責手心二百下沈責一百下（欣） 
[法廨停訊]  
　　昨爲法公廨訊案之期緣讞員陳大令隨同道憲迎接出洋考政大臣不暇到堂咨照捕房停訊一期（居） 
[公共公廨晚堂案]  
　　婦人王章氏控羽士沈崑崙兇賴抵借洋一千元經關絗之司馬提訊屬實判押限理在案兹因逾限前晚奉司馬訊比沈求寛限措繳因判展限半月理楚如違嚴比○徐鎭宗投公共公廨控王獻之寄售絨緞被押擾累一案奉關司馬提訊之下判王押限五天繳洋四百二十八元在案前晚經襄讞金大令覆訊王仍一味求緩大令大加申飭著再限五天如數交銀違千嚴究（見） 
[英租界捕房事]  
　　昨報紀洋涇浜流氓將五百九十八號暗捕開槍轟傷手腕一則兹由捕房查得係陳姓醫生所爲因卽飭探邊槐洲至會審公廨出牌協差將陳提案訊辦○南京路一百十四號門牌内所豢之犬違章不用嘴套由捕訴知捕頭飭中西探往查屬實禀請公堂出單傳罰○住老垃圾橋南首德豐里之濮某前晚失竊衣飾甚多開單報捕請緝捕頭准之（見） 
[法租界捕房事]  
　　商務總會請提虧欠靛靑銀兩之鄭業紫東一名昨經包探提至捕房准予交保俟堂期解請陳大令移送商務局辦理○木作頭葉順發虧欠往來貨欵被控法廨昨亦提入捕房准　交保俟堂期解究（居） 
[美租界捕房事]  
　　周阿九竊怡和碼頭棧内紫銅由探沈阿岳拘押候辦○昨有四輪馬車一輛行至百老匯路馬忽驚躍撞壞陳阿寳東洋車及張阿富小車由捕將馬車扣入捕房捕頭命畱俟馬夫來領再核○五百五十六號捕巡至百老匯路見有無名勇屍一具馳報捕房飭傳地保棺殮（古） 
來函 
[振武宗社書記員報告]  
　　宜興楊芍漁來函（前畧）竊思專制政體權在上立憲政體權在下今中國方值專制立憲過渡時代似宜合上權下權而爲之其運動較易有進步前閱申報載台灣官烟章程妥當完美但須由督撫奏明開辦此權之發起於上者專制之善衛也今觀公等倡設社簡章剴切周至由鄉而縣而府廣勸同胞此權之發起於下者立憲之先聲也迺數月以來官烟章程未聞舉辦而我宗社則四方響應報告者已十餘次自足見立憲勝專制之明效僕臨風翹企願附賤名懇爲登册（餘畧）○城内鄒福康全家立誓永不吃烟並隨時勸導親友不吸○翁漁孫願終身不染並轉勸親友同結團體受厥害○海州權輿學堂王鴻藻函云僕少年曾罹此刦誓戒六年幸離苦海今願於板浦設立分社偕同志方白乾錢茂齋許半雲吳春台等演說廣勸○蘇州蔣蟠榛勸吳頌堯終身矢守不食鴉片並廣勸親友 
[上寳義務善會經收崇寳川南沿海水災急賑第十四批清單]  
　　金韻清助洋五十元薛錦雯助洋三十元顧衡煜懷靑堂阮古胥逸吏以上各助洋廿元延暉書屋劉安裕劉讓木劉若夢助葬局趙養志掌環處楊耿師愷安定壽記以上各助洋十元杜留名助洋八元公記杜垂靑米業公所以上助洋六元費世永孫谿逸士同善堂何汝記以上各助洋五元韓寳稼啓翼堂樹德堂朱王麟趾不留名韓孫抱和堂不留名楊以上各助洋四元徵本堂助洋三元杜蔭靑張壽椿顧楚材曹福庭莊友恭壽石居壽石記務本堂立本堂崇本堂承德堂承仁堂不留名景澄堂陸仲式古張映雪蕉隠軒載石軒松風書屋繆醉記以上各助洋二元修竹居不留名周詐功甫張伯賢不留名韓許餘蔭王椿記彭四房不留名朱汪棣華唐隆泰許蒲記張同泰藥號孫廣豐沈永隆張彝訓以上各助洋一元顧復記撥提端午中秋兩節婁邑孝亷閱卷修金助錢四十八千柯先生助大小舊衣十六件以上十一月初一日起十五日止共收英洋三伯六十三元足錢四十八千又大小舊衣十六件 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
