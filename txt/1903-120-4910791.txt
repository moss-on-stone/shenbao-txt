# 1903 - 120 - 4910791

 

Page 1

 
 
[九通全書告成并附送校勘記啓] [  圖書集成局白]  
　　本局用大號鉛字鑄印九通合書其皇朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛誤脱落之處正三通已據元明本校正付刊皇朝三通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁叧訂兩册隨書附送敝局所以不惜重貲延聘通儒碩彥經時歴日再三讐校者原因此書爲掌故淵藪稍有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者必能鑒及也區區苦心諸維誎察 
[美使康君函送教士聨會防訟釋疑說略]  
　　耶穌教始於猶太傳至西國推及天下傳之久信之衆國是人心因以日善此固中外所通知遐邇所共孚者也教會信士知此道有關於世事有關於敎化有關於人之生前歿後於是相率競傳此道邇來耶穌教各會在華傳道之人聨爲公會特以破隔膜塞弊竇也兹者與會諸人深以中國上下不甚明晣我等教士傳教一事與國家之關涉引爲已憂用特將宗旨明白條陳使衆週知庶可　人疑團而息嫌隙焉一耶穌基督卽救世之主亦卽教會獨一之元首也　其居世之日曾命弟子往普世勸萬民信福音遵天道泰西各國耶穌教會謹守此訓分遣教士傳道列國兼及中華教士之薪俸教會之創舉皆出自教衆捐輸非國家之所頒給會於國本非一事又焉有代理泰西政府之權耶二教會所謂福音者乃上帝命斯世之人懴悔前愆仰賴救主藉得救恩去不虔不義而安分守已卽泰西教士論道佈書皆體上帝好生之厚仁用以宣明救世之大道俾斯世斯人同登道岸而免淪汩至設學以陶淑弟子之性情知識施　以調理病人之疾痛疴癢亦無非藉助傳道之具耳三凡自鳴信耶穌基督而喜悅服從其訓誨者教會司教諸人攷其言論察其行止果係不相逕庭則聽其厠列教會與在教諸人彼此觀摩同得其益此耶穌教收人立會之大較也四奉教華人仍爲中國子民非惟不可抗逆官家禁令更宜恪守政府法度蓋耶蘇教會悉遵聖經之命行事故凡奉敎之人皆宜聽官長之命務爲馴良之民方不失奉教之旨卽各教士登壇宣論亦往往發明此意總之教士之於教友猶之師之於弟子非官之於庶民又烏得僣越官府之權　五各國與中國所立條約其中明言耶穌係勸人爲善之教華民願奉教者應聽其便不可因此菲薄其人而加苛虐况夫煌煌諭旨屢次曉示守土各官謂無論教民平民皆係我國赤子無容區别云云此等意見實爲公充觀此則聽訟之官於教民平民交涉案件自應遵奉條約諭旨秉公辦理務使兩得其平則彼此固可仇恨日消卽官府亦可轇轕漸稀矣六教士惟欲招誠信之人不願來假冒之人然不幸而有假冒者混跡其間或借勢以欺人或竊威以陵上存心詐僞好作詞讼我教會中人同以此等作爲深可摜斥痛恨切願白於海内凡遇此等不逞之徒不妨據實通知教會此教會所必不容納而袒庇者也七因以上諸端故擬教民平民涉訟之法一冀官府持平辦理也凡遇教民平民兩相齟齬訊官若克守法如山决不稍循情面略存姑息則兩造旣無屈可抱教會又何樂干人詞訟二嚴防教民挾勢也教士之借助華人必視其品行端方然後延充傳教等職且職守之外更不得少越邊幅妄用教會字樣然良莠不齊假西人之函　擅作威福者亦或有之所育有地方之責者遇此等事件務卽知會堂中西教士查明實在情由以杜欺詐而防亂萌也可八傳敎之要志在行眞理迪斯人歸上帝懷虔誠守本分遵公義至分外之事非所敢與聞也兹詳列各欵所以明告於諸君子者實欲釋猜忌化畛域俾教民平民中外上下相安無事同享太平是則教會中所厚望焉 
[宮門抄]  
　　三月二十四日刑部孝察院大理寺廂白旗値日無引見召見軍機皇上於明日穿行衣詣皇太后前請安隨從辦事召見後由舊宮乘轎至新宮等候跪接皇太后畢卽駐蹕宮中○二十五日工部鴻臚寺廂紅旗値日無引見卓公續假十日恩公請假十日順天府奏京師得雨一寸有餘召見軍機皇上於明日穿行衣詣皇太后前請安隨從辦事召見後由新宮乘轎進永定門正陽門大淸門至乾清宮下轎等候跪接皇太后還宮 
[無稽勿聽]  
　　德京柏林來電云外間喧傳中國廣西巡撫王芍帥請法人出師助剿一事蹟近讕言全無根據目下廣西各處匪徒已不甚猖狂所苦者饑　洊臻人民離散耳 
[紀西伯利亞近事]  
　　日本東京某日報云頃得黑龍江來信略謂邇者西伯利亞火車類皆滿載芻糧俄兵日夕往來絡繹不絶伊路苦之苦一帶更微集豫備後備諸軍以致人情洶洶謡言四起 
[紀營口近事]  
　　日本大阪某日報登中國天津來電云牛莊撤兵一事中國委員李君秉三迫令俄員卽日施行俄員諾之然尚遲遲未發一日駐營口之某俄員語各國外交官曰目下華官尚未來營人之延期勢實出於不得已耳嘻其眞善自飾非文過者哉 
[英使陳詞]  
　　寓京西友來電云華歴本月初四日英國駐京使臣命駕赴外務部謁見慶親王告以刻接本國朝廷電旨謂俄人若此要索我英當出全力以拒之 
[美使進言]  
　　日本大阪某日報云頃得中國京師來電悉某日美國駐京使臣謁見外務部領袖慶親王告以貴邦若允俄人所索利權則英人必求得長江要隘日本必展其權力於閩中又言俄人若獨占滿洲利權則我美必聨合英日二邦力爲之抗 
 
 

Page 2

 
 
[英求礦利]  
　　寓京西友來電云日來英國駐京使臣謁見中國外務部王大臣求准承築直浦鐵路外務部告以請俟咨行督辦路礦大臣盛杏蓀宮保然後施行所謂直浦鐵路者蓋欲由直隷以達浦口築路行駛火車也然前者福公司已得山右汴中開礦之權並擬接修支路兹若准英所請恐福公司陡失權利必致盡力爭持故先向宮保諮詢以定行止也 
[俄謀船利]  
　　日本大坂某日報登中國京師來電云此次俄人必列各欵向政府要求中有内河行駛俄船一事實違背各國公訂之約妨害所得利權窺俄人意中大約欲令遼河各船祗揭中俄二國之旗他國開施以限制也 
[廷議款俄]  
　　寓京西友來電云西歴四月二十九號卽華歴四月初三日皇太后召見樞臣諭以東三省爲祖宗發祥之地俄人所索萬難允從不若將西伯利亞附近外蒙古地方暫賃與俄開作通商之市并准於此開采諸礦以敦睦誼而免誅求外務部領袖慶親王大不以爲然堅欲與之抗拒皇上則深韙皇太后之意至王鹿二軍機刻尚游移兩可也 
[峻拒俄人]  
　　日本大阪某日報登中國京師來電云自英日二國駐京使臣勸令峻拒俄人之後外務部領袖慶親王倚爲奥援卽面語俄使曰貴國此次所求實無一事可以承諾言次若甚激烈者然俄使答以本大臣當申禀本國政府俟得訓令立卽備文照會以定從違然迄今尚未聞俄政府有何電訓也 
[電奏撤兵]  
　　京師來電云俄兵撤退之後奉天將軍增軍帥於四月初三日督兵數隊渡黑龍江而南接收俄國交還之地隨令兵士擇要駐紥以重邊防刻已由電告知政府矣 
[俄言難信]  
　　日本東京某日報云西歴四月二十六號駐紥旅順口之俄總督夫列幾其夫氏出示曉諭曰我俄占據盛京省之陸軍刻已全行撤退凡各國人民之寄居其地者此後皆得來往自如說者謂俄人平日慣用是言誘人此事殊難深信也 
[俄人逞辯]  
　　日本東京某日報登美京華盛頓來電云美國政府以俄人借滿洲撤兵之約列欵要求極欲與之抗拒西歴四月二十八號駐京美使已將此事公然宣言矣來電又云某日俄國駐美使臣卡其尼伯爵謁見美國執政大臣伊君言及我俄頃所要求者不過欲保護滿洲分所應得之權利耳别無他圖也嘻俄人眞善於分辯哉然旁人已如見其肺肝矣 
[俄人之言]  
　　日本大坂某日報登英京倫敦來電云俄人在聖彼得羅堡宣言於衆曰外間喧傳我俄向中國要求之事全無影響幾同海市蜃樓窺其意蓋恐列邦羣抱不平力與之抗以故爲此以懈其心實則列欵以要毫無疑義也 
[日求伐木]  
　　高麗漢城來電云某日日本駐高使臣林權助向高外部聲言曰鴨緑江邊伐木一事我日當與俄人利益均沾必兩國同一地方同得相等之權利始免嘖有煩言其意蓋欲高廷將曩與俄人所訂約章作爲罷論也 
[示息匪謠]  
　　揚州訪事人云近有匪徒專竊人家所奉木主並散布謠言謂有洋人收買鄉愚無識轉相傳述擾擾紛紛事爲府尊余石蓀太守所聞立卽出示查禁略謂揚郡城鄉近聞有種匪徒竊取民間木主又復串黨散布謠言云有洋人購買等語以致愚民將木主焚燬查該匪等造言惑衆無非欲激動衆怒俾與教堂爲難生釁彼等得以乘隙攘奪情事昭然顯而易見殊不各中外輯睦現已相安日久豈容匪徒造言煽惑致啓釁端除飭縣嚴密查拿外合亟出示諭禁爲此示仰諸色人等知悉須知木主係無用之物洋人斷不購買萬弗輕聽謠言自干咎戾切切特示 
[浙省官塲紀事]  
　　杭州訪事人云浙江錢塘縣學教諭葉雨亭廣文因病出缺府尊莊堅白太守札委本學訓導袁廣文兼攝篆務一面申詳藩司請卽委員接署○蕭山縣世襲騎都尉黄世職兼忠奉撫憲傳知於三月二十八日赴轅騐看以便發給咨文赴都引見○大挑知縣許大令善述奉藩憲札委紹興釐局收支差并由臬憲札委兼理該郡帮審事宜大令奉札後隨卽趨赴各轅叩謝擇吉四月初一日由省起程 
[鄂省官塲紀事]  
　　武昌訪事人云鄂省文高等學堂開學以來諸生之家况貧寒者以堂中膏奬俱無不免憂深内顧紛紛向監督干勝之太史辭退太史詢得其故諸令諸生少安毋躁隨據情商諸兼督端午帥請酌量頒給以示體恤午帥允之惟數之多寡刻尚未定也○兼督端午帥目擊鄂省各署刑幕往往於申韓之術不甚講求貿然膺上聘食厚俸用以襄理案牘有妨吏治民生爰擬一律傳至署中面加考試合式者給與文憑方准就館否則不准各地方官延聘是亦愼重詞訟之苦心也 
[京口官塲紀事]  
　　鎭江訪事人云長江水師提督定例半年巡閱上江半年巡閱下江月之初一日程從周軍門由安徽太平府秉節抵瓜洲校閱鎭標各營士卒翌日渡江至潤乘輿往文武各署拜會初三日簡閱三江營及江陰等處合操瀕行各防營員弁督令勇丁列隊江干鳴槍志敬○署常鎭通海道兼鎭江關監督郭月樓觀察於月之初一日乘招商局江裕輪船赴申江以便折赴姑蘇謁見江蘇巡撫恩藝棠中丞禀陳公務○駐防鎮郡之續備新湘前營管帶李協戎樹春前赴金陵公幹於月之初二日遄回 
[鄮山樵唱]  
　　寗波訪事人云○甬江各紙行認繳捐項後議定廠中來貨悉歸行中經售邇來各廠户往往逕向各紙鋪交易以致行中捐欵支絀萬分日前聨名投鄞縣署禀請示禁縣主黄菊友大令准之立卽出示署前大旨謂嗣後各廠無讑有無向紙鋪借貸銀錢槪不准將貨越售違者一經察出提案究懲○日前有羣盜匿跡鄞縣横溪被某汛弁查知飭勇拘獲三人押解來甬禀由呂道生軍門發交鄞縣釘鐐收禁以待訊懲○新任鄞縣周少軒大令將於日内抵寗接篆黄菊友大令以交卸在卽先令瀛眷乘江天輪船至滬折返湖北珂鄉○自去年鎭江禁米出口以來來源甚稀市價翔貴日前到有鎭江米若干雖爲數不多而價已稍貶矣 
[閩中小志]  
　　福州訪事人云閩浙總督許筠帥前爲御史李待御灼華所參奉旨解任因於上月二十二日部署行裝遄回珂里○某縣令偕某參軍下鄉辦捐勒派夫價多至千餘金民情洶洶竟將肩輿擊毁某令知衆怒難犯急偕參軍微琈繞道而回現已禀揭憲轅不知上憲如何辦理也 
[蒓鄉贅筆]  
　　松江訪事人云近日城中土棍充示魚内良懦無惡不爲華亭縣陳仲陶大令聞而惡之面諭各差役嗣後如遇若輩恣情索詐不論何事立卽扭解來案以憑盡法嚴懲翌日遂將著名稔惡之薙髪匠馬阿三拘押候訊○郡城華婁兩縣官紳前議就城南雲間書院添建齋舍攺設小學堂近由總董姚松泉比部聘定敎習某某諸君禀請陳屈兩大令出示招考凡民間聰俊子弟准開列姓名覓保送堂聽候擇期考試 
 
 

Page 3

 
 
[廉訪謁客]  
　　前湖北荊宜施道升任安徽臬司濮紫泉廉訪由漢口乘招商局江寛輪船來滬小駐曲租界錢江會館昨日午前命駕赴道營廳各署投　旣復至上海縣署縣主汪瑤庭大令飭丁擋駕聞廉訪勾留數日卽須赴皖履新 
[局員到差]  
　　新委本邑浦東唐橋鎭巡防局委員任二尹接奉札文即堫詣道轅謝委擇吉昨日到差　命駕至浦東保甲總巡局拜會總巡謝岳松明府 
[品蘭小志]  
　　昨爲本邑城隍廟豫園蘭花會第一日黄磁綺石供養國香婉轉紅心向人呈媚惜天公不做美未免遊人敗興而回耳 
[六續議設學堂]  
　　四選舉堂董並堂董中辦事人五名如有遺缺並可自行選補此係尚賢堂總辦李君佳白創議日總領事小田切君助成李君曰今我等公舉五十餘人爲尚賢堂本年議董並代中外列國議辦本堂一切事務多有列國聨合之情形此五十餘人大抵精明强幹夙存拯中國之心頗以中外交誼有益中國之宗旨爲然此外熱心助中國之十雖不能曰全無而余曾問一二執事洋行之西人願爲本堂議董否彼以不願對且云若華人樂從可以自建何必依我外人助成噫是楊氏爲我之流也今日公舉之議董皆如中國親友且有中國顯貴紳商亦與此責他日中外聨絡同樂昇平諸公居首功鴊講畢衆鼓掌鳴歡旣而小田切君曰尚賢堂議董情形李君已詳悉言之吾不敢再贅但我心樂甚有不已於言者蓋尚賢堂議董並非一國之人係合東西中外之俊傑聚成者尚賢堂旣得李君循得諸君其興也可拭目而待之言畢鼓掌如初會遂散今將堂中本年議董銜職錄下高約大臣呂尚書鏡宇商務大臣盛宮保杏蓀欽差大臣伍京卿秩庸江海關監督袁觀察海觀商務局總辦嚴觀察筱舫副辦周觀察電報局朱觀察寶奎愼裕華行朱觀察葆三招商局陳觀察輝廷怡和洋行代理人唐觀察少川瑞記洋行吳太守少卿絲業會館施觀察子英美總領事古君英總領不滿君德總領事納君洋總領事禮君比總領事徐君日總領事小田切君俄總領事賴君荷總領事亞君英按察司衛君英美工部局領袖貝君法工部局領袖賈君南洋商務參　官福君麥加利銀行總理史君老公茂洋行總理德君茂生洋行李君萬國公報主筆林君美國豐裕洋行可君聖公會主教郭君英大禮拜堂教士何君新天安堂教士答君二等總稅務司畢君稅務司哈君永壽保人險公司總理塔君耶松洋行畢君美國花旗銀行費君華美啓興公司卽粤漢鐵路總辦郭君美律師翟君字林報主筆立君英醫士百君日商三井洋行雅君郵船會社哈君華俄道勝銀行衛君老沙遜洋行總理莫君新沙遜洋行總理何君祥泰洋行德君德商禪臣洋行柏君裕興洋行茂君美最時洋行克君美孚洋行恒君公平洋行易君同孚洋行希君好時洋行賈君荷蘭銀行瓦君仁記洋行樂君兆豐洋行何君養和洋行尤君 
[賽馬二志]  
　　昨爲西人賽馬之第二日第一次十四馬共賽怡和洋行麥葛利格首到馬黑色衣紅色帽黑色第二次十八馬共賽祥茂代瑪禮遜打樣西人合首到馬白色衣帽皆黄色第三次十二馬共賽蜜司李代怡和首到馬白色衣帽皆黑色第四次六馬共賽小太興代蜜怀膀首到馬黑色衣帽皆湖色第五次十六馬共賽小架門代老孚生首到馬黑色衣帽皆紅色第六次十九馬共賽怡和某西人首到馬白色衣帽皆黑色第七次十一馬共賽小架門代老孚生首到馬黑色衣帽皆紅色第八次九馬共賽香港泊此首到馬黄色衣帽皆藍白二色第九次十一馬共賽禪臣洋行保險西人首到馬黑色衣紅白色帽紅色第十次十八馬共賽小架門代老字生首到馬黑色衣帽皆紅色 
[上海縣署瑣案]  
　　本城巡防西局委員某君送王阿大控顧德隆拐匿女兒一案至縣縣主汪瑤庭大令升堂研訊王供小的在治下開烟館女兒阿定年已十五三月二十一日傍晚五點鐘時顧來吸烟與女兒互談良久去後女兒忽出外一去不回顯係被拐求卽究追顧供小的由表兄邀至孫公館治疱王於去年領一婢女至瞿公館求售其時小的尚在瞿公館當差因係與王相識此後從未到過伊所開烟館昨日路遇無端被伊扭住索詐洋銀十元小的不依伊遂將衣褫去旋又扭局誣控叩乞鑒原大令飭將王掌頰五十下顧交人保去○馬裕生與賈福堂投縣互控大令訊究之下賈供前年小的與馬合買一駁船各出洋銀五十元隨由某客雇裝棉花十八包詎料係某紡紗廠所失之贓經廠中人查知禀控爛泥渡巡防局局員老爺提小的訊明判罰洋銀三十六元另出局費七十一元大半由保人張耀山墊付理應與馬合出乃馬反控小的别情叩求明鑒馬供小的與賈合置駁船小的出洋銀七十元伊祗出三十元另借去二十元旣而伊與某甲串竊棉花被控巡防局斷罰洋銀雖由張代墊而船尚被張扣留小的受虧殊甚尚求公斷大令飭各交人保出候提張訊核○前年浦東人陳煜堂被寗波杏生戳斃控經大令拘獲蘇全生林福福訊供不認收禁獄中日前續獲張金榮研訊之下供認帮兇前晚飭提復訊張供陳糾合寗波杏生到船聚賭因抽頭起釁以致互毆杏生突持鐵斧將陳砍斃恐小的出外聲揚勒令帮兇小的被逼無奈取洋刀戳陳之腿大令核與前堂所供無異諭令還禁聽候申詳上憲核定罪名並飭差上緊跴緝寗波杏生再延干比 
[獸戱翻新]  
　　札得利獸戱於本禮拜中添演華女走繩及馳馬拾物諸劇中西合演可謂大觀聞下禮拜卽須往别埠寄語滬濵人士幸勿交臂失之也 
[廬災求欵]  
　　謹啓者頃奉廬州放振之劉蘭階先生第三次函開前奉寸緘久邀公鑒昨接電示撥助寶銀一萬兩祗領之餘謹代災黎叩首以謝月初趙舜翁送到災册十餘萬户七十餘萬口卽分六路上鄉挨户清查以仰副諸公實事求是之至意所查之處十室九空鳩形鵠面之人相屬於道悉慘情形筆難盡述東南鄉在不查之列聞亦有餓斃者爲欵所限付之無可如何耳梁鄉向爲梁縣今隸合肥合之東北等鄉赤地數百里幅員寥闊查災之友只十一人萬不能及現添妥友五人帮查俾災黎得振早一日好一日也龔省吾太守趙舜臣大令辦事認眞除捐廉外復募鉅欵談及輙聲涙俱下現通盤算來上憲撥欵紳商捐項併所撥萬金只有四萬餘災區如此之廣災黎如此之多如何分布惟有叩求諸公大聲疾呼多方勸募多一文卽多救一命臨頴流涙不盡所言手此敬請德安 
附啓者廬州振務孔亟曾於本月初五日託義善源莊電匯寶銀六千兩今又解規元四千兩早已筋疲力盡而來函如斯情急爲唤奈何不得已謹求登報布告惟望各埠善士俯念飢黎被灾之慘待振之急速爲援手以拯垂斃孑遺不勝泥首盼禱之至上海仁濟善堂協振公所啓 
[澤覃敷]  
　　日前本館協振所承無名京氏以悔禍求福助來洋銀一百元又延源莊交來不孝子爲生母求冥福敬助山東振捐龍銀一百元竊惟求福之道不一端而以修德行仁爲最切良以同此施佈振濟則起人於溝壑解人之倒懸其功德實有數倍於此外各種善舉者故其之報應亦如桴鼓之神詩曰自求多福傳曰行道有福竊願爲二大善士額手頌之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　昨日滬南花衣街岳義茂粥店主某甲以糼子空被比鄰萬元鐘表店主毆傷赴十六鋪巡防南局控訴局員賈參軍　地甲妥爲調處○巡勇某甲查見林毛毛頭留劉海髪圈因卽拘送十六鋪巡防中局局員黄衡堂二尹訊究之下林稱小的自知不合願卽將髪剪去二尹著從寛釋出○十六鋪巡　中局委員衡堂二尹以境内時有民人被竊總緣緝捕不力所致因於昨日傳汛捕地甲至案各予笞責勒限三天務將各　破獲如延嚴比不貸 
[南市捕房紀事]  
　　前日南匯縣四圖地保龔禮元才至南市增祥馬頭途遇蟻棍龔阿妹飛步追拿被巡街捕拘至捕房捕頭詢悉情由令押候轉解馬路工程局禀請總辦翁子文太守核奪－－ 
[英美租界公堂瑣案]  
　　　　包探趙銀河解沈靜山到案禀稱此人冐他人之名至恒隆洪盛和盛等玉米鋪騙取米六石被鋪中人察出報由小的拿獲吊到原贓送請訊究沈俯首求恩襄讞委員魏蒓塢大令商之英總領事署繙譯官竇君判責五百板收禁西獄六個月米給恒隆等鋪夥分别具領○包探顧阿六解杜仁卿到案禀稱此人誘拐楊進章之妹三郎意圖價賣報由小的拿獲送請究懲楊供日前妹子被杜拐去四處尋緝蹤跡杳然近始由包控拘獲求恩給領大令判責杜五百板荷校二月楊妹給楊領去○包探倪順泉解孫紹炎到案禀稱此人在洪和茂茶棧執役乘間私取棧中貨物經棧主查悉報由小的拿獲送請究懲孫供小的貪利爲此自知不合現在胞兄及妹夫汪阿巧願爲小的清理叩求恩宥大令著交人保出赶緊理明違干咎戾○著名蟻棍沈德富前因犯案遞解回籍甫越二日又在上海遊行經包探王長桂查獲送案大令著押候查明於禮拜五訊辦○包探徐阿華解余巧生余先金余陳氏到案禀稱伊等三人前將葉永廷報失之圖章向葉求售報由小的拿獲詰知胡某所竊旣留存洋銀七百元暫行釋出兹由小的查得胡早被其母逐出無從訪拿特將余等解請訊核余供今奉訊明含寃得白求將所存之銀給領大令准之仍飭拿胡究辦○包探張全林解王長生到案禀稱此人行竊某洋人家銅片報由小的拿獲送請訊究大令判笞責三百板逐出租界○包探竇如海解　福生到案禀稱此人至鴇兒倪楊氏所開妓院作狹邪遊乘間竊取金約指一枚侃得洋銀九元有奇報由小的吊贓無著送請訊追大令著追賠洋銀十一元責手心三百下○包探方長華解錢阿全到案禀稱此人行竊江阿甫家衣物報由小的拿獲送請究懲大令判責三胆板荷校半朋然後逐出租界○包探徐榮珊解李桂生至案禀稱此人在新閘教授西語誆稱薦馬金祥充巡捕騙去洋銀八元叧索送捕頭禮物三元經馬覷破報由小的拿獲送案李俯首求恩大令判責三百板 
[法租界捕房瑣案]  
　　偷兒陳阿寳陳阿四行竊某姓家銀臂釧及衣服經包探解請讞員孫建臣大令訊明著將阿寳責五百板阿四開釋○積竊李阿三行竊某姓家珠皮袍等衣經包探解請大令訊明著枷號一個月期滿責釋○積竊陳阿二洪阿永行竊某姓家衣服水烟袋經包探解請大令訊明著將陳重責八百板送縣核辦洪責三百板○杭州人孫雪寳販運毛筍來滬偕友張某止宿小東門外潤裕魚行被張竊去行中洋銀六百元行主徐炳生遂將孫送案大令訊詰之下徐稱孫之家屬現浼同業出爲排解願賠洋銀四百五十元求恩銷案大令著　過堂核辦○汪茂生陳桂中等八人携帶手槍等物至吉祥街裕興小客棧求宿棧主報知捕房捕頭令包探解請大令訊供大令著一併移縣訊辦○前日錢正祥乘脚踏車至新拓租界中被衆流氓擁至陳涇廟肆行毆擊并攫去銀質對時表金戒指洋銀等物約共値一百餘元報經包探拘獲甲乙丙三人在身畔搜出利刃因命押候嚴拿同黨送請嚴辦 
[美租界捕房紀事]  
　　昨日西人某甲手携衣服等物雇坐江阿順所曳之東洋車至虹口某處臨去將衣服遺在車中後忽憶及投報捕房捕頭令包探陳洪德將江拘押聽候解送公堂禀請讞員張柄樞司馬懲辦○昨有衆小工在外虹口某馬頭貨棧中爭扛貨物互相兇毆某號巡街華捕見之一併拘入捕房捕頭令押候解送公堂禀請訊究○昨晨甬人林阿才在北蘇州路東張西望被某號巡街華捕拘入捕房捕頭詢知迷失歸途因卽　出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年三月二十六日京報全錄]  
　　宮門抄諭旨均錄正張○熱河都統錫奏考察屬吏據實叅劾摺○又奏調員差委留熱補用片○東撫周奏報銷黄河防汛經費銀數摺○又奏籌欸添建片石長堤並修理舊壩以利民生摺○又奏籌修缺口並整飭河員片○蘇撫恩奏爲知縣因病開缺片 
　　奴才錫良跪奏爲考察屬吏據實叅劾以肅官常恭摺仰祈聖鑒事竊查熱河地方吏治久廢民困日深若不除暴懲貪决無以挽救頽風推行庶政奴才到任後業經擇尤舉劾請旨分别勸懲在案竊維彰善癉惡樹之風聲但使攺過自新何忍苛責乃陷溺積習不知悛攺劣迹彰著寛典亦有時而窮兹查有試署平泉州知州陳賡颺恣意婪索罔恤民艱試署建昌縣知縣羅毓祥因循疲玩捕務廢弛郭家屯巡検王毓藩縱容門丁詐贜擾害據該管道府揭叅前來奴才覆核無異似此貪婪庸劣自未便稍事姑容貽爲民害相應請旨將試署平泉州知州陳賡颺卽行革職試署建昌縣知縣羅毓祥開缺咨回直隷叧補郭家屯巡檢王毓藩革職永不叙用以儆官邪而資整頓所遺州縣巡檢各缺應請照章扣留外補所在叅劾貪劣不職各員緣由是否有當理合恭摺具陳伏乞皇太后皇上聖鑒訓示謹奏奉硃批叧有旨欽此錫良片再前准部咨議覆前任督臣李鴻章條陳熱河變通同知州縣補缺章程内開准照順天差委之例由該都統於直隷曾任正途候補同知州縣人員内擇其熟悉口外情形者指明咨調差委到郡後果能講求吏治熟悉蒙民情形准其隨時奏留熱河補用等因准此奴才到任後因熱河吏治久欠講求以致盜賊横行生民塗炭亟須認眞整頓以解倒懸然非得有廉幹之員不足以共圖治理兹查有花翎同知銜候補知縣王志祥直隷州同候補知縣王維墉同知銜補缺後以直隷州知州在任候補候補知縣張文灝五品頂戴候補知縣何厚庠藍翎五品銜試用知縣鄭焯試用知縣洪子祁張兆棟藍翎五品頂戴候補知縣曹振循等八員均精明强幹熟悉口外地方情形經奴才咨調來熱委辦一切事宜均臻妥恊毫無貽誤自應奏請留熱補用俾收指臂之助除將各該員履歴咨送吏部查照外理合附片陳明伏乞聖鑒訓示謹奏奉硃批著照所請吏部知道欽此 
　　頭品頂戴兵部尚書銜山東巡撫臣周馥跪奏爲報銷光緒二十七年黄河防汛經費銀兩數目恭摺仰祈聖鑒事竊查山東黄河上中下三游自曹州府菏澤縣入境起至利津縣海口止兩岸隄堰各工袤延千有餘里汛漲修防極關緊要所有歴届撥用經費截至光緖二十六年止業已按年造册奏銷准部覆核在案兹據河防局司道具詳二十七年防汛經費額發司道各庫銀六十萬兩均經奏准如數撥解到局轉發支用該司道督同承辦工員詳細勾稽計是年上中下三游南北兩岸搶廂掃叚抛護碎石修蓋堡房需用一切工船管帶官薪水以及總分局委員鹽糧扣存减平湘平平餘等項應歸户部核銷銀一十八萬五百九十九兩三錢四分七釐一毫工部覈銷銀四十三萬五百三十一兩八錢五分二釐二毫共計銷銀六十一萬一千一百三十一兩一錢九分九釐三毫查收欵項下共收藩庫解到原撥銀四十七萬兩運庫除欠解到原撥銀三萬兩督糧解到原撥銀五萬兩臨清關解到原撥銀二萬兩兗沂道解到原撥銀一萬兩及二十七年支發河防各營弁勇口糧内扣出平餘銀一千六百八十二兩七錢五釐六毫統共收銀五十八萬一千六百八十一兩七錢五釐六毫内除撥還二十六年挪墊不敷銀二萬三千七百五十八兩七錢三分三釐五毫下餘不敷銀五萬三千二百七兩二錢二分七釐二毫運庫二十六七兩年共欠解到銀四萬五千兩業已由局設法籌墊支撥清楚應候部覆准再歸下屇防汛案内造報等情繕具收支總細各册出具印結呈請奏咨前來臣覆核册開收支各欵銀數均屬相符並無浮冐情弊除將册結分咨户工二部查照外所有報銷光緖二十七年防汛經费銀數緣由理合恭摺具奏伏乞皇太后皇上聖鑒勅部核銷施行謹奏奉硃批該部知道欽此 
頭品頂戴兵部尚書銜山東巡撫臣周馥跪奏爲運河戴村壩工關係緊要現在籌欵添建片石長堤並修理舊壩各工以通運首而利民生𢚈摺仰祈聖鑒事竊查山東運河自江南達於臨清歴爲南北轉輸要道自咸豐五年黄河穿運以來河北臨清運道堙廢惟黄河迤南自安山達於江南六百餘里尚通舟揖商民利便而其區紐則在戴村壩遏汶西趨由龍王廟南北分流方能有水行舟戴村壩多年失修上年夏間汶水大發將土隄全行冲决灰石各壩亦多損壞以致東平州被淹甚重濟寗州一帶運河乾涸商民大困臣前經察看情形知事機不可延緩因飭道員竇延馨權用草工先將該壩堵塞挽水入運暫濟舟行然後妥籌大修經久之法嗣復督飭各員屢加相度戴村壩土隄長二百七十二丈全行冲失正當汶水頂衝非全砌片石大隄不足以禦盛漲其舊有玲瓏滾水亂石三壩徒襲舊名實乃一大减水石壩長一百三十八丈水簸箕大半殘損應即加修接長帮寛以期穩固又舊有三合土灰壩一道長八十餘丈簸箕間叚冲壞亦應通加修補按照工料時價撙節估計共需銀十一萬數千兩一再細核難以减少現時庫欵支絀實難如數籌廢惟工關緊要若不迅速辦理轉瞬伏秋大漲汜濫無歸所失更大東平州民田屢年被淹不能不設法拯救濟寗州運河爲商賈命脉所繫現在振興商務敢不竭力圖維以扶商業臣惟有督飭司道挪湊各欵分别緩急次第辦理期以兩年竣事藉紓財力而救民生除飭兗沂道張蓮芬會同管理運工道員竇延馨核實購料興工並飭造估册咨部立案外合將添建戴村壩片石大隄並修理舊有灰石各壩緣由恭摺具陳伏乞皇太后皇上聖鑒訓示謹奏奉硃批著卽分别次第覈實辦理務期欸不虚糜欽此 
　　周馥片再查山東運河兩隄缺口查有四十餘處之多民田苦其被淹商船常患淺阻此河本爲漕運要道歴派專員管理地方官民不敢過問上年冬間曾飭兗沂道變通辦理凡有缺口處　飭地方官諭民堵築功僅得半而殘缺卑薄工叚長有三百餘里一時實難全行修培又運河有淤淺處應行疏濬又有應添閘座以資蓄洩現在勘估籌議辦法臣前已通查大槪若俱一律修理非四五萬金不能竣事現時實難籌措擬飭兗沂道張蓮芬等擇要分叚核估一面咨部立案一面卽在運河道庫歲收河銀太歴次裁節省俸工項下撙節支用分年次第辦理至運河敗壞至此固由經費維艱亦由河員泄沓不職歴來廳汛各官閒居濟甯州從不出門一步不知工叚險要在何處更不知河工修防爲何事虚糜俸餉實堪痛恨現經前河臣錫良及臣先後將汛閘各官酌量裁汰尚留廳汛各缺仍不免狃於積習罔知振作臣已嚴飭兗沂道等切實察看督率趨公倘實不堪造就卽行叅撤示懲以期稍挽頽風理合附片具奏伏乞聖鑒訓示謹奏奉硃批著照所請該部知道欽此 
恩壽片再據蘇州布政使陸元鼎江蘇按察使效曾會詳稱崑山縣知縣諸可寳浙江錢塘縣舉人由江蘇明保儘先卽補知縣准補崑山縣知縣於光緖二十一年十月初三日到任昭信股票案内獎叙同知在任候選兹於二十九年正月初七日在任因病開缺所遺崑山縣知縣選缺江蘇省現有應補人員應請扣留外補等情詳請具奏開缺前來奴才覆查無異除分咨部籍查照外理合附片具陳伏乞聖鑒勅部查照謹奏奉硃批吏部知道欽此 
 
