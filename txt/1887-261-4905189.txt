# 1887 - 261 - 4905189

 

Page 1

 
 
[開印　二十四史　九通　資治通鑒　五種記事本末　東華錄　預啓]  
　　本局所印圖書集成將卽竣工現擬印　二十四史　九通　資治通鑒　五種記事本末　東華錄　紙張則務取潔白墨則悉用上等與石印之墨一類視現印之圖書集成同一光亮字樣又新而且大校對將格外精細務使無一字無訛此種書印出行見士林中同聲讚歎視同拱璧至每書價值自當格外從廉且俟陸續出書時再行酌定藏書家如欲購求善本　少緩須臾必當有以報命也同特預爲布知　圖書集成印書局啓 
[新印曾文公正公書札出售] [  申報館啓]  
　　曾文公正勛業文章彪炳寰宇觥觥大集久付　梨本館前將向未刊出之家書一種印行海內鴻儒爭光先購致茲又經景賢書　覓得公之書札以新鋳鉛字印成中皆　名公距鄉之函或講戎　或闡理學或洋漕政或考鹺網要皆確切精詳原原本本而校對之心細印釘之工良尤爲有美畢臻眾目共賞計二十七卷部二千八百四十一首又續鈔六卷部二百九十二首現已告竣定於八月初四日出售每部分裝二十本價洋一元六角諸君子有先觀為快者至本埠申昌書畫室各書坊及外埠各申昌購取可也如欲躉購則請至本館帳房面議 
[更正佩文韵府悞頁按股外送告白] [  點石斎啓]  
　　本斎代晉記所印佩文韵府一書印成後查悉其中尚有未盡善處本斎不肯含糊了事諱過悞人因卽詳登報章情願自備貲斧復加校勘指錄悞處更正重印此早經布告四方君子者也先竭數月之力逐句逐字詳細　校計共得五十一頁○上平四頁○下平十二頁○上聲七頁○去聲十八頁○入聲十頁一律改印另訂一本隨書附送其原書　經取去著只須將十灰第一頁割下封寄長順晋號以為執照卽可问取從此書　　类較別本尤為精緻矣茲准於八月初十日竣工所望股友速問晋記取書無稍遲延幸甚此佈 
[續道異說]  
　　浙東可人謂種榆山人曰　聆中西醫學不同之說讜言宏論侃侃而談令人神爽於是若有所得撫然有間乃莞　　笑曰今乃知華醫之見笑於西醫也皆不學無術之徒若博雅仁術之君子西醫固未之見也然西醫治病亦有診脈一法豈診脈亦與華醫不同乎種榆山人曰治病旣不同診脈豈有同之之理乎中國之診脈細而微四國之診脈簡而約溯乎上古聖人之論脈也幽遠莫測精義入神深賴越人探其微妙啓其餘諸著爲八十一難名曰難經與內經相輔而行為千古診脈之準繩洎乎宋元以來復添七表八裡九道之脈共為二十有七脈然而脈象雖多約而言之不外浮沈遲數滑澁細大爲八要之總決也內經診脈常以平旦陰陽未動氣血未散欱食未進經脈未盛絡脈調勻氣血未亂故乃可診有過之脈切脈動靜而視精明察五色觀五臟有餘不足六臟強弱形之盛衰以此叅伍决死生之分萬物之外胃内以候脾上附上右外以候肺內以候胸中左外以候心內以候膻中前以候前後以候後上竟上者胸喉中事　下竟下者少腹腰股膝足中事也推而外之內而不外有心腹積也推而內之外而不內身有熱也推而上之上而不下腰足清也推而下之下而不上頭項痛也按之至骨脈氣少者腰背痛而身有痺也此內經診脈之法若夫天經地義陰陽變化之脉微妙難名無從捉摸故節而不錄茲擇其切於有病者而言之嘗觀古人診脈獨重氣口以氣口屬肺爲諸脈之眾會脈氣流行於十二經十二經之氣皆歸於肺肺位最告當受百脈朝會百脈有病氣口先知內經所謂氣口成寸以决死生者是也若夫西醫之診脈三指按下以時表較之法亦相通其譏華醫則云中土醫意分寸關尺以屬臟腑部位三指齊下竟作數樣脈理詎知脈形於血血源於心週身脉管流行貫通並無有專屬一經之理凡切脉一道不過辨其浮沈遲數寒熱虛實而已若庸醫診脈絕無望聞問切功夫妄謂據脈定症豈知手足頭頸皆有動脈而獨切手脈者何也蓋手脈之下有骨乘墊可以重抑輕按可以對面望問且伸縮便捷左宜右有取乎　診之便耳其實并無某脉見某症之理此華醫之篩詞也我西國醫院常將院中病死之人將刀割自寸口直至肩胛以及胸背腹膝足股之處以洗水機器將血洗盡用顯微鏡週身細視並無一脉專屬一經之理不知中國何所見而云然我西國之所見除五臟六腑之外惟有腦氣筋血眽管廻血管纏繞臟腑骨肉之間尚有微絲血管者目力不及見以顯微鏡照之見細密如網骨肉內外遍體皆然與血脉管廻血管兩尾相通屢　割視毫無錯誤豈似華醫之高談闊論絕無證據強分脉之二十有七著而爲書遺誤後人抑何故哉若必求部位以實之則腦舍元神竟無所屬是至要者猶有未備也此西醫諭脉之道似乎鑒鑒可據矣熟知有大謬不然者內經云不明十二經絡則開口動手便錯夫十二經絡爲臟腑之維繫臟腑有病經絡受之傳入絡脈者此傷風之重者也寒傷於管應得緊脉今偏見緩脉者此傷寒之輕者也諸如此類難以枚舉若不辯脉而概以常法施之能不蹈虛實實之禍乎今西醫之喻脉知其一不知其二祗知浮沈遲數以定寒熱虛實殊不知浮沈遲數之中大有虛實之分而寒熱之中亦有七情六氣之殊若不辨脉而概以常法施之能不傷人乎西醫之所謂　氣經血脈管廻血管微絲血管者卽中國之十二經十二絡之遺意也乃不曰經絡而曰血管者於是知中西醫學之不同也頃承明問聊敘大略　左請以質之兼知中西醫學者 
[鐵艦將來] ○中國在英國阿姆斯脫郎砲廠定造輕遠致遠兩鐵甲船業經工竣其下水情形早登前報茲聞西字報知此兩艦之砲位一切均已裝齊開出口外寄椗俟德國所造之兩鐵甲駛到後由朗提督一同帶駛來華大約七月初旬可以咨行英國之兩船內有英國向在水師營之武員數人相助爲理德國船中亦有德員數人其中國出洋學習水師事宜之學生亦卽附此鐵艦遄返也 
[電工述聞] ○香港西字報云有飛驟輪船船由英國言旋初一日抵港內裝六百里路之海電線須載至臺灣聞此線將由臺灣接至澎湖再由澎湖載至福州該輪船係中國專爲載運電線以及辦理電報工程而設船上有砲六尊其船可裝一千零三十三墩其機器則有一千一百匹馬力每點鐘可行十三个諾脱云 
 
 

Page 2

 
 
[報務新章] ○李爵相奏請變通章程以濟要需一摺戶部已議准三條例後○一翎枝酌域　嗣後三品以上捐花翎銀二千兩四五　捐花翎銀一千兩藍翎銀五百兩均以實銀上兑不再折減○一佐雜保舉補缺後報捐過班酌復舊制　嗣後凡保案已滿三年者按升階三班報捐未滿三年者加倍報捐均照海防例減二成上点一道員准捐二品頂戴　嗣後由原有三品銜道員捐加二品頂戴應捐銀五千四百兩如原無三品銜者照此數加倍報捐仍照海防例減二成上兑以上三條已於光緒十三年六月十五日奏准又有請將封銜貢 
監按海防例減二成之後再減二成並新班先卽道府准中簡統選此兩條均已議駁○又戶部奏准變通一條　凡前又籌餉例報捐或欠交各項銀兩或欠聲明底案被部駁扣已逾例限應行註銷之案今准其先照捐離任銀數減半報捐不再減二成謂之捐免註銷一面補交聲明仍子核准歸舊例選補此條竟使廢者復興實爲德政矣已於六月二十三日附片奏准　片稽附錄○戶部片奏再查光緒五年四月十三日臣部條奏常捐未盡事宜摺內陳明自開辦籌餉事例以來外省捐局獎案經部核覆除照准者不計外此外或經呈請扣獎或因短交銀兩或須聲明原案或須呈明出身凡一切駁案頭緒紛繁現在籌餉事例停止勒限清結以省案牘一切部駁之案自此次奉　旨之日爲始于子限三年由各該省陸續奏咨議覆或由捐生自行呈明呈交俾捐案得以清厘如成逾限卽行註銷等因通行遵照復於八九年間疉經臣部奏准展限各在案臣等查舊聞核駁之案凡依限呈明者均照准而一經逾限遂格於現辦章程致阻其進身之路在當　奏定註銷期限原爲籌餉議停截止　務起見現在海防事例開辦大捐捐生皆得以自效獨此舊例報捐之員因逾隄註銷捐案未免向隅且揆其報效之忱亦非所以示體恤然預期限之案若必一筆核准又與未經逾限者無所區分臣等共同商酌擬請稍爲變通凡舊例核駁者具是到部如在期限之外先令捐交逾限銀兩再照原捐之案核辦免其註銷此項人員仍歸入籌餉舊例班次選補如願歸入海防新例應令遵照海防章程報捐過班如此分別辦理亦不至與海防選補新章自碍所有逾限應交銀兩擬照例定捐離任銀兩核減五成上兑此項捐欸　專歸部庫兑收以免流弊如蒙　兪允俟　命下之日凡舊例捐案駁令聲明補交等項並應交免保舉免考試補監四成以及扣獎逾限應行註銷者呈明到部卽　　次新章辦理並將如何口算之處由　部詳　酌定通行各省曉　捐生一體遵照所有臣等酌擬舊例逾限　案令其捐交銀兩免子註銷緣由理合附片陳明伏乞　聖鑒謹奏光緒十三年六月二十三日奉　旨依議欽此 
[調防營] ○湘楚人之於金陵厥功偉矣而金陵人之報之也馨香祀其生爼豆享其死其意不可謂不厚然而旅居金陵者久矣報　蒂固視江南爲樂園而安士重遷加以二十年來卵翼之者無不以文止爲遺愛而不能忘於是官者幕者與營伍相鼎峙而營中人　至相什伯相千萬矣說者謂湘楚地瘠民貧家食不吉故必餬其口於四方智者勞心勇者勞力皆視江南爲利　無江南是無湘楚也勢使然也不料邇者會沅圃宫保傅諭各人早自爲計毋任失所卽於初二日電知江陰防營張軍門景春令其將所統淮軍十營拔隊前來卽日派差輪三艘去接初三日下午軍門已到想熊羆之士隨後當篥壘石頭城下城內自楊某枭示後三大營持槍列戟分叚宵巡保甲局飭更夫傳叫聲柝員役各徹夜犯風露以備非常緣楊供約於中秋前後伺便竊發故當局深恐隱伏莽於枕席之間不得不疎者密之逸者勞之非好事張皇也譬如人家雞鳴狗吠爲家主者能不動其扞掫謹其筦籥乎與其貽悔於事後何如弭患於機先是在默操勝算者 
[不辦報銷] ○戶部因查直隸開平煤礦其委員工役經費於何項開銷未據李傅相造冊報部乃咨傅相轉飭礦廠委員迅卽報部刻聞傅相咨覆到部據稱開平煤礦自開辦以來係招集股分而成其一切經費由該廠自行開銷至運往天津煤觔照稅則報稅於洋關亦不開銷經費以致未將開平煤礦動用經費報部耳 
[會議土藥事宜] ○總稅務司赫德君于今春曾飭各省稅務司訪察各地方七產烟土銷路情行現經各稅務司一律訪齊詳報赫君而赫君卽將所報情形轉達總署聞赫君照會內稱核計各省土藥銷路之暢旺較洋藥竟加至三倍有餘若總署仿照洋藥稅厘併徴新章辦法亦以每百斤土藥稅厘併徴銀一百一十兩則每年約可徴銀兩千萬兩有奇値此　國家庫儲支絀待餉孔殷之際若以土藥按洋藥辦法似乎大有裨益惟祈新總署斟酌等語刻聞總署堂官會同戶部堂官連　計議至能否興辦尚未有所聞也 
[稽查洋藥捐數] ○新總自奏定洋藥稅厘倂徴章程已于今年正月初九日爲開辦之始其經徴統歸各海關稅務司然自正月初九日起至七月初八日核計六個月聞赫君所報總署各稅務司徴收數目約銀一百七十萬金之譜而赫君曾於今春照會總署聲明稱查明洋藥運入中國箱數核計稅厘倂徴可徴銀八百餘萬兩兩按　下半年期內須徴四百萬兩以符所查之數又廣東省昔年洋藥厘金向歸商董包抽每年交官約銀一百萬兩上下聞總署查粵省稅務司所報之半年數目竟大相懸殊僅徴銀三十餘萬兩刻聞赫君頗以此事焦灼恐有負　國家倚任因令各稅務司詳細訪察推原其故蓋洋藥因稅厘倂徴其售價較昔增漲故各省吸食者大半改吸土藥且土藥有數省味似公班大土而售價亦廉此洋藥稅厘不能暢旺之實在情形也至如何整頓之處尚待續聞 
[東甌鎖記] ○近來溫郡時疫盛行而府署東公廨考棚前三牌坊等處路行倒斃者日繁有徒東獄廟十八花各首事按戶書捐以爲　請忠靖王出巡安之方之費聞擇於八月初五日辰時上殿請令十二夜戌時送　但歷年經辦人連日沾染時疫死者如招賢鄭等已有三人故此此舉行　神並設羅天大醮其事　行掣肘云○永嘉各鄉時疫流行惟永嘉　爲尤盛闔境之人議請本境城隍神出　以怯疫鬼詎意城隍甫出廟門而裝扮部下總管元帥卽爲時疫所傳染行未數武開路將軍亦爲疫病所困倒於是眾心惶懼遂請城隍神回廟連日傍晚時各家雙扉緊閉路上竟無一人行走○永嘉縣恩邑尊因見郡城內時疫日盛一日而南門大街各店鋪點心店混沌担未及二鼓卽行關閉停歇陰霧勢盛陽氣反爲所遏遂傳各處地保諭令各家門懸燈一盞以助陽光連日大街之上燈火輝煌無異繁星○永嘉縣恩邑尊接奉臬憲檄文訪拿訟師地棍前已等報茲聞恩邑尊於七月二十八日復飭跟班協同差役前往各處訪緝逃犯當被獲住張姓訟師一名地棍燕青一名立卽管押翼房以俟批　晉省並聞泰順縣亦於二十五日解到鐘姓訟師一名溫州府李太尊遂札莊委員一同管解赴省 
[皖省述新] ○安慶訪事人云亢旱多時由各大憲立蹭求雨距城十里内已曾溥降甘霖而省會之區依舊全無涓滴安慶府聯仙蘅太守筮期七月二十三日重複設壇城隍龍王各廟竭誠禱告並先期飭懷甯縣范映泉明府出示禁屠至二十五日下午六點鐘時始得甘霖　　說者咸謂太守至誠格天故得有求必應云○低窪之處被水成災扁阜則雨澤全無禾苗又皆枯槁聯仙蘅太守詳閱各屬所報惻然憫之稟請撫藩憲委員騐勘陳大中丞商之阿方伯卽檄委太守親詣災區杳閱太守於七月二十六日起程先從懷桐潛各邑次第至太宿望等處逐一稽查問民疾苦大約月餘始可　回云○七月二十九日爲撫標營齊游戎金鰲封翁八秩壽辰署中張燈懸綵演劇欸實文武印委各員次第衣冠拜祝○黃梅時節苦雨兼旬江潮日見增高以致沿江貿易之人紛紛遷避高阜近日江水漸次退去八尺有奇各項商民仍回原處矣 
[大令告假] ○新任上海縣裴浩亭大令之官眷尚在無錫前晚接到家報夫人因病逝世大令卽雇民船用小火船拖駛先至蘇省謁見三大憲擬請假一月並欲稟請于鴈臣司馬權理縣篆果得上憲允准當卽回無錫料理一切云 
 
 

Page 3

 
 
[定期起行] ○新任兩江總督管裕壽山制軍擇於本月十六日接任已列前報遂聞上海關道翼仰遞觀察定於十三日乘钧和兵船前往金陵恭賀任喜 
[押候集訓] ○昨報列頭緒全無一節由宋二尹庭訊劉　卿供四川人前年從夫來滬夫因病亡不得已在榮錦里開富貴堂有朱巧仙鐘月仙二妓並無帶元寶銀洋之孫姓客至孫姓是否改姓莫知其細然無元寶銀洋二尹問寍人施仁照是否與朱巧仙相識答稱是的尚被欠帳未經開銷鐘月仙供與同二尹謂爾開妓院有客來定須花錢竊盜元寶銀洋者孫蓮生也與爾等無干爾等不必抵賴如將來查明寶洋確在爾院中則干重辦矣劉鐘同稱實無此事二尹又命將施仁照帶案堅執　前並稱我非貧酬勞而報信因見孫年紀尚輕盜此鉅欸沈酣妓院恐致傷身二尹謂伊昧良心盜銀兩爾與伊素不相識如此討好乎試問爾究竟如何知道答稱十八日在妓院見孫初進妓院攀相好二十五日夜擺酒朱巧仙之女傭人呼之曰小老太婆者向朱冒見鐘月仙之客有元寶銀洋交與王定媽朱因向我說我卽往觀其人與申報告曰所載情形相符始爲見證致元寶銀洋的在劉處伊圖吞沒劉又稱捕房包探已到我家搜尋並無寶洋施又稱鐘月仙有無孫姓之客妓院有帳可查二尹謂兩造各執碍難定斷飭鐘交劉再着劉交保邀同朱巧仙王家嫣小老太婆等到案再行覆訊施仁照仍令交保旣無保人改爲管押再候質訊 
[馬夫免責] ○昨晨爲秋祭文昌帝君日期翼仰　觀察率屬致祭而提右營陳鈺卿叅戎办率守府城汛各員恭祭禮畢起行時營中馬夫不經心致馬匹將道憲之綠呢大轎踢破轎班將馬拉住謂　旣踢破回署難於交代城汛等倉皇無措後聞於道憲謂此乃適然之事豈足責耶馬夫隨揚長而去 
[局賭又見] ○金榮昌至英公堂稱在三馬路開裁縫店有胡陳二人來携有囑做衣服之單并交庒票洋銀據言有揚州某鹽商要辦旋卽邀我至復新園酒館又至九江里第二石　門妓院先　施少卿糾同賭博我却之又被逼迫令以錢之數目爲輸贏忽然指我輸洋九百五十五元如數交彼宋二尹問爾同至妓院賭錢如何帶有如許銀洋答稱伊等先交之票尚未到期後來續付期票二紙囑先措辦現洋暫墊我貪生理向非顧客湊借齊時伊等言同往購料在路遇人邀往酒館又邀到妓院後將期票向收　係假造之票無可收銀因此報捕包探願　六戴金實同稱金報捕房緝獲胡姓有陳希堂未獲胡庭芳供爲掮客友人陳姓於金相識邀同賭博施少卿等共贏金之銀洋三百七十元已經八　停還金之洋元先付過八十元並無定衣服用假票之事金又稱洋共五百餘元伊等掉停還洋三百七十元先收八十元然我皆借來之洋不能受虧務求照追二尹問爾於陳胡等素來相識否答稱均不相識二尹又問旣不相識如何與之同往酒館妓院答稱實因貪做生理以致被誘二尹謂是案情節支離飭將胡押候再訊 
[撞船判賠] ○前有怡和洋行之北籍輪船行至吳淞口外誤碰金駿發沙船一節金駿發延　文狀師北籍利請樂皮生狀師在英刑司署正刑司審判數堂於初八日斷結結審得此事咎在北籍利不應駛　太驟以至撞壞沙船判令北籍利賠償該沙船所失之數并訴訟費以示懲儆 
[失孩可疑] ○近日拐風之盛筆雖罄述月之初三日有友人劉君失去其子年已十六至今遍尋無著現登告曰於本報後有送到者不惜重酬或者合浦珠還則固劉氏之福也 
[慘遭水厄] ○本月初八日南市救生局見浦江中有浮屍一具並無小衣乃撈　浦灘召認嗣因無人認領經局中草草棺殮舁置義塚旁舁者行至大南門外城下天忽大雨遂将棺暫置城寓翌日有道署官親告諸壟仰　觀察　初八日同鄉人杜文光係從九職銜偕二人出外閒　及二人回杜獨不見聞救生局有屍安置浦灘某等遂前往察看確是杜屍必須重爲棺殮云云觀察札飭上海縣　浩亭大令於是日下午帶同刑仵人等詣屍場相騐仵作騐明喝報屍委係墜河身死並無別故大令離座親騐無訛遂命駕回署旋經道署官親將杜屍照從九例放殮暫厝寺中　俟帶回原籍 
[誣控應笞] ○昨報列裝傷覷破一節前晚原差提到被告陸金標裴浩亭大令升堂覆訊陳晨泰供稱小的實曾被　兇毆務求驗究陸供稱初四日小的雖與陳爭鬧並未肆毆有人爲之調停小的願向服禮陳不允卽投案下控告大令離座復驗陳實無傷痕遂斥其誣告之非喝笞一百板枷號一月陸叱令退出劉氏着具改過切結備查 
[英界公堂瑣案] ○管元陞控郭鐘林　騙江姓之洋千元其洋係管借給予江者解由宋二尹略訊之下飭将郭鐘林押候覆訊已列前報昨由捕房復將郭解案管又投案申訴前情郭堅稱並未騙洋二尹謂此案須江姓投質便可明白旋有郭之老母遞呈　詞咆哮公堂二尹大怒將稟擲還并飭攆逐使出　○寍人何小子稱曾娶孀婦江氏爲室由其叔公主婚立有婚書出洋五十元詎料今有江才福等認氏爲姊意圖訛詐是以報捕一併拘案婚書呈閱江才福江三福江阿林等同供江氏係同宗之妹嫁後喪夫私自來滬昨得尋見故向理論陳月卿供與伊亦親戚伊等吵鬧我曾勸解何江氏上堂供與何同宋二尹隨飭將江才福等暫押着何邀同主婚人到案再訊○包探王阿二稱王雲高有紫銅二百二十四塊寄存劉同和鋪內失竊十一塊報捕查緝有黃希仁報信知劉同和所用之車夫王樂記行竊爲特獲土認竊不諱問有七塊賣與許桂生得洋三十二元尚有四塊賣在南市又爲獲　並據王言黃亦用洋十元禁特一併解案王雲高劉同和各訴前情王樂記供竊紫銅十一塊先賣與許七塊後同黃至南市賣去四塊故被黃用洋十元黃供先被借洋一元後見有洋向索始知竊銅價賣事報知包探致被挾寃誣扳許桂生供王三次託我管銅我則另售與他作共得洋四十四元交與王祗三十七元我從中取利七元　不知竊臟未二尹隨飭将王樂記等押候覆訊○王正卿稱在小押鋪爲夥前天我出外時祗留學徒董兆元在店豈知業　裕持假金鐲一對押去洋六元半將假鐲交捕房由包探唐青山拘案該包探稟拘業後據言有袁陳氏令伊押洋惟交四元尚有二元半業　去又傳訊該氏一併到案業訴前情并稱爲裁縫匠現爲該氏縫衣收工洋二元半該氏供此鐲從門口買來不知是銅因付房租急迫將鐲交業押洋房租祇要四元餘洋交業未二尹謂偽物害人最是可惡或有一等人專造偽飾託人混押亦未可定本當徹究姑念是婦人來歷或亦受人之愚格外從寬不予深究着業與該氏繳洋六元半給還押鋪偽鐲存　○陳阿寶稱姚守臣持假銀荷花蓮蓬等扦共十二只來押錢察得用藥水烹銀的係銅質不肯受押反被辱駡交捕送案姚守臣供詞在銀匠店爲夥茲因急需將銀蓮蓬扦押錢被指爲銅質故與爭論捕頭稟已經估名偽飾宋二尹隨飭將姚守臣押候估明是否銅質再聽核辦○周家　稱川沙人現在虹口租張銀泉之房屋訓蒙餬口現遇中秋節收下諸生修金被同居人楊香蘭見財起意誣告我圖姦伊妻索詐洋十元先付七元四角尚要找洋二元六角我心不甘報捕拘案楊香蘭供爲外國漆臣借住張銀泉房屋同居者共有五家周先生訊蒙在廳上前夜十二點鐘回家時聞同居各人言獲賊豈知是訓蒙先生旋據妻袁氏言頃抱孩臥床忽有人闖進房中拉手急呼捉賊始得圍住見係先生問其非奸卽盜故向理論經人調停罰先生洋十元香燭　禮并在三官堂設請音一部先付七元四角詎被報捕拘案其妻袁氏供與同并稱抱孩臥床睡至朦朧之際忽有人拉手察得似訓蒙先生尚不敢據爲實惟呼捉賊及後獲住的係先生二尹問張銀泉在否張卽上堂稱開茶館有餘房租與各家 
 
 

Page 4

 
 
據友人尤雲卿言及有周家宰欲借我廳訓家蒙我亦有子言明讀書不收房租不付修金前夜先生鬧出此事來諸房客咸言不應招留歹人故意尤雲卿理說周願罰清音香燭欠找二元六角不付反報捕房尤供相同又　　置辦二尹怒曰眾供確鑿尚圖反誣乎喝令笞實周始下跪求恩二尹謂周之所以爲已可概見然楊香蘭罰周銀洋亦有非是楊答稱本欲報捕送案而眾人咸謂姑全廉恥認罰免事二尹隨着張銀泉給還周之鋪蓋驅趕逐出外諭楊不得再向找洋 
[徐鳳琴詞史爲余素識之姊妹行余賞其婉妙顏其所居曰桐韻閣天南遯叟爲之跋意琴室主爲之書因賦此以誌之] ○窈窕新妝出大家風流空自悵年華三千粉黛傷春日卅六鴛鴦映晚霞素女含情對尊酒青娥薄命怨琵琶不因桐韻留題句願作金鈴永護花[  晚霞生甫脱稿]  
[偕華館主觀劇三雅園戲成四絕句] ○嘈雜淫哇四座盈京華子弟　馳名誰知花月臺樓畔猶有承平雅頌聲　豔似夭桃靜似蘭紅氍毺上锦成團依稀秋雨秦淮夜隔着銀屏倚燭看　謂雛伶小金寶　風姿憔悴韻纏綿檀板聲中涕似連聞說江南花落盡不堪重遇李　年　有老伶工歌彈詞一折激楚蒼涼令人淚下　莫說富場一曲留假傳歡笑假悲憂　今偌大乾坤內多少衣冠顃沐猴[  申左夢畹生]  
[浙省撫轅抄] ○八月初一日前暑分縣史恩緯交卸回省稟到○初二日縣丞黃章牧稟知藩司委赴　郡差遣巡檢楊聲漸從九品刑廷慶俱由京騐者來省稟到稟安○初三日卸暑嚴州府惠稟知蒙恩給咨批　部稟安叩謝 
[蘇省撫轅抄] ○初六日候補縣吉稟知奉委東路總巡差縣丞王　稟知奉飭分甯差委卽眫赴金陵○初七日候補縣趙景熙稟辭奉委赴常昭內河厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[三海門禁] ○一三海各處門座外圍門外擬由總管內務府大臣酌　內務府三旗護軍營看　門內以及內堂各門擬請分派太監看守各項應差人員南海擬由西苑門出入北海擬由涉山門出入至各座門禁如有無差擅行出入者概照擅入禁門治罪　一年例紫光閣筳宴例由理藩院具奏屆期由各該衙門預行呈報內門隨遞花名清冊以憑查騐均由福華門出入　一年例豐澤園後演耕例由內務府具奏屆期擬由各該衙門預行呈報內門並隨遞花名清冊以憑查騐均由福華門出入　一年例致祭先蠺壇例由禮部具奏遣派總管內務府大臣行禮預日由太常寺進祝版奉神庫擬由桑園門出入至該處年例義蠺該蠺戶等擬由蠺壇門出入　一瀛台三海等處遇有迭派王公拈香日期擬由該路人員伺候帶進由附近門座出入其時應宮設有尾官卽在外邊住宿廟差隨同入內至南海等處拈香或仍遣派王公或改爲總管太監之處伏候　皇太后欽此　一駐蹕後所有　萬善殿　闡福寺均已安設首領太監看守所有僧人喇嘛均應移於下院居住每日早晚唪經擬在下院唪誦如遇特奉上傳諷經日期擬由該路人員點名帶進由西苑門琉璃門出入　一年例七月十五日　萬善殿辦理盂蘭道場諷經十月二十五日爲白塔誕日致祭轉塔諷經屆期擬由該管官員點名帶進　辦理道場僧人擬由西苑門出入致祭轉塔喇嘛擬由琉璃門出入　一內廷行走之王公大臣侍衛官員擬請分由西苑福華二門進宛外庭諸臣及各項人員均擬由西苑門出入其各項引見人員由該衙門呈遞報單再行帶進不准無差官員混入奏事人員收交摺件擬在西苑門外諸王公大臣官員並蒙古年班王公等進宛均不准護衛跟役隨行由奉宸苑配撥蘇拉伺應至　德昌門外尤不惟閒人往來擬由各値班大臣侍衛隨時查管以昭嚴慎　一駐蹕後　內廷行走王公御前大臣軍機大臣總管內務府大臣管理奉宸苑大臣毓慶宮行走大臣上書房南書房行走大臣翰林均遵　旨乘坐船只拖床其御前侍衛人數較多擬於散門時再行乘坐至御前大臣御前侍衛隨駕在三海內向係乘馬擬仍照舊制　一各衙門及內務府各司處帶領匠役進門擬由各該處官員點名人數呈進報單帶進差畢一齊放出不得隨便出入其出入各門擬由各門隨時稽察如有擅行出入者立卽呈明値班大臣究辦並仍由各該衙門發給腰牌以憑查騐　一德昌門內新建　房擬爲御前大臣等入値之所　一新建西苑門內迤北臨河房間擬爲軍機大臣値房其德昌門外東朝房門後南房六間擬爲　奏事處　事暨軍機大臣並預備召見人員廳起之所　一領侍衛內大臣擬在西苑門外公所値班其禁城內大臣暨代管內大臣輪流値班並請添派數員以咨輪轉　一乾清門侍衛四項値班擬在德昌門內　房　乾清門侍衛奏事　批本　卓欽散秩大臣三旗侍衛書間擬在西苑門公所晚間各赴班房値宿其書間擬由値班之領侍衛大臣稽察倘有私離職守者立卽據實奏叅　一散秩大臣大門侍衛擬在德昌門東西朝房値班　一總管內務府大臣擬在西苑門外公所値班　一上書房南書房如意館曁懋動殿匠役人等均擬在萬書殿每日出入蕉園門　一値日奏事各員並各衙門備差以及預備召見人員均擬在西苑門外公所　一內奏寧處擬在仁耀門由値房　一東三座門內新修房間擬爲鑾儀衛庫房値班處所　一三海內外各値房應用蘇拉取送什物預備茶水等役均由該苑派發苑役蘇拉承應差畢撤出　一三海各處園丁苑戶內蘇拉船役人等　遇駐蹕之日均應在外聽差擬酌建値房以資褄止所有進門各項差使擬由該苑官員點明帶進差畢撤出並發給腰牌以憑查騐　一查奉宸苑額設各官以及官役人等分在各衙門並各路當差現在三海旣歸內園所　各門各殿以及各處陳設均應交總管首領太監看守本苑額設各官照　圓明園放例勿庸在內値宿　一恭逢移鑾幸海時擬令該管各官卽將陳設照冊點交總管首領太監等接收經管　一海內各　座內外地面門擬請交總管首領太監等經管門外擬請奉宸苑値班官員等帶領苑役進內打掃　一海內御座船隻拖床以及應差各項船隻拖床並船上陳設等件擬請一併交給船塢首領太監等經管　一年例工部在北海插標採打水塊收藏　備上用出入謻門屆時擬由該部先期呈報奏事處至事日由本宸苑官員會同該部人員將人役點明帶進均由內門出入　一白塔山上原設有信礮章京値班今擬將該章京撤出在外邊住宿至年例步軍統領衙門拉運信礮出銹屆時擬由該章京會同奉宸苑人員報門帶進運出俟出銹畢卽行運原處　一海內各殿夏令搭蓋天棚擬請按照內廷仍由管造司員帶匠進內搭蓋　一紫光閣北海　福寺等處河旱向例由奉宸苑莊頭分年播種麥子油菜奏交關防衙門辦理今擬勿庸播種卽將該莊頭撤出所有應交麥子等擬請免其交納　一三海承租荷花佃户均擬一律撤出惟查該佃户有承種蓮藕榆錢等差擬請仍交該佃户承種遇有修植蓮藕之期照例由奉宸苑人員點名放進差畢撤出　一海內各插提板放水擬請仍准插軍進內提放　一三海墻外現修朱車官廳七十二座擬由　機管會同八旗槍營技勇營派撥每班官員弁兵七百九十九員名共派十班輪流値宿傳籌走更以資守衛並請照圓明園成例特簡大臣　員輪流値班共應進名單擬由軍機處辦理　一王宮大臣官員上朝乘馬如進西苑門卽　門外下馬進蕉園門福華門者在東西三座門內琉璃門外下馬其餘各門有奉差進內者均在門外下馬　一新設各項値班大臣弁兵丁分擬請由神機營會同內務府籌辦屆時由奉宸苑辦稿咨行　此次酌擬各章如有未盡應行續辦事宜再行隨時酌籌奏明辦理 
[創辦義渡] ○九江爲水陸之　衛南北之孔道往來各客絡繹如梭向無義渡局凡小池口二套口九華門等處渡船每每會貪多攬載一遇風狂浪湧常有失事之虞頻年以來淹斃人口不可以數計且車輪夫馬欲渡者渡子尤爲凶獰任意婪索種種惡習雖經地方官迭次示禁仍視爲具文凡行旅往來者無不視九江渡口爲畏途今年經關道李亦青觀察照會英稅務司督同茶土各巨商於茶葉廣土兩宗項下抽取厘頭已聚成巨欵在九江地方創設義渡局洵惠商便民之要工也日前經洋藥局委員彭君勝稟明關道仿照漢口義渡各章規辦理事有端倪工成不日凡跋涉津梁者可免唱公佣渡河之句矣 
[周急局探訪章程] ○蘇城樓門內彔葭巷周急善局歷辦采訪各府歷州縣所屬曁流寫孝子順孫梯弟義夫貞孝節烈及殉職士民婦女業經四次續冊業府請　旌飭遵在案茲因第五次采訪造冊定於本年八月底截數造報前經于五月十八日將章程刊登申報諒各後裔均各鑒及刻屆限期凡有前項懿行應請　旌表者務須於期間內臚列事實開明里隣親族及裔屬名號住址赴局呈報以憑　核造冊轉請題　旌勿自遲誤本局志切表徴註冊不取分文惟捐助建祠經費另掣收照爲據至遠處信資歸自給付倘有郵寄稍遲併入下屆辦理附刊章程俾便舉報現將期滿合再布聞尚祈惠覽是幸　一采訪節婦不論妻妾凡是三十歲以前夫故守節生存至五十歲其或年未五十而身故守節已及六年果係孝義兼全阨窮堪憫者俱得請　旌貞女年限與節婦例同其有過門守貞及未符年例而身故者一體於　旌　一烈婦夫亡殉節准由家屬　陳事實赴局呈報核入年終彚案請　旌其義夫年在三十歲以內已有子嗣原配身故並不繼娶納妾至六十歲以外身故者亦得題　旌　一孝女終身奉親不嫁須查明並無兄弟確有孝行者准援孝子例請　旌其有撫遺姪而守貞不嫁者槩不濫採至孝婦亦須查明實事確　里黨咸稱者亦准彚　旌　一孝子順孫俤弟義僕總須訪明生前　事堪維風教育不諭世代遠近有聲里　准一體詳情　旌表其有割股瘳親無忝至行者呈報後年終核入奏案辦理　一凡孝貞節烈婦女或因母遠年湮未經呈報尚有府縣志可憑著准由子孫稱請　旌表若僅以俾官小說濫行舉報槩不探入　一殉難士民婦女僕從等前經忠義局專辦現奉停撤舉報維艱或有子孫遠游他省或有傳耗難憑未經呈報恐致湮沒者准由裔屬或鄰親族臚列舉報一體業案附請　旌表槩不請給廕贈　一本局舉辦采訪彙案請　旌向定每年八月底截止凡呈報者預期邀同里鄰親族臚列結報本局據報詳核分晰造冊照縣轉詳　督撫學憲會同題　旌或有服官斯土流寓吳中本籍無人呈報者准由家屬或同鄉就近開報一體附辦免致湮沒　一奉准　部復轉行到局由局按名給予飭知俾有查攷凡裔屬請領飭知每件祗取號費錢四百八十文以資津貼不得需索其采訪經費係由紳士捐辦槩不外募分文設有裔屬願助建祠者善欵多寡隨福另掣收照彚入每年徴信摺造報以昭核實　一節婦守志其夫故已在三十歲外苦節堪欽應請　憲獎者應由各裔　臚陳開報以憑彚冊詳情給匾奉批後亦按名筯知其好評費同前以資局友造冊紙筆辛工等項餘外概不收取浮費合行附刊以供眾覽　蘇城周急局探訪同人公晵局設蘇城婁門內臨頓路菉葭巷中 
[救急痧騐方] ○此方能治時疫急痧孕婦不忌屢試神效方用焙干馬糞一兩焙法用陰陽瓦煅成末不可燒枯見烟爲度用滾水沖一大碗熱灌卽愈大凡急痧或絞腸弔脚霍亂吐瀉或四肢抽搐口鼻搧動者皆內有伏暑驟受新寒遂至寒暑互結上下不通交戰於腸胃之中乃成此症並無　痧之說倘係中暑只有猝倒氣閉縱使伏邪　發醸成傷寒办只頭痛身熱決無抽搐吐瀉之理想高明自能鑒別也夫馬糞純陽性烈而行速其糞名百草霜能直達病本解散凝寒開通關竅下咽立見功效化危爲安切勿以其輕微而忽之能於平時收取如法焙干以備急救更妙　　等糞皆不可用至要至要　來稿 
 
 

Page 12

 
 
東瘦　人卽請大吟壇正和　○金鈴空　杏花梢自負聰明自解嘲離諸已如　作　癡情還想燕營巢書眉心慧翻新樣嚙臂盟寒讓故变回首不堪頻帳望夕陽紅瘦碧山坳　漫携書劍過江東閱進繁華眼界空屠狗牧猪抛舊業酒徒詩侶臥新豐可知逢島無消息莫信桃源有路通一任峨眉置謠諑癡聲願作阿家翁　潜　間梅山人舒昌森刪草 
[客中懷詠秋八首錄請諸大吟壇斧政並希賜和] ○秋月　皓月橫秋海上生山川千古更分明天涯客子悲清夜地上疑霜動遠情○秋水　兼葭秋色秋蒼蒼紅蓼白蘋水一方猶憶珠江明月夜櫓摇背指菊花黃○秋雲　出岫秋雲比夏多輕烟　霧繞銀河鮮明想像天孫錦殊絕人間舊綺羅○秋山　桂花香盡菊花黃落　風高性自狂楓點胭脂濃若染好山奇瘦亦紅粧○秋雨　滿天細雨帶風鳴一枕更深夢不成悔向窗前種蕉竹添愁終夜聽聲聲○秋風　朦朧睡醒五更頭颯颯聲連四壁幽蟋蟀不知人在客時來枕上報涼秋○秋草　原上離離是舊痕土孫歸去掩重門如何一樣沾天澤不似春來雨露恩○秋花　西風報到好花開何必東君費剪裁明月如珪清若鏡嫦娥裝點玉人來[  晚霞生求正草]  
[初夏月夜重遊日本神戶諏放山口占二律] ○月色空無際蒼茫一望峯嵐成太古氣候誤深秋亂石泉聲遠惌燈影幽雞鳴初報曉人跡渡清溝　山山看不盡皓月橫空寥瀑布下虛谷松林界短橋嵐光經露濕帆影隔江遙歸路天將曉炊烟處處飄[  晚霞生求正草]  
[莫春登日本神戶諏放山卽景錄請諸吟壇郢政] ○曲路上峯中山河一望通人歌流水曲我唱大江東雲氣蒸巒紫霞光透海紅登臨勝饒槪回首有衡嵩[  晚霞生待定草]  
 
 
