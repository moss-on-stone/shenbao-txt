# 1890 - 218 - 4906218

 

Page 1

 
 
[三狀元殿試策] [  點石齋啟]  
　　國朝稽古右文雖首重經學而六書亦尤當講求以備金馬玉堂之選近由友人覔得丙子庚辰癸未三殿撰　殿試策各一本托本齋用照相法印出於原本字　絲毫不爽有美必臻誠掄元之利矢也兹巳裝潢齊備卽日出售每部定價洋九角想揣摩家必當以先觀爲快售處仍照曩例 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經備旨　三層佩文韻府　三層淵　　　朝名直省地圖　十三　廿　吏策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經　必　　八賢手札　元　大成　增補角山樓　先正事略○本齋種類繁多不及備載擇其尤者登報以供海内文人賞鑒價當格外從　卽希光願爲盼售處一在三馬路　報舘東隔　又設分局在二馬路横街三層樓紅墻洋房内此佈 
[勸募順直山左急振啟] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江而下其幸而不死者當此炎威似火坐曝日中署氣薰蒸易于昏暈加以飢腸轆轆全無粗爄下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輪金今兹　畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵己 
[勸醫生隨時行善說]  
　　人生百年同歸於盡縱有華元化孫思邈千金之方青囊之秘豈果能使人不死哉昔人有詩曰但聞方士求仙去未見童男入海回無　能令炎帝在有人曾哭老聃來妙矣哉俗語所謂藥醫不死病佛度有緣人數語盡之矣然而諺又云醫得病醫不得命命之旣盡誠不能起死而回生若止云病則固可醫者也顧吾見近時之醫病者往往以人之病試己之藥其有脈理精明確有把握者則又自高聲價非重金不出門是又懷濟世之具而不知存濟世之心者也陸宣公有言不爲良相必爲良醫盖良相活國良醫活人所以濟世者大小不同而其存心一也上海醫家林立其眞有本領者吾雖不敢指而出之然究亦不乏其人而略知湯頭歌訣卽自命爲醫出入必輿掛號必早自裝門面口出大言若此者亦實繁有徒竊以爲醫生之手叚低微固足以殺人醫冢之架子太大亦未始不足以殺人設當此炎暑之時中暑發痧霍亂吐瀉之症其來也疾如風雨往往刻不及待立卽斃命彼其病之未發臟腑先壞現出絶症者固無可救矣若未見絶症而忽焉驟病所當急以治之庶幾可以轉危爲安而有一種醫生或以爲時巳晏巳經高臥懶於出門或以請封短付却而不赴若此者其尚有濟世之心乎哉嘗怪滬上名醫凡有病家延請總非晡時不出閂有待至晚上一二點鐘始至者夫果其延請者衆一日百數十號出門則以次看到不得不有所稽遲猶可說也最可異者本屬生涯寥落無人過問平日無事常自出資斧坐轎子兠馬路以掩入耳目忽一日有人招請意以爲必似秀才們聞道請似得了將軍令五臟神願隨鞭鐙矣詎知偏欲裝身分拿架子必捱至晚上而後到到則又不息心靜氣仔細診視故意裝出怱遽之狀粗心診脉隨手開方汲汲然皇皇然一似有無數病人專望其援救也者以致樂不對症服之而厥病有增無减此其爲造孽也大矣嘗聞有一笑談醫生某素無人延請而架子極大忽有某大家延之至更深始至坐甫定故作忙迫態脫帽揮汗怱怱診視開方而去忘取其帽病家知其僞也匿其帽不與醫生令輿夫走索則云無之來人謂先生言放於客堂霽紅花瓶上何得云無病家曰觀先生昨日來時怱忙之甚或者遺在他家先生自不記憶耳往來數次帽上有所綴碧霞犀值價頗巨不忍捨去遂實言昨日出門並無他家决不至於記錯務請給還主人始一笑而付之噫此等醫生其用心盖亦左矣夫病之來也迫不及待醫療稍遲卽至悞人性命若因請封之故而竟却而不付則坐視人之瀕危而不救其心較虎狼尤毒矣竊以爲急症之來歲亦不過數時此數時中醫生必須破格行善來請者立卽趨赴其有請封短少者察得果係貧病之人則亦不可固執成見或恐壞規例則索性不取分文急救人命倘照此行之幸而救得一二人人必交口頌之謂先生能生死人而肉白骨其生意有不蒸蒸日上者乎夫醫生之索重聘本非正理滬上醫生動輒一元稍遠卽需加倍又有拔號之說則倍而又倍平常之價已不下三四元加以輿金號金倘貧苦之家勢必不敢請教然則貧人斷斷乎不可生病偶一生病惟有束手待斃而巳至於請封至數十番者尤爲荒謬之極卽使著手成春已覺有傷天理若數十百金請一醫生而卒至於不救且其治病按症亦初與尋常之醫無以異此則尤謬之謬者比擬律例當與索詐人財同罪不僅庸醫殺人四字足以蔽厥辜也近日急痧盛行竊願奉勸岐黄家共發大良陰行其善勿因爭持請封堅辭不往勿因爲時過晏懶於出門嘗仔濟困扶危之心毋忘利物濟人之志則陰功之積後福正未有艾焉 
[本館接奉電音]  
　　昨由京友電傳上諭七道謹敬譯登○六月十九日奉上諭御史周天霖奏京城積水難消請開溝渠以資宣洩一摺着護軍統領衙門管理溝渠河道大臣會同工部妥議具奏欽此同日奉上諭前因天津等處被水成災業准李鴻章所請撥銀六萬兩先就被水極重之區辦理急振惟念此次雨水過多災區過廣飢民嗷嗷待哺爲日方長尚恐不敷散放加恩着將奉天運京粮米一萬二千五百餘石並於本年江北應運漕粮截留三萬六千石悉數備振其隨漕輕齎等項銀兩並着查照成案彚解直隸作爲津貼運京之需李鴻章務當遴委妥員分别被災輕車核實散放不准吏胥稍有弊竇用副朝廷軫念民艱有加無巳至意該部知道欽此○二十日奉上諭福建臺灣布政使于蔭霖奏病難速痊懇請開缺一摺于蔭霖着准其開缺欽此同日奉上諭福建臺灣布政使着沈應騤補授欽此同日奉上諭本年朕二旬慶辰覃數闓澤中外均霑因念文武大臣有年逾七旬精神强固供職克勤者洵爲熙朝人瑞允宜特沛恩施以昭優眷大學士恩承張之萬均着加恩賞給御書匾額一方西安將軍尚宗瑞綏遠城將軍克冡額均着加恩交部從優議叙以示朕尚齒引年優禮耆臣至意欽此○廿二日奉上諭河南巡撫倪文蔚由部屬歴任道府洊陟封圻宣力有年克勤厥職前因患病賞假調理兹聞溘逝軫恤殊深加恩着照巡撫例賜恤任内一切處分悉予開復應得恤典該衙門查例具奏欽此同日奉上諭本日帶領引見錯悞之正黄旗蒙古副都統恩棠布隆阿 
 
 

Page 2

 
 
均着交部議處欽此 
[夜池秋爽]  
　　侍衛處爲咨行事廂黄正黄正白三旂藍翎侍衛現懸額缺應卽奏派揀選照例咨取拜唐阿二三品廕生恩騎尉蘆翎長 
領催前鋒親軍護軍内外鳥槍護軍馬甲等彚齊請揀相應咨行各衙門於前項應送人等擇其身體魁偉家道殷實者保送造具三代姓氏履歴印册註明是否原任一二品大員子孫弟侄務於十日内咨送本處以憑彚齊禀堂奏請欽派揀選○神機營右翼五處前鋒護軍馬隊幫操二等侍衛玉崑現在因病出缺所遺幫操一缺有管轄全隊教練官兵之責未便空懸已由該隊咨報總理營務處查照辦理並將玉幫操在營年分及歴過事蹟附報核奪子卹可也○總管内務府大臣爲知照事項准署内總管趙來福口傳皇后於本月初九日進内詣文宗顯皇帝聖容前行禮所有應行導引及跟隨關防各項人員均於是日寅刻在德昌門外伺候等因奉此相應知照各衙門凡有應行傳派之處照章辦理○初七日上詣大高殿拈香廂藍護富可鑰帶本營官兵於大石槽地方預備跕道差有護軍斌玉成祥空悞跕道富司鑰怒甚擬卽回堂將二人革退錢粮經護軍校靈寛再四懇求姑念初次免其革退請罰值内廷班一次以示薄懲　司鑰始息怒諭交派差處照所請辦理○宣武門内石駙馬大街橋北某碾房鋪屋僅三間久未修葺近因雨水過大勢欲傾圯初三日滂沱益甚覺梁柱岌岌摇動同夥七人赶緊跑出巳見梁塵紛紛墮下有某甲因鋪盖在内急欲搶出迨入門忽聞　然一聲無異天崩地塌房卽塌下將甲壓斃後經同夥扒出氣絶多時盖捋懸挂神前燭扦扎入腹内慘不忍覩經看街兵報由官廳禀請提署移坊往騐見小利而忘大禍甲可謂咎由自取矣○神機營協巡官兵每日入值紫禁城寒暑無閒此次京師大雨滂沱徹夜逹旦該官兵照章入值冐雨協巡勤勞倍著計自五月二十八二十九三十六月初一初二初三等日及五月二十二十一二十二日每日進内協巡官兵每班均予奬勵現奉王爺交諭管帶每員給銀二兩營總每員給銀一兩章京隊官等每員給銀五錢隊長每名給京蚨四千隊兵每名給京蚨兩千卽由本營存儲三款項下動支給領以示激勵等因由營務處行知右翼五處馬隊赶將官兵數目花名咨報以憑核放　京師此番大雨有人見河樓一帶水面浮起紅燈朝陽東值門外木植甚多順流下駛馬頭等處舟子瞥見紅燈自遠而至近身則巳不見京西海淀東北亦有紅燈水中浮木甚多說者僉謂本年龍發木此荳棚瓜架語耳○京師諸物近因霪雨皆漲其值老米白麫小米玉麫每觔驟漲六十文高粱菽豆每石漲銀三四錢有奇蔬菜尤甚黄瓜以四十文購一小條大則六十八十不等茄子每個小者八十文大則一百以上葱則二十文易二小顆大顆廿文毛豆每觔二百文豇豆每觸三百有奇冬瓜大則數百小則百數十錢惟韮菜尚不甚貴其他皆漲猪羊肉油酒亦皆漲價長安本不易居何况大雨之後百物踴貴無怪經紀貧民仰屋而臡也○皇上因畿圃雨水成災惻然憐憫召見陳六舟京兆垂詢災狀並諭以赶緊飭屬查勘先放急賑一次再行分别被災輕重應如何籌辦以拯災黎之處詳議覆陳仰見聖天子軫念黎元不使一夫失所含生負性之儔孰不聞而感戴耶○阜城門南裏面城垣於初二日午後傾塌三十餘丈外面依然屹立幸居人屋宇相距尚遠入無被　受傷之患 
[又遭雨患]  
　　京師來信云自上月十八日雨後陰雲凝合未透晴光至二十日清晨又大雨滂沱閱一書夜未息溝澮溢漫街衢若河次日依然勢若傾盆至子夜始止一時墻坍壁倒瓦礫塞途牲畜人民傷斃者不一而足岸上之水深至三尺有餘一波未平一波又起小民其何以爲生哉 
[海外祝釐]  
　　日本長崎來信云六月二十八日恭逢皇上二旬聖誕欽命駐紥日本大臣黎星使先期諭令横濵神户長崎箱館通商各口岸舉行慶賀大典長崎理事楊星垣都轉奉札後卽諭董通知三帮各華商及大小鋪户　於二十七八九三日懸旗掛燈虔申嵩呼並出知單傳知紳董務於此三日黎明時整肅衣冠隨同本理事赴三江會館萬歲牌前行禮并於是日讌東西各官次晚讌我華紳商各商家雖海外覊身咸沐皇恩浩蕩擬於燈彩之外燃放烟火以永良宵訪事者又當敬謹簪毫鋪張海外昇平景象矣 
[蠡湖泛月]  
　　嘉興訪事人來函云嘉善縣莊邑尊之太夫人仙逝後靈柩暫停署中擇定於本月二十三日開吊設奠旋卽扶回梓鄕○馬皇誕辰嘉協營傅鴻福班在内教塲演劇郡中各武職齊赴馬皇廟拜祝如儀○雙星渡河之日郡人士均喜游南湖烟雨樓邇年樓上住持僧裝塑觀音雷祖諸佛像以致六月十九二十四兩日進香者絡繹如梭香烟繚繞中雜以鬂影光輕薄少年故意擠入人叢一聞薌澤宗郡守訪聞其事飭縣出示禁止違則提懲示中略調訪聞每年夏秋之際借游烟雨樓爲名聚集多船設局聚賭不肖子弟招邀倡妓種種不法有關風化爲此嚴行示禁務絶根株云○本年四月間北門外中街蒲鞋　張姓家失去九歲男孩一口後經偵知隣近買角黍之四福所誘遂據情控縣劉邑尊拘拿四福研訊供稱此孩實經陳保山賣至南潯鎭落鄕馬腰經某寺爲僧拘陳訊供直承不諱遂備文派差帶犯至南潯將孩帶回邑尊覆訊之下着張認明具領四福及陳各責三千板復笞籐條三百下釘鐐收禁以候按律嚴懲 
[錢江紀事]  
　　新任鹽運司惠都轉於十五日由武林門下碼頭進城各員恭迓如禮次日進見撫憲松振帥卽飭知赴運司新任署運司杭嘉湖道豐觀察仍飭回本任署杭嘉湖道王觀察仍接辦塘工總局差○候補通判史别駕悠揚前蒙浙撫崧振帥提先拔委優缺一次現奉藩司許方伯札委辦南田懇務局差聞其瀛眷尚需回籍省親别駕約七月間先行赴局近日鄕寅中之道賀者衣冠滿座車馬盈門想起程時郵亭樽酒祖帳　歌更不知若何熱閙也○織造文尚衣日前政體違和現已霍然可以照常視事矣 
[彚案請旌]  
　　蘇城婁門内菉葭巷周急善局歴辦蘇省采訪各附州屬曁外省流寓孝子順孫悌弟義夫貞烈節孝及漏報殉難士民婦女業經七次造册彚案詳題分别准駁轉飭遵照在案嗣因第八次采訪造册定於本年八月底截止凡有前項懿行應請旌表者須各後裔臚列事實開明里鄰親族及子孫名號住址函寄到局或親自呈報以憑彚核詳題幸勿遲誤本局表揚志切舉報註册不取分文惟往來信資歸自給付倘有遠省郵寄稍遲者併入下届辦理附刊章程便於查報再卽婦守志巳逾年限其苦節堪欽應請憲奬者亦可開報彚詳請匾合併附聞周急局采訪章程一采訪節婦不論妻妾凡在三十歲以前夫故守節生存至五十歲其或年未五十而身故守節巳及六年果係孝義兼全阨窮堪憫者俱得請旌貞女年限與節婦例同其有過門守貞及未符年例而身故者一體與旌一烈婦夫亡殉節隹由家屬臚陳事實赴局呈報核八年終彚案請旌其義夫年在三十歲以内已有子嗣原配身故並不續娶納妾至六十歲以外身故者亦得題旌一孝女終身奉親不嫁須查明並無兄弟確有孝行者准援孝子例請旌其有撫遺姪而守貞不嫁者槩不濫採至孝婦亦須查明實事確鑿里黨咸稱者亦准彚旌一孝子順孫悌弟義僕總須訪明生前行事堪維風教者不論世代遠近有聲里黨准一體詳請旌表其有割股瘳親無忝至行者呈報後年終核入奏案辦理一凡孝貞節烈婦女或因世遠年湮未經呈報尚有府縣志可憑者准由子孫補請旌表若僅以裨官小說濫行舉　槩不採入一殉難士民歸女僕從等前經忠義局專辦現奉停撤舉報維艱或有子孫遠游他省或有傅耗難憑未經呈報恐致湮没者准由裔屬或里隣親族臚列舉報一體彚案附請旌表槩不請給廕贈一本局舉辦采訪彚案請旌向定每年八月底截止凡呈報者預期邀同里鄰親族臚陳結報本局據報詳核分晰造册照縣轉詳督撫學憲曾同題旌成有服官斯土流寓吳中本籍無人呈報者准由家屬或 
 
 

Page 3

 
 
同卿就近開報一體附辦免致湮没一奉准部復轉行到局由局按名給予飭知俾有查攷月　屬請領飭知每件祗取號　錢四百八十文以資津貼不得需索其采訪經費係有紳士捐辦槩不外募分文設有裔屬願助建祠經費多寡隨福另掣　照彚入每年徵信摺造報以昭核實 
蘇城周急局採訪同人公啟 
[皖省瑣言]  
　　每届夏天鋪户居民紛紛登高阜納凉男女混淆寖成爲俗懷寍縣范映泉明府遍張曉諭略謂時逢炎夏天氣暑熱門外納凉本可不禁無如納凉之人男女雜沓甚至夜靜更深仍復躺臥滿街實屬不成事體宵小之輩乘隙混雜其間不免滋事生端亟應嚴行查禁如違提究不貸○三品銜改指安徽候補道李觀察壽蓉於本月十三日抵省赴院禀見呈繳文憑○委辦寍國保甲總局兼辦墾務事宜安徽候補府吳士宵太守廷選由皖南道出屬江於本月十四日行抵省垣聞有要公面禀各憲○羅漢洲距省七十里近遭水患一片汪洋本月十四日有一渡船載客過多離岸甫里許江中忽起狂風以致沈入波心順流而去隣近小划船瞭見赶急揚帆救援當時救起十人事後撈獲一女屍尚有數屍諒已葬身魚腹矣慘哉 
[江西官報]  
　　撫州營都司韓定國撤省察看以南昌營候補都司李樹森署理又饒州營守備葉得彪撤省察看以建昌營千總候補都司陳驤　理又九江後營千總事務以標下左營候補守備張文綱署理建昌營外委俆文斌叅革遺缺以閱兵案内存記之撫州營外委袁以銓升拔遞遺撫州營外委以閱兵案内存記之建昌營馬兵胡榮祖拔補卽用縣陳本棠禀謝拔委一次從九岳秉欽馬棟梁俱由京起服來江指分海防新班知縣　紹禀到係湖南人知州洪籛生委解厘金銀進京 
[嚴懲賭棍]  
　　金陵南門外素爲無賴所盤踞有綽號滾地龍者不知其何許人但聞其努目而視掉臂而行平時稍一睚眦輙揮以老拳相報里少年至不敢違其謦欬前日忽經捕廳衙門拿獲始知其姓陶名兩山法堂下猶强項不少屈其兇悖也可知陶所居係三藏殿對面有屋三楹空其中以爲睹塲後更一椂有小婦鞠二小孩於其内又一賣糕翁寄其宇下詢之婦乃賣糕翁之牀頭人也陶　伊婦死遺一子一女無入顧復乃誘賣糕者夫婦與之同住已卽以子女相託未幾卽使婦爲之浣袵階前執炊灶下居然坐同席臥同室如伉儷雖翁從　睨之勿顧也然翁亦自此如釋重負陶之以賭號召者有日矣社有鼠而不可薰也城有狐而不可掘也事久爲遠近所共悉適城廂内外有查禁烟館賭寓之令機器局提調乃以陶事告之甘二尹二尹卽簽差前去探視時賭徒已集解衣磅礴者可三四十八陶則高坐指揮見差至不爲理差欲有言則一頤指便下逐客之令二尹聞毆差不覺大怒立掃署内黑衣之數全班出捕賭徒見差衆始知事非掩耳盜鈴乃各委其所携物件從屋上越垣而逃僅拿賭具與同住之賣　翁見官官訊翁知翁之力尚不能庇一婦人焉能制一睹棍况差與陶是一鼻孔出氣旣故縱而欲藉翁以塞責計當比差差始允越日交人詎陶巳先期託某汛弁爲之關說旣到案二尹覩其洶洶惡狀知名不虚傳飭予笞責至四十杖痕黯然官謂執杖者曰伊皮頑不受杖爾可代也差於是棄故技從新法再笞四十而血山焉聞陶肇禍之由緣其隣有呑烟者因灌救法當扶病者周行室内使之不得就坐不得安睡須四个時辰光景否則雖甦仍不起某見吞烟之人貧苦已極所居無方丈地意欲代借陶空屋使之如法巡歴陶拒以賭竟不許且曰伊人死與我何干某怪其忍則又曰爾何人斯敢預乃公事某曰風馬牛不相及休以雞肋誤尊拳也遂去適晤某太守爲言世間竟有此等横逆毋怪令人氣湧如山越日而陶癰遂潰故說者謂陶實以賭自首云 
[反目呑烟]  
　　甯波人某中家在本城老北門内黑橋左近時與其妻反目爻占脫輻非一日矣昨晨不知何故竟致扭毆迨甲出門其妻竟私購阿芙蓉膏呑服旋經旁人知覺急請某善士施救始得更生 
[縣訊地痞]  
　　前報紀上海縣署書吏朱某被地痞陳福榮等兇毆一案前晚陸大令升堂提訊朱禀稱本月廿二晚小　有事經老北門見該地痞扭住某鄕人肆毆因之代抱不平上前喝阻伊等卽向小的生事致被兇毆陳及吳錫泉顧元福同供稱小的等皆寍波人向習玉工安分營生不敢肇事是晚被朱悞踏足上是以向之理論並不兇毆叩求大老爺察訪可也大令以陳等均非善類判令收入自新所俟查明實在情由再行核辦 
[曇花一現]  
　　近日滬上時疫流行患急痧者往往不及醫治兹有法界西馬路管屋人某甲之女年甫九齡早已許字人家前晚因患急痧針藥無效遂致香消玉殞小小年華遽傷長逝亦可憐也 
[尋獲失妻]  
　　本邑人張海榮冋以成衣爲業邇因内顧乏人年年壓綫積得錙銖思求鴛偶本年正月由本城太卿坊某姓剃髮鋪女主人作伐娶姑蘇人某氏爲妻賃居西門内大街魚水和諧備極畫眉之樂四月二十三日有事出門至二十七日還家則彩鳳高飛竟類凌風黄鶴直至前日始見諸穿心河橋左近某烟寮欲向挈回烟寮主竟强行覇住事聞於是處地　爲之兩面調停不知一顆明珠尚得重還　浦否也 
[别隖藏春]  
　　住法界醬園弄第六十四號姚某之子名阿虎年甫弱冠有登徒子之癖與某乙之女有染夜去明來終非久計遂另尋幽僻地以爲安樂窩商量旣定將房中衣物捲運一空託名向雷祖殿焚香一去不退乙家查明情節昨至醬園弄尋覓阿虎蹤跡杳然當將其父姚某扭送捕房捕頭飭包探嚴密查訪旋據土榮培查知阿虎與女在裕慶里第二十一號屋内與訓冡之某甲同居據情禀明捕頭立飭巡捕協同往提甲出頭硬覇經包探登樓在空房中抄出憑據中知情難藏匿將男女衣箱一併送人捕房捕頭再三　問中始云阿虎與女住在英租界金德興客棧備捕頭立飭包探帶甲至英捕房添派英捕一名同到棧中將一到野鴛鴦雙雙就　帶回法捕房當即管押候解公堂訊究 
[案牘瑣紀]  
　　湖北人某中行竊某乙洋六元至某妓院浪用乙知包探將甲拘獲同至妓院追出所用之洋圖記儼然其爲竊贓無疑帶回捕房暫押諒當解案訊究也○劉元中以妻劉李氏久住生母李徐氏家日久不歸劉以妻母不應匿女等詞至捕房探訴捕頭略詰數語命劉元中及妻劉李氏妻母李徐氏等一併解送公廨值日差禀明蔡太守飭令靜候訊斷○貧病無依困臥道左之王渭山及病重不能開口之某甲均由巡街捕舁送英公廨蔡太守飭發棲流所醫冶二人尚未到所卽已氣絶太守飭由保安善堂棺殮發壇召認又有沈華明李光南王潞炳洪永年王錦生等貧而且病由捕送案太守命發棲流所醫養俟病痊再行安置 
[法捕房瑣事]  
　　某甲前日在小東門向某花烟間硬借英洋十元因鴇婦不允以致口角經鴇　出外鳴　將甲拉入捕房管押候訊○新泰板箱店洪夏雨被掮客張洪富惜去期票一紙計洋十五元用與胡川寳火酒店内張届期不向理楚避匿不面遂由胡川寳赴法公廨控告當將洪夏雨押交巳詳前報昨經洪夏雨之母在途中遇見張洪富當卽扭住送入捕房捕頭着押待解訊○偷兒某不知在何處竊得舊銅水烟袋一枝被巡街西捕瞥見將人贓一併拘入捕房管押○巡捕在洋涇浜拘獲賭樹上望風人一名帶入捕房管押 
[上海文報局協賑公所接到大津招商電局黄花農觀察王景桴直剌告災急電]  
　　滬上各賑所諸位善長大人均鑒順直霪雨爲災自五月廿八起滂沱七晝夜五大河紛紛漫决順天保定天津河間四府屬各州縣鄕村一片汪洋悉成滄海漂没田廬人畜無數聞泮屬之宜興埠 
 
 

Page 4

 
 
二千餘户房室全行冲坍其他低窪小村庄可知津城外平地水深三四尺至丈餘不等附郭災民皆奔逃城上約萬數千人遠處來者絡繹無數雖經當道設廠籌賑然地廣災劇非賴各省善士協助集資勢難徧及京津電桿在水者十居八九被冲失有甚多疊水領班等節節查修奈水勢過大此修彼壞急切難以措手遂設法就樹掛線水高處用膠綫暫接通報然祗一時之計須水退方可補桿女修耳筦屋仝叩六月二十六日 
[彚解賑款]  
　　畿輔天津山東等處洪水爲災　畜死亡動以萬計災民流離瑣尾呼天籲地慘不忍聞敝所於本月二十五日會同又報局彚解順天天津山東三處各銀一千兩合共九八規銀三千兩查按災區分别散放惟是沈災太廣分撥難敷伏乞諸大仁慈鉅款遥頒則千萬災黎重生有慶矣盼切禱切幸速賜援[  上海四馬路高易籌賑同人陳德熏等識]  
[救濟情殷]  
　　災電紛馳歎生靈之漂没聞風踴躍幸善士之相援敝所自刊册以來蒙諸大君子鼎力助捐不分畛域欽感靡涯兹有申江劉河共襄氏助賑洋二百元裕記交來賑銀一百兩續又來月雲堂英洋三十二元月星堂英洋二十八元又新泰木號交來澄江隱名氏洋一百元無名氏洋五十元協隆洋行諸大善士來洋六十三元萱榮蘭茂館洋五十元存性堂及廣興原交來四明無名氏各洋二十元三省氏來洋十八元七角又蔣君笑山以醫資小洋三百元助賑諸君善行素敦仁恩廣被大義同於指囷億萬姓咸祝心香陰德遍及窮檐九重天亦知義賑滬上名醫林立未聞以醫資助賑者蔣君誠心存濟世人哉[  上海四馬路高易籌賑同人陳德熏等誌]  
[施藥救刼]  
　　寒燠不時癘疫　仍卽如癟　痧一症亦時疫也前年各處盛行斃人無算今又流至滬濵　發夕死慘不忍聞用持亟擬良方合藥施送遇患此症者請將送藥先服然後廷醫可保無碍緩巇不及救矣人命攸　其各傎之並將藥方開列以兾同志者照方合送功德無量施藥各住址一併列後法界彩視街寳記棧楊樹沛懷德義學外虹口寳記經租帳房唐家弄懷安里城中太平街中徐公館五馬路些厘洋行英大馬路德興里德和庄西硫黄硝石炒桂心附子牙皂公丁香甘姜白川甘草太乙丹以上各一錢麝杳一分此方靈騐異常切勿輕視並將此藥研細末每服八分姜湯送下小兒减半孕婦忌服 
[上海北市絲業會館接到潘伯寅大司空陳六舟大京兆第二次急電照登]  
　　施少翁鑒復電悉順災奇重向所未有需款需人至急至急無論如何仰求仁人速拯蔭彝叩民附啟者順直奇災　憲告急之電絡繹　來一片汪洋水勢未消中澤鴻嗷亟待拯救况屬畿輔重地尤且趕速急濟奈籌賑已久無法不想無縫不搜現今之勢所謂　盡道窮三鼓己竭前來急電登報時己經旬捐數依然寥寥舌疲唇焦爲呼奈何無如順直山東救命之欵難緩須臾善昌等躊躇至再邀同各局先行就急湊解急賑順天六千兩山東六千兩直隸六千兩今批解出後批　濟茫無把握特將來電再登報牘白叩仰求各省紳商早發慈悲速賜拯救惟願急公好義紓難不避乎毁家勉力佽助减口亦可以齊僧務望易地而觀速發婆心謹代災民泥首禱切之至[  施善昌謹啟]  
[蘇省撫轅抄]  
　　二十一日代理蘇州府譚請假二天民廿二日藩轅牌示照得署丹陽縣劉德麟年滿遺缺以准而是缺之查文清飭令赴任宜興縣篆務以選授是缺之萬立鈞飭令赴任○廿三日代理蘇州府譚銷假候補直隸州趙惟善禀辭赴奔牛厘局差指分江蘇新海防縣丞趙祉閎安徽人由京領照來省禀到 
 
 
 
 
 
 
 
 
 
 
 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　藩轅牌示署厦防同知張重颺調省遺缺以現署雪霄同知秋嘉禾調署所遺雲霄同知以准補是缺之倪惟欽飭赴新任署泰寗縣荆瑞調省遺缺以本任同安縣朱承烈署理延平府知府雷榜榮告病遺缺候補班前知府唐賛袞署理大挑儘先補用知縣馮興猷已奉部覆飭赴新任知府邱瑞錦交卸福甯府稅釐局務到省直隸州張樾雲禀辭解餉晉京巡檢高軒　謝前辦崇武厘卡記功飭知通判長勝奉委發審局差城守協樂文祥禀知十七興修東門城樓 
[鄂垣官報]  
六月初九日藩轅牌示鄖陽府經歴員缺詳請以鄭上新班遇缺先補用府經劉贊清蒲所縣縣丞員缺詳請以鄭工新班遇缺先補用縣氶王中鎰武昌縣　丞員缺詳請以鄭工新班　缺先補用縣丞毛　昇俱咨補初十日候補按司獄巫國玉奉委會同管理擺印徵信册機　事務赴兩院禀知　藩憲牌示棗陽縣平林店主簿員缺飭本任之曹本元江陵縣虎渡江巡檢員缺　本任之陶楷俱回任十二日候補直隸州張煥鎣　臺　請咨回省赴兩院禀到候補道魏賡臣觀察綱進口赴兩院禀謝委署安襄鄖荆兵備道旋　十六日禀辭赴任十三日侯補從九馮嘉錫侯昉俱奉織布局委　收支事務禀知准補漢陽縣典史李鑫是日接印任事署任陳遇春在卸俱赴兩院禀知十四日候補巡檢祝慈望由京　服　省赴兩院禀到藩轅牌示宣恩縣知縣員缺詳請以海防新班卽補用知縣宗繼曾題補襄陽府經歴員缺詳請以鄭工例本班儘先補用府經歴姜本仁咨署宜城縣田家集巡檢員缺詳請以鄭工分缺先補用巡檢陳嘉琳松滋縣典史員缺詳請以鄭工新班遇缺先補用典史涂耀庚俱咨補兼署提督軍門張於本月十三日午刻接印撫臺譚差帖　喜文武官員俱禀　督中協蔣　漢陽協璞署武城守叅將劉署督左遊擊朱署督右　擊俞撫右遊擊赫七營都司等官俱進見賀喜藩臺鄧粮道惲候補道恭嚴調署漢陽縣朱俱進見賀喜 
[招領屍棺]  
　　同仁輔元分局來函云本月二十五日級陞棧寓客劉希傑因患急痧舁送局中求治詢知年五十四歲淮安府清河縣屬下河人時巳病人。肓延至晚間五點鐘時卽逝世棧主憫其並無親戚願出資代備棺衾并將行李送局留存侍領旋經棧夥將物送到當由局中司事面同棧夥開明細幅二分各留其一物存局内鑰仔棧中據云是客於上年五月到棧旅况蕭索尚欠棧租二十餘千當病發時曾送仁濟醫館求治往詢屬實遂於　後送　塚瘞埋如有親屬來申可邀同棧主携　鑰匙細帳來　核對認領可也 
[上海六馬路仁濟善堂籌賑公所施少欽經收六月十一至二十日各賑捐清單]  
　　第廿四批山東賑捐清單索綽羅氏規元一千兩方瑞和糖行王挺翁交來陵隱樵子人杰氏病愈完愿洋五百元寗郡鄒公舘洋二元以上兵收九八規元一千兩洋五百零二元正○第三批閩省賑捐清單○孫爾仁求父病痰喘速愈洋三十元柴丙生洋二十元王順宸中元荐吳大安人懺資移助業資冥福常州張洪茂代楊頴之鍾殿元曹子文何翰臣陳子恩壽筵費移助方德彰求符　全愈　資移助三　各洋十元滬報舘交來五鳳樓手衡溪隱名氏祈保合家平安洋七元無名氏求病愈吳錫黔爲次子病愈范竹氏爲長子求病愈三户各洋五元純杳求子病愈安徽鄧澤陽爲母病愈完願二户各四元厚德記二元漢口勤　書齋主求母平安合宅康泰富陽通義典獨醉子二户各一元葉祖培求病愈五角喜善王　盛酒店來無名氏專求符錢三百文以上共收洋一百十四元五角錢三百文○第廿四批江浙賑捐清單○楊許氏產後保平安洋五元病　二元正○第一批直隸賑捐清單○筠記求病愈洋二十元正 
 
 
 
 
 
 
 
 
 
 
 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
