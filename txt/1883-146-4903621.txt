# 1883 - 146 - 4903621

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論禁開礦事]  
　　天地有自然之利取之無禁用之不竭其惟礦務乎然開礦之說往住爲君子所不言此其故何也蓋所貴乎君子者靈義而不重利一言及於礦則近乎利恐貽天下羞夫是以明知其有利於國有益於民而必箝口結舌不肯稍涉於此然以此爲君子非必其眞君子也有明之季礦務大開而其承辦之人則皆係以太監總其車奄黨橫行擾害閭閱不但無益於國家而且大害乎百姓爾時凡稍知忠君愛國之士莫不請禁開礦彼甚言之誠是也蓋彼時如欲上言開礦本屬有益而以宦官任事則無益而有損如是云云必不見聽不若一槪請禁甘爲因噎而廢食或者尚可冀其言之可行也然因奄人而禁開礦無論其未必可禁也卽使禁矣而奄人之侵越他事者正復何限終不得一一而禁之則是未能握其要而淸其源諸君子仍不得謂果能忠君愛國也泰西各國之所以致富强者全賴礦務茍不開礦則煤無所出鐵無所出何以行輪舶火車何以製槍炮船艦利國便民胥在乎是此固夫人而知之自中國與泰西各國通商漸知西國之所以致富所以致强全恃天地自然之利因思中國地大物博其利之蘊於地者當倍蓗於泰內各國及今而自取之煤可以供輪舶之用鐵叫以供製造之用若金銀銅礦則其用尤多明知其有可開才礦而必拘守咸見使之終秘而不發此何爲乎於是礦務之興日曾月盛且其開辦之法則皆集商紏股而爲之不費國家一毫之帑倘其開採得法則國家將來可以享無窮之利此其事何損於國家而近聞言官有請禁開礦者以爲除業經奏請開於各礦仍復照常開採外其餘未經奏請沿江洽海等處之礦一槪不准再開已奉　旨允准施禁矣細思之此言何爲也哉夫近來中國所已經奏請開辦之礦巳頗不少今而日已開者則成功莫毀未開者則不淮復開不幾疑爲現在開礦諸人游說使得壟斷其利乎度其意必以爲沿江沿海爲洋人往來之區設或增開礦地或使洋商生心并恐聚集多人則良莠不齊難於控制或致滋生事端此其言之亦似有理而不知洋商如欲生心則卽非沿江沿海亦何嘗不可生心卽如香港一隅其初亦非英人之地而今則屬之英矣上海之地其初亦非西人所到今則爲租界矣此猶日沿江沿海也若雲南之緬甸彼且欲由旱路以通中國豈由於開礦之故乎若云人衆滋事則尤不可涌夫現在製造各廠招集工匠盈干累萬羣集一廬何嘗見有滋事之處彼其易於滋事者特以治之不得其道耳就江西一省而論礦苗甚旺然其瘠苦地方食力之流月不過辛資一千文仰事俯畜皆恃于此卽使百物皆賤其亦何以敷用故民間無不困苦異常設或開辦礦務則此等瘠苦之民皆可招之爲工日得一二百文用以贍一身而養家口綽然有餘裕矣卽現在開平之礦蒸蒸日上其煤質之佳而且多西報屢言之該處地方亦向來瘠苦現因開礦之故而民間頗有向榮之意其餘如長樂鶴峯等處凡開礦之地較之從前珠多生色邤此可見開礦之益而無損矣現在中國開礦之地並無盜賊竊發以及滋事情形而溫台等處未經開礦之地則反有黃金滿之匪黨全今尚未除根齋匪等輩亦竊發於淸淮武漢先者赭寇擾亂多年其始亦非因開礦果衆所致蓋開礦則若輩有利司圖卽有匪人亦且爲利所束縳而人人各有常業日日皆有進餉又何必故爲滋擾以自罹於法綱　此其理固有彰明較著者不必智者而後曉然也禮曰貨惡其棄於地今若明知有礦而不開獨非棄貸於地耶若云思患而預防之凡開礦者必詳定章程勿稍疎忽以致變生意外如是則得矣禁云乎哉 
[本館自己接到電音]  
　　○本館於昨日接到在津友人專發電音到本館有四月初四日　旨一道謹敬譯登○四月初四日奉　旨稽察正藍旗漢軍旗務着祥祐去稽察正紅旗漢軍旗務着文敬去欽此 
[電報錄要]  
　　○本月初四日倫教發來電報登於字林西字報云法國新發使臣至安南齊有國書內言安南東京地方須統歸法人管轄安南王當簽名於黏抄上凭憑法國管理其安南與外邦交涉事件悉歸法官主持所有捐税亦悉歸法國收取云然則安南之危誠如朝露矣 
[傳言續述]  
　　○前報載本埠西人傳言李傅相有　簡放兩廣雲南三省經畧之信玆聞此說頗確並聞劉省三爵帥楊𤲅制軍均有　召用之說想爲安南之事也又聞招商局有輪船在越南運米近爲法人所扣留船貨一併截住似此則中法才釁已駸駸乎將决裂矣夫安南素爲中朝屬國今遭法人之侵陵中國若置而不問似乎有失國體然因安南之故而中法多年輯睦之誼一旦輕絕化玉帛爲兵戎致兩國人民均惟鋒鏑不得安享昇平殊非策之上者惟願法人降心以相從中國不失夫大體棄嫌尋好保泰持盈此則如天之福耳又閱文匯報言招商局之海琛輪船將駛至金陵迎接李傅相並云中朝巳　寄諭李傅相有不必來京卽速南行就彼募兵十萬結營二百餘座等語然則李傅相不日將至滬上矣 
[琿春近信]  
　　○琿春西人來信言琿春俄境去冬迭遭火災共計有十餘次西人所開之酒店被焚兩處華人店舖亦兆焚如殃及者有數家俄國電線局亦𩚡　延及云又言中俄交界之地兩國各有重兵扼守而中國地界內有一處俄人佔爲市鎭中國向之索還該地該處俄總督亦已允准乃俄人不願交地謂須俟中國與俄所議各事逐件定妥之後始可交還然則俄人侵蝕之志有挾而求於此可見一斑矣 
[奧員被害]  
　　○英國新聞紙載有二月二十一日奧國某大員被害一事據云某大員係總理刑名之官駐於布達地方一日有事進京摯其夫人同去事畢而回夫人則暫留京中某大員有丈夫子三皆出仕於外署內惟女及壻大員自居樓下而居女及壻於樓上二十晚某大員登樓與壻閒談至十二點鐘迨下樓歸房安睡至二十一日早其撲忽大聲驚喊言主人被害衆人咸往視之則見某大員尸横地上兩手被縛頸上揢痕儼然遍觀室中見臨街一窓洞開而 
 
 

Page 2

 
 
窓間　有繩索蓋凶手由窓緣繩而𨓜也再視房中桌上抽屜亦開銀洋戒指與表皆不見踪跡現在巡捕匕緊查緝尚無弋獲該大員才幹學問俱爲絕頂刻下遭此奇禍隆動朝野奧廷卽率大臣等親往奠醊並唁其夫人飾終之禮備極優渥惟細察賊蹤似乎素知署內情形者故乘𨻶而來下此毒手想天惘恢恢疎而不漏定必不難破獲也 
[東報彚錄]  
　　○日本報稱橫濱去年十月初四日早七點鐘有英國輪船進口名西希魯例由稅關監吏將該船封艙不料該船之廚夫比可夫將封條扯破稅關監督卽以違犯絛約移請英領事查辦嗣因該船急於回國由船主請將洋六十元作爲押案候下次回橫濱持送侯訊辦領事允之玆該船復于三月抵港關長請狀師英人拉大氏仍申前說卽由領事傳案審訊據此可夫供稱監吏所封之慮並非儲物房係放食物之房因應取食物不得已拉破封條然監吏將不應封閉之處亦加封絛我雖拉夫實非有犯絛約英領事以爲所辨不當勸罰洋六十元充公結案又言長野監獄署之外柵接連避病院平房忽於十九夜九點鐘時偶遭失愼燃看監獄之柵欄離監房僅約五間地面一時風烈火猛撲救不及卽延及第二號監房獄卒赴緊持匙分開各監門而獄囚喊呌連天全獄騒動或拆破屋頂或打毀獄窗紛紛跑出監房之外獄卒卽驅衆囚至工作場內遠近赴救之人蜂擁入栅囚徒乘間逃脫三十二名趕卽查點當場查獲十名其餘二十二名至今尚無下落幸竭力施救乃於十二點鐘始行撲滅云又言近有自山陰地方左近經過者言及該地之業生絲者商况之苦曾未有過於今日者因獲地民間素以養蠶牧牛馬爲業連年頻遭虧折寥寥數村虧耗九十餘萬元之多加之本年米榖價賤愈覺難支金银又難通融是以今春有名業絲豪商某者因虧耗过重部腹自盡而相繼自尋短見者殆無虚日至四月初一日計死於非命者己百有二十一人矣目下雖近養蠶之期絕無人過問世景若此誠可嘆也又言上月十九日有英國輸船名克魯那倫司亞由神戶開向橫濱中途於紀州大島邊誤認路程以致船遭礦壞此信由橫濱洋商電報得之 
[山崩紀異]  
　　○日本群馬縣下草津村地內有噴火山卽白根山自去年至今春正月已經兩次决裂茲于三月初六日早忽復鳴動其勢甚烈一時村民恐如前之崩坍大半皆棄家遠避其鳴動之聲漸漸猛烈驟如百雷俱發鳴振山谷川水沸騰實有駭人耳目者刻下正當測量之時而山項忽又積雪甚厚恐難舉行也又西海日報云越後國東頸城郡能澤村近處之山數十日前積雪尚未融化初三夜一點鐘時該村北面之山忽然崩裂約四百間地面被陷民屋九家盡埋土中又遭半潰者六家其村西山邊有一家八口並馬兩匹皆遭生葬是可憫已 
[增招新股]  
　　○本埠自來水公司登告白於本報後言近在倫敦議事議定將公司資本加至英金十二萬磅故招新股一千股每股銀二十磅另加五磅以爲公司酬銀所有新股則皆分泒與原股友約原股五股則得一新股其酬銀定於本力十五日先交於匯豐銀行第一次股銀則定於五月十七日收取云 
[詳述毗陵盜案]  
　　○前報盜案駭聞一節係得之毗陵友人函述今接續信似更詳盡用再補登據云前月二十八日上燈後約近九點鐘西門外一帶市集素稱繁盛各舖燈燭通明正在夜市交易突有湖北口音者三五人至弔橋　下之義泰和布店購貨故意挑剔計論價値登時聲色並厲立將該店櫃上燈臺及挂燈火油燈一併打落砰訇亂鳴火屋四迸一聲暗號三四十人蠭擁而至一面鬨入對門寶泰錢舖計跳櫃而入者九人同時在兩舖恫喝搜括街之兩頭均有手執洋鎗之盜匪把守左右鋪戶門首各有三四人圍跕阻截來往行人其手執鋒刃者亦不一而足時或燃鎗示威遠處舖戶一聞是信急鳴鑼號召兾解此圍於是城中各門皆疑爲火警水龍紛紛馳到擬出城施救迨龍座抵城門者不肯啓鍵始知係盜匪搶劫遂各分散而城中驚惶彌甚維時各舖以爲時尚早不免有人出店探望高喊擒盜義泰和間壁之正裕布店夥朱某被持鎗　太陽穴適中一彈登卽腦漿流射而倒聞朱某家有母妻上年甫經完姻尚未得有子息一旦死於盜手實堪憫惻又同裕藥店棧司某亦被盜鎗中肩膀次日雖延傷科將運子鉗出然出血過多人已奄奄一息未悉能無妨礙否至寶泰店中則被刀札傷三人或孑致有件命憂迨盜去業已多時夜分後城中文武印委始各前來勘視雖跟蹤追捕而盜已遠竄十餘至外矣計是案寶泰被劫實數洋七百零六元寶紋一百五十餘兩義泰和及正裕兩布店共被劫貨洋五百餘元朱夥苦圭報請詣騐邑尊卽於三十日午後按騐飭承塡格并令棺殮回署刻下朱姓婆媳在縣堂哀哭亟請伸寃殊形雜皂是案一出城廂內外居家店舖異常恇懼謠傳亦多四月初一日懺姓劉姓雨大紳存某善堂激請諸當道籌商防護才法聞擬將綠晉織守勇丁分紮倉懦友官驛前兩處以資保裔各店鋪皆於張燈時卽行關閉以絕覬鋧城局各段巡防亦己添招勇夫故日來鼓角之聲徹夜不絕似較往常熱鬧也又聞日前呂城鎭有土客械鬥巨案隨後奔牛地方亦有類是情事若輩多係湘楚口音以墾荒爲名肆其紛擾各鄕受累尢甚噫涓流爝火勢每肇于幾徵顧犬亡羊事貴彌夫晚蓋有緝捕之責看尚其貫以全力藉衛閻閻則地方幸甚也 
[命案續聞]  
　　○前報蘇垣墓道見有女屍一具經長洲金明府詣騐後卽飭棺殮緝凶茫茫海捕更從何處着手乃昨聞吳中東半城紛紛傳述謂死者係婁東某機戶之童養媳機戶家母子二人業機數張頗可獲利上年有在某宦家爲傭婦之某氏以己女許配其子卽過門爲養媳詎領去後弱息伶仃大遭姑惡每日毒詈繼以鞭笞惡虐殆無人性隣人屢勸不爲少悛上月闠不知缘何竟將該媳痛打致死繼恐隣衆不平或致母家爲難擬不如毀屍滅跡託言逃遁旋卽將該媳屍身用石牢缚投諸井内不兩日天大雷電隆隆然繞室而鸣母子大懼急賄商綱船舟子缒而入井將屍取起復乘夜载舟出城拋諾城外曠野而該母子卽託言探親一去不返此皆該處附近茶肆中言之歴歴究屬若何终未敢懸擬也又黃埭鄕婦日前曾失一女今闻墓道有屍疑爲路人謀害但屍身已腐無可辨认心頗懷疑豈次日其女忽自回歸喜出望外否則幾罹冒認之咎矣 
[戍兵更調]  
　　○營口來信云現聞鎭海營兵盡數撤回而以喬營爲駐防之兵旗兵之回籍有除照給餉糈外每名再給銀三兩以作川資而示體恤信如是也則羸卒去而壯士來餉不虛糜兵有實用不深合整軍經武之道也哉 
[浙臬抵省]  
　　○新任浙臬陳廉使去冬　簡放後請假回籍抵任需時是以由店藝農觀察署理玆於三月二十九日省中忽接驛報知憲舟已由蘇來杭三十日則前導巳至憲舟停泊塘悽矣於是臬轅之三首領得信十分忙亂卽刻至下碼頭開船往接本署之六房書吏及外六班頭亦於傍晚登舟沿路往迎至城中一府兩縣及各候補員等均於初一日黎明出城聞三首領及本著執事人皆於王家莊接見憲諭於初一日抵碼頭初二日入城初六日接篆進署傳說廉使體恤各地方官沿路不發馬牌故突然而至一時不及預備其行臺己定于湖南會館云 
[華商頌德]  
　　○皖江余古香觀察官浙　年賢聲素著辦理網鹽局事最久興利除弊惠及商人無不交口稱頌玆由寍紹嘉松四所甲商創議公製萬名傘四頂及德政牌三十二對於三月二十八日以鼓樂徧遊街市送入觀察公館內是日儀仗極盛也 
[漢皋瑣錄]  
　　○上月漢皋長盛街有拐徒引一孩年約七八歲插標召賣不意有某翁者省識此兒遂以計牽制拐徒佯與議價愿出錢三十串收爲螟蛉子拐徒意尚不足意欲添價而翁已遣人渡江送信失孩之家未幾省垣來男子四五人將拐徒痛毆立刻領孩并將拐徒渡江而 
 
 

Page 3

 
 
去想當送官究辦也○各處典鋪近來均有讓利之風貧民受惠不淺茲聞漢鎭大當與質鋪一律減利且寬限期先時質舖本以十六個月爲滿今則一律改爲二十個月其利槪以二分五厘起算先時大當以二十個月爲滿今則改爲二十四個月其利槪以二分起算惟質舖减利告白業己招貼在外若大當减利想官府定有告示也○漢郡於前月考試黃陂縣武童有某童所騎之馬甚劣控勒不住望大街直奔撞倒男子三人除輕傷不計外又撞倒一七十餘歲之老尼踹破頭部鮮血滿地人已暈絕半晌方甦聞漢陽縣已查傳　保交出該童或有所薄罰耶同日又有一武童正當角藝之時忽有一人於馳道中一躍而過馬見人影遽爾驚跳將該武童掀落於地頭破血流旋經官喝拿此人交漢陽縣訊問矣 
[丈人難做]  
　　○第五倫三娶無父之女而人誣其撾婦翁此固必無之事乃今日竟有入贅人家而反下逐客之令如某甲者甲本淮西之軍籍素稱强項甲年四十陳元龍豪氣未除也上年來寓金陵以斷絃思爲鸞膠之續然于思于思終莫得卓交君之心許一日有老嫗過其門自稱某處有良家女年二十矣秀外而慧中家故貧又無次丁其父母與女相依爲命雖恃女以養老窺其意重在贅淳于髡于其家君如有意當爲宛轉圖之否則彼姝正在妙齡豈肯嫁爾如許老奴甲請一覩嬋娟嫗不可强之再三嫗約以某日當在某水畔相候至期而往嫗遙指首戴紅鮮花－枝而鬕髪如雲臨流笑語者卽其人也甲見凌波縹緲翩若驚鴻已大喜過望於是急酬嫗以十金爲助妝且怱怱諏吉焉女家故四壁立其所賃之廡亦湫隘至是更爲之相宅三間移洞房於中而以前居女之父母後置廚灶女操家政儉且勤父母亦相助爲理惟甲恣睢暴戾久之頗不能耐漸形於詞色女初猶以敵體與之相抗甲輒作劇往往遷怒於其父母使女意不得伸女竊痛遇人不淑瞯其亡也母子相持而泣一日女之毌黨有探親者自田間來以久雨小住十日甲見鄕人之健飯也數米量柴居然爲灌天之罵座翁不堪其忤反唇稽之詎甲大肄咆哮不必興晉陽之甲而已撞翁橫倒於地乘勢騎其頸而批其頰者再女痛哭扶起甲猶狺狺未已直趨翁家將衣縷帳縟擲而標諸大門之外翁不得已曳杖遍訴諸隣里衆咸爲不平擬趣甲服禮迎養如初然甲已數日在外三過其門而不入未知能如鄰里之處置否也 
[盜風未靖]  
　　○京口東鄕姚家橋地方某甲家於上月中旬被盜失物甚多並傷家主三人幸無大碍於是鳴保報縣不知有緝捕之職者果能獲盜否也 
[秦樓鳳杳]  
　　○揚州新城彩衣街彌陀巷朱姓夫婦年老矣有三女以針黹爲活計所製甚巧市人爭購之長女已字人次女最美待字閨中朱無子將依壻以老因此擇配甚嚴去秋有某甲者年少而貌雅時來購物不吝其値自云爲某官之僕雖見三女目不邪視數語卽去朱夫婦頗愛之欲妻以次女未果也去冬有隣尼至朱處閑坐某甲適來見尼長揖怱怱買一扇套數語而去朱因問尼甲之爲人何如耶尼極口贊之朱卽託爲媒尼云此非我輩事峻拒之朱志愈堅後竟轉輾央人終定其議今年二月二十日甲自他處歸諏吉於三月初二日娶婦以三百金交朱曰此娶妻一切用度也又出一寶請朱代爲兌錢爲至期費用朱喜甚及期迎娶於舊城獅子巷頗不草草初四日朱往視女則止存空房兩進門皆反扃詢之隣人則云此某少爺納妾昨已携赴任所矣朱大慟而回將控媒於官此可見相攸之不易彼皮相者烏足以知之 
[受傷類誌]  
　　○浦東人徐海全向賣牛乳爲業前日向西洋人索牛乳錢致相爭論西洋人大怒遂將手中所持之木棒擊傷徐之頭面徐乃鳴捕而西洋人己無從拘獲巡捕卽將徐送同仁醫館調活又前日午後裹虹口之機器繅絲棧內有某姓之女在內作工不知何故被西婦毆偽鼻梁流血甚多當卽歸家不知以後如何也 
[訊期續政]  
　　○拆屋案本擬於昨晨庭訊己列前報玆悉英副按察使攺期於禮拜四卽十一日上午十點鐘再訊是以英公堂仍令捕房照常解案發落並未停訊云 
[接續分發人員騐看名單]  
　　○巡檢　楊建珍福建江蘇劉欽直𨽻河南張家梁順天河南熊天爵河南安徽能兆飛河南湖北羅德銘浙江廣東趙景祐浙江江蘇兪廷康浙江安徽吳書年河南安徽凌瑞保浙江江蘇汪國用浙江直𨽻黃鶴齡浙江江蘇周雲廣河南安徽顧元基浙江江蘇葛寶出安徽江蘇毛書琛安徽江蘇翟宗藩安徽湖北王必香安徽江蘇劉宗漢貴州湖北潘志惠江蘇湖北陶殿交安徽江蘇王鴻翱安徽江蘇莊秉直江蘇安徽瞿漢章江蘇廣東陳森保江蘇湖北王光宸江蘚湖北　彬安徽湖北張利川安徽北河喬如淇山西河南鄒示廣湖南江蘇申毓英山西直隸劉作棟湖北廣西阮樹棠湖北江蘇汪延庚山東北河李學勤安徽直𨽻　從九品　丁壽康順天江蘇顧長庚順天湖北梁聯璧廣東江蘇郝芝昌順天江蘇司徒汝廣東江蘇梅齊鈞順天廣東廖慶榮順天江蘇梁伯怡福建江蘇甘潤寰福建廣東丁岳文湖南廣東彭錫齡湖南江蘇程濟時湖北江蘇易謹身湖北東河嚴篤煇湖北直𨽻趙齡貴州雲南李德受江蘇安徽吳慶祥安徽江蘇沈維翰江蘇安徽李鐲安徽北河史賡盛江蘇湖北金衍塤安徽湖北翟鈞安徽江蘇馮嘉錫江蘇湖北葉漢霄浙江廣東章慶柏浙江湖北曾煇四川廣西王以鈞浙江直隸陳光炳浙江江蘇黃昌書四川直𨽻劉麟彩湖南甘肅　州稅課大使　陳恩杰順天江蘇　閘官　張培慶直𨽻東河陳澍順天東河許寶善湖北東河黃景祺河南東河王頌棠江東河　典史　李錫社順天河南朱均順天河南朱爾昌直𨽻河南茹錫齡順天河南王大謨順天河南李錦堂順天湖北聯壽正黃廣西章平祥順天江蘇李鍇順天河南余沛傳湖南江蘇劉德潤湖南廣西張衍恩山西河南邢鵬山東河南宋月潭山東河南劉鍾瑛山東河南周鴻聲浙江江蘇朱樸浙江河南唐桂芬浙江直𨽻陳元愷浙江江蘇張壽榮浙江江穌孫作霖浙江直隸宗杰河南湖北汪九齡江蘇湖北殷耀先江蘇安徽李金戀江蘇安徽吳守誠江西安徽薛紹文江蘇湖北曾毓麟江西河南陳銘浙安徽河南秦鎭昌江蘇河南汪懷安徽江蘇胡金淦江蘇河南丁祿名汪蘇湖北徐存揚江蘇河南徐希廉江蘇河南沈其彥江蘇河南熊德興江蘇河南左元鼐江蘇直𨽻陳　壽安徽河南趙師資安徽直𨽻吳鼎年安徽江蘇　未入流　茹恩霖順天河南唐瑞錦貴州雲南汪肇元江蘇直𨽻沈國榮江蘇湖北賀兆籣山東河南高爾賢河南安徽朝　年浙江康河王煥章浙江北河宋曦浙江直𨽻梁宗錫浙江湖北○勞績摯　分發　知府　楊鴻度湖南宋承麟順天藍翎鍾守監湖南藍翎楊玉書四川　鹽提舉　劉毓文順天　知縣　陳寶常浙江張炳浙江五品銜𥩐金聲江蘇孫傳樾安徽王叔鼎江蘇王寶　江蘇彭廷弼湖南周兆簧湖南同知銜周世昌湖南賈汝讓順天藍翎知州銜李相雲南藍翎同知銜劉焌四川　鹽大使　張祖賢四儿　州判　五品銜李忠翰貴州　縣丞　彭綸孫江蘇鹽翎侯銘烈江蘇　巡檢　嚴惠壽江蘇卜兆璜江穌劉廷枋監天　從九品　汪晉康浙江周德　江蘇趙培𦸽順天黃寶華浙江○勞績指省分發　道　花翎運使銜沈玉麒浙江江蘇　知府　花翎陳善湖南江蘇花翎運使銜鄭思賢廣東湖北花翎惲祖祁江蘇湖南　同知　藍　知府銜張履盛江西廣東張東颺廣東福建　知州　藍翎蒯辰蓀順天河南藍翎張兆周安徽陜西運回銜土經陜西四川　通判　王振鏞順天江蘇顧錫鈞江蘇直隸　知縣　高培蘭貴州雲南詞知銜吳本江江蘇安徽五品銜　增祥安徽直𨽻蔣謙受浙江湖北吳國棟浙江直𨽻維煥章四川貴州葉大霄四川貴州陳詩風湖北直𨽻同知銜張鋆湖南甘肅花翎五品銜崔學敔湖北甘肅　州判　周昭四川貴州　府經歷　鄧　昕四川貴州　縣主簿　藍翎王向彬順天東何馬聲　湖南江蘇魏 
 
 

Page 4

 
 
孝堉湖南陝西　巡檢　楊陞　湖南直隸徐佑淸江西廣東王慶恩江蘇廣東　從九品　王國恩四川貴州吳葆震浙江江蘇汪　良安徽江蘇署翎張廷煐江蘇河南孫詒穀湖南甘肅　典史　戴並坫湖南甘肅○議敘掣　分發　通判　兼𨽻雲騐尉吳景暄江蘇　鹽大使　　嘉霖四川　縣丞　鄧毓英湖南　議敘指省分發　鹽大使　王二曜江蘇廣東　未入流　陳省直𨽻河南○藝習掣鼓分發　知縣　張壬林直𨽻李聚奎直𨽻周爾珍湖南○優貢掣分發　知縣　陳廷蔚福建白賡梅順天○孝兼方正呈請分發　知縣　喬震生河南陳鶴鳴河南王序宗陜西竇威重陝西吳振江河南王德輿河南孟尚志何南李文治直𨽻竇文翔山西藍翎雲騎尉是職江偌淸安徽秦鎔安徽黃秉鈞安徽程滮安徽　直𨽻州州判　劉步瀛山東　縣主簿　戒瀋直𨽻 
[癸未春余夫婦合慶九秩自件壽君四章敬乞同並諸君子暨海內大吟壇賜和并政]  
　　○秦徐生長在南邦九秩開筵典未降縱甚虛年堪算實從來單壽不如雙紅蓮並蒂燃金炬翠栢聯枝醉玉缸樂事何妨容我做耋期祝嘏箕先江天錫康寍孟與梁齊眉更喜介眉長百齡轉瞬期頤屆萬事忠懷廣達彰　謝親朋貽錦帳戲呼兒女進珩　木公金母懸仙軸供牽華堂熱瓣香　鬢絲半禿一雙人併作蓬廬耋耋身鶴算類添須積福午衣共臥豈憂　持家勤儉門庭肅閱掛悠長歲月新屈指杖朝逾十載倡隨樂境得天眞　我有歼齡術自工不将家累繫胸中但求龍馬精神健更願鴛鸯福祿祟彥博晚成年歲合淵明偕隱性情同九如诵到南山句好並關唯詠国風 
　　梁溪可園居士楊殿奎未是草 
[惜花館主製茗社风月詞壹闋令桂御張校書是一韻事不可無詩爰紀一律]  
　　○戶周密塡詞錦一篇雪兒諸曲入筝絃東山絲竹怡情地南國鶯花玩景天逸響遏雲如裂帛新聲出峽似流泉惜香意緒樊川重慨靑泥吐白蓮 
　　梁溪拈花尊者髯叔氏稿 
[張桂卿校書歌余所譜惠山景新曲壹闋音節旣洽風致亦佳同人俱爲欣賞爰疊前龍紀事卽請惜花館主賜利並乞海內諸大吟壇哂　政]  
　　○鐵崖樂府惠山篇手付蛾眉奏管絃劉翠翠歌楊柳月張紅紅唱杏花天畫船載酒飛雙槳玉椀烹茶品二泉詞曲得傳香粉口風流不負李靑蓮 
　　梁溪拈花尊者作於江東草堂 
[贈張桂卿校書四絕]  
　　○蟾宮仙予是前身玉立亭亭秀出塵瞥面初逢花一笑時妝恰共歲華新　環肥燕瘦好風儀巾幗名垂艷史奇太瘦太肥均不美惟卿肥瘦適相宜　小娥眉黛小蠻腰婀娜端莊品最超素性由來耽淡雅鬢邊不插杏花嬌　蝦鬚廉底撥鹍茲紫韻紅腔信口宣任兩周亦能顧曲不勞轉目到卿邊 
　　梁溪拈花尊者三壺子稿 
[寄洪犀豐姻丈兼錄呈諸大吟壇法正]  
　　○去年歲云暮風雪正載途我夢至䢴江來住殊模糊記君家山中梅花香繞盡野鶴守其下忍寒霜翎梳疎籬閃燈影扶桑歸金烏吟聲達戶外歌笑聊自娛叩扉聲頃止倒屣以迎吾入室同話舊憐我鶴樣臞別來已四載各在天一隅相見歡平生離懷爲滌除呼僮煮綠蟻洗琖倒冰壺君偶得佳句醉草頭幾濡狂笑我亦醉笑倒旁人扶翻身忽驚覺揉眼咄咄呼今特書以訊君有此夢無 
　　揖竹詞人黃文瀚初草 
[大江東去]  
　　陳曼壽明經載筆游日本數載未歸辛已春其季子季磐航海省親胡公壽楊南湖二君合筆寫東海省韶圖贈行季磐屬題　漫倚此解 
　　癸末三月揖竹詞人倚聲 
　　布　無恙向烟波萬頃輕舟飛越海外三山看縹緲指點珠宮琳闕雲水蒼茫風濤怒吼浪疊千層雪家山西望一痕天際如髮　遙想有客東瀛舉頭長見一像團欒月故國何人憐范叔無奈經年離別異域愁深殘宵夢好應有燈花發掀髯微笑天倫歡敘時節 
[浙省撫轅抄]  
　　○三月三十日候補縣徐𢡟簡榮知臬委𡩋波公幹　典史任甸安交缷括蒼厘卡回省禀到　○四月初一日胡行甡由西塘厘局差人來省禀知廿六日交卸並謝給咨赴都　查過班捐案可否騐放禀辭　通判延康禀知藩司委催石桐平三縣地丁差　柳均煦禀知藩委衢属常開催地丁差　候補縣𢖁　恩奎禀知建造張公祠開工程枚稟銷富陽勘沙地差　盧維鈓禀知藩司委查海𡩋𢖏穀差叩辭　周秉鈞交缷常山厘局回省　縣丞張竇元禀知藩飭咨補龍游縣丞　海瀛禀知藩飭咨署樂淸縣丞　巡檢喻秉　禀知厘捐局委办諸曁丝捐差叩謝　夏曾飴稟知臬委分紹差遣叩辭　典史願保泰禀知臬委望江門稽查差 
[蘇省撫轅抄]  
　　○四月初三日督辦浙西緝私三品銜江蘇候補道黃立熬金陵來　候補府崔　祖禀知淸釐松所哂盬事竣銷差　指發江蘇試用直署州趙惟善江西人禀到　候補同知陸家攘禀辭奉委赴洞庭山絲捐差　汪鼎禀知辭奉臬憲委赴松江一帶緝捕差　吳恆禀知奉臬憲委赴無錫公幹　通判張群符缷署川沙同知事回　○初四候補縣傳方駒禀知回籍守制　方孫禀知奉委宮會局差　從九汪鳴鳳禀知隨　護漕憲謂大人赴浦並銷藩轅監印差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[認限繳銀]  
　　○前有某洋人投法公堂控小東門外張合源魚行出有銀票一帋計四百兩係二月十五日期前往收取伊竟不付故請傳案等情并將銀票呈案當經中西官傳該行主到案據張錫林稱此票雖是我店中所出但係付與間壁之成德錢莊並非交付該洋人者因先父在時曾與該店往來歴十二年陸續結至去年底止計欠該莊銀四百兩因生意不佳歲底尚未付結曾與商酌作三年拔還而該莊經手人顧三濠允在一年內歸淸故未定見至今年正月初二日顧到我店稱東人之前空手實難交代令我出銀票交執我旣欠伊銀不得不從伊又令我寫明以二月十五日爲期到期不來收銀可也我卽出票與彼而到期果不來收現忽傅洋人出場等語大守隨商之于繙譯官請轉詰該洋人票從何來據該洋人答稱票由成德莊交付大守謂現在到案之人非對手付票者成德莊亦當傳詰因着法包探往傳該庄於昨日到案據顧三濠稱與張合源往來祇有三年上兩年之帳歲底算訖至去歲底結欠銀四百兩不能歸楚故山二月十五日之票交我玆因欠南市爾昌莊鍛故將票付出並非交與洋人况與該洋人亦不相識太守謂然則拔還之說可曾言過顧稱從無是言太守謂張錫原禀有原議及拔還等字樣可見果有成說所有久爾昌之銀着自行料理張合源久銀前旣成議着分四期以半年爲一期陸續分繳顧三濠稱務須從速道償太守謂爾於此事不無中悔旣要現銀則當减折歸還着張合源於本月內措還成德銀三百兩張錫林尚請寬限太守謂此實不能着卽遵照但洋人處須收足銀一百兩應由成德莊找足應於何日交案顧三濠認限於五月初十日由于譒譯官轉諭該洋人俟到期領銀張顧兩人均須交保人而該洋人去而復返稱顧由我帶案今仍請由我帶回于君謂己斷交保矣 
[畫獲私鹽]  
　　○江海北關查私洋人訪知法租界十六鋪僑塊第九第十兩號門牌內積存私鹽竟有一千五百包之多因欲雇船駁去而法巡捕房似事在法界當由公堂核辦卽泒西捕看管外并由包探獲到趙叙正一名解案請訊據供浦東北蔡鎭人此等私鹽由奉賢縣運來所居之房由烟館租出我等湊貲付租翁太守詰爾等共有幾人答稱挑鹽出售者約有七八十人有相識者有不相識者如天雨不能回家卽暫宿於此屋內翁太守以如許私鹽旣由海關查出稅務司有信前來當由領事送致道憲候函覆後再核鹽由海關駁去趙叙正暫押捕房云 
[英界公堂瑣案]  
　　○惠捕頭稱有妓女之轎夫等因擡轎在四馬路爭毆由捕拘案請訊王桂芳供與沈阿本擡東合興里張桂卿之轎出戲局回時已將夜半甫至義園茶舘門口折而向東詎知後面洪小發李阿大所擡之轎强欲爭先正在散戲之時來往之馬車東洋車及行人甚爲擁擠喝伊不得爭先免致碰撞伊竟不依以致口⾓停轎爭毆被人乘間攫去轎後所掛之銀水煙筒應向索賠適由巡捕拘案請斷沈阿本供與王同洪小發供茌西薈芳里之王姓妓院抬轎昨夜抬出酒局之妓回時在四馬路地方突有王桂芳所抬之轎始因爭先口⾓俄而各將妓撎歸詎王又來尋　及捕來拘時王又揑稱失銀水烟筒李阿大供與洪同捕禀拘獲在路爭毆之轎夫並未見有妓轎在傍陳太守問王爾與沈誰擡後肩王答稱我擡後肩太守謂爾旣擡後肩而轎後有銀水烟筒爾應照料旣稱乘間失去應出爾賠償且據洪稱轎歸之後爾又前往尋釁捕禀亦未見有妓轎在傍亦難准理姑各判屬四開洋一个○包探陳阿九稱昨日午刻在泥城橋塊見人挑羅担內有布經布棉掛布長衫布短衫褲等件情形慌張詰其來歴言語支吾特帶至捕房究詰始認在南翔鎭之同順米舖中竊來挑到上海圖質錢文者巳派人前往關照失主來滬領贜今先將人贜送案該竊王阿二俯首無詞陳太守判王枷號一月贜則檢點存堂俟失主認領○僧治明稱寓居大馬路石路口之烟舘樓上因失去僧衣帽襪念佛珠等件查得紫花布襪一只在同住之沈阿榮舖下顯被行竊向追不認爭執之際烟館主潮州人鄭阿大稱曾失去煙筒二枝想亦被沈竊故亦向追以致吵鬧由捕拘沈送案查出之襪呈閱鄭供與同沈阿榮供𡩋波人爲縫工借住烟館樓面每月出錢三百文昨因同住之僧失去衣帽等件我卽檢襪一只交伊詎被誣指爲竊烟館主亦以我竊烟筒被毆我卽喊呌而巡捕適來伊等仍指我爲竊實則並未行竊伏求明察陳太守謂該僧與鄭指竊無憑豈容逞蠻姑從寬一併開𥼶又諭沈當卽搬移免致曉舌 
[法界公堂瑣案]  
　　○前月抄有洋藥局巡丁在小東門外查獲私土五只并將送土人拖進城內送交縣署訊理翌晨有某洋人至法捕房稱關和泰土行囑夥送土於洽順祥被巡丁拘去此乃越界拘人請爲查辦等情法捕頭着其到公堂禀訴該洋人於昨日帶送土人沈予山投案翁太守己飭人至縣署將沈口供抄出故昨日當堂將沈予山開導以在縣署原供在城脚下被巡丁拘住被打旣在城脚被拘何谓越界至所云有見証八家可以傳問但八家之中倒有七戶是烟館可見爾是販私土人與烟館熟識肯來作証須知洋人不能開土行而烟土進口卽置於躉船土行提貨須往躉船提山設有洋人往提則單上註明合藥等字爾今有病在縣署保出到此亦不必多事還應自去養病爲是病痊後亦不可再作此等事着傳谕該洋人一併退去○僞洋一案原告金洪玉昨又投法公堂稱查得全顺昌信局似有閉歇之象所有自鸣鐘等業巳搬山局中不過木器檯椅而已我處小東家有事回蘇令我在此守候翁太守着法包探於午後往該店查明情形旋據法包探稱現有该局中人在外太守着傳進據王楚寶稱崇夢熊業往蘇州查究等語太守诘其前願賠洋今當繳案王楚宝請再限三日大守謂再緩三日局中物件可以搬完矣看爲押起法包探嚴颂眉又稱頃見門口有人說掉洋人巳經逃走而賠洋業已舒齊等語太守謂此人亦當傳來俄而包探將其人傅到據稱姓崔住老閘作石作生意在押之崔廣順有伯在石門地方聞信到滬偶至我處談及餘不知情其人亦在外面大守謂賠洋何在掉洋何人答稱崇夢熊聞巳借數十元刻下其人不見洋亦帶去太守謂爾亦當暫押待通信出去將洋交案再核○前報列賣甘蔗之徐金福因賣甘蔗起　將小刀戳傷奚仁信一棗奚本在仁濟醫院醫治現已傷痊到案捕房亦將徐解案經翁太守研訊之下謂奚仁信先行打人致被戳傷咎由自取而徐金福行凶属實着責二百板 
 
 

Page 10

 
 
[京報第四百十三號]  
[光緒九年三月二十八日京報全錄]  
　　○宮門抄○上諭一道錄前○發抄　旨五道○刑部　奏請　欽定夾片○又　奏爲請　旨夾片○豫撫李　奏委署首員片○廣西撫倪　奏委署知縣夾片○黔撫林　奏爲叅革知縣摺子○粵督曾等　奏起解京餉日期摺子○都統寶　奏甄別叅領等員摺子○三月二十八日吏部翰林院正紅旗値日吏部引　見二十名內務府一名○𤍠河都統恩福請　訓○察哈爾總管圖都普巴扎爾謝　恩○定公續假二十日○烏拉喜崇阿請假十日○順天府奏京師得雨三寸有餘○召兄軍機　恩福　圖都普巴扎爾　○發抄潘霨奏查閱營伍請俟秋冬再行出省奉　旨知道了欽此○又候補道王德權統帶江軍水師砲位奉　旨知道了欽此○又候補守但培良署建昌守奉　旨知道了欽此○又補用令吳大停等期滿甄別奉　旨史部知道欽此○又糧道裕昆報丁交憂委候補道賀元彬署理奉　旨知道了欽此　○○刑部片　再此案山入甚鉅奉　特旨提交臣部審辦數月以來反覆推鞫誠恐稍失持平有負朝廷委任現在審明王樹汶實有寃抑則覆審各員王兆蘭等均于重譴其不肯緝拿胡體安藉詞狡辨勢所必至臣等本擬行提該府等同案証質對以服其心惟案情已亳無疑義未便因逆億詐虞羈囚虛待是以前次將可否飭提之處雙請人奏奉　旨卽着定案奏結正在缮摺間兹據都察院咨称知府王兆蘭以提審要案犯供不實恐入覆審重非等情遣抱來京遞呈咨送到部臣等檢阅原呈如所稱鎭平縣馮　果知王樹汶頂充胡體安故揘一劉體安之名希圖影射何不於原詳敘明胡體安卽王樹汶乃憑空揘造姓異名同之賊自露端倪一節查揘報劉體安混抵六人數目係原審官馬　之事現據馬翥己將慕友舞弊實情供明該府反代爲剖辨已屬有意混狡况臣部原奏明說馬霧係事後查知該府並未看淸又謂何不於原詳時敘明更屬糊塗又稱王樹汶禹案時卽將王牢夭供出一節見據招書王靑元供稱當日差役拿獲胡廣得范猪娃王樹汶到案胡廣得范猪娃供出同夥有王牢夭在內縣官又將王樹汶追問王樹汶不認縣官用刑拷訊王樹汶忍受不住始服胡廣得等供王牢夭在王河廟居在等語是王樹汶在縣雖有此供實因畏刑誣認所致况此供並無犯人箕斗接縫辦未蓋印本不足爲憑該府旣以爲可憑而供內有一百餘人紏劫等語覆審又何以不據此定案反改爲同夥十四人乎又稱差役得贜縱盜其罪綦重而乃加一死無對証之人恐係該証佐道聽塗說一節查劉學汰等雖巳病故現有親耳聽聞在旁教供之吳全喬四可憑何得謂爲死無對証之人且到案諸人證皆稱胡體安另有其人並將在何處經過何處釋放一一供明該府謂皆係道聽塗說未免果於臆斷矣又稱王樹汶與劉學汰對質並未供出教串亦未用大刑拷供一節現據王樹汶供稱該府堂訊時不准伊說劉學汰教供的話令伊跪好漢樁承認在龍安名每日總要跪二三更後等語似此熬審逼供己足令犯人生畏何必再用大刑况事主張　堂要証金振梆等書供皆出自柳勒又何有於王樹汶乎至謂王樹汶未供出劉學汰教供試問王樹汶呼寃爲何至有見仇不供者乎此不辨而自明者也總之該府爲主持定案之員自知罪無可逃始爲此飾詞强辯希圖拖宕而所辯各節又皆毫無情理未便遂其狡計致全案人証長此羈累正盜桯孤堆王牢夭罪名該省覆審所定與臣部所擬無甚出入更毋庸日久稽誅自應遵　旨擬結惟案經臣部審明迭次詳細具奏該府猶復以王樹汶與胡體安係屬一人遞呈混訴其爲恃符狡賴情已顯然該省泒審人員甚多若皆紛紛効尤尚復成何政體可否照臣部所擬將該府卽行發配抑或將全案人証暫緩正法發落　欽泒大臣飭提該府會同臣部覆訊以昭核實之處恭候欽定謹附片具奏奉　旨已錄○○刑部片　再查河南鎭平縣一帶爲捻匪出沒之區結夥搶劫幾成風尚推原其故皆由差役與賊勾結平日坐地分贜臨時爲之通信官不能緝所拿獲者多係誘脅無能之徒實在巨盜早已走避地方盜劫之案安得不層見迭出卽如此案劉舉汰係屬回匪實該縣差役中通盜罪魁也該督二次拿獲仍不深究致令潛逃回家末得明正憲典檢查卷宗案內通賊之差役尚有范汶城王金釗二名窩主蘇榮會始終亦未辦罪並有賊犯張禾尚雷應元二名在縣管押令該撫一併嚴行懲治此外逸盜甚多應另委賢員設法緝拿庶匪徒知警而地方可期安靖矣臣等爲該處盜風甚熾起見理合附片奏明請　旨奉　旨已錄○○李鶴年片　再河南糧儲鹽法道王道源據報於光緒九年二月二十八日在任病故所遺該道印務應卽遴貝按署以專責成查有試用道焦駿楓才優識練辦事精詳堪以委令署理除檄飭遵照並將王道源因病開缺日期另行恭蔬題報聲明所遺選缺豫省現有應補人員按覃應行扣留酌照請補外理合附片陳明伏乞　聖鑒謹奏軍機大臣奉　旨吏部知道欽此　○○倪文蔚片　再署養利州知州葉舒翠署事期滿照章撤回所遺員缺查有升補龍勝通判廖紹麟老成穩練慮事精詳堪以署理據藩臬兩司會詳前來除檄飭遵照外理合循例附片陳明伏乞　聖鑒謹　奏軍機大臣奉　旨知道了欽此　○○頭品頂戴貴州巡撫臣林肇元跪　奏再州縣爲親民之官凡地方呈報人命例應立卽親詣相騐緝犯訊供詳辦豈容諱匿致滋寬縱查有淸鎭縣知縣譚體迨於光緒七年閏七月間縣屬鎭西衛地方有結盟拜會之謠該處監生王玉山團首王廷傑等聞係素識之李二王天培紏衆滋事將其拿獲並未送官究治輒敢督衆將李二王天培毆斃勒令屍妻領埋嗣據屍弟李老四王天才等查知具報該縣譚體迨並不騐報於八年六月十三日卸署接署縣周慶芝到任　李老四等續請騐究卽經周慶芝將王玉山等拿攻騐訊通詳似此人命重案無論是民是匪均應騐報乃譚體迨延近一年不騐不報實屬有心諱匿未便稍事姑容先據前署安順府余撰自行檢舉並據該管府道查明揭由藩臬兩司奏叅前來相應請　旨將淸鎭縣知縣譚體迨卽行革職以肅官方再淸鎭縣係部選簡缺齡省現有應補人員應請扣留外補合併陳明除由司將人把提省審辦並咨部查照外謹會同署雲貴總督臣岑毓英合詞恭摺具　奏伏乞　聖鑒訓示謹　奏軍機大臣奉　旨着照所請该部知道欽此　○○革職留任署理兩廣總督一等威毅伯臣曾國荃廣東巡撫臣裕寬跪奏爲籌解光緒九年分京餉及內務府經費第一批鹽課等銀分別匯兌裝鞘委員解京謹將起程日期恭摺具陳仰祈　聖鑒事竊照承准軍機大臣字寄光緒八年十一月初八日奉　上諭戶部奏預撥來年京餉擬在地丁鹽課等款內指撥銀七百萬兩務於來年開印後分批起解另片奏光緒九年內務府經費擬撥廣東鹽謀銀五萬兩務於來年開印後陸續徑解內務府交納等因欽此並淸單一件內開擬撥光緒九年分京餉廣東靈課銀二十萬兩帑息銀五萬兩當經恭錄轉行欽遵籌解茲據署理兩廣鹽運使番駿猷詳稱在於徵收光緒八年分省河鹽課項內籌解黑課京餉銀五萬兩帑息銀一萬兩並隨解一五加平飯食銀一千五百兩作爲本年奉撥第一批京餉又在鹽課項下籌銀二萬兩並隨解平餘抬費等鑲六百六十兩柞爲本年奉撥第一批內務府經費擬仍查照上年起解京餉成案以起解現銀與交商匯兌兩者並行統俟試解妥順再行全數裝鞘起解以復舊章所有本年應解第一批京餉鹽課銀三萬兩帑息銀一萬兩一五加平飯食銀九百兩共銀四萬尢百雨遵照部文槪行裝銷飭委試用通判舒志候補府經歴王炳濬由內地押解到京前赴戶部投納其餘京餉鹽課銀二萬兩一五加平飯食銀六百兩內務府經費鹽課銀二萬兩平餘抬費等銀六百六十兩仍交殷實銀號協成　蔚長厚百川通蔚泰厚匯兌至京飭委候補通判楊炳勲候補巡檢蘇錫禧侯補鹽知事喬福齡領齊匯單文批附搭輸船進京支取銀雨前赴戶部內務府役納據該委員等具報均於本年二月十六日在省起程合將籌解光緒九年第一批京餉鹽課等銀分別交商匯兌裝鞘解京以及匯兌商名委員職名起程日期詳請奏報等因前夾臣等覆核無異除給文批飭令妥爲解運並咨明戶部內務府分別兌收其餘未解京餉等欵銀兩仍飭陸續籌解外謹合詞恭摺具奏伏乞　皇太后　皇上聖鑒謹　奏軍機大臣奉　旨該衙門知道欽此　○○大學士廂藍旗滿洲都統奴才寶鋆等跪奏爲隨時甄別叅領等員恭摺奏叅仰祈　聖鑒事竊查每旗甲喇各設正叅領一員專司本甲喇事務例在叅領中揀派印務叅領總司各甲喇事務所有合旗一切應辦之件統歸酌核回堂辦理必須公正精明方足以資喪率茲相廂藍旗滿洲五甲喇正叅領兼印務叅領祥泰向辦本旗事務尚属謹漢近來遇事漸形竭鰍起滅自由明昧叅半之事有無朦混弊端一時無從究查其才力不能兼顧實難統攝旗務應請先行撤去印務叅領仍留第五甲喇正叅領本任由奴才等隨時察看倘有弊端再行從嚴叅劾又查署佐領卓異驍騎校忠順近於承辦事宜跡近含混始動終怠未便因業經保荐稍事姑容應請將署佐領差使開去並撒銷卓異以示懲儆世襲佐領文紳差務疏懈未能得力應請交部議處以上三員奴才等商同甄別合詞恭摺奏叅伏乞　皇太后　皇上聖鑒謹奏奉　旨巳錄 
 
