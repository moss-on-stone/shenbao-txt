# 1914 - 300 - 4914783

 

Page 1

 
 
   
 
 

Page 2

 
 
時評 
[信用（冷）]  
　　或問治今日之中國難矣乎余曰無難也祇求有信用而已且不必事事皆有信用也祇須兩事有信用而已兩事維何其一爲軍隊之信用軍隊確能擔保人民之治安而不自變叛不使匪擾則人民安居矣其二爲財政上之有信用政府能擔保財政之不紊亂於公家則無侵蝕浪費移挪之弊於人民則不令有投機虧空欺騙之風事事清澈處處可靠則至窮困而人民樂業矣 
　　安啓樂業則進可振興百事退亦可以回復舊觀若今之軍隊不足恃而人民號哭財政不足恃而商賈嗟歎雖有良法美政其能有效耶是故今之政府可謂不知本矣 
[命令]  
　　四月四日大總统命令代理國務總理孫寳琦内務總長朱啓鈐呈據貴州民政長戴　呈稱遵令考核知事分别舉劾請予奬懲等語前貴定縣知事李映雪廉幹有爲心精力果禁烟治匪卓著勞績黎平縣知事傅良弼具有膽略深明大體久膺邊劇民賴以安前獨山縣知事郎先錦清勤自矢悃愊無華學道愛人循良之選前榕江縣知事余鍾任事實心經騐亦富賑荒定亂功在地方均著給予六等嘉禾章南籠縣知事賀樹楷持躬循謹不激不隨治匪安民輿論翕服遵義縣知事周恭壽精力過人治事勤敏剔除積弊不遺餘力貴陽縣知事王其光通逹治理熟悉民情勤愼廉能政聲卓著仁懷縣知事李慶雲明敏果决勤政愛民實力實心地方感頌荔波縣知事陳敏章結實耐勞安詳穏練催科撫字成績昭然思縣知事李安鼎才識明通長於聽斷捕匪緝盜尤著勤勞均著給予七等嘉禾章赤水縣知事王百銳勇於任事爲守兼優紫雲縣知事周曾榮精明賠練才氣開張鎭寕縣知事申慤慈祥惠和熟諳更治襄新縣知事喬運亨辦事勤能才具可用均著傳令嘉奬以資激勸前咸甯縣知事王文煥狡猾貪污玩視禁烟前廣順縣知事袁觀瀾貪財誘賭誣陷無辜前天柱縣知事楊作楨營私圖利巧於欺朦據稱迭經調查證據確鑿請褫職歸案嚴辦等情應均著交文官高等懲戒今員會查照議處此令 
　　又令代理國務總理孫寳琦内務總長朱啓鈐呈據山東民政長高景祺呈稱秘書蕭方駿已轉他職請免本官等語應照准此令 
　　又令代理國務總理孫寳琦内務總長朱啓鈐呈據湖北民政長吕調元呈稱科長程毓麟另轉他職請免本官等語應照准此令 
　　又令兼代陸軍總長周自齊呈核覆熱河都統擬以巴彦補額魯特營總管逹拉泰補副總管鄂雲泰補充領多爾泰補佐領請予准補等語應照准此令 
　　又令　據陸軍總長兼代領河南都督段祺瑞呈覆前拱衞軍右路帮統熊文郎於葉集地方與匪開仗輕率浪戰致誤軍機所部兵士復强奪民間食物不能禁止均經審訊明確咎無可辭姑念該帮統追匪被算與戰敗先逃畏葸不前者稍有不同擬照新刑律判處一一等有期徒刑五年又二個月以肅軍紀等語查熊文郎身爲帮統竟以輕敵喪師所部兵不復不知約束毫無紀律實屬罪有應得應即如擬交該管部執行以彰國法此令 
　　四月五日大總統命令　兹制定縣知事兼理司法事務暫行條例公布之此令 
　　又令　兹制定縣知事審理訴訟暫行章程公布之此令 
　　又令　吕嵩壽加陸軍中將銜此令 
　　又令　沈珍加陸軍少將銜此令 
　　又令　政治會議議長李經義呈據秘書長王式通呈稱秘書鄧鎔汪涵呈請辭職鄧鎔汪涵准免本官此令 
　　又令　内務總長朱啓鈐呈據吉林民政長齊耀琳呈稱署東寗縣知事張文翰於邊界禁烟事宜辦理得宜請予優奬等語張文翰着傳令嘉奬並交内務部存記以示鼓勵此令 
　　又令　内務總長朱啓鈐呈據江蘇民政長韓國鈞轉據省城警察廳長王桂林呈請任命陸宗保爲署長應照准此令 
　　又令　徐恩元給予三等文虎章此令 
　　又令　胡文藻給予四等嘉禾章此令 
　　又令　任命阮忠植爲吉林東北路觀察使此令 
　　又令　任命陳光憲爲江蘇淮揚觀察使此令 
　　按尚有陞奬防剿南京出力軍士等命令明日補錄 
[專電]  
　　北京電　余（訪員自稱）探之各方面徐世昌之决出梁士詒勢力之漸漸縮小殆無疑義梁近日皇恐殊甚報載其只欲保全秘書長而交通銀行並交通部吐棄亦所不惜頗可信現要路均以梁才可用但宜專一部分有責任之事 
　　北京電　比來五團交涉仍由周自齊與蔡廷幹徐恩元往商僅談論大體團意似以幣制改革問題確定後再議條件 
　　北京電　連日浦口借欵暢消實於財政有最大利益之影響 
　　北京電　大理院定民事非常上告條例凡高等廳以下確定判决如顯然抵觸約法或效力相等之法律及優待條件總檢察長得隨時請院撤消 
　　北京電　初五執法處宣布沈翔雲罪狀槍斃沈供與助黄始未甚詳末謂萬一政府如能用我情願効力保全大局云云 
　　北京　奥使訥色恩昨覲袁總統 
　　西安電　孝義冬（二日）日失守匪聚二萬餘現已逼近省城人民浩哭之聲慘不忍聞城内兵警不滿五千救援不至張督連電中央告急但交通不便雖有援兵日内不能飛到中央已飭趙倜六營馬步砲速進潼關飭張行志帶馬步五營速入陜境但趙尚在洛陽離西安行程至速十四日張尚在平涼離西安行程至速二十日恐緩不濟急 
　　蕪湖電　定遠亂事雖平而現在鳳五靈廬等鏖仍戒嚴 
　　蕪湖電　鳳陽已到張軍兩營知事黄緒炳將庫存一萬三千元由臨淮潘警察長於支日送蕪交中國銀行解省 
　　南京電　國稅廳長因蘇省各縣上忙現已開徵解欵寥寥飭各縣催徵員認眞監視 
　　南京電　審計分處附設簿記講習所現已成立單鎭爲所長陸鴻吉爲主任 
[特約路透電]  
　　北京電　據確實消息大借欵原擬定額英金二千五百萬磅袁總統命財政部减爲一各五百萬磅蓋其意僅欲供改革幣制及收回紙幣之用也袁總統曾言中國必須試靠自己以籌行政費 
　　北京電　英文京報載有前北京中國特許電燈公司總工程司投函謂實業銀行要求北京電燈讓與權實屬妄誕蓋前清政府曾許北京中國特許電燈公司有供給全城電氣之權也該報載有一論謂該公司之專利權尚有五十二年之久政府今如復以此權許與實業銀行則將大背前清之成約且據包辦北京電車之華人與政府近今來往之文牘觀之實業銀行電車之權利今亦未可爲定自來水則已成立大約該銀行將出價購之惟此事尚未宣布路透北京訪事謁見實業銀行代表據稱英文京報之詳論無足介意合同中所訂各事業已載入發行借欵說明書中政府如何收回諸權而實業銀行管理無與實業銀行之事如不能收回則可以借欵入項興辦他種實業云　　北京電　政治會議今日開會决議廢初級及地方審檢廳之代訴人惟通商口岸不在此例聞伍廷芳竭力反對此舉因信代訴人之制可使收回領事裁判權之望早見實行也 
　　北京電　清室優待條件纂入約法之審查會曾於今日開會出席者十二人聞主將清帝遜位文語句略加修改然後纂入約法且聞内有數人以清帝遜位文乃屬條約性質非經互允不能擅改纂入約法反能因國民之意更改之故不主纂入 
　　成都電　每年春季舉行之售物會已於今日閉會陳列品如常往觀者每日自七千人至七萬人不等幸警章頗善故得安靜而過教會教士經營極力曾以書五萬册俵散觀會之人女教士則搭棚會場日向女子講道 
　　成都電　警廳令民間捕鼠活者給錢十二文死者減半民皆異之且多非笑者蓋不知捕鼠之故也 
　　貴陽電　貴陽近因乏雨米價較附近各縣大貴三月間曾降大雪民皆欣慰惟仍望雨甚殷紙幣每元值價四角五分因農民易之以代榖賦銀兩紙幣則不折價 
　　貴陽電　當道出其勇敢之手段拘獲茂理坪（譯音）之土司其故未經宣布或疑因暗通哥老會之故當道現擬查抄打箭爐西藏土司之田地房屋該土司仍伏匿未出鄉城大道今已安然通行當道近曾解餉前往該處 
[譯電]  
　　漢口電　白匪現向西竄已陷盩屋 
　　北京電　據秦督電告政府官軍已在柳郡（譯音）獲勝匪已退至尹家衛旦夕將在谬處見戰　　北京電　袁總統命令嗣後地方訟案槪由縣知事裁判政治會議審查會决議廢各縣地方審檢廳各省城及通商口岸者則照常維持 
　　北京電　徐世昌告黎副總統今不宜再行遣散軍隊且當廣設大工廠及開墾荒地以爲已經遣散之兵士謀求生計 
　　北京電　據王璟芳報告今須需洋八十兆元以解各省紙幣之厄兩湖兩江皖浙閩需洋二十七兆半雲貴兩廣川省需洋二十五兆半餘爲北方各省所需政府擬於第二次五國大借欵内撥出此數以供此用或恐流行之紙幣尚不止此數 
　　北京電　北京長富（譯音）旅館拘獲黨人首領田濟武（譯音）搜出逆印一顆 
[公電]  
　　梁總裁通告任事并申明幣製局簡章電　各都督民政長國稅廳各銀行鑒民國三年二月十九日奉大總統令任命梁啟超爲幣製局總裁此令等因奉此啓超遵於三月十日開局就職任事 
 
 
 

Page 3

 
 
驗至報外特電聞啓超歌印 
　　都督民政長鑒啓超奉大總統任命爲幣製局總裁即經會同財政總長擬訂幣制局簡章七條呈奉大總統批准公布在案查簡章第六條内開凡京外各機關關於幤制事宜之文件應同致總裁及財政總長即於一公文内並列兩銜等語業經開辦以後遇有關於幣制事宜文件希即查照簡章辦理啓超歌印 
要聞一 
[英國將要求四川全省礦産之警聞（四月四日）（本報駐京記者遠生）]  
　　千八百九十九年英會同（Hui-jung）公司之代表人摩根與吾國四川省礦務局所設之華益（Hua-Yi）公司代表李徴庸（余案即李準之父）立一合同其内容華益公司專以中國人組織之由四川鑛務局予以省内之採礦權由該公司與會同公同採掘故名義上公司爲該礦之主人而實際上五十年内之工事監督及其他監理權皆在會同公司之手會同公司中外人民（不限定英人）皆得有之 
　　（一）採掘區域　四川全省皆包含在内但已爲私人或團體所有或該公司採掘以前有他人呈請開採者不在此限 
　　（二）礦種　鐵　石炭　石油 
　　（三）資本　一千萬兩以内中外各半 
　　（四）着手期限　六個月内 
　　（五）開採期限　五十年以内期滿則全産屬於四川礦務局 
　　（六）負擔　對於鑛務局須以投資額之五釐爲地租並每月付事務費百元若保護鑛山派遣兵隊之時其兵費由會同支付 
　　（七）收益分配　以六釐分配股東以一成充償還借欵本息之用其純益以二成五交納政府餘則並歸會同 
　　（八）附屬事業　得架設必須之鐵路以運搬鑛物並建立鑛路學校以養成中國人才 
　　此約着手既以六個月爲期固已早早期滿余於辛亥年間曾晤摩根氏代表英人某氏力言會同公司並無錯誤因約定後中國即有亂事不能着手然該公司因此事派遣代表聘請鑛師往來四川種種耗費如何之多且出李鴻章氏手書李徵庸時代之告示種種者示我謂彼奉摩根氏之命來京要求外務部規復舊約而外務部種種延宕手講指畫異常憤恨余至今猶留存於腦影中也 
　　此事既久未提起余亦不知其究竟矣前者乃聞駐京英使曾向中政府要求賠償摩根損失陸内閣時曾許五萬至孫總理時曾許以幾萬兩得十萬元至最近而局面忽變英使謂摩根意在改約不在賠償且謂如中政府嫌其範圍太多即縮小亦可政府以現在鑛業條例本持中外合辦主義此節亦並無不可乃遂許之開議改約中國方面派鑛政局長楊廷楝氏與外部某二委員英使方面則派麻克類及柯韙良二氏於某日開議其内容雖未深悉但余聞之外交界人云英参贊方面（一）係要求於若干期限之内要求由摩根氏派人勘測再定採掘範圍而在期間以内絶對不許他人呈請而中國以原約所無拒之（二）中國方面要求勿以某府縣至某府縣爲界易涉别種性質而英參贊則不謂然至其結果圖窮而七首見英國方面乃提出以四川全省爲範圍之說故至今並無結果 
　　讀者當猶記憶泰晤士報曾有專論謂列强在中國之利權競爭已從此開始英國在揚子江一帶範圍之勢力將要求中政府確認而英議院之質問及大臣或次官之答覆並注意此項問題自美孚事件發生以來既有日使之抗議今復有英國川鑛之要求此後之現象殆不知其所底極耳 
　　鑛業條例中外合辦股分各半之規定外人多不滿意此間英文報著論謂此實與開放政策不合意此後外人惟有予中國人以若干之股而取得其完全管理權之法以閃避之某外字報至倡言中國人於一切事業無自辦能力非專委任外人不可蓋合辦之說在我已十分開放而在彼尚極不滿足此後實業借欵紛紛競爭而又有勢力範圍爲之張本意非平和將路鑛賣盡脫絶或即引此誘起大競爭以蹈分割之禍未審當局者亦曾注意於此否耳 
[丁恩對於鹽務之一席話]  
　　鹽稅稽核所會辦兼鹽務顧問丁恩君近出京查閱各地鹽場其足跡遍南北數行省自遼東起迄海南止所遺者惟晋川滇三省則擬俟秋間續往調查以畢全功本月四日由浙公畢抵滬字林報代表昨謁丁於逆旅以鹽務質之丁初言報中有載彼之鹽政計畫者事全失實彼固並未擬有何等改革計畫也各省現行之鹽制大爲錯雜省既不同場自爲法今欲推翻一切舊制代以新章竊恐利未見而害已滋生徒耗經費結怨於衆衝突之舉接踵而起矣然舊制中亦間有可採處未可以一筆抺煞之今宜擇其善者仍之不善者革之誠愈於掃除沿行之法而全代以新制也凡知鹽場情形各異者必不河漢斯言例如揚子江流域江西安徽湖南湖北四省所行之制頗有條理不勞政府爲之煩慮其鹽由場商助財製之既成復由場商自江北運至十二圩然後由運商運至揚子江各處官鹽代銷局轉售與零星小户政府唯照章收稅毫無困苦且運輸之費亦免廣東之鹽可自由販賣其制適與上述四省相反而行之亦能有效惟鹽稅均以紙幣解京僅值五五折或六折不等政府受虧匪細福建之鹽於革命時改爲官賣理想上則其制長佳事實上則所入之稅政府全無所獲未各省鹽場不能以省域相比較此中辦事情形頗費周折鹽稅所入最豐之處則爲滿洲直隷山東上述之揚子江四省浙江（包括江蘇一部分）福建廣東（包括兩廣貴州及湖南一部分江西一部分）四川雲南諸省製鹽之費各省大相軒輊浙魯之鹽其價相去約四倍有奇設由江北運鹽銷於江南被覺後則須科以刑事之罪戾丁又述及各省鹽價不齊之原因如下浙江由海濱汲鹹水置入大淺鍋晒令凝成固體然後運往杭州煑之成鹽其地隣近揚子江空氣濕潤凝繼甚遲且揚子江之水味本淡東流入海則海水之鹹味爲减故其價較昂至山東直隸兩省海水鹹味甚濃晒之又易故其價較廉中國鹽政雖若是之錯綜然以全局論之殊爲有望此說實無可置辯上年自五月三十一日至十二月三十一日止政府所入鹽稅除四川雲南外凈共一千零五十萬元其豐富大出豫料廣東去年曾付三百萬元今年元月付七十萬元二月付六十萬元惟須除去革命費用及紙幣折價之損失異日紙幣一經整頓則廣東解付政府之鹽稅可卜其必豐也去年自五月三十一日至十二月三十一日止各處解京之數約略如下天津四百萬元浙江一百七十萬元湖北一百二十萬兩江西四十八萬兩湖南一百八十萬兩此皆約略計之餘不能悉舉惟至年底所收之總數已見於上至渠顧問一席職務上之重大困難則已悉行消除此行之結果誠可爲中國福丁已定期今夜（星期二日）乘火車赴甯小作勾留即行回京 
[雜評一（無名）]  
　　裁兵難　裁兵而成匪平匪而又復招兵是所謂裁兵難也今徐世昌語黎副總統謂今不宜再裁兵須爲被裁之兵謀生計是葢不主裁兵之第一聲也雖然所謂謀生計者亦豈易事哉假使謀生計而無法不裁之兵政府能常供其軍餉耶或者曰不能爲之謀生計又不能常供軍餉故今日之法乃爲之謀死計之法也裁兵而使爲匪爲匪而以兵剿之無論兵之勝與敗勝則已裁之兵死敗則未裁之兵死彼此相死中國之兵終有裁盡之一日賢於謀生計遠也其言雖虐蓋實情矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[潯陽小志（本報旅行記者抱一）]  
　　九江商務表面尚可内容實衰其總原因在金融停滯從前各銀號銀行所放現款總在三四百萬以上現合江西民國銀行交通銀行日人臺灣銀行民國儲蓄銀行四家所放巿面現　併計較之前數僅得十分之一耳 
　　進口以洋貨爲大宗雖流行之區域漸廣而以購買力之耗弱故近年無大增减出口土産茶爲大宗見前報告次則雜糧每年六陳（麥蠶豆豌豆赤豆菜子草子稱六陳）百餘萬棉花芝麻合共百餘萬他若桐油聚於漢口木聚於湖口漆紙聚於吳城磁則逕由景德分運各地均於九江無大關係米則本地所産差可自給未准外運近以蕪湖米價之較賤稍稍運入爲數亦不鉅 
　　鈔票除交通銀行一種稍稍發行外本省鈔票有二種一爲九五銅圓票光復前所發光復後加印照行然票面雖九五實則一千文之票僅值七八百文而已一爲民國成立後江西銀行所發銀圓票巿面流行尚不至减折 
　　九江學務雖其可憐之景色尚不至如皖省之甚然各校學生殊未見發逹以中學校而免收學費則高小初小之免費不問可知而中學生僅得一百有零高小初小各校多者六七十人少則二三十而已高等小學欲招初小畢業生而不得中學欲招高小畢業生而不得乃各降格以競招徠而學生程度不堪問矣至學生所以寥落之故固有種種之關係而亦由辦學者不注重於初小譬如一縣之大初小校數或僅僅倍於高小一城之大初小校數或僅僅等於高小則其畢業生之産出所供本不足以給所求又安望上級學校之發逹而美善此不惟九江爲然記者旅行所見往往有之願負教育行政之責者速謀改良也 
　　九江獨教會所設學校大發逹教會學校之學生多於其他學校亦不惟九江爲然而九江尤甚最著者若美以美會所設南偉烈學校學生近三百又儒勵女書院諾立女書院此二女校學生皆近二百儒勵女書院附設初等小學於贛皖鄂三省交界地方多至五十四所可謂盛矣畢業生皆派往附屬小學爲教員夫畢業生有出路無怪乎來學者之獨多也 
　　二次革命九江巿面尚不至受極度之蹂躪而獨至四鄉居民其受外來之軍隊種種殘暴非筆墨所能寫談者輒爲慘然 
[减政聲中之政局觀]  
　　總統府　總統以中央財政困難昨特飭由法制局將規定之年俸三十六萬元减爲月支八成公費百五十萬減爲月支四萬交際費年五十四萬減爲月支四萬並總統府應設之各機關向曾擬定大致以閣制更變均須另行起草所有脫稿之草案已屬無用日昨總統以實行變更閣制在　巴飭各　間及秘書廳草定府中官制日内即可繕就　　法制局編製草案其内容聞係取三院六處二廳一會擬自本年五月起實行後由國庫開支其副總統年費閱亦有减成消息云 
　　教育部　中央行政經費本月即不敷分配各節已經財政部呈請總統核奪是否减成發放其各部政費聞决擬核减昨據教育部人云該部之經費尤較他部核減殊有難於支持之勢自本月起該部所有直轄各學校概已减無可减其校長及各主任教員如工業專門法政醫學各專門學校俸給均擬按十分之一發給再次如該部所屬之觀象台學務局經費則尚無法籌撥昨特由教育部通電各省内容係關於减政問題數項（一）教育費核减後之劃一準則（一）修改縣巿鄉管轄學校之章程（一）補助私立小學之辦法（一）新訂學務委員服務之事項 
　　審計處　審計處章總辦宗元審核各官署每月决算册俸薪一項實占全數十分之九賞爲支出額之最鉅者若統全國薪俸除軍餉外一律減少一半則收支不但相抵且有贏餘因於日前特在本處會議實行核減辦法當經議决兩項（一）本處總辦向照各部次長等級支薪現减爲二百五十元主任向照法制局參事等級支薪　減爲一百六十元課長向照等級支薪現减爲一百三十元課員依次遞減至五十五元止約計每月可减二千九百餘元惟此係本國人薪水其洋員薪水以客卿地位未便減成發給然以數計之實占該處薪水中之一大部份（一）各省分處大省預算額每年二萬七千元中省每年二萬三千元小省每年一萬九千元今擬一律減去十分之四約可减二十三萬餘元刻章總辦已呈明國務總理定於本月起一體施行矣　又聞章總辦此次所以議减分處經費之原因蓋以將來審計院成立各省有無創設分院之必要尚未可知惟現在財政困難局面當先縮小云 
　　交通部　政府以近日財政困苦决意厲行减政京内各機關均一律核减經費昨總統面諭交通部電政局龍局長建章略謂署外各局亦應一律裁節聞局長已通函各電政管理局監督酌量裁減各該局主計員及核算書記原函云現在厲行减政時代凡各部缺額均經切實裁併即本部亦裁五十餘人想各局亦當聞見昨奉大總統諭飭將署外各局亦應一律裁節等因當經本局三月勘電飭將主計員及核算書記分别裁减在案查各電政管理局設立之初本部原因電政區域過廣指揮鹽督鞭長莫及故設立此項機關就近統轄以便督促各局進行乃自設立以來各管理局報告整頓事件尚多而放棄職任者亦屬不少國家特設各局費引巨欵遂至幾等虚擲雖其原因由於事屬創始辦事未有頭緒人地生疏進行亦因之滯緩然揆之食祿忠事亟應克盡厥職昨令所裁主計員凡已派有出納員者自可就近兼充以資接洽其餘核算書記目前暫時裁滅本局亦出於萬不得已而於事實上亦無絲毫阻礙請爲貴監督略言之查各管理局所辦公事以稽核册報爲大宗其餘則爲答批各局文牘大約每年事件以最多數計諒不過三千六百件平均每日不過十件以文牘主計及核算二人書記二人分計之每日每人所辦者不及二件且各局册報除三數大局外其餘各小局册報有一定之支出單簡異常一日可閱十餘册各管理局所轄不過數十局以前例乘算之有何不能辦到之理凡事必求實在空言亦屬無補貴監督試一平心細想料無問然總之當此財政萬分以絀之秋政府岌岌可危凡屬國民自應各盡一分子挽回之責均當把良心出來維持大局凡事秉公做去即被裁者亦當相諒蓋各核算書記等皆經各監督妙選賢良充任並非無知識之徒當能鑒及各監督之苦衷也木局長對於各監督如兄弟手足一般凡可以維持者無不竭力相助但事不離實亦不願各監督予人以指摘之隙管理局爲全區各電局表率尚希貴監督共體時艱勉爲其難一方仍竭力整頓以杜口實俟度此民國三年難關將來事務日繁有添設核算書記之必要時再行分别增加本部當必照准至裁併機關一節是另問題自可呈請核辦以節糜費專此布逹 
[北京自來水公司之進行狀况]  
　　沿革之概情　北京自來水公司開辦以來未能十分發逹該公司連次招集股東會議如取銷監督減薪水核減用費添安專管種種計畫力圖整頓聞該公司去年結賬已有盈餘若干近來人民習慣已多轉移食用自來水者日漸見多云 
　　借欵之關係　自來水公司成立時卽有承辦機器之某洋商審察詳明知北京自來水公司在數年以後其發逹將不可以數計即思攘其利權現在該洋商默察自來水發展之情形已具故急起運動政府借欵以北京巿政作抵押品所謂北京巿政者則指現辦之自來水公司電燈公司未辦之電車公司等各項實業而言現在政府辦理此事已有成議並聞此項借欵業經撥用過二十萬云 
　　股東之情形　政府對於此事雖未露布而多數股東聞知此事已連日集議力圖抵制絶不使此完全商股穏固之利權絲毫損失並以此事爲北京巿政大局所關擬聯絡各實業家同力維持云 
[朱兼督丁父憂之通告]  
　　朱兼督丁憂一事已紀前報本月三日省行政公署通告各官署云爲通告事照得本民政長於三月二十九日接到家電丁親父憂當經電請解職奔喪並懇派員接替兩奉大總統令云云（中略）奉此兹於四月二日將民政長事務交内務司長吳燾護理遵即在署持服合行通告一體查照並將兩次電呈鈔稿附後特此通告急北京大總統鈞鑒院密家寳頃接家電家父於舊曆三十日在籍棄養家寳　此鞠凶五内摧裂應刻日奔喪回籍懇即派員接替毋任迫切待命朱家寳泣叩艶急北京大總統鈞鑒院密家寳昨因家父在籍棄養電懇派員前來接替頃准國務院鑑電奉大總統令諭以時方多故毋避金革並蒙派員來津面罄伏讀之下悼心失望竊念家寳久廢晨昏病不獲一日侍奉殁不獲親視含殮不孝之罪上通於天若更不能遄奔回籍撫棺一慟何以爲子何以爲人自聞兇耗肝腸沸煎泣血待旦現在人心不靖畿輔首要兼統軍民如何可以昏迷之身勉强支拄萬一貽誤關係詎輕務懇俯念地方緊要垂察袁頴迅即派員前來俾家寳刻日奔喪回籍錫類所及殁存均感不勝崩追待命朱家寳泣叩陷 
[漢口外交新紀事]  
　　美使之過漢　前任駐京美國公使　克禧爾氏刻由京乘特别專車抵漢擬赴揚子江流域考查商務及美僑狀况然後回美二號車抵漢臯美領事特率同駐漢水陸軍官領事職員及各著名商人至車站迎迓到署旋經段都督電請至武昌讌會該使即偕美總領事格林氏乘艦渡江詣都督府拜會即時開筵吕省長及各著名文武均在座相陪四號美領事在署設筵答禮段都督亦親乘輪渡漢因國史館長王湘綺先生已經抵漢寓大旅館特先往拜訪王公後始赴領署之讌聞該使是晚即起程下駛 
　　英領之查烟　漢口英總領事署昨接京電悉駐在宜昌英領事韓德賚氏現經英公使委任調查湖北全境鴉片是否禁絶栽種迅即會同華員周歷履勘呈復以憑停運印烟入鄂該領刻已從宜昌動身來漢會同外交部所派委員吳佩洸及鄂省長交涉員所派引導繙譯各員一同首途赴内地調查矣 
　　租界之會議　漢口英總領事韋廉施姆日昨通告英界中外商民等定本月十六號下午在英界公政廳會議其所議呈項如下　一修改英界公約　二整頓各洋行住宅所雇守門印捕　三商議英界建屋章程　四租界中西醫士均須至工部局掛號　五居民如染有時疫須報騐　六修理英界馬路　七會議英界華人地主有選舉公政廳議員之權　八議定英界地捐舖稅事宜按以上各事惟第七項實爲創舉與租界華人權利大有關係但不識能否通過於各英商也 
　　運費之減輕　漢口洋商輪船公司等爲利便其國商人運貨出口起見將從漢口直運至歐美各國之貨物特别減輕運費兹將其已經减輕運費之貨略舉一二如下　桐油去年出口至歐美者每百担運費英金六十六先令現在减至三十三先令　芝蔴前每百担運費四十九先令現减至三十一先令查外人營業對於己國洋商如此而吾招商局乃聯合洋商增漲宜漢航線上水運貨費用意得毋懸絶乎 
[贛省搜捕黨人近訊]  
　　北音帶辮人之嚴查　江西李都督於四月　一號致警察廳函謂前因省城内外游民甚多令飭偵探驅逐出境在案兹據各處探報及緝獲亂黨均供稱該黨因運動軍隊南人易致識破已覔口操北音頭帶髮辮之人混迹其間以其言語相習不招疑忌等語狡計至爲可慮亟應嚴愼防查省城爲根本重地尤須注意現函請第六師馬師長（繼增）在於江岸輪船碼頭選派得力偵探設立盤察所凡於行旅登岸時遇有北音帶辮之人嚴加盤詰果有確實戚友之投奔或係來此正當營業仍須取具切實保結始准登岸如言語支離並無前項保證者一律不准入境驅逐回船以遏隱患而免滋事相應函逹貴廳查照協同辦理並望仍照前令對於已在境内之各種游民隨時隨處派探認眞稽查驅逐勿令駐足以保公安 
　　吳木蘭拘留警廳　江西警察廳以吳林蘭由潯抵贛仍用女子同盟會會長名義居住客棧復往撫州形迹可疑即派偵探何盼孫陳嘉猷化裝跟蹤偵察情形行路之間吳與該探談及李烈鈞已回國寓在某處李已担任江西方面說有十餘人前來擬聯絡青紅兩帮運動兵警於二三月内乘機起事又謂白狼處有女士十餘人充參謀等語嗣歇温家圳地方飯店吳於腰際顯出手槍該探乃會同地方警察拿獲於四月一號押解到省在警察廳拘留候審以上情形得諸偵探口中云 
　　范少將就案質訊　江西前水巡總監范福增當道前以其侵欵撤差查辦復與駐紮湖口水巡一局局長徐鴻鑄互相攻訐頗爲激烈戚省長因爲涉及公欵已將徐發交警廳看管所有提訊情形已紀前報現聞戚省長以范福增亦須到案對質惟其爲少將不便傳案昨飭警察廳長閣恩榮邀范到廳三面質訊以便錄供核辦 
[定遠匪亂已平]  
　　日前皖北定遠縣匪警知事趙鏡源受傷一節已誌前報兹探悉詳情因華洋義振會解有大批振欵經過該縣匪首張學壬聞知遂集合匪徒多人意在攔刧出其不意并於地方大肆焚掠該縣兵寡　禦以故該縣知事受傷嗣經正陽華管帶聞警即率領軍隊馳往剿辦但此項匪徒志在刧取財物一聞大兵馳至則已四竄無蹤聞華管帶昨已將剿滅情形呈報都督矣　續函云日前定遠縣被匪攻陷當經倪都督令派右路王統領帶領軍隊三營前往痛剿即日將縣城克復昨聞來電報捷云鎗斃匪徒四十餘名并生擒匪首鵬池太郎張學壬及羽黨一百餘名餘匪四竄現在地方安靖聞此次匪徒不僅志在搶刧實與白狼響應其逆謀甚惡幸得官軍剿辦迅速一鼓蕩平地方得免糜爛誠不幸中之大幸也 
[揭控濟軍殘暴之往來電]  
　　軍隊擾掠居民情形此間報紙雖略有登載然僅流露一二且每每託言外江壯士與暴客等名稱不敢直揭爲軍隊也兹錄兩電則軍隊之爲軍隊可知矣 
　　港商致北京電　北京分送參陸兩部長廣東新館同鄉京官鈞鑒敝堡各鄉因軍到良教上淇河滘等鄉圍捕各鄉驚逃流離失所因辦一二亂黨而殃及多數良民勢將逼良民而投入亂黨聯乞代逹大總統電飭龍督從嚴究辦庶免春耕失業貽害將來大局幸甚香港南順七堡僑商關福五羅朗新何肇鏣黎朝康霍成用何肇荃等叩又致都督省長電措詞相同故不贅 
　　龍都督復港商電　探送旅港南順七堡關福五羅朗新霍成用霍成衍黎朝康何肇鏣何肇銓諸僑商鑒來電悉上淇良教等鄉村因有亂黨陸領陸常等勾匪滋事派兵前往辦勦業經撃散本都督派出兵隊皆嚴令各營長認眞約束兵士不准絲毫騷擾來電所述如果非虚殊屬目無軍法此問日前亦有風聞已派員前往嚴查究辦并候飭各營一體查禁倘敢再有不法情事查係何營之兵來府據實具報定行從重究治惟聞該處居民多係陸領舊部被其誘脅入黨者甚多難保不過甚其詞佈散謡言以期挑起軍民惡感爲煽亂之計亦不可不防尚望安慰鄉民回村安業勿自驚疑紛擾聽候澈查究禁可也都督府三月卅一 
[粤省之借欵與軍費]  
　　中央撥到借欵消息　日前中央以廣東紙幣低折巿面恐慌允代借欵五百萬交由省吏爲組織銀行發行新紙幣換收舊紙幣之用曾紀前報兹聞本月二號代理財政司長宋壽崑財政監理官李心靈接到香港滙豐銀行來函謂此項借欵已匯到一百萬請即來港提收此外未交之四百萬亦將於日間滙到云云聞中央之意此項借欵係專爲維持廣東紙幣起見除投變公産招集商股外盡將此五百萬撥充銀行股本三項合計約可得一千五百萬元之現金另有别項之保證準備共籌足銀行股本三千萬元然後撥足中央新紙幣三千二百萬元盡數換收舊紙幣此項新幣自後即爲兌換紙幣隨時可以兌換現金預計不及一年即可回復法定價格十足通用惟現在銀行成立須待三兩月後方能組織就緒而粤省軍餉待支頗亟即暫將此項借款撥出若干以充軍餉以彌補現在地方收入之不足俟事定裁兵收支適合仍由粤庫撥還銀行以充資本日昨李心靈已與宋壽崑面商即日趕往香港提收矣又聞此項借欵係德華銀行匯豐銀行協力擔任云 
　　龍督到後之軍費　粤財政司覆北京電云財政部鈞鑒院密陽電敬悉謹將龍都督自二年八月十九起至三年一月底止支過軍士各費實支數目先行電呈察核計（八月分）共支銀九十七萬二千二百九十八元七毫（九月分）共支銀一百六十五萬二千七百八十三元三毫（十月分）共支銀一百九十五萬三千零二十四元四毫五仙（十一月分）共支銀一百三十二萬零五百二十二元八毫四仙（十二月分）共支銀一百三十四萬一千三百一十四元六毫零四文三年（一月分）一百三十七萬六千五百七十六元六毫零三文計五個月零十二天統共實支去銀八百六十一萬六千五百二十元零零四仙一文其逐欵細數容即另文列摺呈報代理財政司長宋壽崑眞印　又聞二月分所支實數現亦造具清册送司覆核計是月分統共支出經常臨時兩費銀一百五十六萬三千七百三十二元比之上月之數反增加一十八萬餘元　按數月來軍費之消耗如此此粤人所以渴望裁兵也然日來各縣不靖日日戒嚴裁兵問題又且擱下矣 
[浙潮春汛中之政商兩界觀]  
　　浙路股東會將開年會　浙路公司第九屆股東年會原擬五月十號舉行嗣因旅京代表來電謂部中三年歸欵深恐時久生變請股東速解决等語遂於五號在上海辦事處復開理事聯合會議决提前一星期即定陽曆五月三號（即陰曆四月初九日）上午九時在杭州城站馬路模範劇院内開本届股東年會報 
 
 
 

Page 7

 
 
告癸丑年營業收支賬略並議决一切移交之事件云 
　　會勘烟苗員準備出發　中央特派嚴鶴齡許德芬於四月十日抵甬會同英使所派該國駐甬領事施彌德履勘浙省姻苗一節已迭紀報端兹悉會勘烟苗員許長三暨隨員等六人准於今日（七日）起程赴甬昨已由庶務科向浙路營業局包頭等車一輛設客位十二座一面電違　縣知事先借水警兵輪兩艘以備乘坐中英人員次第至各處巡勘 
　　搗毁警局案已有結束　石門灣水警搗毁陸上警察局一案曾誌各報兹覓得省長令内河廳文一道於此案始末言之頗詳特照錄之　據呈查明水警搗燬石門灣警所一案情形並請分别懲處等情查劉務祺等身充水警巡長應如何奉公守法乃查鏡釗犯賭被獲輒敢恃蠻抗阻劉務祺並敢率警持械搗燬陸警局所械傷官警擄去軍械服裝等物實屬目無法紀蠻横已極若不從嚴懲處何以肅紀律而保治安前奉國務院令奉大總統命令嗣後凡搶刦之案均應暫照軍法懲治在官人役亦應一律辦理等因此案既係劉務祺與查鏡釗二人爲首肇事劉務祺復敢率警持械燬毆搶擄其罪惡實較盜匪爲甚應候函請都督查照大總統命令飭令石門縣知事將劉務祺按照軍法懲治隨同犯事水警既據查明有二十餘人之多何以僅將彭玉堂一名運同劉查兩巡長革送懲處顯有袒庇情事應責成該管署長切實查明隨同犯事巡警情節較重者一併斥革解案訊辦其情節較輕者按照賞罰規則罰辦以儆效尤該署長王殿榮約束不嚴呈報此案肇事情形復有不實不盡應記大過二次以示懲儆並罰薪賠償被毁公物至被擄各私物即就犯事長警併科罰賠應由石門縣知事切實查明被毁被擄公私各物會同該廳長秉公辦理具報候核該管巡官方家祺督率無方此案發生日後事前未經准假託詞赴蘇難保無故縱情事應即撤差一併解案訊辦所遣員缺迅速遴妥員薦請委充該縣知事李盛警察所長黄人杰於此案發生已久未據將實在情形查明呈報殊屬疏忽廳各記過一次除飭令石門縣知事遵照並駐册外仰即查照 
地方通信 
[鎭江]  
　　耶穌教開聯合會　鎭江新西門小教場於五號耶穌教包收師志登在該處大開鎭江主日學旅行聯合會會場各主日學有五六處先在又新街福音堂彙齊起點到會及參觀者約千餘人兹將該會開會次序照錄於下（一）主席包牧志登（二）唱歌詩全體（三）祈禱馬君逢伯（四）讀聖經朱君寳山（五）唱詩崇實女學（六）演說賽牧兆祥（七）背詩篇全體（八）唱詩潤州中學（九）演說李牧春言（十）背全句各主日學（十一）唱詩全體（十二）演說都牧春國（十三）報告成績各主日學（十四）祈禱戴牧子泉（十五）唱詩全體（十六）祝福包牧志登是日並有警察六區各長警率巡士到場保護 
　　運河關壩紀事　丹徒巿公所籌集巨欵關濬運河尚未竣工邇以春水發生先行開壩惟該處自浮橋以訖江口不足一里乃閱時至四五月之久用欵至萬餘金之多一切工程潦草如寛深丈尺及應拆房屋均未照原議辦理人言嘖嘖日前又以水漲風疾爲詞即請開壩矣 
[揚州]  
　　吞没校具經費被控　前水鎭一三鄉議事會董事金元亨曾在縣署具領附加稅欵項置備該鄉所立初等小學校具至今月餘迄未購辦現由該校校長張朝梁呈請催購已奉縣知事嚴令從速購辦延即提追 
　　梁營長被捕　前充第二軍所屬營長之梁某曾有人控其已受黄興委任爲江北某團團長經縣知事及張旅長令飭緝捕在案現陳兆豐團長於三日督隊將梁捕獲昨已呈請張旅長片請謝知事至團部會訊 
　　私運鎗械犯鎗斃　前第二軍連長梁正字襄春新及差遣目兵許崇富梁正標張標因私運鎗械爲蔣護軍使查出當將鎗械截留發解來揚由張旅長轉送縣署寄押一面呈請都督府核示昨（四日）奉都督指令飭將梁等一律鎗斃當由張旅長令委劉執法官會同謝知事押赴大汪邊行刑 
[寗波]  
　　將有衞身避火梯出現　定海丁君選賢精於工藝去歲曾以新發明鐘表呈奉農工商部准予給照專利嗣復創造衞身避火梯一種於二月間呈請農工商部准予立案專利奉批呈及附件均悉查所製衞身避火梯搆造逐細審查按法試驗尚屬便利認爲與工藝品奬章相符准予專賣五年合給奬勵執照云云現丁君擬集股份組織工廠以便製造發賣矣 
[廣東]  
　　賊刧輪船又聞　昨禮拜二日下午昇泰輪船由港開行前往梧州駛至香山淇澳口附近海面（淇澳口即東海沙之地點）忽　被匪行刧掠去現銀約二萬餘元聞該船由港開行時僅載搭客數十人有濟軍四名駐船保護及到淇澳船中假扮搭客之賊約十餘名即行起手與濟軍爲難當場撃斃濟軍一名另傷搭客及船上管艙各一管艙被傷頗甚恐有性命之虞該匪所刦財物多係由港商家匯往梧州者刦後有艇接渡而遁 
　　兵工廠之紙幣風潮　石井兵工廠工匠人等因紙幣低折遂於前月二十七號聯行停工要求搭發銀毫該廠總辦劉承恩赴京未回其協理石懷慶以事關製造鎗械勢難任令停工特謁商都督民政長准自十二元以内搭發銀毫二成十二元以外照舊全發紙將並將爲首挾衆鼓噪之工匠革除各工匠現已允肯定四月二號照常開工 
[漢口]  
　　渡江輪渡之競爭　武漢渡江小輪一業年可坐獲盈餘數萬前清時爲馮啓鈞所設厚記公司所礱斷善後局之官輪渡及利記鴻記等公司皆不能與爭勝蓋厚記碼頭佳又佔地適中也革命後馮之輪船概行充公由官租偕商人經營然因漢巿繁盛蓋移於租界其營業遂爲租界六馬頭之輪渡公司所奪不復如前之盛兹馮之輪船已得發還正擬極力整頓不料英商某亦組一輪渡公司由英界一馬頭對航武昌漢陽門業已禀准英領事工部局照會鄂省長及江漢關立案註册若一開辦不獨馮之輪業失敗即六馬頭之輪渡亦受影響蓋武漢過渡現惟英界適中於漢埠上下往來稱便也 
[安慶]  
　　英領報告烟苗發見　皖南北各縣去歲於種有烟苗之處業派軍隊逐一鐘除曾經報由中央派員會同英領事親至各屬察勘一律郭清詎昨聞駐蕪英領事來省面稱太和縣境又有烟苗發見倪督聞之即電飭太和縣知事王承祜切實調查如果屬實從嚴懲辦 
[雜評二（默）]  
　　梁張段周　吾言北京要人之僕僕者 
　　梁啓超將出洋矣梁士詒將辭職矣而梁敦彦將由歐返國張弧辭職說復活矣張謇出差南下矣而張勳將有要事進京 
　　段世垣以牽涉白匪獲罪矣段芝貴以會勦白匪將出巡矣而段祺瑞已舍勦匪事而返京回任 
　　周學熙專辦借債矣周自齊會辦借債矣而周家彦乃不獲一署總長 
　　他若徐世昌進京弈劻進京熊希齡將出京曹汝霖將出京嚴修則不肯進京韓國鈞則囑緩進京京華道上之忙忙碌碌或爲國事或爲個人或進京出京於大局無甚關係或一進一出頗關重要冷眼人心焉誌之而得其所謂中國之政局者矣 
　　稅鹽鴉片　徵稅知事有特奬矣緝私知事有特奬矣有特奬於是乎特别認眞若禁烟一事當時固亦定爲考成者也而成績則未敢懸斷今英使將偕曹次長南下調查烟苗駐宜英領將於鄂着手駐甬英領將於浙着手而蕪湖英領又以皖發現烟苗見告矣外人此次調查將以内地煙苗之有無定洋藥之停運一旦爲所藉口則非但遺禍不能除且大失信用於外人然則今日知事禁烟之責任不較徵稅緝私兩事爲尤重耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（廿三）]  
　　昨爲全國商會聯合會開會之第十八日會員到者四十餘人上午十一時開會周正會長仍未到由貝副會長出席代表兹將會議詳情分别錄後 
　　續到案之提出　貝代正會長提出續到案三件第一件山東代表賈毓驥崔彝銘提議提倡海外貿易擴充招商局輪船意見書　盛竹書言此案附在航業案分送各商會注意　丁敬臣言招商局事刻外間頗有議論極有研究之價值　鄭陶齋（即招商局董）起而陳述一切（内容暫守秘密）公决將此案分送各省第二件浙江乍浦商會提議嚴緝海盜以安航業　公决由聯合會備文請浙省官廳保護第三件浙江乍浦商會提議减輕糖捐涵養稅源以維實業　公决歸入稅則案辦理 
　　公司條例之修訂　繼由一號議員丁敬臣登台報告審查修訂公司條例其文云公司條例經審查會逐條討論除原文業已訂立周詳不待研究外尚有應行更正者三條應行增加者六條應行删除者一條謹就審查會討論之結果於更正增加删除之處各加以理由書分别說明臚列如左第二件公司種類（增加）應增加合資有限公司一項係二人或二人以上集資營業申明不以七人爲限者第五條公司非在本店該管官應註册後不得着手於開業之准備（更正）該管官廳應改爲主管官廳以下該管官廳之該字一律改爲主字第八條公司有違背法令妨害治安及紊亂風俗之行爲該管官廳得以職權或因檢察官之請求解散之（更正）公司有違背法令妨害治安之行爲經檢察官檢察証據確定由法官判决後得請求主管官廳以職權解散之第二十七條附件執行業務之股東因公司之請求應以執行業務之情形報告之（更正）原文因公司之請求應改爲因他股東之請求第三十條公司得依章程或各股東之同意特定某股東代表對外事務如未經特定者各股東均有代表公司之權（增加）原文如未經物定者各股東均有代表公司之權下應增加但有特别原因而被多數股東所屏黜乾不在此例第三十七條非股東而有可以令人信其爲股東之行爲者對於不知情之第三者應於股東負同一之責任（增加）原文而有可以令人信其爲殷東之行爲者應於而有之下增加証據二字第一百另三條及一百十五條附條或責令補足但其人亦得以銀錢退換之（增加）原文責令補足一語中間應加限期二字又原文但其人亦得以銀錢退換之下應加其退換之期亦當以責令補足之期爲限第一百十一條創立會之召集及决議准用第一百四十五條第一項第二項第三項第一百四十七條第一項第三項第一百五十條第一項第二項之規定（删除）原文一百四十七條第一項第三項應將第三項三字删除一百五十條第一項第二項應將第一項第二項六字删除第一百十七條照前二條辦法公司尚有損害之處該發起人應負賠償之責（增加）原文照前二條辦法公司尚有損害之處下應增加經創立會捐出果係出於發起人之過失該發起人應負賠償之責第一百八十三條附條公積金以逹於資本四分之一爲止（增加）原文公積金以逹於資本四分之一爲止之下應加但得衆股東之同意願多積者不在此限　上述各條理由請交大會公决丁君並逐條聲明增删之理甚詳　繼由審查員陳質卿君起立說明一切（吕超伯）言請會長逐條付表决 
　　會長言公司條例中最有關係者惟第三十五條因連帶關係各處均在爭執也施善畦言先將審查報告解决後再行討論 
　　繼由嚴書記長登台逐條重行宣讀第二條之修改吕超伯聲明不贊成丁敬臣及文化成反復說明王亦梅言公司條例中都有窒碍之處審查不可不周吕超伯言請付表决並對於此條爭執甚力　丁敬臣並言此條改修根據於法律　吕超伯問根據何種法律　丁敬臣答稱根據普通暫行新律　會長言審查員對於該條之增加爲救第三十五條之獘病起見如贊成報告人之主張者請起立多數起立第二十七條多數仍以不改爲是　會長言如贊成用原條文者請起立表决多數　會長云如贊成第三十條之修改者請起立表决少數公議仍照原文會長又云贊成第三十七條之修改者請起立表决少數　公議仍用原文　其餘各條意見各有不同討論半時之久仍不能解决時届午後一時會長宣告散會午餐　午後二時開會到者人數不多將上午討論未畢之審查報告公司條例繼續討論經各議員磋議多時於修改之字句中尚有未妥之處公决再行修改繼提議聯合會章程亦未表决所有各案俟今日一併結束於四時五分散會 
　　閉會日期之宣布　昨日議事畢會長宣告初八日（今日）會議終止初九初十兩日參考滬上南北各實業廠十一日行正式閉會禮攝影 
　　農商部代表回京　農商部代表陳司長蔗青本允各議員之挽留擬俟開會終結再行回京茲因部中屢次電催於前日搭滬寗火車取道津浦鐵路入京臨行時通知該會如有要件一俟議决儘可正式呈部核准施行云 
　　尚有稅則案審查報告續稿因其過長歸入來件欄陸續登載 
[巡警與商民衝突]  
　　滬南警察分廳昨據駐紥邑廟一區二分署解送毆警之賀阿才等到案即經司法科訊問兹將該分署呈文暨司法科訊問情形錄後 
　　二區一分署呈文　竊署員於本月六號上午十一時據十二崗巡士焦振榮急鳴警笛回署報告值班在天官牌坊見大生弄有一人小便因其違章隨往禁止被其逃入該弄信昌祥烏木作内其時命伊下次不能再違等語不料被該店坐帳檯之人將士叱退當即入内意欲將違章之人拘署請究反被伊等一哄而上及左右鄰居約有男女十餘人將士圍毆經派出所聞知前來解圍爲此回署報告打失警帽一頂胸前受有痛疼當經署員飭派休息長警往拘正兇賀阿才小便之林金生店主賀生甫證人王桂卿以及幇兇之林阿郎等十二名一併呈請訊究前來當經署員研訊情形其爲拒捕毆警無可狡賴理合據情事報並將正兇賀阿才小便違章之林金生店主賀升甫等計十二名口開單解送伏祈廳長鑒核 
　　司法科訊問情形　據店主賀升甫供稱年五十七歲住大生弄開設信昌祥烏木作其時民人並不在店因有鄰人奔告謂有警察多人在店毆打打斷警棍七根妻妾均被毆傷等語立即回店詢悉因有本店十三歲學徒林金生小便見巡士趕來避入店内該警亦跟蹤入店因店夥不諳言語該警指爲辱駡立鳴警笛隨來多人蜂擁而入見人即用警棍毆打其時左右鄰舍均來探望解勸均被指爲帮兇未幾復來巡士多人一併拘局故有十二人之多等語詰之賀阿才則稱因阻止巡士入内即被巡士突出警棍毆打身負重傷民人在上海多年何敢毆打巡警張兆明供年二十歲上海人住天官牌坊業酒店生理許興泉供年三十七歲住天官牌坊包阿元供年二十五歲寗波人住天主堂街業烏木作汪菊生供年二十九歲住福佑路業紅木作徐四金供年三十三歲寗波人業報阿行生理王桂卿供年十四歲寗波人住大生弄蘇阿二供年二十三歲寗波人住大生弄張阿小供年二十二歲揚州人住大生弄林阿郎供年二十歲寗波人住大生弄林金生供年十三歲係大生弄信昌祥烏木作學徒訊畢經司法科將情禀呈崔廳長請爲核辦崔君諭飭一併開釋 
[沈翔雲解京訊辦]  
　　浙人沈翔雲因犯附和黨人嫌疑經鎭守使拿獲訊供各情迭詳前報兹悉鄭鎭守使自緝獲沈翔雲後已發交軍法科迭次提訊因沈堅不供認並稱曾於上年在滬地登報聲明並不預聞亂事等語即經電呈政府請示旋奉覆電飭即解京訊辦聞鄭鎭守使已於日前派員將沈押解赴京現據解員來電報告解沈到京後已奉發交軍事執法處收訊俟奉批迴即行遄返云 
　　按沈已於五日在京鎗斃見今日本報專電欄 
[巡閱使對於高華廷案之爭論]  
　　長江張巡閱使以王憲章係奉袁黎二總統電令蘇鄂二都督暨本使嚴緝之要犯曾由馮督密派探員張慶和會同本使所派探員潘志和高華廷等分投查緝嗣在上海閘北華界華興坊緝獲解寗已奉袁總統電由馮督將王憲章解京訊辦在案兹據探員潘志和等報稱上海公共捕房以探員等由租界内將王憲章誘出拘捕違背租界定章乃將探員高華廷逮案業由公共公廨於本月一號即上星期三美領事堂期斷定高華廷不應在租界内用謀誘捕判拘西牢三月期滿逐出租界請求據理力爭以　寃抑等情查上海會審公廨定章如果不服廨斷應得准予自下斷之日爲始在二星期内延請律師備具理由上控公廨上級機關請爲復訊判斷今本使偵探高華延等緝拿王憲章確非用謀誘捕則公廨未便指高華廷爲違犯租界章程應再延請律師迅速上控除致函馮都督合行上海楊交涉員再延律師趕緊上控外並將王憲章供詞及楊交涉員抄呈公廨迭次會訊案由於前日一併呈送總統府軍事處轉呈袁總統核飭外交部照會駐京領袖公使電飭上海領袖領事飭令原審領事秉公判晰以敦睦誼 
[防範外人夾帶軍火]  
　　駐滬外交部特派員楊小川君奉到部令略謂近據各省報告外人游歷内地往往携帶手槍一經查出則謂防衞所用易滋流弊等情查近來外人游歷夾帶軍火藉照混朦本部亦時有所聞亟應嚴加防範嗣後外人送印護照時務須注意即有必須携帶之件亦應於照内註明以免藉口云云聞楊君已轉致領事團知照矣 
[藍天蔚等之債務]  
　　藍天蔚前爲關東都督時曾與劉藝舟王國柱等以軍需急用爲詞向僑滬日商長田吉次郎岡部直等立據借洋四萬七千二百元約期南北統一後歸還迨民國成立該日商等屢索無着即請該管領事照會公共公廨迭次傳提不到亦不出爲料理兹原告又延日本律師福崗於昨　　廨催促即經關讞員會同日副領事西田君升坐特别公堂傳訊據福律師聲稱藍等於民軍起義時因軍需竭蹶向日本義士長田吉次郎岡部直等借洋四萬七千二百元立據約期歸償嗣因延不歸楚早經禀請公堂飭追詎被告始終避匿案懸莫結應請追償並將借劵呈案請察即經關西兩君展閱一過會同簽判云日商長田吉次郎岡部直等控藍天蔚王國柱劉藝舟等借欵四萬七千二百元并利息不還等案迭經傳提迄今二年有餘延不到案應即登報限令該被告等於一個月内到案如逾限不到即行按照原告所控缺席判决可也 
[新局長今日接任]  
　　上海工巡捐總局局長一職現由上海鄭鎭守使令委朱壽丞檯辦兹悉朱局長業於六號先赴閘北接授前局長楊南珊君移交之車捐各欵案卷及閘北新閘橋一切卷宗圖樣昨日（即七號）午後二時又赴南巿工巡捐局接授移交各件自八號爲始工巡捐局一切事務均歸朱局長承辦昨已將接任日期呈報鄭鎭守使及巡警薩督辦查照矣 
[製造局之新清明]  
　　現駐製造局之第七旅臧旅長以舊曆三月初十日爲清明令節所有去年製造局一役陣亡排長兵士李萬明等自應設奠追祭以誌哀悼故於是日清晨令由十三團團長周孝騫率領所部各營官佐目兵齊集局内西炮台排隊站立挨次舉行三鞠躬而散 
[查拿黨人之嚴密]  
　　南巿第一區警署署長因奉鎭守使訓令緝拿黨人八十餘名特於每晚親率長警查崗並至沿浦灘各埠商輪停泊處所加意查察凡遇夜行之人尤須詰問來蹤去跡云 
[浙商爲王廉辨誣]  
　　浙人王廉旅居滬上因與上年製造局一役犯有嫌疑前奉政府令飭浙督拿辦在案現有旅滬浙商虞洽卿等以王廉在滬有年附亂一節實係被誣公呈浙都督請予昭雪兹奉朱都督指令略謂王廉一名係准參陸兩部來電奉大總統令飭拿辦既據呈明尚無附亂行爲應由該紳等出具切實保結並令王廉來省投案聽候發交原籍地方官察看屬實再行咨准轉呈摘釋仰即遵照 
[串通謀害之駭聞]  
　　江北人張士華向在永盛碼頭販賣牛肉其妻史氏住居附近金通生家近被金勾引私逃出外賃居祥發棧内串同蟻媒黄閔房棧順發意圖同往他處前晚金又商通該氏各持利器潛入臥房乘張酣睡上前义住咽喉希圖謀害幸張驚覺奮力咬住其手竟將手指咬落一節金忍痛乘間與氏偕逃無蹤後經偵知黄楊二人下落立即報告第一分署飭探到棧拘獲解至該署詰問支吾飭送分廳司法科預審擬究並飭緝在逃之金通生張史氏到案候質 
[聯袂投江之慘劇]  
　　湖北人姚交卿近與伊妻何氏來滬找尋親友不遇寄居旅邸貧病交迫遽於前晚八時携妻至新關碼頭與氏衣服互相結住躍入浦江幸經某小輪舵工瞥見當鳴警笛由看管碼頭之兩華捕趕將姚夫婦設法救起一併帶入捕房昨由官媒將姚妻何氏解至公共公廨請示據捕房派人禀稱姚因有病送留醫院王襄讞與美副領事詹君以氏亦患病未愈判一併送請醫院醫治候愈再核 
[越界拘人之可原]  
　　公共總巡捕房控閘北一區警署巡長楊永芳於前日率同副探劉永和張金海巡警張孟根羅金堂帶領竊犯陳如春越界至北西藏路一百四十七號門牌粥店樓上指拿陳之同黨劉阿根張阿四等情昨由匯四捕房將一千人証解送公共公廨請究先由捕房代表牛門律師上堂譯訴前情並稱現在捕房與警局爲敦睦邦交起見遇事和衷共濟移提人證彼此協助隨到隨辦警局移提人証儘可請公堂出票協拿該巡警等不應越界拘捕有意破壞定章如誘捕王憲章一事殊足惹起界内居民之恐慌應請將該被告等嚴懲以儆將來繼由十二號副捕頭將地圖呈案指明該處粥店係在租界範圍之内並據五百三十號二百二十七號兩華捕上常證明楊等越界拘捕情形訊之竊犯陳如春及其同黨劉阿根張阿四同供該處係　華洋交界不知歸何處管轄旋據楊巡長供稱該處因據陳如春供稱係屬華界是以帶陳前往指拿迨至該處察係租界已不及備具公文即令副探知照西捕協同前往詰之劉永和等供與楊巡長略同聶襄讞商之美領卓君以越界違章本應拘押姑念該長警等始由北洋調滬未明界線從寛改罰判劉永和罰洋二十元楊永芳罚洋十元一併充公張金海張孟根羅金堂三人無干省釋陳劉與張阿四三犯押候查明果係竊犯應由警局備函來廨提回歸案訊辦 
[挽留稅務所長]  
　　南巿各業領袖得悉上海稅務所所長朱伯良君行將交卸特於前日公同籌議以朱所長任事以來禮恤商情無微不致業已聯合各業領袖及商業維持會會長等懇請南商會轉電蘇省國稅廳長曁韓省長等請求俯順與情准予留任未知能允許否 
[新舞臺認繳車捐]  
　　上海工巡捐總局佈告云據開明公司函稱九畆地新關商場敝公司特建戲園一座命名新舞台排演改良新劇以振興商巿并灌輸文明爲通俗教育之補助除營業照捐及地方稅業經認繳外所有北來車輛無貴局車照者居多而該處與法租界又近在咫尺若欲令其每輛納捐揆勢非易且與營業前途必受影響惟地方經濟困難尤應兼籌並顧兹擬查照前振巿公司新舞台成案認納車捐按月呈繳爲特備函呈請核准懇爲移咨警廳轉飭崗巡知照所有拱宸門内大境路及露香園路兩處經過各種車輛免查車照其候客各車并准其停頓於鄰近之小九畆路及舊倉路等處以免擁擠并乞頒發通告實貼以資遵守而利交通實紉公誼等情查拱宸門内大境路及露香園路兩處爲駛赴該舞台必經之路北來車輛既由該公司認繳月捐自應免查車照候客各車准其停頓於鄰近之小九畆路及舊倉路兩處其餘不在規定路線之内未經領照者仍不准通駛停頓除函知滬南警察分廳轉飭崗巡知照外特此佈告 
[南北接通電話線之窒礙]  
　　本縣南北巿電話線因中隔租界尚未接通傳遞消息未能靈便目前内地電話公司具呈鄭鎭守使轉請楊交涉員與租界領事團商議接線事宜鄭君以南北接線關係外交一時恐難辦到當即批飭暫緩置議 
[撤消認捐之預備]  
　　上海貨物稅總公所奉江蘇國稅廳籌備處蔣處長訓令略謂嗣後各業認捐運單應責令該管局所按照貨物重量件數核實塡發不得預發歸認董自塡一面分業登記按月列表送查捐錢數目尤應塡註於騎縫處以憑稽核其捐則不得逾於局所常例之外運單中之驗單一聯應由經過第一局所截留呈送本處查攷倘下游並無局所即由本局所自行裁留呈報每三個月或半年後統計其所送表册某業共運貨若于捐錢若干即可依據此表數目酌留一二成責成認董加認如不願認即行改歸散收亦即可據表列實數作爲該局所比較屆時核計盈虧查照通案以處分之俾免認董藉口云云 
[檢廳長澈究命案]  
　　大東門外鹹瓜街衍慶堂丸藥店主婦胡王氏於上月間不知何故自縊身死當由該處地甲投報地方檢察廳汪廳長派員往驗判令自行棺殮在案兹經汪廳長查得該氏身死尚有别情於前日飭警將氏夫胡德元傳案研詰之下諭令收押候查而胡自收押之後即倩人具禀到廳請拘汪善才等訊究昨由汪廳長批示云狀閱據爾所訴與前次所供詞意多不相符顯係慮禍及身以爲推脫委卸之計要知爾妻之死騐係自縊方金寳於爾妻死之時即逃避他方不無可疑　廳爲事關人命不能不澈究尋死之因若事實果如爾前次所供方金寳亦毋庸避匿不妨到庭申訴明晰本廳秉公執法遇案總求明澈爾將方金寳遵限交案訊問明白果無犯罪情節本廳决不置無辜於法網着即遵限尋交到案毋違汪善才方少芝與本案無涉應毋庸議所請未便照准 
[要求繼續辯論之無效]  
　　婦人孫金氏前在地方審判廳控西門内叚董鄭少卿吞没押産盜賣與泉漳會館得有善價迭次向贖無着請求追還原産等情曾經該廳張廳長核准傳到鄭少卿開庭辯論終結著鄭少卿將交與泉漳會舘之歷年糧串限日呈案候判在案前日鄭少卿邀請律師宋士驤又投審廳具訴請求繼續開庭辯論昨由張廳長批示云查案經辯論終結當庭宣示並着該被告將所交泉漳會館歷年糧串及原抵押據限期呈核决定在案所請飭令該會館交串並證明事實各節應毋庸議至可異者來狀尚有請求早定繼續辯論日期一項按法定程序於辯論終結後斷無將原案事實聲請繼開辯論之理該當事人年已老耆容有可原豈該律師於普通訴訟程序尚未明瞭抑知之而故違反耶本案行將宣判仰即知照 
[暗殺犯將次解蘇]  
　　前在英租界望平街暗殺李榮升之兇犯柴啓舊經地方審檢廳訊實判决處柴死刑詎柴不服提起上訴兹汪檢察長已據情呈奉高等廳長核准定於日内行文到滬將柴犯押解蘇坦以憑訊核 
[留心運柩護照]  
　　閘北警察分廳長昨日訓令各區署云案奉督辦淞滬水陸警察薩訓令内關准江蘇電政管理局函稱現據六安電報局電稱轉據金長清函稱在南京被竊運柩護照一紙報請通緝備案等情兹將原電照錄一紙相應函請查照辦理爲荷等因合行訓令該分廳長遵照辦理奉此合亟訓令仰該署長飭警隨時偵查遇有運柩護照務須格外留心 
[拆卸房屋之禍端]  
　　虹口天潼路西吳淞路一帶近因翻造房屋拆卸未完昨午忽然坍倒壓傷小車夫王金山曹木羣小販陳小韓才等三名當由西捕查見車送捕房轉送同仁醫院醫治惟王金山年逾六十受傷最重已不及醫治旋即斃命屍體舁送騐屍所候騐明再核 
[追尋幼孩之苦况]  
　　江北婦人馬尤氏之兩歲男孩近被拐匪王德才誘拐來申經氏偵悉沿途求乞來滬於前日在途與王遇見報捕將王拘押昨解公堂訊供不認判押候查明於禮拜四傳到見證再核並以原告無處棲止判送棲流所暫留 
[圖謀娶妾之空歡喜]  
　　周正宗即周才生前投法公堂控稱鴇婦張寳玉借洋三百元向索不還求追等情張供係已拆姘夫李子卿所欠聶讞員察閱借據實係李子卿之名故判將案註銷後周又投法捕房控稱李借去洋銀偕伊姘婦張寳玉在杭州購得良女周寳珍張素珍等來申買娼今又轉售與天津仍請提究等語捕房准即飭探將李及寳玉拘案並發電至天津將周妓等移提到廨訊究寳珍供爲娼後因出天花貌醜不揚故由寳玉作主配與伊弟張阿根爲妻是實素珍供李購女子時言明作妾來申後逼令爲娼如遇狎客稀少百般凌虐求恩超生李招弟供李係生父現在學習髦兒戲周才生要女子作妾故肯借洋三百元與父親及張寳玉購買兩妓後因父親不允故此挾嫌具控張寳玉供招弟係李髮妻所生由婦人撫養素珍寳珍均購來爲娼是實李供周欲娶女兒作妾故肯借洋若無周之借洋亦不能購人買娼求斷聶讞員以李子卿周寳玉不應買良爲娼判各管押半年期滿逐出租界素珍寳珍發堂擇記招弟送堂俟李期滿再核周才生圖謀娶妾有意借洋迨不遂所欲藉詞具控亦有不合除將借洋案註銷外判令罰洋二十元充公再着繳出電報川資洋七十元着交人銀兩保限期措交 
[聲訴起火原因]  
　　前晚小東門外徐寳正所開之花烟問樓上起火當即救熄未至成災昨由捕房將徐傳至法公堂請究徐供是晚來一狎客人甚貧窮出去後故用紙燃火薰燒房間以除不祥詎延及蚊帳幸即撲滅祇焚去帳子是實判罰洋五元以儆 
[協緝川沙盜案]  
　　閘北徐警廳長訓令各區署云案奉督辦淞滬水陸警察薩訓令内開昨准鄭鎭守使公函内開據川沙縣李知事呈開縣屬長人鄉商人徐國良呈報三月一日夜突被盜匪十餘人刦去金銀衣物等件請求勘緝前來當即往勘飭警嚴緝理合呈請通緝（中略）奉此合亟令仰該署長飭警協緝務獲解究 
[中日商家之貨欵紏葛彙誌]  
　　日商謄寫堂控民國第一圖書局不還印字機器價銀一各五百餘元曾經公共公堂以被告屢傳不到判將該局發封嗣由被告代表唐鏡元繳洋一千四百五十元到堂即行啓封　令被告到堂以憑判斷在案迄已數月被告仍不到案故昨由原告延律師投案聲請判决經關讞員與日領西田羣會商之下判候登報七天限被告於三禮拜内到案開庭辯論如再逾限不到即行缺席判决將繳存之洋一千四百五十元發給原告具領 
 
 
 

Page 11

 
 
　　日商伊藤洋行控錢松齋定貨虧銀迭經公堂傳提不到昨由原告延律師到堂聲請嚴追諭候登報限令被告一個月内到案如再逾限即行缺席判决 
　　日商三井湯洩日信等洋行控吉和誠洋紗號主王吉人經理羅寳禎定貨虧銀二萬餘兩迭經公堂會訊判被告押追在案昨晨復訊兩造均延律師辯護良久判被告各交妥保候會商原審官聶襄讞再行宣佈堂諭 
[兄弟鬩墻]  
　　謝嘉發控胞兄謝嘉詳賴欠行兇等情前晚由廨傳訊原告偕胞弟謝嘉仁謝嘉福上堂証明求追質之被告延律師到堂代辯不認欠洋並稱曾經紹興同鄉會評理由董事飭令不許再向被告滋擾王襄讞判被告交原保候函致紹興同鄉會查明於下禮拜三再訊 
[仍願繳還股本]  
　　戴伯華控恒昌當股東俞藴蘭不理欠欵銀九千餘兩迭經公共公堂訊追並將恒昌當經理毛佐臣傳案飭令將俞名下股本洋五千元繳存公堂一面移請吳縣查封在蘇房産備抵在案前晚由廨復訊兩造仍各延律師到堂互辯並經恒昌當經理毛佐臣投案聲請將俞存案恒昌當股單等件給領俞則愿將去年由毛代繳之洋五千元繳還聲請將股單仍給領回王襄讞判毛佐臣去年繳存公堂之洋五千元准給原告具領存案恒昌當之股單等件如俞於六禮拜内能將洋五千元及去年十一月起按月九釐之利息繳案准予將股單領回逾限則股單等件給毛佐臣具領 
[公共公堂瑣案]  
　　女子吳哲控流氓陳榮生在雲南路弄内攫取金挖耳等情由探將陳查獲昨解公堂訊知陳係過犯迭經訊辦逐出租界實屬怙惡不悛判押西牢兩年期滿帶堂再核 
　　王鄭氏控王福星不理擔保伊兄王福盛借洋一百四十元又陸子良控藍源記土棧不理欠银又美商勝家公司控法租界押店主戴順生收押孫阿來所租機器又城内查二妙堂墨店主查濟鐄控解仁山在山東路競新印刷所冐印該店禀准商部註册之單照仿帖等案昨由捕房將被告各人傳案判分别交保候訊 
　　劉耀林傳玉田李會堂林潤九顧廷奎（即周占元）王德其金餘生潘金生及婦人莊吳氏携有玉杯玉帶鈔票等物同居大沽路某號屋内被捕房查悉以其形跡可擬昨將男女九人一併拘解公堂請究判分别押候查明再訊 
　　虹口東有恒路五百三十七號居人張阿坡控丁祺富丁程氏串同在逃之同黨誘拐四歲男孩菊生昨由捕房將丁與程氏一併解案經中西官訊供之下以程氏無干開釋丁仍押候提齊人證再訊 
　　粤婦周王氏將八歳男孩德海帶至虹口圖賣由探查獲解送公堂訊據供稱係出價買來判孩留濟良所王氏押候交出賣主再核在案昨由捕房將賣孩之梁唐氏拘案請究判押候禮拜六解訊 
[謝贈]  
　　京漢鐵路局爲便利客商起見編輯旅行指南一書現在第四期業已出版是書於全路古蹟名勝商况物産皆詳細編入並插圖畫以便醒目昨承惠贈一册　又上海國民印刷公司成立以來甫及二載其印刷之精良頗爲社會所歡迎昨承惠贈時裝美女彩畫十幅書此併謝 
雜評三（訥） 
[巡警與商民衝突]  
　　軍與警不相關涉之人也故軍警衝突猶可言若警與商民　固休戚相關警之責在保護商民商民則納資以養警者也而亦以衝突聞是豈不可以已耶 
　　學徒違章小便細故也乃至羣相毆撃如臨大敵據警士方面言巡士被衆商民撃傷據商民方面言則警士之警棍撃斷七根商民之野蠻耶警士之暴横耶不得而知然卒被警士牽店夥學徒男女十二人以去則巡警固獲全勝矣 
　　廳長釋而不問消弭風潮固不少惟是非不明曲直不究則巡警自以爲是而直者必將積怨商民商民以巡警爲曲而非者必將啣恨巡士怨恨日深有觸必發吾甚爲地方憂也 
來件 
[全國商會聯合會審查稅則案報告書（續昨報）]  
　　（六）通崇海泰商會馬君炎文提議實行廢除釐卡常關去惡稅改良稅爲振興實業根本解决案本會審查此案議論閎通極有根據對於官家進言不可不序其層次如進口稅之增加也取其銷數最合於世界嗜好品如紙烟等類用特别法征之所償於釐金者鉅不僅爲加增收入計並可爲禁遏消費計如修改商約者以此行之何難抵補釐金四千餘萬常關六百餘萬亟應搜入請願呈内爲執政者之参考（七）吉林省事務所據濱江商會提議請免雜捐案本會查此案詞旨與事實略有不同詢據省代表面述春天贛金於前清時已有變更初名爲八六八即照貨價每千元征洋八元六角八分迨後改爲出産稅百分之一銷場稅百分之二惟吉林向比奉天捐重得不改吉林所征九釐賣錢捐假如貨價一千元納捐九元另加七四釐捐以四釐爲詞錢缺少鼓鑄消耗之費以七釐爲修城助餉之用假如貨價一千元抽捐四元七元總計三種共征二十元實合值百抽二惟吉林之哈爾濱與俄界相近俄貨由火車輸入應征值百抽五政府允减三分之一實抽百分之三分三日本運貨至東三省以安東進口亦援俄人之例所以外貨均從安東輸入華貨大受抵制而失敗者釐金也地方各種附加稅也烏可不設法而苴除之本會之所以請願也（辦法已列審查第二報告）（八）吉林省事務所提議否認稅捐改增雜欵案本會查該省國稅廳名爲取消補底票費兩種實則概加雜稅一成以增商累夫以釐金之外本不得再加雜稅名目况補底票費僅山海關稅一處有之若九釐賣錢捐有補底而無票費七四釐捐及營業附加稅則補底票費俱無何可概捐雜稅一成致商民擔負愈重惟此議關於一省範圍今該省事務所業經呈部應用本會提交大會呈請農商部咨商財政部令行該省國稅廳仍照向章辦理以維商業（辦法已列審查第二報告）（九）江蘇省事務所據南京商會提議請設商約研究所改收貨物稅研究所以便速行裁釐加稅案本會查工商會議時曾設商約研究所於北京嗣爲加稅問題屬於財部而商約問題屬於外部因各守權限旋即取消現與本會提議呈請政府遴派商約總裁在上海設立研究公所之意正同可與本案参觀至論調查洋貨實價其加稅目的本會已請會長電逹農商部矣（未完） 
來函 
[吕逵先君函]  
　　敬啓者查劃一簿記一案係湖北事務所提出逵先爲湖北代表始終主張照原案辦理前日議場發言亦以此事易行必辦得到昨閱貴報全國商會聯合會紀事欄内於此案項下有吕超伯以爲辦不到等語想係逵先口音不同以致纒誤用特專函奉逹務祈將此函登報以昭核實 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[集自由談投稿諸君字偶成] [  濟航]  
　　我恨蒼天虚我生陶然酒丐醉紅（醉紅居士）醽拜花瘦蝶翩翩舞爲愛東園未了青 
　　欲結豁菴近愛樓嘯霞東禁且消愁孽兒常覺跫廬寂莽漢同來說劍秋 
　　佛厂何會學侍仙美他獨鶴亦超然劍花柚斧勞飛舞泣血（揚州泣血）而今只瘦鵑 
　　警衆人言（投稿者名）賴覺迷佐彤筆寫寄塵思率公莫刧餘生嘆朱石痴原似太痴 
[顚倒四書] [  覺迷]  
　　子見南子天天如也子路曰有是哉不能正其身如正人何子曰野哉由也君子於其所不知蓋闕如也 
　　子之武城聞弦歌之聲夫子莞爾而笑曰不圖爲樂之至於斯也葉公問孔子於子路子路不對子曰女奚不曰其爲人也小有才未聞君子之大道也 
　　司馬牛憂曰犬之性猶牛之性牛之性猶人之性與 
　　子曰賢哉回也飽食終日無所用心 
　　王子墊問曰士何事孟子曰堂高數仞榱題數尺食前方丈侍妾數百人般樂飲酒驅騁田獵後車千乘求則得之舍則失之是求有益於得也求在我者也 
　　孟子曰好色人之所欲也吾老矣不能用也吾末如之何也矣（二） 
尊聞閣詞選 
[春感] [  東園]  
　　春滿家園尚未知幾番風到杏花時未邀謝逸題蝴蝶且伴王融食蛤蜊書卷壓裝成長物綺筵餞别有新詩心聲怕對旁人說社酒難爲此日醫 
[踏青詞] [  女史高錦章]  
　　女伴頻催換繡鞋低鬟一笑下瑶階春光說是城東好草色青青十二街 
　　衣香扇影步遲遲欃過溪橋困不支立看芳郊烟景麗簾蕪綠到社公祠 
　　一徑香泥一徑雲清明展拜小姑墳纎纎不露蓮花印銅綠春衫罨蝶裙 
　　任他遊客馬蹄忙抉婢歸來趁夕陽行到西施採香徑可堪響屧剩空廊 
[古柏行] [  月三]  
　　歲久無入殷社柏葱葱鬱鬱三百尺撑天蒨茂四時青拔地根盤千古碧骨傲風霜不少更氣凌雲漢無或易孔明廟前良久立西山寒翠瀉泉石 
[遲月用梅宛凌先生韻]  
　　遲月在高樓冰輪出羣木驚起亂鴉飛綠衫新野屋 
筆記 
[夢史（續）] [  李生]  
　　驛使通故園之訊綺窗憶舊日之梅天涯游子未免多情雪夜良宵誰能遣此好令夢魂歸去與父老共話桑麻也予離鄉里已數年矣以世亂久不得歸記曩日一樽清酒三徑孤松東閣吟詩西齋玩月九月盛持　之會重陽有落帽之賓向之所欣已爲陳迹矣近有荆榛滿地烽火連天海客無家征人有涙欲問故園之樂不得不於夢寐求之也歲既暮遠客多作歸里之計余師余友均買輪北去冬夜圍爐愈形寥落倦而歸寢見長堤十里楊柳陰陰予自念此時尚暮冬天氣何忽有此豈陽曆既用於世而陰曆之年節遂倐忽飛去心中頗致擬訝惟夢中亦不暇求其眞僞乃緣堤行行二三里和風西來柳枝嫋娜動人柳陰旁繋扁舟一予頓觸歸思解纜下舟舟狹小僅容臥一人予偃息其中舟忽翔起自行不止兩岸風景歷歷在目舟行如飛惟聞潮汐之聲澿於耳畔而朝辭白帝夕抵江陵千里之故居已現於李生之目矣舟仍行不止予心急欲下舟顧無術可以解之忽東南角上一　横飛觸斷舟舵舟頓落予下舟而予父老親友輩皆已麕集道左羣致歡迎曰足下今日乘飛艇令吾輩一開眼界予不解所謂頷之相見甚歡命輿至鄉里遍訪父老置酒堂上飲樂甚予喟然嘆曰今而後知故鄉之樂也忽拍然一聲予夢頓驚醒乃狸奴捕鼠觸器倒作奇響而故國蒹葭隔兹秋水心欲奮飛身猶在牀蠢汝黄奴乃驚李生之夢也 
　　死别已吞獘生别長惻惻古人朋友之誼何其殷也余業師黄君業商揚州去年夏遇匪亂死於水予有詩輓之曰月黑潮寒夜漏遲汩羅千載恨誰知十年師弟空回首祇有樽前洒涙詩尺素飛來恨未休那堪揮涕問東流精魂不返潮嗚咽萬古千江夜夜愁黄師與予十年師弟交故詩及之没後予念之不已乃營於夢寐某夜予夢黄師來談笑如平時而鷄鳴破曉驚我故人　時魂魄不再入夢矣予兄囂囂亦有句云江流有恨葬靈均月明何處招太白維揚古道誰賦招魂蒿里悲歌空憐旅櫬嗚呼痛矣（未完） 
醫話 
[安眠法（八續）] [  丁福保譯述]  
　　壯年時代之睡眠 
　　壯年時代血氣量盛不必特增其睡眠時間也古人有言子臥寅起者人或疑其睡眠時間稍短實則此時若成習慣血氣方剛之少年已不患其少矣 
　　壯年之人常貪睡眠且有晝寢之癖是實有害而無利凡食欲不進體軀過肥靈敏之神經變而爲痴鈍者咸由此時代貪眠而來可不愼歟 
　　世有因夜不成寐而寢時飲酒藉酒力以强眠者此爲最應禁忌之事若有寢時飲酒之習慣則無有不爲衞生之大害者 
　　壯年時代運用其身體精神而適當者必能熟睡安眠夫所謂夜不成眠者不過因憂慮傷神或運動不足故耳 
　　近世事變益多腦力之耗費亦益甚或朝爲榮華夕爲顦顇或黍離麥秀心傷故國或門祚衰薄生不逢辰以及勞人思婦孤臣孽子之儔凡此數者大抵咄咄書空輾轉反側長夜耿耿申旦不寐將持何法而使之安眠哉姑略述如 
　　一洗足癡法　每夜臨臥時用熱水洗足使留滯於腦内之血液下引至足部易得安睡 
　　二默數療法　夜中不眠時心内默數一二三四等字以致數百或數千即得安睡 
　　三深吸氣療法　房中空氣須潔淨不眠時宜爲深吸氣敷十次或數百次即得安睡 
　　四精神療法　不眠起於煩惱煩惱生於妄想或追憶數十年榮枯恩怨及種種閒情此過去妄想也或事到眼前可以順應而患得患失猶豫不决此現在妄想也或期後日富貴子嗣榮題與夫不可必成不可必得之事以興奮其精神此未來妄想也若能將三種妄想消滅則安眠矣 
　　凡喜怒哀樂勞苦恐懼之事只以五官四肢應之中間有方寸之地常使空空洞洞朗朗澈澈决不許外物兜入所以此地常覺寛綽潔淨譬予製爲一城將城門緊閉時加防守惟恐此數者闌入亦有時賊勢甚銳城守稍疏彼或闌入即時覺察便驅之出城外而牢閉城門令此地仍寛綽潔淨（節錄張文端語）入夜則蓮然一夢冥然塊然無有天地日月與夫酬酢往來以及災祥禍福是非美惡榮辱得喪皆無之斯時則若忘若遺其神則甯其天則全體則休以適此之謂安眠法 
　　五藥物療法　如用以上各法而無效者則服藥惟安眠藥多至數十種大抵皆爲麻醉毒藥不可久服兹選最平穏之催眠藥三種 
　　第一種　臭素曹逹　Biomide　of　sodimn　臨臥服五分用開水化服可以連服四五日 
　　第二種　阿斯必林　Aspirin　此藥本爲極平和之退熱止痛藥然用以催眠亦甚佳臨臥服二分開水化服可以連服五四日 
　　第三種　阿特林　Ａdulin　此藥爲最新最好之催眠藥其價值甚貴臨臥服一分用冷開水化服 
劇談[  一儂]  
　　四月四日民醒新劇社假座鳳舞台演家庭恩怨記悲壯激烈悱惻纒綿使人發無限猛省洵佳作也爰泚筆記之 
　　熊天聲飾王伯强落落大方白口神情並皆佳妙携妓歸家以子女等咸避匿不見一種欲怒不怒又急又憤之神氣尤爲難及　周維新飾魏雲樓浮滑狠暴之氣時流露於眉宇間捉姦一叚與王僕决鬭手法嫺熟武藝煞是可觀 
　　某客串飾夏敦仁言動舉止處處滑稽令人觀之捧 
　　馮憐儂飾小香水頗饒姿首一種柔媚之態尤可人意私通雲樓昧其天良謀害親夫迨伯强察出毒酒時慌恐萬狀中强自隠飾以質侍婢曰此酒何人購來者狡詐神情不知其如何體　得出柴曉雲飾養媳柳腰玉臂憨狀可掬與孝先兩小相戀神情活晝及父命强之見母時猶與孝先指目牽引私相計議知不能免又不敢觸父怒羞恨滿面惟低首嬌聲道吾母死有年矣何得再有母親演來極好後見阿兄含寃飲泣即頓易其嬌痴爲惨淡偎孝先頰代爲拭涙曰哥哥有何苦必告我及捧茶出驀見孝先臥血泊中大驚大哭横臥身傍抱持昏厥悲切沈痛凄惨欲絶樓上下觀者皆默無言微聞欷噓之聲噫何其感人之深耶 
　　徐玩客飾王孝先尚稱職老家人某較遜 
小說 
[滑稽短篇予爲車夫] [  鈍根]  
　　予爲車夫聞者必以爲奇然試猜予爲何種車夫或笑曰自由車夫耳予日否然則不幸而受雇於人爲摩託車夫耶曰否尚不及此然則致微必爲馬車夫曰否當更微或曰嗟夫子豈爲人力車夫耶曰然予且爲折本之人力車夫 
　　予初病失眠醫者詔予曰爾日用腦力太多必勞動爾筋骨病乃可愈予欣然曰諾立棄其筆墨以五十金購一老式東洋車時一千九百十五年二月三十日也翌日拖車於十字路口盻候主顧未幾即有一紅頭黑臉者大踏而步而來亟招呼曰請坐請坐詎此紅頭黑臉者不欲坐予車但向予車後略一注視操其半生不熟之上海白日行裏去！行裏去！予茫然從之行既抵捕房舍車而入巡官之室巡官似甚訝異曰汝爲東洋車夫耶予曰然何不捐照會予曰需幾何曰大洋五角惟汝衣服修潔不類貧苦須特别捐一元予探嚢出十元鈔票一紙令找出九元取得照會乃出此予第一日之折本也 
　　予每日須以十二時起午餐畢燃雪茄吸之盡一枝用披青灰素緞銀鼠袍子穿西洋花襪踏雙梁元緞鞋拖車出門施施然不便於行車又重笨道旁觀者多目予而笑不敢坐予車盻佇終日不得一主顧最後見一鄉女小家碧玉姿色甚研纎足不前若已疲甚予拖車前請曰卿家何所予當送卿歸女痴矚予良久頻摇其首予復曰鋷生執賤業苦無主顧得娘子爲載敝軸生輝到逹時當以兩圓爲壽女默計多時始忸怩登予車其家在五里外予送女而返已晚燈上矣此予第二日之折本也 
　　予嫌舊式東洋車重更以八十金購一黄包車且知向日服裝不宜於車夫也則雇良工製鶉衣以各種呢絨紗布剪碎重復縫湊而成略如和尚之袈裟凡歷十五日始告竣費工資三十元披之良肖窶人自是予營業漸盛貧苦婦女咸樂坐予車蓋他車夫皆斷斷爭車值而予略弗與較或且不受而反與之以是一般江北蠻子多怨詈予予不得已散錢示惠羣大悅轉與予親彼蠢蠢者亦解拍馬屁凡予所止處必有多人嗷然而呼爭獻其鷺鶿笑以媚予有名小張者與予尤暱某日傍晚强邀予至其家湫隘臭穢不可名狀顧小張亦有妻彼賢梁孟者手忙足亂自泥竈中出晚餐饗予且留予宿予力弱不得逃愁眉苦眼而允之小張夫婦則讓榻畀予臥而自踡於地予意良弗安室中空氣惡悶塞幾死展轉逹旦小張夫人又强予食葱餅兩枚始得告别稱謝而出是役也予大獲全勝擄得白蝨無數回家獻俘外衣甫解蝨索索落地上家人奔避而予齒頰間葱蒜之氣且歷三日未散也（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[民業鐵路條例]  
　　第一條　民國人民集合資本依本條例之規定建築鐵路者爲民業鐵路　鐵路公司之組織以股分有限公司爲限 
　　第二條　設立鐵路公司須由創辦人開具左列各欵並署名簽押呈請交通總長核准暫行立案　一建築理由書　二假定章程　三路線預測圖及說明書　四行車動力之種類　五建築費用預計書　六營案收支預計書　七股本總額　八創辦人之姓名籍貫職業住所 
　　第三條　交通總長於呈文所列各欵認爲有應行增减更改之處得令創辦人修正　交通總長於前條各欵之外認爲尚有應行審查之圖册得向創辦人調取 
　　第四條　創辦人須承受股本總額十分之二以上　前項之承受股本須於呈請暫行立案時提出確實之憑證由交通總長檢騐之　前項之憑証有疑義時交通總長得委託地方行政長官或派員調查 
　　第五條　交通總長審查創辦人所呈各欵並檢驗股欵憑證認爲正當時應准暫行立案並發給執照 
　　第六條　交通總長因公益上之必要得於暂准立案執照中附加條件　創辦人違反前項之條件時暫准立案執照失其效力 
　　第七條　暫准立案執照中得由交通總長限定呈請正式立案期限　已逾前項之期限尚未呈請正式立案者暫准立案執照失其效力但有正當理由於期限未滿前呈請展限者不在此例　前項展限之呈請以一次爲限 
　　第八條　創辦人於暫准立案後因有正當事由决議停辦應即呈明交通總長並將暫准立案執照繳還 
　　第九條　經交通總長核准暫行立案之路線非依本條例之規定失其効力或呈請停辦者他人不得呈請建築 
　　第十條　經交通總長暫准立案後除由創辦人認足股本總額毋庸另募外應依關於公司之法令及本條例之規定招集股本　招集股本時須將暫准立案執照原文及呈文並附列各欵公告之 
　　第十一條　股本總額招齊並已收足第一次股欵後創辦人應即確定期限招集創立會議創立會議應選舉董事及監察人 
　　第十二條　創立會議完結後公司應開具左列各欵並暫准立案之謄本呈請交通總長核准正式立案　一公司章程　二路線實測國及說明書　三工程方法書　四建築費用預算書　五開工竣工時期及分段開工竣工時期　六認股總數及收欵數目　七股東會議議事錄　八董事及監察人之姓名籍貫職業住所 
　　第十三條　交通總長於呈文所列各欵認爲有應行增减更改之處得令公司修正 
　　第十四條　交通總長審查公司所呈各欵及認股繳欵認爲正當者應准正式立案並發給執照 
　　第十五條　公司受領正式立案執照　　依關於公司之法令註册並呈報路線經過地方及公司支店所在地之地方行政官署 
　　第十六條　公司股票除依關於公司之法令之規定記載各欵外並須記載正式立案之年月日 
　　第十七條　每股銀數至少以五十元爲限　但一次繳足者得减爲二十元 
　　第十八條　股東應繳股欵不得以金錢以外之物充抵 
　　第十九條　公司收集股欵或一次或分期俱限正式立案後一年半以内將原定總額全數收齊如因竣工期限遇長或有特别情事必須寛限者應呈請交通總長核准 
　　第二十條　股欵定爲分期缴納者非第一期股欵繳納後其一次繳納者非先交保證金後不得呈請正式立案　第一期股欵及保證金不得少於股票額面四分之一公司收分期股欵及保證金後得先發收欵執據俟股欵收齊換給股票 
　　第二十一條　公司收集股欵應確定期限股東逾期不繳者依關於公司之法令辦理 
　　第二十二條　公司有增加資本之必要時得依關於公司之法令添招新股但須呈請交通總長核准 
　　第二十三條　公司於正式立案後已逾原定開工時期尚未開工者交通總長得撤銷其立案但因天災地變及其他不得已之事故不能如期開工者得具理由書呈請交通總長核准 
　　第二十四條　鐵路應用地畝得依關於收用土地之法令辦理 
　　第二十五條　關於官道橋梁河川溝渠等工程之設施應先呈請該管地方行政官署核准 
　　第二十六條　鐵路横斷通行官道須築天橋隆道或　門其他凡有應行預防危險之必要之處所須爲相嘗之設備或派人守望 
　　第二十七條　鐵路横斷河川有架橋築墩之必要時以不妨沮行船及流水爲度　河岸如有堤壩等建築物須維持其現狀並防止危險之發生 
　　第二十八條　鐵路敷設時若係單軌者除有不得已之情事外須預留添設雙軌地步 
　　第二十九條　軌間應寛英尺四尺八寸半但有特别情事經交通總長核准者不在此限 
　　第三十條　建築方法應依交通總長核定之該公司所呈工程方法書辦理但有特别情事必須變更者得呈請交通總長核准　關於建議之一切方法均須呈請交通總長核准後行之 
　　第三十一條　公司第六個月應將工程成績及費用呈報交通總長 
　　第三十二條　工程完竣後公司應呈請交通總長派員履勘如違反法律命令或有危險之虞者得令改築 
　　第三十三條　全路工程應於原定期限内竣工但因天災地變及其他不得已之事故不能如期竣工者得具理由書呈請交通總長核准展限　前項之展限不得逾原定期限之半 
　　第三十四條　公司應置總工程師一人主持全路工事交通總長認該工程師爲不適任時得令公司辭退　前項之總工程師若聘用外國人公司須將合同底本呈請交通總長核准後方得繕正簽字 
　　第三十五條　全路工程完竣非經交通總長派員履勘後不得開車營業路線造成一段欲先行營業者亦同 
　　第三十六條　公司開車營業時須開具左列各欵呈請交通總長核准　一車隊開到時刻表　二車隊來往次數表　三載客等級價目表　四運貨等級價目表　五行車規則　右列各欵交通總長認爲有應行增减更改之處得令公司修正 
　　第三十七條　公司對於運費之增减應詳具理由呈請交通總長核准 
　　第三十八條　運費之規定及增减時應登載報紙或依其他適當之方法公告之 
　　第三十九條　四公益上之必要交通總長得令公司核减運費 
　　第四十條　鐵路載運客貨不得於運費以外另索他費但因特别情事經交通總長核准者不在此限 
　　第四十一條　鐵路公司不得兼營他種業務但因特虽情事經交通總長核准者不在此限 
　　第四十二條　國有鐵路與民業鐵路或二以上之民業鐵路爲聯络運送或交互通車時所有運費及運價须以協議定之若協議不能相合時應呈請交通總長决定 
　　第四十三條　關係减免運費及軍事運輸得依關於國有鐵路之法令辦理 
　　第四十四條　公司每營業年度應將營業情形及出入盈虧編造報告書提出股東會議並呈報交通總長 
　　第四十五條　公司因保護所運送之旅客及貨物并防止危險得請求所在地方警察官署酌派巡警　遇有緊急事故公司得請求所在地方警察官署添派巡警但其費用由公司負擔之 
　　第四十六條　鐵路公司得依關於公司之法令之規定募集公司債但須呈請交通總長核准 
　　第四十七條　公司非股本總額收足三分之二以上不得呈請募集公司債 
　　第四十八條　公司發行債票之總額不得逾已收股本之數 
　　第四十九條　公司債每份之銀數不得少於二十元 
　　第五十條　公司每營業年度所收欵項非將期限内應履行之債務清償不得分配紅利 
　　第五十一條　交通總長認爲必要時得派員至公司監視左列各事　一股東會議　二股本存儲及欵項出入　三工程及共使用材料　四行車及營業情形　監視員認爲有違反法令妨碍公安之事實得令公司改正公司不同意時須呈請交通總長核辦 
　　第五十二條　監視員於職務上認爲必要時得令公司職員報告一切並得檢閱公司文卷圖書及帳簿公司不得拒絶 
　　第五十三條　鐵路公司有遵行左列各項之義務　一置備臺帳　二編　統計　三報告事故　四其他交通總長臨時命令事項 
　　第五十四條　運輸上必要之設備交通總長認爲不適當時得命鐵路公司改良或增設 
　　第五十五條　政府或他之鐵路公司接續鐵路公司之鐵路或横斷之而敷設鐵路又接近公司之鐵路或横斷之而造設道路橋梁溝渠運河者鐵路公司不得拒絶 
　　第五十六條　民業鐵路不論平時戰時有供軍用之義務 
　　第五十七條　鐵路公司違背法令或抗拒交通總長之命令時交通總長得爲左列之處分　一解散公司　二停止營業　三罰欵　四命其改選董事　五命其更換職員 
　　第五十八條　鐵路及其附屬　國家得買收之　關於前項買收之年限及法另定之 
　　第五十九條　公司變更章程非有股東全體表决權三分之二以上之同意不得議决 
　　第六十條　公司之解散非有股東全體表决權四分之三以上之同意不得議决 
　　第六十一條　公司决議變更章程及解散非呈請交通總長核准不生効力 
　　第六十二條　公司欲爲左列各事須經股東會議議决呈請交通總長核准　一縮短及更改路線　二兼營目的以外之事業及承受他公司之股票　三鐵路之借讓及鐵路營業之委託　受鐵路之借讓及營業之委託者所有關於該路之一切責任皆應負擔之　四與他種公司及他鐵路公司合併　因合併而成立之新公司關於舊公司之權利義務皆應承繼但有特别契約並呈請交通總長核准者不在此限　五停辦　六鐵路之抵押但以建築物及車輛材料爲限　七鐵路之售賣但買主以有中華民國國籍者爲限 
　　第六十三條　本條例自公布日施行 
　　第六十四條　本條例施行前設立之鐵路公司除業已立案及已經着手碍難變更各事外悉依本條例之規定辦理 
　　第六十五條　鐵路公司除依本條例之規定外適用關於公司及鐵路之一　法令 
 
 
 

Page 18

 
 
   
 
