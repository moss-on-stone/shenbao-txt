# 1885 - 19 - 4904231

 

Page 1

 
 
[分送朝鮮輿地圖] [  申報館主人啓]  
　　高麗八道久爲中國藩服此次變生肘腋内奸外宄並發一時聞者不勝駭愕刻下日高雖有成和之信然究禾悉其詳而中日因此齟　或恐有失和之意其事則仍由於朝鮮故人人意中皆以朝鮮之事關懷而尤以未悉該處疆土道里爲感本館近覓混朝鮮地圖善本頗極詳細并及邊疆何處隣俄何處近日何處毗於中國滿洲東西南朔一覽卽可蟟然誠當今之要觀無人不欲以先覩爲快　也惟原本稍有漫漶之處本館因不惜工本倩精於繪事者照其道里方義山川城郭之遠近大小重加規畫井然秩然以石印照相法縮成小幀細若牛毛清如鴻　載之並次所贈越南東京各圖尤爲精妙絶倫兹定　本月初八日隨報分送不取分文留心時事者當莫不樂爲賞鑒也先此布聞諸維亮照不備 
[招請文人抄書啓] [  點石齋主人啓]  
啓者本齋現有大部書籍須人抄寫工楷法者卽請寫就字樣來齋領件但須有熟人引進　筆從豐酬送諸君子當不吝教也此啓 
[第二十六號畵報出售] [  早報舘主人啓]  
　　貢獻方物國有常經此次蒙古進呈駝馬到京投報上駟院騐收壘壘百頭繪入畫圖頗堪娱目再此次禁軍合操皇上命王大臣數員恭代閱　旌旗色煥雍鼓聲聞視平時之操演尤爲勁整兩圖俱編此次二十六號畫報准於二十六日出售後仍附淞隠漫録圖說一則閱　鑒之此布 
[接續能戰而後可和論] [  來稿]  
　　近憂子悚然而興曰先生歴言古今成敗之由如示諸掌而知其難易也如對乎鏡而知其去取也如卜諸　龜而知其吉凶也蓋不啻燭照數計而不爽毫釐矣是則今日者可戰而不可和固敬聞命矣然而西人之戰法先生亦聞之否乎其爭於水也鐵甲水雷其爭於陸也洋鎗車炮大率以其器爭勝負非如兵車之相衝突也非如刀矛之相擊刺也非如弓矢之相加遺也孫吳兵法非不神也記效新書非不精詳而簡當也臨陣者輙束而不觀何也非今日之亟也先生一意主戰盍言戰之之道以爲他日成功之左劵何如遠慮者曰一張一弛天之道也僕非一意主戰誠以和不可恃惟戰而後可言和也至論戰之之道微子言吾亦將有以告子自來用兵因時制宜不可泥古亦不可非今春秋兵車之戰至戰國而已變嗣後戰法代有變更然不外乎馬戰步戰水戰火戰數者未聞火器殘忍如今日者我朝以騎射教天下間以抬鎗曰炮固不及西人之靈且巧也是講求西人之戰法誠爲當今之亟而當事講求者二十年矣其間孰得孰失孰利孰弊孰有用孰無用不惟了然於目並了然於心矣雖西人之精巧愈出愈奇不至如前二十年之毫無把握是　制勝之非絶無可恃也子輿氏有言如七年之病求三年之艾得艾而不一治其病是坐視其斃也今有可戰之具而不爲一試毋乃類無乎若沾沾以法人之强爲慮春秋之世楚靈王吳王闔廬越王勾踐皆一時之强主也以强勝鮮不以强敗秦王符堅魏王曹操自謂無敵於天下乃一敗於淝水一敗於赤壁而不可復振金　子兀术舟師横江虞允文　生也而督師敗之於來石孰非恃其强而不知自返哉我朝準逆虎視西陲悍苗雄據金川皆不數年而授首當亦子所有聞也卽如劉永福者一中國偏陴將士耳越南舉國授於法人永福以孤軍往來其問非有西人火器之犀利也非有中國兵糧之精足也苦戰兩年法人畏之如虎苟邊帥與之同心戮力渠不全師而退則北寗宣泰森必遽失也臺　爲福建彈丸地孤懸海外四面受敵劉省三以新造之軍倉卒應敵猶能斬將搴旗三戰三捷法人爲之膽寒用兵之道固在將得其人耳今卽有西人之堅船利砲而使趙奢馬謖爲之將鮮不敗者何也將不得人也今惟有選將練兵嚴海口之防使敵人無可窺伺來則擊之去則勿追間出精兵會合劉永福以規復越南僕意法人外强中乾苟經年累月而無所得必悔罪以求成然後赦其罪以布告天下從此永敦和好如舊通商宏一視同仁之量爲安民保國之模如此　幾乎可無後患也至如隻輪不返掃穴犂庭則誠有所不必四海之大各君其國各子其民中國自治之不暇而好大喜功何爲哉僕以爲非王者之師也近憂子蹙然不悅曰先生中流之砥柱四海所仰望丰采而冀其有所設施以拯斯民於水火當此水深火熱之時海濵之民誰爲樂土介胄之士枕文待旦驛騷固己甚矣而猶未己也頃聞法將起傾國之兵以來年三月會於京師之山海關是天下爲之震也鄙人靜觀時局默體人情而進和之之一策不過爲目前罷兵　民之計办出於忠君愛國之忱何先生罪之深也且先生所示可戰之道當道固已行之初非有奇門之可以料敵隂符之可以制勝也而先生必堅主戰之說則何以故遠慮者曰吾子請少安勿躁竊聞世有變而道無變僕按時勢以立言終不敢違道以取戾且不言戰而言和恐亦非國家之福也昔者禹王治水當其汎濫未嘗無决口奔隄之患及其流之順也行所無事國家承平旣久民不知兵一旦而敵師壓境談者色變理固宜然無足怪者吾子其亦　康　朝三藩之變乎當三桂之由湖南溯流而下也全疆震動禁旅一空朝廷有累卵之危上下有土崩之勎發言盈庭豈無請斬重臣以息兵者而朝廷不許浮言始息不數年間卒以次　平豈恃師武臣力哉天子之明斷有以制其死命也今者朝無闕政海内康平老臣宿將身在行間以主待客以逸待勞進可以戰退可以守計法人一國之民不敵中華之一省法人卽傾國而來吾十倍其衆而禦之在中國不爲悉數征調而法人則難乎爲繼矣法人雖　决不出此况法人自　德國攻取之後元氣未復且又頻年用兵餉絀力窮各通商與國皆知之强弩之末不及魯縞而竟抗然與上國相爭衡所謂蜉蝣撼大樹多見其不知量也我國家之與西國固一再言和矣當其和也何嘗不曰謀所自强要皆畏葸無能甘心誤國其自强果安在哉今日之事三尺童子皆知法人凶暴無禮非戰不能相安於無事吾子旣忠藎爲懷卽肝腦塗地以死報國亦所以激天下之義憤奈同出此方以摇惑人心也禮書曰物恥足以振之國恥足以興之北　馬尾之挫安知非我中興之先兆乎寸土未失而遽言和秉國鈞者將何以善其後也法人興師動衆航海東來數萬里行程米糧非足支數月不可一旦告匱不能持久利在速戰我惟堵塞海口嚴防接濟不必亟亟興之戰而彼自奔命之不暇卽或海防有疎虞之處敵人或舍舟登陸亦不難悉力抵禦萃其衆而殲之是戰之未嘗無勝算也至未事宜如何 
 
 

Page 2

 
 
嚴密臨事宜如何敬愼勿張皇　怠軍心勿恇怯以惰士氣奮若雷霆堅如泰山則又諸將帥平日訓練之實效非鯫生所敢妄議也說者謂朝廷經費有常海陸設妨一旦驟添數千萬之出欵豈能久而不匱乎不知論大事者費用不能顧惜咸同以來髮捻苗回無一省不遭其糜爛而用兵奚止此數其餉之奇絀甚於今日卒未嘗有所憚而不籌也在司農斟酌盈虚權其輕重緩急而已昔賈太傳目擊七國之專横痛哭上書曰今日之病一指之大幾如腰一頸之大幾如股失今不治將成痼疾今之謂也論事者猶誤於和而諱言戰是明知菖陽引年而故進以豨苓也欲病之已其可得乎其可得乎且也今日　和明日言和敵人履庭國而窺堂階矣猶不恩改弦更張不幾與敵人同室而處乎臥榻之旁敵人　睡倒持太阿噬臍何及吾子何不深究其利害而徐以察之也方今聖天子英武獨斷深維萬世之計以爲斯民請命固已上契天心下孚人望初非以戰耀武　　俯　而帖耶也當此時也正英雄效命之秋壯士立功之會夫豈章頭鼠目之輩所可與言天下事哉言未終近憂子汗流浹背憮然爲間曰先生抱匡時之大略展經世之宏猷閘崇王之大義攄制敵之微言遵而行之薄海蒼生之福也鄙人惝怳惛迷神銷氣奪齊人野語師心妄議若非得先生而教正之且爲天下之大僇矣何幸昭然發矇若升階而知其東西也若命駕而知其南北也於是俛百避席逡巡而退 
[本館接奉電音]  
　　得北京友來電有十一月三十日上諭二道敬謹譯登○十一月三十日奉上諭給事中萬培奏各直省年穀收成宜及時廣籌積儲請飭查照川省積穀章程辦理一摺積穀備荒爲地方要務迭經諭令各督撫實力籌辦乃近來各省州縣仍未能一律舉行其辦理積穀地方多係官爲收掌吏胥經手亦難保無侵蝕挪移情弊亟應認眞整頓以重倉儲着各直省督撫查照四川積穀章程籌撥欵項通飭各州縣會同紳耆酌量勸辦妥爲經理並嚴飭州縣各官隨時稽查不得假手吏胥以杜弊端倘查有侵漁虧短等情卽行從嚴叅辦欽此同日奉上諭御史汪鑑奏各部例案疏舛請飭釐定並條列各案開單呈覽一摺各部辦理案件必應釐定畫一用　遵守倘彼此兩歧前後互異辦理夫能允協必至流弊滋多該御史條列疏舛各例案着該部詳細查明妥議具奏此外如有未能畫一之案並着悉心釐定嗣後各部院纂修則例該堂司各官務當詳加考訂折衷至當垂爲憲典用副朝廷整頓庶務至意欽此 
[輦毂紀聞]  
　　聞英國駐京使臣連日赴總署晤談風傳謂該使爲中日兩國調停朝鮮之事未知確否○已革廣西巡撫徐延旭現已委解到部由刑部大臣奏請派員會同審訊已奉上諭派軍機大臣大學士會司刑部審訊按律定擬具奏欽此聞此案由刑部堂官派廣西司司員研訊刻因革員徐途次勞頓異常故尙未定期提訊云○前報列武城永固炮位修竣運往南苑試演以便請赴海防一事兹聞已派乾清門侍衛鑲白旗蒙古特副都統爾慶阿先行帶炮前赴營口防守仍續解拉八漢炮位胶往該處特副都統已於初五日請訓矣○朝陽門内新鮮胡同陳姓於初六夜燒煤過旺睡後被煤氣所熏氣閉而逝繼經隣右聞有煤臭赶將門戶推開則夫婦及兩小孩已全行殞命赶卽延醫拖治一孩得蘇餘已無及矣慘哉○托副帥倫布來京謁見醇邸面禀固原提督雷軍門正綰由陜西帶來營勇四千餘名暫駐通州該勇資斧已罄待哺嗷嗷擬先籌給口糧藉免　腹　戈醇王諭酌撥用資派員管帶前往福建交左欽帥節制云 
[竹西談助]  
　　揚城錢店時有倒閉其中難免有居心不良托故閉歇者數日前轅門橋新開之愼康錢店開首　聚多人途爲之塞店内一中年婦人涕涙交流默坐無語見者皆不解其由嗣悉婦樊氏去歲從南鄉來揚携有朱提數百存永順源錢店不數日該店忽倒負欠纍樂婦之存欵經店東杭某以某甲欠項作抵不料追索至今分文未得兹訪悉杭某另換愼康字號仍理舊業向索前項一宋支吾後不知如何了結也○揚城五方雜處每近年終卽有頏雜技　拳人等陸續前來結黨成羣溷跡於小街僻巷情形詭秘良莠不齊昨江都縣謝明府排導過舊城虹橋見鑼鼓喧天聚觀甚衆隨合住轎立提其人重責一面嚴諭地保刻日將此等游民驅逐出境不准一人逗留具見保衛閭閻不遺鉅細也○日前報列馬神廟前吞烟路倒之人兹悉死者係轅門橋葉姓花店之夥已由店東承認收殮標記據聞該夥曾聘某姓女爲室近以標梅迨吉擬與友人告貸以便完姻友慨然允之屆期友忽謂前言戯之耳安得囊有閒錢使天下有情人都成眷屬夥聞之一時情急遂自尋短見云古語云戯無益若該友非徒無益而又害之矣可不愼哉○儀徵運鹽河今春挑濬現復淤淺昨經楊子穆觀察禀請　機船撈挖未蒙允准遂仍照前議派員督工興挑云○揚城粥廠定章於十月朔開放今歲因防務需欵經費不敷且年穀尙稱中稔遂停止不放奈無告窮黎號寒啼飢令人目不忍覩各憲遂與紳董會商設法籌欵山於前日仍在瓊花觀開辦但賑土著飢黎外來之人槪不收受且須就廠而食故邇日廠之左右已茅屋櫛比白叟黄童咸欣欣然有喜色矣○揚城每有外省游　游行街巿或賣膏藥唱蓮花落不倫不類形跡可疑前日灣子街忽來一道士圍　布氅狀頗赳桓袒露胸襟以大鐵錐二枚横貫乳際錐下懸重物手持鐃鈸飛舞叮當向各舖惡化某店給以青蚨二翼該道竟敢横肆咆哮肆行滋事添給數十文始肯罷手似此强悍性成决非善良之輩有地方之責者奈何不嚴行驅逐哉 
[芝罘近事]  
　　烟臺未通商之前一望無垠俱係沙灘淺漲前經吳明府發給執照任民押帖惟每年畝輸錢數十文以充養濟院經費而已邇來舖戶鱗次地主收租眞覺利巿三倍唐邑尊因出示曉諭除正賦丁科外餘皆一律整頓際此軍餉浩繁未始非理財之一助也○自海疆防堵以來往往有匪人冒作官親招摇撞騙現經撫軍頒發條諭内開本部院並無親屬弟姪來東如有冒充假托在外招摇者立卽扭送地方官嚴辦無稍循隠切切特諭杜漸防微可謂小心謹愼○數日前有一人昻然至某舖口操楚音索借路費執事者却之乃憤然曰吾輩江湖上人全恃糠慨朋友量力資助君等尙裝醉夢耶執事者佯爲不解其人拂衣而去悻悻然言曰無悔無悔去後店夥懼暗將銀錢等物運寄他家坐守一宵至曉别無他異乃仍貿易如初然已勞攘不堪矣○欲禦外侮必清内患保此甲團防所由昉也烟臺五方雜處良莠不齊現有著名棍徒某甲混名撇脚虎冒充營弁胡作胡爲閭閻爲之側目安得官斯土者訪查明確盡法嚴懲庶閭閻得以終宵安枕乎○上有二十一日海鏡鎭邊二兵船由旅順口來烟裝載駐紥金州之慶字營勇前赴高麗　日五點鐘時卽啓輪前往○上月二十五日有輪船運來粗細各鐵條及軍火等項缷置海岸經海防營運入營房擬解省垣分撥各營備用云○中法搆釁以來芝罘巿面冷淡異常甚至脂粉生涯亦覺門前冷落往往債如猬集走不知所之其色藝略高府視流輩者多急流勇退早爲擇木之禽自秋徂冬不下十餘家脫離苦海亦不幸中之一大幸也○邇來海防營寔心操練無少間隙各勇皆操長矛演習擊剌之技好整以暇不愧節制之師云 
[袁江小誌]  
　　近日各軍之駐浦上者有淮揚鎭標新兵漕標精兵清淮前營步隊清淮前營馬隊如虎如羆如荼如火大有戈戟凝霜旌旗蔽日之勢漕憲因酌撥前營飭張總鎭保聖帶赴宿遷訓練之餘藉　巡緝云○今秋雨水過多黄荳告歉農家飯牛無力往往轉售於人屠牛之家利巿三倍牛肉每斤祗值錢三十餘文淮揚鎭標城守營余都戎因其有碍農功隨出示不准么宰云○昔年浦上本繁華澤蔞嫣紅姹紫蕙質蘭心曲巷間門羅列殆遍近則時異世遷滄桑變易官塲商務寥落難堪以故楊柳樓頭櫻桃花下鶯聲燕語寂寂無聞爰有某者知鶯粟花現正當令乃以繡榻香衾横陳烟具以招冶游子弟河間姹女工數手頗覺生涯鼎盛云○近日時症盛行瘡痬尤甚欇生者眞煞費苦心也○桃源 
 
 

Page 3

 
 
某槖筆清江僦僧僚設絳帳生徒十數輩頗不寂寥某乙子固門墻桃李又藉甲爲粥飯居停每季束修外另饋飯資數員今秋乙子病不能停館故但送束修未給膳敬甲以有約在先向乙索取乙固一文如命者靳不與甲訟之清河學師學師以乙子非學中人不能過間甲復訟之縣署邑尊以所爭微未免失品不之理甲計無所之乃倩他生之父兄出爲排解乙亦恐訟藤轇轕因酌送若干方得了事 
[九江瑣録]  
　　月前制軍來宜閱操後卽委中衡府游擊劉游戎赴宜都縣代閱各營游戎旋於上月之初六日旋宜十二日又往遠安○前署遠安守備調署操防營守備不知何日來宜也○宜郡南鄉近日出一命案經東湖聯明府於初十日率役前往相騐○彛陵輪船於上月初九日抵宜昌十一日開去近因江水枯淺由漢上宜約須十日由宜往漢約須六日故一月祗能一次開行也○近來天氣晴和無大風雨十一晚夜半驟下雪珠至次日午後又晴光熹微矣 
[東甌瑣誌]  
　　温郡育嬰堂出産素稱殷富近復創設堂捐居民鋪户菲不踴躍輸將無如董其事者未能認眞整頓以致疊年經費時有匱乏之虞且女孩之眉目清秀者均被委員司事領去作爲使女待其長成便鬻爲人妾此等事已屬指不勝掘但育嬰堂之設原爲保赤起見今所爲若此保赤之謂何矣寄語該堂董事尚其有則改之無則加勉也○花會師黄巖林與浩青本在上河鄉某處懸掛花會每日獲利約有七八十千之多聞其所掛之花會筒中有活機可以隨意抽放鄉民不服一聲吆喝將壇内銀錢刼搶一空黄巖林見勢不佳當卽逃避而浩青竟被鄉民拿住灌以糞穢該處紳士議將浩青送官究治想張邑尊定必從嚴懲辦也○西門外太平寺山門口於上月十七夜突有無名男死一口年約三十餘身穿衣服狀如游勇惟頭頂及兩太陽兩耳等處均被石塊擊傷血流滿地當經該寺僧同地保報縣請騐張邑尊於二十早前往檢騐畢將棺截去一角並於棺内存一暗號如日後有人呈控便可查對云○前報所載廣勇練軍與石壇花會師夏某械鬥一節兹聞廣勇練軍本駐紥狀元橋而茅竹嶺一帶實係往來要道夏某於二十四日糾集多人在該處守候是日適值廣勇後哨什長路經此處夏某等竟敢攔路毆擊將該什長遍體毆傷並將衣服剝盡什長回郡遂邀多勇各携洋鎗短刀前往尋仇想管帶及各哨官聞之必早爲禁止也○近日考棚吹鼓亭内臥一病丐係泰順縣人口中常呼不願不願聞者咸以爲異丐旋於二十六日死矣有人謂丐前在樂清舘頭卡充當司事其妻被某中霸佔勢不相敵被逐在外日前病危時甲曾以洋蚨四十元囑病丐立一退婚據丐不爲利動當面辱駡並稱我死之後必爲厲鬼以報仇中無奈之何今聞丐之死而後喜可知也未識冥冥中果有果報否姑以騐諸異日○下河鄉社田地方戴殿鑾家本饒裕性亦慷慨二十四夜有盜一起意欲大肆搶刼不意其家門戶墻垣異常堅固盜不能進稍頃以火藥包抛進小屋内將作乘火搶刼之計詎該處鄉人見戴家火起羣來灌救盜仍無可下手紛然各散幸小屋三間在正屋牆外故無大害也○黄太樂三縣交界之處地名桐樹坑久爲土匪所盤踞近來土匪四出搶刼拔人勒贖之案層見疉出聞黄巖鎭會同楚軍左旗並大　營以會哨爲名於二十四日直抵桐樹坑之巢穴捉拿土匪云 
[蜀客談新]  
　　川友述及秋間重慶府屬大足縣有匪衆仇設之事緣數年前該縣有張姓叔姪皆擁膏腴數千畝鄉里稱爲巨富姪少孤不見悅於叔長遂銜恨思有以報之叔有子偶過其家姪糾人攅毆斃命經官訊實擬抵已解司監候矣中秋日監犯循例具酒食推富實者爲之主歌呼歡讌若不知白刃將加於頸者彼中人口號謂之團監張本富於資遂主其事酒席豐美逾恒遍飮各犯以逮牢頭禁卒無不酩酊大醉張卽頂蒸籠於首乘間脫逃事閱八年今秋忽自滇回里糾集匪黨三百餘人將叔全家殺斃仍率衆竄往雲南沿途掠食犯案纍纍按前聞成都大邑縣匪股楊洪中糾衆肇事刦獄焚衙未知卽係此事否天梯石棧路隔迢迢雲雁未通不敢妄爲臆揣也 
[盜刦鄉村]  
　　鎭江南鄉某村距城十餘里地甚僻靜居人寥寥日前某姓家於三鼓時突來盜匪十餘人明火執杖而入某姓從夢中驚覺瞥見盜等傾箱倒篋趕卽上前搶護衣物且大聲呼救盜拔刃相向某姓仍不肯釋手遂被盜連砍數刀暈絶倒地盜始席捲衣物而去約值錢二三十千比及隣人起視盜已遠遁矣次晨某姓與鄰人協同地保赴縣報案行至堰頭街遇鎭江府福太守鹵簿卽攔輿喊訴遇盜狀太守謂衆曰盜匪旣有多人爾等能稍記一二面目否衆聞言鬥然散去復至縣署報案聞某姓所受各傷均非要害處醫治卽可痊也 
[粤東紀事]  
　　粤督張制軍聞法人有攻打瓊州之說飛示雷瓊道王芍棠觀察使知嚴備想王觀察韜略夙嫻防守嚴密何畏法人况台灣足以自守法人計不得逞乃爲此恫喝之言早已知其無能爲矣○前日左侯相有公文一角投交鼓雪假雪帥現往欽州張制軍卽差人轉遞不知有何要公也○前廣西提督馮子材軍門統兵出關需人委用張香帥調文職三員計候補通判李又瀾補用縣蔡簡梁何作棟又調武職十二員隨軍門出關聽候差遣○上月制車委員赴津請李傅相撥解軍裝到粤以資防堵前口委員回粤禀覆帶有水雷三十具洋鎗四百桿呈繳聞傅相覆文以閩粤軍裝均由津接濟實屬應接不暇難以多撥如不敷用當就近籌欵採辦云○聞某紳向某當道密禀謂某鎭軍部下兵勇虚額甚多現值軍餉支絀亟宜查明以免浮濫當道心滋不悅次日設筵邀鎭軍叙談此事鎭軍聞言心瞻俱碎立將虚額註銷五百名倘統兵者皆能如此整頓庶軍額不致虚懸餉項不能冐領矣○瓊州添設電線有某鄉民惑於風水多方阻撓委員再三勸諭抗拒如故制軍聞之大怒下令將滋事者按軍法懲辦鄉民始不敢再擾語云火烈氏畏誠然○前太常寺卿龍元禧京卿退居林下十有餘年咸豐間紅匪肇亂京卿督辦鄉團保全桑梓至今稱之現際海疆多故張制軍以京卿練逹老成趨之出山辦理捐輸及海防事宜京卿年雖八旬欣然應命詎於上月初七日抱病不起人皆惜之○二十日有要犯三人押赴巿曹正法○南海某鄉落上月十八晚有賊匪十餘人明火入室肆行刦掠鄉民紏衆攔截毆傷三人各匪身穿號衣鄉人於黑夜中未能辨明字跡次日報縣邑宰親往履勘并禀知大憲提該管汎官嚴訊○捐收房租以裕軍餉前已録報惟此事上數月曾議舉行在後未果而雙門底於初議時卽將租銀捐齊呈官收繳現此事辦成凡已捐者例應免抽而官憲未有明文是以雙門底街衆連日集議欲禀明大憲請免再收云○稅務司衙前早經設勇防護現因天時寒凍特於署前添建營房數座以便各勇住宿 
[鄂渚新談]  
　　漢皋太古船行及麥加利銀行沙遜土行俱附於德興洋行貿易近太古恥爲籬下之依思欲自立門戶乃將一宅瓜分爲二德興居上首太古居下首修飾整齊光輝璀燦太古買辦爲張君寅賓德興買辦爲鄭君蘭甫其沙遜麥加利二家則仍其舊云○漢江水涸淤成沙洲輪船皆不能傍岸太古行因將躉船移泊晴川樓前另租房屋兩所以作棧房現匣局各員申詳關憲謂似此情形恐貨物上落紊淆厘金或致遺漏請但准暫行一月以後仍歸租界辦理云○鄂垣閱馬廠孀婦李氏藁砧在日充當廠關書辦歴有年所囊槖漸盈夫亡後雖嗣續虚縣而舊業未容遽棄遂以姪輩承繼姪結　數載頗能瑟靜琴耽近李氏嫌其終日游蕩如土揮金因而遷怒其媳嗔鶯叱燕詬誶時聞上月二十一日其姪竟與其妻密購阿芙蓉膏雙雙吞服迨李氏查知急爲灌救而玉殞香消無可施治矣諺云性命輕於鴻毛此之謂歟○前月上旬漢皋盧大昌鹽號由吳運鹽來楚道經荷葉洲舟子串同匪類蜂擁上船將押運之夥及船主用繩綑　刦去四百餘包鑿破船底沈入波心報稱遇風覆 
 
 

Page 4

 
 
溺號主洞燭其奸待船至鄂立卽扣留送官懲治想賢有司秦鏡高縣斷不使妖狐遁跡也 
[通州瑣聞]  
　　上月初五日十點鐘時善軍憲在轅門前升帳閱操兩旁戈什哈親兵雁翅排列鎗矛林立旌旆雲屯對河甘軍豫軍及旂兵分列三隧豫軍爲中隊馬步二千五百名甘軍爲左隊步勇二千名旗兵爲右隊所携抬鎗洋鎗竹槍靈捷銛利莫與比倫次第演習鎗聲震地旗幟　天軍憲大加贊賞帶隊將弁各有奬勵計豫軍犒賞豬羊各二十口每名通錢五百文聞前月閱操時甘軍旗兵已得犒賞故此次專賞豫軍云○州城四圍蓋造營房六所每所圍墻四百丈高二丈寛八尺内造灰房百間瓦房數間以爲兵勇屯紥之地約明正可鳩工庀料矣○上月初六日高星槎邑尊邀請善軍憲閱視團練是日南倉高搭衫棚八團齊集校埸伺候僺演詎十點鐘時狂風大作不能燃放火鎗軍憲遂不果臨○高邑尊已升授趙州直隷州知州刻因兵差壓境考差在邇各憲竭力挽留以資熟手約明春方能履新云○明正初六日府考學憲約在二月中旬按臨高邑尊擇定上月初八日州考應試文童計七十四名○上月初六晚八點鐘時高邑尊會同各巷紳耆清查保甲金鉦徹耳燈燭通宵敵愾同仇聲威大壯○南關王恕園粥廠於上月初八日開辦是日領粥約有八百餘名○直隷布政使崧按察使松會銜札飭通州轉飭通屬失宿處所設立栅欄窩鋪撥泒兵役護送行旅並令四鼓時放炮二聲店戶催令寓客套車一交五鼓放砲三聲各店戶將車輛送至棚門各由兵丁護送天明始回從此天荆地棘不愁行路之難客子長途咸頌大憲之仁政焉○渦河書院山長王信甫太守掌教多年名望素著兹授九江府知府不日將前往履新刻經薛觀察延訂在籍紳士前安徽臬司胡履平廉訪掌教廉訪齒德兼尊品學並美實爲士林所新望云○某甲由遼嗚來有事進京行至山海關西深河鎭突遇緑林客三人當將衣物銀兩席捲一空僅　隨身衣履赴縣報案雖蒙邑尊允准上緊緝拿而黄鶴高翔至今尙未獲到刻甲独宿客棧舉目無親貧病交加進谷旅况之苦頗覺難堪云 
[惡婦背夫]  
　　皖垣某甲居珠子巷年逾强仕小本營生數年前從　淮北曾娶一婦齊眉舉案式好無尤近來以甲清苦無寥時作牛衣之泣爻占脫幅日有所開婦常出外數日不歸甲無可如何惟有聽其所爲而已數日前因專口角甲忿甚擊以拳旋出外貿易詎婦見甲已去遂串通某乙移居黄花亭寶甯庵托言藁砧已死孀獨難堪遍托鴆媒竟欲琵琶别抱適有某内年已半百向作庖人妻故未久子女尙幼照顧無人一見半老徐娘以爲玉天仙不啻也急央媒訂定財禮洋二十八元擇定上月十九日　娶過門甲見婦出外數日音問杳然正在心中疑惑偶至某茶肆啜茗肆夥談及斯事異而詢之則輿内新人確係閨中故　遂將乙擒交地保解送保甲局一併送縣訊辦不知秦鏡高懸若何定讞也 
[輿從甚簡]  
　　孫文起欽憲抵滬已列昨報兹聞欽憲抵滬已有二日座船上並不掛欽差旗幟以故接差各官多有未及知者在後舟泊英租界珊記碼頭辦差者始知悉禀報本埠道憲　下印委各官均至座船投遞平版接帖家丁傳欽憲諭司道概用名片欽憲關防甚密並不見客各官職僅得見隨員王君而已欽憲在舟中見縣署辦差人等備有儀仗及前任漕運總督字樣等燈籠隨　家丁知照縣中毋庸承辦一工差使亦不必預備行轅隨於昨晨八點鐘時登岸前驅惟軍健五名及滬軍親兵十二名漕標正營親兵四名　　花翎之隨員一人入城先赴道署答拜邵觀察出轅恭迓晤談片刻辭出又至縣東松滬厘捐總局總辦蘇觀察卽飭家丁擋駕欽使隨即出城回至珊記碼頭登舟昨云當晚入城駐節求志書院行轅盖訪事者之誤也 
[滬濵雜紀]  
　　有虹口旅居之甲乙二人俱籍隷嶺南前日因索欠爭毆致甲稍受微傷經巡捕送至同仁醫院敷治○前日外虹口寗人所設露天賭臺偶與賭客紛爭各糾數十人互　毆擊各有捐傷自知不合未敢赴捕房鳴訴也○裏虹口人趙南保串詐曹佛生一案兹悉己經莫邑尊批准簽差照會英公廨協提諒日内當解縣訊究矣 
[滬江船事]  
　　虹口琼記碼頭對面浦江中輪艦上所置鐵浮筒年久滲漏前日忽然沉没昨雇工撈取以俻重修○昨晨有三枝桅德國兵船一艘駛入黄浦停泊虹口琼記碼頭 
[難爲泰水]  
　　寍人吳景　將　加嫁被妻母徐氏滋擾一節已列前報前日晚堂由太守覆訊三圖地保馮昌禀明該氏自願立據聽憑吳景山將熄轉嫁小的在場畫押吳景山仍執前因筆據呈閱該氏供與前同并稱前被勒寫筆據實非所願現　將媳另嫁得財　洋一百二十元太守謂有方在先且有筆據豈　　悔姑念女流着吳給該氏洋五元作爲川資令共顺籍 
[提人新例]  
　　會審公廨向例凡華洋交涉事件牽涉洋商用人則由華官先給信票請值年領事簽字盖印然後恊捕往提近以辦理諸多棘手由值年德國總領事議定新章如遇租界華官簽票提人概予簽字盖印知照捕房派捕協提倘捕房有阻撓情事卽着該差保逕投德領事署訴明以便立卽飭捕照辦業由德國施繙譯告知黄太守諭各差役遵行矣 
[大跑紙]  
　　明日禮拜二西人舉行大跑紙爲跑紙之卒　馬愈多跑愈遠興高釆烈其樂無涯倘值日麗風和必有一番執鬧也 
[江督轅門抄]  
　　十一月二十七日署督左守備吕金魁任事趙得祥卸事均禀知○二十八日祥雲輪船李家泰　知解餉赴湖北 
[蘇省撫轅抄]  
　　三十日蘇學憲黄松江來過蘇上海機器局提調浙江候補同知董恩詔禀辭回上海　轅牌示照得松江管糧通判　有恆宿胡遺缺應飭松江府知府博潤暫行兼理十二月初一日欽憲孫開行赴滬候補縣朱江銷東路總巡並海防巡查差劉德麟禀知本日到東路總巡差程南金禀知奉委北路總巡　薛星輝禀知换寗差委卽辭赴金陵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邑宰德政]  
　　寗屬象山縣鄒邑尊捐廉團練一事前報已登兹聞邑尊所雇勇丁每日二次親自校閱慨分鶴俸賞給花紅如能擒一盜捕一賊者無不立給賞銀且親督勇丁往鄉捉拿花會盡法嚴懲憊棍匪徒現已銷聲滅跡闔邑士民皆頌賢令尹德政不置云 
[横財難得]  
　　甯郡自赭宼削平後相傳旨金銀窖藏湖西岙底然無敢議發拙者近有諸曁人某甲夢見該處藏有黄白纍纍竊恐春夢無憑卜以錢一如夢語於是欣欣然買棹來甬結約甯人意將往掘又恐地方官聞知反爲不便自願三分瓜分一助軍需一助郡廟修理一入自己私囊挽人進府面禀後密雇健夫多各當夜深人靜之時籠燈携鍾以往連拙三四宵深約丈許不見一物甲大失所望始悟趾離難信羲畫無靈而所費已不少矣世之痴心妄想者請以此爲鑒 
[高事䑆談]  
麻浦怡和洋行被刼之案迄未破獲每日嚴催苦無端緒○南陞輪船前由中國收回聞欲朝鮮衙門每月津貼若干照常行駛云○中國防管下令兵丁出營畫定界限不得任意游行三令五申無不遵懍○各國旂幟均有記號朝鮮系畫八卦營中及商局皆然○平壤道有古墓一所久已犁爲田矣月前忽傾陷胆大者數輩縋而下見有碑碣古篆不可識再進聞丁丁聲如伐木然忽風自内出目皆眯不得開急奔至穴前大聲高呼人始引之而七仍用土掩埋不敢再作探奇之想矣或云必係前王寢陵惜無擕紙墨以往榻其碑字者○某姓以種菊爲業一全白花夜間忽變黄色好事者皆作詩以紀其異○某甲性素强悍其妻屢被毆打日前甲因飮食不潔致揮老拳誤中其妻要害而斃妻家孱弱無敢具控者泉下有知能無含恨○月前仁川口有私帶紅參者海關查出悉數充公尙欲議罰因哀求而免○月前德國使署被竊迄今尚未破獲聞㝢居之人被竊頻仍破案甚少豈其捕務廢弛耶抑有逋逃藪在緝捕不易耶○淡芭菰昔時無人不暏相習成風牢不可破近則大官貴宦名士豪商多有吸吕宋烟者烟霞呼吸之餘風氣亦幡然一變矣 
[收屍招認]  
蘇友來函云上月十六日恒善又新堂在閶門外上津橋下塘桐溪浜西大牌樓下收自縊男屍一名身中面黄頭戴元縀紅結小帽三條鬚緶線身穿月灰布綢夾裏棉棕色綢馬甲外罩元色布羊皮對胸褂内穿白布衫褲棕色布棉襔棕色棉綢棉套褲廣襪雙樑京式鞋身畔藏筆袋一个鼻烟壺一个手中一方蜜色搭膊一个紫呢風帽毡小帽現在在埋葬義阡立石標記倘有親屬聞知可往該堂認領也 
[八閩官報]  
省中會華稅總局向由盛觀察總理其事刻經大憲委簡放道朱守謨觀察接辦矣楊厚菴星使奉旨援閩大憲疊委通判范倬從九鄭恩隆赴前途迎接車旌遥莅在指顧間矣○閩縣祁徵祥大令奉大憲准補建陽縣於前日赴轅禀謝甯德縣趙士桐閩清縣荆瑞二大令均禀辭赴任 
[皖垣官報]  
藩轅牌示藩庫大使委藩經歴吕熙榕調署遞遺藩經歴缺委候補庫大使梁梧亭署准補貴池縣丞吳承恩飭赴新任供職六安和尚灘巡檢委試用典只彭茂森署 
[袁江官報]  
漕署文案委員候選鹽經歴王雲禀辭于十六日隨孫文帥南行鹽運使銜補用道湖南卽補府李惟丙督解粮剝船於十七日由直隸交代來浦旋回湘省刑部郎中張翰卿于十七日自江西籍來浦旋入都前浙江按察使孫稼堂廉訪於十八日回寳應 
[鄂省官報]  
十一月初九等藩憲委同知直隷州州縣各員往各州縣催錢糧初十日署崇陽縣鄭敦祜見辭赴任十一日會辦北河厘局候補縣余九疇赴兩院禀辭回局十三日藩憲牌示利　縣缺飭新選之徐嘉禾赴任 
[江西官報]  
藩憲牌示准補奉新縣丞吳光怡應行飭赴新任○趙爾鼎糧道委解第二批漕折銀進京○新選上高縣俞大錦臬憲委南昌署帮審案件差○布經歴趙人爵委解陜甘協餉往湖北○指發巡檢葉春芳禀到繳照安徽人監生 
[說夢新語]  
客從鴛鴦湖畔來說一夢甚新奇據言秀水縣朱啓鳳明府近抱微疴爰乞數日之假簿書叢裏偶爾抽身玳𤦛牀前於焉尋夢一夜銀燈欲炧玉漏將殘欹枕高眠不覺　騰睡去恍惚見一人衣冠炫耀欵步近前若有所告語者明府急起　之驚問爾何人答曰我乃前縣陳某也足下下車以來閭閻安謐我有榮焉我因新塍客民一案齎恨以殁將來結案時若能助我資斧俾魂魄得歸故鄉泉下人受惠不淺當銜環結草以報語畢而去明府亦驚覺睜眼四顧屋角一燈熒熒作慘緑色追憶情景如在目前則查蘧蘧然一夢也先是陳明府攝秀水縣篆時適田禾歉收完賦不足儲憲以催科不力摘頂未復而新塍土客爭鬥之案起陳明府聞報倉卒下鄉客民率衆圍之再四勸諭始得回署憂懣愈甚吐血數升而死禾人哀之而朱明府適感　夢遂於次日招浮屠入内署諷經三日以踐夢中語嘻古今一長夢也人生一短夢也五官百骸孰非夢中身利鎖名韁孰非夢中事哉旣有說夢之人何妨有紀夢之作眞耶幻耶還以質諸夢中人 
[江西景德鎭放賑紳士李筱浦先生致祁門紳士張君書]  
養泉仁兄大人閣下别久思深時勞夢毂去冬兒子回省齎到賜函備承綺注之殷感難言罄祗以相距云遥有稽肅復爲歉近維褆躬安燕潭祉吉羊至以爲頌今年曾往金陵否郎同去否念甚念甚弟僑居如昨拂意諸多各處巿面均被股票礦務俱大虧耗刻有岌岌不支之勢爲之奈何九月間蒙施少欽兄寄交銀兩囑爲代賑浮梁景鎭水灾遍請相替之人竟無肯躭任者不得已拉同兩友前來刻已事將告竣昨在浮北知珂鄉亦被水災而無卹隣之助因推施少翁不分畛域之心撥錢一千五百串新棉衣二千四百件請章吉士兄自倒湖至祁門沿途查放已定有起程之日頃又接少翁信知貴鄉諸君子有致伊告災之書撥來第一批棉衣四千七百件據云尚在籌劃陸續捆解囑弟設法代爲運交一切細情已備述於致諸君子公函之内請鑒閱便知其詳惟旣不知諸君子之姓氏更不知大名附内否兹專足致諸君子之信已囑其先行探問投交尊處請卽拆閱轉致諸君務祈諄囑其迅赴倒湖接收至禱至禱敝友章吉翁月内到祁已託其前詣尊前代伸鄙悃也人發忽忽欲言不盡再貴鄉現辦此事諸君之名號台銜乞書一單示知爲荷敬請福安惟希霽照愚小弟李岳年頓首冬月初十日泐於景鎭之甯紹會館 
[餞鹿門山人游南海]  
江樓置酒洗離愁嶺外風塵尙未收貫斗光芒霜滿劍照天燈火夜登舟萍蓬愧我爲孤客冰雪憐君賦遠游從此圖南千萬里伏波銅柱應回頭[  日本寺田望南未定稿]  
[招鹿門山人小飮酒樓即送其往游粤東和望南韻]  
莽莽乾坤不送愁殘年急景眼前收梅花故國孤燈夢風雨寒江獨客舟潦草杯盤聊餞别飄零湖海懶從游明春有約江于去同掛征帆過石頭[  天南遯叟王韜未定草]  
[上海北巿絲業會舘籌賑公所施少欽經收江西景德鎭安徽祁門賑捐十一月廿二至三十日第一百廿六至三十三次清單]  
　　隠名氏爲東家汪蓉庭患病求愈移送感應篇資四元葉薌求妻病速愈三元莫釐碧梧氏爲母患耳疾求速愈一元○大倉王碩甫募富貴源頭同字二次六千二百五十號册太原悔過子求服膏靈應身體平安一元○高郵丁君鏡齋第十次募無名氏求先父超昇六元僧普舵求師理安澄果位二元悟來師一元逸韻堂一元不留名西錢五百四十于天有王成鏡合四百文鄒大成三百文因勗師三百文以上八戶合來洋十一元以上廿二日○無名氏二元○源來典募同字二次八千四百五十六號自怡軒十元○庽吳門許君息庵募同字二次八千四百四十九號許竗安二百元許寶輅病愈靈感一百元許慧宜求子五十元許悟源十四元積厚軒二元夏陳氏二元帶經堂一元無名氏一元○蘇州復春茶行募同字二次三千五百三十八號復春行十元　燕喜二元吕滋畦謝實生二戶合一元○朱君錦堂募萬善同登昌字二千四百八號册衡泰茶棧久成茶棧衡昇茶棧杏記茶棧鈺記彭城氏六戶各二元浮山介介生六元賢記一元鏡記一元以上廿三日○輔臣氏五元古黟無名氏求椿萱康健無恙指祁門虚對開半元○揚州無力子託許君讓之募昌字一千八百三十六號册宋文德堂和同昌讓之氏二戶兼祁門瑞鱣堂　致祥五戶各錢二千文百忍堂壽藤仙舘無名氏和森泰永泰祥五戶各一千文以上十五戶合來洋十一元七角五分此册共來洋二十一元因有七戶指捐山東作洋八元二角五分另録入東賑清罩以上廿四日○龕山施君錫山募同字二次七千八十三號册施夢花一元郁東山一元郁懷慶一元三戶來英洋二元本洋二元並未註明○常熟億大典募同字二次一千八百五十二號册吳蔭甫五元吳冠亭四元信大典各友元宵酒資移助五元周紫卿一元吳涵卿一元程耀堂許潤生孫靜蘭三戶各半元謝記錢九百三十二文顧孝志胡懋椿黄君玉三戶各三百文朱秉衡李鈺聲戴子城朱廷傑四戶各四百文方和生二百文汪焕彩二百元以上十八戶合來洋二十一元○東臺邑尊趙印從佐募同字二次五千三百十八號册趙一琴一百元劉餘慶三元周西林三元張百忍四元沈三善四元李振業二元孫頤壽二元趙依竹二元陳頴川二元王國賢二元薛河東潘瑞星趙韻濤六芳翁鄧師竹黄敬承鍾寅安劉吉生八戶各一元以上廿五日○恆茂公願事事順遂銅洋十一元塡入同字二次九千九百十二號册廿六日○沛然氏求子病速愈助棉衣欵十元香邑盧秀川兼祁門六元廿七日○龕山慕善居十募同字二次七千九號册施朱氏求父母平安十元信士女二元廿九日○汪松記爲母壽誕節筵席資移助十元安徽洪氏指祁門五元以上三十日 
 
