# 1894 - 192 - 4907627

 

Page 1

 
 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇開軼事彚爲一編覩新奇於平淡之中　　貶於語言之表有功名　可佐淸　以　别　　　　失之　　　　之鄙陋不可同日而語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套乎每　碼洋八角賜　者請至各書坊及三馬路申昌書畫室購取可也此佈 
[新印仁在堂全集告成] [  圖書集成局代啓]  
　　盩厔路閩生先生文壇老宿海内皆奉爲經師坐擁臯比門盈桃李一時承學之士及門箸　者多至數千人所居講舍曰仁在堂其集因以堂名名之初時刻于關中後經各省翻刻　魚亥豕辨認良難初學蒙童貽悮非淺兹覔得關中初印本用大號鉛字從新排印以廣流傳圈點眉　一仍其舊紙墨裝訂務極其佳刻已告成卽日出售集分十四種曰時藝引曰時藝辨曰時藝核曰時藝課曰時藝綜曰時藝階曰時藝詁曰課士詩曰課士賦曰文　金　曰訓　艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而又悉心評　細意推求　出鴛鴦金針暗度學者苟揣摩簡練昕夕　含則破璧而飛正不難于此操左劵焉計全集分裝十六本碼洋三元賜購者請臨本埠三馬路申昌書室江左書林及蘇申兩處掃葉山房爲盼 
[論必保朝鮮以固東圉]  
　　朝鮮向一名高勾驪僻處東隅南北相距約八百里東西最寛處約千餘里腰狹而首尾皆寛東西南三面瀕海西北至盛京以鴨緑江爲界南接吉林東北毗連俄羅斯島嶼紛羅頗擅形勝故我有朝鮮爲藩屬旣可爲我之門户又可爲我之屏蔽其所係豈淺鮮哉朝鮮自箕子受封以後至秦始皇時爲遼東外徼漢末公孫度據之尋滅於魏五代改號高麗其後子若孫世世朝貢於宋歷四百餘年未嘗易姓明洪武二年以其君顓表賀卽位賜以金印誥命封爲高麗國王在位二十五年傳至子瑶昏庸不德衆推門下侍郎李成桂爲主更名旦詔許自立聲教又詔復號朝鮮遷都漢城旦衰子芳遠嗣永樂元年冬詔賜金印誥命冕服厥後世世承襲相傳弗替萬歴間國中有難中朝遣兵平之至我聖淸定鼎燕京高麗望氣首先歸順　頒歲貢章程内載黄金百兩紋銀千兩米糧一萬斛絹綢二千匹羅綾三百匹布一千匹公麻布四百匹純麻布四百匹楮貨大小一千張利刃二千柄虎皮百張獺皮四百張國王遣使臣親自齎納泥首稱臣中朝亦厚遇其主飭頒時憲書歸國此其臣服中朝之意歴久不淪中朝亦每遣使臣前往封王感格懷柔彼此相維固非自主之國所可同日語也惟其國家貧弱向袛閉關自守與他國絶不相通政事之權國主一人操之非臣下所得而妄干中朝自頒正朔遣封使而外其他絶不預聞蓋我朝待藩屬之禮向崇寛大苟非涉於大故一切皆任其自爲不似泰西各邦一爲藩屬卽難自主國有大事必秉命而後行也惟朝鮮逼近東瀛又與俄羅斯接壤强鄰竊伺易肇事端而朝鮮之預爲籌備尤不可須臾之或緩耳朝鮮全境分爲八道咸鏡平安爲北二道忠淸全羅慶尚爲南三道京畿黄海江原爲中三道風氣剛勁北勝於南選將練兵素循古法近日泰西治兵以德國爲最善其民兵三百八十萬設爲班替之法在營訓練三年在籍聽調三年朝鮮宜變通行之截分南北中三叚各領以將佐而以專閫大員統之江華通津等岸雖設有礮臺平時不加演習一遇宼警始籌備禦則礮臺可恃者十無二三昔英將戈登曾籌陸戰之法謂購製鎗礮袛求泰西通行平等者輔以短刀長矛已足濟用但當訓練得法統帥得人俟敵登岸多路出截無不可以制勝此誠深知我之情勢以立言者也朝鮮如行民兵之法尤當於此加之意焉然陸戰固足以殺敵而猶未足以窮敵苟於口門廣置水雷魚雷謀密而敵不知機靈而我可用但使敵遠駛於外而不敢近泊以老其師戰勝於不兵此爲上策統籌朝鮮海岸西如平安黄海京畿全羅忠淸五道本我海軍巡閱之所旌義爲外海要地時宜以兵輪駐泊一遇有事相機策應尤易惟東岸咸鏡江原慶尚綿延千數百里扼要駐防朝鮮宜出以全力設海疆有事萬一難支我可出師東渡屯彼漢城分路接應北至咸鏡之元山六百里南至慶尚之蔚山七百里東至江原之江陵三百里而至三涉亦四百里北境之慶興鏡城明川近遣圖們北岸之吉軍抽隊南渡以援之北靑咸興諸口岸遣奉省練軍由渭原達奉天臺東北走連德山至北靑東南出劍山至咸興雨山雄鎭南北巘疉岡重最宜設伏誠能如此以守則固以戰則先復何所慮惟是今日者朝鮮勢成積弱素不習於兵旅一旦軍興先形恇怯我朝廷先當作其忠義之氣生其勇敢之心然後給之以軍火濟之以餉需助之以器械使之一心將事與敵相持而又慮其兵力單弱必以我之勁旅相爲犄角而始可决之於一戰也保朝鮮卽所以固我東圉也此皆當綢繆於未雨庶不至倉皇於臨事平日間先宜盡其在我練兵講武籌海備邊足食理財庶乎可一用也不此之爲而因循委靡以至於今今日事勢較之昔年壬午一役大相懸絶矣今者東北有鷹瞬虎視之俄西北有處心積慮之日一有舉動皆掣其肘夫物必先腐也而後蟲生之人必先疑也而後讒入之朝鮮　處於俄日之間措置未有善法其心有若奕者之舉棋游移不定今日岌岌乎其勢可危東北數千里一無防禦尚不足以敵日更何論乎俄幸俄尚爲英德諸國所牽制未遽竊發耳如欲保朝鮮先以防俄繼以防日防俄以東岸爲急東岸以北境爲要其法備海宜陸戰堵口宜水雷守土宜民兵决之兩言曰用我所長攻彼所短而已朝鮮土宜五榖礦產五金近北邊民素習射獵苟能富教兼施練習以新法授之以利器新猷丕煥未嘗不可拔幟自成一軍如是朝鮮可得自全之術而我朝廷亦可紓東顧之憂矣 
[本館接奉電音]  
　　昨由京友電傳上諭八道敬謹譯登○六月初八日奉上諭前據御史鍾德祥奏叅内務府員外郎慶寛身家不淸招摇納賄等情當派徐桐敬信嚴密確查兹據查明覆奏此案慶寛被叅各節經徐桐等調查該旗户口册及一切案卷核對慶寛出身年歲及伊母妹氏年歲均屬不符是其身家不淸冐入旗籍不爲無據該員任銀庫七年爲時甚久所民精麗炫人耳目且有發欵扣利之事以致物議沸騰顯有包攬營私情事内務府員外郎慶寛著卽革職銷除旗檔著步軍統領衙門將該員房屋財產查抄入官以示懲儆欽此○十二日奉硃筆湖北正考官著吳鴻甲去副考官著朱益藩去欽此同日奉硃筆江西正考官著陸潤庠去副考官著孟慶榮去欽此同日奉硃筆浙江正考官著梁仲衡去副考官著秦夔揚去欽此同日奉上諭前據御史張仲炘奏前因平定回苗各匪方略告成在館出力人員援案獎叙實覺優逾常格請飭部比照成　酌爲核减當經軍機大臣將原片所指各節據實陳明與上届成案大略相同等語向來方略原較别項保　爲優惟朝廷愼重名器不厭求詳著吏部查照粤捻方略請獎成　酌量核减欽此同日奉上諭御史鄭思賀奏請飭裁併各省厘局等語厘捐之設藉濟餉項原屬不得已之舉前　各 
 
 

Page 2

 
 
省局卡林立貽累商民迭經諭令設法裁併不啻至再至三各該督撫自應遵照辦理以期上裨國用下體商艱乃本日復據該御史奏各省現設局卡仍復不少江西厘局多至七十餘處需索留難虚糜濫耗弊端百出亟應再加申禁著江西巡撫及各直省督撫將現設各局悉心籌畫酌留水陸衝要處所認眞稽查嚴防繞越偷漏其餘零星局卡卽著核實删减毋得以無可裁併爲詞一奏塞責仍將裁定數目迅速覆奏欽此同日奉上諭前據御史端良奏寳泉寳源兩錢局鼓鑄廢弛均以鑄錢工本銀兩收買制錢交庫當經諭令户部查明具奏兹據户部奏稱寳泉局四廠匠役逐日工作鑄成之錢每有分限運局報部候提實無收買制錢充數交庫情事等語該御史所奏自係傳聞之訛卽著毋庸置議惟錢幣爲兵餉民用所需關繫重大嗣後著兼管錢法堂侍郎不時到局嚴密稽查如該廠錢文有識記　雜質色次舊等弊卽將該員匠等分别重懲以維圜法而資整頓餘著依議欽此同日奉上諭步軍統領衙門奏捕獲結夥持械偷竊東直門堞樓木植賊犯請交刑部審辦一摺所有賊犯恒永卽恒九連吉五卽吉伏吉六卽吉慶等三名均著交刑部審明辦理其未獲之王索兒劉十文子等三名仍著嚴緝務獲送部究辦欽此 
[奏調名將]  
　　安徽訪事人云日本滋擾高麗藉保護爲名　懷叵測我中華乃堂堂大國豈甘受異域之欺傳聞南北洋兩大臣已檄調名將勁兵分紥各要隘并聞擬奏請長江水師提督黄昌岐爵軍門速赴吳淞勷理戎務邇日爵軍門方赴岳州巡閱想節麾卽須東下也 
[福建籌防]  
　　本館派赴福州訪事人云日高兵禍能否卽息茫茫天意殊未可知近日閩中時常接到津電現督憲已籌辦海防檄飭副將梁鴻盛招募勇丁以成勁旅總理營務處鹽道龍仁陔觀察於初五　卽馳往長門初八上省謁見制軍之後卽於初九日復到長門想無非爲防務起見也 
[綫斷悮公]  
　　本館派赴營口訪事人云高麗至中國向有電綫可通月前高屬義州府綫忽焉中斷由營口至山海以達天津亦皆節節阻滯五月二十七日駐高商務大臣袁觀察有緊急軍報飛送營口海關道署請善觀察飭湄雲兵輪船立刻馳送天津北洋大臣行轅不料湄雲管帶黄守戎以煤斤未備一時不克啓行觀察大怒擬飭送山海關由火車遞送而　河橋梁被水衝　路不能通只得仍飭湄雲火速添煤馳往天津投遞至本月初七日午前湄雲已回營口繳令矣又聞東省電綫已於本月初五日接至上海高麗諸處數日内亦可一律接好云 
[閩中火警]  
　　福州訪事人云南臺塔仔兠某絲線店開張有年生意不惡本月初五晚　鼓四敲偶爾不愼忽兆焚如主人救援不及以致延及街心附近店人家同付一炬幸官民救護者多袛焚去數十家得卽撲滅亦云幸矣未逾二日上滿鄉某甲家失愼時在三更燒去十餘家相隔尚未三天連燒二處何祝融氏之不殫煩耶 
[武林火警]  
　　本月十一日早六下鐘杭州上城望仙橋地方某姓油棧失愼火因油力油助火威一時紅光蔽日烈燄衝霄而各義集龍會絶不鳴鑼報警傳說僅有水師署洋龍一架竭力灌救大有獨木難支之勢至遠處洋龍知覺而火已熄矣計焚去店中棧房六間面房屋依然無恙此誠不幸中之大幸也不然人烟稠密之區日暖風乾之候義龍旣不出救止得一二架洋龍之力誠有不堪設想者矣 
[皖撫過鎭]  
　　前任安徽巡撫沈仲復中丞交卸晉京於本月初十日晚七點鐘時乘登瀛洲兵輪船駛抵鎭江就蒜山中下椗先是水陸各營勇丁在江干排列隊伍惟見旌旗蔽日劍戟凝霜迨棨戟遥臨一齊升砲鳴鎗聲如珠貫俄而闔郡文武印委各官紛粉出城迎迓旋卽登船呈遞手版中丞一一接見略叙寒暄興辭而出十一日上午在城各官創議在焦山設席恭請中丞赴宴以伸東道之情陪坐者爲鎭江關道蔡和甫觀察督標新兵前營吳養吾管帶鎭江府彥詠之太守丹徒縣王伯芳大令樽前山色筆底江聲主賓酬酢水陸紛陳直至三點鐘時始各盡歡而散中丞命駕登船傳諭啓輪順流而下繞道申江然後航海北上瀕行時道府縣各官及駐紥東碼頭各防營均升旗放砲以誌敬忱 
[續記賀家坪盜案]  
　　湖北宜昌府長楊縣賀家坪盜案已登本月十一日報章兹又悉當日胡萬昌信局運送銀兩共脚夫標手六十餘人每脚夫十名派標手二名護衛被刼時標手脚夫分宿客店三家及盜匪一擁入門各人爭先攔護不料盜忽分出羽黨擁入後門火把輝煌明如白晝更燃放槍砲以壯聲威脚夫恐致受傷不敢動手有一店主人家老嫗出爲撐拒腰間被砍一刀所送之銀刼去六挑有半長楊縣聞信遴派差役趕緊緝拿又請城守營千總派兵協緝是處附近設有千人會一聞鑼警各家皆出丁壯助之盜匪知無可脫逃在塘邊假作釣　將銀抛擲塘内經差役見而拘獲就塘内將銀撈起間有躱在山洞者亦分投搜出計共獲盜八名餘均不知去向解至長楊縣縣主升堂訊鞫八盜愍不畏法齊稱你們做官的也不過爲銀錢而起咱們也是因銀錢買賣而來内有四人搭輪船而至同黨中計河南人七名宜昌人一名下路人數名咱們止來了十二人後面尚有七八十人隨後便到云云有見者謂内有一人久在宜昌手牽一黑驢裝作走方醫不料其卽緑林豪客也又聞十年前陳永昌信局被刼亦伊等所爲業已招認現在八犯監在長楊不敢解送至府蓋防被若輩所刦也 
[嚴查會匪]  
　　某日揚州府沈太守奉到兩江督憲劉峴帥札文大旨謂前此沿江一帶有哥老會匪開堂散布鼓惑滋擾等情當經密派員弁陸續緝獲首要各犯均經訊明立時正法地方得以安堵近聞湖南酃縣及武岡州地方又有會匪結黨横行刦掠騷擾隨由官兵剿捕擒獲首要解散脅從惟官兵捕緊該匪等勢必各處分竄沿江沿海一帶最易濳蹤且前獲各犯供出黨羽在逃未獲者尚多難保不暗中串同勾結亟應預爲防範嚴密查拿並將保甲門牌認眞編查詳註該户實在人數庶該匪無可隱匿並申明鄰右知情容隱干坐聞信首先密報免究仰卽轉飭所屬一體出示嚴禁云云太守奉札遵卽通飭各屬曁橋墅大橋等處保甲分局一律認眞查辦刻江甘兩邑宰已出示通衢並剴切申明容隱干坐首報免究之令一時見者咸曰此亦大憲慮周藻密思患預防之一道也 
[要犯過境]  
　　揚州信云初七日午後有要犯五名前四犯身體偉壯狀貌狰獰後一犯身材略小俱著紅衣加釘雙鐐雙銬或坐木籠或踞竹筐由東關入城向大東門縣監而去前後有民壯差捕數十名各執器械團團圍護聞係泰州所獲緊要盜犯押解赴司者因其羽黨甚多故不得不如此鄭重云 
[酌减水]  
　　皖藩德靜帥護理撫篆後因度支浩繁無以爲繼特將兵輪洋務各營節賞及一等官電等費共七欵暫行裁减每月可省七八千金此已列於省鈔兹聞靜帥通盤籌算仍屬支絀萬分因又札飭皖南北中三路厘局督辦將各卡委員薪水銀兩暫爲酌减皖南督辦朱觀察遵奉憲諭已將所屬各卡委員薪水如原支十兩者今則改爲十千間有减爲洋蚨者則以缺分較苦之故詳覆照辦而皖北並中路亦卽以此爲藍本是以近日談厘　者已如張長史論書有古肥今瘠之慨聞蕪湖關道憲有亦奉有此札特以常關委員部定僅有飯銀此外保甲一項又係著名苦差故未能與厘差同日而語云 
[白下閒談]  
　　某氏居金陵城東年四十餘搔首弄姿饒有蕩意喪藁砧將及十稔昭昭守節而冥冥墮行頗爲戚黨所不齒舊歲眷眷於某甲甲固少年郎氏自念色衰齒長不足當意中人一盼因出私蓄供甲揮霍衣之食之皆取給於氏頗亦相安無異議久之金盡囊空甲取携不甚如意蹤跡漸疎氏惶然計無所出乃將所生之女與甲爲妻其意蓋欲陽爲吾婿陰爲吾夫也今春女年十七諏吉贅甲於室初猶長枕大被疆域不分旣而掌上珍珠儼爲敵國酸風撲鼻醋海生波殆無虚日氏無奈姑以大度容之近來甲遵閫令竟無一滴楊枝分潤老朽氏孤衾岑寂積恨爲仇時思拔去眼中釘以爲　六月初八夜天氣燥熱甲與女對酌微醺並臥於榻氏伺其睡熟挾刃闖入猛剌婿喉復轉身而割女　夫婦痛 
 
 

Page 3

 
 
醒大呼黑夜之中不辨是人是盜氏不發一言按二人連砍十餘刀格門良久刀始落地隣人聞聲而至燭之見甲與女血汚徧身氏衣袂間並染桃花點點猶在旁恨詈不已衆詰其故則曰我欲殺不孝女誤傷東牀我自償若命可也衆恐波及居隣立呼甲之父兄至應如何辦法悉聽甲家之便幸是婦人手軟無力雖傷而不至殞命現經人竭力調處甲家不允其勢非控官不可未識高坐堂皇者作何處置也○上憲檄調陳大令仰山回上元縣本任前報已紀其詳兹聞大令已於六月初十日接印視事賀客盈門頗爲熱閙○金陵東牌樓一帶向爲赶考者雲集之所上科七月間猶寥寥如晨星今逢甲午正科是處房屋租出者業已不少且六月初旬卽有紛紛遷至者推原其故蓋因科考在卽書店當利市十倍故較上届早來半月也 
[竹西亭閒話]  
　　揚州南門城外有某染坊夥某乙等三人於某日午後各携捆布至南首大河漂浣漂已過半乙等忽見甲大踏步走至河心時天氣極熱乙等疑甲欲擇淸流藉以游泳故至深處不以爲意詎甲甫抵河心忽大呼救命乙聞大驚四顧旣無行人又乏船隻自已又不敢前往遂赶緊奔喊鄉人設法援救迨覓得善泅者持篙而至則甲已慘遭滅頂之凶矣乙等當卽回坊告知旋由坊主飭人打撈屍身一面至其家報信○今年夏至節後已覺溽暑非常爍石流金桌椅皆炙手可熱邇日䢴上暴疾云亡者已時有所聞如東關街某醬園後某姓因與家人口角負氣高臥甫登榻卽呼腹痛未及醫治卽逝又某廟住客晚粲後言欲如厠方舉步卽踣地而斃又地官第南首某姓子朝起覺不爽至午卽魂歸泉壤說者謂皆由天氣驟熱所致然刻下甫交小暑尚未入伏若交伏則更不知酷熱何似矣居家者可不愼加珍攝哉 
[北固山納凉記]  
　　督辦儀徵淮鹽總棧曾觀察丙熙於本月初六日上午自儀起程乘坐官舫用永淸小火輪拖帶順流而下卽於是日二點鐘時駛抵鎭江舟泊怡和碼頭其時鎭城道府廳縣各官均詣江干迎迓旋卽登船晉謁少頃觀察命駕登岸端坐緑呢大轎由大街入城向文武各衙門答拜直至日墮崦嵫始回舟次迨初七日天甫黎明觀察命啓輪進丹徒口由内河逕赴姑蘇謁見各大憲面禀事宜臨行時印委各官齊集碼頭恭送俄而新兵各營均升砲燃槍以致敬忱○鎭郡城西八九里之遥有五洲山焉巖壑幽深林巒蓊翳周遭樹木不斷靑蒼梵宇琳宫悉藏其内向爲鎭城紳富人等避暑之所亦有富家子弟肄業其間洵勝境也自兵燹以後山則猶是景已全非覩荆棘之增悲感滄桑之易境竟無人過而問焉洎通商開埠以來泰西人旅居鎭郡每至盛夏嗟趨炎之無味歎却暑之無方於是捫葛攀羅探幽陟險擇購此山佳處若干地製造洋房洋樓數座以爲夏可避暑冬可遊獵憇息其中頗擅雅勝雕　聳翠飛閣流丹並佈種各色樹木及西洋奇花異卉點綴旣精栽培亦妙山前新開一小塘約深二丈餘荷花映水蓮葉接天每值炎炎夏日酷熱逼人所有在鎭之各國領事及西商等人咸相與挈眷移處其間以避熇暑正堪遊目聘懷抒情適性今歲鎭江關道蔡和甫觀察以天氣炎熱乘公事之餘閒欲一覽此山之勝因於六月初七日淸晨排導而至並請英國領事賈君稅務司李君曁西國諸官共作勝遊山光水色分外淸華以視杜子美丈八溝之游倜乎遠矣午刻觀察在山盛設西式酒筵請各西官讌飲山珍海錯雜陳於前把酒淸談歡聯中外直至夕陽西下觀察乃命撤筵散坐瀹茗延凉洎乎蓮漏三商始各登輿而返斯時也飛鳥棲林游魚喋水牛華含笑緑柳舒顰皆有依依不舍之態嗚呼眞盛事也亦雅游也○鎭江無業頑民流爲靑皮地痞或藉端滋擾或遇事生風往往辦不勝辦亦如滬上之有流氓也有因地方紳董送懲者有以官憲聞名拿辦者均收押自新所日給二餐令其悔過期滿責釋該犯逐日在所無事不過眠食自安以待釋放而已邇值炎炎酷暑通衢大道穢物堆積臭氣薰蒸行人觸之最易染病丹徒縣王伯芳大令因將此項押犯悉數放出交各坊地保看管由西城門起至小市口止街道計長若干分爲五叚叚之稍長者派六人短者派五人每叚以三人打掃二人挑籮各犯頸間皆拘以黑索三人連在一起恐其逸也將所掃穢物置於籮内舁至空處由坊保雇船裝載運入大江各按各坊各淸各道如有偷惰掃除不凈經官察出將各坊地保並打掃人一併從嚴懲辦○道憲發審委員存大令亷因有要公於本月十一日下午乘招商局江孚輪船溯江而上前赴白門謁見藩司瑞方伯面禀一切兼賀方伯之長公子壽辰 
[小阻行旌]  
　　本邑官塲聞前安徽巡撫沈仲帥於前晚蒞申十點鐘時上海縣黄大令以及印委各員咸赴江干鵠候旋接電信謂因被風阻舟泊鎭江約遲一日鼓輪東下各官遂分道回署 
[軍門拜客]  
　　統領南洋兵輪郭寳昌軍門於昨日下午乘輿入城赴各當道處拜會上海縣黄愛棠大令飭家丁擋駕示不敢當也 
[保甲會哨]  
　　江海關道黄幼農觀察諭令保甲總巡葉臨恭司馬傳諭城廂内外各局委員自本月起每逢三六九按叚會哨南市二十三七鋪巡防局委員劉穆亭戴憶珊鄭厚餘三二尹在南市南會館會哨十六鋪南北中三局委員李蘭史鍾偉臣祝翼雲三二尹則在十六鋪龍王廟會哨城内各分局亦然似此嚴密梭巡想宵小當聞風歛跡矣 
[我馬瘏矣]  
　　近日炎威甚熾閒庭小院中低挂湘簾頻揮蕉扇猶覺汗滴如珠由是北里名倡東家蕩子每於柳梢月上時高駕香車至靜安寺一帶招凉逭暑雕輪逐隊緑鬢如雲各馬車行大有應接不暇之勢往往以一馬往來二三次客游未倦我馬已瘏在路倒斃者每夜常有數起在游客袛博一時行樂而豈料馬車行之貪多攬載不惜馬力至於此極耶嗚呼忍矣 
[英雄氣短]  
　　某甲素以成衣爲業卜居滬城大東門外朝出暮歸娶某氏爲妻藉主中饋袛以性耽淫蕩慣爲引蝶招蜂之舉與某乙結歡喜緣乙前在本城某宦家當長隨自被主人驅逐屢至氏處弄洛水之珠解湘皋之佩甲雖微有所聞然恐有玷家聲姑隱忍之初六日氏忽與乙口角馴致用武柳眉倒竪星眼圓睜幾若忘其爲桑中暱友者乙忿無所洩遂購阿芙蓉膏吞服伺無人時闖入甲家在牀偃息迨氏回家見其面色慘變撫之身冷如冰早已魂赴泉臺大驚失色急遣人至乙家報信明知人命至重未能草草了事遂出洋蚨十餘翼央人代付爲棺殮之費已則暫匿他處以避其鋒及乙家屬至見已無可如何只得買棺收殮扶回安葬始以情牽繼以身殉踰閑蕩檢者尚其鑒此前車 
[幾遭溺斃]  
　　天時炎熱力作之徒每於工暇時游泳淸流水面風來嫩凉沁骨頗有濯魄冰壺之概然人鬼之分袛爭頃刻因此而溺斃者時有所聞前日五六點鐘時有某廠工人王姓等四人相約至泥城橋西蘇州河畔臨流洗濯少焉將衣服脫却聳身入水如巨魚之縱壑比天色將晚諸人欲賦歸與相將登岸回視王則波中蕩漾力已不支諸人見勢不佳返身往救幸人手衆多易於爲力當卽負起而王已飽嘗水味腹膨脝如五石瓠乃向附近人家借板凳一條令王覆臥其上俟將水嘔盡始漸蘇醒爲之喚車送回語云水懦易溺人何不三復斯言而輕棄臨深之戒哉 
[倒斃續述]  
　　昨報紀本城西門曹家橋有年約五十許之人中途倒斃一則兹悉死者係駐滬撫標營哨官前日傍晚時由統領蕭雲卿軍門飭令兵丁前往此處將屍舁回備棺盛殮人生若朝露良可哀也 
[飭遷丐寓]  
　　四明公所相近臨河一帶向有呌化客寓卑田院中人咸集其中汚穢狼藉令人掩鼻而過法捕房克捕頭飭包探傳諭勒限遷移違干重究蓋恐疫癘傳染也 
[分贓被獲]  
　　昨日美包探竇如海行經百老匯路見有江北人六七輩手持小土及布匹等物爭閙不已知爲分贓不匀上前盤詰若輩認竊不諱遂將一干人帶入捕房押候解送英公廨訊判 
 
 

Page 4

 
 
[被毆控縣]  
　　浦東人益子蓮向張鑑堂索取田價三十千張無以應遂致兩下爭毆益受傷後忿無所洩遂於前晚赴上海縣大堂擊鼓鳴冤值日差詢明顚末禀明黄大令飭候訊供騐傷 
[贖田找價]  
　　周慶雲投上海縣控周祥發周祥飛周士玉等昆季三人掯贖田畝一案黄大令准詞飭提案中人証候訊前日傍晚葉司馬在花廳訊問周祥發等三人同供父親在日由金某將田二畝有零抵錢一百千文後因金有急需向小的等加絶小的其時亦不應手故將稅尾一紙囑金另抵與周慶雲得錢廿千今周慶雲向小的贖田惟求大老爺恩斷周慶雲供金某將契尾向小的抵錢廿千言明日後憑小的備價向祥發昆季取贖今祥發等一味掯霸意在加擡贖價求恩公斷司馬得供謂周慶雲曰金某抵與祥發等係伊父經手至今已歴多年理應加利取贖核算良久斷令周慶雲再找錢一百六十五千向祥發等取贖藉斷葛藤慶雲叩求减讓祥發等聲稱憑大老爺公斷不能减讓分文慶雲再四求讓司馬不允兩造遂各遵斷具結存查諭令慶雲備價找淸候秋收後卽向祥發等收田管業各入唯唯而出 
[英廨瑣紀]  
　　鴇婦周張氏販賣婦女一案據供尚有施阿四亦係蟻媒宋通剌以旣爲蟻媒未便輕縱立卽簽差於昨日拘施至案押候嚴究○四百三十六號華捕解送病民譚少畦劉永桂到廨禀稱二人病體支離向伊詰問據云滬上並無家屬拘入捕房捕頭令轉送案下請爲安挿宋通剌著將二人送往棲流所妥爲醫治 
[法捕房瑣事]  
　　洋涇浜某酒店主與其友人在四馬路酒肆沽飲命店夥回取佳釀兩瓶巡街捕疑其竊來拘入捕房店主聞之卽赴捕房聲訴捕頭准其保去○無錫人鄭亦山蘇婦游毛氏等控蔣阿大弟兄誘拐幼孩一案經葛同轉迭次研訊尚無端倪前日有某甲至菜市街老虎灶啜茗詢問拐孩之事並言棲流所有一孩可以領回適爲會捕局勇丁所聞疑是拐匪同黨拘入捕房捕頭略訊數語著押候堂期解請葛同轉訊問 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烈夫]  
　　本館派赴鎭江訪事人來信云客有從江北泰州來者述及丹徒李雨人學士退閒後寄居海陵於前歲冬間捐　按學士早奪狀頭年登大耋優游泉石四十餘年孫曾恪守成規婦孺咸明大義古所謂修身齊家垂裕後昆者學士有焉其孫名壽榮字虞之天才奇特丰采翩翩弱冠卽采芹香詩古文詞一時獨步有集若干卷待梓聘同邑張薇北女爲室張亦名門結　以來琴耽瑟好形影相隨去歲翼之忽爲二豎所侵氏侍奉湯藥昕夕不離淸夜焚香向天祝禱願以身代而病終不稍减卽於秋間逝世氏毁容絶粒慟不欲生家人再三勸慰始得稍進飲食迨入殮時氏又昏暈數次自是不言亦不哭終日墨坐而已凡身後衣衾棺槨及祭祀一切皆親自檢點井井有條毫無遺漏嗣胞弟之子爲子家人方以氏視事如常爲幸迨匝月氏擇城西光孝寺前隙地焚化冥宅挈嗣子展拜哭泣事畢回宅卽在輿中吞服阿芙蓉膏迨抵家門降輿步入房中臥於榻上家人見其容色慘變疑而詰之支吾以對仔細騐視始知吞烟急爲設法灌救張氏曰我死志久决所以遲遲者以身後各節需部署也今已矣死得其所何救爲須臾香魂渺渺竟飄然而去大以身殉夫烈婦往往有之然皆激於一時之哀痛從未有時逾一月待當爲之事旣畢然後從容就義此等識力古男子尚且難能况巾幗乎殊令人默然想見學士積累之厚感化之深始獲此奇節以光家乘非尋常烈婦比也現聞翁子均比部據實禀求地方官詳懇大憲片奏請旌彼時天恩下逮榮及泉壤如張氏者洵不朽矣 
[鶯粟歉收]  
　　蘇皖兩省栽種鶯粟之區近年疉次歉收以致土價騰漲每百兩售至紋銀十八九兩或二十兩有奇烟霞窟裏咸有饑　洊臻之嘅乃今年凶荒轉甚有從皖北採辦新土歸者爲言四五月間雨多晴少鶯粟雖鈴實垂垂而漿質絶少甚者不待收括已根枝萎爛是以統核皖北一省所收不及二三成而周家口至河南方圓數百里產土向推最旺者今届竟如農家之顆粒無收故皖北新貨登塲之始其價甚昻每兩竟售靑蚨二百四五十文俄又漲至二百七八十文且尚無處購辦目下蕪地各土莊僅鄭洽記先從該處運回數千兩以資嘗新而行情尚未開盤蓋陳貨近已售至十九兩以外欲從同則勢難消售欲從亷則又與地頭進價懸殊故此中老眼咸謂日内土價必更繼長增高也 
[鼠偷被獲]  
　　某賈客從廬州携洋三百餘元附船至蕪湖營運貨物適有宵小同船乘隙竊取五十元托故登岸一去不返迨客知覺則已蹤跡渺茫矣後至蕪湖留心剌探適保甲總局勇丁從永安泰客棧拘獲形跡可疑者一人囚首垢面毫無長物而抵棧後卽購置新衣蹤跡可疑解局訊辦正在支離閃爍賈客得信卽投案備陳同船被竊狀並稱失洋五十元係廬州某店圖記外面用何等紙包裏饒芷薌剌史當卽命人在該竊身畔搜檢果有洋三十餘元圖記紙色與賈客所稱一　　合該竊始無可抵賴供認向爲皖北地老鼠地老鼠者北地剪綹之别名也剌史命將新製衣履變賣連剩贓共得四十六元與原報數目僅少四元由賈客覓人作保當堂具領並蒙剌史諭以局勇人等皆有薪糧不得酬勞分文賈客感極叩頭連呼靑天而去一時觀者無不頌剌史之訊斷詳明直截爽快至該竊巳解送蕪湖縣懲辦矣 
[上海縣署瑣案]  
　　顧高氏松江產也私遁至申被薛全福誘匿日前其夫顧子香尋蹤而至獲諸南市二十七鋪扭控縣署黄大令倩　審委員葉司馬升坐花廳提訊顧訴稱家住松江妻子高氏不安於室二次脫逃今巳尋獲求大老爺執法嚴懲顧高氏供稱小婦人並不私逃實因家况艱難在秦姓家傭工度日夙與薛相識故託伊租屋以居薛供小的係本地人不敢誘姦實因顧高氏在秦姓家傭工與小的漸漸相熟託小的代尋房屋故小的時至伊處走動司馬曰照爾所供爾之誘姦早已顯露尚敢圖賴不承乎喝令重笞二百板著具改過切結又問地甲陶陞曰顧當時之捉姦是爾協同乎禀稱是問顧高氏曰爾心中願隨夫回去否答稱願司馬判令交伊夫領回管束○崇明人陳廿橋以弟婦新寡被張愛蘭强娶等情控諸英公廨　送到縣黄大令倩葉司馬提訊陳訴稱小的係崇明人向在家中耕種現來治下傭工度日弟殁後弟婦楊氏被張引誘不甘苦守以致私奔陳憶郎供稱陳楊氏是小的之嗣母嗣父死後嗣母再醮與張是以伯父心不能甘求恩判斷陳楊氏供稱六月初丈夫死後無錢買棺收殮向張借洋銀二十元嗣後夫兄卽起意將小婦人變賣小婦人不得已暫避張處並非再醮現在夫兄設心不良聲言帶小婦人回崇明變賣小婦人不願跟隨回去求大老爺作主張供稱小的係寗波人向開烟間楊氏之夫死後無錢棺殮泣求小的借給洋銀二十元後楊氏聞陳起意將　變賣是以至小的處暫避並非再醮叩乞開恩司馬曰爾之隱情早在本委明察之中不必胡賴本應重責念爾出過洋銀二十元姑從寛免楊氏旣不欲回去飭發普育善堂留養著各具結完案并諭陳等赶緊回籍 
[鄂省官報]  
　　六月初三日湖南候補同知彭　驥禀辭回湘省候補縣周以翰奉督撫憲會委隨裕道赴都點景聽候差遣候補同知張价藩自江夏等縣銷查軍丁户口差回赴兩院禀到並奉藩　憲委武昌讞局帮審案件差　補縣余受祺赴兩院禀知丁母憂○初四日指分試用巡檢張友仁由京騐看來省禀到○初五日委辦宜昌川　局事務候補道曹赴兩院見辭並銷　桑總局差卸署宜昌府通判事補用局知何錫章回省候補通判沈國瑛候補縣周林俱禀見管解四批京餉赴兩院禀辭候補典史汪湛恩禀見知隨同委辨川鹽局事務曹道赴宜差遣○初六日候補府經歴周　謝委署　山縣縣丞事委辦太平口釐局候補巡檢馮序鏞禀辭赴局藩憲牌示黄梅縣縣丞事務詳委補用州判周興邦江陵縣縣丞事務詳委候補縣丞唐潤孝感縣縣丞事務詳委分　問甲縣丞楊詩荆門州石橋巡檢事務詳委試用從九品楊啓後鍾祥縣豐樂　巡檢事務詳委　叙班補用典史高守謙黄安縣中和巡檢事務詳委試用縣丞孫丕粟孝感縣　溪河巡檢事務詳委試用道庫大使吳謙吉崇陽縣桂口巡檢事務詳委准補武昌縣金子磯　檢吳恆漢川縣劉家隔巡檢事務詳委試用從九品黄秉銓　水縣　　巡檢事務詳委候補巡檢張心田松滋縣典史事務詳委候補巡檢　楨一黄陂縣典史事務詳委補用從九品吳盛唐薄圻縣典史事務詳委遇缺先用巡檢胡毓祺俱代理 
[廣東官報]  
　　五月二十九日候補　林禱徵禀謝留辦貴縣緝私三水縣劉禀見禀辭赴任准補新寗縣郭禀知委省河補抽厘務差試用縣唐盛松禀辭往惠州公幹○六月初一日從九品張維貴禀到京來候補鹽巡檢劉保泰禀到服　回廣粮　陳禀賀禀銷補油局差禀見准補新寗縣郭禀知到局接辦禀見候補通判啓壽禀知由博羅公幹回禀見卸新會沙村司丁錦文禀到卸事回禀辭回籍修墓○初二日從九品田兆年禀辭往深水埔劉紳醫廠料理事宜○初三日卽用縣王克鼎禀知查勘都城厘廠回候補府蕭禀謝委巡防卓勇禀見江村司彭禀到卸事回候補主簿張瀚禀銷新城保甲差○初四日候補通判孟慶霖禀知委赴南雄州公幹禀見禀辭○初五日代理河源縣沈禀謝委禀見候補縣斐景福禀知委厘局文案兼收支差禀見試用縣王會中禀到由太平關回徐開寗海司宋會同典史魯俱禀謝委禀辭赴任候補縣丞吳通從九品盛廷英俱禀謝委充主考巡捕禀見候補縣　作霖禀知委解餉進京禀見禀辭候補縣蕭錫王禀丁知本生母憂○初七日候補縣陶祖培禀到由信宜公幹回候補縣丞石朝綱禀知委製造局管理料庫差候補縣裴景福禀謝委厘局文案兼收支差本日進局禀見 
[金陵官報]  
　　六月初八日理問吳　池奉木釐　委北河口木釐分局差指分江蘇試用典史　樹桐到由安徽來○初九日機器局候補道郭到見由北洋回○初十日理事同知長禀知任事江防同知興禀知交卸　署理事同知通判黄家珍銷勸辦江蘇賑捐差上元縣　禀知任事委署　縣王豫熙交卸署上元縣事 
[䢴江官報]  
　　六月初七日程鹺尉廷燮婁鹺尉龍書均解海分司餉來○初八日　鹺尹行孚署　　場卸事回魏鹺尉廷佐解海分餉來○初九日張鹺尹嘉和銷　　緝　周鹺尉振倫委南掣聽差 
 
 
 

Page 10

 
 
　　 
 
 
 

Page 11

 
 
   
 
 

Page 12

 
 
   
 
