# 1914 - 335 - 4914818

 

Page 1

 
 
調查 
[述中國鐵路權之瓜分（五）（杖策）]  
　　齊齊哈爾至洮南鐵路俄人因日本獲得長春洮南間鐵路敷設權恐其勢力彌漫蒙古並聞中國擬由北京經熱河洮南以達齊齊哈爾鐵路敷設之議於是爲先發制人之計向我政府要求齊洮鐵路敷設權並改對青山至愛琿爲齊齊哈爾至愛琿鐵路一面抵制日本一面壓迫北京交通部不知用意之所在以爲中國本有此議俄人因之甚爲方便遂慨然允許立有草約其實中國目前所謂腹心之害者端在俄國而對俄政策之能實行與否要以北京熱河洮南齊齊哈爾間之鐵路爲斷此路歸我則將來國家有一日之强得運送軍隊至黑龍江方面以與俄人决一死戰並殺其滿洲里至海參崴之交通而東清鐵路與南滿洲鐵路亦復大受影響即中國之救命湯也如此路歸俄則俄得侵入内蒙直攻北京並足以永遠鞏固其滿洲里至海參崴之鐵道交通與張恰鐵路處同等之利益嗚呼有張恰一線豈尚不足而必欲造出二張恰線耶 
[英國]  
　　英人於我國占有鐵路權最先惟因時局變遷該國現所占之路線已無十分之價值又以日俄德法諸邦與英人國際競爭愈趨愈劇其勢日就陵夷若非由大陸方面别開生面占重要之路線以抵制之將來東南一帶數十年經營之種種利益全歸泡影故英人對於我國之鐵路敷設權急起直追不稍退讓者以此也現除滬甯京奉津浦外而爲其所興修者有四大鐵路焉 
　　缅甸至四川鐵路英人計劃從缅甸方面達揚子江之上流四川之鐵路使與揚子江下流相連路壟斷長江流域之利權是其多年之希望二十年前旣從事該線之調查遂得崑崙渡八莫二線崑崙渡線路起於缅甸怒江傍岸之崑崙渡出雲南省經雲州南澗至雲南府更過宣威州又東川府以達於四川省之叙州府八莫線路始於上部缅甸之八莫入雲南省經騰越大理繞越雲南府以達於叙州府然該線路皆在中英境界上高山峻嶺層層重疊忽升於數千英尺之高峯忽降入數百英尺之深谷鐵道之敷設殆屬不易能之事英人以極大苦心所發見之線路竟歸於畫餅其失望甚非淺鮮又因從缅甸方面達揚子江之鐵道其勢萬不可不敷設英人仍極端進行從事規劃最近又復發見二線路其一爲科西亞線起於已布那科西亞鐵路之終點（利西亞）溯布拉馬普拉特江之支流經西藏之東南境米士密地方達四川巴塘此地方因阿布阿蕃族之跳梁不許文明人之進入印度政府於宣統年間命阿芝薩姆司令官破槐少將率步工砲兵二千五百人從事討伐依其最苦最難之經營數月後始達其目的邇復派遣經米士密地方通巴塘之線路大探險隊以實地調查若能發見極適當之鐵路敷設線路則從科西亞至巴塘僅二百八十英里此亦可謂大成功惟果能達其目的與否尚一疑難問題其二爲片馬線路起於伊落瓦底江之上流密支那横斷中英相爭之野人山地方以達於片馬然後再溯瀾滄江之谿谷以達於四川叙州府該線路比以上諸線路因土地較爲平坦容易建築英人遂有敷設四川鐵路不可不採用該線路之評論是以英國政府以雲南缅甸境界之濛混不明爲奇貨主張以野人族所領爲其版圖行動自由至今四川鐵道爲其經過極要地點之片馬中英二國間釀成重大之交涉問題尚未解决者亦世人所熟知也 
　　印度至四川鐵路英人計劃缅甸四川間之鐵路旣如上所述矣然將來關於軍事上又有大關係之一路線亦英人所刻不待緩者也該線路 
 
 

Page 2

 
 
起於印度之答吉陵入後藏亞東關過江孜折而東走沿前藏極其富饒之雅魯藏布江以達於巴塘成都如是則英國於揚子江流域之勢力愈益鞏固其事業之發展斷然無疑而藏印間之形勢亦頓然改觀將來中原有事英人由加爾各塔運兵運餉以達揚子江方面祇數小時間耳宜夫英人嗾使藏僧獨立而彼收漁人之利也（未完） 
時評 
[政治堂之改組說（冷）]  
　　余竊以爲政府之組織至政事堂而稍定矣即不永久暫時必能安靜也不謂甫及十餘日而改組之說又起孫寳琦將出使梁敦彦將長外交梁士詒將長財政周自齊將長交通其說固未能至確然又何爲而來耶 
政事堂之組織皆所謂總統之腹心也其進行之久商量之審固非昔之政府所可比擬也乃初成立而卽改變其亦有所謂不得已耶夫國内人心之不定者政局之不定也政局之所以不定者以政府中人之不定也中國無法治之精神易一人卽有一人之主張不數月間而易人如傳舍旣非法治而又不人治政局安得而不亂如棼絲哉 
嗟乎中國政府之所以無定者其故雖亦多端而其最大之原因一則授人以事而不能適如其才一則授人以事而未曾得其同意以官職爲支配勢力之酬品此才之所以不能適事也以虚僞爲籠絡謙讓所必須此同意之所以不易得也有此二者以作梗確定有爲之政府豈易得哉 
[命令]  
　　五月十日大總統命令據銓叙局呈擬定發給文官終身卹金證書簡章文官一次卹金證書簡章並證書式樣兹公布之此令 
　　又令日本國皇太后梓宮奉移特派駐日公使陸宗輿爲弔唁專使參與典禮此令 
又令趙倜給予一等文虎章寳德全方有田高雲彩均給予二等文虎章此令 
又令符開銘給予四等文虎章趙任遒給予五等文虎章此令又令徐應祥給予六等文虎章此令 
又令山東民政長蔡儒楷未到任以前任命龔積柄暫行護理此令 
又令任命盧永祥爲陸軍第十師師長此令 
又令任命王賓爲陸軍第十師步兵第十九旅旅長此令 
又令内務總長朱啓鈐呈據江蘇民政長韓國鈞呈請任命崔鳳舞爲滬南警察分廳廳長應照准此令 
又令陸軍總長段祺瑞呈請任命陳熙春爲陸軍第十九旅第三十七團團長馬鴻烈爲陸軍第十師步兵第二十九旅第三十八團團長應照准此令 
又令陸軍總長段祺瑞呈請將防守上海製造局出力之王玉奎加陸軍步兵少校銜劉長勝授爲陸軍步兵上尉應照准此令 
專電 
[北京電]  
　　國務院由堂諭定名爲政事堂公所該堂組織細則（一）國務卿稟承總統有參與軍事之權列席於軍事會議是爲特意用徐加入軍事（二）對外公事均以該堂名義行之（三）國務卿於政事堂範圍内得發堂諭（四）得召集各總長在堂會議該堂聞决設於含和殿後之矚遐樓左機要局右兩丞休息所 
[北京電]  
　　特派郭則澐馮學書爲機要局帮辦並國務院舊得力人與徐有舊者主計局每週開財政會議財政總次長中國交通兩行長鹽務署長特派議員及該局長列席將以顧鼇法制局長顧及王世澂曾彝進已派參議上行走 
[北京電]  
　　梁敦彦聞已赴魯查路似已允就職 
[北京電]  
　　昨約法會提出參政院組織案大致特設正副院長外簡任之參政員四十至六十另設參議十人並未討論卽付審查 
[北京電]  
　　財政試騐風潮現已改爲箇人試擬當堂擬稿免與文官考試及甄别等法衝突 
[北京電]  
　　陸軍部呈覆新督楊增新控前督楊纘緒通逆糜欵纯憑推論毫無實據該督實犯懲罰令四十人八條第欵奉批傳令嚴行申誡 
[北京電]  
　　姚雨平在日本電致中央力辨與二次革命無涉請飭龍督密查中央已電慰 
[西安電P ] 
　　白匪勢已窮蹙大局無碍各處滙兌現復活動 
[大同電]  
　　孔師長已於灰日起程回包頭防務並聞孔有到包後帶兵入駐甯夏之說 
[哈爾濱電]  
　　俄國鐵路衛隊近又添派四萬前調赴齊齊哈爾之隊伍現俄人調回昂昂溪 
[廣州電]  
　　焚毁紙幣奬義會定期開收輿論多稱爲開賭變相維持會長李心靈函辨自言嫉賭如仇通過議案已未簽字 
[廣州電]  
　　汕報載潮梅兵變詳情被政界謂爲附和亂黨拘捕嚴辦眞日各報一律暫行停版 
[廣東電]  
　　泰安輪船被匪縱火燒死多人案龍督已派人細查 
[南京電]  
　　陸軍部電請馮督緝拿湖南要犯劉庚等已通飭軍警密拿 
[南京電]  
　　韓省長前以留日夏鈞不守規則函商駐日公使勒令退學昨該生呈請免予撤銷批駁不准 
[南京電]  
　　莫愁湖興修工竣昨仇淶之在該處宴請省長四司長並各機關人員 
[南京電]  
　　韓省長與商埠局長以銀根奇緊一時尚難活潑擬商銀行流通紙幣聞商界不甚贊成 
[杭州電]  
　　前承墾清昭陵餘地之崔潮（卽崔洵生）被人控其以餘地私售外人牽動交涉昨由中央通緝嚴辦崔係奉天溥豐公司經理 
[杭州電]  
　　日本齋滕少將昨游歷抵杭寓日領事館 
特約路透電 
[北京電]  
　　據官中消息白狼現在隴省涇州附近率匪五六千人白狼戰事除官報外難得消息而官報令人頗滋疑惑如謂秦軍已入隴阻止白匪入境而白匪人隴毫無困難一事特爲尤甚陸建章聞已行抵乾州 
[北京電]  
　　預料政事堂不日尚有更動外交總長孫寳琦將出使倫敦由梁敦彦代之梁士詒將長財政周自齊將長交通 
[北京電]  
　　袁總統命令以五等金鶴勳章給予北邊增收國稅洋十萬元之國稅廳俟將入稅解京後明年將付以奬金政府因國稅廳長多不能踴躍以入稅解京故擬將收稅事宜由民政長直接管理所入之數悉須解交中央政府 
[北京電]  
　　哈爾濱美領事華納君因精神頽憊久病不起以手鎗自擊而死 
[香港電]  
　　據葡萄牙桑格伐兵船司令亞格培特君報告該船駛至廣州灣附近某處曾追擊海盜帆船當斃海盜兩名傷一名擒四名已交某炮台懲辦 
譯電 
[北京電]  
　　約法會議已指定十五人審查參政院組織法草案以法制局總裁施愚爲審查長該院議員名額少至四十人多至六十人以政界久有經騐或文學素著或德行高尚之人充之另設參議十員專擬議案無表决權 
[北京電]  
　　袁總統以新任交通總長梁敦彦遲不就任特派梁士詒及周士齊赴津勸駕據北京日報載稱梁允查閱魯省鐵路後於本月二十日入京 
[柏林電]  
　　列名東亞大會之輪船公司决議自十月一日起歐洲至上海日本之運費增收二仙令半 
[巴黎電]  
　　昨日法國舉行覆選國會議員其特點爲社會黨與右黨黨員得佔勝利贊助三年兵役議案之員已得不可抗爭之多數 
[羅馬電]  
　　據最近消息西雪萊地震共死二百人傷四百人 
[倫敦電]  
　　首相愛斯奎士君今日在平民議院宣稱曷爾斯特州私運軍火政府决議不提出刑事之訴訟而嗢以他法對付惟目下不便宣布云 
[鈕約電]  
　　前在維拉克羅慈陣亡之水兵十七人其靈櫬今日由戰艦芒太拉號運抵此間以炮車載送巿政廳由巿長加以花圈威爾遜總統曾在海軍操場恭迎演說之際旣憐其死復讚其勇且謂美人入墨非爲侵略蓋爲拯民墨西哥人民亦在其内也 
[柏林電]  
　　墨西哥大局阽危之象日見其甚烏爾太總統旦夕將倒駐華盛頓歐洲外交家數人促請國務卿白乃安君速以嚴厲手段對墨蓋恐烏爾太一倒大亂將接踵而起也白乃安君對於大局仍主樂觀 
[巨耶萊電]  
　　墨西哥兩黨軍隊現戰於台姆畢柯自革命以來從未有此惡戰油井數所烈燄騰空全鎭處於火中英國巡洋艦愛山克司號已駛往該地 
[維拉克羅慈電]  
　　烏爾太之調和員已於今日行抵此間謝絶美人招待即乘德國輪船逕赴鈕約 
[華盛頓電]  
　　陸軍部已請退伍壯士報明知遇事急能否用命 
[公電]  
　　汕頭報界公會電報界俱進會并轉各報館鑒汕頭報因載潮梅兵變詳情與海陽藍知事報告懸殊被挾恨誣以附和亂黨强綏靖處封報拘員嚴辦賴督會辦賢明僅予傳押現尚未了恐生意外一時暫行停版乞主持公論函續汕頭報界公會叩 
要聞一 
[外交拾遺記（談虎客）]  
　　賠償革命損失一事談判經數月之久尚只議决四分之一其最困難者爲法國要求間接損失之賠償然此事英德兩國皆不直法人之所爲我外交當局近亦暫置之不理但先議直接損失而直接損失之在漢口者以日本要求之數爲最巨讞二百六十餘萬德國次之計九十餘萬其餘均祗十萬上下曹次長前以與日使屢議不協乃提議由兩國派員赴漢口調查旋日使派定松平參贊我國外交部派定王鴻年内務部派定陳應龍財政部派定吳乃琛於三月底赴漢調查一月前月底方回京調查之結果較原開之數減十分之四僅一百五十餘萬此次調查之數係兩國委員會同辦理者將來雙方卽可照此議定不至再費脣舌至德國在漢口之損失亦早經派人查過當易議結惟日本在漢口之損失其所開列之商店兵燹後不但皆已易主而房屋且多改造此次調查頗覺困難而日本之損失除漢口外則以天津爲多漢口旣已解决天津一切房屋均未焚燬調查更易自不難迎刃而解矣 
　　修改通商稅則前經外交部向各國公使提議後先後照復贊成者幾出一致惟日本至今尚未回復此外法國雖以賠償間接損失爲交换利益之條件經政府駁回後近據駐京法使照稱法政府允從各國一致惟俄國所附之條件一以陸路通商不在此例二由海參崴輸入之貨物須照在内地制造之例政府以俄貨入境幾均由陸路若陸路進口稅不實行值百抽五則有修改之名而無修改之實海參崴基於愛琿條約失地二千餘里即在其内則由海參崴輸入之貨物自不能與在租界内製造者視同一律隨卽備文駁回至今尚無何等之答覆刻雖擬俟日俄答覆後卽行訂期與各國正式開議然據某要人之意見則謂各國雖皆承認修改然裁釐加稅究不能有把握倘將釐金一裁而加稅之收入不及釐金之收入則財政更受影響故目前祗能從調查物價入手 
日人以英國及前此之成議獨占甯湘鐵路初欲要求閩贛路權以爲抵制雖經政府駁復然日人仍不能甘心近聞且以僅由福州至南昌工事旣難所經過各處無重大之都會並延長由廣州起點沿海經潮州與潮汕路相聯絡再至福州折而西以至南昌據日人方面傳出消息已向政府交涉數次距簽約之期已不遠惟詢之外交部之人皆不知有其事蓋前清時鐵路借欵由郵傳部議定並將奏摺寫好明日卽須拜摺今日方將合同送到外交部看過名爲覆核其實半天工夫决難看出毛病即看出毛病亦不能修改故覆核仍是有名無實迨至民國則並此覆核虚文而亦去之每訂一約呈由大總統批准後再發交外交部照會該國公使而已故合同未批 
 
 
] 

Page 3

 
 
准外交部决不知也 
此外開原至海龍四平街至洮南洮南至熱河長春至洮南等滿洲五鐵路上年十月間即喧傳日人已獲得敷設權其實彼時祇與正金銀行商議大綱並未簽約而日人今年開凍時卽派人前往測勘蒙古人見之莫名其妙　合同尚未宣布何以有外人前來測路人心異常惶惑呈由奉天長官質問政府近日交通部與正金銀行正在詳議合同之條件惟内容甚秘外間不得而知耳 
本年二月中旬越南土匪滋事中國軍隊與駐指安南之法兵因爲誤會幾致衝突經政府派姚寳來外交部派沈覲扆前往廣西會同法國官吏查辦曾誌本報兹由駐京法使館傳出消息姚寳來已抵龍州法國派雲南領事韋爾典及東京上校米祿民政官康蘭德在彼處會議善後辦法而他國人云在安南法人之輿論以中國軍隊剿匪不力爲詞欲由法兵代中國防禦土匪擴張其勢力範圍於安南境外之北方云而吾國政府反未聞接有何等之報告不亦奇乎 
[新政府改組之零碎]  
　　交議案日期之限制發交各部核議案件向例以議决之事提出國務院由院轉呈大總統核定并未議定日期刻總統以此項交議案件均關重要往往各部延擱不議以致遲誤要公昨特交諭政事堂由政事堂分函各部聲明此後交議案件緊要者須三日呈復尋常者七日呈復其不能按期議决者亦須先行具呈理由以重政務云 
　　各秘書位置之續聞總统府秘書廳裁撤所有舊秘書各員大總統分四種位置之法已誌前報兹聞秘書原有三十四五人如張一麟吳笈孫等有固定位置者不過十一二人其餘二十二三人總統均命開單呈閱後隨在各員姓名下視其曾習法學者注法諮議未習法學者注政諮議名目又於單後大書皆支原薪四字並聞須分交外交敎育等部存記録用 
　　財政隨辦員之派定政事堂已完全組織除國務卿每日到堂辦事外其餘外交内務財政陸軍四部總長每日均當到該處會議有類從前之軍機大臣四部總長并當委派得力人員一二名隨同前往參聞政務已誌前報兹聞每日以早晨八時至十二時爲辦事時間至下午則各回本部辦理部務財政總長所派者係賦稅司司長李景銘曁會計司司長陳威云 
　　新機關預算之分配政府改組新設機關甚多有向財部領開辦費者有領二年度五六兩月經常　者周總長以前項旣未列入預算又無預備金可撥禀承總統知照政事堂之機要主計兩局司務所照下列辦理（一）各機關之預算應自三年度第一月起計算（一）三年預算案應於五月二十號前送部審查（一）五六兩月經費不得追加於三年度内（一）未經追加之預算决算其經費由財部酌撥（一）未入預算時各局所俸給不得照舊章辦理 
[京師新譚薈]  
　　稅務處職員之調查梁燕蓀氏就職稅務督辦後規定每星期三五六三日爲在處辦公時間兹將該處現任職員調查如下督辦梁士詒會辦蔡廷幹提調曾述棨帮提調朱彭壽第一股總辦陳鑾帮辦王暢祖應國梁裕隆夏和清白育良袁允　委員李廷彩李景楨張培芷第二股總辦曾述棨帮辦陳星庚文　忠文唐佑衡委員曾體豐楊承勳徐　第二股總辦徐致善帮辦張錦逹春梁敦敎委員高超張兆琳劉潤民毓彩劉貽善第四股總辦朱彭壽帮辦恩豐黄厚誠徐德虹委員王瑞臨馮紹愿吳蔭培收發處委員李廷彩王瑞臨劉潤民林志澄錢繩祖黄壽垚關睢雜務委員王崐調查各省關稅釐捐委員潘志俊顧問楊楷 
　　朱督辦組織巿政公益會巿政督辦朱桂莘擬先組織一巿政公會討論一切關於改良巿政事宜特延請京中有名紳商學界人員六十二人研究進行辦法聞馮恕安迪生馮麟　祝椿年惲毓鼎彦惪江然樂逹義穆紫光董玉　等皆在其列　　京師初級廳之將來京内外各初級審檢廳因政治會議議决用三級三審　度自在裁撤之列然京師初級共有四廳每日案件尚屬擁擠若再裁撤必致積壓司法部擬即改爲地方分庭以免違背命令而亦不至積壓案件大理院對於此事主張亦略相同不過名爲分廳與司法部名爲分庭微有不同云 
　　陸海軍另組甄别會文官甄别委員會已經設立惟陸海人員應否由該會甄别尚無明白之規定兹聞陸海軍兩總長以該部人員皆係專門人才與普通行政機關不同不能受文官甄别會之甄别故擬另組甄别委員會以示區别云 
　　外人注意廢止引岸問題廢止引岸問題各省鹽商多有反對者外交團與五國資本團近頗疑懼恐其將來或惹起全國鹽商反對致成與往年粤漢川漢鐵路拒欵運動同等之風潮於各國實業投資上大受影響故近日外人對於各地鹽商之舉動非常注意云 
　　五議員被捕案之註銷前參議院議員趙世鈺等五人前因南方亂事被嫌逮捕解押天津雖嗣由各該家屬保請出外而原案迄未註消現據軍政執法處牌示以趙等確與該亂事無涉已於日前銷案兹將牌示録下案查議員趙世鈺丁象謙高蔭藻張我華劉恩格等以前在江西湖口江甯等處首由逆魁李烈鈞黄興等搆兵肇亂等案内嫌疑逮捕前押天津多日固迭接兩省來電謂與已解之朱念祖褚輔成常恒芳三人案情均有關係以致未能即時解决旋據各該家屬人等先後以在押患病保　出外就醫各在案現在南省均早平復所有前次各電謂有關係皆屬個人之私交尚無居心背叛之實據南省　經完結該五人應即銷案聽其各謀生業特此通告其各周知須至牌示者 
[郵政與路鑛]  
　　萬國郵政大會之代表萬國郵政博議大會本年本月在日斯巴尼亞國（卽西班牙）京城舉行前駐京日國公使照請我政府派員與會經交通部呈奉總統命令特派戴陳霖爲全權代表前往會議並派帛黎會同辦理兹聞該部現已遴派薩福懋德發祿二人爲參贊謝式瑾爲隨員於昨日發給委任狀届期隨同前往按我國郵政業已加入聯郵此次係以入會資格與會擴充東亞郵務恢復我國郵權皆於此舉有絶大之關係云 
　　大冶銀礦合同之修改日昨農商部致湖北民政長電大致謂中英合採大冶銀礦合同經部詳細核閱惟查第四條將來延聘英士官訓練華人使之保護礦山與礦山條例殊有牴觸應令該公司修改後再行核准云云 
　　陜省延長油礦之緩勘陜西延長煤油爲態秉三督辦最注意者曾擬遴派專員前往調查嗣據該省宋民政長電告陜省經狼匪竄擾之後道路難行應請暫緩勘查等語故卽將陜省勘查隊停止出發刻聞如該省匪亂平定迅速則下月或可出發云 
　　海蘭鐵路工程之近狀交通部確息海蘭鐵路工程現在頗有進步洛陽至鐵門一段刻已通車若沿途無有阻碍年内可修至潼關云 
　　雲南私押鑛産之預防雲南民政長李鴻祥以沿邊内地鑛産極其豐富惟民間私押於外人者時有所聞亟宜設法限制以維利權然非明定條例及罰則不足以昭儆戒昨特電請政府趕速主持辦理矣 
[雜評一（無名）]  
　　攻訐與告密近今以來告密之風盛無聊之偵探爲之無足怪也不謂稍有聲家之官吏攻訐之風亦與告密而並盛凡以前告退或去職之大官幾無一不受後任之控告者其控告主因又以吞欵舞獘爲最多福建之孫都督也四川之尹都督也蒙邊之帕王也如今電楊增新之於楊纘緒也其案奚止數十矣夫官吏之吞欵與舞獘固爲中國之常態我不謂其受冤特當革命紛紜之際罼隊如林之秋而又加無財餉無定法移東補西燃眉救急之策或亦有可原諒者官方固當整肅而寃獄亦不可沉埋也當查究之任者其審慎之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浦口與下關下關特約員]  
　　浦口商埠者距浦口鎭約七里許之江灘也津鎭鐵路改爲直逹浦口一則債權國對於長江勢力之鞏固　　南京人對於地方主義　爭執而所得之結果此約定後浦口灘地陡昂地價高至數十倍當前清光緒三十四年商人多有變産收業出重價購買各有名巨官如程仲周段書雲等亦出其重價購買各有時車站地點尚未定商埠計畫尚未有徒便地皮　客獲厚利而已 
宣統年間清廷命南京狀元黄思永爲浦口商埠督辦設立巿場局碌碌二年黄以是積勞卒而浦口計畫經費所出仍無影響鐵路工程進行極速將　工矣辛亥鼎革兵事擾　浦口灘地更加無數之糾葛迄民國元年夏特命曾任江蘇都督莊藴寛爲督辦設立事務所於南京城内三元巷袁海觀之閎宅内並分設勘地所於浦口組織四科一總務科二文書科三勘地科四庶務科並設參事一員以前清進士沈同　任之總務科長吳錫永勘地科長張志澄文書科長劉竹生庶務科長陳錫勳每科設科員二人　四人工程以事務尚少用一科長未設科員有洋工程　一員另有録事雇員及兼　者若干員參事及科長月支二百元科員一百元至八十元不等年支經常費三萬數千元月支三千數百元在交通銀行具領規模閎大人才濟濟固不得與現在之下關商埠局面所可同日而語也 
元年至二年一稔之間鐵路工程已竣已通車矣其所謂最繁忙之勘地科者僅有數十户而未請工程則本身之浦口勘地所尚係租屋僅有一長篇呈文及洋工程師之圖樣估價而已癸丑之亂人員星散克復後事務所亦遭損失文卷尚存浦口勘地所亦消滅莊見商埠經費已定而不能領用難爲無米之炊遂轉任約法議員及都肅政史世人咸嘖嘖莊之有識也今年前月特命劉恩源爲督辦現已接事矣以騐契關係勘地科事務陡增至一百數十户之多總務科長吳錫永在京未回劉督辦電請回甯以資襄助事務已在　　員尚在供職劉恩源來有云借欵可撥用或者其有鉅大之成績爲督辦史中之第一人未可知也跂予望之矣 
　　目下之浦口除火車站爲巨大之建築及客棧飯店爲自然之發逹外其他仍然灘地蓋莊督辦政見者以清釐地産爲下手辦法誠爲卓識然依此目的而行吾知其商埠將十年方有端緒也兼籌並顧是所望於新督辦 
浦口與下關一江之隔遥相對峙而成二大商埠甚壯觀也下關爲已成之商埠較浦口開創者宜其有别現在之帮辦亦以清理地産爲入手現已丈者二百户丈清發還者四十户約下月可辦清其他河岸官地之租建商場馬路之規畫亦在進行十七家工程投標由商埠局第一科長包安保監視最少數投標人爲戴永源計估三萬五千七百元因保　人未全尚未定已牌示周知下關警察以不敷分布特添招三棚警餉由商埠局收入項下支撥江岸及營基金帮有一呈文雖似爲軍界開發生財之道而非此商埠不能推廣蓋軍人勢力非等閒也其呈文如下金陵下關爲約開通問口岸華洋雜處自津浦鐵路告成南北通衢日臻繁盛商業發逹指顧可期不意上年兵燹猝遭商民虧損元氣大耗巿面凋殘幸蒙都督省長毅力維持規畫建設需欵旣鉅籌措尤難惟商場待興之要政雖多而舉辦當先分緩急查下關江岸爲通商場最要地點近數年來迭次崩塌行棧有傾陷之危行旅多巖牆之懼是建築江岸一項爲商場最急之務又下關官産房屋上年兵災焚燬殆盡公家無力全行規復所有基地業經出租招商建造其商民地基現亦漸次興工故公家尤須趕緊將原有馬路趁此展寛未關之路畫築多條俾商民知所趨向各自經營以省官力以上兩事爲目前必辦之要圖前經省長派員勘估其建築口岸工程約需五十萬元開闢馬路及將城濠官塘低窪官産填土蟄建各項工程約需三十餘萬元統需不過八十餘萬元較之漢口浦口兩商場之建築不及十分之一原不爲多然借貸籌維殊非易易鼎等一再集議得一變通應急之策查有下關砲台營基一項計西砲台约七十餘畝東砲台約二十畝前都督擬賣現資四十萬以興商埠因受地人要求分三四年繳價故未成議昨聞軍警界有集股請領此項營基爲招商興巿之舉並擬繳價現欵二十萬元期欵十萬元作爲振興下關商埠建築各項工程之費無事則爲商場有事仍資防守是易形式上不動之産濟交通上活動之需就地籌謀裨益匪淺况化無用爲有用並無妨害之可言更無煩中央之撥濟計莫善於此也擬懇省長贊同此舉函商都督俯准軍警諸人早日集成撥欵以興下關商埠各項要工藉可省借外資免負息累誠國利民福一舉而二善備焉商民幸甚 
[總稅務司之改修稅則譚]  
　　總稅務司安格聯君對於稅則改修一事頗願贊助兹聞其於出京前政府某鉅公曾以關稅擬行值百切實抽五一事與之商榷進行手續并徵求意見於安君兹將安君所發表之意見録左 
（一）此事英德美各國已表贊同俄法日各國則有權利上之要求爲政府計現當派外交活敏之人才往各使館疏通意見其餘則令駐外各公使向所在國政府切實磋商此事必易於收結 
（二）改修稅則當爲一事裁釐加稅又當爲一事二者不可混爲一談蓋改修稅則一事係正當之辦法各國本無反對之理由至裁釐加稅一節不特利益所關各國不易就我範圍卽中國政府裁篇後所加之稅能補釐金之收額否尚一問題故此事卽各國允許而中政府亦當審慎出之所以此時當先議改修稅則實行切實值百抽五之稅方爲正當辦法且易於成功也 
（三）與各國開談判時應聲明此事並非違約况中國所付洋債及賠欵均應付無缺此次改修特因貨價今昔不同不得不從新議定貨價今貴而昔賤者固當抬高稅率若有今賤而昔貴者亦當減輕稅率以示平允如此各　當無異言云 
（四）修改稅則當從調查貨價爲入手辦法此事現已進行惟一時不能成功大約當俟一年之後云云 
核定概算與宣三預算之比較（再續） 
　　奉天（一）核定概算軍費四百八十萬元政費二百六十九萬零三百九十六元共七百四十九萬零三百九十六元（一）宣三預算歲入田賦等欵（除鹽關土藥及成平併官業收入等欵另案核辦外）共銀九百一十六萬八千二百九十一兩九錢按六四合洋一千四百三十二萬五千四百五十六元（一）相較餘數除軍政兩費開支七百四十九萬零三百九十六元外應餘六百八十三萬五千零六十元 
　　河南（一）核定概算軍費四百萬元政費三百一十三萬八千八百六十元共七百一十三萬八千八百六十元（一）宣三預算歲入田賦等欵（除鹽關土藥及成平併官業收入等欵另案核辦外）共銀八百五十九萬八千零五十七兩四錢按六四合洋一千三百四十三萬四千四百六十四元六角（一）相較餘數除軍政兩費開支七百五十三萬八千八百六十元外應餘六百二十九萬五千六百零四　六角 
　　陜西（一）核定概算軍費三百萬元政費一百　十六萬九千七百三十三元共五百七十六萬九千七百三十三元（一）宣三預算歲入田賦等欵（除鹽關土藥及成平併官業收入等欵另案核辦外）共銀四百二十六萬六千一百三十五兩六錢按六四合洋六百六十六萬五千八百三十六元八角（一）相較餘數除軍政兩費開支四百七十六萬九千七百三十三元外應餘一百八十九萬六千一百零三元八角 
　　廣東（一）核定概算軍費七百萬元政費三百零二萬五千八百二十六元共一千零零二萬五千八百二十六元（一）宣三預算歲入田賦等欵（除鹽關土藥及成平併官業收入等欵另案核辦外）共銀一千一百五十九萬九千五百一十兩零八錢按六四合洋一千八百一十二萬四千二百三十五元七角（一）相較餘數除軍政兩費開支吉零零二萬五千八百二十六元外應餘八百零九萬八千四百零九元七角（已完） 
[俄商與蒙滿之關係]  
　　孟軍救回俄商電吉林孟護軍使對於穆稜迤南俄林場俄商被匪綁去案異常注意連電凌團長迅派兵往救聞昨晚接凌團長復電謂奉令剿拿綁去俄商之胡匪當經調遣各防次兵隊進山搜尋嗣與匪遇竭力攻擊當場將被綁俄商兩名悉行奪回傷匪數名現仍嚴搜務期悉數殲滅云云 
　　奇怪之造謡案長春　融忽漲忽落行情無定物價因之增减不一本月二號以後錢法稍見跌落不似從前之飛漲矣詎有某國商人在頭道溝把巿揚言該國接奉天電謂防軍亦有暴動消息而又一方面則謂奉省張師長與日人大衝突甚至妄傳開釁並揑登哈埠俄報（該報謂師長與日人開鎗轟擊）其意無非欲以鼓動行情爲搗把獲利刊　國交大局絶不暇顧說者謂此種無根之謡傳果出諸外商之口則其影響非特破壞金融已也 
　　俄人訛詐三喇嘛案札賚特旗鎭國公色巴珠爾（即三喇嘛）數年前曾在哈爾濱與俄商噶兌金合夥各出銀六千兩在呼蘭設一木植公司嗣以該公司經理李某將股本盡行吞没而該俄商已歸國三喇嘛以該俄商旣歸國未返故該公司帳目至今未清算不料哈埠有俄人流的哥夫（譯音）　平素以銀行經紀爲業聞知此事卽由中東公司盜得三喇嘛花押（三喇嘛與俄人所有來往皆以已之花押爲証）僞造欠契十餘紙謂三喇嘛當設立該公司時息借其欵一萬三千五百盧布以爲資本至今本利未　知三喇嘛現在江省前遂赴江俄領署呈控該領事據呈即照會我外交署追索此欵外交署接此照會當將三喇嘛傳至署内訊問此事毫無影響三喇嘛遂見該領事詳訴情由謂無論予設該公司之資本係奉天官銀號匯來有帳可稽即使予果欠伊欵何以數年竟不追討说予之花押係藏文此欠契上之花押係蒙文其爲僞造無疑請將此案移至哈埠吾與之對質可也該領事及江省外交員均應允現在此案已移至哈埠恐該俄人訛詐之術不久即行破露矣 
　　俄人外蒙商務調查録俄人對待外蒙態度自庫倫得志後其政策已决計由商務進行詎布置未及就緒中日英德美各商品皆一擁而入俄政府乃除在庫倫設立商業支部减輕商品軍費免收蒙貨出入稅外近又極力調查日前莫斯科商會組織調查團分赴外蒙各地實行調查俄商現况據該調查團報告云俄商在外蒙勢力以蒙古全境計之共得百分之十五耳其原因俄商在蒙古并無特别之調查員調查蒙古貨物之實數是以運至蒙古之貨恒不能饜蒙人之求故不得不求給於他國南境之商場已開中日英美德等國之貨紛紛運入俄商已失勢力今若與之競爭已處於困難地位况蒙古並無俄國銀行雖有肯出欵之家無如取息甚厚故借者寥寥該調查團又向俄政府條陳須從速在庫倫開設俄國借欵銀行一處設分行於烏里雅蘇台及科布多兩處此外尤須修築鐵路及石路數枝再將論船從實改良將自蒙古運俄國之貨物全行免稅庶幾商務尚有振興之一日云 
[紀金萬福鎗斃情形]  
　　昨奉天張督接京電飭將金壽山槍斃卽於是晚夜半行刑兹將金案始末録下金壽山中將名萬福充游擊隊統領因馭下不嚴欺詐商民被營口海城紳商在總統府呈控來電撤差此兩年以來於軍界勢力澎漲之餘劈頭一大鉅案也金旣被撤差改委劉副官景元接統該軍後都督卽在公署會同張師長按照被控各節開庭詳加審訊該統領初尚不肯承認嗣　張師長開導方始承認誣良詐財各事都督以此案關係重大且　控各案棼如亂絲必須盡得案中實情故特派參謀張仁前赴各地方按照所控各節澈底清查中央又密電令將該統領嚴押查辦嗣經張師長力保又兼該統領向都督百般哀懇始允其居住寓所在外候審惟金撤差查辦後續行控告者又復接踵連日以來被害之家在都督府控告者計有十數起中央飭交京控之呈亦有七十餘件之多游擊隊前營營長趙熙孟於日前來省迎接新統領劉景元並在省等候領餉於日昨亦被拿獲交軍法處訊辦據聞係與金案　關係以便併案核辦 
金壽山自革命　組織偵探隊互相援引人數日多除定額領餉者不計外尚有効力盡義務者八十餘人希圖藉勢詐財現在已將詐財誣良有據之偵探捕拿多名嚴加　辦 
　　本月初一日都督又奉中央電催金案是日下午張督在公署傳訊聞金亦自知罪重要求保護未蒙允准竟向都督用强迫手叚張督大怒擬加拘禁　見勢不佳卽飛步出署逸去 
　　據聞金由公署外出時有伸手摸槍之勢被都督府中人瞥見當卽由衛隊陳隊長並值日憲兵等隨後追趕當在公署南某大員公館將金拿獲 
　　張都督以金案係奉大總統命令查辦關係重大且案有實據遂於本月一號晚禁押模範監獄免被逃逸 
　　金被控後恃有奥援初不介意至初一日被押模範監獄方始恐懼家眷即於是晚遷往日車站避禍所有細軟亦均携去僅剩空宅一所而已 
金被控各節除連日審訊已有多欵招承外而派員查辦亦有確據都督當即電呈總統翌日卽奉回電飭卽槍斃正法按是案已有大總统命令宣布罪狀録昨日本報第三張 
[川西番務近狀]  
　　川西觀察使倪煥奎呈請省公署宥釋姚寳山委任調查達耳王琛并請權許註銷王馬氏控案一案兹將原文録下爲呈報事竊維署使往歲出巡卽聞西路灌汶理番境内有姚賓山申極品等聚衆爲亂之說及行次灌縣探悉因案在逃之姚寳山避捕夷地實未聚衆惟經營林業駐理多年梭　頭　達耳王琛頗與有舊而逹耳王琛名雖頭人勢凌士官數年以來頗　軍火兼乘腹地禁烟治匪嚴厲之際容納逃亡招徠烟犯持鎗結隊大爲理番汶灌等縣巨患　查逹耳王琛現因梭磨土司身死擅自代理而姚　山亦避案梭磨與灌縣征收課長官興文當姚寳山任水利廳知事亦時常往來署使一面委官調查夷務林業一面囑其通函該姚寳山並給本道委狀委任　山充當梭磨調查委員命其偵察該頭人逹耳王琛舉動隨時報告以憑防備兹據官興文函送該夷目王琛等繕具甘願禁烟切結來　足徵姚寳山雖罹罪網尚　聚衆衆亂情事且查達耳王琛勢力旣厚幅員廣濶川中現在情形尚未能用兵征服而姚寳山深居夷地熱悉邊情勸導偵探才尚足使録功棄過似可開其自新之路所有任委官興文調查理番夷務林業曁權宜委任姚寳山充當　磨調查員開導達耳王琛輸誠悔罪各節並權許代請註銷王馬氏等控案各緣由理合具呈鈞署備案云云 
[南潯路事大會紀]  
　　　派調查南潯鐵路委員業已事竣由贛旋京　誌本報今日（六號）該公司特開會討論此事首由股東聯合會長發言謂去冬因路事困難公决改歸部辦曾經總理赴京與交通部接洽部派李大綬董元春前來調查事已告竣究竟調查情形若何請總理報告俾衆週知次吳總理演說大致謂去冬承股東委託入都因聞交通部計畫有全國商辦之路概歸國有故與周總長葉次長接洽僅以軍事損失請求設法彌補並未用正式公文請其　歸國有只於談話時微露端倪亦未議及辦法此次部中派員來贛亦僅　照部令調查並無他意迨臨行時曾與董君談論收歸國有大部當用何等辦法據云查此路股欵一百六十萬餘元外債五百萬元全路工竣尚需　百萬元成本甚鉅如收歸國有所擬辦法大約不外數種（一）給還股欵讓息（一）給還股欵概用分期債票届時憑取（一）工程部分原有諸人分别酌留（一）此後工程所需欵項由部籌撥並問及如路歸國有湖口貨股仍可抽收否答以抽收貨股專係商辦性質收一元即填給元股票若路歸國有似覺未便餘則别無所言於是股東聯合會長提議仍請總理入都與部磋商結果再訂期開大會解决衆贊成總理又言旣承諸公委託自應再行赴都但仍守雙方並進宗旨工程决不能停免再受損失到京後當察部中作何態度如實有收歸部　之决心則當請求從速宣示條件好在年來各省商路部收均有成案但求保全股欵不受折扣則餘件自易商量届時當電面交馳詳細報告萬難達目的亦請其直捷宣布免致遷延並擬要求向交通銀行商借欵項貨股作爲保息若此層辦到工成亦尚　易如又辦不到當正告部中只有聽我借債以全路告成爲止蓋此路勢成騎虎一日不完工即一日不得了不幸以欵絀而停使外人之操債權者出而干涉則危險萬狀故不能不與部中痛陳之也但入都時須於董事股東内請諸公推一二人偕往庶遇事悉得贊助云云衆言只須總理一人前往倘有需人匡助可即電告總局再請人入都總理又言承屬各節自當照辦現擬不日整裝北上惟先赴上海與羅協理接洽遂散會 
[山東鹽務行政轇轕紀詳]  
　　東省鹽務原分官辦商辦二種而其鹽欵之徵收向均按照鹽包之多寡以爲計算卽所謂滾包也其辦法係由各運户等於鹽場裝運時用葦蓆或蔴袋將鹽粒量入配搭成包以便裝卸每包以二百五十斤爲度裝妥時即由場内運至總局繳價後再轉運分所及鄉鎭子店分所輾轉銷售據鹽務中人言此等鹽包雖有一定重量而過秤之時恒有餘無不足然利之所在獘即伏焉是例旣開各運户爲取贏計歷年以來遂至遞漸增加每包至三百八十餘斤之多而仍照二百五十斤繳價其中利息爲數甚鉅各鹽局旣以之取巧而所有各等之執事人員亦因有所分肥無肯整頓者積之旣久幾成　牢不可破之慣例自去歳借欵以鹽稅作抵押品後産鹽省分　設有鹽務稽核分所由中政府組織之洋員得以加入所以稽核每年鹽稅收入之增减統計鹽欵之總數於鹽務行政之範圍固毫無關係也不料自此機關成立以後各局人員對於鹽務之應行整頓事宜往往有不明權限不識大體作種種冒昧之舉動者雖其智識程度未能齊一然盲人瞎馬倒行逆施於鹽業主權即不免有授人以干涉之漸兹聞日昨有小清河石村鎭向有鹽務過騐所一處凡由羊角溝上駛之鹽船過此卡者皆須驗 
 
 

Page 7

 
 
其　　　　　　放行所長爲前運使壽洙鄰氏夾袋　人材於　　情形素　隔明有某鹽船　運鹽　該卡過秤重量　　某以爲創獲也除將船扣留外一函電知運署　　情形最可寄者某以運署警轄之行政人員竟爾　想天　又電知稽核分所請示辦法爲媚外之舉　聞稽核分所接電後卽電報鹽務稽核總所由總所函知鹽政處現已由鹽政處電請本省運署查究矣至如何辦法此時尚無從得悉云 
[蘇省又裁二地方廳原因]  
　　蘇省高等　檢廳前議酌留江甯蘇州上海丹徒四處地方廳及淮安高等分廳兵餘各地方廳及初級廳一律裁撤已分别訓令飭遵嗣聞蔡徐二廳長以預算司法經費不敷甚鉅特電商省長擬定將丹徒吳縣二處地方廳一併取消以節經費所有該二廳之訴訟事件均併歸縣知　署辦理丹徒地方廳截至五月十五號爲結朿之期已於前日令飭遵照辦理其吳縣地方廳公務繁多須截至陽曆五月底爲完全結束故須二十左右方可發表聞高等廳遷甯之期亦在五月底間云 
[浙路近事]  
　　接收提前說探聞交通部以浙路公司自起股東會風潮各辦事人心理不和於全路財産未免暗受影響擬派員提前接收本定七月一號公司一律移交部中直接管理現有改定六月朔日之說 
　　陸叔同聲明浙路監事陸叔同爲股東會之風潮連日奔走昨日（十一）下午二時又乘快車來杭并致審議員田澍霖函云讀閣下登報再啓不勝惶恐無地弟　　悲痛之餘痰厥舊疾復發幸有人飛請張保慶來治灌多少　水始得清　據張醫云如遲治幾十分鐘恐不救有張醫可証非弟詐死也惟痰厥之後病類神經終夜不眠心神無主　交通部支電恐壓制民權太過防生意外之事爲前途抱莫大悲觀閣下此次會前赴杭固出於弟與慕蓮力勸因弟早防此次　場有風潮　事之人均不能赤心相待　誠布公且以六十萬之金錢集千餘人於一堂而瓜分之焉得而不爭閙乎是閣下會前赴杭確全出於弟等强迫要求閣下到杭後亦　熱心苦口雙方調和奈有不明事理事置之不順閣下氣　江日早車返申旋聞爲閣下至友一二人追至艮山　車站仍請　杭而　車開時閣下又返申又閣爲閣下至友急電請返杭支日所以閣下又到杭也請由閣下出名發電請孫福階君來申弟在火車中先求閣下蒙允惟弟與福老感情上並無關係不過爲弟良心上素所信服之人恐其不來所以下救命二字欲欺發慈悲心也望其來無非爲求指點　途使弟心神可定支日聞會憲兵到場人皆疑理事會請來怒形於色而不敢言而弟心中逆料江日有人飛電懇求交通部干涉勒令休會先請憲兵到場坐候部電一到即行實行弟恐此奸計實行萬一激成大變路事何堪設想是以迫而爲會場痛哭湯宅跪求以期和平解决此會場也弟罪該萬死拉　書此日後當登堂叩頭請罪叨在知已望先涵容不勝急迫待命之至　　湯蟄老返杭浙路湯前總理謝却奬勵金後遂借江蘇舊雨劉樹屏君優游越州山水以爲消遣排悶計聞湯劉二君留紹五日飽覽禹域風景即於昨日（十一號）上午西渡來　惟浙路風潮湯公肯調和否尚不可知　　向章已無用浙路營　局長蘇公選以日來天氣漸長杭滬墅兩線往來列車　照蘇浙鐵路向章定於五月二十號更改時刻增加車次以利行旅爰函商　　鐵路局長鍾文耀君昨得覆函略謂據洋車務總管稱江浙鐵路統一在即所云更時增車各節似無庸多此手續云云 
　　職員統計表浙路移交在即所有公司職員已將姓名列表呈呈送北京交通部計理事正長一人理事副長一人理事五人監事三人文書局三人收發處一人建築局三人承包處二人分段工和處九人分區工程處三十一人分叚材料處二十五人會計局一人帳總科六人銀總科三人股務科七人營業局一人駐甬分局十四人運輸科五十人各車站一百二十四人各車隊二十四人保線科一人保線工程處十八人保線材料處九人車輛科二十三人駐甬分科八人庶務局一人購地科十三人雜務科三人上海辦事處十六人寧波收支所二人常玉事務所二六人總計四百二十四人 
[地方通信蘇州]  
　　懲戒會議處發表吳縣律師司徒衡於陸汪氏控汪次虞案内經高等廳以其有犯懲戒章程提交律師懲戒會議處等情已紀前報兹悉此案已由會議决將該律師照章除名該律師不服赴司法部伸訴嗣奉部批以所訴理由不充分駁飭仍照原議除名刻已由高等廳令飭律師公會遵照矣 
　　違警事件解廳判决蘇州警察廳孫廳長以本廳所轄各區境内人民違犯警律事件向以五日以下之拘留或五元以下一角以上之罰金案件由區處理若在此數以上者呈解本廳辦理印發三聯罰單隨時填給按月呈報榜示此雖係成法而其中尚有未盡妥善之處現在本廳日接人民控告判罰無辜呈狀已有數起除飭暗探查訪外擬行重訂規則凡有人民違犯警律事件除登時可以排解了結以及毆打成傷與誘騙姦拐曁屬於刑事範圍者由該署長逕送檢察廳核辦外不論鉅細於各區署先行預審録取供詞後悉行送廳處理不得再由各區警察署私行判　以彰公道已訓令各區警察署遵辦嗣後各區祗有逮捕預審之職而無覊押苛罰之權倘有私行判罰等情准人民呈明究懲云云 
　　更換大隊長警察廳孫廳長於五月九號令飭將警備騎兵隊大隊長徐樸臣徹差遣缺派委潘福田接充潘已於十號赴隊接收視事矣 
[鎭江]  
　　出品分會開幕再紀丹徒縣巴馬賽會出品分會已於本月一號借大馬路商會開幕陳設各物如絲織品及繡貨等品甚夥預定陳賽十日即當閉會赴滬故連日各界男女之聯袂往觀者大有肩　踵接之勢云 
　　假冒檢查員之查禁鎭江警察事務所張謹庵警長以本所查烟章程前爲慎防假冒起見凡各區有烟案發生時須臨時頒發特别命令飭派檢查員先至該管區局會帶本區長警同往應查之家示以特别命令方准入内搜查乃近來時聞有人假冒查烟無端闖入人家威嚇婦孺强翻硬查乘間攫取銀錢不獨有礙治安且又損害警界名譽昨特通令各區局嚴行訪拿懲辦外並出示通告嗣後如有此等情事准許被害之家立卽嗚警將該匪獲住　所以　　辦 
　　猪産象誌異鎭城東鄉姚家橋地方某鄉人家畜猪一羣前日有牝猪産一小象全身皆白隨用金簪將腹部括刮以　生長不意用力太猛致傷内部旋即斃命由鄉人某携之人城擬售與某西醫院某西生製藥　西醫士察看已歸無用未曾收買命將死象携回掩埋聞該鄉人初得之甚喜以爲可得巨價而旋即斃命甚爲懊喪云 
　　調查商務之法丹徒縣知事劉鳴復以鎭郡商務邇年來凋敝已極各業中往往因牽制束縛時不能發展今欲入手振興諸多隔膜特設商務調查科派吳君往各商業機關查實况逐項録報 
[江北]  
　　銅山土匪滋擾聞江北銅山縣現有大股土匪竄入大肆搶刦縣知事已會同防營往剿惟恐兵力單薄及有别處匪徒響應故現已電請駐徐巡閱使派兵防堵矣 
[杭州]  
　　象山陳知事報告捕匪情形電都督民政長禁烟督辦禁　總局長鑒九日奉拿抗禁毁署匪首鮑謙等被該匪率黨數百人持械拒捕防兵危急當場格斃匪鮑宇盧一名獲鮑大清鮑字金二名除另呈外謹報象山知事陳亞春叩灰 
　　反對繭捐之部電屈民政長鑒據杭嘉湖繭商許達雲等江電稱浙省繭捐聞加徵至十一元並本省附捐已十二元蘇省繭捐部准八元浙重於蘇萬難承認乞令飭減微又據浙省絲業董事周祥齡支電稱浙省絲捐於本年五月一日又奉增加乞電令緩加各等情查近年來繭絲銷路日益短絀各商連年虧折確屬實情希即體察該省情形與該省國稅廳籌備處切實磋商辦理以示體卹盼覆農工商部佳印 
　　擒獲開鎗拒捕之著匪杭垣太平門外白廟後打網台地方前晚十一點鐘忽來匪徒多人在月下秘密集議希圖搶　適爲看守桑園人瞥見遂鳴鑼持械四面兜捕該匪等心慌脚亂遂竄入閘弄口某姓家經衆鄉人跟蹤而進該匪等　登牆垣急放手鎗竟有某鄉人被其彈傷當場拿獲著匪海鬼和尚等三名並搜出手鎗二支刺刀十二柄餘匪潰逸昨已將人証一併解送警廳核辦 
[雜評二（默）]  
　　新機關與舊機關政府未改組以前因减政故而日取消其機關改組以後則機關之設置五花八門不易計數矣政事堂之規模較之舊國務院濶大幾何附屬政事堂之各機關較之附屬於舊國務院者氣象又如何况有爲前此機關所無如儲才館考試院等等將逐漸增設者哉豈中華民國之財政一改組而即有餘耶抑大手筆之國務卿固應爾爾也 
　　外論與内論某君上徐相國書謂對於中國報紙鄙不置議而珍重外論等於鈞天廣樂斯言未免太酷然而證之事實固不誣也吾不能强政府之珍重外論者以珍重内論吾又不欲强政府不重内論而並不重外論吾所急欲爲政府告者所謂正當之外論亦同此公理而已同此法律而已政府而果珍重外論者不必拍電探聽也自問無悖理舉動所用官吏無非法行爲則外論自必翕然若如粤官吏鎗斃主筆軍隊騷擾鄉民即阿附政府之外論亦豈有曲爲之諱者耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[調查商業團體之函催]  
　　昨日南商會總協理接上海縣洪知事公函云敬啓者調查商業團體一案前於二月間接奉省令頒發表式限期填報當經函請貴會曁總商會查明填送復經印送表式一百紙請爲查填在案旋於三月初准總商會將北巿各業團體調查表並章程規則等件函送前來時值貴會更舉總協理公務殷繁之際未便催速辦理以致前項調查表未得依限彚報兹查省令第二千五百四十六號内開實業司案呈查整頓商務必使各業集合團體得雄厚之勢力以求制勝尤宜調查其不良習慣設法除之俾無障碍本公署前發調查商業團體表令各該知事於本年三月十五日以前按表詳填呈送到署以覘各業之情狀袪其惡習輔之進行兹已逾限月餘除常熟等九縣已據送到句容等十四縣飭令重查外其餘俱未填送實屬奉行不力兹姑寛以限期仰各該知事查照前令於五月十五日以前一律填送到署如實無商業團體即飭境内較大之商業領袖聲明未設團體緑由呈復察核倘再玩延定將實業佐治職員撤換各該知事督率無方并予議處凛之此令等因奉此查此案關於調查商務已經逾限月餘未便再事延誤兹奉省令予限嚴催除先呈復請予稍寛數日趕緊催填呈報外合亟函請貴會迅卽查照將南巿著名各業中公所會館等團體刻期趕速詳查按照前送表式填齊送署以憑呈報至遲以本月二十日以前送到爲度停案以待幸勿再延仰叨公誼無任翹盼 
[法租界福康祥刦案四誌]  
　　盜匪余三龍於本月九號夜糾黨搶劫法界大自鳴鐘斜對面福康祥烟膏店洋二百元沿途奔逃擊斃新開河東元海味行之出店李士榮並鎗傷松江路聚興木作學徒胡阿泉先後身死當經探目黄錦榮督同各探捕將余追獲又經包探程芝卿續獲守門把風之郁新中及劉芝東等於前日解送法公堂訊供還押各情已誌昨報兹將續探得情形報告如下 
　　藍總巡安慰陳永泉前日奮勇追拿余三龍之陳永泉被余槍傷肚腹珠已入内現未鉗出由廣慈醫院醫生剖腹將擊碎之肚腸接補完全惟槍珠透入背部擬於昨日剖背取出槍珠方能望其轉機昨日法總巡藍維藹君親蒞廣慈醫院察視陳永泉傷勢並安慰一番諭伊靜心安養並請西醫將受傷人竭力療治使其保全性命 
　　中西官相騐胡阿泉松江路胡聚興木作主胡阿都之子胡阿泉因於九號夜在門前浜口小便適持械夥劫法租界大自鳴鐘斜對面福康祥土號内現洋之劇盜余三龍經法捕房探捕追捕圖逃沿途開鎗流彈擊中胡子胸背因傷斃命由捕將尸車送虹口斐倫路騐尸所報請中西廨員蒞騐而胡以伊子慘遭槍斃禀求免騐預備自行棺殮在案兹悉關讞員以案關盜匪開槍擊斃良民自應照章相驗俾與死者伸雪故於昨日午後四時商請王襄讞與美副領事卓君蒞所會驗當飭檢騐吏如法騐得委係槍傷内部身死填明尸格諭令尸父具結棺殮聽候傳証訊供再核 
[管鵬又訊一堂]  
　　長江巡閱使駐滬偵探劉海鳴偵悉黨人管鵬匿居虹口元芳路三百六十七號門牌内報請總巡捕房派探協往將管獲解公共公廨迭經訊供因謀亂證據不足判將案註銷惟原告又以管爲安徽安正鐵路總辦時私向日本商會借洋二十萬元吞没潛逃故由中央政府代表高易律師聲請押候復訊再核在案兹悉安徽都督所派代表已於前日携帶證據到申即經原告律師知照捕房於昨將管押解公廨請爲復訊 
至鐘鳴十下駐滬英副領事康君蒞廨會同關讞員升座特别法庭研訊由二十七號西探目彭山將管帶堂候示先由中央政府代表高易律師上堂譯稱此案前堂研訊後敝律師卽得安徽寄來關於此案證據之文牘三件繼復發電調查直至昨日安徽代表始帶同證據到滬敝律師檢閱証據研究此案有三大問題（一）被告辦理安正鐵路未奉政府命令係屬違法開辦（二）被告私借洋欵二十萬元之鉅將所辦之正大鐵路俇抵言至此被告代表德雷斯律師起而辯稱原告所控違法私借外債究在何時所借究係何欵與何人訂立合同關節緊要應須詳細聲明並說明所控理由究係何爲違法高律師接稱所借之欵係向日本商會訂立合同大約在西曆一千九百十三年五月間且有一被告親筆之草合同於去年正月間所書所控理由係被告不遵政府命令德律師辯稱此案控告被告究犯何罪必須詳細聲明如以不遵政府命令但民國肇始後各省均各有權自主直至去年冬問始統歸中央節制况鐵路在前年本統歸孫中山總辦不能指被告爲違法高律師復稱總之被告未奉政府命令即屬違法况政府公報曾登載被告呈請交通部開辦正大鐵路奉部批斥且有命令與安徽都督令將正大鐵路辦事所取消並有不准私借外債之命令云云 
　　堂上即令原告律師將第三問題詳細聲明即據高律師譯稱原告所控被告第三問題因被告於私借外債内有一部份之欵計洋九萬七千一百元並未供給鐵路之用德律師又起而辯稱此欵原告應聲明時日即不能確實指定亦應將大約在何時起至何時止之時期指出高律師接稱此事大約在去年五月至七月間俟查明實在再行通知兹因安徽代表携帶証據昨日始到不及詳細研究可否請另行改期再訊德律師復稱敝律師有緊要一層聲明因被告被捕時指爲亂黨係國事犯迄已日久始定控告之理由且情節又多含混總之今日控一理由訊非實在明日又另換一理由控告欲將被告引渡而已故原告律師又請改期須將實在證據呈出否則被告已押多日應請開釋且敝律師旣爲被告代表須向被告詳細詢問始能研究對付辦法今被告在押捕房詢問案情諸多不便而原告所控頭緒不一非將實在証據呈出更無從研究高律師接稱所控均有實據並無更改且此案與安徽都督並無關係因前安徽省議會亦有文件與省公署德律師復稱原告律師旣有文件應將文件呈案不能祗憑空言是時高律師即將安徽省議會與都督之文件呈案經中西官展閱一過卽發交被告代表德雷斯閱看德律師察閱後聲稱察得原告所呈文件似係抄出並非原文不能憑信高律師接稱今有到滬代表二人内有一人係安正鐵路協理可以証明德律師復稱原告律師旣稱此案証據大半全憑文件然作証之文件亦須有人到堂証明方能有效如若安徽都督之公文則自與所控謀亂相同祇能指被告爲有罪不能證實被告犯罪行爲現原告旣稱各文件証據不及詳細研究尚未預備完全聲請改期然被吉在押日久應請准予交保候訊云云中西官會商之下以時已過午不及研訊判被告仍帶回捕房定期下禮拜二上午十時檢齊証據再開特别法庭研鞫 
[通緝田務農與向海潛]  
　　上海鄭鎭守使現接浙江朱都督來電略謂前接敝署駐滬偵探王鄉明急電報稱在滬亂黨田務農與向海潛近組織浙省革命機關歷月有餘並委任定海充海門討賊軍司令劉尚志充温台二州討賊軍司令寧波紹興砲台均被彼等運動就緒案經定期舉事等情當電飭各該地方軍警嚴密防範一面懸賞通輯務使該二逆無從漏網果於翌三日破獲該逆等機關多起及抄出委任密信多件並拿獲劉尚志一名當交軍法處嚴訊據供云伊受田務農派遣來浙運動沿海海軍及各處陸軍不諱除當將該逆即予槍斃外所有田務農隱匿滬上難免不貽患地方應請貴鎭守使向各領事嚴重交涉捕提到案以儆不法等因鄭鎭守使以向田兩人前旣運動浦東某營兵士陳玉山等圖謀擾亂今又謀亂浙省實屬不法已極除飭各軍探加意偵緝外昨特函請楊交涉員照會領事團轉飭各捕房嚴加查緝務獲解辦 
[又有被人報告私藏軍械者]  
　　住居城内水仙宮前之楊星明係已撤淞滬警備隊士近日被人在滬南警察一區第三分署報告私藏軍器昨經該署員飭派警探前往楊星明家内搜查並無軍火僅搜出軍衣八套及皮帶等項軍用品遂連楊一併帶署略訊一過飭解滬南分廳司法科訊核 
[小輪水手改期覆訊]  
　　海軍鏡清輪船小輪之崔田二水手被銅匠田家茂等希圖獲賞僞造假委狀二紙暗置褲帶内誣害一案曾由李總司令派員迭次訊究並由李總司令定於十一號上午十時邀請上海鄭鎭守使駕蒞南琛軍艦復訊等情已誌前報兹悉是日適因海軍司公部之許執法官另有要公以故並未復訊現已改期定於十三號上午會同海陸軍官復訊以明眞相 
[胡老四案之近聞]  
　　已故前清江蘇藩司胡芸台之第四子胡老四（即胡祖蔭）又名胡漢山因串同劇盜顧廷奎持械夥劫泥城外退而司路二十四號洋房之異母弟胡金聲（即胡老八）家並與在逃同黨辛老三等將隣近三號洋房韓邱氏之八歲孫孩韓炳泉誘匿勒贖不遂用匿名函恐嚇並令在逃之張阿三至韓家抛擲炸彈嗣經捕房拿獲顧盜在捕房供明前情因即將胡拘解公共公廨迭經訊供判胡老四與顧盜押候韓邱氏到堂質証在案兹因韓邱氏年老多病不能到堂但係案中要證非詳詢口供不能定斷以故昨晨公廨聶襄讞會同美領卓君會訊捕房瑣案畢各乘馬車帶同繙譯及録供人員並胡老四前往退而司路三號洋房韓邱氏家向氏詳詰案情良久飭令録取供詞始各分道返署聞韓邱氏所供各情竭力爲胡開脫因兩造關於親誼之故耳 
[城濠丈放局之批示]  
　　上海縣城濠官産丈放局昨日批上海城根保産公會盛慶記葛翼雲劉鑄吳温氏代表吳增祥陸松蔭及振武台僧覺禪源記等呈云呈悉上海城濠官地一案前奉財政部指令應歸國有經上海鎭守使通告在案仰候部章頒到再行核示 
[物産會紀事（四）]  
　　遊客之衆多上海物産會自本月六號開幕以來昨已屆第七天日來天氣晴和男女來賓觀覽者甚衆而尤以學界中男女學生爲最多昨日遊人約計千餘人綜核來賓一星期内已逹萬餘人外人之參觀者如商家實業家銀行大班及敎士神父等均聯袂來遊洵極其盛 
　　絲織品之未列各種絲織品如綢緞等類到有七箱本擬陳列會場嗣因會場中陳設之玻璃木質大橱未及趕製若一經攤置恐鮮艶各色或有變動是以不能陳列俟自置大橱完工後將來可陳列於展覽會以便任人考核 
　　消防隊之掃興會場内之消防隊爲保護該會起見曾經救火聯合會各區會員分别擔任逐日輪流防備嗣因開幕以來無膳宿地點以故各會員均有悔志紛紛辭退經會長洪伯言知事查悉原因立派第四科科員前往聯合會道歉一面飭主任幹事員妥爲佈置招待一切各會員始照常到會輪班保衛 
[浦東防匪之嚴密]  
　　近來浦東一帶盜匪充斥搶刦之案時有所聞前日洋涇鎭塘橋裘家木橋朱家橋等處各號商人聯名詣上海鎭守使署具禀請求設法保護鄭汝成君得禀後令飭駐紥耶松船廠附近帝策庵中之軍隊着於每晚派兵持械分赴各鄉鎭嚴密梭巡一面又移請巡警薩督辦轉飭洋涇鎭第六區警局加派巡邏隊馳往協防以靖匪患 
[移提南滙盜黨歸案訊辦]  
　　夥劫南匯縣境坍石橋鄉民傅友江家之盜黨張毛毛（即楊毛毛）因携贓逃匿公共租界新閘地方經該處警探偵悉禀奉南邑知事持文來滬於前日報請新閘捕房派探協往將張拿獲昨解公共公堂請究經中西官預審明白判張盜交來警帶回歸案訊辦 
[厦門遣散兵士過滬]  
　　上海鄭鎭守使昨接福建李鎭守使來電謂兹由厦門遣散之二十三團兵士一百十七名原籍湖北已一併押乘遇順商輪赴滬如該散兵等到滬後請卽速爲遣送回籍等因鄭鎭守使接電後派員迎探得該船已於十一號抵滬即於是日將該船所裝一百十七名之散兵押登江華輪船載往漢口分别遣散矣 
[新審廳長接任又展緩矣]  
　　新任上海地方審判廳長袁麟伯君本定於昨日接印昨午袁君命駕到廳與前廳長張清樾君晤談奈該廳中應辦一切移交手續尚未辦齊須再緩遲二三日方可辦竣移交乃與袁君商妥始告辭而别 
[初級廳移交之手續]  
　　第一初級審檢兩廳奉令歸併曾經該兩廳會同公布停止之受理訟事預備移交在案日來由監督推事俞奠蓀君督率書記官承發吏等整理新舊案卷共計二千餘起分别核明編號以清眉目一面婉告各當事人自移交歸併之日起凡有訟案之未了者應赴地方廳候示 
[閘北初級廳亦將裁併]  
　　閘北初級審檢廳前日已將奉令裁撤原由牌示佈告請卽日起無論民刑訴訟概不受理所有存積之舊案能了者卽予訊結否則歸併地方廳辦理 
　　又一訪函云上海初級審檢各廳奉文裁撤歸併地方廳辦理所有南巿第一初級審檢兩廳業經頒發佈告定於本月十五號結上海公共租界火警鳴鐘記數地圖 
束在案閘北第二初級審檢兩廳本擬與南巿同日截止惟案牘紛繁尚未料理就緒不能依期停辦昨由該兩廳具禀地方審檢廳請爲寛限張汪兩廳長以所陳各節尚屬實情聞已准予展限半月趕辦歸併矣按兩說不同未知孰是 
[總稅務司回京]  
　　總稅務司安格利君此次爲舉行安置前總稅務司赫德君銅像典禮故偕其夫人自北京來滬兹悉安君因赫君銅像雖已到滬而一切工程尚未完備落成尚無定期現北京另有要公特於昨午十二時乘輪回京料理俟安置有期再來上海觀禮 
[美國陪審員回國]  
　　美國會審公堂陪審員詹森君任事滿年請假回國業於昨日乘坐該國郵船返國矣 
[萬國運動會開會誌盛]  
　　五月九號午後二時萬國運動會在江灣賽馬場開運動會觀者甚爲擁擠其競爭運動者華人西人共有七十六員計合衆競爭之分數英國得二十九分中國二十七分美國十二分　國八分丹國二分此爲競爭銀盾之種類其銀盾由該會備製贈送此次英國分數最多爲其所得然必須三次見勝方能享受若下次係中國勝能連勝三次即爲中國所得矣至于個人競爭分數最多者爲英國人黑麥登君得銀杯一只由上海楊交涉使所贈又半英里遞傳跑分數最多者係聖約翰書院學生亦得銀杯一只由上海總商會所贈頗極一時之盛云 
[醫藥會開會紀事]  
　　神州醫藥總會昨晚八時在寳安里事務所開會會員到者甚衆首由會長余君伯陶報告近日進步情形略謂本會自奉大總統批示後各省之分支會逐漸成立團體日大會員日衆若非海内外諸君之贊助本會進行無如是之速也然際此歐風東漸學術競爭之時吾華醫藥非從根本着想難望逹優勝之日故創辦醫校醫院爲當務之急培養人材實地研究希冀保存國粹而收革新之效旣蒙華僑蔣君逸波赴南洋各埠勸募鉅欵及各界慹心贊助分任規畫俟籌有的欵即行開辦云云繼由副會長朱君堯臣起謂本會證書現已印成繕發在即今舉定楊鐵珊君爲本埠送給證書以專責任外埠當由郵局遞寄又藥界副會長葛吉卿沈葆聯二君提議改良藥物挽回利權衆皆鼓掌稱善散會時已鐘鳴十一下矣 
[結婚禮與宣講同日舉行]  
　　通俗宣講社發起人顧旭侯君定於五月十五日即陰曆四月二十一日午後二時假座愛文義路勝業里啓明學校舉行結婚儀式該社卽於是日開第四十八期宣講會敦請梁天柱王立才顧翕周汪春鑑袁頌豐俞元爵諸君宣講（講材臨時通告）凡各界往聽者有各種印品奉贈旣觀結婚嘉禮又聆宣講美談誠一舉兩得也 
[粤商歡迎王小宋君之預備]  
　　旅滬粤商昨聞中央特派整頓幣制專員王小宋君於前日出京由津浦火車南下抵甯後定本日由滬甯火車來滬轉道赴粤因王君此次南下係爲整理粤省紙幣而來故粤人望之不啻如大旱之望雲霓兹聞擬俟王君抵埠竭誠歡迎云 
[崔廳長函催通溝修路]  
　　滬南崔分廳長查得和區轄境街道陰溝洩水處及橋樑公路之損　者迭據各該警署報告應需修理之處甚多前經函請工巡捐總局長轉知工程處撥工修理迄今仍未興工現在天氣漸熱若不赶速修葺恐溝道積水不通有妨衛生是以重復函催朱局長迅行撥匠興修以重路政 
[西鄉添設警察巡邏隊]  
　　上海地方警察事務所長景毓華君自奉諭在本邑四鄉各鎭設立警察之後逐漸推廣商民賴以保護兹聞本邑西鄉梅家弄朱家港長橋等處各鄉鎭巳奉景君諭令由漕河涇地方第三區警局每日撥派長警數名分赴各該鎭巡邏若遇違警事項發生由該警等帶往該警局禀請區員訊明發落 
 
 

Page 11

 
 
[保滬西商向内地購繭]  
　　上海鎭守使鄭汝成君昨接江蘇馮都督公函内開案准駐滬德領事克尼平函稱德商嘉利洋行現擬派人約於五月二十六號往江蘇之無錫江陰宜興溧陽常州金匱等處辦繭由申裝運巨資誠恐或有疏虞相應函逹貴都督希即設法保護等因准此除函復曁分行外合亟函逹貴鎭守使請煩查照飭屬妥爲保護足感公誼云君當已分飭知照矣 
[飭令踏布業改訂規章之批示]  
　　上海縣知事公署昨發踏布業張子香等批示云據呈本布踏坊重整行規續請給諭等情已悉查此案前據該商等具呈到署當經批示候函請南商會查明復奪等因嗣准商會復稱接准來函當即轉致布業代表汪聲洪胡文鍔確查具復去後兹據復到以承委調查踏業設所舉董一節遵即查詢各坊夥僉以舉董與否非勞力人所知上年十二月曾蒙王增梁約去吃酒則有其事云云又查光緒二十年間未聞有踏坊公所之設立恐是借題發揮之意數十年來踏坊與布號情意相洽指臂相聯卽年來物力艱難彼此均能原情從無意外情事至爲捐資創立公所辦理善舉非代表等所當干預惟該章程内有公所蓋章始能領踏及坊主夥工須繳費領取行單始能開作做工各節據此立案或恐反多枝節各等語函復前來敝會以布業與踏坊關係較切必能深知利弊苟兩無所妨當互相爲用據復前情合即據實奉復仍希鈞裁等情准此正擬據函飭遵間兹據該商等續呈前來事關議章舉董整頓商業如有必要情形應將前議規章未盡妥洽之處重行議訂總期衆情允洽於各方面並無窒碍方足以維營業而圖久遠仰即公議妥定由該同業連署蓋章呈候核奪 
[鄭重衛生之韻示]  
　　滬南警察第一區第一分署署員倪君爲鄭重衛生起見發出六言韻示一通云照得天氣漸熱首宜清潔街道本署注重衛生各派夫役打掃竟有無知愚氓垃圾沿街亂倒一種穢氣薰人障碍衛生竅要嗣後每日挑糞限定九時齊倒違限定行拘罰切勿玩抗自蹈除飭守望巡警隨時巡邏誡誥特此通告居民其各一體遵照 
[絞决兇犯之執行]  
　　兇犯趙阿二前在法界寳昌路地方謀斃人命曾經緝獲監禁在上海縣地方監獄於去夏滬亂時越獄脫逃復由法探黄錦榮拿獲解送上海地方檢察廳訊明判擬絞决死刑在案兹悉檢察廳已奉上官指令迅即照擬執行故特定於今日（卽十二號）午後二時將該犯執行絞罪業已函致法捕房藍總巡請届時派員蒞庭監視行刑 
[持斧砍傷頭額之定罪]  
　　陸春甧投法公堂控稱房客張小眼拖欠租被錢文向索不付前日又向追索詎張大肆咆哮先將兒子及妻室毆打後復持大斧頭將小民頭顱砍傷幸由捕房抬送醫院醫治否則難保性命求恩究辦訊之張俯首求恩中西官以其行兇幾釀人命未便姑寛判押一年期滿逐出租界 
[不認毆捕]  
　　住居坆山路現無正當營業之徐招生於前日自駕兩輪馬車在湖北路揚鞭疾馳被一千零一十五號一千零八十四號兩華捕查見以其違章上前喝阻不服反用馬鞭毆打致兩捕跌扑擦破警服當即將徐拘入捕房准予存洋保出昨經公共公堂傳訊因徐堅不承認毆捕判罰洋二十元充公示儆 
[縱火圖賠案之餘波]  
　　法租界吉祥街裕源五金銅錫店店主婦　韓氏縱火圖賠一案經捕房查明飭探將該氏及店主竇小齋等解送法公堂訊實除韓氏押女所五年外竇小齋判押一月所有張子祥控欠莊銀五百兩俟押滿解案核追在案昨竇已在押期滿由捕解廨請追竇供願將店内各貨變價歸還張欵請求交保出外云云聶讞員與德副領事會商之下判竇還押擇期由捕房派人將該裕源號銅錫各貨拍賣抵欠不敷仍向嚴追 
[乘電車又有跌傷者]  
　　張阿慶昨搭某號電車至靶子路海能路口下車偶不經心跌地受傷當由某副捕頭查見車送醫院療治 
[查獲賭窟]  
粤人陳　卿朱文炳在天潼路三百五十三號屋内開設賭場日夜聚賭抽頭爲美捕房捕頭偵悉前日密飭中西包探前往查明屬實當將陳朱兩人及賭徒吳定山張福生夏又金　洪卿顧永泉馮阿春王金濤等連同賭具一併帶入捕房昨解公共公堂訊供屬實判陳罰洋三十元朱罰洋二十元餘人各罰洋五元一併充公賭具銷燬 
[雅達烟公司之贈品]  
　　倫敦雅達烟公司分設上海江西路四十八號幸福三五等牌爲該公司最佳之品各界素所歡迎兹聞該公司爲擴充營業起見特設贈品每五十支盒内有贈劵一紙每一百支盒内有贈劵兩紙積得該贈劵百張者可換金時錶一枚云 
[謝贈]  
　　昨承中華圖書館惠贈游戲雜誌第四期兩册又蘇州東吳大學惠贈運動會入場劵一紙書此誌謝 
雜評三（訥） 
[出品會參觀人之公德]  
　　有投函謂某縣巴拿馬出品會防參觀人如防盜賊詞意頗悻悻並歷數種種出品之劣夫出品之劣否記者未見未敢懸斷若以會中人稽察過嚴而即悻悻然痛詆之則某君未免過矣我國人之無公德心初無可諱凡公共場所如公園如俱樂部等處每見有隨意踐踏攀折汚抹等之行爲故人之防之者非必其防偷竊也巽吾君嘗謂外國圖書館可聽人隨意入内搜取書籍若吾國則必開寫書名付之職掌入毫不假借然尚有任意出入書庫信手亂抽架上書籍而讀之者苟效西洋開放主義則必損失汚壞以此例之則人亦自咎自愧之不暇奚暇督過稽察者耶嗚呼公德可不勉哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[歸去來辭仿陶辭體并用原韵] [  楞公]  
　　歸去來兮鈔票將完胡不歸旣自以手爲可斷奚埋怨而獨悲悟已輸之不悔知嬴者之難追實手氣之不順覺打法之未非頭低低以下視手攏攏而插衣叫車夫以回去憾時光之式微乃　門牌旣嘆旣奔　僕已寢妻子關門燈火旣滅茶水無存敲廖入室冷酒盈樽引壺觴以獨酌見父母而無顔靠榻椅以長嘆審枕蓆之難安賬自算以私計櫃已空而不關愧室人之交責咸袖手而旁觀恨無台以避債想方法以籌還期侵侵而將到啣香烟而盤桓歸去來兮與牌友以絶遊錢與我而相違三缺一兮焉求悅文章之遊戲聽戲曲以解憂債主告余以期及將變賣乎田疇或修書信或遣車舟旣再三以尋主復踏看而經邱蚨竿竿以飛去洋滾滾而外流美他人之得錢感財運之不休已矣乎家資富有幾何時曷不保守使長留胡爲乎當初不戒之一色非吾願三万不可期過機會以代理或舍已而耘耔倚棹角以指點入長安而嘲詩賀人家以滿貫望梅止渴復何疑（四） 
[仿古詩]  
　　一爲逋客去中華西望長江不見家富士山頭飛白雪東京三月放攖花（嘲黨人） 
家中大少不知愁暮夜凝妝上翠樓忽見龜頭梅毒色悔敎昨日出風頭（嘲游客） 
　　拜辭妻子友朋間千里京都數日還兩次試題翻不出大名已　萬重山（嘲落第知事）（三） 
[老店新開特定店規十條] [  覺迷]  
一本店雖屬合股股東不能過問店務 
一本店聘定總副經理各一位店務祗由總經理主持副經理只管吃飯取薪俸 
一總經理死後當由其子繼續任事各股東不得另聘他人 
一内外店夥概由總經理雇用各股東無薦引之權 
一店中銀錢賬目各股東無查閱之權 
一店中動産不動産得由總經理抵押借欵不取股東同意 
一店夥舞弊各股東不得指斥 
一各股東不得於背後議論總經理 
一總經理經濟缺乏時責令股東添本股東無力添本時得由總經理將全店賠與他人 
一本店規自本店重新開張日施行（四） 
尊聞閣詞選 
[長壽樂有序]  
　　昨閱報章載有蝶仙先生題胡讓之百壽印譜長壽樂詞其所考正釐定實獲我心由宋而來八百餘歲一旦得先生刋其譌誤先民可作亦當引爲解人至其綺思春　錦情秋艶尤爲獨出冠時白石碧山是其嫡派爰依韵奉酬藉以就正[  東園]  
品紅評翠笑吳孃浪把箜篌裙繫絳樹雙聲青葱十指擊碎睡壺如意恁飛來蝙蝠藥猶未製花先　多分是陌上暖風薰醉料蝶夢應在卾家香被思比美葱玉匣面粉口脂難繼清夜無聊陽春敢和約略琵琶偷試問龜年老去尋常見否岐王第新得句不覺沾沾自喜傳一紙擲入江南酒巿 
[前調賦秦淮柳疊柳耆卿韻有序]  
　　蝶仙詞派卓然名家唐　温章宋　秦柳沈鬱處出騷入雅流麗處超史軼姜糾謬訂　說無一短偷聲减字識有三長月前考正長壽樂一體不徙實獲我心而且有目共賞率爾效颦不值諸大方家一笑今友人以秦淮柳屬爲之詞復倚此解寄蝶仙索和 
　　垂絲裊翠向青溪畫舸幾回情繫抛盡黄金愁縈碧玉一片闌珊春意妒雙蛾颦處眼波還比秋波媚對殘月想到西州人　鋪雪絮錯認白蘆花被風景美白門地春去春來相繼冶葉藏　倡條蹴燕繞樹欲飛先試恁臺城十里染衣誰更談科第歌駱馬除郤楊枝不喜彈汁處遥隔音聲槐巿 
[長壽樂疊韵酬蝶仙寄鎭海]  
尤紅殢翠（成句）舊羅襦贈我明珠猶繫袖薄天寒漏遲日暮無限雲情雨意愛園林似畫柳眠棠睡春爭媚游賞處怎奈蜂憨蝶醉香夢杳怕疊雙鴛繡被村酒美良讌會至竟盛難爲繼楚些吳　秦　燕筑新曲未曾一試讓去年元鳥重來依舊王侯第隨手卜笑對油花狂喜燈火夜認取橋邊街巿 
[前調四疊蝶仙韵]  
平山拾翠記去年身讓匏瓜輕繫賦價千金交情一紙知已偏逢楊意虎帳談兵魏微雖直言猶媚長劍倚早已驚醒天醉五雲起八九垓埏覆被新釀美文讌會韓范歐陽相繼芍藥香紅薔薇粉白鼓笛問今誰試董生歸後江都何處藩王第春　永檐鵲數聲報喜自隗始多少駿收燕巿 
[前調五疊蝶仙韵]  
　　余和蝶仙詞經四疊喜遣音之不墜古譜之復明蝶仙洵有功於樂府哉尋翻東海查氏詞譜閱之以柳永此解收入中調譜則詳言平仄註明字數漫云上嗶十句五十六字下闋五句二十七字共八十三字銖兩不稱姑勿論已惟首句尤紅殢翠誤尤爲花末句臨軒親試對五言對字硬栽傳寫之譌耶抑原本之舛耶初余覽查譜固疑爲非善本嘗與養新社諸社員討論之今得蝶仙攷正始信余言之不謬柳詞原本中間兩句上五宇下六字蝶仙增六爲七减字偷聲詞家常事換頭襯字曲譜尤多三復倚之較爲合拍累黍不差故余復疊籎五解索蝶仙和 
　　尤紅殢翠（柳永原詞）一字譌花下誤將鈴繫（查譜誤尤爲花）斷爛春秋郭公夏五書缺有無深意想諧聲轉注說文解女眉爲媚（韓昌黎集聞有讀媚爲眉處）新笛譜心共栩園　醉又袁淑（謂錫侯詞亦四疊）法曲管絃被俱四美（謂王陳袁程四君著作較多）通音律品竹調絲相繼好古尼宣補亡束晳樂府功皆　試恁吳謳楚些三千珠履春申第（謂羣製皆寄上海王君鈍根處拍正）暢歌詠菊部梨　歉喜問奇處笑指陳門如巿 
[前調（栩園）] [  ]  
　　東園第五次疊韵序云柳詞原本中間兩句上五下六蝶仙增六爲七云云按查氐詞譜載爲（解嚴妝巧笑次姿則成嬌媚）上五下六係屬錯誤柳詞尤紅殢翠一首中於前段作（解嚴妝巧笑言談取次成嬌媚）於後段作（對天顔咫尺定然魁甲登科第待恁時等着回來賀喜好生地賸與我兒利巿）查氏萬氏均於對字下落去二十九字而（言談取次成嬌媚）則又誤爲（次姿則成嬌媚）次姿二字固不可解證之柳詞另作繁紅嫩翠一首於此二句亦作上五下七前段云（恣游人無限馳驟驕馬如流水）後段云（問尊前舞袖飄雪歌響行雲止）句逗平仄雖有小異但仍合爲十二字也兹以東園索和爲賦秦淮柳一首並呈袁錫侯程筠甫二君仍疊前韵 
眠香訪翠問年時花外玉骢誰繫畫舮飄萍紅橋堆絮賸有幾分秋意記風流如是小名還比香君媚尋不見那處倚樓人醉休同起樓上錦篝鴛被雖信美（王粲登樓賦雖信美而非吾土兮）却不道往日勝游難繼破碎湖山糢糊煙水燕子春燈誰試又滄桑一度楊花亂撲連雲第彷彿在細柳營前隨喜祗見那拂拂旌旗如巿 
[前詞意有未盡再拈一解仍疊前韵]  
　　眉　歛翠懶腰肢剛趁畫裙初繫似笑還颦欲眠又起迤　緣情紅意向樓頭凝睇桃花扇底横波媚則索要趁着薄醺微醉漫騰地扶入玳床珠被春睡美夢兒裏粉約脂期堪繼碧玉　低縷金衣窄偷把舞腰輕試怪丰神濯濯原來新及春風第便只合生受鶯嗔燕喜怕祗怕撩亂錦江花巿 
小說 
[名家短篇眞畫靈（三）] [  延陵]  
　　兩人出園後即同至孔娜室中孔娜自壁上取馬志尼之大畫像示逹羅逹羅不覺失驚略一凝思似有所感觸孔娜不之知且言曰儂與馬志尼離别時始互換相片光陰逝水轉瞬經年往事傷心不堪回首滋可痛也以後兩人更談有二小時之久逹羅始下樓其與孔娜最後之一語曰CKODNIGHI次一星期海濱之旅行密司信許偕往乎 
　　嗟乎人心不可恃也聆孔娜所言則其與馬志尼之愛情亦可謂深且摯爲之服喪服自稱未亡人曰儂畢生之幸福於是盡曰儂今生之幸福將隨馬志尼永水埋於地下則且又似抱菤葹之心矢柏舟之節者乃何以事未經月言猶在耳彼情人之尸未寒血未乾捲幔窗前猶存遣像青陵望夫方哭深山而竟以文君之新寡作琵琶之别抱也一星期之旅行旣終兩人卽宣布婚約於斯各得夫人及其他各寓客前然孔娜之墨袍烏冠則猶是昔也 
及秋孔娜之再醮期將近矣距吉期前數日之一夜二人復同坐於園中鐵椅上是時素月流光碧天如洗風飄桂子滿院花香皆若故獻其殷懃以媚人者良辰美景樂事賞心况是比翼之　　待闕之鴛鴦哉雖然以記者之揣測則如是而不知彼一對玉人之情懷乃大異於往昔也 
　　　羅面色沉鬱若有深憂孔娜與語十數語僅答一二字孔娜覩此狀乃亦嘻然不樂即以首枕達羅之肩以兩手環其頸呼曰鐵克吾　何事傷心胡不語儂達曰否無之孔娜微歎曰噫乃不肯相告君以前未嘗有此態今必有故吾歡何忍若是以引儂悲達羅曰卿無作此等語此事無大關係孔娜曰若然更無秘密之必要隻念别一情人乎儂知之田兒固是多情也慣薄倖秋風起矣何怪團扇之將捐逹羅曰卿眞狡哉吾語卿可矣然正不易解 
逹羅曰卿聞馬意克失利父之名否即羣稱爲大馬意克之人孔娜曰儂未聞之新何人也乃有　　力挈君入愁城乎逹羅曰彼爲今紐約城中第一名人數載前輿吾相識今晨吾行巿上復遇之於途旣握手爲禮彼謂我曰鐵克聞君將於下星期行嘉禮許僕觀禮乎予應之曰諾┊┊而┊┊此吾所以憂也紐約人之語曰得GREATMIKE爲嘉賓榮於合衆國之總統┊┊榮 
┊┊此吾所以憂也孔娜曰然則何以未折東相邀逹羅曰此亦有故然吾萬不能語卿孔娜曰儂亦不樂與聞此等事此必屬政治上的關係然何以對儂作此冷落態度則殊與君所言風馬牛也 
逹羅笑曰安尼卿視我究與馬志尼子爵孰若耶 
孔娜聞此語忽仰首倚逹羅身大哭聲極慘樹鳥皆飛涙下墮與月光相映閃耀如銀珠逹羅見此狀絶不現驚異色但以兩手擁孔娜於懷而以口吻其額曰吾愛胡若是也孔娜哽咽應曰儂願速死速死速死儂生而失君歡不如死之爲愈儂以前實未嘗有一情人有一未婚夫特聞人言苟假作此等語語所歡者則可使其愛已愈摯　造種種誑言相告並以假相片相示儂惟愛君儂極愛君儂欲固君之愛情無他法故出此下策今旣爲君覺將永永爲君所　儂　儂　儂願速死　語至此哭益劇嗚咽不復成聲達羅抱之坐起吻其頰曰吾愛母爾吾愛卿猶是昔也孔娜舉首面之曰然則君恕儂乎達羅曰吾聞卿言旣憐卿之童騃復知卿之深愛我我心慰極我之愛卿感卿益蔑以復加至是孔娜始稍安羞瑟問曰曩者君信儂所述馬志尼事乎達羅曰吾亦疑之謂何其貌之絶似GRCATMIKE也 
[家庭小說浮生恨（二）] [  浮生]  
　　余書不云乎余於一身行事信筆直道可自誓無一僞言然余有一事滋不願閱者諸君知之則余之姓名及鄉里是也蓋余書所述關於他人名譽者（卽使余受間接影響者）正不少苟余自道姓名鄉里則内中有關係諸人自不難按圖而索若是則余書一出黑幕頓開若輩將因此而大喪其名譽余素自命忠厚旣不忍出此且余對於家庭千萬傷心誠不願使若輩姓名再觸接我眼簾擾害我心臆也 
　　余旣不　道余眞姓名故因余書之名浮生恨而卽以浮生自號余爲某省人余鄉距離省會約二百餘里亦望族也乾嘉以來科甲累世不絶而甲第連雲園林臺榭爲合郡冠雖今日衰替凌夷而族中門閭猶未改舊觀特園林以兵燹被毁徒存遺址已耳余祖以名孝廉攷取覺羅敎習卒於京師時余父僅數歲耳洪楊發難我父方十餘歲以避兵廢讀後歸來則藏鏹都空貧甚不得已奉祖母渡江往依我姑母之翁亦名士也善相人常指我父語人曰此子如常貧當抉我雙眸去姑母有小姑未嫁因以妻我父除室館甥極相得然我父以祖母在堂而貧不能具甘旨意終不適也時祖母有弟知松江府因隻身往依之會屬下某縣令缺出而新來者乃我舅祖故人因介紹我父往司徵收年餘賓主極相得擢會計且約爲兄弟又年餘而我母逝我父遂乞假歸未幾令亦掛冠　而我父賦閑矣 
我母旣逝父以祖母故無人資中饋乃復締姻於某縣亦名門女其先世嘗以孝聞即余之生母是也未半載適上海道某觀察與余祖有年誼貽書招余父往司會計未幾觀察以辦賑晋廉訪挾余父之任以余父　理賑務有勞也爲之保同知欲官余父父辭曰年伯此子孫飯誠不欲貽累後輩廉訪笑頷之又數年廉訪罷官返故里營第省垣優游林下使我父爲之綜理家政父遂舉家蹴居省會明年祖母逝是冬母誕余於省寓時父年已　六矣（三） 
徵求游戲文章自由談編輯者竭載鐵求游戲文章篇幅務求簡短詞意務求詼諧頭等每千字奉酬五元 
二等四元三等三元四等二元五等一元原稿慨不奉 
還不受酬者請於稿末注明小說不收 
 
 

Page 15

 
 
   
 
 

Page 16

 
 
   
 
