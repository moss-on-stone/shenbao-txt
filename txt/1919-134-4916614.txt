# 1919 - 134 - 4916614

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[二者均不可廢（冷）]  
善夫民國日報之言曰中國人旣不承認此密約何尙容留此簽定密約之人於重要地位也斯言也誠中國人對於國事不可不知之言也使此密約而不簽定則密約何由而成使此簽定密約之人而不去則將來之密約更難保其不再有故國民於一致對外求去此密約之時又當一致對内以去此與密約有關係之人多數之密約爲求借欵而供内爭之用也奈何今日尙令此主張内爭之輩陰握政權以主持國事耶 
專電 
[北京電]  
　　頃院復蔡電此次學生舉動政府辦理持平外間謠傳全非事實佇盼行旌迅資整理（二十一日下午四鐘） 
[北京電]  
　　　日使因學界露天演說排斥日貨提出抗議詞極嚴重府院商軍警長官均不肯干涉現政府願與學生議和其條件撤銷田應璜提案各校卽日上課學生圑晚開急議未决（二十一日下午四鐘） 
[北京電]  
　　保護外人通令已擬就待發（二十一日下午四鐘） 
[北京電]  
　　武漢各校長聨電辭職晉省學界亦主罷課 
（二十一日下午四鐘） 
[北京電]  
　　外交案兩院不願負責僅開談話會代大會亦不請閣員出席（二十一日下午二鐘） 
[北京電]  
　　留日學生黃文中等電留江庸江覆院電亦允留 
（二十一日下午二鐘） 
[北京電]  
　　曹呈因病再懇免職批該總長夙共艱難深資倚畀據稱牽涉舊怔著再給假二十日由曾毓雋代理部務 
（二十一日下午二鐘） 
[北京電]  
　　府院專員赴滬留北代表（二十一日下午四鐘） 
[北京電]  
　　長江三督對時局將有宣言（二十一日下午四鐘） 
[北京電]  
　　女學界决議（一）組講演圑（一）出白話報（二十一日下午四鐘） 
[北京電]  
　　本日令國步多艱民生爲重和平統一實今日救國之要圖本大總統就任以來屢經殫心商洽始有上海會議之擧其間羣言囂雜而政府持以毅力喻以肫誠所期早日觀成稍慰海内喁喁之望近據總代表朱啓鈐等電稱唐紹儀等於十日提出條件八項經正式會議據理否認唐紹儀等卽聲明辭職啓鈐力陳國家危迫情形敦勸其從容協商未能容納會議已成停頓無從應付進行實負委任謹引咎辭職等語所提條件外則牽涉邦交内則動搖國本法理旣多抵觸事實徒益糾紛顯失國人想望統一之同情殊非彼此促進和平之本指除由政府剴切電商撤回條件續開會議外因思滬議成立之初幾經挫折嘵音瘏言前事未忘旣由艱難擘畫而來各有黽勉匡持之責在彼務爲一偏之論罔恤時棼而政府毅力肫誠始終如一斷不欲和平曙光由茲中絶尤不使兵爭慘黷再見國中用以至誠惻怛之意昭示於我國人須知均屬中華本無畛域艱危夙共休戚與同苟一日未底和平則政治無自推行人民益滋耗斁甚或横流不息坐召淪胥責有攸歸悔將奚及亟望周行羣彦戮力同心振導和平促成統一若一方所持成見終戾事情則輿論自有至公非當局之不能容納若彼此同以國家爲重凡籌慮所及務期於法理有合事實可行則政府自必一秉夙誠力圖斡濟來軫方遒泯棼何極凡我國人其共體斯恉勉策厥成焉此令 
（二十一日下午六鐘） 
[北京電]  
　　交通部昨因鐵路案開會財部並派員出席内容秘密 
（二十一日下午二鐘） 
[北京電]  
　　陜乾縣因糧缺有難民逃出郭堅派員與郭英甫疏通五玨作梗因此自相攻擊守兵亦陸續竄出搶諒謀食 
（二十一日下午三鐘） 
[北京電]  
　陳毅電俄列寗政府招僑俄華工改編軍隊有三四萬並派華人李某等在蒙古西藏等處暗設機關煽過激主義請通飭嚴防（二十一日下午三鐘） 
[北京電]  
　　陸軍大學學員赴灤渝一帶野外見習已竣又向山東沿海考察要塞（二十一日下午三鐘） 
[北京電]  
　　駐西苑陸軍第十三十五兩師奉陸部令定期會操已派司長齊振林等爲校閱員俟籌備妥卽實行（二十一日下午三鐘） 
[北京電]  
管金聚電疊次克復寳虢等處保案政府迄未發表是何用意（十九日下午三鐘） 
[北京電]  
張宗昌將第二路司令移駐醴陵（十九日下午三鐘） 
[北京電]  
參戰處保田中玉爲邊防總司令（十九日下午三鐘） 
[南京電]  
方樞江紹杰頃過寗北上（二十一日下午八鐘） 
[南京電]  
聨合會派孫發緒來請李督維持和會（二十一日下午八鐘） 
[南京電]  
劉光烈頃抵寗 
（二十一日下午八鐘） 
[南京電]  
院派許寳衡阻朱桂莘回京（二十一日下午八鐘） 
[南京電]  
朱桂莘今日七時半抵寧（二十一日下午八鐘） 
[香港電]  
陸榮廷復派二代表赴京過港時曾與陳炳焜會談甚久（二十一日下午三鐘） 
[香港電]  
岑春煊電勸諸代表勿離滬（二十一日下午三鐘） 
[香港電]  
陳炯明電主俟法律問題解决即犧牲其他問題告成和局維持外交（二十一日下午三鐘） 
 
 
 

Page 5

 
 
   
 
 

Page 6

 
 
   
 
 

Page 7

 
 
公電 
[厦門國民大會來電]  
　　申報館轉各省各報館各機關鑒日人無理侵我主權我國外交失敗國家存亡千鈞一髮公民等誓死力爭乞鼓舞民氣一致救國厦門國民大會 
[巴黎顧使來電]  
上海申報轉各報館鑒風傳與曹汝霖君女公子聨姻事絶無影響即祈更正顧維鈞五月七日 
[留日學生代表電]  
湖南敎育會轉各界鑒外交失敗國將不存乞速開國民大會誓死力爭留日學生代表凌炳鄒衛叩箇 
各通信社電 
[北京電]  
徐世昌昨日申時分電南京杭州慰留北方代表勿令離滬英美法義四公使密議維持北京政局滬上某要人電吴笈孫請轉告徐世昌須慰留北代表國務院一派主張由馮段及長江三督聨合南方要人主張新舊兩國會同時取消李純電請當局勿聽某派破壞和議並云前敵將士亦均不欲再戰汪榮寳來電主張歐洲和約簽字田文烈靳雲鵬派員分赴湘赣閩鄂陜各省宣慰軍隊報載段祺瑞云南北以任何方法統一國家皆可我衹管帶領參戰軍他非所問（二十日）以上平和通信社電 
[北京電]  
政府今又接朱桂莘電准漾（二十三）敬（二十四）兩日抵京並陳南方堅持八條和會决難轉闤請籌别策總統擬俟朱回京後召集謀和要人開特别會議取决對南最後方針 
[北京電]  
蔡元培復電因總統對於學生不咎旣往已允來京就職 
[北京電]  
外蒙活佛内向甚堅近對謝氏悉力排斥（以上二十一日）以上中華通信社電 
[北京電]  
李純電院已專員赴杭迎留朱總代表到寗暫駐請迅頒賡續和議明令以安人心（二十日） 
[北京電]  
此間有主張先由第三者商軍政府轉唐將八條文完全修改期與京政府意見接近再續議 
[北京電]  
留蔡令下京中各學校仍罷課政府將申斥各校長 
[北京電]  
李厚基電宋淵源等内閧激戰恐有竄擾已飭前綫嚴防 
[北京電]  
臧致平奉閩督電催南返昨赴財部催撥欠餉以便携回 
[北京電]  
參陸處電令吴光新駐宜待命 
[北京電]  
院因馬福祥請願防蒙復電奬勵并准其抽撥隊伍加入新甘兩路一致行動 
[北京電]  
僑工局官制通過衆院後已移參院付審查下屆會議時可望發表（以上二十一日） 
[濟南電]  
當道奉中央電訓不許遏抑民氣致激反動惟須令各官吏嚴加防範以免匪徒藉端擾亂惹起交涉（二十一日） 
[香港電]  
軍府會議不准陳炯明方聲濤辭職去電慰留并派員調解（二十一日）以上中孚通訊社電 
[北京電]  
現因學生風潮尙未已政府提出之田應璜敎育總長同意案當然將撤回（二十一日） 
[北京電]  
青島問題政府已命巴黎中國媾和委員要求列國承認此項問題保留至將來解决俟列國允予承認後即簽字於媾和條約目下中國委員正在向列國交涉中故政府須俟接到中國委員已得列國承認之回電後始將此項問題提出於國會倘交涉之結果仍不爲列國所容許則决計由政府自行解决不復提出於國會（二十一日） 
[北京電]  
前電所述最近協商國方面將調查第二次革命以來所蒙之損失擬任命駐在各地之領事爲委員當調查之任要求中國方面亦任命委員協同調查其範圍以現在北方政府政令所及之地方爲限云云（二十一日） 
[北京電]  
政府於昨日央王芝祥將中央對於和議之根本方針提出於陸榮廷（一）維持總統之地位（二）國會問題須兼顧南北兩方面（三）北方之邊防計畫照舊進行（四）不得干涉中央任用之人物（二十一日） 
[北京電]  
參議院昨日午後開秘密會議爲質問外交問題求外交次長出席因此時次長適列席於國務會議不能出席議員等遂爲如左之决議使政府一面從速宣佈外交方針訓電巴黎中國委員堅持中國之主張（二十一日） 
[廣東電]  
據軍政府方面之消息云軍政府對時局之策大致如左（一）挽留南方議和代表無論北方議和代表撤去或更換軍政府必始終信任唐紹儀决無更換代表之事（二）萬一南北關係斷絶則將南方代表撤回實施西南自治苟北方不來攻擊南方决不出於攻擊態度（三）南北關係斷絶時卽將廣東廣西雲南貴州四川五省作爲西南本省以湖南湖北福建陜西四省爲邊境如北方侵入則爲正當防衛起見從事征討此時戰端開始之責當然應歸北方負之南方即將其實在情形訴諸中外一面聨絡長江方面之重要軍民及北京方面之軍人以期貫澈護法之目的（二十日） 
[廣東電]  
十八日各政黨討論議和代表辭職事及南方提出之八條件政學益友兩派决議挽留南方代表承認南方提出之八條件新新俱樂部大體亦表同意惟有人對於第五條與候補議員之關係頗抱疑義有民黨議員四十餘人主張許南方代表辭職且謂第八條之徐世昌爲臨時大總統斷不能承認有民黨議員二十五人在議會提出唐紹儀彈劾案謂唐紹儀蔑視議和大網不盡代表之責任彼提出以徐世昌爲臨時大總統之條件當以附逆論云云（二十日） 
[廣東電]  
馬濟於十八日回廣東（二十日） 
[東京電]  
前因暴動被捕之中國留學生於今日開廷公判據留學生陳述並非爲山東問題與警官衝突全爲憤慨日本無智浪人之協暴云云（二十一日） 
以上東方通訊社電 
[東京電]  
昨夜日本米澤市大火燒失一千三百餘户損害甚大正在調查（二十日） 
[東京電]  
中日實業公司之倉知副總裁自滬歸日其言曰該公司此番將增資本爲二千萬元其决行則一任之重役會在華英美人之企業熱雖已漸次增高然大事業之合辦除日人外絶對不能云（二十一日） 
[東京電]  
海參崴商業會議所以防止輸入外貨目的時開臨時總會决定爲防止除俄製品外之外貨進口請政府暫時封鎖前俄國國境并他數事（二十一日）以上共同通信社電 
美國無線電 
[巴黎電]  
據美國訪員宣言德代表對於和約十分不滿意不僅要求修改且欲另草一約否則德代表不能參預和會又云德總代表藍超初欲會晤威爾遜總統克勒滿沙與勞合佐治始開談判但各方面均未准 
[巴黎電]  
四國會議已决定捷克族與久角族之疆界至於羅馬尼亞之新疆界尙在討論中 
[巴黎電]  
四國會議已提議如德國拒絶簽約則將如何對付不得不事前籌備云 
[巴黎電]  
奥國所派議和代表已起程來巴黎 
[巴黎電]  
國際和平之中國協會昨開會議中國公使及議和代表均到會决議通電美國不能承認關於山東膠州之條件陳友仁之演說竭力抨擊三國會議之解决方法今中國代表要求如日本允歸還青島則當先由三國會議立一具文之憑據中國始可簽字不然中國之地位將大危險云 
[華盛頓電]  
戰時商業部通告云以後凡運顔料入美境者不論來自何方均須領入口照惟運現金出口者不必再領照云 
[華盛頓電]  
白宮通告巴黎所傳威爾遜總統對於阜姆爭執讓步之說全無根據又所傳以阜姆給意大利於一九二二年之後之說更屬虚造因美總統對於原主張並未有所更動也 
[紐沃林電]  
此間棉商會議組織一棉花出口大公司預備資本三千萬元 
[倫敦電]  
英國孟楷斯脫商會决計依政府所請由蘭開罅織物公會派一商業觀光圑來東方調查情形預備推廣棉布市面該觀光圑所到之地爲印度東印度羣島新加坡中國及日本冋時將假道美國沿途調查云 
路透電 
[歐洲和會與德奥]  
　　十四日柏林電德國議和總代表藍超氏致克勒滿沙氏之牒文謂和約中關於領土之條欵是使德國失去甚關重要之生産土地榖與芋薯之收成將減百分之二十一煤減三分之一鐵减四分之三鋅減五分之三德國旣因失其殖民地與商船而使經濟爲之麻木不仁今復不能得充分之原料德國實業勢將被毁至極大之程限同時輸入之糧食必將大增依賴航務與商業爲生之數百萬人德政府不能供以工事與糧食在勢不得不赴國外求生而最重要之國多禁止德國移民入境德人雖欲出境而未能故簽定相約不啻向數百萬德人宣告死刑也况協約國封鎖之舉早令德國失其健全牒文中又稱此種全體陷於死境之大難非救濟所能遏止 
　　十四日柏林電藍超復以牒文二通致克勒滿沙氏第一通謂協約國佔德土地與威爾遜總統宣布之主義不符而尤注意薩爾流域及以摩萊斯萊。呂班。瑪爾米第郡割讓比國並請開會討論此數點第二通乃關於賠償條欵提出抗議謂德國願付賠償但非因負戰爭責任之故此項責任德國不能承認 
　　十四日巴黎電四代表會議派副委員十三人内列五大國之代表各一人討論德國對於和約條件之駁議 
　　十四日巴黎電德國新代表五員日者由德抵此 
　　十四日倫敦電每日電聞巴黎訪員電稱藍資堡氏與蓋斯堡資氏赴柏林以前藍超氏曾圖與威爾遜總統一晤經威爾遜總統婉詞拒絶故藍資堡氏之回柏林僅爲明告施特滿氏和約必須簽字而已 
　　十四日聖哲滿電奥國媾和代表業已抵此 
　　十四日巴黎電公報宣稱高等經濟議會已議定德國正式受納和約後完全撤除封鎖之辦法當休戰之際已陸續解除禁令今糧食可自由運入德國以每月雜糧三十萬噸肥脂七萬噸爲限任何國家皆可以額定之數運濟德國與德昆連各中立國之魚自三月二十五日起已列入口糧協約國與共同作戰國曾以糧食五十五萬噸運德半已交出德國今可隨意購糧運入國内金銀及證劵戰品均禁出口惟其他出口品槪可由陸路運之協約國對於煤顔料及他項用品有先買之權其他物品槪可由海運輸出中立國商行與個人列入黑册者均已取銷德國捕魚之區域現大加擴張協約國且應荷蘭之請許以網線若干運至德國德國煤礦急需之原料亦准其儘速運入 
　　十四日巴黎電高等經濟議會今日考慮封鎖匈牙利事宜議决匈國政治　局一日不變則經濟取締亦一日不撤該議會並議妥德國拒絶簽定和約時恢復嚴密封鎖之計畫 
[歐洲之過激風潮]  
　　十二日維也納電匈京革命黨内閣之地位近數日内漸見鞏固皮那根氏更抱樂觀政府似曾接羅國消息謂該方面之攻勢實不足畏蓋羅軍兵力荏弱兵無鬭志捷克斯拉夫與巨哥斯拉夫均無進兵之象也匈京現尙安靜商店閉門廠亦多未開政府現欲藉工人失業逼之入紅旗軍匈京以外絶少其産黨某氏自匈京乘摩托車抵此馳行二百哩僅見紅旗一惟皮那根政府現正威迫農民加入共産黨 
　　十九日倫敦電過激黨艦隊星期日自克朗斯太出現英艦與戰半小時逼令退冋且擊沉敵艦一艘 
　　十三日丹京電里巴電稱里特倫國會通過决議案要求烏爾瑪里斯内閣回任因德國武員干涉内政之故首相里特拉氏因以辭職將政權交與國會 
[歐洲之中國論]  
　　十四日倫敦電每日新聞巴黎通信員聲稱十二日電傅之銀行圑並未含有政府之擔保亦不侵害中國而使有喪失主權之虞將來供給中政府或各省之借款均將由該銀行圑共爲之凡參與之銀行按供给欵項之多寡以定其所負之責任此議如果通過則特殊强國不復能在中國特殊區域佔優越之勢力此項主義施　日本關於山東之利益即可明其重要該圑並切實規定此後不許因借款而在中國　勢力範圍現有充分之理由可望此舉之結果足以鼓舞人民中國運輪制之發展與夫富饒鑛産之開採胥有頼焉該圑之英國代表爲愛狄士爵士 
　　十四日倫敦電海格上將今日受安德露大學學長之任並發演說謂吾人如欲使世界戰禍不復見於他日則當竭力設法消弭之未來戰爭之種子世界處處皆有之其顯明之端倪頗多而黄禍問題亦爲其一等人終必要求於歐洲市場佔一席地印度今漸趨重社會實業政治之發展今解决方法乃在以英人所享之自由與公道給予各種族則數年之内彼此生活程度得以相平國際同盟斷不能免除吾人帝國之任務云云 
[各國近事記]  
　　十八日聖約翰（紐芳蘭）電郝克氏已開始飛越大西洋每小時飛行九十哩 
　　十九日倫敦電郝克氏乘索泊維士式飛機已由紐芳蘭聖約翰飛抵愛爾蘭 
　　二十日墨爾邦電航務中人開始罷工墨爾邦有船二十艘已受影響工業狀况殊爲嚴重恐有缺煤之虞 
　　十八日西姆拉電貝夏瓦之路透訪員電稱阿富汗軍於我軍進抵達加以前委棄該鎭居民皆遺其欵項珠寳而逃我軍於鎭中覓獲戰品頗夥星期四日夜間阿兵一大隊出現於達加西面之山脊翌日進攻殊見氣餒即爲我軍所敗星期六日我軍攻擊阿軍阿軍希圖抵禦大受損失山脊遂爲我軍佔有據官中消息十六日阿軍攻擊達加英軍陣地鏖戰後大敗而退是夜未圖續攻十七日晨間我軍在達加攻擊山脊險地之阿軍奮鬭後佔據諸小山估計敵兵共有八大隊携砲多尊現信已得部落之兵增厚勢力邊界兩面各部落雖經阿人竭力煽動仇抗英人而其態度殊可慰人 
國外要聞 
[太平洋之新電線]  
中美新聞社云日美兩國間設置海底新電線上星期一已决議實行由日人内田氏在日本商界有勢力人物數人前獻議大受贊許内田與澁澤榮一男爵乃並被委任爲委員籌議進行之策日本官商界深悉現今海電線之不適用以致商業上受延誤及損失不淺尤知日美兩國間交通利便之重要故排除一切無責任之流言努力進行此事經濟問題尙不甚爲難其大問題在决擇内田氏所提議之三條路線以何條爲最宜爲敦篤邦交起見日美二國當合組一公司協辦此事内田所議之線一由日本極北起點經阿琉森島而至温哥華一自日本至舊金山又一線與第二線同出一途惟須經闊島及火奴魯魯此事發起人内田氏本爲日本政界有名人物曾任遞信省大臣嘗游歷歐美各國如美國古巴秘魯墨西哥巴拿馬智利等今辦理此事甚爲合宜惟所提三線經委員會討論各有利弊北線最短約長五千七百英里但當冬令此線所經區域多爲冰封設須修理費時必久此其大不利也第二線約長六千六百英里惟全線中間祗有分站二處距離其遠第三線約長七千二百英里孰去孰從殊難遽决其最短一線需費約日金三十七兆元最長一綫則需日金約五十四兆元云 
國内要聞 
[京學界重行罷課]  
北京中等以上之學生醖釀罷課已久昨日起專門以上各學校已一律實行罷課在西郊之清華學校及外人所辦之匯文大學亦一致行動據調查所得罷課者共有十八校學生共三萬六千人此次舉動極爲迅速故不免出人意外據聞十七日學界聨合會開會到者共二十四學校討論罷課問題贊成罷課只六學校其餘十八處學校皆反對罷課前晚（十八日）北京大學以長問題派代表赴各校接洽謂各學校若不贊成罷課北京大學只得單獨罷課各行其是各學校恐以後行動分離均蒙不利乃允大學校之請遂决定自次晨星期一（即昨日）爲始一律罷課矣此爲各學校罷課决定之經過也大學方面於實行罷課後各職敎員照舊由温宗禹學長管理校務仍由敎授會評議會推出之六人襄理之任維持秩序之責學生圑體結合甚固並未歸家其餘各校學生亦皆極有秩序擬用再接再厲之手段實行講演及其他救國之運動並决定雖暑假亦一律不返原籍期以有秩序之舉動達救國之目的而對於政府不許學生集會結社干預政治之命令則要求其取消昨日之罷課雖爲十八校然學生聨合會則包括各中級學校在内聞北京師範已於昨日罷課其餘各中學决定今日罷課結成圑體取一致之行動又來京留日學生代表亦拍電至日本令其一律響應此次學界之罷課雖由對外的關係而對於田應璜之反感亦其一端前晚高等師範學校曾開緊急會議以田應璜繼長敎育問題付之討論因聞安福部之希望欲由彼一派統一全國敎育有反對彼派者即加以摧殘如北京大學校長已預定以被大學驅逐之胡鈞繼任即爲個人報復之計又以田氏鴉片烟癮甚大以長敎育尤不足以表率羣倫故各校一律罷課因之而益堅昨已以學生聨合會名義發表罷課宣言如次各省省議會敎育會商會農會工會各學校各公圑各報館均鑒外爭國權内除國賊（五四運動）之後學生等以此呼𥸤我政府而號召我國民蓋亦數矣而未嘗� 
有纎㣲之效又增其咎夫青島問題學生等爭集之焦點今議已决矣事瀕敗矣卒未見政府有决心不簽字之表示而又破裂南北和議以資敵學生等之失望一也曹汝霖章宗祥陸宗輿國人皆曰可殺乃政府不惟置輿論之掊擊於不顧而於其要挾求去反寵令慰留之表彰其功德以與敎育總長傳公之免職相况外間復盛傳敎育全局舉將翻動之說國是前途何堪設想學生等之失望二也五月十四日兩令一則以軍威警備學生防公衆集合一則禁學生干政凡公忠愛國之天良一切不容表見留日學生以國事被拘政府則置諸不理學生等之失望三也學生等之爲學恃有此方寸之地耳今一朝而三失望方寸亂矣謹於五月十九日起一律罷課至三失望之回復爲止至罷課期内仍本我寒電宣言之大網始終無悖一則組成北京護魯學生義勇隊以備我國家不時之需再則推行各校平民敎育講演圑使國人皆知以國家爲重三則由各校自組十人圑力維秩序以紓我國家内顧之憂四則以㗇時潛心經濟俾勿負我國家樹人之意學生等深受敎育修養有素凡所作爲皆循我智仁勇之國風决不致免軌道以遺我國史之羞也學生等一任良能行我良知知我罪我今非所計惟付諸百世後之公評而已北京學生聨合會全體學生叩附上政府當局書呈爲暫行停課亟謀救國謹呈緣由請賜諒察事外交失敗國是凌夷凡有人心罔不興起五月四日以來學生等本外爭國權内除國賊之義呼𥸤於我大總統之前已覺瘏口嘵音精疲力竭而於事未濟反招怨尤學生等多方思維不解者有六中心如棼無意爲學乃不得不暫時停課陳其厓略而有所請求維我大總統賜察焉學生等之維日不息爲奔走呼號者爲爭青島與山東主權而已今青島問題已决而政府尙無决心不簽字之表示此不解者一也曹汝霖章宗祥陸宗輿等素以親日相號召陰賣國以媚外藉媚外以攘權積累鉅資劣蹟顯著乃輿論不足以除姦法律不足以繩罪五四運動實國民之義憤所趨而曹陸等猶飾詞狡辯要挾求去明令則反殷懃慰留之此不解者二也敎育總長傅公大學校長蔡公學問道德中外推重近來敎育界有發皇振勵之氣皆食二公之賜而傳公則無端免職蔡公則被迫遠引以致各校校長聨翩辭職日内復盛傳政府將以品卑學陋之田應璜繼傳公之後似此摧殘敎育國家之元氣可傷此不解者三也集會言論之自山載在約法值茲外交緊急之際尤賴學子提倡紓其懷抱喚醒國民振勵民氣乃十四日明令視學生如土匪防學生如大敵集會言論之自由剝奪凈盡學生等痛心國敝將欲無爲則違匹夫有責之義將欲有爲又犯糾衆滋事之禁此不解者四也五月七日爲我國恥紀念日我留日學生於是日游街紀念實爲我民族眞精神之表現在日人痛恨疾惡固無足問獨怪我駐日代公使竟於是日招致優伶酣歌宴樂更召日兵保衛使館蹂躪學生置國恥於不顧視國人如仇　喪心病狂莫此爲甚政府不立免該代使之職而於日人擅拘我學生又不容學生等之𥸤請以向日政府提出抗議此不解者五也南北和議爲全國國民所殷望尤爲我大總統酷愛和平之初意所堅持而近日政府許議和代表之辭職竟有任其决裂之象際茲外患方迫豈宜再起内訌此不解者六也學生等身在學校本不應謀出其位而此六不解交縈於中實有不能安心受課者謹於五月十九日起暫行停課藉圖挽救伏望我大總統本全國人之公意對於青島問題出不簽字之决心以固國土懲辦曹汝霖章宗祥陸宗與等以除國賊力挽傳蔡諸公回職打消以田應璜長敎育之議以維敎育撤廢警備學生明令以重人權向日政府嚴重抗議釋被拘學生重懲日警以重國權恢復南北和議速謀國内統一以期一致對外我大總統以國人之心爲心當能鑒此愚忱俯允所請俾學生等澈心了解早日上課是則不惟學生等之幸抑亦國家之福也迫切陳詞不知所云謹呈 
[田應璜提出後之形勢]  
　　學界已罷課敎育總長同意案於星期五下午提出新衆院次日政府卽擬收回聞其原因以田應璜氏非素掌敎育者恐受一方面之反對而另激他種風潮安福部方面則以政府旣經提出萬無撤回之理然　未派議員對於田氏實有不滿意之態度故該同意案近來只有暫爲擱置據個中人云安福擬將敎育次長一席畀之已未以爲田氏同意案之交換條件已未派則尙須以田氏所遺之副議長一席亦作爲交換之附件昨日兩方正在磋商一俟融洽卽可定期投票 
據中美通信社云昨日學界之罷課行動雖對外關係而對於田應璜之反感亦其一端聞上星期六政府已觀察及此故向衆院商量撤回原咨稍緩再行提出而該院秘書長王印川將咨文藏起對於政府謂不能起滅自由以掃安福系之面子故迄昨日爲止咨文尙未撤回且指日即列入議事日程一律投同意票故學界風潮之日烈安福系不能不負一分責任也 
[山東問題近訊]  
新聞編譯社云本社得巴黎確報本月七日將和約草案交與德國代表請其十五日内答復計至二十一日期滿但德代表對此懷疑反對之點甚多故二十一日左右决不至於簽字一般揣測約在月底左右尙有十餘日之猶豫國人對於外交問題决不能含混反對或僅言不簽字便可了事似宜以急迫之光陰速討論善後之方法也確聞政府將山東問題一案提出於新國會其主張係爲保留山東問題之簽字新國會方面昨日尙未開會兩秘書長今日將赴外交部查閱一切經過情形以資研究大約政府意見决可通過惟巴黎消息保留山東問題一層斷難辦到然則結果惟有對於全約不簽字而已昨聞駐外某使曾來有一電陳述意見蓋主張簽字者原電云半月以來迭接國内政學商各界來電不下數十通咸以膠州問題失敗爲言膠州問題之失敗質言之即未達到直接交還之目的也因之舉國洶洶函電交馳和會全權全體引咎旁觀責難足見人心未死國事可爲悲憤之餘私衷竊慰此舉爲表示不平計當然不能簽字惟權衡利害之輕重似尙應屏除客氣而加以詳愼討論焉查國際締約本有不簽字或簽字而將某條欵聲明保留之兩辦法原爲消極之作用藉免履行之義務今膠州於事實上早爲日兵所據如因我國不簽字而使日德間發生障礙不能履行約内條文之規定則我不予簽字自無疑義斯可謂有作用矣如我之不簽字日德間應有之效力毫不變更中日二十一條依然存在有效則不簽字之結果不足以牽掣他國之舉動徒自置局外耳事關大局不敢不貢其愚誠目下全權諸公鑒於全國人民之趨向如爲個人計自以不簽字爲宜若顧國家前途豈宜出此以不負責任者之心理揣測本問題自應主張不簽字以爲他日尙有補救之希冀政府負責諸公責無旁貸豈宜出此且不簽字之後政府負責之人對於本題之辦法仍不能置身事外則將來對於日德對於此次調停英美法三國之措施更無從着手較之簽字之困難何啻倍蓰是在當局當毅然有所取擇不能置國家 
 
 
 

Page 8

 
 
前途於不顧而徒取悅國民一時之快論以貽他日無窮之後患也云云（按該社所謂駐外某使不知何人或云係王廣圻確否待考） 
[外報述日與英法密約内容]  
大陸報載紐約時報四月二十一日巴黎專電云最注意於亞德利亞海爭議之結果者除有關係各國外殆無甚於中國代表以意國與巨哥斯拉夫間之爭端比較中日兩國關於山東之爭端彼此實有特異之同點也其不同者意國欲得英法所許主權未定之土地爲其自已加入戰局之酬勞而日本則欲得人所共認之中國土地爲其容許中國加入戰局之酬勞耳日本所依據以要求者爲一九一七年二月間英法意俄之秘密合同該合同允贊助日本對於大西洋赤道以北德屬諸島與山東土地之要求威爾遜總統與中國代表初抵巴黎時並未知此項密約之存在直至十國會議初次討論威爾遜總統所提出委託管理制度時威總统始知之當時威總統建議德屬太平洋諸島應照委託管理制處置之英相喬治乃稱早已另有辦法美總統詰之喬治迥顧牧野請其說明於是美總統始悉英法意俄在兩年前已以赤道以北諸島許與日本而日本亦承認澳洲佔據赤道以南諸島此種支配之說早有風聞爲世人所共嘵但除有直接關係各國外交大員外固無人知切實密約竟已簽定也威爾遜總統聞之乃問有無他種密約尙未檢交和會至是英法意擔任贊助日本要求山東土地之内容遂全披露此爲日本所要求容許中國加入戰局之代價其實中國屢擬自動對德宣戰矣中國未能早日參戰之理由乃亞洲問題中耐人玩味之一事日本先旣不許中國參預驅逐膠州德人收回山東土地之軍事行動後於一九一五年十一月間中國擬接受歐洲列强之參戰請求時日本復尼之彼時日本外相石井氏曾對駐東京歐洲各大使曰中國加入戰局將使四萬萬華人精神煥發日本對之不能無慮云云中國自知苟遇患難歐洲不能相助且以日本侵略爲慮故不敢違逆日本之志願迨一九一七年初美國對德絶交遍請世界各中立國一致行動中國遂又遇加入協約之機會日本亦覺美國不久定爲積極參戰之國德國之失敗已無可疑並覺中國之中立斷非日本所能維持故其前外相本野立即設法以確保將來日本在和會之地位蓋預料中國日後亦必加入和會而有所陳訴也下述之秘密外交文件乃由此發生本野外相先向駐日英使着手交涉英使覆文如下 
日本外相阁下上月二十八日晤談閣下以貴政府意見告余欲得英政府之保證允於議和時贊助日本關於處置山理德國權利及佔領赤道以北諸島之要求余頃奉英政府外交部大臣之訓示謹以英政府來文通告阁下如左英政府欣然接受日政府欲得保證之請求願扶助日本在和會中關於處置山東德國權利及佔領赤道以北諸島之要求彼此了解日本於將來議和時願以同樣精神待遇英國對於赤道以南德屬諸島之要求英使格林署名一九一七年二月十六日 
本野於二月二十一日答覆英使表示日政府之謝意並聲明日政府準備以同樣精神扶助英政府對於赤道以南德屬諸島之要求同月十九日本野致牒於駐日俄法兩使其文如下日政府迄今未正式與協約國談及余所擬對德提出之議和條件蓋日政府之意思以爲此項問題宜在和議開始時由日本與列强合同解决也但觀於近日時局之發展及議和條件之特殊佈置如博斯波魯斯峽君士坦丁與韃靼海峽之處置辦法今已由有關係各國討論之類故日政府今自信時機已至可表示其關於與日本極有關係的議和條件之願望而交與法政府考慮之日政府以普通言執行其在此次戰爭中之事業以特殊言爲將來起見保障東亞之和平與日本帝國之安寗凡此經營法政府已深悉之因欲保障東亞和平與日本安寗故從德國取得其在遠東政治軍事與經濟活動之根據地實爲絶對之必要日政府準此情形擬於議和時向德國要求繼有其戰前所有在山東與太平洋赤道以北諸島之土地權利與特殊利益日政府深信法政府覺悟此項要求之合法願予保證俾日本於此問題上得依恃法政府之完全贊助焉至於日本人民生命財産之損失因敵國無理攻擊而受者應如何賠償以及協約國共同性質之他種議和條件則完全不在此次問題考慮範圍之内此固無待言也云云越十二日法使答覆日本外務省文曰法政府願予日政府以同意於議和時規定與日本有關係關於山東與太平洋赤道以北諸島之問題並允扶助日政府要求德國戰前在山東省與諸島所有各權利之讓與法政府方面則要求日本贊助俾中國得對德絶交其辦法如下（一）以出境護照給與德國外交官與領事（二）勒令在德國管轄權下者一律出離中國土地（三）拘留在中國口岸之德國船隻而没收之依照意俄辦法由協約國處置之據法政府所知中國口岸有德船十五艘共約四萬噸（四）没收德人在華商行取銷德國在華之讓與權云云本野接到上述牒文後致文道謝允照法政府請求使中國對德絶交並聲明日本自戰事開始以來即不遺餘力誘令中國對德絶交俄使於二月二十日亦答覆本野擔任俄政府在議和時贊助日本要求至於意國方面亦有此舉但不在東京而在羅馬意國外相予駐意日使以保證謂意國對於此事允不反對云 
[鐵路共管案有提出巴黎說]  
前此外交委員會提出之鐵路統一政策原爲應付外人共同管理鐵路計畫而起嗣因此政策爲交通界與安福派所反對議遂中輟而研究系與安福派亦遂因此積不相能近聞倡議國際共同管理中國鐵路之中英公司已在巴黎和會提出說帖頗形活動據安福派報紙所載該公司之說帖如次中國各路借欵將届還本之期此後必更困難中國人深知英美商人有願整頓鐵路之意以爲苟得英美兩國協助或可與俄法日本三國商議收回外人掌握中之南滿東清雲南及山東各路如能辦到此層並擬將現在所欠各路借欵改爲一宗公共統一之借欵且使各路管理方法亦歸一律以冀消滅勢力範圍中國人並願仿照鹽務署規制設一專署以管理全國鐵路此種計畫即不計政治上之困難其財政方面所需贖回外人掌握中鐵路之欵額約共五十六兆半英鎊此外現欠各路債額約需三十二兆英鎊非發行一百兆鎊左右之債票其計畫即不能實行該債票中究竟若干可以舊債票抵當若干需用新欵全視舊票改換新票時之條件如何以上所說原則如能同意而委英法美日本資本家實行此計畫則將來如何管理鐵路之方法應先决定似惟有設立國際董事會方能使外國利益關係人滿意如僅派一人恐選舉時難得同意茲擬辦法如下（一）交通部將現在鐵路督辦之權交於董事會該會以交通總次長及英法美日四國代表各一人組成之交通總次長兼爲鐵路正副督辦其俄比兩國之利益假定爲由法國代表（二）董事會設於北京該會對於中國政府及優先權者負有切實管理鐵路之責任（三）設中外秘書各一人以及必要之佐理員並隨路稽查及查帳員均由董事會委派（四）董事會之秘書處有訂購所需大部分鐵路材料之職務其訂購之法以公開投標行之（五）各處分局人員槪由董事會委任其薪水及休假等情均歸劃一（六）董事會中各國銀圑代表之資金由各該銀圑自給其中國董事及職員直接由鐵路上開支（七）董事會掌管一切鐵路之出納並得以鐵路餘利再投之於鐵路暨每年報告一次再各分機關由國際公共管理頗爲困難因各路有不能消滅之特殊之政法關係且所用國語及工程方法各有不同惟有使各路現歸何國掌握者卽由該國人爲主任而其部下人員則　用各國之人至於該主任之地位在鐵路未成以前向爲總工程師開車則爲局長中國向不願派外人爲局長但觀乎滬寗鐵路之辦法則中國應覺悟此法爲獨一無二之良法甚至管理鐵路之權仍在局長掌握而該項局長大抵不能勝任且無鐵路經騐其中即有傑出之人亦不適於管理鐵路之用因其無能力拒絶長官不法之要求也故以後鐵路上所用主任之外國人必須與局長抗衡不能視同僚屬其局長以下人員爲總會計總工程師車務總管車頭總管材料總管各該總管部下人員以多用中國人爲妙又所擬參用各國人數方法現時鐵路十三條每路主任及各總管共六人統計七十人（八）擬用英人二十二美人二十法人十六比國及日本各九人俄人二此外各部分所用外人亦不少 
[湘中各圑體之愛國潮]  
湘省敎育會各幹事以青島問題關係重要爰於日昨召集各校校長開聨合會議首由幹事劉經翼報告開會原由後公推甲種工校周校長爲主席討論數小時之久决議即日公推代表數人與省議會總商會省農會接洽由各法圑聨接名致電巴黎陸王顧專使轉達各國和會代表聲明青島關係東亞和平中國人民萬難讓步請主持公道維持東亞永久和平之意散會後該代表卽分途協商各圑體均極贊可惟主張另電中央及上海和會請懲國賊並促和局早成以便一致對外此項公電昨已拍發（一）致巴黎電中國使館陸王顧專使轉和會各國代表鑒青島果由中日自行處理貽禍必巨實與貴會謀和主旨相反倘我代表擅行簽字國民死不承認懇貴會主持公道由德直接交還以消隱禍（二）致北京電大總統國務院鈞鑒吾國爲協約國之一青島當然由德直接交還乃日本違反和平旨趣狡詞强奪凡我國民莫不髮指懇電陸王顧專使堅持不簽字曹汝霖章宗祥陸宗輿甘心賣國請速罷斥以謝國人並望促南北和議卽日解决一致對外（三）致上海電和會朱唐總代表及各代表均鑒吾國爲協約國之一（文同前從略）貴會和議望即日解决一致對外（四）致山東電省議會轉敎育會農商會各會各界各圑體鑒魚歌電悉已分電中外力爭乞堅持勿自餒 
湘人對於此次外交之失敗異常憤激除學界及各法圑通電力爭外卽省城各商店亦同具一致之决心惟以時尙戒嚴不能爲開會演說之舉動遂不約而同一體竭力提倡國貨凡從前各商店之兼售都之王味之素及仁丹各貨者均已停止代售所有以上各貨品之小招牌亦已一律除下並已有人發起維持國貨會將於數日内開發起大會 
[皖學界游行後之消息]  
自青島問題失敗後皖省人士憤激異常學界已組織全省學生聨合會連日討論進行辦法並游行街市以示决心商界亦已有所表示昨日省商會發出通告云近閱各報内載山東問題尙未解决全國人心異常憤激京津滬漢各埠有發起抵制日貨以爲外交後盾吾皖學生全體已有表示我商界同人亦屬國民分子熱忱愛國諒表同情夫不購日貨本屬人民自由之權况我國物品豐富製造精良多在日貨之上自應提倡維持國貨以免利權外溢凡我商界尤須注意此點俾期競爭除通函各縣商會外特通知各商一體遵照嗣後務須提倡國貨以挽利權一面互相堅持到底勿購日貨以爲無形之抵制似此文明辦理於國於商兩有裨益本會實有厚望焉 
皖省各學校學生連日在聖保羅開聨合會集議抵制方法并决定游行街市露天演說後呂省長聞此消息恐各學生有過激舉動特於昨晚十二句鐘召集各學校校長齊至省公署會議責成各校長督率　學生不准滋事如學生上街游行文明演說暗中抵制固無不可惟不得軼出範圍云云一面並令警察廳飭令巡警加派雙位沿途彈壓以資保護然今日各校學生之游行動作甚爲文明自北花亭操場出發以至回校秩序嚴肅並無絲毫逸範舉動官場之心可稍安矣 
[南京各界之特開談話會]  
江蘇敎育廳長胡家祺昨二十日下午二時假大中橋省立通俗敎育館開談話會江寗鎭守使齊燮元政務廳長蔡寳善金陵道尹俞紀琦警察廳長王桂林江寗知事孫錫琪各區警察署長全城省立各學校長縣區立高等小學校長學生聨合會正副會長各學校學生代表商會報界各代表等均先後蒞會首由胡敎育廳長起立報告接奉敎育部密電因青島問題各省學生形勢洶洶難免不有激烈舉動飭即會同各學校長嚴加防範南京學校學生舉動均尚文明惟恐稍涉不正當即貽外人口實務須力戒云云次由王警廳長起立報告連日學生在外舉動不免有失之過當者大家宜在精神上愛國不可有失當之行爲須知愛國與害國相差不遠愛國者苟熱忱過度踰越正軌惹起交涉即足以害國總期鎭靜爲是云云次由齊鎭守使起言人在學生時代無權利思想腦筋最爲明凈愛國出於眞忱惜往往失之過甚釀成意外風潮大家宜持鎭靜態度精神愛國勿作過情之舉措詞極形婉轉其餘如金陵俞道尹王警廳長等均相繼演說皆不外引導學生入於正軌之意最後由學生聨合會陶知行副會長起立演說該會宗旨八條四大希望并以中庸二字爲愛國標準語言瞭亮全體拍掌贊成次又有周君甫由上海來寗起立陳述上海學生之舉動謂不免過於激烈總望地方長官暨各校校長善爲引導云云此外如學生代表報界代表王春生亦繼續演說時已五鐘由胡敎育廳長報告軍警政三界不日有揭示嘵諭禁止越範舉動望各學生勿生誤會遂宣告散會 
[蘇議會暗潮未泯]  
　　懲戒議長案復活蘇議會種種爭執近經某議員等雙方敷衍極力調停預算案乃得於十七日通過懲戒議長問題亦日撤回原案不謂最近兩日又復暗潮洶湧撤回之懲戒案又由原提案人聲請重行提出其内幕眞相如何殊可研究茲錄馮世德等提案如下錢議長違反議事細則應付懲戒一案前經函請撤回姑從緩議已載三十二號彙刊矣乃三十三號彙刊載有錢議長致鮑孫兩議長二函其一謂本會爲全省所觀瞻果於議事細則有違背之處非盡法懲戒不可諸同人愛人以德固亦深明自愛之道决不願自欺以欺議會其二謂懲戒案緩議固不可撤銷亦不可等語玩其詞氣雖似悻悻實極端尊重法律世德等提案本係依據法律與事實初無意見之私試問議事細則是否規定預算案必經三讀會議决法律有可以通融者乎又試問追加省立陶器工廠八年度預算交議案銅山縣改設警察局全年經費交議案等是否未經大會初讀即交審查事實有可以掩飾者乎事實旣如是法律又如是同人等以議會爲神聖莊嚴之地不得不爲懲前毖後之圖是以提出懲戒案錢議長即請假回里靜候懲戒以爲尊重法律之表示在同人等不過糾正目前之謬誤保障後日之危險提案之案任憑公衆裁判錢議長旣無所用其自欺同人又烏敢以欺議會現在錢議長旣一再聲明緩議不可撤銷亦不可應請將世德等前提之懲戒案列入議程付大會討論即祈公鑒原提議人馮世德戴思恭劉文輅王鴻藻夏宗翰徐宗鑑 
[南通學生會成立記]  
自學界風潮發見於北京後不久即澎湃而至江蘇南通各校學生憤國事之失敗由醫校發起招集各校學生於十五日開會紡織商業中學師範農校各派代表赴會商議組織南通學生會辦法選舉職員並議决事件十八條各校學生以次加入十八日開成立大會到會約二千人以公共體育塲爲會址先由會長報告宗旨次由敎育會長李君演說次各校演說次攝影畢即舉行游行街市每人手執白旗一方上書種種字樣游行路程可三十里一時傳單紛飛廣告遍貼所發傳單計有二十餘種最後在商校集合三呼萬歲而散唐閘爲南通實業發祥地各工廠及紡織專門學校在焉自學生風潮劇烈後唐閘紡織各學生即怦怦欲動擬定十四日開會討論一切選舉代表提出議案十條紡織學校亦開學生大會組織紡校學生圑發出種種傳單繪就種種廣告遍張各處十七日下午唐閘童子軍實業學校紡織專校全體學生各執旗幟游行街市並作種種演說十八日復至通城游行十九日實業學校將販賣部東洋貨品盡行燒燬 
[蘇垣各界之愛國熱]  
蘇垣各界對於山東問題異常憤激學界如東吴晏成萃英等學校首先組織演講圑到處演講並油印警告國民提倡國貨沿路將日商所懸之廣告撤去省立第一師範各生每日下午完課後分隊出發露天演講吴縣第一二等高小學校亦印發傳單隨處散布第一師範學生陳天一金受劍等數十人於星期日下午假馬路民興新劇社演講政府誤國及勸用國貨等事聽者竟無立足地秩序井然掌聲若雷傍晚始散救國十人圑自上海發起後蘇地卽有繼起者閶門外半塘國民學校黃滌之郁鳳生等十人各組一圑按月每人儲金二角以爲經費又觀東大新綢緞莊預備組織二十圑東中市源和廣莊亦發起組織一圑又有青年服務圑學生雪恥圑亦各刊發布告警醒國民蘇州總商會亦刊印通告略云山東問題外交失敗本會業經電陳政府毅力堅持誓爲後盾特勸導各界提倡國貨先由會員分任調查日貨與國貨種類之分别振興公司有出售日人之說此項電燈應勸各界停燃以爲抵制日貨之倡導云云聞滄浪亭省立學校擬聨合附近各校自購引擎裝置電燈矣警廳高代廳長以近日各校學生沿街演講抵制日貨情殊激昂馬路地處繁盛且又有日本商店誠恐學生一時爲意氣所激致生突衝情事特傳諭各區署長各巡官督飭長警隨時查察防護勿任滋生事端 
[杭州快信]  
省議會加費案成立後敎育會暨杭商會卽開緊急會議昨午後用正式公文面呈省長請設法消弭齊　長立電召議長周繼瀠赴署會商並遺第一科員任世楨詣會敦促周辭不往各界憤激異常 
司法部訓令巴黎和會美國東方股長容代辦電致中央稱　吾國提出收回領事裁判權案須俟五年内視審理德奥僑民訴訟事宜成績若何再予决定應通飭司法人員益重職責 
北方學生代表定期今日（二十二）來杭此間各界已預備開會歡迎 
紹興學生圑前日在大善寺開救國雪恥會舉定章曼伽董秋舫爲正副會長昨已通告到杭 
江干之江大學分遣學生至聞家堰義橋臨浦等處沿江上溯分頭演講勸用國貨訂今日出發 
省議會昨又電致大總統國務院請飭公使力爭外交堅持到底 
七年度各縣辦理司法收入成績獎懲昨經省長核定計平湖朱孚保海鹽孫熙鼎奉化姜岩臨海汪瑩東陽胡遠芬各記大功一次安吉郭曾煜紹興王嘉曾新昌金城各記大過一次餘縣分别免議緩議 
地方通信 
[蘇州]  
　　議决輕質銅元辦法本埠近日發現一種輕質新銅元市上不能通用因之時有衝突茲悉總商會昨特召集錢業中人暨小同行協昌寳源乾昌太昌恒祥乾源乾康乾太等八家提議辦法當經議决此項銅元一律照常收用逐日收存若干以九折核算向該小同行八家兌換銀洋一面由總商會將情函請警廳及吴縣尊佈告周知 
　　紀念運動之先聲王廢基公共體育場定於十八日開一週紀念運動大會後因場内佈置不及預備改定於二十五日舉行現該會擬定二十一日下午二時分組二十二日下午預賽預賽錄取後發給運動衣但無入場證者不得預賽屆時衹能作爲來賓運動而運動種類及姓名亦須在二十一日以前報告方爲有效故日來各校學生已紛紛至該場簽名認定運動欵目矣 
[松江]  
　　飭委考查圑員實業廳仍擬於去歲螟災區域内辦一螟蟲考查圑圑員分特别普通兩種除特别圑員由廳直接任用外其普通圑員仍援舊例飭由災區各縣各薦二人由廳加委任用本邑李縣長接到此項飭令後擬仍薦舉去歲曾任普通團員之縣農會長吳步蟾及莘莊鄉自治委員顧吟番俾資熟手聞已飭人向二人探詢意見如得同意即日開具履歷呈廳加委組織公共操場天馬山各學校於該處鄉公所新國一公共操場以供各校體操運動之用所有平治地面購置器械前後共費三百餘金除由縣補助百金外餘均由鄉公所籌措 
　　利用山地造林西北鄉天馬山周約十餘里山上積土極厚最宜造林現聞該鄉自治委員張廉侯聨合張葆培律師等擬利用此山組織一大規模之森林公司現正募集股本從事籌備 
[鎭江]  
　　學生聨合會近聞丹徒學生聨合會因青島問題訂於本月二十一號在城内萬壽宮開提倡國貨討論會以救危亡連日並有人露天演說佈聲傳單勸導人民勿購日貨祥廣貨各號刻均發電停止定貨着手將存貨削碼銷售以保血本而維營業之虧耗雜貨業已不購東洋糖故太古車糖已異常暢銷又揚中縣各校學生亦於日昨開聨合大會到會者甚多由某君登臺演說慷慨激昂聲淚俱下嗣復議提倡國貨事結果一至贊成並謂勿僅爲五分鐘之熱度致貽外人訕笑云云 
　　派委會審案犯日前鎭郡西南鄉分龍崗各村鄉民聚衆至縣要求嚴辦沈姓刦案之嫌疑犯邢三一案當經丹徒縣倪知事據情呈請齊省長遴委張元希前來會審該委業於昨乘車蒞鎭即至縣署會同倪知事飭提邢三開庭研鞫供仍如前並不認有通盜行刦之事俟傳齊人護再行審辦 
[揚州]  
　　學校聨合會之組織揚州第八中校第五師範商業中學各校學生各舉級長四人爲全體代表於十八日下午假商業中學内組織學校聨合會事宜美漢中學（美人創辦）學生本亦加入囚星期日米克參與特託商業代表由各校代表議决聨合會章程公推孔慶洙（八中級長）爲總幹事并舉副幹事十二人（各校四人）内部分編輯文牘各事外部分調查日貨提倡國貨及普通演講特别演講各門所用經費純由各校學生捐助其事務所暫設第八中學内將來定名爲全國學校聨合會揚州支會業　經過情形報告北京學校聨合會該會旋於十九日由總幹事赴商會詢問對於日貨取如何態度 
[淮安]  
　　國民大會詳紀江北淮安敎育會因外交問題邀集各界議開國民大會先於十六日開籌備會一次定期十八日開大會於公共體育場是日上午八時即有商會長農會長勸學所長省立第九中校職員學生全體縣立各高小工業國民學校學生及地方各界人士到會不下五六千人場爲之滿會場秩序由童子軍維持非常嚴　九時振鈴開會報告開會宗旨分四處講演由歐惠生王振羣王聽泉王巽甫施竹坪趙爷　顧鳳韶葉省之沙貴璋邊寳珍及省立九中學監張顧言商會長徐子澍諸君演說聲淚俱下最後體育場長王式如君化裝爲朝鮮人登台演說旋决定進行方法五條（一）組織講演圑（二）勸購國貨（三）刊發日刊報告外交消息（四）郵致各省及本省各縣各圑體一致進行（五）調查日貨種類報各各界次公舉會務主任三人爲商會長徐子澍農會長林念堂勸學所長阮鉢香又舉總幹事一人爲前商會長徐心伯再次由省立九中學生高小學生及各界人士送來之日貨多種當衆焚燬而散各學校整隊游行街市秩序整肅途中觀者人山人海該會會所暫假公共體育場管理處爲辦事處 
[杭州]  
　　議員加費之反響省議會加費案業於昨日成立審查會亦贊成其事不日即可報告大會惟本日下午開大會時議至第二十九案議長怱有緊急報告謂刻接省公署來函對於議員增加公旅費案有商會敎育會等各種機關代表十餘人在省署要求取消並派委員任世楨來會邀本席同往商榷應否往商特行諮詢大會胡炳旒云省議會職權非外界所得干涉議長當嚴詞拒絶任鳳圖許袓謙則以議長雖爲對外代表然去與不去係議長個人之事當自行作主不必諮詢大會議長即命秘書電達省公署云大會拒絶不來許祖謙大聲疾呼謂與大會無關純係議長個人行動不得藉大會爲名任鳳罔云議長前次請省長看戲吃酒何以不諮詢大會何紹韓以加費與否應視社會趨勢大家應本良心打消此案免得出醜遂主張以現在聞議時間不能前往答覆省公署大衆又催促接續開議會議長始終不去矣 
雜評一 
[罷課風潮（默）]  
學生風潮之醖釀初爲外交繼爲留蔡又繼爲留傳拒田政府對待學生之手段愈進而學生之激昂亦愈甚罷課風潮遂紛紛相繼以起此則深堪浩歎者也當局提田之用意何在固無人不知學生之以罷課對付布實出於不獲已然拒田僅爲醖釀罷課之一近因當局苟幡然覺悟而欲消弭學生之風潮者則當進而講根本方法不當僅以撤回田案爲交換條件况乎田案之撤否尙在不可知之數耶此其可憂不僅敎育也已 
抑我人更有一言爲學生告者此次學生之憤激一面對内憤政府措置之失當一面對外憤青島交涉之失敗然今日對外之責重於對内學生奮其一致之精神爲法律範圍内之行動主張穩健百折不移固足見學生文明程度之高然而地方不肖之徒或爲人所利用假託名義乘機煽弄偶有軼出軌道外之行動使人有所藉口則亦當鄭重審察而不可稍忽者也 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[挽回和局之消息]  
　　平和通信社消息北方當局昨夜有兩密電致朱總代表極力挽留詞意非常懇切内有時局變遷一綫曙光唯公是賴等語現朱仍在杭垣此間北分代表今有數人遄赴杭州見朱面商行止聞北方總分代表因當局及羣衆屬望甚殷頗有允留之意云軍政府特派秘書歐陽俊明君來滬面留南方總分代表今晨歐陽君往老靶子路唐宅見唐總代表時力述和局萬不能破裂之理及代達軍府挽留之誠並言嗣後關於和會各案舞論如何决定軍府必爲担當與代表共同負責望以大局爲念請再勿方辭唐言我此次辭職之原因係提出八案不能得北方容納之故今北方主張非完全取消此八案不能再行開議若留職自將八案取消豈非貽笑於人故不如去職之爲愈也嗣經歐陽君再三磋商唐意稍動最後始言可再商定會談約兩小時始出歐陽君復分赴各代表處攄陳軍府懇切之懷一一加以慰留云 
　　聨合通信社消息二十一日北政府有電致北代表辦事處轉朱總代表及各分代表請暫留滬以待後命本埠平和期成聨合會及全國和平聨合會各派代表陳曾亮李傑馬隣冀等五人前赴杭州面留朱總代表懇其顧全大局暫緩北上俾重停之和會可以早日開議云 
　　朱總代表昨日返滬朱總代表原定前晚（二十晚）九時半由杭特開專車返滬即行赴寗嗣因各圑體紛紛赴杭挽留並聞有在上海南北兩車站等候阻其晋京者故忽中變經滬寗滬杭甬兩路局特電知兩路各站將原定由杭開滬及由滬開甯之專車均行取銷茲復探悉朱總代表已於昨日（二十一日）由滬杭甬局長預備花車一輛附掛於杭來之早快車至上海麥根路站下車時約上午十二時許云 
　　商業公圑致北京電北京大總統國務院鈞鑒頃准盧護軍使轉到院電聲明政府渴望和平之意敬悉惟商民等尙有大惑不解者和議停止經已多日南方已電留唐總代表而我總統驟令各代表離滬似已露不願言和之意且唐總代表所提八修即有不能承認之處亦宜逐條討論發佈理由宣告天下使全國人民皆知是非曲直之所在頃聞商學界各圑在車站强留代表情詞憤激政府果具言和决心應卽明令朱總代表復職留滬刻日開議磋商讓步以救危局人心向背在此一舉急不擇言伏乞審察上海商業公圑聨合會叩號 
　　平和期成會聨合會電北京大總統國務院鈞鑒和會决裂人心惶惶迭電哀陳未蒙鑒納現各界憤激已極設各代表拂衣竟去希望頓絶竊恐將有意外之舉隨諸其後本日各圑體分集各車站環求總分代表暫緩北上本會覘國民趨向竭最後愚誠伏祈大總統迅令各代表毋遽離滬賡續會議以維大局不慰羣情全國和平期成會聨合會叩哿 
　　舊國會議員攀留南代表電旅滬舊國會議員楊銘源等四十人以和議停頓南代表拂袖而去除以個人資格挽留外昨特電致廣州參衆兩院并西南各省督軍請設法維持以免破裂茲將該電原文照錄於左（其一）廣州參衆兩院同人諸君公鑒此次南代表提出條件於法律政治各問題均屬審勢度時兼籌并顧之主張乃北代表全體否認毫無磋商餘地南代表處山窮水盡之勢不得不出於辭職之一途和議因茲停頓咎責應有所歸惟是和局一日未破即代表不可一日或缺唐總代表及各分代表之去留關係和局前途至爲重要若聽其中途辭卸勢必枝節横生應請諸公速開兩院聨合會决議電請各代表勉爲其難勿遽阻退并通電各省各軍請其一致慰留是爲至盼楊銘源張駿烈揭日訓張漢章劉彦魏肇文揭肇基杜華裴廷藩劉楚湘段雄張偑紳陳允中王汝圻陳則民張清樾徐蘭墅王紹鋆馬驤楊福洲杜潛陳策張鴻鼎謝家鴻王慶雲夏道沛曹玉德丁銘禮趙世鈺張瑞萱劉奇瑶陳佑清孔照晟趙中鵠何陶王維新周維屏孔紹堯羅家衡（其二）各省督軍鑒此次南代表提出條件（中與上電同）勢必磕節横生應請去電挽留以支危局臨電不勝盼禱之至（名同前電） 
[學生聨合會開會紀事]  
昨日（二十一號）學生聨合會全體職員在寰球學生會開緊急會議結果如下（一）聨合會本定於二十二日通告各校一律罷課繼由省敎育會聲請暫緩即日由該會電請政府於三日内作明白正確之表示允上海北京學生所請如無答覆本埠各校於下星期一同時罷課現聨合會先登廣告說明此事再於罷課之時發出第二次宣言書（二）各校自由認定分赴外埠代表聨絡全國學界（三）要求各商店不賣日貨此項由交際員擔任（四）罷課之後各校學生除有公務外不許出校（五）罷課後除宣講發傳單調查日貨介紹國貨組織義勇圑等事外每人應自修三四小時（六）由聨合會名義請不贊成罷課之校長到會疏通意見（七）要求各舞臺排演愛國新劇討論至此遂宣告散會 
[罷課聲中之省敎育會電]  
　　致北京電北京大總統國務院敎育部鈞鑒自報載京校學生爲爭總長易人問題罷課後與情非常激昂昨滬校各生自行集議誓與京校一致行動本會再四勸止但允暫緩三日聽候明令萬一各地踵起不惟敎育前途危險恐全局因此瓦解本會前與浙敎育會窺見動機曾於巧日電達府院特再瀝陳迫切待命江蘇省敎育會馬　 
　　致南京電南京李督軍齊省長鈞鑒自報載北京各校爲敎充總長易人等問題罷課後上海人心非常激昂昨各校學生自行集議誓與京校一致行動决於明日起罷課敝會同人特往力阻苦勸至三小時之久僅允展緩三日如京校要求舞效一律實行查學生罷課不惟妨碍學業且恐影響地方秩序此時潮流所激斷難强抑萬一各地方踵起必至牽動全局消弭之計惟在政府有俯順輿情之表示務懇迅電中央力陳危狀迫切待命江蘇省敎育會馬 
[唐文治請顧敎育全局電]  
徐家匯工業專門學校校長唐蔚芝致北京電云北京大總統總理均鑒上海各校學生紛紛集議將隨京校一律罷課經省敎育會及各校長竭力勸阻始各回校暫行上課而憤激之心益趨極點查諸生疑慮要端因京校學生案尙交法庭候訊且總長易人尤恐危及敎育全局現值和平會議尙未告成可否緩提總長以釋羣疑至京校候訊各生萬懇諒其愛國熱忱勿加苛責事機迫切乞賜電覆唐文治馬 
[院部復蔡元培電]  
　　國務院電探投蔡　民先生鑒來電誦悉我公　任維持熱忱至佩羣望所屬同跂德音此次學生舉動逾越常軌深堪惋惜政府辦理此事本屬持平外間謠傳並非事實前車來軫羣論紛龐佇盼行旌迅資整理院號 
　　代理部務袁敎育次長電蔡鶴卿先生鑒來電敬悉頃謁首撥述及學生前事政府並無苛責之意深望我公早日回京主持校務以慰衆望曷勝盼禱希濤號 
[約翰中學生重行退學]  
聖约翰附屬中學生退學風潮早誌本報嗣由約翰同門會幹事部朱潤章等關懷母校出任調人邀同各生家長及學生代表至大學校長卜舫濟君處聲明此次之事純由愛國熱忱所激致有逾越常軌之行爲應請原情准予入校彼時卜君允各生於十六日來校惟前被開除與勒令停課之代表二人須遲五天方准到校且全體學生須表悔過之誠意該學生等退後即繕悔過書致卜君及中學那校長入校之時咸簽字於簿云此後不再有退學及逾軌等語方謂風潮已息何意昨日又有全體中學生退學之事發現探其原因（一）爲前出之二代表須過三禮拜後方能入校（各學生訽之卜校長卜君不承認五天之說）（二）因中學那校長對於此次學生重行入校未曾得其同意因此同門會亦無力調停即手創該校之卜君亦陷於困難地位今除免費及敎會生外各生已全體出校而同門會及各學生家長無能爲力只得聽其自然云 
[彙紀提倡國貨之消息]  
　　工商研究會工商研究會敬告中國工商人材書云竊維時局至此非工商不能立國亦非工商不能立身諸君子見徵知著投身工商實業學校將欲有以拯我民生挽我國運此其時矣一尋常日用之物人則日新月異我則故步自封以故通商數十年來甚至繊介之細亦皆須仰給於人恥孰甚焉痛孰甚焉當國者不知提倡往往視工商爲賤役而工商遂亦自視若卑下於是家有寗馨往往令事呫嗶以爲可致通顯而養命之工商轉若有不屑爲者日復一日舉國遂現此麻木不仁在而舞當之狀熊諸君救國有心正可及時而起各本所學以拯危亡本會對於國内工商界素切歡迎不自今始嘗以爲提倡國貨非自改善製造法不可而欲改良製造又非廷攬我國内工商學畢業或素有工商經騐人材到埸指示不可爰先通告各出品家送貨到會陳列以待次第研究並一面周諮博訪凡有工學專長者本會訂有實地研究章程並獎勵規則以俟諸君乎其俯念此林林總總者大半糊口無術應如何使國内工廠林立人得資生諸君乎其更念及中國貧困至此抵押一空應如何振興國産以資挽救天下興亡匹夫有責諸君皆國家英銳所學又皆爲續命之湯及今猶有可爲勿致有英雄舞用武之一日也倘荷光臨請先通函上海天后宮本會事務所謹當訂期掃徑以迎竚候明敎 
　　國貨維持會國貨維持會昨發通啓云逕啓者當此舉國人心傾向國貨之際本會職責所在討論之事正多本星期五常會卽陰曆四月二十四日陽曆五月二十三日晚快鐘九時務乞撥冗惠臨至盼至禱附提議案如下汪星一提議提前趕辦第五期調查錄以資熱心國貨者參考汪星一姚培之提議乘時徵求新會員以利會務之進行王鳳儀提議（一）每星期添開一次評議會時間日夜隨定（一）通告知國貨之缺點及不精良者陳述意見以備勸導（一）未能通行之國貨本會當設法維持（一）凡有新智識發明出品或仿造外貨者本會當予以贊揚并給證書（一）勸導資本家興辦實業（一）請各大紗廠及絲光線廠將出品專供本國人購買又聞該會爲南洋兄弟烟草公司近受非國貨之嫌疑爰於昨日公推會長王介安議長汪星一前往調查一切證據藉知眞相現已調查明白確係華人之産并須登報聲明以袪羣疑云 
　　救國十人圑救國十人圑宣言云（一）本圑永遠不向圑外人募捐（二）本圑以有益國家無損個人爲宗旨故除對於圑友互相監督外决不以暴烈手段干涉他人賣買之自由（三）非得圑長允許不得用一圑名義非得聨合會全體職員同意不得用全體名義（聨合會正在組織）故圑友個人偶有過失悉由一已負責與圑體無涉（四）本圑對於各界　婉言勸導外决不以信件相恫嚇或武力相迫脅 
　　國民大會國民大會上海事務所通告云我國抵制日貨要想持久的法守秩序的行動見用日貨的人先要勸他不用不可用野蠻的手段不可向日本人爲無理行動不可誤認是排外不分東西洋各物一槪向他爲難大家要萬衆一心堅持到底共挽國權若有不文明的舉動反誤大事同胞注意同胞注意又致五洲大藥房轉西藥業函云近閱報載貴同業公議不進日貨具見熱誠愛國爲各業樹厥先聲欽佩奚如茲據本會調查日本人在滬營業之商人以嗎啡爲生活者頗多年來中國人之中嗎啡毒者不可勝數率由外洋輸入而轉售者則爲吾中國人務懇貴同業互相勸告勿圖小利而毒國人尤爲至盼又致參業函云魯事失敗口禍日深旅滬各界咸以抵制日貨爲惟一之武器挽留危亡計無逾此貴公所竟能全體一致公議停止日貨具徵愛國熱忱尙祈互相督察堅持到底國家前途實利賴之又致先施永安二公司函云頃閱啓事知貴公司於四月二十三日直甘願犧牲血本不賣日貨此非抱有絶大决心斷不出此貴公司生意爲上海之巨擘行見登高一呼響應者衆果能人心一致未必不足寒謀我者之膽也專此函逹用誌欽遲 
　　常德商會來電旅滬商帮協會接湖南常德商會來電云日本恃强蔑理奪我國權全體憤激誓禁購日貨爲國後盾湖南常德總商會號 
　　紗廠聨合會華商紗廠聨合會於本月十八日董事常會會議及抵制日貨辦法以紗廠用品僅有包紗紙及紗管兩項多係日貨查此項物品本埠寶源維大兩廠已能仿造出貨頗精足以代用决議通函全國各廠代爲介紹庶於抵制之中兼寓提倡之意該會昨已發出通告茲錄如下逕啓者自巴黎和會失敗國人激於愛國熱忱羣起抵制日貨凡吾同業當無不贊同惟抵制之初必求相代之國貨空言抵制終難持久例如本國各紗廠所用之包紗紙紗管兩項大都皆仰給於日貨茲查有上海寶源紙廠之包紗紙及維大公司之紗管出品精良久著聞譽不獨本埠各廠爭先購用即英日各廠亦多採辦本會爲提倡國貨起見特舉所知代爲介紹貴廠熱心國貨當無不樂於購用也茲將上開二廠地址開列於後即希直接接洽爲荷寶源造紙廠上海楊樹浦三十二號維大公司上海威海衛路四五一號 
　布業公所昨日（二十一）下午三句鐘土布業同人在邑廟花園綺藻堂該公所内邀集同業會議抵制日貨經衆討論僉謂我業本係完全國貨值比國人鑒於外交失敗抵制日貨之時我業同人當加意整頓竭力推廣出貨以仰副熱心同胞之需要所有間接與日貨關係者當設法杜絶遂議定辦法如後（一）各種布疋均須改良門面宜闊尺梢宜長出貨竭力擴充（二）鄉間布莊如有兼售洋紗者各號均須經勸不售日本紗（三）勸各染坊不用日本顔料（四）摹仿救國十人圑辦法每號爲一圑凡日貨一槪拒絶由各號經理爲主任各同事互相監察倘有私買日貨一經察出請經理徵戒辦法各號自定（五）不收日本紙幣（六）不乘日本輪船 
　　藥業公會南市鹹瓜街藥業行號拆兌各舖於十九日十時在藥業公會開會討論後通告同業如下此次青島問題外交失敗乃我國存亡關鍵本會曾於七日知照同業不用日貨且詳論日本藥材質性薄弱不如國貨遠甚應如何禁絶如何廢除因抵制而整頓自易爲力因整頓而抵制更昭實在盡我天職卽保天良急起直追正在此時今特擬定辦法五條庶免外人譏誚五分鐘熱度務請同業注意（一）有用日貨（二）不裝日船（三）有用日行鈔幣等件（四）隨時開講演會請人演說俾衆周知有所警惕以促進行（五）同業互相勸勉糾察免致陽奉陰違 
　　轉運公會南火車站公益均益通達三轉運公司因代運日貨爲同業公會察出議罰已誌昨報茲悉公益等三轉運公司以此種東洋貨物係由客商於未經抵制之前託代運送當時車輛不敷延至於今始代輪運實因承接在前並非有意破壞議案茲恐貨主今後仍有託代運送日貨情事故於昨日要求滬杭甬轉運公會再行印刷傳單通告駐滬各帮客商勿再購辦日貨因轉運各公司已會議禁運日貨以免貨主損失云 
　　滬北各校滬北各校學生共同救國會昨日午後五至七時在北四川路滬北公學開第三次籌備會推吳沈時爲臨時主席馮明權爲臨時書記首馮君報告發起經過狀况及上二次開會記錄並云本會發起僅五日由十校而逹十九校此次開會又加入捷成聖保羅閘北商務順古培本育才中華基督守眞育德滬北贡文夜學同善等十一校共三十校全賴到會諸公熱心聨絡將使本會得有精神上之發展敢爲三十校額手以頌云云繼由主席宣告開會大要謂通力合作首要有三（一）實行勸用國貨不用日貨（二）同一傳單以節糜費（三）成立後卽組演說隊以不曠功課提携進行爲要旨使學生家庭亦多滿意云云尙公代表陳景岐請修正名稱遂與兩江滬北中華基督各代表一再討論宜從未成立以前修正爲滬北各校共同救國會照原文改去（學生）兩字主席付表决多數通過商决成立會日期及地址定於本星期日下午新鐘二時起在北浙江路兩江公學内舉行又討論同一傳單取簡單白話推兩江代表爲起草員其後又徵集意見互相討論共同救國要旨誓必持之以久從根本上計劃云云迨茶話散會已七點餘鐘矣 
[順直會館之通告]  
本埠順直會館昨通告各同鄉云查本會館前接天津綢緞布疋同業公會函稱天津英工部局加收碼頭捐於我商業大受影響請設法維持等語又值我國外交失敗當此一髮千鈞豈忍坐視特於上星期在本會館開會一次極荷旅滬同鄉蒞臨指敎除已函復天津此項加捐萬難承認並電致北京政府及直省議會力爭青島外今特通告仍擬續開討論俟訂妥日期再行函知先此通告電稿錄後 
　　致北京電北京大總統國務院國會鈞鑒强鄰棄信圖佔青島輿情憤激誓死不承現在直省商民已籌定文明對待一致堅持敬請電飭歐會代表力爭收回商民願爲後盾旅滬順直同鄉會館商民公叩 
　　致直隸電直𨽻省議會公鑒日還青島早有宣言近乃倚恃强權要挾和會爲囊括席捲之計羣情憤激誓不承認山東直𨽻唇齒相依萬難坐視現旅滬商民已籌定文明對待一致堅持諸公代表人民務祈聨合本省各圑體實力進行以盡天職而保國權旅滬順直同鄉會館商民公叩 
[平和期成會聨合會來往電]  
　　來電上海平和期成會聨合會鑒銑電敬悉迭商梁張兩公均以事冗或抱病未能南下至於弟猶有不能不言之苦衷敬陳於諸君者前此組織平和期成會之舉本爲歐洲外交關係希望國内促進統一使外交得有效果今外交失敗目的已無所有南北决裂各趨極端恐非區區之力所能挽回邇來厭倦政治已達極點且深覺世界雖變人心不變政治社會均屬罪惡之藪吾人雖以國家爲前提而攻詆者尙疑爲攫取權利利用黨爭信用未孚空言無益惟有息影林泉不聞世事或可以明心跡弟現在經手事件結束清楚即脫離一切關係不欲再爲馮婦大局之事仍望諸公與滬上各圑體設法挽回此則弟之所切盼者也特此奉覆乞諒歉忱熊希齡叩篠 
　　去電北京熊會長鈞鑒篠電敬悉外交失敗内和破裂公貞不諒言之滋痛惟存亡之責屬在匹夫我公爲國之先進實物望所依際茲國事愈不可爲益須勉任鉅艱藉資表率人心尙未大死正望隨時指導免至僨張至悠悠之口别有作用道路皆知何足與較厭棄一切爲善知識者所恒言然出諸我公竊謂未合罪惡社會罪惡政治萬無不可以湔滌而廓清之理不能淑之胥及溺矣傳云人之有過若已有之又云天民先覺非予而誰古人所以自任者若此夙仰有容之度兼抱宏濟之懷試數吾國頻年足以左右時世之人材共有幾輩望爲國爲民而屈毋屑屑於潔身致遽灰初志也本會組織屬我公發端召集故各省望風景從攸賴始終維持俾全中外信用同人等共事雖淺宏願則同　勉馳驅務有以鞭策之爲幸海天引領不盡欲言統維鑒納平和期成會聨合會叩哿 
[勸慰各界愼重對外之官電]  
松滬慮護軍使前日接國務院來電略謂山東青島問題業經電致巴黎議和代表不予簽字堅持力爭勿使失敗以保國權惟恐上海各圑體仍多誤會用特電逹希卽轉告勿爲謠傳所惑等因昨經盧護軍使除通令所屬軍警查照外分令滬海道尹縣公署公共公廨法公堂淞滬警廳等分别轉致本埠各圑體各學校知照松滬盧護軍使又接中央電略謂現在各界對於青島外交羣情憤激雖屢次電囑力維治安仍恐人民再有越出軌範之舉動務希嗣後對於外交均勿自行處理對於保衛秩序問題設法勸慰取締倘所屬有暴烈之機應使其無形消滅希即轉飭所屬各機關一體遵照辦理云 
又接電略謂青島外交固屬甚急惟日前已電陸徵祥各專使力爭或有挽回希望亦未可知當茲内政不修全國紛擾之際最忌地方不靖請即勸慰各界勿以激烈主張對外云 
[留美同學會開會預誌]  
本埠留美同學會因近日國内外交多故影響吾國前途甚大爰定本星期五（卽二十三號）午后關鐘七時在大東旅社西餐間開全體特别會議提議抵制聲中留美同學會應盡之義務及擴充本會之種種辦法聞提議之事共有七八件之多昨已由書記兼會計員柬邀各會員矣 
[我國遠東運動員抵菲詳情]  
我國遠東運動員乘哥倫比亞船於四日由上海放洋風浪尙靜八日下午即抵馬尼拉五時許上岸即由駐菲中華桂領事來迎高舉五色旗上船慰問一切旣登岸坐汽車同至領事署小息茶點招待頗周約二刻鐘仍由桂領事導至馬尼拉青年會是晚中華酒樓夜餐此樓係廣東華僑所開者運動員之臨時簡規○凡運動員不得逾九時就寢○自五月九日始凡早中晚餐均在青年會所早餐七時半中餐十二時晚餐六時半（一）用餐時一齊到堂每席八人（中西餐均有）九日午後本會職員曁全體運動員乘大號汽車（能容三十餘人）出游馬尼拉街市名勝之區及鄉間風景經時甚久始回晚八時我國南部運動員開懇親交誼會有名人演說及種種游藝之嬉十日早餐後全體運動員往觀運動會場場地甚爲適中來賓看台用階級式於是運動員將各項運動均練習一過以期純熟習慣上午十時有華僑與全體運動員撮影下午五時半菲列濱體育會會長特開歡迎大會美國總督及其夫人來與我國運動員舉行全體握手之禮七時又開中日菲三國運動員交誼會並發給第四次遠東運動會紀念章三國領袖員演說及菲列濱音樂會之點綴男女來賓有千餘人之多誠盛舉也九時後中華桂領事特邀全體運動員至領事署開茶話會具種種娱樂最後桂領事訓話大致謂吾華乃開化最早文明之胄此次來會諸君定必聚精會神一顯男兒身手爲祖國增光三呼中華民國萬歲桂領事萬歲而散十二日星期休息整理運動物件附錄第四次遠東運動會次序表十二日星期一上午八時起二百二十碼跑百碼賽跑四百四十碼賽跑百二十碼高欄二百二十碼低欄（以上均預賽）十三日星期二午後三時三十分起一百碼賽跑决賽鐵餅四時高欄决賽四時十五分鐵球四時三十分二百二十碼跑决賽五時跳遠五時四十分半英里賽跑六時半英里接力賽跑十四日星期三下午三時三十分起四百四十碼跑决賽同時撑高跳四時一英里四時十五分跳高四時三十分低欄决賽五時擲槍五時二十分五英里賽跑又一英里接力賽跑十五日星期四上午八時起五項運動及十項運動前半十六日星期五上午八時起十項運動後半（未完） 
[南洋烟草公司捐金辦學]  
　　倡辦大學當今作育人才之急務茲聞南洋烟草公司簡氏兄弟擬捐鉅欵二十萬金倡辦大學日内將東請海上名流學子及慈善家共倡偉舉另再撥欵專辦工商職業學校所有創辦費及經常費用統由該公司擔負該公司簡氏兄弟素稱熱心捐助公益善舉如京津廣東水災米荒該公司嘗捐十餘萬或數萬金其他一萬數吉之捐欵尤不可勝述此固由該公司年來溢利之多然其樂善不倦之心亦可嘉矣 
[英國國慶記念之知照]  
　　駐滬英國總領事昨函致江蘇特派交涉員略謂本月二十四號爲本國國慶紀念日是日在本領署舉行國慶典禮相應函致即希查照云 
[函請轉懇放行川商貨件]  
　　成都商帮由滬運川貨件經過萬縣被該處新任統捐局長兩次扣留已紀前報茲該幚以迄今多日未見轉運處來有釋放之電議請商帮協會函請萬縣商會代爲轉懇速予放行原函錄後敬啓者敝會成都帮各號接於本月十五號貴邑代客轉運處蔣洪順來電稱現收到客貨九十餘件均被新任統捐局長措阻一律勒完統捐將記東押繳嚴比限期認完等情當經成都帮開會議决於删日電懇貴會婉逹捐局俯念商艱酌爲變通速予放行俾免各商裹足不前於稅務商情兩有妨碍此電陳逹台端必蒙代爲婉商已將各貨放行惟十七號該帮續接蔣洪順來電稱現收貨件數目已完子口今又被統捐局查封扣留請速派人來萬交涉等語閱電之下該帮全體異常激忿僉以近年各貨抵省進城一釐一稅一再加增已超於子口之上商人忍痛欲訴無從若經過貴邑不照舊章堅欲勒完統捐事類重徵大與稅法有背該局施此手段間接不啻使客 
 
 
 

Page 12

 
 
商羣趨於子口直接是自絶來源矣旋經該帮公電貴邑新關稅務司與之嚴行交涉期早放行迄今數日尙未接有蔣洪順釋放貨物之電頗滋疑慮爲此函請貴會將商人運貨之艱及向章完稅完釐之大槪與各省抵省仍須重完釐稅之情形詳細轉陳不再阻滯免使商人受困萬一該局長任性施行不聽貴會之忠告或將其留難商貨情節痛切公電省長必可達其率循舊章之目的也商人脈脈相關况該帮與貴會有桑梓之情度不以膜外視之迫切代陳統希察照敬頌公綏鵠候惠福旅滬商帮協會謹啓 
[閘北防疫所之衛生通告]  
淞滬警廳閘北防疫所印發注意衛生之傳單原文如下天時不正疫癘流行如不防患於未然勢必蔓延於無已上海人煙稠密致病旣易傳染尤速預防之法非注意衛生不可爰擬衛生數則俾衆知所趨避倘各能注意未始非社會之大幸焉（一）食物最宜潔清未煑滾及越宿者均不可食尤忌食冷水及蠅蚊曾經接觸之物（二）食物宜用紗罩蓋好以避蠅蚊（三）水菓務須去皮即食（四）生菜菓品均忌與食物混雜（五）蠅蚊爲傳病之媒介溝渠爲蚊生長之地點宜時灌洋油勿使積水停滯則蚊自無形消滅（六）水中微生蟲最多非滾至十分鐘後萬不可食滬地開水均購自老火灶大多半開之水以再滾爲妙（七）皮膚切宜保護勿使破損因週身皮膚中均有吸管如稍破損毒菌即乘虚而入（八）凡患能傳染病者務卽使之隔離尤以速送醫院醫治爲上（九）廚房務貴潔凈則蠅蚊自減（十）屋内地板天花板如有鼠出入之穴宜即塡塞每家能蓄貓尤佳（十）（一）痰涎切忌亂吐痰盂内亦宜時洒以消毒藥水（十）（二）臥室宜有日光射入多開窗户以收新鮮空氣（十）（三）臥床棉絮毡褥等物宜時常晒洗（十）（四）每早浴身一次俾免皮膚上之汗管閉塞浴後能用乾布力擦週身尤於衛生有益（十）（五）每晚宜換貼身裹衣就寢次早務將裹衣換去以减汗氣（十）（六）嬰兒滿兩月後卽宜種以牛痘此後能每年續種一次尤於身體有益 
[公廨判决薄子明案之堂諭]  
會審公廨刑庭判决老閘捕房訴薄子明等强盜殺人案堂諭全文照錄於下查此案於民國七年十一月十六夜八時三十分有數盜糾黨至淡水路三十一號持械搶刦珠飾銀洋約值價洋一千元有一女傭意欲阻止遽被該盜等開槍擊傷足部其時有一值差華捕亦被該盜等槍傷斃命旋因他案捕獲同黨紀小樓供出各情始將各被告拘獲由捕房起訴到案此案惟女傭王夏氏受傷曁華捕被槍身死兩層最關緊要迭經本公堂詳細研訊合行判决如左第一被告周良臣查該被告因捕房不願起訴聲請撤銷控案應准開釋第二被告紀小樓查該被告供認所犯盜案屬實應判備文解送護軍使署辦理第三被告薄子明查該被告據鄭錦堂曁同黨紀小樓同稱淡水路刦案係薄子明爲首薄子明於往刦前發佈命令分給手槍有鄭紀二人在場目覩薄子明供認第八被告田守平係伊表姪與薄同居此層甚關緊要田守平被控盜案證據甚爲完全係由事主王嚴氏指認田守平面貌稱係在場搶刦之人該被否認認識第四被告吴秀清第五被告藍湘臣第七被告邱萬福第十二被告屈已和緣伊等均在文德里所拘並非在薄家捕獲然在文德里搜獲信函該函由第七被告邱萬福承認查信内曾提與薄子明相識之事該被告並供認將自已衣服典質度日在滬每月並無確定收入足見景况甚窘據該被告辯護則謂政府曾出二萬元賞格通緝鄭錦堂紀小樓及捕房包探均因貪賞誣陷惟並未呈出政府賞格及貪賞證據至所稱淡水路被搶之日適在同益里八號之語殊難憑信應判解送護軍使署辦理第四被告吴秀清查該被告因捕房不願起訴業於三月二十六日註銷開釋第五被告曹湘臣查該被告據事主王嚴氏曁傭婦王夏氏指認進門往搶之盜據鄭錦堂供稱往搶前該被告收受手槍係伊在場所見出外回家時手携一包據紀小樓供手槍係第五被告所持並目覩該被告開槍擊倒巡捕質之被告辯護則謂每夜在家向不出外否認往搶殊難憑信應判解送護軍使署辦理第六被告趙揮臣查該被係薄子明之營副與薄同居據鄭錦堂證明往搶時與他盜一同出外惟别無他種證據從輕判禁錮西牢五年期滿逐出租界第七被告邱萬福查該被告經事主王嚴氏指認進門往搶之盜鄭錦堂供往搶時與他盜一同出外紀小樓供同往搶刦據被告辯護之詞與藍湘臣相同亦難憑信應判解送護軍使署辦理第八被告田守平查該被告經事主王嚴氏指認進門往搶之盜鄭錦堂供往搶時與他盜一同出外紀小樓供稱同往搶刦並供謂薄子明將手槍給田守平由田轉交第五被告藍湘臣據被告辯護稱此時適在山東於盜刦淡水路時並不在滬惟無證據呈出應判解送護軍使署辦理第九被告李獻堂第十被告蘇榮康第十一被告宋玉合查以上三被告均無往搶證據應判註銷惟在滬並無營業者着函送山東會館遣回原籍第十二被告屈已和查該被告經鄭錦堂供稱往搶時與他盜一同出外紀小樓亦供同往搶刦該被供認與第五被告藍湘臣第七被告邱萬福等同居據被告辯護之語與藍湘臣邱萬福相同不能憑信應判解送護軍使署辦理以上解送護軍使署辦理各被告於護軍使署開庭審訊時應由檢察處派員前往旁聽此判 
[三誌泰縣偵探來滬緝匪]  
泰縣偵探來滬緝獲前刦大達公司飛鴻小輪之盜匪陳六寄押淞滬警廳等情已兩誌前報茲又獲此案同黨范老虎亦寄押警廳該探等回報該縣後當派程副官帶隊持文於昨來滬卽向警廳提冋范陳兩人歸案訊辦矣 
[控訴輪船火夫帶土案註銷]  
江海關托巡日前在英商太古公司由大連灣來滬之通州輪船煤艙間内搜獲紅土一百餘磅報請水巡捕房派探將火夫王阿六陳阿大張阿三連同紅土一併拘解公共公廨經中西官訊判王交五百元人洋並保陳張兩人押候展期訊核等情已兩誌本報昨由捕房將一干人證解廨復訊卽由江海關代表律師詰據托巡英人番杞卡聲稱五月十號清晨七時通州輪船抵埠登輪檢查有無危險物品旋至煤艙内聞有鴉片烟氣味詳細檢查見有皮箱一只當卽開看中有紅土秤見一百二十磅將被告等三人看管遂知照水巡捕房派探到來將被告三人連同烟土一併拘解到案請爲訊究訊之被告王阿六延律師到堂辯稱通州輪船上火夫共有十六七人之多查獲之烟土不能指實確係被告三人私帶則本案不能成立應請將案註銷王襄讞核供商之英卓副領事以原告所指被告等夾帶證據尙欠充分會判將案註銷被告三人一併開釋烟土遂海關銷燬 
[女子職業學校之蠶桑試騐]  
法租界平濟利路平民女子職業免費學校附設之蠶桑專科於是月十九日由總監學李珍教員　文淵等傳集全體學生至該校之蠶桑試騐所參觀實騐當由蠶桑敎員邱綬卿演說蠶桑改良法歷二句鐘之久聞該校之蠶現已四眠三四日即可作繭矣 
[捐資興學之褒獎]  
邑紳朱澄儉因捐資興學昨奉敎育部令以按照褒獎條例捐資在二千元以上應得第二三四各條褒獎外并彙案呈明給予敬敎勸學匾額茲奉鈐發匾額并應由本部頒發褒章仰由上海縣飭發具領以資激勵等因昨由敎育廳行縣知照該紳具領矣 
[改正體育場休息日期之指令]  
江蘇敎育廳訓令上寳各縣知事云奉省長公署指令松江縣知事呈送公共體育場章程請核示一案内開呈及章程均悉該塲原爲公衆運動之所與學校性質不同無庸放暑假寒假章程第十三條應改爲本場休息日定期如左（甲）歲首之次日（乙）四節之次日（丙）國慶紀念之次日（丁）每星期月矔日餘均如擬辦理仰敎育廳轉知并行各縣等因除令修正外仰即遵照 
[三年公債票第二次中籤號碼]  
民國三年内國公債第二次抽籤業於五月十六日在北京舉行其抽中末尾兩位號碼如下（０８１２２６３２４５４８５５６４７４８９９４）凡債票號碼末尾兩位與以上十一碼相同者均爲中籤之票 
[呈送吳興運縐提貨單式樣]  
上海稅務公所呈江蘇財政廳略謂竊查吳興機户運縐來滬前經所長議明另定機門運縐提貨單一種發給機户隨時塡用以憑照騐而免阻礙當即擬具單式呈奉鈞廳核明更正發　飭即刊印樣張送　轉發等因奉此遵即刊刷裝訂成本定本於月中頒發塡用合將式樣呈請轉發經過各稅所備騐云 
[滬北僧立貧兒院之擬辦]  
周莊鎭全福寺僧人善緣前在該鎭創設貧兒院一所延聘敎昌藝師分課敎授貧寒子弟迄已六年頗著成效茲有伊徒根如見滬北新閘地方貧家子弟尤衆故在愛文義路聨珠里口組織臥佛寺下院擬仿周莊鎭僧立貧兒院辦法組設滬北僧立貧兒院敎授貧民子弟惟院地尙無一俟覓定地址即當興工建築云 
[上海美紅會之通各]  
中美新聞社云近來外間有人假冒美紅會之名義向人籌欵或出賣書籍今據山東　縣敎士來信居然有華人某某藉會員之名假充代表事情并聲明其售書集欵乃爲上海七日醫院者其實並無此事故該會不得不聲明並無代表在外兜售書籍作籌欵之舉務請各界注意 
[審判廳革除承發吏夥役]  
上海地方審判廳張廳長查得本廳承發吏二十餘名均雇用夥役帮辦訴訟藉端招搖勢所難免故於前日令飭各承發吏自即日始所有雇用夥役一律革除該吏等承辦一切民事訴訟應親身經辦如敢故違一經察出應將該吏革究不貸 
[第七旅旅長晋京]  
陸軍第四師步兵第七旅旅長陳樂山因有緊要軍事須親至北京陸軍部而禀故於前日由松率領排長一員弁兵四名抵滬後即詣護軍使署晋謁昨晚乘車赴寗換乘津浦火車北上約須旬日回防云 
[身藏紅土之查獲]  
粤人何添身藏紅土一包行經虹口武昌路被二百十四號華捕查獲帶入捕房押候解廨請究 
[車站巡警查獲帶烟人]  
昨晨有吳老壽私帶烟膏九百匣烟土一百包擬乘滬寗火車前赴内地當爲巡警在車站旁查見即將人證一併拘送警區 
轉解地方檢察廳訊辦 
[小孩被毆斃命案之宣判]  
在梵王渡聖約翰學校中爲各學生拾取皮球之十二歲小孩徐樓高被同伴小孩劉小二徐炳根等兇毆致斃一案曾經上海審判廳迭次開庭研訊諭飭分别收押聽候擬辦在案昨經該廳屠推事官會同熊檢察官開庭飭提徐炳根等至案略詰之下以徐炳根確有行兇實據判處監禁五年劉小二雖有行兇嫌疑惟查劉年祇十一歲依據法律不負責任諭飭還押聽候核示發落 
[部員失竊内儲公文之皮篋]  
陵軍部差遣員王魁五前日至北火車站擬搭滬寗火車北上正在購票時失去皮篋一只内有重要文件因疑爲站中七十二號脚夫陸金桃串竊扭控鐵路警局轉解司法科訊辦 
[仍請法廨移提馬福記審訊]  
沈寳初前至法公堂控馬福記不付票洋求追等情馬聞風避匿華界後經公堂改傳爲提飭探前往協同法警及原告往提詎馬跳浜圖逃仍被該探等拘獲解至審判廳由廳中人員預審交保後沈至法公堂禀請移提訊辦經中西讞員准予移提去後昨接廳署來函内開被告在廳供稱於上年六月間遷入華界今原告自願在廳起訴等語質之沈寳初稱商人於上年十二月三十號在案下具控馬福記聞風於本年一月五號始行遷入華界日前由審判廳提訊時承審官諭商人曰你因何至法公堂具控你如願在廳中起訴准予訊理如若不願即將被告開釋商人答稱一月五號之前馬實居法界内照章應在法公堂具控歸法廨管理承審官以商人不允在廳起訴堅欲將被告開釋商人深恐一經釋放無處傳提無奈答應願在廳中涉訟此乃一時權宜其詞實不願在廳訊理故仍求案下移提歸案訊追法副領事德君得供大怒曰原告早在本廨具控該承審官不應强令原告在廳訊判遂商之聶讞員判再候函致該廳即將被告送交到廨候訊 
[夫妻合辦學堂糾葛案之結朿]  
吳丁氏前至法公堂控丈夫吳惠溥圖頼開學堂餘欵一案判吳交保限繳洋二千七百元詎吳保出後逃逸故着保人交吳在案迄今日久尙未交到昨丁氏至法公堂聲稱今由保人前來再三懇商合付洋三百元婦人急欲回籍業已允從尙少二千四百元因悉吳惠漙原籍無爲縣置有田産房屋請求堂上移咨該縣將産查封備抵中西官判准予將本案堂　抄給吳丁氏自行持往該縣就近具控封産作抵 
[拍賣敵貨抵欠之結核]  
華比銀行前延逖百克律師爲代表至法公堂控稱德人佛理所開之利貞洋行前將貨物數種向華比銀行抵押銀五千餘兩請追後判令拍賣作抵在案昨日逖律師稱現將貨拍去祇得銀二千餘兩拍賣時檢查各貨缺少若干請堂上核示中西官判聽候復訊再核 
[私售鴉片之懲罰]  
住居虹口茂海路一百二十五號門牌之廣東人陳阿玉因將鴉片烟膏私售與婦人劉陳氏被溉山捕房華探陳金揚張林泰查見將氏帶入捕房送廨收押外並與六十二號西探目粕生協往將陳拘獲搜出烟膏十餘盒及各種煮烟器具於昨連同劉陳氏併解公共公堂經中西官逐一訊供得實判陳罰洋五十元無洋改押西牢二月劉陳氏傱寛開釋烟膏器具一併送關焚燬 
[雉妓私逃迷路]  
海門女子陸金實年十九歲於去年九月間被其叔父挐領來滬　人法租界寳興里雉妓院内　婦某氏處爲娼得價洋一百六十元該女進院後因不善逢迎時遭虐待近患瘡毒前晚逃出在南市新碼頭徘徊由警查見帶入第一區警署問明前情飭即函送新　育堂醫治再核 
[控訴定紙不出之辯論]  
美商美康洋行延律師在公共公堂呈控泰興公司違背合同定貨不出請追貨價及運費美金洋七百零五元四角六分一案前日午後俞襄讞會同美副領事丁瑞門君傳訊據原告代表律師上堂譯稱去年三月間被告向原告紐約總行定買紙張五十三方迨將貨運滬由原告上海分行持價目運費單向被告支欵乃被告以無細賬不肯付欵並不將貨出去謂須美京此項貨物製造家發票其實被告係因定貨價格高昂邇來此貨價落蓋恐虧本故而不出要求堂上着被告繳欵出貨否則請給諭將貨物拍賣得價若不敷所控之數仍責成被告賠儅至於被告訴稟稱與原告向來交易均有回扣一釐可取此次則無但此次合同並未註明提取回扣字樣原告何能照給且合同底稿係被告所擬云云並由原告美康洋行副經理西人上堂證明前情被告泰興公司由經理陸姓到堂供稱若原告能將回扣照給及呈出詳細發票運費清賬自可出貨等詞並亦延律師代爲辯護中西官核供諭候商明宜判 
[兩洗衣作違章受罰]  
衛生局西員查悉虹口哈爾濱路二百四十九號二百五十二號兩洗衣作内將所澣之衣噴水有違定章咨照該管捕房轉請公共公廨出單於昨派捕往將該兩洗衣作主倪阿寳江興章傳案經中西官訊悉前情判倪罰洋二十元江罰洋十元充公示儆 
[白晝攔刦肥皂之重懲]  
葉長生前日携帶肥皂一箱行至北西藏路被江西人問志仁攫取圖逸由四百四十八號印捕與滙司捕房包探王桂亭查見將人贓拘入捕房昨解公共公堂經中西官訊供屬實以被告膽敢白書攔刦不法已極判押西牢十八個月以儆 
[咬耳判押女所一月]  
江北婦人馮李氏偕證湯李氏指控住居北四川路崇德里五百五十四號門牌之同鄉婦人范曹氏於前日午後因事口角將伊之左耳咬傷等情當由捕頭派探徐阿華將原告送院醫治外並將范曹氏拘送公共公廨收押昨由官媒帶案請訊先由馮李氏偕證投案訴明被告咬傷左耳半隻請求訊究繼由徐包探上堂禀明拘獲被告送傷者至醫院療治情形詰據被告供稱係原告姊妹將我毆打我用手抓破其耳並未嘴咬等語李襄讞核供商之英包副領事以范曹氏不應行兇判押女所一月以儆 
[攫珠花案原告未到]  
無錫人鄧金友胡成康串黨在公共租界湖北路九江路口攫取行路婦人之珠花一朶携至某押店質洋三十元分用經該婦報由捕房前日由探王金壽將鄧胡兩人緝獲吊到原贓昨晨解送公共公廨請究即據王探禀稱現原告尚未查到請爲展期開審中西官得禀判被告兩人還押候查明失主展期七天研訊 
[擲包匪徒禁押一月]  
梁華義日前在法新租界用擲包術圖騙胡　生之銀洋適爲包探瞥見上前將梁拘獲帶入捕房昨解法公堂請究先據該探上堂禀明前情詰之梁供認圖騙不諱判押西牢一月以儆 
[冒探搜檢烟土之查拿]  
淞滬警察廳長徐國　近日訪悉有南京人查某自稱係某機關禁烟偵探員專在沿浦各碼頭見有鄉民往返搭船者任意將行李查搜多方　　殊於地方治安攸關正在飭查間旋據地方商民據情告密前來爰即令飭一區一分駐所署員王琴軒迅行派警查拿務獲解廳懲究 
[茶房竊取鈔票]  
常州人陳友根向在新閘路二十六號門牌鹽商吳懷先家爲茶房前日竊取鈔票洋八百四十元藏匿厨房内被吳察悉報請捕房派探將陳連同贓洋一併帶入捕房昨解公共公廨經中西官訊供認竊不諱判陳押西牢年半贓交原告領回 
[茶館聚賭]  
海寗路二千二百六十二三號門牌某茶館主顧阿二昨日因容留茶客聚賭抽頭漁利被一千三百四十七號華捕查見以其違章當將賭具帶回捕房禀明捕頭請廨出單傳究 
[瘋子語無倫次]  
本邑人錢長生前日在滬西靜安寺路一帶胡閙經七百二十七號華捕查見向阻不聽當被拘入捕房昨解公共公廨經中西官訊供語無倫次當以錢患有神經病判留候函送上海縣公署設法安置 
[淞滬警察廳批示三則]  
　　耿張氏批據呈已悉查爾女阿三旣經陳連鶴介紹爲媒許與陸春發爲室該氏已經收受財禮是婚姻之契約已成惟陸春發不俟正式完姻輒偕同陳連鶴抛店携女逃逸按其行跡難保不含有其他意思該氏母女關心請求備案尋緝事可照准仰即隨時自行訪查報警拘究可也 
　　趙長生批據呈張嘉生等逼迫賣妻各節如果屬實殊于法紀仰候派警拘究可也 
　　孟新寳批呈悉仰速投案候核毋再玩延自誤 
[滬南工巡捐局批示兩則]  
　　戎松乾呈爲請收成命以安營業由呈悉查本局設立市舶所本爲管理船舶起見所有各種船隻每年應給發牌照一次以便稽查徐家滙航船自民國四年已來局繳費領照本年正月該船户馬阿八等來局遵章請領並取具連環保結由該所轉呈發給係屬照章辦理至蒲肇河由本局常川開浚歲糜鉅欵該處河工捐照向歸本局抽收其開行各鄉航船當然本局範圍之内即浦江内河往來各埠船隻領有各縣署照者向皆到局領取船照歷經照辦在案該民等如尙未領局照應即速來補領毋得故違定章致干未便仰即知照 
　　商人談桂香呈爲垃圾駁船發給旗幟由呈悉查承運垃圾駁船係爲公家服役與其他營業船隻不同前准警廳函請免捐自可照辦惟該商因認捐關係具呈來局所陳亦不爲無見已函復警廳於印發旗幟外由本局在該船加釘船牌以資識别而便稽查矣仰即知照 
[誌謝]  
昨承商務印書館贈第一百九十期英語週刊一册謝謝 
來件 
[改革上海總商會組織議（續）]  
　　鄒靜齋黃伯平公擬上海總商會不能盡職商會責任惟何曰聨合工商業者以具體的組織照法定的程序致力於工商業之經濟的政治的法律的調查研究搜集工商業之參考資料扶助或糾正政府之工商政策培植工商業人才以謀工商業之發達且立於仲裁地位解决工商業界紛糾之公共圑體也（參觀民國四年十二月五日發布之商會法及日本商業會議所法）上海總商會對於此項經濟上政治上之職務絶未有絲毫貢獻就平日總商會所辦之事觀之不過爲農商部作一收發文件代理處而已以上海總商會之本身論本不過三百會員之機關財政上之負擔亦限於三百會員其能盡職與否三百會員如能滿足吾人似可不必置喙然而就工商業界本身之利害而論吾人絶不能坐視蓋因上海總商會不能盡幟之故我工商界與政府及他圑體間之聨絡因之阻滯謀工商業上自身發達之種種妨害不特此也每一國家社會之重大問題發生一二會長會　竊取總商會之正當名義爲敗德害　之舉動帝制問題及此次之外交問題不過最彰著者而此總商會應根本改組之一主要理由也上海總商會非上海工商界之公共圑體也 
前項所述上海總商會之不能盡職其貴任是否在於工商界全體耶不然也蓋上海總商會純寫一種貴族的組織其會員僅爲極少數之人且不予多數之工商業者以入會之機會而非總商會會員者對於總商會内部之改革又不能容喙於其間試以總商會會員之義務及入會手續觀之而總商會之不能代表上海工商業界可斷言矣 
總商會會員每年會費爲六十五兩會費之重全國商會無與比倫則實力不豐之商店及經理人等當然不能投此鉅資於總商會會費即有資力者以會費過鉅亦多不願加入故以上海之大總商會會員不滿四百而此三百人中亦非盡寫有資力者其弊可以想見不特此也入會手續亦至繁重即須有會員二人以上之介紹而又須會董多數之同意始得爲會員是也此層手續蓋於商會法第六條第七條所規定之外擅行設定之限制也旣有此層限制於是合於第六條之資格及無第七條所指之事實者亦難加入上海總商會爲會員矣以商人論大抵可分三種一曰投資人即擁有資金而不願自營商工業者專就自已所信爲有利之事業投入資本以收餘利者二日直接經營人即以自已資本直接經營工商業者中國股分公司之組織尙在幼　之時代故直接經營工商業之人占最多數三曰商業雇員即以特别之經騐技能被雇於公司商店而爲辦事人者商界中有才能學識者此中最不乏人苟欲組織一完全代表上海工商業界之總商會必須網羅以上三種商人之大多數而現在上海總商會應改革之點亦在於此以商會法第六條所規定之會員資格論其立法至意本無限制會員資格以吾人所見頗有應修改之必要不特此电第二十條所規定被選年齡亦屬過當蓋吾人須知當今一切公共組織均須貫澈平民主義之精神予有學識之青年以活動機會不宜過事限制培植階級主義阻害青年之向上使公共機關爲固陋因循之人所把持但此層屬於立法問題就目前論在現行商會法範圍内上海總商會已非根本改革不可苟能除去現在過當之限制亦可得一較爲良好之機會也（未完） 
雜評二 
[熊電感言（庸）]  
熊希齡覆期成會電有前此組織和平期成會本爲歐洲外交關係今外交失敗目的已無所有嗚呼何其言之沉痛也 
國民對和會之願望一則欲以統一收外交上間接之效果一則欲去政爭癥結以期永久之和平今則歐洲議和席上我國外交之失敗已入無可挽回之境即使南北旦夕統一而權利之斷送恐亦自若至國内永久和平以現今之政象觀之非從根本改造殆無可望試問和會本身是否有此改造之力量故使和會卽無此次之頓挫而國民對之已感非常失望况北方且撤回代表表示斷然破裂之决心乎 
今北代表個人雖暫時徇國民之請勉留寗滬而北京政府能否廻心轉意尙不可必且即令竭疏通之力二次重開而國民最初之目的則已無貫澈希望矣 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百七）] [  一之]  
記者旅美時家居閒談偶及美國社會好尙之奇覺我國人民所忽視所屏棄之古物無一不足遵循（廢物利用）一語而得一種含有滑稽趣味之比較法也其第一事爲四五十年前我國通行之玳　大眼鏡此類眼鏡昔惟我國村學究老先生用之若曾憶及村塾中跪錢板打戒尺之感嚴者一念此物必戚戚然有餘怖焉此外長班轎中之紅醫生前呼後擁之闊官僚一以此鏡架諸鼻端定足顯其老氣横秋之象獨在一般少年之眼光中固莫不以細邊眼鏡爲時髦此我中國各界普通之心理也乃不意記者甫抵美洲即見一班大學生用此古式玳玥鏡以代我國行用之細邊小眼鏡記者怪而詢之乃知用大眼鏡看書確乎視小眼鏡爲便利也更不意彼邦妙年之美婦人亦有因此便利而羣喜大眼鏡者大眼鏡在美洲遂成一種極新極美之流行品靜中偶一念之反覺其極可親極可戀極可愛矣 
其第二事即以我國昔日官帽之花翎爲彼美利堅交際塲貴婦人高冠之美飾也我國在君主時代若經賞戴花翎大可誇耀鄉里送喪迎親祝壽道喜飄飄然翹示衆客趨朝退直臨審主祭肅肅然昂步天衢旁人見之知其爲官亦當退避三舍此則翎頂赫耀徒裝官勢以凌人耳若今美利堅婦人之以翎羽飾冠偶赴盛讌如詠霓裳因華堂之列炬交輝益覺翠羽明璫足爲雲鬢花顔别増其光彩者以視我國拖翖曳尾之陋何霄　之相懸殊耶此可知法無新舊用之而得其當舊者未嘗不足以爲新也其有知之未審或失之偏激者雖曰甚新或竟徒有其名故事之能行與否宜以優劣爲判不當徒執新舊之見爲存廢云 
老申報 
[封禁山異事（見光緒二年七月初五日）]  
昨見論及浙閩江西三省所屬之封禁山即俗呼爲九龍山也憶及道光二十七年先大父佐江山縣時余甫髫齡隨侍一日忽有金衢嚴鎭道會銜密札飭即馳赴三卿口會同漁梁守備密查進山要口情形正委文員爲衢州峽口同知武員爲楓嶺營游擊三卿口乃江山腰站正是浙江江西福建三省交界處即會同前往其事之緣由因廣豐縣鄉民誤入山徑自朝至暮約入數十里迷不得出腹内甚　見有清水一泓旁立石磴即坐其上徐思出路口渴掬水飲之陡然覺徧體火熱脈力甚大兩手舉石磴如槁木飢渴頓忘夜宿樹叢如是迴環三日越嶺翻山偶得一逕若羊腸詰曲而行幸達康莊距入山之處已隔二縣三百餘里矣歸家述其異紛紛傳講達於縣令試之力大無窮乃通禀督撫札文武前往駐剳山口分投密查月餘查無消息亦不得其逕鄉民又尋至飲水處見有一道者先踞磴而坐呵之曰汝何多事耶以掌擊其背吐清水一盂疲憊不勝如常人矣次日禀於官仍押其回郡見鎭道銷差桃源耶漁溪耶道者妖耶仙耶機之偶露又何意耶因約略書之以備稽考 
新拾遺 
[法飛機之戰績] [  許嘯桐]  
一日余訪法軍某飛機隊隊長乃一少年少佐爲言戰爭中法飛機炸燬力之成績及其戰法之精妙一日千里不可究極不特其結果多能滿意即其所受危險已足令人歎服各機出發時結數小隊每隊皆有其特殊之目的及任務空中能互相呼應矯若神龍駕駛者技術之精能於短距離間二艇自由飛翔不致撞擊若須燬炸鐵道或車站則其高度約自四千至五千密達遇險旣少損失亦徵彼等自知陸地戰爭創敵極　故更盡力輔助陸戰兵有時離地僅四五百密達俾可窺敵明晰而重創之然險亦彌甚蓋一則須防空中敵艇之龑取一則須備陸地敵槍之射擊但遇險愈甚結果亦愈佳閱者當知以百餘枚炸彈下擲於敵軍　集之小範圍其受創也何如故兩兩相較已足償之矣一軍官又告余曰數日前余等偵得一大隊敵軍即緊隨之直至下午計抛炸彈三十七噸敵人受損甚重吾法機之戰績若是者固無一日無之也余等一星期中耗彈一百五十噸且抛擲時尙能施放機槍以困敵每次出發必至彈盡方還實敵步兵之大勁敵出 
 
[蘭亭（古蹟圖九十六）]  
在舊山陰縣西南二十里晋王右軍爲會稽内史時與朋僚四十二人觴詠於此 
常識 
[藥用動物之功用（下）] [  張而耕于森]  
三六眞珠貝（斧足類）古來即供藥用以之洗眼可治眼疾我國研爲粉末作解熱劑又以之治黃疸 
三七麝香鹿（哺乳類）出産中央亞細亞之高原牡之腹部後方分泌麝香取之晒乾用作興奮劑及芳香劑 
三八醋貝（腹足類）各地近海處出産頗多其石灰質之甲浸入醋内治眼疾頗有效 
三九鱸（魚類）長五六寸其鰾爲製膠之良質又爲絆創膏之原料 
四十鼈（爬蟲類）棲息於湖沼河川等處肉味美滋養分富可爲滋養强壯劑貧血虚弱等症食之有奇效 
四一蟬（昆蟲類）蛹殻俗稱蟬衣燒焦之混以胡麻油治耳䁎頗有效並可療眼疾 
四二瑇𤦛（爬蟲類）棲息熱帶之海洋臺灣琉球諸島出産甚多我國以其肉治痔疾及婦入病頗有良效 
四三田螺（腹足類）棲息各地之水田沼池食其肉可治脚氣四四鱈（魚類）棲息於寒冷深海之中肝臟可製肝油 
四五土蛙（兩棲類）剝黑色小形蛙之皮貼棘剌處可治其患云 
四六鶴（鳥類）我國婦人煮食其肉有調血之功 
小說 
[醫士婚史英國科南達利原著] [  君玉譯]  
已而其人行近路燈之光映射其面眉目甚悉識爲奥德冒頓面上似藴怒色手持獵杖粗且如其臂向馬丁夫人曰嫗自醫生處來耶曰然顧醫生已他出致虚此行奥德前望曰燈尙明何云出馬丁夫人曰但吾已叩門多時卒無應者或已睡耳奥德不答逕自去馬丁夫人亦歸時鐘旣鳴三下而馬丁之病益劇囈語詹詹不絶於口馬丁夫人乃大急計非延醫不可復踉蹌往至則燈猶未熄且於桂花樹下見一人影匍匐馬丁夫人行近而其人乃立避顧馬丁夫人已見其人實爲奥德也特以心急如焚亦不暇顧遂前叩門而門仍不闢馬丁夫人至此疑醫生有意見拒顧見窗簾有罅可以内矚乃攀檻而窺則室中固無一人惟一白色手套委於地上馬丁夫人自念醫生旣出何以不御手套而去竟委地上更視之復見一履出於桌畔馬丁夫人至此不禁大駭蓋所見者實爲一人仰臥地上而白色手套實其手也則大聲疾呼且力推其門門鈴乃大振樓上之管家婦等遂被驚醒同時奔赴書室力推其門門鍵固不堅乃立闢則雷諾博士赫然殭臥地上死矣即呼崗警到場騐得雷諾博士一目青紫似受重創兩頰臃腫項間傷痕纍纍望而知爲被扼咽喉致死雷諾博士衣平時出診之衣足登氈製拖鞋鞋底簇新未沾泥垢地毯之上足印至夥門次則有男子泥足之印此印當爲兇手所遺警察初疑爲盜然其袋中所貯時表固在惟鐵箱中已空然無物據蔓莎言謂雷諾博士箱中往常故貯現金至多第今日曾付一注糧食店帳爲數頗鉅箱空之實殆爲此耳惟桌上所置女郎芬雪照片已自架中抽去蔓莎謂是夕九點十五分入此室時照片尙在桌上並於雷諾博士屍畔檢獲綠色眼罩一事蔓莎謂其主人未嘗御此然雷諾博士旣爲醫生則此眼罩亦爲應有之物故警察亦不注意第據馬丁夫人所述則奥德冒頓實於此案頗犯嫌疑故奥德遂被逮雖未能切指奥德爲兇手然以種種觀察實不能使人無疑蓋奥德與其妹芬雪夙至友愛一自芬雪與雷諾博士决裂之後奥德即銜雷諾博士刺骨每與人言必得博士而甘心之證以馬丁夫人之報告而奥德之罪狀乃益著故預審時警察即以理想測度之曰奥德於時必破雷諾博士書室之門而入博士見爲奥德陟驚而呼蔓莎聞聲下樓叩主人書室之門雷諾博士擬與奥德言歸於好故不欲蔓莎入視及至談判無效遂致决裂奥德乃扼之死遂取芬雪照片而出出時適遇馬丁夫人至乃幽伏於桂花樹下言之固殊有理故奥德縱辨亦殊不能自圖其說但據醫生報告則謂騐得雷諾博士所受之傷實不至於致命察其致死原因實患心臟病久一時盛怒遂致潰裂殞命惟雷諾博士生平實未患心臟之病是固醫生所夙諗者也然警察終認奥德爲兇手故醫生之報告亦無補於奥德惟村中之人不無疑詫僉謂奥德爲人夙稱謹愼决無殺人之事而奥德自辨謂於是夕實有一事欲與雷諾博士商適詢以何事則尤期期不能出諸口第曰家庭間事耳更詢以家庭間何事則又秘弗肯言即其阿妹名字亦絶不道及第謂是夕往而雷諾博士時即値馬丁夫人謂其已出故待之至三句鐘時猶未見其返遂乃　然而歸此外一無所知奥德親戚則爲奥德辨護謂是夕十一點至十一點半之間蔓莎聞雷諾博士呼聲時安知此時不已有人在其室中而馬丁夫人第一次叩門時又安知雷諾博士不已死在室中是奥德於此慘案實爲無辜蓋奥德至時實在雷諾博士已死之後也奥德親戚果能以上說證實固不難脫奥德於罪惟是先奥德至者究爲何人此人又何以必欲傷害雷諾博士初不能證實而奥德之欲面雷諾博士明明不存好意且馬丁夫人叩門之時雷諾博士或在寢室或竟外出奥德入室以待其歸 
[自由談之自由談] [  不冷]  
　　掩飾與誣陷世界上事雖可一時蒙混然一見眞際則誣陷者自無能爲力而自已掩掩飾飾之事反不免暴露於世而爲人所知也古語有云人民果可欺而不可欺者 
 
 
 

Page 16

 
 
   
 
 

Page 17

 
 
遊記 
[緬甸旅行紀] [  抱一]  
余三遊南洋矣顧從前未一至緬甸此行費四十日之光陰自檳榔嶼往返時間之代價不小而所得亦頗不少特撮要以供讀者諸君緬甸介於暹羅印度之間航海西行者過馬來半島之檳榔嶼後往往逕達錫蘭之哥侖布爲遊踪所不及談南洋者忽之載籍極博而此一隅地每付闕如實則緬甸東北接雲南北鄰西藏於川滇藏邊富源之發展大有關係緬甸出海之大川有二東曰怒江西曰伊拉瓦第江皆發源於我國版圖一瀉數千里爲運輪要道如人身之有大動脈而其商品皆在在與吾國有關係其人種多與吾華族混雜其東北部與滇邊毗連處彼所稱上緬甸者大都華夷錯處卽其南部瀕海之下緬甸閩粤僑民經商於此者僅仰光一埠已不下二三萬此外山巴（緬人呼鄉村曰山巴）莫不有華人足跡仰光僑民急公好義愛國之忱往往過於他埠民國初年提倡愛國捐該埠華僑捐金額爲各埠冠其明證也緬甸人種最爲複雜除印度人歐洲白人中國人日本人土耳其人等來自客地者不計外即其本土人亦分十餘種之多當時羣王角逐各不相下爲英人次第殲滅其全部滅亡距今僅三十餘年耳聞之故老當時諸王淫虐無道視吾國史書所載桀紂故事而更過之余遊上緬甸故都愛特來城入其廢王之宮有池焉導者曰此宮女裸浴處也有臺焉曰此王觀浴處也罪犯之婦以配野獸故老相傳如此今該地人民歌舞昇平不復以往事爲念雖知識使然亦當時專制之毒有以致之也 
英人處理其屬地之手段確自高人一等於其所信奉之宗敎則保護之於其所世守之風俗與文字則保存之緬人全部奉佛敎（今信奉佛敎之區域僅錫蘭與緬甸耳）佛像寶塔隨處而足行街衢者但見黃色袈裟飛揚夾道男子生必一度爲僧始得爲成人富家兒七八齡大集親朋延高僧爲剃度披黃袈裟一二日後還俗蓋俗例隨時皆可出家亦隨時皆可還俗但須掛袈裟於樹即脫僧籍矣貧家子弟入寺剃度卽從和尙讀書日則爲和尙托鉢隨行向人家打齋飯數年後還俗和尙身邊不許蓄錢不許自煮飯例須受人佈施而人家亦必日儲其最精之食物以待和尙之來享遇令節或家有喜事喪事則必大布施凡穿的喫的用的堆山積海以待和尙之來享和尙亦飲酒亦食肉所别者無妻子耳仰光有塔二曰白塔曰大光塔皆黃色燦爛以大光塔爲尤大緬人苟得錢則爭以金塗於塔曰以祈福也英政府以警察保護之凡有寺觀無不嚴密保護惟隔若干時將金塔洗刷一次則得金無算仰光之西數英里有市曰九文臺某日高僧死就九文臺廣場爲之焚化場中布置極莊嚴華麗紙裝之大像獅虎佛像可五丈餘遠望高　雲表一一由富家分製僧柩輪流安置於其下羣僧從之唪經而布施諸僧之物品更爲大規模之設備食品也飲食器也雨傘也皆點綴成高塔可丈餘亦有以紙幣作小旂滿積成堆以待施捨者别設售物處如製靴製傘織席男女工人當衆製作藉爲廣告兼具競賽之作用富家具食餉客於所特製之紙屋内男女席地分坐不論何人皆得入内或作樂清歌或以侑觴賓主皆彬彬有禮余等駐足偶觀强拉入坐堅辭始出然於緬俗殊不合也其旁爲緬甸戲劇初開幕以檳榔椰漿享神二少女艷服持雙拂跳舞蓋祓除不祥意也繼以妙女二十四人合舞裝束鮮明紅色長裙深淺相間離合變化輕盈曼冶應弦協節樂工列場前一人司鼓羣鼓作環形人立其中開幕閉幕皆饒頓挫含蓄之致觀者皆蹲坐場前緬人好觀時事畫 
劇有全家露宿於此待演劇期終始去者凡此風俗英政府皆極保護而尊重之 
英政府官立之學校分三種一爲土文學校如緬人用緬文印人用印文初小四年高小三年中學二年高小畢業可爲書記二爲土文兼英文學校小學四年高等小學三年中學三年畢業後可入專門學校三爲英文學校與第二種略同而英文較高緬人因僧侶皆兼敎讀故文字易普及識字者占百分之九十五以上據英政府敎育司中人言 
來件 
[組織國貨公司意見書]  
　　民生女學任矜蘋近年以來我國對日外交失敗相聞窮其原始固政府不顧民意官吏不知職守一任賣國者之播弄而人民無自覺圑結之精神亦未始非一端自五月九日之約旣成而鄭家屯之變踵起其繼鄭家屯而起者則有山東交涉及軍械防敵兩密約至於佔據營房濫發軍幣是又不足言者當以上各案發生之始人民皆奮呼怒號羣謀挽救或因聲援政府而振吾民氣或因驚愓國民而排斥日貨然未幾卽以地限又未幾而復以時限 
 
 
 

Page 18

 
 
   
 
