# 1920 - 213 - 4917050

 

Page 1

 
 
   
 
 

Page 2

 
 
   
 
 

Page 3

 
 
時評 
[國會問題與道德問題（老圃）]  
　　舊國會有不良分子此無可諱也北京新國會之不良分子或更甚於舊國會此亦無可諱也由此推之根據舊選舉法召集新國會能保議員人人稱職乎此决不敢必也即破毁約法選舉法而别開生面以召集國會能保議員之人人稱職乎此亦决不敢必也故法律問題尚爲枝葉問題而根本問題實爲道德問題 
　　以議員之衆豈能盡如人所期望但使爲議員者人人皆知廉恥無論其如何暴烈如何搗亂吾以爲不足慮也即退一步言寡廉鮮恥者能居絶少之數則大多數之道德已足以抵抗收買而有餘吾亦以爲不足慮也此所謂根本問題也 
　　欲議員知廉恥須先由選舉人知廉恥始欲得道德高尚之議員須先有道德高尚之國民初選人賣票而欲覆選人之不賣票不可得也覆選人賣票而欲選出之議員不賣票不可得也此所謂根本問題也 
命令 
　　八月六日大總統令王嗣昌授爲陸軍少將唐安吉授爲陸軍砲兵上校此令 
　　又令鄂保榮加陸軍少將銜呂文雄加陸軍軍醫監銜此令 
　　又令胡得勝楊學懷賈朝棟趙興亮均授爲陸軍步兵上校李鵬舉授爲陸軍騎兵上校夏思忠錢元李葆鑅馬鴻恩常錫榮均加陸軍步兵上校銜王蔭亭加陸軍騎兵上校銜高際有加陸軍砲兵上校銜此令 
　　又令陸軍部呈請授馬錫仁爲陸軍步兵中校蔣尚永戚福勝加陸軍步兵中校銜張文台楊裕光陳家魁王仁山陳秉衡錢維銘孫德荃蔣玉章爲陸軍步兵少校蔣謙張志恒張國忠王維賢韓桂林爲陸軍騎兵少校支鳴山張喜祥寗長勝孔憲敍王殿臣丁國樑王寶貴趙殿元許克忠陳玉喜張華祥谷獻廷許明仁馬德榮趙長勝張玉春加陸軍步兵少校銜杜國元鮑玉亭杜溪瀚加陸軍騎兵少校銜常錫俊馬先口加陸軍砲兵少校銜此令 
　　又令授杜蔭桐爲陸軍三等軍需正何瑾爲陸軍二等軍醫正崔祜加陸軍二等軍醫正銜巴忠祥爲陸軍三等軍醫正均照准此令 
　　又令陸軍部呈請授陳毓湘康克明爲陸軍步兵少校均照准此令 
　　又令劉國慶晋給二等嘉禾章此令 
專電一 
　　北京電吳佩孚今午抵京三時東海傳見諮詢頗久晚間王懷慶爲吳洗塵曹張亦在列（六日下午五鐘） 
　　北京電吳佩孚昨晚卽出京回長辛店（七日下午一鐘） 
　　北京電國民大會主張贊否不一致重要方面均主愼重吳堅持甚力（六日下午三鐘） 
　　北京電閣揆命令明早决發閣員後日發表（七日下午三鐘） 
　　北京電曹張昨晚六點外入府先報告此次經過徐慰勞甚至次述軍事巳畢應循軌道由强有力内閣負責進行并促靳速上臺對段問題不提及（六日下午三鐘） 
　　北京電李純電辭總代另派員入京面陳（六日下午三鐘） 
　　北京電李純電揭王揖唐通匪圖亂各確證决發命令褫官通緝今晚見令（七日下午三鐘） 
　　北京電第二批罪魁名單均安福主幹黨員今晚决發令緝拿 
　　（七日下午三鐘） 
　　北京電邊防軍第九及十五各師長褫官查辦（七日下午三鐘） 
　　北京電曹張電李勸擔任議和總代速與南方開議早謀統一此間旣推公全權主持决不使他人掣肘（六日下午三鐘） 
　　北京電段將赴湯山（七日下午三鐘） 
　　北京電英美法三使决議不收中國罪犯將呈准本國政府後租界永著爲例（六日下午三鐘） 
　　北京電撤換段派督軍决從陜始擬陸錦繼陳（六日下午三鐘） 
　　北京電來京奉軍暫不調回陸次羅開榜缺張使保張景惠繼兼領駐京奉軍司令（六日下午三鐘） 
　　北京電留日學生會電公决解决時局十四事乞採擇（七日下午三鐘） 
　　北京電顧使電美外部英大使駐華英美使及駐日美大使會議遠東問題美外部謂近聞某國對於東淸鐵路施種種陰謀大有攫取全權之意此路關係重要美萬不能令某國獨自把持英之意見亦同擬由各國公同籌欵修整管理惟辦法尚未議定（七日下午五鐘） 
　　北京電日俄新協约中涉及我北滿權利者政府將鄭重聲明不受拘束（六日下午三鐘） 
　　北京電馮玉祥電所部於東日移駐諶家磯從事訓練兹派代表張之江來京報告一是（六日下午三鐘） 
　　北京電趙倜電駐信吳上游軍陶趙兩旅豫留砲一營鄂留一小部分餘均解散軍械由王使運去西北軍宋旅完全解散軍械解赴保定張旅歸直軍接收客軍遣散再淸土匪暫添一旅以資調遣 
（六日下午三鐘） 
　　北京電黑督電日軍現正撤退所有沿線大站橋梁均已派隊嚴防監視（六日下午三鐘） 
　　北京電庫倫高在田歌電活佛染病現勢甚重蒙民尚安靜 
（六日下午三鐘） 
　　北京電黑督電探悉日僑回國因鑒廟街之命令凡在貝加爾阿穆爾一帶黑河滿洲里等處均在撤兵期内移回到哈如不願走者聽但在領事方面則謂因商業蕭條所致（六日下午五鐘） 
　　天津電津警察廳長楊以德因漢文京津泰晤士報披露其助段陰謀後特派丁德麟要求更正而該報雖曾爲之更正又加以按語楊心不甘服呈請曹省長究辦欲藉以見好直系掩飾罪惡今日並至該報總理熊少豪處質問現又二次上呈省長縷陳該報按語要求交涉員與總領事嚴重交涉但領事素不直楊所爲拒絶不問 
　　（六日下午十一鐘） 
　　香港電財部派員向先施提關餘存欵如不允付决取嚴厲手段 
（七日下午八鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　香港電譚延闓電湘鄂各自守疆移兵駐漢難實行（七日下午八鐘） 
　　香港電兩院昨開會請軍府正式表示保障國會（七日下午八鐘） 
公電 
　　綏定顔德基通電雲南唐總裁上海孫伍唐各總裁曁國會議員諸公鈞鑒慨自和議停頓僉壬搆煽西南局勢忽焉中斬諸公本堅苦卓絶之心籌民國長治久安之計始與一般陰謀利權之輩共立於護法旗幟之下始相率避地滬濱協謀善後然我西南護法團體自失統系而趨入漩渦之局者計時將及半載·顧同盟之障碍雖除而護法之正義未申國本未立庶務叢脞末由昭示友邦徽信國人尚祈諸公尅期蒞任組織合法之國會及政府與民更始展布新猷庶根本大法得早日成立而靖國之實效可收也謹電奉促伏冀垂察顔德基叩 
世界路透電 
[華沙之危機]  
　　三日倫敦電莫斯科電稱紅軍昨日占據白萊斯里土夫斯克俘敵與獲戰利品頗多 
　　五日華沙電波蘭政府已請英法委員團領袖回國以波蘭大局眞相報告各本國政府並獻輔助波蘭之計畫 
　　五日柏林電華沙難民抵東普魯士者絡繹不絶半官公報宣稱德國擬封鎖邊界以杜難民痢疾之傳染意大使已請德政府保衛東普魯士舉行公民大會區域内所駐意兵於八月九日退出 
　　五日巴黎電現信法軍已近波蘭戰地僅候命令實行參戰聞法政府現籌急要方法運輸戰品與金錢至波蘭 
　　四日倫敦電華沙似甚阽危今日俄國公報稱紅軍在距華沙東五十哩西特里資方面衝破布格河一帶廣六十六哩之陣綫此爲華沙東北二面之天然屏障又稱紅軍劇戰後已於數處渡河俘敵若干人倫敦接有消息謂英法委員團及協約國僑民均已退離華沙此亦爲時局嚴重之一證 
[英俄間之波蘭戰事牒文]  
　　五日倫敦電英國之牒文似可使勞農政府領悟若不停止進攻則協約國將出助波蘭英國輔助之形式今尚未悉據晨報載稱英法内閣曾討論派兵赴波蘭問題但英國將否以軍事上助力給予波蘭尚屬疑問波蘭總統宣稱協約國險法國外今皆棄波蘭而不顧又謂英相喬治曾於斯巴大會中予波蘭以書成之保證請大不列顛將竭其能力以保波蘭在規定疆界内之存在小巴黎人報則稱英國已完全打銷一切疑慮而將考慮時局所需求之計畫 
　　五日倫敦電兹得確實消息英政府照會勞農政府倫敦大會之議作罷一節非切實之决議乃有條件之决議英國牒文謂如勞農政府欲與波蘭直接媾和則倫敦大會主要原因將少其一云 
　　六日巴黎電法國各報宣稱俄外交總長答覆英國哀的美敦書之文已到倫敦小巴黎人報探悉勞農政府覆文之内容如下（一）俄國願與波蘭單獨媾和（二）俄國願承謂波闌之獨立（三）紅軍須俟波蘭代表提有商訂休戰條約之全權回至俄軍陣線始能停止進攻（四）勞農政府不欲依據最近戰役之勝利令波蘭簽定媾和條件 
[英議會之俄波戰事質問]  
　　五日倫敦電首相喬治今日午後在下院答覆種種質問謂英政府於七月二十九日電致俄國後迄未得覆頃聞駐倫敦俄代表甘麥尼氏已接電信但未悉其内容首相宣稱英政府最近致俄國之電文内稱如勞農政府堅持和約應由俄波兩國問解决不容他國置議則倫敦大會之根據將完全銷滅而會議之計畫將不能實施再勞農政府有意延宕如冀利用此延宕時期以進兵於人種上波蘭區域則英政府將以爲勞農政府不欲尊重波蘭之自由與獨立惟有履行其七月二十日致俄外交部之電文耳（該電聲明如俄不理會波蘭休戰之請求而仍取攻勢英國將以全力助波蘭）首相又謂渠與波拉勞昨向俄代表甘麥尼夫與克拉新說明勞農政府之行爲使人疑其篤愛和平尊重波蘭自由獨立等語皆無誠意今欲人釋此疑念則勞農政府應即締結公平休戰條約並向俄代表聲明俄軍若侵入人種上波蘭區域英政府必設法消除障礙俾軍需得由丹齊運入波蘭首相又稱時局嚴重目前未便多言但在八月九日當可宣佈海陸軍必要之舉動目前希望不致有加緊俄國封鎖之必要但此視俄國覆文如何而定 
[英議會之愛爾蘭案]  
　　五日倫敦電波拉勞今日在下院提出緊要協議期於明晚通過愛爾蘭恢復秩序案波拉勞氏駁斥一般人士所抱愛爾蘭現局莫爲補救之悲觀謂一八三三年事勢嚴重甚於今日但不久秩序居然恢復此案乃一讀通過愛爾蘭事務大臣格林渥爵士旋提議二讀此案謂此案乃於六月間擬成但未卽提出蓋欲察陪審判法庭七月間如何行使其職權也現就成實察之陪審員因受威嚇不敢應召出庭此爲法庭不能行使職權之一大原因故不得不提出此案今非欲以此案代陪審制或民刑法庭普通辦法不過酌量情形適用於擾亂地方以便被控者得有迅速公正之審判耳今日欲在愛爾蘭求一更公正之法庭甚於此案中所規定之軍法裁判所者實不可得愛爾蘭事局嚴重政府應負其責蓋一九一八年政府請國會核許以强迫軍役案適用於愛爾蘭時曾允愛爾蘭以寛大的自治計畫但迄未實施致失人望政府今應准愛爾蘭自治與海外殖民地同一辦法前相愛士葵氏起言當時渠未曾有此允許但準備允許之想愛爾蘭空之常識與其自己利害觀當可贊成仿殖民地自治之辦法至於愛爾蘭共和國則在事實上乃不可能首相喬治駁稱殖民地自治說空泛無慮言之無益試問愛爾蘭有一人能代表全體發言而接受殖民地自治之辦法乎新芬黨國會議員已切實聲明苟非准其建設共和國彼等不能滿意愛士葵氏所稱准愛爾蘭仿殖民地自治亂事可止之說殊無左證且殖民地自治權牽涉陸海軍今海外殖民地各有陸軍其未有海軍者因未曾有此建設非無此權也查愛爾蘭口岸乃帝國極危險地點試問凡此口岸將由愛爾蘭國會管理之乎愛士葵氏以此案含有軍力性質爲言要知愛爾蘭現已組織共和軍隊發表命令自稱對英交戰今帝國以戰爭狀態施之愛爾蘭人當然不能有怨言也今苟有人得愛爾蘭人之信任提出關於愛爾蘭政體之切實辦法而不越出政府所定之範圍則政府願討論之綜之英帝國準備大讓步以求和平與好意提携即使採用殖民地自治辦法亦當附以保留 
[國際聯盟之軍備委員會]  
　　四日倫敦電國際聯盟會所組成之永遠軍備委員會昨在桑塞巴斯興開第一次會議共有八國代表與會所討論之要件爲需用毒氣爲戰品問題及買賣　械子彈公約問題 
太平洋路透電 
　　七日北京電靳雲鵬代理總理之命令明日可發表顔惠慶長外之議已决吳佩孚到京後未謁見總統但曾與曹張靳會議多時昨夜已回長辛店鮑貴卿孫烈臣昨均抵京聞純爲中東鐵路狀况危殆之故聞全由謝米諾夫肆擾所致今晚將有明令宣佈第二批安福罪魁中有國會議員多人另將發表命令勸司法界中人勿入政黨海軍部已派員會同日員調查尼港暴舉 
　　七日漢城電漢城發生虎列拉疫症十三起致命者八起朝鮮南部虎列拉疫氛頗熾聞共已有三千一百起 
國内要聞 
[北京通信（埜人）]  
　　曹張遲遲來京之眞因 
　　安福軍之敗業已半月以時期論當全入於收拾時局之範圍然而天津日日會議未聞有何進行曹張日日說來今則並靳雲鵬而亦未到北京之東海天津之曹張總不見面據自津來京之人所述謂曹張俟靳閣成立後即可偕來其說法非常囫圇且亦只道着片面吳佩孚對某要人所說較爲明瞭謂要求六項而政府只辦得三項必他三項一律辦到方能偕曹張入京云云然謂此說卽得其全亦殊未必總之曹張吳所有之主張東海未盡容納且有時以要價還　之手段出之天津方面多嫌其不痛快而究其結果東海仍不得不照辦耳第一段祺瑞免職安置湯山之議爲吳佩孚所提之第一條且曹張皆表同意者以人民的眼光論段氏如此處分還未免便宜了他然東海則顧念數十年之舊交及所謂﹁三造共和參戰增高國際地位﹂之功績以津會之請求允其辭職自以爲已是辦到極處而所謂安置湯山者則未肯遽允然曹張吳之第一表示則謂﹁段在北京城内我們不便來須先請他廻避﹂一再言之而吳佩孚尤有心直口快之表示謂﹁段總不宜再居京中如恐湯山時有外人游玩諸多不便何妨改駐西陵我可派營擔任保護﹂故近數日來段氏移居一層巳成不可免之事實東海亦向此方面做去昨日曾派王懷慶往謂段氏曰﹁天氣酷熱總統囑詢公意思想到京外湯山等處避暑否﹂此爲第一次商量而段氏不答一語則段氏之移居又爲段自不肯之問題矣然料曹張吳再催緊一步此仍將辦到也 
　　第二懲辦罪魁問題天津擬來之名單原不限定一次其第一次爲十四人東海最初允辦五人天津不肯乃改十人而加有此外概不株連一語亦經天津力爭而始删去此報紙所曾見者然不旋踵而第二批十三人之名單又來東海决意不辦於是上星期六（三十一日）之閣議承總統之意再擬一十人外概不株連之命令本月一日已將蓋印發表矣而天津之話由某要人傳來謂﹁總統只顧作好人而不思昔日不能自由之苦各省討段原爲恢復總統自由奈何縱庇罪人自留後患﹂其怏怏之意顯然畢露於是不株連之明令又將無形取消而第二批王揖唐吳光新等十餘人有終不得不下令緝捕之趨勢自此以往不知尚有幾批又不知東海又推拒幾次也　某要人所談第一批之禍首有曹某陸某二人總統親筆抺去且傳語曹張謂此次亂事二人實無參預之確據乃第二批軍到則人人皆附有事實曹某陸某仍與其列而一爲西北軍總司令部搜出之電稿一爲某銀行墊借戰費之事總統不欲再爲說情乃以概不株連爲概括的拒絶某要人又謂此二人對於東海仍如去年五四以後用要挾手段使東海不得不護己特不知能庇護到底否耳 
　　第三内閣之懸案爲現在所亟須解决者吳佩孚雖曾倡先統一後組閣之議然自張作霖到力主先组内閣吳議遂自己犧牲而服從張氏然東海於此實欲貫澈周閣主張一星期前仍打電派使催周由津返京以備新衆院不能成會時以命令派署而天津方面則對周非常冷淡且有反對論調逐漸出現曹錕主以王士珍组閣而未出口張作霖已先以靳雲鵬復任冲口說出以期貫澈其戰前之主張然東海之意固猶　周且有﹁嘗令周試騐一次﹂之說而天津方面則令張志潭來京疏通此事至二十八九間東海始表示用靳之意先令張志潭返津勸駕且擬定命令以待其來而閣員分配問題忽又發生天津方面已擬定某長某部如周自齊財政張志潭内務王乃斌農商葉恭綽交通之類由張作霖諸人與靳商定而東海之　則欲靳先來京將閣員人物由己與靳自商而不欲由津議定故外間紛傳津議所擬之開員尚不算數也東海之意在與靳見面以後再下署理之令以　先商閣員而張作霖諸人則以東海所信任之人皆偏於舊而不欲此種人物加入閣中故欲靳氏派署之令下靳方回京靳回即自組閣閣已組定然後與曹同來昨晚靳氏之瀕行忽止即因電詢北京知命令尚未下張遂執靳之手不令遽行也此一問題今正在相持中然料一二日内亦必有解决也（八月三日） 
[北京近事之外訊]  
　　日人通信社六日北京電云今晨入京之吳佩孚即晚十時復出京曹銀亦擬明日退京又電云據某通信社報道中國政府爲籌軍隊遣散費及其他政費有意向新銀團提商借欵八百萬元又電云政府以盧永祥等所主張之六省聯防於全國統一上有碍今日訓令關係各督軍中止進行七日北京電云至七月爲止之鹽稅剩餘金合準備金共有八百九十萬六千元有關係各國之公使現决議允政府之要求先付一百十六萬五千元又電云本日國務會議决定下懲罰王揖唐及陳文連曲同豐魏宗瀚劉洵及安福黨員七十七名（電文有疑義）之命令又議决定任顧維鈞爲國際聯盟會中國代表又電云昨日進京之吳佩孚對於徐總統爲强硬之主張請先開國民大會後議内閣問題又請懲罰親日之官僚議員乃段派之嫌疑者又謂如張作霖欲以已所推薦之人爲交通總長則至少須以直隸系人物充京漢津浦兩路局長因此吳氏與徐總統張作霖之感情稍形疎隔吳氏出京後在一兩日内更將表示何等態度頗爲一般人士所注目又漢口電云曹張到京後電促王督軍進京解决時局王督軍派楊文愷爲鄂省代表在武穴之張敬堯舊部謀兵變已被王督軍將全部解散 
[靳閣成立之别訊]  
　　近據政界消息靳氏是否允就内閣總理之職尚待見過總統方能表示意見因徐總統雖迭次速靳然徐本人毫無切實口氣僅言到京後一切總可商量其致張曹電亦然故未見面以前實不能測東海之高深也又聞靳氏對於組閣有兩項要素（一）人不對不擔任免生掣肘情事（二）不能行使職權不擔会苟能諒我則願蒙負段之不韙而爲國盡瘁等語故靳氏閣員名單至今尚未預備 
　　靳氏於二日晨間已有電來謂於當日乘夜車到京嗣因吳子玉師長亦於前日由長辛店轉乘豐台車到津在津與曹張兩使及靳等開一度會議之後靳即於二日下午三時由津拍電話於東第謂在津尚有商議未定之件致不能如期赴京云 
　　内閣派署命令因靳氏未來故尚擱置但此事已屬確定絶不至再有何等變更至閣員問題外間雖有種種傅說而在政府方面一律否認並謂靳氏未到京以前當然談不到此即東海個人迄今亦尚無絲毫成見惟關於葉恭綽入閣一事現因某項問題已成過去恐無重提希望 
　　聞此次新内閣有人主張以蔡子民君爲敎育總長蔡氏以出洋在邇堅不肯就因之曹張方面力保張一麔爲敎長又東海對於財政總長一席前日傳見張壽齡作最後之商榷張氏深恐某方面不承認故無承允表示且竭力保薦周自齊惟東海尚未允其所請 
[關於懲辦禍首之雜訊]  
　　目下軍事告終人心日見安靜惟對於懲辦禍首問題無不爲之注意兹將近日各方面情形略述如左 
　　禍首不令漏網禍首之相片最初只張貼八人因丁士源王郅隆兩名之相片尚未覔得前日印就業已補贴段芝貴之相片忽然撤去並非取消或已經拿獲如外間謠傳實因段之相片係穿陸軍上將軍服所拍現段巳成罪犯而以此種服制之照片貼諸牆壁未免有玷國家體面故暫徹去另囇便服相片一俟曬就卽行補貼至徐樹錚相片所穿者爲普通軍服故無甚關係禍首十名現均未拿獲須嚴行查拿勿使漏網 
　　查封私産情形安福禍首之私産已醒封者只有房産及筆墨家具一切細軟珍貴之品早經運出當搜查時各禍首家宅之僕役均未拘拿親屬亦未牽連 
　　潰兵决無可慮現駐紥京師保護地方之軍隊約一萬人便衣軍探約六千人邊防軍業經給資遣散共約四萬人兵士每人給十元官長二十元外傳直奉軍刻招集邊防軍殘部一說不確其巳經遣散之兵士應直奉軍之招募者容或有之然此輩旣經遣散退伍當不能目爲邊防軍殘部也 
　　城門尚未完全開放日來因城門不開穢物堆集城内不克清除恐不免發生疫癘刻當局已注意及此擬卽傳各糞夫及淸道夫令其照常掃除於每日開城時按時運出城外惟各城門現尚未完全開放仍照舊每日開三次須俟禍首拿獲一二人地方安靜如恒然後能完全開放云云 
　　要求懲辦曹陸章天津各界聯合會致政府電云閱報載總統命令拿辦安福禍首閱之再三未見列有專爲安福借入亡國借欵造成邊防軍之曹陸章三禍首說者謂此次禍首祇辦在位者不追究去位者若無曹陸章三禍首何有亡國借欵無亡國借欵何有邊防軍之成立無邊防軍何有此次戰事推原禍始曹陸章實爲根本禍首且此次安福作亂三逆表面到處認爲調人而暗中則爲逆黨借入不知如何條件之借欵充作軍需陰險奸詐莫此爲甚若此三大禍首可置之不問則無以服已列禍首之十人且亦何以解全國學界五四外交運動之救國偉舉耶務請我總統懲罰公允將此三逆列入第二批禍首内依法緝獲以服人心而絶後患 
[張作霖最近之態度]  
　　張作霖近對人恒謂其宗旨本在統一中國不願對段開戰奈段之左右仍欲中國分裂俾從日人借欵中營私謀利而段竟予以庇護此次用兵所以保護總統段之處分應由總統自决之段不可在京再執政權應完全退出政界又謂此次非爲個人權利而戰政府改組事當唯總統之命是從國會問題張亦稱並無定見但督軍團與國民代表將在天津開一大會公决無論如何國會尚有兩月即將期滿張又稱南方各督軍除唐繼堯外皆允援助渠現設法與唐訂交張辯駁外人所抱另一軍閥繼安福而握政權之疑念並謂黨爭必銷除苟有軍閥希望支配國家則適成公敵耳張氏允速恢復鐵路之交通已飭奉軍集駐南苑廊房湯山等處迨軍隊各集於指定駐紥地點後車輛即可騰出軍人有干涉路政者可懲治之列强一般態度可無問言而英美法三國之態度尤令人欽佩深覺得其精神上之助力列强不宜容許安福人物避居交民巷及外人租界彼等不能視爲政治犯蓋彼等行如盜匪遺禍甚巨如保護之則將使人不懌彼等侵吞大宗公欵鐵路等處入欵千百兆元不知所往無賬可呈近且發行第一年公債達八千萬元此輩應予重懲張稱讚日員在奉天之態度謂助其搜查入滿作亂之安福派中人又謂復辟之說絶對無稽渠知復辟之無望張否認運動被選總統或副總統之說謂東三省凡百待理精力難分渠之唯一志願惟在發展其實業與利權耳黑龍江一省較直省大三倍僅有居民二百萬人現擬興其地利移民開墾再内蒙古亦尚未發達最後張稱渠無所隠諱倘時事發展願盡告報界云 
[軍民分治之先聲]  
　　政府對於時局善後問題頗有實行軍民分治之意故未經任有省長之省分政府均擬於最短時間簡員赴任兹將近日所得各省長消息彚誌如左（一）沈金鑑長浙江命令頒發已久迄未赴任兹聞政府近復催促沈氏早日履新而浙江公團亦有電到京略謂沈省長金鑑前經任命其時適丁安福稱兵致尼其行現在安福逃竄中央命令當可完全行使按之浙省民意民選省長較爲得體但民選省長制度未訂以前應請以浙江人治浙請速沈金鑑即日到任蘇鄂贛皆無督軍兼省長之例浙省亦未便獨異云云並聞盧督永祥巳有電歡迎沈氏（二）黑省以邊圉防務頗爲緊要黑督孫烈臣不暇兼理民政事宜擬請政府簡任省長前往以便專理軍政聞政府對於此席頗屬意於宋小濂宋氏此次爲中東路交涉問題本擬來京一行與省長活動或亦不無關係（三）李厚基托庇安福勢力把持軍民兩政迭以武力驅逐省長兩年以來政府雖有簡任省長之意無如命令未出而李即來電反對近自皖系失敗李頗惴惴不自安勢難再事把持故政府亦擬於此時簡員前往刻下正在選擇人物 
[東三省通訊（國奴）]  
　　東北國際航權問題東邊勦辦胡匪問題 
　　哈爾濱函云近聞伯力廟街之航線某國人謂我中國不能取得航權屢次阻止我國船艘下駛現在日俄正在議和若經該兩國約定伯廟閒祗許日俄行船則我中國約定之航權更無收回希望該處華商聞之甚爲不平現擬上一種條陳大意以我固有这航權萬不能任人破壞且查阿穆爾江流域依照璦琿條約祇中俄兩國可以行船直達海口日俄訂約不能侵佔我國固有權利復查前淸咸豐八年璦琿條約第一欵所載黑龍江松花江烏蘇里河此後祗准中國俄國行船各别外國船隻不准在此江河行走黑龍江譯名爲阿穆爾江自額爾古納河上游迄廟街海口條約俱在豈能任我國一面自由割讓再查從前俄人阻止華船航行黑龍江乃藉口沿江燈塔標記設置我國並未出資近來俄亂屢起江沿燈照多已頽圮我國如能分别修復俄國必所樂從不但從前應出之費可以抵銷而數千里航權當亦藉以固定黑河地方我國業已設有海關自應於此時際加設理船廳即由理船廳辦理上項燈照等事將來即向各商船加課一種稅捐以資抵補各航商自必勉力遵從此種意見在伯力地方多年而明白大勢之商人均見及此擬請我政府從速辦理云云未知政府當局能注意及之否也 
　　東三省胡匪本極衆多本年則發生甚早而爲數益夥就吉林一省論東北饒河富錦等縣大烟將收烟匪熾盛欲行剿除終歸無效五常縣等亦經股匪竄入沿中東路一帶傳聞有人從中勾結鼓煽匪黨沿路騷擾以致寗安穆稜等無一日之安寗雖同賓雙城等縣向稱無事者近亦風鶴頻驚民不安枕東路如延吉汪淸等亦時有數百名之大股胡匪出現著名胡匪王林前年收降現充營長駐延吉改名王德林與胡匪都有情面故該處稍可然敦化則於六月中發生匪刦警察分所綁票三十二名之事最近則額穆一縣不成世界附近鎭屯莫不遭匪之害所難者吉省南部爲雜居區域日人最多以致日人之被匪綁刦者亦時有所聞最近有日本木商石和源兵衛在新站上流地方被股匪混名四海綁去勒索三十八年式子彈一萬粒迄未放還日官對於此事頗爲焦急照知我國當道從速救回以免遭害又聞該匪首分爲三股一江東二四海勝三陳某共匪衆約有八百名半衣軍服殆係目前解散之軍隊其中助給軍火者聞有某國人故今年剿匪視常年爲難也 
 
 
 

Page 7

 
 
[山東德州商民之呼籲]  
　　德州桑圜一帶此次因雙方戰事波及商民死亡流離言之堪痛據聞桑園商號住户計有一千零六十餘家兵過之後凡中上各户無一倖免者即舗面什物住户家具亦俱遭軍士碰碎目下商賈輟業巿廛蕭條全鎭現象已入於悲慘之境因此德縣桑園兩處商民共舉代表仇經三周遇如等昨日聯袂來省向當道泣訴此次戰後該鎭及附近各村搶掠情形以當此饑饉之餘復罹兵禍居民流離無以爲生懇乞施恩撫恤俾免失所軍政兩長覩此慘况一面電致德縣林知事介鈺令速籌桑園及附近各村善後辦法一面會派專員即日前往會縣詳細調查呈復核辦並由督及省議會諸君籌設臨時救濟會倡募捐欵分給災民以資賑濟由各米莊暫借米六百石於昨日起派員押送該縣實行賑施並以公家名義向財政廳借洋兩萬元亦於日内解往分發 
[山東外交協會之常年會]  
　　山東之外交協會自去年上半年巳由地方人士組有精神上之基礎惟以風浪迭興人民集會時受戒嚴命令之拘束故尚無會址職員之各種設置然而疏通國内之空氣請求歐美友邦之援助其實際上之成績頗爲中外人士所贊許該會專以研究山東問題爲職志故凡對於該會宗旨有裨益之人士不但在山東方面無論何黨何系兼收並取且不但將省界作絶對的打破即國界亦相對打破以謀實利而昭大同日前該會同人以直皖息爭南北漸有統一之望正宜羣策羣力共謀進取乃就本事務所開成立大會即舉行當年會議除將職員舉定以專責成外當時通過之議案如下一預備歡迎美議員團二由編輯部將由東外交之經過編輯成册繙譯印刷分布國内外三組織通信機關以輸送山東之眞正民意是日到會人員均係熟悉外交一時知名之士將來山東外交得該會之協助當日有起色也兹將職員姓名及章程錄後﹁山東外交協會第一次職員銜名﹂名譽會長盧子嘉王子春吳子玉呂鏡宇正會長徐東藩副會長唐蜀眉周朗山評議鄭幼亭張公制王鴻一王洛平杜星北李子善張達忱林濟靑江馨甫陳之達姚謹甫王翰西邱魯齋張采臣張星五王雲樵胡漸逵凌道揚幹事交際劉向忱常靜軒徐昌言苗星垣文牘朱薇生劉仲永彭翔生編輯王湘岑魯佛民丁惠夫會計子耀西常勉齋庶務邵次明余吟生﹁山東外交協會章程﹂第一條本會以協助山東外交爲宗旨故定名爲山東外交協會第二條凡贊成本會宗旨者皆得爲本會會員第三條本會設正會長一人副會長二人評議幹事各若干人處理會務任期一年並敦請聲望素著熱心公益者爲本會名譽會長第四條本會不收會費一切開支除由會員量力捐助外向熱心贊助本會者懇募第五條本會每年開大會二次在正月八月舉行日期臨時酌定之如遇有緊急事項得由會長或會員十人以上要求召集臨時會第六條本會設會所於官家營胡宅各省得隨時酌設分會第七條本章程未妥善之處得在大會多數决議修改 
[廣東對閩出兵之消息（平）]  
　　近日此間對閩出兵之說甚囂塵上惟探其實際則尚在考慮中對於原計畫有無變動尚未可知兹將最近消悉彚誌於下此次對閩用兵原因有三其一地盤之亟思擴大也自長岳旣下湘局底定桂系勢力已　擴張兹乘皖系失敗之際可以乘勢進取閩李庸懦較爲易與故以圖閩爲先着其次以粤軍之實逼處此也自黨人起事後東江軍隊忽然逃去一連捕獲之要犯詞多連及陳炯明如潮油軍隊由劉志陸嚴加察看竟查出受運動者排長幾及十人營長亦有一人劉以此事重大曾用密電呈報復由潮循道尹李國治親行晋省面商處置方法則對於該方面尚有顧慮也頗聞一般將領　粤軍爲心腹之患擬借討段題目打銷其根本勢力連日迭開軍事會議各軍官主戰者居多故計畫遂定又次則海軍之靜極思動也海軍南來於今四載每苦英雄無用武之地林葆懌號稱督閩無地盤今見閩有可取之機閩籍海軍在人無不躍躍欲試前此黨人肇禍粤艦潛逃海軍大爲盡力此次省軍出動海軍亦願率全部協助基以上三原因遂如箭在弦上不得不發當已致電陳氏請其同攻李厚基否回大軍所至不能相諒並限期答覆惟陳尚未有表示各軍官知决裂難免紛紛準備觀武衛軍已悉數調省沈鴻英在韶輸送隊伍於惠州可知風雲已急聞前日軍事會議公推沈鴻英爲總司令方聲濤爲一路司令劉志陸爲二路司令王德慶爲三路司令李根源爲四路司令兵力以八十營爲主後備隊在外以沈鴻英爲最告奮勇動員令已發下其所以尚未披露者則以用兵一舉全爲各軍官所主動而一般政治家以粤省正苦黨禍内變時起如李耀漢餘黨擾亂恩開袁帶餘黨騷擾東江下游雖用大兵圍勦尚未撲滅且最近　有龍濟光李準派人携帶鉅金運動軍隊之說在在皆宜防備本省兵力有限如對閩開戰則後方空虚大爲可慮恐黨人乘機起事根本動搖不如保境安民爲妙當道亦頗認此言爲近理但各軍官主張已定大有不肯罷止之勢結果如何容俟續報 
[桂省决定攻閩後之調軍]  
　　廣西通信云陸幹卿及督軍譚浩明曾於日前提議粤桂湘鄂聯防粤湘兩省均表同意惟鄂督王占元於二十五日有電來邕報告略謂聯防辦法雖屬統一南北之必要但天津會議猶主張兩方議和據鄂省地位實不能與貴省一致陸譚接電後以此項聯防辦法不能實行則桂省駐湘軍隊將屬無用惟桂省駐直代表張其鍠（現爲吳師長秘書）嘗奉吳師長佩孚所囑由直致電回邕力懇桂軍籌備攻閩陸譚主張亦與吳氏相脗合但恐留粤桂軍人數太少力尚薄弱故特致電湘省桂軍鈕代表知照湘督譚延閩調動駐紥醴陵瀏陽安仁攸縣之桂軍回粤計有步兵二營砲兵五營機關槍兩連工兵一營皆屬護國軍第一司令馬濟所部此外又電致肇慶鎭守使林虎急將其所部顔德慶一旅由衡陽耒陽當寗等處開拔至昌樂乘粤漢鐵道分紥三水佛鎭等處聽候粤當道調遣其餘尚有廣東暫編第一混成旅所部（内多桂籍軍士）亦奉粤督莫榮新命令統率全旅回粤開赴東江桂省駐湘軍隊除此次調回粤桂兩省外祇餘馬濟所部十八營韋榮昌所部四營李祥祿所部兩團陸裕光所部三團聞桂省所以急急調回此項軍隊者因攻閩之議已經决定而閩南粤軍陳炯明昨晚亦有電來邕略謂湘桂粤聯軍攻閩實合護法主旨現正統率三軍聽候鳴鼓等語故陸譚二氏現又致電黔滇各省徽求攻閩意見但未審唐劉態度如何耳 
[李蘇督之談話（醒）]  
　　某君昨由滬來便謁李督談約二小時均與時局問題有關爰撮紀其大要如下李督云此次戰事開始直軍以三師之力抵抗西北軍及邊防軍七師之衆爲期僅十日而皖軍竟一敗塗地解散軍隊至二十萬繳收槍械達數十萬奏功之速空前未有雖直軍義勇可嘉而皖軍中亦多深明大義類皆不戰自退觀於曲同豐之潰散段芝貴之負傷可爲明證綠此次之戰是非曲直羣衆心理早有判斷所謂公理畢竟戰勝强權也余自今以後益信公理民意之信而有徵矣現在戰事告終人民幸無大損失以戰區僅二百餘里而北方人烟不甚稠密也拯救尚易設法惟政治上之建設有亟應研究者（一）内閣問題軍事甫定若無負責内閣則一切建設計畫均無從施有故此次閣員必得各方有信用之人才以組織過渡之内閣即此後正式内閣亦須以人才爲單位不持派别且不願有武人内閣發生（二）國會問題新舊兩國會在事實上已形同解散均無存在之必要應依舊法選舉第二届國會（否認新國會爲第二届）從速召集議定憲法及地方自治法以發展民治精神至舊會恢復問題現值毁法之人已倒約法已完全恢復以年來磋商最困難之條件西南諒不苛求若新國會民怨叢集期限亦將届滿當然消滅惟總統爲全國人民所公認各軍所愛戴應爲事實上之總統决不發生問題也（三）和議問題中央之局面旣變西南之觀念亦已不同和議商榷可由雙方直接不必依賴形式機關現在岑陸方面已迭電接洽余深盼孫唐顧全大局其謀統一此次北方各要人文電並無一字侵及中山無非尊敬偉人之意耳（四）聯防問題皖省爲變亂之中心今目標人久已離皖自無發生戰事之理將來皖局可聽中央命令解决至浙閩時有信使往還前嫌盡釋鄂贛向來根本穏固東南善後似可樂觀關於此次戰事結果政府威信自然維持法律効力當然恢復然猶恐再蹈以暴易暴之前轍故善後建設諸辦法悉由各方面會商解决一俟大局敉平後奉直兩軍各回原防以期達到文治之目的俾國家得臻永久和平云云 
[蘇省議員之四主張電]  
　　申報館轉全國公民公鑒共和建造九載於兹武人稱兵政客弄權國家不亡間不容髮近段徐失敗安部逃亡刷新政治此其時也然以武力剷除武力吾民若不乘此時機自悟自决從嚴監督難保有武力者不再受政客播弄釀成二次軍閥之爭謹將主張表示如下與我公民一商榷焉（一）裁減軍隊兵以衛民原不能去特自民國以來武人恃軍隊爲征服異己之利器任意擴充竭吾民脂膏供内亂材料民貧國亂此其總因故裁軍省餉久爲全國所公認今段徐自焚軍隊潰散宜乘此時將各處潰軍悉數裁撤除惡務盡勿留根株而各省軍隊亦宜一律裁減半數以剷除軍閥勢力並勸此次奏捷各軍遵興師宣言順從民意勿貽國人以暴易暴之譏（二）取消新舊國會安福國會軍閥傀儡不足代表吾民固已卽舊國會繩以法律尚不失告朔餼羊然閱時八載毫無成績雖流離播遷尚不改搗亂故態使國家根本憲法迄無端緒該議員等捫心自問應自謝失代表國民之資格矣此時應與新國會同時取消依舊約法召新國會早定立國基礎（三）恢復縣巿鄉自治自治團體成立自下民治精神地方自治實爲根蒂吾國縣巿鄉自治自被袁逆非法取銷後萬惡官僚視此爲愚弄吾民壓抑吾民之良好機會故七八年來從無提及恢復者共和其名專制其實騰笑外人貽禍倉生莫此爲甚宜從速恢復縣巿鄉自治以符共和之實（四）省縣行政長官概由民選古人云人存政舉人亡政息爲政不得良好長官而欲治臻上理猶南轅而北轍也吾國官吏沿前清陋習缺可鬻賣職可鎭營官旣卑劣治於何言省縣行政長官宜皆由民選雖不必盡得循良然總較賄進幸升者相去萬萬也以上數端請一致主張以達民治倘當道拒不採納吾民只好另籌自主之策以免危亡之禍臨電神馳願共圖之江蘇省議會議員張宏業叩江 
[南京快信]  
　　徐世章送議和總代表委任證今日（七日）午車可抵寗各機關長官將赴浦口車站歡迎 
　　李督因籌備和議擬於軍署設和議辦事處即由本署各處課人員兼任議和地點有移寗說 
　　李督昨電滬促施愚李國珍來寗商和議方法 
　　南京各界聯合會昨電府院請取消軍事協定並宣布一切密約 
　　未辦平糶各縣搶米風潮日烈李齊電令知事速　 
省垣舉辦國語講習所敎育廳昨通令各縣於八月卅一日前選送學員聽講學費不收川旅費由縣酌給 
　　白寶山電告軍署已飭馬團回海州剿匪 
　　省署昨日牌示調署崑山縣知事孟廣悌未到任前委吳淸望代理 
　　軍民兩長會委陳雪岑充中國游民工藝廠籌備處主任卽辭赴滬開辦 
[杭州快信]  
　　美議員團准九日來杭籌備歡迎事務所今日（七日）下午又開臨時會議趕備一切 
　　新任省長沈金鑑前日（五日）致電張馮夏謂准虞日出京杭人并盛傳沈已抵滬因此安毓清周繼　俞煒等六日下午齊集省署會議 
　　杭總商會准明日（八號）開會選舉會董十一日選舉正副會長已通函各會員查照 
　　何豐林昨早車來杭謁盧督今日回滬 
　　杭州郵務局長阿林敦調充北京郵務總署股長遺缺以安慶郵務局長麥倫接充 
　　今晨三時湖墅響水閘某茶店失愼沿燒巿屋十餘幢燬紙行三家損失約六七萬金 
地方通信 
[蘇州]  
　　蘇報又被控告蘇報被封及被顧彞尊控訴等情迭記前報兹悉明日又有住居夏候橋之黄醒華者以蘇報館主筆王薇伯等故意誣衊毁損名譽等詞赴吳縣公署提起刑訴經温知事批云報紙登載失實經本人函請更正非但不理反從而僞造事實實已觸犯刑律候即飭拘該主筆王薇伯等到案訊究此批報紙存顔料商熱心興學間門外南濠一帶向無國民小學現由顔料商楊叔眉君就附近談家巷口該業永華公所内剏設國民小學一所定名私立德生小學悉遂部章辦理倡辦費三百元按月經常費六十元均向該商德大昌本號支取計自三月間開辦迄今學生已達八九十人日前報由勸學所長委託第一區學務員前往察看認爲管敎合法據情轉呈縣署備案昨已奉到指令嘉許矣 
[無錫]  
　　虎疫漸烈之可慮旬日以來天氣奇熱攝氏表已達九十六度兼之天久無雨乾燥異常致虎列拉疫症日漸蔓延城内外各醫院日有患劇烈虎疫來院求治者該院均以鹽水注射之五日晚光復門外吉祥橋下無錫旅館茶房某甲亦患是病當即抬往醫院求治據云病危無衛施救祗得抬歸僱船送往鄉間云 
[鎭江]  
　　時疫漸盛鎭埠因天氣奇熱發現時症近益猖獗四五兩日北門外東馬頭新河等處患時疫而不及救治者已有多人 
[嘉興]  
　　平糶東局停辦城區平糶東局於陰曆五月二十五日開糶以來原議以六期爲度現第六期已於前日竣事故該局辦事員已將辦理事務結束完竣報由平糶事務所備查惟貧户多不能如期糴米現該局已籌議妥善辦法通告各貧户如未依期糴滿即於陰暦六月二十五日向北局告糴 
　　城區發現虎疫近日天氣酷熱勞動家因不善衛生患絞腸癯螺等痧而死者已有多人近又發現虎列拉疫症多不及醫治而死此外之患寒熱痢疾者亦頗多醫生藥舗頗形忙碌 
[安慶]  
　　停鑄銀幣之原因皖省自開鑄銀元以來迄今甫經兩月忽於本月一日停鑄聞因滬銀價昂加以運脚鑄工及銀行月息等項即每日鑄出十萬元亦無餘利可佔比之鑄造銅元每箱可凈得餘利十五元（現該廠每日額出銅元一百萬枚每箱以一萬枚計共裝一百箱）更有天壤之别故該廠長吳伯生决計停鑄以免受虧但此係表面論據按之實際尚有一層週折蓋該廠始議本擬只鑄銅元嗣内部令駁斥云蘇鄂兩省均已鼓鑄銅元皖省裝運極便似無設廠鑄造銅元之必要吳廠長乃復以兼鑄銀幣請部始核淮然部覆雖准而非吳本心故於開鑄之初揚言先從鑄造銅元入手而於鑄造銀幣故意延宕籌備復籌備始於今年四月間開鑄及開鑄兩月總算部令已遂若竟繼續鼓鑄負累日深故又設法呈報停鑄以免受虧此皖造幣廠停鑄銀幣之原委也 
[江西]  
　　贛省時疫流行南昌近日天氣酷熱華氏表已達百度以上大夜分温度最低時亦有九十三四度今年雨水過多桃李西瓜即熟人民以天熱故爭相購食而巿政不修溝渠汚穢蚊蠅所在飛集人民因而致疫者時有所聞近日頗有死者小孩傳染尤速據醫生言患病小兒皆由飲食不潔消化不良初則發熱繼轉他症每日往各醫生處求治者日必數百起前者袁州發生虎拉剌症張宗昌師長曾派人來省購辦防疫藥料後來情形如何迄無所聞九江日來天時甚熱華氏表亦達九十八九度致虎疫流行較前數日尤甚以城内八角巿及鎭署巷内爲最多城外尚未發現俗呼　騾痧頃刻即斃連日調查已斃三百餘命大半苦力爲多竟有一家七八口而死去五六者醫生因畏傳染亦不敢前往醫治現在鎭署巷一帶居户十室九空各爲自衛計紛紛往他處暫避聞此項疫症係由屯駐武穴張敬堯之敗軍所傳染該軍至潯時必靠碼頭片時始能下　昨日又由招商局江裕輪船拖到二千餘人此項潰兵居住民船上曬下蒸中疫死者日有數十人九江官廳爲防疫起見業已多派軍警在江干監視不准登岸以免傳染 
[九江]  
　　武穴張鄂兩軍衝突說張敬堯潰兵之在武穴者已改編兩混成旅餘均分别遺散似已再無問題詎最近又喧傳前夜張軍與鄂軍不知何故竟起衝突開槍互擊約數小時之久張軍初頗得勢嗣以停泊武穴江心之鄂艦開砲助戰張軍勢漸不支始各潰散事後鄂王督又加派陸軍一團前來防堵 
來函 
[詳述搶刦風潮眞相]  
　　夏曆五月二十五日常熟縣官绅在邑廟會議開辦平糶議畢即發生殺害搶刼風潮其發生原因九月一日見某報所記各節大有出入鄙入以兹事體大不敢不將此中誤點摘叙一二以期翔實而昭公允（一）報載外間謠傳謂狄恒興有囤積米糧居奇暗售出洋一節此節爲本案發生慘變之一大原因鄙人世業米行忝居米董平米價顧民食爲平素惟一之天職有議事錄及官廳佈告可證祇因主張搜集公欵竄壽平糶乃頓觸反對者之忌即惜此造謠煽惑致肇此殺身毁家刦物拆屋之慘劇應詳述者一（二平糶六月初一開辦係早經議决始終並無變史惟經費原定五千元總額鄙人主張勸募爭增爲一萬六千元米每升九十文爭减爲八十文每七日一期爭减爲每五日一期一米兩雜糧爭改爲米與雜雜糧對搭又均載於議事錄確鑿可據乃謂鄙人主張六月十五開辦因不肯早辦平糶致激衆怒云云殊與事實相反應詳述者二（三）報載搶刦黄白各米約一千三四百擔一節數尤少符查當日被刦之黄白米實三百餘石此外菜子小麥沙蠶杜蠶等實共一千三百餘石内有滬地公興泰立大麵粉廠等寄存米麥約一千石在内又有稻榖二百擔確爲本行甫經買進此皆呈報有案乃反對者故意揑造黄白各米有一千三四百擔之多意圖以囤積之名淆亂觀聽應詳述者三此外報載私藏軍火及警察驅散各節均屬虚搆事實倒置是非已奉省長派楊委員夢齡查明眞相在案無庸置辯惟此案發生要不外有人與警察通連使知事失行動之自由以致遭此浩刼不然何至搶刦至一畫夜之久毁屋至五十九間之多始終絶不到塲彈壓制止今知　業已撤任繼任者即楊委員夢齡警佐仲漢三名傑業又撤差繼任者爲朱鳳吉鄙人身受其害亟應將此案發生始末及錯誤之處逐一剖辯素仰貴報主持公道用敢專函懇請登入來函一門不勝禱感常熟狄恒興米行謹啓 
[陸軍部通告]  
　　陸軍部爲通告事陸軍軍官學校學生前因署假回籍原定八日十六署假期滿照常上課現以房舍關繫上課日期須行展緩合亟通告各該生知悉仰暫行在籍守候俟該校定期開學本部即行通告招集特此通告中華民國九年七月三十一日 
雜評一 
[地盤與人格（默）]  
　　直派嘗言此次之戰爲國家爭人格非爲武人爭地盤斯言果能實行乎則非特直派與直派問無相持不决之問題卽與其他各方面亦無事不可開誠商榷苟其不能則紛爭依然如昨耳何以故以今後之所議皆涉及地盤之問題也内閣問題也裁兵問題也賞功問題也更調段派人物問題也南北和議進行問題也無一不關地盤間題即無一不有支配不匀之慮故不稍存地盤之私心者一切皆可迅速解决若戰時爭人格而不爭地盤戰後即爭地盤而不爭人格則今後之時局豈能遽許樂觀哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳佩孚覆滬公團函]  
　　對於解决時局辦法之贊同 
　　江蘇省敎育會等各公團寒日通電陳述對於解决時局之意見先經披露兹得吳子玉師長復函照錄如後逕復者頃讀貴會寒日致政府公電主張解除合肥兵柄免爲奸人所利用及懲辦禍首徐樹錚等並否認非法國會與破裂國會甚合鄙意欽紉莫名前者政府受彼系勢力之牽制不能行其職權自彼系戰敗我軍收納軍械安置降人手續巳將完竣此間所擬第一步六條辦法政府已漸次發表此後仍望一致進行貫澈初衷共維艱局順頌公祺吳佩孚頓首七月三十一日 
[曹錕覆商業公團電齎欵犒師之致謝]  
　　上海商業公團接南京李督軍轉來曹經略使電云南京李督軍密艶電敬悉上海商業公團聯合會推舉代表齎欵犒師披誦函電大義懍然熱誠可感除照轉吳師長外即祈代致謝忱爲荷曹錕冬 
[贊成國民大會之函電]  
　　武昌路等四十一路商界聯合會昨致李蘇督曁吳師長函云李秀山督軍曁吳子玉師長麾下逕肅者民國俶擾瞬經九年推原禍始實階政黨政黨之敢於禍國殃民直由於擁惡法以自固故惡法不除則輾轉相尋迄無寗歲將軍等深惡武人把持關心民治數年如一日無任欽佩此次師直曲老大義凛然爲國鋤奸爲民除害宜乎薄海歌頌矣吳師長更進一步思與民更始汲汲開加民大會以圖根本解决主張由商學農工具體組織辦法商等甚表同情詎料上海各路商界總聯合會中有一二會董偏於黨派明知國人所痛惡拒絶之舊國會猶妄圖恢復假稱五十七路代表通電反對吳將軍之主張商等事前並未與聞事後即行質問仍强詞奪理淆亂是非商等誓不承認甚願從此永掃妖氛無論新舊國會同時取消一面由國民自行召集大會一面普選制憲凡武人官僚政客吏師概不得藉名參預誠以臨時約法有主權屬之國民一語於約法精神旣無所背而歐洲和會亦有民族自决之言於世界潮流又無所歧至如何用監督手續如何用實力後盾進而與上官爭退而與人民伍皆唯公等是瞻商等亦唯力是視而已願俟明敎謹此祗請勛祺上海武昌路南浙江路北浙江路愛而近路克能海路界路吳淞路天潼路福德路民國路四馬路五馬路東百老匯路西百老匯路滬北五區唐家弄北山西路北西藏路甘肅路開封路七浦路阿拉司脫路文極司脫路全法租界邑廟豫園大東門東北城小東門大街穿心街舊校場路福佑路天官牌坊路安平街滬西七路等共四十一路商界聯合會同人叩 
　　中國工會發起聯合武昌路五馬路各商界聯合會等二十四團體發通電云北京國務院廣州軍政府各督軍省長曁全體海軍長官各團體各報館鈞鑒溯自民國肇興於兹九載内亂糾紛外患頻凌人民痛苦商業凋殘受禍慘烈亘古所無揆厥厲階實爲歷届之國會結黨營私掀風作浪甚至夥同賣國强姦民意朝秦暮楚惟利是圖勾結軍人把持政柄密訂條約私借外債擅立合同潛運民食爲虎作倀引狼入室近且逞兵搆亂塗炭生靈無南無北惟權是利或新或舊概等一邱視民意如無物視民命如土芥哀我黎庶受彼虔劉國旣將滅民何以堪言念及此汗駭慄懼此次義軍突起掃庭犁穴民意所在公理稍伸安危之機關係如此現在用兵後治政爲先共和國家端賴民意自應值此時期促成統一應將新舊國會同時解散一面按照吳將軍所擬辦法迅即電令各省區先行召集國民大會解决時局以符民治本旨其所選代表一人數以邑之大小爲定務聽人命自由武人不得干涉政客不准賄買明發命令嚴定章程須使弊絶風清一矯從前陋習而眞正民意乃能表白於世界則眞正共和民治政體庶乎有望矣至於一切善後問題以及懲辦罪魁等項悉聽國民大會分别討論一面議决即請政府按照施行所有前派之南北議和代表現應取消凡以前惡黨所訂各種賣國密約現應通告各國聲明無效所有制定憲法等事亦即交由國民大會制定頒行庶民治精神得以發展眞正共和乃實現矣但願舉國上下一致努力從此軍閥永滅人民安枕工商發達翹足可待敝會議以痛切之言表我同人之旨臨電尚乞鑒納倘承贊許乞電疾呼是幸武昌路商界聯合會五馬路商界聯合會法租界商界聯合會民國路商界聯合會滬北路商界聯合會愛而近路克能海路界路商界聯合會美租界唐家弄商界聯合會美租界天潼路福德兩路商界聯合會吳淞路商界聯合會百老滙路商界聯合會滬北五區商界聯合會四馬路商界聯合會南北浙江路商界聯合會中國工會上海總部同叩陽 
　　漁業公會等五團體電吳子玉師長云建國九年兵亂頻仍按其實際鮮有目的惟將軍所主張之國民大會多數份子無不贊同蓋共和九載其實比專制殆尤甚焉無他官意加乎民意之上軍已椎心怨聲載道長此換湯不換藥恐枯瘠皮囊將與幻泡俱去無餘處矣要在最高機關之一點蓋最高機關旣爲人民之全體則民意自居於法之上是故法之不善政之不良人民儘得而改革之稍具民治常識者類能言之欲實踐人民改革之風非國民大會不可惟將軍所主張八項極端贊成竊自不揣敢請加入者有四項（一）加入資格一項内分消極的與積極的兩種（二）請加凡非法定團體之社團有社員百人以上者又財團一萬金以上者皆得比各縣法定團體各送出一人（三）請加監督一項卽各縣由學生會監督省選由學生總會監督總會由將軍監督（四）如有舞弊及阻撓者以軍法從事敢貢一得伏乞卓裁上海漁業公會中國公學校友會持平律師團民國法政大學同學會通如同鄉會王開疆蔡鼎成施瀛郁梅生等叩陽 
[唐蓂賡電速西南要人赴渝]  
　　日昨在滬舊國會吳議長接唐蓂賡江日來電云吳議長轉孫中山伍秩庸唐少川林子超吳蓮伯王儒堂諸先生及議員諸公鑒北派直皖内訌純爲私人權利無論勝負屬誰與護法救國之旨不同吾人决不能隨之轉移兩廣所持意見若何均置問即就滇川黔湘四省之力抱持正義勇往直前必得最後之勝利蓋處今之世勝敗所在全屬民心之向背無關兵力之厚薄袁段之失敗可爲明鑒矣吾人堅持護法救國之旨必得多數國人之同情有國人多數爲後盾他何足畏繼堯現爲貫澈護法救國之義准於本月内前往重慶整飭軍旅並與諸公共策國是希諸公卽行赴渝以利進行臨電無任盼禱之至唐繼堯江 
[董永成對於李蘇督之兩疑問]  
　　督軍鈞鑒敬啓者報載我公覆聯合會電云共和政體萬幾公决國事未定民意爲崇目下軍事告終建設伊始與民更始今正其時拜誦之下仰見我公識量宏遠欽佩無旣及觀省議員省敎育會電詢俞道尹調任之原因及各師長之添設證諸我公原電及平日宣言不能無疑敢請我公釋之我公向抱擁護中央順從民意之宗旨今者擅調大吏跡近獨立而一般人士猶能曲諒者以戰爭擾攘中央暫失統馭之能力凡本省用人行政在戒嚴期内不得不便宜行事但能順從民意尚不失共和精神此亦維持現狀之苦衷未可純以法律繩也然旣曰國事未定民意爲崇而於全省民意機關所彈劾未結之汚吏即不應違民意而予以掌握全省財政之權如係省長主政則我公對於省敎育會指公授意辦理之電何以默不一辯對於省議員張福增蘇绅黄以霖等之連電詰問何以不致一詞江蘇本未獨立更調大吏旣不上承中央又不下順輿情徵諸我公萬幾公决民意爲崇之電文與平日之宗旨不啻出旨兩人此不能無疑者一也我公向有廢督裁兵建設民治之宣言蓋欲掃除軍閥主義以裁兵之餘欵擴充敎育實業與民更始也前者戰事方張防浙防皖不得不增設兵額以救目前燃眉之急今戰事實行告終天津方會議裁兵而江蘇某某由旅長而升師長者仍日日從事招募儼如國難之方興倘各省從而效尤是未受裁兵之益而先受增兵之禍且江蘇財政竭蹶萬狀軍事上多一分擴充民政上卽減一分建設夫軍事計劃原非外人所能妄測然觀江北軍政之忙碌徵諸我公軍事告終建設伊始之電文又似出自兩歧此不能無疑者二也我公資深望重一言一動匪獨關蘇省之安危抑且繫全國之觀瞻竊願言行相顧始終不渝堅一己之信用釋衆人之疑團則江蘇幸甚大局幸甚董永成謹上 
[浙省長不日出京南下]  
　　浙江省長沈金鑒自被命後爲一部分浙人所拒現在風潮略平沈氏所派赴浙疏通專使月前已回京覆命昨沈氏駐滬代表徐寅接沈氏來電謂准五日内由津浦車南下云 
[一部分美議員昨已回國]  
　　美議員團抵滬以來連日經各界開會歡迎盛况迭紀本報昨日有一部分議員已乘大北艦回國外交部特派王參事麟閣南京交涉員温世珍浙江交涉員王省三及各公團代表朱少屏等均齊赴新圖碼頭歡送其留滬之議員團約四十餘人准星期一晨專車赴杭卽晚車回滬再乘專車赴寗昨江蘇特派交涉員許沅與外交部特派王參事及寗浙兩交涉員在署會議後即會銜電禀外交部云 
[法前總理尚須緩日來滬]  
　　昨報紀法前總理班樂衛現已抵寗定於八日來滬一則現悉抵寗將來滬者爲班氏同伴之人至班氏大約須於下星期五來滬云 
[總商會今日開選舉會]  
　　今日（八號）爲上海總商會選舉之期定上午十一時公同到會投票惟聞商界消息本屆選舉競爭甚烈除舊有會董會長二十四人依法不再選入外商界中約分三派一種資格較老者意在保守原狀然照商會法恐萬難辦到一種素守超然主義者主張良心投票祗須人係商界出身經驗學識人望相當均無不可投選尚有一種則擬指定人名今日預料必有一番爭論聞滬海道尹王芷颺以本日上海總商會選舉事頗鄭重除飭上海縣沈知事到場外并擬親目監視開匭以示愼重云 
[各路總聯合會今日開董事會]  
　　討論國會問題 
　　上海各路商界總聯合會昨致該會董事通啓云敬啓者前月二十一日關於解决時局五項問題業經董事會議通過現在數路中關於國會問題一項有持異議者兹定於本月八日（星期日）下午八時開第三十四次董事會議再行討論務請出席董事准時親自蒞會爲盼 
[撤換永健艦長續誌]  
　　海軍總司令日前奉海軍部電令以案准直隸曹省長咨開駐泊天津大沽口之永健軍艦艦長曾以鼎爲罪魁曾毓雋之胞弟跡涉嫌疑應即撤委另行遴員接辦藍總司令委定本署參謀王壽廷前往接事王參謀因本署經辦公務未曾終了一時不克赴任又經藍總司令令知該艦長曾以鼎卽速交卸來署其艦長職務委任艦副長李式同暫行兼代一面又派參謀葛保炎往沽將永健艦迅即開駛回滬聽候點騐察看然後由王壽廷接事 
[各輪船進出口消息]  
　　寗波招商局之新豐輪船昨日開往寗波所裝出口貨甚少僅有南洋烟草公司之烟捲十箱洋釘十桶花衣三百餘包油六十餘簍 
　　長江招商局之江永輪船昨日出口所裝之貨有點銅錫三十塊荔子乾三十箱洋鐵皮三百件廣生行之化裝品十箱紙頭一百二十件黄白糖六百包洋琴八架蔴四十件該輪之進口貨裝大批米麥黄豆及粗細茶葉等項太古公司昨日進口之鄱陽輪船所裝進口貨有麫粉三千餘包白米七百餘包小麥二千餘包及桐油雜貨等類該公司之重慶輪船進口裝來有白苧蔴一千數百件 
　　港粤招商局開駛香港廣東之同華輪船昨日出口裝有棉花一百四十餘包電料二十六箱細紙四百餘件茶葉三十餘箱肥皂二百餘箱藥料二十餘件桐油二百餘桶鋼鐵四十餘件維昌洋行之紙頭一百件及紫白套布等類太古公司之四川輪船昨日所裝之貨有紫銅七百餘擔該輪由南京開駛來滬所裝之進口貨有小麥七千餘包及花生仁黄豆共一千餘包招商局之廣利輪船由香港廣東來滬所裝進口貨有檀香一千三百件點銅錫一千塊并黄白糖瓦器沙荔子等類　　揚州大達公司之大濟輪船昨日開往揚州天生港等處所裝出口貨有水菓三百件黄白糖四十包檀香四十件軋花皮棍二十箱瓜子四十包海味五十件白苧蔴三十件藥材二十件草蓆五十件該公司之大寗輪船昨開往宋季港通州等處所裝出口貨有疋頭洋布二十餘件錫箔十件桐油四十桶麫粉六十包紙頭二十件黄白糖三十包 
　　歐美太平洋輪船公司之西尼千號ＷＥＳＴＮＩＧＥＲ從上海開美大約本月十一日抵天津經大連·至日本之神户·横濱·沿途裝貨以至新金山該輪有八千八百噸重置在申僅裝二千餘噸貨物華洋輪船公司之品賽號ＰＥＮＳＡ號從美國之西雅圖來華於昨日抵滬現定明日開往印度該公司又有ＷＥＳＴＨＥＳＳＥＬＴＩＮＥ號從波特蘭來滬亦於昨午進口定十一日淸里開赴漢口太古洋行經理藍烟囱公司行駛中英之亞黎雪司號原定九號開往利物浦今因裝運之出口貨不齊故又展延三天改定十二日放洋回國法蘭西輪船公司之報紹斯（ＰＯＲＴＨＯＳ）號前於六月二十五號由上海駛往法國兹聞該號已於八月四號安抵馬賽矣 
　　巡艦近數日英美各國之巡洋兵艦奉派巡弋而報告進出口者頗多前日英國砲艦之巡洋還滬者有密蜂號（ＢＥＥ）昨日美巡艦之出巡回申者有賽滿ＳＡＭＡＲ及安藍露白司號ＶＩＬＬＯＬＯＢＯＳ大北號ＧＲＥＡＴＮＯＲＴＨＥＲＮ而久駐浦江之美艦（Ｔ·Ｂ·Ｄ·ＬＥＡ）一百十八號藍號艦昨亦開赴秦皇島等處游弋海面 
[寗豐商輪公司宴客紀]  
　　寗豐商輪公司因船將修竣特於昨（星期六）假座一品香讌客到者頗衆該公司發起人爲石芝坤湯節之等報告該輪航綫爲汕頭厦門長江温州等處現開駛爲福州興化泉州等處將來發達再添駛長江各埠並謂照預算推測該輪裝貨及半即可開支如果滿儎獲利非淺云云 
[中國無線電報之發展（續）]  
　　去年冬問廣州軍政府與一法商公司訂約由該公司承辦電機六套在雲南府及廣西貴州分别築站其機器係包爾生式一二年内將動工建築但合同中規定必於一九二一年前完工自飛機輸入中國後無線電站需用尤多當局曾提議於各省省城各設一無線電站以與飛機通消息並於外蒙及直隷省中各要點設置四站交通部現有飛機四架裝有無線電機此外該部又决計在奉天·恰克圖·哈爾濱·重慶·烟台·大沽·定海·靑海·西安·蘭州·巴塘·及拉薩·各築電站俟大局底定即將開議購辦機器沿海及内地電站共十處歸交通部管轄其海陸軍用之電站則歸海陸兩部管轄北京之南苑及天津漢口各有陸軍用電站一處海軍部管有電站數處在上海有一敎練站一九一八年海部與三井物産會社締約在北京及通州間之三州（譯音）造一高度電力之站其電力能達世界之每一部分於兩個月前動工興築一九二一年底可完成惟此站有一不幸之點卽該會社所借築站之欵一日未歸還則該站須一日歸日人管理也中國軍艦之裝有無綫電機者共有三十一艘其機器係德律芬根公司出口或日本出品而無馬柯尼公司製造者至中國商船祗有南京號及中國號裝有無線電機在華外人亦設有私人電站十餘處上海徐家滙有一法人電站設於一九一五年去年（一九一九年）從事商業貿易收發商電居十分之七而交通部之吳淞站祗收十分之三其後兩站營業之量乃適與前相反一個月前兩方訂約法人之站不再收發商電該站之電機係費信頓式云漢口奉天靑島大連及營口均有日人設立之無綫電站時時阻撓人處電站之動作現已約定在某時期之内各該日人電站不得拍發電信北京英美日三國使館均設有電站可與各該國在天津之軍營或軍艦通電意使館中亦有一站則係作敎練之用又上海福州路巡捕房設有一敎練站浦灘公共租界工部局之某屋頂上亦有一電站爲接收時間信號報紙及新聞之用又有一法人在霞飛路一英商在某路各設有一私人電站能與吳淞附近之船舶（距離七百英里）通電上海美領事署中曾設一電站歷四個月現已收歇中國加入萬國無線電協會後此等私電站均須收歇中國已請求加入協會一九二一年開大會時將派員與會云與無線電報同時在中國發展者厥爲無線電話一九一八年四月間陸軍部向馬柯尼公司購得軍用無線電話機二百套其一百套已運到北京無錫有麵粉廠通電交通部對於此等麵粉廠均加限制不許代遞他人消息錫滬兩地設電機兩套需價三千金鎊現在交通部並擬以無線電話聯絡漢口北京天津廣州四川雲南及上海等處云 
[法租界商業聯合會籌平米價]  
　　七日（星期六）法租界商業聯合會見米價迄未平減貧民被困非淺特於下午三時開緊急會議由葉貺辰主席汪醒齋提議近見報載總商會廣告前向西貢採辦秈米刻已到滬每石定售洋八元以期壓平米價惟以一石爲起碼恐無力者不能均受實惠本會當米價最昻時曾提議開辦平糶屢函黄君楚九周君寶山曁本租界各大商董請予維持當荷函許贊助嗣以本會經費難籌事遂中止今總商會旣有此項米石平售本會爲平民普及計爰擬轉糴平糶以濟米荒暫議每升售錢一百文以一升起至五升止不售躉數衆皆同意同新米號主朱福基提議平糶量米應由本界各米號逐日派友擔任以盡義務惟以總商會定價而本會每升售錢百文每石尚約虧洋一元應將糶米預定擔數方有把握未識總商會所定八元一石之價能否再有商議餘地亟應轉詢决議本星期下午八時開本會全體大會集議辦法凡已入會者見報務請準時到會未入會各富家另派會員接洽如集有成數當即開辦議至六時餘始宣告散會 
[荷花池食米平價局近况]  
　　大東門外荷花池浙寗會館内所設上海巿第四食米平價局開辦已有一月專備婦孺就近購糴平時每日糶去一百餘石尚無肇事前日忽有人散布謠言謂糶至二十四日截止撤局致糴者愈加擁擠爭先多買故一日須糶去二百餘石辦事者因天熱又多賣將時間收短下午向來一時起至四時止今則至三時卽停是以老邁幼稚者持筐徘徊門外終日未得買着昨日下午有年逾花甲之某鄉婦人某木作學徒等欲圖擠上被軋受傷連呼救命經警察見而上前將老婦學徒救出雇車載送回家云 
[土紗出口請照舊免查函]  
　　華商紗廠聯合會昨爲有照土紗出口仍須逐包查騐事致江海關監督函云敬啓者疉據敝會各紗廠來會報告各該廠所製土紗向例於報運時由關派員到廠查騐後完納正稅一道發給派司嗣後裝運出口則持派司到關呈騐隨即起運自七月二十四號起上海稅務司忽令已經查騐發給派司之土紗裝運出口時再須逐包查騐於運輸上旣多不便且將貨物停泊埠頭往往因時間匆促當日不及騐關致誤船期遂躭延至兩三日之久一過風雨潮汛危機四伏以致各客帮相繼裹足不敢運貨影響廠家營業實非淺鮮等語伏查各廠所製之土紗旣經上海稅務司派員到廠查騐貨色相符始行發給派司則於裝運出口時似無再行查騐之必要現貨物因候騐關之故停泊埠頭旣多不便危險尤甚素仰貴監督以振興中國實業爲職志擬請貴監督咨明上海天稅務司仍照舊例報關免予出口時重行查騐以免風浪之危險而暢土纱之銷行足紉公誼除函上海正稅務司外專此奉達順頌公綏又致上海正稅務司函意同上 
[友華銀行銀巿報告]  
　　中美新聞社譯友華銀行七日報告云昨日倫敦銀價近遠期各漲一先令又八分之一紐約銀價九五半倫紐匯價三六七此間定價僉鎊五先令十便士金圓一○五半巿面鬆動投機家方面要求頗多交易價金旁自五先令十便士至十便士半金圓自一○六至一○七無出口交易恐巿價或將有小反動云 
[一週間之金融調查]  
　　銀洋進出口數近兩星期來國外大條銀來滬不多金洋與原盎斯更少調查二日至昨日止此一週間共來大條銀四百十五條國幣裝赴香港去十五萬元長春去十萬元除由國内南京杭州造幣廠共來九十九萬元寗波無錫來洋十萬元現銀裝赴南京漢口杭州三埠者計一百四十四萬兩又大條銀往杭州七十六條現洋往厦門去二十萬元銀兩出多進少銀拆常在二錢上下洋則進多出少致洋釐步跌今將逐日進出口銀洋大條細數錄下﹁二日﹂交通銀行從南京來洋四萬元又大陸銀行來二萬元交通銀行裝赴長春去洋十萬元又南京去銀五萬兩又大陸裝南京去銀二萬兩又中國銀行亦去銀五萬兩通商銀行裝杭州去銀三十萬兩﹁三日﹂鹽業銀行由南京來洋十二萬元又交通銀行七萬元又中國銀行六萬元又大陸銀行二萬元中國銀行從無錫來洋五萬元又裝南京去銀九萬兩交通銀行亦裝去銀五萬兩﹁四日﹂中國銀行由寗波來洋五萬元交通銀行從南京來洋七萬元又裝去銀五萬兩﹁五日﹂中交兩銀行各從南京來洋六萬元交通由杭州來洋五萬元東洋公司輪船進口儎來麥加利大條銀二百九十三條又道勝銀行六十三條又洪豐銀行二十九條又昌興公司輪船進口運來滙豐銀行大條銀三十中國銀行裝南京去銀九萬兩又交通銀行去銀四萬兩﹁六日﹂交通銀行由南京來洋七萬元通商銀行由杭州來洋十萬元大陸銀行由南京來洋十萬元交通銀行裝南京去銀五萬兩通商銀行裝杭州去大條銀七十六條麥加利銀行裝漢口去銀三十萬兩又道勝銀行亦裝去銀十五萬兩廣帮裝厦門去洋二十萬元﹁七日﹂中國銀行從南京來洋十二萬元又交通銀行亦來七萬元又裝去銀五萬兩中國銀行亦裝去銀十二萬兩本街某銀號裝香港去墨幣十五萬元　　洋釐邇來除浙江興業四明聚與誠中國實業鹽業廣東等銀行存洋在外麥加利等銀行（已入外國銀行團者）尚存現洋二千一百餘萬元適值夏令用途甚少故此七天中洋釐最大七錢二分七釐半最小七錢二分六釐二五北京方面時局已平京鈔折頭漸見起色現洋之必需時期須花米登場時方能升提也 
　　銀拆此一星期間之銀拆在一日二日間最高二錢八分最小二錢因外國銀行裝運漢口等處間有華商與洋商結滙票之故三日迄今表而略爲鬆動實則仍須一錢七八分至二錢並聞安福倒後一般黨中人物昔日存銀於銀行錢莊者今恐被人覺察抄没紛紛提現改存某國銀行或購某種股票俾可壟斷巿面做投機買賣於是近兩日來某某股票之價忽然飛漲設秋季各業發展時銀拆必與去冬相等也 
　　國外滙兌自上月初以來鎊價逐漸升長已有一先令以是有進口定貨及遠期滙票者稍爲轉機但較今春八先令三四辦士時尚差甚遠所以業洋貨欲預定明年春季貨者甚少蓋恐届時或將縮至三四先令也此七天中鎊價共長四辦士大條銀近期共長三辦士一二五遠期三辦士半法郎由一千三百六十元長至一千四百七十五元美滙一百零二元二錢五分漲至一百零五元五角馬克尚無變更羅卜漲至一萬八千五百個惟東洋電匯反堅固與鎊價相反實與平日不同據聞因安福黨所存銀兩一併滙往某國故有此升高之景象然標金價因此生色鎊價大條均 
 
 
 

Page 11

 
 
長金價漲至二百二十六兩四錢烚赤二百三十四銀收盤 
　　銀洋查倉數昨日（星期六）調查中外各戏所存銀洋計規銀三千四百五十三萬洋二千一百二十五萬大條銀一千零七十五條兹將各行細數列下麥加利存銀一百六十一萬洋九十八萬大條二百九十三條滙豐存銀九百二十五萬洋一百五十九萬大條五十八條道勝存銀一百七十萬洋四十五萬東方存銀三百七十五萬洋三十一萬花旗存銀一百十五萬洋一百十五萬大條三十條華比存銀七十六萬洋三十五萬和蘭存銀四十二萬洋八十四萬中法存銀八十四萬洋一百零八萬通商存銀四十萬洋五十萬中國存銀一百七十萬洋四百四十五萬各莊存銀四百二十萬洋三百六十萬交通存銀一百十萬洋三百五十萬有利存銀四十五萬洋三十五萬菲律濱存銀三十六萬洋五萬友華存銀四十萬洋四十萬滙興存銀三十萬洋十八萬大陸存銀二萬洋五萬五千餘略 
[江蘇第二分監長易人]  
　　上海地方檢察廳屢次發現賄縱監犯趙阿寗劉刁根陳瑞和等案均由該廳已革書記官程冠吾得受鉅欵擅發提簽串同法警私釋北京司法部迭據江蘇高等檢察廳詳報以該分監長李紹顔平已對於檢廳提取人犯之提簽不應不加考察以致迭次發生私縱監犯案件實屬難辭失察之咎着卽解職另候委用高等檢察長王仁山奉令後已另委前上海地方審判廳推事吳伯寅爲江蘇第二分監長矣 
[地方廳檢察長預備交代]  
　　上海地方檢察廳長梅伯蓀自奉部令調任山西高等各廳監督推事後已飭承趕辦交代惟聞梅檢察長對於自己檢舉之敖雲亭建築第二監獄有侵佔嫌疑案將須提起公訴一俟此案結束即須交卸聞譚新檢長來滬之期尚需數日云 
[私造假鈔票犯不准減刑]  
　　無錫人鄭連生·杭州人陳雲松·前年二月一號·夥同在閘北華界賃屋私造假鈔票設行使機關於公共租界福州路二百九十八號門牌某旅館案發被捕解由會審公堂華官判决各押西牢五年期滿帶堂再核而領事判各科刑期十年在案兹悉陳雲松一名業已在監瘐斃昨晨鄭連生之家屬又延律師投廨請求減輕原判刑期謂鄭在押已二年有半現頗能悔過似可予以自新捕房方面由律師出庭反對聲言該犯情罪重大因其將假票在巿混用爲害不淺處以十載刑期允稱得當今彼之律師請求毫無理由不能照准張襄讞與義副領事羅斯會商結果判仍照原斷執行 
[併紀擅開汽車肇禍之科罰]  
　　昨日公共公廨張襄讞會同義領羅君訊辦無開駛汽車經騐未得工部局車務處允許發給開車執照而擅自開駛汽車致肇禍端之案兩起因其案情相似故爲併紀如次（一）通州人王阿林在北京路開駛五千零八十九號裝貨汽車將郵政局送信人畢慶雲所乘之脚踏車撞倒受損判押西牢三月或罰洋一百元充公（二）寓於滬西滄洲飯店之無領事管束西人淮安柏在法租界徐家滙路開駛七百四十二號汽車將楊耀宗所乘之脚踏車撞損因該西人係住在公共租界故由法捕房通知公共捕房將其傳案審時楊到堂要求着令賠償修車費判該西人除罰洋五十元充公外並着賠償原告修車費 
[汽車夫與電車司機人惡鬭]  
　　砍傷七人 
　　電車司機人某甲與汽車夫某乙不知因何事故彼此結有仇隙前晚十一點餘時雙方各邀同類百餘人各懷器械利斧在法新租界白爾部路某茶館内吃講茶一言不合汽車夫方面之人先行動手各出利斧雙方互相毆鬭當時砍傷某丙等六人血流遍地適落差之二百六十九號華捕經過上前拘捕若輩竟將利斧向該捕肩部猛砍一下當亦倒地血流滿身嗣經捕房得悉立派探目黄金榮包探劉友法等前往拘捕若輩早已遠颺旋由該探等在該處附近地上拾得利斧一柄帶回捕房一面將受傷之七人一併車送廣慈醫院醫治由捕頭諭飭通班包探嚴緝行兇之人到案懲辦 
[併紀私帶烟土之抄獲]  
　　福建陸軍四團團營目兵胡德生·王德和·高德生·陳萬和·曹德明·五人此次請假回皖省等原籍各帶私土十二兩偕乘招商局之同華輪船來滬昨晨該輪抵埠後由海關扦巡洋員並水巡捕房探捕等登輪調查當將胡德生等所帶烟土逐一抄獲連同人證一併帶入捕房由梅捕頭提訊一過除將烟土送往海關候燬外當卽備文飭探將春德生等五名押送上海地方檢察廳下午由檢察官預審之下諭飭暫爲看守候據情面禀梅檢察長以便將胡德生等申解松滬護軍使署訊核 
　　僧人海節私帶烟土三十六兩乘同華輪船由厦門來滬於昨抵埠又楊阿四在外洋亦帶私土三十六兩乘某輪船返申亦於昨晨到埠均被水巡捕房探捕分别將人證並獲解入捕房轉送地方檢察廳訊辦烟土着送海關候毁 
[滬江大學消息]  
　　海底電報告韋斯白樂ＤＲＷＥＳＴＢＲＯＯＫ博士偕其夫人將於九月間至該校擔任敎育社會兩科敎務彼曾卒業於耶路哈佛與哥倫比亞諸大學及得博士位聞其夫人對於音樂一門尤多研究云 
　　美國勃郎大學社會學科主任戴萊博士ＤＲＤＥＡＬＥＹ將於其休息年來華游歷並允於明年春期擔任該校社會學科敎務至若美校（勃郎）敎授則將以該校敎員葛學博君承其乏云 
　　醫學博士翟克ＤＥＣＫＥＲ將於下學期來此擔任該校醫職並兼楊樹浦滬東醫院院長 
　　美國哥倫比亞大學卒業之周明博士亦將來此爲該校物理學科敎員 
　　林鑑英君曾肄業本校近乃卒業於非列濱大學森林科下學期將在此擔任算學敎授此外尚有南京高師卒業生兩人金陵東吳聖約翰三大學卒業生各一人並欲再聘西國敎員兩人敎授英文 
　　中學校舍營築甚迅敎員寓舍二所於九月　即可告成理化室亦於本星期興工電燈不日亦可裝置完美自來水井與健身房内之水管則已於本星期着手營造威爾特ＷＩＬＤＥＲ博士與其夫人於前星期自莫干山回并將於八月十六號起程回美云 
[北京稅務學校續招本科生]  
　　江海新關賴稅務司昨發布告云爲布告事現舉總稅務司令開北京稅務學校本年續招本科學生七十二名於陽曆八月二十五日在北京本校及上海廣州福州四關考試令知照案辦理等因奉此合行布告並將奉發入校規則及招生廣告附粘於後仰有志向學者一體知照此布 
[公共租界重定地價表（北段）（二續）]  
　　地籍號數每畝地價地籍號數每畝地價地籍號數每地價畝四九○八·○○○四九○Ａ九·五○○四九二一○·○○○四九三一○·○○○四九四一一·○○○四九五一○·○○○四九八一○·○○○四九九九·○○○五○○一○·○○○五○一九·五○○五○二九·○○○五○三九·五○○五○四九·五○○五○五九·五○○五○六九·五○○五○七六·五○○五一六一○·○○○五一七八·五○○五一八八·五○○五一九八·五○○五二一八·五○○五二二九·五○○五二三八·五○○五二四九·五○○五二四Ａ一○·○○○五二五Ａ一○·○○○五二六九·五○○五二六Ａ一○·○○○五二七九·五○○五二七Ａ一○·○○○五二九八·五○○五三○七·○○○五三一八·五○○五三二九·五○○五三二Ａ一○·○○○五三三八·五○○五三四九·五○○五三五七·○○○五三六八·○○○五三七八·○○○五三八一○·○○○五三八Ａ一○·○○○五四○九·○○○五四○Ａ八·五○○五四一一○·○○○五四二九·○○○五四二Ａ九·○○○五四二Ｂ九·○○○五四三八·五○○五四四八·○○○五四四Ａ六·五○○五四五七·五○○五四六一○·○○○五四六Ａ七·五○○五四六Ｂ七·五○○五四六Ｃ七·五○○五四六Ｄ七·五○○五四六Ｅ七·五○○五四六Ｆ七·五○○五四七六·五○○五四八八·○○○五四九七·五○○五五○八·○○○ 
五五一七·五○○五五五六·五○○五五七六·五○○（未完） 
[十人團開會紀事]  
　　中華救國十人團聯合會昨上午八時開評議部常會到會者十餘人已過半數因正副議會皆不出席由畢格心推汪奇笑爲臨時主席童理璋紀錄主席報告開會宗旨謂鄙人今被推爲主席實不勝任惟有根據前次議案請各位討論（一）職員受任問題（二）評議員缺席問題當由朱昌利·錢楚玉·徐立祥·羅啓華·互相討論良久結果職員受任由總務科訂期開受任禮評議員三次不到會可照一部細則辦理遂表决通過主席又謂評議員由候補員補充付審查楊昌明·葉松彪·徐道勝·張炳臣·孫逸民黄次倫·顧葆相候補高培良·崇金泉·莊劬庵·周志誠·丁觀涵·馮春航六人因三次不到應照法定取消次又討論訂下星期一晚八時開本部特别會議大衆通過餘事由職員授任後正式提議直至十一時宣告散會兹錄其量期一會通告如下本部迭次開會評議員皆不能全體蒞席以致一切重大案件均未能解决現訂本月九號（星期一）即陰暦二十五晚八時開本會特别會議凡有血氣同志届時務希蒞席討論至爲盼禱 
[工商補習義務夜校開學]  
　　靑年會商業夜校學生會暑假工商補習義務學夜校（閘北滿洲路三畏里）前晚（六日）行始業式邀請各界蒞校演說來賓有江億平何士楨任矜蘋沈甫霖邵禹襄　十餘人七時半開會主席校長孫道勝記錄陶笠舫先由主席引導全體學生向國旗行三鞠躬禮畢即席報告開會宗旨旋由來賓次第演說演詞略錄如下﹁振興貧民敎育爲政府之天職乃我國政府對於此種敎育未嘗提倡時加摧毁轉賴我儕學生奔走呼號努力經營此種情形言之傷心今諸君旣明學術之必要乃能利用暇晷毅力求學殊堪欽佩我甚願諸君之力學不倦而能全始全終焉雖然六百字課本係一種極淺易之書諸君苟能即以所學實用於社會則其效力所及豈僅裨益個人而己哉﹂繼由該會國民義務校學生奏笛次即全體攝影末由主席通知明晚開課并訓囑諸生（一）不得無事缺席致礙學業進步（二）衣履須清潔以重衛生（三）不得任意嘻笑有犯校規（四）愛護校具以重公德遂搖鈴散曾 
[工業品出口消息]  
　　英商祥發利洋行西人Ｔ·Ｖ·ＬＥＦＦＥＲＹ昨赴小西門新馬路家庭工業社擬訂包銷該廠所製炭酸鎂及滑石粉辦法據云鎂粉出口一月可五十萬鎊滑石粉可一百萬鎊所有樣品已經化騐師考察謂鎂粉内含雜質甚微洵稱佳品由於水質佳良故其成績特優滑石粉則色白體滑實駕法國著名産品之上而研磨尤細必受歐美各國歡迎云云爰與該社議定價目即電倫敦俟回電到滬即訂長期合同包銷出口云 
[北蔡鎭修建橋梁]  
　　浦東北蔡鎭之典當橋爲山滬通達周浦等鎭及川南各鄉之要道又該鎭之東西香花橋兩座亦爲鄉民往來衝要之所現典當橋與西香花橋均已年久失修將次坍倒而東香花橋已經坍斷多年苦無經費迄未建造現由本埠大工程家發起籌欵修建該三座橋梁業已估計共需工料洋九千五百元内以三橋之拆下舊料貼補除作價八百元尚需籌洋八千七百元刻已勸募就緒定於下月上旬開工分别修建 
[限令砌還垃圾桶]  
　　虹口甘肅路德興坊每弄本有工部局所做之水門汀垃圾桶一只收容該里各租户之穢物近有該房主之司賬左某遷居該弄之某號門牌屋内以對面七百號門牌旁側之垃圾桶頗不雅觀乃擅自拆除致該弄内三十餘家之垃圾咸傾倒於原處地上際此天時炎暑瓜皮等物一經日光暴晾蒼蝇畢集穢氣薰蒸嗅之欲嘔且恐發生疫症因向該房主要求恢復原狀未允遂投報該管滙司捕房派捕傳諭房玉限日在原處砌造迄今月餘亦仍無效果致該租户等函請衛生處史醫官於昨午後派令衛生西員馳往該弄往查屬實立飭司關人將該處所積垃圾悉數冀降並限於四十八小時内在原處照原式砌還否則請廨出單傳究 
[華商電氣公司添置方脈間]  
　　華商電氣公司自實行改用交流電以來維由工程司整理妥善如法佈置乃前晚南巿大碼頭方脈間因蓄電池内備電太少用電太多機力聞足後方脈間内之機件突然走電因而焚燬機件當塲大碼頭裏馬路一帶之店舗及道路上電燈同時熄滅後由公司查知即由工程司帶領工匠分别檢查原囚實披各用户需電太過以致有此突然走電之事該工程司摸再添配方脈間數處以便多蓄電氣再行設法匀配故將所燬之方脈間調換修整外將新方脈間長按段添置矣 
[又一汽車碾斃人命]  
　　鄉人常照雲前日有事來滬途經楊樹浦路適汽車夫錘有林聞駛某號汽車疾馳而來不及避讓突被撞倒碾傷要害頓時氣絶身死當經巡街捕聞警赶至將汽車夫鍾有林拘入捕房稟明捕頭立飭中西包探往查屬實將屍舁入斐倫路騐屍所昨晨十句餘鐘報請公廨陸襄讞會同日副領事林出君蒞所檢騐明白常照雲委係被汽車撞倒碾傷要害身死遂塡明屍格升坐公位命將鍾有林等帶案略詰情形即諭者屍戚任金商具結領屍棺殮並判鍾存洋二百元交保出外聽候傳訊再核 
[汽車碾斷男孩足骨]  
　　昨日上午十一時許有某號汽車駛經虹口北四川路撞倒寓居林家木橋之江北人十四歲男孩時小菜子碾斷足骨由滙四捕房二百八十號華捕到來抄錄汽車號碼另雇車送時小菜子投同仁醫院醫治一面據情呈報捕頭候示 
[汽車撞傷小工]  
　　前晚一點餘時汽車夫某甲所駕之五百十九號汽車至法新租界敏體尼蔭路疾駛而行適有小工某乙在途行走不及退讓致遭撞倒跌傷頭部血流如注後由巡捕到來令該汽車夫將受傷人扶上汽車送醫院醫治一面將該汽車夫帶入捕房諭令交保出外聽候原告傷痊再行解廨訊辦 
[汽車撞壞電車賠償了案]  
　　昨日午後兩時華商十二號電車由高昌廟往北行駛經新舞台舊址適有承餘蛋公司之運貨汽車在該處裝貨後開行往北當經崗警瞥見電車將欲駛來向汽車喝阻前行以免肇禍不料汽車夫未及聞知迨汽車駛出轉灣時電車已經駛至該電車十三號司機人見此危急之際立即停機業己不及致被汽車撞及車頭月台損壞銅梗等件旣而由警上前將汽車夫連同汽車扣住帶入第一區警察署俄而公司中聞報前情立即開單呈報該署請進賠損失銀五十兩以便修理承餘公司亦遣人投請從寛酌減償修經趙署長向雙方勸導良久着承餘公司呈繳修理費銀十二兩即着電車公司領回修理了案 
[包車撞傷幼孩]  
　　寗波人劉士發在鹹瓜街某藥行爲出店家居民國路小東門附近前日傍晚劉携同三歲兒子金良在門前馬路上行走迎面怱來包車一輛上載婦女二人該車夫王金如奔跑過速劉不及避讓當將小孩金良撞倒車輪在該孩頭部擦過頭頂上擦去皮肉一大塊左眼角亦受傷該孩痛極昏去即經劉士發將王金如扭住由警到來將孩救醒急送附近醫院療治一面將王金如拘入一區二分所轉送地方廳經檢察官提訊之下判王收押候詣醫院察看該孩傷勢再行訊核 
[挑痧悮人性命]  
　　崇明人盛海清推小車爲業住居閘北大統路厚德里前日上午因患急痧先喚薙髮匠胡亂針剌而病勢轉劇由房東徐錫堂雇人舁送醫院因病者皮膚己被剌破不能再用注射法施救迨舁回該里口己經氣絶身死由崗警歸報四區顔署長立即飭地保赴地檢廳報騐當經梅廳長委員蒞騐委係患痧致死因無屍屬由慈善團給棺收殮 
[私售嗎啡之科罰]  
　　法捕房探目黄金榮·包探程子卿·偵悉法租界自來火行街九十七號門牌蔣松生家有私售嗎啡並代人打針情事實屬有違定章故於前晚稟明捕頭偕同西探李帶義前往該處抄出嗎啡數十包嗎啡針六支帶入捕房蔣交保候究昨日傳至法公堂請究先據黄探目上堂稟明前情詰之蔣供認私售嗎啡代人針剌不諱中西官判蔣罰洋一百元抄案之嗎啡銷毁 
來函 
[浙江路商界聯合會致本路貽德里劉尊德堂主人書]  
　　敬肅者竊敝會仰叨仁宇已經一年深媿建姻未深故不敢以無謂之詞上達鈞聽所幸義務學校從學者已逾五十人凡於本路公益之事如施茶平糶等項無不力求次第舉辦目下惟工部局所訂董事會中華人顧問委員五人一節各路有此資格者甚鮮敝會公决本路惟尊府有此資格特具函請求貴主賓迅開代表名號以便彚達而便選舉是所望也抑又有懇者昨據尊府住户商人三十餘家齊持函囑敝處代呈敝會即以法律規定地主主權他人不得干預尊處通知加租理應遵循以報房東該住户等均深明大義同稱情不得已故具公函伏祈仁施格外暫緩一年酌予增加敝會見其情詞可憫不揣冒味原件附呈台核以上二事均關公益靜候分别示覆祗遵爲感專肅恭頌日祉竚盼德音 
[月中桂北號來函]  
　　敬啓者前日陰曆二十一日下午有顧客某君在小號購物事畢遺下小皮夾一只内有銀錢要條等物迄今未見來取無法送還何人遺失望即寫明内中物件持帶保條來取可也如逾二星期不來取領即將該物如數送入慈善機關代其造福敢請刊入來函欄内以俾失主得知實紉公誼三馬路月中桂北號謹啓六月二十三日 
雜評二 
[總商會選舉（訥）]  
　　商會選舉之前卽有人散布匿名傳單希圖破壞所指諸人之選舉以自便其私圖而一方則有人力爲此諸人聲辨吾謂搗亂者固無益聲辨亦不必也蓋今日之商人豈猶是從前懵無知識之商人而任人愚弄者乎逆料今日之有選舉權者必能本其良心上之主張行使其公正無私之職權選擇物望素孚才識兼優之人以爲刷新會務張本决不因外界人言而有所淆惑也吾言信否可於選舉之結果卜之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[消夏閒話（上）] [  許冠羣]  
　　驕陽肆虐咄咄逼人處此炎伏天氣坐辦事室中雖有電扇當頭冰水適口曾不稍殺其熱蓋境由心造手中有事心乃隨之而忙碌烏得有凉意 
　　公餘之暇揮汗著稿心地頗覺閒適從可知彼安富尊榮者流終日無所事事鼓腹而消此漫漫長夏其煩悶較吾忙碌者爲尤甚 
　　夕陽下公事畢新浴後臨窗息眺黄浦之潮來小舟掀動而碧波閃閃映此臨去之斜陽翻作黄金色倘有丹靑妙手當成一幅絶妙畫圖也 
　　黄浦灘邊草地外新闢馬路頗覺寛敞晚來凉風習習中西男女來此緩步乘凉更有許多勞工苦力日間負擔奔波流盡血汗至此乃相與枕藉乎草場或謳歌或談笑聞有談故事者則團聚席地傾耳而聽其寂靜不啻禮拜堂中聽牧帥之演說惜其所說皆里巷穢瑣之談殊不能以愛國故事相警告耳 
緩步灘邊輙見有西人夫婦挽臂乘凉喁喁作情話獨中國男女每羣聚於燈火輝煌之游戲場謔浪笑傲以自樂其樂游戲場之繁華究勝於黄浦灘也國民程度之高下於此隠微見之 
筆剳 
[花因記（上）] [  少游]  
　　京寓無可消遺偶與友朋看花於枇杷門巷中有　綠者明艶絶倫一時有美人之目就與語則詞令婉妙如環珠玉房中嫗態殊龍鍾而進果奉茗殷勤備至友嘖嘖稱　綠美口不絶辭綠指嫗顧余而言曰以儂視彼君謂孰强余笑曰卿以我爲童駭耶故爲是危詞以聳我綠曰不然君見近而不見遠知嫗之龍鍾可憎寜復知其綺年妙齡時亦自足以張一軍乎以今儂而例故彼直輿臺走卒之不若耳余曰他非所知以我視之嫵媚如卿亦旣臻極域矣縱數十年前之嫗或饒姿態然終無如卿之超邁等倫也綠黯然曰子何知者譬之花在枝頭同足悅目賞心一旦罡風催落墮入泥溷後來者但見枝節杈枒嶙峋堪憎又安知其始花時之能動人耶嗟乎紅顔之不能常駐亦猶春花之難爲長留耳子今以吾爲可愛比擬至於無倫二十年後螓首蛾眉都非舊時顔色對此枯楊衰柳有不却步退立者乎言下欷歔異日之感都擁眉際余稍稍慰藉之綠又告我以嫗少時事曰子耽詞翰可爲之傳也嫗籍名影憐年十四鬻於勾欄以父亡無力舉殯而母又　老也影憐愛花成癖而尤不能忘情於蘭曰羣芳皆國色而蘭爲品獨高於是種蘭數十株皆盛以名陶位置於屋之四隅錯雜有致 
笑林 
[滑稽秘訣] [  合三]  
　　避暑秘訣戴瓜皮帽衣荷葉衣按此二物皆爲解暑妙品以之禦暑暑即不侵 
　　禦蚊秘訣以毒藥或麻醉藥注入週身血管蚊見之卽當退避三舍 
　　處置安福秘訣安福部器具物品仍照原式佈置無庸没收毁壞將其全部人員獲至注以防腐劑置入部内題其額爲安福陳列所 
　　客子還鄉秘訣客子思鄉每恨途遙者可備法國最近製出一分鐘五百里速率大砲一尊藏身於其彈内發射目的地雖萬里之遙亦祗須二十分鐘即至（却酬） 
 
[挾此着無往不利]  
雜錄 
[縹囊碎錦] [  雲舫]  
　　吾最愛垂天之雲縹緲碧空之間清高無比吾最愛出海之霞蕩漾綠波之上艶麗絶倫值兹國事紛紜政雲瀰漫安得逸興寄雲霞間 
　　愛情貴久而不貴暫有愛情而不能常保其愛情者不如無愛情是故世間女子甯不嘗新婚之甜不寗嘗離婚之苦高樓顯敞軒窗掩映斜倚於沙發之中舉杯冰以寄傲而不知其樂流汗如雨喘氣若牛暴露於烈日之下奔走疲勞而不知其苦若此者眞所謂入芝蘭之室久而不聞其香入鮑魚之肆久而不聞其臭試使此兩種人易地相處一必追思其樂一必冋憶其苦 
　　人生世上如立於萬仭之岡擲身而下瞬息之間卽已墮地不復有活動之餘機 
　　美婦人向有純粹之道德乃如出水之荷亭亭一朶蕩無繊塵 
新聞拾遺 
[說愛婿盜女兒] [  民]  
　　比利時梅特登埠有西婦望氏者忽控告其婿克勞勃盜去其女一名不知去向蓋其女與婿曾因意見不合分居數月女遂歸寗母家己而其婿跡至未告岳母即携其女他去望氏遂捐爲行同盜竊控之法庭彼處新聞界引爲聞所未聞之趣案云 
[累木偶吃官司] [  亶]  
　　嘉禾縣屬新塍鎭附近有城隍廟一所上月因該地時疫厲行好事者醵金賽會名曰收瘟會事畢後恭送城隍新帽一頂新袍一襲詎爲小竊覬觎一夕乘廟祝不備并神竊之而逸袍帽則携至他處變賣而神像亦鬻於鄰鎭濮浣之猛將堂中事爲新塍鄉人所悉由廟祝領頭往與濮浣猛將堂中交涉而彼方堅謂出錢買來不肯交還甚至用武扭控崇德警局警局中因事由木偶而起故將神像拘提到案預備移交檢廳承審此案云 
[請高鄰嘗異味] [  旣濟]  
　　住居城内金家牌坊之陸某昨晚在庭内納凉正在縱論談話時忽有水自隔牆潑澆而下適滴於陸某身上迨覺察則已遍體淋漓於是大怒詢之知爲隔鄰某姓子在晒台上溺於牆不意越牆而來於是滴在其身後陸某欲與干涉經鄰近相勸着某姓子陪罪並將濕衣衫洗淨始行了結云 
小說 
[社會小說衆醉獨醒（一一八）] [  瞻廬]  
　　第二十回誇妙解發明寶訓設神位崇拜先師　　慧姑抿嘴笑道自從生了耳朶也不曾聽得有甚麽極聖先師畢竟這位極聖先師是誰子才道你是聰明人何妨一猜慧姑道難道是周公子才道倘是周公便該稱元聖先師難道是孟子（問）倘是孟子便該稱亞聖先師（答）朱氏道慧兒你别猜了照這麽猜便猜一百年也猜不中他那天回來時也把這啞謎兒呌我猜周公孟子我都猜過他說都不對我又把孔孟的弟子都猜徧了重又猜到伊尹太公諸葛亮劉伯温他說愈猜愈遠了左猜也不是右猜也不是畢竟他披露了我才明白所以你也不須白用心思呌他直截爽快的講了豈不是好慧姑道爹爹眞個直截爽快的說了休得兜這遠道兒子才道你道他寫的甚麽寫的是﹃極聖先師陽貨神位﹄八個字慧姑笑道只怕没有這般事多分是爹爹編造的笑話子才道不但你聽了不信便是我目見的也只道是一時眼花看錯了拭目細看却又一字不誤心裏狠是奇怪且不曉得這八個字的命意所在比及邦平回來了我不暇談别話先把供奉陽貨的理由向他請敎邦平不慌不忙的答道這位陽貨先師我輩理當崇奉可惜從前延請的西賓多没有眞才實學郤不曾把這位聖人的好處講個透澈虧得這位伍老夫子才高學廣比衆不同今天第一次講書我也在旁邊聽講正講着爲富不仁爲仁不富兩句話講得句句打穿後壁字字咬出汁漿那天伍老夫子席上的宣言委實不曾撒半句謊（回顧十一回） 
[自由談之自由談] [  鵑]  
　　思慮爲引起煩惱之一因夙興夜寐脫能開拓襟懷一空積慮勿拘墟於一事一物而生纏綿不盡之絲則其人仙矣顧吾恒多思又自恨不能臻此一境也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　俄波和戰問題自斯巴大會閉幕而後對德對土皆似不生問題於是世界眼光忽移注俄波問題波蘭大敗請英居間向俄言和俄國容納英國在倫敦開媾和大會之建議而英相約法總理於波洛業會商對俄一致之態度俱載前期增刊及觀本週内所接電訊則俄國方面一面雖着手於媾和政策而其對波戰事仍不稍息和戰兼施大局之混沌可以知矣請先述媾和之經過 
　　英旣諷令波蘭向俄提議休戰波蘭使者遂自白來斯里土夫斯克ＢＲＥＳＴＬＩＴＯＶＳＫ（城名在俄波界上）向巴拉諾誰支ＢＡＲＡＮＯＶＩＴＣＨＩ（城名在白萊斯東北）進發會晤俄代表兩方休戰條件傳聞未詳波蘭方面者一爲波蘭獨立二爲過激黨不得干涉波蘭事務三爲波蘭不解除軍備四爲波蘭簽定休戰條約時雖承認以目前軍隊所佔之陣綫爲界但須恢復瓜分以前之舊界（據倫敦泰晤士報華沙訪員電傳波蘭副總理之談話）至俄國方面者據基夫某報所載要略内有波蘭立卽建設勞農政府與俄軍佔據波蘭五年之兩條使此訊果確則兩方意見相去至遠三日倫敦電謂俄波在巴拉諾維支休戰談判之進行情形此間迄無所聞者蓋以此歟又據莫斯科無線電稱巴拉諾維支之俄國代表團通告波蘭代表謂波蘭代表若未奉命簽定議和根本條件則未易商訂休戰條約故波蘭代表已遄返華沙請命於其政府矣所謂議和根本條件者路透電語焉不詳苟不幸而如基夫某報所傳則去休戰猶遠也 
　　至在倫敦開媾和大會之議雖經俄政府承認而其成爲事實則爲期猶早蓋英法首揆在波洛業會商之結果致覆牒於俄國謂倫敦和會之主要目的在恢復歐洲之和平欲恢復歐洲之和平其先着當謀波蘭之獨立解决勞農政府與俄邊諸國之懸案質言之必先停止俄波戰事而後倫敦和會可以成立也又據英國致俄之另一覆牒則謂因俄波巳提議媾和故擬許俄國商務代表來英討論媾和大會之籌備事宜是在英國之意俄波之停戰與夫倫敦之對俄媾和大會或將見諸事實也 
　　本週電訊所載俄波媾和之經過大概如是然戰事非徒不息抑且猛烈倍增俄軍前敵不顧政府停戰命令急遽前進在北部者旣佔格羅特諾ＧＲＯＤＮＯ（在俄波界線上）復南攻白萊斯里土夫斯克ＢＲＥＳＴ·ＬＩＴＯＶＳＫ西據洛姆夏ＬＯＭＺＡ此三城者爲華沙（波蘭京城）東面屏障又與德之東普魯士接近首都震驚又有俄德聯合之虞故形勢甚爲吃緊云至在南部陣線則紅軍迭陷羅夫諾ＲＯＶＮＯ杜白諾ＤＯＵＢＮＯ諸城進窺舊奥屬今歸波蘭保護之東加里西亞省佔領白羅第城ＢＲＯＤＹ其目的所在則東加里西亞省重鎭而盛産油礦之萊姆堡ＬＥＭＢＥＲＧ也今幸法軍官雜波蘭軍中整飭軍紀襄助城守大計然華沙各報之論調則殆皆已逆料過激軍之必至矣 
　　德之東陲連接俄波故俄波和戰問題德之關係尤切大抵政府方面則於協約國之行動無論和戰皆欲參預其間其外交總長之演說曰未知協約國是否將蹈凡爾賽之覆轍而捨棄德國以解决東歐問題果爾則東歐和局恐將不及凡爾賽和局之鞏固云是可以見德國之不甘自外於國際之林矣此自媾和方面言之也若在戰事上則其態度亦復如是協約國願以兵力輔助波蘭德國是否被邀攻俄猶無正式消息然俄軍攻破蘭陣線迫近德之東普魯士邊界德乃請求協約國許其取必要手段在東陲持中立又通告有關係之官吏如邊境形勢有派兵之必要則當派兵駐防於普魯士省之阿蘭斯坦地方ＡＨＥＮＳＴＥＩＮ觀此則德政府之將用兵防俄可知矣然據丹京某報載稱勞農政府己與德國獨立社會黨及斯巴達克斯團締結契約約定一俟俄軍越過德邊境德國東陲諸重鎭皆即宣佈過激主義之民主國並組織德國紅軍由俄將統帶設立革命法庭與巿政共産委員會收實業爲國有以俄兵維持秩序保護下級社會云設此訊果確則德事之將來猶未易測也 
 
[俄波戰爭形勢略圖]  
實業 
[振興棉業芻議（續前期）] [  穆藕初]  
　　振興内國紡織業主要之研究 
　　植棉旣推廣矣改良矣棉花貿易商亦知自救之道矣而環顧内國之紗廠則何如目今我國之纱廠新者占多數然考其内容無所謂新舊全廠工作權完全操諸無意識無責任之工人手中此係目前缺乏專門人才無法補救之實况驟欲挽回良非容易紗廠之尚能持久者無他不過占優勝之地位而已否則久已傾軋殆盡雖然以盲人瞎馬而言馳驅卽使不臨險地顛躓之禍亦在在可慮故玥常謂無論何項事業苟無專門人才主持之斷乎不足與言進取而收終局之勝利也兹將我國紡織業之三可慰及八可危臚舉如下以作有心人研究之資料 
　　内國多數人民需用布疋品質較粗故本國棉花現尚合用如設廠於産棉區域内原料便宜成本遂輕雖紗質欠精而價值低廉故尚未被舶來品擠去此關於原料取給便利之可慰者一也 
　　人口繁盛需用棉布爲數絶巨巿場廣而且多雖精良外貨盤據各巿場而本紗本布尚能溷跡其中消行無滯此關於巿場廣袤之可慰者二也 
　　百業興地方人民謀生無路因人衆而工價遂廉雖工作未精美而普通工值比之印日兩國覺爲低廉此關於傭工易得工費較省之可慰者三也 
　　揆之經濟學原理工業發達有四要端一資本二原料三傭工四消路今我國具備此四要端而工業尚未如何發展者雖曰爲國　富力及團緒力薄弱所限然其最大原因在缺乏專門技術家無從訓練管理之致工人不稱職而工作不良也僅僅希望工人之克盡厥職河淸無日無巳惟有根本解决努力培植專門人才以收督察指導之功於方來而我國紡織專門人才甫在培植此時止得將就支持留此弱點廠務遂無起色此缺乏專門人才之可危者一也 
　　紗廠工人衆多動以千計雖工作部分在在有負專責者督察之然範園較大組織斯難苟管理欠密難收實效且我國人短於自治自治尚且未能又安能管理工人以自治工夫欠缺故遂致秩序紊如影響出數虧損斯來此管理不得其道之可危者二也 
　　全廠工作無專門人才督察之管理之則出數少出品劣一任工人之任意妄爲漫無限制工資雖廉其如工作之不精良何現時我國出數較少尚能含混過去將來工廠林立競爭劇烈苟内部長此不整頓一轉瞬間巳無斯人留殘喘之餘地此工作不精良之可危者三也 
　　國民富力未充自私自利之心却反濃厚萬錠纱廠動需資本銀五十萬兩投資一二萬儼然以大股東自命攘奪權利位置私人馴至股東間自相傾軋不輟業不甘休授外人以隙坐收漁利此股東無公德心之可危者四也 
　　全廠廠務用人行政責任綦重爲經理者宜如何盡心籌畫期無負股東之付托乃購辦機年墮人術中吞聲飲恨者有之假公濟私滿載而歸者有之徜徉花天酒地間携嬌妾而去者亦有之廠未開基金百萬已消蝕殆盡矣或則位置私人狼狽爲奸股東之血本雖虧耗總協理之私囊已充滿此當事人無天良之可危者五也 
　　股東狃於目前小利偶有盈餘分散靡遺公積一項素未注意一旦巿况變動以致周轉不靈不虞之虧損遂至無從弭補而擱淺或因信用掃地竟致閉歇此各廠缺少公積金之可危者六也 
　　政爭日起政象日非商業凋敝紙幣充斥現金缺乏遂致息率日增擔負愈重立業愈難倘回復無期殊難持久此息率過重之可危者七也 
　　振興實業須着眼於内地而我國之實業僅發達於上海天津漢口等各口岸者何也以有外人之保護也内國實業國家不自保護之而托庇於客籍法治機關之旗下已甚痛心乃加之以軍隊萬能蹂躪地方之軍隊布滿全國軍隊愈多不但内地實業不振興卽各商埠甚願振興内地實業者亦無從措手况乎軍隊愈多國事愈紛亂貨物愈窒滯而不易流通政府不但不加保護且於不知不覺間阻撓之而紗業遂無起色矣此政府不知保護之可危者八也 
　　以上八者有一於此即足以妨礙紗業之發展况八者兼而有之乎故我紗業中人應澈底覺悟一心一力急起直追掃除此八種可危之缺點利用三種可慰之優點堅結團體確定目的悉力做去精誠所至金石爲裂遵斯道以行之紗業發達之期當必不遠且不但此更有兩種猛進計劃約列如左 
　　（甲）我紗業中人不乏眼光遠大統籌全局之人首宜在各口岸調查舶來品設法仿製務求貨品精良代價較爲相宜以堵塞其消路使舶來品步步減縮卒至在我　巿場上冉無盤旋之餘地 
　　（乙）宜結合大團體用步步爲營之方法由口岸而及内地由内地更進而及僻遠之腹地凡水陸交通之産棉區域或棉花集中地點添設紗廠大小可不計以供給附近用户之需要無待外求爲惟一之目的 
　　我棉業中人誠能本此計畫開誠相見合力進圖則我國棉業之振興可翹足而待矣世有抱棉主義救時之宏大主張爲國家謀公福不爲個人營私利者玥雖魯愚深願執鞭擔鐙追隨左右向工戰商戰場裏作衝鋒陷陣之一戰員也不禁馨香禱祝以俟之（完） 
 
[德謨克拉西之發祥地]  
　　美國國會照片觸處有之此幀爲自飛船上攝取之影值美議員團來華游歷印登報端以誌景仰 
[製造染料事業與利用人材問題] [  上海達豐染織工廠技師張迭生] 　　 
　　製造染料逈非易事非得深曉有機化學之士從事其問萬無希望Ｃ６Ｈ６Ｌ（ＢＥＮＡＬ）Ｃ６Ｈ５ＣＨ３（ＴＯＢＩＡＬ）ＣＬＯＨ８（ＮＡＰＢＴＨＡＬＥＮＥ）ＣＬＴＨＪＯ（ＡＡＮＴＨＲＡＣＥＮＥ）四者爲構成染料之主體俱由煤膠（ＣＯＡＬＴＡＲ）中來煤膠係從蒸溜煤炭或骸炭（ＣＯＫＥ）而得骸炭則由製鋼骸炭爐内取來求得煤膠較易分成Ｃ６Ｈ６·Ｃ６Ｈ５ＣＨ３·ＣＬＯＨ８·Ｃ１４Ｈ１０·四種頗難其問化學上之變化無窮一有不愼卽不能得圓滿之結果 
　　製造染料須用氷之處甚多故宜有氷廠附設於其内例如製造染毛巾紅之染料ＰＡＲＡＴＲＡＮＩＬＩＮＥ中間有一番化學作用必不能使温度高出攝氏四度以上否則最後所得之成績即有一種雜質混合於其内英國黑得斯費爾得一製造染料名廠每二十四小時内出氷六十噸之鉅然有時廠中猶有不給之虞此爲余往歲實習該廠時所親見製造染料廠家用氷之多可知 
　　製造染料用煤氣燃燒電力運轉機　之處亦多故亦宜有製造煤氣與發動電力機關之附設硫酸鹽酸黄鏹酸爲製造染料日用之所必需轉運此類酸質極形困難巿上購求又須重價而得故較大之染料製造廠家都設廠自製不仰給於外人 
　　製造染料上之化學作用非常複雜顧知之者絶少他姑不論即製造ＣＨＬＯＲＡＺＯＬＢＬＡＣＫＥＥＸＴＲＡ一項染料言之須用二十一種化學藥品經過十九種不同手續且須富有經騐學識之士監督於其間稍不介意卽不能得純粹之顔料今之英人往往改名之爲尋常黑料ＣＯＭＭＯＮＢＬＡＣＫ蓋製造顔料之困難非個中人不知之也 
　　製造染料事業與製造炸藥有密切關係例如ＰＩＯＲＴＣＡＣＩＤ與Ｔ·Ｎ·Ｔ·（即ＴＲＴＮＩＴＲＯＴＯＬＵＥＮＥ）炸藥爲歐戰期内各交戰國所通用ＰＩＣＲＩＣＡＣＩＤ係用ＰＨＥＮＯＬ與硫酸硝酸化合而得Ｔ·Ｎ·Ｔ·係用ＴＯＬＮＥＮＥ其硫酸硝酸化合而得二者俱可用於製造染料工廠機器上略加改良而製造之因煤膠中之副産品極多故不得不謀所以利用之之法製造染料廠家近亦有附設藥材薰香食糖各種製造工廠作利用副産品之計劃者 
　　由上所言則製造染料必須極大資本乃有活潑之餘地旣與製造炸藥有密切之關係則理宜得政府之補助西曆一千九百十九與二十年之間英政府補助製造染料事業費用爲一百五十萬鎊是其例也（見ＴＨＥＤＹＥＲＡＮＤＣＡＬＩＣＯＰＲＩＮＴＥＲＡＰＲＩＬＬ·１０２０）至論化學人材則尤爲緊要今之人皆知德國染料爲世界冠然諸君抑知德國染料事業所以得達今日之地步之所由乎此不外德人知所以獎勵鼓舞之法而已矣國中學子咸得其所遂能專心一志於化學工藝不爲飢寒之所驅逐致易其心志他姑不論卽以發明人造靑靛之事言之研究費用達二百萬鎊之鉅而無所吝惜豈吾國人所肯出此十數年來游學生之習化學者不爲不多然試問吾人回國以後投身化學工藝界者幾人所學非所用固往往如斯矣今之評論家動輒謂游學生回國便做官爲無謂須知吾人今日之所以做官做敎員實有不得已之苦衷在蓋舍此卽無路可走將敎吾人安坐以餓死耶父母妻子固皆須吾力以供養者也余以爲做官之不足責故在滬竭力謀設同志機關化騐社其一也將來吾人能咸得其所則大家自然視做官爲畏途此必然之事到此我國工藝亦可望發達矣余抵滬以來對與化學上事業亦頗有調查就中滿吾意者絶少總緣工界中人大都疑吾人爲不可靠不願有所磋商吾人亦以衣食問題就事大有急不暇擇之嘆回國游學生之能刻苦耐勞犧牲一切者固少即工界中人肯開誠佈公爲吾輩留餘地者亦不可多得有此數端所以得成今日之局面長此以往何以得了徒使洋貨日充塞於國中而靡有底止此何爲者十數年來外國染料之銷售於中國者爲數頗鉅德國染料廠家謂中國爲世界最要緊之主顧英國染料製造廠家則有將來必到我國與德爭巿而之解决（見去歲英國ＢＲＩＴＩＳＨＤＹＥＳ公司與ＬＥＶＩＮＳＴＥＩＮ公司合併時ＣＬＡＹ之宣言）風雲日急其將何以處之今之人每艶羡歐戰以來我國染料負販夫之發横財豈知歐美製造染料乏人與我貿易而發旺財者且千萬倍於今日之染料負販夫也偶念及此不禁爲中國化學工藝太息於無窮固不止吾輩業化學者之不幸已也 
世界時潮 
[國際勞工法案] [  圓譯]  
　　第五案關於婦女分娩前後工作之法案 
　　第一條 
　　本法案所稱之工業包含下列種種之企業 
　　（甲）礦廠坑井及其他開掘地下礦産之工作 
　　（乙）凡製造物件改作物件洗滌物件修理物件裝璜物件磋磨物件預備售賣拆卸物件以及改製原料之種種工作造船工業及發生或遷移電力或原動力之種種工程亦包含在内 
　　（丙）房屋鐵道電車港口船隝埠頭運河内地水道道路隧道橋梁鐵路大橋溝渠水管水井電報電話電氣事業煤氣事業自來水等之建造重造維持修理改造或拆卸之工程以及樹立此種基礎之創辦工程 
　　（丁）藉道路鐵道海道内地水道等搬運旅客或貨物之運輸事業其在船隝碼頭棧房上搬運貨物之工作亦併包含在内惟用手工之運輸事業不在内 
　　本法案所稱之商事企業包含售賣貨物或實施貿易之種種所在地 
　　各國之專管官署應自行劃分工業商業與農業區别之界限 
　　第二條 
　　本法案所稱之婦女包括凡百婦女不分年歲與國籍本法案所稱之兒童包括凡百兒童不分合法産的或非法産的 
　　第三條 
　　凡在公私工業或商事企業或其支店中婦女之工作當受下述之限制惟爲同一家族人員工作之企業不在例内（甲）婦女分娩後六星期内停止工作 
　　（乙）婦女苟能呈出醫生證書證明其分娩之期當在此後六星期之内則有離棄工作之權 
　　（丙）婦女依照本條甲乙兩則停止工作之時仍應亨受適當之利益務使足以完全保持其母子之康健祇須各國之專管官署規定數量或由公家津貼或藉保險制度補助并宜給予額外之利益務使可以自由聘請醫生穏婆醫生預測分娩之期偶或不準工廠不得藉口於此而停止給予女工自醫生發給證書日期至眞實分娩日期中應享之利益 
（丁）女工爲哺乳孩得在工作時間内每日離去兩次每次以半小時爲度 
　　第四條 
　　婦女依照本法案第三條甲乙兩則停止工作或因受孕或分娩經醫生證明有病不宜工作而離職久長之時雇主不得在該女工假期内辭退之如或各該國之專管官署定有此項假期之最大限度而該女工之假期起過此限度者得辭退之 
　　（以下自第五條至第十二條文字與第一案第十五條至二十二條完全相同已見本增刊第四十五期從略不譯） 
　　第六案關於婦女夜間工作之法案 
　　第一條 
　　本法案所論之工業包含下列種種之企業 
　　（甲）礦廠坑井及其他開掘地下礦産之工作 
　　（乙）凡製造物件改製物件洗滌物件修理物件裝璜物件磋磨物件預備售賣拆卸物件以及改造原料之種種工作造船工業及發生或遷移電力或原動力之種種工作亦包含在内 
　　（丙）房屋鐵道電車港口船隝埠頭運河内地水道道路隊道橋梁鐵路大橋溝渠小管水井電報電話電氣事業煤氣 
 
 
 

Page 19

 
 
事業自來水等之建造重造維持修理改造或拆毁之工程以及樹立此種基礎之創辦工程 
　　各國之專管官署應自行劃分工業與商業農業區别之界限 
　　第二條 
　　本法案所稱之夜間意指至少連續之十一小時午後十句鐘至翌晨午前五句鐘間相距之時間包含在内 
　　在無國家法律規定工廠夜間雇用婦女工作之國内本法案所稱之夜間可由政府明只指十小時之時間午後十句鐘至翌晨午前五句間相距之時間包含在内惟此爲暫時之辦法至多適用三年 
　　第三條 
　　凡在公私工廠或其支廠中婦女不分年歲不許受雇在夜間工作惟在同一家族人員工作之企業不在例内 
　　第四條 
　　第三條之規定在左列境遇不生效力 
　　（甲）如在工廠中發生工作中途暫停之事件不能預防且不可聽其再行發生而亟須加工進行者 
　　（乙）如其原料之性質容易腐敗一經停止夜工即將受極大損失者 
　　第五條 
　　印度波斯兩國政府可以命令對於某種工業暫緩援用第三條之規定惟國家法律指定之工廠不在此例内每届暫緩援用第三條應卽通知國際勞工事務局 
　　第六條 
　　在某種工業之與季候有關者或遇必要時則在一年之六十日中夜間時分可减至十小時 
　　第七條 
　　在某種地方以氣候之關係而晝間作工爲有碍衛生者則夜間時分可較上條規定更爲減少惟在晝間應予以相當之休息以爲抵償（以下第八條至第十五條文字與第一案第十五條至二十二條完全相同已見本增刊第四十五期從略不譯） 
　　第七案關於防禦癰疾之說帖 
　　國際勞工大會勸令國際勞工團體之各盟員應互結契約在輸出羊毛之國内將帶有癰疾細胞之羊毛設法消毒如不能在輸出國實行消毒則在輸入國口岸行之 
　　第八案關於保護婦女兒童防禦鉛毒之說帖 
　　國際勞工大會勸令國際勞工團體之各盟員爲保全兒童體格發達防禦鉛毒危險起見婦女及在十八歲以下之童子不得在下列工業中受雇操作 
　　（甲）鎔化鋅鉛礦苗之工作 
　　（乙）製煉或熔化含鉛灰之工作及提煉鉛質之工作 
　　（丙）大規模的熔解鉛製物或舊鋅之工作 
　　（丁）製造含鉛百分之十以上之白鐵或合金之工作 
　　（戊）製造酸化鉛ＬＩＴＨＡＲＧＥ鉛丹ＭＡＳＳＩＣＯＴ紅鉛ＲＥＤＬＯＡＤ白鉛ＷＨＪＴＥＬＥＡＤ橙鉛ＯＲＡＮＧＥＬＥＡＤ硫酸鉛ＳＵＬＰＨＡＴＥＯＦＬＥＮＤ鐄酸鉛ＣＬＩＴＯＭＮＴＥＯＦＬＥＡＤ硌酸鉛ＳＩＬＩＯＡＴＥＯＦＬＥＡＤ之工作 
　　（乙）製造或修理蓄電池之工作 
　　（庚）以上諸項工作廠房之整理淸潔事務 
　　含鉛質之工業如有左列之情形者得雇用婦女及十八歲以下之童子 
　　　　（甲）有適當放汽之通風器使灰燼即行驅出者 
（乙）器械廠房皆極清潔者 
（丙）以受鉛毒之事件報告政府專管官吏而予以賠償者　　（丁）醫生定期蒞廠查騐人員之體氣者 
（戊）廠中備有適當敷足之貯衣房洗身房會食房及特製之保衛衣服者 
　　（己）禁止携入飲食物料者 
　　如在工業中熔解性之鉛質可以無毒物質代之者則熔解性鉛質之用途應受極嚴的限制 
　　第九案關於設立政府衛生局之說帖 
　　國際勞工大會勸令國際勞工團體之各盟員不徒建設工廠衛生檢查之制而已並應立即建設政府機關專任保衛工人之康健而與國際勞工事務局時相接觸 
[美國一九二○年會計年度之對外貿易] [  圓]  
　　輸出入額三倍於戰前 
　　美國會計年度始於七月而終於次年六月一九二○年之會計年度已於本年六月告終據纽约國民城巿銀行之報告謂本年度之對外貿易合進出口二者而論均已超過往年數字輸出額在大戰前一年爲二·三三三·○○○·○○○·美金一九一七年爲六·二五○·○○○·○○○·○○○·美金一九一七年爲六·二五○·○○○·○○○·○○○·美金一九一九年爲七·二五○·○○○·○○○○○·美金至今年則爲八·○○○·○○○·○○○·○○○美金矣輸入額在一九一四年爲九二·○○○·○○○·○○○美金弱一九一七年爲九二·五○○·○○○·○○○美金强一九一九年爲九三·○○○·○○○·○○○美金至今年爲九五·○○○·○○○·○○○美金合計對外貿易總額在大戰前一年爲四·二五○·○○○·○○○·○○○美金一九一七一九一八兩年各爲九·○○○·○○○·○○○·○○○美金弱一九一九年爲一○·三三三·○○○·○○○·○○○美金至今年則爲一三·○○○·○○○·○○○·○○○美金矣 
　　進口貨中原料激增尤甚在大戰前一年爲六三三·○○○·○○○美金一九一八一九一九兩年各爲一·二五○·○○○·○○○美金至今年則爲二·○○○·○○○·○○○美金矣製成品之輸出額今年共約三·七五○·○○○·○○○美金惟在一九一七年則超越此數蓋其戰用品之輸出數極大也在大戰前一年製成品輸出值僅爲一·一○○·○○○·○○○美金總計之今年製成品之輸出值三倍半於戰前一年原料之輸入值則三倍焉糧食品之輸出值少於去年而輸入之糧食則倍於往年蓋一九一七年爲六七八·○○○·美金一九一八年爲七五○·○○○·○○○美金一九一九年爲八三二·○○○·○○○美金而今年則爲一·五○○·○○○美金也糧食品輸入價值之激增其主因則以糖及咖啡價格之高漲也糖之輸入值共爲五○○·○○○·○○○美金在一九一九年爲三○九·○○○·○○○美金一九一三年爲二三七·○○○·○○○美金而已咖啡之輸入值爲二三○·○○○·○○○美金在一九一九年爲一四三·○○○·○○○美金一九一八年爲一○三·○○○·○○○美金而已椰子之輸入額亦形大增一九一九年爲三六·○○○·○○○美金今年則增至八○·○○○·○○○美金糖咖啡椰子輸入價值之激增蓋以其價值之高漲然其數量亦未必不增多也 
　　美國本年輸出入額之增進對於世界各國之商務皆與有力焉在一九一九年會計年度歐洲輸至美國之商貨值價三七三·○○○·○○○美金今年之輸至美國者則值價一·○○○·○○○·○○○·○○○美金以上是故去年雖謂歐洲兵爭之餘創痍滿目未有餘力供應美國然其結果則竟能以三倍之值輸往境外斯亦足稱矣至自美國運往歐洲之商貨則在一九一七年爲四·三二五·○○○·○○○美金是爲歐戰期内之最高度一九一九年增爲四·六三五·○○○·○○○美金至今年則增爲五·○○○·○○○·○○○美金此其貨物大都爲工業用之原料自歐洲輸至美國之商貨大都爲工業製成品寶石及美術品等但以寶石一項而論歐洲輸至美國之總數在一九一八年之價值爲三二·○○○·○○○美金一九一九年爲五二·○○○·○○○美金至今年則增爲一二○·○○○·○○○美金美術品之自歐洲運來者在一九一九年總舉七·○○○·○○○美金今年增爲三○·○○○·○○○美金工業製成品在一九一九年總值爲一·○○○·○○○·○○○美金弱今年則增爲一·五○○·○○○·○○○美金 
　　美國與南美諸國之輸出入貿易亦甚樂觀在一九一九年度總值爲一·○○○·○○○·○○○美金今年則增爲一·三五○·○○○·○○○美金對於亞洲之貿易在一九一九年總值一·四三四·○○○·○○○美金今年則爲二·二○○·○○○·○○○美金云 
 
[德國新發明之小摩託車]  
　　德國新發明之小摩託車取用便利而價值極廉人皆樂用之上層兩圖左載行李右載行旅車本四輪後面兩輪爲一拖車可以拆卸者也中層一圖可以見街衢中小摩託車之多下層兩圖左示車體之小謂藏車之室頗似狗棚右示每屆裝滿汽油可以行駛四小時不息也 
商業 
[本埠人壽保險公司之調查]  
　　人壽保險一業在有清末葉祗有洋商經辦每年漏出之保險費何止數百萬金迨民國初元始由沈君仲禮等創辦華安保壽公司一時投資贊助者咸爲當時之偉人名公未幾復有嚴君俊叔聯絡南洋華僑組織康年保壽公司而金星福安允康等乃接踵而起寢至今日華人壽險事業巳足與洋商分庭抗禮並駕齊驅矣益以年來人民儲蓄觀念較前進步故各公司之保壽營業亦日漸發達兹就滬上現有華洋人壽各公司調查所得之大概情形彚誌如左 
　　華安合羣保壽公司（華商）股銀一百萬兩已收足銀二十萬兩有國内分公司經理九十餘處總辦傅其霖總司理郁賜每年營業約四百萬元 
　　康年保壽公司（華商）股銀一百萬兩已收足銀十萬兩有國内分公司經理三十餘處經董郭良甫總理嚴韞玉每年營業約一百四十萬元 
　　金星保壽公司（華商）股銀一百萬元已收足洋二十五萬元有國内外分公司經理八十餘處總董唐少川總理易次乾每年營業約三百萬元 
　　福安保壽公司（華商）股欵由洋面火燭保險資本内撥出十萬元辦理壽險有國内外分公司經理五十餘處總理鄧又海總司理羅倬雲每年營業約三百萬元 
　　中華商立保壽公司（華商）係允康改組總理程鴻賓協理王霓仙每年營業未詳 
　　永年保壽公司（英商）股銀五十五萬兩自創辦至今保額積至二千數百萬金有國内分公司經理三十四處國外分公司經理四十餘處總理倪安參贊杜維德每年營業約六百萬元 
華洋保壽公司（英華合資）股銀一百萬兩足十五萬兩有國内外分公司經理七十餘處華經理林雨亭 
　　永明人壽保險公司（坎拿大分設來華）華經理爲徐維惠 
　　保衆人壽保險公司（英商）祇保洋人不保華人 
永利人壽保險公司（英商）不保華人 
　　保險種類之分列 
　　保壽種類大體分爲普通與特别兩類現時各公司盛行承保者多係普通保險然名稱雖一而辦法則各有不同試將保險種類分列如後 
　　名目雖有如此之多而各公司未必盡備皆有者姑冉將各公司所有現行之種類分晰於下 
　　永年公司（一）定期分利保險（二）定期不分利保險（三）孩童尋常保育險（四）孩童特别保育険 
　　華洋公司（一）普能定期保險（二）聯合保險（三）加倍還欵保險（四）特别男女小孩保險（五）普通終身保險（六）定期終身保險（七）按年分還保險 
　　永明公司（一）普通定期保險（二）學費保險（三）加倍還欵保險（四）養老金保險 
　　華安公司（一）普通定期保險（二）存欵保險（三）特别婚嫁立業保險 
　　康年公司（一）普通定期保險（二）存觺保險（三）特别金額保險（四）一次躉繳保險（五）男女小孩保險 
　　金星公司（一）普通保險（二）存銀保險（三）男女幼孩保險（四）特别幼孩保險 
　　福安公司（一）普通保險（二）優等保險（三）存銀保險（四）男女幼孩保險（五）終身保險 
　　中華商立公司（一）普通保險（二）儲金保險（三）幼孩保險（四）特别幼孩保險（五）聯合保險（待續） 
　　歐戰停止彼方人士莫不竭其心力務將戰時殺人利器改爲承平時利於人生之器械坦克砲車其一也是圖所示爲英國之馬克四號ＭＡＲＫＬＶ砲車休戰後爲商家承購建平台其上繞以鐵欄可容游客三十人量期休憇日欲作郊外游者莫不趨之若騖雖崎嶇山道而履之若夷駕駛之者仍爲舊日軍官及皇家坦克隊之技士彼邦武人一經退伍仍能出其技能以謀社會公衆之幸福識可風矣 
 
[世界承平時殺人利器之效用]  
 
[英國之小摩託車]  
　　大戰時英國特製小摩託車一種乘車者可自駕駛以供傷兵之用今已改爲巿民交通之具矣 
 
 

Page 20

 
 
   
 
 

Page 21

 
 
   
 
 

Page 22

 
 
左圖爲七月三十一日至八月六日一週間國外洪兌漲落之統計圓縱面直線表每日開盤行情虚線以無報告故從缺横面平行線記數字自三十至一百五十共一百二十格曲線六條表示法郎羅比美金辦士馬克大條六種滙兌行情之起落英幣以上海規元一兩合幾辦士計算法幣以規元十兩合幾法郎計算美金以規元百兩合幾金元計算印度幣以規元五十兩合幾羅比計算大條以每盎斯銀合幾辦士計算德幣以規元一兩合幾馬克計算所用單位間有與銀行每日行情報告所用者不同爲便利製圖節省地位也圖中曲線下落爲金幣上升銀價下落之徵反之曲線上升則誤爲金貴銀賤幸勿會當 
 
[每週國外滙兌漲落圖]  
專箸 
[上海港口]  
　　（譯濬浦工程局報告册）（十續）（通一）　　進口船數兹將一九一三一九一八兩年進口船數之統計列表如次 
　　海關 
　　一九一三年一九一八年輪船七·四三五五·八三二帆船三·○○一一·六一六右圖縱線表日期横邊平行線表價銀粗線爲元細線每格爲二角五分右角爲平均價其數如左 
　　上旬中旬下旬 
　　去年八·三八·○三八·五 
　　今年一三·九五一三·九四一四·○四　　（一九一 
　　内河小輪七年在海註册者爲三四○艘）常關三·七八四四·二五六 
　　一九一三年一九一八年沙船五·六二三一八·一七四小輪一·三四九一·四一○ 
　　國籍一九一三一九一八兩年進口輪船可以其國籍類分之如左 
　　一九一三年一九一八年中國二·四八九一·九五二英國二·一四二一·六四九日本一·八八五一·七九五德國三三二 
　　美國二二一二五一俄國一○二四四那威七七二五法國七四一三丹麥三九三八奥國三七 
　　荷蘭二四五四瑞典一三四意國無七總數七·四三五五八·三二　　各船噸數各船所裝貨物之平均淨噸數約爲一千三百噸惟較小之輪船行程頗短入口頻繁噸數之統計遂因之而大大輪船之噸數與之相較反見有絀故上述之平均數實不準確也一九一八年四月一日至七月七日進口輪船之吃水有二十五英尺深者共五十五艘 
　　航行之功能上海爲各國商人彚集之區各國輪船公司間之競爭頗劇故到滬航務頗爲勤捷而以行駛長程之外洋輪船爲尤甚惟謀之者衆加以政變無常缺乏新式之設備蒞滬後不克盡享商業上應享之便利爲憾耳頭等客船之吃水較深者受累最甚云 
[上海物價表]  
　　本表如有欠正確處請各界函知白克路候在里内七四五號本處當即更正財政部駐滬調查貨價處報告 
　　躉售時價 
　　貨名單位七月第三週十三日至十九日七月第二週十二日至十八日止 
[糧食類]  
　　兩錢分釐兩錢分釐高常下白河擔米一○·四五三一○·○○一高常河下白元擔八·四三三八·一七六漢口小麥擔二·九二○二·九六○機製綠兵船麵粉包二·二三二二·一六五蕪湖莞荳擔二·二三○二·九○○火車河南黄荳擔二·四六○三·六三○漢口蠶荳擔二·九二○二·○五○躉州一等芝蔴擔七·一四○七·○五○牛莊荳油簍一○·九○○一一·三○○華豐麩皮小包一·七七五一·八五○ 
[其他食物類]  
　　牛肉磅○·一二四○·一二四羊肉磅○·一三一○·一三一猪肉磅○·二○一○·二○○靑花魚磅○·一三九○·一二四鴨雙○·四七五○·四七五鷄蛋打○·一三九○·一三一香蕉磅○·○四三○·○四七 
橘打○·八○四○·八○三梨子磅········蘿葡十梱○·一九二○·一九二馬鈴薯擔一·三一五一·○九五牛奶（外國乳棚）瓶○·一四六○·一四六薩門鹹魚擔四·三○○四·八○○十號荷蘭赤糖擔一一·九○○一一·七○○廿五號荷蘭細砂白糖擔一四·九○○一四·八○○三温半太古白糖擔一四·○○○一四·○○○八號車白糖擔一三·八五○一三·八○○海帶（根室）擔三·五○○三·六○○老牌飛鷹煉乳箱一一·五○○一一·五○○出辦龜赤參擔三九·○○○四○·○○○中號十番有剌黑海參擔九二·五○○九二·五○○黑胡椒（黑大）擔一四·五○○一四·五○○綠茶（珍眉）擔四九·一二五五三·六九二綠茶（元朱）擔·····三三·六二五紅茶（祁門）擔·····二九·三三三紅茶（寗州）擔·····二○·○○○ 
[疋頭及其原料]  
　　十四磅喂馬原粗布疋六·九五○七·○五○十四磅人塔原粗斜疋七·三○○七·三○○十三磅九龍原粗布疋········十三磅龍○原粗布疋········八四鷄心原布疋········八四藍七子原布疋五·七九○····八四東方朔原布疋五·二二五五·一七五八四牛童原布疋五·一五○五·○七五四十雙松鼠原細斜疋七·九一○····四十電車原細斜疋········四十劉軍原細斜疋八·三七○····四十人面原細斜疋七·六七五七·六二五四十雙童原細斜疋七·二五○七·三五○四十竹虎原細斜疋七·六○○七·五七五四十老人槍白布疋一○·一四○····四二空城計白布疋九·七○○····四十郭子儀白布疋一○·一○○一○·一五○四十弓美人白布疋一○·○○○一○·○○○四十鳳凰原細斜疋········四十藍象原細斜疋········四十飛魚原細斜疋········二十四猪牌漂標疋三·六五○三·六五○二十四菊花原標疋三·三五○三·三五○十二支紅大班棉紗包一六三·○○○一五四·五○○十六支水月棉紗包一七七·○○○一七六·○○○十六支寳鼎棉紗包一七二·五○○一七○·○○○平松Ａ２３絨線磅二·八七五二·九五○芝川Ｐ·Ａ·１１３絨線磅二·一五○二·一五○通州棉花包三三·○○○三三·○○○上等白廠經擔一二四○·○○○一二六○·○○○中等白廠經擔一一三○·○○○一一三○·○○○下等白廠經擔九六○·○○○九四○·○○○九江苧蔴擔一六·二○○一六·四○○ 
[五金類]  
　　日立紫銅錠擔二三·五○○二三·五○○粗細黄銅條擔三三·○○○三三·○○○徑二吩至一吋竹節鋼條擔一○·○○○一○·○○○長一吋至六吋花旗釘桶一○·○○○一○·○○○Ｂ·Ｈ·Ｐ·澳州靑鉛條擔一一·○○○一一·○○○九十磅馬口鐵片箱九·五○○九·三○○九號及十號白鉛皮擔一六·五○○一七·○○○徑四吩至一吋二吩孟林元鋼擔六·五○○六·五○○　　純　噸一二○·○○○一二○·○○○漢冶萍生鐵塊噸四八·○○○五○·○○○ 
[燃料類]  
　　頭號杵島塊煤噸一四·七五○一四·七五○頭號金田統煤噸一○·○○○一○·○○○頭號紅屑噸一一·○○○一一·○○○頭號開平火車塊煤噸一二·○○○一二·○○○二號井陘統煤噸一一·○○○一一·○○○頭號開平屑噸八·五○○八·五○○頭號梅溪和炭擔○·五四七○·五四七柴五十捆○·七三一○·七三○船牌洋燭（十一兩）箱三·八○一三·八四五魚牌火油箱四·○○一三·九八六老牌火油箱四·○○一三·九八六漁樵火柴箱二七·二五○二九·五○○蟠龍火柴箱一○·七五○一一·七五○ 
[建築材料類]  
３６Ｘ２４美國玻璃片箱一三·八七五一四·二五○３６Ｘ２４日本玻璃片箱一三·三七五一三·六二五８至１５呎方料花旗松千方呎七五·○○○七五·○○○東洋白松千方呎五○·○○○五○·○○○方料　邏柚木千方呎一九五·○○○一九五·○○○長十六呎以内新加坡梗白板千方呎七○·○○○七○·○○○烏牌漆油桶五·五○○五·五○○Ａ字漆油桶八·五○○八·五○○海風水門汀桶三·五五○三·五○○啓新水門汀桶四·八○○四·六○○開平火磚千塊七九·○○○七九·五○○天津空心磚千塊五五·五○○五六·○○○天津紅瓦千張六○·○○○六○·○○○頭號老式中國瓦萬張三五·○一五三二·八五○ 
[工業用品類]  
　　硫酸（四十度）箱七·三一○七·三○○阿摩尼亞（中等）噸二○二·八七七二○二·五七五淡輕四綠（中等）箱二五·五八五二五·五五○太陽牌漂白粉（中等）箱六·六○○六·六○○鹽硝百磅三二·一六四三二·一二○燒碱（中等）擔七·二五○七·二五○泡花碱（凈）筒三二·○○○三五·○○○　鐵衰奶箱八○·○○○七五·○○○硼酸粉筒六二·○○○六二·○○○硫黄（棒狀）筒一五·○○○一五·○○○雙鴨直接朱紅斤二·二○○二·二○○和合直接淡黄斤六·○○○六·五○○白水灘直接靛藍斤三·二○○三·二○○福壽硫化无色擔四○·○○○四○·○○○福壽硫化潮藍擔一六○·○○○一六○·○○○福壽硫化軍衣黄擔五○·○○○五○·○○○飛馬鹽基性洋綠磅四·七○○四·七○○和合酸性硃紅磅一·四○○一·四○○得利鹽基性米黄磅四·八○○四·八○○ 
[其他物品類]  
　　２５Ｘ４７　美國有光紙令二·一五○二·一五○２５Ｘ４７　日本有光紙令二·一○○二·一○○３１Ｘ４３　美國報紙令四·六七五四·七○○３１Ｘ４３　日本報紙令四·五五○四六五○文成本連史件一一四五○一一·四○○柏半太件七·四五○七·四○○美大仁毛邊件八·九○○八·九五○美孚紅車汕四十加倫一三·○○○二三·○○○亞細亞氣發汕＝油（五加倫）桶四·○○○四·○○○６－１雙人洋針萬支········６－１手槍洋針萬支二·七五○二·七○○一百二十塊祥茂肥皂箱五·○三七五·○三七一百二十塊固本肥皂箱四·一九七四·四一六三十生的蝙蝠牌花洋磁盆打三·四五○三·三六五大瓶三星斧頭白蘭地箱二○·九二五二○·四四三好時火酒箱七·二○○七·四○○五十支三砲臺香烟（普通）千支六·七二五六·七五二五十支前門牌香烟（普通）千支五·四三一五·三八七五百支大英牌香烟（普通）千支三·一四三三·一六八十支老車牌香烟（普通）千支二·二六六二·二六三淡克浦絲登烟絲磅一·六八一一·六七九五十支大喜牌香烟（普通）千支八·○四一八·○三○五十支長城牌香烟（普通）千支五·二九九五·二九二五百支雙喜牌香烟（普通）千支二·八九四二·九○五五百支大吉牌香烟（普通）千支二·○九○二·○八七洪江桐油桶一二·一○○一二·二○○ 
　　勘誤上期本表毫州一等芝蔴上行十·○五○應作七·○五○八四牛童原布上行四·○七五應作五·○七五特此更正 
 
[五月份本埠江海關進口貨物統計表（一）]  
 
 
 

Page 23

 
 
   
 
 

Page 24

 
 
   
 
