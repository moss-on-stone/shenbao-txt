# 1889 - 19 - 4905661

 

Page 1

 
 
[順天江南浙江江西廣東福建肇出售] [  申報館主人啓]  
　　每　大比之年　遲一出海内皆以先　爲快盖以風氣所在有志者皆須簡總　應也特是原本旣不易得　坊　　刻又　　　　豕　　　多本舘特用新儔鉛字印成逐加圑點印釘工雅讐校精　冠以監臨以下諸員姓名爵里及題名全錄較之麻沙本實有天壤之别壽　本有洋七分正本埠歸申報舘帳房及申昌書畫室發售各外埠則概歸申昌經理此佈 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作面特搆者不下萬首新　美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能　載本埠外埠俱有分鋪士商就近購取可也此佈 
[續禁賭說]  
　　自賭風盛而包藏奸宄誘害善良一切姦淫盜刼爭鬪戕殺錢債逼勒諸案由此而起故地方官禁之未有不嚴者彼賭棍之聚賭也每伺地方官新舊接代之際蒞任者無暇稽查升任者無心懲究遂得而乘間抵隙明目張胆公然聚賭於鄉鎭村落間要正爲之狥庇差役爲之掩飾赴賭者水陸舟車絡繹於道然而新政餘閒問民利弊必將嚴懲窮治以靖地方而聚賭者亦遂聞風歛跡越境潛逃矣若夫滬北洋塲禁之尤嚴不獨包探之羅察巡捕之梭巡並無一毫情面可以假借者卽中西宫吏新舊接代之際亦無隙可抵無間可乘相傳一年之中惟元旦後五日聽賭不禁此語不知從何而來其實不過嘉節新年賞心樂事打牌擲骰不甚誅求巳耳假令聚衆開塲滋事闖禍其將聽之否乎吾願好賭者尚毋惑於元旦五日聽賭不禁之說而無知妄作自詒伊戚也乃滬北之賭禁雖嚴而賭風尤甚者何歟盖鄉鎭村落之賭其聚之也難其散之也亦難必有無賴覇持爲之主者而後可以聚賭苟力不足以壓衆言不足以服人則里正圖差鄉間長老必出而喝阻禁止不准開賭旣聚矣赴賭者猶寥寥也旣而熙熙而來攘攘而往或及浹辰或及匝月則地方官必有所聞出其不意而掩襲之囊家之草棚未及拆卸上風之船隻未必開行猶探囊而取物耳於是盡法以懲其旣往曉諭以警其將來而地棍工豪聞風相戒終其任無賭案矣是故禁之也猶易而滬北洋塲之賭若裏洪口之搭棚鋪板洋涇浜之支架設攤則習爲故常終年不輟至有以公館及妓院爲賭塲者則又倐聚倐散無可追尋是故禁之也最難然而有無難者裏洪口洋涇浜之聚賭也皆匀灘使費公送他人以爲報信通風免於捕獲是非捕房之管私舞弊得賄狥情也大都流氓細葸借捕房收受賭規之名招摇撞騙遇事生波藉口苛求從中訛索而西人不及詳查無從覺察耳夫泰西之設官制祿也不獨量能授任使之各稱其職各盡其才巳也凡一切犒勞賞賚官俸兵餉必量其人之飲食起居往來酬酢之所費而優給之使之内足以赡身家可以免外强中乾之慮外足以賙親友可以免左支右絀之憂其在欽差領事諸大員公爾忘私國爾忘家宜無有尸位素餐者即下至巡捕包探食人之祿忠人之事亦無不狷潔自好操守維嚴是以大臣法小臣亷而賄賂贓私之事觧矣故賭之有規非捕房之營私舞弊得賄狥情也盖必有人焉招摇撞騙遇事生波藉口苛求從中訛索者而其人則非流氓細葸不爲功細葸在内爲耳目流氓在外爲線索一聞捉賭之令通風報信曾不旋踵矣竊謂捕房平時當預教巡捕包探令其逐處　心無分遐邇隨時加意無間陰晴倐東倐西無從捉摸忽早忽晚無可周防如是則裏洪口洋涇浜之賭將不禁而自絶矣公館妓院之聚賭也非必著名賭徒習爲恒業者爲之盖自通商以來貿易之道凌夷遷變日就衰微折閱倒閉層見疉出凡閥閱縉紳富商鉅賈支持市面閱歴艱難因而徬徨四顧心計口商旣無奇貨之可居又無市利之可罔欲背城一戰僥倖圖成而時異世殊束手無策惟賭之一道一反手而致之一轉瞬而獲之計無有便於此者於是訂約刻期飛箋召客摇攤牌九從其所好勝負之數累萬盈千至於蕩産傾家廢時失業一敗塗地無計挽回滬北賭風莫此爲甚若其不幸而見獲於巡捕解送於公堂自顧聲名有關體面不得已而更變姓名含糊不認諱匿官職推托不居并有不堪管押之苦不忍呵責之辱而自願罰鍰以結案者盖罰鍰之所費不敵其賭局之所輸是區區者何足惜乎洎乎保釋還家逍遥無事不踰時而心閒意適故智復萌矣竊謂受罰不如受責之可以懲一儆百也苟其當堂問實照例施責吾知旣受責者必引爲大恥未受責者必引爲炯戒如是則公館妓院之賭將不禁而自絶矣吾見夫溺於賭者衆而害於賭者深輒不禁慨乎其言之 
[京師電信]  
　　昨悉官塲中接到十六日十二點鐘都中來電云昨晚四鼓大内失愼太和殿災火至今日息各堂憲均入内救護及昨十七日續接十六日三點鐘京電謂大内火已息探係太和門災太和殿並水災及電音止此合亟照登 
[揚城火警]  
　　本月十二夜四鼓時揚城彌陀巷某太守公館内不戒於火據聞因傭婦畏寒烤火延燒蚊帳登時火勢上炎滿屋皆紅家人咸從睡夢驚醒手忙脚亂門徑猝不能辨有從窓隙逃出者有經鄰人毁門拖出者迨警鑼四出各善堂水龍馳至勢已燎原幸城内文武各員臨場迅速布置得宜又喜滕六君會逢稅駕始得撲滅計焚燬廳房及羣房數間餘皆無恙惟太守之幼子年甫成童猝不及逃遽罹火厄甚可悲也 
[政體違和]  
　　蘇臬憲田廉訪近因夜間出轅抽查保甲感冐風寒遂於十三日專丁赴督轅請假三日想福星照曜不日當喜占勿藥也 
[學徒慘斃]  
　　蘇城鐵屏巷某成衣鋪有某姓學徒其劣如馬其蠢如牛其師及鋪中各夥時加敲扑習以爲常一日徒以細事不能如命某夥遂將熨斗作當頭之棒喝不意將徒之頭顱打開流血不止嗣因傷重發熱不數日而遽登鬼籙徒之家屬來城定欲以人命索夥抵償擾擾不休嗣有作魯仲連者出爲排解斷令其師從豐棺殮其事始寢亦可爲凌虐學徒者儆矣 
 
 

Page 2

 
 
[盜案續述]  
　　前報所紀嘉興　屬石佛寺盜案兹聞係該鎭後面陸家浜張姓於十二夜二鼓後有匪黨多人破門直入搶去十八歲之女其餘衣飾皆無所取論者謂强盜行刦斷無不取財物之理今乃搶人而不搶物其非盜案可知又嘉屬馬安塘橋亦一小市集也烟户百家有周姓者開鮮肉莊於十一半夜時倐遇盜匪百人明火執仗撞門直入四處搜括周某有兩子四女年均長成四女孔武有力當盜搜括時一女躍登屋面鳴金喊救盜不敢久留遂呼嘯而去周某於次日入城禀報王邑尊准詞立卽乘舟往勘據周報失物件約值三四百金云 
[捐設水缸]  
　　金陵内有淮水成渠外有長江繞郭而又陂池大小若環玦倍於邗上之三十六湖雖非澤國諒涓涓者當亦取之無禁用之不竭矣乃一交冬　輒河枯井竭抱甕者求一勺之水往往朝索之於數十武之外暮卽索之於日日武之外甚至纔越一二日便泥污不可食又顧而之他故見微知著者隱隱爲閭匿抱杞人之憂不啻大聲疾呼思障百川而東之以備不時之需焉前者升任中丞梅筱帥在江藩任内見倉卒之間苦於有龍而無水因令水龍局各添置太平缸十只每只可儲水二十担數年之間得此缸之妙用者覺曲突徙薪之策實無以過奈人情見兎則顧犬得魚則忘筌久之缸漸壞於雨淋日炙又久之并護缸之臺與蓋率皆傾圯一泓清水一變而瓦礫塞滿其中有心人推原其顚末未始不嘆當年立法之未善要至今日而欲歸咎於立法之未善則不啻執途人而責以謀之不臧也得乎近有寓公徐君者樂正子之徒也深愧在世而無益於人乃到處隨其事之大小力行其方便又念長袖乃善舞窮措大卽竭九牛二虎之力不敵圑面翁之一顰一笑因擇其性之所近者借箸而籌自謂取諸人以爲善善者多信之故徐得遂其爲善最樂之隱卽身被其惠者亦不知此中福有攸歸云現在黨家巷至糧道署前安設太平缸二十只卽其事也然吾聞之此舉也夏秋之交缸卽講就師乃遲之又久方始有以告厥成功則知一人倡之百人和之折枝不足喻其易百人韙之一人非之超海不足喻其難故吾謂居今日而欲陰行其德其人非有季布之諾朱家之俠陳驚坐之豪不必以善之一字當作生平一件快意事盖善門難開使徒恃銅山金穴勢必至銀成没奈何而後已刻下徐君已將缸盖等件一律雇匠修理完固呈請江寧縣飭歸聖澤水龍局經管家陶大令出示曉諭並禁止婦女作踐河北叚保甲分局凌司馬亦深加奬許另出示飭令地甲等加意防護所有縣示附錄於後凌示則大致相同一隅三反焉可○江寧縣止堂陶示照得預防火患莫善於多備水龍及多設太平水缸東牌樓地方向有聖澤水龍而無太平水缸現經徐聞韶善士樂善好施捐建太平水缸二十口分置黨家巷口及黨家巷中糧道署前三處排列保護一方之火患實屬妥當已極該善士並非土署而地方善舉無論鉅細事事關心不分畛域急公好義于此可見爾等附近居民人等須知此等水缸係保護爾等身家起見諒爾等亦樂從公務宜隨時照料以圖久遠再查東牌樓街凡遇陰雨泥滑難行現亦由徐善士獨修力好爾等亦當恊力照料逐日打埽清潔勿致傾損務宜各誡備人婦女不得任意抛棄垃圾於缸旁及新修街道之間小孩亦不准在缸蓋上頑耍致易損壞爲此示仰地甲人等一體知悉倘敢任意作踐等情許地甲等隨時禀報以憑嚴究該地甲林泰丐頭朱順尤宜加意巡護不得鬆懈倘有水缸損碎缸蓋缺少新修之路作踐缺陷均惟該地甲等是任不妨指名禀究本縣爲保護善舉起見不憚諄諄之告誡也各宜凛之切切 
[粤東近信]  
　　黄沙三祝餅店有夥伴某甲與票匪蕭老森毒稱莫逆前月蕭因案被囚甲念友誼爲之保釋現在大憲嚴禁白鴿票賭博並拘拿票匪懲始蕭畏罪潜逃杳無蹤跡大憲以蕭係甲保釋遂將甲拘拿勒令將蕭交出方得無事甲無辜被累可謂無妄之災然亦可爲濫交者儆矣○河南大山地方前數月曾遭火災燒去草屋八十餘椽皆係貧民無力將房屋修造值此隆冬露宿風餐殊堪憫惻現有好行其德者爲之集資建造俾得有所棲息彼身受其惠者宜如何感激耶○東門線香街陳某向爲錢業生理前日由店回家潛以一盞紫霞膏吞服自盡迨毒發時家人始行知覺多方解救已無及矣聞甲上有父母下有妻兒家業在頗豐厚乃竟出此下策眞有令人索解不得者○東門外某山麓前日有男屍一具血跡模糊似係被人謀殺者地保赴縣禀報楊大令帶同刑仵人等親往騐明飭緝兇手究辦○南海縣某鄉落陳黄兩姓日前因口角起釁遂至鬥殿稱干比戈如臨大敵旋經人　處各自解散乃其中之强有力者負氣不相下相約重整旗鼓以决勝負紳耆得此消息來省禀報請派官兵彈壓以免讓　禍端○緝務營勇丁某甲前日向高橋妓館滋閙幾釀事端後爲營官訪聞赫然震怒將甲提到責以軍棍數十並枷號營前示衆一時見者咸服軍令之嚴○升授廣西巡撫高紫峯中丞現在移駐皇華館署理藩憲王灼棠廉訪於初四日遷人署中○學憲衙匪連日飭匠興修樊文宗俟修理工竣然後入署駐節 
[烟臺雜錄]  
　　三　晴煖無異陽春至初三日忽地峭寒風銛如刺滕六君驟然稅駕至初四日猶復六出紛霏下隰高原一變爲銀裝世界說者謂爲來歲豐收之兆○初二日宋祝三軍門由旅順至烟臺就海防營暫駐初四日卽啓節赴登州○初三日大風雪口内所泊之船拖錨走攬者不計其數有三船滿載油餅紅棗陡被風浪擊翻貨物漂流海面計所失不下萬金云○成山左右山水甚急船行者每視爲畏途去年上游因有保大輪船一案特派榮成水師營高恊戎帶領兵船二艘在各口常川巡緝故年内貨船失險者少有所聞卽偶有不虞經官兵極力救援不致人貨盡失云○偶見　人綑縛一人問之僉云係慣放白鴿者此次某姓又遭其愚弄是以捉將官裏去耳○民間日用火爐向來恃潮州船帶來出售今年此物頗少兼之紫炭價昂以致氷窓雪案間欲藉緑螘新醅袪寒賞雪殊覺多所不便云○俗傳十二月初八爲臘八節歲暮所需各物皆於是日購歸奇山集在烟之迤南購物者悉於此取給焉○萊州濰縣鹽塲有鄉民與之爲難燒燬十八村盖因巡丁每以鄉民爲魚肉甚至攔住行路婦女恣意搜檢民間蓄怨已久故有是舉也 
[東甌瑣誌]  
　　前報所載烟館宋金煥被查夜李委員送捕管押次早斃命其甥某甲赴縣報案旋因屍子未到故恩邑尊於上月廿九日始行臨塲檢騐當據仵作報稱委係洋烟脫癮氣厥身亡並無别故當塲騐畢屍子未肯具結是以案尚未了兹聞屍子宋大發於初三日赴府呈控蒙批案關人命虛實均應澈底根究俟訊有端倪再行登錄○平陽人某甲等三四人於初八日附搭温溪航船回甌寄寓小南門小客棧旋因購買物件開啓竹箱始悉箱内洋蚨三百二十元業已不翼而飛當卽赶至西門外偕同地保向温溪航船舵工阿明盤詰而阿明非但不服盤查且以老拳從事並遷怒於該處酒米店以爲代投地保實屬多事竟將該店搗蕩罄盡迨聞平陽人與酒米店赴縣喊寃而阿明竟揚帆開向温溪而去詎意船中有靛青五六簍未行報稅釐局巡船追至二十里方將其船追回阿明正在厘局乞情免罰而永嘉縣差適至將阿明帶回署中送案管押其船亦被厘局扣住一日之中三事迭出正所謂禍福無門惟人自如也○西門外二十都箬笠岙梅香寺僧雲來前在太平寺張老山各處均因不守清規千犯衆怒致被施主驅逐近見梅香寺置田十畝僅一七十餘歲老嫗看管伊遂串通地保謀爲該寺住持入寺未久私留婦女屢遭流氓　摃該僧復囑地保揑詞聳禀並請出示禁止在案但老嫗在寺二十餘年十九二十兩都都人素所敬信今春老嫗募化　金復將廟貌重修換然一新而此僧因見興修將竣欲將老嫗驅逐乘機兠收緣金孰料各捐户均稱寺係老嫗創修與汝無涉所書捐錢我等送交老嫗毋庸汝來催收僧因此懐恨䏣敢顚倒是非以捐户爲流氓同保赴縣呈請提辦並押逐老嫗蒙批是否屬實姑候飭提訊斷 
[鄂垣官報]  
　　十一月二十九日調補蘄水縣陳夔麟禀辭赴任三十日候補府丁柔克禀見赴兩院禀謝奉委接辦保甲局事務十二月初一日候補州俞寳瑛交卸牙厘局聨票所兼核對月報並接辦銀錢所事務另補州劉棫林奉委鹽署帮辦文案俱赴兩院禀知候補通判李華 
 
 

Page 3

 
 
傑禀知接辦牙厘局核對月報並發聨票差會辦牙厘總局文案候補縣湯炳堃赴兩院禀知進局並銷辦鹽署文案差初二日候補縣曾紀雋赴應日縣左興寅赴黄岡縣俱奉委催錢粮赴兩院禀知辭繙譯官筆帖式榮興解荆州米折銀兩禀辭初四日候補同知薛華城赴興國州候補縣黨述赴羅田俱奉委催錢糧赴兩院禀知辭候補班先補用知縣黄凝迪自通山會審案件回省並奉委赴光化縣催錢糧禀知候補巡檢勞啓佑赴兩院禀知留查新有西鋪差初五日大挑縣皮坤起服來省赴兩院禀到准補長樂縣雷商昌禀見候補巡檢馮億奉委留查保安門差禀謝初大日候補縣王賜恩奉委解生息錢文赴荆州禀知辭候補縣丞蔡寅采奉委帮查大新接鋪差赴兩院禀知初七日候補府聶元龍自京引見回省赴兩院禀到署理漢陽縣鍾是日開用部頒新印候補府經歴胡長源奉委調查中和鋪差並銷幫查新興三鋪差俱赴兩院禀知候補縣張飛四赴兩院禀謝准提前酌委行知候補州判方文瀚押運黄安縣分銷淮鹽回省赴兩院禀到並禀知修四縣公堤藩憲牌示崇陽縣桂口巡檢事務詳委均州孫家灣巡檢魯業鏞均州孫家灣巡檢事務詳委崇陽縣桂口巡檢趙慶頤俱調署 
[誌怪]  
　　温州大學士門底粧樓下陳家花園内有一樓綺户風疎珠簾雨捲爲暇時游憇之所近有胡氏子入内居之自稱天師先聖遇有求禱談言微中惟喜攫取婦女綉鞋令人不解日前有吕孝廉不知何事焚疏默禱轉瞬間壁上卽有小字一行先一吕字總書見利思義見危授命久要不忘其字係從四書上剪來越數日復有孟孝廉在案前禱告聲言弟子無事干求惟聞先聖書法甚好乞賜數字旋見壁上先一孟字繼有學而知之四字其字亦係書中剪來如其字爲四書中所無卽以墨筆寫之筆意遒勁頗似顔平原温郡友人言之鑿鑿始信狐窟詩人非虛語也 
[釀成命案]  
　　温郡東門外某甲與樂清磐石某乙前曾合開春和酒坊但乙食用浩繁一切銀錢時有虧欠所管往來帳目亦多未能清晰甲卽將資本拔出酒坊歸乙一人獨開事隔多年各無異言近來乙以油蔴釘鐵等貨偷漏出海獲利倍蓰逐年家計頗有蒸蒸日上之勢甲心懐妍忌遂以從前合開春和酒坊各帳簿作爲憑據向乙索取逐年盈餘兩下滋閙赴縣具呈控經恩邑尊飭提訊斷因甲抗不具結發捕廳看管甲父年逾古稀見子被押遂終日在該酒坊盤踞滋擾乙無奈呈請提究而甲父自恃年老今日一去明日復來如是數日乙不堪其擾至初五午後遂將甲父扭拔送縣意圖鳴官究治不料行未數武扭至池合記南貨行門首而甲父已撲倒在地霎時氣絶乙見釀成人命立卽具呈謂甲父服毒圖賴懇請相騐磐石與温郡東門僅隔三四十里次日甲家聞信當卽邀仝親戚數十人赶至該酒坊揚蕩罄盡正在爭閙之時適值恩邑尊帶同堂招刑仵臨塲檢騐而甲之親戚自恃人多齊稱屍子一被管押一未赶到未報命案不能相騐竟將棺木劈碎衣服撕破一時衆情汹汹恩邑尊見此情形遂卽進城上府面禀福太尊謂甲之親戚阻撓相騐請撥營勇彈壓幸初七早經兩造親友出爲理處乙情願出洋六百元爲甲父備辦棺本衣衾并厝塟等費其事遂寢說者謂當甲被押之際乙若出錢數十千卽不至釀成如此大禍貪小失大其是謂乎 
[臨安碎錦]  
　　仁和錢塘兩邑開倉收漕日期早已列報兹悉各業户均遵照派定圖分運米赴倉陸續完納故兩邑已先後封倉所有向完折色各圖仍照章由里書地保分投收算往年開倉後常有滋事之案今年赴倉各户頗極安分守法亦難得之事也○督辦保甲鄒觀察遇事認眞一洗草事因循之習不論大小案件無不虛衷研鞫務使兩造各得其平故求伸理者均舍地方官而訴諸觀察以致公局中日有訊案其煩劇過於州縣兹以時屆隆冬宵小愈多觀察逮問各件因亦愈煩愈瑣且有奇奇怪怪不易剖别曲直者勤勞王事觀察有焉○四品銜前軍機章京金少伯先生曰修廉儉公正素負鄉里重望年逾花甲精神矍鑠優游林下甚自得也本月初九日自外歸家時已三鼓臨睡猶與家人談笑如常毫無些須病狀睡未逾時微覺氣逆如夫人起床爲之撫摩漸覺身體不暖按之手足已氷急呼家人環集魂魄已逝矣海山兠率可證前因先生當可無憾然而老成典型一朝徂謝亦有心人所感慨也○雪後陰凍連日不開至初九日天氣漸和下午紅日朗照雪始漸融初十日晴光皎潔玉樹瓊樓不知消歸何處十一日雨師稅駕直至夜間簷溜始停次早雨又大至氣候亦轉寒冷矣○現在米價甚昂貴以收成獨歉故也操米業者咸卜開春後價必飛漲錫箔市價每百塊較前已增二三四五元不等頁子市價每焙較前已增兩元若正月底付洋則增四元洋價現更短縮每洋僅兌錢一千文小錢甚多殊不知市中充滿從何處來也整頓圜法者盍於此加之意耶 
[武試紀事]  
　　前日縣試武童外塲有某武童正在馳騁忽然翻身墮馬幸有教師在旁立卽上前將馬拉住該武童重復上馬發矢旋有管中人將箭拾夫教師向索營中人言考試之箭例由本營搶取爾未之知耶該教師言現因箭少不能任爾拾彼此爭閙互扭至演武廳禀訴情由邑尊商諸叅戎着令將原箭歸還以後不准拾取以免紛爭而革積習昨日考試技勇並補考步箭叅戎委傅守戎會同裴邑尊宣廣文於三下半鑄升坐大堂升砲封門扃試 
[心尚不甘]  
　　黄曉庭向妓女王佩蘅爭閙致被報捕同至捕房請免移解等因曾列前報兹聞黄心尚不甘訴明麥捕頭飭包探顧阿六傳該鴇王范氏到來據稱女與黄認識日久所得洋二百八十五元作爲局帳况且妓負債甚鉅殊難嫁彼等語麥捕頭以兩造各執一詞一併移送英公廨蔡太守飭將該氏發交官媒黄靜候訊斷 
[罰欵充公]  
　　公大和生裕大三莊夥王方葆葛滋甫楊占梅等因賣空買空一案經道憲訊供已登前報兹悉此案經錢業董事理處商請道憲罰令該三莊繳銀三千兩以充賑濟龔觀察俯准所請着卽繳銀具結將三人交保候示 
[縣署瑣案]  
　　沈茂堂控施張氏索詐一案曾登前報前晚經裴邑尊庭訊張氏繳洋五十五元楊聖良周掌生王子明各繳洋十元沈稱賣去兒子業已贖回叩求銷案邑尊飭將洋交沈領去各具切結完案○粤人陳阿水因私販小錢逮案訊責前晚經裴邑尊庭訊陳一再叩求交保出外並稱嗣後不敢再萌故智邑尊俯准所求着交妥保具結開釋 
[英界公堂瑣案]  
　　新閘醬園後面對河垃圾堆於開河有礙由河工局員飭提垃圾頭陳金元移送英公堂陳稱在英工部局垃圾頭吳阿全名下爲小包工頭迄今不過月餘以前係陸桂榮承包及傳陸供爲小包工頭時訂定二年由吳交我洋十六元轉給祝阿三後將垃圾堆在該處隨乂補提祝阿三據稱所得之洋係代看垃圾並非租洋蓋垃圾可以培田有鄉人來買故須看管太守命押候查明各情均列前報兹據祝遣子具訴求請釋放太守又飭差傳陸桂榮同工部局西人好司投案陸稱向吳承包聽吳指使况做時因虧耗自行辭歇吳稱轉包與陸陳等我不管事好司稱輾轉承包巳經多年實難查考地保稱今年新充地保以前之事實不知情太守謂須再傳前地保訊究賈副領事謂吳阿全係工部局之大包工頭此案惟吳是問太守深以爲然照此判斷好司亦情願助吳料理○朱小任稱撑船爲業船泊蘇州河内忽失鐵錨旋在王阿岳船上認見報捕吊贓王阿岳船上共有四人均各推諉由捕一併拘案請訊王阿岳王阿發朱吉咸等同供我等三人皆已安睡惟楊阿生獨吸洋烟不知鐵錨何來楊阿生供我雖未睡亦不知錨從何來蔡太守謂朱小任船上之錨竟至爾船上爾船共有四人王阿岳等旣已安睡非楊阿生行竊則鐵錨何由而至隨判楊阿生管押二十一天以示薄懲鐵錨交朱小任領去○一百五十號華捕稱昨見奚四安違革溜馬拘案請罰奚供不知規矩以後不敢再犯蔡太守判罰奚洋一元充公○徐金生稱有顧金才挨門圖竊幸卽知覺扭交巡捕送案顧供因尋人誤入伊家不敢圖 
 
 

Page 4

 
 
竊蔡太守判顧交保如無保人管押十四天以示薄懲○包探康阿順稱錢阿男昨在虹口地方拉住西人硬索錢文被交捕房送案錢供浦東人昨因到虹口尋友借錢在路悮碰西人不敢硬索錢又蔡太守飭錢覓保准釋 
[更正]  
　　十一月初二日報内有仁和張丙培善士病愈完愿洋五十元誤刊十十元兹特更正上海絲業會館籌賑公所施善昌謹誌 
[賑務彙報]  
　　敝所於十月十九日解江陰賑英洋一千元十一月初七日解第二十批豫皖賑規元一千兩二十三日解第二次揚鎭賑庫平銀一千兩後兹因奉天災重欵微滬上各公所公同商訂於昨日電匯庫平銀一萬兩往奉以救燃眉敝所第三次撥解規元一千兩巳逕交陳春記奉賑公所收訖矣○横濵萬隆行執事蘇傑生司馬向善心誠素所欽佩兹閱蘇城祝君寄去救災圖說單不禁動念除續助英洋四十元外復向知已中勸募共集英洋一百十五元由張茂合兄帶到○招商局交來崇德堂劉陘募施册一扣合來九三八平紋銀廿七兩五錢另錢一百五十文李月記助洋十元張延記助洋十元郭景記助洋十元虹口義昌質助洋八元銅洋二元隱居氏助洋十元均照收到合並報聞上海四馬路高易公館内籌振公所詠南陳德薰等謹誌臘月十六日 
[上海三馬路陳與昌恊賑公所第三批解往奉天賑欵啓]  
　　兹者敝所於十六日解出奉天順賑欵規銀一千五百兩交由陳春記賑所彙解散放現屆年關收數漸形支絀但轉瞬閒又需春賑務祈海内仁人源源佽助拯彼孑遺災黎幸甚同人感甚用列報章仰希公鑒 
[丹陽籌賑公所同人來信]  
　　前丹陽縣二尹邵誠哉父臺因見申滬報所登魏六如有譽乞糴詩有肯將鶴俸分餘潤活我雲陽舊部民之句惻然動念因慷慨捐貲並勸募各善士集成洋蚨一百二十元憫彼鴻嗷猶是當年之循吏慨捐　　藉蘇此日之災黎拜領之下銘感實深用登報章以鳴謝悃竊願前之父母斯邦者仁漿義粟源源而來行見嘉山練水間數萬飢民莫不戴德銘恩同聲頌禱也敝同人竊有厚望焉 
[祝徐吉雲軍門五十壽聨]  
　　績紀旂常承恩北闕壽齊崧嶽繼美南州○是將星亦是壽星中天輝映能奮武復能偃武寰海波平甬東小屢主人拜手時戊子臘月十日 
[奉和保秋丞明經見懐原韻]  
　　幾度期君玉趾臨登樓小憇共論心却教采葛歌三月應爲披蒲惜寸陰著作等身名久噪窮通由命慮何深消寒舊約休事負願待成連再鼓琴[  甬東小樓主人拜稿]  
[將歸故里賦此留别錄呈小樓主人大吟壇削政]  
　　多君兩載共周旋未及臨歧先黯然齊士濫竽談亦恥江郎賦别待誰憐頓增他日音塵感爲有平生詩酒緣寄語謝庭蘭玉好栽培勿再任遷延[  鄉世愚弟周麟瑞養蓀拜稿]  
[奉和周養蓀明經旋里留别原韻]  
　　送君吟旆賦言旋江上分襟倍憮然開到梅花催客返凋殘柳色動人憐臨歧不盡纒綿意握别難忘翰墨綠此去莫嫌東道薄他時樽酒于相延[  甬東小樓主人拜稿時戊子季冬上浣]  
[蘇省撫轅抄]  
　　候補通判王鍾　禀知奉委解甘肅餉差同知銜大挑試用知縣范端揆禀知由京起服到省○十三日候補同知吳恆禀知奉委東路總巡差候補縣金元烺禀知引見回省江蘇候補同知施河於十二月初四日亥時在省寓病故○十四日前廣東學臺汪嗚鑾廣東來指分江蘇遇缺先道庫大使陶增順天人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
