# 1881 - 345 - 4903103

 

Page 1

 
 
[點石齋印售書籍碑帖字幅價目] [  本齋主人啓]  
　　本齋用石印照相法印成各種書畵皆能與元本不爽錙銖此誠中國從古所未有見者靡不稱奇現在開巳數年手工愈覺純熟是以印出各件更屢於前至照成縮本者尤極精工舟車携帶可無累壓之慮且行列井然不費目力今在申報舘申昌書畵室出售合將印成每種價目列左 
　　書籍○縮本字彚二⾓五○晚笑堂書傳三⾓五○英字入門一⾓五○耕織圖五⾓○華英字典五⾓○圣論像解五⾓○簡明目錄七⾓○鴻雲圖緣圖記一元○廣治平略五⾓○歷代名媛圖記七⾓○華英通用要語一⾓五○於越先賢圖傳二⾓五○萬壽盛興五⾓○華英文合璧二⾓五○黑　鳳土記二⾓五○華文歸英文字與八⾓○汗簡二⾓五○詩畵舫六⾓五○帝鑑圖說六⾓○華英說部撮要四⾓○華英尺牘二⾓五○鐸部四本　熙字典實洋二元三⾓○篆文四書七⾓五○無師自通英語錄五⾓○泛槎圖洋一元○叢畫每部連夾板洋一元○夢迹圖洋三⾓五分○　齋畫賸洋六⾓ 
　　碑帖○玄秘塔二⾓連裱六⾓○董其昌成　軒八分連裱一⾓六○玉版十三行一⾓連裱一⾓八○家廟碑一⾓五○張玉德崇仁寺碑一⾓五○成親玉閑邪公家傳八分連裱一⾓六○多寶塔連裱三⾓八○又每部未裱洋三⾓紙面裱洋六⾓板面裱洋六⾓五○徐昌赭書陳文恭語五分○圣　序二⾓五紙裱五⾓五○米南宮虎邱詩一⾓二紙裱二⾓六○趙之謙書陳夫人家傳二⾓紙裱三⾓五○　琴旨一⾓二紙裱二⾓二○梅　人草書八分紙裱二⾓○何子貞上會滌相詩七分連裱二⾓二○沈桐敞書王右丞遺事七分裱加八分○表忠觀碑縮本一⾓巳裱二⾓○近今　　林墨蹟三⾓連裱六⾓五○爭坐位一⾓已裱二⾓○趙子昂龍與寺碑一⾓巳裱二⾓五○不自棄文每部未裱一⾓五分巳裱二⾓七分○文微圖前赤壁賦墨蹟一⾓五已裱二⾓七○董其昌秣陵碑一⾓五巳裱三⾓三分○梁文定公墨蹟七分巳裱一⾓五○汪士　豳風墨蹟一⾓巳裱二⾓二○虞恭公溫公碑一⾓五巳裱三⾓板面三⾓五○皇甫君碑二⾓五巳裱五⾓加板面五⾓五○御製官箴孫玉庭畵連裱一⾓○靈飛經二⾓者四⾓O頭　公祭姪稿一⾓半裱者二⾓七○九成宮　泉銘一⾓五○董文敏公蘭亭敘一⾓二裱者二角七○譚　合詠劉石菴王　　兩先生書二⾓半裱者四⾓○戴府君墓誌銘戴君熙書七分裱者一⾓九○戴夫人墓誌銘戴君煕書四分裱者一⾓二○十思疏祁君廷杰墨蹟六分○論晋齋巾籍帖每部收津四⾓裱成紙面而加夾板者洋八⾓裱成板面而加錦套者洋一元○十五完人帖未裱者計洋四⾓巳裱者計洋七⾓五分○成道記未裱者計洋一⾓五分巳裱者計洋三⾓五分○郭蘭石大楷九成宮未裱四⾓巳裱紙面洋七⾓板面洋七⾓半 
　　字編○陳鴻壽行書立軸一⾓綾裱三⾓五○王書山行書小屏六條八分○汪聯卿行書中屏四條一⾓裱者四⾓○王雲山行書中屏四條一⾓○莫友芝條幅六張未裱五⾓巳裱一元○元和沈共之小篆條幅每堂二⾓五綾裱另加四⾓五○毛意香行書條幅每堂三⾓五綾裱加四⾓五○　葵泉書五尺字屏條每堂寶洋四⾓裱成者每堂寶洋一元 
[上海城內地方宜加整頓說]  
　　爲治之道或限於地或限於時固然其無足怪然所謂限於地者必其地勢天成斷不能以人力開鑿如五丁之開蜀道巨靈之劈太華而後人功無所施則亦委之無可如何耳苟非天然之地而以爲有所限是何說哉雖然不可謂地之竟無所限也卽如中國各處城鄉之間其相去卽已懸殊城中列肆而居購買什物最爲使易鄉人或不遠十百里而進城購辦以歸此其和也購地造屋租以覔利則城中之租價較之鄉問不啻倍蓰鄉間富戶有爭購城市產業者此又其利也而城中河道往往狹窄食水最爲不便有城外地瀕大河者載水入城尚易爲力設城外去大河稍遠或遇雨暘不時則食水之價竟有貴至數百數千一擔者且城中必有穢積之區居人旣多舍宇櫛比室中塵垢或卽在門外傾棄或有點者乃傾之於他人之屋⾓墻頭門旁隙地阻之不勝其阻斥之又不能盡斥積之旣久累若邱山而積穢愈多街道愈狹其在晴天皎日尚可蹀　街頭一過陰潮或値雨雪則路更泥濘不堪幾於不能涉足而店舖欄于又復佔出街道或尺許或數尺不等街道益形偪仄而城河中之水無不惡濁臭穢無異於陰溝蓋河道旣隘而諸家垢穢陬復傾棄其中安得爾不濁而且臭此等情形他處城內莫不皆然而上海則尤甚上海縣城本極狹小而城外旣爲通商碼頭則凡至上海者必欲至城中觀玩故行人極多如大小東門及東街虹橋新老北門之直街舊教塲四牌樓等處多係石板鋪地而多人踐踏光滑非常稍値陰雨行人輒多傾趺河道則　屬汙濁雖有潮來一爲洗滌而舊染未出新垢又傾潮水之滌蕩不如居人傾入之速以故城中之水不但不能入口而且不堪適用一過潮至必爭取水於城外以爲食用之需於是四城門無不水去縱橫水漬載道城門之下其滑如油一不小心立見撲趺至於垃圾之價本有工役爲之挑除各家皆出有街道之捐然有時潮水不便不能載之出城則堆積於橋腳墻隅亦所不免且工役又復偷懶者多往往藉口於無船運載而就近傾積董其事者雖復明察亦末必能周知故周歷城中則堆積之垢穢必有一二處冷街僻巷地方愈狹堆積愈多蓋官府所不到則更易於掩蔽也城中情形至於如此甚至由城中搬出城外者不啻如監犯獲赦是豈果無良法以整頓之乎善堂管理街道之事本有專司閒該善堂近來支銷頗裕則何不雇人於晚間將石板鑿之使毛城中街道尚屬不多卽各處橋坡橋梁一律鑿毛所費尚亦不巨前數年會有爲之者而鏧之不深數日踐履卽復其舊今如繼而行之宜使稍深庶可歷時稍久如是則行人可無傾跌之患矣河道之污濁由於各家之傾積然亦由于河身之巳淺倘得濬而深之則前之積垢旣可盡去而後此潮水往來亦不難滌蕩其新積挾以俱去但當再申禁令不再傾棄穢滓而城河可以一淸今此舉業經舉游惟所濬者僅屬城濠所宜推而廣之凡城內河渠一律挑濬則爲無窮之方便至於垃圾則本有淸惟　石之舉尚未興辦現距雨雪伊邇所宜亟爲舉行昨報載有侵佔河道一節沿河居民兩邊侵佔傾棄至於成爲平地而民間　浜內起屋打椿敢侵佔河道尺餘如是而城河安得深通河道能不狹窄是宜官爲嚴禁密查勤勘廣濬必使城內諸洞悉復其故道而益加深廣庶幾城內水淸食之不至致疾而取汲亦覺便易否則吾恐城內之河將漸爲平地而路滑易致傾跌水穢易致疫癘抑何與城外相去至於如此之懸殊也哉 
[恭緣　谕旨]  
　　○十月十八日奉　上離現在天氣漸寒所有食餉之閑散宗室覺羅人等生計維懸殊深軫念恩　現放簡程賞給兩月錢糧其宗室覺羅孤寡除有恩賞一月錢糧外著再加恩賞給一月錢糧示體恤欽此同日奉　　上諭御史載彩奏倉匪巧於避就請飭𠪬究敢稽查該　弊竇各摺片據稱倉匪唐陰亭拿區獲到部供詞揘節避重就輕並有賄訐關說精弊着刑部堂會遴游廉幹司員秉公　　確情毋任狡展前睿倉場銜門認眞稽查 
 
 

Page 2

 
 
倘唐蔭亭唐順成等於太平倉仍有暗中影射把持等情卽行從嚴查辦以淸弊端欽此同日奉　上論現在天氣漸寒京師兵丁當差勤苦殊深軫念所有八旗及綠步各營官兵均著加恩照現放章程賞給一月錢糧以示體恤欽此同日太常寺題十一月初六日祭　先醫廟奉　旨遣徐　行禮兩廡遣周之楨華德昌各分獻欽此同日奉　上諭浙江督糧道員缺着廖壽豐補授欽此同日奉　旨上駟院卿着德慶補授钦此 
[火境地震]  
　　○火奴魯魯新闻帋云華八月初八日該處地震約有二分時極爲播蕩房屋之倒坍不少少停復震如是者約至一月之久其檢災最重者則爲磚石砌造之大屋蓋地　震動屋之小者隨勢擺播尚不十分受害屋宇高大墻垣鞏固則震蕩之時其勢較重故被害尤甚有遭震散者有墻壁崩頹什物壓壞者有房屋裂開者查該處似此大震已有四十餘年未　或遇而今乃忽遭此變亦可謂非常之災矣 
[津信彚錄]  
　　○本月十八日天津來信言津地天氣前數日尚晴皎如常旣而同雲漸布小雨斜飛氣候亦覺稍冷雨絲俄變六出花亦旋飛旋止河內冰塊時有所見來去不常河沿一周業經凍結人可沿河邊上行走而中間則尚未凍台也又云由美國回華之學徒等均已回津分撥各處備用近有人進言於李傅相請准該學徒等告假數日傅相俯如所請但僅許一半請假回去亦不得多延時日俟前半假滿回來始准後半再行告假并須進說之人保其來去勿誤日期也又云李傅相不日將回保定督轅旌節所過凡有兵伍均須順道查閱也 
[漢州創造德律風]  
　　○漢口來伯言漢陽地方近亦有創造德律風之議已經工部局核准大約明春茶市卽可備用矣 
[高使來滬]  
　　○前日招商局之海定輪船由津向滬有高麗使臣附輪尚來招商局總辦唐景里觀察亦同舟同滬也 
[米價稍漲]  
　　○蘇郡本年各鄉田稻豐稔九月間　米登塲每石糙粳不過一元五六⾓左右刻下須得一元八⾓光景據農人云此大新　量之則盈倉盈籍而春之未必賓堅實好故各粟牽礱米數諸多减色近又有城市富商以今年蠶絲棉花欠收下之來年米價必貴往往有囤積而預爲居奇者如此則蘇地米價不將有增無减乎 
[水線設成]  
　　○前報蘇省婁門官　橋跨河電線將換水線玆悉王鎭車帶同洋匠及勇　等於二十二日行抵婁　次日辰刻動工先將跨河旱線剪斷而以水線沈至河底然後開溝由岸邊引出綠桿而上接連鐵線方其未接時洋人先將線之一頭嵌於打報小機器內分別咨詢滬鎭各處以試靈健與否是時鄉民　集觀瞻環若堵窗雖未識此中妙理咸噴噴稱巽弗置聞所設水線共三十餘丈又另備一分亦數十丈留　汛官收儲按水陸電線大異其道於水者乃以樹膠爲皮中裹細銅絲七莖外箍銕　今所用者粗僅若指價較旱線貫至五六倍而又喜濕惡緣故汛官　儲後巳飭小工掘坑深埋不使稍受風日云 
[送學日期]  
　　○蘇郡於新進入學凡紳富之家往住以彩旗儀衛相送親友亦有贈旗者誇多門縻哄動街衢而於少年新進爲尤甚雀頂襤衫烜爛奪目雲程發韌之初已有旗旄導前之槪觀者嘖嘖稱羨榮之卽以勵之也然或踵事增華浮費無節則末免太過矣此次蘇郡科試新進已奉府憲示期於十一月十二日送入學中刻下入泮報單已如新歲春聯到處皆是想屆期迎送者往來如織載歌芹藻又是龍門一輩新矣 
[淸理公產]  
　　○南昌地方貫人之屋者如轉租與他人則巳名爲二房東以此　推竟有至四五房東者而房主從此不能照料卽屋欲自住店欲自開亦不可得且轉租價可多於原數而房主不能議增二房東之于三及三以下均然茍其間有一人拖欠彼此皆無租可收勢必　之又久然後請衆講論論之不已再控龍官有糾纏數年尚不能淸理耆蓋轉手多則頭緒繁也此風不知始於何時雖公產亦多如此若近日西昌書院之事其一端也按該書院爲新建生童　業之所年終膏獎用費甚鉅大半取給於店宅租貲詎近年各租多爲二房東所欠遂致入不數出玆始經董事控縣淸理大意欲令開店居屋者自後皆交租於董事不准復有所謂二房東轉相授受想事開一縣雖此名目通行巳久不難一旦獨除若人家私業則未易言矣 
[同期接篆]  
　　○龍省鳳陽府成太守善調署安　府篆憲駕於望日到省又安慶府同知陳司馬廉引　見回皖上憲徼令囘任均登前報茲悉太守司馬均擇於本月十八日接印視事蓋是日爲大吉日期民間嫁娶者亦紛紛也 
[合贖田單]  
　　○控告串詐一案昨晨夏領事未到英公堂會訊惠捕頭請陳太守審　陳小東宋朝春宋金茂等仍屬各執五號華捕柏林供因包探王阿東說我勒索陳洋十元是以一至陳處向論並未數次往鬧陳太守揆度情形當是宋將田單抵抑與陳應令還洋收單宋稱實被陳借去洋十元并誆去田單陳稱初被借去洋十元宋原謂有田單出押與人俟向加找得洋卽行歸結嗣往催索詎宋反稱我借伊洋元田單然我已訪得宋之田單實抵於林和尚處計洋二十二元林亦到案可以質對豈非釆有心圖賴林供宋將田單抵押與我是實昨日來贖我欲其出立收條伊不允故不予贖去宋又稱田單實交與陳我與林並不相識惠捕頭稟陳宋之事請爲核斷該華捕之事容回稟薜捕頭再行斟酌請斷太守仍令宋備洋向陳贖出單宋陳又各置辨不休同被斥退 
[兩欠並理]  
　　○二十五日報列延欠一案昨日法公堂復爲訊理龔華氏謝巧雲徐李氏卽徐媽帶同徐富林一并投案翁太守問謝巧雲汝前一云置買兩妓今富林到案尚有一人是何名字現在何處答稱名金林其人亦歸徐媽洋已過劃淸楚人在富興堂太守問及富林據供湖北人因父身故乏錢料理喪事故母親楊氏將我價賣於本年四月廿三日到徐處並未到過謝家徐媽供稱買富林之洋乃向宋姓借貸出有借據從未借過謝巧雲洋元更無還洋八十元之事筆據乃伊揘造者情願與謝巧雲對天立誓謝巧雲供稱四月二十四日搬到慶雲里繼因在縣署涉訟故富林卽經徐媽調到雙秀堂翁太守復詰富林汝　未到謝家而慶雲里內曾否住過富林答稱住過徐李氏堅執未向謝巧雲借洋據實揑造翁太守將徐李氏再三開導無如仍不承認太守飭將富林送歸善堂徐李氏仍交原保又問謝巧雲龔華氏處尚有洋二百元業已到期可曾措備謝稱今日湊得洋五十元繳案尚少洋一百五十元還求寬限太守准其所請曾龔華氏赴捕房具領洋銀云 
[央保被斥]  
　　○前開和仙堂妓館之　婦秦田氏情兪渭忠作中借洋人阿三洋一百五十元後因和仙堂閉歇阿三借洋無着投法公堂控告國將該妓院什物拍賣除淸　同興房租外餘洋三十一元零繳呈公堂先給該洋人領去各情均登前報尚少洋一百十八元光景今案懸月餘被告仍未措繳該洋人屢次投追公堂將作中之兪渭忠管押秦田氏寶情無處借貸向阿三商酌講定逾三月先還洋六十八元再逾兩月還徉五十元阿三欲其覔妥當保人故昨日原被同投公堂稟陳此情補房又將兪渭忠解到翁太守詰秦田氏可有的實保人答稱業已稟得在外侯傳及至傳進詢問據其人稱名殷文華殷寍波人因尋生意尚住友人處白繙譯官謂殷爾殆以作保爲生意也大守將殷斥退後看秦田氏另覔保人若再逞刁定予嚴此云 
 
 

Page 3

 
 
[書　士釋華疑後]  
　　○泰西人越數萬里重洋還來中國其行商者圖貿易之常情卽傳教者亦無非好行其德並無別意苐中國鄉愚往往少見多怪時與齟齬甚至揑造多端漫相倾軋此由無人焉爲之破其疑而袪其惑耳昨見駐烟台西儒韋廉臣著有西士釋華疑一書辨才無碍持諭宏通洵有功於世道之作讀旣竟爰誌數語俾世之覽是書者胥知韋君之苦心也 
[更正]  
　　○念五日報列上海電報局收捐旬帳內救命墩项下自洋藥稅捐總局起至孫守眞仝室王屠沈氏男會安十六戶止各捐救命譈一大愿各字誤作合字係一時失檢因亟更正 
[𨎬醉墨生卽請諸大吟壇政和]  
　　○楚館秦樓與酒家不教辜負好年華那知痛飲成消渴猶有情絲戀落花　良醫妙藥向誰謀幸賴賢勞姊代籌一卷閒吟悲往事叮嚀舊雨兾長留　嘔思耽覔句淸新隻字推敲過我頻名東尚存詩弟子一回棖觸一傷神　老去襟懷强自宽忘情久不動悲歡客中遽得人琴感知否　吟涙共彈　謂　華仙館主藜床舊隱諸作 
　　苕溪遂閒居士待定草 
[光緒七年十月十三日京報全錄]  
　　宮門抄○侍講尚　奏言臣計利擾民敬陳實在情形摺子○東撫任　奏爲據情代陳摺子○湖督李等　奏特叅文武虧短錢糧請分別勒追摺子○大臣祥等　奏續練官兵已有成効冬春減練綠由摺子○大臣恩　奏尚茶人出缺揀選擬補摺子○護陕督楊　奏爲请撤銷武生　案夹片○皖撫裕　奏爲委署各員夹片○十月十三日禮部宗人府欽天監侍衛處值日無引　見○荊州協领連德謝　恩○索布多爾札布請假十日○火藥局奏派點騐火藥　泒出禮王那貝勒○召見軍機　○○日講起居注官翰林院侍講學士奴才尚賢跪　奏爲　臣計利國民朘削根本重地敬陳實在情形請　旨罷議事竊維奉省自添官籌餉以來監厘木稅以及山貨雜稅凡閱津市鎭無不設　以徵以致物價腾贯民生日蹙现在急宜休養以培元氣而議者又欲抽煤米之車增烟麻之稅陸路添卡水路加徵敲骨吸髓無所不至此不過計利之徒竊謀中飽　朝廷之所得無幾民間之滋擾良多御史葉蔭　奏奉省防軍由奉省接濟其言不爲無因但未知各省情形不同奉天地方寒苦家鮮盖藏民情素稱浮動伏莽至今未净一遇荒年其患可翹足而待卽以豐收而論斗米不過百餘錢農民售米二石易布一疋隆冬不能盡人着綿窮巷謀生抵以煤米價廉耳若陡然昻贵貧民必立凍餒奸民或藉勢騷動是急於養兵者恐速於增兵也各直省肅淸之後厘稅各卡迭次奉　旨裁撤仰見　聖懷矜育黎尤之意豈　盛京根本重地而任意朘削乎且奉省之餉向來不足養未能强爲之者也奴才確有見聞不敢茍安緘默應請　飭下卢部将該御史所奏各條卽行罷議以固根本而安閭闔奴才爲消患未萌起見是否有當伏乞　皇太后　皇上聖監謹　奏奉　旨已錄　○○頭品頂戴山東巡撫臣任道鎔跪　奏爲巳革藩司前在巡撫任內辦理堤工防汎動用經費核對銀數相符據情恭摺代陳仰祈　聖鑒事竊據已革前山東在政使李元華禀稱革司於光緒三年在署理巡撫任内修築黄河堤工報銷舛錯被議所有各項銀數業經前撫臣周恒祺查明覆奏其不符銀一千兩亦經賠繳在案嗣奉行知部臣以該年防汎經费奏共提銀十萬六千兩尚存銀一萬兩並未聲叙有堤工餘銀撥歸防汎之事應令詳查　覆等因遵查此案餘剩銀二萬一千五百餘兩當時據曹州府馬映奎禀報革司曾批令不准擅動俟農𨻶之際仍照原估修理如式因汎漲疊出險工馬映奎以領欵不及搶辦曁将此項動支堤工完竣委署環兗沂曹濟道王作孚驗收革司係據情奏報未經厘剔淸楚疎忽之咎原無可辭惟現經馬映奎報明動用则安瀾會報自應分晰開列係光緒三年八月交卸其時未屇霜淸厥後如何奏報無從懸揣應仍請奏明更正至革司被議乙初吏部援照州縣虧空錢糧之例查州縣錢糧照數完繳後無不邀恩開復革司事同一律且此項餘銀撥歸防汎經费前撫臣文格原奏聲明有册在卷數目相符又係馬映奎因公動用並非革司移挪其不符銀一千兩發交曹州鎭總兵王正起續辦工程原有領字存卷旣經文格檢查無着自為浮報亦已賠　可库可否援案开復原官无非出自　天恩等情前來臣查該革司修築黃河南岸隄工下餘銀一萬二千五百六十七兩七錢一分三厘歸防汎動用緣由業經前撫臣周恒祺詳細奏報查核前曹州府知府馬映奎是年三月分防汛收支清楚以及南北兩岸自　辦春廂至於霜降停工水涸案據均屬相符統計光緒三年實在領用防汛銀十二萬七千五百六十七兩七錢一分三厘內除奏提銀十萬六千兩下餘之項卽係隄工所剩李元華奏銷案內聲稱南岸築隄用實銀五萬一千兩未將此餘剩銀數扣除　以報支防汛經費仍作爲十萬六千核算以免重複文格奏報防汛用銀九萬餘兩因李元華並未聲明劃撥亦祇照原隄銀數而言其實是年用防汛銀十一萬餘兩臣覆加確核　祇報銷錯誤而銀兩確歸實用有各委員印册可憑尚無別項情弊其不符銀一千兩早經李光華賠繳由司收存報撥相應據實陳明請　旨勒部查照至該革司所請援案開復之處非臣所敢擅　可否仲懇　天恩俯賜允准出自　逾格鸿慈所有已革藩司前在署撫任内辦理隄工防汛動用經費核對銀數相符緣由謹據情恭摺具陳伏乞　皇太后　皇上訓示謹　奏軍機大巨奉　旨該部議奏欽此　○○頭品頂戴湖廣總督臣李瀚革湖北巡撫臣彭祖賢跪　奏爲特叅知縣衛守備虧短正雜各欵錢糧請　旨分別勒限着追宗繳恭摺具陳仰祈　聖鑒事竊照湖北省交代經臣督飭司道按限清理不准稍有延欠茲查有已故安陸縣知縣何錫儼前在任內虧短道兩庫正雜各欵共銀七千五十三兩四錢七分二厘已故蘄州　守 
 
 

Page 4

 
 
備王鴻　前在任內虧短司道兩庫屯餉蘆課軍安帮津等欵共銀六千二百四十七兩二錢四厘均無隨任家屬無從這繳據湖北布政使王大經按禀使龐際雲督糧道惲彥琦會詳請奏叅勒追前來查巳故安陸縣知縣何錫儼係江蘇儀徵縣人巳故蘄州衛守備王鴻猷係江蘇淸河縣人相應請　旨飭下江蘇撫臣檄飭該員等原籍地方官着落該家屬於六個月內掃數完繳解鄂歸欵如逾限不完或完不足數卽行查抄家產俻抵除飭取交代册結另行咨送並咨部曁江蘇撫臣查照外謹合詞恭摺具陳伏乞　皇太后　皇上聖鑒謹　奏軍機大臣奉　旨着卽知照該故員原籍督撫勒限追繳餘依議欽此　○○奴才宗室祥亨奴才永德跪　奏爲續練察哈爾官兵已有成效擬撤回旗冬春减練一半以節餉項恭摺　奏祈　聖鑒事竊查前就押荒項下績練察哈爾官兵五百名飭令改駐前營適中之地常川訓練以貲鎭攝用戢盜氛惟查家兵習於遊牧操演戰陳未能精熟士卒技藝必須精益求精始有實效督飭統帶營總各官勤加教練外奴才等仍随時前往较閱一俟練有成效擇其技藝精熟者酌量留營委充教習再由各旗備調額兵內另揀月營更替操練所有統帶官兵應領來給口分以及冬春餧養津貼等項悉照前項防營從減核發奏准成案開支等因奏蒙　聖鑒在案查該軍開練以來巳屇半載經奴才等督飭該統帶營總各官實力教練認眞操演一切布陣分合冲擊進退隊伍技藝漸巳整齊嫻熟八月初一日奴才永德前往該營將該軍操演戰陣槍矛各項技藝逐一較閱畢於初九日旋口奴才祥亨詳核該營練兵槍矛技藝均爲嫻熟已有成効現屆冬初口外天氣寒凉札營之地係在通衢大路水草漸稀轉瞬嚴寒冰凍草枯馬匹難資飽騰應卽撤回各旗以息馬力第查口外沙漠之區山深野廣易於藏奸須有官兵梭巡以靖地方而安商旅奴才等擬將統帶帮帶營總各官減撤一半帶領現練之兵五百名各回本旗仍飭該總營等官隨時操演勿使生疏另由各旗備調額兵內揀選年力精壯者二百五十名送營備練所省之餉抵作現練官兵餧養馬匹津貼一俟明年節交夏令再飭原撤各官將新挑操練之兵二百五十名管帶來營仍歸兩翼操演如此輪換减練馬力得以休息餉項亦可節省所有續練官兵已有成効冬春减練綠由謹恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○奴才恩福跪　奏爲尚茶人田缺揀選擬補恭摺具　奏仰祈　聖鑒事恭查嘉慶五年六月二十一日欽奉　諭旨所有送京引見之茶膳香燈拜唐阿等俱係　未之差道路遙遠往返不無糜費嗣後遇有缺出着交該管大臣揀選奏補不必送京引見以示體恤等因欽此欽遵在案今　昭陵尚茶人豐原所出一缺奴才揀選得鑲黃旗五福保內管領下閒㪚拜唐阿延祺平日當差尚稱勤愼　以奏補理合恭摺奏　聞伏乞　皇太后　皇上聖鑒謹　奏軍機大臣奉　旨知道了欽此　○○楊昌𤃒片　再據甘涼道鉄珊詳據古泿縣武生李毓秀稟控民人王興業等光棍攝害地方一案當經飭委補用知縣陳先明會同古浢翼頭衷提集原被人証到案逐欽訉究並無實據李毓秀所控各情均屬予虛查該生前以他人田地呈請捐爲義學公田及至飭查逃避不面此次又捏造綽號混名誣告平人種種惡劣鄉里切齒隨查李毓秀於咸豐十　入學同治十三年經帮辦新疆軍務大臣金順於克復蕭州城　關內肅淸案內保免補千總以守備僂先卽補用並換花翖應請將保案革銷等情前來臣覆核無異相應請　旨將武生李毓秀保案撤銷以示懲儆除咨甘肅學政將該武生衣頂褫革並咨部外謹附片具陳伏乞　聖鑒調示謹　奏軍機大臣奉　旨着照所請該部知道欽此　○○裕祿片　再阜陽縣知縣黃傳嚴在任丁憂經臣循例恭疏題報外所遺員缺應卽委員接署查有署盱眙縣事准補石埭縣知縣方瑞蘭勤樸明幹堪以調署其遞遺盱眙縣知縣員缺查有候補知縣黃士沅穩練安詳堪以委令署理該員方瑞蘭並無承緝巳起四叅案件據瀋臬兩司會詳前來除分檄飭遵並將所遺阜陽縣題缺照例遴補外謹會同兩江總督臣劉坤一附片具陳伏乞　聖鑒謹　奏軍機大臣奉　旨知道了欽此 
[浙轅抄]  
　　○十月十九日縣丞南成杰禀知軍需局委山東查硝磺差　○二十日慈谿縣鄒稟見叩辭赴任　○二十一日同知區塏禀知下馬頭文武官應修理完竣接修沿河一帶堤岸工程　通判夏鸿由京騐放來省禀到　署钱塘縣趙禀知受事准補平陽縣湯禀知交卸钱唐縣事　松陽縣朱慶鏞差人来省禀知飭知准調鄞縣事叩謝稟安黎宗淦稟知承修餘杭陡門工竣並經委員騐收回省銷差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
