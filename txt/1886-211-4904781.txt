# 1886 - 211 - 4904781

 

Page 1

 
 
[八十四號畫報出售] [  點石齋主人啓]  
　　美國總統名格拉威郎於今華歴五月一日娶大狀師之女以爲妃西畫報按照在官成婚時景象并將貴官命婦年貌裝束繪入畫報傳觀四處本齋亦卽摹繪成圖以供衆覽庚字已滿十二號隨送目錄一張淞隠漫錄圖説一則并各寳號屬登告白一紙均附畫報之後准於初六日出售以　申報首幅登售畫報告白十日中分登兩次以免煩瀆閲者仍可隨時購取再者各寳號欲登告白於畫報後幅者請至點石齋南局帳房而　價目較昔年爲亷連登亦可减讓欲知一切規例請閲畫報後幅此布 
[錄湯禹臣鹽參誥懇請代奏縷陳山東河工情形摺]  
奏爲　陳山東河工情形以正源流而杜後患敬抒管見恭摺仰祈聖鑒事竊惟黄河故道北流入海經史所載歴歴可考現今黄河趨重山東仍復漢唐入海之故道宋元明之時河流湍悍分河殺勢不使一道并行爲患尙淺國初　來主合不主分河流盡歸於一自銅瓦箱决口後黄河北徒上合鄆鉅澤之水下合汶泗泰山之流諸水　成奔騰迅激數倍於古乃專恃一海口爲尾閭之洩而海口又存昔日之二三　乎此堵彼决山東屢受其災畿輔繼蒙其害也而近日所謂治河之略不過減修費督夫役覈工料而已至地形高下水勢順逆茫乎未之講求徒惴惴焉爲不終日之謀歲修月搶東塞西堵以僥倖爲無事一經異漲則諉之於數徒使九重宵旰閭閻蕩析歲以數百萬之民命救百萬之帑需付之洪波巨浸而終無旣極不有變通　何以善其後故非得通知古今深曉地勢者會全局於胸中施救時之方略攺絃而更張之難以補救於萬一用敢不揣愚陋謹就管窺所及擬就章程八條謹繕清摺恭呈御覽一請廣　海口正本清源也查利津縣牡蠣口入海口門水勢浩瀚寛約百餘里黄河挾沙而行積沙因之日甚兩岸愈淤愈高口門愈淤愈淺兼之海潮逆上傍岸洄溜尤易停淤海口壅滯勢使然也若不設法疏治下流必壅上流必潰徒恃兩岸長隄束縳水性恐黄水之性奔注而不可遏挾沙而不可停不得遂其就下之勢旁流溢出致開决口决口旣開則正流愈緩正流旣緩則沙因以停沙停淤淺則就下之勢愈不得遂而旁決之性愈横矣故歴年山東河工決口不止一處者殆爲此也臣聞上海天津入海口門皆有鐵板沙商船入口須待潮至泰西各國均無能爲力沙堵旣放旣不能藉水力刷沙又不能用人力挑濬沙性鬆滑見水卽化不比河泥可以撈挖若用泰西大號挖沙機器可見功效惟需欵　鉅置辦匪易東撫所設之船　開運所呈之器以之濬河身則爲利用以之疏海口恐難見長今山東歴年決口不察全局之情形而因循故事漫爲施工則此堵彼决徒費時日徒費錢糧終歸無益以萬里遠來浩浩滔天之水竟至無路可去似宜正本清源尅期補救總以因勢導利隨時制宜爲主採訪衆論詳加斟酌必須於海口上游另開去路導之使行牡蠣口入海於牡蠣口附近之處另開支河以殺水勢溯海口上游相度形勢别開一引河直通海口引黄以趨於海反　鐵板沙處更築一堰截其微流迫令合流順其就下之勢此則治其所以然之故而不外乎順水之性也較之浮沙彌漫畚挶從事者事半功倍前曾有人議及卽從去歲所決之十四户庄口任令入海用意良深欲除目前之害當以廣闢海口爲第一要義一請擇要興修加築遥隄以資防守也查黄河自直隷東明入山東曹州境由曹州至利津入海之處長堤千餘里本無所謂官堤惟於民埝加高培厚藉資防守設遇盛漲本不可恃曹州至張秋鎭地勢本　古稱鉅野澤險工疉出侯家林賈庄兩次大工均在此境内合龍後已加築遥堤工堅料實處處防汛責有攸歸似可無須籌及張秋鎭至濟南濼口南岸依泰山之陽綿綿不絶山徑地勢較高不必廣營高岸可以力制湍流北岸於民埝外舊有金堤一道去河頗遠深資保衛曾經前東撫丁寳楨籌欵加築暗合遥堤防守惟由濟南至利津南岸地勢平坦隨流尙難防範北岸更窪屢次桃園等口告决均在此處現今地勢北下南高防守本非易易兼之黄河在兩岸之中其流與他水迴異他水無論消長其溜多從中流順軌而下惟黄河之溜則在堤中曲直擊撞而行河堤當折之處無不卽時迎溜生險浩瀚縱横堤埽隨之每遇盛漲全河皆險顧此失彼易致倉皇失事此東撫近日奏報全河皆險之實在情形也蓋大汛時河流出槽奔逸毫無節制不知阨其溜之所在而併力禦之第隨其水之所淹而加埝護之亦恐兼顧不及惟有平日察看險要處及黄河迎溜處加築遥堤以備大漲若當頭頂衝灣曲太甚者逼河之溜再築夾堤以堤束水以水刷沙此乃自然之理第長堤途遥工鉅凡遥堤縷堤均須修築不特無此鉅欵抑且難以妨汛似宜擇要興修相地因勢而聯絡之其餘隨流以防範焉不特省築堤經費凡險要之處皆可預爲之地惟令思補救之術舍築遥堤更無良策一請道清入黄借清刷黄也查大清河本濟水伏流處水中地中行河身本深泰山之陽泉源頗暢山水奔注來源不弱自黄河由大清以來並流入海二瀆並漲水勢情形不免有此强彼弱此絀彼贏之異必須清高於黄乃可衝敵黄流免使夾淤内灌東平肥城之間山水與泉水會流歴城齊河等境水無歸束散漫入黄清水本非微弱分其形勢則微弱矣黄水本非逆流因清水微弱故逆流矣今以蜿蜒數百里一脉流通之清河竟被黄水截而爲數節又益之湖泊山水泉源以助黄水之勢夫水脉不通水必爲灾理固然也况兼清黄合流乎昔靳輔之治南河也惟賴全淮之水與黄河交會刷黄沙以東歸海今河由大清天然機會正可順水之性以清刷黄用水治水然清河水性素弱於黄必使清黄合流方得滌沙歸海故舉凡清水入黄之處停蓄成淵者開引河以領之築壩以激之恐其力緩不能敵黄而出也務令黄水减而不決清水漲而不溢歴城章邱齊東諸處蓄淤日久向皆習焉不察從此根求疏通始可得全河關鍵不必旁通小清徒駭馬頰等河疏通清水出路也惟於入黄處所多方開挑方得隨勢引洩之宜山水奔注河流迅疾斷無不能容納之虞自宜堅守正河故道導清入黄清黄合流實天然轉關極好機會尤當久遠遵循不可徒事紛更以收借清刷黄之效一請普免苛泒以工代賑也黄河北徙已三十年於兹矣侯家林賈莊桃園屢次大工均分派各州縣百姓辦料明爲照章發價實則吏役中飽成熟之年舉辦河工興兹大役原可借資民力無如積年災區民力未逮况東省向無差徭辦理稍有不善易滋民怨若委之於官紳採買又安能急切辦理昔南河成案設立葦蕩營守備專採湖地蘆葦似河工之用凡遇大工之年設廠採買以補不足法至善也今濟甯南陽湖地蘆葦甚多應請專設營弁採辦蘆葦以供上游之用和津近海生葦之處有數十里之遥亦可設立專弁收集以供下游之用設遇大工再委員分投採辦悉照民價旣可藉紓民力又免臨事張星而於工需所急不致停工待料體恤民艱此基其最要抑更有請者連年大決之後災民動輙數十萬發帑截漕 [ 
 
 

Page 2

 
 
無歲無之爲數甚鉅近災區過廣豈能賑貸之是賴兼恐賑恤之欵難以遍給惟有斟酌權宜選年力精壯者令其從事堤工藉可餬口更免遷徙流離且先將決遥堤加高培厚不致大漲告決則撫恤之欵稍省而治河之用更裕矣[  此稿未完]  
[河决述聞]  
　　客有自山東至天津者稱沿途經過地方見黄河决口已有十餘處該處連年被災近日又遭水患小民其何以堪不得不有望于籌賑之善士 
[朝考紀聞]  
　　各直省優貢生朝考日期已登本報兹悉上月二十三日黎明時與考者共九十餘人齊赴保和殿靜候點名給卷題爲其行已也恭二句賦得焚香宴坐晚窗深得深字至申刻次第繳卷無一繼燭者翌日欽派閲卷大臣六人恭閲進呈洎榜發取列一等者二十五人取列二等者二十七人其全榜日内當卽錄登以供諸君子快覩焉 
[析津薦字]  
　　天津西頭小夥苍混混喬三等向與河北關上王八有隙正擬尋仇爲守望局委員所聞立拿喬三等三人解天津道訊辦胡雲楣觀察卽飭分别重責發縣鎖押仍着緝拿王八等侒辦又諭城廂内外十八叚守望委員詰奸禁暴如有混混把持行市擾害閭閻務必先事送懲不致養　貽患並飭天津縣預備站籠若干具尅日鵠成送道備用混混聞之尙敢以身試法耶○武備學堂大考於六月二十一日起二十四日止中傅相委派大員分日考訖經列前報連日核定分數品評甲乙主試各員於二十八日禀見傅相回明考試情形功課優劣以便出榜曉示○六月初二日起至月底止雨澤疉沛田野霑濡津郡七邑與京師得雨情形大致仿彿也○前報紀鼓樓西孫六因子不務正業將子悶斃一節兹聞其子媳某氏痛去死於非命遂於六月下旬自縊未死之前將所生女扼斃繫屍於懷比孫知覺母女兩人早已魂歸地府解救無從孫恐媳之母家纒擾自行報縣姚鐵珊大令以孫媳節列可嘉着孫從豐棺殮免其相騐仍着街隣親族具結報學以便轉請旌表俾光泉壞　 
[皖中雜記]  
　　某甲在皖垣西門外設肆售藥會計之暇略讀湯頭歌訣便自詡爲醫國手人有踵門請教者雖不見功然亦未嘗見過　近某乙因其妻之腹膨脝而面黄養也邀甲診視　按脉後謂乙曰此乃瘀血凝結非懷孕也投以峻劑曾不數日乙妻竟以小産死乙由是深惡甲率其親屬登門問罪經隣舍調處而罷夫乙妻之死甲死之也乙之恨甲也固宜然世間不少庸醫如甲輩者安得人人而誅之哉○皖垣自遭宼難　市葉條土娼絶迹數年前城内西家園始有妓院名花一二來自邗溝每當夕陽西下時珠簾盡卷玉笛暗吹令人想見竹西風景近則二郎巷五璫坡三步兩橋一帶無非歌舞樓臺保甲局員以其有關風化派差押逐出境從此打鴨驚鴛無復柳嬌花姹矣○懷甯縣熊鞠生明府隠治甚勤愛民尤切近因炎署逼人深恐犴狴中人易染疫癘卽飭獄卒以鹽薑藥茶徧給各犯神君之恩豈不渥於雨露耶○不雨將及一月禾稻幾欲枯槁農人在烈日中取水灌田桔槹聲裏咨怨時聞未知近日得雨否也 
[電柱遷移]  
　　湖口縣沿江廻風磯一帶電柱前因江水淹浸經九江電報局昌徐君督率工匠移至高原兹聞湖口總鎭標下各兵弁以校塲邊所設電柱每當操演常　戰馬擦傷今秋值江撫大閲之期操演尤須勤密遂禀請丁燕山鎭軍商之電局請將電柱之切近校場者飭匠遷移徐君允之上月之杪親帶工匠勘明形勢筮日動工刻刻律遷竣矣 
[攔江壩决]  
　　維揚來札云連日大雨滂沱江湖同時　溢兼之箕伯飛揚跋扈宛如虎嘯龍吟致運河攔江壩遽於初三晚上決開汛兵救護不遑看壩地保一名竟遭冲斃壩内公四圩等莊頓成澤國至有無傷損人丁則尙未經探悉也 
[羊城近事]  
　　粮署被动後列憲恐稍動聲色卽無以安衆志而探盜蹤務須鎭靜雍容留心偵察遂於東東南北各城門均派官兵嚴守遇有出城者必須查明有無夾帶方准放行有一人欲出西門官軍嫂得身藏衣服二件當卽扣留送縣聞衣已殘破諒非此案眞　然邑　已嚴刑審究不稍從寛矣○止月二十二日有棍徒李某至太平市合興鹹魚店以僞洋一元購貨店夥却之李卽逞强索詐事聞於保甲局派勇拘李交縣訊究想邑宰嫉惡如仇當不惜盡法懲治也○數日前有匪類以火藥一包濳置聯興街某號天棚上經人目覩赶緊取下否則驀然轟發其禍尙可言乎寄語鋪户居民尙其留心防範也可○省垣華甯里新設廣報一事前已綴錄報端聞未設之先館主先禀明制軍制軍閲禀欣然批令從速開印并以報舘二字未妥令易稱廣報局局中機器初雇華人鼓動祗以未知脈絡窒礙良多近已延請西人入局教習矣 
[禾中官報]  
　　前報紀平湖縣彭邑尊告請病假由宗太守委嘉興縣王西垞明府代理云云兹聞王明府已赴平湖接印彭邑尊交卸畢雇坐民舟用小火輪拖帶赴省求醫至王邑尊由禾啓行時本署高掛公出牌並開缺前日遂由平湖帶印回禾云 
[秀州喜雨]  
　　嘉興於本月初一晚二鼓時陰雲四合炎署薰蒸至銀箭四催天大雷雨翌日平明始停點午前依舊暢晴下午陡起狂風屋瓦皆飛田禾盡偃倐又雷雨至初更始止鄉民不　欣幸咸謂可慶豐年米價日前漲至每石三元四角現已漸平 
[聘請匠頭]  
　　金陵機　製造局有唐匠頭者合肥縣人工心計前以技藝嫺熟來局爲教習授徒百餘人皆能巧益生巧精益求精唐君又迭出心裁造玲瓏鎗砲並汽器運水法繪圖貼説手指口畫其徒一一領悟造成合法毋扞格不入虞龔觀察綜局務日卽升唐君爲七廠之總匠頭薪水每月五十兩七廠之上等工匠無一非仰承唐君衣鉢者現在徒又傳徒合七廠計之有工匠四五百人一啓口無不曰吾師云云唐君之技誠神矣哉現聞臺灣議創機器招匠製造有人以每月薪水二百金來聘唐君者唐君未之許也然則唐君殆所謂十爲知已者用乎 
[湖壖菱唱]  
　　六月廿四日午後杭垣丁日升綢莊學徒至東園中機坊收取紡綢兩疋包負而歸行至雙眼井巷見有二人迎面而來比相近一人故挺身碰撞其一卽從肩上攫去綢包徒驚悸之餘呆若木偶正欲向前追赶忽路旁酒肆内跑出一人拖住衣裾細加詰問徒見二人飛奔遠去已則被人拖住不能往追只得扭住其人放聲大哭行路者見而過問咸謂此必同黨不可輕縱因將其人扭至王馬巷口綢業公所藎事細問情中其人自云亦業機坊並非匪黨且有母舅及叔父在杭可以作保董事卽着人往喚不料其舅與叔不惟不肯作保且不能屈其玉趾董事大怒遂將其人弔起令交出搶綢之二人方得釋放弔至二日無人肯保同業公議謂所失雖小然將來或有巨欵致關性命不能不重爲究追以爲後來之鑒云○下城王衙前有名財發者向開砑紙作坊近則投身蘭若管理香積廚卽杭俗呼爲道菩蕯者也牀頭母藥又年已而立風韻猶存一笑拈花足令人神魂顚倒性尤和婉凡所謂和撞和蕩之流皆樂與登七寳蓮花牀説歡喜佛法上月二十五日武林門外某寺僧便道過此財發業已外出婦殷勤欵接與叅米汁禪僧量不勝三蕉祗以情不能辭强飲波羅密多數琖不覺頭暈眼花如水上浮瓢飄飄然無立脚處婦曰夜已深矣盍颩了僧帽袒了偏衫做個無遮大會乎僧聞之大喜牽幃一笑雙宿雙飛竟不知臥榻之前能容他人鼾睡與否杲姓砑紙坊祗有一牆之隔坊中夥伴十餘人半係無賴時適穴壁窺視目覩情形遂往邀地保帶領衆夥大踏步殺入虎窟龍潭婦驚而逃出僧則經衆人連被窩擁去赤條條一絲不掛幾於四大皆空衆指爲奸諸般恫喝僧則如毒龍之咒歸鉢内惟知俯首聽經直拖至仙林橋茶室中始有僧衣店主張某盡力調停罰僧捐番佛四尊俾衆人同嘗甘得寢事 
[憲旌抵滬]  
　　正任蘇松太道升任河南按察使邵小村廉訪由香港乘輪回滬已於前只將晚時抵埠其時適遇大雨本埠各官均至碼頭迎接廉訪卽乘輿至道轅各官又遞手版禀安 
 
 

Page 3

 
 
[電局支息]  
　　電報之設所以通文報便貿易瞬悉千里幾於絶跡飛行行之數年官民皆稱便焉刻見總局登告白於本報後幅略謂本年第四次清帳每股派息洋七元各股友可於七月初十起持摺向支云云誠足見該局利源蒸蒸日上矣 
[殯儀先誌]  
　　前英界讞員羅少耕太守之太夫人殁於讞署擇定本月十一日開喪翌日卯時出殯由署往南向後兠轉再由署前向東由英大馬路進石路往東經四馬路麥家圈過東寳善街往南由棋盤街過三茅閣橋經法大馬路西過四明公所西門外進新馬路過斜橋經徽州會館製造局門前詣泉漳會舘暫厝太守冬温夏清純孝性成今兹風木銜悲定必痛心砭骨正不僅以殯儀繁縟謂可告無罪于九京也 
[彩票電音]  
　　昨得呂宋發來電信知英八月分頭彩一萬零九百九十六號二彩三千二百三十四號三彩一千六百零三十三號 
[因盜獲賊]  
　　昨報列靑浦縣捕役趙祥在法界彩視街某烟館内獲盜某甲送押捕房復投公堂禀白云云當捕房收押之後卽有某乙至押所鐵栅外遞給烟泡巡捕見而　捉卽捨命奔逃查乙曾於六月廿二晚投宿新街西弄福泰客寓隔房某客臨宿時將洋六元小洋數角分藏小袋中放諸枕下元縐褲帶一條則隨手置床前次晨濃睡初醒卽聞下邊喚開門起身查之袋中之洋已去其四隨喚寓主説明情節時乙早已出去板壁上有尺餘無塵跡洋必由乙竊去無疑寓主四出找尋迄無着落詎乙出寓卽匿在對門益泰烟舘中失洋之客當時卽　報法捕房此次乙遞烟泡被人看見逃去仍至烟舘適被棧主遇見憶及卽上月投宿竊洋之人隨留心觀望見露出褲帶一條與報失者相似然尚偿敢遽認也惟密遣人向某客通知客聞信出城認明無誤隨卽鳴捕將乙拘進捕房身畔搜出洋三元表一隻昨日捕房將甲乙兩人及贓一併解案來投趙祥禀稱緝捕公文在偕來捕投身畔現有事往閔行公幹卽日可回所有承充諭單帶呈騐視福泰棧主及客皆投案伸訴前因翁太守先詰問乙素作何事如何遞烟泡福泰之事現棧主失主均在不必飾詞從直供明免致拖延時刻乙供姓趙名林祥安徽人向在松江當勇現從蘇州到來帮緝靑浦劫案與該縣捕役張趙二人一同來此太守問趙祥曰此人可是爾偕來答稱並不偕來惟昨日拿獲之某甲卽唐有林由伊指點太守問林祥何日來此供稱上月二十三日抵滬褲帶在湘園茶肆出錢四百八十文買得福泰棧主稱伊前稱姓王褲帶云在舊貨店買來今又云在湘園所買太守復將林祥研詰初不肯承後方供認太守着將褲帶洋元給失主領去又將甲研詰惟供出姓名此外默無一語太守着與趙一并送縣諭來役趙祥自行投縣具訴呈騐公文 
[法界賭案]  
　　昨報列法捕在洋涇浜拿獲賭徒一節兹悉賭徒係王金生昨據包探王榮培解案禀稱當巡捕去時伊等將檯凳抛擲河中巡捕着人打撈金生不許巡捕欲拘伊卽怒罵爲此拘案請懲金生供稱小的在英界公堂後荒塲上擺水菓攤偶至鄭家木橋水菓行中買西瓜見巡捕欲撈河中木桌小的問伊因何事故並非不許伊撈翁太守謂諒爾並非賭首祗須將何人爲首賭桌幾張一一説明卽可從寛辦理金生堅不認賭太守着暫押兩日○捕房解送湖南人宦炳生并錢二千數百文紙牌一札禀稱巡至後新街見多人聚賭因卽獲到錢牌等物賭徒　 
紛紛逃散有一木桌留存捕房後此人投到捕房稱在後新街開烟館木桌是别人借去意欲索還捕頭着押解請判宦稱小的開烟館爲生並不犯賭桌子由友借去理應給還太守謂爾雖不賭然將檯子借與他人犯賭何異爾自已犯賭錢文檯子應得充公人則交保出外將借桌賭錢之人交案旋有馬林到案携某營官名片稱與宦有鄉誼願爲具保太守允之 
[飭提悃保]  
　　惡姪斃叔一案縣中疉訊情形均已備登前報莫邑尊以此案訊無端倪業將曹佛勝收禁並飭提該圖捆保曹老虎朱瀛舟等核訊以期水落石出云 
[地保庇賭]  
　　裏虹口賭檯節經上海縣英公廨分别拘懲此風稍息日來莫邑尊訪悉日久玩生賭風又熾且有該處地保朱坤源得賄縱容若輩故敢肆無忌憚現擬飭差提朱到案着交賭棍嚴懲云 
[刁狡受笞]  
　　前有本邑人褚昇投縣呈稱小的素來出外營生母親借居本城鹽公堂左近前日母親有事扃門他出忽被親串馮阿狗毁鎖入内傾箱倒篋席捲一空約計竊去洋銀衣飾共值洋五十餘元之譜當向馮父理論馮父置之不理爲特叩請提追莫邑尊准詞飭提阿狗到案研訊之下供認屬實邑尊飭押候如數措繳刻已逾限多時阿狗挺押不繳昨日邑尊飭差帶案嚴比阿狗仍一味遊移邑尊怒其刁猾着笞者一百板限五日内措繳生清違十重責 
[英界公堂瑣案]  
　　昨日英公堂案件輪應美繙譯易孟士君會訊因易君未到同由蔡太守獨判○麥總巡捕頭稱某洋行出店顧安章有事至江邊突遇莊阿四自稱洋藥局巡丁阻住搜查又有張阿四李觀星助莊爭扭由捕拘案顧安章供前在西人處送土昨見莊等跟隨在後我並無私士莊將我扭住故與爭執莊阿四供震澤人摇洋藥局巡船昨下船與顧碰撞爭扭並未查私五十六號巡丁張阿四二十二號巡丁李觀星同供我等另有查私事下船並未搜查顧安章顧實有心與我尋釁麥總巡又稱伊等旣是巡丁亦不應在租界中擅自搜查且張李等之腰牌號衣至捕房後始由婦女送來蔡太守謂據張李等稱並夫妄查顧安章可毋庸議着將各人開釋腰牌號衣給還○東洋車夫馬阿四至粥店食粥被粥店夥戴長明用熱水燙傷由包探陳阿九拘戴送案押俟馬阿四投案再訊已列前報昨據該包探將馬送案並稱馬胸前燙傷醫生言再遲一禮拜可愈因馬不願再在醫院今特解案馬供當時因粥少與之爭論被用熱水潑傷戴供在魏子帆所開粥店　夥馬來時適我起熱水鍋誤潑伊胸前魏子帆亦上堂稱店夥並非有心燙傷車夫蔡太守謂旣有店主到案着罰洋二元給馬仍投醫院戴須交保俟馬傷痊發落魏稱情願繳洋二元請卽釋戴太守不准攺判於别項罰欵内提洋二元給馬總俟傷痊核辦○包探陳阿九稱東洋車夫唐仙祥與坐客葉泰寳爭論車錢被毆受傷由捕拘葉解案唐在醫院不能投質葉泰寳供因車夫硬加車錢致與爭執蔡太守飭該包探將葉帶回捕房俟唐投案發落○七十五號印捕稱洪振楊在平和洋行打包竊取駱駝毛由該行西人獲住交捕西人向登申訴前因洪振楊供在順發洋行作工昨至平和洋行打包將落下之駝毛拾起合成斤餘蔡太守謂洪振楊旣爲工人不應擅取貨物姑念駝毛無幾從寛判押一天贓交西人○李相紀稱失竊官紗衫等五件疑係馮阿四行竊交捕送案馮阿四堅不認竊蔡太守飭將馮阿四押候查明核辦 
[法界公堂瑣案]  
　　一女三字案内之邰朝福昨由捕房解案許釗亦由保交到呈遞切結翁太守閲竟詰邰可知結中所載之言否邰稱不識字太守着許念與邰聽隨着兩人畫押畫訖太守謂許曰爾前曾稱與外甥訂姻阿大曾出洋五十元此事是眞是假今可從直説明爾結中言胡介生並無兒子阿大非伊家養媳倘日後胡子到來惟爾兩人是問至訂姻一事亦須具結今可交保出外補寫切結明晨呈到捕房後日再至公堂具結邰則仍帶回管押俟許事完再行釋出○小烟館主郭定章與烟客羅永春互扭至捕房昨日解案郭稱羅來吸烟需價五十六文吸畢不名一錢昻然走出小的追上向索伊卽將茶椀片劃開頭上訛詐錢文羅供小的素在伊家吸烟未曾欠過錢文前日吸烟二十一文將桃絲竹扇一柄暫抵昨往吸烟贖扇伊妄言已經贖去故與爭論卽有伊等男婦五人兇擊仅太守詰爾素作何事業答稱擺水果攤太守謂爾頭上之傷被何物所擊羅供被伊將椀擲開太守謂此是劃開故成長痕一條若是擲破應有一孔現可出外還清烟資安分贸易羅執定毆傷以致腰痛太守謂旣稱毆傷例應騐看遂着將羅送仁濟醫舘騐明有何傷勢再核郭姑交保 
 
 

Page 4

 
 
[題江湖載酒圖并跋]  
　　丙戌荷夏自金閶來滬偶訪隷華譜兄話離情於燈下抒積愫於酒邊對月評花臨風賭韻樂何如之隷兄出莘齋先生江湖載酒圖屬題句披閲一過知先生繭足長途曾經蜀道游蹤所歴各系一圖亦韻事也勉成俚語以博一笑錄請諸大吟　斧政南帆北馬紀游蹤飽饜風塵酒正濃書劍生涯慚我拙羡君豪氣挾雲龍我亦江湖載酒來十年心事等飛灰銷魂最是夔巫路怕説瞿塘灔澦堆客秋中蜀中歸正江水盛漲過灘時令人心膽幾碎曾有行路難十八首[  歸安何其昌待定草]  
[高陽臺]  
　　百二千層弄烟做暝深沈凹緑樓臺今夜銅鐶微風似有人開柳外鳩聲花外鵲費鸞腸故故驚猜乍簾鈎明月偵空偷照眉來朱欄猶記年前事悵暮雲零落一樹紅梅小立傷春深池瘦影徘徊宋家牆畔人初去剩雙鈎襪印蒼笞漫沉吟殿角陰陰遥轉輕雷○風入松珠竿十八裊晴蜓楚雨濕銀屏湘雲飛逐楊花去桂堂暮愁損紅鸚翡翠聲中簇錦櫻桃花下調笙温香簾箔鎖飛瓊碧月夢瓏玲春風吹入瑶臺路分明見鬢亂釵横昨夜星辰何處今宵風露中庭[  觀樂詞人倚聲]  
[江督轅門抄]  
　　六月二十二日新授山東登萊靑道龔見○二十三日江西候補州判焦成里禀到由江西解餉來藩轅牌示江都縣敎諭陳履泰丁憂遺鉄查有試用訓導武克大署理廿四日記名副都統恩桂由京來○廿五日前任淮揚道桂叩謝代辦金陵機器局差候補道郭叩謝總辦金陵機器局差署山陽縣郝炳綸卸事回知縣莫炳琪由京來到省巡檢陳壽眉服滿回省潘鴻鈞湖南來江鴻基銷採辦山東軍硝差回禀知丁母憂均禀到○廿六日巡檢陰毓衡禀知奉藩憲委監印差並禀知到差○廿七日新授江蘇撫憲終會直隷州謝陶禀辭赴滬釘造艇船○廿八日知縣舒朝冕叩謝准補甘泉縣○廿九日知府松麟叩謝湖北川鹽緝私差 
[浙省撫轅抄]  
　　六月廿九日候補縣　鑑虎禀銷復催義烏永康地丁差○七月初一日江澄禀知藩司委署東陽縣禀安叩謝魏記瀾禀知臬司委鳳山門稽查差本日到差陳達朝由京騐看來省禀到從九品趙長佑由京來省禀到 
[蘇省撫轅抄]  
　　七月初三日新任蘇撫憲崧於本日已刻過無錫輪船拖帶前來邢部福建司行走員外郎周紹文順天人由楚來蘇赴都候補縣周濓禀知奉撫憲委巡洋册籍差汪來儀禀知奉飭赴松滬局候委卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年六月二十八日京報全錄]  
　　宫門抄○署江南隄督滕奏報接署提篆日期摺○署江藩田奏報接署藩篆日期摺○浙撫劉奏爲覆叅疎脱接遞斬犯限滿不獲之原解護解各官摺○大臣穆奏爲調員差遣片○江督曾奏請州牧攺留省分片○蘇　造貴奏解上使五色灑金絹片○大臣謙奏爲派委帮辦片○將軍文奏免追繳買馬浮費片○將軍希奏爲估修吉林將軍居住官房工料摺○晉撫剛奏出省巡閲營伍日期片○浙撫劉奏爲海運出力各員援案請奬勵摺○六月二十八日推班○　見軍機皇上明日卯正至太廟行禮○○署江南提督蘇松鎭總兵奴才滕嗣林跪奏爲恭　奴才接署提篆日期叩謝天恩恭摺仰祈聖鑒事竊奴才承淮兩江督臣曾國荃咨江南提督李朝斌懇就賞假兩个月期内回籍就醫擬派奴才署理提篆一摺光緒十二年五月初三日差弁回甯奉旨着照所請等因欽此恭錄咨會前來奴才遵于五月十六日交卸鎭篆馳抵松江二十二日准提臣李朝斌將印信文卷移交前來恭奴才恭設得案望闕叩頭謝恩卽于是日祗領任事伏念奴才出身行伍効力戎旃猥以微材恭當重寄自百夫長薦膺專閫迭蒙感悚益矢馳驅兹復仰荷恩俞俾權斯篆查江南爲江海要區提督係水陸兼轄奴才樓昧深懼弗勝惟有隨事咨呈督撫臣認眞辦理不敢以暫時攝篆稍涉因循期答高厚鴻慈於萬一所有奴才感激下忱及接署提篆日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○署理江甯布政使江南鹽巡道臣田國俊跪奏爲恭報微臣接署藩司日期恭摺叩　天恩仰祈聖鑒事竊臣奉兩江督臣曾國荃江蘇撫臣衛榮光行知江寗藩司梁肇煌六年任滿遵旨赴都陛見禀請交卸經奏明委臣署理藩篆等因隨於光緒十二年五月二十七日准藩司梁肇　將印務文卷移交前來臣當卽恭設香案望闕叩頭謝恩卽於是日交卸鹽巡道篆祗領任事伏念臣山右下士知識庸愚由詞苑而備員工部歴諫垣而選授鹽巡臬事方勉清釐　積牘藩條忝綰益慚報稱於微材查江甯爲地大物博之區藩司有用人理財之責如臣檮昧深懼弗勝惟有矢勤隨時隨事禀商督撫臣認眞辦理不敢因暫時攝篆稍涉因循以期仰答高厚鴻慈於萬一所有微臣　署藩篆日期並感激下忱理合　摺恭謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲覆叅勒緝疎脱接遞斬犯限滿不獲之原解護解各官請旨交部議處恭摺仰祈聖鑒事竊照歸安縣接遞長興縣解審發回斬犯張二中途脱逃一案兹據禀報　臣將籖差不愼之歸安縣知縣譚恩黻撤任與原解官前署長興縣知縣胡文淵一併奏請摘去頂戴勒限一月緝拿限滿有　獲犯再行核辦奉旨允准在案迄今勒限已逾逃犯張二未據報獲實屬怠玩自應　叅議處以示懲儆據藩臬兩司會詳前來相應請旨將前署長興縣知縣胡文淵歸安縣知縣譚恩黻交部分别議處以爲怠於緝捕者戒除仍　嚴緝逃犯張二務獲究報外理合恭摺具陳伏乞皇上聖鑒謹奏軍機大臣奉旨胡文淵譚恩黻着分别議處該部知道欽此○○穆　善片再奴才穆圖善　因三省練兵餉糈事繁任重業已奏調甘肅遇缺題奏道陳寳善總理支　局務專司出納並請派員　辦分任鈎稽奉旨允准在案兹查有補用知府甘肅候補直隷州知州汪廷棟聞在前大學士臣左宗棠　前護理甘肅臣楊昌濬營中辦理營務文案支應各事嗣因請假回籍措資尙未引見查該員久歴戎行心細才明堪勝鈎稽之任合無仰懇天恩俯准暫緩引見先行調營差遣派其帮辦支應局務出自逾格鴻慈其吉林黑龍江兩省應設分局容俟届時查看情形深員經理再　具奏除咨行外理合附片陳明伏乞聖鑒訓示謹奏軍機大臣奉旨着照所請吏部知道欽此○○曾國荃片再留甘儘　卽補直隷知州兼襲雪騎尉謝陶經前督臣宗棠委辦長江外海水師船廠於光緒十年三月十三日附片奏明經部議准差委在案查該員前隨左宗棠在新疆南路軍營辦理一切操守廉潔勤勞素著目抵江甯後承辦水師船廠事務飭　庀材空資得力兵部　書臣彭玉麟函稱其能該員於洋務亦能切實講求合無仰懇天恩俯准將謝陶以原班攺留江蘇補用俾收指臂之效如蒙俞允所有該員攺留省分應繳　省指省銀兩仍當飭令照例呈繳以符定章謹附片具陳伏乞聖鑒訓示謹奏軍機大臣奉旨着照所請吏部知道欽此○○貴存片再前奉造辦處文開懋勤殿奉旨着江南織造辦理上使五色灑金絹二百張等因欽此札行赶緊辦理如數解京以備呈進等因當經咨明督臣飭司撥欵遵照製辦現已一律告成裝箱封固妥爲護解進京除將用過料工等項銀兩另行造册報銷外理合附片陳明伏乞聖鑒謹奏軍機大臣奉旨覽欽此○○謙禧片再查熱河地方蒙古礦廠向由奴才衙門司員内派委總辦一員幫辦二員經理文案一切事宜查土槽子銀礦總辦現經奴才派委刑部員外郎陶堮接充所遺土槽子帮辦一缺派委刑部主事蔡撥忠接充除飭該司員等分别遵奏外理合附片陳明伏乞聖鑒謹奏軍機大臣奉旨知道了欽此○○文緒等片再奴才等接准兵部咨開黑龍江挑練軍馬二百匹每需價銀十二兩核與定章不符咨照人兩開銷浮費追繳前來奴才等查光緒八年因呼蘭馬賊時擾曾經奏准由該城練軍步隊八百名内攺練馬隊三百名又十年冬間奉旨調往奉天防海練軍馬隊隨時奏請練軍馬隊二百名以顧邉防所有先後　買騎馬五百匹均係查照六年奏准練軍章程按每匹價銀十二兩欵理今部咨追繳係爲節省欵項支絀遵照辦理第出防勦賊均非馬匹强壯不能得力按之近年水草不壯牧畜亦少每匹價銀十二兩亦屬無可再减合無仰懇天恩俯准照案開銷免其追繳之處出自逾格鴻施除造册咨部核銷外理合附片　陳伏乞聖鑒謹奏軍機大臣奉旨着照所請兵部知道欽此○○奴才希元恩澤跪奏爲估料拆修吉林將軍居住官房内大廳工程所需工料價銀數目造兵細册恭摺具奏仰祈聖鑒事竊查吉林將軍居住官房内大廳五間於嘉慶十六年修過因年久坍閃滲漏木料朽爛實係刻不可緩當派六品頂戴年滿倉官雙全查估去後兹據禀稱遵派親詣工所查估得大廳五間除揀舊料抵用應添新料運脚工價銀兩遵照部頒工程則例估需銀二千一百八十兩三錢九分四厘其不堪揀選木植作爲柴新變價銀十八兩八錢九分抵補外計估銀二千一百六十一兩五錢零四厘遵照部章每兩減扣四成及六分平核計實銀一千二百一十九兩零八分八厘二毫五絲六忽逐款分晰造册禀覆前來奴才等按册核覆委無浮冒造具細册咨送工部查核外理合敬繕黄册一本恭呈御覽伏乞皇太后皇上聖鑒勅部核議施行謹奏軍機大臣奉旨工部議奏册併發欽此○○剛毅片再晋省補行閲伍兼查地方吏治經臣奏奉諭旨着卽派剛毅　眞查閲欽此欽遵在案查太原大同兩鎭分設省垣南北兹臣定於六月初十日輕騎減從由省起程先行查閲大同鎭屬營伍伏思緑營攺練原期力挽積習轉弱爲强現當成軍伊始自應加意簡校以責實效而鴈門以北關係邊防武備尤爲吃重如有訓練未精軍實不齊卽將廢弛之將弁據實從嚴叅處其地方史治得失亦卽躬親考核分别舉劾以昭激勸而衛民生斷不敢故事虚循總期仰副聖主整軍經武察吏安民之意臣出省後日行公事照例飭委藩司代拆代行並代辦刑案過堂遇有緊要事件仍包封遞送行次由臣自行核辦俾昭愼重至光緒三年曁八年分兩次軍政卽於校閲時隨將應舉應劾各員弁查明存記俟巡閲太原鎭屬事畢一併彚辦所有臣先閲大同鎭屬營伍兼查地方並補行軍政出省日期理合附片陳明伏乞聖鑒謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲海運完竣查明尤爲出力官吏援案懇恩分别奬叙恭摺仰祈聖鑒事竊照浙江省杭嘉湖三府屬漕粮攺由海運每届事竣歴將辦理出力之委員書吏曁商船牙埠人等擇尤請奬在案兹查光緒十一年起運十年分漕白粮米先飭各屬提前赶辦嗣因議雇洋輪仍由海運津逕交通壩經粮道廖壽豐督率各局員細心經理一律交兑全完米數顆粒無虧米色悉皆乾潔辦理尙屬妥速所有在事各委員書吏或綜稽運務籌畫精詳或派船騐兑晝夜辛勤或歴涉重洋備嘗艱苦不無微勞足錄又杭嘉湖該管知府督飭所屬首先全完催科得力似應將該府縣等一併量子奬敘用昭皷勵據督粮道廖壽豐會同布政使許應鑠核案開册詳請奏奬前來臣覆核無異除出力稍次之員給予外奬並商船牙埠八等確查另辦外謹將尤爲出力官吏酌擬奬叙繕具清單恭呈御覽合無仰懇天恩俯准給奬以昭激勸理合恭摺陳請伏乞皇太后皇上聖鑒訓示謹奏軍機大臣奉旨該部議奏單併發欽此 
 
 [ 
 
 

Page 12

 
 
[邗江官報]  
　　六月二十四日常鎭道陳觀察欽銘到揚迎謁崧振帥次日回署○二十五日徐鹺尹思沅解海分司餉銀赴省厚　尹格委南掣聽差○二十六日王鹺尹彬委解南京餉差沈鹺尹繼厚赴省甄别○同日運轅牌示泰壩缺委運判洪鉅管理○二十七日南掣卓司馬禀辭回署○二十八日洪良士分轉謝委泰壩○二十九日湖南王都戎啓迪江西項都戎世雄均各解餉到揚○七月初一日朱觀察麟成之太夫人壽辰都轉以次均往道賀○宫鹺尹杰煒禀知到南鹽廳帮辦差 
[鄂官報]  
　　六月十七日候補縣袁鏞赴興國州帮辦保甲局試用從九高毓慶奉漢陽府委泒沔陽隄工差俱赴兩院禀辭十九日武昌府李赴兩院禀見知考試十屬武童完竣候補通判孫繼高奉臬憲委赴黄岡縣會審案件見辭題署東湖縣斯康由荆郡來省禀見赴兩院禀到准補崇陽縣典史黄寳華赴兩院謝行知藩轅牌示崇陽縣典史員缺飭准補之黄寳華赴任大冶縣典史員缺飭本任之戴　彤回任二十一日候補同知徐枚奉委解米折銀兩禀知謝繙繹官候補筆帖式榮興自京回省禀到准補江陵縣龍灣巡檢奚照山赴兩院謝飭知候補通判陳桂奉臬憲委赴襄陽府會審宜城縣京控案件禀見知藩轅牌示武昌府同知印務詳委試用同知李燦枝署理二十二日候補縣何逢孫左興寅俱奉武昌府委學院考試點名差候補縣丞楊煥文奉武昌府委院試文童西路彈壓差俱赴兩院禀知藩轅牌示廣濟縣龍坪巡檢事務詳委試用從九王文定署理 
[江西官報]  
　　署武寗縣錢寳昌調省差委以准補斯缺之洪鏊飭赴新任署峽江縣周恭先調省差委以正任斯缺之陳鶴清飭回本任吳念慈委解協餉往金陵署峽江縣丞李逢辰期滿更替以試用府經歴朱慶成署理翟惟賢委解厘金進京浙江仙居縣尹麗樞由浙丁母　扶柩回永新籍王祖蔭委解固本銀進京浙江黄巖縣歐陽烜由浙回南城籍通判陳希曾委解海防餉進京永豐層山司卸事丁母憂回籍署南豐縣典史潘　據禀無力赴任繳委以縣丞湯承嵩署理准補萬載縣株樹司沈湛春飭赴新任易鵬九委解九江關餉進京補用道庫費巍功起服到江新選布理問王鵬翼安仁縣丞孟桂華均飭赴新任海防例試用從九閻澤民繳照奉天人瑞州府黄廷金據報病故以候補府王錫三酌委署理王鳳池會辦軍火局斌鑑總查七門保甲豐城縣丞戴文煥聞訃丁憂以試用經歴黎尊光署理 
[東粤官塲紀要]  
　　增榷使接篆日期已登于報是日省垣各憲之踵轅拜賀者車馬如雲旌旗夾道各處關廠皆懸掛彩綢施放鞭爆書吏人等停辦公事一天○廣州府孫太守接奉督憲札諭兼充洋務處提調差太守在粤有年熟于洋務辦理交涉定能措置裕如也○新任廣東學政汪柳門文宗由津至滬赴粤云云曾登前報兹悉南番兩邑宰已在魁巷舖設行轅恭候文旌遥莅云 
[感懷一絶呈少欽仁丈]  
　　枉尺從來貴直尋鑠金消骨劇驚心扶持大雅推前喆月旦評公倍足欽[  小藍田侍者畢玉洲草]  
[上海四馬路文報局内恊賑公所經收賑捐七月上旬清單]  
　　初三日滬上仁昌金　交來同字圖册八千一百廿二號京都顧又齋翁經募泰昌當銀十兩裕民當恆通當長泰當廣豐當德順當國順當松壽當同豐當同興當九户各銀二兩仁昌號常星階二户各洋二十元敬恐堂武陵郡二户各洋十元夏甘棠葛杰臣王秀山張虔卿袁吉人五户各三元唐竹安王蘭亭魏子良李玉才蔡子久紀惠川徐蟾亭平成　顧根軒陸曉三十户各一元蔡心甫二元張蘊山李溪橋二户各五角共計英洋八十八元銀二十八兩實收規元久十兩○　州　里三吉一萬洋五元清芬書屋勸友人節省申園荃點資移賑一元○本日共收規元久十英洋六元 
[上海四馬路文報局内恊賑共所經收賑捐七月上旬清單]  
　　初四日恊同慶號交來涿州無名氏病愈還願規元五十兩男五錢徐氏揚氏合助一元○急單平望西塘鎭唐　　　募克始終洋三元多　麟少風波二户各二元求否極泰來居士求消災降福逸士有志意鮑子岐胡書卿柳滋田柳星農乙卯生柳文淦柳愛蓮樹滋堂樹德堂晉餘處　修處　　　　　堂羅言堂柳唐氏十八户各一元　露堂聚慶堂惇裕堂票文堂四户各五角求是銅洋一元漢口　商局經募鼎恊和二户各錢二千文無名氏劉裕順夢月山房興　　四户各一千文　　　　　記　記無名氏五户各五百文洪基記景雲記無名氏　　　無名氏五户各四百文無名氏實　堂田　成三户各二百文無名氏常　　無名氏三户　　　　六户各一百文　　　無名氏三户　大經無名氏隠居氏　七户各五十文實收洋十二元三百七十文○　字　安慶招商分處　　泉　　　　春華　洋四元　敬堂二元　　主人王　　　　　半濟醫局羅　章堂章清　堂六户各一元　署等錢一千二百文王子如　鳳山湯　　亭三户各一千文○本日共收英洋五十二元規元五十兩另五錢銅洋一元錢三百七十文九五錢四千二百文 
[上海四馬路文報局内恊賑公所經收賑捐七月上旬清單]  
　　初五日賑字册天津隷軍前營何曁合營員弁共勛洋三十元○電册電報總局盛荔孫翁交來王梅生翁募顧堅堂翁文文二户各五角吳惠然方仲興謝志翔金捷三盧洪昌薛茂林馬三狗馬開達劉阿正愈成　愈惠　愈阿多十二户各三角薛阿狗四角王梅生五元○李養源一元　愛　諸二十元長源秦號謝竹坪翁交來海陽鄂不山人十元○本日共收英洋七十一元 
 
