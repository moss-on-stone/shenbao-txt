# 1904 - 118 - 4911147

 

Page 1

 
 
[勸捐萬國紅十字會經費] [  申報館恊所啓]  
　　俄日興兵生靈塗炭曠日持久尚無己時兩國受傷之兵例由泰西紅十字會救治　我東三省　母憑天烽水食　心驚去住兩難死生莫卜昊天不吊何又降此　凶耶滬上同人惻　憫之商之各國　　諸君改爲萬國紅十字會　人前往戰地救授被難之人寒則衣之飢則食之病則更爲之醫之藥之并特賃輪船載之出險特是事　重大　　不貲刻雖集有五萬餘金而來日大難亟須補助所望寰中義士海内仁人各解襄金拯民水火較之散財助振其功德吏無可限量矣如荷樂施請交申報館協振所帳房自當掣奉收條以昭憑信率布雨　伫盻慈雲敬叩著安伏維垂鑒 
[日本不宜拒英人調處說]  
　　有客自日本歸述及俄日之戰英人欲以調人自任勸令息事寗人日人不從謂必購負顧分始得言歸於好言次一若深服日本之勇敢堅决非俄人所能同年而語者然執筆人日嘻日人其愼毋失絶好機會哉夫日之與俄其地之廣狹懸殊其民之多寡大異其財用之贏絀又迥乎不同當其開戰之初人皆惴惴焉爲日本憂謂俄苟振　神威長驅直入雄師所至無殊風掃殘雲日之覆亡直無日矣乃未幾而仁川之師潛矣未幾而旅順之艦毁矣未幾而水師提督馬卡洛夫竟戰殁於海天　瀁之中矣原日所以能勝俄者俄祇得地利天時而日之人和有非强俄所能脅而致者以故以小攻大翻使小者勝而大者竟屢北耳何則俄國土地民高臨下進可戰而退可守非敵人不能罙入其間而又氣候嚴寒終年如處氷天雪窖外人至此幾不能片刻安居故雖敗於法敗於奥敗於英京邑爲墟宗社不屋卒能轉敗爲勝掃凈敵氛然其地廣漠無垠人民種類不同散而無紀斷不若日本之同仇敵愾萬衆一心以故日人而欲徴兵則英傑少年爭先入伍俄人未聞有是也日人而欲籌饟則毁家紓難不吝傾囊俄人未聞有是也孟子日天時不如地利地利不如人和日殆恃人心之固結堅牢大有衆志成城之槪故敢堅持初志不樂與俄休兵息民歟雖然我則以爲人和固日本之利而其後患正因此而無窮今者己心醉於屢摧强俄自以爲天下莫之與敵然仁川旅順特小試其端耳一期戰船多至八十餘艘一則陸師多至三十餘萬他日兩軍相見喋血沙塲猿鶴沙蟲奇慘可覩無論俄而勝日日固前功盡棄祇屏息於東海一隅即戰勝俄而俄人性本堅强决不肯割地　金求　城下兵　　惦事有巳時日本四吁萬人　不將半化　　之畀血乎矧日人好莪一　　下務籌兵費卽爭先獻　自謂寗甘　死决不　視朝廷備有　一手一足之烈以　家者亦不惜搜篋傾篋盡情報効且甚至婦人　子罔不　　輪　罰閱和字報章知　來心蘇　工大工　卽木匠左官註卽磗瓦匠經師　卽糊裱匠料理人　卽庖人　之流己無不生幾盡絶東　西蕩一　　　卽南畝黄夫亦類皆荷乾從軍舍其稽事他日兵事旣了而民嗟懸罄十室九空元氣凋傷其何能　　　若　　人出爲調處而罷兵撤戍仍易干戈以玉帛之爲佳耶矧今者猶幸勝負未甚分明故與俄講和可使兩無虧耗何　不顧俄固専心窮兵　武爲心者乎使他日者俄苟得志日本必被其要挾納欵行成不特成續俱隳抑且遺笑萬國俄苟敗也日人欲向索償兵費俄固未必樂輸而遲至五年十年拜賜之師必又在亞東境上日人有此勁敵勢必小心防範無一時一刻可稍涉疏虞庸詎非所博者虚名而所賈者實禍乎或日此次英之調停實俄人所請也俄之瞰西藏久矣一與日人開戰藏事卽不遑兼顧英人遂思捷足先登俄人　之乃佯與交歡聲令爲日排解俾日禍旣息得専心致志以籌藏事藏旣入手則徐窺印度以濬亞東之利源英不乏聰明拔萃之才奈何入其　中而不悟或日否不然俄人欲雪屢敗之恥誓以大軍五十萬掃蕩東灜英與日同盟自必暗爲奥援且恐一旦日人蹉跎英亦於亞東失轉車之勢而日後孤立可虞是以乘兩國勝負未分及早調和其際蓋非不樂俄敗而實難保日之必能勝俄也英亦苦心孤詣矣哉抑又聞之日本不乏老成持重之流覩兹搆怨興兵不免私憂竊　謂似此羅雀掘鼠以争武功再閱五年必致力竭筋癀國將不可以爲國允若是是和更目前之要圖矣若我中國則戰固所傷實多和亦有所不利故旣未嘗助一國以興師伐暴亦不必勸兩國使修好棄仇惟確守局外中立之旨而巳然爲日人計則終不宜拒英人之調處也 
[本館接奉電音]  
　　昨日午後二下鐘時京師飛電傳來上諭二道敬謹譯登○三月十四日内閣抄奉上諭四月初一日孟夏時享太廟朕親詣行禮後殿派載功行禮東廡西廡派蔡後德茂各分獻欽此同日奉上諭四月初二日常　大祀天於圜丘朕親詣行禮四從壇派延康黄永安錫明承蔭各分獻欽此電傳宫門抄○昨日午後二十鐘時京師友人専電告知本館云三月十四日皇上召見軍機大臣及吳煦 
[俄沈日船]  
　　昨日駐滬俄國辦理軍務大臣德希路致書本館云華歴三月十三日下午六點越四十分鐘旅順來電内開俄快艦名老謔者在高麗元山海面遇一載重四行墩之日本運兵船立卽拘住令之投誠内有兵官十七名水手八十五名工兵六十五名兵士二十五名均願投順乃悉載入俄快艦中日船中載煤甚多並有軍裝糧食等物另有兵二百名不允降順遂由快艦以砲擊之日船及未降軍士均沈没於海 
[譯倫敦電紀俄沈日船]  
　　華歴三月十四日英京倫敦來電去俄國水雷船於十一日在元山日外遇一日本運兵船計重四千墩載有軍士甚衆内有兵官十七名工兵八十五名水手六十五名均爲俄人所脅　其餘不允服從者俱被俄人連船擊沈於海 
[譯日本電紀俄沈日船]  
　　華歴三月十四日日本東京來電云日本運兵船在元山口外爲俄國快艦擊沈時 
 
 

Page 2

 
 
俄船發一水雷以致運船劈分兩截有兵四十九名另九人均經日本救船救出其不允降俄之各軍士則皆持刃自　其膓以表忠忱 
[日船卽退]  
　　昨日駐滬俄國辦理軍務大臣德希路致書本館云華歴三月十三日下午六點越四十分鐘旅順來電内稱十三日天未明時日本以兵船六艘駛至旅順附近之處經俄統兵官以電光照見發砲三門擊之日兵船亦還砲三門旋卽退去 
[俄擊馬賊]  
　　昨日駐滬俄國辦理軍務大臣德希路致書本館云華歴三月十三日下午六點鐘越四十分時旅順來電稱俄國駐守鐵路之兵在龍巖浦遇馬賊三十八意圖越路而過守兵見之立卽發槍轟擊三十人無一生者至營口地方刻下安静如常也 
[記俄人鴨緑江兵備]  
　　日本東京某日報云頃得中國烟臺來電悉有人自鴨緑江一帶偵探而回報稱安東縣所駐俄兵時增時减匀計常有四千餘名元寳山麓東南方小山焉安置野戰砲五六尊山下七道溝上東山有砲四尊刻方新築砲臺地勢甚高其砲準備用車載之而上安東縣以北至川端綿長一百八十華里每五里中配置偵探隊二三十名九連城所駐步騎砲各隊在三千名内外由安東縣至大東溝計九十華里每五里中配置偵探隊七八十名大東溝騎兵二百四五十名由大孤山至海壖二十華里中駐有兵士一百七八十名由大東溝至大孤山車路中間大房各附近所駐步騎砲各隊合共二千名内外其中騎兵最多駐守大孤山之騎砲各隊合共四百名備有藥彈分裝土車四十輛并携帶砲若干尊由大孤山至鳳皇城途中有偵探兵四百餘名以時出没鳳皇城安東縣中間邊門及監首嶺二處及鳳皇城内共駐兵士一萬二三千名日來各處軍糧告匱兵士大抵向農家强買安東縣大東溝大孤山每麫一捕獨照市價值盧比五圓俄兵僅給二圓商人大都憎惡俄人故意將麫藏匿以待日本大軍到來原兵食之所以不足者因貔子窩小孤山等處時有海盜登岸據刦商人懼不敢販運雜糧云至於馬料皆以粟榖供之現在各村莊尙有積存足敷兩月之用俄人謂一旦我師敗績則臨去當縱火以焚農民聞之罔不栗栗危懼 
[俄兵占地]  
　　奉天錦州來電云三月初三日距溝帮子八里許之大營子地方到有俄國騎兵六百餘名豫占形勝之地以備抵拒敵人又田莊臺迤北五里許高家屯駐紥步兵二百名雙臺子迤北大刊附近添駐步兵約三百名日出掠人家牛馬米糧以充食用 
[雷艇東來]  
　　俄京聖彼得羅堡來電云此間某船塢製就濳行海底之水雷艇五號擬陸續駛赴亞不俄歴四月十九號先將一艇田陸路送往戰場 
[俄人患疫]  
　　英京倫敦來電云俄軍以哈爾賓爲陸軍根據之地祗以衛生末甚合法以致時疫流行目下誇列拉及賜窒扶斯等症四處蔓延註誇列拉卽霍亂叶瀉腸窒扶斯傷寒也兼之河水渾濁不堪軍人皆吸井水解渴市中繁盛之處穢物積若崇山恐未易使二監子退避三含也 
[英船過日]  
　　日本長崎來信云東歴四月十九號英京倫敦太晤士報館訪事船名海門者由威海至崎船中一切由武弁其愛馬司主持此外有京師訪事人木利生及測繪交戰地圖之夫伊之希耶由威海歸國之陸軍武弁某氏携帶日本舌人若干名旣下碇卽購取船中所用之煤將船逐加灑掃詢之在船諸武弁道經旅順附近聞有砲聲卽將無綫電報機器置之高處以備傳遞情形俄艦見之前來搜察乃用簡捷之法傳電至威海求援及抵崎陽失伊之希耶卽將所繪地圖售歸日政府日政府隨欲聘定夫伊之希耶以資顧問夫伊之希耶允之大約不日須馳赴東京矣按海門船速率一下鐘十二海里有半留崎三日卽須啓行船中人皆與日本情意相同他時戰信載諸太唔士報中於日本寳大有利益也 
[議舉總統]  
　　某西字報云今歲爲美國大伯里璽天德任滿之期日前紐約省民政黨中人特開大會擬公舉本省判司官拔卡君繼其任特未識全國人民咸無異議否 
[教案難辦]  
　　寗波訪事人云去年寗海縣屬匪首王錫彤糾衆閙教一案經省憲遴委許九香觀察駐甬商辦自去冬迄今巳將就緒不意近日主教趙君忽與觀察意見不洽事遂中變觀察知難爲力辭回省垣寗郡各當道恐日外遷延益多棘手於十三日羣集道署會商一切不知將以何術斡旋也 
[撫轅失竊]  
　　安慶訪事人云撫轅薙髮匠胡某向在撫憲誠果泉中丞處執投由浙江隨節而來歴有年所不意本月初九日忽竊取中丞所用朝珠兩掛及玉器貴重諸物挾之而逃事發當卽電知長江各埠一俟輪船抵境加意搜查未知能珠還合浦否也 
[增加薪俸]  
　　武昌訪事人云湖北警察局總辦向祗月薪五十元兹武昌府梁集菴太守深恐各員所入菲薄不得不兼充他差爲仰事俯畜之計因禀商臬憲岑堯階廉訪議定各局總辦攺給月薪一百元不准兼充别項差使刻己蒙批示准行矣 
[攺造學堂]  
　　漢口訪事人云漢口大董家巷觀音堂係夏口廳署之公地也刻由清道局洪蔭之大令以住持僧不守戒規將佛像移往大觀音閣而以屋字改爲大智坊第一初等蒙學堂 
[學堂攺設]  
　　廣州訪事人云前者粤東擬設將弁學堂兹以建造屋字經費難籌遂將水師學堂攺設刻己由上憲札委李觀察光覲爲學堂總辦矣 
[縣訊盜供]  
　　松江訪事人云去冬南門外陸家橋張姓家被盜一案當由華亭縣捕投拘獲綽號草包之江西人胡某一名解歸婁縣署刑訊胡恃無贓證狡展不承縣主屈吉士大令忿壯捕之不力擬將卯首王姓收禁經各役環求寛限懸賞購緝本月二十三日王投帶同各夥至南門外捕獲唐桂山一名聞唐本隷名水師嗣以犯案遁往蘇鄕慈島鎭仍入砲艇當勇因心眷私婦某氏偕同黨王小辮子請假來郡冀拾　　事爲婁役所聞馳往掩捕王己乘間兔脫僅將唐扭案屈大令升堂研訊飭用荆條鞭背二百下唐始供認此案由草包爲首糾合九人以四人望風五人入劫得贜後各分得洋銀七十元銀二兩附以飾物小的則取女皮衣一件大令詰以九人姓氏則稱東門外圑局勇目劉姓副管兵李姓某姓普照寺左近何姓及王小辮子等大令飭卽釘上鐐銬收禁獄中其身畔搜出之利刃一柄質劵兩帋存案備查候捕獲餘黨再行訊核 
[松郡歲試三誌]  
　　松江訪事人云本月十三日江蘇提督學政唐春卿大宗師考試府華奉婁四學生員正摥兹將題目錄左府學主忠信徙義崇德也義華亭七十而從心所欲不踰矩義奉賢求仁而得仁有何怨義婁縣吉月必朝服而朝義通場經義題山澤通氣義 
[鐵甕濤聲]  
　　鎮江訪事人云月之初九日有英國兵艦一艘鼓浪而至下碇洋馬頭未幾艦中兵士相率登岸至租界各處閒游十一日 
 
 

Page 3

 
 
卽鼓輪向漢皋進發○邇者丹徒縣及各巡局委員奉常鎭通海兵備道郭月樓觀察嚴諭查禁賭博卽督率差勇加音　　　　之夜縣主洪鷺汀大令巡至南門左近在某茶社中拿獲著名賭棍數名分别懲治一時聞者爲之懍然○本月某日署鎭江城守營參將兼水陸總巡周錦堂參戎山總巡局遷入署中文武印委各官咸往道賀○保甲各局委員向章三月初一日一律裁撤本屆道憲郭月樓觀察以時事多艱恐羣不逞之徒乘聞竊發爰命展限一月俾宵小稍有儆心○常鎭通海道兼警察督辦郭月樓觀察曾奉督撫兩憲檄令攺保甲爲警察釐定一切章程並選募巡兵若干名遴派武弁教習各二人逐日往小營盤左近訓練各種操法漸次嫺熟觀察乃定於四月初一日飭令各兵站街巡緝矣 
[畫舫清歌]  
　　揚州訪事人云兩淮鹽捕營前經督鹽憲魏午莊制軍以彭遊戎借補兹聞己奉部覆准由制軍牌示轅門並檄赴新任遊戎隨即禀辭就道以故本營弁兵聞信後特假某道院爲行營復於十八九等日率隊至南門外新河灣一帶迎迓○郡城東鄕霍家橋地方頗多富户本月旣望之夜聞是處木行某姓被穿窬輩混入室中迨人驚覺卽開後門逸去查檢所失贜物無多大約未必報案矣或日城内現辦巡警昕夕梭巡彼鼠偷狗竊之徒無從下手遂相率至冷街僻巷鄕鎭村莊以試其胠篋手叚其然豈其然乎○揚州舊城太平橋河面不寛而兩岸壁立日前某姓女郎在河坡挑取野菜不知如何失足由上跌入波心巡警兵見之擬往援救奈因急切不得下蓋橋之左右皆係民房也大聲呼救之下經居人設法撈起則女巳魂入　宫腹大如五石瓠矣 
[榷憲將回]  
　　昨日蘇松太兵備道轅接到蘇州來電知道憲袁海觀觀察此次赴蘇謁見撫憲恩藝棠中丞業己事畢乘舟回滬約於當晚抵埠卽由執事人等前往恭迎 
[局員謁縣]  
　　昨日太陽廟巡局委員章次荍二尹楊家渡巡局委員簧子均二尹本城北局委員彭伯良二尹先後詣上海縣署謁見縣主汪瑤庭大令 
[籌遷製局]  
　　滬南機器製造局擬遷至蕪湖前經當道定議迨湖廣總督張香帥陛辭之際奏蒙俞允故香帥回任後卽電招製造局總辦赴鄂會商當由香帥邀同長江水師提督程從周軍門赴蕪湖查勘聞己擇定灣沚方山一帶堪以設局行將擇日興工矣 
[帶征河捐]  
　　昨日上海縣汪瑤庭大令出示曉諭日案據俞塘河工董事王錫琛等禀報此次補浚俞塘河工實用錢二千九百十三千三百三十五文連同初浚工費總共用錢七千二百三十九千一百令八文除二十八年冬漕及二十九年上下兩忙冬漕共帶收捐錢五千七百七十五千一百九十一文計不敷錢一千四百六十三千九百十七文按照額田六萬七千三百四十八畝四分攤算每畝應攤捐錢二十一文七毫三釐六絲四忽七微請於本年上忙内由頂協浚之二十一保十三圖四十二圖十八保二十七圖二十六圖二十二圖二十圖二十一圖十九圖五十圖十七圖十四圖十三圖四十八圖四十一圖三十六圖二三圖一二圖十六保三十一北半圖十八保二十八圖二十三圖三十九圖十六圖十二圖十一圖十六保三十九西北半圖額田按畝帶捐歸欵等情據此除飭户書加戳帶收外合行出示曉諭爲此示仰俞塘河頂恊浚各圖業佃人等知悉爾等完納本年上忙錢糧務將此項捐錢隨同清繳不得抗欠致干究追毋違切切特示 
[飭拿債户]  
　　福懋祥號主蔣石卿蔣子渠蔣瑞森倒欠協同慶票號及各莊欵銀多至四十三萬餘兩經恊同慶上控兩江督轅督憲魏午帥卽飭江甯縣將蔣瑞森緝獲管押尙有蔣石卿蔣子渠匿蹟申江因於昨日札飭蘇松太兵備道袁海觀觀察轉飭上海縣拘拿押候訊究 
[查拿兇棍]  
　　昨日上海縣汪瑤庭大令訪知西門外萬年樓茶館爲兇棍麕集之所其中成藏器械不計其數爰密飭差捕前往查緝迨至則若輩己先聞風逃逸未獲一人 
[嚴緝流氓]  
　　本邑保甲總巡朱森庭明府訪知前日各流氓手持兇械至火神廟左近金壽康米店恣情索詐若輩先在茶館會集然後蜂擁而往因於昨日飭傳城廂内外各茶館及各茶肆主至局諭令日後如有流氓恃强訛詐速至局中禀報以便飭差拘拿如敢容隠立提并究隨給予告示一道著各懸掛店中其文日照得上海流氓往往聚集茶館老虎灶成羣結黨訛詐行兇寳堪痛恨除諭飥差甲查拿外應著各該店主立卽赴局禀報以憑按名嚴拿倘敢容隠查出一併提究不貸切切特示 
[上海縣署瑣案]  
　　浦東二十二保五十圖東溝一帶鄕民瞿士林瞿鑒明等近以侵佔柘林營訊弁所轄之砲臺地基經訊弁某君查悉函致上海縣署請爲提究縣主汪瑤庭大令准詞飭差將瞿等提案瞿等同供小的等所有之田均有方單糧串爲憑並不私佔營地大令著將是地四至開明禀復候核○邱吳氏前控邱阿唐任情污蔑經大令訊供著將邱女小妹交案再核前晚提訊邱吳氏投案訴稱阿唐本與小婦人爲鄰常向小婦人調戱旋復將女兒小妹擅配與沈小甫爲室小婦人與女兒均不願故避至夫族弟邱禮汀家不料阿唐反至虹鎭巡防局誣控今蒙送案叩求訊懲邱阿唐供小的係漕河涇人與邱吳氏私識己閱八年小妹由小的撫養成人去年吳氏復與張阿生交好常恐族中議論故將小妹招張爲婿求察張阿生供小的由王蓮生作伐娶邱吳氏之女小妹爲室小妹供沈小甫張阿生皆非可靠之輩惟姑丈湯阿木人尚端方所惜姑母與沈小甫亦係素識求鑒大令判邱小妹暫發普育堂留養傳湯阿木到案具領聽憑婚配但不准配與沈小甫張阿生二人邱吳氏與邱阿唐一併斥退 
[浦東總巡局瑣案]  
　　去冬賃居英租界林炳軒家婢女名東孩子者被匪誘拐賣與法租界老北門外典當街某號門牌花烟館内經林偵悉遣人投控浦東保甲總巡局總巡謝岳松明府函致法界讞員陳楚生明府飭探將東孩子提到訊供屬實卽命函送並育善堂留養再行擇配○張江栅董事錢瑞濵函致蘇防營管帶某君請拘鎭上流氓馬氷甫懲辦某君卽派勇丁查獲解送總巡局總巡謝明府研訊之下以犯事處在南匯縣境十一圖内因卽備文移送南匯縣請張小泉大令訊明核辦○張勝生被王阿瑞等無端兇毆訴由鴻源紡紗廠執事函遂總巡局總巡謝明府提案訊明判責王三百板荷以巨枷發廠前示衆 
[上海巡局紀事]  
　　昨日南市二十三七鋪巡防局員李伯屏二尹飭勇甲至南馬頭三角街查拿賭攤均己逃逸因飭隨時查緝毋使蔓延○南市二十三七鋪汛捕瞿慶前因玩悮公事經上海縣汪瑤庭大令提訊斥革在案不意近日有陳金桃者瞻敢自稱捕役約同黨羽在披處設立茶會訛詐良民事爲局員李二尹查悉將情函禀大令請飭查拿 
[紅十字會來文]  
　　啓者本會昨承蔣守冬先生來函捐助規元五百兩鎭江府祥太守來函捐助洋銀一百元又籌墊洋銀一百元除分别掣奉收照並另函復外謹鈔乞登報惟希公鑒 
[上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四瑣事]  
　　寗波訪事人云日前寍郡捕役在三法鄕某姓家捕獲盜匪條更阿四趙金等三人解送城守營由項守戎清藩訊明係行劫馬徑地方張姓案内要犯當卽遞解　谿縣歸案究辦並將某姓房屋發封○本月初四日之夜城西買麫橋地方嚴姓家被匪　墻而人劫去衣服首飾等爲數甚巨然後洞開大門一擁而去翌日事主赴縣投案縣尊周大令委甬東司徐少尹璧華會同甬江汛袁副戎同往履　○日前有某商雇船裝載貨物運往内地内有桂圓若干箱並未赴子局報捐行經北門卡被巡丁察出破綻當將船貨一併扣留禀明委員照章議　○日前寗城西門外賣漁橋地方有賭徒多人高搭　棚聚衆賭博事爲鄞邑尊周少軒大令訪悉飭差協同巡防勇丁十餘名前往掩掌當場犯住賭棍數人餘皆鼠竄而逸昨己解至縣署想須照律懲辦矣○寗郡緯成機器織布坊曾禀准上憲専利若干年邇有某商開設購意織坊慕仿緯成各布式樣影射行售事爲蔡紳所知特眞禀府署呈請禁止府尊喻庶三太守准詞當批飭查明如果有影射情事立飭　章鋪主具結停歇○前者甯郡各營勇丁往往出外滋生事端自提憲吕道生軍門蒞任以來紀律森嚴己一律禁革現軍門恐各營勇丁日久玩生特於日前重申厲禁無論何營勇丁槪不准賭錢包娼等事違者察出立按軍律嚴行究辦○寗郡綠營前營守備王守戎前曾調赴某地汛溠因藉捉賭爲名得賄若干被人訴諸提憲吕軍門現聞軍門己將守　　革矣 
[南市捕房紀事]  
　　昨日南市二十三七鋪汛捕夥許元龍在新駡路指南白玉茶樓向某甲索詐不遂持刀恐嚇甲情急唤同某號巡街捕拘入捕房捕頭令押候轉解馬路工程局禀請總辦翁子文太守訊究○昨日陳二在平陽茶樓啜茗忽與值堂人王銀奎爭論　持　烟袋將王擊破頭顱報由巡街捕拘入捕房捕頭令押候轉解工程局禀請訊辦 
[英美等國租界公堂會訊案]  
　　前者英商通和洋行主投本管總領事署控署名地販尤子鈞等掯阻道契由英總領事照會蘇松太兵備道袁海觀觀察札飭讞員黄耀宿司馬提訊適吳士良與吳三官因地糾葛涉訟上海縣署尤卽串同雷汲韓卽雷吉安將吳地　報升科轉换道契以圖搪塞事發復經觀察札飭究追前晚由司馬提集一干人研詰吳士良供稱家有祖遺地八分有奇被著名地販尤子鈞串同是圖地保陳耀芳朦請升科轉换道契賣與吳春生得價銀四千兩嗣由吳三官將地轉售與通和洋行叩求明察吳三官供此案己奉縣憲汪大老稱訊明判小的出洋銀一千八百元給與士良地歸小的收管求察雷汲韓供是地轉换道契所費之欵係尤措繳迨尤將地轉賣商人並未分潤不知其詳陳耀芳供當時小的奉升科局李大老爺諭令蓋戳雖地主曾費洋銀五十餘元然小的祇得十三元求察尤子鈞供是地係吳士良之祖産司馬謂爾旣知地係吳産何得朦報升科可見爾盜賣他人之地實爲罪魁禍首本分府前在江寗差次卽聞上海各地販之名且尤前曾有人控睹南洋大臣兩江督轅今事雖幸己彌縫恐一經上憲察知後禍難惻不如赶緊設法了結否則厥罪匪輕著將雷汲韓交妥人保去尤還押俟辦吳等三人仍交原保復訊核奪 
[英美等國租界公廨晚堂案]  
　　德興船廠主郁承唐承攬江西商務局倩造之水平小輪船經河泊司騐得禍爐太　責令董造一味游移由商務局憲咨請蘇松太兵備道袁海觀觀察札飭提訊讞員黄耀宿司馬奉札飭差恊探將郁提到前晚升堂研訊郁供小的在治下開設德興船廠前代江西省所造小輪船一艘其中鐵鍋氣爐旣己不合自應重造惟目下船廠己奉發封無從下手尙求大老爺恩惟啓封以便赶造大約三禮拜後卽可竣工司馬謂所請啓封碍難核准今姑從寛著押候交妥人保出限三禮拜造竣違干重懲 
[英美等國租界公堂瑣案]  
　　洋人某投案聲稱船户葛雲泉泊舟福州路馬頭有違定章且多窒碍請卽訊懲襄讞委員王松丞刺史會同德總領事署繙譯官師謀君詰之葛雲泉供稱彼時船夥因欲上岸送物暫停片刻立卽開行不料洋人下船不問情由卽舉足亂踢致傷足骨尚求明鑒七十八號西捕投案陳明是處不能泊舟情形刺史商之師君姑念葛係初犯從寛開釋○五百三十號五百十三號兩華捕同禀稱前晚雉妓趙桂香陸阿三挈同傭婦王俞氏沈阿金在南京路浙江路等處强邀狎客有違租界章程因由小的等拘入捕房今特解案請究刺史判各罰洋銀二十元以儆○包探陳洪德偕三百六十號華捕投案禀稱偷兒陳老三行竊陳加興船上之棉花經小的等拘獲解案請懲陳加興供是日小的將船泊諸三菱公司馬頭不意突失棉花十六包今除查到外尚少二包叩求追繳陳老三供小的在馬頭上當小工不敢行竊求宥刺史判責二百板枷號一禮拜○一百三十一二百六十三等號華捕以王長生勞阿金等十二家傾倒垃圾不遵定章拘案請究王　等同供小的等不知租界章程致有此事後當痛攺前非尚求恩宥刺史判各罰洋銀一元○積竊陳晉法混入李桂英家行竊布衣報由包探陳洪德緝獲人贜解案請究刺史判責二百板押九個月贜給李其領○偷兒張長甫行竊王松林　松喬等五家衣物報由包探趙銀河將張緝獲甲齊原贜解案請辦王顧等投案領贓刺史判責三百板管押四月起案之贜分别給領○三百五十七號華捕解東洋車夫黄三郎到案禀稱租界章程凡中西人士自備之車不准私行載客漁利今黄竟將包車載某洋人至某處下車時給以十六開小銀錢兩枚爲特拘案請究黄供此車係賃居小沙渡之某洋人所備前日載某洋人至南京路蒙賞給夜膳資並非攬載之客求察捕稱果如黄言何以小的拘黄時洋人不顧而去若果係洋人之車恐無此理刺史判罰洋銀兩元○倫兒張松卿捋取陳毛頭臂上所籠之銀釧一枚當塲拿獲交由三百二十六號華捕拘入捕房昨日捕頭派包探徐榮珊送案請究張供小的安分營生不敢攫釧尙求恩宥刺史判責二百板枷示五日○張閏生沿途私售春片經包探方長華見而拘獲解案請辦刺史判枷一月春片銷燬○陳盛氏投案禀稱前者顧增元浼王和尚介紹將伊妻顧張氏押與小婦人處被收去洋銀八十元甫閱數日忽又領去用將顧王等扭案請辦刺史著押候過堂覆訊○徐阿桂行竊朱阿新所開棧房内夏布等件報經包探王長桂拘獲送案請懲刺史判責二百板押一月贜給朱領去○王阿林禀稱前晚朱萬卿來家圖竊幸卽拘獲解請究懲刺史訊得朱形跡可疑判押三日○陳阿大控被　海林持刀戳傷情經讞員黄耀宿司馬准詞簽差協同包探劉阿炳將瞿查提昨日解案刺史略訊數語以陳尚在醫院療治著帶回捕房押候陳傷愈再行訊核 
[法租界捕房瑣案]  
　　長江輪船積竊陳雙喜行竊某輪船上搭客某甲皮箱衣服寄存烟妓莊月紅家經包探拘入捕房結悉同黨張阿四陳德勝丁阿三陳福生魏啓文等匿跡劉樹堂所開小烟館内一併拘獲連搜出各贜解奉讞員陳楚生大令訊供押候分别責懲昨日提案箸照原斷雙喜先行枷號二月張丁陳三犯各枷二月福生責三百板與魏一併押候查明再核劉責四百板驅逐出境月紅責手心二百下斥釋贓存候分給各失主具領○積竊陳小弟解經大令訊供昨日提案著枷號三月期滿責釋○上年張談氏以子阿二在王松林所開鞋店習業被王誘出抵押與同業某姓處控經大令訊得阿二實被許銀河誘去復將許拘案迭次訊責迄今日久仍未交案昨日復訊許依然狡展不承大令著 
 
 

Page 10

 
 
押候嚴比王准交人保出限月内尋交阿二到案延干押追○偷兒沈先發張阿三行竊洋涇浜畔某姓船上棉被衣服經包探緝獲人贓解奉大令訊供己將原贜給還失主昨日提案著將沈責二百板張責一百板一併開釋○流氓陸雲卿邱松林朱阿根在鄭家本橋左近强搶行人衣物經包探緝獲解奉大令訊供昨日鍉案著枷號二月期滿責釋○流氓陳阿毛在新關租界攫取行人某甲身畔所藏小銀錢八枚解奉大令訊　昨日提案著責二百板關釋 
[美租界捕房紀事]  
　　前晚僑居百老匯路第一千零九號門牌屋内之葉順記家被賊竊去女帽一頂上有眞珠關翠等物值價甚　當于事後投報捕房請爲查緝捕頭允之○前晚跑灘賊陳老小掩入楊子路碼頭某姓駁船上行竊花子六袋携之而逸適爲三百六十號巡捕所見連贓帶入捕房捕頭令押候解送公堂禀請讞員黄耀宿司馬懲辦○昨晨妙手空空兒朱萬卿關入靶子路四十九號門牌屋内圖竊適爲一百五十九號印捕所見拘入捕房捕頭令押候解送公堂禀請訊辦○昨晨偷兒陳金法濳入吳淞路李桂英家竊取布衣五件經七百十二號巡捕所見連贓帶入捕房捕頭令押送公堂禀請懲辦○昨日午前駁船户李某以船夥岳寳蘭失足墮河　致斃命當經撈獲屍體在蘇州洵畔　殮據情投報捕房捕頭令某包探查明實情再核 
 
 
 

Page 11

 
 
   
 
 

Page 12

 
 
　　　成　旅　旗營制餉章悉照湖南常備軍舊章等情詳請奏咨首來奴才覆核無異所有添募四旗成軍日期除咨户部兵部　照外理會恭摺具陳伏乞皇太后皇上聖鑒謹奏奉硃批該部知道欽此 
[湖南巡撫趙奏爲續查屬員賢否據實舉劾摺廿二日]  
　　湖南巡撫奴才趙爾巽跪奏爲續查屬員賢否據實舉劾恭摺仲祈聖鑒事竊奴才於光緖二十九年八月初六日業將不識　徒教職各員分别舉劾奉旨欽遵辦理在案數月以來留心考察遇事提撕在任各員雖不皆上選然無有不坐大堂理事者並皆己推行自行投審諭單隨時下鄕問查一切民情得以上通　弊藉以畛减一切要政皆非權輿於此不可習藝自新兩所辦成過半餘亦次第禀辦游民莠民漸有所歸惟學堂警察諸務舉辦得法者不過數處尚須督飭振興候補各員奉公守法者多逸羣絶惀者少每遇重要事件殊有乏才之嘆伏思人材多由於鼓勵庸劣難責以馳驅其有實在出色及不識之員自應隨時甄别示以勸懲俾知　勉以仰副聖主澄叙官方之至意兹查應舉各員有長沙府知府顔鍾驥才識明通守正不阿辰州府知府劉若曾天性駕爲守俱優衡州府知府曹步瀛廉明侃直練逹精祥署遣州直隷州知州候補知州金還識力過人足膺艱鉅蒞事未久輿論交　署長沙縣知縣候補同知直隷州知州沈瀛守潔才明　密詳愼調署善化縣華容縣知縣胡揚祖從容練逹舉措適宜衡陽縣知縣楊永芬所至有聲能去民患調署武陵縣平江縣知縣羅葆祺通明治理切實不浮調署零陵縣石門縣知縣譚承元理繁治劇游刃有餘又候補各員中查有候補道任國均任事懇切勞怨不辭俞明頤才優識定器局開通候補知府朱其懿廉能誠懇土志悅　興學恤民公爾忘家候補直隷州知州方荃樸實精詳不染時習以上各員皆治行卓著爲湘省循良之選謹據實臚陳以備　明器使其不職各員查有江藍廳同知顔連沅在署永順府任内丁書索賄漫無學察形同木偶興寗縣知縣鄭以蒸積久玩生差竊衷　永明縣知縣王毓藻約束不嚴物議繁興湘潭縣朱亨縣丞鄧　宗濫用書差沅陵縣馬底巡檢曾啓昌奉職不謹瀏陽縣永安巡檢吕光吉不守範圍興寗縣鄧繼芳不洽輿情以上各員皆請卽行革職寳慶府學教授李昇瀛瀏陽縣學訓導胡壽松保靖縣學訓導伍栻俱皆精力衰頽寳慶府經歴程壽仁委靡不振以上各員皆請勒令休致卸署城步縣候補知縣秦廣翰讞獄粗疏請以府經歴降補城步縣知縣楊瑞鱣才短識闇湘潭縣知縣劉機厚重鈍拙難勝繁劇湘鄕縣永豐縣丞江洪人地未宜以上各員皆請開缺另補此外如查有應舉應劾之員仍當隨時查明據實陳奏以資整頓所有叅劾各缺湘省現有應補人員應請扣留外補所有舉劾慶吏緣由恭摺具陳伏乞皇太后皇上聖鑒訓示謹奏奉硃批另有旨欽此 
[浙江巡撫聶案准户部奏撥光緒三十年京餉及内務府經費等銀兩令奉文後分批赶解片廿三日]  
　　聶緝　片再案准户部奏撥光緒三十年京餉指撥兩浙鹽課釐銀二十二萬兩又内務府經費撥兩浙鹽課銀五萬兩又甲辰年　備餉需銀六萬兩行令於奉文後分批赶解限五六月前解到一半十二月初間全數解清等因恭錄諭旨行文到浙卽經轉飭欽遵籌解去後兹據署浙江鹽運使事卽補道許貞幹詳稱於縣塲皂課曁綱票課釐項下籌解户部京餉銀六萬兩内務府經費銀二萬兩需備餉需銀三萬兩委候補鹽大使胡玉澤庫大使劉景衡管解仍照成案飭令該委員由浙至滬搭坐輪船運至天津由陸赴部交納等情詳請奏咨前來除分咨查照並咨行沿途文武各衙門一體撥護前進以照愼重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此 
[浙江巡撫聶奏爲浙西所有光緒二十八年分溢銷引課先行造册隨案咨送等情片廿三日]  
　　　緝　片再杏浙西蘇松堂鎭太五屬引地整頓漸有成效光緖十八年間經前撫臣崧駿飭據運司將光緖九年起至十六年分止溢完課銀　數歸公均奏明聽候部撥聲明嗣後應於每年奏銷時查明認額之外溢完課銀若干専案奏報仍於春秋二委入册報撥如果僅銷足額並無盈餘亦准據實詳奏等因欽奉硃批著照所請該部知道欽此並准户部恭錄諭旨行文遵照當經轉行遵辦並將光緒十七年起至二十七年止溢完銀光後列册造報候撥分别奏咨在案兹據署鹽運使許貞幹詳稱光緖二十八年分該五屬共額外溢完正引一千七十八引一分四釐計正雜課銀一千一百四十九兩八錢八分三釐現儲在庫造入光緖二十年春撥册報部候撥至二十九年有無溢完之引仍俟奏銷届期再行查明辦理以昭核實再此項溢完課銀係爲公候撥之欵與正引有間歴年邀免造報在案嗣奉部飭令按年造册呈送惟年分旣多一時攢造不易容俟查明造册補送外所有二十八年分溢銷引課先行造册隨案咨送等情具詳請奏前來臣覆核無異除鈔片咨部查照外理合附片具陳伏乞聖鑒敕部查照施行謹奏奉硃批户部知道欽此 
[綏遠城將軍貽奏爲援案截留减成銀兩抵補欠米摺廿三日]  
　　督辦墾務理藩院尙書銜綏遠城將軍奴才貽榖跪奏爲援案截留减成銀兩抵補欠米恭摺仰祈聖鑒事竊查綏遠城官兵每年　支月米向由各廳徴解其不敷者於歸廳軍需倉内借榖碾放後由山西藩庫領欵賈榖還倉近因帑項支絀不能領銀購辦是以經歴任將軍巡撫等奏明將本城官兵俸餉减成銀兩儘數截留専抵此項欠米每歲約可折放五個月兵米屢經辦理在案兹查前折六個月米銀現己補放完竣今自去年九月十月十一月十二月本年二月共欠五個月兵米仍請循照成案截留减成銀兩每倉石照例價攺折銀一兩五錢遵章每兩减平六分按照實銀間月搭放以補續欠而資軍食除咨户部晉撫查照外理合恭摺具陳伏乞皇太后皇上聖鑒訓示遵行謹奏奉硃批户部知道欽此 
[綏遠城將軍貽奏爲綏遠城每年徴收煤稅礦昨作爲貼補學堂膏火之用片廿三日]  
　　貽榖片再綏遠城八旗馬廠界内向有煤炭各窰民人往往私行開挖經調任將軍信恪籌擴利源於光緒二十七年十一月十六日奏請歸官開辦曾經聲明煤稅由地方官派員征收湊集賠欵其餘鑛利師入本城爲建設武備學堂之費等情奉旨允准在 
 
 

Page 13

 
 
案查此項纊廠所出向本不旺又以煤質較次滯於銷售信恪於奏歸官辦之後雖經出示招商無人承辦謹飭由本城官兵等集資開採其應收煤稅爲綏道以試辦並未暢旺未經派員抽收當由綏遠城派辦煤鑛之人代徴煤稅係仿照土默特抽收煤稅章程辦理每車一　收足錢四十文駱駝每駄收足錢十五文馬驢每駄收足錢十文計自光緒二十八年四月起至二十九年十二月止共收稅疑市錢四千一百七十餘千核銀六百九十餘兩開辦兩年之久僅收此數然尚係代爲徴收未經開支薪工局用故得有此涓滴之入若逕由綏道分派員役専收此項煤稅必至不敷費用更何濟賠欵於萬一以後煤稅仍擬由綏遠城代收以期累寸積銖稍資　注至鑛廠所賣煤炭餘利除開銷工食外自二十八年四月起至今僅剩存市錢八千二百餘千核銀一千三百兩零亦所入甚微以上兩欵現存儲未動伏念綏遠城支絀異常土壤細流不無所補原奏請將歴年鑛利備建武備學堂查該學堂前就綏遠官署設立暫可無事恢張惟學堂所需書籍儀器等項刻不容緩擬卽將所存煤稅銀六百餘兩暨鑛利餘銀一千三百兩零提動購買裨資考究並請將此後每年徴收煤稅礦利作爲賠補學堂膏火之用是以綏入之欵仍用於綏奏建學堂之欵仍用於學堂縱來源不旺綜計歲收銀數不過三四百兩而絲毫裨益亦學務藉助之一端除咨明户部暨俟學堂章程釐定再咨學務處查照外理合附片具陳伏乞聖鑒訓示謹奏奉硃批户部知道欽此 
[山東巡撫周奏爲東省裁撤德州等處各驛夫馬節省銀兩撥補武備學堂經費摺廿三日]  
　　頭品頂戴兵部尙書銜山東巡撫臣周馥跪奏爲東省裁撤德州等處各驛夫馬節省銀兩撥補武備學堂經費以资挹注恭摺仰祈聖鑒事竊查山東省濵臨運河州縣向有各程驛站北自德州安德驛入境至良店驛梁家庄驛南至武城縣甲馬營臨清直隷州渡口驛清源驛清平縣清陽驛聊城縣崇武驛陽榖縣荆門驛東平州安山驛汶上縣開河驛濟寗直隷州南城驛魚台縣河橋驛騶縣萬家驛山境共計十一州縣十四站額設縴夫二千二百五十四名又走遞馬三十六匹馬夫十七名鈔牌一名半獸醫一名歲支夫役工食巾廪糧馬驛工料共銀二萬四千三百六十餘兩前項夫役馬匹當年皆爲催趲漕船遞送漕務公文而設現在南漕改爲折色運河並無漕船往來雖有過境官商船隻各站驛夫例不供差沿河各驛有名無實值此時艱欵絀未便稍事虚糜因查武備學堂開辦兩年有餘規模己具惟歲需經費六萬五千餘兩僅給世職半俸暨候補武職銜俸兩項共銀四萬餘兩撥充用項所短甚多臣曾于光緒二十九年九月間奏請展緩支給世俸銜俸摺内聲明該學堂欵不敷用另行籌補在案臣與在省司道屢次商相賢無别欵可籌擬請將德州等十一州縣原有各驛十四站夫役工食馬匹料物等項自光緒三十年正月爲始一律裁撤所有節省銀兩儘數撥歸武備學堂以抵不敷之欵實屬一舉兩得化舞用爲有有據藩司胡廷幹臬司尙其亨會詳請奏前來臣覆核無異除將各驛裁節銀數開單送部查照外理合恭摺具奏伏乞皇太后皇上聖鑒訓示施地謹奏奉硃批該部知道欽此 
[山東巡撫周奏爲光緒二十九年分山東省解直隷武衛右軍月餉均經批解清欵緣由片二十三日]  
　　周　片再前准户部咨光緒二十九年分直隷武衛右軍月餉需銀一百一十二萬六千兩統由山東解京欵内按月撥解直隷交納等因當經飭據司道將光緒二十九年山東應解京欵銀八十九萬兩先後解赴直　　　司衙門交納作爲武衛右軍月餉經臣於光緒二十九年十一月二十八日奏明在案尚短銀二十三萬六千兩遵照部文飭據督糧道逹斌於光緒二十九年漕折銀内如數提出陸續解赴直隷糧餉局交納詳請具奏前來臣覆查無異所有光緒二十九年分山東省解直隷武衛右軍月餉均經批解清欵緣由理合附片陳明伏乞聖鑒訓示謹奏奉硃批户部知道欽此 
[伊犂將軍馬等奏爲伊犂古斯塔柳兵屯光緒二十九年分收糧分數繕具清單摺二十三日]  
　　奴才馬亮廣福跪奏爲恭報伊犁古斯塔柳兵屯光緖二十九年分收糧分數繕具清單恭摺仰祈聖鑒事竊查伊犂特古斯塔柳地方前於光緒二十二年開辦兵屯派撥練軍兩旗官兵墾種所有歴年收成分數均經分年奏報在案二十九年正月因裁節　滿營暨練軍銀糧酌復新滿營四愛曼兵額曾經奏明規復新滿營馬甲二百名匠役養育兵四十名按照練軍章程分爲兩旗設立營總帶隊章京等官派新滿營恊領諾呢春總理屯務帶赴特古斯塔柳官屯地方按辦屯墾分領籽種乘時播種除營總章克隊官　帖式教習或督催耕作或經理錢糧收發籽種外共兵二百四十名每名額定地二十畝内小麥地十一畝靑稞地一畝大多地一畝均每畝給紓種一斗榖子地七畝每畝給籽種一升五合統計籽種地四千八百畝發給各色籽種糧三百三十七石二斗由　理屯務委員新滿營右翼恊領諾呢春曁第一旗勞總正黄旗佐領賽沙春第二旗營總廂白佐領内根泰督率各兵耕作兹屆秋成事竣據該員等將收穫粗糧數目具報前來當飭糧餉處照章折合細糧核算分數計兵二百四十名今種地一屯四分收穫各色租糧三千四百八十五石一斗折合細糧三千八百三石七斗六升六合三勺每兵實交細糧十二石十三石以上不等收成在十二分上上奴才等查光緒二十三年前將軍長庚奏定屯田收穫分數功過章程内開十二分功過相抵等語本年收成核計分數在十二分以上查詢該屯總理委員據稱各兵丁初年奉調到屯地方土性尙未熟習是以種植未能如法等語奴才等查核收分雖較上年减少而照　功過尚能相抵應請免其置議來年仍卽督飭認眞耕作不准稍有怠玩除飭將收穫糧石運送惠遠城倉妥爲存備並飭造收支糧數清册分咨户部兵部外理合繕具清單恭呈御覽伏乞皇太后皇上聖鑒訓示謹奏奉硃批該部知道單併發欽此 
[伊犂將軍馬等奏爲赴庫查驗所有前項封儲湘平銀兩均實存在軍並無虧短片二十三日]  
　　馬亮等片再查光緖十四十五兩年前將軍色楞額任内應行對儲塔道庫湘平銀十萬兩經前將軍長庚催追足數於光緖二十三年六月初九日附片奏明封儲惠遠城糧餉處銀庫不准擅　每年年底由將軍副都統會同盤查具奏結報一次以昭愼重業 
 
 

Page 14

 
 
於光緖二十八年底將盤驗無虧緣由奏報在案兹届光緒二十九年盤查之期據伊犂糧餉章京嵩林等出具印結具報前來奴才等卽於十二月二十六日親赴該庫查騐所有前項封儲湘平銀十萬兩均實存在軍並無虧短除將印加各結送部查核外理合附片陳明伏乞聖鑒謹奏奉硃批户部知道欽此 
[伊犂將軍馬奏爲中軍副將周玉魁懇恩破格錄用准將該副將以總兵記名簡放片廿三日]  
　　馬亮片再查伊犂軍標中軍副將周玉魁隨同前將軍金順轉戰秦隴歴著戰功洊保至花翎副將並蒙賞給穆特因巴圖魯勇號經前將軍長庚奏請補授伊犂軍標中軍副將在任數年督率馬步各營旂哨弁兵操防一切皆能認眞而於整頓營制亦洵質事求是前將軍長庚業於歴年防戍出力案内將該員奏保請以總兵記名簡放奴才到任察看該員勇敢有爲因前保之案兵部尚未核議准駁仍照奏請以總兵記名簡放在案當此整軍經武需人奴才旣知該員才堪大用未便知而不舉合無仰懇天恩破格錄用准將該副將以總兵營記名簡放俾該員得以乘時自效於戎行不無裨益理合附片陳明伏乞聖鑒謹奏奉硃批著照所請欽此 
[浙江巡撫聶奏爲遵照部議將己未結京控交審各案開單具奏摺廿三日]  
　　頭品頂戴浙江巡撫臣聶緝槼跪奏爲遵照部議將己未結京控交審各案開單具奏恭摺仰祈聖鑒事竊照案准刑部咨竊　京控交審案件每年將巳未完結數目彚開清單分别奏報咨部以憑稽核等因歴經遵辦並開單奏報至光緖二十八年十二月底止在案兹據兼署按察司陸襄鉞詳稱自光緖二十九年正月起至十二月底止計京控咨交舊管三起新收無開除二起實在未結王汝海一起造册詳請秦咨前來臣覆核無異除將未結一案批飭該司督同發審局員分别嚴拿逸犯催提人證集訊明　　結核議詳辦外所有光緖二十九年分京控巳未結各案實在起擻理合彚開清單恭摺具陳伏乞皇太后皇上聖鑒謹奏奉硃批刑部知道單併發欽此 
[山東巡撫周奏爲利津縣王莊等處漫口堵築合龍摺二十四日]  
　　頭品頂戴兵部尙書銜山東巡撫臣周馥跪奏爲利津縣王莊等處漫口堵築合龍恭摺馳陳仰祈聖鑒事竊臣前因凌汛暴　利　北岸王莊等處衝漫成口經臣奏報自請議處並將下游總辦各員摘去頂戴勒限一個月堵合於光緖三十年正月二十日恭奉諭旨責令趕緊堵合等因欽遵在案臣於拜摺後疊據道員丁逹意朱式泉等禀稱王莊等處漫口核估堵費共需銀十入萬兩臣因部庳支絀無欵可撥不得巳在於收起工振捐項下湊撥濟急復嚴飭丁逹意等一面調員赴工一面趲辦料物遵旨赶急搶堵兹據禀報王莊口門寛至四十八丈水深六七尺至二丈不等分溜五成于正月二十二日興工惟正雜料物因上年寗工堵口搜索一空購運異常艱滯且天暖冰融河水增漲對岸灘　淤大口門收緊溜更猛急水勢抬高五尺加以連日風雨屢瀕於　因改用雙占催趲料物相機搶辦迨至二月十五日始將金金占盤壓穏固十六日挂纜合龍是夜占己到底趕卽抛塡土櫃十七日巳正適兩壩同時斷流全溜均歸正河其扈家灘姜莊馬莊等三口水巳乾涸先期搶堵完竣現因扈家灘一帶隄如弓彎擬臨河取直築隄七百餘丈業己力估興工現在民田逐漸涸復不　春耕洵堪仰慰慈厪伏查王莊堵工料物工情種種棘手僉謂依限堵合殊無把握仰賴聖主洪福未及一月卽己竣事實非臣初念所及在工各員弁兼旬以來奔走經營實屬異常奮勉所有下游總辦道員朱式泉提調試用知府高令喆營官游　王得坪均請賞還頂戴其尤爲出力之二品頂戴按察使銜存記補用道丁逹意請賞給三代正二品封典候補知府何福　請俟補缺後以直隷州知州補用並加四品銜試用府經歴袁士芳試用縣丞丁樂沅林伸榮均請免補本班以知縣仍留原省補用候補縣主簿何國順請免補本班以縣丞仍留原省補用記名簡放總兵朱康仁請賞加提督銜補用參將黑鴻甲請免補本班以副將儘先補用補用遊擊何東來朱長安均請免補本班以叅將儘先補和部司束兆璜劉福元均請免補本班以遊擊儘先補用補用守備李得順史殿舒周玉美均請免補本班以守備儘先補用其餘出力員弁由臣分别酌子外獎不敢再請獎叙仍飭將善後及築隄工程妥爲赶辦以期抵緊大汛至被水災民經臣派員振撫民情極爲安謐除將各員履歴咨部並用過工需銀兩造册報銷外所有王莊等處漫口堵築合龍緣由謹恭摺馳陳伏乞皇太后皇上聖鑒訓示謹奏奉硃批另有旨欽此 
[浙江巡撫聶奏爲己故知縣虧短交欵請旨革職勒追摺廿四日四]  
　　頭品頂戴浙江巡撫臣聶緝槼跪奏爲己故知縣虧短交欵請旨革職勒追以重庫欵恭摺仰祈聖鑒事竊查州縣交代一經算清如有虧短欵項卽應依限掃解不容延宕兹查己故前署昌化縣知縣曹韶南交代案内尚短欠光緖二十九年地丁正銀一千一百二十五兩零耗銀九十兩零餉餘銀五兩零共銀一千二百二十一兩零又糧捐銀五百二十兩零二十八年榖價錢三千六百餘文節次嚴催己逾二叅未據該家屬完解實屬膽玩據布政使翁曾桂轉據該管道府揭請叅追前來相應請旨將己故前署昌化縣知縣曹韶南卽行革職勒限該家屬完繳清欵如甯玩延另行從嚴叅辦謹會同署理閩浙總督臣李興銳恭摺具奏伏乞皇太后皇上聖鑒訓示謹奏奉硃批著照所請該部知道欽此 
[江將軍永奏請援照前辦成案懇恩俯准於操防演練得力人員加獎頂戴片二十四日]  
　　永隆片再奴才查整軍經武以看操爲要政看操以賞罰爲標準前江寗將軍奴才崇善於光緒二十七年因添練江京兩防練兵仿照德　步武陣法槍式頗著成效附片奏請將操練勤奮之什畏等酌給六七八品頂戴以示鼓勵旋奉硃批著照所請欽此　　在案奴才抵任以後校閱兩防常續備軍悉心考驗於操法怠懈者力加申儆甚至消除更换其中操演勤奮之官兵面加勸諭 
 
