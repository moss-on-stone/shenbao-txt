# 1888 - 75 - 4905359

 

Page 1

 
 
[硃批雍正上諭全書印成發兌告白] [  點石齋主人謹啓]  
憲皇帝御極十三載手批章奏無閒宵旰天縱之明如日月天臧之赫如雷　面極之　精　治之心則本天心之仁愛一天道之　成　　　　　本齋知是書之有功世敎也從事於此書者數十人歲紀一周始獲告藏其初每過一　必校兩次層層遞進校益嚴密及至書成復又通　遇有　八重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君　　之心焉分裝六十冊外加文木箱子定價四十元准於本月十五日由本齋帳房三馬路申昌書盡室清遠里新　絲棧發兌至於弡張之潔白字　之湛精猶爲此書餘事有目共賞不　早也巳此佈 
[擬請憲委專理租案說]  
官署幕友唯刑名錢榖爲兩大席爲刑名者同此一律無異古今同此一例無殊遐邇而錢榖則不然學於粤者不能通於閩學於江者不能通於浙不審民情不諳風俗而貿貿然武斷於其間不得也顧閩粤江浙等省民情若何風俗若何吾弗敢知試以生長釣游耳濡目染者言之江蘇財賦甲天下財賦之條目爲例雖繁爲數雖鉅大抵商稅其未漕種其本諺有云糧從租出是可知租務者江蘇漕糧之所從出卽天下財賦之所從出也不有租耔安得漕糧不有漕糧安得財賦江蘇租案不綦重歟顧州縣官職任親民分封百里責之以催科撫字之勞策之以鞅掌馳驅之役臨之以案牘簿書之任求之以繭絲保障之能皇皇焉汲汲焉宵深而未暇安眠日昃而不遑旰食夫安得從公之暇宣力之餘而從事於租案乎况乎佃戸之刁頑情興僞未易推求也欠項之堆積陳與新未易清追也石額則其細己甚視之若無關於重輕也開糧則實繁有徒究之將不勝其勞瘁也不過敲撲枷示立限嚴追五日一比聊爲塞責巳耳洎乎夏始春餘節交芒種將藉口於農時之急務將有事於西疇向之枷者押者皆釋之使歸于是佃戸之刁頑愈甚欠項之堆積愈多雖有石額毫無進益雖欲開糧徒事周章恒産雖有而若無頻年雖豐而實荒賠墊漕糧開消差保爲業戸者將何以堪其在陶朱猗頓之家膏沃連阡肥饒接壤是區區者猶不甚措意若夫屢空之顔淵惟藉此負郭之田以供其簞食瓢飲幸免於柳蹠之覇産而竟遭佃戸之吞租蕭條陋巷之中欲不改其樂而不得矣論者謂佃戸之吞租固屬刁頑可惡而業主之收租亦有誅求無厭者往往恃業主之名分視佃戸如宼讐成色極大限期極促米樣極精兌價極貴甚至親臨鄕里威逼妻孥奪其衣物攘其雞犬爲佃戸者又不能舍其田而耘人之田亦祗隠忍吞聲低頭順受若加以長官之認眞追比則業主之勢燄不愈横乎不知此等業主不過千百中之一二大抵熟游衙門聯絡差保者爲之而佃戸之吞租則比比皆是豈人盡無良哉抑有以縱之也蘇省之畸田者富者半貧者半盖南人宴安逸樂重去其鄕游宦行商者寥寥焉可屈指計也蓽門圭竇中惡衣服菲飮食銖積寸累購置田産以仰事其父母俯音其妻子貿歲終身飽凶年免於死亡故有業主而貧於佃戸者佃戸方且欺其孤弱無助侵吞抗覇絕其一家八口之生計爲業主者棄之而無以爲生爭之而無以爲力控諸州縣官則必先賠墊漕糧開消差保而後可卽控諸宫矣立限嚴追敲朴枷示一至芒種釋之使歸佃戸習慣自然循其故轍侵吞抗覇歲以爲常且控諸官而當堂清繳顆粒全收亦祗償其漕糧差保之費而一家八口之受累者已非淺鮮此種苦情其誰知之而誰言之若夫貴紳鉅室雖有炙手可熱之勢燄而佃戸之侵吞抗覇者猶不免焉其控官也亦萬不得己而爲之將爲懲一儆百無使效尤計耳其漕糧差保之費亦無以償也豈眞有所深恨宿怨而視之如宼讐乎故吾謂佃戸之刁抗業主者必盡法懲治以安恒業而重正供而業主之凌虐佃戸者則是朋末鄕紳澆風陋習必不能行之於今世私刑拷逼之事百年來未嘗聞焉其可無此過慮矣所慮者以租案歸諸州縣官其勢有所不暇及非不欲認眞追比也間嘗擬一策焉仿姑蘇省城之例各縣紳富公請大憲札委雜員專理租案若有租案開花關涉他事者仍歸州縣官其費卽出諸控欠之各業主在業主苟得當堂清繳顆粒全收斷無不樂輸將之理而佃戸之循良者不致效尤刁頑者有所警懼州縣官盡心聽訟綽有餘間可以案無留牘獄無稽犯誠一舉而三善備焉者矣姑蘇自粤宼以來請委理租二十餘年佃戸之抗欠者絕少租案之控理者彌清並無業主勢横佃戸受害之事其效己可概見必將有引例具稟以請於大憲者吾且拭目俟之 
[本館接奉電音]  
昨接京友發來電音有本月初九日諭旨三道敬謹譯登○二月初九日奉上諭此次京察引見年至六十五歲以上之戸部主事玉福太常寺筆帖式慶昌光祿寺典簿榮林順天府訓導温如敏均着以原品休致餘着照舊供職欽此同日奉上諭四川成都府知府員缺緊要着該督於通省知府内揀員調補所遺員缺着恩壽補授欽此同日奉硃筆韓文鈞補授翰林院侍講欽此 
[蘇垣火警]  
昨接蘇友信云初七日鼉更三轉忽見北方紅光大起警鑼亂鳴出戸問之始悉閭門外普安橋下塘某姓藤店失愼一時烟焰彌漫勢將燎原幸各水龍聞風往救甚爲迅速加以該處取水尚便竭力澆救始得撲滅是夕也城門巳經扃鎖黏封因聞火患管城委員照例開放以便救火者出入火熄仍封鎖如故 
[杏林燕語]  
八旗兵餉搭放制錢應自今春二月爲始近經戸部各堂憲議照前奏無論食餉數目多寡每兵搭給京制錢一千文卽由所領正餉内劃扣銀三錢三分三厘零合計每銀一兩折京制錢三千文承辦司員請照刻下巿價劃扣銀數各堂擬議一時未克相同至正月二十四日清晨始具摺入奏仍擬每兵搭放制京錢一千扣留銀三錢三分三厘零又聞戸部糾叅署伊犁將軍錫綸擅挪兵餉請交部議處奉旨依議欽此○正月二十三日之夜三鼓時有甲乙二人潛至南海工程處窩棚内竊取衣物爲看棚人所覺集衆圍捕甲乙舍命踰墻以圖兎脫被鈎杆搭住秋落塵埃中遂得背縛樹間拷問來由二人供係深州人曾在海内做工因無衣食起意行竊旋於次晨送交奉宸院懲辦○内廷吏戸禮兵刑工六科人員舉行京察過堂大典經各堂訂於正月二十四日巳刻在吏科過堂分别等第册送吏部恭繕黄册進呈○三海各工經興隆等廠擬定正月二十四日開工瓦木各匠先期紛至沓來以圖餬口後因傳領欵項尚無准期遂將開工日期展至二月上浣俟銀領方可可作工以致各工匠不克如期工作大失所望幾於棲身無所飲 
 
 

Page 2

 
 
食無資云○宗人府咨准太常寺咨取本年清明大祭東西各陵寢應遣各王公分詣行禮相應咨取王公銜名以便具題等因前來是以按照歷次成案謹將各陵各園寢擬遣之和碩鄭親王凱泰等銜名繕單咨覆貴寺查照辦理○吏部考功司出示略謂本司辦理戊子年京察恭繕呈進黄册現今封門在邇所有閒雜人等曁車夫等不准由本司門擅自出入倘有酗酒滋事聚賭等情許皂役人等扭禀定行從重懲辦决不寛貸○俄欽差因署屋狹陋擬添建洋樓兹已庀料鳩工大興土木欽差則暫移他屋以便開工聞此項工程由天津人大李一手承辦云○宣武門内卜八半截胡同西口看街兵王某綽號十八王共母號母老虎武斷一方無人敢惹日前王所看街叚中有何某者被賊竊物甚多喚王報案一言不合以致紛爭何怒掌其頰王忿極取菜刀砍何何卽赴本管廂藍官廳呈報一切後不知如何了結也○公爵阿克東阿慶麟豫隨三員伯爵張培榮椿二員均於客歲年終引見蒙恩承襲世爵時值封篆期内未經引見刻經侍衛處傳集衣冠進内帶領引見懇恩賞給差使旋奉諭旨阿克東阿慶麟豫隨均著加恩賞給委散秩大臣張培榮椿著加恩賞給三等侍衛在大門上行走欽此○廂紅旗護軍統領處爲咨行事印房案呈本旗現有護軍叅領一缺例應以護軍叅領坐補人員補用如本旗並無此項人員知照七旗卽以此項人員借補俟該旗出有缺分卽將借補之員撤回還缺等因歷經遵辦在案相應由景運門轉行七旗護軍營查明有無此項應補人員速卽咨覆以憑核辦○新疆巡撫劉毅齋中丞錦棠將新疆現存各營旗馬步各項官員弁勇丁應需光緒十四年實在餉銀數目除伊犁一處另行册報外分開清單咨送戸部查核○前紀文鎭軍赴祿米倉領米因米不佳未經領取云云正月二十日鎭軍偕惇邸又赴該倉花戸呈騐米樣惇邸見米粒圓深一色麥黄當卽支領出倉聞此米每石可售銀二兩一二錢云○阜成門外北驢巿口賈姓女年甫十齡一日赴關廂賣物逾時未回賈妻疑駭徧覓無蹤急托人追賈回告明此事賈卽在附近一帶探尋並托戚友分往城内外遠近各處偵訪未卜能否珠還合浦也○京巡捕五營三成隊練兵於正月二十六日齊赴安定德勝門外兩黄旗教塲開操以備該管官閱視鎗砲曁馬上三鎗馬上三箭步下各技 
[西粤巨災續述]  
粤西桂林柳州府城先後失愼延燒房屋甚多間有人口傷斃米榖亦付之灰燼小民罹此巨禍蕩析情形誠堪惻憫富經李鑑堂中丞飭屬籌辦賑撫毋令小民流離失所一面卽具摺馳報九重云 
[粤東紀事]  
正月二十七日有營兵多人各持軍械至粤垣小東門外鎖帶婦女兩人解交番禺縣署聞此兩婦因誘拐某家婢女變賣爲娼得財分用被人告發故執以送官也○有東莞人陳某僑寓西關慶雲里不務正業惟沈溺於賭博之中其婦屢勸之陳終弗聽也一日陳敗北而歸婦又作申申之詈其時陳垂頭喪氣一聞婦言不覺變羞成怒走進廚房携取菜刀將婦亂斫婦大呼救命隣家聞聲前來相勸陳始罷手然婦己鮮血淋漓奄奄一息矣事後母家報官請騐並扭陳到堂備質官憲怒其兇横飭差重責一百板先行監禁看該婦傷勢如何再行核辦○南海縣郭壽農大令聽斷詳明案無留牘花封士庶交口頌之前日有某甲到案訴稱先人遺下産業甚多今爲長兄霸佔過半求請伸理大令以家庭之事何必涉訟公堂顯有訟棍把持此等刁風斷不可長諭令回家調處倘再冒瀆提責不貸甲遵諭叩頭而退世間兄弟涉訟未有不敗産傾家者使甲聞大令之言而豁然感悟則紫荆之樹枯而復榮何莫非大令之所賜歟○城内窄粉街鄭姓家客冬被盜行劫卽經縣憲騐明會營查緝迄今月餘人贓未獲前日楊大令提承緝差役比責并懸賞購求如能獲首犯者每名賞洋百元獲從犯者五十元○灣泊沙面内河之小艇每因貪圖微利窩聚匪人以致附近地方盜案迭出日前由緝捕營兵查出陳阿牛黄阿海兩艇慣窩奸匪遂卽鎖拿解縣按律治罪并將小艇變賣充公以爲後來之儆○正月二十九日油欄門外某烟館因煮烟遺火積薪幾兆焚如幸人手衆多得以卽時樸滅○惠州府屬科試巳畢商人之赶考巿者亦紛紛回省聞有某商在途遇盜刼去多金該商遂將被刦情形向大憲投訴大憲准詞飭水陸各營兵一體嚴緝 
[汕頭郵信]  
前經張制軍自穗垣到汕頭親歷各口勘閱砲臺於時適遇方照軒軍門自京陛見言旋會同閱勘要隘制軍抵汕登岸時各紳商衣冠蹌濟齊赴船頭迎接甚爲熱閙制軍見其識尊卑明禮義風俗彬彬然媲美鄒魯因此大爲歡悅又勘各處城河堤民工程創設書院義學士勤詩書農服田疇其地方之安謐俗尚之敦美大異從前深加賛歎觀制軍不憚勤勞親詣各處可謂盡心於民事者矣至潮郡民風向化非方車門前日治潮之効安能得此哉故整頓地方全賴乎有治人也 
[命案疉見]  
正月十九日漢陽縣鍾邑尊帶同刑仵赴漢口郭家巷相騐童養媳斃命一案詎相騐之時沙家巷某氏婦欲往尸塲觀看因向鄰婦借一領褂以往及看畢而回領褂微沾污穢隣婦責之氏與爭嚷理屈詞窮是晚卽吞阿芙蓉膏斃命故二十二日邑尊又赴沙家巷相騐以瑣屑之故而竟以性命爲殉婦誠愚矣哉 
[蕪湖春景]  
蕪邑大小各店鋪咸於本月初一日開張天未明時爆竹聲絡繹不絕晨起則見千門萬戸吉語喧闐道賀者衣冠濟楚趾錯于途卜一年和巿者無不熙熙然如登春臺也○蕪湖道雙錫五觀察前往金陵晉謁曾沅帥於上月廿九日乘太古公司之北京輪船回署屬僚咸在洋碼頭迎接脚靴手版紛然滿前○蕪湖縣錢孟超明府於開篆後清理積牘上月廿八日放告連日查點六房書吏三班差役並城廂地保諄諄然諭以勤愼辦公想見賢令尹保赤爲懷苦口婆心足使聞者感動○蕪地進口洋藥自併歸海關徴收後各鋪商應繳稅銀皆用本街錢店銀票雙觀察慮及日久難保不從中舞弊特諭禁用銀票須一律現銀上兌各土商聯名禀請仍用銀票以便商情觀察不准○錢明府示期於初二日開徴本年上忙丁地錢糧並帶征上年未完各項銀兩三農捷足先登者咸以掣得紅串爲吉兆○聞督辦運漕厘金邊存誠太守保桱已奉憲檄委署徽州府篆從此一麾出守可以大展所長矣○聞徽郡及接壤之涇旌太等屬地去冬乾旱異常臘月十三日始見祥霙渥沛直至今正初九日始霽平地積雪七八尺不等箬嶺雪深一丈三尺餘自去臘至今正道中不見行人黄山則自十月間卽見大雪若天都諸峯積雪甚厚非三月間不能融化也 
[寧郡創建後樂園示]  
寧紹台道薛示爲曉諭事照得本道蒞任以來卽擬創建書院爲甄調寗紹台三郡舉貢生監課試之所因經費無出驟難集事數年以來逐漸設法捐亷籌欵略有存積雖規畫久遠短絀尚多然爲山之功始於覆簀不能不就目前情形竭蹶經營以立將來日積月累之基今就本署西偏隙地擇日興工尅期蕆事爲此示仰軍民人等知悉爾等毋得作踐喧譁經營出入往來窺伺如敢故違定行究辦切切特示 
[擬開詩社]  
東瀛岸吟香先生風雅士也兹以寓樓對面玉蘭大放瑶蕋瓊花娟娟相對不禁詩興勃發於百花生日招致海内名流開筵小飮擬設詩社月凡兩舉滬江爲文人才士所萃能詩者輩出惟創設詩社者未之聞也吟香先生風雅好事實能開其先聲矣 
[上海縣署瑣案]  
日前楊珪基控潘桂生契掯不交裴邑尊飭提訊究潘旋投遞訴詞邑尊批云楊珪基以爾存項洋銀折償不允情願停息拔本卽以行仁弄口房租立摺拔付每年除拔尚欠洋二百元先後呈控核諸爾現呈情詞不符如果以租抵息每月尚少洋一元一角豈有時越七年不向置喙之理揆諸原控停息拔本不爲無因侯飭傳質訊察斷前晚原差將兩造解案經帮審委員陳伯葵明府庭訊楊稱小的前在 
 
 

Page 3

 
 
大東門外老白渡開設裕盛酒行同治元年借得潘洋六百餘元立摺按月付息並不拖欠嗣因生意虧本遂致倒閉各戸存項均以三折半歸償淮潘不允情願停息拔本小的當將行仁弄房屋一間每月租洋五元數角暫抵此事兩相允洽但未出立徝據耳迄今巳越八年共計拔本四百餘元照算祇虧二百元之譜小的欲將此房　去無奈潘將契劵掯勒且虧短之二百元前己出立票據叩求追給契劵潘稱小的所收租洋乃係利息何得謂爲拔本所有契劵前巳附祠呈案楊旣欲領契叩求將存項六百餘元照數追給明府謂楊之酒行業巳閉歇潘收租息自閉歇迄今已有四百餘元未便照數追本着楊將房屋出售如有買主卽可來案領契所有存欵再行酌斷可也兩造各遵斷而退○日前李桂書控稱胞弟桂生被山嘉大誘賭輸洋叩求提究裴邑尊立飭捕役將山傳案昨日午堂質訊李姓兄弟伸訴前情山稱臣畽素來安分並無誘賭事情惟房客陳阿方或聚衆賭博與監生無干且與李姓素昧平生明明有人唆令誣指邑尊問山能將陳交案否答稱蒙公祖秦鏡高懸監生自當將陳交案邑尊問賭徒羅啓祥万小回等爾相識否山稱監生藉祖宗餘業收租度日此等人概不相識邑尊揮令退去着速將陳交案○楊沈氏控李阿錫等攫物一案迭詳前日報中昨日午刻裴邑尊庭訊之下楊沈氏挈子錦堂伸訴前情邑尊謂婦人家一再興訟亦有不合今姑從寛候提李訊辦所有帮訟之李明春張春華各笞二百板禇竹齋掌頰一百下各荷枷兩月尚有帮同攫物之徐阿木孫阿華趙桂堂張阿炳等各笞一百板枷號游鄕五天谷具改過切結開釋 
[英界公堂瑣案]  
小車夫周瑞懷供昨日載人行走途遇張阿順手持棉馬褂絓于車上小的信手撩開張卽而毆擊以致眼泡受傷幸逢巡捕拘拿送案張供寗波人爲小工彼此悮撞並未毆伊蔡太守騐得周略有傷痕判贓張出資豢儌張稱無力太守判管押七天○包探李錦堂禀稱查得鄕人張木金地上時有人設攤聚賭張卽從中漁私爲特拘張送案張供地上前有閩人聚賭小的不敢得錢蔡太守將張交捕帶回俟傳該處地保錢孟揚到案覆訊○包探陳阿九禀稱照相鋪主吳金涵報失玻璃相片二十一方查被巳歇學徒邵永芳串同現在學徒張壽卿竊取售在豫園中顧亦卿處巳曾禀請派差協同吊贓尚少二片吳申訴前情并稱尚少二妓之照張請爲免處容卽領回邵等亦乞從寛發落邵供相片印過後向來卽拭去兹因顧生理清閒是以給伊幾片照出賣錢小的並不得價張顧供與相同蔡太守謂邵等均生意中人姑不深究着自料理張及起案之相片交吳領去○李阿大訴稱現開小烟館昨有王阿大等三人來吸烟不給錢文向索遭毆報捕拘送計王欠錢六十八文錢湯各欠錢五十五文華捕禀稱伊等欠錢小的並不知悉惟李言被王兇毆小的因之同往見王阿大兇横異常且知係積竊王供紹興人前曾犯竊己經改過賣水果爲生昨在李處吸烟己由友給過烟資李又向索是以口角不敢行兇錢湯同供皆小工各欠烟錢情願照付包探陳阿九禀稱王在十年前確爲剪綹賊現不知作何生理蔡太守着錢湯照付烟資王押候遞解回籍○袁德煌訴稱在某石印書局生理有馬褂被張阿炳行竊質在慶豐當計錢二千七百文報捕吊贓送案張供與袁相識因有急需暫借馬褂質錢本欲贖還現在無力當鋪夥請追當本蔡太守謂張旣稱借當豈有不告而取之理今獲人贓奚容抵頼判管押一月能繳當本鑪二千七百文則期滿從寛發落否則重處馬褂交袁領去○朱毛毛訴稱失去衣服十二件由捕房緝獲人贓今蒙送案請爲究辦包探禀稱朱報失後緝獲積竊邵阿和吊贓送究邵供疉次犯竊原是該死及包探查問卽直認交贓蔡太守判發捕房管押一月期滿笞責百板起案之贓交朱領去 
[法界公堂瑣案]  
去年十二月二十八日晚有做紅坊生意之溧水人竇恒祺至小東門外小烟館吸烟因買水果口角爭論致被打斷脚骨一節當經巡街捕雇車載至捕房於二十九日送仁濟醫院迄今巳逾匝月竇傷巳痊昨日到案法捕頭飭法包探將小烟館主婦趙李氏傳到因肇釁時悮傳有華捕在内故又傳是日立該處出差之十五號華捕俞阿勝三十九號華捕徐阿寳到案王司馬詰問之下竇稱時屆歲闌有友曾用去布洋一元前往索討不過路經該處開店婦人令我吸烟我不會吸以致爭閙旋有六七人將我打斷脚骨失去錢四百文鞋一雙巡捕是烟館所喊王司馬詰華捕此人如何到捕房據捕禀是日有車夫說有人打架前往查看見竇倒臥在地不能言語不知被何人所打並不知何事因伊不能走動雇車送到捕房後送仁濟醫院旋據通事稱巡捕見伊臥地故送捕房在後反說華捕所打故捕頭將兩人傳案司馬詰之趙李氏據供丈夫趙阿狥羅店鎭人在小東門外臥雲閣烟館做夥我另開小烟館度日賣三十二文一箸是日伊來吸烟一箬巳有醉意初見賣廣橘者揀買不成後又買橄攬賣者索價二十文十个伊還三文十個因之口角在後出外不知如何打架且打時不在我店王司馬着兩華捕退去竇恒棋趙李氏兩人交捕分别管押候今日蒞捕房覆訊○法包探江德林補有挑糖擔之陳阿福在新開河橋左近引一人歲男孩至英界江西路欲領往虹口被人看破指交巡捕送入英捕房該兒說話明白稱住小東門外有親戚在彩視街誤走在外是以麥捕頭飭捕送到法界後備捕頭飭我帶兒往彩視街交伊親戚收領今將陳解案王司馬詰之陳阿福據供浦東人賣糖爲活家住虹口昨日路經新開河橋見兒在路啼哭知爲失路問其住在何處伊稱住彩視街我悮爲虹橋下堍之彩視街故思順路帶回適巡捕到將我拘押司馬著將陳阿福暫押著該包探至彩視街將兒傳案問話○去臘二十二日報列小東門外陳王氏花烟館中有山東人胡子卿高有才梁錦祥等向該氏借洋未允吵閙鳴捕將該三人訊押枷責在案捕房昨將枷號滿期之高梁兩人解案請爲發落王司馬謂爾兩人總不宜再住上海現願遞籍抑願自行回去高等供願卽回籍求請從寛免遞司馬令其覓人來保保其速離上海如無保卽當送縣遞籍○法包探獲到積竊俞阿壽搜出開鎖開門之銅鐵絲等一包元布轎下帘門一箇據供在城内小弄中醫生轎子上竊來司馬著將贓物暫存捕房俟失主來領俞阿壽笞二百板○會捕局線勇陳桂荃汪福山等偵知有水販高三周大蓬兩人從鎭江誘來十四歲女郎名趙彩珠趙父名趙邦才在籍己將妻賣去彩珠不願父賣逃出被周高等引誘來滬領到虹口陳家娘家暫爲存身着彩珠認周大蓬爲父由陳將女領至法租界一枝春後面葉秋江家意圖脫賣爲此鳴捕將葉與彩珠一併拘入捕房於昨日解案王司馬詰之彩珠據供姓周父名大蓬母被父賣我年十四歲鎭江人於正月間領來滬地住于虹口因脚跌壞故由陳婦領到葉秋江家看脚與葉向未認識司馬謂爾與伊是何稱呼答稱不知據葉秋江供前開藥店現在行醫度日年己七十歲此女有陳姓婦在初八日領來醫脚氣何以憑空將我捉來昨日有四人來索洋未成因之控告司馬詰其索洋若干答稱十元王司馬詰其陳姓婦可能交出答稱可以邀到司馬着將趙彩珠暫押葉秋江交保出外將陳婦邀到問話 
[贈筆鳴謝]  
十二樓主人趙君荆珊風雅好事暇時游心藝苑偶作書畫無不瀟灑出塵近見世俗筆工所製未必能得心應手因爲之精心選擇自製佳毫文竹漆絲深合古法恐棗心蘭蕊未足專美於前矣昨承介免痴道人分贈同人因志數言以伸謝悃 
上海陳家木橋電報總局豫皖賑處初八初九日事略○汴省嚴佑翁來電綏公鑒正月排遞二信逹否淮寧日内可竣一縣抵三縣之多鹽當換銀四萬一六合價望後放錢二十左右了手振兄一到卽行乞電催速來霖○又孫嶼翁劉浩翁來電云頃抵汴卽遵電再辦一縣公議准辦中牟初十前往惟存銀僅萬二千兩不敷擬向樂翁取○敝處所解皖賑第十批銀兩由招商局江孚船解至安慶頃接復函巳由賑局委吳司馬運解潁州○兩廣電局來電二月初一日起初五止共收賑銀三十八兩另○杭城同善堂第七批嘉興鹽厘局十九批蘇城得見齋七批金陵協賑公所七批八批均到先此報聞 
 
 

Page 4

 
 
戊子春日小詩奉介省齋仁兄大人三十壽卽乞粲正○道是生年三十强英豪日月惜堂堂風雲壯志頻看劍文字因緣共舉觴逸少名書家學邃右丞中歲道心昌居雖近巿囂塵遠可得神仙意味長[  秀水弟蒲華拜手稿]  
[浙省撫轅抄]  
正月二十八日候補從九品戴錫裕禀辭赴津通局差○二十九日縣丞傳渤交缷　　丞回省禀到巡檢袁鎭嵩禀知釐捐局委紹属楊星橋巡卡差叩謝典史葉銓禀知釐捐局委石門卡司事差叩謝○三十日同知于資之禀知餉鞘釘齊寄存外庫○二月初一日陳正榕由藉領咨起服來省禀到舒占春由京騐看來省禀到○初二日新選杭州理事同知恩厚由京來省禀到禀安候補縣陳作基禀知臬司委讞局帮審差○初三日候補府王　鈞禀知藩司委署湖州府事禀見叩謝正任富陽縣丞王均政禀知奉藩司札知調補黄岩縣丞禀安叩謝○初四日卽用縣金奎禀和奉藩司委署常山縣事禀見叩謝候補縣丞葉昭敦由京騐看分發來省禀到典史陳星涵禀知藩司飭知咨補遂昌縣典史叩謝 
[蘇省撫轅抄]  
正月三十日前豐縣訓導吳肇祉禀知奉委書局差○二月初一日新任蘇州織造文到蘇定於明日接印候補同知章乃縉禀知奉委發審局卽日到差候補通判陳鎬禀銷鄭工餉差○初二日候補縣吳錢沆禀謝飭知請補鎭洋縣缺候補理問趙謹琪禀知奉松滬牙釐局委上海布捐局差分發江蘇遇缺先補用巡檢林韶貽福建人禀到○初三日諸可寳禀辭奉藩憲委管解金防支應局營餉赴寗蘇州府訓導包桂生禀知奉　憲札委紫陽書院監院○初四日長洲縣敎諭盛家駒禀知奉藩憲委正誼書院監院○初五日陳鳳蔚禀知派差差委補用從九品章灝服闋回省○初六日吳縣馬謝飭知請補金壇縣缺○初七日淮南監摯同知師世煦揚州來 
[江督轅門抄]  
新正月二十八日候補道馬聲煥謝委辦帮城外保甲差詐薩阿銷城外保甲並辭五河鹽厘差○二十九日知縣姚德鈞禀知修補中橋工竣並委北極閣工程朱之翰禀知知縣吳啓英病故○二月初一日前太常寺少卿胡聘之起服赴都知縣吳大鏞謝委代理句容縣○初二日江寗典史李林奉委兼理江寗縣丞劉光燦禀知聞訃丁母憂藩轅牌示睢寗縣侯紹瀛誦省差委遺缺以候補同知陳家熊署理○初三日代理句容吳大鏞赴任○初四日副將盛丞清缷漕右遊擊事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年正月三十日京報全錄]  
宫門抄○諭旨二道錄前○楚督裕奏揀升副將缺摺○將軍希奏請飭部一併暫停簽分片○江督曾奏擬募熟手教習炮位指示操法片○黔撫潘奏署道缺等片○又奏委署道員片○又奏委署臬司片○又奏旌表貞節片○將軍定奏校閱盛字營情形並查騐餉項等摺○正月三十日吏部翰林院廂藍旂值日無引見○莊王假滿請安○綿宜謝署小四處恩○德隆專摺謝署廂黄蒙副都統恩○希朗阿謝授正黄漢副都統恩○張中堂紹祺各請假十日○長順續假十日○召見軍機桂全潘祖蔭岳琪希隆阿明日吃肉卯正二刻入座○○頭品頂戴湖廣總督臣裕祿跪奏爲副將員缺緊要照例揀員升補恭摺仰祈聖鑒事竊准兵部咨湖廣督標中軍副將周瑞龍升任湖南鎭筸鎭總兵遺缺係題調之缺行令於湖北省應調應升人員内揀員升調以符定制等因移咨到臣查定例各省題調缺先儘現任人員揀選題請調補如無合例堪調者准於現任合例應升人員内保題升用等語臣查湖北省副將五缺叅將七缺除漢陽施南各協副將亦係題調要缺並湖北提標中軍叅將丁貞釗均光營叅將謝憲章德安營叅將榮年武昌城守營叅將定祥皆歷俸未滿俱不合例外其黄州協副將陳樹勲竹山協副將文漢章興國營叅將熊朝鑑荆州城守營叅將田宗營或缺居緊要或人地未宜均未便遽請升調惟查有湖北撫標中軍叅將蔣澤斌年四十三歲湖南善化縣人由行伍出師著績荐保以遊擊儘先補用同治十年補授湖南提標左營遊擊光緒六年升補湖南宜章營叅將嗣因廻避本省調補湖北撫標中軍叅將十年十二月十九日祗領調補劄付十一年四月二十七日到任十二年於保列叅將等第案内保列一等經兵部議准註册該員才明守潔辦事勤能以之升補湖廣督標中軍副將員缺洵堪勝任且歷俸已滿二年核與揀補之例亦屬相符合無仰懇天恩俯准以湖北撫標中軍叅將蔣澤斌升補湖廣督標中軍副將實於營伍有裨如蒙俞允俟部覆至日給咨送部引見以符定制除飭取履歷咨部外謹會同湖北巡撫臣奎斌湖北提督臣程文炳恭摺具陳伏乞皇太后皇上聖鑒訓示再所遺湖北撫標中軍叅將員缺係題調之缺湖北現有應補人員容臣另行揀員請補合併陳明謹奏奉硃批兵部議奏欽此○○希元等片 
再現准部咨鄭工新例酌增條欵内開道府以至佐雜等官凡係應歸候補班補用者准其捐指奉天吉林補用等因奴才查吉林向無指省分發之例自光緒七年變通吏治改添民官以來奏請揀發正途出身及曾任内省實缺之員酌補以資治理卽閒有奏留奏調各員亦必深悉其才具優長諳練時務良以邊地需才特嚴其途以收得人之效今部臣因河工需用孔急酌增捐指吉林之例以資集欵深恐此端一開非特吉林缺少人多徒形擁擠且慮流品不齊於吏治官常大有關係除奉天一省應由該省核辦外合無仰懇天恩俯准飭部將捐指吉林一條酌删以重根本而符舊制至吉林縣缺僅止敦化一處瘠苦異常先已有揀發奏留兩項人員近復有簽掣知縣到省以一缺而候補者四五人未免得缺無期相應請旨飭部一併暫停籨分謹附片具陳伏乞聖鑒謹奏奉硃批着照所請該部知道欽此○○曾國荃片再江海防務以槍砲爲先田雞炮一項尤爲軍中利器兹據江南籌防局司道詳稱准統領銘武春字等營記名提督張景春咨稱前因金陵機器局造撥田雞炮二十尊業於濱江要隘蓋造炮房外築圍墻以資操練惟此項炮位係用開花子彈全在平時測算度數講求取準之道臨時乃能心手相應然必時常演放始能得其竅要而操練此炮非數十人不可稍不合法害亦隨之擬募熟手教習一名指示操法約計每月薪水不過二十兩之數加以操演需用藥袋䋲索以及油漆撥洗等費每炮一尊約月給炮費三元卽可敷用詳請奏咨立案前來臣查該統領所請係爲力求制勝起見所費非多而於防務實大裨益應卽照准以資練習除分咨查照外理合附片具奏伏乞聖鑒勅部查照謹奏奉硃批該部知道欽此○○潘霨片再署貴東道吳自發因病出缺業經另行題報在案所遺員缺查有前先補用道貴陽府知俯員鳳林實心任事樸實無欺堪以署理所遺貴陽府缺查有石阡府知府趙爾巽才識明通辦事稳練堪以署理遞遺石阡府缺查有候補知府李之鍠明白安詳堪以署理據兼署藩司馬丕瑶具詳前來除檄飭遵照外謹會同雲貴總督臣岑毓英合詞附片陳明伏乞聖鑒再所遺貴東道員缺現在揀員請補合併陳明謹奏奉硃批吏部知道欽此○○潘霨片再貴西道李肇錫具禀因病請假並請委員接署以重職守臣查該道所轄安順大定興義遵義各府幅隕遼闊與滇蜀粤西毗連苗性獷悍現在整頓礦務極關緊要查有候補道袁開第才識明通實心任事歷署糧道貴東各道辦理均屬裕如在黔二十餘年苗疆情形尤爲熟悉堪以署理除檄飭遵照外謹會同雲貴總督臣岑毓英合詞附片具奏伏乞聖鑒謹奏奉硃批吏部知道欽此○○潘霨片再署貴州藩臬兩司馬丕瑶應赴粤西藩司新任所遺藩篆新授藩司史念祖於十二月十六日到省卽飭赴任所遺臬篆查得糧儲道黄元善守正不阿實心任事堪以署理所遺道篆查得候補道儲裕立才具稳實辦事安詳堪以署理除檄飭遵照外謹曾同雲貴總督臣岑毓英合詞附片陳明伏乞聖鑒謹奏奉硃批吏部知道欽此○○潘霨片再據台拱同知周慶芝候補同知齊綬祺委用知縣吕緝光龍里縣知縣何宗綸等禀稱查有同鄕官候補通判宋澤春之胞妹吳宋氏適吳中華爲室同治元年夫故氏年二十五歲現年五十一歲計守節二十六年據候補知府吳德詠劉正朝署荔波縣知縣方人鈺等禀稱查有同鄕官候補同知沈啓濚之胞姊沈文芸許字謝翊汰爲室未及于歸同治元年夫故女年十四歲誓死守貞嗣因母病潜到臂肉和藥以進母病遂痊現年四十歲計守貞二十六年又原任四川成綿龍茂道孫濂之女沈孫氏適沈啓濚爲繼室光緒二年未字時割股以療父病八年復刲臂療夫故年三十二歲又四川江津縣節婦江張氏適補用知府江炳琳爲側室咸豐九年夫故氏年二十二歲輔嫡教子成立現年五十歲計守節二十八年該員等誼屬梓桑見聞確切造具該氏等事實清册加具印結先後禀請核奏前來臣覆查得節婦吳宋氏貞女沈文芸孝婦沈孫氏節婦江張氏等或秉心守節或盡孝全貞或事父相夫股臂竟同醫藥或佐嫡教子訓育出自肫誠均爲巾幗完人宜荷褒揚盛典合無仰懇天恩俯准旌表以彰貞節出自鴻慈除册結咨部查核外謹附片具陳伏乞聖鑒訓示謹奏奉硃批着照所請禮部知道欽此○○奴才定安跪奏爲校閱盛字營大操情形並查騐餉項軍械馬匹緣由恭摺馳陳仰祈聖鑒事竊奴才行抵奉天業將到省曁接收關防日期奏報在案所有練兵事宜查閱接管卷宗並晤將軍慶裕訪詢一切機宜應極妥愼經理冀收實效惟兵之用貴乎精求精之功貴乎勤練現在將軍慶裕假期未滿奴才卽揀於本月二十四日親赴教塲揀閱盛字營馬步十營合演大操步伐尚屬聯絡整齊陣式頗能分合變化演放克虜伯車砲機緘甚覺靈動從此精勤練習易成勁旅至於餉項軍械馬匹關係緊要己派妥員盤查點騐所存餉銀以及海軍衙門所籌撥前後膛各項洋槍巳各匀撥三省盛字營分撥前膛來福洋槍俱發各營爲常操之用後膛毛瑟洋槍並隨槍子藥均存庫未動尚有馬槍步槍六轉手槍均已查騐數目與册相符其兩起馬隊曁駕演車砲馬匹查看臕壯足數統計奉天盛字營現存項械馬匹並無虧短殘缺至吉林黑龍江兩省己飭查報容到各該省時查騐明晰再行詳細具陳竊思三省練兵之舉實朝廷根本之計遠大之圖規模雖已創立必區畫悉臻精密方足垂諸久遠奴才受事伊始固不敢執持巳見動議更張亦不敢拘守前規不求損益惟於未盡事宜隨時會商各省將軍體察時勢加意講求總期兵歸實用餉不虚糜以仰副委任之至意所有校閱盛字營馬步十營大操並查騐餉項車械馬匹各緣由理合繕摺由驛馳陳伏乞皇太后皇上聖鑒謹奏奉硃批知道了欽此 
 
 

Page 12

 
 
[光緒十四年二月初一日京報全錄]  
宫門抄○諭旨一道錄前○惇親王等奏玉牒告成奬叙出力人員摺○又奏奬纂修官禮部郎中片○又奏奬内閣纂修官等片○鴻臚寺鄧奏病假已滿懇請開缺片○御史本等奏遵旨保奬獲盜官紳摺○織造廣奏前任接辦要需工料銀兩仍照定價報銷摺○二月初一日戸部通政司詹事府八旂兩翼值日吏部引見八十五名○慶福假滿請安○橚貝子請假十日○德慶請假二十日○吏部呈進月官卷○太常寺奏派致祭白龍潭等處派出繼勲定昌成端○召見軍機景善奕枤文熙李培元○○玉牒館總裁宗令和硬惇親王臣奕誴等謹奏爲恭修玉牒全書告成請將在館出力人員叩懇天恩從優奬叙以示鼓勵恭摺仰祈聖鑒事查每届十年恭修玉牒一次宗支蕃衍篇頁遞增大典攸關諸宜詳愼必須羣情踴躍乃能依限告成是以歷屆書成均蒙諭旨賞給從優議敘查此次自本年四月初三日開館迄今未及八個月全書業經告成較之上届卷帙尤多需用欵項均係核减開放且與上届成案相符並未另行添請而書籍倍增項無糜費於妥速之中仍寓核實之意所有宗人府内閣禮部提調纂修收掌以及謄錄供事等官始終勤奮實屬異常出力不無微勞除臣等受恩至渥不敢仰邀議叙外提調官現任内閣侍讀學士宗室壽蔭該員自清查底檔以來實力講求撙節用欵任勞任怨惟查歷届提調奬叙向係請旨定奪臣等不敢擅擬又查纂修官宗人府理事官宗室奎郁纂修官宗人府理事官宗室祥霖該員係由京察一等蒙恩記名以五品京堂補用自臣等遴派到館以來任事實心不辭勞瘁襄辦一切洵屬妥速其應如何優奬之處出自皇太后皇上天恩其餘各員恭辦底檔纂讀新書計頁分行悉心較對均能始終勤奮黽勉從公理合請旨從優奬叙俾得共沐天恩臣等公同商酌擬分繕清單恭呈御覽是否有當伏候 
訓示遵行至出力稍次各員由臣等列入一二等移咨吏部按照歷届成案優給議叙爲此謹奏請旨奉旨己錄○○玉牒館片 
再纂修官花瓴四品銜禮部郎中桂斌自遴泒到館以來經理一切均能措置裕如始終勤奮查該員係曾任知府因親老請改京職又於光緒十一年經哈密帮辦大臣祥麟保薦奉旨交軍機處存記此次在館實屬異常出力未便沒其微勞應如何優奬之處出自皇太后皇上天恩謹附片具奏請旨奉旨己錄○○玉牒館片再内閣纂修官侍讀隆文漢謄錄官委署侍讀典籍薛浚自遴派到館以來任事實心始終勤奮辦理一切均屬妥速實屬異常出力其應如何優奬之處出自皇太后皇上天恩謹附片具奏請旨奉旨己錄○○鴻臚寺鄕臣鄧承脩跪奏爲微臣病難速痊假期己滿籲懇天恩准子開缺仰祈聖鑒事竊臣春間奉使在欽屢患痰濕之疾歷次電陳仰蒙垂察嗣抵粤垣雖稍就醫藥而時作時止自抵都後感冒風寒牽引舊疾迭荷恩施賞假調治業經兩月未見全愈遇事輒忘夜不能寐間閱稿件則心悸神昏又臣前在東興墮馬折傷左臂入冬以來交益形拮据皆由正氣虧損邪氣乘之漸積而致非旦夕藥餌所能爲効伏念一介迂愚屢荷重任被蒙明察宥其罪積齒及毫毛隆天厚地之施非臣虀骨所能上報無如病深疾久力不逮心念時局之日難每終夜而三起若仍戀棧必致曠官惟有仰懇天恩准予開缺回籍調治兾可速痊臣年未五十歲月方長俾得暫歸休養尚存餘息豈廿暴棄於清時幸獲矜全兾報涓埃於異日臣不勝迫切依戀之情伏乞 
皇太后皇上聖鑒謹奏奉旨己錄○○巡視東城掌江西道監察御史臣本貴山東道監察御史臣趙增榮跪奏爲遵旨保奬拿獲隣境著名巨盜異常出力之坊官紳董恭摺具陳仰祈聖鑒事竊臣接准步車統領衙門移稱北營員弁會同坊官紳董等拿獲迭次糾夥搶刦施放洋槍傷斃事主盜犯李麻子張二色卽張劉頭等十一名一案當經奏交刑部審辦嗣准刑部咨以訊明各犯按津定擬罪名均擬分别斬梟奏明完結並聲明會同獲盜之坊官紳董等由各該衙門自行辦理所有營員等己由步軍統領衙門奏請奬勵抄錄原奏保奬並開列坊官紳董銜名移會到城臣等悉心查核該員等尚能不分畛域協力同心將結夥行劫傷斃事主施放洋鎗首要巨犯弋獲至十一名之多緝捕尚屬認眞未便沒其微勞謹將移送出力各員查明獲盜案由遵照向章將坊官等開列三員紳董五員不敢稍涉冒濫致逾例限臣城副指揮陳禮森首先拿獲巨盜多名洵屬異常出力擬請作爲俸滿引見後以知縣本班先用吏目邵虎文擬請加六品銜揀發東城兵馬司副指揮王桂芬擬請俟補缺後作爲俸滿引見以鹽運判卽用南城紳士分省補用府經歷張鴻聲擬請補缺後在任以知縣儘先補用揀選知縣程德音擬請以知縣不論雙單月儘先選用西城紳士候選知縣郭搢生擬請加五品銜北城紳士董志敏西城紳士聶緒均擬請交部議叙合無仰懇天恩俯准給奬以昭激勸出自逾格鴻施再此摺係庚城主稿曾同各城具奏合併聲明理合將保奬坊官紳董緣由恭摺具陳伏乞皇上聖鑒訓示謹奏奉旨已錄○○江南織造奴才廣英跪奏爲前任辦解慶典要需動用工料銀兩籲懇天恩仍准按照定價報銷以寛旣往而示體恤恭摺瀝陳仰祈聖鑒事竊奴才代奏前任織造貴存接辦慶典活計銀兩報銷一案現經部臣奏令遵照十年以後减成絲價及核减三成金染織工辦理並將原報銷册發還另造等因奴才細繹部文自係愼重欵項撙節報銷起見原應遵照辦理曷敢瀆請惟查奴才衙門自光緒初年部定新章每年新絲産後由地方查價報部織造准咨具奏輾轉奉准尚需時日傳辦要件勢難延待且江寗應用料物均係遠赴外省收買長途轉運經時購到生絲又必照例採染成熟始堪適用節節須費是以開工在新絲未産以前不及待用本年新絲若均按上年奏准定價支銷如歷届補辦運務迭經循照造銷奉部覆准有案此項活計上關慶典要需並經造辦處頒到二成清單内傳旨不准抽絲减料延悮日期故未敢守價悮延更未敢拘泥核减奏報開工雖在四月而料物己經前任會奏九年絲價摺内奉准照辦又於十二月間奏准免其核减稔知事關緊要設法通融招商籌運派承預爲規畫是以貴存接交摺内卽有料理開工之秦到任未及旬月卽經次第織綉且足徴者江寗購料較蘇浙遥遠而按年一律辦齊先於蘇浙全數解京恭應慶典待用之需其爲料物先事籌備始得迅速赶辦尤可想見並查此案需用銀兩該前織造於奏請寛限摺内曾經按照定價核計奏報於前又於十年八月勉遵部議删减巿價會奏案内將此欵早經購料開工事關典禮未敢删减緣由聲明於後嗣因各年絲價仍復奉駁期迫奏銷該前織造等以欵項動用無存力難賠補憂惶急迫經兩江督臣曾國荃洞悉其難不忍聽其束手函商前調任江蘇撫臣衛榮光前護浙江撫臣許應鑅均無異議准照奴才等咨函會奏懇祈准如原奏所請辦理免子减折當蒙諭旨照准復經部臣議請將七八九年奏定准照巿價各案統減五厘又經蘇州織造奉曾查明立山任内未銷等欵世勲任内未銷運務及奉傳慶典先行辦解龍衣縀綢等項透支五厘銀數無從着追並聲明均係奏奉特旨照准在部議减折之前可否免其核減或請旨飭下總營内務府大臣傳諭立山世動照數賠繳等因奏奉聖裁特准免其核减並經奴才會同前杭州織造齊克森布援案籲懇摺内聲明江寗九年分未銷各案有文琳辦理者有貴存接辦者均係奏定准照巿價辦理籲請一併統免核减復荷硃批照准是以遵照代爲造報今奉前因奴才事未涉手固無所用其廻護本屬實情亦未敢壅於上聞再四籌維合無瀝情仰懇聖慈俯念江寗活計早經全數交納採辦物料更比蘇浙遥遠開工實在新例以先前織造貴存按九年分定價支銷旣係循照舊章又係先事奏明且未敢删减實因仰體尊崇典禮至意愼重要需可否按照原册報銷仍准免其核减以寛旣往而示體恤之處出自天恩寛大終始矜全匪奴才所敢擅擬謹將前任接辦要需動用工料銀兩請按九年分定價報銷緣由理合恭摺瀝情具奏伏乞皇太后皇上聖鑒訓示謹奏奉硃批戸部議奏欽此 
 
 

Page 13

 
 
[光緒十四年二月初二日京報全錄]  
宫門抄○豫撫倪奏郎中捐賑請賞還原官銜翎片○又奏調軍屯紥近郊分撥巡防片○直督李奏提督借補恊副將片○又奏奬捐賑各員片○又奏神靈顯應請頒匾額片○又奏郎中捐賑請加三品銜片○又奏南運減河挑濬工竣遵保出力各員摺○又奏直屬各州縣得雪片○二月初二日禮部宗人府欽天監侍衛處值日吏部引見七十六名○恭王等專摺謝賞神肉恩○卓公德福各假滿請安○長有雍和宫聽經覆命○誠端致祭明陵請訓○多歡由口外賜奠回京請安○召見軍機曾紀澤志元桂祥多歡○○倪文蔚片再據賑撫局司道詳稱據己革花翎四品銜前戸部郎中邵承瀚報捐賑欵漕平紋銀五千兩聲明光緒十年十月恭逢皇太后萬壽視嘏蒙恩照原官降二級賞給職銜叨邀非分感泐心脾不敢仰邀奬叙等情臣查豫省災廣賑繁正苦難於接濟該員目擊時艱措捐鉅欵洵屬急公好義雖據稱不敢仰邀奬叙究未便沒其微忱查己革四川按察使花翎布政使銜方濬頤前捐助直賑銀四千兩蒙恩開復原職銜翎欽遵在案該員竭誠報効事復相同當此籌賑維艱之際可否仰懇天恩從優賞還該員原官銜翎以示鼓勵之處出自鴻慈除報捐銀兩飭司兌收外理合附片陳明伏乞聖鑒訓示謹 
奏奉硃批邵承瀚着賞還原銜翎枝該部知道欽此○○倪文蔚片再前因豫省幅員較廣伏莽未清盜風頗熾原有勇練各營不敷分布經前撫臣邊寳泉函商山東撫臣張曜令調嵩武軍二三營來豫俾資巡緝張曜當以該軍專顧海防碍難抽調臣於本年五月陛辭時仰蒙懿訓肫又練兵爲急務抵任後正擬籌辦卽值鄭工失事人心摇動深恐土匪勾結飢民滋生事端防範尤應加密復經函牘交商張曜念切隣災慨申前議昨准咨稱就膠州海防抽撥馬步三營派委記名提督劉世俊統帶赴豫等因現已到省屯紥近郊除擇要分撥駐紥巡防外理合附片具陳伏乞聖鑒謹奏奉硃批知道了欽此○○李鴻章片再宣化鎭標獨石口恊副將慶祥調補河屯協副將所遺獨石口協副將駐紥西北邊口毗連塞外多倫諾爾及蒙古各游牧汎地寛廣馬賊出沒靡常操練巡防甚關重要必須熟悉邊情能耐勞苦之員方可勝任此缺前己奏定滿漢兼用現係第一輪第一缺應用儘先及借補人員查有記名提督陳飛熊年五十四歲湖南寗遠縣人由行伍出師轉戰各省荐保今職久在直隸防營歷署山海路山永恊昌平營邊口副叅遊各缺又署熱河八溝營叅將赴西圍剿捕馬賊並護古北口提督篆務光緒十年調赴神機營十一年六月經部帶領引見奉旨仍留直隸差委欽此該員勤幹耐勞辦事勇往熟悉邊情以之借補獨石口恊副將洵屬人地相宜亦與例章符合應懇天恩俯念員缺緊要准以該員陳飛熊借補以裨地方除飭取履歷咨部外理合會同直隸提臣李長樂附片具陳伏乞聖鑒飭部核覆謹奏奉硃批兵部議奏欽此○○李鴻章片再上年順直水災待賑戸口甚衆官欵不足函商南省勸捐恊助旋經各督撫臣不分畛域倡勸捐集巨欵源源解濟俾冬賑春撫妥速辦竣業經奏蒙諭旨將各督撫臣交部優叙其各省出力司道員紳聲明俟事竣另奏今年十月准安徽撫臣開送出力員紳己奏請給奬奉硃批着照所請吏部知道欽此咨行欽遵在案兹准湖南撫臣將尤爲出力之各員開送前來查賑捐久成弩末湖南財力未充今復並顧兼籌設法勸集直賑銀二萬三千餘兩全活飢黎不少實能慷慨恤隣力維義舉目應照案酌請奬叙湖南布政使孫翼謀統帶湖南選鋒水師各營提督福山鎭總兵陳海鵬均擬請勅部從優議叙三品頂戴道銜湖南候補知府趙環慶擬請俟補缺後以道員補用湖南試用班前補用同知劉桐封擬請俟補缺後以知府補用鹽提舉銜湖南試用通判姜炳蔚擬請加四品頂戴湖南補用知縣陳錕擬請加同知銜仰懇天恩俯准照擬給奬以昭激勸除履歷咨部外理合附片陳請伏乞聖鑒訓示謹奏奉硃批着照所請吏部知道欽此○○李鴻章片再據藩司松椿詳稱故城縣關帝廟城隍廟蔚州城隍廟皆素著靈應祈晴禱雨無不如願以償今夏雨澤愆期田苗枯槁官民詣廟虔求甘霖立沛轉歉爲豐蔚州素多盜案効宋人杞社緝盜之法地方靜謐秋間時疫流行復禱於神疫氣頓息實能捍災禦患詳請奏懇賜頒匾額前來相應仰懇天恩俯准賜頒故城縣城内關帝廟城隍廟蔚州城隍廟匾額各一方由臣祗領轉發敬謹摹泐懸挂以答神庥而順輿情理合附片具陳伏乞聖鑒訓示謹奏奉硃批另有旨欽此○○李鴻章片再河南鄭州人花翎刑部直隸司行走郎中李肇文請假出京經過直豫災區目擊窮黎苦况願將措就資斧銀三千兩悉數充賑洵屬克已救災勇於爲善殊堪嘉尚據江海關道龔照瑗等禀報前來除飭將捐欵直豫各半分撥外查捐例到部司員照現任論又捐賑五成新例照現任郎中加三品銜應銀二千五百三十餘兩今該員捐賑三千兩有盈無絀雖稱不敢仰邀議叙仍應照章給奬擬懇天恩勅部核給該員李肇文三品銜以資觀感理合附片具陳伏乞聖鑒訓示謹奏奉破批該部知道欽此○○大學士直隸總督一等伯臣李鴻章頭品頂戴山東巡撫臣張曜跪奏爲挑濬直隸之南運減河並建閘座修築隄橋各要工防守大汎一律竣事遵保尤爲出力各員恭摺仰祈聖鑒事竊前因直東境内南運各减河久廢每遇大汎盛漲沿河險工迭出屢爲畿南之患雖於靜海縣之靳官屯新　減河一道惟宣洩尤重上游須開通東境恩縣四女寺原有减河便其另途歸海方爲釜底抽薪之計經臣等會商遴派直隸候補道金福曾詳細勘籌應自恩縣四女寺起經德州至直境吳橋寧津南皮鹽山慶雲又入東境樂陵海豐逐節挑挖並將河頭壩基移進數十丈另築新基改壩建閘及修築隄埝橋梁等項估需銀十餘萬兩擬由臣等合力籌欵責成金福曾督同兩省印委各分叚落招集客民酌給方價以工代賑事竣將出力各員援照河工奬章擇尤酌保當於本年二月會奏奉硃批着照所請該部知道欽此欽遵在案開凍後飭屬分投興辦五六月間陸續報竣臣等各派員前往騐収相符計減河在東境者恩縣德州樂陵海豐四州縣工長二萬一千七百六十餘丈在直境者吳橋寗津南皮鹽山慶雲五縣工長三萬三千六十餘丈計兩省工長五萬四千八百三十丈挑寛八丈至十一二丈就地勢高下挑深一丈及三四尺共挑土一百二十萬一千餘方又河頭改建五孔石閘一座每孔寛一丈六尺進深三丈閘牆四座並上下石海墁灰海墁鴈翅馬頭束水石墻又直東境内隄橋各工曁南皮寗津之鬲津河堤统計工程甚鉅汎前一律赶辦竣事南運河來源過旺六月以後迭次盛漲且因借黄濟運黄水屢由閘河灌注入運迭據禀報四女寺閘口水漲至一丈九尺餘情形吃重堤岸岌岌可危當飭啓閘洩歸减河滔滔下注直至海豐併入海口正河水勢頓平八月初十日前後黄水灌注益多尤爲近年所未有而上下數百里運道皆化險爲夷實賴新開减河通暢洩水得力所致兩岸共慶安瀾附近河灘碱地亦可耕種海口運貨船隻直抵慶雲以上小舟且上至閘口商民稱便於畿南水道民生裨益匪細惟挑河工叚過長土方至一百二十餘萬之多老沙堅結圖鍤難施其建閘築堤修橋亦極繁重是以需員較多用力增倍該員等自去冬估辦至本年五六月工竣歷時七八月之久不避寒暑胼胝經營勞苦特甚又防守大汎分投搶護使减水暢消沿河胥免昏墊洵屬異常出力若照部議僅按局務勞績請奬翎銜等項不足以昭激勸此河關係畿南兩省利病甚鉅非尋常一隅挑築可比應請仍遵前奉諭旨按照河工獎章核辦飭金福曾擇尤開保前來除履歷册咨部外相應繕單敬呈御覽仰懇天恩俯准照擬給奬三品銜直隸候補道金福曾統籌督率調度有方並請旨賞給二品銜其應給千把外各弁照章咨部註册謹合詞恭摺具陳伏乞皇太后皇上聖鑒訓示謹奏奉硃批該部議奏單併發欽此○○李鴻章片再直屬入冬後雪澤愆期十月杪畿南各州縣得雪甚少未能普徧迭經各地方官虔誠祈禱十二月初三四等日得雪二三寸不等南路大名各屬有至四五寸及八寸者省城一帶又得雪五寸餘各屬雖未據報齊而此次雪意甚濃應已一律霑渥麥田滋潤民氣綏和堪以仰慰宸厪理合附片具陳伏乞聖鑒謹奏奉硃批知道了欽此 
 
 

Page 14

 
 
[皖垣官報]  
　　藩轅牌示旌德縣知縣以建平縣知縣崇福調署所遺建平縣缺以新選歛縣知縣楊大令霈霖署理 
[鄂垣官報]  
　　正月二十五日候補府劉瓊閣接彭宫保候補從九吳觀孫奉委會查湖南糧剥船厘金差赴兩院禀知候補通判沈彤奉委查湖南糧駁厘金候補縣奉委赴武昌蒲圻查驛馬俱赴兩院禀知委辦長江埠厘局候補州判徐文詔解厘金來省禀到見藩憲牌示圻州吏目員缺飭准補之李正芳赴任二十九日候補府丁柔克奉藩憲委初三日文昌廟糾儀差禀知三十日卽用縣董汝明奉藩憲委文廟監視祭器关候補府經歷余鼎臣委辦法泗洲厘局二月初一日准補江陵縣沙巿巡檢符秉忠赴兩院禀辭赴任初二日前按經歷候補縣方朝佐起服來省禀到候補府劉瓊閣赴兩院禀知開廠候補州同汪洪靈銷出使法德義和奥比國隨員差由洋回鄂候補縣丞宋繼宗遵鄭工新例在京局報捐遇缺先補用奉到部照赴兩院禀知 
[掄花館主馬君晚農遠自東瀛貽我尺素並示所撰鏡影簫聲一册讀罷賦贈一律亦效小樓主人倒用高昌寒食生韻]  
　　瑶編遠　自東瀛展卷香從紙上生寳鏡照花皆倩影玉簫吹月盡新聲君眞善寫佳人貌我亦難忘太上情劣粉庸脂都屏却頓教老眼大光明戊子春正倉山舊主醉草 
[壽紫詮老兄六十大慶]  
　　佳氣冬來海上呈遥聞宴會祝長生爲歡又見徴歌管好飮偏難近酒觥報國文章多炳煥杖鄕歲月自峥嶸此身獨望龍門隔聊寄新詩寫客情風人謂袁翔甫先生曾教訪公家入座傾談到日斜讀畫胸中疑有竹評書眼底老無花先生嘗評余書如太原公子裼裘而來愧未似也聲如金石聞來壯顔比丹砂照處華自是優游宜壽考平居樂事正無涯風雲遇合恨遲徊壯志依然老不灰西域曾航滄海至先生曾游泰西歡洲諸國異書託寄遠人來先生嘗語余歸楚之五篁時爲寄苗防備覽一書名山獨抱匡時略此日誰知曠代才艮誕不須增感慨放懷且盡酒千杯畫報終篇見妙文畫報後淞隠漫錄爲先生手著士林爭欲瓣香薰繪圖雅淡翻新本記述風華出異聞作賦才高過司馬艸元意遠似揚雲嘗觀二愛仙人事二愛仙人李芋仙先生别號也先生漫錄中嘗述及之涕涙潸潸落夕曛芋仙先生道學風流見余訂交别後閱報己化矣好文休笑此公痴把卷高樓樂不支感舊刊人身後稿先生嘗刊蔣劍人先生芬陀利室詞話三卷贈余送行留我袖中詩余游東沙時先生曾留余詩稿第十六卷到吳仍見巿門好彈鋏空懷魚肉思堪羡等身諸著作盛傳海内及今時禮六十曰老而傳先生有焉黄浦從游有數翁袁絲謂翔甫先生李白謂芋仙先生與王公贈書管見三編異余先後游滬上先生及翔甫芋仙二先生各贈所著書致足感也把酒今難一座同孤棹秋江方冷雨青燈旅館又凄風不知何日重相訪搔首長天問過鴻[  五筸舊酒樓主滕家祥呈稿]  
[疉前韻]  
　　穗垣小住已三年極目江頭畫艇連春暖探花携蠟屐風寒覓句聳鳶肩獻椒頻憶居家日運甓難寛向暮天莫放刹那空擲過韶華畢竟爲誰妍[  廉讓居士求是稿]  
　　予今年六十有二矣王君紫詮少予一歲朱君昻青少子二歲汪君燕孫少子三歲惟張君遂生長子一歲燕孫與遂生偶序及之並得句 
[云五人三百有五歲遂生續成一律囑共和以誌佳話]  
　　五人三百有五歲海上萍逢豈偶然大隠何妨在城巿高懷宜共樂天年好將美酒殷勤勸各把新詩次第編雙眼更從雲水洗下觀千載果誰傳[  戊子初春倉山舊主草]  
[奉祝紫詮先生大人六旬大誕]  
　　稱觴周甲集嘉賓剛值梅開嶺上辰遊屐曾經十萬里遐齡應享八千春西方佛壽同無量南極星名屬老人從此鶴籌添海屋岡陵松栢歲常新[  吟香弟岸國華拜稿]  
[捐欵誌謝]  
　　竊維道占井養長流乃以廣生仁體乾行利物斯成嘉曾敝所公費支絀來日方長兹蒙會審憲蔡太守轉勸到元和輪船李滄嵩善士樂助規元六十兩并因案充公之茶據二百二十觔仰見恩無不　善與人同九頓祗收五錢誌感並於同日收王克明善士交來福聚公寳號常捐洋一百元又禮和洋行王偉卿翁洋十二元霍麗泉翁樂助洋十元惻隠同懷仰踵行於先後流離戴海俾腹鼓以優遊行着駿業常新百倍擁鷄林之價奚翅蛇珠獲報四時卜鴻宇之庥謹列尊銜同伸誌謝再正月分小廣寒錢十六千八十顔玉樓錢十一千一百八十八文也是樓錢八千五百四十八文天樂窩八千一百二十四文桃源趣錢七千三百十二文洗心泉錢六千八十八文大觀園錢四千十二文冠芳樓錢二千六百八十四文滿庭春錢二千二百八文集賢賓錢一千四百二十四文鶴揚樓錢一百五十二文敢請附登以誌謝[  滬北棲流公所司事謹啓]  
[上海陳家木橋電報總局豫皖賑所經收兩廣電報局第二批賑欵細數另登]  
　　沈小園剌史經募稍盡心力王錦堂二戸各一伯元海口電局梧州電局南寗電局海口電局四戸先電匯各洋一百元捐戸名未到摩喇張時繩仁壽堂　三戸各五十元不具名節省香港遊資三十元香山鄭正翔無名氏二戸各四十元吳琴生邵紫香白欣甫三戸各二十元吕梅擬吳晴溪張輔臣孖臣馮耕三楊慶餘守拙書屋横州局王荔丹文峰堂林趙竹君凌仲瓛黄雲台十三戸各十元横山舊樵汾湖生盧道生王百嚴王仲闈蔡殺若羊心眉七戸各五元潯州電局八元雷州電局六元亞蘇養愚書局各四元秃生九宗山舘肇慶電局三戸各三元沈爲桓林永年無名氏三戸各二元允宜堂四兩以上共計洋一千一百廿二元銀四兩二共合銀八百十一兩八錢四分於丁亥十月初三日實收規元八百兩正由王心翁交到合併聲明 
[上海三馬路與昌恊賑公所陳竹坪經收山東直隸河南皖北賑捐十一月念三日第八百七十三次清單]  
　　張恒豐洋十元人淡如菊五元餘姚許寶元錢三百文○蘇三恒孚銀樓門前顔于賡先生第八次經手桶捐李三多盧開一個兆蘭記四角散洋一元散銅洋四元錢一千一百五十七文以上合洋二元銅洋四元虚對一個錢一百五十九小洋四角○○另收河南賑○海門厘局吕能光一元吕際昌占魁江敬堂陳錫五蕭藴山林之生靈甸巷新巷許通巷牛洪巷長圈江宋季江徐雲槎王桂軒十四人各錢七百王貴無名各五百陳蕭張元健秋繡夫王春華吕少曰薛雲泉嚴申芝唐榮李文湘十戸各三百六戸各二百以上共洋十六元○松江生源來蕉綠山房靜記亷溪堂三戸各二元李記雷記蓮記耀記四戸各一元以上共洋十元○江西恒吉祥來毛學恕堂張養氏各一千海珊氏六百無名張融和趙敬甫三友堂存誠堂萬記懷清七戸各五百愼厚堂錢四百以上共洋六元○大通謙益庄來無名十元又三元沈大茂振泰查德辛三戸各一元廣源五角以上共十六元虚對一個○温州裕號募四十戸共洋三元由廣利生行交來○江西建昌縣署李善伯經募李文研二員愛綠軒一元傳敬德堂復泰號萬和號瑞泰號四戸各文銀一兩敦叙堂餘存厚堂謙泰號劉召義姜宗春徐遇春皮清和將猷記蘭陵堂九戸各五錢永大貽榖山房錦石山庄友于屋生泰五人各三錢劉瑞興永春鴻利吳廣茂同德堂新泰黄欽之正昌大元齋吳萬興十戸各銀二錢萬和泰源茂震泰萬和興四人各一錢以上共洋三元文銀十二兩一錢申規元十二兩七錢九分六以上均是有福册○同文書局徐宏甫善士助第一二次河南捐冊二萬七千扣餘記無名周兆榮求母胄氣速愈三戸各二元高澄先求病速愈洋十四元盡心子一元姑蘇朱積卿銅洋一元揚州朱錢氏合記各一元青浦縣署帳房杭少廬先生寄來錢伯英念元燕詒堂四元以上二人共廿四元○救災圖冊梅里彭家橋潘公茂募來廿二戸共洋四元○又冊王電初兄交來永義源黄耀宗各一元不書名五角偶然三百七十戸各二百合成四十五以上共洋四元○又冊許浦恊興洋一員五角姚行材一元吳同甫合數人各六角潘子質謝藹羅錦甫無名羅虞亭夏子明楊琴章謝藹如潘子賢九戸各五角曹根壽三角五戸各二角五戸各一角以上廿四戸共洋十元以上共收河南賑洋一百十九元銀十二兩七錢九分六厘銅洋一元虚對一個捐冊二萬七千扣○○本日共收洋一百三十六眞規銀十二兩七錢九分六厘銅洋五員虚對開洋二元小二四角錢四百五十七文捐冊二萬七千扣合并申明 
[上海四馬路高易公舘内籌振所李秋坪經收河南皖北十二月十八日第三十一次振欵清單]  
　　十八日恊源莊交來河南冊三扣刋江德康恒規元十兩無名氏洋十九元介眉子六元張少芝四元張子香祝嘏子李鑑堂各二元邱短成王寳卿顧琢之馬小山汪畊香王浦泉元益嚴錫三吉文炳黄茂林顧善卿沈廷輅吕習之俞曉村袁召堂盧玉峰各一元韓止江程瑞芝王步榮王習揚馮濟川馬友蘭戴典江王振齋黄實甫曹輔臣各半元心居士顧應瑚董述先黄竹軒各錢八百夏茂之六百蔣劍潭戴實庵黄文觀錢仰之李養浦劉步寛各四百董栗庵董旭初尤子謙尤漢章陳星台朱竹秋各三百鄭泗濱王又泉各二百共捐規元十兩英洋一百七十六元錢八千四百伸洋八元○漢口茶業公所寄來河南冊三扣勿欺樵子爲室人病愈還願紋銀五兩二錢四分祥和裕號英洋三元花洋三元劉李氏求病愈黄潤齋信泰行各錢二千張藝圃張雨田王子上周利川同發號吉昌店各錢一千同興和長義和億萬生謙益和各五百夏松齡陳復春大興楨高保合饒永豐袁仁壽同順公各二百文熊子齊熊勉齋楊春初聶翹之楊海泉朱德欽熊定南陳壽珍聶文軒楊裴臣何雲台彭輝庭彭戴堂態思泉態秉堦態興才各一百共捐英洋三元銀五兩二錢四分花洋三元錢十七千換來銀四兩二錢洋九元五角○廣東潮州府正堂朱少愚太守寄來揭陽縣慕祥字冊七扣河婆司王毓松張仲接各銀七兩張文峰文藻王祖照各二兩八錢張儒林蔡喜堂張耀光黄順香張奇玲張儒籌蔡榮光張士宣十尊金蘭德元張建康吳瑶各張儀型各一兩四錢張日華張獻廷張晋長張鼎坤張盈清張國材張基順張振鳴劉雲光蔡應豐劉耻光濟勝長興源盛萬利長得萬昌日利捷盛濟豐榮豐萬東德馨齋仁壽堂恊盛號萬勝成記福源號廣泰隆和隆廣恊豐廣利隆廣信號和興齋雨源榮陞聚豐當義和當天華號敬業精舍魏許萬合吳豐發李蓮芳各銀七錢揭陽城守方二兩六錢李思敬堂青箱小築王各七錢二分郭道源堂王名豐余此君軒許廣孚當陳拔餘恊隆各七錢二分五厘林雙記陳琢玉書屋陳光餘堂耕讀小築勤思書屋許愼修書屋許敬善堂許瑞江思永堂黄雲史各七錢二分海源當七錢一分元豐當七錢另五厘劉隆興栽花小圃林各六錢九分五厘孫順和黄集和各六錢八分劉義路六錢九分再當六錢三分林森合六錢二分陳泰珍余永記各六錢二分五厘周美盛同和當各六錢八分五厘豐吉當蔡寳盛楊財今永勝合各六錢二分黄榮觀萬隆昆和萬成蘇金利各六錢李隆昌鄭永利各六錢另五　李勝豐蔡烈成林餘源周亭記各五錢六分崇文書屋盛利信記亮記鄭成記吳川裕黄泰來各五錢八分郭源春五錢九分福和方順發各五錢五分永定　六錢六分林正茂五分三五同福記五錢二分林信記和昌號各四錢八分同盛四錢七分黄淮龍四錢六分林成合東興盛泰德合聚順崇德堂林明順元記海記烈記洪信美卓宜春鄭德勝許隆裕林順記陳成郭振發李勝興彭俊記陳永昌福源號李廣令郭興記黄永利各三錢五分陳綿盛三錢八分黄合成三錢零五厘許信記吳乾發黄長盛王再昌　合利許永裕楊善合各二錢八分陳隆泰江炳興陳盛各錢五百李錦合順豐當蓬島間安朱萬利邱榮裕各四百夏裕興三百共捐銀一伯廿五兩一錢七五里欠平三錢四分又錢三千八百掖銀二兩五錢三分三厘○澄海縣經募祥字册扣陳謙亨三兩五錢陳存利二兩七錢七分林和茂陳庠記陳濟興陳元興彭松圃各銀二兩一錢陳源成林實和陳三發吳垣蘭徐恒豐東隴口各一兩四分張蘭各一兩四錢二分鄭順成一兩四錢一分武原譙國一兩四錢四分李福如一兩三錢五分藍昌盛七錢二分綿興當吳隆盛吳榮記鄭行渾陳財李和記周楠記郭德明郭德雄蔡召烈陳順合盧百元盧掁庵鄒譯陽保記澄記陳慶隆許盛宗周香谷升合鈿記安記海記同記善記全記各七錢林振發六錢九分劉聲記黄香谷各六分陳百猷鄭澤生王兆亭王錫三宋錫麟杜三合章梅軒任虞記張如藩張芝圃管鑒章各三錢五分陳德鈞軒山沈卓峰陳理齋各二錢一分共捐銀五十六兩二錢九分○○是日統共收規元二百零三兩三錢八分二厘英洋一百九十六元五角花洋三元 
 
