# 1912 - 119 - 4914084

 

Page 1

 
 
評論 
[敬吿今日之政黨（續）（選）]  
　　一曰宜有一定之政綱謀國是者不一其道或言積極或言消極或倡進取或倡保守因國家之現狀而生種種之主張其宗旨旣不相率則其方法結果亦必大相逕庭而莫或遷就假借雖然所謂種種之主張非可寄諸空言也必附麗於政黨而一一發揮之反言之即政黨必抱定一種主張以家政治上運動施展之實具不然縱其心至公無私亦僅善於庸俗鄙夫曾不足以語政黨也蓋國家政治萬象雜呈頃刻遷變苟不懸堅定之標準則昔之詳審以爲是者今或疑爲非昔之愼思以爲宜急者今或疑爲可緩馴至前者絕端反對他黨之事項今復與之贊同將爲情勢所局囿所引動迷離倘彷自相矛盾而不知其究結夫騰空摶擊應手皆虚其不能得反應者以無對象也然則組織政黨而無確定之政綱安能望収實效哉一曰宜有團結力與獨立精神或問曰政黨非欲發展其懐抱以影響於政治乎曰然曰然則富於政治經騐者皆可自挾其長以訴於政府奚用黨爲則反詰之曰以一人扛千斤之巨鼎曷若數十人之易也國家政治之事其重大數十百倍於巨鼎也而曰各行其是以冀一當寗非欺人之語乎且如身居政界握大柄苟無同類相呼應則他人各樹其黨方鞏固而不可拔己之手腕將卒爲所掣而不得逹其目的而况在野之政客孤立無援是亦徒志其志耳遍觀古今凡政見之發表其有黨者勢力强無者反是然有黨無黨又因團結力爲斷俗人誤會其旨以爲欲團結則將枉己以徇人欲自標其意見則將不能團結不知團結者凡一問題發生取决於多數而假本黨多數人之勢力以求見之於實事而不妄逞私以黨中立之謂也事機之來苟異强同皆道德上惡劣之性質是故旣有團結力尤當重獨立之精神夫政黨之成立將欲實行其思想言論之自由也若不問是非辨曲直察得失究利害而一任黨魁之武斷是汲汲焉脫離於專制政府者復發見於政黨是黨魁爲一司機者而全黨皆爲無知識之機械鳴呼如此而言政黨是亦可以已也今爲簡章論括之曰黨員各依據政綱而發表政見不受黨魁之仰壓是之謂獨立精神討論一事經全體議决而自貶一部分之意思對於某事仍負進行之責任是之謂團結力 
　　政黨之爲政黨蓋以有此諸種要素耳國家之健全政治之發逹由於此是所貴乎今日之政黨 
[專電]  
　　資本團昨送監督財政章程於總統府 
　　銀行團昨夜（六號）謁見袁總統借欵事已有轉機 
　　聞德人已得津浦鐵路北段之管理權刻下擬振興航業俾與青島水陸銜接以吸收北方之輸運 
　　昨日參議院因議國會組織選舉法大綱各懐意見稍有衝突俟今日（七號）開全院委員會後再行决議 
　　叅議院正副議長昨日謁見袁總統（以上北京） 
　　軍界維持會因大局安寗維持吿終今日（七號）開特别會取銷維持會名稱由軍界全體另組偕行社（杭州） 
　　昨夜（六號）八時閶門外謠言有匪徒將結黨搶掠店鋪居民紛紛閉門幸商團出城保衛人心始定今日城内外均安靜如常（蘇州） 
[公電]  
　　江北民人汪承萱等電北京袁大總統鈞鑒聞電驚悉取銷江北都督駭恐萬狀伏思蔣都督由去年九月清江搶刧後軍士渙散民命倒懸市面糜爛土匪四起公舉我蔣都督收拾軍心竭盡心力以至嘔血猶復扶病操持民事籌盡軍餉半年於茲民命賴以保全地方賴以粗定方期倚此長城保我江北千百萬生靈永不再遭糜爛不料今日我大總統將蔣都督調京委用也夫江北百姓皆大總統百姓竟不俯念江北已受之如何痛苦復不念江北現在之如何困難更不念江北未受之如何隱患忍將我蔣都督遷調北京致使我江北千百萬生靈如嬰兒失乳江北百姓何辜喘息未平復又遭此驚恐無論後來賢者與我蔣都督心性若何政治若何惟我江北千百萬生靈絕不願我蔣都督驟然去此也至民政財政歸併江南不敢干預江南江北分省不敢贊詞都督名稱改與不改不敢爭執只求我大總統天高地厚一視同仁垂憐我江北處此殘破不堪之際暫留我蔣都督爲我千百萬生靈保障求免日前江蘇江寗之慘狀而已倘大總統巡幸南來親見我江北種種苦楚必當痛我哀我斷不忍使江北再遭大厄也冒死陳詞哀求矜全江北民人汪承萱陶兆鋆周潤芝王以潢九百六十二人公叩 
 
 
 

Page 2

 
 
　　四川都督電　大總統參議院國務院黎副總統黃留守各省都督各埠報館公鑒昨重慶電稱雲南諜查部十八來渝偵探又有多人續來派人探訪據稱非諜查部之人查其形迹實係一起不知所爲惟探得彼中人言曾在貴州都督府見有函電滇黔都督以川省爲哥老軍政府要約湘鄂陜三省舉兵伐川取銷政府等語接閱之下不勝駭詫查諜查之設多用於兩國交戰之際現在民國統一五族一家永息戰爭共企幸福我詐爾虞亟應融化川滇誼切唇齒尤當聯爲一氣互相扶持奠定西南鞏固國基故前日滇軍駐紥叙瀘一帶所有舉動揆諸援川名義實有未符迭經電逹情形各在案衡等終以和平爲主鬩牆是戒委曲相將不惜羅掘以犒從者又賴大總統副總統及各省都督主持公理力予維持始允撤師自茲以往共泯猜嫌復敦友誼若猶潜蓄陰謀偵諜四出狡焉思企儼然敵國敢於持侵略主義而犯天下之不韙以管見測之深明現今大勢如我滇都督者决不劃此下策然當此改革之初人心未定羣情向背反覆無常誠恐不逞之徒别懐主旨妄假間諜淆惑聽聞擾害治安以售奸謀故特電請滇都督飭查有無此項人員是否由政府遣派來川諜查是何用意明白賜覆以便判别眞僞妥籌對付至稱川省爲哥會政府一節尤爲捕風捉影妄誕無稽信所云□非無據查現在川省任事各職員自衡等以次非熟心改革之英年志士即舊日軍界學界政界素有聲譽之搢紳先生表册具在昭然可按是否哥會不辨自明夫川民向有哥會一種潛滋暗長爲害鄕閭西南各屬其風尤甚然懾於威力不敢動作省城自十月十八日變後兵卒譁散匪勢猖獗人民畏懼深恐此輩乘虚羼入特假公口名目籤帖門楣希圖免禍此等情形凡旅蜀官商亦罔不然及衡收合餘燼編輯新軍誅擒大憝排除危害川局傾而復定人民恃以無恐早將其假託名目悉行取銷細思彼日爲何狀態政府已倒保障無人小民畏禍急何能擇不審諦其眞象輙欲以爲罪案微特厚誣川人卽旅蜀官商盡成匪類夫豈忍受近閱滬報及接旅外鄕人信有謂外省傳聞多言川中有多數都督而内治極紊亂者查川省偏處西隅風氣閉塞加以趙感妄逞淫威故各屬反正先後不一最前稱軍政府都督者惟重慶瀘州成都三處其繼起者則如廣安萬縣永寧永寧僅倡此議公推該州知事爲都督并未得其承諾廣安萬縣瀘州早已隸屬於重慶而自願取銷其實確定爲軍政府都督名義者全蜀即成渝兩處而已自成渝合并以後則全川之民的認成都爲政治中樞府廳州縣一律改稱知事聽命於都督府所謂多數都督者或指最初之事而言而又張大其詞以至傳聞失實否則奸宄流言藉此搖動人心熒惑衆聽以爲破壞地步論止謗自修之義衡本武人爵亦書生肩任重鉅細漏實多惟應黽勉以副羣望然以川省地處偏儌交通遲滯恐以傳聞之訛認爲事實小之爲名譽之累大之有動搖之象川民何辜再歷殘刦敢不 
　　據實臚陳以釋我大總統副總統及中央各省政府諸公海内熱心志士之厪懐查川省反正之初未及十日大難復作公私財政破壞無餘干瘡百孔彌補維艱内則有傳嵩□之助虐外則有陜都督之吿急軍書旁午羽檄交馳亦有政策多涉補苴幸而亂事底平成渝合併凡百内政漸次就理首先組織行政大綱以爲提絜之要於都督府設參謀政務兩處爲全省軍政最高機關以謀軍事之統一設政務處爲全省行政之總匯以謀機關之敏活外設各司内設各局以期分途治事各司長官與政務處總副理同爲政務員組織政務會議凡事之重大者必須通過議會共負責任以免隔閡之弊此行政組織之大槪情形也查川省諮議局經去年七月後早已解散又以道塗不靖成渝分劃故臨時省議會一時難於召集自成渝合併後即迭次招集五道代表商議辦法議决每府廳州縣各選舉二人於新歷七月一日開會選舉方法仍查照滿清諮議局議員選舉章程辦理惟資格略予變通并一面籌辦正式選舉一俟臨時政府選舉章程頒到即行遵辦此議會組織之大槪情形也查川省已經成立之判檢各廳自遭去年變亂一律停擱十月因略仿刑亂用重之義特設軍法裁判所爲暫時裁判機關嗣因秩序漸復即飭司法司從速籌設審檢各廳省城商埠及繁盛地方現已次第開廳惟滿清初級審判權限範圍太狹川省幅員遼闊交通不便人民越境控訴實多困難故特擬變通辦法改初級名目爲地方名目其權限範圍與行政官廳省□以期簡便易行俟將來臨時政府法院章程頒後再行查照更正此司法組織之大槪情形也查川省兵制暫照滿清陸軍制度設置惟名稱略予變更合鎭之上暫設軍團長以總其成兵額已逹五鎭不免過多現正從嚴裁汰歸併區劃全省地段將全數兵額分别支配現已各紮要隘□近鎭攝□絡□通一旦有事調度敏速匀配則免空虚之慮分處則無譁聚之虞此軍事組織之大槪情形也十月以來庫儲如洗軍需浩繁司農仰屋束手無策始議發行軍銀票以活金融發行軍用錢票以救錢荒幸人民均明大義一律遵用漸次推廣及於各屬支撑危局惟此是賴錢票於三月後即可兌換銀票於一年後即可兌換現擬兼發兌換紙幣以爲吸收軍用銀票之準備兵燹之餘農民負擔過重萬難踴躍輸將整理財政擬先從鹽法入手從前官運轇轕滋弊現擬改訂一稅之法以期公私兼理釐訂妥章即行頒布惟財權不一决算維艱擬將鹽務併歸財政以一事權此財政組織之大槪情形也川省密邇邊藏警耗時聞唇亡齒寒用切殷憂故於趙賊授首以後即設立籌邊處簡派專員悉心規畫近又特派關邊宣慰使率隊出關藉資鎭撫又電達大總統權宜委任鍾潁爲西藏行政長官以維繫大局近日雷屏一帶凉夷欣然向化皆請改土歸流究以事關重大務須持重派員詳查再定辦法此邊務組織之大槪情形也再地方官吏定名知事將舊有經徵局一律裁併知事兼理同城佐雜敎職一律裁撥因幅員遼闊督查難周直隸廳州暫仍� 
其舊惟各府裁去首縣卽以首縣所轄區域歸府直轄知事以下分設案牘征收統計庶務各課征收課員由地方議會加倍公推由知事委任實行官俸及公費章程一切陋規槪事削除此地方行政組織之大槪情形也其餘如教育實業交通警察審計及一切關於國計民生之事無不竭力规畫心圖進行交通郵電無阻雨暘時若豐稼可望苟循序以漸進或日起而有功但恐宵小之徒恨不獲逞藉端煸惑造作種種以淆觀聽亂天下之是非啟民國之内訌釁由蜀土禍卽神州坐召分剖永蹈淪胥衡等死何足惜其如大局何其如公理何拊膺□□不免急呼厪注所關敢不詳呈此種謠傳推其所極足以喪邦請予維持并加查禁無任昐禱之至川都督尹昌衡張培爵叩豓 
　　黎副總統電　各省都督各報館鑒路鑛郵電鹽稅海關應歸中央主持以一事權而專責任各節早經電達今敝省淮鹽督銷局事宜已盡行移交兩淮鹽務總理張接管矣特此奉 
聞元洪叩魚 
　　重慶鎭撫府電　火急袁大總統黎副總統各部院長黃留守參議院四川參議員各省都督各報館均鑒滇軍張統帶學貞在遵義勒索四川邊商鹽欵一案曾兩次通電均未賜覆茲復據邊商天全美報稱滇軍將號東王時雍之田產房屋契約押存遵義府作質始釋又據寳興隆報稱該號司事馮均平又被拘留逼繳二萬五千兩均平以實無現銀再四哀懇始限自三月起至八月止依限繳清不得已央請連府知事結何擔負全體責任又請妥實舖户出限期紅票連環互保始釋等情查該軍以私人之產約佔抵四川之款項轉瞬按期追索公理何存景伊力維大局不肯輕於决裂特再懇大總統副總統如何維持免成惡劇此間軍商全體憤怒已極事機迫切務乞電示解决重慶鎭撫府總長胡景伊叩歌 
　　廣西陸都督電　副總統黃留守孫都督各報館均鑒皖議會孫都督豓電敬悉敝省烟禁於前清宣統二年起分區分期施禁至去年臘月底止無論吸售種運全省一律禁絕所有徵收土膏各稅卡均已裁撤並電咨接鄰各省禁運土膏入口如有奸商偷運卽予焚燬懲辦復於前月感日電請大總統即飭外交部與英使交涉禁運印藥入桂並力爭改廢中英煙約收回禁煙自由主權各等因在案茲准皖議會孫都督電開議以民國元年爲鴉片進口終止之日係爲正本清源迅掃全國烟毒起見敝省極爲贊成萬望諸公協同力爭轉達改廢烟約目的並望各省將吸售種運尅期禁絕俾吾方新民國不至再留污點無任頌祝之至除再電中央政府外謹肅電陳桂都督陸榮廷叩歌 
　　日僑吳錦堂電　各報館浙江備荒事務所轉浙江蔣都督夫人吳鑒函電敬悉諸曁災荒乏糧餓莩載道情實可憫願將昔年蒙贈未領匲資洋五千元今擬撥助賑欵等語足見賢姪女慈善爲懷非常欽佩准請都督速飭諸曁縣知事備文候繳或振或辦平糶請酌行吳作鏌魚 
　　北京女學日報方道南等電　各報館轉南京案徽會館方冠北轉女界各團體鑒借欵被制承認卽亡政費繁多不能刻緩國之危象無可　喻黃興江電聲氣俱悲吾女界新國曾無□多之功同舟共濟義不容辭當以簪珥花粉衣飾之資投捐政府請竭力提倡勿使法人還德債爲歷史上獨見之榮光也女學日報方道南胡永瑞虞 
要聞一 
[資本團之咄咄逼人]  
　　五月一號唐紹儀與六國資本團在國務院磋商交款事署外務總長胡維德次長顏惠慶交通總長兼署財政總長施肇基三君皆在座唐向資本團懇請日敝國目下財政之窘迫已達極點以致一事不能舉辦大有不可終日之勢貴資本團素日愛敝國如已國當亦同深憂惄决不忍坐視不救爲今之計務請貴資本團即日先行交付三千五百萬兩以濟燃眉之急自本月起至十月止每月再交付一千萬兩此實萬不得已之舉尙乞俯予應允不特鄙人感激不盡云云當時各資本團同聲應曰此事貴政府總須先將每期所交付借款之額數及用途如何一一指明並將擔保物鹽茶二稅之収入以及改良後增如之實數詳詳細細編一預算表交於敝團方能提到交欵二字現此項預算表尙未編就則交欵二字尙非提議的時候我輩實難承認唐碰此釘子默然良久嗣經胡施二人代爲婉商亦毫無邊際資本團當時先行散去唐胡施顏各面面相覷毫無主意亦祇得一歎而罷 
[大借欵最近之消息]  
　　大陸報云唐紹儀君通吿各銀行家謂財政總長熊希齡君今已受任如蒙允與會商無任欣慰云云大約借款交涉今可藉以轉圜各國公使於今日（初六日）下午照常集議惟中政府已決意拒絕監查之要求 
　　唐君處境現極困難銀行家竭力要求監督借欵用途而舆論則竭力反對然中政府實不能不借此債故外間皆料此事不日必可解决 
　　内閣各員多不主張借用巨債刻下已在討論施行強逼稅以增國用外人皆以妄想目之 
　　比政府將行文各國抗議取銷比國借欵謂此舉實屬違背中比條約及合同且袁總統允以供給借欵之專權畀諸銀行團亦逾越其權限聞比使俟接中政府正式取消照會後卽將行文宣布 
　　字林報云借欵問題現仍停議六國公使今日（初六日）已開正式會議日俄兩國已加入於内嗣後俄國財政代表郝葉君將隨同銀行團討論一切（日本代表前已加入） 
　　文匯報云内閣人員對於要求聘用財政管理員一節反對最力者爲敎育總長蔡元培君今日蔡君曾吿德文報代表謂中國如承認此舉則將不待人之束縳而自縶其手足惟目下政府仍望轉圜倘能彼此和平商妥則中國之福也 
[國務員之大會議]  
　　五月一號上午十時唐總理邀同各部總長會議於國務院於午刻開議探悉係爲議商關於各部進行之手續計歷兩時之久茲分錄如下 
　　（一）海軍部海軍總長劉冠雄提議謂前日進見總統曾陳擴張海軍之意見總統頗以爲然應請總理撥給的欵以應要需至詳細辦法刻因接收部務尙未籌及然本總長對於北洋海軍之措置胸中已略其大致其至急至要者卽爲速速籌欵將前清海軍部在英國訂造已成之新艦二艘開運回華交由駐滬總司令支配暫泊地點揀選將士俾練習駕駛鄙意擬令該二艦永泊南洋以補舊艦之不逮將來北洋應添軍艦另行訂購云云聞唐總理已允撥給欵項匯付英廠令將該兩艦運回以壯軍威 
　　（二）陸軍部段總長提議民國成立伊始整頓陸軍刻不容緩應首先將全國軍制設法歸於劃一鎭師名稱亦及時與參謀總長黎宋卿恊商决定聞叚總長曾有全國陸軍編制之草議今日已寄交黎公協商以期完善　　（三）農林及工商部農林總長宋敎仁及工商次長王正廷（王代陳總長與議）議商關於漁業上之事項决定交院會議法案又宋總長以滿洲地方近年所失之利權不可勝數頗欲以挽囘自任擬卽日調查新舊條約以便根據交涉 
　　（四）交通部施植之總長提議整頓路政事宜（甲）前清時代以鐵路國有之風潮各處緊要路工紛紛停止今民國成立亟宜進行川漢粤漢二幹線應請督促建築俾早觀成（乙）張綏鐵路爲西北要道此路於前清時代業已興工略有眉目此時應繼續興修以成幹路此外如張庫一路因庫倫獨立尙未取消擬俟蒙事寂奪再籌進行之策當時各部長又議商關於外交之事項因極秘密詳情未及探悉 
[參議院記事]  
　　選舉審查員五月初二日參議院選舉各部審查員計財政審查會常任委員當選者二十三人爲陳景南李榘席聘臣阿穆爾靈圭金鼎勵楊策殷汝驥盧信盧士模劉積學杜潛楊廷梀黃樹中趙士鈺王樹聲潘祖彝歐陽振聲孫鍾周鈺郭同李國珍李肇甫林森法制審查會常任委員當選者二十一人爲湯化龍汪榮寳秦瑞玠張伯烈時功玖谷鍾秀張耀曾籍忠寅平剛熊成章王振垚顧視高陳鴻鈞陳承澤劉星楠阮慶瀾那彥圖劉興甲陳時夏彭充彝庶政審查會常任委員當選者十三人爲丁世嶧李素宋汝梅劉彥李秉恕鄭萬膽曾有翼谷芝瑞貢桑諾爾布何裕康劉盥訓並定於初三日各審查部開會選舉審查長云 
　　正式開議參議院自開院以來尙未正式開議現定於初四日爲正式開會之期是日係星期六照院章原非開會之日茲以開幕伊始連日因改選議長委員等事未能開議已覺遷廷萬難再緩須臾故只得暫破成格於是日開會 
　　林森等之失敗林森熊成章張耀曾等前以該院議定改選議長之前曾在廣和居宴請同黨二十餘人運動議長終以未得多數不能如願林等頗爲怏怏 
　　張伯烈之結怨某某黨人以議員張伯烈君依據法理抗論不撓以致該黨失敗心甚銜之乃相與造作蜚語竭力毀壞其名譽並聲言此後張某如匿跡藏頭尙可保其生命倘復在議會上昂露頭角不稍退讓則當以手槍對付之 
[鄭祖蔭對於參議院新舊議員爭論之意見]  
　　參議院舊議員鄭君祖蔭投書報界云日來報章所載參議院甲乙兩派議員爭議之事頗有未盡其眞相者今特函述大要以爲攻究是非者參考焉查參議院自移北京後所有舊派及新選議員陸續到京四月廿一日祖蔭到京於時即微聞有新選議員一部分相與聚議不承認參議院舊派議員之事嗣於廿六日由參議院議長召集議員全體談話會聲明二事（一）新選議員已報到者其地方如占五分之三時事實上應以提出職員全體改選案爲是　　（二）新選議員陸續到京即由舊議員陸續交替是日到者頗多皆無異議廿九日在京開第一次正式會是日行大總統蒞院式新舊議員幾全體到院蓋感情旣調和主張似亦一致矣議長林森於新選議員到齋地方并不將舊派議員席位撤去又新選議員報到者至廿八晚止其地方已及五分之三而三十日之議事日程業於廿八日發出是晚議長未照廿六日茶話會所宣布據提案手續將改選案補列於議事日程於是 
 
 
 

Page 3

 
 
議員中之激烈派乃於開會後私自聚集會塲聲稱議長之違法及不認三十日之議事日程議長臨塲答辯不自引咎於是新選議員中有稱議長爲前議長且出語有侵及舊派議員者新選與舊派分離之聲見於公塲上者茲爲矯矢爭論結果新選議員遂相約次日全體不與會别自開茶話會討論改組之法議員中之温和派聞之大驚乃勸議長將三十日午前之常會改爲午後二時午前之時聞由新選議員自開談話會是日午前新選議員開會議决結果（一）職員全部改選（二）每省新選議員有一人到院時該省舊派議員卽全體退院午後之正式會新選議員之一部分又不肯承認於是由議長布吿改正式會爲茶話會三時開會議决結果（一）五月一號午後二時開正式會選舉議長副議長二號午前九時開正式會選舉常任委員（二）議長當然消滅且已提出辭職書（參議院法第二十二條議長副議長因故請假或辭職須提出理由書付議院决定）此項開會通吿即由秘書廳發布是案分議長召集與秘書廳召集兩說到會五十九人可否同數由談話會主席主張秘書廳召集說綜觀前後所爲紛紜顚倒不可究詰以全體茶話會之結果可作爲正式會之議决（指四月三十號午後所議一切事）以新選議員茶話會之結果亦可作爲全體議員正式會之議决（指提出職員改選案并不經正式會表决一事）充類至盡則此後直以茶話會代正式會而已矣且以甲派所主張而言（即新選議員之一部分）則舊日參議院當然消滅舊派各議員無與會之理由若欲使舊派議員與會必須經所謂民選參議院者正式之議决不得以茶話會了之若照乙派之所主張而言（謂舊派議員及新選議員中之温和派）則新選議員茶話會何由成立議長何故中斷皆不能下正確之說明是故此次爭議之結果以道德言則足徵讓步之精神以法律言則殊缺一貫之條理若更進一步以眞正之政治道德言之則皆不合矣何則議員不爭意見可也以調和意見而犧牲法律不可也主張法律可也主張法律而僅及於與已有利之部分遺其他部分不可也前說旣備論之矣其後之說吾將言之叅議院發生於臨時政府組織大綱者也及臨時約法公布參議院遂繼續爲約法上之參議院（約法公布之時參議院在院議員其地方占約法中所定地方五分之三依參議院法二條得繼續開會）約法第十八條參議員選派方法由各地方自定之三月二十日參議院通電各省根據本條略稱各省如主張民選儘可由省議會選舉參議員來院與該省舊派議員交替是選派解釋旣已明白也交替方法旣已明定也參議院旣爲惟一之有解釋權之機關而其解釋於文理無不通於論理亦無不合何以參議院中之一二分子私定毫無根據之解釋遂得而破壞之祖蔭參議院舊派議員也然不承認舊派議員於參議院中有特别之地位有應避之嫌疑以爲法律者吾中華民國之法律也吾參議院全體議員所應守之法律也吾全國國民所應守之法律也以議員之資格祖蔭不能已於言以國民之資格祖蔭尤不能已於言也意見可以制止也個人權利可以喪失也名譽可以犧牲也議長之不合法可以懲罰也（參議院法第二十三條）約法之不合理可以提議修正也職員可以提議改選也交替方法可以提議更改也神聖之法律不可以輕蔑埀危之民國之法律上基礎不可以破壞也鳴呼往事已矣來日方長深望將來之議會將來之全國人士勿蔑法律即日與法律無害矣亦不可藉之以爭意氣則祖蔭之願也 
[閩警務司以舊報律摧殘新報館]  
　　福州羣報館致報界俱進會電　報界俱進會鑒本報於四月廿一出版頃奉閩警務司諭稱新報律雖取消總統有舊法律除與國體抵觸者失效外餘均暫用之電令飭照舊報律限三日呈司核准逾期卽令停止查報律非民國所應有與國體顯有抵觸敝館不呈司立案者正以重國體而遵電令該司牽强解釋人民失刋行之自由乞維持並電示應否立案福州羣報館魚 
　　上海俱進會復電　福州羣報轉警務司鑒新報律因與民國政體抵觸前經抗議取消滿清舊律當然消滅貴司限制羣報一事查與法律不合應請收回以重與論上海報界俱進會 
要件 
[邊藏最近聞見錄（續）]  
　　出亡之逹賴川兵進藏傳至藏中藏番謀抵抗故過恩達江達時皆有戰圖拉薩亦調集番兵謀圍使署且有剿滅我國居留民之謠主謀者爲厦札鳴倫是時拉薩附近之我國居留民一届黃昏不敢出户風聲鶴唳草木皆兵卒以命令不一敵謀未遂我兵抵拉薩越日逹賴始出亡出亡之前夕幫辦大臣某自達賴處宴飲歸初未向同人述及異日始謂逹賴或將出亡及往偵察則已西走人謂達賴出亡某幫辦預知之事前疏忽聯豫及某帮辦皆不能辭其咎逹賴逃走同行者有厦札學噶東南區西北區四噶倫德格土司之弟及曾留學某國之陸軍學生某英文翻譯及孤山子諸人抵印度後某國人居爲奇貨待以殊禮後見藏中政務無異平時始知逹賴爲可有可無之物且慮其潛迪某國令居大吉嶺派兵守之名爲保護無異圈禁故逹賴有悔意願回拉薩徒以厦札等情虚畏罪阻之甚力前年逹賴在大吉嶺故造謠言謂藏中大亂有匪徒將圍攻江孜亞東關兩商埠英國信之遽調兵進駐納蕩照會我外部將入藏保護僑商旋派駐藏參謀處總辦羅長奇前往交涉某兵罷歸我外部委羅長奇將逹賴迎回而逹賴要求多端其最重要者請撤我主國之駐藏陸軍及警察事遂不果聯豫使藏專主保守然比之有泰輩猶有百步與五十步之差卽政治上之權力已漸次収回也卽前藏敎務亦有班禪兼理如客歲拉薩勸招卽班禪親來前藏代司其事故逹賴前年之出亡且有益我國之措施今日之不歸亦無關藏番之輕重聞客秋又約班禪赴靖西商榷事務逹賴撫時感事已萌悔念乎今今漢滿蓋藏回成一絕大之民國正宜共泯猜嫌同謀發達時不可失不秲賢者而後知爲虎作倀自速滅亡明如達賴必不出此 
[清談（悲憤）]  
　　言論自由共和國之通例故西歐先進如美利堅如法蘭西並無所謂報律者 
　　前南京内務部之貿然頒行報律也滬上言論界羣起抗議孫前總統亦認爲不合法立時取消不謂曾幾何時而小小一福建警務司猶敢假滿清之舊律摧殘我神聖之報館嗚呼福州警務司爾亦知今日之爲中華民國乎如謂舊報律可牽强引用請問何以新報律尙决然取消 
小說 
[俄王之偵探（六十八）（無名）]  
　　說後我便和密烏蘭爾出了他房内一同走到草地來看見他父親來脫考脫正在那裏手中執着馬鞭一見了我們便笑着說道葛蘭先生來的正好我正要來約你我們明日有兩個新到的人約在革賴那打獵你好同去麽余忙應道多謝多謝我自然同去說時我心中暗想我應許了他我好和密烏蘭爾在一處也好替他防護不然那兩個逃去的兇手知道我們窺破了他們秘密時刻想要報仇的來脫考脫說罷便和我吿别回他房内去了密烏蘭爾又對我說道那樹林内殺的人的事你都明白了麽余道我都知道了密烏蘭爾道那屍首是個外國人余道正是個外國人密烏蘭爾道那人的姓名還不曾知道麽我看這裏的警察都是有若無的倘若不在這蘇格蘭那兩個兇手早已拿着了余因又問密烏蘭爾道我聽說你每日旁晚到那樹林裏打鴿子的這一日你恰没有去打眞是運氣密烏蘭爾聽我這話兩眼直射我面心中若甚不樂勉强笑着回答我道正是倘若那晚我也去時人家也要疑心我了余道這卻不會的只是近邊出了這様的慘事也是不幸說時我也笑着解釋他的疑心密烏蘭爾也便低頭不語了是夜我仍回到我母舅不再多叙到了明一到早余如約到那革賴那地方會獵未到革賴那三里前余便看見各地會獵的男女都已到來 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吉林省議會風潮已息]  
　　北京來電吉林陳都督鑒大總統交吉林臨時省議會隔電據稱前選參議院議員楊策李芳何裕康金鼎勳王樹聲等五人僅由省城一方面票選各屬並未與聞不足以代表全省現在各府廳州縣均電請改選茲經本會全體公決亦堅不承認仍遵三十日電令議會另行選送聞開院在卽特恐前選五人列席與議謹先奉問等語查該省參議員前經尊處報吿正式選定茲忽據該省會電稱改選事出兩歧究竟實情如何卽查明見覆國務敬印 
　　風潮激烈　吉林各團體因諮議局不徵求各界意見於四月二十三日假府敎育會開全體大會到會者三百餘人首由趙鼎臣報吿開會宗旨大致謂此次所舉參議員原由諮議局召集各團體投票選舉是出自公民之衆意並非係一二人之私意秘密而成日前諮議局忽電呈總統謂吉省所舉之參議員實由少數之私意不足爲吉省之代表旋奉大總統覆電即行取消吉林參議員云云請公同討論宜如何對待各團體聞之大譁由孫蔭南楊濟川劉硯生牟夢九等人相繼演說有持極端反抗者有主激烈者有主和平者學界尤爲憤激擬用鐡血主義議決先謁都督請示再定進行方法衆團體遂相率赴公署力爭陳都督因疾未見泒各司道代表先由趙鼎臣謂本省參議員係諮議局函約各團體公舉者今該局乃擅用省議會名義據何理由電請取消吾各團體決不認可旣由松秀濤孫蔭南諸君指陳該局改組省議會係由議長一人之意見限制新加入之議員且擬明日開正式會似此摧殘輿論吾人民將何所托其餘到者亦相踵痛陳利害要求都督速爲答覆當由各司道進内禀明陳都督遂蒙允准事件錄下（一）前次公舉參議員楊策等五名本都督亦决不認取消雖該局電逹大總統參議院本都督亦必代爲力爭並不再發第二次委任狀（二）諮議局擬明日開省議會正式會本都督暫令其停止俟將應如何組織方法議定始行開會未議定以前不行開會（三）本省臨時省議會爲立法機關共和後一省政治所從出關係　重應俟本都督轉飭該局停會後另行召集各團體公同議决選舉方法必求其完善而後止以上之條經各司道宣布畢各界見都督肯公諸輿論始各散去 
　　議長辭職　吉省各團體曁各界紳民因諮議局不從輿論力主張重組省議會業經陳都督維持辦法該局議長卽行辭職茲將其辭職書錄下具意見書慶康爲辭職事竊康以一介庸材荷蒙公舉任事三年毫無成效適逢政體改革奉大總統令改諮議局爲臨時省議會復蒙公推爲臨時省議會議長本擬俟開會以後卽行辭職不意會期間斷續開不知何日并有省城農工商敎四會亦因選舉問題滋生異議若不設法維持衝突伊於胡底查選舉問題辦理是否行當康亦無庸詳辯惟取銷參議院議員一節在鄙人私意亦不謂然無如限於多數應合照章取决查康以一人之身雖屬無關輕重而所處地位則實大有關係現免康之一人爲衆人集怨之的若不及時引退則不獨各界風潮無時止息卽省會大局亦同滋遣愼康爲維持大局止息風潮起見是以開誠布公决意辭職切懇諸大君子體念鄙人早一日辭去卽風潮早一日止息省議會亦可早一日成立務爲會同表决大局幸甚鄙人幸甚抑尤有陳者康之辭職委係言必由衷并不稍涉意氣辭而准也固屬逹到目的即不議准而二次辭職意見已繕稿以待總之四會藉口均在一人此人已去必不復有問言合併聲明云 
　　最後辦法　二十四日陳都督乃委宋渤生何士果彭雲伯議君力爲調停當田宋彭何三君召集各會各界代表齋集公署籌議仍照前辦法辦理（一）參議院議員仍認爲有效（二）四會參加議員亦准加入各界同人均極贊成已蒙陳都督允准惟民政司韓司使偏持兩見謂似此辦理敢保他會不起而紛爭學生不無干涉若有紛爭干涉等情將何以處復經彭雲伯（提學司總科長）力爲担任當由學司札飭各學堂在堂學生不准干預外事並飭二十七日各處學生不准給假惟恐到會干涉等語各界均無異辭遂盯二十七日省議會開會自此而省議會之風潮遂息矣 
[粤省又誅三軍官]  
　　粵省軍官黃世仲香　遠王澤民三人近以不法行爲爲胡都督搶斃當定罪時黃知不免自願呈繳十萬元求政府貸其一死法務局不允故卒判死刑將赴法塲時黃使人賣佛蘭地酒一罇與香王二人痛飲至酩酊始用藤轎抬往狗頭山脚槍斃臨刑時三人俱面無人色一言不發云茲將胡都督示諭錄下 
　　都督示一　陸軍司案呈據法務局呈稱案奉前都督陳諭開查黃世仲自任民軍總務處總長遇事欺朦輙敢舞弊營私串通民軍統領冒領軍餉私　分肥本代督早有所聞然以其尙肯任事不遽撤辦一面派員密查一面飭其趕緊列册報銷以憑稽核誠以本代督愛才念篤不忍遽以不肖待人乃黃世仲不知斂迹竟有私准招兵及私代民軍購械二事查關仁甫私招仁軍爲本代督偵知卽飭黃世仲諭令禁止乃胆敢陽奉陰違私在民軍總務處認給正餉經本代督迭次面詢尙堅不承認及調閱民軍總務處發餉册仁軍餉項赫然大書是其違抗命令私准招兵實屬謬妄已極此其罪一各軍鎗械非奉命令不得自行購置所以統一軍政維持治安各軍俱凜遵無異乃黃世仲不知是何居心未經呈明核准竟代石錦泉王和順等民軍代購鎗械數萬幸發覺尙早一律由政府收回設此數萬鎗械落於王石等亂徒之手則禍變如何誠未可料黃世仲不顧大局悍然爲禍魁罪首此其罪二至其身爲政府職官操守婪劣藉石樓鄕陳仲佳畏罪自溺一案强押多人借詞需索受賄逾萬致被該鄕陳姓族人控吿官箴不飭莫此爲尤綜查黃世仲身當軍務要衝受職以後種種行爲實屬有辜委任誠爲民國罪人本代督受人民重托此種不肖長官實難爲之曲恕黃世仲應卽交法務局押候質訊明白嚴行懇辦以伸國紀而儆官邪等因當經按照諭開各節分别研訊已經指供確鑒應如何懇辦未敢擅擬請轉呈核示前來理合呈請察核飭遵等情據此本都督查黃世仲所犯各罪旣據訊明并指供確鑿實屬法無可赦應卽鎗斃以昭烱戒除批飭照辦外合行宣佈俾衆咸知爲此示仰軍民人等一體知悉特示 
　　都督示二照得軍械總局局長香益遠自到局以來屢有盜賣軍火情事迭經查明指供確鑿且有不奉命令擅將槍枝發給民軍至數千桿之多其居心實不可問應卽槍斃以昭炯戒爲此示仰軍民人等一體知悉特示 
　　都督示三照得王逆和順肇亂之先查威遠砲台帮統王澤民偕同逆黨陸梅之參謀張鈞旌胃稱政府委員周閱各砲台其爲勾串惠軍同謀不軌已無疑義迨亂事發生後竟敢佔踞砲台主謀抗拒迫脅糧餉更屬罪無可追當經發交陸軍司法務局提訊并調查確實應卽槍斃以昭炯戒合行宣佈俾衆咸知此示仰軍民人等一體知悉特示 
[粤桂滇三省鐵路籌備會情形]  
　　梧州龍統領觀光及紳商學各界昨午假座梧州中學堂内開建築粤桂滇三省鐵路會蒞會者百餘人茲錄是日開會情形如下一宣佈開會理由今次開會係提議籌辦粤桂滇三省鐵道此議發自龍怡廷龍子誠兩先生已得粤港同志贊成且請孫中山陳輰庭兩先生同任發起其规定路線由三水至梧而邕而百色而滇之蒙自爲起點務令三省交通迅速運輸以絕外人之覬覦一提議规定籌辦章程一提議設三省鐵路事務分所一提議事務分所暫時附設實業團内一提議分所臨時幹事員暫時以實業團幹事員兼任一提議請撥公款補助開辦費一提議通信各府縣定期開全省大會至幹事人員則舉黃希陶李禮臣蘭台諸人均經全體贊成議畢即行散會 
[貴縣兵變續聞]  
　　廣西潯州府屬貴縣兵變一節已見前報茲悉駐紮該縣城内之十八隊防勇久有叛志日前與城外會館街之商圍鄕間之土匪相約定期謀變四月二十四日該商團故與十八隊佯爲衝突拔槍轟擊土匪一聞鎗聲遂乘機而入防勇亦在城内鳴鎗而出河下水師聞此警耗即與之劇戰惟斯時因匪勢甚大殊難兼顧卒致不敵敗退水師督帶且有陣亡之耗計兩方面及平民死傷者約有數十人各商店民居均被擄掠衣物布疋遺棄滿街時適有孟希孔之部勇十八隊由梧奉調永淳道經縣貴甫到蘿匐灣遙聞槍聲知必有異即行開往將叛勇土匪擊散市内略靜現下商民之回城者已居大半矣 
[秦州兩都督之歷史]  
　　甘肅地處邊遠故起義在各省之後今春秦州反正倡之者爲黃鉞向燊兩君查甘新一帶向多湘人兩君亦湘人也其反正情形已詳各日報公電茲補述兩君之歷史如左 
　　黃鉞字幼蟾年四十餘歲其父昔立功於甘肅新疆等處故該地宿將多其舊部鉞承父蔭襲滿清男爵幼卽熱心究學有大志嘗奔走南北有所計畫以專制之極無一成者五年前再赴甘肅倡辦新政地方多感之自秦州反正遂舉爲正都督 
　　向燊湘之　生也家資甚厚曾遊學日本首習師範隨又學政法於日本大學歸國後嘗辦教育事業於本籍三年前以道員候補於甘肅仍辦學堂及警察等事爲人甚沈毅亦穩健者流也秦州反正被舉爲副都督 
[秦豐銀行限制鈔票]  
　　秦豐銀行申覆陜都督文云爲申覆事竊於四月十九日案奉鈞令據渭南紳商雷鏞等禀請擬領鈔票設立分局以裕餉源一案除批候令秦豐銀行查核辦理外合亟抄粘原禀行知爲此仰該銀行迅即遵照來文核辦可也等因奉此查軍用鈔票其性質與不換紙幣等推用未廣旣慮壅閉不通支發過多又虞行銷轉滯是以本行於竭力推行之中仍寓酌盈劑虚之意茲該紳同等禀請各節自係爲公益起見但此事在推用之初原無不可惟本行於陰曆正月間已派有專員持鈔票兩萬前赴渭南財政局託令代辦早已接有收據嗣又派人續送鈔票數千兩發出已屬甚廣兼之該縣係東西通衢往來兵士行使鈔票者日不知其凡幾疲滯情形已可慨見該紳商等不早籌辦遲至今日始欲設立分局請領鈔票萬兩未免不諳事機本行就渭南現時狀况參酌再四竊慮行用過多不惟於現銀來源大有障碍亦必於鈔票價格轉致低落其影響於財政前途者何堪設想所有該紳商等請領鈔票碍難照准 
[張都督之明察]  
　　陜垣端履門有僕婢陷害家主一案茲悉該處寓有王姓家有婢女菊花面麻心毒性尤淫浪與寓内僕丁多所私通其僕王成前充藩署公所長班軍興後無處棲止王某憐其貧苦收留寓内屢給衣物錢文該長班得隴望蜀頓昧天良欺主年幼詐索銀兩而王某於去歲九月初間被搶七次銀物一空所付之數未能如該長班之意遂起陷害之心勾通菊花報吿南院云王寓有窖金三十萬意謂主人家必被抄伊不惟不得索銀亦可作長久夫妻無如南院派岳君前往王寓搜查認定報吿地點掘土起磚毫無影響經兵馬都督張雲山君窺破奸情卽將該長班使女嚴加懲辦以爲僕婢陷害家主者戒至岳君前往搜查認眞約束尤嚴王某雖被誣陷所幸零星物件毫無損傷該惡奴等本欲害人反蹈法網亦亦足爲影射害人者矣 
[蘇都督暫不移寗]  
蘇州總商會前以省會重地需員坐鎭等辭呈請都督駐蘇昨奉程都督指令云呈册均悉查臨時省議會議决江蘇都督仍駐南京案業經莊都督於四月十四是奉袁大總統元電内開蘇州兵變方定都督未可輕移且寗有留守鎭攝毌須都督駐守應俟留守官制更動再議都督駐所問題等因咨復省議會查照在案希即知照此令 
[蘇公所之種]  
　　蘇城市公所以豐備義倉本年已實行接管現值米價飛漲亟應仍照向例設局開辦平糶日昨董事會開會籌議並推定蔣季和孔康俟陶念喬方雅南四君爲城局董事顧賢麟君爲廂局董事聞城内向設五局今爲節省經費故將中路一局裁併蔣君以現充總董事務殷煩平糶恐難兼顧孔君以州議會現方爭議該倉應歸縣有今平糶祇限城廂恐起各鄕反對又鑒於上年局中司事與米業夥友曾起衝突辦事亦極棘手顧君以間門外風鶴頻驚是以均各辭職不願擔任此事故倉穀雖經連錫襲就而開糶日期大約仍須延至舊曆端午節邊云 
　　又是日會議之時有新當選議員曹君康侯與上年某局平糶司事何觀瀾君不知因何衝突竟指何爲胃稱市公所代表在外招搖互至公所評理蔣總董以公所執行各事方董均知其詳當囑方董出外排解飭其自行赴審判廳起訴而散後不知其究竟 
　　又議事會改選議員後業將當選議員分别知會並報請民政長塡給執照近日迭接匿名函信攻許某某等議員謂其無公民資格不應任其朦混當選又稱某某等君此次何以并未當選足見選舉不公云云該會以匿名信函向來無效故均置儲不理云 
[吴門要聞一束]  
　　江蘇臨時省議會議苦決忙　案内每忙銀一兩征収附加稅三角每　米一石征収附加稅一元内以七成撥作各市鄕經常費三成留縣支用所征舊曆辛亥年忙　迄今尙未截數無從分配而蘇州各市鄕應辦小學教育各項事宜在在需費事不容緩欵無着落爰由宗民政長照會各市鄕公所每一市公所先借五百元鄕公所三百元以貨興辦現已紛紛備具　領赴署支領矣 
　　蘇州商團自去秋至今晝夜梭巡頗極勸奮惟槍械皆係舊式且爲數甚少各支部不敷應用前月　門外肇變後商務總會即籌欵墊購新式五响毛瑟快槍百支以備各團之用此項快槍業於前日運蘇商團公會曁一二三四五支部均各先繳半價於五月六號紛向商會領用現聞該商會擬俟此項槍價収齋後尙須再辦百支以備不虞 
　　高師巷盛氏所開久大典當發封變賣所該公私存户欠欵前由駐典監守委員將贖下變價之欵定期五月六號先行一律清　會同商務總會備函報明都督詎至是日各存户均赴商會守候領欵監守委員以未奉都督府核復照准當即親詣財政司請示財政司以商會函牘民政司甫於昨日轉到本司今日萬來不及卽行答復該委員諾諾而退不敢擅專放欵只得展緩改期各存户頗有怨言 
　　江陰要要塞砲台官吳祖裕到差時其部下不認致置槍斃一案現有吳祖芬赴蘇都府具呈以其胞兄吳祖裕被部下槍斃情甚可慘求請嚴辦以伸奇寃等情經程都督接閱禀詞以旣經並禀京留守府核示自應靜候辦理等　指令遵照云 
　　統領蘇防飛划水師全軍鍾堯階君以飛划各營向以緝捕爲專責兼習水操現擬切實整頓水陸並操自應加派教練官一員會同各營將校認異訓練期成勁旅查有陳德頋久歷戎行熟諳操法堪惟委充飛划全軍教練官差以資整頓並於委任後分别通令各營遵照矣 
　　江浦縣商會及浦中議事會赴蘇具呈請妥任江浦民政長夏斌辦理浦中市政廳並兼辦津浦鐵路厘局事務聞程都督以江浦民政長夏斌業已撤任另委黃如樓前往接辦至浦中自治事宜應俟黃如樓到任後照章辦理所請應毌庸議等情指令遵照矣 
[南京團體聯合會紀事]  
　　五月六日南京各會黨假夫子廟青雲樓　團體聯合會首由發起人報吿宗旨及提議進行事件關於目前最切近者其概要有四端（一）清厘營基江蘇省營基半爲人民所佔已由唐君小魯等清查但所用俱係前清時代一班蠢役恐非所宜須要求都督及南京府切實分别大計（二）挽留吳總監巡警總監吳忠信辭職四界公推黃君魁充任聞留守府擬派一湘人羅姓者查巡警一途九十餘差湘人已佔去七十餘席現若再以湘人總其成則地方感情不堪設想且共和時代行政官理宜由人民公認故此事萬不可不爭衆人表决今日起稿明日卽送留守府蓋各團體鬫記一不從卽罷軍用鈔票再不從卽工商罷市三不從卽以猛烈手叚施於羅姓（三）推翻自治公所一班議事董事日則酒夜鬧娼不知自治爲何物擬推翻後另行組織并追繳帪目（四）清免九九六米捐該項捐欵本自治公所之經費現當民國始基人民困苦米價日漲此項惡捐欵極宜蠲免會畢遂茶叙而散 
[溫州土匪猖獗]  
　　温州府紳商吳祖繩等聯名來省吿急大略謂該邑溪港地方本爲往來水陸要衝光復以後匪勢猖獗竟敢糾黨築寨擾害遍及百餘里如塗瀆秧地邊方前潘岙李山等村鄕幾乎無人非匪匝月以還各縣紙木商人行旅貨舶悉遭截奪甚至擄人勒贖舉國騷惶受害者不控則贓没寃沉控則官不能辦愈益匪怒爲害更烈前經衆商籲求梅統領請在花竹嶺方前等處酌派駐兵以遏匪焰不料該軍統擁兵自衛靳不允發馴至匪勢蔓延縣知塥更無剿撫能力水深火熱民命何堪設想等語現聞軍政府以各該縣土匪肆擾防營軍隊責在保民何得置之不理并且壅不上聞實屬不成事體特於五月六日電飭温分府及各該軍統等迅速會剿矣 
[浙江内政彙聞]  
　　財政司得人浙省財政應司長屢辭終未就職現在軍用票將屆兌現借款尙須籌緒其他如鹽政地丁稅賦洋欵種種需人整理迫不及待卽經蔣都督迭次赴滬面商應司長改舉胡君銘槃爲浙江財政司（聞胡君曾任粤省勸業道及財政監理官等職）業於昨日到杭不日卽須視事矣 
　　朱師長乞假第五軍軍長兼第六師長朱瑞君前因督師前敵積勞過甚近日足創大潰力請休假三星期留滬養疴師長一席責任重大經軍政司請示都督特於本月六日委任第十一旅旅長呂公望君暫行兼護以資督率一面知照參議廳叅謀處及軍事各部科員接洽矣 
　　嵇勳局成立浙省光復及聯軍克寗論功行賞等事業經蔣都督特派人事科員司縝密勾稽俾無倖濫現在全師凱旋又經參謀處商請都督以人事科調查審核耳目難周擬請照章設立稽勳局以昭愼重前奉核准並委任前一標一營管帶官俞丹屏君爲該局長昨已頒發印信關防擇賃不小粉墻官房卽日正式成立矣 
[安陸人議爲桂蔭建祠]  
　　前清湖北安陸府知府桂蔭籍𨽻滿洲由進士出守安陸爲人頗尙氣節在任三年有奇辦理學堂實業各項新政極稱得力頗爲該郡人士所感戴去秋卾軍起義都督公文到郡紳民等爲維持地方秩序起見以桂素有政聲請其繳出清印仍攝府篆桂辭不允然卒將所有經管公欵清交自治局接管并謂紳民曰諸君好自爲之毌爭權毌攘利造成一世界强國吾滿人氣數合盡今亡於漢族較勝滅於他種也言已涙涔涔下是夜桂即偕其妻自縊於公署之内該郡紳士感念舊清且重其死節前已爲之合葬立碑撫䘏遺孤茲復由李伯琴等發起以桂當日清交公欵一文不取廉也爲國盡節夫妻同死義也知滿人之必亡勉漢人以盡力智也滿清祚終死節者寥寥如桂蔭者誠足令人起敬擬請在安陸爲之建祠以表忠蓋而誌不朽頃已禀由安陸縣知事轉禀都督請示矣 
 
 
 

Page 7

 
 
[慘殺胡孝齡紀實]  
　　前徽州軍政長胡孝齡被勢豪鮑掁炳吳俊德於中途拘回虐待各節已誌各報茲據徽人來言此次槍斃胡君並未審判一次鮑於四月廿七日擬將胡君送至休寗交代理休寗縣知事劉文萱槍斃劉不謂然不肯収受鮑遂於四月廿九夜私行將胡提至屯溪鄕於附近之觀音山樹上令民團開槍一排胡君身中五槍腸肝俱出腦漿迸裂暴屍三日不収備極慘狀次日傳至市上人皆不信及往觀之莫不痛胡君之寃死至胡君之罪狀皆鮑吳等所揑造胡君家屬至今仍被拘留徽州府城其僕役繁囚屯鎭民團局尙未釋放云 
[鳴呼奉天商民之財產]  
　　前此俄兵在奉時損失華商財產甚鉅迄今尙未賠償曾經公舉代表潘雲慶赴俄催索未蒙照賠日昨又有紳士孫仕建等具禀都督府擬再舉代表赴俄索取趙都督以此事關係全省不得不格外愼重前者已曾向駐奉俄總領事交涉據復謂此項交涉本領事及駐清公使均無辦理之權戰時損失賠欵俄京曾經立有專局現在該局業已裁撤即前往必無效果等語仰該紳等毌得輕舉妄動自貽伊戚靜候將來轉請政府向俄國交涉就緒時再行飭知 
本埠新聞 
[提倡國民捐電稿]  
　　製造局兵工學校去電南京黃留守鑒讀主張勸募國民捐以滅外債電敝校員司學生及役人等莫不激昂奮發顧效捐輸由校長王維泰創捐五十元監學董炳章創捐二十元其餘敎習員司學生及校役等率皆熱心救國踴躍投資自一元起至數十元不等共集洋三百元以爲全國提倡此舉誠爲人人心理中所有然非愼始不克圖終上海各黨會社不下數十團曾無一人倡議想爲恐滋流弊起見望先飭委民政總長李聯合各團實行提倡捐輸一面頒布章程飭各縣民政長集合各界定以一元爲率累增聽便惟歸束處總須指定切勿蹈濫捐之覆轍爲禱製造局兵工學校全體謹叩 
　　黃留守復電兵工學校諸君鑒接奉來電深佩熱忱貴校首倡民捐自校長敎職員學生以至校役均踴躍輸將可見愛國爲心理所同深望各學校各機關聞風興起竭力提倡實我民國前途莫大之幸至詳定章程以杜流弊一節已電逹中央政府矣黃興復魚 
　　黄留守致夏廷禎電貴州路角夏廷禎君　支電敬悉募集國民捐減少外債救國即以自救來示力表贊成具見卓識亟望携帶章程來寗而商辦法如貴同志中夙有研究此事者並望邀約數人同來爲荷黃興復魚 
　　夏廷楨覆電南京黃留守鈞鑒魚電敬悉容邀集同志趨甯晋謁夏廷楨叩虞 
[討論米貴問題預誌]  
　　民生國計會話宛明江確生等以本埠米價驤增每石已漾至九元以外人心皇皇民不堪命爰定於五月初九日禮拜四就西門外京江公所邀集各團體及各機器碾米廠各米商　查米貴原因并討論探　米石籌辦平　事宜昨已由該會分發通吿書邀請各團體届時各舉代表蒞會 
[軍人糟蹋會館]  
　　湖州旅滬同鄕會致滬軍光復軍軍司令部函云　月有貴部下庶務員貝君忽於夜問一點時到數會館敲門甚急云有過路軍士無從投宿欲借敝會館大廳花廳兩廊暫住一夜次日九　卽去迄今十餘日非特不去且有病人二三十晚問叫　之聲不絕　會館中有董事家眷住居有碍衛生殊多未便且養病院房歷現在已空尙未交還何以可將大　花　等處糟蹋不堪恐　下當未親見務望卽日惠臨面飭軍士從速選移以免同人等有萬分爲難之處除呈明黃留守陳都督外專函奉佈迅卽施行 
滬軍光復軍司令部復函云昨奉公函祇悉望是　軍兵士暫假貴會館大廳花　樓止不過爲暫時權宜之計乃該兵士等不知清潔殊爲可厭歉甚歉甚本日已令全數搬出並責成該營營長督率逐一打凈潔不得稍留遺穖惟希見諒是幸 
[赦免罪人之分别]  
　　滬軍政府執法科長楊君咨上海地方檢察廳文云案准貴廳咨稱本科判決人犯應在准予撥免之例應卽分别核明提回釋免等情前來查本科寄押貴廳人犯内有鄭素鈞唐少坤賈世　任傑章漢邦陸壽生胡保黎梁靜坡王斌洗殿王相林顧廷栩王霖俞德與趙金標郭弟歐子春詹登云戴富林等十九名均在撥免之例當卽日派警另行備文提案開釋惟何玉廷滿玉德沈永漢蘇德生車明章蔣懷琳鄭德勝李用逹等八名犯案均在三月初十令赦以後未便一律赦免應仍請貴廳拘禁至殷金祥一名本科並無成案究由何處押送寄禁卽須貴應查明示復 
[民政長深惡地販]  
　　上海縣民政長吳君批民人王鶴生禀云據禀姜渭濱等鼓惑爾等賣給單地價未交足契未成立乃忽帶領洋商會丈局員到地丈量顯將是地朦混出和此等地販忍心蔑理虐害鄕愚係屬故技在前清犯此已爲不法罪無可逭今又發現於民國共和以後甘爲吾民之公敵直無人格若移請審判廳提辦勢必遷廷時期適中其成立租契狡譎之謀轉難核辦應候先行移請會丈局飭令姜淍濱等將所欠爾等未收地價備齋眼同交清價未交清以前不准領契免滋訟端致多周折爾仍迅赴會丈局逕禀聲請止契停丈切勿延誤王寳生另禀同發 
[再誌都督對於林元良之懊惱]  
　　滬軍都督批留日華僑聯合會會員張元彬代理張則盛禀云禀悉查此案前據林元良禀經國務院咨請核批前來當經批示　自上海光復各省軍裝多取給於此故本府設有軍需軍械兩科專司其責復以滬上商場於軍用褚品多有未備故又特派二員赴日探辦而該生始以熱心愛國并謂無須現欵能購到數百萬金大宗軍品殷殷懇請委任本都督以該生出洋留學有年諒曉祖國之艱鉅必能盡人所不能盡之　是以付與委任鉅該生計不及此未經赴日之先竟不與軍需軍械兩科接洽既抵日之後又不與特派員和衷商酌凡所成定獨斷專行已於辦事之手續未合而所定毛毯各件到滬後不將定單携回以備交涉率向軍需軍械兩科直接索値幸經軍需科將毛毯檢驗貨色參差價値昂貴且多破壞　品於軍用不合本應全數退還惟因貨既到滬始予收受卽面屬將未運各貨一例退銷以免虧累乃該生竞遞抗不遵且　勁日人取鬧用意殊難索解總之餉項一絲一毫皆民脂民膏本都督之責任所在詎稍容有虚縻至於川資一節已經面詰該生爲國民之上流人品何不反躬自咎而又曉曉凟請於國務院無乃太不自矜應卽仍照軍需軍械兩科原議將未運各貨一律退銷毌再自貽伊戚仰卽遵照此批在案今該代表所禀各節係與林元良個人直接交涉本府無從核悉仰卽逕向林元良自行理處不得干請此批 
[辨别軍服之文吿]  
　　上海縣民政長吳君出示曉諭云案准松江軍政分府鈕照會内開據松軍水師統領沈葆義呈據本軍帮統兼第五營管帶何嘉祿禀稱竊查葆安第五營原係鹽捕前營改編未隷松軍之前各船勇丁向於每年夏季發給紫花布罩軍衣褲一套冬季發給黑布軍衣褲一套現查此項軍衣尙係前清宣統二年所發大都破壞不　適用已經幫統按照葆安營制另製藍布單軍衣褲分給各兵穿服並於胸前標識松軍水師葆安第五營某哨某號某姓名字様茲因幫統調查吃煙致有瘾之兵自知不能隱諱禀求銷退者已十數人値此烟禁嚴厲之時若留在營實爲軍隊之汚點自應准其銷差各兵所領之新舊軍衣亦應一併収回以重公物無如該兵等旣繳新軍衣之外身上所穿祇有舊軍衣褲一套别無自製之衣再令繳出必致裸體籌思再四祇得將號條收回仛其穿去惟示體恤此項舊衣已無號條不能作軍服之用似可免冒充營兵之慮惟查本營未収隷松軍之前多有開汰逃亡兵士將有號條軍衣隨帶出營者深恐在外冒充營兵違犯法律地方未知鹽捕前營之名稱已經取銷及本營之新製軍衣另有號條標識悮以此等汰兵指爲本營軍隊則與本軍名譽大有關係幫統爲杜冒營兵兼保軍譽起見特肅禀請轉報通移出示怖吿以杜混　等情據此統領查該營此次銷差各兵士隨身穿去舊軍衣雖經拆下號條而在未収隷松軍之前鹽捕前營開汰逃亡兵士多將有號條軍衣穿去其中難保必無不肖之徒藉此冒充營兵在外滋事地方若未週知實與本軍名譽大有關　該帮統所慮不爲無見理合據情備文呈請核奪可否准予通飭各屬示吿各鄕鎭　　有此項冒充營兵者准即扭解警察及地方官　辦以杜朦混而保軍譽伏乞示遵　爲分便到本軍府據此察核所呈係爲思忠預防起見應准照行除批示並通令外照請查照辦　並希出示通　俾衆周知望速施行等因准此合行出示曉諭爲此示仰　邑人民一體知悉爾等如遇有此項冒充營兵者許卽經解就近官廳請示　辦 
[春賽二誌]  
　　昨爲　滬西商春季賽　之第二日計賽十次第一次十五　洋人小白格爾代西人麥松湖色衣帽白馬勝第二次十一馬工部局西人魯紅衣白帽灰馬勝第三次十二馬洋人老林子代西人小柯子紅衣黑帽白馬勝第四次七馬强生代怡和洋行黑衣帽黃馬勝第五次十六馬西人大格雷司代小柯子紅衣黑帽黃馬勝第六次六馬强生代祥茂洋行大白格爾白衣帽黃馬勝第七次十三馬工部局西人魯白衣帽灰馬勝第八次六馬强生代怡和洋行黑衣帽黑馬勝第九次十四馬洋人小白格爾代老裕泰洋人黃衣帽青馬勝第十次十五馬西人魯代小升土言紅藍帽灰馬勝 
[已社特别會紀事]  
　　昨日午後二時民社上海本部於　虹　開特别會報吿本社與統一黨民國公會　民協進會國民黨國民共進會合併改組共和黨并報吿經辦本社事項民社吿終共和黨伊始是爲一大結束當場公推徐紹禎君爲臨時主席次由汪君瘦岑報吿已成立未成立各支部分部情形次胡君謙之報吿改組情形并演述黨義黨綱次蒯君立誠報吿經濟狀况並舉定幹事遂散會 
[誘拘陳仲瑀之餘響]  
　　錦記馬車行馬夫張阿來沈來元因前清浙江　連使陳仲瑀被拘時彼等曾爲駕車致被捕房疑有串通越界誘押情事已將二人拘解公共公廨經中西　員訊判張押西牢一年半沈押一年在案嗣經捕房續獲串同誘押之探夥張阿三等解廨訊明分别押辦該馬夫等因復到堂聲明此事實未預聞且馬車已損並不賠償車資亦未収到求請釋放昨經關　員與美强副領事磋商之下遂改判張沈兩夫押滿半年後帶堂再核 
[聲訴越界拘人之詳情]  
　　張紹青控胡　生越界拘人等情昨由老閘捕房包探顧阿根將胡拘解公共公堂請究張投案訴稱四川人近由香港來滬前日已購廣順船票欲往漢口換輸回籍因時尙早走人四馬路石路口得意樓茶館啜茗詎有胡潤生突然而至妄指我爲逃犯稱由鄂軍參議廳議員彭正直轉奉黎副總統命令拘拿我自知並未犯案且悉租界定章如須拘提人犯不得不協同探捕而是日並無探捕同來知必不實遂下樓雇車上輸而胡竟趕至三馬路拖住不放勒詐洋四十元我卽　捕將胡拘入捕房解案請究並由彭正直投稱胡潤生差使早經斥退並無奉黎副總統命令捉張之事訊之胡供現隨北面招討使來滬實在粤漢鐵路籌辦處當　張紹青確係逃犯前日適在四馬路昇平樓遇見因未帶公文不便與較張允給洋四十元因我不允同至馬路上被張鳴捕拘案是實關　員商之美强副領事以胡不應藉端　詐着押三禮拜以儆 
[反對罰欵之公訴]  
　　公共租界定章凡居民任意傾倒垃圾一以經查獲須請公廨傳案科罰多至二元少則數角不等茲英美工部局改訂新章凡違章傾棄垃圾者按照房租大小科罰一成惟四馬路一帶房租甚貴如遇此等罰欵虧損尤巨如奇芳茶居及附近之萬有全火腿店等三十餘户均已照此科罰但以上各户以罰欵太重均不愿繳業已公延愛理司律師預備起訴矣 
[爭論審判主權]  
　　上海地方審判檢察廳復華洋裁判所函云昨准貴所函開王阿秀等被控共殺登林一案前以案關重罪特行函商辦法准貴廳二十三二十五兩次文移時庭訊未畢且案内餘犯洋水巡並租界捕房正在嚴捕據報不難弋獲遲遲未行函復蓋有故焉此案洋水巡總巡官梅羅英商老愛及楊樹浦捕房西探雖已供明簽押惟均不願前往貴廳備質可否於貴廳預審後商請審判廳指派合議制推事臨南市敝所審判俾西人見証可以傳到備質而我審檢兩廳文明審判之特色亦可舉示西人俾得信服如貴廳必欲解交城内不過敝所爲難只得聽命凡此皆係義務並非權利項莊　劍意在亭長與貴廳無所爭也迭奉函詰殊悮會耳等情查此案被害人及加害人均係國内人犯罪地又在浦江（卽使租界亦應歸内地管轄）何能聽洋水巡一而無理之要求卽據爲正當理由貴所旣處於華洋裁判所地位自應抱定自盯章程以洋人原吿爲前提此案原吿旣非洋人卽應送城内地方應核辦此等交涉事項自應爲之據理駁拒實爲貴所當然義務無所用其爲難否則以洋人之言爲言豈非反爲其利用耶　貴所似不致出此也茲准前因仍請查照前文卽將此案尅日移送本廳核辦以保主權而符定律是所至　再本廳對於此案所以一再曉凟者亦無非對外關係不能聽洋水巡之願否自由處分起見並非與貴所有所爭執來示云云亦多傒會耳 
[同盟會之議案]  
　　昨日午後三時本埠同盟會開第一次評議會以議長缺席公推周君浩爲臨時主席其議决案錄要如下一每星期六開會例曾議員自行來會無須作書通吿如有特别事故得由常駐議員商承議長召集各議員開臨時會議二擬用青天白日爲會章會旗由常駐議員編定議案商請議長召集議員通過請本部　決　發各處實行三通過改定章程四請政務司研究國民捐進行方法編成議案俟下次議會議决實行五在會場附設世界語講習所及法政經濟社會講演所六公舉王君復周君柏年爲常駐議員 
[李總長慰留許繼祥]  
　　華洋裁判所長許繼祥君因滬軍都督陳　士君行將交卸赴工商總長之任擬隨陳君入京佐理政事日昨具禀上海民政總長辭退華洋裁判責任以便就遵茲奉民政總長李君批復云現値國是大定滬上爲華洋交涉事務殷繁甲於他處凡遇華洋交界發生事件須賴錯練法律深知中外體例者方可和平解决該裁判方經草創一切模模尙待佐理完善恐一旦辭去未免繼起者不當　職有負委任是以仍命許君辦理以資熟手而便贊襄時事 
[查獲大帮拐匪]  
　　泉漳會館碼頭聚興旅館招留拐匪帶領男女小孩販往　頭厦門等處被東區訪悉突於前晚率同巡員往查獲住山東拐匪張得彪與姘婦李氏及所帶男孩夏成才張小顺子張小鴨大扣子等四名又查知拐匪孟紹良帶有女孩田三牛子江德帶有男孩曹亞發王興啓帶有男孩張阿榮李宗帶有女孩王大六子又女匪謝藍氏帶有男孩張大二子女孩小流子劉陳氏帶有男孩小朋子又楊翰未亦帶有小孩以上共計男女小孩十一口拐匪十人連同棧主林少宗一併拘區移解裁判所訊究 
[查勘浦東盜案]  
　　浦東公和祥東西碼頭一帶邇來盜案迭出茲經鈞和兵輸管帶董仲發及滬軍營管帶楊厲身於前日會同往勘據事主吳寳章稱於上月念三號被身穿軍服口噪外音之盜匪刦去現洋三百餘元衣服八十餘件並被戵傷腿部事後該匪等均從浦邊渡船而逸遺有鐵尺二根求請查緝等語現董楊二君已據情禀奉李統領諭令各營偵探嚴密查拿務獲究辦 
瑣聞 
[城内]  
　　敎練巡警○自民國成立後上海巡警敎練所尙未開班故城内外及浦東等各區所巡警雖多至一千數百名而其中未及敎綀者尙復不少前因急於辦事不得不臨時招募除已於數月前由警務所派委訓練科員分赴各區所會同區巡員於供職之餘隨時敎練外茲特商同吴民政長就前清捕廳房屋雇工修築先將備補及投效者挑選六十名於昨日開校穆警務長親自到廳演說歷敍敎練巡警宗旨及一切辦法約有一時之久該學生等均尙整飭有序其所長及敎員等亦由警務長分别委任矣 
[南市]  
　母子别離○甬人周德勝向在某兵輸當水手因其寡嫂任氏　子周瑞祥出外幫　多年不返現經偵知被成衣匠連金贅勾引姦佔當卽尋見扭控西區移至陳裁判訊據氏供灣人夫故九年因貧困無靠是以改嫁詎夫弟周德勝時來借貸今反誣控挾制求鑒連供此子現年十二歲已代爲訂婚判連交保將子交出歸宗氏仍由連領回完案 
　　稍安稍安毌躁○上海民政總長李批章雲山禀云稟悉此案前據具禀已移請工商總長飭查辦理尙未答復候再移催可也 
　　誘匿女子○沈春山之女阿雲年十八歲去冬至吴姓家傭工近忽被吴之乳傭陳杜氏誘匿昨將氏扭控東區移至裁判所訊究氏狡賴不認判交保限三天將阿雲尋交到案候質 
[閘北]  
　　尙非其時○高繼春具禀閘北裁判所投充司書昨由所長孫君批答云本所發行民刑訴訟狀紙甫經開辦應俟試行數月後如果需用繕狀司書再行牌示考選派充所請給諭承充之處碍難照准此批草章並回單式發還 
　　各執一詞○沈利壽至裁判所控吿鄭云卿不還拔草工洋三百餘元昨經孫所長傳訊因供詞各執判各退去着邀公正人到　再行訊核 
　　姦案定斷○郭永如姦拐馬步高之妻鄭氏一案昨經孫所長提訊屬實判郭禁錮一月以儆 
　　以姪累叔○榮記磚灰行主孫怡祖在裁判所禀控周樹生不還貨價洋四十餘元一案因周屢傳不到昨由司法警察將樹生之叔金發提案押候訊核 
[英租界]  
　　拐案待質○醫生徐某控石樹林誘匿伊妾兪彩鶑何四　及婢女徐媛媛一案昨晨復由捕房將石解廨研訊中西讞員以徐之兩妾已由徐在蘇垣尋獲且經捕房在廣西路某號屋内查獲眞贓銅床等物諭飭押候下禮拜二原吿到質究 
　　不認串拐○住居泥城外孟納拉路二百廿五號之朱楊氏控姜開業姜張氏夫婦串拐十四歲女兒大肚子等情昨由捕房將姜夫婦拘解公堂訊供不認判分别押候查明於禮拜四訊辦 
　　軍人違章○軍人劇炳玉身帶佩刀經過租界巡捕以其違章拘入房存刀保出昨經公堂傳訊以劇不暗租界定章着劃洋兩元充公刀發還 
　　押店受罰○新閘路恒盛押店因深夜尙不收市被捕查悉以其違章栗奉捕房於昨日將該押店主顧金桃傳至公廨訊明判罰洋五元充公 
　　故態復萌○過犯楊阿生邵雲才王阿東李阿生等均復至租界搶竊山探查獲將各人併解公堂分别訊明判李押西牢九月餘人各押三月期滿仍一併逐出租界 
　　秘密賣酒○馮浩根因在浙江路二百十號屋内秘密賣酒前日經捕房查悉昨將馮傳至公廨訊明中西讞員以馮未向工部局領照不應私售着問洋十元充公 
　　淫婦待罪○流氓田根之妻顧氏因與施榮興姘識被因將施戵斃逃逸無蹤由捕將氏拘解公堂訊供收押在案嗣因顧氏懐孕月是送往醫院業已生產昨由捕房送回公堂請示飭交官媒看管候核 
　　淫棍情虚○王顧氏控嘉興人張昌如攔路調戲等情昨經公堂傳訊據包探禀稱張由捕房存洋二十元保出未到中西讞員諭將保洋充公 
　　族兄行竊○周錦忠因竊其族妹王周氏之衣箱被控昨由捕房派探將周拘解公堂訊實判押六禮拜示儆 
[美租界]  
　　脚車肇禍○日本人某甲昨坐脚踏車過黃浦路撞倒五千人百九十九號人力車并將坐車華人掀翻於地跌碎古磁花瓶一只値洋數十元由捕併送捕房經捕頭詢明該日人住址姓氏諭飭原吿赴日領事署控吿索賠 
　　險遭滅頂○車夫江和尙忠病未愈昨在招商中棧碼頭失足落浦由舟子翁阿川救起送往同仁醫院醫治 
　　幸未燎原○北四川路四十二號某姓家昨晨起火幸即救熄事後卽由捕頭派探往查再行核奪 
　　撞傷小孩○張阿三昨推小車過唐山路　倒小孩任何寳致傷腿骨由捕併送捕房查明核辦 
[法租界]  
　　無可悔賴○粵人黃聘侯前控張塡豐烟膏店主張秀峯曾代郭端庭經手借去銀五百兩於収息銀時騙去摺子呑匿不還一案昨經公堂復訊張稱並無借欵摺子中西讞員以張旣在捕房供明未便反悔判限七天人銀兩保將摺交案核斷 
　　限期還洋○錢莊夥羅桂祥向紀仁龍所開之烟紙店出洋四百八十元收兌大清銀行鈔票洋八百元由紀出立保証書言明如有僞票願將原洋退還迨羅持票回店山店主吳子卿察得該票俱是僞造向紀退還不允因卽報捕將紀拘廨請究紀供商人亦有人作保敢下判紀交保限十四天還洋 
　　仍被尋獲○洗衣作主殷田記上年承洗洋人呂二利之衣服八十三件該作旋卽閉歇人亦不見該洋人卽令西息周金根訪尋無蹤直至前日始得尋獲送廨請究殷供祇収衣服廿一件因閉歇後無處送還是以留存不敢呑没今衣已吊案救察判罰洋五元充公了事 
　　追繳房租○天主堂前在公堂控吿房客張記欠租洋一百零八元向収不付訊據張供該屋係順興之產因與順興有往來紏葛是以不付判張交保將房票呈驗在案茲經捕房查明該產現歸天主堂經理昨日復訊判交原保限七天交洋 
[華法聯進會上海支會章程]  
　　第一章總則 
　　第一條合創辦本會人員及與本會章程麦同情者組成一會名法華聯進會 
　　第二條本會以聯絡華法兩國國民感情研究兩國政治實業科學三大間題擴張兩國人民相互之權利爲宗旨於政治則保守和平於實業則開　固有利源於科學則交換智議其進行之法不一舉凡有益於會旨者無不爲之總期華法兩國各種問題易於解決彼此邦交日益親睦 
　　第三條本會總會設於法京巴黎豆腐公司華法各大都會皆分設支會事務所或通訊處以便兩國人民互相訪問 
　　第二章會員 
　　第四條凡在本會出力或資助本會者爲名譽員 
　　第五條凡有聲望之人贊成本會或特别資助至三百元以上者爲本會名譽會長 
　　第六條由本會創辦員一人或會員二人介紹與本會章程表同情者卽可入會爲會員 
　　第三章經費 
　　第七條會員均須繳納入會金一元經當費每年六元入會入會時繳納經常費分三季繳納 
　　第八條凡不納經常費至一年者本會應宣吿除名 
　　第九條凡會員能一次納百元者卽可永免納經常費 
　　第十條凡團體入會照個人加二十倍納入會金免繳納經常費 
　　第十一條凡本會所收入會金經常費公家贈金資助金及一切進欵皆以作本會經費 
　　第四章職員組織 
　　第十二條本會職員如下 
　　總幹事一人由巴黎總會任定 
　　庶務幹事二人 
　　會計幹事一人 
　　書記幹事二人 
　　第五章權限 
　　第十三條總幹事對於總會負完全責任有監督代表本會全權 
　　第十四條如遇民刑訴訟案件總幹事有代表全體資格并能將此權授與庶務幹事 
　　第十五條務幹事管理籌欵及聯絡團體等事 
　　第十六條會計幹事管理會中　人欵項簿記但用欵非由總幹事畫押不得支給 
　　第十七條書記幹事掌管會中一切來往文牘及印刷記錄等事 
　　第十八條如遇有重要問題辦事處可請專門人員代辦但須得執行部之認可 
　　第十九條名譽員不能干預本進行各事 
　　第六章事務所 
　　第二十條事務所中須有一人常川住宿凡關於會中利益各事均由其主持 
　　第廿一條凡職員每日必須到事務所一次 
　　第七章會期 
　　第廿二條每年本會人員至少須開大會一次報吿出入欵項宣布已辦各事會期臨時酌定 
　　事務所每月望日須召集職員聚議一次研究應辦各事　　第八章附則 
　　末條本會章程照巴黎總章參酌規定但非由執行部提議不得更改名譽會長 
　　外交部總長陸微祥先生 
　　中華民國駐義國代表吳宗瀼先生 
　　前關外都督藍天蔚先生 
　　法國前各部大臣及博學院員多名 
　　巴黎總會執行部會長 
　　豆腐公司工業總理李煜瀧 
　　法國前工部大臣彭而丸 
　　巴黎總會執行部副會長豆腐公司商務總韓汝甲 
　　上海支會總幹事韓汝庚號伯秋住錫金公所碼頭甘肅路永慶坊内 
來函 
[宗堯年君來函]  
　　敬啟者昨閱貴報載有湘省復鄂省公電一則查此中别有細情茲將鄙人致某報一函錄呈台覧求登入來函一門不勝感幸 
　　附致某報函敬啟者昨閱五月三日貴報登載宗堯年虧欠鉅款一節其中實有訛錯之處所稱三十萬者乃係湘行將押欵抵欵借款各項併計此數各有主名票據何得渾謂鄙人虧欠已將細情開單呈復滬軍都督咨請湘都督查核辦理至武昌所持湘行十萬借票此係大清銀行定章凡行中用進長期款項所立借券均須本行總辦暨經恊理蓋章簽字收付帪册俱在可核可稽該行何能不認况堯宗是七月十六交卸接替人早經接收更與鄙人無涉應請登入來函一門更正幸甚宗堯年謹啓 
　　援宗君交卸湖南大清分銀行總理係在武漢起義一月以前斯時秩序未亂諒無乘機攫欵之思且當時交代接收雙方允洽虧欠三十萬一節揆情度理當不至此 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[竹夫人小傳] [  鏡]  
　　夫人姓竹氏小字篔谷其先系出於篾氏體態輕虚節操勁直冰姿玉質世稱尙之未成人時嘗師事匠先生爲編緝之學爭自琢磨卓然成器有大家風範生平不待膏沐而光澤宜人疏目闊節議者稱女君子焉其伯仲行均具奇材異能凡工商之傑出者咸推重竹氏其姊嫁巴蜀笻氏無聞於時妹席氏與夫人最相得夫人歸夏氏子以六月出閣夏子趨炎夫人處之泰然無忤色每當綠窗人靜夏子浮瓜沈李調氷雪藕非夫人不樂倦則好夢同甘肌膚之愛甚於膠漆夫人性冷與其姑湯婆子素不相能婆子中熱恒以峭直斥夫人彼此不相容以故背道而馳終歲恒不相見夏子雖善視夫人然遇淫娃則棄夫人而就娃夫人無可避惟以空目送之而已其妹席氏所遇尤不淑至於爲人薦枕橫被蹂躪婦孺踐踏夫人嘗令倚傍左右有扇氏者與夫人契合夫人在扇恒過從扇氏閱歴深恒勸夫人稍抑冰雪之性與湯婆閨友薰籠輩習爲温存免終爲夫子厭棄夫人不能也西鄰秋氏嚴酷人也好離間人扇氏畏之亦恒爲夫人危一日竹夫人醉夏子裸抱夫人不避外庭適與秋氏遇夫人不能自存慙汗已透入骨昔爲碧玉女者今懨懨成黃色婦矣秋氏往來日深夫人愈不自安遂與夏氏子絕自縊於牀隅而捲之以藁蓋與夏子周旋僅三月耳焦桐之痛於竹夫人見之鳴呼爰爲之銘曰潔哉夫人體虚質薄涼德不馨懷抱是託有夏結歡遇秋乃捐重幃深掩香澤難沾懸之惟組藉之以　惟待來年芳魂再召 
海外奇談 
[離婚之習俗]  
　　美洲婦女婚姻極其自由近據華盛頓統計報吿由審判廳判决之離婚案幾違國内締婚全數百分之十五平均每一婚姻至多經過五年而離婚者之職業以俳優美術家爲最多行商及官吏次之茲采錄其著名之訴訟案三則可見亞美利加婦人奇異之心理而亞美利加審判廳之判决案亦爲世界特殊之判斷也 
　　有海倫呀台姫者控訴其夫虐待請求賠償一萬元之年金其所謂虐待者因夫婦二人一日乘自由車夫豫約爲徐行洎出大道忘其所約飛輪疾走婦殆有不能自保之恐致婦感有妨害健康之危險審判廳認爲控吿之眞摯判决其夫失敗焉又有滿麗愛尼者中流婦人也與其夫結褵以來十有一年矣其夫性情誠摯未嘗有片語忤其妻一日其妻忽惟夫不浴爲理由請求離婚審判官亦認爲正當之訴訟而裁决焉又有康祿黑斯者小家女也配與陸軍下級將校爲妻一日失去鍍金胸針一枚其夫不能代爲覔得遂控吿其夫當賠償損失然後離婚審判廳應原吿之請求而判决焉 
[總統女公子演馬戲]  
　　四月初九日舊金山世界日報載美京電云本處官場定於是月二十六號挑選文明女子數人開演馬戲將所收之資盡數撥入育嬰堂以爲經費今總統他甫脫之女公子能乘馬演戲海軍部卿米亞之女公子能作新奇之跳舞統帶官亞崙之女公子能立在馬上演劇云 
[病虫殺敵]  
　　紐約丕亞臣星期報云英國醫學家研究病虫一物可置之炸藥中與别國交戰時將此炸彈轟入敵營爆發紛飛敵人吸受其氣即有傳染病發現可以制其死命現已先取痘虫豢養俟其孶生孔多然後試用也 
心直口快 
　　共和幸福聞之熟矣何以連接蘇州南京及他省親友來函均訴說受兵匪搶刦之苦 
　　禁烟時代業洋藥者宜有朝不保暮之憂何以近來租界中開設土膏店者日增月盛且皆利市三倍 
　　我聞民主立憲國用人多由民意並有薪水之限制何以新政府尙多賄賂鑽營者（修省） 
　　革命以前愛國人多革命以後愛國人少 
共和蟊賊不殲而除之反俾惟重任我民何堪重遭剝削鳴呼命也夫 
　　家無擔石而濫行借債且將祖遺田產悉數將作抵物他年無可歸償則田產盡爲外人囊中物鳴呼 
　　有錢者奇裝艷服食厭鮮美無錢者鶉衣百結不 
能一飽有錢者縱情花柳浪擲千金無錢者展轉溝壑流爲餓莩（樹勳） 
滑稽叢談 
　　我欲借關雲長之青龍偃月刀將妖魔小醜盡行斬首 
　　我欲借城隍神之大算盤將民國的外債逐一算 
 
 

Page 11

 
 
清 
　　我欲請陸判官將新政府的面目盡行更換 
　　我欲請値日功曹調查下界侵吞公欵者共有幾人 
　　我欲問魯班先師何不遊歷各國學製機器以挽利權 
　　我欲問鬼谷先生何不開一陽曆算命學校以　徒子徒孫的飯碗 
　　我欲請觀音大士將甘露水洒遍中華使滿目瘡痍同登樂境 
　　我欲問軒轅氏何不多派生徒分赴東西各國學成裁縫回國製東西洋裝（醉圜） 
戲攷[  健兒]  
[潮金頂一名周倉捉妖]  
　　海瑞往佛寺燒香一黑魚精尾其後欲傷之事爲周倉神所悉候於中途將邀撃之恐不敵又請天將輔助黑魚精見天將雲集知無倖乘間入河擬鳬水遁不知周倉生前素善泅水術因卽卸甲入水與妖相撲黑魚精指麾水屬以困局倉而周倉神勇無敵率能殺盡羣妖又擒黑魚精而斬之其害遂絕中國舊劇悉本神道設敎之意未免貽迷信之譏須知人死何能爲神動物亦豈能成妖此不過梨園中附會其事編成一齣熱鬧之武日戲博座客歡耳 
新劇本 
[英雄涙據波蘭亡國生擒考息斯柯事（五續）] [  愛]  
　　（凈扮俄元帥少佛老夫率福生特尼少夫克老巧夫土麥少夫德尼少夫托克少夫耐司脫老姆羅效弗爾斯八將上）（凈白）俺乃俄國統兵大元帥少佛老夫是也可恨考息斯柯乃一個波蘭無名的小卒膽敢抗拒大軍來來來特尼少夫聽令（特白）在（凈白）命你帶領人馬一萬作爲前部先鋒迅速前進不得有違（特白）得令（凈白）托克少夫克老巧夫聽令命你二人各帶人馬一萬作爲左右先鋒不得有違（托克二將白）得令（凈白）衆將（衆白）有（凈白）就此拔隊前行（衆下）（淨白）考息斯柯吓考息斯柯你螳臂當車眞眞何苦（内作戰鼓介）（兩軍相見介）（淨白）哈哈哈你是一個無名小卒膽敢糾衆造反抗拒大兵好好下馬投降饒你一死若有半字支吾你的人馬哼哼就要做炮灰了（武生白）呸老匹夫奪人家國罪不勝誅還敢在本帥面前誇此大口你笑波蘭國中無一個血性男子麽你今日來此死期將至倘然悔罪投誠本帥貸你一死若個不字支吾俺考息斯柯的寳刀要請你嘗試了（兩軍戰介）考部下四將陸續戰死介）（衆與考力戰介）（考敗介）（被圍介）（考白）啊喲不好了如今圍在垓心怎麼處呢不免死戰一場或可突出重圍（復戰介）（敗介）（披髪髮流血上介）（白）哎喲國仇未報命在須臾俺就此與家人遙爲訣別了哎喲夫人呀夫人哎喲我兒呀我兒夫人呀我兒呀哎喲我好傷心也俺爲國忘家今將戰死不能與你們面訣了（哭介唱）爲國家糾同志東奔西跑撇下了家中人不管分毫怎曉得到如今命將不保俺只得遙訣別子幼妻嬌（特尼少夫追戰介）（考息斯柯被擒介）（衆將聚立臺前臺内傳俄皇旨）衆將聽旨考息斯柯忠於其國力竭被擒朕甚憐之着在軍前釋放不必解京衆位將軍大功旣成宜即班師回朝論功行賞欽此（衆白）謝萬歲呔考息斯柯何不謝恩（考白）欲俺謝恩願就刑戮（衆白）如此去罷（考白）天地容易老亡國恨難忘（下）（俄軍吹打排隊下）（完） 
小說 
[短篇小說枕邊匣] [  龍]  
　　某翁老而鰥家產已分給兩子子皆出門習商兩媳婦甚悍不惟禮遇翁 
　　一切瑣事須翁自料理餐時或稍後卽不得食苟索食亦惟畀以殘羹冷飯 
　　翁苦極始悔脫家太早然已無如何暗向枕邊飲泣追念其老妻不止 
　　某夕翁將臥枕畔出一匣封鎖甚固以兩手持而搖之振振有聲旣復自言曰此余之老來費也然爲數甚巨默計除喪費外當餘數百金誰孝順余者余即以此畀之晨起手搖口語如前入夜復如 
之晨夕無間 
　　越數日兩媳忽爭奉翁凡翁意所欲不待言而已具待奉巾櫛整理衾褥趨承恐後愈於已出 
　　蓋兩媳已潛聞翁語并覩其匣持之沈重知爲暗蓄各欲承受此鉅金故悉變往日之面目 
　　後數处翁病將不起兩媳爭侍床側冀得翁一言以爲受金之據翁乃吿之曰余死後須速殮殮後七日汝等乃啓此匣然汝二人須平分不得有違言也兩媳皆唯唯 
　　無何翁死兩媳哭之哀執喪盡禮及期啓匣則累累者皆路旁之敗磚内有一字條曰余之得惟苟延殘喘暮境不惡且獲好收場者皆此磚力也汝輩莫輕視之蓋此磚能購兩媳之孝順心實天下之至寳也 
 
 

Page 12

 
 
頭痛眩暈昏倒溜飲胃痛惡心嘔吐宿醉水傷下痢腹痛注船暈車溫熱諸病均可立奏奇効 
總經售處 
日信大藥房 
上海英界溫州路 
[精益眼鏡公司]  
上海英大馬路中國第一次自製吒力克鏡片泥城橋東便是 
吒力克鏡片純係科學發明最有益之鏡片茲將其最大之功用數端略述于左　一該鏡片四傍上下之光能浓目瞳之族轉而無分毫之差別一該鏡片係灣形式戴之環繞眼目能使灰土不易揚入　一該鏡片形式灣凸故能裝配貼近眼目而與眼毛並不觸礙　一該鏡片即照於日光之中戴者亦無眩目之苦吒力克為寰球最有名之鏡片其利益其功用斷非平面鏡片所能及惟戴者能盲其詳茲第略述數端耳 
經協理張士德　劉致祥啓 
[油布出售]  
本行獨家經理英國名廠所製上等黑油布蓬布雨布等類存貨甚多價廉物美賜顧者請來購買可也 
美最時洋行謹啓 
[油布出售]  
茲有散夥戴允成於前月分自所有戴某經手一切　　均向戴某接洽不涉二號之事誠恐未知特此　布 
萃豐衣莊華慶公司謹白 
[英國通用有限電器公司廣告]  
英國總理處並工廠設倫敦暨英國各大名城中國總理處設上海仁記路第七號門牌 
分設香港天津等處 
本公司因在華電器營業日益發達故特設總理處於上海以爲公司駐華代表專員備有電氣應用各件待售如下　金缐燈　炭絲電燈　發電機　電氣運動機　各種粗細電缐　花缐　電扇　德律風　電鈴　開關機　積電池　電燈架單　電氣慰斗　電壺　電鍋暨各種零碎電器貴客如需仿他處裝設電燈本公司　願核實估計以副　雅望倘蒙光顧卽請　實臨察閱一切並面向本公司華經理接洽可也　德律風第一千六百零八號 
[青州水門汀]  
青州水門汀有限公司所出之水門汀為東方最上之品素香港政府所信用用以製造陰溝管避炎　避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲用法詳情者本行亦可奉告 
新旗昌洋行謹啓 
 
