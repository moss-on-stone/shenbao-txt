# 1895 - 79 - 4907873

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天襄之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[石印繪圖增像筆生花告成] [  三馬路申昌書畫室啓]  
　　筆生花彈詞爲淮陰女史所著于描龍刺鳳之餘成咏絮吟鹽之作駢詞儷句情文相生久乙閨閣名馳洛陽紙貴今特倩名手增圖入畫付　石印字蹟端妍紙色潔白分訂八本外加錦套釐定碼洋一元六角躉購格外從亷賜顧者請臨三馬路申昌書畫室曁各書坊售報人處均有發售 
[勸人家爲嬰孩種牛痘不可存疑懼之心說]  
　　痘也者病也皮膚之熱病也地不拘冷熱人不拘强弱幼時必出痘一次其所藴之熱始得濳消間有終身不出者蓋先於胎内出之故人多不知不覺耳痘有毒有毒則易傳染當痘漿未黄熟時其勢最盛至乾而結靨則勢稍衰矣凡人一染其氣卽易發生卽出痘人穿過之衣食過之物亦每有毒氣停留若與他人相沾其毒卽因之而過一經觸發必患大花醫者知其然也創爲種痘之法以痘痂納諸孩鼻塞以棉花閱三四天而身熱點現雖有毒氣發出其害較輕此其意美法良保全孩命不少故苟非貧無衣食者每生孩至三四歲必延痘醫種之至道光季年中外通商西醫航海而來始有種牛痘之舉牛痘者肇於嘉慶初年英醫咕嗱氏見有人畜牛取乳擠之以手因而手上生泡終身不復出痘呫嗱乃細心體察知牛乳頭或乳旁有小粒數顆形如痘粒因思牛痘能解人痘之毒試爲小兒用小刀挑破外皮一二處取牛痘漿沾之不數日卽灌漿結痂儼然如痘數月後復用痘痂納其鼻痘果不出於是屢試屢效活人無算回溯三百六十年前歐羅巴人患痘而死者一歲中多至三百萬人近北極處幾於舉國皆死自是以後六年中死者祗三十七人又閱一年死者祗十一人近日幾無一人死者豈非保赤家第一妙法乎種之之道先於大臂或左或右或兼左右用小銳刀平刺外臑膜以不見血爲妙然後點以痘漿若微見血則稍待至血止而後入漿二三日後種處見紅點如蚊噬者然四五日漸成小泡八日漿足略黄如珠頂平微凹周圍脚根如紅綫圍繞九日或十日色至紅周圍堅硬略腫十一日漸消中央先變白色結痂十四日至十八日痂脫有痕若欲轉種别人當漿足時用鍼刺取少許以次流傳此英國名醫合信氏所傳之法也美醫士嘉約翰氏則曰種痘益人固不必言然必知之眞擇之詳乃爲可用牛身之漿微嫌暴烈種痘之孩略有苦楚莫如以牛漿種人後取所發之漿種之將痘漿收入玻璃細管中加以甘油兩倍清水兩倍和匀固封其口所取痘漿必擇身壯無病之小孩凡有麻瘋疔毒内傷瘡癩皮膚不潔諸病者皆不可用更須根查此孩原始所種之牛痘漿潔净與否庶無貽誤種時切不可竪刀深刺恐血出衝去痘漿如小孩身弱則以手摩擦肌肉使之紅活方可下種緣人身皆有微絲血管由此吸引痘漿以達全體也其用心之詳慎有如此者顧華人每拘守成法　目見牛痘之妙遠過鼻苗然仍有用　苗種之以致輕則滿面痂痕重則因而殞命者叩以何故不種牛痘則曰牛痘種後往往重出不如鼻苗之一勞永逸不知西醫已先我言之矣其言曰大凡小孩宜在離母腹後二三閱月内種牛痘一次至四五歲時復種一次出大牙後又種一次發之旣透則永無後患其說見於内科全書而未明言其故四明陳君季桐牛痘中之聖手也爲之闡發其義曰種後至第五日痘形見於種處如粟粒而色紅匀第八九日身發潮熱頂起白光痘脚有紅綫圍繞第十二日漿足熱退而痂結色如寳石靨如螺螄内有小疤此之謂眞痘斷無重出之患無須再種若假痘則種後卽現痘形尖頂斜脚狀如疥瘡起後便灌漿漿黄色結痂如麩且或潰爛難收功此乃先天之毒未發後天之火先來若不再種一遇天花必非輕症由是以觀所謂種後重出者實則先出假痘並非眞痘之能連出二次也奉勸心存保赤者慎選名醫精擇佳漿如法種之勿生疑懼倘或所出者似爲假痘毋寍多種一二次以清其源目今各省大吏皆設局施種以惠貧孩上海則邑廟豫園及虹口同仁醫院清雲里復恩堂皆係施種之處實事求是不取分文以視舊時所種鼻苗易而且穩當此春融時節薄煖輕寒家有掌中珠者尚其及早試種乎 
[本館接奉電音]  
　　昨日午後京師飛電傳傳來上諭硃筆旨各一道敬謹譯登○二月二十六日奉上諭王文韶奏道員因病呈請開缺一摺萬培因著准其開缺直隷永定河道著吕耀斗補授欽此同日奉硃筆溥頲補授鴻臚寺卿欽此同日奉旨武備院卿懸缺著世續補授欽此 
[倭犯澎湖]  
　　昨日厦門來電云本日有倭兵船若干艘侵犯澎湖幸華軍守禦甚嚴倭兵遂廢然而返 
[澎軍克敵]  
　　昨日午後三點鐘時接倭兵侵犯澎湖之電正在譯登於報又得臺北發來告捷電音云本日有倭兵船十二艘來犯澎湖經我罼擊沈兩艘轟壞兩艘餘船遂紛紛逸去然恐復來侵犯是以砲臺上仍加意嚴防當兩軍相見時雖砲火喧天我砲臺却毫無傷損是可喜也以上皆電報中語觀此是我軍已全獲大勝從此乘方張之銳氣以與敵人從事疆場殲盡倭奴俾無噍類直意計中事耳捷書稠疉曾當操左劵以俟之 
[議和西信]  
　　二十六日倫敦來電云中朝與倭主各派使臣在馬關重申和議此間得横濱信言此事恐未得成倭營中刻皆趾高氣揚目空一切咸授意議政院謂目下尚非議和之時云 
[倭信譯登]  
　　倭京日日新聞云近接水師中某弁來信言從前鴨緑江之戰我軍得勝實係眞情其時中國定遠鎭遠二船尚未损壞我心頗覺不安何則我海軍中最大之船惟扶桑艦耳然尚不及鎭定二船一半之力合各艦所置砲位亦祗一百零五尊其中惟三尊能洞穿鐵甲中國兵船中各砲則無一不可轟壞我艦所惜列陣時毫無主意以致一經交戰人人幾若失魂若我軍則進退周旋俱合法度同心竭力惟將令是遵用能將鎭定二船阻隔砲火四面交攻厥後定遠船首遇火而焚鎭遠船身亦大受損壞然猶餘勇可賈不致遽　合計我軍砲彈擊及定遠一船多至二千出然無一彈洞穿鐵甲類皆滾入海中扶桑艦放出鋼彈甚多亦皆無用旋放開花砲擊入船　清田艦中之兵見此情形廢然而返我軍各兵船頗不堅牢一觸彈丸卽皆受損扶桑清田二艦俱中三十生的米得開花砲彈幸穿船脇而出未及炸開水師提督座船松島艦中一開花砲立時炸裂華軍皆注意於此奮力以攻致艦中死傷者共一百十一人當此船之出也共用砲兵一百七十七人至此全船幾無所用水師提督伊東祐亨激勵士卒略不退避雖血飛肉薄依然 
 
 

Page 2

 
 
一往直前後忽火起船中船遂逃出倘再歷一點鐘時之久則當可奪得鎭定二船矣惜乎我軍中無一極大之艦如竟有此何致目今而始大勝華軍哉攷他國水師提督座船多能容積萬餘噸獨我國只四千噸然昔年中法之役馬江一戰僅歷數分時已壞華兵船九號意奥在海中大戰斯時尚無快砲亦只交兵一點鐘許今則竟爭持五點鐘之久斯亦奇矣以上皆某倭弁之言使此時我華各船中果有良將勁兵不將滅倭奴而朝食乎奈何有此堅利之器尚至糜爛若斯譯列報端不禁喟然太息已 
[倭人詭計]  
　　山海關外倭奴及竄擾山左者自正月廿五日以後七八日間毫無信息有附會其說者謂李傅相已拜全權大臣之命赴倭議和倭奴故先期停戰耳不知倭奴詭譎萬狀伏如處女出若狡兎每有大舉必先休息士卒或十日或半月然後厲兵秣馬以圖進取徵之往事歷歷可稽有防邊之責者不可不早爲之計也 
[杭垣火警]  
　　杭友信云十七夜天大雷雨繼之以風至鼍更四下忽聞警鑼四起約一點鐘卽已掌號而歸次日探知失慎處爲鬧市口陳叙興香店其起火之由因香店夥向於天未明時起身作工先命學徒煮水以便盥洗及調和料作之用學徒性本頑劣是夜天氣驟冷一面煮水一面取炭烘火不隄防洋油潑煤墮於木花堆中霎時烈焰騰空學徒不敢聲張潛開店門而逸店主夫婦在後面居住聞爆裂聲急披衣而起見前面店屋已被焚燒乃打通後壁而出店夥三人居於樓上從夢中驚醒因扶梯業已燒斷不能脫身二人從樓窓躍下手足俱已跌傷一人逃避不及被火焚斃當火發時幸此處與巡防局相近立卽鳴鑼報警文武巡查率同勇丁赶往施救運署洋龍首先到塲三元集義龍亦至帮同救熄僅焚去房屋五間迨各水龍咸集而祝融氏早已返駕矣 
[析津大雪]  
　　析津於十四十六七八等日大雪天氣嚴寒甚於三九至十九日晴曦大放依然不减寒威庭前積素向幾盈尺至此兩日流水成渠街上泥滑難行不殊雨後簷牙屋角向陽之處點滳不停其向陰處則氷柱垂垂至廿一日雪仍盈尺或二三尺不等海河以下楊莊子轉角之處冰凌凝結海河以上由東浮橋至水師營水皆凝凍二十日午後三岔河口船户鑿氷氷塊順流而下東浮橋幾被撞開橋夫趕緊開關冰勢如倒海排山逾時不能復閉行人駐足喚舟子以邛須而小舟如葉又被氷衝行止不能自主間有覆舟斃人情事而貧民之仗官捨棉衣蔽體者春融破敗更有無袴之公凍斃不知凡幾春行冬令爲一二十年來所未見也 
[勁旅調防]  
　　董軍門福祥所帶甘軍於二月初八日全數移紥京師東南之張家灣十七日神機營兵丁移駐南苑 
[戎旆回津]  
　　聶功庭軍門統領雄師駐紥分水嶺力扼倭奴厥功甚偉嗣奉恩綸授爲直隷提督軍門感恩圖報激勵將士每以捷聞現在倭奴竄擾山東析津沿海戒嚴似較奉天尤爲吃緊前經李傅相奏請飭回防所軍門已於初一晚由山海關乘坐火車至津謁見署督憲玉夔帥會商一切 
[接辦營務]  
　　東征之役直隷按察使司周玉山廉訪　爲前敵營務處並督辦粮臺轉運各事宜先在平壤嗣在奉天駐節旋以直東軍務孔急前由李傅相奏調回津撫輯朝鮮之袁慰庭觀察現駐奉天就近委爲前敵營務處並管理糧餉轉運等事以便廉訪交卸回津 
[流民載道]  
　　去歲津郡洪水爲灾蒙皇上截漕散振後由籌賑局司道籌欵賑濟以活窮黎所有灾民無不感深骨髓惟軍務賑務同時並舉湛恩之沛間有難週加以軍興以來糧價迭增開門七件事無一不昂從前敷衍三日之資至此僅足兩日之食轉乎溝壑散之四方者不乏其人惟在鄉間無人目覩爲之繪流離瑣尾之圖以乞恩施耳客有于役火車者爲言不獨津郡飢荒卽附車各村落一過糖坊上至胥各庄唐山林西窪里每一停車飢民男女鵠面鳩形隨客乞錢如蝟之集唐山林西煤價素賤每斛不過東錢一千文卽大錢一百六十五文連日大雪飢繼以寒無力購煤多有拆取屋材燃火以代薪蒸權救目前之急者而餓死凍死仍復不知幾何十餘齡幼女不過售十數元骨肉分離爲婢爲妾在所不恤開平礦務局不忍膜視擇極贫者每口每日各給東錢一百文俾延殘喘惟東錢一百文祗大錢十六文糧米價值高翔似此區區焉能果腹生死人而肉白骨是所厚望於南中籌賑之諸大君子也又玉麵每斤現售津錢六十四文高梁每升七十二文爲前此所未有也 
[杭試紀事]  
　　杭州縣試正塲於十九日出圖招覆兹將前列名次録後○仁和楊繼翰陳嘉猷莫宗海龔第榮米敏張延祺張景煒鍾開壽夏循垍姚昌壽共招一百五十名○錢塘翁兆麟金祖華許以約儲家達蔡祖沈汪義夔馬昌麟陸廷勛施文昭朱炳勛共招一百七十名扣考二名○杭紹楊哲謀鄭家修丁國屏金克勤周景镐錢肇誠許致和沈大麟周懋功汪大源共招九十名○嘉松項葆純金述彤項毓溎吳鵬摶項毓濬楊學沂朱鍾珩洪承熙金　鎔蔣師尹共招六十名均於廿一日五鼓覆試○杭州三書院甄别案均已發齊由各監院禀請山長擇日考試望課由敷文掌教吳左泉水部定於二十三日考試故蔡文翁山長紫陽王山長均不另行擇期卽於二十三日同時開課 
[鄉民嘯聚]  
　　傅聞浦東南匯縣境六團灣已革武生張姓前因犯案斥革充軍旋從配所逃回益復肆無忌憚近來嘯聚黨羽多至四五千人以被單作旌旂私鑄刀槍日加訓練知南匯縣事汪蘅芳大令訪聞其事飭差役往拘差役乘數日前天降大雪時夤夜兜圍掩執不隄防有三役被張所擒當塲毆斃餘遂四散奔回目下有申禀上游調勇往勦之說確否未敢知也 
[丹旐遥臨]  
　　已故陜西布政使張竹晨方伯岳年殁於任所盤柩回籍同鄉故舊在四明公所預備供張已紀前報兹悉靈柩由内河乘船東下業已抵滬小泊蘇州河觀音閣碼頋前日下午四點鐘迎入四明公所擇期開吊扶親回甯波原籍安葬 
[工人跌傷]  
　　前日下午有電燈公司工人在法界金利源碼頭修理電燈猱升而上及至最高處因杆木日炙雨淋歷年旣久業已　朽砉然一聲工人隨杆跌下適浦中潮水未漲陷入泥淖中昏迷不醒旋經同伴雇車舁去未識能保全性命否也 
[同室操戈]  
　　本邑人宋生生宋炳生同宗昆季也素以耕種爲業卜居裏虹口迤東十三圖薛家浜地方兹緣分産以致手足叅商儼如仇敵前晚八下鐘時炳生邀集宋春山宋榮坤等諸族人將生生扭住飽以老拳復出石灰包欲迷其目後經同居勸解始各釋手至昨晨炳生餘恨未洩復集多人聲勢洶洶將生生頭顱擊破血流如注生生之寄母見此情形急奔捕房控訴捕頭准詞立飭包探江阿三帶同夥役兜拿及探至炳生等早已遁去探遂將炳生之妻某氏拘入捕房捕頭遣二百八十三號華捕將氏送往英公廨令各包探務將行兇諸人拿案以憑嚴究 
[限交稅單]  
　　昨報嚴究舞弊一則道憲劉觀察傳到清書金肇禄張培之汪恩潘仁葉澐葉遠如等六名到案札委保甲總巡翁明府詣道　訊問查得此種洋藥稅單係金肇祿經辦因先訊金肇祿供稱清書在關專竄稅單因事烦不能周顧是以另雇清書張培之帮冩去年八月因張填寫號碼悮寫小體以致不能合用是以調換一本此本尚未交還隨手抛棄以致遺失無從查考清書當時失於檢點未曾向張索取疏忽之咎知有難辭張培之供清書因閒居無事蒙金肇祿相招雇爲帮寫稅單每本給錢二百文去年八月因粗心小寫號碼金言此係關上稅單况有道憲關防未便小寫不能作用囑爲調换一本清書當將此本交代與伊向伊换取一本以後不知金放何處金稱並未收到張稱試問清書不將此本交還豈肯换調付我兩人彼推此諉置辯良久潘仁汪恩葉澐同供清書等不過同事至於此本稅單與清書等無涉各人分案辦理是以不知其細明府查得尚有同案清書葉瑞山避匿不到經正書陳慶春將葉之薦保叔父葉遠如交案供稱葉瑞山是姪子薦與陳慶春帮寫現在 
 
 

Page 3

 
 
不知何往容尋訪交案明府謂金肇禄曰爾爲正書專辦经事張培之亦是爾雇用此事惟爾是問現在二張已由銀行來此照票劃算尚有九十八張在外爾如何料理金默然不答明府限五日將稅單九十八張交案如違發縣究辦諭畢飭退 
[巡丁繳銀]  
　　新關巡丁唐永發前因稅務司據正豐米行主曹東林聲控受洋十四元送道審訊發縣限繳十四元前晩翁明府問案時唐投案禀稱洋已如數備齊呈繳案下小的實無過犯懇大老爺代達稅務司仍賜舊差謹慎供職明府曰爾旣將洋繳案聽候赶備申文送爾道轅德候道憲劉大人照會稅務司定奪唐叩謝而退 
[傳諭貼銀]  
　　陳谷成控周錦齋侵佔地皮一案前經翁明府提訊供明周佔地九厘起造房屋中人王杏卿郭渭卿理勸周初允貼洋四百元了事後又翻悔以致涉訟陳周爭辯良久供稱業經多付價銀八十兩明府遂判周錦齋冉貼二百廿兩連前共成三百兩了案諭飭中証出外理勸定妥投案禀銷前晚明府在花廳問案中証王杏卿郭渭卿勸証高俊良三人投案具呈明府問現在理勸如何高稱此事小的前未在塲後在三元同慶樓茶肆啜茗從中理勸周允貼四百元後頓悔前言兩不允洽遂致涉訟頻仍連年不結今奉大老爺恩諭小的等連日理勸無如周錦齋一味固執至今尚屬遊移恐違鈞諭是以投案聲明明府曰周錦齋旣已允許四百元在前不能任其出爾反爾爾等傳諭准照前言共貼四百元過割爾等再來禀明銷案高等唯唯而出 
[緝訪逃婦]  
　　寍波慈谿人戴張氏於去年十一月十三日投縣具控媳婦戴趙氐被趙氏姊丈葉阿福藏匿强佔親家母趙金氏通同一氣不肯交女呈求提訊追究旋據趙金氏覆呈女兒被姑戴張氏凌虐難堪以致逃逸氏與大婿葉阿福實未知女兒下落黄大令察核兩造呈詞批飭提案訊核現據原差奉票將一千人提案黄大令倩發審翁明府於前晚升坐花廳先訊戴張氏供年六十四歲丈夫已故向在租界開設東洋車作並於冬間做年糕售賣兒子戴莫君今年四十一歲現在某輪船爲火夫常泊江陰刻爲軍務戒叢不能告假來滬尋妻媳婦趙張氏今年廿一歲完姻以來於兹四載心驕氣傲不服教訓十八年十一月三十日迎娶入門至十二月初八日甫經八日卽回母家迨小婦人尋回終不聽管教時有逃回之事去年十月間逃後小婦人查問親母趙金氏僞稱不知伊大婿葉阿福住在南巿高昌廟小婦人於十一月初八日驀至葉家親見趙氏在伊處立卽逃奔小婦人無方追赶向伊理論一味强詞奪理於十一月十三日投大老爷案下控陳明府察核形狀曰爾之面貎甚屬兇横趙金氏稱爾凌虐糼媳此言不謬又訊趙金氏供亦慈谿縣人今年六十二歲丈夫已故兒子今年廿九歲在滬北馬車行爲御夫所生兩女大女于歸葉阿福爲妻次女嫁與戴張氏爲媳戴張氏異常兇狠洞房花燭之夕女兒卽受責備粧物亦被擊毁女兒忍氣吞聲至第八日逃回哭訴前情小婦人再四安慰送回婆家嗣後屢次回來啼哭常欲剪愛爲尼小婦人好言撫慰後又被戴張氏毆傷甚重回來醫治種種凌虐　髮難數去年逃在何方小婦人實出不知明府問爾家住何處答稱小婦人本住租界後因兒子將媳婦帶回寍波小婦人遂在泥城橋某姓家　傭去年因老病纒綿辭歇卽在大婿處安居葉阿福供鎭海縣人年四十五歲十六歲來申在高昌廟鐵廠做工娶趙金氏長女爲妻赁居高昌廟地方岳母寄居小的家妻妹前因被虐逃回小的勸慰一番送回婆家不記次數惟去冬逃逸小的不知下落明府曰戴張氏探爾强佔妻妹情詞甚重但爾岳母又住爾家妻妹時常逃來戴之控詞亦非無因不過察爾行爲不致有强佔情事定係爾見妻妹被姑凌虐苦楚難堪將伊安置别處免遭虐待可是此意否爾不妨供明本委自有處置葉訴稱小的素來誠實在鐵廠做工三十年從無間言可請訪查此次妻妹何在實係不知明府飭戴張氏趙金氏暫退葉阿福交差恊同緝訪 
[英廨晚堂瑣案]  
　　浙江泉司聶仲芳廉訪之家人焦珊禀稱日前小的因公附某輪船來滬抵埠時天寳棧接客夥余錦廷前來兜攬以致失一衣包向論逞兇求請追究宋通刺庭訊之下著將余交差管押令自向原告料理旋復飭差將天寳棧主吳連生等提案訊究余供稱小的係湖北人由周桂林薦至天寳棧接客棧中並無工食惟恃客人照顧可得微資故每遇輪船抵埠時各棧均將客爭奪此次小的接得焦客並不知其如何失去衣包前者大老爺令自向原告理明無奈小的貧困不堪無力賠補周供稱小的係湖南人向在天寳棧接客余由小的舉薦未及數日卽肇此禍務乞老爺格外成全吳供稱小的係本邑人在治下開設天寳客棧余因爭奪客人致失衣包事後並未來棧說明今奉票提小的始悉其中情節司帳人胡子厚供亦相同通刺謂吳曰余係爾夥惟有著爾帮同料理延則送縣押追隨飭將余還押吳等均交人保去○光福鎭人李徐氏控施達夫誘薛鳳妹潛逃通刺屢經提訊判令將車寓主婦楊陸氏及施分别交保管押著交鳳妹到案旣而李徐氏稱鳳妹現在崑山縣境安定鎭其父薛竹梅處可否求恩銷案將施開釋通刺以氏起滅箋自未便遽准仍著施速將鳳妹交案此已迭誌去臘報章矣前晚通刺飭差將施提案比究施供稱小的年三十五歲原籍海門庉鳳妹實係小的之妻於八歲時文定二十一歲時成親去春妻母舅許慶元逼令退休由許書立約票一紙計洋銀六十圓交小的收執云係償還身價隨將鳳妹送至光福鎭倩著名蟻媒李徐氏之夫弟李華生販賣小的因在家守候日久未見許將洋銀照付以故尋至光福後鳳妹被李徐氏挈之來此小的因亦附船而來適在鄭家木橋沿河相遇李徐氏卽倩小的伴鳳妹至同仁醫院治病行至寳善街遇同鄉人楊陸氏車寓中東洋車夫某甲小的遂轉託甲將鳳妹送往同仁醫院不料甲與鳳妹一去不返以致李徐氏將小的扭案小的在押日久苦不堪言日前在押所接到海門廳兩次來書内云鳳妹已由其胞兄薛紹榮領回家中可否求老爺恩准將小的交保出外自行回籍供畢連連叩首　刺問差役曰李徐氏何在禀稱小的聞氏現在本邑西門内登雲橋某姓家傭工久朱投案通刺判令將施還押候飭書吏備文遞回海門廳就近訊明核辦 
[英界公堂瑣案]  
　　包探杜雲卿禀稱洋人未來曾在途中失去金對時表及金鍊現由小的查得物由洗衣作主徐永興拾得卽質去洋銀三十圓爲此拘解請究未來投案申訴前情請領失物徐供稱金表金鍊實係途中拾得旋因患病故不知曾登告白之事所質洋銀用盡矣宋通刺據情商諸佛繙譯官然後判令將徐管押兩禮拜並令繳出質本○一百八十六號華捕禀稱小的巡路時見沈李氏與陳寳和因曬衣起見互相口角被陳用短棍擊傷頭額是以拘解請訊沈李氏供稱小婦人與陳鄰居昨日因曬衣之事被陳毆傷曾至醫院求醫據言約歷十天可愈陳供詞含糊頗有瘋癲之狀通刺判令管押兩禮拜○傭婦陳周氏竊取主人王子卿家鍍金臂釧事發經包探何瑞福解案陳周氏供稱當票在丈夫身畔通刺因之不能定斷昨由何探將氏夫陳友山送究陳供稱小的實不知妻子作比歹事還乞老爺恩典陳周氏供稱小婦人因家有急用不得已而行竊及交與丈夫時僞言向人借得以故丈夫並不疑心通刺判令掌頰一百下押送回籍陳無干省釋○包探黄四福禀稱宋金洲在陸彩記烟店中爲夥昨日忽竊取店中大小洋銀五十餘圓旋由一百零九號華捕拘獲今特送請究追陸投案申訴前情宋供稱小的在伊家爲夥僅及一日伊時時打駡故小的竊物而逃至起案之洋銀中尚有小洋銀四十枚係小的自已之物陸稱宋在店中並無自已洋銀通刺判令將宋管押三禮拜○包探黄四福禀稱周春之至張國華酒肆中沽飮乘間竊取布衣兩件經小的拘獲人贓送請究辦通刺判令管押兩禮拜○積竊王玉山屢經懲辦賊性未减又來竊取綢馬褂一件適爲包探顧阿六所見故請懲辦王供稱小的此次來滬實未行竊馬褂確係已物顧探禀稱王之脚筋業已被人割斷通刺著押上輪船赶緊回鎭江原籍○一百零六號印捕拘解賭檯望風人王金生請究王供稱小的在虹橋口茗突被此捕拘案通刺判令管押一禮拜 
 
 

Page 4

 
 
[法界公堂瑣案]  
　　美最時洋行刹拉夫王可漁前投法公堂控陳載之經手向金阿茂買花子二千擔延不交貨等情葛同轉准詞提訊着將陳載之交保出外邀同金阿茂到案復訊昨禮拜六堂期葛同轉會同祁繙譯升座王可漁偕陳弟竹坪投案據金阿茂供去年九月十七日有陳載之糾合小的承攬花子其弟竹坪原不在塲王可漁禀本年正月小的具控案下蒙提陳載之到案訊供經林姓保出着交金阿茂現已到案求請究追金供與陳載之面欲在美最時洋行取洋九百元小的陸續解過一千三百十七包所有經手貨物業已如數解足玉又呈遞成票禀稱金阿茂親手簽字金供小的並不識字此事實由陳載之與陳竹坪盜賣二百四十餘包是以數目不符王可漁稱前後收到花子一千零七十三包每包九五砠子共付洋二百四十八元金供解出之貨小的親手交付惟末後二百包十一月初一日由陳載之親自下鄉裝去其船户尚堪記憶同轉得供謂陳竹坪曰金係鄉人秉性誠樸爾等旣與交易亦宜信實何致以盜賣客貨涉訟公庭陳竹坪供二百包另賣英嘉洋行並非盜賣同轉判陳竹坪交原保美最時帳項應向陳載之理算陳再向金阿茂理算金供小的共收到洋九百元蔴袋一千五百隻除付過一千三百十七隻外其餘均在家中待小的交出同轉著將金阿茂押候交人保出與陳載之理算明白禀覆核奪王可漁斥退○招商局四號巡丁王阿土投案禀稱棧内堆存蘇木前晚十點鐘被王福生竊出巡街捕見之當塲拘獲人贓因棧内屢次失竊小的辛工尚被扣留未領求請究辦同轉謂爾爲巡丁理應用心稽察何致疎忽若此王福生供向爲縫工初次犯竊叩求恩施同轉著押候荷校半月期滿責放○包探禀稱薛阿桃屢次犯案怙惡不悛此次釋出後又往道署號房内竊取物件開單報捕業已拘獲解案請訊薛阿桃一味含糊同轉著押候嚴比○包探禀稱吳梅榮姚金生二人至新北門沿城根蔴繩店内竊取衣服姚至押店質錢爲巡街捕拘獲解案請訊又禀吳梅榮前經大老爺驅逐出境有意逗留同轉著將吳梅榮笞責一百板姚金生掌頰四十下○包探禀稱屠阿元借寓泰豐客棧乘間竊取棧主耳環衣服等物報捕請緝此人前次冒充探夥至江裕輪船拘獲竊賊並不解案擅將皮馬褂質於德康押店業已問明無誤解案請懲屠阿元供向在甯波充當捕役本年正月來滬借寓泰豐客棧因飢寒交迫不得已而出此下策同轉著押候吊到原贓笞責一百板遞解回籍○包探禀稱幼孩施東才年僅十三寍波施家墓人因秉性太蠢受師訓責負氣逃出在途啼哭經巡街捕暫留禀知捕頭解請大老爺安插施東才供本年二月來滬途遇跛足人見小的流落薦至鞋底作習業小的屢遭訓責是以逃逸父母早故亦無親族同轉惻然憐之飭送普育堂留養○竊取自來水鐵蓋之王阿金供出陳四福昨經包探拿獲同轉訊供之下二人互相推諉同轉著將陳四福押候笞責一百板王阿金枷號一月期滿責釋○包探禀稱王阿銀在烏山船上扭落銅鎖竊取大錢二百文當塲拘獲解案請訊同轉著押候掌頰六十下 
[美界捕房瑣事]  
　　甯波人元吉不詳其姓與同鄉婦阿用姘識嗣以喜新厭故又與江北女阿順結露水緣阿川知之醋海風波登時大作前晚十一點餘鐘在外虹口相遇娘子軍大逞威風一塲惡鬥幾使風雲變色適巡街捕至當將二女拘入捕房捕頭訊悉係吃醋起見斥逐不理○孀婦徐陳氏本邑産也其夫在日曾被甯人楊炳文借洋十元後經氏屢次索取已收七元尚少三元屢索不付楊赁居美租界西華德路提籃橋相近昨晨十下鐘氏又至楊處重伸前議楊非但一毛不拔且以惡聲相加繼而用武扭作一轉鄰人畢集後經四百四十七號巡街捕將人拘入捕房捕頭謂錢鈔轇轕非捕房所應理麾之使出 
[澤被瘡痍]  
　　本館屢承蘇城王樞密巷彭大善士勸募紅十字會醫傷經費仁心仁術遐邇同欽兹又募集　洋三十八元擲交本館容當速遞醫院以無負大善士痐瘝在抱之意所有各捐户芳銜另列清單兹不復贅又承龍飛洋行經募喇嘛廟山東衆馬販客人愿助紅十字會九八規銀四十兩又承汪聽彝堂頒到鷹洋十元又承江陰砲臺老湘合字中營代募各户洋廿元助傷兵醫費義粟仁漿源源接濟彼受傷兵士沐浴膏澤異日執殳前驅踴躍用命爲國禦倭皆出自大善士之賜也旣掣收條合書數語以揚盛美 
[屍棺待領]  
　　　　　昨接同仁輔元堂來函云本月二十五日經水巡捕報救生局據稱陸家嘴墳山碼頭難上有無名男屍一具并據二十四保二十四圖保正報稱該屍年約五十餘花白鬚身穿黑皮馬褂灰色布棉襔白布短衫藍布小脚夾褲白布襪元縀套雲頭鞋子當經本堂殮埋義塚如有親族卽來同仁輔元堂認領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒二十一年二月十八日京報全録]  
　　宮門抄○諭旨一道録前○直隸提督聶奏報接印日期摺○大學士　奏據情代奏　○東撫李奏叅文武各員片○大臣麟奏移交印鑰日期摺○江督張奏總兵因病出缺請旨簡放摺○署直督　　保奬奉天海運出力各員摺○又奏飭司道赴任片○欽差大臣劉　奏籌備軍需請飭立案片○又秦委員探買戰馬片○又奏提鎭來管効力請撤銷招勇案片○署直督王奏報接篆日期摺○二月十八日刑部都察院大理寺廂藍旗　日無引　　克　等各謝署缺恩○瀅貝勒謝議叙恩○德蔭假滿請安○慶公由白龍潭回京請安○廖壽恒等　　　　　　大　　　　五日○召　軍　　裕德李　田○○頭品頂戴直隷提督奴才聶士成跪奏爲恭報奴才接印日期叩　　　　　　　　　竊奴才於光緒二十一年正月十七日由奉天大高嶺防次遵旨帶隊進關當經電達大學士直隷督臣李　　　　　在案旋於二月初一日入關初　　　　　津先後　欽差大臣劉坤一署直隷督臣王文韶晤商一切隨卽由津馳赴北　　　州樂亭一帶海口察看情形　八　　　　　督臣王文韶咨令先行接受提篆以資督率初十日准護理直隷提督開州協　　　得祥將乾字四百四十八號銀　　　委員　送前來奴才當卽恭設香案望闕叩頭謝恩祇領任事伏查直隷爲首善之　　　　拱　之貴現值防務戒嚴禦　　　　要奴才自維擣昧深懼弗勝惟有彈竭愚忱遇事商請臣劉坤一臣王文韶指授機宜妥籌　　以期仰答高厚鴻慈於萬一所　　　　受提篆日期理合恭摺具陳叩謝天恩伏乞皇上聖鑒謹奏奉硃批知道了欽此○○　二級留任又降一級　　大學士管理户部事務臣宗室福錕等謹奏爲據情代奏事光緒二十一年二月十一日據殺虎口監督禮部員外郎斌儒呈稱光　　九年十二月蒙恩派管殺虎口稅務接奉户部箚飭當卽束裝啓程於二十年正月十三日接印任事扣至二十一年正月差　　　途中感受風　以致牽動肝熱氣閉之症精神委頓伏思親齎盈餘銀兩及奏銷錢　摺件均關　　　敢稍事遲　懇乞代爲　　　俟病體痊　愈行具摺恭請聖安等因具呈前來臣等伏查前任殺虎口監督斌　　因感受風　其摺呈請代　理合將該　　　恭呈御覽伏乞皇上聖鑒謹奏○○李秉衡片再海上軍務方興兵差　　　　　　臣恐州　箱口賠累遂致　民　　定車價由地方官墊發准其作正開銷爲牧令者宜如何振刷精神盡心職事乃查有平　　　州茅恩　於應付車輛令民　　　　驢悉行造册差役藉端訛詐凡民間畜有騾馬牛驢之家徧索錢文臣因其不恤民　飭司將茅恩綬　任該牧聞信後地方民事　之不理兵差過境亦不支應車輛實屬任性妄爲又據兗州鎭總兵田恩來咨稱　理台莊營叅將陳啓和於挑緝捕防兵短缺額數尅　口糧平日苛虐兵丁聲名甚劣又臣因登州防務緊要飭德州營叅將趙得華將原駐德州之精健右營派　帶官帶赴登防令趙得華另募一營填紥德州該營幫帶官遊擊趙正元臨期因病請假顯有藉詞推諉情弊以上三員均未　稍事姑容相應請旨將平度州知州茅恩綬署台莊營叅將候補副將陳啓和均卽行革職候補遊擊趙正元請以都司降補以示　儆所遺平度州員缺東省現有應補人員應請扣留外補合併聲明謹附片馳奏伏乞聖鑒訓示謹奏奉硃批另有旨欽此○○奴才麟嘉跪奏爲移交　鑰日期仰祈聖鑒事竊奴才前於光緒二十年九月初四日蒙恩派出守護東陵接代奉恩輔國公光裕期滿之差奴才卽趨　　闕廷叩謝　天恩嗣於十月初六日到任十二月經奉恩輔國公光裕將東陵承辦事務衙門印鑰委員齎送前來奴才遵卽　　任事恭摺具　奏在案今奉恩鎭國公溥齡於本年二月初八日到任接代奉恩輔國公意　　護期滿之差奴才伏思奉恩鎭國公溥齡爵秩較大自應佩帶印鑰當經奴才派委司員謹將印鑰齎交溥齡佩帶所有奴才移　　　　期理合恭摺具陳伏乞皇上聖鑒謹奏奉硃批知道了欽此○○署理兩江總督湖廣總督臣張之洞跪奏爲總　　　　　　旨簡放以重職守恭摺由驛馳奏仰祈聖鑒事竊據辦理兩江營務處前淮揚海道桂嵩慶等禀稱統領武毅春字等軍記名提督江南蘇　鎭總兵張景春於本年正月初七日來甯禀商砲臺事宜正欲回防因舊傷感發痰喘氣逆於正月十二日在寓病故等情禀報　來　將該軍各營遴員接統另行具奏外所遺江南蘇松鎭總兵一缺駐劄崇明孤懸海外關繫緊要相應請旨迅賜簡放以重　　謹會同江南提督臣譚碧理恭摺由驛馳陳伏乞皇上聖鑒謹奏奉硃批另有旨欽此○○署理北洋大臣直隷總督雲　總督臣王文韶跪奏爲查明光緒二十年辦理奉天海運米豆出力各員照章酌擬奬叙恭摺仰祈聖鑒事竊光緒二十年奉天　運米豆仍改由天津道　備輪船代運自奉天催提起剥過斛裝袋儲棧及管押輪船分批領運並由天津駁赴通州交兌在事各　往返重洋妥速運竣米豆　　乾潔實屬認眞出力自應照章酌奬十員直隷奉天各保一半據天津道奉錦山海關道擇尤　　　　　　奏前來臣覆核無　　　　　單恭呈御覽仰懇天恩俯准照擬給奬以示鼓　天津道方恭釗升任奉錦山海關　　　　　　法有　正供均　　　　　　議叙除將各員履歷咨部外理合會同盛京將軍臣裕祿恭摺具陳伏乞皇上鑒訓示　　　　　硃批　部議　　　　　　○○王文韶片再新授直隷布政使陳寳箴業已到津應飭卽赴新任署藩司潘　德　　　　　河道本任各　　　　　　　應外理合附片陳明伏乞聖鑒謹奏奉硃批知道了欽此○○劉坤一片再臣駐　講度所有　内　　　各　　　　　糧食餉銀檜　子藥等項就近向臣請領必須隨時應付不能不寛爲儲備卽各軍需用刀矛　鏟布袋　包　　各件　往　　於此陸續　貝　馬五百匹大車一百五十輛添募長夫五百名以利轉輪所用經費卽於每月領欵八萬兩支給應請　部立　　附片陳明伏乞聖鑒謹奏奉硃批該部知道欽此○○劉坤一片再據駐紥樂亭統領雨　　　　軍等營山西大同鎭　兵劉光才禀該軍四　克　卜後堂開花等砲數十尊需　拉砲馬二百八十匹　派遊擊光啓前　　　　　　　　一帶　買回營以資　　請盗等　前來查軍營採買戰馬例准免稅除咨兵部發給馬票外理合附片陳明伏乞　　　　　　　理謹　　硃批兵部知道欽此○○劉坤一片再臣接記名提督黄本富電以江南難於招　請照贛南鎭何　　　案不另招募祗帶親兵數十人來　聽差臣隨經電飭江南支應局員禀明署兩江督臣發給盛費銀三千兩所有黄本富招勇五　之案　卽　　竊　本　　江南本師　領何明亮以實缺總兵兼統營勇祿位已屬　崇因念臣年老從軍自請來關辦事莫以分勞並請免招勇丁以　　　上道　該　鎭血　過人志趣過人實爲近今罕見臣平日之推誠待該提鎭　此亦收微效　提鎭不肯負臣安忍負國干　　　之　臣　　　鎭共勉之謹附片陳明伏乞聖鑒謹奏奉硃批知道了欽此○○署理北洋大臣直隷總督雲貴總督　　　　　奏爲恭報　臣接篆任事日期叩謝天恩仰祈聖鑒事　臣於本月二十一日　准大學士直隷總督李鳩章　　　　二十一年正月十九日奉上諭直　總督北洋大臣著王文韶者理等因欽此跪聆之下感悚莫名兹於正月二十三日　督　李鴻章派委天津府河防同知馮清泰天津鎭標中營遊擊韓廷貴將直隷總督北洋大臣關防各一　長　鹽政印信一　　　　命旗　文卷書藉等件齎送前來臣當卽恭設杳　望闕叩頭謝恩　領任事　念臣以衰庸受幫辦北洋之任　旬　　　虞人地多疏恩命重來更使疆　權領自維　　深　漸惶查直隷爲京畿門户天津濱海交涉事務綦繁臣惟有　盡　力　尋常洋務則權衡緩急斟酌重輕下因邦交上全　　於目下方務則料簡軍儲嚴明賞罰督飭各營將士講求戰守　宜仍　　　劉　一和衷商　務臻嚴密冀慰宸厪至於吏治河工鹽務凡地方一切應辦事宜均富悉心經理亦不敢以軍書旁午　　因　　仰答高厚鴻慈於萬一所有微臣接篆任事日期曁感悚下忱除循例具題外理合恭摺叩謝天恩伏乞皇上聖鑒　臣在署理北洋大臣直隷總督篆所有前經奏刊幫辦北洋事務大臣雲貴總督木　關防一顆應卽銷毁合併　　謹奏奉硃批知道了欽此 
 
