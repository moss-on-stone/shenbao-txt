# 1922 - 61 - 4917614

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[辭職之决戰（冷）]  
　　傳聞徐將擬電向國民辭職余以爲此尚非辭職之本意也特以辭職爲最後之决戰耳 
　　中國政界中人苟非爲人明白攻擊者一遇受人反對之時則最後之决戰即爲辭職使辭職之表示而仍不能挽回方知人心已盡去而眞實之辭職乃或繼續而來耳 
　　此其原因蓋以中國政界中人之組織乃有互相鈎結互相利用而成故即至互相傾軋之時亦仍有互相依賴而不能脱離之勢故一旦他人逼之過甚必不得已而出此辭職之說以冀他人之悔悟此我所以云辭職爲最後之决戰也 
　　雖然若以今日之情勢論之苟能辭職亦幸事矣 
[命令]  
　　三月八日大總統令兼署敎育總長齊耀珊呈請任命吳鼎昌爲秘書應照准此令 
　　又令兼署敎育總長齊耀珊呈請任命凌念京試署僉事應照准此令 
　　又令署司法總長董康呈請任命李培業署安徽高等審判廳推事應照准此令 
　　又令署司法總長董康呈請任命余鑑澄署直隸天津地方檢察廳檢察官蔣廉正署奉天瀋陽地方審判廳庭長楊士庸署奉天瀋陽地方審判廳推事邱珍署江蘇高等檢察廳檢察官汪堃符署江蘇第一高等檢察分廳監督檢察官沈秉謙署江蘇第一高等檢察分廳檢察官趙鉦堂署浙江杭縣地方審判廳推事均照准此令 
　　又令署司法總長董康呈請任命鄧天錫署黑龍江高等審判廳書記官長應照准此令 
　　又令陸軍總長鮑貴卿呈請任命武漢卿爲暫編奉天陸軍第三混成旅騎兵營營長應照准此令 
[國内惠電]  
　　北京電徐命左右草向國民辭職電稿左右請俟鮑回京再辦 
　　北京電徐陽電鮑速回京 
　　北京電徐又函曹錕張作霖吳佩孚說明本人無力維持請三使共籌鞏固中央善後辦法務速决定俾本人早日出京（九日上午十鐘） 
　　北京電外交團僉認時局行將破裂但予謂非破裂而爲潰爛蓋破裂有硬性今兩大勢力完全紙老虎惟恐觸破僅知唱高調以難中央故閣已瓦解徐亦言辭而今雙方仍有索餉電來京只知要錢而已（九日上午十鐘） 
　　北京電策略家某離間曹吳言於曹曰吳兵權重與君不利宜將王承斌簡爲魯督以孤吳勢曹不悅曰没有子玉就没有我當時主戰奉者是你今日主聨奉者亦是你（九日下午一鐘） 
　　北京電院陽電用意因近來疆吏公團仍有某項請速提太會之詞太會二月六日已閉幕而疆吏公團昧於大勢無任遺憾因將華會中經過足以剌激疆吏腦筋者彙述之含促其覺悟意然而效力亦僅已（九日下午二鐘） 
　　北京電昨銀行公會開會（一）九六債銀行主審查是一事還債是一事不能因審查而賴債（二）軍警餉張弧曾允七百六十萬現尚未全交衞戍軍需及警廳督察請以票面百萬向銀行借現五十萬銀行不允云上年端秋年節曾爲政府帮忙今尚未還無結果（九日下午二鐘） 
　　北京電檢察廳已備張樂潘復張訓欽張仁輔陳威鈕傳善傳票董康認係詐取罪銀行已將與政府訂結之合同掃數送償債會原來高凌霨因惠通借欵自請撤回不列於此回清理案中故高得避其衝（九日下午一鐘） 
　　北京電財部員陳肇沂電在滬已變售九六債一千一百萬餘百萬如何辦部覆交滬中行（九日下午二鐘） 
　　北京電青（九日）晨八時南苑飛機墮駕駛孫卓峯死劉某傷機全毁 
　　北京電曹銳昨始赴奉（九日下午二鐘） 
　　北京電白承頤被剌因不肯交出毅軍之故但白之掌管毅軍完全出東海意徐得訊卽傳王懷慶通令軍警嚴密緝凶（九日下午六鐘） 
　　北京電梁士詒原擬满假後不再續假聽候東海開缺茲經東海派人疏通允再續假以留餘地 
　　北京電安格聨云予擔保之公債本息予之信用爲第二生命予委託杭州南京兩造幣廠鼓鑄銀洋爲還本付息用政府已令該兩廠照辦（九日下午二鐘） 
　　北京電内交兩部電田中玉接防膠濟警隊商准貴督在案此項警隊由京師保安隊挑選保衞使館界者對外交上有充分知識小幡曾認爲適當如變更前議貽笑外人况該路警係專爲保護路界内廠庫財産材料而設保衞地方仍歸護路軍隊之責與路警截然兩事至路警費由該路收入支付 
　　北京電青島商會等電院收還青島（一）旅青商民得派代表參加委員會（二）青島商埠萬國雜居不駐軍隊派警足矣（三）青島按自治章程請訂爲特别區（四）青島長官由商民公推（五）行政費仍由關税鹽欵撥用並派代表赴部省面陳一切（九日下午八鐘） 
　　北京電山東第五師長鄭士琦等陽電謂田督措置咸宜魯軍一體擁戴（九日下午六鐘） 
　　　北京電閣議京監收容俄犯經費五萬三千三百元令財部撥交部參事王景春底缺何瑞章抵 
　　北京電張弧辭職批准擬令鍾世銘代鍾尚力辭府派員挽勸中 
　　北京電税務處擬定修改税則物價標準以民國十年貨價爲根據改定四月一日開幕（九日下午八鐘） 
　　北京電范其光電外部崴政府抗議我國停止中俄陸路通商三分減一税法應請示駁覆理由便答覆（九日下午二鐘） 
　　北京電歐登科照會外部請我參加來年九月萬國養牛討論會 
　　北京電滬茶業商會電外部請交涉華茶入英額外征税案 
　　北京電昨赤塔勞農代表訪外部交涉東省官吏袒護舊黨由部員薛某答辯無結果 
　　蘭州電羅經權赴寗海撫軍涇原道尹蔣芬因反對辭職以羅經權補（八日下午六鐘） 
　　漢口電徐徵吳對鮑組閣意見吳陽（七日）覆電不反對但以去張弧爲條件小葉當不成問題同日電蕭劉請一致主張蕭劉庚已電京 
　　漢口電張福來因赴湘陰預備移軍長沙欲與蕭商後方軍務蕭擬陽晩或庚午赴岳旋張來密電請蕭派員接商故蕭不果行僅派軍署參謀前往一說蕭爲避銑（十六）日壽辰仍擬赴岳一行 
　　漢口電傳李烈鈞部入衡僅千人就原有防地宣佈戒嚴 
　　漢口電湘趙近招募輸送隊五千名惟對南對北未定 
　　漢口電沈軍退出平江設司令部於鄂屬通城候鄂改編 
　　漢口電鄂防主客軍紛電催餉蕭親函劉飭各財政機關協助財廳籌措聞現已籌就二十八萬元發餉一月尚差百餘萬 
　　漢口電贛南鎭使張之潔到鄂數日商鄂贛防務庚晩車赴洛晤吳並派代表張士珍於佳晨赴岳與張福來接洽（以上九日下午七鐘） 
　　香港電孫派蔣文漢隨李紹白赴奉聞附春洋丸北上 
　　香港電此次罷工人數連海員二萬三千餘約共九萬餘人今日有海員二千餘人返港在海面輪船有一百四十九艘 
　　香港電今日法庭開始研究沙田槍斃華人案法官宣言如有人能述出當時情形則極表歡迎現定元日再訊 
　　香港電省總統府火警燒去後座 
　　香港電有駐省海員千餘赴地檢廳向舊會長陳炳生辭行當時有一會員忽拔手槍欲轟斃監視陳氏之法警挾陳遁去秩序頗亂後經多人制止事始息一說有海員千餘圍法院要求釋陳經憲兵彈壓始已（以上九日下午十一鐘） 
特約路透電 
[美國參議院之協約意見] 　 
　　八日華盛頓電今日洛志氏在參議院稱四國公約成立可爲欣幸此約主旨在終止英日盟約而代以太平洋和平所驅動之政治制度如此約不通過則海軍限制約亦將受危如此則華會全功盡廢洛志氏又一再申說美國召集大會提議各約之責任並發問語曰吾美國豈將於接受自己擔任之際退縮不前反居於孤立國之孤獨地位按劍注視以爲戰爭爲人類生存所不能免乎洛志繼又說明其意見謂此約並不使美國受有凡遇爭端時必須商諸其他簽約國之義務復謂英日盟約確已引起美國之疑慮感想遂有反動力及於日本致釀起雙方之戰意而使英國不能在遠東施其勢力以保和平四國公約使英倫澳洲及紐絲綸共參與英日盟約之終止盟約旣銷滅限制軍備之約乃克成立今若海軍公約竟歸失敗則必使世界驚愕並使美國人民大爲失望也云云 
　八日華盛頓電哈定總統今日通告參議院關於中國問題之九國公約已完全打銷藍辛石井協約四國公約並未涉及中國與藍辛石井協約無直接關係且該協約早無拘朿之效力九國公約則爲各政府對華政策最正式之宣言書 
[法國對於華會各約]  
　　九日巴黎電華會法總代表薩爾諾氏昨在參院海軍外交委員會演說謂華會所成各約已達維持法國海上及法國殖民地安寗之目的藉可挽回目前之戰爭危機普恩賚氏謂諸約不日將提交國會海軍總長謂一俟華會各約經國會批准渠將草擬海軍新程序 
[印度預算爭論]  
　　八日德里電印度立法會有人訾議軍費過鉅總司令勞林森答稱自一九一四年起印度陸軍已減去九千人目前民間及軍中皆有叛反之宣傳故不能續减軍額俟全印度表示忠貞於英國後方可議裁且恐不久政府維持秩序法律之能力將受嚴重之試騐云云衆聞其言頗爲驚訝 
　　八日德里電協約國定三月二十二日在巴黎開近東時局之會議印度政府與省政府協商後已電致孟太格氏稱述印度參戰之功績請修正對土和約撤回駐君士坦丁軍隊並承認土皇對於聖地之宗主權 
　　八日德里電立法會辯論軍費案發言者多數抨擊預算經費民治黨領袖戈爾氏要求裁減税項百分之二十俾與在比京所倡之原則相合否則該黨將施用憲法所賦予之權以阻此預算案之進行察一般聲調似勞林森之言論已使非官塲印人更堅其反對預算案之意蓋勞林森詞意堅决不稍通融印人大爲失望也海萊爵士於結束辯論時謂過去四年之虧欠乃由阿富汗等意外戰事及依新制中央税欵劃歸外省所致計阿富汗等戰費共用二萬五千兆盧比此届預算不能低減云 
 
 

Page 5

 
 
   
 
 

Page 6

 
 
特約路透電二 
[南非罷工之惡劣]  
　　八日開浦唐電斯末資將軍昨在議會演說謂大局已稍惡劣將軍深以礦務會答覆實業聨合會之措詞不善爲憾並詆責實業聨合會取銷投票表决之議渠嘗望因此而得解决辦法也 
　　八日約翰萊斯堡電總罷工宣言現僅較大之職工聨合會響應機匠九千名水木工八千五百名已宣布罷工罷工人結隊入各廠强迫停工昨日且有多人入郵局滋擾該局停辦公務一小時至警察清除若輩而後已電話局消防局均有騷擾事端警察向空開槍嚇退羣衆並槍剌傷罷工人一名此外有攻擊警察案數起九日倫敦電約翰萊斯堡消息總罷工響應者僅數工團未見膨脹警察因須注重鎭中秩序無暇外顧一致鑛區恫嚇運動口見其甚已有兩鑛暫時停工連日復有炸毁鐵路舉動罷工者若干名以手槍轟擊斐人數名死二傷三實業聨合會幹事部已發緊急通告令卽停止攻擊斐人 
[南澳洲首相主張修改白澳政策]  
　　八日倫敦電南澳洲首相巴韋爾氏刻在倫敦投稿於泰晤士報復伸其白人澳洲政策必須修改之主張謂如依招工合同之辦法以色種工人載至澳洲則不難將此工人限於熱帶區域又謂前發展北方土地之計畫已失敗無效近三十年來戶籍減少百分之二十五 
[分割德國海電之辦法]  
　　八日華成頓電萬國交通會議主席費萊歇氏（代理國務卿）以分割前德國海底電線之計畫提出英法意日大使聞擬根據目下之商業價值分爲長度相同之五段如因窒碍而少取者則由多取之國以金錢賠償少取之國此項辦法能否實行須視法國之態度爲轉移其餘各國顯皆贊成 
[愛爾蘭時局進步]  
　　八日倫敦電愛爾蘭共和軍千名已開抵里姆里克該處大局未有變動臨時政府防務總長末爾加希氏抵後和平解决之希望已見鞏固現正與愛爾蘭共和軍離異之一部分進行談判 
　　八日倫敦電下院今日討論愛爾蘭條約議案已臻最後之一步邱吉爾氏宣稱愛爾蘭自由邦之陸軍將以三萬人爲限以常備軍與領土軍組織而成如烏爾斯特不加入自由邦則軍額當酌减某議員動議駁絶該議案經衆否决後以二百九十五票對五十二票三讀通過八日倫敦電愛爾蘭時局已有進步以司法大臣在上院所發之演說可證之據謂現由理由可信愛爾蘭輿論一致贊助臨時政府共和軍中離異分子所施專横不法之行爲更足促成此趨勢臨時政府之權力今已由南愛爾蘭大部分承認僅有二三區因共和軍之故完全不服惟臨時政府辦事勇銳不久當能控制時局今時局雖未便遽作樂觀但前之反對英國治制者今已覺負有打銷共和運動之義務與責任此實令人欣慰者也 
[英相之行動]  
　　八日倫敦電英相喬治氏體已漸健今晨在邸開内閣會議考慮貸欵三十五萬鎊與俄國以供辦賑之議首相定明日赴克里西士約十日可回 
　　八日倫敦電首相病未痊愈已展期三月十日赴威爾斯 
[英議院之接濟俄僑難民觀]  
　　八日倫敦電昨晩下院討論陸軍部附加預算案時工黨等議員表示接濟被難俄僑經費或將費於　正當用途之疑慮以爲以項經費難保不爲藍格爾所利用而藍氏近且有召集俄僑攻擊勞農俄羅斯之說外部次官哈姆斯韋氏稱此乃謡言殊不可信 
[各國近事記]  
　　八日倫敦電據希臘半官公報稱小亞細亞戰事復作又稱希軍攻擊愛斯基希爾陣線之土軍哨營交綏五小時後殺土兵二十名希馬隊在阿菲恩加拉希薩陣線作戰殺土兵六名 
　　九日華盛頓電美國已婉詞拒絶參與日諾瓦會議 
　　九日馬尼刺電駐華美使舒爾满博士昨夜乘美軍艦 
阿爾巴尼號赴香港 
　　八日倫敦電中國代使朱啓莘被任爲國際聨盟禁止鴉片貿易顧問委員會之中國代表該委員會將於四月間在日諾瓦開會 
　　九日香港電各項罷工計畫已全取銷商業與航務漸復原狀 
[公電]  
　　紹興來電申報轉王儒堂先生公督魯事甚躍請速就職以慰國人黄强楊無我虞 
國外要聞 
[美國發展對外貿易新計畫]  
　　重組對外貿易部分科調查世界商情 
　　世界新聞社云據美京消息美國現有爲政府代表之商務專家六百人歸商部總長霍佛氏節制分駐全世界各處與國内出口商及製造商協力合作遥爲應援藉圖增進美國出口貿易恢復商業上之興盛並减少失業者之人數美國商人向商部及霍佛辦公處探詢對外貿易之機會及外國市塲消息者每月不下五萬起美國出口商現得政府各部之協助正在全世界各地爲其礦産農産及各項工廠出品徵求多數之新主顧新定單與商部相輔而行者爲全國準備金部哈定總統亦極注意此事一切情形均由各部呈報國務院各閣員對於商界個人呈請諸事無不量予輔助對外商務局之組織現經改作一切布置較前進步足以輔佐美商與英法意日等國出口商相競爭凡新舊成立之商業協會與商務總長曁其他政府官員開會集議幾無虚日以期今年獲得外國市塲之定單較上年爲多預期今年世界各處人民必踴躍辦貨物蓋以華府大會之結果各國賦税果能減輕或至少有早日減輕之期望則國際商務之振興自在意中美國在大戰中獲得外國定貨單之多冠於各國戰後相形亦有盈無絀上年度對外貿易額在各國中首屈一指政府官員希望輔佐美國出口商俾今年獲與上年同一之勝利成績出口額仍爲各國之冠至於輔佐之道不外徵集關於外國市場·物價·需要·及金融狀况等事項以爲引導其出口商與製造商之資霍佛總長之改組對外商務局共支用公欵二十五萬金元將内部分爲各專科俾司關於基本出口貨品之報告以備製造家參考凡是各科日以海電與重要外國市塲通消息探詢其狀况而駐外各專門代表郵書報告亦續續而至美商部以此方法分布一大隊之商業專家於全世界爲本國商人謀利益可謂無微不至蓋此等駐外專家斷非獨家商行所能供億也其各科及主管員分農具喬治貝爾氏自動機威廉歐文氏電器路屏龍昆司氏燃料亨利馬利思氏靴鞋熟革亞德白門氏木材亞山沃化姆氏食料愛德華蒙古曼氏鋼鐵拓爾氏工業機器華德雷斯托氏橡皮保羅柏米登氏織物愛德華批加氏特别專門品葛林氏據霍佛總長稱各該科主任與屬員均曾從事各該項工業服務有年具有專門智識經騐對外商務部之改組其主旨卽在羅致此項專門人材部員中間有被勸誘捨去私家工業中美缺而就政府之聘者亦足見其急公好義敝屣私利矣其自動機一科爲輔助該項製造商起見特印發一種小册繙成十餘國文字說明美國製造各種自動機輪胎及零件等之功用促外國商人之注意其他各科亦多採用同一方法美商部平時搜集承銷各類美貨之外商行名地址及其需要編列一表加以保存全國各處商人皆可隨時查詢以資參考云 
[俄人所傳英法美對俄態度]  
　　美人鼓吹承認赤塔英法對任尚未一致 
　　華俄通訊社七日華盛頓電云美國對外政策協會於本月四日在紐約禮查飯店舉行大宴會專討論遠東共和國問題到會會員及來賓共約四百餘人其中多數均係知名士新聞麕者·律師·銀行家·實業界要人亦多參與演說者有西伯利亞鐵道共同管理委員會美國代表查理司密斯遠東共和國駐美代表團副團長斯克維司基辦理日本政府外務部專家莫爾杜威敎授美國某農業協會代表伯得温某電氣公司代表湯恩美國最大資本團羅克活勒爾代表格林諸人除莫爾外皆一致主張立即承認遠東共和國撤退西伯利亞之日軍斯克維司基之演說大受觀迎在塲之日本新聞記者某君亦贊成西伯利亞日軍之撤退宴會主席麥克當羅君主張在座者極力向美政府要求承認遠東共和國并宜設法對於國務院加以督促 
　　又該社七日莫思科電云關於喬治與普恩賚在波洛業會議事倫敦電訊喬治因見法國對於俄國加入日諾瓦會議尚固執不允乃云各國對於蘇維埃政府之内幕尚未有清悉者若久任其如此則實有發生危險之可能普恩賚已同意與俄國恢復商務關係俄國戰前債務問題移至日諾瓦會議中討論喬治對於俄事曾向新聞記者談話云「苟英俄兩國間貿易狀况能以增進蘇維埃政府能完全擔保私有財産權則英國當能承認蘇維埃政府承認蘇維埃政府之問題將不於日諾瓦會議開始時提出協約國之態度全視俄代表所取之政策爲轉移俄國必當承認償還舊債至於戰事債務及各國援助反革命黨之耗費當　免除然蘇維埃政府斷不可將俄國因協約援助反革命黨所受之損失陳列清單以對銷戰前債務也」 
[東報紀埃及獨立始末]  
　　民族自决主義之勝利 
　　東京讀新聞云英國政府已於上月二十八日除附有若干之保留條件外對於埃及放棄保護權並以之爲獨立國而承認其主權最近關於埃及獨立之交涉自去歲六月在英國倫敦開始英國方面代表爲外相加宗氏埃及方面代表駕當時首相阿德利巴昔亞氏交涉多日埃及代表始終强硬非常要求絶對獨立以是雙方意見相去日遠交涉益陷困難據當時英國方面之主張如下（一）非惟駐兵於運河區域卽開羅·阿烈基桑德利亞·及其他地方英國亦有無限制的自由配置軍隊權（二）延聘英國司法顧問及財政顧問（三）駐剳有特權之英國統監埃及方面之主張如下（一）英國駐兵僅限於運河區域（二）承認財政顧問而反對司法顧問（三）反對設置有干涉埃及外交特權之統監雙方意見非常背馳以是倫敦交涉遂終未得結果埃及巴昔亞全權代表亦於十一月二十日離英返國爾時英國政府頗以此交涉未夁爲遺憾至十二月三日乃由英國政府訓令埃及統監阿林比元帥添置倫敦會議說明書提出於埃及國王之前但英國案之内容如開羅新聞紙所載者埃及方面對之大爲失望其急進派之雜克魯耳派尤爲憤激謂加宗案較密耳那案逆轉尤甚聲明英國以獨立美名之下併吞埃及一向宣言盡屬虚僞毫無信義之足云等語嗣阿德利巴昔亞内閣辭職因時局多艱故繼任内閣之組織無由出現未幾開羅附近地方又發生變亂十二月二十二日發布戒嚴令放逐雜克魯耳急進黨七名遂惹起大暴動而埃及再陷於黑暗時代當地官憲以英印兩國之兵維持秩序至一月間前内相撒爾瓦德巴昔亞組織新閣後治安始漸恢復而英國以探詢埃及現情之故遂召阿林比元帥歸國元帥歸國之後乃努力調停英埃兩政府於　英國乃下最後决心除於撤爾瓦德巴昔亞妥協案附若干保留條件外特承認埃及獨立茲錄其妥協案要點於左（一）英國承認埃及獨立撤廢一九一四年之埃及保護制（二）英國允許埃及組織議會（三）同意埃及人創設外交部（四）保證英帝國之交通保護（五）關於在埃及外人之保護保有權利及權力（六）對於直接間接外國之干涉或攻擊由英國保全之 
國内要聞 
[北京財政界之大風波]  
　　董康依法澈查張弧畏罪辭職 
　　財政部近幾日中本已爲查賬要錢種種不利之壓迫大有門前冷落車馬稀之概自前日張弧赴津後部事更紛亂如麻不可收拾辦事人員十九均不到部間有到者亦中心惶惶垂頭喪氣而法長董氏又板下面孔非澈查賬目由財政部方面負責人對質明白不可昨日上午又山短債審查委員會·平政院·檢察廳三機關名義向財政部要人要總長總長不在要次長次長亦不在問庫藏司庫藏司亦不在蓋查賬風聲一起財部員已有戒心先經一次調卷庫藏司卽早有預備遂於昨日上午留下辭呈一起了事比及各方向財部要人時早已連科長尋覔不得僅將關係文件調取數種而去 
　　財長張弧旣已再辭赴津則破碎之内閣局面大有顚撲零亂之勢昨日（七日）閣議中二三總長亦曾討論及此大致以張弧旣有種種不便再回之原因似乎不便相留但第一步亦須敷衍面子作一度之慰留第二步或以高凌霨兼署或以鍾世銘代理部務大抵解决方法不外上述之兩途至公府方面則以内閣未解决以前對於閣員之更動似不欲斷然行之其意殆主准張弧請假而以次長代理部務外傳東海對於查賬案已勃然大怒者恐此時尚未至眞個大怒程度也但聞鍾世銘方面尚不願代張弧負一種危難之責任且在歷史習慣上只辦鹽務署事故財長一席果屬之誰氏此時尚無從說起也 
　　審查委員會爲張弧推行九六公債之一種機械乃由查賬而有參案有參案而張氏出走此實因果相反之一劇蓋張氏組織此會用意極深彼以爲各疆吏反對九六公債實有慫動者因之疑及前前任之財政當局欲藉查賬一事以作報復又以董氏爲人性稍固執可以破顔幹去將借以爲機械無妨使董博一風烈之名而負開罪於人之實於是力荐董氏爲會長推荐旣成董乂在東海面前聲明種種所應有之權限已預作盡力辦去之地步張弧聞之而後喜可知也不意查賬之結果爲張所不及料者有兩事第一查出張氏前任之七百萬短期借欵亦有不實不盡之嫌疑第二牽涉本人之事件一並揭出未有隱秘關於第一項實有使張弧不能不疾走者計其影響亦有兩方面第一前任之後方卽爲新近反對九六公債之主要者陡然于疏通未告妥協之時而有此種舉動顯然示反對方面一種報復態度反對之聲浪必且爲之增長九六前途殆已絶望本身地位亦極危險故不得不疾走第二前任亦即今長之同僚于極力合攏不能粘附之時機突然有此種事件發生實使同事之間見面爲難　又不得不疾走昨據接近張氏方面傳出消息直謂某閣僚有排擠張氏之行徑故張不勝其忿忿而去者從此種消息之反面玩味之亦足以證實第二項之不得不走之爲事實也至牽其本人事件一節在張氏於一走外尚有索性借此與其前前任一拚之計畫無如第一項關係太重已使其不能不走能否得與其前前任一拚在張氏實已不遑計及之矣至查賬問題之情形殆可從兩方面看去在董康方面大有整飭法紀之氣勢必欲藉此時機一施展之而東海方面對於内閣前洤混沌不了之際殊不願再興大獄若僅讉責一二員司了事不特無以服人且恐於此風聲緊急之時亦不易掩飾故近亦頗躊躇於消弭辦法惟董康於昨日閣議時又提議檢舉歷次財政舞弊人員辦法八條立要閣員連署送府乃幾經頓挫始由董氏以呈文行之聞已遞送公府其原文如下呈爲財政紊亂擬請從嚴整頓以清積弊而鞏國基恭呈仰祈鈞鑒事竊康自被命爲償還内外短債委員會會長疊次晉謁鈞座秉承盡籌愼重將事伏查財政紊亂其源已久近數年來財政當局罔顧國家根本命脈所在一意朘削以充私囊長此以往若不嚴加整頓將來任憑各項收入加至如何程度國家危機如故也康平素以摘奸發伏爲職志此次蒙畀以審查重任但期爲國家勉效職務未能爲少數人分謗查上年頒行修正官吏犯贓治罪條例本較暫行刑律爲重惟條文取賅括主旨援用之時拘文牽義貪墨之徒反得逃法網之外自非就該條例定旨詳爲引伸不足以資懲創此次審查結果如查有左列各欵一兼業銀行對於本部爲投機事業者一以私人欵項假托商號重利盤剥者一經發不切要之欵項從中勒取回扣者一淆亂收支之定法從中侵蝕者一收集債票庫券與部内抵銷實欵者一未得許可擅結不公平之條件契約者一未得許可擅移渡鉅額之債項者一未得許可擅處分債票庫券及其餘有價證券者以上種種弊竇應即提交法庭按該條例懲辦又審計院審計事件率事隔經年累月之賬簿亦有並未送核者事過境遷其中證據有無僞造未經揭告無從證明應由該院組織特别審計委員會關係該部逐日現欵出入專司稽核倘查有不符及前項情事立予舉發依法辦理庶明眞相而昭大信管見如此是否有當謹具文呈候鑒賜批令祇遵謹呈大總統署司法總長董康按照以上呈文已足徵董氏將主張到底非法律解决不可而一方面消息則謂參案中已經列有儘先懲辦者爲歷次嘗理財部事務之五要人東海方面雖表示難以爲情而董氏則持之甚堅然董氏苟無一種後援亦不至强項至是果烈烈烘烘到如何地步吾人甚願拭目俟之也 
　　又據張弧方面人云張氏以九六公債問題受各方之攻擊旣不能緩和銀行方面之催索又無以對各軍閥之惡聲遂出於决絶辭職之一途其辭呈業已送到公府内容有一千餘言其中歷述財政狀况之困窘已逹極點發行八釐債券之苦心内外攻訐之暴烈各部人員索薪之急迫等情形原文略謂受事伊始即值陽曆年關前恃借債以度日近則並債亦無可借以致積欠各機關軍費政費在數千萬元以上非發行庫券無以維持除鹽餘庫劵發售所得悉充各機關經費外復向銀號挪借湊集勉渡舊年關而歷年來所借之高利内外短期債欵迭以鹽餘爲抵押致每月所得鹽餘僅足付利息債本已無法减輕逐月軍政費亦無所出乃有發行償還内外短債八釐債券之議抵換高利債欵而以數百萬元充本月近畿軍餉及償還年關小借欵之用俟將來實行增加關税张即以所增税欵爲債券基金移出鹽餘以爲平常之軍政費庶立財政之根本而調劑市面金融不意中外不察攻訐迭來毁失信用預擬之軍警費自無從出即欲設法湊集亦難措手日來復有索薪人員到部員司不能辦公應付已窘何以善後且當明令准發債券後即創立償債委員會以符公開之義而便國之諒解乃旬日以還疑謗交加自維才智不足無可怨尤惟請另簡賢能接替藉養孱軀云云呈文末後之措辭頗極牢騷國務院即於昨日閣議提出討論决議由各總長進府請示辦法觀此則知張弧之辭固發動於董康之算賬也 
[段氏出京與日人關係東報所述]  
　　日本政府自段合肥出京以後曾屢次聲明嚴守中立態度並訓令駐華各文武官吏查照其詳情迭誌前報曾幾何時青島民政署長秋山雅之介氏發令出售官地矣大連日商秘密販賣軍械矣今且有駐華某日本武官供給西南以大批軍械之證據矣據四日大阪每日新聞東京電話云日本政府對於段合肥之潛行出京前已决定採極公正之態度並根據閣議决定由外務省電訓令小幡日使及各地駐剳之總領事領事等不但不可與聞段氏之行動即惹人誤解之行爲亦不得爲之同時並由陸軍大臣致電駐剳中國各地之武官爲同一之訓令以表明日本政府之方針不圖此等駐華武官中竟仍有夢想段氏與南政府之聨絡而企圖違反日政府之公正方針之計畫者現查去年日本某商會（按日本在華之大商店中有商會二字名稱者有高田商會該商會係營軍械業者资本極其雄厚此處所謂某商會是否指此頗屬疑問）曾犯日政府之訓令以供給廣西陸榮廷爲目的由小川丸運載一百五十萬粒之軍械子彈送往上海在上海起岸之際適爲上海日本總領事館所探悉當即與以扣留目下該軍械仍扣留於上海近某武官乃以大倉組之代表岡田有民氏爲介紹擬將該軍械子彈供給湖南總司令趙恒惕氏夫供給趙司令以軍械將令去就不明之趙氏愈益傾向於廣東政府如此勢將令孫文照預定計畫實行大舉北伐且其北伐也將與段氏等三方面結合而成政界之局勢故此時供給趙氏之軍械不特違反對華不干涉政策且亦違反對於段氏之行動之訓令更違反各國不供給中國軍械之同盟因此日本政府接報後即提出閣議討論决定對駐華文武官吏更發嚴重之訓令苟有違反政府方針者當與以相當處置云又據四日大阪朝日新聞東京電話云叚合肥潛出北京事件其後眞相漸次傳至日本不特段氏與 
 
 

Page 7

 
 
[第二張]  
某氏之聨絡爲日本人所爲即段氏潛出北京之方法順序亦係日本商人所爲其與聞此等事件之事實現已明瞭但華盛頓會議之結果日本對於干涉中國内政之官吏固不待言卽民間亦採絶對禁止之方針今段氏之出走竟由日本國民之援助理應大加戒飭故高橋首相與内田外相均甚憤慨已與參謀本部交涉要求召回處於嫌疑地位之某將校聞參謀本部方面則始終堅持並無關係惟允俟其本人歸國後當令其充分辯明而已顧當局者則慮對華關係若仍行其二重外交而不火速更改則華府會議决之對華態度惟有從一方瓦解而已云云又一消息參謀本部因受外間非難不得已有電召某武官回國查辦之說按此處所謂某武官或某將校者微聞爲駐京日使署之某武官但確否尚不可知也 
[北京一片索債聲]  
　　其如財部人員已一空何 
　　在政府庫空如洗之際已覺自顧爲難自大參案之醖釀財政部自總長以下又都避債至欲求一負責之科長而不可得然一帮無情之債主反乘此催索不休無論政府在此百忙之中充耳不聞卽或聽覺受有强烈之剌激亦不能有所反應適凑其一塲熱閙而已茲將各方之要錢消息彙誌如下 
　　敎育索薪團自齊耀珊前日回京後該團以齊氏現兼敎育總長自應完全負責當即推出代表十六人赴齊氏私宅謁見并提出三項辦法請齊氏擇一施行（一）華俄道 
勝銀行所存之敎育基金可以先提一部份暫濟眉急（二）大中銀行之鹽餘公債六百萬元亦可酌量挪撥（三）農商銀行係鈞長充當督辦凖情酌理亦可籌措若干以救窮窘孰意齊氏不待各代表申述完畢卽發揮一大篇議論略謂各部員困苦情形余非不知特以力所不及徒呼負負今姑就諸君所述之三項而言第一項華俄道勝銀行存欵余不識俄文亦不知内中眞象諸有識俄文者希即調查眞相呈候核辦或可爲力惟以敎育基金能否移作部費尚是疑問第二項大中之鹽債欵六百萬元據財部云已滙往上海此時實無挪動之餘地若諸君能查出確實未滙亦有商量之辦法至第三項農商銀行雖由本總長兼充督辦但銀行爲營業性質借欵必須抵押且須附以多數之手續若空言借欵必無是事云云計前後會談約三小時齊氏演說者二時零四十五分各代表均面面相覷不能發一語最後由齊囑該團嗣後有事來見祗可代表四人足矣不必糾合十餘人之多各代表唯唯退出復往財政部交涉聞該團現已分作五組每組十五人逐日往部坐索非得有的欵不肯退休昨（七日）財部因其追索甚亟已允明日（九日）先撥六萬元其餘容月底再行籌撥八校經費前經閣議决定每月由交部在各部收入項下劃撥二十二萬元乃交部未能照撥又無其他確實辦法八校校長蔡元培等以敎育經費仍屬茫無頭緒特於日前呈請政府由增加關税項下劃撥亦未經核示蔡等因於昨日續呈府院仍申前請懇予從速决定原呈略云交通部始終不肯將决定之敎育費每月二十二萬元撥付而一月十六日元培等呈請俟關税加征後每月指定京師八校敎育費二十二萬元亦未蒙核示事關京師敎育前途請速决定又聞昨日各校學生會公推代表五十餘人女生二十餘人向總統府請願鵠立至五時尚未散去 
　　中英公司借欵逾期已久迭向政府催索無法應付並以該欵應由蘇省籌撥彼此托諉多次亦未决定辦法近日該公司又力向政府催索并以此項債務如再延緩勢必引起國際交涉聞政府對於此事頗爲焦灼因於昨日續至江蘇省長王瑚一電囑其勉力籌撥原文云養電計逹中英欠欵該公司迭來迫索已生交涉務請於無可設法之中從速挪撥急盼電復 
　　已故姜桂題之子姜瑞森以政府欠發毅軍餉項爲數甚鉅節經伊父墊放已逹三百三十二萬七千餘元所頒治喪費一萬元亦未領到現在辦理喪事需欵甚急日昨特呈由公府批交財部迅爲籌撥原呈如下竊查財政部欠發毅軍餉項共銀洋二百八十八萬三千二百零二元七角三分除職父墊發九十八萬一千八百二十六元七角三分實欠各營七個月餉一百一十九萬元所有未墊各月係屬正餉其餘軍糧仍按月墊發四季服裝亦照舊墊辦所以復欠七十一萬一千三百七十六元共計二百八十八萬三千二百零二元七角三分又陣亡官兵卹金十四萬零二百六十四元六角一分八釐部中分文未給均由職父墊發又臨時軍費三十萬四千一百九十元七角九分七釐以上總共三百三十二萬七千六百五十八元一角四分五釐僅領到無利國庫劵三十萬元不能抵押直同廢紙擬即繳還均由軍需處開列清册交總理營務處白副都統先後開具略禀及正式呈請批令財政部速爲籌還在案又二三兩月各營軍糧係由王會辦面諭軍需處在現存糧米項下墊發合計價銀四萬三千一百六十三元九角七分允爲照數撥還刻下尚未領到以致各商號催索甚急實難應付職尚有兩母在堂以爲職父一生不願拉賬今因公虧亦時呼職等訓斥不止而軍隊亦嘖有煩言職等年紀甚輕幾乎不知所措又職父回京時存欵九萬元備還商號嗣於年底經王會辦商借應用另給支票分三期撥還不誤辦喪之用待至今日僅據王會辦云在商號先撥三萬元始行收到其餘六萬元撥付無期又治喪費一萬元亦未領到近一月來賬房用項均係商號挪借已有三萬元之多無從再挪現回籍辦喪需欵甚鉅無法籌措所欠緊要各欵更不知如何歸墊素沐仁施謹敢據實上陳應如何恩植靜候明令 
[閣潮與奉直問題之形勢]  
　　内閣問題無法解决奉直戰爭牽動南北 
　　國聞通信社北京通信云自梁士詒一假再假之後中央政府早成七零八落之局顔惠慶久駐外國於國内政治内容本極隔膜往者以周自齊之力薦遂得身膺閣員自交通系觀之認爲同類而顔氏自身則僅引周自齊爲知己凡事多聽周之擘畫自周赴美而顔之責任益重一切要政多諮商於孫寳琦其第二等帮手不過唐在章之流初不足語於贊襄大政顧以顔於各方面都無惡感竟成爲時局上萬不能少之人實則顔之精神上乃極苦痛前次避往湯山即故示决絶不幹之意然以梁旣不能復回鮑又無法上台水竹邨人對於顔氏不惜涙涕横流求其勉支殘局顔因於湯山回京後兩度列席閣議不幸即此破碎不完之現狀日來以董康張弧高凌霨齊耀珊等之互相傾軋猶有萬難維持之勢顔昨於外交部官招各閣員聚宴满望爲之調解藉弭風潮不意董氏旣不肯賞光高亦拿腔做勢致使苦心調停之顔代揆無所施其疏通之術未幾并聞董氏揭參歷任財長之呈已上財部總次長旣避地津門司科長不勝索薪團之擾亦將公呈辭職果爾則財政部勢須關門國務院亦何從支持門面顔氏皈依耶敎有年至此祈禱無靈計惟有一去了事聞已令秘書迅草辭呈矣顔果不能再留則代揆必屬高氏若鮑貴卿組閣之說則已成爲過去事實鮑與奉張爲姻親於直系元老王士珍爲得意弟子跡其過去官聲亦尚優於一般腐敗軍人以之組閣聊勝靳氏惟奉張之於鮑氏感情殊不見佳前年鮑氏督吉所以奉身引退者實張氏迫之使然以張之喜怒無常鮑氏不得張之一言决不敢輕於登台據接近鮑氏者言鮑到奉天僅稱前來拜壽對於内閣問題直不敢提及一字而昨日秦華回京亦言張氏態度如前以東海之工於操縱至此亦已無可奈何 
　　吳佩孚對於梁士詒本身近已不復爲進一步之枰擊惟於財長張弧則攻之不遺餘力蓋以財政一席若再動摇梁士詒益難作捲土重來之計一面更以車慶雲爲代表赴奉天祝壽表面看來似已軟化實則今日之局勢内閣問題小而南北問題大吳氏邇來以與新華老人關係太深勢不能棄北以就南於是收容沈鴻英資助劉顯世欲以牽制西南爲徐圖解决北方時局之計奉系知其然也遠交近攻勢不能無所結納奉軍撤出北京意在免於孤立此事固已實行並未半途中止據聞奉系計劃不欲喋血京畿而欲用兵魯豫蓋保定曹氏固不難以兵力監視之也依軍界所傳兩三月内必有武劇而奉直之爭合爲南北之戰尤爲意計中事至伏處天津之老段近來確絶無動靜方其初出也北京洛陽均密派偵探在天津青島等處多方偵察每日報告近已稍稍鬆懈蓋段在津念經謝客與住京時無異不特外國人未與周旋即舊日僚屬亦均謝絶徐樹錚固未到津王揖唐回國爲段活動之說亦無人證實據接近段派者云徐自游桂歸滬不甚得意王則方在東割治痔疾確未離開日本云 
[白承頤被戕]  
　　昨晩（七日）十點鐘時宣内太平胡同白承頤副都統宅内忽有五人携帶手槍闖入内宅向白氏夫婦（姨太太）連發數槍當下俱已斃命此外守門之毅軍孟某白之家人商某白之二子及使女均受槍傷當即抬往醫院調治兇手均已走脱據聞該兇手係乘汽車來自未英胡同南口行至街中汽車停住五兇手下車趨入白宅先將守門兵及崗警攔住用槍威嚇使之不敢聲嚷迨將白氏夫婦打死一同走入汽車内向南逃去嗣後軍警機關接得報告白宅四圍之軍警已層層密布矣至白氏被害原因刻下尚未明晰 
[大陸報之北京雜訊]  
　　大陸報八日北京電云張弧離職赴津後北京政府之政務實際已告停頓聞董康擬控告張弧納賄私吞與濫用公欵今各部皆無負責之長官國務會議亦以顔氏不肯主席不能開議國立八校因經費無着復有輟課之虞 
　　當姜故上將軍出殯之日繼姜統領毅軍之白承頤被人暗殺於京邸兇手大約係忠於姜氏之人因疑白氏預聞藉奉張力改編毅軍陰謀之故吾人猶憶姜氏在生之時對於横行三省之鬍帥張作霖恒持反對態度姜氏殁後其秘書長白承頣上姜氏遺呈於總統呈内即舉白以繼統毅軍白與奉張素甚接近忠於姜氏者對於此項遺呈之眞僞已甚懷疑近則熱河方面更喧傳白氏正與奉張磋商改編毅軍撥入素與爲仇之奉軍中故謀白益亟 
[外人論收回膠濟路辦法]  
　　應由銀行界組一國民鐵路公司 
　　字林報北京通信略云中國南方對於集資贖回膠濟鐵路之舉似頗踴躍此間北方亦略有響應但多由官界爲之此等組織之用心固爲出於愛國觀念無疑特就實地辦事之眼光觀之如學生等團體之零星暮集資金辦法恐不能得公衆之信任巨欵决不易集夫愛國舉動自應奬勵但魯路果欲收回殆决非政界與學界分别募欵之法所克奏效欲贖該路祇有兩法一爲發行内國公債劵與日本作代價一爲由國民爲眞正之共同集欵中國國民與他國人民相同在不必實事求是時亦能感情用事若至實際辦事感情即退處於無權故欲藉感情作用使公衆集醵五千三百萬金馬克以贖該路殆决不可能果爾則惟有爲一種業務的組織迅速實行庶可博公衆之熱誠投資耳京中有外人律師某君國際間素有名嘗研究贖回魯案辦法其結論謂必須由銀行界合組團體爲之其辦法大致如下由地位鞏固之商業（非政治）銀行一團合組一國民鐵路公司完全脱離政府及一切行政機關之干涉各銀行間互負彼此信用上之責任俾所收得之欵格外鞏固換言之卽任何一銀行有虧空所收路欵時由銀行全團負補償責任團員愈多愈善其業務所及之區域愈廣愈妙但必須以在北京以外之極可靠銀行爲限此銀行團組成後卽宣布經收全中國路欵自一元起不限數額作爲五年定期存欵年息至少八釐銀團所發給之存欵收據爲合同形式規定在某種條件之下所收之欵作贖路之用存欵期可展長倘至五年期满此等條件不能履行則存欵卽可提回並給予複利息今姑作萬一之想收欵不能足數或政府頑强不允許國民山東鐵路公司之條件則人民此種儲蓄無論數目大小亦是有益無損凡存十元者於五年期满得十四元六角九分若本年首數月内卽能存满一千萬元至一八二七年將增至一千四百六十九萬三千二百八十元七角七分若於首兩年内存足二千萬元則於一九三○年之前卽可還清全債將鐵路收回矣惟有一層須先慮及者五年以後之中國政府未必能較現政府得國民更大之信任宫僚之譸張爲幻亦未必有愈於今吾人可逆料此種同性質之政府决不願人民團體主有並管理一種鐵路之資金蓋鐵路若歸政府管理則其贏利卽爲政府所有也故關於將來適用路欵之條件必須將此項可痛之情形預爲計及又如現政府者殆未必能預備於五年或十年後以現欵向日本贖路依照中日協定中國不得借第三國之金錢以贖魯路故此欵必須中國自籌唯如今之政府欲自行籌欵祗有發行國庫劵之一法五年之後此等庫劵倘銀行家不願經手或公衆反對即將失其效用故倘有一强固商業銀行團得公衆心理爲之後援則將能迫任何中國政府服從國民鐵路公司所提之條件此條件中之最要者卽爲國民公司有權以中華民國名義贖回鐵路第二要點則爲該路贖回後主有權與管理權應皆爲國民公司所有直至政府以現欵（不得用新庫劵）向國民收買該路之大部分利益時爲止於政府未如此收買之前國民凡曾投資者人人有權利關係並收相當之鐵路盈餘及存欵期内之複利息贖回以前存欵之管理與贖回後鐵路之管理（於政府未取得大部分利益時）均托諸一永久董事部董事之半數從銀行團體中各個銀行之董事中選出又半數則由各銀行於未開始募欵之前從公衆有名望之人物中選出苟能妙選賢俊固不必由公衆投票也此董事部之是否爲公衆信任可由公衆投資之是否踴躍占之鐵路總裁一切路務專門家及鐵路巡警均爲董事部用人而非政府用人鐵路材料之購辦由董事部每年四次之常會中核准之管理部凡有處置鐵路欵項等事概須呈報董事部政府無論中央地方在該路行使通行證除非證明確爲公事旅行必須付給車金不得短少其購取通行證亦須照章給予半費董事應對集欵公衆負責凡該路賬項出入以及政府偶有干涉管理及欵項之舉動必須在銀團各銀行（不論總分行）所在地之報紙上一一揭載纖悉靡遺以上所述計畫記者前已言之爲一高等法律專家所擬又經與各方面專門家及有資格者詳細討論實爲一種有價值之貢獻中國人民籌資贖路之說呼聲甚高果欲實事求是逹其目的不至徒托空言爲世界所笑者此項計畫或有一顧之價值也 
[孫烈臣電告護路軍佈置]  
　　中東路問題某某等國竭力宣傳我國管理之腐敗護路之不力前此華府會議時幾釀成變相的國際共管之局面後雖倖免然各國旣有此存心一觸即發我國自當力圖改善俾處於穩固之地位此東路當局及我國民所應注意者昨聞政府方面近得孫烈臣來電報告護路軍佈置情形與東路治安至有關係茲爲披露如下以供國人之參攷北京交通部鑒馬電敬悉並已分别轉電查照去訖至關於護路軍實行整頓辦法頃據哈總部有日代電稱遵查前奉文電指示整頓東路辦法各節遵於元電奉復在案詳繹交部魚電所指關於護路軍事項重在剿匪護林保路諸端謹將實行整頓各辦法略爲陳之查東路全線匪患向以哈綏路爲甚自改編長綏部力謀局部統一期於指揮策應便利以來編成游擊兵車四列每列附機關車及口等車各一輛兵車二十輛外有裝甲車兩列在長綏線游擊策應而哈满線另編有裝甲列車時出梭巡以防沿線發生大股鬍匪復恐各站時有三五小帮匪徒出没擾害路員以及行旅當令各駐軍撥派官兵分駐輪流查道每班十名各站銜接互相聨絡並規定查道官兵乘車執照及規則俾有遵守實行以來尚有成效此防剿沿線鬍匪之情形也林場多匪原因由於有烟賭爲媒曁民戶工棚戶口未加清查之故茲經規定嚴禁山裏烟賭特别辦法公布施行凡在林場住戶工人均由駐軍分别發給執照實行十家連保連坐罰法而塲内民戶工人購用食糧均須由護軍領有糧票註明運往地點食糧人數日數以防供給匪食其外來入塲等由駐軍設卡盤查使匪人不得溷入護林游繫均經改編爲營俾明管轄而專責成重要林塲並派有十九旅軍隊駐護自各塲駐軍以來尚未發生焚燒木柈情事此護林清匪之情形也至保護車務一節在使護路軍各盡職責與俄路員感情融洽曾由部編發白話訓言俾駐軍各曉然於護路主旨權責所在每次列車掛有軍用郵車一輛以備乘坐軍人編訂押車稽查員規則各路每次行車均派有專員隨車稽查凡無票乘車軍人一律嚴行取締而各站軍隊用車均規定一定手續造表報部以便稽核更隨時誥誡軍隊對任路員務須和平遇事以理解釋免生枝節並時由司令親赴線巡查路警駐軍確守規則復與俄站長路員聨絡接洽以免誤會向不准路軍干涉車務惟俄人每以細故苛意挑剔動事通報以駭聽聞冀引起各國責問干涉在俄人亦明知事出誤會本不足論而必欲藉此詆我爲護路不力以洩其忿在我惟有與駐哈各國領事時相晤將俄人陰謀詳爲披露俾各曉然眞情所在俄人自無從施其伎倆隨一面與俄員等力謀親善隨時疏解彼此自不至發生事端矣此保護路務之情形也以上各端均已積極整頓實力進行以杜外人藉口而保我國主權除與各機關再有會議情形另電會呈外謹將關於護路軍應整頓改良各辦法先行電陳伏乞鑒核等情特電轉陳統祈察核孫烈臣東印 
[楊增新實行裁兵裁去十九營]  
　　各國在華會中對我提出裁兵勸告經政府通電各省區籌議實行茲聞新疆督軍楊增新接到該通電後已將全省軍隊裁去十九營昨有宥電陳報抵京原文略云奉院部電各國在太平洋會議以友誼勸我實行裁減軍隊等因在我國軍隊之多甲於全球裁減一舉實全國國民心理之所同當此民財交困之際縱無友邦建言在我亦應有一種覺悟查新疆地闊防多八方受敵卽以平時而論已屬不易支持近年變亂相尋如俄舊黨巴奇赤之暴動於塔城阿年闊夫之暴動於古城以及阿山被擾伊犁兵變等事均經增新持以鎭靜以次削平然非軍隊得力將士效命亦難臻此今爲期副中央裁兵宗旨自應一致進行特將省城新招之警備隊一營回兵步隊一營游擊隊一營大板城守備·古牧城守備所招之步隊回兵各一營昌吉游擊·阜康游擊·哈密等處所招之回纏兵步隊和營伊犁新招駐古城之步隊四營馬隊一營阿山新招之步隊兩營均一律裁撤共計全省裁兵十九營此外如有可裁者仍當察酌辦理似此酌量裁減全國如能一致進行則國家負擔旣可以減輕而社會經濟亦於以發展富强之基實係於此 
[閩當局注意粤贛邊防]  
　　南軍喧傳北伐爲日已久日來情勢漸緊閩當局以該省與粤贛接壤疉據駐在邊地各軍官報告防務悉受影響用特分令嚴密佈置並陸續增運軍械前往備用惟此項臨時費用均在預算以外日前電京請給臨時防務費以資應用現已得覆電准撥二十萬元駐在漳浦之第二支隊不日開駐詔安一帶又鑒於雲霄聨鄉會反抗會匪扼守盤蛇嶺官軍不能越雷池一步徒資槍砲尚虞不足對於邊防更宜注意於是又議决設立航空學校日昨派員赴京聘請航空專門人員多人並向航空處借用飛機敷架不日卽可到閩其校舍係附設於建武學校所有學員令各營及隨營學校保送大約三月抄即可開辦 
 
 

Page 8

 
 
花朝特刊 
[二分春色到花朝] [  楓隱]  
　　燈節乍過花朝又至蕭齋病起百無聊賴爰拈古人二分春色到花朝句足成十絶不足云詩聊充自由談應時之材料云爾 
　　二分春色到花朝大好中華淑景饒桃李棠梨俱艶絶傲他三島祇櫻桃（我國春日園林萬花齊放視彼詡詡然以櫻花爲國花者覺其不免寒乞相矣 
　　二分春色到花朝菊號長春色亦嬌爲慕虚榮愆晩節讓他三徑獨稱高 
　　二分春色到朝紅蝴蝶花放瀋遼祗爲花鬚太無賴羣芳望見膽魂消 
　　二分春色到花朝吳茱萸花太逞驕博得凱歌花國奏可憐白骨積蓬蒿 
　　二分春色到花朝燕子花兒涙暗抛花王龍馭歸天去縱欲高飛苦不高 
　　二分春色到花朝魚子牡丹（花名）亦逞嬌安福羣魚差可比乍逢特赦樂逍遥 
　　二分春色到花朝木槿花開暮復朝（木槿即舜華朝開暮落見詩疏）笑他枉具凌雲幹力小難當任重勞 
　　二分春色到花朝金錢花好放堂㘭倘能眞個金錢化可免司農借債勞 
　　二分春色到花朝米囊花好放村郊倘然眞個能餬口米價何妨日日高（比來市上米價騰踴） 
　　二分春色到花朝鶯粟花開五色嬌烟禁十年已久满如何尚未絶根苗 
[記惜花人] [  保春]  
　　吾家園丁杜三愛花成癖臨溪小築清雅絶塵早歲殫百金得紅杏一樹樹之園中春時花放色麗香嚴杜三觸酌樹下怡然自得人之從牆外過者頗豔園丁之幸福紅杏之得所有無賴子覩斯幽豔久思覬覦苦無隙乘會杜三喪其父無賴覷其離辭潛折出牆之枝并陰謀竊攘樹之棘徑事爲杜三覺覩茲慘刼殘紅满地問花不語一慟旣絶鄰里知之莫不憤狂且之無行然杜三不罪他人自恨護花無力轉遭垢辱深自引咎或勸杜三此樹旣經摧折曷棄諸牆外或斷爲柯薪俾免觸目傷心杜三聞之痛更椎心自謂畢生愛護獨粹於此不啻生命安忍捐棄嗣後朝夕依樹而哭不飲不食誓以身殉其狀若痴幾旬日始進久水每值斜陽西下暝色蒼茫常撫樹而歎曰吾負芳卿遭此摧折自知永墮泥犂廻腸九轉不覺聲涙俱下聞者酸心剌鼻一夕杜三置酒召鄰友而告之曰吾天賦奇痴惜花如命今若以身殉樹恐明年花放東風無主又遭落溷我寗含垢忍辱收拾殘紅滌以清流貯之錦囊俟他年與我同埋於此一坏香土芹泥長潤生爲此花之主死作此花之神且願生生世世永誕吾家以護此花吾復何恨今杜二死矣而杏樹亦垂垂老枯枝殘葉無復昔年丰度過者不勝有今昔之感云 
[花朝雜憶] [  陳家慶]  
　　花朝至矣風僝雨僽猶是峭寒天氣不識東皇何以如此惡作劇去年二月十四夜余曾作浪淘沙一闋偶憶錄之今歲花朝能不如吾詞之所云則亦幸矣詞云廉外雨瀟瀟滴碎春宵峭寒微逗一枝簫掩却碧紗屏幾曲鐙影紅消夢斷更無聊涙混輕綃聽殘更漏夜迢迢明日落英知幾許誤了花朝紉姊嘗謂結二句絶似南唐後主 
　　余有浣溪紗春雨詞一闋偶於鐙下出洞簫譜之頗清碎入耳詞云簾外絲絲漾碧烟蛸寒微逗困人天混雲如墨罩窗前潤到寒梅情脈脈濯回春柳影纎纎翠禽枝上羽翩𦒘玉姊最喜製小詞玲瓏宛轉令人意消惜其稿散佚無存矣余嘗和其望江南春閨三闋其一云人去遠相憶幾經秋昨夜星晨今夜雨料應天末阻歸舟扶夢枉登樓其二云春悄悄獨自卷珠簾一碧烟迷堤柳舞亂紅春殢海棠眠愁絶艶陽天其三云花事好何計避春愁一桁珠簾渾不卷倚欄人瘦慘於秋無語涙東流 
[花朝詞雋十一則] [  丁戊]  
　　武進黄仲則兩當軒詩餘「莫道春猶淺青上柳梢來矣猛記今朝百花生日舊愁提起」調氐州第一 
　　又「一喘吟魂廿番花事薄福都如紙」調同上 
　　又「莫道護花難妥只惆寒悵煖春都難做」調眞珠簾曲阜孔元敬繪聲琴雅詞「倦紅酣碧正錦旛護穩嬌春無力」調暗香 
　　元和朱酉生知止堂詞」綺節逢花瓊宵得月須信韶光無價」調探春慢 
　　海寗蕭笠仙笠仙詞「商量酹酒爲花壽向畫旛颭處題徧紅箋」調慶春澤 
　　長洲沈蘭如蘭素詞「今年客裏花朝怱怱詩酒都抛生怕綠肥紅瘦玉騘歸也無聊」調清平樂 
　　吳江郭頻伽齧夢詞「去年春在否今日花朝酒楊柳又依依河橋未别離」調菩薩蠻 
　　無錫顧蒹塘拜石山房詞「恨乏千金與羣芳爲壽盈尊且飲」調百字令乂「此後墮溷飄茵升沉未卜天意高難問」調同上 
　　番禺葉蓮裳花影吹笙詞「緣知豔福倩誰修到柳瘦於人」調人月圓 
[始芳記] [  沈禹鐘]  
　　值春時春人結伴出遊以霑春者必就水柳莊以是莊風物美秀烟景獨絶而沿路桃柳夾蒔芳意四溢人行其間則幽鳥引路輕風送暖覺襟袖之間咸拂拂盪春氣也而西莊有宅隱於杏林之中花時千株競艶紅霞爛縵燭天半望之如武陵絶境尤足令人生羡宅爲方翁之居家衆咸力田而翁以年老久辭耒耜顧春耕旣屆每日必躬親督察不稍懈暇則舉其一生躬耕之經驗詔其家衆俾爲循法翁擁田旣夥阡陌連亙一望皆己屬産故每當稻花初放翁曵杖引其家衆巡行田疇間東西指語自稱其田壤之膏腴舉村咸勿之及且預言今年秋實之必佳言時神采飛越若甚自得翁有幼女字定姑鍾愛特甚以爲諸子咸弗識字但令克世其先疇弗復期以遠大而幼女荏弱不任勞役且女生時翁年已屆頽齡故尤寵視若掌珠擬延師傅之學不欲令其侷守村娃之生活顧在翁之心理但使其女粗解字義能日記其家用瑣碎之帳目於願爲大遂矣會近市有遠戚張某雅有文采時方賦閒翁聞而招致之設館於家張有子曰雲生長女三歲亦附讀塾中此外尚有村童五人合之爲七書聲起時大類羣蜂閙衙也自是方翁之家每日羣童抱卷出入跳躍如田鼠之穿穴生徒中雲中最端謹而識字亦最夥次則定姑亦明慧勿類農家女二人心性旣洽進學亦等情感以是遂日密嗟乎人類情感之結合學問性情殆猶蒸氣之於汽車乎雲生夜宿於父室每夕必就燈下温其日課定姑憫其孤讀之岑寂恒捧書就之迨讀罷必更互爲質證有不能解答者則張爲析疑焉當定姑掩卷欲去時輒推窗占天色見星朋明朗則餐然語雲生曰明日必佳晴雲哥宜早起俾偕余窺涉後圃以日來花事正盛也雲生諾而送之及庭始返若在晨間定姑入塾或稍遲雲生卽弗敢先自展讀必屏息靜待偶有足音起塾門外輙趨出覘之果不謬者卽携手含笑而入若久待不至則必疑其疾病即入視之果定姑以病輟讀者則此一日之内雲生枯坐對卷亦索然無意興矣其平日相處之愛好蓋非吾筆可以曲狀顧兩小無猜初不知有兒女之私故余恒謂男女之間惟幼時相愛乃爲至情此至情流佈於天地間猶之精金之藴伏於流沙廣漠中爲質雖弗鉅然歷萬刦而仍在也某歲花朝爲清明之前三日塾中以例放假是日即爲假期之第一日羣童咸飽挾佳興以期盡此假期中之樂事雲生與定姑亦於飯後出游甫出門見杏花正盛開花光當戶映日作胭脂色定姑語雲生曰此花爲吾父所手栽者禁人攀折顧每歲爲村人竊取者殊弗能免以花在門外爲防弗易周也今我儕曷不折取數枝歸以插之膽瓶中吾父愛我必不見責雲生聞言則欣然曰果翁弗答者則低枝之花正繁余當爲妹折之而余得一枝足矣爾時有同學之村童四人均跳躍而集以二人一爲先生之令子一爲方翁之嬌女咸宣力獻勤助而折花以博二人之歡已而得花凡七枝村童四各取其一雲生定姑占其二餘花一枝定姑掊土插入之囅然語其小侣曰人謂以花枝植土中歷久自生根蒂矧今日花朝司花之神咸蒞爲效當更見著也雲生見之心許其當卽亦以其手中之花枝揷之土中與定姑之所植者相距可尺許且曰余亦試效定妹之所爲或共爲花神所默佑俾沐雨露而日滋也顧雖如是此花苟不萎折者亦必待之十年而後始可望其着花計爾時定妹且嫁矣而余亦必不能仍在妹家繼我父講學也羣童聞之咸曰勿爾雲生讀書銳敏十年以後必仍在村中敎 
我儕然爾我好友愼記取一言萬勿效爾翁之嚴厲令我儕長日攢眉勿樂如坐牢獄中也雲生笑曰君等所言當謹識不敢忘然爾時君等必不肯就我學耳雲生言未已一童又躍起曰是胡慮者果君能允我所請則直類登我儕於仙國爲樂且無藝爾時苟有他人欲踞而爲師者則我必唆獰狗痛懲之俾彼畏而却走於是咸大笑且服其有智數足令他師餒退也吾以上所記者本追寫十年前事此十年中人事萬變吾初不能一一書之今掇取吾文之不可闕者則雲生旣學成已能自立於社會且取婦成家矣往時村塾中風寒雨夜之情景已渺若烟雲不可捉搦回定姑之家庭至是亦遠異於疇昔蓋方翁夫婦均已先後物化而諸兄又以鬩牆而析釁定姑處此其中懷之抑抑亦可知矣雲生於婚後嘗一至方氏爾時定姑妙齡已届别後光陰其長人年鬢之速率較之常日相見爲尤甚且此久别之時間又幻成一男女之深限塹阻如鴻溝弗能超越縱以同學之分亦惟相對落落寒暄數語而已顧背人時定姑曾乘機以新人賢否略略致問雲生深沉人初不欲設多詞以取顯僅謂貧賤之人有婦已足自慰詎復計其賢否言次頓現慘怛之色定姑審其爲懷之非佳卽亦默然旣而别去又隔絶不相聞逾年花朝定姑偶自隣家問訊歸見杏林正怒花忽憶及昔年與雲生手植之兩枝跡之已高與人齊矣爛然放其第一度之花較老杏尤盛殷紅似血照眼欲流大類新進之人一朝得路其氣燄之高張直足凌衊萬人而有餘定姑以手撫樹惻然無語覺枝上繁花均幻作幼時所歷之心影一一亂湧於眼前默念十年前無根之花今乃蔚然與故林爭媚示其後勁而人果何如者杏林之外西望隱隱見其父母之邱墳時方薄暮斜日作慘紅冉冉自墓門而下似欲挾人世萬事以俱没也 
[花片] [  鵑]  
　　蘭有國香當門則鋤人之處世也亦然故君子能韜歛 
百花之香往往觸鼻而止惟蘭香能入於心 
近得蘭數本分植數盎花爛開厥香甚冽同列一室鍵戶靜領之洵足糞土蛾眉 
　　西葩惟紫蘭最雋愛之十年今花時又届行以倩笑媚我可樂也夜來酣臥乃時有紫蘭入我魂夢 
 
 

Page 9

 
 
   
 
 

Page 10

 
 
國内要聞二 
[津特區市政章程之修改]  
　　天津德奧租界收回後改名特别區並設立市政局關於該局章程業已公布年餘惟使團方面以該章程諸多窒碍曾屢次請求我政府酌加修改現經外交内務兩部將現行章程酌採使團意見加以修改擬具草案提出閣議决定茲覓得原文如下第一條天津市政局辦理第一特别區及第二特别區地方行政並委任管理警察事務第二條市政局設局長一員由内務部呈請派充第一區設主任一員第二區設副主任一員由内務部呈准派充局員雇員錄事員額由局長核定分别委派呈報内務部備案第三條各特别區組織市政評議會以局長爲評議長設評議若干員其員額由内務部核定每年由市民就區内中外住民之不動産或納税較多者曁歷辦公益事務卓著聲望者選舉之第四條區内地方行政由市政評議協議以投票多數决定决定後由局長執行局長如認爲窒碍時得交復議第五條區内地方捐税由市政局徵收之第六條市政局辦理地方行政及警察經費以所徵之捐税充之第七條外國人在區内已取得之土地房産應改領永租契據嗣後外國人對於區内之土地房産得爲長期租賃以五十年爲限但仍得續租第八條市政局辦事細則及評議員選舉規則評議會議事規則另定之第九條本章程自公布日施行 
[山東學生界之兩會議]  
　　籌議魯案善後會歡迎唐徐代表會 
　　山東學生聨合總會昨日下午二鐘開評幹緊急會議到者九校評議長王季高主席王際唐紀錄提出重要問題六項通過極爲重大（一）政府以王正廷君爲魯案善後督辦實爲得人决定即日與各團體拍電歡迎請即就職（二）魯案解决籌欵贖路實不可緩各地先我成立各募巨金山東爲主要地位反因細微事故一再遷延不能成立即日備函催促成立並請將擬定具體辦法答覆（三）魯案解决中日善後委員會成立現在政府早失國民信仰鐵道而外鹽田公私産估價尤爲重要本曾應即設立山東善後研究股一面催各界從速籌辦一面先自研究以備貢獻於善後督辦採擇施行（四）省議會搗亂因議長而不能成立放棄代表人民監督官府之職責應先予嚴厲警告無論爲官府派爲人民派自三月九日起限二星戎成立否則聨絡全省三千八百萬父老宣告彼等議員未有議員資格另以百七縣同鄉會學生會仿民國元年辦法組織臨時省議會代行職權（五）財政廳長周家琛不顧吾民疾苦强行預徵民國十二年丁漕决定聨合各界聲明一致反對（六）嗣後各校代表開會無故缺席先用函質問其校長如三次不到除名另補以上六項即日着手進行另定期開會議畢遂閉會 
　　山東學生界以自八年五四以來拒絶簽字駁回通牒三次反對直接交涉請願京師匍匐道途犧牲身家荒廢學業爲外交上之奮鬭已三年於茲今次魯案於華會解决其結果雖不能引爲满意而國民代表之勞績實亦不可盡没茲唐徐兩代表返濟各界皆有觀迎學生會亦於昨日（六日）上午十點在省議會開歡迎大會各專門各中學師範女學小學均全體赴會議塲之内幾無立錐地少頃兩君到齊卽振鈴開會由招待員引兩君入塲登台鳴奏軍樂主席張文英君報告本日歡迎兩代表大意繼由王際唐讀歡迎詞畢乃請唐蜀眉君演說塲衆掌聲雷動唐君報告華會經過略謂大會未開幕前於中國最惡之兩種謡傳一爲南北不統一無鞏固政府二爲中國財政破産不能償還各國借欵當時推測中國在大會恐無好現象幸輿論帮忙未致發生影響殆至大會開幕魯案因種種關係未能提出後來復歸到中國會外直接交涉其間經種種波折談判停頓日本旣非常强硬英美調人又不肯帮忙我等曾向各友邦代表及其國民發表宣言大意述日人無交還誠意（一）交還空名握經理管理實權（二）堅持年限（三）拒絶現欵贖路（四）堅持借日欵（五）主張在北京交涉避開大會施行强迫手段等美參院見此宣言始催促美代表調停魯案得有今日之解决最後謂交涉雖稱解决而日人尚在運用手段亟謀進行吾人所作者不過十分之一更盼諸同學努力前進以圖未來云云繼由徐冠再代表演說略謂大會情形唐君報告詳而且盡不須再贅此次華會結果固不能謂爲勝利然此寥寥所得亦出於諸青年同學數年力爭之結果如敝等二人徒空此行並未能達到完全目的敝等懼罪之不暇更何有於勞績今日蒙此歡迎實不敢當更盼諸同學切實注意善後爲政府後盾是則所深幸者云云二君演說畢主席又代表全體致慰勞之詞全塲復三呼民國萬歲山東萬歲代表萬歲遂奏樂振鈴閉會合撮一影而散「歡迎徐唐代表詞」如下魯案懸擱八載於今大好河山見攫東鄰封豕長蛇虎視鷹瞵我爲魚肉人作刀砧全國憤怒况我魯人家奴賣國門庭如市青年學子憤起五四大張撻伐曹陸章日巴黎耗惡運動六二致令代表未敢簽字狡哉東鄰運動直交兩次通牒惱我同胞吾儕學子奔走呼號敦促魯會遷移京兆政府駁牒曾不崇朝皇皇華府大開會議解决魯案時不再至折衝樽俎英才是恃我東各界博訪周諮僉曰代表兩君最利兩君東行萬里雲程從此魯案得見光明數載糾紛一朝廓清兩君凱旋各界歡迎藐我學子祝君康寗山東學生聨合會敬上 
[沈鴻英問題之解决]  
　　湘軍撤回原防 
　　沈部問題已經解决大略情形曾誌本報先是沈部駐平爲日旣久遂由桂人張其鍠親出調處請兩方先行停戰約定以一個月爲期此舊曆客腦杪之事也洎張氏旣往洛陽久無音耗平江人民以值此饑饉之年兵燹之後沈部不惟勒索糧餉且姦淫搶刦無所不爲子遺之民何能堪此曾屢次請由趙總司令轉電張氏催促進行隨得張氏電覆略稱沈軍收束以商酌尚未妥貼以致逾期無任歉仄但目下解决此事已具端倪大約三月以内必可解决云云此電到湘不久即傳沈部問題已歸妥協記者曾往謁某高級軍官詢問究竟據云此問題大體已妥惟編制一層尚須沈氏再行派員赴洛與吳佩孚磋商一經决定卽將開往通城惟亦有分駐岳州咸寗平江之說若然尚不免再費一番口舌因平江一處斷不容其再駐也餉項一節仍須由岑陸諸人分别接濟頃沈部已得吳氏來電令其準備開拔云云記者更詢以前方湘軍情形據云沈軍妥協情形張其鍠已迭次來電報告並擔保沈軍對湘决無軌外行動趙總司令亦以湘鄂旣無釁隙北軍將領且有不妨害湘省自治之表示是平江一方已無駐軍必要又現在各屬匪氛甚熾請兵請槍者函電紛馳因决計將平江駐軍撤回原防剿匪昨已發布命令將現駐更鼓台一帶之第一旅撤回常德駐長田市一帶之第三混成旅撤回衡州駐楊家坊一帶之第四旅撤回湘潭潭鄉惟令鄂軍憲兵各營暫時仍駐該處應撤之各軍隊刻已分别電省次第回防是懸擱已久之沈部問題當可從茲解决矣 
[北伐進行之湘訊]  
　　令地方官廳供給之訓令 
　　西南北伐就湘中所聞不惟粤桂軍隊已停滯不前卽進至湘西之黔軍日來亦經停駐惟省署昨忽得孫中山訓令一件係以海陸軍大元帥名義行之令湘中準備供應者聞省署對此公文已歸擱置其令文如下爲訓令事照得民國肇造十有一年内治不修外患日亟政變紛乘民生凋敝竊權僭號國人尤所痛心近且起用帝孽互相狼狽賣國鬻名甘喪主權驅人民於水深火熱之中置國家於累卵覆巢之地全國志士引爲深慮本大元帥上體國勢下察輿情非掃除元凶不足以清障碍非發揚民意不足以應潮流是以數月於茲籌定方略蒐輯軍實本百折不回之志作一勞永逸之圖業經成立大本營分處辦事各專責成其兵站一部所管征發夫役輸送事項尤賴地方官紳相助爲理動員在卽籌備宜先行將由桂出發取道長岳會師武漢直抵幽燕凡所經過縣境該地方官廳對於兵站所需夫役品物等項務宜聨合紳耆協同妥辦毋得稍存觀望致碍進行各該部隊則向兵站處覈實領給照章支配毋許再向民間搜求致滋紛擾本大元帥負國民付託之重盡撥亂反正之責誓達統一之目的期奠國基於鞏固望爾長官人民共體此意戮力同心其在事出力有勞可錄者得予從優叙奬其臨事規避或竟抗違者查明分另懲罰除將夫役征發令另案公布外爾地方官民人等各宜激發熱忱分擔義務本大元帥有厚望焉除分行外合行令仰該省長兼總司令卽便遵照轉飭辦理切切此令 
[西報紀海運恢復後之狀况]  
　　大大陸七日香港電云港埠商務漸復原狀罷工人員陸續乘專車及輪船回港香港廣州兩處現仍有罷工者數千人及彼等友人慶祝勝利皆謂此次罷工可稱完全勝利廣州政府正籌議封港及限制行旅問題港政府已保證從優撫卹在邊界被殺者之家屬及受傷者不問其是否爲罷工人及有無違法行爲侍役廚司小工及公司用人皆迅速復工海港内經八星期之沉寂後已回復其往日俶擾景象西報論評雖樂罷工風潮之解决但謂此次解决條件政府及西人皆受屈辱殊足扼腕云 
　　上海泰晤士報云本報訪員昨晤本埠輪船公司中人員據稱南方航線尚須數星期後方能恢復原狀（一）因照罷工者及船主間解决辦法海員至昨日始行回復工作（二）因港埠停船極多决非一時間可以駛完現港中人員方編製一表規定逐日駛出之船隻本埠招商局頃接港局來電謂留港三輪内廣利及廣大兩輪已於昨日離港赴廣州卸貨十日内可望回滬停泊汕頭之船尚無消息大約星期六日當可駛出日清公司於罷工開始時留港之三輪僅廬山丸仍泊港埠松山丸已於星期二下午抵滬現入老船澳臺東丸媸在本埠召集臨時海員離港者已於昨晨由滬赴港裝有大宗雜貨怡和公司之輪船自港中風潮解决後尚未有開抵滬埠者在十日或二星期内尚不致來滬日前載貨赴港之恒生號昨日抵滬後新招之滬甬船員堅稱不肯赴南謂港中風潮尚未解决恐抵港後受人恫嚇經公司中人員赴船解釋始已太古公司雖望日内即有船抵滬尚無消息前赴港修理之天津班奉天輪船已於星期一抵埠該輪航期雖以罷工風潮而躭擱但目下風潮漸息故離滬期可較預料者爲早中國郵船公司之輪船南京號已開往馬尼剌本月十五日可望其離港來滬而於二十日抵埠尼羅號尚未駛出但已凖備開駛此輪係新加坡班故不經上海 
[蘇省濬治長江問題]  
　　大利在段山南夾 
　　蘇省擬設長江下游治江會内財兩部及全國水利局業經會核照准已誌本報此種問題甚關重要而目前之注意奔走者並不在將來整理之計畫而實在段山南夾之築壩築壩果成利莫大焉茲述其緣由及近情以爲關心水利者告去歲六月間財政嚴廳長因軍費奇絀呈由軍民兩長令沙田局屠總辦將本省境内有可以丈放之沙灘估計呈報沙田局遵即呈報江陰常熟兩縣境盤籃帶子兩沙之間卽所謂段山南夾者估計有沙田約十四萬畝軍民兩長卽批准照放未幾南通張嗇庵氏以爲水利攸關遂於南通召集最有關係之江陰等九縣農商各會公推代表開會議决設立長江下游治江會經費卽擬取償於灘價近案已批准一般熱心於此者曾經幾度往南通磋商得有端倪第一先於段山南夾築一與水爭田之壩以冀灘之範圍日益擴大第二姑放寛畝數照三十萬畝招人承領總計約可得洋一百八十萬元九十萬歸軍費餘九十萬元以三十萬津貼江常兩縣三十萬津貼通如三十萬留作治江經費督軍方面已由季某接洽就緒祇待南通一允即可安然築壩本日（八日）陳某即爲此事代表南通來寗須得津貼六十萬元方可允許但治江會之設立本爲游沙叢聚江流梗塞故旨在急籌疏濬興水利而固航權則此等壩工是否不與主旨牴觸却一問題且南通會議時曾議决先行測量曁籌工程之次第辦法則此等壩工是否已經測量定爲先辦亦一問題故其他各縣有關係者聞此消息咸異常注意焉 
[南京快信]  
　　霞飛元帥昨（八日）上午十一時半抵浦站通城文武齊在車站歡迎旋兩長偕同元師同乘小輪渡江至煤炭港登岸上花車談一小時乃開車兩長一點四十分返城府院特派員唐寳潮朱鶴翔劉迺藩曁齊王兩長代表謝傅安齊問渠均陪送元帥赴滬 
　　駐美施公使電兩長云學費積欠日深學生困苦益甚迭經本館借欵接濟又以到期不還無從再借除已電請停派新生外仍望速籌整欵或量與捐助以維現狀軍民兩長又准敎育部咨稱留歐官費學生困苦情形早在洞鑒各處銀行復以前欠不清莫肯續借時至今日本部實已萬萬無法再行代籌務請俯恤寒畯速籌整欵接濟俾資維持無任盼禱 
　　衆議員葛夢樸等前電軍民兩署反對淮鹽改換洋碼兩長以此案前據湘鄂西皖運商清吉昌電請維持錢盤並黄以霖等函請執行銀盤均經函咨部署運使業准運使復函擬定銀洋各半辦法經鹽務署核准實行在案故對葛電擱置未復 
　　蕪湖道尹署護兵許長信私帶烟土被金陵關在蕪寗丸小輪查獲經兩長咨皖省長查核見復昨准咨復應轉送法庭辦理 
　　農商部派僉事周藻祥來寗謁兩長聞爲交易所事 
　　趙倜派開封道尹楊葆元來謁齊督有所接洽 
　　齊督兄單元弟體元昨由寗同車赴津 
　　兩長昨通令所屬嚴申烟禁 
[杭州快信]  
　　余日章博士來杭頗受各界歡迎離杭後卽赴寗波今日寗總商會青年會特開歡迎大會請演講華會經過聞余博士約卽晩返滬 
　　浙江國民外交大會十一日開代表會議討論籌欵贖路問題已籌備一切 
　　法校風潮雖平學生之上課者仍七零八落舊校長張翅至今尚作滬上庽公蘇杭甬各屬學生向住寄宿舍者現一律遷入校内學監周智荷已離校 
　　杭州米商李某等在滬販運大批食米漏海漁利案發後沈省長甚怒已飭查封店屋主張嚴辦 
　　第一監獄及杭縣看守所奉部令自本日起典獄長看守長以次各職員均穿着制服不許便衣辦公 
　　錢莊劃票已改二十五天爲期絲綢銀行本票仍以三十五天爲期絲業羣起反對錢業亦以該銀行所發本票未有限制起而詰責現已决由銀行公會協議辦法共相遵守 
地方通信 
[蘇州]  
　　商團改組就緒蘇州商團自上年四月奉令改組後即經商會邀集商團公會各支部部長等議决遵照民國六年部頒商團組織大綱就原有之各部畧爲改組并舉定鄒椿如爲團長姚清溪爲團副杭伯華爲總稽查團總部附設於總商會原有之公會即日取銷現已組就緒由總商會備文呈報内務陸軍農商各部曁軍民兩長略謂嗣後蘇州商團由商會會同　長恊商辦理一切公文函牘均蓋用商會關防以昭鄭重除商團辦事細則另議妥訂各隊操生名額課程及職員名稱各表應俟各該支隊改組成立分别造册呈報外理合先將擬具章程呈請鑒核賜予備案縣署會議警費吳縣郭知事因各鄉警察經費去歲科防期内議决維持三月現在期限已届特於昨日（八日）下午二時召集各鄉董事及省議員分所長等會議立法首由某君詢問縣署現存積聚金若干當經逢二科長起立報告謂温前任移交二萬八千餘金除代温前任彌補虧欠外（積榖一萬元敎育二萬一千元）尚不數洋數百元旋由某君詰問謂温任在交卸時公布各項經費積聚金列有七萬餘元何以與移交之數不符二科科長謂當日如何支配刻下不能答覆因交代細數尚未核算嗣經討論良久僉謂應俊交代算清後再行開會現在各鄉警察經費應暫維現狀以待解决議畢散會 
　　緞業議加工價蘇城紗緞業雲錦公所近因洋價增漲百物昂貴各商號固受影響而工匠尤甚特邀集各司年司月等議定花機工價每尺加洋二分素機加洋一分四釐花色機價在三錢以上者每尺再加一分以資津貼昨已呈請警廳布告週知 
　　雜糧交易所解散蘇州雜糧交易所　日（八日）下午召集各股東開理事會討論該所繼續進行抑宣告解散計到股東一萬八千四百三十擔贊成解散者共一萬三千九百六十權遂以多數表决解散所有股欵定於本月十五日志至本月底止九折給領 
　　太湖沉没航船慘聞西洞庭山航船有二種一爲蘇州航船一爲湖州航船蘇州航船經過太湖面甚小四周均有小山故遇有大風不能行駛之時即可沿山停泊而湖州航船須經過西太湖最大之湖面四周並無山峯若遇雷雨巨風則旣無錨可抛無人可救眞危險極矣陰曆本月初二日由西山舟里村開往湖州之航船於是晩開回西山船中有乘客八人舟子三人駛至西太湖時忽大風發作船將沉没乘客萬分驚慌咸知無可挽救故有髮辮者將辮結成一串無髮辮者將繩結爲一堆不及半刻工夫而全船竟沉没矣當時無人知曉迨他船經過該處獲一船櫓始悉該船沉没是處中有諳水性者即躍入湖中獲得屍首五個至其餘六人之屍及航船皆不知去向現聞撈獲五屍之中有兄弟二人最爲慘苦兄前在湖州爲商此次返山結婚弟則伴伊回家料理喜事不謂於半途咸遭溺斃云 
[無錫]  
　　蘇社員定期赴滬蘇社第三届大會今年在滬舉行錫地各社員自接三月十一日在滬開會之通告後即各紛紛預備現榮德生榮蕚生華叔琴趙子新高錫蓀馮雲初朱贊卿石清麟等已定十日赴滬其他社員有已先在滬上守候者有則於十一日赴滬者至社員薛明劍則因廠務覇身有不與會之說 
　　衞生會演講消息上海衞生會今歲擬在錫設立分會現定於十日在學前省立第三師範開演講會派胡宣明到錫講演邑中女子清潔會聞此消息特通知各會員屆時佩掛徽章蒞會聽講以資參考 
[揚州]  
　　勸學所長視事江都新任勸學所長葉惟善已於七日就職現特分呈縣署及敎廳備查矣 
　　督署更調軍官齊督軍現調駐揚陸軍第二混成旅參謀長南仲文爲本署軍務科長遺缺以該旅第一理附成銘齋升補並調一團一營長朱某充省警備隊團長朱之遺缺以副官長李伯壎調補李缺以參謀官程知補升任至團附與參謀官遺缺則尚在物色中　 
　　取締錢莊紙幣寳應縣商會前請財政廳取締錢莊發行錢票一案業經該廳呈奉省長核定辦法嗣後各錢莊行號發行錢票須由所在地商會駭明資本取具殷實商舖保結以資取締特通令各縣一體遵照江都王知事奉令後已函商會查照矣 
　　令知檢定敎員本年蘇省第五届檢定小學敎員仍照上届辦法定於七月舉行江泰庽寳儀興東七縣在省立五師試騐昨由敎育廳通令江都各縣儘五月以前查報未檢定各敎員姓氏資格以憑核辦 
[鎭江]  
　英艦過鎭二十五日上午十時有英國兵艦一艘由滬過鎭下椗江心旅鎭英商各洋行大班等咸登艦歡迎午後四時該艦鼓輪上駛逕赴九江漢口等埠考察彼國商務 
　　魚巷火警二十五日上午九時鎭江魚巷口湧源祥棉花店突然失火當經各坊救火會洋龍紛紛馳至吸水灌救始漸熄滅計燒去樓房三間餘未殃及 
[南通]  
　　開辦寳昌紗廠通海兩縣紳商張孝若等集資五十萬元設立寳昌紡織公司業就本縣小海鎭建廠并購到美國沙谷浴廠紗機一千一百二十椗奋異等廠發電機引擎鍋爐等件刻由顧主任伯言籌備一切不日召集股東會商决進行事宜 
　　運動曾之籌備縣敎育會兼中等以上學校聨合會長張孝若訂期夏曆五月二十一日開聨合軍動大會刻全縣各校對於團體個人競技均異常注重以備屆時與會茲聞張氏提議募集三千元擬建塔碑俾留紀念特於今午（八日）親往代師等校商榷當經一致贊同現正籌議集欵辦法 
　　天花流行未已通地天花症傳染極爲猛烈近來因以殞命者時有所聞一般社會紛紛補種牛痘以資預防連日南通基督兩醫院大有應接不暇之勢 
[嘉興]  
　　請禁掘泥坯嘉興北鄉一帶汊港紛歧一遇水患田禾輙遭淹没而該處鄉民不籌補救之策反將田泥掘起製成各種磚坯售於窰戶以博蠅利致田身日低禾稻受損每年收成因此漸見减色現梅湖區公民盛邦光等有鑒於此日前特具呈縣署請求飭警禁掘田泥以保農田汪知事據呈後已規定辦法數條出示諭禁並令警照辦矣 
　　傳究妨害選舉嘉興鍾埭區於三月一日舉行縣選投票之際有柴志清曹伯康等多人闖入塲中搗毁什物致妨選舉該區投票管理員周兆麟前日呈報縣署請將柴曹二人依法懲處以重選政昨縣署已令警所將搗亂投票場所之柴曹二人傳案訊辦矣 
　　公布收支欵項嘉興第四區委員陳堅因經收公欵秘不公表致啓該區人民之疑疊由陸某等呈縣飭令該委員尅日將所管各欵分别刊佈以昭大信陳委員奉令後現將九年九月一日就職日起至十年一月末日止收支各欵造册報縣一面並於日内刊布以息浮言 
[杭州]  
　　海寗設廠煎鹽之反對紹商張茂鋆等運動杭州某校敎員抹煞定案請在海寗許村塲境設廠煎鹽各舊廠羣起反對據案力爭官廳尚未决定可否詎張茂鋆等已向海寗灶商私購煎鹽鐵盤在西門外三十里之海塘上劃地建廠並擬開斷塘身以作搬運柴滷之路挖掘地脚造築大池以躉滷水聞許村苦滷前經蔣運使一再飭查不敷舊廠之用該新廠設在荒僻海塘距離塲局鴛遠旣無苦滷可購將來販運鮮滷混煎私鹽陰謀圖利塲局人員勢難稽察影響國税何可勝言且聞就近居民以開掘塘身非常危險業已紛往交涉將釀訟端蓋因海寗爲全浙潮汛最大之處設竟塘身有損怒潮洶湧猝然衝坍則浙西千里頃刻變成澤國矣 
雜評一 
[意外之財（默）]  
　　參謀部聲明並未想發意外之財而掘窖報紙所載與本部名譽攸關吾謂掘窖之事即曰有之亦未必大傷名譽蓋較之今日軍閥所發種種意外之財其義利猶有間也 
　　今日在位之軍閥假軍餉名義以坐索行刦奪之技一轉賬間崦軍閥之志願已償此意外財之一種也與財閥勾結以投資爲剥削之具一借還間而軍閥之囊槖已满此又意外財之一種也其外强取巧奪於人民間者且勿論也 
　　在下之軍閥經營公司以與商民爭利此想發財之一種也把持公産以與官紳分肥此又想發財之一種也他若投機事業等之無孔不久者且勿論也 
　　凡此種種意外之財較之掘窖之名譽如何然而軍閥猶恬不以爲怪且視此意外之財若分内則參謀部又何必計較名譽如是而亟亟自辨哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[霞飛上將抵滬後第一日情形]  
　　新聞記者與唐中將之談話各界之提燈游行 
　　法國霞飛上將軍於前晩抵滬盛况已紀昨報茲將昨日關於霞飛上將軍之情形詳紀於左 
　　法領事署之午宴 
　　昨日午刻駐滬法總領事韋禮德君在署歡宴霞飛上將曁夫人女公子等列席作陪者如中國外交部特派江蘇交涉員許沅君曁陳世光科長英·美·意·日·比·葡·捷克·俄國·各總領事英·美·日·各國總領事夫人英工部局總董姚主敎英國商務隨員等席間各總領事均致頌詞觥籌交錯甚爲盡歡并有法國兵士及捕房另派之越捕數十名均各擎槍至法總領事署中侍衞宴至二時許乃散席　 
　　震旦通惠二校之參觀 
　　昨日二時許霞飛上將軍自法總領事署散席後由姚主敎與各國總領事等陪乘汽車多輛赴吕班路震旦大學院參觀一切汽車出總領事署時侍衞之軍捕擎槍行敬禮軍樂隊復奏音樂門外之中外各界士女排立如堵牆迨上將汽車駛出時歡聲大作及駛抵震旦大學院由全體師生歡迎入内稍休憩繼參觀院内各部乃興辭而出旋至辣斐德路中法通惠工商學校參觀該校以此次霞飛上將來華游歷將蒞該校參觀該校係兩國國立故亦竭誠準備歡迎設備方面於學校門口及敎室之前各造松柏牌樓一座上綴五色電燈加竪兩國國徽又於工廠大烟囱上懸兩國旗幟并以五彩電燈綴成歡迎字樣極壯觀瞻步將抵該校後亦由全體師生竭誠歡迎上將參觀一切而出 
　　歡迎提燈會之舉行 
　　昨晩七時各界人士舉行歡迎霞飛上將軍之提燈會先在顧家宅營盤會集次在辣斐德路排隊所經之路爲華龍路霞飛路愷自邇路法公館馬路法外灘愛多亞路在法公董局前散隊該提燈會前導有越捕一隊及法國海軍軍樂隊繼有華界閘北等全體救火會會員駕駛皮帶車車上紥成龍船各色燈綵加綴五色電燈及松柏又英法兩界救火會汽車紥成戰艦及歐戰紀念碑等式樣沿途燃放五色熖火爆竹又新舞台全體會員在救火車上紥就各色燈綵法捕房全體包探及越捕等紥就龍燈五條隨途掉舞異常活潑並有通班各華捕之各種紙燈如飛禽走獸之屬又有紙紥歐戰時霞飛上將軍親臨陣地指揮之模型檯閣五六座燈景可以旋轉活動頗爲鮮艶内有本埠華英法三界各商業聨合會·及同義公學·鐵華學校等人士·秉燈游行又淞滬警察廳軍樂隊沿途奏樂最後法商電車一輛前懸霞飛上將軍肖像全車週身綴有五色電燈與松柏冬青等所過之處觀者人山人海擁擠異常眞大有可觀也 
　法國俱樂部之晩宴 
　　昨晩七時三刻旅滬法國紳商士女在顧家宅法俱樂部宴請霞飛上將曁夫人女公子法總領事夫人並發起跳舞會列席者約百人音樂跳舞宴叙盡興乃散會　　各界歡迎之表示 
　　霞飛上將歐戰著有奇功故協約各國無不欽仰本埠中外各銀行洋行定於明日（十一日）星期六休息一天同伸歡迎之忱故該日金業標金買賣亦休市一日又南陽橋中華救國十人團聨合會此次歡迎霞飛上將除參加提燈會外並製法文詩歌四首並附華文頌詞其大意謂「黷武主義消滅的一天就是公理發曙光的一天將軍是個公理的前驅者所以我中華國民竭誠祝頌將軍的幸福」詩文咸配置鏡框中昨晩由該會送往法國領事公署轉贈將軍矣又何護軍使蔣海軍總司令許交涉員在交署將於今日（十日）午後一時公宴霞飛上將本埠新聞 
[霞飛上將抵滬後第一日情形]  
　　新聞記者與唐中將之談話各界之提燈游行 
　　法國霞飛上將軍於前晩抵滬盛况已紀昨報茲將昨日關於霞飛上將軍之情形詳紀於左 
　　法領事署之午宴 
　　昨日午刻駐滬法領事韋禮德君在署歡宴霞飛上將曁夫人女子公子等列席作陪者如中國外交部特派江蘇交涉員許沅君曁陳世光科長英·美·意·日·比·葡·捷克·俄國·各總領事英·美·日·各國總領事夫人英工部局總董姚主敎英國商務隨員等席間各總領事均致頌詞觥籌交錯甚爲盡歡并有法國兵士及捕房另派之越捕數十名均各擎槍至法總領事署中侍衞宴至二時許乃散席 
　　震旦通惠二校之參觀 
　　昨日時許霞飛上將軍自法總領事署散席後由姚主敎與和國總領事等陪乘汽車多輛赴吕班路震旦大學院參觀一切汽車出總領事署時侍衞之軍捕擎槍行警禮軍樂隊復奏音樂門外之中外各界士女排立如堵牆迨上將汽車駛出時歡聲大作及駛抵震旦大學院由全體師生歡迎入内稍休憩繼參觀院内各部乃興亂而出旋至辣斐德路中法通惠工商學校參觀該校以此次霞飛上將來華游歷將蒞該校參觀該校係兩國國立故亦竭誠準備歡迎設備方面於學校門口及敎室之前各造松柏牌樓一座上綴五色電燈加竪兩國國徽又於工廠大烟囱上懸兩國旗幟并以五彩電燈綴成歡迎字樣極壯觀瞻上將抵該校後亦由全體師生竭誠歡迎上將參觀一切而出 
　　歡迎提燈會之舉行 
　　昨晩七時各界人士舉行歡迎霞飛上將軍之提燈會先在顧家宅營盤會集次在辣斐德路排隊所經之路爲華龍路霞飛路愷自邇路法公館馬路法外灘愛多亞路在法公董局前散隊該提燈會前導有越捕一隊及法國海軍樂隊繼有華界閘北等全體救火會會員駕馳皮帶車上紥成龍船各色燈綵加綴五色電燈及松柏又英法兩界救火會汽車紥成戰艦及歐戰紀念碑等式樣沿途燃放五色熖火爆竹又新舞台全體會員在救火車上紥就各色燈綵法捕房全體包探及越捕等紥就龍燈五條隨途掉舞異常活潑並有通班各華捕之各種紙燈如飛禽走獸之屬又有紙紥歐戰時霞飛上將軍親臨陣地指揮之模型檯閣五六座燈景可以旋轉活動頗爲鮮艶内有本埠華英法三界各商業聨合會·及同義公學·鐵華學校等人士·秉燈游行又淞滬警察廳軍樂隊沿途奏樂最後法商電車一輛前懸霞飛上將軍肖像全車週身綴有五色電燈與松柏冬青等所過之處觀者人山人海擁擠異常眞大有可觀也 
　　法國俱樂部之晩宴 
　　昨晩七時三刻旅滬法國紳商士女在顧家宅法俱樂部宴請霞飛上將曁夫人女公子法總領事夫小並發起跳舞會列席者約百人音樂跳舞宴叙盡興乃散會 
　　各界歡迎之表示 
　　霞飛上將歐戰著有奇功故協約各國無不欽仰本埠中外各銀行洋行定於明日（十一日）星期六休息一天同伸歡迎之忱故該日金業標金買賣亦休市一日又南陽橋中華救國十人團聨合會此次歡迎霞飛上將除參加提燈會外並製法文詩歌四首並附華文頌詞其大意謂「黷武主義消滅的一天就是公理發曙光的一天將軍是個公理的前驅者所以我中華國民竭誠祝頌將軍的幸福」詩文咸配置鏡框中昨晩由該會送往法國領事公署轉贈將軍矣又何護軍使蔣海軍總司令許交涉員在交署將於今日（十日）午後一時公宴霞飛上將昨已布置完全計大門前高叉中法國旗上嵌法文歡迎字樣二道門亦遍紥松柏鮮花大廳上四週五彩幔圍满正中紥一鮮花版樓上嵌法文歡迎中嵌一大福字旁亦歡迎二字四週均懸協約各國旗幟陳設華麗洵屬空前未有之盛舉許交涉員昨奉南京軍民兩長電委代表督軍省長歡迎上將浙江盧督軍沈省長亦派交涉員王省三來滬代表浙省長官共同歡迎王交涉員已於昨日詣交署接洽矣 
　　本館記者與唐寳潮中將之談話 
　　昨日本館記者謝君介子汪君英賓晤唐寳潮中將於滙中旅社唐中將前在法國陸軍校畢業前年在巴黎和會已與霞飛元帥相識此次元帥來華於京都重晤益臻融洽故政府特派唐中將陪伴元帥南下茲將其談話擇最要者紀之於左 
　　霞飛環游世界之旨趣霞飛元帥年近古稀自歐戰後頗思環游世界乘此即可答謝各國參戰之勞對於日本又因去年日本皇太子有法國之行故元帥藉此答拜吾中國方面則又因曾有邀請來華之舉故尤待爲上賓也 
歡迎霞飛上將之狀况（一）（法大馬路外灘） 
　　贈與中國軍人之良箴霞飛元帥曾在宴席間表示軍人宜守範圍之意以爲軍人不宜參預政治故其對於裁减軍備種種問題雖無意見發表惟對於吾中國軍人確曾有箴勸「但盡已職」之表示也 
　　對於中國軍隊之觀察霞飛元帥此次來華路經安東·瀋陽·天津·北京·濟南·蚌埠·南京等處均有各界人士竭誠歡迎軍警亦排隊示敬元帥觀察中國軍隊因未經多閱祇就表面上觀察嘗批評中國軍隊之步伐均係效法於德國惟德國式之步伐（即普魯士式之步伐）徒硬而不自然不若法國之步伐旣甚自然而又足增進軍人之威武也 
　　中法實業銀行之確訊霞飛元帥對於中法實業銀行曾言其恢復已可確定蓋此議案已由法國國會通過現稍爲延緩者僅因附帶之各種手續未能立時妥帖耳霞飛元帥此後之行蹤霞飛元帥於暢游上海後擬乘提督公司銀邦號赴美游美後始再行返法也 
　　國聞通信社記者與唐中將之談話 
　　昨有國聞通信社記者與唐寳潮中將之談話撮要如下將軍之隨行者霞飛將軍此次游歷遠東計帶夫人及女公子一人外并有參謀長副官各一參謀長之官階爲上校副官則爲上尉此外更有一醫生云 
　　到華後之印象據霞飛將軍表示其游華之印象蓋極爲满意謂華人坦率多情温和有禮自入華境後招待伺應諸人無一不解法語毫無旅行之感而北京飯店招等之周備尤爲將軍所深感由奉天直至浦口乘坐從前清皇室御用之車輪更爲霞飛夫人所引爲光榮將軍對於中國政治從無一語批評惟於鮑陸軍總長歡迎宴席上略言軍人宜專治軍旅勿預政治其在就閱兵以後僅於中國軍隊仍採普魯士式步伐一事微有感觸此外均祇爲深謝中國政府及國民殷殷欵待之意而已將軍去京時曾對徐東海言及旅京時之安適及中法實業銀行决將恢復將來兩國關係並可密切兩事去北京時在本站對於歡送之巡警隊長一一親與握手誌謝其夫人則並對於北京飯店伺應將軍之侍役予以印有霞飛肖像之徽章一枚俾資紀念其謙遜有如此者霞飛小姐年二十一歲沈默一如乃交惟亦極爲满意一路歡迎狀况歡迎之盛以奉天爲最張使先派副官長及副官四人至安東迎迓到東後先以巡閱使名義請其宴會張夫人及女公子亦均出見次又以東三省三長官名義請宴蓋吉江兩督亦在奉迎迓也臨行時送古瓷八仙白狐皮等珍品復派副官長率四副官六憲兵護送到京在津曹銳請宴一次與曹錕合送珍品八色内有珊瑚樹一盆極爲名貴黎黄陂本欲招宴以時間太短未果段合肥處亦未去僅互送照片段之京寓曾送霞飛夫人蟒袍一襲因段不在京故僅函謝段夫人而已此次南下過濟南田督派代表歡迎過蚌埠張督文生上車相晤過浦口時齊督王省長率在省軍警自營長以上均到站歡迎齊督并送將軍景泰藍瓷瓶一對　　今日（十日）游宴之程序 
　　霞飛上將軍今日（十日）游宴之程序如下下午十二時半中國官員在交涉署設宴三時半上將在法公園手植一「自由樹」法國學校學生均將在園參與典禮四時上將親手奠置法公董局華童學校新屋基石四時半上將赴法公董局之歡迎會七時三刻參與大戰之將士在法俱樂部恭宴上將 
[國是會議第五次談話會紀]  
　　組織大綱之第一次草案通過 
　　昨日下午四時國是會議已到滬之各省區與僑埠代表在總商會常會室開第五次談話會列席各代表爲沈信卿·吳玉書·陳家燦·楊春綠·崔遽·菴·李俊夫·孫增大·何積煌·李昌·蔡俊卿·張仲仁·秦聨奎君等公推沈信卿君主席先由幹事孫福基君報告（一）貴州省敎育會電推王雨吾艾一清兩君爲代表（二）濟南銀行公會電告前推之劉喬二代表已啓程（三）江蘇省農會代表何潤君郵寄商榷書（四）長沙總商會陳吳二代表曁安徽省敎育會凌代表均於昨日報到又接湖南總商會函云「逕啓者前准台函發起國是會議各省公團均應推派代表與會等因茲經敝會推舉陳君家燦吳君啓瑞二人爲代表前往與會特此函達貴會煩爲查照二君到時即希接洽爲荷此致商敎聨合會湖南長沙總商會會長左學謙」（五）成都總商會電推胡懋昭爲代表其電云「商敎聨合會辦事處鑒國是會議請胡懋昭代表住申梅白格路人和里三弄同吉公庽成都總商會齊」（六）南京總商會甘蘇二代表有事回寗昨曾到會請假（七）浙江省敎育會李胡孫三代表昨晩抵申現庽振華旅社一百零九號今日送來代電一件（八）江蘇省敎育會代表黄炎培君因事赴杭來函請假一天畢即由起草委員楊春綠報告起草組織大綱經過情形沈信卿謂今日可否即付討論何詔愷對於原案工團問題主張每省區各推三人楊春綠附議李俊夫對於名稱有疑義張仲仁謂名稱可留待大會公决又李俊夫主張加入满蒙回藏張仲仁附議沈信卿即可在草案上加入組織法草案討論後衆對於會期長短亦頗有研究至六時餘始散茲將國是會議第一次組織大綱草案附錄如下 
　　中華民國「國是」會議組織大綱草案 
　　（第一條）本會議以集合純粹之民意議决救國之根本方法公告國民全體以期同意實行爲宗旨命名中華民國國是會議（第二條）本會議以左列各國體推出之代表組織之（一）各省省議會三人（二）各省或特别區敎育會三人各省或特别區　縣敎育會合推三人（三）各總商會（包含華僑團體）三人各省或特别區縣商會合推三人（四）各省或特别區農會三人各省或特别區縣農會合推三人（五）各省或特别區工會各合推三人（六）各律師公會三人（七）各銀行公會三人（八）各報界公會或報界聨合會三人内外蒙古青海西藏有已成立右列各團體者各三人右列各團體所推代表不足三人或不推者聽（第三條）凡第二條規定團體以外之團體代表有發抒意見於本會議者以左列方法行之（一）得出席於本會議之公共談話會（二）得提出意見書於本會議其以個人提出意見書於本會議者須經第二條規定團體代表之介紹（第四條）本會議之議事範圍應以相度時勢之急要關於第一條之規定者爲限（第五條）本會議以有全國各省區過半數之一種團體以上代表出席時爲正式會議（第六條）凡出席代表每人有一個表决權一但經九省區出席代表各有一人以上提議認爲須投票表决時每省區與會之每一種團體各一權其不以省區爲範圍者每省區之每一種團體聨合爲一權華僑團體每一國屬地亦聨合爲一權」（第七條）本會議設主席一人副主席一人由第一次出席各代表用投票方法互選之（第八條歡迎霞飛上將之狀况（二）（法大馬路大自鳴鐘救火會前） 
）本會議自開議日起以四個月爲會期但遇必要時得延長之（第九條）本會議關於重要問題之提案應設十人組織之審查會審查其審查員由出席代表推舉之前項提案之移付審查以任大會提出已成立爲議案者爲限（第十條）本會議關於重要事件得特組三十人之委員會其委員由出席代表用投票法互選之（第十一條）本會議於閉會前應推定常務委員如左（一）事務所所在地五人（二）各省區各三人（三）其他出席代表各就其駐在地爲常務委員之輔佐（第十二條）本會議議事細則辦事細則另訂之（第十三條）本組織大綱於議决日施行本草案條文内有「」符號者爲假定的 
[調查九六鹽債代表之電訊]  
　　盼望各界對於已發之七百六十萬嚴重表示 
　　商敎聨合會所推赴京調查九六鹽餘公債之代表穆杼齋·龍欽海二君昨自京致該會辦事處一電電文内范君即范靜生君江君即江湘浦君江君已於前日北上矣其電如下「商敎聨合會辦事處范辭盼江君速來對於已發七百六十萬元速乞嚴重表示瑶海佳 
[九六鹽債之暗盤]  
　　高至百之七六零 
　　國聞通信社云據銀行界消息北京政府新發行之九六鹽餘公債雖未流通市面然在金融方面已有暗盤前一星期市價每百元約值七十六元餘至本星期初即落至六十二元八近日因情勢不佳益復下落惟此項市價僅有買賣兩方面以收據預計一俟正式發行再行取償云 
[江南造船所勸集贖路欵]  
　　江南造船所通告云查膠濟鐵路贖回自辦乃吾全國上下數年來相與奔走呼號所誓死以力爭之者茲幸貫澈初衷該路應由人民集欵贖回永歸民有業奉大總統明令公布我國民對於此項集欵應如何激發熱誠先期籌集以盡國民自救之責况贖路尚有五年之約此即他人量吾國民僅有五分鐘之熱度耳我國民更安可不急起直追趕速籌備以逹完全自辦之目的現聞各界熱心人士業經發起籌欵贖路儲金團等我所同人亦係國民之一份子豈可甘居人後是以合亟通告我同人等務望各盡匹夫有責之義熱誠奮勉踴躍輸將以備將來贖路之用須知此舉關係甚大愛國無異愛身將來該路營業發逹且有無窮之權利與尋常捐助善舉大不相同除另行召集籌議儲存辦法外先此布告全所員司工匠人等一體知照云云 
[海員罷工後之善後消息]  
　　海員罷工一事今已完全解决船東與水手等所議之善後各事現亦次第實施今將航業界關於此項消息彙誌如次 
　　（一）太平洋輪船此次罷工事以太平洋航路之各郵船所受損失最大昌興公司之日本皇后號自代運俄后號所雇之新海員還滬後即久泊吳淞觀察形勢以備亞細亞皇后號新水手之雇運今因增薪問題業經解决則亞后號之出口期已可如期開出故昌興公司業將招雇新海員事取消而日本皇后號現亦定於十一日自上海開還温哥武云又太平洋郵船公司之帝邦號提督公司之銀邦號東洋汽社之春洋丸等均已宣布可照原定出口期放洋矣 
　　（二）歐洲班輪船中歐各郵船及商輪在罷工時船中水手雖無響應然香港貨物之裝卸則感受絶大困難自八號後英國郵船公司已首先承運香港貨物即就由歐來華之各商輪其船中所載之港貨今據各公司言刻已停止裝載到滬已可陸續起卸矣唯法郵船之由滬赴港貨以時間上之關係故運往者較少其他各國商船不日即可恢復罷工前之航務也 
　　（三）近海各商輪港滬航路停頓八星期以來上海堆存之香港轉船貨甚多從八號以後此間三公司臨時派開之汕港粤班輪計共七艘本日怡和又開出恒生一輪太古洋行亦將金華蘆洲廣西等三輪於今明日續運積貨赴港汕及廣東而招商局亦特調圖南輪運汕頭貨出口且於昨日得香港來電謂該局於一月份初受罷工影響·停頓之廣利號輪其船中各海員業從廣州還港照常上輪執役故已經駛出明日可抵上海又廣大號輪不久亦可來滬至太古之港滬綫内正班輪如穎州四川山東等船均將先後駛出在一星期後或可進口累此太古公司之浦口綫於本日起已仍派輪航行裝貨至香港云 
　　（四）港滬之金融連日各銀號已經載往港粤之金銀毫洋及現洋等共有百萬元以上而滬上存積仍尚不少本日錦經綸又有大條生銀三百條大德昌亦有條銀一百條統計有四十餘萬兩託恒生輪裝往港粤而本星期六尚有大批生銀數十萬兩將託太古之廬州號輪裝出云 
[航業消息種種]  
　　大阪商輪公司所定建之新輪倫敦丸昨日滬行接電謂已完全落成於本月十五日可開始從亨堡駛出可於四月二十三日抵港五月一月到上海此船排水量爲一萬五千噸船長派大山正信充任矣 
　　法公司得馬賽總行來電包島斯號郵船現照定期提前兩星期開出故今日可離法國四月十五號能至上海又安康號之行程展緩　星期故於本月二十四號由馬賽駛出云 
　　吾國派充横濱總領事署之書記長朱希君昨日乘日輪熊野丸還國同來者有東京師範學生何滙東及曾以鋼等留日生二人又有日本之東京工校大學敎授淺川拓人亦來華考察敎育狀况云 
　　昌興公司日本皇后號准三月十一號上行開住東洋及温古華等埠該公司已通告周知矣 
[香港工潮解决後之小工忙]  
　　浦東沿浦各碼頭小工當香港船員罷工期内輪船來滬稀少生計大受影響現工潮解决輪船已先後到埠如招商太古鴻升各碼頭連日各到輪船二三艘不等所裝貨物以高粱爲大宗小工搬運貨物日夜忙碌生計頓舒莫不喜形於色云 
[電請扣留違令私鑄之銅元]  
　　上海總商會爲皖省濫鑄銅元事昨上北京電云北京幣制局税務處鈞鑒上年五月本會曾以銅元弃斥全市恐慌電請幣制局通飭各省停鑄旋奉指令内稱已電令湘皖寧各造幣廠停鑄並呈明大總統等因满擬來源旣斷錢價可以漸平乃自去年五月迄今本埠銅元兌價反由千五百文增至千六百文左右訪諸輿論稽諸報章均稱皖省幣廠仍舊抗令鼓鑄近以該省兌價已至千七百文左右經當地商會羣起呼籲請求停鑄乃該廠悍然不顧僅稱此後出品專銷外省是其以鄰爲壑故違明令罔恤民艱已可概見蘇皖壤地密邇受害尤深擬請轉商務處（鈞處）電知海關凡係皖省訂購銅斤於報運時查明一律扣留以絶其源其他各省如有違令私鑄者一律照此辦理庶幾中央禁令不致徒託空談補苴之計舍此末由萬祈照准上海總商會叩青 
[關於房屋加租之調停訊]  
　　聨合通信社云法租界霞飛路一百五十八號成衣舖劉順昌至中國工會報告云於五年前租得本地人陸姓之房産開店有年向不欠租該房産於去年加增房租兩次不料現時從中有人出得重費挖房該房主由正月起有意不來收租藉口房客欠租强勒遷移實爲違法總領事官公佈第二條之定章請爲援助該會召集各會員討論結果先向陸姓調停倘再不打消前議祇得聽劉姓以相當法律對待云 
　　又閘北新民路近靠鐵路南首自馮秦興建造頭等市房馬路先後放寛工巡局隨時督修市面日漸繁盛房屋亦因而昻貴其房客小本營生及食力者恒居多數積欠房租成爲習慣粹經堂張主任特向地方廳起訴房客方面羣起恐慌公推代表某君請浙江路貽德里淞滬房屋賓主交誼會代向房東方面懇商分期從速付還俾和平解决 
 
 

Page 15

 
 
[俄災振濟之籌備]  
　　十三號將開董幹聨席會 
　　俄國災荒賑濟會上海部本定十號關幕嗣因各種佈置尚未就緒未能即定准期茲聞該會訂於本月十三號（即星期一）夜六時假青年會會食堂先開董幹兩部聨席會議討論種種進行方法並再决定開幕日期積極籌募賑欵匯振俄國災黎以敦睦誼又聞該會尚須擇日歡送會長熊秉三君云 
[柴炭行設立公會]  
　　本埠柴炭業因同業以各行不相聨絡難免不有從中壟斷居奇致妨同業且向分南北兩帮各自爲謀不相統一市價自亦不能平準因聨合同業全體組織公會於南市竹行碼頭昨日開成立大會當公舉俞幼伯爲總董魏鴻文梅建棠兩人爲正副會長并聘定律師李昌爲法律顧問云 
[公共租界之候選議董]  
　　文匯報云本日午後三時止被推之公工租界工部局候選議董適得應有之數惟今年之議董行將更動數人茲錄被推人之姓名如下SFessenden費信憞氏HHGirardet○吉拉台特氏WPLambe藍勃氏ABLowson勞森氏VGLyman萊满氏HGSinlms西姆士氏HWLester芮斯特氏GNWilson維爾森氏SSaduragi櫻木氏以上除費信惇氏芮特斯氏維爾森氏外均爲現任議董現任議董之將告退告爲史密士氏馬凱氏維特漢氏史密士氏曾充總董數年聞史與馬凱氏擬於今夏休假回國又費信惇氏本爲議董因告假回美由維特漢氏代之費信惇氏不日回滬大約已有電接受爲候選員也頃聞AJHughes休士氏亦被推爲候選員是則較額定之數多一人而有投票選舉之必要矣 
[蘇社大會之籌備近况]  
　　議題注重地方自治 
　　蘇社本年常年大會定於十一十二兩號在中華職工敎育館愛儷園開會籌備情形迭誌本報茲悉該會除邀定貧兒院愛儷園兩處軍樂隊並粟社社友清唱崑曲外並約邀省立第二師範國樂部及敎員朱織雲之幻術於十一晩同蒞大東旅社助興外埠社員如南通張孝若君等業經到滬其餘各處亦多有函告日内到滬者該社社員對於此次提議呈件聞注重地方自治故凡熱心地方自治者亦羣向該社索取入塲劵以便旁聽 
[茶商電爭税率之部批]  
　　上海茶業會館商董陳兆燾等因英國徵收華茶進口税率不平等華英茶商交受其困特由快郵代電呈請農商外交兩部迅電駐英公使向英政府交涉取消茲茶業全體昨奉農商部第二五七號批示内開前據電呈請轉咨向英政府交涉取消不平等茶税等情到部當經咨行外交部去後茲准復稱此事已令行駐英朱代辦遵照相機辦理等因合亟批示知照此批 
[物品交易所和解續聞]  
　　證劵物品交易所雙方經紀人曾經討論和解方法聞以五十萬現金一百萬公債票·一百萬公債票·一百五十萬代用品·賠貼賣方之損失已誌本報昨日雙方仍無消息而議决之事又未實行聞買方祇允出現金十八萬以致尚未了結現在該所理事長虞洽卿赴京未回必須等虞到後或有圓满之辦法云 
[友華銀行滙市報告]  
　　昨日友華銀行滙市報告云八日倫敦大條銀價近期縮二五遠期縮一二五紐約銀價落至六角三分半英法間之滙價爲四元三角六分半今日此間各國滙價僅佛郎長至七百六十五日幣長至七十餘未更動晨間聞盤堅定英鎊成交價三月份在三先令二便士七五與八七五間四月份在三先令二便士六二五與七五間美金成交價三月份七十五七五四月份七十元半未幾更硬三月份英鎊高至三先令三便士一二五美金高至七十一元半四月份爲三先令三便士一二五美金爲七十一元一二五午後稍平市况不定英鎊售價三月份爲三先令三便士四月份爲三先令二便士八七五美金三月份爲七十一元四月份爲七十元七五昨日印度在倫敦購入少數現銀倫敦市况聞頗堅定紐約市况亦堅近期尤甚 
[昨日之金融狀况]  
　　昨日上午銀幣市價爲七錢二分五釐午後收盤稍回小爲七錢二分四釐七五比較前日小去三毫七忽半三月底期洋午前開盤七錢二分五釐五又收盤七錢二分五釐三七五下午收盤七錢二分五釐二毫五則小去一毫二五寗浙兩廠尚未有新鑄銀幣運到一經鑄出運來洋釐自須跌小也銀拆早午兩市皆開五分仍極平鬆市上無大宗用欵滙豐等銀行收欵約八九十萬之數罷工解决廣東新角將有裝到故市面略鬆云 
[昨日之金滙狀况]  
　　昨日生期四日大條近期縮二五遠期亦縮一二五標金開盤較前日漲銀一兩九錢先令開出勿動東匯漲七五美滙小二角半香匯小半分法郎大五個嗬囒大五盾德匯小五馬克斯時金價爲三百三十二二兩二錢後由麥加利等銀行買進四月份先令數萬鎊價三先令二立士六二五又花旗買進現標金二百十條價三百三十二兩又廣帮買現美金二千鎊價六九六二五所以金價高至三百三十三兩七錢嗣因先令東匯等價漸見鬆動十一時後本月份先令有三先令三立士二五可結本月份東匯亦六錢六分可結美滙七十一元之外可結爲此人心更虚四月份標金最小跌至三百二十九兩五錢移時市面又復轉平有花旗銀行買進現標金一百四十條價三百三十一兩五錢又某某等銀行買進四月份先令數萬鎊價三先令三辦士至三先令二辦士八七五由大通銀行賣出本月份東匯數十萬元價六錢六二五至六錢六分三七五又四月份東滙數十萬元價六六五至六六六二五又賣美滙五萬元價七十元零七五兼廣帮出價六錢九分三七五仍欲購買現金故一般　空者略起恐慌所以金價又逐漲至三百三十二兩八錢收盤爲三百三十二兩三錢後市金價初甚堅固先令開出勿動由某銀行買進四月份一萬鎊價三先令二辦士七五而三月份先令亦祗三先令二辦士七五可結束匯本月份亦須六錢七份方可成交故最高金價漲至三百三十四兩嗣後因四月份先令又見轉硬有三先令二辦士七五可結致金價又到三百三十一兩二錢惟收盤仍高至三百三十二兩而散較前日之價每條漲銀一兩八錢據某甲報稱今日大條雖或轉長然金價恐難見鬆云 
[最近市况彙錄]  
　　絲市絲經市况二三星期以來頗形呆滯近日以來洋莊絲市毫無走動而據海外電訊英法市面華絲市價已見跌落里昻市跌五法郎倫敦市跌半辦士考其原因由於日絲疲弱之故聞日本絲市自今年元月以來價格異常不振故運往英法者數額甚巨華絲市面因之大受牽動又據本埠出口商消息目下本埠絲市存底極薄云 
　　茶市茶市在前兩週中因倫敦方面頗有需要由英商辦進計有六千餘箱之譜市上存貨本不到一萬箱故近週來存底益見空虚市面乃愈見清淡本週中交易極稀僅星期二曾稍有交易數額不多計怡和洋行買進珍眉三百二十五件價二十三兩同孚洋行買進珍眉一百二十二伴價二十八兩又美昌洋行買進珍眉二十件價三十兩總共計四百六十七件價格因貨缺略見抬高故市面雖清價格則頗堅俏查各棧存貨總共不過二千餘箱謙泰昌最多恒記永盛昌則甚少且將告罄洪源永新到有一百餘件餘均早已無貨應市矣新茶上市時須在四五月間今年因天氣較寒新茶較往年略遲新茶市面據該業中人觀察謂外洋需要較往年加多本埠存底已無新茶市面看好惟恐茶商濫做濫售山價高昻則市面如何仍難預决云 
　　棉紗昨日棉紗市面平平三品紗上下午電報有漲有跌交易所標準紗平平客邦現本紗與上日相仿粗紗略堅小包紗三羊炮臺富貴三牌稍漲二錢五至五錢其餘無甚上落日紗見軟青島威海衛汕頭廣東天津牛莊江西野鷄等帮共買本紗一千二百包日紗七八百包印紗二三十包公會小包亦售開二三百包　豫廠開出十四支三羊五十包陰歴三四月交貨價一百五十兩九九扣佣恒豐廠開出十四支富貴小包八百包期同上價一百四十八兩淨盤日本來電二十支紅財神跌元四兩各紗市面因香港罷工解决以來頗有轉機故交易增多有看漲之希望糖市連日糖市見呆因香港罷工已了人心漸懈大里三半現貨劃八兩見疲横濱三半升五分上擋四半存底不厚太古四半劃八兩九儀怡和康字退二錢東四半又退二錢次粗砂六兩四錢昨錦茂號結進五百袋後照原盤回絶潮陽青號家仍抛四兩六至四兩七八錢如此湧抛將來汕頭船到來貨勢必不少也青礬商况通訊社云青礬自開春以來營業日增不懈近日之輸出數目尤形湧旺來源亦多杭州添辦最爲興盛各處鄉鎭染店亦繼續採辦本埠需要亦頗殷切本週以來開盤雖未增加而内容堅俏多矣昨日開出面礬一兩二錢五分濟寗礬一兩六錢他貨均多惟是項獨缺後市尚有看漲之勢東礬一兩一錢七分半杭屬有五十餘噸之成交西礬一兩另七分半交易不及存底尚厚惟藥水礬市况平平 
[少年宣講團致各游藝員函]  
　　勸告删除穢詞浪態正風敦俗之要言 
　　本埠少年宣講團昨致各游戲塲游藝員函云竊念樂以陶情歌乃勸世雖却娱樂實亦敎育寓懲戒於嬉笑之中彰善惡於歌舞之間故泰東西各游藝員咸自視甚高不屑隨流俗蓋游藝雖小品雅有滌邪惡糾民俗與敎育同占偉大之勢力也我國向輕俳優幾分階級而爲俳優者亦廿自唾葉淪於非人不但道德不講抑且奸盜是務淫詞浪曲可以欹之於廣衆之前穢態亂色居然宣布於娱樂之地靡靡之樂雜然交作鄭衞之聲恬不爲恥因之習俗漸澆嗜欲大啓立國四維破壞殆盡四維不張國亡何待鼎革以還一律平等賤視之習早已不成問題有識之士且視歌舞雜劇爲通俗敎育之利器而倡導之其所以倡導游藝亦即爲尊得游藝員之人格實行社會敎育之職也故敝團於宣講之餘竭力提倡高尚之游藝以助社會之進化奈近據敝調查部調查滬上各項游藝間雖有改善與昔有不同者然泰半仍在黑暗腐敗之中且尤有甚者敝同人責負敎育救國心長目睹詢盜誨淫之雜劇而竟爲民衆娱樂之品將使中華民族羣趨於不孝不悌不忠不信無禮無義無廉恥無道德之境淪失禽獸之域不禁嘆爲悲觀茲爲挽救社會維持道德計不得不請願於諸大游藝家之前凡遇有「淫穢詞曲」「浪態亂色」亟宜改删並雜以愛國愛人勸世救世之要語則惡者從善頑者自悟於不知不覺之娱樂中得以增長見識修養品行感化羣衆於無形則台端之功德無量矣苦口婆心實勝活佛尤多矣敝團同屬國民不忍袖手旁觀事關世道人心諒亦蒙台端所贊同也云云 
[青年會之家誔同樂會]  
卓别靈小影（圖中之居右者） 
　　青年會定於星期五六即今明兩晩八時舉行春季第四次會員家屬同樂大會該會交際科以現值徵求大會閉幕後第一次開會對於新會員自應格外優待是以不惜重資選演著名滑稽影戲卓别麟長片「尋子遇仙」六大本一氣貫通前後銜接誠爲滑稽片中睢一不可多得之傑作歡迎卓别麟者盍往觀之入庫劵每紙四角會員减半預留座六角並聞該會應各界之請於本星期六下午加映日戲一次入座券每人四角幼童减半云 
[惠靈學生設立義務夜校]  
　　南市薛家浜惠靈英文專修學校正科學生鑒於該校鄰近貧苦子弟無力求學者多爰於日前設立義務夜校一所於該校校内凡屬貧苦子弟除書籍自備外餘費一概免收日來已開始收生遠近報名者甚爲踴躍云 
[交通滬校同學懇親會]  
　　三月十二日 
　　交通大學上海學校前訂於二月二十六日在半淞園舉行新舊同學懇親會曾將秩序單入塲券分送各友嗣以天雨一再延期該校友張鑄等以際此料峭春寒陰晴不定半淞園地曠屋窄不甚相宜現改定於本月十二日即陰暦二月十四日下午在該校舉行風雨不更業經函請各友挈同眷屬隨帶原券准時到會云 
[聨益施醫院佈種牛痘]  
　　美租界梧州路上海聨益善會施醫院近日天氣不正天花一症又在盛行特定逢星期一三五日上下午施種牛痘藉以預防懷保赤之心造福於地方誠非淺也 
[半淞園春蘭大會]  
　　本埠南市半淞園定於陰曆二月十三日起邀請海上萟諸大名家各出所藏最寳貴之春蘭百數十種開春蘭大會三天聞内有數種竟至一花面價值千金者 
[杭紹綢業聨合會評議會紀]  
　　本月八號下午八時杭紹綢業聨合會評議部在三馬路晝錦里該會臨時會所内開第二次評議會到者有邵楙章凌義欽程桐春淇菊人張鴻蓀陳鳳梧沈志林諸君由馮柘青記錄討論會務進行及發展方法議畢散會已士　時矣 
[南市道路之規畫]  
　　滬南工巡捐局長姚石蓀查得本局管轄之城廂内外各處道路前經分别規定正路路面丈尺數目及支路尺寸若干均由該局董事會議决重加丈勘測繪自經此次規定後一律照辦以期整齊而便交通如翻造房屋時即可依按最後之規定法照式收讓業已派撥測繪員先將中區區域内之路面圖式繪就後照圖印刷多份即行由局分送各機關及各團體請爲存儲備考其餘東南西各區亦將繼續測繪云 
[尋訪游歷之法副總巡]  
　　法工部局副總巡河而喏（譯音）日前請假前赴松江佘山游歷迄今多日未回杳無音信經由工部局稟請法領事轉咨交涉署函請中國官廳代爲招尋下落昨日（九號）交涉公署分咨道尹公署轉飭松江縣曁淞滬警察廳派探前往松屬佘山一帶尋訪該員下落有否到過佘山以便咨復經淞滬警察廳昨已派探前往該處尋訪矣 
[名畫家王香巖到滬]  
　　歐化東漸吾國文藝均染西洋色彩即圖畫一道亦羣尚歐美幸賴二三博學通儒竭力保存使吾華數千年來奧妙之畫學得以復樹旗幟於世界藝術之中德人極贊許其佳妙稱爲他國所不及故近代好古之士爭向提倡以致畫家名人出而應世青田王君香巖（别字青田山人）其尤卓卓者也所作蘭竹超乎板橋籜石之上實非泛泛者所能及尤工山水與四王相伯仲海上王一亭吳昌碩諸公甚心折之王君於客歲游滬現寓三馬路兆福里海内收藏家聞名踵門求畫者限爲之穿尢受知於扶桑諸名流云 
[電料處長之交代梗]  
　　聨合通信社云麥根路交通部電料轉運處長一職業由交部委令趙慶華接任而前處長高恩洪延不交代昨何護軍使接杭州盧督軍電以電料處屬交部管轄凡屬中央職官均應尊重中央部令婉囑轉致高氏妥爲交代而高往南京據云歸滬後可得齊督之一電囑緩交代云 
[資給發難民出境]  
　　前日有湖北難民劉錦山劉錦庭等大小男女計一百五十六人來在閘北太陽廟地方暫歇由四區崗警歸報顔署長飭傳二十七保十一圖地保陸阿保向慈善團工巡捐局仁康當舖太陽廟僧人等醵集洋十餘元給發該難民等始出境向西而去 
[城内菜攤遷地營業]  
　　滬城肇浜路之虹橋登雲橋與杜家灣一帶每日清晨小販所設菜市業經華商電車公司派員測勘在該路開築電車自大東門往西門所有菜攤應當遷讓刻由工巡捐局派員向各攤主知照着遷往凝河路及縣基路設攤營業云 
[浴堂堆柴之肇禍]  
　　虹口梧州路九百九十五號某浴堂内前日下午扶梯旁起火旋即撲滅故未成災但該浴堂多堆柴草亦易於肇禍昨由該管捕房據情稟經公共公廨出單將該浴堂經理楊耀山傳案科以罰金十元充公示儆 
[艒艒船之茅棚火]  
　　昨日午後三點餘鐘時南市救火聨合會警鐘樓忽然鳴鐘報警旋分兩下倐爾停止俄由各區救火會紛紛探詢起火地點無從得悉據聞西門外斜橋方面因江北艒艒船之茅棚失火所致當場雖見火光幸即自行撲救頃刻熄滅未致成災云 
[派員調查控案]  
　　本邑西鄉經董唐祖瀛迭次被人在上海縣公署稟控各情屢誌前報茲悉沈知事以據稟各節虚實均應澈究是以分别委派李宗鄴往查梅祖福等控唐經董摧殘敎育陸文麓往查許匡臣等控浮收學費范熙瑞往查和昌花廠控敲詐商民曁楊金聲控經董詐欺等情各委員奉委後紛往各該處四出偵查而范委員於前日（七號）蒞漕河涇縣警察第四分所傳喚和昌主人徐國英及楊金聲等到所詳詢一切徐等即將當時如何敲詐情形一一稟明至四時許范委員始回署據實稟復核辦 
[鄉民一再破壞烟禁]  
　　浦東楊家渡鄉民吳金海因私售洋烟去臘曾經該管三區一分所拘解地檢廳訊判二月期满釋出詎吳仍操舊業昨日又經該警所拿獲當即押解檢廳訊究云 
[新閘橋路之賭案]  
　　尚有烟也 
　　新閘捕房華探何正喜周少蓮偵悉有人在新閘橋路二百零八號屋内開設賭塲聚賭抽頭於前晩稟明捕頭協同西探前往拿獲賭徒金仁祥婦人吳孫氏頭家蔣馮氏等男女二十七人連同賭具烟具一併帶入着蔣馮氏拘留餘人准各存洋十元保出昨晨奉公共公廨俞襄讞會同美丁副邻事傳案訊明以蔣馮氏不應聚賭抽頭並備設烟具容人吸食鴉片烟故違禁令判罰洋五十元餘人到案者罰洋三元不到者保洋充公烟賭具併燬 
[天華銀樓盜犯之訊供]  
　　戴如澡究竟是一是二 
　　戴如澡（即戴路昭）張少武（即張少玉）兩人經靜安寺捕房包探孔慶平西探目勞勃生查悉與虹口西華德路三百八十四號天華銀樓上年被盜刦失值洋二千五百四十五元之銀飾一案有關業於前星期在胡家木橋將戴張緝獲解由公共公廨押候訊究昨晟開審即由該西探目上堂稟稱此案發生後已獲王一鳴丁錦雲兩盜業由公尝訊實解往護軍使署現戴等兩人經捕房盤問戴承認與王等同至該銀樓行刦之事張亦供明伊當時係在門首把風捕房復將兩被告帶往該銀樓内指明如何行刦情形查此兩人均係王一鳴等供出公堂出有拘票迄方拿獲云云並將捕房所紀口供單與拘票一併呈察次由特别西探目壳羅香上堂聲稱當王丁兩盜拿獲時係今所獲之戴張兩人充作眼線查王盜當時雖供出同黨有王如澡者但係撑船爲業今所獲之王如澡則係開飯店營生恐屬兩人應請明察陸襄讞及美約副領事得稟訊之戴供稱我在捕房所供一切均係受威迫承招其實我毫無不法行爲等語並延律師人表辯護謂戴旣充眼線致使王等就獲則獲必被其誣攀應請開釋又據天華銀樓夥虞裕祿等上堂聲明被刦時各盜面貌記憶不清中西官訊至此判兩被告還押下禮拜四續訊 
[賈振竊公債案再紀]  
　　北京人賈振因在天津地方私取王子周等值洋二萬元之五年公債票來滬經王等追蹤而至報捕將賈提解公廨諭着押候訊究在案昨晨由廨提訊原告延律師到堂譯稱此案已在天津地方檢察廳起訴等語並由上海地檢廳派警投訴前情以本案由天津地檢廳函請備文投案移提云云訊之賈亦延律師到堂辯護中西官核供判賈交一千元舖保候展期再訊 
[三賊各押三年]  
　　袁阿二張小扣子金樓亭串竊揚州路龍江路楊樹浦路威妥瑪路等處居民張富根方瑞卿馬華根朱錫卿各戶衣物被包探張玉嶺緝獲昨晨吊齊贓物拘解公共公廨經中西官逐一質訊之下以袁張兩名屢犯不悛判各押西牢三年金押半年期满均着逐出租界贓交失主認領 
　　尚有本埠新聞等轉入後頁 
雜評二 
[間接竊盜（旡用）]  
　　世人知竊盜之爲竊盜而不知不居竊盜之名行竊盜之實者其爲竊盜禍更甚於世人之所謂竊盜也何則彼居竊盜之名者羣知其爲竊盜呼叱之捕懲之是爲負責之竊盜是謂直接竊盜而不居竊盜之名者莫知其爲竊盜而冥行而罔覺是爲不負責之竊盜是謂間接竊盜直接竊盜逐日輯錄之新聞中所在而見無庸贅述而間接竊盜將何求之曰亦從所輯錄之新聞中求之說眞方賣假藥不道德藥商之竊盜也設陷阱誘交易投機熱商人之竊盜也假官威欺愚民豪紳劣董之竊盜也冒慈善發富籖半官半商之竊盜也甚或鼓鑄輕質輔幣流播市肆擾亂圜法是爲金融上之竊盜發行巨額債劵隱相勾結扣飽私囊是爲財政上之竊盜有憤世嫉俗者謂今世無人儼然人者舉鬼祟余謂今世無多人儼然人者類竊盜也旣爲竊盜而衆莫之知爲其爲間接竊盜故耳吁可哀也亦可畏已 
 
 

Page 16

 
 
本埠新聞二 
[竊取鉅值飾物]  
　　粤人張金昨在密勒路九百三十號門牌張梁氏家竊取值洋三百餘元之金珠飾物逃逸經氏報捕派令華探目蔣阿林將張查獲帶入捕房稟奉捕頭押候解廨訊懲 
[汽車傷人一束]  
　　昨日薄暮五時許有婦女二人携一五齡幼童行經福州路青蓮閣商塲門首突有某號汽車由東而西其時司機未鳴喇叭致將幼童撞倒輾傷腰部胃腸流出慘不忍覩該婦欲將孩童提起以致亦遭撞傷旋由某號巡捕到來將汽車夫捕獲一面將孩童車送仁濟醫院醫治一面將汽車夫送局究辦云 
　　又函云寗波人馮金秀昨日上午行經福州路遇一千七百八十號汽車駛來未及退避遭撞跌頭部等處受傷不省人事由老巡捕房一百零八號巡捕瞥見當即前來押令汽車載送馮金秀往醫院醫治一面將汽車夫帶入捕房請究 
　　又昨日下午四時許有一千六百四十六號汽車駛經南京路撞倒本地人蔣阿梅及十二歲女孩皆身受重傷當由老閘捕房五百六十號印捕到來阻止汽車開行押令載送兩受傷人往仁濟醫院醫治旋即帶該汽車夫入捕房稟候捕頭發落聞女孩恐有性命之憂云 
　　又昨日下午五時無錫人李家興行經新　路遭某號汽車撞傷腰腹倒地當經新閘捕房八百九十五號華捕前來將汽車號碼抄錄另雇車送李往醫院醫治又有通州陶阿保昨晩六時在浦灘行走被某號汽車撞倒碾傷腿足由老巡捕房四百八十九號華捕到來雇車送入仁濟醫院醫治一面將汽車號碼抄錄呈報捕頭候示 
[連砍四斧非過失]  
　　工頭曹國樑因不肯代木匠王三（即王守榮）舉荐其友之生意遂被王於去年十二月十號夜糾同周根林及在逃之三人至楊樹浦路某酒店門首用斧砍傷足部當由該管捕房將王周二人拘押曹送醫院經醫生察騐共受斧傷四處頗爲沉重是以療治迄今尚未全愈出院上星期業由公共公廨張襄讞會同英赫副領事至同仁醫院將曹詳細訊問得王等行兇確非過失昨復將王周兩人提到公堂研究王承認因酒後用斧甩去致傷曹足一處否認連砍四斧周稱與王同往喚曹理論並未帮兇等語並同延律師代辯問官訊畢以被告確係有意傷害他人生命官判王押西牢五年期满再核而領事則判王押六年周由中西官會判押西牢二年 
[謀斃葉耀蓮案之要犯]  
　　謀斃成衣匠葉　蓮身死案内凶犯除已獲錢福生許榮生顧子文等三犯外茲經地檢廳查得顧子文之堂叔顧文生與本案極有關係是以密飭幹警於前日在小南門附近將顧文生獲解到廳奉孫檢察官提同在押之錢許顧三犯質訊一過判令顧文生與錢等三犯分别收押聽候核辦 
[和奸離婚]  
　　唐敏仁之髮妻唐趙氏於前年間被無賴陳永泉誘引成奸後私行偕逃並掷取衣飾等物當經原告報告捕房請緝在案直至日前始在途遇見將陳扭至法捕房將趙氏吊案昨解法公堂請究先由原告唐毓仁投訴被拐情形並稱妻子不守婦道求請准予離異等語詰之陳永泉供認誘拐婦人不諱質之趙氏供認與陳姘識是實中西官判陳與趙氏各押西牢一個月以儆原告所請離婚一節准予所請 
[妻子失踨之追究]  
　　通州人吳三住楊樹浦在福昌煤油公司爲出店其妻陸氏於陰暦二月初七來閘北寄母朱曹氏家居住昨吳至該氏家領妻據云新正來過一次近日並未到來由吳將該氏扭控四區聽候偵查核辦 
[麻茆氏再逃再控再訊]  
　　南京人麻厚意上月下旬控其妻茆氏與姘夫吕朗泉捲取衣飾偕逃一案經四區顔署長轉解司法科移送地檢廳究辦現此案業由法庭預審公判茆氏交本夫領回管束吕朗泉處徒刑禁錮各在案詎前日　又扭該氏至四區控稱伊妻野性難馴日前乘間逃出今在漢中路遇見等情奉判再解司法科核辦 
[懷恨圖報拘五天]  
　　逼姦不成而爲難 
　　住閘北太陽廟之周忠義湖北人販賣棉胎爲業前日偕妻吳氏扭同鄉同業之唐雲清至四區控稱上月唐乘民出外向妻調笑逼姦因妻不從聲張唐始逸去詎伊懷恨於心反欲與民夫婦爲難等情經顔署長訊明判解司法科昨奉段科員處唐拘役五天以儆 
[虐婢傷目之主婦受罪]  
　　濟良所中西女士昨晨伴送女子阿桂到廨請示經中西官訊據女供年十五歲於十三歲時被人賣與平望街四十七號門牌寗波婦人陳王氏家爲婢時遭凌虐左目竟被打瞎等語並由捕房將陳王氏拘案而氏延律師到堂辯護經中西官核供以氏不應將女凌虐打瞎左目慘無人道判押女所半年示儆女發濟良所留養 
[木匠失足墜死]  
　　本月初二日爲祭孔日地方欵産處預雇木匠在大成殿前搭蓋木棚以蔽風雨祭畢即行拆去是日所雇之木匠沈榮全在棚頂工作偶一不愼從高墜下在木料上震傷臀穴不省人事送往醫院醫治無效身死現由欵産處備棺收殮已通知其妻張氏來滬領棺安葬矣 
[無名男屍似小工]  
　　寳山縣吉一圖地保李順寳昨午投上海地方檢察廳報稱閘北寳山路中義品里第八弄門樓下於今晨發現倒斃年約四十歲左右之男屍一具查無屍屬該屍身穿黑布棉襖藍布褲秃頭赤足形似小工模樣稟請相騐黄廳長據稟後立委孫檢察官沈楊妃檢騐員前往騐得該屍委係病斃判令由堂棺殮發封厝壇候示召家屬認領 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）英商克明洋行訴房客莫干山路十六號門牌福和館欠房租洋案結果被告臨訊不到判限三日内付清欠租（二）英商新瑞和洋行訴馬霍路一千零十四號伍瑞章愛多亞路四百二十四號楊順興北海路三百八十四號吳桂林拖欠房租案結果伍瑞章着償還租洋十八元並繳堂費楊吳兩被告均臨訊不到判限三日内付清欠租（三）順全隆訴邵巨林欠欵案雷聲布律師代表保人請求發還保單結果准將葆昌號保狀一紙發還（四）梁棣佺律師代表梁誠謙訴夏城樓違背造屋合同案結果改期再核 
　　又午後民四庭由張襄讞會同日副領事田中氏訊理（一）趙鳴岐延梁棣佺律師訴秦桂榮不理貨洋案結果准被告具結出外自向原告理楚（二）協興號訴陳忠達不還借洋案結果候宣布堂諭原被字據各一紙附卷（三）王豹岑延朱斯芾律師訴吳如川等不理存欵案被告亦延許理律師提出反訴並請求改期結果改期再訊 
[郵區輿圖之出售]  
　　上海郵務管理局現備有各郵區輿圖出售其名目以及每幅價值各省不一計安徽郵區七角五分江西郵區七角五分河南郵區八角五分四川郵區七角甘肅郵區一圓一角雲南郵區七角五分東三省郵區七角五分新疆郵區九角江蘇郵區八角五分直隸郵區一圓廣西郵區一圓一角三分北京郵區一圓一角三分上海郵區一圓一角三分中華郵區全圖（民國六年至八年）五角又（民國九年）一圓凡欲謀交通上參考者可向該局購買也 
[誌謝]  
　　昨承姚君鴻惠贈半淞園春蘭大會入塲券十張又張協昌洋行惠贈月份表一幀誌此鳴謝 
　　校勘記昨日本報第四張第十四板銅板歡迎霞飛上將之燈樓與燈塔上下題詞適爲手民顚誤合爲校正 
來函 
[中華全國工商協會來函]  
　　鏡宙先生大鑒頃閱申報載轉敝會公電敬聆一是先生關懷南洋貿易深堪欽佩敝會同人此次游歷南洋因時間關係致團員未能較多疋頭業雖無去人惟已託他員留意考察俟下次爪哇萬國賽會當再謀一度之考察也專復藉頌公祺中華全國工商協會謹啓三月九日 
[中華職業敎育社通訊]  
　　社址上海西門外方斜路三四八號 
[南昌之職業敎育]  
　　本社委託章君伯寅調查之報告 
　　（一）省立女子甲種職業學校常年費一萬六千元美衞科重剌繡三年畢業現有一年級三十一人蠶絲科三年畢業現有二年級二十人此外預科補習科一百零五人蠶室繭灶桑園製絲架均備成　室剌繡製絲出品頗精美 
　　（二）省立第二中學校常年費一萬八千元學生共三百五十人校訓勤樸肅毅表簿完備圖書館辦理得法學生分區自治有議事執行裁判等組織理化敎室段斜式直觀尚便手工有特别敎室木工尤見注意從本年新生始至第三年級行分科選習制擬分文科理科兩系 
　　（三）省立第一甲種工業學校常年費二萬一千三百元應用化學科能製肥皂洋燭粉筆牙粉火柴等物機械科能製碾米機剪草機等土木工科實習材料測量附設洪都機械廠由敎職員集股五千元辦理旣可代人製造又便學生實習 
　　（四）省立第一中學校常年費一萬九千一百五十八元學生四百零四人分文理兩科選習自製植物標本頗多理化器械亦甚完備 
　　（五）省立第一師範學校常年費二萬二千元學生共二百十三人二年級以上分科選習英語科技能科各占半數手工仿商務書館所製玩具維妙維肖 
　　（六）區立第一高等小學校常年費四千八百元校園内鑿池堆山均學生合力擔任課餘有印刷工公司之組織簿册出品有二十六種分工爲切紙裁紙印刷　面裝訂共五類規模雖小條理井然 
　　（七）省立第一女子師範學校學生一百七十五名常年費二萬四千三百元圖書室寢室布置均甚自然學校揭示規則　由學生繕寫剌繡裁縫成績從舊式加以改良多由學一自動爲發展個性計此種方法最好家事園藝等課亦注重 
　　（八）私立女子平民學校附設婦女職業科學生共五十六人内職業科二十人二年畢業國文算術外敎以剌繡編織裁縫等工作敎室内縫紉機一架出示各種成績均切實用 
　　（九）私立江西職業學校是校前年秋間開辦先設木工科每月經費三百元學生共四十六人惟工塲尚未設立實習暫缺 
來件 
[印安士全書第三次報告]  
　　天津李善長三千部南京劉君圓照黄君月軒王君寄漚合一千部甬地紳商合二百五十部紹興六團一百部張君賢清一百部周君恭先沈君冕士各五十部彭君笑潮十部楊君莢唐陳君子修丁君迪夫丁君智夫丁君公　陳君合修蔡君禹澤各七部崔君霖生認一百四十元夏君月珊一百元陶君思曾唐君企林各七十五元葉君聽松吳君伯寅俞君琢吾各七十元又嚴君孟繁婁君翔青各認七十元羅君毅卿孫君少川各三十五元又姚君頌應傅君隱君龍君梓修各認三十五元丁樂有堂張涂女士蓮西德崇和尚各三十元吉林同善分社　十五元張君渭卿二十二元姜君證善楊君鳳　李君天和顧君復省馬君聖符馮君曉青各二十元楊君實生十五元徐君詩瘦周君邦楚梅君擷雲蔡君觀心魏君則之趙君輔臣胡君厚卿諸君筱甫皮君劍農銅井文房雜雜糧交易所各十元孫君前親加認十元「合前三十元」榮君柏雲項君雪萬孫君景棠吳君希眞伍君志文陶君天倪陳君寄州陳君存盦單君枚叔謝君宰純潘君伯融任君子清滌菴君干君實夫霍君莊壽衞君質文吳君玉書張君康祺梁君賢彪張君鴻春參霞法師洪觀樂居士大圓居士秦女士含修各五元常知足齋主人加認五元「合前十五元」陶君頌明朱君搢卿合五元俞君琴生迮君希孟合五元汪君遹丞二元丁君子剛毛君幹森黄君稚鶴金君騰　王君逹潛各一元自二月一號至二十八號止共得四千六百零　部一千四百四十九元兩共得六千八百三十八部合前共得二萬　各零三十八部内督軍省長道尹督辦軍長團長縣知事地檢廳長　檢廳長等及政界中先覺關懷世道人心慨認印施者已得三十餘人占去總額一萬餘部實業界中以銀行業棉業得數較多然認者方在開始尚望羣策羣力轉輾勸發宏此法施功德移轉濁世人心消滅方來刦運初版萬部限三月底出書儘早交欵者以次分發二三牌限三四月底出書代收印資處○上海望平街時事新報會計處○又海靜安寺路三十九號醫學書局○又上海蘭路七二七號内尤惜陰處佛學推行社謹布 
公布攔 
[江蘇高等審判廳]  
　　民庭判决蔣馬氏與蔣國璋因扶養涉訟執行和解抗告一案（决定主文）本件抗告駁回抗告費用由抗告人負擔王兆鰲與時兆霖等因執行異議聲請救助一案（决定主文）本件聲請照准孔祥珂與錢乃　爲由産涉訟上告一案（决定主文）本案上各不合法駁回文靜觀堂與史仲平爲違約控訴一案（决定主文）本件控訴駁回陸增培與沈仲歧爲基地糾葛上告一案（判决主文）原判撤銷本案發還上海地方審判廳迅予更爲審判周龍珠與劉和孝爲贖田紏葛上告一案（判决主文）本案上告駁回上告訟費由上告人負擔（以上三月九號） 
　　批示倪兆林旱爲史勵强等强割蘆稱請飭縣理償由呈悉此案旣經原縣再飭楊董勘丈據訴各情仰即逕呈該縣請求核辦可也此批沈泉大呈爲武進縣執行濡滯違反原判請督促由呈悉已令縣查照原判切實執行仰即知照此批金慶熊呈爲武進縣曲庇擔保人延不追償請救濟由　悉　稱主債務人業已家産淨絶請飭縣向擔保人照判追償欠欵等情仰候抄發原呈令行該縣查明依法辦理可也此批王錫　狀一件請求給領證物由狀悉仰該民提出受狀證到廳再行核辦此示（以上三月九號） 
[江蘇高等檢察廳]  
　　批示屠孫氏狀悉查劉熊因遺失該氏訴狀業經吳江縣知事撤　查辦在案所稱賄通周承審員等情究竟有何證據自應提出亦不能空言主張至爾夫是否被周阿大等追趕落河身死候再令縣依法偵訊此批楊阿雲據訴已悉准令催原縣迅予嚴緝歸案訊辦此批蕭鑫桌等狀悉所訴如何　情姑准令行江寗地方檢察廳依法核辦此批李運新爲惡盜飭罰串宕請求如法懲治呈遞一狀　李氏補具理由呈遞一狀以上二狀業經本廳查　函送同級審判廳核辦仰即知照此批（以上三月九號） 
[松滬護軍使署]  
　　批示公民潘植青等呈請禁止加收房租批呈悉查房屋加租一事前據地方具呈到署請予嚴止飭令上海縣會同淞滬　察廳寶山縣酌　取締辦法會銜出示佈告在案據呈前情仰即逕赴該廳縣呈訴可也此批 
[淞滬警察廳]  
　　批示一件飛星公司批據呈已悉查本案前據本廳偵緝隊在寗超碼頭查獲蔡兜攬生意爲由夥竊旅客財物之車夫李子雅一名當經發交司法科儼辦以儆該公司以車供犯　人之用殊屬不合所有扣留洋洋車一輛未便發還此批一件衷社同興　等批來呈已悉據稱各節如果屬實自應從嚴取締以杜流弊仰候飭區調查明確復候核辦可也此批一件張金　批據　已悉察核來呈情節殊多支離未便以一面之洞遽准拘辦所請應毋庸議此批一件顧綿根批呈悉據稱癲痢頭阿五誘匿爾之妻室並無確切事實可以證明未便事銷提辦所請應毋庸議此批 
 
 

Page 17

 
 
[常識]  
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常識 
常評 
[論音] [  老圃]  
　　中華文字每一聲勢Vowel具七種變化陰平聲轉爲陰上聲再轉爲陰去聲再轉爲入聲由入聲再轉爲陽去聲再轉爲陽上聲再轉爲陽平聲其由陽平聲轉上去入聲者亦然要皆轉至入聲而止再轉則陰變爲陽或陽變爲陰所以然者陰聲之平上去皆以聲勢收音聲勢之下更無體文Consonant一轉爲入其聲急促乃不得不加體文故屋沃燭覺藥鐸陌麥昔錫職德以體文谿Ｋ收音即以喉鼻收音質櫛屑術物迄没有曷末黠　薛以體文透Ｔ收音即以舌齒收音緝葉帖合盍洽狎業乏以體文滂Ｐ收音即以脣收音以谿收音者轉入陽聲乃以肄ＮＧ收音而其喉鼻收音則如故東冬鐘江陽唐庚耕清青是也以透收音者轉入陽聲乃以泥Ｎ收音而其脣齒收音則如故眞臻先諄文欣魂痕元寒桓删山仙是也以滂收音者轉入陽聲乃以明Ｍ收音而其以脣收音則如故侵鹽添覃談咸銜嚴凡是也故陽聲之異於入聲者不過收聲之體文自谿轉疑自透轉泥自滂轉明耳陰陽聲轉以入聲爲樞紐即由此理陸法言以入配陽亦循斯軌由此觀之古音析爲二十三部尚可裁併去其半數蓋入聲不自成一部卽陽聲亦不自成一部瞻仰以後協鞏六月以顒協公知侯東本一韵雞鳴以贈協來大田以螣協賊知之蒸本一韵餘皆仿此故孔廣森以來所謂陰陽對轉乾實非二韵也（未完） 
　　更正九日常評第七行付託誤付重第九行財政脱政字 
衞生 
[預防靜坐走魔法] [  覺之]  
　　近數年來靜坐之風盛行國中有信同善社之法者有信因是子之法者其法不一而其所以求健康則一也余亦嘗行之此中風味固領略許多而友人告我者亦不少所謂物以愛來也按靜坐不得法必走魔走魔之初坐時身體手足大動或如入雲霧中稍甚則神經錯亂思想迷離或因此而成神經病最甚者走魔即死其速與年老者之中風同其害若是可不愼爲預防乎今舉數條於後以供海内同志之參考（一）清思慮此爲靜坐要素之一故當坐時不得思慮然尤在平日之修養若平時胡思亂想如女色財利等（尤以女色爲甚）不絶於腦則必走魔且甚劇 
　　（二）愼飲食飲食須擇其其養分豐富而少剌激性者烟酒固不宜近即辛辣酸等味亦以少入口爲妙勿飽食寗略餓然亦勿過餓 
　　（三）戒房事旣以虚弱而求健康故在身體未復原時切勿近此將來身體復原亦以愈少愈妙不然有一度洩精過甚之現象發現甚爲危險 
　　（四）勤運動宜常散步戶外或深行呼吸（因是子靜坐有散步之排定頗可效法） 
　　（五）調呼吸此雖涉及題外然初坐者不先調息即不能停止思慮爲異日走魔之禍根（乙種酬） 
道德 
[西方格言（二六一）] [  謝介子選譯]  
　　宜有幾分冒險精神（臘丁諺） 
　　患難語人以幸福之價值（英吉利諺） 
　　應聆雙方之言（臘丁諺） 
　　佳友遇則心如温燠（英吉利諺） 
　　誹笑易成仇敵（楊）（Young） 
　　需要之權力大於義務（散訥卡）（Seneca） 
　　愈近則愈愛（德意志諺） 
　　論人事輒正直己事往往則否（英吉利諺） 
　　人鮮知足（臘丁諺） 
　　小事侵人甚痛（英吉利諺） 
經濟 
[商業問題之研究（續）] [  吳東初]  
　　零售業訂價專論 
　　售賣貨品惟以定價計值最爲難事原因在旣須顧着成本又要維持開銷而尤須獲利若干始足以稱適合分寸同時在對方客戶一面亦須以吾之定價不較他家過昻爲度是一價碼之規定非於成本開銷利益三者完全顧及不可往往商店之失敗强半由於不詳訂價上之手續故初以爲有利可賺者結果或反虧本所謂虧本並非賣不上進本乃指開銷亦應在成本項下算進而當取償於定價之内然後不至於虧本耳計值一層旣爲商店最緊要之問題今特舉例申論以明吾意 
　　今有某貨進本七角五分假定店中開銷佔總銷數百分之二十二而欲獲淨利百分之十試問售價宜訂幾何 
　　吾人於此問題已知者爲進本開銷及凈利不知者爲售價而所欲求得者亦即該售價須訂若干除去開銷而明能獲百分十之凈利換言之即該售價必須將進本開銷與凈利完全包括之茲列圖如左以申明之 
售價售價１００％ 
進本開銷凈利亦即進本８·７５開銷２２％净利０１％２２％＋１０％＝３２％（開銷與凈利）售價旣爲１００％則１００％－３２％＝６８％即代表貨品價值亦　進本　其意蓋謂進本佔售價百分之六十八也惟進本旣知爲七角五分則８７·５＝６８％顚倒言之６８％＝ $·７５１１％＝ $·７５÷６８＝ $·０１１１００％＝％·１１０可知該售價必須訂爲一元一角始能解决此問題矣 
[中國手工花邊之沿革] [  楊佩玉]  
　　中國手工花邊發明已久推溯其源則以烟臺所製者爲最先西名ChefooLace者即烟臺邊也二十年來爲出口手工花邊類之大宗惟是項花邊猶未達於盡善盡美故現已漸歸淘汰其後另有一種手工花邊起而代之此類花邊發源之地爲上海之徐家灣西名IriseCrochet十年來行銷歐美頗廣各邦亦極樂用然六七年來又發明一種非力花邊西名FiletLace該項花邊後年出口交易多至四百萬元用途之廣遠過於烟臺邊及徐家灣邊花樣之新貨物之佳幾無有能出其右者價值雖不及烟臺邊之廉而新奇美觀堅固耐用則有過之近如蘇浙等處多在興辦逐漸推廣銷路亦日益發達女工之賴以謀生者達數十萬人吾兄彦賓經營此業已經多年知之綦詳爲述其沿革如此因記之以寄本欄（乙種酬） 
 
[原耒是名譽學校]  
法制 
[委任統治之意義及性質] [  太華]  
　　歐戰後國際上驟增一新名詞曰委任統治前報野六君已說明其與殖民地不同之點茲不揣淺陋略說其意義及性質如次 
　　（一）委任統治之意義委任統治者即將戰前敵國之殖民地或領土置諸國際聨盟主權之下更由國際聨盟移託其統治權於受委託之國家也按國際聨盟約章委任統治之規定根據於戰敗國前有之殖民地或領土不能復歸其舊而其他人民又不克自立於今之鬭智任力之世界乃以此種人民之保育權委託於一先停國以代理國際聨盟之名義施行之至於受委託之國家對於委任統治地之統治權力則因各地人民之程度地勢經濟等等狀况不同而有種種之制限請觀下列委任統治之性質 
　　（二）委任統治之性質關於委任統治之性質國際聨盟約章亦有所規定大略可分爲三類質言之即受委任統治國之對於委任統治地之統治權力大小之别耳 
　　第一類受委託國在行政上負指導及扶助之責即國際聨盟約章所謂某種團體發展之程度已達於可暫時承認其爲獨立民族之地位惟仍須由受委託國與以行政上之指導及扶助至能完全自立時而止是也英國對於米索波達米亞及巴勒士登法國對於叙利亞屬此一類 
　　第二類受委託國得握一切統治權即約章所謂按照其發展之程度必須由受委託國負地方行政之責者是也英法二國對於吐谷蘭及喀麥隆英國對於前德屬東非洲屬此一類 
　　第三類委任統治地完全處於受委託國法律之下而成爲受委託國領土之一部分即約章所謂受治於受委託國法律之下作爲受委託國領士之完全部分是也英國對於腦魯島南非對於西南非洲新西蘭對於三毛亞島澳大利亞對於新幾内亞及赤道以南太平洋諸島日本對於赤道以北太平洋諸島皆屬此類 
　　總之委任統治之意義及性質與殖民地雖有不同之點然按諸實際除第一類外第二類已有其完全統治權第三類更明言其爲領土之一部分實即一種分割而已所可論者按之國際聨盟約章受委託國對於委任統治地在理論上實毫無行使完全宗主權之餘地是不可以不辨也（乙種酬） 
敎育 
[儲欵辦學之好模範] [  余隱]  
　　一國之强弱全視一國之人材爲標準一國之人材全視平日之培養如何我國之敎育方在萌芽時代以故人材缺乏而失學之兒童以及目不識丁者更不知凡幾自五四運動以後一般有識之士咸知欲救中國非普及敎育不可欲達普及敎育之目的非實行義務敎育不可故蘇省之熱心敎育家現已積極進行不遺餘力良以義務敎育於我國前途有莫大之關係焉茲將吾鄉杜君利用儲蓄生息興辦義務學校事述之如下以供國人作爲模範也 
　　杜君對於地方公益社會慈善事業無不熱心捐助問其家産不過只有二萬餘元近則辦單級義務學校二所每所之開辦費計百元其經常費則利用儲欵生息法法以六千元儲於銀行年利七釐每年計得利金四百二十元今將每校每月開支列后 
　　（一）敎員一名薪水十二元 
　　（二）校役一名辛工四元 
　　（三）雜費約一元 
　　觀上表每一單級學校每月開支計十七元每年計二百零四元二校其計四百零八元以利金四百二十元相較尚餘十二元其十二元則留作頒給學生奬品郊外旅行及參觀運動會等用法至良善其熱心尤爲可欽世不乏富翁盍不以杜君之法爲模範以興辦義務敎育乎於己所損不過如九牛之亡一毛而一般失學之兒童得享受敎育之機會獲益良多寗非義舉杜君二萬餘元之家産不得謂之富世之比杜君富者比比皆是他如藏　地窖而不用者又不知凡幾旣無益於己復無裨於人徒爲守財虜何苦哉吾願全國富翁亟起提倡非特敎育可以普及且於國家前途有莫大之希望焉（乙種酬） 
 
 

Page 18

 
 
   
 
