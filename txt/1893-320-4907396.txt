# 1893 - 320 - 4907396

 

Page 1

 
 
[彚解第八批順直振銀] [  申報館協振所席裕祺謹啓]  
順直被災之廣甲於他省地近畿輔本不容稍存膜視值此寒霜已隕朔風吹人百萬飢黎於啼饑之餘又有　寒之歎苟不速籌振欵何以使溝壑餘生咸有來蘇之望敝協振所今以規元一千兩會同絲業會館仁齊善堂解往災　核實散放尚望此後仁人君子見義勇爲慷慨佽助勿使已成之功虧於一簣此則敝恊振所代甲澤哀鴻馨香　　者也謹布區區伏祈德鑒 
[新科順天江南浙江廣東福建江西闡墨出售] [  圖書集成局啓]  
時文雖小道而士子進身必基於此每科闈墨出揣摩家於此覘風氣焉今歲慶榜家開多士之負異懷奇者先後名題雁塔榜花旣敢友人　以闈墨郵寄本局速付手民印以潔白速史紙刻巳印成順天江南浙江廣東福建江而六省闈中傑作首弁題名錄後附試帖詩校　精　圍點分明每本碼洋七分諸君子欲覩時新花樣請至本埠三馬路申昌書室及各埠申昌或　售申報處購取若欲躉買則　移玉申報舘帳房面議此布 
[彰法]  
所謂彰法者何也萬物莫不有法離婁之明不以規矩不能成方圓規矩卽法也師曠之聰不以六律不能正五音六律卽法也法也者所以範圍而不過曲成而不遺者也聖王之治天下爲之禮以節民心爲之樂以和民志爲之刑以防不率爲之兵以討不靖賞以勸其勤而罰以儆其惰上自朝廷下至草野使官無失其爲官民無失其爲民各守其道各安其分懍然不敢過於其則者皆立法有以使之然也是故國之有法猶車之有轄門之有鍵也車無三寸之轄則不能行門無五寸之鍵則不能閉國無三尺之法則不能治今天下可謂不知有法矣有法而不知法是法之不明也不明而使之明是非彰之不可彰之維何曰法而爲官彰也者莫先乎懲貪法而爲民彰也者莫先乎禁奢曷言乎懲貪也左氏傳曰國家之敗由官邪也官之失德寵賂彰也官之貪賂成風至今日而極矣入仕途者平時於督撫司道以下至典史之缺必津津道之曰某缺也優某缺也劣其同僚之得優缺者必嘖嘖羡之曰某可歲贏若干矣其得劣缺者必咄咄惜之曰某須歲賠若干矣盖其所謂優者大抵人民殷富便於聚歛之區所謂劣者大抵土地磽瘠無所刻剥者也夫設官分職固所以修政治民興利除弊各有職分之當盡乃今所揚揚然習於人口者惟陋規之多寡是計惟歲入之贏　是議而風浴之醇漓政治之得失絕口不道習俗所移毫不爲怪驟聞之幾疑官塲爲巿肆豈不可暵也哉况自廣　捐例以來官愈多而貪心愈熾彼之不惜傾家産以得宫而樂以異途功名出身彼豈負不世出之才欲因是以表見於當世哉盖有大欲存乎其中而冀獲什伯倍蓰之償耳舉世皆以清潔爲迂貪黷爲能則使之爲州縣安得不共求於小民使之爲司道安得不共求於州縣上以貪率下以貪奉上自幸相督撫司道下至丞守牧令無不以宫爲謀利之資而廉潔之風澌滅殆盡此吏治之所以日卽於敗壞而不可救藥也每見督撫履新任三四月後必奏叅數員曰某員貪婪某員庸劣或革職或休致法未嘗不嚴也不知未端其本未清其源區區叅劾何補於事在督撫固聊以塞察吏之責在羣下亦目之爲例叅而不知懼故叅者自叅貪者自貪吾未見有懲一儆百而被叅以外之員盡革其　而　其心也國家律例凡官於俸祿之外絲毫有取皆坐枉法論贓可見列聖立法之嚴欲使天下弊絕風清大小官員咸以清白自守不至誤國而病民今苟以綜核名實之法治之恐曹部一空而仕室中不復有完人矣然則今之天下一貪黷之天下國法不伸尚何以爲治哉世人論者每謂宫員之貪非本性之貪乃國家迫之使不得不貪也士從田間來寒士居多雖在一命之微莫不有父母之養妻子之贍宫室輿馬衣裘僕從之需親戚故舊之賙恤官愈大則用愈多而祿之所入不足以贍其用則安得不貪夫朝廷之定祿制其數本不至過於菲薄而由經手之人層層侵蝕至歸於本人者爲數無多此貪　所以得藉爲　實而曲爲之說以自文其過也今爲懲貪之策莫若如其說以償之以關其口而奪之氣凡京官外官大小官員各視其用之多寡重定祿制厚其養廉使所入足以抵所出而無竭蹶不足之患而猶有骩法營私致干憲典者斯眞貪人矣於是可誜爲厲禁京宫取外宫一錢上司取屬員一錢宫取所部一錢皆殺無赦夫而後吏治始可講也此懲貪之謂也[  此稿未完]  
[雲中雙闕]  
兵部爲傳知事所有行走期滿之漢頭等侍衛張憲周漢二等侍衛李承恩陳邦榮漢三等侍衛紀堪榮趙國士謝定邦高成弼郭鳳鳴韓恩慶涂芳蘭漢藍翎侍衛尚德魁耿兆秩范憲武趙其昌林壽椿等十五員本部於九月二十八日辰刻在東長安門外堂考馬步射爲此知照貴領侍衛内大臣處傳知各該侍衛務於是晨各備弓馬前赴該處伺候本部堂官考騐馬步射以憑塡註考語定期帶領引見勿　○八旗兵丁每年分四季支領大檔中米例應奏派旗漢御史各一員稽察甲米每届三個月奏請更換一次兹屆冬季應行奏派稽察支放大檔中米之御吏經都察院繕單請派於九月二十四日具奏奉硃筆圈出掌廣西道監察御史察室增濟掌四川道監察御吏丁之栻欽此○廂藍旗護軍叅領兼委司鑰桂山病故所有委司鑰一缺有統轄紫禁城外圍值班官兵之責應卽遴員充補經本管恩護軍統領普揀得護軍叅領伊思渾布充補本旗委司鑰除咨景運門外己咨行承辦旗帶領引見至伊思渾布暫替印務章京進值隆宗門班之差改委護軍叅領業普鏗額　替進班○四品銜刑部郎中鄭正郎秉成當辛卯年京察在坐糧廳監督任内由倉塲保薦一等未及由吏部帶領引見遽以丁艱去任本年起復到部補授刑部郎中實缺所有前保京察一等應卽補行引見大約十月初三日卽可由吏部補行帶領引見云○侍衛處爲和照事九月二十九日奉旨朕於明日辦事後寅初二刻由乾清宫檐前乘轎出乾清門景運門進協和門出午門端門至太廟行孟冬時享禮禮成後出太廟門進端門午門走恊和門景運門乾清門還宫用膳召見大臣卿止至坤寧宫率王大臣入座吃肉畢還宫少座出内右門隆宗門西華門進西苑門至豐澤園門步行至儀　殿皇太后前請安侍膳侍戲畢出豐澤園門進德昌門還瀛臺欽此○奏事處傳出奉旨禮部尚書崑岡現在續假所有派出十月初一日入坤寧宫喫肉著卽撤下欽此○吏部爲曉諭事所有擬補青州副都統衙門筆帖式敬安一員相應傳令於十月初三日丑刻穿紅青褂備帶補褂青褂並佩帶對子荷包手巾赴西苑門六項公所吏部公所内書到聽候排班帶領引見並先於初一日午刻衣冠赴部演習口背履歷萬勿遲悮○禮部爲片行事所有會奏本年十月初十日慈禧端佑康 
 
 

Page 2

 
 
頤昭豫莊誠壽恭欽獻皇太后萬壽聖節行禮禮節一摺於本年十月初六日具奏相應片行各衙門遇有應行廻避事件勿與同日呈遞○吏部爲地傳事所有九月分月官太常寺博士徐嗣龍同知汪長康知州商作霖知縣寗瑃並俸滿直隸青縣復設教諭鹿學尊等五員本部於十月初三日帶領引見相應傳令各該員於初一日巳刻衣冠赴部演習口奏履歷如是日不到扣除引見於初二日晚在内城歇宿初三日五刻穿天青褂備帶補褂青褂並佩帶對子荷包手巾赴西苑門外六項公所内吏部公所書到伺候排班帶領引見如排班時不到卽將緑頭簽撤下毋違○侍衛處爲知照事初一日奉旨朕於明日辦事後由勤政殿檐前乘轎出德昌門西苑門進西華門走隆宗門内右門至坤　宫東暖閣　小肉畢出内右門隆宗門西華門進西苑門德昌門豐瀛臺用膳召見犬臣卯正二刻預備欽此 
[送殯誌盛]  
郡王銜多羅貝勒奕絪薨逝所有飾終典禮迭綴前報九月二十四日奉移金棺大槓用人夫八十名舁之雇　三班輪流抬舁杠木皆飾杮紅色䋲用黄布包束棺罩係以杏紅素雲縀滿繡寸蟒前舁引魂一座以人夫四十八名肩荷旙未亦飾杮紅色油　布包䋲旙衣用灑金杮紅縀上下鑲以青絨中以青絨製成倒正蓮花光怪陸離不可名狀駱駝四隻白𩥮馬八匹黄鷹一對細犬一對正白色金龍大門纛一對官銜紅牌二十餘對雲螺傘蓋花罐魚長金八寳槍各一對大江門傘一對金星銀星金吾玉仗紅傘緑扇金棍各一對軍牢夜役各二名䭾包馬四匹立瓜臥瓜鉞斧朝天鐙環仗掌槊節旄金執事各一對鼓吹一部門傘令旗令前各一對正白色旗槍十杆綑綁手劊子手各二名列隊隨行異常整肅大刀青龍刀偃月刀三尖二刃刀各一對日月龍鳳扇各一對龍旗玉仗黄牌提爐鼓吹一部曲柄黄蓋一柄龍亭一座四奉諭旨用八人荷之貝勒生前所乘黄绊大轎一乘黄絆官樣轎車一輛朝馬一匹前用杏紅傘一把爲導兩旁則有穿孝背箭筒跨撒袋弓張佩儀刀各二人鼓吹一部設而不作黄絆亮轎一乘前擎照傘一把兩旁穿孝幼童二十餘人皆跨雲盤分托朝常頂帽朝珠衣服古玩沿途舉哀貝勒之孫公子溥頤引靈府中護衛官弁在槓前行走麻衣如雪後擁豹尾槍五杆三尖正白色金龍大纛一杆爲殿出西長安街經西單牌樓沿大街而行正黄蒙固山圓明園八旗於西四牌樓置路祭二處出阜成門因貝勒園寢係在京北湯山本年方　未宜故於高槐居貝勒暫安處暫安金棺俟乙未春再行擇吉奉安園寢 
[總捕出缺]  
署理蘇州總捕府魏司馬彦於上月下旬偶抱微疴請假數日延醫調治不料藥餌無靈竟於本月十一日午前撒手西歸當由家丁赴撫轅禀報宦海中失此長才舊日寅僚當爲之同聲一哭 
[京口官話]  
丹陽縣郁大令保章於月初趼家丁赴省禀報丁憂所遺員缺經藩憲於初十日牌示以卽用縣趙大令以煥酌補銅符乍綰正可一展才猷花縣蒼黎當有爭迎恐後者矣 
[勸辦蠶桑]  
江西瑞州府江太守毓昌捐廉萬金興辦桑蠶於是府屬各縣皆知桑蠶之利官辦之外佐以民辦風氣漸開可以保固有之利權關繫洵非淺鮮近日江太守復出告示一道照錄左方以供衆覽照得桑蠶一事久經本府設局興曾捐廉購買湖桑分給各縣領種本府　加察訪各　咸知利益莫不殷勤護惜深爲欣慰近來高安紳士屢以俟本地種出桑秧再行換接獲利較遲情願自行措資請本府代買接過湖桑以期速效等情來府面禀兹又據高安生員鄒嶧等具禀自立輔仁會集資請爲代賤接過湖桑因思各鄕紳民喜愛湖桑不能自買者當不乏人特爲變通章程一律代買以示一視同仁之意合行出示曉諭爲此示仰合屬紳民人等一體知悉爾等如有願買接過湖桑者無論公栽私蓄錢數自數百文至千百串文本府皆爲倩友赴浙採買惟零星小數恐有錯誤務須數人或數十人湊成總數聽憑交給鄕紳或自己公舉一人出名將價交伊換成足紋至少須至十兩如換光洋須至十元由此人送該縣桑蠶局該局發給本府蓋印收票俟彚齊一總解交郡局²耀郡局將桑總發縣局憑票分領自行按錢俵散至於價值矣連桑到郡由本府核明運費若干派入桑價之内榜示局門以便持票赴局查照原交銀洋數目多寡給予桑秧將票繳銷所有交價及領桑一切之事均無分文花費倘有人借端需索許卽立時扭禀以憑嚴辦買　之人亦不强將低銀毛洋掗父至赴浙採買定於十一月起程交價之期自九月初一日爲始至十月底截止几願附買　務於兩個月期内將價交局照收給票過期一概不收再有願買蠶子者亦可仿佛辦理但父價到局時須聲明買　價若干買蠶子價若干以憑票内分晰塡註免致混淆特此曉諭毋得自悮切切特示 
　 
[芝罘雜錄]  
烟臺信云銀價日見跌落旬餘以來每兩减至曰文有餘聞係因金價太貴所致也○附近烟臺之奇山所亦一大巿集也是處風氣樸陋百餘年間未見有榮膺號薦者本科劉君屬鑣北闈獲售亦可謂超然特出矣說者謂該處附近逋商口岸人民富庶術士家以爲財旺生官豈其然乎○九月廿九日天后宫戲樓後某鋪遺火幸在白晝人手衆多易於施救迨各處水龍馳至祝融氏已聞風退讓矣幸哉 
[武闈紀事]  
浙江武闈鄕試撫憲崧振帥定於十月初一日開考早列報端兹悉每日黎明振帥乘緑呢八人轎排死全副儀仗由撫院東轅門迤遞出候潮門赴羅木營會同監試提調廾座偃武廳第一塲馬箭武生之應試者挨次衣冠登堂報名行禮於是躍身上馬奔赴箭道弓圓開月馬疾追風每發一矢得中的暈者紅旗影動金鼓聲傳振帥卽於册卷上記以硃圈射畢復登堂如初禮一日約考數百名莫不秉公考試至夕陽西下始得回署翌晨復考如是者初一至初五日馬箭尚未試畢想龍門射毬鷹楊領宴要在月半後也 
[恭迓文旌]  
杭垣某日接到電音知福建正副主考己由閩省起節路經浙江藩司劉方伯派委主簿沙君炳鋆前往衢州境恭迓文旌初四日雇快船一艘從錢江進發矣 
[茅龍更衣]  
杭垣艮山門内初六日晚七下鐘某姓茅屋不戒於火霎時紅光燭天警鑼四起約二刻許烟消火滅龍夫奏凱而歸報說焚去茅屋五間 
[析津近事]  
天津武備學堂監督錢琴齋觀察德培以補用道分發江蘇晉京陛見卽以堂中提調周庾五太守推作監督其提調由傳相札委裴直剌大中辦理業巳到差任事矣又學堂原有汽球兩枚前月下浣祗放一枚業經列報該球並非前件係自外洋新購而來計亦兩具油薄而綢料不厚以前球絜矩應用鏹八百磅使可扶摇直上詎此次用至一千一百榜汽仍未足是以事從撙節祇放一枚而又放僅一日將汽洩去不復仍前之以三日爲度也聞鏹水每磅計銀三兩五錢該球二具計價五千兩卽此試放一日止廾一枚强水一項已費銀三百八十餘兩矣現在堂中汽球計有四具云○津海關道署於今年春夏之交失竊衣服朝珠等件雖經獲賊仍未追贓前報稱所繳衣服係由興當查取而來並非由窩家起案而朝珠仍無信息是眞贓眞盜尚未弋獲也河北汛任千總裕昇爲捕盜之斵輪老手留心訪緝知有劇賊張立山矯健如猱關道署屹立崇墉非具好身手者不獲飛行絕跡而張立山行蹤詭柲於十數年前在東門外鐵匠胡同行竊被　從屋上逃越天后宫戲樓詎係冬令雪澤未乾從樓上墮落詹前滚至街下被獲　釋而後伇充馬快以贖前愆乃怙惡不悛仍　犯案擬軍　道脫逃回津被獲補軍現又潛回　共逃軍二次犯案不知幾起九月下旬爲任千戎偵悉匿跡於西門外南頭窰耿某之家耿係武生日前曾在海關道當差此次作張之東道主人其中顯有弊竇因率汛兵前往抄捕果獲原贓爰將張立山同耿一併　縣訊辦問張己供　是案不諱朝　當可吊呈關道矣作　　終　遺 
 
 

Page 3

 
 
網若輩可不以張爲前車之鑒耶○城西南頭窰混混王三秃挾嫌致傷孫鶴亭一家四口一案三秃脫逃逮其母妻嫂氏寳押已列前報其自置住屋並夥黨倪八等房屋三所一併發封現在眷口雖獲保釋而王三秃犯案纍纍碍難寛恕己備海補文書務獲究辦其己封房屋現擬變價爲修葺西門外育黎堂經費育黎堂爲留養瞽聾殘疾男女之所風雨飄摇向未大修現以混混發封房産爲善黨修理之資洵足以儆兇顔而襄善舉也混混犯案封賣房屋此爲創始故特記之 
[主試辭行]  
福建正主考龔侍郎湛霖副主考杜太史本崇由閩來滬在法界名利棧暫駐襜帷已記前報兹悉關道憲聶觀察上海縣黄大令等本擬於今日假張氏花園設筵爲兩主試餞行嗣因兩主試起行在卽未便淹留特飭家丁先期辭謝前日將晚兩主試乘輿入城往各衙門辭行 
[細柳騰歡]  
統領忠信二字營楊鏡崖軍門駐滬以來瞬經數載恩威並濟士卒銘恩而又捐助廉泉以濬河道廣栽楊柳以蔭喝人善政之施口碑載道近將捧檄蒞江寧城守協之任兵民感其德惠因製萬民傘一頂德政牌四對於昨日衣冠恭送其牌上文曰功宏水利威整軍容德全諸墓澤遍窮黎才追韓范略並孫吳靜如山嶽動若風雷 
[叅戎閱操]  
本邑守府程守戎偕城汛李采臣千戎於日前赴右營署恭請廖楚材叅戎閱操巳紀本報兹悉叅戎另有要公赴松江謁見江南提督譚軍門禀陳一切故改期於昨日閱操程守戎李千戎督同勇丁多在大校塲前高搭營門懸掛燈彩演武廳中擺設公案昨晨七下鐘程守戎偕李千戎督同麾下各勇丁挑列隊伍先至大校塲中鵠候九點半鐘時廖叅戎乘馬出大南門前導有大旗隊後有洋槍隊腰刀手次則馬步弓箭手及進營門各勇丁旋放排槍半跪恭迎至演武　廖叅戎步入升坐公案小憇片時旋由李千戎恭請發令開操叅戎遂命先射步箭角弓響處有穿楊飲羽之長又有馬軍彎弓挾箭各射皮毬一矢接操洋槍打靶命中及遠各擅所長接演三排槍陣四方陣骨牌陣連環陣槍陣旣畢由右管弁兵身穿虎衣黄色布褲虎爪鞋手中各執籐牌操演各式陣法身輕如燕力健於猱正在興高興烈時忽聞演武廳中鼓聲鼕鼕然側邊有腰刀手齊出號鑼一鳴與籐牌手各操飛虎陣如對敵狀籐牌手又與腰刀手打對子恍見狹巷短兵殺人如草時也將罷聞演武廳中鳴金收軍時已十二下鐘矣各勇丁仍排齊隊伍站立於校塲之旁叅戎顧而色喜遂命取出賞封及銀牌扇袋荷包等物又寧綢袍料數件四八開小洋若干賞各弁兵一時歡聲雷動叅戎遂乘騎回轅各勇仍由陸家浜向西走大街往北仍進大南門回署守府程守戎城汛李千戎亦各收隊次第回衙校塲中觀者人山人海幾於萬人空巷小本營生者爲乏利巿三倍 
[失火卽熄]  
滬城大南門外馬塲頭地方有印花作係紹興人某中所開前晚十一下鐘忽遺火於柴堆中一時烟霧迷漫鄰人見而驚呼汲水灌救得以卽息僅焚去柴草堆及床帳等物亦不幸中之大幸也 
[收捐紏曷]  
本埠南巿浦包一業捐欵向由該業投貨捐局完納至今春二月間有沈童卽其昌投局具禀自願每年認繳錢二百四十千總辦朱太守准其所請給諭承充沈接諭後雇用混名抄邊阿四者爲夥向各行收捐時任意勒索以致各行嘖有煩言聯名　局控告太守查明實情於本月初將沈之諭單吊銷不准再充一面出示曉諭自十月初一日起各行如有貨物到埠隨時來局報捐惟九月中之捐欵准其付給沈立興前日沈遣阿四至南巿大馬頭向顧泰順浦　行收捐店主詢問數目答以五十餘千店主謂祗有五千數百文並無如許之多竊可將捐票取出以憑核算阿四等出言不遜拍凳敲檯吵閙不己旋經人解勸而散該店主心不甘服於昨日投局禀控太守允爲查明核辦 
[從寛釋放]  
湖南人某甲向爲對買賊至滬城小東門内何恒昌綢莊以買物爲名乘間竊綢欲遁當被店夥看出破綻扭送巡防東局請辦局員王二尹於前日升座提訊甲供係湖南人來滬探親不遇　道往該店購物並非行竊二尹得供姑念贓未入手且係初犯中斥再三驅逐出境 
[屍子具結]  
上海縣黄大令於本月初七日訪聞本邑東北鄕廿二保五十圖羅家宅有羅茂茂身死不明立飭差役前往將屍弟羅永永屍姪羅掌寳地保顧雲香楊紀堂提解到案訊供之下同　茂茂因病身死大令著赶緊將屍子羅秋桂羅寒林等交案旋經永永等先將秋桂送至案下大令著看管候訊其詳己見前報前晚大令廾堂提訊顧楊兩地保同供小的等在案下充　五十圖地保羅茂茂於上月二　日患病醫治無效延至本月初五日身死叩求明鑒羅永永供稱堂兄茂茂今年七十一歲生有二子長子秋桂現爲庖人次子寒林與茂茂耕種　　茂茂年老於上月二十日起病當請王萃甫黄子仁楊謙之等三醫生診治迄無效騐延至初五日病故今日秋桂己到將　方呈電秋桂供稱係本邑人今年三十一歲現在治下王家馬頭和泰質當掌炊爨之役父親因病而死不料有人在外謡言以致小的等被累胞弟現在家中羅　寳供與羅同大令問秋桂曰爾弟寒林在家何事今日如何不到供　胞弟在家思病是以不來大令一再盤詰各執如前大令命秋桂先行具結交永永帶回候示餘人分别斥退 
[縣案彚錄]  
王阿林同妻陳氏在英公堂控王大毛等糾同十圖地保陳振邦藉端訛索蔡太守以此案牽涉地保判將原被送縣訊辦前晚黄大令升堂研訊王阿林偕妻陳氏投案訴稱係本邑人家住新閘附近地方前月有素不相識之王大毛等與陳保向小的强借錢一千二百文小的不允竟被行兇不得己赴公堂控告轉送案下求請究辦王大毛供稱小的向爲小本經紀不敢犯事實被誣控沈海榮王阿大同供此事與小的等無干均係大毛等所爲大令復向大毛駁詰矢口不移大令命拖下笞責三百板狡展如前大令命再掌責二百五十下仍無確供大令判將大毛阿大及沈分别收所候提陳　邦到案再訊○縣捕在董家渡浦江拿獲販售私鹽之陳旺蓋陳順記陳隆興三名及私鹽數十包送縣請訊黄大令訊供之下判將旺蓋順記分别笞責枷號一月發往該處示衆已列前報前日該犯枷期巳滿經原差解案請示晚堂由大令提案旺蓋順記皆俯首求恩並稱以後不敢再犯矣大令曰本當重辦姑念知悔著疏枷斥釋 
[法捕房發落案]  
連日因遇萬壽聖節不理刑名法廨讞員葛同轉恐捕房覊押人犯積壓太多遂於昨日飭探知照捕房將各案發落下午二點鐘時莅八仙橋捕房升座命提竊賊金雨卿供出窩頓竊贓之陶金榮到案同轉謂爾係著名流氓混名流過頭金雨卿所供諒非無因且爾在捕房亦曾供認陶供當時因被包探吊打痛楚難忍暫時供認且小的屢次訪拿到案迭經懲　業巳改過自新不敢與竊賊爲伍此次實遭誣累求恩明察同轉提竊賊金雨卿質對謂爾不得誣扳尚有未齊之贓寄在何處金供當時受刑不過矢口妄供同轉命押候下期從嚴追比陶亦還押候核○徐言成投案訴稱堂弟言九不務正業犯竊到案禁押日久現奉傳諭投案請示同轉命提徐言九到案問曰兩押在捕房一月有餘可否思想明白言九供稱現己知悔叩求恩典同轉飭將徐言九再掌頰一百下交其兄徐言成帶去言成禀稱小的受累不堪求恩明鑒同轉謂倘再犯案准爾送案從重責懲徐道謝而退○又提小東門外失火時順成小烟館主婦託搬衣箱被匿不交之葉阿海　阿林到案命包探帶同至原告處述明葉陳二人在押日久自願賠贓如無現洋令出期票俾得完案聽候禀覆○又提犯竊之泥水匠孫榮卿到案據郁包探禀稱奉諭至英租界傳到孫之叔父據稱實係不務正業屢經英公堂懲辦是以不肯具保同轉飭將孫榮卿掌頰一百下押候具改　切結送　存 
 
 

Page 4

 
 
查○又據全寳良同經勸之許永生投案遞禀聲稱沈子榮圖賴欠銀蒙恩　　在案迄今一味挺押所有店中生財爲經理之苪鳴岐陸續變　典押所存不多兹特邀同經勸之許永生投案求請飭探將店中　財眼同檢點召盤同轉謂爾意若何全禀稱當時存底貨約值錢一百餘千　被變賣日益短少求請追比同轉命提沈子榮到案供稱只欠洋一百三十五元情願將店中生財推債又據義大生烟店瞿俊卿禀稱同順公牛財抵押本店洋一百元尚欠同業代墊洋一百餘元俱有細帳同轉命開單呈閱又語沈曰爾願將生財推抵除抵過外尚有不敷之欵如何　供稱願再清理同轉謂本委衡情酌斷並無偏袒卽飭包深持名片帶同原被　八仙橋西首禀明巡防局員往同順公烟店將所存生財眼同檢　聽候禀覆令原告於下期投案候訊○吳金元投案訴稱髮妻蘇氏背夫潛逃爲蟻媒劉金山等賣入花烟館内爲娼復被姚天成贖出輾轉售入陳王氏等野雞妓院控奉提集人證分别責懲案已了結求請將吳蘇氏交小的領回管束同轉謂爾具領之後不得凌虐或轉賣與人如敢故違一經察出亦當重辦著具切結送案下期投案具領○錢政均投案遞禀訴稱兒子錢桂芳因與金氏姘識被其母金陸氏扭控到案業奉　明分别責懲交保當時兒子患病家恩保出限七日内交案補責昨日限期已滿求請免責同轉謂爾前曾遞稟請辦何以今又請免爾亦不得姑息　俟病愈後送案補責錢遵諭而退○廿一保十六圖地保顧雲汀禀稱胡子香奉押捕房因病送至醫院身死奉黄大老爺騐明委係因病身死奉傳屍屬具領小的卽同胡子鶴彬胡弟子龍投縣具領棺木爲此來案禀明同轉飭令投縣候黄大老爺訊供顧叩謝而退 
[報解賑欵]  
敬啓者敝公所勸辦順直義賑除前在津門墊解第一批湘平化寳銀五千兩外嗣由上海電匯津局第二批湘平化寳銀五千兩昨蒙浙江任逢辛觀察禀商崧撫憲籌欵撥助已由源豐潤號電匯津局計第三批湘平化寳銀一萬兩今敝公所又交源豐潤號匯兌津局第四批湘平化寳銀五千兩刻接津海關道盛杏蓀方伯來電云黄愼之殿撰現辦永清義賑意欲兼辦香河因入欵不敷正苦無策適經培卿兄辦完覇州又得敝公所解到浙欵萬金當與季士翁商酌卽交培卿馳賑香河以助黄殿撰之力等云伏望諸大善士廣發慈悲迅速解囊慨助俾北省災黎不致有轉愼溝壑之慮感甚盼甚[  上海新關後源通官銀號勸辦順直義賑慈谿嚴信厚筱舫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤省官塲紀事]  
主考顧吳兩星使定期十月初一日起程回京覆命南番兩邑宰預飭差役在天字馬頭日近亭掃除潔净以備送行者假此爲茶座是日係武闈開射之期撫憲剛大中丞擬先往馬頭寄請聖安並送行旌後再赴校傷閱射○新任督糧道魁文農觀祭於九月廿四日在衙接印是日辰刻由署任閻觀察將印信文卷捧至大堂魁觀察朝服出迎恭設香案望闕謝恩祗領任事省中文武各官咸赴轅賀喜庫馬如雲旌旂夾道頗極一時之盛○督撫兩院憲會同示期於九月廿七日換戴煖帽已通飭關省官民一體遵照矣 
[英界公堂瑣案]  
本月初十日恭逢皇太后萬壽聖節英公堂停訊三天前日又逢禮拜例不辦公蔡太守遂於軍幾升堂判决所有各案擇要列諸左方○某號印度捕解送虹口賭攤望風之王桂子王阿四請訊桂子供稱小的係鎭江人充當小工並不賭博阿四供稱小的係揚州人亦當小工蔡太守杳得二土皆著名賭徒由縣訪拿未獲者遂飭押候移送縣署究辦○某號印捕偕華捕拿獲賭攤望風之戎清如張萬仁吳成光徐阿有送案請辦戎供稱小的係寧波人張供稱小的係鎭江人吳供稱小的係潮州人徐供稱小的係廣州人餘語　支吾蔡太守判令各管押一月○包探唐寳榮禀稱寧波啞吧孫意星前因犯事送請遞籍今又來此是以拘案孫口不能言以手作勢蔡太守判令笞責五十板押候仍備文遞籍○顧德連挈妻張氏訴稱小的有一三歲幼孩行至街坊被馮全寳馬車撞倒傷及頭面手臂由某號捕將馮拘住後有人出爲調處願出資醫治今蒙送案請免究辦馮供稱小的駕車至虹口十字街頭突有小孩從横面奔來不及堤防以致略撞薩副領事請蔡太守諭顧嗣後不得再任小孩在街坊閒走太守曰諾隨將顧申斥一番又諭令馮駕駛馬車務宜謹愼一經肇禍官法難逃諭畢卽行開釋○包　秦少卿禀稱昨夜小的見賈榮福在小弄中褪下棉襖一件向某質鋪質錢二百五十文至麵筋店食點心又至某舊貨攤買鐵鑿一柄藏在身邊拘拿盤問認竊亨逹利自鳴鐘當得洋銀六元又搜出順昌質票一紙吊得雪青羽紗一匹尚無失主承認詰知住在永安棧曾將鋪蓋行李向棧中押借洋銀十一元今將人贓送案亨逹利西人訴請領贓仁大店夥某甲某乙呈票請追質本永安棧夥某丙訴稱賈陸續借去洋銀十一元鋪蓋已經起到賈供稱小的係安徽合肥縣人犯竊該死惟乞施恩蔡太守判令笞責一百板押候備文遞解回籍自鳴鐘給西人領去羽紗存俟失主認領并著永安棧夥繳洋三元給償仁大當本一半勿准將鋪蓋領回抵欠順昌質本不追○包探李錦堂禀稱前者小的拘獲竊賊李少亭奉飭發捕房管押後由項名利拍賣衣服五件查明亦被李竊問其贓在何處稱曾付質後將質票倩東洋車夫某甲送項豈知車夫並未送去及問質鋪贓己被人贖去無從杳吊惟李曾在天津春元棧竊取吳詩卿之赤金鑲嵌鼻烟壺對時表水烟袋各一今己將贓吊出是以送案請究項訴稱職員係紹興人僑居治下某客棧被竊官紗長衫短衫等五件今旣獲賊請卽究追李供稱小的係四川人向以跟官爲業被斥後無奈犯竊至將贓物付質後卽將質票封在信中交過路車夫送還與項旣知車夫未送現已被人贖去無從交還矣小的曾往天津適舊主人吳大老爺借住春元客棧小的亦與同住是以竊取鼻烟壼對時表水烟袋携之來滬後被包探另案拿獲今始供明蔡太守閱得鼻烟壺上有書畫其欵志係一片冰心四字詩卿仁兄大人屬荔生刊隨判令將李照前斷管押期滿後再笞責二百板遞解回籍項贓無從究追鼻烟壺等暫存捕房以待失主認領○包探沈金隆禀稱前夜賽會時李小狗竊取小孩之帽將銀飾拆下質錢經小的查獲吊贓解送案下李認竊求恩蔡太守判令笞責一百板贓存捕房以待失主認領○包探沈金隆禀稱小的查獲竊賊朱紀林搜出質票吊到衣服水烟袋等物詰知是張錫咸等六家所失今特送案請辦張及方阿洪楊阿星潘福生談金川翁林富各失主均投案領贓朱供稱小的係無錫人連次行竊罪該萬死蔡太守判令笞責一百板管押三月期滿後遞解回籍贓給各失主分别認領○徐福順訴稱小的在南誠記撑駕駁船昨日停在碼頭突有羅五和尚桂林等四五人駕船到來將纜割斷與之理說反被扭喫講茶是以報捕拘獲同黨張國豐送案請辦蔡太守向張研訊供稱此事與小的不相干涉平空被獲太守飭暫行管押俟補提羅等三人到案覆訊核辦○包探何瑞福禀稱裕泰洋行某西人報稱行夥朱錫山侵用煤價銀若干是以拘案請訊西人訴稱行中用朱爲夥先後經售煤六百墩陸續收銀計織布總局共欠銀三百零四兩一再延約及向查問始知己被收去旣而朱交出二百兩尚少一百零四兩又有煤一百墩不知賣在何處計價銀四百甘四兩總共用空五百廿六兩向索無着後由其父到來約期償楚逾期不付爲此報捕送案朱供稱小的係本邑人曾在裕泰洋行爲夥售與織布總局之煤另有掮客經手陸續收到銀兩交與行主後存三百零四兩因局中有三人欲扣行銀如不依允堅不肯付無奈先爲措辦照付一百零四兩始得將銀收取後祗交行主銀二百兩至云另有煤一百墩塝見每墩缺少十斤或十餘斤不等應向掮客與局中清理後局中焚燬一空以致一再躭延小的尚有四月工錢及用銀未算兹者行主再三催索由父親出票銀五百餘兩查明如果小的有悮照數賠償否則不能照付西人又稱並無用銀更無銀送與局中人朱旣已向局收銀何以不卽交下及至查問祗交二百兩顯見佈弄神通蔡太守商諸薩副領事然後飭將朱管押諭令存銀作保再自清理○包探江阿三禀稱西婦瑪禮亞報失衣服十餘件查係出店人沈景方吳毛毛行竊沈旣得贓卽改爲棉襖穿在身上又有汗衫等件交與兒子長長今將人贓送案瑪禮亞申訴前情沈供稱主人死後小的想遺下舊衣主婦未必收管是以貪小竊取吳供與相同長長供稱小的探望父親父親將西衣二件交與小的蔡太守判令將沈吳管押三月長長管押一月贓給瑪禮亞領去○江白氏訴稱小婦人等三人出外做工工畢同坐小車回去突遇包車夫石阿二將路攔阻推翻小車向詰緣由又被舉足猛踢不得己報捕拘案石供稱小的係江北人彼此碰撞不敢調戲婦人蔡太守判令枷號一禮拜發頭門示衆○鴻文書局夥某甲訴稱金寳林竊去照相所用玻璃旣報捕房卽由包探查獲人贓今特報案請領金俯首求恩蔡太守判令管押一月贓給甲領去○包探黄四福禀稱南巿二十三鋪人邢榮鄕王阿三失去衣服約值洋銀十元曾報知巡防局現由小的在租界中拘獲竊賊陳阿二今已吊贓送案巡防老爺給有名片齎呈騐視邢王同訴前情陳所供游移不定蔡太守飭將人贓送交巡防局請委員發落并著原告自行投質○包探何瑞福禀稱積竊陳金福近又竊取朱阿福家衣服經小的查獲人贓解送案下朱訴請領贓陳供稱小的係蘇州人飢寒交迫致冐不韙如蒙恩救銜結終身蔡太守判令笞責二百板押候備文遞解回籍贓給朱領去 
[金陵官報]  
十月初六日府經禹崧齡巡檢德齡阿典史熊鴻從九蔡爾乾均奉委武闈差○初七日委署揚州營叅將候補副將廖德旺謝委調置池州管都司馬　　到叩謝○初八日知縣徐樹鍔禀知睢寗任内交代清楚叩謝委辦興化縣安豐司巡緝　壓委員道庫大使何英琦辭○初九日通判劉人橋禀知奉委會辦儀鳳門粥廠差○初十日辦武穴掣騐鹽厘候補道郭慶藩到由武穴來 
[蘇省官報]  
九月二十九日花翎新授蘇州府遺缺知府彦秀正白旗人由京來到省新授甘肅寗夏府惠榮謝飭發文　　十月初一日藩轅牌示照得鎭洋縣知縣吳鏡沆現在闈差巳竣留省另候差委所遺之缺查有候補知縣劉樹仁堪以酌委署理蘇管糧通判朱焯禀知接印任事准補吳江縣主簿　衍綸謝飭知赴任主簿馮仁受聞訃丁母憂從九方景姚禀知丁父憂○初二日正任宜興縣萬立鈞謝委調署新陽縣事指分江蘇試用縣丞麥受榮廣東人試用巡檢程尚沅安徽人均到省府照磨馮仁受禀知　訃丁憂家人禀報家主前婁縣祥和十月初一日又卽用知縣孔昭倩初二日病故○初三日江蘇候補　陳壽庚廣東人由京來赴寗調署沔陽縣萬禀辭暫回宜興再由省赴任孫傳恕禀謝奉委解飛金赴都萬庭樾缷署江陰縣顧山司巡檢事回○初四日藩轅牌示照得太倉直隸州知州程其玨調省遺缺查有奉賢縣知縣金元烺堪以調署遞遺奉賢縣缺查有候補同知莫葆辰堪以酌委署理又署靈澤縣知縣唐德峻年滿調省遺缺查有准補該縣知縣費鴻年堪以飭令赴任又太倉州七浦司巡檢楊瀚病故遺缺查有試用典史龔承德堪以委署○初五日同知李前晉禀知善後局委赴吳淞查收工程○初六日同知張福謙由上海來禀謝委署松江府柘林通判事並銷上海保甲總巡差五品頂戴試用知縣吳俊卿浙江人自嚴家橋厘卡來禀知捐升知縣到省藩轅牌示照得鎭江府知府員缺前巳遵旨以蘇州府遺缺知府彦秀請補兹該守業巳到省應卽先飭赴任又華亭縣知縣王用龢署事年滿調省遺缺查有候補知縣童寳善堪以酌委署理又南匯縣縣丞劉淦病故遺缺查有試用布理問婁湘堪以委署又丹陽縣主簿陳以恭病故遺缺查有試用府經歷俞同慶堪以委署○初七日知府彭文明銷松滬届總巡差並到牙厘局會辦提調差又馬玉田由松滬局來禀知於初一日到差准補靈澤縣費鴻年謝飭知赴任○初八日　授鎭江府彦秀謝委飭知赴任委署吳縣縣丞蔣元榕准補吳江縣主簿祝衍綸均辭赴任委署靖江　　䭾司巡檢潘西周謝委卽辭赴任 
[第一次經收順直義賑清單]  
謹啓者敝公所前送捐册兩月以來荷蒙諸大善士陸續捐資概助感不可言今將所收各善姓捐數清單詳列於後至續收各處捐欵容俟分卜登報以昭信實伏惟公鹽計開第二千三百十八號錢塘施子英孝亷求父病速愈助洋廿元第一千九五十三號李子馨助洋十元第九千九百四十六號瞿翰芬求母病卽愈助洋十元第六千三百二十三號蕉山書屋汪助洋一元雙木助洋一元第六千五百另六號自知名氏助洋二元潮合助洋五角第一千零七十二號信義帳房助洋一元袁聲太助洋一元第二千四百六十號循理堂助洋二元石陽晦過氏助洋五元退思氏助洋二元耐守氏助洋一元第三千七百零二號婁東陳逹夫助洋五元第六千五百十一號不留名先母壽筵助洋五元第三千五百七十九號隠間氏助洋一元第六千一百六十八號岡洲有心無力人求父病速愈助洋一元第二千八百五十七號萬通洋貨號助洋二元第二千七百三十二號聚賓園助　三元柯潤洲助洋二元許煥章助洋一元吳春榮助洋一元章祥富助洋一元朝世榮助洋一元曾永春助洋半元邵炳龍助洋半元第二千四百零八號祁鈺邨助洋一元第一千九百七十號陳管乙助洋五角陜岳記助洋五角簡綺記助洋五角卓月記助洋二角五分吳子璣助洋二角分第六千三百二十四　獸道人助洋一元樂善居助洋一元半　道人助洋一元第三千零十七號梁懋氏助洋二角彭氏二角蔡氏一角艶氏二角彭傑氏助洋五角馮氏二角幼氏二角　慶氏二角　　氏一角葉品氏助洋一角蘇仲氏一角　印氏一角葛習氏一角第一千八百六十一號上海楊辰卽還舊愿助洋三元第三千七百五十八號母力氏助　二角　九千六百七十一號　心無力人助洋　角百順　助　　元勉力氏助洋一元隠名氏助洋二元平安氏一元不留名一元求聰子一元上海新關後官銀號勸辦順直　賑公　慈谿嚴　厚筱　　啓 
 
 

Page 10

 
 
   
 
 

Page 11

 
 
   
 
 

Page 12

 
 
   
 
