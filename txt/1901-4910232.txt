# 1901 - 210 - 4910232

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學鴻詞科例開經濟特科旣而又降上諭以輸林院爲諸才重地令編檢以上各官專　政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史奉及各　政治　學命題考試試差庶吉士散館進士朝考殿試亦如之朝廷作　人才孜孜求治士生斯世誠不可不究心經濟以期收實效面宏　該　向古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代興章　　政　亦何以窮源竟委見諸施行因思丸通一書經累朝碩彥通備增訂搜輯典章政術蔚爲大觀木板卷帙浩繁價值昻貴　者不易本屬爰仿從前　書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一　而全書巳可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　完密本局另有樣本可以隨時取　售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州實文　書莊文　堂書莊江　詞源　書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便　君子就近購買異日出書亦卽由分售處檢發非特省覊寄之煩亦藉以慰先覩爲快之心也肅此佈陳伏維雅鑒 
[論整頓吏治宜先加俸裁缺]  
　　今之談時務者每曰中國之弱弱在蒙蔽中國之貧貧在中飽夫此蒙蔽中飽者類不出於官原官之所以欲蒙蔽者因無一不存中飽之見以致利令智昏顧身而不顧君顧家而不顧國是則欲除蒙蔽之害當先除中飽之弊論官之中飽自不待言則除之自不能緩然必思宦途中人豈皆不肖其何以而皆思中飽乎治吏如治病然必先究其受病之由而後切脉開方庶有把握若僅顧其已見之症藥非不對其如本原之窒碍何自人一行作吏無不有身家之顧卽無不有瞻養之謀朝廷原不欲使枵腹從公故定以常俸予以養廉俾得盡致君澤民之心奏庶　咸熙之效無如俸銀旣七除八扣幾歸烏有而養廉區區尚不敷其酬應餽送之費若不取之非分卽傾家蕩產亦雖　補如是而欲使其不中飽其可得乎故蒙意欲袪中飽之弊宜先優廉俸俾使瞻養家室無少欠缺然後將正雜各項實收實解衙門局用實支　開則不特中飽之弊可除而各能自立無所掣肘則蒙蔽之習亦可擴然一清現在改設外務部所定各員薪水較前總署優加奚止數倍在京秩費用　較省於外官而如此優給則外官似更腚加給可知或謂此係辦交涉之事非别項衙門可比不知辦交涉固當鄭重而别項卽不必鄭重耶同爲朝廷之官同辦國家之事旣設此官卽責無旁貸何能遽分軒輊且外官更要於京官京官不給僅取給於外官外官不給其取民不當更甚耶每見今之爲官必計較於缺之肥瘠誠以缺之肥爲官之肥缺之瘠爲官之瘠耳若概加廉俸悉除陋規則肥瘠皆歸之朝廷官旣無營私之處則夤緣奔競之風自絶而蒙蔽可除此整頓吏治之所以必在於加俸也朝廷職官之意當時非不謹嚴後來踵事增華有增無减有名無實之員一多病商病民之事愈甚京秩現在有歸併之意而外省冗間之職更宜　除除如一郡之事一知府治之足矣何必有同知更何必有通判哉一縣之事一知縣治之足矣更何必有縣丞主簿巡檢典史哉至於汛地用以捍衛地方而現在各處汛地非但不能禦盜抑且不能防賊且自緑營屢次裁改每汛多不過三四人留此三四人徒耗兵餉徒擾閭閻何如盡裁之爲愈乎且若不卽裁吾知佐貳汛地非但耗民且亦雖免窘迫從前佐貳汛地所恃地方陋規以充宦囊後鴉片盛行各鎭各鄕地方官無不以烟燈捐爲正項出息乃自奏辦膏捐後此項出息化私爲公苟非設法貪取必至枵腹從公在捐例廣開則裁缺固爲棘手之事現旣奉詔永遠停止旣捐者亦有限數其人所捐之職裁去則留以借補别缺亦不至向隅裁缺一多無擁擠傾軋之慮則人才自振此整頓吏治之所以必在於裁缺也或者謂俸加矣缺裁矣而人心未變貪得依然則又將何法以處之則應之曰吏治如練兵去其老弱則精壯無推諉厚以餉糈則士卒皆用命由是而再加操練則自成勁旅矣如謂仕途清而人才不能振厚詔糈而人情不鼓舞者吾未之信也 
[聖駕到京日期述聞]  
　　京師友人來函云皇太后皇上回鑾之期准前降諭旨於八月二十四日啟鑾聞至河南並不久駐有十月初到京之說按本館前接西安友人來信謂聖駕行至河南俟過十月初十日皇太后萬壽聖節然後啟蹕入京二說未知孰確 
[修平蹕路]  
　　京師友人來函云京師猝遭兵燹地面凋殘此次聖駕回鑾蹕路所經須修車道刻下均已動工皆係實用實銷無節省盈餘名目然卽涓滴歸公而已所費不貲矣 
[交還大内]  
　　京師友人來函云自八月初五日經駐京各國使臣將大内各處交還議和全權大臣所有洋兵盡行撤去姜軍門桂題所統之軍卽於是日進城分叚駐紥地方安謐無異平時 
[擬裁卿缺述聞]  
　　京師友人來函云新政次第頒行現又注意於裁冗官一事聞政務處大臣以小九鄕衙門最爲閒散無事儘可從删爰擬奏知朝廷一律裁汰確實與否俟有續開再錄 
[帝京逸樂]  
　　京師友人來函云此間爲首善之區市廛本稱極盛自遭拳匪擾亂各國聨軍入京人民大半流離六街三市間硃形冷落目下和議告成經駐京各國使臣交還暫管地叚駐守洋兵亦已一律撤盡向之轉徙於外者今已相率遷回上月中秋佳節前後二三日内街市喧　爲歴年所未見入晚沿街爆竹聲若貫珠酒肆轟飲之聲不絶於耳際此臥薪嘗膽之時而猶爲此般樂酣嬉之事出之北人眞可謂全無心肝之尤者矣 
[中俄通路]  
　　日本長崎埠訪事友人云俄人在西伯利亞興築鐵路通至中國東三省定於俄歴十月一號卽英歴十月十四號華歴九月初三日全工告竣黑龍江總督府公示官報云西伯利亞鐵路及滿洲鐵路自俄京聖彼得羅堡起由海參威直逹旅順定於俄歴十月二十一號卽英歴十一月四號華歴九月二十四日爲始凡貨物人口均可轉運然則此後俄人運兵轉餉可以逕逹中國矣翹首神京杞憂曷已 
[俄法圖韓]  
　　日本訪事友人云前者俄國陸軍少將烏哇茄誇氏赴高麗與駐韓俄使派　六夫氏商同從恿韓政府在沿海緊要各口岸建設砲臺所需經費由俄法兩國借給并願不取利息現擬先就鎭海郡夫山浦南海郡絶 
 
 

Page 2

 
 
影島及巨濟郡鎭南郡六處興工建造特不知韓政府能如所指揮否 
[德酬日誼]  
　　日本長崎訪事友人云德皇以去年中國北方之亂日本兵士首先奮勇抵禦德人之賴以保全者甚多因於近日親書紀念章一通命駐曰德使矮而空矮羅來君就近呈遞以表兩國親睦之忱東歴九月二十七號卽華歴八月十五日午前德使帶同隨員入覲當由德大侍從長岡澤侍從武官長三宫式部長伊籐式部主事等員引至鳳凰陛侍立日皇接見之下德使將書呈遞並逹酬謝之情日皇命於外殿賜以茶果移時退出 
[日貸美金]  
　　日本長崎訪事友人云前者日本政府向美政府借貸洋銀三千萬圓今已由駐美日本使臣高平氏議定常年利息五釐其詳細章程則尚未訂定也 
[韓貸日金]  
　　日本長崎訪事友人云前者韓國政府擬向日本借貸洋銀五十萬圓近已議定以租稅作抵由日本第一銀行籌兌其利息常年一分期以一年如數歸楚 
[改習洋操]  
　　鎮江訪事友人云駐防鎭江東馬頭新湘各營勇丁現經統領陳宇山軍門傳諭練習洋操並於每日清晨親臨校塲查閱誠經武之要政也 
[德員蒞潤]  
　　鎮江訪事人云本月二十四日駐滬德總領事貝特蘭君由上海乘本國兵艦駛抵京口下碇江心次日鐘　十二下舍舟登岸乘緑呢大轎偕繙譯命駕至道轅拜會常鎭通海兵備道長久山觀察觀察迎入花廳欵以西式茶點暢誤良久然後握别二十六日午刻觀察偕洋務局總辦邵文炳明府詣舟次報謁貝君殷勤欵接並令西兵升砲志敬聞貝君此來尚須勾留數日觀察爰飭水陸總巡周錦堂游戎親帶差勇在江干一帶妥爲保護 
[柏臺受篆]  
　　杭州訪事友人云八月二十二日午後新任浙江臬司湍靜臣廉訪乘舟抵杭時臬署尚爲前署臬司正任兩浙鹽運司黄幼農都轉駐節故廉訪登岸後挈同瀛眷至八旗會館暫駐襜帷隨詣撫轅禀見撫憲任筱沅中丞茗談良久旋奉中丞札飭赴任因擇吉二十四日亥時接篆是日傍晚署臬司許豫生廉訪委按經歴程叅軍及監印官朱二尹將印信齎送行轅廉訪朝服而出望闕謝恩易公服行拜印禮然後升座受僚屬叅見各書差叩賀如儀次日黎明廉訪卽赴撫院禀知受篆并往各署報謁 
[移拿劣弁]  
　　廣州訪事人云上月某日省中大憲接山西巡撫岑雲階中丞移文内開今春洋兵入晉時晉威右營哨弁劉金玉駐紥固關於洋兵未到境之先縱容勇丁搶掠商民恣意魚肉後爲營官馬嵩慶禀控業經奏叅革職歸案嚴辦惟該革弁早已聞風遠遁誠恐私行來粤請飭各屬地方官一律嚴密協緝解晉懲辦特不知劉革弁果避匿在粤否 
[嚴訊劣董]  
　　南昌訪事人云江西袁州府屬宜春縣積榖一案大憲委馬鏡秋明府提齊人證解赴省垣上月某日南昌府查太守　堂研訊原告生員徐姓殷姓等九人同供去冬闔邑舉貢生監耆老數千人因歲歉盤查倉榖被倉董鍾姓呑没六百餘石有案册可憑又昔年袁州平糶被侵餘貲二千數百千帳據鑿鑿當卽禀控宜春縣署蒙縣主斷繳榖六百餘石鍾旣不遵繳又不將平糶帳交出反矇禀府飭學師帶生等赴府質訊指稱將鍾攢毆府尊偏聽一面之詞令鍾執界方將生等痛責並詳革功名生等冤無可伸叩求恩鑒鍾晶頂　翎欵步上堂訴稱所虧倉榖已於前月繳清至平糶並無餘貲亦未記有帳簿太守怒飭除去頂帽諭繳呈帳簿收押候懲嗣又連訊四五次鍾供家產已分給子婦僅餘薄田約值四百餘千刻經讞員禀知臬憲柯遜菴廉訪札飭宜春縣查封家產備抵再行澈底根求 
[嚴防流民]  
　　廣州訪事友人云日前粤東大憲接江西撫憲李勉林中丞來文大略謂本年贛省水災流民四出　優殊爲閭閻之害嗣後如遇流民到境任意訛索者准照新章格殺勿論或有描摹印信護照者亦准將爲首之犯照例拿辦等因刻已通飭各屬地方官一體遵照并出示曉諭矣 
[粤商承辦自來水批詞]  
　　廣州訪事友來函云粤省創設自來水迭經各富商禀請承辦年餘以來築室道謀迄無成議月前善後局牌示云照得商人承辦自來水一事現據該商何秀啟崔鎮邦以進禀日久未蒙批示被馮穗祥欲圖專利架詞傾軋請飭司移局迅給示諭等詞赴督轅上呈奉督憲批飭行局確切查明究竟何人堪以承辦據實詳覆察核等因查馮穗祥原係該商何秀啟崔鎭邦公號舉報之人曾謂馮穗祥係殷富巨商在香港與李玉衡湊足股本二百五十萬元之數如尚不敷仍由馮穗祥李玉衡湊足將來給諭請以馮穗祥爲首是以此事全責重馮穗祥一人該商等亦祇圖分潤而已案牘具在事理昭然又該商前此呈稱省城嘉綸金絲行儲銀二十萬元香港安泰行儲銀四十萬元當農工商務核辦時嘉綸業已倒閉安泰又復收盤旋又呈稱所集省佛股本一百萬元由省裕隆安呈彚交香港正金銀行似此前後紛歧已不足以昭核實今見馮穗祥獨自禀辦不願與該商合夥乃竟以先集股本禀承有案爲言謂非輕於嘗試其孰能信惟馮穗祥辦理此事旣無切實辦法并稱招股無分中外與本局節次批示未符業經批示總之自來水事屬便民所關甚鉅承辦之人必須籌有實在資本詳核工費愼始圖終斷非一面空言所能濟事究竟何人資本較充堪以勝任已分諭各善堂紳董公同商榷著俟覆到再核 
[江右試事]  
　　南昌訪事人云江西提督學政吳絅齊大宗師歲試吉安府屬業已告竣卽於八月二十一日起馬順道回省定期九月初一日取齊廣信府屬俟試畢接考饒州府屬然後逕回省垣接試南昌府屬所有各屬考試章程仍循曩例惟武試停止武生錄遺蓋因武科旣停此後卽無須應試也 
[武林火警]  
　　杭州訪事友人云八月二十三日申刻武林鬥外湖墅清河閘姚姓家不戒於火霎時間已延燒鄰屋八間城廂内外各水龍聞警馳集竭力灌救始得熄滅聞其肇禍之由緣姚素有烟霞　是日午後怱怱出門未將烟燈吹熄被風飄墮紙花延及蚊帳遂致不可收拾居家者可不愼哉 
[贑省官塲紀事]  
　　南昌訪事人云去歲春間江西撫憲李勉林中丞奏請設立課吏館舍修理整潔迄今時越一年諸事已經就緒業於八月十八日督同總辦臬司柯遜菴廉訪會辦候補道徐固卿觀察提調候補府曹价人太守及委員夏參軍翊宸鄧二尹裕杓陳二尹天驥將課吏館匾額懸於門外並出示定於八月二十日在館考試候補同知直隸州通判州縣及州同州判無論正途各項有差與否凡在省者均應報名　考是日辰刻中丞命題裁書吏策加加廉策加稅務策計與試者共五十二員傍晚交卷次日中丞督同藩司張筱船方伯臬司柯遜菴廉訪公閱各卷取定方履中濮賢懋張鼎銘陳奎齡陶鈞姚肇樞李嘉芬李啟煃葛明遠汪鴻等十員爲一等均著於八月二十五日辰刻來轅覆試二等二十名前列爲張仁荃楊家駿黄子箴楊炤諸員聞取一等者照章酌委一次二等者准記大功一次並聞一等十名及二等前數名均入館肄業講求中外政治古今史事似此鼓舞振興實力整頓江右吏治當可蒸蒸日上矣○日前藩憲張筱船方伯開示八月分州縣輪委單特照錄於右第一卽用班武光樽第二新班孫嵩年第三舊班王重藩第四卽用班馮由第五拔委班許金策第六正班黄麟第七新班張綬黄第八插班候補同通第九卽用班吳考愷第十新班鄭德凝 
 
 

Page 3

 
 
[鷺島秋雲]  
　　厦門訪事人云各輪船所裝貨物向雇大船駁運船户往往恣行盜竊貨商受累良深日前某號由上海運到藥材雇令陳某駁至關上過磅短少甚巨旋至船上搜出澤瀉九十二斤遂扭陳至保商局禀訴局員大怒擬將此船焚燬以儆效尤○中秋曰橋亭街某號火起幸各鄰人爭先灌救僅焚去小屋一椽○厦門爲通商口岸各國洋人之來此游歴者幾於無曰無之厦防同知張司馬誠恐鄕愚無知或滋事故因於某日嚴諭各街店鋪曰現在和議已成各國洋人多來游歴如租賃寓所雇訂船車購求食用爾等務須交易公平不得任意把持如違重辦○上月十八日元凱輪船赴省道出泉州新任福州府鹿太守携同瀛眷附之前往擇吉履新○上月十八日有一美國白色巨艦由香港來此寄椗港中越日卽駛往别埠 
[珠江秋月]  
　　廣州訪事人云本月某日廣東提督學政交叔平大宗師歲試廣州府屬各武童懸牌曉示曰本届考試武童一切俱照冋章恐各考童未能盡知兹將數條開列於左各宜凛遵毋違特示計開一步箭每人五枝倘前三箭不中即宜退下毋庸再射緣廣府人數衆多能中四五箭者决不乏人卽中三箭已難取錄况祗有兩箭無望也一射靶中否不在發箭之遲速對靶稍定尚有可說其搭箭張弓務宜從速不得任意遲延反爲不美一中靶與否衆目共瞻决不致悞其擦邊碰框及中靶根或由靶下穿出者俱照例不算一中靶三箭方考硬弓其弓力高下本可自請惟須自已量力不得勉强若自請不能開者照例扣除亦不得再請一舞刀以背面花各三爲合式其刀尖掃地或竟墜落者扣除一掇石以過樁亮底爲佳不必另出新式一考童或有教師相隨只許在旁觀看不得干預公事一考試日向不收呈不准妄自干請○近日匪徒爲患以南海西樵沙頭等處爲最日前沙頭北村瑞隆杉店被匪人崔亞東等蠭擁而入掠取貲財店中人立卽通知安勇馳往圍捕匪等出而抗拒開槍擊斃勇丁三名店夥一名勇等竭力抵禦當塲拿獲匪首崔亞東崔亞養崔亞保等三名禀知營官解送地方官署訊明懲辦 
[三峽秋濤]  
　　彝陵訪事人云宜昌和興玉錢店封閉後其總經理王九庵及沙市分店經理人金開仙均已潛行逃逸共虧欠宜昌鹽局銀六萬數千兩關稅銀四五十萬兩並各處錢票等欵共有六百八九十萬兩現在店主饒愼生已經道憲派員拘至荆州所有房產住屋悉行發封聞荆宜施道濮觀察有不日來宜查騐之說是店向爲宜昌巨擘自前月初八日發封後市面大爲震動凡民間所藏各錢店錢票咸紛紛往取現錢擾攘紛紜幾釀巨事後經地方官曉諭宜地和興玉一家虧空官欵與别錢店無干民心始稍稍鎮定然數日内洋價已長至九錢二分市面殊不活動矣○宜昌府陳太守其璋前因派朱姓委員收取長江掛旗船釐捐爲上憲所知特諭令撤任另委候補府戚太守來宜署理至朱姓委員己押解赴省不知如何辦理也○上月初十日洞庭輪船抵埠洋關各扦手皆上船查察凡未經完稅之貨無論多寡概行充公宜地各鋪户所帶零星貨物甚多均經察出悉被提去受虧殊不淺也○宜昌府試在卽荆宜施道先行出示云欽如三品銜湖北分巡荆宜施兵備道監督宜昌關稅務濮爲出示剴切曉諭事照得宜昌爲通商口岸華洋雜處日久相安惟每有考試之時外縣生童少見多怪往往滋生事端迭經從嚴究辦現值科歲考期自應先行誥誡除飭宜昌府轉行各州縣移知營官責成廪保傳諭生童赴郡應試務令安分不得到洋街率行滋事至宜昌關監督行臺並領事署附近地方尤宜肅靜違卽拿究外合行出示曉諭爲此諭仰生童以及送考諸色人等一體知悉爾等應試文童各宜在寓所讀書不准在洋街一帶任意游行凡爾送考父兄戚友廪保人等皆有約束之責允宜隨時管教倘敢故違滋生事端將童扣考拿辦父兄　保一體懲辦決不姑寛其各凛遵勿謂言之不預也切切特示○日來陰雨兼旬米價陡漲中等米每石須錢五千六七　又其餘食物亦無不異常昻貴蓋因鋪捐旣興貿易中人咸藉此加價故小民無不大受虧損也 
[漢皋客述]  
　　漢口訪事友人云日來各路牛皮紛紛運漢求售以致價值甚賤每擔只值銀二十二三兩西人爭相購致不數日即存貨一空○葛店左近張家灣有土棍張秉昆者勾結黨羽出没下江各埠劫掠行人某日夏口廳捕役王順訪悉此匪匿蹟在家爰率同捕夥等人前往緝獲 
[上海中西官塲紀事]  
　　江蘇試用縣丞孫二尹鏘鈞和兵輪船管帶馬千戎廷樹均於昨日因公至縣署拜會縣主汪瑶庭大令晤商良久而别○前晚駐滬法總領事巨籟逹君乘小火輪船赴杭州公幹大約句留數日卽可遄返滬江也 
[請兵驅匪]  
　　本邑西鄕滋新涇近有大帮光蛋嘯聚爲非經巡防局員王二尹偕董事潘上珍面禀上海縣主汪瑶庭大令大令本擬親往彈壓因昨日别有要公爰派差役並片請撫標滬軍營管帶龍葆珊遊戎撥兵三哨並九畝地滬軍營管帶葉孟紀司馬亦派兵數十名前往驅逐及至鄕間匪船十四艘並不退避反放空槍以示恐嚇各差役及兵丁慮衆寡不敵未敢交鋒至昨日午後四點鐘該鎮董事函致縣署請向九畝地滬軍營添兵前往務期一律驅散以靖地方汪大令已准如所請矣 
[法兵操演]  
　　昨日午前九點鐘時駐紥本邑顧家宅左近之法國兵丁由管帶官督率排齊隊伍迤邐至黄浦灘操演約歴一點鐘時始整隊而返 
[獲盜歸案]  
　　月前太倉州屬崇明縣人鄔阿坤在原籍朱華港左近被盜匪刼去衣服行李及洋銀十九元錢九千文當卽報請崇明縣飭捕查緝旣而鄔購見眼線知係紀照湘所劫得贓後已逃至滬上遂於前日尋蹤而至投報英界捕房捕頭令包探顧阿六將紀拘獲昨日解送公堂禀請訊究鄔投案申訴前情紀供小的在崇明縣境開設蛋行從無爲匪之事求恩鑒察讞員張柄樞司馬商之偉繙譯著遞解崇明縣歸案訊辦 
[毋庸相騐]  
　　南市新馬頭船户王銀寳之妻殷氏與女鮑弟承裝恒順行豆油駛至蘇州河中被錢大毛所駕小輪船碰沈致氏母女同占滅頂日前撈獲鮑弟屍身報經上海縣主汪瑶庭大令相騐旣而救生船續獲殷氏屍骸由十六鋪地甲裘鎮報知大令諭令屍屬自行棺殮毋庸詣騐 
[繫石示衆]  
　　上海縣五瑶庭大令前經訪拿在浦東滋事之董曹榮及與朱連生同黨滋事之銅匠金發一并拘至縣署收押所中昨日大令飭差提出兩犯將董鎖繫石墩示衆頭門銅匠金發及同案之大眼睛毛毛亦繫於石墩發往浦東塘橋犯事地方示衆 
[發堂醫治]  
　　犯婦林傅氏因受寄竊賊張阿二巨贓逮案經上海縣主汪大令發交官媒管押兹者氏在押病危經官媒禀明大令飭發普育堂醫治 
[美租界捕房紀事]  
　　本邑人周慶祥在百老匯路開設機器廠學徒王如興未經卒業私自潛逃昨日爲周遇見欲邀回店王非但不依反與伊兄阿如糾同流氓多人擁至周處將周及其夥陸桂春肆意行兇周大聲呼救某號印度捕聞聲而至將王拘獲送入捕房捕頭見周受傷屬實令自投英美租界公堂禀請讞員張柄樞司馬究辦○昨日清晨有甬人名阿壽者投捕房訴稱在漢璧禮路開設寳泰鮮肉莊被莊夥連全竊去鐵鈎十餘枚寄存同業蓋華處請爲查拿捕頭令包探孫阿新將連全拘獲吊出原贓本擬押候解送公堂後因連全再四哀求姑念所竊尚微從寛釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滕王蝶影]  
　　南昌訪事人云本年省垣瀕江各州縣江水泛溢居民頗有昏墊之虞以致濕氣潛侵多生疾病入秋後又驕陽燥烈民間感受暑氣患痢疾者頗多有某甲者製就痢疾藥施人服之頗多效騐亦好行其德者也○八月二十日臬憲柯遜菴廉訪接奉刑部釘封公又卽飭首縣提出謀死親夫案内姦婦某氏凌遲處死姦夫某甲斬决聞男女兩犯均係新建人 
[上海縣署瑣案]  
　　江北車夫洪壽言與同鄕婦朱陳氏同吞阿芙蓉膏經人送至仁濟醫館求治洪得慶更生氏即毒發身死縣主汪瑶庭大令蒞騐後查係犯姦所致因將洪壽言拘案判收押候核前晚補提全案人證覆訊洪永桃供係洪壽言之父前月初十日因兒子不務正業被小的痛責伊卽呑烟圖盡後遇救得生至朱陳氏不知因何呑烟致死兒子實未與氏犯姦小的亦未到氏家辱駡求察陳鄭氏供前月初十日小婦人因事出外及回家見女兒朱陳氏在牀呻吟盤詰之下始悉已吞洋烟即送二濟醫館施治無效而死並無與洪壽言犯姦之事地保陳耀芳供小的據鄰人言係因姦呑烟小的卽以此情具報大令判各退去候查明實情再核○已革道轅書辦王樾矇請護照運米出口經道憲袁觀察查悉發縣收押訊侒旋經縣主汪大令查悉有楊家坪者曾將禀批一道送至米業董事處誑稱已在道轅禀准運米等情爰提土樾到案訊　供稱並無此事大令將王還押補提楊家坪到案前晚研訊之下楊从在大豐記行爲夥托王矇請護照之說係因大豐行陳介庭欠小的洋銀二千餘元造此謡言其實並無是事詰之王樾亦堅不承認大令判王還押楊交差帶往米業董事處質對明確禀覆再核○前日陳魏氏倩人舁至縣署禀請騐傷至晚縣主汪大令提訊氏供在南市十六鋪太平碼頭開錦記鷄鴨行前日忽有人來行欲與楊阿六結算帳目小婦人異而詢之始知楊係同業隆昌福之夥在外冐稱錦記行夥向客兠攬生意因卽至隆昌福行理諭詎遭行主宋日秋喝令男婦多人將氏毆　求騐大令飭仵役騐得氏之腰肋等處果有足踢傷三處諭令退去自行醫治候提宋訊究 
[上海巡局瑣案]  
　　前晚小南門外醫生陳瑞生家被賊竊去零星雜物次日開單投報二十三七鋪巡防局局員盛雨村二尹以是處栅夫阿大漫不經心提案研訊喝責二百板限三日帮同捕役緝獲贓賊以憑訊懲○前日陸家浜左近永泰質鋪失火後歹人奚紹卿楊桂林在彼處搜掘燼餘銅錫器具適爲巡勇所見拘解二十三七鋪巡防局局員邱友林二尹提訊之下喝令各責二百板發犯事處示衆○前日浦東楊家渡斗姆堂畔鄕民某姓家被賊縱火幾肇禍端幸卽拘獲解送是處巡防局禀請訊究 
[馬路工程局瑣案]  
　　前日大東門外如意街秉康錢莊主凌秉文扭錢其載陳昌紫至馬路工程局控與錢陳等股開元康米行被串詐洋銀致米行開甫三日忽然倒閉請爲追究等情經總辦翁子文太守准詞倩襄讞委員余叅軍研訊凌錢陳互相聲訴糾葛甚多叅軍判凌出外邀同糾開元康米行之顧伯文理清帳目再核○前日水巡捕任福生向各船户收捐有李阿華得强項不服與捕爲難卽被扭局禀知總辦翁子文太守倩襄讞委員余叅軍研訊李供浦東人應繳捐銀二角付稍遲延並無行兇情事實係鄰船楊聚春與之爭毆叅軍判令將船發封押候交楊到案訊究 
[英美租界公堂瑣案]  
　　前者陸錢氏控席王氏糾衆攫去衣箱雜物解經讞員張柄樞司馬訊知撚酸起釁諭將各物給還分别責擇案已結矣日前包探陳金標查得當時助同攫物之陸三子劉君隆趙德鳳劉照成等尚藏匿千里鏡等物因卽拘獲昨晨解案請究司馬詰知陸與劉君隆實有不合商之偉繙譯判各責三百板劉照成與趙無干省釋○豆腐店主王克順以張月清强佔伊妻潘氏冋領不放致相爭執經包探拘獲解案請究司馬判責張五百板枷號二月王潘氏掌頰二百下交其夫領回管束○日前鼎昌鐵行被學徒程芝華串同貨各李朗辰竊取升大莊票銀七百十二兩至某銀樓兌換金臂釧金戒指等物瓜分花用旋經包探查獲人贓解案請究鼎昌莊遣夥某甲投案訴稱李在行辦貨素有往來不料串同學徒有此不端之事今除起案外尚少洋銀一百八十元叩求究追程李供認不諱司馬判令各押捕房三月程起意行竊再　三百板所少一百八十元准其在李往來帳上扣除○積賊錢松行竊王阿三家銅面盆一只經包探拘解請究司馬判責三百板遞解江北原籍○著名積竊陳阿明陸續竊得蔡蓮卿家縀鞋雨傘等物由包探拘解請究司馬判責五百板管押捕房一年○工頭葉雪春向協記行陳阿華包得挑石子工程旋竟行竊洋人所儲石子二十墩經包探拘解請究司馬判責三百板押追洋銀三十元○洪銀大竊得王秦興家制錢八百文由一百六十六號巡捕拘解請究司馬判責三百板遞解回籍 
[法租界捕房瑣案]  
　　賭棍林植三誘拐倪許氏之寡媳某氏捲物同逃控經讞員杜枝園大令提訊著將林暫交范三和酒店主保去迄今未將某氏交案昨日大令傳范三和酒店主到案諭令赶緊尋交延干押比○偷兒陳順昌張四才陳阿三均經大令訊供押候分别枷責昨日提案著照原斷陳順昌輿張四才各枷一月期滿責放陳阿三責三百板釋出○某麫筋店夥沈四泉誘姦店主朱阿炳之女潛行逃逸近爲朱尋獲向論不理反投捕房誣稱私刑吊打迨奉提訊沈情虚畏避昨被包探拘獲解案大令諭令押候解堂訊究 
[粤東官報]  
　　新選藩庫太使沈福申飭赴新會縣沙村司巡檢缺委試用巡檢鄭孝良署理長甯縣知縣缺委試用知縣彭家祿署理博羅縣蘇州司巡　缺詳請以海防遇缺先用巡檢史運鴻咨補東莞縣縣丞委試用縣丞錢清治署理陽春縣古良司巡檢缺委烟瘴俸滿典史齊耀廷署理崖州典史缺請以嘉應州史目白華調補新授廉州府郭之全飭赴新任 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
