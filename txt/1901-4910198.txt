# 1901 - 176 - 4910198

 

Page 1

 
 
[聲覆來函] [  申報館主筆房啓]  
　　昨得蘇州孫君來信略謂某晚有甲乙二人至伊處自稱申報館主筆叩其姓氏一云沈姓一含糊不答云云但　館主筆諸人各有所司從未輕易出門遊覽且亦並無沈姓其人總之敝館同人每日惟照章撰著論說新聞萬無越分之事特此作覆諸維鑒之 
[開印九通全書招股預啓] [  上海圖書集成局謹白]  
　　方今國有以時事多艱求賢若渴屢降諭旨變通各項考試章程多十生當斯世苟非囊括治術掌故之全書以資考索恐不足尋源竟委蔚爲閎通有用之才本局爰仿從前圖書集成二十四史例開印九通全書招售股票每部僅收回工料洋銀四十八元現定於八月朔日出售除本埠申報館申昌書局外如京都天津鎭江揚州南京杭州漢口沙巿宜昌長沙岳州成都汴梁南昌廣州桂林福州等各府州縣皆有分售處以便諸君就近購票至欲知詳細章程與是書之校印精詳程式美善本局另有招股啓及樣本可以隨時取閱先此佈聞諸維鑒及 
[讀七月十六日上諭敬注]  
　　八股之弊盡人知之改變之法言者亦屢顧自有明成化間始定八股取士之式迄今行之五百年仍而不廢何哉尊之者曰制藝代聖賢立言可以考見士人之品行學術名臣魁士類出其中世人乃以八股之害比於鴉片烟之流毒中華實則流失相沿士林習爲庸陋以致不能佐國家經時濟變之用而八股文字遂爲天下人所詬病必以爲廢八股而人才始可以興非篤論也愚謂不然不廢八股人才斷不能興夫名臣魁士之類能爲八股文字者大都研究羣經博覽諸史故其發爲文也詞舉理明言之有物不必八股而其人之鴻才卓識已藴積於平時特國家旣以八股取士遂不得不以八股進身故上而佐治朝廷下而安撫黎庶用能興利除弊措置裕如初非取資於八股始能明體而逹用　今之士人則不然以爲欲取功名非精八股不可但鑽研於庸爛墨卷而未嘗一窺有用之書迨八股精矣功名得矣試問其胸中有何經濟則皆膛目不知所對也上以是求下以是順非士人之不知經世之學亦上之不以是求也愚故謂不廢八股人才斷不能興也我皇上亦早知科舉之不能廢而其法不能不變故於戊戌五月曾降諭旨著將鄕會試及生章歲科各試向用四書文者一律改試策論旋於是年六月准湖廣總督張之洞湖南巡撫陳寳箴之奏再降上諭定爲鄕會第一塲試中國史史事國朝政事論五道第二塲試時務策五道專問五洲之政各國之藝第三塲試四書義二篇五經義一篇其學政歲科兩考生童亦以此例推之先試經古一塲專以史論時務策命題正塲試以四書義五經義各一篇著禮部邇行各省一體遵照旣而康梁二逆搆釁宫關皇太后重復垂簾訓政於是守舊諸庸臣以爲得志熒惑慈聖之聽悉舉皇上所行之新法一朝而反之天下有志之士咸太息扼腕以爲新政不能舉行人才不能奮發失此機會振作難期未免可惜乃本年七月十六日復奉上諭著自明年爲始嗣後鄕會試頭塲試中國政事史事論五篇二塲試各國政治藝學策五道三塲試四書義二篇五經義一篇生童歲科兩考仍先試經史一塲專試中國政治史事及各國政事藝學策論一塲試四書義五經義各一篇考試試差庶告士散館均用論一篇策一道進士朝考論疏殿試策問均以中國政治史事及各國政事藝學命題草茅下士恭誦之餘欣然於八股之仍廢策論之終行誠足以振動天下之耳目激發天下之才智實學之興翹足可待奇才之出左劵可操自是以後將科目無無用之人而臣僚有濟世之具國家轉弱爲强之業不可於此卜之乎寄語天下學者尚其各勵所學蔚爲大用之才以無負朝廷求治作人之至意也可 
[本館接奉電音]  
　　昨日午後二下鐘時西安行在飛電傳來上諭五道敬謹譯登○七月二十三日行在内閣抄奉上諭陜西西安府知府員缺緊要著該撫於通省知府内揀員調補所遺員缺著金文同補授欽此同日奉上諭張人駿奏遵保文武人才以備錄用一摺山東候補道何昭然江蘇候補知縣薛培榕安徽候補直隸州知州王鑒江蘇候補道程龢祥山東候補副將王世淬均著交軍機處存記欽此同日奉上諭裕鋼奏揀員請補戴琫一摺後藏戴琫員缺著擬正之降白四朗補授欽此○二十四日行在内閣抄奉上諭太僕寺卿著范從衡補授欽此同日奉上諭大門侍衛溥元榮華恩福尤倫崇禧銳瑛崇恒興安恩聯均著挑在乾清門當差欽此 
[俄人减稅]  
　　西字報云邇者海參威俄官下令增收進口各貨稅日人之經商於此者不免嘖有煩言旣而俄官得俄京聖彼得羅堡電音内開政府令將貨稅核减惟如何减法刻尚未悉其詳也 
[日優卹典]  
　　日本長崎訪事友人云去歲中國北省拳匪之亂日本調軍助剿所有陣亡各將校兵丁除已頒金撫恤給外陸軍海軍兩大臣更詳查死者姓名里居及殉難年月日縷載於册以備查考並先攝有小影送存宫中以備賜祭時日皇瀏覽不忘舊勲蓋亦收拾人心之道也 
[日申米禁]  
　　日本長崎訪事友人云日本自聞朝鮮禁米出口巿上米價爲之陡昻農商務省大臣聞之即飭將東京大阪岐阜兵庫京都水口大垣津名古屋四日巿大津等處所出之米不准出售蓋籌保民食不得不爲未雨之謀也獨惜中國當此各省告災之際而沿海一帶尚未聞傳諭嚴查一任奸商私運牟利殊可憂也 
[緬甸告災]  
　　日本長崎訪事友人云本年緬甸各屬雨水過多田禾受損秋收恐已大失所望前者各商豫期售出之米二百十萬餘墩斷難如數全交矣 
[警務設學]  
　　京師友人來信云警務處向延日員川島君爲監督兹又議設警務學堂擬命川島君充堂中教習至於警務一切章程尚須酌中重訂也 
[整頓稅課]  
　　欽命京師崇文門商稅監督爲出示通行曉諭事照得向來各衙門積習只因上下之情不能相通以致種種弊端從此而起本稅課司徴收　稅原期裕國便民盡善盡美乃近來積習相沿一切徴收事宜半由吏役把持商民隠情不能宣逹上虧國課下累商民無非上下相隔之所致本爵部堂此次開徴痛湔陋習簡派司員認眞整頓每日辰刻卽行開關貨到卽騐以免稽滯並嚴諭本署吏役人等嚴除弊端凡遇於商民有益之處無不立刻施 
 
 

Page 2

 
 
行但恐商民隠情尚多隔膜未能周知爲此示仰各色商民人等一體知悉嗣後如有本署吏役格外抑勒需索等情卽著隨時告發各委員自必秉公訊辦抑或有困苦不便情形以及有益於國有便於商之事均可隨時具禀前來由各委員傳見詢問體察情形分别辦理以示體恤商民之至意爾商民人等亦宜仰體時艱踴躍輸納勿得繞越偷漏自干咎戾其各凛遵毋違切切特示 
[槍彈過津]  
　　天津直報云前者議和全權大臣李傳相派武弁二員赴山東提取槍彈百餘萬粒本月十九日武弁高君由山東解到槍彈四十八萬粒禀請傳相移文各國給發護照以便解京 
[兵船又减]  
　　天津直報云七月十九日駐泊大沽口内外之各國兵艦運船只存二十三號其中英國八號美國一號德國四號法國四號俄國一號日本國三號義國二號蓋較十八日又减去二矣 
[推廣捐輸]  
　　武昌訪事友人云前者湖廣總督張香濤制軍以鄂省庫儲支絀奏請開辦助餉新捐照海防例一體給奬已蒙　　聖恩俞允當經檄飭藩司瞿賡甫方伯刊刻司印實收頒發各州縣妥爲籌辦不意迄今半載捐欵仍屬寥寥方伯體察情形知因秦晉順直各捐皆較海防例格外核减捐生趨之若鶩以致本省餉項轉難籌挹注之方爰禀商制軍擬將助餉新捐援照秦晉順直章程辦理以廣招徠聞已准如所請矣 
[擬辦膏捐]  
　　南昌訪事友人云江西庫儲萬分支絀撫憲李勉林中丞籌畫再三擬仿照各省新章開辦烟膏捐以冀補助日前遴委丁少蘭觀察爲總辦一切章程大約就鄂省現行者斟酌變通以期美善 
[嚴禁擾害]  
　　南昌訪事友人云江西撫憲李勉林中丞訪聞萍鄕縣境近有匪徒造言生事阻撓路礦工程特於本月某日出示曉諭曰照得萍鄕煤礦鐵路皆係奉旨舉辦之事所有在工洋員洋匠均由中國出資雇聘如有土匪損壞工程物料或將路礦所用洋人擾害應即嚴行懲辦並經欽奉上諭由本部院會同兩江總督部堂劉督辦鐵路大臣盛出示曉諭在案乃近聞該縣地方竟有路過遊勇勾同本地土棍擅出僞示以仇洋人毁鐵路爲名希圖滋事實屬膽大玩法若不嚴拿懲辦何以杜釁端而靖地方除嚴飭地方文武會督防緑營弁兵勇實力防範嚴捕首要各匪盡法懲治外合行出示曉諭爲此示仰該處諸色人等知悉凡係安分良民務宜約束子弟不得任聽土匪　勇勾串生事自于重罪路過各處遣散勇丁尤應斂跡歸農自行解散不得聚衆逞强干犯法紀倘敢故違一經滋生事端定卽撥派大兵痛子剿除本部院言出法隨决無寛貸爾等各有身家性命尚其自揣自思毋貽伊戚是爲至要特示 
[侍郎過鄂]  
　　武昌訪事友人云戸部左侍郎曾少司徒廣漢由京請假南旋本月某日道經鄂垣江夏縣陳介庵大令聞之預飭辦差丁役置備一切恭迓旌麾旣而少司徒乘輿詣撫轅拜會撫憲端午橋大中丞暢談時事并遺丁詣督轅投剌大約小作勾留卽當遄返湘鄕珂里也 
[妄言致盜]  
　　沙巿訪事友人云湖北宜都縣屬有甲乙二人比鄰而居甲具中人資乙則一貧如洗一日甲婦與乙婦絮語偶及家况乙婦曰阿儂行年三十餘尚不知蒙古兒爲何物甲婦曰其信然耶余試持爾賞鑑旋以錫塊給之曰此朱提也吾家自某日掘得一窖若此者纍纍不知凡幾乙婦信之日相傳播事聞於無賴某某等竟於某夜擁至甲家翻箱倒篋將僞銀及錢一千二三百文搜括而去甲見某某等均執器械畏其兇燄不敢與校迨出門後大呼捕盜鄰人起而助之躡跡窮追某某等恐爲所獲拔刃砍斃二人揚長而逸次日甲繕禀報縣縣主某大令以案情皇大卽申詳上憲一面飭幹役赶緊跴緝務獲嚴懲 
[盜首誣盜]  
　　姑蘇訪事人云本年二月某夜太倉州屬愼餘錢莊被盜劫去鉅金報案後經地方官懸賞緝拿上月某日蘇省某營武弁施和尚吳阿八二人自願作線引歐陽統領至白塔子巷拘獲烏鎭阿八及陳某二名謂係是案盜首禀經臬司朱竹石廉訪飭蘇州府向子振太守訊究太守率同發審局員迭次研訊知烏鎭阿八及陳某實係積竊並無爲盜情事至太倉劫案卽係作線之施和尚吳阿八二人爲首爰請統領將施吳交案刑訊之下一鞫而服現已釘鐐收監尚須嚴追餘黨也 
[查災待振]  
　　金陵訪事友來函云本年夏秋間江河汜濫四卿各圩大者多遭漫决小者盡被衝坍上元江甯兩縣圩民紛紛赴縣呈報災狀縣主據情上禀兩江總督劉峴莊制軍痌瘝在抱惄然憂之本月某日札府飭縣迅將各縣境内淹沒圩田分别受災輕重詳晰造具清册呈候查明施振兩縣主遵奉憲飭後頃已通諭各鄕董事尅日造册報縣以振災黎矣 
[九江荒政]  
　　九江訪事人云江西各屬慘被水災哀鴻嗷嗷待哺孔急雖經大憲發倉振濟仍如杯水車薪撫憲李勉林車薪撫憲李勉林中丞惻然憫之慨捐廉俸五千金藩憲張筱船方伯亦以三千金佽助臬憲柯遜菴廉訪糧道劉幼丹觀察則各捐二千金南昌府查蔭階太守捐廉一千金統交候補知縣楊紹卿明府携赴蕪湖購米散放本月初七日明府乘招商局江永輪船遄返帶回米五千石分發饒州南昌九江三府屬以便普濟窮黎 
[决圩涉訟]  
　　蕪湖訪事友人云麻埠圩爲蕪湖各圩之冠瀕臨江岸中有紳富潘某之田七八百畝本月初五六七等日大水驟至圩埂危急鄰近鄕民欲毁潘屋取其木植將圩培修潘懼願助洋銀數百元木若干株鄕民不允持之益堅旋將大堤掘開揑稱潘决水殃民控諸蕪湖縣署不知縣主陳雲湘大令如何辦理也 
[坍屋奇災]  
　　金陵訪事友人云本月十六日午後晝長人倦暫入黑甜鄕裹消受一味新凉蝶夢方酣忽聞門外人語喧譁聲若鼎沸急出探之知武定橋顧樓大街店鋪數家屋宇十餘椽同時倒塌老幼男婦數十輩覆壓其間旣而西首街口栅門經江寗縣飭差關閉禁止人行東首自黄狀元巷口聚觀者密若堵墻道途爲之梗塞迨詰朝各鋪坍倒墻屋已經江寗縣所派小隊團勇竭半日一夜之力一律挖出計泰山小飯鋪一家房屋兩進兩椽金復興炒麫店一家兩進兩椽何正興燈籠店及某包金店共門面一間兩進又麫店油炸檜店共門面一間兩進住屋一間陸稿薦小飯店某姓豆腐店又剃頭店門面三間後進住房未倒共計壓斃男人一名婦人一口小孩兩口受重傷者十二人輕傷者二十餘人江寗縣孫鼎甫大令垂念死者均係小民情形極慘特頒鶴俸分别賞銀瘞埋 
[南昌火警]  
　　南昌訪事人云江西省垣惠民門外蓼洲四叚街後居民三五寥落若晨星中有某姓者素染阿芙蓉癖本月初九夜吞雲吐霧之餘倚枕假寐時交四鼓一星之火延及牀帳以致好夢警回急飛步奔逃而勢已不可收拾幸四圍墻垣鞏固祝融氏不能飛越雷池迨各水龍聞警到來吸水噴激至天將破曉始得火滅烟消 
[日觀奇觀]  
　　烟臺訪事人云六月二十六日俗傳二郎神誕辰奇山所東城樓舊有二郎神廟歷年香火甚盛今屆善男信女興復不淺進香者不遠數百里絡繹於途愚人之愚殊可笑也○本月初一日黑雲翻墨雷聲殷然大有山雨欲來之勢未幾天空霹靂震耳欲聾一時道路喧傳奇山所西關外有老柳一株突被雷火焚燬然采訪者究未目覩情形也○有自奉天來者言及東邊一帶現雖地方安靖而雨水汎濫沙河子河水漲溢貨物雜糧漂失無存兵燹之餘又遭水患小民其何以堪○本月初七日有一杉板船戸在口内撈獲屍身一具衣履整齊腰間袋内儲有數元遂鳴保報官請騐聞死者將乘某輪船他往一失足誤墜水中不知有無家屬認領也○近來柴草昻貴異常即木炭亦每斤售至大錢 
 
 

Page 3

 
 
洋銀三十文較往年價值不啻三倍惟現在尚非急需一至冬間民間需用過繁勢必有增無减也 
[羊城仙蹟]  
　　廣州訪事人云城西十三行榮發店旁餘地一區久廢未建地已充公兹有職員盧某以十三行廣利洋行地方係伊祖遺之産歷年納糧串票因年久遺失至被榮發佔建二間今願承批建鋪繳納官租并繪圖赴南海縣呈請批示遵行等情裴大令據呈所請以事屬可行惟該地横直有若干丈尺是否確係祖業有無契據爲憑榮發店佔建二間批候飭差先查禀覆再行勘丈明確核計應納官租若干分别給諭照示承佃至該職祖遺之地旣已遺失現納官租卽是官地不便又稱稅地致涉兩歧著卽知照云云○粤垣每至秋間鬥蟋蟀之舉幾於舉國若狂城西揚仁西街新設一鬥廠某日九點鐘時有匪十餘人混入廠内開槍恐嚇將大門關閉隨將各人身懷洋銀悉行搜索始准放出○初八夜四鼓時城西逢源北街陳姓家忽然火起冐穿屋項一時烟燄迷天火勢甚烈比鄰驚覺均鳴鑼告警附近各水龍馳至灌救至五鼓時始行熄滅共焚瓦屋三間○兩廣總督陶制軍嚴禁賭牛一時雷厲風行日前由安勇在帶河基地方拿獲牛館賭徒五名交南海縣審辦裴大令諭令押至該牛欄地方枷號二十日以儆 
[閩中人語]  
　　福州訪事友來函云上月二十六日恭逢皇上萬壽聖節閩中文下各員例應趨詣萬壽宫祝嘏禮畢鎭閩將軍景月汀留守與閩浙總督許筠菴制軍在官廳小憩留守偶談及船政解欵之事意見不合致啓爭端幸經都統及司道各員排解再三始分道而散○邇者福州時疫盛行行人一不小心輙致斃于路側地保旣赴善堂領費往往不卽收殮以致穢氣侵人鹺憲楊俊卿觀察聞之札行福防同知吕司馬以後遇有路斃人等立即責成地保收殮舁埋不得遲延並捐廉以充殮費司馬亦以天時不正沴戾叢生將押犯分别情罪重輕或開釋回家或交差取保俟凉爽之後再行到案訊供 
[吳苑秋蟬]  
　　姑蘇訪事人云蘇鄕木瀆鎭人姚某家頗小康其父在時曾爲其延師課讀冀振家聲迨父殁卽放蕩不覊將家貲任情揮霍近更喜與無賴爲伍專作越禮犯分之事自青陽地開闢商埠後沿馬路地基價值頓昻姚遂與二三匪類私刻圖章僞造契據任情盜賣獲貲頗豐去年曾被人識破投吳縣署告發縣主田大令提訊之下察得某地契據實係僞造爰判令將地若干充公併罰出洋銀二百元充某項善舉姚延宕至今並不繳案大令爰於本月某日飭差提案以便嚴追○潘老元不知何許人本月某日串同吳縣差役渾名小許者至閶門外某烟館向某馬車行主鄧某藉端索詐謂非賄以洋銀二百元須立將馬車行發封當由小許在身畔摸索旋出封條一紙藉以威嚇旁榻有周瑞生者聞見之下勸鄧出資了結豈知許所持封條實係縣主飭封齊門外某石灰行者事爲旁觀之某甲窺破慫恿鄧喚巡街捕至將許及周一併拘押捕房隨經工程委員李大令訊悉情由立卽移送吳縣署縣主田明府升堂研鞫以許串詐屬實判令笞責一千板釘上脚鐐收禁化莠堂周力辨事不干涉實爲巡捕悮拘明府謂串差索詐不能置身事外因飭暫押刑房擬禁流氓公所五年候詳請臬憲朱竹石廉訪批示准行一面飭差嚴緝潘老元務獲究辦 
[上海官塲紀事]  
　　昨日寳山縣金苕青大令因公來滬趨詣道轅謁見蘇松太兵備道袁海觀觀察繼至上海縣署拜會縣主汪瑶庭大令大令延入花廳互談良久而别○江蘇補用從九品李仰山少尹江蘇候補知縣姜楚卿明府均於昨日命駕至上海縣署投剌縣主汪瑶庭大令飭丁擋駕○本邑城廂内外保甲總巡朱森庭明府及西門外巡防局員曾二尹寳謙均於昨日命駕至上海縣署拜會縣主汪瑶庭大令晤商公事良久而别 
[獻員抱恙]  
　　昨日英美租界公廨讞員張柄樞司馬小有感冐不可以風爰照會德總領事署請轉飭捕房所有應行會訊案件停解一期以資調攝 
[訂期拜會]  
　　新署西洋總領事濮琚君本擬昨日午後三點鐘時謂英美租界公廨拜會讞員張柄樞司馬適因司馬偶抱微恙遂繕函回覆請俟愈後接見 
[上海縣署瑣案]  
　　陳德嘉控唐祖瀛押田不贖等情前晚縣主汪瑶庭大令升堂研訊陳訴稱唐父於同治八年向生員故父借去錢二十千文至光緒八年結算本利共需錢四十三千文浼陳敬甫關說將田單一紙計田五畝暫抵旣而唐父病故迄今又將二十年本利無著催贖不睬欲　管業又不允從叩求訊斷敬甫所供與德嘉大略相同唐供此項錢文係生員故父所借目今生員無力措償尚求明鑒大令見唐係寒儒因將此田作價二百千文著德嘉扣除本利八十六千文找還一百十四千文仍著敬甫繕立賣契交價管業○浦東其昌行環球小輪船於上月某日帶民船至閔行附近適逢風雨交作纜䋲中斷以致民船傾覆舵工戎順發並不停輪施救淹斃坐客十餘人事後匿蹟婁縣境内控經縣主屈吉士大令派差拘獲移解上海縣署歸案訊辦前晚大令提訊之下戎供是日黑暗中風狂浪湧小的無從施救尚求恩鑒大令判令鞭責藤條二百下釘鐐收押○朱玉林控朱學林阻截出路等情大令研訊之下玉林供小的與學林係同胞兄弟父親遺下房屋三進學林住後進瑞林居中間小的在前進有路一條彼此公同出入詎料學林忿然截阻不准出入其間繞道而行甚爲不便向論不睬叩求公斷學林供房屋各有出路玉林强欲繞行至後適遇秋收之際小的在此曬榖誠恐被竊是以阻之親串楊杏山供小的曾勸學林將路讓出免肇爭端無如學林堅不允從以致涉訟大令著邀齊親鄰地保將地形看明繪圖呈核 
[英美租界公廨紀事]  
　　監生陳質甫控席利生索借不遂糾同流氓毆傷等情讞員張柄樞司馬准之昨日已飭差將席提到押候訊懲矣○流娼張大寳偕傭婦李周氏强曳行客經六百十五號巡捕拘送公廨司馬諭令押候翌日訊判 
[光緒二十七年七月初五日騐放人員名單]  
　　六月分補選單月漢月官簽掣吏部文選司員外郎胡潛中書科中書張慶賢山西寗武府知府保謙福建興化府知府張錫鑾山西隰州直隸州知州桑寀安徽和州直隸州知州周煥奎雲南阿迷州知州恩綸奉天圍塲撫民通判延蘭江西安仁縣知縣王浡山東蒙陰縣知縣葉寳昌安徽黟縣知縣孫家瑚廣東茂名縣知縣俞人鏡雲南河西縣知縣李傳芬廣東西甯縣知縣韓慕慈江西宜黄縣知縣孫家璠河南温縣知縣周照堂廣西思恩縣知縣定保陜西商南縣知縣臧瑜四川銅梁縣知縣鍾爾榖福建長樂縣知縣王守謙湖南清泉縣知縣路傳甲山西太谷縣知縣洪搢廣西融縣知縣黄育幹山西長子縣知縣劉煥衢山西天鎮縣知縣鄧駒昻山西大寗縣知縣胡玉瀛陜西鄠縣知縣光熙江西都昌縣知縣羅長鏞山西河津縣知縣歡陽杭雲南元謀縣知縣謝世珍雲南建水縣知縣吳朝昌山西高平縣知縣鹿學尊浙江湯溪縣知縣袁家鼐湖南慈利縣知縣袁世傳○六月分分發官湖北試用道張誠四川試用道周鳳崗安徽試用知府文蔚北河試用同知逹洪額江西試用通判張寳鑑奉天候補知州許彭齡長盧試用鹽運司運判陳廷輝安徽試用直隸州州同趙鏡源直隸候補知州張道華安徽候補知縣鄧英河南候補知縣崔元淮廣東候補知縣郝鳳樓直隸試用知縣王光鸞直隸試用知縣周正範直隸試用知縣楊錫琛江蘇試用知縣程鵬此員未列扣安徽試用知縣鄭學嶟江西試用知縣顧愷廣東試用知縣馬維聰○保舉官山東補用知縣謝全忠浙江候補知縣蕭慶增○奏留等官吏部學習員外郎崇彝吏部學習主事榮煜吏部學習筆帖式崇學中以上共計五十七員内未列一員扣除歸入下次騐放 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[維持風化]  
　　揚州訪事人來函云今夏天氣頗凉而秋熱較甚鋪戸居民之屋小於舟者每苦蚊蚋所侵露宿門外某日之夜甘　縣謝明府巡至某處目見街頭巷尾多有婦女斜倚胡牀栩栩然化莊生之蝶因於翌日出示曉諭曰露筋表節芳鄰伊邇光光祠　死有餘榮迄今敬仰及之猶彷彿目前之事卽此可見男女之間萬不能不避嫌疑而或苟且也降至今日世風不古嫌疑可以不避苟且亦屬無妨良可　已昨本縣於三四鼓時巡夜而回見街巷間往往有男女雜坐笑語喧闋甚至婦女露宿門外徹夜不歸殊屬不知遠嫌卽使媧廬偏仄蚊巿喧囂偶爾露坐納凉亦爲人情所不禁乃竟男女淆混露宿當街非惟不知遠　且恐生苟且之事合亟出示曉諭自示之後務各痛改前非不准露宿倘敢不遵定按婦女犯法罪坐夫男例懲之如係寡婦卽提其家長訊責見者咸謂大令維持風化禁革澆漓誠可謂孤詣苦心無微不至特不知果能令出惟行否也 
[上海巡局瑣案]  
　　沈桂林投保甲總巡局控岳母邢張氏將妻藏匿不肯給領總巡朱森庭明府准詞飭提一千人研訊沈投案訴稱小的在英界某番菜館治庖去年八月憑媒娶南巿石街邢張氏之女爲室旋卽與岳母同居按月貼償房膳洋銀四元不料岳母近竟不肯放歸求究邢張氏供稱女兒旣嫁沈姓小婦人安有從中霸阻之理惟求斷償房飯洋銀沈邢氏供小婦人自嫁沈後伊以無力養瞻令小婦人仍回母家允貼膳資日久不付母親寡居苦守不能久持故令小婦人將帳算清然後隨夫回去叩求恩斷明府謂沈圖賴岳母處房飯金殊屬不合今除給過洋銀十六元五角外餘限每月拔還三元當堂具結領妻回去○日前歹人程新益金仁錦將僞土售與南巿十六鋪興合豐小烟館後經館主林小林查知正欲報局究追適程金復至遂扭送十六鋪巡防北局局員蕭子文二尹研訊之下判令各鞭責藤條五十下押候查明再核○日前寗波府屬某邑人袁阿虎因與其叔袁春才結算煤帳起釁貿然逞兇被扭至十六鋪巡防北局控訴局員蕭二尹研訊之下以事近逆倫情罪重大著押候從嚴訊辦 
[英租界捕房紀事]  
　　著名流氓夏雅泉向在福州路一帶擇肥而噬無惡不爲日前糾同黨羽孟阿毛祝友梅王東生將革阿根軋至某小烟館内訛詐洋銀十元當經包探趙銀河胡瑞龍查知一并拘獲解入捕房捕頭著押候解送英美租界公解禀請讞員張柄樞司馬訊究○新閘太陽廟萬雲樓茶肆時有流氓麕集滋事曾由巡防局員某君函謂英美租界公廨讞員張柄樞司馬查拿昨由包探趙銀河查獲譚　生卽譚和尚一名解入捕房押候解送公堂禀請訊究○前晚鄕人莫長桂行經錫金公所之後突來衆流氓將身畔洋銀一元七角及銀表一枚盡數攫去然後推入小河之内幸莫素識水性泅登彼岸投報捕房捕頭詢悉情由允遣包探查緝 
[英界瑣譚]  
　　前夜十一點半鐘時三百九十五號巡街捕巡至五福弄見有年約三十餘歲之某甲病斃路隅因卽知照地甲於翌日報堂收殮○松江路四百二十九號門牌屋内有女郎吳其姓字曰阿蘇前夜不知因何與其母口角隨背人購取阿芙蓉膏服之以致壽發斃命某號巡捕據情報知捕房捕頭令地保查明再核 
[法租界公堂瑣案]  
　　德昌煤炭店主胡德明前控掮客吳如泰侵吞貨欵洋銀一千二百元讞員杜枝園大令訊取口供交同盛燭店主景仲康保出限日理處詎料吳竟乘間逃逸原告迭次求追大令著將景仲康押交吳到案迄今日久尚未交出昨禮拜六堂期大令會同聶繙譯升座原告又擭案禀催景仲康供小的與吳素不相識由同鄕人田子安連環保結今田亦避匿不見不得已將伊妻王氏扭案請追田王氏供丈夫田子安現在紹興原籍此事並不與聞大令以景旣爲保人不得推諉著押候嚴追田王氏交人保出聽候傳訊○萬源昌珠寳店夥李雲卿行經老北門外被流氓何阿三等攫去洋銀一百六十三元報捕查獲解奉大令訊供押候交同黨到案一并嚴辦昨日原告投案求追大令判將陳阿三重責一千板送改過所監禁一年在逃同黨候拘拿到案嚴辦○陳毛毛前控本夫陳阿金串騙白米二石大令著押候嚴比昨日命提覆訊陳供有人給以小銀錢一枚囑小的裝載此米並非小的串騙大令問給小銀錢之人爲　供並不相識大令著還押嚴比○法國兵弁被竊洋銀一百元將馬夫曹阿榮送案請究大令詳加研詰並無實據著笞責一百板○陳濤濤訴稱小的開設豆腐店雇袁仁才爲夥旋于本月十四日辭歇臨行時被竊去錢五千文及衣服等物正欲尋緝袁忽于前晚糾同流氓突至店内以石頭擊碎鐵鍋滋擾不休爲特拘案請辦袁不認竊錢大令著押候嚴比○施潮林訴稱流氓王金泉偕所私婦人王唐氏持刃向小的訛詐洋銀一元不得已以衣服質錢付給事後心有不甘報請捕頭連同黨朱裕生拘案請辦包探將剌刀一柄呈電大令著將王金泉送縣嚴懲朱裕生笞責一百板王唐氏掌頰一百下交人保出○包探禀稱著名流氓小黄牛之所私婦人林桂生邀同女流氓十餘人至某處狂飮巡街西捕喝阻不理指交小的拘案請辦其母林李氏投案求免大令著押候掌頰一百下○包探禀稱積竊王阿二前次犯案到堂蒙恩薄責此次又偕其同黨阿三前來圖竊是以送請訊懲大令著押交阿三到案一并嚴辦○潘大木訴稱竊犯李蘭亭在某處竊取衣服小的當塲追獲反敢以刀行剌是以拘案請辦大令判責六百板贓給還失主○包探禀稱流氓高寳寳向屠小堯訛詐洋銀二元爲特解案請辦大令判責三百板 
[美租界捕房紀事]  
　　甬人姚阿華在北四川路木作頭顧蘭洲處做工昨日午後工作之際偶不留心從高墜下以致腦漿迸流立時斃命一百六十六號巡街捕見之投報捕房捕頭令包探倪順泉前往查核○前晚九點鐘時某西人函致捕房略謂天潼路第四百十二號門牌屋内粤婦蔡麥氏因病身死已逾數日至今尚未收殮云云捕頭卽令包探倪順泉往查○昨晨六點鐘時江北人王陳氏投捕房訴稱向在北河南路第四百零八號門牌屋内開設小茶肆頃有小車夫陳阿榮者前來啜茗尚未坐定忽然仆地而斃捕頭詢悉情由令包探劉光震傳地保到來著報知家屬備棺收殮○昨日午前陳長福投捕房訴稱賃得南京路三百六十號門牌房屋開設西式木器店前有僑居虹口有恒路之某西人前來賒取鐵牀等物計價銀六十餘兩屢索無著情同誑騙請爲查辦捕頭令某西包探前往查明再核○前晚九點鐘時有日本水師數名闖入司各脫路第二十三號門牌粤妓王阿翠家任情滋閙將門窓桌椅盡行擊毁五百五十三號巡街捕見之急吹號呌一百九十一號印捕聞聲而至帮同拘入捕房捕頭令押解該管領事署禀請訊究 
[解欵聲明]  
　　敝善會近蒙湖南寳慶府文煥章大善士助洋銀二百元又經募一百四十九元五角四川吳大善士濬經募規元五百零一兩九錢二分六釐拜領之下感佩莫名適接江西分局來電知彼處被災甚鉅待振彌殷囑卽籌寄鉅欵以濟眉急特由敝善會撥銀一千元即日交陳潤夫大善士彚解江西俾遍地哀鴻得延殘喘第此次水災長江上下游均成澤國放振不易所望各處大善士源源接濟始終成全是爲至禱上海救濟善會陸樹藩等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　俞廉三片再湖南岳常灃道現署按察使陳璚欽奉諭旨升授山西按察使應卽交缷起程新授按察使胡景桂尚未到湘自廢後　　　以重職守查有糧儲道但湘良才力老幹操履廉勤堪以委令署理臬司印務遞遺之糧儲道缺查有試用道蔡乃煌識論宏通志趣端正　　　署又桃源縣知縣湯儀和請假遺缺由藩臬兩司詳以沅江縣知縣胡鑑熒調署除分飭遵照外謹會同湖廣總督臣張之洞　片具　伏乞 
聖鑒謹奏五月二十九日奉硃批吏部知道欽此 
頭品頂戴革職留任河南巡撫奴才松壽跪奏爲豫省賑捐期滿近年疉遇偏災民困未甦賑欵難　請仍展辦一年以資授濟恭摺伸祈 
聖鑒事竊查豫省自光緒二十四年入秋以後各屬先潦後旱災區甚廣經前護撫臣景星奏請倡辦賑捐兩年以資拯濟奉旨允行於二　五年四月間開辦在案迄今兩年限滿自應如期停止兹據布政使延祉以近年災歉頻仍賑捐一項尚可稍資挹注本年入春以來各　　　　雹麥秋無望屢次籌撥銀米撫恤實已難乎爲繼若遽將捐項停止來源更形短絀飢黎益灘存濟擬再展辦振捐一年以期小補等情請　　來奴才伏查豫省近辦振捐收數本屬寥寥惟自開辦以後積年荒旱成災經前撫臣疉次請緩開征又截留本省漕折銀兩及南省漕米以　　救而災廣民稠爲日甚久幸得借資振捐尚可裨補萬一本年初遭亢旱繼復迭遇風霾飛沙雨雹麥禾多半受傷西北各屬災　更重　　　　倉榖雜糧十萬餘石賑銀二三萬兩分别散放但來日方長庫帑支絀力難持久若再停辦捐輸更恐無從措手合無　懇天恩准將　　　捐再行展辦一年俾得暫資補助以拯災黎除飭將收捐數目及捐生清册咨部外所有豫省疉遇偏災請展辦振捐一年緣由謹專摺　　　之皇太后皇上聖鑒訓示謹奏五月三十日奉硃批著照所請戸部知道片併發欽此 
頭品頂戴陜甘總督奴才崧蕃跪奏爲甘省捐助軍餉分案請奬恭摺仰祈聖鑒事竊奴才案查前督臣魏光燾承准軍機大臣字　光緒二十六年六月二十八日奉上諭御史劉家模奏請勸捐助餉按照新海防例分别奬叙等因行司分飭遵辦去後兹據甘　布政　　　　詳據署秦州直隸州知州楊宸謨西和縣知縣姚鈞等先後詳報紳商馮啓文等捐助軍餉庫平銀一萬八千七百九十九兩一錢五分五　　巳請奬銀二千五百八十五兩六錢外尚未請奬銀一萬六千二百一十三兩五錢五分五釐由該司造具各捐生年貫三代履歷同副實　　　　請奬叙前來奴才覆覈無異除清册副實收送部查核外理合恭摺具陳伏乞皇太后皇上聖鑒訓示飭部核奬施行至此項錢兩　數無多容俟彚數報解合併聲明謹奏五月三十日奉硃批戸部議奏欽此 
頭品頂戴陜甘總督奴才崧蕃跪奏爲甘肅省命盜案件遵照部議摘叙簡明事由彚案具陳恭摺仰祈聖鑒事竊查接管卷内光緒二十六年十月初三日准刑部咨尋常命盜各案凡歸監候具題者擬由各該督撫訊明確供擬勘後二面　供勘先行咨部一面　　摘叙簡明事由改題彚案具奏每次彚奏至多以十案爲率其案件較少省分應由該督撫酌量多寡隨時彚奏總以無遲無率爲要俟　曁後再行　　　制等因于光緒二十六年十月初二日具奏奉旨依議欽此欽遵知照到甘當經轉行遵辦在案嗣據甘肅布政使何　堃及　按察　　州道黄雲先後詳稱據正寗鎮原永昌張掖武威華亭階州臯蘭會寧等州縣先後報騐十起隨經前督臣批飭審解旋據該營府州　審由司　勘前來當經前護督臣提犯　鞫據供與該縣州府司所審相符未及核辦缷事照案移交經奴才覆加察核所擬情罪相符除案内擬　人犯　飭照例先行折責發落並將全案供勘分咨部科外所有甘肅命案遵照部議簡易章程辦理錄由謹　具簡明案由清單　摺具奏伏乞 
皇太后皇上聖鑒飭部覈覆施行謹奏五月三十日奉硃批刑部議奏單併發欽此 
頭品頂戴革職留任河南巡撫奴才松壽跪奏爲已革知縣虧欵未完潛避無蹤請旨飭部通行拿解審辦先將家産查　　批以重城　恭摺仰祈聖鑒事竊查另案叅革光山縣知縣林檉藩本任内交代虧短内外結正雜並驛站等銀八千九百三十六兩九錢二分三釐　　嚴札提催去後兹據藩臬兩司詳稱該革員不特虧欵絲毫未解竟敢乘間潛避查無下落實屬瞻玩已極該革員林檉藩係　　　縣人　　不潛回原籍等情相應請旨飭部通行原籍及各直省查拿解豫嚴審監追究辦先將原籍家産並歷過任所有　隠　資財　　查封　　以重庫欵而儆效尤除咨閩浙督臣轉飭閩縣分别拿解抄封外理合繕摺具陳伏乞皇太后皇上聖鑒訓示謹奏五月三十日奉 
硃批另有旨欽此 
崧蕃片再據甘肅布政使何福堃詳據前署平番縣知縣阮士志禀稱該縣屬之南北渠並西鄕馬軍堡等處於光緒二十四年六月初一初二等日連降大雨河水陡漲衝沒青苗地畝並房屋水磨應征銀糧草束懇請緩征附入二十四年秋災案内具報在案復據　考平　　　　　　槐於二十五年十二月間詳稱此項被衝地畝田身入河地在水内不能墾復所有帶征銀糧草束詳請迭緩業　　入二十六年　災案内死　旋據楊廷槐查明地已成河驟難退出詳請豁免等情到司當卽批飭涼州府就近委員覆勘去後兹據署涼州府知府燕起烈　　府　　　　光署平番縣知縣朱遠繕會詳遵即馳詣被災處所會勘得該縣屬之南北渠並西鄕馬軍墾等處共被水冲上史則地四百一　　　　　　　丁銀四錢三釐三毫四絲三忽二懲耗羡銀六分五毫一忽五微正項倉斗糧三十八石七合八勺六抄若美糧五石七斗一合二勺四杪　　　七十七束三分三釐四毫請白光緒二十四年起暫將應徴銀糧草束豁免以紓民力造具花名清册　銜印結　　貼說由甘　　白　　　　咨司詳請核奏前來奴才覆加查核委係實情並無扶同揑飾情弊除册結圖說分送部科並飭令地方官隨時查察　　　　　　　　　　舊按年升科以重正供外謹附片具陳伏乞聖鑒飭部核豁施行再此案遵照前奉部咨　題爲奏合併陳明謹奏五月三十日奉 
批戸部知道欽此 
松籌片再查接　　内　　　奉寄譓賴造士法背槍檯槍等因當經前撫臣裕長發明在支應局提存銀撥平餘項下　　銀一　　委員設局開辦統歸軍需項下造報奉旨允辦在案迨前撫臣干蔭霖到任後以專設一局用欵較多併歸擬　製造局督　　　　　　　糜費兹據支應局申稱上年開局之初發交委員銀五千七百五十五兩一錢四分本年又分三次移　擬　避銀一萬四千　　　十　　　　二分共計湘平銀二萬兩均已掃數解清等情請奏前來奴才　核無　險將局　槍枝工價銀　　局另案　報　　　　　下　　　　　附片陳明伏乞聖鑒敕部查照施行謹奏五月三十日奉硃批　部知道欽此 
松壽片再光緒二十七年分部庫協撥武衛左軍每月餉銀一萬兩　前撫臣援案奏明仍在本年地丁京餉内　解並將正二三四　　　餉銀四萬兩如期報解在案兹據布政使延祉詳稱現又籌銀二萬兩作爲本年五六兩月武衛　　　餉銀於四月十九日　　　　　　　　搭解武衛左軍行營交納等情請奏前來奴才覆查無異徐分咨　謹附片陳明伏乞聖鑒謹奏五月三十日　　　風　　　　此 
 
