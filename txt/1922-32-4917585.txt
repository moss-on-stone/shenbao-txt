# 1922 - 32 - 4917585

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[投機銀行與軍閥銀行（老圃）]  
　　濫設交易所固有弊矣濫設銀行亦何獨無弊濫設銀行而與投機事業相關則其弊愈甚濫設投機事業而一朝失敗化身爲銀行則其弊亦同此類銀行吾無以名之名之曰投機銀行 
　　濫發彩票固有弊矣濫發紙幣其弊更烈於彩票吾嘗謂紙幣準備金須布告大衆受商會及銀行公會之監督此言當然不爲財政部所樂聞近更濫行特許漫無準則并借武人之力爲之推行此固金融界所當注意者也 
　　今日武人多財故官僚式銀行皆由武人投資此類銀行吾無以名之名之曰軍閥銀行軍閥勢力當然最大發行紙幣權當然予取予求但商業非腐敗官僚所能勝任國民偶一不愼即受其累此又一般國民所當注意者也 
[命令]  
　　二月五日大總統令兼署敎育總長齊耀珊呈司長任鴻雋懇請辭職任鴻雋准免本職此令 
　　又令任命范鴻泰署敎育部司長此令 
　　又令派張厚穀爲漢粤川鐵路參贊此令 
　　又令孫培烏澤聲均晋給二等大綬寶光嘉禾章王履康給予二等寳光嘉禾章周鴻煖晋給二等大綬嘉禾章祥壽晋給二等嘉禾章左質鼎晉給四等嘉禾章此令 
　　又令聞春榮晉給二等寳光嘉禾章此令 
　　二月七日大總統令調任黃德章爲總檢察廳檢察官此令 
　　又令調任李杭文署江西高等檢察廳檢察長此令 
[國内專電]  
　　北京電政府以鹽餘抵各項短期内外債共八千四百六十餘萬以十年公債抵借之欵共一百五十餘萬兩共八千九百七十餘萬根據此數發行鹽餘公債故確定爲九千六百萬但除去經手費滙水折價各欵尙不敷抵還上項債務現正計議各項債欵擇其緊急者付以公債券其不緊急者另籌他項抵押品（七日下午一鐘） 
　　北京電清室優字庫劵政府已發至數百萬本是一種無期支票乃滙豐銀行每月在放回鹽餘項下須扣去十萬八萬五萬不等其理由謂清室以優字庫劵向該行抵押欵項清室旣無力償還不得不向中政府索取（七日下午一鐘） 
　　北京電美人對九六鹽債支配不及於太平拓業公司之利息認爲不甚注意蓋明知烟酒借欵久後必成美銀團對鹽稅公債表示取自然態度不必斤斤（八日下午一鐘） 
　　北京電部電京漢京綏津浦滬杭甬四路速籌解付銀行團十二月份購車公債利息六萬二千四百五十四元九角（七日下午一鐘） 
　　北京電某政客在保主張速戰謂奉軍若有小挫則全局潰亂奉軍在關内不得志則關外三派見地盤不能擴充勢必自形分裂因奉天希圖督軍都統者有二十餘人我直軍勢力不進則退因事事落後之故今宜務遠利勿顧目前曹錕笑曰您去打嗎（七日下午一鐘） 
　　北京電張弧運動銀行界出面挽留聞非交系銀行以四百萬張允許還賬之鹽餘庫劵至今未發多抱懷疑（七日下午十二鐘） 
　　北京電徐又派人赴保勸曹轉勸吳曁長江各督勿再發無謂之通電靜候雙方協商（七日下午十二鐘） 
　　北京電吳佩孚虞（七日）電外間謠傳京漢路車被直軍扣用實無其事請聲明誤會（八日下午一鐘） 
　　北京電蔣拯佳（九日）電院海軍軍餉旣允按期撥發請部電飭上海中行擔保負責（八日下午一鐘） 
　　北京電張弧昨夜到京商借農商銀行四十萬元凑付奉軍百萬協餉（八日下午一鐘） 
　　北京電王承斌回津張曹雙方諒解洛陽尙須疏通梁不銷假吳不苛求（八日下午一鐘） 
　　北京電國民外交聯合會昨（七日）决定推代表十人於今日赴外部詢問魯案交涉始末及中路眞相等五項（八日下午一鐘） 
　　北京電梁士訏來京謂乃兄只求是非大白不在戀位（八日下午一鐘） 
　　北京電豫省與福公司訂購無烟火藥合同趙倜電外部應否登記於太會因太會規定各國間條約如不登記卽爲無效因該火藥尙未交貨故（八日下午一鐘） 
　　北京電陸榮廷覆徐志切漫遊不克入京春盡再行補覲（八日下午一鐘） 
　　北京電高凌霨派王揚濱李升培會同薛之珩速編膠濟路警尅期開魯（八日下午一鐘） 
　　北京電汲金純電請將熱河全區墾務局裁撤一切事權劃歸張督辦勳辦理（八日下午一鐘） 
　　北京電京漢南段地畝七千餘方估值九千萬元湯薌銘以市政督辦管轄馬路工程欲將路產劃爲自管派人說吳在滬抵押七百萬元交系得信飭局查阻因地契正本存局不在湯處湯處地契係當時未盡收回之契不生地產效力（八日下午一鐘） 
　　北京電部電華會交通專門委員吳昆吾屠慰曾略云中東鐵路問題何日開議赤塔提議改組技術部延長至俄國能管該路之日爲止（七日下午一鐘） 
　　蘭州電票價低落後糧價由一兩六錢漲至五兩有奇人心慌恐海會等處災民餓殍載道（七日下午六鐘） 
　　香港電今日港督宣佈集賢工會·同德工會·理貨員工會·爲不合例會社並宣佈禁止米麵粉煤炭出口（八日下午六鐘） 
　　香港電孫以湘滇黔贛桂粤各代表抵桂林定本月中旬開議軍事某機關訊駐桂林各軍日内出發將由劉震寰率師塡駐 
　　香港電小學敎員定文（十二）午再開會討論加薪問題 
　　香港電在省罷工海員向市廳請願報効築一馬路留紀念 
　　香港電唐繼堯馬日電告在柳暫設總部並委李友勳第一軍長田鍾穀第二軍長胡若愚第三軍長楊益謙第四軍長 
　　香港電港警局出示招苦力二千四百名每名每日工銀一元半另給午膳現應募者有千六百人發往輪船貨倉起貨問題已無從前之困難 
　　香港電省總商會昨函港華商總會調停罷工（以上八日下午五鐘） 
　　香港電東華醫院今日開街坊大會議到千餘人討論維持糧食問題並舉東華醫院保良局總理及華商總會華工總會僑港工團總會爲代表籌調停辦法並電回省海員派代表來港磋商 
　　香港電華民司函各報謂船員與船東允交公正人處斷後政府設公正人華人二名西人二名均須與政府及船務無關並在官人員一名須有法律經騐者爲主席（以上八日下午八鐘） 
[交通大學無線電]  
　　華盛頓電軍備會議末次會議於十時逾數分開會簽定各約並由哈定總統致詞申謝各代表後即於十一時三十分無期休會華會之成績計成形式完全之條約六實質已成之條約二又成决議案十四單獨或協同關於國家政策宣言書十件 
　　華盛頓電華會閉幕後英代表　於兩小時後起程回國 
　　華盛頓電今日開全體會議結束包括羅特氏四决議案及開放中國門户之遠東條約事務該約未經討論即由九國贊成中代表所發不割讓中國土地任何部分之宣言亦載入大會紀事錄 
　　倫敦電英法議訂之協約日諾瓦會議之成敗將以此是賴現信英國將於後兩星期内延擱此舉俾與法意兩國先行商訂近東問題條約英國深恐基瑪爾復與希軍開戰將有影響及於不靖之印度英法對於近東問題之態度今仍未接近法國覺英國志在告成希臘之和局而英國則否認之英國之關心近東事務較日諾瓦會議爲甚近東問題如不解决則英國或願展緩舉行日諾瓦會議（以上八日到） 
世界路透電 
[英國會中之華會演說]  
　　六日倫敦電國會今日開幕禮節如常英皇致詞言及華會略謂英日盟約雖爲四國太平洋公約所代替然英日間舊有之和協仍懇篤如前而英美間關係則 
將入新紀元友誼當更爲親密此乃所可欣慰者也限制軍備公約規定减輕軍備擔負之大計畫凡茲事件賴華會之成績而收鉅大功效美總統發起此會世界感深感激將來國際關係將以此舉爲其最愉快之徵兆英皇言及本年預算謂公欵支出當設法撙節之使支　愈低愈善而不碍及國家之安寗與效能及對於公共之義務與减輕國民擔負之必要又謂不日將請國會討論實施愛爾蘭協約所必要之計畫而賠償全案亦將提 
 
 

Page 7

 
 
交國會至於失業問題唯一補救法在國際仇忌之銷釋與世界商業之起色希望日諾瓦會議可於公正基礎上樹立全歐和平並可解决由財政上與經濟上建設之急需而發生三種之重要問題云今日下議院集議時參觀者甚衆統一黨議員赫金氏於提議通過致英皇之答詞時謂華會結果甚佳實非預料所及太平洋公約爲帝國史册中之新紀元云赫金氏盛稱貝爾福之功伊芬斯氏附議略謂希望華會之重要决議不遭破壞云克萊恩斯氏稱華會太專注於戰具之計算惟海軍公約確爲一得軍備之大裁减將以此爲嚆矢世界海權國之交誼將因此而增進以此言之海軍公約有足多者顧較量戰具之任何手續終無維持世界和平之望故願華會僅開此後會議之端庶繼續集會終定世界弭兵之切實辦法云英相喬治稱華會乃世界史中爲和平而成就之一最大事業大會使今年經費節省數百萬金錢喬治亦稱述貝爾福之功繼稱宜予法國以一種擔保以恢復法國之信用並引起判斷上之鎭靜蓋裁判欲求正當先必心氣平靜　並宜使德國知報復政策之無益以吾人在榮譽上爲凡爾塞和會中威爾遜與巴爾福所給予之擔保所束縛也喬治答麥克倫之質問謂政府將予下院以討論任何約文之完全機會喬治又答覆工黨關於失業問題之責言謂政府每年以一萬萬鎊以上之巨欵救濟失業工人喬治又稱如債權國與債務國皆有接洽則英國極願討論清理戰債之問題但人旣向英國索欠英國自不能放棄債權吉狄思氏之報告將於本星期杪提交下院其中有數點政府覺未便採行之但關於積極擲節經費之條陳政府固準備採納之埃及問題俟與愛倫碧爵士商榷後政府將宣佈切實辦法政府願有以應合埃及人民之合法志願並願取消保護制但須附以保障帝國交通等事之根本條件耳政府卽將提出議案以帝國政府現所執之職權移交愛爾蘭臨時政府應臨時政府得以辦理如失業等事之難題今南北愛爾蘭會議無效未可遽爲驚擾宜以忍靜處之疆界問題必俟憲法已成國會法案後始能發生云喬治答某議員之質問謂政府擬於美國停止對奥借欵時將所定中歐接濟金一千萬鎊提出二百萬鎊憑良好擔保品借與奥國 
　　七日倫敦電上議院克魯爵士於附議致英皇之答詞時謂華會所爲關於在華勢力範圍者乃吾人與各有關係人應爲慶幸之結果克松爵士稱海軍公約者美京所成就之大事業並稱讚哈定休士之功克松謂太平洋中侵略之疑慮至此全歸消滅太平洋公約亦甚重要英日盟約爲美日間友誼之大障碍亦爲英美間完全和諧之阻力今則此種阻礙已撤除矣克松又稱讚日代表在美京願以和緩態度獲得良好結果之誠意謂今得一種公約可使太平洋中將來决無戰爭而太平洋可名實相符云 
[印度反對政府之運動]  
　　七日印度德里電立法議會今日宣稱現因監獄人滿政府暫時恢復通至亞逹滿羣島之運輸事務 
　　七日倫敦電印度政府發表文告謂甘地氏之建議無一政府能討論之羣衆不用武力之抵制與國家大有危害當以堅决之手段對付之政府之施行遏制計畫深信必能得守法人民之贊助 
[斐州罷工與政潮]  
　　七日約翰萊斯堡電要求共和之决議案乃由東蘭特區工黨立法員華特斯登氏提出其人自號陸軍少將罷工巡哨隊圖逐服重要役務之官員者銳氣漸消警察迄未捕其領袖 
　　七日開浦唐電國會工黨領袖卜愛台爾氏今日否認華特斯登氏决議案謂工黨前有維持憲法之質言國民黨之共和將使南斐社會經濟受害無窮 
　　七日約翰萊斯堡電斯末資將軍礦務會及勞工代表之會議已證明其無有結果今日市政廳開公民會議通過反對共和運動之决議案 
　　七日南斐泊里土里亞電國會及省議會議員二十人今日接見呈遞約翰萊斯堡主張共和决議案之代表時國民黨議員不贊成革命運動謂國民黨之目的乃在以適合憲法之方法造成共和制 
[各國近事記]  
　　七日華盛頓電陸軍總長已取銷定造新砲以代菲列濱羣島砲臺舊砲命令此足爲美國實行新約之證 
　　七日巴黎電參議院財政股員會提出議案許政府與中政府談判借欵而用庚子賠欵法國應得之部分保全法國物質上與經濟上之利益此項行動志在恢復中法實業銀行至於須候總理普恩賚氏發表意見再下决議一節蓋目下無論如何宜先知該銀行實在之地位負債之數與其性質存户之種類及庚子賠欵之實數也 
　　七日倫敦電航空部大臣葛斯特氏在帝國航空會議主席時宣稱歐洲商業航空事業一時難望發逹惟其前途殊爲光明今吾人必盡力於舍天空不能接近之遠程如英倫至印度之航程云云 
　　七日海牙電國際法廷已舉王寵惠博士爲候補裁判員 
太平洋路透電 
[水夫罷工近狀]  
　　八日香港電港督徇從行政會議之建議宣布華工會館爲不合法之會社港督請美總領事轉謝美人之見義勇爲華人三四百名今日開會討論罷工事歷時甚久水夫代表因香港政府封閉公會拘其辦事員故反對續開談判之議該會决議以華人各團體代表組織委員會華人商會亦與其列其職務爲調停水夫與船主間之爭端 
　　八日香港電今日午後發表政府特别公報載有禁止運煤米及麵粉出口命令惟有適當事故可請准當道放行 
[日議院之整頓陸軍案]  
　　七日東京電衆議院今日開會時政友會領袖大岡氏提出整頓陸軍之政府决議案據謂渠之目的非在削减國防之兵力而在提倡節用减輕重負增進文化事業而求與日本大國之威望及維持遠東和平之重大責任相適合國民黨領袖犬養毅氏提出决議案主張裁去步兵一半及將軍役年限由二年縮爲一年倍增兵士月餉如是歲可省費約日幣三千五百萬元憲政會領袖發言贊成减輕軍備但不贊成如國民黨領袖提出之操切計畫政友會與國民黨之决議案均付審查陸軍大臣山樂中將因特别原由反對此項建議但聲明願掬誠討論此問題 
[東俄近事記]  
　　七日海參崴電本月五日有大隊紅軍沿鐵路向車站進攻佔據哇爾哥區太東面地點一處白軍鏖戰終日逐走紅軍加以重創白軍且在亞魯支諾西南擊退紅黨三百名紅黨向南退走 
　　七日海參崴電日武員某氏由大連抵海參崴據稱該處會議漸近結束僅餘約中數條尙待解决 
　　七日海參崴電據海蘭泡來此之人聲稱該處因白黨運動而被拘禁者逾四千人該鎭政權現由法台夫氏操持彼得格勒逐出之水兵刻在該處作亂 
　　八日海參崴電據赤塔消息尼基福羅夫氏組織混合内閣之企圖因社會革命黨等不允加入已遭失敗其不加入之理由蓋以赤塔政府之措施不適合民治故 
　　八日海參崴電華字報所載日人協助加浦爾軍隊之說實屬不確且伯力現並無日兵加浦爾將軍現雖缺乏軍需但其作戰仍不藉外助 
[公電]  
　　劉湘反對北方加稅電各報館均鑒我國賦稅奉行已久從未輕議變更蓋用賦與國脈民生關係至鉅雖有不平之處亦貝求减少未嘗議及增加即在前清專制之時且垂永不加賦之令共和改建内閣迭更聚歛横征豈無能者獨於加賦一事尙多避忌未敢更張茲得湖南趙總司令電稱北廷竟悍然不顧實行田賦加稅每畝四升似此竭澤而漁括已盡之民財供無窮之慾壑必致全國驟然罔有寗息凡我自治省分固當一致反對不能亂命横施所望各省督軍省長及全國公民共申大義奪彼陰謀國脈民生同深利賴特電布意惟希公鑒劉湘叩篠 
　　慮燾反對加賦通電各報館均鑒頃長沙趙總司令來電稱北廷實行田賦加稅每畝四升等語披閱之餘不勝駭異查田賦向有定章近百餘年來國家無論如何困難均未敢輕言加稅自民國成立各種捐稅名目繁多人民負擔較前尤重稍有人心者方擬簿賦輕徭藉蘇民困不謂北廷喪心病狂竟欲實行加稅每畝四升駭人聽聞值此年歲奇荒有限之脂膠詎能塡無窮之欲壑搜括不已繼以抵押抵押無術復行加賦哀我蒸民何堪罹此稅毒黔雖僻在邊遠痛不異於切膚諸公愛國愛民覩此違法行爲諒亦難安緘默萬望一致反對急起直追返魯陽之戈在此一舉爲補牢之計諒亦非遲臨電迫切無任翹企盧燾叩江 
　　北京中央法專等校代電各省各特别區省議會敎育會並轉公私各學校各報館均鑒此次增加關稅之收入爲數頗鉅政府方面旣有以百分之十五充作敎育經費之聲明對此問題不能不加研究吾人第一主張此項經費無論中央地方南省北省應一律享受分配之權利請此項關稅之增加乃由各省團體以及各地人士共同努力之結果此應共同分配者一各省敎育疊受軍人之摧殘經費問題槪不充足地方敎育勢將破產地方敎育與中央敎育實有密切之關係地方救育不發逹中央敎育亦必受其影響如圖中央敎育之發展不能不自地方敎育着手此應共同分配者二我國一省之地域適與歐洲中等國家相等而其交通情形遠不及之以一省會爲其敎育之中心已覺不如歐洲之便利若再趨於北京一隅附近各省固有相當利益其他多數省分槪有偏枯之弊此應共同分配者三吾人第二主張無論公立私立亦應一律享受補助之權利理由如下（一）學校之設雖有公私之别而敎育精神與其目的同歸一旨此應補助者一（二）歐美各國對於私校公校之待遇本無區别政府補助已成世界之通例欲圖學術之自由發展惟有私校不受政府之牽制此應補助者二根據上列理由對於此項經費之分配應請各省敎育會共同力爭以期公平如何進行尙乞討論見覆實爲至幸北京中央法政專門學校·新民工業專門學校·新華大學 
國外要聞 
[赤塔代表在華府之表示]  
　　上華盛頓會議書 
　　華俄通信社云遠東共和國駐華盛頓特别代表團由楊西科夫亞力山大爲首於一月五日上華盛頓限制軍備會議一書要求根據正義以解决遠東問題書中歷述列强干涉西伯利亞之經過美日英三國之宣言及日本在東俄之陰謀此書全文甚長由本社駐華盛頓記者由郵寄來茲披露如下華盛頓限制軍備會議與會諸君公鑒關係於遠東和平及限制軍備之遠東各項問題與紛糾之解决對於位在太平洋沿岸之遠東共和國實係一生死關係之問題遠東共和國旣占遠東一大部分則凡關於遠東之一切事件皆有密切之關係對於遠東各項事件之决議將令遠東共和國有一機會以進步發展或紛亂而危亡且遠東共和國亦係維持遠東和平·及繼續紛亂狀况負責之分子以故遠東共和國實有參加華盛頓會議之必要乃不幸參加此次會議之各國以拘於形式而竟漠視遠東共和國之俄民且更進而解决關係遠東共和國人民生息之問題取越爼代庖之手段不令其代表參加吾人爲遠東共和國政府之正式代表遠東共和國政府係東俄憲法議會於一九二一年四月所選出爲保障此共和國人民之主權與利益起見出於不得已而向大會之此等决議提出抗議本代表團并非某團體或某階級之代表而爲東俄全體人民之代表今特鄭重聲明凡參加此次會議之國家解决遠東全境之命運且害及遠東共和國之命運者皆負有絶大之責任也本代表團旣被拒絶發言於大會其保護本國利益之權固尙未剝奪也茲爲謀遠東及全世界之和平與遠東共和國人民之利益不吝疲勞欲趁此未盡失去之時機及大錯尙未鑄成之日而將遠東俄羅斯過去及目前之各種問題陳於大會之前以示其眞正情况且爲遠東及全世界人民之利益起見而擬定適當之解决方法焉一問題之解决也本可以數語了之遠東俄羅斯人民必脫離外人覊絆其領土必洗淨外軍之蹤跡俄民對於其土地之主權必完全恢復此即遠東共和國人民要求之要點遠東俄羅斯人民對於希望其問題之如此解决具有充分之理由與正當蓋此種解决法足以擔保遠東和平永久之維持及民治主義遠東共和國之發展且協約各國之屢次宣言及條約皆對於此種解决法有極明白之表示也（未完） 
國内要聞 
[北京通信（矩）]  
　　張高衝突與鹽債内幕 
　　四日閣議張弧因鹽稅公債用途與高凌霨衝突即晚上辭呈走天津而財政次長盧學溥及總務廳長朱延昱·會計司長金兆蕃·庫藏司長沈鴻昭·公債司長張近仁·均受張密示將同時辭職此一廳長三司長者原皆張就職之一小時内所委任其受張氏之指而以變相之罷工留張亦固其所水竹邨人旣郤回張之辭呈今日又派吳笈孫赴津勸駕夫張於二十日前固曾對某舊議員言梁縱倒而張某未必倒者且於奉直軍閥均竭力周旋夫何肯遽言求去其終或歸來亦意中事但鹽稅公債之用途問題究竟如何爭執黨張者一詞黨高者又一詞幾令吾人無從鑒别若刋落浮詞而舉兩方宣傳中相同之點再參以帶中立性之閣議中消息庶得眞相蓋九千六百萬鹽稅公債自甘溥簽字已算成立經閣議再將用途通過即可公布二日閣議已經提出高氏即以此後之行政費爲言張謂各銀行舊欠償清可商令每月墊付政費二百萬及四日閣議再提此案而銀行墊欵之說竟因二日晚間張與銀行接洽不能成立以致不能再談高即主張於九千六百萬中提出若干爲海軍經費提出若干爲半年政費合計一千六百萬左右張不之許高責張前後所說不符張責高不明財政狀况高所舉理由謂旣置身政府即不能專代銀行討債必兼顧政府生命之維持尤不當將生路做絶使後來者無法支拄張所舉理由謂不先將債務清償則鹽餘不能贖回以後更無活動說話愈多糾結愈甚高謂其前後所說不符不知暗中有何把戲張竟爲所窘且恐經此打擊鹽債之目的不逹乃以去就爭焉 
　　然則銀行界方面固當力爲張助矣且張亦向銀行界有如欲討債必須爲彼乞留之暗示矣夫九千六百萬鹽債之發行固有一部分銀行力爲張助而亦有一部分不甚贊成據不贊成之分子所談謂有三種理由（一）政府所欠短債利率大而期限短今之交涉一律改付債劵七年分償八釐年息而不問原利率原償期之爲何銀行不免噄苦（二）今之鹽債名爲以八四折發行而市面上售賣决不能得八四甚且不過五折左右以整理公債金融兩債券例之可以推見銀行旣不能捆存債券以待抽籖而出售之折數即令從前借欵爲高利貸亦恐不能相抵銀行亦不免喫苦（三）今當局之發行庫券公債甚不公平往往僅使與本身有關係之三數家獨擅其利如千四百萬之鹽庫劵由大中交通經售即其明驗事實旣有偏枯則肥瘠不匀甚且關係較淺之銀行即還債亦不能完全攤到銀行尤不免喫苦凡與交系及張無關之各家頗多持此種論調自一月初迄今梁張疏通不止一次而輒退有後言則所謂爲銀行討債者亦只一部分銀行領情而已故爲張乞留一舉在此意見不一致中恐亦將看運動者之能力而目前未必遽有把握至於代政府墊欵則自去夏决算以後各銀行已實行堅壁清野不敢飲鴆止渴只有討賬絶不放賬年前羅鴻年作財次時各銀行已如此聲明今直萬做不到也至千四百萬之鹽庫劵亦尙有問題其一千四百萬之用途未經提出閣議各閣員不了然於如何分配舊曆年内高凌霨已向東海言之東海謂只要各機關都能攤到何必過事追求高氏遂未反對至四日閣議時高且以此爲口實其二號碼之編定至二千四百號天津商會曾來電質問謂所發實數恐已超過千四百萬之額而請將眞相及用途明白宣布財部正在復電辯護中其三還欠之四百萬銀行界中有謂爲並未撥發者有謂只與張氏或交系有關之二三銀行攤到者如某某等銀行已以張不踐前言不給庫劵不還舊欠提出質問因此又有謂千四百萬中之三百萬已流用於不可知之中爲某當局挪作私用者此亦由庫券而影響於鹽債之原因而高之爭執銀行之不滿張之出走暗中仍有此關係外間又謂鹽務者長鍾世銘與張爭權久相齟齬庫券公債兩次與甘溥交涉皆張自爲未假鍾手利益所在鍾未均沾鍾現將自行通電聲言不負責者則又節外生枝者也 
　　論九千六百萬公債之由來原係梁張上臺前之預定計畫說者謂其帶有淴浴之作用閣成不及七日梁宅宴銀行界即宣佈化散爲整化短期爲長期之政策一月四日國務院之財政會議即將此案决定由梁入府報告自是以後乃全入於疏通中外銀團之進行中彼等迭宴銀行界外交界及總稅司稽核所洋會辦新銀團代表等即爲此事不久即得司提反甘溥等之同意而張氏對於局外故作淡漠有人問及輒謂此係銀行自身事與政府財政無關又有以鹽庫劵之發行外間不明内容竟疑庫券行而公債中止實則當梁請假前後此事進行極銳其上呈在二十一二其交涉妥協亦在一月二十五六間蓋此即梁氏之主要政策本於其必須上臺之隱情故梁之不辭即專待此公債之成立也彼中人漏出消息謂九千六百萬募集後雖據報紙所載呈文所述僅足敷償還内外短債然彼等有大運用實際上用於還華銀團舊欠者預定只五千餘萬此外則日本之債有不能不還者二千萬或謂即係交行所欠朝鮮銀行之債而久已到期能制彼系之死命者而此兩項以外尙餘二千餘萬則實爲彼等政治運用之資在政略上則續辦選舉使東海連任與奉張以副座而排除其政敵之某實力派且以鹽餘押淨之結果旣扶植其有關係之銀行使基礎鞏固即利用之以把持政權使無人能爲之繼故直系之反對及高凌霨之爭持皆對於此點與以打擊實含有政爭之大意味也假如公債不能實行則若輩眞失敗今正在最後五分鐘矣（一月六日） 
[梁士詒復職已絶望]  
　　奉天方面亦不堅持挽留 
　　時局問題雙方已趨於緩和態度據聞保定派往奉天之王承斌昨日已逕行赴保報告一切大約奉張之意對於梁氏已不主張復職以免傷奉直感情至保定四日會議結果直系多數將領均以梁士詒旣經請假吾輩反對之目標已不存在只須梁氏不再回任其他問題均可從長商議以目下各方面情形觀之梁氏復職種種運動至此似已絶望至於繼任内閣人物問題大約仍由顏惠慶繼續代理下去俟外交問題完全結束後再覔相當組閣人才數日之内當然尙談不到不過顏氏初因外間發生種種謠諑頗爲灰心刻經東海再三慰留已不再萌辭意允於今日到院視事財長張弧以鹽餘公債計畫因其他閣員反對憤而辭職去津昨晨東海特派吳笈孫往津挽勸惟是自去年整理公債金融公債發行以後每月中央軍政各費之維持全恃此鹽餘項下以資挹注若照張氏辦法而銀行界又不允墊付各欵則是直陷中央於絶境以故齊高兩長均持反對態度張氏之計畫旣因閣員反對失敗東海雖派員挽勸是否肯即歸來尙爲問題耳 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[直奉兵力之調查]  
　　直系要人謂直系軍隊尙未移動京漢路之直軍仍在原地可證（一）保定正定間王承斌之第二十三師並第十五混成旅（旅長孫岳）（二）洛陽鞏縣間第三師之全部（吳自帶但第三師之編制實有一師半）（三）易州琉璃河琢州一帶計補充團兩團（直軍補充共四團）（四）順德石家莊計補充團兩團大名有第九師之一旅（不全）（五）鄭州駐第二十四師之一旅（張福來之三分之一）有北開赴安肅之議（六）郾城鄭州間靳雲鶚旅約二千名（七）山東德州開平馬廠小站間第二十六師全部（曹鍈）其餘直軍在湖北及岳州 
　　奉軍在關内之兵力實查如下（一）通縣牛永福一旅（毅軍駐通大營尙有熱河回來之七營足以制之）（二）南苑張景惠奉軍一師鄭殿陞一混成旅計缺三團在口外僅剩五團（三）西苑鄒芬第十六師之一旅兩營是奉軍餘在口外（四）廊房鮑德山一混成旅（五）小站馬廠間李景林一混成旅 
[張弧辭呈之措詞]  
　　張弧因九千六百萬鹽稅公債爲高齊所反對四日閣議席上曾起齟齬當晚即辭職赴津茲錄其辭呈如下呈爲病軀難勝重任懇請辭職恭呈仰祈鈞鑒事竊弧仰承知遇畀綜度支甫經受事已届年關軍政各費關係重要計授攸資當即悉心籌畫勉力支拄惟是抵押物品久已罄盡又值金融緊迫借貸無門困苦情形惟能自喻幸鹽餘庫劵發行尙利始得稍紓眉急渡過難關現在新舊年關雖已勉渡而整理財政尙需積極進行所有應行清釐之各項債欵爲數至鉅若不速籌辦法不惟目前信用全隳且恐將來整頓更難着手萬不獲己始議發行鹽餘公債一方面固爲對銀行保全信用一方面實欲騰出各項抵押品藉作中央固定政費藉此稍立根基一切再圖整理目前救濟舍此更無他法兩月以來苦心孤詣勉爲應付幸未隕越惟體素多病益以年前十餘夕通宵失寐焦勞備至肝胃兼傷頭目雖尙清明股肱已形麻木財政重要斷非病軀所能勝任惟有瀝陳下情仰懇俯准開缺俾資調理一俟病痊再當勉効馳驅藉圖報稱不勝屏營待命之至再弧生平但知責任所在並無黨派牽連此次實係因病辭職合併聲明除將弧在任兩月所有籌發各欵另造清册呈明備案外所有因病辭職各緣由理合呈請鑒核 
[李天祿關於華會之演說]  
　　詳述留美學生之運動 
　　北京匯文學校校長李天祿氏（美人）前充中國代表團繙譯員隨同赴美昨始歸國李氏固美以美會敎友一般同志因請其在該會敎堂演說報告經過情形茲錄其演說如下華會之議旣起中國國民之希望遂乘機以發生如青島之無條件歸還也廿一條之取消也領事裁判權之廢止也外國租借地之收回也他如滿洲主權之恢復國内客郵之撤消問題種種不一而足中國國民雖抱有偌大之宏願而美國能否如其願以償之殊爲一大問題蓋他國不欲抛棄自已之利益爲人極力爭持鄙人赴美以前外長顏惠慶及汪大燮諸君曾在外交大樓開會歡送以壯行色鄙人尙記憶顏總長數言其言曰美國此次邀我國預會他國不能反對因此善意發生於具有特殊勢力之美國也我國爲增進國際地位與聯絡與國感情起見不能不選派代表赴會周旋在諸代表團當極力爭回主權而欲必得如何美滿的結果恐非易易不過盡我國民分子之義務及代表之責任竭力進行而已等語按照現在情形國民所希望者已十分之三四逹到目的良非初料所及也施顧王三代表學問名譽爲歐美人士所共知故其言論一切他國亦頗注意其在大會所提各要求各國非不認爲正當不過表面上不能帮忙因其中實有困難之點也如在中國留美學生及商人等組織團體協力進行一面監督一面鼓吹各盡一己之責任與會各國頗爲注目中國留美學生復鑒於從前巴黎會議之未能公開無人知其内容並組織宣傳機關又苦於經費之無着進行極感困難除慷慨捐資者不計外甚有未曾領到學費正在困窘中之學生竟以縮减飲食之資捐充用費此種機關籌備最早於中國代表未曾到美以前已在紐約地方成立及代表團到逹以後遂移至華盛頓查其設此機關之宗旨有二（一）輔助代表團之不及（二）監督代表團體之溺職所謂輔助者係向各方面鼓吹主張公理處分所謂監督者各代表團有違反國民公意之舉動卽提出抗議致函責問或發恐駭之言論以爲警惕之計如舉行暗殺及宣布罪狀使其不能歸國之類學生團中有籍隸山東者十餘人多在芝加哥大學·阿海阿大學·意利諾大學·各校肄業其主張尤爲積極此外尙有山東省議會特派代表唐徐二君國民代表余日章蔣夢麟二君在會外負探訪消息轉告國民之責每遇中國有失敗之處即電逹國民設法力爭學生及敎育界各代表復隨時在代表團方面示威促其進行惟中國報紙過少消息不甚靈通美國輿論力量極大主持公道頗爲漁利各國所側目中國受益殊非淺鮮按此次會議極爲公開除各部委員會外並准新聞記者旁聽而委員復隨時與新聞記者談話以資接洽惟法國代表團對於中國代表曾有一度之疑問謂中國有南北政府之分此項代表團究竟代表何方蓋不了然中國内部情形也自美國代表之洛德四原則宣布後遂有共管中國財政之提議但世界上自有公理國際間亦有良心如法國主張青島之退還英國即云安南應卽歸趙他如英國之於威海衛俄國之於海參威亦遂互相提出足見是非自有公論惟利之所在誰肯得而復失故中國終未能收十分完滿之結果現在國民自仍不甚滿意但以鄙人所見卽令國民所希望之青島歸還租界收回領事裁判權撤消以及種種問題均各如願以償試問以現在中國之能力能否逐一整頓而收實利乎且恐今日得之將來又復失之矣茲敬爲諸君告者現在不患已失之主權不能收回但患内政之腐敗主權日益墮落也此次代表團共九十五人而爲基督敎徒者有二十六人均皆富於道德之選願諸君對於國民道德極力誘導以助内政之改良也 
[中俄通商交涉近况]  
　　俄代表對中國提案意見 
　　中俄交涉自移京辦理以來我國代表劉鏡人周傳經與俄赤塔代表阿格雷夫勞農代表伯依開夫曾迭次會議我國所提條件聞俄代表已允分别酌量承認茲將各項分列於下（甲）我國提案（一）中國於不得已時得越界保護華僑但不干預戰事（二）華僑因俄亂所受損害須由俄政府擔任賠償或撫恤（三）取消一切苛稅（四）中東路應歸中國備欵贖回完全歸中國管理（五）烏蘇里鐵路應交該路材料應卽交清（六）松黑航權應歸中俄合辦（七）庫洽應即交還由中國派兵駐防（八）取消中俄蒙以前所訂協約（九）俄國缺乏糧食由中國設法接濟（乙）俄代表意見（一）我國所提派兵赴俄保護華僑問題俄代表認爲有損俄國主權不能承認但對於華僑生命財產願加意保護（二）華僑因俄亂損失賠償問題俄代表允雙方合併派員調查如華僑財產爲俄政府所收没者俄政府願予以賠償若因俄亂影響所受損失則不負責（三）取消華貨入口苛稅問題俄代表允予修改（四）中東路贖回問題俄代表允向各國宣布如各國不加干涉俄即承認（五）烏蘇里鐵路材料問題俄代表允電俄政府交清（六）松黑航權問題俄代表允由中俄合辦（七）交還庫恰問題俄代表允於中俄商約成立之日實行其他如取消中俄間一切舊約以及接濟俄國食料各問題尙在討論中 
[京學界之敎育獨立運動]  
　　國聞通信社北京通信云北京敎育界因政府窮困敎育基金無着一年以來屢因敎育經費無着發生停課狀况敎育前途異常危險早有要求政府確定敎育基金之舉前潘復在財部時曾發行鹽餘國庫劵二百萬元指爲敎育基金自本年八月起月付十萬而稽核所並未簽字等於廢文最近因外交上機會有關稅之增加有德國之承認賠欵有各國庚子賠欵之退還等等敎育界乃乘此時機起而爲敎育獨立之運動其目的即請願政府於上列各種欵項中撥出敎育基金由敎育界自行管理除敎育界要人迭與當局接洽外學生方面近亦組織團體籌議進行五日午後曾在高師開一敎育獨立運動籌備會討論進行方法决將提出種種意見向政府請願政府當局鑒於現代潮流對於敎育基金亦有樂予贊成之意此舉或不難於收功也 
　　法國退還庚子賠欵一事大致業已確定惟法國附帶條件即以此欵一部分作爲中國增加中法實業銀行股本以資恢復該行營業我國感於退還賠欵好意亦不得不承受其條件但旣作爲股本該行應給予股票此項股票預計將來總數有一萬萬佛郎財部前與駐京法使一度接洽已經决定將此股票全數作爲敎育基金每年所有股利作爲敎育費之用並定於日内即開始組織委員會詳議實行辦法通知敎育界亦派代表參加會議李石曾爲出席該會之一員東南大學及北京大學等均有委託書與李氏請爲代表 
　　所得稅一項前亦有指撥爲敎育費之議祇以商界反對及今祇中央各機關照辦未能普遍實行收數不多最近敎育界人已與政府當局商妥由敎育會商會等特組委員會推行所得稅實行充作敎育經費所有該稅收入完全由敎育機關管理祇由財部派員加入該委員會政府槪不經手但向該經收機關取得收支賬目以便列入國家預算决算 
　　以上兩事政府均已表示贊助敎育獨立正在籌商進行者也又關於關稅加徵及德國賠欵敎育界亦正商請政府指撥爲敎育費並已正式具呈請求茲覓得呈文兩件照錄如次（一）國立八校長蔡元培等昨呈公府云竊查近年以來國家財政困難敎育經費時虞不給前雖奉大總統明令籌給基金徒以政局不定迄今未有的欵元培等以爲敎育爲立國大體較之其他政務尤爲緊要因噎廢食在勢旣有所不能而無米爲炊當局亦難乎爲繼現在從事敎育人員爲籌措經費心力交瘁一切進行計畫反致無暇顧及長此因循敎育絶無進步之望國家所受影響匪細此種現象殊足引爲杞憂爲今之計亟應籌畫切實辦法務使敎育經費有可靠之來原以樹永久基礎查我國參戰損失已向德國索償據聞我國實在損失約在六千萬元之譜德國政府現允擔認代付湖廣津浦各項債票本息約一千六百餘萬元並允繳納現金二千三百萬元兩共三千九百萬元作爲賠欵其繳納現金部分内應扣發還德商欵項一千五百萬元中國政府凈得現金八百萬元當此財政竭蹶之際政府得此鉅欵用以分配各項支出僅能敷衍一時無裨實際不若提充敎育基金以爲一勞永逸之計在政府方面不過減少臨時收入而敎育前途得此鉅欵頓呈無限生機元培等謹請政府毅然决定以該欵悉數撥充北京國立八校基金萬一撥給全數有所爲難最少亦請撥給半數四百萬元明知政府需欵甚殷而敎育經費尤關緊要務懇俯念增育人材係國家根本之計逈非尋常事業可比迅准將此項德國繳納賠欵指定撥給則莘莘學子受惠實非淺鮮矣迫切陳辭不勝屏營待命之至（二）中央法政專門學校代表孫武等昨呈公府云竊維學校之設雖有公私之别而敎育之精神與培養人材之目的同歸一旨不容歧視近年我國敎育日益發逹而敎育經費亦因之擴充往日政府維持之苦心固已昭然若揭學術競爭之效果亦時與年俱進此皆政府提倡敎育之明徵也此次華府會議對於我國增加關稅案雖經贊成而於指定用途各友邦尤以擴充敎育爲前提前内閣有鑒於此業經閣議議决每月增撥北京專門以上學校經費十萬元足徵政府發展敎育之决心不啻已對友邦宣言現内閣維持敎育之心屢有通電國人皆知之矣揆諸提倡敎育之本意原屬統籌全局公私兼到查歐美各國私校之待遇本無區别政府補助已成今日世界之通例况私立學校對於國家對於社會實負有同一之責任近年以來我國國立學校固日有進步而私立各校成績亦不無可觀若經補助則私立各校勢必日趨完善以副政府維持之盛意並堅友邦之信仰國立各校擴充經費旣經閣議通過確定無移應請早予實行以符原案並懇准予援例每月撥給北京私立各專門學校以上十萬元以資補助敎育前途實深利賴 
[京聞拾零]  
　　中東路問題自發生共管之說以來政府曾致電奉張徵詢意見茲聞張氏昨已有覆電來京大意謂該路純係中俄兩國間事關係我國主權甚大現值限期將滿我國正宜乘時收回望政府迅速致電三使設法打消各國共管之議末又謂各國所持共管理由無非藉口於該路沿線匪盜充斥各國僑民生命財產恒受侵害現關外六區業已實行聯防並合辦剿匪事宜該路沿線匪盜不難肅清 
　　駐華美國公使舒爾曼氏蒞任以來對於我國感情頗見融洽茲據美使館傳出消息美政府以外交次長乏人擔任擬調舒使返國承任此席同時並以駐比韋樂克公使調任駐華公使 
　　北京總稅務司近以出口各貨船往往有私載危險品及各犯禁等物特擬定出口貨船條例通告各海關自本月施行其條例如下（一）凡船未到而先行驗畢之出口貨須置於特許之駁船或專置此項已驗出口貨之特别棧房（二）當結關時須將出口貨之全套艙單一併送至結關台（三）在結關二十四小時以前務須將出口貨艙單送呈在船上之關員查閱 
　　陸軍部於前清時即存有緊急凖備金一項計銀八萬兩民國成立該欵依舊存儲蔡成勛長部時會計科科長殷桐請將該欵挪發部員薪俸未予允許詎殷在當時未請示之先業將該欵潛行支配除以一部分開發本部薪俸外下餘數萬元悉數吞没事爲本科同人所知羣向現任鮑總長告發殷氏自覺無法幸免業於日前逃往日本 
[西藏問題經緯之槪况（再續）]  
　　（三）拉薩條約要旨（一）西藏官府須尊重一八九○年之藏印條約卽拉薩條約（二）西藏官府速於江孜及噶大克與亞東等處設立藏英臣民得自由出入之市塲（三）就一八九三年藏印條約中修正之點由西藏官府派全權代表與英國政府之代表商議（四）西藏官府於相互協定稅則内之課稅以外不另徵收何種賦稅（五）西藏官府從國境至江孜及噶大克之各通路毫不與以阻礙且隨時修理以計貿易之便（六）西藏官府對於英國政府賠償兵費七百五十萬盧比從一九○六年一月一日起每年兌銀十萬盧比分七十五年繳清（後一九○四年十一月十一日英國政府右兵費賠償欵二百五十萬盧比展緩三年並聲明停止占領春丕此事爲關於後記拉薩條約確認之協約）（七）前記賠欵支付並二三四五等條規定及通商地等件履行之擔保英國政府主繳清賠欵止或通商地繼續三年開放有效以前英兵仍駐春丕（八）西藏官府允將所有自印度邊界至江孜拉薩之砲臺山塞等削平武備撤去（九）西藏官府允定以下五端非英國政府先行照允不能舉辦（甲）西藏領土不許讓與變賣租賃或抵當於外國（乙）西藏事件不准外國干涉（丙）外國不許派員或派代理人進入藏境（丁）鐵路電線礦產或别項利權均不許讓與外國或外國臣民若有讓與則須給與英國相同之權利（戊）進欵貨物或金銀錢幣等不許給與外國或外人（十）英國兩代表畫押之條項清政府以右條約直以西藏全境全置於英國勢力之下遂電令駐藏大臣拒絶畫押後命唐紹儀爲全權一九○五年二月頃派遣於印度辦理交涉然遷延復遷延不見有何等决定唐病乃請歸旋將交涉移諸北京一九○六年即光緒三十二年四月二十六日兩國之全權爲英公使沙德與外務部右侍郎唐紹儀再四磋商訂立關於確認拉薩條約之條約卽西藏追加條約六條其要領如左 
　　西藏追加條約（確認拉薩條約）要旨（一）一九○四年卽光緒三十年藏英間所定之條約即拉薩條約爲本條約之附約雙方須確實遵守（二）英國不占領西藏之領土或干涉内政清國亦不使他國爲相等之行爲（三）拉薩條約第九條第四節（當前揭九之二）之各種權利惟中國享有之他國政府或他國人民不許享有但各開市塲（江孜亞東噶大克）與印度間之電線英國得爲架設（四）一八九○年之藏印條約（哲孟雄條約）及一八九三年之藏印條約仍有效力（五）本條約解釋之時從英文（六）本條約由中英兩國皇帝批准别爲附約添附拉薩條約及印度總督之聲明（兵費賠償七百五十萬盧比减爲二百五十萬盧比之旨）但兵費賠償金西藏以無其資力爲理由依中國政府之希望由中國代爲支付之協定一九○六年一月中英間議遂成 
　　（四）中國之藏邊經略與英國之抗議訂立拉薩條約時中國政府覺西藏幾置於自國勢力之外此種弱點亟宜矯正特苦心經營以求增進確立一九○五年卽光緒三十一年春駐藏帮辦大臣鳳全被藏人殺害中國政府欲乘機將自國之勢力確立於東部西藏命四川建昌道尹趙爾豐與四川提督馬維祺共爲討伐馬維祺先於是年六月出發至巴塘及裏塘屬之稻城貢噶地方翌年邊務大臣趙爾豐亦抵裏塘爾後中國軍隊所往風靡勢如破竹將藏邊各地之喇嘛寺及土司一并征服一九一○年卽宣統二年正月直西討至方江逹即大昭而敉平無事其平定區域東自打箭爐西至江逹計三千餘里南自維西山甸北抵甘肅西寗亦四千餘里（當現在之川邊特别區域）將其重要地方設置縣治先是一九○四年夏古哈白德侵入拉薩遁走北方而逹賴喇嘛亦至庫倫訪問活佛哲布尊丹巴呼圖克圖無何兩者間意見衝突逹賴於一九○五年離庫倫而徘徊於西藏之北境一九○八年卽光緒三十四年依中國皇帝之勸諭九月入覲回復從前逃亡於拉薩而被褫奪之名號十月由北京啓程翌一九○九年即宣統元年至拉薩之北方聞趙爾豐以兵力占領東部西藏駐江孜之英國商務官電請英國及列强干涉撤退此種中國軍隊十二月逹賴始歸拉薩翌一九一○年即宣統二年二月十二日中國軍隊進入拉薩逹賴復於十六日逃遁三月抵喀爾喀泰向印度總督辨明自己向來之態度請求干涉印督不爲何種確言逹賴不得預期之結果大懼遂歸大吉嶺而中國軍隊卽於拉薩破壞逹賴之勢力而遏其活動英國政府接中國軍隊進入西藏之報駐京英公使米育勞於一九一○年卽宣統元年正月十六日提出照會要旨如左（仍未完） 
[東三省通信（隱）]  
　　延琿剿除股匪　内蒙甘草官辦訊 
　　濬鑿遼河决議　吉督更調期迫說 
　　延琿一帶自與日交涉發生以來對於勦匪事項當道特加注意無如軍隊有限匪徒甚多加以日本警察所林立易起糾葛一有搶刦事項發生最易釀成交涉月前有匪首報字副山有衆四百餘名由東寗縣南竄至汪清黃泥河子地方與駐防綏芬備補連官兵接仗一次陣亡目兵二名仍向東寗逃竄延吉張九卿鎭守使以匪股甚巨於地方治安甚爲危險現在吉江剿匪軍方在北滿無暇南顧隨即令吉軍二旅一團三營營長葛樹華備補營營長李咸慶率領官兵一百八十名跟踪追剿限令不滅不准回防葛李兩氏即率所部追出延界七百餘里至東寗縣界老黑山堿廠溝地方與副山相觸交戰一畫夜之久生擒匪十餘名斃匪二十餘名獲槍二十餘桿斃馬十餘匹葛營長親身臨敵彈傷胸背猶忍痛攻擊約兩小時之久陣亡目兵二員以兩連之軍隊擊散此股巨匪張鎭守使卽令副官赴東寗代爲慰勞全軍并派軍醫星夜赴東妥爲醫治給予養傷銀數百元一面報告省垣孫督軍旋奉覆令慰勞並給予賞銀約千元之數張鎭守使誠恐餘孽復萌再派斡練員弁或扮商人或充臘户變裝前往偵緝茲聞所派偵探在琿春縣境草帽頂子一帶緝獲副山股内著名匪夥孫吉昌劉殿青臧玉才臧玉德姜澤貴穆文忠王起發張春元等八名就近送交駐琿楊團長訊據供認不諱因路途不便爰由鎭署派員赴琿會訊延琿數月來股匪之入境者以此爲最衆也 
　　内蒙地近冀州產藥材甚夥以甘草爲大宗洮河流域及平泉朝陽等處所產甘草肥茁異常加以蔓生隨地皆有近來英美烟公司曁日本各醬油會社皆購買甘草供給工塲歐美商人並多設廠熬汁運往外洋獲利倍蓗三四年來日商之擬創設工塲辦理此項實業者頗不乏人張使乃决計收歸官辦令行奉垣實業廳妥議辦法俾便實行將來如果能成事實全境收入亦一大宗也 
　　奉屬遼河流域長袤淤沙處處積滯舟楫難通尤以中段爲甚其地河身迂灣且狹沙流至此幾堆積成山航船爲之擱淺者蓋已屢有所聞去冬濬遼局濬鑿河身裁灣取直之議出後决定采取日本岡崎博士擬案從二道橋子起至夾心子十三英里間挖掘河道但工程用機器抑用人力一層尙待斟酌經費而定至掘出河泥一項即培補兩岸堤防則已有所計畫矣 
　　吉督更調之說久有所聞嗣以閣事未定張使無暇及此年關中暫時停頓近張使又以年關已過三省大局亟待進行年前旣已决議與察哈爾都統對調復因哈埠中日取引所風潮孫氏辦理不得其道當局更滋不滿遂即電令孫氏來奉一行商榷辦法微聞孫氏近朋分吉省永衡銀號紅利數萬元該省士紳以錢法毛荒如是猶有此項辦法羣相憤慨（該欵暗中分配僚屬自簡任以下至椽屬科員書記數十元至二千元不等）旅奉吉人亦有所聞已在秘密籌備舉發中更據日紙載稱孫氏於謝吉司俄人林塲案受賄十餘萬元東路運輸金塊與獺皮兩案亦受贓數十萬此種傳說確否固不敢必惟孫之辦事顢頇不爲奉張所悅則可斷言也 
[山西通信（歐滄）]  
　　山西與奉直兩系之關係 
　　今日之山西以閉關自守之政策隱寓聯邦自治之意隸屬中央而不必盡奉中央之法令與西南不發生關係而亦不願與西南顯爲仇敵十年以來山右之民安居樂業熙熙皜皜大有太平景象平心論之殆非閻氏之力不及此特是政局變幻靡常山西亦必在衝動决盪之列北方奉直兩系日漸接觸勢將衝突今後模範省猶能嚴守中立保持其閉關自守政策耶抑或雙方搶奪地盤而以山西爲競爭焦點耶斯誠今後一最大問題已 
　　以主義言之數年來閻百川氏厲行新政自表面上觀之與西南多脗合之點所不同者粤湘川滇黔提倡者爲平民政治閻氏主張者則開明專制對於全省純粹取集權中央之辦法對於庶政又純粹取集權一人之辦法北方兩大勢力苟不至訴諸武力閻氏之地位决不至動搖閻用人標凖决不願有才出己上者現任之四廳長兩鎭使三道奶因旅長化驗之皆富於服從之性質全省簡直無離心力與反抗力之可言閻氏務爲寛大兼喜權術其部下僚屬之贓證纍纍積資鉅萬者彼胥置若罔聞四旅軍隊務分散其勢力且在省垣精營地方賜各旅團長鎭使之宅第以安反側而不使萌背叛之心晋省政局内部决無動搖之能力所慮者外患是已 
　　以黨派言之在今日之閻氏儼然一超然派然試一溯其歷史彼固曾經多數之色彩渲染而來光復之初藉 
 
 

Page 11

 
 
孫中山之力得回晋任固國民黨也繼則黨袁終且爲安福系之分子至今仍爲段祺瑞氏之忠臣直皖之戰聽安系晉人李慶芳之主動調兵娘子關幾不爲奉直所容嗣以斡旋而得免於去閻氏自受此敎訓益持灰色態度而不敢鮮明其旗幟梁士詒爲奉張捧上台後奉又與段氏極意聯絡吳佩孚爲段黨之大仇吳倒梁訐張閻氏近在咫尺拒絶署名欲藉此自全却不免結怨直系矣 
　　以地理言之長江黃河兩流域今皆隸屬直系之範圍晋之右則馮玉祥陸洪濤爲直系之人物左則趙倜田中玉皆捲入曹吳勢力範圍背後一馬福祥論地域則歸奉系論個人則屬曹吳閻錫山氏在直系四面包圍之中而欲絶對的保全其獨立恃兵力耶恃財力耶難矣一旦奉直有事於疆塲段黨不加入火線閻氏尙可苟延其殘喘否則奉直開火之日即閻氏去晋之時矣方今國内羣雄割據彼此勢力角逐能如閻氏之留心民政者誠不數數覯吾人爲大局計决願彼久於其任雖然政變之奇幻吾儕又烏從而知之（二月二日） 
[風雲變幻之湘局]  
　　湘省局勢近日又復變幻其原因則由北伐軍之積進有以促成之先是湘省制憲粤政府卽不贊成粤系湘人對於制憲手續之經過又大不滿意加以趙總於粤政府方面歷史上絶無美感其不承認中山爲總統及拒絶周道腴入湘諸電尤足使粤政府永不能忘其後趙總雖迭次派員赴粤接洽終無美果是粤之於湘僅表面上未破裂而已他日北伐軍如不抵長則已否則趙氏地位必難保全現在北伐風雲旣日趨緊急趙氏又無方阻擋勢不得不出於一辭業已屢向軍政各要人表示退意最近將戒嚴司令一職改委警務處長張石侯卽爲其辭職之堅决表示蓋此職夙爲其所親信之葉鏡秋旅長所兼領也近聞軍政各要人之意擬推第一師師長宋阜南繼任總司令省長一職則推交涉員仇亦山刻下已由第一旅旅長賀貴巖·造幣廠長張翼鵬·先後赴粤接洽此事又聞前任四川靖國軍總司令吕超充廣東某要人代表昨日來省與此事亦有關係惟另有一部分人擁周道腴繼任總司令者亦頗佔勢力將來鹿死誰手目下尙不可知若省城目下情形則尙爲寗靜第各軍隊自去臘起已紛紛秘密開拔故省城近甚空虚市面往來軍人幾至絶跡卽捧大令巡街者亦已改爲武裝警察他如湘南已有戰事曁省城到有大批直軍之種種傳說皆屬羗無故實也 
[鄂高師開除學生風潮]  
　　鄂當局之淫威 
　　武昌高等師範於二日上午十一時許忽發生絶大風波由軍警圍繞開除學生十三人並由警察將開除之學生押送出城如拘要犯實鄂中創聞創見之事其原因異常複雜特爲閱者縷晰言之該校學生在北京爲校欵請願時周歷各校以爲湖北敎育亟宜改良歸後極意提倡改革廢班級之制而爲學系之分倡自治之談而爲開放之論敎員之不良者得研究之報銷之不實者得稽查之而對於男女同校一事尤鼓吹不遺餘力於慶祝自治會成立扮演新劇卽隱寓是意督軍署高等顧問張四維謂其有關風化呈請督軍查禁蕭耀南遂咨省長通函各校嚴爲查禁自此高師學生不啻滿清時代之革命黨大爲官廳所注意此其遠因也陰曆之除日電燈公司派人至該校收賬庶務張煥棠（談校長寵姬之兄）氣燄薰蒸不肯清給雖電局聲明剪線亦置不顧遂至歡天喜地之除夕而高師則因剪去電線之故淪爲黑暗世界該校學生且憤且疑以爲區區電燈費何至無欵清償即要求校長將賬目交出稽查談錫恩校長僅允交敎員稽查該校學生仍要求自由參加結果許學生舉代表參加查賬事爲高商校長屈佩蘭所聞恐該校學生效尤曾致函談氏表示反對各校校長亦多數不以此舉爲然此近因也但高師學生查賬一舉雖外校多數反對而該校已實行數日至一日談校長得省署電話召見劉承恩一見談氏即問汝校有絶大風潮爲何不報告談不知就裏答云無有劉氏即自除日剪電線始至查賬止一一問談是否的確並面斥談氏辦事糊塗如此學校儘可不辦逼令將該校學生全體解散談氏聞言大起恐慌要求不必解散允開除多數學生極力整頓學校當由劉承恩令將應開向喜爲首滋事學生姓名列出談氏即書出孫澤英等十三名劉氏令其即日開除并謂談云汝校學生如此囂張汝開除得了嗎我明日必派軍警前來助汝但我所派之兵係新招未曾訓練者我不負責汝但敎汝學生留意談當即堅辭不必派軍警而返此經過情形也談氏歸校後尙未實行次日爲開課日期已令學生上課忽省署又來電問開除學生牌已掛否不移時而軍警坌集該校門首及武昌路共有軍隊兩連保安隊一排警察數十人荷槍實彈以俟談氏即召孫澤英·劉基泉陳醴泉·張濟國·段興泉·沈嘉琪·蔡紹牧·盧光耀·熊裕華·沈定寰等十三人内有一人業已歸家又二人已聞風先逃其餘十人由談氏召集後僅說得我不得已請你們在外邊稍住兩句話並各贈車費錢一千一班警察即如狼似虎而入每二人拖學生一人向外便走同行學生不許彼此交談其餘學生亦不許隨後尾行不見之三人並經警察在自修室寢室搜查殆遍且聲言段興泉是學生聯合會評議長非拿到不可後因搜查不得始將已獲者押送至漢陽門外令其渡江不許逗留武昌至下午四時該校軍隊始行撤去惟警察則在該校花廳住宿以防復有開會情事聞該校學生受此奇辱雖此時不敢與抗然亦頗有主張暫時一律出校徐謀對付之方者風潮恐不易了也另一消息云武昌高等師範當去歲運動校欵之時頗得各界之贊助其後該校學生以校欵旣係費盡心血得來當然對於敎育上謀完全之革新其更迭敎職員迭經風潮幸告平復誰知新年甫度又發生軍警圍校開除學生之變故外間不明眞象者均謂係該校學生組織自治會提倡男女合校所惹起殊不知内幕中實因一細故發生上月二十七晚（舊曆除夕）全校電燈均皆熄滅比經學生偵查實爲校長之妾弟庶務張煥奎欠電費太巨以致剪火學生大譁當於二十九日開全體會議向校長要求審查賬務比即公舉劉基泉何其寛盧光耀張濟國段興泉簡贊雍張煥朝沈嘉琪熊裕芳陳醴泉沈定寰孫澤英蔡紹牧等十三人爲審查賬務代表與校長直接交涉當經談氏允許誰知次日（三十一）即發生變故迨二日晨七時即有軍警百餘人荷槍實彈如臨大敵在校外圍困至十時半又懸牌將十三名代表一律開除謂伊等每次首倡滋生事端至下午二時許軍警即自入内向各處搜索三日晨尙有軍警在校禁止學生開會於是各班服務生乃往見校長請其收回成命談氏答係奉省長命令辦理允赴省署要求解散軍警恢復原狀學生謂如果仍似此等强迫壓制即全體解散談氏乃於下午召集敎職員緊急會議内容甚密無從探述惟學生方面因軍警盤踞校内不能開會乃由各省學生開同鄉會討論進行方略當决定下列四條（一）如不將開除代表召回即全體解散（二）如不懲辦庶務即全體解散（三）各省學生推代表二人回籍請求本省長官援助其旅費每人捐錢一串文（四）各人須將行李預備齊全一遇决裂即全體離校 
[皖省籌欵贖路之進行]  
　　膠濟路籌欵贖回蘇鄂魯均已電京各認籌二三百萬元皖省本年當災祲之餘實屬力有未逮惟事關救國多認固難辦到不認亦屬不可省長許世英氏原擬召集三道尹曁各屬農商會選派代表來省開一大會共同籌議以期羣策羣力庶不致落人之後現值舊曆新年農商界無暇及此而三道尹亦未便同時到省是以改由安慶道尹李大防電商蕪湖淮泗兩道尹就近召集各屬農商會共籌辦法并一面與督軍張文生先作一度之電商假定認籌一百萬元通電全國藉作蘇鄂魯之響應聞蕪湖方　各界已有討論主張按照張南通養電辦法以皖省歲支除軍警餉項不計外俸新約需千萬元一成計算每年可得百萬元如再於國家收入略爲附加可獲五十萬元總計則有百五十萬元昨由皖南鎭守使馬聯甲蕪湖道尹祝從恩將討論情形會銜電告省署省城方面經許世英約同紳商學各界到署開談話會一次對於蕪湖所擬辦法頗有容納之意此外并擬由各界分擔籌募總期多多益善至籌募手續現尙未定大約再經一次會議即可定奪耳 
[杭州快信]  
　　德清知事彭彝知鄉民聚衆來省跪香昨急電到省自辯指爲嵇炳元郁浤泉等所敎唆嵇弟省議員嵇文昨亦來省面謁沈省長及高等審檢兩廳報告一切 
　　省視學許寳駒提出中等以上各校應設預算審計委員會詳叙理由四種其辦法仍分臨時常年兩門已由敎廳付敎育行政研究會核辦 
　　高等審判廳向設法庭僅有二座民庭東嚮刑庭西嚮所設民刑庭長有四民一庭長鍾鴻聲·民二庭長瞿曾澤刑一庭長沈鴻刑二庭長葉旭瀛每值開庭須挨次輪替頗感不便現改闢四座一律南響昨已雇匠動工 
　　司法部參事兼法律館顧問日人岩田一郎昨午車抵杭考察司法狀况及監獄制度晚間在日領署飲讌今午（八日）高等審檢兩廳長柬請於葛蔭山莊讌會陪座者有日領清野氏·稽核所協理田邊氏繙譯桂助吉等 
　　省敎育會定十一日續開學制統系案討論會 
[南京快信]  
　　齊督連日召集各鎭守使各師旅長來省開軍事會議蘇常鎭守使朱熙昨日續到 
　　浙盧代表高鳳歧由直返寗昨謁齊督談二小時 
　　齊督由二三混成旅抽調三營成立砲兵獨立團委第六師副官長魏朝彥允任團長所遺副官長缺以周海昌升充 
　　兩長派温世珍徐秉鈞籌備歡迎法國霞飛元帥 
　　軍民兩長昨准浙盧沈函開接蘇浙耆紳汪鳳瀛等號代電請撥欵開浚曰茆劉河吳淞藴草濱諸港以工代振並經分電如表同情請主稿挈銜會同呈咨 
　　皖張咨復齊王兩長金陵關在新陞隆小輪查獲安武軍兵十張麒麟身帶土藥一案請交法庭按律懲辦 
　　王警處長已將敎練所舊址讓與江南蠶桑講習所該所於日前遷入招收插班新生並由省令六十縣各送學生二名列入乙班改爲兩年畢業又該所呈請省長俟甲班學生畢業後請飭送各縣宣講育蠶栽桑繅絲新法 
　　地方公會昨開春季當年會仇繼恒金侍生提議呈請省長查　貧兒院長周其永 
　　嚴財廳長查悉外縣有設立漁業牌照費名目昨特通令各縣知事應予革除以免苛擾 
地方通信 
[松江]  
　　請求撤銷義敎畝捐金山帶征義務敎育七分畝捐一案地方多數業户以事前未得同意且未經省署批准貿然帶征極力反對漸致釀成停納忙漕風潮現在官廳已知民意憤激爰令該縣召集地方會議以解决應否帶征之問題並以該縣業户葉秉常等曾呈訴該縣國民學校學生尙未足額無舉辦義敎之必要等情亦令該縣朱知事併案查復詎朱奉令延擱是以各業户已在張堰鎭自由召集國民大會議决撤銷帶征原案業已電省請命矣 
　　委定縣校聯合會員省署對於舊府屬共有之敎育欵產問題採取民國四年上海公民劉增祥等所呈組織縣校聯合會辦法令飭本縣依法組織俾資解决縣署奉令後業已呈報敎育廳定二月十二日組織成立一面咨請舊松屬各縣每縣派員四人與會松縣會員業經委定張彬士張蔚丹顧稼軒倪伯英四人惟此項集會係屬創舉爰又呈准敎育廳委派省視學員陸規亮届期蒞會指示一切 
[蘇州]  
　　震華廠尙有轉圜震華製造電氣機械廠原定在蘇鄉望亭購地建築嗣以迭被該鄉農民及吳縣田業會反對適有錫常商會派人向震華籌備人接洽謂蘇人旣反對在蘇築廠可另向錫常之間擇地建築並願竭力協助震華遂有不再在蘇築廠之表示一方面另在常州勘地現此事始末爲蘇紳張一麔所悉以該廠能在蘇地當與地方實業民生有莫大之利益特於前日與田業會主要人潘濟之磋商請輔助震華在蘇進行一方面另與震華籌備人接洽希望仍在蘇地建築聞震華籌備人以蘇人發起之事業固仍願在蘇辦理地方人士若能見諒則仍當在蘇進行云 
　　再誌米市狀况蘇埠米市自新正開做紅盤以來市價遂日看漲考其原因實因銷路暢旺所致雖各鄉陸續來城糶出無如市士貨物常缺以故昨日白元及秈米等又有着漲之勢茲將昨日市價錄下新糙粳七元九角次至七元二角新糙秈七元九角次至七元二角糙元八元二角次至七元九角白元九元七角次至九元一角新秈米九元次至八元八角白米九元四角次至八元六角黃米洋九元六角次至九元 
　　籌設衛生分會上海中國衛生會於日前（星期二）派總幹事胡宣明至蘇州籌備該地分會胡君是日午刻抵蘇當由青年會總幹事徐可陞邀請各界領袖於下午三時在青年會開討論會先由胡宣明報告集會理由並詳述中國衛生會在上海本部籌備經過一切情形并杭州松江嘉興籌備分會等事實嗣經公衆討論咸稱舉辦衛生乃我國當今急務旣有國内領袖提倡於前各省市都繼起於後蘇州自古爲中國名勝之地豈可甘居人後當即推舉籌備委辦七人研究切實進行方法最後議决徧請當地夙負聲望人士於次日（七日）五時半在青年會開正式籌備會以便當塲推舉籌備職員切實進行云 
[無錫]  
　　無錫學會之籌備會無錫學會由旅外學生及本地學生等發起其宗旨爲修養身心服務社會内容組織頗似基督敎青年會但於信敎一事則取自由比之昔時旅外學生聯合會所具態度大爲不同且對於入會者其範圍不僅限於學界無論農工商等皆可加入義取普及故於名稱上「學會」兩字俟開大會時尙須商酌定奪該會曾於去年暑假後印就暫定簡章及宣言分送錫地各學校各團體並各地學校之無錫同鄉會當時贊助者計有百十餘團體惟該會以個人爲單位並非團體加入故徵求會員頗非易事至本月二日及六日方開第一第二兩次討論會地假公園多壽樓上當時討論進行手續並議决准於今歲暑假期中假無錫縣敎育會開成立大會目下仍由已入會會員組織徵求員委員會擔任介紹會員並添設通訊處五處以便接洽 
[鎭江]  
　　銀行業之盈餘鎭埠各銀行辛酉歲營業結束均獲盈餘計中國餘六萬元交通餘四萬元江蘇餘二萬元淮海實業分行餘二萬元 
　　陸榮廷赴寗陸榮廷氏日前由揚來鎭游覽金焦北固諸名勝小作勾留即於日昨（六號）乘早班火車赴寗聞有要事與齊督軍當面接洽然後由寗北上 
　　知事禁賭布告丹徒縣知事以舊曆新年以來城内外及各市鄉賭風甚熾爲害匪輕昨特出示禁止一槪不准抽頭聚賭如有抗違者即行從嚴懲辦並訓令城廂各警察分所一體查禁 
[揚州]  
　　師範區敎育會議江蘇敎育廳前通令各師範區組設小學敎育研究會揚州區（即第五師範區）由五師校長任孟閑函知本區江高興東泰寳儀七縣各派敎育代表蒞揚於五日下午六日上午假左衛街附屬小學舉行第一次聯合會議列席人數江都十二東台五儀徵二高郵三寳應二興化二師校三泰縣則缺席主席爲任誠述開會詞後其一爲報告事項（甲）敎廳函囑組織本會情形（乙）學制討論會經過情形其二爲提議事項（甲）關於小學敎育研究會之各種（一）本會施行細則乙編訂（二）每年舉行常會時期及各地輪流方法（三）本會經費分擔法（四）其他臨時提議事件（乙）關於新學制系統之各種（一）小學應修課業六年内是否可以修了（二）小學分四二制或三三制孰善（三）職業準備是否宜於第五年起（四）小學應以辦四年爲原則抑應以辦六年爲原則（五）小學校與初級中學或甲乙類職業科是否宜於合辦合辦以後名稱若何（六）小學後二年宜於獨立抑與前四年合辦（七）現行高小如何改組（八）現行乙種實業學校如何改組（九）鄉村小學與都市小學應否說明應有出入之點如年限每年授課日期等（十）小學改爲六年初級中學之年限是否合宜（十一）初級中學敎師之來源（十二）四年小學六年小學畢業初級中學入學之標準（十三）初級中學男女同學問題（十四）四年小學與六年小學轉學問題（十五）按照地方狀况設置四年或六年小學或初級中學之標準至以上提議事項業經各代表分别討論紀入議决錄不日油印公布矣 
　　舉行兒童賽會籌振江北水災全省藝術展覽會附組之兒童賽會其報名測騐種種手續業經完竣計甲組三十六人乙組六十三人丙組一百八十八人於六日下午舉賽並行開會式錄其秩序如下一開會二奏樂三全體向國旗行三鞠躬禮四丙組兒童唱歌五幹事陳邦賢報告組賽宗旨大致希望兒童有公共娱樂之塲所發揮天賦之本能六戴星一演說兒童娱樂之益七娱樂八任孟閑抽籖給奬兒童玩具第一名贈以優勝旗一面九奏樂十環行十一攝影十二散會 
[南京]  
　　瓊崖旅寗同學會開會瓊崖旅寗同學會昨日下午一句鐘開常會並改選第四期職員首由主席宣布開會宗旨繼由審查員各提出所修改之會章由衆表决隨錄入會章中又各職員報告經過事實並互相討論議决重改本會雜誌名稱爲「瓊崖新聲後即投票選舉職員結果總務部選出雲飛王白天文牘部王堅白雲昌策財政部黎材炳編輯部符奕賢時至三鐘遂宣告散會 
[嘉興]  
　　組織銀行近訊嘉興鉅商高仲萊蔣萊仙吳劍安等去冬發起組織商業銀行曾設立籌備處並决定股本五十萬元分作一萬股每股五十元先收四分之一股本十二萬五千元即行開幕營業所有股本現已認足每股先繳證金洋二元限陰曆元宵節繳齊並勘定塘灣街高姓房屋爲行址日内即可佈置一切約清明節左右即行開市 
　　油類市價看漲嘉興各油坊於歲底停車後現因存底無多故已分别開車惟入春以來油類價格漸形看漲實因底貨缺乏銷路暢旺所致最近市價菜油每擔（百斤計算）售洋十四元五角荳油十三元八角花油十元一二角柏油十五元七八角零售菜油每斤錢二百四十八文據該業人云青黃不接之際或再飛漲亦未可知 
　　丁銀加一處罰嘉興十年份上忙丁銀早届征收期滿現於前日起照章加征十分之一每忙銀一兩加收洋一角五分業山縣署通告各經征人照辦又十年份下忙丁銀扣至一月末日亦届征收期滿現汪知事爲體恤民艱起見已呈准財政廳展緩一月加罰 
[寗波]  
　　青年會募捐建屋之籌備甬青年會建設迄今已届三載年來會務發逹會員人數日增舊有會所已不敷用去冬因在新江橋塊購置基地以備建築新會所該會將於夏曆二月中旬開始募捐所有募捐執行委員部已在滬上成立由王正廷博士爲委員長甬埠募捐員亦將次第聘齊其進行手續殊形忙碌該會爲事前宣布起見爰於六號在甬埠董江春宴請各界領袖多人由胡總幹事報告募捐計畫衆皆贊許聞其建築費共需十二萬金基地金二萬擬募之甬地會所費八萬八分之六擬募之滬埠八分之二擬募之津京二埠器具費二萬擬募之其他各埠刻已組織公布股從事進行矣 
雜評一 
[華會畢後之國民責任（默）]  
　　美人之言曰今華會畢矣友邦援助中國之力盡矣此後惟望中國好自爲之廢督裁兵和平統一以至建設良好政府整理一切内政皆華會畢後中國人自身之責任何其言之誠懇而切實乎我國人經此華會種種之困難而自奮者在今日以華會平穩經過爲滿足而自棄者亦在今日使中國執有權勢之人日尋政爭前此以華會未畢慮礙外交而不敢遽爾發難者今以華會已畢無所顧忌而可任意以行則是中國將從此多故非特所謂裁兵統一建設整理毫無希望而内亂且卽起於華會閉會之日我國民其奈之何哉 
　　是故我國人對此華會之結束而不自覺悟也則已苟其覺悟則勿再依賴有權勢之人改造中國而當由我國民自行改造勿再用其力於枝節無謂之運動而當用其力於根本改造之運動所謂根本改造之運動奈何卽實行美人忠告之言是已 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[中華敎育改進社開會演講紀]  
　　演講者爲張君勱高曙青兩君 
　　中華敎育改進社於昨晨十時先開第二次董事會午後三時復開談話會請張君勱君與北京中央觀象台台長高曙青君演講開董事會時張伯苓·郭秉文·李湘辰·袁觀瀾·譚仲逵·黃任之（由沈信卿君代表·）范靜生諸君均出席先由南開大學等介紹中央觀象台等十二機關入社經審查後均照原介紹書入社次議事務所地點决定暫設在南京次議進行計劃卽先就上海南京天津北京武漢廣州福州厦門數地各推定交際委員又推定起草員擬具交際委員會規則又將董事會規則逐條通過至午後一時乃散會至午後三時開談話會列席人士較董事會時尤衆由范靜生君主席先致詞介紹張君勱君張君乃起而演說謂凡新發生之事業可以促進吾人之覺悟及進步曾憶一九一六年在此由黃任之君介紹演說相隔數年而世界情形亦日新月異現在歐戰已了卽太會亦閉幕矣愚嘗思人類在世界常欲尋一新路徑而行數年以來歐人對於其本洲之文明已根本懷疑以爲此種文明實多流弊茲請先從思想上講思想文明雖不能於片時内發表然歐洲人有所謂五分鐘之哲學十分鐘之理科茲亦略仿其意而言之可也歐人對於自己思想方面甚懷慮有不能恃之意例如昔者康德學說從理性之先覺而後判斷實行理性必從本體着想科學家頗難確定其最大影響即以逹爾文之進行論言此書一出一般人皆以爲科學發明後可研究至極頂地位嚴又陵又譯穆勒約翰所著之名學大約與斯逹兩人相同之理頗多以生物學論如將細胞切分兩個而其中組織仍屬完全此物理作用也以心理論如買物有貴賤人能分别實則不然心理作用槪由習慣而來物理與心理不同目前歐人不信科學之有益然吾人究不敢信歐人之不信人類常因經歷旣久仍無結果乃生懷疑然此懷疑科學之意實不足信而以科學智識幼稚如中國者尤不可因曀廢食而不力研科學以補國學之不足也「以下演詞甚長今日續登」張君演講後由主席致詞申感佩意乃請北京中央觀象台台長高曙青君演講高君近亦自歐洲考察回國遂起而演說先致歉詞繼謂吾國國勢之弱盡人皆知處近日强權之世界厚儲金融廣備軍械實爲强國最要之舉然設於國内能有多數有名學者亦未始非增進國勢之一助如德國戰敗其人民受列强兵士之侮辱種種羞恥有非人類之所願聞者但各國雖因戰勝藐視德國而世界萬國之學者及人類則不敢藐視德國大學者埃士但氏等不特此也多數有名之英法學者尙各爭以其心得提出討論希冀埃士但氏之同意去年德國開天文會議於負擔絶大賠欵之際尙不惜竭其財力爲埃士但氏特别建築一大觀象台專爲研究其本人發明之相對律是國家之地位因學者而增高其理至明顯也至於學術本可分爲兩大部一部分爲生利者一部分爲分利者生利學術人人趨之如工業商業等是也此項學術發逹旣易而從事研究者可得充裕之生活至於分利之學術如數學哲學等學之旣極難從事研究者多有耗畢生之精神而終未一親享其幸福以是研究之人旣少而所得之結果尤易寂然而聞不知吾人所稱之爲分利者乃生利之基礎無此項學術則無發明家無發明家則工商業皆抄襲他人之所已有者斷難與世界競爭是此項學術之所以不可缺也如觀象台一事卽亦非積極提倡維護不可而近年以來學術之發逹一日千里尤非通力合作幾有不能支之勢茲僅就世界各觀象台通力合作一事言之十餘年前巴黎有一萬國天文會議其議决案則用各國觀象台分擔航海通書各部分之推算推算完畢交換而後出版但其中關於木衞之交食表則各國各自推算中央觀象臺自民國三年起亦逐年推算一分以歷年之經騐對此項有所改良已於客歲赴歐調查學術之便與英法等學者接洽得多數之同意並希望從速推算早日觀成是爲觀象臺將來參預世界高深學術之起點雖然推算之精確與否尤賴有精細儀器實測而糾正之因此而有建築新臺之希望切盼多數敎育家爲有力之援助俾中央觀象臺對於國家對於學術對於世界克盡其天職不勝企望之至高君詞畢主席亦致感佩之詞黃任之君復述中華敎育改進社深願國内各敎育機關學校等加入之意並謂現在早爲加入尤便多所合作云云至六時乃散會 
[曁南商科歡迎敎育家]  
　　二月八日上午八時半前敎育總長范靜生及北大敎授譚仲逵同到徐家滙松社曁南學校商科參觀由該校校長趙厚生商科主任高踐四敎職員王祉偉吳倚滄何震生傅復天等招待於九時開會請范譚二君及新自歐回國之張君勱君到會演講范君略謂今日到曁南學校商科得與自南洋回國之青年聚首一堂感觸頗沈當民國六年恢復曁南學校余亦爲主動之一余雖深知華僑敎育之重要自覺助力不多意常不滿以國内普及敎育而論現雖無確實之統計然全國學齡兒童平均百分之九十尙無入學之機會可斷言也華僑敎育狀况不異於此今使一家之内兄弟十人有學問者不過一人其餘九人皆未能受學則有學問者之責任不愈重乎平時吾人常稱國人曰同胞華僑曰僑胞雖已成口頭禪然一國國民休戚相關同胞僑胞實非虚語故國民之有失學者無論其在國内國外吾人皆當竭力補救而於華僑敎育尤宜注重諸君來自南洋皆有求學之機會即當念及南洋僑胞未有同樣之機會者甚多而思所以推廣華僑敎育之良策云云繼由譚仲逵君演講略云民國成立華僑之力爲多故凡爲國民者與僑胞之關係極切余前經過南洋時生無窮感想今日到貴校參觀此種感想又起試爲諸君言之吾國與東西洋各國比較幾乎事事不如他人然南洋華僑事業卓然勢力偉大因此可見吾國人民未嘗不能有爲但華僑中頗有因遠離祖國過久往往厭棄中國而歸宗殖民政府事事仰仗外人者推源其故未嘗不因缺乏敎育故曁南學校所處地位極爲重要且南洋僑胞頗多熱心敎育慷慨好義者苟能合力提倡不久華僑敎育普及國内外團結一起吾國富强意中事也云云譚君演說畢因時間怱促且張君勱君庽居松社允緩日與本校學生演講遂宣告散會同攝一影以留紀念 
[青年會徵求大會開幕紀事]  
　　上海基督敎青年會於昨晚八時舉行第二十二週紀念徵求大會正式開幕禮會員及徵求隊長隊員到者約二百人首由該會會長王正廷博士致開會辭謂青年會成立迄今已二十二載今日之成績均賴會員全體互助之力觀今日諸君到會之踴躍故將來之成績定能超過所希望之目的云云（二）來懋思夫人奏西洋古琴（三）聶雲台君演說謂美國有商會青年會其中分老年少年二派因年老者時有缺席故青年另外組織一部某次集會到者三百餘人講演者爲一銀行家擬募捐七十萬元以建設社會公益事結果即時募足觀美國商界有如此之熱忱亦可佩矣前美國總統威爾遜氏曾擬集三萬萬美金組織全國青年會亦於一星期内募得全數前法國於大戰之後民困財窮然募數萬萬法郎以辦社會事業亦易事也我國人亦當具有此種精神以爲社會謀利益有人以爲某督敎青年會爲美國青年會此乃不然蓋此會實爲中國青年會所以名爲基督敎育年會者原欲我人具服務犧牲之精神耳又青年會者即欲創造新事業我人年雖老大仍可作青年之事業若能具服務犧牲之精神則新社會新國家亦於此創立矣（四）西樂合奏（五）白克民君演魔術（六）曾約翰君作滑稽美術畫（七）曹錫庚君報告會務（八）各隊隊長致勉詞最後進茶點散會 
[工團援助港海員]  
　　聯合通信社云上海香港海員後援會昨接二函一係隴海路工會總會寄來内云香港海員罷工一事同人極表同情僅先去電以壯聲勢一俟專集鉅欵即當尅日匯往現本路機務處養路處車務處對於捐欵一事甚爲踴躍大約可得千元上下即其餘各種工人亦均極爲聯絡共同捐助云一係京綏鐵路南口總機廠寄來内云香港海員罷工一舉敝路各工友皆極表同情昨日爲此事開一特别會已捐鉅欵送中國勞働組合書記部託其代爲匯往港海員以資援助萬懇貴處亦電知港海員切勿輕於讓步以失我工人銳氣是幸云 
　　中國工黨同盟會致中國工人通函云逕啓者百物騰貴工資不增磋我工人首蒙其害推原禍始誰實使之弗相互助終歸劣敗此次海員罷工實因生計船主不諒各趨極端遷延數旬竟乏解决公團糧食日給不資非有後援何以持久因此敝會同人勉力籌集大洋數百員儘明日電匯廣州總工會收發俾作海員糧食使到底堅持逹求美果伏望各界工人投袂以起 
[關於海員罷工之外訊]  
　　星報云昌興公司之日本皇后號與蒙梯格爾號二船久覊香港不能開行而罷工風潮仍無早日終止之望故該公司决議在滬招募甬籍水夫四百名一俟募齊即將派往香港服役上述二船俾二船可即起椗日本皇后號原定今日由香港開行但因罷工滯留至今又該公司之俄羅斯皇后號刻在香港修理定期二月二十二日開行如届時罷工未止則亦將由滬派甬籍水夫前往駕駛中國郵船公司之南京號明晨可以抵滬將直放香港船中粤籍水夫二百名並不代以甬人豫料若輩抵港後均將離船故該船恐不能如期開行該船載有運港之貨六百噸若在平時尙將在滬裝貨五百至二千噸但該公司今不肯代運花旗輪船公司及提督輪船公司今均無船在港所載貨物均由警署招募之苦力起岸樞石邦號曾在香港卸貨千噸尙有一千二百噸將於由馬尼刺歸時卸之提督公司預料其公司中輪船到港後卸貨一層不致有何困難 
[海員罷工聲中之航業消息]  
　　東洋汽船會社之高麗丸今日可抵上海該輪由美裝來有大條銀五百數十條約六十萬兩當日即往香港該會社以該船中華人水手無多故可無意外又中國公司之中國號至昨日尙未接香港報告行期之電所有四號儎往之寧波水手至今已否接工刻亦未得消息至於該公司之南京號今日亦可由美抵滬其船中各水手該公司擬先向之協商倘有窒碍之事此船即不往香港且據該公司云現在已停招新水手矣提督公司之銀邦號將於二十一日抵此二十三日赴港該公司唯恐銀邦輪中之華水手到港後或有意外故早已在小吕宋招定菲人於香港守候云 
　　福來洋行之貨輪西沙拍卡號West　Chopaka在一月十九日之夜二時由大連卸貨來申過烟台時黑暗中爲某日輪撞入該輪之船頭艙内當塲西沙拍卡號被撞有一丈高七八尺大之穿洞一個傷勢過巨海水漏入輪中致該輪幾遭覆滅而某日輪亦受損傷並且斃水手六名傷三名今西沙拍卡號已入江南造船廠修理計費美金二萬七千元現福來洋行已向某日輪公司要求賠償損失云 
　　太平洋郵船公司之舊金山至印度斐律濱之新郵船三艘一名貛邦一名青石邦一名克里爾邦現美航部以此路之運輸業清淡入不敷出今航部之主張將該三輪收還並撤廢營業但另以椰樹邦·獨星邦兩船加撥於該公司添入舊金山至中日線内但須兼航斐局一埠此事不久將實行云 
　　昨日英公司之約波翰號由孟買裝來印度紗五百包棉花四千零七十包又名古屋號將於十一日從上海赴香港直還英國云 
　　文匯報云駐滬提督輪船公司經理接美國總公司來電謂該公司之松樹號已於一月三十日上午七時三十分駛抵西雅圖計自横濱開行僅歷八日十九小時其速爲前所未有 
[蘇齊王對於時局之要電]  
　　贖路應定具體辦法　財政每月宣付公報 
　　國聞通信社云本埠某機關於昨日接到江蘇軍民兩長會銜通電對於贖回膠濟鐵路及財政公開兩事詳爲論列頗有可以商榷之處原電云（銜略）盧嘉帥沈叔公有日通電本愛國之肫誠謀救時之良策指陳利弊洞澈本原側聽之餘祗爲之檄復經數日共同研究思得一當用贊高深有不得不爲一言而又不能率爾言者則以膠濟路案言將定議准外交部電贖回之期須在五年以後前主九個月後一次贖回計畫已歸無效卽本此計畫而定之國民集股方法是否仍舊可行其方法中之最重要者卽爲有電所云路歸民有及集股章程公司規則等事均須預請政府明令頒布而目下皆付闕如有電對於此事鄭重注意實獲我心良以集股方法不能自爲風氣路歸民有更須法律保障方足以昭劃一而垂信守惟此案情複雜應另肅詳電奉陳至祈賜敎茲所陳者清季蘇浙贖路本爲此案先河當時浙股較蘇實爲倍蓰雖曰浙人好義勇爲所致實亦當軸因勢利導之功此次賴有嘉帥叔公熱心主持浙股必較從前更有起色伏願諸公賡續籌畫早觀厥成不勝其幸又誦有電於今後組閣人才之標準再三加意而預懸財政公開及不借欵二事爲其信條誠所謂懸之國門不能增減一字者也若夫財政公開尤屬立憲國不磨之例國會雖中斷公開非無法但請政府恢復事前監督並審計制度按月編製槪計决算並按月宣付公報登載秘密之弊自無由生近四五年財政上之秘密支出言之令人可驚不能量入爲出收支適合者首推此故若以目前情形論關鹽兩稅且歲有增加但能依前項方法公開卽不借欵不難逹於收支適合之域否則雖有恒河沙數借欵在後不能塞此漏巵也以上所陳皆就有電未盡之言反覆商榷更爲推闡其義再以就正於諸公之前乞加指示如有可採或卽分别籲頒施行是否有當伏祈電示齊燮元王瑚叩魚印 
[閘北寳通路發生暗殺案]  
　　被害者爲入中國籍之韓人　兩兇手均穿西裝 
　　住居閘北寳通路順泰里一衖一家樓上之高麗人楊春山已於前清宣統二年入中國籍昨日（八日）下午一時經過寳通路寳善里口被人用手槍暗殺兇手二人均穿西裝衣服狂奔逸去旋由五區二分所警署員率領警長到場即傳該圖地保李順寳投稟檢察廳長請驗該廳立派楊檢察官沈檢驗員到塲驗得死者身中十二槍因傷斃命檢驗之後由死者外甥韓光裕自行備棺收殮矣 
[商聯會成立之通函]  
　　全國商會聯合會總事務所業經部批正式成立茲於昨日通告各省商會函云本聯合會各省事務所各埠總商會並轉各商會鑒本日准江蘇實業廳函開奉農商部令開查該總事務所旣將議决理由詳細陳明按之法令章程尙無抵觸自可准予備案除函内務部外令仰該廳長轉行遵照此令等因奉此相應函請查照等由准此查此案前奉令駁即經補陳理由呈部續爭並函逹各省徵集衆意嗣經先後復到均一律主張存在各在案正擬彚呈部示間奉令前因合亟電逹即請查照云云 
[贊成國是會議之函電]  
　　上海華僑聯合會本埠華僑聯合會於昨日致函商敎聯席會議事務所云敬啓者共和國家民爲主體孰料吾國十年以來而當局者往往違反民意淆亂是非雖禍國殃民亦所不惜若長此紛擾國將不國非由全國公民速謀解决不可茲幸貴聯席會議决案組織國是會議以求根本救國之法並徵諸公卓識宏謀無任欽佩敝會爲海外華僑之總機關極端贊成現擬加入應如何派遣代表請卽示覆爲荷此致國是會議籌備處中華民國華僑聯合會李登輝 
　　爪哇士甲巫眉商會上海全國商會聯合會鑒郵電悉國是會議極表同情商會陽 
[收管俄艦隊之善後問題]  
　　令交涉員籌覆 
　　俄國政變以來所有本埠俄僑前經我國政府設立俄僑事務局委派滬交涉員許秋颿爲總辦格羅斯爲會辦管理俄僑一切事務江蘇特派交涉員近接外交部電略謂俄國義勇艦隊新舊黨員紛爭政府處理極感困難現擬將該國義勇艦隊所有船隻暫歸我國收管一俟俄國正式政府成立再行交還惟收管後前項船隻能否出租在船俄員如何處置仰該特派交涉員妥籌相當辦法尅日具復以憑核辦云 
[外交商榷會之存廢問題]  
　　迭次開會不成之故 
　　聯合通信社云本埠各公團當華府會議之時即組織太平洋外交商榷會以爲後盾嗣該會同人大半加入國民外交大會該會即久未開會現在太會閉幕山東問題似將失敗故該會於昨日下午特又召集開會到者各公團祗十二團體又不足法定人數延時許久未見各團體有續至者討論之下僉謂本會迭次開會皆不足法定人數此則形同虚設此會究竟應否存在應俟下星期一再開代表會議表决云 
[審定之各路納捐人代表]  
　　上海市納捐人會自成立以來各路納捐人代表之加入者日見增多茲將該會審定之各路納捐人代表姓名補錄如下朱季暉大東門外朱家弄郭建侯靜修路周素侯唐家弄張賢清·姚文壽中華路陳奎堂太卿坊姚鴻翥蓬萊路趙二孫·胡殿臣·顧克齋·翁惟馨舊校場街金宏基翁家弄姜駿八小南門外大街朱澄儉·朱樹翹·李逹夫西姚家弄 
[太平洋海線又中斷]  
　　在馬尼刺瓜姆間 
　　星報云太平洋商務電報公司今日宣稱該公司馬尼刺至瓜姆間之海底電稱現需修理故發往美國或火魯奴奴之電報暫停傳遞按該叚電線數日前曾經暫修該公司之修線船刻正泊於斷線處妥事修理至何時復可通電今尙未悉太約乃在明日 
[龔政控莫李郭案註銷]  
　　高露玲律師昨晨投公共公廨第一刑庭聲稱敝律師代表前粤省造幣廠長龔政呈控前廣東督軍莫榮新南方政府代表郭椿森前海疆司令李根源將伊誘入威海衛路某號屋内禁閉勒索巨欵加害身體上自由並損失名譽一案奉堂上將莫郭二人逮案諭令各交三千元舖保而李根源迄未到堂現此事經人向雙方理勸和解應請將案註銷云云經俞襄讞核供商之英包副領事判准照原告律師請求將案註銷 
[農校生代表來滬呼籲]  
　　要求各界援助 
　　國聞通信社昨接江蘇省立農校學生代表來電云敝校盛建勛不惟不悔禍辭校長職近復藉官勢對於學生等肆意摧殘無所不用其極學生等除經通電聲明外特更公推代表姚爾覺趨前陳訴痛楚乞求援助爲此茲電奉聞務懇各界與之接洽不勝揮淚感激之至省立農校學生駐校全權代表井仲先·湯琴·殷壽光·陳海洪·秦修政·劉廣采·李崇詩·濮其奮同叩 
[上川長途汽車開工體]  
　　浦東上川縣道昨在浦東慶寗市塘工分局舉行開工禮上午十時上海縣知事兼護理道尹沈寳昌淞滬警察廳嚴述齊及縣公署科長張汪諸君滬紳穆杼齋秦硯畦黃譜　談公孚陶少堂凌殿卿等會集英大馬路外灘乘塘工局小輪渡浦川沙方面到者爲川沙縣知事代表施竺僧及警佐戴翰雲紳士黃任之張伯初凌雲洲顧蘭洲黃濟北等當由塘工局董朱福田招待欵以茶點卽在分局南首縣道起點處行開工禮有塘工局之工程隊及第六區地方警察在塲照料禮畢攝影而散復入分局午膳並討論一切至午後三時兩邑官紳各分道而歸昨日天氣清朗到會諸人一吸鄉間新鮮空氣頗覺精神一振異日長途汽車之開行上川兩邑人士感交通之便利精神益當愉快也 
[詳細詢查水面飛機之用途]  
　　滬南求新廠近造新式水面飛艇三艘前爲中央政府訪聞因恐售與軍用曾飭松滬護軍使署並由北京總稅務處電令江海關稅司禁阻出口嗣該廠以此項飛機並非軍用係爲預備售與川省航商行駛川河之需堅請駐京法公使照會國務院要求轉令上海軍署曁海關等准予放行在案茲悉北京政府以該廠旣稱預備售給川商究竟川省何商購置是否已經售定有無訂購合同其航線究在何處均應切實詢查如果確實可靠自當照准放行否則仍應禁阻以免發生他虞前日已電本埠軍署詳細偵查察酌情形妥爲辦理 
[林建章接任第一艦隊司令]  
　　前海容軍艦艦長海軍代將林建章現奉海軍部任命爲海軍第一艦隊司令來滬接事等情已誌本報昨日爲林司令接事之期預由練習艦隊司令楊敬修命應瑞軍艦艦副將第一艦隊印信文件造就清册以備移交昨日上午林司令前往應瑞艦内接受印信等件當日視事除呈報總司令公署報部備案外並令知所屬各船知照聞林司令現假海軍聯歡社爲暫行辦事機關俟相度房屋再行遷移云 
[海部清海保護航業文]  
　　國聞通信社云全國商會聯合會總事所日前呈請保護航業一案已准海軍内務兩部先後咨復茲由江蘇實業廳特致該會一函代述農商部訓令及海部公函其原函云逕啓者案奉農商部訓令開案查中華全國商會聯合會總事務所呈請保護航業一案前准海軍内務兩部先後咨復經令轉行在案茲復准海軍部函逹海軍總司令辦理保護洋面商漁各情形合行抄錄原函令仰該廳長轉知遵照此令等因并抄件奉此相應抄錄原函函逹貴總事務所即希查照爲荷附海軍部公函云逕啓者查貴部來咨關於中華全國商會聯合會總事務所呈稱閩浙交界海盜披猖請派軍艦保護一案業經令行海軍總司令酌派軍艦前往嚴行巡弋并於去年十二月二十日咨復貴部查照在案茲據海軍總司令復稱查閩浙蘇洋面盜匪充斥爲患商漁疊據各地方商會等陸續報告歷經派艦救援辦理有案嗣以盜匪出没無當勢難凈靖後據各漁商等瀝情請願定於浙屬沈家門設立海軍清海辦事處并於坎門地方兼設分處指撥永績聯鯨等艦及海鷗海鳧海鴻等砲艇常川巡弋藉靖匪氛間經緝獲多次均係拘送就近地方官盡法懲辦理合將辦理情形據實呈復等語據此相應函逹貴部查照可也云云 
[錢業今日選舉會董]  
　　錢業公會自修改章程之後已至第二届選舉之期定今日在城内内園舉行昨發通告云逕啓者查本公會自修訂章程後現爲第二届選舉自應依據工商同業公會規則并本公會現行章程辦理茲訂於二月九日卽舊曆正月十三日爲選舉會董之期送上選舉摘要一紙會員姓名錄一紙選舉會董票一紙先請察閱是日上午準時務祈駕臨内園當衆投票是所切盼云云一入會同業之經理人卽本公會會員二本公會遵照部令依據工商同業公會規則之施行辦法選舉總董一人 
 
 

Page 15

 
 
副董一人董事十人三會董由會員選舉總董副董由會董互選四選舉皆投票用單記名法 
[最近之滙市與金價]  
　　本埠各銀行自陰曆年關過後新正初六日（即二月二日）已照常營業但華商舊習慣未除互相酬酢甚忙所以賣買極稀至各國滙兌二日掛牌三先令五辦士半之後昨日（八日）已縮至三先令四辦士半印度亦水去十羅比半美金小一元五角香滙小二半嗬囒小六盾新加坡大二兩七錢五法匯小三十五個法郎東匯大一分二五德國馬克小五百馬克俄國羅卜共小去二萬五千枚而三月份標金市面初則軟弱常在三百二十兩上下至六日以來因各銀行結欵稍多先令結出帶軟於是標金之價最高（七日上午）到過三百二十六兩二三錢然核算東匯之價祗抬六兩之譜較三日前之抬價相差十兩上下苟能香港海員罷工事解决一百五十餘艘之船開駛來華則各國滙率尙可續縮也至八日各銀行賣買各國匯兌價可參觀金市攔 
[洋貨疋頭價明跌暗漲]  
　　昨日星期三係怡和洋行拍賣羽毛羽綾嗶嘰泰西緞羽綢寗綢及斜綢原布市布洋標漂布等疋頭之期爲夏曆本年第一次開拍之紅盤共計排列一百六十七件計共七千三百六十九疋共拍妥一百二十二件計五千五百零五疋未成交者四十五件計一千八百六十五疋比較去年歲闌末次多拍四件計一百六十疋所拍之價因新歲客帮到者有限大宗商業尙未活動故跌多漲少然連日先令已縮一辦士半故價明跌暗漲且天津烟台漢口牛莊等帮尙有買進本埠各號亦有若干購進市面平定之象其價參觀商務欄 
[無錫米市之報告]  
　　北市某米行昨接無錫來函略謂本年以來各鄉所到米船約有數十號皆係雜糧小麥爲主糙粳五六百擔消塲尙未活動必俟燈節前後方有大盤做開所售各貨與去臘比較略漲角外茲將做開市價報告如下 
　　高糙粳七元九角至七元二三角糙元八元二三角至七元八九角糙大子秈七元三四角至七七元零糙羊尖七元三四角至七元零糙埠尖七元一二角至七元零糙客尖七元至六元五角機白尖八元五六角至八元三四角機埠尖八元零機客尖八元至七元七角現白尖七元五角次至六元六七角粳稻四元二角至四元一角客尖稻三元九角至三元七角零小麥六元六角至六元三四角油豆六元五角至六元二角粉菉七元五角至七元二角羊尖稻三元九角零至三元九角大子稻四元至三元九角苞米四元六角至四元三角不等 
　　閘北某米客昨接無錫快郵（七日）報告售開各貨之價謂該處到貨不湧糙粳亦稀銷路仍未見暢做開高糙粳價八元至七元七角又七元三四角糙元八元二角至八元又大子秈七元四五角羊秈客秈亦少故未售開云 
[舖户集資自築陰溝]  
　　有道路工程之責者對此有動否 
　　南市大東門外壩基橋迤東直逹出浦之肇嘉浜由滬南工巡捐局議决塡浜退屋將老白渡街道放寛以便交通自動工塡築以來中段工程尙未完竣現正積極進行惟該處河浜塡塞後雖從下面排砌瓦筒陰溝而附近居民之溝道迄未接通以致洩水爲難往往淤積不通近日連朝陰雨積潦成渠行人往返不便爰經各商家聯絡居户向房主交涉後紛函工巡捐局請即派匠將關橋以南馬路下另築大號瓦筒溝道一條以便洩水一面自行集資在豆市街朝東經過洞庭山碼頭後衖一帶添築瓦筒溝道俾將各居户之溝頭互相銜接庶免淤塞之患云 
[萬國義勇軍中華隊昨晚開會]  
　　上海萬國義勇軍中華隊迄今成立已十四年餘昨晚九時一刻該隊在北河南路總商會内開會發給十四週年隊員稱職文憑·證書·及各種奬品以資鼓勵除隊員全體到會外各界男女來賓約逹千人由該隊陳景塘·徐芹香君等招待開會時先奏樂並攝一影該隊隊長葛雷烈君報告該隊情形次該會會長袁恒之君訓詞次名譽會長聶雲台君演說申訓勉之意次由總司令發給文憑及證書又發給奬品奬勵隊員之操射勤勇者等入後由隊員表演餘興節目如下合唱幻術西樂雙簧滑稽影戲等等所演並皆佳妙一時歡聲雷動至十二時餘始散會所有得奬名單及訓詞等今日續登 
[萬國賽槍會年會紀]  
　　選舉本年議董　華董陳景塘繼續當選 
　　租界萬國賽槍會於本月七日星期二年後五時四十五分在福州路工部局義勇軍講武堂開常年大會正會長布魯克史密司君副會長曼埃强生君·麥高雲君均有事不克到會委任董事長白色司多君代表主席五時三十分後中西會員蒞塲者頗多迨准時各董事登臺就坐由白色司多君宣告開會略謂本會會員由各國義勇軍及租界巡捕等各武備團體組合而成一九二一年共得會員二百零六人較一九二○年增加十二人各種賽槍經過情形頗形完美久爲中西各報所贊揚最足令人注意者即上年戰勝倫敦賽槍會比賽及美國隊銀盃顯出上海射擊已逹到世界最高程度良可賀也繼由書記員報告上年收支賬略謂本會收入會費及報名費除備辦奬品外另付地方善舉洋一千零二十六元三角揭至上年十二月三十一日止總大洋六千九百三十八元七角九分除一九二○年存下洋六千三百五十四元一角八分凈大洋五百八十四元六角一分應感謝各商舖及個人捐助之踴躍以上賬略經全體通過次議及靶子塲建築俱樂部問題會員杜倍司·徐通浩·好治司·與董事羅司·林姆白脫·諸君各有意見雙方辯論頗久嗣依徐通浩君提議委諸後任董事辦理解决全體贊成次議及一九二二年議董問題由主席宣佈照章定額六人查現在表明被選資格者共有九人須發給選舉票以票數多者六人爲當選以期當塲表决遂公推徐通浩蓋姆潑二君爲檢票員投票結果仍由會長唱名Mr　J.C.Bosustow　白色司多君英國人現任工部局財政部長Q.M.S.W.T.Rose羅司君英國人現任總司令部軍需長Mr　O.L.Ilbert愛而别脫君英國人現任工部局電氣部帮辦Mr　K　D.Chen陳景塘君中國人現任景泰進出口行總經理Mr.R.I.Ilo伊籐一郎君日本人任歐日交涉事務所主任F.H.Hooges好治司君英國人現任太古洋行司賬員以上六人當選爲一九二二年議董一時掌聲雷動表示賀意會長又云本會書記兼出納員MrA,M.Collaco高拉沙君葡萄牙人現任道勝銀行司賬自一九一三年兼充本會書記歷來辦事勤愼本會仍擬留任以資熟手每年由會地貼酬勞洋六百元衆鼓掌贊成遂通過會長又問會員中有無提議事件無事宣告閉會衆起立敬謝會長旋散會 
[前昨兩日滬杭車運來之現洋]  
　　滬杭甬鐵路上海南站前昨兩日（七八兩日）由嘉興來滬之區間車及杭來二三四等慢車由嘉興硤石松江等處裝來現洋計數如下（七號）盛澤大成運交上海寳興現洋五千元又運交恒興現洋五千元又運交宋綬二君現洋五千元又松江典業銀行運交上海新華銀行現洋五千元又松江信餘運交信裕現洋一萬五千元又運交德隆彰現洋一萬四千元又長裕長運交上海永裕現洋五千元又運交益豐現洋五千元又運交信元現洋一萬元（八號）嘉興通吉運交上海晋安現洋一萬元又運交上海益昌現洋一萬元又嘉興正裕運交上海大成現洋五千元又運交均泰現洋一萬元又運交寶豐現洋一萬元又運交茂豐現洋一萬元又運交通逹現洋二千元又松江典業銀行運交上海大陸現洋五千元又運交新華現洋五千元又松江信昌運交上海信成現洋五千元又嘉善永孚運交上海同豐現洋一萬元又運交鴻豐現洋一萬元又運交祥福現洋一萬元又運交隆太現洋五千元又運交慶祥現洋五千元又硤石立大運交上海五豐現洋五千元又運交大成現洋一萬元又運交順康現洋一萬元以上兩日間共運到現洋二十萬零六千元先後運抵上海南站卸車云 
[南市發米駁船公所成立]  
　　上海南市發米駁船公所於昨日下午開成立大會並選舉會長職員先期邀請各米行行員等蒞所參預並議訂章程二時開會先推章春林爲臨時主任報告經過情形繼舉行選舉當塲揭曉李意生爲正會長夏邦估副會長司年董事章春林何隆興稽查員沈晋發任壽寳幹事陸順錩周長根沈德生陳瑞卿謝金生倪壽福龍蘭亭選舉畢由會長將上海縣知事公署淞滬警察廳給諭立案及布告宣讀一邊並演說謂我駁船一業對外一切因無團體遇事每多掣肘今本會得以成立嗣後務望同心同意永矢弗蘐並謂日後各行號裝卸米糧同業駁船承裝如遇有缺米及潮濕等事發生查明確實本公所自可負責理楚如遇天災風波不測則各聽天命外帮散撑船户裝運如有意外本公所槪不負責云云並報告開辦經費及所收捐欵數目並議將來如有船友等因公病故等撫卹養老金等至五時而散 
[交通大學上海學校消息]  
　　本埠徐家滙交通大學已於本月六日開學八日起正式上課校内有新華儲蓄銀行分行代收學膳宿費有商務書館分館經售各級書籍等亦於是日開始營業學生到校者已過三分之二 
　　小學部亦於六日開校先日新舊學生到校者約六十餘人至昨日已逾十分之八九今日起正式上課按小學生都十餘齡兒童能屏除一切俗禮欣然到校可見向學心切該校於上月十五日曾招揷班生一次額祗八名而投考者百餘人校中辦事人員念求學者之衆多將職員臥室歸併改爲學生臥室因之多取新生十二名然投考人之向隅者仍復不少云 
　　校中學生組織南洋通訊社於二月七日下午在上院客廳開成立會主席高爾松到會十餘人專任社員先由主席報告二月六日開學日因到校社員尙少所以延至今日當日議决各事如下（一）專任社員人數不加限止如有願加入者隨時可得入會（二）本社因社務遇忙通過由總幹事聘請書記一人襄助一切（三）本社宣言已由總幹事擬定當即由各社員加以修改並改宣言爲緣起二字（四）本校旣改交通大學南洋二字將來必須更改 
[學校新譚]  
　　蓬萊路小學校浙江旅滬學者嚴濬宣之女公子無等近因鑒於小學學生多班次少敎者不易兼顧課程繁時間短學者不易專攻復襲新敎育皮毛以貽誤青年聞而悚然誓創立一校上承庭訓以效力社會聞該校學科只有本國文字人生常識外國文字三科而尤重本國文字人生常識兩科國文以識字爲主幹其辦法均與普通學校不同出自心得聞嚴無等學問道德均極卓著對於敎育尤多心得願意得精切之敎育者盍往就焉 
　　紹興旅滬公學東唐家弄紹興旅滬公學開辦六年學生逹四百餘人高小部自本學期始擴充學額四十名國民科兼收義務五十名所有科學注重中英算三課業已推聘敎員力求完美定期於正月十六日開學云 
　　滬北公學北四川路滬北公學剏辦迄今已届八學期功課素重實用本届更求改革除日校添設商科班外復鑒於滬北一隅年長失學者實繁有徒特設義務夜校課分國文英文算術簿記等以裨實用學費一槪不取日校定十五日開學夜校定二十日開學聞日來報名者頗見踴躍云 
　　神州女校美術專科之發展本埠北四川路神州女學校圖畫專科内容豐富素爲社會推崇其畢業生現任各男女師範敎授成績斐然聞本届尤爲發展特於昨日午後二時召集畫科同人開敎務會議由校長張默君提議本届宜積極改進提高程度庶應時世之需求乃增設西洋畫史及音樂諸課以發揮美術眞精神其時公舉美術大家許敦谷君爲該科正主任關良君副之其他專任敎員如陳抱一王濟遠李超士洪野諸名家皆各擅所長極一時之選吾國美術人才爲該校羅致殆盡洵藝術界之特色並聞本届以擴充學額普及美術起見兼招相當程度男生則不准寄宿云 
　　基督公學梧州路九九九號基督公學寄宿舍因不敷應用已於歐嘉路同樂里添闢兩幢此後遠道求學者可無向隅之憾該校日夜校部俱訂二月十一日開學刻下報名入校者甚爲踴躍 
　　博文女學打鐵浜博文女學注重中西文字成績斐然本學期報名者甚衆聞已定夏曆正月十六日開學所聘文藝科國文敎授張天帚君邃於許學將來實施敎授時必能使學者多獲心得 
　　豫園義務夜校邑廟豫園商業聯合會設立義務夜校於本事務所文昌殿樓上已有二年原定學額七十名求學者踴躍異常本學期學務科議决擴充校舍增添學額現定一百名定於二月十日開學報名處在九獅亭徐子航處報名時須繳保證金一元畢業後發還惟中途廢學或違背校規者將保證金收没其因生計關係中途聲明退學經該校查實允許可領回證金云 
　　勤業女師本埠西門勤業女子師範由寗遷滬已歷十一年矣畢業生於各地興學及任敎職者并師範生服務社會者皆成績昭著十年寒假試騐各科成績俱佳朱校長以勉勵諸生精神競爭起見已特製金銀質奬章甚多凡學生品學優良及熱心服務社會者分别奬勵有校董英美烟公司馬大班奬給美金奬章兩隻奬給熱心社會服務及品學優良者又聯益公司經理陸文中君奬給頭等櫃式縫衣繡花機器一架值洋一百二十元奬給品學及家事優良者訂於正月十八二月十四開學奬給學生該校原有中西敎職員梅雲英金鳴歧等諸女士及美國人金卞二位小姐近日計畫春季改進擴充事宜非常忙碌生徒投考報名者絡繹不絶云 
[同濟學校呈報籌賑之經過]  
　　同濟醫工專門學校校長阮尙介呈江蘇省長文云呈爲籌募賑捐報請核示遵解事竊以民國十年夏秋之間霍霖大水江蘇全省成災各地方紛紛籌募賑欵鈞署特設賑務處以總其成本校敎職員及全體學生亦發起蘇省水災籌賑會各敎職員均於十二月份薪水内酌提捐欵計銀圓八百五十元全體學生組織游藝大會並演新劇當於十二月十一十二兩日晚間在滬舉行來賓觀覽售券取資并以各善士捐助之書畫物品當場變售所得之欵曁來賓臨時擲捐除會塲費用一切開支外淨得銀圓二千四百餘元及金飾等件連在校敎職員所捐兩共集成銀圓三千三百三十元並銅鉛角子六角銅元九枚小錢四十文又金鐲一隻計重一兩三錢九分六釐棉衣褲一百二十件相應呈請鑒核轉行振務處指示在滬就近交付機關或派員來校點收藉襄義舉實深公便 
[緝獲盜匪薛阿二等四名]  
　　刧殺德泰竹行案内之要犯 
　　上月二十四號晚公共捕房特别華探目鍾星南歸松濤姚阿生包探王長根等在虹口吳淞路萬陽樓茶館内查獲身藏軍械之薛阿二周鴻飛（又名陳維祥）秦海山陳鴻寳張雲林五名解經公共公廨押候查明有無犯案再訊茲由該探目等查得張雲林做工爲活尙無爲匪行爲其餘四人均屬盜寇一月二十三號夜狄思威路七百四十號德泰竹行被盜結黨持械侵入圖刦未成開槍拒捕彈斃行主黃菊生之弟老四並傷蔡泉根頭顱一案實係薛等所爲因於昨晨傳齊人證將薛等解至第二刑庭由陸襄讞會同英赫副領事升座研訊即由西探長壳羅香與華探分别上堂稟明偵查情形將捕房盤問所錄各被告之口供單及在第一第二兩被告身畔抄獲之實彈手槍兩支又在德泰竹行内搶得之子彈壳五枚逐件呈案請察旋由事主黃菊生投案證明當時被盜多人持械闖入賬房間有三盜在窗外開放手槍致將其弟擊斃南市分行經理蔡泉根適在行中故亦遭盜匪彈傷頭顱今獲案五人内之第一第二第四三名我目覩其在場云云並邀大有槽坊學徒俞連三到堂作證質之五被告據薛周秦三人均供此事係由在逃之吳大田起意伊等隨往在外把風並未入内等語陳鴻寳供詞支吾張雲林稱當探捕到萬陽樓時伊正在品茗對於搶案並不知情實被誤拘云云中西官訊畢以張雲林無關着即開釋薛等四名所犯盜刦傷人俱經證實應仍帶回捕房暫押候備文錄供詳解護軍使署按律懲辦 
[浦東因賭械鬭案五誌]  
　　郭檢察官渡浦偵查　姜家渡商店已開市 
　　浦東姜家渡小茶肆主姜阿大等因賭與山東人宋漢臣等械鬭致宋等六人受傷發送醫院醫治其姜等十九名由警拘送檢察廳訊供判押候示在案茲悉此案連日奉郭檢察官提案隔别研訊諭飭將湯南生焦阿梅二人交保出外候示其姜阿大蔡金生湯茂亭楊福坤等十七名仍着還押郭君對於此案頗爲注意昨日午後率同吕書記官沈檢騐吏及法警等乘車先蒞同仁醫院復騐受傷之宋漢臣姜阿昌徐龍福等三名旋又赴上海醫院檢騐周忠芝經玉君范寳亭傷痕後又親自渡浦前往姜家渡一帶實地偵查以憑定讞聞姜家渡各商家已於昨日一律開市照常交易云 
[國民自儆會之發起]  
　　戒律十一條 
　　國聞通信社云中華國貨游行演講團發起人杜椿蓀陳霽辰等有鑒於社會惡習一般人道德墮落昨日在寳山路來安里本所開茶話會提議立一國民自儆會議决十一條除本團團員遵守外徵求各界有志自儆者得入會塡書志願由本團發給證書不收會費其所議决懲戒一爲除吸烟一爲勿狎妓一爲戒賭博一爲禁飲酒一爲不娶妾一爲絶迷信一爲用國貨一爲守信實一爲重衛生一爲愛人羣一爲杜繁節聞已將證書等付印預備出發演講時當衆勸戒徵求云 
[飛虹校友會籌備消息]  
　　飛虹學校校友會籌備處委員周樹範吳有三昨發通告云逕啓者本會定於二月九日（星期四）下午七時假七浦路勤益學校開緊要會議籌備成立大會手續及討論一切重要事務凡我同人務請撥冗惠臨共商進行 
[仁濟堂訂期開診]  
　　六馬路西新橋仁濟善堂前因舊曆年關暫停門診以資休息茲該堂訂於舊曆正月十六日起照常開診施藥云 
[澳門牙醫到滬]  
　　廣東李星泉君及其子郁才向在澳門爲牙醫凡二十餘年今春來滬在北四川路近武昌路七號洋房分設支局所用器機均係歐美最新之品其治療診斷槪用電機他方寛大陳設清潔滬人患牙疾者盍往試之 
[天福兩路商聯會交誼會]  
　　天潼福德兩路商界聯合會昨晚七時開交誼會到者正副會長曁全體職員振鈴入席行團拜禮畢首由正會長陳廣海報告會所事宜本會在四川路聯合會一處辦公合租會所有年茲因該處房屋拆造不如及早搬出爲是鄙人已接洽一處在福德路西華德路轉角信和烟紙店樓上未識諸公以爲如何請討論僉謂陳處會所旣欲拆造應當極早遷移信和樓但本會前與四川路合租今旣各租一方理宜具函關照全體贊成通過當推陳廣海蔡百吉范增福杜仰山四君爲籌備委員又報告張坤山來函辭職應否挽留請討論范增福云張君熱心會務誰肯任其遠引應去函挽留衆贊同議畢茶點散會 
[上海尙無捷克領事]  
　　交通大學唐山學校因購辦化學器具特函詢江蘇特派交涉公署查詢捷克斯拉夫政府有無派領事在滬或商務代辦之商號地址等情聞許交涉員據函後查得捷克政府與我國尙未訂約并未派有領事惟該國派有非正式代表倪斯東在滬萁辦事地點設立漢口路Ａ字九號昨已函復該校云 
[西捕頭遷調訊]  
　　滙司捕房捕頭凌處昨奉麥警務長諭調總巡捕房當差遺缺由總巡捕房六十五號西捕頭埃勃脫拔升均於昨日（七號）分别到差辦公矣 
[内地房屋亦有洋商出而交涉耶]  
　　十六舖裏馬路協興里口去冬因該處恊和豐烟紙店失愼延及比隣茂興三等公典等樓面數間其門面俱未全燬刻由房主某洋商雇工修築屋面報請滬南工巡捐局給發執照以便動工修理經該局查得是處地段前經議决規定停給修理執照祗准翻造新屋俾將路面推放寛闊而便交通故未允發聞該洋商聞知修屋未允消息已請該管領事轉函江蘇交涉公署交涉矣 
[建築南車站前之馬路]  
　　南車站前門一帶之空地業已建有市房市面振興而該處路面原甚窄狹自有商舖開設以來途人往來尤衆是以馬路面積已由滬南工巡捐局規定展寛以四丈爲限現兩旁市房均已工竣馬路展闊之處自當重復鋪築昨由工巡捐局令路政處迅將陳家橋起至高昌廟廣東街口止之馬路飭匠築造以利交通所有内地自來水公司大門兩端之小浜亦應一併塡平以便放寛路面云 
[尙武牌上等香烟出世]  
　　英國倫敦亞逹烟公司所出之香烟素爲各界贊許茲又新出一種尙武牌香烟烟身特别加大烟絲純潔細嫩色香味三者均佳頗得社會歡迎現由上海南京路三十六號利商公司總經理本外埠各處烟店均有出售云 
　　尙有本埠新聞等轉入後頁 
雜評二 
[應分之要求（旡用）]  
　　吾人吃虧而受欺壓久矣今茲稍稍感覺而奔走呼號懇籲告愬者無非應分之要求其於國際也若魯案若關稅若領事裁判權若二十一條孰非爲我特别吃虧之事乃籲愬太會而結果如此所謂公道者殆非爲弱國人說歟其於政府也軍隊恣横歲糜鉅欵乞裁减而卒無以應稅捐苛重命令變法乞廢止而堅執弗從是亦我國民特别吃虧之事乃數數爭而敷衍搪塞誠意絶無今之所謂政府古之所謂民賊耳其於市自治也年納多金參政大權故靳弗與一若君子治野人野人養君子爲天經地義萬古不可變革人民正當之爭視爲有意擾亂之舉永世把持之政策質諸中外法律無此條文噫二十世紀爲民本主義之時代亦爲人民自决之時代順之者昌逆之者敗吾認今日國人之奔走呼號懇籲告愬爲應分之要求鬱久而始發者彼被要求者夫亦可以覺悟而容許此要求以滿足其天然之慾望矣 
 
 

Page 16

 
 
本埠新聞二 
[使用大中銀行鈔票之通函]  
　　松滬何護軍使昨致上海南北車兩商會公函云逕啓者案准幣制局咨開案據北京大中銀行呈稱竊本銀行發行鈔票一案業於上年呈奉鈞局令准發行在案業由敝行遵章委託財政部印刷局遵照呈准發行數目先行印刷十元五元一元三種鈔票現已印就理合檢齊各種樣本呈送鈞局備案以便發行並懇行知京外各機關轉飭各屬一律查照實爲公便等情業經本局核准除令知該銀行外相應咨請貴署轉飭所屬機關查照所有北京大中銀行土開三種鈔票一律通用等因准此除分行外相應檢同北京大中銀行一元五元十元鈔票樣張各一紙函請貴會查照一律使用爲荷附發票樣一元五元十元各一張 
[開棺檢驗朱阿清屍體之預備]  
　　成衣匠張明清前在烏鎭路與木工朱阿清衝突行兇當時由警拘送地檢廳訊供一過判張收押朱回去自醫朱即投入浙寗水木工業醫院醫治無效延至去年舊曆十二月二十四日在院斃命當時並不報告官廳即行棺殮屍棺厝在天通菴四明公所北廠業由檢察廳派警查明當因案關人命朱阿清是否因傷而死虚實均應澈究亟應開棺檢騐以明眞相經承辦本案之張檢察官據情稟准黃檢察長先行令飭該處北廠地保預備一切昨日午後三時許張檢察官率同法警錄事並毛檢騐吏等乘坐馬車蒞該廠將朱之屍棺檢出以便開棺相騐 
[曹家渡火警]  
　　滬西曹家渡上海渭絲廠烘絲間於七日晚二時不戒於火致遭焚如頓時冒穿屋頂該鎭救火會各會員聞警急驅火龍皮帶車蒞塲施救火勢已不可嚮邇該會員急開火龍出水粗大奮勇灌救頗爲得力將西首毘連廠房保全迨後租界救火會馳車到來大勢已殺又經帮澆至餘燼盡熄後各會員始各返會天已黎明矣 
[華工會印刷傳單被罰]  
　　吳世英熊本旭兩人邇在法新租界霞飛路組織參戰華工會印刷傳單現爲法捕房探目程子卿包探金成山偵悉以吳等有過激行爲故此前往抄出證據昨日傳至法公堂請訊先山西探稟明前情並將證據呈鑒詰之吳供認發起組織該會熊供公民係改造湖北同志會會員吳世英日前向我借去印刷器具至於印刷何種傳單不得而知求察中西官判吳押七天熊罰洋五元充公以儆抄案印刷品銷毁 
[法廨讞員之恤貧]  
　　給孫龍貴二十元 
　　甬人孫龍貴於上年冬間至法租界黃浦灘投河圖盡爲捕救起送至法廨因孫有病判送醫院醫治現因病愈故於昨日傳至法公堂請示孫龍貴供民人實情貧苦不能謀生故投河圖盡堂主可否給予資本俾得回籍爲小本生意以全性命聶讞員惻然憐之商之法副領事歐君判准予撥給洋二十元遣回原籍 
[汽車肇禍彚錄]  
　　某號汽車於昨上午九時許駛經浦灘撞倒寗波小販朱桂法跌破頭顱血流被面經老巡捕房七百六十七號華捕到來抄錄汽車號碼另雇車送朱桂法往仁濟醫院醫治一面歸報捕頭請究又昨日上午十時許木匠寗波人盧阿洪行經唐山路遭一千五百七十三號汽車撞倒碾傷腿足由提籃橋捕房一千三百六十六號華捕瞥見前來押令汽車送受傷人往同仁醫院醫治旋即帶該汽車夫入捕房稟候捕頭發落又有三千四百六十七號汽車於昨下午一時駛經南京路適有揚州人蔡雲清在路行走不及退避遭撞倒腰腿等處受傷當經老巡捕房一千二百十九號雇不力車送仁濟醫院醫治一面抄錄汽車號碼呈報捕頭候示又昨夜七時許二千六百三十號汽車駛經提籃橋捕房前撞翻一小車壓傷十一歲男孩姚欽龍由八百八十八號華捕拘汽車夫入捕房請究一面送受傷小孩往同仁醫院醫治又有西崽莊連奎同時於公平路擬躍上電車被後面駛來汽車撞倒碾斷肋骨三條汽車見肇禍即馳去嗣山路人代爲雇車自投同仁醫院醫治 
[父兄爲子弟而私鬥]  
　　阜寧人李學寛李學有兄弟住居曹家渡拉車爲業學寛之子小女子在紗廠做小工前晚放工時不知因何與同廠之費小三子口角相毆歸家告知其父學寛赶往費家爭論被小三子之兄費長寓揪毆受傷隣居朱長勝上前解勸亦被毆破頭額由學有鳴警一併拘入四區四分所起獲兇器鐵棍一根鐵鏟一把扁担木棍各一根經李署員質訊一過昨解司法科訊明核辦 
[划船主與乘客爭資衝突]  
　　吳淞至羅店鎭之某划船於本月夏曆初九日自羅至淞行經劉　當有形似開口生涯之塔客二人下舟旋駛至季家橋登岸該二人僅付船資錢二百文划船主向論謂每人須收小洋一角錢四十文此二百文尙覺不足該二人不服互相口角卒致毆打船夥受傷舟中縴繩篙櫓亦被奪去船主抵淞報告郵局以該船携遞郵件也郵局長叚長庚昨備函致四區水上警廳派員前赴該處調查據划船乘客淞人在上海青年會充任敎員之黃鑄新云兩造爭資以致發生打架事警廳以此事有妨交通特將肇事人獲案究辦云 
[巡警請假不回]  
　　浦東三區警署巡警張金魁前日午後請假出外一去不返昨經該署巡官李鶴鳴得悉檢查該警軍裝行李等件一無所缺其因何逃走眞相未明當即報告曾署長詳報警廳核奪 
[夏姫第二]  
　　本地人曹順昌在閘北大統路開設曹順泰帽子店昨呈四區控其髮妻夏氏於八年份捲逃去年四月間歸來詎伊仍有外遇不安於室時常在店尋衅衅吵鬧請爲提究顏署長諭令退去候查 
[違背烟禁案兩起]  
　　婦人周陸氏在法租界私售洋烟又鮑江樓趙其昌王阿小三人私設烟榻容人在内吸食洋烟違背禁令先後被探偵悉稟明西探同至各該處抄出烟膏烟槍烟具等物帶入捕房諭各交保昨日傳至法公堂請究先由西探上堂稟明前情詰之被告等供認私賣燈吃不諱中西官判陸氏罰洋一百二十元鮑罰洋六十元趙王兩人各罰洋三十元充公烟膏等物没收 
[又是一羣賭客]  
　　住居美租界武昌路三百零八號曾滿記家昨因糾合多人在家聚賭抽頭被該管捕房捕頭訪悉躬自率同中西包探前往將曾拿獲連同賭客梁如陳德橋香譚伯孔董梁耀記陳榮順劉阿添等二十餘人以及賭具一併帶入捕房捕頭諭令押候解廨請究 
[路刧犯分别科刑]  
　　王金照與張祥和 
　　王金照張祥和前日因在南京路北海路等處攫取徐王氏陳周氏等值洋一百餘元之珠花及絨圍巾均經包探拿獲昨解公共公廨經中西官訊明判王金照押西牢一年期滿逐出租界張祥和押兩禮拜吊案贓物交原告領去 
[遺失皮包之偵查]  
　　内有緊要函牘 
　　前日傍晚時有南市某機關内姚姓由南市毛家衖乘坐包車至福佑門民國路糖業交易所内中途怱促兩車夫前拉後推飛馳甚速不料偶一顚簛竟將所携之手提皮包遺落道途迨察覺後已無處尋覓聞内有緊要信件及文牘底稿與交際上一切印刷品等類當在交易所用電話至各處查詢有無遺忘外特報告該管警所請爲注意偵查云 
[漕倉衖旬日内之兩竊案]  
　　滬南商船會館北首漕倉衖内胡姓家於前晚更深時被賊扳登電桿猱升而上由窗口進内掩入臥室竊去各種珠翠鑽寳首飾及皮衣等贓價值數千金之鉅繼有對鄰范姓家亦被撬開後門潛入内室竊去屏風擺鐘古磁花瓶等物該弄十日之内連出竊案兩次居民咸有戒心現由失主分别開單呈報該管一區一分駐所曁淞滬警察廳請派偵緝隊上緊查緝聞已勘明形跡購線偵查未知能破案否 
[公共租界中之齷齪社會]  
　　妓浙江路清和坊三弄一百二十二號妓女素貞房間内因容留十三歲幼女阿招前日被捕查悉當將該女送留濟良所昨傳鴇婦楊阿金將女解送公共公廨據女父周阿三供稱伊女偶往妓院並非住宿在内遂判女交周具結領回以後不准再入妓院楊鴇容留幼女違章屬實判罰洋十元充公 
　　烟陳阿榮在寗波路二百六十八號開設燕子窠被捕房查獲將陳與烟客高金全林阿三王阿玉王阿大連同烟具現洋一百餘元一併帶入捕房判將抄獲之現洋充公開釋餘人各罰洋三元烟具銷燬 
　　賭陶阿大在北西藏路四十四號開塲聚賭抽頭漁利經匯司捕房探捕將陶及男女賭徒二十一名拘獲連同賭具押解公共公廨判陶罰洋三十元餘人各罰洋三元充公賭具銷燬 
　　偷泥水匠馮阿金前日往沈雲記修理房屋乘間行竊銅元四十三千文經捕拘解公共公廨判馮押西牢二月贓交原告領去 
[公共公廨訊案彚錄]  
　　昨晨公共公廨民四庭由關讞員會同美工副領事訊理（一）婦人張吳氏爲遺產聲請給諭執管案結果案屬家務應着在外和解改期再核（二）奚仙嵩訴奚鴻鑫不理擔保借銀案被告不到延朱斯芾律師代表出庭聲明未到原委結果本案被告保人係於昨午接到通知以致未及到堂何以此項知照如此遲緩應由檢察處查明報告復核民三庭由張襄讞會同俄員訊理俄僑民事案五宗從略 
　　又午後民四庭由李襄讞會同美約副領事訊理（一）洽記花邊公司延許理律師訴孔文照不理貨洋案孔之代表甘維露律師上堂陳明孔因病不能投案請求改期結果改期一禮拜再訊（二）森記機花廠訴炳生輪船局主汪炳生不理欠銀七千一百三十八兩六錢七分五釐案結果被告承認欠欵應令照還限兩禮拜着保交案逾限即將保銀呈繳並給諭振華輪船不准變更抵轉前瑞鎔廠控案内判該被產業發封變抵餘欵繳存公堂應俟他案訊結後公攤（三）陳增洪訴徐茂生欠銀二千兩洋六百六十元案結果原告及代表律師均不到案應即註銷（四）婦人奚華氏華羅氏爲分析地畝聲請備案事結果准其備案（五）陳怡記訴沈寳深沈世昌不還存欵洋三千元案結果改期七天續訊 
[誌謝]  
　　昨承儉德儲蓄會惠贈第三卷第三期月刊一册搜輯材料新頴精美爲月刊中之俊美者誌此鳴謝 
中華職業敎育社通訊 
　　社址上海西門外方斜路三四八號 
[第一届職業學校出品展覽會紀要]  
　　本届職業學校出品展覽會與會各校之出品無不鈎心鬭角精益求精謂之學校出品展覽會固可謂之國貨展覽會亦未嘗不可以會中各品均可供商塲之需求能一洗從前學校成績品之故態也茲特紀其槪要爲異日鴻爪（一）金工部有浙江公立工業專門學校之金工工具及五金雜件蕪湖職業學校之鐵製工具蕪湖用生鍍造工廠各種鍍鎳剪刀中華職業學校之鐵工用車床鉋床小式鍋爐蒸汽廻輪機小式火油引擎小衝床馬逹裊線機各種機件模型江蘇省立第一工業學校之金工工具鑽床車床等吾國金工用具往往購自外洋今名校旣能仿製則學校之加設金工科者不至以設備費爲漏巵矣中華職業及江蘇一工二校潛心製造機器且能注意各種小式機件尤切於國内小工廠之用此部尙有東南大學附屬中學與江蘇第二工業之機械畫（二）木工部有中華職業學校之郵件箱抽屜櫃廻轉椅翻面椅木床留聲機箱等太倉藝徒學校軟簾帳箱沙發火爐椅蕪湖職業學校之琴式寫字枱隆德倉基梅溪貧民農壇各校及貧兒敎養院之玩具各品無不玲瓏精巧由仿製而漸進於創作也（未完） 
來函 
[南碼頭輪渡股份有限公司來函]  
　　逕啓者昨閱貴報本埠新聞欄内所載八長渡船户反對輪拖擺渡一節諸與事實不符浦江八長渡發起輪船擺渡者現僅有南碼頭一處而敝公司純爲預防危險便利交通起見就原有渡業改織所有分子什九爲原業渡户均經協議取决並無向官廳表示反對之舉想係訪員傳聞失實合亟函請腸登來函更正欄内以正視聽是所至盼此請撰安南碼頭輪渡股份有限公司謹啓 
公布欄 
[江蘇高等審判廳]  
　　批示爲公示送逹事案准大理院十一年民字第二六五號函開王永年與袁錩成因抵欵涉訟一案業准貴廳將該案卷宗及上告理由書先後函送到院並稱被上告人袁錩成向未到案其原籍亦無一定住址不知下落無從通知答辯等情前來相應備具通知書一件函送貴廳請即用公示送逹限期内是否呈遞答辯狀希即函復以憑核辦等因附通知書一件到廳准此合行公示仰該被上告人知悉務即　限來廳補具答辯狀以憑送院核辦切勿自悮特此公示附貼大理院通知書一件右仰被上告人袁錩成遵此二月六日附通知書爲通知事查王永年與袁錩成因抵欵涉訟上告一案本院係用書面審理刻下該案亟待辦結該被上告人如有答辯意旨務於七日内迅向江蘇高等審判廳呈遞送院以憑核辦如逾期并不呈遞即予裁判切勿自誤此通知右通知被上告人袁錩成大理院書記官謝意誠中華民國十一年一月二十五日 
　　民庭判决▲黃象珩與黃藻棨因會欵涉訟上告一案（判决主文）大案上告駁回上告審訟費由上告人負擔 
　　批示馮繼寳呈爲與馮金海爭產案請令縣迅予執行由呈悉據稱原　已將馮金海之子馮簡可傳案押追忽又開釋並未切實追繳究竟是何情形候令縣先行具復一面迅予依法執行可也此批二月七號 
[江蘇高等檢察廳]  
　　批示▲孫沈氏狀悉本案業由該縣知事復稱騐得孫阿榮委係生　落水　死並無傷痕可指一面飭拘湯阿根到案集訊依法進行等語仰候該縣知事依法辦理可也此批以上二月七號 
　　批示▲盛許氏一件爲債務執行呈請令縣停止由在該氏抗告案件業經本廳於一月二十六日决定　回令縣送逹矣仰即知照此批二月八號 
　　批示▲王永山狀曁委任狀均悉仰候調卷核辦此批▲祝杏彩狀悉姑准調卷核奪此批▲趙　新劉於陳楊氏案參加辯訴　遞一狀業經本廳查閱函送同級審判廳核辦仰即知照此示以上二月八號 
[上海地方審判廳]  
　　公示送逹（全文在本廳揭示塲公布）第二○號（民一庭）一件徐文榮與孫逹舟等因抵欵涉訟一案（判决主文）孫逹舟張海泉各廳　還原告人本利洋二百元訴訟費用歸孫逹舟張海泉平均負擔右仰被告人孫逹舟張海泉知照 
　　批示一件陸松舟狀交欵洋由狀悉擬奉諭　繳洋五元查本廳並未諭令繳洋所繳洋五元應予發還着即　廳具領此批▲一件安子元狀交鑑定費銀由准交此批▲一件李錦　狀請暫緩執行由狀悉准予暫緩執行此批▲一件施鶴齋狀請執行由狀悉查本案業據高志芳提起控訴所請應從緩議此批▲一件沈陳氏狀交第一期案欵由准交此批▲一件何永年狀保柏樹金由狀悉柏樹金係因另案刑事覊押本廳民庭並未諭令交保所請應毋庸議此批以上二月六日 
[上海地方檢察廳]  
　　批示張長生狀悉案經判决執行毋再凟此批▲　　坤狀悉執行刑期扣至本月十日即行届滿開釋在即毋庸再行易科罰金此批▲陳葉氏狀悉爾夫業經執行期滿所請自毋庸議此批▲包祥寳狀悉仰即到廳候訊此批▲瞿海林狀悉候核辦此批▲方幹生狀悉案已起訴仰候判决可也此批▲張大安子狀悉案已起訴表候判决可也此批▲曹徐氏狀悉候傳案覆訊此批▲華玉祥狀悉准予上訴此批▲張嚴氏狀悉准予上訴此批▲嚴順發狀悉准予上訴此批以上二月六日 
 
 

Page 17

 
 
   
 
 

Page 18

 
 
自由談 
閒話 
[粤僑紀聞（六）] [  東越許厪父]  
　　粤人之食品 
　　粤人於物殆無所不食狗也猫也鼠也狸也蛇也常人之所不嗜彼等均視爲美味但不以之入正菜耳至賓客宴會最要之菜爲翅翅價之貴駭人聞聽一器之值普通逹二三十元新近開設之西園其最貴之翅每盌乃逹五十金云此外各菜亦較他省爲貴其著名之品有山瑞嘉魚狗魚嚮螺等物山瑞卽吾鄉之甲魚但甲魚爲水族而山瑞則爲兩棲動物能升山上木耳嘉魚卽詩所謂南有嘉魚者狀如鱠魚口有黃色之鬚二肉色白而質嫰鮮美異常狗魚出海中形如狗故名用鷄汁煑之味亦佳謂能補益精血云嚮螺海上亦有之價甚昻粤中則視爲常味此等物品雖外籍僑民均喜食之若猫鼠狸蛇之屬則請敎者正鮮耳荒僻之區竟有食人肉者每斃一罪犯觀者卽各出刀七分奪其肉煑以香料謂甘美異常也可謂忍矣 
筆記 
[析居記（三）] [  張乃豐]  
　　當此時也仲德亦授室妻宋氏初入門尙克守婦道久之惡性乃漸張見孟德之豪賭心輒有所不甘嘗責其夫曰汝年已長何愚騃猶如童子大好家財乃任他人浪用而不爲自身打算耶孟德無日不賭吾知之甚稔使其賭而勝者則彩金悉入私囊不幸賭而大負則有老父代償之父以愛子之故代清　債本無與吾事但此項代償之欵一半係出自汝身吾乃不能坐視汝殆有錢不善自使而必由人代用耶汝若長此以往不圖補救深恐汝將無噉飯地更將累吾作餓殍試問汝其何以對己又何以對吾仲德聞其言中心大動乃共商挽救之策宋氏曰汝必不可入賭塲但不妨僞作此說假造債劵使人向父索討父旣有以應孟德當然亦爲汝清償則孟德攫金一百汝亦可獲一百兩得其平吾亦無恨仲德從之如言而行旋爲王氏所悉知勁敵在前進取益力各圖其私兩不相下妯娌間之詬誶時有所聞二氏旣已積不相能勢如敵體遂各調唆其夫助己張目於是孟德仲德久亦各懷意見非復如昔時之友愛恬靜之家庭乃變爲是非窩家常雜務亦無人過問紊亂至不堪言狀笙侯初以爲已娶二媳和衷共濟足能持家而有餘頗可卸除仔肩專力對外以謀財產之發展 
音樂談 
[聽高麗玄仁槿女士彈十二弦琴] [  少卿]  
　　二月四日俄盲詩人愛羅先柯君邀各國士女開萬國歌舞大會爲志民學校籌經費也與會者均各國名人或奏新聲或爲妙舞極視聽之娱誠爲不可多得之佳會中有高麗玄仁槿女士之彈十二弦琴尤能廻腸盪氣驚心動魄十二弦琴不見於樂書蓋爲韓國之特品其形長似琴聲洪若箜𥱌每弦擎一高柱（俗呼馬子）殆又與辭同奏時以一端安几上一端置膝間彈者身當狹小之一端右手勾剔擘托如彈琴左手按柱外弦以作猱吟之音如彈筝女士衣玉白窄袖之韓服眉目如畫風韻天然兩目注視弦間若有無限幽怨所奏曲名「山眺」豈登崑崙之山而遠眺蓬瀛耶其聲悲感蒼凉如泣如訴惓懷鄉國有如王粲之登樓感嘆飄零又若商婦之對客其聲苦想其情更苦矣指法則瞬息千變妙音環生忽如落葉舞風忽如冷泉濺水忽而疾若飛鳥忽而緩若晴雲聲疎而韻轉長聲密而調益清令人聞之神失智昏不復知置身於何所蓋其技亦神矣曲將終入煞尾細若蚊鳴清越美聽有如天樂忽嘠然聲止女士翩然而逝恍於松月下萬籟俱寂之際見一白鶴振風飛去嘆觀止矣吾嘗聞之年來高麗多奇偉怪傑之才女士豈非其人耶予幸得見非常之人奏神妙之樂喜爲之記如此 
詩錄 
　　二十一日破曉於Lagan循落機山正脈自東面斜坡上駛山有溪流係Missouri大河發源分爲三大支派three　Forks自上下注火車軌道沿溪流盤曲而上步蠢蠢欲動 
步加高溪流時在車右亦時在車左火車十餘輛魚貫而行每轉灣處首尾可以互見然行駛甚緩雖火車首尾用兩機頭一引一推行不能速也Homestake地方爲分水嶺最高處俯視衆山如在釜底十鐘半至Batte則已由西面漸漸下坡矣此地諸山笨重雄大絶少峻峰 
　　西北山無峰重厚增氣象巖巖立巨石森森多栗橡拙鈍爲雄大兀然五岳長大河此濫觴細㵎纔盈丈蜿蜒崖谷間風石相激盪闢徑遡河源側目巖腰上羊腸懸危石斧鑿數尺廣廻復涉急湍奔突入榛莽跨越崖壑峻盤空出清敞高凌分水嶺崑崙寓遐想足底見衆山高下指諸掌再遠山似屏天外入朝沆彷彿聞仙樂冷冷松風響川岳多壯觀志士自骯髒足跡遍寰區名山宿所仰竟欲掛冠去芒鞋筇竹杖 
　　二十二日十二鐘火車出山始見平地是爲Seattle商埠華僑約二千人華盛頓國立大學在焉中國學生二十餘人多有來歡迎探會議消息者 
　　三日越山嶺山山日更多林園初見地㵎水已成河短麥牛羊臥長風洋海波鄉人來問訊横約近如何 
小說 
[社會小說人間地獄（二十三）] [  娑婆生]  
　　第四回强割情絲獨揮慧劍淚凝并剪腸斷侯門 
　　程二少爺向姚嘯秋道原來碧豔的婦人還是你的媒人呢姚嘯秋道我替他做顧問諮議是有的做媒人可是不便的柯蓮孫道你們何必多辨聽他往下講罷菊香又道經二阿姐這一說我方始曉得他的嫁人姚二少是全清爽的當時二阿姐又道話雖如此說他旣不討我我另外嫁人我不勉强他他不躭擱我原是彼此没有什麽過意不去的地方不過我和他這樣要好相聚了兩年之久風雨寒署天天見面没一些兒不對的地方如今忽然分手不能見面從前一切情感完全消滅得乾乾凈凈像煞没有這回事一般心裏髣髴曾經做過這一回的長夢似的思想起來未免苦惱似乎有些對不起姚二若問我那一件對不起他我又說不出來最難過的是我姆媽已經接了姓胡的身價已經准備着除牌子出院日子了姚二曉得了他還是照常的天天晚上來和我談笑如常不過談笑到極高興的時候轉念到没有多少日子他和我全有些說不下去只好用别的話岔開了今天是元宵十三那一天夜裏他將要去的時候我替他披大衣他伸出手來戴手套忽然看見他自己的指甲長了他笑着央我替他剪他道向來指甲長了全是你替我剪的今天費心再替我剪一次罷我點點頭聽到他說的一次兩字心中好像有些難受一面取了剪子替他剪他也不說什麽等到剪完了以後他將十個指頭細細的看了一遍老三你猜他說一句什麽話他道咳等到這個指甲長的時候已經是侯門似海了當時我聽了只當没聽見背轉臉去收拾剪刀說不出一句話來他痴痴的立了一回便走了等他去了以後我再也忍不住兩滴眼淚滾下來滴在剪刀上我也不去揩他好讓剪刀上生出兩點銹痕做個紀念老三你想這樣的情形今天怎好再請他來呢我聽了這一番話只有不住的喊作孽作孽同聲一歎也想不出什麽話來安慰他勸解他了二少就是你們各位做了我恐怕也只好替人歎氣陪眼淚罷了程二少爺聽到這裏霍地立起來抓住姚嘯秋的手看了一看道你們大家看嘯秋的指甲並不見得長不曉得又找誰替他剪的伍仲良接着道這也不用說二小姐嫁了自然是三小姐接上去剪菊香道不對的我是没有這種福氣替二少剪的要替二少剪二少也不要呢說着望姚嘯秋笑了一笑姚嘯秋道好了好了用不着這樣客氣果眞我伸過來請你剪恐怕你還要嫌我指甲齷齪呢菊香還未回答只見門窗外邊又伸進一個頭來 
餘瀋[  半酣]  
　　世事如棋此古語也予謂棋枰譬諸地盤同此一地盤中而偏有兩方面之爭此欲佔其一方彼亦欲奪其一方奮勇爭先各不相讓曾幾何時已成殘局設於此時突有一莽丈夫至亂其子奪其枰掉臂逕去是則大好地盤亦歸諸烏有更何有於勝負之爭也吁 
　　啓事昨徵小說特刋五紙已承李水清先生寄惠海内同文幸勿再寄自由談編輯部敬啓 
 
 

Page 19

 
 
   
 
 

Page 20

 
 
常識 
常評 
[俗不可耐之德謨克拉西] [  老圃]  
　　美國無貴族非無貴族也多一錢即貴一分少一錢即賤一分多而至於密陵奈爾雖非帝王亦與帝王無異少而至於自手至口之苦工雖非奴隷亦與奴隷無異故自由主義未嘗不實行但多一錢即多一分自由少一錢即少一分自由自由之多少亦與金錢之多少爲比例故舉世皆崇拜大羅謂之大羅崇拜主義大羅者秦言番鉼也然美國有所謂蘇賽鐵者非清流不得入大富豪或傍徨於門外蘇賽鐵中人羞而不與爲伍大富豪自覺形穢則百計交結清流凡一步一趨一言一話無不學步於邯鄲效顰於西子務得其歡心而求爲入幕之賓此其如願以償者固不乏人然必先消除其酒肉氣市井氣洗髓伐毛刮垢磨光經一番苦功乃得與於此選此可知美國蘇賽鐵雖有俗物混跡其中然不能弋獲則猶有未可厚非者在也中華古風重文學而輕商賈西漢之法賈人不得衣絲乘車或子孫不得仕官沿及魏晋商賈猶異服儈賣者皆當著巾白帖額一足白履一足黑履此其賤商政策固文明之世所不容然民國以來矯枉過正以市儈爲神聖以買辦爲萬能多財爲賢多藏爲臧有利乃賴从畐則良自大羅東來而崇拜大羅之風亦與之俱來不將爲舊人所笑耶 
經濟 
[移春酒費以贖路之提議] [  蔣劍侯]  
　　社會舊習慣春正都辦盛筵邀親集朋開觴共飲是曰春酒美其名爲聯絡感情一席之資動輒十餘金交際廣闊者更非數百金不辦以全國一年論所費何可計數當此外交緊急之際稍有國家觀念者莫不以備欵贖路爲第一要圖惟時機難逢詎可坐失鄙見以爲大可將春酒之資移作贖路之用集腋成裘不無小補况春酒爲酬酢之小節贖路爲國家之大事一則徒貪口腹一則有關主權權衡輕重審度得失豈可以同日而語耶我可敬之國民亦知贖路爲刻不容緩之事乎移撥筵資僅反掌之易事耳如荷贊同請即將欵送至商會或其他機關以盡國家興亡匹夫有責之義（乙種酬） 
衞生 
[參觀粹華製藥廠記] [  寄痕]  
　　醫藥關乎人生至鉅粤自神農嘗百草伊尹作湯液得君臣佐使之法吾人賴以治療一切病症歷數千年而不變惟至近世歐風東漸舶來品充滿市廛國人以其購服便利故多樂用由是中藥遂呈退化之象有心人惄然憂之處今日物競天擇之時代設吾中藥再無人從事改良必將受天然之淘汰考其故由於中藥須病家自爲煎煑乎續旣繁瑣復多不潔雖有明知中藥性質優良憎其服用不便以是棄之殊可惜也去歲本埠有粹華製藥廠出現聞係專以中國藥材仿照西法製造各種藥水等品發行以來風行一時親友稱述咸感便利記者以爲藥物關於衛生且與社會羣衆關係愈爲密切特撥冗親往該廠參觀茲就參觀所及約略記之以餉閱者諒亦愛國諸君之所樂聞也歟 
　　該廠爲有限公司依照現行公司條例所組織業經農商部核准註册頒給執照其重要業務由董事會執行公司總辦事處附設南京路發行所樓上製造廠在小南門外前圖書公司舊址地位寛敞頗合工廠之用入門由招待員導領各部參觀首爲會客室辦事室經理室化驗室進爲原料儲藏室貴料儲藏室凡購進各種藥材悉分貯於此所見藥材皆係吾國道地上品旁爲原料整理室切藥室泡製室凡原料有應炮應炙應炒應蒸胥由此處遵照古法分别泡製譬如二十四製大黃據云依法製足絲毫不苟其餘亦然再進爲製造部管理室配合室分析室凡藥之應提精應成粉或結晶或爲水以及定性定量及成分悉由此處依照藥之性質而定之務使保存其原有性質增加其功用所用化學器械俱係購自外洋最新式者逾此再進爲大大工塲裝置機器爐鍋水汀甚多計分蒸溜處擷精處濾滓處成膏處乾燥處等秩序井然有條不紊工訓爲靜凈二字故入内祇聞機聲不聞人語地方亦極潔凈由此往下層爲重温處凝結處等一切爐灶皆按照學理裝配復折至碎粉處製丸處所有藥丸先由機器磨粉再由機製成丸出至裝璜處出品儲藏室丸散儲藏室所有出品經裝璜後分貯於此其餘物料儲藏室職員休息室書報室餐室等應有盡有遂嘆觀止焉記者以該廠作此破天荒之創舉爲中藥界闢一新紀元欣羡之餘甚希望該廠逐謀推廣增設分發行所以利吾人耳（不受酬） 
道德 
[困知長語選錄] [  吳問樵]  
　　婁東徐元潤字秋士别號介石翁著有蛻學翁集二册困知長語集中之一篇也余寒假無事偶於舊篋中得此篇讀之覺頗有益於我輩茲選錄其尤要者數則供諸同好云 
　　處事之法須講求明了知得十分只好做六七分事論語所謂愼行其餘戴記所謂精知而略行之也看不清識不透一味鹵莽鮮不僨事 
　　人有才智可喜亦可憂以其能爲善能爲惡也有財有勢造福百倍於恒人造孽亦百倍於恒人寒素之家一朝富貴當勤思此言 
　　平時無涵養工夫心中全無主宰喜怒憂懼全是外物來主持我心我做不得一分主 
　　省事則能精密心思知慮須令其綽有餘地然後能不漏不偏聞蔣礪堂先生敎屬員必以從容二字能省事則能從容矣 
未曾真知實見先行譏笑排斥是中國人最大的病根應鵬旭光· 
　　愼思之道於艮之大象盡之學人受病總是思越其畔做不得一分便想到十分第一事未了便算到第二三事其實并一事不做也聖人無思而無不通只是思不出其位 
　　讀書全在自得心有剏獲卽記於簿隨時觀省以驗其識力之淺深（乙種酬） 
法制 
[律師之職務] [  楓江]  
　　律師之職務有公私兩種由公一方面言之律師在民事則爲代理人或輔佐人在刑事則爲辯護人故其職務不啻公法上之職務以能逹民刑訴訟之目的而使國家法律收完全圓滿之效果不僅能謀當事人片面之利益爲已足所以律師一席非盡人能爲之必合乎法定之資格也由私一方面言之訴訟事件至爲繁雜非富有學識經驗必不能勝任而愉快故律師在民事以保護當事人之利益爲目的在刑事以保護被告人之利益爲目的其執行職務爲當事人非爲國家也由前之說律師對於國家法律有遵守之義務由後之說律師對於當事人有保護之責任故律師之職務有兩種焉（乙種酬） 
雜錄 
[家庭設備的研究] [  黃韻風]  
　　當此過渡時代百端待革卽就我國家庭而論應該急於改造的地方很多但是關於家庭設備上的研究也是一個很重要的問題何以故呢因爲家庭設備的得當與否於人生的心理和生理兩方面都有重大的關係現在我把他討論一下 
　　要說家庭設備的研究必先要明瞭我國家庭設備的缺點現在把他分開來說說大槪我國家庭設備的缺點有下列三種 
　　一缺乏美觀我國家庭的設備對於美觀一層素不注意如豪富之家家居什物以及室内裝置務求精緻於表面上固覺光輝燦爛艶麗奪目但細審内容則什物雜陳凌亂無章反失其天然的美蓋天然的美出於自然稍加整理便能表顯决非故意裝巧所可得到然則瓦缶粗瓷可以盛粢祗於清潔不漏斯爲已足又何必求金撙寳爵之美乎 
　　二不盡適宜我國家庭的設備對於適宜一層從未顧及嘗見人家的門首或天井裏往往堆積垃圾畚箕掃帚以及一切污穢之物隨在亂擲而門首及天井爲出入必經之地於觀瞻旣感不雅而於衛生亦覺有妨又如我國家庭的客堂佈置假使朝外向於室之後壁前置長几及桌子兩旁置靠椅壁上懸字畫自祖及孫歷代相傳從没有改變的佈置卽此一端可見我國人富於守舊心矣 
　　三不求便利我國家庭的設備富者好事鋪張旣偏於繁瑣多不切實用之物而貧者因限於經濟簡樸不完對於便利一層皆不甚注意也 
　　統觀以上三者對於我國家庭設備的缺點已瞭如指掌矣故中國男子往往多厭棄家庭遇有宴會等事多借酒樓菜館以爲酬酢之地者未始不由於此也夫家庭　人類發生愛情最盛之地故家庭設備得當雖極簡樸亦能使人懽心苟失其當則雖極富麗反足令人厭惡今觀我國家庭的設備旣有如此缺點安能使家庭間多得愛情增進幸福哉而在西洋諸國不論上中下三等家庭的設備他們對於美觀適宜便利三種確能一一顧及不過下等的家庭較爲儉樸而且他們對於家庭的設備不拘一定形式只要合於上述的三種罷了他們就是小小的設備都有講究現在舉一個例譬如房屋的牆頭有的用白色有的用綠色有的用紅色因爲白色具反射性易使室内光線充足綠色刺激性弱具弛緩的作用紅色刺激性强具緊張的作用所以取精神調節作用也諸如此類不勝枚舉以彼家庭設備如此完美宜其家庭之愛情樂趣日增無窮矣吾願有改造家庭之責者尙其注意及之 
　　是篇原意乃得之本年陽曆元旦湯靄霖女士在江蘇省敎育會開家庭日新會討論家庭問題的演說詞記者把他略述一過雖不免明日黃花之誚然竊思於改造家庭不無小補亟錄之以供世人研究想閱者亦所樂聞焉（記者附識）（乙種酬） 
 
