# 1890 - 234 - 4906234

 

Page 1

 
 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須　經增補者如有　　售　　　申報舘帳房議價倘不忍割愛則用　不妨　　奉趙仍當從豐酌酬想海内收藏家當必樂于從事也肅此佈聞伏維雅鑒 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經　旨三層佩文韻府三層淵　　朝各直省地圖十三　廿　史策　大題觀海初二集小題觀海大題文府小題文府試帖三萬選試帖五鳳　試帖宗海經餘必讀八寳手札元經大成增補角　樓先正事略○本齋種類繁多不及備　擇其尤者登報以供海内文人賞鑒價當格外從　卽　光顧爲盼售處一在三　　　報館東隔壁又設分局在二馬路橫街三層樓紅墻洋房内此佈 
[論蔡太守拿獲臺基]  
　　近讀陸大令告示有禁臺基之説不禁爲地方幸盖滬上妓館林立淫風已爲極盛而又加以此等淫嫗潛設房間招誘男女俾良家婦女靑年子弟咸墮入於情魔其傷風敗俗莫斯爲甚本館亦旣屢論及之以爲此風斷不可不禁然細思之實有難於禁者以其無憑無據無可捉摸也乃昨觀蔡太守拿獲臺基一案不禁雀躍而起曰神君之神乃如是乎盖太守之蓄意於此事也匪伊朝夕亦旣懷之數年矣其所以遲遲不發者則愼之又愼也嘗謂此等臺基其行蹝秘密姑不待言卽使知其所在而突然入内搜查或見有婦女數人可見有男子在内而究不能指出其宣淫之實不能指身有淫具者之皆行淫之人也此譬之縱火非徒按之律例刑律雜犯内有放火故燒房屋專條其條例内載凶惡棍徒糾衆商謀計圖得財放火故燒官民房屋及公廨倉庫或官積聚之物及街市鎭店人居稠密之地已經燒燬搶奪財物者均照强盜律不分首從擬斬立决殺傷人者梟示有因焚壓致死者將爲首之人梟示仍照强盜例於半所難宥情有可原者於疏内聲明若本非同夥借名救火乘機搶奪財物者照尋常搶奪律加一等分别首從治罪其惡徒謀財放火有已經燒燬房屋尚未搶奪財物又未傷人者爲首擬斬監候爲從商謀下手燃火者枷號兩個月發近邊充軍誘脅同行者杖一百徒三年如謀財放火隨卽救熄尚未燒燬爲首擬絞監候爲從商謀下手燃火者杖一百流三千里誘脅同行者枷號兩月責四十板此外又有挾仇放火一條及燒死一家數命一條不及備錄律上更明言並計所燒之物减價儘犯人財產折剉賠償還給官主此其定例之嚴爲何如者然上海之地往往起火皆在空屋中其爲匪徒縱火無可疑義照例自應嚴辦特以匪徒縱火並無憑據可指若但就乘機搶物者指爲縱火之人則無論彼等到案必以爲沿途拾得有人托搬粉飾之辭不一而足卽使實供爲乘機搶物亦　能科以應得之罪而不得竟坐以斬立决之罪盖爲官之人卽　雷厲風行力圖整頓然凡事必須照准禮法不能逞血氣任勢力以草菅人命武健嚴酷之吏非循良之選也今臺基之與縱火正是事同一律論開設臺基引誘良家子女犯姦情罹半網而彼之意不過從中得財其居心雖不若强盜之凶而其作孽則直視强盜爲尤甚倘經拘獲焉得而不重辦無如鬼蜮之技不易窺伺彼以一老嫗租屋數椽用傭婦數人以供奔走時或有男女出入於其門人又孰從而疑之或有人告發飭差捕往拿則彼又神通廣大消息靈通早已得信預備雖有床帳别無男女並處於其間又豈能强指爲臺基卽欲指之彼又必百口分辯以爲寃枉夫旣無實在憑據而欲以重律科人之罪烏可得哉夫是以余前此屢經論及謂此事不可不辦而亦不可輕辦欲辦則必須官府親自密訪暗查知其的實而後動手眞贓現獲使彼無可狡賴而後照律治罪如此則可以懲一警日顧居官者往往視此等事爲委瑣卽欲舉辦無非托之差役捕手或家人幕友等此等人縱使最爲親信妥實可靠而亦無此肩膀無此力量無此深心無此遠慮又烏能立發具覆故數年以來此風仍有所聞而終無破獲之一日此次蔡太守先已密訪得實暗派差捕同候在彼然後微服出門不動聲色掩入屋内一鼓成禽無一漏網以此法行兵尚足制勝况區區一臺基也乎自有此舉吾知移送縣署必當盡法嚴懲不稍寛宥見者必將爲之寒心聞者亦將爲之革面淫風之流行或者可以漸殺是皆蔡太守之實心實力所致也照此行之野雞妓女何難使之不飛沿街鑼鼓何難使之不聲賭棍流氓何難使之斂迹又何有匪徒縱火之足慮也哉 
[諭旨恭錄]  
　　七月初三日奉旨敬信現在出差所管廂白旗滿洲副都統事務着文秀署理欽此同日奉上諭麟書奏假滿病仍未痊懇請續假並派署差使一摺麟書着賞假一月吏部尚書着福錕兼暑麟書所管户部三庫事務並着福錕署理欽此同日奉上諭敬信現在出差吏部右侍郎着續昌兼署欽此同日奉上諭敬信現在出差左翼總兵着崇禮署理欽此同日奉上諭奎瑛等奏應修工程請派大臣查勘各摺片西陵殿座及橋梁道路應修各工着派崇禮敬謹查勘奏明辦理單併發欽此同日奉旨麟書現在請假所管正紅旗蒙古都统事務着額勒和布署理欽此同日奉上諭汪鳴鑾現在出差工部左侍郎着孫家鼐兼署欽此○初四日奉上諭奉天東邊道員缺着奭艮補授欽此同日奉上諭御史余聨沅奏近畿災重辦賑銀米不敷請飭再撥庫欵並發給稉秈米石變通賑捐章程購辦南米運京一摺着户部速議具奏欽此同日奉上諭魏光燾奏開政總兵積勞病故懇恩賜卹並將事蹟宣付史館立傳一摺已故前任甘肅新疆巴里坤鎭總兵徐占彪於咸豐同治年間在陜甘軍營剿辦髮捻回逆嗣復隨同左宗棠出師關外勇略過人戰功卓著徐占彪着照提督軍營立功後積勞病故例從優議卹生不戰蹟准其宣付國史館立傳並附祀陜西甘肅新疆等處左宗棠專祠以彰勞勩該衙門知道欽此同日奉上諭本年朕二旬萬壽闓澤覃敷所有從前叅革文武各員隨班視嘏者特令軍機大臣查案開單呈覽兹據將各員名列單進呈朕詳核案情量予恩施前兵部主事董泗前都察院候補經歴劉景澤前西城兵馬司正指揮張吉貞前揀發南城兵馬司副指揮朱承紱前東城兵馬司副指揮宋侍曾前吏部筆帖式龍世清前南城兵馬司吏目隋殿甲前江蘇候補道丁兆基前河南開歸陳許道查仕釗前四川川東道丁士彬前捐納道員龍方升前福建試用道傅廣前河南候補知府劉光昱前江西候補知府 
 
 

Page 2

 
 
榮綬前補用知府浙江杭州府西防同知孫晉祥前知府用四川察木多糧廳同知熊錫恩前雲南雲龍州知州張禮堂前順天府管糧通判周之辰前直隷州知州用山西候補通判黃學濂前廣西候補通判陶用中前兩淮試用運　方克猷前道員用候補知府山東壽光縣知縣蔣慶篪前候選知府江西臨川縣知縣汪以誠前　用同知浙江歸安縣知縣李昱前同知直隷州用山東候補知縣張廷榮前補用同知署浙江安吉縣知縣鄧化龍前同知用山東候補知縣張熙鴻前江蘇補用直隷州候補知縣方濬益前浙江慈谿縣知縣趙煦前安徽太和縣知縣景瑞前山東黃縣知縣吳業豐前山西神池縣知縣汪澍前山西陽城縣知縣賀松蔭前山東范縣知縣白桂森前甘肅秦安縣知縣敖思猷前直隷臨城縣知縣曹作舟前直隷高陽縣知縣楊文濤前雲南祿豐縣知縣伍懋邭前湖北榖城縣知縣方敏前河南汝陽縣知縣蔣式鈺前廣西富川縣知縣吳紀雲前河南項城縣知縣李慰喬前江蘇江陰縣知縣陳康祺前河南新野縣知縣于振聲前署直隷昌黎縣知縣王恩霖前補用知縣署直隷交河縣知縣徐城前陜西委用知縣逢吉前山東候補知縣矛方廉前雲南補用知縣署楚雄縣知縣吳鎣前知縣用廣東香山縣縣丞倪文寳前知縣用山東候補縣丞徐塄前知縣用直隷試用府經歴翟先樹前甘肅補用知縣安化縣縣丞高光斗前分發山東縣丞許恩普前江西靖安縣教諭曾焚堯前試用訓導署江蘇海門廳學正周維亨前安徽補用府經歴借補廣德州吏目胡錫转前福建龍巖州吏目儲良材前陜西佛坪廳巡檢衛琛前署安徽舒城縣典史候補巡檢徐樹坤前湖北潛江縣典史趙德秀前廣東高州鎭總兵莫雲成前山西太原鎭總兵何鳴高前吉林儘先協領佐領明順前廣西賓州營叅將馬遇春前福建水師提標遊擊呂文經前留閩補用遊擊蔣超英前護軍校春厚前守禦所千總安壽前空花翎鳥槍護軍校常志前察哈爾牛羊羣固山達米林扎普以上革職各員五品以上者均着照原官降二等賞給職銜六品以下者均着賞還原銜隨同叩祝之耆民等應如何賞賚之處着該衙門查照成案辦理欽此○初五日奉　上諭江西吉南贑寗道員缺着恆壽補授欽此同日奉　上諭載㷇奏病難速痊懇請開去差使並請停俸一摺載㷇着開去差使並准其停俸欽此同日奉　上諭御史崇齡奏災區甚廣請停燒鍋以蘇民困一摺本年大雨成災粮價昻貴各處燒鍋耗粮甚多誠恐有妨民食差直隷總督順府府尹嚴飭各屬停止燒鍋一年以平粮價而濟貧民欽此 
[瑞員失去]  
　　瑞典國派駐無湖署領事格理泊斯政躬不豫因赴烟臺蓋西例病者當遠適他方換吸新氣也　料本月初八日初門散步一去不回四出找尋查無消息嘻異已 
[尚衣出缺]  
　　杭州織造文尚衣視事以來積勞成疾邇日又得咯血症幾如李長吉之嘔出心肝醫藥無靈日漸沈重旋於七月初九日子時薨逝 
[香涇秋泛]  
　　姑蘇來遠橋刷染店主婦阿翠被逮事曾綴報端本月初六七八三日阿翠披枷帶鎖遍遊六門觀者蟻聚蜂屯紛紛議論有憐惜者有譏嘲者有謂冶容誨淫咎由自取者至某公子以金張名裔性喜狹邪遊咎實難辭罪有應得其叔盛怒未息亦已縶之而返并作教刑矣○　和坊某姓女雖汝南碧玉出自小家而絶代容華實無異　夫一鳳嫁　日矣父母以壻家中落頓悔前盟屢向執柯人索還庚帖壻家亦以齊大非偶不敢强附絲蘿願割鸞書重聨鴛譜詎女父母更一錢如命不肯將聘禮璧還婿家遂糾集多人作搶親之舉不料事機不密有爲寺人貂之漏師於多魚者致女家已預爲之防將女匿跡他處婿家計無所出刼女母爲質勒令將女掉還一時鶴市雞陂閒咸詫爲奇聞爭相傳述云 
[九仙遺跡]  
　　福州來信云署閩臬龍廉訪以省垣火患頻仍亟應籌備救援之法因委員查點火勇汰其老弱另行召充初二日復檄令南北應援局舁新舊洋水龍六具到轅由保甲局員及府廳以下各員督令吸水噴吐高低遠近濡染淋漓俾得手法靈通不致張皇於臨事綢繆未雨亦臨民者之分所當然也○烏石山范忠貞公祠年久失修勢將傾圮刻經後裔環禀臬署懇卽鳩工龍廉訪遂禀明卞制軍准予籌欵修理○萬壽聖節普天率土同献歡忱閩中大小各街無不結綵燃燈爭奇鬥麗更迎賽馬上臺擱扮成雜劇脂柔粉膩艷絶人寰大憲以小民愛戴之忱自不容没然當此時事艱難之際允宜節省浮文似此舉國若狂殊屬不成事體因札飭地方官出示限令七月初一日爲止違者嚴懲初二日閩侯兩縣親詣鼓樓前傳諭各鋪户着將燈綵撤去并傳諭各鋪地保不准藉事勒捐○某甲之女年已十餘齡忽出天花勢已垂斃本月初一晚竟棄置大橋之畔適是夜迎賽馬上抬擱熱閙異常某乙見之急投保甲局禀報局員大怒立刻拘甲到局着卽領回至甲爲誰則訪事者旣隱其姓名本館不能臆造云○棍徒吳四四素不安分一日偕二三地痞至某漁船覓醉一時嗔鶯叱燕滋閙不休經臺江汛擒送閩縣王大令提訊之下喝令笞責四百下吳並不呼痛大令恐行刑者有弊復着重責一百板枷號示衆 
[信船被刼續述]  
　　全盛正和信船被刼已紀昨報兹接禾中訪事人來信謂該信船行至杭州塘三塔灣地方天尚未明突遇盜船截住去路過船搶刼信洋呼嘯而去該划船祗得划回到局訴明被刼情形具禀秀水縣署劉邑尊得禀當卽帶同書差捕役會同營汛前往被刦地方踏勘訊問船夥如何被刦及回署飭捕限緝未知盜等曾否遠颺捕役卽能緝獲否也 
[携李秋風]  
　　金苕人觀察於初四日旁晚時乘舟抵禾征塵甫浣暫息里門親友往來又多一番酬應矣○平湖縣屬時疫盛行醫生爲之束手開棺木鋪者爲之利市三倍聞地方官有延僧禮懴代民贖罪者噫嘻象教虚無毫不足信天降鞠凶民多疾苦爲司牧者不能修德禳災而反以有用之財作無益之舉不幾同於愚夫愚婦之所爲耶此有心人所爲長太息也 
[相屍例志]  
　　前報紀劉有高卽牛臯紏同流氓等將施海泉花烟館内之烟妓黃德仙搶去藏匿法租界由法捕房將劉及黃德仙一併拿獲因有另案解送英公堂經蔡太守訊供懲責管押在案不料劉在押患病由原差據情禀明奉太守諭將劉送往仁濟醫院醫治延至昨午斃命經醫院知照二圖地保投縣報騐下午四下鐘時上海縣陸大令帶同仵作刑書人等到醫院升坐公案後命仵作如法檢騐旋據報稱劉委係因病身死並無别故大令離坐親視無悞卽命收殮發封命駕回署 
[連獲逃犯]  
　　日前美界西華德路捕房管押各犯穴墻逃去二十九名當塲拘獲高阿海一名由麥捕頭請英廨讞員蔡二源太守飭差協拿餘犯一面勒令各包探赶緊緝查旋經包探何瑞福顧阿六秦少卿唐寳榮沈金隆等分投拘獲吳阿四小皮匠朱雲峯王三李阿生五名又經顧秦二包探續獲二名虹口捕房某包探及公廨差役趙金又各獲一名計前後共獲十名均經押在捕房現在包探差役仍各明查暗訪務使盡獲而後已盖以各犯皆有應得之罪故不欲任其法外逍遥也 
[重懲淫嫗]  
　　蔡太守拿獲松江老太婆等男女各犯押解至縣前日晚堂大令飭提嚴訊李蔡氏卽松江老太婆供稱小婦人年七十一歲夫故無依去冬來此找尋弟柩初居法界今春遷居會香里向不作此勾當是日因中元設祭約親戚錢春紹未和泉並鄰婦張王氏等來家晚膳突被拘拿小婦人今已知差罪該萬死陳李氏供稱小婦人家在姑蘇鄉下傭於李蔡氏家每月工資洋一元五角一月之中見李蔡氏招接男婦苟合有十餘次之多金寳係小婦人之姪女來申祗八天因欲傭工暫居小婦人處金寳供與略同大令命提各婦研鞫張王氏供稱小婦人家 
 
 

Page 3

 
 
住會香里與李蔡氏爲隣丈夫出外營生是日該氏來喚小婦人挈女阿金前往接客二次得洋五角自知有罪惟乞旋恩阿金俯首求恩吳凌氏供稱小婦人原籍嘉善自幼來滬是日至五馬路購物路經李蔡氏門前陳李氏招令入内甫王樓下卽被拘拿孫李氏供稱小婦人由甯波鄞縣來申已多年矣丈夫故後家業蕭條現住英界某處此間並無親戚袛有姊妹行一人是晚李蔡氏遗傭婦喚小婦人至家悞受其愚悔之無及錢春紹供稱小的家在浦東向爲洋貨生意是日偕友在德源館晚膳醉中閒步至李蔡氏家悞認妓寮因之入内現已知過叩求大老爺格外施恩朱和泉供稱小的係本邑人向來出外營生家有祖母是晚實因酒醉所致如大老爺開一綫之恩則終身感德矣大令一再研詰各執前供遂謂李蔡氏係罪魁禍首未便姑容判令用竹梢鞭背八百下釘上脚鐐飭差掮牌鳴鑼押令遊行城廂内外三日之後帶回收禁再候核辦陳李氏及金寳交官媒收管候備文遞解回籍張王氏旣已失節且復縱令幼女犯姦淫蕩性成實爲可惡着與孫李氏發普育堂留養候示吳凌氏姑念並未登樓從寛交官媒候本夫來案具領錢朱本應笞責以儆淫徒二人聞言急叩頭如摀蒜同求恩典并稱小的等情願變賣家產罰助賑捐洋三百元大令着發廳管押聽候查核 
[上海縣署瑣案]  
　　前報紀陳信山控稱妻子陸氏經淫嫗李王氏從中勾引致與劉寳有有私帮審委員竇明府飭提質訊將陸氏交陳具領李王氏鞭責游行劉及張阿三分别責枷昨日之午陸大令命提李王氏至案略加詰究著原差押帶遊得示衆三日然後帶回候示○貝周氏卽賁周氏挈子泰昌控姚炳卿誘拐伊女貝素貞卽賁素貞私逃陸大令將姚及素貞分别懲責並令泰昌回家收拾零星以便備文遞籍昨午大令飭提賁周氏母子及素貞到案謂爾等旣已遞回不許再來滬上隨著原差卽日起程遞回泰州交地方官管束 
[英界公堂瑣案]  
　　本年三月俞定揚因隣家失火移出箱籠等物忙迫中失去皮箱二口内有單夾棉綢縐衣服若干件開單報諸捕房查無蹝跡兹包探陳阿九見謝和尚將空皮箱求售根究來源供認乘火攫取交某飯店主徐木咸將箱内衣服付質得洋七元今已用罄故取皮箱售錢云云及往提木咸業已避去遂向其父瑞林索取質票吊取原贓連瑞林解送至案蔡太守訊供之下勒令將木咸交案此已列入報章者也昨日覆訊俞訴稱小的檢點各贓尚少衣服八件該包探禀稱木咸現已獲案各贓共質得錢十九千有奇以洋銀七元給謝謝供稱當火起時小的見近處有皮箱二口無人照管火將延及有印捕喚令赶急移開小的乘間掮至裁縫店前遇見木咸托伊留寄伊言事恐不妥不如質取洋銀小的允之伊給小的洋七元兹已用完是以取箱求售至徐究竟將衣物質得若干小的並不知悉木咸供稱小的開設飯店素日與謝相識並未受寄皮箱代質衣服更無給伊洋銀七元之事蔡太守謂若然則質票如何在爾父處且爾父已供明箱由兒子受寄及給洋與謝等情尚容爾抵賴耶答稱小的實未代質典質押各鋪夥請追質本問當時由何人來質有甲乙兩夥稱由木咸來質丙丁稱事非小的等經手不知何人來質問俞曰爾之皮箱被搶耶抑被竊耶爾知謝之爲人究竟何如答稱皮箱實係失竊並不知謝之爲人太守遂判令將謝及木咸各笞一百板一併管押并諭令木咸繳還質本并賠償俞缺少之贓再行分别科罪起案各贓先給俞領去○西包探瓊華包探王阿二同禀稱匯業公所東首道旁有墓基曾由陸驛梅售歸黹廣公司嗣陸勝雲以驛梅盜賣祖墓控諸縣署以致公司中不能管業現在勝雲之女因病而亡棺殮後厝在墓旁臭氣難聞行者掩鼻因傳地保孫慶勸勝雲火速掩埋勝雲不從爲此偕該保投案禀訴該保禀稱小的在頭圖地保處當副役勝雲言此係自己祖墳不妨暫停棺木况因此事在縣涉訟日内陸大老爺將下鄉踏勘目下尚有小孩棺須陸續厝諸墳畔再四開道堅　遵依梁副領事謂工部局董及業廣公司均有函來言此處屍棺臭惡行者不便務須赶緊掩埋蔡太守諭该保曰勝雲驛梅訟案與停棺事兩不相干候飭差傳案研訊可也○包探黃四福禀稱甯波流氓漆匠阿明卽李阿　疉經犯事奉判遞回原籍日内又來滬上爲此拘案請懲李供稱小的現已改過自新不再犯事矣蔡太守怒謂旣因犯事遞籍豈容復來判令笞責一百板仍行遞解○陳松林訴稱小的傭於天成戲園流氓陳金生來看白戲向之阻止遂持樹柴立門外欲肆兇毆小的知之急告知華捕將陳拘案該華捕禀稱當小的拘陳時樹柴仍在手中且知其向爲賭棍陳供稱小的前曾犯賭現已改過日拉東洋車餬口夜宿法租界是夜在路拾得樹柴經過戲園前突被喝阻並不圖看白戲亦未向陳尋仇蔡太守判令管押一月○包探張松樵禀稱馬勝堂挈子阿春至翁阿雲烟館吸烟乘間竊取烟槍翁據情報知捕房經小的尋見馬父子起贓送案翁供稱所竊烟槍值洋五元五角今旣吊出請爲給領馬供稱小的載西瓜求售曾至翁處吸烟所取烟槍原欲送還並非行竊阿春供稱小的並不知情蔡太守判令將馬管押十四天阿春開釋○某棧夥卓阿和訴稱主人龍雲林被賊竊去綢衫及馬甲由捕房查獲人贓送案請訊竊犯王秀林供稱小的初次犯竊求恩寛宥蔡太守判令笞責一百板贓交卓領交主人○三百零七號華捕禀稱小的巡至陳彩生家見門外點有紅蠟甚多喝令吹滅陳及某婦大聲言人家有新喪豈竟不許燃點香燭乎語畢復肆兇毆并被咬傷手臂急吹號呌經他捕帮同拘獲請騐傷痕陳供稱小的向操米業昨因岳你病故前去探喪適華捕喝令滅燭有人言華捕亦係華人豈人家新死人竟不許點燭香乎該捕突將小的拖拉妻子驚慌拉住華捕之手懇爲釋放華捕不依掙紥之間致傷手臂蔡太守騐得該捕果受微傷判罰陳洋銀半元撥充某醫院經費○包探黃四福禀稱孩子詹錫林向小的言曾見林達山竊取對時表質得洋銀四元五角給伊四角囑令不得告人問是否情眞則稱虚則自甘受罪及同往拘林詰究不認行竊仔細查訪知林在汕頭輪船執業的係規矩人不知此孩如何妄指今特送案請判林供稱小的係福建人在汕頭輪船工作不知此孩何以平空誣累該孩供稱小的係鎭江人年十五歲原籍尚有父兄偶爾來申玩耍見阿和竊表故向包探告知蔡太守問到案者是否阿和答稱　是包探禀稱小的令孩指拿如何又稱不是太守以該孩胡閙可惡判令責手心一百下資遣回籍○包探張九意禀稱竊賊李明榮經傅陳氏獲送捕房詰得曾竊高陞輪船綢衣二件今由小的吊贓送案失主蔣　州投案請領贓李供稱小的係湖北人行竊該死尚乞施恩蔡太守問爾旣竊蔣之衣如何被傅陳氏所獲該氏稱小婦人開設烟寮有名金金者時偕李來過廳前日金金言及李因犯竊由捕拘解公堂旋見李經過門前小婦人戲言爾已脱逃乎李聞言奔逸爲此獲送捕房太守及梁副領事皆謂該氏所供詫異之至遂判令將李管押一月贓交蔣領及差役帶李至班房在身畔搜出黃紙包内有一無名指計共三節指甲俱全血污狼藉問從何得來言前歲之冬與二阿姐涉訟忿極自斷其指察其右手果存四指遂禀明太守封存公廨 
[法界捕房瑣案]  
　　秃賊勞興成卽陳賢臣誘售絲客張塤之絲昨已將公廨讞詞詳登於報昨晨宋莘樂二尹蒞捕房張叩求追取失贓包探王榮培禀稱勞所竊之絲已由小的在城内陳新順絲店吊到計重九十八兩據云曾付價洋十三元五角又在應大生線店内吊到八十四兩據稱曾付價洋十三元查兩店所給價洋與市價無甚懸殊似非當贼贓收買二尹提詰該秃賊曰爾所竊之絲是否售與陳應兩鋪供稱是問前日捕房中只搜出鷹洋十六元其餘何在答稱餘洋已購白熟羅衫雪靑紡綢褲至哆囉麻套褲洋布長衫等則在張寓所竊得二尹謂陳應曰爾豈不見該賊作僧裝乎何竟不間來源將贓收買陳應同稱該賊已改俗家裝且頭戴外國草帽自稱某輪船買辦是以照市價收下二尹謂收買賊贓本應重究今姑寛宥着於明日投公堂將搜出之洋十六元具領尚少若干以該賊新買之綢衣褲抵償爾等兩家可酌量具領陳應唯唯 
 
 

Page 4

 
 
遵諭而去二尹復謂張曰爾孑然一身帶有貨物烏可與素無一面之和尚同來其中亦有不妥情事須邀的實保人具結領貨張稱小的擬央棧主人具保何如地尹准之復謂該賊曰爾屢經犯竊本公堂有案可查爲何尚不思改悔耶隨喝令重責三百板問知悔否供稱嗣後决不敢再來滬上矣二尹謂旣已知悔免予荷枷着押候送縣遞回揚州原籍○上金館飯店主鮑錦山偕姚均渭及被控違忤之徐桂卿投案候示宋二尹命提徐繆氏至案　爾究竟有何主意今日不妨直説本委可從寛不究該氏泣涕如雨泥首求恩二尹謂本委有三事任爾選擇一如願依子度日須安分守己不許容閒雜婦人進出二如不安於家不肯依子情願終身守寡則本委可送爾入清節堂膳資由爾子付給并月给錢一千文任爾零用三如不願依子亦不能守寡則本委卽將爾發堂擇配爾可惟所欲爲該氏稱小婦人但憑大老爺恩斷如斷令依子度日可將店業分開鮑姚同稱該氏早萌去志若大老爺斷令依桂卿過活恐日後性命攸關小的等旣與隣居亦有不便之處二尹問該氏曰本委今將爾送入清節堂如何答稱小婦人不願入堂務求斷給故夫遺產二尹謂本委屢次開導爾竟若此糊塗耶喝令掌頰二十下復問爾主見如何該氏仍求恩斷二尹謂爾可直陳爾意否則定予重懲該氏供稱小婦人不死不言二尹喝令再掌頰一十下該氏口稱寃枉二尹曰爾所爲之事彰彰在人耳目中有何寃枉之有該氏稱實在寃枉情願受刑而死二尹謂此潑悍情實難容喝令用竹梢鞭背一百下復問此刻已立定主意否答稱小婦人無甚主意問爾所具之禀誰爲爾繕答稱由路過之測字人代繕謂本委觀繕禀之人與爾定有交涉遂着仍還押所俟提其人核辦鮑姚桂卿仍交原保○康子香旣違禁開女堂烟館復凌虐姘婦之女翠娥經葛同轉飭拘至案判令笞責荷枷昨日枷期已滿解送案下宋二尹謂本委觀爾行爲眞可謂無惡不作矣今後知改悔否答稱嗣後不敢再犯矣如大老爺查出再有前項情事願受重懲二尹謂爾旣知悔姑免再責着照原斷送縣遞解回籍○積竊唐咸林因竊烟槍拘案枷責昨日枷期已滿宋二尹着將枷開去諭令赶急回籍不准逗遛 
[正名]  
　　前日報登上海縣訪拿地棍示内有邱慶祿一名祿悞作騄誠恐同姓名者或有其人致閲者悞會用特正之 
[名醫施診]  
　　時疫流行斯民遭厄重則數刻而斃輕則一日而亡租界之内日以數百計其在有餘之家尚可延醫調治若赤貧之輩鮮不坐以待斃新安胡筱峯先生仰承家學諮訪名賢凡諸方術參互考證臨症幾二十年頗有心得覩兹疫氣方張心焉傷之定於今日始凡有患時疫者請至石路口公興里求診無論門診邀診槪不收受診封是眞濟世之婆心惠人之仁術也故樂得而書之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[完願助賑]  
　　謹啓者今奉到蘇松太關道憲聶觀察遞到兩江督轅曾霖森仁兄來原函并助賑鷹洋二百元　數　登拜讀原函爲令祖宮太保足腫濕熱下注前請治足疾符十道固本保元符十道服後頗爲見効今特完願請接服收功符當卽恭　親筆治足腫起瘰拔毒收功符十道　　賑收條備覆專送到道轅請加封轉寄善昌不辭勞瘁虔篆濟世來請者有求必應寒士貧病均沾實惠一槪奉送萬望大户有力者醫藥不治之症請符服好者隨緣樂助刻下順直山東以及各省等賑急迫全賴完願庶可集腋成裘併解災區補救生靈於萬一災黎幸甚特登報章謹佈公鑒[  上海六馬路仁濟善堂籌賑公所董事施善昌等謹誌]  
[來啓節登]  
　　謹啓者敝堂自備資斧虔製天中萬應四時救急良茶每年夏秋門前施送外埠函索均不取值聊盡心力原不敢求人知也創製鎗上戒烟三香膏藥本貴重平價發兌效騐良多亦無非爲利人計也凡有同仁樂助施藥隨時照送屢登報章矣昨承安徽并君筱棠由生茂公銀號匯來英洋一百元囑購　上戒烟三香膏五十兩囑在滬地代送貧民敝堂仰遵台命爰定以五十人爲限卽日來堂掛號并不取分文江君爲江漢關道丙棠方伯之公子學道愛人勇於爲善前西北大祲君以諸生創設湖北江村協振公所勸募有年集款至十餘萬每遇告災書至輒先傾囊饮助淑配周夫人吏以釵珥繼之上年皖振其侍史氏楊易簀時遺言請以釵飾紡績餘資悉數捐助綜而計之將及萬金率皆隱名蓋其好善之誠悉秉義方之訓又有福建陸路提督孫庚堂軍門之集珊煥珊兩公子樂於贊成亦解囊助英洋一百元同心濟世莫名欽佩遂更加送給五十人有志戒烟者可向本堂掛號取藥早登覺岸爲幸[  上洋英大馬路西同德堂孫瑞鏡湖氏謹誌]  
[上海北市絲業會舘籌賑公所施少欽經收山東福州天津賑捐六月初十至十五日第二千五百廿一至廿六次清單]  
　　葛門李氏洋廿元如臯星田子黎廿元施紹祈　官事安順眷口平安由揚州寄來四元又爲令郎節省瓜果資祈平安二元榖式堂姜王氏爲難產助賑毋子均安由丹陽泰來號寄來二元揚守仁求舌恙全愈由蘇州福來良號寄來二元周姓五角以上初十日○無名氏由江善士交來洋五十元杭城錢繼長八元保安居士三元蘇州四齡童子節省九六兩月點心資移助一元錢二百文以上十一日○武林知覺子爲子病愈完愿由蘇州寄來洋十元樂安綿力子爲室人臨產求保大小平安完愿五元皖北靑陽樵客由崑山寄來四元華湘洲求妻病愈四元王寳善堂二元隱名氏一元以上十二日○新安北野無名氏由蘇城碧鳳里汪茶棧内小琴氏寄來洋一百元不留名七十元餘姚張源泰鹽廠募官鹽船户屠合順求保海洋平安往來風順廿元莫厘姜昌臨爲母患肝疾來愈十元漢口陳裕昌號盧金泰楨號由盧公興號全各十元唯亭王松孫求子炳佳病痊五元聊盡心人求佑岳毋病痊四元休邑程芝生求病全全二元周莊同裕分典無名氏二元廉毓秀求子先助二元妻邑李乾升求諸病全愈一元璜涇張友之求病全愈一元以上十三日○太倉女氏沈湘爲久病不愈求痊洋廿元陳錫康念元杭州無名氏爲父南臺公資冥福廿元又爲母黃太恭人資冥福廿　文爲室張儒人求登仙界十元隱名氏求病愈十元虞山無名氏二元谷之不能受之不安八元陳古愚爲媳婦王氏患病誠求病全五元李幹臣求各血证全愈二元以上　四　○海定輪船劉松珊善士經募由吳樹齋兄交來洋一百元西昌沐恩又求免災病全氏由西合泰棧交來九三八平銀一百兩合規元一百零六兩另四分又再免災病愈氏九三八平銀　　兩各規元念怀兩二錢項兆登求病全愈由同裕公來洋一百古愚氏洋三十元邱門邵氏求病全愈由謝子楠兄來洋念元謝寳琴保佑身體康健趙氏求保合安平安各十元嶺南洪毓祥五元陸昭容四元尤天寳病愈完愿二元貽讓堂吳求女病全愈二元葉門沈氏還願一元揚州府經廳署虎林通客募無名氏一元十代遺子五角濮院鼎和行求保生意茂盛銅洋十元○源豐潤求福建興化府施敏先太守經募徐心兼太守七兌番一百元五少鶴太令七兌番八十元王廷佑番銀三十兩甫田縣徐承禧七兌番四十元施敏先太守七兌洋四十元黃邦傑七兌番十元足重番四十八元徐樹文宋玉祥楊中楷李光坤宋愼儀陳國藩鄭逢九七户各七兌番十元郭連城郭愼行高同有三户各七兌番八元涂開芬姚德星堂各七兌六元徐植虞沈桂珊黃中瓚三户各七兌番五元徐楫七二　五元章善堂李宣廷陳鳳翰張一恭林鍾壽羅大動四知堂郭葆宗林葆憲扶國楨黃中和同美鋪陳宗器陳宗藩黃震健陳登書黃大有王明德堂陳師竹居潘愼德堂王修德堂任仲華無名氏念三户各七兌番四元三友堂七兌番三元蔣雲鴻方秉生端敏堂孫月軒李吉菴黃中美林杏春黃宜有柯同豐林葆仁柯悦怡堂十一户各七兌番二元王敦厚歐陽名林興有可復源晋豐鋪恊盛鋪六户各六兌番二元思永堂李顧慈李沈仁李慶良廣生鋪尚虞堂念家鄉寳山鋪翁葆元林世昌林有源翁書懷楊玉章劉照藜余祖珍合盛號陳邦柱陳錫麟姚伯湘朱福祥念户各七兌番一元陳義裕吳玉華林瑞　靜泰堂四户各六元番一元共八十七户合規元四百四十六兩四錢○江西吉水縣署林善士續募勉善子求病愈洋六元知勉子求椿萱立茂六元臥雲樓主人求病愈四元有心無力人保佑子病愈四元北崖氏求病愈四元錦紋氏韋泉氏均求病愈各二元以上十五日 
[上海北市絲業會舘籌賑公所施少欽經收山東福州天津賑捐六月十六至廿三日第二千五百二十七至三十四次清單]  
　　湖北袁蔣氏夏氏馬氏求病痊平安漢平銀廿兩湖北長陽縣署鄭謝氏平安完愿由宜昌鹽捕署謝侶松翁寄電報局來廿元葉瑞齋求疾速愈十元蘆虚劉安記求合家平安三元有心無力人求妻病速愈三元趙敏　二元下沙姚雨亭二元吳城洪中和皖南補過堂二元鳩江邦勳氏二元常熱仁泰號二元屠甸鎭榮陽氏二元洒浦縣督捕署戴求病速愈一元古疁隱名一元恊茂莊寳順莊生銀板一元無錫華步照募四八一圖四八二圖四八四圖三户各洋一元五三圖五五圖合一元共四户合洋四元内銅洋一元以上十六日○不留名大善士規元五百兩西昌求免災病痊氏由西合泰棧來三八平銀十兩零六錢永興土棧洋四十三元銅洋七元江右公寓閩中種德堂節省日用愿祝慈竹康安家庭和氣廿元泗涇沈秋筷求保平安五元旬章求安子四元惜陰士求平安四元姚沈氏求病愈一元以上十七日○恆裕公祥廿元平湖張熙活爲妻病求愈十元松江王徽善疾愈完愿十元陳少華爲肝氣痛求愈二元黃德明求瘧疾　卽愈二元川沙朱友梅二元漢口張恆兆由盧公興交來二元省菴主銅洋五元以上十八日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年七月初二日京報全錄]  
　　宮門抄○發抄硃批注道○浙撫崧奏已故尚書懇准立祠致祭摺○滇學政王奏報續考迤西南各屬歲考情形摺○粤督李等奏審明逆偷重犯按律定擬摺○大臣吉等奏副都統腿疾難期速痊請旨開缺摺○粤督李等奏解添撥内務府第二批銀兩片○七月初二日推班○文熙耆齡各假滿請安○遷公請假二十日○召見軍機現換藍葛　　○發抄魏光壽奏同知黃内焜補伊　府知府奉硃批吏部議奏欽此○張之洞奏江漢關收支華洋税數奉硃批該衙門知道單併發欽此○又宜昌關收支各欵奉硃批該衙門知道單併發欽此○卞寳第奏解京餉奉硃批户部知道欽此○又匯解各欵京餉奉硃批該衙門知道欽此○又兼署提篆日期奉硃批知道了欽此○○浙江巡撫奴才崧駿跪奏爲已故尚書威望素孚紳民愛戴籲懇天恩俯准立祠致祭以順輿情恭摺仰祈聖鑒事竊據衢州鎭總兵喻俊明二品頂戴署浙江按察使唐樹森等禀稱已故同鄉前兵部尚書彭玉麟於同治十一年八月奉旨每歲巡視長江水師一次十二年疏請以一年駐上游一年駐下游商准前浙江撫臣楊昌濬就西湖三潭印月後路隙地自購數椽以爲巡視下游休息之所仍用衡陽本籍山居退省庵齋名顔曰西湖退省庵曾經奏明在案嗣後按駐下游年分冬來春去兼以凑疴十數年無少閒去春長江舊部各同鄉以其衰病日劇復經醵資卽於退省庵西隙地增建堂舍俾資靜攝適值落成而彭玉麟已終里第惟西湖退省庵係該尚書生前曾奉詔許駐節之所未便聽其蕪落並據浙江在籍紳士前兵部左侍郎朱智等呈稱浙江省自兵燹以後本地遣撤之營勇以及外來游勇絡繹在途時虞滋擾而温台兩府風氣勁悍伏莽尤多自該故尚書間歲以來賴其威望懾服萑蒲弭患無形不可勝述而其磊落孤蹝清風亮節尤士民所同深敬仰伏思朝廷眷念藎臣該尚書身後飾終典禮備極優隆准其於立功地方建立專祠竊以浙江乃該尚書巡江駐節之所亦宜虔申祀事以慰英靈擬請就現在新建之堂舍作爲專祠由地方官春秋致祭以遂愛戴之𢗑各等情分别禀請具奏前來伏查西湖退省庵係已故尚書彭玉麟奏明建造爲往來休息之所今同鄉舊部各官曁浙江紳士爲其增建堂宇將次落成雖立祠致祭出自特恩非敢率行瀆請惟念彭玉麟在浙頗著聲威從前台匪金滿稔惡有年此拿彼竄地方擾害經台州紳民具禀彭玉麟轉商前撫臣劉秉璋奏請准予悔罪投誠留營効力百姓賴以安堵紳民感戴出於至誠可否仰懇天恩逾格俯准就西湖退省庵新建堂宇設立已故尚書彭玉麟專祠列入祀典春秋致祭之處理合恭摺據情具奏伏乞皇上聖鑒訓示謹奏奉硃批着照所請禮部知道欽此○○雲南學政臣王丕釐跪奏爲恭報微臣續考迤西南各屬歲考情形仰祈聖鑒事竊臣上年考試迤東南各屬歲考情形業經奏報在案隨於武闈揭曉之後冬月初六日按試景春廳景春棚附考普洱府曁鎭沅廳至十二月十三日考畢接赴永昌府永昌棚附考順寍府以上兩棚去省較遠向例歲科並行至本年正月二十五日考畢接赴大理府大理棚附考麗江府曁永北蒙化兩廳於閏二月十三日考畢接赴楚雄府楚雄棚附考白鹽黑鹽珢井三井楚雄府屬欠案尚多此次本案足額外補取楚雄縣已已科案三名撥府一名共補四名均係文案於三月初九日考畢回省此次所考各屬文風如普洱府之寗洱永昌府之保山大理府之太和浪穹麗江府之鶴麇劍川楚雄府之姚州皆彬雅可觀學有根柢其餘足敷進額武風則諸郡各有擅長臣每於按臨各屬之時務期嚴密關防剔除弊竇小心謹愼以求無負聖訓幸滇省士風向稱渾樸實少僥倖詭遇之徒惟經兵燹之後間有流寓客民冒籍入考亦各經提調先期分别明晰絶少混淆現在能省歲考合上年所試迤東南各屬一律告竣擬於四月上旬出省按試各郡舉行科考所有通省歲考完竣情形理合繕摺具奏再臣經過地方二麥豐稔風雨和甘民情極爲安謐合將附陳伏乞皇上聖鑒謹奏奉硃批知道了欽此○○頭品頂戴兩廣總督臣李瀚章署理廣東巡撫布政使臣游智開跪奏爲審明逆倫重犯按律辦理恭摺仰祈聖鑒事竊照番禺縣民周乃彬因瘋致傷親父周亞奴身死一案先經該署縣楊蔭廷訪聞查拿並據保鄰人等將周乃彬納送到案該犯目　神呆不能取供騐報飭醫兹據將犯病醫愈解經署廣州府知府李燧督同審擬詳由署臬司王景賢覆訊解勘前來臣等率同司道親提研鞫緣周乃彬籍隷番禺縣係周亞奴親子平素孝順光緒十五年十月間周乃彬染患瘋病周亞奴因未滋事不願報官鎖錮十六年三月初七日早周乃彬之母周黃氏赴田工作其妻周劉氏出外挑水周乃彬瘋病復發手持切菜尖刀在廳前跳舞周亞奴赶向奪刀致被戳傷左脇右脇左腿右臂倒地時周劉氏挑水轉回瞥見赶救不及周乃彬携刀向处跑走周劉氏喊同保鄰將周亞奴扶起問明情由延醫調治卽經該縣訪聞查拿並據保鄰人等將周乃彬尋獲送案該犯目瞪神呆不能取供騐報飭醫詎周亞奴傷醫無效至是月二十四日殞命又經該縣詣騐通詳兹據將犯病醫愈解府督同審擬由司勘轉提審據供前情不諱究無裝揑情敝案無遁飾查律載子毆殺父者凌遲處死又例載子殺父之案無論是否因瘋悉照本律問擬如距省在三百里以内無江河阻隔者審明後恭請王命委員會同該地方官押赴犯事地方卽行正法若距省在三百里以外卽在省垣正法仍將首級解回犯事地方梟示又瘋病之人其隣佑人等容隱不報以致殺人者照知人謀害他人不卽阻當首報律杖一百各等語此案周乃彬致傷具父周亞奴身死雖因瘋發無知實屬形同梟獍自應按律問擬周乃彬合依子毆父殺者凌遲處死律擬凌遲處死查番禺縣南村距省雖在三百里以内惟有江河阻隔臣等於審明後當卽恭請○上命飭委署按察使王景賢撫標中軍叅將鳳鳴將該犯周乃彬綁赴市曹正法傳首犯事地方懸竿示衆以昭炯戒地保周佐鵬族長周赞沅隣人周石進明知周乃彬染患瘋病不卽報官鎖錮致釀重案均合依瘋病之人隣佑人等容隱不報以致殺人者照知人謀害他有不卽阻當首報律杖一百例擬杖一百周贊沅年逾七十照律收贖餘均折責發落周佐鵬仍革役犯母周黃氏因周亞奴不願具報夫命難違應與犯妻周劉氏均免置議屍棺據給領埋兇刀供棄免追除供招咨部外所有審明辦理緣由臣等謹會同恭摺具奏伏乞皇上聖鑒勅部查照施行謹奏奉硃批刑部知道欽此○○奴才吉和恭壽跪奏爲乍浦副都統腿疾加重難期速痊謹據咨代奏懇請開缺回旗調理恭摺請旨仰祈聖鑒事竊照乍浦副都統奴才明魁前因舉發腿疾步履維艱當經奴才等代奏乞假於光緒十六年四月十八日摺旋奉硃批明魁着賞假一個月欽此當卽恭錄行知欽遵在案兹復據咨稱副都統奴才明魁荷天恩之逾格實感　而莫名亟應加意調治以期速痊無如潮濕入於經絡行動維艱據醫者云皆因年逾六旬氣血太虧非靜攝調養不能見效乃交夏令以來兩腿轉覺麻木終日作痛尤甚一時實難驟痊倘精力尚可支持曷敢遽萌退志因思此次雖蒙聖恩賞假然在任一日諸事必須親理若以病軀從事深恐貽誤有負委任再四思維惟有據實瀝懇代爲奏請汧缺如蒙恩允俾得交卸回旗調理一俟病痊卽當泥首宮門求賞差使斷不敢稍耽安逸自外生成等情咨請代奏前來奴才等隨卽劄飭乍浦協領文秀查明詳覆去後旋據呈稱該副都統日來所患腿疾未見稍　病勢轉似增劇目覩其情實有一時難痊之勢各等情呈報前來奴才等覆查無異理合恭摺代奏可否准令乍浦副都統奴才明魁開缺回旗調理之處出自逾格鴻慈伏乞皇上聖鑒訓示遵行謹奏請旨奉硃批另有旨欽此○○李瀚章等片再准户部咨添撥内務府光緒十六年經費案内捐撥廣東太平關常税銀十萬兩當經飭據藩司先向商號借墊銀四萬兩隨解加平抬費銀一千三百二十兩作爲第一批委候補知府吳景萱領解赴内務府投納並奏報在案兹據署廣東布政使王之春詳稱此項經費銀兩係供應内廷要需關繫緊要應請照案再向殷實銀號百川通日昇昌蔚泰厚蔚長厚新泰厚借墊銀二萬兩隨解加平拾費銀六百六十兩作爲第二批太平關常税撥解内務府經費卽着該商號匯兌赴京仍俟太平關税解到發還歸欵飭委補用知縣彭翰藩領齎匯單於光緒十六年五月初四日起程由海道進京支取銀兩赴内務府投納等情具詳前來臣等覆核無異除咨户部内務府外理合附片具陳伏乞聖鑒謹奏奉硃批該衙門知道欽此 
 
 

Page 13

 
 
[光緒十六年七月初三日京報全錄]  
　　宮門抄○諭旨七道錄前○發抄硃批四道○浙撫崧奏已故大員建立專祠摺○又奏道員捐賑建坊片○又奏同知捐賑建坊片○又奏學政捐賑建坊片○皖撫沈奏知縣循例廻避揀員對調摺○又奏知府俸滿引見片○七月初三日吏部翰林院侍衛處值日無引見○敬信汪鳴鑾前往吉林請訓○志顔等前往孫河等處請訓○英信假滿請安○奉天府府尹興陞到京請安○榮公請假十五日○麟書續假一月並請派署印鑰○召見軍機敬信汪鳴鑾興陞○發抄○托克湍奏郡王車林多爾濟病請開缺奉硃批該衙門知道欽此○又查閲軍如事畢回任日期奉硃批知道了此係照例應辦事件所請保奬之處着毋庸議欽此○又盟王特固斯瓦齊爾病仍未痊續假奉硃批該衙門知道欽此○又請刊發各邊卡侍衛緑營守備木質圖記奉硃批着照所請該部知道欽此○○浙江巡撫奴才崧駿跪奏爲已故大員力保危城士民愛戴懇請建立專祠以彰崇報恭摺仰祈聖鑒事竊據鹽運使銜衢州府榮堃轉據西安縣詳據紳士前廣東候補道潮州府知府余恩鑅等禀稱衢郡爲閩浙咽喉防堵非易咸豐八年春粤逆北衆二十餘萬由閩入浙首犯衢郡兵單糧匱勢已岌岌時有前西安將軍福興由兩廣湖南湖北等省剿辦髮逆奉命援浙甫入城賊已至南門福興選親兵三百伏門内令開城門贼入驟起賊退追擊之斬首四百餘級賊分隊攻東西兩門福興見賊旗指東南知調西門之賊令攻東門帶隊由西門沿河向南直衝賊隊復自南門出千餘人會合掩殺賊敗走踏平賊營十餘座十一日賊聚敗衆在離城十里外排紥營壘數十座作勝進退守之法賊勢益張以疲官軍福興知其意相機修守賊攻城凡二十餘次均擊退其後大股欲竄金華當帶勇一千夜襲賊營賊驚敗北掃平賊壘十餘座夏五月賊集股匪助戰攻東門甚急福興派大隊自西門兩面出剿自帶小隊抄襲其後賊大亂福興身受重傷奮勇向前擒斬賊匪無數大潰逃竄衢圍遂解時福興知勇雙全籌謀宏遠激厲將士進攻退守悉合機宜身經百戰體受重傷尤復奮勇向前大敗賊衆卒至孤城危而復安其忠誠謀勇有功德於民者何可勝計閤郡士民至今感念不忘據該郡紳士呈由該府詳請奏乞恩施在於衢州府城建立專祠春秋致祭以伸愛慕等情伏查故員著續建祠出自特恩原非臣下所敢妄瀆惟旣據該府轉據紳士追念前徽呈請前來奴才不敢壅於上聞可否仰懇天恩俯准已故前西安將軍福興在於衢州府城建立專祠春秋官爲致祭以照忠藎而順輿情理合恭摺具奏伏乞皇上聖鑒訓示謹奏奉硃批着照所請禮部知道欽此○○崧駿片再浙江省上年被水成災民情困苦當經督率官紳設局勸捐以濟賑需並捐銀在千兩以上者業經奏請建坊在案兹據籌賑局司道詳稱現任山西冀寗道俞廉三因今浙江省上年水災較重民間困苦異常謹遵故父二品封職俞炳故母二品命婦徐氏遺命捐銀一千兩以濟賑需洵屬仰承先志好義急公應請建坊等情具詳前來核與例案相符合無仰懇天恩俯准將現任山西冀寍道俞廉三之故父二品封職俞炳故母二品命婦俞徐氏在於本籍地方自行合建一坊給予樂善好施字檥以昭激勸理合附片陳請伏乞聖鑒訓示謹奏奉硃批着照所請禮部知道欽此○○崧駿片再浙江省上年被水成災民情困苦當經督率官紳設局勸捐以濟賑需並捐銀在千兩以上者業經奏請建坊在案兹據籌賑局司道詳稱茶翎同知銜朱鈞籍隷安徽省寗國府涇縣聞浙江省上年水災甚重遵故父湖北候補同知丁卯科副貢上朱瑞元遺命捐助棉衣一千件散給禦寒洵屬仰承先志樂善可嘉所捐棉衣作銀一千兩具詳請奏前來核與建坊之例相符合無仰懇天恩俯准將已故湖北候補同知朱瑞元在於原籍地方自行建坊給予樂善好施字樣以昭激勸理合附片陳請伏乞聖鑒訓示謹奏奉硃批着照所請禮部知道欽此○○崧駿片再浙江省上年被水成災民情困葳經奴才督飭官紳廣爲勸募以救災黎並將捐銀一千兩以上者奏請建坊在案兹准詹事府左春坊左庶子現任浙江學政潘衍桐文稱已故本生父二品封職　泗瀾生平淡泊自甘授徒爲業館榖所餘盡以周　親族已故本生母二品命婦潘梁氏秉性慈祥鄉里稱善約於自奉而樂於濟人兹值浙省水災　　命捐賑銀一千兩不敢仰邀議叙等情前來伏查潘衍桐仰承先志捐銀一千兩力拯災黎據稱不敢邀奬而核與建坊之例相符合無仰懇天恩俯准潘衍桐爲其本生故父二口封職潘泗瀾本生故母二品命婦潘梁氏在本籍自行建坊给予樂善好施字樣以昭激勸理合附片陳請伏乞聖鑒訓示謹奏奉硃批着照所請禮部知道欽此○○安徽巡撫臣沈簘成跪奏爲知縣循例廻避揀員對調恭摺仰祈聖鑒事竊據布政使阿克達春按察使嵩崑會詳稱據歙縣知縣楊霈霖禀稱現年四十九歲江西德與縣人由監生兼　雲騎尉中式同治丁卯科本省鄉試舉人十二年在熱河朝陽縣生擒首逆出力案内保以知縣不論雙單月選用十三年報捐分缺先用並加同知銜光緒元年選授湖南新化縣知縣二年接奉行知以前在寗夏剿賊出力保戴花翎四年正月到任五年丁本生父憂開缺八年服　起服十三年三月選授今職十一月到省十四年調署建平縣事十五年交卸十六年飭赴本任閏二月十四日到任遵查原籍江西饒州府德興縣相距歙縣任所係在五百里以内雖非驛站大道究係商旅往來必由之路理合遵例於三個月限内據實呈明廻避禀請核辦等情到司卽經由司查明程途里數屬實並無揑飾規避情事自應照例廻避指缺對調以符定制現於皖北中缺知縣實缺人員内逐加遴選查有懷遠縣知縣單光祿堪以互相對調等情前來臣查例載題補得缺之員到任時未及周知到任後查明始知原籍與任所在五百里以内者准卽詳明該督撫酌量改調廻避如到任遲至三月以外始行詳請旨照例議處至此項現任廻避人員無論指缺對調及留省另補仍俱准行各等語今歙縣知縣楊霈霖現據呈明與原籍江西德興縣在五百里以内應卽照例廻避揀員調補查懷遠縣知縣單光祿現年五十九歲浙江山陰縣人由監生遵例報捐典史分發山東咸豐四年到省咨補荏平縣典史十年告病開缺病痊後捐升府經歴指分山西嗣捐陞知縣指分安徽試用同治六年到省八年報捐同知銜並捐分缺先補用歴署桐城阜陽蕪湖繁昌建平英山定遠廬江五河盱眙等縣篆務光緒十一年題補懷遠縣知縣經部覆准三年十月初一日到任旋因前在盱眙縣任内安瀾出力前漕督臣盧士杰奏保以同知在任候補十四年五月初八日奉旨依議欽此現調署靈壁縣事該員精明幹練辦事實心堪以調補歙縣知縣所遺懷遠縣知縣應請卽以該員楊霈霖對調似與定例相符合無仰懇天恩俯准將懷遠縣知縣單光祿與歙縣知縣楊霈霖對缺調補如蒙俞婚該員等係中缺知縣互相對調銜缺相當毋庸道部引見惟單光祿係捐納之員仍令接扣試俸三年又楊霈霖甫經到任單光祿前在懷遠縣本任内並無展叅有關降調及盜劫已起四叅之案所有揀員對調知縣員缺緣由謹會同兩江總督臣曾國荃恭摺具陳伏乞皇上聖鑒訓示謹奏奉硃批吏部議奏欽此○○沈秉成片再廬州府知府黃雲兹届俸滿應循例赴部引見經前署撫臣盧士杰以該員有承審各屬要案及督修無爲州圩工奏請展緩嗣於剿辦土匪劉文弼案内保送引見併案咨覆經前撫臣陳彝留辦合肥縣旱災春賑奏准再行暫緩在案查該員於光緒四年署太平府事時前兩江督臣沈葆楨以慷慨任事不辭勞怨保奏奉旨留中欽此是年補授廬州府知府十年户部左侍郎臣孫詒經以該員講求時務練習兵機輿圖形勢尤所精熟其治廬州勤政愛民實事求是實係明幹有用之材且勇於任事切實不浮等語保奏奉上諭着交軍機處存記欽此十四年剿辦合肥縣土匪劉文弼一案督臣曾國荃以該員事前盤出逆情後隨同大軍撲滅在事始終出力會保送部引見旋經吏部咨調因辦賑務暫留現在經手事竣交代清楚禀由藩臬兩司會詳聲明該員已届二次俸滿請併案給咨赴部引見等情前來臣查該員黃雲有守有爲辦事切實歴經保薦洵屬名實相符除給咨送部外謹會同兩江總督臣曾國荃附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒十六年七月初四日京報全錄]  
　　宮門抄○諭旨四道錄前○大臣嵩奏病仍未痊懇因再行賞假並請派署差使摺○台撫劉奏台灣清賦全功告竣尤爲出力官紳遵旨請奬摺○東撫張奏河汛搶險情形摺○閩督卞等奏揀員借署海疆通判摺○浙撫崧奏紳士捐置義莊照例旌表片○七月初四日户部通政司詹事府廂黃旗值日無引見○額中堂等各謝署缺恩○良培假滿請安○肅王芸公各請假十日○帛公續假一月○召見軍機續昌○○奴才嵩申跪奏爲假期又滿病仍未痊懇恩再行賞假並請出署差合事竊奴才自五月上旬偶患暑熱蒙恩賞假十日滿擬調治數日卽可銷假當差不虞福薄災生新病旣尚未痊舊疾又復大作是以三次續假均蒙恩准在案奴才當卽延醫赶緊調治迄今已四十日病未大减據醫者云病緣停飲濕痰引起肝胃舊疾值此陰雨連綿一時實難驟愈必須靜攝數十日陰濕之氣少退始能復元等語伏思奴才年管刑部尚書廂白旗漢軍都統等處事務在在均關緊要病軀旣難驟痊職守深虞久曠再四恩維惟有籲懇天恩再行賞假一個月並請將奴才所管差使暫行派員署理一俟病勢少痊卽行銷假當差斷不敢稍躭安逸自外生成年有續假並請暫署差使緣由謹恭摺奏聞伏乞皇上聖鑒謹奏請旨奉旨已錄○○太子少保兵部尚書福建台灣巡撫一等男臣劉銘傳跪奏爲台灣清賦全功告竣謹將在事尤爲出力官紳員弁彚案開單遵旨請奬以昭信賞恭摺仰祈聖鑒事竊台灣於光緒十二年間辦理清賦經臣具奏欽奉諭旨卽着督飭派出各員紳認眞辦理出力人員准照異常勞績奏奬該部知道等因欽此自十四年六月啓徵新糧由臣將尤爲出力人員先行奏請奬勵其餘在事官紳員弁聲明俟給單竣事續行請奬欽奉上諭差照所議辦理等因欽此並准吏部議奏飭令妥速丈清地畝俟給單事竣卽將徵收確數詳細奏咨報部再行彚奬等因十五年十二月全台給單一律完竣當經核定田糧年額徵數造具圖册分别奏咨在案查内地辦理清丈一州一邑舊有圖册可循往往年久尚難獲覩成效台灣此次自十二年秋季開辦清丈接續核給丈單其嘉剷鳳山各屬初丈不實另委復丈一體按户給單隱匿者揭報開墾者升科至十五年十二月一律造具圖册奏咨報竣計舊額人丁税餉供粟餘租官莊耗羡年共徵銀一十八萬三千三百六十六兩有奇現定糧額年徵銀五十一萬二千九百六十九兩隨徵補水平餘銀一十二萬八千二百四十二兩加以官莊租額銀三萬三千六百五十七兩共銀六十七萬四千四百六十八兩有奇比較舊額溢出銀四十九萬一千五百二兩除補水平餘銀兩个實計正額溢出銀三十六萬三千三百四十兩光緒十四年徵收數目業經遵照展限奏銷其任事不力者均經臣隨時奏叅所有始終在事出力員紳不無微勞足錄飭據台灣台南台北三府取具各員紳履歴開列清册由团布政使沈應奎台灣道兼按察使銜唐景　核明詳請奏奬前來臣查台灣海疆重地自奉旨改立行省歲需經費較前更鉅一島孤懸緩急莫恃非地方自有之財無以應變而處常綜計全台一州二廳十一縣廣袤千餘里各屬鄉堡田甲糧額按户查核瑣屑煩重時僅三載獲竟全功歲增鉅　裕國家經久之用定海疆長治之規固由聖德湛深民情踴躍而在事官紳員弁實心實力辦理妥速俱皆著有微勞仰蒙恩旨准照異常勞績給奬自應及時甄敘以昭激勸除將出力稍次各員核實删减由臣酌給外奬頂戴外所有分派各屬清丈田畝科算錢糧核給丈單繪造圖册尤爲出力之同知潘成清叅將陳同泰等百九十七名應遵旨按照異常勞績請奬其辦理丈田給單稽核案册出力之道員林汝梅世職沈文熊等一百九十七名仍照尋常開列不敢稍涉冒濫分别出具切實考語敬繕清單恭呈御覽仰懇天转准照所請飭部分别給奬以彰信賞以示鼓勵除將各員紳職名履歴分别咨送户部曁吏兵二部外所有台灣清賦全功告竣請將在事出力員紳遵旨彚奬緣由謹會同閩浙總督臣卞寳第恭摺具陳伏乞皇上聖鑒訓示謹奏奉硃批該部議奏單二件併發欽此○○太子少保頭品頂戴山東巡撫臣張曜跪奏爲黃河汛漲謹將四月以後搶護險工情形恭摺仰祈聖鑒事竊臣於三月二十四日曾將桃汛水漲搶護險工平穩情形恭摺具奏在案自四月中旬以來時當夏令河水續有增長臣沿河督率修防兩岸增培之工正在赶辦署運司候補道張上達署濟東泰武臨道李希杰亦經分赴上下游實力催趲特以兩岸堤埝合計一千五百餘里工叚太長同時並舉工作未竣盛漲已來查看各工雖有埽壩蟄陷均經營委各員隨時加料壓土尚稱平穩疉准東河督臣咨會沁河與萬錦灘水勢先後增長東境自初八日大雨滂沱十二日以後連日陰雨南山之水陡發東阿以下前漲未消兩晝夜又陡漲七尺有餘溜勢冲突瞬息變遷疉據營委各員及地方州縣紛紛禀報長清縣之董家寺平聆縣之胡溪渡齊河縣之李家岸邱家岸或埽壩蟄陷或堤身刷榻現均極力搶修歴城縣之濼口陳孟圈秦家道口傳新莊埽壩平蟄入水十餘座章邱縣之西邢家莊濟陽縣之鄢家渡徐家口道濱州之四甲楊莊迭經出險均卽嚴飭各員弁赶緊搶護二十二日齊河縣之高家套忽被溜滚淘刷該處營委各員赶卽加埽搶護埽未沉底卽被冲失壓掃勇夫隨掃漂没二十二三兩日埝身刷塌五丈有餘卽經飛飭道員張上達由胡溪渡迅赴該處加運料物督率員弁竭力搶堵臣拜摺後卽由下游折赴該處督同辦理查明營委各員有不能實力搶護者卽宮奏請懲辦兹又　濟陽縣防營馳報葛家店溜逼埝根淘刷坍卸刻正　廂磨盤掃三座冀保無虞所有沿河搶護險工並齊河縣高家套民埝刷塌止在搶護情形謹恭摺具陳伏乞皇上聖鑒謹奏奉硃批知道了本年雨水較大所有應行防護工叚着該撫督飭在工員弁赶緊加築毋稍疏虞欽此○○頭品頂戴閩浙總督臣卞寳第太子少保兵部尚書福建台灣巡撫一等男臣劉銘傳跪奏爲揀員借署海疆通判恭摺仰祈聖鑒事竊查光緒十三年閏四月初三日據澎湖通判戎陳猷中報光緒十三年二月二十日在任聞訃丁本生母憂等情業經閩省具題開缺照例以聞訃丁憂本日作爲出缺日期勒歸二月分截缺入於是年閏四月分截缺案内補報詳咨並因閩台分省揀員未完復由閩省咨部展限所遺臺南府澎湖通判係海疆題調緊難中缺孤懸海中非選平日講求防務留心撫綏人地相宜之員不足以資治理臣等督同臺灣司道於閩省現任通判中逐加遴選非現居要缺卽人地未宜實乏堪調之員又應升班内及候補各員中一時亦鮮堪　堪補之員惟查有現代澎湖通判補用同知龍景惇年五十一歳廣東順德縣附貢生遵例捐員外郎職銜復捐花翎光緒五年在廣西報捐同知指分福建試用赴部騐放領照來閩六年四月十九日到省試用期滿甄别留閩補用十二年調臺差遣委代中路同知復委代辦澎湖通判十四年八月十六日任事臣等會查得該員龍景惇才練　明有幹有爲且現代斯缺平日留心防務勤愼撫綏一切措置裕如實爲海防不可多行之員以之借署洵堪勝任雖署同知借補通判定例須俟本項候補無人兹通判本項候補有人請以同知借署與例稍有未符惟人地實在相需且臺灣分省伊始各項員缺奉准變通補署原爲因地擇人起見合無仰懇天恩俯念海疆員缺緊要稍寛成例准以現代斯缺之補用同知龍景惇借者澎湖通判俾資治理如蒙俞允該員由試用同知借署通判毋庸送部引見惟係捐納出身人員應令試署期滿另請實授並免核計叅罰據臺灣司道會詳前來臣謹合詞具奏伏乞皇上聖鑒勅部核覆施行謹奏奉硃批吏部議奏欽此○○松駿片再據藩司許應鑅詳稱歸安縣詳據在籍紳士前任廣東主廉道陸心源呈稱竊職故祖從一品封職陸映奎秉性孝友夙敦族誼道光中年常捐置義產以贍族中貧乏時值海疆有事未及建立義莊齎志以殁心源恪遵遺命將舊置本邑叢桂鋪市房一所計地價及建造工料銀一千一十五兩又續置安吉縣梅溪鎭典房一所計銀一萬七十五兩二共歲收租息錢六百七十串作爲贍族義產又於本邑仁壽鋪建造莊祠房屋計銀一萬二千一百十二兩凡族之鰥寡孤獨廢疾無力讀書考試及喪葬婚嫁者查照莊規分給錢未開具產業莊規造具清册由司核明詳請奏咨前來奴才查歸安縣前廣東高廉道陸心源仰承故祖從一品封職陸映奎遺志捐置義產建造莊房　恤族人共輪銀至二萬三千餘兩之多洵屬誼篤宗親後先繼美核與歴辦請旌成案相符合無仰懇天恩俯准照例建坊旌表以昭激勸除將册结咨部查照立案外謹附片陳請伏乞聖鑒訓示謹奏奉硃批差照所請禮部知道欽此 
 
