# 1913 - 90 - 4914408

 

Page 1

 
 
時評 
[所謂危急存亡之秋（無）（名）]  
　　借欵不成欠欵無着於是有列强處理財政之言俄約未定蒙事日非於是有庫兵南下之信兩院之召集總統之選舉憲法之制定於是有各黨爭執之機是數事者皆將於此一二月中解决之 
　　故此一二月中所解决者而當中國之福也此一二月中解决者而不當中國之禍也故此一二月中誠所謂中國危急存亡之秋也凡負中國人民之付託及能爲中國盡力者皆當注全力於此一二月中勿再夢夢也 
　　嗚呼我全中國人其聽之此等時機一蹉跎即萬刦不復勿再夢夢也 
[命令]  
　　三月十七日臨時大總統命令顧忠琛洪承點授以勳三位此令 
　　任命楊德隣暫署湖南財政司長此令　　陸軍總長段祺瑞呈請任命劉紀堂爲陜西都督府副官長朱盤銘爲陜西都督府軍務課課長席豪爲陜西都督府軍需課課長甘錫澤爲陜西都督府軍法課課長張懋源爲陜西都督府軍醫課課長應照准此令 
　　徐鏡清授爲陸軍少將此令 
　　張貴祚授爲陸軍少將此令 
　　湯玉麟張開儒均加陸軍少將銜此令 
　　陸軍總長叚祺瑞呈請授徐世楊石佳華石寳瑛吳作霖蒲鑒羅良俊蔣雁南樊之淦馮征遠李鑑藻彭超衡陳士華爲陸軍步兵上校並加陸軍少將銜余範傳爲陸軍騎兵上校並加陸軍少將銜應照准此令 
　　陸軍總長叚祺瑞呈請授袁世鐸爲陸軍憲兵上校雷洪潘鐸周定原聶豫劉度成任文煥張濟安胡干城夏道南歐陽超彭邦棟易繼春葉玉山杜世　謝懷霞楊克斌徐萬年崔朝俊李寳良李文升徐國瑞胡桂 
 
 
 

Page 2

 
 
高蔣名孫李　趙士龍爲陸軍步兵上校吳連慶爲陸軍騎兵上校徐家容爲陸軍工兵上校張士元劉器鈞李正鈺潘協同爲陸軍一等測量正應照准此令 
　　陸軍總長叚祺瑞呈請授陳　章陳世庸張厚生陳致祥楊友堂攝良周　爲陸軍步兵中校並加陸軍步兵上校銜應照准此令 
　　陸軍總長段祺瑞呈請授查瑜高鴻　程鵬葵徐移山陳作瑗陳人傑劉椹駿王文卿劉昌明傅儒珍王少甫戴壽山蕭漢傑徐邦傑田化龍葉秉甲陳時彦高聲振謝武煌安桂馨劉驥杜尊五劉廷璧李國樑李蓉鏡陳血岑袁國紀孫嘉璧郭炳焱汪紹洋丁鈞傅良弼楊振武趙振民齊聘侯崔學禮劉同朱次光陳兆民容景芳楊丕著董慕舒張常昭梅志和爲陸軍步兵中校蕭開桂康逢祥爲陸軍騎兵中校李景韓許壬林蔡惠民爲陸軍砲兵中校劉瑞璜李占魁戴鴻炳陸重游徐金炳楊金龍尙漢英爲陸軍工兵中校楊仁謙羅一安周國勝黄松林陳維斌趙際雲高占元高震中明春珊萬逢霖倪夢周劉子英楊炳文黎耀華吳尙周趙漢祥謝振漢周楫爲陸軍輜重兵中校朱克賡爲陸軍二等測量正應照准此令 
　　陸軍總長叚祺瑞呈請授楊發源爲陸軍憲兵中校李修家蔣光亮黄永社王秉鈞李植生祿國藩繇嘉壽爲陸軍步兵中校潘萬成爲陸軍砲兵中校吳震東爲陸軍工兵中校應照准此令 
　　陸軍總長段祺瑞呈請授程長發辛樹榖徐嵩爲陸軍步兵少校並加陸軍步兵中校銜馮紹閔馬士貴爲陸軍騎兵少校並加陸軍騎兵中校銜應照准此令 
　　陸軍總長叚祺瑞呈請授孫鴻發蔣超陳聯　陳正元葉逢春涂仰富李振山童正爵石鴻川金述武殷曾勝白漢臣賀捷三高萬金陳振武楊春龍劉金勝景福祥李新亞何正權方孝純蔡大輔邱文斌陳玉麟王佐熙沈廷植朱鎭楚樊超羣楊炳爕張正琴吳杰臣陳錦堂周光漢何廷彪陳佐黄周炳武唐祚楨楊文帆何建中朱超熊占鰲王殿元徐柚王海鵬楊炳山金兆龍李鵬昇馬明熙彭紀麟劉起發張光裕梅明善柯廷幹張以弛馮峻陶焌胡寅斗江恢華謝荻南李紹元冀遇棠潘必强彭正卿丁振凱黄炳坤張桂森周化南陳幹直胡醴泉徐得貴涂吉祥范志仇施起勳吳建勛但應權李廷福張焱鴻吳勝元杜經武殷貝褘李勝美葉鑑誠歐陽春張希賢葉忠明趙漢春李建中陳偉張聖傅王世雄李濟瀾魯伯超余開湧許兆龍袁鐵侯寗迪吉程正瀛周啓明王鳳　龔治策鄭保國李國楨張　姚金華李鴻鈞王永興王子賓吳正朝謝尊三王得山馬如麟胡信義吳嗣漢甘國棟孟占彪姚福忠王奉璋孫亞文萬鵬程劉鴻喜呂超羣李振聲王明漢孫玉山杜錫琦姜保璜張貴臣蔣得貴錢兆伯張文斌陳俊吳光補白蔚文王鳳鳴涂玉清曾兆　施憲武蔡得恩劉杰鐘仲衡石定謙梅占先謝經德梅占春楊用斌沈翼世張鵬程王志祥章裕昆丁鈺麟羅飛黄王萬鵬熊之渭方邦和許蔚生馬中驥梅半鰲黄應遴熊兆飛王桂榮洪維發張克永李世賢郭明德宋裕廷張寳貴楊懷孝曾忠體孫建業劉燃昆竇國治楊正剛張國賢黄家　杜瑞溶李繼剛程陸超鄧毓林劉民澤胡翼龍李師靖湯理和王世英舒正黄劉宇泰周以栗熊析圭熊叔恒韓紹琦雷委春李紹蓮袁宗武李宏奎黄金榮蕭載　劉壽華江昌運馬保黄黄振中羅書震李蔭礽黄有華劉瀛洲徐紹儒羅炳順劉漢華陳邦佐涂維楊梁維亞涂漢鼎韓超驥黄維漢張玉山黄松九張光炎張師直陳尙義呂森林李耀東蕭家聲席鴻鈞武椿林湯仁三歐陽樊陳復元耿純烈施化龍施憲武符玉節陳遐齡盧焱克崙黄晏清劉輔臣張成煕高淋樊廷臣姚布六周榮昭龔叢李錫榮爲陸軍步兵少校范銀山爲陸軍騎兵少校楊昌麟全震國鄧金鐸黄復黄元祥王明德李文勝卓文烜張炳森張文鼎陳殿甲左新甫楊國楨陳子龍黄福勝蔡連陞杜鼎張翼張正奎張榮陞爲陸軍砲兵少校魏俊傑爲陸軍工兵少校應照准此令 
　　陸軍總長叚祺瑞呈請授丁恩年陸壽圖周昌禧涂融礽亞林愼修賀時雍張德柄曹寳三丁成信李焱森舒雨山爲陸軍騎兵小校應照准此令 
　　國務總理内務總長趙秉鈞呈稱據吉林都督兼署民政長陳昭常呈請任命羅惇暖崔文湘黄元蔚朱文濤胡錦三陶士英爲秘書沈壽霖章賁章紹株鄭壽芝爲科長楊鍾幹爲技正應照准此令 
　　陸軍總長段祺瑞呈核覆正白旗满洲都統擬以塔清阿補印務參領全瑞補參領桂鈞補副參領德明補印務章京富隆額　木蔭印登額補驍騎校請予准補等語應照准此令 
　　陸軍總長叚祺瑞呈覆核廂紅旗蒙古都統擬以玉明補副參領榮志補印務章京定喜補公中佐領連斌德潤補驍騎校請予准補等語應照准此令 
[專電]  
　　北京電庫兵内犯甚確但盛傳將宼烏珠穆沁或云將攻阿拉善熱河一帶均已戒嚴黑吉兩督電彼偵悉我要隘防範極嚴將改途攻我不備請飭陸軍部切查駐軍地點重加擴張 
　　北京電政府接哈爾濱密電報告蒙匪南犯消息甚急電致東三省都督　熱河新疆察哈爾歸化城綏遠城各都統將軍迅調大兵伺候預備 
　　北京電陸軍部搜齊伊新熱河察哈爾歸化綏遠城各地圖以備戰地界線 
　　哈爾濱電庫兵數隊已由逹里岡烏利亞蘇台出發赴華界屯紮以 
備與華開戰聞該軍隊中有俄員指揮 
　　北京電接海拉爾急電稱俄廷已遣員到此辦事一切行政權皆歸俄人 
　　北京電大總統急請黄克强黎元洪二君到京商議庫事詞甚急切 
　　北京電藏事改在喀木縣會商擬派王鑫爲宣慰使 
　　北京電國務院電王芝祥痛斥贛會反對新民政長謂已簡民長之地甚多參議院皆已耔承認各省尙紛紛請派贛會何得違法侵權獨持異議政府於贛已仁至義盡望即曉諭一切今日吳景濂李安陸邀贛國民黨議員共宴趙從蕃勸其辭職此係該黨贛支部意 
　　北京電昨日國民哀悼會袁總統派蔭昌代表吳景濂代表全會並誦祭文溥倫代清醇王致謝詞中有云念聖母之𡽪音� 
受國民之奠醊皇室光榮同深欽感吳本約十時赴會乃遲至十二時會衆喧譁蔭昌候至十時讀词畢卽拂衣而去今明日尚開會士女幾空城而往　　北京電昨日各黨憲法討論會議舉總統條件國民黨主必得選舉人總額半數方當選共和主須得票满至會者之三分二統一主必有總額三分之二至會得票人满到會之三分二民主主得票满總額三之二不限到會人數下次議題爲國務員任命權及兩院權限是否平等 
　　北京電憲法研究委員舉楊度爲會長馬良爲副會長 
　　南京電昨又緝獲九龍山匪男女共十人並搜出僞物多件經軍法處訊明當將七省經略劉學成一名及有証據七人均已正法兩嫌疑女犯當卽開釋 
　　南京電陸軍部來咨嗣後無論軍隊團體武裝携械越境旅行須先期通告並發公文護照以資接洽否則槪作暴徒處置 
　　南京電昨省議會選舉候補參議員已舉定戴維藩趙思鼎楊天驥程兆世四人 
　　南京電第四第五兩混成旅本部均已取消旅部人員發給薪資一月解散 
　　南京電第一師令部編制已定一等參謀丁鴻飛二等參謀朱崙軍法王吉柟軍需郭叔元 
　　南京電第九團長梅永貴辭職經程督批准已委黄椿福暫行代理 
[特約路透電]  
　　東京電孫中山現在門司致函各報謂此次至日備荷歡迎日人美意良足銘感彼信日本之力殊足擔保中國土地之完全孫君因至日之後歡迎者絡繹不絶致無暇考查日本之路政故頗 
引以爲憾又謂彼已决意僅發售内國公債籌款興築各路並主主張恢復各條約所許外人築造及管理諸路之權利 
　　廣州電廣東省議會不肯承認大總統命令公布之省議會章程現候參議院通過新章故已休會十日 
　　廣州電此聞法國郵局不肯照章繳付警捐粤民嘖有煩言 
[譯電]  
　　北京電財政總長周學熙君覆書六國銀行團代表聲明中國現無力償還銀行團上年所付之墊欵其原因銀行團當已明悉云云銀行團已於今日下午（十八日）開會議决以此事移請各本國公使辦理六國之政策目下尙未宣布六國雖不致卽用壓力强索各儥然合籌中國財政全局之舉必不在遠云 
　　據大陸報載北京訪函云此間各公使署日來向中政府逼付到期之債務殊見忙碌惟目下尙無照付之望聞俄國現促請各國組織萬國委員會完全管理中國之財政此種危險之提議各國能否承認尙未可必云 
　　北京電各省軍官大會决議將全國陸軍减爲三十四師各小省皆備一師大省及邊省則備二師步兵平時以一百二十人爲一隊戰時以一百八十人爲一隊 
　　北京電满洲二十七師二十八師已置備麥肯沁大砲 
　　北京電昨日（十八日）各黨代表開會討論選舉總統問題共和黨統一黨民主黨要求總統獲選至少須得全體三分之二之選票國民黨則願以多數爲定 
　　北京電現定四月六日召集國會不問兩院議員已到半數與否决於是日舉行 
　　北京電政府擬在德州設立飛船學校一所 
　　北京電隆裕太后梓宮奉安西陵已由清室展至四月十五日舉行因諸事不及豫備之故 
　　薩洛里卡電希臘王被刺王行街中時忽有二人從後擊之一名斯乞拉斯聞係瘋漢王於半小時内氣絶 
　　倫敦電英皇昨夜在温特沙宮接得官報知希臘王爲刺客於距身二碼左右擊中要害當時並未報告皇太后亞力山大旋接確實官報乃始入告皇太后頗爲悲戚刺客斯乞拉斯現年四十歲不肯表白行刺宗旨軍官問以可有哀憐國家之心彼答曰吾乃社會黨也其態度極爲鎭靜一若毫無感覺鎗彈貫穿王胸迨抵醫院登時氣绝 
　　薩洛里卡電茲悉刺客乃希臘傖夫名斯乞拉斯所用之鎗實有七彈當場被拘尼柯拉斯親王現與王后駐茄里拉聞耗之後卽召全軍當衆宣誓盡忠死王蕯洛里卡目下極爲安謐 
　　按希王爲前丹麥王次子英皇太后亞力山大及俄皇太后之兄生於一千八百四十五年娶俄國大公爵康斯丹丁之女哇爾茄爲后生五子一女近奏凱入希臘新得土耳其之薩洛里卡城大受該城人民歡迎其長子康斯丹丁大約將承繼王祚 
　　巴黎電法政府討論改革選舉議案在上議院失利内閣已全體辭職 
　　美京電墨西哥沙洛拉省因否認烏曷太之專政已宣布擬設獨立政府之志願反對烏曷太黨人之領袖曾請該省各區選派代表召集大會開議後全體否認烏曷太代表之政府並主張與中央政府分立全國各處今皆擾攘不靖惟邊界一帶現有美兵巡邏邇來並無意外事端 
　　柏林電據丹麥政府公報載稱英皇俄皇定於今夏在丹京互會至德皇亦將與會之說實屬不確 
　　倫敦電英國陸軍大臣西特萊解釋陸軍豫算案謂該部已組成飛行隊四隊計用曾經訓練之飛行家一百二十人第五第六兩隊擬於本年明年成立現議共設八隊編成遠征隊惟適用之飛機合格之機師殊不易得云 
　　倫敦電英國皇太子韋爾斯親王已擢陞海軍大尉皇太子已於星期二日晚間赴德 
　　倫敦電英國首相愛斯奎士答告商業聯合會代表不允使政府主張路礦國有主義其價值若干彼未明悉 
　　倫敦電列强答覆巴爾幹各邦之公文允爲調和並提議布土界線應自伊洛斯起至米堤亞止至愛琴海諸島及亞爾巴利亞問題則當由列强公决且反對賠償兵費之說列强令巴爾幹各邦改輕條件之舉專重駁絶布國關於將來界線及賠償兵費之要求英國各報均謂巴爾幹各邦如要求過奢必致引起列强之干涉泰晤士報言之尤力惟此種恫嚇人皆不甚注重蓋列强中今猶未能同意有所舉動故也 
　　希京電外間所傳希塞及希土協約之說已經半官界否認希軍擊敗土軍後已佔據亞其洛卡斯特洛地方大受該地人民歡迎希軍與土軍激戰之後已佔據克里茄拉地方死十三人傷四十人土國馬隊死傷甚衆 
　　倫敦電塞軍萬名携炮四十尊已抵斯克太里與芒軍合力轟擊該城 
　　柏林電土耳其軍官三千名聯名上書貶責政府不速查究行刺賴齊姆提督一案及提出欠優之媾和條件並失陷茄里拉要城書末要求 
 
 
 

Page 3

 
 
青年黨内閣辭職 
[公電]  
　　稽勳局通電都督曁稽勳局調查會長各報館鑒民國成立造端甚遠前黑龍江都督宋已有據浙江同鄕會禀咨請查卹呂留良後裔之議竊以爲不特此節凡前清時代曾以言論被害貽及子孫及實力提倡如太平天國時諸烈失敗後遺裔飄零者凡屬正當改革悉與本局經參議院通過之大綱五條甲乙兩項相吻合胥歸賞卹範圍本局任大責重於年來運勳光復諸豪傑表彰不遺餘力對於革命先覺自不能任令淪没但耳目未周遥遠之區動多遺漏非藉鼎力就近查察吉光片羽何由得宣萬望遠念前勳近查遺裔隨時報告以匡不逮發微闡幽不勝翹盼臨時稽勳局長馮自由篠 
要聞一 
[大借欵兩方之内幕]  
　　（北京特約訪員一葉子） 
　　六國借欵問題頓挫以來政府當局與六國團之交涉一時有中止之態度本日（十三日）周財政總長曾致函於六國財團其主旨如左曰 
　　民國大借欵賴諸公之盡力感謝萬狀此次民國政府就六國團協議决定之顧問任用事件以有關國體不能承認甚爲遺憾代表諸君似共諒此意今後之交涉賴諸公之斡旋者尙多願諸公以創設民國力爲庇護云云 
　　財政總長此函果懷何種意見據資本團方面云實不解其意恐不免窮於答覆焉 
　　今就周總長所致之函探其主旨之所在則陳旣往而迨及將來 
似有依賴六國借欵之意然靜以察之則民國政府不由六國借欵得以其他小借欵救當務之急似以無須大借欵爲暗中拒絶之意又由他之一方面觀之則巴爾幹問題實不易終結卽令由列國之周旋可以息事然以戰事之善後無論戰勝國與戰敗國均不得不由外債而彌縫一時此借欵據今日歐洲財政家所觀察則至少不得不求八億萬元于英法市塲今日經濟社會雖稱世界共同與昔日大異其趨然由歐洲金融界一時募去八億萬元在歐洲金融界上究不免受極大之影響因之歐洲經濟家極注意於巴爾幹問題如何解決而極東問題且視巴爾幹問題如何隨之終結焉 
　　然巴爾幹問題爲歐洲各國多年研究之問題雖至去　而突然 
破裂在各國已各有準備不至一時有周章狼狽之情狀至極東問題則尙在開幕此後如何變遷窺之亦不能知也歐洲形勢大率如此故歐洲中所稱爲强國者雖云不遽於極東問題露其　錢然彼等之野心至是已抑之無可抑而我國適當其衝於是對之而逞其欲望亦頗嚴厲如借欵問題一次蹉跌兩次衝突必逹其目的始止至容民國之主張則斷然無之也 
　　注意近東問題而於極東問題又不忍放棄兩兩相持欲乘機而求逹其欲望故其對於我國政策務必不出多金而掌握許多之利權此皆列國之内管也 
　　列國之見地旣如斯故大借欵之早日成立雖爲各代表之希望而未必爲其本國政府之所希望因之慮民國大借欵早日成立則提出種種之難件以阻之使不得速成民國政府窥見六國借欵之不可恃遂拒絶之而他求在彼等列國以爲初所注意之問題不願遽爲放棄之故使民國陷於進亦不便退亦不便之地位其間常以注意近東之餘力注意極東焉 
　　如此列國之態度持首鼠兩端之計隨之周財政總長亦一面對於英國之愛斯卡德與德國之某資本團私爲交涉其結果稍有成就之望故對於苛酷之六國團欲放棄之勢然遽放棄六國團而萬一於新資本團之方面交涉不妥則進退兩難故不棄不就以不得要領之函件對六國團爲不至决絶之手續焉 
　　歐洲列國態度旣在棄而不棄之間以操縱民國民國亦對六國以似絶而未絶之態度操縱之兩者皆無誠意破裂則又繼續之今日之經過殆自僞交涉中而入於眞交涉之境也兩者皆不免有所蔽也 
[周總長函述謝絶借欵之來由]  
　　大借欵成立因監督用人問題屢見周折迨致交涉之斷絶至於十二日周財政總長忽致書六國資本團用意如何令人不悉函中所稱大略如下 
　　周總長致函六國團内容先稱中國政府以締造政府爲宗旨先與六國資本團開始交涉借欵事宜已經一年有餘除年息及售出債票之價格於財政總長負擔責任辦理外借欵條件之緊要者已經提交參議院議决同意六國資本團維持中國之平和及改革政治實行舉辦起見察中國政府之苦衷幸得允認中國之提議感銘莫盡至上年杪及舊曆年杪中國政府財政支絀朝不保夕颇難維持於是中國政府以爲雖借欵年息自五釐增至五釐五參議院鑒於財政情形必致同意擅行允認六國資本團之提議以便促借欵之成立兼濟財政之困難一月二十六日即接六國資本團函稱借欵條件相互磋議已經妥商如監督借欵用人問題妥定卽行簽押等語財政總長接函之下就外人中無論國籍專依才能選擇人員即行任命當時以爲自如何見地論之六國資本團允認此等人員並無意見即致函知任命洋員願借欵可以成立然至於二月四日詎料又經波折以致資本團不能遵約簽押二月初五日財政總長函稱借欵成立因事挫折頗爲抱歉惟以政府需欵孔亟再不見轉　之機擬向他資本團開始交涉至於借欵成立之延宕財政總長不肯負擔責任等語又於次日聲明財政總長現於借欵合同以外雖釀成紏葛並無責任且中國政府任意擬向他資本團開始交涉借欵事宜等語嗣過一月之後即於三月五日中國政府接到六國公使團函稱監督借欵人員須依國籍聘請即於鹽務局聘請英人以代德人用德人充爲借欵局聘請法俄兩國人以充審計處等語中國政府接到如此意料不及之意見頗爲詫異因此等事項於借欵交涉初願並未料及也然歐人所刋報紙一律攻擊中國政府之所爲而阻礙借欵成立之各國却攻中國政府之不信謂不辨六國之美意且稱中國政府無意依六國政府之援助實行改革等語查如借欵成立延宕日期中國政府獨受影響愈致延宕中國政府之地位陷於窮境嗣曰財政總長於借欵交涉深受六國之美意銘感莫名惟借欵合同及將簽押之時突有不可預料之事阻礙借欵總長不勝抱歉云云 
[袁總統與譚人鳳之談話]  
　　長江巡閱使譚人鳳抵京後入謁袁大總統寒喧甫畢袁總統卽告之云日日盼望臨時政府之完畢得有替人可以清閒一兩年以謝吾仔肩譚答曰以人鳳之所見言之大總統旣有此資格卽應終始担任國家之事不應作此消極語袁卽以語止之曰吾非故作此消極語也國家之事一天難辦一天並歷舉一年中之外交情形言之謂吾已辦了一年之久如孫如黄如黎如宋皆可出來担任以嘗試此滋味不必累予一人又云憲法未曾起草將來憲法之所規定不知其與現時所行之約法有出入否如若朿縛政府太甚必至一事不能著手國内之統一不固安能對外竸爭乎故一言及此卽令正式選舉仍屬於吾亦當視憲法之所規定以爲進退譚曰吾輩主張革命之計晝當時卽有軍政府五年之預定以人鳳之所見言之今日吾國旣爲民主共和國憲法根本法也萬不能與國體政體之分爲二者但有一救濟之方法憲法製定後其實行期或待以三四年卽時組織一强有力之政府以辦理共和事業事事爲國民之指導此殆無不可者袁曰君有此大胆言之吾則不惟不敢行且不敢言也約談一小時之久始興辭而出 
[雜評一（無名）]  
　　俄人之提議俄使以中國不能償還各欵提議設列國委員會以處理中國之財政各國能否通過尙未能决嗚呼是眞咄咄逼人之提議也雖然若中國而財政無從整理以各國對於中國之感情信用未必不見此事之實行也以我窺測中國正式議會與政府之成立則大借款必簽押大借欵不簽押而又無别法以償欠欵則列國處理財政之禍恐不能免 
　　希王之被刺希獵世界古國而久爲土耳其所屈服今竟戰勝方在各地歡迎聲中而希王突爲人刺死可見國民心理之不齊矣以興國之君主社會黨人尙不肯容况其他乎歐洲人之抱其主義不隆衰改易者於此又可睁見一斑 
　　歐洲之飛行競爭自英人發現自北海飛來之怪艇後其防備之法不一而足取締飛艇規則建設攻擊飛艇之大砲也今則又編製飛行隊也歐人之對於國防如此其嚴密無怪其能立於列强之中而鞏固其權利哉我國人自思之能無悚然 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參議院又勉强開會一次矣]  
　　十四號午刻一鐘開會議長因人數不足延長鐘點二次至三點始足法定人數首報告政府新交到本院中法實業銀行案尚未印出先行報告又各省因不承認前清諮議局法請本院速議省議會暫行條例乃開議第一中央學會法解釋案（大總統交議）由審查長張耀曾報告云學會關係學術至鉅所以會員資格宜嚴本法所謂高等專門學校當然指中學以上之專門學校而言凡中學畢業程度者始準入學而所授科目又專屬於一類者敎育部七號部令所指高等師範學校及專門學校固在其中其餘部令未頒以前本國各學校及外國各學校與前項相當者亦然議長云諸君有無討論大體如無卽表决付二讀會得多數張耀曾復云此案延擱已久本席以爲今日卽可開二讀會議長付表决亦得多數張伯烈云所謂高等專門學校各省之高等學堂是否包含在内谷鍾秀云所謂高等專門者乃指曾經研究專門學術而言則普通之高等學堂當然不在包涵之内王鑫潤云現在大學預科亦係中學以上之高等專門學校其所學者雖非專門然係預備大學分科亦與專門學校相差不遠若不包括其中不免向隅谷鍾秀去本條立法之意乃係奬勵專門人才起見並非選舉權問題諸君不可誤會張耀曾云高等專門學校乃係造就專門人才而大學預科則係爲預備入大學地步自然不同王鑫潤云本席修正將審查報告中當然指中學以上之專門學校而言當然二字可删去至外國各學校一語當與各省之高等學堂相同議長以付表决得少數阮慶瀾請省略三讀議長付表决多數阮慶瀾云本席擬加入卽高等學校及大學豫科外一語表决少數遂照原案通過接議中華民國國會組織法修正案議長云政府委員並未出席可先付審查多數又議契稅暫行條例案及文官考試法修正案文官任用法修正案文官任用法施行法修正案秘書任用法修正案文官保障法修正案文官懲戒法修正案文官甄别法修正案典試委員會編制法修正案文官懲戒委員會編制法修正案均付審查張伯烈云自第十三案至第十八案皆係地方行政事件必經政府委員報告方可討論議長以付表决少數乃接議地方行政編制法案地方行政編制法案省總監官制案道官制案縣官制案道自治制案王家襄云鹽斤加價案財政審查會已有報告可以變更議事日程提前報告議長付表决多數殷汝驪報告云此案政府所持理由有二（一）爲寓加價於平價之中作鹽價劃一之引線（一）爲日前財政困難得此項收入藉資接濟本會詳加討論參以委員之說明審查結果認此案無成立之必要蓋據表内所列每斤擬加錢五文之多寡以每斤原徵稅銀之高低爲標準謂之平稅則可並不足以平價至財政困難就鹽籌欵本屬治標之計但據表内豫算年納增收一千五百餘萬元而委員答覆則謂確有把握者不過半數無論除去消耗費用國庫收入無多徒增人民負擔就令果半數而創辦需時亦復緩不濟急不就原有稅額加以整頓使各省固有之財源回復原狀而爲此枝節之羅掘殊非整理財政根本計劃可否候公决議長云報告已畢請贊成付二讀者舉手多數議長云前次政府提出之（編擬憲法委員會大綱案）已辦就咨文由秘書朗讀咨覆大總統文畢王家襄云此案固未付審查咨文上可不表明（特贊成）議長遂將無庸付審查一語删去阮慶瀾云（勳位年金表）大總統曾否提出議長云已經提出但現在政府又撤回修正中法實業銀行合同甚關緊要可以作緊急案可開特别會否則星期一務請諸君到會爲要再本院積案存件甚多可以將各案列出認爲緊急者卽開特别會再者省議會暫行條例政府亦已提出張耀曾云本自臨時動議請變更議事日程將此案先付審查議長 
云請贊成變更議事日程將省議會暫行各件先付法制審查者舉手少數接議補選本院審查委員九人（法制二人財政二人庶政一人請願三人懲罰一人）議長云現可先投法制委員票（衆投票畢）蔣舉清三十三票楊芬二十九票陳景南云現在時間不早本席以爲可以將四票同投不過每票上註明財政庶政等字樣以免紊亂（衆贊成）（復投票畢）財政爲王立廷三十六票張家鎭二十三票庶政爲張承耀二十九票請願爲葉顯揚二十九票金木昌二十四票满雨潤十六票懲罰爲張樹桐三十六票時已五點十五分遂散會 
[中央學會選舉之大綱]  
　　中央學會會員爭選舉資格一節迭紀前報至高等預科畢業生有無選舉權至今懸而未决惟關於選舉之手續已由敎育部擬定數則綠之如下（一）此屆選舉由敎育總長設選舉事務所於敎育部（二）開票日期由敎育部規定於五個月前公佈（三）有選舉資格之畢學員在北京者將文憑呈敎育部審查在外省者呈各省敎育司轉逹敎育部（四）在北京之選舉員由敎部發票儘開票三日前投票在外省者由敎育部按照各省敎育司所呈報之互選人名册分發選舉票於各敎育司選舉人依式塡寫交由敎育司彚送北京選舉事務所 
[巡閱使權限組織之槪略]  
　　長江巡閱使譚人鳳曾將權限組織擬就槪略繕呈大總統交由國務會議日前經國務院委員會詳細討論以其諸多不合當卽否决茲探其原呈如左 
　　權限第一條巡閱使直隷大總統第二條巡閱使之轄境自長江上游湘鄂起點至下游江浙地方止及各該省近江之内海河湖均歸管轄第三條轄境内之水警歸其專管第四條海軍部新置專備江防淺水砲艦得由巡閱使逕向該部商調若干艘專歸巡防長江之用艦員進退悉由巡閱使主之以期得力仍報明該部第五條巡閱使得編練巡防營五營偵探隊一隊以資調用第六條轄境内沿岸之巡防營炮台師船巡閱使皆有調遣校閱檢查之權第七條轄境内除水警淺水兵艦本由專管外其沿岸防營砲師船各官長之成績及應改良事件巡閱使得隨時分别通報該管各部曁該管地方長官辦理第八條轄境内有事變發生得會同地方長官相機處理其緊急事變不及會同者得獨斷處理但須卽時報告中央及知會該管地方長官第九條巡閱使本部及直轄之巡防營偵探隊水警淺水兵艦各經費按月造送槪算清册逕向財政部請領第十條巡閱使對於各地方官簡任以上者用咨薦任以下者用令第十一條巡閱使總司令部及其分部之編制由巡閱使擬呈大總統批准執行 
　　組織及其辦法第十二條巡閱使設總司令部於下游之南京下關設分部於上海漢口第十三條總司令部及分部人員之支配第十四條支配水警第十五條編練巡防隊五營第十六條編練偵探隊一隊第十七條商調淺水砲艦第十八條專設電房第十九條經費按巡閱使爲流動機關轄境旣寛居留時少所屬人員俸給擬請稍從優訂或照江蘇都督官俸額分别擬議列表呈核至公費亦請照海軍總司令之數量予寛定作爲額定支數將預算應列之文具消耗兩項均納其中不另詳報偵探一費並請量予寛定以資活動長江水師原有財産生息俟接收後始能核辦以上大槪應俟核允後再行擬訂薪費表及經費預算表正式呈請交議核定遵行 
[桂陽兵變紀聞]  
　　湖南桂陽州因禁煙一事致起變亂日前該州知事鄧錫奎特電都督及各司云該州禁烟委員熊淇匿烟私賣經行政廳州議會查出熊畏罪情急賄彭管帶力田以兵力解散議會捆毆議員勒令地方土著小隊出防彭縱兵擊散並捉隊長何玉林至該營鎗斃復抄掠行政廳財産處敎育分會敎育養成所國民黨部一空尋殺知事各科長科員曁國民黨員法官各機關均停止辦公各員紳均盡夜避逃兵燄日張不知胡底知事幸州人保護夜半冒雨走郴請速派員坐鎭以維持治安云 
[鄂省近事紀要]  
　　副總統借債辦法黎副總統日前接財政總長來電以銀行團竭力要挾各公司反覆無定大借欵一舉或即謝絶或仍磋商關係重大卽希各都督省長發表政見多數取决云云當卽與叅議各員會議以銀行團要求太甚實於中華主權有礙未便遷就卽令屈從亦不知成於何時與其勉强依就緩不濟急不如卽行謝絶另商小借欵成六旣易爲害亦輕初不必依違不决而示人以可侮也現黎公已本此意見覆電該部矣 
　　軍備司取消解决鄂省都督府近擬照中央通令重改編制軍備司應在取消之列惟該司人員多自命爲開國元勳要求過奢迭議解職優待辦法均未能满其欲慾望前日黎公已請任命該司長吳醒漢爲都督府參謀長並另定解散該司人員辦法如下（一）自前年南北戰爭以前投効人員迄今無一過誤並係陸軍出身者以原職致仕仍向都督府領原薪（二）無前項完全資格或非陸軍出身及有過誤者取消給恩薪一年（三）戰事終局南北統一後各任職人員一體取消照原領薪水實數發給八個月此項辦法發表後吳醒漢君即諭令各司員趕辦交代報銷檔案並各將履歷造齊呈核詎各員多呈不满意之狀不遵辦理十二日黎公特親乘馬車到該司傳集諸員演說開導略謂官廳劃一組織令頒自中央各省一律實行我鄂未便獨異况民生凋敝軍費難籌若勉强將該司存在各省勢必籍口效尤影響所及禍召瓜分國亡種滅豈能爲個人爭位置乎勸解再三始得公同認可遵照原訂辦法退職解散於是黎公復率吳醒漢返府開軍事會議籌畫善後手續遂委參謀處第二科長張福林幫同接收該司案卷矣 
[鄂省會選舉議長風潮續誌]  
　　鄂省正式議會於初十日開幕選舉覃壽堃得五十五票本應當選爲正議長因中有五票字跡錯誤國民黨員欲重行投票再選而總監督夏壽康則謂爲有效致國民黨議員全體於開票未竣槪行退出共和黨議員亦隨後一鬨而散夏仍堅執有效之說於十一十二兩日接選副議長不惟國民黨不到卽共和黨議員亦有不到者於是夏氏一面電中央援前清諮議局過半數會議之條選舉兩副議長得覆電照准故十三日會塲國民黨議員亦均出席計到會者九十四員仍以討論該五票有無效力爲前提共和黨舉國民黨唇劍舌槍互相辯論至六小時之久不能决定忽有參觀席中梅寳璣出手鎗向各議員射擊又有劉某及謝石欽喝令軍警百餘到會塲威脅承認國民黨議員大怒幾又閧散比有楊議員玉如出席調停勸勿爭閙意見致使省會不成立旋以起立表决爲有效無效卒多數贊成乃散會於十四日再選兩副議長惟國民黨之激烈派以夏壽康不依法選舉業據情向高等檢察廳控訴並電京師政府參議院請派員前來查辦而省中各公民法團亦連日發布傳單痛詆覃氏不勝議長之任其爭訟恐非一時所能已也 
　　十四號爲選舉副議長之期夏民政長不蒞會派員四人代爲監視如限到會者共六十二人計共和派皆已到會國民派惟二三欲得舉充參議員者出席臨時主席董昆瀛令俟二十分鐘以待後至者嗣陸續到國民派七人計共六十九人已逾過半之數按照各省選舉情形當然投票旋開票選出副議長二人一爲王信敷一爲屈佩蘭均共知黨人王得五十九票屈得五十七票董主席本臨時省會正議長當宣布解職並會同監視員四人專函報告夏壽康謂正副議長選定省會成立一面介紹覃壽堃及王信敷屈佩蘭就議長席宣布就職演說政見並定於十六日選舉參議員旋卽散會聞國民黨議員以反對覃壽堃之故擬即訴訟不勝卽一律不到會現有調停令共和黨於選舉參議員讓步者然共和黨實無讓步之意十六日選舉必仍有大風潮發生也 
[贛省會彈劾國務院]  
　　贛省議會於三月十三號開會討論拒汪案致各省電報有已經簽到之議員而其人並不到會者先是一時議場摇鈴開會候至二點鐘任議長查點人數仍不足法定乃查閱簽到簿共有九十七人羣相怪詫於是按已簽到之號點名點到十六號四十三號一百三十七號均有到字而無人蒞會知其爲詐爰議明日開會懲戒至二句半鐘勉强開會討論拒汪案致各省電文後全體議員不認國務院東電删改前清諮議局章程爲省議會適用標準復决議通電彈劾國務院違背約法變亂國體遂行散會 
[贛省警廳近事紀]  
　　贛省警視廳現奉李督令飭遵照中央敎令第八號改組官制事繁任重協助需人經李督於十三號添委前測地局長周希頤爲副監帮同總監陳廷訓籌畫進行月支薪洋一百廿元 
　　警視廳稽查宗翰年昨在合同巷益和洋貨號内見有婦人手携銅質印信一顆在該店售賣稽查近前查視係前清九江府江防同知關防因念婦女無知不加深究卽將廢印帶廳驗明無異呈送都督察核燬銷昨日警視廳呈李督文云據城外上叚警署長歐陽涵呈稱進外地方爲城鎭之通衢鄉村之要道五方雜處良莠不齊兼之年歲荒蕪貧難自給者多在前清時尙有阜昌愼和祥二典接濟貧黎稍紓困苦今二典歇業已久一般貧人受其影響事猶小流爲盜賊害無窮非請設法維持殊無保護治安之道署長以弭患未然起見擬請轉都督核奪或令該二典繼續營業或撥公費開始以維市面而保治安等情前來查進賢門外地當孔道往來之人極爲繁雜游手無賴之徒以及宵小流氓大半聚集其間當茲米糧昻貴之時又值青黄不接之候饑餓之餘難免不流爲盜賊該署長所請兩端亦先事預防之計是否有當呈請核示 
[豫督之告荒要電]  
　　致中央電北京大總統國務院鈞鑒芳薄德不能感召大和致豫省旱象已成殊深慙懼客冬雖得微雪而麥未種足望澤方殷乃入春以來久無甘雨赤地千里民不聊生满目瘡　以河陜汝爲尤甚土匪蹂躏之後早已十室九空今復繼以災荒是不死於賊者又死於歲小民何罪遭此鞠凶求牧舉芻責無旁貸近日知事上緩征之禀士紳投請賑之書披覽之餘不禁泣下奈庫空如洗施濟爲難各處積榖之倉半經變價或用以購軍械或取以支兵差間有存儲亦多杯水車薪之歎除飭分别勘騐酌量平糶禁止米糧出境並招商採運一體免釐外敬懇飭下財政部設法代籌以救眉急明知借債决裂無力發棠而徧野嗷鴻安忍坐視各省同一艱窘秦舟魯磬乞糴無從而換契籌欵之方因此大受影響倘流民變爲流寇恐爲害更不可言焦灼萬分務求憐諒張鎭芳謹呈青印 
　　致各縣電各縣知事曁各紳董覽本省客冬得雪甚少麥米種足望澤方殷乃入春以來日久無雨赤地千里旱象已成兵燹之餘繼以災歉小民何罪罹此鞠凶溝壑流離杞憂倍切奈財源枯竭施濟爲難效發棠之請則借債决裂無力代籌投乞糴之書則庫藏空虚各省同一艱窘咨嗟仰屋焦灼萬分該知事身牧斯民責無旁貸各紳等誼關痛癢當益　　惻然地方受災之重輕倉儲積榖之多寡應即切查履勘據實臚陳或酌量平糶或招商採運禁出境米糧以顧民食免入境釐稅以廣招徠但求有益窮檐要在實行荒政本都督自慙德薄不能感召和甘惟期與諸君竭慮殫精共圖補救多盡一分人力卽少减一分天災環顧嗷鴻庶幾有豸都督兼民政長張鎭芳佳印 
[福州船政局收歸部有辦法]  
　　福州船政前已有收歸部有之議曾由海軍部編製預算咨送財政部備案現聞孫都督以閩省財政萬絀請將部有之議早日實行經國務會議議决咸謂船政收歸中央係屬正當辦法應由財政部籌欵辦理惟財政部周總長以京協各欵　近年一律停止部中别無收入委實難於挹注擬先行補助三四萬元嗣後船政費用仍由閩省如數墊付由部庫收作閩省解欵庶可維持現狀不至中輟業由部電復孫督矣 
地方通信 
[蘇州]  
　　宜興電請昭雪周應龍蘇州都督鈞鑒竊公民等爲寃逮無辜環請鑒賜檄飭察訊立賜昭雪事公民等均隷宜興東鄉洞上下區與沿瀆洋溪一帶不時有事接洽去冬奉提仇瀆周應龍已由縣知事獲訊轉解在案便但查周應龍世業行務代客賣買公平交易祇緣周應龍平素小有才能傲睨一切鄉里之間未能輯睦是其所短實無入帮敲詐行爲卽伊住所奉警搜查一無証據公民等地點接近深知底藴今年舊曆正月二十五日已在縣知事台下聯名具呈代白寃情茲奉檄提到省本擬趨前代呈但因道途遥隔不及呼籲恐寃及無辜爲此情迫萬分特行電陳懇請迅賜檄飭軍政察訊寃情俾得昭雪以示公允不勝同感之至宜興大浦鄕董事徐炳章徐大勳徐克祖徐鏡陳榮吳國英宗縉吳雄文王希金周鏡仁叩 
[松江]  
　　法庭週年紀念華亭審檢廳署昨在門首高懸五色國旗並於署内張筵歡叙蓋因去年三月十六號爲松郡地方初級同時成立開庭受理之期兎走烏飛已一週年矣内部人員爰置酒設饌以留紀念 
　　蒙古訪察員將歸松郡鈕中將永建前奉中央命令赴内蒙各部落考察一切松地調去隨員數營葆安第五營何管帶嘉祿亦在其列現先載回口外戰馬五匹何君亦已在京啓行不日當可抵松也 
[太倉]  
　　劉河女校開幕紀事劉河北岸火神廟由鄕議會議决改辦女學後茲由校長吳仲裔於本月十六日邀集各界行開校禮吳君報告宗旨大致以女學爲國民之母吾劉素無女校一大缺點此次由鄙人發起是校惟經濟困難勉力担任甚望諸君共相維護俾該校日形發逹云云次由來賓陸吉卿徐敬人等相繼演說並致頌詞次由各學生答詞歡唱校歌而散 
[鎭江]  
　　春疫發現宜防鎭郡自入春以來天氣乍寒乍暖致居民染春疫者日有所聞醫藥罔效旬日問染此而殁者已不下數百人矣 
　　營兵與商團衝突鎭屬太平縣二街某姓於前夜失愼巡防營兵丁前往彈壓致與商團體操會　牾旋由該哨函致商務分會詰間未邀答復詎十七日該營兵丁整隊赴商團大施野蠻手段將屋内什物搗毁一空 
　　研究减賦請議書丹徒十七區事務所爲減賦一事擬具議案請省議會提議惟所呈請議書關係重要爰定於三月二十日在薛家巷十七區聯合會共同研究以便進行 
[揚州]  
　　禀控無司無警之區官江都新集鎭巡警區官卞宗慶前經縣委辦理該鎭警務詎該區官旣不設局又不招募警士唯在該鎭收取警捐以充薪資曾經鎭董高國梁於民政署禀控未准現由該鄕議會正副議長孫徐兩君備文呈請縣知事查辦未知邀准否也 
　　正法積匪續誌江都李知事下鄕閱鎭并偕第四十八團團 
 
 
 

Page 7

 
 
長陳兆豐帶隊搜捕盜匪前在大橋鎭禀承徐軍統以軍法斬决盜匪六名茲復於仙女鎭捕獲曹四扣子小月虎等多名皆爲焚刦居民歷案積匪已由李知事在鄕設立臨時公堂訊實該匪等犯案證據按照軍法於十二日在該鎭大　宮前斬决 
[江西]  
　　贛省新築電綫要聞省議會地處偏僻交通不便與各省往來電報爲數極多人力傳遞殊不稱便現擬援照都督府衙門例在會新設電報房一所專遞官電以期靈便而免洩漏李都督前派軍隊出防鄱陽湖沿邊一帶地方而不通電報殊屬不便業經飭司撥欵在星子縣開設電報局一所傳遞軍情現已工竣直接都督府惟與九江仍屬不通茲又撥欵展設星子與九江直接通電工程於十三號由工程處雇輪運桿前往開工矣 
　　李督建設辦公總廳都督府東邊圍墻之外緊靠佳山廟零星小舖一值戒嚴殊多妨礙現經李督特令總務廳派員蔡錦漢與該處店户恒發祥王福盛周恒興正興福順祥楊榮盛雷豫豐義順齋章洪興章茂興徐萬順鞠祥義章義興徐善也瑞雲樓接洽調驗契據買歸官有建設辦公總廳 
[安徽]  
　　調驗嗜煙之知事皖省禁煙正在嚴厲之際乃竟有烟癖甚深之各知事如懹遠知事鮑蘭標當塗知事田立勛寗國知事宋蔚及寗國城區區長方城等均經禁烟總局報告都督請分别調驗現聞柏都督已令行各該知事限三日内來省調騐所有該縣職務卽委總務佐治員暫行代理 
　　倪督辦電請會同剿匪柏都督近接倪督辦嗣冲來電謂宿縣及懹遠北鄕一帶盜匪斬次肅清惟懹遠南鄕及泗靈兩縣盜風甚熾請飭盧隊長派隊前往會同剿辦云云故柏都督已飭盧隊長所管各軍隊聽候倪督辦指揮以期掃除匪患 
[長沙]  
　　湘省禁阻榖米出口湖南譚都督以兩湖合辦米捐前已咨商定期開辦適湘省米價日昂商民環請禁止出口提經政務會議議决禁阻事關民食現去新榖登場之日尙遠自應俯順與情前議合辦米捐應暫停辦俟開禁之日再照原訂條約繼續咨商辦理等情於日前咨會黎副總統並聞已於三月一號禁上民船裝運其外國輪船仍照舊例於三禮拜後實行禁運 
要件 
[發起中華民國學生會通告]  
　　吾國至今日之危險可謂極矣其危險之狀况曰貧曰弱夫人能知之夫人能言之矣貧之主因智識不足以資生故弱之主因道德不足以團結故亦似夫人能知之夫人能言之矣人皆能知能言而不能救於是愈貧愈弱愈弱愈貧互爲因果如環無端吾國緣是將陷於貧弱之漩渦中永永沉淪而不能自拔豈不大可哀哉夫貧弱之互爲因果自物質言之則財力不給因而枯瘠不能禦侮又因枯瘠而無力以營生活也自精神言之智識不足斯不能判斷眞是非利害而道德以　道德不足斯利令智昏而聰明以塞以此因果乃演爲貧弱之因果也此我國病根所在國人所當亟起而救之也乃竟寂然其有所事事者或且利祖國危險以爲沽名釣譽爭權奪利之階否則今日一難端出而發一傳單明日一問題生而開一會頭痛灸頭脚痛灸脚彼智識道德可爲富强之根本者一若可置而不講吾儕所爲慄然懼也思有以易之茲事非一手一足这烈非集全國志士合力圖謀不能奏功又思集合他團體不如集合學生界之爲良以學生會有下述之特長也乃發起中華民國學生會以聯絡感情交換學識發逹敎育開通社会爲宗旨本此宗旨規定會務以次切實舉行並圖隨時擴張先增進學生界之道德智識以爲國人这模範復牗啓國人之道德智識以盡本會之責任所謂欲立立人欲逹逹人此其大略也茲試舉本會之特長有六一會員之年力較强二會員之常識較足三會員舊染之惡習較淺四會員有固有之團體（一學校爲一團體）易於聯絡五會員之人數最多且爲中上流社會之中心點（預想將來全國高等小學以上畢業學生之人數爲本會之人數）六會員中具備各種之專門人才此皆他種團體之所難能也尤有一焉爲本會獨具之特色則化除畛域是已夫吾國之貧且弱者由道德智識不足固也而所以不足之故可以一語括之曰私則蔽明故省有省界黨有黨界職業有界地位有界夫如是則天下不可爲一家而相猜道不可並行而相悖昩夫通工易事之原理妄生上下貴賤之分别因而深閉固拒黨同伐異是丹非素倚强陵弱之弊百出而未有已以成今日杌隍不寜之中國今我中華民國學生會全體會員中其各個人之於黨籍也有屬社會者有屬統一者有屬共和者有屬國民者有屬民主者其始固若有黨界也之於籍貫也廿二行省各各互殊其始固若有省界也之於職業也或農或工或商或政法骐始固若有職業界也之於地位也或平民或官吏或議員其始固若有地位界也今於各界不同者一旦舉而納諸學生會中得以聯絡感情焉交換學識焉其在本會中之關係同也責以發逹敎痛焉開通社會焉其於全國之責任同也有此兩同而一切界限皆得藉此消融以歸於烏有然則我中華民國學生會謂之爲中華民國各團聯合會焉亦無不可也萃全國各界優秀之學子以成此會從容講道論學袪其所蔽盡其所能汲汲焉以化民愛國爲歸而尙不成功者未之有也本會有以上所列優點故敢预料將來必爲吾國唯一高尙强大之團體此唯一高尙强大之團體之究竟在使我五萬萬同胞人人有满足之智識人人有满足之道德人人有满足之生活以奠我中華民國爲莊嚴燦爛之極樂國巍然立於世界之上移山塡海區區苦心如是而已如是而已願我全國之愛國學生翻然其來中華民國二年二月一日甯李時品 
（章程續錄） 
[雜評二（默）]  
　　參議員太辛苦矣參議員因屢不到會大爲外間所詬病乃十四號之開會竟議至二十餘案之多可謂不鳴則已一鳴驚人者矣 
　　然而囫圇吞棗草草通過仍無解於溺職之譏 
　　兵變之别開生面者共和肇基兵變之聲不絶於耳鼓然揆其原因或由於賦餉之不時或由於土匪之勾結終未有以禁烟調查員而匿烟以匿烟而修憾於議會兵力解散之不已波及商民尋仇知事如桂陽近日之兵變者 
　　誠哉蠻獠山僻之鄕其禁煙員之程度有不可以言語形容者矣 
　　辜負巡閱使之志願矣湘中老革命家譚人鳳氏以同盟會祭酒故川粤漢鐵路督辦甫卸長江巡閱使重任又來奉命至今忽焉數月權限組織一再斷斷今讀其自定巡閱使章程抑何規撫彭雪琴之酷肖也夫豈其以興漢之元老而猶不忘情於前代之漢奸耶 
　　惜乎時異勢殊不獲通過於國務院建高牙乘大　如彭氏巡閱長江故事朝辭衡嶽夕宿西湖坐消寛閒之歲月以長享此數百萬同胞之公養耳 
失不見此項票欵早經　清且已過期多時該標當然作廢惟票旣恐生出意外枝　除已　　　及検察　商會　案外合特登報聲明後如該標發見　　作　各界切勿收用此布　湖州溫蔗青壽豐莊同路告白 
[周一興土棧擇陰曆二月十八日開張放盤三天]  
本號開設上海打狗橋三十條年坐東朝西石庫門面運售大小洋藥川雲各土四遠馳名特因存貨豐裕　外放盤以副　諸君之　臨藉廣招裌貨真　　　無欺賜　者請請明本號招牌庶不致悮此啓 
[大法公董局諭]  
本局現欲招人包辦西一千九百十三年應需竹架蘆凉棚如有願包者上午九點至十一點到打樣房詢問樣細章程標信封固限於西四月念五號卽禮拜五十二點前送至總辦處標面須書明何項工程特此預佈　總辦蘭斐理諭 
[新開共和春番菜館]  
擇於陽曆三月九號陰曆二月初二日開張 
本主人不異巨資就四馬路望平街口轉角坐落朝南三層樓高大洋房裝飾崇尚雅致房間惟求清潔暑天藉電風以納涼冬季藉汽爐以取暖招待惟謙和侍者宜玲瓏兼聘著名庖司精製各國大菜烹調取法歐美擇菜選求精良舉凡中外名酒糖菓細點莫俱備償蒙海內外牙士名媛惠然偕來自必侍應週到以表歡迎　光顧盛情幸希　公鑒　本主人謹白　電話一千三百六十二 
[古今第一婦科儥嗣容易降生丹]  
京都天寶齋○婦科種子仙丹○服後受胎極速○如不信者有法可試素未生蛋之雞餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調前後無常或腹痛躉積或崩血過多或　於七情至墜情志或咸及風寒致損營術或體虛盜汗由止或血枯及股黃面瘦白帶淋漓　腹張問五號虛捐子宮寒冷動情即洩受而是復出等癥此皆體虛血虧所致故種子之　所體來也此丹係藥真人所傳能調和婦人衝上之血平定肝膠之氣云瘀生新開　解悶　宮止帶藥精旺備固本調經有卻病壯也之功凡節人望子者茗能連服一月中途不間斷無不應手而是得　未生育之婦服後一舉成孕晚年經斷血枯常服且能育子既孕服此產必懷胎真婦科聖藥種　子佩丹也每料一斤價洋八元半料四元起　二元閨女　婦服此藥產無父　骨之子切忌切忌幸勿輕視　另有參茸海狗腎扶陽種子衍　丸專沼男子陽萎精衰服後即發奇功雙料每兩二元單料每兩一元○真烏骨雞白鳳丸每洋五粒混埠函購須託郵政局最妥信局屢次作弊上海二馬路中市西鼎新里石庫門內交易京者天寶齋啓 
[招受飯店告白]  
啓者敝公司有飯店一所在烟台山下坐東朝西右邊有洋楊門女將一座樓下花園草地一方左邊有彈子房一間共計房屋六十餘間地基約寬七畝所有飯店各間均安點煤汽燈以及中西傢器一應俱全並請有上等廚司異常清潔如有願租經營生理租錢自心格外公道或有財東欲全盤承買都亦可卽請於陽歷三月內到本公司面議可也　烟台張裕公司披露 
[半夏露包愈咳嗽永遠斷根]  
彭壽堂始創順氣化痰止咳四寶半夏露眞實功效比眾不同　招請各埠批發經售 
痰爲百病之母若不運治則內　養生之精液皆雙爲痰非喉喘咳交作且身體決難強壯市問消痰各藥絕少早效即近日自稱枕秘者初服　有徽效然力薄性　並無斷根之功誠者憾焉本堂秘製四寶半夏露化痰之神止咳之速爲別藥所尤不能及歷經名醫　士試驗稱奇威推第一無雙之品數十年來治愈痰咳各癥　止數百萬人久已中外交稱無待　連茲將應效治癥　後　專治五勞七傷諸虛白捐　傷風咳嗽寒熱　來　寒痰凝滯　　咳嗽　風火　　歡蒸咳嗽　肺藥閃動喉養咳嗽　肺液枯燥喉　咳嗽　肝風煽肺動　咳嗽　色勞傷腎吐血咳嗽　病後中處氣道咳嗽　久咳不止雙聲失音　產後虛咳渾身酸痛　痰火積寒久年哮喘　精測神頺動　氣喘　咳急傷絡嘔血益碗　思慮過度痰帶血絲　痰迷心竅文頤武狂　痰流骨節左　右痰中痰中風手足麻木　氣塞痰濕喉痛肚痛　洖滯中　心胃氣痛　肺痿生瘡腥　五色　臟腑氣弱瀉痢不止　小兒驚風猝然氣厥　肺昏囈語豬羊癲癎　乾咳無痰行路氣急　自汗盜汗　蒸潮熱　以上各癥輕者一服全愈重者數瓶斷根海內外如患上列各癥服過各家之藥不能奏效者請速一試無不立起沉　最奇者無論風熱寒　諸咳一沾藥性立刻盡化爲水從大小便洩盞頑痰既云調身顧覺暢快四肢因之有力機則飲食加增百病盡除而是身陽不覺自強矣每瓶一元第打十二瓶十元大瓶二元每打念元每料四元連有作僞之從因此露靈效異常信從日氣覺依樣依造到　寄售甚至抄襲告白登報反噬然一經試驗則孰真孰假孰優孰劣不待辦而是自明矣購者鑒之　順氣化痰丸大瓶一元小瓶二角半　立止哮喘斷根丹每瓶六角　吐血斷根膏每料四元　止咳杏仁露四角上海河南路拋球塲南七號彭壽堂啓瓶上新錢半夏露字樣以防假冒托郵局匯洋外加寄費一成如託滬友代買最妙 
[平湖宓伯賢君鋻]  
去年在四馬路大新街開設厚裕承閣下認交一股計銀二千兩不料自開設以來市面呆滯貨價日落致大失敗乃邀集各股東公司同路議決盤歸厚　接頂當將往來賑項逐一清理隨將各東　賸之欵如數付結股單塗銷屢次通函閣下並無一字見復核計閣下股欵除　折及貨欵借宕外尚須找入洋百　元務請見報後速即　帶股單前來理結以便將股單取消勿遲至盼　厚裕經理余振清啓 
[時和金銀首飾號]  
吒力克眼鏡 
撇針 
領針 
袖扣 
手鐲 
富強文明 
頸鍊 
耳圈 
鑲寶戒指 
物質日進於文明工藝日呈其精巧　此商業競爭時代不有絕背後美術何以挽利權之外溢而副　諸君之眼　乎本號為力求商務進步起見特不惜重資多聘良匠復惠心研究精製各種大小金銀器皿中西飾品如彈簧戒指圖書戒指藏小照戒指圖書表墜彈簧圖書印色匣等尤為特色其餘嵌寶手鐲針領針耳圈頸鍊金絲眼鏡等類莫不工精品美身迥異尋常　選辦金剛鑽石球寶翡翠最新式吒力克藥水眼鏡片貨美價廉　諸君注意鋪在英界河南路拋球場壹百念壹號 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕　大盒半元小盒角半 
上海拋球場北首廣東杏林軒啓 
[遺失道契]  
今遺失英冊註名司考　興步德號道契一紙第四千四百八十六號現已稟　英署存案另給新契　為　特此登報聲明　　孫洋行經理告白 
[虹口三元宮西首順安里山月番菜館]  
本館公司大菜每客五遵加水菓茶點鮮洋半元禮拜六蔬仍備鮑魚湯蚱鷄蝦卽日起仍增五洋生炒牛肉蛋取肉每客一角半日菜加洋三角新東洋美滿東美女侍敬應週到請各界諸君嘗試須認明紅磚洋房便是 
[龍牌水門汀]  
三井　洋行　經理 
德律風第二二零八號 
[幼科最妙萬應回春丹]  
專治小兒急五　痰厥　　抽搐寒熱往來氣喘傷風夜啼吐乳臍風疳積等症藥到回春每丸一角上海二馬路畫錦里口認明鐵拐李為記廣東仙壽窩啓 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江孚輪船案預審記]  
　　湖南同鄕會遺見証等在地方檢察廳控江孚輪船司帳張惠江吳懹琴等威逼同鄕人楊正標投江身死並據張惠江投廳自首各情已記前報前日上燈時陳廳長委黄檢察官提案預審先據與同舟目覩之熊炳臣陳來祥及與楊同鄕作証之劉光烈丁玉田李蘭亭宋學高等十人上堂證明當時楊正標因無船錢被查票人張惠江拳打足踢擊破頭顱剝去棉袍種種虐待難以言狀因此楊被逼不堪在南京下水投江而死當時衆人不服取到該帳房同人所具之結並鎭江分局致滬總局这信爲証呈請究辦以雪沉寃張惠江訴稱本船由漢口下水來滬甫抵九江查出楊正標未購船票當時楊乏資自願將棉袍一件作抵允許到申取贖不知如何投江但楊是否投江或投江後遇救均未可知問官一再駁詰各証人皆証明張先行兇威逼是實問官謂熊炳臣曰爾等到案作証爲同鄕人伸寃實爲熱心難得但旣具熱心諸公當時見張惠江如此兇暴如能立卽出爲解勸或可息事或楊不至於死亦未可知免得事後多此一番手續各証人咸唯唯稱是詎劉光烈挺身而出聲稱檢察官不必吹牛皮問官聞而大怒立傳至案查係蜀人問官以其列入湘人証人地位已經不合且出言無禮擾亂法庭擬令收押照五等有期徒刑咨請審判廳判決劉自知不合供求寛宥各証人亦一再代求問官遂判令具取消証人切結呈案以後不准到堂干預從寛斥釋張惠江判令還押聽候再訊 
　　另一訪函云江孚輪船案由湖南同鄉會代表律師黄宗炎等率証人赴檢察廳起訴預審後昨又有全案証人投檢廳具呈証明切結云具証明結人鄭坤廷等實結得陰曆正月二十八日有湘鄉人楊正標乘招商局江孚輪船因未購船票該船賬房張惠江等剝奪其衣服斷绝其飲食沿途數次拳打足踢楊正標已身受重傷不堪痛苦該賬房復赶至船邊喝令弔打以致楊正標投江身死鄭坤廷等均係目擊一切情形是實民國二年三月十八日具結人鄭坤廷桂汝舟戴廷瑞熊炳臣熊漢卿蔡仰衢丁玉田阮志岳李蘭廷等押 
[市議會議决請願案]  
　　上海市政廳議事會議長姚文枬君現已被舉爲衆議院議員起程赴寧擇期北上所有議事會向省會請願事件業於三月十八號開臨時會議决郵寄姚君代遞茲將各案簡目錄下一請以江海關馬頭捐永遠撥歸上海市地方經費案一請以洋商地租賦溢分撥敎育費案一商埠巡警宜由市會分任監督案一請免上海市國貨釐稅以興商埠而御外侮案 
[改組招商局最近之磋議]  
　　招商局改組問題屢經磋議迄未解决茲將三月十四日新舊公司磋議條件及十九日董事會致新公司函錄後 
[新公司宋遯初君改定原合同内三條]  
　　一自草合同訂後四禮拜内舊公司應卽會同新公司與滙豐接洽妥當承認新公司爲債務者並承認由新公司隨時提前取贖 
　　一但自草合同訂後四星期内舊公司應與漢商接洽妥當除三十萬兩外須俟政府債票發下後方交由新公司議給賠償並應取示漢商承認之信據 
　　一新公司將銀八百萬兩提存通商銀行後在未接管全局以前如有意外虧損應由舊公司以公司全盤財産担保 
[董事會與新公司恊定四條]  
　　第二條局外不得干涉一語應請删除 
　　第三條股東姓名已由政府委員核辦本會毋庸干預 
　　第九條茶紅一項於局産交代清楚後應歸舊公司會同新公司辦理以免日後有所爭執 
　　第十八條洋人執股票一節旣無此事則新公司必欲列入此條亦可照辦 
　　右四條之外尙有公積等兩條件未經磋商解决 
[董事會致新公司函]  
　　敬啓者改組一事磋議日久近接股東紛函催促究竟議至何日爲止各事皆已磋商就緒其餘公積亦可聽公正人判斷不必因此躭誤大局務請貴公司定一期限將各事商妥簽訂草約合同以便成交免再延誤是爲至盼 
[聲明軍隊戒嚴之必要]  
　　混成第三旅李旅長昨日訓令所部各團營長云照得軍隊戒嚴實非尋常事件非遇有非常事變現象之發生不得輕率行之致驚人耳目駭人聽聞蓋戒嚴之義戒者警戒卽戒備之義嚴者嚴密卽嚴爲防範之義戒嚴令一發軍隊中有種種特别之準備對於社會上有種種特别之禁阻卽對於行政司法上亦有種種特别之權限止實軍事上極端嚴備之手續非施行於警備之區域卽施行於接戰之地點者也本旅自去冬以來各地以匪患不靖本旅長時有諭飭各營巡邏格外加緊營中官兵格外注意此係整飭行伍之一端恒有之事件初非戒嚴之可比乃不諳軍事之人一聞軍中整飭这命誤爲戒嚴之舉謡風所播人心惶惑在軍中固無以肅紀律在閭閻則轉受虚驚殊非鎭靜地方之本意誠爲可慮若不明白誥誡實難免人心誤會爲此通令並抄發大總統公布戒嚴法各條例通傳各該團營仰卽明白宣布轉飭所部一體知照俾知戒嚴之法而免人民悞會 
[附錄戒嚴法]  
　　第一條遇有戰爭或其地非常事變對於全國或一地方須用兵備警戒時大總統得依本法宣告戒嚴咸使宣告之 
　　第二條戒嚴之地域分爲二種（甲）警戒地域（乙）接戰地域 
　　第三條警備地域爲遇戰爭或其地非常事變之際應警戒之地域接戰地域爲因敵之攻擊或包圍應攻守之地域前兩項之地域應時機之必要區劃布告之 
　　第四條戰爭之際要塞海軍港海軍造船所及其他鎭守遽受包圍或攻擊時該地司令官得臨時宣告戒嚴出征司令官因戰略上須臨機處分時亦同　　第五條遇有非常事變須戒嚴時由該地司令官呈請大總統行之若時機切迫且通信斷絶無由呈請時該地司令官得臨時宣告戒嚴 
　　第六條依第四第五兩條規定得臨時宣告戒嚴之司令官以軍長師長旅長要塞司令官警備隊司令官分遣隊隊長或艦隊司令長官艦隊司令官軍港鎭守長官或特命司令官爲限 
　　第七條依第四第五兩條之規定臨時宣告戒嚴時須將戒嚴之情狀及事由迅速呈報大總統及所隷屬之長官 
　　第八條戒嚴宣告之地域應時機之必要得改定之第四條至第七條之規定於戒嚴區域之改定準用之 
　　第九條在警備地域内該地方行政及司法事務限於與軍事有關係者以其管轄權移屬於該地之司令官於前項情形地方行政官及司法官須受該地司令官之指揮 
　　第十條在接戰地域内該地方行政及司法事務之管轄權移屬於該地之司令官前條第二項之規定於接戰地域準用之 
　　第十一條於接戰地域内與軍事有關係之民事及刑事案件由軍政執法處審判之 
　　第十二條接戰地域内無法院或與其管轄法院交通斷絶時雖與軍事無關係之民事及刑事案件亦由軍政執法處審判之 
　　第十三條對第十一條之審判不得控訴及上告 
　第十四條戒嚴地域内司令官有執行左列各欵事件之權因其執行所生之損害不得請求賠償（一）停止集會結社或新聞雜誌圖畫告白等之認爲與時機有妨害者（二）凡民有物品可供軍需之用者或因時機之必要禁止其輸出（三）檢查私有槍炮彈藥兵器火具及其他危險物品因時機之必要得押收或没收之（四）拆閱郵信電報（五）檢查出入船舶及其他物品或停止陸海之交通（六）因交戰不得已之時得破壤燒燬人民之動産與不動産（七）接戰地域内不論晝夜不得侵入家宅建造船舶中檢查之（八）寄宿於接戰地域内者因時機之必要得令其退出對於前項第六欵之被害人應酌量撫卹之 
　　第十五條戒嚴之情事終止時應即爲解嚴之宣告 
　　第十六條戒嚴於解嚴宣告後失其效力 
　　第十七條本法自公布日施行 
[再誌翻砂同業之怪狀]  
　　翻砂作工匠周玉文等因在鄧鐵路設立翻砂工黨同義會勸令承包瑞記祥生等廠之工頭周瑞源入會不遂覇阻停工並串黨周榮龍胡小才等用鏹水澆於周瑞源頭面以致受傷業經公共公廨將周玉文等逮案押候查明澈究在案昨晨復訊先由原告代表律師上堂譯稱兩造本來相識近因被告設立同義會私訂條件覇阻承包祥生廠工作並令同黨胡小才等擬將原告置之死地致被用鏹水澆傷甚重如此野蠻殊碍租界治安應請嚴懲並據原告供稱自三月六號包定浦東祥和廠工作後即接有匿名信函内云如敢包工將爾處死等語故每日出外必與王阿才等同行至上禮拜六因王來稍遲我先僱黄包車前往詎至新記浜路小弄口突被周玉文等多人攔阻圖害當鳴警笛迨王阿才聞聲趕至已被澆傷遂至醫院醫治據云須兩禮拜可愈是實並由見証王阿才李永海王月永等七人先後上堂証明前情又據義興盛鎬昌汪源順等十餘家翻砂作繕具公禀公舉翻砂同業維持會會員范幼堂控稱周玉文等擅立同義會種種要挾殊與營業前途有害請爲訊究訊之胡小才供稱並不在會與原告相識八九年云年原告亦在祥生廠承包工作曾囑往做工不允上星期六我與同居人傅佐衡同在一處並未澆潑鏹水乞鑒旋據傅佐衡供稱是日確與胡同在虹口閑遊訊之周榮龍供不承認周玉文亦推諉不承並由兩造律師辯論良久聶襄讞商之英領翰君判周榮龍胡小才交保如原告有實在証據呈出再行提究周玉文着押捕房一月期满交保開釋 
[自作孽不可活]  
　　道士沈萬清因誘拐蓬路祥麟里董月卿家之十一歲養媳林弟至北西藏路沈如九家强姦受傷由探將沈拘解公共公堂訊供不諱押候按律懲治在案昨日復由捕房將沈解案請示原審官聶襄讞與英副領事翰君以邇來姦拐之案層見迭出若不按例懲辦不足以維風化且查民國新刑律如强姦十二歲以下幼女受傷者例得死罪爰即函詢地方檢察廳如能按律槍斃卽行解廳懲治一面判將沈帶回捕捕候該廳復至再行核辦 
[包車夫引狼入室續紀]  
　　北山西路住户楊廷和控包車夫羅萬金串同盜匪六七人持刀入内刦去值洋一千三百元之飾物等情業經公共公堂將羅之荐頭劉生並其胞兄羅萬華訊供交保限交被告在案昨日復由捕房將兩人解案請示據稱被告聞已逃回高郵原籍判劉羅仍交原保候備文移請高郵地方官協提人証再訊 
[三誌章介眉被逼之反動]  
　　紹興人章介眉因姚勇忱擅收强迫充公之房産控經公共公廨迭次訊供已紀前報前晚經聶襄讞復訊先由原告之子章寶裕証明伊父被拘後由紹興軍政分府查抄情形旋據被告代表律師詰據原告章介眉答稱當時因均係紹興軍政分府總務部部長王家慶一人主張故我赴北京具禀内務部控告王家慶迨後我登中西各報廣告聲明被告亦竟出面登報抵制是以向被告控究復據原告之姪章鼎裕上堂供稱當時紹興軍政分府代表任子芬來申令我簽押過户我本不允因由任子芬將叔父簽押之禀與我觀看並稱一切契據爾叔均已交出因爾叔云買進時由爾簽押故必須仍由爾簽押過户我因見禀上所簽之押確係叔父親筆故信以爲實迨同至嶯易公館因高易律師云我簽押無效是以我卽欲回而任子芬復稱現在過户係在愛理思律師處掛號祇須同至愛理思處簽押卽屬有效囑我同往我因不知被伊强迫悞認叔父自愿並不懹疑因卽同至愛理思處簽押迨後叔父到申始知係被紹興軍政分府强逼並非自愿故我卽寫信與愛理思並將叔父所登之報附去並未接有回信旋據被告代表律師向堂上聲稱此案依據原告及各見証所供實無控告被告之理由卽使原告被紹興軍政分府强迫並非出於自愿亦祇能控告强迫之人應請察核復由原告代表律師伸辯良久中西官判被告仍交原保候候會商核辦 
[區長報各盜案之朦蔽]  
　　潭子灣九區警局鄰近寳和槽坊被盜搶刦已紀前報茲悉巡警局長龔玉灰君先據該區長雷雨生報各謂該槽坊距離本區甚遠當時先有一人越籬進内開門放盜擁入恐有串合情事龔君當卽派員前往查知被刦之家卽在該區後墻對面當時係被盜匪破門而入該店經理陳子藩曾被盜匪持刀將腿上戳傷兩處其夥王梅初之足亦被木器擊傷核與該區長所報各節大相懸殊且悉事後該區長切囑事主勿報總局許於三日仙破案實屬有意朦蔽並據彭浦鄕鄕董凌企曾來函詳述該區長荒廢職務常不到區及種種劣跡業已派員密查究辦矣 
[印度人在華界開賭]  
　　印度人而來生糾同華人朱桂生在閘北以紙牌開場誘賭（譯音圈的混）昨爲第二初级廳訪悉將而來生並朱一併拘獲抄出紙牌賭具於午後併送地方檢察廳即由陳廳長備函派警將該印人送往英領事署請辦朱則押候究賭具暫存 
[私售彩票之懲罰]  
　　日前有錢寳康違禁私售澳門彩票由商埠巡警廳查獲移送第一初级檢察廳預審之下錢卽覓到五十元保證金保出茲經檢察員起訴同级審判廳由推事宣佈判决援照新刑律二百七十九條第二項判决處以拘役三十日併科罰洋五十元彩票銷毁 
[女子興業公司之擴張]  
　　四馬路女子興業公司係俞植權女士所創辦其宗旨專在維持國貨培植女子生計去春開幕以來營業日形發逹近因地處偏僻不敷佈置已大加擴張租定英租界大馬路望平街西首第五百廿六號門牌擇於三月廿七號開幕售品除本廠各種花素改良愛國布湖絲外特製各種化學品如花露粉雪花粉痱子粉生髮油生髮藥水生髮膠放脚水口香糖樟腦丸蚊蟲煙牙粉香蜜定製嫩面白肌露　露佛水露薄荷露平權扇仿洋式刺繡女子字畫包製絲綿衣被等品物較之洋貨實有過之無不及并定於遷移日始到四月七號止除貨價减批外如購物满銀一元者贈化粧品一瓶以爲同胞樂用國貨这導線云 
[組織警察協會]  
　　南北市警界同人現仿都城省會辦法組織警察協會公推陳英士君爲正會長定於本月二十一日午前九時假南市新舞臺開成立大會並選與各部職員輔助警政之進行 
[大陰溝累及小陰溝]  
　　城内張家弄口起迤南至小橋一帶各商民環禀市政廳云各商民家中之陰溝自去年入夏以來屢屢窒塞穢水淤積僱招匠人没法𤀹導不及數日依然如舊初疑匠人疏𤀹之不力後經詳細考察皆由該處公路大陰溝久未疏通淤泥塞满積水停滯致各商民家内亦隨之而閉塞受累不堪若不設法疏通有碍公衆衛生惟公路之陰溝理應歸公家修理請求貴廳總董轉飭路政處招匠設法疏𤀹以重衛生而維公安云 
[查究私賣戒烟藥]  
　　閘北禁烟局長嚴君昨呈上海縣知事云爲呈請核辦事茲據調查員喬漢章俞安甫報稱本月十四號查至寳興路地方四十一號門牌養和堂藥店又收字二百三十八號門牌源泰祥雜貨店又一百三十五號門牌香記雜貨店又其祥雜貨店等均敢故違定章私售戒烟丸藥業經協警將各該店戒烟藥丸帶回請示核辦等情查戒煙藥丸舖取締章程第一條凡售賣各種戒烟藥品者無論專售兼售均須領取此項執照違者除飭令歇業外仍送縣署處罰茲據前情理合將各該店私售戒煙藥丸情形連同各藥一併呈祈縣知事察核迅予傳案訊辦以重禁令 
[城内]  
　　地方檢察廳批○（禇王氏呈請保釋伊子勝發桂發批）狀悉爾子勝發桂發及陳喜生等將趙錫其拖入廠内以致戳傷斃命業經預審明確應靜候起訴同级審判廳判决所請保釋一節未便准行（錢李氏呈請開釋伊夫榮生批）狀悉爾夫屢犯竊案經同级審廳判决監禁四年已於該氏上次訴狀内明白批示何得一再曉凟不准特斥（萬成永等訴翁元卿等騙貨潛逃請卽追究批）此案前據王銘揚查明翁元卿原籍住址報告來廳業經備移汕頭檢廳拘緝矣着即知照　 
　　地方審判廳民庭批○（張瑞昌等呈請訊明以保物權批）比案前次開庭因張得照到庭陳述不能明了是以諭令張瑞昌親自到庭辯論來呈謂被告所有權並非他人可干涉應由張瑞昌提出証據當庭呈騐所請仍令張星照投訊之處恐陳述仍不明了應毋庸議 
　　地方審判廳刑庭批（陳老九請續開辯論批）此案昨據謝金榜附帶私訴前來候再指定日期公開辯論可也仰即知照 
　　方樹堂等爲王立彬在押請求從寛交保批）該民等與王立彬並無分毫關係竟敢代爲插辯殊屬不合特斥 
　　代抱不平○拾荒小孩裘四才昨在大東門外大酺樓酒館門前被金金寶用鐵鈎打傷手足由行人劉阿壽代喚巡警拘送第一廳移送地方檢察廳午後經葛檢察官提案騐得裘孩足上受傷屬實判送醫院醫治金收押候辦劉到堂作証事出熱心當堂贊美數語令具証結呈案 
　　雙雙就獲○西門外人力車夫江北人谷昭榮这妻呂氏近與同鄕人周友月通姦前晚同往續歡被谷查悉潛回家中將姦夫淫婦一併拘獲並砍傷氏之頭面控經第三區解送商埠巡警廳移送地言檢察廳核辦 
　　科罰烟犯○揚州人徐同春違犯烟禁由禁烟局調查員查獲連同烟具解送第一初级檢察廳預審據徐供稱前食洋烟現已戒除烟具係胡姓之物胡已避匿不知何往前日起訴至同級審判廳由任推事會同起訴檢察官等開庭審廜仍執前供判罰洋五十元煙具銷燬又住居束街之銅匠姜子仁向來吸烟曾於正月二十六號至租界收買煙灰二兩行經小南門内被調查員查獲解送第一初級檢察廳預審屬實起訴同級審判廳於前日開庭審訊姜供認不諱判罰洋五十元烟灰銷燬 
[南市]  
　　大肆咆哮○北三茂南貨店主嚴慶生等前赴第一初級檢察廳呈訴萬豐樹行主朱裕濤担保拖欠貨欵案内之印夢安沈瑞文二人出外不理旋奉飭傳該保人抗不到案後經原告呈請假扣押卽由該保請求將案撤銷並願提出担保金批准著照訴訟額以上兩案應納担保金四百二十九元有零不料昨日忽有案外人曹寶瑞携洋四百五十五元繳案旋因查照原數多出洋二十餘元不允多收曹遂肆行咆哮一味要挾繼由檢察官申斥一番仍著照額繳納並卽簽給收條將洋存案以待原告具領 
 [P閘北> 
　　防夜宜嚴○閘北巡警局長龔玉灰君前日通令各區長云警察專爲保護地方而設地方無事卽巡警職務無事亦卽巡警職務無虧日勤與夜勤原無分輕重惟宵小盜賊每於夜深人靜之時乘隙而出故夜勤尤須注意近查各區崗警每逢夜勤問有倚崗磕睡精神委靡甚至離崗他去殊非愼重警政保衛地方之道合亟通令該區長嚴飭所屬長警於夜勤加倍留心除本局長不時派員各處巡視外倘有不遵誥誡復蹈前轍者一經查出照章懲辦該管長官亦當分别記過决不寛貸 
　　女孩被拐○一區崗巡前日查獲被拐女孩一口送至區内經張區長訊知該女姓馮名巧英年十歲廣東人父母住居美租界廣東街美仁里當飭地保傳其家屬到區具領 
　　女子寡言○前日有一女子在閘北迷路一區崗巡向詢不答似有瘋病當卽送人區内經張區長訊問據稱江灣人年十九歲餘無别言當卽解送司法科暫行看管候派偵探查訪家屬來案認領 
[公共租界]  
　　少一賭攤○虞培生王阿開袁關金許阿榮張金根在英法交界處西大路一帶擺設賭攤被捕一併拘獲昨解公堂經王襄讞會同英康副領事訊明虞王二人係是過犯判各押三月期满逐出租界袁許張三人各罰洋十元充公 
　　追獲匪徒○匪徒水仁福前日在新閘橋見有婦人王陳氏在河灘淘米從後攫取銀挖耳圖逃由捕追獲昨解公堂經中西官研訊一過以沙有痌判送醫院候醫愈再核 
　　木匠聚賭○木匠吳坤發前晚糾合賭徒在卡德路七百九十八號屋内聚賭押頭被捕查獲昨將吳拘解公堂訊供不諱判罰洋十五元充公無洋改押兩禮拜 
　　别行習藝○小孩李長春在閘北袁金春銅匠店内學業因被袁用銼刀擊傷逃出由捕送廨訊时判送棲流所留候移傳人証再訊在案昨由捕房將袁移傳到案經中西官訊供推諉判袁送閘北檢察廳訊奪载李孩交其舅章寶林領回另行習藝 
　　尙須澈查○愚園路三號住户劉均林控劉丁甫圖竊皮衣曾經公堂提訊因被告供是滬南偵探營暗探押候移查在案昨晨由廨復訊據包探徐阿華投訴奉諭前往該營調查並無劉丁甫其人實係假冒請爲核辦訊之劉丁甫供稱實在暗探姚心田處爲夥判還押候查明實情再訊核辦 
　　靜待半年○老唐家弄居户俞葵附控婢女愛仙捲取值洋二千餘元之金珠飾物逃逸業已由廨將該婢與嫌疑之已歇𢊍司李海方分别管押候查在案昨經復訊明晰以愛仙不應竊物私逃判押女所年期满發棲流所擇配李從寛交保開釋 
　　痴病復發○虹口麥倫書院敎習唐仁連前因患有神經病在途眇閙由捕送廨轉送南市市政廳傳其家屬領回醫治在案茲因醫治稍愈於前日回至書院詎忽舊病復發昨由該院院長西人帶至公廨聲明前情判交該院長帶往蘇州醫治 
　　烟賭齊備○楊金山因在引翔港鎭一百八十七號屋内聚賭售烟被捕房查悉昨將楊傳至公堂訊供屬實判罰洋二十元兖公烟賭具一併銷燬 
　　失主自誤○德商謙信洋行於去年陽曆十二月間失竊時表多隻延至今年三月八號始行報由老巡捕房派探周志仁在立豐開泰晋泰性泰南昌泰昌等押店查獲原贜金表六隻鋼表三隻弔存捕房因該押店等以比項時表旣未緝獲竊賊且未經捕房分派失單不能與尋常弔職相提並論應請給還當本而該洋 
行西人不允故於前日午後由廨傳集各押店中人經關讞員與德領奥君訊供會商之下以租界定章押店與典當有别當本向不追給姑念竊賊未獲捕房亦未分派失單判將弔到時表分别發還各押店於兩個月内不准售賣取贖俟兩月期满再行核辦　　乘車跌傷○前日下午有大成米店學徒林炳章搭六十六號電車至百老匯路跳下跌傷手臂又李祥涵在北四川路欲搭五十三號電車聳身而上失足墜地跌斷左臂均由巡捕車送同仁醫院瘠治 
　　瘋子妄爲○住居武昌路二百六十九號之錢阿六素有瘋病昨將自己衣服焚燒同居恐酿火災卽喚巡捕送入捕房後由其戚投案領回管束 
　　姘婦捲逃○姜阿六住居海寗路一千六百三十二號昨投捕房控被姘婦何阿林將衣服等物捲取一空逃避無蹝請爲查緝 
[法租界]  
　　不准領去○粤婦陳郎氏前與男孩小和尙王阿大擬乘廣大輪船他往被探拘獲解廨訊究郎氏供小和尙係出洋買來爲子王阿大係代胞妹陳阿二購下均有身契爲憑並非拐販胞妹現住虹口廣東街可訪可查判氏押候查究在案昨由包探往查陳阿二已經回粤無從傳案訊之郎氏仍執前供求請給領聶讞判氏開釋兩孩送婦孺救濟會留養候其父母具領 
　　須有細賬○百代公司前控張濟堂租去影戲機器請追損失洋三百九十元張供與周孟榮訂立合同與百代公司無涉判令交保候核在案昨日公司中又遣錢國祥投稱機器實係公司之物合同由張簽字此項損失須由張償還張又稱合同係周孟榮所書字亦由周代簽如有損失亦須有賬可查方可承認判着原告將損失細賬開呈察閱候斷 
[雜評三（訥）]  
　　預審江孚案劉光烈膽敢呼斥問官爲吹牛皮固爲胡閙而問官之不满意於證人謂其當時何不解勸亦屬另生枝節蓋此案之緊要關鍵在研究當日之是否行兇是否有逼令自盡之道與夫證據之是否充足確鑒而已此外非所問也 
　　印人在華界開賭案華人不能禁賭而致賭案迭出我華人之羞也不自禁賭而致外人入我華界以聚賭尤爲我 
 
 
 

Page 11

 
 
華人之羞蓋非有華人勾引則外人雖欲開賭場而無地可開雖欲誘人入局而無人肯入是故印人宜嚴懲而勾引之華人尤宜嚴懲 
專件 
[荷屬三寳壟勸業會章程續四]  
　　保助資 
　　本會向由政府承約應得助資且准開設彩票擬定該項預以籌辦幷蒙各廠諸管理員共輸熱誠而踴躍從事許允各樣物品欲爲充附本會者本會卽大設法將諸管理員提倡樂爲襄助勸本會備設保助資該保助資者正爲本會擴張一切主持俾本會得馳聞於三寳壠境外幷播及荷屬之外矣但尙冀諸君鼎力助捐因此則敬請諸君惠然籌欵喜助斯會也乃呈遞片楮望諸君畫押載名畫畢將單擲回深仰 
[附函式]  
　　立認捐人住在現附捐欵盾喜助三寳壠賽會之備捐資伏祈收納爲幸年月日付 
[函外寫]  
　　遞至三寳壟交 
　　荷屬三寳壠一千九百一十四年勸業會協理員收啓 
[設置勸業會塲]  
　　本會之賽場經由公舉擇地特據於附近三寳壟坡中預爲取定略過一百五十千邁當現尙漸次推廣至咱廚些里山下爲界因該處之氣候和平環列古樹風景宜人一如畵譜足可賞心悅目該畵譜之形勢雖非天然亦人力之所致耳其餘如分築房屋等本會則當從速布告 
[勸業會之開設及其限止]  
　　本會開設之始在於一千九百十四年九月間若未及一千九百十四年十二月本賽會則無關閉矣 
[請求位所專附品物之用]  
　　諸本會附諸品物至緩者當在一千九百十四年三月一號凡請與求函可賚致與三寶壟賽會協理員或泗水引批昵值囒因治比勿力逹美里腰 
[請求位所爲設景餐館等之用]  
　　凡請求位所至緩者當在一千九百一十四年三月一號向三寶壟勸業會協理員書房 
　　爲本會一切函件有遞交三寶壟勸業賽會協理員該協理員卽加詳表明矣 
[凡逹電須寫益波絲知温]  
　　請求位所函式該請求之人可向本賽會協理員取討免資 
[稅位所及預約凑赴賽會者]  
　　一凡經本會應允之位所必須與附品物者用之及設立景致餐館等但隨賽會開設之期限亦應與外人遊閱則照本會擬定之時候 
　　二本賽會在未停止之時凡在賽場示衆之陳列各品禁不得自由擅取或自提起或經本會與海關調查員磋商以其各品别爲應售之物則亦當發明專爲出售矣 
　　交附諸品物及設景餐館等本會悉願爲保認其一切虧損惟無注意赴物品於賽場者因不與之預約倘本會酌究其不度或所設諸景有碍於衆之和平或所理諸務皆犯會規者本會均應得爲之禁閉 
　　凡設景致自收稅利者若有關欣敏礁这稅務須從欣敏礁所定之公律 
　　四交附品物於本賽場内須納還地場稅每峇平面四方至少者二十盾度若在本會場外每峆平面四方最少者以十盾爲度但擬定之稅值當照算其各占之地叚 
　　五高棉低有勸勉稅值之權或全體或只數分之位所稅及附品物以陳列諸費而赴以示衆或僅爲本賽助盛者 
　　六厘力突引直叻權有裁定各界之分級或各團體或指示諸位所凡有所請求者應得許允 
　　七交附品物於本會賽場當依本會决定如下節迷字規則試觀寄到品物者必須注明號碼ＫＴ１９１４Ｓamarang最要詳錄其字目及附物之姓名不論箱莊縛莊均應提明其淨重毛重連及號頭縛莊者卽另置一單書其物色一併價值俟有妥時呈附考察員（高密低）收領 
　　八凡人之在賽場陳設品物者均應得入内所但必須有釐力突引直叻認准惟該物主本身人若用歐人作觀顧或經理兌貨於本賽尙在開設者每人當納還十盾或雇爪哇人等每人納還五盾而理景致之人於本賽猶在長設之際悉用憑牌入場約值銀二盾半 
　　九經本會許稅之地段於未過用之先期該稅當就納還清楚凡陳設品物人等照本節八號所載於未開賽會之先期八天宜預向本會房納還稅欵不然竟不得入場若混入之本會特認與遊觀者同 
　　十凡於賽場陳設品物務令其夥伴在場實掛標明这憑據該憑據須由本會給與而陳設品物主必當保認其夥伴之一切舉勳 
　　爲陳設品物諸人高棉低要備便搬移物件之工而應還之例則從嗣後擬定 
　　附到物件由洋口領到之物件計有兩欵 
　　亞字物主自爲收領之物件欲赴於賽會陳列者 
　　若屬於物主自携之物及自於賽場陳列者與高棉低槪無干涉 
　　迷字凡附到本會之物件至三寶壟海澳而被高棉低安頓該費必由物主支理但均有記號ＫＴ１９１４Ｓamarang船稅及駁費須由附物之人支還若高棉低預以代給惟未開賽之先期該物主自當如數繳清 
　　凡被本會駁起之物件不論在亞字及迷字所載規則悉依釐力突品那絲之示諭如下 
　　茲抄錄釐叻突品那絲裁定章程列於左 
　　八打威埠於一千九百十二年三月廿二日由釐力突攀品那絲裁定第廿三條章程於一千八百八十二年十月初一日第二百四十號照該章程所載則已參酌改良據一千九百零二年九月初六日第三百三十七號及一千九百零九年三月十九日第二百零五號凡舉行以徵稅外之貨物惟充於三寶壟所設勸業會之用由各種植業工業等規例如左 
　　其一凡擬定之物件將欲奏赴於賽會者須宜着實適中被三寶壠司理海關員之最年長者承認 
　　其二該物件未輸入之先須預行通報提明照第廿七條至三十一條亞字稅務書則關於一千八百八十二年十月初一日第二百四十號規例 
　　其三凡舉行通報備欲輸入其物件應必納還其關稅但心其所當還者 
　　其四三寶壟副海關司應得請索其保留欵以充納還者 
　　其五爲本賽會停止後一個月本會董須向三寶壟司理海關員之最年長者呈交一提明函註詳該物件之理由惟在三寶壟賽會之用决無他舉嗣而其徵稅應得免納 
　　其六上節其三所載之責任及其四所載之保留欵若屬有之現應消除惟猶上節其五所載規則而擴充之 
　　其七凡屬主於品物者急就本埠副稅司房如數納還其關稅若照上節其五所載猶不得擴充者及其限期已盡 
　　凡附托物件與本賽會者本會許允願代領駁須當照約如下 
　　亞載字宜夾一提明單詳註各裹之一一物件併各件之價值迷旣駁起之物件切不得自由發開除非在賽場内或在管理該項之面前嗣而該管理者設置一記錄發明裹裹各一之物件惟該記錄可爲本會及附物者之實憑 
　　所凡物有如迷字所載亦有由物主自爲持明者惟專以發售耳乃依上節所載之規則（試觀夫稅位及赴賽場之明約等）應不拘時盡行驅出場外故有附到物件於駁起貨之時當急還清其輸入之關稅倘本會不爲之擴充則該物視猶賽會之品矣 
　　本賽會决無預備整還品物之關稅 
　　專爲爪哇人開設之店户或景致等之章程經一一擬定該期限須遵廿三條規例於最後節者應得其延長（未完 
來函 
[津浦鐵路並無阻滯]  
　　近已滬上謡傳津浦鐵路因徐州兵閧行車阻滯等語國會議員諸公不敢就道迭來問訊當由賡祥電詢津浦路局趙會辦慶華去後茲據復電稱本路行車如常並無阻滯皖境沿路一帶雖有謡言亦無妨礙華皓等因合亟函逹請煩貴報登錄報首以息疑慮實爲公便敬頌撰綏寓麥家圈惠中旅館鐵路招待國會議員駐滬專員歐賡祥上 
 
 
 

Page 12

 
 
   
 
 

Page 13

 
 
自由談 
游戲文章 
[空花記] [  鈍根]  
　　花朝日紫塵瘦蝶皆搜集花名作游戲文字以爲消遣余反 
其例撰空花記中所稱述皆有花之名而無花之實者也 
　　花朝日余偕劍花鏡花同游於鐵花别墅雨花濕衣土花侵襪夾道多意花筆花氷花雪花霜花露花淚花血花道花罪花酒花茗花榜花籌花燈花竹花以及瞎搭李子花種種色色不一而足如入山陰道上眼花撩亂又有池巨魚騰躍浪花四濺入一室楹聯薈萃墨花飛舞案頭列古鼎銅花斑駁摩挲間背後突來一人曰霧裏看花客客爲蘇州百花巷人性愛花路枊牆花隨意攀折南部烟花賞識殆徧惟與滬妓解語花最暱每一相見心花怒放解語花則眉花眼笑花言巧語必泥客做花頭而後已客是日又從解語花處吃花酒來脚花歪邪满口白花（吾鄕諺稱說謊者曰白花）盛稱解語花爲花世界中第一朶自由花每振吭高歌一闋玉樹後庭花唾花香溢使人心醉云云其實解語花兩鬢已花而强爲修飾满臉粉花不啻花烟間中人物惟善拍花馬屁客遂堕其術中七花三搭角將平日花手心造花賬得來之金錢盡擲於愛河情海中水花也不起寃哉余等旣與客别復至鶯花館雜劇登場大花二花三花雜然並陳中以某武二花之掉槍花五花八門極盡能事其次爲某小花唱花子拾金中加無數閒插花說得天花亂墜余等大笑而出歸作空花記聊以寄慨云爾 
[紅娘啓事] [  瘦蝶戲擬]  
　　閱申報三月十號載鶯鶯捲逃一則不勝駭異竊維紅之女主人係堂堂相國千金門閥何等高貴身分何等矜重心志何等貞　名譽何等優美幼識三從長嫻四德謹遵老夫人　　　處深閏惟以吟詩刺繡玩月焚香爲消遣閫以外事槪不與聞紅隨待有年素所習稔曩以張君瑞之貌美才高情深恩重亦祇許以兄妹相稱不爲苟且之行至西廂記中酬簡一篇實爲文人好事者任意汚衊之辭未可據爲信史品學如君瑞猶不肯遽訂婚約今馬阿榮一田鼠耳詎有爲其引誘席捲而逃之理嗣經探悉此捲逃之鶯鶯實爲徐姓之女與女主人名雖同而姓各别並無絲毫關係第曾參殺人訛言易起各界驟見之下難免不誤會猜疑紅爲保全女主人名譽起見爲特切實聲明卽希埀鑒崔相國府侍兒阿紅謹白（三） 
[陸文琴與章太炎] [  東埜]  
　　前天自由談裡登有率公的佳著（請陸女士發售美人券於北京說）替名花擇主算得是盡心了不過現在京裏頭的官僚們不大容易請敎他性格儘是風流面子上還要擺出道學的架子來倘然被他們曉得上海信息怕與論指摘竟然效顰禁阻起來或者弄假成眞反有些不妙東埜的意思陸女士與其進京受他們的氣不如索性到東三省尋着章痴子敲他一個大大竹槓敎他把三萬張美人券一古腦兒買去却把自己的肉身做了代價料想這位痴子正在飢不擇食的時候一定會答應的列位想還記得章太炎不是有一篇求婚廣告的麽他到東三省的時候不是帶了三萬兩銀了走的麽倘陸女士前去勾搭正湊着他的意思包管一拍就合况且他有了三萬兩銀子買三萬張美人券恰如題位這叚姻緣天造地設是萬萬不可錯過的若太炎嫌三萬金太昂有些兒捨不得只要請他想想自古還有買笑千金量珠十斛的呢區區三萬金算得什麽享受個美人兒更有二萬五千金的粧奩到手還不瞉你受用麽就是替陸女士打算跟一個籌邊使也說不得是彩鳳隨鴉照這樣做品他們兩口兒都有著落列位想是不是或者太炎痴痴瘋瘋陸女士看不上他東埜還有解說他的痴性安知不是爲情急弄出來的俗語說得好小事糊塗大事不糊塗吾想痴子邊事痴瘋那非邊事斷不痴瘋的請陸女士放心東埜這些說話並不是尋他們開心因爲温屬的飢民肚腸將要餓斷眼巴巴只望着二萬五千賑欵那種迫不及待的樣子較他們兩口兒閙的饑荒還要加幾倍呢（三） 
尊聞閣詞選 
[莫春詞幷序] [  蜀西閒人郭惜陰]  
　　燕乳泥香鶯飛草長天氣半寒半暖節候宜酒宜詩悵十里之晴波醉一天这紅雨鬢絲鞭影羗結契於風塵香草美人聊寄情於毫素今依沈韵成詩三十首蓋取長言詠歎之意以時適三月爰題爲莫春詞云 
　　小園深鎖月朦朧斷續清歌斷續風恨絮情絲都不管安排杖履付奚童 
　　芒鞵踏破水雲重知是蓬萊第幾峯芳草天涯春黯淡半生心事負渠儂 
　　行吟憔悴涉吳江紅雨飘殘酒氣降回首煙波無限意前程怕繫木蘭艧 
　　一提舊事一凝思燕去鴻來總不知又是江南春欲暮賈生辭賦杜陵詩 
　　無言脈脈立斜暉蝶自多情花自飛一縷遊絲拴未得天涯何處不芳菲 
　　咄咄凌空殷浩書高丘無女意何如此中幾許纒綿意記否當年油壁車 
　　天末伊人見也無江潭波　片雲孤可憐一副傷時淚都爲卿卿洒欲枯 
　　三月鶯花草又齊夢魂夜夜小樓西相思紅豆都抛盡一曲旗亭掩淚題 
　　悄紅坐冷玉沉埋哭弔湘娥願已乖簷下銅龍簷外雨聲聲點點訴情懹 
　　柔腸寸寸化飛灰飛入闌干蝶轉猜好謝胡麻仙女飯不敎雲雨笑荒台 
　　吳宮晋闕總成塵我亦艱難刧後身無那荒江人去遠年年騷鬼哭靈筠 
　　陰雨濛濛逼鬼氛凄凉往事不堪聞虹橋廿四笙歌杳畢竟揚州春幾分 
　　愁雲鎮徑草封門劍氣騰虹燭影昏舊約横塘今已矣萬千恩怨向誰論 
　　含情忍淚步珊珊蠟燭成灰未肯彈報到紅箋三萬語料他和夢倚欄干 
　　青烏殷勤往復還春風也度玉門關何時舊樣翻新錦人海叢中說等閒 
　　鉛華淡淡水涓涓飄泊頻年祇自憐嘔出心肝酬彼美生憎鸚鵡掛當前 
　　柳絲難繫馬蹄蹻姑負鶯鶯百囀嬌哭問秦淮堤畔路烟花飛過幾重橋 
　　十里珠簾荳蔲梢難將色相卜心交惱人愁緖如泉湧萬斛瓊瑰一例抛 
　　我所思兮洞口桃狂風怒捲浪三篙武陵舊路知何處石破天驚偶一遭 
　　一腔心血墨磨多愁緖無端奈老何山烏不知人意　隔林猶自喚哥哥 
　　去年今日碧桃花人面依稀扇影遮其奈風流端正外一聲清吭按紅牙 
　　唾壼擊碎玉無光兒女心情俠士腸話到荼蘼拼死醉人間無地樹愁鄕 
　　死死生生死亦生不生不死總緣情素心人遠天涯近野草閒花满目横 
　　風號雨泣一燈青手挽游魂血染醒不敢高聲吟杜字隔窗怕有鬼神聽 
　　舊巢泥落佛頭燈海燕歸來記未曾　外呢喃聲絮絮心傷雲水隔千層 
　　春山如畫水如油斬盡情絲作漫游何事天風吹露冷又敎漢月照秦樓 
　　玄蛇怒吼老龍吟誰解春婆一片心佛子諸天空說法深潭夜永夢沉沉 
　　閒花落盡哭天南小院春深夢碧潭一語叮嚀雙燕子頻年負汝是春三 
　　収拾殘棋畫下簾羞將恨賦問江淹杜蘭香若情多少萬種愁絲信手拈 
　　騷經鵬賦總憂讒親寫紅絹手自緘道是王孫歸去也落花如雨濕青衫 
劇談 
[紀十八夜之大舞臺] [  玄郎]  
　　大舞臺新聘揚四立第一夜打炮唱盜魂鈴賣座除正廳後三排尙有隙地外餘俱满座號召座客備極一時之盛較之前數夜竟大相懸殊昔叫天在新新舞臺唱此劇而大倒其運四立進大舞臺則藉此大出風頭此雖有幸有不幸然亦足以自豪矣四立之好處在多材多藝能文能武末場從四只半檯上甩下尤出色驚人此藝不獨年邁龍鍾之叫天望而却步即武生武旦中除趙月來王祥雲外亦不數數覩或謂四立本由武丑出身翻檯之舉駕輕就熟固甚易易耳然著名武丑如劉坤華譚永奎輩亦曾未一見也四立日來嗓音覺微有乾澀低暗之病似已稍遜於前調尙輕圓婉轉纒綿動聽揣摩座客之心理對於已之使調處極見歡迎遂濫使其調首段原板中幾於無句不使調其用心亦狡矣發　一場賊頭狗腦極態可掬　笑嬉戲坐立不安形容得淋漓盡致令人陡發一大噱此時之四立身口面目手脚上直無處不有戲匿於山洞中被悟空拖出做幾聲猪叫走幾回猪玀步法妙肖之至負於土地背上唱兩闋小曲則平庸無奇劇中又使矮步麻雀跳䜿雀子矮步則迅㨗絶倫雀子則䜿有五六分鐘之久花樣繁多簇簇生新宜座客之叫好不置也小桂芬之悟空亦萬分着勁舞棍一場如飛花滾雪精采尤好 
劇本考實　　 
[會稽城] [  便便]  
　　浣花溪會稽城皆不自演義中出乃好事者編爲單齣之劇爲花旦放一異彩耳故會稽城之擒龐勳與浣花溪这擒楊子琳皆以游戲出之如出一轍顧任妾誠有其人而石中玉則不免杜撰矣考唐書龐勳之反在黄巢之前平其亂者爲沙陀部之朱邪赤心以功拜軍于大都護振武軍節度使賜名李國昌卽克用之父也今劇演勳爲石中玉所擒而中玉所嫁夫爲楊姓無書可考其爲僞託無疑（二） 
小說 
政治小說 
[鐵血男兒（七十九）] [  常覺　獨鹤]  
　　烏起立昂然曰雖然尼不待其發言即曰容臣一盡其詞王杯共飲在陛下不過一時豪興初非有意惟國人拘牽舊俗牢不可破陛下舉動尤爲耳目所屬此事一經播揚即衆口喧傳謂梅妹嬴得君心寵愛已有婚姻之約陛下試爲梅易地設想其何以爲情尙求雨露恩濃有以善處之也（梅與白已締婚約固尼所不及料否則何用喋� 
喋且亦絶不致以此故而對烏有怨望也） 
　　烏面露豫色默然不語良久始徐徐曰令妹天姿國色蕙質蘭心僕亦久已傾倒惟婚媾之求殊未能决至王杯勸飲僕素性脫略不樂泥古實視爲尋常酬酢而已初不虞以此貽人口實也尼曰舊制昭垂豈能蔑視陛下若毅然不顧恐難孚民意且近事尙有啓人疑猜者范氏父女之來已漸滋物議臣旣有所聞不敢不告烏怫然曰范氏父女與僕交誼素深今茲訪舊而來非有他故何遽不满人意尼曰是皆陛下優禮過隆致有煩言西奥司非尙平民政治者階級之見猶未盡除范氏籍𨽻異國位止商人而竟與陛下握手朝堂分庭抗禮舉全國貴族勛舊無其優崇此在陞下不忘車笠之交固爲美德而自國人視之未免大惑不解矣禮　從宜從俗國體所關願勿專重私交致違衆望也 
　　烏勃然變色謂尼曰君責備至當僕敬聞命矣雖然僕亦有一言相告西奥司即風氣閉僿拘守古禮斤斤於分尊卑别貴賤如君所云然而友朋款洽形迹稍寛固無傷大體何致受人指摘且屋烏推愛古語可風凡屬臣民果有尊君親上之心諒不至以君王故交遽加輕視總之吾私人交際及婚姻問題俱自有權衡非他人所得干預望傳語各貴族朝臣共體此意勿故事牴牾爲幸 
　　尼聆烏語迴首他顧悻悻然狀至不耐烏卽前挽其臂慰之曰國家多難爾我正當協力同心共謀大計豈容以細故遽生芥蒂身爲公僕遇事原應勉從衆意但交友擇姻實個人自由權非可相强君吾至友當能諒之語甫竟一侍衛趨人躬身謂烏曰英人白萊特君入宮求見謂有要事面罄請即返駕烏顧尼曰時已深夜白君忽至恐非好消息君幸偕僕一行（二） 
愛情小說 
[自由花彈詞（十）] [  天虚我生]  
　　秦公聽說笑盈盈難道你姊妹交情可斷金因把戀春閑打量宛然是風流年少的小書生眉彎絶似初三月檻髮低遮半額雲小口櫻桃紅欲綻如蘭吹氣却氤氲縱然不用脂和粉總覺得玉骨氷肌别樣清小立綠湘簾子下風吹衣袂愈婷婷 
　　因道甥女這般態度和我女兒支也算得璧人一對只是日内你姊姊便要去到若華學校留你一个在此可不寂寞戀春因問去到若華學校何幹慕嘉卽把前事說了一遍戀春便說也要同去儷簫道這個那裡使得你旣改了男妝那女學校裏怎能容你去來戀春道那麽敎我一个兒悶在這裏怎生挨得過如年歲月呢我不如仍到漢陽一帶去沿路找尋我母親兄弟的爲是慕嘉道這個也使不得我想不如權且靜耐幾時你姊姊到了若華學校去後我也頗嫌岑寂有你在此我便敎你學學畵消遣時光並且將來也可我以藉此自給甥女哪　 
　　你如今是孑然唯有此餘身來日方長待怎生你阿母年高非昔比那　年弱弟尙伶仃從今旣改作男兒樣也不便再去低頭刺繡鏚喜的你聰明原絶世暫抛愁悶惜分陰何妨竟學黄崇嘏把筆下黄金奉老親再向東床尋坦腹便有那自由權利不求人　　當下戀春小姐也就没有别的話說只得聽憑秦慕嘉吩咐暫且按下且說那楊公子自從秦公去後便叫小厮封了三十兩贊敬一百兩條金幷把關書送到秦府回來說已收下楊公子萬分歡喜便去告禀祖母和若華夫婦知道一面忙著開校因他父親的聲名任估蘇地方人人推重便把若華二字做了校名取人信重一面趕辦木器舖設講堂製備儀器張掛圖畫也不知忙了幾日好容易安排妥當定了開學日期是在四月二十八一面榜示諸生一面來請秦儷簫小姐這校址便在楊府對門好不局面堂皇規模闊大 
　　頭門是六扇大園屏聯額泥金耀眼明甬道深深容百步大堂左右各分門東廳是辦事人員室西面是敎習生徒接待廳講室五問南面是分排几椅列如鱗後邊是十三間屋西洋式樓上間間把寢室分樓下膳堂宏敞甚宛然空谷會傳聲自修室在洋樓後書架分間位置精牆外一方沙漠地鞦韆高架勢凌雲操場左面玻窗裏擺列下一座高台披阿納琴還有許多新樂器渦而幹與壤依林隔房满屋皆儀器理化兼全色色精說不盡堂中諸處所言歸正傳說女先生 
　　却說儷簫小姐那日帶領玉梅到得堂中便在洋樓上面檢了靠窗一間做了寢室那樓上共分六十餘間儷簫和玉梅住了兩間却好女學生併連正豫兩科共有五十多名分頭住下却是彼此並不照面所以也並不繁雜這儷簫的職事是英文和圖畫兩科每日只有四个鐘頭的功課以外便無别事倒也頗覺清閑心安意逸倒是楊公子萬分不耐煩起來你道爲了甚事說來也是可憐可笑哪 
　　他開堂本意是覓傾城不惜千金組織成指望在百花頭上坐容他南面照羣英那知他阿母矜嚴甚却把个内外分開界限清親自來堂監督住不容飛進个牡蒼蠅却敎他代父爲堂長關在東邊辦事廳有事祇須傳電話隔重門再没有女兒聲 
　　哈哈列位你想這楊公子可不要悶死悔死幸喜那一日開堂的時候他在屏門背後曾經偷看得明白人才雖則濟濟但裏面看得上的據他數來却只有四个一个是秦儷簫自然不必說了一个大約總是玉梅列位也是想得到的還有兩个當下楊公子不曾說出哪 
　　我說書人也未認分明只好屈列位權時耐一耐心容我今朝去訪問明朝來說與衆人聽（第三回終（二）） 
　　更正上半回小說中有爺爺二字係爹爹二字之誤 
文字因緣 
[满江紅題陸師彦卿遺像] [  瘦蝶]  
　　回首師門那禁得淚花紅濺記曩日春風許坐誨人不（平聲）倦小試經綸棊一局閒消歲月書千卷更樓題黄鶴掃霜毫吟懹健（師曾遊荆楚）增感歎人天遠空想像羹牆畔認吾鄕泰斗須眉如見六十五年歷事了階前蘭桂超羣選展遺容珍重　心香留詞翰 
[春遊寄鈍根] [  二我]  
　　青山十里漲红雲馬上桃花酒半醺一路春風還省得錢塘門外小蘇墳 
　　温香一道馬蹄塵笑折桃花擲美人問我疎狂何處客天台小阮是前身 
　　蘑蕪春盡獨蓁蓁路入吳姬賣酒村扳得桃花淚如雨當年曾此送王孫 
　　樹高樹短樹成雲樹义雙　　　裙鸚鵡有情留不去對人長問鈍根君 
 
 

Page 14

 
 
   
 
