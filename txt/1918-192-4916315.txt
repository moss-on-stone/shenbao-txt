# 1918 - 192 - 4916315

 

Page 1

 
 
   
 
 

Page 2

 
 
時評 
[私宅戒嚴（冷）]  
　　歐美各國爲大戰故對於國外而戒嚴矣中國务省爲南北戰事故對於他省而戒嚴矣而奈何曹陸私宅爲森林借欵故對於他人而亦戒嚴也 
　　戒嚴非得巳事也戒嚴之地平民多感其不便者以動輙束縛其自由也今曹陸私宅而亦戒嚴曹陸宅中其亦感其不便否耶嗚呼世途甚廣可以安身之道甚多何必作繭自縛如今日權貴中人哉抑亦可以返矣 
[命令]  
　　七月十七日大總統令任命康明良署理四川川邊道道尹此令 
　　又令參謀總長蔭昌呈川邊鎭守使署參謀長杜炳章懇請辭職杜炳章准免本職此令 
　　又令任命袁文爲川邊鎭守使署參謀長此令 
　　又令茲制定修訂法律館條例公布之此令 
[專電]  
　北京電日委齋藤昨訪段說明日本將决定出兵並催詢中政府究能出兵額數及準備餉械若干兩方應速協定（十八日下午一鐘） 
　　北京電出兵問題日人益鼓吹謂齋藤少將已正式謁段徵意見並催詢已準備至如何程度（十八日下午五鐘） 
　　北京電日使館某君言日本出兵西伯利問題日内當正在密議但未接已决定之電報日内當有緊要來電又云英美法皆巳八九分决定出兵則日本當然有此準備惟計出六師團即須三十兆故决定稍需時日云（十八日下午七鐘） 
　　北京電小徐下午赴日使館先晤齋藤少將再晤公使談甚久内容日使館秘密館員對余但言無重要問題與出兵當亦無關（十八日下午七鐘） 
　　北京電中日協定兩國各派武官赴其參謀部接洽我國派出兵開侁日本派來齋藤氏部中特設接洽室昨爲該氏初次到部曾就邊疆地圖有所討論（十八日下午一鐘） 
　　北京電法使奉彼政府電調駐京津法兵及安南兵一大隊馳赴海參崴協助捷克軍北進（十八日下午一鐘） 
　　北京電確息日兵之在海參崴朝鮮者已於十六發動（十七日上午十一鐘） 
　　北京電外長問題段派人與汪大燮接洽汪適避署西山現外交緊急仍召陸回商辦（十八日下午一鐘） 
　　北京電英使今日訪交通長係質問南潯路案究竟有無許日本以延長至福建之事曹仍否認（十七日下午三鐘） 
　　北京電吉省同鄉昨會議時對經手借欵之曹汝霖陸宗輿詞極憤激曹陸私宅因大戒嚴均用重兵圍守特别保護（十七日上午十一鐘） 
　　北京電陳文運電告查復吉省借欵風潮末及某項事請示段覆稱該問題已平靜毋須再題應專就借欵一案解釋（十七日上午十一鐘） 
　　北京電又有渤海漁業日借欵五百萬在磋商中說（十七日上午十一鐘） 
　　北京電張懷芝即將北來面請曹錕南下（十八日下午一鐘） 
　　北京電曹錕電請開復王汝賢范國璋原官將照准（十八日下午一鐘） 
　　北京電十六日閣議海部提出海軍駐外武官簡章僑工局請設戰時損害調查處外部請添設羅馬敎皇公使三案均通過（十七日上午十一鐘） 
　　北京電昨閣議討論德在俄境益活動日本出兵問題日内又迫緊我國應如何處置聞仍未有結果（十七日下午三鐘） 
　　北京電瑞西公使仍定劉式訓羅馬公使以駐日斯巴尼亞陳使兼任（十七日上午十一鐘） 
　　香港電陳烱明電稱十四日佔領龍巖（十七日下午三鐘） 
　　香港電程潛有退志李烈鈞李根源去電勸留（十七日下午三鐘） 
[外電]  
　　北京電協約國共同出兵之說雖未經官場徵實但衆意此舉即將實現法國後備隊中人之在此者巳接預備赴俄之通告觀此則知出兵一舉殆不在遠起初行動將以海參崴區域爲限但擴充活動範圍之問題刻在研究中（十七日）大陸報　 
　　北京電閩督電稱浙軍克復大埔並奥閩軍會兵於詔安準 
 
 
 

Page 3

 
 
備大學（十七日） 
　　東京電近由俄京返國之内田子爵現巳辭職聞因反對出兵之故（十六日） 
　　東京電西原氏所締結之吉林森林借欵現引起有力之反對森林主人刻方運動欲打銷此合同（十六日） 
　　北京電日本軍事參贊齋藤氏往晤中國軍事當道與中國準備履行中日軍事協約事有關中國陸軍界對於中國共同出兵於西比利亞一層意見不一頗多不以出兵爲然者邊疆大使亦主張中國宜以維持邊界安寗爲限度外間頗有出兵兩師之說但國内未靖中國暫時似未必有此行動明日陸軍當道與參戰籌備處將開特别大會討論此事（十七日）以上路透電 
　　北京電最近段總理對某要人談及出兵問題微表現其反對出兵之意見其言曰出兵西伯利亞反令過激派愈鞏固其與德國之聯結據多數人之觀測謂段之眞意因實行出兵將波及影響於對南武力政策故不贊成（十八日） 
　　北京電據國務院方面消息今日開國務會議又討論出兵問題多數贊成出兵（十八日） 
　　北京電徐樹錚於今晨十時訪日本林公使及齋藤少將而爲詳細之說明曰現在外間所傳徐（世昌）段（祺瑞）關於總統選舉問題之關係及關於在前敵之吳佩孚與張懷芝等之舉動皆無非反對派揑造謠言冀藉此離間徐段或欲政府之討伐計妌歸於失敗而巳其實徐段之關係極爲圓滿前敵之戰事亦無甚變化正在進行云云此間一般人士之觀測僉謂此種舉動不無微露北方派近巳漸入窮境之點（十八日） 
　　北京電張作霖今日致密電於中央政府謂曹錕如下南下當以徐樹錚爲經略副使代曹南下云云聞徐樹錚今晚之赴奉天與此事亦有關係（十八日） 
　　北京電聞馮玉祥今日電告段總理云將派遣副官來京面述並無他意（十八日） 
　　北京電現因廣東攻擊挫折北洋系之多數似欲先行决定總統問題然後徐圖對南方策如段内閣現在事實上之方針不過僅防湖南之變動對於積極的方法此外再無何等規畫而皖直兩派各秘密努力收買議員又曹錕因徐樹錚募集新兵彼亦募兵以對抗之一般人觀察現狀彼等以討伐廣東爲第二專爲各自生存之問題而巳（十八日） 
　　北京電最近雲南督軍唐繼堯來電向政府要求之件如左（一）總統因事則由副總統代行職權但總統巳去故障須當復職若總統辭職時宜向國會提出辭表（二）恢復非法解散之國會（三）現在内閣未經國會之同意或事改組非得國會之追認不可若有搆兵抗命當處以内亂之罪倘政府能承認此三件則西南即罷兵矣推測者謂唐督軍此要求中之第一件係求黎元洪之復職頗爲一般人所注意（十八日） 
　　北京電徐樹錚將於本日晚間赴奉天（十八日） 
　　北京電美國巳决由馬尼剌招兵三百名與在京津之軍隊若干相合併卽向海參崴輸送矣（十八日） 
　　漢口電段總理特派國務院顧問胡鈞（譯音）面告王占元云西南繼續戰爭係屬巳定之計劃無論有如何情事必不能變更擬俟川粤（此二字電碼有疑義）降伏即行罷兵湖北爲根本上之重地請格外注意云云（十七日） 
　　漢口電重慶來電云中央政府近派人運動熊克武且僞稱熊已派代表來京與政府接洽熊氏聞之大爲憤恨業巳通電各省辯白大致如左北京政府因欲挑撥西南内訌及川滇惡感故出此種手段某誓共西南護法討賊有死無貳（十七日） 
　　東京電東京高等師範學校敎授稻葉彦六氏今日奉命前往中國（十八日） 
　　東京電據却克軍之情報在斯帕斯卡馬付近之戰國參加敵之兵力約五千人内有德奥之俘虜四千又尼科利斯庫之戰鬭得俘虜六百名送往海參崴矣（十八日） 
　　東京電旅順要塞司令官白井二郎中將補授第八師團長今日任命陸軍少將全久保萬告氏繼其後任（十八日） 
　　東京電田中參謀次長今日在官邸訪問寺内首相關於時局之種種要談人頗注意（十八日） 
　　東京電加藤海相今日入覲陛見日皇伏奏要事且奉答勅問（十八日） 
以上東方通信社電 
　　東京電日本外交調查會本日上午十時在宮中開會由後藤外相報告關於出兵問題日本與聯合國及美國間之交涉始末次寺内首相起座先從西伯利亞之現狀述起論及英美最近之提議而論日本此際應取之方針并報告元老對於政府之决意亦巳不存異議等後乃移議是日之主題（十八日） 
　　東京電政友會之决議出兵問題要旨中曰美國提議之出兵由偕聯合國協議作戰上雖表贊同然今日尙未見有自主出兵之要本來出兵須與英美法諸國同一步調今則未與諸國同調而輕出兵不特有種種之不便且必陷於大苦境故不敢贊同因茲反對政友會雖不免受一部國民斥爲劣於美國然爲國計不得不忍之也云云遂定必貫徹此旨趣全黨大張氣焰（十八日） 
　　以上共同通信社電 
[戰電]  
　　倫敦電今晚海格將軍報稱今晨英軍復在維萊爾白勒同勒附近將陣線前移敵兵一隊希圖攻擊英兵哨營一座爲英軍逐退昨日里巨叢林一役英軍共俘虜三百二十八人昨日英飛機擊落敵飛機九架又汽球三具英飛機失蹤者五架（十五日） 
　　倫敦電今晨海格將軍報稱紐絲綸兵在希布台勒附近襲擊得利俘敵兵三十餘人獲機關鎗十二架英軍在維萊爾白革同勒境激戰後巳稍將陣線前移英軍且在洛康附近俘虜數人亞爾貝爾西南及北段英軍陣線數地點敵砲隊頗活動（十六日） 
　　巴黎電今日下午公報云今晨德軍發砲猛轟後在自夏陀蒂愛里至美特瑪細巨一帶進攻戰線廣約八十基洛邁當法軍奮勇禦之大戰正在進行中今晚公報云今晨八時三十分左右德軍開始進攻在萊姆南面鏖戰終日萊姆西面勒葉柯爾蒂齊伐細境至瑪恩河南戰事甚烈敵軍曾於數地點渡河而過美軍奮勇反攻巳戕渡登福沙瓦西面瑪恩河南岸之敵兵逐回北岸杜爾曼與策姆間則有法意軍協力猛拒德軍旅萊姆東面數地點屢次猛攻卒不能破法軍之陣地（十五日） 
　　紐約電德軍已渡瑪恩河進抵距河南一英里又四分之三村即被阻其所進最深之處爲三英里又四分之三德軍之出攻後於定時二十四小時計用兵四十師（十六日） 
　　海地京城電海地（中美小共和國）國會巳一致贊成對德宣戰（十五日） 
　　倫敦電波拉勞氏今日在下院宣稱海牙英德交換戰俘大會確已訂定條約惟候兩國政府批准（十五日） 
　　倫敦電軍事評論家之意此次德軍所取攻勢用兵六十師雖可名爲總攻擊然似是而非聞德軍尙在其他地點準備攻勢亞米安陣線尤爲活動云（十五日） 
　　華盛頓電前俄國女子敢死隊領袖波區加羅伐夫人懇請美國參議院議員多人卽速與協約國出兵西比利亞謂美軍十萬人或聯軍應取道西比利亞救俄脫離德國東縛若不速發行將無及俄國固需經濟助力惟出兵爲急不容緩之舉若全以日兵往必不爲俄人所歡迎又謂過激黨之軍泰半以德奥俘組合而成云（十六日） 
　　華盛頓電中國巳列入造船以敗德國之各國蓋美國航業部巳向中政府在上海定造每艘載重萬噸之船四艘且允續定八萬噸其費需美金洋三千萬元美國將運鐡三萬五千噸及其他材料供給中國收到該鋼後六個月起按期交貨中國於戰爭中極欲負較大之職務與協約國協力阻遏德國暴力侵入遠東航業部長謂彼知中國裝備甚精中政府之船廠爲世界最完美者之一云（十五日） 
　　華盛頓電工務處統計表謂美國糧食自四月十五日起零售之價巳增百分之三又至本年五月十五日止之五年内糧價平均巳增百分之六十五（十六日） 
要聞一 
[森林借欵風潮之京聞]  
　　吉林黑龍江森林借欵三千萬元確已簽字先交墊欵一千萬元吉林人民已起激烈之反對昨聞此事起原因該省之林務局長胡宗瀛及范漢生等尙有某銀號之某某均因此項借欵問題由財政部招之來京適范願先行回吉於是即囑其將合同書類等携吉報告孟督范到吉督署中適有省議會人員在署孟督素不識文墨范乃詳細解釋省議會人員聞而詰問范稱中央如何辦理云云當時即稍衝突於是由省會發起召集大會釀成風潮該省督軍代表王玉珍省長代表劉財政廳長人民代表松毓伊鑑格安鳳起王會安始兆聲馮成奎韓乃賡張雅南范殿棟祝華如等十二名巳於十三日夜啟程來京而旅京吉林同鄉徐鼐霖宋小濂等以事關重大昨巳發出通知召集同人定於星期二日在乾麫胡同吉林會館開會討論以便解决一切政府則聲明此項借欵其條件皆屬虚抵並非發生該兩省森林之主權問題且無論官辦商辦一槪尊重其旣得權所抵者不過國有森林之稅而巳云云而日人亦另致一文書於財政部聲明此項借欵爲實行中日親善政策不拘束我國主權之自由凡此皆反對借欵以後昨日所聞之消息說者謂最後結果借欵不易取消或取一部分爲地方之用耳 
　　據熟悉吉省之森林者云吉林爲我國中最大之森林地帶以面積言之幾佔全省六分之一此吉林之名所由來也南部之長白山廣袤三千方華里爲省内森林最多之處濛江縣森林其一部分而巳該縣森林每年採伐三千五百萬斤可經百年之久若合吉林全省森林計之每年採伐一萬四千萬斤亦可經百年之久産樹種類甚多以裸松杉松爲最黃花松榆樹次之樹木之大者周圍自七八尺至一丈四五尺高逹四五丈者亦不少該省交通不便今日所已經開採者僅頭道江二道江松花江流域地方而巳皆利用松江江之便輸出各處若夫内地則開闢以來未經採伐其豐富可知至森林地帶多屬官地即有屬民地者其界限亦不甚明瞭此次日本旣獲吉會鐡路之建築權則第二步當然取此吉林特有之富源聞此時價估之該省森林當可值三億元左右 
　　吉省公民反對森林借欵起後總理特派陳文運赴吉即令順便調查昨聞陳氏巳有電來於電覆借欵風潮以外頗涉及某事總理閱後當即覆電略謂某項問題現巳平靜可毋須再提應專就借欵風潮一事切實調查報告云云又聞吉人對於此舉雖竭力反抗而政府則以爲木巳成舟絶難挽救昨農部曾復吉督一電内容似有未能取消借欵合同之意但吉省代表仍持取消之議不肯放鬆昨該代表等特赴農部索閱合同農部當局以此項合同不在該部爲詞該代表等祗得怏怏而返又一消息則謂該項合同當局對於外間雖極守秘密而對該代表等則頗有允予約期酌量宣布之意矣 
[曹陸住宅之大戒嚴]  
　　十六日上午十一時後得各方面報告謂交通總長兼財政總長曹汝霖趙家樓及東單觀音寺兩處住宅均有重兵包圍特别戒嚴外間不知眞相發生種種無意識之推測甚至有謂曹步某某兩前總長之後塵嗣經某報記者切實調查始知曹自十五日晚退公後即回趙家樓本寓稱病未出十六日晨國務會議本有最重要之財政議案曹竟臨時缺席屢催不到來賓拜訪一槪謝絶其住宅前後圍紥之軍警多名係曹請來保護並無他故據聞曹所以如此戒嚴之原因實與吉黑森林借欵風潮有最密切之關係聞吉林代表麕集京師將有某項激烈舉動之空言故不得不爲之戒備曹並擬於本星期内稱病請假絶不出雷池一步以防意外並聞東單牌樓鳳樓小土地廟陸宗輿宅十六日亦有同樣戒嚴云一說謂曹潤田昨日起兩腮暴腫不能到部故亦未出席國務會議 
[續紀南潯路延長案]  
　　關於南潯線延長至福建三都澳一案内外人士頗爲注意聞此案發生原因以南潯路虧累不支運動政府收回部辦部中以無經費故有向日本借欵之交涉而日人即同時要求如須借欵必先决定延長至福建而後可新華儲蓄銀行之方某爲江西人南潯路收回部辦係方某爲之介紹而日本之承辦此項借欵者則爲東亞興業會社前日人所傳之大倉組尙非事實蓋與大倉交涉者爲另一隴海路之交涉又欵額五千萬之說據聞並不如是之鉅大約爲兩三千萬元不知曹汝霖對於此案果作如何打算也 
　　大阪每日新聞紀載此事甚詳略云南潯路之延長自南潯借欵成立後久爲中日間之懸案南潯路經營失宜建築八年僅成七十九哩開車以來諸弊叢生收支不能相抵先後向日借欵巳及七百五十萬江西地土肥沃物産豐富早爲英德法諸國所注目英國尤慮江西利權一旦入於他國之手或至脅迫英國在長江流域之勢力故南潯借欵之歸於日本深爲英所不滿故欲以日本資金延長該路至於福建實國際上不可忽視之問題也該路延長之計畫始於日本明治三十三年至三十九年遂以李盛鐸等之斡旋組織江西全省鐡路局其計畫之線路更形擴大（一）由九江經南昌而至廣東韶州（二）由南昌經廣信而逹浙江衢州（三）由南昌經建昌而逹福建（四）由南昌以至萍鄉而先從事於南昌韶州間之測量會第二革命之變遂至停頓今日中日間旣開始協商南昌福州線自較南昌韶州線爲有利該線由南昌經建昌入閩沿閩江支流以出延平更沿閩江本流以逹福州惟贛閩省境山岳重疊施工絶難故南昌三都澳間之工費預計及五千萬元福州位於閩江上游距上海四百四十二哩基隆百四十四哩厦門百九十四哩閩江流域之物資多集合於此商業上之要地也更由福州延長至三都澳則經濟上軍事上之意義尤重三都澳位於福州東北包括三沙澳全體一八九九年中國政府自開商埠租界在三沙澳中之三都島島中大小村落二十四五人口九千餘然其形爲南北半島南支沿岸稀有之良港也風浪平靜無論潮水漲落皆可停泊巨艦故使由南昌經福州以逹於三都澳之鐡道一旦建築完成不惟贛閩交通聯絡有益於兩省利源之開發且以福建爲根據之日本勢力得以此逹於長江中部於中國中部之經濟上占有利之地步現在香港廣東南洋羣島奥中國中部之貿易以上海爲樞紐者今後亦將以此路爲中心長江貿易自必以此而生一大變化此其有利於日本固不待言然英國則必以是受損英國對於此舉果能默爾而息乎殊可疑也 
　　近據贛人某君述南潯鐡路内容極詳其言云南潯路向歸江西省自辦兩次向日本借欵七百五十萬元以全路作抵並經訂明如利息不能淸付至三期以上即由債權者收取抵押品現在　欵早經用罄路上橋樑車站尙未竣工營業極不發逹每歲虧損累累以致借欵利息不能淸付先後欠息至四期之多日人踐約索取押品贛路大窘頻向交通部要求收爲國有部中以虧累過鉅不允收回往返磋商經年未决現在該路負責者爲總理李盛鐸坐辦張毅均由贛省舉出該路仍屬贛省完全公有也 
　　南潯路延長至福建之一問題聞駐京英使以外傳如果屬實殊與英之範圍有牽涉處特質問交通當局有無其事政府尙未予以答覆 
[日本果出兵乎]  
　　七月十八日上海日日新聞 
　　在滬日人某對於今回日本出兵西比利亞問題之議論曰今回於此問題有力政黨之一部等人尙有言其太早者果能下此明確之判斷耶今回之出兵論比於前之範圍更大且鑒於前此之失敗固當沈思熟慮也然彼以爲尙早者果嘗想到歟出兵之目的本在自衛不待言也然交戰各國舉國從戎即美國亦送兵百萬於戰場獨日本安然享其利僅派數隻軍艦往英法海面比諸各國所犧牲者其相差爲何如倘西部戰場不幸而戰不利日本爲聯合國之一國能否不出兵於西部戰場而經濟上及其他且受大打擊矣故所謂日本有出兵西比利亞之必要者由西比利亞迫脅德國之背後使德國西向之勢力移向東方也所謂間接援助西部聯合軍者一行牽制之運動以分裂德國之勢力俾西部聯軍得乘間以衝栢林也西比利亞之形勢亟需日本之出兵四五萬德奥俘虜之跳梁日本亦不能無事海參崴之乞克軍固有幾分可靠而事尙未可知謂德國能以空中之威力由西比利亞以襲日本擲炸彈於東京八時間成爲灰燼如長岡中將數理之計算耶倘忽於自衛而不制先機大事正不可知耳上二理由出兵重要之目的也德豈易與者過去四年間對付而已將來蛟龍出水恐將有不可限量者當局於此其毋忽諸 
[選舉總統之暗爭益烈]  
　　新國會旣將届召集之期總統問題乃愈迫而愈緊在北方所有競爭選舉之政派其最爲世人注意者厥惟安福派及與其聯絡之交通系據深知内容者所報告該兩派貌雖合一神實離貳其所以然之故則不外乎各個人間之利害問題各個人又皆有部下之各個人於是雖名爲一系一派而暗潮發生乃不可遏抑矣即如安福派與交通系對於總統問題表面上皆以東海爲目標然有一奇離之點則安福派每謠交通系爲將舉河間交通系又每謠安福派爲將舉合肥又有徘徊乎馮徐之間而更有徘徊乎段徐之間者惟依將來之趨勢段馮或皆將有所表示大約再事醖釀數日北方之結果仍屬於徐所苦者今後政權渙散個人權位問題爲一切政潮之原力恐東海老人亦嘆無辦法且對外出兵問題日迫對内調和仍無機會亦不易當此難局耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日合辦渤海漁業公司說]  
　　茲據外人方面傳說中日兩國當局最近提議在山東海岸合辦一渤海漁業公司其海産區域限於唐沽新河靑島葫蘆島四處之海岸以内資本係中日各出五百萬元其餘辦法均在磋議之中云云但詢之政界中人則尙未能徵實姑誌之以俟續報 
[曹張徐之最近所聞]  
　　曹仲三十五日致政府輔密急電略稱賤恙巳漸痊可日内即行束裝晉京惟此番勉膺重命責任至巨請速提前先决四種權限俾利進行（一）調動四省軍隊應歸何處指揮節制（一）川粤與湘贛經略有無區别之處（一）任免官吏有無一定限度（一）財政方面是否准令該四省隨時開源節流云云又聞曹屢次來電請政府預將現駐湘南直軍各師旅軍餉籌足三個月惟政府僅付給五十萬元與所請數目相差五百五十萬元故曹之南下確無准期又一消息曹使凖備南下需欵孔亟聞日昨續有一電至京請將七月分臨時軍費五十萬元及五月分不敷之數十餘萬元迅予滙撥以濟要需又一方面云步軍統領李階平由津回京據聞李此次赴津確係受政府委託與曹使面商南下問題蓋因李公子壯飛前此面謁曹使所商各件未得要領故李統領始有此行也現在曹使巳允南下惟以病體初痊當此酷暑據醫者所云尙宜靜養故行期不得不稍緩至其對於前敵各方軍事除將計劃電呈政府外并電令前敵各軍積極進行南下之期决擬於天氣稍凉時矣某君又謂李統領由京瀕行時曾受某當軸之囑便邀王聘老來京一行故李統領至津時亦曾往訪王聘卿二次但聘老對於時局不願過問其意甚堅决彼此相晤之餘尙作一種耐人尋味之語李知殊難勸挽故即行回京覆命又聞曹仲三十五日又由天津致電府院據稱閩事危急非少數軍隊所可援救仍請中央加派得力援軍前往協助更應電飭湘南贛南兩路援粤軍隊同時並進以牽敵軍之勢而挽閩省之危至其本人柯日南下該電並未涉及 
　　曹經略使遲遲不行前方將師盼望殷切敦促之電紛至十五日閩浙軍李童兩司令又有聯銜電致參陸處請轉曹使敦促略謂援粤軍事正在進行務請使座早日命駕南下以振士氣云云聞參陸處接到類此之電甚多均經隨時照轉天津又援粤總司令張子志本駐節武昌城内本月十二日過江赴漢一行外間因此有張氏赴湘之說聞張總司令仍在鄂不動擬俟曹使到漢接洽後方行出發按曹無行期而張又待曹則張之赴湘亦無期矣 
　　奉軍副司令徐文錚近因某項問題愈迫愈緊僕僕京津間迄無虚日十五日出京與某要人商議一切席尙未暖而十六日晨零時三十分復到京矣聞徐到京後即於是晨八時趨西城晤某議長會商大計又於十八日晚間趕赴奉天矣 
[關於戰局之北京消息]  
　　中央拒絶言和據政界消息十五日中央有要電通行各省督軍省長及前敵各軍官大要以政府决意援粤現正積極進行前敵將士不得受人搖惑另倡異議各督軍省長以及前敵軍官並須隨時偵查有無亂徒煽惑希圖離間嚴加防杜以免淆亂致碍大局云云 
　　保定巳無兵可招綏遠蔡成勳巳奉參陸處許可添練一混成旅茲悉蔡都統特派委員赴保定一帶招募因壯丁太少成績不良故招齊日期尙未能預定又奉軍在保定招兵亦巳設局又龍軍在保定所招之兵巳陸續開赴小站又直隷新編一混成旅亦在保定開招又京兆徵募局吳局長在保招募匝月僅得三百人　　馮玉祥否認獨立馮玉祥旅長以日來京中盛傳其巳宣布獨立故特於十四日拍來萬萬火急電其大略云北京國務院參陸部鈞鑒頃聞北京共同通信社發出號外謂職旅在常德獨立不勝駭異此種謠言之興顯係奸人揑造國家不亂彼必煽惑以促亂國家不亡彼必挑撥以速亡居心隂險殊堪痛恨現值作戰之際無暇與其理論應請鈞院鈞部迅速查禁以息謠諑是爲至禱旅長馮玉祥叩寒印 
　　吳佩孚速徐赴湘援粤副司令吳佩孚十五日由衡陽來電略謂在湘奉軍巳由孫烈臣指揮前進直軍有須與奉軍聯絡之處甚多請即速徐副司令迅速命駕來湘俾可籌商進行現在前線布置完備待命攻擊謹此陳明　　閩省之軍事近訊府院方面同於十五日上午接厦門李厚基總司令統密萬急電略稱童保暄藏致平唐　謨三路軍隊暫取守勢待機進攻至中央派來耿團加入臧旅協同攻擊童師現亦請准楊浙督續派浙軍三營來閩援助仍懇電令湘南贛南兩路援粤軍隊同時并進以牽敵勢等語又聞第九師所旅援閩軍步兵三營抵福州該項軍隊已有一營於寒日開抵漳州俟陸續運到即向閩西進攻敵軍 
　　龍濟光方函消息龍子誠在直奉等省招募新軍據某要人言龍原定之招募新軍計劃本擬足成四師先遣兩師赴粤救援餘兩師留待訓練隨後出發並巳在中央請得招募費五十萬元即派出委員分途招募奈出發巳經兩月招募費巳耗去大半各路招兵成績毫無可言僅龍運乾中將招得三千餘人正在趕急訓練以爲先發隊卽日赴粤餘則尙須續行招募但據又一消息則謂龍濟光所招新軍報齊者巳有兩批刻由鄭司令英啓偕同參謀趙謙等帶赴小站開始訓練就中多前近畿第一師及禁衛軍退伍之兵士曾略受軍事敎育故巳選擇其程度較高者分派排長司務等職日内先編三旅俟訓練稍知應戰後開拔南下又據軍界消息龍氏十五接到其介弟龍裕光自香港拍來急電一道略謂雷州兵單械乏救援遲遲不至倘一二日内仍無援兵接應恐難再事維持裕光現擬來京面商一切等語據聞龍氏接到此電後巳與當道磋商决即去電令龍裕光即日回瓊並謂政府已令援軍兼程南下其餉械現由鄧瑤光携帶回粤萬勿輕離粤境云云 
　　劉存厚又來急電參陸辦公處日前接到川督劉存厚特急電内容係請將第二十一二十二兩師餉項及特别軍費迅速滙發以維軍心現在敵軍進攻甚烈我軍即在神仙關堅守待援云云 
[外交上之消息]  
　　磋商對待霍將軍之態度俄將軍霍爾瓦特近在西比利亞組織俄國臨時政府由霍氏就任攝政等情巳見前報茲聞我政府以對待該臨時政府之態度亟須詳加審度日前特派戰時國際委員會顔世淸與前駐俄公使劉鏡人氏對於此項問題於十五日在該會預行討論一切 
　　中美商定造船十二萬噸據美使署所得華盛頓消息中國巳加入各國建造艦隻以期擊破德國美國船舶事務部巳與中國政府商定在上海建造艦船四艘其載重每艘爲一萬噸且約定可再造八萬噸其經費約千萬元由美國載運鋼鐡三萬五千噸其他材料係由中國自給而交付之期鋼鐡到地後六個月爲限中國迫欲於戰事佔一大分子與協約國和衷協力抵抗德國在遠東之勢力船舶事務部長又云中國器械足備中國政府之工廠乃世界最有效力者之一云 
　　海盜戕傷英敎士案近訊英國江敎士在福建海口被盜匪戕傷一案聞係浙江臨海西箕地方盜匪所爲自經英使向外交部交涉以來業巳逾月刻下已將一切證據搜羅完全該案正犯似名楊狗子業將逮捕政府擬令在浙江寗波審訊該埠英領事可以到庭參視英領事主張在浙江臨海地方審訊目下兩方主張尙未一致昨外部已將全案送交浙省即請英使飭令英領就近與浙省地方官妥爲解决戕傷英敎士一案至此巳告一結束矣 
　　陸外長請假兩星期陸外交總長日前請假兩星期已經政府允准查陸氏此次請假實爲辭職之前提假滿後恐不復任大約調任瑞士公使並聞陸氏去後外交總長一席或由陳次長陞任或由劉式訓改任尙未决定 
　　俄新領事之否認俄國新黨近組織新政府並擬派新領事往赴新疆要求我國承認各節茲聞新疆楊增新督軍以俄新政府所派領事若不從優待遇不獨於外交方面諸事棘手即於其僑民等行動亦萬分困難苟因此發生意外之虞疆省地處邊陲兵力單弱無以應付曾據上項情形電逹中央内有務請政府例外承認俄新政府所派之新領事將舊領事護送回國之語惟據政府方面意見似難承認新督此項政策蓋以我國通商各地現在所駐之俄國領事均屬俄之舊政府所派此次俄新黨所成立之政府各國尙無正式承認我國亦不便有所歧異職是之故外交部現已决計嚴行拒絶此議以重國際而免枝節 
　　戰時會計處開會戰時會計處巳成立茲得政界確訊該處十五日巳通咨各部請派專員赴處開討論大會以策進行其會議日期定在本星期三（卽十六） 
[北京政界紀聞]  
　　公府事務之淸簡馮總統十五日上午八時十分臨辦公室披覽要電三四件於九時傳見京師軍警督察長馬龍禁上將談３ 
論軍事一小時餘馬上將興辭面退元首至十一時歸内宅用午餐午後三時半復到辦公室閱重要文件數通與秘書長張仲仁談話片刻遂退入私室休息並聞元首曾派前陸軍第十一師第二十二旅旅長　安國中將充本府侍從武官 
　　派員招募蒙兵中央因出兵西北之故派吳定一等巳携帶大批軍械前赴哲里木盟從事招募蒙兵但此項蒙軍就地訓練并不他調純粹爲國防軍其辦理手續先收噶拉沁旗編成基本隊漸次推展於哲盟全境内蒙共六盟哲盟其一日後將由哲盟推廣於其他各盟此種辦法在中央旣省輾轉運輸之勞地方亦收守望相助之效 
　　鹽欵又交一批財政界消息鹽稅餘欵日前業由銀行團交冋洋二百四十二萬五千元銀五十萬兩聞十五日又交回一百二十萬元撥還上年鄂湘川等省截留之欵 
　　陜西種烟尾聲閻錫山晋督查辦陜西種烟茲聞閻督委員葛瑞王培源等巳由陜北各屬視察歸太原製有詳細報告并圖說中有揄綏等處幾致遍地種煙業巳收割成土無法挽回僅希望明年不種耳并聞閻督已將此項報告早送到院并由院轉交内務部備案 
　　藏番騷擾川邊護理西藏辦事長官陸興祺昨晚又致政府加急要電謂川邊亂事確將牽及内地與全蕆要區事關重大擬請准其來京面陳一切情形聞政府以邊事最要該長官未便輕離巳去電阻止並囑其速派妥員尅日來京磋商辦法又察木多貢覺等處失守後陳遐齡鎭守使已來電報告政府現聞陳使十五日夜又來急電稱三岩卡工巴安德化等七處又被藏番佔領形勢日益危急如政府主持武力解决即希速派大軍來援否則仍望准其議和請將辦法示知俾得遵循 
　　魯護督請借欵充餉山東軍餉前以欵項無著積欠至三個月之多張懷芝督軍因此項欠餉待發甚亟擬由省辦理某項借欵以資填付前此在京時曾以商之當局某公某公因省借外欵藉充軍餉殊多未便且恐各省效尤未予照准於是魯省借欵問題遂未見諸事實茲聞山東護督張樹元最近電致政府仍申張督原議借欵之請以應填付欠餉之需政府尙未復電但張懷芝旣不能得政府之允許於前則張樹元今此之請當亦難邀照准 
[湘中戰事之新局勢（長沙通信）]  
　　直軍第三師師長吳佩孚之態度近亦頗爲人注意吳之相約停戰確爲事實然軍界則稱其近奉到援粤總司令張懷芝來電飭速進攻永州（張氏定有平定湘南計劃分兩路進攻郴永以孫烈臣擔任進攻郴州吳佩孚擔任進攻永州巳分電孫吳兩氏遵照至其如何進取則以關係軍事秘密不易探悉）遂於昨十日正式頒布總攻擊命令進取零陵直奉各軍於奉到電令後巳紛紛向前敵出發云云未知果確否也 
　　東安巳被直軍佔領曾誌報端頃聞蕭耀南旅長已李部自東安向零陵攻擊數日之間迭獲勝利昨已將石其鄉佔領距零陵僅六十里上下該處南軍已退駐西江口又聞在祁陽方面之奉軍於八日拔隊前進在新橋附近與南軍激戰兩畫夜南軍以子彈告竭即向冷水灘退走奉軍隨即佔領新橋拔隊追擊王承斌旅長聞亦巳親赴祁陽前敵 
　　直軍閻相文旅長於日昨來電謂該旅已佔領春陵已（屬桂陽縣與零陵毗連）預備即日進攻大王嶺以便會合各路軍隊實行包圍零陵云云聞大王嶺地方頗關重要巳有大隊南軍在該處設險拒守近以軍情緊急又由聯軍總指揮張其鍠加兵前往守護 
　　寗遠新田及祁陽東安等屬旣均巳爲北軍所有而駐在以上各縣之北軍又向零陵步步進逼是零陵地方已入於三面包圍之境昨聯軍總指揮張其鍠氏爲保全現有局勢起見特派大隊桂軍猛攻寗遠新田等縣聞進攻寗遠之桂軍頗爲得手北軍巳迭次敗挫 
　　湘東酃縣之南軍因此軍進攻緊急勢不能支遂棄却屏水山要隘退駐桂東耒陽南軍亦連次敗北北軍隨後追擊業巳包圍永興惟在安仁故縣之南軍尙可保持現狀然係散隊攻擊僅可阻止北軍之進行而於戰局並無補益且人數甚少亦難久於支持也 
　　湘西北軍自在寗鄉市新店等處敗退後隨又加調大隊仍前進攻現得確息北軍又連次失利戰線已移至羅溪灣昨又請馮玉祥旅長電飭第十一師李奎元師長添派該師軍隊數營前往援助惟辰龍關地勢極險恐北軍雖多亦難得利昨中央來電特懸賞五萬元以爲攻破辰龍關之奬勵究竟能否因而攻陷此時殊未可知 
[馮玉祥與張曹近訊（漢口赤水）]  
　　馮玉祥以常澧獨立之說風起潮湧海内駭然大有石破天驚之槪主戰派未明此中眞相曾電鄂督查詢有無其事王子春以之電詢張敬堯吳光新（因其就近）未得結果特派張參謀乘大吉赴常探視鄂中對於此事至今懷疑常德爲華洋商埠與漢口交易往來甚多漢上各華洋商私家電報亦未見馮氏若何之隻字故馮氏獨立興否尙未可知也查以往事實獨立者必有照例一通宣言之電報以貢諸國人之前今馮氏獨立傳說已數日而此電報宣言並無所聞即就近之湘督與前敵各軍隊亦無一電指實其已經獨立如其未有此事則報紙喧傳與夫湘中回鄂之人衆口一詞謂馮氏確已與周田携手宣言獨立惟常德秩序由馮維持雖曰獨立尙無驚惶之狀云云此說又從何來昨有自常德歸者其言似較可靠略謂馮氏獨立之說尙非事實惟馮對於陸建章之死確甚憤懣更兼張督疑忌馮氏感情愈淡獨立之說爲他方揣測之言桃源現爲周田佔領馮攻張奪之說亦非事實惟馮氏經此一波張督之疑忌更甚馮氏之不平益深風激潮漲終有泛濫之時云云由此觀之馮氏尙在態度不明瞭時期中非眞獨立也 
　　張懷芝入湘本非所願然前日家丁等樸被匆匆相率南行似入湘之說巳成事實其實惟司令部擬搬去而張氏仍滯漢上徘徊以待曹經略未來不敢擅行且甚焦灼似有無限牢騷不能發泄之槪乃昨日此間忽傳張司令巳於前晚赴湘據稱張此次入湘非爲援粤乃因得經略使及中央之屯入湘疏通馮旅張督之意見以免發生意外此所以獨往也云云而今日詢之司令部中人則又以爲並未赴湘矣曹氏南來旣無確音而漢口第一路司令部之招牌則已改作四省經略使行署招牌潘氏之參謀長來而復去老店新開内容無甚更動據督署人云曹使到漢只在今明兩日此語恒聞不騐姑誌之而已茲據十四日漢口和文日報載稱援粤總司令張懷芝因中央之命令及曹錕之電促决於十一日出發赴湘且已在督軍署祖餞准備由水路起程乃張氏突然變更其行程須候曹氏南下共同商榷後再行入湘故依然駐紥武昌云云更據確聞曹所以不即南下之故因經費及其他權限等問題迭向中央提出要求尙未盡妥張懷芝之軍隊自前此第二路失敗不免單弱目下援粤軍中屬於張之部下者不過二旅團吳佩孚雖爲援粤副司令然直隷各旅自出征以來轉戰各處疲憊已極殊有不能再進之勢且近來似欲留其戰勝之名譽以促成和局之機會從此觀測則曹張實行督戰尙遙遙無期也 
[湖北選舉之新局勢（武昌通信）]  
　　衆院覆選定於十八日投票業經公佈在案投票地點指定省長公署（即舊藩署）現距投票時間僅四十八小時而逐鹿諸君自己尙摸捉不定蓋因一二嫡系分子故意提高票價致買者有潑出預算不敢率爾操觚之嘆而賣者又恐早晚時價不同落得吃虧本報前謂衆票已有四百元之價值今則如春水泛漲不可同日語矣昨夜武昌票價本縣投本縣賣者巳有五百元缺一不可之表示若投外縣則六百元之鐡價可斷言也故昨晚安福俱樂部見勢不佳巳收買四百五十元之票八張前充湖南政務廳長之陳寳書在漢亦如價買得七票其餘待價而沽之票都如閨中處女雖彼媒妁刻不離門究無一定成議嫁張乎嫁李乎尙在未定之天今武昌徵逐最力者僅陳元祥（湖南任用道尹）陳寳書二人至程國璠陳士英（皆省議員）郭輯伍等均因經濟問題一變而爲掮客亦可謂善於觀風使舵者也 
　　參院初選業經告竣競爭覆選者固不乏人大都不量力度德者流居其太半今安福俱樂部化錢已屬不資聞已用去十七萬元之譜研究派金錢魔力雖難望其項背然頗得地利人和交通系固無顯著之機關而暗中亦有布置若徒恃個人能力而欲一露頭角决其必不能矣靜　各派現在之成績未來之參議員五名敢預卜其姓名如下陳宦安陸人胡瑞霖江陵人蔡漢卿沔陽人張則川黄陂人湯　銘圻春人鄭萬瞻枝江人胡鈞沔陽人孫武夏口人 
　　余意擬議之參院人物僅湯薌銘因乃兄關係尙未亡其母黨其餘武人皆爲安福一網打盡此八人中若胡瑞霖鄭萬瞻落第則鄂之西北又告弱於中部矣而系派中果如所擬則推交通系之奔走爲無功 
[川省議會與川局（成都通信）]  
　　六月二十七號午前十鐘省議會開茶話會由唐議長主席報告開會理由謂本日開會應商之件共有三事（一）張瀾在京以四川肉稅及煙酒稅與前四川川漢鐡路公司股欵抵借外金六百萬元已由胡某等四人經手簽約此事究應如何辦理游運熾主張從根本解决先不認胡等四人爲川人使其自知慚愧郭湘等主張再加一通電并責馮叚冉君谷主張對於駐川日本領事應用公函通知拒絶之意并通知各縣參議兩會（二）川滇黔聯合會代表劉楊等請修改權限準則問題衆均贊成交秘書修改後油印發閱再開會表决（三）出售倉穀以便出陳易新問題（由伍鋆等函請提出其函略云出陳易新之法不過較市價略低不當與平耀區别此事可交商會辦理售出之欵即交商會保存以便購新存儲）劉西池云現聞籌賑局已着手進行可先請籌賑局將其辦法交會討論是否有無衝突再行斟酌辦法游運熾云平糴與出陳易新辦法不同似可各自辦理至籌賑局若有違法處俟另案表决范春膏云籌賑局每日出四百石米以作平糴當然可供二百餘萬人之食本城窮民是否有此其中未必無弊此事須加監督方免無弊郭湘云出陳易新之辦法將穀米交給各街街正减 
 
 

Page 7

 
 
由各街公正之人辦理并加以監視又籌賑局辦法總期貧民普及現聞有調查阻抑之處或全街無人得購平糴米者或苦情無告而不見納者先當由局將各街貧民册榜示各街俾衆周知咨交本會以便派員實地調查總期貧民得沾實惠而執事者不至舞弊衆謂出陳易新須交商會辦理應先由政府核定價值然後由商會將米發給各街照辦欵交商會妥爲保存幸勿挪用云云議長詢衆均贊成遂散會 
[東匪就撫後之譁變]  
　　山東岱南著名悍匪郭安栗鳳玉經駐徐七師劉旅長招撫後所有大股匪首除白天祖范明新（即范玉林）兩股外如徐淸揚子三黑史殿臣顧德麟等均陸續投誠并聞中央爲速謀肅淸起見亦主剿撫兼施特派專員錢錫霖來魯與張護督會商辦法以便著手進行近日直督及龍巡閱使亦先後派遣軍官分赴魯濟各屬募兵論者以爲暴亂份子旣受招撫或願應募各處匪患庶幾從此消弭詎料于三黑受撫時其同夥之不甘投誠者當即譁潰約五百餘人竄入臨沂南境將徐家橋之圩寨攻破大肆搶掠而逸又郭安馭衆本有紀律所以能屢挫官軍號稱驍悍日前率衆歸附分紥滕縣南境該縣商民因其人數太多或生他變共議籌洋三萬元犒之以安其衆又加以各項供給費逾五萬餘元迨至編練告竣拔隊啓行又突然譁變其數約四分之一故官橋（滕縣境）一帶均被搶掠郭安慮未變者之反感激起響應惟有任其四散不敢追逼也 
[京綏鐡路營業之進步]  
　　京綏鐡路本年六月份及一月至六月份之營業進欵與上年比較有增無巳計本年六月份進欵三十三萬五千八百一十一元較上年六月份進欵二十八萬零零三十六元實增五萬五千七百七十五元又本年一月至六月份共進欵二百一十三萬一千三百零二元較上年一月份至六月份進欵一百七十八萬一千五百四十九元其增三十四萬九千七百五十三元 
[杭州快信]  
　　各屬選舉訴訟之案來省呈控者層見迭出大有應接不暇之勢傳聞齊省長擬於日内另派妥員專司批答事宜 
　　桐廬殷知事李銃請給暑假單級敎授研究會經費昨奉省長照准令行敎育廳轉飭知照 
　　新委織物整理模範工廠籌備委員陳載揚昨辭行赴東三省考察一切 
　　財政廳昨電催各縣以六年度契稅收數亟待結束辦理考成趕將本年五六兩月份稅契月報表漏夜填送限三日内快郵送核毋再片延 
　　齊省長委賈曾榮充内河水警廳二區五分隊長昨呈報到差　　全省警務處稽查員現巳一律改爲額外視察員月支薪水六十五十元不等 
[南京快信]  
　　章行嚴昨過寗轉車赴滬聞章係奉岑西林電召赴粤 
　　贛南鎭守使吳鴻昌昨電李督蘇軍一二兩團已開赴前方應援龍南定南電報已通南軍之大本營仍在韶關 
　　贛督陳光遠電准效日由牯嶺起節回省 
　　李督因蘇魯交界各縣匪勢猖獗昨電魯張樹元商協同派隊合力包圍痛剿以絶亂源 
　　徐州鎭守使張文生電軍署即日親率大隊赴各縣剿匪徐州防務由陳旅長調元擔任 
　　齊省長派赴蕭縣調杳匪災損失之委員謝成泌昨由蕭縣調查事竣冋省報告一切 
　　省署率内務部電令限於九月一日内蔣蘇省水警一律改編 
　　江北帶徽河工二成經費省署昨令財廳轉飭各局所一律停徵以恤商艱 
　　烟酒公賣局長彭淵恂委朱邦偉充第五區菸酒公賣局局長　　新委江隂縣知事朱寳璇昨謁齊省長禀知即日前赴新任 
　　省議會昨日大會又不足法定人數未能開議 
　　省議會七月份經費一萬二千零八十元昨由省署令行財廳照發 
　　省議會覆選在卽聞金陵道區競爭者竟有百餘人票價因之飛漲大約非有六千元不能當選 
　　近日省城防務加嚴 
地方通信 
[蘇州]  
　　水警改編區隊蘇省水警第二廳趙會鵬廳長安照新章將所部水警另行編制專署長改爲區長分署長改爲隊長茲巳編定其各區隊員名姓駐紥地點如下第一區區長兼第一隊長沈葆義（駐松江管轄松太二屬）第二隊隊長沈兆榮（駐靑甫（第三隊隊長王壽良（駐松江高昌廟）第四隊隊長李耀標（駐南滙大團）第五隊隊長池耀宗（駐嘉定）第二區區長兼第六隊隊長師景山（駐無錫管常　及太湖一帶）第七隊隊長張毅然（駐木凟鎭）第八隊隊長兪鍾彦（駐太湖東山）第九隊隊長殷彤熙（駐宜興）第十隊隊長吳錦標（駐武進）第三區區長兼第十一隊隊長仇志鵬（駐蘇州管轄蘇屬太湖一帶）第十二隊隊長王士琳（駐崑山）第十三隊隊長薛如江（駐常熟）第十四隊隊長仇雷（駐吳江）第十五隊隊長丁葆貴（駐平望）游緝隊隊長李標勝（遊巡各處）遊巡艦隊總艦長（廳長兼攝）靖湖第一艦長懷宗邦仁勇第二艦長葛長發陪戎第三艦長　長義昭武第四艦長孫秉倫振威第五艦長周維屏江安第六艦長柯益康洪平第七艦長吳秉春靖平第八艦長李紹曾此次因改編事趙廳長親赴各防汛查察情形並順道赴滬謁見盧護軍使面陳一切茲巳返蘇矣 
　　修志局添聘名譽訪員吳縣修志局於七月十五日開第一次會議經曹賡孫局長邀請各採訪員及各市鄉董事（各董均爲名譽採訪員）到會商議議定添請名譽採訪員各鄉由市鄉董酌量添聘城市名譽採訪員爲費德鐡等二十人云 
　　匪徒鎗斃鹽捕艦長吳縣境小唯亭鎭駐有鹽捕第六營鎗船兩艘於十六晚八時突來划船四隻載有數十人艙長張得勝因形跡可疑上前盤詰詎知言未出口砰然一響彈子洞穿腹部倒斃河畔各划船卽向陽澄湖方面如飛駛去鎗船已不及追捕矣蘇州水警廳據密探報稱此股匪徒於搶刧東橋鎭水警第十一隊鎗船鎗械後即在關帝廟歃血爲盟先到小唯亭取齊約期舉事行刦崑山屬正義鎭典當因是夜釀成此案故行刦典當未成事實等語現經水警二廳趙廳長飛電崑山水警第十二隊隊長王士琳選派得力員警尅日駛往該處嚴密防範云 
　　鹽捕營與梟匪接仗蘇州水警趙廳長飛電各區隊游擊隊曁各游巡艦略謂據報吳縣崑山毘連之轄境甪直鄉洋汊湖方面於昨夜十時許有匪船十餘隻與鹽捕營開仗約有兩小時之久兩方死傷甚衆等情查洋汊湖湖港紛歧素爲梟匪出没之所如果事實其梟匪之猖獗槪可想見若不早爲殲除後患何堪設想仰飛令各隊選派幹員馳往各要隘堵截務期速爲芟除以靖匪氛云 
　　水警起獲搶刦鎗械日前水警廳宋偵探長會同無錫縣警戴偵緝長在蘇州拿獲王茂齋等解廳後經司法科研訊據供安徽合肥人年三十歲向在軍隊現因無法夥刦嚴家　典舖及東橋鎭鎗船鎗械是實鎗械現埋在蕩口鎭湖邊泥内又供出同夥多人並云我旣被拿獲刀砍鎗斃在所不辭惟請將搜去之銀洋一百八十元寄與我老母我死亦甘心等語經趙廳長令派副衛隊長任國棟帶同衛兵前往該處起獲九響毛瑟槍九枝子袋六個子彈百數十粒一面選派幹警馳往各處拿獲盜首云云 
[松江]  
　　賬堰商會開成立會金山縣詹亮疇知事以張堰爲該邑首鎭商業亦較縣治爲盛故特呈請省長轉咨農工商部將該鎭商務分所改組商　以符定制旋奉咨復核准并頒發鈐記一顆到縣即經詹知事轉發該會具領啓用昨該會巳召集各業董推舉職員仍以錢潤澤曹邦安爲正副會長即假該鎭城隍廟開成立大會到會者約三百餘人由會柬請該鎭警佐徐亞伯演說旋合攝一影以留紀念 
　　撤換公賣局長之波折松江烟酒公賣分局長王淑容未經請假遽爾回籍旋爲總局所知以擅離職守爲辭撤去差委另委薛某來松接替現聞王前局長委代局務之科員段某有王不回局不辦交代之傳新薛局長亦未蒞局接事一般局員無事閒游等候交代云 
　　松筠女校懇親會志略本邑全節堂附設之松筠女子職業學校於十六日開懇親大會是日上午由李東英校長接待學生家屬參觀各種成績計分二部一部陳列美術品及課堂試卷一部陳列編織物及刺繡來賓均極贊許午後另設會場令學生演習各種游藝自一時迄五時場左設有評判席由李校長延請專家分類評判縣署第三科主任顧稼軒縣視學倪伯英第一區學務委員吳子祥等均在場擔任評判職務男女來賓極一時之盛 
[無錫]  
　　盜刧行船北鄉陸區橋西三擺渡地方有鄉民沈阿大者於十五日雇船裝載小麥九十擔春絲一包來城銷售去後即行返鄉及舟抵該鄉羊毛岸孟村口忽來盜船一艘盜匪十餘人手執利刃躍上沈船不問情由肆意搜刦當時沈船共有十一人被匪戳傷五人餘六人見勢不佳即下河逃命六人中五人遊泳登岸一人以不善游泳竟致溺斃船中所有現洋二百餘元衣服三十餘件悉數被刦旋經該船之逃脫者告知該處董保立即來城報告縣公署楊知事據報即飭水巡隊長湯麓柯君率帶巡船馳赴該鄉履勘並認眞跴緝 
　　勒令拆卸草蓬公共體育場前已迭奉省令催促籌備並指撥西門外大倉北面餘地十四畝七分有零爲場所並由縣署委定薛明劍君爲辦備員惟該處向有江北客民搭蓋草蓬並栽種桑樹現正着手進行之際令其拆卸遷讓詎若輩竟置之不理近日由薛君函縣署請論飭二十七圖地保勒令該客民限日拆除楊知事據函後已訓令警察第三分所傳諭該圖地保勒令拆除　　求火聯合會之暗潮救火聯合會成立迄今巳届二載成績亦不無可觀但以辦事上時生困難故會中職員每有懷消極主義而宣告辭職者該會副會長樓朗淸近忽辭職略云無錫救火聯合會開辦以來謬承諸君子舉爲副會長自愧德薄能鮮不能副諸君之殷望二載於茲非特無成績之可言即於種種進行殊多製肘愧弟無才不克籌圖整頓若長此因循於會務前途行將腐敗爲特上書辭職務望另舉賢能云 
[江隂]  
　　省議會初選竣事江隂縣省議會初選於七月三日舉行投票城鄉計分六區六七兩日在縣公署大堂當衆開票選出初選當選五十三人勉可支配覆選當選三人選舉監榜陳　事於八日午刻召集各界人士在縣公署開歡迎初選當選人會議云 
[揚州]  
　　　城選值訴訟之所聞鹽城縣伍祐場爲該縣第三選舉區七月十號省議會初選投票有人將票紙搜集七八百張之多意在躉投爲他人所阻致生衝突巳投之票匭竟被打碎投票人陳周二姓受傷因赴縣起訴知事劉超不欲深究云 
　　省議會初選揭曉江都省會初選舉巳於十六日下午六時揭曉當選人共一百八十二人第一區王虎榜等二十二人第二區孔廣林等二十一人第三區周禮閑等十五人第四區姜培高等二十七人第五區董質夫等二十六人第六區韓永淸等十九人第七區徐芳豫等二十三人第八區趙恩洪等十三人第九　陳世萱等十二人第十區李培等四人云 
　　被控校長之證明曹煥亭禀控第三高等小學校長方小亭一案由縣飭視學查覆第二區區敎育會周栩等以事　敎育聲譽當即詳查本市固無曹煥亭其人所控各節實皆牽强當由本區各界公呈縣署證明云 
[杭州]  
　　實業行政會議浙江實業廳前提出地方實業會議議案經省議會打消後茲聞雲廳長爲振興實業起見擬召集實業行政會議討論改進實業方針即以本廳科長科員及在省各實業機關主任到席會議現正在籌議進行中不日當可實行也 
　　籌商夜班師範辦法浙江敎育廳長伍仲文君前擬於各師範學校所在地設立夜班師範講習所一所以各小學敎員爲學員當經訓令杭縣勸學所妥議章程業奉核准照行在案現聞范所長以現值暑假期間所務尙閑關於此案務宜於暑假内辦備完全故近日特約各所員蒞所討論進行方法如地點之籌劃經費之計算敎員之應如何聘請職員之應否設置等語大約暑假以後當可成立也 
　　籌解浙路債票本息前浙江鐡路發行公債一百二十萬元所有應還本息由交通部承認分期撥還業經付至第三期茲聞第四期路債本息十一萬餘元已由浙路淸算處向部催促籌還聞已飭交通銀行管理處趕速劃解以淸債務云 
[濟南]  
　　濰縣織工廠之發逹濰縣城内蚨聚隆工廠係陳紀元所創辦聞自開工以來所織之各種布疋日加精良近因洋貨之輸入日見稀少於是該廠之銷路亦因之日見增多該廠經理欲乘此提倡國貨之時機加添工人再購機器數架以資擴充 
　　縣知事新俸給令省公署奉部令規定縣知事俸給其數目係分五等准於本月實行一等爲四百元二等爲三百六十元三等爲三百二十元四等爲二百八十元五等爲二百四十元巳轉令所屬一體知照矣 
　　司令部捉獲桿首司令部偵探隊由曲阜縣解來匪人二名裝束衣服均甚闊綽不似土匪之形式乘津浦車來濟押交司令部審訊聞係著名桿首巳經成供不日即鎗决正法云 
[天津]  
　　會濟河防署直隷省長曹銳近以南運河水勢大漲小站曹鐘橋决口當於十五日召集姒道尹齊縣長南北運河工警長河務籌議處議董黄國俊宋彬開會討論派員防護堤埝辦法警察廳廳長楊敬林於是日下午約集董事及四鄉各署警員開籌防討論會議楊廳長謂城廂春撫由急賑會董事辦理四鄉除麥秋已收各村不計外尙有李家莊南里八口北里八口石家莊蘆北口倪黄莊王家莊周家莊王家村張道口大寺村門道口賈家莊王　莊了三村三　　東　堤許家　等處　將　　辦處　　紅糧照平　辦法售　貧民繼又提議伏汛在籌畫遠　之法議决天津至靜海南岸大堤多派民夫畫夜防守並隨時修繕以工代　土圍牆須增工趕築各河水勢之漲落由各署警員隨時用電話詳報以資預爲抵禦云至三時半閉會 
　　開辦假期講習會天津觀學所致各學校函云現届暑假休課本所定於自七月二十四日起假學界俱樂部（東南城角本所西鄰曹家胡同北）舉辦假期講習會每日午前開八點講十點閉會以十日爲度所有科目爲倫理學敎育廳科長井蔚卿先生搶任手工圖畫革新敎法第一女師範敎員李少軒先生擔任小學校長之生活省視學王桐岡先生擔任卽祈貴校職敎各員全體到會聽講雖有隂雨亦請必到至各校暑假温課在開會講習期内准其停止四鄉各校職敎員所需旅費准由本校作正開支並即逹知函到立即開列聽講人員名單送所以便製備考勤册簿事關省飭幸勿輕忽云 
　　女小學會議天津十一處女小學在社會敎育辦事處會議小學進行事項一議各女校學生到校後隨便出門購物及尋訪同學等事應行禁止放學後除值日生有應盡職務外其餘各生俱不准逗留以免流弊一議各生　繩除有孝服用白藍色外其餘均用紅色或黑色辮梢不准太長亦不准剪齊襪子顔色不准用新奇顔色（如紅紫水紅黄綠湖色等）一議開學前之會議期在八月十八日（星期日）上午准九鐘云 
[北京]  
　　十四路查賑分處之撤銷本届春賑均經各縣先後陸續查放完竣熊督辦前已電令各委員長將十四路查賑分處一律撤銷早見前報惟道遠災重之區手續繁重有未能遵限結束者近復通令各委員長立將各分處尅日撤銷其未盡事宜由各縣知事逕呈辦理以節糜費一面分别函咨查賑總督察官曁直隷省長京兆尹查照日來各路查賑委員及監放員均巳紛紛回京銷差矣 
　　熊督辦王督察並未出京近日報載熊督辦赴湘臨行時與某洋員談話且已道經武昌晤謁王督軍張總司令語及時局問題等語查熊督辦先患感冒住津旬日近已痊可業於十三日午旋京並未他行又云報載有岑西林赴粤王瑚等隨行等語查王瑚自上年冬奉令督察京畿一帶賑務刻正巡視各縣並未赴粤云 
雜評一 
[曹陸戒嚴（默）]  
　　借欵衆矣曹陸之經手借欵亦多矣然因反對偕欵而至曹陸戒嚴則森林借欵實爲第一次也 
　　吾所怪乎曹陸者從前每一借欵起全國之人譁然反對之而曹陸坦然不以爲畏也曹陸旣有舉國非之不顧之槪乃獨對於少數吉代表之抗議而即戒嚴者何耶豈以舉國非之不足爲曹陸害而少數吉代表之反抗即足爲曹陸害耶抑豈以遠之反對不足畏而近之反對可畏耶其所見之利害亦太小而太近矣 
　　雖然曹陸因此借欵風潮果能暢然大戒於心而知所警覺猶不失爲知幾 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[選舉訴訟開審紀]  
　　二十八保十九圖圖董諸鴻儒等以本届省議會議員初選舉時蒲淞市法華鄉投票所監察管理員不依法定規則舉行具呈審判廳起訴經陸廳長准詞傳集原被告九人到案於昨日午後三時委第三庭施推事鞫訊將當日投票時爭執情形略詰一過推事官謂今閱原狀有二問題一爲執通告者投到巳無選票可領來呈係告監察選舉違法一爲該市發出之通告單内有巳死姓名八人究竟其中如何不妨詳述旋由諸聲稱此屆蒲淞市選民共有六千六百零七人法華鄉一千六百三十二人係分兩處設匭投票是日蒲淞市投票所於午後二時簽字投到者巳有五千餘人門外人猶甚擁擠嗣後執單入内投選有五六百人據監察員云巳無白票可給衆乃大譁有選民將簽到簿搶去爲該處警察奪回四册推事官問共有幾册答稱有七册並稱繳呈兩處巳死之選民通告單八紙内有已死之王裕三王介生兩人係在民人圖内察破檢出始轉知他圖共有八張呈案請閱經推事官逐一取視謂有兩張加蓋省議會議員初選期限紅戳六張未蓋此戳究係何處加蓋被告互相推諉詰以接發通告單時與初選期限相隔幾日答稱三天反復訊問良久當由施推事官諭曰今日集訊管理員李某未到礙難終結俟再派員調查明確再行訂期傳訊旋由蒲淞市監察員顧某聲稱覆選期在即可否請求提早訊奪施推事准之旋由李錄事員將原被所述各供詞朗讀一遍令各簽字於是退庭 
[米業將開交易所認股會]  
　　上海商業交易所由棉業聯合會開會認股等情已紀前報茲悉本埠雜糧公會接到是項章程亦即會同廣帮潮帮厦門帮漢帮各米業曁上海南北市各米行董事等一致贊成擔任勸募一萬股曾經該業分别開會集議現米業中人定期隂曆本月十四日（七月二十一日）午後在本城邑廟萃秀堂開第二次大會昨已由領袖張樂善葉惠鈞袁祝三等通知各同行執事屆時蒞會與議 
[日美信託公司開幕]  
　　大陸報云日美信託公司巳在九江路六號開幕駐滬經理爲嚴某總公司設於東京有資本日洋二千萬元該公司擬在中國及遠東他處經營投資事業巳發行股票四十萬股自認十萬餘三十萬在外募集聞華人方面與此公司有關者爲梁士詒陸宗輿熊希齡林長民許世英徐恩元曹汝霖朱葆三張謇王克敏諸人 
[鴉片專賣擬設機關]  
　　政府收買存土以後即由財政部籌訂通銷辦法並委某監督爲專賣主任業巳著手進行嗣因某方面尙未交涉妥貼電令從緩開辦巳紀昨報茲又悉政府初擬通銷蘇鄂贛粤浙五省現除粤省暫從緩議外並以浙省烟毒早告肅淸是以將來對於浙省之通銷辦法或與他省稍有分别現該主任以租界通銷旣難磋商而各内地之認定包銷者則巳不少故决計先在華界設立機關以資接洽俟政府訂定辦法由電指示後再事進行聞該機關擬設於閘北滬海道尹公署旁側所有巳定各認商推浙省各内地爲多據云每箱認定繳價二萬三千元由各認商設立分局發售連同用人運費及緝私等種種開支並酌加盈餘每箱須售三萬三千元之譜惟各土商均以成本過鉅無意認包現所爭逐者以外行商人居多云 
[洋商建築浦東碼頭之婉拒]  
　　交涉公署前據大來洋行西人福涵（譯音）要求在浦東白蓮港南首Ａ字上段自置産業地上建築碼頭以便裝卸貨物並呈碼頭圖樣一紙到署當經陳交涉員令行上海縣查覆核辦在案茲巳由縣查覆大致謂洋商在内地建築碼頭關係條約與地方主權當地情形均有未便且該處地屬鄉區尤恐易滋事端應請照約拒絶云云聞陳交涉員已婉詞答覆該行知照矣 
[輪船撞壞碼頭之結果]  
　　浦東楊家渡招商局第八號碼頭被東洋公司第三號札愰丸輪船撞壞並撞毁划船十三隻溺斃划船婦張王氏詳情曾誌前報茲悉此案業經該局向該公司提起交涉索賠損失巳於前日解决由碼頭保險西人估定修理費若干（其數在一萬金左右）由該公司擔認賠償至撞毁周山祥葛天祥等十三戶之划船亦由該西人傳到划船頭目周立成估定損失令該公司賠償洋三百元内提七十元給予張王氏家屬作爲撫恤 
[美國商務委員啣命赴崴]  
　　大陸報云美國商務委員安樂爾定於十九日因紅十字會事前赴海參崴安氏爲在華設立美國紅會之發起人此次離滬係奉華盛頓訓令調查海參崴避難人情形安氏並將考察該處時局如有必要處將爲美國水陸兵士籌備紅會事宜惟據安氏自稱所調查者大都爲難民事未必與海參崴一帶單事之活動有關不久當可返滬云 
[斜徐路派兵巡邏]  
　　步兵三十七團第三營營長王幹臣以斜徐路沿浜各橋梁均與法租界毘連浜南華界係爲鄉人往來要道邇來時有匪徒身穿灰布短衫强噪外路口音混充軍人伏於墳墓附近遇有行人携物經過突出刼掠亟應派兵查緝保衛行人爰於昨日令飭所部各連長各派兵士按段梭巡遇有形跡可疑之人即行盤詰以保治安 
[閩省軍官考驗新兵]  
　　龍華操場現駐之新兵一千名係由閩督派員招募來滬因無輪船故未赴閩茲悉閩省李督軍以此次所招新兵是否年富力强應先考驗如有不合格者即行陶汰故於昨日派委軍署王副官及營副官杜舫洲來滬偕至龍華點驗以强壯者爲合格如有前充第四第十兩師兵士後因犯事潛逃者亦須斥退俾免運送往閩徒耗川資云 
[欺騙案接連告發]  
　　湖北人楊仁鏡前至法新租界大利汽車行雇坐汽車不付車資反向該公司借洋六十元後經該公司洋人報告捕房將楊拘解法公堂詰據楊供此次來申欲往常州招接妻子回家等語判楊押候查明再核在案昨又提訊先據捕頭禀稱日前飭探往常州查得楊實有妻子現在堂上請核繼據大利汽車行洋人投稱日前楊來行中僞稱欲購汽車十餘輛係載運軍裝所用並因伊妻將由法國來申欲另購汽車一輛言定價洋四千元俟某銀行之欵滙到即行交付云云後又來行稱有急需暫借洋六十元連同所欠乘坐汽車費洋五十元届期一併付還商人當時信以爲眞如數借給詎至届期置之不理故報捕扭案請求追究又據太和洋行勞澤生投稱楊曾在湖北地方向商人胞弟所開之太和分行以購買軍裝爲由騙去洋一千餘元亦請訊追詰之楊供實向大利車行借洋及虧欠車資兩共一百十元並曾向湖北太和洋行借洋四百元並無騙取一千餘元之事又據楊妻錢氏供丈夫近接婦人來申不知其有騙財之事中西讞員以楊欺騙取財罪已成立判押西牢三月太和洋行之洋四百元限七天還淸大利車行之一百十元因原告尙欲追償損失諭候覆訊核奪 
[撤銷嚇詐鉅欵之訴訟]  
　　公共租界福州路（即四馬路）靑蓮閣商場經理孫鋆珊與漢口路（即三馬路）大舞台經理童子卿藝員趙如泉毛韻珂等同至老閘捕房控告庽居法租界之民黨份子安徽人張曜於本年正月二十九號二月二十二號三月二十五號二十八號三十一號四月一號串黨書寫恐嚇信函圖詐鉅欵等情業已由探張炳成陳維坤與西探目衣克將張緝獲連同嫌疑人張海濤一併拘解公共公廨訊判張海濤無干開釋張曜交五千元人洋並保無保押候復訊再核在案前日午後由捕將張曜解廨經張襄讞會同義羅副領事開庭復訊先由捕房代表牛門律師上堂陳述案情次由中西探投案禀明捕獲被告情形並將抄出之各種圖章戳記呈案請察被告張曜由代表律師詰據供稱原告所投恐嚇索詐信函均不知情惟靑蓮閣發現炸彈後曾由畢姓友人邀我至該茶館與孫鋆珊見面孫托我調查炸彈之事我未得過孫之酬勞所有捕房包探在我家中抄獲之圖章戳記並非己物實係郭賢才串同陳某等乘我出外之際携帶來家以與我商景要事爲由乘間抛下栽贓誣陷報捕圖賞供畢由捕房律師逐層駁詰良久繼由見證婦人王黃氏投稱我在被告處爲傭吾主張曜被捕之前一日晚間十一句鐘有友人郭賢才來候王人謂有要事須待主人歸家面商坐在廚房内囑我出外泡茶給飲我即依言照辦未幾郭云爾主不歸時晚不及明日再來遂即走去至翌日即有人來家拘拿主人並在廚下搜出圖章一包云云並由被告代表律師辯稱原告並無確實證據證明被告犯罪行爲本案不能成立應請註銷即據捕房代表牛門律師聲稱捕房雖未查有被告犯罪之確據然被告與本案疑竇頗多請爲核辦經中西官會商之下以原告所控證據殊欠充分判令將案註銷被告開釋 
[强盜情虚逃竄]  
　　前晚八句餘鐘有盜匪四人身藏兇器至坭城外威海衛路三百五十一號門牌中華書局經理陸費伯鴻家叩門入内各出手鎗向傭婦王劉氏等嚇禁聲張正在翻箱倒篋之際經同居汪頡筍潛出門外大喊捕盜該匪等知事不妙遂即分投逃竄迨巡街捕與包探夏廣林及一百七十五號西探等聞聲到來四面兜拿祗獲住崇明人陳阿六一名拘押靜安寺捕房昨晨解送公共公堂經李襄讞會同美德副領事訊據中西包探禀明前情請求改期以便調查證據緝拿同黨解案究辦問官判陳還押聽候查明於下禮拜四訊核 
[南市巡警之防盜]  
　　南市第一區署趙墨林署長因華租各界屢有盜案發生南市十六舖等處爲商務繁盛之區且接近輪埠碼頭各路客商往返甚多雖有崗警巡邏恐有不周之處故特擬定預防盜賊辦法除商由王桐王寳樹兩巡官添派崗警專在境内典業錢業銀樓等處駐防保護外並於每日傍晚六時至十二時及十二時至天明六時分爲上下半夜由該兩巡官率同便衣警察各佩鎗械在各要道周歷巡察以保安寗 
[派警保護典當]  
　　滬城彩衣街厚生典當於本月十號白晝被盜搶去現洋七十餘元當經投報警廳飭令所屬一體協緝在案茲悉典當同業於此案發生以後咸有戒心業經邀集同業會議由同生典當等禀請徐廳長派警保護茲經徐廳長核准於前日爲始着各區所警正佐等各按所管區域内如有典當者各派巡警一名分赴該典當常川巡察以保治安 
[輪船搭客身帶手鎗]  
　　招商局新銘輪船前日由天津開駛回滬抵埠後適降大雨有搭客陳仲池身穿雨衣正擬登岸爲水巡捕房探目何春生登輪見其形色有異向詰來歷言語支吾遂由何探目在陳衣袋中抄獲勃郎林手鎗一枝並北京鈔票洋十三元現洋九元八角解至水巡捕房由梅捕頭詰據聲稱紹興人向在北京貿易此次因事回籍手鎗係在天津車站附近拾獲等語梅捕頭飭即備文於昨晨派令何探目將陳並抄獲之手鎗票洋等一併移送地方廳午後經檢察官預審之下判陳收押手鎗等存案聽候訊明核辦 
[緝獲糾黨攔刦之黃包車夫]  
　　黄包車夫江北人李大用子曾於上月間糾同奚小二子李芳等將乘車人宜興某窰貨店夥余慶光車至法新租界新貝勒路中途歇下搶去現洋鈔票共二百餘元分投逃逸後由余報經捕房飭探金九林孫金禮等偵悉住址前往拘獲奚小二子李芳兩人惟李大用子巳聞風逃避嗣將奚等解至法公堂訊供屬實判各禁押西牢並飭補緝李大用子務獲究辦在案茲於前晚仍由該兩探將李大用子拘獲昨解法公堂詰據供認分用洋五十元不諱中西讞員判李大用子押西牢六月期滿永遠逐出租界 
[浦江風濤險惡]  
　　前日上午八時浦江一帶狂風怒吼繼以大雨大小船隻頗爲危險而以龍華灣周家渡等處更爲險惡時有王阿根米船裝米百餘石又郭姓米船裝來百餘石又陸順生豆餅船裝餅八百片又周正大船裝豆餅五百片均在浦面遭風打失米六七十石及豆餅若干惟人口幸獲無恙尙有南碼頭之花衣船及三泰碼頭之烟酒船亦均受損失云 
[禁止渡夫勒索之布告]  
　　滬南工巡捐局昨日發貼布告云爲布告事照得各渡船載客收資向章均有制限不准各渡夫私自增加屢經本局布告諭禁不啻三令五申惟恐日久玩生或有貪利之徒藐法違章從中勒索亟應照案示禁以便行人嗣後各該渡夫務當恪遵定章不得多載搭客擅加渡資免致釀成危險滋生糾葛倘敢陽奉隂違濫載浮收一經查出立予從嚴懲究决不姑寛除飭令市舶所傳知各渡夫遵照辦理外合行附錄定章布告仰即一體遵照毋違切切此布（所附章程十一條與前報所載相同茲不贅錄） 
[籌設雙宮繭繅絲廠續誌]  
　　工商研究會副會長郭建侯因悉近由日本回國之畢業生宋傑具有紡繅雙宮繭成絲之經驗擬即在滬創辦專繅雙宮繭絲廠以資提倡巳紀昨報茲悉郭君對於此舉事在必行故近日進行甚力查雙宮繭一項華人均不善繅紡咸以賤價售與外人每年喪失利權莫可許算是以郭君决計興辦業巳商請宋君開具詳細預算表並勘覔相當地址爲廠基聞設廠購機一切須籌集十萬餘金方能完備云 
[練習漁業之保護]  
　　江海關監督公署昨奉江蘇齊省長訓令頃准農商部咨以漁業技術傳習所沿用旗語藉資練習誠恐有所誤會致生阻滯請分飭各軍艦水警廳曁常海各關妥爲保護等情除通飭外特令該監督迅爲函致新常兩關稅務司一體飭屬妥爲保護 
[調查工廠之接洽]  
　　江蘇實業廳長現派葛文灝等來滬調查中外絲紗各廠曁各項實業公司種種情形業於昨日抵滬函致怡和東方等紗廠云敬啓者文灝等奉江蘇實業廳長委任來滬調查中外實業情形當經江蘇特派交涉員照會貴國領事暫致各公司工廠以便到時接洽旋准江蘇特派交涉員函開准貴國領事復稱查英商各公司工廠對於中國政府調查實業情形無不允許之理該員儘可直接自往無須本署一一轉致特此函復即祈查照轉逹等因准此茲擬擇期赴貴廠參觀特此奉聞并希見復以便届時趨前領敎至紉公誼 
[軍服改用國貨之希望]  
　　本埠染織布廠邇因時局不靖銷路停滯停止營業者頗多南市陸家浜之運大及徐家滙之滙西等廠資本素稱雄厚近亦暫時停工銷售存貨俟市面轉機再行開辦而浦東源茂源昌福成大倫等十餘廠則以維持女工生計之故勉力經營惟減少織機範圍亦已縮小現查各處失業者不下數萬人鄉間婦女適值農忙之際力田芸草尙堪度日而寄居南北市一帶之客籍女工多數失業頗爲可憫頃聞該業各領袖互相集議咸謂所織膠布用製軍服甚爲適宜惟軍隊服裝類多購辦我貨倘得政府之覺悟轉購國貨則銷路頗巨非特本埠各廠得以維持且可推廣云云未知負維持國貨之責者能設法請求政府改用國貨否 
[南京兵工廠定購火藥]  
　　南京兵工廠總辦王者化自四月四號閉工停廠後卽行北上就任總統府參軍所遺總辦一職即以會辦王菊仙接任茲因該廠奉令趕造七密里九口徑之快鎗子彈需用無烟火藥鄂省尙未解寗致難開工故特電滬向日商訂購惟照章應先照價付給定銀三分之一是以王總辦於前日來滬核付定銀大約此項無烟火藥由日運滬總在一月左右一俟運到即可開 
[調查發行彩票之機關]  
　　上海總商會接徐州商會來函略謂近有人在徐州方面發起創設寰球愛衆社發行籌賑多寳劵其事務所組設上海法租界某里此項多寳劵巳在彼處行銷名爲籌賑是否正當善舉之性質請爲就近調查此劵究由何人所發起希煩查明眞相即行見復等語該會接函後即派人遍查法租界内並無此項名義之事務所惟是否地點錯誤或巳他遷均未得悉業巳據情函復矣 
[當票減貼印花之展限]  
　　江蘇印花稅分處李處長奉財政部訓令謂查當票暫自四元以上貼用印花一案迭經本部一再展限截至本年六月底爲止通行遵照在案現值金融狀况尙未回復所以當票暫自四元以上貼用印花前案應再展限截至八月底爲止以卹商艱限滿再由 
 
 
 

Page 11

 
 
本部酌核辦理云云昨李處長巳諭知商會典當一體遵照矣 
[陸軍部催造統計表]  
　　松滬盧護軍使近奉陸軍部通令略謂全國軍政之整頓前巳頒發各項軍政統計表式分電各省查照趕速造送在案迄今日久多未編送惟各處軍隊種類不齊對於軍餉軍械諸多複雜不免有虚報空額之弊應由各省及統軍機關編造統計並將現有正式陸軍以及難色各種軍隊人數逐一填送報部以憑查核整頓云云聞盧使巳飭軍需科查案編造矣 
[裁撤覆選事務所]  
　　滬海道尹公署内設有滬海道屬覆選舉事務所茲因參衆兩院選舉業巳竣事昨奉省令應一律裁撤是以王道尹巳將門前所懸之事務所木牌除去矣 
[重修捐資興學褒奬條例]  
　　滬海道尹曁上海縣知事均接江蘇省長公署訓令云查第八百八十一期政府公報敎育部公布七年七月三日呈准重行修正捐資興學褒奬條例查與第一次修正原文頗多變更茲爲便於查閱起見特檢取第一次修正條例查照本届修正各條錄正一分其附稅内所載匾額執照式巳經取銷合行令發道尹知事查照此令計發重行修正捐資興學褒奬條例第一條人民以私財創立學校或捐入學校准由地方長官開列事實表册詳請褒奬華僑在國外以私財創立學校或捐入學校培育本國子弟准由各駐在領事開列事實表册詳請褒奬其以私財創辦或捐助圖書館博物館美術館宣講所諸有關於敎育事業者准照前項辦理第二條褒奬之等差如左（一）捐資至一百元者奬給銀色三等褒章（二）捐資至三百元者奬給銀色二等褒章（三）捐資至五百元者奬給銀色一等褒章（四）捐資至一千元者奬給金色三等褒章（五）捐資至三千元者奬給金色二等褒章（六）捐資至五千元者奬給金色一等褒章第三條私人結合之團體捐資在一百元以上者得比照第二條之規定分别給予一等至六等褒狀第四條遺囑捐資或捐資者未得褒奬而身故時其欵逾百元以上者分别奬給一等至六等褒狀第五條按照第二第三第四各條捐資在二千元以上者除應得各本條所定褒奬外並彙案呈明給予敬敎勸學匾額凡給予金色三等以上褒章三等以上褒狀者均彙案呈明備案第六條捐資至一萬元以上者除分别奬給褒章褒狀匾額外由敎育總長呈明加給褒辭第七條以動産或不動産捐助者准折合銀元計算第八條應給銀色褒章及四等以下褒狀者由縣行政長官敎育廳長呈請省區行政長官授與應給金色褒章及三等以上褒狀者由省區行政長官咨請敎育總長授與華僑應得之褒奬由各駐在領事報部核定授與第九條授與褒章應填明執照附同褒章一併授與其執照式另定之第十條授與褒狀應填明狀内所列各項授與其狀式另定之第十一條褒章之模型及其佩用儀式另以圖說定之第十二條捐資請奬自民國元年起適用之第十三條本條例自公布日施行 
[學校消息彙紀]  
　　閔行鎭上海縣立乙種農業學校昨日舉行第二届畢業式上午十時開會首由校長報告畢業生成績授與證書並致訓辭各敎員及來賓畢業生相繼演說畢散會茲將畢業生二十二人姓名列後孫吉初楊立根奚錫昌蔣守信蔡維堃葉永康劉世昌沈永貴范世雄何德壽陳學文吳錫欽陳海淸朱士逹張鏜奚漢英蕭曹黃耀輝彭菊人陳庭立孫錫根金兆玉 
　　西區鄉私立陳涇國民學校昨日舉行第一届畢業式上午九時開會其秩序如下（一）來賓入座（二）校董報告（三）唱歡迎歌（四）讀國文（五）勉勵（六）給證書（七）演說（八）學生談話討論（九）唱畢業歌（十）勤學立志歌（十）（一）奬賞（十）（二）暑假歌（十）（三）校歌（十）（四）閉會該校係私立性質學生八十餘人不收學費所用書籍盡行由校給發其常年經費悉由二十七保七五四二圖紳董錢廣甫陳雲堂吳文甫韓曉岩等擔任該董等熱心興學殊難得也 
　　虹口蓬路德鑫里四弄萃華學校由賴郁文創辦迄今五載日昨舉行暑假休業式今年添聘吳仲樂爲英文敎員來學者甚衆是期考試高等生最優者賴鑄傑游家富姚伯桓姚尙勤初等生最優者鄧恩受姚伯榕下學期定於隂曆七月初十日開學 
　　南市蘆蓆街私立南區第一小學校於陽曆十八號暑假兼開懇親會首由校長報告次敎員演說又次男女學生分演各種科學聞該校成績頗佳云 
　　新垃圾橋北首文極司脫路北長康里南洋女子師範學校日昨行第三次本科第一部學生畢業式畢業者二十六人成績頗優經各校函聘以去者已有十數人該校爲吳興凌銘之獨力創辦七年以來所費頗鉅故前年敎育部曾奬以匾額及一等金質嘉祥章云 
　　大東門電燈公司西沙場街一號私立汪氏國民學校係汪春涵創辦昨日行暑假畢業式並於暑假後設補習班五星期定每日上午爲補習時間如校外生有志補習者亦可前往該校報名槪免學費聞該校下學期定七月十七日開課茲將本學期畢業生錄後（甲）王明霖馮瘦鶴陳國藩劉申耀（乙）宋友卿吳金寳徐龍生羅震邦張志淸許藹棠 
　　滬寗車站克能海路存厚里中弄三廉打字速記學社所設之英德文暑假補習科現巳開課聞補習者半係中學學生云 
　　大南門中道橋南首市立貧民學校十七日上午行暑假休業式各生家族到者頗衆十時振鈴入座先由袁主任報告次由曹兪二敎員致訓詞及發給各級甲等生奬品及各級生報告單十一時引導來賓展覽成績而散聞該校下學期定八月二十二日開校云 
　　通俗宣講社附設露天學校定舊曆六月十四日下午三時在大東門内火神廟行暑假休業式並舉行第一次畢業巳由該社柬請政紳商學各界届時到校觀禮 
　　新閘醬園弄尙德公學係基督敎徒組織現該校校長汪馥沅定於暑假期内添設聖經班請美國人安施脫博士講英文聖經黄滌講中文聖經時間定禮拜一三五下午四時至五時 
　　浦東倪家宅私立育新兩等小學校係由倪士淸創設昨日上午九時舉行暑假休業式經校長倪蘭深致詞訓勉而散 
　　浦東洋涇鎭私立進修國民學校昨日上午九時舉行暑假休業式首由校長成輔卿致辭訓勉次由敎員王頌侯演講休業後之學生自修法至午時散會該校下學期將添設商業科以俾造就商界人才 
　　浦東爛泥渡私立競存女子小學校於十六日下午舉行第二届畢業禮及暑假休業式由校長盛競存女士考查成績及格者發給奬憑致詞訓勉而散 
[民國七年一月至三月各口岸海關入稅報告]  
　　口岸本年收入上年同季收入　　愛琿三三三八二二三二五三　　三姓四 
　　滿洲里一三三○○八一八一二 
　　哈爾濱四三三五 
　　綏芬河三八三一一一二○七六九 
　　鍕春四一二○五二三一 
　　龍井村二四一六九五七○四 
　　安東一六三八一九二○六九八八 
　　大東溝一○一二○○ 
　　大連八一三九二二九○四五○一 
　　牛莊一九五七七一一四六八 
　　秦皇島七一○一五六五九九七 
　　天津七○五二二八九七三九五六 
　　龍口四八七二六一九三 
　　烟臺七六二五五九八八八二 
　　膠州四○二五五五五三一七一五 
　　重慶七二一二三一六二五四九 
　　萬縣二四一九六七六三 
　　宜昌一九○四三三二○三一 
　　沙市六二四○七二二○ 
　　長沙三九七八四一一九二五三 
　　岳州四○三九一一○六二六 
　　漢口六一七三六二八七六八○四 
　　九江七九二一五一○一三八一 
　　蕪湖一一五八五三二○○一○九 
　　南京二○四一四九二一五七三二 
　　鎭江七一三二五二○六六四○ 
　　上海二四六九六二八二七一二四三八 
　　蘇州二○○七四一七七二七 
　　杭州三○一○五三一五六一 
　　寗波七八四一○八二○八四 
　　温州一○三五○一○一四二 
　　三都澳一一二二二一七六 
　　福州九五三三三一○五四三九 
　　厦門八九一九五八六六一六 
　　汕頭二四九七六五二八八○五二 
　　廣州五○一八六一六一六四九七 
　　九龍六六六七六七三三二二 
　　九廣鐡路一八三九一二○八○四 
　　拉巴二八二○五三七六三四 
　　江門三六一八三四五二三五 
　　三水二八二四四三九七九八 
　　梧州九七九七○一二○一三○ 
　　南寗三○九二四三九四八三 
　　瓊州三○七四二三七○四五 
　　北海一四○七三一七四五○ 
　　龍州一六三三七七○ 
　　蒙自一二二一三七一一三○五五 
　　思芽一三五八二一八六 
　　騰越一四九三五一九三九九 
　　總數七六○一九八六九一八九八六九 
　　附註以上以兩爲單位均關平銀 
[烟酒業歡宴公賣分局會辦記]  
　　本埠烟酒兩業假滬北東亞旅館開會歡迎江蘇第二區烟酒公賣分局會辦李碧澄巳紀前報茲悉前日上午該兩業在該旅館大廳懸掛國旗開會歡迎二區各分棧經理偕同辦事人員并烟酒兩界領袖共四十餘人齊集大廳至十二時李會辦乘坐馬車蒞臨各經理等均鼓掌歡迎旋即欵以西餐茗點暢飲一堂至三時後始各盡歡而散 
[閩江口船浮之移置]  
　　中國各口巡工司通告航商略謂查閩海關稅務司所屬界内金牌門中沙之南曾設紅色倒尖形警船浮一個現因該沙大半被水衝散特將該浮移置方位浮式照舊自新置之處視金牌門南岸海角爲北八十三度東相距海里百分之四十一各處船隻務宜留心詳記以免疎虞 
[報告二麥成色]  
　　今歲春夏之交隂雨過多二麥收成減色沈知事因奉省令查勘分數曾委王警佐查報後復親歷各鄉覆勘約計本邑全境可得六分八毫成色昨將勘定分數電呈省公署財政廳查核 
[本醮婦請求離婚]  
　　崇明婦人唐氏夫故後轉醮於陳某爲室迄今巳有數年近來陳在滬另娶詹氏爲室同居本城藥局弄中置唐氏於不顧茲由唐氏來滬探悉前情即以陳抛妻重婚等情赴地方廳以刑事起訴要求離婚業經林檢察長諭令派警前往查明實情再行核辦 
[懲辦揚州拐子]  
　　揚州人陳大於本月十三號在江隂地方誘拐十八歲女子張二郎來滬串黨某甲將張女及甲所拐乍浦路四百零一號門牌江吳氏之妹吳壽花（即李壽花）囑託鎭江人朱某車送虹口怡和碼頭擬乘金星輪船帶往外埠價賣當被包探周小弟查獲將兩女及陳與朱一併拘解公共公廨因訊據吳女供與朱並不認識故判朱開釋吳女交其姊江吳氏領去張女暫留本廨陳大押候查明澈究在案昨晨由捕將陳大解廨復訊據張女供稱被陳以薦至絲廠作工爲由誘拐來滬是實質之陳大供詞狡展中西官判陳押西牢三年期滿逐出租界張二郎函送救濟會設法遣回原籍查傳家屬認領 
[私帶烟膏之陳述]  
　　楊杏生因私帶鴉片烟由松江來滬爲憲兵查獲轉送軍署訊辦在案茲經軍署執法處訊據楊杏生供在松江大江橋爲剃頭生意瓶内烟膏約五兩餘係徐先生來滬託我送交上海西門内警局隔壁普育里一弄第五家鄭委員收所有空煙盒一千個須要售賣五千文等語判楊押候查明核辦 
[搶土犯不服判斷]  
　　過犯沈毛頭前因糾黨在台灣路攫取土販郭炳成之紅土被捕解送公共公堂訊實判押西牢九個月期滿逐出租界在案嗣因被告不服延請律師投廨聲請復訊昨經原審之中西官提訊兩造律師均未到堂判候訂期再核 
[違禁售烟之處置]  
　　粤人劉阿二在武昌路八百三十二號屋内私售烟膏被二十五號西捕查見將劉拘入捕房昨解公共公廨經中西官訊供之下以劉不應違章判罰洋五十元充公 
[私售烟土之查究]  
　　東棋盤街六百十一號門牌鴻泰土棧因私售煙土被總巡捕房一百五十二號西探目海明惠查悉以其不應違背禁煙定章將該土棧夥鎭江人伍益卿拘入捕房昨解公共公廨經中西官略加訊問判候下禮拜四再行訊奪 
[傳究私賣鴉片]  
　　虹口元芳路四十五號門牌居戶馬正祥與住居華記路三百七十三號門牌之江北婦人董四均私設烟具供人吸食鴉片被虹口捕房二十五號三道頭西捕查悉回禀捕頭請廨出單將馬與董婦傳案訊罰 
[華商電車出軌]  
　　前晚八時許華商電車公司第五路二十八號電車自西門駛至 
黄家闕路單雙軌又道處忽然出軌不能行動一時續到之車停滯數輛旋經查票員報告公司立派工部車二輛並小工兩班盡力扛抬至十二時後始移入軌道迨至進廠已鐘鳴一下矣 
[戲謔妻子之忿怒]  
　　江北人孔照和住居閘北新疆路仁祥里其妻蔡氏前日至鄰居孫姓乾娘處與曹家植談笑戲謔適孔歸家瞥見怒不可遏即以木棍擊傷曹之頭顱及曹母高氏面部同居嚴漢文上前勸解亦被毆打當由四區一分所崗警將一干人拘解司法科轉解地檢廳訊辦 
[押店夥友受罰]  
　　傳榮賣之妻昨至法公堂控稱日前婦人有事出外詎被幼子長生將房中金壓髮及銀表私行取去持往洪昌押店内兩共質洋六角並不填寫質票後由婦人察悉報經捕房飭探陳三林吊出銀表尙有金壓髮吊取無着惟在捕房時曾據幼子長生指明壓髮實由該押店夥黃桂生經手質下請求追究詰之洪昌押店夥王大邦供此銀表係商人經手質下由年約三十餘歲之人持來質當是實又該押店夥黃桂生供並未收質該孩持來之金壓髮請察中西官以王不應收質來歷不明之物判罰洋三十元充公黄桂生訊無收質金壓髮之證據着卽開釋 
[理維洋行控告收賬員]  
　　賚美律師代表理維洋行至法公堂控稱理維洋行經理用陳偉才爲收賬員立有合同詎未期滿另至他行執業且有許姓之賬應歸該洋行收取者被陳向積權人兜攬收去該洋行應得用金被陳呑用請求堂上追還並請追償損失訊之陳稱商人於三月二十四號辭歇許姓之賬實由商人收取應得用金六元二角因有二十四天薪水未支故與買辦唐姓接洽劃扣是實中西讞員以陳偉才不應私攬收賬違背合同着繳還私用之用金六元二角並償還原告損失洋五十元再罰洋二十元充公了事 
[尾欠限期淸償]  
　　吳順福至法公堂控稱商人於上年正月間將店盤與馮姓接開因華界盤店例須地甲到場蓋戳商人當邀四舖地甲周慶生到來言明盤價約期交洋詎至立據之日馮稱周慶生先來取去洋二百元商人向周詰問承認取洋自願立據拔還後收過洋一百二十元尙少八十元延不歸還周即退卯遷居法租界内是以投案請追憑據呈鑒訊之周供認欠洋八十元不諱判交人銀兩保限十四天還洋 
[人力車撞傷小孩]  
　　住居閘北恒豐路懷遠里甬婦魏李氏之外甥杏生年五歲前日在門前嬉玩被魏阿三所拖之人力車撞跌受傷當由四區二分所崗警將魏與傷孩拘解司法段科員判將傷孩送往醫院療治魏罰醫費洋兩元 
[扭控房客欠租]  
　　某賬房經租人殷少安前日將閘北福興路租戶梁靜波扭至五區一分所控梁虧欠房租四個月延宕不繳請爲訊追經孟警佐質訊屬實判解司法科轉送地審廳核辦 
[竊取天津褲帶]  
　　閘北大統路傅德泰雜貨店主傅金坤前日將孫得明扭至四區警署控孫闖入店内竊取天津褲帶十二條當經瞥見追獲請爲懲辦經余警正略訊一過判解司法科訊核 
[積薪過多之干涉]  
　　福建路（即石路）三百九十二號門牌某店主葉榮章因屋内堆積稻草過多被包探湯榮生查見以其違背警章歸禀捕頭轉請公共公廨出單昨日將葉傳案經中西官訊明屬實判罰洋五元充公 
[不捐執照之科罰]  
　　北山西路一千四百十九號門牌食物店主王言林因不向工部局捐領執照被捕查悉請廨出單昨將王傳至公共公堂訊明判王罰洋十元又粤人陳洪因在西華德路出賣牛肉不捐執照被衛生處西人查見鳴捕拘入捕房昨解公堂請究判陳罰洋一元充公 
[誘賭外國紙牌]  
　　無賴陳小二子串黨在東漢壁禮路設攤誘賭外國紙牌被五百九十四號華捕查見將陳連同賭具帶入捕房押候解廨請究 
[四次過犯復來租界]  
　　四次過犯戴金生（即陸阿泉）潛回租界在西華德路徘徊被包探王金壽查見拘入捕房押候解送公堂訊辦 
[淞滬警察廳批示八則]  
　　謝秉衡批據呈巳悉查散布謠言警法本有規定今張全根等信口雌黄之語致道路觀聽混淆殊屬非是仰候飭保交案以憑訊奪此批 
　　侯嵐坡批據呈巳悉查隋潤田養女陳來賓因不願學習唱戲回海門前經水巡隊盤獲送廳念其立志可嘉當即片送普育堂留養以成其志該民所執關書一紙前據當庭呈繳業經存案備查隋潤田不將領書交還當亦不致發生其他問題准再如呈備案可也此批 
　　陳如堂批據呈媳婦唐氏在鴻源紗廠做工突遭程福誘姦捲逃各節如果屬實巳搆成刑律和誘之條仰候拘案訊究此批　　陳和貴批據呈周正祥逞兇攫洋顧茂茂將人藏匿如果屬實殊犯刑章惟一面之詞礙難憑信姑候派探查復核奪此批 
　　王永豐等批呈悉查曹福根於陳根泉被攫碎銀案爲顧關華供有帮助行爲當經飭探拘傳到案現值着手偵查之際究竟有無關係應候查明再核所請開釋暫毋庸議此批　　陳金龍批呈悉查陳長生因陳阿龍盜案被嫌業經當庭提訊據陳阿龍自白亦承認挾嫌誣扳之語惟陳掌生家藏違禁物吕本廳應爲鄭重起見正在偵查着手之時究竟是否安分之人當未證實所請保釋暫毋庸議此批 
　　周樹森批據呈巳悉業經諭令陳阿瑞之父尋子到案限日料理矣仰即知照此批 
　　胡運吉批呈單均悉查陳阿瑞將伊父交案後業巳移送法庭仰即前往訴追可也此批 
[中華職業敎育社通訊]  
[上海第一學區學務委員賈豐芸致各初等小學校函]  
　　逕啓者中華職業學校係中華職業敎育社私團體所設立現巳建築工場校舍不日竣工定九月十日開學内設木工金工鈕扣工三科各校國民科畢業生如有志入内學習不收學費務希介紹前往報名校址在陸家浜利涉橋堍放生局隔壁（下略） 
來函 
[淞滬警察廳來函]  
　　逕啓者本月十八日貴報登載淞滬警察廳偵緝隊士李金標近被搶刦北新涇某姓家盜案内監犯供詞所牽涉謂其有窩贓嫌疑盧護軍使令行徐廳長將李隊士解送軍署等情閱之殊深詫異查北新涇史悠連家被刦一案當場獲犯朱秀田一名曾供夥同在碼頭做小工之李金標等前往搶刦並無牽涉本廳偵緝隊士李金標情事想係傳聞失實相應函逹即希更正江蘇淞滬警察廳啓 
[上海電話局來函]  
　　逕啓者閱本月十七日各報本埠新聞欄載本局因淞滬話線被竊呈請護軍使飭屬保護一節殊非事實查本局於五月四日會用公函請求護軍使飭屬保護至近日並無此項呈文且措辭亦與前次公函辭意不符即請貴報更正以昭核實祗頌撰祺交通部上海電話局啓 
雜評二 
[選舉訴訟（訥）]  
　　江蘇省議會覆選之期巳近而各縣初選有因競爭而投票未竣者有因舞弊而紛起訴訟者依此糾紛之形勢將來或不能如期覆選未可知也 
　　吾謂此次省會之選舉訴訟應與參衆之選舉訴訟有别參衆之選舉訴訟政府方面意在速國會之成故有以政治手腕行於選舉訴訟之密令各司法官承斯意旨以審理此等案件祗有駁回不惟之一法試問京外各省之參衆訴訟有一澈究而得直者乎吾未之見也至省會之選舉訴訟各司法官宜本其公平之良心守其嚴正之法律以處理之而不必再以政治手腕行之矣果能如我言乎請以卜之各訴訟案之結果 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鶯鶯致歡郎續舊歡書（集六才）] [  拾塵] 　 
　　鶯鶯名粟别字芙蓉女兒並非雙文小姐歡郎者黑籍國之隱君子而鶯鶯之所歡也亦非崔家公子讀者幸勿誤會 
　　老的少的村的俏的我是散相思的五瘟使也有些士氣息泥滋味游藝中原脚根無線如蓬轉我但見個客人果若他有心兜的便親月明纔上柳梢頭却早人約黄昏後夜闌人靜儘人調戲手掌兒　奇擎心坎兒上温存香烟人氣兩媻兒氤氲得不分明海誓山盟美滿恩情引得人臥枕著床廢寢忘餐意似痴心如醉不由人不口兒作念心兒印準備著這天高地厚情到海枯石爛時暢懊惱遭橫事恨天不與人方便那一個賊畜生惡紫奪朱仗勢欺人口裏嚼咀道我眉黛靑顰傾國傾城壞了風俗傷了時務没來由把我摧殘不管人恨匆匆便待翦草除根掃蕩烟塵險些兒便做出諸葛孔明博望燒屯把人葬送我魂離壳這禍滅身可憐　命在逡巡一時去住無因進退無門自從那日初時我相會少你見面難多管是餓得你窮神眼花没顚没倒悶煞没頭鵝俺那邊落花滿地胭脂冷孤眠况味凄涼情緖閒愁萬種無語怨東風袖梢兒揾不住啼痕碧熒熒是短檠燈險化做望夫石準備去寒窗重守十年寡這一番花殘月缺誠何以堪尋思怎不傷嗟眞徯倖你好事從天降那厮本意虚囂會貪婪數黑論黃於家於國無忠信一個銀樣蠟鎗頭俺那邊下了死工夫準備着七靑八黃巧語花言將言詞說上先生你須不奪人之好得好休便好休這錢也難買柴薪把你做先生財物你竟無須推讓蚤與人消災障成就了幽期密約還要把你來生死難忘他連忙答　喏喏連聲博得個意轉心回我的公案一筆勾把一天愁片時掃淨俺一家兒死裏重生從今後許我夜去明來停眠整宿晚妝樓改做至公樓做夫妻無危難蘭麝香仍在今日東閣帶烟開任憑人說短論長也合敎俺夫妻每共桌而食我能敎您稱心你破工夫明日早些來（五） 
家庭常識 
[鹽炒爆開豆] [  黃華] 　　 
　　蠶豆一升去其劣者置籃内先在冷水中一浸提起瀝乾隔三句鐘用冷水冲之再隔三句鐘再冲之如是凡五次（要使豆肉發漲而壳不漲）然後攤於竹筐上候乾（勿曬）待炒另有鹽一小碗入鍋炒焦加入蠶豆半升（豆勿過多多則拌炒勿靈）炒至粒粒爆開（如不爆開者則是豆肉尙未浸漲之故如豆壳與豆肉脫離者則是水浸過度之故均屬不得其法）旣熟盛入鐡絲籩中（或竹篩）將鹽篩入鍋中再下第二鍋炒完待冷食之鬆脆異常頗耐尋味絶妙之下酒品也如有患肝胃氣痛者咀嚼十餘料即可稍壓其氣 
[自製燻靑魚] [  兪祖勳] 　　 
　　先將魚洗淨切成長方塊約大二寸厚四五分浸入頂上醬油中（如秋油暇子油等）越宿取出佈置竹篩上晒之極乾乃下猪油鍋以文火炸之另備白糖一杯茴香末一撮加沸水使溶俟魚炸透逐將油去盡以所備糖水澆其上拌炒片刻即成其味殊美勝於市售者多矣（却酬） 
[解膠益墨] [  蕭]  
　　說文梣即秦皮治目翳一名石檀入水色綠可解膠益墨余適購新墨患其膠重裹筆試之良驗 
漁業須知 
[網之保存法] [  穉奤]  
　　網之保存爲業漁者最宜注意之問題其法有三即塗抺染料與乾燥貯藏是也 
　　（一）塗抺染料塗抺染料者即染網是也未染之先須於淡水中煑一二小時是云水煑其目的在使附着纎維之汚物一并洗去於染網時染料得以完全附着其時間之長短當視材料之種類而不同然如麻亞麻白棕等之原料因加熱而纎維中之護謨質游離而强度減少者可免水煑之手續如欲行則十數分鐘足矣若棉線須一時以上又染料如用栢油類者無論何種之線槪可免水煑現今美國漁業上通用之網槪不水煑乃以網浸於炭酸曹逹或石灰水中經一定時間然後取出乾燥而染之者染網之染料現今各國通用者有三 
（甲）動物之血液卵白及油類 
（乙）單寗劑 
（丙）各藥品之配合染料茲詳述於後 
　　（甲）血液卵白及油類染料 
（一）亞麻仁油染以亞麻仁油染網盛行於美國其染法先以適量之油貯於器内然後以網浸入即行取出絞乾之或積入二重底之木桶中俟油滴乾後張於平地之上而日乾之但乾燥甚緩六七日方能完全乾燥也 
（二）蘇子油桐油染蘇子油價值甚昻故使用時常混入二三成之桐油當染網時將油傾入適宜之槽中或稍加熱度然後將網浸入一俟其浸透後卽行取出絞乾而燥之桐油染依上可也 
（三）柏油染柏油染料通行於西洋各國法先以油傾入釜中加熱然後以網浸入少頃即行取出掛於架上俟其油滴乾燥後再行置於日光下而乾燥之 
（四）動物血液染動物血液若猪血牛血等皆可用然須擇新鮮者法以一分之血和以二分之水然後將網浸入浸透後取出乾燥之再染一回後置蒸籠中蒸一小時許取出乾燥之可也 
（五）卵白染以鷄卵之白塗於網上曬於日光約一日再置於蒸器中上蓋松葉蒸至松葉呈赤色爲度取出乾燥之再入明礬水煑沸之立時取出乾燥之即可（未完） 
詩囊 
[和天虚我生因十述懷] [  雲間方棱] 　 
　　長松壓屋不知年寒翠濃侵几席前習懶未妨書作枕養廉賴有硯　田忍看四海塵沙刦獨擅千秋筆削權消受平生好風月更須時付酒家錢 
　　胸無一物最蕭然不學英雄不學仙著作等身空涕淚榮華過眼幻雲烟我儕略解古今事時局眞成南北禪此後風波休復問儘舒靑眼看山川 
　　藏家詩卷不盈千問字無人到座前蕉葉映窗詩眼淨榴花供几酒顔妍論交難得心心　應俗惟宜面面圓自詡佳人空谷隱慵情原不學攀緣 
　　作逹男兒亦可憐生非捷足路難先古人文字天將喪名士風流世所賢短筆不投時運錯小詩漫賦性情顚羡君長作春申客管領人問花月天 
集益錄 
[第一一一問] [  諸曁敏士]  
　　依梅花瘦客所述培植冬菰法予嘗如法施種屆期果能出菰特惜　菰有二大缺點頗不合社會需要一因菰傘如錢始生爲白旣開變黑一因菰柄長有三寸細如線香形象奇異重試亦然有此二大缺點何能出售市場第不知此病能有改良餘地否或此法竟不完全乎想海内經驗者不乏其人倘不吝秘有以明敎則幸甚也 
短篇小說 
[敎育短篇小室中事（續）] [  莫釐秋白]  
　　白垠返店謂約翰斯密司曰汝今當演此石版上之問題毋若白朗所爲言時引斯密至白朗先時所處之暗室中 
　　無何約翰斯密司所草之問題巳畢於是昻其首雙目睽睽環視室中近斯密司坐次有箱三焉斯密司好奇之心油然而起因自忖曰藏箱内者爲何物余必一探之也然卒不敢行歷數分鐘好奇之心卒勝堅忍心乃用力啓其箱之蓋箱固嚴扃者然斯密司之力甚偉不數稍鐘而箱蓋啓矣顆顆之小餅乾亦隨之而出則自語曰白垠先生必不因失數枚之小餅乾而查究也言巳取若干納諸袋中啓第二箱中滿貯葡萄乾亦取其若干惟第三箱之蓋堅其斯密司用其畢生之力始啓之然以用力過猛箱一側而倒霎時間胡椒頓飛滿室片片若蝴蝶飛斯時也白垠巳入室曰需子何爲哉余未用若之前何用汝察我之底貨汝非余願得者也可歸汝家 
　　俾德魯濱遜獨處室中方注目視架上所列之長瓶時書橱中發有異聲則白垠先生所藏之小鼠也俾德心雖好奇而靜處室中漠不爲動移時白垠先生入室中虎視眈眈注目四周觀其狀若甚注意及後白垠先生莞爾謂俾德曰噫俾德汝誠余所顧得之童也今汝爲余店中人矣可出至店中以供汝職（二） 
 
 
 

Page 15

 
 
   
 
 

Page 16

 
 
   
 
