# 1908 - 266 - 4912813

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　九月初八日奉 
上諭那桐等查驗第二期報到薦舉各員分别加考開單呈 
覽一摺所有内閣中書張國淦學部七品小京官平遠直隷候補知縣洪壽奠湖南酃縣知縣李見荃候選縣丞朱學程日本畢業生蹇念益著查驗大臣那桐等帶領引見大理院總檢察廳丞王世琪太理院推事董康王儀通郵傳部右丞李焜瀛陜西陜安道沈潜甘肅新疆阿克蘇道楊增新前四川建昌道王李寅河南候補道于滄瀾韓國鈞奏留江蘇補用道汪瑞闓山西補用　張毅安徽試用知府謝宗誠候選知府胡薇元着自九月初十日起按照名次先後每日二員呈遞膳牌伺候召見如是日未經召見仍於次日預備其餘各員以次遞推欽此 
上諭奉天提學使着盧靜補授傳增湘着補授直隷提學使欽此 
上諭順天府奏援案請賞米石各摺片現在節近寒令近畿一帶貧民生計維艱所有朝陽安定西直等門外三處粥廠共恩賞粟米一千二百石藍靛廠粥廠恩賞粟米三百石資善堂煖廠恩賞粟米三百石同人粥廠恩賞粟米三百石廣仁堂恩賞粟米三百石敬節會善堂恩賞粟米一百五十石均着加恩賞給中順天府具領發交各該處員紳妥爲散放以惠窮黎仍着俟各處敎養局開辦後另行變通辦理欽此 
宮門抄召見軍機吳緯炳文瑞姜桂題 
論說 
[論都察院奏修臺規（心史續）]  
　　天下請願國會之書。累十餘志矣士民不自叩閽而相率乞都察院代奏固猶認臺之有規也固猶認二十年不修之臺規。未必遂偭錯而至於無規可守也。臺規中若升轉若儀注。無足較其得失。吾獨知風憲二字。爲對於庶司百執事而言。鷹犬雖賤。在立憲國則然。專制國尚幸有鷹犬。以其爲天子之鷹犬。尚非執政大臣之鷹犬。故自古以來。常深論言路之不可與執政相結交。臺臣言事。先以副本關白中書。是爲稗政。宋元祐八年。詔執政親戚。不除諫官。宋太初以按劾有罪。必豫請朝旨。爲失風憲體。不特此也。内外各官署。其屬員無不冠以本署之名。惟都察院各道監察御史以道繫官。不加都察院字樣。故諸道奏事。不白總憲御。史無堂屬之分特留方路之全權。無一人無一事。不可用其彈劾。監察御史。故事可以劾總憲。此臺規之犖犖大者。臺中且然。何論執政。請旨辦理。執政則可。臺臣則不可。今之都察院。敢於公然關白軍機。敢於日夜仰體軍機處意旨。敢於公言請旨。於收受請願書一事。無弊不具。甚且明白會同他官署辦　矣。此豈非駭人聽聞之尤。而諸公不愧不怍以爲此。然則及今而議修臺規其用意固何如者。 
光緒十四年所修之臺規。諸公惡其害已而欲去其籍。假此一修。以爲變亂破壞地。乎審如是也。當首請欽派管院大臣。以政府領言路。而後向之無慚於爲天子鷹犬者。今且泰然爲。執政鷹犬而。不辭昔有三法司會同之例。欲其執法不撓也。繼自今則會同憲政編查館。旣開交結之端。從此會各。部各館。皆可以勒爲功令。而朝廷之樂聞此言與否。又有請旨一方便。揣摩窺伺。昔爲不守臺規者之私計。後必於　規中勒定之。諸公自爲計則得矣。 
按會典。非正途不得爲科道。雜流吏道。遂於此無厠身之望。夫訂一規約而即可供職。書吏之所優爲。國家之期望於科道者如彼。亦曰惟能讀聖賢之書。稍稍足持大體。耳持大體則不必規規於法文。而諸公之蔑視臺規也。果如彼者所望。居言路而大得政府之歡。吾料其必受變通臺規之報。諸公乃猶以爲未足。蓋恐後來尚有戇者。拘泥臺規。以爲執政之梗。經此一修。然後鑿鑿可恃。則其爲執政計者。又何其切也。 
或曰。宣布國會年限。當令恩出自上。此爲善則歸君之義且天下士民之請願。期有效耳。其效並不由代奏而生。或轉以不代奏而予執政以急於巿惠之意。今者九年之限定矣。或者都察院正以壅不上聞爲暗中維持之道乎。嗚呼此自命爲政黨首領之某京堂。所以鼓吹於輦轂之下者也。夫由專制而改立憲變革之重大。孰過於是。謀及卿士謀及庶人。以致其慎。有何不韙之處。且立憲之局果定。人民不過漸復其人權。而君主則將希冀萬世一系之大樂。何惠之可巿。至民情激動者徧天下。代表已抵都者七八省臺臣將以吾君爲聖明耶。豈當以不。遞請願書。而深宮遂不聞此請願之。事其必以不遞而可示廟謨之黯合乎衆志。殆必謂吾兩宮之冕旒蔽目。黈纊塞耳。非臺臣莫能啟其一隙之明。質言之。蓋卽以痴聾之懿號。奉我至尊云爾。國家方恃臺諫爲耳目。臺諫正以去耳去目之能事報之幸而後此耳目之寄實已不在都察院要其天然淘汰之證據。必自此次所修之臺規爲萬無可恕之愛書矣。 
專電 
 
 

Page 4

 
 
[電一（北京）]  
　　黄丙焜初六日召見時面奏請旨頒布第九年實行召集國會於三十六年份設新内閣總理大世 
[電二（北京）]  
　　會議政務處資政院擬將幣制主兩主元奏請欽定張鹿袁三軍機堅持主兩 
[電三（北京）]  
　　今日召見姜桂題慈宮面詢長江會匪情形姜奏近尚安謐慈顔甚喜諭將直隷軍政禀承奕劻極力整頓 
[電四（北京）]  
　　張管學擬考試留學生分别東洋西洋請奬 
[電五（北京）]  
　　法部議奏刑事民事訴訟法俟法律草案訂定再行妥議 
緊要新聞 
[慈諭王士珍嚴防長江匪患北京]  
　　二十六日召見署理江北提督王士珍時慈宮垂詢江北匪情奏對良久早見前報現悉當日慈宮面諭云長江一帶游匪最多聚則滋事全賴防營隨時查緝汝此次到任後於整頓軍備固宜注重而籌防匪患尤屬緊要切記母忽 
[劉春霖調補贛藩原因北京]  
　　滇省辦理軍務大臣劉春霖日昨乂電致軍機處請爲代奏略云承准鈞電十五十八兩旨敬悉霖以菲材渥荷恩眷際此邊防緊急正圖報之不遑何敢遽萌退志惟事權不專則難期得力萬一僨事獲罪滋大前電所陳權貴一信貴專欵貴充事貴速四端仍惟垂鑒樞垣當日得電後即電覆劉大臣如何措詞尚未知悉惟聞樞府諸公之意以劉春霖此電旣以事權不屬爲言必與錫督意見有不能融洽之處故屢次乞退大臣辦事貴在和衷今意見旣不能盡合則他日辦事難期成效不如另行設法云云觀此則劉春霖調補贛藩之舉或即爲此亦未可知 
[政務處議准川省添置官缺北京]  
　　川督趙爾巽會同駐藏大臣趙爾豐奏請添改巴安府　廳縣并設兵備分巡道缺一摺早録本報現聞是摺經政務處會議所有設置道府廳縣各缺均已議准俟將岑春煊等前奏統籌西北全局各摺彚同參核即行定稿惟陳請添撥的欵一事度支部尚書澤公甚覺爲難昨已通電兩大臣商辦矣 
[廢員改發巴藏分别准駁北京]  
　　川督趙次帥奏請發遺新疆罪臣改發巴藏一摺昨經政務處議定所請充發新疆官員改發巴藏藉實邊疆并援軍台贖罪例繳欵川省留充巴藏經費事屬可行應准照辦惟軍台人員許其在途呈請地方官請咨改發一條業已議駁議案現已繕就出奏尚未定期 
[閩督條陳化除滿漢之要策北京]  
　　閩督松鶴帥日前電奏化除滿漢畛域條陳六欵（一）請廢八旗名稱（二）撤駐各省旗營（三）通飭實行滿漢結婚（四）邊防大臣實行參用滿漢人員（五）滿人奏事不稱奴才（六）各部院概除滿缺漢缺名稱 
[直督咨商增稅免釐辦法北京]  
　　直督楊蓮帥日前咨商度支部謂增稅免釐一事各國催辦甚急實行之期當不在遠將來關稅之權卽爲債主所握恐國家財用益覺困難擬預籌改換名目歸併鈔關變通商辦各事以期雖無釐卡之名實收釐金之效等語聞度支部各堂頗韙其議已交財政處會同妥議辦理 
[通咨攷試外官不准敷衍瞻徇北京]  
　　憲政編查館電咨各省以後考試外官不得仍前敷衍塞責等情已誌前報專電兹悉其原因以憲政館會訪悉各省督撫仍有任聽各員不報名赴考者又有隨時委一差使即藉口免其考試者此外如今年新到省各員復遲不即予考試故特電咨各省内有嗣後如仍前敷衍瞻徇情面查出定行照章參處等語 
[法政法律學堂風潮紀略北京]  
　　法律法政兩堂各學員近以所定樊章太薄大失所望致志風潮略誌前報刻聞法律學堂學員退學者已有十餘人並擬要求改爲五年畢業照給奬勵法政學堂各員則以八品録事等官奬勵太輕亦不願意擬卽退學雖經各該堂堂長等再三勸諭尚未平靜 
[各省籌辦諮議局彚誌]  
　　（廣東）粤省自治會近又刋印公函分致各城鄉善堂公局及各地方團體云本年六月二十四日憲政編查館王大臣奏進諮議局章程並選 
 
 

Page 5

 
 
舉章程奉上諭各省限文到之日起於一年内一律辦齊今已相距兩月有餘各省已奉文者不少官民寂然尚無舉動要知諮議局初選舉之期在正月十五複選舉之期在三月十五先時不知預備臨事必致倉皇諭旨嚴切延緩之罪誰敢擔承同人等合議設一調查部一面呈詢官長有無文到一面通告各處自行預備補助官力以應朝旨吾士民躬逢特典驟獲參政之權仰答聖明各宜自勉謹開今日應辦事宜如左（一）諮議局起手第一義當由各州縣造具選舉人名册此册本由官長調查監造其調查時仍賴士民分投助理今日徒以各省距京有遠近各州縣距省又有遠近奉文之日參差不同彼此觀望遂致一無舉動同人恐官民轉瞬將受違旨之咎是以相約先自行調查印成選舉人名册草簿照欽定章程開載晣呈送地方官以便謄入正册（二）諮議局係創舉州縣衙門無例可援辦事諸多遲緩同人公呈督憲籲請札催各屬吾士民之在里者各宜陳請地方官照欽定章程從束核明選舉草簿辦理正册以明吾士民並無因循貽誤官長之過 
（浙江）浙撫增中丞以諮議局關係緊要急宜籌辦業經照會紳士相助爲理頃聞增撫又電請濮紫泉方伯從速回省協同陸春江中丞等赶行籌辦 
（蘇州）蘇省諮議局籌議處經撫憲陳中丞札委官紳兩界總辦提調等員已紀前報現聞在事官紳會商定於初十日邀請自治會及商學各界在大太平巷本處開會研究應行籌備事宜業已分發傳單知照矣 
[卾省籌解雲南練兵經費武昌]  
　　卾督陳小帥近准陸軍部曁滇督錫清帥電開滇省練兵經費已由度支部在各省應解部欵項内劃撥計湖北所指撥者地丁京餉銀十五萬兩釐金京餉銀七萬兩鹽厘京銀四萬兩江漢關洋稅京餉銀四萬兩四六成洋稅籌備餉銀十五萬兩釐金邊防經費四萬兩江漢關稅邊防經費銀二萬兩共五十一萬兩等因查滇軍添練成鎭需用開辦經費甚鉅部欵未到現已息借商欵墊用貴省所撥京餉懇請迅速如數指撥交天順祥商號領滙到滇以應急需小帥接電以邊省防兵關係緊要立卽札飭藩司漢關道善後局無論如何總須移緩就急合籌銀五十一萬兩電滙往滇應用 
[電催西洋留學生監督經費武昌]  
　　江督端制軍致直督楊蓮帥卾督陳筱帥川督趙次帥粤督張安帥蘇撫陳伯帥電云據西洋游學生監督蒯道電稱監督處下半年經費因開辦費鉅墊借耗息祈速電滙等因卽希查案如數滙甯以便轉寄爲盻陳筱帥接電後當即札飭藩學兩司迅即查案照解 
[電告戕官匪首訊供情形南京]  
　　江北巡防營務處沈觀察禀督撫提三憲電云勘電敬悉張萬銀一犯昨迎提到處即刻會督戴參將謝直牧詳加研審供認爲首開鎗拒捕戕斃陳管帶等情直認不諱並未稍加刑嚇核與訪勘情形相符輸服供詞亳無疑義惟於前獲各犯尚須逐一質審方能定讞合將獲到省犯供訊大概情形先行禀告 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[四誌播寶輪船捕犯交涉廣東]  
　　播寶輪船緝犯一案經張督與法領事往返駁詰後已得該領覆文承認當時確係釋放中國匪犯張督遂將覆文大意電知外部並再照會該領責其將各犯交回該領仍支吾以對此案將來尚未知如何結果云 
[咨行德兵輪報運軍火辦法南京]  
　　稅務處咨江督文云德雷使擬請德國停泊長江上游之兵輪所用平常軍火准進出口發給護照一事曾由外務部兩次咨商經本處擬定簡便辦法先後咨覆外務部轉達各在案兹於本年七月二十九日准外務部咨稱前准咨覆所擬辦法各節當經本部函復德雷使去後兹准函稱稅務處所擬之辦法極爲妥宜本大臣當爲承認請代向稅務處伸謝應咨行查照等因前來查前項平常軍火擬定給照辦法旣經德國大臣承認自應照辦除劄知署總稅務司外相應將本處兩次咨復外務部文稿鈔録咨行貴督查照轉飭各該關監督嗣後如遇有德國停泊長江上游兵船經德領事報運平常軍火情事即查照本處兩次咨覆外務部文内所定各項辦法辦理可也 
[京師近事]  
　　日前各軍機召見時兩宮諭以資政院關繫憲政最大飭催各起草員將應行續訂章程迅即定妥勿得因循致碍要政 
山東巡撫袁中丞電奏禁種罌粟包買洋藥專賣宮膏一摺已由軍機處將　摺封交政務處並擬定另電一通交諭一紙令政務處迅速寄交山東巡撫聞其内容係電覆該撫電奏交議事　並諭吳郁生侍郎即將電奏刷印咨送禁烟王大臣閱看 
樞府以各省辦理各項新政爲今日之要圖亟應酌爲奬勵特電各省督撫嗣後所屬州縣如三年内各項新政辦理完善而不擾民者准其按異常勞績請奬以示激勸 
郵傳部近將各省已成未成將辦未辦各鐵路分别調查繪圖貼說每一路必註明於何年開築有無外人資本彚造總表以備進呈御覽 
日前軍機處又電致滇督以該省匪亂初定竊恐餘孽猶存乘間蠢動請卽派員往邊境查看並隨時巡防以靖地方 
陸軍部鐵尚書以本年秋操曾咨各省派員赴皖參觀惟恐有不諳軍務者側身其間昨特電致各督撫此次參觀大操不具軍學智識者不准派往 
聞袁軍機與近諸大臣會議東三省中日交涉日繁且多棘手擬請兩宮簡派大員前往專辦中日滿洲交涉事宜至間島問題則擬俟新任日使伊集院到京後將全案調京辦理云 
[西報譯要]  
　　滿洲鐵路接軌交涉字林報載初七日東京電云南滿洲鐵路與北清鐵路接軌交涉今日已在大連開議 
膠州總督游歷滿洲又載同日東京電云膠州德督屈魯配爾游歷滿洲明日可抵大連將由德國兵艦接送回膠 
滿洲大水叉載同日東京電云嫩江及松花江近日水勢大發齊齊哈现之車站及哈爾濱之一部分皆淹於水中 
各國允禁嗎啡入華又載同日倫敦電云倫敦晨報載各國已允於西歷明年元旦起禁止嗎啡及使用嗎啡器具運入中國 
華商多妻被逐奏晤士報初七日紐約電　香港中國某富商携帶妻妾二人赴美因犯美國多妻禁律已在舊金山地方被逐 
評論滿洲鐵路管理權文滙報載初七日倫敦泰晤士報論滿洲鐵路管理權北操於俄南操於日兩國經營此事不遺餘力似與維持中國主權之義有所違背一千八百九十六年之鐵路條約中國事出不幸悉由日俄兩國隨意解釋卽果合本義仍不能免後來惡劣之結果也夫中國最忌各國要求新利權今則外人管理鐵路之權日加澎漲中政府斷不能默然坐視也新法鐵路問題雖關於英人之利益然辦理此事當重萬國公負之責任吾人對於此事應有辦法固不必加以定論然殊不能不歎日本之所爲一若與輿論對抗使中國今日反有所藉口也日本於戰事旣畢自甘少有所取當時大得吾人之同情而今日復有此舉則不能不謂爲日人之太過云 
警告華人停種鶯粟又載初八日倫敦泰晤士報載有論說警告華人如伿使英國停止鴉片貿易當自將鶯粟停止栽種云 
分類新聞 
[政界]  
 
 

Page 11

 
 
[禁烟查騐所之森嚴長沙]  
　　湘省自五月初一日開辦禁烟查騐所以來所有在任候補印委各員曾染有烟癖者已先後騐過二十餘員聞其間以私帶烟泡旋經奏參革職者已有余令龍德一員其因此致病 
禀請出所甘願懲處者亦有李通判慎五等二員日昨復有寶慶通判黄以健長沙縣丞顧恩黻麻陽巡檢馬蔭豐等三員均以烟讔未斷朦混查騐經委員覺察禀由藩司將各該員一律撤任 
[江督批飭實行禁種鶯粟南京]  
　　霍邱縣王從禮以查辦禁烟事宜並條議簡明辦法禀陳江督兹奉午帥批云禁烟事宜自以斷種鶯粟杜絶來源爲要義所擬章程第一條分年減種鶯粟本係遵照部頒章程辦理惟查政務處奏定禁烟章程原有不必拘定十年及果能早日禁絶地方官得蒙恩奬等語近准度支部電詢長江下游各省是否可以縮短期限於一年内將種植鶯粟地畝全數禁絶業經本部堂擬定章程示諭各屬卽於今秋實行禁種通飭遵辦並咨會各撫部院電復度支部各在案該縣所産鶯粟旣不甚多應俟奉文後查照新章辦理其餘録欵仰藩司確核飭遵 
[皖省自治局定期招考安慶]  
　　皖省諮議局附設之自治研究所原飭所屬各州縣保送學生若干名俾便講習憲政方法以爲將來立憲基礎兹沈中丞以各屬道途遠近不一驟難足額特飭該所先於省會招考員生六十名須以曾任敎職及學堂敎員或係舉貢出身素孚衆望者爲合格已於九月初五日起報名考試 
交涉 
[電阻英艦測量閩海福州]  
　　福州洋面現有英國兵艦擅在各處測量閩督松制軍以未奉部咨未便聽其測繪飭屬阻止一面電達外務部查核辦理 
[派員攔阻兵輪晋省江西]  
　　江西湖口地方現有英國兵輪一艘入湖當經台官升旗詢問阻止據云晋省謁見撫台商辦要公當即電禀洋務局經汪甘卿觀察以照約外國兵輪不准駛入内地禀明馮中丞派委黄爕朱正煌兩員於初二日乘坐官輪前往吳城地方照約力阻不准該兵輪晉省以符約章 
軍界 
[王都統抵甯閱軍南京]  
　　陸軍部奏派點騐新軍大臣王都統英楷率領隨員於初三日抵甯駐節遊府西街行轅初五初六等日每晨由江督端午帥偕往第九鎭司令部小營操塲點騐軍實 
[預備程軍門接統巡防隊南京]  
　　江督端午帥會同直隷提督姜軍門電奏長江防守各營請以提督程允和接統業已奉旨允准聞江督俟程提督到甯卽當檄委接統昨已札飭財政局刋刻關防一顆其文曰總統沿江巡防隊之關防以備飭發應用 
[預籌秋操宿營地段安慶]  
　　秋操宿營地叚遼闊分設站所甚多必須借用民房祠宇或租賃民間已經收穫空田及空隙地面搭蓋棚廠但該處居民未及週知難免阻碍故江督端午帥先行咨請皖撫札飭該處府縣先期出示曉諭居民以免臨時掣肘 
[續誌營弁被人匿控案蘇州]  
　　蘇省鹽捕後營領哨李德生因案撤差擬以副哨陳鼎昌升充嗣陳統領忽得匿名信函言陳弁在楓涇鎭諸多弊端當經統領弔銷委札並派梅帮帶赴鎭查辦各情曾紀前報兹悉梅等連日在楓橋一帶訪查所禀各節或事出有因或查無實據均無切實憑證現已禀復統領以該領哨所駐汛地遼闊巡緝頗關緊要未便虚懸故仍飭陳弁到差辦理 
學務 
[法政學員希冀不及格之畢業南京]  
　　甯垣法政講習所學員張震等十六人以法政畢業不符定章禀請改正發給文憑奉端午帥批示云查部定新章畢業考試以通計各科分數滿者爲極則滿八十分以上爲最優等七十分以上爲優等六十分以上爲中等不滿六十分者爲下等不滿五十分者爲最下等該法政講習所所刋試騐章程第十九條下所載最優等優等中等辦法均係遵照新章辦理即如該生等各門功課章已無疑義惟據粘呈該所刋印章程内有四十分以上爲及格等語該生擬請改給畢業文憑殊非正辦查章程以實地現行者爲主該講習所所刋章程所有四十分及格等語實係五十分及格之誤該所今年辦理畢業時均照五十分爲及格章程給與畢業文憑於四十分以上者給修業文憑即爲實行部定新章之鐵證該生等乃欲以一時印刷物之誤希冀改給文憑是未知部頒新章通行已久各直省學堂無不謹遵辦理該生等豈無聞見至該所印行條件不過採取定章以印刷藉代鈔録取便分送閱者并非另立規程目爲風氣該生等苟知其字有訛誤　該所以排印疏忽則不失爲忠告若幸其有誤責以實行誤章則非稍明法理者所宜出所請改給畢業文憑一節礙難照准此批 
[浙省造送各學堂統計報告浙江]  
　　浙省前奉學部劄以統計一項最關緊要而於敎育尤甚四月間又奉部電催曾將辦理不及情形詳請展緩數月現聞已催取齊全統計光緒三十三年分學生四萬一千五百六十九人歲人一百十二萬七千六百六十元歲出一百廿三萬六千三百六十元其間職員有敎員兼充者并有兩學堂聯屬敎員相兼均屬兩邊分列如歸一邊核計職員實共一千二百八十二人敎員四千一百五十三人尚有各屬未據填送及填送不合發還未復者約有一百餘所并有表式異常舛錯萬難統計亦有十餘處一併扣除歸於下届造報均於總表内分别註明因事屬創辦各學堂體會不眞填送未能一律合格致總表難免有未盡確當之處惟有另擬詳細說明書由視學員明晰指導以期下届逐漸得以合式刻已由學司彚造統計表并將各屬送到表册彚集分訂備文派由撫院摺差陳步雲帶呈學部查核 
 
 

Page 12

 
 
實業 
[川路公司咨請招股武昌]  
　　卾藩李少東方伯昨准四川商辦川漢鐵路公司咨稱竊敝公司開辦伊始曾經函託執事代勸股欵荷蒙鼎力招徠欽佩曷已去歲改歸商辦復將續定章程送呈亮邀查照敝公司客秋定議擬先從宜昌動工業將購　章程詳請入告刻正預備興築秋末冬初當可開始惟工程浩大現在所存股本不敷尚鉅除由本省各屬竭力招集外素諗執事垂念桑梓用再咨請查照前函廣爲招集以期竟此全功 
[湘路代表將次回湘長沙]  
　　湘省洙昭鐵路問題前由闔省士紳公舉代表湯稚庵席滙湘兩觀察譚組安太史入京投遞公呈說帖已誌前報兹悉此事已由盛杏蓀侍郎電致京師允歸湘公司自造前日各代表謁見張相國禀陳一切相國極言湘紳熱心路政力顧大局洙昭鐵路准歸公司承辦並蒙嘉許數語故諸代表現擬九月初由京返湘 
[農工商局飭查商業資本蘇州]  
　　蘇省農工商局札委候補知縣張大令可均赴商會調查各商業資本若干及一切進出欵項貨物銷路並在事人數薪資等事均須詳細考察並隨帶表式發給各商家自填呈送俾資查考大令已奉札從事矣 
[澈查搗毁商會要案杭州]  
　　定海商務分會上浙撫電杭州撫憲鈞鑒去年西鄉莠民聚閙逼勒罷巿搗毁商會等處喪失財産甚鉅迄今年餘僅將岑渾莊莠民懲辦數人其餘首惡並未提辦雖經迭次呈催無如龔丞忠厚悉由石姓官親兼幕友專權敷衍求電廳秉公速辦以伸國法定海商務分會公叩 
浙撫致甯波道府電甯波李道台夏太守定海廳龔丞均鑒頃據定海商務分會來電查此案滋事首要甚多拿獲懲辦者寥寥未便以事已平置之緩圖應由該管道府督飭定海廳會同防軍嚴拿逸犯懲辦以伸國法而安商務幕友石姓專權把持龔丞何以任聽起滅庸闇若此應由道府確查如果屬實卽應驅逐除詳公牘外特先電聞望速辦並告商會查照盼復院印 
雜記 
[江督飭究子弑父妾之逆案南京]  
　　南京龍蟠里小學監督陳作霖之妾爲其子某（湖南佐雜）所弑警察局及縣署因未報案不敢上詳昨爲江督所知立傳警察總辦何黻章及上江兩縣大加申斥詞色極爲嚴厲責令緝拿兇手歸案照例定罪如不拿獲惟該道該令是問現聞該逆子已聞風遠颺或謂已逃赴東洋矣 
[飭提楊紳奪去之妓女蘇州]  
　　蘇垣楊吳兩紳奪妓一事經元和縣吳大令禀奉撫憲派員會同府縣調處後府縣各官均以誼屬姻親有關名譽力勸和平息訟惟吳紳以楊鹵莽太過且施其野蠻手叚心實不甘已控經瑞方伯諭飭左路巡緝隊官方壽山馳往常熟速將楊紳奪去之妓提蘇訊究以期永落石出其開設妓館之王阿松聞已拘案懲辦矣 
[嘉屬禁烟之阻礙太倉]  
　　嘉定南鄉禁烟　調查員畢練生許淑君等任事向稱勤慎日前在南翔之東鄉小南翔地方　獲錢姓私賣燈吃起出烟具數付經各調查員解送地方官請將房屋發封乃錢姓央無賴張阿興夤緣該局董事李某竟允其開封免究旋即片請地方官啟封各調查員聞知此事咸有辭退之意 
[漢商追悼繼故撫漢口]  
　　已故皖撫繼蓮溪中丞曾任江漢關道與漢上紳商感情甚深兹中丞靈柩不日由皖附江寛輪船過漢漢口商務總會已發知單邀請紳商界届時至碼頭迎奠以誌追悼 
[黎里匪徒之强横蘇州]  
　　蘇省吳江縣屬黎里鎭長壽橋地方近有匪船十餘艘停泊匪黨登岸開塲擺賭經汾湖司鄒巡檢禁止匪黨非但不服并且出言强横該司遂密禀李邑尊請轉告飛划第二營何管帶派撥師船會同該處汛弁合力兜拿 
雜談 
[因物付物]  
　　俗呼讀書人爲　。不知起於何。　蓋取其酸意云。有數冬烘。至酒館小酌。嫌　湯味淡。呼酒保曰。將我拿來。無何酒保果將醋捧至。適傍有一差役見之。心疑醋亦名爲我。後在飯館。亦襲諸冬烘之故智。大呼將我拿來。酒保見案下適有一狗。遂俯而捉狗之腿。遞給差役。差役大怒。述前言以爲證。勢將用武。酒保曰。先生别號爲醋。自呼索我故我。以醋與之君輩號爲狗腿。自呼索我。故我以狗腿與之。因物付物。何嘗錯誤。差役聞之。嗒焉若喪。俯首而去。 
[天武人權]  
自近來新學發明。權利之說。膾炙人口。有位留學生頗通曉法律。一日在家與其父爭辯。其父怒責以杖。該生急持鐵錐相抗。儼同仇敵。鄰人覩其狀。奔往勸告。　以小杖則受大杖則走之義。該生斥之曰。天賦人權。無分爾我。彼以杖來。我以錐。往此固各自行其所有之權。天賓爲之也。何來老頑固。一昧胡講究。鄰人見其勢甚囂張。不可告。語拂然而去。其父忿極倒地以死。族人聞之。以逆狀鳴於官。生被拘。其妻流涕哀悔生慰之曰勿慮。有舌在尚可辦護。或不至置我於死地耳。卿其俟之。遂毅然往。官見其語言荒誕。擬以瘋人犯案律定以監禁之罪。 
[新三笑（二十六）]  
　　楊紳歎。道今日有朋友約我吃酒爲何天又不容起來。難道我旣没有福氣消受絶色的小者婆。前日死了。難道也没有福氣到那院子裏去吃酒。下了這般。大雨早知道天要下雨。我也不去多一番周折。換了這付衣服。又想道我眞痴了。到院子裏去吃酒。有什麽要緊今日落雨不去終有天好的日子再可以去得。爲何一定要今日去呢。主意已定乃對家丁道。榮升。我時常著的紗袍子替我拿來。家丁道今日吳老爺約大人去吃酒。所以更這衣服。爲何此刻又要更換了。楊紳道這樣天兩。吳老爺如何能來。即使來了也如何去得。家丁道看天没有堂雨落過就好。正說間雨也少了雷聲也漸漸遠了。黑雲過處。露出了一輪旭日。家丁道。豈不是天已好了麽。楊紳道奇怪。急走至窻前。推窗一望只見樹上緑葉如洗。庭中荷花一陳一陳送過薰風。來楊紳道。妙極了天。亦凉快。不知吳君爽的否。又足足等了半點　。不見吳紳到來。心中猜疑道。今日吃酒明明是他約我的。想起來未必失約。惟此刻已有三點　。天兩已止亦此刻應到這裏。心中忽上忽下。正猜疑問。忽見門房報道。吳大老爺拜候。。楊紳道快請他進來不一時吳紳已到書　楊紳笑道我道你今日要做董鶴了。爲何到此刻纔來。吳紳笑道黄鶴倒不做。險做了一只公鷄。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏議駁密雲副都統奏辦理新政先期撥餉摺]  
　　奏爲遵旨議奏恭摺仰祈聖鑒事密雲副都統德麟奏辦理新政懇請先期撥餉一摺光緒三十四年七月十六日奉硃批度支部議奏欽此欽遵由内閣抄出到部據原奏内稱密營户丁蕃盛生計日蹙以額定之餉糈養無限之家口衣食艱窘凋敝不堪不籌敎養兼施何以期其整頓非辦工商實業不足補救時艱但密雲山僻小邑籌欵維艱即工藝製造成貨亦難銷售再四籌維殊乏良策惟有寅用卯糧一法尚可藉　周轉伏查密雲兵餉向按春秋二季分領若將明春官兵俸餉歸本年臘月預支此事在部庫不過先期一個月發放而在密營有裨匪淺合無籲懇天恩俯念密雲舉辦工商苦乏的欵飭部預撥以資周轉等語臣等伏查密雲官兵俸餇向按春秋二季分領前項俸餉係駐防官兵計口授食之需例不准挪移他用今該副都統以舉辦工商實業籌欵維艱奏請將明春俸餉歸本年臘月預支以資周轉自係爲籌辦實業亟需欵項起見惟與臣部向章究有未符且如該副都統所請以明春俸餉於年前先期給領此亦不過暫時騰挪及至來年春夏放餉届期仍須按數提支不出半年抽提已盡彼時工商成本又待另籌兵餉旣不能一再挪移即成本仍属無從周轉况該副都統原奏内稱密雲山僻小邑成貨難售是其商務不振貨品滯銷情形已可概見萬一來年春夏放餉之時成本積壓無欵提還該副都統乂將何以應付欵關計授實属未便挪移所請將明春俸餉先期支放之處應請母庸置議所有遵議緣由理合恭摺具陳伏乞皇太后皇上聖鑒謹奏光緒三十四年七月二十九日奉旨依議欽此 
[陜撫恩壽奏設禁烟公所及辦理情形片]  
　　再恭查迭次欽奉諭旨飭令官民實行禁烟此誠生民返弱爲强之轉機亦一時正本清源之至計也詔書屢下不啻三令五申薄海世民咸知欽感樂與從新關中向稱産土之區習染最深一旦遽言革除正恐未能盡信奴才於去歲到任後悉心考查首先以查種烟苗爲厲禁擬就簡明告示徧行曉諭官民一則曰禁種再則曰禁食嚴定限制務絶根株正辦理間復奉總理禁烟大臣咨送奏定禁烟查騐章程卽將省城舊有之禁烟局及戒烟公所量加移改建立禁烟調騐公所飭委藩學臬三司巡警道總理所務委候補道一員爲總辦專司其事督向委員遵照章程認眞辦　並通飭各属設立分局一體遵辦去後兹據詳稱伏查鴉片流毒幾徧行省爲害巡及百年創鉅痛深湔除非易必審其後先之序乃得乎施措之宜以難易言陜民沈溺已久習爲故常官則顧慮考成尚知儆懼則戒官易而戒民難以緩急言官者民之表表不端則影不正則戒官較戒民爲尤亟以本末言則减種爲塞源禁食爲治標又互爲表裏二者相權並重拯急當務其先故開局以來即以戒官爲第一要義而禁民吸食减種烟畆等事亦即雷厲風行同時並舉局中分設官紳士民戒烟兩所及試驗廳嚴守規章不容隱飾復經遴委多員分赴外属催查並查烟籍嚴密報告至如禁售烟具封閉烟館按期演說勸立公會以及選醫製藥一切禁烟之方無不次第推行計至春間開辦以迄於今勸懲兼施不遺餘力察看官民愧悔知改實力戒除者正復不少明效昭然前奉禁烟大臣咨發之六項表業經分行司局及各外府廳各州縣照實填註陜省南北皆山局用路途較遠一俟填齊賫還卽行彚送查覈事關調騐端緒紛繁一切均係撙節開支减無可减應請作正開銷俟查騐各事迅速辦竣卽行裁撤據該局司道開具簡明清摺及現辦章程詳請奏咨立案前來奴才覆加查核辦理尚属核實並訪查近日情形證以輿論官民戒烟均已確有進步仍當督飭該司道等嚴申禁令力挽澆風總期舊染痼疾一律革除以仰副朝廷軫念民生銳意圖强之至意除將清摺章程告示抄咨民政部度支部總理禁烟大臣查核外所有陜省遵設禁烟公所及近日辦理情形開支局用各緣由理合附片具陳伏乞聖鑒謹奏光緒三十四年九月初一日奉硃批該衙門知道欽此 
本埠新聞 
[江督批飭拿辦滋事敎民]  
　　吳江縣李大令禀報盛澤鎭敎民滋閙情形蘇撫批詞已録前報兹又奉江督批示云據禀已悉此案釁由敎民誤認陶阿發爲徽州人洋砲和尚詐錢攅毆經馮老六張順寳勸解不聽該敎民並將張之頭面打傷搶去綢疋帳簿致動公憤罷巿兩日似此平空敲詐兇横情狀　屬形同化外若非認眞彈壓解散必致釀成交涉重案自應將爲首滋事之敎民趙子蘭等四名由地方官嚴拿懲辦以儆兇頑而保治安仰蘇松太道速飭該縣切實辦理並與司鐸等妥訂善後章程隨時禀報查核 
[督撫出示禁種粟]  
　　江督蘇撫會銜出示略云江南各州縣地方凡向種罌粟之處均限於本年秋間概勿栽種本部堂届時當派員查察如有不遵禁令仍行栽種定　罌粟新苗一律拔毁明年放花之際再派員周視務期拔盡根株如至彼時尚未自拔定當拘案罰究倘明年秋後尚有再種者卽將田畝充公爲該地方禁烟經費其有恪遵禁令立行停種者准由本部堂從優奬勵或予頂戴或給匾額銀牌俾昭激勸 
[第二次禁閉租界烟館]  
　　今日爲公共租界第二次禁閉烟館之期仍在南京路小菜塲樓上拈　昨英美工部局先行咨照捕房由總巡卜羅斯君傳諭捕頭轉飭中西探捕預往照料 
[江督批飭改正銀行章程]  
　　湖北候補道盛昌頤等擬籌集股本一百二十萬元在滬開辦商業兼儲蓄銀行取具商號保結赴上海道署呈遞經蔡觀察查明該商等所呈銀行簡章十五節核與部頒公司律及銀行章程大致相符惟度支部則例凡創立銀行均須騐資取保報部核准註册方可開辦兹原呈簡章於騐　一層並未提及應令補叙其餘與商部公司律間有未符之處昨已詳奉江督鑒核批飭增損更正矣 
 
 

Page 19

 
 
[公舉興業分銀行總理]  
　　浙江鐵路公司創辦之浙江興業銀行業在本埠英租界南京路開設分行由鐵路公司董事會公舉樊時勛太守爲總理 
[串騙運動費者鑒]  
　　淫伶李春來之堂兄李文成控紹興人葛錦山葛錫山與李潤生等串騙運動費洋一千元一案昨由捕房將在押之葛錦山解請公堂復訊葛父九舉延博文律師到案代辯請予父保中西官以事關冒官串騙未便從輕發落判葛押西牢二年如將騙洋繳案再行酌奪葛父斥退 
[展期開辦公債票]  
　　總工程局定於本月十五日起續辦公債票曾誌前報兹因各議董未將三萬兩數目全行認定擬於是日先行邀集各董議定担任數目再行開辦 
[花衣行倒欠鉅欵]  
　　滬北某絲廠倒閉後南巿公義碼頭人和永花衣行亦被牽動於前日倒閉虧欠南北巿各莊三十餘家共計銀四十餘萬昨中南巿各莊裕春等二十餘家報明總工程局請將該行底貨現洋派巡士看守並拘行主朱某之妻吳氏妻母程氏收押候緝朱徐等人到案究追 
[示禁郵遞詞訟禀牘]  
　　蘇藩瑞方伯詳准督撫嚴郵遞詞訟禀牘曾誌前報兹又飭由本縣李大令出示略云嗣後郵遞禀牘如係地方紳董條陳公益事宜准予接收採擇此外詞訟案件若不親自呈訴交由郵局遞送一概不問其情節較重希圖挾嫌誣害者仍照定例從嚴究辦决不姑寛 
[德律風公司催緝竊賊]  
　　浦東沿浦灘一帶德律風桿線曾被竊割由該公司禀知英總領事函請滬道札飭浦東二路巡警分局查緝在案兹因迄未破獲故乂由英代領事偉君函致滬道嚴催該分届迅速查拿懲辦 
[城内]  
　　大令娶媳○昨日本縣李大令爲第三子慕陶完婚午後一時用全副儀仗至海運局坤宅迎娶申時回署結婚官紳學界均到署道賀甚爲熱閙 
公所落成○新建洋貨公所現已竣工定於今日行落成禮昨由董事朱葆三虞洽卿兩觀察函請滬道前往觀禮 
道批四則○職董秦本幹等禀批卷查美册一千五百三十八號道契係上年十一月印給坐落二十八保八九圖堂寂圩土名曹家渡註明西至浜已填出入公路字樣而英册六千五百拾四號道契係本年六月印給坐落廿八保北十二圖禍字圩土名馬家宅載明東至李姓地圖分旣不相同原業户又係俞姓而非姚姓來禀顯有誤會究竟美册一千五百三十八號西首之地現由何人轉與某國洋商换立何號道契仰會丈局迅速查明將該處公路照常留出匆任阻佔仍即報查勿遲劉人貴禀批此案現准義總領事將原告律師所具上控禀詞函送查閱訂訊到道業已函復請其飭取合同定單送驗核辦矣著即知照抄粘附上海勸學所姚總董等禀批諸董廿五日所遞兩禀適值本道因公赴甯回署公牘浩繁尚未閱及現已批縣轉致矣希即知照廣東彩樯恒豐駐滬分公司禀批前定稽查辦法係爲杜弊起見於捐欵並未加增各票商祗須據實報銷即可照常領票出售有何碍事各項彩票租界内固不准行銷然未聞郵局視爲禁令不予寄往内地之事所稱禁絶外埠銷路一節　從何來至各票定額多寡雖難一例然設有增减必係預先知會斷無臨時改變之理該公司祇須將何人定額若干出　若干隨時據實開報捐局果有彼此移抵情事儘可詳細註明按額數核計又何致窒碍難行來禀種種推諉殊屬有意獘混特斥 
一中巡局批詞○職監江紹昌禀批據禀石佐卿吞賴股本仰候飭甲查明如果屬實定予提案究追孀婦陶馬氏禀批據禀莊嘉林延欠會欵洋一百零四元小洋一百角屢次向索憑中立據每月攤還洋十五元除僅收過洋五元外餘概無著等情仰候提案訊明勒限嚴追可也 
官事○洋務交涉委員候補知府王頌清安徽警務差遣員候補巡檢桑潤青浦縣知縣陳定遠京師女師範學堂總理傅增湘昨均到道拜謁城汎周思傑由松回滬淞滬巡防第四營管帶分省補用縣丞王雲華禀知初八日赴甯公幹江蘇候補縣丞羅　年昨日到道禀知奉江南陸師學堂咨送學生十七名到滬赴德文醫學堂肄業十七日開學 
[南巿]  
巡目犯規○西區巡目包壽近因收受賭規由區長送至工程局斥革卯名判押五天私收客帳○煤炭業洽成和萬利等股東魏恒甫汪省三近與施濟衛毛維良等股開大昌祥煤炭店被施毛等私收客帳洋二百餘元扭至工程局請爲究辦判施交原告帶出毛交保出外理處 
查獲賊贓○昨日黎明九號巡士在大碼頭撞見某甲將雜物器皿雇車推運上前盤詰甲即脫逃遂將贓物送至工程局存候矢主認領車夫斥釋 
[閘北]  
撤回偵探○杉板廠避暑新園欠繳巡警總局捐欵由局飭派偵探看守在案兹已理明於昨日將偵探撤回 
失竊金飾○徐某之妾某氏失竊金飾由徐將包車夫程阿二及傭婦成媽送請巡警總局訊究成媽供不知情程阿二供詞合混判成媽交家丁徐升帶回程押候查明再訊巡警總局批詞○商民江如春禀批據禀周德馨等串吞股本各節如果屬實情殊可惡胡德馨現因别案在押仰警法科提案嚴訊並提金俊芳李榮甫到案質究可也杪據存商民錢順隆禀批據禀胡德馨金俊芳串吞股本借洋如果屬買情殊可惡胡德馨現因别案在押未釋仰警法科提案嚴訊並提金俊芳到案質究可也杪據存職員傅銘禀批據禀胡秋生等拖欠貨價延不清理各節如果屬寳殊與商務有碍仰警法科提集兩　訊明核斷可也粘單存 
[英租界]  
茶館聚賭○廣東路祥春園茶館前晚紏人聚賭被老閘捕房捕頭訪悉飭探前往拿獲賭棍陳阿榮陳阿明王阿松等三十五人昨解公堂請究中西官訊得陳阿明係八次過犯判押西牢年半期滿逐出王阿松罰洋十元餘各罰洋三元無洋者改押三天 
兇徒還押○金裕生周如桂因在引翔港鎭毆斃小工浦羅成由公堂判押在案昨解復訊判仍還押候核 
欠欵難賴○周如松在蕪湖欠欵潜逃來滬兹由蕪湖海關道移文公廨飭派差探將周查獲昨解公堂　究周供所欠欵項有應紀生知情判押候傳應到宁再核 
欠租毆差○杭柏坤韓姚氏趙龔氏因欠於性記等戾租不付控奉公堂飭差協探前往封屋詎又行兇毆差昨晨由探將杭與兩氏一併傳至公堂請究判杭枷示三天再押四天兩氏各押一禮拜 
違背合同○工部局控晉泰米店主顧全卿造屋不照合同昨由包探將顧傳案判存捕房洋五百元交保候查 
不出定貨○丹商和平洋行控寳鴻號主王杏卿定貨不出昨由公廨會訊原告洋人投案求究訊之王杏卿供稱此項定貨係股東周如川經手現不在滬請察判王押候補提人証到案再訊 
各執一詞○木作頭吳錫侯控費乾元藥 
 
 

Page 20

 
 
店主費桂華保荐包造虹口川虹捠徐殷氏房屋私將造價領去前晚由廨提訊兩造洪詞各執判一併退去各邀公正人理處 
償還傷費○金錢氏控馬夫俞有才方阿朋駕車疾馳　倒伊孩碾傷甚重昨由捕房將俞方兩馬夫解廨請究判賠償養傷費洋三元開釋 
伊誰僞造○袁錢生等控梁吉堂混用假支　一案昨由公堂復訊梁仍不認判透押候下禮拜一再行訊奪 
劃清銷案○王煥文控王山泉張錦棠等不違合包填坭價洋　晚由廨提訊王煥文供王山泉與張錦棠圖賴合包填坭價洋一百五十餘元請追質之被告供因王煥文　欠米洋是以劃抵判將案註銷 
龜鴇宜懲○許質甫控龜奴張四鴇婦張朱氏將伊女寳香覇住不放昨由公堂提訊判許女發濟良所留養擇配龜鴇還押候辦淫混交保○張寳生前因姦拐陸雙林之妻蔡氏控奉公堂判押兩月在案兹已期滿交保開釋 
騙子狡供○范炳生騙取孫宏生現洋一百二十元復混用假票銀一百六十五兩咋由捕房查獲解廨請究中西官以訊供不認判押候查明於下禮拜三再訊 
接客交保○蕭松波控名利棧接客夏德費張順福等五人搶奪行李被　受傷一案昨由公堂復訊中西官以夏等已押五天判一併交保開釋 
竊案無憑○盤記棧主袁汝良控張漢　陳帶夫李成湯品山等串竊麝香金戒銀表現洋一案昨由公堂復訊仍無實　判一併交保候查 
公堂瑣案○流氓陳小山搶朱姨女孩銀鐲判押六禮拜陸阿秋陸小堂因佔蔡阿發之餘地不讓控奉傳案判過堂訊奪費晉卿李阿三姚金祥將地賣與英商馬海延約不控奉　案判一併交保候訂期會訊鄭幹卿欠趙承志銀兩不還昨傳到案判交差候訊 
[美租界]  
捕頭回滬○楊樹　捕房麥副捕頭請假回國曾誌前報業於前日附輪來滬定於西十月四號仍回原差供職 
工匠紏賭○甬人史阿才（混名强盜阿才）在揚樹浦某紗廠充加油工匠近因紏衆在附近開設花會爲該廠總辦訪聞函請捕房拿辦詎史早聞風逃逸僅獲同黨一人解廨訊辦 
工頭兇横○江北工頭陸扣記昨向小工張得二硬扣工資不遂將張毆傷由張報知捕房飭探拘入押候送辦 
少女何往○楊樹浦李阿林之侄女餘貞年十五歲向在纱廠工作前晚不歸尋無下落李因投報捕房飭探查　 
　夫無良○余許氏昨被姘夫肆毆奔至塘山路浜投河　　由捕援起帶入捕房捕頭勸令回家如再被毆准予提究 
[法租界]  
拖累保人○甬人張荷光前荐林樹生至鎭江張學忠處爲夥兹張學忠因被林吞用巨欵控奉丹徒縣派差來滬禀請公堂移提保人聶榕卿司馬商之李繙譯准即將張荷光提案交來差帶回訊辦 
馬夫罰洋○馬夫王阿其駕車不慎將行人敖仁甫　倒碾傷由捕拘王解廨判罰洋十元給敖養傷了事 
案情複雜○林根生陳洛江扭李竹亭至廨控稱李在敦和輪船公司時　洛江欲做輪船買辦被騙去押櫃洋二百元給有收條詎收洋後人即避匿不見始於前日尋獲送案請究聶司馬訊知被告住在英界且尚有他案牽連未便訊理判李押候解送英廨訊辦並著原告自往投禀 
電車肇禍○七十九號華　投廨報稱前日有某小工在浦灘行走被三十九號電車司機八金恂榮駕車不慎撞倒磕傷現在醫院醫治須兩禮拜醫痊聶司馬得供判金遠押候受傷人醫愈再訊 
國外新聞 
[法國大造飛行船]  
　　初七日倫敦電云法國財政家威納君近命法國某廠仿造爾拉愛脫飛行船五十艘威君謂該船日後必能利用於戰事並擬組織空中游戲各舉 
[印度大水爲災]  
　　初七日倫敦電云印度淫雨多日海愛特萊堡特及提開恩兩處又發大水溺斃人口約有萬名 
[布土將志戰禍]  
　　初七日倫敦電云蘇菲亞電稱布政府已擬就公牒不日將呈送各國其内容詳述布國佔路原因及不能規復舊制之情由據土京君士坦丁電稱土國政界之意皆謂調停善策惟有與布宣戰而已 
[英美郵政事宜]  
　　初七日倫敦電云英美兩國郵函取費一便士已於今日開始實行現預備紀録郵片甚多因預料將來美國商務傳單爲數必多也 
[美總統力護塔孚脫]  
　　初七日華盛頓電云民政黨候選總统裴乃安末次所致羅斯佛總統之書尚未經羅總統答覆共和黨候選總統塔孚脫近在林肯地方演說謂深盻裴乃安君再被擊倒云泰晤士報初七日鈕約電云據確實消息羅總統擬爲塔孚脫游說一事羅總統並不自諱蓋塔孚脫如遭失敗羅之聲名亦將墜落故此舉無異自衛也以上譯字林報 
[日本歸還公債劵辦法]  
　　初七日東京電云日本已將公倆劵歸入國債之内其數約二百兆至歸還此債擬用拈　之法云 
[日本貴族來華消息]  
　　初七日東京電云日本鍋島公爵細川公爵擬偕某子爵於本月十一日赴南清游歷並擬至京津等處 
[布國不允還路]  
　　初八日倫敦電云俄國照會布勒嚘利亞政府使將鐵路問題委交柏靈條約在約各國辦理法國亦賛成此議初七日柏靈電云布國占據東方鐵路問題雖經費提蘭親王面允奥國外務部大臣歸還此路而布政府仍倔强不從 
[汽船互撞肇禍]  
　　初七日柏靈電云脫近汽船在撒姆萊附近與汽船互撞落水溺斃者共有一百五十餘名 
[卑斯麥石像定期開幕]  
　　初七日柏林電云德國巴凡利親王命在里琴斯堡地方爲卑斯麥克竪立石像兹已告成定期西十月十八號於蒲羅親王巴凡利首相之前舉行開幕禮以上譯滙文報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（四十九）]  
　　第十三回信堪興太史湖塗護同胞學台造謊方大人見了孫提學這樣糊塗。便自已去見他。竭力請他到公所去辦事大家也好有個商量。孫提學聽了縐著眉頭。半嚮方才說道。你們要叫我到公所裡頭去做什麽。有什麽公事。你們只管送到這裏來看就是了。方大人又碰了他一個釘子。心上老大的不舒服。辭了孫提學。回到學務公所把桌子一拍。嘆一口氣道。罷了罷了。我們幾年的心血。都糟塌掉了。正在自言自語的發牢騷。忽見會計課的課長胡林森。手中拿著一張條子。走了進來道。這個東西。請你來看看。方大人聽了。便把那條子接過來看時。只見上面七歪八曲的寫道。仰帳房付銀四千兩。務懇即付來人。至感至叩。底下寫著一個桐字。又寫著一個日子。刻著一方學合的公事圖章方大人見了。略想一想。便道。這張條子。一定是别人假冒的。胡林森道。我也十分疑心。不敢照付。這個條子上邊的寫法。與學台自已親筆的條子。大大的不同。就是這個文法。也是似通非通的。但是這個圖章。却是的的眞眞學台的公事圖章送條子來的人。又是學台的貼身跟班弄得我没有主意。你看該應怎樣的一個辦法呢。方大人聽了。便奮然說道。這樣的事情。還用得著商量麽。只要你帶著這個條子。自已去見學台。請他的示該應怎麽的一個辦法。剛剛到任不多幾天。就闹出這樣的岔子。連學台的條子都好假造起來。將來我們這一班公所裏頭的委員。還能辦事麽胡林森聽了。低著頭躊躇了一回道。你的說話。雖然不差。但是何必去做這樣的空頭冤家呢。萬一他見了這張條子。他竟自已認了下來。那時又該怎麽樣呢。方大人道。你這個人怎麽這樣的胆小。他要是自已認了下來。越發見得你的辦事謹慎。難道還怕有什麽亂子麽。胡林森聽了。還有些蠍蠍螫螫的。一時拿不定主意。方大人又道。你旣然怕結冤家。就待我去何如。好在我是個總務課。你們會計課的事情。我也可以問得的。 
要件 
[華商銀行股份有限公司集股章程]  
　　第一條本銀行擬即呈請農工商部註册恪遵奏定中國華商銀行條例及公司律辦理 
第二條　本銀行商號定名曰中國華商銀行股分有限公司（九月初六日上海發起人公議改名華商銀行）股東應負義務以股本定額繳足爲限 
第三條　本銀行總行設於中國江蘇省松江府上海縣上海地方分總行設於南洋新嘉坡地方其餘中外各巿埠視貿易繁盛之區應設分行及代理行由董事會議議决施行 
第四條　本銀行所營事業開列於下（一）外國信用滙票及押滙票（二中國信用滙票及押滙票（三）國債證劵地方債劵公司債劵及公司股票押欵（四）國債地方債公司債及公司股票均可代爲經理（五）各項存欵及儲蓄存欵（六）妥當押欵及貼兌票據（七）抵押經法律所定之財團（八）信類靠託事件（九）同業及本地滙劃錢莊或銀號或票號互拆現銀（十）兌換金銀 
第五條　本銀行之營業年限自農工商部註册日爲始至後五十年爲爲限但依股東總會議决得以繼績日期 
第六條　本銀行擔負關於設立之費用 
第七條　本銀行公告等事當刋登中國通行之華文日報二家以上俾衆週知但未設分行之處母庸刋登布告 
第八條　本銀行總資本額定銀元一千萬圓整 
但依股東總會决議得以增減資本 
第九條　本銀行總股票額定貳百萬股 
前項股票每股按先後次序分給號數自第一號起 
第十條　本銀行股分每股定銀圓五圓整 
前項之銀元每元以上海九八規銀七錢二分爲標準 
第十一條　本銀行股票記實股東姓名及載明股票號碼 
商號註册年月日股分總敷及銀額股票上由總理協理簽名蓋印及本銀行圖章爲憑 
前項股票股票任憑股東要求股數填寫 
第十二條　本銀行股分專招華人不收洋股但各公司以及商號購買本銀行之股分定其爲代表者須記載其姓名 
第十三條　本銀行股銀每股先收銀圓一圓俟布告截止招股後限九十天内再收銀圓兩圓其餘兩圓俟農工商部奏准後再行布告收足 
第十四條　本銀行股銀未經農工商部註册立案以前在南洋諸島請新嘉坡商務總會代理經收發給收照其銀即存該處殷實銀行或行號均聽其便在中國各處及外國英美德法俄日等國有華商購買本銀行股分該股銀請中國上海商務總會代理經收給發收照其銀即存該處殷實銀行或錢莊或行號均聽其便 
第十五條　本銀行股銀託南洋新嘉坡及中國上海兩處商務總會代收代存俟公司成立農工商部批准再請兩處商務總會將 
 
 

Page 27

 
 
該股銀如數歸併於上海總行及南洋分總行兩處事務所經管 
第十六條　本銀行在中國各處及外國英美德法俄日等國華商購買本銀行股分執有收照者俟中國上海總行設立之日起可隨時郵寄收照向總行事務所挨給股票在南洋諸島華商購買本銀行股分執有收照者悛南洋新嘉坡分總行設立之日起可隨時郵寄收照向分總行事務所換給股栗 
第十七條　本銀行俟第二期股本銀按定額收足之後擬先開辦總行與分總行 
第十八條　本銀行股本銀第一次第二次收期案第十三條之規定其未繳之額於開辦後憑釐事會議議决收期至少於六十日前由創辦人各處刋登通行華文日報二家以上通知股東第十九條　凡購買本銀行股分者第一次所繳股銀作爲掛號俟掛號之後應繳股銀須案欽定公司律第三十三條第三十四條辦理若有不案公司律辦理者本銀行須按公司律第四十條第四十一條處分 
第二十條　股銀收照若遭遺失毁損之時購股者將收照號碼及失去原由詳細載明并有兩人以上連名具保可向本銀行事務處請求給發股票但遺失者須將失去情由登報廣告經六十日後並無申請異議者准給股票一切廣告費用均由失收照者擔任 
第念一條　股東會議分爲尋常特别兩種尋常會議每年定七月二月特别會議遇有要緊重大事件臨時邀集但須於三十日前將會議日期及會議地方載明詳細刋登報紙俾衆週知 
第念二條　股東住址或預定寄寓之處當購買股分及領收股票時須詳細報明記載公司股東名册以便隨時函知如股東名册簿内未曾載明住址及寓處者概不發函通知 
第念三條　股東議决權本銀行議定以百股爲一議决權以列席股東議决權之過半數决之若遇同數之時則決議於會長 
第念四條　股東會議之時總理行會長之職總理有事不到協理或董事中公選代之 
第念五條　本銀行議舉董事七人以上股東於尋常會議時投票選舉爲董事者須有本銀行股分五百股以上及年齒二十歲以上者堪膺斯職其任期三年爲滿後次仍選亦可以票多者爲當選 
第念六條　董事中投票公舉總理協理各一人經理若干人亦以票多者爲當選 
第念七條　本銀行議舉監查員三人以上游歷查察員二人以上股東於尋常會議時投票選舉但須有本銀行股分二百股以上及年齒二十歲以上者堪膺斯職其任期以二年爲滿後次仍選亦可以票多者爲當選 
第念八條　選舉以投票法以票多者爲當選若二人同數則以年長者充之有同數同歲則用抽籤法定之 
第念九條　董事如有闕員開臨時總會選舉補充前任之期限及　務除總理協理董事五人監查員三人查察員二人外展限至下次尋常總會選舉補足 
第三十條　本銀行公選總理其任期以五年爲滿協理經理均以三年爲滿再選續任亦可 
第三一條　本銀行結帳每年分兩期以元月六月止爲上半期七月至十二月止爲下半期每期結帳共毛餘銀之數若干除應扣之數净餘銀若干照以下提出目録議決分派一律定積立銀一議定積立銀一生財抽價銀一酬勞及賞輿銀一股東分派銀臨事憑股東會議 
第三二條本銀行創辦人姓名住址俟内外各埠一律擔認後關列照登 
[又集股啓]  
現在中國人商務萬萬不可不自辦銀行稍有識者能知矣現在銀行利益萬萬非他項公司所能及亦稍有識者能知矣中國華商銀行股分有限公司是參用股分有限公司辦法以辦銀行也其資本一千萬圓分作二百萬股每股五圓每圓以上海九八規銀七錢二分爲標準夫一千萬圓之資本若以海内外各埠吾商人擁數千萬之資本家爲之固一人足以成事而無取乎公司即公司矣而用合資公司辦法以海内外各埠吾商人擁數百萬之資本家爲之固亦幾人足以集事而無取乎集股乃必以股分有限公司辦法辦理之而其集股尤必合海内外各埠吾商人之全力發起創辦而招集之者何也實以銀行成立固可維持商務共沾利益而吾中國人在各埠者實亦可藉此銀行以聯合之故無論何埠凡吾中國人足跡之所到必請同爲發起合力集股集股無論多少多而至於數十萬圓數百萬圖少而至於數萬圓數千圓再少而至於數百圓數十圓數圓均所深願但使中國人足跡所到之地皆佔有此銀行之股分則吾商人之榮即吾中國人之榮諸君認購或認招此股分者無論多少均可自便如開有銀行銀號之資本家亦可購此股分以爲將來之聯合如開有别項行號及公司之資本家亦可購此股分以爲將來之補助如行號公司之中一切執事商人亦可勸其各購此股分數股或一股以爲壯來之利益如行號公司股東執事之親友亦可勸其量力購此股分以助集股之速成總之但爲吾中國人均可任購此分一股或數股以期利益之普及倘能如此辦法即以每人一股計之預約海内外各埠所能集者非但現在僅此一千萬圓之定額固屬不難即再加幾千萬圓亦何難之有諸君其各奮起熱心認購認招勿少觀望如果所集股分有踰定額即照所踰之數一律照加並不限定此一千萬圓之數以冀得爲世界上最大之銀行至成立後一切辦事章程均由公議現在以集股爲第一著其所有認招認購此股分者均照中國華商銀行股分有限公司集股章程辦理凡我海内外同胞認股者請即書名於認股據後以俾存查實爲欣幸 
 
 

Page 28

 
 
振務 
[粤卾皖等省籌賑會第八次清單]  
　　啓者遏雲集同人於上年淮徐海及雲南等處告灾時曾創演劇助振之義舉活人甚衆本年粤卾又遭水患灾重欵絀諸同人惻然憫之援照曩例於八月初六七日在丹桂園客串兩天共盡義務除園中正項開銷外悉數充賑昨承交到清帳一紙並助賑洋一千二百零三元囑爲分解灾區當此籌欵維艱之際得遏雲同人熱心公益集此鉅資俾中澤哀鴻咸沾實惠不禁爲三省災黎額手鳴謝除掣付收條外登　報章即祈公鑒粤皖卾江浙五省籌賑會總事務所啓 
[粤卾皖等省籌賑會第九次清單]  
　　九月初伍日收到英公廨函送奉道批准陳子川與李子善互控湘裕公司　砂一案由舖保釋之李子善願捐銀二百兩撥助安徽充賑除掣付收條函復公廨外合亟登報奉揚仁風粤皖卾江浙五省籌賑總事務所啓 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
