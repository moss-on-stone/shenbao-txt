# 1899 - 21 - 4909259

 

Page 1

 
 
[杜絶招搖] [  申報館主人啓]  
邇來時聞有匪棍冐稱申報訪事人所雇之夥在外招搖本館自開設以來嚴定章程决不許訪事人私雇夥友代訪代繕或代送本館主筆房如或不遵照章斥去以後如有自稱爲訪事人代倩者必係匪棍無疑敬告諸君尙其留意特此布聞 
[勸募山東急振] [  申報館協振所謹啓]  
天災迭告飢饉洊臻江北淮徐海各屬及江陰靖江等處乞振之書急於星火籌振者正苦點金乏術仰屋興差不料山東又黃水爲災漫决堤埝數十口被淹至三十餘州縣災情甚重徧地哀鴻漂泊流離傷心慘目東撫張漢仙大中丞　心民瘼特委秦子丹司馬齎書至滬分投各協振所囑爲籌集巨資解往散放竊思束省頻年水患民困未蘇今乃虐肆陽侯較前更甚又値此西風蕭瑟刺骨砭肌凍餓交加坐以待斃吾儕幸生樂國卒歲有資尙冀各發仁心同襄　舉善囊共解多寡隨心俾此數千萬苟延殘喘之災民不至盡塡溝壑是則本館所馨香禱祝以求者爾肅此佈陳伏維德鑒 
[論中國開礦之難]  
中國礦產甲於五洲爲泰西人所垂涎久矣上年奉諭旨准二十一行省無論官商均可開設公司湊集股分以示民間無一不興之利江寗特派胡雲臺觀察爲礦務總辦凡有呈報礦產之處卽帶領礦師前往勘騐屈指所歴不下　十處皆批准興辦他如浙江之龍游建德江西之萍鄉宜春均經有力者招　試辦或煤質不佳只合代薪之用或煤　　住而經費不足爲繼徘徊觀望不免有始無終而近則寗波之奉化銀山岡鄉民狃於成見聚衆抗阻竟至將官　　浙撫寥中丞以爲事在必行前經札飭府縣前往開導今乃野性依然大爲震怒尙不知如何辦理說者謂開礦由　　西但知爲天地自然之利而不顧山脉之有碍村墟有關墳墓以爲非中土之所宜而不知此事當周公體國經野之年已具載於周官一書固非今日之泰西而始有此開創之奇也獨是泰西礦產終不及中國十分之一故其人必斤斤焉欲使中國自行創始迨其筋疲力盡不得不借楚材爲晉用於是乃羣起而收漁翁之利此泰西人之本意也若謂此事惟西人獨能之則又不然所難者中國自有礦產中國人不能如泰西人之心精力果耳屈計中國有礦之處其民未始不從事也一則無機輸之利但恃人力終歸有限二則門户之見太重各業其業不肯彼此通融且也含　　　　　　止往往所得不過煤鐵之礦聞諸礦帥云金銅之質藴結地下較煤鐵更堅且深人力所　無過入地二三丈　止其人力所不能到者非機器不可土人　有置之弗取已耳向來測騐之法旣不講求鎔化之術又乏師承是以入寳山者十九空手而返也且　俗敦樸所牟之利苟使歲足衣食稍有盈餘於願已足以民間各私其業此山之利世世守之藴藏　當終爲吾有不必汲汲攘之　查近來有礦之山建議者將以機輪從事並願以所出之物與業主各分其半而業主猶執不允是可以　人情之向背矣顧吾謂中國俗尙如此然泰西未有機輪之先其　政焉知不與中國等耶　嘗考　禮地官卯人所掌卽開礦之事也　與礦通考工記攻金之工有六築治鳬桌　桃各司其事列於官屬可知當時攻　之法自必大備職掌所司騐之山林川澤各有官守卽可明其故矣近時國家鑄錢　銅甚多乾　間以銅器妨　務禁止民問不准用黃銅爲器血惟古時尊彝鼎量以及盤匜之屬膏見諸骨董肆中此可見三代以上之礦產而知礦之由來矣夫自井田世祿之制廢而六官之屬不備於郡國民間器用不由官司禮樂之教因而亦微涭至於今乃鰓鰓焉以開礦一事視若泰西獨擅之秘不亦傎乎目前風氣大開竊謂周禮卯人所屬之中士下士卽今之所謂礦師是也經云若以時取之則物其地圖而授之鄭康成注云物地占其形色知鹹淡也授之教取者之處是識别礦之所在又有占形色知鹹淡二法惟其法未有專書後世迄無傳人今民間自行開採之山皆祖宗所遺向有礦苗世世採取其子孫習其業搜尋其苗而掘之苗盡舍而之他雖無古者占形色知鹹濙之法而亦自有識别之方也特此項人終不能爲礦師　西所著識礦諸書未必古時所遺第物藴於地而從外採測形色性味而又專心格致精益求精自可宜古而宜今所難者泰西有書泰西人卽因之而知礦泰西之書繙成華文就使家置一編而中國人終未聞因此而知礦也今開礦者股分旣集始請西國　師往爲履勘往返數月或半年或一年礦師俸金甚鉅詎可輕易從事故吾謂凡　之有解多寡必先察定其地而後可以糾股延請西國礦師現在各省新開各礦不乏頗有把握之處若能於所　之地則　法立弊除何患不收實效安見不可與漠河之金礦雲南之銅礦並駕而齊　也哉地不愛寳事在人爲不禁跂余望之 
[本館接奉電音]  
　　昨日下午京師飛電傳來上諭一道懿旨一道敬謹譯登○十二月初八日奉上　奉天府府丞著恒壽補授所遺直隷熱河道著福謙補授欽此同日欽奉慈禧端佑康頣昭豫莊誠壽恭欽獻崇熙　太后懿旨本日召見來京之蒙古王公敏喜布防布旺喇克怕勒齊棍桑詰爾布　克達爾札布楊桑多昻東僧格貢桑珠爾默特巴唯爾濟哩第杜英固爲札布托果現那木札勒色丹均著加恩在西苑門内騎馬並乘坐拖牀欽此 
[華電譯要]  
　　格致益聞彚報登十二月初一日重慶電音云余蠻子黨羽蔣贊臣之義子某逆近至渝城偵　密事被巡勇拘送官署訊實監禁○初二日廣東電音云粤撫署内新添電報定期本月初一日通電以資消息靈通○同日香港電音云英人派挖泥棧器船一艘由快巡艦帶至香港爲挖深威海海口之用又有英兵一千二百名用以　守香港 
[剿匪述聞]  
　　營口訪事友人云俄人租借旅大後勘定界址自貎子窩迤北二十里爲界　口土匪騰七本巨盜高祿子餘黨　羽多年近因俄人政令嚴刻民心不服七及其子老葛答糾聚六七百人以驅逐俄人爲名四鄉響應俄兵駐該處不過數十人寡不敵衆遂卽避去依帥聞信後已派奉軍兩營往剿矣 
[二志渦陽亂耗]  
　　皖北渦陽縣飢民滋擾安徽巡撫鄧小赤中丞飭委員赴白下請兵已登昨報兹得安慶采訪友人專書云中丞聞報後先於某日派奎徐二弁星夜赴　毫察探情形一面　兵彈壓旋復連接　　爰　　　　領韓軍　親督練軍左右兩營步隊及威靖營馬隊約共千人携帶　林砲二尊於本月初五日黎明拔隊前往隨帶候補直隷州王直刺大慶爲行營文案是處離省七百　之遙一切情形容　探明續報 
 
 

Page 2

 
 
[製石爲金]  
　　叻報紀英吉利信息言該國有醫士名阿姆暪晤司者精於化學近已試出一種之石可以製之爲金其初得此法者乃將金鎔化騐　體質然後試騐其石之質了無差異於是製成寳星一顆任人試騐果與天生金質無二美國試騐金銀局聞此消息卽講去十八　製造金員亦考騐無殊每錠重七兩共一百二十六兩每　售英金四磅共售五百磅然此種之金每製成一兩需費英金二磅兩　對抵可獲　倍之利惟初考此法之時已費去英金二千磅有餘然則講求新法者苟非有大資本誠不易言也 
[巾幗多才]  
　　叻報紀華盛　來信言美國女子之習爲工商者漸見繁盛有日異月新之槪按其通國册籍婦女之爲優伶者計有四千人度曲者三萬五千人操各項工藝者一萬一千人當書記者二千八百人在報館當職者八百九十人開設書局及爲班主者六百人足見其風氣日開非他國所能比擬也 
[節烈可風]  
　　客有自連江至福州者告諸本館訪事友人云連邑城内有佾生翁文煌者世家子也年甫而立品學兼優在花塢鄉某姓家課讀爲人藹然可親某姓頗器重之遂將女許字焉祇以家貧不能行納采　事閱兩年至今年十一月初間始得草草成婚不意好事多磨良緣易阻　門甫及二日翁偶感沈疴遽致不起女悲慟幾絶痛不欲生其母勸慰再　而栢舟之志百折不回家中人無奈在門前建一高臺爲女殉節之所次日女衣冠整肅先赴外家謁祖並向内外親　一一話别然後從容上臺以三尺白綾畢命死後面色如生聞風往觀者踵接趾錯莫不嘖嘖稱羡邑尊周大令駿聞之嘉其節烈敬贈匾額旌表其門發幽闡微是所望於有采風之責者 
[拐匪迭見]  
　　蕪湖訪事友人來函云月前有拐匪某甲從桐城鄉間拐得某姓四歲幼孩來蕪　與李姓司閽之某乙業經說有端倪事經本叚保甲分局沈筱泉少尉聞知飭勇拘至訊其來歴則支離穿鑿知爲拐匪無疑遂一併送由總局解縣嚴懲並移文桐城請查失孩之家來蕪具領又有拐匪某丙口操湖南音上月二十日從金陵南鄉濵江之兔兒機柴廠拐得十歲女孩來蕪售與二街三聖坊之某姓計洋三十五元已將成交嗣因船户某丁收取船價不能滿意卽奔至本叚保甲分局密報局員袁二尹飭勇隨至某姓則拐匪已見機逃逸局勇將丁並女帶送總局研訊丁供係半途受雇因兒女與丙形跡可疑乘間盤詰始知拐賣故來密報局員許太尊以丙匪已逸無從對證且恐或係同黨分贓不匀而致投首故將丁暫行看管待緝獲内匪再訊不謂天網恢恢疎而不漏丙由買主家棄女逃逸後因身價尙未到手無計遠行卽於是夜隱身江濵竊無人看宿之小划一艘爲遠颺之計爲失主覺察追至江北將丙及船一併拘獲來蕪禀送保甲總局　時丁正因拐案被累被押局中見丙來局卽白之公堂相與對質於是罪人斯得太守當將内匪先行重笞責二千板荷以頭號巨枷　街示衆以懲偷船之　拐案重情則俟遊畢送縣按律重懲至被拐之女現由局憲暫飭局勇帶至家内撫養俟移文上元縣傳諭女之家屬備文來領詢女被拐之由因　村鄉至江灘柴廠拾柴漸行漸遠遽失伴侶被内用手按額卽不知不覺及至蘇甦内又百般恐赫故不敢明言拐匪之肉其足食乎 
[竊賊繁多]  
　　蘇州訪事人云胥門内升源錢莊於上月三十夜有梁上君子光降由後面踰垣而入箱倒篋將所有錢洋及衣飾等物竊取一空翌日查檢所失約値一千餘金之譜當卽開單偕地甲投總捕署報案請緝劉司馬准詞卽於午後親自臨塲騐勘屬實立飭差捕等上緊嚴緝務獲究辦又是日傍晚時有一偷兒混入按經廳署將號房内鋪蓋一個洋銀數枚靑蚨若干翼竊負而逃迨署中人覺察追赶賊已不知去向衙署重地而敢公然行竊眞可謂贜膽如天者矣 
[奸胥被責]  
　　營口訪事友人云蓋平縣户房經承陶蘭　藉查契爲名爲官聚歛每契價値百抽十三至輕者抽八典契年久抑令過割吹毛求疵動以例文匿稅半價入官恐喝商民故爲歴任縣令所倚任陶愈藉勢招搖商民皆恨之入骨上年玉發棧荒閉後欠西帮銀六萬餘兩以房產三處作抵陶又慫忠縣尊票傳西帮勒令稅契再禀再　輾轉經年西帮所費不貲今年元茂原東王姓因歸并帳目鋪產房屋應歸東家原契且係王姓陶又抑令投稅王以孫承祖業鋪產歸東禀請道憲批示毋庸稅契提訊之下陶出言不遜致被責手心及笞臀七八百下聞者稱快 
[劣捕解府]  
　　蘇州訪事人云前報吳縣捕役戴阿大因向事主索賄經官帶案重責釘鐐收監已紀前報按戴阿大係鎭江人自幼來蘇向在閶門一帶結黨橫行性甚兇險包娼庇賭無惡不作是處居民畏之如虎屢經劉司馬訪拿懲辦詎仍怙惡不悛前年賄串前任吳縣門丁朦請縣尊派充馬快於是如虎添翼今春三月初五夜附近木瀆鎭之六都三圖地方王姓家被盜後報經吳縣賴大令飭戴往查而戴得票後向事主百般嚇詐屈捐一月餘連詐六次共得洋銀一百餘元嗣事主不堪其擾移避鄰村事爲劉司馬訪悉立卽籖差將戴拘案升堂研訊一鞫而服司馬以馬快者所以緝捕盜賊者也至今未捕一賊未破一案反借馬快之名索詐事主至一百餘金之多魚肉鄉懦莫此爲甚遂飭重責一千板釘鐐押發吳縣收禁内監一面備文申詳於本月初二日解府訊勘彥詠之太守提訊之下戴忽翻供不肯承招太守謂本府在鎭江府任時已聞汝係包娼窩　之著名流氓遂將其生平所作不法事逐一指出詳細研鞫戴供詞游移堅不吐實太守復於初三日重提研鞫供認與否容俟訪明續錄 
[捕頭蒙奬]  
　　蘇州訪事人云蘇州總捕署捕勇頭孔慶琳卽孔老四及夏長立二人捕務勤能疉破巨案此次木瀆鎭惠姓家盜案亦經孔等緝獲總捕　劉　峯司馬以孔等不無微勞足錄爰特備文禀請撫憲德大中丞諒予奬賞中丞俯如所請奬給孔夏二人五品軍功牌札各一紙孔等領奬後卽於本月初一日詣各憲轅叩謝 
[蘇垣得雪]  
　　蘇州訪事人云蘇垣自入冬以來天氣亢旱人多疾病鄉農望澤孔殷至本月初四夜雨師稅鴻間以雪珠翌日風雨交加至下午始止初五傍晚滕六君惠然肯來率領玉龍百萬酣鬥長空俄而敗甲殘鱗漫天飛舞入夜推窓瞭望但見大千世界悉變銀裝惜未及天明雪已停止次晨簷溜聲淙淙不絶迨交午時所積半寸許悉已融化無痕惟天氣則頓覺嚴冷耳 
[閩垣火警]  
　　福州訪事友人云上月下旬某日之晚西門街雅淑巷某酒庫不戒於火致兆焚如幸四圍牆高僅燬一家不致殃及鄰居迨本月初一日之晚更魚四躍後祝融氏又稅駕於舊閩縣口某烟館時適保甲局某委員巡查過此大聲呼救左右鄰聞警咸集帮同灌澆得卽熄滅 
[營口官塲紀事]  
　　營口訪事人云本任金州廳渭濵司馬奉檄回任於本月十七日接印任事○營口電局委員黃錫臣明府奉總辦委赴熱河添設由熱河至盛京旱線此路計長中里一千二百里聞須明春方能竣工也○胡雲湄恃郎到營後越日卽折回田莊臺過河勘騐河北葦塘標插之路近日天氣嚴寒河冰已結車輛不敢履險故須繞至上游問渡枉道百餘里云○十八日爲宋祝三宮保壽辰宮保雖在錦州防營而營口糧臺各員仍如常恭祝 
[浙省官塲紀事]  
　　杭州采訪友人云省垣遷善局委員潘大令駿前奉藩憲札委辦理江干船局遺差委徐大令元綬接辦又前辦船局之黃大令紀年須卽赴仙居縣新任故　大令到差後仍駐局兼理迨本月初六日徐大令到局任事潘大令遂交卸局務移駐江干○烏鎭南潯 
 
 

Page 3

 
 
兩處厘捐總辦均値瓜代之期本月初五日由總局憲札委德大令恩辦理烏鎭局務其南潯一差則委王司馬慰祖承乏○仁錢二縣徵收漕米滿嚴後定價折色每石連加耗二斗五升折足制錢五千五百九十文○牙厘局提調賀仲餘太守良樾到差後本月初五日經藩憲札飭兼理農工商務局提調 
[潯陽官塲紀事]  
　　九江訪事人云護理江西巡撫布政使翁筱山中丞之太夫人在任仙逝中丞由南昌扶柩挈脊回江蘇常熟珂里於上月二十九日道出潯江文武各官咸具牛芻一束恭申祭奠翌日卽附招商局輪船東下各官仍恭送如儀○督辦鐵路招商電報事宜盛杏蓀京卿札委薛司馬襄辦九江招商局務已於本月初一日到局視事○上月三十日爲辦理九江電報兼保甲總巡汪芭孫明府承豫之封翁七旬榮慶寅僚咸往晉祝○前署德化縣梁蔭南明府經藩憲檄赴瑞　縣公幹及公畢返潯謁見道府憲并拜會各同寅小作勾留卽乘舟返省○委辦湖口厘局候補府孫穉筠太守傳檙於本月初一日接辦局務○本月初二日瑞昌縣彭星階明府命駕來潯叩賀府尊任喜至初四日卽返旆○九江電報局所轄老鸛塘水綫亟宜修理局員汪盛兩君禀請滬上總局憲派洋匠工師來潯修治 
[上海官塲紀事]  
　　前日午後江海關道憲蔡和甫觀察乘馬車至英界公廨謝步署理讞　鄭瀚生大令飭丁　駕又前署松江府現爲厘捐局總辦張子虞太守乘輿至公廨拜會大令亦飭丁擋駕又副律司官羅誠伯部郎乘馬車蒞廨拜會並商要公大令延入花廳茗談良久而别 
[府示照登]  
　　上海縣抄奉松江府正堂濮爲關防詐僞事照得松江地臨海濵民本好訟獄訟繁興其近海沙民又因性喜健訟妄生希冀而不法奸徒得以乘機謊騙且聞各屬有等訟棍因播弄而冀朦准求朦准而思請託狡詐習慣情僞叢生上海一區品類又更混雜與郡城係屬接壤招搖撞騙之事卽新聞各報亦時有所聞本府籍隷浙江此間一水可通兹承恩命來守是邦兢兢以整飭吏治勤求民隱爲念所有署中公牘事件事無鉅細悉心靜氣皆出親裁故鄉親族至好向不干預外事所延幕友盡屬端人隨事家丁約束嚴謹今者下車伊始深恐不法棍徒招搖撞騙借說事請託之名爲謊騙財物之計而無知小民受其愚弄無益所求之事徒坐所與之贓在營求者情固可恨而撞騙者法更難寛除分飭各屬隨時嚴拿仍由本府密訪拿辦並另將訟棍札飭密拿外合特出示曉諭爲此示仰闔郡士民諸色人等知悉爾等如遇事指稱本府官親世好幕友家丁名目在外招搖撞驅求索財物者應由爾等隨時扭赴各地方官衙門嚴訊究辦經此次示諭以後爾等甘爲所惑尙或以財物行求則是有心玩法一經訪拿或被告發定照與受同科之例從重嚴究决不稍涉寛貸其各凛遵毋違特示 
[巡局示諭]  
　　二十三七鋪巡防委員五品銜補用分府卽補水利廳加三級紀錄六次邱爲曉諭嚴防事照得本委員以閩疆世冑爲吳地末僚　白傳家氷壼矢志兹蒙大憲恩培三到於斯尤宜格外愼勤力圖報稱凡竊盜鬥毆聚賭拆稍有害閭閻有關風化等事理應隨同總局代縣分勞然亦不過爲爾等排難解紛而非爲爾等爭雄解怨也當念訟者終凶務必各安本分事不于已切勿輕入公門以身試法輕啓訟端倘不聽本委員諄諄勸戒有意包攬滋事至於身敗名裂則是咎尤自取只得一秉至公勢難曲爲廻護悔之晚矣爲此示仰本鋪人民知悉此後倘有冐充本委員親友瞻敢在外招搖撞騙者准爾等指名禀訴卽行送縣究辦亦勿得匿名誣蔑致干反坐各宜禀遵勿違特示光緖二十四年十二月　　日 
[失火候查]  
　　昨報紀失火可疑一則昨晨黃鑑泉等各人投案供稱職員在棋盤街開同芳居茶肆歴有年所此次爍灰中偶爾遺火事出無心實係店夥疎忽所致包探秦少卿禀稱此事究竟如何現在捕房尙未查明署理讞員鄭瀚生大令飭黃等六人暫行出外候查明實在情形於下禮拜现再行覆訊 
[火從何來]  
　　前日午後法界瑞福里某號空屋内不知如何遺火霎時間烟霧迷漫光燄突出幸在日間隣人畢集帮同汲水灌救得卽撲滅不致成災 
[捉賭未獲]  
　　前日傍晚時美界捕房藍副捕頭特飭中西各包探至裹虹口胡家木橋沈家灣一帶捉賭各賭徒見之相率狂奔所有賭具及賭棚不及收拾被各西探焚燬一空而返是役也雖未拘獲一人而各賭徒業已心瞻俱碎矣 
[竊賊收禁]  
　　前者本城提營叅府署被竊賊金阿大行竊銀洋金飾一案廖叅戎函投縣署飭捕獲賊金阿大訊明收押詳請各大憲核示在案兹奉臬司朱竹石廉訪批飭將犯監禁候示等因王大令奉札之下昨日飭原捕將犯提出釘鐐收入外監候示 
[舊令失竊]  
　　前任上海縣黃愛棠大令自交卸後賃居英界大馬路巡捕房側長裕里暫駐行旌日前忽爲梁上君子由間壁空屋猱升而入掩至大令臥室竊取金銀衣飾及現洋鈔票而逸事後查檢計共失現洋二百五十元鈔票三紙大小金表各一枚金練一條皮衣數件并另星雜物洗刷皮袍票一紙不下千金之𧪽大令卽開具失單飭丁分赴縣署英廨及英法美各捕房報失後由包探朱阿高往勘情形見賊遺下舊棉衣一套似曾相識遂於前晚一點餘鐘至此賊姘婦門首守候未幾賊身穿狐裘外罩一口鐘昻然而至朱探卽上前拘獲起出各贓共少洋銀四十餘元皮袍一件昨晨解送公堂請究黃大令飭丁持片投案領贓賊供姓陳字雲卿行竊是實惟所少洋銀衣服已經用去不能交還署理讞員鄭瀚生大令商之梅繙譯官判令笞責二百板枷號一月期滿再押五月以儆 
[協同吊贓]  
　　盛蘭卿在滬北义袋角裕源紡織局充當小工前日竊取洋棉紗數斤携之而逸被管棧人查知告知工頭禀明總辦立卽拘獲盤詰之下稱紗存南市毛家弄馬頭馬路口張萬和箍桶店昨晨總辦卽派印捕巡丁押至十六鋪巡防中局禀知潘仲泉二尹派團丁地甲恊同吊贓時店主張某已聞信逃逸不知如何辦理也 
[狼狽爲奸]  
　　前者江北小車夫某甲在南市鹽碼頭承裝某米行之米五石運至滬北新閘某姓飯館不料甲居心叵測竟將米推至陸家浜私售與泰昌糖果店被二十三七鋪捕夥所見向之盤詰隨由十二圖捕夥到來將甲扭交車寓主張文耀勒索洋銀數元私和而去後由前二十三七鋪巡防局員卲子怡二尹訪知限張將甲交案候訊刻下盛雨村二尹查明此事以捕役串通地甲多方索詐此風斷不可長爰飭將二十三鋪地甲夥周五傳案詰其因何挾同勒索周一再求恩二尹大怒命重責三百板捕夥金隆藐法已極著重笞四百板飭張赶尋車夫失主到案覆訊 
[法界瑣聞]  
　　老北門外新街義和煤炭店雇夥吳阿元經理往來帳目十月底吳出外收得洋銀一百廿元潛行逃逸至晚不歸店主疑之卽於翌日向各户查對各帳知被監守自盜因卽留心偵緝前日店主某甲與吳途遇倉猝不及躱避卽被扭回店中詳　盤詰吳一味支吾遂於昨日送入捕房據情控訴捕頭著押候解送公堂禀請訊究○有王文祺者向在城内某署充當茶房上月某日將松江某氏婦誘至鄭家木橋某客棧連宵姦宿並將衣服首飾質錢花用氏之夫屬疑其父某甲有意將女藏匿控諸松郡婁縣署諭令交保帮同尋緝前日甲至滬上訪知其事王向索賄賂佯爲代尋翌日約其父至某茶肆將女給領想一經庭訊王終難逃法網也 
 
 

Page 4

 
 
 
桐城方存之先生全集彭剛直公爲之序言謂之箸書明道憂樂恆以天下爲懐誠濟時之書也按總目曰家傳經說讀易筆記二卷書傳補義三卷詩傳補義三卷禮記集說補義一卷春秋集義十二卷春秋傳正誼四卷孝經章義一卷讀大學中庸筆記一卷讀論孟筆記三卷補記二卷論文本源三卷讀文雜記一卷說詩章義三卷陶詩眞詮一卷讀史雜記一卷讀宋鑑論三卷志學錄八卷志學續錄三卷周子通通書講義一卷俟命錄十卷輔仁錄四卷吳竹如先年譜一卷以上計共廿六本　以下計廿四本　柏堂集總目　柏堂集　編十四卷柏堂集次編十三卷柏堂集續編廿二卷柏堂集後編廿二卷柏堂集餘編八卷柏堂集補存三卷柏堂集外編十二卷柏堂集附存五卷毅齋遺集五　　以上共五十六厚本 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[營口市情]  
　　營訪事人云營口龍洋與鷹洋向無上下床之别前由五吊八百漲至六吊一百上月十五日銀市又漲三百每元六吊四百核足制錢一千零二十四文十八日銀市八吊八百六十文 
[八閩瑣誌]  
　　福州訪事友人云水部城外潘墩鄉潘某年方而立體弱善病聘某氏女爲室歲月蹉跎良緣未就邇因喜占勿藥遂擇吉上月二十九日行親迎禮先期將彩輿舁至女家儀從輝煌頗形熱閙不意紅鸞未照白虎先臨是夕潘忽發舊病痰氣上升竟而仙逝女家無奈將空輿送回紅顔薄命有如是耶○李郁齋向在上海開張某鋪現因虧耗甚巨遂致倒閉計閩滬兩地共虧十萬金之譜遂遁跡南旋聞上海晉和寳和等錢莊派夥隨來索欠約需三千金未知如何了結也○閩中盜賊橫行甲於他處邇來若輩往往三五成羣各執明燈任意遊行尤令人防不勝防疇昔之晚富巷口小雜貨店被賊竊去衣飾約計數十金雖欲追捕已無蹤影抑何狡獪乃爾○郎官巷口允文綢縀店係林紳所開學徒某甲年甫弱冠不務正業私取綢料若干件付諸長生庫約計數百金閱時已久店中人不知也日前忽被人看出破綻向之究詰甲自知無可掩飾允爲賠償林紳聞之不忍過傷廉恥當卽備本倩人贖回人皆義之 
[武林近事]  
　　杭州訪事友人云前者嚴州府桐廬縣境民教不和迄今尙未了結撫憲廖中丞懲前毖後恐再有匪徒乘機竊發爰飭防軍統領李副戎委胡都戎維貴帶隊前往彈壓蓋亦防患未然之道也○上月二十五日總統浙江水師費鎭軍隨帶親軍四十名由江干登岸禀見廖中丞中丞迎入花廳茗談良久始辭出旋赴司道兩轅及協鎭署拜會有知其事者謂鎭軍此來爲籌辦海防面請撫軍指授方略也事畢卽於二十八日禀辭啓節遄回防次○水星閣火藥庫被火之後儲藥爲之一空藩憲惲方伯恐應用時不敷接濟卽飭製造局委員督工赶造以便分撥各管復念硝磺爲製藥要需不可或缺爰由防軍局憲札委候補知縣羅大令振謙前赴湖南查探價値廣爲購運 
[吞烟遇救]  
　　銅匠王小生甬產也近因失業無聊難以度日遂萌短見於前晚購得紫霞膏數錢背人吞服至夜半時毒發呻吟幸同人察覺尙早知係服毒卽送往同仁醫院求治醫生如法施救幸受毒未深一吐而愈 
[上海縣署瑣案]  
　　陳書田控朱阿美湯雲彭奪物詐洋等情前晚帮審委員馬明府提訊之下陳供做木匠爲業朱阿美至小的家中無端將器具攫去又有湯雲彭至小的作内奪去鋸鑿等件同業之徐鳳不知何故勸小的出洋二十元了事叩求究斷朱供前同陳書田在本城劉公祠做工被陳竊去鋸鑿三件今由小的查著取回是實湯供並未至陳家内奪過器具實被誣控徐屬供與陳雖同業素不相識並未勸陳出洋求察明府以此事與徐無涉著朱將所取器具限明日交案湯旣不認攫物令陳邀到見證再行訊斷○竊犯侯三和行竊李公館玉器等物由新閘巡防局獲送總巡局轉解縣署訊責收押在案前晚馬明府飭帶案略訊數語判令枷號一月發頭門示衆○陸家行鄉人吳咸林月前被人戳死一案獲犯陸海珍等屢訊不認迭詳前報前晚馬明府提案覆訊陸海坤供小的並未行兇前堂因被在押之陸海珍挾措錢不遂之嫌妄供誣攀求鑒楊紀春供小的已年老無力耕作是晚早已睡臥雖聞門外有人喊捉偷魚之賊小的並未起身不知何人　認吳咸林偷魚戳傷斃命求察楊全榮供在上海租界内擡轎其日並未回家此事更不知悉明府再三盤詰各人執定前供爰判將三人仍押候傳到屍屬再行核奪○上海縣王大令前飭差役陳泰恊同皂頭全順前往虹口賭檯緝拿凶犯並捉賭徒被各賭徒持械拒捕行凶戳傷全順等多名回縣禀明王大令又添派捕役徐文獲到賭徒馬興一名禀奉大令飭著收押候究在案前晚馬明府飭帶到案訊究陳泰禀稱小的奉諭因英租界旺平街死一無名男子旋經屍屬投案具禀查悉係虹口賭檯邦陸龍眼等所　飭卽往緝是以恊同全順等往拿當獲大榮子一名忽被該賭徒各用刀械亂戳全順受傷五處衆人受傷者亦復不少當將大榮子刧回惟查得賭徒之中馬興方士祺最爲不法今馬興已到案求懲馬興供廣東潮州人開設土店爲業不敢犯賭拒捕明府曰爾到此尙敢狡賴喝重貴六百下回押著令交出方士祺大榮子小紅子陸龍眼等到案併究 
[英界公堂瑣案]  
　　包探陳金標拘解陳松庭范松春到案禀稱此二人前在杭州沈季　所開南貨店内爲夥曾竊店中往來摺一扣私取洋銀四百元逃逸至申任情揮霍昨日沈跟蹤尋獲扭交小的細加盤詰聲稱洋已用去所購衣服亦已典質一空無贓可吊今特送案請究沈投案申訴前情並請移縣解歸原籍以便禀請訊追陳范同供盜取洋銀業已用罄現在小的等自當設法了理署理讞員鄭瀚生大令著移送上海縣署訊奪沈著自行投案○包探徐榮珊拘解姜阿四張德生到案禀稱日前姜竊取錢永生家皮衣一件報捕後由小的獲住向之盤詰誣扳張德生所爲今特一併送案請究錢投案請領失　張供小的素來安分此次姜犯竊後誣扳小的若非包探精細幾受不白之寃心實不甘叩求嚴辦姜供認行竊惟圖卸罪並非有意誣陷大令以姜誣指良民情殊可惡判令笞責三百板管押六月張無干省釋○包探竇如海解送美界起火之乾泰南貨店主姜晉伯到案禀稱是日失火後人言嘖嘖皆疑其有意縱火圖得保險銀兩捕頭卽令小的往查奈各物均已焚燒淨盡絶無形跡是以送案請究姜供開設乾泰南貨店先保火險銀一千五百兩後因年貨進足資本加巨故又加保銀五百兩尙未足數豈有自行縱火之理人言殊不足信叩求明察大令以放火旣無實據著卽從寛開釋○會德豐駁船行買辦徐文述虧倒後曾經公堂會訊嗣徐以其兄文通在日與木作孫少卿含股包造三菱公司房屋有墊欵銀兩可以追繳因由會德豐洋東告知領事飭傳孫訊問昨晨提案徐偕會德豐洋東投案請追所墊銀兩孫稱文述之兄文通合做各項生意照帳核算彼應找給小的銀數千兩豈容任意妄言希圖拖累鄭大令商之梅繙譯著兩造將帳算明於禮拜一復訊孫著暫行交保 
[南市捕房紀事]  
　　划船户王成光在南市楊家渡馬頭與小車夫楊學仁一言不合逮爾鬥毆致被擊破頭　血流如注由三十八號巡街捕一併拘入捕房捕頭王榮培著將楊管押二點鐘釋之使去王著自行醫治○前日午後小車夫潘二仔驅車至新馬路當街停歇三十七號巡街捕見之以其有違定章喝之使去潘不允反出言不遜捕怒遂拘至捕房捕頭令禁押二點鐘從寛斥釋 
[美界捕房紀事]  
　　昨晨江北流氓曹阿毛至西華德路攫取魚販某甲擔内白魚數尾正欲逃逸爲五百三十三號巡捕所見拘至捕房押候解送公堂禀請訊辦○前晚小竊某甲混入漢壁禮路某姓家竊取報時鐘一架被包探李培芝查獲送入捕房押候解送公堂禀請訊究○有松江媽媽者賃居虹口楊家灣日前被寍波著名流氓某甲無端毆擊傷及頭額血流滿面旁人見而不服立卽將甲扭送捕房捕頭著押候解送公堂禀請究辦 
 
 

Page 10

 
 
[閩省官報]  
　　鹽場劉定璣調辦浦城官運局本任按經　在任候補知縣潘震臨由京引見禀到鹽塲孫兆庚禀辭赴　　官　局縣丞涂步雲禀辭赴前岐　卡知絲尹翼委委木藍　厘卡浦城縣翁天祜調署閩縣所遺浦城縣缺卽以現署閩縣分缺間用知縣呂渭英調署其閩縣篆以候補　先知縣成心中代理 
[江西官報]  
　　候補府謝若潮總查七門城内保甲孫傳　查順化門鄧承渭查永和門濮賢懋吉查牙　指分直隷州判夏翊　攺　知縣計兆麟俱　照從九　　　由　金催地丁回九江城守額外李昭榕　表來省前署甘肅巴里坤鎭鄒復勝由天津回興國籍候補府孫傳檙委辦湖口卡知縣陳克愼往金陵請領軍裝慶豐往貴　催地丁鄭伯　往東鄉催提王前令征存銀兩嵇培由鄱陽催漕折回萬象春由廣昌潘沅由建昌俱催稅契回胡葆昌由廣昌文楊藻由萬　俱催减平回劉輔元由玉山慛雜欵回趙　由崇仁汪善培由玉山俱催地丁回俞永康由安遠催减平回王蔭　委辦　昌局内巡陳宏丁缷辦淸江保甲回署龍泉興史魏焜缷事回又禀知聞訃丁母憂永豐縣丞凌　謝委沙溪　何家謨委解漕折進京並謝咨引見指分布理江銳繳照施徵德由上饒催稅回 
[邗江官報]  
　　十一月二十七日豐利場陳鹺尹皓禀辭○二十八日通分司凌分轉到揚公幹○二十九日于監尹献廷委城内七叚　二尹彭年委城内二叚均保甲差江蘇巡檢馬少尉德彝委城外一叚巡查○三十日揚分轉永錫辭回姜壩總巡差○十二月初一日運憲公座掣鐵○初二日東臺縣韓六令悋公幹到揚朱鹺尹作霖辭赴界　卡林少尹介儕委城外五叚薛鹺尉允城委城外六叚均保甲差彭鹺尹輔辰王鹺尉廷佐均委冬防差○初三日浙江運副胡副轉瀚公幹過揚洪　尹鼎葉辭赴仇湖卡朱　尹之楨辭赴姜壩卡 
[同福種田]  
　　頃蒙雲怡弟子保功氏求合家平安樂助施粥欵一百元朱安山翁吉卿兩兄經募存濟堂等二十三户粥捐洋一百九千五元慈谿王文記洋二十元均經分别祇領查本届煮粥以來每晨就食者人數逐漸增多良以急景凋年謀生不易故趨之者益覺蟻聚蜂屯迄無底止照此情景非多集欵項實不足以資周轉所望諸善良惘季女斯飢之苦體斯人吾與之懷釁力捐輸代爲籌措是則私哀所切　者耳又承雲怡弟子保功氏同時頒到賑欵洋一百元浙紹順子珊病愈完愿洋一百元淸冰堂洋五十元景德鎭天知堂鐸求椿庭病愈洋五十元恆孚銀樓經募潘仲英等六户洋一百零五元八角好　之　難能可貴請登報牘藉違謝忱上海六馬路仁濟善堂董事嚴倌厚葉成忠楊廷杲責宗憲施則敬劉芬等謹啓 
[上海六馬路仁濟善開廠施粥經收施粥捐十月初一至十一月世日淸單]  
　　初二日朱志成堂退思堂孫懷德堂金資永堂劉同樂堂裕興錢六户善士各洋一元初四日江翰齋爲次子病愈洋十元○初七日余積臣求子病愈洋十元○初八日無名氏洋五元同順昌藥資移助白米十石○十五日曹顧氏爲子鴻緖病愈完愿洋十八元無名氏銅洋二元○十六日童順利元五兩○十八日積馨裕號爲楊寳山罰欵移助洋十七元積善氏十元○廿四日隱名氏求病愈洋十元○廿八日謙益十棧洋世元林三寳銅洋七元○廿九日上黨氏趙姓各洋五十元天永懷善居求神佑脫除宿恙永不復發十元陳順庭求病愈二元○十一月初一日公閏記洋四十元○初三日沈錫良爲妻病愈還愿洋十元沈少記夏竹記合五元○初四日林寳善洋廿五元王純立廿元王門蔡氏求病愈十元補過子幸病全愈愿五元二角童震巽爲女求病愈五元餘姚陳文淸　父百歲莫壽求資冥福三元三角楊氏一元○初六日鄒枝丹完愿人無名氏三户各洋十元不留名二元○初　日林無名廿元無名氏十元莫生福五元趙子英爲德美胞弟病愈完愿馬聖兆爲公館雇船船由杭至滬自願將下人扣頭移助各洋二元吳永泰官轎鋪白米三石○初八日　川求願長生人酒筵移助洋八元許浪馨角子世角趙東陽銅洋十元○初十日楊李氏陸旬生辰壽筵洋六元江孚輪船帳房銅洋十五元○十二日無名氏白米三石○十五日無名氏洋二元絩琢軒一元○十六日無名氏洋廿元陳潮生二元○十九日無名氏洋十元变會筵資三元三角西門外巡防局曾憲撥來馬蘭亭罰欵三元○二十日江北　　貨　商洋四十五元三　洪周氏爲子定昌失紅求速愈隱名氏各洋四元無名氏無名氏各三元○廿一日心　氏洋十元木　永病愈無名氏求合宅平安各五元○廿四日義源成洋貨號洋五元銅洋五元隱名氏黃　成各一元許傑生銅洋三元○廿七日趙似梅洋一百元沈祖蔭洋三十元陳門顧氏求病愈隱名氏各十元○廿八日裕源洋三十元梅花　　存濟堂各十五元裕茂和源大各十元陳務本堂　利生恊泰源三户各九元葆和八元振和怡春正茂順長和隆記四户各六元甲和公泰愼鋁榮修養氏四户各五元升記振大各四元東源三元○廿九日瑞　紗廠洋十五元愼號文匯館各五元洋貨業振華堂白米五石以上共收元五兩又洋九百十六元一角銅洋四十二元白米廿三石 
 
 
 

Page 11

 
 
   
 
 

Page 12

 
 
   
 
