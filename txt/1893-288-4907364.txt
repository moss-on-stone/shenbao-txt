# 1893 - 288 - 4907364

 

Page 1

 
 
[新印咸豐朝續東華錄告成] [  圖書集成局啓]  
　　九朝東華錄恭紀歴聖成憲原原本本洽見殫聞本局曾取而印之早巳寰海風行爭先快覩矣兹又有咸豐朝續錄備　征討赭寇及與泰西諸國通商互巿事宜尤爲賅括詳明足資稽考亟用鉛板排就印以雪白連四紙校讎裝釘罔不精良刻巳告成分爲一十六備外加紅木夾　每部碼洋兩元五角欲悉我朝堂故者請臨申報館帳房及各處申昌書室購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳拆衷至當洵乎昭代之鴻寳醫林之大成也　由煥文書局主人倩本局用活字排印刻巳告成紙墨並佳裝潢益美計分釘二十四本碼洋四元如祗賈外科書則收洋八角寄語杏林老宿橘　名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[論給發知單事]  
　　今年爲上海租界開闢五十年之期寓滬各四商無不歡欣鼓舞欲在租界中作一絶大勝會以不負此非常之曠遇先期聚集官紳公同商議欲作大有裨益之事俾可傳之不朽本報曾將會議情形書之於牘今以爲期不遠復由英工部局印成知單由麥捕頭呈交英廨讞員蔡太守請撥差役向大馬路各店鋪逐一發給自黄浦灘起日至泥城橋於華歴十月初十夜各在門前或懸旗色或掛燈籠以示中外同歡觀於此而不禁深有感焉夫上海僅彈丸黑子耳當未通商之前南巿爲沙衛各船之所薈萃南北各貨販運往來亦稱利藪故南巿之熱閙頗勝於他處若城北則一片荒凉平疇方罫之間古塚綿延白楊蕭瑟狐鼠之所窟宅鷗鷺之所翔集樵夫牧豎之所躑躅丁男婦孺之所耕耘誰復知數十年後竟有人焉斬荆榛闢草萊築坦道以便馳驅建華屋以資棲止在西人之托足者固有賓至如歸之樂而華人之與西人貿易者長袖善舞多財善賈且無不望風附景而來貨物山積闤闠雲連卽至挾藝謀食之人力作營生之輩熙熙而來攘攘而往亦無不願借一枝爲博資財贍妻子之計宜乎租界之日以開闢房屋之日以增多商務之日以興旺氣象之日以攺觀也夫變荒凉之地爲繁盛之區草創者若干年締造者若干年踵事增華者又若干年而始有今日之繁庶在經理者固巳費無數心思才力亦旣幸而遘此則其歡欣鼓舞自非常情之所可擬於是詢謀於衆以累年所積之資財作租界非常之慶典使租界中人咸恍然於當日之肇造艮難此日之昇平足樂爲工者益精其魯削宋斤之技爲商者益展其引重致遠之才爲士者益廣其格物致知之見日進不已再閱數十年租界中之規模當必更有勝於今日者則豈非此舉之有以鼓舞而裁成之哉大抵西人每舉一事必期有裨於地方如美國今年遇科倫布探地西百年之期在芝加高埠開設大博覽會先期招請五洲萬國之人各挾其土地之所産赴會陳設互相比賽藉以增長其見識感發其聰明法國近亦有博覽會之設蓋設會之地客商麕集則貨物易於銷流彼此相劘則善法易於仿效不僅寂寞之區變爲熱閙已也今者滬上雖未開設此種大會然富西國官紳集議時已允將有益商民之事擇要舉行以垂不朽而復由工部局刊印知單徧給大馬路一帶店鋪於初十夜懸旗掛燈以示中西同樂之意誠以租界雖闢自西人然與之通有無權子母者則皆華人也租界中房屋店鋪雖衆然挈家以僑寓列肆以居奇者則華人之多實遠過於西人也旣己合胡越爲一家自然休戚相關憂樂與共西人旣不忍獨有其樂而欲華人與之共樂則我華人之在大馬路一帶開設店肆者亦必有以襄助此舉藉壯昇平景色斷不坐視西人之樂而袖手旁觀也况華人於各項會事每不憚醵集金資鋪張揚厲窮工極巧鬥角鈎心如揚鎭等處之賽都天會天津之賽皇會粤東之賽盂蘭盆會率皆糜費巨資不可以數計蘭橈桂楫寳馬香車不遠數百里而至其糜費當又不知幾許以此觀之華人之財力正自不讓西人今值租界開關五十年之期誠使逞其曩日好勝之心由各帮中之領袖者徧發知單募集經費通力合作自黄浦灘起以至泥城橋各家門首排列景色務須戞戞獨造簇簇生新以期突過西人毋使相形見絀庶遠近來觀者咸得見所未見誇爲盛事傳爲美談而西人亦自此不敢笑華人財力之絀豈不足以大快人心然而爭奇鬥巧觀美僅在一時救災恤鄰脩德自能獲報方今順直災黎號寒啼飢迫不及待與其擲黄金於一瞬無補於實事不若在各家門首掛燈結綵點綴景色旣不拂西人之意如有餘勇可賈則彚解順直藉振飢民豈非一舉而二善備哉敢以質諸深明大體者 
[本館接奉電音]  
　　昨由京友電傳旨一道敬謹譯登○九月初九日奉旨粤海關監督着德生去欽此 
[北陲雨雪]  
　　昨接伯都訥發來電信云該處於初九日晨得雪尺餘北地早寒觀此益見 
[部務彚登]  
　　禮部爲知照事所有本部奏請留部候補之期滿額外主事聶寳琛等二員於本年八月十八日帶領引見本日奉旨禮部額外主事聶寳琛汪嘉棠均著准其留部欽此欽遵到部相應知照吏部查照可也○禮部爲知照事所有本年癸已恩科新中宗室舉人於本月二十七日在保和殿覆試相應知照内務府轉飭於是日五鼓開放保和殿槅扇並照例預備茶水可也○景運門爲咨行事案查本年仰　窪合操例應由兩翼前鋒統領八旗護軍統領中奏請欽派四員分翼帶演交衝馬相應咨行兩翼前鋒營八旂護軍營各將本堂及署堂銜名繕具緑頭牌一分卽日咨送本檔房以憑奏派至咨送後如有陞遷轉調出差告假等項事故亦卽隨時咨報以便註寫勿遲勿漏可也○吏部爲出示曉諭事查盛京户部筆帖式巴克唐阿由候補筆帖式因拿獲馬賊出力保奏俟補缺後　六品官補用光緒十三年八月二十三日奉旨依議欽此該員於十三年九月初九日補授盛京户部筆帖式今據盛京户部侍郎宗室綿宜給咨到部爲此出示曉諭該員穿天靑褂備帶補褂元靑褂佩帶對子荷包手巾於九月初四日丑刻赴西苑門六項公所吏部公所内書到聽候排班帶領引見如排班時不到卽將緑頭簽撤下並先於初二日午刻衣冠赴部演習口背履歴萬不可悮可也特示 
[宗室覆試]  
　　新中宗室舉人經禮部奏奉諭旨著於八月二十七日在保和殿覆試欽此屆日五鼓新舉人續昌等五人衣冠齊集中左門堦下以俟欽派稽察克護軍統領率廂白旗章京護軍校護軍等於閂下東向排立禮部堂官長少宗伯於閂下西向公座點名給卷並給官韻一本將五人放入遂卽掩門新舉人入保和殿卽按禮部官於矮桌上所黏名簽以座卽由欽派監試瀅貝勒等由御座上恭將欽命四書文詩題目請下令第一名續昌 
 
 

Page 2

 
 
另紙恭錄黏於楹柱仍將題匣送入御座後諸舉人執筆爲文午間各賜奶酒奶茶並各給細餡餑餑十枚復於殿外西北堦上預備茶水火壺俾士子消渴至申刻交卷戍刻凈塲由監試王大臣將試卷五本用黄紙疉條以束送入西苑萬壽殿以備詰朝欽派閱卷大臣閱擬等第兹將此次欽命宗室新中舉人覆試文詩題目錄左文題君子學道則愛人詩題賦得潮州驅鱷　韓字五言八韻 
[飾終全典]  
　　郡王銜多羅貝勒奕絪薨逝已記前報按貝勒現年七十有七氣體素弱復以年老衰微寒熱不榮入秋以來感受濕邪雖經醫治弗敢加劑只以芙蓉膏吸補元氣無如日漸沉重弗克吸烟延至八月二十六日辰初一刻薨逝當由長孫公子溥君頤治備喪事將預做金棺由城外暫安處舁請至府旋由欽天監官選擇二十七日辰正入殮二十八日接三九月二十四日寅正奉移金棺永安園寢云其遺摺一扣卽於二十七日晨呈遞矣 
[演砲定期]  
　　欽派監演砲位大臣都統桂署都統果爲知照事所有本年八旗漢軍在蘆溝橋演放砲位於八月二十八日安營二十九白將砲位運自九月初一日起演放五日等因於八月十九日具奏奉旨知道了欽此欽遵相應知照文武各衙門查照可也 
[電傳湖北鄉試副榜]  
　　舒鎭觀崇陽查大藻京山陳則汪江夏田崧元蘄州黄應元蒲圻趙俊葊德安周星璋羅田張雪馨松滋葉凱甲开武昌湖北鄉試題名錄昨巳列報兹復遞到副榜九人合亟照錄於右本館附識 
[大帥回轅]  
　　本月初三日兩江制軍赴象山勘視砲臺業經紀報現峴帥已乘壹壺兵船回寗初六日停泊下關旋卽登岸入署文武各官祗候江干禮也江撫德中丞乘登瀛州兵船亦於是日駛抵白下百僚叩謁手版紛然未識中丞泝江直上抑或暫駐襜帷俟有續聞再述 
[鳩兹採菊]  
　　蕪湖預備舉行城隍大會鋪張揚厲務極奢華前已略綴簡端兹聞各帮所捐鑾儀綵仗及一切師會珍奇異景已約略齊備是以首事者擇定九月十七日爲始奉神出巡所有城廂内外街巷日内已著地保挨叚打掃務使潔凈君子曰是誠解疫之神方至臨時鼓樂喧天爆竹震地人氣香烟氤氲一片亦足以闢除邪穢若踵事增華不厭糜費則地方弊俗矣○八月間天氣多雨少晴薄雲愔愔終日霪雨烈風東鄉患疫各處遲收禾稼益致霉爛不堪　道憲袁爽秋觀察蕪湖縣王宇春大令俱以民瘼爲懷特於廿六日設壇邑廟淸晨詣壇拈香虔禱晴　禱未畢而紅日一輪已高出扶桑於是四民咸相忭舞謂非賢長官之至誠感格曷克響應如斯屠宰原禁三日後因開霽第二日卽已磨刀霍霍矣○上月廿六日積雨初晴濕雲猶未盡掃有桐城五艙船一艘回空上駛蒲帆高掛正歌大江東去不料甫行十里卽爲石尤顛簸覆没長江舟子二人一被屈子牽裾而去一因髮辫絆於舵柄隨船飄流如弩箭離弦流出蕪湖經救生船遙見飛棹赴救追至下游望夫磯始經援獲隨連人並舟帶之回局報功一死一生一髮千鈞險哉○中秋後江上疉起颶風銀濤雪浪高如人立三老長年咸收帆過浦以避江北新斫盧柴隨亦不能剪江載至巿中柴價因而陡漲三倍每擔售至二百五六十文猶且水濕淋漓不堪炊爨巧媳婦咸蹙損雙眉云○署太平府鳳韻笙太守奉藩憲札委踏勘當蕪繁三縣秋成於前月廿八日扁舟莅蕪南阡北陌履勘一周適寍國府林少眉太守是日由省公旋道出鳩江宦海相逢班荆道故袁觀察東道情殷特設讌觴之啣杯抵掌翦燭深談至夜半回舟次晨各張布帆駛回任所○今年蕪湖一帶秋收豐稔鄉民篝車願慰莫不大有欣歌王邑尊出示擇於上月某日開徵下忙並各項雜稅錢糧當此家給人足之年想必能爭先上兌也○洋棉紗三年前進口寥寥自六安廬州各織布之家慕其物美價廉每布一疋織成可省資本數百文遂皆攺弦更張光緒十六年由蕪轉運前進者二百餘擔次年卽增至九千餘擔迨去年興高采烈更增至三萬餘擔今年則又三倍其盛彼都婦女素講紡績幾於比户聲喧自洋棉紗盛行之後土紗遂致無人過問由是觀之鄉曲寡婦之利亦盡爲洋商所奪盱衡時事能不扼腕太息兹聞津海關道盛杏蓀觀察奉傅相札諭會議上海織布公司添設紡紗公司所議新章十二條次第創行已將就緒行見嗚機軋軋萬縷千絲我國利源不致再有他溢矣留心時務者爲之浮一大白○臺糖亦民生日用所需曰者用處尤多蕪地向售每觔八十四文自今春增漲至八十八文後又漲至九十六文近又騰貴至一百十二文以致各種糖食糕點無不隨之大漲聞因臺地出貨大歉所致理或然歟○蕪民素信狐鬼偶見長喙修尾毛色葺葺者輙駭而告曰仙乎仙乎因而闤闠閭閻幾無一家不私祀於暗陬香花供養昭事甚虔其意盖亦猶敬財神冀發財之義然作事遇一不利卽又疑是狐仙爲崇上月某日横街同泰昌米行樓上忽然失火合店夥客奮勇灌救幸未成災第不知火之何由而起乃歸咎於狐次日令夥客一齊遷臥他室俾樓上仙人不致再厭每囂詎搬移甫竣樓上忽又熊熊上冐破屋穿窓不可嚮邇街隣瞥見大呼水龍風馳電掣而來昂頭仰噴如銀河之落九天赤熛力不能敵隨卽逃遁僅燒壞中樑及椽數根仍不知火之所由乃益以狐爲怨府或議驅逐或議禳解喧閙一堂余謂狐本獸類敬之也罪之也均冥罔無覺嘵嘵者何爲哉若果狐靈今日香烟縹緲明卽十指戟詈應亦寒心遠去又何樂受此瓣香哉特愚民之自愚耳 
[還票酌酬]  
　　揚城地當孔道商賈雲集所有錢莊銀號匯劃往來以及鹺曹塲運各商納課領價皆以各號圖印票據爲憑數之鉅者動輙成千累萬亦憑此數寸紙條通行至今巿廛賴以流轉惟入出怱忙之際店司商夥等難免不偶有疏虞一經遺失往往大費周章甚至結訟公庭拖累無底現城内各莊號會同集議以此事若不議立章程則店司商夥等人何力賠償因於同業中周諮博訪查　道光十一年及光緒二年蘇滬等埠曾經酌議條規以票據千兩如遺失被人拾得送還者酬銀十兩餘倣此當經禀准蘇州府上海縣分别立案嗣光緒十六年鎭江錢業亦仿此章程禀經常鎭道憲給示立案蘇滬揚鎭事同一律遂由厚生福和祥福茂恒聚盛等大號聯名具禀並抄案懇乞署府憲賞給示諭並飭江甘　縣主立案永資遵守太尊以事關巿廛商務當俯如所請給示曉諭刻巳裱掛錢業會館門首箇中人見之咸感頌勿置云 
[蓬瀛攬勝]  
　　本月一號至十一月二十五號日光東照宫輪王寺二處大開寳物展覽會俾遠近好奇者咸得一擴眼界按東照宫有三十六　仙敕額水尾天皇御筆書畫及各種寳物共五百七十餘件輪王寺則有歴代天皇御筆及勝道上人慈眼大師等墨妙二千餘年前之古器凡三百種值此滿山紅葉秋色斕斑逸士騷人乘興來游必倍於往時也○信州松本町新造深志橋於九月一號舉行上樑禮同町料理店預備宴會日例凡造橋之日及落成之日皆招高年人與其事是日禮畢在料理店大開筵宴不料飲後越二十點鐘皆患腹痛共有四十二人内有七十七歲之老人病尤劇似覺胃腸炎熱竟有致命之虞查致病之由因該店所用鍋子有外塗之銅毒加以料理不合法故有此害按日本所謂料理店卽中國酒樓也○廣島縣屬有鑄匠何某夫婦生一女名金年甫二十天然秀麗其艶名早已哄動四方某村長之子欲下玉鏡臺蹉跎未果金於今年二月間起時與所蓄之犬同眠漸爲父母覺察屢加盤問金面靦不能言嗣被母窺破隠情嚴加詰責金遂於夜間携犬同逃有知者謂金腹已隆隆殆欲追蹤孿生八犬之伏姬逃往富士山乎蓋日本昔年曾有貴家女與犬同眠而生八子也○淸日貿易所長荒尾精久欲在上海設日本物品所前次回國與東京大坂各紳士集議紳士願贊成者甚多惟尚須乞政府撥給經費每年約一萬元頻向當局者請政府補助迄今已上逹農商務大臣擬於第五次議院開會時從補助案中提出經費以成其志○日歴十月二號爲安政第二卯年江户大地震忌日定於是日在淺草觀音堂回向院及他府下著名寺院大作佛事超度亡靈○日本人赴俄國作工者計十六年之久觸犯俄國刑法而受桎梏　　一人 
 
 

Page 3

 
 
現任駐　　山崴領事久世君自明治十一年赴任每年查日本人民到俄返扭約一千名而犯法者如此其鮮則可喜也 
[嚴查驛務]  
　　月前有督憲致臺撫公文一角應由閩縣發驛一路投遞不料至福淸界某驛夫處膽敢舞弊將公文私行抽匿現經閩驛書某　瀝情禀明並將該夫拿案訊追復聞該公文業在别驛查出並無失落前夕閩捕廳林少尉親提訊問該驛夫供詞反覆喝令笞責拘　候訊後邑令陳尺珊司馬回署查知案情以此案有關驛政虚實極應澈究著盛劍侯門政立傳驛書將實在情形明白禀覆以便呈核 
[謀通關節案續聞]  
　　九月初二日本報上逹宸聰一節兹悉周福淸一案紹興府霍太守奉文後未出一差卽札飭會稽縣查辦縣中奉札後飭差持片往請周妻以夫出外未歸等語復縣縣中卽以其語禀詳上憲以該縣承緝不力紀過三次與霍太守並無干涉現在周福淸父子已由縣　次第尋到於本月初二解往省垣矣 
[星使起節]  
　　出使美日秘大臣崔惠人星使任滿回華道出滬江以英界廣肇公所爲行轅已紀前報兹悉星使定於昨晚乘坐招商局江裕輪　赴江寍昨日午後二點鐘乘坐緑呢大轎前導有五梅花頂馬戈什哈等入城往各衙門辭行繼至道轅縣署適聶觀察公出未回黄大令亦赴洋布局救火均由家丁擋駕至晚星使登舟起行本邑印委各官均恭送如儀 
[布局被焚]  
　　奏辦機器織造洋布總局設在楊樹浦地方新築馬路新造界橋之東半里許係在美租界之外大門朝北西邊爲帳房及幕友司事人等所居東邊係軋花紡紗女工揀花機器織布堆貨棧房等處或洋房或廠式分門别類櫛比星羅其軋花機器設在樓上軋出之花儲於樓上而花子則堆積樓下昨晨九點鐘時忽見花子堆裏烟霧迷漫工人等見之扒聞看視火勢猝發頃刻冐穿屋頂延及棉花間不可收拾其屋面係以牛毛雜他物搗成故易於引火此一說也據巡丁管門人等言此火究不知所自來初見軋花紡紗間屋面有火旋焚至底下二說究不知孰是然花子性熱有火鄉老皆知之則花子堆起火之說似覺近情局中本有小洋龍三架小火龍一架此處離浦甚近取水灌救易於爲力無如皮帶已有損壞者不甚靈捷起水無多火勢甚猛潑以區區之水無濟於事反致皮帶洋龍被火燒壞局中人急乘馬車至英公廨會晤蔡太守知照副巡捕頭好請英法美洋龍救火則稱該處在租界之外未便前去太守與上海縣黄大令乘馬車而去同觀火勢時已午刻火向東南延及堆買房女工所向南原有晒塲地甚寛廣離機器織布房尚遙火星飛過晒塲跌落存油處火勢愈烈四面皆然所有各項房屋盡付一炬太守大令相率辭歸直至下午五點鐘直南臨浦之房屋下層尚覺光燄熊熊及將晚始息餘烟猶四塞也其中央起造樓房墻已砌至二尺餘上搭木架均未焦灼中西人之往觀者行抵大門依然端整門外有中西捕照料閂内有巡丁看守西邊樓房三十餘幢毫無損壞東邊皆成瓦礫之塲見者莫不嘆息巡丁等言幸將軋花房旁邊之屋拉坍以絶火道否則大門及西邊樓房何堪設想耶然東邊所焚者機器貨物房屋約計所失值銀一百五十萬左右當火熾時十二圖地保徐阿大瞭見紅光燭天鳴鑼四出苦無洋龍救應祇由捕房派華捕印捕等十餘人前來彈壓其時東南角之軋花紡紗等女工尚未知覺仍在工作一轉瞬間火已向東延燒勢如破竹復向南首燒至黄浦灘諸工人始由後門逃逸時已四面皆火司事等督同小工將沿浦灘棧房内所儲棉花棄置碼頭上火又延及碼頭此時救火諸人手足俱疲汗流浹背謂天實爲之不可以人力爭也又聞火之作也該局曾打德律風告千捕房請撥洋龍赴救捕房答以不能專擅須請命於管理洋龍之領袖遂打德律風轉告領袖愛理雪愛理雪以該局失火係在租界之外不允以洋龍赴救厥後該局求援於英廨讞員蔡太守其時蔡太守正與美領事訊案是日麥總巡捕頭未到太守向副捕頭請商赴援之計副捕頭答以不能專擅美領事所言亦同說者謂此身也租界洋龍如肯赴救則該局被災當不致如是之慘况楊樹浦新築馬路甚爲寛敞洋龍易於施展而浦中又可以小火輪載龍灌救水陸並進奏功亦自易易而惜乎其在租界之外遂致無人焉爲之援救機器織布所以挽回固有之利關繫絶大經營締造煞費苦心乃已成之功竟致隳於一旦有心時事者能不扼腕咨嗟哉 
[領事回任]  
　　前駐滬領事呂班君升署駐京欽使行抵烟臺接得法國電音知正任駐京欽使業已到任是以呂班君擬卽乘坐海晏輪船回滬仍回領事本任 
[滬南零拾]  
　　某甲在滬南蕭營畔某村落中竊得棉花一袋往南而行被村中人追上大呼捉賊甲見追者將及飛步奔逃至小石橋頭偶一失足墜入河中拖泥帶水被追者從水中拖起痛毆一頓甲叩頭如搗蒜將花袋送還始縱之去○小色子者江北籍向在沙船爲小工昨約友人四五輩至董家渡裏街點心店修五臟神殿欲添醬油湯與堂倌口角旣而用武互相毆擊飛盆擲盞將店中物件搗毁一空後有沙船舵工行過門首詢悉情由令小色子等將所毁之物照買價照半賠還點心店主爲之首肯遂各分散○滬南各處失衣者時有所聞而破獲者十無一二昨日廿三七鋪巡防局員黄衡堂二尹飭地甲將禁隷陶福傳至局中訊問陶無詞以對求恩寛限二尹大怒著重責一百板赶緊查緝如再違限嚴比不貸 
[傳諭烟館]  
　　昨日法包探奉捕頭命傳諭租界各烟館以婦女開燈攸關風化例應嚴禁並上海縣黄大令接奉上游札文移知英法各租界一體嚴禁故有此一舉也 
[騙術新]  
　　撞騙之術愈出愈奇稍一疏虞卽易墮其彀中前日有某甲至西門外西來當鋪詭稱是英租界老閘巡捕房門差巡捕因界内壽生庵附近魏姓家失竊金銀首飾等物值價甚鉅已報捕房查明係姚姓家第二妾行竊知姚妾住在爾鋪主婦處故特來此著令將人交出適該當鋪之眷屬亦住在内卽向主婦言明前情主婦茫無頭緒以不知對甲見有轎子在又向主婦言旣稱不知可卽乘轎至捕房述明原委主婦究係女流驚慌無措懇中代爲禀覆甲僞作躊躇狀主婦以洋三十元爲贈甲始欣然而去後知受騙託人尋訪蹤跡杳然英廨讞員蔡太守已有所聞昨晨知照老閘捕房副捕頭好命包探顧阿六查問魏姓家曾否失竊並緝拿撞騙之某甲以憑究辦 
[援例拍照]  
　　　葉氏控林柏祥欠銀蔡太守飭差提林到案因林牽涉潘泰觀控陳小漁等誘賭一案麥捕頭請一并究辦已列前報昨由副捕頭好請將林暫交捕房援陳小漁之例拍一小照再行歸案太守允之定於禮拜一會訊賭案 
[寫捐被獲]  
　　包探唐寳榮江阿三至英公堂禀稱有李芝明稱是養性善堂董事手持捐簿在虹口一帶店鋪居家寫捐爲太平公醮之用曾至小的家囑捐洋二角其時小的等均不在家眷屬答以俟告知丈夫次日來收伊等不肯定欲出洋二角爭論間由小的等往查伊等捐簿不少在小南貨店勒捐洋二角不遂所欲將香爐取去並有周益梅何位卿等不願寫捐投報捕房有已付洋二角者發有印板字條書養性堂太平公醮字樣帶至捕房轉送案下又有曹其來送頂帽換戴字條捐簿呈堂李芝明供係讀書人實姓劉名子明前在全善堂帮辦善舉董事病故後由生接辦今在虹口分設養性善堂行施醫給藥諸善舉近因虹口巿面日旺起造房屋日多民間患病者亦多故建太平公醮各處寫捐曹其稱係本邑人年十八歲在塾讀書母舅王瑞卿來探劉先生故與同來王瑞卿呈上法廨讞員葛同轉名片請保劉子明出外蔡太守問劉曰爾所印字條有奉憲分設養性堂等語奉何憲耶答稱前縣莫公祖　公祖均有告示問告示何在答在堂中問養性堂分設未久如何已有前縣告示答稱係全善堂之告示太守謂養性堂已屬影戤勸捐更不能免强取人香爐成何體統劉子明供香爐原言寄賣未曾問明磁香爐價直一角因 
 
 

Page 4

 
 
堂中需用取以暫抵周益梅何位卿未到遣兒子等上堂指劉寫捐太守飭將劉子明押候查明再訊曹其交保王瑞卿斥退字條捐簿存堂 
[定期詣勘]  
　　前有周樹喬控周紹卿造屋佔弄等情黄大令定期詣勘屆時因公務紛繁是以改期昨日大令發出告示一道照錄於後正堂示今將傳勘事件示期於後職員周樹喬等呈控周紹卿造屋佔弄築墻一案本縣定於十一日詣勘又民人王德泰等呈控陸和尚等佔碍官河一案本縣亦定於十一日詣勘 
[加差護解]  
　　南匯縣監犯李義和解省發回在上海縣投文過站已見前報前日黄大令加差備文恊同長解差役將李押解出城乘舟回南 
[振欵更正]  
　　日前承蔚豐厚號交來大善士九户助順直賑規銀三千兩誤註蔚泰厚用特更下以供德鑒上海北巿絲業會館籌賑公所施善昌謹誌 
[上海北巿絲業會館籌辦順直新災賑捐滬局瑣記廿五]  
　　初三日承崑山葛大令江村捐助洋一百元初四西江史君翥雲募助洋三十八元初五漢口恒發油行邱君維顯會同招商局紫卿家兄募第一批洋五百元初七揚州毛君鳳音募助洋二百六十五元初八浙江龍泉縣署募助洋八十四元前江寍藩庫廳宋君玉田募助洋三十八元漢口敦實善堂募製杜布三新棉衣五百件則敬先後祗領亟應刊登日報以彰盛德而勸後來同日奉褚敦伯兄函開武淸跨踞運河東西地方寛廣户口繁多本年合境被災計大小八百餘村盡成澤國東南雀黄口四蒲棒等百數十村至今猶沈釜底昨接查户友人孫念許兄函稱各村草糧盡絶生計全無災民待哺情形眞屬目不忍覩轉瞬天寒地凍必致餓莩成羣塡滿溝壑較之晉邊災狀無分彼此等語其西北各村如老米店魚壩口寺上等處現在水雖漸退而秋禾顆粒無收無不束手以待煒因户多欵少卽擇災重五百餘村先儘赤貧各户量爲查給次貧一概剔除留俟順天另行酌賑查户共分七路煒則往來抽查不令稍涉冐濫約計至少折合大口十七八萬實屬無可再减以每口放津錢一千文核算計需振銀六萬餘兩方足以資散放現查自津門起程時僅帶規銀一萬五千兩連第二次承解三千金核計不及三分之一已據情禀呈局憲懇請撥欵接濟一面卽乞老弟轉求各賑所諸善長迅籌續解以便及時開放煒承乏其間不禁與合屬飢黎同深拜禱天津濟生善社顧夢臣兄係吾弟舊時共事之友今春同赴晉邊放賑辦事極爲認眞現由局憲邀請帶友數人自備資斧來局襄辦煒深資臂助謹一併附陳云則敬按雀黄口四蒲棒等處毗連寳坻靑龍灣河西各村爲武淸全境最窪之區十餘年來災歉頻仍民情異常困苦曾經則敬與黄愼之同年劉蘭階兄先後助賑一十二次得以全活至今現復被災極重自非優給賑撫不可想仁人君子民瘼關懷必能慷慨樂輸共襄義舉望風翹首感盼無量九月初九日錢塘施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[斵輪老手]  
　　某甲者不詳其姓氏胠篋中之老手也前晚二點鐘手持上海縣燈籠一盞貿貿然入太古洋行之鄱陽輪船將燈吹息箕踞而坐法包探上船巡緝甲見之卽避入他處該包探愈懷疑惑上前盤詰甲飛步奔逃不料碼頭上栅閂禁閉見有駁船數艘停泊其下甲卽從身躍上駁船又經駁船上水手齊聲呼喊於忙亂之際跌入浦江幸潮水未漲甲又攀住錨鍊經船上人設法救起包深詢問旣非竊賊何以奔逃甲云某係某署中跟丁現因失就小試其技適遇兄來尚未動手今旣被獲以我爲軟巴則可若以我爲硬巴不敢承命所謂飲巴硬巴者蓋彼道中之切口也該包探一聞此語愈知其爲老斵輪手遂拘送捕房捕頭命押候解訊 
[縣案彚錄]  
　　潘高毛控余如根串通葉阿才等誘拐髮妻徐氏一案當經英公堂將余及該氏並原告移送到縣黄大令著候研訊在案前晚大令升坐花廳提訊潘高毛訴稱係寗波人向爲小本生意家有老母徐氏係小的髮妻今春二月間有徐氏姑母之姘夫葉阿才迭次與余書信央楊福生送交徐氏勾引來滬住在治下黑橋地方王生甫家小的自失妻後四處尋緝無著於六月二十日到滬廿一日與余如根相遇一再查究廿二日始將徐氏送來余復向小的索洋廿元不得已扭送公堂轉解案下求提葉等到案訊辦徐氏供稱小婦人在家一時受愚遭楊福生領至葉處葉轉領至王生甫家居住小婦人與王素不相識被伊勾引現願隨丈夫回去余供稱亦係寍波人與潘素識此次伊妻走失央小的找尋如能獲住願酬洋廿元一日該氏被小的尋獲送交其夫收領洋銀非小的所索實係有混名蘇州阿和向潘索取大令一再駁詰各執前供惟潘堅請提葉阿才王生甫楊福生三人到案訊辦大令准之著卽退去潘徐氏交官媒收管余如根收所候提葉等到案訊辦○胡光德遭陶金温爭奪小工頭目持刀剌傷一案黄大令訊供之下提到帮兇之王月樓收所候究已見報章前日晚堂大令提訊原告並未投質王供稱係江北人向在寳山縣充當馬快今春二月間送母回去是以在裏虹口居住現賣雞鴨爲生向來究分不管閒事此次陶金温與胡光德爭毆牽涉小的帮兇者另有王姓與小的無干實被悮拘且胡光德得悉後曾向小的服禮陶金温供稱係江北人向爲小工頭目此次胡光德之傷實被伊等所毆不是小的行兇小的與王月樓向不認識大令以原告未到未便聽信一面之詞飭將王陶收所候胡到案再訊○王泉榮控蕭福興欠交糧米水脚洋一百甘元經黄大令押交在案前晚大令升堂訊案時據蕭胡氏投案訴稱福興係小婦人之夫現求交保出外措交大令問曰何時可以交淸該氏供求寛限十月初十日交淸大令問可有保人答稱有天順茶葉店胡福梅願保卽據胡投案供稱小的願保蕭出外措洋大令問原差曰胡福梅與爾等相識否答稱不認識大令著該差同胡出外覓取的實人來案具保○石灰行主戚桓控陳香發不付貨洋一案黄大令着收所限交已見前報此案閱時已久分文未繳前晚大令帶陳訊比戚投案求追陳供求寛限並稱帳目尚有不符大令著交差淸理 
[英界公堂瑣案]  
　　開豆腐店之張徐氏控計張氏混用銅洋蔡太守飭查明再訊已列前報昨據張徐氏申訴前情計張氏仍不承認兌洋其夫遞禀聲稱有人拆梢不遂砌詞誣陷太守問包探已查明否包探唐寳榮禀查無實據惟計張氏亦難深信太守以旣無証據飭將計張氏開釋銅洋劈毁○龍飛馬房西人訴稱駕轎式馬車出外被馮矮子所推東洋車撞壞車門修理需洋十二元爲此交捕送案馮供偶然悮碰無力賠修車主鍾兆爾亦已投案鍾供願酌賠修理費請領東洋車蔡太守飭鍾賠洋六元了案○許春全訴稱有皮馬甲等料交縫工劉海榮承製被劉質洋報捕吊贓送案包探禀劉質洋九元尚未用去劉海榮俯首求恩許又稱劉將衣質洋尚敢恃蠻蔡太守判劉笞一百板管押一月贓交許領洋給還質鋪○二百號及二百六十二號華捕禀周小弟車福寳等至廣東戲園看白戲與茶房爭閙二百號華捕上前拘拿反被毆打由二百六十二號捕帮同拘獲送案請究周小弟車福寳同供係潮州人前往看戲因買票無錢遂致口角不敢毆捕蔡太守判各罰洋一元充西醫院經費○副捕頭稱用顧小毛捉無主之犬不料伊捉王定軒之擺兒狗在路換去後被王定軒認見故將顧小毛送案王稱先被顧小毛將狗捉去及至捕房認領不見與之理論伊卽交還顧供此狗甚馴恐到捕房必置之死地是以換去及原主詢問卽行交還蔡太守判顧小毛管押五日狗交王領捉犬之弊端百出此其一端耳○某西人訴稱馬夫左金元將鉛皮竊賣由捕查獲送案左供馬夫頭言舊鉛皮無用囑我賣錢五十二文爲買酒之需不料馬夫頭告知洋東西人又稱馬夫頭每月工洋二十元諒不爲此事蔡太守判左管押十日贓交西人領云 
[法廨停訊]  
　　昨禮拜四係法公堂訊案之期因捕房中押犯寥寥間有一二細事已由克捕頭當塲開釋遂飭探知照葛同轉停訊一期 
[無量福緣]  
　　謹啓者敝堂接奉啓業堂錢大善士奉故母遺命由升大莊交來振洋二百元又奉大德通號交來雙溪釣叟大善士求保病愈省日用樂助錢一百千文申規銀六十七兩四錢鴻興行交來臺南寳德號泉晉鰲江合記大善士樂助銀四十兩張蘭如大善士補前匯水樂助銀十三兩嘉郡耕讀散人大善士求祝慈親百齡之壽永協康强續助洋五十元心願子大善士求父延壽康健闔宅平安樂助洋五十元未遂子大善士爲母經懴求資冥福樂助洋五十元先後祗領均入順直急振具徵孝善慈祥行見福壽康强科名顯耀大發菩提之願同培功德之雲敬代災黎叩謝盛德上海六馬路仁濟善堂籌振公所施善昌等謹誌 
[上海馬路仁濟善堂籌辦順直賑捐施子英經收七月初十至八月初一日淸單]  
　　吳不書名大善士助洋三十元黎永慶堂山右潘李氏歸筠記三户各廿元張村戺記十八元　善堂十五元唐寳珪順泰棧廣平李王氏隠名氏浙紹志心道人五户各十元鎭海關署經手皖南人九元孔不書名隠名氏姚延慶三户各八元對塔廬書院膏獎六元七角鑑亦經手盈豐泰經募二户各六元耐菊軒堂黄順發棧卜不書名張壽安顧鳳凰五户各五元朱不書名不書名四合堂柳衣堂孤寒子五户各四元宏泰當募十二户三元五角楊裴林胡雲卿陳良記文記志記六户各三元李子皆朱玉持張頌伯趙敦仁玉如子曹小泉徐德記周良記淸記胡申記萬發雙盛廣德恆順東浦不書名繆不書名姜不書名王不書名不具名無名氏無名氏平干李張氏無力人二十三户各二元樂善堂一元五角十一位一元一角黄文卿王潤田張邦相沈子華屠和豐陳恊成邵允大金煥章邵傅淵婁珊琪曹星巖姚松喬陸樾溪黄小蘭楊幼春陳樹堂趙鎖貴林義吉王爽卿朱志君張葉笙朱琴舟黄子厚袁聲大程承源胡柏生福蔭堂合叙堂益裕堂孝通堂周慶餘堂高怡怡堂余貽謀堂吳復初堂朱繼山王文彬永義源耕讀居勉力子向雲軒恆泰和不名字浙杭人張侣人求母病愈人求哲嗣人子速來人助予後圓團喜壽考久十全美學爲　曲丹記楊豐記趙蓉記余記恆茂李遠歐科何秩代名無名乾元金陵隠名虎蹲遊客楊怡情軒順德朱焱劍胆琴室主琴鶴晝屋永生利船李隠士路奶奶高奶奶胡老太太求安氏保安氏盧夏氏安定氏章呂氏沈裘氏隠名氏朱趙氏朱劉氏朱王氏朱路氏無名氏無名氏無名氏無名氏無名氏無名氏無名氏無名氏無名氏趙不書名陳不書名費不書名胡寄山鎔浙老一百户各一元唐鴻業六角趙有常王明初謝尚珍金寳榮張濟昌蔡子蘭徐偉勲陸履豐曾子衡陳鑑銓姚顯廷承雅軒申元福唐秋記李成李懷杜山陳文乃熙允昇永堅松盛三桂堂敬德堂萃草堂九思堂第三子石敦素堂石鶴壽堂江愼餘堂徐永錫堂吳竹林堂汪培芝堂張敦厚堂有心無力人味根書屋唐姚氏唐吳氏隠名氏無名氏無名氏無名氏無名氏無名氏無名氏不留名四十五户各五角愛蓮堂同亨合金韓俊卿顧成平安氏五户各四角席裕鎰踏哥子章輔廷劉氏順四户各三角黄增貴范錦林周介壽黄燕美李遐齋王毓川朱隆泰王企鳳嚴廣源毛兆餘吳元升王振芳林仲芳張愷佘顯崑萬文初錢桐生王石來周永昇范春葆徐寳三胡運麥周永昇姜炳記咸鶴記徐南記吳記花女劉通錦珍號世彩堂敏愼書居泰和船周春王榮永昇少波幼梅順手太原吳記無名氏不留名四十二户各二角黄張氏黄潘氏無名氏無名氏邱寳記胡勤記孔憲記花女羅愛花女鍈其壽吳春堂不留名不留名黄鄧氏無名氏十五户各一角王彩棣陸行初各五分增記銅洋八元匯豐源五元趙永泰三元味記二元緝記延陵氏各一元朱大有錢七百文朱大畜六百八十文朱小玉六百文罰陳阿慶五百文周惠暢周鶴書項懷榖堂程安吉堂胡三房永記羽記悅記海山氏海仙氏無名氏十一户各四百文周勤恩章滌初黄煥卿陳采臣陳燦一戴懷福修德堂愛蓮堂朱積慶堂不書名不有名錫記無名氏保記無名氏平安氏十六户各二百文朱王氏無力子勉力子各一百文程承源四十八文以上共收洋四百七十六元四角銅洋二十元錢十千四百二十八文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
