# 1910 - 76 - 4913335

 

Page 1

 
 
   
 
 

Page 2

 
 
   
 
 

Page 3

 
 
 [L上諭 
　　監國攝政王鈐章二月十五日内閣奉 
　　上諭朱家寳奏查明皖省上年被灾各屬民情困苦懇恩量予接濟一摺安徽各屬歷歲荒歉上年又遭水患曾經加恩將是年錢漕銀米分别緩徵遞緩以紓民力現當青黄不接之時民情仍形困苦覽奏殊深憫惻著加恩賞給帑銀三萬兩由度支部給發著該撫督飭員紳妥爲散放務使實惠均霑母任吏胥舞弊用副朝廷軫念民依有加無巳之至意該部知道欽此 
　　旨加恩固山貝子溥伒着在乾清門行走頭品頂戴溥偁著賞給乾清門頭等侍衛欽此 
　　上諭本日召見上年東陵西陵内務府京察一等圈出之麟祥明盛富基均著記名以關差道府用並准其一等加一級欽此 
　　上諭安徽皖南鎮總兵員缺著張士翰補授欽此軍機大臣署名奕劻世續鹿傳霖假那桐吳郁生 
代論 
[直隷監理官劉參議陸主政上度支部清理財政說帖]  
　　竊查直隷清理財政春夏秋三季季報。三十四年年報。均巳依次到院咨部。均皆就事言事之事。此後覆查以及改良統一。更當先事預籌。誠以今日財政上之困難。莫如不明出入之界限。出入之界限不能定則重複多彼此例案不相顧。則統一難因此二者。而册報紏葛。無非帳目之性質。而於財政毫無裨益。查清理財政章程。於編造預時。令分國家行政經費與地方行政經費。候補部核定。又於說明書中。令分國家稅與地方稅候部核定。誠以出入二部分。各自分國家與地方。則收入支用之途。巳有範圍。届時預算實行。舊例自可删除。惟當過渡之時。辦法固宜斟酌。次第亦有緩急。謹就所見條舉於左。一曰財政機關宜分三類也。第一類征收機關。征收機關應有專司。不得有用財之權。分配之權此財政上之公理也。今制丁糧租稅。由州縣征收。是兼地方行政之職。而爲用財之官也。又有責令就地籌欵之職。是兼有分配財政之職矣。又有承領承發之責。是又兼支發之職矣。至州縣以外。佐貳雜職。亦往往有征收之事。權限不明。莫此爲甚。惟此係官制問題。未敢驟議更張。而爲實行預算計。則有三事亟應研究者。一州縣對於征收事項。作爲一征收機關。不應以行政官之權限夾雜之。其收入之欵。應概令解藩庫交納。支出之欵應概令向藩庫請領。不得復於收入中自行坐支。以明出入之界限。即有偏僻處所。艱於領解。亦應飭令虚領虚解。虚領虚解者。如應領若干。同時有應解若干。即在解欵内劃抵應領之數。而找清其餘數。領解册籍。仍各列收列支。俾得完全也。凡彼此往來。概可照此辦理。不必問其何欵何案。如此則册報中出入分明。而司庫亦有全完之收入與支出。方與預算决算兩無窒礙。舊例單支之欵。屬於州縣自行支用者。某年應支若干。旣有預算表可據。固不必列入地糧册内。以免收支混雜之弊。其屬於解交道府。或發交敎佐之俸工等項。則全係收發之職。更不應混入收入支出之中。必須另訂收發權限章程。如某級官應支之欵統歸某級官支發。悉歸畫一。所有舊例中此屬州縣存單之中。支解彼屬道庫敎佐俸上各欵。概行删去。以期整飭而便稽核。又如向例州縣批解道府各欵。此後亦應概令改解司庫。庶歲入之中。藩庫不致挂漏。不然。則預算有表。而支用參差。將何從而决算耶。二洋常各關以及釐捐局籌欵局捐務局漁業公司。皆係征收機關。而往往兼支發分配之職務。今爲暫時變通計。應各就所便悉數交存大清直隷省銀行。於省銀行中别設一省庫。而皆報告於藩司。或徑交藩庫。統由藩司全數列收。凡屬國家稅者。列於國家經費收入册。屬地方稅者。列於地方經費收入册。其經收各關局應支之費用。仿照前條州縣之單支辦理。其向來應協應撥之欵項。則由藩司照案分别支發。如是則一省之歲入。與一省之歲出。統於一處。而後可以與預算相合矣。三各州縣之地方公欵。必須特别辦理。另爲一表也。州縣各有界限。其辦理學務警務善舉之欵。有餘不足。皆由紳商自行捐辦。故其出入之數均不便與全省官治之地 
 
 
 

Page 4

 
 
H>第一張第四版 
方稅。及地方經費。混而爲一。然地方自治創辦伊始。一切公益事件。每多由官補助。若竟略而不計。則盈虧興廢。無從稽攷。惟有别立一表。俾與官治之地方經費。不致夾雜。而官治之地方經費算中。但列某年應行補助之數。如是則界限清而預算亦無窒碍矣。（未完） 
專電 
[電一（北京）]  
　　國會請願某代表昨謁那中堂談及藏事棘手代表曰國會不開則各省外交此後皆將與西藏無異云云中堂頗韙其言 
[電二（北京）]  
　　某御史奏借欵築路流弊無窮粤漢爲全省扼要之線尤不宜借用外債應請飭下郵傳部詳查湘鄂民股如係確實准予商辦如尚不足由官補助督紳辦理 
[電三（北京）]  
　　鹿軍機未入直攝政王以樞臣請假幾無間斷頗滋不悅 
[電四（東京）]  
　　陽歷三月二十三日夜門司學生巿民以炬火行列歡迎濤貝勒日本接待委員等即於是夜設筵欵待二十四晨貝勒視察枝光日本政府製鐵所下午視察重砲兵聯隊演習 
[公電（東京）]  
　　各報館及贛同鄉鑒東報載贛路私借日欵四百萬甚確望合力死拒贛留日同鄉會叩 
緊要新聞一 
[川兵入藏之原因北京]  
　　藏事日棘朝廷殷憂西顧屢電飭聯趙二大臣妥籌布置然此次川兵入藏之原因外間終未悉其真相現查得其要領云此次川兵入藏乃係與英國條約所定因約内所載非川兵到藏英兵不能一律撤回川兵入藏全爲保商上事務起見甘孜商務極盛入藏之兵須以一半駐甘孜一半駐前藏甘孜與後藏印度接壤此處英兵極多藉口保固印度邊防爲名而西藏實隷中國版圖中國决須有兵駐此故日前電　鍾統帶頴進兵並聞該統帶此行以程度計之約四萬八千餘里云 
　　錢錫寳參贊本有旨飭駐後藏現聞巳改旨飭其逕到前藏大約令其接辦温宗堯之事惟後藏無人不知又簡何人辦理也 
　　又聞川督趙次珊因藏事被參巳交滇督李仲宣查辦 
[資政院被議議員之見幾北京]  
　　此次都察院選舉揭示後其中被選人員與資政院原定章程不符處甚多一時輿論大爲譁然如陸京卿之丁憂顧某楊某等之不孚鄉望趙椿年之並非實缺官員外間物議沸騰一般丁憂人員及外官調部人員以與院章不符均有向該院詰問之說各台諫對於此事密商辦法爰於日前知會各被選舉議員如有不願應選者速行報明以便註銷現聞其中被人指摘各員恐提起訴訟將有求榮反辱之虞巳紛紛向都察院呈明不願應選矣 
[湖南請願代表將次到京北京]  
　　日昨請願國會代表團接湖南來電云該省同志會分會巳於前月下旬開會選舉職員敎育會商會准二月舉代表來京請願自治團體則巳舉定左君學謙等自治研究所則巳舉定學紳王君綬文等不日即起程赴京請爲招待一切　　按江蘇敎育總會爲國會請　事致各省敎育總會及學界書言頗扼要錄今日第二張閱者注意 
[借欵問題無挽回之望北京]  
　　粤川漢借欵一事都人頗爲主意故京津各報紀錄甚詳兹特略加詮次彚錄於左 
[梁士詒飽受虚驚]  
　　日前梁士詒偕同京漢總辦鄭清濂乘坐專車赴漢考查路政兼勘地畝事畢回京於本月初一日夜二點鐘甫過黄河行抵某站時該站停有空車數輛被風吹近正軌致爲專車所撞以致車頭受損空車打成碎片而梁局長與鄭總辦正在好夢中如當頭一棒飽受虚驚次日行抵高牌店車未停輪梁之家丁不知因何失足跌於　下立時斃命 
[郵部决意借債]  
　　鄂路民欵巳繳一百餘萬元存大清交通兩銀行經郵傳部派鐵路局長梁士詒往查覆稱謂民欵不足萬難給予商辦若不借外欵將來路事無成貽誤大局誰任其咎故郵傳部現巳與外務部合意仍主張向英法德美四國借欵刻巳對四國發表願表同意不日卽將更換草約交互簽押鄂人聞此消息大動公憤擬禀請郵部另行派員覆查以杜朦蔽又聞英德法美四國銀行前者對於湘鄂鐵路之借欵以同室操戈未遑催定正約現因鄂中拒欵甚力爰將各種利權暫置不理合力向外務部續催速定 
[四國分配路權之計劃]  
　　粤漢川漢路事自借欵問題發生以來英德法首主擴張宜昌以西之川線而起技師分配問題英國則常欲攬漢口廣東綫全部法國則劉於漢口廣東線有揷入技師之意志其後美國突然要求加入借欵故是等協議全歸無效現在英國變更從前之態度美國亦急圖調印之故只求借欵加入亦有變更擴張技師之意於是英國將漢口廣東線分與法國其結果英法得廣東漢口線德美得漢口四川 
 
 

Page 5

 
 
線然宜昌成都間業巳由民間集資開工並無借欵美得此線權利不大平均且舍其技師權讓與法國將來亦無大效終恐不免紛歧也且英國能舍其向之主持調印與否亦屬問題刻正在倫敦商議此事北京則並未提及但求從速調印日後再行計議也 
[楊京卿主張借欵之原因]  
　　楊晰子京卿度近在湘中致函郵傳部堂官極言回湘以後與諸鄉先達及諸後進體察情形詳察利弊知自行籌欵一事實係不能辦到徒延時日無裨實事請部中速行决議以免貽誤並列辦法四條（巳略見前報）諸堂官以楊爲從前首創向美收回自辦之人現又力主此議必係實有見地非故自矛盾者現巳决從其議聞楊君之意以乙巳年所以運動贖回自辦者因彼時將謂乘人心奮往之時招股自辦易易耳不料贖回以後三省辦事之人殊出意料之外故不惜自反其前言云 
[中國名畫]  
　　董文敏秋興八景之六 
[告朔餼羊之法部北京]  
　　自改定官制以來法部與大理院曾因爭奪權勢互起衝突劉仲魯少卿現爲憲政編查舘提調聞暗中布置將權力付之大理院法部乃益退處於無權近日廷尚書奏將用人之權歸諸法部然亦不過如吏部之專司註册徒有其名直一閑曹而巳故法部堂司及一切書吏皂役咸以無事可辦大爲憂慮云 
　　美國舉行萬國刑律監獄改良會法部巳派徐謙許世英二員前往赴會今聞大理院因該院爲最高級之審判機關亦奏請特派專員前赴美京參預人會事宜以便改良審判方法其實亦即暗中與法部爭權也 
[禮部亦將辦理交涉北京]  
　　禮部衙門東南隅與法國醫院毗連有空地一塊日昨由駐京法公使函致禮部詢問該地管領權應歸禮部抑應歸法國統請明白示復其函遞到時適值禮尚假中左右堂甚爲詫異即日派司員請示正堂意旨以便答覆 
[廕昌調補陸尚之原因北京]  
　　陸軍部尚書一缺樞府早知鐵尚書退志巳决故屢經會議皆謂非蔭午樓莫屬當時樞府曾電蔭使示意廕回電力辭語意頗决故於鐵尚書二次奏請開缺時暫以壽侍郎署理迨日前鐵尚書三次奏請樞府諸大老以廕旣不願來京擬請以壽勳實授監國以此缺關係重要非久歷戎行且具有軍事上完全知識者斷難勝任百洵貝勒於考察回京後又力保蔭使故决意調回實授又聞廕使所親云廕自幼在德國留學熟於彼邦情勢且居德日久飲食起居巳成習慣前在陸軍部侍郎任内深以京中無聊之酧應爲苦故極力運動外簡以避煩擾現雖蒙恩特簡恐伊未必樂就大約數日後仍必電奏力辭 
[日本接待濤貝勒記詳]  
　　字林報載十四日東京電云中國陸軍大臣濤貝勒巳於昨晚行抵下關十八日可抵東京各報歡迎極形熱誠又載東京通信云濤貝勒十四日可抵下關即在此住宿一夜翌日閱看若松鑄鐵廠在廠午宴即晚乘車起程十五日黎明抵宫島游閱該處高等海軍學校即於此午宴繼游海軍製造廠晚在吳軍港赴宴後即行起程十六日清晨抵大阪查看製造廠並該地之城垣午宴於陸軍俱樂部或大阪師團總部乃取道西京赴宇治查閱火藥廠即在西京過夜游閱附近有關係之各處繼即起程前赴東京十八日可到稅駕於芝離宫盤桓十日至二十七日即行首途赴美寓東京時日政府將盡禮招待秩序如下（更改與否未定）十九日外務部大臣小村伯爵請晚宴二十日在芝離宫午宴晚在中國使署赴宴二十一日在陸軍參謀學校午宴晚由陸軍省大臣寺内正毅請宴二十二日在將校總部午宴晚由後籐男爵欵宴二十三日在高等陸軍學校午宴繼與加仁親王晚宴二十四日在野戰砲術學校午宴晚在東京巿政局赴宴二十五日在芝離宫午宴晚宴二十六日在中國使署午宴晚在芝離宫宴飲日政府 
 
 

Page 6

 
 
派出之接待員有陸軍中將長岡君陸軍少將青木君（特由北京召回在此）海軍大佐森君外務部秘書官田君陸軍中佐阪口君吉田君海軍少佐　田君陸軍大尉新井君大岡君　學士蜂須賀君岡田君 
[濤貝勒兼查海軍之原因北京]  
　　濤貝勒此次游歷各國前報曾紀順便考察海軍泃薩兩大臣不再出洋兹悉此說未確緣軍諮處本爲統轄全國海陸軍之機關此次考察各節本不專屬陸軍且該處定章有海軍廳一所現因海軍尚未改部是以該廳暫緩開辦洵薩兩大臣候濤貝勒回京後仍當續往日美兩國詳細考查兹再將濤貝勒出京情形附錄於左 
　　陸軍部堂憲於初九日恭備盛饌特請濤貝勒至部筵宴同座者有洵朗潤諸貝勒及澤公等聞席間並議商某國請觀台壘之事及請詳查德國軍隊編制與東西各國陸軍省官制職掌辦法是日壽尚書與那姚兩侍郎竭誠欵待所有各司處人員除庶務科照例在署照料外餘均放假一日初十日辰刻乘專車出京在天津略停數刻與陳筱帥面商軍政聞筱帥親赴車站迎接並派委屬員先期赴京迎接沿路護送聞外部日前接到某國使　來函言此次濤貝勒出洋蒞止本國現有駐紥武官某君甚願隨侍前往藉資嚮導且到本國境内即可預備接待盛設供張以表特别歡迎之意等語外部據情代達當經復函致謝 
[京奉鐵路之交涉北京]  
　　京奉鐵路展長至奉天省城小西門城根須横跨南滿鐵路而過爲十字形日本巳允京奉架橋而過此去年所議定也現在日本公使又向外務部要求京奉南滿聯絡接軌外郵兩部特密爲磋商刻下尚未答覆 
[日人逞蠻激成暴動詳情杭州]  
　　十四晚九句鐘時大街宏裕布店學徒在大井巷日商蛋餅店賭打氣槍連着三子向索蛋餅日人不與互相爭執該日人膽敢用氣槍毆打學徒推跌街心復用足跌路人不平羣起與日人爲難巡長江錦奎聞報到塲非惟不加排解反袒日商喝拿該學徒致觀者愈憤人亦愈多一霎時聚至萬數千人聲勢汹汹日人見勢不佳逃入萬豐醬園府縣聞警飛馳到塲巡警道及總局全體繼至勢巳無可解散撫憲聞變立派衛隊及葉巡捕親持大令彈壓面諭不准帶鎗奈人數過多無可理喻錢邑尊盛大令亦受誤傷營務處袁思永觀察督同杭中二協全軍續到而人勢如潮湧無可設法其時有兩日人路過清和坊被衆人圍住扭毆打入河内幸未大傷彈壓各官見民憤過激一時萬難解散紛紛上院請示衆人憤無可洩自鼓樓外起至官巷口止所有日商所開之丸散蛋餅等店計共七家一律搗毁並未傷人其時巳夜半一點鐘始漸漸走散聞某布店學生受傷甚重恐有性命之憂十五日農各東洋店巳一概罷巿日領事於黎明六點鐘上院探聞頗爲强詞奪理欲與官塲爲難云詳情續探報 
[京師近事]  
　　學部各堂日前在參事廳會議分科大學章程巳經脫稿聞俟各國留學生卒業歸國後决不再行咨送所有各省高等畢業生欲請出洋留學者卽由本省提學使會同督撫咨送本部分科考試後歸入各科肄業畢業時仍照各國留學章程於每年八月間奏請簡派試官考試給予進士出身 
　　鹽政大臣澤公前所調各部署人員薪水均定三百金二百金不等近因經費支絀碍難照給乃减爲五十四十三十各員大失所望初六日齊集該處向澤公要求經澤公再三敷衍各員尚忿忿不平 
　　皖省賠欵改錢征銀前由同鄉京官公呈度支部極言其弊嗣又經石厚菴專摺具奏兹聞度支部覆奏以皖省丁漕所加賠欵皖撫所奏改錢收銀所得無幾而流弊滋甚應仍照舊章收錢三百文其賠欵不敷飭皖撫另行籌畫巳於二月初七日奉旨依議 
　　政學商各界魏陳黎李諸君原定於初十日開會公餞江太史春霖現因都人士向太史求書者甚多太史應接無暇特改期於十七日仍在原地舉行刻巳通告各界矣 
時評 
[哀哉北洋之道府]  
　　昔日之北洋道府。炙手可熱也某廠總辦也。某局會辦也。某所提調也。皆於道府是取而今則裁汰大半。 
　　昔日之北洋道府。謀利淵藪也。薪水數千兩也。津貼數百兩也。夫馬數百兩也。皆於道府獨多而今則核减大半。 
　　吾知一般道府。向之紛紛運動而來者。今將紛紛運動而去。　　記。者曰。方今度支部擬飭各省保送實缺及候補道府來京。委以鹽政差使。盍速求八行書速。舁黄白物以謀之。時哉不可失。 
[危哉運動當選之議員]  
　　各部院選舉揭曉後。輿論譁然。御史擬揭參弊竇矣。各衙門擬提起訴訟矣。說者謂見幾之議員。必將辭退呈請註銷。 
　　記者曰。不然彼今日肯辭。退者當時必不運動當時運動者。今日必不肯辭退。謂余不信試觀其後。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直紳會議對付站臺運動天津]  
　　近有某銀行人員被某紳所主使持三白禀在天津鍋店街估衣街竹竿巷一帶向各商號勒令蓋印水印要求津浦路仍在南開設立站合各界聞之大動公憤於初七日午後由諮議局正副議長商務總會董事順直團體事務所幹事員天津議事董事兩會各員等大開會議對於此事頗爲不平故共謀取締之法 
[直督新定册報章程天津]  
　　直督新定册報章程前經咨部兹續得數條錄下一順直文武大小各衙門並各局所應由宣統元年起將經手出入各欵一律查明按月造具管收詳細月報册送局核辦二月報中所列各欵以國家財政範圍爲準則凡有關公欵之項無論内結外結一律造報其無關公欵者如各衙門之規費等項統俟另行調查月報内毋庸列入三各衙門局所辦理各項新政爲警務學務衛生工程及一切公益事務其支用經費大率出自商捐民捐其中由官經理者即屬公欵應一律造報尚有紳董自行管理其收支之數官不過問者毋庸列入 
[新蘇撫整頓洋務局蘇州]  
　　蘇撫寳中丞以洋務局爲外交重地一切機關均宜完備規模亦應整肅方免貽誤蘇省原有洋務局設在滄浪亭僅有面水軒三間並無辦公住宿處所以致諸多散漫現在交涉日繁遊歷參觀之各國洋人亦往來不絶亟應擴充整頓特派委候補道佛觀察尼音布爲該局總辦並再添委浙江候補府許太守沅充提調以憑禀承督率贊襄一切昨巳分别札委飭令佛道迅將一應整頓擴充各事督同許守酌量情形妥籌禀辦佛觀察每月支給薪水一百兩夫馬銀三十兩許太守另有他差僅支夫馬銀五十兩其前總辦洋務局之徐觀察炳焯巳委充蘇牙釐局會辦 
[東三省近事]  
　　美人擬購俄國由長春至哈爾濱一帶鐵路聞巳有成議惟日人對於此舉極爲反抗外間尚未發表姑誌之以存一說 
　　熊成基於上月十八日在省舉行死刑惡棍臧冠三定罪監禁均誌前報兹聞被臧冠三所賣之徐畏天曾充本城探訪隊頭目業由提法使研訊數次均未有與熊同謀之證旋又派員向徐所供差各處調查亦俱無可欵形迹吳法憲遂據實禀由撫憲飭徐覔保完案巳於前日出獄此案吉省官憲俱用文明辦法故始終未株連一人 
　　中俄商約行將改訂定在北京辦理駐京俄使廓君刻巳與外部開議自日俄戰後滿洲交涉一變此次改訂如松黑兩江航路各問題複雜原因實與前約大相歧異關係甚鉅兹聞濱江關道施觀察擬三月初旬赴訊與外部各憲磋商一切并聞觀察赴京後外部將另有位置之說 
　　哈爾濱渡江迤北至呼蘭綏化一帶開闢最先人烟稠密糧食出産實爲江省之冠大車裝運豆糧南下終年不斷然值春冬之交雨雪載道車馬難行各貨常爲阻滯實於商業交通兩有窒礙上年江省曾經提議數次興修鐵道後因籌欵維艱未能决議刻聞江撫周少帥巳商准錫督擬由哈爾濱松花江北岸起線直達綏化府城共二百四十華里先行建修後再展修至海倫等處所需工料欵項議由官鹽總局並廣信公司暫爲籌墊刻巳札飭民政司會同諮議局妥議辦法一俟稍有頭緒即行部署開工 
西報譯要 
[中國定造巡洋艦]  
　　字林報載十四日北京電云英國維克斯森司曼克齊姆公司代表巳接中政府定單承造裝甲巡洋艦一艘以爲訓練海軍士官見習生之用定期一千九百十一年九月内交到届時將由中國船員駕駛出英 
[海關書記長辭職]  
　　又載同日北京電云中國海關書記長哇列佛君現巳告退 
[英國議院問答中國路事]  
　　又載同日倫敦電云英國外務部大臣葛雷君在下議院答告聯合黨議員白爾君之問謂日俄兩國巳訂詰滿蒙鐵路條約一節英政府並未接有消息 
[十爾其擬與中國直接辦理外交]  
　　又載同日倫敦電云聞土爾其巳决議與中國直接正式辦理外交按土爾其僑寓中國之民人向歸法國保護前因德國欲攘其權曾大起外交之爭辯 
分類新聞 
政界 
[查辦青田木捐紏衆閙署杭州]  
　　處屬青田縣三廟木捐學商兩界互爭分撥纒訟三年始經常太守督縣磋商和平議結一面詳復上峯銷案不料各該廟董圖翻不遂輙敢紏衆逞凶哄閙官署復經學界葉煥章等具禀學憲請予澈究等情奉袁文宗批云此項木捐每歲酌提三百元撥充清溪小學經費久經本衙門曁撫憲批准有案該廟董詹世昌等不知維持公益反藉商會名目希圖翻案撥回實屬無理取閙并敢紏衆逞凶傷人閙署如此蠻横不法良由敎育未施所致仰青田縣查明擇尤懲處一面曉諭該業敎育效果關係人民進化程度不得違背憲批玩視捐欵所有撥定三百元自應照給該校切實辦理以謀進步並將查辦情形速復 
 
 

Page 11

 
 
第一張後幅第三版 
[部查各種捐稅一切辦法杭州]  
　　度支部查籌備立憲事宜清單第三四五等年有釐訂頒布地方稅國家稅章程各事均係本部及京外各衙門會同辦理之件自應遵照奏定年限次第舉辦惟查各省釐金統捐統稅雜稅及地方一切稅捐性質不同辦法各異紛紜錯雜殊非整齊劃一之道當此籌備立憲清理財政之際亟須詳細調查以資考核爰通行京外各衙門轉飭所屬地方官及經征稅捐各局所有一切釐捐稅項無論曾否報部有案均將開辦緣由及現行章程並征收稅捐細則（須註明以值百抽若干爲率）詳細開列裝訂成册並將各該局卡若干處派各員司書役若干員名每年應支薪工局費若干及各局卡坐落處所分别開單繪具圖說限文到三個月内辦齊專案送部以憑查考日前巳咨行到浙矣 
[兩淮勉籌鹽政處開辦經費揚州]  
　　鹽政大臣飭淮運司籌認鹽政處開辦經費一萬數千兩常年經費六萬兩迅籌的欵復奪現經增都轉禀復略稱勉力籌將皖岸運商報効之欵每年約六七萬兩抵解云 
[電催勸募春振欵項揚州]  
　　揚州府嵩太守奉藩司電開江北災黎待振孔殷現在春振届期各屬紛紛請欵實苦無從籌撥前蒙督憲捐廉提倡并諭致書設法勸募日來想巳捐集成欵務即迅代廣勸并將巳收册欵匯寄藉惠窮黎功德無量並盻電復 
交涉 
[收回莫千山地辦法之决定浙江]  
　　湖州武康縣莫千山被洋人購建洋房爲夏間避暑之所迭經洋務局與各國領事往返交涉派員會勘詳請撫憲核辦在案兹由諮議局議决設法籌欵預備收回山地以保内地主權業經武康縣洪大令奉浙撫增中丞密飭詳細調查各國洋人在該山有無營業及因購地而收得之利益即日勘明界址繪圖立石並通告該處外國人令其接受通告後不得再行續購地畝如有正在交易者即應停止迅即示諭該處民人不准再有以地畝賣與洋人之事違者提案重辦一面由洋務局將現擬辦法情形知會各國領事一體備查以資遵守 
[鐵路公司庇護俄人設賭之要挾黑龍江]  
　　海拉爾東清鐵路界内俄人洛藏斯基在家擺設賭局誘取華人金錢爲射利之目的日前經中國巡警入内拿獲賭紙牌之華人十數名鐵路公司總辦霍爾瓦特照會江撫周少帥謂華兵入界拿案須按下開諸端（一）鐵路界内歸俄巴釐斯管理華兵遇事應先與俄巴釐司接洽（二）按照中國與各國所訂合約華官於未經知照領事或其本國應管之官以前不得攔人外國人家中滋擾（三）鐵路界内有華官專設局所辦理一切事件按照俄歷一千九百零二年所訂合同第四條地方官遇事應先與該局所接洽查此次舉動該地方官實屬專擅用事心存欺侮故意尋仇本總辦對於俄國人民應有之利權不能任令一再侵佔現巳通飭屬下嗣後遇有此等問題無論事之大小即將該兵弁等拿送哈埠核辦特先知照以免臨時誤會少帥准文後以我國兵隊入界查案巳飭遵照合同辦理在案焉有擅入查拿情事該公司未免多所要挾是否屬實詞出一面候飭呼倫道查明再行核辦 
[廣東又起敎案交涉廣州]  
　　廣州駐英總領事于去年十一月間曾以增城縣屬上嶺福音堂被周迦鄰村人毁擊照會袁督查辦當經飭縣查明禁究妥爲保護日前袁督又接英領照會略稱現據香港監牧師電報正月二十岳潭浦地方福音堂又被攻擊而堂内之人亦有被擄生死未卜情事增城縣並不設法保護似有不職之重咎應當撤任照請嚴札迅將縣屬敎士敎會物業妥爲保護 
軍界 
[派員測繪長江營汛漢口]  
　　楊護督近准海軍大臣咨取湖北水師營汛全圖限四月前達部當即札飭督練三處遴派測繪生分叚前往照繪貼說凡鄂境沿江一帶有關水師營汛之責應請漢陽鎮派員會同辦理爰于日昨照會該鎮委派一精細之員弁隨同测繪屬下營汛衙署所用槍砲船隻軍械逐繪全圖以便咨復聞張鎮軍刻巳委中軍王殿華會同測繪生前往矣 
[諭飭嚴查江南散勇長沙]  
　　江南常備軍現有散勇六七百名回湘巳由該省兵備處電請巴陵縣梁大令帮同照料遣散業誌前報日昨湘撫岑中丞面諭省垣各綠營營主亦以江南散勇不日遣散回湘應即轉飭各城門稽查委員嚴密防範免致藉端滋事遇有進城之人須將行李包袱詳細察看如有形跡可疑之處以及不服盤查者即行扣留禀報察奪 
學務 
[寗蘇女子師範决定合辦江寗]  
　　寗藩司昨准蘇學司移云奉督憲張札開據江蘇諮議局議决寗蘇合辦女子師範學堂請就南菁學堂改設一案頃開具清摺呈送前來查南菁學堂初議設師範敎育總會嗣復議改文科高等近又因中學畢業人數太少未能遽辦文科高等正科擬先從中學辦起俟中學學生足敷升學再行停辦中學專辦高等此案業經先後奏咨事巳定議未便再改他項學堂惟女子師範本爲學部預備立憲第二年即須籌備之事現在寗垣如官立粹敏女學堂江南女子學校公立毓秀女學均設有師範一班并有公立女子初級師範學堂一所粹敏並附設有幼稚園是女子師範寗垣雖尚未完備業巳粗具規模當此經費奇絀之時又難從新締造似不如就寗垣現有之官立粹敏等校合併數堂欵項辦一完全女子師範學堂寗蘇通力合作以期有成應由寗蘇兩學司會同兩藩司妥商辦理此案應交諮議局復議除札復諮議局外抄錄議案札司遵照會同妥商辦理具復等因并准蘇司咨同前由各到司奉此查此案前奉撫憲札司議復經夏前署司抄錄議案移請寗學司會議詳辦一面會集學務公所議紳曁辦事各員紳就公所宣示會議僉以南菁僻在江隂交通不便以之改設女子師範女學難期發達似不如兩屬合籌經費另擇適中之地建設爲正辦相應移請貴司查照會同核議挈銜詳辦 
[提倡社會敎育之熱誠無錫]  
　　錫金勸學所敎育會致城鄉紳商學各界函云敝年敝會延聘孫君仲襄爲勸宣員兼任勸導私塾曁宣講事宜曾經移請錫金兩邑尊札派在案查敝會爲社會敎育之主體勸導私塾直接以謀社會之改良實間接以求學校之進步至實行宣講爲敝所專責固以敎育宗旨所在爲最先致意之點而於近日新政推行之際凡籌備地方自治調查選舉等項俱爲國民敎育不可缺少之智識苟非利導於先决不能收推行無阻之效惟是聽講者程度不齊尤賴地方紳 
 
 

Page 12

 
 
董曁商學各界盡力提倡本身作則庶幾奔赴不遑鄉人士有如水歸流之象 
[提學更換省視學中員蘇州]  
　　蘇提學使以省視學員現届瓜代之期特派委江蘇候補知縣鄒壽祺大令接辦奉札後巳於日昨到差矣 
實業 
[湖北同鄉會籌議路欵杭州]  
　　鄂人倡言鄂路拒欵奔走呼號風潮日亟而部臣之主張借欵者勢未稍殺日前旅浙湖北同鄉疊奉鄂路代表函電大略以力主民辦速籌路股爲要著爰特於十二日下午假坐楚北帥公祠開會集議凡係鄂人均應免盡義務以保桑梓存亡聲情慷慨會衆動容首田郭集芬觀察黄大華太守曁黄君士懋杜君先佑彭君彝蔣君棨芬等每人各認二百股餘自百股以至數十股者爭先恐後瞬集鉅萬當經會衆决議先設事務所卽日續開大會選舉主持之人極力勸籌爲鄂路後盾俾達民辦目的 
[甌紳電請裁併兩府鹽局杭州]  
　　温處鹽釐督銷余觀察因病辭差業由撫憲電禀督辦鹽政大臣改派黄道祖經接辦各節略誌前報昨日温州商會總理福建候補道吕渭英等聯名電禀增師請將温處鹽局改歸甌道兼辦以節縻費所有鹽釐盈餘提充地方公益等情業經增中丞即刻電批謂余道乞病力請銷差當即電咨鹽政大臣改派黄道接辦在案所請歸併温處當兼辦之處應毋庸議院印 
雜記 
[民興報被控天津]  
　　天津津浦鐵路局盧總辦日前備林文德律師令在日本警察署呈控民興報館誣毁該局名譽未知如何了結 
[戒烟委員任意釀禍矣湖南]  
　　湖南某營遊擊素染烟癖頗爲當道所聞乃到省禀見時不惟不承認吃烟且稱善戒老癮岑撫漫不加察信以爲然立發往戒烟局當差竟任意用五六寸長銀針將戒烟之人傷斃一命其餘受傷未愈者亦尚數人岑撫恐爲人指摘始將該遊擊撤差發營看管以飾耳目 
[膏店乃可經理膏照耶蘇州]  
　　蘇垣膏店咸恒泰等各家因無照賣給烟膏被禁煙公所罰懲後心有不甘特紏約各膏店具禀請由伊等各店公舉數店代發牌照以爲從前未經領照各吸户補給之計巳奉禁烟公所批准照辦 
[此等廢員亦欲開復耶蘇州]  
　　蘇省巳革候補通判俞鳳琴前因在蘇與表妹夫桑永清同居私通表妹被桑喚人捉姦綑送蘇州府發縣審明禀奉前督撫憲奏參革職近日俞見上年有恩赦開復廢員之文特于日昨來蘇具禀各大憲瀝陳寃情求請奏咨開復經蘇藩陸方伯以蘇省查報廢員名册巳于上年截數造册咨部矣該員所請碍難核辦當即批飭遵照 
[巡警敎習之無理取閙山西]  
　　鄉寗縣賭風素稱最盛前經縣署警局迭次出示嚴禁迄未少止前日西門外王氏家廟内有劉廷升者聚衆開賭被巡警管帶劉相堯查知督率警兵捉獲賭徒三人並搜出賭帳一本帶回城内適值縣令巳赴河東當由該管帶送交捕署枷號示衆嗣因查閱賭帳見有賭輸之王正子等二十一名半係世家子弟不便堂訊斷令劉廷升將帳内欠錢之户按名各照原輸數目（計共三十九千） 
加倍罰錢作爲巡警敎練所經費不料該所敎習王昌堯竟以王正子係巳胞弟不能與衆人一律認罰遂於次日率領同族多人擁至捕署大肆野蠻立逼取消此案尚未知作何了結 
[巡官迭受辱毆之堪憐武昌]  
　　鄂垣警察上局分巡官王某上月因在白沙州地方禁阻湘帮木商玩燈曾受痞棍毆傷兹於初六日夜該巡官復至巡司河地方巡查有米姓屋内衆賭喧聲達于户外當飭巡勇諭令收塲詎有自稱陸軍隊官名林炳照者不服竟將該巡官痛毆受傷甚重巡勇等亦被毆傷現巳禀由正巡官轉禀巡警道以林炳照是否陸軍官長無從查實當移請第八鎮統制查復核辦王巡官等則送往醫院診治聞因兩次受傷即不死亦難免不成殘廢矣 
盲話 
[獨脂部談]  
　　客有聞甲乙二人。爭論於斗室者議久不决。聲出户外。乃異而詢之。略悉甚梗概云。 
　　某日。甲書獨脂部三字於案上。乙曰。何爲其然也。甲曰。朝廷新設此部以吸取民脂。一人肥。天下瘠矣。乙曰惡是何言也。朝廷今日量。入以爲出撙節以制用。故有度支部之設。子必以獨脂部易之。無乃輕朝廷而羞當世之王公歟。 
　　甲曰噫魯魚亥豕自古巳然。吾儕小人。組識之無。不能深悉大部之定名。而時聽人言曰獨脂獨脂。意者網羅財政。督理鹽綱。惟知損外以益中。假憲政之名以行漁利之實。故人遂以獨脂名其部乎。不然浙撫奏請免提各屬丁漕平餘。酌减練兵經費。善政也。何部議必待原認練兵經費有著。方准免提平餘也耶。子試思州縣之平餘。何自而致之乎。直接以徵川縣之平餘。實間接以剥小民之生計當此民窮財盡之秋寛一分州縣。即减一分民力。洵若是。吾恐徵銀解銀之籲請。從此又將接迹於天下矣。 
　　乙曰。唯唯。否否。不然。澤公之於此。當亦别有用心。度支部者度景其入欵而支出之之謂澤公以親貴大臣。竭誠理財佐憲政之成立而子乃目之謂獨脂縱不曰莠言亂政。得毋背撙節制用之原理歟。 
　　甲曰。嘻誤。蒼生者必斯言也下。之於上也不惟其令而惟其意。今者度支部之意。旣昭昭矣。乃子尚必欲曲爲之解以掩其迹。其意果何居耶。 
　　言至此唇槍舌釗。辨論正酣。客因有事。匆匆去。後遂不知所終。 
雜著 
[國會借鏡錄醒（續）]  
　　當愛國社成立之時。全國人民尚乏政治思想。入會者不過四十餘名。自助社員巳去其半。實可謂少數之議會矣。然自立志社及愛國社成立以來政黨樹立。民權日張立會結社者幾徧海内。國民之政治思想。爲之勃然而生焉。 
　　立志社員以開設國會之議。不得達於政府心竊憾之。藤好靜村松政克等與賊之裨將桐野利秋通謀起事。告發就縛。尋林有造片岡健吉等十餘人。亦爲政府所疑而釀成高知之大獄。立志社員之錚錚者。多拘至東京此時板坦氏尚在高知。奬勵少年子弟。益唱自由之說。各地同志者。皆奔赴於高知。縱談時事。於是　垣氏欲更與愛國社。以達開設國會之目的。草就緒言。派同志數人布告各地。其略曰。國家者聚無數人民而成立者也。故國家强弱盛衰。常視共人民之愛力爲比例差鄙人重興斯社。將以交換智識發。揚精神。講求自治獨立之道云云。有志之士。無不鼓掌賛成。遂以十二年九月開大會於大坂。十一月復開會於大阪。議請政府開設國會。議畢分遣游說員至各地。告人民以今日欲興國家莫如開設國會之理由又立支社於東京。廣播本社之義。未幾岡山福岡兩縣果奮然而起。上書政府矣。書中所論皆悲將淋漓。激昻慷慨之言。讀之令人悚然。新聞紙亦爭相登載。犯法得罪者。實繁有徒。然開設國會之思想。早巳浸潰深入於國民之腦中而不能抑止矣未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[江蘇敎育總會致各省敎育總會及學界書]  
　　竊維今日之談敎育者。必曰造成立憲國民。此立憲國民之敎育。於何而觀其成。則非曰普及。即曰强迫。然而普及則希望也强迫則方法也。將達此希望。而實行此方法。則胥恃敎育費爲命脈。敎育費之所從出。官立學校。則宜取給於國稅。公立學校。則宜取給於地方稅。其由私人或私法人任費。組成么立學校者爲例外。此在粗知敎育行政法者。類能道之。而欲使國稅地方稅之標準。適得其平。就國稅地方稅之範圍。各分割其一部分。一支配官立公立各校之敎育費。定逐年進行之方針。爲全國一致之計畫。則除地方敎育費外。非城鎮鄉議事會之所能决議。亦非府廳州縣議事會之所能决議。亦非一省諮議局之所能决議。而國會之事也。今朝廷汲汲籌備憲政。而各省諮議局代表。請願速開國會。諭旨未即允行者。非靳也。慮人民之程度不齊。而又恐其得之太易。則責任之心不堅。將以覘繼續請願者之踴躍與觀望。而卜民氣之是否可恃也。夫欲增進人民之程度。而一一喚起其責任心。非推廣敎育。其道何由欲推廣敎育。非寛籌敎育費。其道何由。欲寛籌敎育費。非釐正國稅地方稅其道何由。欲釐正國稅地方稅。使敎育費之支配。足以增進全國人民之程度。非速開國會。其道何由敝會同人等屢經集議。以爲厠身敎育界。知憲政精神之根源所在徒私憂竊數於財政之紊亂外交之危迫。而不思所以救其後。則負此敎育之宏願思所以救其後。而坐待九年期限之悠忽以至。絶不計國會成立之遲速。與敎育進行之遲速。有何等之關係敎育進行之遲速與憲政隆替。國計安危。又有何等之關係。雖日奔走喘汗。此設一學堂。彼開一研究會。而於其間接影響之至大者。乃箝口結舌不敢直陳於君父之前。則上負朝廷。下負社會。爰議决公推代表。入都請願。爲諮議局代表之繼續貴總會及貴省學界諸君子。亦請公推代表。同集都城。爲諮議局代表之繼續。請願而遂。則如天之福。全國實利賴之其或不遂亦必復有繼續於後者。我同人固未敢自謂上不負朝廷。下不負社會而必。不甘坐待財政之愈紊亂。外交之愈危危迫。此時真大負敎育之宏願。并請願有所不及。而始悁悁以悲也。勗哉行乎。惟諸君子有以敎之。 
要件 
[鄂路代表劉心源等三上郵傳部禀（續）]  
　　鈞部必欲扇揚敵燄以立姦威則當遞呈之始便當痛予批駁請謁之初便當嚴詞拒絶部中幹員曾有見及此者鐵撾一奮駑驥並驚負我負人兩言而决使職等駭汗却走立解成議雖有損失所全實多乃計不出此一則曰民氣萌芽不忍摧折以煖言綴鄂人之心再則曰汝速籌欵我當力拒以决詞杜直言之口使職等信爲實然函電交馳羣情感奮延至今日而一落千丈强矣謝恩者膝尚屈而未伸而賣好者舌巳伸而復縮名實俱喪勞費益多此聲一播鄂人聞之不知職等爲鈞部所紿反謂同鄉爲職等所欺唾面何以自乾葬身直恐無地孔子曰自古皆有死民無信不立鈞部假延宕爲破壞之計借邦交作恫喝之詞而又以反覆詐譌貽職等以必不可復見故鄉父老之面目稍有血氣豈合生還推問主謀咎當誰執抑非特此也方今朝廷疇咨熙載一日萬幾猶復朝覽奏章夕頒諭旨捷若桴鼓之應允爲觀聽所傾矧在臣工而敢泄沓今職等待命行將四月矣公私屢謁但領游詞函禀迭呈未蒙隻字假令職等爲司道爲牧令時均係如此按律問擬當坐何條而况挾不肖之心以斷送地方生命者哉職等智力淺薄不自忖度鶴氃氋而請舞狚朝暮而見欺責重命輕罔知攸濟伏乞鈞部仰遵兩朝諭旨俯察全鄂輿情勿利用文襄千慮一失之案以自便私圖勿誤聽鄂官羣邪共胆之謀而代填慾壑勿謂敵可畏遂并其不必畏者而亦畏之勿謂民可脅遂并其不可脅者而亦脅之旣　聘德法顧問之官必巳定公私對付之術應乞據理直斷迅賜施行則和平之福非獨職等一面之所克當也臨穎悚惶不勝憤懣冒死謹呈（完） 
各省籌辦地方自治 
[江蘇（上海）]  
　　上海城廂地方自治議事會於昨日起開議聞應議地方事務共有五十餘件共最關緊要者（一）西門外肇周路原屬華界近由法工董局要求在該路上設立電線（二）城根公地應予保全以上兩案係奉道縣交議妥定相當辦法 
本埠新聞 
[籌築滬金鐵路章程]  
　　上海川沙南匯奉賢華亭金山等處紳士擬築滬金鐵路曾紀本報兹將所擬章程錄下一本鐵路由上海川沙南匯奉賢華亭金山五縣一廳紳士共同發起旨在保運輸之權利圖沿海實業之振興籌定資本呈請蘇省鐵路公司轉咨郵傳部核准建設二本鐵路從上海浦東之楊家渡起東抵川沙之欽塘就塘建設南經南匯奉賢華亭至金山縣境之白沙灣止約計全路長二百里三本鐵路利用特殊之地勢仿輕便鐵路制度建設以輕成本四本鐵路軌綫所經除購取民地外所用海塘公地計各該廳縣路綫之長短從開車之日起按年完給相當之地租五本鐵路業由發起人集有資本銀一百萬元爲建設費俟竣工後出售股票先儘五縣一廳之人承買不足另招惟 
 
 

Page 19

 
 
以本國人爲限六本鐵路將來招股辦法倣照蘇省鐵路公司章程辦理七本鐵路俟奉到郵傳部批准公文尅日勘築 
[研訊地保上控巡檢案]  
　　二十八保北十二圖地保沈悅堂上控法華司賀巡檢一案昨由滬道飭縣提訊沈供賀司官到任之初曾傳小的等各圖地保諭話自後凡有婚喪喜事之家均須先行禀報不知何意後因小的圖内余福生將祖棺掘起遷葬小的未往禀明司官遂派弓兵陳祥來喚小的未往陳祥即傳父弟沈顯春前去看管小的知伊假公濟私邀同余福生向之商酌願給洋二十元陳祥需索五十元余不應允陳祥旋命小的同至門房懇情未妥余巳歸家後連所允之二十元亦不肯交而陳祥稱奉司官之命屢來纒擾是以控告訊之陳祥供奉司官之命屢傳沈悅堂不到沈向余福生如何索詐小的並不預聞田大令以地保抗傳與弓兵藉端索許均應究辦判一併押候復訊 
[蒲肇河暫緩開濬]  
　　西鄉蒲肇河係上婁青三縣交界之處去年婁青兩邑紳士因農田歉收請緩開浚未蒙滬道批准兹該兩邑紳董又以時交春令農務正忙仍擬緩至秋間再行舉辦遂禀由府縣據情具詳請爲核示滬道蔡觀察以今秋果能趕辦情尚可原惟届時如再違延應惟該董等是問當即批由松府戚太守飭縣傳諭婁董李漁生李農生青董張伯藩三人到案出具切結呈請太守轉詳到道聞蔡觀察巳准如所請矣 
[機器匠之淫惡]  
　　自來火行機匠袁阿保仇金奎前日傍晚因調戲絲廠女工王月英顧仁弟沈朱氏等致被辱罵昨日袁仇二人濳以鏹水注射三女工之衣服並均傷及手指等處當由巡士拘入閘北四路一區經黄正巡官訊明屬實判令賠洋十六元各責四百板枷號半月遊行示衆期滿發押改過局以示懲儆 
[定期審訊盜賣基地案]  
　　滬道衙門昨懸牌示云照得宋亦生等上控宋寳善宋寳楚盜賣基地攔斷出路一案現據上海縣將案卷人証申解到道兹本道定於二月二十一日未刻提案親訊爲此牌示仰原被人証以及書役刑杖人等知悉届期一體來轅伺候堂事 
城内 
[致祭武聖]  
　　昨爲致祭關帝之期道廳營縣各官均於黎明時到廟致祭 
[是否誣陷]  
　李包氏控倪阿炳串匿金飾昨日由縣提訊氏供去冬扭螟蛉子順發到案控告忤逆迨回家後檢點箱内失去金飾十四兩詢之隣居云被順發之姘婦竊去後經查悉該婦曾在倪阿炳家住宿一宵向問不認顯係串匿訊之倪供伊家之事並不干預實被誣陷判著包氏自尋順發及該婦到案追索倪交保釋放 
[家庭不睦]  
　　計韓氏被媳婦王氏之母王曹氏毆傷頭額一案昨日由縣提訊韓氏之子計根榮供稱王　不孝前經小的禀請發堂有案儘請重辦王曹氏供女兒於去年嫁於計根榮爲室夫婦不睦一月後即分床而睡此次因失去鷄蛋丙枚誣女竊食打罵不休女兒回家哭訴婦人仍安慰送往詎起爭端致　送案計王氏供與伊母略同判王氏發堂一月期滿　夫領回管束 
[道批照錄]  
　　陳君梁禀批徐達夫侵吞店本交保後延不理清薦保廉祥生朱信齋均難置身事外仰上海縣嚴飭勒追清理違干併提押繳毋任久延抄黏並發 
[官事]  
　　新委出使南北洋文報局委員候補知縣關文湛昨日到道謝委滬道蔡觀察諭飭大東門盤查委員候補縣丞彭忠璞與龍華巡防局委員候補主簿黄永璣對調昨均禀謝即日到差 
南巿 
[逐臭之徒]  
　　總工程局批丁永桂禀云禀及圖均悉查大碼頭外馬路内坑厠上年曾據該處衆商協裕泰等十家永慎和等二十家以臭穢難堪具禀來局請飭拆除是以飭令填平今雖據稱改良新式不致有礙衛生而詢訪該處衆商仍以爲必有穢氣是輿情尚不盡允洽礙難照准 
[情節支離]  
　　瀛豐錢莊主包榮堂控木作頭凌俊奎將田單抵去洋一千元除還二百元尚欠八百元一案昨由工程局飭傳要証蔣昭生到局復訊蔣供凌代邢姓將田單向商人抵欵迨至年底商人因不敷周轉轉抵該莊被凌欠洋數百元求鑒裁判員以此案情甚支離判送同務分會　明實數再核 
[追償身價]  
　　協興昌花行夥黄月卿前憑蟻媒康張氏周三說合出洋五十元娶寡婦張趙氏爲妻去冬被其母趙邱氏串逃無蹤昨始　見扭控工程局判張趙氏戒實二百下押候伊母繳呈租摺租契到案以便飭黄具領收租十年以償身價 
閘北 
[是謂賊眼]  
　　著名流氓王阿元專領竊賊至鄉間行竊犯案　纍前晚復同積竊黄阿虎周奎富等在鐵路附近圖竊被巡邏隊巡士緝獲解入四路一區檢出富票十餘張及行竊器具四件昨經黄巡官分别研訊供詞狡展判王黄各責五百板周責三百板仍行還押候吊贓再究 
[偷竊鳥籠]  
　　江北流氓彭立早前日將孫元廷掛在門首之鳥籠竊去買於余某昨被孫扭至四路一區訊明判彭責三百板還押候辦 
英租界 
[斥革巡捕]  
　　英美捕房華捕張正巡官查悉總巡捕房一千零二十九號華捕席　堂行爲不端辦事荒謬於昨日禀知總巡卜羅斯君著將該捕斥革並諭將未領工洋悉數扣罰充公以儆 
[專派包探]  
　　泥城外戈登路新建捕房暫由靜安寺捕房各包探輪流兼管兹總巡卜羅斯君深恐遺悮昨特諭飭虹口哈爾濱捕房十號華探陳金標調赴該捕房當差 
[日人酗酒]  
　　日本人某甲前晚飲酒大醉在福州路一帶胡閙旋闖入華安茶館内任意毆人由值堂人喚集中西各捕將該日人拘入捕房解送日本領事署訊辦 
[圖賴事資]  
　　某西人昨乘王錫華之馬車至廣東路下車因不給事資被王鳴捕將該西人拘入捕房着令給洋二元斥釋 
[沿途互毆]  
　　周阿二昨與何子鼎在寳善街互毆被捕查見一併拘入捕房押候解廨訊究 
[瘋婦吵閙]  
　　瘋婦胡李氏昨在南京路一帶胡閙由捕拘入捕心轉送公廨諭送棲流所留養醫治 
[雉妓拖人]  
　　雉妓馮二寳前晚在途拉各由捕拘入捕房經捕頭詢明在址冒行開釋昨巳　廨出單傳訊 
[人銀並保]  
　　傳盛德控李杏芳張　生　欠存款銀一萬餘兩　晚由廨提訊　員以李尚有另案被控判　三萬八千兩人銀並保張交原保帮同理處 
[各執一詞]  
　　周沛泉等控孫世華私收客帳洋一千餘元前晚由廨提訊因原被代詞各執判送商會理處 
[限期償債]  
　　羅梅生控余賢渭借洋不遠一案前晚由廨復訊判余交三百兩人銀並保限本月底還清 
[失竊鈔票]  
　　住居江　路之錢阿毛　　因失竊鈔票洋七十餘元報請捕房派探查緝 
[查獲原贓]  
　　河南路升大錢莊執事黄麟卿失竊灰鼠皮袍掛五件昨由包探張蘭葆查獲原贓帶回捕房存候失主認領又住居海寗路之王沈氏失竊珠飾各物昨由包探葉長亭在南京路匯源當舖内查到原贓帶回捕房候認 
[妓女猝斃]  
　　西棋盤街烟妓小翠仔被流氓龔三郎用刀戳傷經仁濟醫院醫治稍愈 
 
 

Page 20

 
 
回家調理去後詎前晚不知如何忽然斃命當由尸屬報知捕房將尸舁送虹口驗尸所報請上海縣田大令於昨日午後　所相驗云係痰壅身死遂即棺殮 
美租界 
[拐婦宜懲]  
　　王李氏誘拐某甲之八歲男孩賣於海寗路一千一百十八號粤人吳生泉家得洋四十元昨日被甲尋見將吳及孩扭至捕房捕頭著吳交到該氏送廨究辦 
[遇人不淑]  
　　成衣匠陳阿三擬將其妻沈氏賣入娼寮被氏偵知投訴捕房捕頭命氏扭陳到案再核 
[投河遇救]  
　　陳阿友昨在揚子路碼頭投河圖盡由　喚令舟子撈起送入捕房押候解廨訊奪 
[有何事幹]  
　　王子萬昨晨闖入密勒路一百零七號洋房内被西人獲住扭送捕房押候查辦 
[索帳扭毆]  
　　顧阿生陳阿關昨在西華得路因索帳口角互相扭毆由捕拘入捕房著赴公廨控告 
[米店失慎]  
　　昨日午後五句鐘秋思威路一千四百六十四號門牌瑞禾米店起火焚燬樓房二幢 
法租界 
[孝思莫遂]  
　　牛皮坊主　啓文即樊老四前有方單抵於金新衢嗣稱欲轉道契復將二十九保六圖内之賤價方單向之掉換言明俟轉道契後即行掉正詎後向詢論一味延宕金遂控經公堂判着原告邀同地保朱耀東將地變賣抵償如有不敷再向追繳無如樊不遵斷案遂延宕昨由樊子投案禀稱父親年老務求恩准保出再行料理聶司馬諭令退去候原告地保等到案再核 
[做賊心虚]  
　　張愛子前日挑菜一担停置道旁巡捕上前喝阻張即棄担逃去該捕見而生疑追獲盤詰張稱係在鄉間偷來遂將人贓拘入捕房解廨請究判押三天以儆 
[節外生枝]  
　　戚森邵鴻翥等前控楊炳臣將烟葉抵去銀兩不贖以致虧折銀六萬餘兩一案曾經公堂提訊供被張庚臣等拖欠致難料理迨將張提訊據供所欠銀七千餘兩係是代客經手遂判交保帮同理處在案昨又提楊復訊揚稱尚有各户拖欠不少須求一併追還以便料理判楊還押候原告到案再核 
[包探獲賊]  
　　洪阿金在太古碼頭竊取黄豆王良友在某木作竊取木料均被包探拘住解廨訊實判各枷押三天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏黑龍江學員丁嘉廼劣迹多端據實糾叅摺]  
　　奏爲辦學人員劣迹多端據實糾參恭摺仰祈聖鑒事竊據東三省總督錫良黑龍江巡撫周樹模等咨稱查有中書科中書師範科舉人丁嘉廼投効來江委充省城兩級師範齋務長代理監督繼復派充海倫兩等小學堂堂長兼敎員方期以優級敎材推廣學務詎意該員壞法蔑禮任性妄爲經該府勸學所總董等禀控劣迹二十餘欵由司飭府詳查均有確據咨請核辦前來查今日籌備憲政以普及敎育爲先振興敎育以養成師範爲要故定章於師範學生待遇極優奬勵甚至原冀其潔身自好足備師資不意該員以甫經畢業邀獎之員在江省効力義務未及一年竟有劣迹多端實屬不知自愛旣據該省飭查明確自應據實糾參擬請旨將中書科中書丁嘉廼即行革職並勒令將所奬師範科舉人憑照繳銷以示懲戒如蒙俞允即由臣部分别咨行欽遵辦理所有學員任性妄爲據實紏參緣由謹恭摺具陳伏乞皇上聖鑒謹奏宣統二年二月初五日奉旨依議欽此 
小說 
[官塲小說玉樹花（四十）]  
　　第十一回胡甲生忽受巨靈掌熊夫人怒揮子路拳 
　　却說胡甲生自從吕觀察出省以後。居然竟和那位新姨太太挂拉上了。他也知道熊夫人心上懷恨狠想要打探這位新姨太太住在什麽地方。要去大大的糟塌他一頓。給他一個下馬威。便也常常的在吕觀察衙門裡頭。留心探聽。不想這一天。不知怎樣的竟給熊夫人打聽着了。立刻選了十多個丫鬟老媽。呌外面的人伺候轎子。要到白雲橋去。捉拿那位吕觀察新娶的如夫人。這個信息。傳播出來。早被胡甲生知道了。不覺大大的吃了一驚。連忙一面呌人飛奔到新姨太太那裡去送信。呌他趕緊躱開。一面吩付那班家人。呌他們慢慢的預備轎子。想着那新公館裡頭的許多衣裳首飾。陳設字畫。吕觀察也不知花了多少錢去弄來的。如今是保不來的了。想到這裡。忽然起了一個念頭道。吕觀察臨走的時候。再三吩付。呌我好好想應的。如今被這位醋娘子去這樣的一閙。不但我對不住吕觀察和新姨太太。就是吕觀察的面子上也狠不好看。不如竟是大着胆子。如此如此。料想也不好把我怎麽樣。想定了主意便立刻呌個家人進去。和熊夫人說。只說吕觀察臨行說過。呌家裡的人。一切小心。有什麽事情。都候吕觀察回來再說。况且這件事兒。於吕觀察的面子上。有些妨礙。請太太還是等一回再講罷。那個家人本來是胡甲生的心腹。聽了胡甲生的分付。竟一老一實的跑進去。把這幾句話兒。對着熊夫人。一字不改的說了一遍。熊夫人不覺大怒道。我家裡的事情。用不着别人多管。虧你還敢對着我學他的話還不給我滚出去。那個家人雌了一頭的灰。退了出來。谷都着嘴。對胡甲生說了。胡甲生不分好歹大着膽子。分付衆人。叫不要預備轎予。那班家人本來大半都是和胡甲生不合的。故意聽他的話。不呌轎班。有心呌他碰個熊夫人的釘子。胡甲生那裡知道。只說衆人都不敢違背他的號令得意非常。裡面雪片一般的人趕出來。催要轎子。那班家人只是不理只說胡大老爺不準我們去呌。我們可有什麽法兒 
國外新聞 
[徒託空談之和平]  
　　十三日柏靈電云紐約和平會近設宴欵待塔孚脫總統塔君曾於席間宣稱世界和平之景象業巳漸入實境各國將不必縻重費以爲戰備然在今日保護和平之最足恃者實惟精强之海陸軍云繼由駐美德國大使彭斯獨夫伯爵陳述德國不得不擴張海軍以保海上商業之理由 
[英商部干涉罷工事宜]  
　　十四日倫敦電云澳洲南韋爾斯省煤礦礦丁罷工爭端久未商國商部巳出而干涉 
[英國棉花織造家集議]  
　　十四日倫敦電云英國孟哲斯脫棉花織造家近開會集議當塲議决組織一棉業稅則改良會社並在各處棉業重地設立支會 
[英國政界近事]  
　　十四日倫敦電云羅斯堡萊貴族將於西四月四號以新議案多件呈入上議院解釋其提議改革之條陳 
[美國共和黨失勢]  
　　十四日倫敦電云抱斯登電稱美國美賽乞塞斯省勞威爾郡向爲共和黨得勢之地今巳選舉民政黨員充當國會議員蓋因對於修訂之稅則及生計之費增重一事不能滿意之故 
[巴爾幹和平之氣象]  
　　十四日倫敦電云據君士坦丁電稱布爾茄里亞國君費迪南曾謁會駐土俄國大使及土爾其内閣總理大虑互談甚久又據聖彼德堡電稱西維亞國君彼得巳經俄皇欵宴於柴斯柯塞洛宫酬酢之詞頗爲誠敬　 
[意國組織新内閣]  
　　十三日柏靈電云意皇巳委祁哇里底君組織新内閣 
[俄皇召見新議長]  
　　十三日柏靈電云俄皇巳召見國會新議長葛氏 
[德華銀行責行之重大]  
　　十三日柏靈電云膠州領土内頒發押據及津漢德國租界地産註册事宜均歸德華銀行管理一節巳見德國官報（以上譯字林報） 
 
 

Page 27

 
 
來函 
[張吳氏謹告次子到差致死之情狀]  
　　啓者次子朝升素性樸實而　直去秋到差時區長易君與之甚相契合旋於九月中更換區長孔憲昭號虞九係北洋調來帶有師爺姓楊名德全本擬去次子而用楊辦公後視次子辦公無過知不能去即以楊補充巡士改名得傳此孔第一恨次子也孔到差時邀次子共伙食凡來友不分爾我孔將楊之一分攤之於公中晚兩膳派洋兩角有餘次子因薪水祇有二十元一月除伙食外早間點心零用酬應等僅能敷衍自巳一身十月内在元都方丈室會抄户口册籍遂不共伙食此孔第二恨次子也後孔因户口册不及從速告竣藉公事以壓力待之次子因以理曉之曰閶胥一路表册多至百二十餘本再加填表即每天一本尚須一百餘日爲上官當體恤下情孔知無理可爭恨次子三也客臘四區有案兩起報到區長擅將解到之人得賄賣放解到之物區長入橐匿案不報次子恐被區長累及不免背後怨憤曾儗將兩報條繳呈總局憲此言於正月二十七日歸省時尚言及此並與同學朋友中亦談過幾次此事定有旁人聽得告訴區長故遭此滅口之計不然何以該區長令人疑團莫釋如正月二十九日午後三鐘差巡士張正元來報病隨遣長子先去看至局先邀長子坐談請醫云云後領至房中始知巳死據區長言午前十點鐘着楊得傳送公事與次子分閱始知其死又言伙夫老李因早間請次子起身洗面乃知語言前後不同此可欵者一也又言次子二十八夜三更公事辦畢發交巡士丁式在次子房内抄寫房門未關然次子如有病死豈無痛苦側臥之形何衣被均蓋好未動此可疑者二也氏至局進房視次子口鼻流紅面色紫黯眼唇皆開牙關緊舌吐出牙二三分右臂屈而不伸臀與床沿相並臀上青紫胸前連腹亦然兩鞋子在床底衣包内檢有袖珍日記一本楊得傳在旁看見隨喊區長討看内中夾有紅紙條一張係次子生前所記長子未及細閱被區長任意揭去此可疑者三也長邑尊趙履驗到時區長邀去密談多時不准長子旁聽此可欵者四也及至趙邑尊到次子臥房勘視臥如常人衣被未動衆目昭彰皆云三更尚在辦公足見死時不滿一週况值春寒豈至口鼻流紅長邑仵曰氣閉身死趙令即曰作無傷論元邑仵作曰臓突又曰中風喝報不一趙邑尊不肯填給尸格與區長共以撫恤勸長子具結未遵若無緣故何必先言撫恤此可欵者五也至初一日兩仵作到局見所填之格與次子死狀不同惟右臂屈而不伸口鼻流紅長洲仵作似可填入而元邑仵作不以所驗照填又不請示於驗官反請示於區長孔曰不要填元仵曰不能填長子問因何不能填旣不能填必有不能填之道理請其指示當時區長及元仵面色俱呆無言可對若非通同仵作何致請示於區長旋發電話告趙令曰尸親不肯具結後據區長接話云尸母在此即不具結收殮無妨不由長子分說區長押令收殮此可欵者六也有此三恨六疑而次子一命之亡實寃沉海底氏年巳七十有二病體纒綿長子殿臣痛弟情切方寸巳亂緣特謹告次子致死情况伏乞政學警界諸公俯賜電鑒得能仰求代呼於南面俾次子死事早明死者有靈當必啣報抆涙佈告謹請矜鑒張吳氏遣長子殿臣佈告 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
