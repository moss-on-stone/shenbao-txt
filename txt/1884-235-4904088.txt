# 1884 - 235 - 4904088

 

Page 1

 
 
[第十二號畫報出售] [  申報舘主啓]  
　　基隆一役小挫大勝前已繪成圖幅列入十一號畵報印行今於七月初二日得旨嘉奬守臺將帥官兵則戰勝更無疑義近日又得日耳曼人　　將其目覩當時戰狀詳述於尊聞閣主人前尤爲精細　鑿故就其所指示者而復繪一圖俾購閱者不啻親履其地親見其事焉再者吳淞多　　　前防務内地之人殊難寓目用特專派友人前往周覽水陸形勢摹繪成圖如掌上螺紋纖毫畢現想諸君子自必先覩爲快雖海面兵輪鐵甲　　　駐分泊之時而大旨不離乎十數艘者近是日來法兵船兩艘已開往福州閱者會其意而勿拘其跡焉可也兩圖俱繪入此次十二號畵報出售并　送總目一紙以便諸君裝訂成書時置諸卷首是爲甲集兹於初六日發售十二號畵報後仍附淞隱漫錄圖說一則閱者鑒之此佈 
[論俄船保護法商]  
　　法蘭西旣與中國開戰慮其兵船不能徧駐各口保護商人因請俄羅斯代爲保護兩國自必商立盟約故俄國已添發鐵甲船三艘來華駐泊以資衛護本舘前日述之於報因思此事中朝應得與聞盖法商在華現値用兵之際人心疑畏必有保護之者而後安堵如常不驚不擾然兵爭之事權在於國家無與商人法商在華華官理應保護何待他國越俎而謀卽中朝不能保其無事而煩他國之戍兵爲之扞衛若英若德若美皆法之與國而且與中國交誼親摯正可資其翼輔况英德美諸國現因中法開戰各欲保其在各口之商民練圑兵增輪艦日報書之法人而苟請諸各國賜以諸國自保其商民者乘便以保法人何不可者乃獨以此事託俄人斯亦奇矣夫俄雖同列歐洲居洲之東偏而　亞洲北境荒寒之地與法人相隔太遠且國俗强横常存并吞九有之心法雖雄於歐洲而國勢實非俄敵今以搆兵於中國而求援於俄倘因此交涉得罪其國豈不轉貽大累近舍隣國而遠求强敵其計左矣中國海口各國商人惟俄最少平時嘗旨一船以壯聲勢今爲法商之故而特調三艦來華其費頗鉅似應法人認償以視他國兵船自保而兼保法人者豈不舍便宜而就吃虧乎吾因知法與俄之必别有隱謀也中國於柔遠睦隣之道無微不至諭旨煌煌謂不特各與國商民卽法之商民在各口岸者亦當一律保護戰事方殷而遠人皆安居樂業揆之公法勢所當然今法人有此舉動豈以中朝爲不敢信耶或云前日法使以法租界之商民産業財貨請關道憲保護上海如此則他口之有法商者皆有關道當亦致書寄託法人之意亦恐洋塲匪人蠢動逞憤扛帮致與其國人爲難故欲以其地方之官拘束其地方之民而已大抵道憲不允其請故轉計以求俄國歟然聞俄國此時已遺派三船東下計時當出地中海矣或由東部琿春海參崴而來則路程更近旬日之後必至中國口岸矣法人猝然請之俄人亦貿然應之獨可以不告中國乎吾故以其請之太速與其來之太驟而疑其必有異謀也葢其鐵甲船來華意在護商則不必停輪於口外而所以審椗於浦中巍然巨艦鼎峙中央望之頗增疑慮自有此船保護則法界之産業貨物胥賴以保全顧吾意福州開戰敗於馬尾勝於長門兩國之兵相持不下得失之數未嘗甚懸在法人尚須調兵援助而華軍亦復時相厮殺兵連禍結　有已時中國民情深惡法人之肇釁以致數月以來生意蕭條市面奇窘厲階之作怨府實深設以義勇公憤不待口外開戰而先於租界尋仇則法人之産業貨物不敢保其一無損壞卽法人之身家性命亦難保其一無傷亡如其倉卒變起華官勸諭華兵彈壓不難解散然不無擾累或有毁失而俄人方以法國寄托之故請命於事後一如法人之索賠是不啻於一法國之外更增一法國而使我官憲辦理愈多擊肘也耶俄人以伊犂之故幾與中國搆釁賠銀贖地煞費躊躇而後新　諸城永無他惠然立約以來尚有交涉齟齬之處或内地叛黨藉爲逋逃之藪或不肖軍士時逞刼奪之謀案經發覺兩國官員訊理爲難欲善其後而不得至於琿春各埠中俄雜處常有釁端所以隨時消弭者俄人憚於遠來目係細故不暇作難耳今因保護法商而愕然有重兵頓於口岸則操縱之權决之自彼事關法人固可藉詞以扛帮事屬俄人亦得乘機以要挾豈非一敵國之不足而更召一敵　也夫論中國之兵力觀於現在閩中戰務炮台之扼險兵輪之擊撞亦豈不足深恃但法軍攻擊越南屢經撓敗今南游者轉而東向並未新調一兵新增一船不啻以收合餘燼之師支持殘局故一喪於基隆再疲於馬尾復踣於長門北雖不得謂之勝法亦不能掩其敗若俄人驟以三鐵艦來則固所謂生力軍也一旦有事而以我軍周旋於兩敵之間得無有應接不暇之勢乎噫嘻是不可以不防 
[閩粤要電]  
　　昨晨十點一刻按得本舘在福州訪事西友本日十下鐘時由長門口外發來電報言法人攻關安砲臺刻已寂然無聲不再聞華軍還砲相擊矣昨晚孤拔又從上流攻金派砲台直至刻下屢開大砲其聲隆隆不絶觀其形景華軍盡力抵拒法人不易取勝按閩安地方在海口至馬江適中之地金派砲台卽在海口全用石築最爲堅固臺上有極大克　伯砲前日本舘得電　謂法人鐵甲船從海口攻進被該砲台擊退現從馬江攻出又難得手馬江四圍華軍密若堵牆法人旣不能覓糧水又不能得援救坐以待斃豈非快事所望該砲臺竭力支持無稍疏失此則凡我華民深爲注望者爾至昨報所登西人謂孤拔已出長門口華人謂孤拔已死今得此電則兩說俱非矣又接廣東發來電報謂兩廣總督已下令凡在省垣之法人一概俱令出境矣此一節昨已排印單張分送兹復照例列入報中 
[續接閩電]  
　　昨上午十點一刻福州來電已印發單張列登在報至晚本館又接福州西友六點鐘發來電報云閩江一帶所有砲臺已盡遭轟毁不知中國軍兵尚能别施妙計以阻法人否也 
[粤中來信]  
　　昨聞西友云法國駐粤領事業已下旂欲去矣 
[和議傳聞]  
　　西友又云聞中法仍有議和之說然馬江一役法人實兇暴已甚不知中朝聞之仍願舍于戈而敦玉帛否也 
[嚴征洋藥]  
　　順屬通州設有稅局由坐糧廳兼轉每値河路運來之貨經行通州卽歸局中榷稅至由陸路運京者道出城南距局甚遠向無收稅明文凡各路商重載之貨多由水道不肯省關稅而費車資惟洋藥一宗輕而易舉販運者往往舍舟就陸以避稅厘現坐粮廳在通屬南偏陸路各鎭集張帖告示言奉有部文洋藥經過之處水卡每百斤收落地稅二十兩陸卡收三十兩並於余家圍要路添派差役嚴密梭巡不得偷漏故邇日京師洋藥行情大有起 
 
 

Page 2

 
 
色云 
[巡查嚴密]  
　　日前鄂省各大憲恐漢鎭洋商因外埠有事致宵小垂涎其際滋生事端因撥添營勇駐紥洋街外並專委胡都戎巡查街道邇日洋街下關十大家一帶逐日梭巡嚴行稽察除營哨官外禮智巡檢及大智坊委員皆次第而來親自巡閱前月二十八晚都戎巡至十大家附近見某柴炭鋪燈火熒熒人聲嘈雜立飭營勇掩入則衆客方作牧猪奴戯捕得三人餘皆築牌而遁每人當笞三十板六月三十夜鼉更已四下本坊委員查至下關後某飯店内見借宿挑夫甚夥一夫因病燈火徹夜不息查街官驟至盤詰各挑夫從黑甜鄉中聞呼驚醒裸體站立委員大怒當將舘主喚至先訊名姓繼斥其徹夜燃燈恐致火燭喝笞二百板以儆效尤云 
[鄂省官報]  
　　六月十七日湖南候補道朱咸庚自江蘇起服來專辦金口厘局候補縣姜光裕謝委署隨州嚴鷟昌禀辭赴任候補直隸州歐陽舜果起服來省赴兩院稟到十八日候補府鄭思賢稟辭兩院往申會辦樊口厘局候補州畢大琛稟辭赴局候補同知楊學源自上海騐收問津輪船回省銷差候補縣藍佩青奉藩臬憲會委辦武昌漢陽　府讞局候審所差卽用縣傅爲霖謝議叙本班儘先補用行知十九日署宣恩縣謝振霆稟辭赴任同日福建候補同知劉炳自江西來省稟到二十一日漢陽縣劉設壇求雨卽甲縣傅爲霖奉藩臬憲委赴武昌府讞局額外學習差候補縣傅鍾漢湛福春俱奉藩臬憲委赴漢陽府讞局額外學習差新選鄖縣桂文燦奉藩臬憲委赴江夏縣帮審案件各禀知候補通判劉本樾往廣西偵探稟辭同日藩憲牌示荆門直隸州石橋巡檢新選之周纘文赴任沔陽州吏目缺以試用按司獄汪學洋署理二十二日候補通　程懋昭候補縣徐冠瀛程恩培胡金鏜余吉甫鍾桐山胡豫輝俱奉藩臬憲會委赴漢陽府候補通判孫斷高卽用縣李九江趙五星赴武昌府讞局額外學習差二十三日候補通判魏慶昭袁敏功候補州叚鴻猷候補直隸州李紹遠候補縣徐躍鯉劉詡俱奉藩臬憲會委赴武昌府候補縣陳錫霈汪瑞曾周耀崑汪元曾赴漢陽府讞局額外學習差二十四日候補巡檢江秉乾奉藩憲　往雲南偵探赴兩院禀知前湖南學政陶子貞文宗方　赴兩院拜會二十五日新選石首縣范樹香往兩院見　赴任候補縣汪瑞曾往武昌縣會審　件見辭候補縣陳元樞奉委往潛江縣查騐堤閘禀知兩院藩憲牌示襄陽府經歴缺以試用縣丞宋明署理二十七日江蘇遇缺卽補道凌觀察印蔭　自湘省赴京抵鄂禀見二十八日新選鄖西縣逹誠來省赴兩院稟到調署沔陽州判徐　樑赴兩院見辭赴任二十九日藩憲牌示遠安縣員缺飭本任之程崇慶囘任 
[炮臺試炮]  
　　甬江眞武宫道頭炮臺前已告　本月初六日辰刻大憲札飭督帶砲勇之某守戎詣該砲臺試炮八門以壯聲威云 
[謡言可惡]  
　　初六晚初更時分甯郡陸起謡言謂定海業已失守法船駛全鎭海口外一時城廂内外鼎沸聲喧連夜雇舟轎出城者紛紛如蟻各店舗皆收拾錢洋下船開避船價飛昻亦不暇計至夜半更歴亂如麻東奔西竄倉皇情狀莫可名言天明時江天輪船進口舟山鎭海航船亦乘潮銜尾而至始知前說實係子虛烏有人心因之稍定云 
[置砲辨訛]  
　　昨接本館甯波訪事友人來信謂前日所稱寍波天主堂置砲一事實屬子虛盖係有人欲毁謗教士故爲此說也兹特爲之更正 
[調用譯員]  
　　鄺君容階湛於西學前經邵關憲聘爲繙譯倚之如左右手今諗道署昨接張湘濤制軍電調鄺君赴粤辦理洋務約於二十日外啓行鳴珂旋里喜卜鶯遷致足慶矣 
[曉諭商民示]  
　　欽加二品銜江南蘇松太道兼辦兩江營務處邵爲出示曉諭事查上海五方雜處流氓衆多本年六月初旬因中法議事未定人心疑慮誠恐宵小乘機竊發當經本道函致租界首領德總領事邀集各國駐滬領事官會商無論租界城内以及其餘各處一有匪人滋事知照各國駐滬領事與中國官設法派撥兵勇彈壓保護勦除匪類在案一月以來地方安靜不意近日又有謡言中法將在吳淞口開仗以致商民驚惶紛紛遷徙市面清淡閭閻不能安枕此皆不法之徒造言煽惑欲圖搶刼生事惟上海爲各國通商總匯之區吳淞口係進出要道中法卽有戰事决不在總口交兵現由租界首領德總領事交到法總領事李致函内開法國於上海吳淞决不用兵以此作爲局外之地俾居民不驚請卽由道示諭前來刻下吳淞以及上海各處中國本日派有兵勇擇要分紥巡防如有土匪滋閙立卽拿辦並又由本道與租界首領曁各國駐滬領事官約吳淞口以及上海各國租界並城廂内外曁其餘各處地方中外官員仍照前議彼此實力保護遇有匪徒結黨聚衆藉端閙事立時添派兵勇分别查拿勦捕盡法懲辦並將造言惑衆之人一併嚴究以保商局而靖地方合亟出示曉諭爲此示仰商民人等一體知悉務各照常安居樂業切勿聽信謡傳疑慮惶惑自貽伊戚其各凛遵毋違特示七月初七日示 
[日兵肆横]  
　　虹口同仁醫院有日本兵兩名在内養病昨傍晚時復有日本兵四名赴該院探望二人登樓看視二人在樓下閒行偶見在院伏侍病婦之華嫗遂品足評頭恣意調謔華嫗不服與爭致被毆擊院内出店者上前勸解亦被扭毆院中司事卽投捕房鳴捕捕頭遣西捕往拘日兵竟拒捕亂擊西捕力不能支有新關西人出爲帮助亦被毆傷捕房傳通班巡捕往拘而日兵竟集　二十餘名當卽將七名獲住後復有日兵數十名蜂擁而至富捕頭恐釀巨禍遂傳電至老巡捕房傳集通班中西各捕往拘日兵見勢不佳逃避下船是時日本領事曁兵頭俱赴該醫院查看許將打毁物件照數賠償並將肇事之兵從重懲辦然巡捕及該兵已各受傷矣聞日兵船本擬今日開往福州故昨日縱令各兵登岸游玩該料竟肇此大禍耶 
[浦濱閒話]  
　　昨午後兩點半鐘時有中國鐵甲船一艘由吳淞來滬駛往製造局停泊云○金利源碼頭至小東門沿灘邊向無自來火燈夜間上下貨物殊爲不便昨日已由自來火公　添置十四盞云○昨日蘇州河鐵路大橋下又到有鹽捕營第九隊砲船一艘是處連前至之砲船共有三艘云 
[兵船紀數]  
　　虹口　記碼頭港口有三枝桅美　兵船一艘浦灘新關碼頭有三枝枙英國兵船一艘旗昌碼頭有三枝桅德國兵船一艘太古碼頭　岸有兩枝半桅日本兵船兩艘立大碼頭東灘有兩枝半桅意大利國兵船一艘金利源碼頭東灘有兩枝桅日本兵船一艘及兩枝桅法國兵船一艘　枝半桅大吕宋國兵船一艘小東門外對岸浦灘有三枝桅日本兵船一艘小東門碼頭迤南有一枝半桅中國兵船一艘計自小東門外法界起至虹口美界數里之内共泊各國兵輪十有一艘云 
[吳淞紀事]  
　　中國創　電線以來各省皆可傳遞刻因法事孔亟軍報紛繁道憲邵小村觀察特委程委員協同寳山縣王邑尊及電局司事俞君將電線通至南匯　沙一帶以逹軍言邑尊緣公務紛繁未暇兼　轉仰典史陳君往勘地址初六日程君坐肩輿至張華浜　局與俞君會晤其坐船飭嵩工王　候潮開往王將船開至高橋因爲時過晚暫泊該鎭鎭上圑丁見有無錫快停泊向之查問王不諳鄉語又見該圑丁未穿號衣自恃憲差與之爭論圑丁亦草率從事將船扣留程君在電局靜候船至候至初七日仍未到來遂飭跟役陳姓持片到滬請上邑尊根 
 
 

Page 3

 
 
查埠頭時王見船被扣先已赴中報縣嗣悉該處爲寳山管轄乃折往寳山縣于邑尊處禀訴情節邑尊立刻函致高橋司朱君着將肇事之圑丁拘送研究然往返已隔三天程君因公事覊遲頗爲不悅刻高橋司接得邑尊之函諒必將王姓之船送至張華浜程俞陳三君卽可乘之往辦要公矣○前日進口之英兵艦昨下午乘風過淞飛駛出口並未停輪云 
[一炬可憐]  
　　新北門内盧紳家媳婦謝氏前日與姑口角潛吞阿芙蓉膏灌救無從竟至香銷玉損謝姓聞訃卽率親族向盧理論經人調停除盧姓從豐棺殮及逢七延僧道超薦外將該氏一切粧奩衣飾盡付焚如愚謂如此暴殄天物不特死者不能資冥福且恐造孽益深出之無知小民尚無足怪謝姓諒亦大家何竟作此不當於理之事耶 
[移提犯婦]  
　　前日有南匯縣專差齎文投遞上海縣移提王李氏卽拐賣人口之常熟媽媽歸案認辦黎邑尊准卽派差恊提到案經蔣明府研訊該氏供年六十三歳南匯之案係别人誘賣現我未知　細情明府卽交來差帶回訊究 
[誘女可惡]  
　　王張氏投上海縣控王阿大王阿二兩昆季將幼女銀妹誘出價賣正在付價之時經氏查悉前往理論王等卽將銀妹寄匿林氏家内求請究追黎邑尊准詞提認前晚經蔣明府升堂研詰王張氏申訴前因王阿大供銀妹係伊弟阿　所拐與我無干　我聞信後曾前往阻止何以該氏竟疑及於我控案株連求請明察明府卽詰王阿二阿二俯首無詞惟求開恩林氏供稱王阿大素　相識前日伊等突將銀妹領至我處我並不知有誘　情事明府廉得其情喝將王阿大責四十板王阿二責一百板着具不敢再犯切結存查林氏姑念年老嚴行申斥從寛免究銀妹交王張氏領回完案 
[英界公堂瑣案]  
　　蔚長厚西票號至臬署控泰來錢莊之股東顧榮齋吳仲耆等臬憲疉委訊讞各情節經列報兹悉顧供出被欠各户名業已專派　委員來滬恊同海縣派差傳提因各人均住英租界故黎邑尊飭差柴樛齎文至英公英投遞黃太守添差前往　名提案昨已提到兆豐　行買辦吳某先生解縣暫交東廳收管俟提齊　省○好捕頭禀稱昨日目覩粤鴇于陸氏痛毆雛妓巧雲　臂均受重傷一併送案請騐王陸氏俯首無詞巧雲供年十六歳自幼賣與伊家不知父母下落今雖遭毆仍願隨伊回家黃太守騐得巧雲受傷屬實隨飭將王陸氏掌頰二十斥釋巧雲送廣肇公所諭令董事釋良婚配○有年甫及笄之小女子到堂禀稱在路行未被賊攫簪奔逃我卽高聲呌喊由捕攔獲人贓送案王阿發俯首求恩黃太守飭笞百板贓交女子領去○鉛捕頭禀釋邱士華與人爭毆碰碎王根保之西瓜索償不依扭至捕房王言所碎西瓜有二百餘斤邱言祇二三十斤當以細故斷令賠錢二百文詎出外後並不肯賠致王又來申訴太守命遇邱卽可交捕昨扭交送案王申訴前因邱供無力賠錢太守飭候笞責發落○前由捕房查得解案之孔盛氏孔沈氏未經庭訊被差釋放黃太守問原差潘昇着將該氏交案等因已列前報昨由該差將該氏等傳到請訊孔盛氏供被孔沈氏欠洋三元向索無着爭執由捕拘送之下卽由該氏挽人說明先還洋一元情願完結故懇差釋放孔沈氏供與同太守隨置不究一併斥釋○昨報列妓女訴捕一節兹悉其間微有差誤緣甯人周雨亭遣人至捕房稱有官員搜查佛教經書欲索賄銀二百兩否則送地方官究辦好捕頭聞有官員圖訛立飭包探巡捕往拘當提到頭戴晶頂之孫毓林稱係奉大憲委查齋匪周雨亭實係同教有眼線王彩山同往搜出捐簿及名種經書已請黃太守派差前來恊提矣捕頭謂如果奉委來滬訪案亦應知照公堂派差恊捕豈容擅自搜查且據周言尚有索銀情事殊屬非是隨管押候解嗣由孫家丁送信　公堂經太守飭家丁保孫出外昨晨孫乘橋拜會太守不知所談何事洎太守升堂捕頭禀請傅孫質訊太守隋允孫不願上堂堅不肯出再四傳諭始衣冠上堂站立一邊時周藍頂花翎口稱職員並未入邪教不知孫何故同王彩山等至　家分守前後門向破　中搜去慧命經一本竟指爲邪教經書索銀二百兩我家屬驚慌已極爲特鳴捕拘孫詎孫又將别項經書及捐簿等混入朦稱亦係在我家搜出請爲察究王供前在周處入教逐日收拾字紙現由孫老爺命我同往搜出各式經書捕頭禀周係規矩之人有許多房産出租人所共知决無入邪教爲非之事實係孫生藉端圖詐太守察閱捐簿共收洋六十元之譜及慧命經率性闡微一圈文字錄等書周又稱我無此等各書　頭又稱昨　至捕房時亦無如許書本明係今日加添呈案太守隨飭將王解縣周孫自行投質○金義生訴稱江滬設西文學墪有學徒楊定章之叔　楊留大聲　薦我至旂昌洋行爲副買辦須要確實保人保銀五千兩我卽挽人向保或言須西人保或言須華人保總不合宜旋令我也銀二百兩送與正買辦我信以爲眞多方措付詎伊竟逃匿無蹤因將學徒楊定章交捕送案請究楊定章供鎭江人父　楊永軒係浙江候補鹽大使叔父楊留大現回鎭江我在金先生處學習西文西語薦爲買辦之事實未聞知惟聞叔父向金借貸銀兩太守飭押令交出其叔再訊○包探陳阿九禀稱昨見周蓮芳在衣袖内取出雪青縐紗寍綢等料向押鋪質洋五元疑而盤問知係長豐綢縀庄夥竊來之物爲特知照庄主林梧堂前來認明無悮今將人贓解案其綢約値洋十餘元林稱庄夥周蓮芳竊綢典押由包探　 
拘案我庄失竊甚多一時殊難查悉且夥友行竊實難防備又有某甲上堂稱薦保周蓮芳在長豐爲夥詎料作此不合之事想因年幼無知如果缺少我願賠償求請免辦周俯首無詞黃太守判管押一月贓交林具領押鋪夥請追還押本洋五元太守不准將洋充公　 
[法界公堂瑣案]  
　　前報列李長毓被殷二戮傷一節捕房昨將殷二解案翁太守問李長毓之傷究係何人所戮殷稱實係李所自戮有扛夫聞一濟醫舘醫生說過太守謂爾若實供尚可從寛辦理至云伊自戮本分府視自前去問過據醫生云確係刀尖所戮傷痕甚深至何人所戮一時看不清楚何曾云李自戮殷仍執前供但認打架不認行兇太守謂前次具禀之十人均係爾之同類旣不肯實供責帶回押比○前報列甯人魏永廷在客棧借俞　林卽俞昌麟洋一百十四元一案另有陳姓婦人請追欠洋六十九元且禀稱魏曾交來莊票一紙計洋二十元無從收取的係僞票呈案請閱魏供認陳姓處洋數無錯俞姓處祗借洋十四元並無一百元之事太守着暫管押嗣傳到管棧人及茶房棧客等詰問均稱確有其事太守亦着暫押嗣經保出刻已届期因傳保人魏紀明到案所供仍執如前太守諭令下期着保人將魏永廷交案以憑嚴訊押追○昨捕房解崇明人宋洪卿到案禀稱此人前曾犯事懲辦在案翁太守問現因何事解案通事傳言此人稱崇明船戶奪伊洋傘將該船戶拉至捕房捕頭訊詰該船戶供稱有人雇船裝貨至浦東出水脚錢四千五百文回滬後遇此同鄉人誑稱有貨欲裝回崇明雇爾船裝載　有零物在某處同去一取船戶答應後又稱先帶錢四百文去當向爾船暫借船戶一一如命將錢交付同往取物行過許多路竟欲颺去詢其物在何處伊卽誣稱搶伊洋傘捕頭見情節不符故將伊解案該船戶到過捕房現在未來包探將洋傘呈案翁太守詰訊宋洪卿供稱前蒙懲辦後從未到過上海今因船在劉河故於本月初五日來滬住新街福泰棧該船戶向我貸錢不遂取去洋傘我故鳴捕太守詰其到申何　答稱到城内沉香閣朱先生處醫治目疾太守以船戶未到着暫押再辦○前報列顧阿佑控柴杏生搶去田單一節昨日覆訊柴並未將禀底縣批抄呈葉同甫陳子元亦未邀到翁太守問今日如何柴無可置詞太守着送縣辦理 
[分發人員騐看名單]  
　　籌餉例掣籖分發郎中花翎周廷棟湖南監生○籌餉例指省分發同知郭乃熙廣東附貢福建藍翎 
 
 

Page 4

 
 
彭廷樞廣東監生福建高邕浙江附貢江蘇吳振鷺湖北恩貢湖南通判提舉銜屠作倫順天監生江蘇知縣謝維曾江西監生陜西柳籛安徽舉人廣西江繼祖廣東監生四川五品銜朱豫升河南監生直隸五品銜易子亨河南監生江蘇運庫大使周繼仁湖南監生廣東鹽大使李陶湖南監生兩淮華良翰江西監生廣東鹽運司經歴陳祖惠浙江監生兩淮府經歴沈乃楫浙江監生江蘇縣丞蕭繼顯廣西監生江西毛煥翥湖南附貢廣西李保榮浙江監生江蘇范橒蓀浙江監生山東蔣文霖江蘇監生直隸鹽知事孫蔚原浙江監生兩淮縣主簿蒯廷爕江蘇監生浙江巡檢陳善謨廣東監生福建李澡惪湖北附監生安徽鍾乃賡湖南監生廣東葉春芳安徽監生江符聨輝廣東監生福建倪祖培順天監生廣東郎錫恩江蘇監生安徽袁永勲貴州監生雲南姚紹瓊貴州監生雲南典史馮從龍福建監生安徽楊增祺直隸監生河南杜韶音山西監生河南朱麟章安徽監生山東宋希曾河南監生湖南趒從謙浙江監生山東謝承緒四川監生福建馮其慶浙江監生直隸未入流史奎元江蘇監生河南○勞績掣籖分發知府劉思詳湖南附監生同知王賡夔湖北監生知縣同知銜李慶鏞順天舉人高維廣湖南附生○勞績指省分發同知花翎知府銜承保廂白滿監生雲南知縣莫汝讓廣西拔貢雲南五品銜唐承健湖南附生陜西藍翎知州頂戴蕭承恩湖北監生甘肅花翎同知銜何肇祺湖南監生雲南同知銜張紹熙貴州監生四　州判王元熙浙江人貴州從九品劉家錡四川文童雲南蕭恩潤湖南人江西未入流褚鳳臺直隸供事奉天○進士掣籖分發知縣任塍浙江進士李作　四川進士郭推註陜西進士○教習掣籖分發知縣田均直隸優貢○議叙掣籖分發通判吳蘭頤江蘇監生○應補呈請分發同知知府銜唐華國湖南監生湖北知縣同知銜鄧嘉繩江蘇附貢福建五品銜　開先四川舉人雲南府經歴五品銜姚紹鉞浙江監生山東縣主簿趙延壽順天監生山西州吏目岑恩榮浙江監生山西巡檢金振聲浙江監生廣東未入流姜正江蘇吏員直隸 
　　浙省撫轅抄○七月初三日嵊縣徐禀辭赴任海鹽縣顧銷督潘司　　　錫侯辭　　北門厘局 
　省撫轅抄○初六日候補縣吳觀樂禀知奉委兼辦蘇城内外巡查保甲差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憶舊]  
　　鬢影衣香久未親忽聞小婢喚聲頻銀燈斜背憑窗立羅帕猶留淚點新良宵易擲肯蹉跎連袂徐行步緑莎斜脫鳳翹背燈影含嚬弄帶轉秋波[  西平羅貞意誠伯甫未定草]  
[有感步縷馨仙史原韻錄呈霧裏看花客高昌寒食生夢畹生小樓主人瘦鶴詞人同政]  
　　風聲鶴唳聽啼飢浪接天高波似皮百萬軍心効犬馬三千士氣壯熊羆胸多中胄破夷胆事啓干戈扼虎騎待到重洋傳捷報還看台北奪新旗○醉後憶嬌玲女史山廚有酒且開樽幾度澆愁挹淚痕醉後無端桃暈頰醒來眉恨柳銷魂夢中得句題紅葉春老尋香憶白門聽到江南紅豆曲天涯芳草怨王孫惜花侍者葆青稿 
[上海北市盆湯衖絲業會舘主施少欽經收接募山東重遭水災賑捐七月初四五六日第三百八十四五六次清單]  
　　本埠樂善氏錢三百千文顧耘齋求病速痊續助五十元鎭江吳桂香因患弱症將午節脩脯移助祈保病痊卅元本埠葛隱名廿元公順里老椿記棧主劉别撥中元普度項下移助祈保合棧諸友平安十元蕭山湯伯述爲次女康壽患恙祈保速痊由蘇鴻源局來十元李順之十元又痧藥二百瓶勉力氏由本埠南順泰行來六元古猷州無名氏四元廣潮逹𣻼埠無名氏求病全愈四元補樂子由本埠南順秦行來二元瀏河滕穗記由永義昶局來一元○松江張永盛號由全盛局來銅洋五元歸併鎔化○第一百五十八日出售助賑彩票硤石管穉記一千零三十五三十六號二張震澤黃警記一千零三十七號一張共　三張計洋六元以上初四日○江右六四老人氏李由本埠元甡莊劉槐春兄來錢一百五十千文又省衡芬藻藩錢五十千文上海劉傳經由南市萬祥號來棧十一千文浦城西鄉同善堂范君恕之經募祈合境平安由杭州按刑廳李寄全盛局來二百五十元自怡軒由鎭洋縣署錢君伯英寄永義昶局來廿元廣東怡然堂求保平安由廣昌號來十元杭省王佐梁資先人秀章公冥福由全盛局來十元同人酒席資移助由鎭洋縣署錢君伯英寄永義昶局來七元存仁堂徐四元錢　誠心子爲妻陳氏二次病愈完愿由硤石恊源局來四元隱名氏求母病速痊由平湖全盛局來四元廣東吳蔭棠求脚患全愈三元浙寍徐文沅求母病速愈節移醫藥資二元　頑癬全愈完愿兩元廣東吳劉氏求行藏往返平安二元嶺南心餘力薄生祈心安夢穩見識日開由九江政大局來一元○硤石周君小泉代募損册隱名氏敬業堂何雨人舘三戶各一元守硯齋沈慶萱行素居人朱守愚無名氏五戶各二角不留名褚蓮舫二戶各錢五百文合齊眉一百十文合共來洋五元○硤石振昌醬園代募捐册由周君小泉併寄恊源局來廿元清單未到俟補登以上初五日○無名氏由吳淞徐官印長順寄交顧勉夫兄來世元潤洲隱名氏緣子癎症日久移醫藥貢求痊由鎭江銓昌祥局來十元頴川子求父病速愈由盛澤恆茂公寄全盛局來十元思補過主人五元蘇乃芬求合家平安五元朱祥紱求父病痊由南市瑞豐洋貨號來四元白沙居士二元無名氏求母體健由江北天昌號來二元敦餘堂求子病愈二元孫祝年節醫藥資祈保病痊虛對開一元○本埠醉六堂書坊吳本義病愈完愿續助袖珍敬竈全書一百本○潯溪汝南氏讀籌賑策有以箔灰易錢助賑謹步後塵囑變價充助錫箔灰四壅一蒲包以上初六日 
[上海北市絲業會舘籌賑公所施少欽經收金澤風災捐第二十次清單]  
　　七月初一日澄江寄各祈保内人臨産平安小女韻兒病愈由江隂全盛局來兩元○初三日勿欺樵者由漢口永吉莊黃君小舫代募捐册交江裕輪船帳房來日本大洋十二元○初四日潯溪清河氏十元懷生氏祈諸事平安十元武穴庭記由乾昌局來一元○初五日葉星記十元春草閒房十五元二戶由蘇電局寄全盛局來沈子記移酬神匾額願由元芳洋行白君玉岩經募八元玉峯無力氏由崑山鴻源局來二元○初六日臨平陳姓由復源銀洋貨號來十元○初七日海寗朱子受由承德堂交來廿元彙解災區合併奉聞 
 
 

Page 10

 
 
[光緒十年七月初一日京報全錄]  
　　宫門抄○發抄旨四道○雲貴督岑等奏開礦大略情形摺○大臣張奏糾叅鎭將摺○大臣　等奏仍懇賞撥銀兩摺○臣派出廣壽徐桐周家楣徐用儀○關防衙門奏初七日大高殿大光明殿拜表漪貝勒瀓貝勒行禮○召見軍機○發抄文緒等奏請以花翎協領綽哈布補齊齊哈爾叅領奉旨着照所請兵部知道欽此○又清理積年俸餉報銷奉旨戶部議奏欽此○又請將尚知愧奮之副管花尚阿等賞還頂戴奉旨着照所請兵部知道欽此○又黑龍江兵餉疑請同後勿庸新陳兼放奉旨戶部議奏欽此○○雲貴總叔臣岑毓英雲南巡撫臣張凱嵩跪奏爲滇省開礦事宜紳廠已有成效商股已有成議人情踴躍可兾日起有功恭摺仰祈叾鑒事竊照滇省地方五金並産向辦礦務富商樂於從事貧民藉以謀生軍興以來商力民力均不如前日形頽廢臣毓英於同治十三年内奏請試辦上年續請招商集股與官本相輔而行廣行開採光緒十年閏五月初二日欽奉諭旨訓勉責成飭將近來採辦情形據實具奏所有籌辦大略經臣凱嵩會摺覆陳並一面恭錄行知蕃司曁礦務總局委員查辦去後北據署藩司李德莪詳稱本省銅務自定章禁革使費預借底本後紳民有利則趨招徠漸廣如迤東屬之湯丹茂麓等六正廠及十一子廠係委紳叅將牟正昌遊擊楊好謀蔣自萬貢生李恒芳等分認承辦迤西屬之回龍得寳等八正廠及九小廠係委紳是督楊建熏副將熊明知州陸樹榘等分認承辦楚雄永北等廠係知府陳燦同知姜瑞鴻督商開辦雲武屬之萬寳雙龍等廠係紳士邵文藻王子猷分認承辦現復示諭紳民如有訪出新𥕢無碍廬墓者准其報官請領開山牌票任聽開採勢將接踵而來此紳廠已有成效之情形也又據礦局委員鹽運使銜補用知府金楙績等禀稱上年奏委招集商本因滬埠倒閉時日稍稽成議在先仍各照原禀措辦查廣西候補知府張家齊候選通判關相青原認招股一百萬兩承辦永昌順寍兩府礦務通判張長擢認招股六十萬兩承辦臨安開化曲靖三府礦務江蘇道員胡家楨認招股一百萬兩知府卓維芳認招股十五萬兩通判王熾忽赴川招股二十萬兩現經分催各將未解股銀源源寄滇以便廣行開採卓維芳所購機器現已運到東川銅廠應用至蒙自縣個舊錫廠向係本省爐戶採辦比歳滯銷金楙績於招商項下籌本發給俾得努力開煎其餘金銀鉛鐵亦卽次第開採等情此商股已有成議之情形也除將詳稟分别批飭務照指陳各節認眞督率實力經管以其日起有功外臣等伏查礦務爲天地自然之利運京歳有定額抽課例有常經現在經理得人勢不難蒸蒸日上兼之礦苗豐旺資本充豐砂丁雇用本省之民益以川黔之衆十數萬人隨時可以招集不惟攸關國計實亦有益民生臣等職任封圻分所應爲責無旁貸惟有因勢而利導鼓舞商情現辦之區不准他人爭佔未開之礦聽由公舉承商庶幾紳富聞風通力合作百廢俱興藉可仰副朝廷利用厚生之至意所有雲南現辦礦務人情踴躍緣由謹合詞恭摺陳奏伏乞皇太后皇上聖鑒訓示謹奏軍機大臣奉旨覽奏已悉辦理尚屬妥恊仍着飭屬認眞開辦以興地利而裕餉源該部知道欽此○○會辦福建海疆事宜三品卿銜翰林院侍講學士臣張佩綸跪奏爲鎭將難期得力據實糾叅仰祈聖鑒事竊臣承准軍機大臣字寄本年五月初一日奉上諭楊在元署理台灣鎭篆是否得力等因欽此臣查楊在元係湖南寗鄉人同治年間曾以督標中軍副將署台灣鎭總兵告病開缺十一年九月前督臣文煜撫臣王凱泰以該總兵台灣任内侵吞營餉濫委營缺私收練兵貼費叅奏欽奉諭旨飭令迅赴福建聽候勒追查辦等因欽此旋經奏准革職勒追復以供詞狡殿奏准刑訊監追至光緒三年經督撫以楊在元將濫委營缺侵冐營餉供實並將銀兩照數賠繳奏結各在案復查楊在元之胞兄浙江寗海營叅將楊在田於上年三月間丁父憂九月間續丁母憂楊在元三代履歴相同並無過繼理應丁憂而到閩之日初未聲明竊思該署鎭本干簠簋不飭之條難援墨絰從戎之例脫囚建節歸鎭重束台南軍民無不唾駡臣未入閩境卽有傳聞詳核叅案及其兄弟履歴鑿鑿不誣似此貪謬不肖之員海疆緊要難予姑容臣已密咨督臣在台就近遴員接署並接統該署鎭所部理合繕摺糾叅請旨將楊在元開去署缺卽行革職勒令回籍守制以肅戎行而重閫寄所有遵旨查明鎭將不能得力緣由據實覆陳伏祈皇太后皇上聖鑒謹奏奉旨已錄○○奴才毓橚溥豐英廉跪奏爲永濟庫欠放各疑侍領孔亟查照向章通盤核計實係發項倍增入不敷出無法籌措仍懇天恩賞撥銀兩以濟急需恭摺具陳仰祈聖鑒事竊奴才等接准戶部咨稱去歳十二月内奴才等具奏恭照近年添建三陵併妃園寢以及菩陀峪萬年吉地各衙門應放欵項較前倍增又値本年賦租减收永濟庫欠欵甚鉅待領孔亟請由直隸藩庫每年撥銀一萬兩以濟要需等因一摺當經部議該大臣所請由直隸藩庫撥銀一萬兩之處碍難議准旣據該大臣聲稱年脩各欵待領孔亟本年租賦僅解十分之五是目前之入不敷出自係實在情形相應請旨飭下直隸總督於司庫内無論何欵暫時量力撥給交該處委員領回支放併令該大臣認眞整頓剔除浮冐酌定章程奏咨報部立案以昭核實等因續准直隸總督移咨片奏東陵請由直隸藩庫每年撥銀一萬兩之處現在籌備工賑及應放各營春餉並例支一切緊要各欵皆甚竭蹶實無力爲永濟庫匀撥欵項應請毋庸置議等因先後將原奏移咨前來奴才等詳加查核永濟庫　放各衙門年例之項併歳修工程以及隨時應用一切欵項俱遵照雍正七年以後歴辦向章又嘉慶年間添建裕陵官役放欵倍增租銀入不敷出於嘉慶十年二十五年道光八年三次奏請由廣儲司造辦處借發銀七萬五千兩置地增租嗣將借欵還清下餘銀兩添放各項溯查彼時奉祀禮部石門工部八旗内關防各衙門共計十四處官員兵役比較現在不過四分之一至同治三年添建定陵該庫租項不敷開銷又經奏請由直隸藩庫指各州縣欠租借撥銀兩賴資接濟至光緒五年添建惠陵普祥峪定東陵菩陀峪萬年吉地併妃園寢福地設立奉祀禮部石門工部八旂内關防各衙門共計三十二處現在各項官員差役兵丁及一切公事較前倍徙今通盤核計所有東陵每年一切動用約需銀不下二萬兩而該庫額徵租銀除去尾欠每年僅交八九千兩散放各欵尚不及半毫無别項通挪且因各處衙署經年久遠署遇有緊要工程未據年例歳修案内准修卽由該庫隨時量爲發欵修理均於年終奏銷由總管内務府查核久經辦理在案無如入不敷出是以年復一年積欠放項今至十二萬餘兩奴才等胶經具奏請撥欵項經戶部議准暫由直隸藩庫撥給銀兩稍資接濟後經直督具奏未經撥給復准部咨又將普祥峪定東陵旋由恭備初週年至三週年致祭四次桌張例價銀一千餘兩奏明仍由永濟庫籌撥奴才等詳查現値上忙各州所交租銀甚屬寥寥各衙門欠欵紛紛禀請待領孔亟且近來每遇公事諸多掣肘均係陵寢要務不容停緩奴才等亦知直省籌俻工賑需欵竭蹶設永濟庫所入租銀但可敷衍斷不敢冐昧瀆陳無如欠放各欵大半萬難再緩伏思陵寢祀典應需之欵最爲緊要且查所有應放各欵俱係按照歴辦向章核實開銷奴才等再四熟商無法籌措萬不得已謹將永濟庫出入欵項通盤核算實因放欵倍增以致竭蹶情形詳晰具奏併將歴辦向章咨送總管内務府戶部查照謹此籲懇天恩仍請旨飭下直隸總督轉飭藩司由旗租項下籌撥銀一萬兩稍濟急需如蒙俞允奴才遵卽派員趕緊赴司領加暫將一切緊要欠欵量爲散放其每年不敷銀兩應如何添撥按年常欵之處一併請飭戶部妥議籌撥奴才等再行欽遵辦理至該庫以後放項自應隨時極力撙節殫心籌辦其工程一項除年例歳修及至要處所萬不可緩者查明准脩此外一切工程概行停止以節糜費奴才等因欠放要欵待領孔亟恐悮陵寢公務起見是否有當謹此恭摺具陳伏乞皇太后皇上聖鑒　示謹奏奉旨已錄○○潘鼎新焉再泗城府知府陳善均實歴邊俸三年期滿撤回内地候道欽此○○奴才英亷跪奏爲循例揀補香燈拜唐阿差缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之　道路遥遠往返不無糜費嗣後遇有缺出着交各該管大臣揀選奏　不必送京引見以示體恤等因欽此欽遵在案兹景陵出有香燈拜唐阿一缺奴才揀選得閒散拜唐阿春和堪以擬補俟命下之日奴才照例分咨戶部内務府查照辦理謹循例恭摺奏聞伏乞皇太后皇上聖鑒謹奏軍機大臣奉旨知道了欽此 
 
