# 1883 - 286 - 4903761

 

Page 1

 
 
[新印風月夢出售] [  申報館主人啓]  
　　邦上表人著有風月夢庋藏行篋未肯輕以示人盖皆其身所經歴目所親覩者現知本舘有活字版可以代人排印因諄託刊刷問世旅詎　本　一　閱誠足奬醒痴迷不僅爲紅粉靑衫寫照也兹定於念七日出書每部三十二　訂成　本價洋三角正舊處照　 
[本齋告曰] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈迅來預定此布 
[搜書]  
　　本齋現欲購覔十三經註疏及三通兩書務須殿板初印白紙者海内藏書家如肯割愛新先抽一二本携交本齋議價遠處或固封由信局寄來亦可此布[  上海北市老閘上點石齋主人啓]  
[論日本經捕帶刀]  
　　日本之有巡捕實仿泰西之制其先固無所謂巡捕也其先無巡捕之時聞日本之風氣極爲古樸行者路不拾遺居者夜不閉户其房多臨街牕櫺類以竹籬蘆簾爲之牖之内則珍貴之器玩羅列於其間初無有胠篋者從簾隙探手攫物以去設在今時則卽以鐡爲櫺猶且生具覬覦矣又聞前有某華人作東洋之遊偶與二三友人小飲於市頭罏上有日婦當鑪焉飲酒旣醉轟然並出遺其手巾包而去包中止洋數元次日酒醒不復記其遺於何處遂置之越四五年又有東洋之行復偶過前遺物之鑪頭仍邀友入飲當鑪之婦熟視久之飲罷將出婦問客前數年曾來此地乎曰然曾記有遺物乎曰然問何物則答以手巾包一内洋數元無他物且洋數亦忘之矣婦曰是己卽於櫃内取原包以還客啓視原洋猶存皮印曾未動也客大嘆異日本人曰此何足異吾國中規例竊罪綦重途中拾人一物者以爲可恥拾時或爲人所見則終身之辱也取人遺物者亦然夫是以吾國中絶無宵小之跡然爾時日本尙未行巡捕也自仿行西法始用巡捕而近年以來盜賊之風惟日本爲最熾見於日報者屢書不一書近來盜賊拒捕反足傷人乃令巡捕皆帶刀以巡邏意以爲今而後盜賊其有所畏憚乎而不知盜賊之橫行者如故如搭夾哥里一村每至旁晚家家閉户其盜風之盛爲何如哉而巡捕則轉以持刀之故而妄殺平人搭夾哥里之無故傷一行人猶曰兩相悮會若華商之肆日捕突入殺斃華童一名砍傷四人此眞不可解矣如曰日捕之入某號以搜烟故也鴉片爲日本之厲禁有犯必懲此固無足怪者但捉拿吸烟之人何必用刀日本烟禁雖𠪬亦斷無偶一吸食立子死罪之律卽欲科以死罪亦須由官科斷方爲正理　如日人在中國通商碼頭設有作奸犯科等事華官斷不擅辦必請日本領事判斷各國莫不皆然官且不敢　斷而巡捕乃敢擅殺何日本之無政一至於此也夫日本巡捕之所以帶刀也原以盜賊繁多時有拒捕情事或反致有傷捕役因而令其帶刀以自衛兼以捕盜非必任其一槩用刀也泰西巡捕規例巡街捕但有拘人之責並無實人之權巡捕而擅自毆人卽有應得之罪卽係犯人亦不得擅責毆且不可而遽用刀斫斃乎犯人且不可責况其殺斃平人乎日本事事步武泰西而實則學之尙未到家所謂畫虎不成反類狗不禁爲日人深惜有此良法而不知所以用之也泰西之　捕平時並不帶刀及手槍等物而刀與手槍則皆能用之倘遇操演或逢盜警與夫變出匪常則始帶刀械而出卽持械而出亦不敢遽用盖恃以爲防身之固非倚此以行凶也大凡人不可有所恃獸恃其角而死鳥恃其羽而死人恃其才而死文人恃其筆而死武夫恃其力而死所謂善泅者必死於溺善戰者必死於陣有所恃則一往而無前以爲有恃可以無恐也巡捕午時不令帶刀正不欲其有所恃小心巡緝仔細搜邏巡捕之職如是而巳若身邊有刀則彼且無中生有專尋事端撫鞘而徬徨四顧時有躍躍欲試之意於是搭夾哥里之遇一華人亦以爲盜而拔刀追之某肆搜查煙具竟視同搜捕大盜亦且持刀直入恣意斫砍以致釀成人命重案此皆有所恃之故也向使巡捕不帶刀則潜伏之兩檔見昻然之一人猶或不敢出問又安敢直前往追他國人之肆中不敢公然直入又何敢傷斃人命乎然則日本之有巡捕反不若前時之未有巡捕今日之有帶刀巡捕更不如前此之并無不帶刀之巡捕非巡捕之不可用也巡捕可用而日人則不可用爲巡捕也上海前者法界張燈巡捕帶刀彈壓亦致滋生事端盖巡捕之帶刀械非但無裨於地方實則有累於巡捕非計之得也善乎英工部局整頓巡捕並無令巡捕平時帶刀梭巡之舉但必求熟悉捕務者而用之卽此一言巳得用巡捕之要訣彼日本人之必令巡捕帶刀而又不能申明條例一任帶刀之捕疉次釀禍而不止以彼絜此其相去也幾何哉 
[諭旨恭錄]  
　　二十五日奉上諭御史禮承祖奏州縣書差藉端肆擾請飭嚴禁一摺據稱江西吉安贑州建昌等府屬征收錢糧書差携帶糧票赴鄉催征加索錢文鄉民家資稍厚者勒令包完本姓及本村欠糧多方嚇詐詞　案件輙向兩造需索每遇命案勒索相騐經費恣意擾累等語書差藉端索詐實爲地方之害着潘霨督　所屬查明　辦嚴行禁止此等情弊他省恐亦不免着各該督撫一體認眞查禁以安閭閻欽此同日奉上諭前據御史劉思溥奏貴州學政孫宗錫嗜好甚重塲規鬆弛於新進童生填寫親供索取規費等欵當諭令岑毓英查明具奏兹復據林肇元奏該學政性情剛愎防檢不嚴按試安順興義兩府不遵成例士林未能翕服等語孫宗錫着開缺在貴州聽候查辦貴州學政着楊文瑩去欽此 
[倫敦電音]  
　　本月二十八日倫敦發夾電音登諸晉源報云傳言中法交涉之事因中國不依法人之意頗有齟齬云 
[河内要聞]  
　　前日有西人自香港發來電音云本月十八日法軍由河内出至富旺地方見黑旗所築之土城業巳完備而並無黑旗軍一人細加查探始知黑旗兵前往桑台矣富旺地方則尙有李威利及法兵弁三十人之首級悉在該處而不見身體查畢次日仍回河内查李威利之死尙在四月十三日而其首級乃尙可認識是亦奇巳 
 
 

Page 2

 
 
[定罪電音]  
　　昨日香港傳來電音云粤海關西人羅根槍斃華人一案經英刑司訊係無心致死判以監禁七年云 
[輪舶抵東]  
　　前報述日本在外洋購做過歇輪船兹悉該輪船巳於本月十九日駛抵長崎裝煤卽於是晚開往橫濵船上載二十五墩重之砲兩尊氣機之力每點鐘可行十七諾脫云 
[摘錄東報]  
　　東報云朝鮮近選聰俊子弟十餘名送來日本外務省請派於軍事學校學習兵法内有一名天資穎悟堪作將材其餘只可爲兵士而巳聞此舉係該國朴泳孝氏在廣州留守任内將前在日本習有成效之申福模派爲教習招募新兵一隊令其訓練著有成效因此益信西法練兵之善是以多遣子弟前來日本學習以儲人材也又云朝鮮近海有一孤島林木繁盛卽松島也現該國政府有開闢之意因力有不足故派巡邊暗行御史金玉均前來東京求助於日本政府查該島延袤甚廣密林深草怪禽猛獸向爲人跡稀至之處卽去者亦視爲畏途然山内雖未有人親歴窮究而就外面觀之樹木叢雜拔地障天均係堅美有用之材近時雖有人在海邊砍伐造作船隻然皆未經官長允准據西人云　將此島開闢將來官民皆獲無窮之利也此外又有一島與濟州相近爲産魚之區漁人僑寓其上者甚衆每逢梅雨網獲無算惟其時該島濃霧蔽天日光稀見所獲之魚不能晒晾多遭腐壞現擬在該島植種蔗樹甚爲相宜也又云日本有某貴顯自歐州回時與人談及借用國債利害之處某貴顯卽作色曰外債原屬可懼不獨上關國家之得失且亦關係外交之不淺當道者豈可不爲籌慮也現觀大勢舉歐州各國而論國債一事最易開端强國者先以欵揭人爲名繼以求取蠶食爲心情形如此可不愼哉如埃及之事卽可爲龜鑑故余堅持借洋債爲非盖使彼無以藉口於我也由是觀之某貴顯可爲善於謀國者矣又日本新設之運輪共同輪船公司自禀准招募股份以來各處之附股者踴躍爭購矣今查閱各路所繳之股票根照原定章程收足外尙有溢數甚巨若槪璧還恐買股者有向隅之嘆故擬再行攺章推廣以副諸股東之望是亦足見該股份之盛也又神户擬設鑛山公司專在兵庫縣内察勘未開之鑛苗質旺衰以便次第開掘以利國用此係該港某富商倡辦者也又云北海道新設之札幌縣四面多山忽於本月初七日下午山林内突然火起烈焰冲天勢不可遏正與該處火藥局相距不遠人心惶惶卽雇夫役防救難施其力幸該處監獄署派出監丁督帶囚犯多名前來將庫内所儲火藥盡數搬出并撥夫役輪流防守得以無恙其火直燒至一日夜始熄所有山内美樹良材被焚爭盡殊爲可惜其起火之由因天氣亢旱草木乾燥不知何人遺火草内以致燃着又因溪澗涸澈乏水澆灌故撲故不易尙幸藥局無碍人口平安誠爲不幸中之幸也又長崎東山街有耶穌教人於該處設立教堂并廣招學生入内讀書巳收留有日本男女幼童七十餘名前日不知何故有學生四名忽然不知去向着人四處探訪毫無蹤跡其父兄深爲怪異云又日本自增酒稅以來業酒者仍照常價未有增加近因銀洋跌落市面百貨均皆便宜造酒之家折耗甚大稅項因兹多有不能宗納而被官查抄抵稅者指不勝屈現聞三重縣之造酒者邀齊同業一槪罷市集議善後章程矣 
[天津大火]  
　　天津單街於念四晚失火從三更二點起至天明止幾致全街俱燼僅存者東頭一義勝齋鞋舖西頭一鍋鐡舗一磁器舗而巳單街在津城北門外一河之隔便係直督行臺街係南北兩面北係新蓋各舖起火者係北面新義成謀油燈舗也舗在街之西是夜西北風甚大向東燒去復延及對街之磁器舗由是兩面皆焚火仗風威風助火勢雖水龍畢集而無從爲力南首則燒去一磁器鋪一估衣舗一染坊一洋貨鋪義盛和顔料鋪忠盛恒布舗竹記洋貨舗德潤紹酒舗步雲齋鞋鋪興聚永錢鋪級陞帽鋪上首鍋鐡鋪延燒一半下首估衣鋪亦燒一半至隔　之義勝齋鞋鋪而止北首則燒去起火之新義成煤油燈鋪茶攤湯麫餃鋪馬口鐡舗刻圖章舗小木器鋪松竹齋鉛板書鋪河沿之鋪僅剩兩三間全街幾歸於盡南面鋪號雖止十餘間而門面實有廿六間連上下各燒半間計二十八間每間兩進或三進不等北面數與相埒特　數不深耳其貨物有全數搶出者有僅及一半者有全付祝融者被焚捐失計實不貲拏獲槍火一人於二十五日枷號火塲示衆云 
[武林近事]  
　　杭垣遷善公所係梅小巖中丞撫浙時所創凡地棍土豪小竊匪類一經擒獲悉禁於所中施其衣食束其身心有烟癖者則戒絶之有疾病者則醫治之有片長薄技者仍許各業其業而自賺工資必使遷善自新乃許保釋此誠化莠爲良之善政也所中係陸紳董其事行之數年頗有成效現經劉仲帥據情奏請逹部存案以垂永久奉旨准行是以該紳等勒石撰記并將一切章程臚列其上庶可與普濟同善各堂並垂不朽云○下城孩兒巷内二十一日五點鐘時喧傳捉賊人聲鼎沸緣該賊潛人一空屋内從樓上越牕而出遂至隔壁錫箔店内之樓上屏息以待盖該店中别無男人只有兩三婦女及三四童子而巳賊明欺婦女無能且謂時正晚炊必無人登樓孰意店婦有乳哺之兒懐中睡熟因抱兒至樓上安睡杭俗弓鞋皆削木爲底行步有聲婦恐驚醒兒睡躡足而行故賊竟弗覺也乃婦方行至床邊突見床畔一人跳出一驚幾倒連呼有賊卽以一手扯定之賊急不能脫身很命將婦手連咬數下齒痕盈寸婦痛極釋手遂脫身跳窓而出不期牕外瓦上尙有一賊遂連袂而遁時衆鄰畢集而街上人如潮湧羣見兩賊登屋没墻其升如猱其捷如鳥衆惟高聲呼喝無有敢上屋而追者逾時巡丁局勇地保更夫紛紛盡集賊見勢迫乃取瓦片飛擲如雨中者無不頭破血淋賊飛簷走壁直逃至一米店之棧房瓦上經舂米者紿以好言令其速下從後面可逃賊見棧房内别無他人遂信之乃聨翩而下方欲逃出而該保等齊樸而入大衆一呼而一賊巳趁亂逃去僅獲其一該賊年只念餘耳穿小環面麻身矮據供其兄亦以竊被枷號上城彼將爲兄使用庶可開釋故迫而出此下策也現經送入總局云 
[書院新弊]  
　　前任浙臬陳廉訪抵任後輪考三大書院及詁經精舍孝廉堂各一次廉得各院弊病百出以致眞才扼腕寒士傷心擬欲攺定章程到院扃試乃未及施行遽詿部議士林爲之失望蓋書院之弊向惟鑽管請託之事然稍知立品者不屑也近日則人心愈險作弊愈工眞有言之可恥者蓋省城候補人員多至百餘其久無差委者聽鼓隨衙貧無生計往往頂名投卷雜入其中幸逢憲委閱卷之差則自作而自閱之無不如意卽或差委不及而所委者非有寅誼卽有鄉情彼此皆知不言而喻不必指名請託自無不置諸奬賞之列且尤有不知自愛之士專好與委員結交酒食徵逐不惜小費每遇月課先與定約若得奬賞則作者與閱者平分亦更有作四六股分者在該生旣竊虚名又得實利而在閱者外市虚恩暗分餘潤亦何樂而不爲耶是以夤緣請託之卷雖有面情亦居其次蓋利重而情自不得不輕也况乎窮檐下士尙思以　心泣血與之爭一杯之羹不幾自不量力之甚耶此弊惟詁經精舍爲最甚而三　院次之蓋精舍須三日繳卷而奬額又優於他處向例舍中官課亦皆到院扃試以盡一日之長自李小荃制軍撫浙時攺爲三日自後沿以爲例而羣弊遂不可問矣 
[重申錢禁]  
　　昔年譚方伯守蘇時有小錢缺串之禁制錢每斤以重六斤四兩爲準於今七年遵行弗替民咸便之雖小錢店專以兌洋爲利藪從前攙雜小錢時每一英員可賺錢數十文今則僅數文而巳開銷不敷於是選錢之重一錢二三分者盡數揀出謂之揀黃頭躉售私販鎔化銅質具利頗豐而不知其律甚嚴也方伯廉得其弊密遣家丁在閶門小錢店換洋短陌廣片不一而足且加以黃頭揀出錢質愈輕稱之且不滿六斤於是拿到夥徒兩家當堂申斥因事在初犯責掌釋歸使遍告同行以後再犯定當從重治罪可謂得懲一警百之旨矣 
 
 

Page 3

 
 
[軍門來滬]  
　　昨日午後一點潼時江南提督李軍門由吳淞抵埠是以浦東陸家嘴角停泊之炮船俱放砲敬迓軍門坐船用小火船拖帶至高昌司廟製造局云 
[查獲鐡鍊]  
　　金利源之活碼頭全賴鐡鍊牽繫乃忽被賊竊去鐡鍊一條報捕查緝包探直查至浦東將原贓查獲并查出被竊之電　一并携回矣 
[竊賊狡獪]  
　　本埠竊賊無奇不有實屬防不勝防有某西人住於跑馬塲左近欄間掛有湘簾而簾上之繩屢次不見一再伺察卒不可得一日乃思得一法將臥時繫一犬於欄杆邊頸有皮條拴之以鍊倘有賊　犬必嘷動或可捕捉是晚犬寂無聲響黎明該西人起意爲有犬在而賊不敢全矣乃舉首四顧則簾上之繩依然烏有并犬頸上之皮條欄間之鐡鍊亦皆如劉安雞犬相隨而去徒呼荷荷而巳賊之技亦狡矣哉 
[斷案精明]  
　　三十六號西包探麥根在租界中之各典押鋪查得金銀表有西人名字者一併帶至捕房傳失表之西人往認當據拿能洋行認金表二只昨將金銀表一併送英公堂拿能洋人稱認明金表二只每只均值銀六十餘兩西包探禀拿能所認之表一係在萬康當吊出當本洋四元一係成大質舗吊出質本洋十三元尙有西人報失金表值銀一百五十兩巳在萬隆質舗吊出質本洋四十元尙有金銀表容再傳失主認明冉請核辦萬康當夥王子仁供有人來當表祇要當四元實不知係竊贓成大押鋪夥供與同萬隆質鋪夥供金表係城内郁紳携來質洋四十元確有來歴夏領事謂以值銀六十餘兩之金表祗當洋四元萬康當豈不知來歴不明顯見有心貪利擅當竊贓除當本不追外再罰洋五十元成大雖質洋十三元情尙可原質本勿阳追還金表交拿能領去萬隆之表暫俟該失主來滬再行核辦陳太守卽照此判斷夏領事又查得無失主之各表内有銀表一只值洋十一元在福如質舗吊出質本四元尙屬平允俟失主來認可給償質本餘均交捕房帶回俟查有無失主再行核　人皆服夏領事之精明又聞陳太守假滿後病體尙未全愈然每朝與西官會審各案精神依然矍鑠且英公堂案牘繁多他人不堪其勞而太守處之裕如所謂從事獨賢非歟 
[捕盜彚錄]  
　　羅家灣殺人放火案内之盜犯經捕房包探緝獲送縣疉列前報兹聞包探又購眼線知在逃之犯在湖州府屬之德淸縣境業巳派人前往拿獲二犯扭送該處地方官衙門至上海縣捕役柴樛趙金等所獲日輝港盜刼信船槍羅家灣成茂雜貨鋪之六犯亦經解縣訊供知刼信船之盜共有十三名由縣飭該捕等再行緝拿在案前述盜將眼線某甲拖　浦東一節則係傳聞之訛也 
[船户到案]  
　　吳淞失竊電線及陸續獲贓等因巳死前報昨由平總巡至英公堂禀稱派包探同道憲委員至常熟縣境梅里鎭彭家橋拿獲裝載電線之船并電線約五　光景并船户船夥眷屬小孩一併帶來據　户言有漁船雇伊之碼頭船裝運電線至該處變賣窮賊巳獲二名今未解案惟將裝電線之船上人送請訊究電線與船均交水巡捕船看管莊阿發供撑碼頭船有人雇我船裝電線實不知是竊贓現在我與妻莊金氏及男女孩三名并夥金阿榮楊金保均被獲案其妻與夥等供亦相同平總巡又禀莊阿發年老有病金阿榮現亦惠病電線公司行洋人亦投案聲訴前因并稱常被人竊去電線共計所失電線約值價銀二萬兩今旣獲案應請從嚴懲辦夏領事謂電線公司失竊電線在租界之外該商曾禀請英領事照會道憲始派委員傳知包探同往拘獲故請陳太守照會英領事訂期會審太守深以爲然隨飭莊阿發金阿榮管押楊金保交捕房帶回莊金氏着令交保領男女三孩出外候示 
[法界公堂瑣案]  
　　昨報列小票敗露一節昨經法包探將搜到之帳簿圖章及印色等物呈案原告王雙喜稱在江裕輪船充當侍者在漢口時托正大源　局到滬買小票自二月至今巳費洋二十餘元代友買要費洋四十餘元曾無一次中彩昨與嚴頌眉設法破案翁太守詰之陳水淸王金生盛忠舟顧阿高陳稱到滬十數日做丸藥生意顧稱向在東洋貿易于稱於七月間到滬盛稱做玻璃生意悮被拘來翁太守以其不肯承認着暫押覆訊并諭法包探下期將寄信各局夥傳案候訊○陳阿福稱在海宴輪船爲小工頭目有壻金開應由我薦　輪船上行到山東壻與買辦之子爭釁我斥其不應如此口出怨言及冋滬後我妻與壻算帳爭論壻竟擊傷我面是以鳴捕送案請管押四五天函催其父到申領回金開應供岳父荐我到輪船積有工資洋十六元均存岳父處現欲挈妻　家岳父愛女情切向索洋元非但不允反誣我毆傷其實面上傷痕係伊自行抓破者翁太守騐得果非打傷隨謂爾等各有不是究有工洋十六元否陳稱洋元是有但其妻在我處住五个月當扣飯洋十五元祗應找一元太守謂似此則丈人不成丈人壻　不成壻矣金因請公斷太守着陳給還洋八元卽領妻回籍 
[濟寍來電]  
　　前昨兩日接到四小兒子英發來電報二十一日安抵濟甯據禀巳見各大憲二十六日由省赴齊河縣查辦核放因嚴君佑之係辦齊東○意兼辦惠民號信請撫憲排遞知蒙各善士垂念用特登報餘俟號信到來再行詳明卽請台鑒八月二十八日上海絲業會館主施少欽謹啓 
[助賑生兒]  
　　啓者拙荆於本月初生産甚難越兩畫夜不下勢甚危急僕思助賑或可除災無奈依人作計有心無力勉將一月俸資洋兩元於第三日午刻在灶神前焚香虔告叩求神佑將交未刻果卽平安産下一念之誠頓邀神佑喜得一兒不勝幸甚僕今到店後卽支俸資兩洋特由信局寄送賑所祈樂善經事之大君子附交山東散賑爲禱 
[中泠泉]  
　　我聞中泠高鑿金山巓泉名直以第一傳又聞淵深竅自江心出善汲乃得其眞泉紛紛聚訟姑勿論傳會莫不相拘牽偶來江干展拜郭璞墓得見墓旁碣碣勒有誌載篇是誰製作毋乃太好事末署常鎭監司劉名某某鐫道是壬申春二月江岸沙漲泉出焉按籍考訂泉所在乃在郭墓之西楄仰盂具形差可擬不數坎水流涓涓泠然噴出自乳竇走盤顆顆明珠圓碑辭讀罷訝且喜詩思一湧塵慮湔泉兮泉兮出處今始定窮搜險覓大笑天無權吁嗟乎造化通塞亦自與人等不爾沉淪鬱勃何由宣医余浪跡半江海濯纓濯足愛淸川西訪匡廬瀑佇立潯江邊東觀海門潮又上錢塘船豈圖淸絶竟有此玉漿曷與爭澄鮮行當携歸詫鄉里活火試把松蘿煎海陽芝山懶椎稿 
[悼亡]  
　　少時曾未識離愁無那狼烟促遠游一自軍門爲揖客十年琴劍悔依劉音書附鴈阻南回數米量鹽事可哀我亦還家苦　悴翻勞一笑下紝來出門兒巳解牽車尙剩雙雙膝下雛爲恃嬌痴索梨棗阿爺誤作阿娘呼沉疴半載太勞生調護全虧舊布荆只恐維摩重示疾更誰辛苦聽雞鳴乍返空閨事事非零針斷線認依稀生憎枝上蟡聲惡幾度催歸未忍歸冷雨瀟瀟感不支孑然對影一燈欹無端痛定重思痛况是更殘夢醒時海陽芝山嬾樵未定草 
[江督轅門抄]  
　　八月廿一日大挑知縣高承基蘇州來禀謝飭知請補理問缺○廿二日巡檢陳秉圭禀知奉委下關洋煤厰差○廿三日孔廣紳奉府委赴漂水勘災 
[蘇省撫轅抄]  
　　八月廿七日蘇轅牌示照得署丹陽縣主簿王茂華期滿遺缺查有試用府經歴吳長吉堪以委署鎭江府知事胡彭齡病故遺缺查有試用縣丞陳恩溥堪以委署候補同知翁慶龍上海來禀知奉委辦震擇絲捐差同知銜分發江蘇分缺先補用知縣姜惟寶湖北人禀到候補按經歴馬永釗禀辭奉委運解供布領咨起程從九申士林禀知奉委閶門水關差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[昇茂莊經收桶捐八月二十日起廿六日止第一次淸單]  
　　三茅閣橋四開二個錢二百廿文吉祥街口洋一元八開四個錢五百八十文萬安樓門口四開二個八開二個錢二百十五文新開河四開一個錢五百五十文一園門口洋一元錢二百八十文鹿鶴春門口四開一個錢一百文德　里口錢七十文寗興街四十文八仙檔二百文泥城橋六百文北泥城橋洋一元錢三百廿文四馬路洋一元八開一個錢二百七十四文石路上四開二個十六開一個錢四百七十文華衆會錢一百七十文第一樓洋一元四開一個八開三個錢一千三百四十三文打狗橋四開一個翁芸馥四開一個錢二百七十七文棋盤街洋三元内銅一元八開一個錢一百口七文裏閣郎程劉華一員四開二個八開三個錢八百十五文　興里門口銅洋三元八開三個四開二個錢一千三百文又古虞棉力子足對開一員德安當票一紙押錢四百文抛球塲洋十元銅洋一元四開三個八開五個十六開二個錢一千　百廿八文虹口四開三個八開四個錢一百六十文外虹橋洋六元四開一個　開一個錢五百三十裏虹橋東洋對開一個錢三百七十一文鐡大橋四開二個八開三個錢七百九十五文自來水橫街洋一元四開一個錢一百七十五文珊記橫街錢十八文虹廟八開二　錢一千四百六十文又杜壽甫四開二個仁濟醫舘洋二元内銅一元四開一个八開三个錢八百四十文　泰記衖後街洋二元四開一个八開一个錢一千四百九十文米票二斤錢行縳角朱寃氏一元趙周氏一元葛氏一元銅洋一元四開五个八開三个一千一百十文小東門吊橋一百六十文又勉力子一元陸家石橋四開一个二百五十文十六鋪橋洋一元對開一個四開二個八開二個十六開二個四百文老北門銅洋一元二百五十文折紹公所門口四開一個十六開一個二百七十七文新北門洋二元四開二個八開三個一千六百廿九文又太古棧助洋一元四開一個八開四個八百四十七文泉漳會舘先收洋二元郎家橋四開一個八開二个三百廿文龍德橋四開二個八百五十文大闊橋七十文大東門吊橋四開一個八開一個八百三十文　裏橋洋一元四開一個八開一個四百廿七文又新安汪助一元成内虹橋橋錢千文長生橋洋一元四開一個錢二百八十文火神廟四開一個錢一百四十文小南門七十文大南門十七文西門一百廿文牛痘局八開四個錢四百九十四文巴廟洋二元足對開一个四開五個八開二笥錢九百五十三文又沈品華助二元浙寧惠思房洋二元顧湻三四開一個八開一個錢三十二文安　處八開二個錢九十文折鄞袁聖昌因小女美妹病重求愈助一元○以上共收洋四十八元銅洋八元對開四個四開五十四個八開六十一個十六開六個錢廿六千另九十四文德安當票一紙米票二紙如數祥交金州礦局賑捐公所 
[八月二十八日代收順天山東賑捐第五十六次淸單]  
　　方義章求子病速愈由浙寗方振記申號交來捐洋一百元守約軒俞爲妻病求愈捐洋五元乍浦吳錫卿求合家平安凡事如意捐洋三元存吾春堂主人爲母生辰　助現稅七天祈壽由折　和泰局來捐洋二元譚氏捐洋一員休寗　捐洋二元指順天又捐洋二元指靖江寓晴有心無力人由四馬路廣豐洋行杜姓交來捐洋二元指靖江以上三户一併聲明五齡童子董仲堯指明銅洋一元挨歸併鎔化實錄再行登報上海北市盆湯衖絲業會館主施少欽謹啓 
[二洋經橋怡順昌二馬路祥順公謙祥益瑞祥代收第三十七次淸單]  
　　元昌永同興茂鄭義盛馮志　堂恊昌仁萬億湧萬襄成求心子保平安九户各助洋二員無名氏五元勉力氏四元同順大隆虞國香胡承昌趙穉侯周起生升和號震和號諸星齋脩本堂胡靜山億襄中凌行素李祥記余益記任成記方道記十七户各一元　奏號四元朱益美號二元以上三十户由福聚公徐紹勤翁募來○梁　軒祈闔家平安助洋十元由宜昌輪船唐虞卿翁交來浙寳秦助洋三元馮門丁氏祈夫康健助洋五元　門丁氏求子助洋五元不留名求妻病愈助洋十元朱少谷助洋念　無名氏助洋二十元山東募賑滬局啓 
[揚州元亨利代收東振七月十八日起八月十九日止第二次淸單]  
　　湘春堂二百元衆善堂一百元旅亭氏一百員沈壽琴四十員鄧文棟四十員領南無名氏念員延年主人十九員隨齋主人十二員無名氏怡德堂王愼修堂孫壽春堂四户各十員古歙不書名六員燕貼堂六元公恕堂五員祝親平安人五員興敎寺手四員無名氏三員延壽堂二元鳳朱氏二員擕柑山館和養和室慶餘堂有心無力氏四户各一員用心惜字局代棉衣折價錢一百千文恒升典十千文有心無力人二千文無名氏二千文無名氏寳銀一兩二錢○以上共洋六百另八員錢一百十四千文紋一兩二錢○統共合規銀五百廿一兩九錢三分三厘八月廿三日如數解交上海陳家木橋金州礦局内賑捐公所 
[接錄上海陳家木橋金州礦務局内直山東賑捐公所經收八月二十七日第十三次賑捐淸單]  
　　凌殿經募劉河散人二員沉香衖無名氏二元吃藥借錢人祈病速愈四開小洋三个隱名氏一員五角上海鹽公所三十元泉塘　寅生念員嘉興糖北雜貨衆商節省戲酒費五十員未步記一元珠街閣金汝記半元潘佩卿一員蓉城鋪過奸代陳一員醉月居士四開小洋三個坑省李門趙氏爲　患病求愈愿三十員夢花氏四開二個八開一個洞庭養力子求合家平安八開五个新安古歙富堨汪許氏恭人八旬壽願將親友結席念元新安古歙富堨汪江氏祈求病愈愿四元願自昧巳错人遭天譴明心子二元吳淞松秀堂汪求神佑合宅老幼平安二員川沙朱犀庵節省薪水二元譚厚德堂規銀二十兩靑溪蔡子求病速痊愈十員南　顧氏一元○杭州司善堂經　第二次洋一千元 
[接錄上海陳家木橋全州礦務局内直隷山東賑捐公所經收八月廿八日第十三次賑捐淸單]  
　　安慶玉珍女士鑲銀籐圈一只隨緣共濟人現銀原重二兩四錢五分懐素書屋十員無名氏二員福來妻節中秋月餅一員沈文藻四開小洋一个木居易五員洞庭久病人求病全愈二員方義章求子病愈一百員楊州闞姓自吳淞寄來五員禾中頴川氏一元嘉興沈雲峯爲子入泮讌客席費十元廣東松蔭居士六元○昇茂庄交來桶捐五十處共英洋四十八元銅洋八元足對開二個四開五十四个虚對開二個八開六十一個十六開六个錢二十六千零九十四文 
 
 

Page 12

 
 
[光緖九年八月十九日京報全錄]  
　　宮門抄○發抄旨五道○府尹畢等奏請賞給米石摺○順天府奏請撥未石片○又奏請撥米石片○護豫撫覺奏調補道員摺○又奏調補知府摺○川督丁奏派員採辦機器遵旨開單陳明摺○護預撫覺奏飭道員赴任片○八月十九日理藩院鑾儀衛光祿寺八旂兩翼值日無引見○絪貝勒續假十五日○召見軍　○發抄崇綺等奏援案保護淸寍宮等處要工奉旨知道了欽此○曾國荃等奏　東河工程銀兩奉旨知道了欽此○又陽春令蕭丙堃署高要令奉旨知道了欽此○又韶州守奇克愼飭赴新任奉旨知道了欽此○又雷瓊道缺揀調乏人請以簡放遺缺之崇絢補授奉旨吏部議奏欽此○○臣畢道遠臣周家楣跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收養貧民向於十月十五日開堂起至次年淸明節放堂止每年蒙恩賞小米三百石同治五年七月臣衙門以收養人數衆多米不敷用會同五城御史奏請每年加賞小米五百石奉旨允准欽遵具領並分給功德林一百五十石施放在案臣等查本年秋間雨水過多糧價加昻無業貧民生計維艱來廠就食勢必較衆恭讀七月二十四日欽奉諭旨五城粥廠加展兩月先期開放所有普濟堂功德林兩處粥廠應卽欽遵一律辦理巳由臣等與五城御史面商定于九月初一日開放越至來年淸明後展限放足兩個月之期仍察看關廠以後或就食人數過多不敷支放及來年展限滿足應否續行展限届期會同監放御史隨時奏聞應請將生年恩賞小米三百石並奏請加賞米五百石一併仰懇天恩如數賞給俟命下之日臣等仍循舊章於普濟堂功德林兩處按數散放分派委員陸續關領認眞散放俾資貧氓早資果腹以廣恩施是否有當理合恭摺具陳伏乞皇太后皇上聖鑒謹　請旨奉旨巳錄○○順天府片再查西城官紳捐資在廣安門内大街建立資善堂内設煖廠收養貧民前經西城御史奏明自光緖三年起每年冬間懇恩賞粥米三百石由臣等於奏領普濟堂米時附奏請領等因奉旨允准欽遵在案現届具奏領米之期自應照案辦理所有光緖九年分粟米三百石應請飭部一併撥給俟命下之日臣等知照西城御史派員會紳具領所需各項經費仍由該城官紳自行籌辦以濟窮黎附片具陳伏乞聖鑒謹奏奉旨巳錄○○順天府片再查畿西蘆溝橋地方地瘠民貧光緖二年奏請添設粥廠摺内聲明仿照普濟堂及通州王恕園等處於每年秋冬時體察情形辦理奉旨允准前據西路同知鄒在人陸續倡捐成本共銀八百兩發給涿州良鄉房山三縣交當典生息所得利銀作爲開廠經費又據前通永道英良詳明按年由捐解地租内撥銀一百兩臣衙門籌發銀五十兩以資添助均經奏明並自光緖三年起按年蒙賞米石設廠放粥以贍窮黎在案兹於七月二十四日欽奉上諭京師自前月以來雨水過多物價昻貴兵民人等生計維艱殊深軫念所有八旂及緑步各營官兵及食餉之閑散宗室覺羅人等並宗室覺羅孤寡均着加恩照現放章程賞給半月錢糧其五城粥廠並着加屐兩月先期開放以示體恤欽此欽遵所有蘆溝橋粥廠向於十月初一蟲开放今加屐兩月於九月初一日起先期開放查照成案每日煮粥散給至來年三月底向年停止之期再加放一個月以足加展兩月之限届時察看情形如屬可行停止惟放粥旣展兩月需米較多就本年情形計之人數亦虞較衆相應奏請聖恩賞給粟米五百石飭部撥發臣等飭令該西路同知張濟康督率紳士赴倉領運至廠妥爲煮放核實經理以惠貧民而廣皇仁是否有當理合附片具陳伏乞聖鑒訓示謹奏奉旨巳錄○○護理河南巡撫布政使奴才覺羅成孚跪奏爲調補要缺道員以資治理恭摺仰祈聖鑒事竊照南汝光道麟椿因案降調應以光緖九年三月十二日奉旨後五日按限減半計算扣至四月初一作爲開缺日期業歸四月分截缺造報任案查定章南汝光道缺出應於現任人員内揀選調補所遺之缺如例應請旨者仍請旨簡放應選者仍　部選等語查南汝光道係冲煩要缺素稱難治且與皖楚接壤匪賊出没靡常南陽又有中外交涉事件控制巡防在在均關緊要必須老成練逹爲守兼優之員方足以資治理兹於通省現任道員内逐加遴選查有河陜汝道賈致恩現年五十五歲山東黃縣人於咸豐元年廕生引見以員外郎用簽分刑部廻避攺歸户部四年五月期滿奏留實錄館漢校對補河南司員外郎迴避候選簽分工部行走五年恭辦陵工差竣議叙隨帶加二級補刑部直隷知員外郎六年十月實錄餣全書告竣保奏奉旨以本部郎中無論題選咨留遇缺卽補七年題升四川司郎中兼總辦秋審處捐免歴俸截取引見奉旨記名以煩缺知府用蒙恩召見指分山西同治五年奏補潞安府知府是年實錄全書慶成奬叙推恩以道員用仍在任候升六年三月丁母憂服滿起復十年選授雲南楚雄府知府途次請假回京省親禀經直隷督臣據情代奏奉旨開缺　選近省十一年選授河南彰德府知府十三年十月聞訃丁父憂交卸回京奉旨俟服闋後以道員遇缺卽選光緖三年五月服滿起復十月由吏部簽掣河南河陜汝道缺騐放覆奏奉旨准其補授欽此具摺謝恩當蒙召見一次領憑來豫四年八月初八日到任現署臬司印務據署布政使豫山具詳聲明該道現署臬司未便會函等語請奏前來奴才查得該道器識安詳才具練逹任内一切政務措置裕如歴　早滿三年以之調補南汝光道人地實在相宜與例亦符相應仰懇天恩俯念南汝光道員缺緊要准以河陜汝道賈致恩調補實於要缺有裨如蒙俞允該道係現任道員調補道缺毋庸送部引見係初調人員例免核計叅罰所遺河陜汝道選缺照章歸部銓選理合恭摺具陳伏乞皇太后皇上聖鑒訓示謹奏軍大臣奉旨吏部議奏欽此○○護理河南巡撫布政使奴才覺羅成孚跪奏爲揀員調補省會要缺知府以重職守恭摺具陳仰祈聖鑒事竊　開封府知府王兆闌因案革職於光緖九年三月初一日奉上諭河南開封府知府員缺緊要着該撫於通省知府内揀員調補所遺員缺着濮文暹補授欽此應扣至九年三月二十接到部文之日爲開缺日期查定例首府缺出於通省正途人員内揀選調補又省會知府缺出奉旨於通省知府内揀員調補須擇其人地相宜者無論缺項是否相同及歴俸巳未滿年限俱准調補各等語兹查開封府係省會首郡管轄十六州縣政務殷繁時有發審案件且濵臨黃河協防責重必須才識練逹之員方足以資治理奴才與藩臬兩司在於通省實任知府内逐加遴選非本任緊要卽人地未宜惟查有南陽府知府鞠捷昌現年五十四歲山東海陽縣人由增生中式同治甲子科舉人戊辰科進士引見奉旨以知縣卽用簽掣河南七年八月二十八日到省題補汝陽縣知縣因承辦糧台轉運尤爲田力保以直隷州知州在任候補調補祥符縣知縣因防汛出力保俟補直隷州後以知府用題補汝州知州因照料西路糧運出力保加道銜部議攺加四品銜復因督辦豫賑出力保奏俟補知府後以道員用奏補南陽府知府光緖七年九月二十六日到任該員篤實廉明政聲卓著以之調補開封府知府人地實在相宜雖歴俸未滿三年但揀補省會知府要缺向係無論缺項亦不計扣俸次合無仰懇天恩俯念員缺緊要准以南陽府知府鞠捷昌調補開封府知府實於要缺有裨如蒙俞允該員前補汝州及南陽府均未赴部應俟此次部文到日併案給咨赴部引見以符定制所潰南陽府知府員缺遵旨卽以濮文暹補授相應恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○太子少保頭品頂戴四川總督臣丁寳　跪奏爲派員前赴上海採辦機器各件遵旨先行開單陳明恭摺具奏仰祈聖鑒事竊查光緖八年十一月初七日准户部咨議覆軍需善後報銷章程内開各省設立機器局如有添購機器事前奏明報部立案事後方准核銷等語奏奉諭旨依讀欽此欽遵等因承准此當經行司飭局欽遵辦理在案茲據機器局委員署成綿龍茂道丁士彬候補道黃錫燾詳稱現在修理機器製造槍砲子藥需用硬鋼强水及洋銼洋鐡等件均非川省本地所有應派令在局委員候選縣丞黃德　司事守備劉長勝前赴上海採辦各物並開具淸單詳請奏咨立案等情據此除將淸單抄錄咨部備查並飭該委員等迅速前往照單採買核寔報銷外所有派員前赴上海採辦機器各緣由理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○成孚片再奏補河南粮儲鹽法道姚近韓現巳奉　部覆應卽飭赴新任以重責成除檄飭遵照外相應附片陳明伏乞聖鑒謹奏軍機大臣奉旨知道了欽此 
 
