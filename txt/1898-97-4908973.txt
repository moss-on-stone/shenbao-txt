# 1898 - 97 - 4908973

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[杭州提前發報告白] [  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星夜由輪船寄往本日報紙　定明日卽當送閱雖遇疾風猛雨决不愆期是以邇者銷數日增人皆以先覩爲快如有遲遲送到者卽係外間拾取閱過之舊報混售敬告賜閱諸君子惠函查究愼毋被若輩魚目混珠也此啓 
[英俄兩國猜忌日深說]  
　　合全球各國而論其名不能更僕數也而嘖嘖在人口者曰英曰法曰俄曰德之數國者國之大小力之强弱財之貧富雖各不同而其思爭雄長之心則一也中國土地恢廣物産富饒五金之利未盡於地商賈之車輻湊於市富甲全球而孱弱亦甚蓋幾幾乎與波斯印度相類矣原其致弱之故則以在上者拘牽成法在下者怠惰自安有利不知興有財不知舉而内外大小文武諸臣尤無不以舞弊爲事掩飾擁蔽貪心若狼朘削白姓之脂膏侵吞朝廷之帑藏用是政治敗壞變故迭生海外英法俄德美諸强國無不思臠割一隅厚其部落惟美之立國不務攘外而與亞洲相去又遙故通商之心雖無已時而收地之心尚不在意法與德皆有鷹瞵鶚顧鯨吞蠶食之心而國之大旣不如俄其富又去英遠此所以不能與之相抗而全球大勢遂盡在英俄獨是兩國旣勢均力敵欲執牛耳必有發難　端中國爲所垂涎兩國　端必因此而起英之言曰俄不志於土耳其阿富汗及波斯海灣乃搆西伯利亞鐵路不冰海口又因遼東之役得修東三省之鐵路中國遂入其彀中而駸駸乎有執亞西亞全權之勢俄之言曰英人之亡印度先之以商今又以之餌中國其語言通行於五洲將潛執五洲之人權也英俄兩國相忌若此而皆以中國爲辭可知我二十一行省之地爲兩國所注意者固已久矣今中國以旅順大連灣之地讓之於俄英人聞之大不滿意於是奮袂而起思遏其侵食之心莫非有愛於中國之土地也俄旣得志於中國英之不利者甚大夫英與中國通商以來中國之利半爲所得今中國一旦以地授與俄人則英於中國所沾之利必有所損是以俄欲逞志英必爲之阻撓使俄人不得展其雄略然俄之志欲求囊括中國成大一綂之規模雖未必果能成功而其存心未嘗不作如是之謬想倘中國之利仍授權於英人則俄人於中國之事諸多掣肘不能長駕遠馭大有所爲故英於中國掌握諸事俄亦心焉嫉之顧兩國雖互相猜忌而皆不敢爲戎首决裂邦交蓋兩國勢力相敵互相嫉亦互相畏也昔者德相俾思麥之論歐洲形勢曰今日英國大勢必有與俄法干戈相見者其故以法欲必得蘇丹俄欲必得印度英於此時欲守蘇丹及印度必不可不先守埃及欲守埃及則與俄法兩國不能不出於戰爭又有英國爵臣德沸令者爲歐洲之能臣亦嘗誡英宜防俄法其言曰年來英不願與各國聨盟其所辦之事亦不願與各國會商俄國見其孤立無援遂在歐洲廣大其權勢卽此一端英俄遲早必以干戈相見其時以俄法合謀各有侵佔埃及之意故德沸令惴惴然憂之然東方時事各國皆視中國爲碪上之肉英與俄尤眈眈虎視皆思攫而取之此所以不發難於印度而當啓釁於中國或曰俄瑙伏司替報謂英俄自夸辣米一役之後並無要事爭論所懷仇怨之心俄國早已消滅况兩國土地均屬寥　尤應以弭兵爲事以地勢而論英固勝俄英所有屬地均能控制海上俄所有在歐亞兩洲之地實無出路可通俄雖有此形勢亦何足忌之有或謂俄皇及皇后游英英王接見於辦爾木來爾地方並不與國事相涉實則此游雖無關於國事當能藉解英俄相忌之誤會夫英俄本無如德法之爭果何所忌哉瑙伏司替報之說雖如此然觀俄人論英國海外政策闡發英人之心事幾無遺藴苟不存雄猜之見何以直揭英人之隱傾倒而出之哉今我中國之弱視昔尤甚英與俄皆欲於中國求逞其志而相忌遂日益深獨以我不能自振之中國其將何以處兩大國逐逐之欲哉噫 
[戰禍難消]  
　　本月十八日倫敦來電云邇者日斯巴尼亞與美利堅恐失和好因美國駐日京麥得里帖之使臣奉本國太后之命與古巴叛人停戰而各部大臣皆不願畫諾欲責令叛人籲免兵戈以致日人大爲震動其置有商船者咸請官吏給憑准其與美交戰時將美船拘截 
[旅順續聞]  
　　昨得天津訪事友人函述云旅順大連灣兩處均於本月初六日改樹俄幟宋祝三宮保奉命退駐營口卽率所部毅軍於初七日赴營惟因春令　寒營口内河堅冰未解故氷程尚慮濡滯至旅順船塢營房議歸兩國公用連日船塢提調顧仲良直牧迭與俄員商酌諸務更有練勇學堂以及魚雷營則俱仍舊貫不須遷讓 
[親王乞假]  
　　京師采訪友人云俄法諸國欲賃各口岸通商恭邸以宜戰宜和不敢臆斷遂據情奏逹聖　旣而各國使臣均往總理衙門候信衣冠車馬絡繹於途恭邸無可折衷爰請假以圖暫緩各國使臣聞之咸敗興而返 
[軍門被召]  
　　董星五軍門福祥被命赴山右招募勇丁業已登諸報牘矣刻得京師采訪友人來信云聞諸樞廷友人謂某日皇上諭令軍門綂領該軍迅速拔隊赴京毋得稍有延緩蓋將藉以護衛京畿也 
[糾衆閙敎]  
　　京師采訪友人云自膠州肇釁後閙敎之案時有所聞如廣東之南雄州浙江之諸曁縣江西之南昌府山東之曹州府紛紛擾擾幾於書不勝書矣頃有友人自冀州來京言及迤南廣平府屬威縣向設鄉圑爲保衛閭閻起見舉鄉中名望素著者爲圑長糧餉則集自鄉間諸富紳邇者圑丁不知如何與敎中人爲難居然約集數萬人分爲十八圑糾約本縣民人斬木揭竿擇期起事不知官斯士者將何術以敉平之 
[領票章程]  
　　户部爲通行曉諭事查昭信股票章程已奏准通行在案惟如何繳銀如何領票一切辦法未必人人盡知自應明白宣示以便查照辦理兹將簡要各條欵遂一開列於左一户部昭信局未設以前暫歸北擋房承辦凡事關股票中外一切文移均交北擋房核收其在京官民有具呈請領股票者卽逕投北擋房照章辦理一股票缴欵除交納銀庫者不計外其有願將銀兩兌交商號者城外則有百川通新泰厚志一堂存義公永隆泰五號承辦城内則有恒和恒利恒興恒源四號承辦凡官民繳欵均須于呈文内聲明此項銀兩寄存某家號商本部核對相符卽先 
 
 

Page 2

 
 
給實收届期換給股票收執一每月初三十三二十三作爲發票日期凡官民繳欵須先期三五日兌交清楚以便登簿鈐印塡寫號頭銀數按期發給股票其股票未造成以前先給實收亦每月逢三作爲定期一繳欵均按庫平紋銀其有以京平紋銀或銀元折交納者每京平百兩須再加京平六兩四錢以符庫平百兩之數銀元折交亦按官定平色交納本部現在旣照此數兌收將來應還本息亦以此數歸還出入一律斷不准承辦商號稍有低昻 
[股票要聞]  
　　紹興采訪友人云國家不得已而行昭信股票普天率土自應踴躍輸將俾早日集成以清日本日本償欵浙江除各大憲首先倡率外以各州縣缺有肥瘠之不同任亦有署實之各異勢旣不齊卽數難畫一懸虚酌擬恐有偏枯是以按照每年地丁實征之數派借一成如征地丁銀一萬兩者派票十張計銀一千兩卽在本缺内分二十年匀攤准其列入交代似此不特公平且徵體恤大約一經撫院核定卽可通行矣 
[漏米出洋]  
　　廣州中西報譯香港西報云省城米價騰貴日内有多船由上海載米至省旣抵香港卽將精米易以粗米而載精米至日本銷售前數十日有一輪船載米十萬八千石名爲赴省實則到港時强半轉賣與日本交别船駁去不特此船爲然有數艘亦如是此事若被稅關查確定可將船貨充公省憲有知當諭飭稅關嚴密防察也 
[禁米出口]  
　　賞戴花翎特用府調署德化縣正堂加十級紀錄十次揚爲出示禁止事照得米榖爲民生日用之需不可一日欠缺且潯郡濱江倚山田畝本少豐稔之年所收之榖僅敷三月之糧全賴外來客米以資接濟近年以來因隣省米貴本郡奸商躉販轉鬻以致米價騰昻前經邑紳羅綱乾等禀奉道憲批飭示禁并定章程在案兹訪聞近日外來客米又爲奸商販運以致價值頓漲窮苦小民無不嗟嘆奸民貪利莫此爲甚正在示禁間卽據職員劉晉恩等以前情禀請禁止前來除禀批示外合行示禁爲此示仰商販及賣米人等遵照嗣後米船至潯祗准循照舊章在本地出賣不准轉販出境倘有奸商私行勾通米行就近購運或暗中堵截一經查明或被告發定行拘案從嚴究辦本縣爲救民起見决不姑寛各宜凛遵毋違特示光緒二十四年三月初七日示 
[松試三志]  
　　昨得松江來信云本月十八日江蘇提督學政瞿子玖宗師考試府華奉婁生正場府學四書題弱固不可以敵强華亭地利不如人和奉賢徒法不能以自行婁縣當務之爲急通場五經題雖危起居竟信其志猶將不忘百姓之病也詩題賦得夫差傳裏水犀軍得軍字 
[越試四志]  
　　紹興采訪友人云本月十一日浙江提督學政陳大宗師考試山陰會稽童正場山陰首題則易使也子曰二會稽 
以徼幸子曰財通場次題禹稷顏子易地則皆然詩題賦得會於會稽山陰之蘭亭得賢字十二日提覆餘姚上虞新昌童生題天將以夫子爲木鐸小講不作破承及其使人也器之二比無論前後十三日考試蕭山嵊縣童正場蕭山首題草上之風嵊縣夜以繼日通場次題知者無不知也當務之爲急詩題賦得鏡光猶挂玉樓前得樓字十四日提覆山陰會稽文童題不問馬有牽牛二比無論前後 
[剝削難堪]  
　　天津采訪友人云英國兵船駛至中國海面者日增月盛多至二十餘艘本月初六日水師提督某君知俄國已得旅順遂率同全隊萃集威海大有躍躍欲試之形初九日英國使臣竇君向總署索借威海衛爲泊船之所並聲言如不依允卽當以海軍攻占據旅順之俄人時恭邸適在假期因懇以緩期作覆未幾法國使臣某君又謂歐洲各大國最重均權斷不能讓人捷足先得一俟英國索得威海之後亦當於北方索一口岸以便與各國爭衡噫各國之權誠均矣其何中國之日受剝削乎有心人泚筆記之不禁浩然興嘆已 
[上書未果]  
　　天津訪事友人云粵東麥孝廉孺博等本届赴試禮闈因聞俄人索賃旅順大連灣朝廷將允其請爰卽約同兩廣雲貴山陜江浙公車土子數百人聨名上書都察院懇請代奏略謂我國宜拒俄要索援公法定例邀局外之國公斷並聨英日以保危機等語於初六日到院投遞因院憲未至欲遞無由而此局亦已大定俄於旅順卽於是日易幟迨初六日後各舉子料理進塲吏無他暇事不果然書雖未上而都中已比户傳抄不啻洛陽紙貴矣 
[暫假篆務]  
　　閩中廉協戎之事訪事者言之剌刺信口雌黄執筆者不敢以雪嶺墨池任情顚倒是以概從删削並未錄登至日前營兵羣赴各憲轅控柯阿弟及馬喜則旣經有案爰卽錄登督憲批詞然亦惟據事直書不敢增損一字蓋日報之體例宜然也兹接采訪友人續函悉某日邊制軍牌示標下中軍以閩安協副將王復勝署理廉凱毋庸兼署所遺閩安恊員缺應以候補副將陳尚新署理陳副戎奉檄之下示期本月十二日履新王恊戎則於十三日接受中軍篆務若是則廉協戎竟被柯馬二人所累矣至於一切讞詞頗有牽枝帶葉之勢旣不敢信其必有亦未能决爲必無芟而去之蓋仍守寗缺毋濫之例云 
[北通州近聞]  
　　北通州訪事人云本年糧銀及各項正雜旗租許刺史定於二月初八日開征○候補知州王刺史秉謙史刺史廷華由道憲委赴藩轅請領河防兵餉二月十一日旋通所領之銀收儲道庫○漢坐糧廳李馥亭部郎紹芬現已差滿由户部咨取六部司員帶領引見恭候欽派計吏部李君瀛户部金君文　禮部郭君曾炘兵部劉君尚倫刑部杜君慶元工部畢君念承○石壩同知何别駕承謨於二月十一日由馬　回通請領布價○滿坐糧廳寳湘石部郎進京公幹於二月十三日回通○山東德正帮河運粟米定於二月十五日由德州開行以後各帮陸續銜尾北上○前者許刺史面諭錢當兩業自赴天津機器局購買銀元行使至今錢當以市價漲落不定裹足不前刻聞京都由官運到銀元三十萬搭放兵餉○升任通永道許仲韜廉訪捐廉發商行息以備大比之年州屬鄉會士子卷資會試每人元卷銀四兩塲後在京都前門外觀音寺連陞店憑認卷票給發○前廣東候補同知李韻湖司馬之太夫人逝世定於二月十四日開吊十五日發引先期延會東橋侍郎點主闔城文武紳商均往弔唁輿馬盈門極形熱閙○二月十四日起風雪交加河冰堅凍直至二十一日始雲霽天開晴光普照○今年歲考之期許刺史定於二月二十一日考試闔屬文童先期移學傳知應試文童報名投卷届期一體應試○二月十八日沈觀察劉司馬許刺史在城隍廟傳齊四街兩關鹽當錢糧布茶瓷碱等各鋪商勸領照信股票至各行能領若干尚未議定也○二月十五日許刺史由西大街拜客而回路經羅家橋賭局將開賭之侯大及賭具帶回升堂研訊重責一千七百板釘鐐收獄○二月初七夜南鄉董村楊姓家有盜十餘人手執洋槍器械踰牆進院砸毁窓門入室槍傷事主搶去銀錢衣服首飾爲數甚巨事後報官請緝案隔多日尚未弋獲現由官繕就賞格遍示能衢恐若輩難逍遙法外矣 
[烟臺近事]  
　　烟臺訪事人云連日旅順口來船每次裝載婦女較多買賣中人亦有囊資内渡者僉云此處業由俄人借據其陸兵亦陸續運到並聞宋帥有移師牛莊駐紥之說○俗傳月之初三日爲西王母蟠桃宴會之期前後數日必有大風船家防之維謹然亦有騐有不騐今春飛廉肆虐已兩月有餘可知風暴之期不必深信矣○前由青島移來之廣武精健諸營曾由登州鎭章鎭軍綂領鎭軍業　撤任兹由大憲委　記名提督由軍門接綂○　雨愆期田難耕種北方高旱非人力所能施現撫憲通行告示勸諭民間開通阡陌濬挖溝洫旱則灌溉潦則疏洩 
 
 

Page 3

 
 
是亦農政之要務也○登州鎭章鎭軍缷任後於月之初七日乘輪船赴津○自道憲出示禁賭之後所有寳棚數十家至今未敢或犯惟賭塲中人雖不敢顯然聚賭而於靜僻席地之賭仍未能絶官憲耳目之所未及若輩卽行所無事矣 
[荆沙雁帛]  
　　沙市訪事友人來函云沙市下游相距九十里臨江之地目郝穴兹際春水未生而隄防已有傾圮處二月二十二日舒暢亭府尊命駕至彼踏勘○荆州駐防鑲白旗鑲藍旗兩佐領例應入都引見擇吉二月廿一日乘輿來沙附輪舟首途屬下各員弁俱振隊出城恭送行旌○入川水道之險大半宜昌所轄而歸州洩灘尤爲險極奔流倒峽亂石横江道光年間漢陽李祥興曾經疏鑿近日滄桑小變峯顚砂石時或隕下壅塞源流其隘處僅容一舟上下水船均屬不便沙市十三帮首士自願集資禀請開辦長約五十丈俞觀察業已允行二月二十日設局於直濟橋義渡局内章程以船户水脚若干每串扣錢二文其客號捐亦從同凡武漢各處載貨入川者在沙在宜無不有號飭令船户持信報捐惟自買自賣之船裝載貨物無信可稽臨時估值取盈另刊圖章爲給票收票之據宜昌洩灘亦設有公所其工匠人等就地取用俟水涸動工請札派勇前往彈壓水漲則止若經費不敷再設法禀請籌辦○近日下米廠江邊所泊米船甚少每石需錢三千五六百文然猶非上熟之米油價百斤十二串窮苦小民殊難度日也○頃聞黄帮字號遞來信息入川之小輪船已過虁關果爾則服賈三峽者不致嘆蜀道之難矣○有自三湘七澤間來者言及正月二十日左右長沙府鍾太守自縊而死未知確否 
[漢皋解佩]  
　　漢口訪事友人來函云日前漢川縣試有閙考毆官之事邑尊詣府面禀余太尊通詳上憲上憲批示從緩辦理○客有自雲夢至漢渚者述及是處富户苗姓突有荒民六七百人擁至其家將倉儲榖米一搶而空○王某販賣私土已非一次本月某日突被土藥局已歇司事某乙看出破綻借端敲詐王將乙送至某千總處重加懲責乙被責後吞烟畢命聞刻已有人調和了事矣○本月初十日突有某甲者至某麫館大嚼後不名一錢館主及酒保人等因將甲毆辱不料人手衆多甲因傷斃命館主懼禍將屍移至鄰右門首四鄰不服赴縣禀報不識若何了局也○攙用小錢歴經各大憲嚴禁無如日久玩生其弊至今未絶刻下漢口通市公議概不收用違者科罰○武昌府逄子政太尊示期本月廿八日考試合屬文童現已行文各學矣○某日漢陽鐵政廠忽然火星直冐居民驚惶殊甚乃未幾光燄卽平聞僅燬匠房二間而已○漢川縣西門外烏貝河開鑿之時得石碑四方上刻篆文想金石家必能辦其眞贋也○漢口接到襄河電信云水勢陡漲七尺有餘是以水捕沿河鳴鑼告警凡寄住水鄉者已無不兢兢戒備矣○漢川縣奎星閣創建有年近日層樓忽然頽圮想須鳩工重葺矣○荒民行搶富家裕謂之吃大户近日漢口荒民甚衆常有吃大户之舉雖經迭次報案而地方官亦祗付諸無可如何而已 
[章江桃浪]  
　　江西訪事友人云李伯虞大宗師按試袁臨兩屬均已竣事聞回省後卽須按試撫州定於三月十一日取齊至建昌府屬則於閏三月十一日取齊○撫憲德靜山中丞於二月二十一日甄别豫章書院後旋於三月初九日蒞院開課先期牌委胡明府欽收卷楎明府學基稽查彈壓届期由中丞命題生監地之相去也千有餘里世之相後也千有餘歲得志行乎中國童生未聞下喬木而入於幽谷者通塲詩題賦得淨洗甲兵長不用得兵字○經訓書院於三月初十日開課以一經解一古文或一時文或一賦一詩共三藝爲完卷各題列後遇其配主遇其夷主解考堯典洛誥文祖異同皇矣篇二國四國考考夫家之征夫布之異考祭肺臍之異考中庸曰吾從周布檀弓言禮多從殷何也考周德之衰盛德所同劉炫規杜是否考古五年一朝之義見於何書考倉庚鵹黄是一物否蘇秦合從約論齊高士魯連贊并序漢高帝過魯以太牢祀孔子賦以諸侯卿相至常先謁爲韻清明和杜工部韻○贛州鎭何采臣總戎由行伍起家前從劉峴莊制軍戮力戎行同事最久甲午中東之役亦從制軍出關事平後旋回本任本年正月鎭軍復由贛馳赴金陵晉謁制軍自陳謂倘南洋防務戒嚴仍願効勞左右制軍因卽留住以備驅策近日防務稍緩鎭軍由寗回贑道出省垣拜會總靜山中丞商榷要務并及裁汰贑防水陸兵勇各事 
[二十四橋瑣志]  
　　揚州訪事人云䢴上過境飢民邇因天氣放晴由上游陸續而至者甚夥地方官與本城紳董籌議將城外北來寺一帶飢民劃分十叚每叚約數百人逐日雇船一二十號由第一叚起按叚查點名數俟全行登舟將舟開至河心然後每名給發行糧若干由各叚領袖携回舟中按口分給一面又派差於沿途散放餅餌聞由此起程後行四十里至邵伯按册散放一次再行升里至露筋祠又放一次此後至高郵汜水寳應等處皆有散放一直駛　清江浦原籍及登岸時每大口發青蚨六百文小口減半亦可謂矜恤備至矣○揚屬運河堤工局總辦何觀察福海自到差以來瓜期已届上憲委丁蘭生觀察接辦觀察公寓木在流芳巷内曾辦是差日來憲駕業已戾止聞將蒞局視事矣○眞州劉良甫先生貴曾世居郡城東圈門街淹貫古今天黄頴悟光緒丙子及已丑恩科兩中副車郡中後學仰望山斗無論遐邇咸願立雪程門不意上月杪偶攖微疾竟致不起遽於本月初三日召赴玉樓從其游者莫不悲悼異常焉 
[鐵甕瑣談]  
　　鎭江訪事人云鎭江洋街二馬路錦源綢縀莊於月之十三日忽然倒閉聞虧欠客欵約有四萬餘金○清明令節好事者舁府縣城隍諸偶像齊赴邑厲壇焚帛化楮美其名曰賑濟孤魂今届天公做美日暖風和至三點鐘時廟中鳴砲三聲諸偶像以次出外前導全副鑾駕旗鑼傘扇簇簇生新繼以皇命馬執事馬鼓吹看馬對馬更有俊俏孩子或扮解差或扮犯人裝模作樣緩緩而行每起間以清音一班偶像前有黄衣會青衣會劊子手勅印轎經過之處觀者如雲常鎭道長觀察深恐匪徒乘機滋閙特諭水陸總巡周錦堂都戎派勇按叚彈壓○韶光百五倐過清明鎭俗人家咸於禁烟前後十日作掃墓之舉閨中少婦著鳳頭鞋試杏黄衫携一二小兒女與雛鬟鴉婢在京磯嶺後沿路踏青鬢影衣香洵堪入畫 
[上海官塲紀事]  
　　湖北候補道李蔭伯觀察宗棠近因丁艱回籍道經滬上昨日命駕進城拜會各當道至縣署時黄愛棠大令延入花廳茗談良久始别○前署松江府陳蓉曙太守遹聲日前蒞申曾誌本報兹悉陳太守因有要公赴津前日命駕入城往各衙門辭行至縣署黄大令飭丁擋駕陳太守卽於前晚乘新裕輪船赴津○安徽候補道高壽龍觀察蔚光前日因事至申命駕進城遍往各署拜客至縣署黄大令飭丁擋駕 
[雷船抵滬]  
　　前報譯英國水雷船名華定者中途相失兹已駛入黄浦江據云行海時忽遇大風以致不能自主事後查檢船首略有損壞行將入塢興修矣 
[彌撒志略]  
　　昨日爲泰西聖敎會中耶穌復活瞻禮之期本邑裏虹口天主堂中懸燈結綵陳設粲然午前十下鐘時蘇司鐸頭戴金繡祭冠身穿全金祭服上臺行彌撒禮敎中之來堂瞻禮者不下數百人禮畢已鐘鳴十一下矣 
[報請騐屍]  
　　前日本邑迤北太倉州屬寳山縣境沈家港浮起無名男屍一具經人告知四三圖地保沈芝汀請救生局給棺收殮局中司事人見死者頸間有粗大麻索緊勒令沈保遣人投報寳山縣署想沈大令卽須臨塲相騐也 
[嚴查烟館]  
　　辦理城廂内外保甲總巡戴志厲大令蒞差後以整頓地方爲首務因念滬地煙館最爲繁甚其中無業流氓往往窩　　此以致竊案愈多每於晚間帶勇　外挨叚將大小烟館以次搜查想以此杜漸防維地方當賴以安靖也 
 
 

Page 4

 
 
[格致書院丁酉冬季案]  
　　超等汪德淵楊史彬楊毓輝鄧寔許玉庭項思勳馮華第夏清貽夏壽華陳時臬附取超等姜思治特等林輅存劉毅黄世礽莊諤金儀鴻金文樑俞粹藴潘志鈞王輔才黄宗麟董琪孫學脩吳亮欽徐祖昶王維泰黄思曾錢廷襄杜長焌耿覲文何長慶一等朱其鋆曹士琳王恭壽吳寳仁文國華 
[法界公廨停公]  
　　昨日禮拜六輪應法界會審廨訊案之期因逢天主敎中耶穌復活瞻禮節日是以法總捕頭遣人禀請讞員鄭景溪大令暫停讞政 
[局員究賊]  
　　胡阿九前晚在高昌廟西栅地方某姓家竊取木植被十二圖汛捕潘榮春查見拘解巡防局中經局員魯介朋二尹提訊胡供稱小的係湖南某邑人前曾充當勇丁目下並無生業不得已作此勾當叩請老爺特施恩典二尹判令重責三百板枷號一禮拜發局前示衆 
[蓮臺證]  
　　南市大南門外靈山禪院係住持僧成立竭力募化歴二十餘載始將殿宇落成去夏撒手西歸昨日其徒將皮囊付諸荼毘各紳士咸前往吊奠亦闍黎中之矯矯者矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[約束胥差]  
　　福建侯官縣正堂易爲示諭事照得胥差之設原資辦公而辦公之遲速政治得失繫焉本縣仕閩有年歴任上下游各邑凡胥差之弊竇無不深悉其有勒索未遂揑詞妄禀者亦有得受賄賂任意延擱者種種弊端不勝枚舉蚩蚩小民情何以堪至上行文件尤關緊要更不容稍事玩悮今當下車之始特選簡明章程懸示大堂俾爾等知所遵守爲此諭仰闔署書役人等知悉此諭一自三月初一日起每日下午二點鐘出坐花廳批閱公文詞訟值日胥差隨帶紙筆　杖書辦在於二堂差役在於宅門外聽候驅使違者提究一民間詞訟不容唆串架揑代書繕狀應行據實直書不得任意增减牽扯多事每遵三八放告日卽隨同告狀人赴案聽候查問不得遠離凡原告及出訴之被告人等如避匿不到及有呈控冐簽冐銷者惟該代書是問經則責　重則押辦一本縣批發呈詞承發房限　日内繕榜發貼照墻不得增减匿延代書遇有舊案催控應將節次批示抄粘少不得遺漏錯悮一經承書吏應辦各稿或係奉批或係條飭緊要者均限一日内送稿簽發尋常事件均限二日送稿簽發倘緣申覆造册等件案卷繁多一時實難辦竣亦不得出三日外延卽改標提究一每日審理事件招書務將逐案口供錄記全確毋許遺漏舛錯其命盜等案内人犯務將该犯籍貫年歲並其父母兄弟妻子各名字年歲一併錄叙至户婚田土等件於斷結後卽將審斷緣由詳錄供單呈候當堂過硃卽送内署查核一本縣堂訊面諭及原被口供傳供書務須據實照傳不得故爲增减一案已訊明斷結取保者卽行取保省釋者立時省釋值日書吏毋得弊混原差亦不得需索留難若取保者一時無保可覓立於卽日内禀明違者提究一騐傷事件該仵作須將傷處逐細騐明據實高聲唱報聽候親騐飭承塡單如以無作有揑輕報重驗山嚴處一詞訟標差標承向　值日者仍照舊章辦理此外應標何人由本縣自擇不得由門簽求請賞標犯者重究一原差奉票拘提及應行查獲零件務遵硃標限期辦理速卽嚴比若案内犯証得賄任其逃匿僅將無關緊要之人以及牽連婦女混提塞責亦卽嚴行革比 
[東邦崇佛]  
　　廣州中西報館得東瀛來信云日本近有某親王薨逝王住神户生前素奉佛敎故其薨也日皇照例輟朝五日更在神户禁屠三日以爲王消災祈福神户官民遂三日不知肉味矣觀此一事則東洋佛敎依然尚存雖如碩果晨星然益以少而彌貴矣 
[粵海濤聲]  
　　廣東訪事人云昭信股票局現設城内大佛寺於三月初一日開辦聞官塲輸欵約在十萬之譜尚餘九百九十萬須向各富紳商勸諭也○粵垣米貴各善堂籌欵平糶皆有當仁不讓之意仁濟醫院所設各廠糴者衆多致有踐踏傷人情事并聞發出之票一時乏米不能應付不得已於上月二十九日停發俟米運到再行發票也○粵垣於上月二十九日得雨惜不甚大刻下米市次者每石略减二三錢上等之米仍不少减四鄉不准米石出境○上月二十七日之晚藻聖廟後街昌盛榮收買舊銅鐵店内被匪行刼安勇聞報追至都堂院捉獲匪徒一名帶回營中審訊 
[醫院述聞]  
　　江北某邑人陸阿四携其妻某氏至滬賃居中泥城橋西首前日無端口角陸自怨自艾遂購紫霞膏吞之幸其妻察知立卽請人舁送仁濟醫館醫生察得受毒不甚深重飲以藥水得以一吐而蘇○江北某邑人李某向在各馬頭爲人扛舁貨物昨晨某輪船進口時李先期而至與同伴扛洋布一箱偶不經心以致壓折足踝旋經同伴舁送某醫院求治然受傷過重恐不免成廢人矣 
[上海縣署瑣案]  
　　去年杜劉氏禀控姪孫杜阿根將伊推踢致傷當經前委員蔣刺史騐有微傷飭提阿根質訊刻已提齊前晚經帮審委員李二尹研訊杜劉氏供上年七月底姪孫阿根至小婦人田内偷取黄豆四十餘升訓責不服竟推小婦人倒地脚踢受傷前蒙騐明叩求究辦其子杜雨香供與母同阿根供不敢毆踢尊長實係叔父雨香時放耕牛在小的田内踐食禾苗小的以理向論叔父飲恨唆使叔祖母來家將小的掌頰數下並投案誣告求大老爺訪查判斷其弟松泉供與兄同二尹謂留氏之傷前已騐明雖屬輕微可知爾實曾動手惟杜雨香亦不應縱牛踐爾禾苗各有不合判將杜阿根笞責五十下以示薄懲杜雨香大加申斥諭令各具嗣後和好甘結兩人遵斷而退○龍華巡防局員函送剪綹賊沈福金　縣請辦前晚李二尹提訊諭曰據巡防局來函謂爾　火藥局工匠時辰表一枚原贜在爾身畔搜出尚有何辭沈供紹興府屬蕭山縣人來申僅有三月販取甘蔗日往龍華一路呌賣因與火藥局工匠碰撞伊遂誣指竊表其實並無此事求鑒二尹怒其刁狡判令笞責二百板收入自新所候辦○南匯縣拐犯徐海龍誘拐唐方氏到松江價賣經地保解送華亭縣訊供遞回原籍發落到滬過站派差接解徐海龍乘間逃逸　差祗將唐方氏帶回禀明查緝等情俱詳前報前晚李二尹提訊唐方氏供南匯縣人丈夫早故貧苦無依欲尋人家帮工徐海龍誘帶小婦人到松江謂薦至大户人家爲傭婦不料被伊私賣及成親時小婦人方知被騙隨卽說破實情經地保送官解差陳寳供奉飭解徐赴南匯甫出本城大東門徐稱腹痛如厠小的在厠外等候不料徐從厠後逸去遍尋無蹤叩求寛限查緝二尹判將唐方氏先行解交南匯諭令陳寳限二日内將徐緝獲如違　責 
[英界公堂瑣案]  
　　包探吳志剛解賊犯趙金寳至案禀此人竊取宋阿三家布衣兩件報捕後捕頭令小的拘獲弔出原贜送請究辦宋投案領贜趙供稱小的迫于飢寒不得已而行竊惟求大老爺特沛宏恩襄理讞政之鄭瀚　大令據情商之德繙譯官法君然後判令笞責一百板管押兩月○包探石金榮解賊犯張瑞良至案禀稱此人竊取葉阿九家舊鐵十餘磅報捕後捕頭令小的緝獲人贜送請訊究葉投案領贜張無可狡展俯首求恩大令判令笞責一百板○三百三十三號華捕解野鷄流倡張蕙芳王銀珠至案大令問因何事到此張王二倡同供稱小婦人被惡類所逼無奈出外勾引客人不料竟被巡捕所拘叩求鑒察大令著交官媒各管押三日○包探石金榮禀稱張陸　冐取土阿寳之衣箱一口報捕後捕頭令小的緝獲弔出原贜送請究辦王投案領贜張陸氏供稱小婦人與阿寳素識故代取衣箱並未冒名叩求鑒察大令判令掌頰一百下管押一月○劉金全扭賊犯方言生至廨案禀稱小的被此人竊取銀對時表八枚是以扭請究辦方供稱小的係浙江紹興府屬某邑人友人以銀表囑售並非竊贜大令判令笞責一百板管押兩月○某號華捕解歹人林四福請判大令詰知因調戲婦女被　遂判令枷號一禮拜 
[美界捕房紀事]  
　　寗波舟山人士順信不知所操何業前日至虹口吳淞路某酒肆沽飲三蕉旣罄玉山遽頽酒保見其醉也導之出門王忽逞麴秀才之威恣行胡閙肆主某甲恐其肇禍令某號巡街捕拘入捕房捕頭著押入乞丐牢中半日○江北某邑人鍾某向在滬上當小工前日途遇同鄉某甲向之稱貸鍾不允甲變羞成怒互扭至捕房捕頭以事因錢債而起不能准理揮之使去○前日楊樹浦怡和紡紗廠女工王殷氏四顧無人遂竊取棉紗磅携之而出經守門之印度人所見送入捕房捕頭令押候解送公堂禀請讞員張賡三直刺懲辦 
 
 

Page 10

 
 
[皖省官報]  
　　三月初八日委署皖南鎭黄本副到號景山卽用縣王從禮陳祖綬另補縣劉家序均銷代首縣閱卷合肥官亭司蕭法程候補縣丞何棠均知銷絲試巡查差同知　炳康銷假巡檢趙潤　謝奉憲賞准過　遇缺先註册新選休寗縣葉佐鋆知奉臬台委首縣　審案件並發審局隨同審案差○初九日　署當　縣典史朱秉謨合肥官亭　蕭法程均辭候補直隸州陳瀾知奉營務處委赴上海探硝礦價知縣許　菡到由上海回巡檢孫雲騫知奉府委東門内外　壓考試徐之槐知奉府委　廂北門内外胡智襄知奉府委學官闈墻内巡查差典史諸葛慶知奉府委考棚闈墻巡查差○初十日委辦棕陽厘卡知縣李　翰署歙縣黄山司余光柱均辭青陽縣鄭佐霖辭並銷首縣帮審發審局差羅振兼到赴宜洲勘丈地畝回府照磨汪　鎭知奉府委考試西門内外巡　差典史劉樹銓到分　安州差　　○十一日署皖南鎭黄本副　　含山縣　如景辭守提卾漕　金　辭賑捐補用知縣盛宜懷到江　人丁艱准補舒城縣祝煥勛到羅振鏞知辭奉懲寗道咨調差　並銷發審差府經　晉知奉　府委考試巡查大小南門内餐差縣丞汪　銘到解長江水師日餉赴金陵回巡檢王　曾　奉　知過班分缺問補用巡檢潘錫齡面試○十二三日新分安徽敎習試用知縣王子銘到奉天人號新甫州判陳年辭赴頴州一帶措資缷任　縣調補盱眙縣蕭德驥到委辦運漕釐卡知縣張文灝到署廬州府經廳錢　榜辭並謝過本班先註册 
[濟時艱]  
　　寄　　江孫廷拭善士喜添麟兒蒙諸親友惠賜隆儀禮宜設筵奉答因淮徐待賑孔亟移助湯餅洋一百元爲親友造　杯水軒主人洋八十元海上同心客洋十四元陳詒經堂　五十元平陽郡偕妻金氏求子嗣洋五十元江陰司馬坊隱名氏洋廿五元銅洋三元吳詒經堂洋四十元無功食祿人洋六十元戴以璠求病愈洋五十元松江　萬源洋　十金邦治翁交來金志錫洋一百元當此淮徐遍地哀鴻危隱有亡朝不保暮今蒙諸君子惠助而來正是救命救急之時其　功德毋待贅言請登報章謹代災黎九頓叩謝[  上海六馬路仁濟善堂籌賑公所制施則敬等謹誌]  
 
 
 

Page 11

 
 
[光緒二十四年三月初九日京報全錄]  
　　宮門抄○諭旨一道錄前○續前摺○三月初九日吏部翰林院廂藍旗值日無引見○莊王等搜檢覆命○端王濓貝勒各假滿請安○熙貝勒回籍請安○敬信等稽察接談換卷覆命○奕杕專司稽察覆命○德公續假十日○崇文門呈進黄花魚○召見軍機○接續前摺乃該恊領從不騐收亦不加結詳報一節據文楷供稱監放豆石折銀及騐收補羣煽馬每年均親往各屬照章監放騐收完竣兹據該管事主莊頭牧羣翼領牧長各册結加具印結呈報有卷可查等語飭據署錦縣增韞檢查牧羣衙門案卷與文楷所供相符原叅謂從不騐收亦不結報實無其事惟已革補用防禦候補驍騎校聨庚先於到案時　認在文楷任所經管私帳自光緒二十年正月起至二十二年冬季止三年内由日用帳上　射浮冐或三五千或十數千及數十千不等陸續侵蝕東錢一萬餘十而於原叅每馬羣按日索錢五千一節堅不承認迨叅革後始供收過牧羣衙門照章津貼打東溜馬東錢一百六十千收過兵馬司司逹等津貼炭錢三十千並於赴京引見時收過司逹等餽送盤費東錢一百八十餘千又供稱前次奏借官欵墊喂官馬時曾經牧長奎齡託伊轉向文楷求允每羣每日给錢九十千作爲草豆價值事後收受酬謝東錢五　千並另送已故協領文楷東錢二千千均經奎齡過付等語此次奎齡由京解回提同質訊始據聨庚供明前供牧羣酬謝文楷東錢二千千實因自已别無贜欵屢承逼問不過隨口混供其實文楷並無其事並據奎齡供稱伊不特並未過付文楷謝禮且示託過聨庚轉求公事實因文楷酌發喂馬草豆時聨庚找伊說起此事原擬錢數甚少幸渠從中出力纔發每羣每日九十千　數令伊溜喂各羣告知伊　聨庚爲此言其意必在謝禮是以酬謝五百千至司中津貼打更溜馬等錢實係向章非聨庚勒索等語查聨庚經管文楷私帳侵蝕錢文未免見利忘義然於公事無涉猶可置之不問卽打更溜馬炭錢等項津貼係屬相沿陋規赴引時收受盤費亦屬贐饋之常惟　事招搖受人酬謝原叅謂其營私舞弊不爲無因又此次欽奉諭旨飭查榮祿等片奏奎齡所供之存銀二千兩查原奏内開覆訊奎齡景美保祿僉供署翼領文林姪婿薩爾杭阿向伊等稱說牧　不撤各羣均有生計况馬匹免賠亦要都憲有恩令伊等籌欵孝敬伊等因由各羣歛錢易銀　興盛增兌交薩爾杭阿轉呈各羣皆知其事是否薩爾杭阿指官撞騙或已呈送伊等不能指實事關求索所部財物亟應澈底根究請旨飭下盛京將軍就近查明並將免裁牧廠緩調馬匹各節是否該署翼領文林等起意賄求一並查訊明確等因訊據翼領文林供稱光緒二十二年三月間奉文調馬伊因馬未臕壯派保祿同日祿進京賄求緩調五月間保祿寄到信函卽係探明奏駁賠馬之事經副都綂查知索看伊無奈交出六月間有哈新泰奎齡等找向告說大凌河牧廠如果開墾人家均失生計足以公同酌議設法婉辦不裁纔好所有花費卽由關領鹽　銀兩項下動用奎齡景美等願任辦理其在京如何賄託伊先未知情十月間伊赴京到上駟院引見至二十三年正月未蒙帶領二月伊由京告假回家措辦首斧與奎齡面探問在京如何　了這些銀子奎齡答在京何用二千兩卜剩二千兩業經同伊妻又趙氏託伊姪婿薩爾杭阿孝敬副都綂求免叅辦伊亦未經深究迨後復赴京引　於八月間回家問及伊妻旣與奎齡等花銀求辦免叅現在奎齡已被叅革從前所送副都綂　子置諸何地始據伊妻答言銀子現在興盛增寄存當時僅交薩爾杭阿銀碼白紙　後因事發覺用火焚化伊當向伊妻訓斥數語完事所　免裁牧廠事實係哈新泰奎齡等與伊公同　辦伊僅呈交保祿信函並無呈交銀摺之事又據候補佐領薩爾杭阿供稱伊在副都綂衙門摺本房當差伊前在文林家奎齡等求伊婉回副都綂不將伊等叅革送部訊辦願酬謝銀二千兩伊以不敢求說拒絶奎齡等再四懇託並將銀碼白紙條交與文林之妻文趙氏轉遞伊因情面難郤仍將銀條交文趙氏收存答言俟有機會押爲婉求後來副都綂將奎齡等叅革伊因所求不成作爲無事又據翼領恩聨供稱從前文林與　商酌免裁牧廠伊曾再　攔阻後來奎齡如何辦法初並未知情各等語覆訊奎齡保祿均稱恩聨並無指使行賄情事卽在京所供文林呈交信函銀摺亦未分晰明白銀摺實係哈新泰自行交　與文林無涉餘與前供相同質之興盛增執事人高長亭與前印委各員所訊無異是奎齡於在京所供存銀二千兩實有此欵尚非挾嫌反噬銀旣現存亦非薩爾杭阿指官撞騙而副都綂崇善之不知行賄各情尤可概見等情將各　人證分别擬議先後詳　　來奴才覆加細核兩案所取各供均尚近情因值病假期内未能親提訊問飭令覆加研鞫各供如前自應併案擬結查例載以財行求及說事過錢者計所與之贜與受財人同科有祿　概不减等又律載官史因事受財計贜科斷無祿人减一等有祿人不枉法贜各主者通算折半利罪四十兩杖一百各等語此案翼領文林意欲免裁牧廠緩調馬匹與　革副牧長奎齡等公同議辦赴京纳賄雖其謀非出一人而其　本能專制自應仍坐行求爲首之罪查　内受財人繼德業經查辦大臣會同刑部擬　杖九十徒一年半文林應請革去翼領台依以財行求與受財　同科例擬杖九十徒二年半係職官發往軍台効力贖罪已革副牧長奎齡在興盛增存銀二千兩開寫銀條交薩爾杭阿致送因所求未遂銀亦未取去該革員所供各情向無虚揑奎齡應請與已革副牧長保祿仍照原擬枷責發落已革補用防禦候補驍騎校聨庚前在恊領文楷襄理副都綂任内訊非充當門丁卽原叅每羣按日索錢五千亦查無確據　　侵蝕私　收受陋規已屬不知自愛而藉事招搖受人酬謝究屬因事受財查該革員所收酬謝東錢五百千合制錢八十串每制錢一串折銀一兩共折銀八十兩按有祿人不枉法贜八十兩折半科斷罪應滿杖無祿人仍减一等聨庚應請合依不枉法贜四十兩杖一百例　减一等擬杖九十業已革職應無庸議仍驅逐回籍不准逗留候補佐領薩爾杭阿在副都綂衙門摺本房當差應如何謹愼守法乃於奎齡等行賄求情竟將銀條接收允爲婉求雖銀條已還所　未成究屬受人囑　薩爾杭阿應請交部議處協領文楷於聨庚營私舞弊毫無覺察已屬失於防範且餧馬草豆例禁包折卽或因軍務倥偬借欵墊辦從權酌給錢文與包餧折减者稍有區别第該協領並　隨時奏明擅改舊章究屬不合本干吏　業已病故應毋庸議委主事英華筆帖式裕示催長春煦訊無合謀包折　每羣按日索錢情事但餧馬草豆酌給錢　向來無此辦法該主事並不力爲勸　輒由大德亨源記兩處存欵餘租項下照數發交各羣牧長收領亦有不合英華應請交部議處裕示春煦僅止帮同發　應從寛免議翼領恩聨於奎齡開寫銀條時旣經　旁目覩其於奎齡行賄不得諉爲不知惟該翼領於文林商辦免裁牧廠曾經攔阻尚非隨波逐流應請免其置議催長德齡委署催長桂林筆帖式恩榮文郁所得各缺均經查明咨准内務府有案委非行賄買放概毋庸議仍與恩聨飭回原衙當差以重職守至打更溜馬炭錢等項查係陋規相應請旨飭　錦州副都綂嚴行禁革以杜流弊聨庚所得謝禮東錢五百千勒限追繳奎齡等所存賄銀二千兩飭由錦州就近提回解省充公無十省釋調到卷宗帳簿分别發還所有查覆協領被叅各節並訊明翼領等行賄實情分别定擬緣由理合恭摺具陳伏乞皇上聖鑒訓示遵行謹奏奉硃批另有旨欽此 
 
 

Page 12

 
 
[光緒二十四年三月初十日京報全錄]  
　　宮門抄黔撫王奏爲審明仁懷廳違例科罰並門丁詐贜照例定擬摺又奏爲世職搕詐廳民審明定擬片○吳撫奎奏調署知縣片○雲督崧奏爲滇省武職仍形擁擠懇請照　續展借補摺○三月初十日户部通政司詹事府八旗兩翼值日無引見○普公致祭明陵請訓○鈕楞額惲毓鼎英信黄思永各假滿請安○克士纠假十日○溥善良培各續假五日　寳公遞遺摺○召見軍機張蔭桓溥　○○貴州巡撫臣王毓藻跪奏爲審明仁懷廳因案違例科罰並門丁索詐得贜照例定擬恭摺具陳仰祈聖鑒事竊據仁懷廳屬職員喻國欽以該廳門丁王升索詐　贜等情赴臣衙門具控當卽批司轉飭貴陽府嚴雋熙將　造人證提省審辦並將該廳崇俊撤任由司檄委候補同知直隸州知州張正煃前往接署廳篆旋據張正煃具禀崇俊掯印不交並將扣留門丁王升索回等情經司飭令遵義府王聨璧赴廳查辦嗣　該府嚴雋熙禀稱該廳崇俊到省將印信及門丁王升呈送到府由府詳明檄委准補按照磨勵名晉將廳印解交張正煃接收通報王升帶到案飭醫調治並經該府王聨璧會同張正煃具禀訊明喻　欽控告索詐案内過付人潘玉培供詞鈔錄由司發　王升病　痊愈當經該府集訊明確照例議擬由藩司邵積誠臬司玉恒覈覆明詳請覆奏前來臣覆覈此案緣王升籍隸貴筑縣　係仁懷同知崇俊長隨光緒十八年崇俊奉飭赴任派王升充當門丁二十三年四月崇俊因該廳錢價昻貴曾示禁販錢出境維時有在廳開設晉豐典　兼作砟　生理之都司職銜喻國欽於四月初八日將制錢五百八十一千文帶往各處收買菜子詎因起身怱遽不見廳出告示行至東關地方被巡役查獲解案崇俊以喻國欽故遲禁令所稱未　告示係屬狡辯將取獲制錢五百八十一千文充公並另罰喻國欽銀三百兩喻國欽不允崇俊將其管押候辯殊王升卽潛向喻國欽用言恐嚇得銀十兩係憑　玉培過付嗣崇俊提案覆訊喻國欽將罰銀三百兩如數呈繳崇俊將其開釋並將所繳之銀與前充公之錢均發交上年所設平糶局公用經局紳田茂萱董賢猷張蓉鏡蕭汝霖及喻國欽之胞弟喻國興等經手概爲平糶用去祗餘未用銀一百兩喻國欽來省呈控批飭集証審辦經該府嚴雋熙提案研鞫據前情不諱由司轉詳到臣查例載長隨嚇詐得財照蠧役詐贜例治罪又例載蠧役索詐計贜六兩至十兩杖一百徒三年又例載外官衙門不許罰取銀兩違者不分有無罪犯用强科罰銀二十兩以上者事發交部照例議處又　應爲而爲事理重者杖八十各等語此案王升藉案索詐得贜十兩折合庫色銀九兩應如該府所擬王升合依長隨索詐得贜照蠧役詐贜治罪蠧役詐贜計六兩至十兩杖一百徒三年例擬杖一百徒三年定地折責充徒期滿詳釋照例剌字所得喻國欽銀十兩照追給領喻國欽於地方官禁止販錢出境輙敢故違雖據稱係收買菜子因起身怱遽未見告示究屬一面之詞無從質証亦應如所擬喻國欽除給王升銀兩訊由索詐照例不坐外合依不應重杖八十律擬杖八十係有職人員照例納贖查喻國欽所犯之罪本輕並非爲富不仁似不應從重科罰擬請將充罰錢銀酌量發還惟據喻國欽聲稱此項銀錢並未過丁役之手概經伊胞兄喻國興與田茂萱等五人陸續爲仁懷廳平糶用訖當繳銀時曾想到雖未見告示總因疎忽所致現在平糶局内祇存銀一百兩願將銀領　已用之數卽捐作本地賑糶之需應否准如所請將應得不應重杖並免納贖之處相應聲明聽候核議潘玉培僅止代爲過銀不知索詐情事擬請免其置議仁懷直隸同知崇俊因案違例科罰致家丁王升索詐得贜　雖失於覺察但經後任張正煃已將王升拘獲並將奉札摘錄給十閱看乃因索看原札不允彼此言語齟齬卽　王升强行索回印亦不交輒一併携帶進省呈繳亦屬不合且違例科罰銀兩已在百兩以外均干例議所有應議職名係仁懷直隸同知崇俊相應開銀聽候查議無干省釋除全案供詞咨部查照外謹會同雲貴總督臣崧蕃合詞恭摺員陳伏乞皇上聖鑒訓示謹奏奉硃批該部知道欽此○○　毓藻片再查前據貴陽府屬羅斛同知繼文詳稱訪聞廳屬雲騎尉黄世泰搕詐廳民羅再貴得贜當傳羅再貴訊明屬實黄世泰抗不到案經府司查明詳請前撫臣嵩崑將世職黄世泰奏叅斥革光緒二十三年四月十六日欽奉硃批着照所請該部知道欽此遵卽行司轉飭審辦在案兹據該廳集訊明確按律擬由府覆明詳經臬司轉請核奏前來臣覆核此案緣黄世泰籍隸羅斛廳承襲尹祖黄佩蘭雲騎尉世職與羅再貴同寨居住素識往來從前苗亂衆議在羅再貴屋後山頂捐修避賊土　一所並令羅再貴就近監修完工憑衆核算約共用銀七十餘兩除收過捐銀四十兩零不敷銀三十餘兩係羅再貴墊辦迄今年久土　倒塌衆議修復此　藉以瞭望盜賊黄世泰因羅再貴爲人懦弱可欺獨自起意恐嚇詐財使用隨將羅再貴喚到家中喝問伊先年修　不堅　以倒塌要伊賠銀二百兩羅再貴不允黄世泰用言恐嚇欲將其送官押追羅再貴懼求减黄世泰定要銀六十兩方免送究羅再貴無奈將田抵當市銀二十二兩又添湊銀十八兩合共市銀四十兩由鄧大章馮傳貴兩人轉交黄世泰　收餘數　央鄧大章等作保緩交卽經該廳訪聞詳辦奏叅斥革由營移解到案該廳提集核鞫據供前情不諱究詰委止恃官作威恐嚇得財一次　無不法别情由桂陽府嚴雋熙覆明詳經臬司李希蓮轉　核奏到臣查律載恐嚇取人財者計贜准竊盜論加等免刺又竊盜贜二十兩杖九十各等語此案黄世泰恃官作威恐嚇羅再貴得受市銀四十兩折實庫平紋銀三十二兩自應按律問擬黄世泰應如該廳所擬合依恐嚇取財計贜准竊盜論竊盜贜三十兩杖九十律加一等杖一百免剌業經斥革應毋庸議所得贜銀照追發給羅再貴承領鄧　章馮傳貴訊未串同恐嚇分贜應與無干之鄰佑張萬興等均免置議黄佩蘭應襲雲騎尉世職飭令該族另擇親支請襲無干省釋再　該廳審明黄世泰及羅再貴鄧大章馮傳貴各供均與臣覆核各情相同合併陳明除咨部查照外謹附片具奏伏乞聖鑒謹奏奉硃批該部知道欽此○○奎俊片再署泰興縣知縣黄金鉞調省差委所遺泰興縣知縣員缺獄訟繁多必須精明幹練之員方足以資治理查有東台縣知縣湯躍甚以調署遞遺東台縣知縣員缺查有新選泰興縣知縣韓愔堪以署理據江蘇藩司會同臬司具詳前來除批飭遵照外謹合詞附片陳奏伏乞聖鑒謹奏奉硃批吏部知道欽此○○頭品頂戴雲貴總督奴才崧蕃跪奏爲滇省武職仍形擁擠懇請照案續展借補限期以資推廣恭摺仰祈聖鑒事竊奴才於上年十二月十一日接准兵部咨開武職借補截至光緒二十三年十一月五年限滿行令各督撫體察情形奏明停止等因查大銜借補小缺原以疏通儘先人員滇省自軍興至今保舉繁多現在歸標候補者提鎭副叅遊一百餘人都司守備三四百人千把外委亦七八百人若一概不准借補是儘先人員只能專補本班而本班人多缺少補缺無期殊非朝廷矜恤將士之意合無仰懇天恩俯念滇省現辦邊防候補武職尚形擁擠仍准照案借補俟兩年後再行察看情形奏明辦理其儘先本班名次在前各員如才堪勝任與例相符亦一體相間補用不容稍有偏廢所有滇省武員仍形擁擠擬請照案續展借補期限緣由謹會同雲南巡撫臣裕祥恭摺具奏伏乞皇上聖鑒訓示謹奏奉硃批著照所請兵部知道欽此 
 
