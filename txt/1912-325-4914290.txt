# 1912 - 325 - 4914290

 

Page 1

 
 
社論 
[敬告國會選舉人（鳴秋）]  
　　歲月匆匆一年間之臨時政府行將閉幕矣此後由臨時期間以逹於正式成立所以保護我四萬萬同胞之幸福鞏固我二萬萬方里之疆土者其闢頭第一大事厥維國會選舉今者去選舉之期不遠矣一般選舉人當知選舉權之應如何寳貴愼匆放棄其權利民國前途實嘉頼焉用是謹攄愚見以貢世之有選舉　　 
㈠選舉人當知自已所處之地位民國之精神全在有眞正的民意國會　　　監督政府下以通逹民意關係至爲重要惟　一國之大兆民之衆欲集全體國民參與會議此　　實所難能故不得不出於選舉之一法選舉　　　體國民中選出少數才能出衆之士出而會　　家大事以代表國民全體之意念而被選舉人　　富與否其權全操之於選舉人選舉人之責重　　蓋可知矣按民國衆議院議員選舉法第五條　　凡有中華民國國籍之男子年滿二十一歲　　　編製選舉人名册以前在選舉區内住居滿二年以上具左列資格之一者有選舉衆議院議員之權其所謂左列資格一曰年納直接稅二元以上者二日有値五百元以上之不動產者三日　　學校以上畢業者四日有與小學校畢業相　　資格者制限甚寛夫以我國版圖之廣人民之　具有此四項選舉資格者其數何止數千萬此　僅就衆議員選舉之一方面而言然實爲組成　會之基礎今各省選民册已編製告竣矣而人　之中多不知選舉爲何事且有以廻避選舉調查爲莫大之幸者民智昏闇一至於此良可嘆也但民國國會之選舉與前清資政院及諮議局之選舉不同前清之選舉出於國民之逼迫要求資格嚴而責任輕民國之選舉出於國民自然之公意資格寛而責任重而况爲民國開幕第一期之正式選舉又爲有史以來之創舉乎故我甚望於有選舉權者之欲保護其生命財產以享自由之幸福者不可不於本届正式之選舉三致意焉 
　　㈡選舉人當知被選舉人之關係選舉人之責任旣如是其重然欲選舉之得宜不可不知被選舉人之關係蓋選舉以後被選舉人之一言一動在在與民國之隆替有密切之關係焉夫國民旣將平素所信仰者而舉爲代議士豈不欲以保護生命財產之責托之於被選舉人以享間接營謀之幸福哉故重視選舉權即所以重視自已之生命財產也蓋選舉而得人則凡百措施咸得其宜政治改良實賴於此若被選非人則徒存自私自利之心妄爭意氣不顧大局非但於國政之良否毫無建白惟見紛紜擾攘反爲政治進行之障礙而已是豈選舉議員之本意哉欲求善良之政治必先有善良之議員今我國民旣深望善良之政治湧現於民國以爲人民圖樂利顧可於選舉議員之事澹然置之而不加之意乎（未完） 
時評 
[請政府毌欺國民[  無名] ]  
　　以中國以前政治之腐敗今日内部之未定蒙俄交涉明知其不易雖然苟政府而以誠心誠意示我國民國民亦必相諒 
　　然以政府今日之現狀觀之實有未必能如此者政府之對於參議院之宣布或政黨之晉接心日蒙事易了蒙事易了庫約可取消主權可勿失一若甚有把握者然以各方面之現勢察之俄人着着進步庫人亦稍無悔心布置之事仍在模糊影響之中然則政府之所以故示雍容者其恐國民之攻撃而聊爲趨避地耶是則非我所敢知矣 
　　是故政府對於蒙事而誠有把握速宜示實效於我民否則寜示我民以眞情而得與我民同甘苦 
要件 
[蒙古盟旗軍制觀]  
　　蒙古爲匈奴突厥回紇迭據之地歷爲中國屏藩最要之區當成吉思汗忽必烈汗祖孫繼起　盪世界舍日本阿刺伯外幾合據西歐而有之强悍之名由來已久兼之界鄰强俄每人牢籠如現今活佛之獨立實爲人所主唆我民國在立伊始邊備宜亟茲就編制之盟旗分　條列以貢　邊者之研究而定設施之方針蒙古各旗之區分蒙古之各旗亦舊準滿漢之八旗編成者男子從十八歲起即有從軍之義務以終其身其武器例各自辦而又供給一定之畜牧地恰與日本屯田兵之組織彷彿故其行政亦全基於軍政之組織今將内外蒙古之各旗表示如左 
　　一内蒙古 
　　（甲）哲里木盟（位西遼河北）㈠科爾沁六旗（分左右兩翼一翼分中前後三旗）圖什圖業扎薩克圖蘇鄂公逹賴罕賓圖博多勒噶台（以上六所各置一旗）㈡杜爾伯特一旗㈢扎　特一旗㈣郭爾羅斯二旗（分前後旗）　　（乙）卓索圖盟（在喜峯口出外爲木蘭秋狩駐　之所前清築有避暑山莊）㈠喀喇沁三旗（分左右翼旗及中旗）㈢土默特二旗（分左右翼旗） 
　　（丙）照鳥逹盟（據西遼河上游之地有園場前清咸豐以前大駕秋狩至此）㈠敖漢一旗㈡奈曼一旗㈢巴林二旗（分左右翼旗）㈣扎魯特二旗（分左右翼旗）㈤阿爾科爾沁一旗㈥翕牛特二旗（分左右翼旗）㈦克什克騰一旗㈧喀爾喀左翼一旗 
　　（丁）錫林郭勒盟（在圍場西北多泉泊饒魚鹽之利）㈠烏珠穆二旗（分左右翼旗）㈡活齊特二旗（分左右翼旗）㈢蘇尼特二旗（分左右翼旗）㈣阿巴哈二旗（分左右翼旗）㈤阿覇埃二旗（分左右翼旗）（未完） 
 
 
 

Page 2

 
 
命令 
[十一月三十日臨時大總統命令]  
　　　命陳炳焜爲廣西軍政司長此令 
　　　參謀總長事黎元洪呈請任命洪傑爲江西陸軍測量局局長應照此令 
　　任命鐵忠爲鑲黄旗漢軍副都統此令 
　　　軍軍統姜桂題呈稱右路統領總兵趙倜令剿豫匪迭　督同中路統領寳德全率隊攻剿黑焀左溝上樓等處匪巢擒　首要多名此次匪徒竄擾伊陽一帶該統領等或悉力鏖戰或分途援剿均屬異常奮勇用能殲除悍匪綏靖地方請特予奬叙等語毅軍軍統姜桂題調度有方應傅令嘉奬右路統領趙倜應授爲陸軍中將中路統領寳德全應授爲陸軍少將管帶馬志敏劉毅起應授爲陸軍中校該軍士卒在事動奮應賞銀三千兩由該統領分别發給所有傷亡將士均應從優給䘏其餘出力員弁等並交陸軍部核奬此令 
烏蘭察布明盟長四子部落旗郡王勒旺諸爾布輸誠内嚮願替共和並擬勸導各旗同心效順應卽進封親王以示優奬此令 
　　現在財政計畫亟須統一嗣關於借欵事宜應由財政總長一手經理以專責任而杜紛歧此令 
　　　黄旗漢軍副都統德麟久曠職守應卽開缺此令 
　　　國務總理敎育總長據該總下等呈稱敎育部荐任人員分别擬叙官等等語應卽照准此令 
令國務總理敎育總長據該總理等呈稱敎育部次長董鴻褘　按初任官叙二等等語應即照准此令 
[專電]  
　　北京電昨日（十一月三十日）俄使到外交部提出庫倫問題多條於取消恊約一層仍堅拒允外間所傳法德調停及交平和會公斷之說均不確實昨日尙非正式開議政府亦未提出條件惟仍要求先取消俄庫協約 
　　北京電上月二十八日周總長與银行團會議一次惟因克利斯浦銀行不允取消優先權故會議仍無結果 
　　北京電大借欵外人要求專任財政總長爲代表故有昨日命令　　北京電陸總長本日（一號）接見政團聯合會代表 
　　北京電中央司法會議本日（一號）開會假後孫公園安徽館爲會場由司法總長指定王黻煒爲正會長劉蕃爲副會長并知會各級司法衙門派員蒞會 
　　北京電外交部接駐俄劉代表電告俄廷已令俄政府速籌巨欵赶築西伯利亞至烏里雅蘇台及科布多之鐵路 
　　北京電陸軍部電飭察哈爾都統何宗蓮速派重兵開往内蒙因某旗盟已被庫匪圍困特電令往援 
　　北京電堃岫有帮辦蒙藏事務局消息 
　　南京電程都督昨派員赴滬向匯豐匯理德華三銀行磋商前清江督張人駿所借三百萬之欵展期償還 
　　南京電兩淮鹽務暫歸蘇都督管轄程都督已就商應民政長前往接收一俟運司張弧來省再行移交 
　　南京電　應民政長准於三號蒞寗視事 
　　南京電財政司現正詳議蘇省設立國稅廳進行辦法 
　　南京電陸軍第四中學校舍現駐第四混成旅陸軍部電飭遷讓以便改作第三陸軍預備學堂 
[譯電]  
　　倫敦電英國海軍大臣邱乞潛君昨晚（二十九號）在某處讌會演說大旨謂巴爾幹各邦與土耳其之開戰固屬名正言順惟奥俄兩國若以兵戎相見則殊無正當之理由其爲害甚大將令歐洲淪於中古紛亂之境今信奉基督敎文明之各國切盻奥俄兩國君主能剴諭人民使曉然於兩帝國實爲和平之保障云云繼由主席哈丹君宣稱自邱乞爾君整理海軍之後軍力日强所造之點迫非他人所能及云據却太　茄傳來消息兩方面之代表現正在討論土耳其提出反對布爾茄利亞條件之抗議 
　　君士坦丁電土耳其代表之報告已經國務院加以討論　　　　　兩方面之談判目下進行頗爲滿意一二日内可將休戰事宜議妥 
　　倫敦電塞維亞問題將　　交英外相侣議之各國大使會討論大約　俟奥政府對於該會之結果慪意之後始能解决據此間某某　報載稱各國大使會之議實由德國發起旋經英國誠意歡迎近東問題歷來進行諸事足徵英德兩國外交家之竭誠合謀云 
　　柏林電英國外相倡議之各國大使大會各國皆不贊成大約該相不致提議以巴黎爲開會之地云外間所傅土耳其已與巴爾幹各邦訂定休戰條件一節未免過早蓋土耳其現仍執意保全自亞特里亞洛泊爾至地特阿茄區之界線土人並得消息謂布軍在却太爾茄所佔之地位殊爲危險故尙不肯遷移承認各邦之條件云 
　　維也納電奥皇詔禁馬匹出口並將關於軍事之議案三件交國會核議内有一件關於陸軍之出師準備規定凡五十歲以下之人民將來實行出師準備時均有擔任兵役之義務 
　　孟買電塞爾巴伯爵在斯屈勞演說謂英國海軍大臣會於本年七月間宣稱此後五年内擬造頭號巨艦二十五艘此固爲海軍之大進步然猶未可云足用也統一黨如能恢復權力則將請國家凡見其他强國造艦一艘吾必造一艘以抵制謂　得屬地絶大之貢獻　國即可減造所貢之艦數此種理想鄙陋莫甚政府如竟謬加允可則將爲全國之罪人云 
　　漢城電謀刺朝鮮總督一案覆審之後連日研訊上控各犯之口供各犯堅言從前向代诉人所作之供詞皆由拷問而得季密中（譯音）上次審時會供認犯罪今亦翻供謂當時實因熬受慘刑神志昏亂故乃信口供認其言殊不足憑各犯皆詳述警察虐待情形謂曾用鞭撻及吊懸大指並以熱鐵炙膚諸刑 
[公電]  
　　程都督致各初覆選　督電本總　督於　日電致籌備國會事務局文日前奉大總統合公布衆議院議員選　投票紙投票　管理規則第九條載有依衆議院議員　　法第三十七條之規定至逾限而投票尚未完畢須於次日接續投票者等語細繹條文用意至深惟投票尙未完畢一語祇能以投票人全體投過票紙爲準倘由辦理選舉人員察核當日投票踰限情形須於次日接續投票而次日届時仍復如故則又須再次日接續投票照此辦法不獨愆期可　且菵爭　叢生卽當日並無踰限情形之各選舉區亦難辦事矣選舉期迫合　電　明定辦法迅速電示遵等語去後頃准籌備國會事務局　電開　電悉查投票紙等管理規則第九條之　　所謂逾限未畢可於次日繼續投票等語係指當日已到投票所曾於投票簿上簽名而未及投票之選舉人而言若當日未到之選舉人卽爲放棄不得率於次日請求補投此種解釋自不致有愆　爭議之弊此覆等因准此合　通電仰迅速轉知投票管理監察各員一體再照豔 
　　江都共　黨分都來電申報館轉各報鑒江都南鄕共和黨分部今日開成立大會黨員五百除人公選部長沈廷銘副　劉長春錢懹宣布　　秩序嚴謹江都共和黨　部 
要聞一 
[總統府會議地方官制紀聞]  
　　地方官制草案業由法制局提出草案前日在總統府特開會　各政治願問均列席討論有謂省總監權限但言執行委任事務權限似不分明者施愚出席說明委任意義甚有伸縮之力要視其人之能力及其省之財力如何苟得其人　可展其所長不患掣肘若在軍區劃定以後則總監掌理一切行政事務權限甚爲廣大惟尙須研究者則道議會未成立以前地方　議事機關一年之内省議會勢難解散而現時各省均視都督爲最有權勢之物將來對於總監一職必又惹起民選與簡任之競爭且慮都督出而反對而法制局之意則以道爲自治最高級而以總監爲監督道知事之官　施局長擬作一詳晰之說明書附於此案之後　交院議云 
[大總統整頓吏治手續]  
　　民國成立以來地方官吏除都督及各司司長由中央任命外其餘府廳州縣官吏之任免中央槪未聞問現在官制尙未頒布考吏之權漫無限制於吏治前途關係匪細大總統迭於日内發在通令各都督民政長如左　　劃一地方官吏民國成立以來各省府廳州縣分職設官率皆自爲風氣或早改從知事之新名或尚沿襲牧令之舊　同此一　而官吏名稱及竟歧出若此其何以示統而策進行現地方官制制定需時自官體察各省情形暫行畫一辦法查知事一官沿江沿海各地方多有成例應令各省參照覆選區表所列各初選區將　屬各縣及凡府直隷廳州之有直轄地方者所有長官官名一律先行改爲知事一應管轄區域旣辦事權限悉依現制辦理其未裁道及無直轄地方之府各省分該道府官名均暫仍舊一俟地方官　分布施行後再行分别遵照至各省行政長官以下現需請各司南北不同尤非整齊之制應由各該都督民政長限於令到十日内迅將該省現設若干司連同其他直轄官署局所現行名稱分别電呈以憑核辦 
　　整飭地方吏治共和國　非有極良之政治則人民幸福亦屬　談本大總統受職以來於中央之統一地方之秩　夙夜兢兢各都督民政長身任地方當亦同以國民福利爲前　乃　將成立半載有餘起而環顧吾民生計竟日趨於困窮元氣遂日淪於凋敝寇攘者不絶於道流亡者莫　其居火熱水深羣生弗遂此　現象　之心恫本大總統推原禍始則　治不修法度不立實爲地方政治腐敗之原蓋惟吏治不修則任用非材而與者或以官爲巿法度不立則考成失實而受者愈以利爲緣　至催科弭盜視爲具文溺職爭權漫無督貴長民之吏適以厲民若不責成各省行政長官立予更始誠恐民怨所集隠患不可勝言現在各項字制字規劃定議决均尙需時倘再因循坐待恐吾民之疾苦愈　將來之補救愈晚特此通合各省都督民政長嗣後任用府廳州縣各知事務當愼擇賢能分别保蔗其資格標準悉以夙有政治經騐及政治學識者爲限至現任各官政府業已另定甄别辦法應由該管都督民政長先自現任各府廳州縣知事起一律嚴加考核如果現任人員毫無學識經騐而服官後又一無成績者卽行撤任無論何人不得率以有功民國爲詞稍瞻徇其才能勝任之員亦不得以本籍外籍定其去留但有政績可指者准由各該都督民政長列其事實隨時程報本大總統必量加優奬以勵賢勞此外佐治各員本爲輔助行政而設亦應留賢汰冗以　官常至於任免職員按照約法爲本大總統特權自民國初建以迄於今現任府廳州縣地方各長官尙多未及任命者似此擁官吏之職權而不具任命之形式實非統一國家所宜應由各省都督民政長於此次遵令考核後除佐治各員准其就近核辦外迅將勝任知事各員開具詳細履　并分别加具切　考語彚案呈由國務院呈請本大總統補行任命以後如有調任之員均應依此程序分别辦理惟是地方長官責任旣重事權宜專凡經呈請任命各員但能勉負任恪守職權法律自必予以保障不使之有患得患失之心庶居官者人人能盡其材則在野者人人可蒙其福共和之治此其權輿各都督民政長忠於謀國諒有同情須知澄叙官方即所以盡心民　幸其力圖進行勉　毌忽 
　　統一察吏政權官制官規應由本大總統制定參議院議决約法專條具在無論各省行政長官及地方議會均不得稍逾範圍昨據國務院呈據直隷都督馮國璋呈　現　酌擬考試府廳州縣官暫行辦法咨　順直臨時省議會開會公决爰將前經議决任免簡章酌量加入並略爲修改定爲辦法十七　准　錄請核覆等語查考試官吏辦法係　官規性質旣非該都督所應提議亦非該省議會所應議决此等顯違約法之案若不立予撤銷設或各省相率效尤則國家統治大權勢　旁落現卽外患内憂之　迫正以振　飭紀爲要　長此政令紛歧試問何以爲國况任免職員爲本大總統約法上　權之一該議會竟將任免簡章　行加入是中央議會所不能自行提案者而地方議會轉得因以爲伸張權限之謀弁　約法莫此爲甚應飭將該議案作廢以一政權惟細核所呈考試　廳州縣各辦法尙出於整頓吏治之苦心本大總統前已制定文官考試任用各法案提交參議院不日卽將議决一俟公布施行該都督　議會所欲藉以爲澄叙官方之具者届時不患　所遵循在各項官規未公布施行以前所有　廳州縣以上各官吏應責成　省行政長官依照現行法令認眞考核隨時分别呈由本大總　任免俾策進行其現行法令之關於官制官規事件如須改定辦法均應呈明本大總統核辦應咨參議院　决者本大總統自常按照約法分别交院各　都督民政長不得率向省議會提議以符約法而杜　紛 
[文官考試法之第一爭點（續）]  
　　駐京訪員率公 
　　及休息後再入議埸劉盥訓反對以爲加畢業之制限有背約法上任官應試之權江辛亦反對謂學校　重國民敎育不應重人材敎育且垷時學校尙少俟學校發逹再於考試加畢業之制限王鑫潤亦反對以爲有甄錄試　覘其常識無須以學校畢業爲文官高等考試之資格而俞道喧張聯奎則均贊成加限制劉成禺謂文官考試法以英國爲最善必大學畢業始可應高等試中學畢業始可應普通試自應仿行孫孝宗謂行政官單獨任事更宜重專門學識不比立法機關人多猶可互相增益且若採私家育制猶可專恃考試若行國家敎育必須以畢業爲限且專重考試必有偏於法政之弊彭允　謂甄錄試與畢業宜並用毫不相妨秦瑞玠謂此事之解决一須問於人材之登進有無倖温二須問於學校之前途有無阻礙若但憑一日之短長且不免條子請托可必其倖温非學校畢業槪可考取高等文官誰願入學恐此法頒行而學校全廢更何從　學校發逹而再加畢業資格之限制學力不及者亦希幸萬一徒致白首困頓場屋廢事失業非加限制不可至此辯論已兩小時發言者在十人以上贊成限制者漸居多數　可表决矣而黄宏建復起而反對以爲用畢業限制不如用甄錄試限制發言未能簡單衆厭之或請討論終局黄忿然作色謂不容禁止發言衆恐傷感情亦不與較而黄仍嘵嘵不已衆拍掌以阻之黄誤以爲喝采益復　發費時極久將付表决陳同熙復爭欲發言聲明簡單其詞詎復蕪蔓枝葉令人厭悶大致係反對限制迨陳語畢乃以加限制與否付表决贊成限制者有三十八人之多數於是始不負此一番激　之爭論然如何限制之法尙未决定或謂必須大學高等專門畢業或謂中學以上畢業並加與中學畢業相當資格之一種例外曹玉德謂本員本不贊成限制旣須限制則必絶對的限制專以學校畢業陳耀曾質問動　修正之人謂相當資格如何確定楊永泰謂可由敎育部檢定張仍未釋謂是則多一檢定試或解答之云加此例外非無來歷係仿照日本文官試驗規則而定自可照辦至此已届五點鐘遂宣告延會張之質問蓋即業畢業限制之心所流　而故爲挑剔者也 
[征蒙意見書一束]  
 
 
 

Page 3

 
 
　　段總長聞陸軍總長參謀次長昨日向國務院建議征蒙計畫以刻下嚴冬之際北地尤爲寒冷軍隊難進擬先　固東蒙内蒙之計免其蔓延先命令各軍攻駐如下㈠命第一師長何宗蓮由熱河往攻逹里同崖㈡命姜桂題率毅軍駐守熱河㈢命王正廷率禁筇衛軍駐屯歸化俟明春稍暖再令全軍征計庫倫云 
　　陳次長參謀次長陳宦昨上袁總統征庫意見書内容係分六端㈠進兵路線由北京出張家口經内蒙烏蘭察布盟伊克盟至土謝圖境内北行而抵庫倫㈡征庫軍隊由各省軍隊中　選體格强壯及　戰陣者组成統計二十二省每出軍四千計共八萬八千分爲前後二隊以直晉奉吉黑五省軍隊爲前隊其餘爲後隊並由烏里雅蘇台科布多預備後援軍隊及籌備軍粮㈢控制全蒙我軍征庫影響波及全蒙内外兩蒙各盟難免無桀黠奸　之徒乘機擾亂及叛逆情事如征庫時則先調派軍隊二師駐紥烏里雅蘇台以控扼全蒙㈣征庫軍餉中央財政匱乏軍餉萬難籌措此軍餉須由二十二省分别担任（五）征庫軍械由各省預備並由中央向外國購買槍彈大砲等若干㈥扼守界口我軍征伐庫倫俄國必出軍援庫如我軍抵庫時先行遺派兵駐紮俄庫交界地點以杜俄兵進口　袁總統深爲嘉納 
　　張將軍綏遠城將軍張紹曾昨有密電致大總統内稱綏屬沙刺哈逹嶺一帶藏匿逃匪甚多刻正派兵四處搜緝以免各旗被其煽惑惟查該嶺與晋省相距頗近倘經搜緝該匪等必將南竄一有不愼即入内地請即轉電閻都督於北洋口鎭口殺虎口雲石堡等處派兵扼守以防内竄 
　　帕長官總統府昨接帕勒塔長官來電内稱绥城援軍頃已克復烏城南門外之瑪尼　據該援軍管帶等禀稱瑪尼　地勢畯烏城内面皆在目下倘於該處安設大砲數尊自上下撃克复烏城卽在頃刻請即撥大砲四尊並開花彈百枚以資應用等情查本屬砲隊所需砲位皆係快砲大砲極屬缺乏即請塌飭楊都督就近酌撥大炮數尊並開花彈百枚以應急需等語大總統接閱隨飭陸軍部飛電楊都照撥矣 
　　張都督東督張錫鑾昨電中央及鄰封都督　述對於内外蒙剿撫之意見探其内容係分四項（甲）剿辦叛蒙開魯失守匪勢猖獗現已督促馮吳兩軍迅速援剿以期克復不令東竄（乙）安撫内蒙烏泰雖敗恐其生心内附各盟尤慮疑懼參半必須推誠開導以安其心至此次叛蒙本庫倫活佛及喀爾喀四部不可謂之全體嗣後各文牘報紙應專定庫倫背叛不可渾舉蒙古以示賢愚这分（丙）攻守準備征庫準備開非合全國之力不可宜將直隷熱河奉吉江各軍隊結合團體專候中央指揮以免紛岐貽誤（丁）交涉方針此次中俄交涉總以和平解决爲第一義與論雖極囂張政府宜取　健態度與俄使交涉并請鄰邦居中調停當不致無轉　之機 
　　程都督陸軍部昨接江蘇程都督來電略謂閳倫此次叛離若不兵力從事恐將來領土損失不知凡幾現在對待方法舍戰爭外别無他法謹陳一得以茄采擇一請以北軍爲先鋒取其人地相宜可無他忠一請以南軍爲後援並賞行移民寛邊之策一北軍以現在所統之將校爲司令一南軍以去年攻取南京之聯軍爲將校一請以去年聯軍中之林述慶栢文蔚諸君督師北上一資成該將梭等招集舊部籍聯軍心一此次軍餉似宜略厚以慰遠征之勞 
[湘鄂調停黔亂之態度]  
黔軍自席正銘等不遵中央命令自由行動深入松桃銅仁帶與滇軍交綏回拾不得駐湘不能轉徒流離形同乞丐日前致電副總統力伸黔軍回黔之議由湘鄂迭次通電會商請大總統迅飭唐繼堯持平處置勿過固拒以維治安茲將湘鄂調停各電彙錄如左　　長沙譚都督電火急袁大總統國務院黎副總統鈞鑒蒸電計逹頃奉眞電傳示各節與唐督來電正同惟按之近情似未確切不得不據實陳之查席田深入松桃銅仁一帶滇軍驟遇頻有戰事互有敗傷以言紀律則滇軍之逞忿燒殺非誣以湘民田樹松等一案證之益確幾無仁暴可言即爾無可諱飾周燊儒一軍之在洪江沅州者屢飭加意拊循尙不至與席軍連合然將士慟於前軍之被慘戮羣思一致進行恐非空言所能馭周昨電請辭職待罪由湘將接統圍已電阻而唐督乃請調周他往無論周無卸　之理暫無代領之人即去將留兵似此飢疲渙散之餘更將作何交付黔電亦無確定辦法殊難懸揣至湘省派兵臨邊自係正當防禦純取中立之主義已於迭電詳陳初未派撥砲隊其擔任防邊者皆鎭箟兵及巡防隊尤無虞其煽惑唐督據黄毓成等一面之詞不免過於激切席田知勢不敵後復虚張誇大以相恫喝皆非實情總之席田無可姑容而周軍必須容納若能於黔邊近帶讓出地黠先收周軍一方面安反側之心一方面解散叛潰之衆然後有結果之可言若專求逞一時之勝負不謀雙方之解决一旦破爛如大局何應請迅飭唐督持平處置速圖了結勿過固拒以維邊境治安所言湘省防務仍將督飭將領妥愼備禦不至稍涉疏虚謹念譚延闈寒 
　　武昌副總統電長沙譚都督鑒接　　電席軍衰而難再舉周軍少而有紀律焀　周軍窮治席軍精飭唐督緩攻以免　　并告以督守以防潰亂湘與黔近悉得眞相老謀深算洞悉機宜旣經電京電川諒均贊同而得結果黔事之起元洪心力雖瘁而口筆無效深自引疚幸我公維持藉省愆尤細繹電告各節舍此則無良策後有偉略仍希見示抑元洪　思黔軍北伐本促進共和这舉今席軍罪雖難逭情亦可憐乘席軍敗潰乞命之際可否由公派員諭席怵之以利害動之以至誠如勞屈就範於無可寛免之中再寛一綫之照并仍由湘軍護送席軍入黔與周軍同一辦法全民命是所至禱元洪個 
　　長沙譚都督電火急北京袁大總統國務院武昌黎副總統鈞鑒迭據邊報席正銘一開已抵銅仁連日攻戰互有傷亡黔管帶陳勉齋陳亡部卒逃竄　屬滇軍以匪徒接待黔軍故肆行燒殺復在南寗堡捕新晃民田樹楊十二等誣爲奸細黔民紛紛扶老携幼避人湘境慘不忍聞又稱黔軍敗退松桃正大　等處滇軍復加焚戮頃由鎭遠繼拔大隊勦盪各察四路分攻黔軍所招民苗不下數千聲勢浩大周燊儒所部一　刻　洪江雖加抑制而將士蠢蠢頗難控馭周昨電請解待罪欲以湘將接統由圍電阻查席軍不服命令自由行動罪在主將固無可寛然亦由黔中一意固拒戲情大傷讓此慘劇坐聽紛亂不爲理處勞必勾結愈廣擾害愈寛勝則兇　更張敗則相率潰竄極其所終將成流宼民　初建人心粗定正宜扶培元氣　固邦基若復衅開同室忿逞　牆破邊民之治安駭外人之觀聽殊於大局前途關係匪淺延圍有鹽於此　始終力主和平令事已决裂而銅鎭松桃一帶處處與湘境　連已一面電唐督飭滇軍勿爲已甚免致仇毒益深難於收　一面由湘邊將領傳諭席軍不得開　並派兵　重監督如能雙方停戰於銅鎭一帶讓出地點先納周軍以安反側然後安置席軍俾饑軍疲卒早日取撫庶幾一了百了稍紆邊患應請開諭唐督勿再堅拒持平處置以固邊圍譚延　文 
　　武昌副總統電貴陽唐都督鑒速接警電席田在松桃銅仁一帶與愼軍頻有戰事不勝駭異會電湘都就近維持并准電（中略似）此辦法具見湘都督維持之若心無所不週執　電洪德優任大責重應念黔民生命大局安危並諒譚都督相維持之雅誼持平處置速圖了結請勿過固拒以維邊境治安黔民幸甚元洪 
雜評一 
[承認問題]  
　　陸總長之對俄交涉以兩國談判爲先驅以海牙仲裁爲後盾而以國際承認問題爲請求海牙仲裁之前提蓋主張和平解决者道固不外是也 
　　顧國際間之承認祗能求之於已而不便仰望於人仰望於人無論人之不應而大失國體也即應矣而結果終不免以利益爲互換之條件而中國大受損害矣 
求之於已將奈何第一不使政府常有動搖之患第二不使地方常有擾亂之憂由前之說則中央政府宜扶持也由後之說則内地盜匪應削平而是在各政黨與各都督 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[汴省擬出一師團征庫]  
　　自俄庫協約警耗傳到　梁後張都督與王參議特開軍事會議决議出發一師團以爲政府後盾而各級將校亦各躍躍欲試預定支配一奉中央命令即可出發茲將各級軍官銜名列下第一師長張鍚元第一旅長王玉錦第二旅旅長王一峯第一團長任德甫第二團團長陳獻廷第三團團長柴德貴第四團團長劉鴻順馬團長謝允卿礮團長岳子培機關槍隊長秦積五參謀聶子敬 
[改委武進民政長之指令]  
　　武進鳴鳳等鄕議長梅元　等及昇西等鄕鄕董高鏡清等縣議事會等代表傳遴等前會分别聯名呈請都督收回屠民政長免職成命茲奉都督指令云據該縣昇西鄕鄕董高鏡清等鳴鳳鄕議長梅元　等來呈並傳遴等自稱代表來時親遞說帖均悉查本年七月間准省議會函開解釋章程條文一律由本府核辦等因早經咨復本府自當懃求法理解釋會通以期無或牴牾推行盡利在案該鄕董等援巿鄕制第十三條倡設鄕董聯合會前經本都督明白解釋第十三條所稱之聯合會爲二鄕以上合辦浚河築路等彼此相慈之事而設非爲聯合全縣鄕董研究執行協謀興革而設所引條文殊屬誤會迭飭該縣民政長轉知遵照取消該鄕董等不遵命令反稱恐陷本都督於違法地位謬妄已極來呈斷斷以民政長須照章選舉爲辯查第一届辦理選舉章程第五條第二項所謂臨時定之者按照法理應由本都督規定對已規定於民國二年四月一律舉行第五十期本省公報載有通令並在該縣請辦初選案内迭經文電飭遵至章程第二十五條民政長於任期内因事出缺暫由第一課佐治職代理仍於十五日以内召集初選常選人行補缺選舉者蓋指已經照章選任民政長之縣而言原文仍字之義至爲明暸該縣屠民政長並非選任其出缺非選任以後之出缺即不能滴用補缺選舉之條且因改委出缺一面出缺一面已有人接任亦無庸暫由第一課佐治職代理自應查照省議會議決之地方制第七條選舉法未施行以前暫由都督委任辦理該縣民政長免職改委係本都督職權查與暫行法制並無不符本年五月十三日奉大總統令地方官廳按法應受省議會之監督亦惟省議會乃得直接此法定之職權等因奉經通令遵行在案該鄕董等不明權限誤解條文自應詳晰指示惟呈内列名者有定西鄕鄕董蔣桂生卷查該鄕鄕董爲蔣文蔚巧日據史藩等十二巿鄕議長董佐來電聲明尊重省令蔣文蔚亦列名在内每鄕祗有鄕董一人何以　後名字不符情詞矛盾此册報所無之鄕董蔣桂生顯係揑列其餘列名者亦槪可想見前據該民政長　電稱與新任商定准二十一日交替即經皓電飭即准期交印何以迄未遵交仰此次令到立卽將印信文卷移交新任接管并將以上指飭各節轉知遵照毌違如果有人勒阻交印實屬妨害公務應即由檢察廳提起公訴除另電飭該縣地方檢察廳長查照外此令原呈毌庸鈔發 
[鎭江擒獲逆匪續聞]  
　　鎭江顧忠琛師長於十一月二十四日派六十二團二營長楊彪在城外拿獲逆匪劉營陞一名已紀前報茲聞顧師長飭軍法處提該匪研訊供認係受僞稱西字號九省統領劉柏香命至鎭江一帶勾結軍警商學各界入會預備　　扶助眞命帝主改元宣德等語直認不諱當經顧師長將該匪解送南京都督府按律究辦惟該匪等來鎭已有多日恐有無知愚民受其鼓惑特出示曉諭云中華民國已確定共和政　愷有再見君主之理該匪徒等妖言惑衆自取咎戾爾軍民人等毋得受其愚惑自投法　倘有誤與該匪等接洽者務各改過自新本師長從寛免究槪免株連 
[寗軍裁師改改旅近聞]  
　　程都令三七兩師云駐寜軍隊裁遺業已就緖亟應截止裁兵計畫爲從事整頓之　查第三師第七師現有隊伍均不足一師之數應即改編爲混成獨立旅所有兩師司令部應即取消卽委第六旅長張期　爲第五混成旅長所有步兵第九團第十一團騎工輜各團營均歸該旅長管轄勤加訓練俾成勁旅其步隊第十二團仍令出防徐州就近歸第九師節制其師旅司令部各軍官仍照前例一律委爲本府屬官軍佐照章加給薪水一月令到該師仰該師長即分别轉飭該旅長等遵照辦理 
　　都督府昨又規定混成旅編制令第四第五混成旅云照得三七兩師現在裁留士兵業經本府飭令編爲陸軍混成第四第五兩旅在案所有該旅司令部編制手續應即發編制表一張以便照辦 
[鄂省吏治一班]  
　　鄂省民政長以湖北各縣差役已經裁盡警察又未普及前雖規定衛兵數目大縣不過十二名此外檢察廳司法巡警亦不過八九名恐不足以詰奸究暴頃奉大總統令准各地方招募土著小隊捕拿盜匪實爲救時要策亟應迅遵辦理爰諭飭内務財政二司妥議呈復核奪現内務司長饒漢祥已經遵飭與財政司長會議大致以鄂省自民國成立以來盜匪横行民難安居推原其故實由地方官無緝捕之實力各鄕團無得力之團長所致茲奉招募小隊之命自應切實舉辦惟自軍興以來公欵羅掘殆盡各屬招募緝捕小隊所需粮餉如責成就地籌欵深恐民人不能勝任商酌再三似應將此項緝捕小隊糧餉作爲正項開支計每縣設隊長一名月餉十六千什長一名月餉十千隊士每名每月餉八千並規定各縣人數及鎗械數如下襄陽　陽隨縣房縣南漳荊門宜城以上七屬各發快槍十二支招小隊四十五名興國沔陽黄岡羅田天門鍾祥京山等二十一屬各發快槍十支招小隊三十六名武昌咸寗嘉魚蒲圻等四十一縣各發快槍八支招小隊二十七名 
[爭廢麻溪壩之風潮]  
　　浙屬绍興麻溪壩關係山會　三縣水利甚鉅本年天樂鄕紳民以一方意見倡議廢壩致各縣人民羣起反對紛向官廳呼籲積案已如束筍現聞省議會已專案提出以解紛爭惟近壩之所前等處十餘鄕適値選舉衆議員投票之期咸以民將爲魚何用選舉一律停止投票業經陸知事據情電呈督司請示辦法矣茲將原電錄下都督民政司長鈞鑒西二區天樂所前二鄕近爲議廢麻溪壩事各有意見寢日投票所前鄕臨時要求二鄕分設否則願甘放棄監察管理各肙勸之不聽該鄕竟無一人投票應否聽其放棄抑或將該鄕另行補選乞迅賜電示紹縣知事陸鍾麟艶 
[湘省留學風潮之餘音]  
　　湘省濫送留學迭起風潮已紀前報茲由留東全體學生派代表陳吳李三君於近日抵湘面謁都督力詆政府之無狀且上書痛呈利害略云日本現在文明程度視歐西未遑多讓然必歲選學子游學他邦藉收他山之助但資格至嚴非專門人才萬難中選滿清末葉派遺學生初雖無相當之士然必聰穎子弟始能與選迨後學子程度稍商卽行限以資格嚴加考試民國成立敎育爲先允宜暫沿成例無俾濫竽豈知遽便私圖竟悍然不顧若是耶皖贛開之於先尙知勇于改過打消原案湘省繼之于後乃决然行之不畏人言是公僕之威權有甚於專制時代者查此次遺送之士雖不能謂全無通才然就耳目所及則多有不敢虚喻者卽如財政司陳炳煥之子姪陳家資陳家立等浪遊東土揮霍性成各學生公費均經其手發給可否隨意握財政之全權無科學之當識咨送西洋徒耗公帑而已都督本以開明政治之才不意竟爲若　所朦蔽致使人民不能信仰迭起風潮默念湘省前途可爲浩嘆務懇都督大力主持打消原案顧全學界以期並美他邦等語未悉譚都督能允其所請否 
[松潘人之輿論]  
　　松潘紳商界佈告云川屬松瀋　僻在邊荒漢弱夷强積重難返故歷朝皆設重鎭以控馭之然叛服不常見於邑乘者茲不瑣贅前清咸同軍興松兵徵調而去逆番乘虚叛陷縣城地方蹂躝殺掠焚掳亦如去歲之慘嗣因聯鎭一意主和未正叛逆之罪使數萬生靈埋白骨於荒煙蔓草中沉冤莫由一洩姑息效尤流毒令日去歲爭路事起逆番仍乘虚竊發勾結屯堡亂黨衆至數萬藉免肉厘停學堂撤警察龍防兵爲名大肆要挾其時防軍奉調赴茂戰守無兵逆等斷絶柴草糧道文報不通紳耆往返勸合解散不聽十月十九二十連日犯城力撃始退二十二日突有奸細詐言議和誘團紳馬保國出城戕斃於是主持無人咸皆惶恐二十三日賊持長梯大斧四面圍攻槍彈雨下城破所有金帛衣物庫藏鎗枝子彈以及倉廠刦掠一空房舍街衢付於一炬居民星散奔竄於冰天雪窖之中凍餒而死中途被殺者不知凡幾逆等得飽慾　分扼東南兩路要隘自謂連山大嶺關隘重重天險足以自守官兵無由飛越矣乃幸民國成立我政府痛念同胞塗炭藩離不守命將出師大張撻伐惟松潘乃邊遠之區關隘之多路途之險向使不得知兵之士雖勞師動衆曠日持久未易成功庚申變後糜帑百餘萬用兵三四年其明徵也此次我軍大小數十戰殺馘數百餘人斬關奪隘直摀巢穴逆始懾服我兵威納欵投誠繳還軍械數月之間賊衆披靡收還故疆成功之速初不及料良由田君子實張君德三索君懹仁曁舒彭兩標統身先士卒有進無退尤賴司令官運籌帷幄動合機宜知人善任策應多方有以致此較之庚申善後得失賢不肖之相去直不可以道里計尤幸自始至終相感以恩相孚以信故能獲漢番首惡明正典刑以儆兇頑其他　從槪予自新是役也威靈旣申生民保全攻心爲要司令官誠得上策復念兵燹糜爛之下一片焦土巿井邱墟放糧賑濟招徠流民修造街衢興復巿面松民旋歸現已接踵於道而猶殷殷謀慮於後者際此百蠻驕悍滿目瘡痰不有明幹有爲熟悉番情之邊將不足以資控制不有慈惠嚴明愛民如子之有司不足以安黎元用是力保石筠張公充漢軍統領子實田公任地方知事此二公者人地相宜軍民悅服殆幾經選擇使善其後司令官之愛松民皆至性至情之流露爲可感抑松商貿易於生番地方者頗夥一聞濫城之信該番人咸欲呑滅其茶包貨物之際適瓦斯索統領亟諭該處土司保護松商因得獲全效力如此一紙書賢於十萬師其信然歟凡此皆松潘軍事實在情形前閱報紙載松事多次然或因地　遠傳聞失實亦有出自鬼　伎倆黑白淆混是以我紳商學各界用誌顚未以表感情 
[廣西鹽務談]  
　　廣西鹽務前已由陸都督收回自辦而廣西胡都督則以在桂省界内之督銷緝私各屬不能撤消兩方而因此發生紏葛已紀前報茲又將陸都督致國務院及胡都督　電錄左 
　　致國務院電北京財政部周總長鈞　　電敬悉查廣　食鹽歴因商包轉運壟斷居奇價值昂貴廣東自獨立後兩廣鹽運司無存廣東鹽政旋卽改章凡廣州蘇州欽州之　尙由商包發售惟廣州省河之鹽主張自由運販每包旣收稅銀三元現廣西財政支絀決議鹽務收回自運自銷前四五月問已選派專員赴東協商曾聲明西省赴東配鹽照章繳價　餉東省亦咨覆樂從在案令鹽務公所開　伊始東督以自爲風氣餉源短絀爲詷竊思廣西全省食鹽皆在東省各府配運粤鹽不至滯銷每觔每包均照章繳稅餉源亦不至短絀况自由運販如此輪納官　轉運亦如此輪納則西省之變爲官運當於東省無傷即將來統一鹽政廣西官局亦係居於商人之地位聽中央政府之征稅倘中央政府收回專賣廣西之官局固　取銷即廣東之一部分主張商包一部分主張自由亦不得不同時消滅總之西省收回自運自銷博取商人營業之微利以資廣西行政之彌補於廣東引地餉源兩無窒碍理合據實電復貴部以釋　慮桂都督陸榮廷叩庚印　　致粤都督電廣東胡都督鑒江歌　電敬悉據財政司呈稱本省鹽務照章繳價繳餉收回自運自銷業經束省聲明樂從咨覆在案近日西省設立鹽務公所以統一　　而便稽核原屬自有主權東省亦認爲不能干涉惟東省來電以向來督銷緝私各局廠係兼查湘黔運鹽爲東省應有之權不容放棄爲言查督銷緝私根據於兩廣鹽運使之　生自民國成立兩廣鹽運使取銷改設廣東鹽政處顧名思則廣束之督銷緝私　似祇能行使於廣東廣西赴東配鹽已經過東省督銷緝私之手續自不必在廣西内地施以督銷緝私至湘黔運鹽皆由西省商販轉銷納過正餉西省亦斷無任令走私以自損其稅項又來電以所收京羡各項均正供要需業已列入預算爲言查赴東配鹽照章繳價繳餉無毫末之輕減於京羡正供預算當爲妨　今梧州府河所屯之鹽均　完納正餉並非私鹽若仍責令輸納東省督銷經費是廣西人民受理東省重重之徵斂揆之情理似覺未平總之東省主權在於徵收鹽稅西省主權在於運銷内地界限原自分明迅請電東省將派駐西省之督銷緝私各局廠一律撤銷以清權限葉委員到邑已將各情面逹等情據此該司所陳各說按　兩省權利均未損害相應電請照辦以利轉輪而顧唇齒不勝禱盼之至桂都督陸榮廷庚印 
地方通信 
[鎭江]  
　　槍斃盜匪駐鎭六十二團三營趙營長　培親率兵士於前晚在南門邏獲盜匪潘仁國齊得勝二名並搜出鎗刀　物一併解送十六師部當經　忠琛師長發交軍法處嚴加審同該二匪供認聚衆搶劫城内梁姓並刀傷事主不諱旋由師長據情禀奉程都督於十一月二十九號將潘齊二匪押往新西門左近槍斃以昭炯戒 
[安徽]  
　　優待外　賓皖都督以美國公使嘉樂恒君日内卽可抵皖特在府中召集各團體會議接待辦法茲將所議手續列下㈠軍隊服裝須一律整　㈡街道須　警　清理并合該廳會同商會整飭團警形式㈢男女學校須速習美國歌詞㈣各商舗須張掛美國旗　㈤籌備事務所經各界議設師範學校 
　　阻設油棧正陽關商會電皖都督云美商美孚英商亞細亞二洋行刻在正開設煤油公司查内地并通商口岸洋商無設立公司之權况正陽烟火萬家堆聚煤油萬分危險地方　不承認請禁阻續到煤油上岸以免衝突等語聞柏都督已　外交局電請南京英美兩領事查照阻止矣 
[浙江]  
　　示禁抗租民政司屈映光君曾同財政提法兩司出示通諭云照得輸納賦稅爲業主　蓋之義務收取田租卽爲業主應享之權利去年光復伊始錢　普免自應實惠均沾所有佃租不得不較往年酌量核減現在國事大定秩序全復今秋收穫除被災各屬外民田沙田均稱豈禳斷不能再援去年情形藉爲口實現經本司等訪聞各屬玩佃農户往往有遲延觀望希冀減免其沿海沙棍甚至有聯合匪徒聚衆抗租實屬目無法紀除由地方官禀報都督立派軍隊嚴拿重辦外爲此剴切通諭凡爾等安分　良百姓切勿爲匪徒煽惑自蹈法網須知本年賦稅在業户旣照歸完納本年田租在農户亦應照歸清還何得有意抗拒再作希冀邀免妄想趁此新榖登場務各照常輸租各安生業本司等上重國課下恤民艱不得不爲爾農民諄諄勸導之自示以後倘再有匪徒煽惑聚衆抗租情事仰該管地方官立卽會同軍隊嚴拿首犯盡懲治决不稍貸其各凛遵　違切切特示 
[河南]  
　　發明花　孟津縣梁子期現發明紡紗機彈花機二具除輪用鐵製外餘槪用木製彈花機一具價銀四十餘兩需一人力每日彈花百餘斤紡紗機分三等一等機價銀三十五兩需二人力每日紡紗七斤三等機與三等機均需一人力二等機價銀二十兩每日紡紗三斤三等機價銀十五兩每日紡紗二斤現梁君爲開通風氣提倡改良土法彈花紡線起見自備資斧來省任書店街郵政局對門租賃房屋一所先運來彈棉機一具預備不日開張試驗彈花俟生意發逹後再添紡紗機紡紗以擴張銷路云　　違法逮捕前清江西巡撫馮汝　之子馮萬本一紈絝者流今春運動汴藩王祖同充當周口鎭厘局長接差後信任　丁諸事舞弊非扣留貨物卽加倍罰欵商民受害者敢怒而不敢言前月該鐘議事會議員李　滋之夥友在周口開設義順永土莊每次下鄉購土均持稅局印票門丁見票卽行放過然後到局報稅習以爲常日前義順永店夥又下鄕購土不意到寨門時忽被門丁扣留聲言須問洋六十元後託人說合　洋三十元了結義順永已將洋交清旋因陳州知事畢太昌到周口驗案發起聯合會李樹滋提議改良商團以便維持地面遂犯商團代表丁殿邦之忌暗中運動馮邁百方陷害馮邁遂揑詞禀呈季樹滋把持釐稅違抗長官於都督藩臺提法使加以重罪而都督藩台提法使毫不加容即札飭商水縣將李樹滋逮捕嚴懲昨商水縣已將李樹滋押解來省監禁新　所矣 
[四川]  
　　黄金世界鹽源屬之淹房地方與　里僅隔一水礦產有細粒沙金聞其成分最富竟有金砂各半者礦學家以十分之一計算每年約得六萬萬　限於地　只能　用舊法因夏季河水增漲聞不能續辦每年能辦之時問自陰曆十月至翌年三月關辦費月需銀一萬三四千兩六個月共需七八萬前清時李華卿約夥五人集銀萬兩爲水所困每人僅　一　砂而二千兩之資本已足於此可見淹房產金之旺矣 
　　佛寺改學叙州府大覺寺地方宏廠空氣極佳最合於辦學堂之用前曾由學界諸君商之該寺住持僧雪岩擬以翠屏山書院與之掉換詎該住持堅執不允嗣經府知　開　再三各法團秉公婉勸該寺僧人等始豁然覺悟　遵照前定章程移居翠屏山上學界諸君猶恐不確前後託人挽詢確實之後方定期於陽曆十月二十三號當同各法團訂立合約以昭信守茲將其所訂條約分述如下㈠大覺寺有諸神　任聽盡力遷移若搬運不去而又有碍於學堂以條建者得由學界諸君取銷之㈡大覺寺舊有動產不動產仍由該寺承頂管業學界不得干涉㈢大覺寺遷移上山後如有修建事得由學界帮助修　金五百元以昭公允而符定議 
[西藏]  
　　創辦郵電逹賴喇嘛近於拉　江卡等處設立郵政電報二局以傅遞軍中信息惟預計安設綫路需費不貲前曾向印京革耳革逹某銀行借慮比四萬元以爲開辦之費惟藏人秉性愚魯不特於郵電之學素未講求卽於郵電之事亦向未聞見對於立　測路設局傳遞之法均不能措手欲聘外洋工匠經費又覺不敷不得已乃暫用漢人承辦云 
[雜評二[  萍] ]  
　　異哉大總統借款事宜統一責任之命令財政計畫與借款手續要自不同財政主於統一而借欵則非財政可比宜分借不宜專借蓋專借則易於受欺分借則足以起各國競爭之心而减殺銀行團之勢燄觀於今日大總統之任命是又隳入六國銀行團之漩渦而不覺矣 
嗚呼噫嘻外人之狡黠 
本埠新聞 
[保國會推戴宣統之異想]  
　　五族少年保國會昨　法租界四届公所　救蒙大會各會員及來賓到者約四百餘人午後二時開會首由副會長顧維淮君報告開會宗旨略謂今日開會爲外蒙古庫倫宣告獨立而俄人乘我國多事私與立約但庫倫係我國藩屬萬不可棄務請諸君妥籌對付方法以保主權次由該會翼進團長張吾軍演說因張君係四川口音恐聽者不能盡悉仍由顧君代爲宣告云本會取名保國會國家如有軍事應與政府代籌完全方法輔助進行以符保國會名實若論徵兵募餉則係政府國會之專責各省都督亦祗能條陳意見聽政府採擇非團體所能自由行動設竟借徵兵募餉爲名奔走呼號乃是亂人所爲本會决不附和今日開救蒙大會不用征蒙字義庫倫雖告獨立惟土謝圖一小部分而内外蒙古有智識之王公現正與我政府籌商取消庫倫獨立合可舉兵征蒙以傷和氣現議有辦法三條㈠请外交部與俄使嚴 
 
 
 

Page 7

 
 
　　重交涉或者可以和平了結㈡請派北方兵隊由奉天法庫門與順天察哈爾古北口三路直搗庫倫取消獨立㈢我保國會南北各省支部各練義勇隊五十人爲國家預備軍聽國家調遺除以上所言外尙有一根本上之問題此時外蒙庫倫有事我中國人祗說庫倫而西藏七八千里回人部落連内蒙古一堣餘里則已人人忘却不知漢族只與滿族性情相近今滿清遜位將届一年而我漢人猶有痛駡滿族者彼藏蒙回三族聞之自必引爲深痛今欲取消庫倫獨立須防庫倫與東三省滿族及蒙藏連合我五族少年保國會擬推宣統爲本會大總長兼佛敎長專司敎權不問政治現擬電請大總統及内務部總長承認如此則與滿人感情融洽自不至暗通庫倫而蒙藏回三族亦將從此永無異心保全領土此爲上策云云繼由美博士李佳白及會員陸聯奎顧雲龍等相繼演說畢由衆公推任子奮爲俠義團長周壽田爲實業團長伍朝樞爲學業團長舉畢復由顧君宣言本會現先習練義勇隊一百名所有軍衣餉項均由本會會員担任槪不在外勸募遂散會 
[水陸飛艇之挫折]  
　　愛德華君之飛艇於昨日下午二時第三次飛行水陸觀者逹四五千人其時北風怒號迷霧蔽江二時四十分愛德華君乘飛艇由河泊司住宅前艇塢出發從水面向南行駛約十餘里漸漸上飛至二十餘尺不料風急霧濃風葉爲風所損斯時正寗紹輪船由南而北尙未抛錨浦江小輪亦不下數十艘愛德華君欲開足機器猛力折回原處又恐妨碍停船路線惟兩翅失勢並爲逆風所阻不得已欲順風勢落下無如風力愈猛迷霧愈濃繼之以雨該艇竟誤落浦東沙灘將愛君抛入水中全機受損計失風葉一齒右翅破裂下層篷木損壤座位首尾兩端亦壤斯時總機關部之新關小輪即率救生小輪紛紛駛往失事處搶救得以無恙而愛君雄心未已囑令小輪往來過渡迅載機匠數十人至飛艇處趕修無奈受傷已重非一二時所能竣事乃由機關部坐船江安小輪將該艇載回鐵路機廠逐件察視再圖整理至三點二十分卽由新關河泊司亨生君乘輪四出報告停止飛行原由並由機關部分往寗紹輪船及張華浜會塲報告受損理由及愛德華獲救情形於是水陸游客遂漸散去 
[令查奸商倫運米石出口]  
　　蘇都督以運米出省出湖會經核定除照章完納貨稅外每石加收特别捐洋一元給予護照承運乃近查各米商竟有希圖偷漏貨稅與特别捐偷運出口殊屬有意抗違昨特通令各稅務公所嚴密稽查一面並令行混成第三旅轉飭各水師營嗣後凡有米船駛運出省出湖如無都督府護照以及未完特别捐貨物稅者均應截留悉數充公以示懲儆 
[淸查營地局近事三則]  
　　收回兵田股票調查營田分局長朱大斌前擬將崇明縣境之兵田股票收歸清查營地案内徵租而江防步隊第一旅朱旅長以此項兵田係由練兵營官兵將入伍費出資購買墾牧公司股票之田並非公產每股一百兩仍須退回公司收回原價給還兵士未便歸公均經雙方具呈都督請示辦理朱局長頃又查得前項兵田股票實係蘇松鎭標各營將弁捐廉置買前清奏明有案並非練兵營兵士所購不應將股退歸公司收價給還兵士應收歸省有以凑軍餉至練兵營兵士所出之入伍費（每名入伍時須出制錢七千文）原屬積習令旣股票歸爲省有則此項入伍費錢自應由公定籌還業已呈請蘇都督核示矣 
　　澈查揚州營租朱局長大斌又查得揚州營田甚多乃揚州巡城營劉管帶永興每年祗報微租五百餘兩殊多不盡不實日昨特呈請第二軍徐軍統飭令該管帶迅將每年徵租實敷據實報告以重公帑 
　　規定徵租期限清查營地分局自設局以來計先後查得江蘇各屬營田共有四千餘處今年統共可得租息洋一萬八千餘元現定陰曆十一月内起徵并將收租票式擬定呈報都督查核派委分赴各處徵收田租矣 
[江防水師開赴瓜州駐紮]  
　　江防水師營章統制所部第一營兵士現奉蘇都督命令迅即開差前赴瓜州駐紮章統制業已遵令將該營全部官弁士兵乘坐鈞和兵輪於前日由滬開赴瓜州鎭駐防 
[商請移駐師船]  
　　滬杭車站委員近以外日暉港口駐有滬防水師第三營師船多艘該處爲滬杭鐵路轉運貨物之要港貨船來往起卸貨物時形不便昨特函商第三營王管帶轉飭該師船移泊口外防守 
[英日兵艦出沒紀]  
　　駐泊浦江之英國兵艦名鉛騰姆司及日本砲艦名蘇格均於前日卽禮拜六奉命開赴長江又日本兵艦名開蘇　者裝炮二十三尊兵士六百二十七名已於前日駛往廈門游弋 
[中國工黨之進行]  
　　上海工黨總部發起以來全國風從其黨員之發逹幾逹四十萬人上月三日該黨在南京舉行聯合會時到會代表多至十有六省後以全體代表議决加入萬國工黨卽由黨魁徐企文君電請留美黨員余君志働就近接洽昨得余君來電謂加入萬國工黨一節頗有頭緖並囑該黨即日發函與柏林萬國工黨書記所云云現該黨已將宣言書章程等譯成德文寄往柏林云 
[國貨維持會第十九次宣講記]  
　　陰曆十月二十二晚八鐘中華國貨維持會宣講部假中旺弄錢江會館開第十九次宣講會首由部長梅竹盧君謂鄙人對於維持國貨問題時進忠言以期發逹但望人人研究改良國貨之法則外貨自然不拒而退次胡豪卿君謂去年勸戒紙煙經伍廷芳先生高呼而成今國貨維持會旣由伍先生主持將來推廣範圍全國響應乃自然之趨勢次楊雪香君謂深望同胞愛用國貨之心堅持到底次陶夢池君謂愛國之心人皆有之國人用國貨乃應盡之天職次程筱康君謂今之沿門乞食者皆因饑寒所迫吾國苟能大興工廠則貧民日少道德日進次邱碧血君謂如欲國貨暢銷外貨不入望工商二界加勉次王介安君謂同胞對内無研究心對外有崇尙心若能轉移吾國必推爲頭等國時至鐘嗚十下搖鈴散會 
[歡迎南洋僑商之預備]  
　　南巿商會董事昨日通函各業領袖及各團體略云接南洋僑商來電陸秋傑君偕六代表爲組織實業銀行事准於十二月二號即舊曆十月廿四日抵滬本會以此次陸君等返華對於祖國一切頗具熱心其關係洵不僅一實業銀行將來凡百事業賴其力者正多若不設法聯絡何以表嚮慕之忱本會因訂於二號上午九時邀集同人至外洋涇橋南堍德豐公司碼頭迎迓三號下午兩時在天后宫北商會開會歡迎届時務請到會 
　　巿政廳董事會昨亦致函紳商學各界及各團體略云南洋僑商陸秋傑君偕代表六人爲組織實業銀行事准於十二月二號抵滬闻此次陸君等返華對於祖國一切頗具熱心將來凡百建設事業賴其力者正多茲定於本月三日下午四時在本廳開設歡迎大會以表嚮慕之忱 
[水陸警政之改良]  
　　上海警務長近奉江蘇都督命令將警務長名目改爲上海商埠巡警局長業已頒發鈐記啟用即由穆杼齋君將警務重加整治定於陽曆二年正月逆實行改稱各區區員等應盡職務更宜嚴厲進行至浦江水巡隊則擬孜稱水巡區另委上級警務人員爲區長監督一切俾將緝捕等事大加整頓以保公安 
[搜查僞質小洋]  
　　東區巡員在滬南老白渡成發小客棧内查獲混用銅鉛僞質小洋之閩人林金發林金魁及江北人高鳳詩三名解區詰問稱係住居高昌廟之汪端庚託銷遂派巡警帶往搜查果然搜出僞質銀角六百零五枚銅元二百枚煙具五副當卽將汪及同黨張寳龍吳寳仙徐記雙齊金生汪席林張開吾陳慶雲等解回該區移解警務所預審究辦 
[孔敎會事務所開幕]  
　　孔敎會發起人沈會植等於大成節（孔子誕日）在山東會舘行祀聖禮卽以是日爲孔敎會開始期現復賃海寗路西一千七百九十八號爲孔敎會事務所於舊曆十月望日開幕是日公推姚丙然姚文棟李寳沅麥孟華陳煥章爲幹事員并决定嚴行孔敎會雜誌每月一册擬於癸丑元旦出版陳煥章所著之孔敎論則於雜誌未出版以前 
[接濟北方民食]  
　　袁大總統以據財政總長禀稱京師倉　空匱民食堪虞擬就上海招商墊欵承辦食米五十萬石運京接濟當經提交參議院通過咨行駐滬陳交涉使招商墊欵承辦在案茲悉此項食米已由滬上米商組織一協濟公司派人分往内地產米各區採辦業已陸續運滬卽日彙解京師以濟民食 
[研訊命案嫌疑犯]  
　　浦東三林塘艾家　鄉民吳金發被人砍斃後即經第七初級檢察廳將姦夫劉毛囝及死者之妻吳許氏與勾引成姦之李劉氏并送上海地方檢察廳迭次研訊不認並傅要證永貞觀住持女尼到案訊問供出吳許氏種種疑　經紀前報前日午後復由葛檢察官命提吳許氏等到案研訊該氏供詞毫無邊際問官曰爾夫在外被害爾旣不知何以於十三號黎明時逃出意欲何往許氏答稱婦人母家在川沙是日歸寗並非逃逸問官曰爾旣欲往川沙何以向上海一面行走許氏支吾不答旋提劉毛囝到案詰問供無謀害吳金發之事可謂調查並據劉父劉富松爲子遞禀辯白問官駁詰良久男婦仍矢口不移判分别釘鐐收禁候再查核一面據情禀奉廳長飭派法警下鄉秘密調查知吳金發於十月十二號在途被害時尙有二人帮兇遂即回廳報告奉諭飭拿該二人到案以便澈究 
[密告兇犯下落]  
　　住居西門外之王仁路被人謀害抛尸破棺材中頭顱無着曾由尸妻王楊氏指控裴老三（即白老三）與伊弟裴玉田（即現充巡警之白玉田）到家邀去飲酒致遭謀害並牽涉白之房東王阿海曾經地方檢察廳訊供不認判王收押玉田等送還警務所咨請穆警務長飭緝在逃之白老三到案再行訊究在案計自此案發現至今已届兩月兇犯白老三尙無蹝跡而穆警務長忽接郵遞匿名信一封據云白老三現匿清江某處穆君姑妄聽之即於昨日告知檢察長備文派警馳往清江查提未知果能緝獲否 
[更換郵政信筒]  
　　上海郵政局總理以本埠各街所設之郵政箱係前清時代所置咸有雙龍及大清字樣現在民國成立亟宜更改爰特鑄造新式鐵箱其形與舊式大致相同上有郵政信筒四字昨已雇工將舊箱一律除去更換新箱矣 
[公廨派捕防夜]  
　　公共分廨自經外交團管理後卽於署前派有華印巡捕各一名專司看守至晚大門關閉卽行落差茲悉關讞員以現届冬令防範尤宜嚴密昨特在大門前設一崗亭晚問亦派巡捕駐亭看守以昭愼重 
[城内]  
　　民政長批○（典商濟昌禀批）據禀該商擬在浦東陸家嘴地方開設代步仍用濟昌字號聲明統照典章該處離商典六里當贖轉運往還均便應即照准給示開張惟須公平當　允洽與情是爲至要（行商張治程禀批）查牙户代客買任客投行公平交易屬在同行旣不准違章攙奪亦不得强截龍斷如稍違法卽予提辦據禀培大興撑去王雲賓船只將貸卸空貨價移用致販户船不能開如果屬實按照法律亟　吊貼訊究何以受害者不赴司法起訴殊不可解禀叙包辦認捐浮收擾害事屬稅務旣據呈明稅務公所請由該商包認應候稅務公所核示至培大興行有無朋充違碍情事業已另案飭查該商仍各守定章相安　業爲要 
　　地方審判廳民庭批（　洪氏顧全華擅取差押衣服批）奘番查此案前經本廳允准願倪氏之請求依照民訴律第六百五十一條至六百五十五條之規定准予假扣押并據承發吏將扣押情形報告在案據　箱内衣服現被顧全華等私行取去等情此等家庭之事於服物之微斷斷爭執殊非家族所宜况原被兩造本住一處前項衣箱究係顧全華擅行取去抑係顧洪氏私自藏匿已無明確之憑証所請照交之處　毌庸議 
　　弔閱簿據○滕竹軒等控僧芥航不守清規由地方審判廳訊得原告所控無憑判令出外覔取確實證據呈案再訊在案茲經該廳查悉芥航有一簿據所列各節與此案大有關係乃於前日移請檢察廳飭派注警押同芥航至閘北某號屋内吊取該簿到案以憑查閱核辦 
[南巿]  
　　客棧違禁○崇明人沈朝　在洞庭山碼頭弄内開設大興客棧茲被東區訪悉有違禁賣煙並招留男女苟合情事前日報告區員派警查抄將沈拘區詰明屬實着罰十五元充公再違重懲 
[閘北]  
　　亂打亂戳○李殿江衡子萬殷玉奇三人前日在途相毆李身受刀傷數處由二區崗巡葉禎祥查見一併拘解警務所經凌科長提訊一過判移檢察廳審明究辦 
　　查拿騙子○謙泰棧夥陳通生至五區控被黄雲程拐去洋襪衛生衫計價洋一百八十餘元又廣益書局夥鄭　梅亦控被黄騙去書籍洋一百五十餘元均請查緝昨由並區長呈報警務所司法科請派偵探恊拿解究 
　　被毆受傷○江北人吳志銀金仁泉住居華興路草屋内日前被人放火幸即救熄後經李宏量等扭康唐惠至六區稱係縱火之人經倪區長訊無証據判令交保候查再核昨日康子茂昌投區報稱其父被扭到區時曾遭毆打傷勢甚重區長將李傅案解送警務所凌科長諭候傅康到案以憑核奪 
　　第三初級審判廳量○（夏桂生呈周長發拖欠會洋批）爾前次狀訴稱於前清宣統二年與周長發結算會賬共欠洋三十二元當經中友言明二年四月歸還繼於二年六月又借爾洋五十元經中言明按月拔還五元等情在案今閱粘據兩紙一係前清宣　二年十一月十六借爾洋三十三元限期以次年陽曆四月一號交還與前狀所稱數目年限均不符合一係六月二十七所立據内載明借爾洋五十元按月一號交還五元查前清時代適用陰曆而兩據所載均用陽曆殊屬奇異據訴各節難保無不盡不實之處旣據一　呈訴姑候傅訊核判粘據附 
[公共租界]  
　　夜行遇暴○新閘重慶路八十九號門牌某紗廠用人張皖生前晚九時行經馬立師路馬安里口突遇暴客兩人攔住袖出白刃恐嚇將其身穿之灰緞棉馬褂灰緞皮馬甲紫呢大衣各一件剥下並在袋内搜去鈔票洋十一元逃逸事後張至新閘捕房報告　頭立飭中西包探往拿未獲昨由該捕房捕頭禀請卜總巡通飭各捕房中西探捕一體嚴緝 
　　乘間行竊○閩人林興前日至鄭家木橋附近裕隆押店内以買物爲由乘間竊取大衣一襲圖逃適被包探陳阿四撞見赶上拿獲帶入捕房押候解廨訊究 
　　老者跌斃○蘇州路復記水菒行販貨客商崇明人王福郎年已六十餘歲前日在老閘橋堍某茶館内啜茗忽於下樓時失足跌至馬路不省人事旋即斃命由捕查見回禀捕房派探沈阿岳將尸舁入虹口斐倫路驗尸所報請公廨中西官蒞驗並至四馬路某粥店内知照死者之子到場候示 
　　汽車肇禍○東洋車夫張三子前日午後拖車行經南京路勞合路轉角適某洋人之汽車疾馳而來不及避讓致被撞倒跌醫該汽車疾行而去旋　包探沈阿岳查見將張車送仁濟醫院傷治並將情形禀明捕頭諭令查明肇事汽車再核 
　　斥革巡捕○英公廨看守女押所之九百三十一號華捕因辦事荒謬物議沸騰經駐廨西捕查悉於昨日禀奉卜總巡諭將該捕斥革遺差以匯四捕房五百零八號華捕調往接管 
　　流氓　物○湖北路孟淵旅館寓客趙葆青前晚六點餘鐘行經平橋路突被流氓將趙所帶皮夾一只摆去内有現洋十三元銀表一枚當時追捕未獲即投新閘捕房報請派探查緝 
　　婢女捲逃○新閘白克路潤豐押店内之十三歲婢女冬梅前日捲取金飾鈔票計值洋四百元逃若無蹤昨由該押店主　　呈請總巡捕房通飭各捕房中西探捕一體恊緝 
　　畫影圖形○四川人馮玉麟年二十歲曾於陽曆十一月二十五日騙取四馬路五百十七號門牌衣莊内值洋一百六十元之綢衣逃逸經該衣莊報請捕房查緝未獲昨由卜總巡開明馮之年貎籍貫通飭各捕房中西探捕一體留心偵緝務獲解究 
　　自失人格○新閘捕房五千零二十九號華捕因品行不端經該管捕頭查悉於昨日禀奉張正巡官着將該捕斥革 
　　失竊報捕○泥城外威海衛路念二號門牌某洋人家前晚失竊值洋七百元之銀器等物又福建路吉陞棧寓客鄭福慶被家丁劉春廷竊去現洋一百三十元並值洋一百餘元之綢衣等物又九江路六十一號鄭來裕失竊現洋一百餘元又山東路三百八十一號黄如生家失竊現洋銅元共二百五十餘元昨均開單報請就近捕房派探偵緝 
　　乘車跌傷○王阿惠前日午後乘十號電車至華記路被人擠軋墮下爲車輸碾斷左足由捕車入捕房送往同仁醫院醫治再行查核又昨有失金實乘七十二號電車至北蘇州路跳下跌傷頭面由捕車送同仁醫院醫治候查 
　　因何衝突○靶子路二十九號陸姓家僕人胡升前晚與婢女某在樓上不知何故大起衝突胡以利刃自刺頸項血流如注倒臥於地由捕查知禀報捕頭派探將胡車送同仁醫院醫治候查明再行核辦 
　　印人酗酒○看守西牢五十六號印捕前晚落差後在漢璧禮路酗酒滋事撃壤某甲之人力車被甲扭入捕房候辦 
　　學徒捲逃○西華得路七百四十九號衣店主至捕房報稱學徒王德福捲取衣服銀洋逃逸旋　包探緝獲押候解究 
[法租界]  
　　小孩迷路○前日有迷途男孩兩口一名王裕龍身穿花布短衫柳條布袴一名維海羣身穿藍布短衫袴足上均著元色洋襪無鞋由捕帶至公堂盤問被供均係廬州府人隨鄰人來申途中失散餘不能知判送善堂留候父母具領 
　　弔驗合同○烏利文洋行控俞壽生定貨不出前日由廨傅訊俞供定貨有之惟合同上載明十月間出貨今因約遲數天該洋行不允具控求察聶讞員判俞交保限禮拜二將合同呈案察核　　軍車違章○廿七號西捕投廨禀稱二號電車司機人楊雲泰由英界馳入法界東新橋地方照章該處應開慢車詎楊違章馳行向阻不聽故禀明捕頭傅案請究楊供西捕知照時並未聽見求宥判罰洋五元充公 
　　無憑無據○志大煙膏店主蔡志鈞前向源記土行騙取雲土拘獲後供稱其土軍往夏實順店中被夏吞沒商人店中經理潘正平即潘增祥係夏之女婿由夏　保故串通一氣逃逸且另有洋一千元寄在夏妻葉氏處求恩追交潘增祥及寄存之洋以便料理各欵奉判將憑據呈核在案昨蔡又投稱商人與夏素係知交故無憑據訊之夏堅稱並未作保亦無取伊雲土及寄洋之事讞員以蔡所控無憑將夏摘釋騙土一案仍着蔡速行料理 
[雜評三]  
　　省議會初選投票期相去僅五日矣而某地方要求補查選舉人尙未肯已則何也 
　　夫宣示期内可以更正而不更正其後各屬紛紛補報而不補報直至全省選舉人數確定初選當選人員額分配而始集議而始要求是非糊塗卽兒戲耳兒戲之要求又何理焉 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[大懶小懶書] [  劍]  
　　小懶同志倦眼啓者昨在尊府得晤懶顏慢聆懶論於懶字之秘訣發揮盡致洵可爲懶界放一鈍彩然弟尙有懶言願君之懶耳垂聽焉邇來歐化東漸青年學子從事研究發生一新主義卽黄金時刻是由予細思此語輒覺毛髮悚然不寒而慄將來彼黨勢力發展恐吾懶黨將無立足地矣夫優勝劣敗世界公理吾懶黨若不改良方法擴充勢力未有不歸於失敗然欲光大吾黨非研究懶學不可如懶學堂也賽懶會也皆爲今日之急務而欲從根本上解决尤非先研究吃飯問題不可方今科學進步自來火自來水等皆有現成之物足以享用惟無自來之飯足以送到嘴邊殊爲憾事此問題一解决則其餘悉迎刃而下不懼黄金時刻黨之實逼處此矣足下旣負懶名當有懶見以敎之弟近來擬編懶史一册苦於無從下筆并望出其懶學指示一切幸甚幸甚弟大懶　首 
[小懶答大懶書] [  劍]  
大懶同志懶睇前世讀足下書本疑作答祇以懶於下　遂致遲遲未果弟自餓死以後　魂餒魄無處得食不得已仍舊降生人世出現於東方病夫國以爲此邦人士必能倒　歡　不料革命以來黄金時刻黨勢力大　致吾　不能高枕而臥殊令人恨恨不已足下　　吃飯一事　　扼要之　惟茲事體大非弟之愚所能解決須俟懶　大會　　後提出議案請衆公決方能得美滿之結果足下以爲何如至於編輯懶史問題弟久有此志今承下問敢略貢一二以備採擇嘗讀金人銘曰無多言多言多敗無多事多事多壤此數語實爲吾黨之秘訣昔孔子訓弟子曰飽食終日無所用心其自言所志則曰飯蔬飲水曲肱而枕而鄉黨一篇於吃飯二字最爲注意可見孔子一生得力於懶學者至深足下若編輯懶史開宗明義當奉孔子爲懶界鼻祖其次若陶淵明若陳搏皆爲懶界先哲至直接孔子心傅者當推有宋朱子爲巨壁彼於靜坐一事竭力提倡誠能得懶字神髓所以列兩　而食冷猪肉也凡此數人皆宜各立一小傅區區之見以爲然否餘俟續陳弟大懶免脫冠㈢ 
海外奇談 
[暹羅人之大幻衛] [  頌斌譯]  
　　巴黎大戲院近日新到一技術家係暹羅人演種種幻術殊爲奇妙先集衆人之帽一一剪碎之或取衆人这時錶指戒等物悉行打碎之俄而　還非惟完全無恙且一一得其原物無少差誤是猶術者所能也所最奇者能於日光晴朗之時口笛一鳴天地頓黑條見一　皓月自東而上當演技時月方上弦不知此月胡自而來且月下山光明媚樹影　森令人疑有秋意俄又口笛頻鳴一箭之外忽畫地爲大河遙見漁舟十餘艘各燃紅燈與波光相掩映風景絶佳審其狀似順流而下者然終可望而不可即方驚疑間演者忽拍掌呼曰良夜　再觀止矣一轉瞬間漁舟阴月高山大河俱歸鳥　而紅日炎炎如故此眞極奇幻之致者矣 
[急煞老人家] [  鈍公]  
　　美國飛行家司蜜司與可兒女士訂婚女之父母以婿操航業甚險不之許女竭力陳說終不許司蜜司乃與女私約婚期届日乘飛艇至女居附近相候女至相與凌空而去飛行七十五英里抵希爾司台爾村某敎堂行婚禮畢電告情狀於女之父母旋得覆電云汝等太胆大竟冐險坐飛艇令人驚悸欲死歸時千萬以火車來也 
尊聞閣詞一 
[早雪行] [  李生]  
　　一夜北風吹瑟瑟城南城北卽飛雪錦裘輕暖富兒温哀鴻零落窮途哭我亦因之念沙漠天山陣北孤雲黑翰海降王未解兵胡天星使初傅檄三邊烽火望燕臺萬里關山枯戰骨朔氣憑陵胡馬驕寒聲千里傅刁拆健兒無復說長征英雄空有籌邊策東鄰西鄰逼我來哀哉大地將沉沒拔劍　地喚奈何舉頭忽見江山白 
自由談話會 
　　以一邑之警務長使人出面包辦囗囗子花稅而已實暗中主持壟斷罔利一可異 
　　以巡緝囗江之水巡隊因該警長做包捐股東故而專爲之捉　稅敲竹篢致鄕民有被逼不堪願投囗江以自盡者暗無天日一至於此二可異 
　　以地方人民之捐欵購置小火輪爲救生之用乃竟任其指揮若爲該警長個人發財計而設者勢燄　天無人敢發其覆三可異前見貴報自由談中有一鳴投稿謂前民政總長批該　長辭　書有如果遐心不返少師與撃聲偕行今少歸已行矣而撃聲者猶戀棧如故等語吾意該警長見之必汗顏無地而汲汲焉引避不遑矣乃反奔走運動惟恐失之諺曰天下無難事只怕老面皮如該警長者吾末如之何也已矣 
　　矮人國善詐余夙聞之稻家圈有一肆矮人所開也中有潤容香蜜標其牌曰每瓶三十文購而啓之無蜜味亦不粘蓋水也其道德如是[  逸名]  
　　日前有詆諷某警務長傅單到處散佈飛短流長原無足據然而謠風日熾時届冬防某警長職務所在不可格外注意 
　　某旅長握防務全權滬瀆一隅保安是賴當此盜賊　起之際益以警報頻傅人心皇惑某旅長不可不格外注意 
　　酒地花天儇紅倚翠請以俟諸太平之日何如[  獨鶴]  
劇談 
[紀譚鑫培（十三續）] [  曾言]  
　　鑫培於前月二十五夜演連環套此戲已四五年不曾演矣五年前在中和園曾演一次時天色已暮燃二炬於台口但見人影幢幢絶未得其神意昨與友人往觀或有謂勝楊小樓者或有謂不及楊小樓者以余公平論之楊小樓正當妙盛之年英姿颯爽口白高亮舉動捷敏神情發赿其當黄天霸最宜故觀者一見而即欣賞至於鑫培身軀略短年復高邁當黄天霸以外貌而論似不及之然此不能爲二人之優劣也鑫培以六十許之老翁扮武小生宜觀其神不可以外貌論也吾謂若以神論其一舉一動皆合律度與小樓絶無差别而　閒之中自含英凛之槪當其人見彭公抱門而進口白爽亮風度雍容及彭公謂不要這頂紗帽爲你耽代云云連請三安先疾後緩極合情理旣上山之後將御馬牽來天霸起立且詢且看意急而神徐眞能狀難逹之情也其欲奪馬逃去手法異常敏捷旣不得騎從者牽之而去仍作騎式而立久久復迴身翹首而望之此情此景小樓更可以過此乎故曰鑫培此戲不得以身段形貌而論之也 
　　昨觀麒麟童之鐵蓮花令人欲寐無論看他人演何戲莫不憶及老譚老譚之鐵蓮花眞令人有世熊凉薄之感而生忠厚之思也然尙不如其狀元譜狀元譜一齣在他人視爲尋常之戲在老譚則爲極得意之作此戲全係做功可歌可泣上墳之時見看墳人兒子衆多問其老僕何以有許多兒子其僕措詞未當遽云是其祖宗陰德陳員外聞此語時萬分難受無可作答起立向自已祖宗牌位一望即便倒於椅上其描摹一種無奈難方之隠神妙眞到秋豪顚也至痛打大觀之時大觀裝死直躺於地左右云氣息已無矣員外怒云替我拖出去面作鎭靜心實憐恤偷拭眼淚不禁親手探其鼻息語語强硬而神意絶慘其夫人囂泣大罵那一個敢哭而自已不覺失聲此情此景眞令人動天性之感神乎技矣㈡ 
[紀三十夜之女丹桂] [  玄郎]  
　　予以坤班演戲往往任意笑謔假痴假呆不守規範毫無戲情久不涉足其間前晚該園案目拉客各角倒串應友人之超　往聽焉入園後即聞采聲掌聲相繼雷動眞有一字一呌好一句一撃節之槪予訝謂不圖坤班之進步一日千里竟遠出者譚之上不然何座客傾倒乃爾友笑曰彼輩俱以目當耳者其呌好也用意在五聲六律之外非局外人所得窺測也予始恍然 
　　絨花計一聲雷飾瞿小姐面麻身胖頗發一　上堂渾身顫動驚惶失措形容一未見世面之閏女頗得神似筱月紅去其兄尙能稱職 
　　彩樓配牛桂芬飾實川唱青衫發音覺清逸惜暖暖之聲太多腔調俗極至頓挫處音韻動而兼急促火候遠甚抛球時一飾太白金星者呆立不動如木偶尤背戲情 
　　拾黄金張少泉出場唱二簧一叚腔調純倣楊四立以呑吐出之抑揚合度輕倩宜人尤能兼唱崑曲靜穆工穏圓潤可喜元音雅奏久失眞傅（此叚即四立亦割去昔李百歲曾兼唱之此本崑劇理宜回顧本旨不廢　流然時下多畏難而避之）得此胸襟爲之一擴先唱黑風帕復唱拜壽　糧奏腔亦哀艶動聽又唱二進宮以一人而兼唱三脚聲聲逼眞閉目動　幾不　爲獨脚戲矣後唱寜波人哭老公小調亦摹倣人　殊解人頤所唱雖不如四立之多而坤角得此直足稱鳳毛麟角 
小說 
[滑稽小說神鬼同悲（五）] [  瘦蠂]  
　　老者笑道你也忒頑固了迷信理應破除毁滅神像是從根本上解決你難道不知道麽說着兩人立起身來拉着手出去了楊戬停了一會也會了鈔步出酒舘再往街閒逛私街小弄舞無不走到每逢廟宇就進去隨喜果然不曾遇着個神佛心想道我聽那與論也總紛紛不一要找個土地來問問却找不到難道眞是個個逃走了麽我却不信我總要尋一個出來遂立定主意專逛冷僻處所蕩來蕩去蕩到一座破廟裹踱了進去轉過大殿却見二堂牆脚下蹲着一尊土地神在那裹咳聲嘆氣楊戬走上前去土地認得是警察想是來捉他慌忙的想逃走那裹知道已被楊戬一手拖住再掙不脫土地急得滿頭是汗連忙哀告道警察老爺你放了我不要將我抛入河裹了楊戬想認錯了待再嚇他一嚇遂厲聲道呔我問你究竟是大土是小土快些明白講我們都督正要燒呢土地急道小神是土地並不是大土小土你快些放我罷楊戬道嗄你是土地却也來得湊巧我們都督也要燒的快些去快些去急得那土地上天無路入地無門楊戬看了又是可笑又是可憐遂放了他道你不要這般着慌你知道我是誰土地道你究竟是誰楊戬笑道我乃二郎神奉了玉旨來此調查焚烟毀神二大案的來了一天光景不曾遇見同寮所以到處找尋不料現在找見了你我也可以問問這兩椿事的情形了土地歎道尊神那裹知道這裹的都督警長等官員都是執拗不過的起因是爲了商家的四箱土偷運不偷運把他焚棄了一般煙鬼就怨毒入骨去運動 
了外人來辦交涉弄得都督心火直冒不知怎麽遷怒支神界來將神象抛入河中或是焚毀財產也不知下落廟宇盡歸公用許多神佛急了已早結隊的旅行去了　我這所破廟他們看不中倒還沒有人霸佔然我却提心弔胆的防他們來胡閙所以方才尊神進來我還認是警察嚇得飛跑請尊神勿責㈡ 
 
 
 

Page 11

 
 
   
 
 

Page 12

 
 
   
 
