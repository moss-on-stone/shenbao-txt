# 1889 - 287 - 4905929

 

Page 1

 
 
[本館經辦江浙賑捐啓] [  申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子顧念江浙兩省歴年辦賑之勤勞捐助之踴躍而此時灾近剝膚當必有惻然動念者請卽將捐欵送交本舘掣奉收條隨時登報以昭信實一面彚解災區妥爲散放早辦一日多活數命不勝盼禱之至 
[已丑江西闈墨告成] [  申報館啓]  
　　江右文風素盛與雲間西冷各成一派洵堪鼎峙本科闈墨理法遵乎先民花樣宗乎時尙本舘覔得原刻急付手民字蹟旣極清晰校對尤屬精詳想揣摩者必當家置一編也前列題名後附試帖卽日出書每本價洋六分售處仍照曩例 
[已丑順天闈墨告成] [  申報館啓]  
　　京師爲首善之區萃十八省之英才摛藻凌雲揮豪畫日文章葢蔚爲大觀焉本科鄉試揭曉後本舘購取闈墨讀之類皆麟麟炳炳藻耀高　選詞則藻斧山川運意則經綸黼黻意者聖人首出故名才亦應運而興乎因亟付諸手民以供有目者所共賞前列試官銜名新貴題名錄後附試帖詩皆仍歴科曩例至於校讐詳盡印釘精工則閱者皆所深知本舘固不敢自爲稱贊也現定本月二十四日出售每本碼洋七分赐顧者請向本埠申報舘帳房申昌書室外埠各申昌及售報處購取均無不可 
[論潮郡風俗遠不如前]  
　　潮州一郡向來稱爲易冶唐韓昌黎被之以文教顿然丕變比戶弦歌居然有海濵鄒魯之風沿至於今流澤遺風猶未替也然而風俗强桿樂於戰鬥甚至於劫奪打降擄人勒贖靡所不爲以故有司之往彼撫治者咸謂其民氣蠢暴習向浮囂蓋有條教　莫能施禮法所莫能禁者治之爲難嘗舉其可戒可斥可傷可懲可哀可憫者數端歴歴以言之而人心俗尙可知矣一曰打怨家懲械鬥也潮民性情悍戾負氣輕生小不相能動輙鬥殺名曰打怨家非官長口舌所諭禁令可止勢已積　難返官則權輕必也威克庶幾允濟一曰買輸服哀被誣也潮俗械鬥非命死者其家每置兇徒於不問輙指告懦而富者爲索錢計慾壑旣满大讐亦忘否則剔嬲不已出錢者名曰買輸服弱肉强食傾家有之爲問司讞　保富者誰歟一曰宰白鴨憫頂兇也潮俗械鬥殺蛤之犯驟難得眞而被誣者又恇怯不自申理率買無業愚　送官頂替貪利者罹法竊焉名曰宰白鴨一曰速弔放惡擄贖也潮俗不逞之徒每結黨擄人關禁索贿甚有凌虐至斃者訴牒必籲曰速弔放以人爲貨甚於盜賊是可惡也而能惡之者誰也是數端皆潮郡之大弊而不能驟革悉除者也　客　聞此言曰是　足爲甚更有甚於此者焉當咸豐年間潮州一隅幾至暗無天日官長胥吏不能出城一步行稍遠卽被擄莫知其蹤跡所在旣探得之則必以金贖多寡任其所索幾不知其爲官長也鄉間催科徵收一切皆鄉中豪横者爲之把持每年計納若十亦惟具命略有齟齬顆粒無收　有之有一婦人黑而肥聚黨横行悍特甚公然開設一鋪曰人當權其輕重以質錢他日備錢取贖其利維倍富人往往入其牢籠至於相戒不敢出門戶稍出村外跬步　蹈荆棘便生斯時爲州縣官者視爲畏途必先交結豪　之吏胥武斷鄉曲之强宗巨族然後可往焉潮陽沙龍地方有鄭姓者家擁鉅禺貲作　鄉里稔惡萬狀其徒黨如雲振臂一呼片刻間可集數千人家有武庫兵甲森然鎗砲藥彈無所不備有不爲其　悅者輙活埋之莫敢過而問焉地方　蒞任必先肅衣冠往拜低首卜心一切任其意旨然後得安於其位否則不終日而去矣其所居之地甚得形勢自稱爲沙龍土其子爲太子森尤爲濟父之惡狡謀百出人多惻目大憲聞之卒　如何因　誰可當此任者咸以爲非方軍門照軒不爲功軍門以百戰百勝之餘威軍中多謀主帳下多驍騎一　壯士咸樂爲用其人類能知匪徒窩藏之所在軍門於是發蹤指示擒其尤豪　者斬决有差不動聲色以計　沙龍鄭姓郡讞訊得實惡　已盈罪案山積解遞穗垣而寘之法於是四方匪黨無不股栗韜跡濳蹤莫敢抗命或遠颺於外潮郡地方由是平靖軍門於是興文教購書史建書院興　學築堤防備水潦積倉榖賑饑民教養有資撫綏循法恩威並濟賞罰兼施善者勸而不善者懲潮民之　戴軍門有如赤子之依慈母人皆謂數百年來未有如是者也其功豈出昌黎下哉蓋軍門之治潮也以詩書消其戾氣以德澤革其邪心尤在威愛並行寛嚴互用驅猛虎於境外奠哀鴻於澤中是以梟獍濳藏萑蒲絶斷良善聞風而景慕强梁知罪以歸誠懐德畏威沽恩向化者不知凡幾豈徒一路福星萬家生佛而已哉乃自軍門升授水師提督而後遠駐處門或居穗垣離潮郡者數年　黨聞知多有自外濳回者更相煽誘舊復張以致械鬥刦奪擄人勒贖　見於今日况乎猾史弄權訟師作弊朋比爲姦多思播弄於光大化日之下官長雖明知之多不敢詰明目張瞻勢益横发嗚呼此風曷可長哉方軍門以節鉞遠在羊城不能兼顧近又辦理惠州善後事宜公牘之忙日不暇給未遑卽治所可惜者以軍門二十餘年之經營而　之於一旦耳然吾知軍門苟有所聞必不肯置之罔惜也曷若爲梓桑而施化雨因枌榆而奠澄波起而重整頓之使歸於化行俗美仍如昔日當不遠耳企子望之 
[謀害未成]  
　　昨日東洋發來電信云日本外部大臣被人用炸彈謀害當炸彈破裂後其人知難逃禍自尋短見外部大臣受傷尙不甚重想可無碍也 
[五茸近事]  
　　松郡自中秋以後陰雨連綿幾歴一月之久木棉霉爛過半田禾　發寸餘未經刈割之晚稻亦均在水中央難望收成刻經恩太守及華婁二邑尊躬詣府城隍廟䖍誠祈禱　諭飭各肉鋪禁止屠宰所望蒼蒼者天速放晴曦以慰三農之盼望也○普照寺西首馬某開設牛肉鋪生意興旺每日宰大武一頭大率買自四鄉以博蠅頭之利是亦良有司所宜出示禁止也 
[久雨解嘲]  
　　月令秋季之月日在房昏虚中旦柳中律中無射蓋是月不惟水當早涸而且霜亦漸降故王子安序詞曰潦水盡而寒潭清烟光凝而暮山紫又安有秋水如春不爲鏡之澄而反爲梗之泛如今日倒行逆施洶湧漰湃之不歸其壑也哉金陵起九月　辰朔迄旣幾望太陽似被黄人所遮旣不見其作何色又安知其有何字锺山係一方封鎭爲諸峯領袖每日雲滃滃如積絮冠其巓不令人一識其眞面豈此巖巖者一若炙手可熱勢絶倫愼莫近前丞 
 
 

Page 2

 
 
相嗔巍巍也乎秦淮如入府塘一帶瀰漫接丁字簾邀笛步相沿三四里若環若玦不啻高寳間之三十六湖近水人家初則柴門臨水今悉柴門浸水矣天氣無日不晦晦卽雨雨卽霽霽復仍晦而仍雨以致水拍拍柴船不得入城泥滑滑柴擔不輕上市仰屋興嗟者昔嘆數米如珠今且析薪如桂亦罕事也寗俗婦女善持家春韭秋菘南　東畝倚門數典頃刻間可使上下五千年縱横十萬里瞭如指掌據稱今歲秋朝實爲近　所僅有客有思到廣　而無　聽霓裳仙曲者沈滯塵寰誦楚辭至悲哉秋之爲氣也悵然曰彼蕭瑟兮搖落與泬㵳兮遠者殆旅人寫照耳世無郭元振奚復望有登山臨水送將歸之豪傑土乎爲之惘惘者竟可見臥聽風雨攪林聲得满城風雨近重陽一句忽被催租敗興者其枕上之銷魂視路上之斷魂不又勞逸迥殊耶然則何歲無秋何秋不老轉瞬山川斂翳草木銜暉我輩不能煉石以補天却可惜陰以補興　　萸於陶谷何妨題夢得之糕尋瀑布子锺阿不必落孟嘉之　人生行樂耳何必鬱鬱居日自損歡顔也漁洋不云乎秋來何事最銷魂殘照西風白下門攬勝者往往恨不置身其地則游目騁懷正鵰鶚在秋者之所有事同志其毋負謝公之屐焉可 
[電傳江南鄉試題名全錄]  
　　方爾咸江都附　邱景章全椒廪　汪福森崑山附　金念祖嘉定增　孫傳鳳吳縣增　章鈺蘇州優　章士荃松江增　程壽保黟縣貢劉廷鳳濳山貢　劉啓徵吳縣附　吳會昌歙縣增　許長齡江寗廪　姚彭年如臯貢　干恩沛儀徵附　吳鴻森江都廪　方顯元桐城廪徐錫麟長洲附　周潤章上元附　锺寳書江都監　孔昭晋吳縣廪　曹寳書長洲廪　萬英華合肥監　查秉鈞涇縣附　張　齊陽湖廪呂德忱東臺副　傅良弼廣德增　張嘉桐吳江附　吳鳴岐上元廪　李銘勳通州附　劉毓麟常州拔　龍爾泉桐城附　桂邦傑甘泉貢朱柱清旌德優　謝景沂江都廪　薛聰彞無錫官　翟守益泰興官　鮑國楨歙縣貢　汪承賢合肥附　石秉壬宿松廪　錢震新陽廪方鳳池太平增　陸廷槓吳江監　李元鼎青浦附　桂森京駐防　尙忠當塗廪　張澂常熟附　宋學賢泰州附　丁　清無爲副談承恩武進監　趙臣傑鎭江廪　裴景綬霍邱優　黄宗澤上元廪　孫寳書通州廪　逹哈佈江駐防　陳鳳藻新暘增　陳其嘉如　宋子聨高郵廪　戴邦楨旌德附　趙之奇涇縣貢　金文翰嘉定附　張炳奎桐城貢　鈕躍龍定遠廪　　化西桃源貢　楊殿魁海州增秦匯生江寗優　孫錫華吳縣附　于桂森揚州附　周震甘泉貢　李經潘合肥官　馮如衡太倉廪　張文運合肥增　胡麟書英山副查文淵寗國附　汪廷弼上海增　陸紹雲無錫廪　茅锡恩丹徒貢　梅煜江寗附　馬志舉上元副　汝夢庚震澤附　莊興陽湖廪朱若琮泰興優　孫福保吳縣附　王綸懷寗　　華秉鈞金匮廪　金永發上元附　陳謹增定遠廪　夏仁溥上元附　陸士奎無錫增黄修礽宿松禀　艾承禧上海增　陶世鳳金匱廪　張寳書合肥附　王源瀚池州廪　劉蕙生興化附　郭慶培松江附　汪文綬全椒廪秦紹益吳縣附　許湘甲泗州優　吳步瀛績溪廪　邢應昌東臺附　呂祖翼旌德附　張家驥上元附　王福生如皐附　張啓蕃泗州廪蔡敦益江寍廪　陶鎔舒城附　邵暄鹽城附　田毓璠山陽附　張鴻吉丹陽廪　陸維炘江甯廪　閔彤章吳縣貢　章爕理銅陵貢洪桂芬涇縣附　方昭謨太平廪　王兆芳通州附　許鳴皋丹徒廪　林介侯懷遠附　袁國興江寗廪　周锺山陽貢　單文煜泰州附章锺祜江陰優　鮑鈞歙縣附　顔文炳泰州附　舒廷沅黟縣廪　丁福申陽　　厲衡青儀徵貢　吳嗣箴休寍貢　孫多珍壽州附張國　泰興　　汪春榜徽州附　崔澐太平拔　顧廷貴長洲附　葉光祖歙縣附　戚昌麒含山廪　汪官琳儀徵附　喬毓渠丹徒附汪鳳翔黟縣附　王棟涇縣副　朱德澍旌德附　李寳箴武進附　姚雯無錫附　吳兆樞合肥附　徐汝翼常州附　薛德元武進貢馮金恩丹徒附　葉夢熊吳縣增　章駿昌歙縣優　朱度成涇縣優　晏崑琦儀徵貢　鄭斗南甘泉廪　姜爕甘泉附　周則公安慶增金文樑元和附　盧自濵無爲副　伍元芝上元附　姜麟書陽湖附　程文延合肥附　程肇珪徽州廪　阮燮　無爲增　朱湛恩武進附楊　誥甘泉貢　薛福元蘇州優　楊振錄上海附　石可宗儀徵貢　宣錫恩天長貢　胡洪璋黟縣附　楊振祐武進優　朱紹文宿松附柳汝潘鳳陽廪　范國良懷遠廪　查兆桂太湖附　叚大錦英山增　潘騮孫歙縣貢　嚴振勳甘泉附　錢麟書金匱附 
[副榜]  
　　李巽宿松優　顧祖彭江寗附　施受康吳縣附　潘樹華康臺增　陳苑芬山陽附　王希梅蘇州增　祁祖鎏上縣附　朱普樑涇縣附范大楷和州附　劉貴曾儀徵副　吳紹澂太湖附　崔綬先安慶增　王祿孫溧陽監　丁佑申山陽增　尤　相金匱副　陳祖依上元附程恩濬歙縣副　周爾萃定遠廪　李廷楨婁縣優　丁士玉常熟副　楊鑾坡懷寗副　孫家模鳳陽廪 
　　恩科江南鄉試於昨日揭曉本館預期專託妥友覓得紅錄由電飛傳昨晨旣已繙譯成文立卽印就單張分贈閱報諸君俾得先覩爲快猶恐送報人或有遺漏因再列諸今日報端倘有電碼悞傳以致姓名差繆則請俟接到官板题名全錄定當校正續刊也[  本館附志]  
[五茸荒象]  
　　有滬人士之客于松江者昨倩置書郵投函本館云華婁魚米鄉也向來秋穫登塲攘攘熙熙農民計一年所入納租賦畢婚嫁市商賴以流通漕倉藉以充裕利甚溥焉今秋禾稼如雲以爲豐年在指顧間耳不料自八月下浣陰雨连綿鄉間早稻之已刈者盡行發芽猶望晚禾有穫積困稍蘇乃於九月初起霪雨爲災時而傾盆倒瀉晝夜不停時而洒瓦廉纎晦明無間以致晚禾秀而不實刈穫無期人心惶惶無不輟　而歎塘南一帶耆老率衆入城報荒有司恐十駁詰且碍催科是以不敢輕准惟有泥首天公求早放晴光而已尤可慮者米價騰貴每日加漲洋銀四五角近已貴至四元以外芭檐蔀屋日食維艱所望賢有司定官價以平市情禁出口以裕民庶弭患無形小民不致受困乎 
[豫章瑣紀]  
　　江西學政龍宗師寛仁愛士爲近時所罕見有萬載縣袁姓武生素住鄉間遠離城市今年往應歲試忽見學册已經報故不勝驚駭旋禀求學師送考則册已除名不能揷人只得禀求宗師收考奉批仰該學册送聞者咸頌宗師樂育人才迥逾常格云○署萬載縣彭星伯明府繼昆廉能明敏與前日陳鶴春明府不相上下訪知邑中積弊假命案亦須花費一二千金良民甚以爲苦適有某婦呈報命案羅織隣佑數十人及庭訊時某婦不能指實死者確係其子有無傷痕訊地保及見証亦然再三絀詰始供出死者游蕩路斃　不知其姓名經地保醵錢掩埋從中吞去四串某中不服隨口指死者爲某婦之子婦遽報案云云明府大怒飭笞地保某中各千板明諭隣佑數十人各歸本業不得絲毫拖累惟案因吞錢而起當堂墊給錢四串親交某婦爲報案之費此後是否認死者爲子其柩或遷移或仍葬　處悉聽其便婦領錢遵結完案論者謂此案若非明府秉公斷結拖累之人當有不堪設想者○藩署庫　額設十名限以資格其入卯年久而在前一二名者諸事歸其掌握謂之房頭出息倍於尋常近有放借生息銀兩暫儲外庫以便而入被某房頭侵挪二萬餘金事發效甲公巫臣之　室偕行庫廳　令餘殒攤賠名次在前者派數千金在後者派數百金有楊姓庫吏名次第三而本身已故其父欲頂卯接充名次仍居第三各吏以向來衙規人死夘除接充者應另行入卯名次居後爭報不已控於庫廳照衙規公斷楊姓不遵因送南昌縣押究文芝塢明府於晚堂徥訊斷令仍照衙規另行入卯呈繳攤派銀兩楊姓不答一詞再三詰問是否遵斷亦置不答久之跪近明府身前出其不意將明府揪下拚命致明府身倒　地左右忙迫救起明府身已 
 
 

Page 3

 
 
受傷不禁入怒笞楊千板仍行收押面請府憲委員騐傷并禀知各憲次日楊姓在押身故經新建縣周雲耕明府騐係服毒自盡云○龍芝士宗師甄别經訓書院兹已揭榜曉示計正考補考共正取五十四名作爲實缺給發膏火次取二十七名作爲候補俟補缺後始給膏火又次取八名　豫章友教肄業宗師悉心校閱權衡至當且捐鶴俸用示獎勵止取者自數兩至數錢五十四人一律普徧爲向來所未有其課程俟　會撫憲核定另行示知聞宗師於經訓肄業諸生元爲措意云○江省官塲近日紛傳某統領假冒某姓保舉文札經某姓之子舉發密委幹員往其原籍嚴查等語不知確否俟有明文再錄 
[登龍詁]  
　　本埠今科文星耀彩上海一邑獲雋者計南北榜七人可云盛矣乃官斯土者亦復鵬程奮起龔道憲之長公子印心銘北闈第八十三名前已登報今裴邑尊之次公子印景綬南闈高捷四十八名又畢香如二尹之兄印承纓亦中湖北榜第四十三名是誠科名之佳話敬爲諸君額手頌之 
[嘉新承]  
　　南匯夏君史青樂善好施孜孜不倦頻年憫各省飢黎之苦慨捐巨欵不吝傾囊其見於報章者蓋已指不勝屈矣昨爲本館開辦江浙　捐之始卽承以銀蚨十翼囑爲彚解災區并云爲文孫允麐求賜病愈似此心存利濟見義勇爲不但病魔　退避不遑抑且青蔭森　定卜桐枝暢茂矣福緣善慶敬先爲夏君拜手頌之[  申報館協賑同人敬志]  
[活人濟世]  
　　本埠棋盤街普仁堂樂　店係粤東人　所開橘井泉香杏林春煖壽人壽世流澤蓋無窮　昨承父下鷹洋二十元囑解江浙災區散放溥仁人之利先教蚨翼飛來撩季女之飢忍使鴻嗷聽澈如沐黄花之餉報定矢以啣環會　紅中之搜和自占夫富窟敬脩駢　用志驩　[  申報館協賑同人敬志]  
[雨多米貴]  
　　天雨久花稻均腐爛不堪昨雖大色晴明然氣候炎蒸深恐雨仍不止北市米價日漸昻貴計陳米每石加至四元六角杞人之憂其能已歟 
[撥營駐]  
　　野雞墩迭　盜案屢見前報上海縣裴邑尊以該處爲蘇申往來之要道若不設法防範　害伊於胡底禀請道憲龔觀察咨請江南捷督譚軍門札飭提右淞北兩營派船到該處常川駐防以安商旅而遏强暴想此後緑林豪客當不敢公然肆刼矣 
[傳諭地保]  
　　上海縣裴邑尊前日飭傳各地保各鋪　到案諭令嗣後如見路斃入口必須報案請示施行不得逕赴善堂領棺殮埋并令稽查門牌以便查覈掉换地保鋪中人等咸遵諭而退 
[狼子野心]  
　　有某甲者吳門望族　瀆僑居因抱鼓盆之戚不惯岑寂遂作北里之遊適善餘里有陳妓雲仙籍隸寳應甲見而悅之綢繆旣久情好愈敦遂納爲簉　入門　初尙相安旋有某乙僞爲妓也兄者來申就食亦弗拒然乙於每三餐外尙須烟霞供養稍不遂意忿懑　於詞巴　不得已給以川貲遣　冋里乙　後雲仙頓現夜义本相常與甲勃谿并虐待甲妹及前妻之子隣人咸爲不平甲性柔懦無如之何前日在紳園呼吸阿笑蓉膏雲川遽　不問情中揪在中辮而痛毆之旁人見其桿潑上前力勸方始釋手甲垂頭喪氣而返自思終不能隱忍隨於昨日役縣禀控未知作何了結也 
[拘獲賭徒]  
　　包探王榮培禀稱昨日又有賭徒在洋涇浜設攤聚賭事爲捕頭訪悉派令出店等人前往拘獲嚴三元梁金豪沈阿方楊阿新沈阿大周阿東大人起獲飯籮二口大錢一千文及檯凳諸物今特送請大老爺訊究嚴供稱江北人向以行乞度日梁供稱蘇州人現由家中來此有胞兄在石路陸稿荐肉店爲夥昨由兄處出　偶經　處致被拘拿沈供稱浦東人在城内天官牌樓開設　棉花店昨在電報局工作出外大便遂被拘拿楊供稱蘇州人汪家太太囑送衣句並未與賭沈阿大供稱本城人挑賣小菜爲生因向妓院索錢致被拘押周供稱蘇州人並不賭博葛同轉與祁繙譯官熟商已定判將嚴周二人笞責三百板枷號二月楊沈責二百扳枷號一月梁與阿方併押候查明實在再行發落錢着充賞號 
[縣案彚錄]  
　　安孚庄夥蔡吉安因姚彩明牽涉逮案已登昨報前晚復經裴邑尊升堂訊究　稱姚之去處實未知悉容遣人尋訪邑尊謂此係道憲　拿之人爾須具明限狀呈核蔡遵諭具狀○葉　松因向妻父盛杏村借贷不遂由巡防西局送縣訊押前日經　審委員詹明府升堂訊究飭令原差帶葉　盛處着伊酌量周給毋得固執肇讼原差遵諭帶葉而去 
[英公堂瑣案]  
　　包探何瑞福禀稱寗人張阿生前因犯事奉判遞回原籍後又私行來滬毆擊印捕奉判發捕房管押一年旋復扭斷鎖練脫逃　又在鄭家木橋設攤聚賭　日小的前往拿得伊之同　韓阿福解奉訊供笞責遞解回籍張卽在外揚言俟小的至法租界時定必扭住毒楚小的　之因偕巡捕拿張送案張供稱小的係寗波人前雖犯案現已攺過自新在城中小本營生並不犯賭更無欲毆包探之言　太守謂爾欲毆包探之語雖屬無憑惟在押脫逃本應拿辦何况又在聚賭實係　法已極法無可寛遂判發捕房管押六月○捕役趙金禀稱虹口捕房脫逃各犯輕小的先　恊同探捕拿獲若干名解請訊供發落矣嗣小的又訪得逃犯陳阿和卽徐永發匿迹松江婁縣境内禀奉大老爺備文派小的　赴婁縣投遞請添差協提豈知陳已串同翁同發顧桂芬等在是處犯竊業經縣主大老爺拿獲因卽交小的帶回解案陳供稱小的與各犯脫逃原是该死尚乞施恩翁供稱小的係紹興會稽縣人偕陳犯竊是實顧供稱小的係浦東曾在松江偕陳行竊蔡太守將陳交捕房帶回照原斷加押三月翁押候備又遞解回籍請地方官嚴加管束　飭　押至清東交該圖地保收管○某紙店主陳松雲訴稱店夥　福清私取手摺向往來各家兠收欠帳後又至點石齋冒取貨物因此扭交巡捕送請讯懲被收洋銀及冒取各貨開單呈閱程供稱小的在陳處爲夥用虧洋銀十餘元無從措繳是以取摺收洋不敢冒取貨物蔡太守判暫行管押着於一月内料理清楚○包探唐寳榮訴稱小的見顧連生持衣至質鋪押錢形跡甚屬可疑因卽向之盛詰連生稱衣實向父親竊得今物解送案下顧父春山訴稱兒子連生不應擅竊衣服旣由包探拘獲乞准帶回自行管束連生供稱小的行竊你親衣服尙乞施恩蔡太守飭春山領連生回家管束衣服　卽給還 
[法界公堂瑣案]  
　　陸元盛珠寳店夥許榮和訴稱前日下午三點鐘後步出老北門突遇素不相識之張阿金扭住訛詐並被軋至天祿齋肉店北首成泰烟館中有吳晉卿劉福壽何阿四等狼狽爲奸將小的肆毆吳更用銅锤毆擊小的無奈給以　貲九百七十四文後至夜深館主將　關上張見率同黨羽破門而逸旋由店主報知捕房將吳等拘獲三人往巡防北局呼寃經金人老爺拘張送入捕房現蒙解案叩請重懲金明府函稱張等俱係流氓屢經重辦吳混名小徽州劉卽小福壽葛同轉逐一訊問該流氓等供詞狡展堅不承認拆梢同轉大怒判將張笞責五百板何枷三月吳笞責四百板荷枷三月何笞責三百板荷枷二月劉笞責三百板俟查明劣跡再行核辦並　許曰爾可於明日至八仙橋捕房　質本分府當傳成泰烟館主到案以便澈底根究許叩謝血退○包探禀稱吳阿掌串合黨羽行竊鄉人蔴布經小的弔到原贜將吳送案葛同轉庭訊之下吳供稱蔴布係小江北所竊售得錢八百五十小的分得錢七八十文求恩原宥同轉着笞責一百四十板荷枷一月以儆○某店學徒朱得齋訴稱前數日師弟懷抱小孩至新開麵店購點心被賊竊去銀抄一柄今由包探查獲人贜請爲給領該竊潘榮桂俯首求恩葛同轉 
 
 

Page 4

 
 
着押候訊比○包探禀稱積竊張阿狗在武昌輪船竊得鋪盖一副小的見而拘住在身畔搜出押票十張是以送案請訊張供稱江北人前在江天輪船竊得紡綢長衫寗綢馬甲洋傘等物俱被英包探顧阿六之夥漆匠阿元取去兹之所質俱係已物葛同轉着押候笞責二百板俟吊到原贜冉行核辦鋪蓋暫存公堂○包探土榮培禀稱積竊王阿開屢次約同余海和行竊物件今由小的拘獲送案請懲旋有八仙橋巡防局員劉都戎遣丁持片請將該二犯歸案訊辦同轉著給子回片先問王曰爾究竟犯案幾次矣王供詞狡賴余供稱本年二月小的爲王所愚仝往新閘行竊王旋乂往西門外米店中竊得鑼鼓等物令小的在外接贜後經破案王逃往他方小的送人縣署幾乎笞死同轉問王如何王俯首無詞同轉着押候嚴此○包探禀稱前夜二點鐘時小的見嚴渭雲手持衣包内有棉被脚鑼等件形跡可疑是以送案請訊嚴供稱小的係浦東北蔡鎭人瞒却妻子持物來滬質錢有　同來已在城内閔元泰衣鋪爲傭小的遇見友人在烟館吸烟爲時較晚致被拘來有堂弟在大白鳴鐘西首開設表練店請大老爺訪查可也葛同轉着押候查明再核○通事禀稱某烟館主蔡道山邀同蔡長林王阿升等在家聚賭由捕拘案請訊賭具呈閱道山稱偶然遊戲俱係熟人並無外人入局葛同轉判罰道山洋銀六元長林阿升各罰二元以儆將來賭具銷毁○點心店夥陸餘勝訴稱昨有江大本章生千二人來吃點心計錢四十八文付以小洋一角找出五十三文係作一百零一文通足計算伊等欲作一百零四文　蠻毆擊致傷小的乙目後由巡捕拘案江章堅稱小的並未毆伊實係伊先毆小的同轉惡其狡展判令各押三天○陳長福遞呈西信及帳目各一紙訴稱歇夥江耀卿曾欠洋銀二百零九元向索不還因之扭案請究江供稱小的由天主堂濮相公薦至陳處爲夥已歴三年積欠洋銀二百元曾挽友人調處願每月拔還五元同轉謂公堂無此規例限爾半月内將洋繳清違于未便隨令押候交保○東洋車夫蘇雨田訴稱昨日小的載客至鄭家木　客下車付給車資小的正在盤數突有孩子王仁福竊去車上坐墊由捕拘獲送请究追　供稱本地人年十三歲父母雙亡流而爲丐不該行竊　请恩施葛同轉着押候責手心二百下以示懲儆 
[來書照登]  
　　少欽先生大人賜鑒久仰斗山悵離帶水恭惟善祺益懋定協頌忱謹啓者湖屬水災近日益甚諒已達左右吾鄉雖屬膏腴而歴年暗荒民力凋敝已極遭此大厄遂無堪現在救　之䇿端緒毫無賴執事首先撥欵五千金姚守翁剏議粥廠將次设辦但此日鄉民早已貲糧　盡今旣秋收絶望啼飢者不下　餘萬人斷非　粥一端所　成活總須廣　振米立電散放以救倒懸查郡中備荒之欵祗有積穀一項此外均須籌募以災區之廣災黎之多非鉅欵不濟否則顧其近無以及遠開其端無爲繼勢仍不能全活也今特寄奉告災節略祈登報牘　傳布遐邇湖人寓居滬上者不少无必情關桑梓慷慨樂施無告竊黎望風頂祝專函上懇恭請台安諸惟垂照不備諸善長大人均此叩懇湖郡募眼同人頓首九月十四日 
[更止]  
　　本月二十四日報登百花祠參茸珠　花露戒烟丹告白小瓶三角　脫落半字台亟更正 
[孫君麗川牙高手也屢促余補齒賦醉太平以答之]  
　　將瑜掩瑕觀瞻亦佳駐顔競說餐霞可能延歲華牙車半斜唇船半遮縱教嚼　胡麻苦難吹暮笳[  高昌寒食生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十七　庫廳張鹺尹委江甘兩縣發審差郭鹺尹恩浩委辦曲塘厘卡運轅牌示開辦汀岸壬午春綱十八日海分司　分轉禀辭回署十九日宣分轉兆熊解京鉤起程赴運轅禀辭 
[郵贈林湘君詞史錄請夢畹生教正并博惜紅同粲]  
　　幽居不受俗塵侵幾度芳從北里尋花雨一簾人倚玉香雲半榻屋藏金風　　影輕猶顫露滴鶯聲細欲沈詞史身輕若燕喉細於鶯别有痴情誰解得笑拈紅豆愛低吟[  廣陵漁隱頌年氏稿於西冷]  
[和涵碧懷主林湘君錄事積雨元韻錄請夢畹生政刊]  
　　礎潤碧生苔何時霽景開溼雲團遠樹暝色黯層臺　稻根齊腐庭梧葉半摧望晴如望歲吳越徧惟災[  惜紅生初稿]  
[上海四馬路盤記瀘災恊濟公所八月二十五至三十日收捐第三十九次清單]  
　　册蘇州信昌布莊中秋節酒資洋五元李子記二元李隆盛行一元源豐潤號來　省　名氏不欲勿施勉其不足恤其災合宅平安隱其名六戶各錢五百毋沾名毋失時見災可憫還善堂聊此心惟其終和和而不安求其實事從俗和而不同以度人毋忘爲三省齋求上達從善所欲不待勉强法乎今靜觀書室勉力齋善與人同廿戶各錢四百誠力而行了人事不從心儉厥業成於中推已及人宜左右過勿憚　了其心寄寄齊愛月書屋行不　　借借室啓其先不求名安而行勿救人知從厚堂十八戶各錢三百愧不足見義齋知不足得過且過求其其安守拙山人修省齋居之安中立不倚分上下當爲而爲潤身堂　而從半半堂求乎巳從其後迪吉齋希乎古十八戶各錢二百以上六十二戶合閩省錢廿千九扣入錢十八千收洋十七元五角出錢廿五保平安花洋一元羊月樵潤錢四角以上一十一二十二收捐○册　名來營口　名氏六元陸景記二元田蘭記張開記各一元杭州吳端綬二元吳惟聰樹森惟修三戶各一元吳恭受五百無册　求手病愈還　十元東山書屋募沙頭無名氏十元　康洋貨號來李嚴氏五元王振耀四元又銅一元黄　桃秦潤資二元四角梁鐵峰一元三角俞桂生二角張姓五角以上二十二三兩日收捐册隱商　元又二元王裕泰無名氏恆祥典黄三餘堂四戶各二元餘慶堂一元五角田順泰義信昌怕和坊永昌茂昌施永興消災民程無名萬世春嚴齡記十戶各一元旒隆景八角方信記　興裕和祥文和樓乾源泰春和莊嚴松壽源順號作七戶各五角吏益興三角新順三角嚴歲富興德各二角焦來凉口無名氏錢四伯二戶各三百環竹山房小主人求身子速　錢三百無名六戶各錢二百無名氏八戶各錢一百以上十八戶合來洋三元　册新安張崇禮堂洋廿一元無名求病愈捐山東二元無名求病痊二元李祝三六元以上二十四收捐册才安邵海生兩元棣華王氏陳紀堂各一元閑初梁氏曹錦山各五角無册寗郡寳生藥行來岑震記三元　浦塲署來無名氏一元定海稅署來張興之一元世恩堂岳一元　泰號來鄭氏一元九阿組鄭丙茂姜金林三戶各五角劉阿龍四角劉阿喜王門劉氏阿慶陸氏招生鄭門朱氏秀慶七戶各二角招福華門王氏各一角無　共屠趙德表洪記陸秀成邵門傳氏功氏瑞仙顯臣高阿顯八戶各錢二伯董成裕謝正福姚阿增李毛男王岳松陸春年金桂顧阿福八戶各錢一百以上三十戶合來洋四元一角錢　千四百以上　　六七收捐○册葛蕃翁來吳瑞孫募鳳記五元恆昌二元陳興周丁翰堂黄大有海友和記沈裕春健行七戶各一元宋隆盛政記張恊興薛裕泰楊榮興惠和厘記我記鶴記金記十戶各五角楊錫橋楊和尙仁記夏德太有式五戶各四角倪泰嘉恆升禽記五知我悉志大六戶各三角嘏記梓記允記明記少記倪松高張泰山承記同和元發履記福記新記魯　海濵陳祥泰恆和　卿義成恆茂繡記林記發記德記楷記啓茂號同升汝舟福升又順元同昌得和正興發福源源三十六戶各二角喬得新一元李樹茲一元秦百斯五角顔寄　五角華稔仁五角恆泰義龔遺安　順受無名氏四戶各錢五百張士周五百念顧培源陳子岡各三百無名氏四知堂嘉直堂限力予四戶各二百張記華式甫無名氏不留名珠溪　氏孫求子六戶各錢一百無名氏一百五十以上廿三戶合來八元徐寄生草堂五角無名氏丑角徐積善堂四角緒貽經堂二角無册福建源豐潤來沈紹光花洋四元張雨亭　　層各二元高幼南一元陳羣　花洋一元陳升花花洋五角陳遠琛五角以上七戶合來洋十一元　益泰號來常郡不書名吳二元兼益泰不書名顧恊裕莊三戶各一元不書名層不書名樊各五角程夢九三角不書名八角以上廿八九三十收捐○總共收洋二百十四元銅一元錢二千八百七十五文九月十二抄 
 
 
 

Page 10

 
 
   
 
 

Page 11

 
 
[光緒十五年九月十八日京報全錄]  
　　宮門抄○發抄硃批五道○甘肅學政胡奏敬陳歲試情形曁回省接辦錄科摺○黔學政陳奏恭報上游歲試事竣摺○江學政龍奏援案請將歲科連考摺○將軍定等奏工程拆缷後續有情形摺○將軍依奏查明革員詳開請旨摺○大臣謙奏圍塲東西祠宇塌壞慘漏情形摺○九月十八日内務府國子監正紅旂值日内務府引見十六名奉宸苑七名○關防衙門奏初一日大高殿拜表漪貝勒行禮○召見軍機巴克坦布陸潤庠○發抄李鴻章奏永定河安瀾奉原批知道了欽此○又東明黄河險工搶護平穩奉硃批該部知道欽此○又请豁民欠廣恩庫地租奉硃批着照所請戶部知　欽此○又博野令劉俊升與靈壽令戴世文對調奉硃批吏部議奏欽此○又灤州等州縣民欠各租請豁免奉硃批着照所請戶部知道欽此○○甘肅學政臣胡景桂跪奏爲敬陳歲試考過各屬情形曁回省接辦錄科恭摺抑祈聖鑒事竊臣於去冬到任後卽檄飭各府州縣舉行歲試循例觀風通飭各學出題課試復以勸學條教並前四川學臣張之洞所著輶軒語分發各屬儒學書院俾士子知所取法今年二月十六日出省先考鞏秦平固涇次菊州甘凉五府三直州歲試完竣七月十六日回省接考遺才錄送鄉試各棚應試人數較前增多臣每值試期及提覆各摥終日在堂監視嚴密關防悉心校錄生童均尙恪守塲規弊竇亦少各屬文風蘭州以蘭爲優鞏昌以伏羌爲優平凉以靜寗爲優秦州以本州及所屬之秦安爲優涇州以鎭遠爲優餘亦不乏清通可造之材武風以鞏昌之通渭秦州之秦安平凉之靜寍爲最馬步技勇各屬均有可觀凉莊满營文武童生亦皆照章取進臣於發落時文則勉以植品勤學武則朂以有勇知方以期仰副聖朝作育人才至意所有微臣歲試考過各屬情形及回省接辦錄科事宜理合恭摺具陳伏乞皇上聖鑒再臣經過地方暘兩應時田禾茂盛輿情亦皆安谧堪以上慰宸厪合併附陳謹奏奉硃批知道了欽此○○貴州學政臣陳榮昌跪奏爲恭報貴州上游歳試事竣仰祈聖鑒事竊臣荷蒙恩命視學黔中於上年十一月二十一日接印視事當經奏明在案臣今歳正月二十四日出省按照向章先試安順次興義附考普安廳次大定次遵義附考江懷廳五月二十九日回省接試貴陽業已完竣查各屬文風以貴陽遵義爲優安順大定次之興義又次之武則大定遵義人數較多技勇較勝餘亦能取進如額臣惟欲拔眞才宜杜槍冒欲杜槍冒宜責廪保因於童塲嚴飭廪保旣告之以朝廷憲典之公復諭之以士子自愛之道故各棚間有童生舞弊者廪保等皆知畏法輒行攻出臣卽嚴治其尤點名後終日堂皇躬自督率多士肅然賴以無事貴州承平已久文事漸興惟是地瘠民貧士多寒苦窮鄉僻壤尤少藏編雖經書隨在皆有而人求速化往往有專習制藝荒廢羣經之弊臣所到各棚因先爲示諭諸生童中能默誦經書者酌獎之能貫穿經義者厚獎之雖貫穿經義者不可多得而默誦經書者亦自有人臣卽酌加獎勵亦欲士子知爲文先貴通經通經始致用也發落之日文則勉以讀書立品武則誡以安分居鄉冀有薄效可觀以副聖主樂育邊庠之至意現在料理錄遺事件下游各棚容俟文武鄉試畢後卽當出省考試所有上游歲試情形理合恭摺具陳伏乞皇上聖鑒謹奏奉硃批知道了欽此○○江西學政臣龍湛霖跪奏爲今年恭逢恩科鄉試援案請將南安贑州寍都二府一直隸州暫行歲科連考恭摺仰祈聖鑒事竊臣恭查學政全書内開乾隆十七年議准直省學政考試除陜甘地方遼　其邊遠府分例准歲科連考外餘俱俟歲考周徧始行科考惟從前特開恩科間有題明歲科連考者今湖南學政旣稱恩科鄉試期迫其未經歲試之辰州常德灃州岳州四棚應於鄉闈事竣後補行歲試每棚歲試畢卽兼行科試但係添設恩科暫爲變通不得援以爲例等因在案查江西十三府一直州歲科兩考共計二十八棚自來學臣按臨苦無虚日同治三年經前學政臣何廷謙奏請將距省较遠之南安寍都二屬攺爲歲科並考旋於同治十三年仍各攺爲歲科分考如舊今歲恭逢恩科鄉試臣於歲考瑞州臨江袁州建昌撫州南昌後卽行接辦文武錄科事宜躭延約三月有餘所有未考之各府州若仍一律歲科分考誠恐一任之中赶辦不及擬請援照乾隆十七年恩科成案將距省一千三百餘里之南安府距省七百餘里之寗都直州及與該府州毘連距省九百餘里之贑州府本届均暫行攺爲歲科連考以省往還而免遲滯以後仍遵照分考不得援以爲例庶變通之中不失謹守之意所有南安贑州寍都兩府一直州暫請歲科連考緣由理合會同兩江總督臣曾國荃江西巡撫臣德馨合詞恭摺具奏伏乞皇上聖鑒訓示遵行謹奏奉硃硃知道了欽此○○奴才定安阿克丹跪奏爲工程拆缷後續有情形恭摺仰祈聖鑒事竊奴才等奉旨恭修永陵四碑樓等工業已遵吉開工並准部咨勘估大臣綿宜奏報其不露明處所倘拆缷後别有情形再由承修大臣續估辦理各在案兹奴才等督率工員飭令匠役將應修之工次第拆缷逐細詳勘除果樓大班房現無别項情形應照　估作法辦理外惟四碑樓週圍座台條石原估歸安今拆缷後多有酥鹻請再續添七成截頭占斧見新曁寳城城牆除原估外東面靠南由根至頂臌裂二丈西面靠北由根至頂倒壞二丈五尺北面兩頭各脫落四尺方城牆東面兩頭接連臌裂各一丈靠北脫落五尺又由根至頂臌閃三丈靠南由根至頂倒壞二丈並西面靠南由根至頂臌閃三丈均應照式修整方昭愼重謹將續估各工開單飭令估計所核寔估算共計銀一千二百七十五兩一錢七分奴才等伏思承修陵寢要工旣經查有情形曷敢拘泥自應遵照勘估大臣原奏續估辦理此項銀兩請照原案仍由盛京戶部支領實銀免其折扣以重要工統俟工竣查騐再行一併造具實册送部核销所有陵寢要工續有情形奴才等援案續估各緣由理合恭摺由驛馳奏伏乞皇上聖鑒謹奏奉硃批該部知道欽此○○奴才依克唐阿跪奏爲遵詔查明已革職官詳開請旨仰祈聖鑒事竊照本年三月十六日欽奉恩詔内開自同治元年以來曾經任用已革職官員除大計貪贜及居官不職以至失守城池各員外若有事係寃枉被革果有才力堪用者在京聽該衙門在外聽該督撫查明詳開緣由奏明請旨等因欽此仰見聖主矜才宥過澤及沉淪至意偑感曷勝奴才查有黑龍江省城降調花翎員外郎銜堂主事春山因光緒十二年間代爲王明募化銀兩以致總管诺们德勒和爾輒由兵餉内攤扣經人告發奉旨交吉林將軍希元查明春山雖非扣留兵餉究屬擅自挪移經吏部議奏照依不應重例杖八十私罪降三級調用又已革四品頂戴花翎六品官靜山因光緒十一年間委放地照率准帖書等收受紙筆費錢以致刁民挾诈惑衆搆訟該員當已照數追還審無入已情事經將軍文緒奏叅革職又已革布特哈副管博多羅因光緒十一年間奉差巡查卡倫藉便赴京呈控地方情弊經護理將軍祿彭查出擅離職守奏叅革職各在案奴才查春山靜山博多羅三員年力富强才堪起用均屬曾經任用職官理合遵詔詳開緣由奏明請旨應否錄用之處出自逾格鴻慈謹恭摺具陳伏乞皇上聖鑒再副都統文全尙未到任故未列銜合併聲明謹奏奉硃批該部議奏钦此○○奴才宗室謙禧跪奏爲圍塲東西祠宇塌壞滲漏據情恭摺奏聞仰祈聖鑒事竊據圍塲總管色楞額禀稱東圍伊遜敦仁鎭遠神祠西圍布克協義昭靈神祠均於嘉慶年間先後勅建春秋恭謁致祭且列聖巡幸經由駐蹕之所迄今歴年已久疉經風雨摧殘多有坍塌滲漏所有神祠三間御座殿三間曁守護值班房間均關緊要若不及時黏修勢必倾圮等情呈請奏修前來奴才當飭副都統衔印務協領穆哈廉就祭之便查看去後旋據聲覆核與該總管所報情形無異伏查兩圍神祠載於祀典今經該總管呈請黏修自應據情奏報如蒙俞允准其修理卽由奴才派員會　圍塲總管色楞額擇要勘估務將應修應緩工程逐一開單再行詳細具奏所有據報東西圍二處神祠坍壞滲漏奏請黏修大槪情形先行陳明是否有當伏乞聖鑒訓示謹奏奉硃批該部知道欽此 
 
 

Page 12

 
 
[光緒十五年九月十九日京報全錄]  
　　宮門抄○諭旨一道錄前○發抄硃批四道○護　撫魏奏核明定擬摺○臺撫劉等奏叅革叅將片○護疆撫魏　奏爲核明定擬摺○大臣锺奏爲照例擬請護理寗夏副都統摺○九月十九日理藩院　儀衛光祿寺廂白旂值日無引　見○湖南提督馮南斌請訓並請假兩個月○直布政使裕長到京請安並因伊子中舉謝恩○那貝勒續假十日○值年旗奏派專操之大臣派出恩全○召見軍機　裕長馮南斌慶福○發抄孔令貽奏遣官祭告阙里謝恩奉　硃批知道了欽此○松駿奏温州等屬被災查勘撫恤奉硃批卽着飭屬妥爲撫恤毋任災民失所餘依議欽此○倪文蔚奏陳州守吳重憙調補開封守奉硃批吏部議奏欽此○又候補守方蔭唐署陳州守奉硃批吏部知道欽此○○頭吕頂戴護理甘肅新疆巡撫新疆布政使臣魏光燾跪　奏爲妒姦謀殺核明定擬恭摺具陳仰祈聖鑒事竊鎭西廳鎭標革勇徐三元妒姦起意紏約回民秦幅磬謀殺鎭標左營右哨百長候補千總王佐道身死並哄誘趙長發張得勝共毆成傷一案據已里坤鎭標左營　擊羅平安移鎭迪廳同知甘承謨相騐獲犯議擬詳鎭迪道兼按察使銜恩綸核明轉詳臣覆加查核綠革勇徐三元回民秦幅磬分甘肅敦　平凉等縣與已死鎭標左營右哨百長候補千總王佐道素識徐三元先在鎭標當勇因不守營規於光緒十三年七月革糧在外閑游與王高氏通姦花用銀兩亦無確數嗣因無力佽助王高氏又與王佐道通姦並許嫁王佐道爲室徐三元聞知心生妒忌起意將王佐道致死洩忿閱同秦幅磬應允慮及王佐道通武力大二人恐不能敵徐三元復哄誘張得勝趙長發只言捉姦出氣張得勝等信以爲實光緒十四年十一月初六日晚一共四人各持木棍同至王高氏　首見門虛掩天井有燈秦幅磬張得勝把守大門徐三元吳長發進内聲喊捉姦王佐道走出被趙長發棍　王佐道左脚踝接連脚背王佐道奪門欲出被張得勝棍毆王佐道右脚跟接連外踝秦幅磬接打一棍致傷王佐道右臂膊接連肐肘王佐道倒地徐三元赶攏用棍連毆致傷其右後脇左骽肚徐三元騎壓王佐道身上秦幅磬用手很撏王佐道腎囊一下王佐道喊呌一聲遂不言語隣佑黄魁等聞閙趨視徐三元等各散當將王佐道拾回醫治罔效越日殞命經營移廳相騐獲犯訊供議擬詳兼按察使銜核轉前來臣覆查無異查例載挾嫌妒姦謀故别情乘機殺傷圖洩私忿者仍照谋故殺本律問擬又謀人造意者斬從而加功者绞又同謀共毆人因而致死者餘人各杖一百又例載軍民相姦姦夫姦婦各枷號一月杖一百各等語此案革勇徐三元妒姦起意商同秦幅磬謀殺王佐道身死並哄誘張得勝等共毆成傷自應按律問擬徐三元除犯姦輕罪不議外合依謀殺人造意者斬律擬斬監候秋後處决先行刺字事犯雖在光绪十五年三月十六日恭逢恩詔以前係因姦謀殺造意不在援免之列秦幅磬聽從謀殺力揑王佐道腎囊以致斃命秦幅磬合依謀殺人從而加功者絞律擬絞監候秋後處决事犯在本年恩詔以前係謀殺人從而加功者並無貪贿俠嫌及姦盜别情應入緩决張得勝趙長發係被徐三元哄騙同往共毆成傷不知謀殺情弊亦應各科各罪張得勝趙長發合依同課共毆人因而致死者餘人杖一百律各杖一百王氏與徐三元王佐道通姦合依軍民相姦姦夫姦婦各枷號一個月杖一百係犯姦之婦杖决枷贖犯事均在本年三月十六日恭逢恩詔以前所有張得勝趙長發及王高氏應得杖罪並收贖銀兩均行豁免王佐道武弁犯姦罪有應得業已身死應與不及救阻之隣佑黄魁等均免置議所有失察營弁犯姦之該管上司應開職名恭逢本年三月十六日恩詔邀免開送是否允協除全案供招咨送刑部外合將妒姦谋殺核明定擬緣由恭摺具奏伏乞皇上聖鑒　勅部核覆施行謹奏奉硃批刑部議奏欽此○○劉銘傳等片再據署鹿港遊擊周南義禀報光緒十五年六月十九日夜突有該遊擊管帶之武毅右軍左營中哨什長王全勝等率領兵丁二十餘名擁入衙署藉稱索餉搶刦衣物並搶去遊擊關防一顆携帶逃逸等情經臣銘傳飭令统領楝字營道員林朝楝署台灣府知府程起鶚會同查辦據禀什長王全勝等率帶護勇駐劄署内因周南義平日性情嚴厲馭下無恩懷忿搶其關防四散逃走希圖陷害並由台灣鎭道查報前來復經分檄勒限購拿旋由周南義獲到同時在塲滋事勇目方海亭等六名委經營務處統領健字營建寍鎭總兵蘇得勝訊據方海亭等供認聽從王全勝紏約搶印洩忿等语不諱惟究其關防係由王全勝携逃不知下落似此藐法犯上未便稍事姑寛當經臣銘傳批飭將方海亭等先行正法以肅軍律在案查周南義管帶武毅右軍右營平時無恩於下臨時又不能拿獲首犯失去遊擊關防例應叅處以示懲戒相應請　將署鹿港游擊閩浙補用叅將周南義卽行革職留於地方協緝除飭司暫刻木質關防曁由臣等另行委員代理遊擊並咨部查照及分飭營汎嚴拿在逃首犯主全勝等務獲外謹附片具陳伏乞聖鑒訓示謹奏奉原批着照所請兵部知道欽此○○頭品　戴護理甘肅新疆巡撫新疆布政使臣魏光燾跪奏爲殺斃妻母故殺妻命核明定擬恭摺仰祈聖鑒事竊玛喇巴什廳纒回思馬以口角起釁棍傷妻母計米里罕復故殺伊妻海里姐先後殞命案據玛喇巴什廳通判楊敏騐訊議擬解署喀什爾道向邦倬審明咨鎭迪道兼按察使銜恩綸核明轉詳臣覆加查核緣纒回思馬以籍疏勒州光緒十四年六月娶纒婦計米里罕之女海里姐爲妻言明不要財禮赡養妻母同居共度十五年二月思馬以因事與妻母計米里罕口角計米里罕帶女海里姐同到内姪亦閔家居住思馬以欲撇妻母帶妻另度三月初五日挨晚思馬以持大頭木棍前往接妻以爲女流見棍害怕不敢攔阻行至距亦閔家里許路遇妻母同妻海里姐走來思馬以聲言領妻另居妻母計米里罕同妻海里姐均未應允思馬以生氣棍毆海里姐偏左一下妻母計米里罕卽舉扶手木棒向思馬以打來思馬以舉棍回毆致傷計米里罕右眉計米里罕撲毆思馬以又用木棍毆傷計米里罕右額角倒地海里姐赶攏拚命思馬以用棍毆傷海里姐額顱接連左額角海里姐倒地滾閙思馬以一時忿恨頓起殺機舉棍連毆致傷海里姐偏右右眉左眉接連额顱鼻梁右腮脥髮際登時殞命妻母計米里罕旋亦因傷身死思馬以赴廳自首騐訊議擬解道咨兼臬司核團前來臣覆核無異查例載毆妻父母致死者斬又故殺妻者亦絞又二罪俱發以重論各等語此案纒回思馬以口角起釁棍毆妻母計米里罕復又故殺伊妻海里姐先後殞命自應按律定擬思馬以除故殺妻擬絞輕罪不議外合依毆妻父母致死者斬律擬斬監候秋後處决雖據自首無因可免犯事在光緒十五年三月十六日恭逢恩詔以前推案關致斃二命情節較重應否查辦聽候部議無干省釋屍飭領埋兇棍案結銷燬是否允協除全案供招咨送刑部外合將毆斃妻母故殺妻命核明定擬緣由恭摺具陳伏乞皇上聖鑒　勅部核覆施行謹奏奉硃批刑部議奏欽此○○奴才宗室锺泰跪奏爲照例擬請護理寗夏副都統緣由恭摺奏聞仰祈　聖鑒事於光緒十五年五月二十九日准欽差大臣署盛京將軍定安咨開升授寍夏副都統蘇嚕岱現在奏請留營派充營務翼長暫緩赴任一摺於本年四月十八日具奏於四月二十四日奉硃批着照所請該衙門知道欽此欽遵等因咨行前來奴才查寍夏爲邊疆　地漢回雜處向設副都統一員鎭守斯地今副都統蘇嚕岱旣經奉旨准其留營未能到任自應照例揀員護理以重操防查有副都統銜軍政卓異記名廂黄正白兩旗满洲軍功花翎協領平福出寍夏兵二次通州兵一次於光緒十年九月調赴通州管帶寗夏綏遠城馬隊在於通州防堵一年因在防訓練隊伍頗著辛勤尤爲出力光緒十三年七月初七日經神機營王大臣保奏欽奉懿旨協領平福着賞加副都統銜欽此又於光緒十四年四月十二日因軍政保薦行止端方管轄嚴肅熟習營務辦事認眞不擾該屬給餉無虛薦舉　異送京由兵部　　引見奉旨交軍機處記名欽此欽遵各在案查該協領果敢有爲才堪肆應以之護理副都統深資得力合　仰懇天恩俯准協領平福護理副都統之缺綠由除造具該協領履歴清册咨送兵部查核外理合恭摺具奏伏乞聖鑒訓示謹奏奉硃批着照所請兵部知道欽此 
 
