# 1915 - 288 - 4915337

 

Page 1

 
 
   
 
 

Page 2

 
 
時評 
[外交界之現象（六）（微明）]  
　　以我豫言此後外交之予我一大打擊者吾國人必不能豫覺蓋謀我者必且外示牢籠而斷送者更必力求秘密也其現象大略如下 
　　（一）謀我者之國之輿論必將守極沈靜之態度不予我知至吾國人更將無從知之 
　　（二）謀我者與我之欲利用之者必且力求聯絡日以敦睦爲言久且或有一種團體發現 
　　（三）兩國聯邦之議必且有人明目張膽以鼓吹之 
　　（四）此時即有斷送之條約必且訂爲密約内外皆不知之須知以外例論之有已訂密約而數十年尚不能詳悉其内容者須察取其國際間行動及一切消息而徵驗之 
[命令]  
　　十月二十日大總統策令馬福祥給予二等嘉禾章此令 
　　又令劉焜給予三等嘉禾章此令 
　　又令金榮桂給予四等嘉禾章此令 
　　又令王廣圻授爲少卿此令 
　　又令馬廷亮祝瀛元均授爲上大夫並加少卿銜此令 
　　又令國務卿呈據銓叙局詳稱遵核蒙藏院曁司法部參事司法秘書編纂承正各員資格請予分别叙官等語尹良授爲中大夫並加上大夫　梅光義梁秉鑫均授爲中大夫方燕序授爲少大夫恒鈞貝壽同均授爲上士此令 
　　又令督辦江皖籌振事宜曁江北華　　墾務許鼎霖早歲服官循能卓著繼長議會衆望允孚現令籌振督墾擘畫精勤正資倚畀兹聞溘逝悼惜殊深著追贈少卿並由政事堂飭銓叙局從優議卹以示眷念老成之至意此令 
　　十月二十日大總統申令京外法庭審判遲延幾成錮疾迭經嚴申誥誡近來京師各級審判廳尚知振作而各省法庭則仍多疲玩於民事訴訟積壓尤甚民事以債務爲多往往累月經年延不判决商民受罪殊堪憫念詰其積案之由無非藉口於手續未完證據未備以爲推諉地步不知法官果眞有愛民之心視民事如已事所謂手續證據者何難隨時督促設法勾稽史稱趙賡漢精於吏職善爲鈎距以得事情必先有任事之實心而後有不疑之善法今之法官大都學校畢業從前司法獨立保障人民之要義類皆言之津津何以一爲法官對於人民疾苦竟以秦人視越人之肥瘠漠不動心國家之視法官甚重而法官之自甘暴棄一至於此殊失司法獨立之本意著司法部各省巡按使飭令總分商會研究債務訴訟結案辦法由司法部悉心斟酌擬訂條例呈候頒行以便商民而清案牘京外法官及兼理司法之縣知事倘敢仍事因循罔知愧奪本大總統不敢博寛大之名貽商民之害惟有從嚴懲戒以肅官方其各懔之此令 
[專電]  
　　北京電袁總統擬提出意見書將共和君主分列十欵由某内史草創經楊左丞修改此書成後即提交參政院 
　　北京電純一齋前日會議各要件（一）宣布國體問題解决時之位置（二）對外通告文件之程式（三）國體解决時之種種手續及儀文（四）臨時所需經費之概算及預籌 
　　北京電黎副總統辭參謀總長呈文已提出未批 
　　北京電政府議設中蒙銀行資本金定三百萬元官商分任 
　　北京電蔡儒楷有他調消息 
　　北京電駐滬交涉員楊晟將調京任用遺缺聞以周晉鑣補 
　　北京電許鼎霖病故有楊土驄接辦江皖籌賑及葦蕩營墾務之說 
　　北京快信聞已確定隂曆十月二十六即眞係術者吳烈所選擇謂與命座極合查曆書是日確爲黃道吉日大吉大利 
　　北京快信周學熙决定辭職代之者仍是周自齊政界名爲循環果報 
　　北京電中國銀行副總裁陳威本梁系嗣梁稍失敗陳即爲排斥交通系之一人故在梁系頗認爲反覆現陳將外調監督即係梁系鼎盛之證 
　　北京快信國體問題十一月十五爲解决期限正月初一正式登極現正在籌備一切其籌備員係朱啓鈐周自齊等共有二十人 
　　北京電前說袁雲台住瀛台一節現已改變袁雲台住團城以袁雲台明年統模範軍辦公方便也並聞三海地面專爲皇家私産前日警察廳已將附近民房悉令收價遷讓 
　　北京快信有人密議近日滬上各報對於此次改革國體熱罵冷譏大有取締之意聞其辦法（一）知會上海各領事轉知其所屬地界各報館以後對於君憲事不能妄肆譏評（一）凡由北京至上海各報館之信件飭郵局特别注意有無訪送此項函稿（一）由中央派員逐日檢閱滬上各報如其報載言論有亟應更正者自通知後即須一律更正 
[譯電]  
　　北京電周學熙李士偉發起之華新紡織公司已於今日由袁總統批准該公司定資本洋一千萬圓謡傳内有日本股份（二十日） 
　　北京電聞菲律濱森林部長歇夫西君已受中政府之聘整頓中國林業惟須先將菲律島公務辦舉始能就任商部呈請袁總統聘用美國棉業專家振興中國植棉業（二十日） 
　　北京電中政府擬於庫倫設立中蒙銀行及設分行於買賣城恰克圖定資本洋三百萬元（二十一日） 
[戰電]  
　　其一（英人路透電） 
　　亞姆其特丹電柏林公報謂布軍在愛格里巴蘭加西南疾進俘敵二千人獲砲十二尊現正向庫瑪洛伏進發公報又言德軍在西滿特里亞東南受挫（二十日） 
　　巴黎電里虚最近消息謂塞軍抵禦雖猛但因敵軍砲隊精强故現於北方退走塞國公報謂西滿特里亞南面之軍已被逼與貝爾格勒附近之軍約同退走布國邊界佛拉尼亞與里斯土伐資間之佛拉西拉河流域戰事仍在進行敵軍控制南面之鐵路塞軍佔據庫瑪洛伏東面斯特拉泰山與白里茄爾尼柴河左岸間之地（二十日） 
　　雅典電里虚外交家現紛紛赴摩拉斯蒂爾文書圖籍及國家銀行亦移往該處塞政府今仍暫留里虚（二十日） 
　　亞姆斯特丹電德人自稱已佔據數陣地進抵里加南面之特維拉河（二十日） 
　　巴黎電雅典電稱與布軍交戰受傷之法兵其第一車已抵薩洛尼加據杜伊蘭消息謂布兵一師團完全覆没謡傳布兵已棄斯特魯尼柴東面貝特里虚及米爾尼克希臘陸軍參謀部已抵薩洛尼加希皇旦夕將至（十九日） 
　　彼得格勒電今日公報謂俄兵一隊於十月十八日在某地點俘敵一千九百五十人獲敵軍所棄軍火甚夥俄兵僅失五十一人俄兵之善戰於此可見里加境曾有劇烈之戰事德軍在米托附近向北進發特文斯克陣線僅有劇烈之砲戰俄軍曾在斯蒂爾河中央突擊佔據恰爾土里斯克獲砲九尊機關鎗多枝俘敵七百人是役俄軍獲勝乃因同時抄擊德軍兩翼所致所俘敵兵乃屬皇太子第一炸彈聯隊者俄軍以德軍用炸性鎗彈大爲忿怒曾剌斃該聯隊之兵甚衆俄軍仍在恰土里斯克之上境内追擊敵軍俄軍猛攻驚逃敵軍奪獲兩村俘敵多人獲機關槍多枝（十九日） 
　　倫敦電奥公報承認俄軍屢次猛攻後已抵斯蒂爾河西岸哈土里斯克附近數地點（十九日） 
　　羅馬電意公報謂意軍在台洛爾與特蘭狄洛邊界數處先以重砲攻擊繼則進攻奪獲柯台伏爾上部若干重要高原及福爾柴萊戈 
 
 
 

Page 3

 
 
境内高七千五百尺之山峰（十九日） 
　　倫敦電英帥費蘭巨報稱昨日下午敵軍圖攻煤礦與胡爾魯區間之英軍陣線敵軍猛轟英軍戰壕後其步軍希圖馳過平地進攻但爲英軍大砲機關槍來福槍所止敵軍繼在郝漢查倫砲壘附近以炸彈進攻多次均經擊退敵軍死亡甚衆（二十日） 
　　巴黎電今晚公報謂昨晚敵軍以大軍在萊姆東十基洛邁當之陣線進攻戰至今晨完全失敗敵軍攻擊之前砲轟甚久内雜毒氣砲彈敵步隊曾攻入法軍第一道戰壕線之數叚但經法軍回攻後幾全退走下午法軍復取猛烈之反攻勢逐出其餘敵兵且加以重蝕陣線他處均有劇烈之砲戰（十九日） 
　　巴黎電今日下午公報謂前敵砲隊甚爲活動法砲頗占優勢（二十日） 
　　瑞典京城電昨日英濳艇一艘擊沉來往亨寶南美之郵船貝拉姆布柯號（四七八八噸）該船載有礦質甚夥又以魚雷擊中索特哈姆號（一四九九噸）該因滿載木料故猶浮而未沉（十九日） 
　　巴黎電自一九一四年八月二十五日起至一九一五年八月二十五日止協約國增加商船載重之噸位如下英十萬噸法八萬一千噸俄九萬二千噸意二萬一千噸由此觀之德國濳艇戰爭不獨爲軍事上之失敗且不能阻止戰爭時協約國航務之發達（二十日） 
　　倫敦電昨日内閣開軍務會議兩次内有一次法國陸軍總長米勒蘭及法國大使康邦二氏曾與議（二十日） 
　　倫敦電陸軍次官唐南特在下議院宣稱英兵拘禁於德國者至九月杪止共約二萬五千人（十九日） 
　　倫敦電下議院辨論財政案時斯洛登氏反對增加茶稅建議拒絶謂凡每星期得一鎊薪資者視此茶稅無異每鎊徵收四先令之所得稅財政大臣與之力辨謂赤貧之流視此茶稅誠似太重但若謂稅重則銷場滅實無可持之證據後將此條付諸公决反對斯洛登氏之提議者二百零四人贊成者僅有二十六人於是茶葉加稅一條遂成立（十九日） 
　　倫敦電今日午後喬治聲稱首相愛士葵病狀大有起色星期二日可望蒞院（二十日） 
　　倫敦電今日加爾森在下議院解釋辭職之理由謂近來政策渠與内閣意見全不相合故辭職（二十日） 
　　倫敦電下議院議員葉特氏質問政府曾否設法阻止中國英屬印人受德人之偏用薛西爾答稱將電諭朱爾典報告此事（十九日） 
　　倫敦電政府公報稱除棉帶外凡棉製品與棉屑獸毛及毛製品皆禁止運往與敵國毗連之各中立國瑞典瑙威丹麥皆在其列（十九日） 
　　倫敦電藍思唐爵士在上議院答覆質問時謂加夫爾女士之死其狀甚慘英人聞之極爲憤恨女士雖屬有罪然文明國家對於此種忠勇女子應格外寛待美國與西班牙大使曾力圖營救冀免執行死刑然皆徒然云云（二十日） 
　　彼得格勒電俄皇發表宣言書中有俄國人民具同一之血心拔劍攻布使叛變斯拉夫主義者之命運受上帝之公正裁判等語（十九日） 
　　巴黎電巴黎東南土爾比亞克洛火藥廠條然爆裂死傷多人法總統與内務總長皆往其處察視（二十日） 
　　哈爾濱電俄國汽船台浦蒂號星期二夜開赴福格定時載有中國搭客一百八十人有鬍匪十二名喬裝工人混於其中一聲呼嘯佔據機器室及上艙開始擄搶槍聲數響舵工受傷鬍匪代行其事遇開往上流之船隻時居然能行必要之信號司機長亦受傷機器遂由司機之華人照料鬍匪旋衝入船長室鎗擊船長之夫人鬍匪搜查船客水夫銀物頗爲認眞從船中搜去二千一百盧布又搜去船客一千零八十九盧布洋七百四十七元錢七萬零一百六十吊搜查旣畢乃將船開至距哈爾濱三十五俄里之江邊毁其電機及輪機登岸逃去船客與受傷司機長勉將輪船開回哈爾濱船上有受傷者九人俄員已向華員交涉要求賠償損失（二十一日） 
　　其二（德人德文報專電） 
　　柏林電（由塞維爾轉）十月十九日德軍大本營公報云興登堡元帥之軍已占據里加南面之陣地數處進抵波爾柯維資東之里維拉俘敵二百四十人獲機關槍二枝德飛艇一艘在斯摩爾維附近迫令法雙葉飛機一架降地該機由一俄員駕駛裝英國式之機關槍（東境戰况）林辛干將軍之軍戰於斯蒂爾河頗爲得手（東南境戰况）柯凡斯將軍所統之奥軍已占據哇白里洛伐克德奥軍已抵里班奇南拉爾茄河濱及多瑙河格洛克加南之高地加爾維資將軍麾下之右翼已進抵斯同西面諸地占據魯齊拉附近及東南自波齊伐克起至米拉洛伐克止之高地（麥剛森軍團）布國波茄第愛夫將軍之軍繼續進攻譬洛特柴桀茄克茄齊伐克其他布軍占據佛蘭雅越過愛格里巴蘭加希蒂浦路線（波茄第愛夫軍團）（以上巴爾幹戰况）（十九日） 
　　華盛頓電駐美奥國大使署宣佈十月二十日維也納公報云奥軍擊毁俄軍鐵甲火車一輛獲機關鎗兩枝及來福鎗軍火甚夥意軍進攻者均爲奥軍擊退奥軍攻塞者進抵薩巴克奥軍逐走里巴尼附近及格洛克加東南高地之塞軍（二十一日） 
　　柏林電維也納斯拉夫通信社謂俄國正式詢問羅馬尼亞願否准俄兵過杜白魯特斯恰河羅首相答稱羅政府决議嚴守中立不容他國侵犯權利云匈京傳來薩洛尼加消息謂駐希布使曾以布國向塞國宣戰一事通告希臘首相並聲明布國對希之友情希首相乃向布使申謝布政府允助希臘之厚意蓋希臘於海濱封鎖時須需布助故也首相且謂希布兩國曩者不幸彼此悮會自今而後將同一趨嚮云（十八日） 
　　柏林電雅典消息謂三協約國公使覲見布皇英使甫欲陳述希臘加入協約國方面之利益希皇止之曰國事有政府主持於是三使勉强周旋十分鐘之久即辭出往謁首相以新牒文交之三協約國會商參與巴爾幹戰事問題仍未解决法國不能分兵殖民地之兵則不堪受塞境冬戰之勞苦達達納爾英國權力今已摇動德奥軍乘勝下攻復助以壯盛之布軍英兵决非其敵意大利方求自保俾少犧牲兵士與金錢北德意志報載達達納爾消息謂英法軍於達達納爾戰事遭慘烈之失敗全界皆知不能掩飾英軍今不蒙辱退走即有完全覆没之虞二者之中必居其一此皆土軍勇武有以致之云（十九日） 
[東方通信社電（日本人組織）]  
　　東京電列强以中國因國體問題有不穩之狀態北京政府對於中國之現狀及將來充分之自信究竟如何不得不防中國動摇於未然故現正由關係各國之間開始商議籌定穩妥處置之法（二十日） 
　　北京電以袁世凱氏即皇帝位急急凖備之狀况及由各方面之情報而推測之則來年一月一日之說似可確實（二十一日） 
　　東京電日本首相大隈伯爵昨日招待政友會領袖席上伯爵言及中國帝制問題謂該問題係屬中國内政問題惟中國與我日本利害關係最爲密接故有至大之影響是以政府自當愼重注意不可忽略尤以帝制實施之後國内如起擾亂大爲可慮然綜合帝制問題諸種之情報似可迅速無事而行至對其後之形勢歐洲列國目下正在戰爭無暇干與中國之事故日本之責任愈覺重大云云（二十一日） 
　　東京電政府近曾在外提回正貨二千萬元其結果日本銀行正貨之凖備已達二億一千二百四十三萬元（二十日） 
　　東京電俄國近向日本陸軍省定製砲彈三百萬顆價值七千萬元預定明年之内交貨業由官民會社盡其全力從事製造（二十一日） 
　　東京電日本股票巿面甚爲活動各項股票價均騰貴（二十日） 
　　東京電伏見宫親王因檢查大禮之凖備前赴京都（二十日） 
　　東京電日本内閣因天皇西幸京都舉行即位大典故定自來月六日起至十六日止移至京都辦公（二十一日） 
　　濟南電山東巡防隊屬轄問題久經將軍巡按使之間爭持未决今奉北京政府訓令今後巡防隊悉歸巡按使節制因是將軍之權限大減（二十日） 
　　東京電狙擊蔣士立之犯人判明爲吳先培吳於蔣被擊之前旣匿其跡及蔣被擊之後又復失蹤刻下尚未就獲查吳係湖南人爲陳其美之幕下云（二十一日） 
[公電]  
　　香港英文公電各報館鑒本會代表全國同胞宣布維持共和之眞正民意通電本國及各國政府乞保民國勿復君主希贊助並即賜復澳門維持中華民國聯合會 
要聞一 
[節譯英國軍械總長喬治之演說辭（譯文滙報）]  
　　不愉快之事實今日戰局之眞相果何如乎德人固知之即其他交戰國或中立國之人民稍稍留意戰事者亦罔不知其現狀也英法俄三國竭其所在世界之能力與中部列强（指德奥二國）相角逐宜可以操勝算矣然而德奥二國對於戰事上物質之供給軍隊之編製尚綽有餘裕可以勝過協約方面此等悲慘之境遇英國人不可不預見之也德意志之鐵騎深入比利時法蘭西之境已愈益牢固矣波蘭全爲德屬矣列蘇尼亞不久亦將爲波蘭之續矣昔人所視爲牢不可破之俄國諸要塞今已一一摧燬於德軍砲火之下如疾風之掃敗葉矣此滔天之狂瀾將何日能挽回之乎則非協約各國之軍隊具有至充足之軍需品不可予之所以嘵嘵不休者正欲使我全國國民知大局之危險盡力做去以期無負於祖國耳 
　　俄羅斯之眞相俄軍雖以編制之不完全而卒能吸收德軍之半奥匈軍五分之四之精力達十二月之久亦可謂善用其鋒知夫俄軍之効力於此次戰局度協約國人皆能知之然而今自俄軍大敗以後我軍方面再欲得如前者俄軍之効力則非數月以後不爲功也俄軍今旣精敝力竭則爲之替者將爲誰耶而前者俄軍所受之壓力今將何人承受之乎法國兵力已達極點决不能再有所增加意大利亦出其全力與敵挑戰增加負擔亦屬不可能之事則所餘者僅英國而已則英國於俄軍退休之候日否備足兵力爲數月後之角逐乎嗟乎全歐自由正賴我全國之執事者作工者有財力者自爲之設法也 
　　國民之觀望某日一具有幹才之人謂予云今次戰局之命運將决於以後三月之戰爭旨哉言乎故若我國工廠不加工製造以應前敵之軍需若我國工律仍不加改變以爲急起直追之計若全國國民不取應當之手叚以保護國家之尊榮與生存或正當手叚取之太晚而無及若我國民願即以乞和爲了事則我國眞無望矣特以反面觀之即吾人若肯犧牲其所有以救祖國將戰爭各事一一以迅速毅力預備齊集則勝利可操左劵也 
[英下議院之質問案]  
　　字林報九月二十一日倫敦通訊云下議員麥克菲氏質問外相曰英國與他國已締結或將締結足以妨害英國在華商業機會之約否乎政府將愼重注意以續行其中國開放門户之主義否乎請貴大臣明示本院葛雷答曰英國與他國所締結關於在華商業之約皆已公佈貴議員如展讀一遍即可知英國並未與他國已定如貴議員所詢性質之約矣政府將來亦必不爲此可無待言蓋政府將仍以中國開放門户爲政策也 
　　今日下議院議案中列有下述問題一條文曰議員郁氏將質問外相自歐戰開幕後協約國或協約國方面之任何國曾締結外交性質之新約否乎抑此種新約以其大綱言之將展至歐戰結束而後實行乎此問題未曾提出因外部次長薛西爾函致郁氏告以政府對此問題不能有所宣佈請其收回此條質問並謂如必欲相逼則政府亦惟有以不能宣佈一語答覆也記者探悉磋商事件確在進行中惟是否關於日俄抑或關於巴爾幹諸國則未克詳知大約兩者皆有關係亦意中事記者敢確言俄日兩國刻方會商將來必立盟約英政府對於近所發生之事尚不隔膜也 
　　上次開國會時議員韋爾森曾詢及中國恢復種棉事業一節當時政府雖有答覆但允日後續行報告今韋爾森接外部次官薛西爾九月十八日所發關於中國棉業之來書一通文曰六月二十三日鄙人在下議院答覆足下提出之問題時曾允諭令駐華公使報告中政府鼓勵振興種棉一事兹接朱邇典關於此事之報告特照錄一份送呈備覽朱邇典報告曰中國種棉一業並未振興惟五六年前棉花産額頗爲增多尤以中國北部爲甚當時美洲與印度棉價昻貴華棉出産奉半因此而增多然亦由於中政府之提倡中政府亟欲種罌粟之地改種棉花其提倡之法乃官場承認民間組織會社研究植棉佈種之道並派社員以改良方法傳授鄕人也今年四月中政府頒行奬勵植棉種糖菜牧羊之章程此爲中政府注意棉業之最近表示但衆以此項章程未必能發生事實上之效果中國植棉區域及出産數目究有幾何則無表册可稽兹將最近五年内中國餘多生棉輸往外國者之總數列表於下 
　　一九一○年一·四八四·八八五Ｃwte 
　　一九一一年一·○四四·九三三同上 
　　一九一二年九五九·一八○同上 
　　一九一三年八七九·五三八同上 
　　一九一四年七八五·三六二同上 
　　今年三月一季各大口岸輸出之額較諸去年同時爲少 
　　（附註每Ｃwts爲一百十二磅即一噸二十分之一合中國八十四斤） 
雜評一 
[戰局之變遷（無名）]  
　　歐戰初起之時世人之目光均注意於歐西及其繼也則轉注於歐東自後土國加入則轉注於達達納爾海峽意國加入則轉注於意奥之邊界自東歐大戰起則又轉注於波蘭自英法總攻擊開始又轉注於法比之郊今者布國加入又　注於巴爾　年島矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之個中消息]  
　　内幕運動之一斑國體變更問題尚有待於國民代表大會之表决而彼薰心帝制之人物則以爲主張變更者必占多數於是對於帝制方面力作種種運動近日並以已心推之於人謂政府現雖一方面爲代表大會之召集而其他一方面則爲國體變更之凖備故於中央官制之改革目下已議草新制而草擬之主稿者謂爲梁士詒楊度顧鰲三人並預定於一個月内草成再行分别核定此外則中央政務之改革事宜與改組之手續大致討議擬俟時機一至即暫組織一臨時内閣閣内機關仍暫沿用政事堂各局所辦事章程亦仍其舊各部亦然惟將總次長名稱改換其意不過改頭換面以爲一時權宜計云云又彼之所謂政客者亦復羣思爭先建議政府請暫規定一臨時約法於國體改革實行日同時頒布以自謂與國民共相信守意中並甚爲鄭重視與臨時約法之規定事同一例或須特設機關但未知政府對此種種說數意旨究復何如耳 
　　投票標題之二說國民代表會之組織各省均在進行據聞各省中辦理此事最爲迅速者以江西爲首日昨戚巡按業有電達參政院略謂國民代表一切召集事務可於十七日截止報竣請該院議决標題以便遵行而爲投票云云此爲各省申明投票日期最早之電參政院爲此事昨已由秘書廳通告各參政定十九日星期二下午召開大會聞某參政定於是日臨時提出變更議程提前討論國體投票日期及標題之建議案外間盛傳投票期已擬十一月一日其標題之規定聞僅君主立憲與民主立憲兩項有無更議尚不可知然又聞一般熱心帝制之人物對此問題日來亦有二說一謂代表投票之前提本爲中國究適用何種國體即共和君憲二者孰宜於國家以之取决於大多數之投票故主張用民主立憲君主立憲二種以求决定一說則謂國民代表大會之成立本根於公民請願而公民請願實只求君主立憲别無他種說法故宜竟以君憲爲標題而徵求其贊成與否此二說蓋以前說爲襯筆而彼等所稱之佔優勝地位者固大半專主後說也 
　　解釋法文之三電辦理國民會議事務局爲國民代表大會事於月之九十十一三日曾通電各省監督三次兹錄其電文如下其一云國民代表大會組織法已於本月八日奉大總統申令公布在案惟法文簡括所有應行解釋之處特爲分别條舉於下一本法第四條有及有覆選被選資格者選舉之一語查此項規定與本條前段所稱初選當選之覆選選舉人實係兩項資格並非謂覆選選舉人必具有覆選被選資格而後可以爲國民代表選舉人至本條所稱覆選被選資格在國民會議覆選被選舉人名册未經全國資格審查會審查確定以前得由各監督依法認定二本法第十條第一欵各省以各該最高級長官會同監督之第二　各特别行政區域地方以該量級長官監督之等語各省最高級長官指將軍巡按使而言將軍巡按使並設省分以將軍巡按使會同監督之未設將軍省分即以巡按使監督之各特别行政區域最高級長官指熱河綏遠察哈爾都統京兆尹川邊鎭守使而言三本法第十一條所稱届選舉日期就報到之選舉人由監督召集之舉行選舉等語所謂就報到之選舉人者届選舉日期即就報到之選舉人開會選舉以期不誤事機四本法第十一條第二項各省各特别行政區域遇有必要情形該監督得以關於國民代表選舉事宜委託各縣知事行之等語查此項立法本意係因中國地方尚多交通不便之處故爲設此例外規定以濟本法第一項之窮苟非確有事實上之必要及萬不得已情形委託與否務望詳審特此電達即希查照辦理其二云國民代表大會組織法第四條所稱及有覆選被選資格者一語已於佳電解釋在案查此項規定辦法但稱有覆選被選資格者與本法第九條第二項所稱第五條至本條第一項之單選選舉人以依法經由全國選舉資格審查會審查合格者爲限之規定不同各選舉監督遇有合於此項覆選被選資格者除凖用立法院議員選舉法第五條所定各欵資格外依法旣無應經調查審查之明文自可無庸凖用立法院議員選舉法所定調查審查之程序故細譯法意此項覆選被選資格者祗可謂爲凖用國民會議覆選之資格條件而不能即謂爲國民會議之覆選被選舉人將來造具國民會議覆選被選舉人調查名册依法自不能並爲一談届時再行按法調查審查分别辦理庶於兩法精神各不相背再此項有覆選被選資格者旣經本局解釋聲明可由貴監督認定則活動餘地固已裕如惟應先期將各員姓名資格報明本局彚案呈報不過形式上聲明核與法定資格相符藉以昭示對内對外之大信此層實非拘文牽義統乞諒察特此電達希即查照其三云國民代表大會組織法昨奉大總統申令公布當另電達在案查此次參政院以代行立法院之職權議定此項特别之法案由於各省各團體一致進行合詞請願以國體問題爲國家根本大計取决於國民全體之公意立萬年有道不拔之基遠師列强公諸輿論之精神近符約法主權本諸國民之現制意良法美薄海同欽所有選舉投票及將來决定國體投票無論在何區域總須依法定手續愼重將事庶可循法律政治之常軌開中國最新式之紀元貴監督公忠體國夙所欣佩自有宏模襄斯盛舉本局職司籌備黽勉從公望與各監督内外相維共肩重任所有法定各項辦法及有疑義應待解釋者除分别另電隨時商榷外此次國民代表大會之組織旣有特種法律爲範圍本局與貴監督同負法定責任惟有鄭重圖維以期近協國民箕風畢雨之公誠遠定國家長治久安之大計敢布區區諸希諒鑒 
[新約履行時之滿蒙觀（十二）]  
　　日人經營滿蒙之偉略（化險） 
　　奉天消息云近來安奉火車到站時日本男婦携手偕來者日或十數人二三十人不等皆帶有導引書札非某團體所資遣即屬某要人所委派來奉之後即覔書札中所囑託之人代爲辦理照料最無所依賴者則赴各地之居留民會請求指示據新來之日人云有該國鉅紳飯田元太郎等發起滿蒙實業會社集股日金二百萬元專注重南滿方面農礦兩業東蒙方面商業或直接前往創辦或問接出資扶助有不圖近利不計近功之語其眼光之遠大如此故近來日人由該會社派來者爲數實屬不少微聞該國對於滿蒙各種事業發起團體甚多而該社爲最有權力機關之一政府又復爲之輔助焉駐某縣大隊之參謀長帶同隨員十餘名於前日乘南滿車北行已抵遼源當謁見吳鎭守使及靖知事謂赴東蒙調查商况聞其至遠小住四五日已携隨員北上該處紳民有與日員熟議者謂隨員中有測繪員五六名云 
[疏治洞庭湖之前提]  
　　湘省合湘資沅灃四水而成洞庭湖其北又受川江支流之灌入故其地久爲水害最劇之處前清咸同間復兩次潰决湘鄂兩省於清季曾會合測勘商同試辦疏濬事宜未竟厥緒而辛亥起義擱置至今近聞有分　湖南委用之魏景熊者上有疏治洞庭湖說帖於湘中當道頗有可採日昨全國水利局總裁張謇曾同兼護湖南巡按使嚴家熾已爲請之中央擬立湘省水利分局即請以魏氏長局十四日已奉批令准如所擬辦理矣原呈略云湖南夙稱澤回洞庭合湘資沅灃四大水以成湖而川江之支流復從北面倒灌而入舊時惟太平調弦二口爲分洩江水之路自前清咸豐三年藉池口潰決同治九年松滋口潰决而湖之北面遂成四大口門此四大口門之水奔鷹汹湧雜泥沙而俱下遂聚積於中流成無數之淤洲而濱湖之堤垸因以林立其中爲害甚鉅者尤在藉池該口門之水大勢南趨百數十里直抵南嘴淤塞洞庭南湖將洞庭西湖所納松滋二口之水及沅灃下游之水全數截住而東支之經注滋口農慶河流入洞庭東湖者沙泥久積横截湘資二水之去路而不得暢流自是淤荒日增水患日亟而全湖之安危更迭遂不可言前清宣統元年湘撫岑春蓂心焉憂之因考其受病之源咨商鄂督委員勘江勘湖亟圖補救湘省委岳常澧道王乃徵岳州府知府魏景熊鄂省委荆宜道吳品珩荆州府知府斌俊會同測勘議定辦法四大綱一曰疏江二曰濬湖三曰修港口四曰固堤岸曾經會詳具報分交南北兩省議會核議逮經議定方置挖泥機輪一艘着手試辦旋值時局變更計遂中止甚爲可惜幸逢我大總統軫念民依明令全國同籌水利睿慮所及薄海同欽湖南爲水患最劇之區亟應遵籌辦理以仰副大總統奠安民生之至意其辦法仍不外原議四綱除疏江在鄂省範圍應由鄂省辦理外湘省於濬湖道修港口固堤岸三事責無旁貸非可緩圖自非遴選熟悉湘省水利人員不足以資任使家熾查前清原委查勘之岳州府知府魏景熊現奉大總統交政事堂存記分發湖南酌量任用早經到省該員老成練達樸實精勤前官湘省有年於地方情形最爲熟悉水利尤所留心兹經家熾考詢飭令條擬疏治洞庭說帖咨商謇察核形勢旣瞭如指掌辦法尚切實可行用敢一併錄賫遵令會同呈請大總統俯賜察核准予任命該員爲湖南水利分局局長俾其商承全國水利局曁本省巡按使辦理當於朔南水利不無裨益至該局經費仍由湖南自籌水利與農田相關查有岳陽華容南縣安鄕澧縣常德漢壽沅江湘隂等九縣地處湖濱新淤日廣佃荒各户大都田多照少糾葛紛紜衳蔓旣滋命禍不絶斯民蓋苦之久矣此次開局擬先將該九縣承墾之舊照換給新照藉定民業而清訟原每畝收註册費錢四十文該九縣民承訟累之餘得此以與確定産業權利區區之費無不樂從積少成多取之無擾以資局用若濬湖修港培堤各費所需浩大應俟開局測勘估計視工程之難易定擔負之重輕先擇一二緊要水道先行試辦如能辦有成效再圖逐漸進行 
[紀湘省之財政]  
　　五年度之預算湘省五年度收支預算正在編造之時又經財政部屢次督催嚴兼護使遂將各項概算電告中央其收入總額計共六百八十餘萬元約分田賦三百七十萬元釐稅二百二十萬元烟酒稅二十萬元印花稅五十萬元驗契稅三十萬元其支出總額計共五百二十四萬九千一百二十二元約分陸軍費三百零七萬一千六百十四元内務費一百二十一萬四千零二十四元元司法費三十四萬九千九百九十四元敎育費六萬九千九百八十六元外交費四千元財政費五十三萬九千五百零四元 
　　官産變價之匯解湘省官産變價應解中央之欵原認定於八月内提解五萬元嗣因是時尚未着手變賣故先由財政廳墊解二萬元現已開始變賣業經四次開標收入價欵約計二十萬元除將墊欵撥還外昨已將欠解之三萬元交長沙中國銀行匯解到部矣 
　　四年公債之掃解湘省認銷四年公債五十萬元早經財政廳墊解到部現由各縣陸續解省除原額五十萬元外計共加募二十六萬元昨由嚴財政廳長將加募之欵交中國銀行掃數解部以資結束 
　　協解欵項之挪墊本年九月份應解中央協欵十萬元經財政部一再電催提前匯解嚴兼護便遂在湖南銀行挪墊交由中國銀行匯部應用並聞此項協欵自辛亥反正以來每年由三十萬元遞增至七十萬元而五年度之協欵經財政部派定湘省爲九十萬元聞已咨行來湘矣 
　　各項新稅之加成印花驗契牌照契稅等各項新稅湘省均按定額隨時匯解頃聞財政部以政費不敷甚巨特電湘使將各項新稅均照原額加收三成即自十月起實行微解以資彌補 
[湖北近訊]  
　　組織世界和平分會武漢前曾有一般人士意欲消弭歐洲戰禍主張組織世界和平會嗣因中日交涉發生中國之和平亦變莫保於是該會遂無形解散惟在會之基督敎徒祈禱上帝尚不恢其初志兹因萬國改良會丁義華君宣布新荷蘭商會聯合會書記部又發起世界和平大會並發表意見武漢之醉心和平者又起而組織分會並有童德鴻者以丁義華所提倡和平會意見與其去年所上美總統書宗旨略同又就已見逕函北京萬國改良會丁義華君協商再行積極進行組織分會事宜此亦留心世界者所樂聞也 
　　國民會議選舉近狀鄂省國民會議初選舉已定於二十日舉行所有當選名額經巡按一再審查昨已配定武昌縣三十二名比較各縣居最多數蓋武昌爲省會重地限制雖嚴而有選舉及被選舉權者尚有七百餘人内計選舉人五百四十二名被選舉人一百七十八名至夏口（即漢口）縣之有選權者本應與省城相等聞調查員報告有一千餘人詎經夏口知事輔詳巡按使一再淘汰審定合格者僅有二百五十一名内計選舉人一百五十四名被選舉人九十七名選舉之途逼仄如此而覆選之去取又操之官吏所選之議員謂能代表吾民之眞確意思吾不信也並聞當道現已籌備選舉國民代表大會之國民代表業已數發密電告知各初選監督以選舉方法並使某某等紳預行聯絡武漢及各縣在省著各紳耆連日有一般人專爲此事奔走大忙而特忙内中情形不能爲外人道也 
　　借撥軍費不能抵解留鄂陸軍第十一師係黎天才所統歸中央直轄所有餉項均不在鄂餉預算以内日前黎師長以軍隊調防需欵曾電經軍署電飭襄陽知事先行撥交四千串應用卽由該知事於征存欵内如數撥付並取具收條塡具繳欵書詳請財政廳核抵解欵廳中因撥餉之事無案可稽即函詢軍署是否於應領軍費内扣還歸款現准軍需課函復謂該師直隸中央所有經常臨時籌欵均歸部發所有借撥之欵應由該師自行歸還云云該廳長刻已飭行該知事自與黎師長接洽不能抵解正稅以清界限 
[貴州匪耗]  
　　天柱縣地處黔省下游與湘省相近匪徒素夥致縣署監獄禁囚幾滿内有巨匪數名常圖脫逃日昨夜間天柱監内看守役一時睡濃該囚犯等乘天尚未明之際一齊動手用刀將監門木栅等全行砍斷同時逃去比監役醒來立即鳴警告急縣知事當即分派警隊四處追捕旋即拿獲多名僅逃脫要犯四名 
　　邛水縣雖係新改縣治地方尚稱閙熱日昨該縣屬之攬溪地方有富户龍姓家突被匪徒數十名手持槍刀破門搶刦後又竄入晃縣地方爲晃縣知事派警拿獲五名訊據供認搶刦龍姓不諱經該縣派兵解赴邛水歸案懲辦由青谿經過並由青谿加派警隊六名押解將至邛水之地該匪突稱腹饑請求鬆刑一餐解差許之迨飯畢該匪即將解差快鎗奪來乘其不備將解差轟斃同時逃去迨縣署得報派兵追捕已渺如黃鶴矣 
　　南籠縣與滇地毗連苦於匪患久矣日前該縣北區距城十里之巧硐寨地方有居民羅廷興家於隂曆八月初九夜突來匪徒數十人各執鎗械破門入室將所有銀錢什物搶掠一空事後經事主報知該縣胡知事派兵追捕詎該匪竟敢抗拒旋因力畫被拿獲七人解縣訊問直供不諱現已挪赴市曹鎗斃矣 
　　婺川縣屬陳國相家日前突被巨匪唐國清父子四十餘人手持鎗械攻入搶刦將其銀錢什物搜搶一空並將其家中人口殺死六命旋經報請縣知事鄭君派兵將唐國清之子唐四唐五拿獲解署訊辦想必須明正典刑也 
[江蘇選舉國民代表籌備記十月二十日岐逸]  
　　江蘇覆選資格審查會業經依限審查完畢並將分配當選人名數電知各縣原册修正後一律發還各縣宣示是爲國民會議施行初選舉而亦國民代表産生之始也 
　　代表二字本極通俗自大總統爲國民對外代表曾由内務部統率處通行各省示諭所屬不得擅稱代表以保元首尊嚴今則以國體問題此寶貴之代表名稱乃普及於一般人民惟有此代表資格仍以國民會議初選當選人爲限江蘇全省初選當選人名數共計約四百五十名内三十縣係三人以上者二十餘縣係三人以下者總共五十九縣而句容一縣以有選舉資格者太少按法分配不及一人雖於國民會議無選出議員之望而殊以未能參加代表爲恥該縣已詢問覆選舉監督以國民代表組織法應每縣一人縱使初選名額分配不足亦萬無併國民代表之資格而連類喪失之理應請設法變通以符總統愼重民意之告令等語聞辦理人員擬電局請示然按代表組織法每縣一人不拘定爲在縣人民即他縣亦可代此縣以代表此縣之民意立法原本變通句容之請恐難如願然而因此江蘇省代表中五十九人爲直接代表一人爲間接代表矣 
　　當審查資格時關於國民代表事務已一律籌備聞審查結果刪汰約五六十名最多仍爲學校畢業類高等官吏類次之財産類最少蓋取其衣食足而知尊名保身當决定國體之時必能趨附時勢藉以鞏固發揚其財産榮譽也 
　　初選舉今日舉行三日後當選人可以决定接續辦理選舉代表事務按法在各縣初選區自行互選投票縣知事監督之然有十數縣皆只二人或一人者無從互選擬將飭令齊集省城互舉即揚中金山川沙泗陽漣水興化高郵寶應銅山沛縣蕭縣碭山邳縣睢寗沭陽贛榆等是也其他一律在本縣互選 
　　代表選舉未知能否利用選舉運動然以江隂常熟無錫六合等均有二十或三十餘人之當選者此中勝敗自有方術聞運動選舉代表者不在本身乃在另一方面云 
[地方通信]  
 
 
 

Page 7

 
 
[蘇州]  
　　吳縣初選當選人揭曉國民會議吳縣初選舉於十月二十日投票十月二十一號開票揭曉計實到投票三百二十三名依法計算得十票即可當選兹將當選人名票數錄下陳尚德（三十六票）丁鵬（三十四票）吳耀祖（三十三票）彭榖孫（三十二票）姚文澂（二十七票）周大㽦（二十二票）陳則民（二十一鹿中行（二十一票）陶惟坻（十七票）錢鼎（十七票）張震生（十三票）以上十一名均爲當選人楊鏞昌（十三票）候補當選人 
　　清帝傳靈柩回蘇前清相國陸鳳石在京逝世早誌前報昨日陸之家屬接北京來電謂現將棺柩盤回預計二十四日乘車抵蘇囑令族人在滬寗車站預備迎接等語聞棺柩至蘇之後暫在閶門外永善堂寄存俟冬季再行安葬云 
　　警察廳會議警政前日午刻警察廳長崔鳳舞召集各區警佐曁一等巡官在本署辦公廳會議崔廳長提議檢查印花及判罰情形擬漏貼罰洋二十元粘貼不足罰洋十元又議各區所轄派出所巡士落差後輪班巡邏禁止帶燈又議四街小巷曲折地方一律勸令居民點掛路燈以防宵小躱藏又議冬防在即務須各區聯絡以收首尾相顧之效所議各節各區警察署已飭各派出所長警一體遵照實行矣 
　　伙夫何輕生若此閶區第五分駐所伙夫李某前夜不知因何事故與張鴻元巡官衝突逾數分鐘該伙夫竟自行用尖刀戳傷肘腋三處一時血流如注經巡士王某上前奪去尖刀手指被割當由張巡官將該伙夫送往醫院醫治尚未至有性命之憂一面由張巡官親繕報單詳報署長轉詳廳長核辦 
[鎭江]  
　　沙田實行清丈沙田總分各局現將實行清丈日徒縣章知事已接局委咨文略謂徒邑沙田在高資永固順江御隆四鄕業經詳請開丈在案惟沙民良莠不齊刁頑之徒咸思抵抗應請飭知警務長轉飭各區如發現沙洲蠻横不法情事請即就近彈壓俾免阻力等語業由章知事飭知警所王警長轉飭各區一律遵照辦理矣 
　　會同履勘道署鎭郡舊建之常鎭通海兵備道署係爲官産之一現由清理官産所所長嚴雲樵詳請巡按使飭縣會同履勘後擬議辦法詳覆核奪縣知事奉到公文後不日當先生履勘然後擬定辦法詳復省署 
　　米禁暫難開放前聞有人禀部暫開鎭江米禁希圖漁利兹探悉部飭漕運局查復現已由局覆稱蘇省今歲亦有災區米價騰貴暫難弛禁云 
[杭州]  
　　杭縣初選舉之人數昨日（二十）爲杭縣初選舉投票之期計實到投票人數共五百五十三人比較核定初選舉人數（計八百五十八人）共尚少三百零五人云 
　　杭關監督之交替杭關監督張允言君奉調山海關監督所遺一缺由部派員代理等情已誌報端兹悉財政部已派浙江財政廳廳長吳鈁暫行兼代俟新任程恩培公竣到差後再行交卸聞吳廳長奉派後即於昨日（二十）上午九時半至東太平巷杭關監督公署正式接印與張前任點驗案卷所有職員概不更動并聞張允言已定於二十一日乘車北上 
[安徽]  
　　裁撤警備隊籌備處皖省設立警備隊籌備處係韓前巡按所規畫原欲招募警備隊三營藉資保衛地方所有用歀均歸預備費項下開支兹聞李使因中央將本省經費裁減三萬致各項開支不敷甚鉅昨特飭令將警備隊籌備處一律裁撤以節經費 
　　鎗斃青紅帮匪四名前次駐蕪總稽查曁駐寗稽查先後拿獲青紅帮首嚴莊才鄧元發鞠産標蔣大忠趙泗濱等五名解省經探訪局長王志綱研訊均供認放票收徒搶刧誘拐不諱惟趙則稱係被脅入帮情非得已等語經該局據情詳由倪將軍批准除將趙泗濱一名准予保釋外其嚴莊才等四名一律迅予鎗斃昨日（十八號）早晨即將該四犯帮赴北門外鎗斃并將該局誣良爲亂之探長喻鍾除處以監禁一年零四個月又笞責五千外并押赴市曹陪刑以昭炯戒 
　　森林學家在皖演講紀皖省多崇山峻嶺以之興森林牧礦各種事業實無盡藏而皖南之山尤宜森林韓前巡按對於林政頗欲積極進行方着手規畫遽行去任今之李使下車伊始即派第一農校長金邦正偕同上海青年會幹事凌道揚君往皖南各邑講演森林藉開風氣特於出發之前在省城開講演會三日每日講演二次計三日中聽講者有三千六百餘人兹將十月四日第一次開會情形略誌如左是日上午九時開幕蒞會者均政學界人李巡按亦蒞會實讀訓辭次由金邦正君宜布開會宗旨並略述凌君　史謂凌君在上海約輸書院畢業即　學美國紐約大學畢業後曾往歐洲各國調查森林及其歸國曾在上海演講多次今春又隨浙江屈巡按出巡到處演講備受歡迎此次來皖擬在城内演講數日即往皖南各地演講云金君述畢即命人就會場撮影再次由凌君登壇講演布置儀器模型　本約數十種凌君就土地水利森林礦産四項依次講演並將儀器模型樣本依次試驗尤奇者講水利時先將各省迭遭水災之苦况詳細講　並有一水災模型山林屋宇俱備凌君將機一紐霎時風雲變色大雨如注屋宇傾覆宛如一輻流離國見者莫不奇之他如森林模型此刈彼萌循環無已煤礦標本各國比較標示分明觀者均眉飛色舞演畢摇鈴閉會來賓退至大門首排立乂撮一影遂散時已鐘鳴十一下矣 
離評二 
[蘇鄂選舉籌備觀（步陶）]  
　　各國之選舉競爭或以演說或以財力或以種種之神妙手腕吾蓋習聞之矣吾國初創共和時議員之有事於選舉運動者亦人百其術以相爭勝然爲各選人之箇箇運動或各以其所心醉之一人物或一主義以自求達其最後之勝利固大略相同也何居今之所謂國民代表大會者其選舉之手續方在籌備而在蘇省則有所謂另一方面之運動在鄂省則有所謂數發密電告知方法之種種異聞是誠可謂世界最新式之選舉運動矣夫此次之選舉爲求大多數之民意也與另一方面何與乃爲吾民勞勞奔走焉若曰汝小民安能自知汝之眞意者盍安坐而俟吾代爲物色若干人物以代汝鞏固其財産發揚其榮譽汝之眞意庶其不至湮没耳嗚呼吾民縱至不肖安有並已意而茫然者若眞已有意而猶待局外者之借箸則代表之名義已不適用於吾民而大多數之眞意已早拒於千里之外而無一顧之誠心矣彼皇皇焉號召於人曰籌備又籌備鄭重又鄭重者不幾徒多此一番無謂之紛擾耶吾疑之吾願代表諸公各本其一息未冺之天良以自判别其所代表者之眞意究爲何似也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中外官商睦誼會紀盛]  
　　滬海道尹兼特派交涉員楊小川君爲聯絡中外官商情誼起見特於前晚（二十）八時在公署中（舊洋務局）集中外官商舉行睦誼會是晚該署内外滿懸燈彩又向淞滬警廳調軍樂隊二十六名各穿制服到場奏樂楊道尹率同會審公堂讞員關炯之君外交科長陳震東君實業科長卓碧如君譯員楊小堂君均身穿禮服招待甚殷到者西寶如美國水師提督温德赫德君駐滬美國代理總領事高師君路透電社記者柯斯君美公堂國家律師何爾公君英商哈同君美國商會總理伊文斯君尚賢堂李佳白君及各國領事商界領袖計五十餘人總稅務司安文君因事未到中國官商如鎭守使鄭汝成君海軍總司令李鼎新君新簡廣東審判廳長沈懷仲君鎭署秘書杜槑叔君總商會協理朱葆三君國貨維持會正副會長伍廷芳君王文典君王介安君自來水廠總理陶蘭泉君求新廠主人朱志堯君電車公司總理陸伯鴻君粤商勞敬修君黃少岩君等計二十餘人王介安君近自北京國貨展覽會回申當將會中情形向楊君陳述（二）上海出品各省推爲第一（一）各出品大半已在未開賣之期内定去（一）定常年貨者於王君臨行之前已有十餘起（一）成績十倍於從前南洋勸業會今後全國工商必有極大影響云云楊君在署玻璃天幔庭中設有極大之凹字形大餐檯四周可容百餘人預備上等西餐中西賓到齊後經楊君分别介紹一一握手異常親密並謂中國以農商立國希望將來國貨日興中外官商感情愈洽則是鄙人馨香以禱者也一時鼓掌如雷鐘鳴八下奏樂挨次入席飲酒半酣在庭用電光攝影宴畢復由楊小堂君彼此譯述商業狀况至十一時始興盡而散聞美提督亦訂於二十六日在浦江中刹拉拖搿艦（温德君坐船）上邀請中西官商會宴云 
[公廨復訊私造鈔票案]  
　　公共新閘捕房因據線人密報於十月四五號在新閘梅白克路三德里五百二十八號門牌及愛而近路鴻興里九百九十五號門牌並閘北四區轄境永順里先後破獲私造鄂蜀等省僞鈔票機關搜出機器紙張木印照片及已印成未印成各種僞票拿獲私造之吳桂芳（即吳桂芬）董榮根刷印人陳金生陳根寶並吳桂芬之子吳德和吳阿和及主要之天津人王子清（即王樹丞）一併解至公共公廨迭經中西官訊供因王樹丞係江寗將軍署駐滬秘密偵探該私造機關未破之前曾經分别報告宣武上將軍及鄭鎭守使奉判吳德和年幼先行摘釋餘人一併押候詳請鄭鎭守使將見證張湘嘉（即張香堦）送廨質證在案昨晨由廨復訊鄭鎭守使派警帶同張香堦投案即據張供係江寗將軍署駐滬偵探私造鈔票機關係據線人報告稱係鄧海秋王子高吳桂芬等爲首至私造僞鈔票之合同並未得悉此次到堂作證係自投警區並非拘捕而來等語繼由政府代表穆安素律師與王樹丞之代表費信惇律師各向張香堦盤詰一過王襄讞商之美領畢君判張香堦董榮根均交鎭守使署來警帶回其餘人證仍帶回捕房候禮拜四再行訊核 
[盜案尚未證實]  
　　江北人卜永發周關蘭亭王金貴俞德友潘照六曾於上月初糾黨持械搶刦滬甯車站北首夏家觀音堂廟内值洋六百元之現洋衣物並將住持僧就華拒傷逃匿滬西麥特赫司路九百二十二號屋内被淞滬警察廳偵悉派警持文報請靜安寺捕房協同中西包探將卜等五人並婦人卜吳氏徐繆氏徐彭氏一併緝獲搜出手鎗一支子彈數粒解至公共公廨因據淞滬警察廳來警禀稱查得卜等各盜與城内紫金路陳姓家被刦並拒斃事主婦一案有關聲請引渡奉判分别押候查明再核在案昨晨由廨復訊即據淞滬警察廳來警傳明賢投案訴明前情請爲移提並據眼線馬武英投訴卜等糾我同往搶刧夏家觀音堂廟伊等入内後即聞鎗聲我就逃逸至伊等搶刦紫金路之事係卜等自行說出等語訊之卜等各盜均供不承認王襄讞商之美郭副領事判卜等男女各人仍分别押候查明於禮拜四復訊再核 
[上海之初選舉（二）]  
　　上海縣初選舉區選舉國民會議議員額定十四名前日投票以十票爲及格因是日當選者祇有十二名尚缺兩名於昨日仍在也是園投票補選所有投票時間仍於上午八時起至下午六時止投票畢即行開匭檢票共計一百七十二紙以二十九票爲當選票額計曹行鄕之曹鳳苞（印才）得五十三票上海巿之蘇本炎（筠尚）得三十六票爲最我數均爲初選當選尚有顧履桂（馨一）得三十二票爲候補當選聞日内初選監督沈知事即須將兩次當選人姓名依法宣佈云 
[内地自來水廠今日交盤]  
　　内地自來水廠由浙人姚慕蓮禀准財政部集資購歸商辦已迭紀前報兹聞此事已由財政部飭知該廠陶總辦大旨謂該水廠現歸姚慕蓮徐冠南二人購定其廠内營業全部定於二十二日（今日）交盤並委任史久龍到場監視等因陶總辦奉飭後當即遵照赶辦交盤手續定於今日午前十一時當面點交並函請縣商會總協理顧蘇兩君届時蒞廠監視聞姚慕蓮接受後所有營業事務均歸徐冠南主持云 
[大中機織廠請求註册]  
　　商人丁志崑顧震江陸竹坪湯紫蒓等具呈縣署以設立大中機織廠兩合公司按照公司註册章程第四條之規定稟請轉詳註册等情當經沈知事核與規則相符業已連同註册費欵式章程等件詳送省道各署請爲轉部核辦矣 
[絲繭公所重訂章程之部批]  
　　本埠江浙皖絲廠繭業總公所總理沈鏞等前因在滬組設總公所重訂辦事章程特向農商部瀝陳辦理情形禀請備案並轉咨財政内務兩部曁浙蘇皖三省巡按使一體備案現奉農商部批示謂該總公所於本年三月間禀報董事任滿改選沈鏞等爲董事請予備案經本部批准在案原禀内聲明重訂辦事章程再行禀請鑑核等語兹核閱所送章程大致尚無不合應即准其備案惟圖章應遵照内務部規定式樣辦理除分咨財政内務兩部浙江江蘇安徽三省巡按使查核備案外仰即知照 
[弔閱祥茂祥茋之舊案]  
　　公共公廨奉楊交涉員飭開以奉江蘇巡按使齊飭開查前清光緒二十六年間有英商祥茂公司控華商祥芷公司冒牌一案經公廨迭次會訊辨明　與茂字體不同不能認爲冒牌禀經南洋大臣剳道飭令各省照常貿易以示大公一案轉飭公廨將此案抄錄全卷詳送查考飭即遵限抄送等因飭廨遵照等因昨公廨已將關於此案全卷抄錄一份詳送道尹公署以憑轉送矣 
[法租界調查户口續誌]  
　　法工部局邇因新關租界以後店舖居民日漸繁盛界内究有人口若干難知確數故　就調查人口單　給各居民照式填寫聽候派人收取在案現已届限昨由局中派人向各居民將單收回以備查核 
[通飭報告宣講情形]  
　　上海縣公署昨奉道尹公署飭開案奉江蘇巡按使公署第五八三一號飭開照得本省自舉辦宣講以來迭經批飭各該縣知事將宣講情形按月報告迄今遵辦者寥寥無幾殊不足以資考核除製定表式飭發各該縣按月填送外合亟飭仰該道尹查照督飭所屬各縣遵照辦理等因奉此除分行外合飭該知事訊即遵照辦理按月照式塡送通詳察核 
[商界公聘法律顧問員續誌]  
　　本埠商界前因未諳法律遇有交際訟事動多掣肘由天一墾務公司開明公司棉紗公所及南商會各團體等公聘法律專家狄巽公爲顧問曾在南商會設筵公司研究經紀前投兹聞該公司及各團體共九份議定每年致送修金洋二千元每份應派洋二百二十元缺少之數由南商會擔任業已由該會函致各團體先行措欵存儲會所云 
[又須稽查旅館]  
　　南市第一區警署董警正奉淞滬警察廳徐廳長面諭謂邇有匪徒散佈謡言以致地方人民不無恐慌所有境内旅館宜隨時注意稽查母使奸徒混跡等因董警正當即轉知所屬各分駐所每晚分往各旅館實力調查仍責令各棧主將向有循環簿呈驗倒換其有往來住客均須註明不得稍有含糊違干未便云 
[孤兒院舉行菊花會之通告]  
　　龍華孤兒院昨日通告各慈善家云敝院每逢開會屢荷金力贊助感激之情與時俱深惟際此時局頻受影響三百孤兒待哺孔殷經濟艱難頻時告匱計無復之祇得本善與人同之義作中流將伯之呼仍仿去年菊花會急濟劵辦法擬印彩票千張先行募集彩物千件作開菊花會時開彩贈品除已募得吳昌碩王一亭先生等名畫二百件商務印書館出品一百件及敝院出品一百件外尚缺六百件須賴衆擎贊助玉成斯美爲時甚促轉瞬即届務乞諸大善士慨發熱忱恩賜品物無論自捐代募精粗多寡悉數歡迎積少成多多多益善如有名人字畫金石古玩顧繡等物尤爲盼望兹附呈明信片一紙請將大善士之姓名住址及物名件數塡明後寄交敝院以備登報藉揚仁風屢次煩瀆殊深滋疚所幸滬瀆乃一開通地點亦爲慈善淵藪急公好義勝於已任一俟諸善士捐助的款稍具基金當不致再有煩擾也如蒙外埠諸大善士賜給物品請逕寄上海大東門内火神廟西上海孤兒院事務所如賜有名貴之品請先行示知以便趨領 
[同義女校定期旅行]  
　　法租界來賽爾蒂羅路中華女子同義義務學校開學以來已將二月近聞該校定期本星期六由職員率領全校學生往徐家滙一帶旅行當此秋季晴明之日可藉此以廣見聞而增學識是固於修學者大有裨益也 
[文明書局棧房失愼續紀]  
　　虹口甘肅路海寗路轉角文明書局印刷所失愼已略紀昨報兹悉是晚之火係樓下賬房内所起霎時紅光燭天火勢猛烈樓梯着火二層樓上刷印工人紛紛逃下迨三層樓上各工人聞警逃下樓梯已斷跳下逃命跌傷數人尚有數人不及逃下已葬身火窟其火旋經捕房皮帶車馳往澆息計燬三層樓洋房一幢先鄰大經絲廠亦稍受水漬昨派工人多人在灰燼中扒出尸體六具均焦頭爛額肢體不全車送斐倫路驗尸所報請公共公廨中西官蒞驗聞尚有尸體數具未經檢出云 
[毒斃私生女孩案又訊一堂]  
　　僑庽北四川路麥拿里二號門牌之西洋婦人密雪司倫及爾撫養奥人白哲爾與英婦白朗姆之女道脫私生之女孩被人用砒毒謀斃業由捕房傳集中西人證迭次禀奉公共公堂研訊詳情屢紀本報前日午後英領卓君蒞廨由原審官俞襄讞會同復訊先由捕房刑事科代表牛門律師上堂譯稱此案尚有中西見證各一人應請傳訊因即命浦東鴻源紗廠二號巡丁翁蘭生上堂詰據供明奥人白哲爾曾在紗廠辦事至於有無華人至廠尋白哲爾談話因伊職司廠外巡邏並不知情又據見證西人叨立克（譯音）上堂證明奥人白哲爾去年因聞知女孩被人謀斃故曾託一西洋私家偵探調查以及今年二月間發賞洋一百元之華文傳單冀得謀斃之眞相各情並經尸廳密雪司倫及爾及奥人白哲爾之代表穆安素禮明兩律師先後向該見證等略加詰問復由牛門律師命白哲爾上堂重復詳細盤詰中西官訊至五點餘鐘因時已晏宣佈退座諭各退去候核 
[交還妓女所生之小孩]  
　　六馬路永定里妓女蘇雲仙小名阿媛與狎客馮壽彭私生一孩已將彌月詎被鴇婦丁王氏將孩抱匿他處該妓即以丁鴇覇阻從良並竊取馮姓所寄鈔票六百元等詞控經公共公廨於昨傳訊原告借氏表律師羅利士譯訴前情請究訊之丁王氏亦延斐斯律師到堂辯明誣指竊洋各節中西官判將所生小孩先交蘇妓領回丁鴇押候禮拜四再訊 
[女工肆虐受罰]  
　　七浦路永泰絲廠女工陳歐陽氏因用滾水將打盆女子何秀鳳手背等處燙傷被女母何陳氏報告捕房昨將陳歐陽氏拘解公共公堂質訊明晰以氏不應虐待判罰洋十元内提五元給原告爲醫費 
[婢女受虐濳逃]  
　　北海路（即六馬路）七十號門牌住户無錫人馬王氏因將十七歲婢女定金凌虐受傷該女於前日逃出至滙四捕房控訴捕頭准即飭採將馬王氏拘押昨解公共公堂請究定金投案訴明被虐情形訊之馬王氏延律師上堂代爲辯護中西官判定金發　良所留養候核馬王氏從寛斥釋 
[小工因傷殞命]  
　　浦東爛泥渡附近有爲小工之湖北人余江發日前偶因細故與同伴劉大成口角扭毆余被毆傷倒地當由附近崗巡到來將劉拘獲連同余押送第三區警署經解警正察得余受有傷痕案關刑事立即備函飭警將余劉併送上海地方檢察廳由樓檢察官提案驗得余江發胸前腰助等處略受拳傷判令回去自行醫治劉大成着即收押俟受害人痊愈再行核辦在案兹悉余江發歸家後醫治無效已於昨晨身死即據死者族兄余慶和偕二十四保二十四圖地保陸佩生同投地方檢察廳具禀聲稱余江發實遭劉大成兇毆業已因傷斃命請求驗究林檢察長立委樓檢察官帶同沈毛兩檢驗員并錄事法警等渡浦相驗據尸族兄余慶和投案伸訴前情請求伸雪樓君等驗得已死余江發果係受傷致命餘無别故塡明尸格判令余慶和備棺收殮候返廳禀明林廳長准將在押之劉大成提案復訊按法嚴辦余慶和唯唯遵諭而退 
[小販苦力受傷類誌]  
　　小販何阿可前晚在密勒路廣福里售賣猪血粥忽與食客某甲衝突被甲毆傷甚重報由捕房飭送同仁醫院請治候核 
　　小工居三大昨在楊樹浦怡和紗廠工作不愼被機器軋去手指三隻由廠主片送同仁醫院請治 
　　車夫張阿四昨在吳淞路與某飯店夥不知因何互相毆打被甲擊傷左目扭控捕房飭送同仁醫院醫治再核 
[遞解瘋人之周折]  
　　靖江人錢少雲（前報誤爲鎭江人錢小雲）因在法租界乘坐汽車不給車資被司機人扭至捕房察有神經病旋即釋放後又至英租界沿途滋閙經捕房拘送公廨訊據供稱年三十餘歲住靖江西門外大街家有一妻五子至詰察其形狀似係商業中人所携大皮夾兩只内有線春夾衫馬褂等件及女鞋一雙當經公廨移送上海縣請爲遞回原籍昨由沈知事飭發地方警察所派探押送回籍因火車中人以錢係瘋人不允附搭故暫發新普育堂留養俟函請靖江縣查傳家屬來滬領回 
[養兒後不應改嫁]  
　　王雲仁在公共公廨刑事科呈控醫生丁甘仁誘匿伊妾夏氏一案迭經一西官訊供判候會商堂諭宣佈在案昨晨九時半由原審官王襄讞會同美領郭君升坐樓上公堂宣佈判决以夏氏旣與王雲仁生有小孩不應改嫁判押女所半年示儆其餘人證開釋完案 
[划船婦拐匿小孩]  
　　住居太平弄之陳王氏向駕划船近拐得十六歲蘇州小孩顧阿大改名陳金費藏匿舟中希圖販賣昨爲警廳偵探查獲解廳轉送地方檢察廳訊究 
[保險賠欵之糾葛]  
　　福州合衆保險公司經理倪澋波與林子芳在公共公廨呈控上海總公司總理徐景明不賠保險費洋九千三百二十四元昨日上午由聶襄讞會同英領卓君研訊原告延律師上堂譯稱被告不照公可定章賠償保户林子芳所保險銀並將保險單呈案請追訊之徐景明延律師到堂代爲辯護中西官判將倪漫波控案註銷着林子芳另行起訴 
[再誌代薦買辦之騙局]  
　　江緩琛控曹廷章以代薦敦友洋行買辦爲由騙去洋二千五百元業經捕房將曹拘解公共公堂訊供管押候查在案昨晨復訊原告延律師上堂代表請追訊之曹供稱係在逃之某某等所爲求請交保出外找尋王襄讞商之美領畢君判曹交一千元人洋並保候再訊核 
[聚賭抽頭之懲罰]  
　　粤人蘇蘇在北四川路一千八百八十一號屋内日夜聚賭抽頭被美捕房偵悉於前日派令中西包探前往將蘇與賭徒唐烈張文梁丁關有丁劉朱福李阿祥陳阿祥等連同賭具一併帶入捕房押候解究在案昨晨由中西包探將蘇等一併押解公共公廨請究經俞代襄讞會同美領郭君逐一研訊明白以蘇係爲首之人着罰洋五十元無洋改押兩月餘人各罰十元一併充公賭具銷燬 
[銷售頭髮之嫌疑]  
　　日本人村上一藏在寶山路開設頭髮店前日有王炳生持髮七十三觔向之兜售索價洋二十五元該日人以價太便宜疑爲贓物扭入五區警署控稱伊店内屢次失竊頭髮恐即爲王所竊取請求訊究薛警正略訊一過即移送檢察分庭經李檢察官預訊據王供髮係他人託售判王交保聽候調查核辦 
[盜賣基地之訴訟]  
　　婦人沈傳氏在地方審判廳控訴沈悅堂盜賣基地等情經袁廳長查得沈悅堂近因虧欠上海縣公署忙漕銀兩已由沈知事飭吏提案發送縣警察所押繳在案昨特備函飭吏至該所禀明前情請將沈悅堂帶去質訊景警佐領袖准如所請即由該吏將沈解送審判廳民庭午後由推事官傳同原告沈傳氏到庭對質良久當因供詞各執判令該氏退去沈悅堂仍送還警廳收押聽候查明再核 
[關於緝私事宜之紀載]  
　　兩浙緝私統領蔡和林以鎭江之十二圩常州之丹武營所屬各内港及吳淞海巡營所轄之瀏河各海口均爲私鹽充斥之區梟匪尤衆邇因緝私弊竇甚深以致鹽課不能起色故由嘉興統部乘坐緝私兵輪於昨日來滬先往吳淞江隂瀏河各海口查察各該營所派緝私防汛及駐泊巡船是否均屬緊要之處營務軍規是否嚴肅以憑實力整頓 
　　鹽捕左營魏營長查得高昌廟江邊碼頭及對浦之周家渡一帶每於深夜有梟匪販運私鹽來滬銷售且查私梟光蛋大半係青紅兩帮匪徒非獨妨碍鹽課尤恐騷擾地方亟應查緝昨特飭行第一隊張隊長迅即派兵馳往高昌廟浦灘及周家渡一帶嚴行查緝 
　　鹽捕左營第一隊緝私兵士昨晨在江邊碼頭查見私鹽十餘包每包重五十餘斤當即上前拘拿詎有販私名阿和者膽敢拒捕致將緝私兵士號衣扯破是以一併拘住送營訊辦 
[閘北之烟禁]  
　　閘北檢察分庭前日起訴烟案六起經同級審庭陳推事分别判决楊繡章帶無印花土五兩半罰洋一百二十元王永祺無印花土十七兩罰洋二百二十元陳喜珍帶烟八錢罰洋四十元張振生即宋振生帶烟二錢罰洋二十元王子清帶烟灰糖膏六兩一錢罰洋三十元潘海如帶泡六錢罰洋三十元 
　　前日五區探警又在滬寗車站查獲私帶烟土之童鵬九余載金查起張來彬陸金閶等五名抄出膏土烟灰九兩零一併移送檢庭預訊屬實押候起訴公判 
[又是兩個烟犯]  
　　浦東洋涇鎭人薛履舟在家私食洋烟被警查獲抄出烟具又趙四炎私帶大小烟具多件在大達碼頭擬乘輪船他往亦被警察人證並獲送　警廳飭將薛趙二人連同烟證併送地方檢察廳訊罰 
[救國金昨日之收入]  
　　昨日（二十一　　期四）爲中國銀行收受儲金之第一百十二日計收銀洋一千五百二十五元又銀二十四兩五錢又爲交通銀行收受儲金之第八十日計收銀洋一元連前共計已收銀洋七十五萬九千四百五十元零三角銀五千六百五十二兩四錢七分 
[工巡捐局之牌示批示]  
　　牌示據林蔭路增祥里住户蔣梅笙等函請修復路燈一事業已函請淞滬警察廳尅日派匠前往修理矣合行牌示知照此示 
　　批示話雨樓商人史先來禀請附設灘簧由批禀悉該商人因營業清淡擬請附設灘簧以資維持旣據出具商舖保單姑准暫行試辦著即照章來局繳費領照該商務須自行妥愼照料不得滋生事端是爲至要仍候警察廳批示此批保單存 
[法公堂訂定訴訟繳費章程]  
　　法公堂向章訴訟均用白禀有時批准後原告無處可查殊非鄭重公務之道兹特訂定章程於本月十五號起無論原被告如欲呈遞禀詞者須至法副領事公事房出價購買印就之格式紙張塡寫方能收閱白禀一律不收現已印成中法文合璧訴訟繳費章程通諭原被告一體遵照章程錄下 
　　法會審公堂收禀收費試辦章程 
　　凡商民人等控訴民刑各事所用禀紙無論當堂投遞或隨時呈訴者須用公堂印就格式禀紙此項禀紙可向會審公堂寫字間即在總領事署内購買惟購買者於禮拜一三五每日下午兩點至五點禮拜二四六上午十點至十二點止如繕寫法文禀紙雖不依上格式宜與華文格式禀紙同遞又有洋文函件呈送法會審官者亦須察閱情事悉照以下華禀定價繳費凡投禀批准後須由原告先繳堂費每百元二釐方可飭傳訊得如係原告勝訴即將所存堂費給還否則由公堂酌核辦理凡控追房租不滿一百元而在捕房了結者可不用格式禀紙免繳堂費如在捕房不能了結而赴公堂控追者亦須購用公堂格式禀紙並照繳堂費 
　　凡民刑事案格式禀紙價目列下一控案欵目或價值在一元以上至一百元以下者應購一號禀紙每張大洋二角一百元以上至五百元以下者應購二號禀紙每張大洋五角五百元以上者應購三號禀紙每張價洋一元一在捕房控訴刑事案件無須購用格式禀紙倘到公堂起訴或呈請催求等事應購四號禀紙每張大洋二角以刑事案内有關民事者須另行購遞民事格式禀紙另行起訴不得牽混併控一民刑案抄錄文件等費無論民刑案件每禀收抄費一分不滿百字者收洋一元百字以上每字加洋五釐惟須依十字遞加 
　　法公堂請求覆審民刑各案試辦章程一民事案件如有確實理由不服堂判者自定斷日起限兩禮拜内准其請求覆審所用禀紙不拘控數多寡均應購買三號格式禀紙繕遞若邀批准覆審須按原控銀洋數目再繳二釐堂費此項堂費俟覆審判决歸敗訴之造負擔凡刑事案仍准繕用四號禀紙保狀價目列下一尋常保每紙收洋五角人銀並保收洋一元銀保收洋二元本租界外保狀收洋四元一錢債案件如有因被告將次逃避請公堂立即傳拘者或情同欺騙投捕房請即拘捕者應着原告按照所控欠欵數目預繳保證金一元至一百元預繳洋十元一百元至五百元者應繳洋二十元五百元以上者概繳洋五十元始能准予拘捕俟該案訊判倘原告得直該欵准其發還倘訊係虚誣即將所繳保證金充公示懲如確犯刑事案或有確憑請捕房扣留無須繳存洋費一民事錢債案件判决之後所有被告應行負擔債務由公堂予限履行逾限不理准原告請求將被告財産封變如被告已經破産無力履行債務應由公堂凖酌情願辦理倘原告於被告破産之後仍請將被告押追者須由原告按月墊付飯食費洋六元方可照准 
[誌謝]  
　　青年普益社係由中美敎士合辦於本年四月初成立以德智體三育爲宗旨體育部現擬組織童子軍因經費支絀准於陽曆十月二十三號晚假座四川路青年會演劇籌款昨承贈劵二紙又南洋路礦學校定於本月二十八日開成立三週紀念運動會自下午一時起六時止昨承惠贈入場劵四紙書此誌謝 
[氣候報告]  
　　（上海徐家滙天文臺天氣測候報告） 
　　十月二十日風塊在揚子及山東間中國北部有反旋風南部復現信風上海有細驟雨 
　　二十一日上海仍有細雨及北風氣壓已達平均數上升甚遲 
 
 
 

Page 11

 
 
二十一日下午四時三十分豫測上海有細雨或驟兩及狂風北部海濱一帶北風甚烈南部海濱時令風甚烈 
　　二十一日下午四時前二十四小時内上海氣候温度至高六七至低六三去年同日至高六五·六至低四八·六 
來函 
[江浙旅魯同鄕來函]  
　　救國儲金發起之始何等踴躍詎知爲日已久相差甚遠現應照會章第十一條辦理以昭信守人心不致渙散將來尤可挽回故特拷錄原　一份奉上祈請登入來函一門以便公同討論實紉公誼江浙旅魯同鄕謹上十月十八號 
　　中華救國儲金會總事務所鑒逕啓者儲金一事謡諑頻繁人言嘖嘖無論是否曲直應當照章而行發起之始可喜愛國諸君以至工藝僕婦汗血脂膏踴躍投儲者唯慕發起諸君信爲中外不期而集詎知爲日已久較訂定之數遠甚殊出意外九月九號開大會時某君發言籌議本息發還之策以昭信守當由虞君洽卿昌言滬上七十五萬元由我擔任母庸過慮等語至今言猶在耳查會章第十一條與儲數相差太遠敢請先生等履章踐言開會集議發還方不負愛國諸君熱忱而保信用請速議决宣布不勝企　敬頌公安江浙旅魯同鄕儲金一份子謹啓 
[法大馬路泰昌祥新號來函]  
　　日前有馬君佐臣發起救國儲金贊成者甚爲踴躍全國五千萬元之目的諒可早日達到乃屈計已半年餘矣尚未逹到十成之二民心如何盡人皆知惟存單旣註明六個月未滿原額如數發還今發還之期尚不宣佈以踐前言令人可疑務乞貴報登入來函一門爲荷泰昌祥新號同人謹上 
[黃毅來函]  
　　啓者鄙人自中日交涉以後潛心歛迹專力國貨問題概不預聞他事當帝制發生之初雖曾投函貴報及愛國報略述已見然亦明心見性之空言耳頃閱愛國報紀事載有此次上海請願代表情形語意似涉鄙人閱之不勝驚異鄙人最近主張已發表於新出版之第三期國貨月報及所編他種書籍不特與上海請願機關絲毫無涉即國體問題亦非區區小子所敢論也該報所登想係訪聞失實除另函聲明外特此陳明幸乞賜登代函無任感荷黃毅拜上 
雜評三 
[儲金人稍安毋躁（宇）]  
　　本月十四日本報曾載救國儲金發起人馬佐臣君之來函謂救國儲金毫無進步不若一概發還以踐前言已以此意告知總事務所請開職員大會公决發還大約不日卽有妥當辦法云云是馬君之以信用爲重已彰彰明矣乃自此函揭載以來屈指計之又將旬日而儲金人急欲索還之投函仍紛至沓來有正言規勸者有微詞譏諷者本報實已載不　載惟此數日内馬君之如何奔走如何籌畫使妥當辦法之早日揭曉以全信用其勞苦亦自在意料中也有其始必有其終儲金者且靜待之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[歸去來辭解] [  濟航]  
　　間嘗披覽古文見有萹名歸去來辭者心竊疑之蓋旣云歸何又去旣已來何又辭耶及觀我國今日之政局乃恍然於所謂歸去來辭者蓋謂政界要人因國體問題而有歸者去者來者辭者之不同也試觀自籌安會出現以來宦海風波忽焉湧起所謂民國元勛政界要人者竟因時移勢易而去就各判焉風景不殊舉目有河山之感故宫依舊因此動禾黍之思有覩時事之已非而悄然南歸抑鬱以没者矣如清太傳之陸潤庠是也比肩事主蕭曹本屬同儔盡力共和薰蕕今竟異氣有因帝制之將復决然辭職者矣如徐相國梁參政叚湯兩總長等是也至於吹牛拍馬之徒專屬權門走狗輦金四出奔走是供運動若成何難富貴是即所謂去者也身隸官僚自稱代表聯翩北上請願爲名是即所謂來者也辭職歸田心隳氣阻北來南去采烈與高夫同一中國人也而志趣之不同若是吾嘗即其行爲而觀之蓋知其歸也有懷其辭也異志其去也慕利其來也求榮其被動於帝制問題則一也雖然吾由是可以驗眞正之民意矣 
海外奇談 
[瘋人院中之大文學家（再續）] [  甦]  
　　院長乃曰當一千八百六十一年南北美戰爭發生之際有少年醫士曰威廉麥伊耐博士者充北美軍隊中軍醫麥伊耐博士者爲紐約醫學會會員學問殊博曾受高等敎育尤精繪事家富未娶凡所交游率會文人而耶羅大學之大　師且亦在其中焉十年之後麥伊耐博士來歐洲大敎師且給以介紹書介紹博士於約翰羅司格（英國名人）初博士充軍營軍醫之時嘗有一次有司逃兵者命博士烙火印於一逃兵之面當烙印之時逃兵曾向麥伊耐博士曰君手叚殊殘酷會當報也當時麥伊耐不無介介常存恐懼之心其後亦漸忘之時營中職務繁重麥伊耐博士遂患腦疾有類瘋癎遂退職而歸居恒時作　語謂逃兵必欲相報其後博士從兄之命至康那低格府新哈温瘋人院中醫治居院中者一二年發囈語如故謂逃兵必欲相報其所想像之仇家謂爲愛爾蘭人出院之後即從其兄而居日研究繪事而於繪事殊有所得時一千八百六十九年也一千八百七十一年時友人勸其至歐洲養疴麥伊耐博士遂來歐洲携資頗鉅而友人之介紹書且十數封其中一書卽耶羅大學大敎師致約翰羅司格者書中略謂麥伊耐博士養疴至英博士好繪事兹來瀏覽風景增進術智識云云博士旣抵英倫即貨倫勃斯屋而居地址爲坦尼新街之四十一號適臨泰晤士河而與哇克路毗鄰博士旣犯殺人之案經法庶裁判之時屋主嫌到堂作證謂博士初至神經固如常人初無異徵嘗有一次晚出不歸歸後神經立異有類瘋癎云云而博士嘗致書警署謂有愛爾闌人將置於死地今仇人已追踪而至命懸旦夕乞立遣偵探保護勿如美國之警察只知受人之賄不管人事警署得書即疑博士癎　　警署　未慮及博士將犯罪案僅馳書博士之友人然已不及蓋未幾博士殺人之案竟作矣（未完） 
詩選 
[拜戴東原先生震墓二首] [  詩圃]  
　　墓在休寗縣南二十二都几山頭之原（縣志未詳） 
　　今古一邱貉斯人千載生遺書刋曲阜絶學繼康成國史儒林重頭銜翰苑輕傷心封馬鬣松柏作秋聲 
　　玉几山前路行人讀斷碑九原兄弟共四庫姓名垂奪席傳家學窮經獲主知我來樽酒奠落日壟頭悲 
[溪山]  
　　溪山罨畫好樓臺深鎖重門畫不開記得滿天梅雨裏橙花如雪落蒼苔 
[郎溪]  
　　地在績谿縣北郎　山下旁有悲翠巖見羅願新安志余祖世居於此 
　　落日響風湍溪光撲面寒巖屏開翡翠沙石走琅玕斷岸危橋駕荒村密樹攢故山不歸去慚負釣魚竿 
筆記 
[醉靈軒瑣話] [  小蝶]  
　　改七薌以畫美人著名有上官昭容掌書圖尤矞皇典麗足嫓十州而人無識者懸之舊肆張筱亭過而賞之題詩其上云甲經乙史萬編青麻紙傳鈔到掖庭天與金輪持玉尺紫微垣耀女人星朱籖碧軸掌羣書鬢朶雲鬟絶代姝御閣豈悉明月盡夜珠光早滿羅橱翠鈿覆額怨情多扇影蓮花貌若何曾爲後身王子晉九華帳外注横波隸事新穎詩尤極清芬之致筱亭幼即工詩後遭喪亂悒悒以座年甫十五豈天果不壽才人耶存谷盦燹賸一卷乃其友於散稿檢緝而得者其中咏史之作尤多都可傳誦有讀司馬相如傳一首云四壁蕭然久不支孤琴一曲有誰知愛才最是臨邛令更在文君未遇時冷嶲尖新微旨在筆墨之外矣 
　　唐王軒少有才思遊西小江泊舟苧蘿川題西施石曰嶺上千峰秀江邊草自春今逢浣紗石不見浣溪人俄見一女子振璚璫扶石笋低徊而謝曰妾自吳宫還越國素衣千載無人識當時心比金石堅今日與君堅不得旣歡會復有恨别之辭後蕭山郭凝素聞王軒之遇每過浣紗溪日夕長吟題詩於石寂爾無之乃鬱怏而返進士朱澤嘲之聞者莫不嗤笑凝素内恥無復斯游朱詩曰三春桃李本無言苦被殘陽鳥雀喧借問東鄰效西子何如凝素學王軒事見雲溪友議予謂西施旣有情於王何爲復蘄於郭豈郭詩果不及王抑西施又被范大夫載去作五湖游耶或者王軒自神其說以欺人耳然而凝素可憐矣 
　　唐詩千金女兒倚門立有人註其旁云下三字當減價五百可謂語妙天下 
　　樊樊山美人羞美人嗔美人倦七絶十八首能將女兒將嫁初嫁嫁後心事情態細細描出美人羞云當時相見桂堂東道罷勝常笑　紅對面　人無避處轉頭佯看畫屏風廣筵多是燕鶯儔少小隨娘學勸酬終是女兒嬌怯態便無人看也低頭平時親串總生疎乍見爭誇玉貌姝苦恨背人詢小玉有誰曾中雀屏無穠李天桃正及春衣裁釵樣逐時新微聞鳳卜佳期近十日前頭已避人洞房停燭照文鴦頭上珠冠絡索長驀聽纎兒輕薄語回身側坐鬱金牀歸寗初下七香車約略娘前說壻家未肯逕呼郎小字頳顔低喚一聲他夜語挑燈姊妹同聯翩謔語鬥機鋒風流自說他人事觸忤蘭心面發紅夏日初長自洗頭紅裳半袒下簾鈎郎來驚笑佯廻避欲着裙衫不自由美人嗔云淡語寒喧强自持防人描畫胭脂便逢薄怒猶堪愛何况嫣然送盼時無端閒事損肝家總怪蕭郎體會差恰似玉蓮燈一盞春宵偶有爆時花恩情何重望何深專壹難爲瑟與琴一種聰明尖刻語得人憐處剌人心敵災忍事拭啼痕猶自入言强笑言偏是檀奴乖覺性窺人顔色解温存雲母窗前常避面鴛鴦枕上不通詞豈知一度生疏後一度恩憐勝舊時美人倦云飯白茶青了不思梳頭無力起常遲侍娘見慣　　態猜是桃花結子時薔薇花發困人天花影徐徐度紡磚柳弱似人人似柳終朝三起復三眠清朝消減玉精神井臼由來未惯親儂自羅帷將息好單方休問女醫人嬝娜書堂隱几身昨宵今日懶於雲分明記得烟卿語第一風流最損人金扉已掩更衣後繡被纔薰未睡時雲髻半偏星眼瞤此情無第二人知 
小說 
[家庭小說嫣紅刧] [  常覺小蝶合譯天虚我生潤文]  
　　第六十六章（續） 
　　特雅亟曰吾焉有憎汝之事哈勃克曰父不嘗謂事務所生涯清淡之故莫非由於予耶特雅自知辭窮乃曰信然蓋此次之事汝雖無罪然因此而開罪於人者實已不勝縷指計卽理痕之病汝亦何得辭其各人不汝仇不仇我事務所蓋亦推及屋烏之意故吾謂吾營業之復盛實唯汝從此遠去之法哈勃克憤然曰凡此吾均不任其咎汝唯咎小安東尼之何故遽死致貽伊戚乃始不當然汝欲令吾行吾亦何必不行汝果能付予以旅費乎特雅徐摇其首曰兹且不語能否汝視吾力果有濟乎實告汝更長此以往者吾家且斷爨矣語時言至嚴厲哈勃克曰父汝邇來何故憎予至此即作語亦無復善聲特雅不答著者曰特雅實惡其子甚也其惡蓋亦有因以爲哈勃克之入獄旣自知其寃何不早言乃必山窮水盡始以眞情爲告罪雖得白然而其家庭之被損害亦且不可屈指計以是乃深惡哈勃克密昔司特雅諸人見特雅之惡哈勃克也則亦從而惡之故哈勃克之於家庭之間直已成爲贅疣即留亦無復生趣今爲此言蓋亦有感而發特雅知之乃不答久之忽問曰汝欲往洛斯丹果需川費幾何哈勃克曰五十鎊耳父廟能以此畀我吾夕即行夫以五十鎊而去一哈勃克爲父計之策亦良得特雅曰五十鎊耶吾安能倉卒辦此哈勃克曰貸之於人可耳特雅曰此後汝尚歸海兒斯東乎哈勃克摇首示不再歸旣而曰縱欲歸者亦須少能自立始可特雅曰佳容吾熟思之哈勃克知其父已見允乃取冠出門時已天黑忽見格賚苻斯警長方鵠立門外似有所盼哈勃克呼之曰警長汝何爲歟格賚苻斯驀然一驚旣而笑曰吾念及小安東尼事耳孺子誠告汝吾爲警長亦且多年從未有失敗如此者最初吾欵爲君家之人其人哈勃克阻之曰其人非即哈勃克乎格賚苻斯曰果也聆汝言似含憤怒然汝但能自責不能責我蓋爾日汝自示人以可疑之點耳今者吾又疑一人矣其人蓋一女郎哈勃克不禁笑曰然則汝之思想誠悖女郎安能殺人格賚苻斯不然曰孺子焉知之夫以女郎而犯殺人之案即以海兒斯東一村計之亦且指不勝屈 
 
 
 

Page 15

 
 
   
 
 

Page 16

 
 
   
 
