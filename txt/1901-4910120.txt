# 1901 - 165 - 4910120

 

Page 1

 
 
[勸募順直秦晉急振啓]  
　　畿輔一帶自遭兵燹居民流離轉徙家產蕩然困苦情形筆難殫述而秦晉兩省又旱　爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘朝廷情殷保赤疉頒諭旨勸募振捐以救被災黎庶本館協振所自慚綿力無補車薪維藉四方善士海內仁人慨解囊金以蘇涸鮒聚沙爲塔集腋成裘但求振欵能多募數金即災民可多活數命立待彚解乞勿延遲功德之深無有涯涘肅此謹佈諸維德鑒 
[摘錄香港教士王炳耀上合肥傅相要政條陳十則]  
　　一政教宜分治也聖人立教傳道以治心爲主帝王立制經國以治身爲要故儒者之守道抗時與爲政之因時制宜兩相歧者當兩相分也近百年來歐西益明斯理凡政教分治之國教化漸興國運亦漸臻格致富強之治如英美德奧是已政教混一其國必衰如突厥西班牙埃及是已我國政教久合以義理爲干祿之階學士文人立德之心已失治事之法亦疏竟釀成今日不振之勢言念及之不勝痛泣泰西重教然亦教於家勉於會必不教於政朂於國故朝廷雖尊隆教化鼓勵官民而迄無祀典之昭埀限人以定律惟其教於家者朝夕有教朂於會者七日有教善舉代興教堂林立無鄉無教更能體教主救世深心探廣教化施及地極我國祀典代隆教於政朂於國者歲月有祭外似政教同臻郅治惜於國事有礙且戕賊士子之道心於今爲極上古郅隆之治以爵賞德聖賢猶悲之謂恐得人爵者棄天爵也今以爵祿賞虛文不賞實德豈復有求德之人且道心微人心危古以爵祿賞道心尙有人心之危以乘之况今明逞人心定知道心之微不言而喻故以經義取士實敗德之階也孟子言牛山木美而濯濯者實害於牛羊斧斤今之科目爵祿雖非斧斤牛羊比惟萌蘗所生己不敵爵祿之念之戕伐且所學又非所用推之事理若欲興強中國政教實宜分治經義所取者授教民職實學所取者授治民職此今日興國要政之大綱也一視教無偏欹也朝廷封典勸忠勸孝故朔望致祭臣下所感雖或甚微而民望所關甚大泰西各國君后宰臣禮拜日臨堂聽道所以養己德而立民表也今出使隨員不交教士不入教堂安知泰西仁人君子槪出教門哉英君主病不臨堂猶命錄講義呈覽其誠如此我國古人視教不分畛域旣無禁條亦無約命惜基督教有禁故有除禁立約傳教之條前禁雖除聽民信奉然民知官紳嫉惡教士故惡教之念常存於衷如火種濳伏遇事卽發况有官宦入教朝廷借商黜之士民入教官紳藉故辱之教案惡得不日甚誠使明降諭旨羣臣遵國典入廟以禮神或遵教規入堂以聽道悉聽自擇日本卽係如是故永無鬧教之禍 
一修教通中外也基督教旨敬天孝親忠君愛人惡教者以爲無益於國恒立心抗壓之失權喪地猶不思改惜哉夫泰西之宗基督教也仍各守本國之正俗故其教旨同而教規異今我國若洞察其事天之理而以教人知罪悔過爲體以孔聖倫常之理爲用參以儒道禮教之正義訂爲中國教會大規頒行國中不惟教案全消終且泰西有興觀止之嘆者一立部總教商也泰西民心以通商傳教爲重我國民情樂其商業乃不思爭勝日失利權惡其傳教乃徒思梗阻漸削土地宜立教部派滿漢大臣各一員請教皇派主教一人英德美各派教士一人常駐京師遇教案大事據理同商平時則委以譯書重任給予厚俸譯書旣出得其精義助國中興譯書一事與儒學教民之職並歸教部更立商部保薦通達時務之人不論官階卽由部派往各省立局興商更察士民申有出游而探商情著書而實能益世者或有習藝歸國堪勝藝院教習之任者咸子職銜及時登進商教事治中興之急務也一借才助中興也學堂之設得人爲要教士心存救世天實豫備以供天下開化之需救世教益書中具有明證夫天久爲我國備之之人我若承順天心早思聘用必無今日之危患惜惡教者懼其教之藉以大行也拒絶不用逆天命而傷國脉心實悲之今圖中興時己甚亟宜請泰西可倚之國可信之人分輔要職助我變法以防內外不測之虞是法也泰西己有行之者此條陳未畢 
[廷寄補錄]  
　　昨得西安訪事友人來函內有行在軍機處電寄各督撫要旨二道敬謹補錄於下○三月十五日行在軍機處奉旨奕劻李鴻章電奏各國索賠欵四百五十兆等情仍飭商寛期議减分年攤還此次償欵爲數過鉅自應分飭各督撫合力通籌各省庫欵支絀朝廷固所深知然當事處萬難必須竭力籌措確有指抵之欵庶不致各國藉口侵我自主之利權著各省通盤覈計將一切可省之費極力裁節至地丁漕折鹽課釐金等項更當剔除中飽涓滴歸公此外應如何設法之處亦須悉心籌度不遺餘力以期湊集抵償該督撫等受恩深重其各激發天良力維大局不得以無欵可籌稍存諉卸現在議欵漸將就緒爲期甚迫著卽將籌定情形迅速電奏欽此又奉旨本年恩正併科鄉試前據各該督撫電請停辦已依議行矣兹有人奏停辦鄉試有碍大局請照舊舉行以定人心究竟各該省實在情形如何著再詳細體察本日另有六百里寄諭垂詢並將原摺鈔給閱看俟寄到後卽行電覆欽此 
[硃筆恭錄]  
　　四月二十四日行在內閣發抄吏部具奏翰林院侍讀吳郁生應否仍留學政之任一摺奉硃批著仍留學政之任欽此二十五日行在內閣發抄吏部具奏內閣滿侍讀學士一缺奉硃筆圈出宗室載皆欽此又吏科滿給事中一缺奉硃筆圈出穆騰額欽此又詹事府滿詹事一缺奉硃筆圈出恩順欽此又滿御史二缺奉硃筆圈出貴秀瑞璐欽此又內閣蒙古中書二缺奉硃筆圈出清雲慶斌欽此又內閣漢學士一缺奉硃筆圈出朱祖謀欽此二十八日行在內閣發抄宗人府奏請簡派正藍旗總族長一摺奉硃筆圈出載灃欽此又奏請簡派正進六班一摺奉硃筆圈出毓崑欽此又奉請簡派補進六班一摺奉硃筆圈出毓橚欽此又奏補戶部宗室員外郞一缺奉硃筆圈出刑部主事恩輝欽此又補放宗人府理事官一缺奉硃筆圈出宗人府經歴祥樞欽此又截補宗人府經歴一缺奉硃筆圈出宗人府筆帖式載武欽此又補放宗人府主事一缺奉硃筆圈出宗人府委署主事常瑞欽此又截補宗人府委署主事二缺奉硃筆圈出宗人府七品筆帖式崇祿定秀欽此又坐補東陵承辦事務衙門筆帖式一缺奉硃筆圈出候補筆帖式錫銳欽此 
[行在宮門抄]  
　　四月初七日錫良謝授河道總督恩召見軍機初八日吏部引見六名兵部八名繼昌謝授湖南鹽法道恩召見軍機及繼昌初九日召見軍機 
[分發人員騐看名單]  
　　新海防指省分發道周學熙安徽山東通判花翎鹽提舉銜孚慧廂藍滿甘 
 
 

Page 2

 
 
肅知縣吳政肅浙江河南周慶瑩浙江江蘇梁繼元浙江江蘇龍曜樞安徽江蘇府經歴查鴻　安徽江蘇縣丞程敦榮湖北安徽高振鍠江蘇江西彭錫鈞湖南陜西巡檢邱培榕浙江直隸典史鍾鼐浙江直隸周鴻斌湖南甘肅○籌餉指省分發驛丞朱頤江蘇浙江○議叙保奏掣籖分發道花翎三品銜李光宇山西知府三品銜陳正笏江蘇○勞績指省分發知府湯在衡浙江江蘇胡駕林安徽直隸知縣朱孝威浙江四川○議叙掣籖分發通判聶興基四川知縣黃壎江蘇○議叙指省分發同知憚毓德順天福建知縣周銘忠安徽江西岳嗣佺四川湖北縣丞李椿安徽浙江○應補呈請分發鹽大使彭祖齡貴州浙江 
[接回兵士]  
　　華歴本月初四日英京倫敦來電云德皇聞本國駐華兵士多已遄返特於某日派出兵艦數號駛至旣不拉爾得埠接回 
[議定路工]  
　　月前本報曾登法國簡駐越南總督擬籌巨欵在滇中興築鐵路云云兹得華歴本月初四日英京倫敦來電云此事已由法國議院中人議定先就越南將路興築然後由老街築一支路直達雲南計長八百七十華里 
[礦工肇事]  
　　西字報登華歴五月初五日北洋唐沽來電云目下在開平煤礦工作之人勢將一律停工肇事特不知其因何事故以致枝節橫生也 
[德帥行程]  
　　日本報云德帥華爾得西氏行抵東京德國某公司總經理人於華歴四月二十七日設讌欵之大約五月初一日華帥須往日光山一游初三日回至橫濵迤邐赴神戶長崎以便登該拉輪船馳回本國考該拉本係某公司商船前由德廷租賃用以運兵至華曾倩滬上耶松船隖逐加修改今者德兵已撤或可交還某公司矣 
[議疏海口]  
　　西字報云吳淞一口日漸淤墊輪船不能來往自如數年前在滬各西商擬設法疏鑿就外洋延工程師勘視所費良多後釐定章程送呈駐京使臣咨行中國政府迨拳匪煽禍此事遂延擱不行兹者共推某某諸國使臣互議此事猶恐見聞未確特招英公司總經理人徐君北上以便核定從違大約日內即須航海前往矣 
[德界易員]  
　　德員交替一事已紀上月二十八日報端兹據京師友人來函云去歲聨軍入京時德國暫管界內先派柯君管理地面事宜後統帥華爾德西氏抵京又改派格布克君管理現格君以撤兵南下須赴津沽照料故日前又由欽使穆默君派韓君代理斯缺以便與華官會辦巡緝詞訟各事前報謂係柯君回任乃采訪使者紀載之失實也 
[武英殿災三述]  
　　四月十八夜大內武英殿忽肇火災本館已兩紀報端兹又接京師友人來函云是夜除全殿悉付刼灰外又延燒浴德堂一帶房屋三十餘間當火熾時日本欽使小村君美國欽使柔克義君均派兵竭力救護翌日由議和大臣慶邸李相專函道謝禮也 
[袁軍到京]  
　　天津直報云山東巡撫袁慰帥部下奏調之兵隊於四月二十七日自保定到京統計六隊共三千名有德國旗幟其號衣上均有德文號碼俱由彰儀門進城駐紥土地廟下斜街長椿寺內至如何派撥分紥之處刻下未知其詳 
[聨軍退數]  
　　天津訪事人云上月二十九日午後二點鐘京師開來火車十六輛內載印度兵一千名又有馬二十匹馬車三輛裝載行李等物抵站片時開往塘沽而去五月初一日開往塘沽早車內載德兵三百名所帶行李軍械甚夥分兩路而行半往山海關半往塘沽 
[學堂興工]  
　　京師友人來函云京師大學堂原設在地安門內景山迤東馬神廟大公主府內自去歲拳匪擾亂後學生星散屋宇亦不免毀傷近聞議和全權大臣慶王照會同文館總教習丁君韙良從速開辦故已將大學堂被燬房屋開工修葺矣 
[設局籌欵]  
　　天津直報轉錄膠州報云和局已定賠欵四百五十兆議由各省分年攤還東省每年應籌銀七十萬兩撫憲袁慰帥因於省垣設立國債賠欵局札委朱觀察仰田總理其事曰前慰帥特下通飭勸諭闔省士民解囊相助華民素號忠義東省又爲禮義之邦想踴躍輪將毁家以紓國難者定當不乏其人也 
[鹽政堪虞]  
　　金陵訪事友人云和議己成准西人運印度鹽至長江一帶銷售此與申國鹽政大有妨碍因是南洋各處運商紛請大憲設法阻止南洋大臣兩江督鹽憲劉峴帥以洋鹽入華無法禁阻屢飭兩准鹽運使程雨亭都轉籌畫抵制之法又傳淮南運鹽商總四人來省垂詢一切情形輾轉籌思迄無抵禦洋鹽之策上妨国課下病民生峴帥於此頗切隱憂矣 
[紹茶不旺]  
　　紹興訪事人云紹郡茶巿素推商務宗今春茶汛因寒食後連朝大霧且降黃沙三日以致收成大歉卽最豐之山較之往年亦祗六折受虧殊不淺也 
[催謁漕督]  
　　金陵訪事友人云本年江安兩省河運漕糧奉旨改歸海運江安糧道效述堂觀察旣委員赴江省之汜水安省之三河兩處辦齊漕米復親赴蘇省謁見江蘇糧道諮訪海運章程旣而由蘇返寗即奉兩江總督劉峴帥飭赴清河以改行海運事宜禀商漕帥觀察奉飭後因有要務覊絆未獲卽日啓行日前又奉督憲飭催想卽須部署行裝啓程前往矣 
[設館課吏]  
　　金陵訪事友人云兩江總督劉峴帥以省垣需次大小各官較他省爲衆是否能知吏治一時未易深知爰飭江寗藩司創設課吏館廣置古今中外有裨政治之書責令聽鼓人員逐日入館肄業月試其學以培人材恩藝棠方伯以建造館舍旣費公帑且需時日查阜成倉畔有屋一所從前建作文正書院嗣緣地址狹小未能多造齋房住院諸生誠恐不敷位置爰於中正街另建文正書院是屋遂終歲扄閉作爲官產亦有時賃給寓公暫安瀛眷如是者已十有餘年方伯爰禀知督憲卽就該屋略加修葺並添造齋房數椽以爲各員學習之所旣免另籌鉅欵又免多費工程且可使無用閒房從此化爲有用督憲准如所請方伯當即命匠興工於上月某日竣事方伯卽筮吉某日命駕親蒞行落成禮館中應用器具已由元寗兩縣置辦齊備大約天中節後卽可開館矣 
[帥節過潯]  
　　九江訪事友人云四月十六日長江水師提督黃芍巖宮保秉節至湖口鎭總兵李雨亭鎭軍金彪率領中營吳城營饒州營各汛砲船將弁兵勇竭誠迎迓宮保接見之下即傳令開操分別賞賚然後至南昌拜會撫憲李勉林中丞二十五日行抵潯陽文武各官均往迎接是日午後四點鐘卽啓節上駛 
[仍給工食]  
　　金陵訪事人云日前欽奉上諭命各省大吏裁撤書吏江寍布政使恩藝棠方伯以前導執事一項亦在應裁之列遂於四月初二日爲始將藩轅執事一槪屏置不用兹悉方伯華念各役皆係貧苦之人一旦裁撤必成餓殍甚或流爲盜賊爰諭職司出納者按月仍照發工食故名雖裁而具實則仍舊貫也 
[幾釀事端]  
　　金陵訪事友人云下關江口泊有奧國兵艦三艘上月某日有水勇數名登岸散步見水果攤桃實纍纍不禁涎流口角未及問價卽有一勇取一枚啖之齒頰生香正在津津有味不料適有兵官微服而至衆水勇本係私離兵艦見兵官至縱步狂奔未償桃値賣桃人某乙疑勇有心攫食奮步狂追又有閒人尾隨於後兵官見之不解其故正欲迎問而乙以追通不及拾道旁石塊擲之不意悞中兵官之肩乙見已釀事端卽向人叢中奔逸兵官疑係剌客立命從者擒獲丙丁二人送至水師學堂覊押擬交地方官究辦丙丁係負販中人素來安分是日在旁閒看致被悞拘現已有鋪戶數家聨名代呈乞情保釋未知能免牽累否 
 
 

Page 3

 
 
[婁江寃獄]  
　　太倉友人云蕭蔚臣者住太倉東門內飛雲橋堍前開乾順京貨店父歿歇業娶妻顧氏沙溪鎭人事姑甚孝夫嘗病刲股以進得愈鄉黨賢之蕭好遊蕩屢至某氏婦家聚賭又私一花烟間女俱厭婦嘗詛婦胡不早死婦忍受而已庚子秋顧姓遣人接女歸寗蕭與母不之許婦在房飮泣大觸蕭怒以刀繩及鴉片擲其前令速死婦慟哭不止乃以繩套其頸令一嫗倒拽下樓氣絶而殞婦家聞之訟於官姑與夫懼乃以甘言籲其母且使諷之白強死者一經官騐則不得超生人世母信之且稱女係自盡請免騐具結而止人皆爲之不平焉 
[散勇過潯]  
　　九江訪事友人云上月中旬某日中國鏡清兵輪船載散勇五百餘名駛抵潯上有二百餘名籍𨽻彼處附近一帶因卽起岸次日瑞南兵艦銜尾而至登岸者又有一百餘名蓋以目下和局甫定貔貅之士亟宜分別遣散以節餉需也 
[盜案破獲]  
　　九江訪事友人云前者萬中梅家被盜一案當經胡寳林遊戎帶領丁把戎受恩郭把戎題名等拿獲盜匪十名幷搜出刀械槍彈火藥及原贓若干件解送德化縣研訊供出胭脂山扈姓家之案亦係伊等所爲由本城胡曲子起意行劫事後即窩藏其家旣而丁把戎又在黃梅縣境拿獲王心平訾孝元馬光明申玉清劉得勝張大標李金標范得勝八犯一併送縣訊辦旋經縣主沙珠垣明府升堂提案逐一嚴刑硏詰知其中有情尙可原者不忍槪行重辦特令將六人杖責枷號一人交保開釋其十一人罪無可逭押候訊實按律嚴懲 
[贑省官塲紀事]  
　　南昌訪事友人云近有揀選知縣趙大令繼椿及某科舉人夏孝廉敬觀至江西省垣設局勸辦順直秦晉捐輸想急公好義之倫必能慨解囊金以博頭銜榮晉也○署吉水縣齊明府榮拔以上年境內教案迄今未能遵限議結由藩憲張筱船方伯照章撤任遺缺委試用通判吳別駕蘭頤暫行代理○上月某日新任贑州府知府連太守文冲領憑到省禀見各當道旋卽赴任供職○去春正任南安府知府文太守炳經上憲保薦卓異領咨入京引見適遇拳匪禍起輾轉遷延至本年初夏始回省禀見撫憲李勉林中丞中丞飭卽仍回本任以專責成 
[江漢炳靈]  
　　漢口訪事人云麥灣徐田二姓皆巨族也月前因割麥起釁各率其黨大啓爭端互有損傷旋舁至漢陽府署請騐田黨中人行至中途已斃其一嗣由府尊趙楚江太守札委漢陽縣馮曉靑大令詣騐未知將若何辦理也○和議已成人心漸定漢上各項生業均有起色錢鋪之新設者已有十餘家之多矣○前自強學堂提調程刺史頌萬偶抱采薪告假赴湘垣調治兹已痊可買舟回鄂赴督撫轅禀到聽候差遣 
[南昌近事]  
　　江西訪事人云保甲局各委員因竊案繁多爲上憲撤銷差使兹聞撤委各員仍留緝竊賊不能置身事外並摘頂候叅似此嚴爲懲警竊案可望破獲矣○省垣七門甕洞偪仄廣潤門內巿廛繁盛行人如梭每有探囊胠篋之徒擁塞甕城藉逞拿雲手叚事爲各大憲所知因嚴定章程凡在城門甕洞內遺失錢物者責令城門委員照數賠償然後緝賊究辦出甕洞外則不干城門委員之事應由城外委員辦理自是城門委員留心查察甕洞內遺失物件者百不得一而城外地勢寛廠宵人本難留蹤故亦絶少失物之事是眞一時善政也臬司柯遜菴廉訪查知省垣拐風甚熾失孩之事時有所聞因面諭各城門委員切實稽查出入遇有形跡可疑之人嚴行盤詰倘有情詞閃爍狀貌慌張者即截阻送縣訊明究辦 
[京口雲帆]  
　　鎭江訪事人云瓜州迤北四里鋪元太雜貨店於四月二十七日午後突來匪徒數人闖然而入刼掠洋銀防營勇丁十餘人聞信馳至奮力窮追匪徒放槍拒之勇亦燃槍還擊相持至一點鐘之久勇恐爲所傷引身避去匪徒遂得乘機遠颺噫以十餘勇丁而不能獲一匪其技如此無怪盜賊之恣意橫行也○四月二十八日瓜州鎭總兵高藎臣鎭軍乘官舫赴金陵謁見兩江總督劉峴帥面禀要公瀕行麾下各營官弁均赴江干恭送○統帶新勝水陸各營徐寳山都戎於四月二十七日乘永清小輪船赴金陵謁見兩江總督劉制軍禀陳緝匪事宜小作勾留卽須回潤 
[豸節蒞申]  
　　昨日新授四川鹽茶道黃愛棠觀察由蘇垣蒞滬卽乘輿入城赴縣署拜會縣主汪瑤庭大令迎入花廳茗談良久然後命駕赴道轅道憲袁海觀觀察殷勤延入暢談時事至午後始興辭而出聞觀察在滬小作勾留卽須起節赴蜀省履新 
[總辦赴省]  
　　日前本邑江南機器製造局總辦毛實君觀察接兩江總督兼南洋通商大臣劉峴帥來電著即赴省面商公務然後赴行在引見觀察接電後已於前晚乘招商局某輪船逕赴金陵俟返滬後再行趨赴西安 
[更換號衣]  
　　南巿新馬路捕房各華捕所穿號衣前因破碎不堪由捕頭王經年商請馬路工程局總辦葉孟紀司馬詳禀蘇松太兵備道袁海觀觀察請爲籌欵更換觀察准如所請雇工另製新衣五十套前日司馬備具領狀如數領回轉交捕頭分給各華捕逐一更換以壯觀瞻 
[重罰漏捐]  
　　日前船戶沈雲生由無錫承裝小麥二百餘石行駛來滬經過南卡時暗中賄通巡勇陸某得以漏未報捐迨駛至浦江貨捐局巡查委員某二尹查悉情形將船扣留禀請總辦勞太守從重加罰制錢二十五千以示懲儆一面飭將陸某傳提到局以便嚴行澈究 
[違禁售票]  
　　英美租界各種彩票前經各國總領事商之工部局董一律禁止巿面爲之肅然不意近日有金岳記者私携江南義振票六十九條在英租界求售包探李四春見之以其有違定章拘入捕房昨日解送公堂禀請訊辦讞員張柄樞司馬商之梅副領事姑念初犯著將彩票充公從寛釋出 
[競渡釀禍]  
　　前日端陽佳節滬南淮揚船帮之好事者紥就龍舟七艘遊弋於浦江中鉦鼓喧闐厥聲震耳岸上之觀賽者幾於蟻聚蜂屯維時萃豐馬頭上尤擁擠不堪旣而砉然一聲馬頭忽然坍塌觀者紛紛墮入浦中逐浪隨波狂呼救命幸經人設法救起得以彼岸誕登然狼狽情形已覺不堪寓目是時龍船上又因燃放爆竹火星飛墮某划船席棚幾釀燎原之禍幸經舟人極力撲滅不致成災語所謂戲無益豈不然哉 
[收殮路斃]  
　　前晚上海縣署頭門外忽倒斃一無名男子年約四十餘身穿藍洋布長衫足穿皮鞋昨日三鋪地甲陸福查得並無屍屬爰卽報知同仁輔元堂領棺收殮厝諸荒阡 
[法租界捕房紀事]  
　　昨日禮拜五爲法界捕房發落各案之期讞員杜枝園大令查知上期並無判責人犯飭丁咨照捕頭暫停一期○法界菜巿街蕩婦某氏與某甲結露水緣情同伉儷邇者氏以甲久出不歸又與比鄰某乙有染甲回滬後偵悉前情勃然大怒飽以老拳傷氏頭顱血流如注適爲巡街捕所見因卽一幷拘入捕房捕頭將氏騐明傷痕令送仁濟醫館求治甲交人保出待氏傷痊再核○積竊某丙行竊某洋行自鳴鐘一架携至某押店求質某包探見之連贓拘入捕房捕頭令押候解送公堂禀請讞員杜枝園大令訊究 
[同心利濟]  
　　敝會承愼記號以適逢滿帳將酬神設讌之資撙節洋解五百元移助振需該號徐君永清勇於爲善除自捐鉅欵外號中各友亦皆嗜善性成樂助洋銀五百元一併送交本會似此同心利濟欽偑良深竊維子利添籌東海分波臣之潤已飢軫念西京仰善士之名特誌頌詞藉伸謝悃又承餘姚黃筱舫大令以近有育麟之喜爲產母求保平安助銀一百兩周君承鏞新得文郞老蚌生珠最爲佳話喜將筵資洋銀一百元移助振欵玉燕投懐入夢協蘭英之兆石麟衍慶振飢解菜色之憂謹綴數言以誌鳴謝[  有道公會同人謹誌]  
 
 

Page 4

 
 
 [G　　　魯班公所經募陜西賑捐清單 
　　竊於去冬事奉會審憲張來文據稱飭募陜西賑捐解濟等因懋等當帖邀滬甯紹同業集所共議望各允洽卽行刻版設簿日向各作主處勸募荷蒙諸友慈悲解囊多寡隨意由懋等當出給收條爲憑以免混收等情迭奉臺差前來催繳爲亟迅向各捐户赶緊收欵已於端節前將捐洋並捐簿一併清繳以了其事因此將各捐户花名在殿標紅並登報申謝乃懋等經手人理合交待特知衆鑒深感同業諸公功德無量矣計開木作各户捐洋聲明於後滬帮除桂堂十元吳庭山王瑞翔顧源發李敬記楊子魯李同興張春林以上七户每户五元張巧桂四元奚如良元梁順德三元曹見鄉三元諸金興丁聚興黄裕記徐仁記甘錦記俞全茂張阿三丁順林徐榮山以上九户每户二元郭平高一元范九記一元共二十三户共捐洋七十九元甯帮石仁孝三十元曹恊順朱新記徐文述王仲發朱岳貴以上五户每户捐洋二十元董得金十五元恊寳春十五元陸全木項茂舜張阿來石福記高忠來樂如錫以上六户每户洋十二元任恆山呂友記俞榮錩陳開泰王福記施順金陳大興劉頤金陳泰生李合順徐浩昌徐顺興以上十二户每户洋五元董大岳二元凌湧泰二元嚴懋棠五十元共廿九户共捐洋三百十四元紹帮恆升作二十元魏洽記十元余洪記五元宋錫記二元共四户共捐洋三十七元滬甯紹三帮共五十六户共捐洋四百三十元正繳足祈請各位諸公台鑒經辦人嚴懋棠謹登 
　　欽差商務大臣太子太傳文華殿大學士北洋大臣直隸總督部堂一等肅毅伯李爲 
　　出示曉諭事照得順直地方自上年拳匪肇釁以後兵災之重慘難言狀滿目瘡痍亟須安集撫綏以免流亡而期奠定惟在在需欵辦理各處庫儲搶刧一空本地紳富亦皆焦頭爛額自顧不暇雖奏准在江南各省開設順直振捐而勢成弩末緩難濟急前據顺直振捐局總辦裁缺臺灣道顧肇熙等據職商黄秉璋等詳請仿照江南義振廣濟彩票公司辦法擬在上海設立普濟公司每期額設二萬號每票二元按票抽釐一成預繳厘洋五萬元以助順直振需等情詳請具奏前來據此查此舉雖與江南義賑彩票公司事同一律本爵閣督部堂初亦機經斟酌嗣因此次順直奇災爲古今所罕見較諸昔日准除奚啻倍蓰接據顧道等電禀上海市面自北方告警以來大非昔此得此盃水車薪已非易易應請奏明開設當於四月初一日據情具奏於十四日奉旨知道了欽此除恭錄諭旨飭知顧道等傳諭該商等核實舉行源源解濟開分行外合亟出示曉諭爲此示仰該處軍民人等知悉須知上海設立普濟彩票公司恊濟順直善後賑需出自本爵閣督部堂奏明奉旨辦理開非私設毋得阻撓干咎切切特諭光緒二十七年四月廿四日示 
　　用足真料上等靈騐痧藥 
　　廣東陳恒德堂揀選上藥用足正麝香虔製各種頂上痧藥俱能救急扶危功效神速○夏天要藥○諸君保身者早爲購備○好善購送功德無量　　麝香痧氣丸大瓶每洋十瓶小瓶每洋一百廿瓶○八寳紅靈丹○麝香臥龍丹○時症白痧散大瓶每洋七瓶小瓶每洋九十瓶○諸葛行軍散大瓶每洋六瓶小瓶每洋八十瓶○人馬平安散大瓶每洋八瓶小瓶每洋一百瓶○飛龍奪命丹每洋七瓶○靈寳如意丹每洋十瓶○萬應午時茶每洋八盒○甘露消暑茶每洋八十包○正福建神麯每洋廿塊○太乙辟瘟丹每洋十塊○太乙紫金錠每洋廿錠○立止痢疾丸每瓶二角○萬應如意油○自甑薄荷油每大瓶一角小瓶五分○立止頭痛膏每封七文○純陽正氣丸每洋一百包○藿香正氣丸○太乙菩提丸○萬應保和丸每洋五十丸○六合定中丸每洋三十四丸○貨真價實○設上海英大馬路萬康醬園對門德仁里内石庫門廣東陳恆德堂藥號主人謹識 
　　贊西醫士製五牛老牌燕窩精又到 
　　老牌糖精○官禮通行○常服補身○確有眞憑○市上僞造雜牌○養生諸翁留神 
　　本公司主人贊醫士精通格致究參物理在補物中選其性之和平不犯尅削盡人可服莫如燕窩糖精夫燕窩一　物其味平正其氣清香常服能助人清靈之氣平肝開胃添精補髓潤肺滋陰化痰順氣養血健脾止咳生津液以及癆瘵損症諸虚百病服則功效立見主人濟世存心不惜工本將燕窩化汁用貢糖提液釀成佳品以濟華人無病可調玉體有病能扶正氣邁年服之返老還童中年服之補陰壯陽兼治肺症痰血咳不聲揚哮喘氣急大便帶血及病後疲倦久不復元或瘰𤻤蔓延瘡不收口苟能頻頻入口神效之速不可思議○每大盒四元中盒四元中盒洋二元○外埠函購外埠函購原班回件○售處在上海二馬路中市西間新里口暹邏大德通便是 
　　購戒烟溥濟水者宜知察騐之法 
　　一宜細察括打藥房之戒烟溥濟水有無嗎啡鴉片在内二宜騐明括打藥房之戒烟溥濟水是否確能戒烟依法察騐立分優劣 
凡戒烟藥中有嗎啡鴉片者極易抵癮服之精神煥發勝於吸烟然有癮者多服卽醉無癮者誤服卽死卽使照癮而服不差毫厘而其烈毒之性藴積於内日久能使人精血耗散五臓俱枯癮縱暫除壽恐不保故去夏中西除烟會甫刊第一號除烟報卽載有勸售戒烟藥者勿用嗎啡鴉片說蓋泰西名醫之言也惟本藥房之溥濟水並不用絲毫嗎啡鴉片入内故無論何人皆可試服卽多服亦無妨碍且可救呑服生烟之毒載明仿單此易察者一也至問何以知其確能戒烟亦有一法可以立時騐明取清水或茶一盃中置鴉片少許攪之使匀其色變黑其味甚苦不待入口而已知爲鴉片矣若照樣取溥濟水一盃入烟少許攪匀色亦略黑味亦微苦然試與他人食之則芬芳適口不知其中有鴉片也蓋鴉片之毒已爲溥濟水所解並其色味亦化矣此易騐者二也據此卽可知人腹内之烟毒烟積雖痼結甚深飲以此水不難立使　滌盡凈但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用詳神藥奇功告白服法詳吃鴉片之人不可不一試及戒烟最便之法兩告白分日登報售價一元起碼如購十元可多一成百元多二成千元多三成零躉劃一每瓶皆套　盒封固可寄萬里上海白渡橋北仁智里十三衖括打藥房啓　　掃盡花柳毒氛天下第一良方 
　　天下馳名廣東陳恒德堂第一家創製眞正犀黄珠珀八寳化毒丹○假冒甚多購者認明　　本堂主人心存濟世獨得世祖始創治毒屢騐良方比衆不同不惜工本創製眞正犀黄珠柏八寳化毒丹此丹專治男婦各症錄下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡癤○瘰𤻤痰核○遠年臁瘡○小兒胎毒○發背疔瘡○一切毒門○以上各症服此丹全愈者難以數計因此遠近咸知紛紛争購可見方眞藥正心口如一故能至此無論男女老少初起久染如患以上各症者速將此丹服下頃刻除毒去濕清熱止痛消腫生皮重者三大瓶除根輕者一大瓶包愈可保永遠不發至本堂藥内如無眞正珍珠琥珀犀黄並各種和平上藥倘口是心非藥内若有水銀輕粉心遭雷火再有之從前悮服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致將毒收入骨髓餘毒未净其害非淺矣如患此症者其毒尚未復發之先亦將此丹服下能將筋絡骨髓積年之餘毒一掃而净所妙在能包生男育女永無傳染之患眞治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸醫束手各藥無效惟有内服本堂犀黄珠珀八寳化毒丹外搽本堂犀黄七寳收口珍珠粉大瓶二元小瓶一　可包仍　原形愈後能保永無後患也○各埠函購信力自給○分設上海英大馬路萬康醬園對門德仁里内石庫門廣東陳恆德堂謹啓 
　　京都天寳齋始得獨奇秘方包治天下疝氣 
　　普天獨秘奇方患者用此安康半句虚言神明共鑒遠埠函購原班回件 
　　疝氣一症其名有七日寒疝水疝血疝氣疝狐疝　疝等名病雖異而治法皆同推其病原一爲寒邪所襲二爲陰氣所債氣不舒暢血不流行以致眞陰虧損寒濕下墜致成疝病初起陽囊腫脹偏墜疼痛小腹氣塊兩旁筋脹甚致囊大如瓜筋粗如純症有重輕根有淺深重者伸吟床褥一步難行輕者時發時愈痛苦難言本齋此方獨秘專治年深月久七種疝症膏丸並用藥性到時當可除病將膏貼在臍下一寸寒濕卽由膀胱毛孔漸漸而出寒邪拔盡囊核自然日縮氣血調和疝病從此絶根膏藥雙料每張一元二角單料六角○丸藥每盒一元每料五元○鋪分上海二馬路西鼎新里石庫門内便是 
 
 

Page 5

 
 
　　上海新開巨誠昶洋廣京貨號 
　　先行交易　擇吉開張 
　　本號開設法大馬路中市坐南朝北門面專辦中西栅杆花邊緞帶五彩鴛鴦桂花珠辮絲巾香水顔料鈕扣洋珠香皂杭廣雅扇以及東西洋貨各色齊全批發門莊價值格外公道劃一不二凡仕商賜顧者請認本號招牌庶不致悮 
　　督批江南賑票照案專辨登明 
　　本公司所辦江南賑票係蒙南洋商督憲奏奉硃批准予專辦六年茲本公司具禀呈由王委員轉奉商督憲劉批開查晉省在滬開設之廣益彩票公司已商准岑撫部院電復飭停順直新設普濟彩票公司亦已分别電商止辦昨來禀已批道遵照辦理並飭該商等知照在案今據禀又有安濟公司擬在上海借恊助秦晉義賑爲名開辦彩票無非因租界禁設彩票奸商無可牟利是以紛紛借義賑爲名營謀在租界外爭設候電請安撫部院飭禁以符奏案仰上海道照案查禁並飭王令肇嵩傳諭該商等知照此批原票並發仍繳廣濟公司敬登　　廣濟公司江南義賑票頭彩三萬元五月廿二日開彩 
　　本公司現奉南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑原　由本公司密派司事分投查察一經察出卽遵批就近禀由地方官查封外特此聲明第廿六會票已於本月廿三日十一點鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第廿七會票已印出二萬二千張定期五月廿二日開彩此佈 
　　京都天寳齋人参鹿茸靈芝野术海狗腎壯陽補身種子衍慶酒 
　　此酒名揚中外壯陽種子咸稱第一○鋪設上海二馬路中市西鼎新里石庫門内交易○近因假冐疉見購者切宜留意 
此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不固或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒日飮一杯弱者當能轉强老者賽如幼年身强體健之人服後陽物立刻雄壯堅如鐵石房事任情歡樂百戰百勝屢試屢效此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯陽種子固十分靈騐敢稱第一絶非是誇口矣大瓶四元中瓶二元如購十瓶照市九扣遠埠購者另用洋鐵瓶套千里可寄勉慮打碎之悞○另有第一靈騐參茸海狗腎扶陽種子衍慶丸　料每料洋三十六元每兩二元單料减半○壯陽煖腎種子膏每張一元功效同上○眞眞自運關東海狗腎每條六元不折不扣○另有調經必孕丹每料十六兩洋八元○遠埠購者信資自給 
　　戈製半夏 
　　眞正起首第一家戈老大房善慶堂獨創秘製半夏老鋪○在滬城三牌樓大栅南首第六家萬興米店對門○左近假店甚多貴客留心 
　　本堂祖傳秘製半夏專治各種痰疾氣喘等症於乾隆廿四年我祖復齋公創始向在姑蘇閶門外楓橋米市迄今百數十年客商信服迨前數年間竟有假冐隱戤甚多而本族統稱戈製者亦復不少爲特本堂在庚寅年備案登明申滬兩報至今相安無異不料近被奸夥竊去仿單三百外套爲此本堂誠恐該奸夥在外將　藥挽入在各主客之前抖售誑騙欺商致悞要症爲特本堂具禀呈縣在案並特今再登報聲明倘蒙仕商賜顧須認明上海縣西三牌樓大街發兌蘇州仍在閶門外上塘宜慈巷底老火灶南第四家發兌蘇申只此兩店别無餘分並勿有夥友在外兜攬等弊惟　堂嫡傳原方服之無不應騐如神倘仕商誤購别處贋藥不騐者姑向本堂一試服後立判眞僞祈細鑒察焉 
　　廣學會精譯大字本 
　　書卽用此號字印 
　　萬國通史前編 
　　李思比事蔡爾康屬辭華海欵西六十年無裏言而有違言通道通商不通學也史學提羣學之綱於人事尤切近古史立今史之準與世運相周流是書上溯至未有文字以前作太古志一卷皆華人從未道及語藉知地别五洲之遠人皆一本之親次之以埃及迦勒邸亞述米塔波斯希伯來𡌦泥基赫涕阿喇伯希臘羅馬通十志述古國之所自知今情之所宗李君擷英文之精華蔡君成華字之典册興廢沿革朗若列眉重念立敎爲立政之原藝成與德成並重因而探賾索隱竟委竊源證以天氣土宜辨其民風物產文有不盡繪圖四百幅以明之而其辭藻之華腴更足入書林而超譯本蓋兩美必合自千秋必傳也二君更將通譯天下古今之國史先仿通鑑前編例精譯此十鉅册都五十萬字紙墨印釘潔麗精嚴列入藏書允無愧色稽古之士柔日讀之中外大通此其先導豈第講求新學必置一編哉上海棋盤街本會總局出售每部洋銀陸圓官署立案翻刻罰懲　　在申報館大吉樓　及各書坊寄售　外埠西士售書處 
　　新開新學要書 
　　泰西新史攬要二圓又石印八角○中東戰紀初二三編連文學興國策三圓八角李傅相歷聘歐美記九九新論皆三角半萬國公報每月一本一角半○大同學三角○餘詳本會書目 
　　新出策論舉隅○四書論○治平十議○强學彚編○大字本讀史方輿紀要郡國利病書○子書廿三種○續左氏博議 
　　董策賈論古稱傑作方今○詔求變政各省設立學堂每以策論命題吳中兩部皷吹軒主編輯自漢迄○國朝名家經濟政治之作得文百六十篇字影放大便於蒙讀每部四本洋四角○四書論百篇虞山王氏編輯自唐迄○國朝從名大家專集中錄出定爲家塾課本初學作論須從四書論入手蓋爲學之根本權輿足爲士子揣摹之助每部洋三角○治平十議乃自强學齋主編定陳氏庸書馮氏抗議馬氏記言記行薛氏籌洋芻議陳虬經世議救時議宋氏時務議許氏鈔幣論王氏鹽法論專集彙成每部十二本洋一元二角○强學彙編武進馬氏採輯近時奏疏各省學堂書院課作名家專集分十二類史學農學商學工學化學藝學使學律學兵學天學算學地學誠經濟切要之書每部八本價洋一元○大字本讀史方輿紀要郡國利病書合訂六十本盛以文木箱每部洋十二元王夫之先生手輯續左氏博議每部四本洋三角大字本子書二十三種每部卅六本實洋四元在蘇州間門綠蔭堂察院塲文瑞樓上海棋盤街文瑞樓三處出售 
　　匯豐銀行告白 
　　啓者本行收足資本洋一千萬元公積英金值洋一千萬元又銀洋三百萬元共合洋一千三百萬元另議定備用股本洋一千萬元總行開設在香港分行在倫敦厦門暹羅包帶維 
亞孟買加拉吉打古隆北福州荷蘭漢口神户長崎意陸伊羅禮容吕宋紐約檳榔冷宫西貢舊金山新加坡蘇拉巴啞天津北京横濱其上海行與各商往來暫存本行之銀每日結 
帳者其息長年二厘存至二十萬兩爲止存一年者其息照長年五厘算存六個月者其息照長年四厘算存三個月者其息照長年三厘算代付本埠匯票並辦理銀行一切應辦事 
宜匯票可以匯至倫敦及歐洲印度新金山美國中國東洋等處大通商碼頭待此佈聞 
光緒二十七年二月十五日 
　　中國電報商總局告白 
　　啓者本局向章明碼電報華文照價收費洋加倍收費滬福夏港四埠往來各報無論華洋一律同價内地各局於華文密碼槪不加倍茲查密碼易於隠射電局利益暗耗漫無底止拳匪之亂北路被毁桿綫修復不貲且又展設水綫則陸綫報費尤减亟應因時制宜以保全局公議通商口岸五月初一日起内地六月初一日起除一等官報仍照舊章外其餘内地自相往來及内地與滬福厦港烟沽往來華文密碼商報悉照洋文一律收費凡譯碼不成文理者槪作密碼掛號密碼地名准照一字算費如遇内地陸綫有阻繞走滬福厦港水綫仍照原訂合同價目收費另外加收兩頭本綫本綫報費除行各局遵辦外恐未週知合再登報布聞 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海署瑣案]  
　　某洋商在本邑二十七保十二　內購地一方將單轉換道契經會丈局察得尙有不符之處迨飭傳是圖地保張全土到局　　張抗匿不到遂函請上海縣汪瑤庭大令飭差提案訊究　　保仍托故避匿由圖董張曉巖倩張仲友先行到案大令飭將張仲友交差者管至前口清晨張忽與友嚴良卿扭同看役至宅門喊寃　日差入內稟明大令立卽升堂提訊張仲友供稱小的到案後原差並不入內稟明竟敢私行看管差　又屢屢索詐求請察核大令謂原差已經　明並非私押何得滋鬧喝令拖下重責張苦苦哀求始免嚴良卿供在張曉巖　爲庖人今　張仲友之子來城探望不敢胡鬧大令大加申斥著將張收押嚴斥退至午後大令又飭差帶張仲友至會丈局訊問畢仍行帶回於　堂略訊數言著交保出外限　張全土到案核奪○典史　差役趙貴控已革糧廳差沈錦行兇等情亦經汪大令提訊趙供在捕廳署當差昨日與沈偶然相遇忽被兇毆求究沈供向在糧廳署當差役昨向趙索取舊欠洋銀以致口角並無毆打之事太令飭將沈掌頰一百下一併斥　○前者黃阿海山阿生同竊沈全華家衣物被拘到案黃供餘　寄存　媳黃朱氏處縣主汪瑤庭大令飭差往提黃朱氏忽有朱木全糾人將黃朱氏奪回縣差回署據情稟明大令卽將朱木全提案訊得尙有　　　在內主謀大令又飭差提沈到案訊供沈供詞狡展大令飭責二百板從寛開釋昨日是處地保曹桂山投案供稱奉斷著黃朱氏賠繳洋銀十元今特代爲繳案大令諭飭存案候示 
[馬路工程局紀事]  
　　前日某號東洋車夫施厚鄉停車南巿新馬路王家馬頭順茂煤炭行門首行申挑煤夫余阿三怒其攔截要路將車用力推翻施不服遽效女　申申之𦊸余亦不肯相讓彼此扭住互毆施不能敵致受微傷某號巡街捕見之一併拘入捕房捕頭令移解馬路工程局總辦葉孟紀司馬略請緣由諭令余貼還施養傷費洋銀數元一併斥釋○上月杪日船戶王老四在某埠承裝棉花五百包行駛來滬停泊浦江入夜潮漲時被陳開山之貨船猛撞致將棉花八包墮入濁流除撈獲二包外尙缺六包杳無蹤影王據情投報捕房捕頭令管帮人陳彪妥爲調處旋由王之主人某甲不願多事令陳償還撈費洋銀七元遂投捕房請爲免究捕頭禀知工程局總辦葉司馬傳諭兩造各具切結備查准予銷案 
[英美租界公堂瑣案]  
　　包探趙銀河解朱金達到案禀稱此人家居廣西路前日向其母朱衛氏大肆勃谿竟敢持刀恐嚇鄰人周來全聞而不平代鳴六百三十號巡街捕拘入捕房捕頭令小的解請訊究朱衛氏投案訴稱兒子金達平日尙無違忤自娶妻某氏後日遭唆使遂致乖戾異常求恩訊辦金　供小的自知忤逆母親罪不容恕惟求大老　開一綫之恩感激無旣讞員張柄樞司馬商之英總領事署梅繙譯判送改過所管押半年期滿著能悔過自新待其母自行具保方准開釋○包探劉阿炳解粵人周本南及金見本到案禀稱前日周效西人裝束冐充西包探金冐充華包探同至粵妓陳祝氏家訛詐洋銀九元後經小的查知拘解請究司馬判各押捕房半年期滿遞回原籍○著名流氓朱晉全至新閘梅園左近強將　神雲拔至鄉間勒令措備洋銀一千元方可取贖旋由其家籌集三百餘元浼人緩頰始得脫身事後奚心不能平投訴捕房捕頭泒探將朱拘獲昨晨送案請究奚投案聲訴前情朱俯首不　司馬判責五百板管押捕房二年○包探劉阿炳解積賊胡小古王桂庭王花志到案稟稱此三人專在船上行竊過客衣物屢辦不悛近日故熊復明經小的拘解請究司馬判胡責三百板管押一年桂庭責三百板管押半年花志責三百板管押兩月期滿一併遞回原籍○湯海文行竊余德榮家首飾數件與其兄海章變價分用經包探石錦榮查獲解案請究司馬判海文責三百板海章押候追賠質本洋銀二十元始准開釋○包探邵仁初解方秀三到案禀稱前日此人至所私粵婦陳阿妹家恣意行兇擊毀雜物經小的拘解請究陳阿妹投案訴稱小婦人前操賣笑生　與方有染近己嫁某西人彼遂挾嫌向小婦人多方滋擾司馬判責二百板具結開釋○前日某處老虎灶主葉平林招集小工周金立王阿二等十餘人在家賭博經三十六號西包探解案請究司馬判罰洋銀十元餘人一併斥釋○三十六號西包探解錢阿吉周阿治楊阿長到案禀稱此三人在虹口聚賭解請究懲錢等狡賴不認司馬著帶回捕房查明再訊○錢阿三行竊陳和尙家衣服等物經包探孫阿星拘解請究司馬判責二百板贓給還失主 
[美租界捕房紀事]  
　　昨日午前元芳路八十八號閂牌居民馮德昌之子阿德行經西華德路突遇流氓陳錦三陳毛毛等勒借不遂肆意痛毆事後德昌見子徧體麟傷投訴捕房請爲拿辦捕頭允之○昨晨賃居湯思路十七號房屋之婦人沈顧氏因夫沈阿三行經鄰近二號洋房門首被洋人擲石傷及面部血液淋漓投訴捕房請爲查辦捕頭令自投該管領事署稟控揮之使去○前晚某國兵一名醉熊酩酊闖入南潯路第二十七號洋房某西人家將室中陳設各物恣情搗毀後經西人投報捕房捕頭允候查明核辦 
 
 
 

Page 10

 
 
[奏疏彚錄]  
　　二品頂戴蘇州織造奴才景恩跪奏爲已亥大運縀紗等項織辦告成委員解交恭摺奏聞仰祈聖鑒事竊杳奴才衙門每年奉內務府戶部派辦赶運大運縀紗等項應需工料銀十萬七千兩例由蘇藩司江海關分限籌撥辦解在案所有已亥赶運業經前織造海豐於上年九月委員解京呈交其餘大運未曾開辦奴才抵任後案悉辦解大運期限已逾赶緊咨催司關兩處速撥欵項直至本年三月始得陸續解齊當卽遵照內務府戶部奏派單開各件飭承採購物料練染織辦現已一律告成計內庫上用庫縀二百疋件官用縀紗二百五十匹件花綾一百匹花素紡絲五百匹杭綢二百匹春羅一百匹湖縐三百匹素彩綢四百匹小手帕五百個細布四千匹衣線八百斤白絲八百斤又升庫縀綾紡等項七百四十匹分別裝箱封固因前准陜西撫臣岑春煊來電敬悉聖駕駐蹕西安謹卽遴委筆帖式崇元督同承差於十一月初十日自蘇起程解赴行在分投交納呈明內務府戶部查照外所有報解已亥大運縀紗等項緣由理合恭摺具奏伏乞皇太后皇上聖鑒謹奏三月十三日奉硃批該衙門知道欽此 
　　徐會灃片再代理東安縣王維琛調京另候差委所遺東安縣員缺查有候補知縣馬爲瑗明練安詳堪以委令署理除咨部外理合附片具陳伏乞聖鑒謹奏三月十三日奉硃批吏部知道欽此 
　　會辦陜西賑務刑部尙書臣薛允升護理陜西巡撫新授湖北巡撫臣端方跪奏爲商民報効賑銀擬懇天恩優予奬勵以昭激勸恭摺具陳仰祈聖鑒事竊查陜省災情旣重且廣屢蒙聖慈發帑戳漕至優極渥近來各省官紳聞災報効鉅欵一經具奏無不　澤立施薄海臣民同深感慶兹據出使大臣李盛鐸電稱道員二品封職吳作鏌浙江慈谿人經商日本神戶埠派充商董平日見義勇爲兹聞陜災捐輸銀二萬兩懇奏請賞給伊子文童吳啓藩舉人一體會試等語臣等查賑捐章程凡捐銀至一萬兩以上准專摺奏請奬叙又郞中龎元濟報効銀兩經直隸督臣李鴻章奏請奉旨賞給舉人各在案兹派充日本商董道員二品封職吳作鏌經商海外眷念宗邦久遊而慕華風聞災而輸鉅欵均屬急公好義有裨賑需且與振奬章程報効成案悉屬相符吳作鏌之子文童吳啓藩可否仰懇天恩賞給舉人准其一體會試用示鼓勵之處出自聖裁所有商民報効振銀擬請奬叙緣由謹合詞恭摺具陳伏乞皇太后皇上聖鑒再此摺係臣端方主稿合併聲明謹奏三月十九日奉硃批著照所請該部知道欽此 
　　護理陜西巡撫新授湖北巡撫奴才端方跪奏爲前路糧臺請派大員接管以重要差恭摺仰祈聖鑒事竊查糧臺承辦內廷 
恩賞要欵並支發隨扈王公大臣以及各官津貼虎神兩營餉乾欵項繁多稽查尤須精核且時有催解各省糧餉之件關係亦屬重要奴才恭承恩命擢任鄂撫所管糧臺事宜是否卽交護理陜西巡撫升允接管之處出自聖裁所有請派大員接管糧臺緣由謹恭摺具陳伏乞皇太后皇上聖鑒訓示或奏三月十九日奉硃批著交升允接管欽此 
　　劉坤一片再臣緝槼於光緒二十七年二月二十五日承准軍機大臣字寄光緒二十七年二月十二日奉上諭松壽奏遵查鹽員虧蝕鉅欵請旨懲辦一摺已革運判徐紹垣在任數年虧蝕公欵至七十餘萬之多經松壽查明具奏實屬鹽務巨蠧例應從嚴懲辦著聶緝槼將該革員迅派妥員押解行在刑部發配不准稍涉逗留並飭運司程儀洛將虧欵逐細查核勒限嚴追如交不足數即將該官犯原籍及准揚一帶家產全數查鈔備抵以重庫欵而儆貪婪等因欽此遵旨寄信到臣當卽恭錄分札臬司運司欽遵辦理去後兹據署江蘇按察使朱之榛詳　經遴委候補知縣宋殿元監　該官犯徐紹垣及隨帶親丁一名家丁二名於三月初三日由蘇督押起程沿途小心妥愼解赴行在刑部投交等情請奏前來除由臣繕給文牌並分咨經由各省一體派撥員弁兵役護解前進勿稍陳虞曁咨部查照外所有該官犯徐紹垣起解日期理合附片具陳伏乞聖鑒謹奏三月十九日奉硃批知道了欽此 
　　頭品頂戴兩江總督臣劉坤一頭品頂戴江蘇巡撫臣聶緝槼跪奏爲蘇省光緒二十六年分應徵漕白二糧核計起運交倉約數恭摺　陳仰祈聖鑒事竊臣承准行在戶部函電二月初九日本部奏請折蘇省漕米三十萬石已奉兪允應將折價運費銀兩匯解滬道存儲另候撥用等因遵經轉飭照辦其實在起運米數因蘇州等屬自遭兵燹荒田尙未能盡闢疉經飭屬設法招墾無如頻年歉收農佃工本不繼致難復額光緒二十六年分應徵原復熟及屇徵新墾各田又因入秋後亢晴日久缺水滋培間有稻桿生蟲嚙食爲害收成殊形歉薄業經飭屬逐一查勘被歉輕重情形分別蠲緩徵收奏蒙恩施並請將鎭江府屬之丹徒縣應徵漕　循舊坐撥旗營兵米邀免起運在案所有蘇州等屬之長洲元和吳縣吳江震澤常熟昭文崑山新陽華亭奉賢婁縣金山上海南匯靑浦川沙武進陽湖無錫金匱江陰宜興荆溪丹陽金壇溧陽人倉鎭洋嘉定寶山等三十一州廳縣應徵漕白二糧經臣等督同司道飭屬核實釐剔除清賦案內增徵米石飭屬折價充餉提出另辦外約計正耗米七十六萬三百七十餘石內除上年提前籌欵墊辦運赴陜西白糧一萬石又除奉准改折漕正米三十萬石連同各耗折價解司移解江海關道存儲另候撥用外實該起運本色交倉正耗米四十五萬三百七十餘石又隨運津通經剝食耗米一萬二千四百九十餘石籌辦二升餘米九千二百餘石統共起運米四十七萬二千六十餘石外有支給沙船耗米三萬八千二百六十餘石應請就數起運等情據蘇州布政使　元鼎蘇松糧道羅嘉杰會詳請奏前來臣等伏查津通一帶聨軍未退局屋有無被燬剝船能否敷用如改爲火車運京所需經費較官剝加增若干抑可節省若干均屬無從懸揣已札委候補知府鄧心茂馳赴天津道禀明倉塲直隸各督臣酌定復辦以昭周妥除飭司道行令各屬愼　乾　好米分別存倉解滬候示起運曁咨行在北京戶部查照外所有蘇省光緒二十六年分冬漕核計應行起運交倉米數謹會同漕運總督臣張人駿恭摺由驛馳陳伏乞皇太后皇上聖鑒訓示再上屆二十五年分餘漕除運解陜西外實存滬棧交倉正耗米一十七萬六千八百五十石零又經剝食耗三欵米六千五十石零商船耗米一萬四千一百四十八石零應請隨同本屆新漕運解合併陳明謹奏三月十九日奉硃批戶部知道欽此 
　　饒應祺片再署哈密恊副將蕭拱照撤委遺缺查有補用提督准補巴里坤鎭　　　遊擊儀勇巴圖魯易勝富樸勇仁嚴軍民愛敬堪以　　遞遺巴里坤鎭標左營遊擊員缺查有署阿克蘇鎭標左營遊擊頭品頂戴記名提督西朗阿巴圖魯賈　　堪以調署遺缺委署阿克蘇鎭　中營遊擊候補副將李策勝調署遞遺之缺委補用提督借補撫標左營遊擊納清額巴圖魯吳首懐署理代理烏什協營中軍都司儘先補用　　曉勇巴圖魯賀雲陶改爲署理除給委咨部外謹會同護理陜甘總督臣何福堃署　什　　　　臣張宗本附片具陳伏乞聖鑒訓示謹奉奉硃批兵部知道欽此 
 
