# 1904 - 294 - 4911323

 

Page 1

 
 
[增補繪圖大字聊齋志異○加批繪圖西遊記出板] [  圖書集成局代啓]  
　　淄川蒲柳泉先生所著聊齋志異久已風行寰海幾於家置一編蓋以簡潔之筆運恢奇之思洵足遣睡魔而啓靈機也借市間所刋各本於王　洋之總評但雲湖之眉批素無全錄閱者憾焉今三省堂主囑本局用大號扁字重鑄鉛板凡王氏評語但氏眉批吕氏註釋無不燦然偷列並精細繪圖一百廿幅且依浙湖陸氏抄本原稿增補六則尤曠眼界紙白板清每部一函八厚本碼洋一元二角暫售七折以廣招徠○加批繪圖西遊記新鑄大字鉛板紙白精良每部八本碼洋七角暫售七折由上海四馬路中市望平街口文寳書局發兌 
[蒙小學堂教課宜用通行楷字刻書說]  
　　書之以木刻也始於五季之馮道至宋乃有通行之書版宋人書版其字亦用晉唐楷法今藏書家尚往往有之若坊市所刻有謂宋字體者則未著作者姓名不知爲何人所創以意揣之度亦其時手民取其便於剞　而爲之也然自是版通行遺誤匪淺何者饞刻之法其字形利用方利用匾其字畫利用直利用平以致當伸之筆務攺爲縮所作之點幾等於横八法之是非惟宿學之士能解之至童子就傅初學識字安從知其孰爲變體孰爲省文詳審而明辨乎卽曰正譌訂誤責在教者顧一書之中舛謬百出必逐字而攺寫之微論教者不能卽能焉則必訂正其書而復鈔之何用刻本爲且教課之書非他刻本比用者旣廣刷印必多夫金石之堅以鐫碑銘日日而摩印之尚易磨滅况木質遠遜金石刷印多者尤易漫漶以譌舛之字體益以漫漶之書版而以開稚子之屯蒙而以立初學之基基此何怪吾國之人當其幼而託名於讀書者十得其八及其長而能識字能寫字作一尋常箋記而不貽魯魚亥豕之誚者十中不得其二三哉然則捄今之失將奈何曰西人之教蒙學也凡教一字必兼教其能寫故西人之識字者多吾中國曩日學塾之弊童子至六七齡就傳卽授以口耳傳習之書籍至寫字一道必待十歳或十餘歳其習字也又祗影本一開爲字數十一日之所寫者此數十字日日之所寫者仍此數十字積日爲月然後一易而後之所易較前所寫猶或有同是讀書數年能寫之字概可指數其四民所用而未及寫者爲字不知凡幾何也且幼而從學不講繕寫惟舉精深博奥之書責其熟誦以徒耗其心力及成人而後當研究事理以應庶務轉從事於楷書八法朝斯夕斯以求精進此談實學者所以謂吾國楷書爲錮人智識之扃鐈也然平心論之大而典章文牘小而牋啓簿書凡實用之字何一不重楷法明於事理而不能執筆以作字與雖能作字而塗鴉潦草劣而不可以辨認者又得謂之有用乎哉特楷法之學當於幼齡而教之不當待成人始習之今各學堂中其通楷法能繕寫者原亦不乏然初學者叩其堂中之課程則曰洋文也體操也歴史輿地算繪格化一切普通之學也舉其門類非不博言其程度非不高然而一離學堂或取實用之文字以試之卽數行之柬寸餘之箋亦有舉筆忘規不復記憶其點畫者此豈教以識字而未兼及於筆寫邪抑形似之字漫漶之版使之習非所用之爲害也今吾國建設蒙小學堂固宜於教課時先寫後教使學者辨明字畫筆之於紙能無舛誤而後善而教課諸書尤必棄去往日所用之宋字體一以通行楷法爲刻本庶幾乎所識之字卽所寫之字所寫之字卽所用之字事無兩歧爲功較易以視向者所學之字與所用之字亦若各從一體而不相謀合者必有閒矣或曰教識字必兼教以能寫字此西人教蒙童之法吾中國亦宜用之固矣第刻書之法必變所謂宋字體者攺以通行之楷法豈西人刻書其字皆與通行之字爲一律乎且吾嘗檢閱西書其刻本之字亦取方直有與通用之字不一律者抑何也曰西人之字亦猶吾中國之有楷書有行楷有草書行楷草書並由楷法而出要皆以數十字母爲規範其餘以音拼合者則若吾中國之反切於六書中僅有諧聲之一門耳法至簡約故易於辨認易於記憶刻書之字雖異於通用之字固無礙也吾中國之字如說文各部首爲字母者原亦有限顧其變也猶六十四卦三百八十四爻參伍錯綜不能猝然而畢其說則辨認記憶爲棊難矣且卽謂中國字體亦由各部首拼合而成與西字拼音大率相類然西字由音生字只諧聲也中國拼字則諧聲而外有指事焉有象形焉有會意焉有轉註焉有假借焉一字一義一字一用並有一字而兼數義與數用者或虚或實隨文而變非積學有素迷於其所指者尚或不免况以習非所用而又以磨滅漫漶之字體教童子哉故吾謂欲國人之多識字必自釐正書版始釐正書版必自攺易蒙小學堂教課書之刻本始 
[電傳宫門抄]  
　　昨晚八點鐘越十五分時京師友人專電告知本館云九月十五日皇上召見軍機大臣及延祉是日並無明降上諭 
[日軍大獲]  
　　昨晚日本東京來電云華歴九月十四日午後日本大本營接滿洲軍報内開沙河戰之役所獲戰物刻已查明計俘兵五百名敵屍一萬五百五十具大砲四十五尊彈藥車三十七輛槍五千四百七十四枝砲彈六千九百二十顆槍彈七萬八千顆刀二十把叉九十二桿鉞二十三桿外套三百五十六件帳幕八十五具此外遺棄於戰場之物尚未查清約計敵軍死傷者應在六萬以上 
[日軍前進]  
　　日本東京某日報登奉天溝帮子來電云某日之戰俄軍敗退遺下兵士二千名俱被我軍俘獲刻下我軍已進抵哈誇河畔土人皆避往奉天 
[俄建防城]  
　　日本東京來電云俄人自遼陽大敗之後在奉天省會迤南貲雇中國工人數千名昕夕修建防壘更於西自攬軍屯迤南五里河辛家欄兒東抵木廠赶築圍城勢甚堅固 
[旅順乏水]  
　　日本東京某日報登奉天溝帮子來電云旅順水源旣被日軍所占俄人就黄金山下穿井十五口以資軍人汲飮更於旅順口内用機器蒸海水以益之所苦煤火無多終究無濟於事耳 
[主筆飮彈]  
　　日本東京某日報云邇者大本營得陸軍統帥奥氏電音悉信濃日報主筆川島　吉於東歴十月十三日前赴遼東觀戰悮中砲彈身受重傷宛轉呻吟移時而殞殊可憐也 
 
 

Page 2

 
 
[令嚴防疫]  
　　日本東京來電云政府頃得營口領事公電内開本年東歴七月福州一帶時疫流行凡輪船之來自閩中者概不准直入口門須靜候照章檢疫迨十月十二日已將此令收回惟破布敗紙屍棺泥土以及糞田之物仍不許輸入牛莊 
[關心農事]  
　　日本大阪某日報云我久邇宫邦彦王奉旨征俄以浪子山爲行邸近見附近田中之稻皆已成熟因之研究滿洲農事并采取稻穗寄回本國農商務省以備參觀 
[湘垣安堵]  
　　鎭江訪事人云前者粤西柳州降匪復叛大憲深恐闌入湘省邊境曾奏派駐紥清江之南洋常備左軍總統杜雲秋觀察兪督率所部六營馳赴湘中擇要駐防以杜竄擾日前觀察致書鎭郡某當道略謂所統各軍早抵湖南駐紥永州邊境刻下粤匪西去永州一帶已安堵無驚矣 
[補紀浙西剿梟巓末]  
　　紹興訪事人云浙西嘉湖一帶向多梟匪出没近更糾集游勇日肆披猖初惟爲患於禾中漸且延及苕　各處撫憲聶仲芳中丞深以爲恨通飭各屬并傳諭城鄉民團一體嚴拿格殺弗論地方員弁以匪黨勾結地痞青皮之類羣推吳瀚章卽海裏奔爲首備有小快砲數尊分持九響或十一響快槍聚賭販私目無官法爰由駐紥泗安鎭之常備軍統領姚育泉副戎派令部下中營往駐安吉長興二縣境無奈匪衆兵寡因又會商長興縣主張笙階大令調集所部相機會剿八月十五日在長邑胥蒼橋接仗陣斬梟匪三名十六日追至虹星橋復斬四名旋又在吕仙橋槍傷砍斃多名十七日副戎由防次督帶親兵四十名赴縣互商防勦各事行經離城十八里之藏王廟適匪首海裏奔糾集悍目及梟黨二百餘人分駕匪船二十餘艘突出拒捕聲勢洶洶副戎督隊猛攻酣戰四點鐘之久擊斃匪目四人傷匪尤衆奪獲槍械藥彈旗幟等物無算及匪船數艘并將海裏奔右臂擊斷海裏奔遂率衆竄遁時已天晚查點防軍陣亡一名傷二名副戎之褲曾被匪彈洞穿幸未受傷由是怒不可遏星夜飛調右旗管帶張游戎立德率勇七十名前來助勦適郡中團練管帶柳都戎夀春亦駕舟駛至十八日督同搜勦復在紅橋鎭陣斬匪黨數名計四晝夜共斬匪目二十餘名擒獲匪目梁金發等就近解送長興德清兩縣收禁擒斬各匪目中以董吳二姓爲多均海裏奔所糾死黨也所獲之船有用火焚燬者有鋸斷示衆者總計二十餘艘因之匪皆膽落風聲所播竄遁一空旋知海裏奔因創潛赴滬上就醫被獲解訊究攺稱丁德勝因將所獲餘黨解往質對嘉防管帶吳游戎福海等員亦均布置防堵諒不致死灰復燃矣 
[海洋獲盜]  
　　温州訪事人云永靖小輪船管駕郭眉齋遊戎於上月二十日拿獲海盜三名奪得後膛槍三桿前膛槍五桿六門手槍兩枝當緝拿時共有十盜爭持之下鳬水逸去其七兹已將三盜解送温處道轅發交永嘉縣訊供監禁矣 
[星使去潤]  
　　鎭江訪事人云欽差大臣鐵寳臣星使秉莅潤州查閱營伍旋於九月十一日申刻乘南琛兵艦溯江而上先赴儀徵稽查兩淮鹽務然後詣金陵瀕行時鎭城文武各官咸往江干恭送水陸各防營勇亦皆列隊鳴槍 
[軍節將回]  
　　松江訪事人云日前郡中官塲傳述正任江南提督李夀亭軍門假期屆滿現奉兩江總督李勉林制軍促令回任聞軍門之意尚擬續假一月恐還我使君之望尚須俟諸異時也 
[度地建廠]  
　　杭州訪事人云浙省軍械製造廠向設報國寺前賤舍數椽不甚寛展兹擬另行創建已就城北艮山門内度定基址百畝左右業已由上憲飭仁錢二縣主查明各地主造册呈報以便給價入官矣 
[委勘餘災]  
　　杭州訪事人云餘杭縣境農田秋收歉薄由縣宰朱大令報求减征大憲查有不實之處未幾大令又以盜買湖川公地事發撤任刻已委鍾大令赴餘察勘情形矣 
[惡梟狡展]  
　　松江訪事人云日前署南匯縣陳苕民大令將擄人勒贖之要犯黑皮阿雲周舜卿水阿福三名派差押解郡城寄禁婁獄移請江南提標中營參將何雪門參戎撥兵二十名就獄之四圍嚴密防範時府憲田紹白太守適因公他出迨回署卽親提研訊三犯皆信口翻供十一日復鞫黑皮阿雲供稱小的貧無聊賴每見人家婚喪等事略沾餘潤卽俗所謂打抽豐此外並未犯事周舜卿供小的曾販私鹽以資餬口水阿福供小的曾向父執某姓家告貸並無擄人勒贖情事太守怒其刁狡喝令將黑皮阿雲鞭背三百下舜卿鞭背二百五十下阿福鞭背二百下仍不供認乃飭還押候懲 
[冐函受責]  
　　松江訪事人云華亭縣屬葉榭鎭有吳家駿者曾役於寓滬合肥李宦處曾與同志聯名指控南鄉各鎭紳董通同梟匪等情當道飭提對質吳避匿不到以致案懸迄今因他案覊押上海縣署華亭縣役聞信禀知縣主孫花樓大令大令飭卽備文關提到案訊明口供掌頰百下擬送請府尊田紹白太守親訊上月某日府署忽由郵政局遞到一函外標上海李公館字樣展閱之下見有有李經方名片一紙附書數語略謂吳家駿有銀五百兩浼董事楊孝廉代送曾否收到云云因卽將函轉交大令察閱大令勃然震怒旋驗得封口及箋上均鈐有吳家駿圖章乃於本月初九日之夜將吳提案詰以此函何來吳錯愕罔知所對大令著責手心至七百下仍不吐實乃飭收押待質所候再訊懲 
[甌郡官場紀事]  
　　温州訪事人云温州府王雪廬太守琛近奉上憲調署嚴州府缺已於上月二十日接奉省電日來卽須交卸履新矣○牙釐總局傅少卿太守澤鴻已奉上憲題補處州府缺兹者温州府王雪廬太守調署嚴郡新任温州府錫太守到任尚需時日上憲因委令暫攝温州府篆 
[鄂省官塲紀事]  
　　漢口訪事人云吳參軍夀慈近奉上憲委赴紗布絲麻四局彈壓已到差視事矣○湖北候補縣包大令樹龢現奉上憲札委管解本年第四批京餉入都交納已部署一切尅日登程矣○漢黄德道梁崧生觀察近將交卸起程遺缺經上憲札委籖捐局總辦桑鐵珊觀察署理已定於本月十六日接篆遞遺纖捐局務則委左瑞芝觀察接辦 
[白下官場紀事]  
　　金陵訪事人云兩江總督李勉林制軍甫下車駐省各國領事官曁新關税務司次第至督轅晉謁制軍優禮待之隨卽親臨報謁九月初二日英國領事官孫德雅君德國領事官蓋薩特君邀同税務司歐禮裴君及繙譯温中翰秉忠黄二尹琮洋務局總辦楊廉訪文鼎徐觀察乃昌趨詣督轅投刺制軍殷勤延入互商良久然後興辭○此間宦途中束身自愛者固不乏人然往往輕薄少年而白門需次各官以挾妓飮酒爲豪情以聚賭抽頭爲利藪官常敗類莫此爲尤署兩江總督李勉林制軍下車之初首以痛除此等惡習爲要務日前已通飭所屬文武員弁嚴禁花酒賭博若再不除此習定卽據實料參是亦整肅官常之一事也○日前兩江督憲李勉林制軍飭江寗藩司曁各局員將到任到差日期有無功過逐細具報又飭兩協速查該管各標營弁兵額數曁相沿缺補人數一體據實詳報毋稍隱瞞並通行各防營統領營官查 
 
 

Page 3

 
 
明所部各營勇丁定額若干現有若干曁各勇姓名年貌籍貫從軍年分一一造具清册限日呈送督轅○江南銀圓局所鑄當十銅圓各處一律通行日來江北淮揚各處待用尤急兩淮鹽運使因請在揚郡創設分廠鳩工鼓鑄專供淮揚徐海各屬商民之用督憲李制軍准之檄委秦觀察炳禮辦理其事刻已捧檄赴綠楊城郭間查勘地基以便興工建廠矣 
[古潤客談]  
　　鎭江訪事人云郡城西門外客棧及烟酒館從前玩法漁利誘人包房挾妓窩頓流娼迭經前任道憲分飭縣局嚴行諭禁查辦在案兹常鎭通海道郭月樓觀察恐日久玩生重申禁令札飭丹徒縣曁警察洋務各局員一體禁止邑尊張星五大令奉札之下隨於本月初四日出示曉諭仰西門外租界外一帶客棧烟館酒館及番菜館各鋪户一體知悉自示之後務各恪遵禁令安分營生勿再貪利任聽客人帶妓彈唱以及窩頓流娼倘有娼妓投至該棧館等招攬生意侍酒唱曲除派差密查外許該棧館等按名禀縣以憑拿究○邇者駐防旗兵往往呼朋引類向各妓館藉端敲詐以致打架之事時有所聞某日有少年數人口操旗音同往三元巷某妓院作狹斜遊時若輩皆深入醉鄉不知因何與妓齟齬鴇兒竭力解勸怒猶未平遽將妓院擊毁一空附近諸妓寮聞之驚惶失措相率閉户而逃燕燕鶯鶯風流雲散亦花叢一小劫也 
[南屏曉鐘]  
　　杭州訪事人云新選寗波府教諭孫廣文祖華已奉撫憲聶仲芳中丞示期考騐大約不日卽須行司飭赴任所矣○邇來各鄉鎭盜風大熾甚至白晝搶掠顧忌毫無月朔之夜錢塘負郭之勾莊某農家被匪肆劫所失甚鉅并有傭人受傷因卽投縣禀報縣主郭大令親蒞勘騐派捕緝拿未識冥冥飛鴻能入弋人之手否 
[茸城秋籟]  
　　松江訪事人云日前南鄉大洋莊紳董黄君因鄰近各莊興辦巡警赴滬代購快槍手槍百桿中途被邏者扣留不得已回禀府轅府尊田太守立飭華亭縣孫大令派差赴各莊查問旋由各莊董出具托購切結交差帶回核計數目不甚相懸大約將備文申請蘇松太兵備袁海觀觀察查明放行矣○華亭縣學何庾香廣文以淮揚孝廉秉鐸松郡垂十餘年生平毫無啫老暇時惟與二三同學敲詩彈碁或製燈虎以自娱樂邦人士咸引重之惟以食指浩繁苜蓿之盤時虞空乏邇者長次兩子相繼患瘋三子頗通歐西語言文字經某學堂聘主講席近又染疾甚劇廣文秤藥量水焦灼逾恒垂暮之年不勝憔悴本月初旬某日亭午見客後隱几小憩有頃竟溘而逝身後蕭條幾致無以爲殮所遺華縣學教諭缺聞已由府尊田太守委婁學訓導歸廣文兼理矣 
[批籌局費]  
　　日前本邑商務總會總董嚴筱舫觀察禀知兩江督憲李勉林制軍請籌吳淞口防疫醫院經費兹已奉到制軍批示云據禀已悉淞口防疫另設華醫院已由在滬官商捐建工竣足見官紳勇於爲善深堪嘉尚常費爲必不可少之需雖庫欵支絀亦當竭力籌濟以襄善舉候札飭蘇松太道寛籌協濟復奪仰卽知照繳印發 
[毋庸給照]  
　　奥商蒙色擬運食物洋酒至奉天新民屯銷售禀請該管領事函致蘇松太兵備道兼江海關監督袁海觀觀察請卽給發護照觀察覆以中國謹守局外不能干預戰地之事如運送食物前往一經被獲由運送者自擔責任毋庸給照 
[琴堂賓從]  
　　本邑浦江義渡局委員吳昌碩明府俊卿淞滬釐捐總局督辦陳亦漁觀察兆璜新任本邑城守營守備葛岐山守戎鳳齡浦東保甲總巡謝岳松明府鈞前任上海縣縣丞楊玉史二尹寳書均於昨日至上海縣署投刺拜會 
[之子于歸]  
　　前任兩江總督現署閩浙總督魏午帥之四公子文定淞滬釐捐局督辦陳亦漁觀察之令媛擇吉本月十九日完姻先於昨日行聘局中懸燈結彩熱閙非常 
[嚴緝餘匪]  
　　前者浦東洋涇鎭民人楊春華家被盜兩次行刼失去衣飾等物開單呈報保甲總巡局總巡謝岳松明府商請上海縣汪瑶庭大令撥出捕役陳金拘獲盜匪兪丹揚訊鞫之下供出同黨范山毛卽野三毛及李老四劉某等人姓名未幾陳捕將范李拘獲解送縣署明府以匪黨尚未拘齊因於前日諭令嚴密緝拿毋致漏網 
[轉圜尚易]  
　　本邑城廂内外清道局委員陳邵亭明府以局中經費支絀擬將各灑掃夫應得工貲每名按月減去錢六百文各栅夫工資亦一律减給因之各灑掃夫聚衆停工數日以來大街小巷中垃圾高如山積明府正在進退維谷之際適各灑掃夫環跪籲恩遂乘機轉圜已於昨日俯准所求照常給發矣 
[盜犯移縣]  
　　前日江蘇巡撫端午橋中丞派令米占元千戎來滬會同英美等國公廨差役及中西各探捕至　　西華德路拿獲巨盜祁同海卽祁老五一名解經襄讞委員孫耳山明府略詰數語飭暫管押至晚仍由明府升堂研鞫祁供小的方從鎭江來滬明府謂爾案如山積惡貫已盈現由撫憲大人飭拿如到省垣切勿狡賴隨飭移送上海縣署候縣主汪瑶庭大令訊明解省核奪 
[大令騐屍]  
　　崇明縣人胡溪賢不知因何與王阿興及名勳勳者爭毆以致殞命事後由地保投報上海縣署前日縣主汪瑶庭大令帶同刑仵書役人等呵殿蒞楊樹浦八埭頭屍塲捕頭將王阿興及挑痧匠丁芝祥帶案候訊旋由仵作將屍翻騰半晌報稱騐得死者因互毆時身横窗口壓傷腰際以致斃命並非挑痧匠誤刺所致大令離座親視一周屍妻張氏泣請伸寃大令勸導再三諭令自行棺殮隨命將王帶回捕房轉解公堂候讞員黄耀宿司馬訊明然後移縣懲辦丁無干省釋 
[秋賽定期]  
　　本埠各洋商向有賽船之舉現定於今明二日在蘇州河中爭先飛駛以暢其乘風破浪之豪情其賽馬之期則在本月二十四二十五二十六三日此三日内江海關循照向章停辦公事半日每日自午前九點鐘開關至正午十二點鐘封關各洋商亦輟業嬉游誠及時行樂之事也 
[行道有福]  
　　敬啓者頃承陳大章綢縀號函稱開張以來蒙至親好友曁同行惠賜厚貺理應備筵酬謝因見東關外街道傾欹亟待修整特將筵貲洋銀五十元送奉耑助修街經費爲諸親友造福云云敝堂祇領之下仰見樂善爲懷不勝感佩除掣給收條外合請附登報俾好善君子聞風效助則履道坦坦行人咸歌盛德矣合　布達卽頌著安[  同仁輔元堂謹具]  
[萬國紅十字會來函]  
　　啓者本會疉接奉天各分會函電樓述該處難民無衣無食一切可爲憐慘情形北地早寒八月間卽有風霜凛烈之苦加以槍林彈雨滿目堪危懇爲設法并購運棉衣前往等情除另行勸募外本會當經親自製備棉衣褲五千套又承各大善士助送一千套卽日由招商局輪船陸續運赴奉天遼陽新民屯等處以資施散一面即行籌辦冬振惟災廣欵巨挹注爲難而戰地人民倒懸待解寔又無可稍緩用再歴誠布告各大府大善士富紳巨商志士仁人鼎力維持廣爲募助俾東省億萬灾黎得延殘喘而全生命曷勝急切盼禱之至[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
華利　又　開往長江等處　麥邊行 
這臣　又　開往神戶横濱　老太古 
泰順　又　開往烟台天津　招商局 
江永　又　開往長江　招商局 
致遠　又　開往香港省城　招商局 
海定　又　開往汕頭厦門　招商局 
安平　又　開往天津　招商局 
圖南　又　開往神戶　招商局 
北京　又　下午往寗波　太古公司 
金陵　又　晩往長江　太古公司 
[九月十七日出口船禮拜二]  
吉和　輪船　晩往長江　怡和行 
塘沽　又　開往膠州　美最時行 
豐順　又　開往福州　招商局 
鎭安　又　晩往膠州烟台天津太古公司 
江天　又　開往寗波　招商局 
[九月十八日出口船禮拜三]  
錦茂輪船下午往鎭海舟山石浦海門老公茂 
廣生　又　晩往汕頭香港廣東　怡和行 
[九月廿一日出口船禮拜六]  
載陽丸　輪船　下午四點鐘開往舟山石浦海門　日本商船公司 
 
 

Page 9

 
 
[漢水夕陽]  
　　漢口訪事人云湖北官磚廠從前祗鑄紅磚湖廣總督張香濤宫保以規模太隘不足推廣利權因籌備巨金添造廠屋以便兼鑄青磚○漢上房捐鋪捕花捐三項均於本月初一日爲始歸入警察局由戴潤川大令經理○英國總巡捕頭納密請假回國日内卽須出漢起程矣○武昌官磚廠所出之磚色質均佳與洋磚不相上下近日督憲張香濤宫保札飭所屬各州縣如有建造房屋等一切工作一律攺用官磚以免利源外溢○鄂中大憲近以庫儲支絀籌措維艱議得商人凡請三聯票一紙須納銀一兩護照一紙須納銀三兩作六成分派以二成解商部二成解外務部尚有二成作爲經費已札飭江漢關道梁崧生觀察遵照辦理矣 
[上海縣署瑣案]  
　　前者許喬氏控王沛生借單不還等情縣主汪瑶庭大令提訊之下諭令補提宗鑑堂訊究前晚升堂復訊王供稱有喬星元者向小的借去方單一紙抵押洋銀嗣向索取喬無力贖還另向伊姑母許喬氏借取方單一紙交與小的小的卽向宗抵借洋銀四十五元不知如何此單在張益祥之手旣而張開設牛奶棚倒欠甚鉅私將此單向某洋商抵押巨欵洋商刻欲將地管業許喬氏知之禀控案下求賜鑒原宗供稱小的曾在張家教讀光緒二十八年五月王將許姓方單挽小的向張抵押洋銀三十元迨八月小的在家王又加抵十五元至十一月不還始立抵據不料張因牛奶棚倒閉將單抵押巨貲旋卽逃逸大令諭候緝張訊究○施鶴齋控美租界北河南路通順機器行主張載宏將皮棍三箱抵去洋銀計共本利一百七十元延不來贖倩人估看知係僞貨求卽提追大令諭提訊核辦 
[浦東保甲總巡局紀事]  
　　浦東保甲總巡謝岳松明府以二十四圖汛捕徐炳地務廢弛每遇劫案並不具報實屬玩泄已極前已傳案比責近復任意誤公因於前日傳至案前從重笞責四百板○保甲總巡謝明府前曾出示曉諭嚴禁賭博如違拘案重懲日來訪悉各鄉鎭茶肆烟館仍有糾衆聚賭情事因於每晚親自往查俾劉盤龍一流人不敢復萌故智 
[馬路工程局瑣案]  
　　船户張福昌行竊浦東怡和洋棧花衣八包載至浦江中被水巡捕查獲帶入捕房連借端訛詐之張連生嚴加管押昨日怡和洋棧執事人熊某投馬路工程局請將花衣給領二張交人保出總辦翁子文太守諭候訊取供詞然後核奪○船户周桂生與六號華捕齟齬致被拘至捕房及釋出卽訴知某北貨行主約集同業長泰等行具禀工程局申訴情由總辦翁子文太守批飭傳集一干人質訊在案昨日太守已飭知捕頭俟人證傳齊將巡捕送案訊核 
[英美等國租界公廨紀事]  
　　吳焕榮投常州府屬陽湖縣控蔣慶瑞借銀不還等情縣主某大令查知蔣僑居上海租界中因簽差備文投英美等國租界公廨禀請讞員黄耀宿司馬派差往提歸案訊辦刻已將蔣提到押候過堂矣五百五十八五百六十九二號華捕送在途拉客之流妓王大寳妓傭黄葛氏到廨司馬著交官媒看管聽候訊核○二百四十一號印捕送病民顧長生某號印捕送病民王阿大一百八十七號華捕送瘋人汪慶文到廨司馬著轉送棲流公所分别醫養 
[英租界捕房紀事]  
　　積竊陳春全掩入勞合路一百十號門牌某烟館内行竊衣服及銅錫　報由包探竇如海拿獲帶入捕房捕頭令押候吊齊各贓然後解送公堂禀請讞員黄耀宿司馬究辦○偷兒吳炳成行竊某某等七家衣服首飾報經包探何阿春拘入捕房捕頭著押候吊齊各贓然後解送公堂禀請訊辦○妙手空空兒王阿林潛入白克路四百三十二號門牌陳實元家行竊衣物報由包探劉銘芝拘獲帶入捕房捕頭著押候解送公堂禀請究辦 
[法租界捕房紀事]  
　　昨日東洋車夫李金發在新拓租界中拉車疾馳適與某洋人所駕馬車相值致被撞傷旋由巡街捕拘入捕房捕頭准子交人保出候傳到車寓主估見馬車修費照數追償○昨日流氓楊某在某茶館中向某鄉人訛詐不遂恣意行兇適爲包探所見拘入捕房捕頭命押候解送公堂禀請讞員陳楚生大令訊辦○張阿二陳阿生二偷兒在徐家匯左近竊得某姓所豢耕牛一頭牽至租界中求售包探見而盤詰認竊不諱因卽解入捕房捕頭命押候堂期解請訊辦 
[美租界捕房紀事]  
　　昨日提籃橋左近泌樂荷蘭水廠小工張三三不知緣何與同事王阿堂秦品生口角兇毆力不能敵致被毆傷血液淋漓奔赴捕房聲訴捕頭令人扶送同仁醫院求治俟愈後自投公堂禀控○昨日某號傭人王雲亭拉車載貨至西華德路偶一不愼將徐根福撞倒碾傷足背適爲四百十二號巡捕所見將王拘入捕房捕頭令人送徐至同仁醫院療治王從寛釋出○昨日跑灘賊王根邱在外虹口日本郵船株式會社碼頭上某號棧内行竊魷魚若干適爲包探錢榮堂所見連贜帶入捕房捕頭令押候解送公堂禀請讞員黄耀宿司馬訊辦○昨晨狄思威路第二百三十一二百三十二兩號門牌房屋圍牆忽然坍下適爲十一號巡街捕所見回報捕房捕頭令某包探前往查明以便傳諭至主鳩工修葺 
 
 
 

Page 10

 
 
   
 
 

Page 11

 
 
   
 
 

Page 12

 
 
萬五千兩訂明由二十八年六月起至三十年底止分期陸續交付于六月十一日書立草約合同署押完案惟賠欵　　議定該旗並無現銀擬以地租一項作抵教士堅不允從端貴等回京後亦以教民極困待欵孔急爲言請再撥銀一萬兩旋咨由外務部電商晉省復飭　綏道在存儲庫購糧項下撥解銀一萬兩交教士　名遠如數收訖下欠八萬五千兩該主教教士屢次追索二十九年春　　勳向該主教等再四懇商始允將所欠銀兩統以地畝作抵而該旗于奉到檄飭以後抗不遵辦亦不承認兩次代籌墊付之欵任慛罔應視若無干十月間奴才到將軍任後又派員嚴諭催交而該旗延宕如故經奴才奏請飭下外務部理藩院嚴飭遵辦奉旨允准札行復揀派綏遠城協領榮昌察哈爾總管巴圖德勒格爾持文前往開導該旗始漸就範呈請寛限派員赴綏亦經奴才奏明在案本年二月已屆緩期該旗仍未將地畝議交奴才復飭派辦洋務之山西卽補道受培奏保知府斌儀等隨時催辦並向教士等往復婉商五月間教士宇嗣安劉拯靈與該旗商明願將地畝作價抵償計每地一畝作銀三錢亟請派員會收其前由綏借墊銀二萬五千兩就近于應收地内劃撥奴才卽派墾務委員刑部主事周祚麟候補縣丞吳棣棻等前往該旗會同教士蒙員到地監視交收因青苗在地不便行文經教士委員等商明眼同教民蒙衆總收草地一叚勘明四至作爲三千六百六十六頃六十六畝抵銀十一萬兩于此項地内劃出八百三十三頃三十三畝作爲教堂歸還官墊二萬五千兩之數其歸入教堂之地該主教教士體恤蒙艱允給歳租墾種之後按畝計算歸還官欵之地無租于七月十八日主教方濟仲教士宇嗣安劉拯靈易亮委員斌儀等　蒙　齊集挨立合案完結合同鈐印書押永遠遵守將前定合同銷燬計四子郡王旗應給賠欵十一萬兩一律交清完案奴才伏查該旂因效尤仇教釀成鉅案上煩宸慮一再嚴飭速辦而該郡王從前倔强抗違較各旗教案尤爲棘手迨事經數任時歴四年始得造蕆奴才到墾之日正值議欵發端間不容髮當時雖在局外而周旋撙俎亦嘗爲之排難解紛及身任軍符更屬責無旁貸今幸賠欵辦結蒙教照舊相安奴才仍當隨時勸導防維不使再生釁隙用副聖主修好睦鄰之至意其劃還官墊銀兩地畝應俟招民領墾清還借欵除將合同鈔咨外務部理藩院外所有四子郡王旗教案以地抵銀一律交清完結緣由理合會同歸化城副都統文瑞恭摺具奏伏乞皇太后皇上聖鑒謹奏奉硃批該衙門知道欽此 
[綏遠城將軍貽奏爲所有準噶爾旗教案完結代籌卹欵收回地畝緣由片廿七日]  
　　貽榖片再查伊克昭盟準噶爾旗於二十六年間亦有仇教殺掠之案疉經前任將軍派委現署黑龍江副都統前奏辦教案之直隷州知州夀勳會同法國主教至清比國總教士賈名遠教士南懷義議辦於上年二月議定免徵禍首亦不索賠罰由該旗認給教會撫卹銀二萬九千兩公立合同書押鈐印在案嗣因該旗非常貧苦籌措甚艱懇請變通辦理以瞿林窰子噶布爾河頭等六村已墾地三百頃作推業經教堂應允十月間奴才到任後兩次派員前往丈交查知該處地户承種地畝業已數年一旦驟令遷移硃覺流離可憫該教士等復以地多澆瘠不值所推之數欲於三百畝外再行加添而該旗生計甚窘無可撥補復經委員等商之教士擬令該民户每年出租銀一千五百兩給予教堂逐年推擬奴才詳察蒙地向來無此重租此次雖事屬權宜求爲消弭巨案然因教會而徵遽居户以後恐客民交累難免有意外之虞且教士持增地之議甚堅不如乘此時别籌良策因飭辦理洋務委員奏保知府斌儀歸化廳同知樊恩慶等約教士蒙員熟商將所具地畝歸官由墾務局籌給現銀了結該教士等欣然樂從又以得銀勝於得地命奴才委曲調停之心情願讓銀二千兩祇收現銀二萬七千兩分爲三期籌付限本年十一月三十年九月三十一年三月各交歸化城平銀九千兩書立期劵届時由主教關玉清派教士親持向將軍衙門分次照數領取公同先書草約由主教教士委員等各簽字畫押俟欵項交清卽將草約並前立合同一併銷燬其該旗歸官地畝擬派員丈收後仿照達拉特旗四成地辦清由墾務局分别等則招户領種收回地價將來升科後應徵地租由托克托城廳按年徵收惟該處地質不佳放給民户能否收足原價殊難預定爲速結教案並恤蒙艱起見不得不如此通融辦理應俟實收若干再行結算所有準噶爾旗教案完結代籌卹欵收回地畝緣由除分咨外務部理藩院查照外理合會同歸化城副都統文瑞附片具陳伏乞聖鑒謹奏奉硃批該衙門知道欽此 
[安徽巡撫誠奏爲皖省烟酒兩税前奉諭旨切實辦理現已陸續辦有就緒片廿七日]  
　　誡勳片再皖省加徵菸酒兩税前奉諭旨切實辦理以開辦之初收數尚無把握當經據情奏明在案伏念籌練餉兵正刻不容緩之際敢不竭力圖維數月以來迭經督同藩司遴派妥員分馳各屬悉心籌辦現已陸續辦有就緒合計每年所收約可得錢七八萬串皖省貧瘠之地籌此一宗的欵實已力任其艱於兵餉不無裨益除俟收數齊集另摺報解曁咨部外理合附片具陳伏乞聖鑒謹奏奉硃批户部知道欽此 
[科布多辦事大臣英奏爲科布多邊遠瘠苦民貨無多籌辦統捐有礙無益據實覆陳摺廿八日]  
　　奴才英秀跪奏爲科布多邊遠瘠苦民貨無多籌辦統捐有礙無益據實覆陳仰祈聖鑒事竊奴才接准户部來咨内開本部奏請通飭各省一律籌辦百貨統捐以保利權而便商民等因一摺奉旨依議欽此鈔錄原奏行令欽遵辦理前來奴才細繹原奏具見部臣仰體聖懷而於裕餉便商之中特寓興利除弊之意周詳審愼亦具苦心當兹時事多虞理財尤亟凡爲臣僕自應共體時艱苟可遵行何敢違異查科布多爲防戍軍營迥殊内省地處極北本少坐商所有生息皆係執領部票隨營買賣不過與各旗蒙古以貨易貨用獲利益近十餘年來因蒙古苦累貿易亦無重利可圖且自庚子兵亂以還貲財虚擲賠累不堪大半歇業間有存者統計不過二十餘家又皆小本營生往往朝尚經商夕旋歇閉何時措有資本復又開張邇來科商類皆如是至該商等每年所得易之貨祗有羊隻馬匹羺羊角皮張等物必須馱運進口方有銷路其經過内地關口自必照章納税迄無偷漏之虞故我朝優待蒙古軫恤邊商向未於北路地方設有卡並無徵收貨税之條目今邊地苦寒商民久已罕到日用各物諸形缺乏方當設法招致之不遑何可更議徵取兹若舉行統税竊恐所得無幾優累滋多必致商民裹足群思他適轉於蒙民交易諸多有礙且亦殊失我 
 
