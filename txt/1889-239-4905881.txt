# 1889 - 239 - 4905881

 

Page 1

 
 
[美查有限公司]  
　　啓者本公司在香港遵公司律例凡入股者祗須認出股銀於西歴一千八百八十九年十月十五號員美銀洋行在上海所做各種生意并地皮房屋一切一爲江蘇藥水廠及肥皂作二爲遂昌目來火局三爲申報新聞紙館四爲申報館所設申昌書室五爲三馬路申報館房屋地皮本公司資本銀三十萬兩分作六千股每股銀五十兩現在允定派股分五千五百股計銀二十七萬五千兩内二千股已算付足股銀作爲先還原主尙餘三千五百股現在招人來京署理查事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根治先生一爲梁金也先生經理人爲芬林先生銀行爲匯豐銀行訟師爲哈華托如欲取閱布啓及定股信樣者向經理人處及各埠匯豐銀行索取均可定股者每股先付銀十兩其餘於西歴一千八百八十九年九月三十號派股時再付如預定多股象時少得者定銀不能付還將來派股時照算如股分不能派得者其定銀照數付還其定股之期至一千八百八十九年九月十七號卽華八月二十三日下午四點鐘爲止光緒十五年八月初四日啓 
[目耕齋制藝　己丑會墨　四書典制類聯　十三經策案廿四史策案　增廣策學總蔡大成] [  點石齋啓]  
　　沈氏少潭所選之目耕齋制藝久已膾炙人口其文大都骨重神寒宏深肅括之作近科鄉會墨大半脫朎於此現將初二三集合印成書以餉得氣之先者分釘三本碼洋六角又己丑會墨一本碼洋一角半○四書典制類聯是書分類琢句有註有昔較他種類書爲詳備洵初學之饋貧糧也分釘四本碼洋八角○十三經策案廿四史策案二書具有根抵行世已久嗣得石印家重加校勘一洗從前木板模糊之弊價亷適用此書爲最分釘六本碼洋一元○增廣策學總纂大成是書爲德化蔡梅菴先生所輯條例矜嚴不繁不簡近又擇洋務諸書之有用者分類列後而全蜀水利攷亦附焉櫜筆文塲十對七八有餘裕焉分訂八本碼洋一元六角此佈　 
[洋務論]  
　　昔無所謂洋務也自與泰西立約通商而洋務之名以起迄今已三四十載封疆大吏罔不孜孜矹矹加意研求關稅若何而征收軍械若何而製造海防若何而整頓貨物若何而流通精益求精不憚周諮博訪而屬下之意存十進者則又揣摩意旨極意逢起摭拾繙譯諸書箸爲論說貢其一得擬上條陳上憲苟嘉而納之則新進書生亦得優差立至名成利就頓可置身青雲　獨有在京供職人員則鄙洋務爲雜流不特不願當此差抑且口不屑道見有在總地衙門行走者則目之曰洋軍機見有在同文館肄業者則呼之曰洋翰林甚至吸雪茄張綢傘游行市上人且詈駡交加若是乎一重之一輕之且非獨重之抑極信任之非獨輕之抑極嫉惡之京外風氣之殊何竟若是之相懸天壤哉走也不才竊以爲我中國而能閉關謝客不與泰西通道則已如或不能則中外交通事機屢見常則衣冠玉帛使命往來變則車馬干戈兵戎相見一日與之交涉卽一日不可昧焉罔知烏能舍洋務而不談詡詡然謂漢家自有制度哉特是今日之中國其弊有二一則洋務未明事事受西人之挾制一則洋務太熟事事奉西人爲依歸何謂洋務未明當道光季年海禁初開自督撫以迄府縣各官從未一見西人卽從未稍知西人之性情規制西人旣以兵船相恫喝我中國自知勢不能敵惟者隠忍退避而已西人曰當賠銀則如數賠之西人曰須割地則立時割之幾致太阿倒持反讓西人以專制在當日事經創始受其欺壓猶可言也今則交接已數十年西人深明中國情形而中國反未悉泰西形勢每當立和約定疆界西人鷹瞵鶚眴凌厲無前而中國之奉命爲使臣者仍模模糊糊將就了事旣不能折之以理又不敢懾之以威坐令西人遂其所求始與成盟而去苟有人焉能于洋務精明洞達亦何至若斯之受虧哉而在熟於洋務者則謂萬國公法宜遵也通行律例宜守也每當交涉之際凡事皆依西法而行若幾忘我中國自有憲章自有定例也者不知彼能執西法以繩我我亦何不可執中法以繩彼試問當西人初訂和約之日何嘗照公法以行事何嘗遵律例以持平我獨何人而必效没氣男兒一味俔俔伈伈乎且夫公法律例惟富强始能通行貧弱則卽無從遵守彼富强者持盈保泰决不肯輕啓兵端他人苟以非禮相加則執公法律例以折之人無有敢負固不服者貧弱則偏隅跼蹐我雖恪守公法律例他國偏欲背而違之安肯跬步遵循不稍踰越所謂革車四百乘雖以無遵行之亦可畏也今我中國無論未入萬國公法卽入公法矣而苟能勵精圖治日漸富强禮樂兵刑俱駕乎西人之上則我旣權操必勝雖不守公法律例西人亦且望而生畏俯首聽從而何至諸事曲就範圍自命爲洋務精通一切旨勉從其規制哉總而言之謂洋務爲必須講求者盖有見夫通商之局將與日月而俱長交接往還不容隔膜研求攷核實屬目前之要圖固未可以其輕改成章多所訾議謂洋務爲必不可學者彼非矯情鎭物蓋有見夫今之辦理洋務者非浮躁子弟卽市井奸徒偶以一言結上憲之知卽得意揚揚扇巍顯翼外侮所不顧也覆轍所不知也惟是駟馬高車自矜豪舉一遇軍國機要卽束身引退之不遑洋務中旣皆若輩人員反不如聽客所爲不與講求之爲愈是以痛心疾首視洋務兩字若宼讐也然則如之何而可曰是在實心實事舉措有方黜躁妄之徒拔才能之士用心稽考洞悉本原交援之間不卑不亢弊則剔利則興以蘄馴致富强使外人無敢藐然以視夫而後兵烽漸息貿易日豐陸讋水慄馬同車攻陋秦楚之雜霸𡤎唐虞之郅隆是之謂天下大同 
[本館接奉電音]  
　　昨接在京友人發來電音有本月初六日上諭七道謹敬譯登○八月初六日奉上諭怡親王載敦奏兹期屆滿病仍未痊請開去差使一摺載敦着准其開去一切差使一俟病愈卽行銷假當差欽此同日奉上諭徐桐現在入闈吏部尙書着許庚身兼者其所署户部尙書着孫毓汶暫行兼署欽此同日奉上諭許應騤現在人闈吏部右侍郎着曾紀澤兼署欽此同日奉上諭孫詒經現在入闈户部左侍郎兼署三庫事務着廖壽恒兼署欽此同日奉上諭嵩申現在入闈理藩院尙書着奎潤兼署欽此同日奉上諭廣西巡撫着馬丕瑶補授張聯桂着補授廣西布政使欽此同日奉上諭潘祖蔭現在入闈工部尙書着孫家鼐兼署欽此 
[臺北郵書]  
　　七月廿五日爲劉省三宫保縣弧令旦闔屬官紳道賀皆謝絶所有壽禮慨不收領○朱文光軍門殉難彰化白沙河眷柩到郡七月旣望官府咸往弔奠軍門馭下寛嚴並濟部曲酹祭無不痛哭失聲○海鏡官輪載 
 
 

Page 2

 
 
士子赴福省應試本擬十八日展輪因新竹宜蘭二屬士子到者較遲展期二十日放洋前任新竹施司訓天鈞亦搭是船回省秋試○稻埕茶市六月减色七月半後厦門茶價頓昻南北山頭採茶雲集征槯因而起色○英領事佩君福來夙在臺南兹因臺南領事班君因事他行佩自前來署理已沿中國例遍拜當途冠盖住來酬酢有禮○候補都司李君貴日前上禀撫帥懇求録用并擬條陳數則略謂臺地氣候寒暖不均致多時症諸醫咸備獨針灸失傳臺屬軍民無不缺憾自稱素昔知醫且於此道尤所諳熟情願報効云云帥批針法近時失傳該都司如果善於針灸却於臺灣病症有益仰中軍會同臺北府考騐復奪繳○胡少尉駿章向隸鄭紫濤副戎麾卜勷理撫番事宜素稱精幹上年經副戎檄辦南湖番市局務番情隠微無不洞燭交涉事件持平公允故生番咸頌之今正上憲以節省經費起見將該局裁撤旋經張瑾卿太守札派八斗煤務工程差使季春因公赴基局中僅留門投某夜忽被妙手空空兒越垣而入將少尉臥房内箱籠零星搬運一空并將捐照携去雖禀經基隆廳飭差緝拿贓賊一面詳請咨部立案給憑然寒員數載廉泉咸盡於此且係因公離局想上憲定當有以體恤也○臺北風俗七月普度街衢皆有定期而以龍山寺祖師廟爲最先期散放何花燈于池漂湯水面若卽若離大小以數千計火光燭天案陳牲醴笙簧兢奏供設一如内地度歲祀神糜費無紀從前所有搶孤惡習今已禁絶矣○林詩甫銀臺轉秩通副七月二十三日啓用關防並定仲秋初吉前往臺南巡視轄地已札調謝柱卿二尹謙蔣叅軍聯珠土二尹以莊偕行撫墾一役創辦有效想諸君隨節前行皆以有事爲榮也○臺灣舉額向有粤籍今歲慶榜於福建加額三十名内酌分臺地數名惟粤籍不能指定分額粤籍諸生甚盼通匀酌中以慰上進之念○學海登瀛書院本月示期輟課新竹之明志書院近亦輟課諸生赴福州應科舉掌教丁彤軒廣文亦回皖應江南鄉試○雙溪撫墾局劉石卿大令以諸生擢保知縣辦理局事數年措置裕如昨經告假内渡觀光現由會辦之黄福蒼叅軍代辦○淡水縣署年例普度演劇酬神今歲七月二十四日設壇召厦門名班所有脚色皆十齡童子旂幟鮮明邑人多往觀者○侯官林玉如徵君辭官歸來薄游臺北今春爲汪冕齋大令邀閱縣試童卷今秋言旋附科舉船内渡舟中人望如松喬大有李郭同舟之想○周藴甫别駕以諸生援例通守在臺供差兹已保升直牧仍辦發審局務春間奉差押解官犯由滬至浙順途省親昨已到臺銷假 
[營口瑣談]  
　　東營火輪磨坊刻已開張麫價較花旗粉不相上下購者尙屬寥寥且聞每麥一斗只出麫十五斤不免多所虧耗云○郭家班花旦名小六者輕盈婉麗妙若天人每一登臺萬人傾靡日前娶某姓女爲室紅羅乍揭幾疑一對璧人忽於日前吞服生烟以致畢命曇花一現聞者惜之 
[皖山凉翠]  
　　七月二十六日清晨陰雲四合西北風怒號灰沙蔽天目爲之眯至二十八日風始漸息事後探知河下所泊小漁舟撞破其六東門外橋溝張姓被風揭去茅簷有一人年已六十餘病後元氣未復是日行至月塘埂上幾被吹倒水中云○統領亳州强字馬步等營李軍門得勝於上月二十八日行抵省城小住錢牌樓森太棧房當卽拜會各大憲聞須接見新撫沈中丞然後遄回防次云○距省二十里之集賢關烟户千百家皆以務農爲業比因年歲豐稔遂議於七月二十七八等日迎賽城隍會某大吏聞悉恐釀事端因檄飭練軍左營撥派勇丁二十名飭弁帶往彈壓是日計有五猖會五十七起地方會十六起醋溏會二起高蹻曾十四起五义會十一起抬閣會一起張仙會二起壽仙會四起較五月中省城所賽更形熱閙異常云○入秋以來得雨三次田中禾稻大可望慰篝車卽山貨收成亦較昔年約增數倍 
[袁江雜録]  
　　江南主考李曹二主司於七月二十五日行抵浦上隨卽南下並不停留○某氏兒偶往隣家嬉戲誤翻熱水頭面受傷未知性命若何也○某姓小孩戲遊河干失足墮水旋卽撈起備棺殮之○某甲擔菜一筐過湘軍營求售湘軍某乙抑其價而强購之甲不依以致互相毆鬥甲大受傷夷○好事者創設盂蘭會挨户歛錢有某絲鋪不允會首强之致相毆擊傷及絲鋪中人爰舁以赴縣請騐後經人調處由會首給以醫藥資事始得了○有某甲在新兵營左近官地上築屋而居有碍營中操演營官令其遷徙許給錢若干千甲故意遷延營官怒飭兵丁代爲拆卸 
[厦門來札]  
　　上憲查得福寍府福鼎縣土洋諸藥厘稅短徵因檄調厦門稅厘總局提調曹芷沅司馬廷献前往接辦以期重整新章所遺厦門提調差另委邱雲軒太守晉昕爲之瓜代太守旋於七月十九晚抵厦擇吉二十四日任事闔厦十途行郊以司馬交卸在卽特於二十三日公送德政牌匾萬民傘至局衣冠蹌濟鼓樂喧闐司馬接見之餘再四謙辭而後受○委辦何厝鄉分局委員朱二尹紫敬到差後查出是處來往商船多有影射之弊擬請局憲派船前往稽查以期徵收起色不知局憲允准否也 
[吳下雜言]  
　　藩轅牌示華亭縣知縣楊開第告病開缺已奉部復遺缺以准調吳江縣知縣陳炳泰調補○府署書差各出資財復由養育巷各鋪户爲之佽助定期七月二十七日舉行盂蘭盆會紙紥各件鮮明奪目想入非非都人士蟻聚蜂屯爭以先覩爲快不料是日適逢大雨無奈改期二十九日舉行○本月初二日臬轅接到刑部釘封公文卽飛傳長洲縣王邑尊及城守營來轅督率兵役赴監提出某縣斬犯一名押赴市曹處决 
[甌郡官塲紀事]  
　　温州鎭周靜山鎭軍於七月十九日出洋巡緝大約須俟中秋前後節麾方得回轅云○原任温州府福華甫太守殁後擇期七月初八日設奠文武官紳均詣靈前叩吊衣冠濟濟輿馬盈庭其瀛眷於本月初扶櫬回旗 
[寗波發水餘聞]  
　　寗波發水情形前已兩次録報兹聞上月二十八日風雨交加時有兩處發蛟一在南鄉横涇毗連奉化一帶一在西鄉翁岩山該兩處水深七八尺不等横涇東鄉一帶人口略有損傷翁岩山鳳岙市一帶屋廬人口牲畜器皿竟被浪捲風掃坍倒百有餘家廿九至初二等日淹斃人口牲畜汆出横街頭撈起者不計其數北門外灣頭地方皆係菜園共成澤國故日來園蔬價逾珍饈郡城之水於廿九早已退十之六七附郭民居無處非水各業民人均束手無策鋪户除逐日食物外亦無甚交易商賈絶跡夫役除渡船外不能覓餬口之方所最苦者鄉間窮民上逼烈日下蒸水溼日夜熬煎實難久耐現在城廂内外各街道水已退盡四鄉航船初四初五等日間有上甬新老江橋之橋排現已合排可通往來所慮者四鄉田禾被水久浸業已枯爛難望有秋故米價飛漲小民難以爲生也 
[暫遲憲卽]  
　　前報紀新任江蘇巡撫剛子良中丞將乘輪過滬等因此係得之滬上官塲者兹悉中丞須俟護撫黃子壽中丞監臨事竣秉節回蘇方可接受關防履新視事因擬月杪乘輪南下矣 
[周道如砥]  
　　十里洋塲俗塵萬斛惟徐氏雙清别墅園亭花木頗足娛情盖城市而有山林之趣焉向來園外道途欹側車馬不便馳行游客苦之不免望而裹足近由主人闢一寛平大道甃以石片細稍偏頗從此寳馬香車直可向園門戾止蒼苔露滑並無窘步之嗟矣轉瞬秋色平分桂宫香滿諸君子請椅裳聯襼同參木樨之禪愼毋大肉肥魚徒沉溺於花天酒地哉 
[重述案情]  
　　陸阿二一案本報前曾備録讞詞後經藩憲訪聞飭提至省等因已詳前日報章而標其目曰押候申解兹悉阿二卽陸阿元原控稱髮妻曹氏本在人家傭工被張陸氏誘入豐基以不願賣娼遣人報信小的卽報捕請拘旋由捕房拘陸妻及張陸氏并該氏相識之吳王氏解送公堂蔡太守訊供之下張　氏不認爲非當經懲責一面派差提到女孩吳阿四供明被拐情形并稱眼見陸曹氏賣娼吳王氏則逐日 
 
 

Page 3

 
 
出外攬客并供明家在青浦尙有母親太守又判將張陸氏吳王氏各責籐條押候覆訊嗣太守飭差赴青浦傳吳阿四之母吳陸氏至案又經覆訊吳陸氏供稱年三十六歳丈夫早故家中窮苦度日艱難旋因胞姊張陸氏欲至滬上醫治目疾招令阿四同行不料後竟久居不返並非拐帶不過囑女作伴而已不知女兒到案如何訴稱被拐太守命阿四認明吳陸氏的係母親又恐張陸氏賄使吳陸氏謊供遂復隔别研訊詰得吳上氏年四十歲吳陸氏年三十六歲凡家居地方丈夫姓名作何生理一一相符的係同胞姊妹女非拐帶可知因飭將阿四交吳陸氏領回原籍張陸氏誘逼曹氏賣娼情眞事實又加懲責并提其私夫張子青研訊張不認與張陸氏私識後遂移送上海縣究懲及裴邑尊接奉蘇藩札在飭解通案人証　省卽飭傳原告陸阿元及曹氏并吳陸氏及女阿四投候偕在押之張陸氏吳王氏張子青一同批解刻陸與曹氏已經投到惟阿四據稱領回後卽患重病奉傳時適已身死云 
[不認本夫]  
　　前日丁蘭卿投英公堂訴稱妻子金氏與沈登林犯姦經小的雙雙拘獲扭送請懲時該氏露體赤身祗穿單褲旋有人交與衣彩令其穿上金氏隨向人言丁並非本夫我實係沈登林之室蔡太守飭分别押候訊供核辦 
[重辦淫龜]  
　　荳腐司務陳方方家在者閘迤北唐家弄其女小字阿順年已及筭去年十月失去無蹤前日行經三馬路清河里内見阿順在妓院爲娼當卽告知三圖地保報明捕房捕頭着該地保將各人解送公堂及地保往帶龜子胡經球稱前憑項陸氏張王氏爲媒娶粤人女阿順爲妾計身價洋銀二百七十元立有賣契　情隨　照該二氏到來立由該地保一併解送到廨蔡太守升堂訊究陳申訴尋見失女緣由阿順供稱今年十七歲在家時逐日出外揀茶葉由資餬口與同事女兒福全相識去年十月廿九日福全邀至伊家留住二三天旋被領至白大橋某里門樓上某粤人家不許出外直至今年四月二十五日被賣至胡姓妓院廿六日之夜被胡偪姦堅不允從胡之姘識福金陳氏言爾旣到此不　自主無奈任伊姦宿後學習琵琶及演戲有復偪令賣娼時遭毆擊苦不堪言如今旣由父親尋見願卽回家胡供小的係寍波人現開妓院本年四月間由張王氏說及項陸氏托伊將粤女出售當經往看護定價洋二百七十元立有賣契媒人除張王氏項陸氏外尙有聚興齋肉店夥應有財小的院中買女契上均寫爲妾並無偪姦凌虐事情現在陳欲領主請追還身價洋銀金陳氏供與相同張王氏供稱項陸氏說及有粤人女欲賣適胡言向無子嗣急欲納妾因此爲之說合據胡言務須男子爲媒列名契上項陸氏卽言本由顧阿三來文遂邀顧　塲畫押小婦人與項陸氏各得媒金五元顧得　元實不知具被偪爲娼項陸氏供亦相同太守大怒謂胡買良爲賤先行偪姦罪不容誅萬難輕恕猶　敢聲請追還身價乎喝令笞責二百七十板胡堅稱小的並未偪姦太守喝令再笞一百下問阿順曰使爾學習彈唱演戲時是否胡一人毆爾抑伊姘婦亦毆爾　稱二人均兇狼異常時時毆擊太守以金陳氏串同姘夫作奸犯科喝令用籐條鞭背一百下張王氏項陸氏皆係女棍之流祗圖利己不顧壞人名節離人骨肉殊堪痛恨喝令各鞭背二百下阿順雖曰被人强偪何以數月之久被人誘匿價賣之時絶不提及一字殊不可解姑發交棲流公所留養朗及該氏分别管押俟補提應訊人証再行覆訊究辦 
[訊懲逃婦]  
　　姑蘇人朱巧全偕岳父母投法公堂控李阿才與妻顧氏姘識不肯回家等因已詳昨報昨日朱偕妻母顧董氏投案候訊同轉着提李詰問李供小的向來喚賣水果爲生不敢滋事同轉謂顧董氏找尋女兒爾竟敢覇阻强刼明係流氓着笞責一百板板候交人取保隨問顧董氏曰爾於何時開船答稱擬於十點鐘時開船第恐李再糾黨搶刦求恩派差護送同轉着將朱顧氏帶案詰其何以逃出答稱出門時丈夫確曾知道及至滬每月寄去洋銀二元朱稱消息久已不通何來洋銀寄至同轉以該氏異常刁狡飭重責手心一百下命包探護送下船朱等叩謝而退 
[得財難隠]  
　　舟山人朱長生控范寳生誘押妻子王氏爲娼一案前已備録讞詞昨晨葛同轉臨捕房飭將王忠國提訊王供小的向在某洋行當出店自十九歲來滬後迤今並未回家與朱雖係甥舅却是素不相識去年四月范之妻舅王阿金偕朱來滬言及甥媳兩曾逃逸如今意欲售人小的勸伊領回伊堅執不願隨於五月初抵與妓院在景福樓茶館成交契據先已繕成至此加簽花字問茶館中共　幾人答稱小的及范與阿金并朱夫婦皆在塲問九十元交與誰手土含糊以答同轉着將范帶案問其九十元由何人取出答稱由寗波娘姨阿陳取出交與王收土稱並未交與小的范堅稱實交與王王知不能含混始供此欵取得後送新衙門某師爺四元新老兩捕房中人八元茶酒烟資七元王阿金工資四十九天每天二百文計共十元又由朱親手交與小的十四元作爲飯資酬謝餘則小的並不經手實不知情同轉問范曰爾分得幾何答稱分文未得問合同何用答稱合同係未向妻每月取洋三元之據按月托王向收王稱朱曾屢次函囑小的代收小的確未收過問知王今年之事否答稱久不遇見何由得知范供秀卿臥病四月花錢不少隨於四月二十七日出門小的以某素日賣娼故敢經手訊至此飭帶秀卿至案問九十元之欵究交誰答稱此欵計一百三十元小婦人因不識字且流氓甚多不敢查問大老爺只問范土二人便知細底同轉問爾與十如何相識答稱由丈夫偕來是以相識豈知伊竟欲將小婦人售人王稱小的烏能賣伊蓋秀卿不認丈夫故朱有此一語耳秀卿稱丈夫來時小婦人言爾已押我十年可俟滿期來領盖抵與王丙玉之事契據尙在彼處也問至此朱始投案同轉問合同何在答稱並無合同王謂朱曰爾將合同取去何以云無朱稱合同由范收藏問曾簽押否答簽過一張問何以僅簽一張答稱男簽與女女簽與男是以只有一張問廿二元外餘洋何在答稱不知同轉怒謂爾縱妻爲娼尙欲狡賴乎因問王曰開銷各費究由何人主持答稱由范主持至餘下之四十餘元則均交朱手問朱究竟得洋多少朱堅執前供同轉着將朱王范三人一併押候解送公堂再訊復詰秀卿曰忠國所言符合否答稱不符據小婦人所聞于阿金得二十二元忠國得洋三十元某師爺得洋十四元范得洋二十五元同轉謂合算之下已九十一元矣答稱本有一百十元同轉謂旣有一百十元何以朱僅得十九元答稱傳聞之言本難徵信同轉謂阿金何以獨得二十五元答稱聞丈夫雇阿金時言明每日工資三百文問妓館中尙有何物答稱小婦人是押帳並無物件同轉着押候再核 
[縣案彚録]  
　　小東門外城墻下開設屠作一案迭紀前報兹悉前日裴邑尊飭傳吳義興吳義生唐公順王正興等各屠户到案諭令擇一僻靜處所建屋屠宰俾免紛擾而安生業各屠户遵諭而退○羅毛毛王林林王春泉張仁甫等經閘北巡防局送請上海縣訊辦裴邑尊集訊之下以王等滋擾地方一併荷枷候提人証到案訊辦已紀前報兹悉補提到曹鯤祥一名前晚邑尊升堂訊究羅稱前由地保周關寳勸令小的出洋三十元曹氏頭硬覇叩求究辦曹稱羅與馬土土之妹馬氏私識馬氏懷孕後土土欲向羅說話當由周關寳張考山等勸羅出洋了事小的並不干涉叩求明鑒王林林等同供小的等並不知其中轇轕當日曹邀同小的等往羅家評理小的等一時粗莽叩求鑒宥邑尊乃飭將王等三枷犯改發縣橋堍示衆曹鎖示大堂候傳周張到案澈究○官醫王方臣經上海縣帶案迭紀報章兹悉前晚裴邑尊升堂訊究王稱醫生蒙道憲栽培設施醫分局於龍王廟實因開銷不敷以致虧欠房租求請鑒宥邑尊乃飭令赶緊將租錢照付不得恃强拖欠爲人總須安分毋許招摇土遵諭而出○前日英公堂送徐成泰口逆子阿二到縣請辦裴邑尊升堂訊究徐稱兒子阿二一味遊蕩呼吸洋烟小的屢訓不悛昨因向小的案錢小的再三訓斥伊竟發憤將木器抛擲致傷小的頭顱實屬不法叩求懲儆阿二供小的不敢忤逆惟一時忿恨所致刻已知悔嗣後定行改過 
 
 

Page 4

 
 
叩求鑒宥邑尊喝令鞭背三百下徐妻王氏投案求免并稱兒子實因一時發狂叩求寛宥邑尊乃飭將阿二發自新所管押一百天令將烟癮戒維悔過釋放○魏恩慶控同業福昌同德兩藥材行奚福林董德裕擅買失竊藥材尋見原贓向索初猶允還後竟恃强覇掯叩求提究裴邑尊訊供後着候單提訊辦 
[告募鐺焦餘助賑啓]  
　　竊謂有不費之惠而一舉兼備衆善者莫如以鍋巴剩飯助賑者也今屆山東水災極廣饑民困踣殆非入境大府之奏疏申報之論說固已言之詳盡近有人自其地來者大草根樹皮俱已食盡流徙無方奄然待斃現在蘇滬等處創化鍋巴剩飯匯寄災區謹師其意擬仿行之特刊末議如左仰祈仁人君子大人先生垂鑒而推廣焉一如蒙善信施給請將鍋巴及曬乾剩飯飭送宛虹橋崇善堂收解當付收條一設各宅欲送鍋巴及剩飯無价可携或道路相左雖有价不便常送卽請先日至崇善堂登簿記明願送若干及住址次日由堂价持收條註明某宅某月某日施鍋巴剩飯幾斤自挑籮担自備小秤當面秤明斤兩以便回堂交數一善信諸公按日施捨鍋巴剩飯一經應允登號按收如此日並無鍋巴亦無剩飯則收取之人不過到門一問次日再來總之有則務求施典無則並不曉索一每日收來之鍋巴用包摺囤聚具剩飯一頂收回曬乾另囤俟每有數担卽交籌振公所匯寄一次以後源源不絶總願多得一碗卽可多活一人一日一所收鍋巴剩飯集少成多顆粒總歸實濟能於有力施捨錢米固屬莫大功德此事雖非殷實亦可量一分力施捨一分似較錢米尤爲便易想善信諸公亦必鑒及一善信諸公或有慨發仁慈願施錢又者請自有送入籌賑公所本堂只收鍋巴剩飯不收銀錢以期劃一一鍋巴剩飯皆各宅日食所餘與具存積時久難免不傾入惡水之缸何妨早爲施入饑民之口事在惠而不費務求善信諸公諄屬留心量餘少許於災賑之中存惜榖之意功德無涯神天欽鑒獲福豈有盡耶一在堂登簿勷理各友均屬發心爲善以及收存各役係堂中所雇不取分文毫無虚縻合併申明以上合條以一得之愚爲沿門之請緣極知吾揚各處好善者多是以代被災黎民籲求惠濟亦因近來災賑連綿施者或力有不逮故於無可籌欵之時設苦心成全之法尚祈諸人君子推廣吹嘘衆擎易舉是則尤深叩禱者耳 
[勸助山東賑捐啓]  
　　蓋大以好生爲德故人以惻隠爲心孟子謂無惻隠之心者非人又謂擴而充之可以保四海然則吾人固同具此心者第思所以擴充而已前年秋鄭州河决淮揚慮當其衝一時人心皇皇幾以爲昏墊之災分所應得大而死生呼吸小而蕩析離屆勢將防不勝防抑且避無可避此情此境猶在目前山東省被水有年如黄河大潘南趨彼處或汔可小息傳聞東中婦孺私慶更生盖其困苦流離久而思所底止亦人情之所不自禁也今鄭工合龍淮揚安堵而山東河患遂更甚於往年在當事修隄防通水道以甦民困而紓宵旰之憂懃其大且遠者非我人所敢問第各充其惻隠之心以稍裨夫奸生之德則固理之不容已言者也夫鈞是人也淮揚何幸東省何辜而天顧不忍淮揚之人連延蒲伏瀕於魚鼈以澹東省之災者豈獨厚於此而薄於彼歉意蓋有在矣溯自晉豫成災後而直山東振欵之輸數十百萬上海爲總匯之所而支分派别淮揚與焉加以官捐鹽捐層見疊出計其成數實爲大宗無事而救災恤患爲心有事而獲禦災捍患之報宜也今山東之望賑於上海也未有已卽其望賑於淮揚也未有已而天旣以前之能賑也佑之天卽以後之需賑也責之亦宜也書曰天視自我民視天聽自我民聽天下謂淮揚之人能與振災天固無絶淮揚之理天又豈有置淮揚之押使視之而不見聽之而不聞抑而稍有聞而於其責且望者固未始有當天心其能許乎况被水之區田廬盡成澤國粒米不得弱肉强食若屠羊豕嗚呼使此水徑趨淮揚則東省之患淮揚受之矣兹家室團聚安枕無憂而思彼流蕩波濤之間宛如刀爼之上卽不曰代我受患不能無動於心乎而况明用其代我乎然則居今日而能充惻隠之心或猶不敢自謂惻隠也然則居今日而并不能充惻隠之心其又謂之何也謹疏鄙自如有願閱者思所自處與所以對天焉[  同人公啓]  
[蘇省撫轅抄]  
　　八月初一日候補同知郭元昌制署常熟縣事回候補縣放以恕禀知奉臬憲札委赴常州府發審差指分江蘇遇缺先補用巡檢程廷獻安徽人禀到○初二日藩轅牌示照得華亭縣知縣楊開第告病奉准部覆所遺繁疲難沿海三項要缺例應在外揀員酌補兹查有准調吳江縣知縣陳炳泰堪以調補○初三日海防新班卽補縣丞汪善澡服闋回省禀到改發江蘇卽補巡檢李蔚澍陜西人禀到巡檢姚鏞聲禀知奉總辦善後局憲札委帮辦青浦縣城垣衙署工程差 
[浙省撫轅抄]  
　　七月二十四日前任山東沂水縣張慶熙由紹興籍來禀到○二十五日許澍禀知厘捐局委塘棲局司員差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓南糧]  
　　南糧一欵向由各州縣征收以資兵米浙省此項糧米自庚辛兩次兵燹後迄今將三十載報解者甚屬寥寥是否各州縣尙未征收抑徵收後撥充别欵外人不得並知惟江蘇現在定有新章統限次年四月底掃數解庫倘有實在赶解不及者務各先期申禀情形展限兩個月倘再逾限摘頂示懲處分極嚴各州縣無不認眞辦理浙江許星臺方伯思此事不容過緩因移請江蘇藩者飭抄新定爾糧細章移送備核想此後定有一番整頓矣 
[彞陵近事]  
　　宜昌墨池書院山長熊福民主政潤南湖北黄安人丁憂後主斯席者二年造就人才宏施化雨本年將次起服不久當供職京華又以恭遇恩科長公子現在省中應試於七月十九日乘彞陵船啓行在城武官員罔不臨歧相送握手道别不禁黯然銷魂云　宜昌鎭羅鎭軍在禹王宫建設盂蘭會于七月十六日告屬下水陸弁兵咸殺猪宰羊酬神飲福蓋循舊例也○此次彞陵輪船由漢來宜船上水手諸人多代各店户包帶私貨事爲船主查悉將貨取出充公以致水手逐一貼賠暗中受虧不少云 
[江省官報]  
　　通判吳蘭頤禀謝拔委一入署南康縣土源翰卸事回省知州趙煇由京起服來江司獄湯濟川委辦樂十卡知縣劉至健接辦善後局定南廳下歴司方春煦據報病故以傅家鼐署理從九胡官亮聞訃丁生母憂刑部郎中張灑麟由籍進京萬載縣徐鳴畢卸事清理交代就醫回省通判閻庚良委辦秋祭禮樂局補用縣馮永年回吳城下卡朱十林委辦樵舍卡張晉尹自芬俱過鄭工新班劉文煃委解固本海防經費進京署貴溪鷹潭司葉瑞卸事回省現署長寗縣劉有濬據報病故以尹自芬署理准補大庾赤石司程良駿飭赴新任趙天向委辦鄭工捐局 
[七夕]  
　　迢迢銀漢望雲軒瑟瑟金風冷畫屏却笑紅閨諸女伴水晶簾底拜雙星靈鵲橋横銀漢冷牽牛花放畫屏秋有情良夜無情月添得神仙一叚愁歡期一夕别經年那得臨歧不自憐恐觸人間離别恨不教清淚灑尊前此情終古恨緜緜别　相思兩地牽願把天錢償十萬人間天上總團圓[  苕溪東閣隱士稿]  
[松聲]  
　　滿徑蒼松暑不侵斜遮庭院绿成陰風摇樹杪濤初瀉雨過枝頭影半沈萬籟蕭疎驚鶴夢三宵颯爽訝龍吟凌霄恍聽笙簧奏　水時聞送好音○竹影寫出瀟湘一幅圖沈沈寒碧影糢糊千竿滴翠横窗拂萬个招凉滿徑鋪好繪風神留客住輕篩月色倩人扶迷離斜映黄昏後好待詩家筆底摹○白蓮凌波微步態温柔絶世丰神孰與儔已玉欄前頻繪影水晶簾底悄回頭銀塘香冷三更夢曲沼風清六月林悟澈空空塵盡洗要將高格伴名流縞衣仙子翠羅裳洗盡紅情作淡妝悟到禪機空卽色掃除塵垢淨彌凉微茫月映花無影淡蕩風摇玉有香消受三千銀世界此身合住水雲鄉[  東閣隠士初稿]  
　　徐郎介玉新丹桂之名伶也演胖姑諸劇最稱絶技爲高昌寒食生所賞識一日余隨先生觀之果見歌聲舞態並皆佳妙喜贈一絶卽請 
[先生削政]  
　　瀝瀝歌聲百囀鶯前身飛燕掌中輕珍珠一斛雖云貴難員先生一品評○昨蒙高昌　食生招飲陸家却之不恭卽席口占二絶併祈指政　五雲深處五雲英　陸家校書俱以雲字爲名先生爲題額曰五雲深處四字　燕瘦壞肥各　情畢竟雅　多雅事紅箋新樣製　精　先生爲陸家刻五　深處局票殊可愛玩　琵琶一曲聽分明翠繞珠圍笑語傾愧我無小株獨守未將花月訂三生　同席諸前輩俱招所愛侑酒余因初到闕如[  梁溪得半軒主凌鴻烈持删草]  
　　　古美芝津門豪士也由軍功保至遊擊親老家貧不圖仕進挾其勇技遊江湖間未衛車騎博勞資以奉甘旨餘則濟困扶危承母志也母　　　壽七旬有三今殁於滬寓躃踊長號饘粥弗入口日三晝夜一親營棺殮唯恐艸率衆　皆曰養　送死可謂孝矣余聞　往吊墨面稽顙　　　至性感人因爲　　唁之質諸吟壇當　樂爲表彰者也○孺慕終身鬢已華傷心人事重披麻蠅頭獲利謀三豆鳳口啣書錫五花母老未遑身許國櫬懸深悔客爲家節哀慰藉尋常　苫塊餘生恨靡涯　問人哭母憶亡親絶粒呼號感倍眞泣有餘哀多血性禮無厚葬不辭貧曉風楊柳招魂樹秋雨梧桐執紼人何日漢廷徵義俠此心移動作忠臣[  之溪居士蔣肇齡初稿]  
[上海四馬路盤記瀘災恊濟公所七月初一初二兩日收捐第廿八次清單]  
　　册紉記廿元鏡記十四元震記弼記聯記燮記鳳凰琴記雲記佩記銘記芳記玉記十一户各六元聯記二元培記一元恆豫莊來積善堂十元慶餘堂八元厚德廬五元隠名居士四元緑雲齋文陽堂清判堂昌善堂四户各三元知足軒二元不留名二元無名氏一元江西趙子熙二元張鼎燮一元董循理堂一元孟河丁鹿蓀張耀山邵求病愈三户各一元梁卽之潘岳生吳心餘三户各二元姚伯宣葉方義潘蔚文羅熙朝永吉昌梁文訪項衡齋潘華士朱壽堂九户各一元高心淵三元三友堂高慰祖節省點心錢陳蘭徵女士高祥來九英女士作四户各一元燮葉記銅洋二元高未氏五角夏高氏五角東毓婉五角不書氏二元愼裕號來詹記三元念修堂陳二元嚴少臣二元項鏡記馮志記　妙陳張子實　　　五户各一元又來嚴韶　十元浹江氏五元棣華室馮五元柳賈彬徐棣孫　楣東玉興泰四户各三元朱友衡蔣坤房鮑瑞芝無名氏費縵雲愼和泰六户各二元劉春研謝萼林無名氏李心耕源盛成童小橋董敬齋葉靜記顔少記劉顯哉許願無名氏天和順朱新齊王奎卿胡祥麟胡賓川永大陸梅堂周潤之中和公廿户各一元漢口史研孫錢八千無名氏二十○無册黃君祧蓁潤資洋四元梁君鐡峰潤資三元三角俞君桂生潤資一元四角又八角上初一日收捐册立大莊來無名氏十元懷德張六元雙桂軒胡張允丞王利生馮敬齋連得禄程見田子輔臣王純謝星桓方實夫吳壽生武湯恩不書名十三户各四元不書名傳經堂王西園三户各二元不書名惇堂史千里草三户各一元立大來三省屋四元樹滋堂張一元積善堂四元炳藝閣劉一元源源祥一元無名氏一元可園揚夙根翁募强嘉頌三元華錫嘏一元華過氏一元黃魯氏一元黃何氏一元黃燧臣五角○夢蘭吏吳二元瑞菽五角隆泰倉鄧遠思堂順倉三户各一元招小園五角容忍居士鄭一元半○登州棲霞縣葉子如翁募牟忠和錢三千陰松年鄭柏友蕭子如永錫當四户各錢二千牟子軒一千五百牟英甫一千五百劉文卿一千福海湧傳茂齡董曰清張奎亭郭戰元李世毆貴陽正王吉隋春陽順范興楊辰劉福來王蓮城隋進傳青雲姜功丁福順劉福潘進升傳有蘭曰魁高福令庫科兵科刑科倉科工科糧科禮科蘭德福徐林謝福令隋玉馬順三十五户各錢五百高豐泰三百高萬豐三百李義聚丁同德恆興號三户各錢百以上合來烟台銀廿兩四錢六分○存紫堂錢四百馮門錢氏先生孫門徐氏陳德耀何覺利五户各二百王宗福楊慶堂凌鏞森楊蘭圃沈衡如王利全姚瑞室七户各一百以上合來洋二元○無潤昌棧來鎭江隠名氏福記羅塘居氏壽時記四户各規元七十三兩六錢五分六芝手代募五十一兩五錢五分九無名氏五十四兩三錢六分五無名氏三十六兩八錢二分八明記十四兩七錢三分治安記代募十兩另七錢五分三祥記八兩八錢三分九全記七兩三錢六分六含飴堂二兩九錢四分六兩日共收規元五百零四兩四錢七分洋三百六十元零二角銅洋二元錢十千文七月十五抄 
 
 
 

Page 10

 
 
   
 
