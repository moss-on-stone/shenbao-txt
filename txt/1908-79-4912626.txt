# 1908 - 79 - 4912626

 

Page 1

 
 
　　　 
 
 

Page 2

 
 
[宮門抄]  
　　二月二十三日召見軍機春和現換灰鼠袍褂 
論說 
[論今後之政社]  
　　憲政之發生。須有政黨。政黨之團結。須有政社。政社者其練習政黨之所乎。年來立憲動機。發之自上。中國士夫。亦知政體將變。政團之不可不結。於是游學海外者有社。僑寓商埠者有社。或爲雜誌。或爲演說。無非欲以政論之發明。促成憲政之成立。勢力雖微。要之政黨出現。政治根本之國會。固已權輿於是矣。不謂萌孽初生。斧片已至。二月初九日。乃有限制政治結社政論社會之新律。 
　　政府號稱立憲。不欲國民之與聞政治者。今日則情見乎辭矣。新律第九條之規定。除去軍人官吏敎員學生不識文義者外。其能合格言政者。實寥寥無有幾人。是政府名爲參酌中外。仰體聖謨。而其實不過欲箝束言論。得自便其專制之私圖而已。大抵專制立憲時代。在上之握政權者。沿歷史上久習之積威。假法制上無限之權力。專横自恣。悍然與政黨爲難。非獨今日爲然也。即外史亦有之。日本當明治七八年之交。若議政會，嚶鳴會，鷗渡會等少數會員。標示政綱。號召全國。彼藩閥的政府。摧抑之唯恐不力。甚且興大獄焉。直至十二一年國會期成同盟會，福島共愛會，先後上書。而茨城縣下一萬一千八十四人。松本奬匡社二萬一千五百三十五人。均上書請開國會。由是政黨之地位始固。政社之功用乃彰。然則政黨發生之初。其必經政府之逼桚。歷千辛茹萬苦。而始能逹其希望者。固爲必經之階級。萬無可避者也。壓力過度。反動力必愈激。吾國民何自餒焉。 
　　今日政社諸君。值此震撼危疑之會。出而任事。當恃國民贊同之多數。以 
　　茲將應付各項官利開列於後一凡於丁未年底分期交齋每股五元及全期交足五元者照章三月初一日起發第一期息其外埠各處路途較遠者在本年二月初十以前交足五元者上年之息亦一律照發一凡已扣回息十五個月者所餘存之息雖爲日無幾亦歸併第一息期發給一凡老股交足三期而以第四期股銀移交新股者續招新股章和第七節所有三期應得之息銀先於第一息期發給一凡於蘇州北京換給股票者則仍於原處發給股息）新股息期由此次股東會决議　　中國通商銀行給發股息告白本銀行今將光緒三十三年七月至十二月底止第二十一届官利照章於本年三月初一日起給發届時有股諸君祈持摺向本银行收取利息特此佈告　　華商體操會添招新班廣告啓者本會現擬添招新班一百各免收月費有志與操者請向三馬路南賓安里本會辦事處取閲章程報名可也　　典紹髙萬泰票行江南票頭彩聲明第十三會頭彩二萬九千七百七十三號由本行門莊售出茲將得主台銜列後溤裕豐三條大有仁二條史柏記一條元相司一條周堂君一條高翠君一條天寗堂一條本按月連中在彩早經登　聲明今又逢頭彩可請財臨旺地現售十五會标二月二十日　彩諸公欲得頭標請速惠購是盼高萬壽主人謹啓　　經理發售謀得利新到頭等唱戲機噐各省響頂戲片價比别家格外公道上海寶善街中振新○棋盤街北與昌祥　愼泰　懋昌　洋貨號啓　　西三　馬鼎　新路　新開福綸綢缎特便宜本號交易伊始業蒙　绅商嘉許是以將貨益加考葺定價逾格從廉以副惠顧之雅意謂予不信 
請試購之方知言之不謬也 
 
 

Page 3

 
 
爲進行。不當視政府威逼之手叚爲所摇動何也。政黨政治者。彼中稱爲政治團體。其實爲多數政治也。政黨所揭之主義。常以其國福民利者。博國。民多數之贊同。而爲其後援。苟不能博多數之贊同。非但國民將漠視政治。一委諸政府而不問。即政治團體。亦且永不發逹。無待政府之設法限制。而其社必終歸於消滅。然則政黨知政社之重要。而爲國民的。運動第一。當舉政治與人民之關繫。不憚詳告國民。以喚起一般國民政治上之熱心第二。務設種種方法。歆動國民以引進其政治上之智識第三。常從種種方面。訓練國民。以養成其政治上之能力。三者旣具。然後人民知改良政治爲已任。知政治團體爲需要。相繫相維。久而不渙。雖芟除之解散之。而勢有所不能也。其象如薔薇花之煥發。不能因人之刺手。爲之分開其莿也。國民勢力漲一度。即專制政治勢力消一度。此其遞嬗遞變之理由。雖有雷霆萬鈞之。力無所用之。 
　　近年以來。中國之談政。治者皆不過空言之無補。未有聨合一大團體。提出要件。以要求政府之實行者。今則民選議院之請願書。方始上逹。而限制政社之新律。同時發表。則政黨勢力太弱之徵也。夫專制國之政府。久握重權。不肯棄所憑藉。讓之人民。固然其無足怪。獨怪國民之先覺者。乃亦灰心喪氣。不爲求政友而獸勝政敵。如何而能見中國憲政之成也。 
專電 
[電一（蕪湖）]  
　　駐寗美領事馬納斯今日（二十三日）偕美孚行劉懋恩抵蕪與文關道磋商火油池事 
[電二（廣州）]  
　　粤省商民爲辰丸事甚爲憤恨連日集議對付辦法愈聚愈衆粤督極意慰藉未能即散昨日粤督又接京電飭從速勸阻 
[電三（北京）]  
　　某公使向外部詰問謂粤商聚衆集議抵制勢甚洶湧倘日後日人或有損失應由中政府擔其責任 
緊要新聞 
[京師近信]  
　　鹿紹兩大臣赴綏遠城查辦事件所調隨員軍機處四品章京聨綬正擬隨鹿啓行忽然丁憂旋即改派常章經前往因其均係理藩部司員熟悉西北情形也 
　　江蘇印結局自陳張二公管結之後大改舊章茲將已經議決實行改章者錄後（一）民政部内外城各廳六品以上警官應將印結限定五分無論此項警官多至若干以奏補日期在先者先得五分如遇升調缺額按次推升（一）各部新調各項人員如學生及外官經該部奏明以主事留部補用者此項人員限定印結三分（按此項人員向來一經奏留即得全分印結）（一）呈請留學外洋及回籍省親者查明照扣其限定警官之五分並說明從前兵馬司指揮計得五分現在警官與兵馬司性質相同應仿照辦理此外若法部之審判廳六品以上推事擬欲照警官限定之辦法亦得五分然目下尚未議決 
　　吏部學治館招考法政新班已經考過投考者共六十餘人取定四十人分正途勞績捐納三項題目雖交卷黏連照片而槍替者仍復不少甚有虚字不通并滿紙胡言者故日内尚須覆試云 
　　學部甄别書記官十三日在署考試作論說一篇列一等者即予補缺並擬招考錄事數十名以供繕寫 
[湖學會提議滬杭甬借欵問題杭州]  
　　二十日午後三時湖州旅杭商學公會在黄醋園巷事務所開臨時特别大會集議挽回借欵辦法到者約四十人由潘君芸生提議章程第十一條與合同第十七條矛盾應請研究於是會員各抒意見先俞君寰澄提出章程第三條言路局是否專主交付欵項等事不涉工程然第四條有郵部電江浙公司接收等語工程帥又有總辦選用等語兩相歧異次施君楚堂言路局一層頗有流弊粤漢前車可鑒洵宜注意次李君廉波言合同第十七欵總工程師始則由總辦選派聽其命令繼則云遇有彼此意見不合由郵部判斷是立於平等地位情理欠合旋俞君寰澄起言章程第十一條彼此意見不合句下應添入總協理爲郵部代表按照雇工章程判斷云云於合同較不違碍潘君芸生言不如改爲由郵部委托總恊理判斷更妥次張君篤生言現下對於合同辦法宜從第十三欵著手先由國民委托郵部包買債票又俞君寰澄言此事較難不如磋商章程爲易辦到最後從多數議决先從定購債票入手一面電致江浙公司恊會及各團體恊助（電文已見前報） 
 
 

Page 4

 
 
蘇浙防匪彚聞 
[緝獲江北阿四正法紀詳]  
　　巨梟江北阿四於二十一日傍晚獲解到省已紀前昨兩日本報專電茲悉是犯係由太湖水師統領歐陽副戎所購之眼綫葉陞堂恊同蘇防新中營管帶沈葆義在浙江嘉善縣境西皇村地方拿獲該梟避匿村中某姓家二十日沈率衆將前後户圍住始行攻入該梟見勢不佳即躍上屋頂出五嚮手鎗連連開放未幾彈盡復踊身躍入河中意圖鳬水遁逃幸沈眼捷即開鎗擊中該梟左肋該梟無力泅水俯首就縛二十一日歐陽統領偕同沈管帶押解來省禀請瑞方伯親自提訊該梟以傷勢沉重不能多語僅言我名張蓬萊即江北阿四疉次犯案均我所爲不必累及他人今旣不幸被擒請速斬決可也方伯得供飭暫禁長洲縣獄中惟以傷勢過重恐其倖逃憲戮翌晨飭與前日凌秉忠所獲之梟匪朱小弟一併請令正法 
　　又另一訪函叙江北阿四被獲情形與前函大異姑並存之以待後聞蘇防新中營管帶沈葆義督率師船在靑浦縣境巡緝二十一日傍晚瞥見巨梟江北阿四乘舟飛駛而過沈卽親向追逐相距旣近該梟發鎗還擊沈聞聲側避適一艙長立於沈旁遂飲彈而斃沈憤甚從白烟一縷中躍登梟舟梟黨泅水逃逸沈遂手禽江北阿四而歸連夜解赴省垣一面遣專足來松投府署禀明獲梟情形 
[浙撫電復勦梟經費實數]  
　　江浙勦梟經費經度支部電詢數目後江督業已具覆日前浙撫馮星帥亦電復云准江督轉准貴部咨開添募水師購置輪船砲械等項用欵實須若干等因查江浙梟匪盤踞滋蔓擾害地方非止一日遵旨勦辦添械募兵置輪加餉備賞優卹庶足以鼓士氣而收實效惟時日久暫用餉多寡委難預定加以淸鄉搜匪善後各事在在均有急需督飭司道悉心妥議固知浙省財窘異常豈容稍滋糜費亦豈敢圖省費而貽隱患撙節估計逐欵核减約舉成數必需三十萬兩之譜將來所用或絀或盈自當據實造報前奏所請雜稅係除華洋正稅外指藥釐半稅船鈔等項而言合併附陳 
[陸軍司令部移駐江震]  
　　十八恊司令部吳錫永恊統本奉江督端午帥札飭駐紥杭城旋以呼應不靈又飭改紮蘇垣現瑞督辦以勦梟各軍多駐江震一帶飭即移紥該處故恊統已於二十一日來蘇謁見方伯面請機宜 
[歐陽統領又獲梟黨]  
　　歐陽副戎麾下王哨弁前日又在無錫縣治分水墩地方緝獲江北阿四羽黨陳福林一名當塲搜出碎銀及首飾各物約三四斤即於二十二日解回省垣由副戎禀經瑞方伯飭發淸鄉局審判所訊辦 
[限日具報梟匪蹤跡]  
　　長元吳三首縣以現方舉辦淸鄉必須認眞從事前日照會各鄉董限每五日將本鄉有無匪蹤及竊盜賭博等事詳細造報一次不得玩延 
[紹屬誣指革命黨案六誌紹興]  
　　上虞學生金葆穉被吳鵬冲王廷耀誣指革命黨一案已五紀本報日前寧道張觀察商請吕軍門將吳鵬冲飭傳到署詳加審問據供去年二十八日接奉密札謂有大批軍火私運紹屬沿海新埠頭等處飭鵬冲前往探查當於正月初二日起程先至雙廟等處探訪初九日抵新埠頭前江凉亭小憩見有學生一人鄉人三四人在彼談論金佩臣（即葆穉）時運甚好新近運來貨物二船均用木箱裝裹藏在明强學堂一人問以是何貨物學生答云金佩臣現是五六省鐵路總辦箱中當是鐵路機器鵬冲聞言復至增海殿内看戲一時看者紛紛講論其言大旨相同旋至百官周中其家暫寓詢以道路傳聞之言是否確實答稱衆口一辭當非虚誑第未曾親見鵬冲以明强學堂不能親入無從查考遂於初九夜下船次日抵上虞差片至王廷耀家請安適王因事外出未經覿面十二日遂回營禀到旋於正月十七日復奉軍門傳諭前次所查未確飭即再往探訪鵬冲乃於二十三日至上虞王廷耀家住宿惟因路隔遥遠難探詳細二十五日約同周中其親赴明强學堂探訪與體操敎習劉某間談一小時亦探不出實在情形二十九日動身初二日即回營禀復故大憲親蒞上虞閱視學堂鵬冲並未有聞張觀察得供飭令回營一面將詳供錄禀撫憲察核 
　　又上虞學界爲金葆穉被誣面謁撫台力陳王廷耀唆陷情形後現奉撫批此次吳鵬冲誣告金葆穉波及明强虞西兩校旣經道縣會營搜查無據則金葆穉與兩小學堂心跡已明名譽無損至吳鵬冲與金葆穉平日有無仇隙此次究竟何人指使應俟金葆穉另禀到日一併將主使之人確切訊明秉公懲辦以儆刁風而維學務又浙江敎育總會所上一呈亦奉撫批云外委吳鵬冲以疑似誣控幾陷金葆穉及明强學堂於罪究竟該外委與金生學堂有何私憾何人主使仰提學司派委明幹之員馳往紹府及上虞縣切實訪查禀復現聞司中擬委胡爲和大令前往查辦 
西報譯要 
[逹賴喇嘛行蹤]  
　　文匯報載二十二日北京電云逹賴喇嘛抵五台山時太原地方之官吏甚爲尊敬聞該喇嘛有暫居五台山之意政府雖一再諭命回藏然該喇嘛則尚未有回藏之意云 
 
 

Page 5

 
 
[日使慰藉外部]  
　　字林報載二十二日東京電云北京日使林權助照會外部謂日本嗣後對於輪運至澳門之軍火若非有確據以證明其非私售於革命黨及有澳門政储之准許書者概當嚴禁云 
　　按據此則辰丸所運之軍火非有確據以證明其非私售者自在言外日人蓋自認矣 
[唐紹儀回京情形]  
　　又載京函云奉撫唐紹儀於本月十一日乘專車抵京先是唐在奉時徐督曾邀吉黑兩撫集於奉天會議東省經濟軍備外交等事即擬設法改革議畢即有密摺上奏并述滿洲日俄近狀唐於拜摺後始起程赴京袁尚書堅辭外部一差雖未經兩官允准惟都中已盛傳唐有繼任外部之望云又聞唐不日將與日使開議新法鐵路以逹齊齊哈爾之問題 
[詳紀聖躬近狀]  
　　又京函云據宮中傳出消息謂慈宮於前星期起聖躬略有違和大概因辰丸事外交困難所致近日慈宮召見醇肅兩邸及澤公時郵諭年歲日邁國家多故等語歷時甚久慈宮兩次涕泣謂觀於近今國事紛亂及對於列强情形不勝憂鬱自柄政以來雖已四十餘稔而今日欲籌挽救之策頗覺無從着手云又聞慈宮近已痊愈惟尚深居宮中由御醫三人隨時調治 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[滬杭甬總辦問題]  
　　自滬杭甬合同發表後羣議沸騰幾幾無可解免顧吾謂痛定思痛死中求生而又有稍縱即逝之機者則第十七欵此路之總辦是也蓋合同共二十四欵在未簽押以前兩公司董事連電欲消滅工程師欲除去總字代表亦力爭不獲最後冬電亦以總字未能除去引爲疚心（電見前報）蓋派用人員及辭退之權不待合同發表固知其弊有必至此而尤應注意者則（此路之總辦與總工程師意見不合由郵傳部判斷定後彼此均不得異言）數語總辦與總工程師明明處於對待地位將來郵部欲袒左則左欲袒右則右以今日之外交斷之我知此路之總辦必無倖也自合同發現後兩公司董事咸亟亟焉爲補救之計會代表將郵傳部存欵章程亦寄到内第十一欵有云（滬杭甬建造工程之時以及管理一切之權全歸江浙兩公司江浙兩公司選派杭甬路局總辦承受兩公司總協理命令如有意見不合則郵傳部止令總協理查照雇工合同判斷）所以救合同之失者又如此在代表苦心孤詣幾經曲折磋商而得事後論人不願輕爲毁者亦不必輕爲譽諸君思之此路之總辦在借欵合同第十七欵之權限如彼在存欵章程第十一欵之權限又如此爲合同拘束章程乎抑章程拘束合同乎三十一年三十二年蘇浙兩公司商辦之諭旨墨跡未乾也尚不能拘束二十四年之草合同今以奉旨簽押之正合同而謂可以受郵部章程之拘束諸公思之亦知其必不然矣 
　　吾試再述此路總辦之緣起去臘中旬代表續呈部四欵有（兩省股東另舉滬杭甬專理之員報部存案以符合同總辦名義）之語主張此說者以爲兩公司總協辦爲全省之總協理地位較高直接交涉必增一重困難繼而又擬改爲滬杭甬局局長猶不失專理員之意最後則比照滬寗津浦合同竟稱總辦矣其名詞吾勿爭所爭者此總辦之事實津浦合同此項條文亦多比照滬寗今津浦總辦尚未派定其效果吾勿敢知若滬寗總辦按合同所載非應爲總工程師所聽命者耶非所謂平日行爲須敬重總辦者耶聽命與否敬重與否彼爲滬寗總辦者當能言之豈總工程師一至滬杭甬而遷地即良耶抑郵部章程其拘束力竟高於商辦諭旨之上耶由是以推則知將來必有兩種之結果 
　　甲意見不合郵部照存欵章程令兩公司總協理判斷時而此總工程司則欲照奏准之合同歸郵部判斷則郵部章程爲無效 
　　乙總辦與總工程師意見或合而兩公司總協理或竟不合是總辦與總工程師可借合同以排去總協理則郵傳部章程亦無效 
　　如甲所說事實上所必有者也如乙所說事實上所未必有而理論上所不能無者也總之郵部章程爲無效可斷言也然則如何而可則惟有就兩公司總協理中公推總辦上與郵部直接下與股東直接庶幾其稍瘳乎其說安在 
　　夫此路之總辦在條文上旣與滬寗津浦無異則總工程師之交涉惟總辦身當其衝然滬寗津浦皆官辦性質意見不合歸督辦大臣判斷今商辦公司旣以總協理爲地位較高矣則合同條文上應比照其意徑歸總協理判斷乃合同不曰總協理而曰郵部判斷是中英公司已不認總恊理爲最高之地位又適中郵部收回官辦之隱懷遂於章程中列入令總協理照雇工合同判斷一語以示之餌以郵部章程拘束合同且不可况欲以此路總辦所訂之雇工合同欲以第二間接而拘束部訂合同得乎故吾謂誠如論者之意以總協理地位而比照官辦之督辦大臣則彼之合同中明明受督辦大臣判斷而此則否則總協理地位之高並未經雙方之承認可斷然爲無效而在兩公司在董事在代表在股東又明明知總辦之地位爲最艱困諸公思之此總辦其人非經多數人爲之後盾而其聲望名譽饜一時之願者蓋當之無不靡矣（未完） 
分類新聞政界 
[諭禁妄投揑名禀詞安慶]  
　　皖撫馮中丞近日出示略謂禀匭之設所以决滯塞通幽隱也今來告之人或顚倒是非虚造事實甚乃連瀆姓名盡屬僞揑或並不出姓名渾書士民公禀殊乖本部院之初心自今以後凡有禀控者各附甘結註明庽所聽候傳詢違者以情虚論概不批示尤誣妄者下縣提究按律科罪又上書言事日以益蕃其有深明治要洞逹世務本部院固將采用若拘墟寡通或陳言蹈襲無關宏旨祗益辭費則亦在所不答也其各懍遵毋違（孔） 
[委員赴湘提審要案湖北]  
　　湖南常德府朱太守其懿因辦理學堂不善經紳士控諸湘撫并運動某御史上摺參劾廷寄交鄂督查辦現趙次帥特委候補知府呂曾赴湘將全案人証提鄂查訊（古） 
[添委牙釐局提調湖北]  
　　湖北牙釐局總辦署臬曾履初廉訪禀請鄂督添員助理當奉趙次帥允准加委漢口商務局會辦候補道周學輝觀察爲提調帮同稽核（音） 
[嚴禁稅課不收銅元湖北]  
　　鄂屬各州縣徵收課稅以及地丁錢糧近已改收銅元乃吏胥等時有藉端抑勒挑剔不收情事現爲鄂藩李方伯訪悉札飭各州縣嚴禁胥吏刁難如有不遵查出立予詳叅（音） 
[調查糖捐委員蒞鄂湖北]  
　　皖撫馮夢帥以湖北籌餉局抽收糖捐向爲入欵之大宗現皖省亦擬仿辦特札委沈觀察保琛赴鄂調查章程業由鄂督轉飭善後局抄取章程一份並派員偕同沈觀察至籌餉局卡查閱征收辦法（音） 
[擬設地方自治局蕪湖]  
　　蕪湖縣紳士鮑小琴鮑許齋兩君擬設立預備地方自治局即以勸學所爲局所現已妥定章程邀集商學兩界互相研究即日開辦（儀） 
[籌解織造公欵鎭江]  
　　鎭關道劉襄孫觀察近奉撫憲電開准崇織造咨現奉内務府電催各項活計請飭催鎭江關將欠解各欵尅日撥解並准函稱新任於月杪出京所有經辦未完活計專待關欵應用請先電催各等因除備文行知外特電逹希即從速籌解具報等語現劉觀察已遵照迅籌解濟矣（金） 
 
 

Page 11

 
 
[札催呈報未結案件湖北]  
　　鄂督趙次帥因交缷在即特札催各府廳州縣限文到之日起赶將未結案件呈報核奪如違記過不貸（音） 
[同知移駐洙洲湖南]  
　　長沙府同知通判衙署現在均須改作學堂湘撫岑堯帥以湘潭之洙洲爲萍醴長潭鐵路交通之處公務較繁曾經奏准添設同知一員已委湖潭縣杜令前往查勘建立衙署茲擬將本府同知就近移駐該處庶使學堂官署兩得其便（月） 
[札委憲政調查員安慶]  
　　皖省擬設憲政編查館當由皖撫馮夢帥奏咨在案現因該局設立伊始諸事紛繁故特札委顧賜書觀察調查一切俾資考核（孔） 
[常熟縣飭回本任蘇州]  
　　二十日蘇藩瑞方伯牌示云照得常熟縣知縣鄭鍾祥前請病假交知現已來省禀到應即飭回本任（命） 
交涉 
[工部局違約築路鎭江]  
　　鎭郡租界漲灘原訂四丈以外槓築之權照約應歸中國自主乃英工部局擅行開工疉經關道劉襄孫觀察商諸稅務司出爲阻止惟工部局置若罔聞現已槓成馬路一段矣（金） 
[飭禁外洋兵艦窺探形勢湖北]  
　　政府咨行鄂督以近年多有外國兵艦赴沿江沿海及内地藉保商爲名實則窺我刑勢頗與國際交涉有絶大影響除現已照會各國駐京公使允准禁阻在案外應即一律嚴禁趙次帥當即通飭各關道遵照辦理如 
[照請保護遊歷漢口]  
　　旅漢美商鮑英現擬赴鄂省各州縣遊歷當由谬管領事照請江漢關道飭屬於該商過境時一體照約保護（翰） 
[美員購買鎗碼漢口]  
　　美國農部近派威理森君來華專收動植各物日前該員在漢口彚司公司購買鎗碼四千顆赴蜀採獵已由駐漢美領事照會關道發給護照（甲） 
軍界 
[請兵剿辦土匪寗波]  
　　新昌嵊縣近日又有土匪百餘人聚衆閙事鎗斃鄉人多名當由該縣電禀浙提呂道生軍門請速調營勦辦軍門即調第十隊巡警營勇丁二百餘名飭令統帶張長發督率前往（心） 
[撥兵駐紥梅堵鎭安慶]  
　　安省建平縣屬梅堵鎭等處與浙毗連深恐浙匪竄擾現經張守廷鑾會同該縣李令文斛籌議撥兵四十名飭令金哨長及錢把總督隊馳往該鎭駐紥（政） 
[委查軍民齟齬情形江西]  
　　景德鎭紳商學界於初六日公電沈護院稱駐鎭常備軍黄排長横殺紳民等情中丞即電飭饒州府就近查覆次日接府電稱常備軍因口角被衆捉去一兵黄排長帶兵亂捉車夫傷及排解之方紳等語護撫查核公電所稱横殺紳民一節未免張大其詞惟兩電旣已互異自宜查明究辦現委王令朝賀前往澈查（四） 
[偵探廣德匪蹤蕪湖]  
　　皖撫馮夢帥以皖南屬之廣德一帶與蘇浙兩省接壤現雖派有重兵扼守仍宜偵探情形隨時報告因又札委撫轅差遣王少卿前往該處偵探匪蹤即歸該州張守廷鑾節制調遣王某已於前日過蕪馳赴廣德矣（古） 
[防軍陸續回皖蕪湖]  
　　蕪采營兼防營帮統李葆林參戎前經浙撫馮新帥奏調赴浙襄辦軍務已屆三月由皖撫迭次催回辦理防務聞參戎已於初四日交缷嘉湖統領差使准月杪回蕪其前次調浙差遣饒守戎怡孫等業已先回其餘王千戎德隣等則與叅戎偕回（月） 
學務 
[州視學辭職未允揚州]  
　　蘇小毛提學批高郵州視學員懇請辭職禀云據禀辦事爲難情形查視學有統攬一邑學務之權然亦賴地方正紳和衷商辦至地方官職任監督尤應力爲主持顧全大體若如所禀事權不屬多方掣肘不獨足灰任事之心亦大妨礙學務之進步查定章各區勸學員由總董選擇請地方官札派據稱小學敎員孫育祥絶不熱心敎育且不理於衆口乃江牧當交代之時遽徇私請照會爲勸學員自應札飭新任慶牧即行撤換以資得力至新改小學堂共十七區其敎員人等應按照師範傳習所畢業生名次先後輪委江牧僅以新設五區敎員按次派充其舊有十二區並不加以考核悉數留校亦屬不合惟此時業已開學概行更換亦恐有誤時日應俟下學期由該視學秉公查明視其課程管理之善否以爲進退庶各敎員爭自奮勵旣足慰求學之精勤亦免黜退者之觖望此外一切興學事宜仍應勉爲其難無得遽萌退志所請辭職另簡之處應毋庸議該邑敎育會亦應力任發起組織成立以資提倡而興敎育（來） 
[催繳箔捐以充學費安慶]  
　　徽州府新安中學堂前因推廣學額經費不敷曾由許太史承堯援照江蘇寳應成案抽納箔捐一成以充學費禀奉各憲批准在案現箔商等抗不遵繳該紳因特具禀皖撫請飭該商迅將此項箔捐如數繳納以重學欵（孔） 
[追繳蘆利充作學費安慶]  
　　皖省錠淸洲灘蘆利甚多被蔡志宏等砍伐約值洋四千元之譜現經程敎諭文龍等上禀省台請飭縣追繳充作學堂經費（賢） 
[調查蕪湖學界蕪湖]  
　　視學官沈戟儀現奉皖學使札委來蕪調查學務於十八日到蕪連日至各學堂考察是時蕪學界適有創辦師範傳習所之議沈君極力贊成并於二十日在明倫堂開會演說以期傳習所之成立聞調查蕪邑學務後尚須赴太平調查（水） 
[留學生准給官費安慶]  
　　留學日本大學校理化科郭鳳藻等具禀皖撫請給官費奉批謂該生等家素寒微每年自籌學費力難支持自係實情應准酌撥津貼日幣洋二百元以示體恤（政） 
[延聘德文助敎湖北]  
　　湖北方言學堂德文助敎傅若美君近因有事回國駐漢德領事倫愛森君力薦某德人接充並願補助薪金鄂督趙次帥不允其請已另聘楊君本适承充斯席（音） 
實業 
 
 

Page 12

 
 
[贛省鐵路總協理更舉江西]  
　　贛省鐵路借欵嘖有煩言故陳伯言主改堅辭總理商諸蔡謝兩侍御及各巨商公舉劉雲樵都轉爲總理劉主政蕭京卿周太守爲恊理由蕭芸浦周扶九兩觀察領銜馳函都轉兩侍御馳函贛省商會敎育會矣（工） 
[烟業禀請减捐蕪湖]  
　　蕪湖烟業以近來烟葉捐稅較前加重該業殊受影響特於日前集議公舉代表赴省禀請大憲酌量減收以紓商困未卜能准如所請否（古） 
[調查鄂省礦産湖北]  
　　趙次帥以鄂省礦源豐富開採者尚不及十分之一亟應委派熟悉礦務人員查勘礦苗以便招商開採特飭礦政調查局委同知呂逢鑣中書徐振淸二員帶同礦務學生數人分往各屬查勘銅鉛煤鐵等礦就近將苗質化驗送省查核（月） 
[各省工藝送局叅考安慶]  
　　京師工藝局現在建立考工樓搜集中外官辦工藝局廠製造新式品物無論精粗大小一律送局陳列以備叅考現經農工商部咨請皖撫轉飭遵照辦理（美） 
[醬業抽捐之困難鎭江]  
　　鎭地醬園所用浙鹽較揚屬淮鹽每斤貴至廿餘文致被揚屬私販奪去銷路十分之四五現蘇省又須每缸抽捐三千五百文如加醬價彌補益爲私販招徠生意是以該業公議如果實行加捐本届勉强認繳以後萬難繼續已據情禀陳王緯辰大令核奪雜記 
[監察舞弊之站長江西]  
　　萍鄉縣安源至醴陵縣珠洲鐵路僅一百九十五里專爲運煤而設祗有二三等車位可以載人並無頭等位置惟珠洲車站站長徇私往往勒買頭等車票事爲總辦薛觀察訪聞乃委員沿途稽查以杜弊混（工） 
[張中堂電調道員武昌]  
　　鄂督趙次帥前奏調來鄂差遣之石觀察鎭現奉張中堂電調往京聞有畀以幕府中文案之說（音） 
[改辦車務局漢口]  
　　漢口後城馬路局現已歸併警察局辦理巡警道馮少竹觀察特將馬路局改爲車務局委仁義巡檢邵蓉伯二尹兼理其事（今） 
[金陵戲館封禁之原因南京]  
　　金陵戲館向有慶昇昇平兩處慶昇館主暗將昇平名角重利誘去十六人昇平遂大爲减色館主大怒約日各率優伶械鬥事爲江甯縣所聞即飭差將兩館同時封閉差到時值十二句鐘慶昇座客已滿遂不免魚散而歸（小） 
[飭議加収糧劵票價湖北]  
　　鄂藩李方伯具詳趙制軍議覆興國州鍾牧熊祥禀請加收丁漕兩欵劵票錢抵補原提平餘復舊等欵經制軍批云此項漕糧劵票每張加收十文有無苛細擾民等弊仰即飭令首府縣詳細妥議具覆不必通行籌議（月） 
[籌議開挖小河漢口]  
　　漢陽鸚鵡洲地勢底窪每逢江水暴漲該地即成澤國現漢陽府琦太守擬在該地開挖小河一道以分水勢業已禀奉鄂督飭令籌議核辦（今） 
[縣令在押脫逃楊州]  
　　江都縣令陳小崖爲總書蔣九峯朦蔽愚弄致虧欠正雜公欵甚鉅参降撤任發交揚府經歷金慶恒看管並查封任所原籍資財家産充抵惟該令一貧如洗官項全被他人吞没故將書給以川資由押所設計脫逃（小） 
[稽查火車搭客鎭江]  
　　鎭郡周德標副戎本有稽查輪船之責自寗滬火車通至鎭江後來往人等較輪船尤夥難保無梟匪溷入境内現由江督端午帥加札該副戎兼查火車毋稍玩忽（金） 
[撥欵建造官錢局漢口]  
　　駐漢湖北官錢分局係租民房開辦現經總辦高松如觀察飭員勘就鮑家巷地方民房購買建造聞已撥銀二萬金修建洋式樓房以壯觀贍（水） 
[路局不認賠償損失漢口]  
　　漢口京漢南段鐵路局以近來轉運各商貨物時被搶刦或竟焚燬故各商紛紛具禀懇求賠償現特牌示申明凡有損失與本局無涉各安天命（水） 
[請禁烟館安慶]  
　　皖撫據懷寗縣廣濟圩士民禀稱該縣馬家窩地方集鎭甚廣當地痞棍全恃洋烟生理爲活現仍私設烟局眙害地方懇請查禁等情馮中丞當即札飭懷寗縣速行查辦（孔） 
淸談 
[革命黨與匪黨之比較。]  
　　江浙此次匪亂。猖獗殊甚。然其頭目。不過四五人。不旋踵已纍纍就獲。夏竹林槍斃矣。余孟亭就捕矣。今江北阿四又被拿。何其易耶。革命黨俟釁數年。其頭目除孫汶外。更有數百人。雖經政府迭次開單密拿。終不能弋其一二。何其難耶。 
　　革命黨蔓延遍全國。乃不能捕其一二。匪黨擾亂僅兩省而已次第就拘。是足以占兩黨之程度。 
　　革命黨頭目懸金二十萬。而不能獲。匪黨頭目懸金二萬而即獲。是足以占官軍之手段。 
[理想小說新理想國（四續）]  
　　戈爾頓人種改良國英人戈爾頓氏。曾創一種新奇之議論。欲造成一人格最優良之國。其意欲從人種改良上。倡結婚減節之法。使以體質健康之男子。配於體質優良之女子。敎育其所生之子。成就一優美之人格。而爲國家之保護。即以體質贏弱之男子。配於體質不良之女子。而其所生之子。移之於劣等之階級。使逐漸陶汰之。如此數年而後。但有體質純粹高上之人格。可以組織一健全之社會。而成爲人種完美之國家。競得獨立於世界。各國之上。至其思想陶汰不健全之方法。則以有傳染病者。其他惡疾之遺傳者。及身體贏怯之男女。均用國家之法律。禁其結婚。使男女配合。有一定之年齡。至結婚時。先檢查其身體。如有合格者。方給予准其結婚之證據。得其證據者。始可結婚。此法雖爲戈爾頓氏之創思。然其後繼起而發此議論者。頗不乏人。哲理學家。物理學家。生理學家之研求人種學者。罔弗思想及此。惟皆以限制之法。頗爲困難。故至今各國未見有切實仿行者。然則戈爾氏之理想人種故良國。亦祗屬當日之空想爾。 
　　譯者按云。今日道德之觀念。益益衰薄矣。所謂夫婦偕老者。更不數見。世界大國。竟有創結婚之期限。而或附加以特别之條件者。例如甲乙二男女。結二年之婚約。則爲二年夫婦。期滿後。如願延長期限者亦可。惟須經兩方之許可。若欲結終身夫婦之契約。固亦有之。然女子往往有不願者。以故前夫後妻。迭次更易。至於年老。婦爲夫弃。而收養於養老院。或待斃於溝壑者。往往而有。然此種結婚法。戈爾頓氏之人種改良國。亦已理想及之。而不料其有行之者也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（五十）]  
　　至惠爾生臨殁之際。自知已有二子。然皆不知其蹤跡之所在。惠爾生不得已。乃書一遺囑。授諸此代理之友人。謂亨司與歐克若來倫敦。則悉以財産歸彼兄弟。執掌。果二人而終不至者。此財産即永永歸此友人代理。惠爾生死後之十年。美芬之父亨司。始來英國。乃絶不知此事之顚末。歐克自隨其母至莫斯科之後。二十年間。商業大盛。積至財産一百五十萬磅。歐克之外祖英人赫爱。與惠爾生同在英國。微聞惠爾生授産之一事。欲作書往招歐克使來。乃不知其莫斯科之居址。且不知其果在莫斯科與否。迨歐克返至倫敦。赫通已中風將死。力疾謂歐克曰。汝父。......財産。......今。......伯爵語未及畢。已張目而逝。歐克因赫通之語意。細察其意義之所。在知惠爾生必有財産。今在一后爵處。乃百計欲得其究竟。而此時受産之伯爵。已至他國遊歷歐克殊不得其授産之梗概。亦遂置之不問。至一千八百零二年。歐克獨捐巨資。建一海濱之大醫院。適救是美芬搿蘭士。而聽此美芬述至乍舉及惠爾生之名。即被伯爵擯出之一事。忽若有絶大之激刺。中於心經之内。自念此伯爵者。何故一聞惠爾生之名。即立逐美芬於門外。即使伯爵與惠爾生蓄有絶大之仇恨。然惠爾生已死。决無遷怒美芬之理。殆此伯爵者。即爲惠爾生授産之伯爵乎。不然。胡以乃有如是之舉動。歐克思至此。乃與美芬秘密商訂者數日。遂略改易美芬之貌。又令其變易出語之聲浪。假作克蘭夫子爵夫人。以窺探此老年之伯爵。不意旣至倫敦。乃受殺人之嫌疑。華物恩出而爲之辯護。斯時美芬固識華特恩之面。知華特恩已爲皇家之律師。心至愉快。蓋勃雷被殺之一案。美芬以懷中藏有手鎗。遂受殺人之嫌疑。蓋美芬改名蘭克夫夫人。獨居倫敦之逆旅中。恐有强暴之不測。遂於歐克處取一手鎗先試放其一彈。以視合用與否。殊不知以此之故。幾被定爲殺人之兇手也。 
　　美芬自意科第公邸。遇此老年之伯爵。一星期之頃。兩人之來往至密。伯爵竟靦顔向之求婚。美芬毅然允之。伯爵狂喜。以爲克蘭夫夫人者。吾暮年之知已也。美芬知伯爵之意。屢以稜角之語。餂此伯爵之實情。顧伯爵僅略言一二。終不肯盡告美芬。 
本埠新聞要事 
[西門外遷塜築路問題]  
　　總工程局於上年八月間奉瑞前升道照會據西門外紳商陳瑞邦等禀稱西門外馬路祗有一條南逹徐家匯旁通製造局平時車馬擁擠别無支路堪以繞避該路之東南隅沿城河一帶至陸家浜等處及該路之西周涇浜等處揆度情形本應早在開闢之例邇來法人越界築軌該處更屬吃緊擬請於西南門之間相度地勢廣闢馬路務使南逹製造局石灰港等處東至西區南區一帶西至法界脉絡貫通無隔閡迂曲之患惟地方公欵支絀籌措維艱查有同仁輔元堂義塜地一方坐落西門外斜橋計地三十畝有奇該處人煙稠密屍氣薰蒸於地方衛生本不相宜且適將西門外馬路與陸家浜路隔斷不便交通似不妨另擇僻靜之地妥爲遷葬將該地召變除酌提遷葬費外餘充築路之用等情飭邀同輔元堂董事查明核議具復等因當由局董於九月初六日邀集同仁輔元堂董公同集議僉以西門外馬路本祗一條其寛不過二丈有餘現該馬路旣加築電車鐵軌人貨往來尤極擁擠則添築支路爲目前急要之圖惟事關開拓市場力保主權自應請撥官欵以資興築如官欵無可指撥萬不得已則請以斜橋轉角義塜遷埋即以該地變價除提購地遷葬費外餘充築路之用亦屬可行並查該塜地本係田蕩因西南兩面已成高路益覺低窪積水若遷葬高原更屬妥善等語由局董於九月十五日據情禀復案懸數月未奉批示本年正月又經局董禀請梁道查案上詳旋奉道批西門外築路遷塜事前據保安堂陸董函以提議時未曾赴會與議者並非多數烏知其可等語事關遷埋義塜希再會同集議具復以憑核辦等因局董爰於本月十九日開特别會邀集各議董磋議此事當由各董簽名决議主遷者居多數時適保安堂董陸松侯致函議會並附問題九條又經各董逐條解决茲將陸董所擬遷塜問題九條及工程局解决九條錄下 
　　保安堂董陸松侯擬問題九則 
　　一昔年法人索讓四明公所義塜開築馬路大哉公益不謂寗人起而反對十餘年間幾番閙事人命傷至什伯卒寗人不肯應允法人無可如何而中止假使斜橋之義塜爲寗人所置否遷讓此第一問題不可不一解决 
　　一二馬路外國坆山巋然在目者數十年以租界人烟稠密之處闢而去之可以建市廛收房捐其大利方什伯倍於兩門外而工部局從未謀及何故二十八年爭回二圖義塜時文麓面洵濮蘭德彼處坆山何弗召變濮蘭德曰吾西例在保護之列（二圖義塜爭回之故僅兩言一十九年正合同可以廢則二十八年草合同更可廢一二馬路外國坆山不可動則我華人義塜亦不可動制勝即此兩言耳）假使斜橋之義塜爲西人所置能否遷讓此第二問題不可不一解决 
　　一上年蘇路擬畫用潮惠會館義塜大哉公益不謂潮惠人起而反對發傳單開議會將所立界石悉數拔去勢將閙事蘇路因而改變方針假使斜橋之義塜爲潮惠人所置能否遷讓 
 
 

Page 19

 
 
此第三問題不可不一解決 
　　一上年某月北門外城根義塜大加修葺初不知其爲何人經理意或好善之士爲之旣而有客告予曰該塜非他係從前洋兵叢葬於此此次係工部局出資修埋並非華人産業也假使斜橋之義塜有洋兵叢葬其中能否遷讓此第四間題不可不一解決 
　　一十九年分展放美租界新訂約章八條其第四條凡築公路不能穿過義塜在前官紳深謀遠慮而及此今日官紳應如何遵守而勿失乃我先自銷其締約可乎此第五問題不可不一解決 
　　一上年結一圖義塜遷移時工部局一再函招迨赴該局問渠何事相邀雷佛生曰貴堂義塜是否賣去答以並無其事決不出此將來連累而及其何以對付外人此第六問題不可不一解決 
　　一水爐公業之義塜昔年攻訐不休由官立案不准召賣上年工部局又向道台索該地開馬路（文麓致道憲信實感此而發）嗣道憲據以駁覆同一義塜乃對付外人業已駁覆對付國民又邀批准有此公理否此第七問題不可不一解決 
　　一二十八年工部局擬買二圖義塜竭闔邑紳商之力設法收回賠去銀一萬五千八九百兩之譜文麓禀請道憲及南洋督憲立案以後各善堂會館公所無論何項義塜不准擅自售賣以維善舉等因在案業奉道憲札縣遵行並奉督憲札道縣遵行擋案具在應否取銷此第八問題不可不一解決 
　　一三十三年五月間結一圖義塜尚未搬動之前文麓禀請辦法八則其第六則該地爲寗滬鐵路圈用圈疉奉大部及督撫憲再四電飭保安堂實在萬不得已而議遷此外他處義塜地無論大小仍應一體保護不得援以爲例應請立案札縣施行其時斜橋一節議會尚未提議也至九月中議會提議及此文麓之墨瀋未乾奈何此第九問題不可不一解決 
　　總工程局議會答復問題九則 
　　一四明公所不讓義塜係對外問題假使斜橋義塜爲寗人所置爲本國地方公益起見未必不肯遷讓 
　　二二馬路外國坆山係公塜非義塜有一坆即有一坆主不能比擬 
　　三潮州惠館義塜積骨塔適當路線者業已遷讓蘇路並未改變方針來函潮惠乃潮州之誤四北門外城根之塜係常勝軍殉難者並非義塜亦不能比擬 
　　五十九年約章亦對外問題目當遵守弗失内地義塜遷移與此約無涉 
　　六雷佛生所問如爲結一圖義塜無可諱飾如爲二圖義塜本未售出至内地各義塜與外人本無干涉 
　　七水爐公業之義塜亦對外問題官長對付國民與對付外人自應不同此爲公理 
　　八公議禀准並非擅自售賣仍與二圖擋案不背何故取銷 
　　九義塜自應保護但保護有兩說塜地安善以不遷爲保護塜地當要衝或處窪下以遷爲保護痀斜橋之案西門外紳商原禀及工程局禀復均未援結一圖爲例自可無須過慮 
[部飭梁道解淸欵項]  
　　滬道梁觀察昨奉度支部來電略謂該道交缷在即所有任内應解各國賠欵以及籌解各項部欵應速籌解淸楚造册報部等語現梁觀察已設法籌解矣 
[查禁私運銅胚進口]  
　　江督端午帥訪聞有奸商私販日本銅胚進口用機印模僞造銅元有碍圜法除商由政務處電致駐日李使轉商日政府查禁出口外一面札飭滬道轉致新關稅司查禁進口以維市面 
[中國實行邀請美艦游歷]  
　　中國政府擬邀美國艦隊至上海海口游歷已紀前報昨日字林報又載二十二日倫敦電云據華盛頓來電謂中國邀請美艦隊游歷海濱之柬帖業已遞交美國政府又文滙報載二十二日柏林電云駐美伍公使照會美政府謂本國政府命江督端方預備美艦隊來華進口時舉行歡迎之典 
[英使將次赴粤]  
　　駐京英公使朱爾典於前日乘太古奉天輪船來滬暫駐英領公館聞不日即須赴粤省公幹 
[官契局抑短錢價]  
　　本縣官契局近將投稅契銀一併攬收計自正月起每銀一兩作錢二千四百文但地丁蘆課等項雜稅正供每兩祗作二千二百文雖奉奏准每兩加錢二百文亦須由本年上忙起收刻下尚未到時亦未奉加收示諭以致四鄉小民嘖有煩言云 
[愼防觸電]  
　　昨日英總巡卜羅斯君發出示諭爲諭知事所有電車之電線以及意外之事開明於後俾衆週知凡電車之電線或跌落或鬆下離地不遠時所有電車均須離遠停車不論在軌道之左右皆可隨時巡捕應當站立在已墜下之電線兩面彈厭不許各人向前行近倘有人故意進前須竭力阻止倘有人碰着電線被電力吸住應立刻設法施救由電車公司所雇之人或巡捕等將該電線可以拉開並無危險凡救護受電吸住之人先將自己外面衣衫脫下包裹其手或用繩亦可然後再將受電吸住之人手臂或腿或頭拉開凡救護之人切勿在軌道之上或用棍子一根或用木頭一根均可用力將受電吸住之人挑開如救護之人要立在地上須立在一木板之上或乾木頭上或東洋車子上均可用手將電線拉開不致被電力所擊惟救護人用手拉電線之時指頭切不可碰着地上總而言之如遇有此等不測之事應立刻設法補救如電線已經跌落離地不遠設一擅動即要落地亟應訉法將該電線放於車軌之上與車軌一直相合此等放法雖微有電光而電廠之自開機關可以開開則電線上電力即可關住凡遇天陰落雨之時用手拉開電線之人及救護被電吸住之人較之平日應格外小心 
[滬道眷屬定期回粤]  
　　滬道梁孟庭觀察擬俟新任蔡觀察到滬交缷後遄回廣東珂里一行現已定於念四日先令眷屬附怡和廣生輪船回粤 
[坐車觸電]  
　　昨有無錫人林茂高在英租界大馬路勞合路轉角處某號電車上失足墮下由捕舁送仁濟醫院騐得腦壳已破且胸中受有電氣恐難醫治 
[電氣快車到滬]  
　　聘白爾電車公司茲在外洋購來快車三輛已於昨日到滬聞專坐上等坐客車資每站五分 
[請撥建造巡警總局之經費]  
　　閘北巡警總辦汪觀察現擬購料建造總局房屋以備擴充警察特於日前移請滬道將禀奉江督准撥之關稅八萬兩除支過外尚餘四萬提撥應用聞梁觀察已允先提庫銀二萬兩尚存二萬俟開工後再行移解 
[學徒補習會簡章]  
　　（一）宗旨爲商界增進幸福培養商務人才起見願犠牲同人之工夫腦力不取學費惟應用書籍及文件須自備（二）定名本會專爲各業學徒補習文學而設故定名學徒補習會（三）學課國文商業道德商業應用尺牘譯言算術英話（四）時間每晚七時半至九時半計分二節風雨不輟（五）會所暫假大東門内北城脚義務學堂（六）規則時前二十分鐘一例到會上課時須准課堂規則無故不准輟學（七）奬勵平時不輟課學業品行冠同儕者滿一年當奬其薦書以表其能處（八）額數限於地位暫收三十名滿二十名亦開課（九）報名無論何業有志成才者請即日向本會招待人處報名額滿開課（十）附則其有住居城外之學徒城門不便者本會當備領照會以便出入而饜求學之願 
 
 

Page 20

 
 
[二十元之人命]  
　　住居新閘路小工頭許益卿與妻張氏將姪女金鳳虐斃由捕房查悉飭保報縣驗明屬實昨日由探將許夫婦並傭婦浦吳氏解廨訊究許夫婦供姪女金鳳現年十歲並不凌虐實係病斃求宥訊之浦吳氏供甫於前二日到許家不知詳細襄讞王肇之明府商之西官判許罰洋二十元充作廣仁醫院經費一併斥釋 
𤨏事 
[城内]  
　　流氓搶鑼○前日康家弄朱姓家喜事被流氓火油阿三小燈籠等紏衆攔路將執事鑼夫頭張林之大鑼兩面搶去當洋十元張即訴知皂快總頭禀知縣令謂阿三惡跡多端春間爭奪丐頭唆令夏阿全邀集北帮鄭子明羽黨紏衆相爭幾釀巨禍幸經旁人出爲解勸今又攔搶實屬不法已極等語李大令當將阿三獲拿押候訊究 
　　房屋啓封○龔合昌布號及鴻餘莊控王景祥欠欵經上海縣將住宅發封在案前日龔偕鴻餘莊經手程昌圻等禀稱所封之屋已有人承買歸欠求請啓封縣令准之 
　　婦人狡賴○一區巡警局游正巡官批寡婦康姜氏禀云該氏之女已許夏天元爲妾並育有女孩刻因天元出外貿易該氏胆敢串誘其女夏康氏來局瀆懇希圖另配實屬不知論理責令回家度日復敢唆使拚閙以致夏天元回家再行投案具領等因該氏仍敢不遵茲又復來局砌詞請領詭計百出殊堪痛恨所請提案飭領之處著不准再特斥　　逆子加押○一區巡警局員批民人陸少根禀云據禀逆子阿五仍無悔過之意刻届拘押期滿懇再加押一節具見該子忤逆性成該民人敎養難施實出於無可如何之計自當照准著再加押三月可也 
　　誣控○楊道成控楊繼周覇阻贖田一案前晚由縣署帮審李明府提齊人証詢知田係楊俊卿之産道成實係誣控妄爭判道成將代營産業一併交還俊卿了案 
　　官事○前代理滬道王紹延觀察前日來滬假寓級陞棧昨晨到道拜會滬軍營後哨哨長王錫鈞展假二天 
[南市]  
　　修改條例○總工程局當值處責任本不甚重所定條例亦未周密邇來事務日繁局董因令自行修改妥善以憑核定 
　　勒交軍裝○鐵路公司抛差逃避之巡士張士傑誣控南區巡士呂錫銘剥衣一案由該公司函請工程局追繳軍裝昨日復訊判張收押勒交軍裝呂暫行交保候示 
　　揑詞朦禀○胡王氏因案發堂前日遣人至工程局具禀謂未婚夫胡桂山在漢口經商已有家室諒不可靠茲有開荳腐店之施阿男願與施結婚呈求作主等語昨經陳裁判提氏到案訊知氏向有姘夫張錦堂茲竟勾串朦領情實難恕判仍回堂候傳齊人証訊究 
　　追繳欠洋○聚豐米店主衛蘭亭扭控輪船庖丁林祥安欠洋一百四十三元經工程局陳裁判訊判先還五十一元一角餘交保理處 
　　船夥行竊○船夥林阿生私取鐵錨鐵練求質被探夥拘至工程局訊供在南順記蔣鳳來船上取來判戒責一百下傳蔣具領 
　　夥友舞弊○同義華油棧主扭控夥友程佛喜秤油作弊侵吞洋二百餘元經工程局陳參軍訊判勒令回籍 
　　償還損失○顧松侯之新市航船被朱阿弟窰貨船在南卡撞沉一案昨由工程局復訊判朱賠洋一百二十元 
[閘北]  
　　賊黨○積竊李亭香之同黨金阿煥顧松濤前日又經浦東總巡局緝獲解至總局押候訊究 
　　違章○三路二區警局巡士賀振雄有違警章被巡官查悉解至總局押候訊究 
　　官事○前代理滬道王紹延觀察前日來巡警總局禀請飭探協往押舖弔取緞鞋銅器等贓即奉飭探協往弔回 
[英租界]  
　　賣媳爲娼○陳陸氏（即陸金囡）控王金生等五人串同其姑陳蔣氏價賣爲娼昨由公廨復訊判張其山梅如春王金生張阿金陳蔣氏分别各押半年張金氏交出分得身價洋五元從寛押官媒五月其洋即交鴇婦沈王氏領去仍飭補拿朱金壽等到案訊辦陸金囝發濟良所留養擇配 
　　吸烟肇禍○程謹記控木匠陳秀山在新閘愛文義路作場内將吸剩香烟任意抛棄致被焚燬木料值價三百餘元昨由公廨提訊陳供事出無心求恩寛宥判押捕房一月　　收票舞弊○聘白爾電車公司經理洋人控馬義堂收票舞弊昨由公堂訊明屬實判枷號三天發楊樹浦車站示衆期滿押捕房一禮拜 
　　竊票無憑○于阿福控董順福行竊鈔票洋一百七十元昨公堂復訊因無實據判交保候核 
　　幼妓解廨○妓女謝媛媛幼女小蘭妹妹等昨由濟良所解廨請示判小蘭交其祖母沈李氏妹妹交其母嚴沈氏分别具領并各罰洋十元謝媛媛發濟良所留養一年期滿准其母到案領回 
　　水販収監○粤人陳正言因販賣人口昨解公堂請中西官訊明屬實判押西牢二年　　復訊火案○美界北福建路萬祥烟紙店失火一案昨由捕房將店夥單元和徐桂林解廨復訊判單開釋徐押捕房兩月 
　　自行投案○英商祥太木行控李大記不付木價昨晨李自行投廨候質判交保訂期會訊 
　　賭徒罰洋○粤人沈阿好陳垣沂馬玉黎倫杜坤李福六人聚衆賭博由探楊連生查獲解訊判陳垣沂罰洋五十元其餘五人各罰十元充公 
　　匪徒還押○盜犯花如錦高三並拐匪李大鈎子昨晨由探張寳榮解請復訊中西官諭仍還押候禮拜五再行訊究 
　　盜棺○楊樹浦鄉人吳寳寳控楊毛毛錢小炳持斧至高郎廟地方坆基上盜棺一案昨晨由探陳銀松傳同十一圖地保王良甫一併解廨請究吳偕証人投請嚴究訊之錢小炳供係楊毛毛起意楊俯首求恩中西官判一併送縣按律嚴辦 
　　賣水○李阿二因出售攙水牛奶由工部局洋人查悉昨解公堂訊究判押捕房二月　　逃婢○濟良所昨解逃婢徐秀鳳到廨請示婢供蘇州人年十四歲因時被主人凌虐是以逃出判暫發幼女所候其母來案具領　　獲賊○王和尚行竊陳順寳衣物昨由包探金泉叙緝獲解至捕房押候解辦 
　　騙洋○金東初控陳玉堂騙洋昨由包探姜長沙查獲解入捕房押候解廨訊究 
　　追欠○工頭王司徒控費盛茂不還借洋前晚由公堂提訊判費交一百三十三元人銀並保限一月交案如違押追 
[美租界]  
　　火警○前晚十二點鐘時百老滙路公信洋貨棧失火延及肥皂棧房焚去貨物甚多又乍浦路廿七號門牌唐姓家失愼由過路西人帮同救熄 
　　倒斃○前晚有一乞丐因病倒臥於西華得路道旁由捕車入同仁醫院延至昨早氣絶當傳地保報堂棺殮 
　　倒閉○有恒路某米店欠唐來生洋三百元出有期票昨日到期唐持票向收見已閉歇人亦逃逸當至捕房禀報飭令投廨呈控　　控流氓○施徐氏至捕房報稱家住西華得路昨晚被流氓阿福兇毆請究捕頭准飭包探王四福查辦 
　　打學徒○林阿寳毆打學徒由二百八十一號印捕查見拘入捕房押候解訊 
[法租界]  
　　律師請追訟費○逹商律師控立德昌報關行圖賴訟費昨晨由公廨中西官特别會訊原告稱立德昌行前與高麗埠爲人參紏葛涉訟託英商白却爾轉請本律師赴高麗代辦訟事每日計洋一百元除収過外應認償訟費五千餘元詎該行主悔賴不認應請追究所有該行主之託辦字據及白却爾並白之友人愽勒往返函件一併呈案請察該行主偕立興行大班賴西納一同投案稱此案託逹律師前往經辦乃由白却爾與之訂商本行並不直接雖有托據已在該律師赴 
 
 

Page 21

 
 
韓後之事並非事前所托所稱應償訟費理應向白却爾理論不應向本行取償更不應投廨妄控中西官互商良久判候兩禮拜再下堂諭逹律師又稱公堂向章凡是被告無論何人何案均須交保聶司馬謂被告在申頗有名望如欲令其交保則白却爾是英商更應先行交保方爲公允訊至此時已過午遂退堂各散 
　　火警○前晚三句鐘法馬路天香樓茶館下失愼焚去慶泰洋貨店唐昇泰洋鐵店等房屋捕房即將慶泰店主拘入據供由唐昇泰起火因又飭探將昇泰主拘入候核 
國外新聞 
[韓廷顧問美人被刺]  
　　二十二日東京電云高麗政府外交顧問官斯丹文司請假回美抵舊金山埠後星期一日出外乘市街馬車至某處下車方欲乘渡船赴亞克蘭搭火車歸里時突有一韓人持鎗向之猛擊被傷甚劇聞該韓人因見報載斯氏曾語人謂日本在高麗所盡職務猶同美之在菲立濱云云是以懷恨同日紐約電云有高麗人二名在舊金山之渡船室鎗擊斯丹文司傷勢頗重恐不免有性命之虞其前一夜亦曾有四人在佛蒙脫旅館毆擊斯氏云又倫敦電云接舊金山電信謂有高麗人二名因韓廷顧問官美人斯丹文司袒護日本故鎗擊斯氏共出三彈斯氏亦還擊中凶手一人 
[美艦隊增加軍艦]  
　　二十二日紐約電云美國太平洋艦隊增添軍艦三艘一名尼孛拉斯卡一名回斯康星 
[東方殖民公司議案通過]  
　　二十二日東京電云東方殖民公司請給補助金議案今日午後經下議院通過其間略有更改之處 
[美國風災]  
　　二十二日倫敦電云據美國紐亞侖斯來電謂路易塞那密西雪比阿爾拔瑪三省近日烈風暴雨人命財産咸受其災并聞有一小村市爲風掃蕩迨盡云 
[聨接希土之鐵路]  
　　二十一日倫敦電云希臘政府欲建一鐵路聨接希臘之拉利寨與土爾基之塞朗尼卡業已申請土政府允諾矣 
[意人議設無綫電局]  
　　二十二日倫敦電云意人決議在斐洲裴乃提海濱建設無綫電局數處其總局則設於蒙茄桃魯地方可以與印度通信云 
[日本親王赴英]  
　　二十二日倫敦電云日本閑院宮親王（日皇從弟）已抵直布羅陀海口是處總督具宴饗之親王旋即啟程赴倫敦 
[德國新聞記者之勢力]  
　　二十一日倫敦電云德相蒲魯親王本已預備演說一篇擬昨日在議院演說茲以報館記者有聨合抵制舉動故並未演說以上譯字林報 
[德王赴意紀聞]  
　　二十一日栢林電云德王與王后已起程赴意之維尼司埠意王將親至該埠迎接并有德艦四艇現已駛泊維尼司港口以便德王乘坐赴希臘之攷甫 
[俄國視察艦隊]  
　　二十二日栢林電云俄皇諭令各海軍提督舉行特别巡視波羅的海及黑海之艦隊以上譯文匯報 
　　 
 
 

Page 22

 
 
   
 
 

Page 23

 
 
　　横濱正金銀行上海分行新行鈔票洋圓 
謹啓者本行資本金洋一千四百萬元公積金洋一千三百七十萬元分行設在英國倫敦法國里昻美國紐約舊金山布哇香港孟買東京神户長崎韓城仁川釜山等名都大區諸有交通以及中國上海漢口天津牛莊北京烟台大連旅順鐡嶺奉天安東縣等處亦歷有年所專辦銀行應有一切交易無不克已招接存欵更竭誠謀實久蒙　中國達官巨賈交相稱許本行格外精心研究接應　惠顧現由總行刊到新式存單以及相與往來支解簿集均用華文專備中國　士商樂取便易瞭然通曉　惠臨者之用爲特佈告仰祈　俯鑒如欲存欵在横濱本行者半年期息五厘長年期息六厘如存欵期满准在横濱支取金洋上海取銀亦可横濱取銀核算則以日本金錢交付隨時註明定價如在上海則以元寳銀交付庶幾市面先令上落貴客毫無耗損可昭平允如欲存在上海分行者常年期息五厘半年期息四厘半三個月三厘半平日往來二厘半以副交厚同文之來誼其餘匯票押票承接周到有美悉臻如蒙　惠顧請至本行面議可也　横濱正金銀行上海分行經理人長鋒郎謹啓 
　　西泰贊醫士監製五牛牌珍珠燕窩牛髓粉 
　　此粉問世以來官長士商服之補腎生精晚年種子近年銷路更盛富家送禮風行千里函贊僉云清補童叟補劑○調體實驗○常年四時可服○能補先天不足○僞貨亂眞○購者宜愼考得牛骨髓補腎功稱獨步本醫士幾次游歷中華視診踵接不睱每見世人輕年妖壽邁年無嗣更有身染損症亦頗不乏據其理初爲先天不足繼復後天失調致有壽妖損身無子等情醫者憫惻殊深由此製藥濟人此劑用泰西童子肥牛取頭骨中之髓佐以珍珠並參耳固本塡精等要藥入口毫無燥氣兼能補腎益氣壯陽健脾添精神養眞元平五臓安三焦獲益甚繁載不勝載蓋人如患腎虧氣虚損症癆瘵陰虚陽痿腰酸腿軟頭暈目眩面黃肌瘦等症服後奏效如神欲亨高壽欲廣嗣續欲强體質欲除百病請常服此則延年益壽螽斯衍慶握如掌心中也連服十天面色即轉紅潤能服一月可長體肉十磅倘行房後稍有疲倦中服三錢不使諸邪虚乘虚而入且精神照常倍增試驗自有眞憑識者請早衛生幸勿負本醫士婆心濟世焉○每罐一元每打十二罐洋十元○外埠函購託郵政局最妥信局愼防作弊○經理贊醫士始創眞正五牛牌○設在上海二馬路中市西鼎新里口○暹邏大德通公司○方是外國的眞原貨 
　　美商集成儲蓄公司廣告本公司禀准駐滬美總領事駐册總集資本美幣銀一百萬元專儲中外紳商人等銀洋以及房屋地產押欵等事其存欵利息甚優較存放銀行不數倍之厚且比壽險集會尤爲輕而易舉意美法良諸君惠顧無論多寡皆可存放欲知詳細章程請移玉英大馬路福利公司對門十三號洋房四層樓上本公司辦事處接洽可也本公司總理白蘭克　協理倍納　書記員立體格　華董事唐露園　施省之同啓 
　　唐强健之本 
人有此身莫不求其强健無如病魔縈繞百恙叢生急而求醫醫又未悉其因混指陰虧陽虚雜藥亂投譬如隔靴掻癢不知人身有總機關焉苟受損害全體失其功能安得不病總機關何則腦是也此說中國素鮮發明近來西法輸入始漸有知補腦之益者而補腦藥已遍於市上此等藥果能補腦與否姑且弗論但腦部作何結搆係何質料成何功唐乃安君製藥必用見何損害試一問之彼恐茫然莫對也西醫博士求實驗 
其製此養身培元補腦藥者非欲與時趨利因腦藥關系匪新輕而市上所售莫可究詰故審定方特取最能滋養腦部之燐質佐以壯筋骨充血液之貴品配合適魔盡宜俾服之者病去百恙不侵强健之本即在於此無待他求蓋燐爲補品非毒品也以腦中含燐最多故補腦用燐與補血用鐵同爲一定不易（腦部一切另有圖說）詳載仿單而此種唐製補腦藥與市上所售者確有特别蓋他種每自誇效力之速惟此則最少亦須服至月餘方能漸知其妙由此常服則非但後開本元諸病皆可治且智力日增延年可望蓋本固而强健自臻耳此非好爲迁緩實以補腦之藥斷無速效可期苟欲旦暮期之恐又歧途誤入矣有識者諒能辨之主治如下　兩綱○遺傳病父母傷於烟酒色致子女腦弱多病○自致病手淫早近女色酒色過度憂鬰勞傷所成之病　十四目○思慮過席腦力衰敗○傷感過度○色慾過度○陽痿○精遺○手足寒冷麻木○頭暈目眩○肺類病症○肢軟體疲○老年氣血虧弱○小兒先天不足○瘰癧○婦女産育或亂哺過多血虧體虚○服於胎前能保胎元使生子聰慧○烟客消瘦枯悴○○此藥不燥不熱冬夏均宜每大瓶洋二元小瓶一元二角總發行上海棋盤街中英大藥房外埠各藥房均有發售 
　第一靈藥 
　　　芝館馳名兒科回春丹 
　　尃治小兒急驚傷風咳嗽哮喘吐啼乳夜啼哭無淚寒熱往來瘧疾痢疾撮口臍風與及一切疑難之雜症書所未載醫所未諳萬病一切藥到回春神效無比○八寳驚風散○珠珀保嬰丹俱每丸大洋一角○琥珀抱龍丸一角○萬病回春膏一元○珠珀點眼藥每瓶一角○光明眼藥五分○茄南氣痛平安丸每瓶二角○立止牙痛散一角○立止肚痛丸五分廣東鹿芝館分設上海老巡捕房對門分枝杭州清各坊分枝蘇州閶門中市 
　　批發火柴 
　　本號開設上海法租界洋行街向在日本親自監造紅虎七星猴桃雙單西瓜童蟾龍馬等標紅頭火柴運申雨天不潮梅天不變枝細而匀燐足而鮮料實工堅價廉物美銷流日廣牌號日多各埠恐未周知用特廣告　貴商賜顧函商面訂莫不隨時發貨誠實無欺　聯發號啓 
　　遺失派司 
西十二月廿六號零七年由LFNV○Ｘ船（　６、１０花羽進口綢五箱９４、６５９、８派司一帋西二月十二號零八年由ＭＡＩＬＡ船進口　１、１０白珠羅布十箱１９９、６６２７２該派司在途遺失已向海關零補前派司拾得作廢　怡昌洋行啓 
　　包醫毒門 
　　七代祖傳餘慶堂 
　　包醫外科毒門極靈極速 
　　本堂在申臨證多年專門包醫男婦楊梅結毒小便腫爛白濁血淋横症魚口燭缷下疳甚至小便爛去半個凡服本堂靈丸包可漲好復原如舊永無後患照常生育因海上售覇藥如林欲求實效甚難本堂所以有存心濟世包醫克已不效還洋秘製各種毒門丸散對症用藥王道倘用輕粉升覇爲丸電打火焚○花柳解毒珠黄丸○横痃魚口内消丸○珠黄白濁止痛丸每匣一元加料二元極靈極妥珠黄八寳下疳生肌丹五角○設上洋十六鋪裏馬路大興樓酒館對面恊興里内餘慶堂便是　王國香啓 
　　百祿鋼廠 
　　現在上海博物院路二十號門牌開設一局 
　　偷竊害人　　本月十七日下午有徐紹甫暫寄裕蘇鈔票洋两佰元當被店夥許鳳錦竊票逃走此人年卅餘歲身中面長臉有鳥鵲班右耳帶金圏杭州口音嗜吃洋烟倘有風報信者謝洋十元將人獲送者謝洋四十元决不食言三盛源洋貨號啓 
　　比利時國製造有限公司廣告 
本公司總廠設在比利時國海乃聖比爾地方現在上海英租界二馬路第二十一號門牌設立分公司請畢曷威巴納二君爲經理本公司所製各貨如鐵路電車路所用各料及坐人装貨各項車輛與車輪軸管曁車上應用各件並鐵路電車路轉灣鐵軌又火車掉頭機器尚有建造橋梁各項材料並可承辦装配其有山阜等物阻礙交通者亦有機器可以鑿成崆峒地穴並可承造水閘浮筒及淺灘上應用之長本又盛水鐵池及鐵質鋼質各項柱子管子其餘各項機器材料均可承辦包装如有欲購者指明需用何項機料即可繪就圖樣商量一切本公司前承辦撥韓便綠張西等處鐵路均大有成效當爲世界所共聞也　又畢曷威巴納二人另代辦比利時國各大行所製平面玻璃式門丁泥水爐鋼條鐵條電索獵户所用鎗彈軍装醫生所用器具路燈塌車小鐵路材料及各種大小機器倘官商賜顧函詢即可答復此佈畢曷威巴納仝啓 
　　遺失棧單圖章 
　　今在途遺失皮帳夾一只内有　１２本行　１０２、３麥棧單一紙綠料二件又金善　圖章一個均向前途説明永遠作廢特此登報聲明仁記洋行金告白 
 
 

Page 24

 
 
   
 
 

Page 25

 
 
   
 
 

Page 26

 
 
傳奇 
[无生生所著悲劇第一種血涙痕傳奇下卷]  
　　（丑凈並立介）（丑京話介）喒們呌做賽觀音。（貼蘇州話介）唔篤叫仔佛動心。（丑）大少爺什麽今天回府來。這兒遲。（凈）因爲衙門裡有許多公事。我又到洋大人那裡去。請他們吃了一頓大餐。商量賣一個礦的交易。（貼）耐到子故歇才轉來。人野急煞快。倪搯搯爆好子一壼酒。唔篤阿要吃。（凈）我這幾日訪不着自由花的下落。心中不快。你便把酒篩上來。和我吃一杯。解解悶。（丑）大少爺不是這兒講我聽見說自由花這混帳行子本事兒很不壞。他口口聲聲的要替那姓韓的報仇。不是一個好打飢荒的。𠴰們倒要留點心纔好。（貼）只要大少爺花脫仔幾個錢俚終歸要到倪搭來。照倪看子起來。一哀事體野嘸不。像耐實梗能。夜裡廂野困弗起哩哇。（凈與丑貼同飲酒作醜態渾介）（凈作大醉伏几不動介）（丑貼喚凈凈不應介）（丑）呀大少爺什麽就睡了你跟我走。到後面去。燒一杯茶來。伺候着。（貼携丑手渾下）（旦短黑衫袴手中倒持小匕首上） 
來稿 
　　 
 
 

Page 27

 
 
[蘇路公司股銀貼水問題]  
　　我蘇省鐵路公司發起時招股簡章定每股五元每元七錢三分至繳股時公司所發收據亦載有七錢三分字欄惟詳章則僅云每股五元股票亦然蓋簡章及收據均附加條件以銀折算詳章及股票則直以圓爲本位不復載折算之率疑議之來實因於此然詳章發布以後簡章可云無效而收據承用至今未之或改則七錢三分之定率未遂删除且收據爲執行時所持之憑信故附加條件章程係規定公司之大原則故不附條件雖有歧異祗是省文未可據以相難今欲杜疑議惟有乘修改章程之時加入七錢三分字樣並聲明股票可隨時携至公司加蓋戳記以歸一律或者曰與其加註章程股票以就收據曷不删除收據七錢三分字樣以就章程股票乎以銀折算何如以圓起算爲直捷了當雖然由後之說某愚竊以爲不可請申其故中國無幣制本無所謂圓所承用者多墨西哥物非吾國法定之圓也其雜糅於市面者有西班牙有法國之站人兒有日本虚位之紙幣有安徽之本洋贏縮幾及十之一或十之三四有江南湖北廣東北洋安徽浙江之龍圓而上海所通用惟江南湖北兩種餘皆有折耗若以圓爲本位等是圓也而公司之損失不貲矣夫公司之損失即股東之損失以一部分之人濫用低爛之銀圓而損失及於股東全體則其損失可謂無名其不可者一近年市價每圓常超過七錢三分貼水爲出欵之一大宗豈不可惜然有羡餘即有虧損公司營業不以僥倖爲功設國家竟鑄一兩或五錢之圓將何所遵守何從折算其不可者二收股貼水不勝其煩代招得尤以爲苦然代招者收集股銀交付公司掣取收據發送股東其煩不在貼水若取簡便則收入時即不折銀及至支放若購料若存莊無不折銀者中國固一規銀之國也今天下用半銀之處尚多設願納股將以何處之其不可者三用生銀之處與用低爛銀圓之處有來附股者皆拒之則股不昌納之則無以爲相當之標準旣無標準而成色之高低價值之上落時起爭論出納之際弊且如毛公司職員與代招股諸人皆易受不潔之名其不可者四有此四不可自以加註章程爲便而論者猶曰自規銀而進於銀圓及文明進化之公理用銀圓之名而不去規銀之實是　逆社會之趨勢與下喬木入幽谷無異雖然國家無法定之圓一切商場取引皆以生銀繞算我以一公司横梗其間處處牽掣傳曰是無政非子之患也吾寗受不文明之譏不能徇虚名而受實禍也此次修改章程應否將第七節每股銀五圓之下加入每圓合銀七錢三分字樣以與現行收據一律請公决施行股東龔傑周廷弼同啟 
[松紳致蘇路總理函]  
　　丹揆先生大人閣下上月二十八日函復左右謹以葆守信字忠告並請賜復至今杳然豈拒股東干預耶查大前臘在醉白池以四十元未敷上等地價面懇旋經董事復議加爲六十元於廿一日接到先生函布並有最優田臨時商酌之說其爲加價何等明白愼重此如簽定契約不容翻異路綫改金入婁佔田更屬加優姑勿具論理宜照函給價乃轉抑勒尊函但致敝堂倘無一言有類商同串合事關緊要詎容擱置廿七日開股東會請付公論一先生宣布重經議决之函可失其信用否一各地田價不同舍近段而遠援隔省與購地章程可違背否一公司作事例俟董事議决奉行今所行非所議董事可失其議决權否如以爲可則亦無責焉耳如以爲不可則當從速改良照函布之數付價以謝地方勿復以訑訑聲色拒人此抑勒地價之當議者至于窒礙水道更不止少數人受其損害婁境皆上腴稻田全賴水利與花地不同而鐵路自上海南門起至婁張莊渡斜塘東西北各水之趨黄浦者俱被攔截理宜於通流處所設法將其涵洞加大加闊加深使得併計束流湍迅與未經築路以前所得出入之數相等方可無患今乃不然幹河所留橋洞減河身六之五支河塡塞置一二尺水洞甚高减河身十之九難資蓄洩實於稻田有礙應如法增添更改以備旱潦倘謂無庸顧慮請公司出立保單於地方衙署存案擔其責任否則以商害農雖亦股東斷難認可再田單畝分官准完漕經久間有寛窄民間賣買俱照單推收近部頒鐵路稅則照舊額完納不宜自爲風氣收剩空頭錢粮此亦害農之一以上二事尤關重要乞于廿七日一仝付議誠恐抑擱已登申報聲明併懇一經議決立登申報宣布弟年老足弱善跌不克赴會接到宣告如仍不能認可立請延長會期重議專此奉懇乞恕煩瀆順請公安松江育嬰堂陳宗彝啓 
　　附三十二年臘月一十一日王總理宣布議定原函抄略返滬適十八日爲董事會議之期當將諸公意見對衆宣布在座者皆謂另行酌訂爲是於是議定上等六十元次四十元又次三十元已咨照購地委員準此示諭矣現在改定地價業已從優且所分三等銀數原屬普通價值若謂上腴必須加價俟臨時查核情形斟酌辦理未便預爲聲明見諸文告云云 
[松江蘇路股東意見書]  
　　蘇路公司諸位先生大人閣下敬啟者二十七日股東大會適承滬杭甬合同簽押之後舊股東積疑抱恨相對欲泣新股東觀望瑟縮不肯投資此誠蘇跪危急存亡之秋也及讀常州股東莊君藴寛等意見書與公司復書乃知殘餘北線尚足有爲則又躍然以起書中所稱甲乙丙三種辦法而以乙種之宣布新舊股東重開正式大會日期尤爲衆股東注意之事新舊股東旣有重開大會之期則二十七日修改章程更舉職員兩事似當暫緩舉行留以待重新開會之日何也存欵一認則舊有章程極當大加變動然郵傳部章程未經定議雖竭盡起草員之能力亦苦難於着筆况北線當另行組織南線又須與浙協商乎此修改章程似宜從緩之說也董事局旣掣退四分之一極當投筒另舉以符年會定章然鎭徐一線公司雖已呈明而郵部未經核准他日北線大定資本家與企業家將於新股東是賴留其有餘以鼓勵之乃不失爲共同關係共同擔負之道此更舉董事似宜從緩之說也某等亦知年會常例改章舉董二者爲萬不可緩之事惟旣有重開正式大會之舉似可變通其法求保新股東之權利是否有當統希裁擇蘇路舊股東祁祖鎏黄炎培王納善朱家駒張用霖朱念椿黄慶瀾傅恭弼同頓首 
[附蘇公司復書]  
　　敬復者接展惠書具見卓識熱忱曷勝欽佩蘇路北線從前過慮頗以津鎭津浦混含爲嫌近知津浦一線取道皖省臨淮將來由山東嶧縣經徐州以逹皖與蘇路自鎭江對岸經揚淮徐以逹豫截然兩事在徐州交線彼此尤有輔助之益桑榆之收亟應注目况北線招股與從前蘇杭甬拒欵本屬兩事仍非厚集資本不能有濟劍及屨及時哉不可失矣務乞代逹招股諸公爲幸蘇路公司謹啟 
 
 

Page 28

 
 
   
 
 

Page 29

 
 
   
 
 

Page 30

 
 
   
 
