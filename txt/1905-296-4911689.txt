# 1905 - 296 - 4911689

 

Page 1

 
 
   
 
 

Page 2

 
 
[電傳諭旨]  
　　十月初三日軍機大臣面奉諭旨十月初九初十十一日均著推班欽此 
[宫門抄]  
　　初三日召見軍機尚其亨聯魁 
[再論滬寗鐵路籌欵之方法]  
　　挽回滬甯辦法不外乎核減原估籌欵贖回昨論旣粗述之矣顧籌欵之法艱難萬狀籌晝貴乎周詳故言論不嫌煩費爰再就管闚所及引伸而論列之蓋滬寗鐵路本館旣認爲法人而法人之性質爲人或物之集合體故法人腐敗凡吾江蘇全體人民皆得起而補救之（法人日文或稱無形人法制大意云法人之代表苟行其職務而有所損害於他人則法人當負賠償之責任據此言之盛氏爲此路之代表盛氏卽不得卸賠償之責任此别一問題今不復贅）補救之法以集欵爲最忽而集欵之法以運動社會肯出貲財爲尤急吾非不知愛錢若命爲我國人最深之遺傳根性未易驟拔然以鐵路獲利之故布告大衆則任路政者正可利用共愛錢之性質而使之紛紛投資也 
　　其一對於勞働家而言民智愈淺希望愈奢故其求利也愈無規制彩禁類之事業十九世紀以來歐西悉禁凈盡而吾國趨之若鶩亦可見投機僥倖者之多矣今請仍其形式變其精神因勢而利導之莫如採用東西洋籤札公債票之法其法債劵各附一證票每次發債劵利息時除常利外更用抽籤法以分特利得彩者於常利外有意外之獲焉此種債票昔法國意國日本殖產興業皆用之而收其效者也（據日本籤札債票之規則一債劵每張全額五元常利三釐償還時附以特利由抽籤得之二債劵凡十萬張以二十年内分三十次償清三特利之分配約分五等一等得利五百元二等百元三等十元四等五元五等二元各定年期分給之）雖債劵性質或猶近於賭博究之失彩者常利尚存旣無喪失母財之慮而得彩者獲利百倍亦非過甚之暴富仿而行之可决其萬無流弊上海一偶彩票銷行每月以數萬計苟取籤札債票之法隨人民求利僥倖之心而利用之則於滬寗集欵之處或亦不無裨助乎 
　　其三對於資本家而言近年以來外人紛紛投資以謀我路權者非必人盡富而我盡貧也但風氣未開信用久失富户殷商或不敢用之總殖以死積金銀爲勝算或輾轉付之外人以託名洋商爲護符積此二因故外資得乘間以奪吾巿今則民智漸進大夢方醒路工之可以獲利路權之不可外握稍有誠者皆能知此義矣自川粤湘楚贛浙等省陸續爭回而吾蘇人處此被動之地位苟非蠢民皆將奮起一日如天之福督辦易人將全省信用之代表挽回我東南財賦之地主而寗蘇兩屬不至如東清膠濟之污辱則吾蘇人前途之福祚正未有量更有何物之足動吝惜者其必皆踴躍出錢紛紛入股此記者可以斷言者也白圭之治生也趨時若鷙鳥猛獸之發時乎時乎一去不返吾願吾資本家速動共企業心也 
　　或曰各子言則招股贖回其勢汲汲矣顧招股一事當計及全省之財力何若全招本省之股當計及財政界連起之影響何若此皆必須研究者答之白是誠然矣今日時局危迫路權垂失卽說不到國有民有又何能說到財政之影響此時惟有善勸人民集款自辦而已集款之法其必自運動社會肯出貲財始 
[德公使對於外務部之宣言]  
　　初二日北京電云德國駐華公使曾向外務部宣言云德人在山東省種種之舉動往往爲人破壞致啓中或人之惡感情然德人頗重中國之主權並助中國和平故近曾撤退其兵隊並將撤退鐵路附近各邨落之德國駐兵因德國此事遂起各國撤兵之議現正集會提議惟各國公使以爲此等撤兵問題尚須從緩云譯字林報 
[警部大臣將往日本]  
　　初二日北京電雲云新簡警部大臣徐世昌將往日本考察警察事宜譯字林報 
[上海往義國之海底綫已通]  
　　初三日狹玻電云此處電局總辦曾有命令謂自上海直通美國之海底線將於西十一月一號（卽華十月初五日）開通譯德文報 
[美人游獵鎗傷鄉民安慶]  
　　二十六日晨有美國兵輪二艘由漢至皖泊於東流縣境江岸該船某武員之子携帶手槍上岸獵禽槍子誤中菜地程姓女子咽喉鄉民十餘人與之理論該船某美員見鄉民勢將拘留該子意圖抵抗逃逸因又鎗傷男子二人至二十七晨該船移泊皖城南門某武員卽往謁撫憲禀明此事隨由洋務局用官轎送返江岸所傷三人於二十八日下午由該處汛地長江營炮船護送至皖岸美醫院施治惟女子受傷過重恐難醫愈聞該船於十月朔日擬卽下駛未審大吏若何措辦也（羊） 
[浙西帮匪延擾海寗杭州]  
　　浙西帮匪之擄人劫掠者始在鄉僻漸及城巿日形披猖近雖調省防等營會剿然尚未能处力現如湖州府城亦已戒嚴并擾至杭屬嘯聚於海寕一帶州尊郭剌史文翹自被朱侍御列入彈章後地方事宜槪不顧問該匪於上月二十六夜欲圖刧署分持槍械躍入上房之屋爲更夫瞥見狂呼告警各匪始遁共有二十餘人類能走壁飛簷者郭剌史立卽禀報到省當奉署撫瑞興派委省防統領李鳴九觀察率帶常備前營馳往駐紥嚴行防剿（改） 
[准予暫留浙藩免另委署杭州]  
　　浙江藩篆前 
 
 
 

Page 3

 
 
周更動曉各司道爭求承署現值翁方伯聞缺忽均引避故由署撫瑞興專電奏請暫留兩月免叧委署俟寶方伯蒞浙移交聞已蒙電復允准惟銅元新廠籌墊各欵現已赶行清理矣（必） 
[兩宫不允振貝子查路京師]  
　　商部尚書振貝子前已擬定十月間親查蘆漢鐵路頃據政府人云日昨慶邸召見後曾經據情代奏兩宫諭以炸彈之事匪氛未靖自當加意愼重卽將此事青成鐵路大臣認眞查閱載振似可母庸前往云云（鳥） 
[貴胄學堂建役基址北京]  
　　日前由練兵處會同兵部奏請設立貴胄學堂一摺業已華旨飭行兹聞該學堂基址以毓璋府第改建想不日卽須興工矣（日） 
[擬定江蘇陸軍學額金陵]  
　　寕省設立江南陸軍小學堂前經周玉帥分飭寕蘇二屬每州縣考送數人入堂肄業現已由督辦擬定全省學額江寕府八屬九名淮安府六屬七名徐州府八屬九名揚州府八屬十一名通州二屬五名海州二屬四名蘇州府九屬十三名松江府七屬九名常州府八屬十一名鎭江府四屬七名太倉州四屬七名（吕） 
[奏請抽捐推廣張家口警察京師]  
　　日前察哈爾都統溥具奏畧云警察有關治内要政張家口地方華洋雜處商賈輻輳爲畿北重鎭巡警雖已設立餉絀兵單不敷分布亟宜講求擴充擬將張家口之大境門每日運貨車駝騾駝過往運有貨物者按每套每駝酌捐制錢二十文騾駝牛車遞減其值班官兵向收稽察小費一併查明化私爲公卽以此項爲辦理工巡基礎庶幾逐漸推廣云云聞已奉旨允准矣（官） 
[運動警部之人數北京]  
　　自奉明詔設立警部以京内外官員運動此項差使者實繁有徒探得已遞條子有八百餘名之多警察人材將不可勝用矣（月） 
[政務處電致督撫籌議丁捐利弊北京]  
　　丁捐一項前由口省創辦已有成議惟仿行伊始成效未昭其一切詳細章程難保無窒碍之處希卽將此事利弊就地方情形妥籌議覆政務處印（盈） 
[政務處議决不裁禮部北京]  
　　政務處近奉旨交議内閣學士熙瑛奏請裁撤禮部歸併太常寺一摺議政王大臣初意將太常光祿鴻臚三寺衙門裁撤歸併禮部分司辦理二十三日將欲覆奏嗣因某某二相國不以爲然遂改議悉仍舊制母庸裁併已於上月二十五日覆奏矣（吕） 
[咨飭留心考察提鎭等官京師]  
　　聞政府王大臣會議現以整軍經武必須將師督練有方方成勁旅昨已咨行各省督撫留心考察提鎭等官所部營伍是否整肅嚴明隨時密摺舉劾以備升黜勿得瞻徇觀望（火） 
[飭各督撫嚴查州縣倉榖京師]  
　　日昨政府王大臣議商片交各省督撫清查州縣倉榖以杜交替時敷衍接受之事略謂查州縣倉儲積榖原備災歉之需立法至爲周密乃歷任相沿或侵挪動用或揑報霉爛虧折甚多督撫並不詳察一遇荒撈則皆束手無策應飭各該督撫自此以後務將各屬倉榖實存若干盤查明確造册立案三個月查騐一次如有虧短霉爛均著本任官賠補倘故意遲延卽行奏叅云云日内卽當片交各省遵照矣（帝） 
[清查奉天財政奉天]  
　　趙次帥以奉天舊有粮餉處及稅捐總局又有户部所管之金銀庫出入分歧頭緒紊亂實不便於勾稽因奏設奉天全省財政總局將以上各局處全行歸併現已交收清楚計全局共分五所一曰粮租所專管地丁錢粮旗民地租一曰稅務所專管旗民各署及各局卡所有稅捐等項一曰俸餉所專管旗民各署俸薪養廉津貼旗練各兵月餉及宗室覺羅紅白卹賞省城各局所學堂支用薪水工食一曰庶務所專管善後賑捐工程建造銀元銀號並商礦各項餘利及無可歸類之欵一曰收支所專管全局收支各所均設總理各專責成統籌併計期歸畫一此後凡有奉省關係財政之事及應交應領欵項均向財政局分别核明領交至府尹經管粮租官俸户部經管糧租俸餉處經管官兵俸餉額支稅捐局經管稅項現雖歸併而一切欵項解領數目及原訂例章均仍照舊嗣後再議改良（露） 
[翰林院新書編竣北京]  
　　翰林院衙門前年奏准編輯各專門書籍業已兩年之久上月上旬始將農學理化兩門編輯成書由掌院大學士孫裕兩相國專摺入奏將農學書八卷理化學書十二卷並圖四卷進呈御覧（陽） 
[商部四律誌聞北京]  
　　商部自設立以來屬於該部之律法已經訂定者爲商律礦律現在議訂而未決定者爲航律報律聞報律擬照日本新聞條例斟酌編訂云（盈） 
[學界將起風潮北京]  
　　自陳侍御曾佑奏請變通學堂奬勵章程以來聞各學堂學生連日會議大動公憤俟部議後卽決定從違辦法云（日） 
[明倫堂集議張舉人被責事揚州]  
　　甘泉縣白朶卿大令以班役索詐張舉人成鈞不應疾呼責以戒尺責後勒公具結等情早誌前報次日張舉人廣發傳單邀集學界中人聚議於府學明倫堂到者約有三百餘人同往府署申理雖經榮太尊極力調停而公憤尚未能卽平也（木） 
[駁斥英輪駛入鄱陽北京]  
　　英輪司乃普駛入鄱陽湖一案英蕯使言係按照天津條約第五十二條並無不合英政府電復遼東水師各兵輪以後仍照約辦理勿被攔阻現政府又駁斥未肯承認（閏） 
[催將中葡商約畵押北京]  
　　辦理商約吕盛二大臣電稱中葡商約久不畫押葡議院將近閉院之期應請外部照會 
 
 

Page 4

 
 
葡阿使電催葡政府速行批准互換（閏） 
[核議膠澳徵稅章程北京]  
　　德國允政府在膠澳租界設關徵收進出口貨稅總稅務司與德使穆默擬訂章程十二條政府允將所徵稅項提撥二成歸膠澳德總督經理地方之用以爲酬報因電致北洋大臣山東巡撫將章程核議後卽行畫押（閏） 
[法允减輕苛稅北京]  
　　駐法孫使寶琦電稱法國越南總督允減輕僑越華民苛稅但須於商約上索得相當利益（閏） 
[擬派黄星使爲賽會監督北京]  
　　義國秘拉諾賽會商部已咨各省督撫勸諭紳商赴賽政府擬卽奏派駐義大臣黄誥爲監督（閏） 
[德國駐濟委員改稱領事北京]  
　　日前德公使照會外務部謂奉本國命令將駐濟委員以後稱爲領事官或署領事官乞行知山東巡撫以便查照（日） 
[日公使舘開運動大會京師]  
　　駐京日本公使日昨傳諭該國保護使館兵弁於十月初产日在公使館大開運動會預備各項奬品并邀請京師大小學堂教習生徒同往賽會（人） 
[僑澳華民設戒烟會]  
　　中國僑民在英屬澳大利亞者爲數甚夥現因外人日以苛條相加悚然知非自治不能免於虐待擬卽聯合團體先從戒烟一事著手聞已在該處設立禁吸鴉片會凡在澳同人一律均守此戒並已電告香港華商再勿運鴉片烟前往（　） 
[擬將小輪書字稽查漢口]  
　　前江漢關稅務司以往來和小輪貪載多客曾照會關道議訂章程以船身之大小定載客之額數不准多載乃各小輪船陽奉陰違查出被罰者有十餘次現稅務司克君酌定辦法擬量明船身將載客之數大書船旁以便一望而知便於稽查免致朦混云（往） 
[擬濬小清河因款鉅從緩山東]  
　　東撫楊蓮帥前因山東開闢商埠已著成效電請修濬小清河行駛小輪以興商務兹已委員測量數月繪就河道全圖按圖估價約需銀七十萬兩實以庫欵奇絀無法可籌户部又未允准籌撥勢難舉辦昨已電逹政府暫從緩議矣（皇） 
[查伊犁熱河等處礦產北京]  
　　日昨商部堂憲會商通咨伊犂熱河雲貴陜甘等省督撫迅將各省所屬礦產作速派員詳細履勘地勢四至一律報部務須自行籌欵設法開採以免外人覬覦（龍） 
[磁州彭城礦務調查天津]  
　　直督署内之先鋒官李守戎硯農前於六月間約同某礦師前往滋州所屬彭城一帶考查五金各礦計往返百餘日始行旋津查得磁屬紫山地方鉛礦石雞嶺地方金礦勝洋嶺地方煤礦花圍八頭山地方銀礦以上四處礦質極佳寛長十里至四十里不等深自一丈至六丈不等均將各種礦石帶回呈騐督憲當卽發往教練處提煉聞已禀復礦質尚佳開採定可獲利惟金銀全礦開曾不易而煤礦不妨小試其端勝洋嶺一帶煤礦本地鄉人多用土法開採每百提六作爲本縣學堂經費又挖煤非擔地主分煤十石作爲租價李守戎現已集得股本銀一萬兩先行試辦三月果有成效再請直督咨請商部立案除一切花費倘有餘利按三股均分一股作爲衆股東紅股一股分與衆夥友酬勞一股報効北洋陸軍作爲活支經費並請直督派員督理未知能邀批准否（陽） 
[改購機器開礦北京]  
　　粤商鄭文業黄寶森等擬集股開採小塔子溝金礦已於年前禀知熱河都統備文咨行商部照准發給探礦執照聞黄君因上法開採不能獲利已備資赴滬購新式機器前往小塔子溝開挖矣（閏） 
[俄國革命風潮續聞]  
　　初一日倫敦電云俄京工業院之議員已決議贊成罷巿不稍退步惟不欲有粗暴之舉動同日倫敦電云俄京陸軍提督脫勒仲夫現已頒行嚴令謂須盡力抵壓亂事兵士及警察等均可以鎗彈平亂不少懈忽同日電云俄京擾亂之大勢已極危險俄皇御用艦已齊備一切謂事如可行則俄皇宗族行將前往丹國避亂初二日倫敦路透電云俄國現在全境電信幾無一處靈通莫斯科及德撤兩處之消息亦已斷絶俄國新公債已缓緩發行同日東京電云俄國各處議員聚集莫斯科決議建設一獨立政府初一日栢林電云俄皇現在彼得霍夫有極忠勇之兵隊若干保衛之脫勒朴夫提督及内務大臣白利君特由水道往彼得霍夫以亂事情形報告俄皇脫勒朴夫已受外務大臣之請擔任保護他國人民之責握騷等處尤形危險外間流傳俄皇有逃往他國避難並退讓皇位之謡彚譯西報 
[馬基頓財政交涉]  
　　初三日倫敦路透電云得惟也納來信各國以筦理馬基頓財政問題久未决議擬互相聯絡舉行海軍大會以抵制土王之堅拒不知土王能不受兵力而屈服否譯文匯報 
[俄人對於朝鮮之近狀]  
　　初二日東京電云在朝鮮圖門江以南之流域仍有俄兵三萬人該處之炮台亦未拆除 
[美總統受驚]  
　　初二日倫敦電云當美總統乘坐燈船游覧時該燈船突於中夜在新奥利斯附近與某貨船相撞致遭浸濕雖無人受傷而美總統已未免略受驚惶矣 
[日本近事]  
　　初二日東京電云有日本汽船十九艘在日本海之北海岸俱遭毁損傷失頗鉅東鄉大將爲犧牲身命於日俄戰事上之海軍祈神之舉已於今晨舉行伊握斯基（譯音）之家屬定於今日及初四日公宴藍衣隊譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續慶王奏擬訂貴胄學堂章程摺]  
　　十二在學堂肄業已及二年曁屢考優等並大考畢業各學生如有願赴外洋學習陸軍與入陸軍别項專門學堂研究高等學間者應由練兵處分别考騐遴選合格奏明咨送十二學堂開辦五年期滿後如確係辦有成效凡在事出力人員應由練兵處擇尤請奬十四此項試辦章程係按照現在情形變通酌定俟將來各等陸軍學堂一律開設完備後應由練兵處隨時修改增訂奏明辦理官員職掌一此堂關係綦重在事各員必須熟諳學務明悉時事忠誠練逹者方可派充堂内應設總辦一員監督一員提調一員普通學正副教員共六員兵學教員三員等三學期内臨時聘請正醫官一員副醫官二員教員兼繙譯三員漢文正副教員各二員齋長六員學生一百二十名之案一員收支委員一員支應司事二員司書兼刷印五名醫兵四名號兵二名差弁三名門丁夫役約四十名如考收學生不及一百二十名則教員以下人等均須酌減二全堂事宜均歸練兵處王大臣督理設總辦一員專司其事凡經理學務奬勸學生管轄在堂人員皆其責任俟現擬章程奉旨後卽由練兵處開列素諳武學大員銜名奏請簡派以昭鄭重仍由練兵處王大臣隨時考覈其章程内遇有應行變通之處並督同總辦籌議奏明辦理三監督由資深學粹確有閱歷之陸軍學生中選派專司覈定功課考查學生及掛號請假等事並教授功課以補教員之不足四提調由通曉兵學教育人員内選派經理全堂庶務及約束夫役修造購辦等事凡用欵較多者須估價開單禀請總辦覈奪辦理五教員專司教授功課考查學生普通學教員由優等師範學堂畢業生或有專門學業人員中選派兵學教員暫時聘用外國品端學粹之員正副醫官由北洋軍醫學堂精選通中西醫學人員中選派教員兼繙譯由出洋畢業生中選派六齋長擇宗室及旗漢人員老成練逹明白教育者派充每員管學生二十名除講堂操塲外凡學生在自習室齋舍及疾病事故並請假出門皆由該員監察隨時呈報監督如遇緊要事件禀承監督辦理七文案專司往來文牘及會議時記錄等事八收支委員專管出入帳目及堂内人員薪公餉項一切帳目均須按月按年呈堂考覈不准有惜支拖欠等事九支應司事專管購買物件備辦火食並收發器具及操衣靴帽等件十司書歸文案管轄專司記錄等事印刷歸監督管轄掌謄寫印刷之事 
　　學堂條規一學生到堂後應歸堂内各員管轄在講堂操塲聽教員教授在自習室齋舍聽齋長監察在飯廳隨同食各員出入二學生均應住堂每遇星期准其回府回宅一日此外不得率行請假惟兼有差使者臨時察看情形酌量辦理三堂内各生均宜以正大間謹互相勉勵如有聽信異說邪僻乖張有違禮法聖教者立予退學四堂内辦事各員及中外教員皆應遵守總辦命令如有違背章程或學不勝任者隨時撤退五總辦命令凡關於功課者交監督辦理凡涉於雜項者交提調辦理均由文案書於堂諭簿内傳知該管等員蓋章簽押遵卽辦理倘有貽誤卽惟該管員是問六凡堂内員生均著軍服其便服等項一槪不准携用七入堂出操俱依號令屇時各生携帶應用之書籍課本器械等件依限前往不得有逾定制八學生除星期例假外不得無故請假如有必須請假事故禀呈總辦臨時查照定例變通辦理九各員生不得在堂内飲酒讌會並不得私相饋遺十堂内設講堂兩所專備教授功課操塲一所專備教授操法自習室両所專備温習功課齋舍數所專備各生住宿總辦公房一所各員辦公房各一所醫室一所養病室一所十一堂内設會議廳一所每屇星期第六日各員遵照臨時酌定時刻到廳會議堂内應辦各事如有臨時會議應由總辦核定隨時傳集未完 
[記亨逹利煉熿廠漢口]  
　　洋商所設之煉熿廠止下僅剩亨逹利一家共有洋熿師四人小工百餘人所收之熿以湘產爲最旺每月連往外國之貨約有三千墩之譜獲利不可謂不豐矣（湯） 
[督練公所添設軍醫安慶]  
　　皖撫誠中丞曾札飭督練公所以軍醫一項應卽籌辦母得視爲緩圖該所當卽詳覆略謂皖省開辦督練公所事宜係變通練兵處新章辦理擬請先設軍醫一員以便總理衛生事務兼司醫藥各營醫生亦歸考察兹查有候選府經歷沈文鈞熟精内外科醫理堪以派充該員薪水擬請每月酌給銀四十兩乞批示遵辦云（詩） 
[衙署營局學尚均允用德律風鎭江]  
　　鎭江電局擬設德律風一節早誌前報兹聞除租界英領事工部局曁洋商一律簽用外餘若道府縣衙門洋務警察釐捐招商各局及各學堂亦皆以裝設德律風爲便同時簽允電局委員陸長康已據情禀報總局請准在鎭局報費項下挪欵開辦（若） 
[搶案破案寗波]  
　　鄞邑東南鄉陳姓家日前被盜刧去贜物甚夥經高大令飭差跴緝日昨由城守營兵在蔡郎橋某烟鋪拿獲張阿四一人身畔搜出手槍一桿當移送縣署詰訊張供並未爲盜此案聞係杜子塘陳三梅項得彪等夥搶贜物俱匿南門租關山某庵大令得供後卽將張禁押委顧廉捕帶役前往搜查獲住盜黨六人起獲零星贓物當將該庵住持僧一併帶回訊問盜等供語支吾遂將僧等一併收禁（恭） 
[皖省官事安慶]  
　　日前藩署牌示云署石埭縣知縣楊兆琛撤任遺缺委試用知縣陳采蘭署理泗州直隷州余適中撤任遺缺委截取直隷州白曾焯署理侯補縣丞濮永熙委署婺源縣丞懷寗縣三橋司童病故遺缺委試用興史凌世諤署理聞楊令撤任以在任聲名平常而泗州余直剌撤任之故則以整頓學務不力無興學以牘片文隻字禀報云（詩） 
[漢口]  
　　湖北繅絲局本年所收繭壳無多出貨甚少而銷路則甚暢旺惟前二年運滬積存之絲陳本太鉅雖已銷罄究得不償失目下局務告竣工作亦停開辦之期當待來年也○江漢關繼觀察因冬防在邇嚴飭漢防督捕各營勇丁分紥劉家廟孫家　皇經堂洋火廠大智門及喬口城外等處并令警察各局勇丁於茶館酒樓各地隨時留意以防宵小混跡○倫敦會總牧師楊格非君因邇年三湘教務日漸發逹擬於月杪前往該省内地查察教務一切情形（商） 
[上海六馬路仁濟善堂經收水災新舊棉衣褲九月廿日至廿九日第二批清單]  
　　嚴筱舫觀察經募第二次新棉衣褲六百套又一千五百套黄錦昌錦成協合新衣廿三套稻香村新衣四套無名氏新衣三件褲二條順泰莊諸友施家活徐志崗合舊衣四十件隱名氏舊衣三件朱春伯衣一百件趙仲玉王世昌各舊衣八件王　煦同昌線莊董公館各舊衣十件胡琪舊衣二百套許永利舊衣三十六件弗名吳舊衣一件三燕亭舊衣二件枕　廬舊衣十二件隱名氏無名氏各舊衣五件黄亨和藍白布疋共收新衣棉衣褲二千一百廿九套一件舊衣褲二百套二百五十件布三疋 
[德發洋行經收上寶義務會捐欵第十八次清單]  
　　愼德堂　洋一百元邵松茂洋十元姚公館代杭州鋪第助洋六元胡蘊麒　　移助洋五元鮑金　求病速愈洋五元無名氏洋一元鴻安公司芝蔴五包黄豆四包以上共收洋一百廿七　黄豆四包芝蔴五包 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬江官事]  
　　前松海防同知沈司馬翊清昨日由蘇回滬到道禀知○交卸綢捐北卡委員汪紫瀾明府由滬回蘇到道禀知○救生局委員陳松屏别駕昨日到道禀知由杭回滬○青浦縣田春亭大令寶榮昨至道轅禀陳要公○福建採辦委員熊秉山太守　齡昨日由閔來甲○試用知縣兼襲雲騎尉文章卿明府煥昨日由蘇來申（卽） 
[總辦赴鄂]  
　　製造局總辦魏觀察定期今日乘輪赴鄂禀見督憲張宫保面陳萍鄉新廠事宜奏 
[江督札飭整頓警察]  
　　上海道袁觀察近奉江督周玉師札開略謂現在政府議設警部將定所有各屬警察極應力爲整頓次第舉辦不得仍以保甲虚行故事云（即） 
[札飭預備交卸局務]  
　　本邑紳董定於本月初七日舉辦總工程局關道袁觀察因於昨日札飭十六鋪南北中三巡局員曁工程局速將　　理楚以便屇期交卸（奏） 
[統領宴請俄兵艦主]  
　　南北洋海軍統領薩軍門鼎銘前日在高昌廟船塢旁公館設席邀請俄兵艦主格藍馬梯可夫君等飲宴並請製造局總辦魏觀察會辦方觀察作陪（奏） 
[畱防步兵易統述聞]  
　　兩江畱防步兵一營向歸上海道袁觀察節制昨據營中人述及關道交卸在卽該營改由江南提台楊鏡巖軍門接統云（疏） 
[委給兵餉]  
　　製造局警察兵及炮隊營九月份餉銀前日由總辦魏觀察札委支應處委員金二尹秉輝到營點名發給（奏） 
[木業會議]  
　　南巿木業商董干君因總工程處各董欲借公所議事故　前日特邀各木行主在公所會議一切（奏） 
[俄國敗兵載赴山東]  
　　俄國敗兵四百三十名前由東洋公司裝載來滬假法國營盤暫駐已志本報兹悉昨日此項兵丁附德國公司輪船開赴山東以便遄回本國瀕行時捕房派探捕多人分投照料（處） 
[法商招工糾葛]  
　　某法商與姚方炳等訂立合同在滬招集小工數千人帶往雲南鐵路工作由各工頭承招業已足額預備起程兹緣法商聞中國近來不准招工意將獨往雲南昨日各工頭邀集數十人在法領事署遞禀呈控紛擾殊甚後又至法商處胡閙致被拘入捕房奉諭交保不准再向滋擾（處） 
[木工壓傷]  
　　木工楊松林等多人昨在百老匯路一千零五十五號房屋修理屋忽坍塌致楊壓斷右足當經作頭載入同仁醫院求治（古） 
[失愼卽息]  
　　昨日下午三點三刻鐘三馬路正成信對門某板箱作失愼幸卽撲息救火會聞警馳至已烟消火滅矣（見） 
[重懲縱火案犯]  
　　滿庭芳廣福里四明李寓縱火一案前經公堂訊供尚未定讞昨日早堂復由捕房解到僞托四明李寓之鄭慶成與貼鄰開設晋隆土棧之鄒勝園請訊關司馬訊鄒前堂供稱店中有土老千餘兩何以保險至三萬餘兩之多况鄭慶成供稱因爾生意虧本故托鄭縱火圖賠何可抵賴鄒尚供詞狡展鄭供實因鄒生意虧蝕故與向爲保險式老夫之劉蘭庭商議縱火圖賠小的係受蘭庭之嘱往該處借房縱火是實中西官得供判鄭鄒二人各押西牢七年以爲起意縱火者儆（疏） 
[鉅竊判禁西牢十二年]  
　　新閘王公館失竊鉅贓由包探邊槐洲拘獲竊犯龔麻子曹老六解案吊贓已詳本報昨晨又由捕房將兩犯解案請覆訊關司馬與美副領事德君研訊之下判各押西牢十二年因曹尚在法界犯案先送法廨究辦期滿再行送押惟此案未破之時失主曾經登報懸賞二千元刻旣破獲著失主出洋二千四百元匀作十分捕房七分公廨二分縣署一分派給了案（疏） 
[崑山鐵路命案改期今日續訊]  
　　崑由鐵路命案本訂昨目由英按察司覆訊兹悉此案昨由英國國家律師將前次所訊各人重復推鞫一次是以改於今日由英臬司續訊（疏） 
[惡鴇遞籍]  
　　報紀妓女小銀控遭鴇母賽金花虐待奉中西官准詞提訊一則昨日上午捕房將賽金花送案請究金花延博文律師到堂候示廨差將小銀花帶案關司馬訊其被虐情形供稱天津人氏去年八月賣與賽金花得身價洋一百元帶來滬上金花有姘夫趙姓時欲責打因此不願爲娼求恩超豁博文律師聲稱小銀花實是金花之母所買與金花無涉司馬得供之下商諸英副領事德爲門君判金花遞回徽州原籍小銀花仍發棲流所候示（疏） 
[上海縣案]  
　　周新奎控韓介福一再拔車一案由西門外巡局解縣汪大令於前晚訊究周供租人東洋車載客餬口因欠韓會錢二千餘文前日將新車拔法昨日租一舊車詎又被拔控局送案請究韓供所拔之車均交巡局大令判值差帶往局中將車交還周還韓會錢了案○陳祿生朱小田經警察東局解縣訊質陳供在邑廟後園擺酒釀攤朱於前日唆令伊妻硬欲勒讓擲毁缽頭今日朱復來滋擾訴由巡士拘送案下朱供該處向由小的擺攤售賣洋盆被陳侵佔大令判着該處地甲將兩人驅逐各不准擺完案○邱子卿控朱鳳山不還借洋一案亦奉訊究邱供朱向小的三次借洋一百六十元又借小的之子錦春三十元均有借禁呈電求追朱供三次借洋九十元均已歸還大令察得兩造各有不實判朱交保還洋九十元完案（卽） 
[局事瑣志]  
　　王長林前日持銅洋至滬南振大昌烟紙店混用被店夥察破扭至二十三七鋪巡局請究汪二尹判洋送善堂銷燬王從寛開釋○江北婦人陳袁氏扭周先至閘北巡局控被佔孀吞洋等情局員章二尹以情節支離判姑飭查核奪○華盛又新公司投閘北巡局稱有船户孫五寶裝運子花在蘇州河大王廟對面被航船撞落五包請飭查究章二尹准派勇保往查禀核（疏） 
[英美公廨早案]  
　　　　濟良所女董薛姑娘送唐秀鳳楊桂寶王桂仙三女至廨請訊唐女供夫名湘舟向業洋貨去年七月完姻因嫌貎陋時被打罵楊女供在會香里周文卿家爲娼時遭凌虐王女供在德仁里爲娼亦遭鴇母毒打俱求超拔司馬商之英副領事德君判發濟良所留養候示○甬婦徐石氏控翁姑丈夫誘令賣娼經中西官迭次訊供已詳本報昨日氏翁徐惠吉姑徐金氏夫徐錦堂延律師哈華托到堂聲稱此案人証未齊可否請將被告交保俟提訊時投案司馬不允仍飭管押訂於禮拜三訊奪○婦人金月寶被老嫗兪黄氏卽王李氏拐賣報由包探竇如海解辦金供常熟人被嫗誘領至中賣於開鐵店之黄家發爲妻質之黄兪氏堅不吐實司馬判押西牢三月金交其父領回○蘇女馬阿秀被鄉人王生生邱榮彩江仰之誘領至申同至桂寶所開烟間内欲售洋一百元由探陳金標解辦中西官判王邱各責五百板押西牢五年江責三百板押西牢三年○日商興盛公司控王森森李長林竊絨布等物由探王長桂解辦判各責三百板押西牢一年半○洋人麒麟控陳江海收押西人油衣等物昨晨傳訊判罰洋十五元○頑童吳祥生張遷仁王石海胡阿明串竊怡和絲廠鄧寶三衣物由探解辦判各押改良所半年○陸林寶竊金其忠等四家衣服由探解辦判責二百 
 
 

Page 18

 
 
板押捕房三月○張雲忠控被沈小祺毆傷肚腹由捕解辦判俟原告傷痊再訊○德律風行洋人控張惟生竊紫銅絲等物由探解辦判押候再訊○流氓陳慶福陳巧福攫粤婦林劉氏金簪金鐲報探解辦判禮拜三訊奪○禪臣洋行控章桂生圖竊由捕解辦判押三禮拜○蔣金相竊主人馬公館烟嘴由探解判責一百板押捕房一月○陸成記控徐雲生竊馬一四由探解辦判責二百板押捕房兩月○劉錫坤控陶世文竊衣由探解辦判責二百板押捕房一月（疏） 
[法租界公堂案]  
　　朱子福前由通州附輪來滬被竊去洋三百餘元報捕查獲挑夫朱阿寶周阿正解廨訊究同供爲小銅匠所竊陳大令著押候拘拿在案昨朱投案禀稱借住客棧川資告罄求請從速追還大令與蘇繙譯會商之下著賞給川資洋十元暫行回籍俟拘到竊賊再行來案候訊朱叩謝而退○某律師控華人王松年代辦訟事造言誹謗致碍聲名拘案請究王供去年請律師辦理訟事不能結訟叧請他人現被誣控大令以律師辦訟聲名自有公論非王一人所能損壞所控無憑未便准理著當堂開釋○吕容海汪景堂控袁雪琴出立期票一千餘兩過期不還求請追給袁供前年與元豐昌元泰和両家往來欠銀數千經中理勸照八成付還所有期票二紙東家現不在滬求請寛限大令著交的保限三日理清禀復○朱榮生控扛夫邵和尚蔡阿金張阿福串竊鐵皮一案昨日復訊邵等同供此事由安生起意其人現已逃逸大令判邵等各枷二十天發碼頭示衆期滿各責三百板候提到安生再核○李月堂禀被張同孝竊去年奶及勃蘭地酒值洋三百餘元報捕查知賣與外國酒店主錢水周一并拘案請追張供與人同竊其人早已逃逸錢供不知竊贓悮收大令判錢罰洋一百元以七十元給失主三十元充公張枷號一月責四百板○大昌洋行跑街夥楊煥臣控對買賊王海青竊銀表一枚報捕查獲求請嚴辦大令判枷號一月責四百板驅逐出璄（處） 
[美租界捕房事]  
　　七百七十八號華捕昨巡至華記路長豐里口見有丐屍一貝當卽馳報捕房飭傳地保報堂棺殮○陳小林在西華德路與小販高順有購物互毆並投捕房控訴捕頭以事起細微斥不准理○昨有甲乙二俄人在蓬路與兩丁戊三西洋人互毆由二百五十九號捕急吹警叫號召他捕多名將兩造一併送入捕房押候送該管領事署訊辦（古） 
 
 
 

Page 19

 
 
明咨催卽據該道詳請將屍棺提省覆騐當經批飭由道委員前往雙城將張太和骨箱解省因吉林通省並無諳練仵作咨准盛京將軍增祺札調新民廳仵作於二十六年六月到吉委前署吉林府知府文韞候補同知廉兹委用知縣樂理瑩眼同屍親督同仵作如法蒸檢騐出右後腿骨有刑傷一處直長三寸三分寛一寸紅色有血癊餘與廳員啓章初驗無異餘道提訊李清源等仍然狡執該道僅將梁瀛等爭分家產一案斷結餘各命案因房姓投井身死一案業經由廳騐訊未經提省而在省之命案或犯供狡展或兇手在逃二十七年二月吉林道逹椿因病出缺奏委文韞署理行查屍親張太春張李氏均已病故隨督飭候補知府王昌熾提犯嚴行審訊始據姜旭東供認疑賊嚇令在逃團勇楊甸元用馬棒毆傷張太和越日身死李清源姜國霖均未在塲惟李清溪等賄嘱廳役管得勝謀毒張太升身死之案管得勝早在廳押病斃傳到面詢病狀之陳士俊亦未能指出確據而廳卷内毒情形疑竇多端難以定讞詳請立案適奉都察院奏明咨催又因文韞交涉事繁勢難兼顧當於九月間將各案提交發審局訊辦不料姜旭東等到局供又翻易李清溪等亦狡不認供嗣據廉瑞以京控命案從未經提齊禀請將未提之案悉行提省深究當經札據雙城廳將房姓命案内之干証趙凌雲及綦光林命案内之屍親綦光山干証劉立海詳解來省並聲明其餘各案人証均因亂後流亡無從查傳等情二十九年六月復據李清源姜旭東各遣抱以寃案久懸文致無辜等情赴都察院控准咨解回吉先後札交發審局勒限嚴催審斷速結去後該局未及審結長順因病出缺奴才奉命署理吉林將軍到任後查卷屢催局員迅速審斷並於上年七月間札委候補知府秋桐豫接充發審局總理並令該局會辦協領斌俊實任五常廳同知戴鴻鈞會同審辦在案兹據該局員等以屢提李清源姜旭東再三研究反復開導仍供認前情不諱其餘各案疑竇甚多人証不齊歷叙可疑情節以疑案暫結等情禀請核奪前求奴才查此次京控各案惟張太春所控伊兄張太和被李清源等毆死等情現據該局員等訊明緣光緒二十二年十一月初六日廳民王蔭堂失猪二口查知是日張太升家殺猪因此生疑十一日將張太升扭送保甲局經兼查李清源團正姜國霖查訊張太升卽稱猪爲伊兄張太和由外赶來是否係王蔭堂之猪無從知悉應找張太和究問適因天晚各自家十三日哨長姜旭東回局查知十四日派勇將張太和傳問張太和不肯告知猪隻來歷反嗔其多管閒事姜旭東生氣嚇令在逃團勇楊甸元用馬棒將張太和左骽打傷次日因傷殞命屍骨傷痕業經覆騐明確該犯姜旭東供晰前情不諱情近疑賊斃命自應按例定擬取供招叧案咨請部院查核此係傷供確鑿之案本無可疑其情節支離而無証佐可以質究者如張太春原呈所稱李清溪王泮賄嘱廳役管得勝將張太升謀毒身死等情檢查各卷光緒二十三年二月張太升因兄張太和被保甲局拷斃控經廉瑞差傳案証王洛疙疸奉票之壯役管得勝因不知住處帶領張太升往傳途中與王泮李清溪會遇王洋卽賄嘱管得勝將張太升謀害管得勝充從卽令王泮用班蟊香瓜蒂馬尿車前子等藥研成細末名清風散於三月十八日與張太升王泮等同至王寶飯館將藥放入酒内暗用記認令張太升飲食各散張太升於二十八日晚間回家行至院上倒地不能言語經其同院居住表兄陳士俊之姪陳才攙扶入室次日陳士俊往看見張太升兩足胖腫不發一言旋於四月初六日身死其妻張要氏與其兄張大春均因找尋張太升在城聞知張太升身死卽以管得勝謀害等詞在廉瑞處控准帶仵詣騐屍身青黯唇吻破裂口内有血水流出委係服毒身死提訊管得勝供認受賄聽從謀害前情不諱旋在廳押身死廉瑞禀經吉林道聨　提省研訊李清溪王泮堅不承認並據李清溪聲稱是年三月十三日伊跟隨酒船前赴卜魁焉有同謀情事查訊王寶又稱伊所開飯館是因虧本拆夥正在閉歇之時質之陳士俊據云曾向張太升面詢病狀終不發言亦無嘔吐難受情形惟訊據張太春張李氏俱稱張太升臨死曾有向其女小掌告說管得勝請吃面條有毒一語以致終未定案文韞任内查明王泮押斃張太春張李氏陳才先後物故小掌亦無下落提訊李清溪仍無供詞惟陳士俊所供與前無共此道訊與廳訊不同如是現該局員研鞫李清溪極口呼寃終不承認而細核案情若憑廉瑞騐單顯有被毒情形第察各證供詞又無謀毒實據查管得勝所供下毒之日距張太升身死之日相隔已十八天其藥爲慢毒性非暴列可知何以屍身青黯唇吻破裂所現毒形頗似服砒霜鴉片而死者何能遲至十八日之久可疑一張太升于十八日與管得勝走散後二十八日始行到家其中相去十日究在何處吃宿無從根查迨到家後倒臥院外陳才攙持入室口吵能言陳士俊往看亦不說出被毒情由未死已不能言將死則更可知旣不告知面詢病狀之陳士俟豈能告知年僅十齡之小掌可疑二張太和之死罪在保甲局于疑竊誤指之王蔭棠無甚重罪可科固不必將張太升致死滅口王泮爲王蔭棠分居堂兄豈肯以不干已之事代設殺之空謀卽李清溪所供隨酒船赴卜魁之語前經委員啓章訪聞實有其事何能代李清源賄役殺人是管得勝所供謀斃情形尚有未確可疑三揶使王泮等果有賄役殺人重情而謀殺何事非但事宜詭秘豫爲籌謀之人素所親信豈有與毫無瓜葛之管得勝途中相遇頓設謀情並眼見張太升在旁不慮敗露揆諸情理堂不其然可疑四查管得勝所下毒藥如香瓜蒂一名苦丁香馬尿稍卽常山瓠子把車前子皂角笤條花均非毒物卽斑蝥有毒間或可以殺人其性不如烟砒之烈何致唇吻破裂口内流血是原供毒藥種數亦未的確可疑五該局員等設此五疑而又不能起已死之管得勝覆加細問此張太升被毒斃命不能不以疑案作結之情形也又如廉瑞原呈所稱保甲局擅殺綦光林房姓劉漢青王彥家產婦嬰兒數命等情查綦光林係綦兆山之胞弟與劉立祥之妻綦氏爲同宗兄妹卽在綦氏家傭工多年光緒二十三年二月綦兆山以保甲局團正姜國霖與伊弟妒姦令姜旭東帶勇在王祥家將伊弟槍斃事後誣爲盜匪綦半瘋各情在城廳控准姜國霖姜旭東亦以綦半瘋久慣搶刦之匪經姜旭東追拿拒捕槍格身死等情呈訴廉瑞傳證集訊而因姦盜未能切實分明原被控道提省兩造亦無確供迨交發審局審辦亂後人証離散無從查訊現提據該局員傳到綦兆山提同姜國霖姜旭東研鞫據綦兆山供明伊弟與劉綦氏之媳王氏曾有通姦情車實因與劉立祥討要工錢爭毆報經姜旭東將其槍斃現供却無姜國霖通姦一節與原控呈詞歧異而姜旭東堅稱綦半瘋爲著名盜匪屢次拒捕傷勇此次臨拿拒傷團勇車喜富致被團勇安得勝用洋砲格放致傷身死両造各執一詞不特劉立祥早經逃避卽受傷之團勇車喜富下手之安得勝均經被革遠颺無從質証且到案之劉立海 
 
 

Page 20

 
 
訊係劉立祥族弟供不知情惟綦兆林之卽綦半瘋先竊後盜並非良民爲有已獲同夥竊犯王有生供及佃户蔣士玉等二十餘名在廳具呈可証究竟此案因姦因盜人証俱無難以深究又查已死房姓係客民曾在廳民尹景恒家做木工三月光緒二十二年七月十八日夜房姓突入尹景恒家攪閙揚拳伸脚形似瘋病尹景恒邀同房東趙凌雲將其綁送保甲局適局董不在趙凌雲先回尹景恒與房姓留局一夜次早局中令尹景恒領出各散房姓於是日下午投井身死經井主王春具報經通判吳廷珍騐明屍無傷痕口眼俱閉委係自行投井身死向來此等自盡之案按委彚報吳廷珍未及季報交卸廉瑞接任彚案造册詳報在案嗣因廉瑞京控牽叙此案經道札飭該廳通判柳大年查訊該廳因差傳尹景恒無獲未能究明取具局董鄰証各供詳明立案現據該局員提到房東趙凌雲覆訊與前無異惟查此案以屍身而論似與保甲局無涉以平常投井而論又似局中别有情形且尹景恒次早出局局中如何發落及房姓何往均未向趙凌雲告知該井距局數十步之遠何以次早出局下午始行投井亦屬案中疑竇非傳獲尹景恒不能澈底根究又查劉漢青之死先據練長韓得勝在廳呈報係劉漢青帮同捕賊被賊拒捕槍斃經吳廷珍傳訊屍弟劉漢芝供詞相符韓得勝開釋廉瑞接署後訪聞此案有賄私情弊傳訊鄉約熊兆鳳供出劉漢青在王彥家鬭錢被會勇前往拿賭用快槍將劉漢青放傷身死當分屋搜捕時復將祖姓三日小兒踏斃王彥弟婦產中受驚越日身死旋卽賄和各情禀經延茂飭道委員宋春霆查覆所訪情形不一有稱因賭被會通槍斃者有稱被賊拒殺者又有稱被會勇疑賊致斃者第未聞有會通驚死產婦踏死小兒之事時吳廷珍交卸回省復派人訪明劉漢青實被會通周姓疑賊槍斃等情自行檢舉禀請札廳查訊經署廳員啟章查訊無異又查明周姓爲周維寛未及緝獲兇犯交卸移交柳大年緝兇在案廉瑞京控呈内所爲三起命者卽批此案而言自都察院咨交後由道札飭柳大年覆集屍親鄉鄰訊明已死劉漢青被會勇周維寛疑賊槍斃屬實並據劉漢芝供稱伊兄劉漢青被人鎗傷時伊在家先未知曉係韓得勝通知同去將伊兄抬回養傷次日身死韓得勝原與伊兄交好過意不去備辦棺木交伊殮埋伊前次到案是以隨同韓得勝混供其實並無賄和情事熊兆鳳供稱伊前供係未知劉漢青如何身死確情但以傳聞之詞到案混供迨後查知劉漢青實被會勇疑賊鎗斃屯中亦無驚死產婦踏死小兒之事王禹供練勇周維寛巡緝盜匪天晚至伊家叫門借宿伊疑盜匪冒充官兵未敢開門跳牆出院去報附近練勇不料周維寛疑是盜匪逃走隨後放鎗追赶適劉漢青在河沿板棚内聞聲出看致槍傷斃命伊兄王彥係光緒七年病故伊妻羅氏因患癆身亡並非產後受驚屯中亦無祖姓其人各等語詳經延茂批道提省審辦當經前吉林道逹椿提集人證覆訊與廳訊各供無異因飭緝韓得勝等無獲未及訊結熊兆鳳旋卽在押病故現據該局員以細查此案前後供情均屬支離非緝獲韓得勝周維寛不能定讞此各案又不能不以疑案暫結之實情也至廉瑞呈内所稱海梁瀛分家匿產斷結後梁瀛省控詐財各情其事與命案無涉業經提省由道訊明仍照廉瑞原斷完結廉瑞並無受賄枉斷情事梁海係在保病故並非讞局刑斃有卷可稽又查雙城廳團練保甲局係光緒二十一年三月間據該廳生童禀經前署將軍恩澤批准設立嗣該廳通判吳廷珍擬定章程聲明總分各局不能不刻戳記以昭信守等語自保甲局由廉瑞裁撤卽將原給戳記追繳驗係鈐記當時不知如何將戳記改作鈐記吳廷珍早經因病回籍無從查問至廉瑞所控道幕朱鋆陸鍾賢及承審之謝汝欽書瑞員啓章各員偏袒情形業經延茂委員查明並無其事迨後長順任内疊據廉瑞禀請察究並出實在證據曁奴才檢閱該員各禀多係過於激烈之詞無足深究總之京控命案例限綦嚴延擱七八年不爲不久實緣庚子亂後人證難齊承審各員屢經更換不能不稍寛其責備此次該員等所請以疑案完結各案亦屬愼重刑名恐滋寃濫之意應請准照該局員等所請將各案分别擬結暫結以清庶獄查例載疑賊致斃人命之案訊係因傷身死仍悉照謀故鬭殺共毆及威力制縳主使各本律例定擬又律載威力制縳人拷打因而致死者絞監候並以主使之人爲首下手之人爲從論減一等又罪人持仗巨捕其捕者格殺之勿論各等語此案姜旭東充當保甲局哨長因張太初被王蔭棠誤指竊猪不肯告知猪隻來歷輙敢嚇令在逃團勇楊甸元用馬棒將張太和左毆傷越日身死殊屬不法該犯雖叧犯槍斃綦兆林一案而綦兆林之素爲盜匪本有証據從槍斃時因姦因盜及是否團勇下手尚未究明其爲情近格殺罪人已無疑義自應從重按例問擬姜旭東應請合依威力制縳人拷打因而致死者絞監候律擬絞監候事犯在恭逢光緒三十年正月十五日恩詔以前係因疑賊毆斃人命情節較輕在部議條款准免之列應請准其援免後再有犯加等治罪李清溪被控謀毒張太升身死及姜國霖被控妒姦主使槍斃綦兆林各情雖經查無實據事屬子虚第張太升之如何被毒綦兆林之因何被殺尚無確切証據該被告等例應監候等質姑以事在恩赦以前此等情輕待質之犯照部議應卽釋放應請取保釋回以免庾斃已革文生李清源訊無毆死張太和情事卽遣姪赴亦誣訴官長亦因其辨寃屈所致固未便遽照驀越赴亦告重事不實例擬以軍戌卽按申訴不實律擬杖遇赦亦得援免惟訪查該革生平日倚恃生員欺壓鄉愚在所難免前已咨革母庸議復王蔭堂於失猪後因見張太和家宰猪疑爲竊賊不查虚實輙扭送保甲局以致釀成人命本干例擬業已身死亦母庸議前署雙城廳通判試用同知廉瑞原控呈詞語多失實亦有不合然略迹原心無非力爲死者伸寃深恐兇犯漏網遂致詞多激迾分之其用意未可厚非且察其人性情鯁直不肯隨波逐流若能平其憤嫉之心深以涵養自足臨民應請免其置議前任雙城廳通判吳廷珍於任内疊出命案未克查知又於已死房姓劉漢青兩案據報後未能立時究明未免迹近顢頇姑念平日操守廉潔官聲尚子且並無諱命情弊前已因病開缺回籍亦請免予置議前吉林委用同知員啓章委檢張太和屍首初檢無傷係因無諳練仵作所致並非别有情弊嗣因屍親不服禀請提省覆檢尚知愼重亦應免議道幕朱鋆陸鍾賢及承審委員謝汝欽書瑞員啓章前已查無偏袒情弊應母庸議迨後更換之承審各員實因亂後人証不齊以致案懸不結並非故事遲延應請免予置議其餘各案未到之人証張邦彥尹景恒劉立祥劉綦氏小掌韓得勝遲天倫及逸犯周維寛楊甸元仍飭廳分别傳緝獲日叧結保甲局鈐記案結銷燬至原控各呈内牽扯多詞或事屬誣傳或案由外結應請免予聲叙以省繁瑣除將張太和一案叧備供單屍格印甘各結分咨刑部都察院查核外所有京控命案分别擬結並以 
 
