# 1909 - 283 - 4913185

 

Page 1

 
 
   
 
 

Page 2

 
 
   
 
 

Page 3

 
 
[交旨]  
　　八月二十七日軍機大臣欽奉 
　　諭旨署法部尚書弨昌差務輚繁著毋庸進文職班欽此又奉 
　　諭旨學部奏君試游學畢業生選派各科襄校官一摺知道了欽此又奉 
　　諭旨都察院代奏四川候補直隸州州判唐慰虞條陳請定政策呈一件著會議政務處知道欽此 
　　八月二十七日交學部考試游學畢業生閱卷大臣奉硃事圈出聯芳張德彝李家駒塔克什訥欽此 
[代論（來稿）]  
　　論籌備憲政必以改良敎育爲起點陽湖伍達二續四學生敎員不備膳宿辦學以校舍爲最要學生而寄宿則除課堂外有宿舍有膳廳有廚房非得寛廠房屋不能辦學非有鉅欵不能建築校舍且一經寄宿管理上即生種種困難吾國學校因飲食之微而罷課散學者亦屢矣各地小學近來稍稍不辦寄宿而宿宿者尚不在少數中學以上則無不寄宿者日本全國無寄宿之小學午膳之法各生自晨携辦當來（辦當係鎂製長方盒盛飯蔬於内取携極便）午課畢各取辦當食之校中惟備沸水便澆飯之用或謂全校千百人聚食一所仍必須寛大之食廳不知日本學校多令學生就食各級課堂敎員監視之儼如上課絶無喧擾之患蓋敎員亦無不携辦當來者總此數因而辦小學者不需寛大之校舍不需多僱庶務會計員司及使令之傭役不需置備關於食宿之棹椅燈火一切用具而來學之生亦除納少數學費外無一浮泛之用彼此節省經費不可數計興辦學校自不覺其煩難矣 
　　五學生不備操衣吾國學校視學生操衣爲必需之品操衣又有冬夏之分學生全年支用以操衣費爲獨鉅校中諭知學生學生要求家長一再敦促之不已貧寒者大率出於稱貸勉力繳納推辦學者之用心若學校之所以特異於家塾其要點全在服飾之整齊倘驟語以免除操衣之說可且目之爲頑固即證以日本之已事亦懐疑而莫之或信不知日本全國小學多不備操衣東京繁富之區操衣亦不多見（觀日本小學聯合運動會亦無一式操衣蓋日本小學生尋常多服西式短衣本適宜於體操其服和衣者亦不加以强迫惟學生必有一定徽章隨處皆可認辨不如吾國學生無一定標記不易置辦也）彼其所以如此非故安於樸陋誠以小學爲義務敎育義務云者無人不當就學之謂欲使人人就學必先示以儉約俾貧者亦可仰企而及如飲食然疏食菜羹爲普通之食品必强人民舍疏食而飫膏梁得食者非不甘美一般之貧民皆餓莩矣是以初等小學不用操衣實有深意寓其中於敎育前途有莫大之影響果能遵是以行爲父兄者必樂其子女就學不以學費煩重因噎而廢食風氣初開之地亦不至因形式怪異而起鄉鄰之惡感吾知社會歧視學堂之謬見亦且消弭於無形矣 
　　六學生負灑按掃之責灑掃應對本弟子職今以小學生分任全校灑掃之役非必取法日本亦吾國固有之良規也惟學校興辦未久學生習於自尊自大若語以灑掃二字不唾其面必且掩耳而走間嘗眞商人相應接毎有最可駭之怪論謂苟曾肄習小學之學生則誓不收納爲生徒鳴呼焦唇敝舌提創興學者若干年矣而所得於社會之信用乃如此吾聞此語爲之毛聳氣結舌嘺然而不下使吾國辦學諸君不從此種影響推求原因結果以冀迎刃而解吾敢斷學校發達且俟諸河清之日矣然則所謂迎刃而解之法奈何卽就勤儉二字守力提倡之謂也欲提倡勤儉之校風則必以學生分任灑掃爲入手此非一人逆臆之理論也日本小學生無不供灑掃之役以記者所聞如山梨 
　　立師範之附屬小學校長長垣言學生灑掃校舍時練習生必躬爲之導夫練習生即師範生之實習教授者尚必躬自灑掃以爲幼年生之倡導則其重視灑掃可知又山梨縣立甲府中學學生四百六十人寄宿者僅六十人自修室及宿室每值金曜學生必大掃除受舍監之檢騐中學生目如此小學生更可知是以日本學校生徒雖多至數千人而校役僅止數人小學且多不僱校役正以學生寄宿者少又分任灑掃之故吾國辦一小學經費充裕者往往多僱健僕供學生之指揮養成驕奢惰慢之習竊謂此等學校雖加以阻撓風氣破壞敎育之罪恐亦無以善其說也 
　　七不設軍樂隊軍樂所以鼓舞尚武精神振勵社會耳目有益　無損者也平時無論矣春秋兩季罔勿有運動會運動會罔勿有軍樂於是而欲昌言廢止軍樂必且爲辦學者所嗤議不知日本各校後逢大舉 
 
 
 

Page 4

 
 
非不有軍樂其軍樂隊非本校組織而由於集資僱用（亦有聯絡數校合設一隊者）蓋軍樂係專門技術樂具價值又昻僅僅喇叭銅鼓已非數十元百元不辦置辦之初學生大半分心於練習鼓吹頗足妨害原有課程是軍樂一項不特虚糜經費於管理上亦有不便也吾國各地學校苟或整隊而出無不先之以軍樂經費支絀者以不備軍樂爲可恥一隊不足則益之以再三小者不足則易之以大者彼此爭勝惟斤斤於操衣之齊楚鼓樂之喧闐至精神上之虧缺與否不暇深究也大抵敎育之精神比較於無形故不甚措意敎育之形式易於接觸易惹庸耳俗目之注意究之操衣軍樂不過形式上之表示開明者對之或足鼓舞其興趨錮閉者對之轉足助誹議之資料是知敎育之鼓動社會實在精神而不在形式司敎育之責者務當先其所要軍樂一端固不必急急求備也 
　　以上一二三項關於小學之編制四五六七項關於小學内部之行政 
[專電]  
[電一（北京）]  
　　攝政王面諭葛寳華等變通旗制事辦理不能再緩與禮部最有關係應會同該處妥速商辦早日告竣 
[電二（北京）]  
　　鄂省監理官電度支部現在鄂省發行紙幣過濫倘有奸商串同外人排擠財政必大受影響江蘇等省亦多此弊應請通飭各省籌足的欵以備現兌 
[電三（北京）]  
　　英國元帥吉青納今朝游萬壽山晚赴毓朗讌初五早入覲晚讌親貴初六赴外部讌初八往滿洲 
[電四（杭州）]  
　　今日（初四）浙江總敎育會繼續大會選舉會長夏震武得七十三票當選爲正會長孫廷翰得七十九票爲副 
[電五（東京）]  
　　日本京都帝國大學總長男爵菊池大麓君即日赴美國擬在該國巿民公會講演　調查一切敎育情形 
緊要新聞一 
[德法美注意中日協約北京]  
　　聞駐京德法美三國公使以此次新訂之中日協約有碍該三國通商上之利權恐將來東三省權利盡歸日俄兩國掌握中機會大失擬向外務部請删改該協約俾符均勢之主義 
[徐尚書對於借欵之意見北京]  
　　郵傳部徐尚書日前奉旨接辦粤漢鐵路事宜後當即派員將關於該路之文牘案件接收到部聞徐尚書意見所有張故相與德法等國未辦結之借欵問題關係到爲重要擬速與各樞臣妥愼核議再定辦法又聞英法德美四匣借欵之代表人昨均往徐尚書宅會商借欵之事 
　　川漢粤漢兩路旨派郵傳部接辦後聞軍機王大臣以該兩路差務重要郵傳部總任全國路政徐尚書又督辦津浦各路責重事繁勢難兼顧仍擬奏派大員督辦以重路差已經議派那相那相力辭荐川督趙鄂督陳兩制軍充任未悉能否邀准 
[俄國要求琿奉路權之用意北京]  
　　日俄戰役之終時有俄國工兵中佐某君論由吉林至韓國會寗郡之路綫將來倘由日本敷設此路則工程完竣之時瞬息之間可送百萬兵隊於北滿之野實俄匣心腹之患近來俄政府深嘉納此說擬先設黑龍江鐵道以抵抗 
　　本之案奉鐵道次敷設琿春鐵道以抵抗會寗鐵路今見中日新訂之協約已准會寗鐵路由日本敷設俄政府亦暗劃琿春路線向中國政府要求該路敷設之權蓋琿春鐵路係自寗古塔經過琿春以至烏蘇里線路而俄國得此線路可以抵抗日本所有之會寗鐵路也 
[樞府議訂攝政令典北京]  
　　樞府議訂攝政大事記早有此說刻聞已决定辦法以賢王攝政爲日方長日又際預備立憲時代尤不可無實紀以備將來之考查惟須與皇上起居注辦法稍異以示區别擬祇紀關於憲政及軍國交涉大事其餘細　之件一律不錄即定名 
[考試留學生之襄校監臨執事官北京]  
　　學部奏本年游學畢業考試前經奏明於本月二十九日舉行應先期選派襄校官以備分門衡校查本届畢業學生來部報考者共有四百餘名之多除文憑程度稍有不足及甄錄一塲外國語外國文普通學三項不及格者不令與試外尚有應試學生二百八十五名該生等所習專門科學之門類至爲繁賾計法政科則有法律政治理財三門文科則有敎育歷史二門格致科則有理化博物算三門醫科則有醫學藥學二門農科則有農業林業蠶業三門工科則有建築土木機械化學採礦電機電化機織 
 
 

Page 5

 
 
色染窰業十門商科則有商業一門共計專門科學分有二十餘門之多自非分門選派寢校官不足以精衡鑒而得眞才茲查有翰林院編修章宗元黃德　程樹德洪鎔檢討虞銘新庶吉土王孝絪外務部主事程鏡民政部七品小京官汪與準陸軍部同正叅領陳榥學部參事官林棨主事何燏時路孝植韋毓蘭程良楷圖書局行走王國維農工商部主事張奎葉基楨張鍈緒郵傳部七品小京官陸家鼐大理院推事江庸粤漢鐵路總局行走湖南知縣沈琨醫科舉人傳汝勤等二十二員皆係研精科學夙有專長擬即派爲襄校官以分任各門擬題閱卷之事如蒙俞允即由臣部分飭即日入場視事八月二十七日奉旨已錄 
　　又奏請派監臨官二員輪流在塲住宿奉旨派出嚴修寳熙 
　　又奏臣部右叅議戴展誠專門司郎中王季烈堪以派充提調官實業司員外郎晏孝儒學習主事徐亮義堪以派充内收掌官專門司員外郎繼宗學習主事劉着錡堪以派充外收掌官普通司主事高淩雯奏調學部行走江蘇知縣張祖廉堪以派充彌封官奉旨依議 
[軍諮處奏定陸軍參謀章程北京]  
　　軍諮處奏稱本處奏定暂行章程内開統轄陸海軍參謀等官並考覈叅謀成績等語查叅謀官輔佐統兵大員籌畫國防及用兵機務兼掌練成軍隊各事宜關係軍事極爲重要是以東西各國於叅謀任務皆定有專章所以重責成嚴攷覈也垷值振興軍備之際自應叅仿各國成規釐定參謀章制以資遵守謹擬訂陸軍叅謀章程六條繕具清單恭呈御覽 
　　第一條叅謀官輔佐統兵大　籌　國妨及用兵　務兼　練成軍隊事宜其他特别任務悉依各項專章所定施行 
　　第二條各參謀官均直隸於軍諮大臣依所定編制服其　務 
　　第三條各參謀官以正軍校以上有左列兩項資格者方可充當曾經陸軍大學堂（未立以前軍官學堂）畢業或游學各國陸軍士官學校以上各堂畢業且均在軍隊任職一年以上經軍諮大臣認爲能勝參謀之任者材能出衆深曉軍事之軍官經軍諮大臣歷試不爽者 
　　第四條凡參謀官每進一級至少須在軍隊服習勤務一年 
　　第五條各參謀官　缺可令彼此互調以期熟習其職務 
　　第六條參謀官每年可令任擇兵科一門　隊兩月服習隊中勤務 
　　又奏陸軍各叅謀官服色章記均當特示區别東西各國凡此項人員所用叅謀帶式大致相同所以壯觀瞻崇體制也本年閏二月間奴才等擬訂禁衛軍服色章記其叅謀帶一項亦係叅仿各國通制酌擬式樣奏定頒行本處有管轄全國各參謀官之責自應釐訂參謀帶式以立整齊畫一之規現擬將前練兵處所定叅謀記號改用禁衛軍奏定之叅謀帶通飭各叅謀官一律佩用是否有當伏乞聖鑒 
[郵部改補裁缺人員北京]  
　　郵傅部奏竊臣部於本年八月十二日具奏裁併廳司員缺摺内聲明庶務一司旣已裁撤　　　缺各員擬以各廳可相當之缺酌量改補另行奏明辦理查臣部庶務一司業經補缺人員計郎中一員員外郎二員主事三員小京官一員現擬按照原補官階分别改補以資任使茲擬將裁缺庶務司郎中陳應濤改補船政司郎中裁缺員外郎畢承緗改補承政廳員外郎裁缺員外郎章華改補參議廳員外郎裁缺主事夏仁虎改補船政司主事裁缺主事許沐鑅改補承政廳主事裁缺主事趙毓煊改補電政司主事裁缺借補七品小京官蔡傳奎擬改借補路政司七品小京官查電政司主事一缺係員外郎黃嵩齡所遺之缺路政司七品小京官一缺係主事唐德萱所遺之缺其餘改補五缺均係額設未補之缺銜缺均屬相當如蒙俞允即由臣部照章辦理俾重職守奉旨依議 
[張文襄身後之餘聞北京]  
　　聞張文襄遺摺先由陳某擬稿原有保某尚數人之語後由文襄令其鈎去又摺中鐵路借欵原係用借字文襄令改爲籌字 
　　稽查上諭處因政治官報發表追諡張相國政績諭句中竟遺漏兩句現經調查係小軍機抄錄之遺誤故政治官報不日當爲補錄其發抄之員現已將職名送吏部議處矣 
　　張文襄公接三之日攝政王親臨奠酒三爵未摘翎其王公以下往弔均摘翎慶親王及吕尚書海寰寳侍郎熙哭甚哀 
　　京師各學堂監督以張文　爲管學大臣凡在學生均宜各致哀思現定於九月初三日率同各生前往弔祭聞各學生多有預備輓聯者 
　　聞張文襄公故後家世蕭條眷口蕃庶支持不易其哲嗣張君立甚爲困悶得咯血之症今尚未愈 
[京師近事]  
　　度支部澤尚書　樞府諸大臣提議略謂各省諮議局現已成立此後所有關於國家及地方籌集欵項支出條目各事宜均準由商會會同各行經理到局協議以期明晰財政關係養成立憲國民之資格未知確有此議否 
　　聞資政院選舉規制内有選舉外官員額每省一員兩員不等由司道府公選推定該督撫奏保來京請旨簡充 
　　聞考查海軍大臣洵貝勒日前面奏兵艦所用之砲以德國克魯蘇砲廠爲最宜電驻德欽使商妥德政府再由留學德國之實學生額内增加若干名俟普通學畢業送入該砲廠學習制造如該欽使不能商妥俟親 
 
 

Page 6

 
 
　　唐紹怡前因患肺病赴北戴河易地調養現接津函云侍郎自易地養病後甚有功効近日回津其病己大愈矣 
　　聞某中堂力保唐紹怡才堪大用尤長外交請授爲商約大臣盛宫保宣懐則調京内用 
　　外務部預備歡迎英陸軍大將吉青納一事日來頗爲注意聞　於西十日十九號即華九月初六在新外部衙署設宴接待 
　　新疆一省民氣滯塞學務尤未振興近聯中丞兩次電商學部請將大學畢業學員迅速咨送五員赴新派充學務要差以資整頓昨聞學部已選派師範畢業張曉東鄭雲渠等五員由官發給川资諭令前往 
　　政務處王大臣等日前集議提及直隸提督移駐問題擬將直提駐署移於張家口通州新署作爲行轅基古北口提督原署改設他缺以資鎭懾此議已决定入奏 
　　考查憲政大臣于式枚現因患病特專摺來京奏請續假三個月暫請將考查憲政事宜緩行入奏俾資就醫調理 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[安徽諮議局行開幕禮記事安慶]  
　　本月初一日皖省諮議局成立假法政學堂爲議塲皖撫未中丞率同合城文武官員曁各屬議員於午前九時蒞塲行開會禮先由朱中丞親誦祝文次由議長余誠格方履中各致頌詞又次各界代表致頌詞禮畢至客廳稍坐攝影三紙以作紀念官界一紙議員分攝二紙攝畢撫藩臬各行政官即命駕回署道府以下曁各議員至客廳宴會酬酢頗歡宴畢散去 
[浙江諮議局第二次開會紀事杭州]  
　　浙江諮議局第一次成立大會詳情已見昨報茲悉九月初二日下午一時爲該局第二次成立大會仍假師範學堂舉行是日議員到一百零八人旁聽席百餘人届時由議長陳介石君摇鈴入座報告昨日爲時已晚故常駐議員改於今日選舉副議長沈鈞儒起言鄙人略有意見應否宣布議長答云可沈　言以前假定規則照形式上旣名假定是屬於議長未舉定以前之規則現在議長舉定似應再行宣巿以决全體之從違陳議長答云是項規則前經議員通過似可不必再通沈又云前雖議决然於形式上不得不再有今日正式宣布之手續議員樓守光起言前雖由議員通過確在假定期内然議員並非假定今日仍係一般議員何必再通言畢全體起立贊成沈又云互選規則曾於假定期内討論互選方法惟常駐議員投票時倘係二十四人以外尚有當選者或一人或一人以上當以末一人或一人以上作爲無效或同一票重寫一人名字祇作一票論衆贊成當即分送選舉票每票塡二十四名以五十五票爲及格各議員照章塡寫另投名片以次投匭由議長監視開票書記員逐票唱名計自一句五十分鐘起至六句鐘尚祗半數各議員中有請封存餘票明日續開者有請暫行休息者沈副議長起言今日每票二十四人以百十七票計二千八百餘名照現在唱法每分鐘僅唱十一名每點鐘祗六百六十名現已六句鐘查票尚有五十内外核須九句鐘方可散會似乎太久擬請議長規定嗣因多數决請開竣始接燭續開直至八點五十分鐘告蕆計選出如額常駐議員十八名尚缺六名以次多數王廷揚等十二名明日複選當卽散會當選常駐議員銜名票數錄下聶日培八十八票葉誥書八十八票王序賓八十票王家襄七十五票王理孚七十五票劉耀東七十六票潘秉文七十四票管穰七十四票余鏡清七十二票蔡汝霖七十一票陳翼亮七十一票蔡裔麟六十八票洪錫礽六十八票楊山立五十八票張善裕五十八票盧觀濤五十八票樓守光五十五票蕭鑑五十五票 
[鄂督奏辦公債票湖北]  
　　鄂督夔龍奏竊維貨財之爲用義本主平流通是以外洋各國遇有軍國要需並不諱言借貸而要其欵項之易集全在誠信之相孚中國辦理公債從前風氣未開自光緒三十年間前任直隷督臣袁世凱酌訂章程奏請試辦公債票募集銀四百八十萬兩欽奉上諭著即准其試辦作爲永遠定案斷無改易等因欽此是爲中國公債有成效之權輿鄂省歷年籌辦新政用項浩繁積欠華洋商欵至三百餘萬兩期限緊迫亟須次第清償而善後避常年收不敷支約計一百數十萬兩方且汲汲不遑終朝仰屋安有此大宗閒欵彌補前虧臣督同司道再四籌商惟有試辦公債庶得以驟集鉅金藉紓涸轍第艇經費係在鹽道庫練兵新餉宫錢局贏餘各項下籌撥本年卽可還清業經奏明自明年起撥歸善後局接濟要需要案以上兩項約可共撥銀三十萬兩此外藩司關道善後籤捐兩局約可共撥銀二十餘萬兩統計每年五十餘萬兩按照直隷分年清還辦法計可共貸公債銀二百四十萬兩現經公同議定即以此數作爲的欵專備償還公債本息之需無論何項用欵不得挪動以期商民曉然共信踴躍輸將一俟公債集有成數應飭專欵存儲遇有前借商欵到期應還者即以此項隨時撥還免生糾葛相應請旨俯准試辦並作爲定案八月二十四日奉硃批度支部議奏單併發 
[北洋法政學堂職員呑欵之歷史天津]  
　　天津某報云黎淵字伯言貴州人與嵇滌生袁雲台（項城大公子）同在日本留學法政黎與雲台訂金蘭爲進身之捷徑與嵇亦甚洽三人號稱莫逆雲台返國後力保二人之才於項城遂電召來津各委差使丁未年北洋將設法政學堂即令黎嵇組織其事該校章程辦法皆出嵇手黎並無所長以與雲台同盟得監督嵇充敎務長蒞校視事未三月因與黎冰炭辭職黎時以一人而兼七差月薪將及千金日與雲台及周緝之都轉狹妓冶遊不理政事該堂全權盡委其同鄉李琳吳懋卿二人李爲該校齋務長吳爲庶務長二人車馬輝煌花柳怡情月薪百數十金不敷揮霍把持校務侵呑公欵之聲流於道路該校庶務員沈子椿係嚴範孫侍郎表弟凡學生操衣費學膳費及堂中辦公經費置辦陳設噐具之欵均由沈經 
 
 

Page 11

 
 
手舞獘累累值歲抄上憲催辦報銷沈邀其姻戚吳兆蘭代爲清算帳目料理報銷將帳中私弊盡情吐出密托兆蘭彌縫詎兆蘭代辦報銷學暗自抄帳一本將私弊一一註明懐出到天津縣控告縣令以事關重大逐以詳呈督院批令學運道三憲會審三憲意存迴護傳黎監督質問寛予限期令回校查明禀覆黎回校後即向李吳三人商量廢舊帳做新帳之法大都浮開假冒弊　較前更甚連夜將帳册繕就呈遞並欲賄矚縣令科吳兆蘭以誣告之罪吳兆蘭不服又繕具說帖呈請議事會代爲剖白且聲言如所告不實情願照誣告加三等治罪議事會又詳督院督院不得已先撤黎差歸案審辦後黎將全罪移置於沈由沈繳出呑欵數千並賄賂官塲含糊了結該校監督遂委熊大令范輿充任不數月經滇督李仲敎務長楊主政肇培充副監督楊於黎監督呑欵之事亦頗預其列以故分帳必平均各不相爭各不相洩至是因分派不均示盡利益均沾乃與吳李二長攻訐張太守把持校事引用私人惟該校故事監督坐馬車三長各敎員各委員坐人力車每日散學後馬車爲首人力車依次隨其尾先到紅杏飯莊德義樓等處後到花界或酒談或竹叙無日無之監督若爲各敎員之代表者堂中公欵隨便支用各委員有一人兼數差者亦有一月領數月薪水者如劉某以監學兼庶務官李琳以齋務長兼雜務官又兼敎習並不上堂兼差並不問事堂中開支差役工食該差役並不在堂在各員公館供使堂中噐具且可任意運至宅中開辦三四年前後數任監督蓋靡不如是云 
分類新聞 
政界 
[直鄂兩督商定振捐報銷辦法武昌]  
　　鄂督陳制軍現接直督端制軍長電一道略謂各省常振捐减折辦法相沿已久報銷殊多爲難現值各省偏災籌辦工振需欵甚鉅若因循辦理殊與捐務前途大有關碍近已擬定奏稿一件不日會同江粤鄂皖贛閩浙督撫列銜電請軍機處代表請敕下度支部明定常振捐减折實在數目相應電請核示原稿有無不妥請裁酌速示譯發云云當經陳制軍復電以會奏稿極周妥稿内以公濟公亦不妨據實造報下擬酌添至各省紳商如有籌墊捐欵此次改章之前未及請奬者應令各省將實收銀數咨報立案俟部定新章後照章核奬以歸一律是否有當仍祈卓裁至各省减折數目不一前後互異自未便一一分晰各省奏銷時自行聲明亦無不可惟此次稿内應否添叙祈酌核爲荷 
[擬設鄉自治公所常州]  
　　常郡前有某君擬於籌備城鎭鄉自治公所曁兩邑鄉董公所外復設一鄉自治公所於城内扁發傳單邀請各而鄉圖董到者不過數人當時即將正副所長及坐辦等員推定惟經費無着議每圖先派開辦費五十元現聞各鄉議論以爲旣有自治公所復有鄉董公所似不必再設鄉自治公所且派費如是之重籌劃匪易故均懐觀望云 
交涉 
[澳門界約官紳各執之詳情廣東]  
　　袁督對於勘界之政見旅港華商楊瑞階等昨赴督轅禀懇撥派新練軍分駐灣仔銀坑等情奉批該商所陳十慮均以灣仔銀坑疎防爲言立言似甚迫切而未免昧於事理銀坑灣仔係香山縣屬内地豈容葡人覬覦至謂葡人取大門山爲根據地並以一旅之師盜襲灣仔銀坑又稱銀坑有葡禮拜堂即可藉案要索割地等語奈何張皇至此澳門勘界兩國正在和平商辦葡人萬無輕啟兵端之理該商等切勿遇事疑慮轉令人心惶惑也 
　　港商對於勘界之輿論日前高大臣以澳門界約極爲棘手召香港研究界務諸人到行轅面談據高大臣陳述現在辦法三條（已見前報）並云一海牙萬國公會提議則太阻時日二干戈相見則我國現在情勢萬不能與外人開戰除此二者惟有和平辦法一策可行港商聞此深恐和平辦法必至釀成徇情退讓諸弊昨特擬具長電上呈袁督力陳和平二字之流弊聞該電有千數百字侃侃而談頗能指陳竅要云 
軍界 
[安豐兵輪准予立案安慶]  
　　皖撫准海軍大臣咨稱皖省安豐兵輪月支員弁兵夫薪工餉項五百餘兩較諸龍驤兵輪尚屬有减無增所稱諸船裝置電燈添設電燈匠自係必不可少之需應准立案惟該輪在於何年月日購自何處其丈尺馬力速率煤量噸數開支若干章程未定以前如何開支從前曾否報部有案應請查明補報本處以備稽考 
[官紳對於遷移藥局之爭持松江]  
　　松郡火藥局初定於九十月内遷移惟解賸之五千元内尚少一千二三百元由製造局札催已見前報刻經紳士儘數墊解清楚一面催詢遷期據復稱火輪拖船躉船已經製備惟秦望山新藥局尚有圍墻需竣工後再行遷運而地方士紳仍擬請准九月内從事遷移 
學務 
[札飭組織敎育出品協會南京]  
　　江督張制軍札寗蘇皖贛四提學司文云實業爲立國之基敎育乃萬事之母世界列强以農工立國者 
 
 

Page 12

 
 
類無不以敎育爲之先河况賽會之舉原爲擴充生計補助敎育起見凡敎育出品關係尤重此次開辦南洋第一次勸業會業經欽奉諭旨尅期觀成所有第一期第二期籌備進行各事宜經已分别通行其兩江所轄各府物產會亦已多數禀報成立各在案本會所訂出品分類綱目刻亦分别發行惟其中關於敎育各項出品如敎科圖書敎授成績模型標本游戲運動等項均在出品之内誠恐學界未及周知或有誤會章程僅以圖畫手工爲與賽之品者自應由各該提學使司通行各學堂曁敎育會勸學所詳細示知飭令先期籌備敎育各項出品於各該府開物產會陳列比較預備明年赴寗爲敎育館陳賽之用以資守騐而求改良至密垣爲會塲所在之地尤爲各國觀瞻所繫亟應由提學使司發起組織敎育出品協會以資提倡其蘇皖贛三屬如能仿照辦理本部堂尤所樂聞兩江學務開辦較早成績必有可觀爲此札飭札到該司即便轉飭所屬各學堂曁敎育會勸學所一體遵照速行籌備以便陳賽並移行各學堂敎育總會一體知照 
[奉邑會議學堂辦法寗波]  
　　奉化縣勸學所於上月十三日開會提議官立三學堂明年一切事件不意是日中學堂八新董到者一人高等小學堂八新董到者二人女學堂董更無一人到者因此不能提議日前禀縣又發知單特邀諸君於九月初四日午刻速駕至明倫堂會議如若再不惠然肯來則明年三學堂之成敗諸君各任其責矣未悉届期能踴躍從事否 
實業 
[鎭屬溧陽籌備出品會紀事鎭江]  
　　鎭屬溧陽縣商會於初三上午十時在本會開出品籌備會先由狄信之君報告開會宗旨次由王君宣讀歡迎南洋勸業會陶科長詞陶科長旋起致謝並演說賽會之關係及其利益大旨謂内地之農工商人非受敎育不能爲實業人材内地之農商品非加研究不能期實業之進步賽會會塲乃絶大之實業速成學堂亦即絶大之實業研究所其間發達成就之功幾于不可思議又謂近世之爲商爲工爲農者非有世界思想國家主義不足以自謀生活欲發生農工商民之世界思想國爱主義尤非借賽會之力不可衆皆鼓掌又次申明物產會與賽珍會之區别所陳賽者非奇技淫巧之品乃人生日用之品珍奇之品未必處處皆有日用之品則無地無之並指示調查城鄉物品及徵集方法前後演說共三小時之久一時到會者實繁有徒次由狄信之君及商學會各職員擔認分别籌備出品以備選送鎭江物產會陳賽閉會時已下午三時矣 
[照會常紳充物產會員常州]  
　　日昨張督憲照會于定一錢以振二紳爲南洋勸　協贊會評議員并協同常州物產會正幹長籌商會務聞二紳已允充任矣 
雜記 
[聚毆戲園之風潮常州]  
　　商人劉亦亭在西門外開設逸仙戲園 
己於前月十九日開演平日小有風潮即經官吏拘去懲辦以致積怨成仇至上月三十日忽有多人往該園大起衝突磚瓦檯櫈飛舞滿園當擊破洋燈數盞幾肇焚如幸文武兵差馳往彈壓並捉住滋事者數人始克寢事而觀劇者號呼奔走受傷失物者忆不少矣 
[南匯蕩田案京控提省松江]  
　　南匯五圖蕩田案丈見已熟者五千餘畝在墾者四千餘畝由原業佃人與普濟堂控爭自同治季年爭至光緒十五六年間漸漸劇烈二十七年提省仍未訊結三十二年札發松江府提訊經南滙全體紳士開會决議田歸普濟堂並條陳辦法府尊戚太守俯採輿情集衆斷結惟原告張某抗匿不到旋由陳龔兩人入京訴控並經御史揭奏謂有劣紳朦蔽松江府等語現在府署接到省憲札文飭將案卷人證趕速送省以便集訊 
清談 
[說公]  
　　一人之行爲而有益於衆人者曰公衆人之行爲而有益於衆人者亦曰公此公而公者也 
　　一人之行爲假衆人之名義以利一已而兼利衆人者曰公衆人之行爲各圖一已之利益因而各利其利者亦曰公此公而私者也一人之行爲假衆人之名義祇利一人而於衆人無補者曰公衆人之行爲和附一人之意旨因而各利其利者亦曰公此私而假名於公者也 
　　今之託名於公益公事云云者皆私而假名於公之例也若第二例以私而利公者我見亦罕矣若第一例則未聞其語未見其人 
[雜著（泖東草堂筆記）（續）]  
　　日耳曼野蠻之俗亦有集議武士皆能預會由其土壞小而情意通也故及其成爲大國此類集議即息滅獨條頓種之在不列顚者地僻少隅能傳其舊俗及文明啓而國會已堅故獨能發達其立憲政體（見十一國游記）金人未入中國前朱子稱其酋長與部落都無分别同坐同飲相爲戲舞所以做得事後兀术虜得中國士類敎之以分等級立制度於是上下位勢漸隔做事漸難（見語類）使金人能保守其舊日之習俗則國會之制安知不可胚胎於是乎於此足証國家實爲有機物之一類苟爲有秩序而有生動之幾則必能呑入他種之文明而融化之如英與日耳曼是也否則必爲他種之文明所呑而與之同化如金人是也 
紀事 
[蘇州振華女校開會記（瞻）]  
　　（四）典禮結典憑禮瑞中丞因赴諮議局撰就訓辭函請樊學使至校代表學使又因恭迓海軍大臣過境時間相左委王太史亦曾赴校代布辭意奬勉有加是日女界來賓頗盛僉以入校讀書爲榮 
　　（五）特色敎育歷史二科演講頗有條理理化試驗五色火熖極饒興味英文琴歌圖畫均優美來賓章伯英君演說補救女學之法聞者咸爲鼓掌 
　　（六）畢業生本屆畢業生望族居多一長洲五季山爲君九部郎之妹二長洲倪鳳珍爲詠裳大守之女三常熟翁之荃爲又申觀察之女四長洲彭雲裳爲相國文毅公之曾孫女名門閏秀極一時之盛 
　　記者曰今日女學不發達之原因有四　疑不避浮議易於中傷一也大吏不稍稍鼓舞之庸耳俗目未知入校讀書之可貴二也招考過濫身家不盡清白有志者因而卻步三也學科不完備無良敎師以誘掖之進步遲而成效不著學者因而灰心四也觀於今日之會於此四者均無　點因樂爲泚筆記之 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[專件浙江諮議局議事細則（）]  
　　第二十三條如有審議會不能議决之事發生審議長當退席請議長復席 
　　第二十四條審議會如有違背諮議局章程或議事細則紊亂會塲秩序時議長得不待審議長之請即行復席停止審議會 
　　第二十五條在審議會書記行書記長之職務 
　　第二十六條開審議會時禁入旁聽 
　　第二節審查 
　　第一欵總則 
　　第二十七條諮議局因事務之必要得設審查員爲各種事件之番查 
　　第二十八條審查之分股及員數 
第一股資格審查員九人 
第二股財政審查員二十九人 
第三股法律審查員九人 
第四股庶務興革審查員十八人 
第五股建議審查員二八人 
第六股其他特種事件之審查員無定額 
　　第三十九條各股審查員及主查員理事之選舉於每會期開始行之其選舉方法别於互選細則第二十二十一二十一一條規定之 
　　第三十條各股審查員得於其本股内開審查會議其日期以本股主查員定之 
　　第三十一條兩股以上對於同一事件須行協議之審查時得由該數股之同意開連合審查會其日期由該數股之主查員協議定之 
　　開會時須推定臨時主查員及理事各一人 
　　第三十二條審查會及連合審查會不得於諮議局會議中開之但得諮議局之許可不在此限 
　　第三十三條開審查會及連合審查會時議員之外禁人旁聽 
　　第三十四條諮議局以議案或事件付託於審查會審查者須印刷交主查員配付之 
　　第三十五條審查會之審查不得涉及諮議局委託事件之外 
　　第三十六條審查會及連合審查會非會員半數以上之出席不得開議 
　　其議事以多數决之可否同數取决於主查員 
　　第三十七條主查員當整理審查會之會議維持秩序 
　　第三十八條理事掌審查會之議事錄及文書之事主會員有事故理事代理之 
　　第三十九條審查會之審查畢當作報告書由主查員交由議長提出於諮議局 
　　第四十條關於審查之事件議員中有陳述意見者審查會得聞其意見 
　　第四十一條審查會得請議長向各官署局所或各團體調取關於該項審查事件之文卷 
　　第四十二條議員有求閱審查會議事錄及其他之文書者限於不生審查之障碍得許可之但不得携出諮議局之外 
　　第四十三條除議長特認爲秘密者外凡審查會之報告當預行印配付於議員 
本埠新聞 
[救火聯合會開新職員會]  
　　救火聯合會前晚七時半開新職員會提議事件事務所仍在查育堂火警鐘樓已由朱子堯君經辦業經開工訂期十一月底竣工惟會塲假借公益會殊非久遠之策擬在基地上起造新式樓房一所計五開間每間闊丈半進深三丈六尺四面起築圍墻不日雇匠估價集欵興工惟潘姓佔地一事前已由縣飭吊單據覆丈詎該姓置若罔聞而佔地者恐不止潘姓一户擬再禀縣統丈澈究 
[城内擬興夜巿]  
　　地方公益研究會各紳董因城内夜巿未盛爰定於初七晚八時開常會期邀集紳商學界提議在邑廟豫園内擬興夜巿以望商務之發達并延薛穀貽先生演講昨已扁發通告書於各界矣 
[調停北貨業風潮之示諭]  
　　本邑粮北貨業因貨捐局近將棕印騐改爲紙印存局點騐諸多留難暫停交易並定於初七日邀集商董在商務分會開特别大會擬具禀督撫憲及釐捐督辦等情已誌前報當經金太守訪悉前晚出示云本局禀奉督辦憲批准將棕印用紙印所经以杜本局打印巡丁之弊業經督辦憲曁本局先期出示曉諭九月初一日開辦乃商家竟有以爲不便者成法不易更積弊不易去即此小事合莫不然究竟何項貨物必不能用印紙應如何設法改良俾祛棕印之弊又不致如印紙之可以藉口卽由該商等詳細聲明送局以便酌奪本局祇求杜弊便商兩有裨益初無成心該商等亦不當但徇舊法致使巡丁得以通同弊混以爲得計該商等平日亦知公益本局有厚望焉特示 
[巡捕舉行秋賽]  
　　前日下午英美捕房中西印各捕齊集泥城外賽馬塲舉行秋季賽跑大會氏理總巡麥高雲君偕各捕房捕頭並旅滬西商均到塲觀賽各種跳跑及抛鐵球跑繩索跑脚踏車並所演新奇各戲等技藝計賽跑二百二十碼追捕盜劇係總巡捕房五百二十五號華捕奪取頭標賽跑脚車係九十四號西捕爲最優 
[信義儲蓄各户議决辦法]  
　　信義銀行儲蓄各户在寳善街春園茶館内會議保全辦法各情已紀前報茲悉經　蔡兩代表查得本埠儲蓄該銀行有嚴蔭記柳景雲等二十八户共洋八千餘元現已議决繕具公禀赴蘇撫院上控請爲飭追 
 
 

Page 19

 
 
[商務分會之成立]  
　　南巿商會分所向設施家弄于姓屋内尚有商團公會及商學會均附設於中邇因商會分所已遷至毛家弄王姓大厦改稱商務分會即經禀呈商部立案並定初九日開會已知照各商董届時蒞臨所有附設之商團公會商學會仍照常遷設 
[美領不允釋放應忠才]  
　　魏清記控應忠才買地虧銀一案由廨將應提獲訊押在案詎應投道轅上控以自係逐出租界之人且居住法租界照以原就被辦法魏應赴法公堂控告奉滬道蔡觀察批飭廨員將應開釋當由寳讞員查應尚有洋商控案况魏係美商用人未便開釋禀詳道憲核示各情迭誌前報昨日苻觀察又續批飭令廨員將應開釋寳讞員當即照會美領將應開釋美領以應與魏清濤合買地皮虧銀三萬兩一經開釋此項虧銀無從追理聞已照會滬道請爲核復矣 
城内 
[滬江官事]  
　　縣尊田大令因有要公昨午乘坐火車赴蘇謁見蘇撫江南福山鎭總兵楊慕時昨日到道拜會候選縣丞李在春禀見巡警總局户籍課兼三四路稽查路燈委員候補巡檢沈祺年禀知奉憲飭知保奬准予酌委差缺一次 
[道批二則]  
　　徐順卿禀批工部局所埋管石迭經飭廨商令起除並照會領袖總領事飭遵候再備文照催所稱傳陳氏勾串李鈺堂揑名誣控一節如果屬實殊爲可惡仰公共租界會審官澈查究報吳紹基禀批此案先據僧會司正生應乾等公禀龍華寺前場地各小販設攤向係方便不取分文深恐收捐衝突等情當經行縣諭禁嗣據該鎭董等具禀又經批示在案所議抽收攤捐一節自可毋庸置議惟陸海松等有無佔地取租情事以及該董等所辦營養學堂有無成績迄今未據查復仰上海縣田令迅即照案確查復奪黏抄並發摺存 
[縣批二則]  
　　張順英禀批工部局設立轎捐係在光緒三十一年之事迄今事隔四年從前祭祀如何辦理豈無向章可循該夫頭不照舊章將無照之轎輕爲嘗試致被扣留係屬咎由自取祇能自向取回至祭祀差使從前如何辦法應否酌改候諭飭禮房查明復奪小木公所司年顧家曾禀批選舉領袖果係衆議允洽何必給諭 
[審訊要犯]  
　　前晚縣署襄讞委員劉明府復訊外國牢監滋鬧之兇犯鬧天宫即徐福生王數生龔麻子即龔琴生等徐福生供與前堂無異王新生供詞與前稍有不符明府判王責二百板詰問羠琴生王公館失竊一案是否與王介堂同往龔亦供認不諱遂判徐王龔三犯仍還原押候禀詳上憲核示 
南巿 
[引誘工人]  
　　製造局總辦張觀察近查各廠工匠每因聽人引誘至他省製造局圖得厚利即出示云當此推廣工藝整頓局務之際豈容任意誘脅他往有妨要工况查歷經於各廠工匠格外優待凡幼童之有本領者無不拔升工匠而工匠之有優藝一經委員攷薄尚不思報効而竟妄聽誑誘實屬不知自愛嗣後如再聽誘出省工作一經訪明下落定行移知該省從嚴追回治以應得之罪决不寛貸 
[宣講道德]  
　　南巿利濟學堂係上南川旅滬商董禀准設立向有宣講社爲講演人倫道德等義聽者頗衆自暑假停講後已於昨晚起照常宣講 
閘北 
[僅獲賭具]  
　　著名賭棍陳金發陳桂發近在梧州路東太平橋堍擺設賭檯誘人賭博昨由三路四區巡士往拿詎已逃逸僅將賭具解局禀請巡官查拿究辦 
[拆去電話]  
　　閘北錦華絲廠違章私裝德律風已記昨報昨由董正巡官提訊判將已裝之電話綫一律拆去工匠王阿三李仁科交該廠保釋 
[淫棍行兇]  
　　黃毫揚控蔣萬福調戲其妻黃施氏判蔣責二百板斥釋在案詎蔣釋出後忿無可洩奔至氏家突出利刃將氏腿上連戳兩刀而逸該氏復投局請驗巡官飭保延醫療治一面派探緝兇務獲嚴辦 
[挑取汚水]  
　　楊家宅橋顧三老虎灶挑水夫張立夫在小浜内挑取汚水拘局懲罰在案不料張昨又故智復萌由巡士拘入四路一區黃正巡官以其玩視禁令判罰洋一元外並責手心一百下具結開釋一面飭提茶館主到案究辦 
新租界 
[押店被竊]  
　　新閘路長興小押店前晚被賊掘洞入内竊去金銀表十三只衣服二十三件昨日該店主投新閘捕房報請查緝捕頭准之 
英租界 
[馬車溜韁]  
　　蕭長寳昨日行經江西路廣東路轉角被溜韁馬車撞倒跌傷由捕查見將蕭車送捕房轉送仁濟醫院醫治諭查肇禍馬夫解辦 
[逃走烟妓]  
　　前晚山西路一百二十號花烟間被逃烟妓彩鳳一口昨晨鴇婦席王氏投總巡捕房報告捕頭允爲飭查 
[收押期滿]  
　　閘北巡警總局送押城内改過局之竊犯龔子龍趙阿二昨均期滿由局員派勇將該兩竊送回原局發落道經租界由總巡捕房派捕照章送至界外 
[敷衍了事]  
　　孫家麟寓居松江路三十三號大方客棧内昨日失去銀洋一百元投總巡捕房請緝捕頭當即飭控往查乃由該棧茶房等至捕房禀稱已與孫客商明各茶房湊賠洋七十元請爲免查捕頭允之 
[摸去眼鏡]  
　　台濟路居人胡雲卿昨在福州路被賊摸去眼鏡等物即投捕房請緝捕頭允爲派探往查 
[疑是鄰婦]  
　　車夫王阿大家居厦門路二號因伊子毛囡耳上金絲環被竊疑鄰婦葉應氏所竊報由捕房派探葉長亭往查向氏詰問支吾即拘入捕房捕頭飭送公廨押辦 
[小人難親]  
　　吳阿炳在山東路二百八十五號錶畫店爲夥前因私售淫畫由捕查獲判押西牢四月吳在牢與同押犯人陳毛囡相識茲已先後釋出前日吳陳在上林街遇見向吳拆梢不遂即紏黨將吳兇毆被控捕房由探葉長亭與一百七十九號西控往查當將陳拘入捕房奉飭押候解究 
[華捕降充]  
　　虹口匯山捕房九百三十號華捕派看西牢因任押犯與工人閑談被該捕房捕頭查悉禀奉代理總巡於昨著將該捕降充四等巡捕三月 
[華捕拔升]  
　　虹口哈爾濱捕房八百十七號一百二十五號兩華捕均因拘獲西牢逃犯有功由該捕房捕頭轉禀　代總巡諭著該兩捕均拔升一級以示奬勵 
[西探回滬]  
　　總巡捕房四號西探戤畢生請假出游奉卜總巡諭令老閘捕房七號西探麥道代理茲悉四號西探刻已回滬辦公奉代理麥總巡諭飭七號西探仍回本捕房當差 
美租界 
[電桿倒下]  
　　昨有二十九號電車行經靶子路車上引電鐵桿忽然倒下擊碎六號路燈由捕歸禀捕頭命該公司飭匠修理 
[移提蟻棍]  
　　蟻棍蔡孟榮前與王顧氏串拐某姓小孩案發後該氏就獲蔡即脫逃近蔡又因另案被人在四路分局控告拘押在案捕房昨請公廨備文至警局將蔡移歸押候解辦 
[幾至送命]  
　　江北人戴帆住北永禘里一千三百八十一號日前因同居某姓失竊金戒一只向戴盤詢戴以爲羞辱呑烟自盡幸某姓覺察報捕送同仁醫院治愈 
[茶館聚賭]  
　　南永祥里七百三十八號小茶館晝夜聚賭抽頭漁利昨日爲捕查見歸禀捕頭請廨傳究 
[攫取金飾]  
　　婦人梅杭氏前晚行經北四川路被流氓王福根搶取金飾而逃由路人　同追獲送入捕房押候解辦 
 
 

Page 20

 
 
法租界 
[柴房失愼]  
　　前晚二點鐘西門外文元坊第四號門牌居民某姓家失愼幸經捕房皮帶龍馳往救息祇焚去柴房什物而已捕房諭探將起火人傳案訊辦 
[巡捕更動]  
　　廣慈醫院看守病犯兩華捕茲經麥總巡將該兩捕調回顧家宅羅家灣兩捕房當差所遺病院一差改派安南捕數名前往看守 
[派捕站崗]  
　　法捕房上年在西貢安南招募巡士一百餘名來申發派顧家宅羅家灣兩捕房差遣茲經麥總巡諭在顧家宅捕房派出安南捕若干名在八仙橋捕房轄境内站崗巡邏 
[巡捕種痘]  
　　新租界兩捕房自添設安南捕百餘名來申上差後均未補種牛痘日前麥總巡偕同傑醫生等至顧家宅安南捕所居之處由醫生逐一施種以免痘症流染 
來函 
[荆溪東鄉蜀山鎭學界公啓（爲縣差索捐私開烟館事）]  
　　啓者荆溪東鄉之蜀山鎭向來烟館如林自禁烟令下由本地紳商學界創辦禁烟會並設立戒烟局實力調查懲勸兼施烟熖稍熄然以荆邑境内烟館到處林立而蜀山區區一鄉鎭獨施其禁令不知者幾疑爲多事由是烟禁效力漸失燈户故智復萌私售在所不免惟不敢公然開設而已前數日忽有縣差數人來鎭以膏捐無出爲名勒開已經閉歇之烟燈十家派令認捐各家二兩或三兩不等烟館得縣差爲護符吸日張胆骫法營私誠屬閶無天日不識爲民上者何以漠無聞見縱令殃民若是豈煌煌諭旨率土同遵而荆邑政令獨有所異耶且蜀鎭依山濱湖土客雜居素多盜竊今以烟館爲藏垢納汚之地其患何堪設想此事殊駭聽聞因臚陳其實乞貴館登諸來函一門以告有地方之責者 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[閩浙總督松壽奏籌辦事宜列作第二屆成績摺（續）]  
　　並於省垣法政學堂内附設審判研究所使講習法政各員於肄業之餘入所研究審判規制藉以培養審判人才將來通設各級審判廳即以此項人員按其成績高下分别委用此辦已就緒者二也本年各廳州縣巡警限年内粗具規模省垣巡警早經開　並設立警務總局就城鄉畫分區段輪流站崗省外各屬巡警迭經嚴札飭催已辦者實力整頓未辦者從速設立現據陸續禀報先後開辦或就原有之保甲局改設或就公所設立招募巡勇分别梭巡站崗並派高等巡警學堂畢業生前往充當敎習雖一時未能俱求完備而規模實已粗具閩省二州五十八縣自此入手認眞舉行由城而鄉警務可期發達現正飭取各屬辦理章程同巡勇名册另行　咨立案一面遵照部咨將閩省原有警察學堂改爲高等巡警學堂並飭局設立敎練所藉以造就警務人才省垣開辦學堂已逾三年成就高等普通巡士各班學生共一千餘名留學日本畢業生三十名分别量材任用均尚稱職現復招考高等學生六十名切實講求力圖完善此辦已就緒者三也本年二月間准憲政編查館咨行奏定城鎭鄉地方自治並選與章程到閩當即查照原奏内所開辦法飭令閩省諮議局籌辦處兼理地方自治一應籌辦事宜以資統挈並照會省城各紳士協同籌議嗣據該處擬定按期籌辦進行表調查方法調查次序及調查員辦事細則等項詳經奴才核准通飭各屬廳州縣遵照辦理並令各就署内設立籌辦地方自治事務所分派法政畢業生充當調查員先就原有境界調查户口總數暫定城鄉鎭區域然後調查選民資格實行選舉組織議事會董事會及選民會一面編輯宣講書隨地講演省垣閩侯兩縣爲全閩首邑應將城鎭鄉自治事宜同時並舉先於六月初一日開辦以爲之倡其餘各屬由城而鎭而鄉自可循序進行猶恐各屬或蹈因循之習復由該籌辦處將自治進行表内所載某期應辦某事按期逐項分别通飭各屬一律遵守如此明定勸懲庶各該地方官咸知警惕奮勉奉行至自治研究所爲造就自治人才之本閩省法政學堂先於上年十一月間附設自治講習科分飭各屬選送學生來省肄業嗣於本年四月准憲政編查館咨行奏定自治研究所章程到閩當經併飭自治籌辦處統籌辦理旋據該處商同法政學堂監督即就原設自治講習科改爲省城自治研究所所有應授科目照章加增並將學期改爲八個月舉業查上年課授第一班學生已届畢業之期當即札飭各該地方官妥籌經費聯合公正紳士限奉文一個月内設立自治研究所延聘此次畢業回籍各生分充所長講員各職按照應授科目招集合格士绅入所研究其有上年未經選送者飭即速選合格學生數人籌備官費赶於暑假前送省揷入第二班肄業一面先行延聘法政講習科畢業生設所敎授俟學生畢業回籍再行擴充以免參差現據各屬詳報設立研究所者已絡繹不絶其尚未報者派員分往催辦期無延誤此業已籌備者一也（未完） 
小說 
[奇情小說美人虹英敦勞斯著瘦狷譯意（九十六）]  
　　梅黛嶺曰果爾則婚筵初張吾兩人將獲朶頤之賜矣楷羅曰君何以冷語相答前承子約易仇讐爲同謀今若此是仍仇視我耳須知吾自聞君語以來時思報君垂愛之惠洗吾舊染之汚故不惜暴他人之短以爲君告區區私衷寗有他意梅黛嶺謝之且曰吾試君心耳楷羅曰君苟垂聽者吾尚有言　根台佛靈實非吾兄言至此梅黛嶺儳曰吾早知之楷羅急問所以梅黛嶺曰實告子埒根吾情人也而今爲吾莫大之仇楷羅曰何謂梅黛嶺曰汝行將知此中氏蘊承君以伴雪事語我曷勝銘感事忙不暇暢談幸勿見責 
　　楷羅聞之即行告辭梅黛嶺亦不之留楷羅去後呼約立夫曰汝夜深時見愛蘭姑娘他適伴雪一人獨居者即來告我約立夫奉命而退迨夜深時拔來報往殷勤特甚未幾梅黛嶺至一小室中速伴雪人伴雪鞠躬曰承姑娘不棄延及鄙人三生有幸矣梅黛嶺曰速君來别無他事欲浼君允我一語耳伴雪允之梅黛嶺曰吾將浼君遲一星期與愛蘭成婚伴雪聞言驚愕不知所措久之乃答曰君意云何者梅黛嶺曰吾意無他惟不願見一名門閨女受人欺而作此秘密之事耳伴雪忿曰孰告汝者梅黛嶺曰君詢之奚爲伴雪曰苟不告我者吾必不能允子梅黛嶺曰然則吾將告愛蘭姑娘謂君一妻已歸泉下今復施其狡計欲求其他伴雪驚曰君何逼我太甚此必楷羅饒舌洩言於君者 
　　梅黛嶺曰君勿重誣安索夫人實告君吾從渠處竊得君與前妻之婚約渠初失時疑爲君竊啣恨次骨故延君至此以　乘間攫還此物今已知不涉君事且伏於吾權力之下爲吾之良友矣君苟能允我者吾亦當待子若彼必不將君事漏言於人伴雪曰吾與牧師約矣奈何梅黛嶺即以筆與墨水授伴雪曰汝可作書　　　當爲子郵寄伴雪援筆作書書畢問曰頃間之言信乎梅黛嶺曰一言爲質必無翻覆伴雪曰吾何時可離此他適歟梅黛嶺曰待吾事畢　　曰鄙人行後或將婚約攻訐吾者吾身危矣梅黛嶺曰是可勿慮吾當焚之以釋君疑伴雪謝之曰然則吾從子矣言已遂别去 
　　梅黛嶺覩其去後囅然自語曰又弱一個矣吾事之成正復不遠語時逕返已房卸粧而睡玉鈎初放時魂恬夢適即已深入睡鄉 
 
 

Page 27

 
 
   
 
 

Page 28

 
 
   
 
