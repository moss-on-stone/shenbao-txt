# 1903 - 326 - 4910997

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印歴代史事政治論] [  點石齋啓]  
　　是書集古今論史之作多至五百種如王夫之　通　　泌張白順史大略之類悉數探入無一道　其中更有不經見之書如　刻而　行　　漫錄王榖讀史營見魏　史論尤侗看鑑偶評夏之蓉讀史提要等類不下數百種一一搜錄并各爲之　　　時代　次史書中可合之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[君主之國民主之國君民共主之國得失利弊論]  
　　專制之國君主之共和之國民主之立憲之國君民共主之此泰西之通義也國以專制而君　尊國以共和而民權重國以立憲而君民之權適相平此泰西國制之不同也主專制之說者曰天下惟權操之一人而莫于違耳民爲主則心不一而安得和干戈必因之以起其尊君權宜主共和之說者曰民爲貴社稷次之君爲輕君苟不以民之心爲心則民且起而紛爭而國將不可以爲國其重民權宜主立憲之說者曰君之與民皆爲法律所範圍而不可過君軼夫法則暴戾民違其法則囂陵專制與共和太過猶不及也惟君民共主之而理乃當僕則以爲是三說也各有所宜而亦各有所失專制者君權固尊矣然必君爲堯舜之君斯民乃不識不知相安渾穆否則威福自擅獨斷獨行時日曷喪之嗟因之而起而民遂離德離心矣共和者民權固重矣然必蹈德泳仁民皆納於軌物斯可耳否則强暴蜂起太阿倒持執政不敢違百里璽天德若疣贅甚至賢如美之麥根利者亦且飲刃於亂民而戾氣　漫至無紀極矣立憲者議政之責寄自人民行政之權操之内閣而君祇拱手而總其成然必朝野上下間咸遵禮教而不凌競斯可耳否則君曰俞而民曰咈議院時與君長抗而解散議員之事時有炘聞必　國紀凌夷而威權漸替矣僕請以數語斷之曰專制共和立憲三者迥乎不同而各有所宜實各有其弊惟我中國合君主民主君民共主而一之斯斟　　中行之萬世而不　今之論中國者動曰數千年專制之國然惟暴悍如槳　昏庸如幽厲殘虐如秦政隨煽始街謂之專制耳觀夫唐　之求言也　四門詢四岳周武之訪範也謀及卿士謀及庶人孟子之告齊宣也左右諸大夫國人皆曰賢然後用之左右諸大夫國人皆曰不可然後去之謂非共和之意乎易曰天尊地卑乾坤定矣卑高以陳貴賤位矣周秦以下非循例之事臺諫得以力爭必下内外臣工會議有不合之舉大臣得將詔書封還臺諫得直言極疎務使君臣上下同爲法制所拘限而不能任意妄行則立憲之意也亦越我朝體天出治未嘗有專制之號而一人端拱萬姓風從渙汗之頒如綸如綍則君主之規制崇隆也未嘗有共和之號而凡百政令務順民情朝廷舉措更張必下六部九卿會議卽下至一郡一邑遇有興作亦必諮詢紳耆士庶而後施行則誠暗合於民主國之制度也凡百兵刑禮樂吉凶嘉賓載在大清會典大清律例六部則例皇朝通典諸書者自天子以至王公卿大夫庶民罔不恪恭遵守無敢或逾雖以九五之尊亦爲法令所維持無或有任情喜怒者則君民共主之政中國固未嘗不相符也今者少年無識之徒輙心醉平權自由諸邪說詡詡然欲斥君主改民主一若天下國政之美無有逾於美洲者殊不知勢宜民主則民主爲佳勢宜君主則君主爲善勢宜君民共主則君民共主爲得中使以俄而效美之共和則有天命者任自爲之必至無君黨中人益將揭竿而起使以美而效俄之專制則華盛頓之成規頓廢而暴君肆虐民必陡絶生機使以俄美而共效英德諸國之以立憲爲邦則必政教參差開上下爭權之漸而太平之局且不能保全則何若我中國之不共和而共和不專制而專制不立憲而立憲庶君主行法民皆奉法熙熙皞皞同游於光天化日之中而非泰西所能望其項背哉彼病專制而欲以立憲民權爲國者烏以知之 
[本館接奉電音]  
　　昨日午後三下鐘越二十五分時京師反人飛電傳來上諭一道敬謹譯登○十月初九日内閣抄奉上諭御前大臣載振博迪蘇軍機大臣榮慶内務府大臣增崇莊山均著加恩在西苑門内騎馬欽此 
[電傳宫門抄]  
　　昨日午後三下鐘越二十五分時京師友人專電告知本館云十月初九日皇上召見軍機大臣 
[盛會宣言]  
　　英京倫敦來電云某日之晚此間中國會中人會讌時水師提督西摩君作而言曰僕觀俄日兩國之戰在所不免惟遲速難逆知耳新任外務大臣皮雅君亦宣言曰或謂外務部諸臣於中國時局漠不關心此誠不然蓋我英文武大吏之在亞東者其政策與商人並無異致也 
[藐視東瀛]  
　　旅順口俄文口報云就日本現在國勢觀之尚未能與歐洲諸大邦平列其商人之在高麗各埠者不過力圖餬口而已並無大利可興也 
[俄皇抵德]  
　　南洋新加坡實得力太晤士報登英京倫敦來電云俄皇警蹕幸德意志刻已由德之威士馬丹赴淡士逹當車駕抵威時有德軍數千名沿途防護德皇行宫附近不准閒人往來嚴禁沿路居民在門外及騎樓駐足騎樓之下皆派暗差及護軍守之觀此情形殊甚危險在德如是在意可知無怪俄皇不敢幸意京而駐意俄使亦力尼 
 
 

Page 2

 
 
其行也 
[德儲從軍]  
　　南洋檳榔嶼某報云德國第三皇子鴉打路畢卽今英皇之外甥孫也現任德國水師遊擊奉德皇之命從軍亞東在水師提督坐船効力刻方附德郵船干力夏路畢起程約西歴十一月中旬可經檳島 
[御製再祭原任大學士直隸總督一等肅毅伯晉一等侯贈太傅李鴻章文]  
　　朕維致治馨香特重報功之典遭時屯厄彌增求舊之懷是以漢代蕭曹唐家房杜皆屢著遺祠之禮示不忘謀國之忠爾原任大學士全權大臣便宜行事直隸總督一等肅毅伯晉一等侯贈太傅李鴻章夙建殊勲早爲元輔受兩朝之重寄馳四裔之高名昨當國步危疑正借邊符鎭撫以潢池之盜弄致海國之兵連方思定變之才特下追鋒之召奮八旬之衰疾冐六月之炎威如葉公免胄以釋羣疑見郭令投戈而修舊好始則弭東南之隱亂繼克成中外之聯盟抗桓文九合之勲佐周漢再昌之運重安宗社功旣冠於收京載戢干戈事倍難於戰野竭一年之籌策成再造之經綸不爲裴令灰心眞見葛侯嘔血方錫和戎金奏異數同膺驚停嚴夜鼓聲遺章遽告當盈廷論功行賞之日是元臣以死勤事之辰論一生爲國之深衷本成功而不處在三代斯民之直道宜没世以難忘昔漢肅宗返自西巡重舉霍光之祀晉武帝論平南服獨思羊祜之功秩自備於中牢感倍深於長路於戲夢魏徵於身後恍若平生告李晟之柩前恩隆世嗣再陳馨薦尚克歆承 
[善安反側]  
　　聞之之林友人云廣西邊防豫新營管帶梁廣禮游勇也自經革湜蘇元春招安仍通匪分肥惡蹟昭著本年六月行劫雲茶帮事發督憲岑雲帥震怒密飭署廣西提督黃軍門就地正法梁聞之擁兵自衛並勾結黃五肥等股匪以圖大舉適新任廣西提督丁衡三軍門秉節至南密客民陳金記等以梁行劫烟土等情禀訴軍門查知梁所部營勇久不遵調因卽兼程赴龍州訪悉叛形已著急檄令甲乙丙三營以剿匪爲名夾梁營而營梁始氣沮旋批答禀牘以安其心結梁心腹某甲聳梁來龍梁兇悍性成平黃視統帥蔑如果於某日率隊來謁軍門飭傳入内梁令健兒三十人携槍緊衛軍門接見如儀次日復以要公傳見梁仍以健兒隨門者阻之梁始單身入軍門命巡捕官將陳禀詞抛閱令自具親供梁振筆直書全不諱飾軍門遂升坐虎幄數梁罪狀押赴營門外立正典刑隨命部將彭某馳入梁營宣布威德改爲衡字左營噫如軍門者亦可謂善安反側矣 
[粤西軍務]  
　　漢口訪事人云曰前廣西提督劉軍門光才以目下彼處軍務尚未敉平特委某員至漢皋採購軍裝兼辦轉運事務至會辦軍務大臣鄭蘇龕觀察在汴所募勇丁刻下尚未足額是以不能尅日成軍 
[獲匪續聞]  
　　廣東著名匪首馬王海被獲正法情形已詳前報兹閱羊城時敏報登東莞縣來函云九月十七日水陸兩提督撥出開花砲隊會同地方營弁督帶勇丁四千人往攻馬匪所據鄕村先遣石龍遊擊施遊戎帶隊五百名由大路前進而以開花砲隊繼之其餘各軍分作堵截是時馬匪黨羽尚有六百餘人高踞碉樓放槍拒敵迨開花砲隊馳至自知勢不能敵率同數匪捨命突圍而出狂奔三四里至一小村落名曰兩頭塘是地係梁崔二姓聚族而居時適村人在田中耕作驀聞槍聲一震閃避不及有中彈而仆者蓋馬匪至此遥望村人以爲將捕已也故先發制之及村人斃命馬匪方欲奔逃衆村人狂呼齊出四面兠圍馬匪遂束手受縳其時尚有甲乙二匪從馬匪逃至一當塲擊斃一伺隙脫逃鄕人旣獲馬匪在身上腰兠中搜出鈔票六十張金褲帶一條金對時表一枚約共值二千餘金隨縳解軍門翼日由石龍解至粤省當圍攻時遊戎偕廖姓武弁督隊馳入未幾廖弁飲彈而亡水陸兩提督聞之益怒不可遏下令將匪鄕圍燒凈盡男婦老弱死於兵燹者約共三百人大　雖除其元氣亦一時難復已 
[商會肇興]  
　　廣州訪事人云粤垣剏設商會定於九月十三日集議是日由五大善堂訂定投票之法先於各善堂董事中公舉實心辦事者十人以爲正副商董次由七十二行各商自行公舉本業商董俟舉定後集議一切兹將投票章程及所舉各商董列下一五堂先議正副商董各數人各舉所知亦不厭重複以覘人心之趨向一五堂雖先舉正副商董數人仍由七十二行商人公舉以投票多者爲正主席餘可類推一各行投票必書名字以杜濫寫一投票係每日分請十行到來如行内有可爲正副商董者不妨公舉以昭大順一所定各正副商董倘有不願者以次推舉一各行旣齊集投票後另行擇日開票俟正副商董已定然後擇地籌欵一投票各人選舉正副商董必擇人品純和商情熟識及身家殷實者旣而各善堂公舉各紳董爲左小竹蘇槿農林竹鄰鄭陶齋區蘿屋周東生周秩西許雲疇朱濟清潘景文盧東葵陳春田王旂三杜星河黃雲軒李卿雲黃少南陳拱宸葉靄生張子謙 
[晉軍過漢]  
　　漢口訪事人云山西大憲因廣西匪亂未平特派忠毅軍四營督以趙軍門前往助剿日前由襄河順流而下道經漢上旋卽拔隊登程 
[維持正學]  
　　紹興訪事人云浙江會稽縣屬陶家堰通藝學堂本東湖書院也近日堂中各學生每提唱民權自由諸謬說并喜購閱逆書逆報深恐血氣未定誤入歧趨爰訂新章竭力禁阻各學生隨紛紛告退留者只十餘人遂一併拔入頭班另行招補足額一時有識者皆服其維持正學之功 
[新昌獲匪]  
　　紹興訪事人云浙江新昌縣境與台州毗連月前寗海閙教之後謡言蠭起人心皇皇刻下大吏檄拿鄚首王錫彤甚急餘黨悚懼紛紛竄入新昌嗣聞官軍將次到來遂羣起刦掠幸各教堂防護周密得免於災刻經縣主劉雲章大令會營擒獲首要數名一俟禀詳上游奉到回批卽須就地正法矣 
[越郡剿梟]  
　　紹興訪事人云越郡濱江向多鹽廠梟匪販運出没無常近更麕集於樓塢哨弁一帶各鄕村日則興販私鹽夜則設局誘賭某日某營哨弁巡行至此與匪相遇匪卽持械让敵嗣以官軍所用毛瑟槍頗能命中及遠傷斃數匪餘遂四散乃將匪船一艘私鹽數十包並所斃匪人首級一併解至紹興府署禀白情形 
[鄂省官塲紀事]  
　　漢口訪事人云上憲札委姚大令光鼎歐陽大令方欻督解第七批京餉已於日前領運起程矣○漢口籖捐局總辦孫詞臣觀察前往九江公幹於本月初四日仍返漢皋○湖北督糧道譚伯成觀察現奉湖北巡撫湖廣總督兼端午帥札委總辦鐵路及洋務局事宜已於日前到差視事矣 
[萬壽無疆]  
　　昨日恭逢皇太后萬壽聖節天未黎明欽命商約大臣吕鏡宇尚書電政會辦大臣吳仲懌侍郎蘇松太兵備 
 
 

Page 3

 
 
道袁海觀觀察松海防同知劉乙笙司馬上海縣知縣汪瑶庭大令江南提標右營參將周子安參戎守備程厚菴守戎城汛周鑑之千戎以次文武各員咸趨詣萬壽宫排班朝賀 
[聖節讌賓]  
　　昨日恭逢皇太后萬壽聖節清晨英界大馬路及河南路各店鋪皆結彩懸旗以申慶祝入晚更明燈萬點光徹雲衢蘇松太兵備道兼江南海關監督袁海觀觀察先期柬速中外各官赴泥城外斜橋左近北洋務局會讌午後鐘鳴一下馬龍車水絡繹而來計華官爲上海縣知縣汪瑶庭大令英美等國公共租界公廨讞員鄧鳴謙司馬襄讞委員王松丞剌史法界公廨讞員魏蒓塢大令以及各局所委員留滬遣差各員洋官則東西瀛各國駐滬總領事正領事副領事以及書記繙譯各員舉琖呼嵩恪恭歡洽直至八磚影過始席撤興辭亦宦途之盛會也 
[飭設公司]  
　　昨日蘇松太兵備道袁海觀觀察奉商部來文飭令各省赶緊設立鐵路礦務公司與地方紳董會同辦理等因大約日内卽須遵照辦理矣 
[飭護藏經]  
　　日前上海縣主汪瑶庭大令奉蘇臬司朱竹石廉訪札開轉奉撫憲札奉禮部祠祭司文開准僧錄司印務覺天禀有江蘇天甯萬壽禪寺僧清鎔情願自備工料詣柏林寺刷印龍藏經文轉禀内務府大臣具摺奏明奉旨允准業已刷印完竣恭奉航海來申供藏天寗寺内爲此札飭路過各州縣一體飭差沿途保護等因昨已遵札派令差役林榮爲之照料矣 
[改期會鞫]  
　　革命黨渠魁鄒容章炳麟等人拘押英界捕房已經數月大憲本訂於下禮拜一卽本月十二日飭上海縣主汪瑶庭大令蒞英美等國公共租界公堂會同讞員鄧鳴謙司馬及英總領事署迪繙譯官推鞫兹因是日别有要公已改遲至下禮拜四卽本月十五日提案訊供矣 
[備迎提憲]  
　　江南全省提督李壽亭軍門前由滬上乘某輪船赴金陵謁見兩江總督兼南洋通商大臣魏午帥刻已事畢而返約於今日抵埠上海縣主汪瑶庭大令曁提右營參將周子安游戎均已預備迎迓矣 
[文星照滬]  
　　前日江南副主考紹任庭星使昌由金陵附某輪船來滬小作勾留然後入都覆命昨日命駕入城赴道縣各署投剌拜會 
[公文被劫]  
　　上海縣主汪瑶庭大令派馬快鄒坤齎公文三十七角投松江華亭縣署行經虹橋鎭與某信局夥三人相遇結伴同行比至七寶鎭相近突遇盜匪二十餘人各持器械攔路行劫四人均受微傷公文亦被攫去鄒遂回縣禀明大令立飭捕役查緝昨日鄕人某甲在路旁拾得公文送至縣署大令詳加查核並不缺少大約卽須補遞至松矣按此事似卽今日本報所記信差遇盜事 
[禍肇焚身]  
　　有名堂倌阿囝者不知其姓氏里居在本城梅家弄某銅作樓上賃屋一椽藉棲眷屬前晚妻若女因紥草囤悮將火油燈潑翻延及麥柴火燄猝起驚惶無措大聲疾呼幸衆鄰齊集施救得以告熄而母女兩人已周身焦灼至天明阿囝始返而牀帳衣物已焚毁無遺矣 
[法界停訊]  
　　昨日爲法界捕房發落之期讞員魏蒓塢大令因恭逢皇太后萬壽聖節循例不理刑名先期咨照捕頭將各犯暫停發落 
[議塡河道]  
　　法界八仙橋下河道向通潮汐時有舟楫往來兹經工部局董雇令工人將橋拆去河道用土塡滿築一大隂溝蓋恐穢水停留故籌宣洩之法也 
[信差遇盜]  
　　本月初八日之晚本邑汪協源信局遞信人將申報打疉成包會同各信局中人挑赴泗涇以便用划船載往杭省行至離七寶鎭里許突遇盜匪二十餘人口操土音蜂擁行刦蓋疑包中有銀錢也各信局中人起而拒之若輩持挺奮擊傷三人其中以恊源挑送申報人爲最重斷其腰肋踣不能興旋將申報信函抛擲田中一哄而散 
[米行倒閉]  
　　本邑南巿十六鋪楊家渡粤商所開同吉泰米行專運米糧出口米業中推巨擘焉邇因資本不敷周轉虧負各錢莊及各商家約八萬餘金之多無力彌縫遂於前晚倒閉一時被累之鈞康立泰等錢莊同投捕房報知請卽派人看守 
[賃賭被拘]  
　　有張小堂者賃得英界浙江路第七百零七號門牌房屋一幢開設愼裕小錢莊而將樓面轉租與賭棍某甲邀集各賭徒呼私喝六逹旦通宵前夜乙丙二人因賭口角互相扭毆致將燈内火油澄翻霎時烈燄熊熊幾致冐穿屋頂幸卽汲水以灌得免成災事爲捕頭所聞立派某包探前往查察見莊上不獨青蚨寥落且高積如山之品海烟盒亦皆空無所有因卽將張拘入捕房押候解送公堂禀請讞員鄧鳴謙司馬訊究 
[美界火警續述]  
　　美界火警已誌昨報兹悉火起於百老匯路閔行路轉角處虹明里口第一千二百六十三號門牌粤瑞祥雜貨店計延燒左右鄰徐順記藤器店福安洋廣雜貨店共樓房八幢當火熾時瑞祥店主家有一年甫十五齡之婢女不及逃避葬身火窟中至昨晨由家人從瓦礫中翻出四肢已零落不全矣亦慘矣哉 
[駑馬泛駕]  
　　前晚美界百老匯路某姓家火警時有皮帶車自英界風馳電掣而來行經乍浦路執鞭人偶不留心將第四百四十號門牌順昌木作櫃檯撞壞旋又碰傷某老虎灶上柱一株馬亦突受重傷倒仆於地後經六十二號西包探用手槍擊斃各鋪所毁之物償給修理費若干 
[上海官場紀事]  
　　江蘇候補道李吕文觀察吳淞釐卡委員俞同甫明府均於昨日來滬先後詣上海縣署拜會縣主汪瑶庭大令○浦東保甲總巡謝岳松明府於昨日午前至縣署拜會縣主汪瑶庭大令晤商片刻而别 
[眼前功德]  
　　風聲怒吼寒氣逼人哀此窮黎街頭縮瑟故論眼前功德則莫有過於施衣者蛟川葉樹德堂主人有見於此特製棉衣一百九十五件棉褲一百九十條交敝堂代爲施送恩同挾纊感佩莫名惟是人數衆多勢難遍給彼歌安燠此告單寒同是體膚何能恝置尚祈樂善諸君一視同仁源源接濟俾無數貧民聊禦冰霜之阨頌聲載道莫非被德之人而天道好還自予以無量福無量壽以酬其無量功德矣又楊麗川翁助製棉衣洋銀十元乞附報章藉希均鑒滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　九月二十五日兵部太僕寺廂藍旂值日無引見壽全謝守護東陵恩桑寶謝交軍機處存記恩分省補用知府方朗預備召見良泰請假十日兵部奏派查齋大臣派出希朗阿漙侗恒順隆斌祥年吉陞松溎松鶴掌儀司奏二十七二十九日祭奏先殿載搜恭王行禮召見軍機大臣及方朗皇上於明日辦事後由頤和園還南海駐蹕○二十六日刑部都察院大理寺八旗兩翼舉日無引見方朗謝交軍機處存記恩召見軍機大臣 
[公讌文星]  
　　金陵訪事人云每屇文闈撤棘司道以下必公備華筵柬請正副兩主司燕飲以伸地主之情本屇揭曉之後副主試因有鐵路公務怱促登程惟正主試楊公仍勾留秦淮蔣阜間日前聞有訂期公宴之舉特授意江寗府以天氣已寒請辦灰鼠開氣袍褂各一件府尊某太守急言於司道備以奉進一面設延八旗會館蓋官塲酬酢之禮宜然也國維持圜法○欽加同知銜賞戴花翎代理江西德化縣正堂張爲出示曉諭事照得前因制錢缺乏錢價日昂鋪户居民兩有不便而巿儈奸商不顧大局猶將銅圓制錢私運出境以圖漁利當經本縣出示嚴禁并派親兵差役密爲查拿在案蓋禁令雖嚴乃指盈千累百運往别處而言並非本地居民或數千或數十千文一概不許流通也兹訪聞有不法棍徒冐充差役遇有裝錢船隻不分多寡輙向訛索將本縣便民之意變爲虐民之舉誠堪痛恨合行出示曉諭爲此示仰闔境軍民人等知悉爾等須知禁錢出境係專指大宗數目運出牟利有碍巿面不得不爾若本境周轉爲數不多自不在禁止之列嗣後無論銅圓制錢數上百千違禁外運一經拿獲卽予充公其數十千文以内並非運往别處者倘有棍徒藉端訛索許卽扭送來縣以憑從重懲辦决不姑寛其各凛遵毋違特示 
[花縣文言]  
　　江西訪事人云調署南是縣知縣江雲卿明府歴任繁劇卓著能聲此次重蒞花封卽用硃律親書告示曰諭告狀人等知悉本縣不用門籖稿家丁爲民節省訟費甚鉅然本縣意在使民無訟培養元氣所以體恤窮民非以體恤刁民也如因費錢無多狀紙易入彼進一呈此遞一禀毫毛細故張大情詞違本縣愛民息訟之心則必有以設法痛懲之姑息養奸本縣永不爲也其後無悔切切特諭未幾復硃筆大書曰諭士民及書役人等知悉縣署有門籖家人則公事出入必經門籖家丁之手遲早任其伸縮是非任其顚倒在内則討本官之口氣探本官之喜怒在外則擅作威福無一事不朦蔽無一語不招摇削百端士民是擇肥之魚肉也勾串一氣書役是作奸之狼狽也卽使本官事事防閒而士民莫辨其眞僞輙疑係該丁所爲以致號令有時而不行判斷有時而不服則皆用門籖家人之故也且此門籖稿者不但士民畏之苦之書役亦畏之苦之何也書役不得見本官之面非任該家丁需索情難上逹第該家丁索書役之錢則書役又加倍索士民之錢譬之人身有物阻塞咽喉上下安得通利本縣來自田間深悉此中弊病是以不用門籖家丁凡士民有事必面詢書役有事必面諭可者可否者否事事出於親裁不許家丁索書役之錢乃可禁書役索士民之錢但書之紙筆役之飯食無欵可籌勢不能枵腹從公所得小費亦不概革然不許家丁索書役一錢則書役在署内不費分文何致向士民索錢此後如書役格外需索或仍稱署内家人要錢定是該書役招摇撞騙佳予士民在宅門喊禀本縣必當盡法痛懲不貸至親兵一項本縣月給工食如敢藉端需索重則責辦輕則驅逐前在各任内管束甚嚴所願我士民以耕讀爲本勿以健訟爲能非公事不得擅入衙門當效澹臺滅明之戒是則子所厚望焉特諭 
[上海縣署瑣案]  
　　前者周樾控嚴柳江霸吞股本等情縣主汪瑶庭大令研訊之下諭令將嚴交人保出找還周洋銀一百三十元不料嚴逃避無蹤置之不理日昨周投案請催大令飭提保人陸升詰究陸供小的爲嚴所累已代繳銀七十兩餘欠須求寛限理清大令謂爾旣保嚴定知下落限於半月内照繳不得遲延○張章氏偕其媳賈氏控曹良誘令伊子振甫出外歴久不歸等情前晚大令提曹研訊張章氏供兒子向在江海關充托手曹包攬關稅與兒子有隙被誘出外兩月未歸比聞人言藉藉咸謂被曹謀害抛屍河中爲特投案籲求追究賈氏所供相同曹供此事小的實不知情惟友人楊大與張有枝節大令飭收押所中著令交楊訊核 
[浦東保甲總巡局瑣案]  
　　日前浦東二十六圖圖董張慶棟以張家樓二十六圖頭二圖地保丁雲周等不遵團練章程函請保甲總巡謝岳松明府提究明府准之飭提研訊供稱小的偶因患病致誤事機尚求寛典明府著具呈遵結不予深求○浦東日商大孤公司貨棧執事人某甲拘獲屢往行竊之賊犯徐六函送保甲總巡局總巡謝明府升座研訊徐供小的偶爾到船訪友　非行竊尚求恩宥明府判責二百板押候覓人保去○浦東鴻源紡紗廠某洋人函送女工陳楊氏至局聲稱竊取棉紗三捆當場拘獲請卽訊懲總巡謝明府飭交人保出俟過皇太后萬壽節期交案究辦 
[英租界捕房紀事]  
　　前日大馬路義泰祥鐘表店失去對時表數十枚報經包探徐阿華在某押店查獲原贓帶回捕房捕頭令存候緝獲賊犯然後解送公堂禀請讞員鄧鳴謙司馬訊辦○僧人榮光落魄無聊曾竊某僧衣服報經某包探解案訊懲近復濳至龍華寺竊得某儈衣物携至某押鋪求質適爲某包探所見拘入捕房捕頭命押候解送公堂禀請訊辦○潘雲貴不知何許人濳至某姓娼院行竊經某包探查獲見其迹似緑林豪客決非探囊胠篋之流因卽解入捕房訴知捕頭押候解送公堂禀請訊奪 
[美租界捕房紀事]  
　　前晚歹人王阿瑞乘百老匯路某姓家失火時攫取鄰近寶昌洋貨店内鹹牛肉一罐適爲一百七十七號巡捕所見連贓帶入捕房捕頭令押候過萬壽節期然後解送公堂禀請讞員鄧鳴謙司馬懲辦○江北某縣人王陽生前在百老匯路某甲家爲車夫後竊取金銀首飾衣服而逃事主曾投報捕房請爲查緝昨日王又濳行來滬適爲四百八十二號巡街捕所見拘入捕房捕頭令押候解送公堂禀請訊辦○前晚有某國兵船水手一名在黃浦路使酒行兇力大如牛人不敢追後爲三百三十二號巡捕所見設法拘入捕房捕頭令押至酒醒後釋出 
[皖省官報]  
　　十月初三日署天長縣謝維喈到謝奉行知准補廬江縣署鳳臺闕　司王炳照辭謝欽辭赴江西探磺價廖昌彝到由壽州提案回田毓　文案直隸州同任壽彭監印縣丞壽餘城外五段均知奉臬憲委巡檢趙鴻懋辭赴廬州府差道初四日淮北牙釐局陳文騄卸辦八里灘茶厘典史勞啓澤均到候補知縣梁昌駿　超委一次陳忠漙知奉蕪湖米捐局札委收發文件兼管票曹傳霖知縣曹寶書均辭赴皖南措資初五日指分安徽試用從九胡德麟到浙江人伍錫麟到河南人卽用知縣閻希仁辭回籍措資縣丞姚贊唐知由秦晋振捐案内保補缺後以知縣用巡檢周渭黃知辭赴鳳廬措資陳崑壽請假回南措資知府蘇秉彝知赴和含公幹知縣張學鵠知奉委辦籌　公所文案初六日江蘇候補道慶錫庚到含山人號西園分發安徽試用巡檢孫守鼐到直隸人委署頴州府許曾祁辭並銷洋務差籌議公所文案知縣張學鵠到差青陽縣張文灝　國縣創彦均到卽用知縣田毓璠知奉委大學堂監工卸辦屯溪釐卡本任安慶府通判張廷鑾到候補知府何彬稀知奉委洋務局提調英華卸辦惲　齡接辦鹽河釐卡通判　策名謝超委一次知縣高拱辰張其濬均而試 
 
 

Page 10

 
 
G> 
[新印鉛板各種書籍照碼折扣出售三馬路申報館申昌晝畫室發兌]  
聖武記六角○小五義三角五○分類尺牘五角○快心編五角○蠟史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂八分○禀啓零執一角五○瀚海尺牘四角○三岡識略三角○夢園叢說二角○文海披沙二角○雲牑餘談二角○四夢彙談二角○主約彙抄二角○中東和約五分○中俄和約五分○瀛實瑣記三十○寰宇瑣紀三十○四溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲問據目抄一角○讀史探撰錄二角○硯砭軒質吉一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五集一角五○歷代陵寢備考五角○鋤經書舍零墨一角○曾文正公家書四角又大事記一角五又求閩齋日記一角五双書札一元二角又白紙家書五種六角○海上羣芳譜一角○妙香室叢話四角○東潘紀要一角五○啓朦眞諦七公○紅樓夢補四角○名賢尺牘七分○歷下志游八分○西洋記四角○霆軍紀略二角五○淞现夢影錄八分○息藝尺牘一角二○籌海初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中西紀事四角○壼天錄天角五○蕉軒德錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桃二角○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒躎錄三角五○欣賞齋尺牘二角丑○風月躉三角○集錦尺牘一角○外科全生集八分○詳註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○廿五年諭皆毎本三角 
[梓桑頌德]  
武林自新創紹興會館以來寄柩日多歷年添造厝房不敷安置以致正屋各德尙付闕如茲蒙秦遠帆鄉台由漢口募到同鄉陳雲樵善長樂輪洋二百元大豐大成衡源德源采章大昌晋昌源成信成各寳莊合助洋九百元似此好行共德在遠不遺不禁爲異域旅魂額手稱謝　　杭城紹屬會館同人公 
[和興洋行聲明]  
本行專辦進口花色疋頭等貨向蒙貴客稱許今特親赴外　各名廠揀選頭等各貨顏色鮮明諸樣來申以期精益求精而符諸君子之雅愛承蒙　光顧請移玉至四川路卅　號本寫　房交易無不週到克已限期無悞特此佈聞　白克面啓 
[四馬路源來當门首石庫内原衣自售]  
今又滿出粗細皮貨綢緞棉夾紗單上等衣貨甚多設櫃平價自售毎兩大洋一元劃一不二如有貨領不合包退包換　賜顧者請至四馬路西源來當門口揀選可也　　源昌啓 
[上洋新開張潤昌號經理祥麟公司肥皂批發]  
今擇於十月十一日開張 
本號開設上洋英界鐵大橋南堍坐西朝東門面自運本廠各種大英肥皂不惜工本揀選上等藥料特請頭等名師加工秘製上等念條壹百念塊大英肥皂香氣濃厚顏色鮮明料足質堅經風不縮較之外洋運來者有過之無不及　貴客試騐自知茲因推廣招徠格外克已定價零躉照廠批發倘蒙　紳商賜顧請認明本號招牌移玉面議庶不致悞特此佈告　本號主人謹 
[甯波王文正錢莊湖北票三誌彩喜]  
售與寗波江東載寅面貨店姜各三條得洋三千元又東門福順銅店骨廣餘廣莊朱客一條得洋一千元藥行街義生藥號郁耀廷翁一條得洋一千元紹興萬豐桂圓店紹興福泰來號紹興同昌錢莊紹興同慶豐廣莊又三裕線莊　　甬江太極圖一言堂啓 
[奏辦湖北籖捐彩票頭彩五萬元十月二十日開彩]  
本局奉　湖廣總督部堂　奏明開辦第廿二會額設崇五萬張毎張售洋六元中彩共六千五百零七號計七張有零中彩一張以八成零派出彩銀之高比各公司爲優准定期十月二十日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄○外埠往來信力票力本分局一槪不付統歸自給龍洋藍板槪不准出○再得彩紅票如無本分局騎縫圖章及長方上海分局小印者旣不收兌因紅票根可查也特白 
[汪氏脩譜]  
大義汪氏唐越國公裔宋米谷公諱大倫由四明遷義族譜自嘉慶脩續迄今百餘年公議集資續脩凡我同族徙他省他郡者務於一年内將本支始遷祖以下諱字行號生卒葬所子女嫁娶姓氏詳細開明速寄上洋虹口三星銀樓轉遞大義汪氏義塾汪子涵收以備脩葺幸勿自誤　癸卯九月浙紹蕭山縣大義村汪氏謹白 
[上洋新開永豐泰皮貨莊]  
本　號　開　设　棋　盤　街　四　馬　路　口　坐　東　朝　西　石　庫　門　内　自　運　各　口粗　細　皮　貨　一　應　俱　全　照　碼　劃　一　先　行　交　易　擇　於　九　月　念　二　日開　張　價　目　格　外　克　已　以　廣　招　來　凡　仕　商　賜　顧　者　請　認　明　本　號招　牌　庶　不　致　悞 
[廣濟公司江南義賑票十月十八日開彩]  
第五十六會票已於九月十八日九點半鐘在本公司如法開彩所得彩號數經印有對號單分派以便核對其得彩之票祈携到本公司收銀可也第五十七會票已印出二萬張毎張分爲十則共得彩有二千四百餘號之多毎百張得彩十二張有餘定期十月十八日九點半鐘開彩本公司發出之票如有中式紅票憑票收兌此佈 
[橫濵正金銀行上海分行新行鈔票洋圓]  
本總行創自横濱一千八百八十年資本金洋二千四百萬圓公積金洋九百二十一萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准本國政府允行始于中歷十一月初二日起以便行旅經商之一助其外各埠專辦銀行應有一切交易無不克已招接存欵更竭誠實久蒙中國逹官 
易於通鉅賈交但稱贊本行格外精心研究接應惠顧現由總行刋到 
[新式存单以及相與徃來支觧簿集]  
均用華文專而中國仕商樂取便捷曉惠然顧臨者之用爲特布告仰祈俯鑒如欲存欵在横濱總行册者半年期息六釐長年期息六釐如存欵期滿准在橫濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
 
 

Page 11

 
 
   
 
 

Page 12

 
 
商人梁金德李國祥韋汝椿等言之鑿鑿並述當時由府署傳出有非另交此項不許承充之語是黃英采有意需索信而有徵等情禀覆前來臣查監臨官吏求索所部財物强者律准枉法論准枉法論者罪止杖一百流二千里此案黃英采端藉勒索行商銀元二千五百餘元係在枉法贓一百二十兩以上按律已應滿流廣西吏冶疲軟貪鄙成風遇有所犯不可不從嚴懲處相應請旨將前署廣西南寗府事候補知府黃英采卽行革職發往新疆効力贖罪以懲貪墨而儆效尤理合附片具奏伏乞聖鑒訓示謹奏奉硃批另有旨欽此 
[署兩廣總督岑奏劣紳稔惡請旨革究片十七日]  
　　岑春煊片再接准督辦廣西邊防候補京堂鄭孝胥電稱拔貢知縣趙榮章龍州廳人現充該廳曁南書院院長抗團通匪暇眦殺人稔惡多端邊民切齒若非予以嚴懲不足以平民怨等語臣查廣西之匪大都污吏迫之於前劣紳庇之於後以致蔓延漸廣民不聊生内地已然邊疆可想旣據鄭孝胥查明趙榮章稔惡多端相應請旨將拔貢知縣趙榮章卽行革職提案訊辦以伸民憤除分咨查照外謹附片具陳伏乞聖鑒訓示謹奏奉硃批著照所請欽此 
[護桂撫丁奏爲推廣振捐緣由摺十七日]  
　　頭品頂戴護理廣西巡撫廣東布政使臣丁體常跪奏爲廣西振捐收數甚微擬請各省廣爲勸辦就近咨部核奬以期迅速而濟急需恭摺仰祈聖鑒事竊照廣西上年因水旱兵災經前撫臣王之春奏請開辦虚銜封興翎枝等項振捐嗣因捐生勸望不前又奏請倣照山東河工振捐將常例項下免補本班分發指省等七項一體由廣西收捐以資振撫奉硃批著照所請户部知道欽此當經通飭本省各屬一律勸辦無如邊地瘠苦復值兵災捐務難望起色而派員勸募於内地各省則又以捐局林立皆能就近請奬早得部照獨桂省僻在南徼彚案造報展轉需時且奬册寄京部照頒粤往返已萬餘里再將部照分寄各省難保無沈失之虞人情就易避難因甚辦無成效現在廣西兵事正急振欵軍餉挪貸俱窮若不設法變通則振捐轉瞬經年必致有名無實查光緒二十七年順直秦晉貴州等省開辦振捐由勸捐省分就近請奬迭經奉准有案兹據善後局司道援案聲請並印備三聯實收請先咨部直隸山西湖北等省廣爲勸辦前來合無仰懇天恩俯准援案由各該省督撫臣就近咨部核奬頒發執照庶捐輸可期踴躍用以接濟要需除分咨直隸山西湖北督撫臣查照辦理並咨户部立案外謹會同署兩廣總督臣岑春煊恭摺具陳伏乞皇太后皇上聖鑒勅部查照再此外各省如續有代辦粤捐者由臣隨時咨明照辦合併聲明謹奏奉硃批著照所請户部知道欽此 
[署粤督岑等奏譸撥關欵以應急需摺十七日]  
　　頭品頂戴兵部尚書銜署理兩廣總督臣岑春煊二品頂戴粤海關監督臣常恩跪奏爲廣西需欵浩繁由海關設法籌撥銀兩以應急需恭摺仰祈聖鑒事竊照廣西師旅饑饉相逼疉乘軍餉振欵所需甚鉅廣西旣庫空如洗廣東亦籌撥有限雖經蒙恩准撥部帑復得各疆臣關懷大局或允許借墊或量力協濟然欵難驟至且綜計尚苦不敷臣春煊焦急迫切於前次瀕往潯州時曾商於臣常恩臣常恩身居粤地備悉艱難於兹將伯之呼忍作膜外之視第粤海關近年應解京餉協餉及歸還洋欵期限甚嚴周轉不及恒先從商挪借續由稅收歸還時形短絀積欠難清今粤西事急惟有仍向西商挪借洋銀十二萬兩協濟軍振交臣春煊飭發廣東藩庫撙節動支嗣後關欵稍鬆動西事儻未敉平再當量爲接濟除咨部查照外所有籌撥關欵以應急需緣由謹合詞恭摺具奏伏乞皇太后皇上聖鑒訓示再此摺係臣春煊定稿合併陳明謹奏奉硃批户部知道欽此 
[署粤督岑奏午總捕賊陣亡謂旨優卹片十七日]  
　　岑春煊片再署廣東欽州白龍營江平汛千總事欽州營把總陣佐朝平日緝捕勇往不避艱險本年四月初八日會同卓勇中營左前各哨弁勇搜捕銀坑山賊匪該員間道截賊奮擊不舍匪等走險死鬬放槍穿透該員左胸並轟傷左骽刃傷頭額三處咽喉一刃登時陣亡據防城縣白龍營都司禀由善後局司道議請奏卹前來臣查署江平汛千總陳佐朝捕賊身受重傷立時陣亡勇往堪嘉死事可憫合無仰懇天恩俯准敕部從優議卹以慰忠魂而昭激勸除飭取該故員出身履歴咨送查核外謹會同署廣東巡撫臣李興銳附片具陳伏乞聖鑒訓示謹奏奉硃批著照所請該部知道欽此 
[署粤督岑奏道員積勞病故懇恩飭部從優議卹片十七日]  
　　岑春煊片再開復廣西候補道張蔭棠前經臣委令統領全省水師及辦理潯州轉運局事該道目擊桂省營務不振水師尤爲有名無實殫竭心力一意整頓並釐訂　程方洗從前敷衍粉飾之習廣西左右兩江向來匪黨出没行旅戒心自該道接統水師以來時僅數月而劫掠之案較前頓少其辦理潯州轉運局事更復慘淡經營使各路防營應需餉械各屬災區應需銀米均源源接濟不致延候誤事綜計數月以來該道規畫一切昕夕不遑因是積勞致疾遂於七月二十五日在潯州營次病故伏念張蔭棠以舉人保舉知縣洊升道員歴任永福思恩武緣臨桂平南等絲所至有聲經歴任撫臣保奏在案先後剿辦各屬土匪復能約束士卒力遏兇鋒而其辦事認眞操履廉正尤爲不可多得之員前經因案被議奉旨以同知降補復由臣奏懇開復原官該道感　馳驅誓以身報卒至朝夕焦勞一病不起現在西省百端待理臣失此臂助實深痛悼合無仰懇天恩俯准將開復二品頂戴廣西候補道張蔭棠照軍營積勞病故例飭部從優議卹以照激勸出自逾格慈施除將履歴咨部外謹附片陳請伏乞聖鑒訓示謹奏奉硃批著照所請該部知道欽此 
[署粤督岑奏武職大員營私侵餉請旨嚴懲片十七日]  
　　岑春煊片再署廣西提督雲南臨元鎮總兵黃呈祥自接署提督以來於邊防事宜毫無整頓以至太平思順等處游土各匪充斥 
 
 

Page 13

 
 
蔓延初猶以蘇軍驕悍整頓本難卽其辦匪無功咎總由於王之春意存敷衍乃近准署廣西提督丁槐電稱黃呈祥交卸時曾扣發各營旗幟號衣銀一千數百兩此外二十營之餉每月約共扣發七百兩有奇等語查黃呈祥身爲專閫大員值邊軍廢弛之餘匪　縱横之際不能認眞整頓迅掃邊氛已屬辜恩溺職猶復營私侵餉罔顧時艱若不據實嚴叅以儆效尤何以整飭營伍相應請旨將雲南臨元鎭總兵黃呈祥卽行革職永不叙用以爲侵餉者戒其扣發餉銀一欵亦經飭廣西營務處照數嚴追謹附片具陳伏乞聖鑒訓示謹奏奉硃批另有旨欽此 
[署粤督岑奏保舉武職能員懇恩奬擢片十七日]  
　　岑春煊片再廣西營伍積弊以邊軍爲尤然榛莽之中未始竟無蘭芷查有補用叅將張得貴樸誠勇敢平日見蘇元春所行不當恒面折其非其於士座也與同甘苦嚴戒騷擾兵民愛戴匪徒畏之千總陸榮廷始爲游匪投誠數年以來勦辦匪徒諸將尤爲出力而且約束嚴明所至地方絶無騷擾以上兩員經臣博加采訪衆口皆稱其賢惟因宗旨與蘇元春不同以故蘇元春抑之名位不顯臣現因蘇軍不可不裁不可急裁特飭張得責等認眞分别汰留改編十營卽派該兩員分統俟武建軍到防後調入内地剿匪以除蘇元春二十年來所貽之患現值將才消乏之際如該兩員之能自振拔於積弊中者極爲人所難能可否懇恩優加奬抉以勵其餘實於廣西營伍不無裨益臣爲鼓勵將領收束軍心起見是否有當理合恭摺具奏伏乞聖鑒訓示謹奏奉硃批張得貴著以副將補用陸榮廷著以守備補用欽此 
[護桂撫丁奏據實叅劾貪劣不職各員摺十八日]  
　　頭品頂戴護理廣西巡撫廣東布政使臣丁體常跪奏爲據實叅劾貪劣不職各員請旨懲儆以肅吏治而衛民生恭摺仰祈聖鑒事竊維爲政務在安民安民必先察吏廣西民生之窮困吏治之廢弛至於今日其情形較各省尤甚非破除情面愼選賢能不足以培元氣而維國脈督臣岑春煊視師西來首重精選牧令懲創維嚴不使稍貽民害臣到任後詳加考察其不肖之實有可據者何能曲子寛容使邀倖免查有前署武宣縣事補用知縣翁炳南藉辦團保肆行勒派富川縣知縣張文林信任丁役罔恤民艱前署武緣縣事截取知縣魏逹文設卡重抽商民交怨候補知州傅沛然性情囂張惟利是圖選用直隸州州判張鼎星朋　爲奸形同巿儈試用縣丞王猷貪利營私人言嘖嘖候選縣丞蔣裕光私刊局照瞻大妄爲升補西隆州吏目宜山縣德勝領巡檢洪誥擅受民詞私收陋規試用巡檢方鑅小有才能肆行無忌以上九員皆劣蹟昭著相應請旨一併革職翁炳南併永不叙用又昭平縣知縣何慶輔才具平庸昧於治道惟文理尚優請以教職歸部銓選臣爲澄清吏治保衛民生起兒是否有當理合恭摺具陳再富川昭平各知縣缺廣西現有應補人員應請扣留外補合併聲明太乞皇太后皇上聖鑒訓示謹奏奉硃批另有旨欽此 
[護桂撫丁奏特叅縱軍擾民之道員請旨嚴究摺十八日]  
　　頭品頂戴護理廣西巡撫廣東布政使臣丁體常跪奏爲帶勇員弁縱軍擄掠該管道員不卽嚴究致令縱勇滋擾之員逃匿請旨將該道賆革職勒交究辦恭摺仰祈聖鑒事竊臣接准署兩廣總督臣岑春煊咨會據南寗探報電禀前署左江道何照然委從九品何雲葆會同千總潘繼周帶勇赴龍安縣清鄕聞有縱兵滋擾鎭流等村情弊請派員查辦等語當經札飭接署左江道余誠格確查去後兹據余誠格禀稱詳細訪察本年二月何昭然札委候補從九品何雲葆帶領虎勇正營及幫帶潘繼周前往隆安辦匪二十五日駐紥鎭流村該村紳耆邀請何雲葆潘繼周到公局欵待告以無匪搜查一過實無匪人各勇丁忽然開砲當傷五人弊二人遂乘勢焚屋掠取女口牛隻錢榖二十六二十九等日連剗大滕新安䭾懷舞球胡利吞捷等村亦掠女口牛隻衣物所掠女口皆勒錢取贖各村紳民報縣電禀到道何昭然以鎭流村爲匪徒甘大明巢穴逃去後所餘贜牛多隻圍捕不爲錯誤迨隆安縣勘明據實禀復始飭府查提並不立拿嚴究潘繼周先經另案查有勾通匪類無惡不作已奏明請旨正法在案何雲葆現經逃匿等情到營查該從九品何雲荷連剗各村擄婦女劫財物在逃未獲不足以伸民忿何雲葆與何昭然同族同鄕又係何昭然委用之員相應咨請查核會銜奏叅並先將何昭然撤任責令將何雲葆交出究辦等因到臣查現任太平思順道何昭然於前署左江道任内辦理屬邑剿匪事宜用人不愼致管帶營勇之從九品何雲葆等縱軍擄掠勒贖已屬辦理失當迨據縣禀又不墍行嚴拿究辦因而何雲葆得以逃逸民忿莫伸尤屬咎無可辭相應請旨將太平思順道何昭然暫行革職勒令將何雲葆交出究辦俟能否交案再分别辦理謹會同署兩廣總督臣岑春煊恭摺具奏伏乞皇太后皇上聖鑒訓示再所遺太平思順道員缺照例應由外遴員清癍現已委員前往接署合併陳明謹奏奉硃批著照所請該部知道欽此 
[署粤督岑等奏報委員管解銅元赴部投納摺十八日]  
　　頭品頂戴兵部尚書銜署理兩廣總督臣岑春煊調署廣東巡撫升署閩浙總督江西巡撫臣李興銳跪奏爲奉文籌備銅元委員解部應用恭摺仰祈聖鑒事竊准户部咨前奉上諭著福建廣東江蘇等省將所鑄銅元赶緊各解數十萬元解交户部等因欽此嗣據各該省兩次解到前次銅元經本部奏准搭放在京滿漢文武各員官俸在案兹查浙江送到銅元式樣與廣東等省相等自應赶緊鑄造數十萬元一律委員解部以資應用行令轉飭該局員將前項鑄就二等銅元仍照前兩次成案委員運解數十萬元限本年六月以前赴部投納以憑搭放秋季官俸等因當經轉行遵辦去後兹據廣東海防善後局司道吳引孫等詳稱奉到前因遵卽籌備二等銅元六十萬個分裝三百包每包一千個遴委候補典史興仁附輪解赴户部交納應用等情請卽奏咨前來臣等覆核無異除咨明户部外謹合詞恭摺具陳伏乞皇太后皇上聖鑒敕部查照謹奏奉硃批户部知道欽此 
[署粤督岑等奏請將粤省書院金改學堂摺十八日]  
 
 

Page 14

 
 
頭品頂戴兵部尚書銜署理兩廣總督臣岑春煊調署廣東巡撫升署閩浙總督江西巡撫臣李興銳跪奏爲請將粤省書院全改爲學堂並酌提各屬賓興學田等欵以充學費恭摺仰祈聖鑒事竊維興學一事屢奉詔旨敦促舉行近來士氣日囂邪說詖辭日新月異後生末學惑溺日多尤非迅速廣設學堂範以欽定章程不足以收經正民興之效臣春煊有見於此是以奏設兩廣學務處飭該處設立兩廣學師範學堂以備儲教員並聲明該處辦法當注重德育以植其根基廣興蒙小學實業學以求其漙育臣興銳亦早見及適因奉旨調任閩浙是以未及舉行惟是全省舉興學堂經費浩繁當此財盡民窮籌欵甚非易事臣等再三商酌計惟有將全省書院悉改學堂校舍旣稍具規模經費亦可資挹注不敷之數先儘各原有之賓興學田及一切閒欵酌撥應用倘有不足始議他籌並將省城越華書院改爲學務處辦公之地如此一轉移間事不繁擾學可漸興庶無負朝廷昌明正學作育人才之盛意倘有劣紳出而把持抵抗卽由臣隨時酌懲以爲阻撓興學者戒除將辦理情形續行具奏並分資查照外所有請將粤省書院全改爲學堂並酌提賓興學田等欵以充學費各緣由謹會同學臣朱祖謀合詞恭摺具奏伏乞皇太后皇上聖鑒謹奏奉硃批著照所請務卽飭令妥爲籌辦期收實效片併發欽此 
[署粤督岑奏創設兩廣學務處緣由片十八日]  
　　岑春煊片再興學一事迭奉詔旨敦迫舉行在前日已屬要圖在今日尤爲急務緣近來士習益囂詖辭益甚年少聰明之子胸無根柢偶聞一二新說便爾沈溺不計是非若非廣興學堂範以欽定章程學術日漓隱憂方大廣東學務經前督臣陶模極力提倡旋以疾去官現署撫臣李興銳議設全省師範學堂適蒙恩調任均係甫行其端未竟其緒廣西則以兵荒交迫益覺未后是以興學之詔奉兩年而兩省不但少新辦之學堂且並舊有之書院亦相沿未改是非急圖舉辦不足以副朝旨而正人心惟是兹事體大至重至繁必須設一總匯之區始可以資督率擬卽繼照三江師範學堂及直隸學校司湖北學務處辦法設立兩廣學務處除武備學堂外自高等學堂以下及實業學堂均隸該處由臣遴員辦理並飭該處先設兩廣師範學堂以儲教員注重德育以植其基廣興蒙小學實業學以求其漙但使後來者不以爲無益遽加廢業更求明習教育者督率稽核務求完備則該處不同虚設或冀有經正民興之一日除將辦理情形續行具奏並分咨查照外所有創設兩廣學務處緣由謹附片具陳伏乞聖鑒謹奏奉硃批覽欽此 
[護黔撫曹奏請旨飭催總兵速履新任片十八日]  
　　曹鴻勛片再臣前因安義鎮總兵駐紥興義員缺緊要黃金福久未到任請旨另賜簡放於光緒二十九年六月二十五日准兵部咨開閏五月十三日奉上諭貴州安義鎮總兵黃金福著卽開缺所遺員缺著馬金叙補授欽此仰見朝廷愼簡賢能垂念邊要之至意跪聆之下欽感莫名旋奉電傳上諭貴州安義鎮總兵馬金叙著交袁世凱差遣委用欽此當此時局多艱需才孔急北洋爲中外關鍵自應多儲英俊以効馳驅臣亦何敢爲再三之瀆惟滇省提鎭大員不惟人才難得甚至員缺多懸臣自念才質凡庸叨荷恩施優渥旣護撫篆兼攝提符任重才輕深虚隕越前蒙特簡署兩廣督臣岑春煊剿辦粤西游匪提兵深入柳州匪黨分竄逼近黔境黎平古州一帶經臣先事調撥四營馳往堵禦幸將竄匪擊退現在督臣岑春煊已回廣東粤西匪事終無了日黔邊必需大員節制調遣方足以愼固邊圉除提督係臣兼署其安義威寧鎭遠三鎭皆係署任無一可勝專閫之寄可否仰懇天恩俯念安義鎭總兵係邊要之缺仍飭馬金叙迅赴新任以重職守如馬金叙現有要差一時不能來黔仍應請旨另予簡放並請旨飭催提臣潘萬才迅速來黔任事黔省素稱貧瘠邊事棘手日甚一日莫不望而卻步臣之所以嘵嘵瀆請者實因黔邊防務緊要提鎭得人則各當一面不至東瞻西顧少有疎虞是否有當謹會同署雲貴總督臣丁振鐸附片具陳伏乞聖鑒訓示謹奏奉硃批另有旨欽此 
[陜西巡撫升奏特叅疏防重犯越獄之管獄官請旨分别懲處摺十九日]  
　　頭品頂戴尚書銜陜西巡撫奴才升允跪奏爲特叅疏防重犯越獄之管獄官請旨分别懲處以警玩泄恭摺仰祈聖鑒事竊據吳堡縣知縣楊崧年禀稱光緒二十九年六月初五日奉本州札委飭赴　澗米脂二縣確查各花户應完二十八年新建倉屯糧草束該里催人等有無包攬抗完情弊遵於初四日接據署典史吳成杰禀報監犯李輪兒陳有現於是月十一日夜三更後乘大風雹雨禁卒人等睡熟扭斷鐐銬扳折　柱窰口窻格越獄脫逃　縣當卽馳回親詣監所勘騐屬實查李輪兒係聽從逸犯李喜兒周大董逼教民武大身死審依謀殺人從而加功者絞律擬絞監候陳有係比案當時在外看人照從而不加功者杖一百流三千里律擬杖一百流三千里已經具奏奉准部覆之犯飭差勒緝無獲提訊刑禁人等並無鬆刑賄縱等情據署布政使許涵度署按察使嚴金清請參前來奴才查監獄重地宜如何嚴密防範務保無虞乃該管獄官於印官公出期内並不督同刑禁加意巡防致令絞流重犯越獄脫逃實非尋常疏忽可比且恐刑禁人等或有鬆刑賄縱情弊自當照例叅革激底訊究相應請旨將管獄官署吳堡縣典史吳成杰革職拿問嚴訊有無鬆刑賄縱情弊照例懲辦有獄官吳堡縣知縣楊崧年具報先期公出未能先事預防亦難辭咎相應一併叅處聽候部議除仍飭嚴緝逃犯李輪兒等務獲究辦外謹會同陜甘總督臣崧蕃恭摺具陳伏乞皇太后　皇上聖鑒訓示謹奏奉硃批另有旨欽此 
[陜西巡撫升奏道員器識閎通懇恩留陜補用片十九日]  
　　升允片再奴才前以陜西興理庶政事事需材奏調三品銜特用道毓俊來陜差遣奉硃批著照所請欽此該員到陜之後由奴才委令總辦師範學堂近來各省學堂林立士習浮囂師範一門最關緊要該員嚴立宗旨峻整規條所有在堂諸生無不以先德後藝先中後西爭相砥奮奴才復與該員時相接論知之愈稔見其洞逹政體器識閎通實屬爲守兼優體用具備方今整頓吏治　 
 
