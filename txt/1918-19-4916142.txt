# 1918 - 19 - 4916142

 

Page 1

 
 
   
 
 

Page 2

 
 
時評 
[單獨議和（冷）]  
　　俄德有單獨議和之事。而中國區區南北之爭。亦有所謂單獨議和者。嗚呼何其善於取法耶。 
　　以世界方在大戰之際。各國人士之自謀立於世界間者。正朝夕營謀之不暇。而中國獨於此時演此南北之怪劇。已可憐矣。乃於此。怪劇之中。又式式以歐戰之威事相比擬。不知歐戰之局。經千百萬人之生命之財産之心思才力以演成之也。非僅空言奔走。委蛇恐嚇之技。所能摩倣也。交戰云何哉。聨盟云何哉。議和停戰云何哉。更何有所謂議和之單獨不單獨哉。嘈嘈兒戲。能不使人聞之而齒冷耶。 
[命令]  
　　一月十八日大總統令署司法總長江庸呈請任命張德滋署直隸高等審判廳推事張乘運贡貞幹署直隸天津地方審判廳推事董森署直隸保定地方審判廳推事朱樹聲署奉天遼源地方檢察廳檢察長盧鎭瑜署江蘇上海地方審判廳推事吳連琪署陝西長安地方審判廳推事謝邦柟署甘肅高等審判分廳推事王久道褚辛培署甘肅高等檢察廳檢察官均照准此令 
　　又令陸軍總長段芝貴呈准新疆省長兼署督軍楊增新咨請以李壽福補烏什協標喀喇沙爾營參將應照准此令 
　　又令陸軍總長段芝貴呈准吉林省長郭宗熙請以關逹春陞補阿勒楚喀鑲紅旗佐領應照准此令 
　　又令王傳禄晋給四等文虎章此令 
　　又令司法總長江庸呈江西銅鼓縣監犯胡考賢胡爾圓阻止同監犯人脫逃情堪嘉尚擬請減刑等語本大總統依照約法第四十條將該犯胡考賢原判刑期減爲三等有期徒刑三年胡爾圓原判刑期減爲八年以昭激勵此令 
　　又令署司法總長江庸呈山西安澤縣監犯郭汝勤許得勝悔過守法土匪刦獄託病不從擬請減刑等語本大總統依照約法第四十條將該犯郭汝勤原判刑期減爲一年四月許得勝原判刑期減爲一年六月以照激勵此令 
專電 
[北京電]  
　　府中人語直軍已開鄂者有一師一旅不日當續開一旅前往魯軍開赴南昌早經就道决無撤回濟南之事又云陳遐齡軍隊確已攻入滇境已電川中各路軍官隨時與滇軍單獨議和此電去後尚未得復（十八日上午十二鐘） 
[北京電]  
　　政府竭力疎通主戰派現堅持者已屬少數某系力勸張作霖反對陰圖將臨時參院 
 
 
 

Page 3

 
 
移津因議員多不贊成中止（十九日下午三鐘） 
[北京電]  
　　王占元疎通不必戰令先出兵防鄂仍與李陳一致（十九日下午三鐘） 
[北京電]  
　　鄂督火急電稱岳通萬分危迫非有重兵不足言守援軍如仍遲不到鄂則獨力難支恐無以盡守土責已電曹錕催續派一旅兼程赴援（十九日下午二鐘） 
[北京電]  
　　聞政府擬與石星川單獨議和再行討黎天才一說對黎石均望可以調和已派李壯飛前生接洽（十九日下午三鐘） 
[北京電]  
　　西南聲言如攻荆襄則彼即攻岳政府守岳仍討荆襄和議無效（十九日下午六鐘） 
[北京電]  
　　鄂督請發飛機兩架備攻襄用（十八日上午十鐘） 
[北京電]  
　　岑西林以病辭托章行嚴註京代表與當局接洽章昨抵京（十九日下午二鐘） 
[北京電]  
　　岑西林電復中央明和暗戰調人無可執言（十九日上午十一鐘） 
[北京電]  
　　公府昨接岑西林電章行嚴昨起程回京即令駐京接洽（十九日下午三鐘） 
[北京電]  
　　唐繼堯代表陳鈞見馮王仍言唐擁馮亦不堅主舊國會惟西南聨合會有唐名堅主舊國會則代表起程以後事容電詢云（十九日下午六鐘） 
[北京電]  
　　唐繼堯代表陳和庭來京今日謁馮（十九日下午三鐘） 
[北京電]  
　　李純派其弟李馨到京面馮密陳大計兼遞密函一件附錄各方面最近接洽電稿馮閱訖頗動容命韾即日回甯（十八日上午十鐘） 
[北京電]  
　　姜桂題電國務院熱餉部延不發勢將潰變不如明令解散院亟命陸部電慰並催財部速撥（十八日上午十鐘） 
[北京電]  
　　吉督請添募一混旅防俄交部核議（十八日上午十鐘） 
[北京電]  
　　魯省濟甯等四縣土匪同時蠭起在滁施從濱軍隊急調回張决不敢南下（十九日下午三鐘） 
[北京電]  
　　財長王克敏昨晚回京即入府報告過蘇魯接洽情形（十九日下午三鐘） 
[北京電]  
　　齊耀琳來電聞李督辭職蘇民惶懼萬勿臨時易帥適中惡黨陰謀同時蘇軍界全體亦有挽留之電政府覆電决不准李辭（十九日下午三鐘） 
[北京電]  
　　蘇省師旅長聨電請留李純馮復早派員勸慰李已打消辭意（十九日上午十一鐘） 
[北京電]  
　　魯督電告濟甯等處匪患現已派隊分勦（十九日上午十一鐘） 
[北京電]  
　　僑工分局長各派競爭現定每局設正副二長直蘇已開招擬顔世淸何世仁充直局馮國勳方更生充蘇局正副長（十九日下午二鐘） 
[北京電]  
　　滙業銀行今日下午在陸宗輿宅開會預定二月一日開業其資金留東暫不送京（十九日下午三鐘） 
[北京電]  
　　放逐敵僑問題閣議决定馮意必須監視於中國領土之内以保主權體面諭再議辦法（十九日下午六鐘） 
[北京電]  
　　巴西卜公使今午入府呈遞國書（十九日上午十一鐘） 
外電 
[哈爾濱電]  
　　海參威之快車在某車站附近爲雪所阻哈埠已派火車前往援之俄國快車昨日抵此已愆期六日據旅客聲稱德人現密佈俄京火車已直逼里加各種德貨除糧食原料外現方源源運入俄國駐東京法英大使署代表取道哈埠赴伊古資克辦理保護僑民事宜及查報該地騷亂情形伊古資克官員似多不許傳遞反對過激黨之電報而對於土姆斯克組織西比利亞議會消息取締尤嚴豫料機京過激黨如阻止該處國會自由行事則西比利亞將宣布獨立（十八日）字林報 
[漢口電]  
　　除前電所述美國砲艦莫諾喀西號被華軍砲擊外日淸汽船會社之大亨丸由沙市開往漢口中途於十六日在監利縣上游十華里塔市驛附近被砲擊又該會社之大元丸於十七日在大馬州被砲擊又英船吉安號於同日在監利附近被砲擊長江航路危險或將暫時停止亦未可知此間各國領事及各國僑民咸憤恨中國軍隊之不法擬求駐京公使與中國政府交涉（十九日） 
[北京電]  
　　十七日國務會議通過之對敵通商案至今接議規則决定後再行公布全文共計六條其中要點凡中國人及在中國之外國人除依據特别規定條例外有違反敵國敵國人敵國法人敵國同盟國敵國居留人敵國佔領地居留人及爲敵國所管理或在其勢力下之商店會社及間接通商禁止條例之規定者處五等有期徒刑或五百元以下之罰金（十九日） 
[北京電]  
　　預防鼠疫借欵一百萬元已於昨日由四國銀行團與中政府將契約答字此欵擬分三次交付（十九日） 
[北京電]  
　　今日開國務會議討論外交部提出之哈爾濱善後問題財政部提出之各省要求政費事件交通部提出之因中交兩行鈔票跌價致鐵路收入減少之救濟方法等（十九日） 
[北京電]  
　　昨日馮總統接李純第三次辭職之電並推舉師長齊燮元爲其後任馮已覆電慰留且聲明齊氏代理督軍中央絶對不能允許（十九日） 
[北京電]  
　　據總統府方面消息馮總統依然採武裝平和之方針一面今岑西林等與南方接洽進行平和談判一面利用主戰派督軍堅實贛鄂之武備以備萬一（十九日） 
[北京電]  
　　北洋督軍對於李純之感情因最近李純自己之運動與馮總統之斡旋而漸趨於融洽因此北洋督軍對於李純之辭職一致慰留（十九日） 
[漢口電]  
　　沙市方面南北兩軍之配置及狀况大概如左（上游方面）湘軍主力約一旅在沙市上游約六十華里之松滋縣其前衛已逹宜昌下游二十五華里之南岸黄家套與在當陽方面之襄陽獨立軍約一團互相策應以與吳光新軍相對峙（下游方面）湘軍約一旅其主力在石首縣其先鋒隊在監利縣上游十二華里之大馬州附近湖北第二師師長汪樹光（譯音）則設司令部於監利縣與吳光新相策應其前衛已於十六日在監利附近與南軍交戰十七日上午得援軍約一團遂驅逐在大馬州之南軍而佔領該地石星川軍約一旅半佔據沙市下游六十華里之郝薄一帶以防鄂軍（十九日） 
[漢口電]  
　　據自宜昌來者云在宜昌之吳光新於十四日率三混成旅向荆州進發其一部隊從當陽街道擊退襄陽軍本隊則沿長江南北兩岸東進湘軍之大隊在宜都方面兩三日内必有衝突又王督軍所派之第十八師已恢復監利縣該師現亦沿長江兩岸西進（十九日） 
[漢口電]  
　　美國軍艦莫諾喀西號由漢口前往宜昌中途於十八日在監利縣附近經過南北軍戰線被南軍砲擊水兵一名身死負傷者二名該艦因此即折回漢口（十九日） 
[漢口電]  
　　宜昌來電云吳光新之部下十七日在宜都方面與南軍衝突但詳情未悉（十九日） 
[東京電]  
　　德國境内因糧食及他項物料缺乏逹於極點以致死亡率驟增到處有罷市及叛亂之事發生政府隨時用機關砲威嚇之俄德媾和如不成立俄國且將煽動德國社會黨益擴大國内之擾亂總之無論和局成否德國内部不免有大變動之預兆（十五日） 
[東京電]  
　　中國幣制借欵一千萬元今日由承辦是欵各銀行彚齊交付正金銀行（十五日） 
　　以上東方通信社電 
戰電 
[俄京電]  
　　各報載電謂俄迭薩之烏克蘭兵與過激黨之陸兵水兵血戰於各街道烏克蘭兵佔守劇場與議會房屋駕機關鎗於各街道全鎭子彈横飛紅旗衛隊隊長受重傷港内軍艦亦發砲至關於過激黨是否已佔據兵工廠一節各報言皆不同（十七日） 
[俄京電]  
　　外間所傳俄前皇偕其眷屬逃亡之說尚未徵實當道刻正查問此事聞國民委員下令逮捕羅皇押解來京國民委員已將無條件取銷各外債之命令交軍工代表會幹事部核奪每日郵報俄京通信員主張協約國應從速承認過激黨政府謂外交家十九員謁見里林氏要求釋放羅使之舉不啻已加承認云（十七日） 
[倫敦電]  
　德國公報云德輕艦隊於十四日夜在北海南部出襲進至太姆士河口北面轟擊英某口岸發彈三百餘枚英海軍部謂敵人之轟擊雅茅資歷五分鐘之久發彈僅五十枚海濱他處均未被轟（十七日） 
[倫敦電]  
　　海軍部宣稱十二日夜間英驅逐艦兩艘在蘇格蘭海濱大風雪中沉没得生者僅一餘均溺斃（十七日） 
[華盛頓電]  
　　海軍部宣稱十三日發來無線電報謂被撞漸沉之汽船台克才斯號業已遇救（十六日） 
要聞一 
[日德問題之英倫近訊]  
字林報十一月二十八日倫敦通訊略云本星期英國報紙載有荷蘭亞姆斯特丹來電據稱柏林可恃方面傳出消息謂德國曾極力設法以丹麥或瑞典或瑙威中立國外交家爲媒介欲向日本締結單獨和議但其議已被拒絶德國向日本提出之條年如下一日本可據有膠州但德國於戰後在中國海岸佔闢一殖民地日本不得仇視二德國前有之海島今爲日本所據者其據有權尚須談判德國意欲在歐州中立國境内立即與日本開會討論此節云英報紀載此項新聞並未有何批評此固無足爲異蓋國人皆知日本之不背盟也俄國里林政府近曾發表秘密條件内有一則與此事有關大堪注意其文曰在中國市場光斥德國之重要問題須日本參與始可解决故此問題最好須在日本有代表之經濟會議中討論之云云中國於處置敵人及停止敵人貿易兩事辦理尚未認眞聞中國苟於此兩事不先嚴峻辦理則海關加稅一層一時恐難就緖也此間日人除在使署活動外他處罕見之惟本星期利物浦發生日人案件一起案内牽涉二日人一爲旅館主人一爲水夫其所犯之罪情係以無跡墨水繕就信件須以化藥驗之始可辨識問官以函中所言尚無重要關係故判旅館主人監禁三月兼作苦役而水夫則交日使署送出英境云 
[和戰問題之趨勢]  
　　近日沿江上下謡傳甚多聞參陸辦公處特於日昨拍致各路軍隊及各省區通電一道略謂近日外間謡傳馮玉祥等種種情節日昨政府已接馮玉祥來電自表心跡除得原電錄布外各省區各軍隊自接到此電之後無論何事對於中央均以中央命令電報爲憑對於各軍官則以個人之電報爲準流言蜚語幸勿輕信云云又聞公府某當局語人云政府對於和議仍係積極進行卽西南各省此時亦尚無破裂之表示昨謁馮王二公據言中央業已决定具體辦法數端其一仍敦促岑要焉林來京其二派員疏通主戰各督軍意見其三電令荆襄前敵軍隊暫緩進攻其四諭閩督李厚基暫取守勢似此則一線和平未爲絶望云云特官場多圓滑此種模稜兩　　正難必其信而可徵也 
　　江蘇督軍李秀山因解决時局之主張與主戰派各督軍相反對故倪嗣冲盧永祥張敬堯諸人屢次來電直斥其非頃據某要人所述某省督軍近復致電中央歷數李純不忠於同派之罪且有政府不斥退李純則不但南北無調停之望恐同派督軍將發生他種反響等語馮披閱後擬派員向某督軍勸說又盧永祥曾致電中央請解除李督軍爲時局調人之責任一節茲聞政计已覆盧氏一電祇加以解釋注重在北派内部之須一致並言政府與各省之糾葛無所謂調人即無所謂解除似其責任無待於政府爲之解除云云 
　　陸榮廷近致蘇鄂贛之靑電有稱病謝事之意前報已略志之茲覔得其原電錄下南京李督軍南昌陳督軍武昌王督軍鑒甯密魚電敬悉前敵軍事早已停止攻閩之說不過閩人妄自驚疑湘中亦未曾招兵增援也廷老病間身都無希冀猥以宿心愛國勉任調停固無職權可以操縱其間亦非空言所能敷衍亂事竊謂中央明令停戰允宜變方兼顧但使羣疑消釋自無戰事可言繫鈴解鈴本在當局耳區區之愚希即轉陳榮廷靑印又據政界消息某要人昨（十六日）以私人名義拍致陸幹卿要電一件其電文極簡單最要之語係力勸陸氏勿爲意氣上之競爭置大局於不顧尚望將前提南北和議條件略形退讓以促和局早日告成電未並述及馮不能承認恢復舊國會之意陸氏如何電覆尚未可知 
　　中央四路進討荆襄計益畫業經參臨辦公處分電各處進行吳光新自上遊下逼已於本月十四日由當陽白羊長陽三路進攻鄂督飭鄂軍自下遊上逼已於本月十三日由監利潛江兩路進攻湘桂方面特由常德派兵援荆由湘陰派兵援沙雙方正在接戰惟湘桂另調大軍分逼岳州宜昌進行極猛中央方針尚在游移岳州駐軍無人統帥形勢危急已逹極點昨日（十六）一日間政府連接王占元吳光新張敬堯三處急電報告南軍猛進情形務請中央一鼓作氣立頒戰令藉繫軍心云云吳慶桐寒日（十四）致電政府謂敝軍所編勦匪軍隊缺少騎砲各營特請飭令現駐許昌之第二混成旅迅派騎砲兵各一營兼程開來南陽以便定期向荆襄出發聞已准其所請矣 
[時局混沌之因果]  
　　中央日來對主戰派專取疏通主義務令彼等對中央不至懷憤一面派兵南下先伐荆襄一面仍不捨平和息事之招牌對面南方面亦信使頻繁不欲遽與决裂但主戰派則仍要求迅頒討南明令中央一面解釋下令之困難一面命令出兵而主戰派之强硬者又要求非下令之後不肯出兵旬日以來中央盡爲此等無味之周旋費盡心力又自蘇督提出辭電以來主戰派之視線一時全集於李純雖經中央疏通仍乏實效最近因報載陸榮廷所轉大總統於布告停戰前致陸一電就津主戰派見之頗不謂然蓋視作政府卑屈求和之證據也據聞天津會議已於前日開一最後之會决議令各省代表各回本省準備進行以後不再在天津開會據新民通信社報告則該會已定有最後辦法决定兩星期内實行同時傳聞前夜有數省代表在公府内頗發牢騷而陸軍總長段芝貴氏亦揚言事情難辦就表面現狀觀之大似中央之疏通政策頗生頓挫隱隱中發生一種危機惟所謂最後辦法者其自由出兵抑宣告獨立就各省現狀論之兩事皆非多數省分所能辦到且即或能之而對中央若發生問題則主戰派之地位將非常不利南方數省今與中央固不相能然若北方陷於非常狀態則南方起而相乘亦爲勢所難免此種形勢主戰派之策士亦未嘗不知是以最近期間以内非常可駛之舉動不至發生然政府統馭北方實日增其困難中央之力量旣單則大局形勢恐一時更呈混沌之象矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江朝宗呈辭防疫委員長]  
　　防疫委員長江朝宗氏昨呈遞政府云竊朝宗於本月十三日奉令派江朝宗充内務部防疫委員會會長等因聞命之餘實深惶悚伏以朝宗久歷戎行對於防疫事務素乏經驗會長名義萬不敢居惟念事屬慈善民命攸關重以鈞座知遇之隆外交希望之切而防疫義務不敢不盡所有下情業經面陳鈞聽伏乞將防疫委員會會長成命收回朝宗仍願盡義務勉効微勞其用人行政及防疫經費均由内務部主持此外一切辦法應俟親歷防區體察情形妥爲布置再行詳陳至各該地方文武長官廳請令飭隨時協助並由内務部轉飭派往防疫各員商承辦理俾重民命而利進行云云 
[都門防疫消息彚聞]  
　　正太鐵路局致交通部電云見電敬悉關於防疫一事前派洋醫員前往太原調查曾於長電陳明在案嗣據該醫員電告太原附近并無疫症發現已經親詣督軍面陳防範辦法等語昨閱順天時報載有壽陽發現時疫之傳聞復經電飭該醫員春陽詳細查訪頃據該醫士面稱已赴壽陽縣耶穌敎堂并行政公署查詢未聞有時疫發生據此情形則太原壽陽間自無停車之必要至查驗地點並本路醫士辦理檢驗二事據總工程司稱此地附近尚無疫症發現查驗地點似難先時指定再本路僅用醫士一人如將來不幸時疫發現該醫士只能在本路範圍内辦理防檢事宜並執行平時職務碍難使之兼顧地方等語謹復平瀾畫 
　　豐鎭何守仁致中央與田都統電云昨由綏遠來豐病重之第一師輜重營兵三名今日已病殁二名其病狀均係頭痛畏寒腰痛咳嗽呼吸促迫神思殘憒嶯身不安口鼻行血與所擬之疫症相同守仁督同延聘之醫員黄維淸取患者痰血用顯微鏡檢驗確係含有病毒實爲鼠疫黴菌當用洋文通電報告諒已呈鑒此症旣經證明則以後預防之法亟應注重查肺鼠疫一症在流行病中最爲劇烈一經傳染施治無從惟能先事預防則其患不撲自滅且此症多起於冬寒肺易受觸則病菌由呼吸傳入最爲可危一經染患百無一生查我國風氣未開人民無知不識隔離之法以致輾轉傳佈逐漸蔓延東三省一役可爲寒心午後與喬鎭守使黄知事王警察長會商抵禦之法除由防疫處添練衛生警察三十名淸道夫役四十名從衛生淸潔入手外並擬定暫行防疫規則十二條由地方官通告遵守防疫處復撰有防疫要法分送各界俾得家喻户曉藉以消患無形惟查外洋防疫辦法大約以燒屋燒屍爲消毒最要之着如有必需焚燒之時似應由防疫處擔任賠償是否可行伏乞明示再鈞部前派之王亞良及范李二員係隨同伍委員辦事伍委員堅不允留豐鎭現在亦事少人多請電飭回京理合陳明守仁删 
　　内務部致何委員元電云豐鎭縣轉何委員電悉所陳與伍委員磋商及對待方法極爲允當至堪嘉慰路易斯等醫士主張在康莊及娘子關等處分設檢疫所一節前據來電贊同當於元日電復執事約同該醫生等在豐協助據陳委員電稱各醫士現在大同願留相助到爲忻慰復電知陳委員約同在康莊等處審擇地點會商京綏鐵路局及地方文武官吏迅速舉辦尅日成立其正太鐵路線如何扼要設防已電知山西閻督軍約同愛德華等醫士及正太鐵路局醫士皮利克琴速籌辦理至雁門關等處爲入口要道前據該省報告左雲右玉發生時疫恐蔓延内地是以電請閻督軍就近擇要設所務防俾臻週妥密碼電本已交京綏路局帶豐免收電費一節已商准交通部照准矣特復 
　　附檢疫委員設置規則八條第一條傳染病發生時應設檢疫委員若干人并設置檢疫事務所第二條檢疫委員應遴選醫學專門人員充任之第三條關於檢疫事務認爲必要時得隨時增派檢疫事務員前項檢疫事務員亦應遴選專門醫學人員充任之第四條檢疫委員承長官之命令指揮檢疫事務員辦理檢疫預防事項并執行舟軍檢疫及其他救治事項第五條傳染病發生時得依情形之必要令檢疫委員分區辦理檢疫事務第六條檢疫委員及檢疫事務所之由地方設置或廢止者應由地方行政長官報明内務部其由内務部逕行設罫或廢止者應由内務總長呈明大總統第七條檢疫委員執務細則及檢疫事務所之組織由地方行政長官擬定報明内務部但由内務部設置時由内務部以部令定之第八條本令自公布日施行 
　　火車檢疫規則八條第一條沿鐵道路綫之區域及與鐵道路線距離較近之區域發生傳染病時駛行該區域之列車應依照本規則之規定辦理第二條施行火車檢疫時檢疫委賆或檢疫事務員應依照傳染病預防條例第四條第二項第三項第六項之規定辦理第三條檢疫委員或檢疫事務員於車中發現傳染病病人或疑似傳染病病人時應卽速將該病人移送於沿路線所設之傳染病院或隔離所或其他適當之處療治之第四條移送傳染病病人或疑似傳染病病人於傳染病病院或隔離所或其他適當之處時所需費用應由檢疫事務所或地方官酌予補助其病人願自備費用者聽第五條火車中發見傳染病病人或疑似傳染病病人及因傳染病死亡之屍體時其與該病人或屍體同乘車輛之乘客應嚴重與以消毒其不同車輛之乘客及其行李如認爲必要時亦得扣留予以消毒第六條車輛發見傳染病病人或疑似傳染病病人及因傳染病死亡之屍體時應卽令該車輛離開列車矛以消毒其消毒需用之藥品及器具得令鐵路補助之第七條火車行駛中途發現傳染病病人或疑似傳染病病人及因傳染病死亡之屍體不能卽速移送病院時應立將該車輛鎖閉禁止乘客出入移至檢疫設備完全之處第八條本令施行細則由内務部交通部會同規定以部令行之 
[防疫與晋省官塲]  
　　字林報十八日大同電云北京來電准西醫回京然西醫已在鐵路車中覊留八日矣雖在今日本地軍界當道猶欲干涉苟不容其隨車同行則將起而爲難彼等對於已規定之防疫章程任意破壞之昨日有兵二十人由歸化抵豐鎭中途死一人到後又有二人患疫而亡足見歸化軍營業已染疫防疫委員本應有自由查驗之權奈不得當地官場之扶助縣知事竟利用一著名賭棍使其藉端於病理上之檢驗煽衆作亂窺其目的全在歛財又有所謂某醫生者彼於顯微鏡片之兩面且不知用何面以驗視乃官場竟用之爲間牒電告北京否認疫症之存在其意殆欲火車之復連祇知賺錢而不恤斷送民命耳肺炎疫傳染之烈爲人類所共知自發生以來已届七星期中國最有名之專家旣已認爲肺炎疫而可恃之西醫亦復證實其爲肺炎疫北京於醫士所判定者刻猶爭論不已疑信參半遲至今日而情形猶若是則疫勢不亦大可慮耶綏遠蔡都統今承認傳染症之利害屢電北京請發医开藥渠稱刻派專員赴京取藥並請發給執照准許該員通行位於太原大路之朔平續有患疫者多人謡傳十六日長江流域發見疫症就此問事實察之疫氣之傳到南方亦意中事肺炎疫爲禍極烈尚望國人防患未然設疫症今果傳至長江則將成爲一種流行症如鼠疫類矣 
　　字林報云駐滬英總領事接北京來電略謂一月十六日晋督允將晋省南部與中部間之各路一律停車雁門關將設驗疫局以英醫士愛德華氏主持之代縣有疫四起太原有染疫者一人昨夜愛德華醫士從代縣發來報告謂情形漸佳官場已知疫之危險京綏路線未有消息江朝宗今日赴大同與豐鎭内務部今日開重要會議外人醫士亦列席 
　　路透社十八日北京電云江朝宗與西醫數人已於昨晚出京赴疫區調查江被任爲防疫委員會會長江以不解治疫事宜故不願就但願出力相助並希望今赴疫颧當可使地方官吏厲行防疫方法 
　　大陸報十八日北京通訊云晉省延門嶺聞有疫症五起足見疫氣南行伍連德魯意斯等三醫士今日到京與國務員會議已决定中外醫士與官員間聨合進行以除疫患之辦法江朝宗與斯米萊醫士等定於明日赴大同而楊醫士或將赴太原中政府今已深悉疫症之利害積極進行故都人以爲疫勢較有撲除之望 
[唐繼堯最近致粤之兩電]  
　　唐繼堯近自行營有兩電致粤茲略錄於下 
　　（其一）頃呈馮代總統電段祺瑞專權玩法舉國譁然代總統不欲以一人之故以失百姓之歡獨仰乾斷罷其權任並迭令休兵以紓國難全匣上下咸頌代總統公正仁明以爲非法内閣旣經更迭此後政事當可循法治常軌而國家大政或有刷新之機亦皆相戒歛兵靜候解决乃旬月以來前内閣違法諸端未聞糾正而政府措置有足令全國驚疑者敢爲代總統陳之剖讀代總統致陸巡閱使支電言芝泉不欲以一身爲衆矢之的夫全國何以集矢於芝泉代總統亦嘗默求其故乎自再造共和國會確定有出而推翻國體者即爲大逆不道之人段芝貴梁士詒朱啓鈐輩朝夕勸進貽誤國家使項城亦身死名裂爲天下戮笑段芝貴等轉得法外逍遥首義諸省迭請懲辦罪逆以謝天下乃段祺瑞營私植黨曲庇叛徒舉國皇皇知帝孽未除亂機終伏今禍首尚未伏辜而先以段芝貴長陸軍此全國之大惑不解者一也保護國家維持統一凡棲息於國内者人同此心若以德繩誰敢不服乃叚祺瑞襲專制餘威欲以力征經營命傅良佐入湘派吳光新入川兵連禍結擾攘半年代總統旣力主和平寗贛諸督復苦心調停西南諸省漸有寗息之機乃北京近日復命將出師日籌戰備曹張諸人派兵南下則云防鄂贛匪徒陸參兩部密令進兵則云徇劉周電請此全國之大惑不解者二也民國四年某國第五號條欵欲箝制我國自由購械之權袁世凱以死力爭之卒成懸案國人雖憤袁氏之外交失敗而不能不諒其尚留此一線生機乃段祺瑞竟與某國訂軍械借欵合同至激全國之公憤前經寗贛兩督質間而段祺瑞含混答復不足以昭示國人乃近聞此項合同已在北京簽字此全國之大惑不解者三也我國旣對德奥宣戰應一致進行惟段祺瑞日以挑撥内患爲心豈復能出一兵以禦外侮乃今復任爲參戰督辦密令其把持兵柄鋤異已以釀内訌此全國之大惑不解者四也代總統旣洞察段祺瑞爲衆矢之的毅然免其職務以維國是而順輿情不意政府近日所爲乃變本而加甚恐非代總統息事寧人之旨亦無以慰海内喁喁望治之心繼堯愚昧未能仰測高深伏乞代總統開誠佈公宣示全國庶以消人民之疑慮而維國家之治理迫切陳詞不勝悚惶待命之至雲南督軍兼省長唐繼堯聩冬等語特聞唐繼堯冬（其二）西林先生宥電悉北方言和絶無誠意此間前曾以任用兩段及曹張南下事詰馮馮復電乃混含其詞謂係全屬布告未頒以前之事茲西林先生主張以北兵退岳撤劉龍止曹張更陸長爲停戰條件鄙意極表贊同擬請由□□督軍主稿聨名通電反對兩段事並請諸公一致主張爲禱繼堯歌印 
[西南聨合會議之條例]  
　　粤函云李烈鈞程璧光等月前發起西南聨合會議已得西南各省復電一致贊同惟嫌條例尚未完善最近已將此項條例修正並得護法各省同意不日即可署名宣布開會茲將此項聨合會議條例全文錄下中華民國護法各省聨合條例護法各省爲擁護約法保障國會征討禍首戡定内亂以鞏固統一之基礎保進憲法之成立組織護法各省聨合會議更因時勢上絶對之要求與護法各省最後之决心訂定條例共信守之第一章聨合會議（第一條）聨合會議以左列各代表組織之（一）由護法各省自主政府及海軍所派出者各一人但未完全自主省分之護法各軍及各戰區之聨合軍經聨合會議承認者得各派全權代表一人（二）民國元老由前項所列派出代表各機關公推者無定額（第二條）聨合會議所在地暫在廣州但得依便宜遷移之（第三條）聨合會議之組織條例另定之第二章聨合公約（第四條）凡加入護法各省聨合者有不得脫離之義務（第五條）護法各省及各地方之護法各軍非得聨合會議之許可不得募集外債或與外人訂立以土地礦山公産作抵之契約但發生在本條例宣布以前者得報告聨合會議核准之（第六條）護法各省各地方及各戰區之聨合軍非有聨合會議之决議不得爲停戰之宣告或和平條例之提出第三章附欵（第七條）本條例宣布之日護法各省舉行宣誓式以保證其效力（第八條）本條例由左列及繼續加入之護法各省依次署名宣布（第九條）本條例於約法效力完全回復後經聨合會議之議决廢止之 
[陳炯明誓師與粤省會祝捷]  
　　粤軍援閩總司令陳炯明十二日傳令所部各營會集東較場舉行誓師禮是日上午十時先由魏警廳長派出游擊隊到場分駐四週以保秩序移時各軍次第齊集在較場東西兩面挨次站立時届正午陳總司令身衣戎服臨場巡閱一週旋奏軍樂舉行誓師禮並演說畢即赴省議會祝捷大會 
　　十二日省議會議員舉行援閩粤軍祝捷會下午一時粤軍總司令陳炯明偕各參謀官佐自東較場誓師完竣乘馬馳至議員全體迎諸門外行入後廳分之次團坐議長羅曉峯起立宣佈祝捷會理由並致祝詞隨後各界相繼致送祝詞陳總司令起謝答詞畢羅議長請胡漢民演說胡起言出師宗旨乃爲援閩而非征閩緣有不法官僚盤據閩省彼處同胞慘受痛苦故出師援出於水火之中云云再次請莫督軍代表龔政李省長代表汪道源滇軍代表何子奇海軍代表湯廷光警察處長魏邦平總商會善堂代表鄭德銘曁黄大偉徐固卿林子超熊長卿伍朝樞金洵等繼起演說演說畢茶會而散省議會隨致送金猪美酒響炮及恭祝援閩粤軍大捷旗云 
[龍濟光之近電]  
　　粤省自龍軍進取高雷後當道亟亟從事於討龍計畫詎軍隊未發而三號突有砲擊軍署之事當時疑係龍黨所爲近龍有電致莫督辨明是夜之事末有如須相助希即電知等語頗類滑稽又龍近致陸榮廷一電態度頗爲强硬茲將該兩電錄下 
　　致莫榮新電云莫代督支日通電聲稱江夜有龍濟光逆黨在省城外開砲意圖擾亂經卽派隊探剿及天明時逆黨四散無蹤等情查敝處出巡各軍祇在陽江高雷各屬尚未開赴省城如果江夜有人在城外開砲其勢黨亦不小省城爲根本重地軍警林立何以當時絶無捕獲致令四散無蹤莫代督電稱敝軍所爲似係於倉皇之中未加審察原不足怪惟濟光負有維持兩廣地方之責籌防未及輙被匪徒在省城夤夜滋亂上驚帳衛下擾閭閻閱電之餘悚惶無地查敝軍渡海者雖逹二萬人瓊防尚有數萬雄師足資靖亂省垣兵力不敷如須相助希即電知自當兼程前來以盡職守秣厲以待並候定安龍濟光齊印 
　　致陸榮廷電略云和議甫倡戰機未歇敝軍巡視高雷各屬仍被該處軍隊逼戰更聞東西兩省出師援助兵連禍結不特無以對粤民而中央以和局未成難免不藉武力爲後盾皖督援閩直督攻湘魯督由贛圖粤待時發軔豈無所聞設因同室之爭轉供漁人之利揆諸列公謀國之初念不亦大相刺謬耶濟光隸籍南方絶無黨派祇因鑒於大局之趨勢欲以保全諸公者保全兩粤地方人民卽以保全西南勢力也時機已迫善自圖之龍濟光虞印 
[戰禍將作之鄂局]  
　　湖北爲今日戰亂之中心主客各軍現多至五師十一混成旅四步兵旅分布於荆襄岳及武漢黄德施宜各地計屬於中央直轄者有第十一師全師第七師十四旅長所帶一混成旅第二十師全師（二十師在湘潰散七營現已補足仍紥岳州）第八師殘兵十一營（該師現紥嘉魚沔陽有復成師之說姑視爲一旅）屬於直督管轄者有直隸第一二兩混成旅（第二旅早紥通城第一旅近方開來）第五師全師屬於汴督者有河南第二混成旅（旅長唐天喜現紥雲夢此外有吳慶桐趙英之陸防各軍約三旅紥在鄂豫交界不在鄂境各軍之列）屬於皖督者有安武軍八營（紥在崇陽通山）屬於鄂督者有第二第十八兩全師第二第三第二十一三混成旅第二第十八兩步兵旅（卽劉佐龍張聨陞之軍）又省防團巡緝營等雜隊亦有步兵兩旅屬於吳光新者有第七第十三兩混成旅但兵數雖多各不相統是否均可用以作戰尚難定斷現中央征討荆襄令下王子春與曹銀趙倜商定會派五混成旅攻襄六混成旅攻荆鄂人皆惴惴於荆襄間卽將發現猛烈戰事然聞王氏並不出以過激手段已命各軍先行肅淸隨縣棗陽應城京山漢川天門荆門當陽等縣之民軍並不直驅於荆襄軍集中之襄樊鍾祥荆沙枝江等地如黎石不遣兵來攻則亦未必卽行進珍惟隨棗交界之唐縣鎭駐有黎軍一支隊隨縣北軍進向棗陽必先與起突衝鍾祥爲行軍要道亦難免首動干戈至荆州方面則公安石首松滋枝江宜都皆駐有湘軍且爲激烈派民黨用事倚仗湘援恐難免卽有劇戰惟近日外傳湘桂軍已分由荆沙來攻武漢者則尚非事實今日荆襄岳各方仍寂無戰訊據荆沙消息湘西鎭撫使胡瑛援荆湘軍總司令張學濟已於十一日率湘軍會合季雨霖之荆軍往宜都再攻宜昌已否開戰尚不得知惟漢口紅會派赴岳州轉住沙市之救護隊（該隊係因荆宜戰事於元日往沙）已於十二日分撥隊員醫士六十餘人前往宜都救護則戰禍必將發作又據廣水消息黎天才軍集合於棗陽十二日與曹銀之三師開戰黎軍小挫而軍署人員言此說不確又據岳州消息趙恒惕陸裕光劉建藩等已於十日由長沙調遣後方各軍向湘陰平江而進一律親自至前線整軍備戰又據武漢消息譚浩明致王子春電極力干涉征討荆襄有云北軍朝攻荆襄南軍夕擊岳鄂和局之破裂公一人實尸其咎同時又傳曹錕不日親到信陽督師張敬堯十三日已抵漢口惟尚未徵實據此種種觀察南北大戰之勢已成惟俟荆襄戰起卽一齊發動王子春對荆襄雖係採用威脅其服從剪滅其羽翼主義然今日鄂局已非王一人所能主持各軍非王一人所能强制曹錕趙倜吳光新皆爲積極主戰派又曾奉令會剿荆襄未必以王之威脅主義爲然王只能命其軍暫不攻繫黎石之軍不能命曹趙吳之軍遵從其意且胡瑛等已將再攻宜昌荆宜戰事再起荆襄戰禍萬無可免湘桂聨軍至此亦不能不力攻岳鄂以張勢力故湘鄂間大戰已在目前矣 
[皖省近事]  
　　皖屬宿松縣與鄂省黄梅廣濟等縣毗連昨宿松知事朱紹章電報到省謂駐黄梅軍隊傳聞已獨立等語又英山霍山兩縣亦與湖北接壤近因傳湖北不靖人民慌懼現黄省長會商史帮統分撥八路二營由張管帶率隊前往宿松防堵並派得力軍隊往英霍二山防範一面飭水警廳長程炎勳就華陽鎭第一署抽派巡船數艘開往内河會防 
 
 
 

Page 7

 
 
皖路第五期發還股欵現由中央交通部如數滙解皖交通銀行以便照付其本息共十九萬五千餘元今晨（十七）八時許省城西門正街（即司下坡口學門口下）益豐南貨店不戒於火延燒二十餘家損失約十萬餘元 
　　省敎育廳得日開臨時會討論安薦六邑中學改組國民小學案結果請六邑董事會先行籌議定奪再行更張 
地方通信松江 
[請禁演劇續誌]  
　　松江西門外恒興茂等商號十六家並蔡叔明等四人以本城戲館敗壞善良風俗妨害商務治安呈由縣署批准永禁而經理第一社戲園之宋章甫及新舞台股東代表汪海賓等得此消息後以兩戲園股本損失已逹一萬餘元一旦呈請勒閉勢必化爲烏有以故異常惶急卽請某律師捉刀向省道縣呈求准演一面並請有力紳士暗中援助以冀逹續開目的惟請禁之各大商號亦頗具禁絶之决心萬一上級機關駁斥縣批准彼續演聞將以停止警捐爲最後對待一面並於縣中批示發表之前分呈省公署請禁 
[被拐小兒蹤跡]  
　　城内謝儀鳳家被女傭拐失男孩一事已誌本報茲悉誘拐之女傭係江北人所謂小崑山人係屬僞託因其居松已久並無江北口音是以深信不疑昨日有人傳述謂該女傭近在滬上與上海小南門左近之某甲姘識拐逃之時確係乘車往滬謝姓以其必係在彼藏匿故已飭人往滬查緝至十七日報載謝紳家被奪幼女一節現悉該女因叫喊奔逃祇被搶去頭上所戴之絨帽一頂云 
靑浦 
[籌備續修縣志]  
　　靑浦續修縣志一事業經設所籌備由張知事委任項紳寰爲籌備所主任員並正式函聘本城紳士吳學勤葉其驥金詠榴楊振基錢學乾錢學坤張世昌莊堃葉其鑒等以及各市鄕經理員爲徵訪員於上年十二月三十日開會集議當場推定錢學乾等五人爲凡例起草員一俟凡例擬就續再開會研究以便着手進行 
[注意通俗敎育]  
　　靑浦通俗敎育向不注意自去年開設通俗敎育圖書館及公共體育場後兩處游覽人數均見發逹而以圖書館爲更多該館地位雖不寛暢而一切佈置頗見整潔大爲社會所歡迎館中辦事員亦頗勤懇惟因經費支絀書籍不多倘能設法寛籌則通俗敎育前途之發展正未可限量也 
蘇州 
[減徵漕賦近訊]  
　　蘇紳請求減短本届吳縣漕賦業經商定以八三折徵收報奉胡財政廳長核准飭由吳縣吳知事按照災區之輕重攤定舊長境與元境毗連之五個都區實徵七八七折舊長境十八個都區實徵八三七折舊吳境實徵九零七折舊太湖靖湖二境實徵八八七折已由縣將前頒告示取消另行出示布告矣惟舊太湖（東山）靖湖（西山）三境漕糧業已由東西出行政委員按照吳知事前次公布九一折之數徵收齊全現旣改定爲八八七折所有多徵之欵應即如數發還毋庸留抵下年已由縣令行東山行政委員俞志善西山行政委員劉澍遵照將溢徵之欵迅速發還各業户以淸紏葛 
[水警拘獲賭匪]  
　　水警二廳長據湘城鄕士紳函報近日到有大帮匪徒在鎭開場聚賭請派師船拿辦趙廳長當派游緝隊李隊長率同師船十餘號前往該處將該賭匪錢阿二等十六名拘獲並獲賭具各件押解回蘇逕送水警廳交司法科審訊錢阿二等已供認開場聚賭抽頭漁利不諱現經收押廳署候示 
[日領祖餞審廳長]  
　　江蘇高等審判廳長莊景珂東渡在卽駐蘇日本領事池永林一定於二十日在領事館設筵餞行並柬請高等檢察廳長王樹榮吳縣知事吳其昌蘇州警察廳長崔鳳舞陪宴 
[限制私接電燈]  
　　蘇州振新電燈公司因各裝户私接電燈特派司事帶同機匠先向觀前商店挨户調查如查有私裝卽命機匠裝置限制表聞各裝户欲與電燈公司爲難已於日前在市民公社集議對付方法並要求各商店加蓋圖章一致贊同不知如何結果也 
寗波 
[官吏維持治安之感戴]  
　　自寧波起事後文武各職官皆由省中撤換惟鎭海馮知事與張總台官皆以於起事時竭力維持保全地方治安不少故寗波紳商甚表感戴之意省中亦極信賴近傳兩君亦將調換之說想係誤傳或不至有此事實云 
嘉興 
[禾城最近防務]  
　　嘉興於去年八月間奉令宣告戒嚴後對於防務本極注重此次戒嚴副司令官來偉良奉令他調所遺職務由楊督軍委任陸軍第四師第十四團團長夏兆麟接充現夏司令官以嘉邑居杭滬中心爲江浙交界地處要衝防務尤宜注重除飭令水陸軍警嚴行防守外並令知十四團各營連排長督同所部軍士巡行城内外要隘晚間水陸城門至十時一律扃鎖無論何人不准任意出入並分派陸軍多人站駐該處以重防務並以戒嚴期内民間燃放爆竹易惑聽聞且易成火患已函知張知事出示諭禁並分令各警所隨時勸禁凡民間有喜慶曁過年情事不准燃放砲竹違者即行拘禁 
[水警緝獲盜匪]  
　　嘉興西鄕荒字圩農民徐芝心家於日前被盜多人突入刦掠損失甚鉅並被盜用洋油燭烙傷顧妻面部當由該失主呈縣飭緝在案茲悉此案盜匪已由駐濮水警分隊長徐某在十景塘緝獲癩脚三和尚沈茂春二名並起獲贓物多件曁快鎗一桿業將人贓一併解縣訊辦一面飭令該失主來縣領贓 
[拆毁文廟案判决]  
　　嘉興前第二師範校長孫增大拆毁文廟一案經地方士民控告司法衙門曾由杭縣地方檢察廳於本月十七日傳齊原被告開庭預審現已辯論終結問官以孫增大拆毁文廟係以公濟公非故意不爲罪惟不通知主管人可另行提起訴訟要求賠償不日當有判决文宣示矣 
安慶 
[西門内火警]  
　　省垣西門内正街怡豐南貨店於今晨七時不戒於火延燒右鄰収章綢緞號及對門飲蘇藥材號大豐錢莊及某衣店書舖共十餘家警察廳聞警立派警兵及消防隊拖帶洋龍前往救護各善局水龍亦到場奮力救護至十二句時始熄 
北京 
[儲蓄票繼續開籖]  
　　財政部託新華銀行發行之第一期儲蓄票業於民國四年五年六年照章開籖三次本年四月二十五日還本到期當經該行呈請財政部宣布現財部定第一期儲蓄票延長儻期自本年起再行繼續開籖三年業將辦法提交國務會議議决呈奉總統批准故此項儲蓄票該行仍於七年八年九年續行開籖三次一切辦法悉照向章辦理云 
雜評一 
[石黎] [  （步陶）]  
　　聞京中有和石攻黎。或石黎均與調和說。此殆不可思議之消息與。夫中央之以討伐石黎聞有日矣。所謂四路出兵之計劃。喧傳於官場者。亦儼有不勝其興高采烈之情况。以情理論。似不至無端棄戰而言和。即以事實論。石黎本互相策應。亦焉有和其一而戰其一。猶可令其帖然以就我範圍之理。我知當局者雖多迷。而其無意識之程限。尚不至此也。 
　　於西南則委蛇於和議。於荆襄則思大力以迫壓。措詞固已十分爲難。故不得已而以匪之一字。以巧爲掩飾焉。今于同目爲匪之石黎。而一和一戰。或且皆與委曲以言和。由前之說。是局部中又有局部。不知將執何理由以與人言和戰。由後之說。是向之所目爲匪者。一轉瞬間。而即可待遇以相對團體之禮遇。以與言和。以雄心勃勃之主戰各督軍。其轉環恐又未必若是之速也。 
　　且石黎與西南本聨聲氣。戰必俱戰。和必俱和。其問題固不僅石黎之間遂足以盡之。而奈之何並石黎亦分言對付耶。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國砲船被攻之惡耗]  
　　大陸報云昨日揚子江上游傳來駭人聽聞之消息謂美國砲船摩洛開細號在岳州以上五十英里之某地點爲豫伏之華人五百名所攻此輩是否某派軍隊抑爲土匪之一股則未經述及該炮船乃由漢口開往宜昌高懸美旗一望而知爲兵船被攻之時在十七日晨間九時左右白晝中斷無誤視之理岸上並未先發警告遽行開鎗彈之中船者逾八十枚下士官長哇白里安氏於第一次排鎗即中彈殞命水兵登納萊氏身受微傷該船司令勞勃資氏海軍大尉見攻者有意尋釁卽發砲回轟於是岸上鎗聲乃止該船後乃折回漢口報告一切現已由駐京美使與中政府交涉一面報告華盛頓政府按邇來駛於揚子江上游之船舶不時被攻數星期前美國砲船巴洛斯號於駛往重慶之途中被攻當時曾回擊之某水兵腿中鎗彈未幾亞細亞火油公司之船安瀾號懸英旗駛行亦被攻擊船長加萊氏在舵樓中彈殞命今復有美砲船被攻之舉且殃及下士官長哇白里安氏所可慘者氏之妻兒近嘗來華相與歡聚回國未久而氏已喪生氏之遺骸大約已於摩洛開細號回漢時葬於該埠矣 
[疫症流行之預防]  
　　海關馮監督爲防疫問題特於昨日（十九號）上午十時許在本署會議海關各重要人員無不列席當由馮監督發言以各國防疫事宜莫不重視卽在平時無疫癘發生亦必嚴爲防範因疫之流行較戰事爲尤烈戰事尚可以人力武器爲敵而疫則無可爲敵故防疫尤較軍情爲重現在邊省地方有傳染肺炎疫之耗滬上雖未見發生惟各口海關有中外各處貨物運輸往來恐有傳染亟宜設法預防勿使傳布查滬關前有防疫舊案現已電部請示俟復准即當照辦惟望在職華洋各員協力進行以防巨患云云旋即略議辦法而散 
　　駐滬交涉公署昨日呈報外交部以滬上尚無疫癘發生現已會同各慈善機關設法預防請釋厪念云云 
　　尚文門内江蘇省立第二師範學校昨致淞滬警察廳公函云近因鼠疫流行各處嚴加防範不遺餘力對於滅鼠之物無不格外愛護以冀弭患於未然乃日來西門尚文門一帶收破布字紙等之小户人家往往有貓皮掛於門首待售竊恐自死之貓無若是之多難免不有誘竊他家所畜養者以資宰剥營利戕害益獸不顧公德莫此爲甚敝校爲力圖附近一方防疫起見函請貴廳嚴行查禁保全貓命即爲消除鼠疫之助於地方治安極有關係無任盼荷 
　　淞滬警察廳復公立醫院函云頃准函開晋省發生肺疫預防蔓延貴處業經籌備藥品病室並置防疫儀器且滬地天花及他種疫症業亦發現工部局正在認眞防遏徧種豆苗閘北防疫捕鼠澆洒藥水囑爲提早辦理等因足見貴處認眞防範維持公衆安危毅力熱誠實深欽感茲准前因業經分令各區及閘北防疫所各員於即日起按照防疫向章切實辦理一面釐訂防疫各法布告居民俾知自衛特此函復 
[續誌北四川路之殺人越貨案]  
　　美租界北四川路一號門牌義泰洋廣貨店於前晚（即十七號）被盜三四人突入店主鄭旭祥臥室刼去金飾現洋並將該店主戳傷小腹身死由捕將尸舁入斐倫路驗尸所候禀公共公廨中西官蒞驗各情已誌本報茲悉事後由探在該號門首拿獲與匪面貌相似之嫌疑犯粤人江能安一名於昨日午後傳同事主人證禀奉公廨張襄讞會同英領白君蒞所驗得死者委係刀傷小腹兩處致命塡明尸格升座公案命將尸妾鄭張氏傳案詰據供稱丈夫鄭旭祥年四十二歲原籍廣東髮妻已故聚有二妾出事之晚丈夫於十句半鐘回店察視帳目一過借我上樓同入臥室店夥各人亦即上樓安睡其時第二妾俞氏聞夫歸家即下樓人廚整備點心詎我與丈夫甫經坐定忽有盜匪三人闖入臥室各執手鎗利刃嚇禁聲張將夫及我並俞氏先後捆綁置於床上復用棉被遮蓋我與俞氏所戴之金圈金戒概被匪等迫令除下丈夫被戳之時大約在匪等向索銀箱鑰匙不允之際然其時我等面目均被棉被遮住並未看見直至十二句餘耳聞後門鈴響想係盜匪搜索已完開門逸去始敢大聲呼救並與俞氏互將身凑近用齒將兩手所綁之繩解開然彼時尚不知丈夫已經被戳迨表親簡文焱聞警到來揭被察看始悉丈夫已被戳傷小膓腸流肚外傷重殞命現在拘獲之凶手我認不淸楚不敢妄指云云又據鄭妾俞氏供稱丈夫歸家我在樓上聞聲即下樓招呼丈夫與張氏登樓我至廚房整備夜膳詎甫入廚房即見盜匪已經在内我急身上樓至臥室見丈夫坐在床上已被匪捆綁旋我與張氏亦相繼被綁現在拘獲之江能安確係是晚執刀相向迫我將金飾交給之人惟當時身穿短衣今天已換長服等語餘語與張氏相同又由見證簡文焱投案證明當時聞警往視情形中西官會商之下諭着尸親鄭張氏備棺收殮江能安帶回捕房還押聽候訊究 
[菲人傷害華人之結果]  
　　菲列濱人巴句洛氏於去年八月二十一日偕同伴三人至楊樹浦路一千零三十二號水菓店因購賣蘋果與店主口角經印捕扭送捕房中途拒捕時傷及途人陸某因以殞命該案經駐華美國裁判所開審數次已於日前判决被告當時雖非因自衛殺人然係情急所致情尚可原判處監禁十八個月並繳付訟費其監禁之期以去年八月二十一日被拘之日起算候船押赴小吕宋如在獄安分尚可減短禁期云 
[上星期内之金融概要]  
　　陽曆開歲以來本埠銀根已漸覺鬆動計自一月一日迄今麥加利正金滙豐道勝等銀行從外洋運來大條銀共有三千條之譜鎊價自十四日至昨日止共縮去一辦士半大條銀價亦縮三七五日本滙水每日幣漲起銀一分五釐 
　　近日出口貨如絲茶等類甚屬寥寥洋貨交易亦屬有限蓋因夏曆年關將届我國商人慣例須互相結束故元芳公平等行每星期二四呌賣之疋頭洋布雖仍按期舉行其出貨期限已展至陰曆正月十六日 
　　據銀行中人云此一月中設無大宗意外解欵鎊價必再縮小惟本月份驃金之價此一週間共漲銀八兩二錢茲將上星期之進出銀洋錄下星期一麥加利由花旗公司輪船載來大條銀一百二下七條又正金大條銀七百十四條各錢莊由南滙來洋三萬元南翔來洋二萬元江蘇銀行從蘇州來洋五萬元台灣銀行裝赴漢口銀十萬兩星期二麥加利又從外洋來大條十八條客帮由嘉興湖州來洋九萬元星期三滙豐銀行從靑島來銀八萬兩客帮由天津來銀十萬兩中國銀行裝往漢口洋四萬元星期四交通銀行由無錫來洋五萬元江蘇銀行由内地來洋五萬元星期六米帮裝往松江洋十萬元客帮裝往南京洋十萬元各錢莊裝莊寗波洋五萬元中國銀行裝赴天津洋十五萬元 
　　近日銀拆甚平表面上用場甚少故昨日下午竟無利牽墨洋與龍洋之價亦尚平定各銀樓飾金稍漲計足赤四十一元 
　　調查中外各銀行各錢莊至昨日止所存銀洋大條概數如下麥加利存銀二百十六萬洋一百四十九萬滙豐存銀三百二十八萬洋一百六十四萬大條六百六十九條德華存銀四十六萬正金存銀四百八十七萬洋八十萬大條四百五十條道勝存銀二百六十四萬洋十九萬大條十條通商存銀十萬洋五十萬東方存銀一百八十七萬洋十五萬花旗存銀一百七十萬洋九十二萬華比存銀三十四萬洋四十萬和蘭存銀三十萬洋九十四萬中國存銀一百六十四萬洋二百四十五萬台灣存銀九十四萬洋六十八萬住友存銀二十一萬洋四萬各錢莊存銀二百七十萬洋一百九十五萬交通存銀三十七萬洋一百十五萬有利存銀二十萬洋十萬中法存銀四十二萬洋三十四萬三井存銀十三萬洋一萬三菱存銀九萬洋三萬總計存銀二千四百四十三萬洋一千三百七十八萬大條除由銀爐熔化寶銀外尚存一千一百二十九條較十二號多存銀一百五十二萬少存洋十五萬大條銀亦少存四百六十六條 
[蚌埠商會疏通屯貨之答復]  
　　上海南北兩商會接准蚌埠商會復函云逕復者前奉公函敬悉貴埠商貨躉積蚌站爲數甚鉅客商大受影響囑敝會代爲維持等因查民國六年蚌站貨車因軍務倥偬本屬無多即間有車輛亦祇疏疏落落不敵其車載之一二以致積日累月停滯愈多各商損失益鉅敝會代爲焦急屢經函電切懇管理局速即派車到蚌亦屢蒙復允奈屢允屢爽交涉三四月之久仍無效力不獲已於十二月二十日敝會長霞雲不避嚴寒親到天津與局長當面抵詰在津鏖持十餘日始蒙允派貨車四列火車到蚌專送躉積貨件業經陸續啓運矣貴處躉積客貨亦當陸續裝運辱承下詢特此奉聞 
[錢業公會答覆贛帮之質問]  
　　上海錢業公會復旅滬商帮協會江西帮函云奉函敬悉查滙票性質向憑出票之家收欵如出票之家照常營業無論其有無受虧所出之票不能止付是以輾轉流通視同現銀王鶴記倒閉後貴帮所出滙票之家照常營業理應按票淸付以保貴帮滙票之信用乃因王鶴記倒閉而南昌九江廣信景德鎭等處多家所出滙票一律止付是貴帮滙票自失其信用雖承貴會函電紛馳請南昌商會代爲維持無如出票之家日延一日仍未付欵敝同業因有前車之鑒更貽後顧之憂設有王鶴記第二出現滙票又將效尤不付實累不勝累防不勝防敝同業於常會之議决辦法所由來也非得已也王鶴記倒閉敝同業於滙票三萬八千兩以外尚有往來欵九萬八千七百餘兩將來如何結束此則又一問題蓋往來係相信個人而滙票則關於全局况出滙票者非王鶴記查所出票之家今皆照常營業其票仍流通市上惟前由王鶴記經手過付之票竟可一律停付如斯紊亂向章滙票之信用全失無怪各莊皆視爲畏途不敢與其交往也然敝同業於前日常會議决不曰卽時抵制而以待來年仍望出票之家趕即付欵並盼貴帮諸君子主持公道嚴加督責早日開兌免傷和氣此敝同業於議决抵制之中仍未遽存决裂之意貴帮諸君子當亦鑒諒及之倘荷設法敦促此項滙票能於日内悉數淸償雙方裨益受惠良多到於敝同業所出莊票滙票除失信用者外若照常營業出有莊票滙票不論數之多寡直接間接受虧與否均各保信用憑票照付從無貽誤大函謂貴帮往年亦間有吃錢莊之虧者何嘗牽及於他錢莊試問他日如各錢莊中萬一信用有失各莊是否皆代負責任等語諸君子未免有所誤會譬如此次王鶴記倒欠敝同業往來欵項爲數甚鉅敝同業可向貴帮責償否更可知往來與滙票截然不同已統希亮察爲荷 
[收回客票毋庸派員檢查]  
　　滬寗滬杭甬路局奉交通部令開查本部前次通令各路局將收回客票妥存三個月呈部派員檢查倘收票與發票之數不符該主管人員負其責任原爲杜絶一票兩用及種種弊端起見嗣據各該局呈請派員檢查並聲稱收回票數緣有種種困難在事實上不能無所短少證以本部迭經派員實地調查亦俱係實在情形是於派員檢查車票之辦法尚未能獲所期之效果與本部前令之用意已屬不符並聞客票之弊尚有各路車上員司於補票時或任意婪索或收納應補車價而不給補票以及私帶客人不購車票等事其弊較一票兩用爲尤多亦非僅檢查收回票數所能防遏該局長有管理全路之責該車務處首領並有主管責成有應負其責任應由各該局妥訂稽核車票及取締辦法如有弊端發覺卽由各主管首領完全負責並由該局長隨時嚴密稽核至所存車票無庸呈部派員檢查總之立法則期於周密而專任則責有攸歸除分行外仰即遵照迅行擬訂辦法具報彚核爲要 
[步兵工兵演習野戰]  
步兵三十八團馬團長以軍隊演習野外假設敵以冬天爲最宜蓋因冬臘時間田園之中並無菜蔬可無踐踏之虞設或田中種有二麥等物因野戰而踐踏毁壞者按照定章每畝應給種籽銅元十枚如或踐傷田中他物應由憲兵營勘估酌償際此冬令正值操練野外行軍及假設敵之期故於昨日命令步兵三十八團第一二三等營及第十師所部之工程營每營輪派步兵工兵各一排在高昌廟附近鄕間田園内操練野戰步兵由排長爲督陣官以紅旗一面插於墳墓之頂作爲管轄地其工兵營亦由排長督率以白旗一面插於距離紅旗稍遠之處彼此密傳命令攻敵演習野戰業於昨日開始練習矣 
[兵工廠添開夜工]  
　　邇來行軍所需之軍械如快砲機關鎗手鎗及砲彈無烟藥等均由上海軍廠製造而各種快鎗子彈則歸山東德州軍廠承造各有專責各軍隊需用何械須先呈部核給方能派員往領茲因閩粤等省軍事緊急前敵軍隊需用砲彈快砲手鎗機關鎗等四項甚爲浩繁由部飭解之數頗多以致滬廠日問所造之額不敷解濟現由滬廠謝總辦提議加作夜工以期趕造業已命令炮彈廠砲廠鎗廠機器廠等四廠長均於星期日起添開夜工半夜（工作四小時零三十分）工資各按日工之半核發並已呈報陸軍部查核矣 
[護軍使對於偵緝員之諭話]  
　　松滬盧護軍使昨諭偵緝處略謂國事紛紜西南多故邇來市間發生重大謡傳有謂密省危險紛紛遷徙來滬者有謂北軍大隊南下者考其實在全屬子虚选據密報謂有某黨首頗現活動欲圖謀取江浙省城故使若輩兇徒散布謡言淆惑人心推若輩破壞目的不外乘間搶劫雖此種無稽之言不足爲慮而際此多故之秋尤不得不先事防範以杜不虞希即轉飭各稽查員留心偵察凡於輪埠火車之間務須細心偵查以遏亂萌設有形迹可疑之人准即盤詰云云各稽查員奉諭後業已四出偵查矣 
[地方檢察廳失竊烟土九誌]  
　　蘇州高等廳王檢察長查悉上海地方檢察廳贓物庫於本月十號失竊烟土八百九十六兩迄今已逾一星期仍無影響是以於前日據情詳報北京司法部請示聞上海地檢廳長林仲立以失土一案久未破獲殊爲着急有向上台呈請辭職之說未知確否 
[英人控告奥人]  
　　公共租界泗涇路五號門牌英商凌克與森泰搿及馬平司等同至公共公廨刑事科呈控奥國人西沙飛與馬洛雪希及洛谷福弗臘斯洶白浪納斯等五名糾衆滋擾等情前日經派駐老閘捕房專查特别事件之中西包探將該被告等五人一併拘獲昨解公廨先由原告投案譯訴前情請究訊之被告等供均推諉經張襄讞商之義副領事羅君以被告等故違定章判照部定處置敵僑條規辦理留候備文解請護軍使核辦 
[再誌破獲鑄造僞幣之機關]  
　　潮州人翁錫林前日持鉛質小洋至虹口茂海路希圖混用被探查獲詢係海勒路七百五十六號屋内之高永大及高之姘婦曹周氏給伊行使當卽將高與氏一併拘獲分别管押昨日併解公共公廨由中西包探上堂訴明前情並將在高處搜獲之銅質小洋十元及鉛質小洋一百四十六角呈案請察訊之被告等供詞互推問官以證據鑿鑿無可遁飾判高翁兩人與曹周氏分别各押西牢五年僞洋銷燬 
[命案嫌疑犯暫緩發落]  
　　皖人李懷元徐廷健王國佐俞光祖因被總巡捕房一千二百四十八號華捕王子明及木器店夥葉炳榮於陽曆去年五月間在江西路搜檢行人被匪擊斃一案牽涉由捕拘獲解送公共公廨訊判押解護軍使署按例懲辦嗣經軍法科訊無實據發回公廨押候復訊核斷在案昨晨復由捕房將李等四人解廨請示經俞襄讞商之日副領事林君以此案前由關會審員承審遂判李等四人帶回捕房候解請原審中西官發落 
[貧婦借洋竟被鎖禁]  
　　本邑曹行鄕農婦王王氏今年四十四歲自前年夫故後將住屋二間憑中趙順泉抵押與趙德生處計錢二十二千邇來該氏貧難度日一再至趙德生處意欲加抵洋十元經該處鄕董嚴增祥地保金海榮原中趙順泉等從中調處趙德生允再加借洋六元囑令該氏於舊曆本月初四日往取届時該氏前往趙家取洋堅欲十元致觸趙怒其時嚴董與地保金海榮俱在場解勸詎趙竟取出鐵鳏將王王氏鎖住咽喉禁閉空室不與飲食直至前日爲該氏外甥楊裕室得悉投報該管地方警察第三分所黄所長據禀之下大爲駭異立飭長警馳往趙德生家將王王氏尋出惟鎖匙無從覔得仍然鎖着連同趙德生一併拘解到所原中趙順泉因當時在場帮鎖已避匿無蹤當由黄所長傳到關係人程王氏研訊一過於昨備文將一干人申送地方警察事務所王敬常警佐主任以案屬刑事遂命轉送地方檢察廳訊究午後經李檢察官提案預審之下諭飭將王王氏頸項中　練開去因被鎖已經數日兼之被鎖極緊咽喉業已發腫遂諭該氏退去趙收押鐵練一條存庫候派警調查眞相再行核辦 
[嫌疑盜犯與民黨之關係]  
　　公共租界捕房西探目偵悉章少良俞洪友兩人曾於數年前糾黨持械搶刦英租界某姓家洋銀等物逃逸後由華探拘獲同黨供出章俞兩人飭緝水獲並又查得上月間白克路某姓家被刦案内之嫌疑人劉海槎陳友山等均匿跡法租界内故即偕同華探請由汉捕房加派包探按址前往將章等一併拘獲昨日解至法公堂先由法捕頭上堂聲稱查得章俞兩人曾犯刑事經公堂訊實懲辦騙逐出境有案請爲察核次由英界西探上堂禀訴前情請予引渡歸案訊辦詰之章俞同供在民黨中辦事並未犯過搶刦案件餘供支吾劉海槎供年五十九歲爲前淸候補知縣光復時在民黨某首領部下辦事解散後卽至滬上賣宇度日從未做過犯法之事儘請調查如果有不正當行爲願甘重究質之陳友山供在劉處服役餘供與劉相同中西讞員會商之下以章俞兩人旣經逐田不應潛入租界判各押西牢一月期滿仍永遠逐出此時先交英界包探帶去訊辦後再送回執行劉陳兩人並無搶劫證據各交妥保出外聽候核奪 
[盜匪重重疉疉之罪案]  
　　崇明人朱阿四（即郭正興）海門人王阿江南通人陳錦川經派駐老閘捕房專查特别事件之中西包探查得朱等迭在公共租界糾黨持械搶刦分贓逃回原籍業將朱等三人先後移提來滬解送公共公廨訊供暫押在案茲經捕房詳細調查得悉朱等曾於陽曆去年六月初旬至九月七號止先後搶劫公共租界兆豐路四百四十二號門牌韓鎭敖家及乍浦路四百十七號門牌祥和盛又二百十七號門牌王品翰愛而近路七百十七號門牌馬金桂海寗路三千零零四號門牌王姓有恒路三號門牌西人馬利又十五號門牌某日本人等七户值洋二千餘元之衣飾現洋當於昨日將朱等三犯重復解廨由中西包探上堂禀明前情並稱此案人證甚多尚未調查明白請爲展期開審等語經俞襄讞商之日副領事林君判被告等帶回捕房候展期兩禮拜解案研訊 
[偵獲連刦兩家之盜匪]  
　　派駐老閘捕房專查特别事件之華探目李星福陳雲忠石金榮包探王寳生與西探目壳羅香查得庽居愛多亞路一千五百六十四號門牌之浙江人章兆良於本月三號將手鎗發給於鎭江人秦瑞堂（卽秦三子文）及山東人于永源等往刦老朱家宅三百五十三號門牌劉同慶及白克路九十二號門牌周德英等值洋六百五十元之衣飾現洋當於前日報告捕頭協同前往將章等三人緝獲昨晨併解公共公廨由中西探目上堂禀明前情請爲究辦章等公延代表律師到案請將被告等交保候訊經俞襄讞商之陪審之日副領事林君判章等三人還押捕房聽候查明展期兩禮拜解案訊核 
[盜黨歸案訊懲]  
　　盜匪戴立柱等於本月六號行刦引翔港沈家巷鄕民張銀生等四家由五區三四分所長警當場拿獲六匪解經司法科研訊之下據供有同黨劉易華沈竹山稽富田端利洲等匿居美租界内業已派探會同虹口捕房將一干人犯逮獲解廨預訊移回閘北併解淞滬警廳訊辦 
[普濟輪船失事十五誌]  
　　温州同鄉會致招商局董事函云普濟沉没死者數百慘酷之情奚可言狀幸承諸公出奬撈屍按日殯殮敝會同人無任感激惟善後事宜甚多要以速換堅固新輪行駛甌滬爲最要着查自普濟失事後貴局即以同華暂承其乏該輪向係裝運貨物房間甚少温處兩屬搭客甚衆由滬而温而閩者不乏其人又宦游及經商於温處者亦復不少况時值年關行客貨物尤爲擁擠如何可以容納卽年來並駛之廣濟一輪船身狹小台州洋面風浪險惡其何能堪且同華廣濟兩輪船身是否堅實駕船之人是否諳練敝會同人均無從深識而此次突遭慘劫均以普濟爲前車之鑒不得不亟亟爲善後之謀迭承温處紳商及北京南京杭州蘇州廣東山東諸同鄕函電紛馳皆以速換堅固新輪爲詞用敢滙情陳請貴局即日設法更換新輪俾利行旅庶幾死者得以瞑目 
 
 
 

Page 11

 
 
生者亦無戒心况現在正當中外輪局互爭推廣海權之時甌滬航路係貴局之唯一權利貴局若不奮起以圖久遠之計難保他公司不起而乘其隙在敝同鄕祇求生命財産之安全遑論航路之奚屬諸公明逹當必有見及此毋待敝會同人之曉瀆專此函懇並盼確復 
　　温州同鄕會會同招商局將普濟被難各屍編定號數招人認領昨報已載至第三十號茲再續錄於下三十一陳建鏘寶善公所三十二無主寶善公所三十三朱小臘兒子未詳三十四陳炳岩寶善公所三十五孫興祺未詳三十六李阿華卽城黄寶善公所三十七姚榮春卽肖卿回温州去三十八張拓疆回温州去三十九施繼來未詳四十潘道榮寶善公所四十一戴阿明未詳四十二丫頭阿招未詳四十三徐仁桂寶善公所四十四葉鍾臺未詳四十五項買氏未詳四十六嚴子良回温州去四十七陳元龍回温州去四十八無主寳善公所四十九林定森台州公所五十無主寳善公所五下一無主同前五十二劉文甫回温州去五十三林慶珠寳善公所五十四張維君未詳五十五朱慶祥寶善公所五十六吳生桂未詳五十七金祺生湖州會館五十八嚴賢生未詳五十九董連生未詳六十洋人未詳（未完） 
[上海公立醫院更易院長]  
　　日本東京帝國大學醫學生王曾憲（字彰孚）係南滙人世居滬瀆畢業歸國後歷任庫倫都護使署醫官京師憲兵司令部衛生科長陸軍部軍醫官敎育部醫藥視察員此次由北南旋適公立上海醫院長汪尊美國就滬杭甬醫官職務迭次辭職經該院董事會挽留無效乃商請王君勉盡桑梓義務王君辭不獲已允暫擔任業於本年一月一日接辦所有院中諸事悉仍舊章徐圖改進聞王君學術旣深經驗尤富且人地又極相宜其有以惠我滬人當匪鮮尠也 
[施粥廠尚須擴充]  
　　閘北慈善團於陰曆十二月初一起開辦施粥已誌前報茲悉今歲因各工廠多半停工一般食力貧民謀生乏術故老少男女到廠領粥者異常擁擠刻下每日需煑米五石尚不敷分給煑粥小工於晚間十二句鐘即須舉火直至翌日上午十時方始煑完往往有住居法租界及西門外之窮黎亦來就食該團主任王彬彦君見後來者不免向隅擬與董事會籌商擴充辦法云 
[美國佈道家又將來滬]  
　　美國佈道家艾迪博士第三次來華說敎昨日起程約下月初旬可抵滬埠先開會一次籌商辦法繼於三月底在滬舉行大佈道一星期業由靑年會德育部報告各公會商派委辦以備開幕云 
[浸會堂舉行祈禱]  
　　老北門外法租界基督敎浸會堂今日（二十）午後三時舉行本歲第一次大公祈禮由傳道聨會敦請麥倫書院道學主任包克私牧師主講聖道晏摩氏女學校音學班鳴詩並由各公會敎士敎友爲國家困難人民疾苦地方災疫等分班公禱以邀天和 
[明强學校定期休假]  
　　上海明强學校定於陰曆本月十六日在該校舉行寒假禮昨由校長史啓祥柬邀商學各界及校董朱葆三顧馨一金可軒張淸笙徐敬峯諸君届期觀禮云 
[粤商請緝碼頭匪徒]  
　廣肇公所昨致江蘇特派交涉員函略謂兹據粤商順泰等號呈稱邇來浦東一帶碼頭每有貨物裝儎輪船時被無賴强行搶奪業已失去麫粉花生肉等多件若不迅予嚴懲爲害商旅實匪淺鮮希卽轉飭緝捕機關趕緊跴緝務獲究辦等語刻交涉員已照轉警廳查緝矣 
[二區警正調往四區]  
　　滬南工巡捐局局長一職因杜梅叔再三請辭由江蘇齊省長令委閘北淞滬警察四區姚警正調升充任已紀前報茲悉姚君奉委後業經杜君一再函催赴局交接姚君除趕辦移交外並禀請徐廳長迅委替人以便交缷聞徐廳長現擬將西門外二區警正余炳文調充閘北四區警正至二區警正由何人升調尚未擇定 
[試用包探補實]  
　　法捕房三十一號試用包探姚金福三十二號包探劉友發現經施總巡察閱功過簿册該探等迭破盜竊各案勤奮可嘉故已傳諭補實包探給照辦公所遺試用兩缺再在各華捕中探選年力强壯熟悉捕務者升補 
[法捕房布置年關防務]  
　　法捕房總巡施美德西探長石維也因華商習慣每至陰曆年關各店號均須結束帳目往來收帳亦有在年關前預先收取者現又將次届期途中行人身藏洋銀者必居多數深恐匪徒宵小有强攫摸竊情事故於卽日起選派包探及暗差捕一百餘名各帶器械分往新老兩租界嚴密查察以寒匪膽而惠商民 
[花衣棧房失火]  
　　昨晨九時許新閘路永德里一千二百十七號門牌朱智記花衣棧房内不知如何失火霎時紅光燭天經工部局瞭望台瞥見鳴鐘警告救火會西人立驅皮帶車馳往澆息燬屋六間事後新閘捕房捕頭卽飭中西包探往查起火情由覆候核辦 
[定期招攷承發吏]  
　　上海地方審判廳長陸逹權蒞任以來查得本廳各承發吏有聲名惡劣且染嗜好者應即開除所遺之役定於陽曆本月二十七日假梅溪學堂招考補充業已出示布告仰投考人詣本廳收發處報名候考在案茲悉投廳報名者至昨午已爲數不少報名時除應繳照片外再繳手數料洋一元將來無論取否概不給還昨日午後陸審廳長又發出牌示略謂查得本廳承發吏吕宗文秦租宸茲因嗜好太深應卽開除樓宗夏則因久假不到貽誤要公亦應開除孫慶颿因事呈請辭役應即照准云 
[崗警獲賊得奬]  
　　積竊王二毛前夜潛入浦東花園石橋某姓家挖洞入内圖竊被三區崗警王鴻鈞陸石安查獲當場將王竊連同竊具鑿子一柄併帶至署昨經解警正訊據王竊供稱住三洋涇橋小客棧内因聽從在逃之張小毛同往該處圖竊未成是實判解警廳司法科訊辦該警王鴻鈞獲賊有功着奬洋五角陸石安奬洋二角以示鼓勵 
[火燒望江樓]  
　　滬南十二圖舊滬軍營北首嘴角望江樓茶肆係陳景堂所開設近將店基租與無錫人周成祥接開陳及周之眷屬均同居樓上不料前夜四時該店樓下柴堆内不知如何起火樓梯燒斷店中各人均入睡鄕毫無知覺當有一區一分駐所差遣巡長曹五魁與巡邏警察趙景福帶班警孟漢雲及崗警郭德明等瞥見搗門喊呌樓上之人聞警起視已不能下樓當由該巡長等帮同將陳及其老母妻子幼女并周父女等共計六人從樓窻口洋臺上或後面披屋上紛紛救護出險俄而火即廷燒樓下烟紙店并貼鄰修車作及面南之大穰里門樓西首某柴行等共燬樓房六幢當火熾時由各區救火會驅車到場竭力施救直至天明火始熄滅聞大穰里内某號房屋前由杭省光華火柴廠賃爲堆積火柴棧房幸上一日已將貨物運去否則蔓延更烈旣而由警將周成祥等帶至一分駐所詰問起火緣由均供不知奉飭暫留候交保查明再核 
[焚斃婦女小孩之慘狀]  
　　法大馬路四百二十五號門牌甬人宣生發所開之萬春祥鑤花店樓下於前晚十一時因被學徒遺火鑤花登時起火店主及眷屬均臥樓上迨至驚覺樓梯已被燒斷該店主急從樓上跳下幸未受傷後由反帶車到場極力救熄雖僅燬去房屋一幢惟店主婦及十一歲男孩三歲女孩三口均因不及逃出已被焚斃昨由捕房派人將大小屍身三具逐一檢出均已焦頭爛額不堪逼視當即車送輔元堂驗屍所禀請法公堂中西讞員往驗核辦並聞該店主婦由甬來申甫及三天且懷孕多月今遭此刦焚斃者雖曰三人實共四命也 
[索還地價尾找]  
　　周瞿氏至法公堂控稱前有地五畝由計象生經手售出共計價洋四千三百元内有三畝係族中周某之産所有地價除由周某收取外婦人之二畝地價祇收過銀一千兩尚少洋四百餘元立有合同後向索取延約不付請爲訊追計象生稱當時議定須將地丈見核算瞿氏已收過銀一千兩淨欠伊洋一百二十二元是實聶讞員判着依據合同過割限計於十四天内遠洋三百四十元以淸糾葛 
[老人代人帶土]  
　　前晚浦江水巡隊偵探陳榮華同巡長孫玉林巡士丁俊梁希鳳在浦濱查察見有年逾六十之崇明人范順裕手携雜物數包形跡可疑當即隨至大逹碼頭上前阻止向伊詰問言語支吾旋在包中抄出烟土五包帶至水巡隊由潘隊長詰其帶往何處范供此項烟土係由大碼頭内公興棧司帳杜伯衡託伊帶至海門等處販賣欲附小輪起程適被查獲請求恩寛等語當派該探至公興棧拘到杜伯衡質究供認託范携往海門販賣不諱諭飭留候備文申解警廳司法科訊究 
[潮州八私售烟膏]  
　　潮州人張長生陳玉堂在海寗路一千九百五十八號屋内私售廣德華牌號煙膏被探奚德安金福壽陸連奎王桂生等偵知禀明捕頭協同西探往將張陳二人一併拘獲連同烟膏烟具帶入捕房押候解廨請究 
[綢緞減價賤售之取締]  
　　本埠新聞各綢緞號往往減價賤售其隣近各號亦祇得貶減售價以廣招徠甚至置貨本於不顧茲聞各莊號因恐相持日久機工莊號同受影響故於前日邀集同業會議後特具公函請該業公所及實業各機關會同磋議設法疏通免爭意氣而耗血本云 
[漁船歸塢之查察]  
　　川沙沿海之白龍港爲海道支港當此沿海捕漁船隻勒令歸塢之際恐其夾帶浙鹽私入内地或帶違禁等物接濟匪徒故由水警第三分署昨令駐防川沙之水警第一區莊連長親往嚴查 
[三誌染坊蹧蹋河道之反對]  
　　浦東陸家渡高港浜河道被該處和順興染坊在内洗布以致河水污穢經紳士沈文彬公民瞿玉峯等分别函呈三區警署洋涇市經董請飭禁止等情已誌本報茲悉三區解警正除派警前往禁止外復詳報警廳核辦徐廳長以北方發生疫癘滬地正在布置預防事宜河水爲公衆飲料關係至巨亟應切實整頓故於昨日委派衛生科伊科員渡浦會同解警正前往察勘傳諭該坊主即日起停止洗布並令自行開池違干未使勘畢回廳禀復核辦 
[閘北理髮業亦須加價]  
　　本埠理髮匠自英法兩界發起加價後卽經東夥協議加價三分除照例分拆外另加月薪一千五百文風潮已經平靜詎不三日又蔓延南市卽經該業總領袖湯世斌邀集各帮領袖開會集議决定仿照租界辦理故亦相安無事惟閘北一部雖有上寶兩邑之分究與租界接壤工人進出多有連帶關係况區城廣大統計兩縣理髮店有六七百家之多工人約有五六千人現因上海南北兩部一例照加非惟工人受益店東方面亦多利益故自南市議决照加後卽經閘北各店邀集東夥疉次商酌現已議有端倪大約概照租界辦法現已在閘北新民路陸家莊裕壽里二十號設立上寶兩邑聨合事務所仍以湯世斌爲領袖議决每領帮關查五十家如有不遵行規私自貶價者應由該領帮報告事務所議罰並請湯領袖禀請上寶兩縣給示保護所有用費概由各領帮擔負云 
[陳明僞票來歷]  
　　崑山人王純根因將僞造之湖北官錢局千文錢票持至廣東路二百二十二號門牌某茶館内混用被派駐老閘捕房專查特别事件之中西包探查悉將王拘解公共公廨訊供暫押在案昨晨復訊由華探目石金榮投案聲稱被告已在捕房承認此種僞票係向前由公堂判押西牢五年之鎭江人韓玉甫買來等語訊之王供稱此票實向韓玉甫買來不知是僞求宥中西官判王交五百元人洋並保聽候查明於下禮拜六再行訊核 
[婦人不認賣烟]  
　　江北人吳阿三陳阿連等指控南通婦人吳陳氏在嘉興路一千三百八十九號屋内秘密賣煙等情昨由捕房派探將氏連同烟具帶入捕房旋解公共公廨經中日官訊供不認判氏開釋 
[酒店茶館聚衆賭博]  
　　河南路二百五十一號門牌某酒店主紹興人馮祥源聚賭抽頭被總巡捕房捕頭偵悉於前晚密飭中西包探協同前往將馮與賭客王高鳳陳海朝夏德生謝茂榮戚和趙季良馮士忠等連同賭具帶入捕房准各存洋保出昨經公共公廨傳訊明白判到案各人各罰洋五元不到者保洋充公賭具銷燬又賭徒張阿林王長生近在福建路老閘橋堍得意樓茶館内日夜聚賭抽頭亦被該捕頭得悉於前晚率同中西探捕前往將張王兩人及賭客李榮生顯阿甫余杭生徐根福華春根張李氏等男女二十三人連同賭具帶入捕房昨解公廨經中西官訊明判張阿林罰洋十元王長生罰洋七元餘人各罰五元一併充公賭具亦卽銷燬 
[過犯又來搶物]  
　　匪徒楊阿金前日在白克路攫取榮任氏金耳環圖逃被探追獲昨解公共公廨經中西官訊知楊係過犯判押西牢八個月期滿逐出租界 
[女子語無倫次]  
　　五區一分所崗警前日在虬江橋查見迷路女子一口帶回該所經孟署員訊據女供姓錢名阿狗年二十三歲蘇州人餘語不倫不類似患瘋癲判解司法科聽候查明核辦 
來函 
[楊白民致沈仲禮書]  
　　仲禮先生閣下余患肛癰有年近日復發慕先生所辦慈善事業之鼎鼎盛名於一月四日由貴紅十字會鬬雞橋分醫院介紹送至靜安寺路貴紅十字會總醫院入每日一元之病房翌晨余方單衣擁衾而臥看護之男僕來云醫生到矣速去余欲披衣僕大呼速去速去不令披强拉急行不意經數個天井始至割症房先生思之余病至此乃令單衣露行其苦何如旣至割症房兩少年醫生一張姓一劉姓醫生問汝能英語乎答不能遂置不理爲其他病人一一施手術但見兩醫生與專爲西人看護之西女士笑語歡樂余實冷極不能耐問醫生可早診否醫生怒目呵斥曰汝不能少待耶仍置不理其後施手術用悶藥遂不醒其時爲午前九句鐘直至次晨余始醒大聲呼痛則看護之僕厲聲謂汝自己要割何呼痛爲至於其他呼喚酬應更置不理矣余妻述余旣割之日遵院中規定時問於午後四時來探視余尚昏迷不醒余妻惶急呼余及至規定探望之時間已過乃揮余妻出余妻欲留强拉之出門外有賣橘者言夫人知之否吾見入此院之病人蓋少生還者旣至明晨卽余蘇醒之晨余妻又來探望院役呼斥如前且怒謂除是汝夫入太平間方准汝看計余入院病榻褥用柴草被薄不能曖每日看護之役不問余如何病苦怕冷强拉之起整理被褥曰醫生要來查看速起速起又每日强余浴浴之有益於衛生余豈少右乃浴室不生火爐如此嚴寒天氣豈病人所能耐而院亦不問食物則少許之粥及飯索雞蛋則云無有余之患處自割之後更不能得了至十號下血不止呼醫生醫生不來痛苦萬不能耐遂於十一日由余妻告明醫生領出院經醫生簽字於單而歸家急延他醫診視則謂用刀時消毒未盡致創處潰爛今方向内蔓延若再向上潰爛二寸及腸則不治矣云云先生思之余非囚犯貴院非牢獄看護役非獄卒醫生非劊手而乃以此待遇先生力以大慈善家號召天下而貴院乃不諒先生好意以如此待遇病人余幸生還尚有口在乃囑余之至友筆述以告先生欲使先生知之并欲使一般病人知之倘獲減少以後病人受此同樣之痛苦則余心滋慰矣楊白民病榻啓 
　　右爲城東女學校長楊君白民所口授而余筆述者語語皆自楊君之口出語時君方沈吟枕席下體膿血潰爛不止其夫人相對凄然嗟乎上海黑幕多矣余知沈君聞之倘亦有所不忍於心也黄炎培附記 
[上海縣公署來函]  
　　逕啓者查貴報登載江蘇齊省長請入京陳要政又載齊省長請假已准日内北土各等語茲奉江蘇省長公署政務廳來函以齊省長並無入京之說報載係屬誤傳應請速函更正等因用特函致即希貴報館查照迅予更正是荷此頌日祺 
[德大紗廠藏書處通告]  
　　丙辰年夏初申報來件欄刊有穆藕初碩士對於派遣女學生出洋之意見書一首有能將此全文抄出或將此全文剪下寄本埠楊樹浦蘭路高郎橋德大紗廠藏書處者敬贈機會雜誌一二三四册全份以見報之日發信爲有效德大紗廠藏書處謹啓 
雜評二 
[疏通商貨結果] [  （步陶）]  
　　滬商前電京部與蘇直魯皖各督。請疏通各路商貨。省部覆電類皆安慰語。而實除上軍隊扣車。曾不知爲少減一二否。今讀蚌埠商便覆函。乃知至今始有四列車之允許焉。 
　　夫火車之非專爲軍隊設。當局固自知之。吾民商貨之宜早疏通。當局又屢允許之。乃交涉三四月。而仍視若無覩。必俟有人焉。面爲鏖持。以至十有餘日。始有此四列車之啓運。可見天下事。以言者不如以身者之切實。賴官場者。不如賴吾民自身者之眞誠而可靠。本此以推。今日中國一切糾紛之難題。皆錯於專指望一般之武人官吏耳。吾民誠能奮袂而起乎。我固知難題之解决必較易易也。 
 
 
 

Page 12

 
 
   
 
 

Page 13

 
 
自由談 
游戲文章 
[請諸大檀越吃臘八粥啓] [  小孤山僧]  
　　維時山寒蕭寺。日煖彈林。臘鼓催年。霜鐘破曉。溯嘉平之漢節。届初八之良辰。山僧特於是日循行舊例。煑粥佈施。以給衆生。以餉善士。宜也。蓋維無米難爲炊。巧媳婦徒傷空手。有飯大家吃。黎菩薩恒念眞言。廼杼柚之俱空。致饔飱之莫給。馮驩彈鋏。倚齊門而艱無魚。伍子吹簫。入吳市而悲乞食。沿門托缽。何處是噉飯之場。寄食濫竽。四方皆餬口之客。祇爲五斗米。便思腦滿腸肥。弄得一兩糟。多屬酒囊飯袋。未曾食。先自飽。腰中槖到處分肥。旣好吃。又顧羞。口頭禪說來有味。酒筵方熱閙。時憂散夥收場。飯碗本堅牢。生怕逢人軋破。此一時政容。所以染指爭嘗。末路英雄。爲之食不下咽者也。今者伊蒲饌設。品雜胡麻。香積廚開。氣蒸烏米。斷虀畫粥。本來寒素生涯。粥少僧多。聊備山家風味。竊願招十方之信士。結三界之善緣。細談消飯之經。共食防風之粥。莫當作家常便飯。鹽也毛而菜也毛。（蜀人呼無曰毛本東坡毳飯語）好共邀佳客淸談。酒無有而肴無有。試學禪家茹素。持稀飯以淸齋。何來居士桐葷。過屠門而大嚼。儘諸君寛腸大肚。從今一洗羶腥。看平常朝　暮鹽。到此且安淸淡。但屬空心飯桶。不敎濫入空門。倘爲大腹肥囊。毋詐稍沾餘瀝。徒爲餔啜。何須開口來嘗。苟念慈悲。聊勸加餐勉力。破勢利僧家之例。漫敲飯後鐘聲。邀醉顚和尚而來。請吃當頭棒喝。莫再爭生前五鼎食。且留些飽養。兒孫。試分嘗今日一杯羹。好暫過太平歲臘。五 
家庭常識 
[油雞] [  俞祖勳] 　　 
前月由鄂返甬。曾嘗某館之特别菜。名曰油雞。其皮肉交界處。（即膜間也）有油分許。味美絶倫。且腴嫩異常。余頗以爲奇。後經館主人傳授此法。凡購新雞。於未殺前一日。預以絲礬少許。拌　詞之。則周身之脂油必聚於皮肉之間。須隔日即殺。否則其脂油悉化爲鳥有云。 
[驗銀元] [  楊文海] 　　 
市上流通之銀元。恒有廣鼎。混攙銅質。低次者固易辨别。尚有一種銅色佳者。頗不易辨。茲有一法。用硝强水點之。若有銅質。必起綠色。如無者卽顯黑色。（却酬） 
工業須知 
[草酸製法] [  孤舟]  
　　草酸一名莜酸。在染色等工業上。應用甚廣。其製法如下。一大製法取苛性鉀一分。苛性鈉二分。溶解於水。多和木屑。加以攝氏二百四十至二百五十度之熱。用布濾過。漸漸傾入大量之石灰水中。濾取其沈澱。每沈澱十七分半。以濃硫酸十分和水八九分和之。濾取其液。煑濃放冷。即得草酸。二小製法取濃硝酸一百八十分。置燒　瓶中。在砂盆上熱之。添砂糖五十分。則發赤褐色之烟。而草酸變成。俟變化畢。移置淺鍋。煑至體積四分之一。而放冷之。即自結晶。（注意）草酸性極毒。不可入口。如誤食之。速以白石粉和水服下。可解其毒。 
集益錄 
[答七十三間（五續）] [  摩樵] 　 
　　七播種播種之時期。秋播自十一月至十二月。或有延至一月者。春播三四月。播種之前。須由貯藏所取出種子。其種子。如與土混在於穴中者。合櫃取出。用篩篩去土壤。此時如甲旣坼。即用以播下。甲不坼者。必非良種。可舍之。播種之苗床。雖豫先整好。然須淨除雜草。將土匀平。播種之法。有條播點播二種。條播之條間距離二寸。點播則使用穿孔之播種板。由孔播下。通例用點播爲多。每床之播量一合至一合五勺。如欲以得食品爲目的。則播量宜稍減。點播所使用之器具。分播種板突格。平土板三種。播種板又分二樣。一爲縱孔六横孔七。共有四十二孔他爲縱孔七横孔八。共有五十六孔。孔之直徑一寸七八分至二寸。孔與孔之距離。一寸五分至一寸八分。播種板之前後兩端之下部。附以長二尺五六寸高七分至一寸六分之臺板。播種板用杉或孔雀松（一名日本杉）之五分板造之。突棒則用泡桐（一名白桐）之輕木材。俾適用於二寸之孔内。以作造成深二寸五分直徑一寸八分之小孔之。用平土板以杉或孔雀松五分板造之。爲長二尺幅二寸之長方形。下種之時。距苗床之一端五寸。以播種板之六孔沿長邊。七孔沿短邊置之。用突棒順次播一寸二三分深之孔。每孔播三四粒至七八粒之種子。乃於播種板之上。載細土。以平土板沿播種板撫土時。土遂塡充於孔。恰於種子之上輕覆以土。次取去播種板。順次如法播下時。則換置播種板十回至十二回。可以告終一床。如用七八孔之板亦然。又據實地栽培者之言。用六七孔之板時。以六孔爲縱。七孔爲横。板之前端。使密接於床之北端以播種。南端稍留空地。至翌年十二月行間拔（自苗之中間密生處拔去弱苗。謂之間拔。）之際。選其拔取苗中之發育較良者二株。移植於空地。又用七八孔之板時。以七孔爲縱。八孔爲横。同法於南端留空地。以爲移植苗木之用。蓋全依播種法時。下於床之南面之種子。每因陽光雨露之侵入。而難完全發育。如依上法。則翌年行間拔而選得之健全苗。可利用以移植。其結果頗爲良好。至於條播之時。每條播三四十粒。種子發芽後一列留七八窩。稍長又行間拔。每窩祇留一株。如斯迄翌春三月。碎其被種子之土塊。而匀床面之突起時。尚見有發芽者。（未完） 
按此段譯筆未順殊欠明瞭尚希改正以便入集 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十五章（二） 
　　老人曰嗟乎。汝誠佳少年也。不謂汝亦能體老人之心。一至於此。湯訥曰。卽使丈竟許我之求。我亦决不忍挈令媛而去。須知我與丈皆法人也。旣去危邦而居海島。豈復戀戀於故鄕。矧吾生已爲零畸之人。丈果視我猶子。我則事丈如父。共此禍福。共此家庭。當無復有遠謙之日。故我之意。以爲丈果允我者。則除令媛而外。丈且多一孝順之兒矣。老人聞語。頗爲感動。面上乃現悲嘅之色。則亦還握　訥曰。小友。汝語實至足慰老人。吾良信汝之至誠。以理而論。得婿如君。吾亦何憾。然汝亦知吾女心中。果如何耶。湯訥乃爽然曰。此則吾未嘗知也曰。然則汝之來意。殆欲老人助汝以成與。湯訥曰。此則亦無成見。但使丈果心許我者。則吾心已安。得閒當再一探令媛之意耳。老人曰。豈我允汝者。事便得成耶。湯訥曰。是亦正未可必。蓋露蒔之心。若不許我。則亦無奈何矣。然丈視之。其事亦有望乎。老人摇首曰。此我不能知之。夫愛怚發於根性。非人力所能强求。知子宜莫如父。獨於此亦茫然也。但吾家賓客至稀。勞雷老矣。史蒂爾與卡登雖時時來。然亦不類。以吾思之。足當吾女之靑盼者。其惟君乎。湯訥大慰。則握老人之手親之。老人笑曰。孺子好爲之。果使吾女而愛誰者。則吾同愛吾女之心。亦必並愛其人。雖有舊仇宿憾。吾亦並忘之矣。言時。目光緊注湯訥。既而顔色忽變。似𨺗憶往事。足以刺其心者。手乃不期而釋。久之老人始現一絲笑影。移目以視天空依稀冥想。似見北塔在望有絲袖之貴人。昂然與已對立。其面貌固確肖湯訥也。則白語曰噫。何其似哉。何其似哉。而湯訥不知老人何思。則曰。丈頃允我。殆有悔乎老人聞語。腦緖一淸。則又展笑曰。湯訥。吾祝汝成功耳。訂婚之日。汝再以眞姓名告我可耳。今無須也。湯訥視老人狀態驟變。則殊錯愕。不敢復語。則但曰諾。老人曰。吾女行且歸矣。毋令伊見我二人密談。願君晚安。上帝福汝。湯訥乃告辭而出。驚喜參半。懷疑滿腹。正不知老人心中何思。百思乃不得解。天旣昏黑。曼萊已偕苞洛歸矣。苞洛先返其小室。曼萊亦自登樓。入室乃不見其父。趨赴寢室。而門方深閉。隱隱有蹀　之聲。就門窺之。則不禁失色而呼。全身似被冰。激。亟自振作。破門而入。則老人正負手面壁。目光痴然。注視篋中錐刀之屬。頃之。則又返身負手而。行絶似其初返倫敦之狀。曼萊中心皇然。又不知何事觸其舊病。則惟隨老人之後。仰望顔色。冀欲得其一言。終不可得。直至夜半。曼萊猶時起自榻間。趨視其父。則老人逃睡已酣。鼻息停匀。唯額間皺紋。深刻彌甚。而錐刀之屬。猶狼藉滿地也。（第十五章完） 
 
 
 

Page 14

 
 
   
 
