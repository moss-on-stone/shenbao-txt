# 1890 - 213 - 4906213

 

Page 1

 
 
[勸募順直山左急振啓] [  申報舘協振所同人拜手]  
順直山左洪水爲災自四月迄今一片汪洋數千里盡成澤國災民遍地轉徙死亡男女屍骸　江兩下其幸而不死者當此炎威似火坐　日中署氣薰蒸易千昏暈加以飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今茲　畿輔巖疆齊魯名境遭茲顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左釁己 
[珍藉求情] [  申報館恊振所謹啓]  
林大善士鋆籍隸閩江身遊遼海遥念梓鄉被水災民殘喘難延特搜囊蝕之餘籍拯鴻嗷之苦其心彌墊其惠縻涯矣昨承郵來殿板文獻通考倭刻和漢三才繪圖各一部屬爲變價以救災黎如有儒林丈人文壇彦士慨施赤泰購此奇書旣可得秘籍于龍威又可蘇已枯之鮒轍及時行　豈非一舉而兩美兼乎特陳手簡請解腰纒 
[賑物求售] [  申報館協振所啓]  
本舘開辦賑捐以來蒙海内諸同仁捐助各種貴物早已製成彩票售完矣茲又承陸　助下七俠五　批部每部一元二角　有五十部每部大　吳都法乘一部石印小耕石齋盡譜廿部疫竗草六十本每本洋八分未及編八彩物之中是以另行求售諸君子有情殷匡救者請臨本舘　　　幾裘成集腋飢民得早慶來蘇乎 
[譯西報論書信館事並書其後]  
昨譯西字報見有某西人一信論及天津書信館之悞事竟有輪船到後遲至數點鐘而信始傳到者至於本地傳信亦有滯遲多刻者此爲悞事不淺意蓋謂該處書信館辦理不得其法閱至此不禁太息而起焉書信館之設所以便商便民利權獨攬泰西各國無不皆然日本亦仿而行之惟中國則行之而未成泰西書信館則惟上海爲總匯之區亦惟上海有書信館其餘中國各埠則皆無分設而寄其責於海關洋人假如西人有信由上海寄天津輪船一到天津卽將所有津信彚而交之洋關洋關西人分别飭人投送沿海沿江各處凡通商碼頭莫不皆然故其遲速之權操之於洋關西人不知書信館之所以責成該關西人者何若該關西人之所以承認代辦此事者何如有無酬勞有無津貼皆不敢妄揣大約旣以此事托之關上則關上必有可以承當之道决非偶焉一時高興而爲之旣任其責當盡其力其有稽遲濡緩者宜該西人之振振有詞也統計上海各國皆有書信館如德國書信館法國書信館日本書信館之類惟英國則不稱書信館特於北京路建造大厦大書曰英國驛務公署其一切草程井井有條其署中有西人有華人凡有信函往來無不立時分送不移善刻具辦理之認眞爲他國所不及然分任於人者尚有如天津西人之致誚則自檜以下者盖可知矣雖然此　所謂稍遲者猶不過以時計也最甚者則爲日本書信館凡有東洋郵信由該書信館寄送必隔一日之久有時并不止一日如今早八點鐘到有日本公司輪船輪船旣到則所有書信自必送往書信館以便分送彼望信者屈指公司船到之已久必有朶雲從東而來而乃待之至晚而不至至次日上午而猶不至靑鸞信杳黄犬音乖幾乎令人望絶至下午而後其信始行送到不啻得之意外者然噫何其緩也夫所貴乎郵政局者貴其傳遞之速也中國無書信館凡商民諸信皆由信局傳遞不歸官辦惟驛務則統以各省臬司專遞公文不附私信其有民間家報由馬封寄到者大都充作公文然亦多有遲悞惟信局則可以尅期而待以故中國之信不歸官而歸信局以官遲而局速也然局中送信亦有遲速之不同則以路之遠近爲衡設有近而遲到者則其咎在送信之人告之局中照章當斥退不用故中國信局頗能通行卽如近年來辦理賑捐各信局共發仁慈凡有賑捐諸信雖以百計以千計而不慑分文以此爲暗助災民蓋多出一分信力卽少救一分災民故各信局主人隂行其德辦賑以來致可感也中國旣有如此信局則卽不設書信舘而商民寄信亦尚稱　嗣後倘能倂各信局而爲一合設書信館亦照外洋章程當亦無不可者蓋國家收其利權卽宫總其責成若由信局自辦則利權不歸國家而責成亦分寄各局各局旣專其利卽亦不得不任其責以故民間亦多便之因其用人多而送發勤也今聞日本書信館並不用出店送信但於輪船到時收到各信彚而交之於工部書信館托爲分送而彼司書信館事者則惟終日閒坐無所事事是不亦大可異哉夫旣設立書信館則必自有規模自有體統應用幾人缺一不可苟其名爲自設書信館而送信一切仍須仰仗他人己惟坐收其利是又何所取義也乎英國驛務公署其名則異則實則同日本書信館異名則同其實則異夫名與實當相顧也有其名而有其實上矣有其名而無其實其自審也何如而亦岸然居其名而且覥然竟不顧其實卽此一端而兩國之政教其高下優劣已可見一斑矣中國無書信館　有各信局不過信資太多尚不至於十分稽延卽有稽延猶或諒之曰此皆國家不自立郵政故也若日本之公然有郵政且一切仿照西法惟恐不合大有於西法亦步亦趨之意西人亦屢嘉許之而獨於書信館一事大不滿於輿情彼天津西人聞之得毋啞然失笑曰以此挈彼吾之前言不亦太苛也歟諭𣄼恭錄ＡＢ六月十一日奉旨廣東韶州府知府着張賡颺補授江蘇蘇州府太湖同知着恩壽補授江西饒州府水利通判着李家駒補授江蘇常州府總捕通判着李彦鍾補授浙江臨安縣知縣着楊宗瀛補授湖南會同縣知縣着柳思誠補授湖北竹山縣知縣着葉維藩補授廣東惠來縣知縣着雷裕綸補授直隷赤城縣知縣着謝炘補授貴州安平縣知縣着趙文偉補授廣西藤縣知縣着嚴用勳補授廣西思恩縣知縣着陳廷禎補授江西南康縣知縣着孔昭珍補授俸滿教職何亮偉着以教職用兵科筆帖式着玉泉補授兵部筆帖式着成順補授都察院筆帖式着德昆補授工部筆帖式着西林補授内閣中書英秀連文冲黄儒荃俱着准具補授兩浙鮑郎塲鹽大使陸炳吉兩淮板浦塲鹽大使全錫祥俱照例用截取御史余聯沅着照例用學正馮聲萬着照例用保舉山東知府馬據德河南知州沈振麟江蘇知縣施以鎕倪光熊山東知縣吳延祚河南知縣彭綸孫道國棟胡德元靳介熙鄭慶恩魏象新丁炳文俱照例用俸滿浙江蘭谿縣知縣邵秉經着回任俸滿獲犯直隷天津縣知縣孫錫康着回任其獲犯之案着以直隷州知州遇缺儘先卽補前浙江按察使陳寳箴看開復降調處分前戸部候補主事周頌着以主事用卓異前山西平遥縣知縣楊恩 
 
 

Page 2

 
 
溥着循例俸滿准其每次卓異加一級仍註册候升前河南河南可知府承恩着准其開復原官照例用盛京兵部本處員外郎着世斌補授欽此同日奉旨巡視東城事務着又葆去欽此同日奉旨巡視北城事務着恩燾去欽此○十二日奉旨廕生阿暘阿着以文職用恩壽　以廣員用河南道監察御史着高燮曾補授内閣中書着世樸恩錦補授分發浙江道員丁彦安徽道員彭祿江蘇道員蔡鈞直隷知府郭奇中陜西知府松山浙江知府李金池廣東知府張琮廣西知府張祖祺安徽同知許之珔福建同知陶濟福廣東同知孫多璐直隷知縣王濟善姚恩綬江蘇知縣陸釗孕雋龍璋山東知縣奎光李誠保山西知縣張焈堂河南知縣王綿曾浙江知縣石永熙福建知縣梁錫鋕湖北知縣寳豐廣東知縣魏紹唐廣西知縣陳濟坤彭邦傑山西知縣楊嘉棟江西知縣黄子箴江蘇知縣徐樹鍔山東知縣賀璠兩淮鹽大使何乃升葉兆綱許彤詩浙江鹽大使鄧佩崧兩浙批騐所大使汪家鼎俱照例發往俸滿浙江衢州府峽口同知玉權浙江永嘉縣知縣恩裕俱着回任保舉北河同知潘士舉直隷知州王化光奉天知縣傅雲颺河南知縣胡金淦俱照例用吏部律帖式文芑看准其補授工部員外郎着福潤補授工部主事着英惠補授工部司庫看穆騰額補授欽此同日軍機大臣面奉諭旨順天府奏大學士張之萬遵其故父母遺命捐銀一千兩以助畿輔賑需等語一品封職張玉册一品命婦張孟氏看准其建坊給予樂善好施字樣禮部知道欽此 
[本館接奉電音]  
　　昨由京友電傳上諭三道敬謹譯登○六月十七日奉上諭張曜奏黄水盛漲高家套民埝刷塌　將在事文武各員分别叅辦並自請議處一摺山東齊河縣高家套埝工正在興歬　未竣事猝於五月二十一二等日晝夜大雨風狂浪急致埝身刷塌三十餘丈在事員弁未能立時㩦護實屬咎無可辭都司張鳳儀候補知府劉坤問道員張上達事前疏於防範看交部議處張曜着一倂交部議處該撫務當督飭印委各員將漫一迅速堵築毋使再有疏虞其上下游蟄陷各工並着分飭各該員弁赶緊搶修務臻鞏固該部知道欽此同日奉上諭御史何福堃奏廕生分部人員補缺班次請飭部核議等語着吏部歸入殷李堯前摺一併議奏欽此同日奉上諭御史何福堃奏告祭官員沿途婪　請旨申禁一摺國家遇　恩典派員分往各處告祭該員等自應恪恭將事豈容騷擾地方若如該御史所奏近來如河南陜西等省致祭官員竟敢需索供億任意擾害民間實屬不成事體以後派遣各處告祭人員務當潔清自矢毋得藉差婪索倘有前項情弊卽行嚴懲不貸欽此 
[咫尺瞻天]  
　　宗人府刻將本年中元節所擬遺詣東西兩陵致祭之和碩莊親王載勛等銜名開單咨送太常寺經德鳴山寺丞禀明各堂　　博士㕔限十日内分繕進呈清字黄本以便具題遣派○内廷傳述讀初三日大雨時三海水源暴漲溢出海岸漫過西苑門内本　浮橋聖天子焦灼萬分在涵　殿叩天祈禱皇太后亦於初四日祈晴○刑部五城兵馬司近因京城内外淹斃擊死以及撈獲浮屍紛紛呈報相騐部屬正指揮頗形忙迫旣受車行泥淖顚簸之苦仵役人等又有跋涉之勞誠如諺所謂當差不自在矣○雨水爲患蘆蓆驟昂上月二十八日每蓆需京蚨一千八百文三十日後竟貴至四千二百文雨傘汕靴油紙等鋪購者亦絡繹門外其植較平日貴至十分之二三石灰未雨時每日觔京蚨二千八百文今竟須七千錢尚是塊末各半云○戸部爲片傳事所有歩緑兩營册領二旬大慶恩賞半月錢編現已稽覈册報數目相符付庫照放刻銀庫定於五月十二日卯正開放步軍營恩賞銀兩十六日辰正開放巡捕緑營恩賞銀兩相應片傳步緑兩營派員按期赴庫承領○神機營營營各堂憲於五月初八日辰刻進署挑補馬步各隊現懸章京陳官隊長等缺已由總理營務處知會各隊於是晨　由該管帶帮操親帶備挑之官兵進署預備挑補 
[天津災後紀聞]  
　　駐紥天津　　事目覩津郡洪水爲災飢民顚沛遂於本月十二日約同津海新關稅務司及各商人在戈登堂會議擬籌巨欵以助賑捐救災恤隣誠哉行道有福也李傅相更念切痌瘝情深飢溺　捐廉俸以惠災黎屬下諸員亦仰體憲恩下恤民隱各分鶴俸慷慨輸　高厚之恩不必身受者亦深感戴已○城東穆圧水與槽平練軍營弁兵督率村夫築堤以禦連日通力合作與水爭衡乃堤身旣高水亦隨之而漲勢如壁立高出河干朗朗玉山竟不頽倒亦異事也日來洪波濁浪中時見有白黿大如栲栳父老蹙額相告咸謂妖物爲祟恐危堤决難保全旣而堤果决十餘丈瞬成數十丈幸有剥船停泊村外被災男婦得以雇坐逃生其貧無貲財者宛在水中呼號求救無人援手隨卽沈入波心眞可哀已○城上搭蓋窩鋪棲止難民一望蜿蜒略無隙地初十日疾風雷雨城南窩鋪震死被災婦孺兩人母人也其有何隱慝　抑悞觸電氣耶生旣流離死更慘惻嗚呼哀哉○各河决口洪水匯注南窪城内海光寺製造局當水之衝横流汎濫因自初六日起一律暫停工作至初十日始開工十四日清晨有工匠數十人分坐槽船兩艘赴局執役船身略一欹側諸人盡墮水中是處水深五尺有奇不善泅者難登彼岸除救起諸人外計死六月内四人業已領埋餘兩人尚暴露田中云 
[章門近事]  
　　江西保甲總局委員笞責某生員某武進士及豫章友教經訓各書院肄業生相約停課控請伸寃皆已登諸報牘旋奉學憲撫憲札飭查明核辦據　刻已查得是夜某生偃臥狀元橋關帝廟門外納凉不覺睡鄉深入適城内保甲總局員過此巡丁喝稱官來矣速起速起牛揉搓倦眼漫應之仍未之起也巡丁怒以火把燭之生醒遂與齟齬委員聞而震怒立飭扭下笞臂生哀求矜全體面委員不允喝笞四白板時武進士在内聞知出而代求寛免委員斥其抗拒亦笞六百板等情隨由縣尊提訊巡丁責押候辦竊謂士子旣入膠庠自應束身名教乃竟躺臥廟外褻慢長官其受笞也謂非咎由自取乎又聞生係撫州人現當撫州府試時各文童環求撫憲攺緩考期先雪笞責生員之辱府尊已據情禀諸允憲　示遵　至武進士係投標候補千總日前已辭標入都不知是否京控也○某錢舖用篾籮裝沙錢數百串挑上某船意　運往安徽潛行銷售行至章江門外經保甲分局巡丁查獲解送委員訊明判罰大錢數百千鋪主懼罪應允事聞於總局復欲罰鍰鋪主無力繳錢遂吞紫霞膏畢命噫謂非自作之孽乎 
[鹽政記聞]  
　　鄂岸督銷淮鹽設局已久邇　商情疲憊折閱良多今歲暮春調楊彦圭觀察接辦局務屈指數月諸事多攺絃更張現已禀請上游札飭沿江各地方官幫同緝私以期銷數暢旺竊謂私梟拒捕果屬罪不容誅至若窮苦小民就産鹽之區屑挑喚賣雖曰犯法尚在可矜側　各處緝私者於私梟則畏其兇强不敢緝捕獨於小民之肩挑喚賣者盡情魚肉務罄其囊此種情形殊非公道想觀察曾辦江南善後局務幹練精明今兹變法緝私必能凡事持平以革邇來積習也 
[邗江官報]  
　　六月十六日袁鹺尹世敦禀銷沈家渡緝私差十七日監掣魏司馬秉鉞由省公幹回揚十八日高鹺尉承澤禀知　如皋南閘差 
[杭州諺語]  
　　江西某甲曾降粤匪蟠踞杭城任僞王之職粤匪旣殄竟爲漏網之魚匿跡家中近始倒斃其子忽夢父告以慈雲菴内藏有銀三萬兩速往掘之巨富可立致也子信之偕一友一戚前來夤緣藩署報房以護身符自任遂於某　下午携鋤而往約集某茶店據實告知女尼尼不從彼此相持歴兩點鐘之久其人忘却賊匪後裔竟大言曰如不任掘富請縣署發封尼情急往求某紳之少君出而喝止不知後事如 
 
 

Page 3

 
 
何也○鄞八某甲僑居金袋巷生有一女年甫十四齡體態輕盈性情伶俐素有怯症俗謂童癆適友人送西瓜兩枚剖而食之至夜忽呼小痛腹甚投以藿香正氣刃不愈因疑積寒所致復以薑汁灌之延至次晨溘然而逝 
[撫琴志慟]  
　　曾劼剛襲俟在京薨逝靈柩南下暫厝滬上製造局中遠近官民同深哀慟開吊之日素車曰馬一望如雲邇來猶有具一束生芻不遠數千里而來虔申一拜者使非經天緯天威望素昭而能若是之令人傾感乎陳喆甫都轉與候者舊遠隨使節不克奠醊靈前因製挽聯云文正在天隱憂時局留圍棋數子待公補之記從海外歸槎都望中朝相可馬不才入洛苦少知音彈爨琴一聲更誰聽也回憶堂前樽酒曾呼下士當元龍聞當道所贈挽聯以數百計或致景仰之意或傳悼痛之情各擅所長多不勝錄獨都轉將舊時情誼組織于六十字中婉轉纒綿聲情激越洵乎名人手筆逈乎不同也 
[一蹶不振]  
　　渡浦而東由楊家渡迤邐逹楊涇鎭沿途甃以石片行人便之去年無知愚民潛行毁去時通州牧裴浩亭直剌方綰上海縣篆立卽示禁違則提懲然集欵艱難已毁者仍未修砌也前晚有某甲者年近花甲行歩蹣跚觸石而顚仆於楊家渡北道旁昏暈不醒家人聞信奔至舁回未識可能甦醒否 
[移拿積犯]  
　　本邑虹口人瞿桂寳迭經犯事收禁多年開釋後又因藉故訛錢由英捕房拘拿管押期滿移縣監禁以上情　俱曾列入報章後　直剩交卸時將瞿交人保出兹陸邑尊訪明在外仍不安分遂飭差移文英公廨請卽密拿昨日下午蔡太守飭幹差趙金恊同縣役不動聲色前在拿獲立時移解縣中 
[上海縣瑣案]  
　　晋咸錢莊執事人蕭子餘控邱生慶欠銀及邱母吞烟自盡等情俱已詳登前報昨日陸大令飭傳當時曾救治邱母之劉雲生等到案想須研訊情形也○法界流氓袁無敵案發後宋二尹飭拿未獲祗將姘婦包氏拘送至縣陸大令訊供之下判令押候備文遞回原籍　　飭提生案略請數語隨飭原差押解起程○盤記福聚公等家控恒源絲頭號主周書年串同夥友圖　銀一萬一千五百餘兩疉經前上海縣裴直剌及新任陸邑尊飭提集訊諭令周與人理勸　　所有讞詞已登前報本月十六日某中以周不服理勸等情投縣禀訴邑尊飭差傳周諭話周託稱發痧不能投案該差據情禀覆邑尊大怒飭傳保人項某押令著交到案項一再籲求願於三日内尋周送案邑尊准之着項交人保出具　尋周如延嚴比 
[英界公堂瑣案]  
　　前紀王小旺控稱包車夫錢德林至所開錦泰號支取洋五十元衣二件行經百花里天成戲園後被伶人許二土子阻毆將物失去捕頭派中西包探拘訐送訊幷查得所控取洋與報失時刻不符蔡太守會同梁副領事訊供兩造供詞各執昨日覆訊包探顧阿六禀稱　的奉飭往查知是夜錢獨自行經戲園後手中並不拉車無意中悞與許碰許以肩胛擠之錢立脚不牢悞踏西瓜皮滑仆於地及扒起與許爭論以致互毆並無人見其手内　洋包惟知持有衣服太守問曰許曾供錢拉車而過擦破其褲以致忿爭其說確否答稱並無人見擦破　子之事謂然則前次供詞均非實在矣　問旣有衣服如何失去答稱爭毆後實不知其曾否失衣更未聞有言及失洋之事錢　稱小的受傷甚重别無他言許亦　稱小的不敢行兇隨卽低頭不語王訴稱旣奉大老爺查明錢並非拉車而過擦破許褲但因毆而失洋銀衣服等情皆非虚語　初訊後一日乘車過該戲園後見許等立一板凳奮足猛踢東西晃蕩似乎有意阻路使車不能行當令車夫繞走他途以免齟齬包探唐寳榮禀稱小的奉捕頭命查得許等在門前玩耍王雖乘車入弄並未行經其處現小的已告知該園掌班人不許再任各伶人胡閙矣王稱是日原未至各伶玩耍之處蓋遥見情形已自避道矣梁副領事謂所控失洋並無憑証旣稱的有洋銀在車夫手内恐被車夫吞没揑報各情王稱車夫誠實可靠决不敢吞没洋銀現在受傷如何是好太守以釁由許起將許嚴加申斥交人保出如再肇事定予重懲錢交王帶回醫療○江　藥水廠西人密司孟控稱前曾失去白金現在張金仁持白金一塊兜銷　剪刀捲口痕似卽所失之物請卽究其來源并有張士齋者自稱曾携此金王良濟藥　後復託楊慶和銀樓夥剪破中西包探帶張至慶和查問各夥均不承認剪過繼經蔡太守訪明的實遂訂於昨日覆訊密司孟投案申訴前情金仁執定前供士齋亦供訴前因良濟藥房某西人稱是日士齋等持此金託看斯時並無剪痕慶和夥盛守震供稱士齋曾擄此金託爲估看事在何日今已記憶不清只記當時以不識此金剪去一角因平日左手持剪故剪痕在左旁及包探來查適往虹口招商局棧房同事人故不承認麥捕頭稱然則是日士齋何以指該銀樓年幼學徒所剪士齋供稱是日經包探帶去時遍看經剪之人並不在店憶及當時盛曾取剪刀與學徒故指稱學徒亦知道太守商諸梁副領事以密司孟稱此金以剪口爲憑知是廠中所失今旣查明確由該銀樓夥剪過殊難定爲失贓惟金之來源仍無實在今姑將金仁交保白金暫存六個月無論密司孟及金仁如有証據聲明卽可給領士齋無干省釋○陳阿桂訴稱小的至陳壽川老虎灶買熱水因事口角致被毆傷壽川供稱阿桂因嫌水少以致忿爭小的不敢行兇叩求大老爺明鑒蔡太守飭押候阿桂醫痊再行訊斷○西包探瓊華包探王阿二同禀稱某某二西妓合雇蔡三當管事兼充細崽蔡三時時竊取香餅酒查得共失四十八瓶均售與順康鋪主張駿甫及夥計丁春山轉售與同業寳昌鋪夥林少英今在兩鋪内起到三十一瓶尙少十七瓶並在順康搜出藥酒香水等物　　來歴一味支吾張前因收買竊贓白塔油奉大老爺判罰今又犯案務請重懲二西妓投案申訴失竊情由蔡三遞禀聲稱小的係寍波人在二妓處當管事每有狎客飲酒必由小的開瓶陸續將剩酒傾滿瓶中售與順康鋪張供稱收買各酒實不知是竊贓其餘皆門前零星收下無從指出來源丁供與相同林供稱曾向順康買得香餅酒當時並未知是竊贓寳昌主某供稱我酒向同行買來並無不合麥捕頭稱此種香餅酒係本埠泰順行中之物每打值洋銀十一元有奇今順康向蔡買得每打祗出五元九角轉售與寳昌則每打九元有奇苟不知是竊贓何　若此之賤買賤買　副領事謂順康一再收贓請爲重辦蔡太守判將蔡三管押三月張管押二月丁管押二十一天寳昌鋪主罰洋五十元酒交　二妓藥酒香水　存捕房候查明再核○高陞輪船失去絨毯等物投報捕房旋由某包探緝獲竊犯王丁毛吊贓送茶蔡太守判令押候訊供此已列於昨報昨日包探張九意禀稱失主某西人今已到案除絨毯西衣外尚吊出洋傘二頂現無失主承認該西人訴稱所失各贓内尙少絨單一條王供稱竊贓均已起案並無絨單太守與梁副領事商定判將王管押二月期滿笞責一百板贓交該西人領去洋傘暫存捕房俟失主認領○前報列粤人陳紀桂控稱小的被同鄉人魏阿坤持鐵尺行兇蔡太守訊供之下諭俟查明再訊昨日覆訊陳供稱小的向友人索錢魏竟揷笛撥覇魏供稱小的因被陳硬取洋銀二元故與爭閙何阿友上堂自願爲魏見証供稱此次釁端實係由陳而起陳稱何係開牌館之賭首太守謂爾等原被告均非安分之人本分府今姑飭一概交人保出如再閙事定予重懲○法公司某輪船夥密司溪佛賴訴稱此次從外洋來滬帶有猴子一頭　仁來見而欲買言明洋銀二元當卽收洋交物後持洋至錢莊兌換始知皆是銅質因之報請捕房拘季送案季供稱小的係寍波人專向外洋來船販買禽 
獸此猴子僅值洋四角伊竟以二元售與小的是以付伊銅洋猴子現惢我還叩求免究某號華捕禀稱季在捕房言曾以小洋八角在城内某錢庄兌得銅洋兩元蔡太守飭將猴子交還該四人季笞責一百板管押二十天銅洋存候鎔毁 
 
 

Page 4

 
 
[法界捕房瑣案]  
　　昨晨宋莘樂二尹蒞八仙橋捕房時飭提温州輪船上竊取藥材之小工江德裕陳益至案船夥陳乃仁投案訴稱被竊靑皮兩担目下每担值銀二十兩左右查得售　南市每担祗得洋銀二元有奇包探王榮培禀稱贓己吊到二尹曰藥材本有定價該行豈不知之乃竟不問來原貪賤收賈情實可惡例合薄懲遂飭將江陳仍還押待遺包探傳到經買人再行核究○甯波婦人姚某氏令小車夫周華南轉雇他車裝物脫逃旣報捕房解案訊究宋二尹着將該車夫尋獲以便訊追昨日包探土榮培禀稱小的查明該車夫姓江名萬寳拘拿盤詰　在碼頭上搬物之際失去若干二尹命傳該氏之子姚所生諭以爾母失物並非車夫物竊旣無眞憑實據如何將周扭押捕房姚稱據碼頭上人云周屢次犯竊所以送押二尹以此次並無見証未便押追遂著兩車夫覔人保出令姚靜候查贓○蔡阿仁行竊林大如洋傘前已控經宋二　訊供昨日復提主案問爾究竟竊過幾次蔡一再求恩稱此後斷不敢犯竊二尹謂恐爾未經笞責不肯攺過自新遂判責手心二十不○小工錢惠行　長安在某烟舘吸烟瞢騰睡去洎醒已被人竊去烟槍因索賠償控諸公廨昨日宋二尹查得二人管押已久仍未尋到原贓送飭提至案前釋之使出○烟妓銀寳向鴇婦吳沈氏索衣口角控訴公堂宋二尹着追其母來申領回管束昨晨銀寳之嫂徐張氏投案具領二尹　銀　曾許字否其母爲向不來爾如何聞知其事答稱此事由航船上人告知其母適其母病臥不起故命小婦人前來二尹察得徐張氏尚在靑年似　難靠遂將保單給還着待族人來案再核○宏成綢縀庄主張聯卿倒欠錦昌等九綢庄貨銀一千餘兩　控訊押昨日張夥徐某没案求　張回將債理楚宋二尹飭帶張至案問爾整匹之綢寄存何處或已典押亦可直供倘爾無錢贖回可令原告持銀取贖設能售得善價尚可彌補宿逋張稱庄上並無綢縀留存如何藏匿請賜稽查可也通事禀稱五月十三日所取之貨當日卽由張向恒德典質銀二尹諭徐曰爾如欲保　務須人錢兩保復諭張曰爾目下尚昏迷不醒可在押所中靜心思之隨令依舊還押 
[籌賑末議]  
　　賑捐已成弩末矣而天災流行至今禾已福州之饑溺万深兗冀之汎濫踵見其顚沛流離漂没死亡之情狀有令入不忍聞不忍見者雖鄭監門猶在亦恐徒喚奈何而已九重宵旰憂勞恩施疉沛并渥蒙皇太后深宫軫念頒發宫中節省内帑銀兩作爲賑撫之需薄海臣民聞之無不同深感涕無如地廣災深轉瞬秋風勢必饑寒交迫逃亡無地不免溝壑終顚殊可憫也我輩樂土安　際此炎天蒲扇葵衫尚以酷熱難耐試念災土其苦樂霄壤懸殊所恨者無救入之力然須存救人之心上海籌賑公所諸善士其苦心焦思素爲遠近所欽仰而無門呼籲却乃實情昨與二三同志談及賑事之萬難聞浙中有茶樓抽捐一節最爲惠而不費之舉以上海洋場左右茶寮林立坐客之盛如荼如雲且係現錢父易何不仿照新例每茶一甌廿餘文者加錢一文四十餘文者加錢二文皆出於買茶之人該茶樓祗令其按數照收登記簿上數日照交籌賑公所查收以憑湊解該茶樓如有以多報少卽以吞賑論則集腋成裘當於賑務不無少補也至如何收捐如何繳捐　茶樓　歸某公　稽查某地　茶樓應歸某公所收捐捐數能否少增應截至何時爲止此事應否請由英法會審兩公廨示諭似應由各公所酌議定章俾各茶樓有所遵行請刊登報章何如雖云千慮一得誠恣無補時艱伏乞上海籌賑各公所諸位大善士核議施行無任至禱閩中有心無力人謹啓 
[蘇省撫轅抄]  
　　十六日候補向知陳德濬銷松滬巡卡差從九姚鏞聲禀知本日到臬轅監印差○十七日同知劉敦義謝委署蘇管糧通判事候補直隸州趙惟善禀知奉委奔牛厘捐總局差候補知縣陳德喆銷木瀆厘捐局差委署長洲縣典史王啓曾禀知本日接印典史陸夔禀知奉委松滬一帶緝捕差○十八日從九徐曰恭由滬　謝委署震澤縣平望司巡檢事指分江蘇試用巡檢朱直繩浙江人由京驗看領照來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年六月初十日京報全錄]  
　　宫門抄○諭旨一道錄前○發抄硃批五道○楚督張等奏請奬敘辦理厘金出力人員摺○又奏調署知府片○鄂撫奎奏委署知縣片○直督李奏甄别知縣片○又奏變通辦理換防官兵片○又奏請補都司員缺片○又奏請補守備員缺片○六月初十日理藩院鑾儀衞光祿寺正白旗值日宗人府引見六名吏部四十五名兵部三十九名都察院四名侍衞處三名中正殿二名正紅滿三名○德壽假滿請安○福善謝授廣東瓊州府知府恩○阿克東阿請假十日○白桓明安各請假五日○召見軍機福中堂福善○皇上明日卯初至大高殿宣仁廟拈香○發抄林成興奏查閱營伍奉硃批知道了欽此○王文韶奏新海防第一次捐輸請奬奉硃批戸部議奏欽此○譚鈞培奏元謀縣旱災田糧請豁免奉硃批着照所請戸部知道欽此○又同知承保委署中甸同知奉○硃批吏部知道欽此○又知縣張鳳藻等期滿奉硃批吏部知道欽此○○湖廣總督臣張　洞頭品頂戴新授察哈爾都統湖北巡撫臣奎斌跪奏爲湖北近年厘金旺收數目倍於湖南仍援案請將前經奏奬部駁各員籲懇大恩酌給奬敘以昭公溥而免向隅恭摺仰祈聖鑒事竊照湖北厘金爲濟餉大宗前因漢口鎭厘局委員知府史書靑收數增多當經臣奎斌於光緒十三年九月在兼署督臣任内奏請奬勵是年十月初二日奉到　硃批史書靑着俟補道員後賞加二品銜該部知道欽此旋准部議所請與嚴核保舉章程不符請旨更正咨行遵照在案續因統計光緒十三年各厘局全年收數暢增經臣奎斌會同前督臣裕祿於光緒十四年三月奏請將承辦各員擇尤保奬是年四月二十二日奉到　硃批着准其酌保數員該部知道欽此並附片請將前經部駁之史書靑一員一併給奬同日奉硃批著照所請該部知道欽此當卽遵旨擇尤酌保合前後兩案僅有列單之知府史書靑沈保祥直隷州知州歐陽定果通判方詠沂等四員請給加銜頂戴等項是年五月二十八日奉到硃批吏部議奏單倂發欽此部議以前據湖南巡撫卡寳第保奏湘省辦厘委員徐培元等三員甫經照章議駁湖北事同一律未便兩歧應毋庸議嗣經查明徐培元等三員續經升任湖南撫臣卡寳第瀝情覆奏仰蒙恩准因復於十四年九月附片請將史書靑等四員仍照原請給奬是年十月初一日奉到硃批吏部議奏欽此部議以徐培元等三員因係奉旨給奬是以照准此次係交議之件仍不得援照辦理復經議駁在案部議疉次核駁臣等亦何敢固執前請惟查鄂省進欵素少凡報解京恊各餉及支應本省本陸營餉全恃厘金經理得人收數暢旺始能勉濟要需計自光緒十三年起截至十五年止十三年銀錢倂計共合錢二百八十萬餘貫十四年共收錢二百六十六萬串十五年秋潦成災厘收减色然收錢亦至二百五十五萬餘串較之前三年共長收錢一百萬串左右實爲從來所未有收數旣已遠逾舊案奬勵自不能拘泥常格臣等於厘金一事殫竭心力多方整頓其辦理不善各員均經隨時叅撤若辦理得力之員自不能有懲而無勸前保四員均係始終其事收數最多尤爲出力之員如部議所謂厘金各員無不視爲優差若能加倍多收或留辦或輪委均聽督撫酌量辦理等語查鄂省近因經費屢裁凡厘卡薪水局用無不格外節嗇該員等若非潔已奉公力除中飽收數何從暢旺故在今日湖北各厘卡實不得謂之優差若辦理得力復令留辦但有任勞任怨之實並無沾潤之利至委缺則人員擁擠輪委正自無期惟有仰藉朝廷奬敘之榮得以鼓舞人材裨益軍餉今部議始則以湖南奬案未准湖北似應一律議駁迨經湘省奏准復以湖南係奉旨給奬爲言竊查史書靑一員前此亦係奉旨給奬因部臣奏請更正始行倂案請奬又奉俞允似與湘省各員事同一律且杳湖南長收銀數以五年比較前五年僅共多銀四十六萬餘兩湖北則以三年比較前三年已長收錢一百萬串合銀六七十萬兩若分年計算爲數不止倍於湖南湖南通判曾慶溥一員係保同知直隷州補用實在升階班次湖北則僅保虛銜是各員等勞績較湖南爲著而所請奬勵皆較湖南爲輕乃湖南則已蒙照准湖北則再三核駁未免向隅臣等極知厘金係屬應辦之件惟承辦此案果係異常出力若猶與尋常供差之員等夷相視竊慮委靡者有所藉口勤奮者從而灰心則非但關係厘金卽吏治恐以無從整頓合無仰懇天恩俯准將已奉硃批允准之安陸府知府史書靑一員仍照原保給奬其餘候補知府沈保祥知府銜候補直隷州知州歐陽定果同知銜候補通判方詠沂三員一倕改爲交部從優議敘以示微勞必錄之意則該員等旣蒙甄叙均戴天恩以免向隅而資鼓勵是否有當伏候聖裁涂仍照章飭取各該員履歴咨部外謹合詞恭摺具陳伏乞皇上聖鑒謹奏奉硃批着照所請吏部知道欽此○○張之洞片　再漢陽府知府一缺自新關改章以來兼管稅務責成綦　該關距府治三百六十里必須精神周到嚴禁吏役中飽苛罰諸弊端而後裕課恤商乃可益收實效兹查有宜昌府知府存厚年力富强精明勤幹辦事認眞不染習氣堪以調署漢陽府篆務於整頓關防及地方事宜實爲有裨其本任漢陽府知府逢潤古老成諳練閱歴素深卽行調署宜昌府篆務一轉移間彼此均屬相宜至存厚禾到署任以前所有漢陽府篆務卽就近委補用知府沈保祥暫行代理據署布政使覺羅成允署按察使方恭釗會詳前來除檄飭遵照外謹合詞附片具陳伏乞聖鑒謹奏奉硃批吏部知道欽此○○奎斌片再蘄水縣知縣陳夔麟保薦卓異赴部引見所遺該縣印務亟應委員往署查有本任漢陽縣知縣薛福祁明白安詳堪以署理又調補鍾祥縣知縣徐嘉禾現已奉准部覆應卽飭赴新任以重職守據署湖北布政使覺羅成允署按察使方恭釗會詳前來除覈飭遵照外理合會同督臣張之洞附片具陳伏乞聖鑒謹奏奉硃批吏部知道欽此○○李鴻章片再道府州縣無論候補訌用人員應以到省之日起予限一年詳加察看出具切實考語奏明補用兹查有順天差委候補知縣張肇鑣到省一年期滿例應甄别准府尹臣以張肇鑣年力正强盡心民事咨請核辦前來臣查該員堪勝繁缺俟有應補缺出照例補用除履歴册咨部外理合會同兼管順天府府尹臣潘祖蔭順天府府尹臣陳彝附片其陳伏乞聖鑒謹奏奉硃批吏部知道欽此○○李鴻章片再准烏里雅蘇台將軍來咨直隷山西前派赴烏里雅蘇台換防官兵五年班滿業經奏准變通辦理將暫留馬步兵二十名撤回原營當差其額設守備千總外委選留數員馬步兵二百四十名全數留防如有差操不力者隨時更換以省台力而節餉項計直隷應換守備一員等因已飭宣化鎭揀派柴溝營守備久瑞前往查從前換防官兵係由山西大同出口道路迂遠往往阻誤近年改由張家口台站前進照例供應駝隻遂能迅速到防此次僅守備一員跟役四名人數行裝旣不甚多應准照上屆成案仍出張家口由台站供應駝隻前進其應領鹽菜米折等項照案飭口北道核給以利遄行除分咨外理合附片具陳伏乞聖鑒謹奏奉硃批該部知道欽此○○李鴻章片再宣化鎭標張家口營都司張鳳池於光緒十六年閏二月十三日病故應請勅部開缺所遺都司汛地遼闊蒙民雜處操練巡防均關緊要非精明幹練之員難期勝任兹查有外用都司秀崑年四十七歲正黄旗滿洲明俊佐領下人由山東德州衞守備俸滿發往直隷以都司升用該員精明穩練以之補授宣化鎭標張家口營都司尚堪勝任亦與例章相符應請准其補授以裨地方除飭取張鳳池病故委騐各結並秀崑出身履歴咨部外理合會同直隷提督臣葉志超附片具陳伏乞聖鑒勅部核覆謹奏奉硃批兵部議奏欽此○○李鴻章片再北洋海軍升署精練左營守備充康濟船大管輪事周邦松於光緒十五年十月二十八日在營病故所遺員缺緊要自應遴員請補查有五品頂戴准補左翼左營千總充經遠船二管輪事嚴鴻昌熟悉機器極有調理以之升補精練左營守備實堪勝任據北洋海軍提督丁汝昌請奏前來臣核與海軍章程相符合無仰懇天恩准將嚴鴻昌升補精練左營守備充康濟船大管輪事仍照章由兵部先行發給箚付除飭取履歴分送海軍衙門兵部查照外理合附片具陳伏乞聖鑒謹奏奉硃批該衙門知道欽此 
 
 

Page 12

 
 
[光緒十六年六月十一日京報全錄]  
　　宫門抄○諭旨五道錄前○發抄硃批六道○熱河總管錫等奏都統因病出缺請旨簡放以重職守摺○都統謙奏報地方得雨日期摺○蘇撫剛奏報修飭河道工竣並公出回省日期摺○又奏叅疏防重犯越獄之管獄有獄各官請旨分别草留摺○東撫張奏審明挾嫌殺死一家夫婦二命兇犯按例定擬摺○鄂撫奎奏藩司到省應飭司道各赴本任片○六月十一日吏部翰林院正紅旗值日吏部引見五十四名○果勒敏請假十五日○托倫布英信安興阿各請假十日○錢應溥續假五日○召見軍機○發抄○李鴻章奏天津徵收海稅一年期滿奉硃批户部知道欽此○又採買戰馬免稅奉硃批兵部知道欽此○又修理武然河道出力各員改奬奉硃批吏部議奏欽此○又審明民人邵三多謀殺尊長奉硃批刑部速議具奏欽此○又已故提督梁善明等兩祀奉硃批着照所請禮部知道欽此○又許聯升補都司奉硃批兵部議奏欽此○○熱河正總管奴才錫麟副總管奴才徵麟跪奏爲熱河都統因病出缺請旨簡放以重職守恭摺奏聞仰祈聖鑒事竊熱河都統宗室謙　年逾六旬氣體尚健於五月初九日突中風痰奴才等聞信前往看視該都統已奄然一息猶伏枕叩頭但稱天恩未報並無一語及私當囑其靜心調治不意至初十日寅刻因病出缺其都統印信循案交印務恊領穆哈廉看護查該都統之子城守尉靈熙現在鳳凰城供職僅有侍妾及第四孫文灝隨侍任所其長孫文瀛次孫文澧第三孫文海第五孫文溎第六孫文治均隨伊子在鳳凰城讀書而該都統雖屢蒞　任數十載從戎而宦槖蕭條情殊可憫當據其家丁呈出遺摺一件懇爲代奏所有該都統身後一切事宜由奴才會同熱河道府理刑司員等妥恊料理其熱河都統員缺請旨迅賜簡放謹恭摺奏聞伏乞皇上聖鑒並將該都統遺摺一件恭呈御覽謹奏奉硃批另有旨欽此○○山海關副都統奴才宗室謙德跪奏爲恭報地方得雨日期仰祈聖鑒事竊查山海關地方本年春雨未能霑是前於三月初十十二等日雖得雨澤一二寸不敷霑潤且天時欠和風暘較多四野待澤孔殷續於四月初二初九日連次得雨三四寸農田稍資渥潤惟有清和下旬多日不雨遂至亢旱異常禾苗望澤尤切正議祈禱間兹於五月初六日未時起隂雲密布甘澍連宵得雨五寸有餘又於初七日申時起雷雨大作二時許復得雨五六寸所屬地方一律普霑深澤伏思節屆夏至正農田待澤孔殷之際欣逢渥潤洵屬膏澤及時卜豐年之瑞兆仰盛世之休徵遐邇軍民同深慶頌據臨榆縣何承緒先後呈報前來奴才覆查無異當兹雨澤及時地方靖謐堪以上紓宸厪所有恭報地方得雨日期謹恭摺其陳伏乞皇上聖鑒謹奏奉硃批知道了欽此○○江蘇巡撫江剛毅跪奏爲開濬藴藻河道上竣由臣親往騐收並報公出回省日期恭摺具陳仰祈聖鑒事竊查寳山縣境藴藻河道爲吳淞江之支流積久失修淤塞日甚所關於農田水利者匪細前經招集災民以工代賑並抽撥營勇恊同開挑臣親往河于督率指示當將公出及回省日期先後奏報在案兹據在工委員候補知府周蓮署寳山縣知縣陳玉斌禀稱已於三月二十六日一律挑竣祈請騐收前來臣於四月初四日輕舟减從前往工次督同印委曁文武各員弁逐一測量所挑工叚均能寬深如式並無草率偷减情弊卽飭啓壩放水以通舟楫伏查此項河工自二月間開工復因春雨連綿隂多晴少各民夫踴躍從事恐後爭先尤賴有狼山鎭總兵曹德慶督同記名總兵曹耀衢王霞明程肇絡補用副將班廣盛沐鴻恩並統帶督標親兵中營浙江候補道朱式雲督同記名提督劉文有陳再益補用叅將唐盛詳曁蘇防各營管帶官記名提督蕭鎭江記名總兵龍殿揚補用副將徐文慶張愼德補用遊擊楊德標等各分率所部防營勇丁晝夜催　挖泥戽水俾得通力合作早竣厥功不致多稽時日貽誤東作臣實親見該鎭道等不分畛域始終勤奮往往立於泥淖之中躬自督率心甚感之臣於四月初七日回省所有臣騐收藴藻河道工程情形並公出回省日期理合恭摺具奏伏乞皇上聖鑒謹奏奉硃批知道了欽此○○江蘇巡撫臣剛毅跪奏爲特叅疏防重犯越獄之管獄有獄各官請旨分别革審革留恭摺仰祈聖鑒事竊據署鹽城縣知縣王敬修禀據典史楊培滋報稱光緒十六年三月三十日三更時分風雨大作監犯楊如汰張三乘禁卒人等均入更棚避雨扭斷镣銬扳斷木栅由監墻挖洞脫逃報經該縣會營督帶兵役追捕無蹤詣監勘明提訊刑禁人等並無鬆刑賄縱情弊查核飭緝等情據此杳楊如汰係因聽從逸犯顧廷夥竊該縣事主震泰錢店臨時行强拒傷隣佑身死案内審擬斬决梟示張三係因聽從逸犯李幹夥竊該縣事主朱鴻逵家臨時行强案内審擬斬决均經核題尚未奉准部覆之犯臣查監獄重地應如何嚴密防範乃該管獄有獄各官漫不經心以致斬梟斬决重犯楊如汰等越獄同逃實非尋常疎忽可比據署江寗藩司馮應壽署江蘇臬司朱之榛會詳請叅前來相應請旨將管獄官鹽城縣典史楊培滋革職拿問以便提同刑禁人等來省發交蘇州府研審有無賄縱情弊分别辦理有獄官調署鹽城縣蕭縣知縣王敬修革職留　勒限緝拿俟限滿有無獲犯再行分别核辦謹會同兩江總督臣曾國荃恭摺具陳伏乞皇上聖鑒訓示謹奏奉硃批另有旨欽此○○太子少保頭品頂戴山東巡撫臣張曜跪奏爲審明挾嫌殺死一家夫婦二命兇犯按例定擬恭摺仰祈聖鑒事竊前據署　縣知縣景棣詳報民人陶開連挾嫌殺死蔣内義等一家夫婦二命一案當經批飭審擬解經臬司因恐案情未確發委濟南府審辦兹據該府梅啓熙審明擬議由司解勘前來經臣親提　鞫緣陶開連籍隸邱縣與蔣丙義並其妻蔣蘇氏同莊素識先無嫌隙光緒十四年秋間陶開連竊取蔣丙義塲内高梁葉一捆被蔣丙義撞遇奪下嗣　開連每遇蔣丙義卽被詈罵十五年正月十九日陶開連昔存今故之女陶大　赴蔣丙義家乞食蔣丙義不允將陶大妮毆打二月間不記日期陶開連領同幼子往村中求乞路過蔣丙義門首見蔣丙義在丙吃麵陶開連因幼子飢餓啼哭向蔣丙義討食麫湯蔣丙義不給並用言村斥陶開連生氣吵嚷經人勸散陶開連心懷不甘因此與蔣丙義有嫌起意將蔣丙義殺死洩忿是月二十四日陶開連之妻王氏回歸母家陶開連探知蔣蘇氏臥病未起蔣丙義在家無人帮護卽於是夜三更時分携帶菜刀行至蔣丙義家門首見屋内虛掩陶開連推門進内蔣内義尚未睡歇向陶開連喝問陶開連上前用菜刀砍傷其頂心相連偏右左額角右顋左右耳根腦後倒地蔣丙義翻身欲起陶開連按住又用菜刀連砍傷其咽喉項頸蔣蘇氏驚起奪刀陶開連亦用菜刀砍傷蔣蘇氏左手食指倒地蔣蘇氏喊稱陶開連殺人陶開連恐人聽聞起意一倂致死又用菜刀砍傷蔣蘇氏下唇吻頷頦左右血盆骨左肩甲右耳根並連砍傷其咽喉相連項頸右肩甲脊苜將丙義蔣蘇氏均各立時殞命陶開連逃至妻　家向伊妻王氏告知情由與王氏分途求乞逃避經蔣丙義近鄰黨清林聽聞蔣蘇氏聲喊喊同丁春太往救看明投保報經該前署縣景棣騐訊獲犯通詳景棣與該前署縣莊其烈均未及審解先後卸事該代理縣吳灝覆訊擬議由州解司因恐案情未確發委濟南府知府梅啓熙審擬由司招解提審供認前情不諱詰無起釁别故及知情同謀在塲加功之人案無遁飾查例載殺一家非死罪二人斬立决梟示酌斷財産一半給被殺之家養贍等語此案陶開連因竊取蔣丙義高粱葉屢初詈罵並向蔣　義求乞不給又被毆辱起意殺害洩忿用刀將蔣丙義砍斃復因蔣丙義之妻蔣蘇氏奪刀聲喊該犯恐人聽聞起意一倂致死又用刀將蔣蘇氏砍傷身死實屬一謀一故查死係夫婦一家二命自應按例問擬陶開連除竊取蔣丙義高粱葉輕罪不議外合依殺一家非死罪二人斬立决梟示例擬斬立决梟示先於左面刺兇犯二字訊明赤貧如洗無從酌斷財産事犯在光緒十五年三月十六日恩詔以前係殺死一家二命罪干斬梟毋庸查辦黨清林等訊係赶救不及應毋庸議除將供招咨部外理合循例恭摺具奏伏乞皇上聖鑒勅部核覆施行謹奏奉硃批刑部速議具奏欽此○○奎斌片再新授湖北布政使鄧華熙現已到省應卽飭赴新任署布政使本任按察使覺羅成允署按察使本任荆宜施道方恭釗應飭各赴本任以重職守除檄飭遵照外謹合詞附片陳明伏乞聖鑒謹奏奉硃批知道了欽此 
 
 

Page 13

 
 
[光緒十六年六月十二日京報全錄]  
　　宫門抄○諭旨兩道錄前○發抄硃批五道○江督曾等奏蘇屬春賑完竣請奬出力員紳摺○又奏知府俸滿給咨赴部引見並代理知府片○又奏革官繳清銀兩前次查封家産飭傳該員領回片○將軍希等奏福州駐防在京供職人員旅費爲限擬請援案撥欵生息量爲資助摺○護新撫魏奏核明故殺人命按例定擬摺○又奏請補副將員缺片○六月十二日戸部通政司詹事府廂曰旗值日戸部引見十名禮部四名鑲紅滿二名○希朗阿假滿請安○忠瑞謝授仨浦副都統恩○前浙江按察使陳寳箴謝恩○借補叅將楊文彪謝恩○記名總兵劉德彰謝恩○廣東知府張賡颺謝恩○候補知府馬據德謝恩○截收知府余聯沅預備召見○師曾請假五日○文熙續假二十日○召見軍機張賡颺陳寳箴察聯沅○發抄○松椿奏湖河水勢情形奉　硃批知道了欽此○李鴻章奏已故提督周盛傳戰功捐建專祠奉硃批着照所請禮部知道欽此○又節婦劉李氏建坊奉硃批着照所請禮部知道欽此○又運司王錫智期滿奉硃批吏部知道欽此○又圇船運奉大米豆出力改奬奉硃批吏部議奏欽此○○太子太保兩江總督臣曾國荃江蘇巡撫臣剛毅跪奏爲蘇州等屬接辦春賑一律完竣謹將地方安謐大概情形並在事尤爲出力員紳懇恩嘉奬恭摺仰祈聖鑒事竊照蘇州等屬上年被災各廳縣於冬賑放完後赶卽籌辦春賑因念靑黄不接爲日較長其在去冬略緩賑撫之區此時旨蓄忆空尤當推廣接濟疉經扎飭各廳縣會督紳董提前辦理並經臣國荃派委候補道桂嵩慶帶負齎欵分赴災區加賑並散給籽種以資蒔揷復經臣剛毅將寳山縣藴藻河道派撥營勇恊同民夫挑挖深通其災民之就近赴工覓食者不下數萬口又經紳士謝家福嚴作霖等於義賑之外再將捐欵修築圩岸備水潦之虞作田疇之衞現均次第竣工民情稱使計蘇州府屬之長洲元和吳縣吳江震澤昆山新陽太湖常州府屬之宜興荆溪無錫金匱松江府屬之華亭婁縣上海南匯靑浦川沙太倉州並所屬之鎭洋寳山等各廳州縣春賑撫恤俱於三月内一律放竣或頒給賑銀或借撥　穀或動放穀息或湊用捐欵均就本地情形妥籌辦理億萬災黎更生同慶莫不感頌皇仁歡欣鼓舞目下全局大定方春之初晴少隂多尚深疑慮所幸節交穀雨以後雨暘時若蠶事大興二麥將次登塲米價漸落地方安謐堪以仰慰宸厪據籌賑局司道會詳請奏前來臣等伏查蘇州等屬本年辦理春賑並浚河築圩各事均賴各司道曁委員紳士協力劻勷分投查辦得以備臻妥貼其在事尤爲出力之候補道錢寳傳李慶雲沈玉麒分駐災區悉心規畫均能欵不虛糜人沾實惠吳江縣知縣陳炳泰以該縣被災最重力疾下鄉撫恤派委辦理加賑之候補道桂嵩慶馳赴各屬事必躬親善體民情衆心悅服義賑紳士國子監助教銜候選訓道嚴作霖直隸候補同知直隷州謝家福籌集鉅欵遠近響應多方救護深得其力在籍紳士國子監祭酒吳仁傑奉天府府丞朱以增詹事府中允費延釐翰林院編修吳大衡分部主事吳大根内閣中書　祖謙實心任事好行其德非但顧全　梓實屬裨益全局據稱不敢仰邀議叙似未便没其勞勩之處合無籲懇天語褒奬以昭激勸惟其餘尤爲出力官紳可否擇優請奬出自逾格鴻慈除飭將冬春賑濟收支各欵曁賑過戸口數目並以工代賑各項經費另行造册報銷外謹合詞恭摺具奏伏乞皇上聖鑒訓示謹奏奉硃批另有旨欽此○○曾國荃等片再蘇州府知府魁元俸滿給咨赴部引見所遺蘇州府係省會要缺政務殷繁且時有發審案件必須精明練達之員方資治理查有候補知府譚泰來才具明敏事理通達堪以委令代理據藩臬兩司會詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○曾國荃片再前出使日本大臣已革道員徐承祖前於採購銅斤虧折洋厘案内應行賠繳銀兩奏奉諭旨勒限一年繳清等因欽此當經轉行欽遵去後玆據署江寗布政使馮應壽兼理江南鹽巡道江寗府知府李廷簫會詳飭據該革員於光緒十五年八月十二日十六年三月先後將前項賠繳銀三萬三千十五兩如數禀繳司庫詳請委解具奏前來臣查該革員應賠銀兩於被叅後依限繳清尚知愧奮所有前次查封家産除飭傳該革員領回並將賠繳銀兩遇有京餉之便派員解赴海軍衙門兌收外理合附片陳明伏乞聖鑒謹奏奉硃批知道了欽此○○奴才希元富森布跪奏爲福州駐防在京供職人員旅費維艱擬請援案撥欵生息量爲資助以廣皇仁而恤寒畯恭摺仰祈聖鑒事竊照滿漢八旗兵丁生齒日繁家道半屬清苦其中有志觀光者固多而無力上進者亦復不少前有繙譯進士斐凌額海順均以主事用率因旅費無資俱退棄終老現在讀書雖不乏人大都甫得一第旋卽廢業推原其故皆由家計維艱以京職爲畏途遂無心於上進人才廢棄殊爲可惜伏查廣州駐防在京供職人員曾經奏請由旗庫存儲會試盤費項下籌撥銀兩發商生息以作京官旅費業蒙恩准在案而福州駐防京職毫無津貼未免向隅且查文武舉人會試盤費及驍騎校等員進京引見川資道光三年經前任將軍薩秉阿奏准由閩海關平餘罰料截曠三項閒欵内提撥銀兩發商生息迄今遵辦亦在案但此項息銀只敷發給川資並無餘存此外旗庫各欵均係隨領隨放無可籌撥惟閩海關平餘罰料截曠三項銀兩係奏明留關以充公用現尚存銀二萬二千九百餘兩擬請援案仍在前三項閒欵内撥借銀六千兩發交典商每兩以一分行息每年可得息銀七百二十兩遇閏加息六十兩按季提存旗庫凡有文進士繙譯進士在京供職者擬每名每年資助銀一百二十兩武進士在京當差者擬每名每年資助銀六十兩如此量爲津貼則有志之士得以踴躍進京奮勉富差而發本權息各商亦所樂從並無窒碍至此項息銀除支用外所餘銀兩陸續歸還原欵每屆年終報部查核奴才等爲培養人才起見可否准照辦理之處出自聖主逾格天恩如蒙俞允卽飭福州府將前項銀兩發商生息按季提取息銀存庫備用是否有當謹恭摺具奏伏乞皇上聖鑒訓示謹奏奉硃批着照所請該部知道欽此○○頭品頂戴護理甘肅新疆巡撫布政使臣魏光燾跪奏爲故殺人命核明定擬恭摺其陳仰祈聖鑒事竊庫爾喀喇烏蘇㕔客民馬艮因口角起釁故殺纒回奴爾身死一案據者庫爾喀喇烏蘇廳同知黄率淮騐訊解省議擬未舀發四覆審值黄率淮撤任接署同知周鼎銘訊明議詳由鎭迪道兼按　使銜恩綸核轉前來臣覆加查核緣馬艮籍隷陜西涇陽縣光緒二年來庫爾喀喇烏蘇城内開設磨坊與已死纒回奴爾素識無嫌十一年馬艮買羊十八隻交哈薩克哈的牧放約定次年歸還不料哈的久不交給十四年二月初哈的來城馬艮向索羊隻並報明哈薩克鄉的奴爾從塲理論哈的隨稱帶有牛隻二頭變價歸清各散詎哈的將牛變價潛行逃走馬艮向奴爾要人奴爾以並未作保斥其詐騙勢將逞兇馬艮自料力不能敵忍氣而歸十九日下午馬艮隨帶小刀擬戳奴爾出氣走至鄉外與奴爾撞遇馬艮持刀向戳奴爾逃跑被草繩兜跌馬艮赶上用刀連戳致傷奴爾右臁肋左　瞅奴爾在地滾駡聲稱傷好定要報復馬艮愈加氣忿一時頓起殺機有心致死用刀戳其脊背一下移時殞命比據鄉約報騐獲犯訊供議擬解省發回覆訊詳兼按察使銜核明轉詳臣覆核無異查律載故殺人者斬監候等語此案馬艮因口角起釁故殺奴爾身死自應按律問擬馬艮合依故殺人者斬監候律擬斬監候秋後處决照例先行剌字事犯雖在光緒十五年三月十六日恩詔以前核其情罪不在援免之列哈的圖　羊隻肇釁釀命飭廳查緝獲日另結無干省釋兇刀案結銷燬是否有當除全案供招咨送刑部外合將故殺人命核明定擬緣由恭摺具奏伏乞皇上聖鑒飭部核議施行謹奏奉硃批刑部議奏欽此○○魏光燾片再請補喀什噶爾回城恊營副將現署該營副將黄萬鵬經臣奏委署理阿克蘇鎭總兵篆務在案所遺副將員缺查有請補喀什噶爾提標中營叅將現署該營叅將萬勝常辦事勤幹胆略兼優堪以委署除飭遵外謹會同陜甘總督臣楊昌溶附片具奏伏乞聖鑒謹奏奉硃批兵部知道欽此 
 
 

Page 14

 
 
[光緒十六年六月十三日京報全錄]  
　　宫門抄○諭旨四道錄前○發抄硃批五道○江督曾奏爲遵旨查勘寳山藴藻河道情形摺○又奏革官緝獲梟匪請旨開復原官片○又奏調署知縣片○又奏知縣任事尚未諳練以資察看情形稍熟再飭赴任片○又奏總兵病痊應卽飭赴本任片○鄂藩鄧奏報到任日期摺○鄂臬覺奏交卸藩篆仍回本任日期摺○六月十三日禮部宗人府欽天監鑲紅旗值日無引見○張中堂謝建坊恩○潘祖蔭假滿請安○候補道府彭祿等謝恩○江南副將陳永春謝恩○福建叅將謝尚文謝恩○掌儀司奏十五日祭　　先殿濂貝勒行禮○召見軍機崑岡廖壽恒○發抄楊昌濬奏謝光華補莊浪恊副將奉硃批兵部議奏欽此○又白天保補廣堂營游擊奉硃批兵部議奏欽此○又總兵唐鳳輝保案加級錯誤更正奉硃批着照所請兵部知道欽此○又上年下忙地丁收數奉硃批戸部知道欽此○又關内接連新餉仍照前案辦理奉硃批着照所請戸部知道欽此○○太子太保兩江總督一等威毅伯臣曾國荃跪奏爲遵旨查勘寳山縣藴藻河道據實覆陳恭摺仰祈聖鑒事竊臣承准軍機大臣字寄光緒十六年閏二月十三日奉上諭前據剛毅奏江蘇寳山縣藴藻河道年久失修該河迤西大壩壅遏水脉現在興工挑　等情玆據給事中金壽松奏稱藴藻河屢開屢塞目立壩以來嘉定附近諸河幸免淤塞若將堤閘折去利少害多請飭通籌全局倘業已興工仍宜將堤閘移建黑橋口或另勘善地設立於吳松等處下游一律細勘陸續擇要修治等語修濬河道　係保衞農田必須熟權利害爲一勞永逸之計未可專顧一隅致滋流弊着曾國荃體察情形妥籌具奏原摺着鈔給閱看等因欽此遵卽札飭陞任浙江臬司蘇松太道龔照瑗前往藴藻河確切履勘兹據查明詳覆前來臣查該河東達吳淞江西接嘉定南翔鎭以及太倉鎭洋當熟昭文等處爲江蘇浙江之尾閭寳山之幹河係屬商賈出入孔道農田宣洩要區南翔鎭東港前因潮汛往來該處附近支河屢開屢塞咸豐九十兩年經嘉定紳民於南翔鎭迤東之唐家橋建立石閘一座藉以抵禦渾朝兵燹以後石閘啓閉不時同治三年該處紳民因修濬南翔鎭河道禀由陞任江蘇撫臣李鴻章批准於唐家橋　築土壩俟藴河開通後再行啓放嗣復據嘉定紳民呈請永遠立壩寳山紳民又因該處爲寳山至嘉定出入要河呈請卽飭啓壩經陞任蘇松太道應寳時親往勘定仍照前議辦理各在案現經龔照瑗前往該處履勘計自嘉定南翔鎭土壩至寳山藴藻河口長二十四里現經開寛約八丈至十五丈不等深約一丈一尺一律深通工已報竣溯自嘉定廢閘築壩以來水脉因之阻絶藴藻河益形淤墊兩岸溝渠公成平陸就寳山而論若不抆去土壩則農田灌溉無　商賈舟行不便就嘉定而論建築土壩禦吳淞之渾潮受太湖之淸水不爲無功然遇水潦之時雖有支河　港宣洩不及必與崑山新陽同受其害現在撫臣剛毅通籌三吳水利以吳淞江藴藻河等處地居下游必當赶爲修治欲濬吳淞江必先疏通藴藻河以爲商賈船隻　來須經之路南翔鎭土壩適當衝要必須拆去方通舟楫原議拆壩之後仍修復舊有之閘並將該河東口黄泥塘地方現因濬河所築之攔水壩暫緩開挖藉以攔截渾潮壩外有月河一道上通揚港擬在壩内稍南開一引河東與月河相接平時卽由引河通流遇有水潦隨時啓壩宣洩嘉定之舊閘亦復啓閉以時是旱潦皆不足慮洵屬一舉兩得復經龔照瑗詢諸嘉定寳山紳耆均無異議臣維保衞農田首在講求水利誠如聖諭必須熟權利害爲一勞永逸之計撫臣剛毅因須疏濬吳淞江不得不從藴藻河先行入手前議拆壩修閘本照原案辦理且與該給事中金壽松陳奏之意相符惟黑橋口地方河寛六十餘丈逼近吳淞與海口相接如於該處建閘不特工鉅費繁且朝夕爲大潮衝激斷難抵禦現在撫臣擬拆去同治年間所築之土壩以通嘉定寳山兩邑之水道仍規復咸豐年間所　之舊閘以還嘉定一邑之水利並於黑橋口左近黄泥塘地方將現築之攔水壩暫緩開挖加廂石塊俾固壩基以此禦渾蓄清匪特嘉定不受渾潮之害寳山亦可得清水之益另於壩内開濬引河一道以通河流卽使偶遇水潦亦得隨時宣洩似於嘉定寳山兩邑水利均有裨益除吳淞江應如何擇要疏濬之處仍由撫臣另行察酌籌辦外有有遵旨查勘藴藻河道緣由理合恭摺覆陳伏乞皇上聖鑒訓示謹奏奉硃批知道了該部知道欽此○○曾國荃片再已革江蘇候補道丁兆基前在蘇州松江等處帶勇緝私光緒十五年七月間梟匪層出滋事致將吳江縣同里厘局巡船刦去限緝未獲經前護撫臣黄彭年以玩公縱匪奏叅革職該革道被叅後會同統帶水歸總兵龍殿揚購線嚴拿緝獲梟匪董履潰等三名訊係懸賞飭拿要犯又獲何立原一名及原贓巡船等物復經黄彭年奏明丁兆基協同緝捕尚知愧奮在案九月間江蘇浙江突患水災該革道情關桑梓會同紳董勸募義捐解助浙賑嗣又慨捐江蘇春賑銀六千四百兩深資接濟臣查丁兆基恊獲臬匪已可稍贖前愆又復腃懷災賑鉅欵樂輸好義急公更屬難得黄彭年前奏稱其尚知愧奮允爲持平之論揆其圖報之情應子自新之路臣與撫臣往返函商意見相同可否仰懇天恩俯准將已革花翎二品頂戴江蘇候補道丁兆基開復原官以昭激勸之處出自逾格鴻慈理合會同江蘇撫臣剛毅附片陳請伏乞聖鑒訓示謹奏奉硃批吏部議奏欽此○○曾國荃等片再蘇省上年被水之後賑撫一切胥關緊要兹查吳縣知縣係省會要缺政務繁劇金壇縣知縣馬海曙曾署吳縣篆務措置裕如現任吳縣知縣凌焯曾任丹陽縣與金壇毗連情形熟悉堪以互相調署似此一轉移間於地方各有裨益據藩臬兩司會詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○曾國荃等片再新選六合縣知縣裘宗圻如皋縣知縣羅瓊章於光緒十五年十二月十六年正月先後到省繳憑該二員初膺外任於地方事宜尚未諳練現經派委隨同江寍府帮審案件以資學習察看情形稍熟再飭赴任據江寍藩司具詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○曾國荃片再淮揚鎭總兵章合才前因患病未痊禀請交卸調理經臣附片奏請給假三個月交卸鎭篆俾得安心調理所遺淮揚鎭總兵篆務請以記名提督陳基湘署理該總兵統帶之合字四營派委儘先叅將章其俊暫行代統奉旨允准嗣因該總兵病仍未痊奏准　假各在案兹查章合才病已就痊來省銷假應卽飭回淮揚鎭總兵本任以重職守仍統帶合字四營所有現署鎭篆之記名提督陳基湘並代統合字四營之儘先叅將章其俊一併飭令交卸仍各回管帶忠字營合字前營以專責成除分飭遵照外謹會同漕運總督臣松椿附片具陳伏乞聖鑒謹奏奉硃批兵部知道欽此○○湖北布政使臣鄧華熙跪奏爲恭報微臣到任日期叩謝天恩仰祈聖鑒事竊臣欽奉諭旨補授湖北布政使當卽具摺謝恩籲請階見奉硃批着來　欽此於本年閏二月初七日到京仰蒙召對二次聖訓周詳莫名欽感陛辭後起程出都於四月初八日行抵湖北省城奉督臣張之洞撫臣奎斌檄飭赴任初十日准署布政使按察使覺羅成允委員將印信文卷移交前來臣恭設香案望闕叩頭祗領任事伏念湖北地處四衡毗連六省夙稱煩庶端在拊循察吏所以安民理財尤期裕餉用宜有節當斟緩急之權衡人鮮全才要在量能而器　如臣檮昧深懼弗勝惟有隨時隨事禀商督撫臣悉心經理以期仰答高厚鴻慈於萬一所有微臣接印任事日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○布政使銜湖北按察使奴才覺羅成允跪奏爲恭報奴才交卸藩篆仍回臬司本任日期叩謝天恩仰祈聖鑒事竊奴才於光緒十六年四月初九日接奉督撫臣行知以新任湖北布政使鄧華熙現已到省應卽飭赴藩司新任奴才仍回臬司本任遵於是月初十日交卸藩篆十一日准署按察使荆宜施道臣方恭釗將臬司印信文卷移交前來當卽恭設香案望闕叩頭祗領任事伏念奴才滿洲世僕渥荷恩綸兩任臬司愧涓埃之禾報暫權潘篆復整飭之多疏兹回本任兢惕益深查湖北刑名素稱煩重臬司察核首貴廉明雖舊轍之可循究氷淵之是懼惟有隨時禀承督撫臣實力講求殫心贊畫執法以維綱紀期表諸好惡之公懲奸以　善良敢忽夫小大之獄勉持素履冀竭愚誠庶以仰答高厚鴻慈於萬一所有奴才交卸潘篆仍回臬司本任日期並感激下忱理侖繕摺叩謝天恩伏乞皇上聖鑒謹奏奉硃批知道了欽此 
 
