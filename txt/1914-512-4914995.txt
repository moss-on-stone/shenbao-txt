# 1914 - 512 - 4914995

 

Page 1

 
 
遊記 
[羗海雜誌（五十九）（生入）]  
　　地勢大半平原向北而斜東段多沙地低隰及淺水小湖 
　　物產鹽爲最富之產山深林木頗茂牲畜俱極繁盛駝種尤佳野獸有熊犀　鹿茸黃皮張輸出最多 
　　天氣夏月多風熱而甚燥秋間或下黑霜山谷少冰雪 
　　人民本旗民一千六百餘户漢香約五百户皆入旗籍以牧獵撈鹽爲業 
　　西藏區域凡分四部前藏曰康曰衞後藏曰喀齊曰阿里靑海區域内容亦分爲三部黃河右岸玉樹地方極於南境爲南部黃河左岸環海四面及近邊一帶爲東部又黃河左岸靑海之西柴達木地方極於西北境爲西部南部爲土司所居半係生番風俗似衞藏東部蒙古環海而居熟番錯牧其間風俗似北蒙略同漢人西部居蒙旗四分之一散漫四處風俗似西套兼同回部三部者各爲風氣不分而自分每部各自分區分居各部落如省之有庸府之有縣焉柴達木一部又分爲三小部以柴達木河爲中分之界線河以南至札遜池阿拉克池爲止東至希勒達布遜西至那木洪河是爲南柴達木河以北至大戈壁爲止東至英額池沙爾池西至柴達伊吉河哈拉淖爾是爲北柴達木其西面區域東自那木洪河起西至巴特罕圖河止南自納木齊圖山起北至草地止是爲西柴達木三部合爲一部統名曰柴達木東西長約千里南北長五百里東距西寗八百里千里平陸一大湖水之遺迹也太古時必與靑海通連歷年永久漸次涸絶迄今地多沙淖水味大半鹹苦邱陵　伏罕見大山 
 
 
 

Page 2

 
 
時評 
[說忠（冷）]  
所謂立國精神之一 
　　或問忠於共和政體之國相容乎曰不相容也何爲不相容曰古之所謂忠者忠君也共和國無君安得有忠 
　　曰然則不忠其於共和政體相容歟曰不相容也何爲不相容曰人人於事有二心則國家事可知矣文官悉貪贓而枉法武官盡尅扣軍糧且貪生怕死國且不國矣 
　　曰然則今日以忠爲立國精神可乎曰曷爲不可唯必於忠之字義破除舊解易以正解而後乃可也何謂破除舊解曰古之所謂忠者忠君也切言之忠於人也今之所謂忠者忠職也忠於事也人人忠於事事無不舉矣非特文官武官也凡國中之人皆有其事者皆當對其事而效忠於無君何傷於共和政體何不相容不然我見其說之費而已矣 
命令 
[十一月三日大總統策令]  
　　蔡春恒給予三等嘉禾章蔡　華給十四等嘉禾章廖漢雄給予五等嘉禾章此令 
[又令]  
　　馬傳桑　給予五等嘉禾章此令 
[又令]  
　　前吉林都督兼民政長陳昭常歴官中外卓著勤勞前任吉林任内適當改革之時内輯軍民外安邊圉四境安謐厥功尤偉茲因積勞病故殊深惋惜陳昭常著交陸軍部從優議恤以示榮褒而彰　勛此令 
[又令]  
　　陸軍部呈稱查南陽鎭守使吳慶桐現因防務吃繫應請開去陸軍第二混成旅旅長兼職等語吳慶桐准免兼職此令 
[又令]  
　　任命劉　龍爲陸軍第二混成旅旅長此令 
[又令]  
　　任命孫烈臣爲奉天陸軍第二十七師步兵第五十四旅旅長張海鵬爲奉天陸軍第二十八師步兵第五十五旅旅長汪金純爲奉天陸軍第二十八師步兵等五十六旅旅長此令 
[又令]  
　　據署四川巡按使陳廷杰呈請任命審驗及格分發四川之知事吳麟昌試署北川縣知事應照准此令 
[又令]  
　　據四川巡按使陳廷杰呈請任命試騐及格分發四川之知事李立成試署　冲縣知事龔慶餘試署珙縣知事黃國元試署三台縣知事鄒琳試署屏山縣知事侯宗瀛試署儀　縣知事馬吉笙試署德陽縣知事應照准此令 
[又令]  
　　陸軍部呈核准署吉林巡按使孟憲彝咨請揀補阿勒楚喀正藍旗防禦員缺　准以擬正之趙永林補授此令 
[十一月三日大總統申令]  
　　參政院議决森林法茲公布之此令 
[十一月三日大總統告令]  
　　准參政院代行立法院咨稱國於天地必以其民俗國性世道人心爲之要素不獨吾國　　　傳所　爲然乃至　諸各國從未有好義　公忠信相扶之民而不轉弱爲强由衰而盛故必　道德爲國性乃有以　國基於苞桑列强　統雖各有特别之精神至其敎民以先公後私戒　去　以殉國爲無上光榮者則一吾國民祈天永命尙冀有一日之富强者實以忠孝節義之風爲之要素忠之所包其廣施於事國爲尤重不與帝制以俱淪孝者施於報本爲愛國之義所導源節者主於不撓主於有制民必有此而後恥詭隨尙廉恥有以奮發於艱難義則百行之宜所以爲人格標準義之所在則性命財產皆其所輕而又　定從容絶非感情之用事宜以忠孝節義四者爲中華民族之特性爲立國之精神庶幾百折不回而有以達最後之祈嚮謹伸約法提出建議案并擬辦法六條等語本大總統深維立國精神莫不　諸先民蔚爲特性自唐虞敷敎迄今四十餘年其間治亂乘除胥以民德純漓爲比例觀夫六朝之可易而爲唐五季之可易而爲宋知天下無不可移之風氣即無不可挽之人心况今環球大通互相砥礪將欲合羣救國惟有保存固有之國粹以發揮天賦之本能蓋自科舉末流習爲法傳而攷據詞章之士又以義理之學爲不足觀道德淪亡小人道長一二桀黯之徒利用國民弱點遂倡爲無秩序之平等無界說之自由謬種流傳人禽莫辨學吾國數千年之敎澤掃地無餘求如前史所載忠孝節義諸大端幾　乎如鳳毛麟角之不可多得本大總統身受國民付託知非改良社會不足以鞏固國基大懼先民立國之精神變焉斯滅深用溉然該院原咨謂有土有財則貧者可徐轉而爲富生聚敎訓則弱者可振刷而爲强獨至國性喪亡民習險陂雖有百千儼兆之乘亦長爲相攻相感不相得之勢乃必魚爛王崩面不可救痛哉斯言順我國民將忠孝節義之　言懿行可泣可歌者父詔其子兄勉其弟涵濡漸漬以養成堅苦卓絶之美風庶　懦立頑廉自拔於艱難險阻之中而以任恤睦姻爲天職者内務部敎育部按照六條辨法分别施行並通咨各省將此項建議案饁　曉諭人民一面懸掛各校講堂刋登各該校簡端以資警愓務期家諭户曉俾人人激發其天良須知積人成家積家成國由其道而行之即古所謂忠臣孝子節義之士反其道而行之即古所謂亂臣賊子狂悖之徒邪正之分皆由自取聰聽古先之彝訓痛革末俗之澆漓孔子云其所厚者薄而其所薄者厚未之有也孟子云人人親其親長其長而天下平大同这休實基於此凡是君子敬而聽之此令 
[十一月四日大總統策令]  
　　據廣東巡按使李國筠電稱參政院參政張勵在南洋認購公債首集鉅資爲華僑倡該員位望較崇擬專案懇請特恩給予勛章等語該參政缅懷祖國好義急公深堪嘉尙應給予二等嘉禾章以示優異而資觀感此令 
[又令]  
　　據廣東巡按使李國筠電陳財政廳廳長嚴家熾詳稱粤商高學濂馬廷光各獨力認購公債十萬元詢屬熱忱愛國擬請援案奬給勳章等語高學濂馬廷光應均給予四等嘉禾章以昭激勸此令 
[又令]  
　　財政部呈稱考核二年度常關成績擬請將經徽得力及辦理不力各員分别量予奬懲等語江海關監督施炳夑給予四等嘉禾章厦門關監督陳恩燾鎭江關監督袁思永宜昌關監督劉道仁均給予五等嘉禾章甌海關監督冒廣生著傳令嘉奬蕪湖關監督張煜全前夔關監督朱芾煌武昌關監督杜光佑贛關監督藍諤生殺虎口貨稅徵收局局長李欽均著由該部記功一次用資鼓勵其辦理不力之潮海關監督朱孝威淮安關監督汪嘉棠均著該部記過以示薄懲其餘各關監督旣各徵收局局長徵收稅欵盈絀無定旣據該部查稱比額旣未先定槪算又未公布應准從寛免議俟考核三年度成績時再行按照徵收條例辦理並由該部通飭遵　此令 
[又令]  
　　署陜西巡按使　傳善呈請任命審查及格之知事繆延福爲鳳翔縣知事陳　霖爲抉風縣知事屠義肅爲渭南縣知事方大柱爲實難縣知事楊宗漠爲長安縣知事賈讚緒爲　泉縣知事應照准此令 
[又令]  
　　署陜西巡按使發傳善呈請任命楊桑試署南鄭縣知事蕭道試署汧陽縣知事兪鈞試署乾縣知事葉振本試署武功縣知事曾淮試署留壩縣知事陸煒曾試署同官縣知事趙大中試署虞施縣知事李惟人試署府谷縣知事應照准此令 
戰事要電 
　　其一（本館特電） 
○北京電某君從歐歸言過亞剌伯海時傳稱有德艦在彼船主求某國兵艦保護不許七夜不敢燃燈得無事過海後二日聞有英商輪二爲德艦盡俘其貨而去蓋德艦並附帶常輪二只爲俘貨入已之用 
　　其二（英人路透電） 
○彼得格勒電高加索陸軍參謀部宣稱俄軍巳過土國邊界擊退土國先鋒隊土軍棄屍而逃○哈爾濱電彼得格勒電彼得格勒電社白克哈萊斯特（羅馬尼亞京城）來電謂接君士坦丁消息土耳其内閣總理安佛總督宣稱土國財政支絀非得德國供傯兵費不能維持召集之大軍駐土德國大使卽先予以英金五萬鎊並許續以巨欵供土政府需用土國各報皆熱心贊助德國謂土國必能示友誼於護土之國羅馬尼亞各報皆視土耳其乃德之傀儡且謂土國不待宣戰而攻俄國口岸土之亡可以預决云 
○亞姆斯特丹電土耳其財政大臣特茄维特已提出辭職書據蘇菲亞（布京）電稱俄國戰艦西洛浦號已爲土耳其艦隊擊沉（四日） 
○北京電俄使署接四日俄京官電　土國艦隊在黑海者現已集於海峽灣中似不願與俄國開戰俄兵枝隊倐然攻擊阿杜斯特之土人土人乃委棄傷者而逃俄兵將敵人驅出伊得村奪獲軍需甚多俄兵奪得愛里其里蕯森及卡拉得朋要隘哥蕯克兵猛攻土兵之勞殺死土步兵數人俄兵一支隊於三十六小時内穿越山隘行八十基羅邁當路程攻退米桑及地亞定之扣資（阿剌伯族）兵數支隊佔據地亞定擄獲敵兵來復槍彈藥三日俄兵佔據倍耶斯得並擊退抵抗之土兵（五日） 
○北京電英外交部四日來電如下德人在中國各報傳播德軍已在土爾及凡爾登周圍獲勝一節絶對子虚凡爾登從未受轟敵軍僅轟擊兩大砲台間之小砲台均得利德軍在該一部分所取之攻勢完全失敗德軍至巴黎之路已絶英使署接外部官電謂阿格可汗（哥桀回民之首領及全印度回民會之總董）已發出通告分致印度及其他英屬殖民地之囘民嚴斥土耳其行爲之不當並方勸英屬回民仍效忠聽命於英國海得拉巴得君主（印度回民酋長之首相）亦的同一性質之演說印度總督所布告英國及其同盟國尊重回敎敎堂之文已在印度產出極佳之效果凡印度人民及報章咸異口同聲申斥土國之行爲並表示對於英國之忠心 
○倫敦電印度軍隊已開始與英國遠征隊合力抵敵印兵在嚴厲炮火之下頗爲鎭靜並奮力衝擊具有陸軍最高尙之精神費蘭巨元帥盛稱印兵之勇敢行爲歐境雖與印兵習慣之地完全不同然印兵業已顯明人地尙屬相宜 
○倫敦電據德國大本營報告謂尼曷濮爾之南巳爲水淹不能作戰全境被毁一時難以恢復舊狀每日郵報法國北境訪員電稱據偵察敵情之比國飛機報告德軍現向不魯塞爾退走據羅特丹電稱比國德軍大本營已由蒂愛爾移至干特（四日） 
○哈佛爾電據今晚九時比政府公報謂敵軍現退至伊塞爾之東比軍曾在尼曷濮爾與狄克斯末特之間俘敵若干人（四日） 
○倫敦電公報局宣稱十月三十日德軍曾猛攻英　第一軍團及英國馬隊敵軍顯巳以大批援軍增厚兵力英軍曾重創之軍團司令自信能固守地位馬兵無論在騎上或在濠中從戰極勇大爲全軍欽佩印軍已入戰線蘇格蘭軍隊曾在曼西恩鼓勇衝鋒費蘭巨元帥已電賀倫蘇格蘭聯隊十一月一日英軍於全線受攻而能處處擊敗敵軍加以重創英軍炮隊斃敵甚衆英軍陣線堅不可破敵軍士氣大沮（四日） 
○巴黎電德軍於本月三日退至伊塞爾河右岸失俘虜傷兵輜重鎗砲甚夥聯軍已在狄克斯末特及里斯河之間亞拉及瓦斯河之間開斯洛瓦之東至巴爾維萊爾爲止前進聯軍曾於伐伊萊克復已失之地一部分駐土法國大使已領得土政府護照率隨員離土駐法土國大使里法特已於四日離法○巴黎電據今晚十一時官中宣稱今晚接伐伊萊東北境这戰報法軍曾在該處迎擊敵軍奪回一村莊又接福爾特巴里及聖赫培爾境之戰報法軍曾在該處擊退德軍佔得土地此外各地均無戰情（三日） 
○北京電俄使署接四日俄京官報謂東普魯斯戰地之德軍數日以來沿全線取攻勢者巳於三日開始退走德軍右翼曾被擊敗退至比亞拉及里克故其退走尤爲明顯俄軍已據巴加拉桀伏並獲來復槍彈藥及軍需等物又據獲德兵一中隊德軍在維斯土拉河河西者刻急向德國邊界而退其後隊於三日晨爲俄軍驅出古洛波巴桀境俄軍將奥軍逐出基愛爾斯當即入據該鈟並俘敵兵六百人機關砲數尊同日俄軍在基愛爾斯至桑杜米爾戰線上大敗奥軍俄巳據桑杜米爾該處爲重要之地奥軍遂迅速退走上星中俄軍在基愛爾斯之南境内共據獲軍官二百人兵一萬五千人大砲及機關砲多尊三日夜間奥軍在桑河境内猛攻數次全無效果後乃退走俄軍在尼斯哥與魯得尼克境内之地位極爲堅固（五日）○彼得格勒電俄國財政大臣奉俄皇之諭募内國公債五百兆盧卜實收九五（四日） 
○倫敦電今日英皇與吉靑納元戎在蕯里斯堡校閱坎拿大急備軍衆極興奮（四日） 
○東京電現已開始猛攻靑島設防最堅之伊爾的斯砲台砲火極爲激烈幾將砲台轟爲韲粉已開步隊前進之路（四日） 
○東京電據官中宣稱日兵仍在猛轟靑島三日之夜德軍曾出迎擊阻礙戰事電氣廠已被毁攻軍包圍漸緊砲彈紛落靑島街市中（五日） 
　　其三（英人字林報專電） 
○倫敦電土耳其之態度仍屬一大疑團或謂土耳其人民未忘昔日英法所予之助力今對於政府之爲德人傀儡意見斷難一致德國或當運動土耳其陸軍派靑年黨以國家之運命作 
 
 
 

Page 3

 
 
孤注之一擲順輿情對之殊形冷淡三協約國忍無可忍乃召回駐土大使惟今仍於最後之一時開啓和平之門外間對於土兵進攻埃及一事摇諑蠭起未便輕信印度回敎人民近　有贊助英國之實證德軍在法國北部犠牲之生命金錢爲數絶巨迄未得有進步現復以援軍運抵前敵以爲捲土重來之計惟聯軍以逸待勞有備無患有人詢問陸軍部如果敵軍攻入英境則平民當抱何種態度陸軍部正式答稱敵軍犯疆未必有之且决非日前之事近所建造之防守工程僅係尋常之戒備耳據德國各消息謂傷兵由前敵回國者日見其多國民好戰之熱心頓爲之冷德國難望獲何勝利俄軍巳於東普魯斯省佔定地位（三日） 
　　其四（德人德文報專電） 
○柏林電德外交部宣布十一月三日大本營報告如下尼曷濮爾之南已成澤國不能復作戰地該境必將荒廢日久水深有逾一人之高者我軍已退出水淹之地人馬鎗炮輜重均未受有損失我軍攻擊伊泊爾者今正前進俘敵二千三百餘名英人佔其多數及獲機關槍數枝洛瓦容之西曾見大戰兩方面各受重創皆無進退我軍於某村落陣亡數百人失砲兩尊我軍攻擊蘇瓦松以東愛恩河者業已獲勝敵軍抵禦雖猛而我軍仍奮力進轟設防堅固之地數處佔據俠本及瑣比爾二鎭俘法兵千餘人獲砲三尊機關槍四枝法軍以重砲一排列於蘇瓦松天主敎堂之側且於塔上置員瞭望敵情法軍曾於土爾與凡爾登之間進攻數次均經擊退該地法軍中有一部分衣德國戎裝伏斯巨法軍曾在瑪爾扣克附近進攻失利我軍曾迎擊之東部戰事仍在醞釀之中兩軍猶未接戰西比利亞第一軍團曾於十一月一日驅平民行於先鋒隊之前以期造一橋梁（四日） 
○伐巴萊沙電十一月一日我軍在柯洛萊爾附近海戰之際波濤汹湧余在距敵艦一百零五基羅邁當之處開砲轟擊敵艦砲火於五十三分鐘内沉默無聲是時天巳垂黑余乃停止砲火敵艦芒茅資號爲我軍追逐之際傾側頗甚敵兵墮海者殊難救之半因浪大之故半因乏艇之故輔助巡洋艦哇特蘭土號中彈一次後卽駛出我軍砲線之外逃逸無蹤德國巡洋艦分隊司令海軍中將斯批伯爵發（四日） 
○華盛頓電柯洛萊爾海戰德軍一方面僅傷三人（四日） 
○舊金山電英國海底潛行艇（　）五號在英倫懐愛特島雅茅資港附近爲一德艦擊沉土耳其艦隊擊沉俄國戰艦西洛浦號（一一四○○噸一八八七年造成載將士六百六十五人）及載運水雷之船十九艘（四日） 
○柏林電英外相葛雷詆責土耳其之公文已由駐意英國大使交與意政府意國政界因文中語調有懼土之意故頗不爲然土耳其邊界之軍與俄軍第一次交綏俄軍失利土艦轟沉之俄國運船十九艘共載有水雷一千七百枚擬運往土國海面安置者此可證明俄國雦土之意（四日） 
○柏林電德國國民報載稱英國未必能拘禁德僑蓋英國各工廠由德人管理者爲數頗夥難以代之也（四日） 
○北京電東京大阪商界代表現皆在濟南覓取推廣日本商業於山東全省之機會日本東亞會以增進中日友誼爲宗旨巳設分會於濟南且擬在該處設立日本商品陳列所今巳有代表分赴沿膠濟鐵路及津浦鐵路各城調查商務情形大阪東京新聞家現於濟南辦華文及日文報各一皆由日人主持之日本販賣團近抵濟南者爲數甚衆（四日） 
　　其五（日本領事館電） 
○上海消息日本陸軍公報云圍攻靑島日軍砲隊現仍繼續砲擊一面向德軍砲壘炮台會集砲火一面向靑島市街威嚇炮擊是以德軍砲壘炮台之各部分已被擊毁之處漸次加多三日夜間靑島發電所烟筒及建造物巳被破壞四日午後在卑士麥山西南方兵營附近發生火災當此砲擊之時日軍步隊工程隊以攻擊作業漸次向德軍逼迫日軍右翼隊占領澎浦街（譯音）小砲壘俘獲德軍軍官一名兵士二十名（五日） 
譯電 
○北京電日本已允中國派員管理膠濟鐵路一帶之郵政 
○北京電張錫鑾日内將抵京討論建造兵工廠及整頓奉天軍政事宜（五日） 
專電 
○北京電　政夏寅官程忠信等四人聯呈指斥軍隊中刻扣糧餉仍不能免將有嚴厲之命令申禁該呈並言及内務部宜盡力敎忠敎孝之事且革命時土豪流氓向無聲望乘機起事者不宜濫列義祀且謂敎育部宜聘通儒編各敎科書並交該部核議 
○北京電津鹽商前奉加稅令謂須以鹽價改定銀元爲條件今稅增而價未改故公禀訴求 
○北京電内務部財政部會呈請設漕運局鹽業銀行事詢之主管者云尙未定鹽務署甚反對丁恩亦然 
○杭州電浙省公債已按期募足財政部電催朱屈早日匯解 
○杭州電養有等日破獲黨案業由軍法課訊辦完結現謡諑漸息商民安謐 
○杭州電朱將軍催各縣辦保衛團限十二月内成立 
東方通信社電（日本人組織） 
○東京電中日關於德艦Ｓ九十號之交涉日本政府巳於四日復答中國略謂該艦擱淺之處是否中立地帶不特不明且時在黑夜交戰之後擱淺該艦已大破壞日軍業經放棄是日軍之處置並不侵犯中國之中立云云（五日） 
○東京電攻圍靑島日軍於一日夜半强行偵察之結果所有德軍防備狀態均已詳悉遂於二日冒雨砲擊攻毁德軍之大口徑炮二尊小口徑砲二十四尊並捕獲德軍八百人（按此節可參照本社昨日濟南電） 
日軍四日又稍前進自三日以來德軍之發砲已不能活潑○濟南電攻圍靑島日軍左翼之一郊於三日將存浮山所西南方一四．五高地（接近海岸　湛山之前方）之敵擊敗即將該地占領德軍狼狽異常遺棄小鋶十六支及彈藥等逃去 
日軍又於三日之夜續行猛烈攻擊肉薄敵壘 
在靑島灣内之奥艦伊利沙伯皇后號經日本海陸兩軍攻擊於二日黎明爆沈造船廠亦巳被火情景頗慘 
○濟南電濟南濰縣之間火車於今日（五日）爲始許各中國人搭車每日兩地各開車一次（五日） 
○東京電昨電神户德商有德探之行爲一案尼略爾同會支配人和爾斯達因日人石田佐太郎及伊里斯商會支配人哥斯爾等三名巳經拘禁未决獨房以待審判横濱伊里斯商會率經搜索並查騐與其有關係之人又搜查其住宅（五日） 
戰地快信 
○濰縣函日軍三十號在坊子左近蛤蟆莊搶取柴草鎗斃回民馬姓一人並傷其弟二人綁去同村六十餘人搗毁房屋無數又在昌樂車站鎗斃獵户一人日軍在黃島築成砲台三座旋被德軍砲火轟燬印兵前後約一千五百人先後由勞山灣登岸二十七三十一號等日日兵進攻甚猛均未得利聞德人僞棄大砲數尊於陣前日軍追取地雷爆發死傷其多云又聞日人從王哥莊起至張家村敷設輕便鐵路一道約長一百華里惟鋼軌裝置未能穏固重件仍不能運坊子日兵一千餘名均巳調赴戰地補充缺額現餘者不過四五百人 
要聞一 
[相持不下之歐戰談]  
　　大陸報云歐戰開幕之時自稱軍事專家之徒咸作種種推測以爲戰事期間不過三月今巳三閱月矣觀察軍事上情形似與戰局開始之際無甚差異交戰者苟欲收束當以此時爲近肇釁以來人民死傷者不下五十萬財產損失者不可勝數生計與經濟各界受其影響者尤不知凡幾此種效果有何可取且考之今日情勢兩方尙無大勝負可言也 
戰場最近之大事即爲德人攻陷盎凡爾之舉比國除依塞爾運河之南一部份外業巳全歸德軍掌握之中德軍從此可以推擴其戰關線北至北海之濱此外依拍　司與紐坡之間雖有激戰要其大槪形勢與兩星期之前無甚變動也惟德軍克復盎丹爾之後所有攻圍大炮似巳移擊華爾墩砲台按該炮台極爲堅韌德軍若能估領面有之副於法國外層防守線之内儘可堅行駐紥然兩月以來聯軍佈置要塞當必不尠該炮台此時雖或失守於聯軍方面似亦無大關係也 
　　數星期以來聯軍趕救盎凡爾旣無效果遂收羅比國殘兵併入大隊德軍計盡現似注意丹克爾及加雷二地故欲逼襲聯軍左翼藉取法之北岸或有就近攻擊英倫之意亦未可量法之北岸加雷與英之南岸杜凡爾不過一水之隔相距約二十二英里德軍大砲力亦能達雖由法北岸轟擊英倫南岸難收奇效而水道介於英法之間者若有一部份歸入德軍勢力之下英國巡洋艦當難出入自如毫無顧忌且推德人之心必以爲佔領加雷之後上有空中飛行機下有海底潛水艇而大陸之上復有强有力之大砲爲助近渡海峽侵入英倫亦非難爲之事德人能否置諸實行雖不可必要其現時計畫在使英人時刻提防忐忑不定似可斷言也 
　　歐東戰鬭現自瓦沙東北東普魯士邊界西沿維司都拉河南折入孔拉高東至伊凡格洛又轉入東南西越柏時密塞儼如Ｓ形兩星期中德軍逼近瓦沙後以俄人增厚兵力不得不循序而退然計德軍進攻之效果已有兩端一爲佔據波蘭境内之要塞一爲暫解加利西亞奥人之危亟奥大利軍氣於是爲之一振是東歐之事交綏三月亦無勝負可言也 
　　陸地情形如是而巳再就海面而論亦無十分重要之戰事可紀德國軍艦組織頗鬆惟深藏不出可保無虞至於德之巡洋艦放行在外者雖能時爲擾害究於戰事大局無甚影響由是言之近日歐戰成一相持不下之局而巳 
雜評一 
[戰事盲談（六十）]  
[  （無名）]  
　　英法艦隊之轟擊達達納爾也今日無消息俄土之陸軍接戰又各謂自勝而敗敵矣其消息又難恃也俄以哥蕯兵戰土而英之印度兵亦蔽戰場平日所視爲不足輕重之色人者今皆馳名於砲林彈雨中矣嗚呼人之榮辱詎有定哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[報紙條例第一次之適用（十一月二日）]  
[  （遠生）]  
　　北京之亞細亞報館案關於歐美戰爭之記載　　亞細亞報館前以違背報紙條例被訴該館托余爲辯護人茲經宣告無罪此爲報館案適用新頒布之報紙條例之第一次頗足以資參考茲將判决全文及理由書照登於後（一）判决文（前略） 
主文薛伯平無罪周孝懷無罪 
事實亞細亞報紙於本年八月十二日要聞欄内載有日兵准備及東三省美國人之戒備二則均未指出明確根據經警送由同級檢察廳以該報館發行人薛伯平總編輯人周孝懷違背報紙條例第十條第四欵及第二十三條之規定起訴到廳本廳開庭審理據被告人薛伯平供稱伊報紙所登載之日美二則係由政事堂新聞接待處得來者已請警廳調查云云本廳當即據情向警察廳函詢旋經警廳查明該報紙所登載之日美二則實由政事堂接待新聞記者人員所傳出等情函覆到廳理由本案被告薛伯平等供稱該報紙所登載之日兵准備及美國之戒備二則係由政事堂接待新聞記者人員所傳出並非絲毫無據等語當經本廳函查無異辯護人答辯意皆略謂報紙條例第十條第四欵所規定之外交軍事乃中國之外交軍事秘密乃中國外交軍事等之秘密日美二則乃日美之軍事外交警廳不得謂爲該管官署云云所持理由尙屬正當且查警察廳對於各報登載禁止之範圍係稍涉糢糊影響無確切根據之詞（見警察廳送案原函）該報所載日美軍事旣經證明係由政事堂接待新聞記者所傳出自不得謂爲無確切根據之詞即不在警察廳禁止登載之範圍内當然不能成立報紙條例第十條第四欵及第二十三條之罪故判决如主文本案經同級檢察廳檢察官楊天濤蒞庭執行檢察官之職務 
中華民國三年十月二十九日京師地方審判廳刑事簡易庭推事張奉先中華民國三年十月二十九日 
（二）辯護人律師黃遠庸提出之理由書　　律師黃遠庸今因亞細亞報館被訴違背報紙條例受該館委任爲其辯護人歷經兩次出庭辯護在案茲特提出書面將曾經陳述之意旨約言如左本案辯護理由至爲簡單查起訴理由以違背報紙條例第十條第四項爲根據該項明載外交軍事之秘密及其他政務經該管官署禁止登載者故其犯罪特别要素有三（一）中國之外交軍事及其他政務若其事屬外國所治則在中國法律上不得名爲外交軍事等等猶之外國衙署祇能名爲一種建築物不得名爲外交部陸海軍部也外國審判衙門之判决祇得名爲一種事實或記載不得名爲判决也（二）屬於中國外交軍事等之秘密此所謂秘密必有一定具體的事實或範圍不能槪括而無限制譬如陸軍部固得有權於一定之事實或於一定之範圍（雖非臨時發生具體的事實而關於要塞動員種種之範圍内預先禁止登載者）而决不能下一命令謂凡陸軍部所管均不得登載如此則非法所許（三）則必經該管官署預先禁止登載者該管官署云者外交則有外交之該管官署陸海軍則有陸海軍之該管官署其他稱是若警察廳乃係本法所載執行機關（第七條第八條第二十一條）非禁止機關該管字義甚明且警察官署在事實上亦决不能通知所有一切政務之秘密而能預先禁止其所得預先禁止者則該管之警務秘密也以上解釋若果不誤則亞細亞報八月十二日所載日兵准備及美國人之戒備二則無一合於犯罪條件蓋日兵准備云云乃日本陸海軍部所管非吾國之軍事美國人之戒備乃美國領事一種命令爲美國之外交部所管絶非吾國之外交其爲秘密與否固無由知其在中國旣無所謂該管官署更烏能預先禁止登載其於犯罪條件根本缺乏固無從發生本條例之責任也 
　　故八月六日北京警察廳准外交部陸軍部咨通飭各報館關於歐美戰事消息除譯登外電外報仍須將名目載明外其稍涉影響無確切根據之詞一律不准登載之曉諭祗能認爲官廳對於報館一種之好意勸告不能認爲在本項條例範圍内之行政命令蓋此項曉諭若使合於條例明文則固不待待頒禁令若使不合於條例明文則違反此項好意勸告者固不能認爲違犯報紙條例若不能認爲違犯報紙條例則即令違背此種勸告在法律之獨立解釋上固無從認爲犯罪况警諭所注意者仍係歐美戰事今該報所載一係日本人在營口之戒備一係美領事在東三省警告美僑之命令事在東方無關歐美尤與戰事兩不相涉故該報所登不特不違犯報紙條例并未違犯此項好意之勸告也 
　　故本辯護人以爲法庭並無命令被告人提出根據之必要蓋旣不違法則何須舉證若使違法則雖有根據明其新聞之所自來則亦證明其犯罪之原因而巳若無根據則有罪有根據則無罪在報紙條例之獨立解釋上固有所不許也 
　　檢察官論告明認本辯護人外交軍事須爲中國之外交軍事之解釋爲不謬但謂際此時期報紙任意登載事項恐有影響於中國外交則事經該管官署禁止者犯罪即可成立云云本辯護人則認爲必須有具體之事實或範圍乃能成立本項之犯罪至或因　有影響於中國或恐有妨碍於中國而　其不屬於本國該管官署之該管理項禁止登載則絶對非法所許也 
　　本辯護人又以解釋適用法律爲法庭獨立特有之神聖之權利至他種機關之解釋或私人團體之意見絶對無可引用之價值者也以上爲本辯護人法律上大體之意見至關於今日新聞之刑事政策上則尤望法庭取嚴正之解釋以爲將來言論界之保障蓋今日言論界所處内外之地位爲極困難而爲國家社會計實不可不加意維持其維持方法除擁護法律以爲保障外無他途也 
　　揀以上理由應請貴審判長宣告本案犯罪不能成立合具理由書如右此上地方審判廳刑庭審判長公鑒 
[維持現局之談片]  
　　憂患叢集之魯民自日人封鎖港口梗阻鐵道以還山東人民時時覺其不便　時淫雨爲災田禾溧没然其所損僅屬幽谷小邑此外仍無所　花生一項方於近數年間開始栽種供給南部法蘭西等處製油之需頗獲善價今則所收花生任其壅積難望銷售則有極少數之存貨改由濟南經天津而他輸者然以運賃加昂轉輪未更每令人裹足不前也其他貨項產諸東省尋常可獲鉅利者至今悉以交通阻塞無可希翼即墨境中尤缺現貨須由省城輸與銅幣若干以蘇層急其歷日軍佔據之地鐵道郵政靡不中止中國方面迫不得已復興昔時驛馬傳遞之法各邑公文悉由驛使獲送省中濟南官庫每月支出一馬之貨五元六角一驛率之費　元八角全省大小官吏處此時艱維持大局誠非易易每日所收民間呈訴或請消弭祝患或請緝治匪人累牘連篇不可勝計均須一一批示大總統命令又諄諄以保護敎士之生命財產嚴申誥誡辦理此事共籌　經費多派　員誠未易奏防守之效也 
討論和局之預備本年九月間本爲保和會開會之期因戰事而展期刻由美大總統威爾遜發起移在華盛頓開會專爲討論和局問題中立國已全體贊成俟交戰國有同意之固文後　可定期開會現在外交部保和會預備會巳　備一切　未仍由陸子欣參政爲代表陸君呈請以前美公使張蔭棠前駐荷公使魏宸組二人爲隨員 
中立文件之結束總統　日交　　和　以歐洲開戰行　百日我國宣布中立已三個月所有各機　　　　中立事件其已辦者亟　作一結束以　將來之比較現中立處及各部巳將各案檢出呈送政事堂轉請大總統鑒核　（一）中立處二百零五件（一）外交　　十九件（一）交通部三十二件（一）内務部十二件（一）可法部二件（一）陸軍部五件（一）海軍部十六件（一）敎育部三件（一）農商部一件（一）參政部一件（一）財政部無 
[粤東戒嚴續述]  
[  特約員平生]  
　　粤東爲革命黨出產地黨人粤死心不巳近日又警耗迭傳　　按史接總統府統率辦事處電門開據查獲金山　黨致温可華亂當電稱本總統　　部電事機緊急望轉名支部兩星期内欵須運到等語亂黨盼欵如此急迫或於内地有所舉動希即密飭所屬加意防查爲要李使准電後巳轉飭所屬愼密防範而粤中近日寳安增城果亂耗迭報省中探報又有重陽起事之謡（事見前報）於是稽察益爲嚴密粤探前有報告謂黨人將乘飛機放炸彈以轟斃要人乃月之某日由水上警察廳果在新寗公益埠地方搜獲飛機器具並獲重要黨人二名帶回廳中審訊（詳情從略）黨中銜之剌骨於是乃有二十五晚謀炸警廳之舉 
二十五晚之炸彈二十五號十一點五十分鐘有人在長堤水上警察廳後將右便抛擲炸彈一枚希圖暗殺斯時訇然一聲遥見火光閃閃有白烟一團直冲霄漢現有人力手車及來往人等走避一空水上警察廳衛兵聞耗連放號砲兩聲督隊四出搜查推抛擲炸彈者人影巳查無從弋獲後查得被炸之處係在水上警察廳後牆右便鐵欄内施放炸彈之人其目的係欲從窗口擲入適爲鐵枝網所阻跌在牆脚遂將是處灰砂地炸爛闊約二英尺深約五寸窗門玻璃及磚牆多被彈内鐵片炸壞蔡廳長是晚在右便樓上辦公安然無恙至隔街之昆昌隆輪船雜貨店其玻璃窗門亦被震裂在門口賣臘味飯之兩人聞該炸彈在耳邊飛過仰臥地上故不及於難度其彈力似係甚輕大約其重量不及半磅故損壞什物有限查水警廳前後左右日夜均有　兵守衛而竟不能捕獲擲彈之人殊屬奇事或者疑其由飛機擲下而是時不聞空中颯颯之聲且擲下之炸彈又如此之小可斷其非由飛機擲下矣自炸彈發生　次日擊拿獲兩人云係正兇不知是否　省垣　傳黨人起事甚爲震動龍鎭守使恐謡言不請即以電話告知省垣報界公會謂昨晚放炸彈之兇徒經已拿獲現方秘密審訊又水上警廳搜獲飛機并龍川潛謀起事凡此三者皆軍事重要希勿登載故炸彈之事其初粤報皆未登載即爲此也後見警廳宣布告示乃始相率登載 
二十七晚之炸彈自二十五晚炸彈發作而後　警戒嚴殊甚惟爲鎭定人心計旣禁止報界登載並不許行人談論二十七日爲舊暦重陽是日日中掃墓人衆軍隊稽查極嚴鎭日無事而不意夜間八點餘鐘乃又有炸彈聲發現於東隄長安酒樓東隄烟花繁盛長安乃酒樓之最宏偉者也　　高　妓女喧　軍界諸要人多於讌會是時轟然一聲響如巨雷炸片四散鐵欄盡毁平地穿一大孔牆壁亦多爆烈此彈乃從海邊飛來大約黨徒先在海上乘舟窺伺及時而　意以爲軍界要人必在長安樓中可以聚而殲之詎知樓上飲客一無傷損所傷斃者惟隄邊之苦力及過路之行人約數十人（傷數詳後）有裂腸者有破脑者有斷手足有傷心慘目令人爲之悲咽即晚軍警實力搜查在東隄廣九鐵路車站左右搜獲兇徒五人皆身懷兇器各有銀　一個其是否正兇不得而知巳由軍隊捕去矣茲將粤報所載情形錄下 
　　當炸彈爆發之際係在八點四十五分鐘發生地點在東堤長安妓館門前騎樓底之右上海酒樓之左當場炸斃不知姓名男女共十六名炸傷濟軍王材一名崗警馬慶一名其餘不知姓氏者二十二名共傷二十四名審視炸彈落地之處成一大孔深闊約逾三尺其横炸力所及長安妓館頭座傢私及上海酒樓鐵欄均被炸燬當事起後水陸警廳即汛警察前赴駐守駐省警衞及陸軍總查部亦相繼率隊馳至四出偵查惟攘往熙來終不識兇手爲誰及逃何處龍將軍李巡按聞耗恐盜匪乘機擾害良善當即下令將東北大南各城暫閉以防竄入并將德宣街鐵閘緊閉以保治安龍鎭守使當事發之後親率軍隊出城巡視東堤一帶見屍骸枕藉血肉糢糊並有斷骸零骨一堆尙未檢拾立飭警廳電請方便醫院前往殮埋并飭軍隊將彈壳尋覓得鋼屑二塊藉知該彈係三角圓形續炸力比前晚更烈即當將鋼屑携之而去事後續聞炸斃十六人中多係行人及苦力之輩並無政界人員其在上海酒樓聚飲之某武員一律無恙最無辜者則爲長安門前販賣生菓之人當炸彈爆發之際夫妻父子三人同罹於難 
警廳布告之情形警察廳通告云爲出示適告事　　堤　偏東地方連日有炸彈發現致令人惶惑疑爲亂事先幾殊不知若輩此等舉動不過志在焚惑社會人心誆騙亂黨財物徒博兇殘兩字於亂黨絶無關係查該炸彈初次發生於水警廳後隅僻處今則擲之於妓館酒樓地點絶非重要而此次傷斃之人多屬勞動之輩及過客小販究其目的所在無非妄行暗殺自殘同種不特絶無意識　且大乖人道彼所謂政治革命之亂黨當亦不忍出此下策此可證其决於亂事無關也本廳長握警察重權有保護人民生命財產之責未能先事消弭致令無辜人民遭此劇慘自問誠無以對我地方惟有廣購線眼督率兵警嚴爲防緝决不令此兇殘不逞之徒得以消遥法綱除通飭所屬外爲此通告商民人等一體知照現在省會軍警密佈大局决保無虞務須各持鎭靜態度照常安業切勿自　驚擾致堕匪徒煽惑術中是爲至要特示（未完） 
[紀審結張夑增賣鑛案]  
　　湖北前充湖北陽信縣韓家山銅鑛官局總理張夑增去歲春間領官本五萬元前往開辦冬即耗盡毫無成效今春請續撥官本行政公署查其經手賬項多經前審計分處指駁且收效不知何日乃飭令停辦未允　撥正擬派員前往清查保存機件張竞於四月間冒充湖北礦主代表赴申與德商薛南根私訂勘採湖北全省官私各礦合同嗣經公署查覺一面飭交涉員函請漢口德領事轉電上海總領事飭知薛南根將合同取消一面將該員拿交警廳看管至四月二十四日張遣派專差持函赴前巡按呂公館（在高家巷）投遞希圖運動略謂礦業利用外資爲中央政府現行之政策如准所請先酬一千兩若能達到開辦另有巨欵報効呂前使以其冒充代表尙未懲辦復敢以賄營求實屬膽大妄爲遂將發交地方檢察廳搜齊證據提起公訴經地方害判　迭次提訊張並請出律師辯護現已辯論終結以　員前私訂合同無論該草議附有何等要件其擴賣官礦實已着手無脫卸之餘地尤敢專差以賄營求是必欲速其盡賣官私各礦之目的如謂其絶對的無營私思想　其信之細究迭次供詞純屬營謀個人利益起見冒充礦主代表是其侵害公家權利觸犯新刑律第三百八十二條之罪雖未達其得財之結果然已私訂合同應依第二十六條從重處斷並依第十七條第三項於第三百八十二條所定主刑減一等科以四等有期徒刑二年其復專差期約營賄是又觸犯第一百四十二條之罪應處四等有期徒刑一年昨巳實行判决依照俱發罪第二十三條第三項合併科以四等有期徒刑二年六個月並褫奪公權全部五年所有審計分處指駁公欵浮冒各欵另行清算 
[浦江亂事之傳聞]  
　　浙垣消息云浦江日來謡言不靖茲悉四五日前曾有數百人樹旗立寨欲與官軍抵抗經張知事竭力防禦電省告急一面飛調防營於三十一夜在東門外擊戰大挫其銘獾匪三人本月一號晌午徐司令又奉省電由東陽拔隊而來暫紥大營於畫溝橋即進城與張知事籌商一切人心大定蓋此股匪徒即東陽之潰匪兵來則散兵去則聚外間喧傳亂黨溷跡其間殊不足信也 
　　另函云此次浦江亂事始由棍徒勾結北鄉愛憐黨國首　有田到處搶刦至前日突　東陽之齊心黨會合攻署將知事眷屬擒往勒贖并在各處搶掠刧牢放犯雖經警所長及各管帶聞變救援仍不得手現省臺已飛檄姜映奎現駐東陽統帶往剿一面屠鳳翔管帶亦率兵前往昨有報告到省巳將餘匪趕散籌畫善後至被擄之知事眷屬則尙不知下落也等語惟官場不認有此事故浦江旅杭同鄉巳由同鄉會長電詢浦江知事近日究見有無匪勢猖獗情形以釋羣欵矣 
[陳繩被害案審訊終結詳情]  
（續三日稿） 
　　審判長又呌周文潞上堂請檢察官宣告周之犯罪嫌疑即係投遞參謀部之匿名信筆跡經地方檢察官核對與周文潞筆跡相同等語審判長遂向律師薛大可問道有何辯薛大可當請周文潞先後所寫的字跡審閱畢乃辯論道據周文潞今日所寫的字與從前的草記本結搆雖然相似而匿名信中有數字與適才所寫之字結搆有不同之處足徵匿名信不是他寫的與此案當然無關係審判長又問周文潞你有何話說周文潞答我寫的字跟匿名信上的不同審判長當令其退下當時陳伯康亦在堂上遂向審判長要看周文潞寫的字審判長乃令庭丁遞與陳伯康　審判長又呌董升上堂董升到堂不俟審判長審問先自聲告道我董升今天將實話說了罷省得您爲難如何　判長道那麽你就說罷董　我道話須得當　黃曾緒的面才說請您把他傳來我好說審判長認可　 
 
 
 

Page 7

 
 
宣告休息一點鐘及至黃曾緒傳到又行開廳審判長德呌董升上堂並呌黃曾緒亦上堂董升道請您把董珍呌來在旁邊亦聽着先不用呌黃曾緒審判長認可當請董珍呌上堂來董升說道上次您呌巡警剝我的坎肩把我的臂亦扭了我今天在地下坐着說罷審判長遂令巡警將其扶於就地坐下（未完） 
地方通信 
　　蘇州 
[派委監算交代]  
　　財政部議定縣知事交代章程仍照前清舊例須派委鄰近縣知事監同前後任三函會算結清造册報告茲常熟縣趙知事接收前謝知事交代亟應照章辦理昨經財政蔣廳長詳明巡按使派委吳縣知事孫錫祺前往監算聞孫知事明後日即當赴常 
[禀請飭拿游勇]  
　　吳縣滸關等處　董　慶祥等以近有流民勾結退伍兵士成羣結隊砍樹掘墳擾害地方求請拿辦等情東奉蘇常道尹批示云查本道尹前在鎭守使任内裁遣兵士均經加給恩餉川資分别押送回籍雖潛回者亦在所難免果如廣東此項退伍兵士竟敢集合至二百餘人之多任意砍伐樹木甚至掘塜發棺似此横行鄉里殊堪痛恨除出示嚴禁及派本軍法處護勇查拿外並候分行吳縣知事曁警察廳長一體訪拿究辦以維治安 
[補紀集議開水門情形]  
　　蘇屬水利局擬在胥門疿　涵測經道養胥江各市民公社議請改闢水門一事經吳縣孫少川知事邀集各紳於上月三十號在縣公署會議到者爲劉雅寳吳蔭之孔康侯貝載安潘若標汪烔之諸紳及商會總董蔡伯侯等僉以胥門向無水關前賢規劃具有深意今雖時異勢易然究竟外湖水性漲落若何城内河港深淺若何官廳旣未測勘徒議無益商會總董蔡君等則以在商言商此舉爲興商計未便反對潘紳汪紳以爲非計絶對不贊成並擬在齊閭二門外設一水閘若遇水旱之時將閘放下則阻水不流出城城内飲料即可不涸無須另關涵洞以節經費議論紛紛莫衷一是後遂决定候官廳派員測勘再行公决而散又道養市民公社因水利局原議開闢涵洞巳估定洋一萬六千元之譜未免過鉅茲特飭令匠工逐細估價昨由某某匠工等勘估開闢水關各項工程祗須一萬數千元若僅開涵洞則半數足矣即經該社開會集議商定如開闢水關一事目的不達則涵洞一節亦擬禀請一併停止 
　　南京 
[省立學校聯合運動會初紀]  
　　此次運動會經費先由巡按使補助洋八百元敎育科長盧君即在復成橋工業學校内特　　務所布置一切本省中等以上學校咸來赴會假　省垣各學校内入場劵共送出一千數百張索取者仍接踵而至本月二日爲開幕第一日七句鐘後各校學生即絡繹赴會軍樂迭奏八時許齊巡按使王道尹同時蒞臨各校校長由盧科長介紹謁見齊使殷殷慰勉對於赴會學生並致訓詞云今日爲江蘇省立學校聯合運融會第一次開會之期亦即本使與各校全體生徒第一次接晤之日江天秋爽士氣發舒干櫓詩書畜爲國幹本使心焉喜之且知諸生樂　之意必更愉快也江蘇文獻之藪學風早鬯絃歌比户聲出琅琅惟文采旣優流爲靡弱精談玄理年少清　　史可　自知體育之重要邦人士倡導者功勤率敎者志壹莘莘學子乃有尙武精神轉弱爲强其視茲矣雖然猶有說古者鑒　澤宮興隆較射但角力用以觀德援昔證今事殊理一蓋君子爭與匹夫之勇大不同也士生今世内覩時局之困苦外怵國際之阽危非武力不足圖存非雄健不足幹事巳共知干城这　屬在武夫儒者之門不侮兵士然必剛不近戾勇出於仁乃能近可以强身大可以衛國伸之爲堅銳弗撓之　歛之有肅穆不　之神　楫中流澄清可待豈異人任哉時間迫促不適多言諸生勉旃毋違斯意 
[淮揚道移揚之動議]  
　　淮揚陳道尹因揚屬警察改組事宜日昨由淮蒞揚與姚運使謝知事磋商進行方法之際以揭屬爲鹽商薈萃之區在前清時設有一府江甘兩縣等官所有地方公務辦理尙且日不暇給今者僅恃知事一缺似覺責任重大故特棄請齊使擬將道尹公署移設揚州齊使以事關重要俟據情詳部核准再行移設 
　　杭州 
[於振越案預審終結]  
　　前玉環縣知事於振越挾嫌鎗斃胡姜嶙一案由杭縣地方檢察廳按律起訴到同級審廳茲聞此案巳經朱推事及徐檢察官四次預審終結已决定於振越有故意殺人之罪照新刑律殺傷罪第三百十一條殺人者處死刑無期徒刑或一等有期徒刑四號審廳已遞有預審决定書到檢廳想不日即可開庭公判矣 
[大搜縉雲同鄉會]  
　　前日有縉雲人計良者至憲兵司令部密報保安橋直街縉雲同鄉會屯聚黨人組織機關情事憲兵司令官王桂林即派憲兵一排以計良爲鄉導三更時分將同鄉會圍住一面派兵入内大搜翻箱倒篋搜至天明一無所得當將寄宿之王某三人帶至司令部再三詢問實無證據可憑已由其同鄉會　　事後王某知　　實所爲逼　　　　　　　　　　　懲治矣 
　　安慶 
[陜巡按蒞皖紀]  
　　調任陜西巡按使呂　元氏日前由太　　　來皖暫住南門外迎賓館聞前清湘撫余壽平君與吕有舊　特請吕　城暫住天台里已宅留作平原十日歡惟吕氏不欲久留擬定於四號起程由鄂携眷赴陜　任故昨日一號　　軍在署設宴爲吕氏送行盡歡而散 
　　武昌 
[書改編換範圍]  
　　中央近擬編　模　軍　師　爲　　　防起見無　欵項　籌由統率處擬定各省提練一大支　以爲省防各兵就近模範該模範隊之　制與混成　　　　步兵三營馬砲工輜各一隊基幹憲兵電信機關鎗科半隊可以軍　作戰司令部之組織有模範敎練督察等名目服裝操術及官佐目兵資格均與各軍有别巳由統率處參陸二部會同　訂頒行　上將軍奉文後擬　就　北新在直隸招來之第五獨立圖擴充改編　飭該圖長　貢廷計畫　行 
[陸軍檢閱之預備]  
　　本年例　秋操因歐戰發生　　重要中央飭令俾辦由各將軍集合現駐省垣軍隊舉行大野外一次以代檢閱段將軍與北軍二師王師長鄂軍一師長石星川口前巴會議决定召集留省各軍大操三日昨巳派員赴城外南　魯家巷長虹橋一帶測勘操地形勢再行示期出操現巳到會各軍準備組綜計現在省城軍隊猶不足十營云 
雜評二 
[亂黨乎非亂黨乎]  
[  默]  
　　凡發一案捕一人無論何種情形官應必目之曰亂黨亂黨况炸彈爲黨人唯一之標幟物廣東所發現之炸彈死傷又若是之巨宜無不認爲亂黨矣然而粤警廳之示文一　曰於亂事絶無關係再則曰彼政治革命之亂黨當亦不　出此下策可證其决於亂事無關以羣相驚　人人　爲亂黨之事而忽力爲之出脫豈非一奇事哉 
　　度其意以爲言亂黨恐人民驚慌也爲安定人心計非不甚善然而一方面則又大捕黨人凡稍涉疑似者則曰此亂黨機關與炸彈案有關係彼亂黨頭目與炸彈案有關係自此案發現而拘於獄戮於市者已纍纍然不可計數粤民何辜旣枉死於炸彈之下復以炸彈案而大被牽累安定人心者而顧出此耶吾誠百思而不得其解 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新闻 
[三記戰事與糖業]  
大陸報云千九百十五年吾人消費糖品必須節儉蓋今年戰事影響糖業爲最甚將來供給減少必夥若及今以往續戰半年糖之價格當然有增無已斷不至復如歐戰開端之時市價漲落無定也 
　　全球糖產出於歐洲者得其半而此半數之中爲現時交戰國所出產者佔有什九德奥俄法荷比均爲輸出糖產之大國而其中尤以德之所出爲最夥德奥業已禁止輸出比國兵戰現已失敗百工皆廢奚論糖業荷蘭公民爲保守中立起見大半從事軍備製糖之業當亦抛荒俄國人工亦極罕少據近來報告洋蘿（製糖原料品）收成巳非昔比法境爲戰鬭之區產蘿之野凡爲軍隊經過之地者踐蹋糜爛必難倖免由是言之全世界糖產半數之來源似巳大減是則不能不有望於歐洲以外之產糖各地也 
　　比利時每歲出產約二十七萬五千噸（每噸二千磅）惟今年頓遭戰禍此項產品恐歸烏有再據最近瑪德堡（德國糖業中心點）消息德國本年糖蘿大有豐收之望預計可出二百七十三萬八千噸惟收穫與製造種種手續能否滿意亦一問題即就平時而論德國每至收成之季往往缺工千九百十二年男女人工由俄國及加利西亞運往德國從事收穫者約有七十二萬九千人糖蘿之野所需當亦不尠此項人工現時或巳投入俄國後備軍惟查常例勞働者聯袂赴德之時當在七月之間是時歐戰尙未開端而開端之後又難歸去或仍在德國操作於田間亦未可量此外戰場俘虜爲德所獲者亦可使之從事於此也 
　　奥國糖產每歲約得一百五十萬噸有奇本年亦以戰事之故大受影響奥人現正百般設法維持糖業法國糖蘿雖經蹂躏而零售糖價尙無變動每磅仍在美幣六分二釐左右（約合華幣一角三分）平時每歲可出七十二萬五千噸 
　　全球糖產就最近五年中平均而計之每歲約得一千七百七十萬噸内有九千七百萬噸爲蔗糖（甘蔗所製）其餘八百萬噸爲蘿糖茲將世界重要產糖各國歲出約數列表於左 
　　俄國二百萬噸 
　　德國二百三十萬噸 
　　英屬印度二百五十萬噸 
　　美國一百萬噸 
　　奥國一百五十萬噸 
　　法國七十二萬噸 
　　比國二十七萬五千噸 
　　日本及台灣三十萬噸 
[界務與橋工之近訊]  
　　聞工巡捐局朱局長淞滬警廳徐廳長近日每因公事謁見楊道尹必談及閘北界務及建築新大橋問題據楊君謂推廣租界外人要求巳久惟中央之意尙須特　　員將越界之處勘劃明晰然後商議至新大橋工程　　天寒水涸磋議興工云 
[兩路接軌之籌備]  
滬　鐵路龍華站與滬寗鐵路眞如站接軌通車　節屢誌前報茲悉是段路線地畝早經購齊連日塡築土方已將近蘇州河畔惟鐵道橋樑之材料因受歐戰影響購備未齊　鍾局長已設法趕辦期於陽歷年内通軌以利交通云 
[常熟東塘市盜案已破]  
　　劇盜李德明孫文才曾於上月二十四號夜半糾合大帮盜匪乘坐汽船駛至常熟縣境東塘市東街登岸明火執仗夥刧永春源大兩當舖巨贜拒傷兵警三名擊斃團勇三名分贜逃至滬上　居公共租界西藏路十八號門牌嗣經該縣知事偵悉前日特派水陸巡警持文投請匯四捕房加派中西包探前往該處將李孫兩盜及盜婦王陳氏邊王氏裘桂發等男女五口查獲並搜出刺刀兩把現洋五十元一併帶入捕房分别拘留昨解公共公廨請究據中西包探偕來警上堂禀明前情並稱該盜等羽黨衆多分匿淞滬崑山等處惟承辦此案一切手續尙未完備請緩訊問兪代襄讞商之美領博君判仍分别還押候下禮拜四開審 
[通緝松嘉兩縣盜案]  
　　道縣兩公署曁淞滬警廳奉巡按使通飭云案據松江縣知事周仲庠詳稱竊於九月三十日據縣屬南外距六里四十保六圖文濱村人民吳才昌訴稱竊民等叔姪同居務農爲業駭於本月二十九日夜三更時被盜十餘人口操土音從邊屋踰牆而入民睡中驚起擬出喊救詎羣盜已進中埭破右次間玻璃窗明火執仗持有手鎗朴刀一閧入内將民併妻陳氏及姪友發連同工人等一併綑縛用刀嚇禁並將洋燭燒民頭面腰肋逼問銀洋分投各臥房打開箱籠門扇刧去銀洋金珠衣服首飾各物歷至四更後分負贜物大吹警笛呼衆向西而去等情請求勘騐前來當即帶同記書前往履勘被盜情形勘得吳才昌家朝南平房五間兩進一所四面皆空西邊屋外籬笆有脚踏破痕跡並黃姓平屋瓦片有脚踏破痕跡吳姓屋内西牆角上瓦片有損壞痕跡吳才昌朝北窗門玻璃均巳搗破據稱盜由此窗而入開大門而出吳才昌房内及吳友發吳榮發吳沈氏敎習女傭等房内均有翻箱倒篋形跡勘畢繪圖附卷事主吳才昌赴滬醫傷吳陳氏亦赴母家醫病據其姪吳友發供叔父才昌被盜用脚踏傷腰部額角用燭火燒傷嬸母陳氏亦被洋燭火燒傷頭髮全家被縛盜等用朴刀小洋砲鐵尺各械威嚇强盜是本地口音有幾人民看見面孔甚熟名字呌不出民在長橋地方此等面孔常有所見均穿短衣草帽　脚褲黑布夾襖等衣云云並據開呈失單一紙繳案盜遺蔴繩一紥柁梗一根除分别咨飭水陸警察一體限日勒緝並分詳外理合抄繕失單具文詳請鑒核俯賜通飭協緝實爲公便等情據此除批示外合亟飭知該道尹知事廳長仰即將此案贜盜一體嚴緝務護解究 
　　又一通飭云案據嘉定縣知事詳稱本年十月十四日據縣屬江橋鄉姜九圖鄉警金本立報稱竊江橋鎭爲上嘉兩邑連界之區民爲嘉界鄉警忽於昨十三號夜三更時分突有盜匪三四十人到鎭開放洋鎗口操外音明火執杖先在上邑界内搶刧復到北市梢嘉界内張永昌染坊謝忠信住宅　門爬籬而　刧去各物並將張永昌家敎讀張姓毆有微傷除由事主張永昌謝忠　兩家查開失單另再呈案外爲先赴案將盜刧大略情形報明請求電鑒蒞　核辦實爲公便等情到縣據稱知事飭警嚴緝一面帶領檢察史等　詣勘得縣屬江橋鄉姜丸號張永昌事主張兆元瓦平房一所坐東朝西門面一並四間連續二埭前埭南首二間外係櫃極内係賬房靠北第一間係事主張兆元之臥房第二間係作間　埭　南兩間及靠北一間均堆積　物中間第二間係客房外有天井一小方並據事主之子聲稱於十月十三　三更時　突有盜匪三四十　口操外音各持洋槍明火執杖先在上界搶　民開張永昌花米行繼　震茂公槽坊潤康代步搶畢又至嘉界搶刧民開張永昌染坊打開撻門進内分投搜劫並刀傷寄宿初等小學校敎員張姓業巳回家醫治搶畢復　鄰居滿忠　住宅等說並　得同　居民謝忠信家瓦樓房一所坐北朝南一並三間樓下中間客堂東一間坐憇西一間堆積雜物樓上中間亦堆放雜物東三間係　主謝忠信臥房西一間係忠信母謝張氏臥房客　後面又有披屋二間東一間係灶間西一間堆物並據事主謝忠信指稱該盜越籬進内開放宅門衆盜羣入打開坐憇間門進内上樓至民房及母張氏臥房傾箱例篋負贜仍從上界望南而逸各　語查視張永昌染坊門撻並謝忠信住宅坐憇間門均　損壞痕迹各房間亦均　翻亂情形勘畢查該鎭河西橋南均係上海界朝南二里即係吳淞江該鎭朝東一里許係寳山縣界離嘉定三十六里該鎭附近又無防營查訊事主人等供與報詞略同事主張兆元謝忠信先後粘同失單報案相符除由知事靳限嚴緝曁咨請鄰封營縣一體協緝此案贜盜務獲究解外理合將失單及勘騐情形繪圖具文詳報仰祈鑒核俯賜飭屬一體通緝實爲公使等情據此除批示外合亟飭知該道尹廳長知事仰即將此案贜盜務獲解究 
[商請引渡裘茂根]  
　　浙省興武將軍以嵊縣越獄要犯裘茂根（即裘美根）在滬就獲由公共公廨研訊數次尙未引渡昨日特派陳某朱某兩員持文來滬赴道尹公署投遞聞該二員此來携有關於此案之證件請飭公廨訊明引渡歸案訊辦云 
[船夥被盜誣攀]  
　　淞滬警察廳偵探王順卿至法公堂禀稱日前浦東某姓家被盜搶刦陸續拘獲周阿二侯姓等三匪供出同黨陳世昌匿跡法界小東門地方業巳協探拘獲請予提回歸案訊辦質之陳世昌供奉化縣人向在烏山船上爲夥從不爲非此次因胞弟在申娶親故來上海有船主可證實被誣扳求恩省釋聶讞員一再駁詰矢口不移遂商之德副領事判陳管押着王探於禮拜五將所獲周等三匪送廨與陳質證再行核辦 
[警署保衞行旅]  
　　十六舖沿浦灘大逹碼頭等商輪搭客上落之區每有匪徒成羣結黨搶攫財物業經第一區警察署董署長每日撥派便衣警察（即暗差）數名分駐各要隘查緝所獲匪徒隨時解究其零星雜贜則由該署存留牌示署前任失主赴署具領聞領贜時並無浮費云 
[圖董攻訐副經董]  
　　本邑西鄉圖董楊春膏等十餘人至上海縣公署禀控蒲淞市副經董潘紫綬其原禀略云查潘董性成頑錮事理不明非特反對債非但不提倡而且反對若不速行撤換將來各項公益更形棘手且此次奉諭勸募公債二千五百元亦勢難如數籌足在我縣長雖　徇鄰紳錢某之情格外優容而沈經董等亦礙於桑樟之誼隠忍不言若如市公益事爲其破壞不能繼續進行又加以本市地方疳苦唯稅無多學費開支入不敷出而潘蘇恃有護符將該鎭關帝廟公產每年可收租金六七百元據爲已有置縣長迭次批飭於不順依然抗諭不交　如八月二十四日奉諭批飭略云昏憤營私違法　枕巳失副經董之資格等諭似此任意營私罔知公理實不稱職若再優容姑息遷延久抗竊恐該廟終爲潘氏家產况該廟餘地造房發起者現爲市經輩沈寳寅等五人何以收入均歸潘輩執掌且迭次具禀亦潘　人所爲是其心存覇佔早邀洞鑒而　　等對於潘董素無嫌隙此次實爲地方公益起見不得不據實請求查照迭次批飭迅將本市副經董速行撤換嚴加處分並求派員將該廟除產帳據契劵點交本市辦事處保管收存庶學欵有　不致將來日形竭蹶云云洪知事閱禀後諭飭　候查　批示核辦 
[調查互相攻訐之眞相]  
　　新任江浙緝私營統領劉君前據上南川左營營長朱大斌報告謂駐滬緝私隊隊長張占忠在浦東北蔡鎭地方查獲私梟姚應堂等所販之私鹽十餘擔已解送上南川鹽公堂收留充公惟當場獲破後旋有駐紥北蔡鎭之某營隊長趙恒芳與姚匪出爲說情請求釋放旣而趙隊長亦即報告並聲辯並未爲匪說情因張貪功互爭所致且張違犯　禁併請查察等情劉統領以兩方互相攻訐莫明眞相刻巳派員來滬調查虚實矣 
[重定購買郵票之貼水]  
　　購買郵票前以十四文購一分現因銅元充斥市價及跌故須十五文購一分昨郵務長出有布告云照得凡購郵票銅元一百以四十五枚制錢以一千四百五十文小洋以十一角加銅元六枚錢三文作大洋一元算如以小洋購買郵票每角可購八分半找還錢三文其零星購買一分者以銅元一枚加錢五文三分以銅元四枚加錢四文一角以小洋一角加錢十九文各省銀幣貼水照舊仍照下開辦理江南廣東湖北北洋北洋廠制二分安徽三分四川奉天吉林五分 
[旅滬商帮參觀肥皂廠]  
　　沈轉卿鄒靜齋陳康藩葛勝如諸君曾經集股在本埠寳山路横浜橋地方設廠製造肥皂定名曰德成遵照部定股份有限公司律辦理採擇土貨雜以他料悉心考究漸次出品曾將各種皂樣送請旅滬商帮協會研察本月十七日（陰曆）由該會邀集各帮會董數十人赴該廠參觀見其規模完好機器新靈皂品及裝飾樣式俱臻美備並聞其能在原料中提出譯名克里斯尼里一種油質價格頗昻當由各幫會董允將所出各皂提倡分銷以期推廣實業云 
[催繳違警律印刷費]  
　　淞滬警察廳徐廳長前以編撰之白話違警律分發各區署轉飭各長警每人承領一册以便由巡官隨時講解免致對於地方人民再生悮會惟每册須收回印刷成本洋二角茲經徐廳長查得上月間發餉時所扣之洋均未彚繳爰飭各區警察署轉飭各分署迅將扣還之洋繳回總署彚繳本廳以資公用昨各署長巳遵照轉飭呈繳矣 
[巡警換穿冬服]  
　　淞滬警察廳長徐輔洲君以近日天氣驟寒所有各區署長警新製元呢冬服尙未告竣爰飭庶務科長暫將舊呢衣給發穿服以資禦寒聞自前晚起巳一律換穿冬服矣 
[私擅逮捕之辯論]  
　　本邑西北鄉曹家渡附近土棍嚴阿寳嚴晉甫父子與同黨吳天標等多人於本年舊曆五月間以同姓不宗之嚴阿松强姦寡婦嚴陸氏不從致該氏羞忿自縊身死阿寳等即藉端向阿松索詐不遂將阿松私行逮捕用繩捆縛置之陸氏尸棺之旁旋爲該處捕房得悉派探前往拘獲阿寳等見勢不佳即避入城内該探祇將阿松帶入捕房解送公共公堂研訊之後飭令退去一面又將嚴阿寳等設法拘獲提案訊供分别交保候辦嗣爲地方廳汪檢察長查悉以事出華界應歸本廳受理遂備文向公廨將一干人移提到廳預審收押嚴阿松又投廳禀訴奉諭聽候核辦在案昨日午後由端木棻推事官會同賀檢察官開庭辯論原告並不到庭問官命提被告嚴阿寳嚴晋甫父子並吳天標等三犯至案研詰被告延請律師到庭辯護當由賀君起訴此案事實略謂嚴阿實等私擅逮捕罪當然成立請爲公判云云詰之阿寳等供詞狡展問官曰此案巳經調查明確毋庸推諉飭將阿寳等分别還押聽候宣判 
[高等廳傳審徐慶生之公示]  
　　江蘇高等審判廳公示云案據徐慶生與任聚林債務糾葛不服上海地方審判廳第一審判决控告　案前經本廳定於十月三日下午　時公開審訊　飭上海地方審判廳派吏送達傳票各在案旋據該廳詳稱據承發吏朱心眞報告徐慶生傳票照所關地點無從傳喚等情仍將傳票送達證書一併詳繳到廳查訴訟法理當事　住所不　者傳票得用公示送達爲之本案現定於十一月十一日下午一時爲言詞辯論日期爲此將控告人徐慶生傳票依法公示送達仰該被傳人嚴守日期到本廳第一法庭候審毋違此示 
[此不能贖還彼亦不能管業]  
　　英商勞勃　因華人殷海潮殷洪秀不理抵地借洋二千五百元及歷年一分利息控奉公共公廨出單飭傳去後殷海潮因瘋癱在床不能行動而殷洪秀　經病故是以　傳不到由原告西人禀奉公堂給諭將所抵單地拍賣抵償在案前日午後復經傳訊原告西人投案聲請將該地准予管業被告由殷海潮之妻殷姚氏投案訴明前此屢奉傳訊不到之緣由並稱實因丈夫久病無力料理求請寛限理贖聶襄讞以前巳給諭拍賣惟該地坐落華界因與英領康君會商一下判仍照前斷將該地拍賣備抵至所請照單管業一層未便照准 
[索償定貨不出之虧折]  
　　英商裕昌洋行因同康洋貨號主徐壽生不出定貨控奉公共公廨簽發傳單飭傳去後詎該號主徐壽生因虧負不支巳經倒閉避匿前日午後由聶襄讞與英領康君傳訊時據原告西　投訴案情並稱被告所定未出各貨照現市結算應虧折一萬五千金之請求請提究聶襄讞商之康君判令原告退去候會商堂諭並候簽票飭提徐壽生到案究追 
[祇可改傳爲提]  
　　游左泉前投法公堂控稱前與游三字合開皮絲烟莊拆股時查察帳上有三字經手放與林鑑岳貨銀一百三十八兩未收三字允許收來歸還後知巳被三字私自呑用向論不理求追等情三字堅稱未收並前巳在審判廳涉訟可以查察判令交保候傳林鑑岳到案訊明核辦在案昨日游左泉禀稱三字保出後置之不問仍求嚴追捕房亦派人禀稱林已傳過數次不肯來案被告亦飭傳不到請示核辦判候改出提票將林鑑岳等提案訊核 
[僅僅口頭介紹]  
　　林兆鏞前在法公堂控店夥陳叔連私自宕空及舞弊共計洋七十六元經讞員訊得舞弊無憑判還洋五十元交保限交迄今尙未保出洋亦不交昨傳薦保人張晋卿到廨林呈土保單請閱張稱陳進店時商人曾口頭介紹並不作保保單亦非商人所書聶讞員着張當堂照保單書寫一紙察閱筆跡實不原保單不符准予註銷惟陳挺押不交實有不是諭令原告查明有無家產限七天禀覆核辦 
[並非詐欺取財]  
　　屠生伯訴金玉麒詐欺取財一案昨經閘北檢察分庭李檢察官訊得案關債務判令原告赴審判分庭呈訴 
[訛詐搶掠之懲儆]  
　　王桂生投法公堂控稱商人在法租界土行内購得大小土一包迨行經新開河地方被施阿二扎住口稱伊係查烟人役指爲違禁後言如能出洋二十元可免拘究商人以租界並無此章故此不允施遂將土强搶而逸業巳報捕拘獲求究訊之施供認訛詐搶土不諱判押三月以儆 
[改建監獄續紀]  
　　上海地方廳模範監獄由李獄官禀明汪檢察長轉禀高等廳核准與第二看守所接通改建上海監獄巳誌昨報茲悉此項工程由汪檢察長招令某工頭承接包造業於前日繪成圖樣呈請察核汪君以此次改組監獄一切經費均由高等廳支撥爰於昨日親自携圖搭乘火車赴蘇面謁高等廳長呈請核定 
[窮途末路之可憐]  
　　蘇州人吳白前晚在黃浦灘投浦　盡由捕援救帶入捕房解送公共公堂請示據供家住蘇州閶門外前在蘇州爲某學堂敎習父名吳秋槎現在蘇州敎讀此次來滬至吳淞車站及龍華附近孤兒院訪友不遇所帶川資業巳用罄不能回籍是以出此下策聶襄讞商之美詹副領事判候抄供函送蘇州會館設法安置 
[投河遇救]  
　　浦東人黃阿六竊取乍浦路張邢生家衣物由捕拘解公共公堂訊實判押三禮拜在案詎於前日期滿開釋後黃因飢寒交迫即至北四川路白大橋投河圖書由探查見救起帶回捕房昨解公廨經中西　訊明以黃情殊可憫判候函致上海縣署查傳其叔黃阿飛來案再核 
[廚司失足溺斃]  
　　鄔侯卿　美租界梧州路三百九號興記翻砂作爲厨司前日下午至狄思威路河内淘米失足溺斃由捕將屍車送騐屍所昨由屍　鄔土根至捕房禀請免騐捕頭准予自行棺殮 
[捲逃案改期宣判]  
　　向在美國兵輪充當火夫頭目之粤人姚東卿（即姚棟才）控告其妻姚陳氏（即陳阿素）捲逃並牽涉張仁山一案迭經公共公廨傳同見證婦人蔡張氏徐阿喜黃光照徐氏等到案研訊明晣判候會商堂諭飭遵在案茲悉此案本定於昨晨宣佈堂諭嗣因被告張仁山未到中西官改於禮拜五上午九時半宣判 
[繫鈴容易解鈴難]  
　　鄭廣文控靳春輝串同蟻媒張大歪戴氏誘拐其妹蓮增與春輝之弟春芝私姘匿居租界等情經閘北檢察分庭李檢察官飭提春輝及張戴到案預訊屬實押候核辦在案茲原告忽具禀和解昨由李檢察官批示云爾妹蓮增是否靳春芝等串拐現在已否尋獲靳春輝等有無共犯確據均未聲叙所請撤銷之處未便照准 
[空屋因何起火]  
　　前晚十一時法新租界寳昌路三百另一號貼鄰正在建造尙未完工之空屋内不知如何起火幸即救熄祗焚燬木料等物房屋尙無大損事後捕房即派包探往查起火情形以憑核辦 
[違犯烟禁類誌]  
　　閘北檢察分庭前日起訴之烟土犯業經審判分庭孫推事分别判决唐厚甫帶烟灰土皮五兩罰洋八元沈阿三帶烟膏半盒罰洋十元李玉彩帶烟泡五枚罰洋十元王阿二帶烟泡一枚罰洋二十元張緒錦帶土五兩罰洋八十元周阿二帶土十一兩罰洋十二元袁西鏡帶烟泡一个罰洋三十元儲仲仁帶土九兩罰洋六十元陳九臯帶土七兩罰洋五十元魏黃之帶土二十二兩罰洋三百五十元周阿喜帶土皮五錢罰洋一百元李金生帶土四兩罰洋七十元梁本玉帶土八兩罰洋一百二十元殷小炳帶土二兩半罰洋一百元金根留帶土五兩罰洋七十元 
　　五區崗警前日又在火車站查獲劉少雲陳阿二張月廷等三名抄出膏土二十餘兩併送檢察分庭預訊屬實押候起訴公判 
[旅館違章受罰]  
　　浙江路秀州旅館因不將寓客姓名登載循環簿被捕房查悉以其違章昨將該旅館主陸生泉傳至公共公廨訊明判罰洋十元充公 
[流氓擺設賭攤]  
　　昨有流氓張阿二陳阿四等在美租界狄思威路弄内擺設二十一門賭攤誘人聚賭被六百五號巡捕查獲連同賭具解入捕房押候解廨訊辦 
 [P公廨判斷竊案彚誌> 
沈阿門吳阿任前日串同黨羽至虹口西華德路同泰洋廣货店内以購物爲由乘間竊取羽綢一疋當被店夥陳兆和瞥見鳴捕拘入捕房昨解公共公堂訊明判沈押一月吳押三禮拜贓交原告領回 
江北劣孩徐興元前日不知在何處竊得皮鞋一雙携至新閘路圖售被捕查見詢係來歷不明即將人贜帶入捕房昨解公共公堂訊供支吾判贜存捕房候領徐孩發押改良所藝一年 
成都路八百二十九號居户高錦莊控王阿四與劣孩馬連會周裕元串竊玻璃四十塊銷贜於朱品三等情昨由包探將王等各人拘解公共公堂訊明判王阿四押五天朱罰洋五元馬周二孩押候傳其父母到堂再核 
甬人傳根甫向在梅白克路一千二百七十四號某洋人寓所爲侍者因法租界寳昌路某西人家失竊案牽涉昨由法捕房派探將傅傳至公共公堂禀明前情判交來探帶回法公堂質證 
陳王氏探紹興老人呂炳生前日在福建路摸竊袋内銀洋昨晨由探錢壽生將呂拘解公堂訊實判押送紹興同鄉會安插 
[介紹雜誌]  
　　白相朋友爲上海廣益書局所出雜誌之一昨承贈一二三四期各三册披閱之餘見其内容豐富圖畫美麗麗　爲雅俗共賞品書此介紹 
 
 
 

Page 11

 
 
[謝劵]  
　　　園桐古齋金石書畫會定於陰曆九月二十日起每日下午一時至六時開菊花會昨承贈劵十紙書此誌謝 
　　卡德路育才公學定於七日下午二時半開秋季運動會（天雨順延）蒙贈參觀劵二張合併誌謝 
雜評三 
[糖]  
[  訥]  
　　戰事起後國人日以乘機擴張商業爲言然有一事著有成效者乎糖以交戰國所產爲最著現則或禁止輸出或抛棄營業至希望歐洲以外之來源是振興糖業又爲我國之一機會也且糖爲我國素產之物改良製造又不甚難我國人可以爲力者也自洋糖輸入後我國糖業久被侵奪今則先謀恢復後事擴張又我國人所應爲者也日前報載農商總長有提倡糖業之計劃迎機以遵進口自易此又我國人所宜利用者也然而維持絲業至今未有解决改良製茶亦且徒託空論絲茶如此則糖更又何望哉 
來函 
[瑞記洋行來函]  
　　啓者敝行於去年十二月二十四號承常熟電燈公司訂購電燈機器全副約内載明俟裝置完全開燈後付清欵項此項機器早經裝置完竣本可開火收欵詎料有二三人聳動多人出而反對徒籍口危險並無證據之可言公司坐是不克進行致敝行應收貨欵延遲數月至今尙未收取再加以一切損失曁利息等項甚鉅無巳敝行爰具保證書一通特派洋工程師於三十一號赴常賚送縣公署面謁知事書中無非證明電燈一道並無危險敝行可以擔保並訂期試燈以便收欵等語該證書荷縣公署收納且由電話相告三次均無回答以爲業經默許故於是日自六時起至十二時止燃燈試驗果然光明異常毫無危險覬者無不同聲歡迎不意該知事不明事理不察書中詞意偏聽二三反對之人竟遷怒於商會總理次日上午九時由電話邀商會總理至署中議事遂派警看守其時洋工程師適至署報告試燈情形並無危象不意縣知事避而不面退出始知商會總理因之被押竊思試燈係敝行之責任興電燈廠無干况與商會總理更無干矣欲進而復見非但不允反傳語衝突如此行爲太覺孟浪爲特將此事原委登諸報端各界公論可也瑞記洋行謹啓十一月五號 
[上海孤兒院來函]  
　　敝院於本禮拜六開菊花大會及禮拜日急濟劵開會其彩物之價值及名目巳誌前報今又蒙熱心善士捐來賽銀席面名家漆盡十一齡童箸尺牘更有值洋二百元之古石屏各種物品不一務望仁人君子速來購票幸勿失之交臂 
[宿遷募賑公啓]  
　　敬啓者宿遷地多磽瘠室鮮蓋藏給始被兇荒閶閻彫敝繼遭兵燹市井蕭條今茲不幸又降奇殃海若飛祲於前旱魃肆威於後麥秋甫届旣風伯之爲災蠶夏纔臨巳天年之銳減洎乎七月之交羣兇愈集螽斯之羽蔽天場苖食盡萑苻之叢滿地窖粟飛空猶幸桑榆未晚尙存黃獨之苖自憐蒲柳經秋敢望紅綾之餅豈料雨師載道三日向高屋而建瓴河伯逞雄百丈潰長堤而鼓浪郊原浩淼不聞雞犬之聲村舍連綿盡作龍蛇之窟死者以櫝爲棺尙閣家兮環抱生者援梯升屋祗伏脊而哀號滾滾隨流携手無名之尸纍纍滿樹傷心呼救之人乃旣奔流於四野又復直注乎孤城數仭女牆四圍激越萬家男婦一枝無棲康衢　是石田不生五糓　　變而澤國誰貯千倉室家暴露此身不久爲魚風雨漂摇無屋從何掘鼠枵腹烈日之中風餐不飽轉眼嚴霜又至露宿何堪用是佈告遠近達官長者善士仁人發慈悲心施大神力聊懲援手之情善囊共解速濟燃眉之急遥頒義粟恩波流而洪波退遣黎可慶重生霪雨涸而時雨來受惠何殊再造宿遷災黎代表人黃以霖楊慕時臧增慶生爲毅季學源張鴻鼎龔象衡丁星燦葉震席珍葉蔚王光毅公啓 
　　如蒙惠施請寄匯宿遷縣經收處公益錢莊協成錢莊當付收條並節次登報以昭大信謹再白 
 
 
 

Page 12

 
 
   
 
 

Page 13

 
 
自由談 
游戲文章 
[戲擬登徒子呈檢察廳訴狀] [  息游]  
　　爲巧言亂眞誣衊名譽據實呈請提起刑訴事竊公民委贊楚廷忝居三事納言補闕進思退思嘗見同列宋玉具子都之風貌還張儀之詞鋒謔浪笑傲有玷官　竊謂如此舉止輕浮不特經費表率即出入掖庭保無貽婁豬艾豭之羞爰爲整飭風化起見請王疏遠其人孰意臣心自靖王聽不聰一經宋玉巧言如簧掩飾過去反誣公民爲好色之尤言不由衷無異狂噬遁詞强辯不　以子之矛攻子之盾簫思浮雲蔽日　　奚裨忍氣吞聲徐　彈勎然自此辱名敗譽日受人世非笑相加一言好色輒以登徒子三字爲代名詞推此受誣之由實皆宋玉污衊所致常此負謗恐　西江之水亦難盡濯其恥近幸政改共和以獨斷爲非惟法律是講明是即將宋玉誣衊之言一一辯訴庶足箝其口而服其心其言曰體貌　麗所受於天口多微辭所學於師然欲弔勝子者必須面　俊俏齒舌伶俐始爲合格宋玉美質雖屬天賦何以油腔滑調必欲效狡言行爲豈非走入色魔耶其形容東家女之身段體態姿色裝束盡情刻盡美麗絶倫即今世小說家善寫艶情者恐亦無此種盡態極妍之筆墨又曰此女登牆　臣三年至今未許味此數語尤爲好色左證蓋愛情固結非雙方同意安有續穴踰牆之事使宋玉果如魯男子則東家女何顏自媒　牆至三年之久乎細味未許二字是明明施欲迎先拒之術以賣弄其意草黏花之手段謂爲色界鉅子誰曰不然此非深文鍜鍊故陷其罪緣好色一賦直係宋玉自已供狀至於公民之妻蓬頭彎耳　唇歴齒旁行踽僂又疥且痔誠如宋玉所言無庸自掩然他人娶此醜婦未有不棄之如遺者公民重德不重色閨房相處從無脫幅之占不然何以生有五子而相敬如賓哉是則孰好色孰不好色不辯自明爲此將久被誣衊緣由據實繕狀提起刑訴仰求察核俯賜洗雪厚誣賠償名譽並科以應得之罪無任禱切之　謹呈（四） 
詩選 
[輓黃母詩] [  漢勛]  
　　女學久失傳婦德實罕說懿歟黃氏母其德足千古商戰相夫子唱隨歎高風朱公成大業厥惟賢耦功持躬旣節儉待人復仁慈　蔭萬家庇甘露　楊枝天地忽變色時局驚蜩　賢母善殺子努力保梓桑四代隆孝饗大年近期頣一笑無遺憾媪　人間稀億昔齠齔時郎君共研席熊丸分我嘗寸陰同珍惜嗟余久臥病空勞靑限憐忽聞賢母逝悲歌心茫然 
[和李悔庵先生病中聞鈴] [  漱巖]  
　　絶交書報鰥魚風病懶心情似酒中霜橘熟時吟楚頌槁梧據後說莊蒙盡　　恼方歸佛不學　聾莫作翁遥望淮南好山色還丹待叩桂嚴叢 
劇談 
[時事新劇佛動心] [  鈍根未是稿]  
　　第四幕毒計（續） 
　　（廖負氣歸坐）彈姆夫爾 
　　（婢獻茶）（笑問麥）奶奶如今可長住在此地了麽 
　　（麥微頷其首） 
　　（廖）麥君我想你出來了賴弊必然派人四出尋找倘然找到此地强迫你回去豈不是依舊不能自由麽 
　　（麥冷笑）賴　是甚麽東西他敢來强迫我麽我要是怕他强迫我也不出來了我料他道儒弱無用的東西他也不敢來找我就是他要來找我我也不等他來找我先寫封信給他好敎他明白你道我跟他的關係從此一走就算了結了麽哼哼世界上也没有這種便宜的離婚大凡歐美諸文明國的女子和男子離婚時至少也得幾千鎊的收入我如今便提出三條條件敎他依從一須給我離婚費十萬元二須把兩孩子歸我三不得有誹謗之言如違罰出賠償名譽費十萬元 
　　（廖）你的高見果然狠好不過這件事須請律師經理更爲妥當我有一個朋友姓曲叫曲作直是鼎鼎大名的律師我想請他來商量商量你看好不好 
　　（麥）也好不過我生平最恨的是法律全不照顧人情只管剝奪人家的自由我也曾習過什麽六法全書裏頭說的不知是什麽東西簡直是放屁一個人要照了他還活在世界上做甚麽我看現在法治時代的人把法律通通明白通通遵守的怕一個都没有罷那些律師動不動講法律我實在不願意見他們 
　　（廖）哈哈麥君你還只知其一不知其二律師講的法律却與刻板文字的法律不同律師心裏要做違背法律的事情嘴上却能引用法律條文來廻護這不法的事情這纔呌大律師的本領譬如你跟賴　的事你給了律師幾個錢律師便把法律保護你賴　給了律師幾個錢律師便把法律保護賴　法律是死的只要人會用便活了你若要强制賴　遵守你的條件非利用法律不可要利用法律非請敎曲律師不可 
　　（麥無語）（廖即起就書案打德律風）（摇鈴）（作勉强英語）奶哀汀雪克司汀挨愛姆梯槐哀廖挨尤乎密史透曲顏司挨哀凡力化潑而乎克姆愛哈務司闊克來顏司凹拉哀脫（摇鈴） 
　　（廖歸原坐）他說馬上就來了（麥頷首）（廖出雪茄燃吸） 
　　（僮入報）曲先生來了（廖）快請進來（僮出）（曲入）（廖曲握手笑作酬應語）（未完） 
小說 
[滑稽小說魔玉（十一續）] [  卓呆]  
　　十四 
　　歇了一回巳到睡時生徒們陸續出室頑公只是躊躇直到他們走完還没有動脚他打算務必在今夜說明自身的事然後逃出道牢獄所以向校長道校長先生我未睡之前務必要與先生談幾句話校長道明白了道一次曉你便了頑公反問道什麽事校長道自然是你方纔在火事中無禮的舉動以後謹愼些罷頑公道並非此事另外要辨别一件事校長道那麽一定是飯菜了你以後也不可說好說歹本來食物這件東西○○○○○○○○頑公搶養道是的不過我現在要說的不是食物問題校長道馬慕德的亂　舉動麽待我明天再細細查究你知道的事務必告所我生徒之中聞得有人喝酒你曉得是誰頑公着急道這須事情我那裹曉得我另外有很大的問題咧校長道你再講也無非是米價昻貴家政如何夠了夠了我不願聽咧說畢揚長而去頑公一看無法可施只得悄然上樓樓梯上遇首一個校役說道可以睡咧寢室仍是第六號與去年一樣和馬慕德莫希達同室頑公答應之後推進第六號室的門見室内粗陋異常板壁上全體糊着報紙只有兩扇板窗室内有牀六具那時有生徒四五人坐在牀沿上閑話一個人見了頑公喝道爲何如此慢慢的再不將門閉上冷風要吹進來咧頑公一的也不時得孩子的性質如何可以在他們裏頭占勢力如何能受衆人的敬服歡迎全然不知默默無言坐在最近的一只牀上那人又駡道糊塗的東西連自已的牀也不認得了在那邊說時指着中央的牀那牀前落花生的殻却積得不少都是大家湊合成的一人道今天郭保昌怎麽不見一人答道聽說是要退學恐怕不見得來的咧另外一人道那是謝天謝地那種人眞討厭他氣力又大我們到底不是他的對手此時突聞足音跫然大家都道校長來了一同鑽入被中房門一開進來的却是一個生徒那生徒在幾張牀上東一拳西一脚說道一羣小狗都躺了麽口中噴出極臭的酒味來大家聽得此聲再從牀上起來道原來是郭保昌郭保昌生得肩闊面黑髮皺眼黃牙齒亂列對人輙作狹笑方纔謝天謝地的那個生徒道我聽說你巳經退校旣是没有此事我便快活極了郭保昌道胡說我爲何要退校我總要將你們一羣小狗打得成了人方始肯退校咧說罷斜目看着頑公說道高定一莫非吃了啞藥怎麽口都不開馬慕德道他在火車中却發過大議論的大家聽了一陣狂笑頑公暗道都是些半人半獸的東西我竟如被妖怪圍困起來了他上了牀還回想自已身體的不可思議 
[滑稽小說乞兒國] [  馬二先生]  
　　却說數年前某日某報忽登一極足令人注意之廣告 
　　本會訂於陰曆十六晨間三時開籌備大會凡我同志務祈早臨爲禱乞兒聯合大會籌備處幹事都謹啓至日開會到者極衆以時在夜半又無電燈僅點着瓶式煤油燈一盞在書記席上房屋又大但覺得昏洞洞中許多人頭在那裹攢動欬嗽歎息嘈雜不止 
　　未幾鈴聲叮叮然黑暗中彷彿見一人立在正中向大家灣腰此時全　　靜　人更言這 
　　兄弟蒙各位不棄推爲本會臨時會長　　　行任重才淺深以限越爲憂道以愚見所及與諸君商量商量本會道行第一步辦法必須廣徵同志人多則勢力自厚但是要多集同志必須先有若干熱心同志分路四出運動方可賽劾諸君如表同情請即當場表决即時　任實行 
　　說完祗聽見劈劈拍三拍一陣聲登時即止便有一人走上去先一鞠躬然後說道 
　　兄弟是軍界中人自從二次革命以來被丁嫌疑罷職不用流落着乞當日同營將佐以至兵士與兄弟同時被嫌裁棄的也很不少兄弟著去聯絡聯絡他們他們必然可以贊助本會　　說畢也是一陣掌聲走下去又換了一人上　也例照鞠一鞠躬說道 
　　兄弟是比　工科大學畢業的當日指望學些工藝上的專門學問同來爲國家效用那知道現在的時代尙用不着我們倒是那班學速成法政的朋友可以内而部曹外而知事隨便混个官做我們一班同學舊友因爲專心工藝所以於公文程式交際應酬上多不在行以至所如輒阻不能合時現在大半也都不免行乞了兄弟願意擔任運動他們來入會 
　　說畢退去祗見那書記也立起演說道 
　　兄弟本來托身報界無奈現在的人民都不喜歡看報說報上的話盡是造謡言諸位試想我們辯報做主筆的全靠訪員訪員造謡言主筆如何能不造謡言况且經濟不足不能打電報若不造謡言那裹有許多專電呢祗是造假太多把報紙信用都失了報紙的營業也一落千丈試看現在的報紙比去年少了多少家兄弟便受了這个影響以至失業又且拿不得輕負不得重祗勝了一枝秃筆連帳都不會算更無資本如何做生意將來本會發達如要辯機關報例可効勞將來邀幾位同志來帮忙都是辯過大報的極有經騐交游也廣還可以運動幾个津貼也算兄弟在會中盡一點義務了 
　　說還未了便聽見掌聲如當如便决定派了四位交際幹事分頭去運動又公舉這位報館主筆先生爲起草員草定進行方法如下 
　　一本會以聯合全國乞兒成一極堅固强大之團體爲宗旨 
　　一本會徵集同志以（甲）受嫌疑之軍官兵士（乙）賦閑不得志之實業學生（丙）失業之文人（丁）蹩脚之大少（戊）年老色衰之妓女等五項人爲大宗 
　　一本會擬定行乞辦法另有專章惟以不犯法律不惹偵探之猜測不妨公共之治安爲主旨 
　　一本會會員對於凡與本會宗旨相同之團體皆當極力聯絡以收唇齒之效益 
　　一本會會員對於（政黨）不得聯絡　招黨福也對於（勞　　）不得聯絡懼有同盟罷工等暴動也對於（一切秘密會社）更不得稍有沾染凡此皆所以自别爲循良之國民本會之根基主限皆在於此不可不愼 
　　一本會以京師爲總都城邑鄉鎭皆爲支部遍於全國 
　　一本會總部及支部經費皆由會員各自擔任募集 
　　一本會將來發達至極點時全國四萬萬同胞绵爲同志則全國經濟即可乞諸全世界 
　　此章程一布頓時全國乞兒皆望風歸附數年之間遂有（乞兒國）出現於世界 
　　著者曰是何足異世界固有一切經費悉仰給於外債之　家則幾何不成其爲乞兒國耶 
 
 
 

Page 14

 
 
   
 
