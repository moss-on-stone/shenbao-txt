# 1885 - 68 - 4904280

 

Page 1

 
 
[三十二號畫報出售] [  申報舘主人謹啓]  
本齋印行畫報早蒙海內君子爭相購取物美而價亷洵有目共賞也茲又不　重資求得時下大名家　　早長任伯年沙山春管劬安諸公　　人物花卉翎毛山川諸畫幅筆墨奇奥適異凡庸從此次三十二號畫報爲始先將任君早長所繪羅漢印　兩圖裝入畫報之首以後按號分送絕不　斷可　冊頁可作畫譜而畫報仍然九圖亦不減少末附淞隱漫錄圖說一則價洋照舊不加分文諸君子其亦先覩爲快乎此佈 
[論漕務積獘]  
近以法人阻查漕米攔截海運凡辦理漕務諸公　於一籌草展進退維谷此非其無可設法也心有所貪食之不得下棄之不可捨乃至於束手而冊策耳僕前有漕米不如改爲折色之說此議一出官塲中人見之當無不愕然以驚然前說尙未摘抉其流弊也漕務之流獘至於今日尙忍言哉南漕以江浙爲大宗凡有漕州縣莫不以此事爲鄭重缺之優劣視乎此上憲之調劑視乎此一至收漕之際漕總倉書斛手無一人不眈眈於此甚至上憲衙門之　府戚友往往以一紙書來推存漕館設或人數已多不能勉強位置則人雖未到餽送乾修或數十金或十數金不等州縣甚以此事爲苦然必不能力却彼爲州縣者豈竟肯自解私囊哉無非仍於漕米項下委曲彌補而已矣漕總倉書斛手一切資用殊覺浩繁此輩皆以漕項爲入息之大宗試問其所入者安在乎諺云官出于民民出於土然土之所出者有限官吏胥差之所耗者實多花戶完糧先之以樣米名爲視米之優劣用大盤盛米作審視狀卽以盤中之米倒諸倉中計將數斗及至上兌則鋪以大席斛必淋尖甚有蹴之以足使米實於斛而淋卸下復促其加尖六都一石漕糧竟可加之二石　奇花戶忍氣吞聲敢怒而不敢言間有　莊硬莊之分所謂硬莊者或其村有紳富士族有勢有力則其完粮也可以减成或九五或九折不等所謂馴戶者該村向稱馴良儒弱無能勢力皆缺則其完糧也外費尤多吃虧更甚而漕總倉書則莫不種種作弊竟有以漕米折價出售於米行米舖者行鋪中或懼于法令不敢收買則又有人爲之包送盖　吏等人收漕之時皆所目　某厫約有餘米若干在彼計之如數掌上螺紋嘗聞其竊米之法或在倉厫左側後壁鑿去一孔米粒溢出如水銀瀉地外面則以囊槖接於孔口約計該倉有若干餘米必取之淨盡而後塞其孔途之以泥泯然無迹此等弊端離皆糧胥等所爲然其間亦竟有通天者蓋官之所費亦必取盈於此官吏胥差通同一氣而後可以安享其盈此江浙收漕之歴屆情形官則藉此以博士憲之取求親友之酬應吏胥亦以此討本官之好而謀子孫衣食之資而國課所入則初不加盈祇以苦鄉人而已矣迨至收漕旣畢報解到省於是乎開辦漕運前時河運之獘雖木曾目覩然已　所聞而詳言之船戶運丁流弊百出無庸言矣近時專辦海運省中候補各員或面求上憲或輾轉鑽營求得入行書一封送入名條一級睜睜然望得此差上憲於其時亦大有爲難之勢蓋薦條書信紛至㳫來此旣不能辭彼亦不能却大費躊躇斟酌損益泒定海運局總辦會辦帮辦若而人薪水若干隨員委員若而人薪水若干紳董若而人薪水若于又派定滬局員董幾何通局員紳幾何津局員紳幾何每一局薪水局用幾何而各局旣定則又紛紛設局用人無一不　開銷無一不有耗費而且無一不有獘端迨至漕米直達京都約計所耗不可以僂指數加以途中盜賣和水種種獘竇又不一而足以至都中之米類多變爲黃色味亦敗壞幸而北邊地氣燥烈尙不至於盡歸無用譬之藥經煆煉而猶存其性若在南方潮濕之區則更有變而爲灰爲土者矣故京員領到俸米多屬票紙而得票之人則亦苦於米之不堪下咽情願折價以票售之於人而以其錢向巿中易麥食然則國家又何故而費此多金以運此無甚合用之南漕也耶雖收兌之時幾經挑剔幾經篩扇或日以暄之或風以散之而皆無濟於事蓋米之爲物固不能以久存而不壞也夫以南幾收漕之弊如此運漕之費如彼而運至京倉徒以供紅朽而不適於食用則又何爲也哉設使北方所食非米不可則亦勢所不得不然而北方麥食爲便麥又以產於北地者爲佳誠不解何以必需漕運爲也故竊以爲此時卽無法人阻截米石一事南漕亦當更章改本色爲折色而况値此鯨波不靖籌措爲雖曷不乘此而幡然變計也夫 
[東京軍信]  
　　本舘東京訪事人於二十日來信云現有法國新兵約五千人到越悉數謝往河內其中有法國本兵亦有阿非利加洲黑兵及他國客兵又有馬兵一千名所乘之馬到越後每日倒斃者甚多大約不服水土故也目下法人預備於三月中往攻老開云 
[四明錄要]  
　　鎭海溧港一帶漁戶多於沿海置立草廠以便覊棲法人見之悞爲營壘以砲轟擊毁壞無遺○管帶招寶山炮勇之吳吉人遊戎帶領楚勇數名扮作小本營生之輩裝載魚蛋等物分往法船窺探當被漢奸識破幾遭不測遊戎先機避去得慶生全惟楚軍及舟子數人則盡被法人拘去至今尙未卜存亡云○有山東船兩艘滿載貨物駛至鎭海口外路遇法船一被擄去一已脫逃進口○法人侵犯鎭海後寗波洋商教士不無風鶴之驚甯關道薛叔耘觀察深恐匪徒乘間肇端出示嚴禁如有竊奪洋商教堂財物者重則軍法從事輕則分則嚴懲噫我國之懐柔　人可謂無微不至矣彼法人者何尙不識恩威不知順逆貿貿然撑螳臂以當車哉狼跋鴟張不亡何待○前報記各錢莊至今尙未開門交易一事茲聞同業中人因念國寳流通攸關非淺刻已議妥定於二十五日照常開巿矣 
[諒山戰事詳述]  
　　西字報謂接有諒山西歴二月十四日遞來信息言日昨法兵進攻諒山華軍力拒鏖戰良久華軍卽退初四初五初六三日連日大戰附近東生一帶地方砲臺甚夥法人極力進攻始奪取其首壘此壘在山上高千有餘尺極爲險阻法兵旣得此壘已死去二百餘人其餘各砲臺甚易爲力直戰三日始抵東生地方法人卽將傷兵舁往後營調治十一日戰於附近雲威村處約離諒山三十餘里是處各道路皆有華軍扼要駐守兩軍旣遇各皆力戰自朝至暮未嘗稍息翌早復戰炮火陣天戰鬥益力法兵死者數百名員弁戰死甚夥有炮兵統　官亦遭陣亡亞非利加洲之多高士兵亦死有一百六十名員弁數名華軍力戰之餘死傷亦衆遂抵敵不住隊伍錯亂紛紛而退法人亦不敢追逐華軍卽棄諒山而逃法人進諒山時並無拒之者法人旣入城卽將居民屠戮殊爲慘酷無怪華軍依樣葫蘆亦以殘忍待之也現仍有華軍一隊紥於諒山對岸基蘆地方十四早欲進擊法人爲法兵擊退法人獲大砲十二尊現 
 
 

Page 2

 
 
法人紥於諒山未有舉動將或俟新兵復到再行前進云錄循環報 
[文宗起馬]  
　　江蘇學政黃潄蘭宗師于新正開篆後卽示期甄別南菁書院旋於二十五日由澄江起馬按臨淮安府科試諸生童聞推屬定於二月初三日取齊廿六日憲舟抵無錫之高橋鎭當卽聯檣上駛前赴淮南淮試畢後接考徐州府及通州兩屬大約竹深留客荷淨納凉之際卽可折回白下趕辦錄科事宜矣 
[添築炮臺]  
　　去歲東西梁　建築炮臺係委夏太守允升督工迄今尙未竣事臘杪又經兩江曾制憲委朱直刺式程前赴該處添築炮臺以成犄角之勢不僅固皖省之藩籬且以作長江之鎖鑰也 
[蕪湖叢話]  
　　蕪湖縣鄒雋之明府於本月二十四日甄別鳩江書院肄業生童英才濟濟共得二百餘人從此芸窗雪案勵志埋頭他時聲蜚棘聞名題杏苑當不忘明府之竭力栽培也○二十五日午堂鄒明府點唱本衙吏役及城鄉十三舖地保卯名各役咸整肅衣冠應名畫夘明府誡以勤愼辦公毋櫌民庶婆心苦口諄囑再三各役俱唯唯遵諭叩頭而退○江灘木筏排比如鱗某夜某木行司柝者拿獲竊木賊船一隻解經捕廉蔡少尉訊明笞實兩船戶荷校遊行更將該船截爲兩叚棄置江干以昭烔戒想妙手空空兒自此當觸曰警心再不敢復萌故智矣○去憂孫樹人觀察捐錢千串舉紳興辦因利局借給貧民資本藉以餬口營生誠莫大善舉也大關某憲又於盈餘項下撥貼銀二十四兩以爲司事薪資繼因錢不敷借復向各店鋪勸捐錢二千餘千以資接濟詎事甫數月核算所存早已寥寥無幾其中獘竇實難澈底根查今干局遂撤貧民無可藉手往往餓守家中若該局者眞俗所謂虎頭蛇尾者矣○積善堂添設經蒙義學章程粲然有條不紊定期正月二十五日開學生徒共有百餘人茅詹窮庶咸得實惠親沾造就人才功德何可限量哉○李傅相遴委唐君名南者來蕪採辦仁管軍米聞在水陽一帶購得一萬餘石雇定大小巴船十五艘分運北上二十六日由蕪出江至爪洲進口繞過清江攺由運河北上云 
[出殯盛儀]  
　　漢關憲惲觀察之太夫人於去冬仙逝今正十七日奉櫬登舟載回原籍是日八點鐘起安排儀仗出道署東轅門走四官殿大巷循正街而行前導有清道飛虎旗金鑼皂班及萬民傘銜牌二三十對次卽升字營兵旗矛一百餘名馬隊數十騎各執器械護送再次係執紼之各官及諸親友皆步行以從約百餘人翎項翹然輝煌奪目靈柩覆綠　呢罩龍槓鳳尾用十六人舁之紙劄甚少惟童男女手執接引幡幢而已牌位亦用緑呢大轎鑾駕一行列於柩前僧道兩班沿途隨送梵音迭奏法鼓頻敲惲觀察則麻服草履在柩前扶掖而行最後係隨送之女轎四乘四黃陂街迤邐達河街至中碼頭登舟預泊大官船四艘旗燈皆素色沿途路祭不下一二百起惲觀察每桌賞錢票一紙是時觀者甚多路爲之塞無不嘖嘖稱羡云 
[白下瑣言]  
　　金陵燈市向極繫盛每當上元佳節星月交輝火樹銀花掩映於紅欄白板誠有如余淡心所謂一船燈火從天降萬片珊瑚駕海來者近因海氛孔亟軍書旁午上江兩縣不敢弛執金吾之禁雖遇描峨令序依然魚鑰森嚴而春燈燕子箋亦遂寂寂如廣陵散矣○賭博之名目不一所謂撫局者與陶荊州所斥牧豬奴戲有別其法以四骰納磁盞內合上下而三搖之得彩以專注一門者爲孤注彩最厚以次而降賭者靜坐凝思不動聲色而已過於劉盤龍之一擲百萬矣某甲者富賈子也自稱善賭十日間已破中人之產者再猶自解曰非載之咎昨復背城借一所費更屬不資悔欲死蘇子曰譬如善博日勝日負可見日勝者且日負况未必能勝者乎○金陵俗例以元宵後一日相邀上南門城頭謂蹋此地者終歲無腰痛患故是日之鶴姿鮐背者較盛於緑女紅男一年一度比爲海屋添籌因念江北之全椒縣其東門外有一橋名太平俗亦有是日走太平之例遠近數十里不辭勞瘁聯袂而來以取一年利市云 
[皖省官塲瑣事]  
　　日前督辦皖南牙厘總局威龍友觀察病故差次卽由安撫盧藝圃大中丞委候補道維觀察增前往蕪湖接辦局務○癸未翰林王太史祖畬由江蘇原籍奉左宮保札委往湖口辦理後路粮臺事務本月二十五日舟抵皖垣入城拜客各憲隨卽登舟荅拜茶話片時然後楊帆上駛云 
[遞呈親供]  
　　崇廖兩欽憲自正初迄今傳任晚香觀察進內數次查詢各件甚爲機密廿三日午後任觀察及各經書遞呈親供一紙大灼己有頭緒矣 
[愼重江防]  
　　皖垣東下數十里有攔江磯焉高峙中流插天無際往來船隻皆倚北岸以行去歲大憲籌辦江防南北兩岸各建砲臺管壘調派練軍及山字營分駐其間終日盡心操練現又委中軍吳君採辦材料練木牌數架橫放攔磯左右以防敵船欄入亦愼重江防之一道也 
[貞潔可嘉]  
　　某甲年六十餘住皖垣寶甯巷固貨殖中人也有子已夭僅存一媳雖係小家女而深明大義甲子死後媳茹蘖飮冰願守栢舟之節古井波瀾誓不復起不料甲爲浮言所惑密將媳許醮西門外爲銅匠之某乙言明財禮洋一百二十元約於十七日人財兩交是日午後媒婆到門甲以直告媳大慟詭言事已至此我亦不能自主然鄰家姊妹有事未了可容我一過乎甲許之比媳出門卽躍入清流適遇擔夫數十人見而救起媳瀝訴各情聞耆醫爲眥裂將媳暫寄地保處而催其母族來城與甲理論吁媳之貞潔誠可嘉矣爲之翁者不但不重其節反欲强奪其志是眞狗彘不食其餘矣 
[電局近聞]  
　　中國電線近又於厦門添設一局報價與泉州同於本月二十三日開局售報矣又漢口田家鎭亦添一官電局同於二十三日開局官商電信皆可傳遞又聞山東濟南省城向無電局刻巳派員自濟甯州接線迤邐以達省城不日亦可開工云 
[避兵被阻]  
　　京口居民自聞法艦游弋淞甬洋面頗覺驚慌富擁家財者皆思擕貲遷徙事爲旗營及守城兵勇所見立卽攔回蓋恐風鶴謠傳易於騷動故也 
[京口雜聞]  
　　京口西鄕香出洞有二僧於二十二日夜間被盜謀財害命並將香工刃傷剜去其目由該處地保報縣經馮邑尊前往相騐隨卽簽差緝兇於二十五日在句容縣境緝獲盜匪一名繼又指出同黨五名一併解縣原報被劫洋蛈二十元現獲贓洋實有三十元之多諸盜皆係江北人內有三名供認不諱殺人者死律有明條想定讞後卽當按律嚴辦也○南鄕某村距城十里許有某甲娶一婦未結同心之好常占反目之爻幾如鷸蚌相持兩不肯下婦念遇人不淑不知一死之爲快趁甲外出時密購阿芙蓉膏吞之迨甲自外歸則已玉隕香銷返魂無術矣婦之母家得信亟欲大興雀鼠經甲族人出爲調停未知能轉圜否○西門外校塲瓦礫荊榛荒凉滿目夕陽西下卽無人行二十五日晚忽有一客道經其地突遇匪徒二人用短木棍相擊客昏絕倒地身畔有靑蚨四百翼任其搜搶以去移時客甦體痛心驚立而復仆者數四少選有鄉農經此詢悉原委始將客扶掖入市該匪徒之所爲卽所謂打悶棍也惟行徑與背娘舅稍異官斯土者宜如何從嚴跴緝以安行旅耶○近日民間遷徙頗不乏人馮邑尊特出條示張貼城廂內外大略謂奸民造謠惶惑人心匪類乘機搶去寔爲地方之害曾奉憲飭嚴拿就地正法茲又有 
 
 

Page 3

 
 
謠傳法輸欲窺伺長江無識之民被其惶惑紛紛遷徙殊不知江防十分嚴密法人雖狡豈能越過爲此示諭爾民各宜安居樂業善保資生勿爲奸匪所盡倘再有揑造謠言之匪類居間生事許卽捆送來縣以憑詳案重辦决不寬縱等因自有此示後民心始安不似從前之紛櫌矣 
[虎林二事]  
　　杭省克復之初頹垣敗壁所在皆然遊手無賴之徒無日不荷鍤携鋤發掘磚石藉覔蠅頭其運氣之佳者往往得意外之財驟成巨富歴年以來所在多有近則各處石板搜羅已盡雖有善價無從購辦若輩見和忘危卽有主之地亦偷竊殆徧甚至官街大路井闌石磡橋埠石墩但可下手之處轉瞬卽空惡俗頹風實堪痛恨下城竹竿巷內東陽人名江海者專藉此爲生計新正二十二日晨與同夥渾名大砲者在興忠巷内掘取階沿長石一條售得現錢八百文方舁石出巷適逢該處地保尋蹤而至護住人贓送交中城總巡局局員深惡此輩喝令各笞小板千下且取雙連巨枷枷號聯橋市口並坐示衆云○杭垣每值新歲街頭巷尾徧設賭攤閙市通幽廣招匪類或分門而壓寶或席地而簸錢或呼盧喝雉致成蝸角之爭或鬪虎接龍競效豬奴之戯今歲以憲示森嚴咸奉厲禁然而擲果之色盆賣糖之肩担例所不禁依舊喧闐二十三日向晚上城積善坊巷口有一賭擹以花骨頭爲戲聚而觀者密若堵墻尋有旗管中荊州人某甲與一機坊中人爭鬧該坊近在巷內一聲呼救同業之袒而起者數十人將荊州人圍住拳脚交加肆行毒打徧體鱗傷迨管中得信亦率荆州人來復仇而其人已仰臥道旁不能言語矣機坊中人知勢不佳隨卽風流雲散聞其人傷痕甚重命在旦夕不知能否醫痊也 
[禾中近事]  
　　近日市中米價忽賤每担約跌洋二角光景盖因漕米停收之故也○廿四日下午嘉善縣解到盜犯兩名皆裝囚籠暫寄秀水縣監聞卽張涇匯盜案內之犯也○文武各官於廿五日齊赴府置團拜設筵欵待并招梨園以侑觴○桐鄕嘉善兩縣尊均於廿四日到禾 
[火水捐厘]  
　　火水油厘廠之初設也認繳厘金六萬三千元復以軍需孔亟再認抽牙捐銀六萬元計共十二萬三千元爲數已鉅兹聞又有何姓欲行承充於客臘赴督轅呈請張香濤制軍批出有云查火水油一項前據該職員具禀願承繳厘金六萬元牙捐海防六萬元當經飭局分別妥議在案隨據厘金牙捐局先後詳稱據原商張紹英禀請加價承繳每年繳厘金銀六萬三千元較該職員多三千元年內繳牙捐海防銀六萬元每罐較該職員少抽銀三分六厘自應仍歸原商張紹英承辦以昭公允業經批飭准其承辦矣現禀雖於餉數加增而爲時落後應毋庸議禀違式合飭錄循環報 
[朝鮮人致竹添公使書]  
　　大朝鮮國人沈琦澤謹致書於大日本公使竹添足下竊以敝邦不幸賊臣內叛刼遷乘輿屠戮宰輔而借勢者貴國之兵也未知足下果與之通謀而爲此幸鄰災之舉乎或爲其所欺而出於急人困之義乎昔杞子戌　欲襲取其國秦穆公信其計以致喪師辱國作悔過之書夫乘人之危規爲已利匹夫猶不爲况萬乘乎故或意足下之不與通謀也然天下之惡一也謂賊可恕者便是賊邊人也今敝邦叛臣覆載之所不容神人之所同憤而足下有受納之迹無執送之舉雖曰不與之通謀人孰信之乎夫招亡納叛春秋小國之所恥也討罪懲惡天地古今之常經也故吳納慶封而左氏譏之趙誅祖約而綱目予之聞足下深明春秋熟讀綱目而不知此義使堂堂貴國　天下逋逃藪何也况萬國公報百世信史將大書曰某年月日盜殺朝鮮大臣某某而足下之名與剌客同其傳矣豈不可羞之甚乎若謂凶賊輩可以用爲謀臣以伺鄰國則有大不然者昔伯嚭棄楚奔吳而卒亡吳國屈丐叛魏降秦而終爲秦患今此諸賊於敝邦世受厚恩身致顯爵而不饜之欲樂禍之心至於背棄君親屠戮縉紳何獨於貴國而有効忠之心耶然則足下之容受諸賊非但敝邦之所惡貴國後日之大患也足下若慮及於此則想不待敝邦之索而先爲執送矣且竊有爲足下慨惜者貴國皇上爲萬世之長策申兩國之舊約選擇而使足下派駐兵丁設立館所一以爲患難相救之義一以爲關市交易之利可謂貴國之重任也敝邦主上之所以明信鄰國禮待足下亦至矣撫御士卒安集商賈使兩國之間情志孚通而釁隙不生是足下職分內事也今乃輕信凶逆之言妄動兵丁使諸賊輩藉其負嵎之勢遂其跋扈之計謂之通謀則是不義也謂之見欺則是不智也足下必居一於此而雖借辭於儀秦恐無以自辨矣然則足下一舉而違兩國金石之約爲諸賊嚆矢之資未知足下有何蓄憾於敝邦而乘時發作耶以貴國刑憲之明信義之重足下安得免辱君命僨國事之罪乎固知足下急於免罪變幻事實搆誣敝邦而是何異於掩耳偷鈴而謂人不知操刃殺人而曰非我也貴國若有人則必不但憑一邊之說嘖言於敝邦矣大抵人孰無過改之爲貴不論通謀於見欺足下若能翻然改悟執送叛臣引過摧謝益敦舊誼則敝邦亦當捐忿釋憾同歸於好矣不然而欲因此作搆釁修隙之端則曲直自在敝邦亦有所以待之矣至於貴國兵丁與敝邦街民之互有殺傷事勢則然俱不足以相問也惟足下諒之 
[攺用印捕]  
　　英捕房所雇印度巡捕向在北坭城橋外及靜安寺一帶馬路梭巡惟熱鬧地方四通八達則專派華捕照料近於此等要路忽易以印度巡捕卓立道傍惟遇馬車之違章行駛者始行掏拿此外則不發一言不似華捕之呼風暍雨也 
[茗捐定議]  
　　英工部局議增茶舘月捐細情已登前報茲悉各老虎灶實係小本營生葬茶館可比業由黃太守會商領事按月祗捐洋二角以示體卹至各茶舘則照議收捐亦已一律允從惟每椀茶加價一文如是則非捐之茶館而捐之茶客矣一二熱鬧之處所得加價反餘於捐欵而生意冷淡者則未免有向隅之憾也 
[修船工竣]  
　　美國三枝桅夾板船日前駛入虹口老船塢脩理業於昨日工竣展輸出塢矣 
[船事助談]  
　　本埠虹口公和祥碼頭向係輪船聚泊之所貨物上下朝夕無休各小工俱賴以餬口自法人肇衅商船漸稀肩挑負戴之徒久已飢同臣朔昨由該處經過見僅泊日本載煤輪船一艘至午後始有怡和洋行之南陞輪船柢筚南陞停輪之際有江海關巡丁三名查看一週隨卽登岸並聞前由本埠開往北洋之各輪船均停泊大沽口外尙未駛抵天津也 
[存贓待領]  
　　包探孔長生緯獲積賊溫惠生搜出押票吊贓待領等情已登前報查溫惠生卽王阿三贓係從各輪船上竊去失主尚未囘滬現經吊得天青縀夾披風縐紗女夾衫縐紗馬夾縐紗羊皮袍各一件紅縐綿褲一條銀壳時辰表一只存儲虹口捕房今晨諒當將人贓解交英公堂研訊也 
[繳銀完案]  
　　杜暄控胡頌僖不付匯票銀兩一案訊理情由疉登前報昨晨翁太守臨捕房時據杜暄投案禀稱所有胡頌僖礁付匯票銀兩業由唐某如數付與袁九齡由袁交我故已將匯票紙交還現已過割請爲銷案翁太守詰訊銀由何人付出答稱不知太守着將胡頌僖帶案諭以今據原告稱銀兩已收案可完結但究竟託何人調處胡答穗奉押捕房外事實不得知翁大守謂爾是讀書人在滬作事務須謹愼今旣完案當卽開釋免解公堂 
[願離苦海]  
　　江北婦人范高氏同弟高順芝投英會審公廨一再嘁橙女名如意遭人誘賣在林鸛亭所閱之聚翠堂爲娼改名林如意請爲究辦等因黃太守深恐所控不實飭將高順芝暫押一面傳林鶴亭林如意到案訊究前日脆堂林鶴亭遣張某帶同林如意投質范高氏亦 
 
 

Page 4

 
 
上堂申訴前因并稱丈夫早故女係親生已配同鄕人金姓張某供林鶴亭有事回蘇林如意係伊毋價賣且巳加價均有憑據呈閱林如意供范高氏確是生母惟我三歲時喪父旋因母親在花烟館爲娼帶我同往嗣將我抵押在林家又被加洋賣絕母有拚頭常來索錢不堪其擾且有金姓客本欲娶我因現回安徽大約二三月內可以來滬卽可從良確不願隨母高順芝供與范高氏同太守令如意認高順芝是母舅否答稱並不認識再四研諸各執一詞太守隨飭將林如意暫發善堂俟查明情形再行候示倘兩下皆屬虛言疋由堂擇良婚配 
[地保糊塗]  
　　日前本邑長橋地方九圖地保吳松濤投縣禀稱民人王濫明在圖內演唱花鼓淫戲糾衆聚賭求請提案究懲莫邑尊准詞提王到案研訊之下知係桃僵李代並非眞面廬山旋卽釋去並將吳大加申斥限三日內交到犯事之人前日邑尊收詞畢吳又將王涵金解案禀稱前次犯事實係此人且糾人打架亦伊子姪所爲求請究辦王供滬西龍華鎭人耕種爲生安分守已並未演唱淫戯開塲聚賭求請明察邑尊問吳曰爾之所控可有証據吳答稱無有惟小的有事到鎭經陸副爺述稱去年八月間王曾唱過淫戲邑尊謂爾禀中稱係本月之事何又牽涉上年實屬朦混遂飭掌頰二十下又問唱演花鼓戯究竟何人答稱係江湖路過之人殊難緝獲邑尊大怒謂爾當地保奚能若是糊塗復飭重責二十板限三日內將實在犯事之人交案王涵金無干省釋 
[轇轕未清]  
　　拆船轇轕一案前報早已載明去臘念六日莫邑尊已斷令譚義泰主譚琴方先付馬頌舟拆工洋一百元限今正十五日開工俟工竣再找英洋九百元日前馬復投縣訴稱去臘禀斷後小的卽於本月十五日開工竟將該船先行起岸然後拆卸詎盤至數日不稍移動及細爲察看見船中尙有小鐵船一只船身過重以致無法推移且探悉該鐵船係譚有心置放設計賴我工資求請提究莫邑尊准詞飭差提譚到案前日午後升堂集訊馬供訴前因譚供稱上年伊等歇工後我曾情廣帮工匠拆卸該鐵船因何在內實所不知邑尊謂爾須將鐵船起出方可令馬動工答稱一二日內儘可起出邑尊允之限兩日内取出鐵船並諭馬候譚起出鐵船務須趕緊動工如延定于提究馬唯唯遵諭而退 
[妓女還債]  
　　妓女花蓉鄕扭潮州人楊玉亭至英公堂控稱與陳王氏合開妓院時向借洋百元陸績還過七八十元所欠無幾因我候嫁楊玉科之幕賓故住在寄母處該氏時來素欠且與楊玉亭同來殊屬兇橫不得已而扭控楊玉亭稱該妓與該氏口角爭毆我與該氏有一面之緣因爲解勸詎該妓指爲帮同索欠致被扭案黃太守飭將兩造押候覆訊旋據陳王氏具禀稱實被該妓借去洋百元言明按月起息俟其從良卽當還本不料借後本利均無著落應還我洋二百元光景向索無着反敢出言不遜將解勸之楊玉亭扭案如果楊係帮同索欠亦不應扭案借據呈閱太守飭候質訊前日晚堂始行集訊花蓉卿陳王氏楊玉亭各訴前因太守隨飭花蓉卿繳洋二十元給該氏具領楊玉亭無干省釋 
[賢婦可風]  
　　甯鄕大屯營族有賢婦可風者玉吾周公之繼配也巾幗中卓卓有鬚眉氣同治末夫從軍工膝下子虛遂撫夫兄雲帆先生之子爲已子體最羸多方調劑爱若掌上珍教讀婚娶猶餘事茸夫前配葬所不祥坏土作鼠穴狀聞卽諏吉督工親易衣衾棺槨攺葬他處墓以石永圖風雨不蝕焉歲時伏臘必命子奠掃歸殷殷詢不已夫墓更可想見矣夫繼母育子四年古稀爲喪阿翁患　瞍疾隔居三里許嘗階媳往省之觴酒豆肉奉之不缺且於春韮愁菘不奉阿姑嘗後不敢烹十餘载如一日家貲僅四百金與媳克儉克勤人莫能及紡續炊爨以外除種灌溉罔不躬親吁作隨天曉昏卽息之恐費膏也卽年節尙以肉食畏人恥而於戚族慶弔及一切義舉量力行之無少吝夫堂姪鐵眞建高祖墓廬賢婦慨然捐金咸憫其勤苦固却之不可夫堂兄鐵莊先生貧苦命子送十數金濟之不少問慳者惜之愚者鄙之賢婦温語謂人曰余以丈夫金爲丈夫蓄於義何必不爲鄕人咸佩之光緒十年春染血漏疾體□甚竟於十月後媳二日而死慘哉兩目不瞑愁容萬狀蓋以死後生前未了遺憾也初賢婦爲陜西傅公某女兵燹離散得遇玉公年餘子而不育是時夫之西蜀婦獨歸潙未幾夫死嗚呼千里生離竟成死別十餘年語言舉動莫敢或愆首如飛逢容顏憔悴故年僅三十餘鄕人咸以老嫗呼之也夫擢保花翎留川補用直隸州知州賢婦得封　人雖與有榮而艱苦已極見者慘之聞者亦爲之淚焉否　　　[  　朽男子雖知吾之氏謹識]  
[月初得張筱容明府紹文由蘇來書情文俻至感泐彌深聊書近况呈政并寄陶子縝學使方錡費仙渊大令瀛同政]  
　　近况猶知昨偏多逆旅文執炊憐婦弱覓利逐商羣傳舍蝸堪寄長天雁久分藜牀閒臥讀數典考三墳六載申江客謀生數屢奇鳴雞晨入市燒蠟夜吟詩鄴架漸稱富簃臺欲下遲求安何日遂空抱故鄉思逐臭心原恥因貧遣夕昕聚珍刊秘稿近刻棗木活字數萬以便代排書籍兼設可壽齋書局於滬北潮陽樓後握算敢論文梨棗鐫蠅字圖書埽蠹絞自憐雙鬢短空自矢精勤母健家園在今眞負米時布衣羈海曲風絮逐江湄縱慣簞瓢樂其如菽永虧多君憐故舊尺素慰離思[  乙酉正月下澣吳縣藜牀舊主稿於可壽齋]  
[題藜床舊主悼紅吟大集]  
　　香花不壽究何因此理頻推未是眞四載唱隨嗟逝水一塲幻夢醒殘春落紅滿地誰爲補慘緑深情句代陳俯讀佳章三嘆惜一回想像一傷神夙願難償隱鹿門封侯何事苦馳奔鳳來麟降偏爲禍玉化球沈不忍論滄海有波多是淚泉臺無路可招魂凄凉最是初三月了却紅塵一叚恩挑燈幾度誦佳章哀艶纏綿字安傷雙宿雙飛成杳渺營齋營奠費商量返魂心切香難覓引鳳臺空月亦凉學步自漸難自默何時就正侍門牆　　[  西湖花隱詞人楊相如季長氏稿]  
[上海絲業會館籌賑公所施少鄉經收山東賑捐正月二十一二十二日第五百七十九八十次淸單]  
　　積誠子一百元廬陵吳劉氏求兒達善血病急愈十五元廣東棉邑人周良求母康健合宅平安十五元山陰高陽氏求子目疾速愈十元未正木十元慕善氏五元管憲元求妻沈氏病愈二元無名氏屈維新堂求本年平安廣東彭若蘭三戶各一元○胡死子容募萬善同登昌字一千四百七十五號册不詳姓氏四元安定氏銅洋一元○瑞記洋帳房募昌字一萬一百三十七號冊十三戶共洋九元○陸君朗山募昌字四千六百六十君號冊湖鹽棧三十二元錢四百二十文張恆源六元薛桂記二元桂子記二元共四十二元錢四百二十文○錢君振聲求庶母陳氏病愈三十元又募富貴源頭同字二次一萬九千三百五十五號冊錢振聲十元青浦暑新春酒席移助八元共四十八元○時君鯉庭募昌字七百五十一號册許瑧章一元王耕力半元盛長春五角沈橘池張明聰董大行三戶各三角沈發祥二角五分顧增魯二角王維德二角○葉君介庭募昌字七百五十二號冊益元參店二元致中和號葉生甫二元章竣甫一元樂善居一元葉介記六角一分半戴　泉五角○周君蔚卿募昌字七百五十三號册德源莊虛對開一元厚生莊虛對開一元裕春莊虛對開一元婁念祖唐遠香傅宗德三戶各五角王聖贊張炳之吳竹蓀曹惠芬應九齡五戶各錢四百文○余君厚齋募昌字七百五十四號册王明淦一元鄭臺一元陳廣祥五角佘厚記五角○陸君舜臣募昌字七百五十五號冊甬東第一橋人祈保家內平安萬景賢求病速痊誠忍堂鄭祈保合宅平安三戶各一元以上五冊共合來洋二十元虛對開三元均由葉介庭兄交來以上二十一日○厦門葉淸檮規銀一百五十兩還心願人將超度亡人經資移賬以資冥福一百元太原氏求孩長成五十元恩榮堂求消灾愈病三十元懋記移春巵費二十元河南叔子二十元嘉興姚寶杰求血症全愈二十元舞雩歸詠齋爲母消灾延年永保康健五十元常熟吳增奎患外症就痊還愿十元上虞錢祝三爲先母入十冥壽移經資祈冥福十元廣東棉邑人周良求母康健合宅平安續助十七元潘應蘭求父仲芬病愈五元浙寗不書名五元張彝雲交十二鋪賑火餘欵一元○泰亨源募昌字一萬五千七百廿八號冊謙益豐萬霞如吳家柱三戶各一元余耀庭賈慶峰秦景鏞周爵卿何湏問主人五戶各半元合來洋五元錢五百五十文○沙遜洋行賑房募昌字一萬三千四百三十七號冊仁章二元懷淸姜明發葉雲林金土四戶各錢二百文共二元八百文○湯君廣鑒募富貴源頭同字二次一萬五十號誠心子振泰昌方合春金乾春金永興金和葉六戶各一元共六元○仁茂酒號募昌字一萬四千二百廿五號冊十戶共洋三元錢五十文○方灝募昌字一千四百四十號冊養心書屋求病愈先助五十元又募昌字一千四百三十九號冊平湖不留名二十元○同源順自助並募昌字一萬三千七百五十一號冊七戶共十元四開一元以一二十二日 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
