# 1899 - 208 - 4909446

 

Page 1

 
 
[中澤哀鴻] [  申報館恊振所謹啓]  
　　皖北各屬連歳慘被奇災小民蕩析離居狼狽情形雖鄭監門流民圖亦不能彷彿萬一加以牛匪作亂干戈遍野益不聊生本館恊振所從諸君子後承辦義振募捐之牘乞振之書旣已歴登報端蒙海内諸大善士惻隱爲　陸續慨捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恣凍餒餘生不免流爲盜賊言念及此可爲痛心所望諸君子節日用之資爲行善之舉慈暉所面自磕　召天和他　福壽綿長公侯萬代匪特百萬哀鴻所禱祀以求亦本恊振所所馨香拜祝者也肅此布陳伏維垂鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不　新續　豁靈襟上海廣學會諸君洞燭外情周知華故著書十載　　　　教而柱　言天下大同此其左募合括宏旨藉貽通才○新學彚編四卷裒西瀛旅客名篇開東土導歸先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則藥興華秘鑰敬告司徒三角半○中東戰紀本末一圖半續　七角文學興國策二角三書倂售二圓均與先譯之泰西新史攬要時事新論等書傳誦士林無勞述讃○時事新論六角○上海廣學會總局申報舘及各書坊出售外埠書坊及教士售書處亦可向購國書集成局啓 
[緇流犯法宜加等治罪說]  
　　湖南衡　縣僧名參禪者慕吳中繁富托鉢來遊春間因事與松江航船主周秀榮在上海新馬路工程局訐訟局員薄子責懲參禪不自悔晤復至松郡投府署喊控聲勢咆哮閽者囑補呈詞遂悻悻而去邇锗又在署前攔輿遞禀府尊濮太守批仰上海縣提案研訊詳覆核奪此事顚末歴紀報章其中是非曲直局外人旣未嘗深知亦無可輕議惟念民間獄訟之事其源起於相爭雀角鼠牙各不相下因是在上者不得不設官聽斷俾平其囂陵之氣而化其爭競之心若夫僧人皈依佛教釋家宗旨惟尚淸淨宜乎六塵不梁五藴皆空庶無玷乎禪宗亦罔干乎國法乃今之爲僧者大都混迹市塵作奸犯科肆無忌憚倘遇爲人告發地方官每以其方外曲予優容甚或狥情袒庇之以是若輩肆意横行藐法益甚竊謂四民各有其業終歳勤動僅得免饑寒之累而一爲僧人則受衆人之佈施供一已之揮霍勞逸已迥不同然或安分守法則借紺宇紅牆爲安置閒民之所聖朝政尚寛大亦復何所不容乃若輩則飽暖之餘更思淫慾偶有小忿動輙效鷸蚌之爭甚至兇悍性成到處健訟核其情罪實與流氓匪棍無異苟不從嚴懲治何以服平民之心伏讀雍正三年四月上諭刑部云朕每覽所奏罪犯案内多有僧人不法致干憲典者爲僧無清淨心行兇頑事則其非僧也必矣朕嘗覽釋氏之教雖不足爲治世理民之用而空諸色相遺棄榮利有戒定慧之學有貪嗔凝之戒爲說雖多總不出乎寡慾攝心戒惡行善四端爲大要也爲其徒者雖有爲禪爲律爲講爲持誦之不同然莫不以四端爲本至於混迹僧徒實乖僧行者飲酒食肉肆爲不法有應付馬流鏖頭挂塔　　江湖揑怪鍊廣潑皮等名色皆　　僧　廿爲非法何得稱佛門弟子乎若概以僧目之則良莠勿辨涇渭莫分矣朕非爲僧人正其名蓋覈名實辨是非國家　懲之法不可忽也爾部行文直省嗣後凡憑緇流犯法須按是何名色之僧人入案呈奏審擬定罪若旣稱戒僧有干犯法紀之事必嚴加治罪聖謨廣遠將若輩奸惡之迹與敗類之名指摘無遺不啻鑄禹鼎之奸而俾之無可遁　倘有司果能實力遵奉則若輩當不敢再肆　張而奸淫邪盜之爲必可從此息矣或曰民間詞訟之事必須五雀六燕悉得其平僧人雖托迹禪門未始非朝廷之赤子今或因其旣稱戒曾而一遇兩造爭訟必故存偏見則匪棍知其心有所畏乘間肆其狡謀是亦不可不慮不知人情不甚相遠皈依釋教者果能於山深林密潛心焚修則與人世旣少交涉之事人亦何從蹈瑕伺隙肆其欺陸若旣藏垢納汚種種不顧廉恥則非但顯干國法且與彼教大相違背雖從嚴懲治誰曰非宜嗟乎彼教至今日亦旣式微極矣去夏明奉諭旨令各省寺院均改建學堂將數千年相沿　俗幾欲一掃而空薄海人民無不同聲稱快未幾太后埀簾訓政盡復舊章而若輩亦得暮鼓晨鐘還我故物然此後益尚宜深自檢束勿復爲踰閑蕩檢之爲庶上獲國家之保全下免民人之訾議仗我佛靈貺尚得優游化日光天否則人其人火其書廬其居異端之闢本不係乎新政之行與否也昌黎之言何不可見於今日哉 
[整頓營規]  
　　京師訪事人云六月十三日榮中堂親赴南苑閱兵沿途地方官紛紛迎送武衞中軍各整隊伍迎於大紅門内列隊十餘里人馬旌旗遮蔽雲樹中堂轎過處隊隊官弁跪接中堂一一頷之及至中軍與張軍門點名畢面商遣散兩營補調補募事宜並詢近日勇丁肇禍之由復諭統帶以次各員以後嚴加約東不可疎懈午後由舊路而還各軍仍列隊相送直至大紅門内止十五日中堂令在京城内外通衢張貼告示晚諭軍民其示照錄於左 
欽差大臣節制北洋各軍文淵閣大學士管理兵部事務軍機大臣榮爲出示曉諭事照得本閣大臣愛兵如子愛民亦如子練兵原以衞民豈容擾民現在武衞中軍親兵萬人業經調募成軍駐紥南苑嚴立營規時加防範所有本軍勇丁出營必領簽牌回營限定時刻購買食物公平交易務期兵民相安市面無擾猶恐約束偶疏間有一二不肖勇丁乘間在外滋事而且京師五方雜處良莠不齊前有外來莠民冐充勇丁來本軍營盤偷竊業經拿獲盡法處治近聞有本軍革退逗留之散勇及本地痞棍假冐勇丁在外間訛擾詐害旣爲地方蠧患更壤吾軍聲名實堪痛恨除嚴飭各營统帶營哨各官嚴加約束外爲此示仰爾京城内外軍民人等一體知悉嗣後如有此等勇丁外間滋擾無論事之大小勇之眞僞爾等不必疑懼立將該勇扭赴本轅成交設立稽察處本軍營務處以及地面營汛報明緝拿捆送本營以憑按法懲治决不姑寛總之本閣大臣練兵所以衞民斷不准勇丁恃衆擾民亦不准民間挾嫌誣勇有犯必懲期於平允爾等各宜凛遵勿違特示 
[吉林練兵]  
　　天津國　報云延雨帥前遵旨挑練旗兵奏請擬就銀圓贏餘銀兩先練步隊一營兹悉於四月間遴派靖邊軍營哨各官並飭令練軍全營翼長花翎恊領慶祿署邊也營務處總理藍翎恊領劉嘉等率同該營官等由各旗精壯子弟内挑齊步隊一營五百人名曰武備軍中營經延帥面諭營哨各官習練新操勤加申訓所有官弁兵夫係照防軍初設十成隊伍挑選核計每年應需正餉三萬一千六百餘兩此外製造軍火以及各項雜支每年約需銀五千六百餘兩常年共計約需銀一萬七千三百餘　連閏加增二千七百餘兩又成營之初修建營房製造旗幟 
 
 

Page 2

 
 
號衣鑼鼓刀矛各項器具並小口糧等項復另　銀三千餘兩以上約需各欵由銀圓贏餘項下分别動支再行專案奏報云 
[節費報効]  
　　蘇州訪事友來函云欽差查辦事件大臣剛子良中堂以國庫空虛入不敷出因擬於兩江每年籌增國用銀一百五十萬兩現議定派認者已有六十二萬餘兩計江寗釐捐項下二十萬兩已經裁撤之高等練將二學堂省費銀六萬兩兩淮鹽務項下十三百五十萬兩現議定派認者已有六十二萬餘萬計江寗釐捐項下二十萬兩已經裁撤之高等練將二學堂省費銀六萬兩兩淮鹽務項下十三萬餘兩鹽釐各局則分别等次上等二千兩次一千五百兩再次一千兩鎭江關一萬兩上海關十萬兩製造局三萬兩商務局一萬兩招商電報鐵路等局俟督辦盛京卿到蘇再行籌議江蘇釐捐項下現尚未經議妥又聞兩江文武大小官員亦須分别缺之優劣派認報効銀兩惟均尚未定奪云 
[興寍亂由]  
　　香港循環日報云興寍縣屬土匪蠢動大府已遣軍剿辦兹有自嘉應州來者言禍端之起實因縣内有等小年喜事之流自恃血氣方剛延請少林後輩練習擊刺招集同志聯成一會當時有崇奉西教之人雜處其間始則肝胆相照情同手足繼而凶終隙末勢如冰炭於是謡言四起欲毁教堂事聞於某教士致函邑尊求爲保護邑侯尚在猶豫未决而若輩益肆簧惑佈散流言適有某鄉兩姓械鬥分司禀報邑侯會營馳往彈壓衆疑其捕已乘機揭竿且毁教堂良善小民流離走避又因山潦乍發災嘆其魚困苦情形殊爲可憫目下援軍已至或不難綏靖閭閻也 
[西樵剿匪近情]  
　　香港循環日報云南邑西樵土匪不靖官紳籌勦籌防兹聞大岡墟有質厙係某大紳之業日前匪輩致函打單紳未允所求惟止當候贖以避兇鋒仍照情禀官請兵剿辦匪由是忿恨益深現在匪勢日恣披猖官兵剿辦未能得力紳懼禍生不測閉歇質庫禀繳牌照避地他去而南邑尊楊大令督帶全班緝捕快壯差役及清鄉營勇二百名馳詣杏頭鄉駐紥社學隨與鄉紳妥籌剿辦之策卽於十四日之晚親乘小輪溯流詳覽形勢卽回行營會同關石二遊戎分派勇役握要堵截相機進攻連且捕獲匪黨十餘名究未能殱除巨憝旋將廣毅軍移紥官山墟俾勢成犄角以資鎭懾各班差役則分居艇上寄椗河干按時分隊出巡所有差艇均就鷁首排列槍砲藉壯觀瞻詎前日某艇猝被風浪掀播各槍紛然傾跌墜落艙中有九嚮連槍滿藏碼藥機捩觸動震發彈丸紛飛帮役某甲駐足船旁恰中要害當塲斃命幷有二役亦爲流彈所傷惟幸不致命耳 
[三述曹江水决]  
　　曹娥江决口細情已詳昨報近數日情形以班信不通不知何如寓滬處上諸紳商梓鄉誼重無不望眼欲穿昨日俱接家報知水勢旣末凈退而淫雨又復連綿飢民千百成羣到處攫食現雖尚稱安靜特恐因飢生事爲害地方說者謂曹江雖有土塘宜改土爲石方足以杜後來無窮之禍倘存以工代振之法旣不虛糜振欵而又能成厥大工捍衞閭閻莫亟於此敢於旅滬餘上諸紳商有厚望焉 
[鎭郡得雨]  
　　鎭江訪事人云天氣炎熱多時不雨田中禾稼葉漸焦枯農民憂心如焚梏楻之聲昕宵不絶迨二十二日傍晚濃雲潑墨凉飈突來至鼉更初報時大雨滂沱惜未及片時雨師卽捲斾而返迨四鼓時風雨又作幾疑金鐵鏘鳴直至次晨檐溜之聲尚淙淙不絶田疇霑足可以望慰三農矣 
[滇撫過漢]  
　　新簡雲南巡撫丁中丞振鐸由都南下道出漢江駐節大碼頭河干舟次前已錄登報章兹又接漢口訪事友人來函云中丞於本月二十日上午已乘原舫揚帆上駛赴滇履新 
[示禁私票]  
　　廣東海防兼善後總局二品銜署布政使司雷瓊道馮二品銜署理按察使司吳二品頂戴署理兩廣鹽運使司督糧道周署理督糧道高廉欽道葉爲出示嚴禁事光緒二十五年五月初七日奉兩廣總督部堂譚批　商宏豐公司韋崧等禀稱竊商等於二十三年遵示認餉承辦全省闈捐曾具章禀明如有私收基圍等票准指名禀請查禁拘究在案溯自接辦以來各屬地方棍徒訐名修廟築堤開設私票名目尤多甚至藉口團費公然設收雖隨時禀請善後局飭屬拘究禁止地方官迄未嚴辦一起以致匪瞻愈張益無忌憚揆厥所由凡設私票必聯絡地痞以不肖紳耆爲護符以衙門吏役爲耳目消息通靈旋禁旋開人犯到案卽釋何能刁風禁絶比來闈捐已成弩末歲科塲期尤爲淸淡商堂所抽經費往往收不敷繳上年廣肇惠歲考正餉均由商等籌欵賠補誠知闈餉一項已奉指還洋欵縱使萬分爲難從未敢稍有延誤然各屬私票日多卽各處關捐日絀目前就查確附近私票已有二十五處距省較遠各屬尚不知凡幾鄉愚不知眞僞利其按用開票鮮不受其煽惑若再不請嚴禁則四處匪徒相率效尤必致奪盡闈姓阻塞餉源商等旣肩鉅餉責無旁貸合亟開列查實私票廠名淸單趨叩崇轅禀懇飭局示諭嚴禁幷札各屬先將單開私票各廠按址查封拘犯懲究以衞正餉等情奉批仰廣東善後　飭屬查明禁止禀單均抄發等因奉此除摘抄淸單分札南海順德番禺三水淸遠高要四會英德等縣照案查禁外合行出示嚴禁爲此示仰闔省軍民人等知悉爾等須知開設私票大干禁令嗣後務各凛遵本局迭次示諭毋再私設圍提等票罔利賺餉倘仍怗惡不悛一經查確定卽飭縣從嚴發封拘究决不寛貸其各遵照毋違特示光緒二十五年六月初六日示 
[漢口官塲紀事]  
　　漢口訪事友來函云牙厘局總辦施鶴笙太守紀雲日前奉上憲札委署理德安府篆太守接札後卽趨赴各轅謝委擇吉履新其厘局總辦一差想須另行委員接辦也○漢口自創設保甲總局除暴安良閭閻頗爲安謐兹撫憲于大中丞復札委聶大令廣澤專辦局中一切團防事宜倘果能認眞整頓亦地方之福也 
[松郡官塲紀事]  
　　茸城采訪友人云前者松江府濮紫泉太守赴蘇垣禀陳要公已於本月二十二日午後乘舟回郡華亭縣劉謙三婁縣屈吉士兩大令均詣府署禀安○城守營遊擊兼帶新兵副營曾鏡廷遊戎恒德蒞任已久現經提憲李壽亭軍門給予文憑送部引見遊戎奉文後隨卽部署交卸事宜遺缺委金山營遊擊楊克明遊戎俊德署理楊遊戎來松後復赴江隂李軍門防次謝委聞已　吉本月二十七日接篆仍兼管帶副營所遺金山營篆務則由某守戎暫爲護理○奉賢縣主金調靑大令前經府憲濮太守札調來松覆審靑村港命案連日借座婁署公堂日夜研鞫奈各犯堅執不承至今仍無確供而奉邑職守未便久離大令遂於日前禀辭回署大約此案當發回再訊也 
[暹羅問俗]  
　　天津國聞報云有客曾遊暹疆歴述所見所聞奇奇怪怪頗足以資談助而解睡魔因照錄之暹人善用符術卽俗稱訌頭是也有所謂牛皮訌者係用牛皮一張咒而縮之使細所毫髮然後雜於食品令仇怨之人視而不見無有疑慮吞食過喉其牛皮漸漲步履維艱若非以咒訣調護難免因兹害命此法暹婦或嫁華商不欲其遄回梓里者往往暗施隂毒以爲挽留之計倘不遵閨律私自逃回者彼必傕咒作法而性命不保矣暹境産象甚多龎然高大形似笨拙而性極靈警且諳各籍方言實非他獸所能及倘或出惡語以傷之該象必隨時發怒躡足追蹤務獲其人而捲之以鼻使其飛騰下墜置之死地而後已問有急足奔逃得免於難冉過數年或爲該象所遇彼亦必能認識而終不肯放鬆其靈性有如此者宜乎無人敢觸其怒而以性命爲兒戲也○烏鴉之貴重以暹爲最凡僧舍民居必預備粒食任其飛集飲吸倘誤斃其命則國有常刑罪在不赦是以無取觸犯者獨至華人人稍有犯法則或鎖或枷不容輕恕此眞人不如鳥亦異聞也 
[山隂攬勝]  
　　紹興訪事友來函云署會稽縣錢仲畬大令增勳自去年七月蒞任兹屆一年期滿例應瓜代十八日經藩憲惲松雲方伯牌示飭委黄大令福元接署○紹興團練向由各店鋪捐助經費每年約可收錢一萬千現經地方官委武弁郭臬赴杭州招募遣散之湖南勇丁 
 
 

Page 3

 
 
百名充富團勇限七月朔日成軍○各省新鑄小龍圓屢奉憲示與墨西哥銀圓一律行用乃錢商故意抑勒小龍圓一角始則貼水一二文近則逐漸加增須貼水六七文矣各店鋪交易均照大洋上足收進而兌與錢莊則貼水甚重此中折閱不少曾向府署禀訴奉批山會兩縣體察情形斟酌辦理縣中則仍令一律行用各店鋪無可如何因集議自六月朔起南貨業首先在大江橋相公殿演戲一日各業以次遞演從此凡以小龍圓市物照錢莊一律貼水乃初三日大雲橋某南貨鋪水澄橋大同南貨鋪因貼水爭論被鄉人搗毁各貨鋪因近來人心浮動恣釀事端仍一律行用然折閱甚鉅又向錢莊關說令其將小龍　貼水若干每晶懸牌錢業會館使衆咸知不致與各業爲難各錢莊以此事須奉縣主諭飭於是紳董又向兩縣代達商情兩邑尊現擬具禀上憲聽候核准卽可通行究未識上游如何辦理也 
[北固延凉]  
　　鎭江訪事人云京口一隅華洋雜處靑皮無賴麕聚爲非每遇小家碧玉裝飾華麗者卽指爲私　　合黨羽擁入敲詐兇横情形不可言喻邇爲道憲長久山觀察訪悉面諭丹徒縣楊明府保甲局劉大令會銜出示遍貼通衢略謂無論大小人家遇有前項情事許被害者隨時扭控訊明卽釋决不拖累想此後若輩或可稍稍斂跡矣○長江水師提督黄芍巖宫保統領新湘各營陳宇山軍門瓜洲總鎭高光効鎭軍隨同欽差查辦江南事件大臣剛子良中堂赴圖山江隂　視砲臺兹已事畢宫保仍同軍門鎭軍乘鏡淸兵輪船溯江上駛二十一日抵京口江勝各營兵咸在江干鵠立迎迓農人某甲年逾不惑始娶某氏爲妻氏雖出自小家皓齒明眸頗爲艶麗梨花一樹壓倒海棠月下花前時形傷感月前忽得瘋顚之症或歌或哭終日昏昏時復刎頸投河意圖自盡甲無奈告知母族銷閉空房日給粥飯兩餐以待其斃噫是豈鴛鴦簿上錯注因緣致成此情天缺陷歟請還執月下老人而問之○某甲傭於南門隆盛客棧二十二日午後偶與狎友某乙嬉戯乙奔竄甲尾追之乙絆仆於地一蹶不振撫之已冰矣語曰戲無益觀此不益信哉 
[星軺蒞滬]  
　　昨日淸晨九點鐘時新簡法國出使大臣裕朗西星使乘招商局海晏輪船抵滬換乘緑呢大轎往北河南路天后宫側出使行轅暫駐本埠蘇松太兵備道曾經郛觀察松海防同知劉乙笙司馬上海縣王欣甫大令英法兩界讞員翁笠漁直刺朱森庭明府及提標右營叅將廖楚材叅戎均往禀見聞星使小作勾留卽乘法公司輪船持節出洋云 
[儲憲來申]  
　　浙江糧儲道鄭駿入觀察嵩齡因公北上刻已事畢由天津乘某輪船南下昨日道出滬上命駕入城遍往各衙門拜謁如儀 
[讞員持正]  
　　英界公廨差役姜昌榮等前困押令開設臺基之淫婦嚴倪氏等游街示衆未經咨照老巡捕房致被拘押解請訊辦昨晨捕房又將差役差昌榮徐阿金陳慶生朱阿福及地保夥謝嘉卿等解案請訊姜昌榮供小的奉諭將嚴倪氏等押令游街曾至新巡捕房請派巡捕護解彼亦未派及至老巡捕房界内正欲投報卽被拘押小的自知疎忽今已管押多日叩乞施恩讞員翁笠漁直刺顧謂美繙譯官白保羅召曰本分府辦事素性持正斷不肯庇護差役今嚴倪氏一案係由捕房解訊定斷派差押令游街該差役等雖曾往新巡捕房咨照因未派捕以致遲向老巡捕房咨照有違租界章程究屬咎有應得本應嚴加懲辦惟念管押捕房亦已多日姑著冨堂各責一百板以儆至公堂案牘本分府自有權衡當前次捕房解訊時尚未定斷而巡捕頭卽令包探將各人帶回是何意見倘定斷不公儘可申辯或請重辦今捕頭如此辦事殊非和衷商辦之道該捕頭太覺藐視公堂白君答稱凡公堂復訊之案例須帶回捕房直刺謂本署差役毋庸拘押捕房豈謂本分府無押人之權乎今差役已懲辦矣而捕頭藐視公堂一至於此亦須明白示知白君謂且矣同議後再行回覆直刺允之 
[鹽船肇禍]  
　　本月二十日東路巡鹽砲船四艘道經浦東兪伯題橋見岸上有數人擔鹽喚賣立卽奪獲雇土人挑送到船每擔許給小洋一角旣而不與反將挑夫用刀亂砍以致激成衆怒一呼百應聲勢洶洶巡鹽船寡不敵衆逃至陳家行題橋土人跟蹤窮追船勇怒遂放槍砲擊之土人受傷甚衆中有汪五官凌元官二人竟以傷重斃命當經各家屬號咷追至塘口吳遊戎許給卹洋二百元始得草草棺殮 
[示諭漁團]  
　　欽加四品銜補用直隷州調署松江府上海縣正堂王爲出示曉諭事准漁團紳董黄蔡函開據山東帮漁船頭目王德發准揚帮漁船頭目沈桂春等面稱各帮漁船於江河網捕來往無定設逢點騐會哨等事各頭目傳喚未必皆肯聽從深恐呼應不靈愆期貽悞懇轉請出示曉諭等情到縣准此查漁團疉奉各大憲遵奉諭旨札飭認眞舉辦業經照會紳董設局編查將各漁尸花名册報在案兹准前因合行出示曉諭爲此示仰各帮漁戸知悉須知本境漁團係遵旨舉辦本縣深恐各漁戸畏難苟安虚應故事特令編成牌甲發給旗照飭令互相糾察並按時與水師營會哨此極簡便易行自示之後務各凛遵將來如須調閱及遇會哨等事一經諭飭各帮頭目傳喚務須依期齊集如果辦理認眞本縣定當從優給賞倘敢延悞嚴究不貸特示 
[示禁招摇]  
　　欽加知府銜辦理保衞浦江水利兼馬路工程局卽補軍民府司徒爲嚴防詐僞事按得正躬乃可治入興利必須除弊本委簪纓累世詩禮傳家作宦湘江恒矢冰淸之志移官滬瀆謬承水利之差兹奉憲檄兼辦馬路工程局務蒞事已經三月撫衷時凛四知上海乃華洋交涉之區南市爲商賈輻輳之地良莠錯雜奸宄易生必防範之加嚴庶閭閻之安乂合行出示曉諭爲此示仰馬路商民人等知悉爾等須知本委持身淸白勤愼從公司事類皆潔已自愛之人童僕僅供奔走使令之任巡捕素嚴約東書役祗資辦公第恐無業流氓外來匪類冐充本局司役借名撞　遇事招摇種種鬼蜮情形言之實堪痛恨除飭通班探捕差役嚴密訪拿外爾等商民倘遇前項不法棍徒在馬路滋事擾民希圖騙財入已者立卽扭禀來局訊明嚴辦如有差巡等等帮同舞弊暗中狥縱亦許指名控告一倂從嚴究懲本委言出法隨决不寛貸各宜凛毋違特示 
[請遷屍棺]  
　　楊樹浦巡捕頭投英界公廨禀稱現在該處新闢各國公共租界查得内有屍棺四百餘具無人收管　傳地保徐良甫周子卿徐桂卿楊岳山等於禮拜五到案飭令赶緊代爲遷徙直刺允之 
[拘獲流氓]  
　　上海縣王欣甫大令以邇來流氓日多特諭差捕等嚴拿解辦昨日捕役在西門外茅山殿前見著名　氓白毛囡向吳阿虎詐洋三元二角遂一倂拘送縣署奉諭暫行看管候訊 
[明珠入水]  
　　前日之晚有某姓江北艒艒船戸之小孩在太平馬頭浣濯什物偶一失足墮入波心孩之父母知之急卽倩人入水挽救詎已蹤跡杳然直至夜深時始行撈獲撫視之已腹大如五石瓠矣舉家哀痛聞者莫不爲之慘然也 
[馬路工程局紀事]  
　　前者萬盛米行夥莫少卿向萬隆購買黄荳六十擔喚陸龍桂駁船載運至行交卸陳向莫索取船資莫以船價六百文應歸萬隆給付囑往算取陳允之及至萬隆僅付錢二百四十文尚少三百六十文向莫詰問因此齟齬互相打架包探黄量海查見之下將人証拘押捕房捕頭令解馬路工程局請會辦委員司徒貽芬司馬提訊莫陳兩造供訴前情司馬以陳不應爭閙判掌頰四十下斥退○鞔工徐四之女名梅女前被附居之同業人陳福卿卽陳阿二誘逃出外日前徐在法租界與陳邂逅担住根問詎陳揮其同類大逞兇鋒徐不捨扭至南市新馬路喚四十七號巡街　拘押捕房禀請會辦委員司徒司馬提訊司馬以案關誘拐且徐女在逃未獲碍難訊判爰命書事繕就公牘移解上海縣署禀請縣主王欣甫大令研訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輕生類誌]  
　　皖垣訪事友來函云安慶小南門内有某姓子年將弱冠性頗頑劣前日乃父稍加訓誨因而氣忿潛購阿芙蓉膏吞服迨父知覺受毒已深旋卽斃命又太湖縣廩生某甲年甫三十有二寄居城北施家塘筆耨墨耕聊資餬口本日因書院考課屢遭屏斥悶悶於懷某日繕就書信一函遣人送至其母舅某乙處内云於今日某時赴某塘自盡所存右色衣物開具一單請代收料理後事云云乙駭極奔往甲已投水無蹤爰設法遣人將屍撈起代爲棺殮 
[上海縣署瑣案]  
　　簫子餘控陸鼎泰水果行主陸蘭亭王瑞卿欠銀一案前晚王大令親提研訊蕭供寗波人在南市裕成錢莊爲執事自與鼎泰行往來共被結欠銀二千餘兩今鼎泰雖已閉歇而陸蘭亭之兄梅亭尚開久大木行並非無力務求提案嚴追陸供王瑞卿糾職員股開水果行職員賞卽付給資本銀三千兩被王濫放貨帳以致虧欠纍纍職員已爲所累至胞兄梅亭早已晣居與此事不相干涉大令謂爾稱職員是何職銜答係從九大令又問王瑞卿供監生與陸股開水果行所有資本及裕成欵銀均被主顧賒欠以致轉運不靈務求寛限俟各帳收齋再行歸還大令大加申斥判陸王均行交差候補提陸梅亭到案覆訊蕭叩謝而退○王庭耀控初文銘吞没存銀一案王大令提訊之下初供原籍山東在滬上小東門外開設雙成泰雜貨號光緒十八年秋間有同鄉人王庭耀交來銀一百兩託匯至烟臺交慶興福收取當時因慶興福欠小的號内銀二十八兩故照數扣去仍掣一百兩收票交王收執未幾慶興福卽行閉歇王忽稱此銀並未匯去投案朦控王供山東登州府某縣人販賣柴草來申所有銀一百兩係存放初處並非托伊匯往烟臺今被吞没求追大令詰以借票何在據稱在山東家中大令以此事涉訟已久豈有票據尚在家中之理顯係揑控惟初文銘旣允將銀匯烟臺又擅扣二十八兩亦有不合姑判初文銘給土三十兩迅卽繳案了結如王再向纒擾定予遞解回藉兩造遵諭而退諭令完案 
[英界晚堂瑣案]  
　　陳錦春控周阿六混名牛皮阿四藉端索詐前日之晚讞員翁笠漁直刺倩襄讞委員張柄樞司馬提訊陳供本邑人年二十有八向開肉莊昔年小的母親因膝下乏女撫錢氏女阿秀爲螟蛉女於光緒十七年間于歸孫書全爲室詎至前年冬間突有素不相識之周阿六向小的聲稱昔年爾母所領錢姓女阿秀該女當四歲時已許字與余庚帖尚在豈能另許與人致被詐去洋銀數十元至去夏五月又來滋擾小的囑其將庚帖付還許借洋銀若干周稱祗須洋二百元永免瓜葛小的不欲多事當卽允許付洋二百元取還庚帖不料周將洋用罄又來索詐前後共被詐去洋銀二百七十元上月二十日左右又向小的母親恐嚇不堪其累故特來案呈控求請究辦質之周供陳知錢阿秀有庚帖在小的處自願出洋三十元贖還並囑出立筆據小的不允致被來案控告其實小的並無索詐之事况錢阿秀尚有父母小的儘可向錢姓理論求請明察司馬以周阿六供詞狡展命笞責一百板具改過切結永不准再至陳錦春處滋擾陳稱謝而退○周才生控妻楊氏惓物遁逃經張司馬訊判飭傳周才生之兄嫂到案訊問核奪前日其嫂周邊氏投案司馬飭卽傳集周才生周楊氏及楊氏之母楊夏氏等質訊周才生檢呈小照供稱妻子楊氏裝扮異服出外拍照實屬不守婦道並終日住居史瑞臣家與史之長子私識小的顔面何存求請發堂寄養楊氏言小的不顧家用但小的每月給子零用三元託胞嫂轉付寄膳胞嫂處每月償洋十元不得云不顧家用矣求請查察周邊氏供袖裏向不和睦楊氏屢次出外小婦人勸阻不依夫弟才生按月給予楊氏家用均由小婦人轉付周楊氏供丈失數月之久不寄家用向嫂索取分文不給無奈至史姓家帮傭衣服錫器等物均被丈夫質錢浪用今將當票呈電楊夏氏供女兒並未作不端之事周才生擅自退婚小婦人不能領回求恩公斷司馬以楊夏氏養女不教殊爲非是周才生須念夫婦之情旣無指實不端之處鳥能率請發堂仍著周才生領妻回家楊夏氏具以後周楊氏如不守婦道周才生能指出實據任其如何處治楊夏氏斷不干涉切結案遂了○王陸氏控潘喬氏滋擾逞兇亦由張司馬提訊王陸氏供蘇州人與蔡掌生同居前曾借潘喬氏之屋住居十八日氏卽向小婦人借洋銀二十元因此遷出前晚喬氏手挈小孩忽然至小婦人家尋釁誣稱藏匿伊夫被搗毁大牀洋鏡等物約值洋銀數十元鳴捕送案求請訊究見証蔡掌生供與王陸氏同潘喬氏供上月間王陸氏串同蔡掌生喚小婦人丈夫至蘇州一去不回實由陸氏勾引共宿前晨小婦人闖入王陸氏房丈夫在牀旋被蔡掌生從旁拖曳致丈夫奪門而出當將丈夫之鞋子衣服携取報捕並不逞兇求請明鑒司馬謂之曰爾謂王陵氏藏匿爾夫毫無實據何得向其滋擾著笞責一百板驅逐出外 
[英界公堂瑣案]  
　　五十號印度巡捕解送逼良爲娼之惡鴇王小妹到案禀稱此鴇强逼應阿四賣娼不從卽肆凌虐是以拘送請究應何四申訴被虐情由應阿記投案訴稱阿四是小的之妻近由寗波逃至滬上不知如何墮入烟花今旣到案求准領回管束王小妹供小婦人開設野鷄妓院應何四曾取去帶擋洋二十元求恩追繳直刺判將阿四交應阿紀領回帶擋不追○包探竇如海禀稱婦人朱娘娘串同莊金生誘拐朱四金之妻王寳林及洋九十元報捕後經小的拘獲送案請究朱四金投案請將妻領回管束王寳林供小婦人嫁朱後素稱和睦此次悞聽朱娘娘之言以致背夫私逃今已知過叩求恩典朱娘娘莊金生同供不敢誘拐朱四金自願將妻囑令帶至上海今被誣控尚求明察直刺以兩造各有不實不盡著一倂押候過堂復訊○包探秦少卿禀稱前日落差華捕陳金衞向人索欠忽有事不干已之張阿三出塲霸阻致將陳捕毆傷並失落銀表綢洋傘等件經小的拘獲送請訊究陳金衞投案訴稱所失各物約值洋十一元叩求追繳張阿三供小的向之觀解並無霸阻情事求鑒直刺判令賠償洋十一元管押一月 
[法界公堂瑣案]  
　　同春樓街蔣順興鐵店主蔣雙龍前日至恒豐里收取東洋車資爲流氓吳金福錢金榮等五六人藉端訛詐持刀恐嚇勒索洋銀三元經蔣父順卿投報捕房捕頭立飭巡街捕前往將吳金福錢金榮二人拘獲帶回捕房昨禮拜二堂期傳同原告解請讞員朱森庭明府何繙譯會訊蔣順卿偕伊子雙龍投案遞禀申訴前情並稱吳等揚言尚欲尋仇報復求請重辦質之吳金福錢金榮均不肯實供明府著押候各責五百板著交同黨四人一倂嚴辦○金利源十二號棧房管棧人張和尚禀稱偷兒王品三從窓口扒入竊去生鐵二十餘墩今將王拘獲解案請訊王品三供此鐵係友人王阿三托小的竊出求鑒明府得供判枷一月期滿責二百板○徐錦如控永泰絲線店主彭友甫結欠貨洋二百零七元經明府訊供著先行繳洋一百元餘准交保出外勒限歸楚昨日堂期原告投案求追彭呈遞帳簿並交洋五十二元禀稱已經照數歸淸明府謂一面之詞難以憑倍著交保限三日内交洋二十元給原告具領完案○鴻泰土店主李桂泉去年誑取支票銀二百兩逃匿無蹤本月初旬爲陳小寳扭控公廨經明府訊供交保出外勒限理償兹陳已如數收淸投案求銷另有他戸欠欵求請附追昨日捕房將保人王達生解案明府著交李桂泉到案訊追○杭州輪船買辦楊鞠雲用虧水脚洋銀六百元爲太古洋行西人送案求追明府著保交案押追○包探禀稱竊賊王德勝在北京輪船竊取搭客洋銀二元五角當塲拘獲贓已交還失主解案請辦明府判責一百板○包探禀稱賭棍王阿福在洋涇浜設攤以 
 
 

Page 10

 
 
紅黑籌引誘鄉人賭博拘案請辦明府判枷號半月期滿笞責四百板○包探禀稱馬夫吳仁甫竊取皮帶及鞍轡等物賣與蘇州某馬車行馬小的拘獲解案請辦明府著押候追到原贓核辦 
[美界捕房紀事]  
　　昨日亭午時寗波無賴名洪福者在中虹橋堍華洋薈萃樓糾人聚賭司帳丁煒彬喝阻不依反被糾黨行兇致丁與值堂人雲生均受重傷由包探洪阿寳將洪福拘入捕房捕頭令押候解送公堂禀請讞員翁笠漁直刺審辦○前晚甬人陳阿起混入某姓家圖竊爲事主當塲拘獲送入捕房捕頭訊得圖竊未成令押丐牢一宵以儆 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年六月十六日京報全錄]  
　　宫門抄○諭旨一道錄前○秦督陶奏報銷嘉峪關徵收俄稅數目摺○黔撫王奏爲整頓黔省營務摺○新撫饒奏遴員署理道府各篆片○内務府奏爲據情代奏摺○將軍長奏爲預估二十六年滿蒙各營餉銀摺○粤督譚奏爲甄别州縣照例補用片○燕督裕奏爲甄别府縣各官片○六月十六日吏部翰林院正紅旗值日吏部引見八十名○伊犁副都統拉禮請訓○奎順謝稽察海墻大臣恩○廣東叅將鄧廷光謝恩○廣西叅將陳世林謝恩○河南參將羅朝樑謝恩○鍾公請鈔　日○福森布德魁各續假十五日○佟在棠預備召見○召見軍機拉禮佟在棠○○頭品頂戴陜甘總督臣陶模跪奏爲嘉峪關徵收俄稅扣足四結造册報銷恭摺仰祈聖鑒事竊照嘉峪關新設俄國陸路口岸徵收稅項遵照部議扣足四結專摺奏咨一次兹查光緒二十四年閏三月初九日止第五十二結屆滿業經先後造册奏咨今自二十四年閏三月初十日起至二十五年三月初九日第五十六結止又屆四結期滿共第五十三結五十四結五十五結五十六結徵收稅銀已節次分别咨明在案所有十四次四結内共舊管新收除提火耗每兩一分二厘外徵收内地正子稅銀一千三百二十八兩四錢七厘四毫又開除提入光緒二十四年滿年經費銀一千三十九兩五錢六厘三毫二絲實儲稅銀二百八十八兩九錢一厘八絲據該關監督張廷揖造具淸册詳請奏咨前來臣覆核無異除册分送總理衙門及戸科查照外理合恭摺具奏伏乞皇太后皇上聖鑒謹奏奉硃批該衙門知道欽此○○頭品頂戴貴州巡撫臣王毓藻跪奏爲黔省各營切實整頓恭摺覆奏仰祈聖鑒事竊臣於光緒二十五年二月初三日承准軍機大臣字寄奉上諭練兵爲當今要務迭經諭令各直省將軍督撫各就本省餉力妥定章程認眞辦理該將軍督撫等受恩深重自當共體時艱力圖振作迅速舉行現在某省實能籌餉若干練兵幾營何人統率未據切實奏到著各督撫懍遵歴次諭旨通籌妥議限一月内迅卽覆奏督撫均有提督軍務兼理糧餉之責提鎭爲專閫大員兵事尤責無旁貸所有此次練兵有提督省分應責成提督統領通省各營無提督省分應於各鎭中遴選熟諳軍事之員總司營務以痛除缺額蝕餉爲第一要義然後申明紀律勤加訓練務期一兵得一兵之用建威所以銷萌宵小旣不至生心卽使地方有事徵調亦可以立應該督撫仍不時校閱賞罰嚴明以節制之師爲緩急之用等因欽此上年迭奉諭旨飭練洋操當經臣奏准於三十六營練軍内就駐省之撫標左右兩營及平遠營共九百人試辦在案遵卽飭統帶上江恊副將李昌麟督同教習挑選壯丁逐日操演各軍勤奮規模亦極整齊兹復仰承訓示敢不竭力運籌用副朝廷整軍經武建威銷萌之至意臣查練兵與籌餉相表裏不易之經黔地瘠貧兵餉素資恊濟而時艱用絀欠解甚多但能就有著之欵以贍兵力其提標左右前並安順等營及威寍左營安義中營並普安册亨長壩安南等營鎭遠中左右並歸化淸江台拱凱里丹江等營古州中左右下江等營歸提督羅教連威寍鎭熊時敏安義鎭蔣宗漢鎭遠鎭楊國保古州鎭張紹模分别統領與責成提督之諭旨尚屬相符此外統帶遵義羅斛天柱朗洞思南等營之都匀恊副將李景昌統帶大定畢赤黄平黔西仁懷等營之補用副將羅志珂統帶銅仁石阡松桃等營之儘先副將范德元統帶都匀上江荔波黎平等營之補用副將譚盛高皆百戰衝鋒著名宿將臣隨時接見勵以忠義勉以尊親示以詔令之森嚴惕以責任之重大各自激昂鼓舞不敢蹈缺額蝕餉之弊稍昧天良合計各營兵數千人實能紀律修明訓練認眞似尚足資戰守臣受恩至渥職分攸關斷不肯因循貽誤惟有恪遵諭旨勤加校閱信賞必罰以固軍心以紓宸注所有黔省各營切實整頓緣由恭摺覆奏伏乞皇太后皇上聖鑒謹奏奉硃批知道了著卽督率該提鎭等隨時認眞訓練毋稍弛懈欽此○○饒應祺片再新疆伊塔兵備道英林經陜甘總督臣陶模奏請調補甘肅西寍道光緒二十五年三月三十日奏硃批著英林調補吏部知道欽此所遺伊塔兵備道員缺新任慶秀到省尚需時日應先委員接署以便英林交卸赴任查有鹽運使銜在任遇缺題奏道伊犂府知府黄丙焜堪以委署遞遺伊犂府知府員缺查有知府用候補直隷州知州駱恩綬堪以委署除由臣曁藩司分别給委外謹會同伊犂將軍臣長庚陜甘總督臣陶模附片具陳伏乞聖鑒謹奏奉硃批吏部知道欽此○○總管内務府謹奏爲據情代奏事據廣州駐防正紅旗漢軍監生門定鰲呈稱定鰲於去年經護理廣州將軍興存保薦來京自九月二十三日到京起隨同太醫院恭請皇上脉息屢荷天恩高厚感激難名惟冀皇上聖躬服藥合宜庶可稍伸犬馬報效之忱無如請脉以來迄今半年有餘尚無少效定鰲慙赧殊深自審才力不及學有未逮誠恐日久曠延負恩綦重懇請代奏恩准回旗等情前來理合據情代奏伏乞皇太后皇上聖鑒謹奏請旨奉旨一道○○奴才長庚恩祥跪奏爲預估光緒二十六年分伊犂滿蒙各營並練軍馬隊軍標漢隊及軍台卡倫等一切支欵實需餉銀數目懇恩飭部照案指撥以濟要需恭摺仰祈聖鑒事竊查伊犁歲需新餉經前伊犁將軍色楞額會同前陜甘督臣楊昌濬新疆撫臣魏光臺奏請每年分撥餉銀四十萬兩定爲常額當經戸部核定歴年照數估撥在案兹屆預估光緒二十六年分新餉之期據糧餉處呈稱伊犁滿蒙各營官兵並練軍馬隊軍標漢隊蒙古王公台吉軍台卡倫喇嘛等應支俸餉鹽菜馬乾及一切雜支業經先後奏咨立案各欵共需銀四十萬兩有零此外尚有吉林世職致祭蒙古王公羊酒陣傷亡故官兵之妻半俸半餉並祭祀行圍演砲京員章京移任關支京俸銀米以及出差偵探緝捕等項未能預計之欵均於額定新餉銀四十萬兩之内極力匀挪支給並未另行請欵支絀情形前於預估光緒二十五年新餉時業經詳晣呈明在案現查各項支欵仍屬如舊所有光緒二十六年分需用新餉應請仍照原定銀四十萬兩之數估撥等情呈請具奏前前奴才復加詳核糧餉處所呈各項支欵均係奏定立案每歲必需之欵現在力求撙節實屬無可再减相應請旨飭部將光緒二十六年分新餉仍照原案四十萬兩指撥以濟要需所有預估光緒二十六年新餉緣由謹恭摺具陳伏乞皇太后皇上聖鑒飭部覈議施行謹奏奉硃批戸部知道欽此○○譚鍾麟等片再查勞績捐納候補試用知州知縣到省過班一年斯滿例應分别考察面試甄别具奏歴經遵辦在案兹查有候補直隷州知州王錫輝明練安祥從公勤愼候補知縣程棲鵬樸實不浮候補知縣祺威明晰謹愼諳習洋文候補班儘先補用知縣朱惠年壯才明候補知縣秦廣綬穩練勤能候補班前補用知縣錢祖蔭才識練達熟習例案新海防試用知縣鄧廷獻年强志奮均經詳加考察分别照章面試堪以各按本班序補據藩臬兩司具詳前來除將各該員詳細履歴開單咨明吏部外臣等謹附片具陳伏乞聖鑒謹奏奉硃批吏部知道欽此○○裕祿片再道府州縣無論候補試用人員應自到省之日起予限一年詳加察看出具切實考語奏明補用兹查有候補知府江槐序候補知縣閻駿業羅熙祿費邦屏均到省一年期滿例應甄别據藩臬兩司詳請具奏前來奴才查江槐序老成穩練閻駿業安詳謹飭羅熙祿年富才優費邦屏才具明敏均堪留省補用俟有應補缺出照例序補除履歴册咨部外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十五年六月十七日京報全錄]  
　　宫門抄○諭旨五道錄前○署將軍額奉爲辦理江京兩防練兵情形摺○燕奏爲天津　道徵收海稅數目摺○粤督譚奏甄别知縣留省補用片○粤撫鹿奏爲舊病復發懇恩賞假調理摺○大臣志奏頒到時憲書遲悞請旨查辦片○粤督譚奏爲委員接署知府片○六月十七日戸部通政司詹事府廂白旗值日無引見○蘇嚕岱假滿請安○兩廣叅將鍾成全謝恩○水師叅將彭源洽謝恩○章洪發預備召見○召見軍機章洪發○○奴才額勒春跪奏爲欽遵諭旨謹將江京兩防練兵情形恭摺具陳仰祈聖鑒事竊奴才於四月二十日准兩江督臣劉坤一咨開四月十五日承准軍機大臣字寄各將軍督撫光緒二十五年四月初六日奉上諭練兵爲當今最急之務迭經諭令各直省認眞訓練現據各將軍督撫先後覆奏各省所練兵勇多寡不同總以精强爲主庶制勝可期現在訓練已經數月當已確有成效際此時艱孔亟折衝禦侮必須備豫不虞著各將軍督撫隨時認眞校閱務使悉成勁旅毋得稍涉懈怠仍將練成各營確數曁陣法技勇如何限三個月先行具奏聽候次第調取來京閱看將此各諭令知之欽此遵旨寄信前來等因承准此相應恭錄咨會等因奴才查江京兩防前於光緒二十一年經前任將軍奴才豐紳會同前署兩江督臣張之洞等奏自光緒十年江寗添練馬隊一千二百五十名京口添練馬步隊七百五十名逐月按期操演陣法整齊技藝嫻熟請援照杭州西安等處成案奏准每月添加練餉二千串文以資津貼嗣經前署將軍奴才毓賢抵任後擬再挑選精壯從新訓練旋於本年正月二十二日奉到諭旨各省駐防生齒日繁閑散中不乏精壯之士著該將軍等各就本處情形挑選若于教練成營以資捍衞所需餉項應與該省督撫藩司妥籌恊撥奏明辦理用副朝廷講求武備諄諄誥誡之意等因欽此當經前署將軍奴才毓賢片奏檢查江寍小甲閒散内共有精壯一千餘名京口小甲閑散内共有精壯一千餘名擬先在江京兩防各練五百人分爲二營但因總統及營哨各官薪水什長兵丁餉銀每月每營需銀一千餘兩二營共需銀四千餘兩商之兩江督臣劉坤一據云無欵可籌惟有督飭兵丁照常操演再行商酌正在籌辦間接准總理衙門電開奉旨毓賢著補授山東巡撫迅速赴任遵卽交卸起程將練兵一切事宜移交後任妥爲接辦等因於三月二十日奉硃批知道了所有駐防練兵每月應需銀四千餘兩著劉坤一籌欵發給俟崇善到任卽行認眞挑練欽此奴才遵卽恭錄咨行兩江督臣劉坤一查照在案尚未咨覆奴才崇善亦未到任未能挑練奴才惟有會同京口副都統奴才吉陞督飭官兵逐日照常操演勤加訓練俾得精益求精兵丁强將隊伍整齊以期無負皇太后皇上整軍經武之至意所有江京兩防練兵情形先行恭摺具奏伏乞皇太后皇上聖鑒訓示謹奏奉硃批知道了俟崇善到任卽著認眞挑練所需餉項著劉坤一設法撥給毋稍延諉欽此○○頭品頂戴直隸總督奴才裕祿跪奏爲天津道徵收海稅一年期滿恭摺仰祈聖鑒事竊照天津海稅每年定額銀四萬兩以二萬六千兩作正解部内應開除例支書役工食以一萬四千兩作爲盈餘解司充公歴經遵辦在案兹據天津道方恭釗禀稱光緒二十四年海稅前署道任之驊自二十四年四月初一日起至十一月二十五日止該道自十一月二十六日起至二十五年三月三十日止扣足一年期滿查二十四年蘇浙二省漕糧由海運津共到沙船二百八隻所載貨物均在奏定章程免其納稅二成之列計免徵銀八千三百四十六兩三錢九分六厘又招商局輪船分運漕糧帶裝二成貨物計免徵銀四千四百十七兩四錢九分又照案免收蘇浙海運回空沙船由天津牛莊裝運豆貨雜糧出口各稅銀一千一百五十八兩九錢三分又御史胡壽春給事中洪昌燕奏准免徵稻米雜糧稅計免徵銀一萬七千一百三十一兩五錢六分四厘共計免徵銀三萬一千五十四兩三錢八分其餘商賑雜貨及無免稅護照雜糧照舊徵收銀九千十六兩一錢二共合銀四萬七十兩五錢四分較額徵四萬兩之數溢餘銀七十兩五錢四分此項溢餘銀兩應在恩免數内開除不計外尚有免徵銀三萬九百八十三兩八錢四分查歴屆免徵稅銀應按正額盈餘四萬兩之數分成攤除將實徵銀數折實計算外免徵銀三萬九百八十三兩八錢四分實徴銀九千十六兩一錢六分每萬兩折成實銀二萬六千兩折實銀五千八百六十兩五錢四厘内除支銷書役一成工食銀五百八十六兩五分四毫實應解部銀五千二百七十四兩四錢五分三厘六毫其盈餘銀一萬四千兩折實銀三千一百五十五兩六錢五分六厘應解藩庫撥用禀請具奏等情前來奴才覆加查核並無徵多報少情弊所有徵收海稅一年期滿緣由理合恭摺具奏伏乞皇太后皇上聖鑒敕部查核再光緒二十五年海稅應仍飭天津道照章管理合倂聲明謹奏奉硃批戸部知道欽此○○譚鍾麟等片再前准部咨無論何項出身凡係補缺應行具題者試用期滿由督撫詳加甄别專摺具奏等因歴經遵辦在案兹查大挑知縣胡維琳廣西平南縣附生應光緒八年壬午科本省鄉試中式第三十八名舉人二十四年戌戌科大挑一等以知縣用簽分廣東二十四年五月二十二日到省試用已滿一年又大挑知縣趙惟鋒順天府大興縣人祖籍江西南豐縣由監生應光緒壬午科順天鄉試中式第二百四十二名舉人二十四年戍戌科大挑一等以知縣用遵例報捐指分廣東試用光緒二十四年五月二十二日到省試用已滿一年均應甄别據藩臬兩司詳加察看具詳請奏前來臣查該員胡維琳事理明晣該員趙惟鋒安詳穩愼均屬堪膺民社除將該員等履歴册送部外臣等謹附片具陳伏乞聖鑒謹奏奉硃批吏部知道欽此○○頭品頂戴廣東巡撫臣鹿傳霖跪奏爲微臣舊疾復發病體難支懇恩賞假調理恭摺仰祈聖鑒事竊臣自維愚陋久荷生成抵粤以來夙夜兢惕惟思殫竭血忱力圖報稱近因入夏感受暑溼觸發舊症憊不能支溯自光緒七年臣在廣州府署任積受溼熱突患脾瀉　下之疾幾瀕於危雖僥倖醫痊而病根難拔以致痼疾糾纏十有餘載嗣於陜西巡撫任内舊疾舉發兩次奏請開缺回籍調理仰蒙兪允放歸田里在籍四年醫治輕痊受恩深重不敢自耽安逸謹於光緒十五年冬趨詣闕廷恭請聖安蒙恩錄用今復來粤東濕熱瘴癘之區又值潯暑薰蒸遂致舊疾復發較前增劇轉輾牀溽坐臥維艱竭力醫治卒難輕减據醫云　氣素弱從前受病本深今年過六旬氣血漸衰一旦復感濕熱瀉　並作必須從容調理斷非急切所能奏效時艱任重焦灼尤深所幸督臣譚鍾麟久任粤疆經營有素所有一切要政均有督臣主指不敢貽誤合無仰懇天恩俯准賞假一月俾得專心調治所有微臣舊病增劇乞假調理緣由謹恭摺具陳伏乞皇太后皇上聖鑒謹奏奉硃批著賞假一個月欽此○○志銳等片再頒朔授時典禮至重烏里雅蘇台每年領到憲書尚須轉發烏梁海士爾扈特等處查近年憲書到城總在三月各部落未能卽時遵照選擇似屬太遲今年接到兵部文書係十二月十七日始由京發出擬請飭下兵部每年必須早頒務於年前到城轉發方能不誤奴才等爲遐方遵朔未便過遲起見附片謹陳伏乞聖鑒謹奏奉硃批上年頒發憲書係於何處遲延著兵部查明覆奏欽此○○譚鍾麟片再署瓊州府知府陳武純現經飭赴韶州府知府新任所遺瓊州府知府篆務應行委員接署查有奏補瓊州府知府劉尚倫篤實穩練堪以委令先赴任事據藩臬兩司會詳前來除檄飭遵照外臣等謹循例附片具奏伏乞聖鑒謹奏奉硃批吏部知道欽此 
 
