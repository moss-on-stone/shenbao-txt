# 1909 - 90 - 4912992

 

Page 1

 
 
   
 
 

Page 2

 
 
第一張第二版 
上諭 
[監國攝政王鈐章閏二月十六日奉]  
　　上諭此次騐看進士館游學畢業及補習畢業各學員所有考列優等之翰林院庶吉士程叔琳着授職檢討並賞加侍講銜翰林院庶吉士王慶麟鴻志高毓浵均著授職編修並賞加侍講銜欽此 
上諭欽天監右監副常海奏請開缺終制一摺欽天監職司推測係屬專官常海著改爲署任母庸開缺欽此軍機大臣署名奕劻世續張之洞鹿傳霖那桐假 
　　宫門抄十六日召見軍機劉世珩程利川管象頤 
論說 
[論南洋勸業會與實業界前途之關係]  
　　當今策國家之富强者。約有三說。曰敎育。曰軍備。曰實業。泰東西各國之成效。固彰彰然明矣。百年前之中國。閉關自守。不足以語此也。自歐亞交通以來。形見勢絀。着着失敗。早有不可終日之勢。於是始有變政之舉。溯自舉行新政。迄今已十餘年矣。而回顧敎育軍備實業之現象。果何如乎 
 
 
 

Page 3

 
 
第一張第三版 
各地之學界。不有進步而反見退化。今方籌議强廹普及之實行。各省。新練之陸軍。形式雖備。精神未足。今方建議重興海軍。雖然徒有空言。而不見諸實行者何也。豈不以經費之難籌乎。國家之財用已。竭而地方之經濟尤窘。苟欲有所更張。固無。所措其手足矣。蓋敎育軍備均爲耗財之事業。欲求耗財事業之發達。不得不先謀生財事業之發達。生財事業爲何。實業是也。且實業不發達。非特不足以生財。反足爲耗財之一大漏洞。如我國之土貨日减洋貨日盛。每歳流入外國之財。何可勝數。順之則利逆之則害。果如。是則。一國之藉以展布事業者。以財用爲第一要着。若徒有耗財之。事業。而無生財之事業。則仰屋興歎。惟有束手待斃而已。然則欲謀實業之發達。其道何在。曰事業之發達。由於競爭。競爭之起一由於比較。一由於奬勸比較實業之良窳。奬勸實業之優劣而爲競爭之引線。爲發達之媒介者其惟賽會乎。江督端公深知其益。於是有創設南洋勸業會之議此會發起於去歳。今年籌備一切。定於明年四月開會。誠我國實業界大放光彩之盛舉也。我國實業界發達之起。點其係於是乎。記者敢贅以辭。爲南洋勸業會賀。并爲我國實業界之前途賀。 
　　現今我國農工界之製作品及種植品。可分二種。一原産物。一仿製物。原産物中有爲一地所特産者。如江西之葛布磁噐。廣東之漆噐。浙江之竹噐湖北之銅噐。雲南之玉噐。甘肅福建之烟葉。皖贛浙滇之茶葉。江浙之絲繭等皆屬之。因其爲固有之特産盛銷於各地。且爲外國之貿易品。可以坐致大利也。非特不求進步。勝於前制。反日趨卑劣。視舊物之不若。洋貨既大行。土貨反窳壞。殊爲我國實業界之隱憂。數十年後。必大起恐慌之現象者也。今既羅致於一處。供人。觀覽。經年老有識之專門家品評良窳。大可喚醒當局之迷夢。以爲改良之張本。較之農。工商部及各。地商會之空言警告。似不可同日語也。此外各地之普通産品。平日各自爲謀。不相比較。毫無求進改良之設計者。今既彚集一地。則可由直接之比較而互知貨物之良窳。且懼後日之優勝劣敗。與銷路大有關係也。必爲改良求進之設施。固事理所必然者。但此猶就國内之原産物而言之也。至於仿。製物之與外國原物。則尤不可不。互相比較以爲改良求進之計者。聞日本初開勸業會時。係專爲銷本貨敵外貨起見。故其陳設仿製物也。均以仿製物。與原物。並列一處。示以名稱。標其價格。以引起國人愛惡之觀念。我國自盛行洋貨以來。仿製。之物甚少。冷僻不常用之物。固無論矣。甚至日常所必需者。亦專惟洋貨是賴。我國財産之以此外。溢者。年勝一年。倘不亟謀抵制。其後患誠有不忍言者。况我國人之愛國心。薄弱異常。凡遇本國之仿製物。均厭棄之不遑。一若競用洋貨以爲豪舉者。有此兩因。其結果必至我國盡用外物。財産盡人外國而後已。日本開設内國勸業會。每另有外國館。專陳列外國品物。以供展覽者。此次南洋勸業會有外國館之設。亦宜效。日本之所爲。廣集我國仿製之外國物與原。物共置一處。一可爲比較改良之資助一可引起國人愛用本貨之觀念。誠一舉而兩得者也。其餘凡未經仿製而爲日用所必需者。亦宜陳列其間。以爲仿製之模範。藉以引起國人。振興實業之志念。此所謂藉比較以促實業之發達者也。（未完） 
專電 
[電一（北京）]  
　　攝政王諭喬樹柟法政學堂關係吏治功課固不可不嚴尤在不令學員干預外務 
[電二（北京）]  
　　西寗辦事大臣連上封奏十三件皆係達賴事奉旨留中 
[電三（北京）]  
　　各省財政正監理官加卿銜係軍機處與度支部奏請非攝政王意張相云外省事頗難辦 
[電四（北京）]  
　　粤督張人駿奏粤省辦學統計表共大小學堂一千五百所學生七萬七千人未立案者不在其例 
[電五（無錫）]  
　　錫金三選舉今日（十六日）開票當選者錄下（無錫）候鴻鑑（金匱）華鴻模楊楨蘇高鼎諸宗源 
緊要新聞 
[民部議覆黄允中查禁游觀條陳北京]  
　　都察院代遞吏部員外郎黄允中條陳新設遊觀有傷風俗呈奉旨民政部嚴行查禁兹經民部奏稱原呈内開外城大觀等茶樓文明戲園及新設香廠遊觀等處男女雜𨖼亟應查禁各等語查大觀等樓内售各種商品附設茶座婦女前往多係購物勢難禁止且茶座向分男女坐位疊經總廳曉諭垂爲禁令至文明戲園素來演劇雖售女座然座位則上下顯分出入則門徑各别且有巡警在塲監視均無混淆之弊其香廠係因廠甸狹窄人馬擁擠易於滋生事端故由總廳擇地分設市塲亦正爲整飭地方起見又原吾内稱不准優娼叢雜一節遊人衆多本無逐一鈎稽分别階級之理但令不悖警章自難一概禁絕以上各處半係商家營業小販行賈借以謀生於遊觀之中兼寓沾潤貧民之意若一律查禁殊非體恤商艱之道臣等伏查東西各國凡通都大邑無不有宏敞之公園繁盛之市 
 
 

Page 4

 
 
第一張第四版 
場以活潑國民之精神奬勵商業之發達要在維以秩序弗越範圍有益社會而不害於風俗京師爲首善之區觀聽所係近來遊觀各處均經警廳派員巡查尚能布置有方彈壓盡力使果有如該員所呈各節自應遵旨嚴行查禁其不背警律無傷風化者似不在禁止之例原呈各節自應勿庸置議 
[軍機處奏保章京北京]  
　　軍機處奏稱查向例軍機處行走章京每届三年擇其當差尤爲勤奮者滿漢各酌保數員請旨量予鼓勵歷經遵辦在案又奏定新章再遇修檔年分章京等以封典虚銜請奬等語兹查光緒三十二年保奏之後至今已逾三年臣等留心察看查照定章於滿漢章京内擇其資序在前及辦事勤奮者數員公同酌擬四品銜在任即選知府選缺後以道員補用郎中成俊在任即選道郎中鍾佩均請加三品銜候補主事鴻恩興廉邢維經徐廣思均請加四品銜三品頂戴員外郎萬雲路請俟得四品後加二品銜主事宋子聯請加四品銜以昭激勸 
[魯撫奏實行刑律宜分期籌備北京]  
　　魯撫袁樹勛奏稱竊臣伏讀本年正月二十六日上諭戴鴻慈等奏請飭催京外各衙門簽註新訂刑律草案一摺著京外各衙門照章簽註咨送以憑核訂而昭畫一等因欽此仰見愼重刑律圖進文明之至意查原奏我國刑律不能不改之故有三曰毖於時局曰鑒於國際曰懲於敎案無非以我國法律未修輕重失宜爲藉口三者之中或誤以領事裁判權爲治外法權文義上之解釋原奏已明或更誤以敎案爲交涉遇民敎兩造訴訟之案往往牽入國際外人亦利用而愚弄之數十年來不特外國住居之人民不受我國所屬地法律之支配尋至我國内地人民恃外國住居人一二爲護符亦將不受我國法律之支配原奏所謂入敎愚賤氣凌長官闇於交涉絀於因應臣愚以爲此非闇於交涉也本非交涉而誤爲交涉則闇矣非絀於因應也無可因應而與之因應則絀矣何怪裁判權之移於領事保和會之抑居三等桁楊改色槃敦無光羞朝廷而重蹙吾民之生命耶故居今日而言刑律變固變不變亦變但變在我則或有桑榆晚景之收變不在我將愈釀塗炭生靈之厄觀於通商各埠外人對於中國罪犯請復笞責刑罰不中民無所措手足嗟言及此可爲痛心臣細繹修律大臣所訂刑律草案變通之事例凡五内如酌减死罪或議其太輕删除比附或疑其太渾其所以酌减及删除之理由實皆採取歐美列邦之學說叅以中國舊時之習慣斟酌損益頗具苦心原奏均已詳言之無可議亦無可疑也臣竊竊然議且疑者則不在枝葉上之討論而在根本上之解决根本維何中國如不改訂法律尚能適存於列强競爭之世紀否尚能範圍此住居衣食之人民否原奏所稱不能不改之故固不待智者而自明也此所謂根本上之解决也雖然我國現用外國之刑律已成何等之時代我國今日之時代應適用何等之刑律原奏於不可適用之處則别爲暫行章程又恐暫行章程之或有窒碍也則曰舉行警察爲之防範普及監獄爲之敎養罪重法輕之弊可無顧慮等語蓋臣之顧慮即在此矣夫各省舉辦警察僅存形式耳或並形式而未備耳上年民政部始頒行警察學堂及巡警敎練所章程按照九年籌備期限今届甫在舉辦若監獄爲籌備清單内所未及似不能即屬於籌辦審判之一部其實監獄如不改良則雖受極文明之裁判而仍處以極不文明之監獄與新訂刑律乃眞有直接之關係其弊尤甚於巡警之不完備也刑律枝葉之討論縱極完密事實之障碍固已多矣臣聞刑法之沿革先由報復時代進於峻刑時代由峻刑時代進於博愛時代我國數千年來相承之刑律其爲峻刑時代固無可諱而外人則且持博愛主義馴進於科學主義其不能忍讓吾國以峻刑相殘也非惟人事爲之亦天道使然也原奏所謂警察爲之防範監獄爲之敎養即由峻刑而進於博愛之證也論者不揣改訂刑律主義之所在而毛舉峻刑時代之習慣瑕指而瘢索之母怪格不相入也故爲我國今日計既不能自狃於峻刑主義則不能不援取博愛主義警察所以强制未犯罪之人不得爲非監獄則並敎養已犯罪之人復歸於善亦曰感化主義是二者在刑法上爲旁義而在新刑律實行之先則非有切實之預備至某年巡警辦有規模某年監獄均已設立則新刑律終不可得而施我國新政變甲而不變乙並甲亦不效大都然也就東省情形而論曹兗數府以强悍聞殺人於貨相習成風治斯土者亦惟嗜殺爲能殺愈多而盜亦並不减少故夫刑罰者最後之制裁也日以刑罰加諸民則制裁之道窮而樂生之意少老子曰民不畏死奈何以死畏之故峻刑主義之不得不轉入傳愛理有固然亦勢有必至也如是則今日京外衙門對於刑律不必從枝葉討論仍當從根本上解决既如原奏刑律不能不改則惟有預籌未施行此項刑律之先應用何種助長之方法使之易峻刑而進博愛易威嚇而用感化似非僅如原奏空言法律知識所能辦此臣疆寄忝膺不敢爲苟且之圖亦不敢存凌躐之見擬在東省擇地先辦一寛大之監獄經營伊始難在籌欵尤難在得人蓋必須擇宅公公正具有慈善之願力而尤樸實耐勞有監獄之經驗學識者綜理其事始不至視爲例差有如傳舍臣智短才疏不敢謂辦理必有效果而默察施行新刑律之入手非經此階級不可無論東省財政如何支絀然上體天心之仁愛下傷民命之顚連蕩滌瑕垢咸與維新臣斷不敢不勉爲其難一俟計畫稍有端倪另欵奏報其刑　草案經飭知按察使胡建樞查照分别簽註兹據詳覆並簽各條臣察閱之餘亦係從枝葉上討論聊備千慮一得之用除分咨查照外芻蕘之見是否有當伏乞聖鑒 
[滇省添練陸軍一鎭情形北京]  
　　滇督錫清帥片奏滇省陸軍原練有步隊六營及過山礮隊一營嗣經陸軍部會同度支部奏准將滇軍添練成鎭由部籌撥開辦及常年經費以資接濟電咨到滇 
 
 

Page 5

 
 
第一張 
當即督飭兵備處司道悉心籌畫凡應添各營亟宜及早選墓先立一鎭基礎兹據報稱於上年添募步隊三營駐紥大理礮隊一營工程隊一營駐紥省城均已先後點驗成軍至一鎭應需之營房鎗械滇省陸軍糧餉局尚未設立均由善後局趕速籌辦現已成營舍計有駐省之步隊五營礮隊二營其續修之步礮各一營馬隊二營工程一營及臨安大理步隊營房各一標均於上年冬季開工今年春夏之間當可一律告竣輜重交通等營亦就省城附近擇地修建並田局處派員分赴上海廣東購辦全鎭需用之步鎗馬鎗機關礮過山快礮手鎗以及雨衣飯盒水瓶毛毯軍衣皮帶彈盒等類業經分批陸續運滇除俟陸軍一鎭規模成立後再由局處逐欵核實造册詳請奏咨核銷外謹附片具陳伏乞聖鑑 
[粤漢借欵延擱之原因北京]  
　　粤漢鐵路借欵開議已經數月迄未定議當張相總督兩湖時英政府曾電飭某領事轉商張相如借英欵築路釐息路權均可從讓張相以其時無須借欵曾婉言回却並與面約如以後須借欵先儘英國故去年張相奏請借欵摺内曾經聲明此事并言旬日之間即可議妥詎意開議之後英使大反前議種種要求釐息之大且置不論甚欲全用英料屢次磋商未稍退讓正將作爲罷論適德使願借此欵遂與開議釐息一切悉照津浦將次定議嗣因英使出而有言以致稍有延擱大約月内仍可定議簽字矣又聞此事業由匯豐銀行總辦與德華銀行總辦屢次面商刻已稍有眉目大約借欵合同由德出名稱貸而實則英德合力出資不久將議妥簽押 
[京師近事]  
　　慶親王曾奉攝政王諭以位高爵尊免其班見十一日慶邸伊以國禮爲重故首先至殿班見 
　　政府日前奉攝政王諭飭擬旨電飭各省督撫三月十二日景皇帝梓宫奉安西陵時均母庸來京恭送亦不必派遣監司大員敬代以重地方職守 
　　監國攝政王自閏二月以來每於臨朝辦事後必詣尚書房披覽進呈請義各書約兩三刻鐘或一小時不等俟讀書畢方詣三所休息迨至三所後尚有時諭召樞府王大臣垂詢政事及披覽要摺者其歸府第時每至十一點鐘 
　　日前慶邸世中堂等提議整頓國稅地方稅事宜擬由外務部轉飭駐日使臣將日本明治十一年以前稅務分寄府縣後改由大藏省分設收稅機關文訂定獨立稅課並預决算法則一併調查編譯咨送以憑考核 
　　軍機大臣現因整頓各部院衙門實行考核以杜倖進起見擬照前奉諭旨飭令憲政編查館會同吏部奏訂考驗外官章程辦法并會同會議政務處另訂考核各部院人員專章奏明辦理聞己飭該處提調官檢查光緒三十三年議覆代奏甘肅舉人王繼志請杜倖進務訂專章各案以憑參訂 
　　肅邸因内城衛生處僉事朱德裳辦理十藥事宜不洽輿情幾至激成大事頗爲震怒擬即具摺奏參經廳丞緩頰現議先行撤差聽候查辦 
　　蒙古土爾扈特王在日本東京留學將次畢業政府擬俟該王回國時留在内廷當差以資臂助 
　　政府日前集議以新疆俄商日益繁盛應飭各該商照章納稅刻己飭外務部與俄公使交涉按照光緒七年所訂條約第十一條責令旅新俄適遵約納稅 
　　日本伏見宫貞愛親王搭坐輪船滿州號由軍艦一隻護衛定於三月初六日到京恭送梓宫其隨員有日本參謀本部次長男爵福島中將伏見宫馬塲君式部官子爵稻葉君陸軍省副官塚田大佐平岡海軍大佐外務部二等書記官鄭永邦君等十餘員 
　　日本駐京公使昨又向政府要求照一千九百零五年所訂合同漢口至宜昌鐵路之工程師須一半以日本人充當聞現已與張相國商定矣 
　　庫倫大臣日前電致度支部云俄國紙弊在庫倫甚屬流通我國現銀漏巵過巨雖設立大清銀行後稍見挽回然終不能抵制况本地人民與俄人商務上關係頗多一時又未能禁止欲挽此項權利其勢頗難 
　　度支部現因整頓財政需人孔亟擬將計學館人員俟本年畢業後擇尤派送出洋留學財政財政調查員之經費澤尚書擬由部籌給每員月薪三百兩 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
接緊要新聞 
[長元吳清理學欵問題蘇州]  
　　柳宗棠俞武功王澄等昨以通籌敎育普及請澈查公欵補助鄉學保存的本等情禀奉樊提學司批云卷查光緒三十二年蘇學務處據彭紳福孫等吾請將長元吳學務公所改爲學務總匯處由周升司查照定章以各處勸學所原以總匯各處學務該紳等請改爲總匯處另立各目恐碍部章詳奉前升撫憲陳批飭將長元吳學務公所改爲勸學所以昭劃一等因照會彭紳等在案何以呈至今尚有學務總匯處之稱名義未協先不可解科舉停後地方士紳自應以原有之書院賓興公車等欵興辦本地學堂顧辦法宜注重城鄉小學以普及爲宗旨舉昔日城鄉所均霑之欵仍公諸城鄉事理既得其平敎育漸能普及方爲正辦卷查長元吳學務公所改設之初前蘇撫憲陸接准蘇省京官升任左都御史陸電以賓興校士舘各欵本由地方籌集應全數改充公立師範蒙小學堂經費請飭公舉紳董自行辦理等因又查長元吳學務公所簡章以推廣小學爲宗旨可見京外官紳注意小學用意並同今該生等禀稱公費專集于城不溥于鄉即及于城者亦祇一中學一高等小學補助者兩處微之又微等語查此項中小學堂雖三邑學生均得入堂肄業原無城鄉畛域之分然用財既專于一處則四鄉之補助無資興學既略于初等則普及終難期實效核與京電注重蒙小學堂及簡章所云推廣小學堂意均不符夫蒙學非官力所能徧全賴地方公欵挹注以資普及該三邑賓興書院各欵光緒三十二年賓興田租局董潘紳祖謙交替時曾有移交清册繳欵緣由呈報蘇學務處在案嗣後接管諸紳于原領欵項若干及歷年收息開支各若干均未呈報到司即如提用公車紫正息本銀八千餘兩僅于上年冬請提平江書院存典息本呈内補叙及之當時亦未呈報遂致無憑稽核本司就事理而論分區籌欵皆係勸學所之責自應將三邑城鄉學區通盤計劃方合普及宗旨今三邑大宗公欵既經該紳等裒集一處則按區籌欵在四鄉縱能就地設法然不能不仰給于大宗公欵之補助該生等聲請補助鄉學理固宜然至稱用欵但動利息不得動用的本查上年冬該紳董等請提平江書院存本五千千文經本司批答未准此即保存的本之意總之以本地公欵辦本地學堂堂以城鄉普及爲要義尤以子母相生爲久計據禀各節不爲無見查經理前項欵目之彭吳各紳年來有無更替司署無案可稽既據聲稱彭紳故而蔣紳繼之仰候照會蔣吳二紳將如何更定名稱注重普及敎育城鄉兼顧以實行推廣小學之初意並保存的本以策久遠之處由該紳董會同該生等禀内所稱各議董秉公集議覆候察核可也仍候藩司批示（原禀容續錄） 
[西報譯要]  
　　中日安奉鐵路又起爭端字林報載十五日東京電云中國要求日本撤退安奉鐵路路綫一帶戌兵奉天日本總領事藉口於北京條約第六欵安奉鐵路係南滿洲鐵路之枝綫己經拒絕中國並不承認此議故安奉鐵路重建之舉恐將因此延緩 
　　澳洲管理中國移民新章日本外務省前接電音謂澳洲政府以近日華人私入澳境者甚衆特將管理移民章程第九欵增加續欵凡華民抵澳如非上等旅客或其姓名未經註册者均作私自入境看待除有前此曾經考驗能通歐語之證據及領有准照者免照上例辦理凡有船艘私運華人入口一經查覺每華人一名應判該船船長該主人及主人之代表各罰英金一百磅地方官遇船艘入口而在其治權之下者均可隨便登船搜查船上船長等員均應協助查閱如有加以阻撓者無論何人均罰英金一百磅搜查之際擅將開移他處者該船卡應罰英金一百磅 
　　德皇贈賜華員勳章文匯報載十六日倫敦電云中國專使唐紹怡隨節各員均經德皇錫以勳章並經首相蒲羅親王接見 
　　粤漢鐵路債欵將生阻力又載同日倫敦電云英法德三國銀行家在巴黎會議借與中國之粤漢鐵路債欵並無効果今悉該會解散前之辯論頗爲激烈並聞英法兩國資本家將詰責中政府籌借洋債並不按照一千九百零五年條約先行照會英政府實屬違背條約 
　　法國宣布雲南鐵路條約又載法文報電云法國議院業已議准宣布一千九百零一年所結雲南鐵路條約 
　　坎員交涉中國移民事務又載日本日日新聞北京電稱坎拿大工部副大臣金氏即上海萬國禁烟大會坎拿大專員寓北京據其自稱來京專爲遊覽起見惟外間則謂該大臣目下己與外務部交涉限制中國移民前赴坎拿大事宜 
分類新聞 
政界 
 
 

Page 11

 
 
第二張第三版 
[蘇藩又請開缺蘇州]  
　　蘇藩瑞方伯禀江督文略云竊藩司於光緒三十四年三月以病久加劇難勝辦公瀝情禀請憲台據情代奏准予開缺並派員接辦緝捕清鄉事宜乃蒙憲台温諭慰留奬勉過量藩司具有天良上循知遇故不敢再申前請祇能力疾從公今正隨同憲台蒞　上海留駐月餘除會商禁烟事宜及判閱本署文牘外屏除應酬藉以養疴乃因感觸春寒喘症大發未及調治遂即回蘇適有意大利醫學傳士白鈕錫寳昔爲治肺病專家時亦在蘇訪延來診據云藩司病根已深非醫治年餘不能見效所用藥品每日須數十次按時分配嚴若課程除治病外並戒他事可過問當此朝廷百度之維新更念蘇省羣治之待理豈容藩司衰病之軀俯仰供職設有貽誤藩司咎固難辭再四思維不得不據實禀陳惟有仰懇憲恩俯賜成全據情代奏准藩司開缺養病則感荷鴻慈永無既極不勝廹切待命之至再緝捕清鄉公所現已詳請裁撤經手支用各欵業經造册報銷不日另文呈送所有兼統鹽捕等營並請憲台電商浙撫憲遴員接統以專責成而重捕務 
[核定洋油釐金長沙]  
　　湘撫岑堯帥前據牙釐總局詳稱洋油一項近年來源日增銷售益廣此項油釐章程從未規定以致各局辦法不免紛歧其抽收之零雜數目之參差多者每箱自六十餘文至一百四五十文不等是稽徵既形繁瑣而商販仍多漏越自非釐定規章不足以裕釐課而順商情應將洋油一項所有過境落地各釐概行併歸入湘之第一局一道收清酌中定數自本年三月初一日每箱抽錢五十文城陵磯釐局爲入湘　匯應即歸於該局照收其原收之每箱一十一文二毫亦併於三十文之内仍由中路之三義磯局南路之益陽釐局西路之常德釐局分别截收經騐留票如果貨票相符立予放行等情業奉批准照辦並出示曉諭矣 
[高郵禀籌自治經費揚州]  
　　高郵州慶牧因自治經費無著督董籌議州邑無欵可籌祇有仿照寗屬成案於地漕内照章帶收永爲專欵禀請核示奉樊方伯核准並飭將不敷錢文妥爲籌補 
交涉 
[札飭保護游歷洋員長沙]  
　　近有粤漢鐵路工程師英國卜威路及德國敎士何倫衛女敎士蓋寵恩均赴湖南等省游歷　由上台通飭水陸防營妥愼保護越日又有循道會敎士華修心英國敎士賴依信德國敎士來起力美國調查東亞　務專員畢爾敦書記官李達等均赴湖南等處遊歷各由駐湘領事會同長沙關道給護照一張並通飭各地方官曁水陸防營一體保護 
[禀報保護敎堂浙江]  
　　代理定海直隸廳同知史司馬悠揚通報省台案奉憲飭將境内敎堂妥爲認眞保護等因遵查廳屬城鄉村鎭共敎堂三座敎庽九所女醫院一所均經代理廳加意保護民敎相安並無事故除隨時認眞保護外理合具文禀報仰祈察核 
軍界>L ] 
[湘省軍事彚誌湖南]  
　　湘省常備軍現在編成一協兩標並炮隊一營去歳添招工程兩隊輜重一隊騎兵一隊前由岑撫迭准陸軍部電催刻岑帥擬續成二協札委參謀處曾君率同兩標熟諳測繪人員前往小吳門外阿彌嶺附近地方察看一周測繪圖式呈請核閱以爲建築二協兵房之計畫常備軍楊協統晋於去歳春間諭令各營兵目每月各留餉銀一兩存放省垣官錢局議息五厘惟五八臘三月全數發出久已實行現在扣至本年二月已届一年昨由官錢局如數發給各營兵目認領混成第二十五協協部事務殷繁現己添設副軍需官一員書記長一員司事生一名司書生二名護兵八名伙夫二名業由楊協統禀請撫轅批飭遵辦 
[招收武備卒業生安徽]  
　　余協統近以續辦征兵需材孔急查省城舊有武備學堂畢業生以及練軍營卒業者該生等於軍事學研究有年應有心得值此時艱孔棘均當及時投効况誼關桑梓更爲義不容辭如有正式畢業文憑者准於十日内携帶來署考騐錄用除已因事開革及志趨不純正者不錄外餘皆量材委用以備千城之選 
學務 
[法政學堂監督之訓詞南昌]  
　　贛省法政學堂畢業給發文憑已習前報兹聞是日監督林學司訓詞略云今日法政學堂行舊班畢業兹新班開校式使者監督斯堂有欲爲諸君告者二事幸留意焉一曰祛積習學堂之設本以造就人材法政學堂則兼整飭吏治關係尤重官場積習相沿最久一入其中輙爲所染平日則酒食遊戲競相徵逐無論東西政法素未講求即國朝掌故律令亦絕未寓目一旦出而臨民一任猾胥奸吏上下其手吏治之敗壞端由於此昔曾文正號稱知人其取士以樸實耐勞爲主凡有官場習氣概從屏斥識至遠也今朝廷改良官制修正律例影響所及首在政界諸君有志嚮學必先祛官塲之積習乃能爲學業之競爭他日出則造福於閭閻處亦有益於桑梓上不辜朝廷圖治之殷下不負今日脩業之志若志趣淺鄙但思博一紙證書爲差委計則大非使者之所樂聞也二曰守秩序中國學說首重道德東西大敎育家亦以德育爲本而智育體育次焉使者曩遊東瀛默察夫彼國勃興之原因首在注重法制無論何事莫不秩序嚴整規則精明蓋平日養之有道練之有素也吾國近今學界囂凌之氣頗盛諸君既從事於學問當知秩序規則最爲重要他日出爲行政執法之官將使人民悉能奉法而就學之先未能遵守節制其謂之何先聖有言躬自厚而薄責於人諸君當知之有素耳方今立憲預備時代必人人受法政之敎育庶得立地方自治之基礎官斯土者既與有長人之責地方縉紳亦將出所學以備參與政事之選使者望之甚深不覺言之甚切惟諸君勉之 
[請奬熱心敎育紳士浙江]  
　　德清縣王令昨又專禀學轅謂知縣到任以來周諮博訪全邑學務已逐漸發達推源其始實由蔡紳煥文首先提倡之功且查務本小學堂學生升送杭州安定中學堂畢業者已有六人現送肄業者二人其官立高等小學考升省城高等學堂者四人成 
 
 

Page 12

 
 
第二張第四版 
績優良殊堪嘉佩知縣有勸導之責未敢壅於上聞應請量與奬勵旋奉批示云蔡紳煥文熱心敎育洵堪嘉尚應將該紳辦學成績明白聲叙存候彚詳給奬 
實業 
[漢關新訂取締小輪規則漢口]  
　　江漢關道齊照岩觀察因鑒於利漢小輪之炸沉除照會稅務司蘇古墩君轉飭理船廳西員將行駛本口外江内河小輪重新認眞查驗外昨復會訂取締小輪規則十條發佈於下（一）凡各小輪行駛之時務於船尾張掛國旂船前另掛一旂用大字華文書明船名（二）凡各小輪在内港各處碼頭停泊時只准兩輪列成兩排並泊不准再多如再有船應在附空闊之處停候免致有碍水道（三）各小輪在内港設立碼頭必須禀奉監督稅司批准明文方准興工不得擅自設立其具禀時須繪呈圖樣開明丈尺（四）凡小輪載客水脚酒資各若干務須酌定價目懸掛船内人所共見之處在船水手人等不准稍以非禮待客亦不准向搭客另再勒索酒資如有此等情　准各搭客隨時赴該地方官報明核辦仍咨明關上查罰每次不得逾關平銀二百五十兩之數（五）凡各小輪不准派人攔街攬客所有搭客願座何船悉聽自便不准稍有相强（六）全船安危責在舵工裝客多寡權在帳房應由舵工審查情形或裝客已逾定額或風濤不測及别有意外之事不能裝載滿額者均可由舵工聲明帳房即宜聽從（七）凡各小輪照關定准裝客數之外查有多裝人情事即照關章將船東罰銀五百兩并將帳房舵工一併送交地方官從重懲辦（八）凡各小輪船頂不准座人及堆置行李貨物等件其船艙面上只准裝行李之輕者凡重件無論何物均須裝入艙底如有違犯查出均照裝載逾額之例罰辦（九）凡各小輪須將此項章程及上年正月所訂之防險章程一併刋刷掛於艙内人所共見之處以便搭客週知如有該管官員索閱章程即應呈出違者均罰關平銀五十兩（十）凡各關卡人員均可隨時稽查各小輪是否遵照以上各欵辦理如有不遵可隨時禀報監督核辦惟各關卡亦不得無故留難藉端需索 
[南潯鐵路借欵之會議江西]  
　　南潯鐵路興工後欵絀難支當事合懇馮中丞極力維持馮中丞即電商九江大清銀行經理黎觀察澍借欵一百萬接濟路工日前該公司名譽總理陳伯言吏部三立坐辦總理劉浩如觀察景熙由潯會同黎觀察澍晋省謁見馮中丞議定借欵辦法於初十日在撫署聚議二小時大致周妥不日即當定約交欵 
[雜記]  
[女子冶游妓院之怪狀山西]  
　　晋省自開設妓院以來一般官場頗染狎妓陋習種種怪象指不勝屈前月十八日南肖嬙丁公館之公子欲携其妹赴小巷子冶游該妹年已及笄即隨之往不意一登妓門咸嘖嘖驚異環而觀者至數十人大有受窘之勢該妹驚惶無措遽自稱爲女學生始由警兵集隊解至警局當經巡官研訊得實派差送回吁女子之中竟出如此怪象誠可謂無奇不有矣 
[馬孝廉扭解許秀才松江]  
　　馬超羣孝廉以文生許毓鵬誣衊名譽禀控奉戚太守嚴批提究曾誌本報兹悉孝廉於前日躬率僕從俟諸街上適許出外即扭送婁署婁尊劉大令以未奉府憲公文片送婁學看管十五日許母赴府署控求澈究聞許當日衣服褫破備受窘辱云 
叢談 
[攝政王之倚重南北洋]  
　　世宗憲皇帝。於各省督撫中最賞識鄂爾泰田文鏡李衛三人。硃批諭旨中。嘉慰勉勵之諭。不勝枚舉。批鄂爾泰之奏。常曰此皆卿忠誠任事。悉心體國之所致。何慶如之。批田文鏡之奏。常曰朕深知卿能辦事。惟期與卿勉之益勉。敬之愈敬。批李衛之奏。常曰能。如是方不愧封疆之寄。汝之秉心立行。原屬不凡。此外手批之類此者甚多。是誠君明臣良千載一時之會也。攝政上自秉政以來。勤求吏治。於各疆吏留心考察。督撫之賢否。罔弗悉其底藴。近來瀏覽摺奏。隨手批答。於中肯處尤善抉擇。批直督清釐徭役。摺則云方不愧封疆大吏之任。勉之勉之。批江督京察謝恩摺。則云規畵宏遠。應變有方。固卿所長。温勉奬勵。頗有憲皇帝嘉賞鄂李諸臣之風。至王丰裁竣整。痛恨虚言粉飾之習。尤得憲皇帝遺意。憲皇帝硃批有云。空言無益。須做與朕看。今王批升督謝會典摺。亦云憲政須認眞辦理。母徒空言。尤足見賢王之黜浮崇實云。 
小說 
初選舉之醜歷史 
　　一名哭松江 
　　開大會黄鵬子吹牛 
[發傳單夏豹君爲蜮]  
　　列位曉得夏豹君是何人。就是某報登的一首詩說的。討好最多紅脚爪。娶親要薙白鬍鬚。他本來没有出身。就是一個監生大老爺。仗着老子的威勢進士的家聲。欲想出來做個董事。他别的董事資格。一些没有。惟有一椿倒象有些董事。你道是一椿什麽事情。就是他的身材。又長又大。走在路上。摇摇擺擺好像有些董事老爺的樣式。時人有四句考語笑他道。心計最工。待人最刻。臭氣最大本事最無。故人稱爲四最先生。又稱之爲四最董事。爲何敎他心計最工。有兩椿事情爲證。第一椿是他的收租米。四最公家有數頃良田。他到了收租的時候。另有一間收租室。下面鋪着地板。到了斛米時。他必高高坐在桌上。等到租米倒入斛内。他就從桌上跳了下來。諸公這個一跳。非同小可。幾個鄉下人着實要心痛哩。你道爲何。他的身體又重。地板又薄。被他一跳。斛内的米着實要縮下五六升哩。那些鄉下人。懼他的威勢。那些眼涙只好滴滴從心頭滾了下去。第二椿是他續了一根大絃。俗語說三年不死老婆。真是悔氣這句說話眞是爲他說的。他死老婆的時候。鬚也已經留了。媳婦雖没有討。兒子也已經長大了。聽見鄉下有一家富翁富翁有一個女兒。年紀不下三十餘歳。四最公就羨慕他的財産。挽人替他做媒人。也是他的狗運。果然一說就合。四最公一想。别的不難。三根鬍鬚倒有些難弄。非但出鬍鬚的新女婿。不好意思。而且新娘娘還不歡迎。那四最公再四思維。没有法子。就歎了一口氣道。這也無法。看銅錢女人面上。就巴自己的鬍鬚剪了下來。故有娶親要薙白髮鬚之句。閑話少說。將到初選舉的時候。他也想運動一個議員來做。想了半天。想不出什麽計策。胸中有些愁悶。其妻見他快快不樂。問道。你爲何今天有些不快。四最公道。你不要說起。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
各省籌辦諮議局 
舉行初選舉開票 
[江蘇寗屬（揚州江甘）]  
　　本月十四日江甘萬袁兩大令於羊巷府中學堂監督開匭城鄉各界參觀者一千餘人所有當選人名單已誌十四日專電江邑除當選十二人外尚缺十三人甘邑除當選九人外尚缺七人定於十八日重選兹再將次多數錄左 
　　（江都）周恩慶五十七票王汝誠五十三票朱輅五十票徐長慶四十五票徐長松四十一票李源深三十八票劉懷德三十六票朱承業三十五票蕭溎三十四票馬有義三十三票陳悅三三十二票陳懋森三十一票梁菼三十票王子衡二十九票黄景祺二十八票趙璋二十八票許桂森二十八票周玉麟二十七票趙駿聲二十四票朱本培二十三票周冕二十二票 
　　附錄職員（驗票處監察六員）陳懋森周樹年徐泰芳周寳鋆凌鴻壽朱德恆（檢票四員）陳忠溥趙潔劉桂華劉福保（開票處監察五員）汪錫恩徐兆裕王明榜康濤康正均（開票唱名四員）周恩慶陳悅三汪鼎勳馬有彝（速記冩牌十二員）方慶綱黄景彝陳宗亮符節焦應奎孔慶鎔易文煒符述葉本華駱國章汪亮基曾雲程（冩簿六員）諸國華奏煥雨夏祥坤馮繩武袁慶銘王湊（速記監察六員）陳延祥常光彦李汝甲方朝信龐汝昌郭麟珍（收票四員）熊有霖張言德王繼恩焦一堅（庶務員）方永綱 
　　（甘泉）次多數姓名阮恩霖四十九票李堅四十四票韓塔澤三十四票朱仁壽三十二票睢兆蘭二十九票胡雲官二十五票徐庭麔王鳳宜均二十二票花用九二十一票 
　　附錄職員（騐票處監察四員）蔣彭齡李道根邰家駨畢序（檢票四員） 
姚德達胡祁元毛昌緒葉惟善（開票處監察五員）李堅湯演世朱仁壽毛禮裕王輔（開票唱名四員）林作霖徐毓森張長生施遇春（速記冩牌十二員）張肇鏞胡雲官許炳蔚沈繼慶李祖蔭朱龍蔭朱龍光王福如薛振新徐振東任傑（冩簿六員）許炳森臧蔭成張寳珩莫慶霖鄭闖僑陳富溥（速記監察六員）王昌年張聯庚許慶曾戴琦談存禮馬藴山（庶務員）何壽恒前報專電當選人張鶴第誤作阮恩霖合亟更正 
舉行第三次初選舉開票 
[江蘇蘇屬（松江青浦）]  
　　青浦於本月十四日就原有九區行第三次投票即於十五日在本城開票所當衆揭曉計九區共投二百二十四票照額二人除得滿五十六票爲及格兹將當選人姓名錄下唐寳淦八十八票何繪書五十七票此次重固區内投票時有觀型堂鎭朱某等到所以該鎭張董筠初次未經當選甚不滿意欲强使選舉人停止投票否則仍投張筠該處多人隨聲附和竟一律書冩張筠名字紛投匭中故該區雖到七十二人開票之日經衆公决張筠之票本不在應投之列且又爲人所廹有意違章擾亂難以作數除扣除外應請監督判决 
　　按此等票紙即是局章第五十五條第五項所謂選出之人不合被選資格者作爲廢票可耳無所用其監督判决也 
初選舉訴公 
[江蘇蘇屬（蘇州長元吳）]  
　　長元吳三縣舉行第三次選舉業已開筒姓氏紀錄昨報兹補錄元和選舉人張一澧致江督電云督帥鈞鑒城鄉蘇州長元吳第二次開票十二日午後榜示十四日城鄉併區三選投票卽日四鐘開票各鄉區猝不及投請電飭蘇籌辦處轉飭初選舉監督緩期謹禀元 
[又（松江奉賢）]  
　　奉賢縣增生朱良翰翁仁杰聯名控諸府署謂生等不犯消極資格何以竟被停權而當選之林欽照案卷纍纍應否褫奪複選監督戚太守以兹事何以不於事前聲訴遲至選定詳後始來控告諭姑退候批太守旋飭各房書吏檢齊林欽照案卷呈核 
官長設立 
[湖南]  
　　湘省諮議局籌辦處近日接到各府廳州縣先後來電報告選舉人名數兹照錄如下龍陽縣八百四十四人祁陽縣一千六百二十一人龍山縣七百零五人永順縣二百九十三人辰州府所屬鳳凰沅陵辰谿瀘溪淑浦各廳縣合共三千九百人（附屬乾州廳尚未據報）常寗縣九百人永綏廳一百六十四人安仁縣四百二十七人衡山縣一千三百四十三人江華縣四百四十二人新寗縣五百四十二人綏寗縣二百三十七人藍山縣四百零七人安化縣二千六百四十八人桃源縣二千零六十四人會同縣七百二十人桂東縣三百三十九人湘潭縣四千八百八十八人巴陵縣九百三十二人 
專件 
[婁縣倪宇梁君辭退初選當選致劉令函]  
　　宣甫公祖大人閣下久耳宓琴未趨偃室朔日爲選舉事仰承葑采得飫蘭芬幸甚快甚近見各報館論吾邑初選舉人格訾議蠭起異口同聲古之禹鼎無以加此其中不無言之過甚然以弟所聞證弟所見不盡子虚烏有夫朝廷爲地方謀公益而畀吾人以神聖不可侵犯之權何等鄭重乃恃蠅營狗苟之謀希攬此權利何其不自愛也創辦之始頭緒紛繁苟非具絕大才識兼精熟法政恐亦無從着手萬一謀之不臧即遭衆人唾 
 
 

Page 19

 
 
第三張第三版 
馬於地方關繫甚大迺不揣將來之能否勝任徒以被選當選爲榮又何其不自量也僥倖嘗試濫竽充數不僅貽笑鄰邑亦恐有碍前途是以每讀報章未嘗不爲若人汗下爲大局灰心弟家世清寒飢軀爲事昔歳棄書入幕聊學寄廡之梁鴻近復舍幕就商敢比自汙之王烈見識卑淺年力就衰既無議政之才能又乏從公之暇晷前者勉襄投票祇不敢放棄選舉冀初選之得人乃不才如弟者亦居然在當選之列實非意計所及嘗讀唐書至歇後鄭五作宰相竊笑其既知不稱何不讓賢而謂弟敢躬自蹈之乎與其貽羞於後孰若見幾於前先此告辭免塡執照非敢暴棄亦豈鳴高區區苦衷尚祈鑒宥 
　　按倪君爲婁縣初選監察員其言如此則知本報所揭之非誣衊矣 
本埠新聞 
[蘇藩禀請飭議租界收買私鹽辦法]  
　　蘇藩瑞方伯禀浙撫鹽憲文云竊查上海租界食鹽改歸官辦裁撤府海公司迭奉蘇撫憲轉准憲台抄錄片咨轉行下營披誦之餘欽佩莫名某曷敢妄叅末議惟蘇五屬浙西鹽捕各營職在緝私而奏片之中有即就租界設局收買私鹽一語似與鹽捕及地方均有密切關係不能不爲憲台縷晣陳之查緝捕私鹽與收買私鹽似相反對勢不兩立既緝捕矣何有於收買既收買矣何有於緝捕租界爲食之地而非産鹽之地私鹽從産地而來同一私鹽也何者應收買何者應緝捕若不劃清將起衝突假如私鹽連檣飛渡藉收買爲標幟曰某與我有約運往租界營勇相遇紾臂奪之歟仰拱手讓之歟讓之其如緝捕何奪之其如收買何恐收買者與緝捕者成爲𧑐蚌彼私梟之狡黠者得以勾串煽惑於其間陰享漁人之利私販以巢湖帮爲最著上年殲斃頭目該帮星散一聞收買消息有護符可恃從此目無緝捕必招集羽黨及遣散之游勇作死灰復燃之想豈惟蘇屬受其影響或波及於浙之嘉湖未可知也上海乃松江所屬其對岸卽爲浦東地方私鹽充斥該處爲中左兩營汛地平日嚇之以緝捕私販猶異常偷漏私梟猶異常猖獗今誘之以收買更何所忌憚且私鹽之收買其勢順私鹽之緝捕其勢逆二者相較緝捕之不敵收買彰彰明矣至於販户晒鹽理應盡繳官廠乃因官廠定價甚微販户得之無以自有於是相率而售私鹽以其所獲過於繳官鹽也而在百姓之食私鹽者比之食官鹽所費减其大半利之所在人人樂從故私鹽即無收買之舉而鹽捕營已在處乎反對之地位某自上年接統以來即經通飭各營以嚴大幫寛小販爲宗旨寛小販恤窮民也嚴大幫爲鹽務計亦爲地方計也明知緝私原屬下策果能綜攬全局大變舊章各屬私鹽一律收買如此則化私爲公鹽捕營儘可裁撤豈非快事若猶未也但規規於租界一隅則私鹽何者應緝捕何者應收買殆非劃清不可矣某既兼統浙西鹽捕各營又爲蘇藩司於鹽捕及地方均有責任自未便安於緘默現在該所開辦章程前奉憲台已飭司核議應否將收買私鹽一層飭司酌改抑如何劃清界限總期於地方鹽務兩無妨碍之處理合禀乞鑒核批示祇遵 
[邑紳電請免追故令欠欵]  
　　上海合邑紳耆電禀江督蘇撫文云署上海縣李令猝爾病故闔邑士民哀悼如失慈母聞虧空公欵甚鉅紳等深悉該令平日廉儉自持並無絲毫浪費所虧實皆歷任要缺因公　墊可訪可查伏念蘇省州縣虧累之重前蒙大帥奏陳早達天聽李故令清正勤明爲通省士民所共信今一朝　逝身後蕭條家無長物情形之慘楮墨難言明知庫欵重要但念國家奬勵廉吏每施破格殊恩紳等悲感之餘旁皇無措惟有代籲憲恩據情奏請恩免嚴追俾天下咸知廉吏可爲於吏治民生大有裨益不特該故令啣感已也除臚陳該故令歷任賠墊情形叩轅詳切真陳外不揣冒昧謹先電陳伏乞垂鑒李鍾珏姚文枬顧言葉佳棠等叩願 
[已故李令之身後]  
　　新代上海縣李修梅大令以正任李縣令身後蕭條積累頗重殊覺慘然特於前日禀請滬道求爲轉禀督撫核示 
[遵飭電拿革黨]  
　　道憲蔡觀察日前接奉江督端午帥密電云現派南洋偵探鄧某帶同眼線羅某來滬緝拿革黨洪某届時仰派幹練偵員帮同拘拿等因鄧羅兩人抵滬後復赴轅禀見當於十四日會同城内一路二區錢副巡官在該區境内將該革黨拘獲解送巡警總局經總辦汪觀察警法科長孨司馬詳細研審供詞若何因關防嚴密無從探訪昨晟八點鐘汪觀察特委巡邏隊陳隊官帶同巡士千名將該革黨押上火車解往江寗歸案審辦 
[外人設立無線電之查禁]  
　　郵傳部近據上海電報總局周萬鵬電稱聞有外商引港公司擬在上寳等處設立無線電報於中國電務大有關碍請飭禁阻等情郵傳部以無綫電關係重要無論何國商人均不能在内地開設已電致江督轉飭滬道查禁以保主權 
[委員嚴訊川沙土棍]  
　　江督訪聞川沙土棍吳少卿屢犯搶孀逼醮抽頭聚賭擄人勒贖情事當飭上海道分行川沙南匯等縣查拿嗣由飛划營哨弁沈葆義訪悉該犯吳少卿匿跡上海租界購線緝獲捕房以該弁違章拘人連同該犯及眼線人等拘押捕房即百滬道札飭公堂寳明府商明解呈道轅訊究昨晨蔡觀察札委代理上海縣李蕚仙大令及川沙廳陳伯昻司馬至轅研訊吳供係川沙廳人向業木匠手藝素不爲匪搶孀擄人等事概不犯過至於聚賭一節祇在新正在茶館内消遣接龍僅有四人並未抽頭一味游詞李大令命上挺棍跪練良久仍不吐實喝令鞭背四百下亦未供認極口呼寃李大令以其逞刁又命責三號大板二十下飭差帶回上海縣暫押候禀道憲再究 
[朱培初吞欵案之糾葛]  
　　鄧梅先前控朱培初吞賴存欵等情曾奉江督札行滬道飭令究追在案嗣因朱在租界故請公廨關提現由寳明府移復上海縣以此案被告住居租界若即解送縣署訊追恐與租界所定原就被章程不符致起外人藉口不如由廨就近提追移商等情邑尊以此案事關憲飭未便擅專現已禀請道憲示遵 
[滬南匪徒之縱横]  
　　滬南製造局張觀察以近來局前迤西至龍 
 
 

Page 20

 
 
第三張第四版 
華一帶時有外來匪徒游勇勾串本地土棍聚賭抽頭情事誠恐爲患地方特移文滬道請飭高昌廟及龍華鎭等巡防局嚴密查禁 
[中國青年會舉行音樂大會]  
　　中國青年會准十七日晚間八時 
舉行音樂大會延請中西士女奏樂唱歌并雇奥國頭等幻術家變演各種奇異戲法看資悉充體育部經費 
城内 
[搶匪乘機攫飾]  
　　搶匪王松林前日乘神隍出會之時攫奪婦人余四妹金挖耳一支逃逸被東區巡弁李金鰲拘住在身畔將贓抄獲解至東區王供認不諱判送一路究辦金簪交失主余四妹領去 
[信船遇盜遭刦]  
　　昨晨本地全盛等各信局脚班船划至徐家滙西首忽來盜匪十餘人將船攔住任意搜搶因有大幫船到始各逃逸祇被搶去衣服數包其銀洋幸未搶去午後該局司帳即投縣禀報請爲勘緝 
[道批]  
　　房來彭禀批此案飭據上海縣申復爾父房初玫自上年奉發訊辦即經訊飭覔保理處因無人爲之具保暫予收押嗣因在押患病發交普育堂醫治無效於去年正月十一日在堂病故經縣詣騐屬實並無别故等情查爾父將已經控縣註銷之案節次來轅翻控經本道發縣訊辦後又不能遵飭覔保理處以致日久病死係屬咎由自取於人何尤詎容藉口以爲刁翻之計現在爾父屍身既係由堂代爲收殮應即赴堂具領回葬完案母再健訟貽累切切袁斌禀批案經飭查未復仰松江府遵照前函速催川沙廳南滙縣查明飭遵具復母違此批胡德培禀云案經飭縣確查未復據稱沈氏股份己元源莊未倒以前拆出其股本銀兩經錢業董事議決而　劃付究竟是否屬實仰上海　復查明確具復察奪 
[官事]  
　　籖分湖南改選知縣歐陽蕙試用通判吳炳樞昨日到道禀見川沙廳同知陳綸禀辭回任 
南市 
[小店肆負債何多]  
　　王家碼頭杜興陽齋糕　店主杜阿才上月間因逋負纍纍潛逃無蹤中各僨户具報總工程局當將店屋生財查封嗣由房主王朝棹控追欠租局中查得去年房主追租時由同業協興齋店主夏長根保出　處因傳夏訊明杜阿才共欠洋七百餘元孫明府諭杜欠負甚鉅所存生財無幾勸令房主認虧收房即着原役協同夏長根將生財點明佔變攤償各欠完案 
[快馬車碾傷出費]  
　　沈耕莘借坐陳再伯之馬車在途疾馳小工周芸谷不及避讓碾傷脚指由工程局判飭交保限給傷費在案昨日覆訊沈遣抱告李順卿供稱給洋五元周不允受孫明府判着給洋二十元養傷 
[惡掮客因訛圖吞]  
　　去年十一月間花　客浦牧舟在萬裕碼頭元餘米行買貨欠洋一百十七元九角嗣爲司帳於收條上悮結欠十七元有零浦乘機圖吞後經查出向討不理被執事徐長齡具控工程局請追訊供各執曾交米　董事理勸由孫明府傳同復訊徐將帳簿呈核明府以商家素憑帳簿斥浦不應乘收票之悮乘機圖吞餘帳實有不合着照帳連所欠蔴袋雜款共繳還洋七十元押限理楚完案 
[花衣行夥徒冒洋]  
　　萬裕碼頭承大花衣行學徒沈子熙行夥鄭慶生串合私刊圖章僞造往來之德源瑞昶兩莊經摺在帳箱内調換眞摺兩扣冒取洋三百元賭負逃避經執事鄭寳書查知扭　南區移解總工程局訊究沈供認不諱判一併押候查明核辦 
[横沔船人贜並獲]  
　　毛德勝附搭横沔航船回里乘隙竊布七十疋由船主龔和雲船夥金阿順追獲扭控工程局陳叅軍訊實判戒責二百下押一禮拜贓給船主覓保具領 
英租界 
[謝襄讞到廨任事]  
　　英公廨李襄讞奉委代理縣篆所遺襄審一差已奉滬道札委管押所委員謝樹伯辦理昨明府己蒞公堂與美副領事巴君會訊各案 
[搶阿妹張阿富告狀]  
　　張阿富偕母張唐氏控顧掌朝串同顧晋卿顧候生葉汝甫等搶伊十四歳幼妹阿妹成婚一案昨晨解究顧掌朝供已聘張氏有年因貧無力迎娶故作此舉官以顧晋卿等不應多事判各押三禮拜顧掌朝姑寛斥釋俟女長成准爲婚娶不准再搶 
[領幼女金玉闌到堂]  
　　濟良所昨送幼女龔小妹金阿林到廨請訊由雉妓院鴇婦金玉蘭投領金阿林不准判金女發濟良所留養金鴇斥退龔女暫行留所候傳其母到案再核 
[下毒手陸彩全迷途]  
　　引翔港鄉女陸彩全因在租界迷途由捕送留濟良所昨晨解訊女供因姑凌虐逃出旋由女姑陸吳氏投訴彩全係童養媳因其出外做工迷途並不凌虐判氏具結將女領回惟不准虐待 
[控定貨賈恒久傳案]  
　　德商美隆增裕兩洋行控恒太號主賈恒久定貨不出昨晨傳訊賈供均已料理明白判賈交原保候核 
[背合同]  
　　美商摩賽控朱聯奎仁慧余三賈二等違背合同昨奉訊究判仁慧等五人限一禮拜回籍違千提究 
[罰賭徒]  
　　賭徒陳文卿艾雲泉王雲生丁大榮畢文公秀金生徐瑞生錢其堂狄杜生王榮華張仁生浦少泉朱雲泉王仁生等十四人在福州路一百零九號屋内聚賭查獲解訊以陳係爲首賭徒判罰洋三十元餘人各罰洋十五元充公賭具銷　 
[騙竊種種]  
　　王和尚陳星卿串竊王阿根衣物判王陳各押西牢半年出境流氓戚道子周金四用刀戳傷朱大生子判戚周各押捕房六禮拜辛關關因龔金發竊取田單金飾案内牽涉昨晨解究判辛押候禮拜六集訊麥善舟控任阿祖與孩子江榮生串竊衣飾判任押西牢十六月江留廨候傳其父母來案於　拜四　核流氓郁阿金搶鍾閔　金　髮　郁押西牢半年逐出過犯陸阿三李　　復來租界判陸押西牢一年李押半年期滿一併出境婦人　俞氏控張林武劉金林　端騙洋判劉押一月張押兩月顧陳氏控金寳生宋忠金索詐洋七元判金宋各押捕房一月 
美租界 
[酒醉亂胡鬧]  
　　英人海立司前晚醉酒在途胡鬧由捕拘解英署訊判罰洋十元以儆 
[英俄小衝突]  
　　英人史康住日老滙路前日行經閔行路被史汀韋爾二俄人扭住兇毆由捕拘解俄署判史韋各押三天 
[劉順德起火可疑]  
　　西華得路師善里二千六百六十號劉順德家前晚忽然起火經衆救熄捕房昨飭中西探查明復核 
[王阿四瘐斃飭殮]  
　　禁錮西牢五年之盜犯王阿四昨日瓋死牢内由典獄官知照捕房飭保查殮 
[妻控夫挈姊作証]  
　　婦人陳阿素住居華界昨投捕房控被其夫陳正卿凌虐並偕其姊陳阿增作証捕頭以事在界外飭投巡警局控告 
[探解犯中途脫逃]  
　　粤探鍾鐸前日拘獲過犯王金寳一名昨解總捕房請查舊案詎行至半途復被逃逸捕頭勒限該探務將該犯獲解訊辦 
法租界 
[買猪肉失竊票洋]  
　　前日有兩西人至五美齋肉舖購買猪肉數元將十元鈔票一紙給與因所找大小洋元不合自向帳檯抽屜内揀選店夥以其洋人亦無他疑待西人既去查點櫃中少鈔票二十五元現洋六元小洋六十二角投報捕房請緝 
[患疾病調補捕頭]  
　　捕房管理巡捕號衣褲帽棧房事務捕頭福蓋氏患病回國所遺之差經麥總巡諭派小東門當值審事間金綫捕頭許郎氏接管所遺值差審事間事務派巡差一道金線捕頭密那氏接充 
[華捕擢升]  
　　麥總巡查得七十九號華捕陸杏林及九十七號華捕杏春辦公歷練陸升充二十二號包探杏春充二十三號包探 
[大風吹墻]  
　　前晚十二點鐘本埠忽起颶風勢甚猛烈新租界郁姓之風火牆竟被吹倒幸未傷人 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第四張第二版 
要件 
[大清國籍條例施行細則十條]  
　　第一條本條例施行以前中國人有並未批准出籍而入外國國籍者若向居外國嗣後至中國時應於所至第一口岸呈明該管領事由該管國領事據呈照會中國地方官聲明於某年月日已入該國國籍始作爲出籍之証 
　　第二條本條例施行以前中國人有並未批准出籍而入外國國籍者若向居中國通商口岸租界内者應於一年以内呈明中國地方官照會該管國領事查明於某年月日已入該國國籍始作爲出籍之証 
　　第三條凡不照前兩條所載呈明出籍之証者則在中國一體視爲仍屬中國國籍 
　　第四條本條例施行以前中國人有並未批准出籍而入外國國籍者若仍在内地居住營業或購置及承受不動産並享有一切中國人特有之利益即視爲仍屬中國國籍 
　　第五條本條例施行以前中國人有並未批准出籍而入外國國籍者若仍列中國官職即視爲仍屬中國國籍 
　　第六條本條例施行以前中國人有己入外國國籍者准其隨時遵照本條例第廿二條呈請復籍母庸照第二十一條及第二十三條辦理 
　　第七條本條例施行以前中國人有因生長久居外國者如其人仍願屬中國國籍一體視爲仍屬中國國籍 
　　第八條凡照本條例出籍者不得仍在内地居住違者驅农出境所有未出籍以产在内地之不動産及一切中國人特有之利益限於出籍之日起一年以内盡行轉賣其逾限尚未轉黄凈盡者一概充公 
　　第九條凡照本條例出籍者若出籍後查有第十二條所列各欵及犯罪發覺情事將出籍批准即行注銷仍由中國按律處辦 
　　第十條凡照本條例出籍者若所稱願入某國國籍係屬許稱並未入該國國籍或所具甘結有諱飾情事應將出籍批准即行注銷該本人處六月以上一年以下之監禁 
國外新聞 
[巴黎罷工之恐慌]  
　　十五日倫敦電云巴黎郵政辦事員罷工甫定昨又罷工民間因之大爲震恐蓋商業職工組合員與民政職員合開大會要求許與所給他工之權利當經議定委派秘密會員民政辦事員亦在其内預備同盟罷工以達要求志願監獄看護人亦擬附從罷工 
[德國飛船演戰預聞]  
　　十五日倫敦電云本年西八月德國舉行陸軍大操時齊泊林伯爵之飛船及政府所有其他飛船兩艘亦將臨陣在抗軍一面演戰並擬預備特别拒敵汽球大砲安置汽車上施放至戰務公斷人判斷該砲效力則以戰前試驗轟擊無人之汽球之成績爲憑 
[德國政界近事]  
　　十五日柏靈電云德皇擬在維里斯與首相蒲羅親王互會現任外務部大臣其特蘭華脫一俟東方爭端定局後即將仍回羅馬尼公使原任 
[近東大變局百三十誌]  
　　十六日倫敦電云據俄京聖彼德堡半官報載稱俄國承認德國友誼之請以免奥塞兵禍係出於俄國自願德國並未施有壓力 
小說 
譏彈小說滑稽魂（三十七） 
[第七回大菜館陸佩芳撥雨撩雲麥家圈包松濤開燈過癮]  
　　包松濤手中的一把銀义。和那盤裡的鵪鶉。一齊飛了起來。落在地下。恰恰的事有湊巧。那個油晃晃的鵪鶉。不偏不倚的。正落在陸佩芳身上。衆人看了。又一個個都笑起來。陸佩芳吃了一驚。連忙立起。身來。把衣服一抖。自已低下頭去。看時只見大襟下面。染了。茶碗大的一塊油跡。把一件簇新的織金緞袄。弄得髒了一塊。陸佩芳心上二十四分的懊惱。却又不好把他怎樣。只瞪了他一個白眼道。耐格人末。直頭少有少見格。倪好好裡一件衣裳。撥耐弄得實梗樣式。呌倪那哼好著。包松濤見弄壞了他的衣服。又羞又氣。面上脹得通紅。一句話都說不出來。施雨田却對着陸佩芳道。弄壞了件把衣服。什麽希奇。弄壞了不好的。叫包老爺賠還你好的。包老爺不是那種算小的人。你只顧放心就是了。包松濤聽了。也道。你這件衣服。值多少錢。我賠就是了。陸佩芳聽了。知道包松濤是個龜大頭。正好大大的敲他一下竹槓便登時換了一付臉兒。春風滿面的對着施雨田道。笑話哉。件把衣裳。倽格希奇。要包大人賠。只要包大人常常請到倪搭去照應照應。勿得知包大人阿肯賞倪格光。施雨田聽了。曉得包松濤不懂倌人們的話兒。便和他繙譯了一遍。包松濤更覺歡喜。又悄悄的問着施雨田道。我弄髒了他一件衣服。他雖然說不要我賠。却到底總要給他幾個錢。才是道理。施雨田道。那倒不必。只要你以後照顧他的生意就是了。說着。包松濤又　着一雙眼睛。上上下下的對着陸佩芳細細的看。覺得。越看越好越看越喜歡。眞個是從脚看到頭。風流往上流。從頭看到脚。風流往下落。陸佩芳給他看得不好意思。臉上微微的有些紅暈起來趁勢拉着包松濤的手。和他不依道。看倽介。阿是勿認得倪。倪搭耐也是一樣。格人倽格好看介。倪勿要。說着便把一個臉兒。伏在包松濤肩上格格的笑。包松濤見了陸佩芳這般親熱。更覺得十分歡喜。心花怒開。揑着陸佩芳的手。嘻嘻的只望着他痴笑。蕭雲峯忽然回過頭來。看見了他們兩個人的模樣。不覺失聲叫道。松濤好福氣。怎麽佩芳和你第一次見面。就是這般親熱。 
 
 

Page 27

 
 
   
 
 

Page 28

 
 
   
 
