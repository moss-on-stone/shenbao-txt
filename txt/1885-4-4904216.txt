# 1885 - 4 - 4904216

 

Page 1

 
 
[第二十五號畫報出售] [  啓]  
　　吳　帥每日清晨必　營中箭道燃放手鎗數十　無不一一中　文武通才爲迄今所罕　　　　一武夫耳　　有志台　力　外侮朝　　　提督街以示激勸而劉淵亭亦感激涕零誓與諸將奮勉殺賊亦血性男予也兩圖俱編入此二十五號畵報進　十六日出售淞隱没錄一　　卷　之十圖十說外由十六號畵報附送至此次二十五號畫報止又得十圖十說是爲卷二之終仍附畵報之未按號分送閱者鑒之此布 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[書淡水要信後]  
　　嗚呼臺灣至於今日殆哉岌岌乎其勢急矣法人自封口以來佔踞基隆者已歴多日而於淡水地方不敢遽爾肆逞有盖以孫庚堂軍門前此一擊之故而基隆之所以失則以劉爵帥聽李彤恩之言撤隊以救淡水之故觀於此而知臺灣所恃者僅劉爵帥與孫軍門而已其他雖不乏赳赳于城之將桓桓貔虎之士大都止足供奔　聽指使之任此劉爵帥所以痛哭流涕發告急之信由電傳如雪片非其志有所怯其勢有不得不然者也法人旣佔基隆休兵養力者若何日而中國並不聞出一卒以相撓卽有往攻者亦無非劉爵帥之部兵外援則遲遲久不到以致目下又有金保里之失嗚呼可勝歎哉夫近日中法之事有戰無和可以决矣無論中外臣工倘有言及與法議和者卽須交刑部治罪煌煌諭旨誰不凛遵天威赫怒孰則更以和議進除和之外則戰而已矣法人屢言添兵增餉大半多恫喝之辭顧安知此時法人不因旣知中朝無復和意而果然暗中添兵而來乎而中國援臺之兵則濡滯如故此眞有不可解者已夫朝廷軫念臺疆屢降嚴旨命速卽調兵派船作援臺之計南北粤洋一律籌備其勢急於星火雖此次高麗　亂潘服之禍所理應保護者且以刻下尙無戰事仍令洋將帶領北洋兵船迅速援臺則朝廷之意旨亦可默揣而知前者僕曾著爲論說謂援臺之師不必直指臺北先將馬祖澳之法兵船攻圍焚燬而圍臺之師自解此固圍魏救趙之計聞官塲傳言都中亦有計及於此者而援師終有所遲疑而不遽發近日則接到閩中來信謂馬祖澳目前並無法船蹤跡盖俗語所云人怕虎虎亦怕人法船之離馬祖澳而去雖未知其何故或者卽以此船裝兵赴金保里或以此船移泊淡水口岸均未可定然安知不懼我之乘虛以攻馬祖澳致彼救援不及臺圍以鬆因而先期駛出以避之乎法人狡計百出前者恐援師圍攻而先以兵船駛赴香港及馬祖澳以爲掎角之勢今者香港之船聞已有復回者有回而復去者飄忽不定使人莫測而馬祖澳之船則竟全行駛出以意測之大約悉萃於淡水此其處心積慮必欲得臺北而甘心其意已彰明較著矣基隆雖被法人所佔而淡水未致遽失者以法人之攻淡水僅恃兵船而陸隊則未之聞也兵船之卒不敢輕於登岸者以孤軍不深入慮無呼應之助也今而金保里地方驟爲所奪則法人之於淡水又有憑藉之勢金保里去淡水止六十里可以抄我防軍之後而淡水口岸復有兵船四艘環列以伺設或兵船開砲攻擊而金保里之法兵旁抄側擊突然相撲兩路夾攻則恐孫軍門雖有勇智亦不免有照顧不及之慮設淡水有失則是臺北之地無可復守惟有退守臺南臺南之所恃者全在臺北北有失而南亦未必可以久全萬一全臺俱失則法人可以立定根基與我相持曠日持久無復已時中國之兵禍從此無甯日而其原則皆以不援臺北之故正不知有援臺之責者其能負此重咎也乎目前中國援臺之師未嘗無之北洋河口已膠法人斷不能北犯雖有高亂而津沽决不至於震動大可調以赴臺以酌緩急之中而濟其用南洋兵船俱在江陰吳淞不啻爲河上之逍遙吳淞爲各國通商之總口法人未必敢遽犯卽曰狡焉忠啓者其心不可測然苟以數艘留防江口其餘何妨悉調以援臺况由南洋往臺設法人有兵船潛犯吳淞江口必且中途相遇可進可退其權在我又何事而不行乎至於粤海兵船前者馬江之戰已有兩艘同遭刼火可知其奮不顧身不分畛域誠以閩粤聯疆設臺灣有失則粤境亦將可危故未有不力圖援濟者第狐掌難鳴必須與南北洋合力而後可以同仇敵愾故吾所最不解者南北洋派定之兵船若干艘何以至今猶未啓行也或曰援臺之船固已泒定但船中需用各物有此或缺彼有一或少二雖非必需之物亦屬不可不備之物彼管帶諸君安得不從容以待其全備而後成行乎君之所言止爲大局計亦但知其一不知其二者也余曰唯唯 
[告捷電音]  
　　羊城官塲於本月初七日接得龍州來電言前月某日岑王兩軍與法人戰於宣光法所募黑兵　　四千餘名强悍異常不畏炮火華軍迭遭挫折岑王二帥鼓舞三軍再接冉厲正在酣戰之時劉淵亭軍門調精兵數千名分左右翼悉銳衝來法遂敗績宣光炮臺遂爲華軍所據是役也法兵實祗八百名餘皆黑人及越南土民此次殲滅淨盡幾於靡有孑遺華軍傷殘亦有八千之多岑宮保左腿爲彈子所傷同日又接厦門來電言前月杪由粤解洋藥五百担軍餉十萬兩接濟臺灣刻下均已收到押解者係林總戎因連日大霧漫天東西莫辨總戎遂得乘機潛進駛抵臺疆大憲得接此電不覺喜形於色云 
[京師來電]  
　　吳清帥奉命赴高辦理日高交涉一事本館早據京師電信列報昨下午三點鐘越十五分時京師訪事友人又發專電云刻官場傳聞清帥又奉馳赴日本商辦事件之命王事賢勞不遑啓處其清帥之謂與 
[洞悉陰謀]  
　　都中近接巴黎電音知法相斐禮於集衆籌餉之前數日先以籌餉事宜飭駐津林領事轉告李相謂中國如再不允議和則法國定當再籌鉅餉以圖大舉李相據以奏聞旋奉旨意以該國不講情理所請各節未免太奢是以不能允准今該國又以籌餉增兵相桐喝我國理直氣壯何權之有惟有亟脩戰具以資應敵該督毋得自餒李相得旨即行轉達該領事林領事申詳外部後斐禮始闢門會議請撥鉅餉謂今若欲中國議和惟有核准餉需示以將圖大舉各議員爲斐禮所惑大半允許其議遂定於是都中人士紛紛議論謂法國之畏首畏尾專以恐嚇中國 
 
 

Page 2

 
 
爲事已於言外見得不料爲斐禮所惑者不特有法國之議員又有同洲比隣之日本先是謝滿祿任滿回國卽奉該國密旨着赴日本與外務省井上卿密議謝滿祿遂往日本先行結好繼見北所事亟乃諭該國駐日公使與井上卿訂定圍魏救趙之計日本乃秣馬厲兵講求武事托名防法實欲害我也而當道顧以法禍方殷未能料及迨日兵突入朝鮮連破三道高王火速乞援李相倉皇入告朝廷始惄焉不安卽着以吉林防兵馳抵朝鮮以靖禍亂又聞總署得信後卽備文詰貴日使榎本武陽該使復稱此次變生倉猝實由朝鮮不遵通商條約所致今本國聲罪致討祗欲得朝鮮執政而甘心與貴國毫無干涉請貴王大臣毋容顧問等語噫該使之言如此豈果與法人一鼻孔出氣耶以上皆京友信照錄之以觀其後其是其非本館不得而知之也 
[臺厦近事]  
　　日前厦友來信曾言馬祖澳並無法船兹得續信則云法兵船之在馬祖澳者内有一鐵甲二小兵艦基隆刻有大小法船六艘中國之飛虎兵船亦泊其旁臺灣安平口外自法船二艘旗後打狗口外亦有法船一艘近日法人糧餉異常支絀在洋面游行刼掠商漁船隻云○臺灣府南路今年糖莊只收三四成加之敵人封口不能運售外方種糖之戶及糖棧商人皆大失其利大青小青每担僅値洋二元及一元八九角其餘各業無甚盈虧惟鴉片烟土人獲利益日前每箱可售洋一千四五百元現因内地小船常由澳門厦門裝運過臺洋行未能居爲奇貨已減至一千四百三十餘元矣○全臺洋藥稅厘向由殷實商人包辦每年認繳萬金此次有閏之年捐數亦應照加前有陳般記愿加厘稅若干接手承辦孰料未經數月法人封口洋藥不得流通捐欵無從出月前陳姓愿獨認三月捐欵賠銀數萬元卽於十月初一日禀請攻由官辦聞臺灣道劉觀察委吳　二委員辦理云○月前平安輪船開往澎湖本月初八日駛返厦門報稱渡臺諸君已登彼岸該船現在泊候客　以定行蹤云○日昨有英國三枝桅大兵船由臺灣南北探　　來據云法人擬由基隆陸路往犯淡水緣獅球嶺水轉脚地方華軍安築砲臺敵人不能攻越今查得基隆西北山邊有一路可徑往淡水故欲調兵一千五百名由該處拔隊進犯想劉撫帥智珠在握自必早爲之防或故留此路示以疎虞以爲誅敵之計耳輕入虎口法人不將送死不遑哉 
[德人拓地]  
　　西報言德國人近在太平海新金山相近之處佔奪地方該處英員發電報至英廷請速發電繼許將該處未歸英屬之地覷便佔踞未識英廷允許否也 
[教練得人]  
　　天津西人來信云李傅相現請德國兩將軍辦理軍務整頓營伍該德將查出現存之鎗砲藥彈有不適於用者皆須棄去另用新者計津沽兵丁聽候該德員教練計有十餘萬一年之後悉成勁旅孰敢肆然北犯哉 
[港報彚譯]  
　　香港西字報云法兵船名迷篤裝載兵士之抱病及己滿期者於上月二十八日駛至新加坡地方二十九日卽啓輪前往法國又云法公司船名孟失律者將基隆地方染病及滿期法兵八十六人運囘該國於本月十一日駛抵香港云 
[巡捕獲盜]  
　　香港西報云初九日晚上離香港十餘里之某地有中國沙船一艘被盜擁上刼去資財約値八百五十元之譜事主報知香港水巡捕捕役急四出梭巡至初十晨盜舟爲巡捕所獲拿住盜匪十五人又獲收買贓物之土人四名於十一日一幷解送官署官憲訊鞫之下見案無遁飾隨飭將盜匪押候覆訊收贓之四人其三人經人保釋尙有一人同盜匪拘繫獄中云 
[詳錄火灾]  
　　初六日佛山火藥局失事一節已據電傳錄列前報兹悉該局在佛山栅下開辦接近海濵是早八點鐘時將火藥挑運落船以應别處軍務詎未及滿載而挑夫等失愼燃有轟聲如怒雷數十里之遙皆爲震動局内工作人及挑夫等同付一燼其屍不知飄揚何處獨廚役某携筐適市謀備盤飱幸免於禍該局雖設於曠地而附近屋宇震塌甚多壓斃者亦難悉數其時適有平洲渡與小艇敷艘經過其屍身有全没影跡者有僅餘一手一足者他如爛額焦頭髮膚盡燬者更屬不小偶然之失遂成浩刼慘哉然近火藥處竟令火烟連及洵爲不愼之尤現方軍務殷繁有此資者富以前車爲鑒矣 
[闈姓近聞]  
　　循環報云承充截緝闈姓之事曾經商人張榮貴等禀請辦理業已懸牌繳銀存庫兹又聞有李仰和等係先行禀請承充今復出名願加多欵項欲爲辦理特赴督轅呈請初四日張香帥批云查截緝闈姓罰欵充餉本爲權宜濟餉而設自當以數之多寡爲衡不當以時之先後爲斷此案先經善後局司道詳稱前據土有惠李仰和等稟請承緝闈姓飭令先繳現銀二十萬元存庫以徴信實日久未據投到隨據商人張榮貴等稟究承緝依限繳銀當　藩司收庫批准具詳是該軍功禀承之數旣不加多飭緝之期又復落後匝月之久始行來轅呈訴情節支離自應置之不理本部堂政務殷繁豈暇爲此輩遊民刁狀每爲之批答兹復據該軍功等以未蒙批示種種懷疑妄瀆且有經費較前加多無不情願幷立備遵繳等情似此率爾大言顯係虛誕惟正當籌餉之際姑予飭局傳問應倂已經此駁之職員劉定國等呈請代官籌繳多餘儘數呈繳一呈一倂發交善後局司　迅傳李仰和劉定　等詳加詰問據實禀覆核辦黏抄保領幷發 
[勤勞王事]  
　　浙江提督歐陽軍門近在烏龍岡金雞山一帶督飭工役建築砲台甚多每日辰出酉歸寢食不遑月初憲體偶爾違和部將屬僚羣赴金雞山下行台省視而軍門接見賓僚如平時談公事娓娓不倦王事靡盬其軍門之謂歟 
[京師雜聞]  
　　前報夥騙皮衣之河南駐防武舉魁某現由兵部察出魁曾因案斥革功名兹猶冒戴職銜詐騙愚氓情殊可惡當批魁頰二十又聞善厚齋將軍處亦來咨文調取該革舉人赴通州防營察訊○京師文武各衙門漢員秋季俸米由戶部劄祿米倉於十月初八日開放起扣至十一月十八日止計四十日如逾限不領將米票註銷近日該倉領米者蜂擁而來市上米價日减一日而白麫及雜粮亦爲之減色○吏部考功司書吏嚴姓十月十四日曛暮時在兵部街益元館飯舖獨酌忽二人自外來狀類差役至嚴桌前冋嚴曰南城坊署有人控爾官立待過堂請同行嚴間告我者伊誰二人云汝去自能識之城門已將閉矣遲行恐不得出遂促嚴速去嚴遲疑不進二人扭嚴同行出前門甕洞由東城根向東行去時天已昏黑城根杳無人跡嚴覩此情景心頗恐懼移時二人果各出利刃叱嚴脫衣嚴無如何只得將皮馬褂皮袍曁腰繫小表眼鏡烟壼等物脫付二人而去所幸者未傷性命而已約二更時嚴始奔至坊署具呈訴告該坊官立派差役各處緝拿至今尙未有弋獲也○十月十五日夜間崇文門外北橋灣永泰軒茶社掌竈之某中忽被人砍死次日報官請騐適該茶　之夥俟姓於是夜潛逃遂疑甲爲侯姓所殺聞該舖於數日前清算一年帳目侯乃該鋪作麫食夥不知與某甲有何銜怨而處之死地也○十月十六日晚前門外蔡家胡同烟館中有數人推門而入旋抽身退出烟館夥惡其來之突如出言不遜詎數人者乃京師北城地面梁家園團練局之練勇潜往各烟館妓館蹤迹賊盜者聞館夥之言惡語相抵烟館乃中城差役所開設自恃爲本地官役遂喝諸夥毆打來人適比隣之某妓館人亦來帮毆竟將諸勇毆傷　重者三人餘勇逃回禀明紳董哨官帶局勇二百餘名復來將該烟館妓館一齊封銷押解羣毆諸人赴局當晚將諸犯刹去皮　植之庭院中以凉水潑之諸犯幾凍死○京官漢俸米折銀兩戶部於十月二十八日開放○刑部定例凡功臣之後犯罪者减等聞已革滇撫唐炯之祖係陣亡人員似與功臣之 
 
 

Page 3

 
 
後定例相符近値皇太后萬壽聖節覃恩溥及秋曹臣工擬比此例具奏請减唐之罪但未識聖意如何爾○前門外李鐵拐斜街有廣源堂小藥舖者陽以售藥爲名暗售壼中春色十月中旬有附近　民某甲家男子臥病甚篤延醫擬方家人遣女僕往觀音寺博濟堂樂店持方配藥道經廣元堂門前僕鄕人初來京城不諳方向一路問訊藥店而來遂誤以廣元堂爲博濟堂遂入該店打藥適舖主人他出一小徒在内接手不辨參苓隨手亂抓與僕及歸家前令病者服之移時盜汗而斃親朋繼有至者詰知打藥有舛細檢藥料認之果不符方甲家乃訟廣元堂主人於官 
[出示勸捐]  
　　署甘泉縣正堂朱爲勸諭捐輸事案奉督辦山東賑損總局憲札開照得東省賑捐前經奉文接辦當卽通行勸諭兹查東省灾區甚廣自歴城决口後待賑更急於前現又時値隆冬號寒啼飢尤令人目不忍覩雖經多方籌勸迭解一萬餘金而災黎太衆直同杯水車薪似非源源接濟不可札縣迅速諭董勸辦等因下縣奉此查此案前奉札飭遵卽出示勸諭兹奉前因除照會董事外合行示勸爲此示仰城廂商富士庶人等知悉須知東省等賑孔殷務各同懷惻隱踴躍捐輸由縣先給印收隨卽解局立塡寔收發執毋得觀望客延切切特示 
[沙市近信]  
　　上月廿五日新授鎭守荆州右翼副繞制啓都護秀到任受事聞左翼穆都護克登布今夏陛見卽告病回旗調理屢展假期尙未痊愈現已陳請開缺矣○都司銜　翎千總某馭兵太刻闔營公禀制憲控某賣人縱盜虛伍尅餉數事交于觀察審辦次日考騐緑營員弁某已三矢中的上堂報名制憲略詢數語卽飭拔去翎頂交江陵縣簽差解回原籍某容色愁慘埀涕而下○廿八日孔少尉奉委至閘口堤上勘騐傷斃無名男屍一具騐得耳後腰穴均被刀傷致命右手削去指尖四个掌心刀痕兩條輕重不同想一係砍傷一係奪刀勒傷也身畔遺有剪刀針尺一包其爲成衣工匠無疑凶手不知何人現在派差跴緝想天網恢恢殽人若能倖逃顯戮耶 
[淞水近聞]  
　　寳邑尊吳子佩明府莅任後振刷精神百廢具　昨日照會鎭董幷諭飭地保一體嚴查烟室賭塲毋使匪人溷跡復委守備某君每于黃昏時候至淞口巡察一週雷厲風行實事求事想不法之徒當可斂迹矣○淞口萬安橋至陳家巷一帶道路峙嶇行人裹足昨日督轅副前營某君飭　挑土塡平幷甲煤屑舖砌從此　瞻周道蕩蕩平平行路者咸欣欣然有喜色云 
[不忘藁砧]  
　　昨報白鴿飛還一節兹悉該婦徐計氏被張徐氏等軋在老閩大橋南首茶館内張氏知照三圖地保馮昌言徐計氏由其夫徐某出面憑某某等爲媒轉嫁華亭縣境新庄鎭地方之韓某曾給價洋百元詎到韓家後婦卽遁逃今在法租界尋見囑令同回婦不允聲言欲尋本夫再作計較因與同尋徐某未見故在茶舘暫歇只得將該氏交與地保再行邀同韓某前來等語及地保到茶舘該氏則言本有丈夫遭蟻媒誘往新庄價賣與韓現得乘間出外不願　往新庄該地保卽將該氏暫留囑張氏報知韓某同來理說旋據新莊地保某到來向本處地保言此事實係串嫁騙人財物韓某已在華亭縣控告容將該氏帶去本處地保言須仝韓來旣稱韓已控告在縣此間祗可將該氏送交會審衙門核奪 
[枷犯互毆]  
　　昨報串騙受懲一案兹悉余渭陳鶴山李雲卿楊月山等荷枷後發交地保收管逐日帶在頭門示衆昨晨余妻某氏到頭門看視其夫見楊大罵曰我夫本不敢妄告他人皆爾唆使以致受辱楊言事出兩願休得怪我况局賭之人亦枷在此陳李二人聞言大怒謂局賭者唐菊亭錢錦壽也爾欲分肥不遂串余妄控唐錢反得置身事外於時各掮枷板紛紛亂撞毆作一團觀者甚衆當經値日差及勇喝阻而止 
[研詢流氓]  
　　昨報列流氓肇事一節當時獲到劉雨林周永發范德三人管押周在九畝地當勇又在後新　開小烟館彼等在蘭芳里肆閙時本地人王阿囝路過見之隨口說將鳴捕衆聞而遷怒將王毆打王曾投訴捕房幷稱逞兇餘黨亦均相識捕頭遂飭法包探嚴頌眉孫寳生等將王帶往指認詎若輩于前晚復羣至該處花烟館尋仇適包探偕王尋至由王指認拘到李德順曹阿二陳四裕陳阿二等四人昨日一倂解歸公堂王阿囝亦投案候質包探稟稱十六晚三四十人在途吵閙捕頭派中西捕彈壓伊等卽露刃尋鬥致二十號華捕受傷王供在新北門内做蠣先生意隨將前情供訴一遍翁太守謂爲何爾稱欲呼捕可與彼等相識答稱見伊等逞兇偶然說出並無别　太守隨詰劉雨林供稱前日由鎭江附輪到滬找尋表兄是晚在洋貨店買手巾卽被捉拿太守問其住何處答稱住新街長豐客棧周永發供稱在九畝地當勇已十餘年近在後新街開烟舘店中老母與妻住下十六晚因蘇松太遵邵大人往賀西人新歲回城路過法馬路小的在門口站班後到黄發茂樓上邀會卽被捉來實無打架之事太守謂爾旣爲營勇又在城外開設烟間兼有邀會實屬不安本分范德供湖北人到申二十餘天住後新街老虎竈内太守問老虎竈東人是何名字答稱伊是甯波人名字不知尙有棉　等在彼太守謂旣住二十餘天豈有不知名姓之理李德順供宜興人爲陶器生理住在船上船中尙有叔祖等兩人因至陳雙全處賣貨偶在烟館吸烟被捉並不犯事曹阿二供揚州人販水果爲業住城中道轅前廠屋内十六晚上之事實不與聞十七晚至烟館尋人旋被捉來陳四裕供海州人爲船上水手現船泊吳淞昨天甫到陳阿二供江北人　盬爲活住船上現停新北門外尙有老父在船太守問供畢旋與于　譯商議一切又據二十號華捕郎顯才稟稱十六晚六點鐘　聞蘭芳里閙事前往彈壓彼等卽將我毆傷左臂太守詰其可認得是何人動手答稱係周永發動手持刀者爲楊姓現未獲到太守詰具受傷如何答稱醫生云隔十五天方可痊愈太守着護勇偕包探夥至劉范兩人供出之住處查問是否住過俄頃稟稱劉果住長豐棧范自去年至住後新街太守斷將周暫押捕房俟該華捕傷痊　核陳劉范陳曹五人送縣辦理李德順看包探帶至船上查明有無其事再行核辦 
[歇浦贅談]  
　　寗人某甲向外虹橋下柴船買柴由船旁所放竹篙上躍下竹斷人遂墮水幸該柴船趕爲救起得獲無恙然已衣服淋漓渾身臭穢矣○外虹口某飯店主之子年甫三五前日與某姓女嬉戱郎騎竹馬妾弄青梅兩小無猜竟忘爾汝飯店子戲謂我能變法以黃豆一粒嵌入耳中可從口鼻取出女大喜嬲其一試遂將豆嵌入嗣又爲他戲耳中之豆竟爾遺忘越日知覺已不能取出經其父向之詰問始吐實情卽令赴同仁醫院救治西醫欲留院三口用藥水漬豆令腐方可鉗出飯店子不肯不知如何了結也○虹口琼記碼頭所泊之三枝桅英國兵船及怡和碼頭之兩枝半桅美國兵船昨俱開行出口矣 
[英界公堂瑣案]  
　　包探王阿二稱有余往氏到捕房稱倩縫工沈小炳在家做衣裳沈指使我兒余三喜竊取衣服一包現洋兩包共五十六元出外不歸請爲查拿等因旋由我緝獲沈及三喜詰得同往吳淞銀洋已用罄衣服在虹口押鋪質洋十三元當吊衣服將沈余一倂解案請訊黃太守訊得　供喝責余三喜手　四十下着該氏給償押鋪半本始准領衣挈子歸家管束沈小炳笞責百板以儆○寗人吳錦山稱前曾憑媒娶闞周氏之女爲媳因有犯姦情事當邀地保向論後議將媳退還母家而母家不肯收領惟願立據與我載明另行擇嫁决不干涉等語地保亦在塲畫押今始將媳轉嫁與同鄕人周相發挈囘原籍詎該氏聞之紏人到我所開裁縫店内尋釁毁壞什物爲此訴捕拘該氏到案筆據呈閱該氏供女曾許與吳錦山爲媳後因細故口角吳邀地保等寫字據命我晝押我確不願現在吳不應將我女另嫁爲此與論詎被訴捕拘案其 
 
 

Page 4

 
 
子閼天金供與母同黄太守隨令該氏先行賠償毁物洋一元至訴女被吳錦山另行擇嫁一節着吳邀同地保没案　訊○巡捕解送索洋爭毆之一起人請訊陳義芳卽陳關亭同妻陳金氏稱女爲娼妓卽金巧福負債七百餘元嗣因女從良言明各債對折理還其間曾欠顧小金洋百元係王阿永爲中照議還洋五十元了結不紏王阿永又扣我别項銀洋五十元付與顧小金王來告我因尋顧理索多付之五十元彼仍一未胡言然本雖折半按月計利已過原本王阿永供陳借顧洋係我爲中言明折半料理後顧執借票交我故代還洋確不知顧小金已經收洋借票呈閱顧小金供被欠之洋實向王阿永處收到五十元至陳先付我之五十元係代辦衣物顧阿金供我在旁解勸被捕悞拘陳又稱先付顧小金洋五十元時王阿永亦在三面言明再行檢票交還掣銷王不應又扣洋五十元顯係有心串同多扣洋元並無托顧代辦衣物之事黃太守隨令顧王合繳洋五十元給還陳蘭亭顧王均不遵斷太守怒令笞責顧六十板王四十板押令繳洋始准開釋票據存堂 
[法界公堂瑣案]  
　　天祥洋行西人偕收租人鄢雪林控稱小東門外新復泰烟館欠租洋四百十一元一角請爲提追翁太守詰其爲何被欠如許之多答稱被孫子卿遊約躭延所致以前每月租洋四十一元被欠五月後讓至每月三十七元　欠五月後讓至每月三十七元被欠五月現聞彼等涉訟明日將生財拍賣爲此投控太守著明白開帳待傳劉被告再詰○前日本報列粤人因買生梨肇事一節昨解公堂研訊十六號巡捕朱桂堂禀稱彼等三人扭張阿才至捕房因見携有小刀向之攔截伊等不服將我毆打推跌捕頭亦被推倒且持刀戳我腰間　中皮帶刀爲之折包探將刀呈案張供在輪船邊賣生梨彼等來買兩隻我每隻索錢九文伊等祗還三文爭論之餘卽將我拳打脚　致受重傷我卽赴訴捕房伊等赶來將捕推倒我筐中有錢七百餘文均被打失解案人供稱姓陳名阿元雜貨生意因送親友上江表輪船與朱爭論後到捕房實爲酒醉誤犯求請從寛太守申斥數言　暫押候懲○復昌順棧夥盛順之控稱東人崔　坪與洪正茂素識八月間洪荐客人王炳華住棧中稱欲辦棉花卽交下匯票兩帋計銀二千兩係八月二十五日爲期旋陸續用去銀六十餘兩詎票係僞　將近到期王卽索票遁去現尋見送請追究其所存棧中之物開帳呈案假票兩紙及伊逃去後寄與東人之信一倂呈閱解案人供稱名彭炤四川夔州人先住盤記棧八月間遷至復昌順票係眞的且尙有票銀四十兩付崔請傳詰問翁太守見所呈匯票係德順祥支申莊和記照付銀一千兩又支祥記銀一千兩卽詰爾究何姓答稱姓彭太守着包探偕原告帶至和記　記兩處問明情節再行核辦○前列法馬路德記錢莊銅洋案昨日復訊莊夥鍾端賢供稱店主現在染病求請從寛翁太守謂爾店掉洋已非一次現旣求寛着罰洋念元充善舉所有銅洋着逐一剪開連好洋一倂發還鍾待交到洋元再覓妥保開釋 
[輪船來滬電音]  
　　三菱公司納格約麥魯昨日下午四點鐘由長崎又英公司達斯麥臣昨日下午一點鐘由香巷開行來滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[高義和約通商章程]  
　　第一欵船隻進出海口一凡義國船隻進入朝鮮通岸口應由船主在二十四個時辰内禮拜及停工日不計將該船所持領事官發給船牌收據呈交該口海關騐收一面將船名並由何日駛至及船主姓名人數如海關欲知搭客姓名亦應逐一開列並該船墩數若干水手幾名列單由船主押結爲據一面　照運單將該船所載貨物復繕清摺摺内詳細註明箱包數目貨色記號及寄交何人姓名亦由船主畫押爲據同時並呈此卽報船之法也船隻一經如法報到卽由海關發給開艙准單令押船巡役寓目始可開艙起貨如未領准單擅行開艙起貨其船主可以酌罰惟罰欵不得逾墨洋一百元二進口總單内倘查有錯悞者從遞單之時起在十二个時辰内 
禮拜及停工日不計卽可改正勿庸納質如有在十二个時辰之外遇有增删更改應納規費墨洋五元三凡船隻進口已逾前定限期該船主尙未如法報到者每逾十二个時辰卽罰墨洋不得逾五十元四凡義國船隻停泊通商口岸時在二十四个時辰内禮拜及停工日不計未曾開艙起貨及遇颶進口躱避或專欲購置食用等物未經貿易者槪無須列開呈報亦不得徴收船鈔五凡船隻欲行出口應由船主將出口總貨卽如進口所繕清摺呈報由海關發給准行出口單禀並將前呈領事官船牌收據附還該船主卽將以上票據呈交領事官領事官始可將前收船牌飭還放行六凡船隻不遵以上章程報明海關擅行出口者卽可將該船主分别示罰其罰欵不得逾墨洋二百元七義國輪船進出各口均可同日報明出入貨物總單除在本口起缷並撥載他船外其餘貨物勿庸報明○第二欵上下貨物納稅一凡商賈運貨進口欲行起缷者卽赴海關呈遞報單單内載明本商姓名船名及運進貨物數目記號價値各事畫押以爲實據如海關欲騐各貨原處發票應卽呈騐若無發票亦不言明未能呈報之故應由該貨主加倍納稅始可聽其起缷俟發票呈騐時應將多納之稅卽行飭還二凡照以上規例報明准行起缷之貨可由海關在於定准騐貨處所委員查騐惟查騐各貨勿致損傷亦不得耽誤遲延貨物查騐畢卽宜勉照前式歸裝原箱原包三進出口貨如貨主所報照估價納稅之貨價値似有不符應許海關專派估價之人另重估卽令貨主照納稅項如貨主以海關專派估價之人所估爲不符應在十二个時辰内禮拜及停工日不計報明海關稅務司並聲明所以不符之故隨卽自行倩人再爲復估海國或照所報復估之價征稅或照復估之價値一百加五由稅務司價買其價銀無論進出口貨統自所報復估之日起限五日内付清四各項進口貨物如在中途受有損壞者應行酌量分别持平減免稅誄如所减之稅貨主以爲不足應照前條辦理五凡欲運出貨物應行預向海關報明始可裝載上船出口其報單上應將船名貨色數目記號及件　幾何幷價値若干逐一開列由運貨者押結爲據六凡進口貨物除朝鮮海内指定處所不能起缷裝運其時在日出之前日没之後幷禮拜及停工之期須由海關特允方能起缷裝載然應公平酌納酬勞規費七凡進　口貨主如欲追回多納之稅或　關欲行追出未足之稅均應自原收納之日起或三十日内卽行聲明倘逾限期槪不得追取八義國船隻水手搭客人等食用物件及搭客行李箱隻勿庸專開報單惟俟海關查騐畢卽可隨時聽其上下九　船隻應行修理者所載貨物均可起缷上岸存放勿庸納稅此項上岸貨物全由朝鮮官員自行看管其一切運物脚力存棧租銀及看守辛工總由該船主付楚各價均須核實取索不得浮冒倘上岸之貨　有出售者其出售之貨自必照例納稅十凡欲將貨物由此船起運彼船者先應呈領海關發給撥貨准單方可照數分撥○第三欵防守偷漏遶越一義國商船一經進口卽可由海關飭派巡役隨船發押所有裝貨各處聽其省視該巡役到船時應行禮待幷妥爲安置起坐之處二船隻裝貨艙口各處所由海關巡役於日出之前日没之後幷禮拜日及停工之期設法鎖封如不候海關明示擅行揭啓封鎖者除酌爲示罰外該船主亦可一體酌罰惟罰欵均不得逾墨洋百元三凡義國商民進出各貨未經遵照前法預向海關報明擅行裝缷及貨單不符幷違禁者無論事成與否貨物均應入官違犯之人按人官貨物之價加倍示罰四凡押結　單不實希圖倫漏朝鮮稅課者卽可酌罰惟罰欵不得逾墨洋二百元五以上章程内所開各事如自違犯未經載明如何懲治　均應隨勢酌擬示罰惟罰欵不得逾墨洋百元以上章程内所旬報單清摺等件或以義文書寫或以英文書寫均無不可○高意和約與英德從同惟其中又增添數則前已錄登報牘以供衆覽兹得三韓友人來函悉此外　有續附三欵因再備錄於右其立約之臣朝鮮則派督辦交涉通商事務止一品輔國崇祿大夫行知中樞府事原任奎章閣提學兼世子左賓客金炳始意大理則派佩帶茂利休寳星義大利冕旒寳星雙龍寳星駐劄中華　宜行事大臣盧嘉德也 
[遊靈隱寺仍用坡公韻]  
　　君不見蘄王昔日遊西湖築亭尙在山中無莫言金山走烏珠岳悲三字宗三呼英雄幸未遭囚孥閑身且乞烟霞娛流光如丸走甌臾功名興廢徒煩　飛來峯下好僧廬占斷翠微明月孤清池緑照眉與鬚軍持汲取供伊蒲碧雲萬竹迷樵夫六時無日天常晡醉眠紅葉爲氍毺笑指靑山皆畫圖嗟　勞生憂患餘禪房暫作蘧廬蘧歸途更訪逋仙　騎驢笠影湖邊墓○由靈隱至弢光道中作靈山吐靜息聽者知温馨草香晴更雜不辨來何根奇芬豈供鼻聊以樂我魂我行山中路冬暖如春温手持緑玉杖欲叩諸天閽非猿作前導靑羅安可捫松間偶舒嘯蒼鼠皆羣奔澗泉寡疾響似與幽人言蒙籠竹陰密緑海迷朝昏日光不得到到亦爲之吞時時墜翠籜早叩止僧門狐峯忽在眼空色浮絪緼古苔波一尺鐫我芒鞵痕東來意疏闊邱壑道猶存盡償夙所愛造物非無恩○登弢光庵觀海亭作亭又稱練丹臺懸崖鶻不巢險絶僧廬在林深斷樵響時被幽禽紿蕭蕭風轉松潺潺水穿䈚空中啓軒窓衆翠一樓匯大江多風潮連山若烟霧想當初日出金碧浮滄海竹樹陰森雲霞萬光采緑天俄紺色顔鬢亦爲改老仙去已久黃鶴猶相待我欲騎之遊神龍謝菹醢○天竺道中作一笠夕陽色來從黃葉中竹禽穿冷翠山果墮危紅樵斧空林應僧衣薄靄烘道心閒自領不待訪支公○三生石舊果茫茫何處　吳山越水淚痕深亡姊眞一子降鸞言余前生爲張夢晉千人石與三生石知我南來一片心○陳覲虞貧筱琴徐鳳翺諸君邀飲錢唐江舟中作落魄東南計未差拚將紅袖抵烏紗天慳富貴難慳酒我看江山又看花錢塔風雲偏覇國嚴臺煙月女兒家舟女皆桐嚴人清尊銀燭都非偶珍重題詩記夢華○西湖咏南宋事有感二首桂子荷花十里開冬靑無地更堪栽湖天一片閒燈火柔艣聲如白雁來絶小朝廷只一鍋君王忍換舊　河黃金歲歲輸强虜銷到西湖已不多○附詞三首解珮令吳淞道中九還丹藥萬釘寳帶歎神仙富貴都難望　帽貂裘來照影吳淞江上與當年夢窗同樣凉鷗作伴香鱸堪釣對煙波有何惆悵秋滿東南看四百畫橋無恙我吹簫小紅低唱○邁陂塘閶門賦感借吳天　舒秋恨玉簫聲怒如虎平生熱　都飄盡纔作金閶流寓休賃廡趁秋草茫茫一哭梁鴻募斜陽滿樹看神劍三千名賢五百寂寞總黃土無情水送盡有情兒女春花知落何處銷魂莫弔蘇臺柳身是江南飛絮歌白紵問斟酌橋邊可有人家住筝篷六柱把恩怨全消興亡莫論且聽虎丘雨○高陽臺初泛西湖用玉田生西湖春感韻散盡黃金吹殘紫玉此生初上湖船的的重來遊蹤不記何年艣枝似聽伶元語話滄桑柔絶堪憐又依然搖入西泠恨水顰煙承平士女遊仙夢剩無靈花月有恨山川十里鷗波虧他緑到愁邊多情自酧蘇　柳把春魂喚起三眠隔疎簾一樹楓人紅淚如鵑[  漢壽碧湘秋夢詞人]  
[上海絲業會舘籌賑公所施少欽經收江西賑捐十月初六至十一日第一百十次至十一日第一百十次至一百十五次清單]  
　　趙錫桓爲祖父七十冥慶移誦經資拾元江西感恩居士江西平銀四兩松江西門洽昌二元沈紀昌二元張含生趙琴村恭祝杜堯臣翁壽儀移助一元以上初六日○詒榖堂十二元○富貴源頭同字八千四百十九號世永隆典十元○杭州杜安侯補入富貴源頭同字七千四十三號册周源慶半元無名氏半元○杭友募富貴源頭同字六千二百五十四號册楊亦樓四元○和興祥茶棧募富貴源頭同字四千三百廿二號册和興祥五元陳厚德堂三元後餘氏二元陳琦生二元森記二元汪竹齋二元胡璧川一元○源來典募萬善同登昌字四千三百三十二號册源康氏祁門棉衣欵又源康衆友祁門棉衣欵兩戶各五元以上初七日○浙寗清和氏竹房求病全愈五十元楊州同心堂惜字局二十元勉力氏求父病速愈五元無名氏求存貨卽售五元楚南夏湘舲捐祁門半元○楊州厚生莊來吳麗眞翁募萬善同登昌字二千七百世三號册復隆錢三千六百文不留名一千五百文震記一千文不留名一千文合和祥一千文不留名八百文聚隆八百文不留名震元豐合順三戶各五百文益順三百文總共十一戶合十元以上初八日○蕩口有心無力野人募當貴源頭同字六千二百六十八號册無名氏求新生次孫保安康五十元○浙慈邵家浩爲母病已愈求合家平安十元錢應　棉衣欵十元平湖有心無力人病愈完願三元嶺南乏嗣人求早日弄璋捐祁門一元○吉記布莊來　囂主人新棉衣小棉褲兩共一百件以上初九日○廣東潮州府正堂朱捐存賑欵規銀二百兩鴛水駿聲氏爲繼室病愈還願求永不再發延年益壽合宅平安五十元遵記爲亡男順寳求保冥福幷消灾退悔人口平安三十元温州謙一錢庄求生意興隆諸事平安棉衣欵二十元○微力人募富貴源頭同字八千四百七十九號册不書名五元七角又不書名一元味菜根軒主虛對洋一元徐柏如蔣姓李堯記無名氏王偉卿無名氏無名氏共七戶各捐錢二百文無名氏錢三十文總共十一戶合洋八元又無名氏破損未裱荷花軸一副以上初十日○桐城裕泰程君昌期募昌字二千二百卅一號册余盡心本洋九十元常如愚齊得生省過堂戴神德四戶各捐本洋八十元賀天庥方鳳儀計承蔭胡善存三省疏永修六戶各捐本洋七十元懺惡居完心願施　惠徐賑饑戴天錫殷久敬儲久積七戶各本洋六十元安常春本洋五十元完夙願義眷閣毋忽軒勿忘齋聞于天五戶各本洋四十元○洞庭蹇蹇子　江樂善子各一元○蘇州孫西如號募富貴源頭同字八千四百四十四號册西如號二元萬順興王新甫昇源王復　同四美和泰號孫裕如號八戶各一元復興恆久萬源號鴻昌源四戶各半元鴻昌正三角源發仁錢六百文義記行盧明記豐祥三戶各錢五百文總共十八戶合洋十三元虛對二元八開二元○吳興隱名氏求人口平安三元瞿慶棖膏劑藥品中减批移助二元丁益大花行舊棉衣九十件以上十一日 
 
 

Page 10

 
 
[光緒十年十一月初一日京報全錄]  
　　宮門抄○旨一道錄前○豫撫鹿奏請頒匾額摺○署漕督孫奏節逾霜降工穩瀾安摺○將軍慶等奏委署知州片○大臣色等奏委員劃明界址並了結交涉夷案緣由摺○將軍慶等奏請調補知縣摺○大臣謙奏請議敘片○織造貴奏援例請留筆帖式片○十一月初一日吏部翰林院廂紅旗値日無引見○明安假滿請安○裕德服滿請安○内閣呈進賀表○又奏派騐放之王大臣派出慶土烏拉喜崇阿童華薛允升○吏部呈進　官卷○又奏派稽查宗學派出李端棻○富勒　泰請假十日○兵部奏派揀選官缺之大臣派出恩中堂錫珍福錕熙敬文暉慶麟桂全畢道遠○又奏派查齋之大臣派出八額駙承綬阿昌阿伊崇阿容貴恩佑耆齡德溥○召見軍機○○河南巡撫臣鹿傳霖跪奏爲神靈迭著顯應保衛地方據情籲懇勅加封號並頒匾以答神庥而順輿情恭摺仰祈聖鑒事竊據持溝縣知縣孟　章禀據城鄕紳耆路鳳來等聯名公呈該縣城内城隍廟素著靈應咸豐同治年間皖捻竄擾縣境前後三十餘次每値霧重風霾鄕團遙見城上無數城隍神燈排列整齊遂克以少勝多其尤著者同治五年十月張總愚匪衆數萬麕聚城西一帶掠集芻糧爲持久計城内告急請兵銘軍星夜來援親兵五十騎倐與賊遇匪衆望風驚竄據逃出難民僉稱賊中望見城上旌旂蔽天甲胄耀日大纛有城隍字樣是以城圍立解近年以來遇有水旱疾疫禱之輒應光緒七年夏秋亢　禾苗枯萎大祲之後人心惶惑經該縣會督官紳設　步禱甘霖立沛轉歉爲豐用是紳民欣感籲懇奏請封號匾額等情前來臣查廟祀正神實能捍災禦患有功德於民者例得據情聲請相應仰懇天恩勅加扶溝縣城隍封號並 
頒賜匾額以昭靈　爲此恭摺具陳伏乞皇太后皇上聖鑒謹奏奉旨已錄○○　理漕運總督河南布政使臣孫鳳翔跪奏爲節逾霜降工穩瀾安擬請頒發藏香十五炷以答神庥恭摺具陳仰祈聖鑒事竊照本年伏秋兩汛水勢迭長湖河各工防守平穩經前漕臣楊昌濬於七月二十二日恭摺具奏在案臣到任時方在秋汛期内又値霪雨逾旬河流暢旺督率道廳汎委員弁將上下游隄掃各工節愼防守未敢稍懈現在節逾霜降水勢較平各工一律穩固伏念本年汎漲雖不至如上年之甚然水勢迭增風雨時作兩岸工程間段生險竟得堅守高郵各壩俾裏河歲事豐登此皆仰賴聖德懷柔神靈庇佑江淮士庶感頌同深擬請查照成案頒發藏香十五炷由臣敬謹致祭以答神庥至在工出力各員同治七年經前漕臣張之萬奏定章程按兩年請奬一次所有光緒九十兩年防汛各員竭力修守始終弗懈不無微勞足錄除揚屬隄工局已由前兩江督臣左宗棠奏奬外其餘出力各員合無仰懇天恩俯准擇尤請奬以昭激勸出自逾格鴻慈所有節逾霜降工穩瀾安綠由謹會同兩江總督臣曾國荃恭摺具陳伏乞皇太后皇上聖鑒訓示謹奏奉旨已錄○○慶裕等片再岫岩州知州奭良因案撤任查辦所遺岫岩州一缺地當孔道民刁健訟最稱難治之區必須熟諳吏治明幹有爲方足以資治理兹查有准補義州知州張雲　老成練達辨事詳愼在奉多年曾任繁缺循聲素著堪以署理除檄飭遵照外理合附片具陳伏乞皇太后皇上聖鑒謹奏軍機大臣奉旨吏部知道欽此○○奴才色楞額奴才崇綱跪奏爲裏塘瞻對界址現經委員劃明立碑並將歴年交涉夷案一倂了結恭摺具陳仰祈聖鑒事竊查光緒七年三月十五日承准軍機大臣字寄奉上諭恒訓丁寳　奏請飭勘明内地與瞻對地方界址分立界碑等語欽此欽遵當卽恭錄譯行商上轉飭欽遵並委員會同川員勘劃在案嗣因川省委員候補知府楊福萃丁憂回省戍防瞻對番官四郎珏堆香因病身故日久未能辦結復經改委巴塘粮員四川候補知縣嵇志文督同新派戍瞻番官丹巴明足爾辦理去後兹據委員嵇志文禀稱川省遴委道員丁士彬督同該員辦埋戍防瞻對番官丹巴明足爾遵調前來並將歴年交涉夷案秉公訊斷查明查录之勾結瞻畨實由裏塘土司之先攻查录裏塘土司之先攻查录實由於查录之侵佔木拉石百姓因此忿爭木拉石百姓之投查录實由於裏塘土守備洛宗策登等之凌虐百姓東泥麥色首先械門所致逐件查明分别爲之剖斷兩造悅服並將界務分别予斷在噶壩穹壩阿壩之北雄辣山竪立川藏界碑一座又於三壩之南裏塘之北立碑一座以示區别則三壩仍係川彊其大道差使近年久已不支百務俱廢仍飭令查照舊日章程分别應差三壩應上夷賦按年照納查录改歸四川屬只每年交納商上銀一百兩從此瞻對番官不得與聞查录地方之事裏塘土司亦不得再言三壩係是裏屬查录首惡業已伏除餘皆充發西藏永不准再至裏塘及梭羅三材地方滋事裏台三犯發往鑪城分别監禁管束不准私行回裏其裏查互相搆兵所失各物亦兩相抵償清楚永無後釁曲登毛了各土司勒令繳清歴年欠交商上之欵該土司等亦結認以後仍照舊章上納界址均已劃清詳載斷碑裏查訟案亦已完結並稱裏塘土司釀生邊畔且失察應管頭人罪無可辭惟因此案擾累　年應請免議取有番官士司遵依了案分劃清楚輸服切結川藏歴年交涉夷案一倂結清刷印碑文呈送夷結禀報前來奴才等竊查裏塘瞻對夷案牽涉有年倘辦理失於持平番衆即難悅服界務亦無從舉辦今道員丁士彬督同委員嵇志文等先將歴年積案秉公斷結復將所轄部落分别劃清旣可釋瞻裏之前嫌即以全川藏之大局辦理極爲周詳實屬異常出力未敢没其勤勞伏查道員丁士彬籌辦邊務悉合機宜惟該道已蒙恩賞布政使銜花翎無可加奬應如何恩施之處伏候聖裁委辦界務同知　知州用四川候補知縣嵇志文備歴艱辛勤勞卓著擬請賞戴花翎二品頂戴花翎戍防瞻對番官前藏戴琫丹巴明足爾心地明白辦事認眞擬請以噶布倫儘先升用以示鼓勵之處出自逾格鴻慈至裏塘土司不應興兵搆釁於前瞻對番官亦不應助兵圍攻於後實屬厥罪維　惟現據該委員禀稱因此案擾累頻年應請一倂從寛免究以釋仇怨而息紛爭所有裏塘瞻對界址現經委員劃明立碑並將歴年交涉夷案一倂了結各　由理合恭摺具陳伏乞皇太后皇上聖鑒訓示謹奏車機大臣奉旨覽奏已悉丁士彬着交部議叙嵇志文等着照所請奬勵該部知道欽此○○奴才慶裕裕長跪奏爲遴員調補要缺知縣以資治理恭摺仰祈聖鑒事竊查懷德縣知縣張雲祥准升金州廳海防同知所遺懷德縣員缺係屬新設煩難沿邊要缺例應在外揀員升調該處地臨邊境政務殷煩非精明練達之員不克勝任奴才等於通省現仕人員内逐加遴選别無歴俸已滿三年合例堪調及有卓洊應升之員惟查有康平縣知縣章樾現年四十四歲係河南祥符縣人祖籍浙江由監生報捐知縣分發湖北題補鄖縣知縣到任後調補江陵縣知縣丁父憂開缺回籍服闋起復奏調來奉差　光緒三年七月十九日奏准留於奉天歸候補班補用九月初一日委署懷仁縣知縣五年正　十一日奏請試署六年七月十一日題請實授八年八月初六日因廻避姻親開缺另補九年十二月准補康平縣知縣該員精明幹練辦事細心前在懷仁縣任及歴署遼陽海城等處州縣均能辦理裕如循聲卓署堪以勝任煩要該員係曾任煩缺因廻避另補簡缺現在委署遼陽州要缺未赴補任其在懷仁縣本任並無違碍處分曁因公罰俸各案以之調補懷德縣知縣人地相宜合無仰懇天恩俯准以康平縣知縣章樾調補懷德縣知縣實與地方有裨如蒙俞允該員係寔缺知縣調補知縣銜缺相當毋庸送部引見所遺康平縣員缺係新設煩難中缺奉省現有應補人員應請　留外補所有遴員調補要缺知縣緣由理合恭摺其奏伏乞皇太后皇上聖鑒勅部核議施行謹奏軍機大人奉旨吏部議奏缺此○○謙禧片再本年五月間克什克騰旗魚泡子地方逆　楊長清等聚黨多名起意謀反在圍塲及各蒙古地方肆行滋擾經各該旗先後呈請查拿當經前都統繼格選派旗緑弁兵並奏調古北練軍前往剿捕復飭各旗一體嚴密堵拿以免逃竄兹據各路練軍及各旗所派蒙古兵協刀剿捕兩月之間賊匪悉數殲除地方一律肅清辦理尙稱迅速除在事出力之旂緑員弁業經前任都統繼格保奏所有在事出力之翁牛特札薩克郡土贊巴拉諾爾布喀拉沁札薩克郡王旺都特那木吉勒昭烏達副盟長翁牛特札薩克貝勒德木楚克素隆昭烏達盟長敖漢貝子達克心巴林札　克郡王額爾奇木巴雅爾等均能協力同心剿捕不無微勞足錄合無仰懇天恩可否將翁牛特郡王賛巴拉諾爾布等交理藩院從優議叙之處出自逾格鴻慈理合附片陳明伏乞聖鑒謹奏軍機大臣奉旨該衙門議奏欽此○○貴存片再奴才衙門所屬司庫筆帖式庫使等員向例五年期滿呈報内務府更換今筆帖式佛保庫使成基先後均屇期滿應卽呈請内務府揀員更替惟查該二員當差均稱勤奮熟習織務合無援例仰懇天恩俯准各留二年以資指臂之助出自高厚鴻慈謹附片具陳伏乞聖鑒謹奏軍機大臣奉旨着照所請該衙門知道欽此 
 
