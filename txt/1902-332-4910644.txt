# 1902 - 332 - 4910644

 

Page 1

 
 
[新輯皇朝政典類纂五百卷開印招股啓] [  圖書集成局白]  
　　日書爲華亭沈師徐大令手定體例徴集同志分類編纂數朞而成最錄典章政治之書旁及奏議集部都八百三十二種其大恉自開　以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓論旨則例東華續錄爲主而叅之邸鈔奏案各部通行私家雅記凡爲總目二十二爲門目百三十一每門各系子目條分縷析開卷瞭然　章新政依類比附西政西藝經奏定通行者亦臚陳終始備舉靡遺方今崇尙實學咸究心經世之務官書卷帙繁重購寘匪易私集事有龐雜抉　尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘種之菁英彙爲一編書凡五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本局大號鉛字鑄印準明年三月初旬出書裝訂一百厚本每部收回工本二十四元又徇同人之請酌設股票一千號每號取洋十六元於十月望啓售印有凡例總目一卷及編目一卷引用書目一卷有欲先覩爲快者請至申報館索閱樣本可知全書之厓略矣 
[論中國練兵宜派大員勤於简閱]  
　　甚哉練兵之非易練兵而欲其勤奮之尤非易也夫兵可百年不用不可一日不備古訓昭垂允爲萬世所宜遵守乃或糜帑數千百萬養無數桓桓之士驟觀之非不軍容嚴肅如火如荼而一旦變起非常卒不免望風先逃臨陣輒潰者無他不練故也或練而不勤奮故也夫有兵而不知練與無兵同練兵而不勤奮與不練同中國之兵正坐此弊以致每戰必敗幾不能軍往事非遙可爲殷鑒矣而試問近日三軍之士果能一洗舊習乎操練果能較前認眞乎將領果能時加校閱乎吾見其昏昏焉憒憒焉瞠目橋舌而不知所對也其甚者缺額扣餉故態依然祇便私圖罔顧實禍彼豈不知國法之可畏哉夫亦以帥節不常臨掩飾一時易於爲計遂不憚偷安漁利惟所欲爲也今自庚子拳匪變亂以還朝廷整飭戎行一切皆惟日本是則是效舊時各防營士卒名目一變若者爲常備軍若者爲續備軍若者爲巡警軍其操法雖亦有倣效德國者而要以步武日本爲多每當日本大操之時各省疆臣皆派員往觀藉資考鏡勤求武備似亦可謂周且詳矣而彼如虎如貔者技藝猶是生疎器械仍未完備悠悠忽忽習於酣嬉曾不於操防稍稍加意者何哉蓋以大閱之典必三載一舉行至今仍未攺也夫日本以蕞爾島國自明治維新以後事事仿行西法未及二十年師武臣力居然能作士氣而張國威論者惟知其兵之强在於能練而不知兵之所以能常練者尤賴在上者隨時考察有以警惕其心也試觀近數年來每歲大操日皇必警蹕臨幸考其優劣賞罰有差未嘗以高拱法宫另簡大員庖代其視軍事也如此其重彼身充卒伍者有不互相感奮務底精强者哉本年東歴十一月十號卽華歴十月十一日又値彼國九州軍士大操之期日皇既駐蹕熊本縣城行在詳察機宜復飭大山元帥傳諭各軍　爲嘉勉并　以近日各國整軍經武日異月新務各奮勉有加力圖進步似此上下交警不敢偷安興也浡焉不亦宜哉中國大閱鉅典攸關臨時必由朝廷特沛綸音简督撫大員躬親其事宜何如實事求是攷核精詳而吾觀今之膺是任者往往中於暮氣託故奏緩任意遷延至不得已而持節出巡惟是略觀大概此席未暖彼車已來汲汲皇皇急於星火以國家重大之典將士　陟之權而督撫視之蔑如不稍措意欲望兵士枕戈磨盾人人發憤爲雄其可得耶嗚呼日本之强有加無已中國之弱無可挽回推厥原由大都以此操兵柄者盍知所返哉 
[本館接奉電音]  
　　昨日午前京師飛電傳來上諭二道敬謹譯登○十一月初一日内閣抄奉上諭有泰著賞給副都統銜作爲駐藏辦事大臣照例馳驛前往裕鋼著俟有泰到任後再行來京欽此同日奉上諭前因八旗養育兵丁錢糧佐領領催等官向多浮冒通同尅扣情弊特派善耆溥良載澤載灜桂春敬昌祥普認眞確查整頓查明辦理初次查辦尙多核實嗣後漸涉因循復經有旨嚴斥近聞孤寡錢糧並不查實開除仍有冐領尅扣等弊著各該旗都統等破除情面務將各旗養育兵丁户口按月造册開呈總期掃除積弊勿使尅扣錢糧俾現存之孤寡獲沾實惠嗣後再有前項情弊惟各該旗都統是問欽此 
[宫門抄]  
　　十月月二十二日外務部正藍旗値日無引見管理游學生監督汪大爕請訓何彥昇裕祺明珂預備召見召見軍機及何彥昇汪大爕○二十三日吏部翰院廂藍旗値日無引見何彥昇謝交軍機處存記恩禮王請假十日許涵度莫繩孫裕祺明珂預備召見吏部奏派騐看月官之大臣派出敬信葛寶華溥良唐景崇桂春陳邦瑞岳樑楊佩璋丁之栻褚成博忠林瑞璐王振聲文博高枬楊士夑召見軍機及許涵度莫繩孫○二十四日户部八旗兩翼値日無引見莊王假滿請安莫繩孫謝開復原官原銜恩堃公續假十五日裕祺明珂預備召見召見軍機及裕祺明珂 
[置郵迅速]  
　　日本某日報云頃得英京倫敦來電悉萬國火車公司刻已議定一切信函之由日本達倫敦者攺由西伯利亞鐵路火車飛遞計程祇十有五日亦可謂迅速非常矣 
[日皇巡狩四志]  
　　日本九州軍士合操日皇親臨校閱情形前已三志於報兹又得本館派赴長崎訪事友手函悉日皇蒐軍既畢卽於東歴十一月十五日卽華歴十月十六日午前七下鐘時從熊本大營起蹕回東京前驅有警部二員近衛士官四員騎兵一中隊德大寺侍從長率同文武各員弁隨駕卽至熊本火車站第四師團奏軍樂以迎小松宫久邇宫兩親王山縣侯大山總長桂總理清浦司法諸大臣樺山野津兩大將以下各官先在彼處鵠列日皇小憩片時即於八下鐘時乘火車就道午後三下鐘時至大里乘御舟過海峽至四下三十五分時由下關乘火車五下鐘時抵長府駐蹕子爵毛利元敏邸中十六日在長府駐蹕一日十七日清晨六下二十五分時啓行午後六下十八分時抵舞子宿於有栖川親王别邸十八日清晨七下鐘時由舞子起駕午後六下九分時抵靜岡宿行宫十九日午前十下鐘時起蹕午後三下十五分時抵東京新橋驛由二葉町經幸橋門内幸町過外務省入櫻田門由宫城正門而入皇后及 
 
 

Page 2

 
 
百官皆竭誠恭迓扈駕各員惟桂總理大臣途中感疾暫假熊本旅館調治約二十四日方可回京清浦司法大臣則赴長崎巡視控訴院裁判所以故不克同賦言旋 
[暹主出游]  
　　日本某日報云前者曾聞暹暹國王將於明年正月游歴各邦兹悉暹政府已豫籌游費一百萬披苦路司約合日銀五十萬圓游歴之事遂見有明文矣 
[兵船會葬]  
　　日本某日報云原任兩江總督南洋大臣劉忠誠公舉襄回籍營葬時各國皆派兵船往弔計中國六號曰南琛曰南瑞曰楚材曰策電曰測海曰飛鷹日本國一號曰和泉英國四號曰矮辣苦利氣伊曰愛苦利捕司曰路若利啞曰孰捕痕捕路法國二號曰派司卡路曰笛希笛伊德國一號曰哈痕若曰希愛獨辣美國一號曰海立那奥國三號曰卡伊席路曰卡路曰六世意國一號曰洛磨派笛伊矮帆影輪聲羣集下關一帶嗚呼盛已使非公之勳名才識有以懾服外人烏能致此 
[學生卒業]  
　　日本某日報云前者中國各督撫遴派聰頴子弟入日本陸軍士官學校學習戎機兹有二十五名領得卒業憑證計步兵科舒淸阿由湖北派來哈漢章由湖北派來良弼由湖北派來應龍翔由湖北派來馮耿光由福建派來蕭先勝由湖北派來寳鍈由湖北派來吳裕貞由湖北派來敖正印由湖北派來蔣政源由湖北派來余明銓由湖北派來楊正坤由湖北派來華承法由福建派來張長勝由湖北派來張哲培由福建派來叚金龍由湖北派來騎兵科蕭開桂由湖北派來蔣肇鑑由湖北派來砲兵科龔光明由湖北派來王遇甲由湖北派來沈商濂由湖北派來許崇儀由福建派來工兵科王建麒田福建派來藍天蔚由湖北派來易廼謙由湖北派來 
[浙撫行期]  
　　杭州訪事人云官塲接皖中來信言新任浙江巡撫聶仲芳中丞定於本月初三日交卸安徽撫篆初五日起節東下順道至江寗謁見南洋大臣張香帥十六日可抵杭垣 
[華員拿問]  
　　前署江蘇阜寗縣知縣王以寀經上憲列欵糾叅奉旨革職既而官塲謠傳有發往軍臺効力之信王懼星夜濳逃上月之晦撫轅接奉電傳諭旨著將該革員拿問江蘇巡撫因藝棠大中丞立飭書吏備文行知藩司陸春江方伯方伯轉咨臬司效述堂廉訪札飭各州縣一體密拿務獲解京懲辦以上係蘇省友人函述不知本館職司采訪友何以絶無一言提及刻經修函致問日内當必得有詳細情形也 
[禁錢出境]  
　　漢口訪事人云近來湖北制錢日見缺乏因之錢價甚昂恐每銀一兩祇易一千餘文大憲有鑒于此爰仿湖南新章嚴禁販運出境是亦補救錢荒之一策也 
[抵制洋磁]  
　　南昌訪事友人云江西磁器銷售中外頗著名稱惜尙拘守舊法不能盡饜購者之心近由刑部郎中張正郎正笏候補道李觀察翊煌合籌資本銀數萬兩禀請護理江西巡撫柯遜菴中丞批准親往景德鎮開設磁窰務求推陳出新藉以抵制洋磁入口是亦振興商務之一端也 
[甬試四志]  
　　寗波訪事人云浙江提督學政張燮鈞大宗師於上月二十四日考試甬郡各邑童生經史策論時事西學經學題周禮王宫内外制度考　左傳邲之役晉師謀議得失論史事題唐褎卹崔季舒論漢世祖不誅朱鮪論兵學輿地題東漢唐明定中原用兵先後次第論六朝籌南得失論財政題國朝外藩貢道論中國圜法並用金銀銅三品議各國政治藝學題斯多噶學派近墨子說各國史學題金世界比中國中天論法民賄世族免驅蛙之役論各國地學題問美洲天下之善國也然比年以來近取檀香山遠據斐律濱羣島豈亦有闢土之意耶試求其說問非洲天下之劣土也然比年以來意敗於阿英困於特豈地氣有時而轉耶試求其說天文算學題設在赤緯六十度之處若無天氣阻碍求春分夏至午正取受太陽光熱比例若何浙江北極出地三十度十八分二十秒榖雨日測得太陽高弧五十六度三十分求測時距午正時分若干兵學題未詳 
[都下瑣談]  
　　京師訪事人云邇有紳董度地正陽門外迤南香廠左近設立清泉總局糾工鑿井深至二十餘丈現已將次告成遂於街市遍黏告告白略謂現奉五城街道院憲諭准開辦五城甜水泉井此用日本法鑿深二三十丈不等以得清甜正泉爲度兹於中城香廠地方首開一井以免前門外一帶鋪户吸飲舊井不潔之水致生疾病定於十一月初八日開張賣水此後在各城地面陸續開鑿以五城人户敷用爲度此水爲地下眞泉所有地上濁物穢氣浸潤不到是以决不生蟲此等泉水曾經化學名家考騐益人袪病清潔甜甘惟望俯賜照顧試爲嘗之所有各等水例列後凡官宅店鋪自車包月請局面議價格外公道各處賣水車廠亦可向本局包月或代賣或轉售均可開市定價格外從廉要定賣水之人每日公司發給執照以免假冐而更買主凡到本公司買水年終月終酌量贈彩以廣招徠買水愈多贈彩亦多並聞宣武門外虎坊橋東亦有某君請日本人開鑿數井一俟鑿通亦照前例從此賣水寓居輦毂之下者飲和食德受惠誠不淺矣○俄文學堂出示招考學生業於十月十二三四等日分期考試矣○前者五城街道察院將花市大街各攤肆一律驅令他往以淸界限嗣查得是處尙有店鋪十餘家占人街心尤不便於往來車馬爰傳各鋪主詰問如有房契者責令呈騐後轉送步軍統領衙門發落 
[三峽寒濤]  
　　宜昌訪事人云前月有雲南解京之銅鉛數千斤由四川雇民船運赴宜昌行至夔門　澦堆船觸於石遽爾沈沒地方官聞報雖卽雇人撈取然水勢甚深且極湍急實苦無從設法○宜昌土藥局總辦宋觀察育仁近奉上游派充大學堂提調遺差叧委膏捐局錢觀察兼辦○天氣暢晴米糧幸不加價魚蝦亦較前稍多此外菜蔬價値皆不甚貴小民謀食既易可以鼓腹而嬉矣 
[沙渚魚書]  
　　沙市訪事人云每歲晚榖登塲之後上熟白米每石値錢三千文左右今年下鄉收成頗稱豐稔惟上鄉以天氣亢晴秋成稍歉湘米亦所到無多以致次色米每石售至錢三千四五百文數米而炊者莫不悉眉雙鎖也○荆州西門外大暉觀供奉祖師像每當秋收後潛江監利沔陽三縣以及江陵縣四鄉八塲民人之來此進香者絡繹不絶往歲北方匪辭道府縣各官深恐匪徒藉端滋事爰將山門封閉禁兹耆小醜剪除閭閻安謐遂仍准照常祈報刻下香客之經行沙市者每日約有數起鼓樂喧　甚形勢閙○某甲以販運山貸布疋爲業時往來沙市宜昌家僅一婦一妹妹年甫十八許字某姓子親迎有日矣日前甲自宜歸既占困卦六三之爻又筮歸妹征凶之象洵之同室皆以不知對偵騎四出蹤影杳然兩顆明珠未知能還合浦否○雨澤愆期已經兩月菜蔬價値昻貴異常初旬甘霖略沛惟尙未能慰望三農迨二十二十一兩日大雨如注溝澮皆盈老農老圃者流始各欣然有喜○市上疫症已平不意附近各鄉刻下又瘟痊四起每日就善局求醫者踵趾相接惟較前 
 
 

Page 3

 
 
略輕倘施治得宜尙不致如輕塵墜露也 
[漢水珠光]  
　　漢口訪事人云近日各小輪船屢屢失事以致問渡者咸有戒心安得經理其事者設法補求俾商旅不致有意外之虞耶○著名惡棍岳會元江祥施安即施白毛無惡不作案積如山近向商民胡春山借端訛詐褫去衣服被胡控諸夏口廳署想須提案訊懲矣○近日漢陽南鄉一帶盜風甚熾居民咸寢饋不安並有一種匪徒乘機放火捕務廢弛一至於此可勝慨哉 
[皖中人語]  
　　安慶訪事人云皖省制錢日絀大憲屢次諭平市價而價不稍貶近日市中竟無制錢週轉洋銀爛賤如泥即有持以易錢者每元止得八百文猶且攙和鵝眼砂片亦從來所未有也○署懷寗縣陳大令麟瑞蒞任後令於城廂掘井每甲兩口計共掘二十四處並將舊井及溝路一律疏濬濬溝則命營兵從事掘井則由各董雇民夫從事 
[上海官塲紀事]  
　　前日浙江糧儲道陸吾山儲憲因公來滬昨午命駕赴道轅拜會蘇松太兵備道憲袁海觀觀察繼至上海縣署縣主汪瑤庭大令飭丁擋駕○出使美國大臣梁震東星使之隨員廣西候補縣張建侯明府江蘇試用縣丞梁鎭藩二尹均於昨日詣道縣呼署投刺○蘇松太后備道袁海觀觀察兹有公務亟需面禀恩藝棠大中丞已於昨晚起程赴蘇矣○浙江海運滬局員探悉新委海運總辦林太守朝植將次來滬因卽飭人在局部署一切豫備遠迎○江南提督兼南洋兵輪船總統李壽亭軍門于日前乘某輪船來滬昨日遄返節轅 
[葡員謁客]  
　　昨日午後新任葡萄牙國駐滬總領事博帝業君偕繙譯官畢禮納君命駕赴道轅拜會蘇松太兵備道袁海觀觀察觀察延入客廳茗談移時始握手而别 
[皖餉過滬]  
　　安徽大吏委本省候補知縣李明府振遠管解京餉入都昨日道經滬上行裝甫卸即命駕詣道轅禀見隨復赴上海縣署投刺縣主汪瑤庭大令接見之餘即派民壯赴船妥爲照料 
[法界獲盜]  
　　常州府屬金匱縣境某當鋪於上月某日被盜劫去金銀珠寳首飾衣服約値數千金報案後邑宰某大令恐盜匪匿跡滬上遂移文上海縣署及英美法各租界公廨請即懸賞緝拿前日傍晚法界包探顧記生陸阿寳在途偵緝見有口操湖南音之彭金和徐阿明李錦富三人手携鮮艷衣服至南市新泉園浴堂洗澡因之尾隨其後未幾彭等三人換下舊衣送與船户施文卿遂一併拘住解入捕房隨在身畔搜出銀臂釧九十一枚銀押髮簪二十五枝金約指一枚盤詰之下供認搶刦不諱並稱同黨諸人在無錫城外俵分各贓分投若迹及向施詰問則稱在南市某行駕舟販猪與彭等並不相識捕頭因令包探至某猪行查問屬實據情回告捕頭准即交人保出彭等三人押候解送公堂禀請讞員孫建臣大令訊辦 
[訪事被叱]  
　　昨日午前英美租界公廨讞員張柄樞司馬升堂訊案時見閒人之擠擁案前觀審者多若鯽魚因之飭差驅逐中有朱文標者自稱某報館訪事夥堅不肯行司馬憶及未前曾向某甲索詐不遂乘間攫取馬褂經包探李四春解案訊實判押捕房三月今甫期滿釋出未便任其來此紊亂堂規爰卽叱之使去 
[上海縣署瑣案]  
　　上月二十七日楊樹浦人高妹郎被高海林高炳千戳斃報經上海縣主汪瑤庭大令騐明拘獲高等送押英界捕房前日英美租界公廨讞員張柄樞司馬將兩高送縣至晚大令升堂研訊海林供小的祖父生有兩子長爲伯父明山次卽父親永順妹郎是伯父之子小的在新閘某豆腐店爲夥已十餘年妹郎在义袋角機器麫坊做工與小的並無仇隙不敢謀害叩求明察炳千供小的在自來水廠做工早出晚歸堂兄妹郎久不相見亦無嫌隙上月二十七日不知被何人戳斃小的因事由父親喚回突被巡捕拘押永順供小的長次兩子俱在外做工與妹郎本無寃仇决不致於謀斃惟胞兄明山於光緒十年建造客堂佔及小的之地曾經口角恐小的兩子至今挾恨致將伊子戕害以故喚回家中詰問隨被明山喚捕拘拿明山供光緒十年小的造屋佔及胞弟客堂基齟齬多時後經地保婉勸約十年後歸還至去冬胞姪海林來伸前說小的付伊洋銀十元今年正月永順又來爭論亦付洋銀十元三月炳千又來取去洋銀五元并揚言欲將兒子圖害上月二十五日兒子歸來稱海林有謀斃之意小的尙不介意不料次日出外不歸至二十七日經人來報兒子被於戳斃於某姓墳旁是以小的知海林弟兄所爲務求究辦大令再三盤詰海林刁狡如前喝上天平架良久仍不吐實遂飭收押所中候再訊鞫○浦東流氓火鏡堂火木林於去冬搶孀逼醮控經大令訪拿鏡堂到案訊押改過所木林在逃未獲今鏡堂押期屇滿由管所委員某君送縣發落前晚大令升堂研訊鏡堂供小的誤聽木林唆使隨往搶孀今已知過務乞施恩大令飭交地保圖董環保如再犯事定予重懲○前日浦東保甲總巡謝岳松大令移送薛寳榮控王炳王蘭郭阿剛兇毆一案到縣大令研訊之下薛供小的向業駕船昨在旗昌碼頭某飯店午餐見王炳等人付錢時與櫃夥爭論因之婉言解勸竟被揮拳毆擊并由郭將破碗擲傷小的之額大令飭仵役騐得薛受傷屬實二王及郭同供小的等俱廣東某縣人在旗昌馬頭某輪船上　漆昨與飯店夥論價薛突將王蘭手中小洋銀攫去故與爭毆大令喝令將二王各責二百板交人保去薛申斥一番叱之使退 
[馬路工程局瑣案]  
　　前日縫製麻袋工人余傳茂聚衆在養和荼樓滋閙包探黃量海見之一併拘送捕房捕頭令轉解馬路工程局總辦翁子文太守倩襄讞委員黃衡堂二尹研訊余及馮章同稱小的等在和茂行執役邇因業此者甚多故由小的二人爲首議立章程每人給一執照凡有照者准其營生無照則否曾投上海縣署禀請備案今有趙鎮榮者勒令加發執照二百張小的不允遂被伊等擁至養和樓中爭論求恩明鑒趙及朱阿榮李順才陳林蕚孔順隆張阿根同供余馮所給執照流弊甚多凡有照之人許在各店執業但目下同業日多大半均無執照小的等因邀同集議向余馮商請加發執照二百張彼等不依以致爭閙二尹判令加給執照六十張余堅不遵斷二尹以既在上海縣署呈案著一併函送縣署請縣主汪淘庭大令訊斷○江北人陸靑華前向吉長高借得洋銀三元嗣吉向陸索還以致口角被陸推墮瀞江幸夙善泅得以攀援登岸某號巡街捕見之拘陸入捕房捕頭令轉解工程局二尹研訊之下陸供稱小的所借洋銀已還過一元邇實無力再還叩恩鑒宥二尹判令先還一元餘准續付 
[十月分缺單]  
　　知府湖北德安王耀鑾故貴州思州恩綸故同知江西建昌張僧延捐升通判湖南長沙黃崑故山西平陽李兆麟革知縣陝西鳳翔顧騄修墓雲南富民費希齡革山東定陶張懷信丁山西大寗阮保泰近四川納溪劉煌近安徽祁門夏曾佑保升福建福安章光國丁鹽經歴浙江傅廷藻故直州判山西代州李桂林故縣丞湖北黃梅李祖壽保升江西樂平伊守升陝西臨潼閻佐堯升巡檢浙江瑞安江九如故典史湖南桂東劉策勳丁廣東文昌趙灜近四川峨眉侯其昌革 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日張萬順郭大在高昌廟某飯館果腹不知因何忽起爭端互扭至巡防局聲訴局員馬午橋叅軍研訊之下判將張責一百板以儆○前日龍華鎮巡防局員沈二尹移送行竊江南機器製造局生鐵之陳小春至高昌廟巡防局請究局員馬叅軍飭　行管押聽候從嚴訊辦 
[英美租界公堂瑣案]  
　　包探劉光震解李阿新到案禀稱此人前因犯竊解經大老爺訊責今甫釋出又掩入迎春坊鴇兒嚴馮氏所開妓院竊取銀水烟袋及豆宼匣牙筯等物報由小的拘獲請即究懲李供小的貧病交迫不得已而出此下策叩乞施恩讞員張柄樞司馬　之英總領事署迪繙譯官將李交劉探帶赴某醫院騐視如果有病發押捕房二年否則送案笞責五百板枷號一月期滿押捕房一年贓給還嚴鴇○包探張全林解張錫堂張林生張喜生到案禀稱伊等將李金寳足脛擊斷是以解請懲核司馬著將喜生釋出錫堂林生押候禮拜五研訊○包探趙銀河解李阿根到案禀稱此人前因犯案解經大老爺訊辦今甫釋出又掩入巡捕房行竊某捕衣被請爲訊究司馬判責三百板枷號半月○包探李星福解成衣匠胡阿茂流氓朱錦堂到案禀稱伊等二人向安吉衣莊所雇成衣匠董桂生多方訛詐報由小的拘獲送請究懲司馬判各責三百板○包探何阿春解張阿二到案禀稱此人曾在四海天一樓當茶博士近已辭歇乘機竊取烟槍等物向某押鋪質得洋銀十三元報由小的拘案請究張供小的現願出外理楚叩乞恩寛司馬著自行理明違干究辦○包探李星福解某業掮客張榮寶到案禀稱此人騙取邵萬雲貨銀一百零五兩請卽訊追張供小的已還過洋銀二十五元其餘尙求寛限料理司馬飭暫行管押限一禮拜内付清違干違比○包探陳雲忠解王壽林姚來法到案禀稱伊等二人係江湖賣解者流前日在新閘蔡金春家呑劍索錢不遂所欲肆意行兇爲此報由小的拘請究辦司馬判各責二百板逐出租界○包探張全林解厲賢申厲阿明到案禀稱前者潘阿毛控伊父子誘姦其女三囡奉大老爺出票拘拿今特解請訊究馬著著押候傳潘到案訊追 
[法租界捕房紀事]  
　　前晚有某國戌滬陸軍飲酒至醉在馬路中胡閙巡街捕喝阻不理反與互毆隨由他捕拘入捕房捕頭令押候酒醒後轉送該管帶兵官按照軍律懲辦○小蘭芳里十九號門牌某姓花烟館中有烟妓名銀蘭者昨日不知因何忽然身死龜子命其奴金海托稱病斃投報捕房捕藩恐有凌虐事情令包探查明致斃緣由然後廪請讞員孫建臣大令核辦 
[美租界捕房紀事]  
　　虹口鄉民張小毛前因建造房屋編圍籬笆阻隔英商新瑞和洋行房屋出路經洋人訴請該管領事照會公堂讞員張柄樞司馬請提訊究判令將路讓還當堂取具遵結乃張保出後依舊置之不理前日午後復由司馬泒差至虹口捕房協同包探前往勒令拆去籬笆以通出入張無奈始遵諭拆讓○昨日午前徐阿三駕四輪馬車至北河南路馬忽受驚狂躍致將東洋車夫丁阿春小車夫藩阿福撞倒於地碾傷頭面等處五百五十九號巡街捕見之一并拘入捕房捕頭詰得情由著押候解送公堂禀請訊辦徐再四哀求自願給　傷　洋銀若干始得從寛釋出○昨晨積竊顧阿林混入新機浜路某姓作塲行竊木板若干携之而出適爲包探朱桂生所見連贓帶入捕房捕頭令押候解送公堂禀請訊辦○無賴朱連生專在虹口一帶索詐行兇昨經包探沈阿岳拘入捕房捕頭令押候解送公堂禀請懲辦 
[上海北市絲業會館籌賑公所施子英經收各處水災賑捐九月初一至廿九日第一百廿三次淸單]  
　　初一日沈兪氏求夫病速愈由晉和莊來洋一百元○初二日浙嘉完願人曹翔鴻洋五元振大行銅洋十元○初三日周仕沅子懋德懋功懋昭永平安龍洋十元英洋二元○初四日殷壽康求病速愈由無錫逢源莊託福康莊來洋五十元○初五日葉明祺求子病速愈洋十元○初六日婁縣朱　彰保子病愈廿元○初七日高郵丁玉軒　宋手病愈還願洋十元○初八日太倉留　軒病愈還願續繳龍洋十五元雲間臥子平安完願英洋十元王　莫一元洙涇彭元鼎求合家平安十元○初十日新聞報館協賑所經募廿五批英洋四百三十四元龍洋四十二元小洋二百十五角銅火　廿七元銅小洋三百六十六角何葉氏洋廿元願身代求彼平安氏二元○十一日謝克繼增壽洋十元舒鴇騫爲母　痛求愈二元○十二日沈鶯鶯英洋六元龍洋四元○十三日尤蔣氏求病速愈洋一百元○十五日無錫達源莊募不服藥由福　莊來洋廿元三齡童子求病速愈三元杭垣　來生二元小洋廿角○十七日施昌第爲父患咳嗽逆　多力弱求愈洋十二元黎里張濟蒼求女長大免晦並合家安健三元杭垣　來生二元小洋十角○十八日山陰王嬉棠　女病痊洋四元　師仲二元無名氏金求病愈龍洋一元銅小洋二角○十九日無錫達源　募鄒滋培求姊病速愈由福康莊來洋十元堃記來保合家平安十元又爲子身熱風　求保卽愈四元妙記求開　開通二元又身熱全愈還願二元○二十日顧蘭蓀求子述曾病速愈　助由福康莊來洋三十元○廿二日奉賢林問梅洋五十元隱名氏求病速愈由協餘莊來五十元景鎭道生銅大洋二元銅小洋廿角○廿三日臨海保壽堂洋一百元映雪堂爲病求轉安十元魁　堂保　家平安五元銅洋八元常熟吳润卿因室人產安完願龍洋四元英洋一元杭垣　來生小洋廿角○廿六日鉅康莊來安宜朱撫辰經募吉安主人爲繼配朱氏以產卒祈資冥福洋一百元杜鄉漁隱十元秋　女史四元朱仲符一元王信甫子桂龍成四房楊子純朱益三五户各四角刁築之三角劉舜卿張學政刁法乾閔鴻儀李俊芳衡長新張仲明張述堯張仲修張賜麟徐連元陛幹生汪叙之張績存張安國張榮昌張華昌趙吉卿仲　幹潘綺樓廿户各二角程益之朱堅伯王秀冬三户各一角陳彥伯錢六百文陳在東五百文顧啓　四百文夏　之楊玉和各三百文高廷　盛開雲王之休王　池王木行仲鶴樓仲雲衢仲省三仲小山仲健卿陸耀宗程錫三孔西垣仇錦光張雨亭　有藝顏少臣十七户各二百文張　伶一百七十文張元豐張元宰張佩瑲張佩璧張萬來嚴金輅王忞仲彥　仲彥　仲彥餘仲彥文仰煥章仲繼高仲印書仲步槐仲第先仲學時仲舜齡仲海南郭殿藩劉有祥刁子明胥润之夏式周蔣子卿吳樂園陸湘南陸仞干陸　愚胡價卿孫省三三十一户各錢一百文共八十七户合大洋一百三十一元○廿七日無名氏爲病求速愈洋二元○廿八日鎭西葉湄堂病痊完願洋十元太倉無名氏一元○廿九日華　南鄉倪洋一百元無錫茂泰范用福龍洋廿元○九月份共收洋一千三百五十八元扯七五六合規元一千零廿六兩六錢四分八厘龍洋九十六元扯七四五合規元七十一兩五錢二分小洋二百六十五角扯六七五合規元十七兩八錢八分七厘以上共收規元一千一百十六兩零五分五厘銅大洋四十七元銅小洋三百八十八角連前共收規元三十三萬三千六百七十七兩三錢九分二厘銅洋六百六十三元二角貂套一件 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年十月十八日京報全錄]  
　　宫門抄諭旨均已錄前○楚督張等奏遴員請補攺設撫民同知摺○黔撫鄧奏請展辦籌餉捐輸摺○伊犁將軍長奏報交卸篆務日期摺○吉林將軍長奏道員呈請廻避緣由片 
太子少保頭品頂戴湖廣總督臣張之洞頭品頂戴湖北巡撫臣端方跪奏爲遴員請補攺設撫民同知恭摺仰祈聖鑒事竊准吏部咨截缺單開湖北漠陽府夏口撫民同知四項最要缺攺設於光緒二十七年二月十四日奉硃批坐二月十九日行文按湖北省照限减半計算扣至二十七年三月十三日爲奉文開缺日期係衝繁疲難四字最要缺例應由外揀員請補查定例州縣以上應調缺出俱令於現任人員内揀選調補如無合例堪調之員始准以候補人員題補如候補無人亦准於應升人員揀選題升又道府同知直隷州知州如係奉旨命往或督撫題明劉於該省候補者均無論應題應調應選之缺令該督撫酌量才具擇其人地相宜者悉准補用各等語兹查夏口廳駐紥漢口係九省通衢爲長江行輪泊總埠又爲火車鐵路發輙之區地密人稠商賈輻輳游勇會匪最易潛蹤華洋錯居交涉現當攺設　始非得精明强幹熟習情形之員實不足以鎭懾商民進求治理臣等督同藩臬兩司在於通省現任同知並各項候補以及應升人員班内逐加遴選實無堪調堪補之員惟查有候補班前補用知府新海防試用同知現署夏口撫民同知馮啓鈞年三十二歲廣東南海縣附貢生遵新海防例報捐同知指分湖北試用光緒二十二年十二月初十日引見奉旨著照例發往欽此二十三年正月二十日到省試用期滿甄别留省補用嗣於剿捕長江自立會逆匪在事出力案内保奏請免補同知以知府仍留原省歸候補班前補用並加鹽運使銜二十八年正月十一日奉旨依議欽此臣覆查該員馮啓鈞强幹精明才堪肆應自署理斯缺以來舉凡辦理交涉通商緝捕諸事無不措置裕如民教相安中外輯睦以之　補是缺可期衆望翕然立觀成效該員係免補同知保奬知府尙未送部引見擬請銷去免補字樣仍以試用同知請補攺設撫民同知要缺雖與常例稍有未符但事關交涉且係創設之缺初次擬補遴選爲難人地既實在相需似未便更拘成例合無仰懇天恩俯念漢陽府夏口撫民同知員缺緊要准以試用同知馮啓鈞補授實於地方洋務均有裨益該員原係試用同知請補同知銜缺相當應毋庸送部引見據布政使瞿廷韶按察使李岷琛會詳前來除咨吏部外臣等爲因地擇人起見是否有當謹合詞恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
頭品頂戴貴州巡撫臣命華熙跪奏爲黔省邊防緊要添募勇營餉項無著籲懇天恩准照上年賑捐章程展辦籌餉捐輸以濟急需恭摺仰祈聖鑒　竊查黔省著名瘠區緑練營餉素恃各省協濟年來除四川一省照常撥解外其他均因自顧不暇應　寥寥來源日涸支絀萬分自去冬攤派欵每年添籌銀廿萬按月挪移愈形竭　近因粤西遊匪蔓延甚廣屢竄黔邊疉奉諭旨嚴飭堵剿黔邊沿江上卜幾二千里防務吃重不能不嚴密扼紥以免竄越曾將添營佈置情形於本年八月初十日續行奏明在案乃以天氣久晴河水日淺粤岸過黔隨處呆渡加以西隆邊境一帶夏秋缺雨頗形荒歉以致土匪莠民裹脅更易匪勢既盛警報時傳八月十一十二等日册享州同所屬有遊匪過河占踞尾左馬黑等寨圍攻板蚌碉營之事十五六等日復有天河縣會匪糾衆偷渡過江竄擾羅斛廳屬馬塲一帶勾結苗寨之事雖卽登時攻剿潰散而防地太寛疉據各府州縣文武禀請添營援應因飭安義鎭岑有富招募鎭標練軍左右二營興義府石廷棟添募靖邊副營一營總辦邊防營務處道員張勝嚴添招中路新中一營均備興義一帶堵剿之用其羅斛廳屬附近均係苗寨良莠不齊最易煽動地接省城所當加意防維咨田署提臣何雄輝新募提標中前後三營聨絡分紥普飭中路練軍統帶副將徐印川添募中路新中一營均備各路之策應至都勻府屬與粤西之東蘭南丹思恩等州縣均壤地相接七月間匪勢日逼時有竄越之虞曾飭駐紥該處之遊擊副營都司宋秀廷添募兩哨防堵旋因粤西河池州矢事人心惶惶復欽奉電旨飭令認眞堵剿當經派委總兵楊昌魁將抽調之銅仁鎭遠練軍各兩哨撥歸統轄並宋秀廷添募之兩哨合爲東路正副兩營飭令楊昌魁先往察看嚴密佈置至遵義大定兩府屬均與川省連界時有川匪百十成羣竄入刼掠動稱與教堂爲難藉此煽動遇有　團巡查膽敢開仗有戕兵勇之事因飭大定恊副將添募西路中營一營以資分路緝捕計自上月奏報後因沿邊上下游處處告警復經增添防軍十一營每營三百人共計本年先後共增防勇五千七百人合之固見爲多分之不過勉可敷布每月需餉約銀二萬餘兩軍裝槍械川資用費一切尙不在内以庫欵之入不敷出驟增鉅費明知難於支持是以所添各營或選於内地丁壯或卽用本地團勇或抽調别路練軍令其自　補於招募之初實已豫爲裁撤之地然遊匪一日不清防務一日難鬆卽糧餉一日不能或缺點金無術焦灼實深惟有籲懇天恩俯念黔邊餉需關繫緊要准照本省上年振捐章程開辦黔省籌餉捐輸惟振捐停止未久捐務勢成弩末所收捐貢監封典虚銜翎枝仍照振捐减成銀數辦理庶幾易於招徠不至有名無實一俟軍務平定防營遣撤卽行停止查前奉部文外省所收十成貢監捐銀概行解部黔省尙稱貧瘠上年勸捐集欵已甚式微現在軍需待用甚殷情勢較迫合無仰懇恩施將十成貢監捐銀概准留支以資補濟不勝迫切待命之至所有黔省邊防餉項缺乏懇請准照上年振捐章程開辦籌餉捐各緣由除咨户兵部查照外謹恭摺馳陳伏乞皇太后皇上聖鑒訓示謹奏奉硃批該部議奏欽此 
奴才長庚跪奏爲恭報奴才交卸伊犁將軍篆務日期繕摺仰祈聖鑒事竊奴才前奉諭旨著來京當差旋復蒙恩調補四川成都將軍均經先後具摺叩謝天恩並懇入都陛見光緒二十八年六月二十九日奉硃批著來見欽此欽遵在案現在新任伊犁將軍馬亮業已行抵伊犁經奴才於八月二十日派委印務章京榮聨軍標中軍副將周玉魁將伊犁將軍印信令箭齎送新任將軍馬亮接管任事並飭承辦各員將各項文案卷宗官兵花名册籍倉庫銀糧分别移交奴才卽於是日交卸擬俟任内經管一切交代清楚並將應行會商事宜與馬亮商妥後卽行起程北上馳赴闕廷跪聆聖訓以遂奴才依戀之忱所有奴才交卸伊犁將軍篆務日期理合恭摺具陳伏乞皇太后皇上聖鑒謹奏奉硃批知道了欽此 
長順片再恭閱邸鈔本年七月二十日奉旨本日召見之分省試用道松毓著以道員發往吉林遇缺卽補並交軍機處存記欽此旋據松毓在部領憑於八月十五日到省禀繳憑照並聲明該道原係吉林駐防旗縉附入京旗雖奉特旨發往應請廻避等情請示前來奴才查松毓爲原任黑龍江副都統文金之子世居吉林前經奴才保送引見欽奉特旨發往吉林以道員遇缺卽補介該員田產廬墓典鋪悉在吉林而吉林分巡道又爲統轄通省之缺該員應否廻避鄰省之處伏候宸裁除將憑照咨繳外謹附片陳明伏乞聖鑒訓示謹奏奉硃批毋庸廻避欽此 
 
