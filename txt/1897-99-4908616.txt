# 1934 - 99 - 4908616

 

Page 1

 
 
[彚解川東振欵] [  本館協振所啓] 　　鄂垣沈災未澹川東又告大無滿目飢黎流離困苦雖鄭監門流民之圖尚未足盡其慘狀也而桀黠者更嘯聚於交界之區煽惑愚民恣其不軌刻雖將匪首拿獲而無法以善其後恐所留餘孽不免死灰之復燃本振所承四方大善士蒿目時艱傾囊相助因又集得銀一千兩絲由業會館解往川東惟是杯水車薪尚恐不足以濟事所望仁人君子源源接濟惠澤頻施俾不至無米爲炊哀黎得免嗷嗷之歎是則九顿首以敦請者也肅此佈陳伏維德鑒 
[論蜀中匪首已獲事]  
　　自來有國家者安内攘外其道相因必文德足以安夫内而後有逖聽之風聲亦必武功足以攘夫外而後無庶民之反側古之大臣當四郊多壘之秋先靖内憂甯釋外患否則營師動衆以禦外宼而不知禍亂所作近在肘腋之間此諸葛忠武所以欲平吳魏而務先征南蠻也三代以下自漢唐至於有明反背之徒何代𫉶有如王郎張角孫恩黃巢儂智髙� 
宋江方臘李全唐賽兒劉千斤劉宏儒以及闖獻之徒其在國家盛時可舉一旅以平之無足深患及其衰世人心思亂一呼衆應則雖移六師禁旅集天下之兵力而不能克卒至釀成大患國社因之遂屋蓋比比然矣我朝龍興文德武功遠軼唐宋其先不具論卽順治元年定鼎燕京之後剷削流宼爲明復讐康熙朝平定三藩廓淸宇宙自是以降纍洽重熙雖有朱一貴林爽文王倫林淸等先後謀亂要皆癬疥之疾爲時不過數年勞民不及一省初未足爲聖明累惟嘉慶朝之川楚秦豫教匪咸豐同治朝之粤匪俱歴十餘年之久始克蕩平爲本朝最大兵事而粤亂尤甚於教匪善乎曾文正之紀克金陵碑銘曰聚天下力克此金湯苦哉將士來者無忘蓋天下之力於此瘁矣中國之元氣亦稍稍傷矣中興以來休兵息民垂三十年至甲午而有中東之役望國聲靈一旦墮地遠人因之藐視奸民遂以生心如粤東康孝廉公車上書稿中所言首以失人心爲慮初非過計和議初成西陲回亂遂作幸廟算周防臣工用命閲歲餘而事竣朝廷於以無西顧憂實惟董福祥諸軍足以張我國威而收桑榆之效者其功良非淺鮮前已論之綦詳自回亂平而各省不逞之徒均難逃於法網如粤東之張環則爲營勇槍擊斃命蘇省之盛長子等都中之康八滬上之張桂卿則先後就縛正法雖其人罪狀不同而其爲匪徒則一也乃至二月中而川東大饑延及楚北奸民蠢動頗切杞憂幸見本月初九日報紀匪首已獲一則爲之釋然其略謂接沙巿訪事人函稱夔州匪首唐皋嘯聚災民盤踞王家坪洞中經上憲所派之壽字營兵與鄉圑圍住洞口水洩不通者數日匪首智力俱窮自行乞降營兵鄉圑等將唐皋兄弟四人及鄔姓等皆舁以肩輿又餘匪三十餘人一併押解入城卽將各街栅子盡行鎖閉在府署審訊半日供詞甚秘外人不得與聞此案或就地正法與否已由府尊劉幼丹太守電請憲示定奪前任奉節縣張大令之鶴亦奉府委襄辦曾於洞口諭示勸保諸圑兵搜洞時殺戮頗多所有器械旗幟一切用火焚燒至唐之家屬及近日所搶民婦均押候訊辦云云夫飢同聚而求食事之常也若以唐之行爲如前報所紀則固素有謀叛之心者特乘此飢荒之時民情易於煽動遂致輕於一發倘爲日更久則其勢更爲難制雖狐鳴篝火自古無成然彼無辜脅從之徒禽獮而草薙之者殊堪憐憫耳因思古來亂賊其事均起於細微惟當事者含忍姑容以致養癰貽患設令能如川東官憲辦理虎案之迅速則黃巾何至亡漢黃巢何至亡唐闖獻何至亡明哉卽嘉慶朝之教匪道光末之粤匪苟辦理得宜何至蔓延若此此殆刼運使然耶此案匪首旣已就擒餘衆不難解散重以楚北振米源源接濟想川中可以安枕朝廷益可無西顧憂矣劉太守及各員之功豈獨在於夔州一府哉 
[本館接奉電音]  
　　昨日下午京師飛電傳來上諭一道旨一道敬謹譯登○三月初十日奉上諭李秉衡奏歴城小沙灘等處漫口堵築合龍請墏出力各員弁分别奬賞一摺本年正月間山東歴城章邱交界之小沙灘胡家岵兩處漫决成口經李秉衡督飭在工員弁將胡家岵口門先行堵合三月初二日復將小沙灘口門一律堵合辦理尚爲迅速所有總辦提調及汛營官應得處分著准其寛免記名總兵廣西候補副將楊昌魁著免補副將仍以總兵記名簡放已革總兵銜山西撫標中軍叅將方致祥著開復原官游擊吳明楫張金榜均著以叅將儘先補用游擊吳志宏華國章均賞加副將銜都司張振基著以游擊儘先補用都司李玉田孫明山姚松山徐正誠均加游擊銜山西補用千總韋淸凱王玉春郭大成均著以守備補用以示鼓勵餘著照所議辦理欽此○十一日奉旨這所叅疎防盜犯越獄脱逃之崇安縣典史唐錫琮著卽革職交邊寳泉提同刑禁人等嚴訊有無鬆刑賄縱情弊按律懲辦有獄官署崇安縣知縣都秀椿著父部照例議處仍勒限嚴拿逸犯祝謀淋務獲究辦餘著照所議辦理該部知道欽此 
[英添租界]  
　　天津訪事人函云英國租界向與海大道毗連道西爲中國人民所居又西則爲墳墓荒地農田近來英國以所租之地將及八百餘畝業經建造房屋不少尚須開闢馬路糞除積穢經英領事通知關道憲禀商北洋大臣王夔帥允准在案聞此界除海大道外議定東至海大道西圍墻北由舊租界道口迤西直至圍墻南至小營門斜達英議堂爲　四至之内統歸英官經理復由關道派租界委員及武弁就近照料一切事宜除關道　　曉諭外其議定新章照錄如左第一條華人自有之地自係華人産業然須遵守英工局章程界内遇有行止不端或不守法禁人等准英國巡捕拘拿送交租界委員轉送關道署懲辦不得徑交捕房管押其淸除汚穢開通溝渠等事專歸英官經理並禁止停棺埋葬原有之塋地有願遷讓者應由中英官員妥商善法遷移者自行修理整潔第二條界内所有娼寮賭館及不守規矩傷風敗俗房舍應由中英官妥商善法限期一律封閉第三條所有界内擬開馬路地位方向將來一一標明給具圖説送交華官會商辦理出示曉諭自示之後此項馬路以上不許建造房屋將來租地造路如必須兩國官員會同定價者仍按照附近地畝時價給付業主第四條自示之後所有華人土房及汚穢房屋若仍係自己産業願租與洋人者憑公給價其未經租與洋人者限三年之内一律拆去如不願者須按照英國章程修好第五條三年之後中國業主有家貲者須捐貲以供修治道路等費遇有公議事件亦可一體隨衆會議所有章程應俟兩國官員商定第六條所有水坑地爲華人産業者務須一律塡滿笤無力自塡須與英官憑公給價自行墊築第七條自示之後凡界内居人買賣地畝須赴英領事署報明賣與何人三年之内不取費用第八條海大道爲中國人民必經之路將來英國修造房屋務須寛留街道華人俱不得侵佔以便車馬往來第九條海光寺製造局搬運物料車輛應准 
 
 

Page 2

 
 
照舊行走拿犯章程凡華人住在新地者爲數尚多俱由海關道或天津縣出票派役拘拿領事官亦不追問根由卽飭會巡捕不得干預攔阻之後隨時隨事設立章程遇有與華人干涉者應由中英官員會商之後始行諭飭遵守三年之後界内之地如盡爲洋人所租所有新地章程如有與華人交涉者届期公同再議 
[准俄添電]  
　　天津訪事友人函云道勝銀行董事璞科第以代辦東省鐵路事宜曾禀請總署由中國齊齊哈爾至海蘭泡於原設之電桿添設電線一條以便修路工師於勘路購地招工運料各事將來由黑龍江得以電商彼得堡之總公司聞總署札稱據呈爲便要工起見自宜從權暫准添線限期六年一俟鐵路竣工卽行裁撤惟他路商電及他項信息均不准收璞君奉札後已電達本國想不日卽須增添電線矣 
[領事未設]  
　　知新報云薛叔耘副憲使英時曾與英人爭請在仰光地方設立領事仰光者在緬甸雲南之間中國人旅彼者數十萬誠要地也薛使與英人往復數次頗費唇舌乃始見允當時擬調左子興領事秉隆移鎭彼處左以事不肯往未幾而薛滿任歸龔仰蘧星使繼之定例使館經費由總理衙門包與使臣報銷多少則不過問龔因添派一領事薪水等開銷每月多費數百金頗於宦囊有損遂置不復派而總署亦不復記有此事故此事雖經薛使千言萬語而後得之然至今仰光一埠尚無中國領事之足跡云錄循環報 
[騐試兵輪]  
　　廣東省城博聞報云南武兵輪在香港修理工竣拖帶旋省卽奉督憲譚宮保札委五品藍翎拔補把戎文理管駕把戎閩人也現當伏波輪船大副前曾管帶萬年淸輪船長於駕駛熟於風濤爲水師中出色之員自必勝任愉快本月初六早藩憲張方伯命駕至越華書院啓館後卽偕臬憲魁文農亷訪運憲英續村都轉糧道憲延錫之觀察曁善後局提調陳廖兩太守前往天字馬頭閲視該輪隨卽展輪駛赴黃埔至水陸師學堂少叙然後回省 
[巾幗多才]  
　　中外新報云西國之人以律師爲重者以其能爲民間分剖曲直使下情得以上達也然精其學者大都皆男子若婦人而能之則所見亦罕矣兹聞英屬千那勞地方刻下有女律師國准其到府臬堂分訴案情觀此則西國眞無遺才矣 
[日人侔利]  
　　中外新報云厦門日本領事新釘規條凡華民之赴臺灣貿易以及受雇爲傭者須向領事署請給護照每名費洋銀二圓刻下茶巿將興茶師相約渡臺數以萬計每届輪船赴淡水請照者擁擠異常署中獲利不少説者謂日本事事效法泰西此則爲泰西領事署中未聞之事而日人創爲之 
[荆沙火警]  
　　沙巿訪事人云絲綫街富美鹽行三月初四夜不戒於火衣服器用均付一炬鹽包向不存儲行中惟同寓之福慶公土號有土二十八擔悉化爲昆明之刦灰計値白金數千兩究其起火之由聞土號燃煤油燈更深人靜不知如何炸裂遂致不可收拾房屋兩進無一存者當火熾時號中人皆從睡夢驚醒短衣赤足無路可奔幸後面係房主鄒萬興居住急卽開門諸人得以逃竄不致葬身火窟否則有不堪設想者矣 
[西湖柳色]  
　　杭州訪事人云本月初三日爲淸明令節各處城隍神有出巡之例往邑厲壇賑濟孤魂杭垣城隍神相傳爲前明按察使南海周公建廟於吳山之南是日府縣差役均於辰刻齊集恭請神像升座大堂更換衣服隨排導下山由城隍牌樓北經淸和坊大街轉斜橋出武林門至厲壇焚化冥鏹畢仍由武林門進城轉孩兒巷經衆安橋回廟觀會者人海人山頗形熱鬧○浙省提督學院徐季和大宗師於正月二十五日出棚考試嚴衢二府刻已竣事定於上月二十八日起馬回杭本月初二日文旌抵埠命駕登岸省中兩首縣及三學教官均在馬頭迎迓宗師接見後略叙寒暄隨廾輿排導回轅○前報載慈谿縣訓導委坐選瑞安縣教諭孫壽芝署理兹悉慈谿縣二字係天臺之誤緣是日藩署懸牌適値大雨牌上字跡模糊詢之署中號房則云慈谿因照錄之不知其人乃學呂易直之小事糊塗者閲者幸勿以瓜皮搭李皮之諺相誚也○敷文崇文紫陽三書院本月初二日考試朔課敷文由臬憲丁廉訪主試生員題唯天下至誠爲能盡其性一節詩題賦得雨餘芳草緑生烟得餘字童生題詩云鳶飛戾天一節賦得杏花楊柳雨初晴得晴字崇文廖中丞主試生員題德行顔淵閔子騫合下二章詩題賦得單鳩喚雨雙鵲晴得晴字童生題圉圉焉少則洋洋焉詩題賦得竹風淸處潤琴書得淸字紫陽運憲世都轉主試生員題工欲善其事至居是邦也賦得識曲聽其眞得眞字童生題知人樊遲未達子曰舉直詩題與生員同 
[牛渚詩情]  
　　蕪湖訪事人云沿江上下渡口極多每當行人喚渡征客停驂渡夫必俟褰裳欲涉者麕集多人直至無可容身始肯髙掛一帆剪江而渡因是人多擁擠時有覆溺之虞現爲臬憲訪聞以刻届桃汛之時波濤洶湧若不嚴予限制勢必沈溺愈多特於前月下浣飛檄濵江各州縣飭將境内渡船通行勘其大小定予載客人數不准稍有違背其東西梁山渡船尤爲江天險窟另備照會用排單遞請該處精健前營陸統帶就近酌核每渡祗能載客幾人一予限制不時派人稽查如敢不遵逾額多載立卽拘提嚴究並飭出示曉諭緣該處救生紅船日久萎靡經委統帶督率卽能奮然振起成效大彰是以此次渡船亦委予整頓臬憲之關心民瘼洵無微不至矣惟蕪地内河小划擊楫中流每多破爛舟楫混雜其間行人急不暇擇乘之時有不測之虞安得賢長官嚴剔一番重行編立牌號使問渡者快占利涉豈非愼重民命之道益加周密哉○長江水師提督黃芍巖宮保於上月廿三日蒞蕪校閲水師兹聞帥節已循大通安慶一路閲至湖口鎭標一切操演雖仍舊貫惟褊裨將校於技藝等第之外必兼核其年齒强弱苟或兩鬢飛霜雖矍鑠似馬援戰功如廉頗亦必諭令自請告退緣朝廷正在更新武備必需少年英俊方可以造成有用之材彼馬齒加長者精力已衰不足備干城之選矣○陰雨連綿迄今已一月有奇二麥及蔬菜等物被雨浸霪生機大揖近雖於三月朔日晴霽然低處麥田根爛苗萎無可收拾者已復不少蕪俗農民必於淸明前十日浸籽種傾諸澇田使之藴釀生芽俾秧謌聲裏早現有秋之象今則因春寒甚勁身御重綿故皆遲至初十左右始行從事郊外油菜往届早已黃花匝地爛縵如金今歲則竟寥落如晨星樓頭弱柳亦纎眉簇簇似閨中人之獨抱深心不肯臨風展笑者濃桃艷李則更覽遍湖山罕見著花半朶故嬉春士女覩此風景寂寥殊少踏靑之興究竟秧針出水縱或不致一誤再誤然菜麥被雨摧殘則已十去三四嗟我蕪民果將何以爲計耶○中江書院於上月初八日扃門甄别擔簦而來者共三百餘名儘多菁莪棫樸之才殊覺南金東箭美不勝收道憲擇其尤者於上已肖一日登諸蕊榜旋卽牌示定於三月初六扃試月課並聞卽須舉行春季經古季課使高才生不致專擁高頭講章侈然自足也○四鄉圩堤每當春季由各圩董按畝抽丁及時挑築低者高之薄者厚之坍者塡之不需絲毫公費自然保障無虞惟圩董與承辦業主皆輪年換値遇有衝要江堤風摧浪激堤身危如累卵者亦惟薄掩坏土聊顧目前是以一届洪水汎濫圩民卽相顧徬徨忍令東穿西决蕩析離居從無有未雨綢繆著一勞永逸之策原其故實亦由於籌費之難也河南岸濵江大隄爲麻浦圩十埠保障上接魯港下裏圩居綿亘十餘里連提浪齧亦惟覆以數簣之土絶無爲駁岸之謀鈔關上首之尚塘垾中間江邊埠與雙港之成盛垾因緊對蟂磯洄溜之衝旋淤旋刷隄身亦復岌岌可危事經道憲稔知因念民力維艱立分鶴俸數百金札委卸署太湖縣典史之陳小泉少尉採購樁木若十於日前運往該處在各險要處鱗密排釘束土裏築聞三垾共須釘樁六七十丈刻已傳齊民夫由少尉會同各圩董督率監工不須匝月卽可竣事觀察之加惠圩民洵利賴無窮矣 
[交甫遺音]  
　　前報所紀鄂渚碧雲一則中之命案兹據漢口訪事人續報知死者閔姓湘南人素以誘賭爲事一日與同輩顔姓者在某 
 
 

Page 3

 
 
處因賭起釁被顔砍傷畢命顔亦畏罪自刺經人攔阻未受重傷不知得免償抵否○前聞漢鎭都閫府高玉華叅戎長洪有調補鄖陽游擊並晉京引見之信兹聞督憲張孝達制軍以叅戎駐漢有年辦公勤奮頗洽民情爰札飭留任三年良由平日之得邀憲眷也○南皮張孝達制軍開府楚中廣開賢路除創興兩湖書院曁自强武備諸學堂外又擬增設儲才一館所有招考曁一切章程俟見明文再行錄登○前報所紀漢川人縫工何某於上月十七日之晚在花正嶺被二游勇攔路刼殺兹悉何本在蔡甸做工緣接家書因事催促以故歸心似箭夤夜趲行身無長物僅肩負靑蚨一貫行至該處時已更深適遇二勇見財起意將何殺害屍棄道左相與瓜分其資而去嗣經何之胞兄某孝廉赴縣投案縣主何大令　　　　　　　　　　　　名分途跴緝想必不能漏網也○晴川書院規例廢弛住院者頗有濫竽近聞余堯衢太尊力加整頓將院中講堂　　　　　　　　　　　　别錄取生童名將前三十二名挑選住院以敦實學而肅院規斯可謂之循名責實者矣○道路傳聞廣濟縣有已　　　　　　　　　　　　官情事督憲張孝達制軍接據地方官公牘知該革舉等藐法已極遂派員前往捕拿人言若是諒非無因姑誌之　　　　　　　　　　　　邑侯薛誠伯大令倡捐若干集成欵項大興工作尅期告成無如經費不充院中尚有餘地未能廣造齋舍於是官　　　　　　　　　　　先期提捐銀二百兩俟集有成數可竣全工○本月初三日漢上大水巷附近地方有寳慶人某甲者被江西帮之箔　　　　　　　　　地保赴縣報案至其起釁之由及縣官如何辦理俟訪事人續報錄登 
[]  
　　九江訪事人云本月初三日潯地官塲接奉南昌電音知江西鹽道兼署按察使裕竹村觀察於是日辰刻因病出缺初四　　　　電知所遺臬篆已奉德中丞札委糧道劉獻夫觀察兼署○中丞德靜帥之公子輩由省回京乘坐紅船用紫電官輪拖帶於初二日抵　　城文武各官咸往碼頭迎迓次晨卽附招商局輪船北上○特授瑞昌縣范秋帆明府客冬履新後其眷屬由湘南原籍買棹東下於初二日抵潯旋赴任所○特授興國州宋菊坻刺史到任以來鋤莠除奸聽斷明决尤能不避權貴卽如裁革新進生員入學之費通詳立案寒士如何感激其餘善政難以枚舉卸任之日彼都人士沿塗恭送大有還我使君之念焉 
[甬江官話]  
　　浙江提督陳濟淸軍門前假校士館爲行轅兹悉節署工程現已修理齊整丹靑黝堊焕然一新以故軍門諏吉三月初八日遷入本署寗郡文武官員均往叩賀輿馬儀衛闐集鈴轅頗極一時之盛○前署寗紹台道正任杭嘉湖道王心齋觀察交卸後已於本月初八日搭附江天輪船往滬再換民船回杭寗郡文武印委各員均往江北岸招商局碼頭恭送○寗波府程稻村太守前於上月二十一日晉省兹悉太守已於初八日由内河回寗 
[蕪城春草]  
　　揚州訪事友有云南門外有地名烟墩巷居民鋪户頗爲熱閙本月初六日寅刻該處華姓木行右首某姓遽爾失愼濃烟烈焰冒屋冲霄比鄰聞警咸從黑甜鄉中驚起披衣而出急卽帮同汲水灌澆幸人多水近得以應手撲熄祗燬去平屋三楹餘各無恙亦云幸矣○揚屬宜陵鎭濵臨大河距鎭七八里之遙有名朱家圍者亦一巿集也本月某日三鼓後該處某姓油坊忽來匪徒撞門而入肆其探囊手叚呼嘯而去坊主率夥出捕被匪拒傷當卽檢查失物開單報縣請爲勘緝邑宰隨於前日帶同各役由水程前往勘騐屬實允爲上緊查緝又仙鎭西南隅鄉間有某武員棺柩在彼暫厝忽被人將棺蓋撬開武員家屬本寄寓城内聞信後卽奔赴邑署請勘其時適蘇撫按臨邑尊未暇往勘此次由朱家圍公旋遂卽順道往騐並將守柩之某甲拘帶至城不識當若何訊辦也○前署兩淮運司廣西候補道程尚齋觀察桓生寄寓邗江幾經裘葛雖年將大耋而氣體尚强惟素有濕痰之疾月前偶發延醫診視方冀回春有術留此老成詎竟葠术無靈延至本月初二日邜時遽爾騎箕西逝按觀察原籍皖南由道光已酉拔貢朝考欽用知縣分發廣西旋署桂平縣知縣幹練有才爲各大憲所優睞洊擢今職而於鹺務尤爲熟習歴任兩江督憲皆深資倚任因於同治光緖年間兩次破格奏署淮運司缺聞者榮之於屬下猶能因材器使俾可各盡所長在任數年受德者甚夥兹聞溘逝無不同聲嘆息故連日往奠者絡繹不絶云 
[讞員回謁]  
　　新任大西洋總領事華君德師曾於前日分詣各衙門拜會昨日午後四點鐘時英讞員屠興之别駕乘輿至華君公館答拜華君殷勤接待茗談良久而返 
[譯員謝世續聞]  
　　駐滬法總領事署譯員蘭萌君於前日午後三點鐘溘然長逝昨報已紀其略嗣悉蘭君存年三十有三向充法國駐京欽使文案精通中國語言文字又嘗遊歴雲南深知中國情形去年八月挈同瀛眷等捧檄來滬充當法領事署繙譯官辦理各事悉臻妥善惟秉性急躁素患肝氣常發頭眩前日下午二點鐘擬偕領事出外拜客馬車已駕至内室更衣遽爾一蹶不起及夫人上前撫視已魂歸地府矣立卽報知法總領事轉飭捕房下半旗以志哀悼並預備身後事宜擇於昨日下午五點鐘大殮舁櫬至新北門外大天主堂行追思禮並訂於翌日上午九點鐘舉殯至八仙橋西首外國墳塋安厝 
[乞兒種火]  
　　寍人陳某積銖累寸薄有資財向在虹口打靶塲北首設有順德冰廠一所地勢寛廓生意頗佳惟地處僻靜時有租界被逐丐兒棲止廠旁昨日下午一點餘鐘各丐等乞得米薪正煮午膳時適風伯揚威偶一不愼燃及蓋廠之稻草霎時間火卽直上炎炎之勢收拾無從美捕房相離不遠立卽鳴鐘報警救火西人首驅皮帶車到塲噴救英法二界水車亦風馳電掣而來帮同取水灌救祝融氏見勢不敵始捲旗息鼓而還是役也雖未殃及池魚然該廠已成灰燼矣諸丐見已肇禍咸飛步奔逃當由某華捕見而窮追得獲施兆華一名立卽解入捕房捕頭略詰緣由飭押候送廨訊辦 
[禮佛理香]  
　　南巿陸家浜左近有張氏女者碧玉年華緑珠風韵豐容慧質楚可人日前由姊妹行相携同作龍華香巿之遊迨興盡而返已日墜虞淵暮烟四起矣歸家後其母以不慫不告而行私出游玩略加訓飭詎其女羞憤交加私購洋烟背人吞服經母察覺施救不及竟爾玉殨香消矣 
[吃五方]  
　　製造局左近瞿眞人廟爲住持僧了然管理近日忽有張福鵬者至廟盤踞滋擾驅之不去由營員王姓偕同該僧至巡防局控告局員飭勇拘張至局張將頭在墻上亂碰以致血液淋漓局員以此風斷不可長飭卽送縣究辦俗以釋家一身喫着惟求佈施坆名和尚曰喫四方而世之魚肉和尚者則名曰吃五方若張者其殆有吃五方之見存耶然吾恐其整備精皮膚一頓打當如元曲所云矣 
[備解秋審]  
　　日前本縣黃愛棠大令接奉蘇省臬憲來文飭將秋審人犯一律解省訊勘大令奉札後已將應解秋審人犯飭差遵照辦理矣 
[法廨停公]  
　　昨禮拜二法公廨堂期因蘭繙譯仙逝大殮捕頭飭探咨照讞員鄭大令暫停訊案一期 
[英界公堂瑣案]  
　　包探趙銀河禀稱王木林曾在租界犯竊破獲懲辦昨被金陵保甲局派來緝案之朱阿三等三人軋在客棧盤問小的聞悉此事因朱等並未知照捕房故一併帶回盤詰王木林認在四馬路行竊烟槍及無失主之綢衣三件烟槍已有楊阿五認領惟朱阿三等三人雖稱金陵派來緝案惟不應不關會捕房所以暫留今先將王木林解案請訊楊阿五投案請領失贓質之王木林供湖北人行竊原是不合惟朱在金陵曾經犯案叩求恩典别駕據情商之衛繙譯以王木林現在租界犯竊有贓是否在金陵别犯案件姑候解歸金陵訊辦烟槍交楊阿 
 
 

Page 4

 
 
　　　　　　存捕房待領○包探黃四福禀稱　犯張金生前因犯竊遞解回籍昨又在四馬路某茶館摸取茶客之皮帳夾一個内有洋二元　　　　　　　　獲惟失主尚未查獲因先行送案請究質之張金生供浙江嘉興府人行竊該死求恩别駕以過犯行竊判責一百板後遞回　　　　　　　　　　　　稱小工陳志仁行竊松板四塊不知失主何人因先解案請訊質之陳志仁供本地人松板是在空地拾取並非行　　　　　　　　　　　　探施奎江禀稱吳凇人張掌生張金蘭二人前因犯案曾經驅逐回籍今又同來行竊物件售與邵金華翁季山二　　　　　　　　　　　叩頭求恩張金蘭供是初次犯竊實受掌生之愚邵金華翁季山同供不知是贓物故敢收受求恩别駕判將張掌生　　　　　　　　　　　籍同犯之張金蘭笞責一百板示儆其收贓之邵金華翁季山各罰洋二元撥充醫院以儆○包探顧阿六禀稱竊賊　　　　　　　　　　　之布衣兩件經小的拘獲人贓送究詹元芳投案申訴前情並請領失贓質之蕭桂榮供蘇州人初次犯竊實因流落　　　　　　　　　　　責五十板贓還失主○包探何瑞福禀稱過犯陳阿大前因屢次犯竊曾經小的緝獲遞解數次今又潛行來滬圖竊　　　　　　　　　方遇見爲此拘送請究質之陳阿大供蘇州吳縣人有事復來不敢逗留叩求寛宥别駕判責一百板再行遞籍○包探何　　　　　　　　案禀稱此人屢屢犯案近又行竊陳雲章之布衣三件釘鞭一雙經小的緝獲人贓送究陳雲章投案領贓質之陸阿弟供本　　　　　　　恩别駕判責二百板管押兩個月惟儆○包探沈金隆禀稱金信田與朱蘭芳二人同往衣莊看買衣服議諠價洋实十四元留　　　　　　八十元囑令朱蘭芳在店守候欲將衣服携往客棧送與主人看過找算其實朱與金係在茶館初會恐有枝節因欲將所留洋銀　　　　　肯愈覺可疑乃與該莊一同開看方知都是僞洋卽由朱將金扭交捕房送案請究朱蘭芳供與金素不認識昨在茶館交談伊囑小　　　衣莊購衣留小的在衣莊並有洋銀留存小的欲先開看以免瓜葛豈知其中實是僞洋故扭交捕房請爲訊究金信田供紹興人實是窮　　聊所致如今只求恩典别駕以圖騙情眞判責一百板管押一月後遞回原籍○包探秦少卿禀稱昨有粤人洪風士不知因何與巡街西捕在途互相爭毆今該捕尚在捕房不能投案因先將洪送案請訊洪風士供廣東人在滬爲木匠無端被西捕毆打故與互扭求鑒别駕著查明彼此有無傷痕冉行訊斷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前晚蔣刺史升座命提十六鋪局移送搶親案内之張關元張渭郎並原告衛紹林等集訊先據地甲　鎖供紹林之女先曾許配關元後又翻悔許與王根福以致被搶現已送還叩請恩斷紹林供女兒雲弟年十九許字王根福關元無端　人硬搶故此控局當卽送回求請究辦關元供駕舟度日小的聘紹林之女係渭郎之妻爲媒曾言衛女在家已有身孕祗須出茶禮洋三十元便可成婚小的母親欲自己看過故由渭郎同來觀看並無搶親之舉求鑒渭郎供紹林之女實由小的之妻爲媒因欲觀看故同至張處不料紹林至局控告自知不合當卽送回是實刺史得供判得張渭郎不應擅領良家婦女與人觀看喝令笞責二百板張關元本應責懲姑念無知從寛免究着各具結了案○又提龍門書院失竊案内之汛捕朱慶韓金陸勝等至案據供曾至項老爺處求恩未蒙允許在捕　總巡局已比數次實無形迹惟求寛限顧春泉朱阿四徐春山同供查無實在尚乞施恩剌史得供謂本應重笞姑寛五天務卽緝獲延干血比○又提法公堂移送形迹可疑之趙金標訊據供稱山東人在金陵衡字營當親兵日前送信來申住悦來棧因在棧中失竊向論爭執由捕拘解公堂轉送案下叩求恩鑒　官著押候覆訊再核 
[法捕房瑣事]  
　　小東門某店遣學徒某甲送醬肉數十塊至某處雇坐東洋車偶與别車碰撞致甲跌出車外醬肉狠藉滿地卽將車夫扭住送入捕房昨日經捕頭訊得以車夫漫不經心械至十點鐘釋出○某乙手持對時表一枚在碼頭旁照對時刻被糧米小工某丙攫去迨將丙追獲而表已不在手内互相爭論爲巡街捕拘送捕房經捕頭訊問内矢口不承命押候飭探查明禀復核奪 
[美界捕房紀事]  
　　虹口楊子路碼頭昨有年約四十餘歲之寗人應仁記未識有何寃抑貿貿然奔至浦邊始則喃喃自語旋竟一躍入河載沈載浮幾占滅頂幸爲某杉板舟予瞥見急爲設法援起喚交三百零一號華捕送入捕房捕頭見其遍體淋漓飭捕換給新衣立送英公堂請屠通守核奪○郭阿二無賴也誘騙拆悄是其長技昨復别發妙想雇匠製成僞銀銅數對遍向美界各質鋪求質以冀魚目混珠詎爲西華德路鴻裕典夥察破立卽扭住喚交四百四十七號巡街捕拘入捕房捕頭以製造假銀久干例禁遂飭押候解廨嚴懲○源昌路第九十九號門牌某小客棧投宿者類皆鳩形鵠面之流生涯亦頗不惡前日忽失去布被一條遍尋無着疑係寓客某甲所爲待甲晚間回宿當向根究矢口不承棧　無奈將甲扭送捕房求爲追究捕頭以疑竊無憑碍難准理諭令自行尋緝一并揮諸門外○積竊王阿福屢經懲辦怙惡不悛邇又紏同賊黨宋張林朱東海在美界廣東路及武昌路等處串竊各家銀飾綢衣各失主紛紛投報捕房昨經包探竇如海查知底藴當將三人一併拘解捕房押候起吊原贓送英公堂懲辦○昨有一年約及笄之江北某女郎手携竹籃出外購物途經蓬路地方偶一瞻顧被風將籃吹落在旁歇之某馬車下女郎情急鞠躬往取馬忽驚躍致被踢破頭顱登時血流如注痛極而號一百十一號三道華捕聞聲赶至扶送女郎至同仁醫院騐治據云傷勢尚無大碍約一禮拜卽可痊愈馬夫拘入捕房押候核示 
 
 
 

Page 10

 
 
專保中西各口洋面平安水漬均照英國章程接辦設有不測立卽賠償無論禮拜夜深均可改印賜顧者請送交三井帳房 
[新出石印續西學大成]  
是書原底得自京都官書處搜輯中外著述丸拾餘種復經名人精心編纂凡算學測繪學天學地學礦學兵學農學化學電學光學聲學汽學史學政學文學力學重學工程學格致學分門别類衆美兼收洵爲西學淵海考試得此定當揮灑萬言出人頭地卽平日家置一編方不愧博通時務之彥本莊校印字跡圖畫均極淸爽卽日告成每部碼洋四元三茅閣橋北堍飛鴻閣書林啓 
[浙紹水澄劉氏修譜]  
啓者吾族自縣幕公遷水澄經念臺公編定家譜午雲公繼之至乾隆十八年宛委公續輯後失修已久現議續修凡我各處同族務將上下相接世系及字行支派生卒年月日名號職銜妻妾姓氏並現在住處詳細開明限一年送紹城大雲橋悅康南貨店劉子莘或寄鄂省臬司獄劉玉書收均可丁酉春劉氏公啓 
[遺失股票]  
今遺失通海大生紗廠第一批收據二紙計生字第一百十二號葉湘名字三十股計規元七百五十兩正又生字第一百十三號顧季洲名字十股計規元二百五十兩正經向該廠掛失補給新票該票他日尋出作爲廢紙特此登報佈聞戚玉記啓 
[新到各貨]  
啓者本號新到廣東礶頭鯪魚鮮嫩竹笋雪白澄麫花旗麫沙藤茶藤煤油批發貨眞價實諸君光顧請臨虹口白大橋東首馬路便是同恊成啓 
[普太和三鞭種子酒]  
此酒以鹿腎海狗腎騾腎配入上藥醖釀而成故功能補腎益精壯陽種子每大瓶洋五角上海棋盤街開張 
[丕朕靈效淸補丸告白]  
．ＳＬＬＩＰＳ．ＭＡＨＯＥＥＢ 
啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽如胃不消化　口淡無味　作嘔作酸　胃痛胃脹　口氣蒸穢　　氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虚弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱　兩脇疼痛　大腸燥結　小便刺痛　膀胱受濕　皮色黃暗　脊痛耳鳴　胆汁太多　瘡疥痔瘡　手足凍决　黃疸濕漬　用力過度　血分不足　月經不調　傷風傷食　時作瞌睡　頭刺腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街威建大藥房内方不致悞卽各埠西國藥房皆有寄賣特此佈聞　香港威建大藥房謹識 
[上海華英大薬房照相噐具材料]  
茲由英國名廠每日運到新奇各樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴　蛋紙藥水等一應齊備鏡箱之精巧玲瓏莫能言宣且牌號洋字譯明華文詳載用法瞭如指掌今贬價格外招廣生意特此佈啓 
[廣東杏林軒立止白濁丸]  
白濁之症多因酒色過度熱毒傳中敗精傷腎而玩耍花柳塲中者染之爲尤最蔡夜酒固濕熱疲精而更受妓婦毒氣所　恆患斯疾其初或紅或白刺痛淋漓若不早爲調治勢必蔓延本軒妙選良方專治五淋白濁　症屢試屢騐每瓶洋二角半並有花柳搜毒丹靈效非常每瓶洋五角分設上洋抛球塲 
[新到五金機器]  
機器鉋床落地　床打眼　床冲床兼　頂上生鋼大小鐵管白鐵鉛皮白鐵瓦螺　鋼板保險鐵箱天平洋龍花旗釘錠子油器缸油紅白象皮牛皮帶五金物料俱全價甚克已賜顧者請至上洋新北門外東首小號面議可也此佈萬源號啓 
[法文公書館]  
敎習沈君伯英現經朱杞翁聘請在英界老閘橋南首新昌里第九十五號朱公館内設席每晚七點鐘起至九點鐘止凡有志攻法文者届時赴彼面訂可也培德齋主啓 
[種德園馳名丸藥廣東種德園龍涎香戒煙丸]  
竊思戒鴉片烟之法亦不少但叅究戒斷癮永無後患必須服王道藥矣盖王道藥以龍涎香犀牛黄爲最各家名目雖同此二味極貴重之品龍涎與魚涎犀牛黄與牛黄其功力差天淵之隔製藥者自問存心買者未知無從分别本園主人志在濟人非圖射利實事求是選用正龍涎香犀牛黄配合麗參鹿茸苓草于术沉香貝母桂心佐以良藥挑選上等道地精工監製呑服此丸功力甚大除頑痰化烟癪開胃潤顔寗神壯體不寒不燥戒後翻覆食烟毫無傷身或遇病不便吸烟服此丸頂癮亦如食足烟一般倘心胃氣痛痰喘瘧疾呑服兩三粒立能見效　大瓶洋五角　小瓶洋二角半　另有參茸戒烟丸每瓶洋一角　上海老巡捕房對面廣東種德園各項膏丹丸散藥酒藥油發售 
[經賣頂上各種油漆]  
ＭＡＮＵＦＡＣＴＵＲＥＲＳＮＯＤＮＯＬＳＮＯＳＡＲＥＲＯＴＳＤＴＡＤ·ＢＥＬＬＢＲＡＮＤ 
啓者本行今在上海經理英京倫敦臺維公司所造鐘牌馬牌頂上之油及漆賜顧者請來面議可也此布寳源洋行啓 
[司各脫䲄魚肝油發售]  
新製萬應如意追風膏藥發客英京司各脫魚肝油公司謹識 
乳白魚油○化痰潤肺○補而不燥○滋而不滯固氣養血○平肝開胃○堅長筋骨○肥壯身體善治内傷○色慾癆瘵○咳嗽吐血○陰虚陽痿小兒瘦弱○疳積夜啼○請爲服之○立起垂危　香港中環威建大藥房○上海棋盤街普太和中粤東雙門底威建分局○蘇州閶門市普太和國漢口流通巷威建分局○紹興水澄橋普太和各棋盤街經昌泰廣貨店○江西洗馬池普太和埠汕頭永和大街廣萬春○京都大栅欄普太和寄厦門關帝廟前同昌號○南京果子街廣來居售天津紫竹林内元彰號○福州南台寳德公司處常州鼓樓華英大藥房○寧波江北岸生記號 
[第一確騐龍涎戒烟丸龍涎戒烟丸]  
夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精　此患搜求醫方不用秘烟膏烟灰以積烟之困秘選良方良藥以除烟之害若服此丹不卽思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半　廣東鹿芝舘分設上洋老巡捕房對門 
[白帶必需]  
久聞上海盆湯弄壽榮齋白帶丸靈余婦久患斯症服藥鮮效後購丸一元并膏藥四角用之立愈喜以誌謝喜以孫錦村啓 
[克利馬爾沙斯罷利辣]  
此藥淸熱行血去腐生新並袪風濕故治楊梅泛頂腎囊腫潰急慢疔毒癩皮瘡疹疥瘡玩癬瘡痂不結耳出臭水風濕背痛骨節　疼面色不淸其效如神惟治癩瘡與蛇皮瘋等服此藥水之外再用克利馬爾專治皮膚諸病之肥皂時洗患處其效更速婦人女子小兒無病常服不獨免生疹壘更使其膚白潤此藥每瓶有五十服之多并附量杯一只每日三服每服一杯故西　諸醫咸謂價　極妙之藥　賜顧者請　牌記庻不致惧兹寄上海良濟藥房大英醫院老德記藥房屈臣氏大藥房　　藥房代售 
ＢＨ　　ＶＩＶ　ｎｎｅｅＡＲＩＢＬＦｒｅｏｅｅＣｈｌｎｏｉｓｓｈａｎｇｈａｉ 
[新到天平]  
兹者本行出售美國名廠好厚牌天平巳歴多年早巳馳名遐邇今該公司專託本行經售中國各口座平每隻四百磅起至二千五百磅止並有絲廠紗局所用檯上擺平兩數起碼至十六磅爲止無不俱備其價批發格外克巳望各貴商賜顧是荷英大馬路晉隆洋行啓 
[華英五彩石印書局]  
本局開設在美界白大橋一直把子路中新造石庫門五百三十五號門牌專代客印造各省各樣五彩錢票仿單洋紗牌棉花牌并各種書籍圖畫等件本局機器自向外洋購來紙墨佳妙有目共賞一應花邊更覺精細賜顧者請向上海一層樓後門對過理文軒書莊經理人面議價目格外克已華英書局主人告白 
[石印巢氏病源]  
是書爲隋朝大業中太醫巢元方所著會粹羣説沈研精理形脈之證罔不畢備分門别類内外兼收誠術藝之模楷而診察之津梁也現已石印成書每部六本價洋一元五緯捷算二角算牖二角上海棋盤街博文書局出售 
[廣東趙同春堂如意油同春堂第一家萬應如意油]  
本堂始創萬應如意油氣和力厚疎風解毒扶正除邪統治四時感冐○傷風頭痛○霍亂吐瀉○山嵐瘴疫○風火眼熱○傷寒食滯○胸脹肚痛○風火牙痛○偏正頭風○眉心刺痛○頸項强硬○肝氣疼痛○風痰鶴膝○酒濕腫墜○手足抽筋○小腸疝氣○跌打腫傷○蛇犬咬傷○瘀血凝滯○咽喉痛癢○癰疽瘰𤻤○頭面瘡癤○頑癬爛癩○皮　燥癢○無名腫毒○花柳疳疔○　魚口横濱痃○已上等症搽之卽愈每瓶洋一角廣東同春堂鋪在上海老巡捕房對門開張 
[萬國公法會通]  
是書由總理各國事務王大臣直隸總督王夔帥批閱後命分繕數部發交各處中外交涉事務衙門以備存查内載萬國公法各國界限通商條約行船章程以及進口出口各貨稅例等分門别類簡析詳明爲時務中萬不可少之書茲已印出百部每部計碼洋六角實洋四角凡紳商欲購　先覩爲快上海三茅閣北塊飛鴻閣啓 
[源裕輪船公司]  
自造快輪洋式拖船逐日往來申蘇官艙篷艙格外克已申杭價亦便宜申鐵大橋北蘇南濠杭湖墅珠寳巷禾北麗橋 
 
