# 1916 - 126 - 4915532

 

Page 1

 
 
   
 
 

Page 2

 
 
時評 
[决心（冷）]  
　　旣有退位之决心復有不必退位之宣言此京電所傅之異點也傅此電者其誤聞耶抑京中之人果向此兩異之點以背馳耶 
雖然所謂退位者大抵由於私人之談論而政府固未嘗一言應行退位及退位之如何手續也然則退位之心雖决退位之事雖不能免固未嘗正式出諸口也未嘗正式出諸口則其心雖决而尙未决也 
　　夫自我得之自我失之固爲英雄豪傑之胸襟而常人不能焉常人者未有不患得而患失者也决心豈易言哉 
[命令]  
　　五月八日大總統申令現在責任政府應設國務院　國務總彚之所所有民國現行法令稱政事堂者均應改稱國務院以重國務而明責任此令 
又令泰武將軍督理山東軍務靳雲鵬呈請增設濟南鎭守使員缺　照准此令 
　　五月八日大總統策令熊正琦給予三等嘉禾章此令 
又令陳德勝給予五等文虎章此令 
又令鄭土琦加陸軍中將銜此令 
又令任命馬良兼任濟南鎭守使此令又令任命楊壽樞爲參政院參政此令 
[專電]  
　　香港電　聞滇黔桂粤四省在廣州組織軍政府設有軍務院分外交財政陸軍司法内務五部並召開議會公舉黎元洪爲大總統 
　　北京電　段内閣提出未獨立省暫行軍民合治制議案 
　　北京電　内部昨頒第一號部令解釋帝國旣未成立皇帝又未接位是民國之繼續如故大總統之地位如故洋洋千餘言勸國民萬衆一心勿誤觀聽 
　　北京電　馮國璋偕倪嗣冲到徐與張勳會商後通電未獨立各省請於本月内派代表到寗開會解决國家大計並建議暫留項城維持治安俟國會召集後再議 
　　北京電　聞多數主張項城如辭與段接代 
　　北京電　黄陂有辭副總統說 
　　北京電　叚議維持京師辦法（一）接收模範圑（一）增設軍警名額（一）組臨時保安軍（一）設京防總司令（一）訂戒備令及特别獎章 
　　北京電　頒海軍刑事暫行條例十二章百十六條 
　　北京電　新訂海軍審判暫行條例六十七條 
　　北京電　孫總長提出兩案由段付會審查（甲）增加稅則彌補財政（乙）中央政費官俸八成發放 
　　北京電　訂今午後在國院集各高級軍官會議移轉軍權及善後問題近畿軍統亦派員與議項城命廕昌代表出度 
　　北京電　昨召梁士詒王士珍唐在禮陸宗輿參預重要會議 
　　北京電　熊希齡請辭職侍養准開去參政 
　　北京電　電復華老退位問題雖尙猶豫志則巳决請靜待勿過促 
　　北京電　蔡乃煌兄灝呈報乃煌在粤死於非命請賜卹典 
　　北京電　議設京師衛戍將軍以步軍遊擊隊及拱衛軍模範圑合編 
　　北京電　正陽門工程報銷二十九萬八千餘元 
　　北京電　張金波報稱黑省事如無某國人參預可望收良果 
　　北京電　阮忠樞奉命再赴寗謁馮明日出京 
[譯電]  
　　北京電　駐京各使昨日答拜叚國務卿段稱馮國璋張勳倪嗣冲曾致電忠於政府之各省提議開南北調和會討論總統問題其言殊含混不能明其意旨似謂該會大約可於五月杪左右在南京舉行政府擬派代表與會獨立各省如不受納該會之决議則政府擬以武力對待之云　　（九日） 
　　北京電　魯省有黨人若干由靑島沿鐵路而進佔據各鎭之公署宣布獨立且在濟南佔據車站四出抛擲炸彈頗爲活動魯省將軍及當地官兵均未與聞此項舉動據當局聲稱黨人乃乘專車而至疑係由日本鐵路官員處竊得者　　　（九日） 
　　東京電　黄興由美乘興洋丸郵船抵日訪員五十人　待之黄由船中發無線電索一特别汽船乘之赴浦賀登陸崇拜黄氏之中國學生四百人在東京開會籌備歡迎事宜孫派中人不許與會（九日）以上字林報電 
　　北京電　美國借欵已經取消所繳之美金洋百萬圓另作一種借欵分三年償還外間謠傅中日現商訂借欵以京漢鐵路爲抵押品之說已由中政府否認（九日）大陸報電 
　　北京電　馮國璋倪嗣冲張勳聯名請北京政府派全權代表赴滬議和徐世昌日内擬赴天津勸熊希齡與彼同任議和代表　　　（十日） 
　　北京電　公府以增稅及減官俸百分之二十議案交政府核議　　　（十日）以上德文電 
　　北京電　據魯省消息居正率黨人由靑島進攻濰縣擊敗官軍　　　（九日） 
　　北京電　國會組織法已起草本月内可宣布六月調查選舉資格七月初選八月覆選九月可以召集　　　（九日） 
　　廣州電　梁啟超巳抵此現正與龍濟光會商聯合各民軍方法衆信各黨不日可以統一蓋諸領袖均承認岑春煊爲都司令且以廣東之統一其影響可及全國也龍濟光宣布戒嚴令二十二條兵士搶刦列入重罪條内温宗堯有掌理兩廣外交事務之說 
　　（九日）以上路透電 
[東方通信社電（日本人組織）]  
　　北京電　廣州電云雲貴兩廣四都督組織軍務院公布宣方並軍務院組織法其大要如左中華民國大總統海陸軍大元帥之職依據約法當然由黎副總統繼任前此巳經本軍政府宣言矣惟黎公今茲猶在賊圍未能行其職務國務院應候大總統之任命非國會組織之後經其同意不能組織但當此軍事緊急之際必須求統一之方法且國運方新極宜爲聯合之計今由繼堯等互相交涉暫行新設一軍務院直隸於大總統指揮全國軍事籌辦今後諸政云云並公布如左之軍務院組織條例宣告中外 
　　第一條軍務院直隸大總統統一籌辦全國之軍機並行戰事及其善後一切之政務 
　　第二條大總統不能親臨軍務院所在地時一切軍政民政並對内對外之事項以軍務院名義行之　第三條軍務院設撫軍以其决議或同意行其權限之事撫軍以各省都督代理都督二省以上之都司令參謀及各獨立省分現實之軍隊有二師以上總司令等充任新得前項之資格即有撫軍之資格撫軍無定額　第四條軍務院由撫軍中互選撫軍長副撫軍長各一員撫軍長得撫軍之决議或同意施行事項副撫軍長佐撫軍長協議處辦一切職務撫軍長有事故時由副撫軍長代理正副撫軍長均有事故時由撫軍中互選一員代理撫軍長職務　第五條軍務院設政務委員會由撫軍中互選政務委員長一員委員長以下設各種委員分掌外交財政法制等各般政務委員無定額　第六條軍務院設各省代表會由各省都督各派代表二員應政務之諮詞　第七條軍務院設秘書若干員受正副撫軍長及政務委員長之命掌管機密事項　第八條軍務院有對内對外特别事故時由撫軍會議又經其同意得任命專使處理其事　第九條軍務院所屬各種委員會及各省代表會之細則以院令另定之 
第十條軍務院俟正式國務院成立時撤廢又目下正與浙江省特别協議　（十日） 
　　濟南電　革命軍之一部隊昨日往襲安邱縣即將縣城佔領聞高密膠州即墨諸城各縣不遠亦將獨立　　　（十日） 
　　濟南電　省城之形勢刻危一刻在野有志者爲預防地方糜爛特選代表派赴濰縣革命軍首領處協議　　（十日） 
　　濟南電　革命軍侵入省城開始 
攻擊期逼之風說甚熾是以昨日以來城門緊閉交通全然杜絶　　　（十日） 
　　濟南電　城内之日本人巳悉避難居留商埠人民由日本守備隊保護安全　　（十日） 
　　東京電　靑島戰役日軍所獲之戰利品有有最大浮船塢計一萬六千噸現擬駛回佐世保 
　　　　（十日） 
　　東京電　俄國續向日本定購軍需品日本政府確知製造能力之充足故允如左條件承受已將此恉電諭駐俄本野大使矣　一金額三千萬元或五千萬元　二利息六分以上　三經理銀行之手數料一分　四償還期限一年　五發行日期由七月至九月視財界之狀况而定　六不許借換償還如償還困難時英國政府有全部賠償之責或預由英國擔保　　（十日） 
戰電 
[其一（英人路透電）]  
　　巴黎電　今日下午公報云凡爾登大戰之第七十八日法軍復見德軍敗北此貲由於法軍奮力抵禦繼乃回攻得利故也末斯河西面兩軍徹夜惡戰德軍猛攻三○四山大受損失而退於是法軍鼓勇進攻奪回三○四山東面之地即德軍昨日得有立足地之處也化特洛芒叢林南面夜有戰事多次昨日德軍攻入之陣線其大部今已爲法軍奪回且俘敵多人現悉德軍在該處所取之攻勢損失甚重邦太摩松西面法排砲大爲活動法飛機在凡爾登附近擊下德飛機兩架今晚公報云末斯河左岸亞伏柯爾叢林及三○四山全境大受轟擊下午德軍在三○四山西面進攻二八七山爲法軍砲火所阻末斯河右岸及華愛佛有活動之砲火　　（八日） 
　　巴黎電　末斯河西面之德軍在三○四山附近小得利未出二十四小時經法軍回攻得地復失守兵非被殺即被虜末斯河東面化特洛芒與杜哇芒間之戰壕五百碼亦爲法軍血戰奪回德兵一師被創甚重星期日巳失戰鬭力之半德軍受此挫　甚有關係蓋德軍之攻勢似含有政治性質德軍於答覆美總統牒文與國會開議之間必須獲一勝仗也　　（九日） 
 
 
 

Page 3

 
 
　　羅馬電　意公報云特蘭狄洛全境及亞狄巨上部砲戰愈烈泊勒索流域步軍惡戰奥軍被擊退意飛機隊飛至亞狄巨流域中瑪太萊洛與加时亞諾兩處襲擊敵軍後安然飛回（八日） 
　　彼得格勒電　土軍厚集歐新疆及貝布爾方面兩處之
軍相隔一二日程和抱同一目的如俄軍能如近今佔據歐新疆第一道戰壕線獲一重要勝利則貝布爾之土軍有被圍困或爲俄軍由南面攻其側翼之虞　（九日） 
　　倫敦電　海格將軍報稱昨夜陣線各地點戰事頗活動敵軍猛轟後攻入錫泊伐爾叢林東面英軍戰壕即被逐出死傷頗多英軍襲擊錫泊伐爾叢林北面之敵軍戰壕以炸彈擲擊守兵頗得利英軍且攻入佛洛美萊附近敵戰壕數道敵兵死傷頗衆英軍於此二役損失甚微昨夜今日伊泊爾凸角砲隊頗活動　　　（八日） 
　　杜白林電　今又槍斃亂黨四名又有二十二人判定監禁期限不一有二人無罪釋放　（八日） 
　　倫敦電　官場稱澳洲與紐絲倫之軍隊巳抵法境助守陣線　　（八日） 
　　倫敦電　衆信德國願以交還比利時與法國北境爲和約條件但古爾倫一地則不願捨棄今德軍方凖備攻擊其目的乃欲得特維拉全線以作議和之基礎西境似不致再有德軍之攻勢德國食物缺乏此爲德軍目下願得相宜和局之重大原因　（九日） 
　　倫敦電　蘭開希爾棉業工人議决如加薪問題不能速即解决則十五日後一星期内發表罷工通告衆意商部將出而調處　（八日） 
　　倫敦電　白星公司船細姆里克號在大西洋爲德潛艇擊以魚雷　　八日） 
　　倫敦電　白星公司船細姆里克號（一三三七○噸）沉没　　　（八日） 
　　倫敦電　惜陰案如成法律則五月二十一日即將實行至十月一日爲止　（九日） 
　　丹麥京城電　希臘儲君因國内時局不靖决計不在丹麥銷夏刻已首途回國　（八日） 
　　倫敦電　細姆里克號未載旅客僅裝普通貨物　　（八日） 
　　倫敦電　海軍部刻組織委員會籌議救援沙克爾登之辦法　　　（九日） 
　　倫敦電　下院以一百七十票對兩票通過惜陰案　　　　（八日） 
　　倫敦電　今日下院諾曼氏建議惜陰案謂此事極簡便只須於星期六夜將時計移快一小時國家卽可於夏季多得白晝時間一百三十小時且可省電燈費英金二百五十萬鎊　（八日） 
　　華盛頓電　美國致德之牒承認德國潛艇新政策之宣言又謂如德牒隠含他交戰國苟有對中立國人民或非交戰人之權利之行爲德國新政策將因以改變之意則美政府不能容納此意且更不能討論之　（八日） 
　　紐約電　美國致德之牒今巳發出僅二百字　　　　（八日） 
[其二（德人德文報專電）]  
　　柏林電　電軍大本營八日公報云近數日内德軍在末斯河西面不避艱險奮勇進攻屢獲勝利所受損失尙爲適中敵軍抵禦雖勇回攻雖猛卒無效果今三○四山北坡之戰壕悉爲德軍所有德軍陣線已達山巓敵軍死亡甚衆故被俘者僅有未傷之軍官四十員未傷之兵一千二百八十人敵軍進攻該山西坡德軍陣地以期稍償損失處處大敗而退末斯河東面錫哇芒田莊兩面有惡戰田莊東面之敵軍中有斐兵作戰敵軍進攻受挫被俘三百人法軍復調生力兵助戰末斯河境之敵兵共有五十一師内有多師乃補足缺額後重行調入戰線者德軍進攻之數僅及其半陣線餘處無重要戰事僅德軍哨隊在錫泊伐爾及佛里萊小攻獲勝法飛機兩架於交戰時起火墜落（西境戰况）戰局未變（東境戰况） 
　　維也納電　奥軍大本營七日公報云俄軍陣線與意軍陣線戰事不甚活動戰局未有變動 
[公電]  
　　張心蕪等致浙督電　杭州呂都督周師長童師長嘉湖張鎭守莫廳長夏廳長鈞鑒獨夫竊國天下鼎沸千鈞一髮之浙江我公等一舉而定全局筋骨小民咸慶撥雲霧而重見天日惟元兇未除隠患未已犂庭掃穴仍望公等指日揮戈以奠邦本望雲生色齊起歡聲謹電張心蕪宋左林俞濤金鐵軍黄奠華等十九人公叩 
要聞一 
[許冀廉之勸退書]  
　　前共和實進會會長許冀廉代表全體於五月五日致書於段芝泉國務卿其文云敬啓者敝會當辛亥舉義同人以和平主義維持北部治安壬子兵譁癸丑黨爭旣謀恢復秩序復圖南北調和一以息事寧人求補於實際乃當人輕釁於前政府矯勝於後對外不辭鬵賂對内則日事摧殘當籌安會發生同人迭有勸告直悍然不顧倐爾尊號自稱釀成今日慘禍我全國人民未敢杆木興師繼其西南後者 
念我前大總統墮於奸人之術中尙有悔禍之意兼我公未棄蒼生之望尙與援其手也特今日之事興邦一言喪邦一言公之有以對項城項城何以對我四萬萬父老子弟耶公必不能爲項城一人及其左右之權利以負我四萬萬人公共之國家是我全國内外所深仰者項城今日陷於約法迫於民意勢不能復居元首此又全國内外所共認者嗚呼以總統去就問題致陷於無政府地步名曰徴求民意尊重約法豈個人之意個人之法足以决此大計乎總之政府旣還認共和約法自依然有效依第四十二條規定副總統代行其職事實上旣無煩擾足保國基情誼中尤便調和可免外人干涉事易而理正也項城有言苟利於國不惜犧牲一人又曰皆予一人之罪是其去志光明藉以謝絶人口矣乃項城似有服從法律而其作　者仍欲殘民以逞擁護元首實爲個人擁護權利也近聞南中首領亦可承認項城總統苟爲眞正民意廢法亦可矣是若輩勞師動衆非爲國也爲内閣位置也吾恐彼輩用意不至如此舍其本而求其末者且其要件如軍備財政行政用人權由彼方認定組成責任内閣制而項城直可涉身事外退居元老又何必戀戀虚位自食其言以爲蔽辜之餘地乎况是時項城還居約法之總統約法之國會當然如法召集迨參衆兩院之開會必先提起約法第十九條十一項之彈劾案而恐隄而復决其禍更烈於未隄之先也尤其要者南北軍心各有私感能自舍其權利者有　歷年爭譁變之禍已糜爛無全土矣長此遷延莫决一有不測立召外兵迫壓我四萬萬父老子弟淪於萬刧莫迴千古臭名項城不能首辭之矣項城若不爲其虎狼作傀儡何如光明磊落表决去志並提出善後事宜使其部下各保領土治安各負完全責任其一人之功過與國家之利弊付之國民討論將項城不失爲項城矣敝會爲化險爲夷起見已徴求各界公論僉以袁公必略如以上裁决庶可望有回機公與袁公有素與國人有信有責勸於袁公者勢不得不先呼號於我公也危機迫切伏維容裁 
[皖人上馮將軍書]  
　　庽新嘉坡皖人張秋白君日前由坡上書馮華甫將軍婉勸獨立其文略云不侫一皖中布衣姓字素不願聞達於當世然竊仰望將軍丰采者久矣蓋以時會俶擾邦國殄瘁非有善政勤民如將軍其人者殊不足以作中流砥柱挽茲狂瀾（中略）天縱將軍爲中國當代福星凛茲天意拯民水火將軍之責亦斯民之所重望於將軍者也將軍　亦知違天不祥棄民水火不義乎不義不祥爲將軍憂矣將軍將十萬之衆曩已威震中原今更爲東南重鎭合當誓師倒戈綜攬討袁戎機領袖八方即日長驅燕北澄淸天下使共和重光民國再奠宇内推心者必推心將軍謳歌功德者必謳歌將軍將軍其亦知當仁不讓臨義不苟乎若苟若讓豈將軍之所應兩非讓非苟此將軍之所以爲將軍也將軍察袁氏之惡久矣稔矣視吾民之倒懸惻然動於中而輙懷以不忍者亦頻矣夥矣究吾民之所以望於將軍者實不在將軍之能稔袁惡與此不忍之中心而要在將軍之眞能爲民除惡能解斯民之倒懸也將軍其長此稔視袁氏之惡而懷此不忍乎吾恐此惡今日不除而將來或更有難除於今日者矣斯民倒懸此時不解而將來或更有難解於此時者矣將軍果竟長此稔視袁氏之惡而懷此不忍以終古乎吾知將軍必不然也將軍之心苦矣局外人烏得而度之故有疑將軍爲忍人不仁者或謂將軍爲貪爵祿畏威勢而軟化於袁者亦有疑將軍别有肺腸者嗚呼是豈可謂之爲能諒將軍之用心者也使將軍果别有肺腸貪爵祿畏威勢而爲忍人不仁者當何至深召袁忌以至於斯此固不待將軍自辯而巳明將軍雖不辯可也然將軍斯時再不奮起果長此以終古者而將軍之心迹是仍不獲大白於天下也天下人之疑將軍者將愈衆而愈深巳雖今日之能曲諒將軍者倘果至此想亦不能再爲將軍諒矣今日之不諒將軍者是不爲人諒也而他日之不爲將軍諒者是將軍不願人諒也將軍不願人諒其誰尙肯爲將軍諒人之不肯爲將軍諒非人之不肯爲人諒是將軍之不肯自諒矣將軍自諒人亦諒之人爲將軍諒將軍之益也將軍能爲人諒天下人之益也將軍其亟圖之今日仗義金陵天下有不簞食壼漿以迎將軍者乎將軍此功此德前無古人後無來者儘有巍巍千秋使萬世下子子孫孫念茲在茲心永永而不能忘不忍忘者惟將軍耳惟將軍之功德耳將軍其三思之再思滇黔巳發厥端浙桂更踵其後共和新政府之組織刻不容緩地點問題南京爲最宜萬矢在弦千鈞一髮今日天下安危固盡繫諸將軍一否一諾之間耳云云 
[英報述魯省獨立消息]  
　　八日京津秦晤士報云濟南傅來私人消息謂山東巳於昨日午時宣告獨立 
　　四日濟南通訊略云昨夜十時至十二時濟南城内外爆裂聲疊作雖其性質不甚猛烈然隣近人民亦爲之吃驚不小今晨查悉此項聲浪係炸彈爆裂所致共有七枚兩枚在城内餘者皆在城外及商埠旣未傷人又未重毀產業不過震碎玻璃窗洞穿數牆而巳故此稱爆裂品如果係炸彈亦必爲本地劣手所製被炸地點多在通衢與警局相離 
不遠且有一枚聞即炸於警察總署之外而警察竟未捕獲一人是誠不可解矣衆意　炸彈者抱政治上之目的今不過小試其　意在警告如不能引起美滿之解决則將來或尙有更决裂之舉動也 
　　六日周村通訊云星期四日（四日）午後周村爲黨人所據是日靑島來車甫到黨人即下車在車站集齊佔領巡路警局迨火車開出車站後吾輩從 
廊下遙觀見穿黄色軍服者奔入南門沿路放鎗後有多人繼之而進内有仍拖豚尾之人咸挾德製之毛瑟手鎗巡警簡直未曾抵抗郵局電局警局悉被佔據於是周村全在黨人勢力範圍中矣事稍定吾人即至警局予以醫救傷人之助力屋之四周死傷若干巳死者五人而受重傷在醫院者尙多黨人待遇吾輩頗優且允保護黨人裝束不一有穿華服者有作日裝者亦有着西服者其中氣槪軒昂如軍人者固多而形狀如盜匪者亦復不少有吳某指揮一切後由衛隊保護入城昨日城中人民大爲恐慌店舗悉閉皆掛白旗羣思遷移第一夜有數錢莊被搶昨夜方慮再有掠搶黨人乃捕本處盜賊三人鎗斃之今日城中安靖城門高懸五色旗由黨人防守華人須經特許始可出入人民恐官軍來攻多欲逃避謠言頗多城内練兵籌欵據黨人聲言凖備開赴濟南云日兵嚴守車站並允保護吾人之醫院 
[吳門戒嚴中之軍警近訊]  
　　崔廳長密諭　警察廳教練學生趙傑欲圖乘間起事不時於語言之間運動同學各生而事機不密先期破露廳長崔鳳舞氏因此爲懲前毖後起見昨特飭各區警互相聯保惟以巡長爲一排長警之表率平日有直接督察之責與警察有密切關係昨（九號）日下午二時電令五區五隊各派巡長二名赴廳候話各區隊均派一等巡長前往崔廳長傅至上房詢問各巡長於各排警察中視察有無不法之舉動行爲意思並令各巡長須切實注意當場密諭各事皆係爲勉勵責成等事其槪要（一）巡長爲一排之長隨時隨地均與警察直接同受其苦對於本排各警須時以正言開導之使不涉於邪途（二）服役警務者大抵靑年居多血氣方剛宗旨難以純一易爲他人搖惑巡長應負糾察之任（三）現在迭據探報黨人存心圖蘇蓄意運動軍警須知一經誤爲所愚卽有生命之關係第一勿貪不義之金錢致噬臍莫及（四）警察之舉動意思應巡長時時偵察若有不正當行爲巡長同負其責（五）巡長於警察有直接報告舉動之權（六）警察交接友人巡長亦應注意及之（七）對於本身職責應照定章實行等語餘尙有特别密諭係關係緊要未能宣布 
　　駐蘇軍改派　駐蘇七十六圑自經吳江縣長謝寳華請留士兵三連駐防該縣而繼至蘇州之安武軍又因恐其於民間有所滋擾商民合詞拒絶其防守蘇垣改派保護滬寗火車蘇叚鐵路是以城内外兵力又薄經圑長吳士芬詳請南京十九師師長楊春浦君請將本圑留守南京之步兵三連仍乞撥調來蘇以專責成兼資巡防楊師長據電轉達馮將軍核准後於前日六號飭駐寗七十六圑之三連步兵檄赴吳門即乘寗車到蘇隨带軍械子彈甚多昨日抵蘇後經吳圑長禀知朱鎭守仍令駐屯四十六標營房以抵任開赴吳江縣三連之遺缺派守楓橋至普安橋止一带之地方巡查任務 
　　商圑員醉酒　蘇州戒嚴令迄今未解各商圑經殷前鎭守使函令組織各支部先後相繼成立早已擔負梭巡稽查地方之責軍警頗資倚賴前日第六支部部長曾在本部設筵欵待　酬其 
勞詎某操員暢飲過量酒興勃發忽然取鎗開放砰然一聲彈子直彈街心從雜夫身上穿過雖未受傷而内外衣服盡皆洞穿祇一米之隔即中要害並穿入對門屋内擊破窓門幸無人來往否則必肇巨禍而鎗聲一響鄰居驚駭異常警察亦至調查開槍之某君刻已逃避他去尙未還部 
　　馬聯甲來蘇　朱師長於澄江吳江兩縣收復後迭辭鎭守使兼職請專任師長前往詳請業經三次馮將軍初接辭電時原欲以行署參謀長師景雲調充以未得允可中止現在淮揚鎭守使劉潤田開缺調省專任第四混成旅長以馬玉成暫攝淮使之篆劉詢到省後即以蘇常鎭守使屬劉此言蘇城早知不謂劉又力辭不願居此隨後又發生憲兵司令官陳雪暄調升消息恐亦難於實行茲據　署某重要職員云朱熙之去兼職不日將要 
發表而繼任者之人雖傅說紛紛言人人殊然而可 
靠之人物則爲吾人意料不及之安武軍第一路統領馬聯甲氏馬氏今日又適由寗垣到蘇於是此言似爲可信茲且言馬聯甲之來蘇原因蘇州虎邱之安武軍兩營兩機關槍連係屬於馬氏所轄此次來蘇後其士兵等成羣結隊三三五五於市廛頗有滋擾而婦女商店尤爲苦之以致婦女皆相戒不出昨自毆打車站員司後路局已電省交涉馮將軍以客軍非本省軍隊所可同日而語故昨日委派張副官星喬及崔參謀 
等到蘇會同朱兼使詳細調查切實情形具覆核辦一面電達馬統領到省而商辦法馬氏接電立赴南京與馮將軍接洽聞馮將軍當將各界報告來電交閱馬氏遂於昨日由寗赴蘇與馮督委派之張副官等會同商辦詳爲密查以定辦理馬氏到蘇時安武軍先知當由李管带带隊迎接朱使亦派員至站歡迎入署現居使署　須小留數日 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各方勸退與分電請留]  
　　現在各方面因悚於亂事不息外交方面亦巳經日趨險惡若再牽延恐將來當局即至無可如何時退去而亦將戰禍區域延長其收拾必益爲難以是上自各將軍 
下迄各處公民圑體商會以及在野政治家與出以個人名義者無不函電交馳極力勸以袁公 
退位近據公府人云此項勸退函電自一號至六號僅在中央而論已有二十餘件之多而加以各省之所來總計不下七十餘通足見朝野上下一般人士之心理所在矣然項城初猶以爲此項必如勸進時千篇一致不甚注意及至日昨特由内史將此數日内之七十餘件進呈時始覺駭異且詳加審閱其中多有與袁公私交最厚者所言亦多關係袁公之本身於是袁公關未及半　巳大有無地可容之勢故擬日内卽召叚芝泉等諸要人將退位事與之秘密協商 
　　近兩星期以來中央所傅退位消息若隠若現幾使人如墜五里霧中莫由得其眞像昨另據密息目下所傅退位種種會議種種籌備均不可靠仍係政府一種敏妙手段推延政策以冀敷衍時局惟事機緊迫似巳再無推延之希望將弄至不可收拾之地步亦所難保因此段芝泉國務卿於六號上午自公府退出後特發火萬急密碼長電一道分致四川陳二庵南京馮華甫湖南湯鑄新湖北王子春江西李秀山山東靳翼靑河南趙屬人奉天張兩亭吉林孟曙村陜西陸朗齋各將軍聞其内容大旨係爲關於目下和局進行近狀及研究項城留任條欵與退位之各重要問題均係由中央巳擬定手續五項責令各將軍等詳細核查參酌意見限於三日内覆報並聞此電之内幕乃專爲請籌挽留項城暫不退位起見云 
[請展停戰期限之爲難]  
　　最後警告　當南北停戰届滿之末日（六日）南軍首領岑春煊陸榮廷唐繼堯陳炳焜李 
烈鈞戴戡於上午七鐘時特致段内閣一電據稱對於退位問題作最終之警告並謂即於是日即作正式之解决無論承認與否務於本日具覆顯明之表示倘再以無關痛癢之詞藉端延宕則認爲調和無效繼續宣戰毌庸再展和議期限云云段内閣接閱此電後以事體重大乃將該原電呈由項城裁奪逾時郎召集秘密會議是日集議詳情未能探悉然聞當局之態度由鎭靜中變露一種焦灼之狀態是日參議各員主持由此决裂者有之主持仍取和平者有之當將此兩方面主持之理由詳細斟酌良久因兩方面均有種種困難之點最後即將各件携回辦公室從詳酌定迨閉議後叚内閣奉有手諭一件又由叚内閣召集各總長密議一時許於下午三鐘發出密電於南軍未詳如何具覆 
　　展限三日　南北軍停戰延長一月事初有允三星期展限之說繼有允一星期展緩之消息茲又得可靠報告云此事雙方往返磋商意見不能融和迄無結果停戰期限本擬至昨晚十二時爲止而和議之說仍無要領段國務卿日來焦灼異常前數日除　蔣雁行赴寗函謁馮將軍外并有急電致四川陳二庵囑其無論如何務向南軍要求再將停戰期限延長俾有說客商酌之餘地前晚陳將軍（五日）十時後復電到京略云停戰期限延長南諸南軍要求至再祇允自七日早一時起再延三日務請早定大計云云段國務卿接閱後决定於今日（七日）午後在集靈囿新國務院開特别會議以籌對付 
　　緊要條陳　公府消息日昨有京外之某將軍呈遞緊要條陳一件其内容探係關於項城自身與大局利害言之綦切略以曠觀古今盱衡世界事無巨細當斷立斷之際貴宜速决不事遊移矧自南北肇釁之初南軍旣伸明大義爲共和而爭元首亦犧牲尊榮毅然取消帝制當是時也南北趨勢接近本有可和之機中央亦擬降格而求允即改良一切政治惟停戰匝月雙方所商條欵竟至一件未成即中央勉强組織之内閣南軍亦認爲無效况綜觀南軍在此停戰期内除運動他省獨立外巳將其内部從容布置近且純因元首不肯退位而提議北伐然中央尙以爲緩可圖功而於本方針迄未决定退位一事仍在猶豫之中至中央究竟有何解决時局把握以及實力是否可以操劵各省雖不甚明暸然揆諸雙方現狀而論其和戰之機巳僅隔一髮危險之態亦迫於眉間徒使人心惶惑謠諑繁興是此刻之退位與否及 
和戰問題皆應迅速决斷倘仍徘徊審顧敷衍因循 
必致師老於前敵變衢生於意外一俟外力壓迫恐届時即有至良之方而和無開議之暇戰無用武之地矣云云 
[四川宣布獨立之京訊]  
　　英文京報云前晚政府接川中前敵某司令來電報告成都省城已由陳宦將軍宣布獨立又云川軍第一師長周駿輿曹總司令錕不睦此間已盛傅其事據軍界中人言周駿之態度近日更形曖昧似巳通欵南軍有　謀夾擊李長泰一軍之形跡川南軍事將不堪問云云四川之態度久在昧暗難明之中故政府對於陳二庵宣布獨立之報告事前早欲有所防阻惟勢已至此實無他法可以制止於其電告中立並與南軍蔡松坡總司令握手議和等情中央均不謂然而又苦於鞭長莫及祇得虚與委蛇向其敷衍最近消息日亟曾將其分由參陸兩部所調之職員分别給予三四五等文虎章如韓尙文沈承寛何筠慈等皆是藉以掣陳之肘然勢力亦殊有限中央近接密報以陳對前項手叚已明如觀火確有實行宣告獨立之勢且已確有宣言某部又接軍報陳宦確將歸附滇軍宣告獨立駐紥重慶之曹錕現已受陳所制所部各軍多有反戈相向者當於此際大有進退維谷之勢或有謂曹曾密請返鄂未蒙允許並聞川民恨曹甚深恐有步趙爾豐後塵之實况 
[張徐兩次長之行止]  
　　財政部次長張弧日昨請假赴津一節已見各報惟其請假之原因有謂係由鹽務署人員反對而生者其所持理由蓋謂張弧恃某督辦之勢力此次復爲財政部次長當其由津來京之時意氣洋洋不可一世不意到部視事之日　受部員冷 
淡之待遇數日後部員又聯袂辭職反對張氏張氏見機而退遂潛行赴津一方面特函孫總長請代辭職孫氏頗欲允其辭職而某督辦則又迭向項城前力保現在財政困難情形非張氏莫能整頓故張氏辭職之准否現在尙未確定聞張氏自身亦有進退兩難之勢云云惟據英文京報所載某政客之言則謂張氏此次得任財政次長實係政府以其與丁恩氏數相契合欲利用之以提用鹽稅餘欵不料未能達其目的張氏自覺進退維谷故請假赴津以避此困難而爲將來辭職之計畫云 
　　陸軍次長蔣作賓實授將軍外間均疑徐樹錚將任蔣之遺缺發表時乃爲傅良佐茲據個中人所述徐氏久任軍務自當於陸軍佔一要席唯目下接洽南北調停事欵尙須不時出差故未能即任部席大約俟統率辦事處歸併完竣後田次長或當另調他項要席而以徐繼任陸軍次長 
[粤東内部調處之近情]  
　　朱執信之否認　李福林致報界公會函云福林昨奉龍都督命調和朱君執信一部民軍經將發下條件派員往商並將原函登報滿冀兩方面從此可以就緒共息戰爭詎昨委員自澳回省據稱朱君等對於龍督條件仍未滿意等語竊念福林躬任居間往返磋商舌敝唇焦調停乏術自問實無以對我粤公老昆弟愧憤不勝用再瀝情奉達伏乞普通登報尙望我粤父老昆弟鑒諒微忱是所切禱李福林百叩云云此函發表後所可知者惟李福林巳自調停乏術而内容如何則猶不甚明瞭茲從港報中見有朱執信致李福林一函讀之乃知所以調停無效之故其函云福林兄鑒前日過港　湘兄抄示來電因所擬與鄙意太相懸絶故以停戰可允退却則不能相復今日始見報載龍氏致兄之書謂弟願由龍氏指定地點移駐以便編練北伐以所擬定四條辦法此則大爲誤會前以兄函有言龍氏自願北伐又岑西林亦允來粤如此則各事北伐本不相防編練由弟自編地點由龍讓出始有調和餘地今者龍氏仍踞粤督無意北伐則提携之路已絶不自讓出地點而欲移我軍入任君鶴年所佔區域則可證其非出誠心由斯以言停戰之事正亦難允也况聞子雲更有若歸龍氏允以十營歸弟統領聆斯穢語頓欲洗耳相期如此談判何由得調若眞有誠意宜將濟軍退出虎門或江門歸我軍塡紥則將來各自率兵北伐兩不相統屬議可有成否則徒勞往返耳此請近安執信白 
　　舊議員之條件　粤省前省議會副議長羅曉峯議員宋以梅譚仲達梁棒陞劉佩書林中靈　巽簡王平戎林樹墉吳志超等以粤省内部擾攘久不接洽妥協於大局上之進行諸多滞碍乃聯名上書於兩廣護國軍都司令岑西林氏具有條件五條以備採擇一擬請派員與龍氏接洽由軍界推戴兩廣都司令岑公兼權廣東都督職務維持現狀二以肇慶爲廣東都督府駐紥地點統治全省軍政民政司法事務三龍氏仍駐廣州專辦編練北伐討袁軍編練事竣候都督命令出發四將濟軍劃分三部其籍隸雲南者編爲雲南討袁軍送歸雲南調遣籍隸廣西者編爲廣西討袁軍並募集廣東退伍陸軍或挑選警衛軍編足兩師之數五各路民軍或另編討袁一軍或編爲粤防陸軍均聽都督指揮以期軍政之統一 
　　蔡乃煌之死讖蔡乃煌被禁時據守者言其終日高誦哀江南賦不輟亦時有弄筆就刑後於其行篋搜得一詩其文云横腰熠熠拂靑萍鋒歛三辰走百靈甘誓留皮同豹死忍思奮翼作鴻冥弟兄飄泊風前雨朋輩蕭疏曙後星獨有我兒犀匿頂天涯底用歎伶仃此詩首聯則有慨乎横磨不利失效百靈次聯則失死靡他故作壯語抑知欲鴻之冥冥其奈網羅縝密何三聯則有諸弟天涯之感（蔡弟叔孟尙存）而曙星興嘆勢利之徒自應如是末則舐犢之情好賊不免此詩甚弱大約方寸巳亂無推敲之暇矣蔡於未獨立前聲勢煊赫嘗赴鄧氏宴時賀文彪亦在坐賀有麻子人呼爲豆皮孻蔡詩鐘興勃發卽拈豆皮爲題自作第七唱云子建餘生悲煮豆彥章埀死慨留皮其語頗慘不類其當時所處之境地時人頗以此爲蔡死之讖語惟中外報紙刻尙有一部分對於蔡死不無疑問試以此種詩詞質之不知果否足以爲蔡氏眞死之一旁證也 
[時局恐慌中之卾官民]  
　　鄂省現當巡按更易政局變遷之際謠言愈爲紛繁羣謂段巡按之告病係與王將軍政見衝突所致且謂第十二師長陳光遠之駐卾係叚密請由此與王釀成意見不知湖北防務素爲中央所注重自滇事起後近畿諸軍師長如第八師長李長泰第二十師長范國璋均曾先後率軍駐鄂前月第二十師戍鄂各隊由鄂赴湘第十二師遂繼續前來塡防如王將軍不願十二師來鄂則趁粤浙閩蘇等省拒絶該師時阻其前來有何不可觀於日前歡迎十二師各圑營來省分駐各要隘尤知此說無根總之段使辭職巳非一日現因外間謠言太多商民恐怖新任范巡按雖於四日到署視事並未正式接印聞與王將軍共同商請段公姑留署一星期藉以鎭定人心俟十二日再正式交卸起程回籍段巳允可現一切公牘仍用段銜名實則由范主持昨日行政會議亦范主席所有掾屬巳奉諭一槪聯蟬照常辦公切勿妄滋疑慮然秘書機要各員終難免無一番調動又范使已照例呈請覲見大約可邀從緩之批諭 
鄂省戒嚴雖極緊嚴王將軍猶慮軍警或有懈怠聞四日午後將軍忽不預囑警備突率衛隊弁兵數人徒步出署由吳家巷把總巷視察駐守署外軍警一週繼至大都司巷陸軍服裝廠五金工作廠傅點員司工頭面諭以軍事緊急兩等趕造軍需品勤勞可嘉尤須愼重將事嚴防火患並令守衛軍隊輪派排長值日加意稽查出入蓋以該處近來屢有黨人買囑縱火故也旋出廠至前兩湖書院現北洋第二師司令部與王師長商議要公畢又步行至駐紥署外之衛隊營（卽從前城守營）考察勤務察驗新馬然後始乘騎往巡署與新巡按道賀此時沿途警備異常嚴肅各街商店前均不准站人樓窗均令扃閉不准偷覬由百十騶從擁護將軍攬　徐行意至安舒而商民因阻斷交通無異閉市皆暗中呌苦不置矣 
　　省垣人心近日驚擾至極四日將軍騶從甫遇長街忽又報長街火巷口起火各警士大吹警笛行人勢如奔馬各商店大生驚恐紛紛收市各處巡防軍警善堂水龍聞信均如潮湧而至嗣探悉失火者爲著名南貨店王恆昌因製糕餅油鍋傾潑立即救息祇略焚貨物居屋均未燬壞然警廳以現當特别戒嚴之時該店乃不自小心巳將管事人带去嚴罰聞該店近年曾連燒二次房貨俱化灰燼此次無大損失亦幸事也又是日警察專校學生因與校長趙徴宇大起衝突秩序紊亂管理員不能制止竟請派警隧前往彈壓因是外間對於該校亦起有訛言云 
[川中匪禍近訊]  
　　川西近日土匪蠭起故前軍署特派諮議官劉禹九赴温宣慰現在孫吳等首領雖允就撫而一般素假孫吳之名及溝邊代王輩（即不成大股而無紀律者）仍行刦掠致温江一带案件日出阳將軍以此輩旣非護國軍又無人格若此飭黄處長嚴加剿辦茲將近聞錄下 
　　温江縣自經孫吳亂後該縣警備隊長關曉峯率隊附和鎗砲均經携去故武力異常單薄且所有軍隊駐遷不常知事惟知緊守城門於是四鄉土匪蠭起幾有挨户徧及之勢聞昨（二十二日）夜搶刦案竟有一百三十七家之多不惟中資家財被其摟掠即貧無立錐而待食於勞働者亦皆不免上自銀錢衣服下至被蓋碗盞無不没收呌苦呼救聲恒徹夜不斷是誠浩刦矣 
　　温灌郫三縣毗連之河壩場送遭匪患該處現又有大股土匪盤踞爲黄處長偵悉派兵往剿聞昨日（二十二日）拿獲要匪數人土鎗土砲及旗幟等多件 
　　崇寗縣屬之永寗橋一带近忽有大股匪徒出現爲黄處長偵悉後即派官兵約數百人於前晚（卽二十二日）出發聞甫黎明時即與匪遇鏖戰約一點鐘匪勢不支遂分途竄去斃匪僅數名 
　　駱家灘爲彭崇郫交界地前淸時即有匪藪之名稱自崇寗失陷後匪等即據此爲巢穴官軍雖屢攻撲均未得勢近日忽又有大股匪徒聚集駐紥地約有四十餘處之多黄處長現正調兵前往 
　　灌縣毗連松茂接壤温崇城傍山脚坐守雖較易然此次糜爛甚大四鄉幾無處無匪無時無匪聞二十二日縣知事又巳飛禀至郫請兵黄處長當撥數百名前往矣 
　　自新都失陷後新繁防務即異常吃緊聞二十二日土匪連刦二場勢甚洶洶有夜撲城池之謠該縣知事闻倍立即飛禀黄處長請派兵往援黄處長亦巳分兵二百名往救　 
[蕪湖快信]  
　　倪巡按使裁學辦圑已成事實大致凡有動用公欵之學校一律停辦即以其欵移作辦理圑防之用蕪湖縣教育會巳接到余知事此項照會轉行各校知照矣 
　　倪巡按使於七日夜間一時乘安豐艦過蕪接見各官廳時並談及時事謂本使訪聞此間商界中人亦有通黨情事云云 
　　蕪湖縣余知事現正舉辦圑防因經費無着擬在房捐警捐項下略加 
　　蕪湖道尹祝善甫現擬添招衛隊百名並借用商會存儲前商圑之鎗械 
　　蕪湖警廳偵探隊於八日在十三道門地方捕獲劉某一名據云二次獨立時曾充過龔振鵬電話隊長此次係由滬上來蕪事涉嫌疑故被拘去 
　　此間鹽商消息云新皖岸槯運局長孫詞臣到差尙無確期又有不願接辦斯差之說 
　　滬海關巡工司刻派洋員來蕪測繪弋磯山至螃蟹磯一带江岸地現已插立旗標著手測量蕪湖關監督徐仲謨接赫稅司來函巳飭知縣知事及水上警察妥爲保護 
　　昌武李將軍前派委王得成赴皖北募集新兵六百名於前日過蕪赴潯 
　　駐蕪定武軍第六路第三十六營李捷三管带之隊伍向有該軍模範營之稱到蕪月餘軍民尙相安 
　　民國五年内國公債中央派皖認四十萬元財政廳飭派蕪湖縣籌募債額二萬元現因部催迫切余知事巳與商會及地方財政局籌辦 
[南京快信]  
　　張勳倪嗣冲均定十五號來寗會議山東代表係兗州鎭守使施從濱奉天代表係張作霖之副官趙某 
　　聞倪軍在寗之第七路軍隊亦歸馬兼統現寗垣軍隊甚複雜 
　　倪嗣冲前日隨馮將軍由徐來寗旋即乘安豐兵輪赴皖聞張勳委任代行安徽軍務之參謀長萬繩栻巳隨倪赴皖組織參謀廳倪軍第一路統領馬聯甲巳移統部來寗中央派阮忠樞南下）聞阮定十三號出京）阮之隨員 
 
 
 

Page 7

 
 
　　許造時前日巳抵徐州定今日（十日）由徐乘車來寗 
　　中央前日派王瑚來甯　查釐稅並聞街有他項使命 
　　封爵改授勳位聞已有電來甯公布 
　　駐泗陽之陸軍混成旅第七十一圑圑長張國榮昨率所部來省聞泗陽巳由海州白鎭守使派兵塡防 
　　昨日津浦車裝來新募之兵九百名今日轉滬寗車赴滬 
　　馮將軍昨密電楊護軍使迅派重兵防堵江浙邊境 
　　張勳四月分軍餉前日始由部勉强措出三十萬（每月額定四十七萬五千）由張駐寗後路糧台解徐 
　　張勳前日又密保秘書甘常憲（張之同鄉）充淮關監督聞中央已覆電允准 
　　齊使昨電張勳擬委許藻章（蘇屬稅務總稽查張之親信）充大河口釐局長 
　　郭文元昨日（九日）巳鎗斃 
地方通信 
[蘇州]  
　　實行編查漁船　吳縣孫少川知事以縣屬地方濱臨太湖港汉紛歧又與浙界毘連各種船隻往來無定而漁户　船尤爲散漫無稽當此各處地方不靖之際亟應切實淸查以保漁業而淸匪類爰特議定淸查漁船章程十八條詳奉道尹批准照辦並移會水警二廳趙廳長通飭水警各隊一體查照凡遇巳經編查給照之漁船驗明放行一面於縣公署特設漁務稽查處派實業科員申彤漢專司辦理並已派委袁某爲稽查員即日带同錄事人等分赴太湖内河各處傅集漁網船隻按船編查户口造册報縣俟編查事峻再行收費給發牌照其編查章程大略如下　凡漁户無論太湖内河均須編查參照保衛圑章程每一船列一號編給牌照一紙烙板一塊滿十號爲一牌選立牌長一人以十牌爲一甲舉定甲長一人互相結保牌甲長均負責任查造漁户名籍册表並取各漁民三户聯環保結送縣核給烙照並於編烙調查時酌選老成漁民三人爲漁目督率牌甲於發照時查察弊端每年編查一次凡上等漁户每船納洋兩元中等者一元下等者五角窮苦者免納所收經費除開支辦公各經費外餘欵存縣以四成辦理緝捕之需六成作擴充實業之用 
　　水警廳保護收繭辦法　蠶桑絲繭爲吾國出產大宗本省内以蘇常道屬爲最多首以無錫次以宜興常州江陰本年大局不　各縣盜匪横行當此蠶繭上市之時繭業公會會禀請馮督齊使特别保護（禀稿曾載本報第三張本埠新閱欄）其專赴蘇常道屬收繭者京經承辦人於上月内禀請鎭守使道尹於沿途水陸各處添加兵警保護朱趙兩君初因蘇防吃緊軍事旁午未遑議及茲因日期已近各繭商即須赴各縣開盤收貨續行具禀申請是以蘇常道尹兼水警第二廳長昨在廳中與各職員議定水警保護繭商辦法數端如下（一）各專署現均負有地方上重大之責任所有保護繭商辦法其採辦地方範圍旣廣警力又斷難薄弱故於第三專署之十五分署内每一分署暫各抽　鎗船兩艘合組三十隻爲一大隊編成臨時保護繭商之遊巡隊（二）鎗船一大隊其分配各縣辦法則視繭商於各縣内設立繭行之多寡地方之繁盛荒僻臨時由統率官長　　配支之（三）此項鎗船於水道上沿路隨行之保護　負兗全責行其他不涉於繭商者槪不與　並不負他種之責任（四）另外派淺水兵輪四艘專司巡察游巡隊鎗船之勤奮與否補助該隊之不逮卽爲統带官長坐船廳駐於扼要地點（五）此項保護係臨時特務委派本廳之勤務督察長官　章督察員仇卓臣趙某及駐錫之第二專署長師景山專司統率會辦之（六）無錫爲繭絲最盛即派師專署長带領靖湖兵輪一艘及游巡隊之鎗船若干宜興派宣督察長率領保蘇兵輪前往江陰　仇卓臣带陪戎武進派趙督察带仁勇前往庶幾名專責成不致互相推諉（七）四縣各市鄉地方遼闊水路線長所派游巡隊勢不敷分布恐顧此失彼第屬二廳水警各分署範圍所及之處則駐在汛地之巡船應有協助輔同保護之義務以期警力雄厚（八）此項游巡隊於赴各縣時起至繭市停輟卽撤除之爲臨時之編　（九）陸地保衛除不駐陸軍之處仍須水警保衛外餘應請鎭守使飭咨本師及各在地陸軍警擔任之（十）繭行内之收貨欵洋運送各縣押解另由中國銀行照歷年辦法請憲兵擔負其責惟水警沿路亦當同盡保護翊助之義務趙廳長擬妥後前日巳咨飭各屬遵辦現在各兵輪等均在胥門接官廳聽候命令矣 
[松江]  
　　餉到照發　上月分駐松軍隊餉項隔昨由中央頒到現銀二萬八千元中交兩行鈔票一萬二千元合銀四萬由何司令飭發各營按册給領 
　　示勸孵蠶　現届育蠶之期民間見時局不靖謠言蠶起相率觀望當道以蠶絲大利關係根本深恐民間坐誤特遍懸告示諄勸孵養 
[鎭江]  
　　師範生定期旅行　江蘇省立第四師範學校仇校長以該校學生程度甚優惟精神尙欠活潑趁此天氣淸和之際正可旅行各處俾於體育得有裨益業已禀准省公署定期五月十號由校長率領二三年級學生附乘火車旅行至鎭抵埠時擬假城内萬壽宮住宿一宵次早參觀鎭城省立縣立各學校並游覧金焦北固諸名勝以擴眼界 
　　章知事預防危險　丹徒縣章知事查悉西城外寳蓋山脚下被人挖取泥土已成深坑該山高十餘丈壁立虚懸勢甚危險若再任人挖取一經倒坍人命堪虞昨特飭令警察局轉飭該警區隨時查察禁阻 
[揚州]  
　　商民追奠軍長　陸軍第二軍徐寳山軍長於舊曆甲寅年四月十七日被人暗殺殞命刻郡城商學各界追念故軍長功德在民擬於是日往該上將府恭奠英靈以誌追思 
　　嚴禁容留黨人　江都周芷貞知事以揚州西門外二十四橋董事王茂林容留黨人曾傅縣訊悉該董實不知情旋卽取具保結釋放茲悉周知事仍恐有人藏匿黨人特出示曉諭商民謂切勿明知故犯以身試法云云 
[湖北]  
　　段使臨去時之討好縣佐　縣佐一職各縣雖未設立而中央巳分發三十員來鄂本年一月鄂巡按又考試取定七十餘員其設缺經費及常年公費前據各縣知事報告已籌妥協者有三十二處爰擬暫設三十二缺近段巡按因預備去職謀見好於該縣佐等已將所有候補縣佐悉行派往六十九縣籌設縣佐名爲縣佐籌辦員有一縣兩員者十餘處蓋該縣須設兩佐缺出聞已限定各縣佐署均於六月上旬開幕辦公一等縣佐月薪一百元二等九十元三等八十元但湖北各縣多瘠苦之區今　增縣佐經費之擔負殊難搜羅的欵也 
[廣東]  
　　獨立後之官吏更動　　都督昨發布告云爲牌示事東莞縣知事沈贊淸因病辭職遣缺委梁文中署理新委番禺縣知事鄒隆厚另有要差遣缺委朱鵬署理香山縣知事藍和光　省另有差委遺缺委周增錫署理鬱南縣知事施景華辭職遺缺委潘元諒署理英德縣知事缺委施廷柱署理平遠縣知事周銘忠因病辭職遺缺委龔瑞麟署理高明縣知事黄健辭職遺缺委鄭世麟署理警衛軍第七營長兼四七兩營統領勞國材辭職由梁永口兼統第四營長何國標辭職委麥彬接充第七營長遺缺委胡維長楊永富　差遺缺以龍　艦長　成麟升充又嶺南道尹朱綸自廣東宣佈獨立早已潛逃龍都督飭曲江縣知事厲式金兼理兩廣鹽運使姚煜卸職圖避昨委俞家駒接充俞力辭不就又龍都督因民政廳長一缺鄭榮已經力辭遂委周怡萱署理昨晚發急電至港勸其回省就任 
　　詳請優卹王廣齡　昨警廳具詳龍都督云爲故員因公傷殞身後蕭條懇請從優撫卹以慰忠魂事竊本月二十日海珠肇變傷斃多人王前廳長廣齡亦因傷殞命遵經查報有案查王廳長儒業出身家本寒素歷官粤省廉潔自持以故服官多年依然淸風兩袖尤勇於任事夙夜不遑自去年就任警察廳長以來時以維持地方爲己責孳孳求治事必躬親黎明卽起夜分不寐此次奉示宣布獨立之後深慮各方面感情未洽或生誤會致貽地方累是以身列議席以期融和不圖卽以是而殞命也當受傷已劇時廳員前往視救彌留之際猶殷殷以勿生意氣保護治安爲言其情可憫其志可哀變起倉卒溘然長逝環顧一室景象蘆然上有九旬之老母下有七口之幼童來日大難殊堪矜悼素仰都督慈惠嚴明下情洞悉擬請俯念王前廳長死事最烈家事甚貧特沛仁施優加撫卹以昭忠義而慰幽靈云 
[天津]  
　　段香岩有督直說　直隸將軍行將易人一說早有所閔頃得都中消息有以段香岩督理直𨽻軍務並兼巡按使之信聞不日卽有明令發表 
　　又鎗斃盜匪二名　北洋行營發審處前據緝捕營在南皮境内拿獲著名盜匪王三（綽號黑旋風）等二名訊據供認結夥搶刧不諱已詳請當道核准按照懲治盜匪法於昨日下午三鐘驗明正身綁赴西郊鎗斃 
　　京奉車遲到原因　京奉鐵路前日（六號）上午由津開往北京第二十六次加車行至萬莊站附近忽有空車一輛被狂風吹動迎面而來致將二十六次車頭碰傷機件後經工匠修理多時始能通行故是日由京來津快慢各票車延誤兩點餘鐘始到 
雜評一 
[退位之三步（一子）]  
　　今人推測退位遲速之程序者約有三步第一步請假如目前所喧傅者爲最速也第二步辭職或先經請假而辭職或逕提出辭職惟無論用何方法决非目前事可斷言也第三步爲退位所謂退位者不自辭職爲人迫至無可如何而始退位之謂也故此一步爲最後綜合退位之局勢不外此三者然而以今日情形觀之非至第三步必不肯退以利害言之至第三步而退國人固不利而退者亦有大害吾故亟望退位之速而勿遲也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀日人之開闢租界談]  
　　大陸報云本埠日本總領署某君謂外間所傅日本　藉口於上星期閘北一事而要求在上海開闢租界一說實屬不確蓋依據一八九六年中日之約日本原有在上海漢口天津厦門設立租界之權利也除上海外其他三處皆已實行如目下日本欲在上海闢一租界則今日言之明日即可得之無須以閘北一事爲藉口也政府辦法固不可知而上海日僑則願一切照常云云本報（大陸報）按上海巳無相當地段可爲日本租界者　閘北一處亦無瀕江之利便大約日人寗願仍居公共租界不欲獨樹一幟也 
[船員宣告輟業九誌]  
　　航業罷工一事公司與職員方面均未讓步故仍無轉圜之望今查各口岸不能開行之輪船共有五十餘艘此爲已知者而滞留南方口岸未知之船尙未列入據船副會館報告滞留各口岸之船數如下上海二十六艘漢口十五艘汕頭五艘厦門天津各二艘牛莊一艘尙有由南方口岸開往牛莊在途之輪船二三艘抵埠後亦將閒泊不能開行云 
[建造美領署及裁判署之經費問題]  
　　大陸報　聞美國外交領事經費議案已在衆議院通過案内所列外國公署建造費規定美金洋五十萬圓衆信該案經上議院通過時如於此條不加更動則必撥該欵一大部分以充建造上海美總領事署及裁判署經費云 
[保護米船之詳文與批詞]  
　　米船户周阿二日前由無錫運米石來滬行經章介涇地方被該處土棍攔截搶刦後各米商即函請閘北市經董錢貴三轉詳滬海遵尹上海縣公署請求保 
護茲將該董詳文及批示錄後 
　　詳文　詳爲米船被搶民食堪慮懇請迅賜緝獲保護事案據錫帮當帮　帮各米商函稱今有無錫晏橋鎭鄉米船户周阿二於本月二日上午八九時載米來滬行經章介涇西鎭張湖浜相近被鄉民蜂擁上船搶去糙米三十餘石請爲轉陳迅飭偵捕追緝務獲究懲以安行旅等情伏查該處地方爲上海嘉定靑浦三縣接壤之區爲各帮米船必由之路莠民　聚時聞不靖茲竟時在白　膽敢肆 
行搶劫以致各帮米船户業均聞聲裹足於本埠民食大有關係况本埠係木棉之地素不產米全恃常錫各帮源源接濟若不設法保護大局堪虞合亟備文詳請務乞道憲縣長鑒察迅賜派撥砲艇常駐該處梭巡保護一面分請劦定靑浦二縣嚴緝贜匪務獲究懲以全民食面寒 
匪膽 
　　縣批　詳悉查此案昨據南商會函請飭緝　縣當經分咨淞滬警廳水警第二廳查照飭緝保護在案茲據詳前情復經分咨嘉定靑浦兩縣一體保護查緝矣仰即知照此批按道批與批上海商會者同已先　九日　　　不　　 
[蘆草妨碍防務]  
　　駐防製局步兵十四團馬團長查得該局西栅迤西至西砲臺沿浦灘一带低窪民田約有七八十畝均植蘆草　届夏令正萌芽發展之時將來蘆苗叢雜實於防務諸多障碍且　潛伏歹人伺𨻶肆擾亟應一律剷除惟該處蘆蕩係屬民產自當出價購割爰於前日函請製造局李總辦諭飭上海縣二十五保十四十五兩圖地保迅向各該田户收買割除以重防務 
[警廳收回九龍带]  
　　淞滬警察各區署所警察自防務吃緊以來曾由警廳發給九龍带多佩子彈隨身携带茲因謠言稍息地方平靖所有項九龍带子彈已由徐廳長飭知各區署所暫行收回以免人民疑懼 
[鏡淸艦赴閩修理]  
　　海軍部劉總長以停泊浦江之鏡淸兵艦現已損壞亟　趕緊修竣以備　用昨特命令海軍輪機處着派利川拖駁小輪迅將鏡淸拖往福建船塢興工修葺 
[釐稅從何征收]  
　　蘇省財政廳長以現在公欵支絀須賴各屬釐局稅所征收彚解藉資局轉乃各稅所釐局又以地方多事商業阻滞收稅爲難等情詳報前來值此整頓稅釐之際不得不澈查眞相故已飭知各屬稅所釐局迅將近來商業狀况及征收情形分别具報以憑轉詳上海稅務所長吳靜山奉文後當飭各業認稅機關及所屬各分所　卡等趕將未經繳解之欵從速繳淸不得再　延擱惟各認稅機關商人每以謠言未息杭路火車尙未通行商貨不通征稅困難等情陳請展緩亦屬出於實情業已據情詳復財政廳長請爲裁奪矣 
[横林繭市之利便]  
　　江浙皖絲廠繭業總公所前以常州横林鎭一带繭行林立出入銀貨爲數甚巨函致滬寗鐵路管理局長孫章甫君於五月十五號至六月三十號繭市期間内請將下午特别火車一來一往在横林暫時停靠以便上下日接孫局長復信謂查歷年繭市期内　路均准貴公所之請將下午特别快車在横林站暫停以便繭商本届事同一律已飭洋總管轉知車務處按照函開期閉仍照向章辦理即希查照轉知各繭商等因現總公所已函至武進繭業公所通告各繭商一體知悉矣 
[復訊巳判徒刑之假檢察官]  
　　許衡即許天興又名倪天畏前因在外冒充江蘇商等檢察廳檢察官向海門人陸翀鵬等招搖撞騙爲高等廳訪悉飭行上海地方審檢廳將許拘案訊供明確判令監禁十一個月已紀前報茲悉許衡奉判之後卽聲請易科罰金當　批飭略謂此案雖已判决檢察官尙不服判决提起上訴所請碍　照准等語昨日午後一時又由該廳刑庭長趙君會同端木吳兩推事官及沈檢察官等特開合議庭命提許衡至案詰問許供年二十六歲嘉興人趙廳長卽請檢察官當庭陳述不服判决之理由沈檢察官起言曰查此案初由樓檢察官承辦日明判决時適樓君别有要公所以由本檢察官蒞庭當時始念許衡已知錯自悔故請求貴廳從輕辦理迨奉判監禁十一個月之後復經樓君訪悉許衡實名倪天畏去年在松江一带冒充禁烟局調查員向人索詐嗣被人在吳縣告發被拘訊實判决監禁許不服上訴無效仍以原判執行直至去年陽曆十一月一號期滿開釋許衡之假冒職官招搖撞騙已非一次因此本檢察官等不服上訴請爲重懲等語趙君等向許研詰有無其事許供無之官曰然則去年十一月以前爾在何處供稱去年五月間到南潯北栅大橋頭地方仁大絲廠爲夥直至十月間走出該廠係三人股開執事公李子鶴趙君笑曰南海一带商業本庭長棄所熟悉向無仁大絲廠足見說謊着即從實供招許又稱實在吳江縣境梅堰鎭地方自己開設萬隆南貨店官曰此等供詞難以憑信果有其事起初何不供明答稱實因南貨業徴絲廠業大所以洪業絲廠官又問曰倪天畏三字是否兩之眞實姓名供不是官曰然則上海南市旅泰客棧爾去投宿時循環簿上載有倪天畏三字是何用意答稱我所印卡片上有江蘇高等檢察廳檢察官字樣深恐被識者看出破綻所以改爲倪天畏問官一再駁詰許仍執前供問官會商之下判許還押候備文向吳縣吊取前案卷宗到廳再行復審核辦 
[協助火政之入手]  
　　南市第六區救火會成立後已在生義碼頭組織事務所並佈置洋龍處所現正籌欵購備救火器具以達完善目的至第五區救火會地段係在十六舗以南至關橋爲止曾經救火聯合會會長函致糖業領袖姚紫若君請爲協助維持火政姚君本熱心公益久有此意所慮關橋以北無相當公產可以改組會所安設救火器具須得寛廣街道通達車馬者方爲便利故已由姚君函致原有各業救火社查明收支各欵之實數再行定期邀集各社主任會議辦法規畫進行 
[搜查私土煎成之烟膏]  
　　中國禁烟驗銷局代表穆安素律師前日午後協同老閘捕房中西包探至公共租界福建路公興烟土店搜出用違禁進口之波斯土與紅土煎成之烟膏數缸一併带回捕房聽候化驗再核 
[搜獲盜匪器械續誌]  
　　匪類徐三顧福根顧鴻章錢江郎張阿毛李小紅同在卡德路五百二十號門牌飯店内果腹被戈登路捕房中西包探查獲搜出刺刀假手槍带入捕房一併押候訊究在案昨由捕房將徐等六人押解公共公廨請究即據中西包探上堂禀明被告等在公共租界内犯有刦案惟未查明請從緩開審等語會審員王肇之君商之英領康君判徐等带回捕房候查明所犯各案於下禮拜三開審 
[宣布盜匪罪狀]  
　　松滬護更使昨日出示云案據公共公廨詳解持槍行刦公共租界境山路義昌源烟紙店並開槍拒捕致傷途人之盜犯孟瑞友一名發交軍法課審訊並傅集事主及中西探捕證明該犯孟瑞友實爲持鎗夥刧義昌源烟紙店開鎗拒捕絲店徒鳴捕當場追獲之正盜罪　可逭應照懲治盜匪法第二條判處死刑　昭炯戒業經咨陳宣武上　軍核復在案應將該犯孟瑞友依照軍法執行鎗斃爲此示仰軍民人等 
一體知悉此諭 
討論公立醫院之進行方 
[針]  
　　昨日午後本邑官紳在也是圜淸　　開會集議公立上海醫院進行事宜到會者爲上海縣知事沈韞石紳士吳　疚莫子　姚子讓凌伯　黄涵之陸崧侯　聘之顧馨一朱志堯盛茂祥陳有停孫榮甫陳維生諸人二時開會由公欵公產經理處主任丁賡堯宣布議案如下一報告接收大槪情形及日支約數一日後進行採用何種制度一臨時費如何彌補一經常費如何籌劃一慈善圑施醫給藥經費應否歸併醫院辦理一董事會應否在醫字内按月開常會一次一王　雲建築費何如了結當經蒞會諸人將交議各條討論至四時始行散會 
[勸募鐵路借欵之回扣]  
　　上海南北兩商會昨接縣署公函云奉道尹公署飭開奉江蘇巡按使飭開前因秦豫海鐵路發行短期借欵一案曾經會同宣武上將軍飭令該道尹轉飭所屬一體遵照出示曉諭一面召集商會及各資本家廣爲勸募不得視爲具文在案乃現在已逾數月而各處詳復者寥寥殊屬不成事體茲擬援照河南辦法各縣勸募費每收百元准支經費二元滿二百元以上者准加扣一元合飭該道尹就近督飭所屬於文到日先將勸募情形迅速具報並查照前項辦法實力進行以期集成巨欵事關要政毌再延誤等因奉此查秦豫海鐵路發行短期借欵一案節經本道尹奉文飭遵並將辦理情形　報巡按使併報本道各在案迄今日久未據遵飭報明實屬不成事體奉飭前因合飭廣爲勸募巨欵一面先將情形迅速具報等因奉此查此案曾經函達並附章程各在案茲奉前因素仰貴會熱心公益尙祈鼎力代募至紉公誼 
[每日一時之商業教授]  
　　中國靑年會商業半夜學堂近又添設每日一時科開課以來頗形發達學科如英文打字算學國文等均係商業上應用學識取費極廉俾生計困難者亦可從事學業且時間自晨至下午可聽來學者之指定欲閱詳細章程可向該會事務所索取 
[復旦公學運動會記要]  
　　前星期六徐家滙復旦公學開運動會遇雨未竟昨日該公學繼續舉行下午二時起至五時竣事奪錦鏢者爲章蔚然當由該公學董事凌濳夫等獎給金牌其餘各項運動第一二三名亦均獎給銀牌緞章云 
[麥倫書院運動會誌盛]  
　　虹口麥倫書院於四月六號午後一點半鐘開春季運動會來賓約七八百人各運動　精神奮發踴躍異　場中掌聲不絶後因天雨乃宣佈輟演至八號午後繼續演賽來賓亦頗擁擠六時演畢給獎而散計甲班分數最多者爲趙庭樑得十六分乙班爲曾賢佳得二十分各加獎銀杯一事茲將兩次所得成績錄後一甲班擲鐵球（一孫文賢二曹守恩三馬雲非）二乙班竹篙跳（一曹永祥二楊啓昌三曾賢佳高七尺一寸）三甲班半英里跑（一俞繼恒二江家榛三江家桐時刻二分二十秒）四乙班四百四十碼跑）一曾賢佳二唐瑞華三王承熙時刻一分八秒）五甲班竹篙跳（一翁守仁二金寳羅三吳雲麒）六乙班遠跳（一楊啓昌二曾賢佳三曹永祥遠十三尺十一寸）七甲班四百四十碼跑（一江家桐二江家榛三姚振林時刻一分四秒三分之一）八乙班半英里跑（一吳鈺林二胡昌元時間二分五十四秒）九乙班高跳（一楊啓昌二曾賢佳三吳鈺林高四尺三寸）十甲班百二十碼高欄（一趙庭樑二俞繼恒三金寳羅時間十八秒五分之一）十一乙班鈔蛋跑（一唐善華二楊啓昌三蔡慶堯）十二甲班跳遠（一趙庭樑二姚正林三金保羅）十三甲班二百二十碼跑（一趙庭樑二姚正林時間二十七秒五分之二）十四乙班麻袋跑（一李華荃二楊啓昌三曾賢佳）十五甲班百碼跑）一姚正林二江家桐三趙庭樑時間十二秒五分之一）十六甲班跳高（一趙庭樑二孫企溪三曹守恩高四尺十一寸）十七乙班番　跑（一楊啓昌二李華荃三曾賢佳）十八一英里跑（一俞繼恒二江家桐三黄淸漣時間五分四十一秒）十九乙班百碼跑（一曾賢佳二梁寳泉三唐善華時間十三秒）二十三足跑（一楊啓昌曹永祥二李華荃吳玉林三唐善華曾賢佳）二十一甲班二百二十碼低欄（一趙庭樑二俞繼恒三姚正林時間三十一秒五分之四）二十二乙班二百二十碼低欄（一曾賢佳）二十三乙班二百二十碼跑（一曾賢佳二梁　泉三楊啓昌時間二十九秒）二十四替換跑（勝者鍾純　江家桐江家　）障碍跑（一李華萱二趙保盈三曾賢佳） 
[春季賽馬三誌]  
　　昨爲旅滬西商春季賽馬之第三日　　天雨各西商仍　高采烈賽跑十次第一次四馬西人書球代馬立司洋人粉紅衣帽黑馬勝第二次五馬西人張生代怡和洋行黑衣帽白馬勝第三次六馬西人書球代馬立司洋人粉紅衣帽白馬勝第四次七馬西人海爾代瑞記洋行黄衣藍帽黄馬勝第五次三馬西人野漢代沙遜洋人紅衣帽黑馬勝第六次五馬密司强生代西人海爾林黄衣帽白馬勝第七次十四馬西人黑桂代西人愛魯克醬色衣帽灰馬勝第八次九馬西人書球代洋人馬立司粉紅衣帽黑馬勝第九次仍由西人書球代馬立司洋人粉紅衣帽黑馬勝第十次九馬密司拿司代祥茂洋行黄衣帽黑馬勝至續賽跳浜則定於星期六（即十三號）舉行 
[菸葉柏油白臘之市况]  
　　本埠各商業近因戰局未定銀根緊急罔不大受影響茲將菸葉柏油白臘三項近市狀况調查列下 
　　菸葉　近來各地來貨頗爲踴躍而　市生意則甚淸淡祇有英商經辦黄國貨一千餘件運往　囒之洛德淡拇地方此外則寂無所聞現在市價無大漲跌 
　　柏油　近來市面初因先令步長其價隨之　動今以洋莊交易稍稍活動價又提升較之市盤最低時已漲起一兩之譜荆州貨重砠現開規銀二十四兩平　十三兩六錢嘉興貨十三兩五錢台州貨十一兩五錢江西貨十二兩五錢 
　　白臘　本年正月間因滇事陡起囤户欲居爲奇貨故開盤五十餘兩旋即漲至一百四十兩迨後稍有來貨價已步跌及至廣東獨立滙兌不　價乃一厥不振蓋該貨向以廣帮爲大宗銷路現市米心售銀六十四兩高統貨六十兩高提尖六十二兩查此物產於四川面其種子則出在雲南近得川　該處土匪蜂起子種難以販運目下正屬佈種子際受此影響今歲收成恐難起色故該業中人均料將來必有奇盤出現也 
[保護收繭洋商]  
　　淞滬警察廳長徐輔洲君奉駐滬楊交涉員飭開新繭現將上市所有各洋商分向内地各處設莊秤收鮮繭者日多一日各該洋商携带現欵經遇内地各處輪埠碼頭或就本地鄉村設莊開秤均應切實保護該廳長如查有洋商在境設秤收繭之處趕先開明地點詳細報告以便飭縣一體協助實力維護等因現徐廳長已飭　徐家匯西門外吳淞等處各警區所隨時查密呈報矣 
[厲行取締小商店]  
　　淞滬警廳徐廳長以各區署所境内小烟紙店等恐有招留匪類情事曾經飭令從嚴取締着各該店主覔取的實保證呈繳該管署所藉資查察在案茲經徐廳長查得此事辦理迄今已閱數旬未據一律呈報爰又分飭各警正警佐迅卽遵照將所有小烟紙店及老虎灶茶肆所覔保證詳細開報毌再延玩云 
[陳家橋添設崗位]  
　　淞滬警察廳徐廳長以南市滬杭車站附近之陳家橋地方及沈家花園外一带馬路向無軍警崗位夜間行人屢被匪徒刧掠且該處爲車站旅客往來要道自應加設崗位以資保護昨特飭行高昌廟警察分防所着在陳家橋添設巡士站崗防守 
[川沙知事之去思]  
　　川沙縣知事范　湘調署繁缺已於前日與新任趙知事實行交接去川之日自縣署以迄碼頭數里商民均排設香案燃放爆竹駐用水陸軍警及各學校亦均率隊歡送並有紳民立去思碑贈 
 
 
 

Page 11

 
 
紀念物大有依依不捨之勢昨范已來申至軍道兩署禀知交卸定今日晉省再赴新任 
[粤關副稅司調滬供職]  
　　粤海關副稅務司葛勞炳君奉稅務處調至江海關辦事葛君已於昨日來滬到關任事 
[催解忙漕之急迫]  
　　上海縣公署昨出示諭云案查民國四年分　漕錢糧逾限已久迭次嚴催仍復延不完納顯係經收錢糧之捆保人等任意挪移應即勒令催征吏按圖按捆催繳如不繳淸即提捆保押追現值省署催解甚急斷不容稍有遲誤合亟出示嚴催仰縣屬捆保人等一體懍　勿延 
[核准承辦河工捐]  
　　本邑蒲肇河河工捐前由沈知事規定辦法照章徴收現有商人馬錦元禀縣加捐實行開辦由縣核准分報省署察照 
[改良挖泥機器之導師]  
　　博物院路工程師公會曾於五月三號晚請貝龍猛君演講挖泥機器之利用其所論者爲挖泥機器之造法與挖泥工程貝君係治河專家曾充上海荷蘭治港公司主任三年專理挖泥工程去年約滿回國曾在荷蘭著名各廠考察近年發明之最新挖泥機器此次演講謂中國各家内河及港口應行挖泥之處應調查其地勢與土質以用何種機器爲合宜查挖泥機器種類甚多有雙手挖泥單手抄泥雙手捧泥數手挖泥刀攪吸泥無刀吸泥等等所有外洋商船不能駛進中國各港者均因淤塞之故近來南美洲拉巴拉河所用之最新挖泥機係荷蘭名廠所造此機每十分鐘能吸泥六百方且能自行將泥拖至他處卸下仍回原處施工如上海天津烟台牛莊等口岸欲其交通便利亦應仿照南美洲辦法審度地勢土質從事開浚云云按荷蘭製造挖泥機久已著名環球而中國廠家所造之挖泥機器則因手續繁難故不適於用若各　廠家能請貝龍猛君詳爲演講實於工業上大有裨益也 
[南滙縣迎提犯法公役]  
　　南滙縣署第三科辦公處之聽差王金升即小和尙串同程銘竊取該科秦科長現洋一百七十元誘拐南滙東門黄合和之女及北門内之黄王氏二口偕同逃逸經該縣葉知事備文派令法警倪晋餘等來滬投文上海檢察廳請爲協緝在案茲悉葉知事接准南京省警察廳王廳長來文謂在省垣緝獲王金升等男婦四口訊係南滙诱拐來寗　請派警來省提回訊辦等因昨日葉知事日備具公文仍飭該法警赴寗迎提歸案嚴辦 
[匪犯具結開釋]  
　　上海地方檢察廳監獄兼陸軍監獄典獄官李法詳　匪犯劉文俊報行期滿乏人具保請予示遵當奉護軍使署批示云詳悉該犯劉文俊刑期届滿旣　親友　滬無從覓保自具甘結存案應准期予開釋仰卽遵照此批甘結存 
[藉屍詐擾]  
　　西北鄉北新涇鎭附近鄉民許桂卿之弟邇與左近寡婦某氏有染前晚該氏不知如何身死尸　即於昨晨將尸舁至許桂卿家　尸詐擾該處二十八保二十圖地保前往解勸亦被尸　扣留不放許桂卿不堪　擾立投地方廳具報林廳長於下午委派宗檢察官沈檢驗員等下鄉相驗票復候核 
[罪犯患病殞命]  
　　金春桂前因犯案經公共公廨判押西牢半年現在刑期未滿忽然患疾送至海能路工部醫院醫治無效於前日身死由捕房將尸車送驗尸所查無家屬在申已飭地保報堂收殮 
[開水燙傷頸項]  
　　小販殷阿毛昨日行經海寗路太和麵館門首適該館學徒某甲傾潑滾水燙傷脛項頃刻腫痛由七百六十三號華捕查見連同該麵館主带入捕房聽候核辦 
[大鬧茶館之罰欵與賠欵]  
　　郁妹郎李紀文龔阿三王和尙前日在吳淞路一千五百七十號門牌茶館内打架擊毀檯凳茶盞等物由捕查見一併拘入捕房昨解公共公廨經中西官訊明判郁罰洋六元餘人各罰洋三元一併充公並著各賠該茶館損失洋三元留候繳洋開釋 
[脚踏車撞傷行人]  
　　前日午後有自稱學生之商會堂乘坐脚踏車在靜安寺路疾馳將行人毛桂林撞倒碾傷由捕查見带入捕房飭將受傷人車送醫院醫治商押候解送公共分公堂訊究 
[養傷費無力貼償]  
　　王金良曾於上年十月向施林月索取舊欠錢一千文無着互相口角詎施手持劈柴斧頭將王之頭部砍傷三處後由醫院醫痊解經法公堂訊判管押六個月並着貼償養傷費洋三十元在案今已期滿施無力繳洋判加押一月了事 
[母女幸得重叙]  
　　崇明婦人周姚氏近被其夫周洪生串同蟻媒魏阿二希圖價賣經周弟周少齋得悉報捕將乃兄與魏及姚氏一併拘解公共公廨訊明判周押一月魏押半年姚氏留候移傅其父母來案再核茲悉氏母姚吳氏已於前日來滬昨晨投廨請將伊女領回並據姚氏供稱家中貧苦川資尙無着落求恩成全中西官判姚吳氏母女併送救濟會設法遣同原籍 
[夫婦各有外好]  
　　住居虹口西華德路之甬婦朱邱氏因捲取值洋六百元之衣飾逃匿新閘成都路五十一號屋内被其夫朱寳華查悉報捕將氏拘解公共公廨訊供收押在案昨晨由廨復訊據朱寳華供稱去年出門包工後詎氏不守婦道與孫老鄉私識捲取衣飾抛棄子女潛逃請究訊之邱氏供稱實因丈夫與某氏婦姘識遂被厭　所有衣服因家用無着付質應用乞鑒中西官判氏關釋所有當本着氏照償起案衣服一併交朱領回 
[串唆捲逃之控訴]  
　　湯學潛控李唐氏唐連喬串令伊妾李秀英捲取值洋六百元之衣飾逃逸昨由捕房將李唐氏傅至公共公廨經中西官略訊數語判氏退去候禮拜五訊核 
[拐賣女孩]  
　　楊樹浦龍江路陳家宅居人阮阿祥控王阿四誘拐伊家五歲女孩萬英賣於閘北某姓家得洋三十八元昨由捕房將王拘解公共公廨經中西官略訊一過判王押候移提人證再訊 
[領回被拐婢女]  
　　夏家弄徐姓家前雇某姓女名阿寳爲使女近已歇退詎阿寳現與大統路開麵坊之某甲姘識日前將徐戚朱姓家婢女誘拐出外藏於德生里内被閘北偵緝隊查獲因朱不願出首告發將婢領回了事 
[婦人拐带兩小孩]  
　　紹興拐婦戴吳氏拐得十歲男孩　林六歲男孩松林昨乘新銘輪船擬往福州等　販賣爲救濟會偵探何連寳登輪查獲一併解送上海地方檢察廳訊辦 
[請查走失小孩]  
　　王炳向以售賣粽子爲生因於本月八號午前走失男孩金川一口恐被拐带出口特於昨日役請淞滬警察第二區請求函致婦孺救濟會派探查緝並聲明該孩現年七歲丹陽口音身穿破藍布棉袄褲係在西門外唐家灣失去云 
[冒騙鈔票之敗露]  
　　錢一淸前日至九江路四十六號門牌滋康錢莊冒騙鈔票洋三百元當被察出破綻鳴捕將錢拘押老閘捕房候解公共公廨請究 
[混用銅質銀幣]  
　　劉浦泉至法公堂控稱民人持衣服至輪船上兜售有名夏鼎者購就馬甲一件給洋一元察係銅質向之掉換仍係銅洋詎夏反誣民人將銅洋乘間掉換故扭至捕房當在夏身畔抄出銅洋四枚民人亦被搜查身上並無洋銀捕頭知伊混用解送案下請究訊之夏稱被劉掉換旋有自稱前任雲南昆明地方審判廳長之唐啓虞投案作證據稱夏係堪與家此次由雲南偕我來申今又同回河南原籍我因欠夏洋五十九元二角故將物質洋如數交還所有夏向劉購衣之洋即是我之還欵均是好洋並無銅質上蓋圖章可憑至抄出之銅洋實係劉浦泉之物故此到案代爲證明中西官問唐啓虞曰夏被劉掉洋時爾曾否目見唐答稱聽得人言並未目見聶讞員以旣未目見豈能作證諭令退去夏混用銅洋屬實判押十四天銅洋銷燬 
[原告臨訊不到]  
　　道達洋行收租人至補房報告據稱房客葛和尙虧欠房租四個月向收不付請求提追等情迨派包探將葛傅至法公堂請訊原告反不到案中西官以原告臨訊不到遂判將案註銷 
[被訴人傅案候訊]  
　　姜讓在公共公廨呈控陳學堅不理往來銀六千五百三十餘兩又朱其式控鄭怡禮杜雲閣欠洋四千五百元又朱諸氏控王掌福燃放花砲以致燬屋請追損失洋一千四百元又楊國裹控朱金海不付票洋二百六十元又毛裕寳控李德林地皮糾葛等案昨由捕房將被告各人傅至公共公廨請示中西官諭令分别交保過　候訊 
[預防疫癘之措施]  
法工部局以新關租界多係鄉民耕種之地内有小河陰溝積水污　最易發生蚊蠅妨碍衛生現在天氣漸熱亟應先事預防故特派遣工人數名用辟疫藥水澆入小河陰溝内以免釀成疫氣 
[兩賊均是過犯]  
　　張榮生因竊西摩路三十三號門牌某西人家值洋四十元之地毯由捕將張拘解公共公廨訊供管押在案昨晨復訊原告投案訴明被竊情形繼由中西包探上堂禀明被告係是過犯請爲核辦中西官判張押西牢九月期滿带堂再核又陸雲才控陳裕生竊去綢衣等情昨由捕房將陳拘解公共公堂訊供不認中西官以陳曾經函送上海縣知事署遞回寗波原籍詰其因何復來據稱因托浦東香烟公司内友人張星五謀薦生意是以來滬判起案原贜交陸領回陳押候函請浦東警區查明得復再核 
[竊取絲頭]  
　　竊賊張阿四竊取潭子灣某絲頭廠絲頭數擔由偵緝隊破獲解送司法科候辦 
[教會紀事二則]  
　　上海傅道聯會舉行大佈道其第一期三處已畢聽道人數以上禮拜四晚最爲踴躍講題爲基督之救法入教之要道講員爲城内倫敦會堂張葆初馮釗光老北門堂李福江繆彼得慕爾堂龐子賢徐可陞等記名人數以慕爾堂爲最多約有二百餘名又於本禮拜一起至明日（十二號）止爲第二期每晚八時至十時在菜市街三一堂山東路保羅堂虹口基督公學三處由柯駿行虞思才鄥采芹李恒春周梅村等主講 
　　天安堂之協贊會成立以來業已四載該會執行部定於明晚（十二號）七時半舉行三週紀念由職員會員贊助員并邀全體男女教友主日學各員開同樂大會請英國教士包克私演說並由靑年會技術家佐以新奇幻術以娱賓客 
氣候報告 
[上海徐家滙天文臺天氣測候報告]  
　　已過者之報告　五月九日蒙古之氣厭降下沿海一带幾無處不有南風旋風發現於朝鮮境内揚子流域密雲蔽天氣候稍熱十日雷震陰晦上午四點二十分起遠聞轟雷七點至七點半之間雷雨交作且有霹靂十日下午四時前三十四小時内上海氣候温度至高六七至低六一去年同日至高六五至低六二 
　　未來者之推測　十日下午四時三十分預測北方及南方各區有雷雨天氣潮濕本省海濱有烟霧 
雜評二 
[不和不戰（訥）]  
　　解决時局不外和戰二端而已然而中國今日欲和則無磋商之餘地欲戰則無用武之餘地不和不戰之局面已遷延一月餘而猶欲繼續之豈今日之事能即以此不和不戰局面了耶 
　　國人試思之此不和不戰之局面中情勢已經幾次改換消息已經幾次變遷人之欲利用此不和不戰之局面以隠行其破壞之手段者亦已顯然其知矣奈何猶不悟而欲繼　此不知不戰之局面耶 
來函 
[歙縣旅蘇商民來函]  
　　前日閱讀貴報内載歙縣一隅亦有黨人運動獨立鄙人等不勝驚駭隨具公函至歙縣詢問當事者旋據復信確有其事繼因大通事敗中止並由趙知事設法警備幸未發生地方秩序現已安寗不致再有亂事敢請登入貴報俾敝縣旅客稍釋桑梓之縣念幸甚　旅蘇商民洪德周章庭吳偵祥胡潤生程宗輝張祖蔭等公叩 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[勸進全書出版廣告] [  恨公]  
　　自洪憲撤銷帝制停頓以還數千篇勸進推戴之大文章盡付一炬不克流傅後世亦秦火以後一大厄也雖報紙轉載尙可覆核然散漫無稽搜閱爲勞本書輯自籌安初唱之時成於洪憲夭亡 
之日搜羅完備毫無遺漏諸君欲知當時杜撰民意者不可不一請是書欲學强詞奪理一派文字者更不可不一讀是書書中有乞丐請　書人力車夫推戴文婦女請願　自　書皆爲天地间有數文字外間絶少傅本又有參政院所呈推戴書全文即舉世所稱爲人瑞者亦極冠冕堂皇典麗有則合之可稱四美其餘佳作難以枚舉爲普及起見定價從廉每部售九毫九絲九忽文以示此等文字不值一文大錢之意醉心帝制者手此一編固可望梅解渴而反對帝制者披覧是書亦可爲噴飯之助購請從速遲恐不及再勸退全書現正着手編輯一俟告成當再登報特此附告 
[新編歌戲秦廷七（不經許可不得排演）] [  冥飛]  
　　第三場聘荆（續） 
　　入門介白哈哈他又醉睡在此荆卿醒來生醒介見末立起介白原來是田老丈俺失迎了請坐末有坐咳荆卿想我輩生長在這世界之中名旣未成利也不就難道我輩這堂堂七尺之軀就從此罷了不成生白老丈呀唱聽此言不由我心頭煩悶說甚麽辜負了七尺之身磨不滅是男兒生來血性好頭顱要賣興知己之人末白原來如是荆卿如今到有一位知己之人不知你可肯捨身相報生白咳老丈想我骯　風　有誰賞識在牝牡　黄之外末白荆卿你聽我道來唱燕太子與秦王結下寃情暗地裹託老夫尋訪賢人我看你是一位人中英俊因此上舉荐你去顯奇能但願你連機謀剌了贏政行大事扳知已萬古留名俺田光先去在黄泉路等好男兒要知道老友苦心白荆卿休得要忘了老夫今日的言語生白老丈只怕小子無才有負　託末白荆卿你不必推辭那廂太子來了生回顧白太子在那裹末拔劍刎下生驚哭介阿呀老丈呀唱一見老丈　了命不由感動俺荆卿千斤重擔來排定呌頭老丈呀你你你只管暝目赴幽冥 
　　四太監棒弓旌玉帛引小生上小生白要尋醫國手親自顧茅廬荆先生在家没有生白何人呌門小生白小子姞丹在此生白原來是太子到了請問太子到外臣寓所有何貴幹小生白特來迎請先生商議國家大事生白諒荆軻一介細民知道甚麽國家大事太子你錯了小生白小子非敢冒昧前來已託田先生先行勸駕荆先生千萬不要拒絶生白原來是田先生舉荐於我也罷俺荆軻今日就以性命結交了太子也小生白小子備有聘禮請荆先生收下下左右將聘禮拿上來生白太子不必閙這樣虚文俺一身之外那裹有用得着的東西就此同行便了小生白是左右擺駕還宮同下 
塵餘觚剩 
[紅襟小築賸墨] [  雙剪]  
　　趙舒翹軼事 
　　趙舒翹撫蘇時元和陸相國以祭酒丁艱回里服滿赴京趙餞行於署酒酣趙頻顧陸而歎息陸疑趙心有不愉　堅叩其故趙慨然曰某所以不樂者以君爲末代宰相耳陸憤然曰君旣知相自視如何趙曰此無他某終不得善終及趙内用任樞要抱騎牆宗旨以爲庶幾可免禍詎圑匪之亂趙雖持兩可而竟列罪魁恩賜自盡趙體態魁梧服鴆不死使者恐受譴念將七竅封閉輾轉而死誰云人定勝天哉及後陸大拜淸室竟夷令人歎事前定非人力所能挽回雖然趙之相亦神矣哉 
　　李文忠軼事 
　　李文忠鴻章爲紅羊刧時中興明將滬警正急邑紳某冒險徑投曾帥大營請兵平亂曾難之某效申包胥號哭秦庭故智曾勉允之然苦無領兵者李欣然以肅淸自任曾笑曰少荃去我高枕無憂矣惟此間少一臂助奈何李堅請赴申曾乃命勇將程學啓副之率師到滬約束兵士極嚴轉戰浦左所向尅敵一日與匪戰於北高橋前敵藥彈將罄匪猶支撑不退正在爲難之際李立馬橋背以遠鏡窺敵詎爲匪中僞王某所見暗行遙擊而李所騎之馬忽而奔馳入陣覊勒不住衛隊三百名圍護衝下勢如潮湧敵竟披靡慕見籐牌隊長某甲已梟僞王頭獻於馬前李不禁悚然温語撫慰而賞功焉蓋僞王舉槍瞄準時已被某甲所見滾牌入陣從馬後躍起揮刀砍之衆不知也李深知其勇而重視之鄉鄰杜某爲李洋槍衛隊言之最詳并誇述衛隊中有大半能　躍屋背力敵數人者云 
自由談屑[  雞雛]  
　　濡滞停頓即消乏之表示也即示弱也夫力有所不敵而現如不欲戰之象斯亦已矣苟曰破釜沉舟一瞑不視是不至其極弗止也復何濡滞停頓之爲哉 
　　語有之我欲愚人不可不戒人之愚我不可不防也 
小說一 
[倫理小說後母（續）] [  泗濱野]  
　　石曰啓華荒嬉甚竟發　隅之泥和以水搓作佛像訓之乃不之理公孟曰孺子九齡矣乃無知至是曷扑之啓華方立庭中聞言呼曰適間妹碎磁器無算不之扑而我扑耶著者曰嗟乎末俗安有厚前出而薄己出者啓華殆末之知耳石聞言厲聲曰孺子敢多言言竟直奔中庭棍擊啓華股策策有聲久久乃止而啓華已　不能行矣 
　　公孟覩狀則出其雪茄微吸作笑語曰是兒前日竉太甚當少儆之使知爲人處物之道不者他日之日無所材能不中規謹不將作道周乞兒耶阿碧時方食糖得意甚見扑則大笑公孟夫婦亦笑而此孤零之啓華方潛泣於牆陰抑楚殆無可喻安有人爲之慟惜哉 
　　日之暮矣殘陽知將卸責乃席捲其餘燼遲遲而去若有不捨之情者時啓華方讀書廳事中公孟督其旁威肅乃無倫在理隣家學子是時咸在廣場中作嬉戲矣而啓華乃不爾者蓋石氏吝求學金且惟恐學之上進故姑息之使公孟散學後得其餘閑僅作片刻讀耳是日啓華正循舊例而公孟忽止其讀叱曰若知若母病篤耶適間醫生來立藥方若速向藥肆中購去苟濡滞者且杖若啓華足傷甫稍痊行未克疾及歸稍濡公孟勃怒復饗以棍於是而啓華哭聲與石呻吟聲若相龢者多時 
　　不週歲而公孟又娶周氏矣石之所以死實無係乎吾書故不復贅周丰姿端麗展轉一笑致足消人魂魄公孟遂爲所惑而其心之很戾乃復不亞於石啓華約束慣未嘗敢少攖其怒周遂亦少憐之而阿碧則大苦矣向之華衣美食俱泯然歸諸烏有責以洒掃又毌得稍息督之綦嚴諸君乎今有一烏於此向之翺翔林木飲啄目如者今乃困之樊籠　以粗糲疇復能甘之者阿碧斯時之况殆近之矣 
　　一日公孟歸苦渴又無盃以承茗周氏乃遣阿碧入厨取盃取旣得匆匆出爲國所折鐺然一聲盃瓦解矣周氏憤叱聲曰丫頭乃不仟事若此言時倉卒不能得杖乃以公孟之長黄烟管擊其背阿碧伏地至不能興時啓華方坐其旁覩狀𨺗憶昔日所遇之苦廻顧公孟則方微笑一如疇昔石繫己時也 
小說二 
[俠情小說紅蘩蕗别傅] [  天虚我生]  
　　第三十七章 
　　白拉根内曰足矣舒勿林曰此三日中當屈汝與海龍同車白拉根内曰與胖人共載毌亦可憎旣復笑曰然亦勝於獨坐孤寂舒勿林吾允汝也舒勿林曰今諸事均巳妥洽汝可即作書與汝羽黨令其預備獻出嘉蓓與汝性命互易白拉根内曰舒勿林國民我之性命汝亦竟能擔保耶舒勿林曰但須汝能依我所言而書者吾即能爲汝脫罪白拉根内故作感激之態曰舒勿林汝誠慈悲乃憐難人吾不知所以報汝矣舒勿林不圖白拉根内竟亦作感激之言面上不期頓現笑容曰汝作信後將以何人爲汝傅達白拉根内更不躊躇曰亞猛聖皆司舒勿林聞語乃不遽答 
 
 
 

Page 15

 
 
   
 
 

Page 16

 
 
   
 
