# 1924 - 20 - 4918286

 

Page 1

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 2

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 3

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 4

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 5

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 6

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *時論（特約） 
[江蘇制定省自治法之中心點]  
　　省自治法之必應制定全國無疑義矣江蘇自有籌備組織省自治法之會發起者爲縣議會聯合會響應者爲各法團而沈默者則爲省議會省議會不幸而處於江寗地方必不能有制定省自治法之成績非議員之人人反對省自治也少數不足勝多數也且一言省自治必爲全體所踴躍贊成而其阻撓則常用意外之支節也使有過半數以上之决心不問支節專一以制定省自治法爲職務夫孰能阻其進行然此爲必不可得之數猶之國會之制憲非與賄選并爲一談必不能得其草草之公布今舉縣自治之現象以證之各縣皆有縣議會間有揚中等縣未成立者甚少惟江寗爲省會首縣則竟無之六合雖不在省城以内而仰省城之鼻息爲最甚則亦無縣議會夫省城爲各縣之表率清季以來有一新政必有一粉飾之舉雖内容至不堪問而其名目則固較各縣爲完備惟縣議會一物則不使產生省長方以蘇人治蘇爲名於此亦毫無督策之意其爲處心積慮阻撓省自治之基礎蓋灼然矣 
　　夫以縣議會爲組織省自治法之主體乃規定於憲法縣議會舉出之代表獨居過半數苟全數舉出全數到會即已足會議之法定人數惟其然也則苟少一縣即可認爲不足過半數揚中等縣非督促不能進行然尙可加以督促惟江寗六合非督促所能爲功故謂縣議會能獨任此組織省自治法之會議者根本爲江寗所操縱决無希望之一事也江蘇六十縣聞有縣議會者尙止五十三縣非有代表六十人以上不能成會且會議通例不能强議員人人無一缺席以故有法定數之規定故非預備有若干成之缺席亦不能成會省議會今日態度尙如此勢難望其合作且今方以不成會不議省法律不舉加入之代表爲消極之破壞將來大勢所趨或縣議會與各法團一致進行非消極所能抵抗時安知不用國會中破壞憲法之成法加入分子以爲搗亂待有賄選之機會而後得其屈尊是意外之事非江蘇所可望也是故省議會之不足仰望已成事實將來至省議會亦如法加入時尙須其他代表之伸其正氣有以對待而後不生他患此雖逆億之談然試問留心省事者則固相視而笑莫逆於心以此爲十不離九之揣度也 
　　然則江蘇人所倚爲生命之省自治法旣不能賴庇於省議會又非僅恃縣議會而可有成其間舉足輕重爲成敗之樞紐者惟法定職業公團是望公團之範圍以農商敎育及律師公會爲限公團應舉代表之數以三十人以内爲限支配之權憲法委之於省法律夫組織省自治法之會議其應用省法律規定而後無庸自相爭執者惟有此點此點非憲法所能懸决不得不以相委其可以懸决者憲法早已决之今使法團間自相妥恊如法選出三十人以内之代表即是用憲法爲根據妥協之條項已成省法律之性質而不假第三者之平亭此程度之至高也至此而省議會所用以阻撓者盡失其作用惟有承官府之意加入代表以圖牽制然有程度甚高之他代表又占四分之三之多數且省議會究亦有機體一經大會推舉决不能盡如官府之意得二三十人之一致効忠官府者恰爲當選之人故至法團之代表額數能自决定之日即省自治法已可爲告成今日之從旁掣肘者不過挾一公團代表難於支配之弱點與省議會可以舞弄之利器制江蘇人之死命江蘇能否不爲所制悉由法定職業團體爲之解决其僅能發起之縣議會其形成破壞之省議會兩俱退聽於無權此之謂有中心點存焉則法定職業公團是已 
　　職業公團與省會有關係者無幾必不至與軍閥作機械但爲公益之故力圖成就并須合全省性質不同之各團自行支配其名額此爲第一困難之事加以旣名省自治所以組織此會議之代表又必有地域主義介其間農商敎育各有省總會與各縣分會總會與分會又不相統攝律師公會會所無多而於制定省自治法則又似爲知識一階之所萃江蘇以負擔最重江南地小而舊設之縣甚多自經改革以後之省併所屬之縣爲獨少縣議會之代表僅有六十人各公團代表遂被限制爲不逾三十人之數地域用何標準而劃分如浙江之用舊府屬則江蘇亦有八府三州萬不適用無已則用道屬舊道屬爲國會之複選區似爲可據新道屬前無所本憲法上又早已捐除似不足稱爲地域就劃定之區域配選舉之各額得四種團體之諒解成江蘇開闢未有之盛舉六十縣人民實頂祝之豈惟縣議會聯合會以發起之故而呼將伯之助也〔心史〕 
[國内專電]  
　　北京電曹親電話催王克敏速就職 
　　北京電昨曹召王克敏到府勸其速就財長並言倘有人反對予來重辦王頗爲難（二十日下午三鐘） 
　　北京電府方派員向提彈劾王克敏議員疏通謂年關財政危險萬一鬧出岔子國會願否負責如不願負責不如對王克敏放鬆一步 
　　北京電府訊孫不幹無妨王克敏不幹不成謂年關非王不辦外交懸案尤非王不能辦關稅增加非王克敏辦不到其迷信如此（二十日下午一鐘） 
　　北京電甘石派請程克勿撤警故程於閣議必晚到問明不討論撤警案始列席（二十日下午一鐘） 
　　北京電盛傳甘石派閣員决倒孫但王若就財可望緩和（二十日下午一鐘） 
　　北京電近來各軍索餉皆直電軍事處第三廳昨李彥靑派會辦汪伯齡赴財部隨時接洽（二十日下午一鐘） 
　　北京電張國淦倩人電蕭耀南兼長令張與有力請勿辭孫閣成立張未加入鄂同鄕當權日少願與蕭互相提携（二十日下午一鐘） 
　　北京電李家鏊今日申刻赴任經奉擬晤張經哈料理私務留若干天即赴莫斯科（二十日下午一鐘） 
　　北京電孫連日下院令派秘書廳帮辦參議上行走及任事辦事醫官等共三十餘人聞尙有大　人　陸續再派（二十日下午三鐘） 
　　北京電陸錦定辦公時間每早十時前處理九師事星期一三五到陸部二四六出席閣議午後到軍事處 
　　北京電津浦路局通告自十八日起聯運貨物加一成收費（十九日下午八鐘） 
　　北京電孫寳琦今日申刻海甸回京今夕約閣員商財長辦法（二十日下午八鐘） 
　　北京電蕭耀南保陳介使墨並電催速發表沈子良江漢關督　 
　　北京電院電杜錫珪崇關庫券尙未開手俟辦妥再酌核協數 
　　北京電院覆蔡成勳援粤軍餉俟財長就職後儘先匯撥（二十日下午八鐘） 
　　北京電馬福祥派第五旅赴包頭勦匪　　北京電新疆蒙哈回王公等函政府如有用新省林礦名義借債誓不承認　　北京電擬令李燮和王爲蔚冠字將軍杜錫珪九獅刀（二十日下午一鐘） 
　　北京電加拉罕函外部崴埠旱獺早經消毒並無危險請令滿洲官吏解禁聞東省謂旱獺有百斯篤危險仍禁入（二十日下午一鐘） 
　　北京電在俄華僑購糧貨五十餘萬噸在伯力廟街被俄政府扣留外部昨向加拉罕抗議（二十日下午一鐘） 
　　北京電法使函河南襄城泌陽匪仍熾請保護該處法敎士及敎堂 
　　北京電洛吳派參謀團六人赴重慶助劉楊袁劉聞袁劉兩部已佔餉源所出之自流井（二十日下午一鐘） 
　　北京電洛吳電院川南朱稽核以鹽稅濟敵交換運使請查有無其事 
　　北京電阿卜脫電部催芝加高借欵請本月内付息（二十日下午一鐘） 
　　北京電大中銀行前運印花票按四折到東三省出售統售出三百二十萬請財部轉賬（二十日下午一鐘） 
　　北京電林俊廷電院援粤各軍呂蘇部已克復陽羅請發五十萬交林毓麟具領又曹諭財部發方本仁五萬 
　　北京電烟濰汽車洛吳薦張某接辦集股四十萬分四萬股部令核准 
　　北京電齊燮元電鹽餘協欵每月十萬稽核所僅允六個月現已屆滿請繼續確定按月撥付辦法 
　　北京電孫聘郭則澐爲院高等顧問 
　　天津電巧（十八）法界馬大夫醫院開幕王承斌演說英公使馬克雷及邊守靖楊以德均蒞會 
　　天津電方石珊語予段病根悉除但精神極疲倦此爲病愈後應有經過之一種階級今日已飲啖如常賓客槪謝絶接見 
　　天津電馬（二十一）下午六鐘王承斌因議會閉會設宴爲各議員祖行 
　　天津電孫傳芳派委員牛明元來津 
　　天津電洛吳代表馬靖波來津謁王承斌曹銳商洽要政（以上二十日下午四鐘） 
　　奉天電王承斌派薛翹如王克敏派唐德堂吳景濓派赫文書來奉賀喜　　奉天電張派楊宇霆偕本庄顧問等八人今晨東渡爲日皇太子賀婚 
　　奉天電駐阪穆鄭領事電俄政府向華僑强索人頭稅違中俄國際通商條約請設法抵制 
　　奉天電駐橫濱總領事崇鈺奉令回任撫慰華僑便道爲張賀喜後日東渡（以上二十日下午十鐘） 
　　哈爾濱電李家鏊函哿（二十）由京起程住津奉各兩日返哈赴俄當在陰年後各界重視此行將議會送 
　　哈爾濱電麥價可望低落 
　　哈爾濱電駐崴日領返哈商對烏蘇里路商業未樂觀 
　　哈爾濱電路局沃因戲侮華人各報大攻擊（以上二十日下午六鐘） 
　　蘭州電馬廷勷晋省面陳裁兵情形 
　　蘭州電張兆鉀創辦童子軍養成所已卒業成軍近又專收回民子弟入所練習（以上十八日下午七鐘） 
　　濟南電鄭迎合洛吳意擬畀温樹德以膠澳司令或鎭使聞温不日來濟各界正籌備歡迎 
　　濟南電膠路局長劉堃由京來濟正値該路焚車慘劇各界憤激羣往尋堃堃知衆怒難犯今早潛往靑島 
　　濟南電博山公民王某來濟濟晋呈控該縣知事袒護張朴等盜賣靑龍山礦業於日人（以上二十日下午八鐘） 
　　漢口電昨日洛吳派員携洋二十萬接濟援川軍 
　　漢口電川訊陜軍已佔廣元昭化現向劍閣前進 
　　漢口電將令劉佐龍部第八團回防黃州劉效（十九）由蒲圻來省 
　　漢口電軍署副官長勞炯光效（十九）由京返漢 
　　漢口電省憲籌備會電京請下何佩瑢長鄂令（以上二十一日下午十鐘） 
　　香港電蔣光亮效（十九）電孫下月一日將所管征收機關完全交出奉歸政府 
　　香港電吳佩孚電林俊廷賀克陽羅謂已電中央籌濟並分電湘粤贛各軍約期協同進行 
　　香港電張其鍠在滬印紙幣十餘箱已運邕發行各界多反對 
　　香港電日來廣州軍隊出發又發生拉夫事（以上二十日下午六鐘） 
　　九江電陶家瑤皓（十九）由寗抵潯哿（二十）晋省潯各界劉公簡等登車堵截經官廳調蟹陶宣言不就職始允其行（二十日下午六鐘） 
[國外專電]  
　　曼給司德電張孝若在曼給司德Manohester考察紡織各項事業十八午商會宴會到三百餘人張演說英國紡織機器在中國之價値及中國紡織情形十九午省長宴會要人均到張演說紡織根本首重原料中國對墾闢荒地極爲注意前途發達未可量限明晨往利物浦Liverpool（十九日） 
特約路透電 
[中國近事]  
　　二十日北京電衆院致文内閣請助特别審查會會員八人調查外交部財政關於發行國庫劵五百萬元之成案並關於彈劾王克敏案之金佛郎問題 
　　十九日倫敦電中國考察實業團團員六人今日道出利物浦由市長在市政廳歡迎團員即閱看市政廳一周定今夜回倫郭 
[菲列賓之秘密會]  
　　十九日馬尼剌電據某要津消息柯洛勃勒姆秘密會勢甚盛大現正蔓延於蘇里哥·萊特·蕯瑪數處聞菲列濱全部均有支會即馬尼剌亦有之惟迄今均尙安分布加斯島附近及蘇里哥之憲兵司令今夜電致伍特總督謂柯洛勒姆會現殊浮動恐戕生變電中並請速派援兵美艦一艘現巡弋於布加斯海面布加斯島集有宗敎狂熱之徒六百名大約將攻擊憲兵 
[佔領地近狀]  
　　十九日倫敦電據柯洛業消息法人鐵路管理局發出通告除食物與軍事運輸外鐵路貨車槪不往來於英軍區域倫敦官場聞此消息頗爲訝異但因法人此舉之理由尙未明悉故暫不發表意見 
　　十九日巴黎電十二月下旬德國繳出之燃料増至二十三萬五千噸較諸十二月中旬增五萬噸按賠償委員會所定者每月應交法國與盧森堡之煤約爲一百二十五萬噸一九二二年實收之數每月約一百零七萬五千噸 
[英國工潮記]  
　　二十日倫敦電昨日實業界紛紛集議至今晨二時半終止當時消息發表謂司機人與火夫聯合會之代表不允依從工團行政會與鐵路經理間所議定之試行計畫但今日尙有與鐵路經理續議之可能性昨晨司機人火夫聯合代表與工團行政會集議不成後工團行政會即請與鐵路經理開會並請暫勿實行全國工資會議之决議 
[印度政象]  
　　十九日那格浦電印度中部諸省因佔多數之不合作黨不允擔任行政責任政局停頓用愈甚新立法會開辯論會歷七時之久發言者十七人結果爲以四十四對二十四票通過呈報總督立法會不信任現政府請轉知辭職之動議立法會現已無期休會 
[美國派艦赴墨]  
　　十九日華盛頓電巡洋艦哇瑪哈號及驅逐艦六艘奉命由巴拿馬海面開往維拉克魯士據海軍中將美格魯特氏聲稱美政府之派艦大約乃欲使烏爾太黨及其領袖知美國不許墨國革命黨干涉唐氏權及其他美口岸之美國商業航務美國水電局警告水兵謂墨國蕯里拉克魯士港已安置水雷墨國革軍且擬在墨西哥港維拉克魯士·佛郎特拉等港埋置水雷云 
[飛行北極]  
　　十九日華盛頓電海軍部長鄧璧氏今日對衆議院海軍委員會演說謂希南圖飛船飛往北極之第一目的在考察北極區域以期收入美國版圖若與美國接壞之處有百萬方里之土地而未經人擬察此乃當足令美國不安之事美國不能許大塊土地落於他國之手美人若不於今夏飛往該處則北冰洋全地數由他國於一年内攝影製圖美國非欲爲見北極但欲考察北冰洋區域而最宜於此行者則希南圖飛船也此行經費約需十八萬三千元如天氣不利則不擬飛過北極若能達譬資白琴則此飛船當往英倫而後返美云 
[各國近事]  
　　十九日紐約電英帆船桂新號載酒駛至美國北加羅里拉州因欲修船駛近海濱在維明政外爲美當道拘獲茲由當道命將酒發還船主護送至三哩界限然後該船將開往加拿大哈里福克斯 
　　十九日巴黎電巴黎時報兼西班牙大使在法外部與政治司長談判湯吉爾條約事謂簡單之談判現在進行中以極友好之精神行之預料不久可得完全之協定而使有關係之三政府獲同等之成功云 
　　十九日巴黎電第一專家委員會之股員會今日午後繼續集議凖備星期一日提交德國家銀行總裁之各問題 
[公電]  
　　北京通電各省衙門均鑒本日令特任吳桐仁爲質威將軍此令簡任職存記劉鎬交交通部酌量任用陶毓瑞交農商部酌量任用黃壽松蔡康普均交稅務處酌量任用此令陸軍部呈陸軍軍法裁判處處長劉炤因病呈請辭職劉炤准免本職此令任命沈熙照爲陸軍軍法裁判處處長此令任命許綬祥爲海道測量局局長此令農商總長顏惠慶呈秘書吳通世陶祖光龍毓同許祖炎呈請辭職均照准此令農商總長顏惠慶呈請任命張允愷朱誦韓孫拯吳南如爲秘書均照准此令參謀總長張懹芝呈請任命李君武爲海軍總司令公署參謀應照准此令參謀總長張懹芝呈請任命鄭士魁爲陸軍第十五二等參謀官應照准此令據海軍總長半眉新呈據海軍總司令杜錫珪電稱辰字雷艇副長陳時珍膽敢運動士兵將艇長廖德星誘禁艙底駛至通州將該艇長及輪機正等驅逐上岸逕駛赴滬請予通緝拿獲等語陳時珍身任副長乃竟任性妄爲形同背叛實屬有干軍紀著即申部通行嚴緝務獲法辦以　炯戒此令據司法部呈革員陳大炘在紅十字會服務異常出力悛悔有據請依法准予宣告復權等語本大總統依憲法第八十七條將陳大炘宣告復權以資獎勉此令京效印 
國外要聞 
[意大利通信昭實]  
　　萬國紅十字會聯合會之新計畫 
　　前屆萬國紅十字會第十大會於一九二一年在瑞士日來弗城開議時義大利國紅十字會會長上議院議員契合和君提議謂世界各國凡於一九○六年簽字贊成萬國紅十字會者均應竭力進行擴充萬國紅十字會之範圍不可因此種機關曾於戰期中得力而謂戰後即可廢除際此承平時代一切天災端賴有此各國乃可互相救助是以紅十字會會務不但不能中止且須從而擴大之一九二二年四月義大利前路華開萬國經濟會議時討論此案認爲當務之急曾交國際聯合會之行政院核辦行政院亦以此種機關關係頗大特派秘書等從事調查再作報告討論進行方法並定一九二三年九月國際聯合會開大會時提出討論當時日來弗巴黎兩處萬國紅十字會之最高機關接到此項調查報告均主張特開萬國會議詳細討論義大利國務總理摩槊利囑其駐外各公使迅將此種計畫通知各駐在國之政府本年五月間之巴黎聯合總會會議八月間丹麥沽海之萬國議院會議八九兩月間日來弗之第十一届紅十字會大會迭將紅十字聯合新章反復磋商而九月間國際聯合會第五股報告調查事宜亦已完竣本將於一九二四年九月提交第五屆國際聯合會大會解决但照紅十字會第十一届大會所表决不主張過事延展此事舉辦自不應待諸明年因天災之來並無定時也最近紅十字會已請求各國政府預備人才及救濟材料按照契合和君提案凡入國際聯合會諸國應設立一萬國紅十字會之聯合會商議救助一切天災人禍此種聯合會性質純守中立凡不在國際聯合會之諸國亦可自由請求入會如有某國不幸遭天災而本國能力臨時不及救助者即以聯合會所預備之人員食糧與欵項應其急需若地震若火山崩裂若火災水患時疫革命等均在救濟之列國際聯合會對紅十字會聯合事宜應備一席派一代表以董理之但在辦事方面本機關完全自由不必聽命於國際聯合會茲將萬國紅十字會之聯合會組織大綱條舉如下㈠每年召集各國代表舉行萬國紅十字會聯合會之大會一次㈡設立萬國辦事總機關總管財政出入㈢每國設立紅十字聯合會之分會萬國紅十字會聯合會大會則由國際聯合會之行政院召集大會職務爲考查各機關之辦事成績全部欵項之出納討論各國政府與人民之希望以國際聯合會秘書長爲顧問各國之紅十 
 
 

Page 7

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *字分會應設立一特别機關預備糧料及救濟物品包裹整齊以便隨時分送各處在此機關之人員務須曾受敎育及訓練以備隨時差遣往各處從事救濟每年應由辦事總機關以定額用欵發給各國紅十字分會爲備救濟天災人禍之用各分會之人員應向本地各處捐助欵項凡遇隣國遭天災近處之分會應極力救濟不必聽候中央命令及災地請求惟同時須將一切情形報告辦事總機關嗣由總機關詳細調查此種救助是否得當最後由萬國紅十字會聯合會大會解决之大會倘無時間解决此事則須交與國際聯合會行政院請求解决各國之贊成此會者應先付欵俾可開始創辦所付欵額即等於其每年所繳國際聯合會會費全數十分之一該欵宜先交國際聯合會次由國際聯合會轉交萬國辦事總機關次更分配向各地現在世界各地戰禍雖停而大災人禍仍屬相尋不已波蘭時疫盛行俄國餓民載道小亞細亞之火災日本之地震在在需人救濟此輩災民猶在戰地之瀕於傷亡者戰時之傷亡旣需救助和平時代之傷亡豈容膜視此紅十字會之國際聯合所以刻不容緩急待各國人士之合力進行也 
[日本政潮益急]  
　　首相决定解散衆院　　國會各派聯合倒閣 
　　日本電通社二十日東京電云日本政界之風雲愈急三政黨將合同於議會再開劈頭提出不信任政府案故清浦首相决定二十二日單於貴族院演說施政方針而下院將自宣告停會以使皇太子婚典於平穩裏結束而於二十九日本會議演說施政方針首相將不待其提出不信任案即將效故原敬解散議會例以政局紛糾爲理由斷行解散云 
　　日本東方社於二十日東京電云革新俱樂部本日午後一時假上野精養軒開大會到會者爲大養氏尾崎氏及其他所屬議員等同志約三百餘人可决宣言「聯天下之同志奮然蹶起先擊破清浦内閣排元老之干政然後進而一掃時代錯誤之特權勢力以確立憲政基礎」又可决「在議會中之行動則依宣言之趣旨一任諸代議士會」之决議次犬養尾崎諸代力說清浦内閣之悖憲政不可不竭力謀所以倒壞之政友會於本日下午二時假芝公園三緣亭開大會出席者貴衆兩院議員一百數十名爲反對清浦内閣之决議宣言後高橋總裁以一平民之資格於拍掌聲裏登擅演說先對於太子慶典表示賀意繼言去歲一年間殊多不祥事而如不敬事件實受外來惡思想之毒不可不設法剿滅之又云際此金融恐慌產業凋零人心弛緩思想動搖之秋現内閣以實質言自不必說即其組閣之徑路亦足爲衆矢之的國論沸騰呈不安之情可深浩歎是以速促現内閣下臺組織於國民有基礎之鞏固内閣更始一新嚴宮中府中之别確立立憲之大義乃現下第一要務此際余期與諸君協力貫澈聲明之主旨云云大激勵其黨員 
國内要聞 
[北京通信（斯人）]  
　　孫閣之出處與將來 
　　孫寳琦登台今已五日除紛擾於財長問題外尙無所表白今財長問題雖因王克敏堅决不幹其事將告結束而說者謂孫閣基礎之不健全命運可屈指而數蓋就孫氏本人而論性甚執抝而短於無主張作事雖肯負責而不能洗盡官僚習氣孫兒女成行秦晋之皆親達官貴人故費用甚奢此次孫氏登台人但知其半途軟化而不知其軟化之處乃完全因家境所迫而爲五斗米折腰也當孫氏不滿於閣員支配避赴海甸之時其勢本甚僵孫之妹婿顏惠慶則大不以爲然謂果如此則吾人在北京不能立足矣乃歸告其妻曰令兄的怪脾氣又發了你去勸勸羆顏妻聞言乃奔赴海甸承澤園親爲勸駕孫曰若是家中兒女夫妻的事情用得著妹妹來勸這是我個人的出處問題你就不必管罷顏妻曰兒言誠然但妹之所言者仍爲家事不涉及國家政治也兄已快爲六十三人不能不望後打算今家用很闊而恒產毫無從前有個稅務督辦還靠那一千五百兩的銀子撑持塲面現在稅務督辦是丢了你這一把的鬍子和那滿堂的兒女將來如何得了就看在這一點上兄亦不能不再做兩年官也孫聞語默然久之其妻又從旁和之曰妹妹之言是也人家給你一個總理你不要將來再向人要事那是不行的若果家中有十萬八萬從此休手未嘗不可無如家中是個空架子你若不幹這以後的家事如何維持哩孫此時受家庭之包、 
圍又念家境如此無以爲答顏妻見此情形乃以電話語其夫顏惠慶速前來勸說顏接電話即趨車而至孫見面即曰駿人也是來勸我的嗎顏笑曰然令妹勸君一口君當已悟矣今且舍家事不言君如不就總理是明明不受白宮的命令感情將大喪失君須知吾人不若梁燕孫吳蓮伯非在北京生活不可君如執抝過甚我亦將無以告人也孫曰君言是矣試觀昨晚之事我之總理豈非徒有虛名耶顏曰此不成問題君之最苦者莫如玉叔魯程仲漁入閣仲漁之事好說此可毌慮玉督魯方面我可以去疏通他係一個閣員總不能不聽你的命令孫經此項利害之言一再勸說遂無言可駁旋即爲顏夫婦强拉回西堂子胡同明日遂京職觀於此叚軼史則孫之被迫於家庭者不亞於懹仁堂之幽禁也 
　　據浙籍某議員云孫之主張不定至爲可哂當王毓芝以電話召其入府時孫囑家役不必接話以爲此事甚快以語某議員旋又問之曰此事辦得如何然未免給王蘭亭下不去彼不怪我乎語未畢王毓芝之電話又來孫自曰未便再置之不理乃自接話然猶謂命令未下前本人不入府也無何曹親自以電話來孫即應之曰即來即來此爲某議員目擊事然則孫之所謂倔强云者亦可見矣 
　　吾人旣知孫之出處甚没來由再觀其就職以來之舉動亦極沉悶孫之左右曾發表其政見若干條中有辦理統一整頓財政數項老生常談聞之只覺其煩膩且更有開府院聯席會議商量南北和局之說亦其不會看風色矣孫氏今日之難關第一是否有欵可過年此着辦得好則尙不難延長兩三月之命運否則孫閣前途不出一月將授諸王毓芝矣以年關而言至少須六百萬元王克敏旣不上台自當另覓其人負責然足爲孫帮忙者不過龔心湛賀德霖蔡廷幹數人潘復則名譽太壞孫左右力阻孫與週旋故孫過年之法不過兩條路㈠靠數年來與安格聯共事之感情商移關稅若干㈡由賀德霖蔡廷幹等向國内銀行商借二三百萬墊欵至於一千二百萬元庫券孫以爲係王克敏所掉之槍花决計不辦蓋庫券折合之後不過一千萬元計須還舊庫券三百數十萬元馮部軍餉百萬元府洛各提若干萬元眞正可用者當不能超過四百萬元而今日各省來電預索此項庫券者其額已超出原數一倍有半辦之則徒受紛擾耳 
　　孫閣過年之計畫如是似尙非絶無辦法但孫閣之暗礁現已四伏府中幕僚派對孫甚不滿現在之桃眼處固在於年關所關一過恐仍必以財政相責難顏惠慶亦深知此層正在與顧維鈞商量計畫整理財政辦法當如何進行故一般人逆料過年之後孫閣必有一種財政辦法發表以進行借欵孫自信國會可以勾通故尙引此爲後援其實議員態度最善變孫如不善敷衍則今日預佈之財政計畫或即授國會以相攻之器亦未可知也總之孫閣之建築旣嫌不穩一遇打擊隨處可發生危險就財政而言蓋尙就最顯著者論之耳（一月十八日） 
[王克敏仍說不幹]  
　　孫閣將因此坍台 
　　王克敏下山之後孫寳琦表面上雖勸其上台而内幕則大不盡然孫自身旣未直接表示藉重之意而數月以來屢屢與人說話多不滿王之口意而此次提出閣員名單又未列王名則王之不能來自屬極明瞭之事實且日來衆議院之查辦案彈劾案參議院之審判條例據各方傳說皆謂背後有人指使藉以拒王而王之倒塡月日答覆各閣員及馮玉祥勸駕之書遂於昨日在某某兩報上發表矣現時財長問題不僅爲孫王意見之爭恐將爲府院疏隔之兆據政府消息云前晚（十七）孫曾入府面述請王克敏不肯就職經過情形府方以内閣旣已有人負責此事我儘可不管祇要年關可以過去尙復何求其語氣與前次之力薦王長財時大不相同蓋可已窺破棝中消息矣至五毓芝對孫亦表示不願與聞 
茲事保派對於孫閣已完全撒手用意所在何待煩言孫初疑王尙有就意嗣經顏惠慶顧維鈞等现勸駕之後知其意甚堅决當即着手凖備替人前晚入府亦即爲此唯孫又深恐王對孫閣籌欵辦法暗中反對故仍囑顧顏訪王請其舉人自代其實此亦不過虛送人情蓋深知王本聰明那肯作此蠢事果也王再三聲明本人旣已不就即無舉人之責任孫得此答覆遂先商諸蘇錫第請其暫行維持蘇本爲王派人物自不擔任又商諸項驤項亦深知財界關係更不肯舍安閒之鹽署長而作此極短時間之代部招惹許多是非孫除蘇項二人之外此時又不能提出第三人龔心湛趙椿年固絶對不成賀德霖潘復亦萬萬拿不出以顏兼代或轉任則顏又自顧毫無把握不敢冒昧從事想來想去祇得再與吳毓麟公宴王克敏以作最後之磋商此一飯並非孫眞欲勸王上台不過藉此機會得與王一面以深其眞意並欲得其不作梗之口頭保證耳 
　　陰曆過年本無甚問題祇要財長能得府方之同意則索餉索薪之舉萬不致發生蓋索餉索薪本有伸縮之餘地在甲總長發若干萬元可以不大舉而强索者在乙總長即發同等之數目而竟可惹起扭打迫走之怪事而今日所以無人肯承乏斯席者亦即爲此依此形勢觀之則孫舍自身冒險自兼之外别無解决方法無論孫自兼或另擇人擔任而孫閣之壽命至多不過半月財長問題並非孫閣瓦解之原因特其導火線耳姑拭目待之可也 
[京參院選舉常任委員]  
　　參議院昨日（十八）下午二時開會選舉院内臨時行政委員由谷嘉蔭主席延長時間至三時十分主席報告出席一百四十三人足法定人數宣告開會又報告廣東新補議員鍾天游君因當選證書尙未到依照舊例現有同鄕議員三人證明書應請該同鄕議員出席證明俾便出席衆呼無異議主席又報告劉議員哲臨時動議請出席說明劉哲登台發言謂今日選舉各股委員乃完成機關但須全體完成即各部分之權利義務亦須使其持平本席今日動議係根據龔議員半月前所動議之臨時主席及行政委員會委員應代行議長職權本席以爲代行職權乃一種義務的行爲即應享其權利故本席主張應將正議長之交際費歸臨時主席副議長之交際費歸行政委員庶幾權利義務兩得其平在本院經費毫無損失議事進行亦多便利郭步灜贊成劉說沈智夫反對謂此必引起無窮之糾紛侯汝信謂行政委員任期爲兩月所分潤之欵爲數無幾可不必實行趙時欽主張發票選舉黃佩蘭主張交際費下次再議今日仍開常任委員選舉會主席謂今日以無記名選舉各股委員仍照用無記名連記法投票當指定檢票員八人秘書散票畢主席報告散票一百六十五張每人投十三票請檢票員先行投票下午五時五分投票告畢侯汝信謂發票甚多檢票不易現在時間已晚請檢票員今日先行封存俟明日檢齊辦好後下次再行報告陳壽如贊成主席謂今日發出之票一百六十五張名剌亦一百六十五張名剌票數相符主席以侯議員之主張諮詢衆無異議遂將票匭封存散會時已五時二十分 
[加拉罕最近致王正廷函]  
　　北京華俄通信社昨發表蘇聯代表加拉罕氏本月十七日致中俄會議督辦王正廷一函其大意以俄國方面已準備開議只待中國正式承認恢復邦交質言之即先解决承認問題然後開會也此爲加氏素抱之方針至今仍毫無變動中俄會議前途隔礙仍未掃除也該函譯文如下王正廷督辦惠鑒接誦一九二四年一月九日台函藉悉有重大之誤會並知貴督辦對於鄙人意見多項槪予了解但鄙人在十一月三十日函中之解釋雖似尙未充足然已詳述蘇維埃政府對於中俄關係之意見矣鄙人現不得不再行述明雙方意見之歧點非在某某問題之解决辦法而在鄙人提議待會議因中俄正式邦交之恢復而開幕後各項問題槪在會議中解决貴督辦則欲鄙人對於中俄懸案以確定之態度截然解决之關於貴督辦對一九一九年宣言之考慮鄙人對此唯有深爲驚訝蓋此問題業經正式解釋而解决貴國外交部已接有此項解釋貴督辦當接到鄙人十一月三十日分函時亦接有一九一九年及一九二○年兩次宣言之眞正副本而北京政府之代表竟以爲可再提出此項問題此鄙人所以對之驚訝者也北京政府在正式公函中繼續本其愛好而堅持一九一九年宣言之誤本鄙人殊不知其目的何在若一九一九年宣言能略予中國政府以根據（姑不論權限）使中國政府藉以對於宣言所允許者得向蘇聯政府提出要求則此種堅持尙可了解但一九一九年宣言并未爲中國政府造成若何權限蘇聯代表團在一九二三年十一月十五日及十二月十三日致外部之牒文中業經述明中國政储未接受一九一九年宣言反用極嚴酷之態度進行希圖推翻蘇維埃政府之侵略及繼續援助白黨軍隊與其機關以拒絶蘇俄之提議此京政府旣拒絶蘇俄之提議但五年後之今日則努力冀能取得權利并要求根據前此已拒絶之宣言此均世所共知者也直至今日北京政府對於其前此之行動如加入列强之對俄侵略謀推翻蘇俄之獨立使其國情尙不如今日之中國等等其理由何在尙毫無解釋庚子賠欵經蘇維埃政府之允許撥作中國國民敎育經費乃北京政府舍此不爲反以此欵供給白黨機關其理由何在亦未予以解釋直至今日俄國使館依在中國所庇護之皇黨白黨代表掌中中東鐵路仍在掠奪反毁壞中俄國民物質及文化利益之白黨手中白黨之潰兵仍得逍遙於中國海港受當局庇護在中國領土中刦掠俄國財產中國政府以爲無加制止之必要且因中國軍隊之需要購買蘇俄之軍火以供内戰之用因蘇維埃政府表示尊重中國國民主權放棄蘇維埃人民在華治外法權在滿洲及鐵路地帶境内之蘇維埃人民遂受中國當局所設之約束與限制滿州方面之俄國敎育機關唯有因以蘇俄本國之精神敎育其未來之蘇維埃人民者應受壓迫彼灌輸對蘇俄惡感之皇黨與白黨管理之敎育機關則反受中國當局之庇護與鼓勵本諸以上種種事實試問中國政府從何提出其權限與根據以要求蘇聯批評蘇維埃政府政策及責難其無誠意在蘇維埃政府方面實不能舉出一項對中國國民之舉措一若上列之仇視者若蘇維埃政府認中國國民對此種種舉措應完全負責若蘇維埃政府不將對於俄國革命較對於此政府或其他政府之行爲尤有價値之原則引諸於其政策中則蘇維埃政府大可取另種之　　　蘇維埃政府大可宣言其不以爲應根據一九一九及一九二○年宣言對任何人負任何義務且鑒於中國政府之非友誼態度蘇維埃政府將取中國認爲較友好及可接近之列强對華辦法矣但蘇聯對於已向中國國民所述者至爲忠實蘇聯將確守其宣言一若其確守對亞洲其他被壓迫民族如波斯阿富汗土耳其等國所曾言數年以來各國政府政策漸有變動對俄恒欲接近而復遠蘇聯對此至爲瞭然但各國國民則依然維持其對俄利益與關係本諸上述之歷史的事實蘇聯願以和平之態度表示無論中國政府之政策如何蘇聯希望能將其所允許者置諸未來之中俄條約中（未完） 
[美公使游歷西南之感想]  
　　在華北美僑協會演說 
　　華北美僑協會因美公使舒爾曼新由雲南返京昨午（十八日）在六國飯店公宴舒氏舒氏席間演說述遊歷中國各地情形略謂鄙人此次赴雲南等省游歷時間簡短由香港至海防一段係乘輪船祇歷十七日之久鄙人游歷第一種感動即在中國幅幀之遼大鄙人前者曾由阿木爾河至紅海由長江口西至四川等地游歷面積總額約達一百九十萬方哩蒙古新疆尙有在内若將西藏包括在内總有四百五十萬方哩之廣美國聯阿拉斯加在内面積亦不過三百五十萬方哩而已第二種之感動即爲交通之阻塞以中國之大只有鐵路六千餘英里以較美國之二十六萬英里相去甚遠即尋常道路亦破舊不堪全無近世公路之方式在雲南方面除河内至雲南府一段鐵路外其餘交通皆藉騾馬以爲轉送近年言建設新鐵路者屢屢或言建自北部以接揚子江者或言自西南以達南寗者或言溯珠江流域以臨粤海者或方自雲府以出緬甸者而卒以滇省崎嶇建築費昂大致延之又延甚難辦到第三種之感動即爲種族之歧異滇省尋族雜處純粹漢人不過占全省人口之半餘者皆苗猺之族其初分居於平原後漢人入滇遂漸爲所征服退處深山高原中彼輩雖不能謂已完全漢化然而中國文化之能力實克支配之研究史學者如能留滇數月對於有價値之史料當所得不少第四種之感動即爲政治統一之難能專就政治眼光而談中國之統一恐統一之事終不能成蓋以中國幅𢄙之大交通� 
之塞而西南方面民性之殊皆足以爲政治統一之障礙是故眞正統一非先從交通做去不可第五種之感動爲獨立省之解體吾人初時聞西南政府四個字以爲西南獨立省份雖對於中央政府而獨立而於各獨立省份間自必有其互相聯絡關係孰知予此次所到各省如廣東如浙江如雲南皆各自獨立不相覊繫予於前年十月遊四川去歲四月遊湖南九月遊東三省所察狀况大體相同要之中國今日實有無數的獨立省也第六種之感動即爲西南對於外人之利益上及條約義務中頗爲蔑視茲試舉二例以言之第一例廣東政府以要求關餘不遂至於强截之恐嚇如任其自然不加制止則繼乎廣東之後者必有各省同樣之要求二十年來金甌無缺之海關非弄至破碎不堪不可則外國人之債權旣失其確實之擔保此其直接影響於外人利益者實大故各國於考慮之餘至不得不集中海軍於廣州其結果也引起廣東人民之反動將來弄出意外風潮或不可免予意廣東省中國之廣東廣東人民者亦中國之人民如於關餘項下撥其若干成以充廣東辦理西江濬河之事亦屬正當或亦足以緩和廣東民衆激昂之意氣也第二例外國商務受征稅之累者不祗廣東一省而已浙江亦復如是中國條約所保障外人之權利輒爲浙省當道破壞外貨之輸入中國者均須有納稅之義務其納稅之手續係照條約規定辦理但去歲浙省當道增收紙烟稅百分之二十此種手續實屬非法致使他省羣起效尤浙省旣可違犯條約任意征收紙烟稅其他如棉油鋼鐵以及其他由美國或他國輸入中國内地之貨物又何嘗不可任意征稅浙江可爲之事他省亦可效尤如是則凡在通商口岸以外各地之外國商務必致受莫大之影響而無疑夫内地外商條約有保障及鼓勵之義務如可任意征稅必致漸漸衰落不至消滅而不止故浙省徴收紙烟稅一事影響所及關係異常重大外商對於此舉殊屬不能忍受因其違犯條約帮也　然此種危險果有何法以除之乎（一）北京政府旣爲列强承認之惟一政府對於浙省之徴收紙烟稅事即可行使職權以取締之（二）浙省已身亦可設法制止此種行動否則外商爲保障浙江權利起見即要援廣州之前例提起抗議此種違法徴稅之事實有從带補救之必要又按照條約之規定外人有雇用中國工人中國輪船爲載貨之用近有華人四名只因其船上所載紙烟未貼印花稅票被捕入獄不肯釋放致使外國貨物有停滯之虞長此以往則中國内地之外商勢必盡數驅入通商口岸而後止中國各省之美人生命財產多有受危險之事中國内地之美人應受條約之保障惟近兩月以來美國傳敎士陷入危險者共有六人之多去歲十二月十三日貴州湖南交界制仁史　瑞傷敎士被匪　去索價待贓十二月二十九日當地華人如數付價始將史氏救出所付之欵約七八千元十二月二十七日土匪攻入湖北棗陽槍擊何甫敎士夫婦走時並將啓林女敎士據出該匪旋即轉入河南省聞現在洛陽附近某邑據人報告謂格林女士已被救出但此稅余尙不敢信賀福牧師曾在棗陽被傷養傷於某醫院一月三日又有一隊暴徒自稱爲湖南第一師部下攻入湖南西部之徐舗村將該處友愛會之敎堂擊毁爲搜索財物計並將敎堂之地板完全渴開又稱奉師長命來殺外國敎士適遇美敎士莫林君遂舉槍向其射擊幸未射凖該子彈僅穿貫其衣服後遇美敎士卡孫君亦舉槍向其射擊余於論中美兩國之關係時須加一語即中政府對於美債及各種欠賬如鐵路上材料之欠賬不能償還此事實使美國財政界及商界中人大生惡感蓋彼等怨中政府以負債之鐵路充爲營業而以營業之收入提供他用甚至被軍閥截留予此次到各省考查覺各省美僑對中國之感情甚惡蓋因中國破壞條約致損害彼等生命財產故也保持條約與中美親善兩者絶不相犯此爲中外人士所公認美國對中國始終親善此種政策仍望其繼續但同時亦望中國方面能履行條約庶美僑之生命財產得以保護也 
[京兆追徴舊欠風潮]  
　　京兆追徴多年舊欠一事各縣人民反對甚力京兆縣議會聯合會於昨日（十八）假虎坊橋迤東閱薇草堂邀集京兆地方各種團體開聯合大會由陶潤波主席報告各縣近日嚴厲徴收情形并向京兆公署交涉之經過嗣由陳某說明從前徴糧規例及此次京兆尹署不发蠲免緩徴一槪催交出乎部定章程之外實爲違法舉動後由康甲丞提議京兆連年荒歉三遭兵燹僅此一年豐收乃竟徴收以前十三年舊欠之多虐民病國務應合力爭持並應組織一種負責機關以便向當局嚴重交涉丁某建議應即組織亦兆各團體聯合會全塲一致贊成當塲除議决先令各縣即日停止完納各項錢糧外並由與會十餘團體分别推舉代表組織成會定十九日下午一時在虎坊橋閱薇草堂齊集分往府院請願並推定王建中等三人起草上府院呈文連夜草繕呈橋以便請願時正式呈遞 
[吉官銀號分紅事三誌（長春通信）]  
　　吉省永衡官銀號去年獲利四百餘萬元該號員司分劈紅利經省議會等各法團通電反對謂爲剝民自肥已於前兩次通信中略述大槪惟該號近數年來年有盈餘即年有紅利可分去年獲利較多紅利自亦較優何以去年以前各界對於該號分紅無一言之齒及况按照財政部官營業獎勵章程獲滿百分之一例得支發獎金且多寡之間主其事者亦有自由支配之權絶無他人置隊之餘地足知各界之創議反對其中顯有作用茲就有關係各方詳爲探訪始知此闪風潮不外金錢兩字作祟此中重要人員爲總辦會辦總經理副經理等各種名目架床疊屋類皆爲調劑私人之具現任總辦劉鈞係吉督署軍需課長坐領厚薪向不問事而該號大權盡握於會辦閻啓瑞一人之手閻係前吉林總商會副會長當民十秋間吉人盛倡吉人治吉反對現代省長王樹翰獨閻憑藉商會名義發電挽留王氏並代王奔走奉吉王氏德之嗣吉省長雖爲魁陞所得而閻王關係則愈益密切迨王氏此次重代吉長即以該號會辦一席酬報閻氏閻雖吉人因留王一役與吉人不無芥蒂而攫得會辦後又恃王爲護符凡事專斷更爲吉人年不滿該號歷届公劈紅利凡省議會議長副議長及中堅分子曁省垣重要各法團首領均有分潤多寡不等省議會及各法團亦若視爲固有權利藉爲年終調劑之用此次閻氏大權獨攬對於前例一槪抺殺除督省兩長及財政廳長（財政廳長爲該號監理官兼監督）照例致送外餘僅就該號人員按照職務薪水大小分配凈盡各界聞之當然不能甘心又該號人部中下級人員終年辛勤而閻氏以愛憎爲取舍分配紅利數目至不平均以致嘖有煩言好事者又向外揚言挑撥惡感惟鞏風潮之不擴大故一人反對衆人應響致有此次之軒然大波此近因也吉省敎育經費至爲支絀省立法政學校自劉鳳竹接事後對於校務思欲擴充去年夏間由劉氏設法請該號補助經費若干以資發殿卒以閻氏反對未能辦到因亦不愜於心此次聞得該號獲利至四百餘萬元之巨且又任意變列向例劈分紅利遂謂該號係官辦營業不應對於地方敎育事業之欵項靳而不與而反大外紅利獨飽私嚢於是乃不約而同羣起反對此遠因也現該號會辦閻啓瑞遄赴奉天請示應付辦法張作霖得各界反對電復甚爲震怒以年來民氣囂張遇事干涉成爲風氣亟應嚴加取締已來電申斥並有令孫烈臣回長親自處理之說至代省長五樹翰頗咎閻氏應付不善惟以閻與已關係甚切頗覺左右爲難故尙無處置善法各界自得張作霖復電後更爲憤慨將召開全省公民大會再接再厲務求達到目的是此次風潮决非短促時間所能了結且有反趨擴大之勢矣（一月十六日） 
 
 

Page 8

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *自由談[  映霞]  
[呵凍雜記] [  蔣祖垚]  
　　天寒地凍雨雪載途歲月怱怱又是急景凋年之象余息影里門百無聊賴凡目有所接心有所觸輒拉雜記之得若干則尋來無事之忙自得賞心之樂書生積習可笑人也 
　　余生平嗜好絶少惟以酒爲命一杯在手萬念俱消際此天寒風雪尤不可少此紅友偶與二三知已煖酒圍爐敲詩鬭韻視爲人生無上幸福憶先大父在日視酒如仇顧獨喜蓄家釀每至杏花天氣酒熟牀頭則擇其佳者分饋諸親友餘則儲以供歲時祭祀之用習以爲常今則先大父去世已久所藏漸罄矣按酒之佳者以浙江鑑湖爲最故紹興之花雕獨能橫行天下而莫與之抗惟年來關稅苛繁運費頗巨於是偏僻之區大都自釀者爲多市儈無知美其名曰土紹不第優劣懸殊而其性過燥飲之足以傷腦轉不若家釀之年遠者香馥而味永也 
　　魏略董遇言學當以三餘冬者歲之餘夜者日之餘陰雨者睛之餘謂古人力學寸陰是惜之意也余少時好弄每至年終放假樂不自勝鎭日喜嬉凡頑劣之事無所不作其决欲於此數日中之遊戲償其一年間之勤苦志亦荒矣今則衣食奔走碌碌無片晷寗惟於此度歲之期稍得悠遊之趣能而無端哀樂相逼而來欲求少時光景不可復得追念疄昔不廢然而歎歟 
　　口腹之欲余素厭薄肴饌中最嗜者厥惟蔬菜不惟惜德兼足養生而茶之最美者尤無過於冬日之　裏靑貼地盤生靑葱可愛十年前家居南鄕旁有隙地三弓蔬菓之屬靡所不備當夫嚴霜已降菜甲初肥偶摘數莖調以羹湯或醃以鹽汁清香肥嫩無與倫比蓋杯箸之佐不必以食精膾細爲尙也特此中至味不許羔羊會中人所知耳 
[梅訊] [  東閣]  
　　前日應魏廷榮約飯於宅中昨應李徴五約飯於本宅 
　　昨臨别之日上座極盛無與倫比而投贈花籃珍飾者尤不可勝計云 
　　日本某外交官東林居士贈畹銀牌一面擬臨十三行一面揩書洛神賦而不及故先贈以陳列之 
　　此遭投贈之作有未及補錄者薫風清平樂一首題雲林别意圖者 
　　暮雲芳樹畫裏相思路有酒誰持情最苦小成晚寒禁否江南風景依稀平林極目烟　安得夢魂飛度送君直到天涯 
　　况鐵臣公子亦賦一解蓋歌樓口占以博綴玉主人一粲者珠歌嘹喨塵𫃊雕梁上四座春雷齊應響若個聲高千掌　　周郎顧曲多情宋識擊節知名「見晋書樂志」修到梅邊爲鶴一鳴要使人驚 
　　介弟小宋詠西施響屧廊前調云 
　　修廊延佇婉欵凌波步璧月珠燈相媚嫵今古最春深處麝摩飄隨愁邊玉容天上大問消得暫憑羅袖願爲一角紅闌 
　　陳蒙庵賦前調四首云 
　　嬌雲繫住綽約凌波步多恐浣紗人解妒商略玉顏今古 
　　本來傾國傾城梅花更是神清珍重瑤臺月下夢華證取三生 
　　鶯吭宛宛𫃊𫃊梁塵滿三采嘉榮今幾見消得錦毹珠幔� 
舞裙著意留仙天花散徧人閒誰省滄江風雪眼前金粉湖山 
　　衆芳無色占斷春消息仙尉高華稽譜帙况有江郎綵筆 
　　巡檐索笑何人誰家檀板金尊說似香南俊約分明絮果蘭因 
　　一枝仙桂金粟休輕比（爲余畫桂花便面精妙絶倫）紅杏碧桃爭得似依約素娥芳意幾回側帽聞歌將離可奈愁何後約彩鸞延佇吳天寸碧雲羅 
　　海隅匝　畹華少駐歌塵今日不期有江上峯靑之感期以來年復與士女相見耳來年歲躔甲子歷數元貞畹華其應運而來被以熏風之歌耶樂記云禮以道其志樂以和其聲政以一其行刑以防其好比政刑不綱禮多闕失獨畹華得和聲之正將由是以一行道志庶幾以此爲嚆天畹華蓋得天下治平之先聲者矣殘臘凝寒無復可望冀以實甲子讖緯之言則今年士女但知有和聲而來歲且各望優游爲太平之人重以畹華治世之音安以樂者不其更擊節而稱快隠伏暗礁 
耶請持此爲息壞東閣書 
[藝談偶存] [  眷夢]  
　　何海鳴於數月並刋其詩存由友人處轉寄一册與余余久未晤此友故至最近始得一讀也詩存分四集曰初學曰東游曰眼枯曰葬心詩中　紀影事尤多以詩而論亦復佳妙余　二絶於其卷　其一云哭罷蒼生淚眼枯年年載筆老　　問君斗室孤燈夜能葬心頭哀感無又云慷慨悲歌氣漸平只餘秃筆寫閒情娼門猶說當年事天堡城頭十萬兵（謂民二南京守城之役） 
　　余於近日自撰楹聯甚多然余不能書皆倩他人書之其中有一聯云一椽聊借他人屋四壁多堆古代書自謂此十四字有十三字半切貼只有半個字不切一椽者謂一樓一底之屋也他人屋者余住上海十餘年皆借他人之屋而　之未嘗自建屋也聊借者姑且借之亦非長久之計也四壁多堆古代書亦屬實在情景推羣書之中不必盡是古代書亦有現代書故一個古字只有半個切貼尙有半個浮泛耳 
[負暄閒話] [  鍾耜]  
　　宇宙間有大毒二曰財曰才中財之毒則人之心醉中才之毒則天之機洩 
　　惟心至捷電力追之而不及惟心至妙化學探之而不竟 
　　善令者不令而行别有唇舌善戰者不戰而勝别有甲兵善令者不令而行别有措施善飲者不飲而醉别有胃腸 
　　詩人有魔酒人有鬼彼杜陵攢眉劉伶荷鍾要皆受魔鬼之播弄耳 
　　身爲　絲所縛解脫無由一旦以戀劍割之此身於是乎脫然無累斯時也如久汗忽浴如久夢忽醒如棄敝屣而易快履如　泥塗登袵席快可知也 
　　弔夢歌離倫寒送暖情塲之生活也彈雨槍烟金戈鐵馬戰塲之生活也狗苟蠅營行賕納賄官塲之生活也情塲也戰塲也官塲也其實皆戲塲也惟旁人觀之清 
　　力之最大者爲何物曰金錢曰美人是二者力能舉地救攝萬物輪𢌞世界顚倒衆生 
　　何謂豪傑其妙五而已才氣識量志是也才如金氣如火識如水量如土志如木 
社會小說 
[人間地獄（二五五）] [  娑婆生]  
　　第五十九回蠟淚酒痕徐娘温舊夢竹聲花影月老示靈　 
　　蓮孫雖是這樣信口支吾但是秋波不住的催促他去和醫院裏外國人辦交涉蓮孫心生一計暗想他是小孩子脾氣你和他說眞話他必不相信不如設法搪塞他一下於是便立起來下樓而去秋波還再三叮囑他道你去必定要替我辦妥蓮孫點頭蓮孫下樓以後便一人走到草地上馬夫當作蓮孫要走呢忙去套馬車蓮孫搖搖手却獨自在草地花闌旁邊徘徊了一回只見那院中的會計員也坐在草地鐵椅上面晒太陽他見蓮孫來了趕忙起立招呼蓮孫也和他點頭會計員道柯先生今天來得好早蓮孫笑道今天下午有些事不能來因此早一些來看看病人會計員含笑著指指樓上道這位女病人大槪是日有起色了蓮孫道這全是仰仗貴院回春之力會計員道這也是吉人天相柯蓮孫道我還有一件事奉託呢會計員道什麽事柯蓮孫道我所介紹來的這位女病人現在雖住院没有幾天但是還没付過分文不瞞你先生說我今天要回杭州去一蹚我想替他先付些欵子會計員道那可以不必隨後再算便了柯蓮孫道不是我到杭州去了恐怕這女病人兩三天内出院那末付欵的事他們女流弄不清楚所以還是由我付一點最好會計員道出院儘管出院那末候你先生回來再付也不遲柯先生與我們院裏董事姚先生是朋友我們院中還有什麽不相信嗎蓮孫道這到不是相信不相信的問題因爲我要貪圖省事起見所以打算先付會付員道旣然柯先生要先付那也未嘗不可 
三言兩語[  金鍾秀]  
　　洛吳對李彥靑說吾人至此地步尙何所求惟望吃一碗太平飯耳這句話不知是否出自肺腑如果是眞實的話諸大軍閥都把太平兩個字放在腦袋裏切切實實的力圖太平那麽我們小百姓雖没有飯吃也是感激得很 
 
 
 

Page 9

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 10

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *國内要聞二 
[膠濟列車火警續誌]  
　　死九人傷四十七人　津浦車亦幾釀火警 
　　膠濟列車十七日晚在金嶺鎭辛站間失火焚斃旅客多人已略誌昨報茲續接十九日濟南通信兩函互有詳略分錄如左 
　　「其一」膠濟路自接收以來該路辦事人員對於其應服職務初尙舞大過失迨爲日旣久漸趨廢弛凡車頭互撞貨車失火車出軌外等之事項月有所聞然未有若前晚之巨慘也此次巨變發生於十七日晚東去二次快車該車行至金嶺鎭東距辛店尙遠該車機輪間應揩之油未能照揩緣已入夜分各機師皆爐旁取暖酣入睡鄕以致輪熱火發延及電盒電盒爆裂遂燎原不可救矣當時初發火之車爲最後之三等車與該車相連者爲公務車前面尙有三等車數輛車夫等急爲脫離始將離起火車之第三車脫去故焚燬之車爲公務車一三等車三此時被火車中之人爭向外逃事後調查被火燒死者九人爲火灼傷及爲門窗碰傷與跳下跌傷者共計四十七人當由該路派人將受傷者分送於坊子張店濟南三醫院其受驚致疾及受輕微傷者尙不在此四十七人之列據濟南醫院執事人員云住在此院者共十二人皆焦頭爛額神識不清且現聞大半不能言語已焚斃之尸骸已經拍照待領未經被火之車與車、 
上乘客二百餘人（此晚由濟賣出之票爲二等十人三等三百十餘人一等無）已於十八日午後車往東去此間各界人士對於該路辦事人遇事怠忽極爲憤慨擬開一大會研究辦理此事適該路局長劉堃由京返濟寓於鐵路賓館各界以伊此次北走京津西往洛陽從事固位運動置路政於不顧而令該路演此慘劇聯合多人往尋事爲劉氏偵知早已趨避他處此一塲武劇未能開演事後聞擬定辦法二種㈠電請當局嚴辦該路負責人員㈡傷者之醫院死者之撫䘏及一切損失等統由該路賠償以警其餘刻尙在會議中又津浦南下三次車於昨日下午行至滄州之南有一乘客將所吸紙烟丢入窗内不時火光熊熊窗下焚燬座旁一老婦見火狂奔頭碰鐵柱血流如注車中秩序大亂旋經人以盆水潑之未及燎原否則將爲膠濟第二也 
　　「其二」膠濟車十七日之火險徒以無外人在内當局者遂不重視膠路局長劉堃今日尙逍遙濟南若無事者然茲將今日向膠濟車站及濟南醫院調查所得臚陳如下㈠列車及乘客數目該列車爲膠路由濟南開靑島之二次客車於十七日午後十一點十分由濟南開計掛頭二等車各一輛乘客十人三等客車四輛乘客三百二十九人外警務車一輛郵車一輛飯車一輛㈡肇事時刻地點是日車因誤點夜四點半始駛過金嶺鎭站（離濟南三百里）三等車中忽然起火車至店站即停㈢肇事原因及失火時情形路局初次所接電告謂係因走電起火第二電則謂係因乘客有帶火酒者瓶破酒流用火柴照之遂至延燬究竟眞相如何至今尙未能探悉乘客從睡夢中驚醒手足無措車門窄小擁擠不出砸窗跳車者晣背折臂燒於車内者焦頭爛額叫苦連天聲聞數里計共燒毁三等三輛飯車一輛當塲死九人傷四十七人㈣善後方法及受傷者慘狀十八日午前十點該路事務總段長馬某及總事處病系醫生八人到辛店查看將受傷者分送於該路附屬之張店坊子兩醫院醫治又以該兩院不克容納送來濟南醫院者十一人其已死者則暫置辛店車站備人認領今日濟南齊魯大學敎員某赴張店醫院將其親屬女一男一接回濟南據稱在張店醫院者已死五人業已掩埋濟告醫院中受傷者以頭部傷爲最重多半神經錯亂不能自道其姓名因年假伊邇該車又係由濟東行故以膠東人爲多而尤以省垣各校學生爲多㈤各界對膠路局長劉堃之憤激此次傷害人命旣如上述而乘客損失尙無從調查路局損失聞在兩萬元上下而局長劉堃以位置問題奔走京洛十六日始抵濟南該路釀出此重大之事而彼猶高臥濟南站樓上佯爲不知濟垣各界人士因之異常憤慨今早有四五十人赴車站尋劉氏質問劉見風頭不好避而不見聞各界聯合會對此日内將有嚴重表示素與劉氏不睦之省議員則將嚴電中央請撤換劉氏云 
[温樹德歡迎席上之演說詞]  
　　北歸與駐靑都是有理 
　　靑島民權通信社云十六日靑島官商各界假南海沿大飯店設宴歡迎北歸海軍各將校首由洛吳派來招待員陳文會報告開會歡迎宗旨繼由龔積柄致歡迎詞後由温樹德致答詞（由秘書長代讀）原文如下「本日承熊督辦龔坐辦孫司令以及洛陽吳巡閱使代表并本埠各界同人開會歡迎我海軍同人實深榮幸樹德謹代表全宣敬致謝意并藉此機會有幾句話向大家陳述㈠對於國内大局希望促成統一中國今日最危險者莫過於財政而財政之所以陷於死地者其原因由於兵多兵何以多由於有實力者爭爲雄長擴充勢力惟恐不及以爲兵愈多則實力愈厚實力厚則可以制人而不受制於人所以養兵漫無限制此皆内政不統一之故也若全國統一各安其位爾勿我詐我勿爾虞雖有兵無所用之無所用則無人肯養多兵兵不多則財政可理財政理而後可以謀政治之改良促社會之進化故欲兵不多莫如使兵無所用欲兵無所用莫如使全國統一我海軍同人此次北歸實係目擊國家之分崩離析至於此極不忍再行同室操戈擾害百姓所以毅然北師希望全國擁有厚力者與我海軍大表同情作一致行動則統一不難實現國家庶幾有豸㈡對外希望收回領士增進國際地位中國領士爲外人租借者多屬海灣港口非門户要區即通商巨埠欲求收回必須有擔保該地治安之能力而對於中外商民之生命財產負完全責任然後方能使外人無所借口放心交還請舉一近例威海衛現方在交涉中英人曾要求駐泊海軍經我國人力爭而英人乃提出相當之讓步謂該處先儘中國海軍駐泊設中國無有海軍駐泊該處英國即在該處駐泊海軍由此看來海軍北歸對於收回領土實有莫大之利益領土旣能收回收回後又能維持治安使各友邦曉然知中國有自治能力則國際地位不求增進而自增進矣㈢希望國人互相諒解永弭爭端中國近數年來各疆吏人自爲政不相統一其最大原因在於彼此猜忌不能諒解微嫌遽起動以武力從事即幸而戰勝則國民之受害者已不知凡幾自細較量眞是得不償失况偶一不勝旣傷國家元氣又失舊有地位於公於私兩俱不利所以海軍此次北歸將以前種種猜疑種種爭執一槪不提人有對我不周之處我完全諒解我有對人不周之處則人亦必完全諒解互相諒解則爭端無自起矣北歸以後對於大局有如上述對於地方亦抱有確定之目的請略說之㈣對於地方治安務求與當地軍政當局同心協意共負責任凡屬山東沿海各口岸皆爲我海軍游弋巡查之地海面上防務固屬責無旁貸則臨近口岸之要區爲地方軍警力所未逮者亦屬義不容辭誓盡軍人保國衛民之天職以期無負今日各界諸君歡迎之盛意㈤此次海軍北歸駐泊靑島地方人士對於餉項問題不免發生多少之誤會恐怕海軍旣駐靑島餉項即須由靑島商民擔負其實此等誤會在明白大局之人斷不會發生於今再鄭重向諸君聲明一句海軍乃直受中央管轄之海軍所不餉項非由中央允許撥發萬不敢妄取分文微論地方欵項不敢妄動即完全屬中央之欵亦不敢分外希冀區區微意務求諸君諒解㈥餉項問題以外山東地方軍政商民各界對於海軍北歸尙有一種誤會便是政治問題恐怕海軍對於地方政局有所干預不知此等誤會亦純屬過慮樹德自東髮從軍略受軍事敎育對於軍人干政向來持爲禁例即此次北歸其目的原因雖有多端而脫離政潮漩渦亦屬其一况山東地方政府以及各界各法團對於地方一切行政立法外交諸大端無不卓著成效聲施爛然在樹德看來可謂毫髮無遺憾矣難欲士預也無所用其干預所以對於政治問題干預二字在海軍决談不到以上諸端不過略陳梗槪如有不對之處務望加以指導俾有遵循不勝感盼就此爲諸君祝福 
[湘憲取消醞醣釀中之各方面（湘雅）]  
　　軍工商已無問題敎育界尙難包辦 
　　湖南取消自治方法將由各縣各公團一致通電之後再由趙恒愓氏以服從民意立言實行歸北愚前次通訊中已將手續縷晣述明然茲事重大異常目下湘省各軍官各公團之究竟意見如何殊與治安問題大有關係特將所探悉者分述於次 
　　（甲）軍官方面㈠唐生智此次湘戰因爭烟稅問題衍而爲「西南」「譚趙」問題自本報發表林支宇談自而後乃大白於世原現任湘軍第四師師長唐生智自恃爲軍官系之中堅見蔡鉅猷擁有辰州產烟之地以致暴富乃聳趙免蔡職（趙初猶豫不决唐求之甚堅後因發生戰事唐始終出死力）因搆此滔天戰禍後又擅殺南縣知事李希尙李木二師師長魯滌平妹倩因與魯結有深仇（後來魯乃殺袁植以洩憤）是唐一舉一動自然惟趙馬首是瞻可以不必顧慮㈡賀耀祖賀現任一師師長溆浦之役全軍覆没到省辭職趙優禮慰留然光桿師長究有何未於是協定由賀自出私財歸趙向北疏通旋在漢陽購得步槍五千桿回湘成軍對趙方方戴德之不暇且賀係湖南陸軍小學校出身本屬於凖軍官系（現在湖南軍官十之八九爲保定軍官學校畢業生人因稱之曰軍官系該系在湘有絶大勢力）又與唐生智同學二人自當合作㈢葉關鑫葉現任三師師長本江南將備學生一身功名出自趙氏一手提拔其部下精銳則在蔣鋤歐一旅蔣旅由趙氏貼身之「衛隊營」洊升知况以上三人又同爲趙之舊部（趙爲師長時唐賀葉并爲團長）自然可以一鼻孔出氣㈣劉錋劉現任二師師長與趙關係雖不如三人之深然其所部僅舊五團葉琪一團（今已升旅）及唐希忭所帶袁植殘部二營（今爲十二旅）爲數甚少　原有四旅旅長唐榮陽已升任澧州鎭守使不復歸其指揮是劉亦不敢另有異同就上舉情形而論湘軍界可無問題惟歸北之後北方何以位置此四位師長誠不可不先有所計劃否則恐不免另生枝節也 
　　（乙）公團方面各縣公團勢力甚弱發言權本不甚充公其視此一部「省憲」也大言之或如一束之「告示」小言之且竟同於德皇威廉所謂之「一種破紙」誰無有擁護此「告示」「破紙」之心理惟省會各公團除省議會方面正以議長毁憲除名案兩起鬧得落花流水不能如何外其他如總商會工會敎育會等皆勢力雄厚不可輕侮趙氏於此因亦煞費經營其步趨即先從總商會入手克復長沙時即以會長左學謙（字益齋）有附譚嫌疑下令通緝一面授意該會新選會長選舉結果黃藻奇當選會董一席則屬之葉德輝黃與周自齊爲連襟時往北京葉則昔年籌安會湖南會長是二人之擁北自不待言工會會長蔡湘向爲政府當事事仰承政府旨意更不必論惟敎育界採委員制人數甚多比較的清流者多且各人均有固定飯碗（湘敎育界根深蒂固者南北均不能易之成一種學閥）鑒於符定一以主張君主致不能再在敎育界立足之覆轍自未必肯以一時之權利而犧牲其永久地位此則不識當局者將採用何種手段以便如法泡製也（一月十二日） 
[贛省頌行省校經濟公開通則]  
　　江西省立各校因校長對會計一項向守秘密職敎員不能過問而財廳積欠經費時職敎員又與校長爲難此等問題非實行經濟公開不能打破現敎育廳學制研究委員會特擬訂省立各校設立經濟委員會通則呈送敎廳核准施行通則如下第一條省立各校應設立經濟委員會第二條經濟委員會應設委員長一人委員若干人由全體職員分别票選之以得票比較多數者當選第三條經濟委員會委員任期以一學年爲限但得連舉連任第四條經濟委員會有審查學校預算决算之權經濟表委員會簡章及審查細則由各校自定之第五條各學校會計員每月應得各項收支數目按照預算項目編造收支對照表交委員會審查公布第六條經濟委員會議事時以全體委員三分之二以上出席出席委員過半數以上之同意爲議决第七條本通則如有未盡事宜由各校自行規定 
[閩省政界最近之變動（禹衡）]  
　　財警兩廳長與印花清海兩處長 
　　福建財政廳長一席蔡樸辭職後薩屬意陳培錕氏曾電楊樹莊楊敬修促其由滬同回陳氏日昨已有回電謂財政紊亂已非一日個人出處無補時艱請另覓腎能以免貽誤云云現二楊已於十四日回閩陳尙留滬而陳任財長之通過閣議與已見明令之聲則喧闐人耳據陳之家人云陳决不就職唯一般人之推測陳將俟之舊臘以後以免當此難關警務廳長將改任姚廷屏日昨已說得千眞萬確但最近消息張藻宸將任第一師第二旅長繼劉春台之後王百川當日確有此表示昨張意非全部改編不可而改編又非有鉅欵不可遂因而停頓現該旅長又有已任他人之說結果尙難逆料印花處長陳鶚奉令回閩日久未能就職近以柯洛文厲行一元以上加貼印花釀成罷市兩次各處商家會議對於柯氏均表不滿然蕯偏聽柯氏力爲維持本月十日財政部又來一電云據省議員歐宗斌等勘電稱閩省印花自柯處長就職以來輙鬧風潮累次罷市並據福州各商帮豔電稱柯處長違法騷擾商民相率罷市等情查閩省印花稅處長經部派陳鶚接充該員到閩已兩月自應令其接辦以息風潮云云蕯氏秘不發表惟商界聞之頗爲憤激將來或有驅柯之運動亦未可知也清海保商處經高處長與楊幼京司令接洽將保安局與清海處合併辦理楊氏赴滬此亦其一問題本月十三日高已就海軍公所設處開辦表面上似已兩方接洽完妥實則楊司令對此尙未同意日昨海部且有暫緩設立之來電高受人慫恿并聞楊氏將回趕速開辦然清海必須海艦而海艦不在高氏手中如調遣不靈則事實上即難辦理經費又無所出勢難存在可想而知也 
[歲尾年頭之成都清况（成都通信）]  
　　首領並未示怯　市面稍形蕭索 
　　川省局勢在此年頭歲尾甚爲難過前方戰事則不痛不癢勉强相持後方則艱苦萬狀迄無辦法省城所受影響尤甚當將過年之一星期内市場商號舗面幾全關閉各街住户亦已相繼掩門而守儼然凖備慶賀新新年之光景試一調查内容方知張冲周西成等之隊伍由前川東戰地退回休養初則估換銀票須照銀元價格三千二百掉換繼則以票購物竟以少數勒逼商人找補名數銅元復次又侵入住户家宅或紮部隊或供給養或借床被一任取携騷擾苛瑣爲前此所未有 
　　一二兩日熊劉兩總司令俱親蒞校塲大犒各軍作長時間之演說無非勉勵官兵之語全體大爲動容尤以熊氏演說最爲動聽略稱本軍成立以來所向無不克捷前在東川稍挫雖敗猶榮本軍爲正義戰仍當鼓勇 
兵全體忍飢忍凍死生以之全體大呼聽命可見討賊軍氣尙未大衰也 
　　熊劉因重慶敵軍尙待應付遂在省城籌備戰費八十萬元房捐田捐同時進行佔計糧户產業多寡爲凖値百抽出幾成須待調查計算後方能定局日來省垣内外各鄕團保各街區正已經奉命分途進行不日即可實行至省城市面前數日内因討賊軍張亞光周西成兩部開到之始士兵不明商情多以銀票紛向商號當銀元行使銀票僅値三折輔幣又復缺乏以致商號多暫關門近來熊劉兩氏聯合維持一面提高票價一面又籌硬貨發給軍士票價已經漲上四折大有再漲之勢各街商號亦多開門大約不久張周部隊開拔出省市面或可恢復原狀也 
[粤滇軍風潮解决之經過（毅應）]  
　　此一役損失已不少 
　　粤省滇軍第四師因更動師長及參謀致發生絶大風潮　演出石圍塘激戰一幕其詳情已見十二日通訊（見十七日本報）茲據調查所得王秉鈞舊部第八旅長王汝爲王秉鈞免職後蔣光亮升王汝爲爲第四師師長詎王汝爲乃王秉鈞之親屬故就任師長後即代王秉鈞鳴不平第七旅長楊靑國統率部隊約一千六百餘人十一晚圍攻石園塘第三軍軍部十二日遂估據石圍塘一地該軍軍長蔣光亮關耗以王師胆敢抗命叛變遂於是日（十二日）午親乘永豐兵艦赴石圍塘痛剿先檄調駐三水西南之滇軍第六師長胡思清由三水帶兵沿廣三路而下一央商調樊鍾秀之豫軍一部由省城開赴車尾砲台登岸向第四師背後夾攻而蔣則駕永豐艦在海面親行指揮是日（十二日）午後雙方即開接觸槍砲之聲隆隆不絶當第六師由三水乘車開至邵邊（邵邊爲廣三鐵路站名距石圍塘十五里）時尙未停車而第四師已派大隊在是處扼守一見敵至即施放機關槍轟擊當即傷亡第六師兵士十餘人第六師部隊登即下車接戰雙方相持於邵邊之問而此時豫軍已開至石圍塘向第四師陣後猛　蔣光亮在永豐艦上復兩發巨砲第四師前後受敵且子彈將絶戰至下午六時許一部份繳械而降一小部份敗退五眼橋站附近旋亦被繳械於是該第四師始完全解决然是役石圍附近之山村王眼橋各處鄕落民居已被散兵搶掠迨盡廣三路石圍塘總站辦事處及該路公司建築物完全被燬於炎廣理人損失不下數十萬亦云慘矣刻下石圍塘一帶由豫軍駐防蔣部担任搜索散兵佛山一地原駐有第四師兩營幸先一日已由蔣派人前往繳械改編不致牽入此次戰事漩渦故佛山尙幸免於兵禍至該第四師解散後該師參謀吳震東及同時免職之第三軍軍部總楊希閔上一呈文辯明無能敵事并痛詆蔣光亮頗振振有詞殆所謂此亦一是非歟（一月十三日） 
　　續函云粤省滇軍第四師因更動師長問題致發生石圍塘之激戰第四師於十二日攻入石圍塘焚燬廣三路局及後被繳械之經過已詳十三日通訊茲查十三日各軍武裝調停及改編第四師之别訊爲前函所未及載者補錄如下十一日第四師第八旅由石龍折回省城後乃於十一日夜九時許分乘民船運載所部約一千六百餘人停泊河中至十二時十五分鐘由新任第四師長王汝爲督率所部向石圍塘進發分三面環攻一路由芝村一路由大涌口一路包過石圍塘石圍塘第三軍軍部設在廣三路局樓上祇存副官數人及有第六師胡思清部隊二百餘人水陸游擊隊鄙某所部百餘人當第四師迫近石圍塘時該局人員均未知悉是晚該廣三局李長李某方命廚子殺鷄弄夜膳有知第四師是晚來襲者告知第三軍副官長　副官長尙一笑置之態度非常暇豫迨派探往偵查始知第四師有意來襲乃急命司機準備汽車頭一輛以兩衛隊監視該司機不得擅離以防緩急蓋守石圍塘之部隊以全神防守石圍塘沿岸疊沙包作壘以爲前臨白鵝潭第四師斷難飛渡故祇準備陸路逃走而第四師是夜乃分三處繞道包圍實出彼輩意料之外局員方夜膳問忽聞駐守部隊燃放電光砲（砲竹）兩響局員知有變無何槍聲繼之而起蓋有第四師小部份軍隊爲内應第四師即從四周進迫廣三局長李某及第三軍軍部副官偕衛隊數人幾逃走不及因後路已斷絶欲向海岸乘輪渡河而船］ 
主於槍聲起時已逃走一空其後見電輪一艘數人始下輪直駛赴天字碼頭逃脫第四師旣迫近路局該處守兵因衆寡懸殊致被第四師乘勢攻入六師餘衆百餘人即退向芳村一帶分頭扼守田基應戰第四師攻入後即將水陸游擊原駐之棚廠焚燒其後各兵人廣三路局將會計課室之鐵製儲銀箱用炸藥炸燬掠去二千元現欵當炸藥爆發時火焰延及木料該局原儲廢票紙料甚多皆引火之物故霎時間該局全燬於火而車務處平日存有扣留走私之硝磺數包立即燃着故延燒愈廣惟機器廠材料所及煤廠雖遭蹂躪尙未焚及又鄰近該處之電話分局幸三面環水祗一路與廣三管理局通連亦不致受殃司機生匿居工人木屋中伏地以避流彈故生命幸免當該管理局洋樓被火時局内歷年各項卷示契據圖册帳簿均未搬出付諸一炬此種損失實不可以數計單就建築物而論非二十萬不能恢復原狀是夜大火之後第六師餘部尙與第四師相持槍砲之聲至翌晨（十二）五時始行停止當是晚事發時廣州全市各軍政機關均宣佈戒嚴各區警察及商團軍分佈各街衢要衝嚴密防守入夜九時許即將街閘　閉水上各兵艦澈夜在河面梭巡汽笛之聲通宵不絶河南方面亦出李福林頒布戒嚴令各項軍隊非奉軍長命不准擅進河南晚上十一時起不准船隻載客登岸於 
光亮赴大本營將第四師襲擊石圍塘情形向中山報告中山立命豫軍總司令樊鍾秀率隊前往調停并傳令如不受調處者即以抗命論准予迎頭痛擊樊於是晨八時詐親率馬弁隊一連步兵一營大砲兩尊在長堤八邑會館碼頭下輪取道黃竹岐向邵邊奇槎前進是日下午二時到達目的地同時蔣部旅長保榮光亦率步隊三百餘人乘車由三水下駛與樊部會合共同動作樊氏抵步後即傳大元帥令着第四師停止戰鬭并解除武裝聽候調處該部仍不服至四時許樊軍及保旅即向第四師進攻雙方在芳村五眼橋一帶又起劇戰至六時許旋又停止是日二時許蔣光宙偕同李根雲帶領第一路獨立旅部隊百餘人乘永豐軍艦駛往石圍塘鎭懾被第四師開槍轟擊永豐艦放連珠砲二嚮始得通過該海而在黃沙角欄灣泊蔣即派人乘坐平南緝私船赴石圍塘向該師傳令繳械第四師答以翌日（十二）再說永豐艦旋即駛返東堤十三日晨第四師仍無切實表示省中要人乃聯袂往謁滇軍第二軍軍長范石生請范出任調處范初以第四師不隸本部範圍難以越殂代庖其後中山下手令着范以實力調停范始應命於十三日午派出參謀長李宗璜親赴石圍塘向該長官宣傳帥令第四師此時方允遵大元帥及范軍長命令立即表示服從受范石生收編范即命江防司令部派出兵艦碱艘載有范部第二軍步兵一連渡過石圍塘收繳槍枝用民船數艘載返東堤一帶候編第四師第八旅旋於是晚撤返廣九車站歸編定今日（十四日）復返東江前敵於是蔣軍内鬨風潮始完全解决然石圍塘舗店已被散軍搶掠一空損失數十萬傳聞佛山原駐有第四師部二營亦因繳械衝突佛山車站亦被燬於火刻下石圍塘管理局辦事處旣被火廣三一路交通又斷絶將來恢復極爲棘手現該路辦事員召集同人在平南緝私輪着手辦善後然全路焚燬破壞將盡非有五六十萬鉅欵難以重興廣三車開行尙遙遙無期也第四師王汝爲受范石生改編後已通電與蔣光亮脫離關係而蔣亦將王之背叛行爲通告茲將雙方文電擇錄各一以明原委 
　　蔣光亮通報查本軍自内部發生風潮後一切眞相各友軍均未深悉致人言各殊茲將始末緣由述之於後伏望鑒察焉溯目敝軍第四師長王秉鈞及軍部總參謀長祿國藩私通北敵圖謀不軌幸我大元帥明察秋豪洞悉奸情先將王秉鈞及祿國藩免去本職以四師八旅旅長王汝爲徣充師長在該旅長王汝爲受恩深重應如何克蓋厥職以期報稱乃該旅長不惜破壞西南首先率師離防意圖刧擄軍長當蒙大元帥并各友軍　行制止在案而該旅長不惟不脹從長官命令曁各友軍忠告制止開赴前方竟敢於本月十一日率兵攻擊軍部搶擄民財燒燬廣三路局綑綁軍部職員擅自槍殺以下犯上實屬無法已極當該旅長率十五六團攻擊軍部時石圍塘原駐朋警衛一連士兵約百餘人及第四師留守後方警衛一排共計不足二百人衆寡懸殊已無所謂戰鬭故該逆兵等遂得以逞延至次日乃飛調第六師保旅由佛山向石圍塘進剿我友軍由芳村花地圍攻今已將該逆王汝爲包圍於石圍塘不難一鼓殲滅誠恐尊處不悉詳情相應通報請煩查照爲盼 
　　王汝爲通電竊本師出生入死轉戰東西北三口鞠躬盡瘁爲國效命而蔣光亮徇私誤國包藏禍心口血未乾竟興三字之獄大敵當前已藏射烏之弓且斷絶我伙食佔據我防地解編我砲兵辣手毒心將士同憤汝爲等不得已通電宣告與之脫離務懇我元首及胡總指揮各軍師旅長主持公道解此糾紛至汝爲對元首曁楊總司令胡總指揮則始終愛戴服從區區愚誠謹以掬示滇軍第四師師長王汝爲率所部全體叩（一月十四日） 
[粤省禁烟局成立會（毅）]  
　　禁烟局組織之内幕　　專賣洋烟之辦法 
　　粤省自各省聯軍入粤以來因賭過地此固毌庸深諱賭餉已正式由承商辦理矣而洋烟則仍由軍隊自由包庇設館開燈於是烟館林立在表面上固有碍政府體面而實際則政府損失權利不少當此軍餉緊急時期與其坐視大利被軍隊朋分孰若巧立名目將洋烟由政府專賣如是則每年政府收入增多百數十萬亦未始非一種絶大稅源此種主張政府於數月前已擬有辦法 
 
 

Page 11

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *派楊西嚴爲禁烟督辦并着手組織禁烟總局楊氏月來已積極籌備但格於武力勢力未克進行順遂因目下市區内開烟局之談話處或俱樂部皆各軍犬力者包庇政府若一旦禁止此項烟館而歸專賣談何容易交涉屢月仍未有頭緒楊氏遂提出折衷辦法拉各軍頭目入團實行政府軍界合辦而設會辦四人位置各軍領袖以便將各軍私開之烟局容易收束楊氏爲禁烟督辦范石生朱培德李福林張國楨四人爲禁烟會辦十日已會銜出示佈告禁烟局成立同時並佈告禁條例若干條以限制各種私烟而文告之措辭則謂現在私烟遍地政府爲禁止起見特由政府用中西藥配製一種戒烟藥膏（即鴉片烟之變名）歸政府專賣如有願設戒烟舍（即烟館）俾烟人吸食戒除錮疾烟癖者可到禁烟局領取牌照開燈惟烟膏須向禁烟局領購之特製品不得買用私烟并訂定領牌照費分五等一等開烟燈二十具納照費一百元二專開烟燈十五具照費七十五元三等開烟燈十具五十元四等開烟燈三具以下納照費十五元開烟燈一具者列爲五等納照費五元以上之牌照其時效以一月爲限一月後即將牌照繳銷須另領新照方准繼續開辦此章程之大略也（一月十四日） 
[蘇省選舉談（二）]  
　　蘇省第四屆省議會選舉業已中止本届省議會轉瞬期滿此全省之民意機關將來恐不免中斷但因本屆省議員多不理於衆口一般社會對於將來中斷情形並不生若何感想至於衆院改選問題各處電致省署主張民十有效者截至昨日（一月十九）止計有阜寗各法團蘇州總商會敎育會農會興化縣商會農會敎育會丹徒縣議事會農會敎育會商會泰興商會農會敎育會等而民十全體議員亦電齊韓力爭聞韓省長本擬以費絀緩辦爲詞電復中央由政務廳長携請齊督會銜因齊主消極對付遂作罷論照此情形一時不易解决惟蘇松太一區曾由楊春綠提起訴訟經法庭判决無效因一區無效影響且恐及於全省則民十縱有效蘇省究如何仍爲一問題附蘇省民十議員全體電文如下「齊巡閱使韓省長均鑒伏讀本年一月一日明令改選衆院依照現行衆議院議員選舉法迅速籌備等因仰見政府刷新政治之至意惟查民國十年當選之衆議員同一根據現行法產生是依法取得之資格法一日有效即一日不得取消此次政府明令未將十年已選省區聲明降外顯有一法同屆兩選之嫌勢難承認除電請中央迅予特令聲明民十已選省颧毌庸另選以重法律而順民意外合再電懇鈞座轉電中央迅令已選省區毌庸裑辦不勝待命之至江蘇新選衆議院議員王景堯繆步靑·黃家璘·于樹深·蔡培·陳大猷·楊廙·沈蕃·吳榮萃·楊源·鍾善道·佘恒·陸棫人·王鴻藻·李鍾鈺·于殖·樊　夏宗瀚·葛錦城·柳肇慶·顧承祖·楊東嚴·孫銘·馮士奇·許厚基·葛夢樸·薛學潛·盛思頣·段書雲·孫祖同·朱溥恩·儲南强·沈朱軾·徐承禧·榮宗銓·戴思恭隨伯盟·陶儼·程肇湜·秦炳章等同叩」 
[杭州平民敎育畢業式]  
　　杭城平民敎育由靑年會倡辦後共設平民學校城區及江干湖墅合計七十七處自民國十二年九月二十日開學至民國十三年一月二十日畢業總計四個月時期學生共八十四班一千六百六十八人敎員共九十八人於未畢業以先組織學生畢業標凖委員會迨舉行考試後計畢業者一千四百二十九人不及格者二百三十九人即於二十日下午二時半在靑年會運動塲舉行畢業式到者一千數百人由馬文綽主席張省長代表爲第三科長馮學臺張敎育廳長代表爲省視學李振夏均致訓辭對於畢業諸生勉勵有加省敎育會幹事尹志仁通俗敎育研究幹事蔡鶚等亦均蒞止全國靑年會幹事晏陽初傳若愚曁城中區區長許麟孫各有演說會塲滿布萬國旗健身房陳列學生成績由杭縣陶知事給憑張葆卿夫人給獎開會時全體向國旗三鞠躬並攝紀念影最後由幹事田嘉謀致謝詞三呼中華民國萬歲及平民學校萬歲遂振鈴散會 
[杭州快信]  
　　接洽江浙和平代表由杭返滬後如何向蘇齊商榷消息頗爲沉悶閩皖贛江浙撤防問題一時不易實現惟江浙會銜布告日内即可張貼 
　　商訂閩浙和平公約福州總商會迄無覆電惟該會羅會長曾有私函致在滬浙代表沈澤春謂敝處團體渙散結合不易祇可徐國進行 
　　新昌張知事電省縣屬下洲村民呂金善篠日因畝捐聚衆開槍發布傳單並欲與警備第四區隊長楊輔庭爲難已於皓晨率隊親往彈壓 
　　浙軍二師砲兵隊現設師司令部新建洋房聞内部計砲工兵一連砲兵一營已由新委張隊長呈報成立 
　　省署皓電義烏李在事該縣冬防吃緊擬募退伍兵辦理團防自屬要圖所需槍械等項准在凖備金項下撥一千元以資購辦假妥速組織成立擬具預算呈核 
　　湖州繭商趙頣年等電省以德清縣議會增加繭稅作清鄕費全體否認請令縣撤銷 
　　滬杭甬路局辦公人員十二年度獎勵金經任局長呈部請照月薪各給一月半現奉覆准給一月 
　　錢能訓業已南下回嘉善原籍浙稽核所錢所長今（二十）日請假赴嘉迎候陳商興修錢王祠事宜 
[南京快信]  
　　洛吳代表張之傑啣命疏通江浙和平在杭接洽已畢定今日由浙來寗與齊督再作一度接洽即返洛復命 
　　蘇紳因外傳齊督有加練二個混成旅以劉王兩參謀長充旅長說昨往謁齊詢問確否齊言無論國庫省庫均無從增加軍費且本人日前復和平協會電亦主張停戰裁兵安有自相予盾之理謠傳請力闢之云 
　　整理財政委員會委員黃伯雨等均已來寗定今日正式成立聞各機關預備費及軍警各費計年減百餘萬元　　英國長江艦隊司令安德森昨偕英領布辣江晋謁齊韓兩長談一小時辭出兩長下午即赴下關回謁齊督定二十一日上午十二時在署設宴歡迎請英領陪席 
　　齊督以津浦路匪患未靖令徐州鎭守使會商路局編設游擊兵車一輛裝置機關槍隨車往來以防意外 
　　財廳通令各稅所凡中央防疫處運輸各地藥品一律查照免稅並頌標記式樣二份以資識别 
　　財庉續委各縣提欵委員計與化姜鵬舉上海金山沈維光·南通如臯汪本源東台師譽 
　　部派省委赴蘇州仲裁振興電廠委員陸家鼐促頣昨日回寗報告省長裁决情形並將雙方簽押文件呈請備核 
　　銅山縣知事崔季友呈報該縣各商店所發紙幣已函商會限令儘二十日以前一律收回以後永垂禁令以期救濟金融 
　　院電齊督導淮請先派員測量案已闪内財農三部及水利局核辦 
　　江都商民王瑨吳保芳等代電省署呈控鎭江屠宰稅所張梯靑濫拘商民扣留物件請飭縣嚴究 
　　鎭江魚業行商童惠如以該埠發生漁會名目惑衆招搖來省告發省令丹徒縣知事查禁 
　　寗省小火車自前日日加開二班每日來回十八次 
　　安徽天長縣知事張銘帶兵士九名由蚌領運湖北造涉槍六十支子彈一萬二千粒曼利步槍四十支子彈八千粒俄國造步槍子彈三千粒過浦轉押該縣備剿、 
匪用 
　　内務部咨行兩長請飭屬取締不良影片以維風化當即轉各警察機關各縣遵照 
地方通信 
[蘇州]  
　　商團二部開辦冬防蘇城元妙觀方丈内蘇州商團第二支部以時届崴暮城内外商團各支部均已先後舉辦冬防故該支部長現亦於昨日（十八日）召集本部各職員　會集議表决該部亦定於本月二十日（即夏曆本月十五日）起實行冬防每日上午七時集合團員操練二小時入夜八時後全體荷槍戎裝整隊巡行觀前街護龍街臨頓路等處輔助警察保衛商市聞該部張敎練員昨已通知本部各操員准時一體到部聽候指揮矣 
　　東吳大學定期舉行畢業東吳大學開辦已久計行畢業典禮者已十七次矣其中畢業者或游學外洋或服務交通事業（郵政等）或擔任敎授該校向以暑假期舉行畢業自去年（民國十二年）改用新學制規定後計算頭班生學級分數已達畢業程度爰於十二年分秋季預先宣佈特别辦法准於寒假畢業茲定陽曆一月二十五日下午二時舉行第十八次畢業典禮並於二十三日二十四日開話别會且有影戲演劇燄火等餘興以娛來賓現已散發入場劵任人屆期入校游覽又於校内及操塲添裝臨時電燈一千餘盞此次畢業許文科九人（李國寗·吳柏生·胡維嶽·徐宗一·梁官松·馬大椿·楊葆仁趙觀宸·濮炳文）理科九人（史醴伯·史撝如·李駿耀·林嗣放·林光庭·陶小治·張浩·張鴻年·馮斅年）　　烟兌業開第四次會議本月十八日下午四時新組烟兌業紙烟公會假護龍街大關帝廟開會到者有會長王純甫副會長蔣潤身·貝潤之幹事吳偉清張鑫浩名譽董事王熙廷等及同業各店共計一百餘人由王純甫主席報告商會註册經過情形並演說商會無端拒絶註册之不合曁商酌救濟方法遂議定續函商商會將入會理由說明如果再不予通過則由我千百同業每店各蓋一書柬圖章再請准許入會務請到會諸君堅持到底一俟　答復到日再行召集開會云云議畢散會時已薄暮 
[松江]  
　　籌辦平民敎育縣敎育委員爲籌辦平民敎育前往嘉興铬校參觀乃其時已經散學祇取得章程數件故十九號又由敎育委員及縣視學等會議辦法結果照董事會議决地點准寒假後開學 
　　籌設公園問題本縣籌設公園已勘定在醉白池後因該處頗具邱壑之美松人盛國成在南京造林塲辦理因熱心桑梓漑捐梅樹千株以五百株種該處其餘則分植於各縣屬機關曁縣立學校至開辦經費則由各團體分認主其事者爲張彬士陸規亮云 
　　强搶閨女案紀聞山陽鄕敎員徐煥章强搶張錦昌女偕逃作妾一節已由該鄕公民殷震亞·陸毓仁·吳讓周·殷麒·沈鏡清·劉德周·周文亮·張賓鴻·侯毅等具呈敎育廳請究文云（上略）山陽鄕一校敎員作煥章與髮妻不睦專事問柳尋花見鄰居張錦昌閨女小娥頗有姿色遂發生戀愛關係女父以有玷門楣急欲招贅詎爲徐探悉即於古曆十一月初九深夜雇衆將女搶回經女父報告保衛團拘究徐即偕女潛逃作蜜月旅行旋經人調處由徐給田十餘畝於女父女則歸徐作妾實屬有玷敎育請求飭縣懲戒云云 
[無錫]  
　　繭業公所臨時大會流會紀聞無錫繭業公所於昨日（二十日）下午三時餘爲上海繭商徐錦榮提倡改良育蠶及部派員楊道霖發起改良蠶桑曁乾繭稅帶徴水利費等三問題開臨時大會計到上海絲繭商丁汝琳·徐可亭·徐錦榮·黃晋臣·奚雨人·孫榮昌·陶仭千·馬如年·王耀祖·吳惟賢·屠壽昌等以及本埠絲繭廠商共七八十人曁公所董事高映川等各商甫坐定高董擬欲報告開會情形錫繭商蔣哲卿起立云應推主席薛壽宣反對蔣仍持前說滬繭商孫榮昌徐錦榮反對蔣之主張因此大起爭執錫商孫建初詰高董云今日之會宛如與公所結賬而開會蔣云錫有繭行二百二十餘家今日到會之人不足不能開會討論宜組織無錫繭業公會與絲廠商分清界限且滬絲商不能混入繭業公所參與錫繭商會議方可滬孫榮昌反對其言雙方大起爭執致高董欲報告徐錦榮所提之議案至三次始讀畢會塲發言不一爭執至五時半無結果而散　說是會内幕含有他種問題故有此結果云 
[常州]  
　　趙靄吾來常演講　上海日華學校校長趙靄吾由武邑市敎育會特請來常演講新敎育趙君於十九日晚聞抵常二十日上午十時在市公所演講「文　　敎學法」聽者有車區男女敎員　餘人下午二時繼續　講三時許研究各項問題六時許乘特車回滬 
　　依西魏村又出刦案武邑依西魏村港字五號着全大家十七日夜半時分忽有盜非十餘人幢　大　而　當將羗全大之父若母用繩綑縛然後恣意抄掠歷一時許始呼嘯而去事主於十九日投縣報案當經承審員開庭訊明諭候派員勘緝 
　　捲烟特稅定期徵收蘇省捲烟營業特稅武進區係棄某承包由財廳給照承辦處設於柴巷已於一月十日成立現在調查存貨定於一月二十五日實行開征各捲烟商店無論躉賣零賣均須按照納稅存貨則須捕貼憑證方能出售 
[揚州]  
　　小輪訂期行駛高郵紳商王蘊之等以七千餘元在申購置豐泰小輪一艘組織運輪局往來揚邵露車郵各埠其郵地碼頭設南門外琵閘揚州設福運東關兩門刻以組織完備訂於二十一日開始行駛　　邵伯盜案彙誌邵伯湖河爲往還裏下河必經之孔道近來盜刦頻仍商旅視爲畏途十五日沿河腰舗居民華業高家被盜打刦拒傷事主之僱工携贓而去又有樊汊帮帆船孫龍寳十七日在樊裝客四人内有揚州馬市口恒興祥廣貨店夥李鑑泉帶有賬欵一千一百餘元及邵伯春生恒江某松竹齋李某等並其他貨物開來邵伯詎行經下喬鄕大官莊河邊突有匪船一艘載匪十餘人有穿制服者五人各持槍械鳴槍示威由夾港駛靠孫船口稱我輩係某營兵士數月未曾有餉特來相借刦卸貨物錢財至兩小時之久携贓而去迨孫船駛抵邵鎭已至下晚八時報經該處警察會同警備隊前往肇事地點追緝已鴻飛冥冥昨日（十八）均來縣報案矣 
[高郵]  
　　紙烟特稅開徴高寳紙烟特稅稽徴主任宋槃已將徴稅印花由省領回定於本月二十五日成立開徴云 
　　會委焚燒烟具高郵胡知事會委吉憲曾將十二年度拿獲烟案之各種烟具於今日（十八）午後三時在縣署大堂焚燒淨盡以絶違禁物品 
[南通]  
　　運河水漲各輸通行連日陰雨運河水勢已增大達公司各班小輪已於十九日開駛其餘重儎商船亦均通行商旅稱便 
　　敎育界近事女師範校四年級學生倡議設立假期兒童補習學校刻正集議進行城區高級小學現未添設初級部核與江蘇省施行新學制標準第二條規定不符敎育局已於十九日接轉廳令飭知增設初級部以符定章又已故敎員張震華家道清寒十九日由騎岸區學董方仲謨等證明該敎員任事在八年以上應予頒發䘏金以資獎勸即經瞿知事轉報敎育廳核奪 
　　游民所經費結束縣署近以各市鄕游民習藝近因事暫緩舉辦特先將賬欵結束計地方人士陸續捐助六千餘元現尙餘洋二千一百元於十九日併交張紳季直轉發各敎育慈善機關應用又王已勁認助游民所經費至少五千元刻下尙未繳到業經催追另充公益費用矣 
[南京]  
　　通飭各縣趕辦自治之訓令江蘇省長公署十六日訓令云查恢復全省元二年間縣市鄕各級自治一案前經本署訂定恢復縣自治程序七種及恢復市鄕自治辦法四條並縣市鄕選舉事宜期限表通飭各縣遵照依次舉辦所有應辦主補選各縣爲力求迅捷起見又經令飭體察情形自行酌定日期列表具報各在案茲查頒定市鄕選舉事宜期限表内列縣知事發給當選執照並呈報省長以上月八日爲止縣選舉事宜期限表内列縣知事分配各選舉區應舉議員額數發出選舉告示並呈報省長以一月十三日爲止現在限期已滿而各縣具報者尙屬少數甚至已經成立應辦補選各縣亦有延不具報如此玩視要政殊屬不成事體合再通令嚴催凡各級自治原未成立各縣務遵表列期限速辦其已成立須辦補選者尤應如限辦理其有不能如期遵辦必須展期辦理者統限於　到三日内將不能如期遵辦理由詳細具報候核經此次令催後倘瑞延玩小報定即查明依法懲處以爲玩視要政者戒除分行外合亟令仰　知事即便遵照切切此令 
[徐州]  
　　看守所改爲敎養局銅山舊監獄不合衛生前經知事崔季友·獄員侯啓祥呈請高等檢察廳撥欵改修大體業均告竣外觀華美内部整潔月前又在東鄕單集市收没會匪廟產變價三千餘串後以此欵將第三看守所改爲民事敎養局刻正督工趕辦一面購置工藝器械倘進行無阻陰曆年前或能成立也 
　　悍匪伏法匪首李二能之義子褚芳前經銅山警備營拿獲後供認隨同李二能爲匪數年並曾搶架汴塘鄕呂姓之牛驢四頭小孩二個嗣經事主以七百元將小孩贖回得贓夥分又在八義集夥同匪黨二百餘人抗拒官軍使用小緀徑口手槍先後做案十餘起前任曹知事屢請清辦辦初因其爲匪做案之時年甫十七未奉核准近因該匪在監兇橫迭生事端由崔知事禀明陳總司令今（十九日）午將該匪槍决及赴刑塲該匪尙高唱小東人等戲於此可見其當日在外之兇悍也 
[嘉興]  
　　禾豐紙廠已准備案嘉興禾豐造紙廠籌備進行已有多時因廠址設在東門外用里街致東棚鎭商民認該廠之設有妨飲料雙方爭執多時經省派委專員蒞禾查勘現此案經省委查覆於附近居民之飲料毫無關礙故該廠已可核准現該廠籌備會已决定於甲子年正月二十三日下午一時舉行創立會公選董事理事監察等各職員 
　　區敎育會選定職員嘉興城區區敎育會各職員任期已滿於二十日上午召集全體會員改選職員三十人並經公决於明春各校開學時召集職員會互選會長茲將選定職員錄下張文波·程井心·沈英斧·夏鳳章陸仲華趙梯霞沈少帆·文似蘭·程菊僧·譚紀成·周朗涵·張舒林·金漢聲·吳仰峯·沈仲干·吳天翁·張雁賓·趙玉林·張紀萍·朱敬良·高朶靑·程厚丰·陸慕曹·方仲容·邱子久·錢文彬·沈子才·陳尊石·趙仰高·倪錦章· 
　　平民夜校舉辦畢業嘉興城内外四平民夜校千字課已敎授完竣於十九日夜在講演廳舉行四校聯合畢業式共畢業九十六人各有獎品以資鼓勵並請敎育家晏陽初等講演九時後又映演影戲以助興趣 
[寧波]  
　　哨官毆傷崗警交涉奉化　備隊第二區第六營第一哨哨官陳占鰲（黃岩人）於十四日穿便衣在街閑游適見城區警察徐俟站崗責莫精神不振有違警規而徐警以珼備之人係穿便服心不甘服反詰來歷身分詎該哨官惱差成怒拳足交加致徐警受傷甚重事後該警所着人抬至縣署請騐知事置之不理於是該警反一而將徐警抬至就近醫院診治一面具呈警務處請爲查辦而全體長警以陳哨官無端辱毆同人立擬羆崗對待幸城區警所長林映輝力顧大局婉言勸解長警始罷斯議茲錄該警察所長致張省長夏警務處長電文如下本月寒日駐奉驚備隊哨官陳占鰲無故率兵十餘人將崗警徐俊倒拖至哨内毒毆傷勢甚重送縣不敢騐視現在愛生醫院醫治生死莫卜哨兵橫行警察不敢站崗乞主持查辦 
　　嵊匪慘害肉票慈北觀海衛地方有翁名發者家稱小康開設天成藥舗並在嵊縣亦開有藥店翁於陰曆十一月間前往收賬忽被嵊匪擄去當擄去後其子曾接該匪來函索洋五萬元　贖並附其父耳朶一隻以示警告乃翁某子媳以數鉅未贖繼又接匪函並附其你鼻樑一條其子仍未往贖迨至十一月終其子又住嵊收賬亦被該匪擄去茲據其子來函需洋三千元前往取贖至其父已被匪剖開胸腹撑諸竹竿現聞其媳正在籌欵以贖其子云 
[紹興]  
　　越安輪船又肇禍緒壚開往曹娥之越安輪船日前路過東關撞破民船不認賠償被撞船人遂糾集武夫數十人出阻廠行輪之物段以致波及乘客茲聞此事嗣由東關某紳與公司交涉始由公司賠償破船損失並將押船賬房張某撤換了事詎一波甫平一波又起十八號上午該輪路過東關又將徐家塘徐祥福之出市船撞沈船上徐姓婦女及　褓男孩雖即時撈獲然生僅月餘之人經此溺水神色驟變據兒科醫生即時診視謂生命難保云 
 
 

Page 12

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 13

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *本埠新聞 
[武人競購飛機之外訊]  
　　上海泰晤士報云飛機飛艇在去夏以前世人大半視作新式戰具或僅供娛樂之用迨乎今日漸知商用之重要英國皇家飛行隊旣已完全獨立而其殖民地内亦抱空中戰鬭力必藉乎商務上航空實力之政策倫敦莫斯科間今已開關航線逐日飛行吾人希望上海哈爾濱間亦能開闢天空航線以供商用更展至莫斯科而與倫敦相啣接詎知事有不然者北京航空處往日之大計畫悉成泡影中央政府所用於飛行塲之巨欵盡付東流即航空處本身亦成爲軍閥之玩具蓋中國非俟其政府能擔保財產之安全以鼓勵外人之投資終不能有商用航空事業而此時之飛機方作武人玩具互相爭勝各省督軍實無人願獎勵商用航空事業其競購飛機僅供軍事之用日前某督在西報發表之信件中稱不欲向外人購置飛機其實函内尙漏載一句即彼自能向他處購買是也更有某武人者一面高唱和平不願有戰事發生一面乃狂購飛機與馬隊用坦克車以冀超勝隣方惟是有飛機而無駕駛人才猶等於無試將各督軍所得飛機與航空人材一爲調查以覘誰强誰弱亦饒有興趣者也據吾人所能徴實之消息奉張擁有全國最大之航空隊蓋去年十二月六日新購法國飛機四十架而舊有之飛機可用者約三十架發動機二十具是奉方實有飛機六十架以應戰事四十架以供敎練至人材方面原聘之英國敎練官雖已郋職猶有俄駕駛員八人及華駕駛員一大隊此外復定購小坦克砲車六輛正在輸送中洛陽吳佩孚約有可用之飛機三十架優等駕駛員數人曹錕之南苑航空塲内可用之機約四十架内有愛佛羅式維梅式及漢行萊式等聘用美國敎練官一人裝置西人一人配造西人一人華駕駛員約二十人三月前曹以飛機兩架運寗齊氏因改敎塲爲航空場孫中山約有飛機十一架華駕駛員數人何豐林有法國飛機二十五架他國製造者二架華駕駛員一人洋駕駛員一人低級敎練官二人法製馬隊用坦克砲車十二輛而此諸督軍更有狂購自働車底部改造鐵甲車之說使其能得優育駕駛員或能造就駕駛人材則大禍之來恐終不能倖免蓋在天空戰爭無所謂中立區域也然各督之注意航空固如此而在上海義勇隊則猶似遲遲未嘗慮及云 
[閩浙公約尙無成立希望]  
　　國聞通信社云前因閩軍移防浙邊人心惶惑當由浙省士紳向閩當局進行和平公約惟聞孫傳芳態度對此頗爲冷淡前由杭州各團體致電孫傳芳措詞頗爲懇切乃孫氏迄今尙未有所表示即浙省沈澤春以私人友誼致函福州總商會羅會長亦未接到復音聞浙盧前爲蘇浙撤兵事對代表表示同時亦當與閩贛商量誠意辦法故閩孫如對和平公約依然暧昧殊爲蘇浙和平之障礙現浙省團體代表聞又以私人資格催促云 
[加設通海電報線之部令]  
　　江蘇電政管理局呂總辦頃接交通部令仰轉令通州電局於通州海安間加設新線不應再緩文云第七十九號呈悉據稱據通州局呈稱通海曞加線揆諸目前情形並不急需擬請從緩辦理以省糜費據情轉呈核示等情查通州局與清江往來之報雖不甚多惟與海安以北各局往來之報正復不少現在海安局一面接轉北路與揚州一路往來各報一面又接轉北路與通州一路往來各報未免擁擠遲滯故特於通海間多加一線以備開放東台·鹽城·阜寧·清江·等局聯絡直達此項計劃原係按照報務情形而定實有加掛之必要該局所請緩辦之處應無庸議仰轉令遵照云 
[美領事請保護巴塘美僑]  
　　上海泰晤士報云重慶美總領事近以巴塘一帶形勢嚴重已致文川邊鎭守使要求對於寓巴美人予以相當保護查四川全省共有西敎士二百四十人巴塘一帶幸無敎士駐紮至巴塘情形據雲南美總領事所接裏江敎會報告稱藏匪圍攻巴塘附近村莊悉爲殘破云 
[徐國樑家屬催請法辦兇手]  
　　前淞滬警察廳長徐國樑被人狙擊因傷殞命迭誌本報茲聞其家屬近日分呈江蘇督軍省長及松滬護軍使催請法辦兇徒治以應得之罪藉慰幽靈云 
[德輪撤換華水手衝突續聞]  
　　德船保路克登士號前日在海洋社碼頭因開除華水手起衝突由西人開放手槍（昨報誤爲雙方問題）擊傷寗波人何金榮·何發元·葉理源三人送入同仁醫院後何金榮於當晚六時斃命已誌昨報茲悉何發元葉理源二人昨日傷勢漸減美領事昨日曾往醫院相騐聞該船華水手共十七人德人三名美國人二名船主頭部等處亦受傷現在公濟醫院醫治云 
　　又函云現歸花旗公司收管之德商輪船因調換全船水手火夫發生開槍鬥毆傷多人華火夫何金榮當晚因傷斃命等情已誌昨報聞起衅原因係火夫頭目徐阿友在香港向該輪船主西人接洽共用水手火夫等二十四人（俱係寗波人）訂立合同以六個月爲限乃接事後未及一月該西人來滬復另雇新人接替前雇二十四人一併辭歇致徐等不服與該船主交涉互起衝突致肇此禍云 
　　中國新聞社云花旗公司經理之德商臘斯登號輪船十九日在楊樹浦外灘該船主槍擊生火船員一案槪略已誌昨報茲悉該船本係德國商輪歐戰後收歸花旗公司經理改懸巴拿馬旗號上月由巴開來香港船上職員全係外人到港後未及數日船主與職員衝突乃將所有之水手生火等停業而改用華人計水手十五名生火二十四名於上年十二月二十四日就職一月四號由港起程來滬十號抵滬前日「十九」該船主忽又撤換全體生火而另招用該生火等撤換後返港川資在在需欵乃向船主要求發薪亦未見允十九日九時三十分忽來大批新生火强請交替乃起衝突船主開槍射擊致傷多人該輪生火被擊受傷後即向海員公會曁寗波同鄕會請鳴不平該兩會擬於日内開會討論對付本埠南北均安兩公所南北焱盈社兩團體及焱盈同興會定今日先向寗波同鄕會請願提出嚴重抗議以重生命該船華生火之姓名籍貫如下賀信榮·（即何金榮）寗波鎭海大溪頭人年二十四歲不及醫治已死何福元寗波鎭海人槍傷大腿病勢極劇華阿源寧波東東鄕打傷頭部生火頭目康阿友寧波東南鄕人週身被打重傷以上三人已送同仁醫院醫治陳長順王明良張阿來徐雲寳俞如金孫順倫史姊雲任阿祥趙阿裕金大興夏金榮丁阿方張定楷以上十三人均自投水巡房陳阿方蔡自方周友德周阿如小三北周阿友何阿方以上七人因無衣無食故由海員公會暫時收留云 
[閘北水電監察簡章呈省備案]  
　　監察員簡章已增修爲七條 
　　閘北水電廠公團監察員簡章前經委員會原擬六條送由公團磋商修改已誌前報嗣因監察員方面力爭參與委員會列席會議此項簡章因之稍有增修前日（十九）委員長張一鵬於晋省前特覆俞宗周·王彬彥·沈田莘·管際安·陸端甫·等五監察函謂已增修送省特錄原函如後 
　　委員長復五監察函逕復者監察員簡章增爲七條已於昨日快函送省備案茲抄呈台閱應辦事項即行實行至委員會第一次會議當在弟回申之後届時定必預先通知以便照章列席也此頌諸位執事行生台祺第張一鵬 
　　委員會快郵省長函敬肅者廠務重要端在辦事監察有互相箝制之方乃收實事求是之效本會接收之先迭與地方紳商往返磋商僉以委員職權旣與公司董事相等而無監察人隨時查考則制度尙嫌缺漏是以允由地方紳商公推監察員五人駐廠實行監察職務以符公司之義並擬定簡章七條俾資遵守業於本月十五日一律實行理合連同簡章報明尊署飭科備案伏祈核辦見覆施行謹陳省長公署公監鑒閘北水電廠廠務委員會委員長張一鵬 
　　計抄呈閘北水電廠監察員簡章㈠閘北水電廠得由地主人民推舉監察員五人其職權比公司之監察人㈡委員會保管關於廠中重要契據合同應通知監察員到塲共同啓閉㈢委員會日常收發文件應逐日錄由報告監察員查閱㈣委員會開會時應並通知監察員列席除不加入議决權外得發表意見㈤監察員得隨時調閱廠中收支帳目但須於先一日通知廠務主任㈥監察員對於廠務得隨時條舉意見函知委員會酌辦㈦廠辦事處應特設監察室以備監察員隨時集議 
[警廳取締蘇州河停船之佈告]  
　　江蘇淞滬警察廳昨發布告云爲布告事案據華商雜糧公會·華商紗廠聯合會上海機器麵粉公司公會等聯名函稱蘇州河一帶商賈輻輳船舶雲集東自新拉圾橋起西至舢板橋止時有壅塞之患而新閘橋一段因橋東廣抛木排橋西多泊米船致河道愈狹尤形擁擠一交冬令水淺往往斷絶交通延及四五日之外若不設法取締酌令將木排起岸限制米船停泊則往來輪舶旣患停滯各項貨物何從運輸商業有困頓之患廠家有傳機之累爲此急迫具函凟陳仰祈迅予出示嚴行取締各木行在沿岸抛置木排並飭閘北米行公會限制各米船不准任意停泊一面諭飭水巡隊逐日多派巡船分段往來梭巡遇有不遵約束之船户隨時驅逐勿稍縱容如是水道方得常時交通否則船多河狹實無疏通之餘地不特阻碍行旅抑且困頓商業伏乞鑒察准如所請辦理以利交通而維商業等懚查上年七月間因蘇州河一帶任意停泊竹木等排妨碍河流損壞駁岸經會同滬北工巡捐局布告取締在案據函前情除飭水巡隊隨時梭巡嚴禁並行閘北米行公會外爲再布告仰該處一帶竹木行棧及米船並其他一切船隻一體知悉務仰遵照後開取締辦法辦理毌得故違致干究罰爲要切切特此布告一計開」㈠各竹木行棧載運竹木限二日内起卸不准任意停泊並不准沿路堆積其現在停泊之竹木等物均限即日遷移相當處所以免妨碍河道㈠各米船以後在新閘一帶每排祗可停泊五艘不准多停㈠由他處來申之米船應暫停泊曹家渡小沙渡等處須俟新閘橋附近所泊之米船卸空開出後方准更換入内㈠其他各種船隻應停泊相當處所均不准任意停泊致碍交通 
[段祺瑞病况之電訊醫云祇須靜養]  
　　本埠某要人昨接津電報告段合肥病况原電云總脈平和喉腫全消熱三十七度醫云祇須靜養云云 
[杭辛齋病勢平復]  
　　國會議員杭辛齋此次被選爲赴粤代表因病不能首途茲聞杭氏之病現已漸就平復云 
[于右任赴粤]  
　　柏文蔚等赴粤第中山决定出師北伐各省區討賊軍集中粤境分路出發已有切實計畫于右任氏亦於日前赴粤對於北伐事宜有所陳說云 
[辰字魚雷艇欠餉之撥發]  
　　北京海軍部所轄之辰字魚雷艇業已加入駐滬海軍艦隊該艇長廖德星已爲南京海軍司令部管押等情已誌昨報茲悉辰字魚雷艇自歸滬海軍之後當由該艇陳副艇長晋謁林領袖並將欠餉情形面陳請爲撥濟旋奉籌發薪餉三個月所有欠餉將來於每月放餉時按月補發一個月陸續結清云 
[商界進行恢復商團之續訊]  
　　起草委員昨晚開會 
　　南北市商界代表組織之重組商團委員會近日積極進行已將簡章等起草完竣昨晚該委員會召集起草委員等在某處開會討論修正各條文所聘各業領袖爲委員多數均允據任或加贊助昨商會會長方椒伯復該會一函云逕復者接誦大函以組織上海南北市商團籌備會謬荷公推鄙人爲籌備委員並訂於二十一日下午八時開會相約參預等由事關公益本當竭效棉薄未敢諉卸祇緣服務多處已覺應接不遑實無餘力分任仔肩現在貴會正當籌備鄙人旣不克到會參預末議何可徒竊虛名深滋咎戾用特專函謹辭務祈惠予另推賢能以資匡助臨緘無任感歉方命之處並望格外鑒諒尤深企禱至將來應行贊助之處屬在商界無不准力是視云云 
[法治協進會開會記]  
　　法治協進會昨日（星期日）午後二時假大東門内東姚家弄烟業公所開省憲起草研究大會嗣因所到會員祇有俞祖芬·張家鎭·徐金熊·湯應嵩·陳仁琅·蔡眉成·樊炳熙等不足法定人數改開第二十三次常會輪推徐金熊爲主席報告本會經過情形畢即討論提議案如下（甲）理事羅任傑·姚文壽屢次開會缺席議决補推蔡眉成·俞祖芬·爲理事（乙）會員蔡鼎成提出起草省憲意見書（全文錄後）議决留候大會時討論（丙）下屆常會照章於小除夕開會茲因陰曆年關應否改期議决改定於古曆來年元月二十日（即星期日）開大會（丁）上屆常會蔡會員等所提出之議案俟大會時提出討論議畢到五時許散會 
　　附蔡鼎成提出起草省憲意見書云比日以來本省人士依據北方公布之憲法以制定省自治之聲甚囂塵上本會同人對於此項提議未能强爲贊同始終主張起草省憲硜硜之愚不免貽議於識時務之俟傑然同人等自信爲純粹法理之研究眞正民意之表現良以今日之所謂憲法其事實上發布之動機如何姑勿深論同人等在法言法一則憲法會議出席議員不足法定人數再則議决之程序違法三則組織憲會之衆院議員業經任滿此稽之以歲月按之於報章以及議員自身之披露證明事實顯著無可爲諱者也枉尺而直尋賢者不取違法以成憑智者弗爲憲法旣不能認爲有效髟產生則其規定地方制度之所調省自治法當然失其根據至於制定省憲本爲各省人民應有之權利非徒　趨於湘人憲法之名稱一般人每認爲國家之所專有誠誤解北美合衆國之各州非獨立國也皆有州憲英吉利領土如坎拿大如澳斯大利亞·如紐西蘭等皆非獨立國也而皆有憲法何獨吾之省而靳之乎夫省憲旣爲規定各省權義應有之大法吾人之從事起草不過盡吾人省民一份子之責任無足異也茲更進而討論省憑之内容擬分十一章（一）總綱（二）省民（三）省　（四）省議會（五）省政府（六）法院（七）審計局（八）縣制（九）市鄕制（十）本法之修正及解釋（十一）附則茲最要言之即省權應採列舉規定以免中央之侵越省稅應採槪括規定將國稅列舉除省行政首長（即省長）採獨任制由人民直接選舉至行政官吏除各縣縣長應歸民選外其餘悉由省任命之夫行政貴於敏活故瑞士各部之部長美國各州之州長均採獨任制其產生方法美國除密西士比州之州長瑞士除發萊及弗黎堡之部長·由議會選舉洵爲最良之制近有主張吾國省行政首長採用合議制由人民選舉省務員數人組織省務院者實與行政敏活之原則相背至選舉方法有主張以法定議業團體代表組織選舉會選舉爲過渡者又湘省憲法以省憲法以省議會選出之四人交由省民投票决選之規定均與世界多數之立法例不合又易滋生弊竇本省未便苟同也至行政人員除美國各州因歷史之遺傳由人民直接選舉各部部長外其他均由州長任命瑞士各邦之縣長由人民選舉其他官吏除用德語之少數邦外槪由邦長任命我國各省歷史習慣與美國各州·瑞士各邦·微有不同旣由人民直接選舉省長即係信任之表示而於其用人行政之權更加以限制殊不合於理論亦難收行政敏活之效湘省憲法關於各司長之產生其權乃操之省議會於國俗民情似有未當也次則司法之權應歸中央與各省所共有高等法院權限較重與人民生命財產關係綦切高等審檢廳長應由省已直接選舉其餘地方以上之審檢官槪由中央任命初級則由省長任命較爲權衡適當次則審計局爲財政審查之機關其局長宜由省議會選舉之以上所陳特其犖犖大者其詳細議之省憲草案說明書管窺所及是否有當大雅宏遂幸有以敎之 
[寳山清理敎育欵產續開會議]  
　　昨日（二十日）寳山清理敎育欵產委員會在縣敎育局開第三次會議到會者有袁觀瀾·王詠仁·朱步蘭·王豐榖·印湘蓀·袁叔畬馮錫五等由委員長袁觀瀾主席將議决案件擇要錄下㈠王豐榖等報告調查學田情形㈡馮錫五等報告勘查老鼠沙情形㈢朱步蘭報告審查縣敎育欵產情形均有極長之討論就各種事實之性質分别决定辦法㈣市鄕敎育欵產表未經送會者應開單請縣催報㈤請縣署按照省頒草則令各市鄕推選代表在下屆會議清查市鄕敎育欵產其他關於重要問題頗多討論茲不具錄聞下届會期爲陰曆明年正月十三日云 
[爕昌火柴公司函請給發護照]  
　　運輸鹽酸之用 
　　本埠爕昌火柴公司昨日備具運輸說明書及護照費印花稅等函請總商會代向省公署呈請輸運酸（即綠酸鉀）護照三十張每張五千斤共計十五萬斤日期以十三年一月起至十四年一月繳銷以便該貨進口時持往騐領聞該會已允如所請照其意旨轉呈江蘇省長核辦矣 
[會議三等公典利息之所聞]  
　　上海華界三等公典業前被江蘇全省典業公會在蘇省呈訴利息關係一案曾經財廳派委專員來滬實地調查並經南北市兩商會迭次會議已紀前報茲悉此案現經總商會縣商會邀集雙方代表特開聯席會議三等公典業代表發言略謂華界同業四十餘家資本本不雄厚營業又非發達况華界與租界地點不同所有利息及期限等應再逐漸改良以昭公允且招牌本係押字並未附加當字以後如有發生不合規則之事跡當然由同業取締並請官廳禁止以符原案至未改公典之家應當趕爲改設利息一事應按木榜規條一律二分取息以六個月爲滿期應請會長設法維持詳請示遵等情聞兩會查得華界各公典確與租界之公典性質有異營業上亦多相形見絀固屬實情惟以後懸爲厲禁者不准添加當字字樣以示區别故已公决由兩會聯銜呈復省公署請示施行以待早日解决云 
[解散國民掃毒會之警廳訓令]  
　　淞滬警察廳令在閘北四區二分所云案據國民掃毒會張樾呈稱竊念吾國最巨之毒厥維鴉片及類似鴉片之嗎啡紅丸等物此害不除國民永無自强之日蘇省扼江海要衝爲南北樞紐私運販運多視此爲例利之場雖官廳對於烟禁要政雷厲風行功令未嘗不嚴滑吏奸民素以爲利藪不免日久玩秉滬上一隅近來迭次發現大宗私土并有種種黑幕爲社會指摘非合國民羣策羣力與官廳互爲輔助斷難收廟清之效於是集合同志發起組織國民掃毒會以團體自治之精神除人民生計之障碍設遇地方聞見有夾帶私土紅丸嗎啡等物應由會員隨時報請當地行政機關緝究至會内附設戒烟醫室敦請中西名醫善爲治療一面編印曰話分往各處宣講烟害以期實力奉行而達中西訂立禁烟合同之效曾經呈請省長備案來滬籌備業届告竣若非呈請就地官廳立案出示保護不足以昭愼重但會中性質完全熱心公益提倡戒烟爲唯一宗旨對於行使物續與地方人士純相勸善毫無反響等情據此查該會前次呈請立宁因未奉省長正式明文當經行區查明再核旋據查得該會會員行爲殊不正當流弊孔多即經指令查禁在案據呈前情難保非故智復萌意圖嘗試仍難照准除批示外合亟令仰該署員迅即前往查明嚴行制止飭令尅日解散仍將辦理情形具報備查切切此令 
[萬國商團隊員在淞試砲紀]  
　　本埠萬國商團公會隊員五六十人（均係英國商人）各帶馬匹背負槍械並十二生的陸路戰砲四尊每尊用馬六匹拖帶於昨日（量期日）上午九時特雇淞滬鐵路之性畜車二輛運貨車二輛裝儎馬砲掛於淞滬三班車後到淞至砲台灣海道測量局門口將砲排列浦邊試演射法其靶設於三夾水江心靶項插一紅旗爲標凖離岸約有兩哩路程自十一句鐘時開始射擊因路程較遠故未擊中至十二句鐘停止共開二十餘砲試畢各隊員均略食隨身備帶之乾糧於午後二時仍由火車拖砲回申聞此次試砲本定於前星期日舉行嗣因天雨是以延到昨日試放云 
[警廳長飭查巡官槍斃商民案]  
　　淞滬警察五區總署八官橋派出所巡官莊定爾開槍擊斃寳興路振源祥店主朱孝侯報請法庭派員騐訊判莊押候訊辦等情迭紀前報茲悉此案淞滬警察廳陸廳長據五區總署李署長呈報後前日特令司法科派員前往調查莊莊定爾如何玩弄手槍何致觸動槍機槍彈激出致斃朱孝侯生命各情據實詳復並着偵查開槍是否故意抑係誤傷一併陳明等因該科長已遵諭派員往查矣 
 
 

Page 14

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *[半年中紗花市况之槪述]  
　　（十二年七月迄十二月） 
　　去年下半季紗花市面甚爲堅挺良以紗錠年有加添而棉產未能按需要以遞增益以去年美棉成底空虛收穫又歉木化不過中稔日人又來旺收供不應求斯棉價之日見高漲也紗雖步棉而上然合之成本仍屬有虧紗市之漲落往往於人氣向上之時後棉而漲及人氣之回疲也先棉而跌是以去年上半季紗市感疲弱而不安及下半季又因價昂而受虧一年來總不脫棉貴紗賤之局我國受影響日本亦受其影響歐美各國無一不受其影響也惟我國所受之影響爲獨大蓋各國紗廠具有精密之統計雄厚之資財於新花上市時按其資力而收儲一年中用棉之量若日本各紗廠除資本薄弱之數小廠外於去年棉市混亂之中仍能獲優厚之利益此其明証也我國廠家則否因畜財之不充不能預儲多量之棉甚至購現花而售現紗則若近來之市價未有不虧本者以致虧蝕倒閉者時不所聞我國紗廠之失敗一致於斯不欲振頓則已如欲與外紗相競暢銷本紗則非治標治本同時並進不可治標策者即紗廠對於進花時之地點和時期須加以精密之考慮而以極有經騐者處理之蓋廠家進花最爲重要稍一不愼危險隨之此外若廠内之管理得宜廢紗廢花之利用等等俱可使花本减輕紗質優良也治三策者救濟棉荒是也如推廣棉用以增棉棉量改良棉種以優棉質是乃我國近今棉界切要之圖也美國以善蟲之滋蔓棉田之有限數年中恐無增加巨額之棉量供之於世世人知美收之不足已轉移目光於印度埃及之棉將來印埃之不足又恐世人目光移轉於吾華棉矣是則現今救濟棉荒不獨救我一國亦足以救濟世界各國也國人其注意之茲將過去半年中紗花逐月市况槪述於左 
　　七月中紗花價格漸趨漲勢新棉以霉雨連旬氣候寒冷棉苗頗受損失陳棉又枯市上通陜等花已不多見棉價因之見漲紗雖客銷未暢價亦因之而堅廠家存棉已多用罄而紗花價値又不相稱是以大都停止工作俾棉花需要棉紗供給俱可減少則花價平而紗可高漲矣此乃廠商不得已之消極法也日本各大廠存花尙可敷用且有爲去年新花上市時廉價購進者對於近日紗價儘可獲利彼邦减工之議隨倡隨息終不能實行者以此也八月中本埠日紗充斥又有大批印花到滬紗花價格因之俱軟月底中美天時俱若乾旱不適於棉田益以害蟲蔓延颶風爲患價稍回高惟値此晴雨無常天時不正之候棉價隨之轉移漲落因之靡定廠家以存花之枯曾思利用廢花以紡十支紗者是亦减輕棉紗成本之一法也九月中美棉預測銳减日本以震災後需要棉布頗多又以本紗銷路起色各帮動辦甚殷市價因此上二月爲高惟中秋節後時局　重謠諑繁興價又回落十月中新花上市而價反逐步高漲紗亦隨之而堅斯固由陳花缺乏美棉歉收以及紗廠減工日多存紗日少之所致而戰禍不至即發現銷得以無阻亦爲上漲之一因且日人來我内地　購我棉人心更堅紗花市面遂成暴漲之勢矣紗布交易所十六支紗標準價一朋間漲有二十三兩之巨通州花標準亦漲起十兩該所成交極旺十一月中市價繼續上漲而英布暢銷蘭開夏廠恢復尤足以促棉市之上騰十六支紗標準最高價曾至一百八十四兩三錢中外紗花同時狂漲以致棉業風潮一見於濟南再見於天津而印之孟買亦以限制高價聞矣月末金融緊急客銷轉弱賣氣以甚跌落頗巨轉呈反動之勢十二月中美棉收成最後報告僅一千○八萬一千包以致世界棉市異當堅穩本埠花價已漲至五十兩外後以年關漸近銀根奇緊買賣雙方各存觀望交易因以減少惟價格則互相牽制變動極微遂成呆滯之象矣茲將紗花價格之升降别類分門編列於次㈠期紗半年中期紗成交極爲旺盛而以十一月爲最多價格亦以是月爲最高本埠三交易所共成交五百零五萬八千八百零五包較前半年增一百六十八萬一千四百五十五包計紗布交易所成交四百二十九萬二千一百五十包物口交易所成交四十七萬一吉七百三十包取引所成交二十九萬四千九百二十五包茲以中日逐月期紗高低價格列表於次 
月份　　中國紗布交易所　　日本三品取引所　　東滙 
兩　　　兩　　日元　　兩 
 
七月最高價一四八·五（二四八·六）最低價一四一·八一六六·三（二三五·六）·七○五八月最高價一四五·○一六七·七（二三六·二）·七一最低價一四一·六一六○·九（二二六·六）·七一 
九月最高價一五三·八一七八·二（二五四·五）·七最低價一四三·○一五八·五（二二七·三）·六九七五 
十月最高價一六六·三一八二·三（二五五·九）·七一二五最低價一五二·三一七二·八（二四六·○）·七○二五 
十一月最高價一八二·九一九三·一（二八四·九）·六八最低價一六五·七一八四·○（二五五·五）·七二 
十二月最高價一七四·九一九五·四（三○二·九）·六四五最低價一六九·四一八二·九（二七六·一）·六六二五 
上表爲便於中日紗價之比較故表中所列俱係逐月各本月份每日收盤之價茲　以紗布交易所半年中十六支紗價爲標準而示逐月中各月期高低價格及其差數於次 
月份　　最高價　　　最低價　　相差數 
七月一五三·一一四一·三一一·八八月一四七·八一四一·四六·四九月一五五·六一四二·九一一·七十月一七三·五一四九·八二三·七十一月一八四·三一六五·一一九·二十二月一八四·一一六七·八一六·三 
半年中期紗上落前三月尙爲平穩後三月以外棉高漲人心良好期紗價格因以扶搖直上最高價爲十一月份之一百八十四兩三錢最低價爲七月份之一百四十一兩三錢半年中高低相差爲四十三兩（未完） 
[省委沈維光到滬守提解欵]  
　　蘇省各費待用孔亟又因年關在邇籌欵艱難曾由韓省長通令各縣知事分别攤派籌解昨韓省長又令知財廳委派委員沈維光來滬守提應派解欵限期繳廳沈委已於昨日禀　來滬與沈知事面洽一切沈委俟上海公畢尙須赴金山提欵同時財廳曾派出委員多人分往各縣守提茲將委定各縣提欵委員錄下 
　　楊昌祥（太倉嘉定）首書田（川沙寳山）李獄衡（吳縣）李世邁（泰興江都）汪本源（南通如臯）吳祖恩（丹陽）師譽（東台）姜鵬（興化） 
[國民黨第四第六區分部成立]  
　　昨日上午十一時國民黨上海第四區第六區分部在曹家渡開成立會到四十餘人蔣逸民主席報告選舉執行委員結果蔣逸民·徐鍾甫·白傑三·當選楊一　袁文波·李錦章·當選爲候補委員云 
[英按察署消息]  
　　大陸報云英駐華按察使署裁判官彼得格蘭氏昨夜赴津開庭又按使湯納氏之夫人及女公子於昨日在南方倦遊返滬 
[紗布交易所股東常會紀]  
　　每股得官紅利五元餘 
　　華商紗布交易所昨日開第五屆股東常會下午二時振鈴開開會股東到會者四萬八千餘權照章以理事長穆藕初爲議長致開會詞畢副理事長吳麟書報告營業槪况次監察人張　民報告本届帳略常務理事孫北　報告辦事狀况各股東咸表示滿意由議長宣布議决事項㈠提前召集第五届股東會應請追認案㈡第五届純益金分配案依次用起立表决均全體通過乃茶點散會按該所本届營業較上届發達六個月計算共做棉紗四百二十九萬二千餘件棉花五百四十四萬五千九百擔各股東官利紅利每股可得五元二角五分定於二十二日起發給云 
[家庭日新會開會紀]  
　　昨日（二十）下午三時家庭日新會假職工敎育館開會到四十餘人上次所推請之娛幹事黃冰佩·陸禮華·嚴濬宣·潘仰堯·高松圃·馬崇淦·曹伯權等均到會列席並當塲加推章伯寅郁印石二君爲娛樂幹事討論㈠每屆開會增加娛樂以增興趣議决由娛樂幹事隨時分任接洽㈡陰曆新年開娛樂大會當由潘仰堯君與戲劇協社職工敎育館接洽定陰曆正月初六日在職工敎育館開聯合娛樂大會節目定㈠報告㈡國樂㈢新劇㈣名人演說㈤影戲五種新劇由戲劇協社擔任演新編家庭劇「好孝子」其餘尙待接洽云 
[父刖子足案續聞]  
　　蔣竹田因將揮霍家產被父蔣啓琴·叔蔣留福·妻父楊景範·等毆傷左足由法庭送院醫治在案茲悉此案昨晨由檢察官同檢騐吏等蒞上海醫院騐明蔣竹田左足骨損斷已成殘廢當即返廳禀明再行訊判 
[市民大會討論宣傳之會議]  
　　各學校派有代表 
　　本埠對日外交市民大會宣傳股昨日下午二時邀請本埠各學校討論利用寒假期内協力宣傳事特開聯席會議到裨文女學等十餘校代表議决辦法㈠文字演講編輯週刋㈡口頭演講照備傳單圖表徽章分給各學校演講員㈢宣講地「甲」校舍「乙」會塲「丙」露天「丁」茶肆㈣講題以抵制劣貨·提倡國貨·收還旅大·否 
國民覺悟而實行國民外交尤須内外兼顧則事半而功倍愛國運動之實行者當具明晣之頭腦以判斷是非堅决之毅力以貫澈始終云云次周劍秋演說陳翊庭報告最後進茶點攝影而散 
[華倫號餘燼又熾]  
　　華倫號輪船於上星期四由小呂宋開駛來滬在三夾水洋面失愼當即救熄等情曾誌前報茲悉該輪現泊於滬南高昌廟龍華碼頭起卸貨物不料貨艙内餘燼未熄忽然爆發火勢猛烈當由該棧買辦林某附搭泰山小輪馳赴水巡捕房報告梅捕頭於午後三時立派護寗救火小輪前往施救直至傍晚六時火勢尙未盡熄云 
[滬杭路昨開貨手專車運清積貨]  
　　滬杭甬鐵路近因麥根路聯運貨物甚多該路車務處因各商家赶於年内運清故於昨日（二十）由麥根路車站特開二十六次貨物專車一次計掛列車二十餘車於昨日（二十）下午二時半運出前往杭州·閘口·南星·等站分卸各貨車中以活諸爲多其餘均係雜貨等件云 
[一週間之公債市况]  
　　公債市况自金融公債抽籤後本埠市面因京訊之漲趨勢爲之一變不但金融價格步見漲起即整理六釐亦因之而抬高上週市面漲風甚熾星期六雖略見疲象然較前週均見抬高蓋本埠銀根已趨鬆動各銀行及股票業者大都有充裕現銀兼以去年度各銀行决算公債方面均獲厚利是以近來又從事收買金融買户更暢元月期貨已漲一元五角之譜二三月期亦好起一元以外整理六釐現期貨亦均漲一元左右惟償遲短期八釐儘債劵邇來市價雖稍已立定然已無交易足述據該業消息金融公債大有漲上之機會即明年上春市面恐仍以多頭居勝利也今將上週初開盤後週末收盤價比較如下 
種類週初開盤價週末收盤價 
金融公債現貨七○·七五七二·六○元月期七一·四○七二·九○二月期七二·一○七三·二○ 
整理六厘現貨五二·五○五三·七○元月期五三·○五五三·八五二月期五三·四○五四·○五三月期五三·八○五四·五五償還短期八釐債劵一六·○○一六·二○ 
[一週間之内滙與外幣]  
　　内滙上週國内滙兌頗不冷淡蓋陰曆年關日迫各埠商號對於錢莊往來欠欵紛紛滙滬故匯市尙稱熱鬧貼水行情結果漲跌互見京津銀匯初漲後跌結果比前週漲起五錢北京公砝末價爲一千零五十六兩五錢天津行化爲一千零六十四兩半銀元貼水星期一二略漲嗣後逐日鬆動週末北京銀元爲一千零九元七角五分天津銀元每千元貼八元七角半比前週末行市各縮二元五角烟台烟估行情似有步漲之勢週末價一千零四十七兩半計增十一兩漢口洋例漲落不定週末價爲一千零三十八兩計大二兩銀元最高價到過一千零十五元五角週末驟縮至一千零六元五角比前週末市價只改大二角五分宜昌宜平週末價掛一千零四十六兩比前週提高七兩銀元始終爲一千零二十二元九江南昌銀元貼水初無上落迨星期六日始改縮一元掛牌價各爲一千零八元杭州寗波湖州紹興餘姚等銀元週要價爲一千零四元比前週跌落十一兩温州銀元小十元價爲一千零五元嘉興銀元週末價掛一千零三元計縮十二元重慶九七平銀縮小五兩價爲一千零十五元銀元亦降五元價爲一千零十五元濟靑兩埠滙兌忽通忽停足見其滙欵之清淡其餘各埠貼水行情週間雖間有改動面結果均與前週末市價無異至 
　　外幣上週各科外幣市况活動者依舊稀少週初銀行方面對於花旗票一項尙有收受故市面穩固星期三以後買户停　致轉而趨疲日票行市初甚不振迨星期三後因需給關係致市價頻漲馬克萬元票到多銷滯市面幾一蹶不振　如英荷坡港等票進出相等市情毫無重要變化足錄俄法兩幣受主尤形稀小故票價愈趨低落茲將上週高低市價列後 
票别最高價最低價 
英金票八元四角八元三角五分花旗票一元九角六分五一元五角五分五 
老頭票八角八分五八角四分荷蘭票六角九分香港票九角九分一九角八分五星加坡九角六分馬克萬元票三分五二分八法郎九分九九分二羅卜千元票一兩五錢一兩又　五百元票二兩五錢 
[江灣舊曆新年賽馬前之試馬消息（伯奮）]  
「一龐尼蘇格蘭」可望勝第二日之大皮賽　　江灣大香檳已售至一萬餘號 
　　江灣萬號體育會之舊曆年賽馬報名之期早已截止下星期五（二十五日）即將舉行會員競賣第一次故昨晨各馬主俱齊集於江灣賽馬塲畔一觀各馬脚步之遲速以定競賣時之標準雖北風凛冽不顧也第一日（舊曆正朋初二日）十一次賽馬中最爲人所注意者有四即第二次之搖會馬賽（TheSubGriffinPlafe）第三次之新馬賽（TheGriffinplate）第四次之恩派亞賽（TheEmlireStakes）及第六次之本會杯賽（TheClubCup）今年江灣大皮賽之錦標最有希望有四廐一爲馬立一爲道勒斯一爲德興一爲盛君馬立師之馬最傑出者爲「司華羅飛」（Swallowfield）昨晨試練一哩半路　三妥三十一稍四線最後四分之三·三十一秒一線最後半哩·一分零五秒三線道勒斯之「龐尼蘇格蘭」（BonnieScotland）試練一哩四分之三總時間爲四分零三秒最第四分之一爲三十秒三線最後半哩一分零二秒二線最後四分之三爲一分三十七秒三線最後一哩二分十三秒可謂速矣德興之「蒙司帶」（MoonStar）一哩半爲三分二十九秒二線最後四分之一亦爲三十秒三線最後半哩一分零三秒一線盛君之「北京城」（Cityofpaking）在泥圈試練一哩半爲三分四十二秒一線總功夫雖不速然其最後四分之一二十八秒四線實爲昨晨之最速者也固孶用君之「地哈利埃」（TDeHattier）總功夫亦不弱一哩半爲三分二十七秒惟後半哩一　零六秒三線最後四分之一爲三十三秒則使人失望然離賽馬日尙有二星期或可稍有進步外如「丐點反羅一（WittyFelow）「矮特兒矮司」（IdolEyes）「雖富否司」（SafefyFirst）「隊隊浪雷」（DaddyLongLegs）·等均爲良駒也聞今年江灣大香檳票之頭獎與上海不相上下現已售至一萬餘號欲購者可至靜安寺路飛星汽車公司隔壁萬國體育會慧接云茲將昨晨江灣各馬所試練之成績摘錄如下 
馬名騎者四分之一哩半哩四分之三哩一哩一哩四分之一一哩半一哩四分之三最後四分之一富非門Fulfilment小道勒斯三六·二一·一二·三一·四八二二·二四二·五八·二三·三五一哩四分之三之後一哩半三六·三惠點反　WithyFellow黃坤山四０·三一·一八·二一·五四·二二·二八二·五九·三三一·一司華羅飛Swallowfield馬立師三六·一一·一五·二一·五一·四二·二六三·００·三三·三一·四三一·一矮特而矮司IdolEyes海馬惟處一·五一二·二六二·五八三二北京城Cityofpekiltg海而四一·一·二三二·０二·三二·四０三·一三·二三·四二·一裡園二八·四龎尼蘇格蘭BonnieScotland小道勒斯三四一·一二一·五０二·二五·二三·００三三·三二·二四·０三三０·三蒙司帶MoonStar派得生三九·一一·一六·一一·五七·四二·二六·一二·五八·四三·二九·二三０·三康姆雷歇浦Comradeship黃賢三八一·一五·三一·五三二·二八三·０一·三三·三四三二·二雖富否司SafetyFirst劉順德三八·三一·一三四一·四八·一二·二一·一二·五六·一三·二八·四三二·二隊隊浪雷DaddyLongLegs白克而三八·四一·一六一·五七·四二·二六二·五八·四三·三０二三一·三電使項勝Distinction馬辣四０一·一七·二一·五二二·二七三·００·二三·三三三二·三阿沙碎勝Association馬夫三·三二·一三一·四地哈利埃TheHarrier劉順德三七·二一·一三一·四七·二二·二０·二二·五四三·二七三三·撲及立司Pugilist馬夫三八·二一·一六一·五二二·二六二·五九三·三０三一色的司反勝Satisfaction馬辣四０·三一·一八·二一·五三·四二·三０三·三三·三六三二·二衣拉佛勝Elevation馬夫三·三五·二三一·四果而八角塔GoldPagoda白克而三五·三一·一０·三一·四四二·二０二·五六一哩半之一哩四分一三六地石白辣ＴheZehra白蘭三七一·一三一·四六二·一七二·四八·一三一 
[一週間紗花槪况]  
　　上週紗花市面承前週之疲勢人心閑敢交易寥落又以外棉俱　日紗無力價格益形低下現本埠廠家之完全停工者有德大　　·華豐·振華·日華大中華·及寳成一廠·二廠·甫新二廠·等九家預料新正紅盤銷路一動價格必當起色美棉自上週來已呈高漲過甚之反動交易亦減日本棉市於週初以銀行減息買勢稍盛週中二次地震人心恐惶價格暴跌東滙驟縮後雖　災損失不多棉市影響少受惟彼帮時局不安政友會分裂股票因無起色美電滙轉緊棉市益形憊疲十二年份日紗運華人減㈠因二帮棉業不振休業日多　紗成本過巨輸出因以不良㈡因我國有抵制日貨之舉雖爲期無多而彼帶已深受影響㈢因蠲除棉紗進口稅之實行以致去年日紗輸入我國僅十三萬五千一百○八包較前年減九萬三千四百三十七包輸入於天津者最多上海次之安東·靑島·大連·牛莊·　　者又次之茲將上迴中本埠紗花成交槪况分述於左 
　　㈠期紗上週期紗交易仍屬清淡空者以外棉俱軟不貴補進多者仍緊守不放以致漲落極微共成交四萬五千四百四十五包較前週減一萬七千九百三十五包計紗布交蠏甩成交三萬○二百包物品交蠏甩成交九千二百二十五包取引所成交六千○二十包茲將上週一月期爲標準而比較中日之期紗價格於左 
月日中國紗布交易所日本三品取引所東滙 
兩兩元兩 
一月十四日一七七七二○○三（三一二九）六四一月十五日一七七三一九六二（）三○五○六三五一月十六日一七七四一九七九（三一二九）六三二五一月十七日一七七一一九一○（三○五一）六三一月十八日一七六七一九三九（三○六五）六三二五一月十九日一七六七一九五二（二九八○）六五五 
　　㈡現紗上週以廠家停工之日多故各帮帮稍有購進以應紅盤之需而防明春之供給不足也漢都採購最多次爲江西·廣東·汕頭三帮再次爲蕪湖·野鷄·　建·長沙·營口·寗波等數帮共做開五千六百包較前週減一千四百包本紗二十支價格以十四口一百九十五兩之三羊爲最高十五日一百八十七兩二錢五分之雙喜爲最低十六支價格以十四日一百八十三兩七錢五分之孔雀爲最高同日一百七十四兩五錢之長城爲最低十二支價格以十五日一百七十二二兩五錢之如意爲最高十六日一百六十六兩之電車爲最低十支價格以十六日一百六十四兩五錢之大發爲最高十八日一百五十二兩七錢五分之團鶴爲最低他若本埠英廠紗以十四日一百八十四兩五錢之二十支五福爲最高價十七日一百四十九兩五錢之十支雙羊爲最低價本埠日廠紗以十六日一百九十二兩五錢之二十支水月爲最高價十五日一百五十七兩之十支鴻禧爲最低價週間各廠開出期現各紗共六百包計二十支紗五十包十六支紗二百五十包十四支紗二百包十支紗一百包内申新廠人　二百五十包章子軍五十包溥益廠地救五十包恒豐廠富貴五十包統益廠金雞一百五十包厚生廠雙喜五十包茲將上週大阪現紗成交價格錄之於左 
月日藍魚牌紅財神牌福　牌三馬牌 
日元日元日元日元 
一月十四日三三○三○二三○五三○五一月十五日三三○三○二三○五三○五一月十六日三二八三○一三○二三○二一月十七日三三○三○一三○四三○四一月十八日三二四二九八三○○三○○一月十九日三二六三○一三○三三○三　　㈢期棉上週期棉交易亦頗清淡共成交六萬六千九百擔較上週减八千一百擔計紗布交易所成交六萬零三百擔棉業交易所成交六千六百擔茲將上週間中印一月期棉價及英美三月期棉錄之於左 
月日中國通棉美國紐約英國利物浦印　度孟加拉 
規元金洋便士羅比 
一月十二日四七·○五·三三八四一九·四○五二五一月十四日四七·一○·三三五○一九·二八五三八一月十五日四六·三五·三四二一一九·四五五三○一月十六日四七·○○·三三五三一九·六五五五○一月十七日四六·九五·三二八九一九·三八五四四一月十八日四六·七五·三二九六一九·○五五四三 
　　㈣現棉上週現棉交易廠家已鮮需要惟日商稍有購進共做開二千七百六十件較前週增六百六十八件内陜西花二千五百六十件最高價爲十五日之四十七兩二錢五分最低價爲十六日之四十五兩五錢姚花二百件價僅十四日之四十二兩二錢五分收進者計廣帮二百件日華二百件日信一千一百六十件東棉一千二百件他若美國現棉最高價爲十二日之三角四分三厘五金洋最低價爲三角三分一厘金洋英國現棉最高價爲十六日之十九便士又九二最低價爲十八日之十九便士又三三云 
　　尙有本埠新聞等轉入後頁 
 
 

Page 15

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *本埠新聞二 
[一週間之糖市]  
　　上週間糖市劃盤市象頗多上落東滙結價初期比末期爲小故市况亦先疲後挺惟時際陰曆年底商家結束將近以此市况不大熱鬧漲跌亦微客帮賣盤價格三温半一一·三○始終無動走銷則頗可觀也 
　　靑糖因潮州新糖出貨多故上週運滬之貨達二萬件號家開盤最初開八·四○後跌八·二○繼跌至八·一○又跌至八·○○及星期六開價則祗七·八○前後跌小至六錢之巨若此情形顯因貨多擁到故若斯也惟近日糖行方面有向潮州親自辦運者滬上方面潮帮竭力反對以此在此交涉期内價格爲逼氣而跌殆非可作正式市面也呂宋靑滬上到貨僅有廣帮自港駁來之貨上週毫無開出片靑到貨香港運來有一千餘包價格行售高九·○○次至八·八○云 
[一週間之絲市]  
　　上週中洋莊絲市漸趨平靜緣紐約市塲對於高中等廠乾二經進胃已足銷路日稀英倫方面則以路工風潮各經交易無人問津里昂等處雖有進意然以法匯野跳以致絲交亦不能暢但華商方面類皆以絲繭成本較重存底日薄守性頗堅且週初日本來電復遭震災於是態度益堅發電現交均非增價不售而歐美各絲商鑒於上次震災時之絲價狂漲暴落受害匪淺是以羣相觀望態度鎭靜迨後調查結果無大關鍵海外回電又不見轉故廠白黃絲經交易益趨清淡惟灰經以新貨登塲以來出口甚少際此美日銷塲並起價格乃漲行市堅俏茲將週間關於各絲經市情分類詳述如下 
　　機械廠絲上週中廠絲交易略有談成惟高等廠經市上存貨頗充廠商以繭本重大不願虧本求售故週間里昂等埠雖有來賬皆因論價懸殊成交無聞僅中等及三號絲法莊購去粗條份貨四十擔絲價均屬平定行市則仍趨堅勢云 
　　輯里白經上週中輯里絲經交易亦不見暢高等乾經惟日莊方面續有購進談成一二擋絲價仍舊中等干經美莊稍有交易價則平定下等干經英法均有去路絲價漲二十兩上等大經法莊購成頗多市價漲跌互見上等白絲因滬棧存貨不豐交易雖少價尙堅挺查華絲商手中揑貨類皆有限故日後銷路轉暢絲價當仍趨漲也 
　　川魯鄂黃絲經上週中黃絲經交易頓然清稀里昂等處本有進胃皆緣本埠法滙連日野漲致來價相距太遠交易無從談判故上中等川廠經查無銷路僅現貨魯廠經及滬地所繅之鄂廠經法日等莊購成三四十包絲價則較前竟賤三百餘兩川鄂黃絲上週印莊銷塲亦稀交易零落市况趨於清淡云 
　　八繭灰經上週中灰經交易獨趨暢盛緣美日等莊需路已起積極動辦搜羅近期貨惜灰絲商以今醬长產額减拆新繭價昂手中揑貨不多致不敢多售僅將所存餘貨招價出銷市價因而漲起二十餘兩然產地繭價邇來亦已聞風增高故滬埠絲價日後當益高翔大擴灰絲則因貨缺而交滯行市並趨堅俏也 
　　預料本週絲市勢雖發展因歐美各處進胃皆足滬埠絲滙不易回縮日本絲市又無確實進步况此時近陰曆年關華絲商已無意售貨故絲經交易恐難轉旺耳 
一週間之茶市 
　　上週間洋莊茶市仍趨清淡路莊土莊等路之綠茶與各路紅茶均無大宗交易英法兩國市塲雖有少數電報來申訂購然認價太低談判殊難接近蓋陰曆年關在即產地茶商紛紛旋里對於揑存手中之貨均委託棧家脫售其謀脫之心不復如前此之爭先恐後而茶棧家亦因各莊欵項業已節次籌還金融有餘裕且現在成交之貨過磅收銀兩項亦非年内所能如願故華商對於價格始終抱定堅硬之决心週間交易亦因此而未能見旺也茲將上週間各茶市况分述於下 
　　路莊上週間路莊綠茶總計成交二千二百八十三箱其中珍眉一項約佔十分之三屯溪貨居多數全週開出價格頂盤不過六十兩中低莊貨價自四十一二兩至五十兩市盤均無變動貢熙珠茶兩項均較前週略硬惟貢熙因存底缺乏銷額見減售開價格自二十六七兩至三十五兩較前週約高二三兩縀目珠茶因同孚洋行需要甚殷市價亦略見漲大帮一項上週去路又滯全週成交之貨自始至終毫無交易計由恒記忠信昌兩茶棧拆出八寳永記同泰昌永和日昌永等牌號之貨共計五帮扯價自二十七八兩至三十兩但其中蔴不芝珠等貨多未售清此種市價尙難作爲定評云 
　　平水上週間湖州平水綠茶仍見清淡大帮一項毫無交易市面遂無從發展惟其他各種零碎貨英莊略有走銷故人心已轉趨安穩但各茶價格較前週仍未見高 
　　土莊上週間本埠土莊茶廠改製之茶仍無大宗交易全週計餘秀眉針眉等貨均無市面可言 
　　工夫上週間工夫紅茶市面仍然平疲英美德法各莊均觀望全週成交湘鄂兩省之貨及祁門紅茶計三百九十餘箱祁紅售盤四十四兩兩湖紅茶售盤二十二三兩市價較前週無漲跌預料陰曆年内存貨决難銷罄茲再將前上兩週輸出箱數及存底列表比較於下 
　　 
[輸出比較表]  
茶名前週輸出上週輸出茶名前週輸出上週輸出箱數箱數箱數箱數 
　　路莊珍眉一七三七三○路莊蕊眉三八一六路莊貢熙六八五四二七路莊眉正無市四○路莊珠茶五九五四九○路莊眉兩無市一一四路莊大帮八三五無市路莊芽兩無市三五路莊鳳眉無市二八一祁門紅茶無市二七路莊娥眉無市八一湘鄂紅茶二三三三六七路莊針眉一八二六温州紅茶一二五無市莊路秀眉三八四三 
[存底表]  
茶名箱數茶名箱數 
路莊三二八九七平水二五三五一工夫四一三○三七莊四○六九 
[一週間杭州運來之現洋數]  
　　滬杭甬鐵路同和運銀公司於本月十四日起至二十日止（即一星期間）由杭州造幣廠及浙屬各商行號裝運現洋來滬　日分送上海各銀行錢莊其數如下 
　　（十四日）鴻賫五千元太興三千元鴻祥五千元交通銀行十萬元（十五日）交通銀行十四萬元（十六）鴻賫五千元同中桂三千六百元交通銀行十三萬元志和八百元（十四）太興二千元交通銀行五萬元均泰銀寳六十只（十八）順成局一千元交通銀行八萬元同沅現銀二千兩（十九）信裕五百元交通銀行二十萬元以上一星期間由杭運到現洋共計七十一萬五千九百元銀賣六十只現銀二千兩均先後運抵上海南站下車即由華運公司逐日分批送交矣 
[滬寗路陰曆新年行車通告]  
　　滬寗路車務處爲陰曆新年照章得停駛各列車及酌留辦事員司並加給半日薪金特通告如下陽曆二月五六兩日爲陰曆元旦令節本路各列車除下列各車照常行駛外餘均停止（一）二月五日即陰曆正月初一日上行特别快車上午九時三十分上海開下午特别快車下午四時南京開以上各車均停崑山站一分鐘上午夜快車下午十一時三十分上海開下行夜快車下午十一時南京開「吳淞支線」五十六次下行車上午九時上海開六十二次下行車下午一時十五分上海開六十八次下行車下午五時三十分上海開五十五次上行車上午九時四十分砲臺灣開六十一次上行車下午一時五十五分砲臺灣開六十七次上行車下午六時十分砲臺灣開（二）二月六日即陰曆正月初二日上午特别快車上午九時三十分上海開下午特别快車下午四時南京開上午夜快車下午十一時三十分上海開下午夜快車下午十一時南京開上行三四等慢車上午九時五十分上海開下行三四等慢車上午八時十分南京開又上下午三四等慢車均於三日開掛頭二等客車上行中班快車下午十二時三十分上海開下午中班快車上午十一時零五分南京開上行常滬區間車下午五時十五分上海開下午常滬區間車上午七時十分常州開吳淞支線火車除七十五七十六兩次外餘均照舊行駛（三）除列車交車站酌留站長一人分路夫二人站役一人辦公外其餘各旗站及貨站均於二月五日休業一天（四）總叚長及各分叚長均應於所轄各站酌留員司辦公爲要（五）凡於陰曆元旦服務員司均於三月份薪水單内加給半日薪金以資鼓勵（六）凡本路外國職員均應照常服務 
[南洋中學校友會開年會]  
　　昨日（二十日）午刻南洋中學校友會假一枝香開冬季大會到四十餘人由會長吳蘊齋主席即於聚餐時提議事件（一）發起母校三十週年紀念會案議决請會長先與王校長接洽後再開臨時大會選舉籌備員積極籌備（二）校友徽章案議决取消前次議案不必進行（三）介紹部初成須設法與校友之需人者接洽案議决由介紹部分函各處（四）編輯會刋案議决回復編輯部另舉五人辦理從中推一人總其成（五）校及廳捐欵案議决力催已認之欵限期繳齊一面設法早日動工餐畢舉行同樂會（一）蔡之偉與一來賓和彈琵琶（二）施照靑說故事並演戲法（三）郭步陶說書題爲項羽與合破侖之经較（四）鄭初年說學校笑話二則（五）李松泉演戲法（六）攝影散會時已四時一刻矣 
[華東敎會學校合設暑期學校]  
　今夏設在約翰大學内 
　　華東基督各大學與各書院去年曾在滬江大學合開一暑期學校今夏則在約翰大學同開辦現已舉約翰敎授麥克乃氏爲主任云 
[省視學章伯寅今日赴杭]  
　　江蘇省視學章伯寅定於今日赴杭接洽敎育事務 
[殷行鄕議會議决案之縣批]  
　　殷行鄕議會本届臨時會議决推行該鄕義務敎育曁復議制止萬國體育會縱騎騰踐苗榖兩案業於日前由該會備文呈請寳山縣署分别行知該縣敎育局·該鄕鄕董·及萬國體育會·查照茲該會議長朱家俊於昨日接縣公署指令内開呈悉仰候分行查照此令議决案存云云 
[一區警署籌備恢復拘留所]  
　　淞滬警察各區署所之拘留所業奉陸警廳長批准恢復後所有違警人犯被拘者均得拘留以免往返申解之勞茲聞南市第一區署長五金山以拘留所旣已奉令回復原狀應即設法籌備並將原有之拘留所整理清潔遇有違警等案除應申解警廳司法科訊理外其餘細微之案犯暫行拘留每日規定酌給飯食兩餐云 
[閘北各救火會會賽紀]  
　　閘北一段救火會新置德國帮浦車日前在麥根路試水成績甚佳昨該會王彬彥君特邀集閘北各段救火會參觀試水於下午二時舉行到者閘北救火聯合會閘北二段救火會閘北三段救火會等各職員會董均乘救火車至其二三兩段救火會亦將各本會帮浦車騙來會齊後原擬仍在麥根路試寋因該處地勢狹小遂會同馳往談家橋新營盤三十七團二營營前河下由下午二點半起賽每帮浦車各出水二支會賽結果一三兩段帮浦車馬力高度均相仿出水之高達十五六丈二段帮聞車較小馬力祗二十匹故稍遜然出水之高亦達十三四丈會賽時行人駐足觀者達五百餘人直至三時四十分始各收車同回一段救火會由該會特備西點饗客而散 
[水警派船游弋澱山湖]  
　　江蘇水警趙廳長茲查靑浦縣境之澱山湖有梟匪水盜出没値此舊歷歲暮貨船往來甚繁亟應嚴密查　故特令行該管之水警有爲游巡以保航路治安等因沈區長奉令後遵　　調師船一艘派委本區訓練科主任彭澤爲隊員已於前日開往　湖游巡並於變塔鎭組設辦公處以便接洽調遣云 
[中央信託公司定期開股東會]  
　　日期三月二日···地點假總商會 
　　上海總商會昨接本埠中央信託股份有限公司來函謂該公司定於三月二日（即舊曆正月二十七日）下午二時開第三届股東會擬借貴會議事廳一用是否有空請即示復云云茲悉該會以是日該廳無人借用可以預留故已函復允許矣 
[中法藥房協理辭職]  
　　中法藥房協理范和甫君任事十有四年對於凡部之擘書頗爲出力同事感情尤洽今夏受大陸藥房之聘向董事會辭職經再三挽留始允至年終止昨山該藥房同人在美麗川菜館祖餞並贈銀盾藉誌紀念 
[國貨維持會消息]  
　　年關暫時停會 
　　中華國發維持會本届評議部新職員昨經該會投票揭曉計王漢强得二十票當選正評議長次多數汪星一·徐枝春均當選副議長現因陰曆年關已近各職員不能兼顧特開一議决暫時休假停會俟明年再行繼續昨已分别致函各會員知照矣 
[股票糾葛之覆訊]  
　　已閉夜市交易所德和號經紀人袁秋煒前與邱伯英代買股票糾葛一案現因邱不服判决仍請博勒律師代表請求覆訊已誌前報昨經法公廨續訊先由見證郭仲康稱商人前在德和號爲賬房於五月間停歇後六月間邱伯英托吾向袁處和解未成作爲罷論並未將存單給與博律師稱今見證在案否認將存單給與邱伯英今有信函可證郭仲康又稱信函内言及和解並未有交其存單之語請核袁秋煒由雷聲布女律師代辯稱覆訊原告呈案之存單實係當時帶回簽字後未曾交還袁秋煒是以存單在邱處此案之起原邱伯英前托袁秋煒代買七百股股票當以公秋煒無奈代爲賣去所有不敷之欵仍歸邱伯英負擔嗣後核計除將保證品作抵外邱伯英凈欠袁秋煒洋六千八百三十七元零曾經登報聲明因邱延不理楚故此控告今邱伯英請求覆訊毫無理由仍請照原斷執行云云聶讞員商之法總領事韋君判展期再核 
[窶人圖盡之獲救]  
　　紹興人張金生因貧不聊生前晚在北浙江路坑厠内遽萌短見懸帶自縊由探周榮生查見急即上前解救帶回滙司捕房候禀請捕頭核辦 
[混用僞鈔票之拘究]  
　　通州人朱玉龍在江灣路開香烟店前日扭山東人夏明思至五區控稱前日民有事外出留妻守店忽有一人持十元之某銀行僞鈔票來店混兌事後覺察已無從追尋詎今日夏持同樣之鈔票又來朦混故鳴警拘案　呈僞票二紙請究經李署長質訊解科聽候懲辦 
[一发逃扭控同鄕]  
　　揚州人徐德榮住太陽廟地方業小工前日偕證人夏樹奎扭同鄕劉必樂至四區控稱民妻徐孫氏於本月初八清晨背逃無踪茲探悉該氏未逃之前曾接蕪湖李某寄來之信兩封均託劉妻轉交第一函由證人之弟代看第二函係該證人折閱劉夫婦實有串逃行爲請究經劉署長質訊證人夏樹奎供曾見該信係張姓從蕪湖發信中與孫氏爲姊妹稱呼當時不疑有他該氏逃後方知有異等語質之劉堅不承認判押候查辦 
[長沙路刦案又獲一人]  
　　新閘長沙路一百四十三號門牌業珠寳之錢滌靑家於陽曆去年十月四日夜句餘鐘被盜匪六名侵入刦去値洋四千元之珍珠三粒·金鋼鑽六粒·及衣服等物已由捕房緝獲兩名懲辦其餘四盜在逃茲由老閘捕房探目黃潤甫·包探五德標偵悉紹興人龔阿寳與此案有關昨往九江路二百七十五號屋内將龔逮捕經捕頭詰問一過飭令收押候查明解送公共公廨訊辦 
[两攫飾案追獲人贓]  
　　五阿后楊阿富昨在南京路九江路攫取婦人湯洪氏汪夏氏之金挖耳兩支携贓圖逃被包探張金龍·錢慶長·分别追獲人贓帶入總巡捕房收押候解公共公廨訊究 
[匪徒圖刼未遂案查明再訊]  
　　儲長英·周家林·夏步雲·等隨帶手槍子彈意圖行刦行至眞茹爲警查獲抄出軍火押送警察廳發科研訊後前日陸廳長諭飭備文戕儲·周·夏三名連同槍彈移送法庭究辦即由張新三檢察字隔别提訊之下判令分别收押槍彈存案候飭江警調查儲等所犯劣跡實証後候再究 
[拐兒限期交出]  
　　朱葆初之子朱龍發舊曆十一月初七日被李鳳飛拐去前日朱將李尋獲就近扭入靜安寺捕房請究捕頭查得原告居住華界李公祠且事亦犯在租界以外飭將兩造派捕押送四區四分署當因案涉刑事立解地方廳由檢察官研究原告投案請求追究伊子給領被告供詞支吾惟求寛限尋交官判李收押限即日將龍發交安方可輕辦朱退去候示 
[控究串誘女兒]  
　　袁仁錩控曹榮林等串拐伊女案前日下午由地方廳檢察官提訊原告投稱住漢中路一千一百二十二號生有一女今年十三歲已經許字與人此次被曹等串誘藏匿求究曹同伊嫂曹楊氏同供住恒豐路一百十四號袁女並非民等叔嫂所拐實遭誣控官判收押着原告出外另提切實證據來案再訊 
[招領瘋婦葉顧氏]  
　　昨日有年約三十餘歲之婦人葉顧氏在中途胡　　　爲崗警查見恐妨碍生命遂帶入第一區警察署經王睪良訊問之下果有神經病年歲住址籍貫增難指實當飭函送新普育堂留養醫治云 
[拐女子禁押六月]  
　　　景春之女柳連弟日前被匪徒陳金福串同在逃之某甲誘拐至某客棧希圖販賣事爲包探查見將陳及嫌疑人董小狗一併拘獲連同連弟帶入捕房昨解法公堂請究先由砂告柳景春禀明被拐情形詰之陳金福供認與在逃之某甲串拐不諱董小狗稱陳將連弟拐出後由民人報告原告不敢串拐求察中西官判陳押西牢六個月連弟交其父領去董無干開釋 
[龜摀虐妓各押一月]  
　　法租界楊小弟所開妓院邇因將妓女金鳳毒打事爲包探查見將楊及摀婦俞氏並金鳳一併帶入捕房昨解法公堂請究先由捕頭禀明前情詰之被告等供認毆打中西官判楊與俞氏各押西牢一月期滿出境金鳳送堂擇配 
[查獲身藏利器者兩人]  
　　戈登路捕房包探陳廣義前日夜間出外搜檢行人在戈登路查獲身藏利器之楊福山·陶福生兩名帶回捕房禀明捕頭諭令押候查明有無犯案以憑解請公堂訊辦 
[債務限期理楚]  
　　住乂袋角草棚内之江北人周光榮昨向同鄕周文子索債無着將文子所住艒艒船上篙·櫓·篷帪·等物搬去作抵互相衝突之下由四區二分所巡警解案倪警佐命將所搬之物送回原主債務限期清理 
[地產糾葛弔册再核]  
　　李揚金前與葉和尙地產糾葛涉訟法公堂判李揚金敗訴現因李不服判决提出理由延普葉梅律師請求覆訊現經中西官核准於昨日傳訊先由原告普律師稱原告已故叔父李全海自幼過寄與侯姓爲子旋因侯姓絶宗故此李全海復又回族並無後嗣由原告爲承繼子所有遺產應歸原告執管不料被葉和尙私將原告故叔之遺產售賣是以投案起訴今有地保在案可證詰之地保包阿榮供三百七十七號之地皮共有五分實係李揚金之產歷年糧串亦由李所完納今被葉和尙私賣民人並未蓋　故不得知官問有無護據證明　係李揚金之產答有册子可證惟册子今日未曾帶案等語中西官判着地保將册子帶案蔡閱再核 
[女竊人贓並獲]  
　　女竊梁桂英前日與王日同至漢口路六十號門牌某綢緞店同以購買衣料爲由乘同行竊華絲葛綢一疋當被櫃夥沈定來察破將入贓扭交巡捕帶入捕房禀明捕頭飭令分别收押候解公堂訊辦 
[汽車撞傷金木榮]  
　　某號汽車於昨日上午十一時許駛經白克路撞倒江北人金木榮跌傷頭臂由新閘捕房一千一百零九號華捕到來將汽車號碼抄錄另雇車送受傷人往仁濟醫院醫治一面歸報捕頭候示 
[誌謝]  
　　昨承中華書局惠贈第二四三期「英文週報」及第九十四期「小朋友一各一册謝謝 
來函 
[沈志鵠來函]  
　　頃閱貴報載有問天居士來函一件蓋鄙人贈有新舞臺十八日劇券五張承留二張助洋二元曾經鄙人出有收據是實甚感居士熱慈之盛情也惟是日劇劵係分三種顏錣因居士貴友持劵入塲時爲他種色票查票人員詢問言語小有衝突旋被鄙人派去之招待員得知即歡迎入座觀劇終日此係鄙人抛待疏忽對於居士及其貴友深抱歉仄用特投函貴報敬懇載入來函欄内以表居士之熱心以明事實之眞相以認鄙人之疏忽怱此即請著安　沈志鵠謹啓元月二十日 
[正興公司來函]  
　　敬啓者敝公司於在日有買者臨行時將銀洋遣在櫃上後經夥友發見則買者早已遠去敝公司旣不知失者之姓名自屬難以歸還故特函懇貴報將此函刋入來函欄同如失者能於見報兩星期中來敝公司將失數言明如果相符則請覓保來取當照付不悞苟兩星期後而無失者領取則當將此欵移充作善舉之用也上海麥家圈正興公司謹啓十二月十五日 
公布欄 
[上海地方檢察廳]  
　　批示高德昌狀悉所訴是否屬實仰候傳訊核辦此批丁祥洲狀悉較訊明核辦此批陸根泉狀悉案已起訴來狀候送同級審判廳核此批梁陳氏狀悉業已給領李吳氏屍棺安葬井無多議外所請免訴一　即於法不合碍難照准此批曹掌銓狀悉本案對於陳福祥已不起訴至陳阿毛等仰就近鳴警送廳核辦可也此批俞麟友狀悉候傳訊核奪此批周陳氏據訴案　婚烟係屬民事本廳並無立案之程序所請不准此批黃文生狀悉本案顯係經界糾葛不屬本聽範圍所請　毋庸議此批陸金德　狀悉案已起訴候送審廳核辦此批陸繼根狀悉仰邀廳三弟阿冬來廳候訊此批吳萬餘狀悉爾子媳是否被釐恆足誘拐旣無確實議撥何得以懸揣之詞逕行告訴所請不准此批潘方氏狀悉案已起訴靜候判决此批劉文灜狀悉仰即來廳受訊此批以上一月十八日 
[江蘇高等審判廳]  
　　民庭判决袁忠漢與袁忠海等因承　涉訟上訴一案（判决主文）本件上訴駁斥第二審訟費由上訴人負擔小粉子與王國政因　婚涉訟不服第一審判决上訴一案（判决主文）上訴駁斥第二審訟費由上訴人員擔刑庭判决劉利生因傷害罪上訴一案（判决主文）原判關於劉利生罪刑部分撤銷劉利生無罪陳湘輒因侵占罪上訴一案（判决主文）原判關於或刑部分撤銷陳湘輒連續侵占業務上管有物之所爲處四等有期徒刑一年未决期内　押日數准以二日折抵徒刑一日其他刑事上訴部分駁斥徐廣斌等和誘上訴一案（判决主文）本案上訴駁斥訴訟費用由徐廣斌黃福生連帶負擔陳彥　爲施廷桂僞造私文書上訴一案（裁决主文）本案上訴駁斥黃鶴生　物罪聲請停止覊押一案（裁决主文）黃鶴生廳繳納保證金二千元暫准停止覊押張玉樂等因和誘罪覆判一案（判决主文）初判關於張玉樂張徐氏罪刑之部分撤銷張玉樂帮助和誘之所爲處五等有期徒刑二月未决期内覊押日數准以二日晣抵徒刑一日張徐氏帮助和誘之所爲處拘役二十日 
　　批示馬梅氏狀一件爲與小馬陸氏涉訟案在　發縣補充判决停止上訴進行程序由狀悉查已在第一審併案請求之事實未程第一審辯論或戴判者若依上訴之聲明認爲必要　依照民事訴訟條例第五百十九條之規定當事人自得向第二審請求辯論或裁判據稱各節旣可依法聲明所請停止上訴進行發縣補充裁判之處應無庸議仰即知照此批范剛呈爲聲請轉呈登　由狀及證明書均悉准予轉呈司法部核辦仰即知照此批以上一月二十日 
 
 

Page 16

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
 

Page 17

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *本埠新聞三 
[華洋公司設立分店]  
　　愛多亞路東新橋轉角·華洋銅鐵床公司開幕以來未及一載所出各品如銅床鐵床·半銅床·半櫛床等物質頗優現因該公司地位不敷特設分公司於愛多亞路火輪磨坊街對面一俟門面裝修完竣即先行交易約陰曆新正再行擇吉開張云 
[中英運到新補品]  
　　四馬路中英大藥房經理爲唐君乃安·及朱君瑞臣該藥房以近届冬令補品需用甚殷故由英國美發廠運到鷄汁大批盒爲圓形四周固封凡身體孱弱者服之可增健康每盒售洋一元三角五分又該藥房今歲營業狀况其盈餘較去年更多云 
[毛絨衫之廉售]  
　　先施公司洋雜部自減價以來各項營業比往年增多三分之一因此次時届冬末減價期中確將各貨賤賣現該部之毛絨衫及衛生衣售價更爲低廉每件自五角至七角洋毛衫每件一元四角半故前昨兩日内此項衣服銷去者爲數極大云 
[減價之綢布各貨]  
　　永安公司冬季大减價現尙餘三天近日來各部顧客較前尤形熱閙減價期内各貨售價最便宜者當推布匹部綢緞部絨線部及五金部四處布匹以大衣呢花布絨布窗簾布爲更賤綢緞部以鐵機緞華絲葛爲低廉絨線部以蜜蜂牌毛絨爲尤廉五金部則以火爐及廚房用具爲低云 
[胡日昇售鞋贈品]  
　　福建路五馬路北首·胡日昇鞋帽莊自冬季繼續廉價以來營業頗旺各種皮帽一律照碼九折近以招徠主顧起見凡購鞋一雙（春暖鞋一律）除每雙改價一角外另贈美麗月份牌一張現將滿其祇有今日一天云 
[貧兒院發售梅椿]  
　　紅會辦事處昨接貧兒院函云敝院歷年寒屆梅椿上市承貴會熱心慈善將大門兩旁讓擺花攤出售梅椿至紉公誼近日梅市已届可否仰邀鴻惠援照向例擺攤如荷俯允敬希惠復爲荷紅會覆函云接誦大函誦悉一切一枝春訊又到江南花事迎年擬在本會門前陳列出市想貧兒夙夜灌漑備著辛勤隙地一弓儘堪擇用也云云 
[機器工會歡送籌備員]  
　　中國機器工會係由廣州總會派代表張渭川君來滬籌備歷時一年始克成立茲聞張君因事畢回粤前晚該會特開會歡送到者有百數十人云 
[郵信截止時間表]  
　　來往地點火車或輪船平信掛號信 
愛暉（取進浦口哈爾濱）火車今日上午十一時十一時俄國歐州（註明由浦口西伯利亞墨斯科往者）火車又又西伯利亞（取道浦口赤塔）火車又又福州寗興晚六時五時半日本（取進長崎）上海丸晚八時七時半日本加拿大美洲歐洲麥建雷總統晚九時九時福州海晏晚九時九時厦門新康晚九時九時長江各埠火車與輪船晚九時九時「俠盜羅賓漢」影片中之一幕 
　　羅賓漢聞警隻身至皇宮救其情人馬林出險之一幕時馬林依立窗前羅賓漢力敵百將 
[俠盜羅賓漢展映三日]  
　　電影明星范明克主演之佳片「俠盜羅賓漢」自在卡爾登影戲院開映以來匆匆已有七日而無日不滿座雖該院日分三次開映但每次之往觀者仍不稍減足見此片之價値是不虛傳惟羅賓漢之故事我國人知之者尙少故該院刋印之特刋内詳載此事之來歷並有考證又有羅賓漢傳全篇都一萬餘言係根據此劇之原文戲劇本譯出繪事繪聲文情皆妙吾讀此篇後再觀此影片其味更佳即不觀影戲以之當小說讀亦可解悶尙有劇情提要寥寥僅三四百字而全劇之精要已皆包蘊在内俾無暇讀全書之觀劇諸君得將提要一讀即可了解此劇之大意其餘關於此劇之短篇文字亦頗耐人尋味且有以彩色油墨精印之銅版畫都二十餘頁凡范明克在此劇内之種種表情皆攝入於内纖微畢露呼之欲出此書之封面以彩色布紋紙製成印以三色封面畫爲羅賓漢射箭之神氣又有王鈍根先生之書眉每册定價五角看客减收小洋四角現因此片映演期僅餘三日故一律减售小洋四角該院明日起日戲仍分二次第一次下午三時起第二次五時半起夜戲九點一刻起映云 
[各電影院競映新片]  
　　本星期中各電影院仍競映新片中國影片中如上海影戲公司新出之「棄兒」一片本星期四起將開映於申江大戲院其他各電影院中所映之片類屬舶來品茲彙誌本週間各電影院消息如下 
　　卡爾登靜安寺路卡爾登戲院自上週起開映「俠盜羅賓漢」以來每次開演之時座位必滿日戲尤甚且該院定例一無座位即不售票故每次常有二三百人因無從購票寗立待下次開演或預購明日之票者聞該院因觀者旣如是狂熱凖今日起續映三日三夜星期四起換演LheVictor爲寰球影片公司之出品云 
　　上海虬江路上海大戲院今明二侂開映「呆富貴」SentlmentalTommy星期三起換映「皇帝夢」KingQueenJoker爲雪泥卓别麟（SydneyChaplin）主演雪泥與著名却利卓别麟爲胞兄弟凡曾觀過「逃犯」ThePilgrim一片者當能記憶片中有一失帽者此失帽者即雪呢所演 
　　愛普廬北四川路愛普廬影戲院已於昨日起開映「畏羞女兒」TheLittle爲梅麥許（MaeMarsh）女伶主演星期四起換演ALadyofQuality云 
　　夏令配克靜安寺路夏令配克戲院今日仍映「求夫」WantedAHusband爲一愛情影片計五本爲拍拉蒙影片公司之出品明日起換演各種動物所演之影片片名「獸戲」AnimalsactingasMen其中有兎·猿·鷄·犬等動物各種動作皆極有趣味全片長七本該院將連映五夜云 
　　申江六馬路申江大戲院自上星期三起開映「愛之犧牲」SongofTheSoul以來觀者甚衆且該片爲孔雀影片公司由美運來片中挿入華文說明使人一目了然該片在滬從未映過故更令人歡迎聞該院今明後三日之戲目仍爲此片星期四起換演「棄兒」爲上海影片公司之出品童伶但二春主演云 
　　滬江武昌路滬江大戲院自上星期開映偵探長片「俠義鴛鴦」以來往觀者極多情節亦可觀今日起演映五六集四本並加演滑稽笑片星期四起換演七八兩集云 
　　恩派亞霞飛路恩派亞大戲院自今日起至星期三止開映「三文錢」爲著名伶湯密光斯主演全片長五本徐國榤出喪彤片亦同時開映云 
　　通俗小南門南市通俗影戲社自今日起開映新長片「白鼠黨」一二兩集及「鐵路潮」之第十五集星期三起換演「印度大盜」之第九十兩集云 
　　新愛倫海寗路新愛倫戲院今明兩晚續映「馬大王」結局四本及卓别麟等笑片四本星期三起換演竊國賊」第十三十四兩集聞該院近又租到羅克主演之「銀漢紅牆」定夏曆正月元旦日起日夜開映云 
　　法國三洋涇橋法國大戲院今日起續映「馬大王」第七八兩集及「救國英雄」之第十五集等民心新劇社之新劇仍照常開演云 
　　中國梧州路中國大戲院今夜換映「救國英雄」四本滑稽片三本並情節短片「多情霍英雄」五本云 
 
 

Page 18

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *[「富人之妻」影片之内容]  
　　「富人之妻」原名Ricbmen,sWives爲孔雀影片公司發行劇寓警世而兼愛情演員精神充足劇中并以一小孩穿挿至情流露於天眞極爲動人允推佳片之一 
　　某女校於放假時女生各引領待其家族來接有竇甘愛者其家僅備汽輿着蒼奴來接并賚乃父手諭略謂事冗無暇來迎茲飭某僕來校與之偕歸可也女無奈與其同學歡呼而别甘愛之母其面因塗石膏醫婦囑若未及六時愼勿談笑宜緘口靜養否則必致破裂也甘愛歸時未及六鐘侍者阻勿入且曰主母有命未及六鐘請槪勿入謁也女問乃翁何在答方與一大律師晤談女又問妹何在答學跳舞去矣不得已自返其舊妝閣去迨六時奮躍趨至阿母處接吻道歡適其母對鏡理妝其髮新燙止勿壞之未幾其妹亦來復相接吻其妹見其豐韻綽約不覺羨甚亦對鏡敷粉痴態可掬甘愛笑曰及時如我再事修飾未爲晚也二人又相偕至乃翁處索費乃翁以一封鈔票付之曰且將些去可也此老蓋實一支票之管理員也 
　　某日有駿騎競賽會之舉女與焉少年名麥士江者羨之又見女連得錦標三次益欽愛之女亦以其在交際社會中頗負盛譽樂與之友嗣又訂爲夫婦期年而生嘉琪 
　　富家婦女無所事事常以跳舞捉迷藏等戲爲戲有賈迷柳者五陵少年素行不覊見女美甚頗懷野心常作醜態以媚女一日嘗爲麥所見麥不愉而去時其十齡之兒嘉琪正與保姆同遊於園因見一雀墮地趨往捉之乃往謁其母保姆來謂渠過應睡時刻已四分矣遂領去是後麥士江因女過於荒蕩且不盡養護之責頗不滿其所爲幸有嘉琪週旋其間得無煩言曾以氣泡要以母吹見麥來又要麥吹女欲行嘉琪止之求繫線於氣泡作輕氣球如是者屢矣而麥之家庭賴一小兒得以安寗也 
[電影名星愛洛奪克司脫略歷]  
　　電影明星愛洛奪克司脫（ElliottDekter）幼即夢想爲優伶生於塔克斯省及抵紐約滿意投考伶工學校研究戲劇然爲經濟壓迫祇得改就商店爲夥然幾經憂患幾經奮鬥卒達爲伶目的首次登台即飾演鑽盜一劇（TteGreatDiamondRobbery）初則不免小有膽寒迨後則漸覺入神入化以身作則幾致忘却置身紅氍毹上後乃屢演電影以勤奮過甚遂致患疾其所攝TheAdmirableCrichton一片亦因之中輟後由湯米漢ThomasMeigban代庖始得竣事及病後重復現身銀幕而身價亦因之陡增是亦不幸中之大幸也 
　　愛洛獲名之由並非因其外觀優美致起人愛實則全賴彼之舉止活潑演劇認眞故觀者見其倜儷風流愈覺可愛也其生平所攝影片不下十餘種其中尤以與曼蘭璧克福合演之（ARomanceofTheRedwoods）一片爲最膾炙人口而愛洛亦自稱爲生平得意之作云允） 
[各學校之寒假禮]  
　　南方大學南方大學最近消息併錄於下「寒假」該校於本月十六日大考完畢次日放寒假並開學校會男女學生五百餘人均出席首由敎務主任馮建維碩士報告本期各科學行成績並定二月二十日開學次由事務主任曾貫吾君報告本期之經濟狀况下期擴充校舍諸事即行散會「校務會議」該校於十七日下午開校務會議到會者敎務事務兩主任外有夏晋麟·何世枚兩博士孫邦藻·洪琛·謝頌羔·金問洙·汪仲長·沈立人·等碩士馬崇淦·蘇師三·梁潤蓀·陳景新·等學士牛惠珍女士王蘊章（西神）馮叔鸞（馬二先生）張冥飛·高冠吾·詹聯芳·諸君共二十餘人議定關於敎務事務定期開工建築校舍諸事「增聘敎授」該校下期除現有各科敎授留任外增聘王祖廉博士敎授經濟銀行何鶴佺博士敎授德文朱巽元碩士敎授政治朱梁任君敎授國文及他國學課程「學生團體開會」校學生團體如體育會·英文系·一九二六年級友會·國學研究會·社會科學社·英語講演會·國語講演會·戲曲研究社·各省同鄕會·等二十餘團體均因放假紛紛開會結束本期一切事務云 
　　中國齒專前日（十九日）爲中國齒科專校舉行第一届畢業禮於崑山路東吳法科大學禮堂來賓到者甚衆先由學監韓鏡湖致開會詞繼有吳山·邵力子·徐可陞·等相繼訓詞校長發給文憑並有學生之幻術·笑舞台之雙簧等以娛來賓云 
　　愛國女學海寗路天保里愛國女學於昨日起已放寒假該校現分二次招生第一次定昨今兩日第二次定陽曆二月二十及二十一兩日聞昨日前往報名投考者頗爲擁擠中小學及體育科各級均可插班該校出版之校友會年刋日内即可出版云 
　　城東女學南市竹行弄城東女學已於昨日下午行寒假式并補行國畫科畢業禮除將畢業生成績陳列外并陳列歷年國畫科畢業作品以資參考二時開會由校長報告本學期經過情形·及將來之希望并請該校舊敎員李傳書·及敎員吳若安女士演述伊平生讀書成功之歷史極爲動聽末爲小學科學生表演由李·吳二君評判擇姿勢言語之最優者給予獎品以爲鼓勵末爲音樂敎員鄭覲文演奏古琴秋鴻三十六段及梅花三弄以助興叙餐後又有校友汪月亭掉琵琶如夕陽簫鼓十面埋伏等名曲云 
　　中華女學虹口聚寳里中華女子公學昨晨十時行寒假休業禮並開成績展覽會到校董家屬二百餘人校長朱堯臣導引來賓參觀成績畢報告本學期敎務狀况及明年添設國文·英文·專科辦法繼爲學生曹祥貞·王修清等國語英文演說全體唱國歌·校歌師生相别禮敎職員張振遠·陶朱坤儀·家屬沈默毅·錢玉潔致勉辭次訓辭給獎最後由校董周子慶發給本屆高小畢業證書末茶點散會 
　　尙賢中學愛而近路尙賢中學於昨日（二十日）假座横浜橋中華基督敎會堂舉行第十六學期畢業禮計商（預）科畢業者有馮國器·宋廷澤·韋友生英文專修科有麥錫泉·方文瀾·謝金才·鍾士斌·鄭少鵬·梁少坤·陳承煬·莫少端·黃繼宗·張榮廣·董汝潮·梁錦柏等共十五人均分别給以證書是日到會者有校董葉理衡蘇尚驥蘇尙騶簡伯荃陸廷生·彭英然及新舊中西職敎員各生家長以及各界來賓約三百餘人曲儀頗莊該校民國十三年春季更添聘中西富有經騐敎員多位極力進取以期完善已定新曆二月二十六日開學現報名者甚爲踴躍云 
　　東方畫會蒲柏路東方藝術研究會自第二屆給畫展覽會後仍繼續上課二星期於昨日起照會章酌休寒假三十日通信敎授部亦於同日停課又該會會員黃森榮·華蓋·張屏南等因離家路途遙遠寒假中擬留住會内自修並由各處繪畫敎員均擬各自僱模特兒來該會研究云 
　　同芳學院虹口通州路同芳英文學院於昨日下午二時在該校大禮堂内舉行休業式及新舍落成典禮來賓二百餘人校長黃景賢報告劉海粟張一山二君演講該校學生黃柏蓀君用英文演說平民敎育之重要惲道周等演雙簧及唱曲姜英譁等弄絲竹六時散會 
　　滬北義校滬北五區商業聯合會定於本月二十四日舉行寒假休業禮云 
　　崇權商校虬江路祥餘里崇權商業專門夜學已於陰曆本月二十日晚行休業禮先由校長劉躍龍君報告一學期經過情形及訓詞次來賓演說高級生英文演講并有雙簧·幻術·詼諧等以助餘興茶點散會又該校劉校長對於敎育素具熱忱因鑒於現下報名索章者頗多恐原有校舍不敷應用擬明年增設晨學部兼第二校云 
　　華東女學滬西華東女學前日舉地文學專修科畢業式觀禮者數百餘人華校長致勉詞次請校董會代表徐戟三君發給證書殿以各種游藝計此届畢業者爲蔣蔓菁方藝英尤華等十七人蔣尤兩生已　南洋新華女學之聘云 
　　靑年會校靑年會日校各科平日向有講演會之練　近以將届放假前日各班俱選代表參與决賽計文科英文演講以三年級占優勝就中個人以麻篤培君爲最佳初中則有中文演講及英文演講中文演講中以施肇棟君辯才最佳得該科之第一獎焉又該夜校於前晚行畢業及休假禮首由朱樹翹校長報告明年擴充計劃以應商界之需要爲前提繼劉湛恩博士演說及給憑給獎計簿記科畢業六人速記科一人高等英文科四人普通英文科二十七人殿之以影戲師生一堂頗爲熱閙云 
　　少年會校白保羅路廣吉里七五七號·少年自治研究會附設之中西義務夜學學生已達七十人敎職員如陳鄭二君等均純盡義務任事熱心成績甚著現定本月二十一日行寒假禮並聞該校以學者日多原有課室不敷應用明春擬再擴充課室添聘敎員云 
[學務叢載]  
　　克倫漢夫人參觀兩校克倫漢夫人曾於數年前撥欵在滬建造基督堂前星期又至極斯非而路參觀約翰大學·及瑪利亞女學備受卜校長及其夫人之歡迎次日又至滬城參觀一切天恩堂沈嗣信君導觀舊堂亦有接洽云 
　　遠東商專校添聘敎授遠東商業專門學校現新訂章程加增年限實行提高程度本科分銀行理財·公司管理·與海關郵務·三系添聘復旦大學敎務主任經濟學博士李權時擔任本科統計學敎授云 
　　民國商業中學之創設現有浙人創辦民國商業中學一所已租定愛文義路一八三三號前葡商總會三層洋房爲校址云 
[社團新聞]  
　　紹興同鄕會救濟信客餘姚上虞信客向來受寄旅滬同鄕零星年貨糖包等件與營業販賣性質不同本無捐稅可言近被餘姚統捐糖捐等局查騐受困要求紹興旅滬同鄕會救濟當爲迭電浙財廳援照鄞局成案電飭放行現得財廳覆函已令行姚局遵照辦理母稍留難云 
　　女靑年會前日開年會老靶子路上海女靑年會於前日下午三時在該會舉行本年度之年會由胡宣明夫人主席先由江長川牧師·與范玉榮女士演講次有夏天長夫人之獨唱馬利女士之鋼琴獨奏復次爲各部幹事報告會務經過狀况及選舉新董事計選出五人因未徴得其同意暫緩發表至六時許散會 
　　童子軍遊藝會之結束上海童子軍會昨發通告云「本會前次舉行遊藝大會會務終了一切結束手續現已完畢茲訂于一月二十二日（星期二）下午五時半在本會所開臨時會由總幹事姚麟書君報告經過情形務希台端撥冗惠臨爲荷敬備晚餐童子軍會敬啓」 
[球戰歡聲]  
　　足球昨日下午一時公共體育塲博愛組與徐匯公學比賽足球上半時無勝負下半時各有險球均防衛得法故結果雙方無勝負爲零與零之比云 
　　籃球昨晚八時靑年會日校籃球隊與美國水手隊比賽籃球於該會健身房觀者不下六七百人公證人爲西人哈薩君日校以活潑勝水手以强壯勝上半時爲十與五之比日校勝下半時日校已熟悉球勢故不三分鐘即由張則倣君進一球嗣後唐若怯君連進數球水手雖奮勇奈球勢紊亂故下半時爲二十六與四之比結果爲三十六與九之比日校獲勝云 
　　檯球公共體育場檯球隊於前晚「十九日」往崑山路日本靑年會會所與日本靑年檯球隊比賽自晚七時起至九時止第一次爲八與二之比第二次爲九與一之比結果爲十七與三之比體育塲球隊獲勝賽畢日本球隊以茶點餉客賓主盡歡而散茲將體育塲球員姓名錄下顧永平陳國春王伯洪林澤民林澤人陳仲良鄭官濤沈金圯陳楊芬王瑞興翁致祥 
 [Ｔ>新開幕之翔舞台（在虹口胡家木橋天寳路中）（心心照相館攝）[辜鴻銘京華聽歌之感想]  
　　預言將來之强國爲俄美與中華 
　　但俄羅斯將執國際之牛耳 
　　辜鴻銘君於本月十二日在字林西報投載一文因在京聽俄女士歌曲面有感想預言世界將來之强國爲俄·美·與中華但俄國將執國際之牛耳雲間沈超（兆渠）君特爲迻譯如次 
　　一月之五日爲中華北京飯店開游藝會之期凡挾一技一藝者率赴焉來賓之赴會以極視聽之娛者雖未滿坑滿谷而京都知名之士畢集矣是日也曼聯開玲司甘亞女士（MneManaKarinskya）善歌曲亦蒞會以獻其藝余（辜君自謂）適有俄友識女士因得優待劵以旁聽其問少選女士登台而奏曲雖未知與吾國古之韓娥如何要之洋洋盈耳響遏行雲雖余之於俄文音樂皆未肄業及之而聆曲至二小時之久娓娓動聽令人情移夫余不諳音樂者也旣無曲之可顧亦無節之可拍其所以心領而神會者何在哉精神耳精神者靈魂所以寄歌者之聲容也聆女士是晚所歌之曲雖不止一種有鄙野之曲有兵士之曲有圉人之曲亦有高加索之曲而或喜或怒或哀或樂其描摹之神流露之態無一不逼肖曲中之情其聚精會神有如是者所以蘇格蘭人有言曰其爲愉快華美之態無不於其歌曲之時得來凡此皆由其靈魂之感想貫注於精神以發之歌曲故能動人聽聞耳 
　　試證之吾國梨園中之巨擘如譚鑫培者益知其事之不謬矣當譚在日余以其戲劇之獨出冠時果操何術詢之曰無他凡演一劇吾之精神全注於劇舉劇中之人邪正貞淫必肖其神而後已今以譚言徴之女士之歌曲愈足信矣以女士之歌曲而推女士之精神由女　士之精神而推女士之靈魂從而推俄國上下全部之國魂有以知其異日之地位必處優勝斷不至如今日之式微以底於百十年不振也 
　　雖然何以由其國歌可以大而推其國魂之完全必能興國於後耶則應之曰國魂者人道也人道之優劣視乎民族國運之興衰視乎人道有司賽恩（Scythlan者與俄國同一民族也爲開待林皇后（Em　p　ressCathe）rine）之所最尊敬其人道也（開氏日耳曼人歸於俄皇后中之最著者）開氏之言曰宇宙之間再無有人道堅定·豁達·慈善·優容誠懇如司賽恩者其尊敬司氏則其重視俄之民族可知也民族旣同於司氏則人格之高貴容貎之美麗·外觀之優整肢體衛養之精壯髯髮之蓬勃皆與司氏具體而微即其賦性之清廉率直亦有遺風以故世上之騎兵走卒海艦兵士與慈祥愷悌親愛子女敦睦其里之戚族·天賦服從之性忠誠之心有非他種民族所可比儗者也 
　　余斷定舉世皆以眼前之成敗論國勢不知此乃一孔之見也以鄙見蠡測環球將來之强國惟俄與美與中華如以一人之身相比俄得其靈魂所謂精神也美得其軀幹所謂制度也中華得其衣服所謂外觀也然外觀以制度而見制度以精神而成則執牛耳者當推俄羅斯耳謂予不信請俟異日 
[華民校昨開懇親會演劇]  
　　愛文義路景福里華民學校於昨日下午一時假座慕爾堂開第二次懇親會到會者七百餘人首由主任朱昌利君致開會辭次由敎員殷達孫君報告本學期狀况表演學藝二十餘種其中以「無綫電算術」「人體英語」歌劇「天性之懺悔」·三節最有興味並陳列各課成績亦甚優美散會時已天晚云 
[少年宣講團將演通俗戲]  
　　中華路少年宣講團因鑒滬南無高尙娛樂集會特定陰曆二月五·六·七日舉行春季同樂大會内容均係高尙通俗游藝醒世劇等劵資分四角·三角·二角所得之數悉充通俗演講塲設置器具之用刻已推定籌備員從事籌備云 
 [Ｔ>乍停共舞台歌舞之梅蘭芳　　圖中係「天河配」之又一劇影 
　　南京路抛球塲心心照相館攝 
[梅蘭芳今晚北上]  
　　梅蘭芳來滬獻技合同業已期滿定於今晚乘滬寗夜車赴寗轉車北上云 
[兒童歌劇表演在邇]  
　　實騐劇社與國語專校合演五齣趣劇 
　　例如「葡萄仙子」「神仙姐姐」「麻雀小孩」 
　　上海實騐劇社與國語專修學校合演戲劇爲平民敎育聯合會籌欵預備三月間在上海開辦平民義務夜校四所已决定本月二十四日（星期四）起在南陽橋國語專校連演三日在赫德路中國公學商科大學表演一日每次節目係㈠麻雀與小孩㈡換一個他㈢神仙姐姐㈣春夢㈤葡萄仙子共五劇入塲券一律小洋二角代售入塲劵處除九畝地萬竹學校小西門内二師附小南陽橋國語專校四馬路中華書局二層樓棋盤街高務印書館靜安寺路中華書局大馬路石路西文明書局四馬路泰東書局等處外尙有各著名學校代售云 
[翔舞台前夕開幕]  
　　引翔鄕紳商陳保欽·陳勇三·陳似蘭·諸君爲發展該鄕商務起見特在胡家木橋之天寳路建設翔舞臺已誌本報該臺建築之宏偉數倍於該鄕原有之震舞臺等當該臺初建時已震動全鄕之視聽故前晚（十九）開幕遠近之來觀者幾達二千人致塲内不敷容受觀客之因座滿不得入者多至數百人有預定次日座位而去者該臺内部娛樂分京劇·影戲兩種京劇以武工勝影戲則注重滑稽及長片長片爲「半夜人」滑稽爲卓别麟作品及本埠明星公司之出品第一夕所映爲「大閙怪戲塲」第二夕爲「勞工之愛情」第三夕爲「滑稽大王游滬記」云 
[坤伶王金玉應聘赴台灣]  
　　海上著名坤伶花衫王金玉色藝雙絶蜚聲菊部羣目爲後起之秀邇聞漢口·杭州·台灣·分遣人賚巨金邀請王伶以久欲南游藉覘海雨風氣與華僑狀况故欣然應台灣聘月包千金日内即將就道旅滬台商特醵資爲之祖餞謂坤伶遠適異邦除李雪芳外當推王伶故甚望有以闡揚我國高尙藝術於海外云 
[綠牡丹之「汾河灣」]  
　　綠牡丹新演「汾河灣」於北京新明劇塲飾柳迎春扮相清秀風韻甚佳描摩當時情景可謂逼肖唱搖板一段歌喉婉轉聞者莫不爲之心醉後丈夫進窰一段猶如水銀洩地無孔不入也 
[集會表]  
陽曆本月時間地點召集者事由 
廿一日至廿四日南市縣議會審查會卄一日下午滬南東區商聯會滬南東區商聯會常會廿一日下午二時滬北滬北米業聯合會特别會議廿一日晚山東路山東路商聯會常會卄三日晚七時半靑年會范玉榮女士之演講二月十四日至十六日城内什糧公會對日外交市民大會第五次提倡國貨大會 
[今日天晴而寒]  
　　徐家匯天文臺昨日下午四時三十分氣象預報云中國北部及揚子流域天晴而較寒全國沿海均有冬季時令風低壓向東北東進行將過日本北部本埠温度在下午三時前之二十四小時内最高五○·九最低三三·一去年今日最高六八·九最低四三·○ 
 
 

Page 19

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *常識 
常談 
[千算一算] [  覺]  
　　諺有之人有千算天有一算此即智者千慮必有一失之意非謂凡事可悉聽之天而不必再盡人事也 
　　夫天定勝人人定勝天之二說爲自古以來哲學家所聚訟實則此二說本相對而非絶對西方以科學戰勝自然此人勝天之證而東鄰文明之建設屢毁於地震又非始天勝人之證然而復興計畫再接再厲則人定仍可以勝天要視人之勇氣何如耳 
　　故我國諺語之所謂天有一算者乃理想之詞究竟天之是否有此一算無人能答也若夫人之千算則世界之紛紛擾擾固無日不在實驗之中其失敗者歸之於天則爲善者可以自慰而爲惡者可以自警豈謂天旣有此一算則人可不必有此千算哉 
衛生 
[兒童吸紙烟之阻礙發育] [  黃君博]  
　　紙烟中含有尼哥丁一種毒質一般人士固以不吸爲宜矣然試比較其利害兒童尤不宜吸之以其腦力未充最足以阻礙其發育如畢爾士女士當歐戰時在巴黎作國家講演員途遇一人携小犬數頭求售其母犬雖小按其種類則體格尙屬平常然其小犬絶小如耳也足也首也體也無不極小女士訽以該犬爲何如此細小初不肯衣見女士問之再三彼始述其秘密謂當小犬極幼時用尼哥丁和食物中喂養業已毒死多頭其存者極爲細小擬待善價售之云云余按此種售犬者以毒質和食物喂養家畜不令長大希冀多得金錢業已大傷人道然足證尼哥丁之毒質大不利於兒童人之父母對於所生之子未有不望其發育健全者如有人以尼哥丁毒質勸其令兒童飲之食之者其父若母必且痛詈之何獨對於兒童之吸紙烟反視若尋常此無他是不知紙烟之原料故耳紙烟之原料含有尼哥丁毒質甚多如兒童吸之旣久腦力不充阻礙其發育其受害必有如售犬者之小犬欲望其爲偉大之人物難矣余深願主持家政及高初小學校長對於兒童之管理宜絶對的禁止其吸紙烟也（乙種酬） 
經濟 
[化學工業在我國之應用] [  孝仁]  
　　余前在寰球中國學生會聽得美國麻省理工大學化學碩士張貽志先生之演講題爲「化學工業在我國之應用」多極有價値之言所述吾國工業之弊害大堪促我人之猛醒故濡筆記之以餉國人 
　　吾國日日言振興實業而實業之幼稚如故人人言提倡國貨而外貨之暢銷日多此其原因果何在蓋由於化學工業未發達之故一般人祇知棉鐵工業爲一國之基本工業而不知化學工業尤爲各種工業之母即以棉業論如無化學工業則無漂白粉無染料而棉業之功用乃不彰再以鐵業論如無化學工業則鐵砂不能煉成精鐵更無由製成應用之鋼而鐵業之功用亦不顯不但棉鐵業如是各種工業苟無化學工業則其所用之大部分原料無所得仍須仰給於國外而所製造之國貨並非純粹國貨仍間接爲外貨開一銷場而已 
　　試觀我國今日市塲中除土貨外其稱爲自製之國貨者實則僅變形之外貨耳其眞能用完全之國產原料製成之出品蓋不多見即純粹之土產亦漸有改用外國原料者如寫字之中國墨孰不以其爲純粹國貨而不知其主要之原料料多改用外國之墨灰矣故欲提倡國貨振興實業非先從化學工業入手不可 
　　化學工業不但可供給他種工業以原料蓋其自身之範圍乃極廣而其應用乃極大吾人之日常生活無一不仰給於直接或間接的化學工業之產品吾人之飲食中如糖食罐頭及冷藏食物以及各種農產品所用之肥料等吾人之衣着中如衣服之染料漂劑皮革橡皮人造絲等吾人之居住中如磚瓦水泥油漆鋼鐵玻璃等均爲化學工業之產品其他如日用必需品中之火柴蠟燭肥皂牙粉其他化裝品紙墨墨水漿糊及保護吾人之健康以及國防上所用之火藥子彈等均由化學工業而來又如今日最通行吾人所喜觀之影戲其影戲之原料及其製造亦由化學工業以供給之此外各國化學製造應用品尙多不勝枚舉且化學工業能化無用爲有用變腐臭爲神奇例如製各種五光十色燦爛輝煌之染料其原料乃爲極汚濁之煤膏昔時各煤氣廠中所產之煤膏不惟完全無用不値一文且極堪厭惡處置甚難經化學煉後成爲染料而價値乃日高其他如破布可用以製紙廢銅爛鐵等均可再經化學之手續使之成爲各種有用之物其廢物利用之功殆不亞於造化而爲人類節省物力者其値殆不可以數計也（乙種酬） 
道德 
[我家裏的長工] [  氷生]  
　　鄭大十五歲至七十一歲都在我家裏做長工在那個時間内有很多有價値的事實可以記載我現在隨便舉幾件來 
　　㈠工作他是『日出而作日入而息』的實行者而且很努力的實行『飯一餐或一天不吃倒無妨可是一刻不執灣刀鋤頭心裏就發燥了』時常在他的喉裏發出這種聲調來而他的事實確如此眞不易有一年本鄕發蝗他在田裏捕蝗蟲一連到三十六七小時不想睡也不想吃人都以爲他發狂了其實他的毅勇的精神鼓勵他使然 
　　㈡行爲他不吸烟不吃酒不嫖賭不····一言蔽之他是個没有種種惡劣嗜好者在現在的勞工界裏難得如此一個（嚴格查察恐怕一個都没有）他常要規勸人家不要墮落並且拯救已經墮落者這尤其難了他每年的工資三十元將三分之一贈送戚友之貧窮者三分之一爲自已死葬費三分之一存在錢莊擬辦平民小學校免除了後來者和他同受盲目之苦 
　　㈢體格他在我家裏將六十年從未生過一次病人都很驚奇的問他爲什麽不會生病另有何法他回答『怎樣可以免除生病我是不知道的我的不生病没有别的法子只「少吃些多做些」就是了』但他還有其他的衛生使他康健㈠起居有時十時睡四時半起㈡工作有時每日十小時（捕蝗蟲是例外）㈢尙清潔㈣杜絶嗜慾（他抱獨身主義 
　　五四運動時他助學生查劣貨後來被商店繫壞了一足（幾乎骨折）但他的心志不變拐着脚沿途哀告勿買劣貨民衆多受他的感動這樣熱心這樣勇敢在學生界裏也是少見吧（乙種酬） 
法制 
[選定商號之限制] [  繼盛]  
　　商號乃商人於營業上表示自已所用之名稱故其選定也或以姓名或以其他字樣均一任商人之自由法律本不加以干涉惟當選定之時因特種情形仍不能無相當之限制限制維何依吾國商人通例所規定約有二端第一即公司之商號應各視其種類分别標明其屬於何種公司如股份有限公司之應標明股份有限公司字樣兩合公司之應標明兩合公司字樣是也（但特種營業如銀行之類可以無須表明）蓋商號之爲用旣爲表示其營業之名稱自應明白標明以醒耳目一也且旣爲公司則依公司條例之規定其組織有無限兩合股份有限股份兩合之四種故尤應標明其種類以便他人覩其商號而洞悉其内容不致受意外之損失二也第二即非依公司辦法之商店不得濫用公司或類似公司之字樣（違者科五元以上五十元以下之罰金）如綢緞莊之不能稱爲綢緞公司雜貨舗之不能稱爲雜貨公司是也蓋非公司而冒用公司之名則於其商店之性質不合殊有悖於設定商號之用意一也且公司之設立必適用公司條例之規定而第三者對於公司即享有公司條例之保護苟非公司而冒稱公司則他人難免不發生誤會而受意外損害二也（乙種酬） 
雜錄 
[餛飩擔之虛僞妻] [  菊]  
　　近世人心險詐欺騙百出其設阱陷人輒令人無從捉摸稍一不愼即易墮其術中友人翁長泰爲余述某餛飩擔一事爰記之亦足覘社會上風氣之虛僞可以警惕矣 
　　某日傍晚也是園後金家旗杆有挑餛飩擔者彳亍道中忽聞嘩拉聲作餛飩擔已傾於地時天氣已暗路燈距離又遠祗見擔仆釜裂盆碟損壞無餘荷擔者自言業此已有數載平時差可自給今乃不幸遭此顚沛且家有老母乏人侍養將何以爲生言罷痛哭是時居户路人中有憫其遭遇者遂相率醵資予之囑其無庸悲傷以後仍可繼作舊業荷擔者乃稱謝整理擔且而去不意數日後西倉橋花衣街同聞發生此種情事於是有疑之者追思當日事後情形遂發生兩種疑竇一擔仆釜裂之後何以不見餛飩潑出於地且並水而亦無之二檢視未曾携去之碎碗破杯均轟陋不堪不類餛飩擔之常用者有此兩端其爲有意欺人也明矣特人祗聽其片面之言遂信以爲眞致墮其術中而受騙耳（未蓋章） 
 
 

Page 20

 
 
第一萬八千二百八十六號;中華民國十三年 西曆一千九百二十四年一月二十一號
星期一 * *   
 
