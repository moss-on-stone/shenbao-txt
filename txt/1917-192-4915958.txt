# 1917 - 192 - 4915958

 

Page 1

 
 
   
 
 

Page 2

 
 
時評 
[對德宣戰（默）]  
　　對德宣戰引起閣會相持風潮閣會相持而後有督軍會議風潮督軍會議而後有公民圍院風潮公民圍院而後有段閣免職風潮段閣免職而後有改憲解會風潮改憲解會而後有獨立稱兵風潮獨立稱兵而後張勳入京而後復辟之風潮以起 
　　故自對德宣戰以至復辟其間已不知經過若干波折矣復辟風潮爲風潮之終點今復辟事平又將返之於初期矣内閣還之段内閣矣對德宣戰自然仍成爲對德宣戰問題况乎民黨議員亦宣言贊成此對德宣戰問題於是此對德宣戰問題遂爲今日最急最要之問題 
 
 
 

Page 3

 
 
[專電]  
　　北京電　協商公使下午三時赴外部催速加入戰團（十八日下午八鐘） 
　　北京電　段内閣外交方針依舊進行（十八日上午十鐘） 
　　北京電　段分電駐外公使述外交上主張（十八日下午一鐘） 
　　北京電　閩督有一報告地方萬急電來内容甚秘（十八日下午一鐘） 
　　北京電　叚據報張逆偕德人乘大雨逃出荷館立命陸部派員前往探詢下落（十八日下午一鐘） 
　　北京電　汪在燮以不死張勳爲條件向荷使引渡荷使未允（十八日上午十鐘） 
　　北京電　政府頃致荷使文張逆罪狀不能認爲政治犯乃彼仍逐日接見與彼通謀之人密圖復逞中政府覺於治安上大有妨碍要請貴使先將張嚴行監視再定辦法（十七日下午二鐘） 
　　北京電　黎已由法醫院歸邸（十八日上午七鐘） 
　　北京電　黎眷今晨遷津（十八日下午一鐘） 
　　北京電　馮决正式繼任總統約一星期左右來京（十八日上午十鐘） 
　　北京電　馮有二十一日首途北上之報靳雲鵬南下尚有與馮會商停止各省討逆軍北來之任務（十八日上午八鐘） 
　　南京電　馮定二十六挈全眷北上靳已回京（十八日下午八鐘） 
　　北京電　政府以召集臨時参議院辦法分電西南徵意見（十八日上午八鐘） 
　　北京電　段個人對清室主張（一）減少歲費（二）廢止帝號（二）遷出皇宫（十八日上午七鐘） 
　　北京電　昨段赴徐宅商談甚久優待條件保持不動（十七日下午六鐘） 
　　北京電　中行總裁改陳國祥烟酒督辦改曾雲沛一說金環（十八日下午一鐘） 
　　北京電　段傳見商會總協理各議董大加慰勞詢悉猝遭兵燹巿面蕭條因下免雜捐令並諭照常營業責成馬龍標王天縱查拿騷擾之假冒軍人（十八日下午一鐘） 
　　北京電　討逆軍陸續撤回原地現尚留城外約三分之一因火車障碍撤盡尚須數日（十八日上午十一鐘） 
　　北京電　陸榮廷代表前日抵京關於政治問題段均與商及（十八日上午十一鐘） 
　　北京電　馮來京須俟徐州安全無事故政府速處置此案命令張文生白寳山約束軍隊（十八日上午十鐘） 
　　北京電　段以院令免京師各捐兩月（十八日上午十鐘） 
　　北京電　今日命令有據清内務府稱復辟全主自張勳一人宫内始終未承合爲宣布（十七日下午九鐘） 
　　北京電　段今日蒞院見職員囑以開誠布公熱心辦事兩語（十七日下午六鐘） 
　　北京電　國員照前單發表内務仍湯餘均符（十七日下午九鐘） 
　　北京電　閣員財政梁啓超農商張國淦司法林長民交通曹汝霖教育范源濂今晚决發表（十七日下午六鐘） 
　　北京電　各次長擬定名單内務梁善濟外交劉崇傑財政王克敏陸軍傳良佐海軍曹家祥司法江庸農商李國珍教育袁希濤（十七日上午六鐘） 
　　北京電　商學界擬舉行再造共和慶祝會（十七日下午六鐘） 
　　北京電　曹錕回保定討逆司令部即日撤消（十七日下午六鐘） 
　　北京電　模範團改編十四師以陳光遠爲師長調李達才長十二師劉金標陞十三師長（十七日下午六鐘） 
　　北京電　王士珍辭職歸田参次蔣作賓聞出洋游歷（十八日上午七鐘） 
　　北京電　鹽欵提回三百萬李思浩地位益固（十八日下午一鐘） 
　　北京電　段意對國會仍主修正憲法重訂選舉法再行依期改選（十八日下午一鐘） 
　　北京電　電催各省六七月協欵務各日内解到（十八日下午一鐘） 
　　北京電　内部條議回復巿面兩辦法維持鈔價約束軍隊（十八日下午一鐘） 
　　北京電　段再電速馮來京以王占元調蘇李純調鄂劉詢護贛一說段芝貴督鄂李不動（十七日下午九鐘） 
　　北京電　湯堅辭内務又有擬錢能訓說（十七日下午九鐘） 
　　北京電　城中被難者漸歸集惟前門銀錢店仍未開八埠軍人紛擾相戒不啓門女戲三家座爲軍人佔盡飯館有白食者段頒大令專員巡街當可歛跡（十七日下午九鐘） 
　　北京電　頃開國務會議研究元首問題頗久必此事解决善後方可着手迎馮之使已行須明日得復（十七日下午九鐘） 
　　北京電　院令第一號免京巿舖車戲園樂户各捐兩月（十八日下午一鐘） 
　　東京電　美國爲利用戰時所得利金及援助俄國財政起見擬讓受阿拉斯加對岸俄領堪察加一帶地域然後自美國經加拿大至阿拉斯加築一鐵路在白令海峽設備特别聯络　又白堪察加之俄利得爾斯克至西比利亚鐵　之某站止建築俄美聯給之大鐵路以支　世界的文通並開發亚洲北部之利權目下方與俄政府秘密協議 
[外電]  
　　北京電　黎元洪事仍屬疑團半月前上海民黨曾電致日使謝其保護總統並稱已派軍艦兩艘赴秦皇島迎接總統請日使派人護送總統至秦皇島俾可登艦日使不許此請而此兩軍艦則仍在秦皇島守候今者人言藉藉謂黎總統私邸之騷擾含有阻止總統前往秦皇島轉赴南方之惡意惟官場則謂一兵士發狂而已梁啟超昨夜倐然來京梁與湯化龍皆允入閣故梁長財政湯長内務之任命今夜或將發表此說果確則段祺瑞可請得進步黨之擁護並有若干進步以趨近解决矣一月前銀行團允從鹽稅存欵下撥借二百萬元僅交一百萬元餘一百萬元兹定於明白續交此外尚有鹽稅餘欵三百萬元故明日中政府可得四百萬元之接濟惟内中須減去爲數無多之扣欵耳張勳兵士皆得恩餉囊槖充滿而歸他兵對之相形見絀頗不滿意是以政府亟需經費俾可將各軍遣回原駐地點　兵士行爲非無可指摘處各重要商舖因其需索且恐其搶刧仍皆閉門警廳雖極力勸令店舖銀行餐館及各遊劇場照常營業然兵士在京一日則京人一日不能安也（十七日）字林報 
　　北京電　天津消息謂進步黨昨日午後開特别會决定贊助段祺瑞雖進步黨以組織純粹政黨内閣爲政策然黨員苟有視爲適宜願加入段内閣者儘可自由加入（十七日） 
　　北京電　昨晨黎總統私邸中之事變業已查明並無政治關係行兇者確係發狂故黎總統已於昨晚回邸（十七日） 
　　廣州電　廣州省議會要求立即召非法解散之國會今各省省議會之贊成此議者已有六省韶州鎭守使張嘉祿近宣言不承認馮代總統與段總理謂馮叚不忠於民國　國民黨政府刻借五十萬元以充滇軍餉銀而以值八十萬元之印花票爲抵押品聞孫中山來省之目的係在聯合西南諸省孫近在汕頭演說有必須清除舊官僚之意陸榮廷刻派桂軍駐紮西江北江（十七日）以上路後電 
　　北京電　清室因優待條件仍可保全特向内務部表示滿意（十八日） 
　　北京電　暫覊德軍營之德兵即將遣回海甸（十八日）以上德文電 
　　北京電　協約國各公使今日午後三時往訪汪外交總長以答昨日來訪之意並慫甬中國速即加入戰團汪總長答稱馮國璋行將來京繼任總統彼時再行决定中國急速加入戰團等語中國對德宣戰有並與奥大利斷絶國交之形勢故奥國公使已與西班牙公使協議其時由西班牙代表利益（十八日） 
　　北京電　十七日大總統命令嘉奬段祺瑞此次之功勢並着各路軍隊各地方警察長官嚴緝逆首張勳又令此次復辟係出張勳之專斷與清室毫無關係與復辟有關係者康有爲劉廷琛萬繩栻梁敦彦胡嗣瑗等着各軍警長官嚴拿依法懲辦其餘受脅不得已而表復辟同意者一律免究又令徐州鎭守使張文生海州鎭守使白寳山與張勳此次之舉並無關係均着仍舊供職又令四川戴戡劉存厚速即罷兵靜候中央處理　又令任令各部總長其人名與昨電同（十八日） 
　　北京電　汪大燮昨日往訪日本林公使該使因四川亂事當向汪氏忠告謂四川動亂恐危及於外國人之生命財産宜速講求鎭定之策尊意以爲何如云云（十八日） 
　　北京電　國務院方面以徐州之張文生已有命令着其仍舊供職此事既經解决想馮國璋數日内當來京傳聞馮氏到京之後中國政府將即與德宣戰（十八日） 
　　北京電　昨夜張勳逃走之說證之和蘭公使知此事實無根（十八日）以上東方通信社電 
[戰電]  
　　倫敦電　今晚海格將軍報稱英軍在凡爾美萊東面襲撃獲勝又將美細萊東北之陣線稍向前展蘭斯西南亚美蒂愛爾附近敵砲隊轟撃益烈英軍撃落敵飛機三架英機三架不知下落（十六日） 
　　巴黎電　今日午後公報云敵軍猛轟後在松末河與愛恩河間强襲多次　敵軍在聖康丹東南亚勒芒西面進攻爲法軍砲火撃敗　敵兵數枝隊進攻柯白里南面法軍小哨營數座激戰後全爲法軍所敗　法軍在愛萊南面得進步俘敵若干人　敵兵大隊在化特山與台登山境發砲猛轟後攻撃十四日法軍所占之陣地法軍抵禦異常勇武敵兵人數遠過法軍台登山之敵軍大受損失座不能撃破法軍陣線化特山則終夜鏖戰敵初曾奪回法軍所占陣地之大部分但爲法軍奮勇回攻逐退目下僅餘戰壕數段仍在敵手（十六日） 
　　俄京電　預料里加至特文斯克陣線之德軍行將活動該處俄軍日見强盛（十六日） 
　　亚姆斯特丹電　維也納電稱奥首相向憲法委員會演說謂奥國各族人民享平等權利問題當以合於憲法之方法解决之且謂此舉之行令敵人不復可以藉端干涉奥國内政俾距和平更近一步云（十六日） 
[公電]  
　　北洋軍界通電　南京馮大總統北京段總理南寧陸巡閱使各省督軍省長各護軍使鎭守使各都統各師長旅團長討逆軍各司令各報館均鑒此次張逆叛亂國本動摇固張逆之不法然非清廷之醖釀何以至此是倡亂在張逆而禍本實在清廷稍具　光當能洞澈徧觀古今中外有優待已亡皇室如此之厚者乎有既成共和國體而猶有皇室帝號與之鼎立者乎此誠爲民國貽羞歷史污點釀亂之源即伏於此而清廷猶不自愛反思爲警巧假粗愚叛逆之手危陷民國成則享帝制之福不成亦不任叛逆之罪坐視我民國自相殘殺希圖漁利陰毒險惡欺人欺天殆未有甚於此者此誠軍人所共憤亦全國人民所不甘心者也除惡務本本在清廷若不乘此時機拔本清源深恐除一張勳而將來有無數張勳繼於後也要知此次出兵非僅附和於段公更非有私怨於張逆惟以消滅帝孽永固共和爲惟一之目的成敗得失非所計也愛國偉人當共諒之兹粗擬定處置清廷之條件列後薛請教正一取消民國優待清室條件四百萬經費停止繳付二取消宣統名義永不准再以帝號名稱號招滿蒙應即貶溥儀爲平民三所有宫殿朝房及京内外清室各公地府園盡歸國家公共之用四懲辦此次叛逆之諸元兇以遏奸邪之復萌臨電馳依不勝翹企北洋軍界全體同叩寒 
　　張逆失敗前之通電　保定曹仲帥濟南張志帥蚌埠倪丹師杭州楊樹師福州李培帥南昌李秀帥開封趙周帥洛陽張師長武昌王春帥奉天張雨帥太原閻錫帥西安陳柏帥均鑒前荷諸公蒞徐會議首由張志帥倪丹帥趙周帥李培帥及諸代表揭出復辟宗旨堅明要約各歸獨立前言在耳皇天后土實鑒臨之故弟帶隊北上臨行通電諄諄以逹到會議主旨爲言弟之托任調人者以未得京師根本之地及弟至津京猶未敢遽揭出本題蓋以布置未妥未敢冒昧從事故請解散國會聽李尤組織内閣並請各省取消獨立皆所以示天下不疑及事機已熟乃取迅雷不及掩耳之計奏請皇上復位然事前未與諸公奉商者恃有徐州會議之要約也今事已舉辦皇上御極日萬衆廳歡亦可見天心民意之所在矣乃諸公意懷觀望復電多以事前未商爲言聞之不勝悚愧誠知衆　然徐州會議之要約諸公豈忍寒　且天下苦共和久矣合復辟安有補救之方諸公明哲素有同心若疑弟專擅頓食前言則弟一身不足惜設國是動摇將陷於危亡之地諸公豈忍因小嫌而誤大局且事已至此安有更改之理同屬北派何忍同室操戈用特瀝血披誠務懇飛速贊成以踐前約萬勿稍存意見天下萬幸特陳委曲萬乞見原立候賜音是所至盼張勳 
　　越南東京華僑來電　雲南唐督軍庚参謀長黄軍長鑒倪張逆賊背叛共和天人共憤乞速出師剿逆併希轉電黔督劉湘督譚川督戴叙洲羅將軍桂督譚粤督陳兩廣巡閱使陸李協和軍長各鎭守使師旅團營官吏軍民暨上海孫中山唐少川章太炎岑西林諸先生各報館主任均鑒逆賊造反搗亂國本請速會師殲除羣凶奠定民國僑等願籌軍餉贊助義師以鞏約法越南東京華僑梁漢彰鄭其晏黄明耀梁翟光心公黄灼鄧鐵權李志偉等同叩 
　　季雨霖致馮段電　南京馮代總統北京段總理鈞鑒逆勳構板人天感憤芝公誓師元兇敗遁共和重造動載史簡不過禍亂有源本腐蠧生若非逾軌之政爭奚成復辟之盜謀痛定思痛務善厥後而恢復舊有國會以符憲政之實以弭南北黨派之爭廢除清室優待條件以杜肘腋之患以紓吾民之艱皆爲今時要圖至於祈響法治貞固統一胥導斯焉不然則紛爭離析不底於淪亡弗止雨霖憂患餘生忘情世塵顧念危變傈怖莫忍緣傾愚志伏維察納季雨霖寒 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京特别通信（九十二）（飄萍）]  
　　七月十五 
　　段芝泉奏凱來京 
　　嗚呼今日之黎與段 
　　黎總統最後命令之秘密 
　　總統問題與内閣問題 
　　林際斜陽射入窗幕與余此時之心理相對照似另成一幅畫圖不知此時室中主人作何容態 
　　惟命令下後京外某方面有無反響乃至可注意者耳 
　　嗚呼上所述者蓋五月二十三日下午二時段總理免職令下余所致本報通信中之數語也（通信第七十五）反響發生又有反響響之不已成爲鎗砲攻撃之聲一變其調又作軍樂歡迎之聲段芝泉今已奏凱來京矣余在天津親見其車之行余於叚君行後亦復來京再訪之於其昔日所居之邸宅時惟十四日下午五時林際斜陽射入窻幕與余此時之心理相對照又似另成一幅畫圖不知此時室中主人其又作何容態也 
　　段芝老今日勞矣余先約與其親信之某君爲間接之談話且叙述叚公到京後數時以内之種種新猷夫以一國元首之尊身遭變故乃不得不被保護於外國使館之兵營國民夷然不以爲意惟高插龍旗思暫避目前之禍嗚呼比誠吾人所最傷心之事段芝老既到京午後三時特訪日本林公使謝其愛護黎公之誠乃即進謁曾免其國務總理之職之黎大總統握手之下悲歡離合喜怒恩仇都化作雲霧飛去此時黎之與段殆已如莊子所謂不知蝴蝶之夢爲莊周抑莊周之夢爲蝴蝶也矣 
　　黎段既相見協議即出日本使館之兵營令飭軍警保護送歸東廠胡同之私第於此愚將補叙一節滑稽之新聞黎公之赴日本使館實非出其本意最初公府中黎公召數人密議之結果决移住於法國之某醫院（饒漢祥夏壽康等主之）而某某則曾主張日本使館不爲黎公所許車既出發向東交民巷幾達法國某醫院矣某某則强欲至日本使館兩派爭執於自動車中幾至用武遂至依違於兩地之間黎氏覩此情形心滋惨痛且己身彼時尚爲一國元首恐於體面有關乃叱今曰隨便隨便車已向日本使館行使館中人問以何資格來而某某且告以大總統資格也此誠不知其用意何在何秘密黎公聞之駭甚急自向日本公使聲明謂此來純爲個人資格不涉及大總統機關一面急發表最後命令（即推馮免李任段之三命令）以取消自己大總統之資格昨日（十四）黎氏通電中第五節所謂（宣言公使早伍平民雖於國似無錙黍之傷而此身究受羽毛之庇）蓋即指此嗚呼黎公之左右如此是安得不完全失敗以至於無有耶 
　　總統問題今既由馮公代理就職據某某要人爲余言在天津時與南京一商及此馮氏即允北來大約來且不遠惟時日未能確定云云前日黎氏秘書舊部又有一電聲明大總統印已由段總理轉呈馮大總統關於大總統印又有極可駭之一段事實據外間傳述謂當黎公出府其監印官膽敢負印而逃竊至天津欲以進諸段總理此傖乃竭力主張免段總理職者彼覩此情形一變面目希冀得些好處誰知段君以無大總統手諭之故拒絶不見且將捕縛不得已遄歸面黎總統黎大申斥問以印在何處曰仍在天津某處於是加派人員赴津取出正式交由段總理轉呈南京云云惟以記者所聞則有不盡然者蓋此印聞已游歷至上海矣 
　　上述問題而外目下最急切者内閣問題也昨日某君談話之所吐露謂報紙所傳閣员名單多未符合在天津時定有三種名單（殆如吃西餐者之食單）都未十分决定但一二日内必須發表明日當有較確之新聞云讀者有宜注意之點余於第八十九號通信（六月二十九日發）有一節曰（兵財相合之時機）蓋指交通系與北洋派結合而言此次梁湯入閣又復中變而曹汝霖葉恭綽王克敏等則正在得意彈冠逢人歡笑諸君且看余言其將實現進步黨得幾個閒部閣員不過一種裝飾品過癮劑而已 
　　平心言之此次之亂段公不出未見速平功在民國澤及倒懸之民决不可没政客者流以空言訾其後實爲可羞惟運行政治又是一副手段不可視他黨皆如辮子軍之易與余今再錄前次通信之言曰（京外某方面有無反響乃至可注意者耳）願段君其識之 
[處置張勳與辮兵]  
　　段總理晋京本擬即往國務院後因外交問題重要並涉及内政事件頗多故先至外交大樓開議聞第一主要問題即處置張勳辦法會議結果事關秘密詳情未悉又聞汪大燮十三晚往訪駐京荷蘭公使謂張勳殘毒國民是國賊非國事犯應照國法處罰請將其引渡等語當經荷使答以對於張之處分尚未協議妥當不能引渡云云又據共同通信社云張勳逃入荷使館旋遷德兵營一事協約國因之對於張勳毫無同情現聞張頗爲不安擬潛行逃走又云復辟覆滅其和復活此時應如何處分張勳乃亟應研究之問題某國際法學者謂待張勳以政治犯或處以法律犯一任現政府之意向段總理請以法律犯要求引渡然本案决定以前仍應由荷蘭公使監視收容按距今三十年前在南美洲巴西國有當時之陸軍總長與海軍總長逐鹿大總統職遂起兵變事海軍總長敗北竄入停泊首都里毆狄察湼灣之葡萄國軍艦内於是該政府因其携有兵吕視爲海盜以法律犯要求引渡當由葡國公使出頭調停與巴國政府交涉其結果以不論罪即行釋放由此向例論之處分張勳問題或由北京外交團提議調停按照上叙國際慣例當以不論罪釋放云云又據英文京報載前日京中盛傳張已於晚間出奥國所管之德國兵房此後即不知去向此說外人間前晚相傳甚盛惟當此各方面嚴行監視之際張忽然失蹤此中消息頗堪注意有謂有某西人係中國聘用之客卿索來主張中國君主立憲對於張勳逃逸事與有關係然事出傳聞恐不足信 
　　至於辮兵之處置亦善後問題中之一要事日昨警察廳吳總監會同步軍江統領派督察長錢錫霖偵緝隊長田得山帶兵警數十名押辮軍一千九百餘名於十四日乘京奉路專車往山東各縣遣散又聞天壇及警察廳之張勳兵全部已於前晚各回原籍其在宫城内者一千餘名亦發給三個月軍餉解除武裝令回原籍又聞張懐芝致電北京云兗州韓莊臨城等處定武軍已投誠請中央籌欵三十萬以資遺散聞某機關得報後即將該電送往外交大樓向段總理請示辦法又當徐州辮兵未變之前第七師師長張敬堯曾由開封發出通電云張勳叛國同聲撻伐北京大局不日可定惟徐州是該逆巢穴張軍駐紥甚多或剿或撫宜籌良法現由總統總理簡任安徽倪督軍爲討逆軍南路總司令以敬堯爲副司令並奉命調派敝師混成一旅進駐商邱從嚴防堵良以有鑒於往昔編遣軍隊動啟釁端流爲盜匪地方秩序實受其害故先事預防以敝兵周防豫境並聲援倪軍俾得早日編遣就緒以收殘局如將來逆軍萬一有不受編遣或竄爲盜匪等情敝師定當竭力征剿以安民庶現敬堯已移駐鄭州並派旅長田樹勝移駐商邱藉資鎭懾祇求早清妖氛使人民得安生業辛勤跋涉皆弗敢辭敬布區區特電通告南路副司令第七師師張敬堯叩眞 
[補述南苑飛機助戰情形]  
　　此次討伐張勳南苑航空學校曾與焉兹將其從事助戰之始末述之如下當復辟僞命頒布之第一日航空學校校長秦君國鏞即布置一切二號至三號送眷赴津一面到校與教員學員辦事員司潘潘世世忠倪惠淵等開秘密會議討論對待之策四號密商南苑十一師十二師軍隊師旅等各長官五號午後四時得陳督練光遠命令一致進行是日午後六時派學員章斌飛往永定門一帶偵察逆軍八時派修輯倪惠淵作空軍討逆布告文（文已見各報）七號早五時五分鐘派學員李士怡飛往北京城内抛擲布告意在解散駐京各軍附和逆賊同日早六點五十分鐘派學員馬毓芳飛往黄村蘆溝橋永定門一帶偵察逆軍同日早七點半鐘派學員何干龍飛往北京皇宫景山一帶抛擲布告并飛往蘆溝橋長辛店一帶通知西路司令曹督軍同日午前十時各教員學員之未在校者均由北京來校編制成隊同日午第五點半鐘派學員蔡祖堯飛往廊房與東路段芝貴司令及王旅長接洽通信同日七點半鐘派學員馬毓芳飛往廊房通信忽遇大風雷雨幸亦安全逹到七號該學員改將一村夫回校另派技工運飛機而回七月七號早六點二十分鐘派學員張納墀飛往天津馬廠送陳督練呈段總司令信一件同日早七點二十五分鐘派廠長潘世忠學員尉遲良帶炸彈數枚飛往豐台助戰擲撃辮子軍聞炸斃數十人並誤中該處小貿易平民十餘人同日早十點三十分鐘派廠長潘世忠學員尉遲良帶炸彈四枚飛往豐台助戰擲一枚旋入北京向宫禁抛擲三枚聞一枚落於乾清宫水池未爆發一枚落於金缸内炸爆金缸未傷人一枚落於某殿台堦石上轟然一聲將堦石炸裂當斃侍衞一人太監一人轎夫一人犬一個受傷之侍衞數人宣統嚇而成疾時張逆正有軍機房與該黨議事嚇極而遁是日清室轉託某要人以私誼要求秦校長勿再派飛機入城聞該校長以現今民軍開戰不受某部節制見詎某要人又轉告陳督練及天津段總司令聞二處俱有函電到校主持人道暫勿入京故自八號至九號飛機隊寂然不見入城九號早六鐘學員李士怡自廊房飛回南苑十一號因有馮麟閣之軍隊抵通州之說派廠長潘世忠學員尉遲良飛往通州白河一帶偵察自早八點五分鐘出發九點十分鐘回校飛繞京東南一帶二百餘里一匝不見逆軍百還同日午後七點五十分鐘仍派潘世忠尉遲良飛往通州偵察因該飛機係廠長自造馬力最足故能坐二人所向有功不意油管忽壞竟落於雙廟碑該員等連夜趕回校十二號派技工運回裝好已午後四鐘停戰矣十二號早三點鐘得陳督練命令惜潘氏之新飛機未回其他飛機僅敢以一人乘坐之故每架只能帶炸彈一枚炸裂不及七號之猛是日早五點鐘派學員馬毓芳飛往天壇一帶偵察交戰情形早五點五十分鐘派學員何士龍飛往南河沿張逆本宅抛擲炸彈一枚聞仍投入禁宫炸裂同時學員劉道夷飛往南河沿張逆本宅抛擲炸彈一枚該員留心命中只飛四百米逹高度可謂險矣抛彈後亦昇高至一千二百米逹回校因下落太猛損壞飛機人亦受微傷早七點十二分鐘派學員趙雲鵬飛往石安門助戰擲炸彈一枚回校自八點以後因飛機缺乏未能助戰至午後四時始修理完全飛機兩架聞已解决停戰矣 
[黑省許英爭潮未已]  
　　黑龍江自督軍問題啓爭以後奉天方面派孫旅長帶兵到江許派張副官迎之於齊齊哈爾車站即日召集軍界各要人在督署開秘密會議决定與英氏以武力解决近據報英旅長兵已將海倫巴彦綏化餘慶蘭西拜泉佔據出兵已至齊家店（距省八十餘里）許以英兵佔據海倫該處爲江省精華東蒙要隘特派東營陸軍三營星夜出發防禦許以英勢甚大非已力所能制日前曾電致北京求張勳維持駐綏陸軍第八團團長李榮廷反抗許氏發電與省脫離關係親自赴呼蘭面商一切英以绥防緊要當令李星夜回防響應英氏反抗許蘭洲之陸軍由呼蘭以至漠河黑河上下三千餘里英之勢力已佔十分之八許之勢力僅有省城陸軍六營耳全省公民大會公舉代表面謁許徵求意旨據稱維持地方别無成見但能息事寗人無不曲從公等久歷江土素重民生改革事微漁利堪虞况兵皆土著休戚攸關同室操戈仁者不忍當非公等所樂爲也公等所持宗旨究竟如何望乞示教用資商榷如慮電旨未盡尚可晤面接洽迫切待命之至除電逹中央謹先電聞云云惟是另報一消息謂呼蘭英旅長雖持反對態度然自通電靜候中央命令後地面雖有佈置却未向省城進兵省城雖曾調兵保護却亦未向呼蘭進兵乃近日城中謡傳四起或謂英軍已向省城進兵或謂英兵已進至離省數十里於是省城居民携眷逃避日見其多公民會事務所接准英旅長復電謂人民出爲調停保安地方殊深欽佩惟有靜候中央解决俯順民意又以公民如欲調停應將助許爲惡之参謀長李景林警察廳兼處長揚雲峯等二十餘人離職云云 
[魯事零拾（懷瑾）]  
　　清恭王數年以來即住青島日前聞復辟已成與其黨羽數人潛到濟南寓二馬路金水旅館勾留數日見該省軍政長官均聲罪討逆商學各界尤爲激昂其慫恿起事者不過二三人思藉題目爲掠奪金錢之資而已再三探視無隙可乘不得已乃遄返青島矣又日昨津浦北來車到濟查車軍士見有搭客二人衣服麗都而神色倉皇形跡極有可疑乃搜其行李得有信函若干件皆張逆委往徐州致各辮兵者遂將該該逆等帶回稽查處轉報督軍聽候發落 
　　自都門逆首敗逃後而處分逆軍問題頗引起魯人注目聞所有繳械投誠之辮軍由車運東者凡三千七百人其籍隸皖省者約有六百人餘皆隸兗沂曹各郡其處分之法先運至兗州問明籍隸何縣派兵押至該縣由該縣知事諭知該鄉里長出具保結領出歸農以免嘯聚山林化爲寇盜其皖籍者則運往皖省遣散又聞發運辮軍之車過泰安後每到一站卽多自由下車監押之兵役以其手無槍械不至發生事端故亦不甚追問又聞督軍接張五師長來電請示處置降軍辦法後即召集各参謀等夁議其結果現已派親近將校二名赴徐臨機處置又聞張師現已率師旅進駐徐州矣 
　　曹縣一邑久爲盜匪淵藪近月以來千百爲羣愈肆猖獗遂成燎原之勢而該縣駐境軍隊兵力單薄不敷防禦本月之十一號夜三時匪首毛思忠張克敬等擁衆千餘人猛襲縣城並有匪徒若干爲之内應未及一小時即爾陷落該匪等入城後將所有紳商居民按户搜刮並將電線斷絶掠去電報生三名前督銷局正在結束交代之際所有員司六人鹽友二人一併被擄其餘如縣公署之科員幕友富室商家被掠者尚不知其數擾攘終日始行遠颺縣知事曹君臨時避匿始得保全生命至次日早陸軍聞 
 
 
 

Page 7

 
 
警趕到縣城秩序亦即恢復 
　　政治討論會會長張公制王鴻一等以張逆叛國普天同憤各路義師方聲罪致討而一方忽有不信任馮段之表示此等極端主張長此相持實非國家之福特於十三號下午開幹事會召集在省議員以持平的意見通電各省爲排難解紛之導線會議結果大多數主張以國會既經解散祇求速行召集不必再事爭持至約法爲國家根本大法應竭力擁護以息紛擾而奠國基云云 
[湘省之出師熱]  
　　馮段通電各省阻止討逆軍出發已誌前報譚兼督接電後當即電覆兩公略謂舉師討逆爲軍國民之天職現張逆雖已自敗然京都甫經收復伏莽堪虞湘省出發之兵裹糧坐甲萬難調回即尚未出發者亦以民情憤激土有戰心勢難遏抑云云觀此足見湘人之憤慨矣第二師軍隊現已先後出發陳坤載師長刻正籌備在省一切事項極爲忙碌其出發期已定十五日譚督於先一日在署内爲陳君餞行又聞第三旅長陳嘉佑因關於行軍各項均已籌備周妥定十二日率在省本旅軍隊開赴湘陰集合駐湘陰本旅軍隊分向漢口進發以便實行北伐志湘西鎭守使田應詔前因張逆復辟極爲忿恨一面通電聲討一面即發動員令誓師北伐其前站已於十號抵辰經張道尹電告來省聞譚督因北伐討逆與保護地方汉安同一重要湘西一帶匪患甚熾端賴田君鎭懾不能遽離且第二師已經出發足勝爲湘軍伸義忿之任故特電勸田鎭守使暫緩前進各回原地維護治安吳光新自奉段總理命令回防原地點遂派躍旅長龍率前站兵一團於十一日晚回岳吳亦將於日内回防昨賀知事已電告當道查照矣 
[復辟消息到後之川局]  
　　蜀省羅劉問題遷延不决又繼之以劉戴問題彼此誤會愈結愈深大有開釁之象及張勳署名之通電到川正如晴空霹從此内訌之烟霧可望消弭川省對於復辟極端反對消息傳出方半日而省城已特别戒嚴矣電局有黔軍駐守不准商民通電各公署亦添多數軍隊防守夜晚均放步哨國民黨之機關民論日報先以號外傳布大題爲（驚天動地大風潮）（民國六年之厄運）小題爲（滿清復興）（宣統登位）（民國顚危）（張勳首禍）云云 
　　當未得復辟消息之前一日川黔軍各重要人在陸軍偕行社會飲後復與巡警共端聯合會辦法略以川黔兩省原爲一家兩省軍人如同手足加以警界聯合更同袍澤其會應在中心地點設立總會兩軍日派人至總會偕同巡警出巡街查數街設一瞭望所互相守望一以免兩軍衝突一以免發生意外之事云 
[徐州辮兵刦掠之别報]  
　　大陸報七月十三日徐州通訊云此間近數日來人心惶惶唯恐張勳之兵前來刦掠故昨晚城内外鎗聲突起衆皆不以爲異鎗聲起於九時左右一在城南一在城内於是人人皆知預料之大刦掠已發作矣鎗聲直至今晨三四時間始止十時左右南門外火光燭天延燒至今晨火勢始衰是夜城中之人皆不能安枕束手以待搶匪之臨其門今悉城内幸保無恙至於城内鎗聲乃防兵所作藉以禁阻搶匪之入城者今各門皆閉且由兵士嚴守晨間余（通訊員自稱）出西門至城南閱看昨夜刦掠情形聞與刦之兵共約二百人大街焚燬房屋二三十所該處爲徐城菁華今悉付一炬亂兵撃斃三人大約皆係店主并傷及數人道中仍棄有亂兵死屍一具亂兵刦後有挾鎗携子彈赴鄉間者餘復回營大約乃待機會再事刦掠此次被刦者共約數百户今後能否免此巨刦殊不敢保城内外居民皆預料必將重見也 
　　十四日徐州通訊云昨夜安靜而過未見有何騷亂城門今已開商店亦有開巿者聞寗兵八百人昨夜已抵距此南三十里之三堡小車站因有不便故未即至徐州今日下午外間謡傳辮子兵已知寗兵開抵三堡深爲不悅謂彼等必奉命來徐監視之或遣散之也城内兵隊仍携有軍械此間與附近之兵其數尚多共約三千人就現局觀之徐州居民一時尚難安寗故皆望當道竭力保全人民之生命財産也星期四夜從事刦掠之兵逃亡者約二百人聞已與鄉間土匪聯爲一氣矣 
[關於徐州事之張白通電]  
　　第一電　萬急南京大總統齊省長天津段總理段司令蚌埠倪督軍殷鎭守使濟南張督軍滕縣張帮辦　封趙督軍鈞鑒卑軍各營奉令改歸倪督軍節制業經公推寳山親赴蚌埠禀承倪督軍指示一切惟連日謡言四起地方匪徒蠢蠢欲動深恐乘機煽惑摇動軍心星夜梭巡未敢稍懈不意今晚九點鐘時突來匪徒多人勾結新兵在南關外及東車站附近搶刦文生等一聞警報立即飭派幹隊嚴守城門以防撞入一面派隊出城迎頭痛撃現正在剿辦間一俟撲滅再行詳報誠恐誤會先此飛電陳明張文生白寳山叩文印 
　　第二電　火急南京大總統齊省長天津叚總理段司令蚌埠倪督軍殷鎭守使滕縣張帮辦濟南張督軍開封趙督軍鈞鑒文電計達匪徒裹脅新兵已經撃散現正分途追緝不難殲除城外商民小有損失地方秩序如常詳細再行呈報先此電陳以紓厪念張文生白寳山叩元印 
　　第三電　萬火急蚌埠倪督軍鈞鑒元電示悉文日變發於拿猝一切原委已於元二電内詳陳想尚未邀鈞閱伏查此次肇禍實係外來匪徒勾結兼之五十五營後哨哨長余榮先係民國二年收降山東匪首備作緝匪眼線歷破匪案又在營朋中詎知狼子野心又因近日謡言乘機煽惑裹脅該營及五十四營新兵計共三百餘名勾合召徒登時譁變文生等聞警以銀行監獄軍裝子藥庫皆在城内立派幹隊嚴守四門一面派隊出城迎撃五十四營管帶楊得春五十五營管帶張繼善各領兵士握要把守寅夜大雨該匪徒變兵等在南關外暨車站附近乘勢搶刦嗣因官兵猛繋乃放火燒房夜兩鐘時一鬨而散當派馬隊分途追勦並飛報各防營一體協拿是役計斃匪徒二十餘人奪獲鎗枝四十餘桿並無馬匹管帶楊得春司務長馬棠清均受有傷步馬兵傷八人逃出變兵現據各防營報告正在分途剿辦所有商民損失現已派員會同王道尹余知事分别詳查容日另報文生等督率無方咎有應得業經電請嚴子處分在案至該營管帶等事前既無覺察難發之際雖經率兵堵截究屬咎無可辭如何懲辦應請核示遵行再第九營砲三營並未附亂且隨隊防禦合併陳明除傳飭各營嚴加約束防範外謹此電聞張文生白寳山叩寒一印 
[紀皖省辮軍之行動]  
　　皖省之定武軍自歸倪嗣冲節制後倪氏以徐蚌一帶駐紥定武軍甚多現由皖北鎭守使殷恭先及張文生統帶曾經派員往勸殷張已允受編制頃聞該軍部下尚有一部分不受招撫現已開拔四營退駐鳳陽大有譁變之勢該縣人民甚爲惶恐刻由淮泗道尹黄家傑飭令該縣陶知事極力維持調護由該知事集紳會議以鳳陽本係瘠區即供給該軍亦力有未逮倘有暴動情事則地方糜爛何堪設想昨特電請倪氏迅籌解决以安地方 
　　皖南當塗等縣駐紥之定武軍業經皖軍馬統領往撫迭與該軍各營長接洽亦已有服從之望乃近聞該軍下級軍官及兵士等不聽招撫現已聚集七營駐紥於當塗縣境聞有三營極力反對編制其他四營均言須靜候大帥下落消息故此事一時尚未完全妥協該軍防務近益加嚴距當邑數十里沿途分段派兵放哨荷鎗彈如臨大敵然當邑人民大爲驚慌多有携帶家眷遷避蕪湖者聞馬統領恐該軍有變已電請倪氏速商殷使妥爲開導勿自蹈滅亡之禍 
　　皖軍第八路統領李翰卿前帶領所部五營駐紮省垣現恐當塗等處之定武軍有變擬令第五營開赴當塗防守 
[浙省宣布戒嚴]  
　　浙江暗潮自趙禪被剌後愈形緊急除省會已添調第四師駐松兵士駐防外寗紹兩屬地當衝要一切巡防事宜聞已責成陸軍第三旅旅長葉煥華督同駐甬步兵第五團團長劉炳樞暨駐紹步兵第六團團長盛開第等認眞辦理旅部参謀魯𫉇亭因有軍事上秘密接洽昨（十七）特由甬晋省向楊督面陳一切同時督軍公署即發布文告宣示戒嚴其文云近因匪徒潛伏謀爲不軌本督軍有維持地方治安之責業經呈奉大總統核准宣告戒嚴以維秩序兹依戒嚴法妥訂條例除令行各文武機關遵照施行外合亟布告爾軍民人等遵照各安生業愼勿驚恐並須恪遵左開各條毋得違抗致于咎戾特此布告計開　一除衞戌巡查崗警及傳令官兵外夜間十二鐘以後無論何人不准通行街巿違者逮捕但關係生命及不得已之事故必須外出者應報告就近警察查明屬實代其處置　一凡私有之鎗砲彈藥及其他危險物品均應即時呈繳隠藏不報者查出即分别懲辦　一新聞雜誌及圖畫告白等有妨害時機者即時封禁違者逮捕　一凡入境之輪船火車及各項舟車并各城隊以及家宅建築物如有可疑之形跡者無論晝夜均應實行檢查違者逮捕　一商賈行旅寄宿於警備地域内者須受檢查如有形跡可疑之人即行拘留報告所在司令官辦理之　一凡擬入境之各界人民及各種團體認爲有妨安寗秩序者即行分别禁拒違者逮捕　一集會結社認爲於時機有妨害者即時解散違者逮捕一不得私通有害治安之郵信電報違者查究　一無論晝夜不准燃放爆竹違懲辦 
[杭州快信]  
　　戒嚴令頒布後楊督軍又飭課漏夜繕印文武各機關應盡責守事務飛飭一體遵照 
　　戒嚴後司法機關迭經會議不主張停滯惟添設軍法課兩名除匪盜外民刑各案仍歸法院受理 
　　全省戒嚴總司令官即由督軍兼懾並未另委 
　　台屬警備隊四區統帶黄繼忠以本部缺額副兵現已募足派棚服務詳報到省准自本月份起餉 
　　省公署密飭二區警備隊張統帶迅於泗安孝豐等處加派得力兵隊防衞如何分配尅日具報材料製造廠劃歸督署軍需課管轄原有在廠人員暫不更動 
　　齊省長昨又飭知財政廳電令各屬限文到三日内迅將未解地丁征銀尅日掃數解清不得仍前玩誤 
　　財政廳通飭各縣六月份雜費預算如教育警察公益等項限日内從速造報此外一切臨時經費不急之需暫緩支給 
　　軍學補習所奉督軍飭提前舉行學期試驗日内務須完竣 
地方通信 
[南通]  
　　戒嚴中之雜聞　駐通蘇軍混成旅奉令調赴寧垣聽候差遣已定於日内出發　掘港辮兵譁變華豐墾植公司被搶極鉅除鎭署立派警備隊帮帶孫逖生率隊前往追剿外唐牐張營務處令新任王營長帶兵迅速接事　天生港商埠及蘆涇任姚各緊要港口近因南通在戒嚴區域以内對於輪船往來旅客嚴爲搜查　本縣軍警及駐防軍隊邇來雖值星期例假亦令在營休息有事外出應先請假以資愼重 
[鎭江]  
　　巨匪刦掠被捕　鎭郡對江二橋地方王姓前夜被匪徒多人破門搶掠並刃傷事主一人該匪等復於十五號晚聚集徒衆數十人至該處放火圖刦詎該處鄉民鑑於王姓被禍之前車互相結約遇有事變即鳴鑼爲號齊出抵禦該匪等言將燃火鄉民即急鳴警鑼左右村民奔至者頗衆惟因該匪等燃放土鎗二響致心懷疑懼未敢一律上前該匪見鄉民衆多圖刦不成當妈呼嘯四散鄉民覩狀亦即努力奮進當被拿獲四人以其放火殺人情殊可恨即將置之烈燄中以爲後來者戒然彼時祇顧禦匪未暇救火致爲焚燬房屋多間並燒斃鄉民四人 
　　省視學來鎭預誌　南京齊省長日前特委省視學侯君調查蘇常公私各學校成績侯君奉委後即首途先從蘇州常州無錫一路查察刻已將次竣事不日即當來鎭故鎭城各學校已一律預備一切矣 
　　夏繭定期開秤　鎭埠各繭廠近因滬上繭價漸高獲利尚豐本届收買夏繭竟有十餘廠之多惟調查各鄉飼養二蠶者緣春蠶葉貴繭賤類遭損失故對於夏蠶有心無力預料出貨不及往年之踴躍現悉各繭廠定於本月底開秤收買頭號每擔議價二十四元 
[揚州]  
　　窰灣之歸客談　有自北來者云徐州辮兵因張逆大敗於京中又懼南北軍之夾撃因之同時譁變徐州飽掠而後即有大股辮匪東逸窰灣於日昨午前携槍入鎭先着人看守總路然後遇店即搶由東西會刧編氓小户既均擄掠一空當典富豪更無一倖免四處火光燭天我宅亦付之一炬事後計算約共損失十餘萬元一時惨痛怨恨之聲不絶於耳聞已由商學界董事電報寗垣矣考窰灣鎭本爲一大洋莊如高糧蔴荳金針菜等由此運售外洋者每年約五百萬元以上雖爲生貨却與歲入有關今因此項挫折母財一時難復巿面何能復興此則深可浩歎者也 
　　更委道尹消息　淮揚道尹左杕周氏本爲張逆所推舉現因衆議沸騰特上辭職書於寗垣聞馮代總統擬委候補道尹俞壽璋承乏 
[杭州]  
　　教育會聯合會訂期開會　全浙教育會聯合會定於本月二十日起在省立第一師校舉行兹將各縣教育會推定代表姓名錄下杭縣駱憬甫嘉善郁世烈平湖錢厚貽松陽宋思璟寗海孔濟道常山徐鴻鎭海盛在珩平陽宋仲銘富陽許正衡鄞縣汪起鳳麗水王慶槐（其他各縣代表尚未報到）附錄各縣教育會提出議案（餘杭）小學教育宜注重應用案（麗水）爲該會經費事件（鎭海）　一各縣組織學校宣講團案　二各縣設立公共運動場案（浦江）小學補助費分爲各種給發議案（一虞）　一縣教育會宜刋行教育雜誌案　二小學教員宜採用級任制案（孝豐）　一請求議决楚三閭大夫屈原附入聖廟建議案　二請求通行祭祀節孝祠建議案　三請求議决明少保于謙附入關岳廟或聖廟建議案（松陽）視學失職教育會應如何匡救案 
[廣東]  
　　陸使親軍調駐北江　陸巡閱使肇慶行轅原已指定舊道署因該署剥落已甚須大修葺現由委員假定實業學堂暫行駐節一面函知李華秋將道署統領部遷出以便估修兹聞陸使昨有電來謂日間當可抵肇並飭駐肇衞隊親軍兩營立刻開赴北江駐紮聽命所有駐肇府城隍廟學宫法輪寺三處之軍隊已於十號早用公武光華兩輪拖帶雜江桅船六艘扮船二艘乘載順流下駛徑赴北江防紥 
　　段祺瑞致兩粤督軍電　廣州陳督軍南寗譚督軍鑒陽電悉爲國討賊分所應爲麾下投袂奮興義聲昭著至爲佩仰現逆軍連戰皆潰已來乞降大局尅日可定勿勞遠師兩粤國家重地祈商承陸巡閱使力維治安嚴飭所屬地方軍民勿借端私相號召擾及閭閻麾下當不以爲過慮也餘俟續逹祺瑞青印 
雜評一 
[共和再造慶祝會（一子）]  
　　北京有議舉行再造共和慶祝會者得母樂觀過早乎復辟雖消滅馮段雖力阻各省出師而西南出師之聲較前愈激昻也前之出師爲北伐討逆質言之討張勳軍隊也今張勳已逃張勳之軍隊已解散而仍曰出師討逆則其所討必在張勳軍隊以外與張勳軍隊以外戰紛擾將不僅在北京之民而必蔓延於全國吾故謂今日復辟之爭雖已而共和之爭尚未已然則欲慶祝共和再造者盍稍俟之 
[政爭依然]  
　　贛寗事變以前政爭劇矣贛寗事平而政爭依然也袁氏帝制以前政爭劇矣帝制取消而政爭依然也張康復辟以前政爭劇矣復辟推翻而政爭仍依然也所以政爭依然者以帝制復辟等等皆爲政爭之旁枝而與政爭之中心無關也政爭之旁枝可合力解决而政爭之中心則非至一方面之力完全失敗不能平其爭其勢又顯然者也然而每一次政爭引起一次旁枝之變經一次旁枝之變國家即多陷一次於危險故政爭雖依然而共和之傾覆者屢長此以往吾恐他日國家亡矣而政爭依然政爭耳嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民黨對於外交問題之宣言]  
　　字林報昨載吳景濂王正廷林森張繼郭泰祺汪兆銘褚輔成等之宣言書略謂上海某英文報著有德人在華運動之社論同人深恐讀者誤會致謂民黨反對向德宣戰故特宣言切實否認此種誤解民黨首先主張加入戰局並促前總理段祺瑞决定宣戰政策俾中國得列於世界民政國之林此爲美使及協約國公吏所共知者黨時民黨中雖有少數要人恐撤銷中立適增内患惟多數黨員則以中國加入爲宜苟政府果忠於共和精神反對武力主義確無疑義則少數不贊成宣戰者亦必立即服從政府宣戰之决議此乃吾人所回斷言者故與其謂民黨反對中國聯合美國與協約國對德宣戰無寗謂民黨政治的信仰在名學上必使民黨全體贊助中國可與自由國家並駕齊驅之政策之爲得也同人之意以爲中國苟不失爲新式國家則必可漸臻强盛但欲使中國强盛而不爲天下之危害則中國之受治當如世界民政國之受治依據自由而不依據武力同人之篤信自由並篤信自由物如無拘束的國會無鉗制的報紙及各種保障民政生活之擔保品即爲此故而同人前之反對袁氏專制今之反對段氏武力亦即爲此故同人敢謂中華民國今所遭者與歐洲今所爭者適同蓋皆武人政府與民意政府間之競爭也段其瑞爲前清專制國之臣僕其知識經驗斷不能統治中國使成民政國家云云 
[借欵遣散徐州辮兵紀聞]  
　　馮大總統現因徐州辮兵須發給恩餉遣散而公家並無餘欵可撥是以商由齊省長向各屬徵稅機關催促彙解稅欵以濟急需旋因核算不敷尚鉅復電令本埠官場與滬上銀行團及南北商會錢業領袖等磋商將公家實業工廠等抵押借欵經滬上官廳調查華商方面並無餘銀惟洋商臺灣銀行有欵可以出借但抵押品非徵收機關不能有效刻聞已經再三電商擬將某某三處稅所作爲抵押品借洋二百萬元並由商業機關擔保商業領袖聞此消息以此項借欵隸屬軍事範圍與商業上維持性質不同不願干涉此事已聲請向該銀行直接磋議成交云 
[軍警會同調查户口]  
　　松滬盧護軍使以龍華及高昌廟至滬軍營地方均駐有軍隊即爲軍事區域且高昌廟與龍華尤爲軍廠製造軍械之重地而該處一帶居民複雜當此戒嚴時期軍事區域自當愼重嚴防爰以清查户口爲入手特於昨日分令陸軍步兵三十八團馬團長憲兵營張營長高昌廟警區李巡官着於舊曆六月初一日爲始責令軍警會同調查户口如境内有並無營業之居户應即令其移往他處居住並飭不得容留客民及寄存違禁物品仍將調查辦法情形報告等因當由軍警議决先在高昌廟調查挨次再往龍華及滬軍營等處詳細清查　盧護軍使又以吳淞一帶係要塞重地亦爲軍事區域且地屬海口鎭上旅館茶肆中旅客更爲混雜故調查居户人口及稽查各旅館寓客自當格外嚴密昨特令飭駐淞之步兵第四十團團長會同淞滬警察第六區警正責令各督軍警日間調查户口夜則稽查旅館寓客倘有形迹可疑者即行檢查以昭愼重 
[戒嚴期内禁放鞭爆]  
　　淞滬第一區警察署董警正昨日發出佈告云爲佈告事現值時事不靖防務吃緊警察負保衞地方之責自應厲行鎭靜力維治安查地方居民遇有吉凶事故輙任意施放鞭爆猝爾聽聞每易發生誤會抑且易肇火患糜費金錢雖屬習慣相沿究非正當之舉爲特佈告禁止嗣後地方人民在戒嚴期内概不得施放鞭爆須知此等情事實非善良習慣雖一時廢而不行並無何等妨碍而在此防務緊要期間於地方治安則有密切關係焉自此佈告之後倘敢視同具文仍有施放鞭爆者定即拘署懲罰勿謂言之不預也此佈 
[崗警務須記清口令]  
　　南巿第一區警署董警正以現值戒嚴時期防務尤爲吃緊所有各崗警於每夜出勤時間須將口令記憶清楚俾由警廳督察員或廳長派委抽查時可以隨時對答不致臨時無措當即傳諭各棚巡長於帶班時應將所發之口令明白傳知以便記憶嗣後如有發生怠忽曠疏等事惟該巡長等是問 
[行剌趙禪之兇手在甯就獲]  
　　昨日（十八日）松滬護軍使署得南京警察廳長王桂林電云暗殺浙江督軍署趙禪参謀長之兇犯陳鳳昌已在寗垣就捕業已解浙云云聞陳前曾隸江北徐紹楨部下爲馬隊排長與趙参謀長有梓誼當趙参謀長隸徐部充馬隊隊長時陳鳳昌爲趙部屬此次陳到杭曾向趙参謀長借錢趙亦與之嗣趙参謀長將陳薦至浙省警察廳長夏超處當差尚未派定職務而陳竟忽然實行暗殺殊駭聽聞並聞同謀者共有十一人陳係受唆行使惨殺云 
[浙省戒備之嚴密]  
　　近日浙省謡言甚盛浙軍署查得日内由滬往浙之人甚夥爰於昨日又加派稽查員數名來申偵察一切故滬杭車站軍警偵探星羅棋布可見防務之嚴重矣 
　　浙江楊督軍現因省垣近日謡言迭興是以飭令所屬嚴密愼防並電調駐松防軍赴省塡紥以厚兵力昨又加派防軍一營分往滬杭鐵路各車站自省垣起至浙交界爲止如嘉善楓涇嘉興等站每站各派二排輪流保護電話線以防遇有緊要時被匪暗毁情事所有松江龍華及滬站商由盧護軍使保護故盧使於昨日亦飭令馬團長選拔所部分派各站駐防 
[分防由滬達浙之水道]  
　　松滬盧護軍使以黄浦江流域線長係通達浙省水路之要道邇因浙省謡言甚盛陸路火車各站防查甚密惟水道船隻稽查不易誠恐有人携帶禁品從水路私運自應分任防查兹規定上海南碼頭一帶浦面劃歸淞滬警廳水巡隊嚴查自高昌廟之江邊碼頭以南經閔行達松江等處浦面歸水警第一專署嚴查如有船隻載重形色不正者即當檢查惟不得阻斷交通以免妨礙航商昨已分令淞滬警廳暨第一專署等遵照辦理矣 
[省長兼代督軍之知照]  
　　江蘇滬海道尹昨通令所屬十二縣知事文云本年七月十四日奉省長齊文電開七月八日奉大總統令特任齊耀琳暫兼代江蘇督軍此令等因奉此遵於七月十二日暫兼代江蘇督軍職務特電知照等因奉此除分行外合亟令仰該知事即便知照此令 
[運輸公會不得用滬甯字樣]  
　　滬寗鐵路車務處疊接以滬寗鐵路運輸公會名義來函報告成立請爲查照前來經車務總管查有不合曾經三次函復該會聲明該會會名不得用本路滬寗字樣請其用上海鐵路運輸公會爲牌名在案兹將車務總管復函錄左 
　　初次復函接本月四日大函祇悉貴會所組之宗旨曷勝敬佩惟須請貴會將滬寗鐵路運輸公會之名酌改爲鐵路運輸公會則尤欣喜至貴會能相助本路一切無任歡迎但須請貴會確切電鑒本路於各轉運公司仍須照常一律直接交易爲要 
　　二次復函　接前月三十日大復祇悉尊處用滬寗鐵路運輸公會爲名敝處未便照准鄙意擬請貴會改爲上海鐵路運輸公會爲合尊奪如何請速未悉爲荷 
　　三次復函　逕啓者本月一日及七日來函均已收悉兹特行奉告所有貴會牌名任何情由决不能用本路滬寗字樣至尊處設立此會本路本甚歡迎但早經函請貴會不可用滬寗字樣在案兹敝處復行議决惟有請貴會用上海鐵路運輸公會爲名外應請尊處證明許可之爲荷 
[車站上協拿要犯]  
　　前晚十一時護軍使署馬参謀長偕同英捕房副捕頭率領軍署偵探乘坐汽車至滬寗車站在月台上守候良久迨夜車開行時有口操北音之某甲欲搭車出發當被捕獲至所犯何案是何姓名無從探聽當即解回軍署收禁候訊 
[再誌小孩玩弄銅彈之惨劇]  
　　公共租界長浜路修德里三百八十三號門牌何慶暄家小孩於前日午後在家玩弄似鎗珠之紫銅彈二枚一彈忽爾炸裂炸傷小孩前胸左手等處及炸壞玻璃窗等物由捕將受傷小孩車送仁濟醫院醫治各情已誌昨報兹悉何係湖南人現在江灣蓄牧公司爲業當時炸傷祗有一孩係何之長子車至醫院經醫生驗看一過恐火毒上攻醫治殊難即上麻將左手截去其母見而大爲惨痛聞傷勢匪輕一時不能全愈所有未炸裂之銅彈由探帶回捕房俾資研究至該彈來歷據何言係由淡水路麗水坊三百八十八號門牌李姓使女抛棄經伊孩拾回玩弄以致肇此惨劇云 
[艾家衖刦案四誌]  
　　艾家弄陳哲甫家刦案至今數天尚未破獲兹悉此案疑犯文瑞前在陳家當差多年外間熟悉者甚多現經淞滬警察廳偵緝隊隊士李金標顧陞等查有開設老虎灶之某甲平日與文瑞頗熟諒能知其底細故於昨日邀甲充當眼線帮同追緝 
　　又函云艾家弄陳哲甫家於舊曆五月二十六夜被匪刦去鐵皮箱並被毆傷傭婦一案報告二區二分駐所後查得陳家已歇傭人文才與此案大有關係因飭各探警一體偵緝在案兹悉此案昨有人報告偵探謂文才現匿迹松江或楓涇等處願作眼線偕同往拿是以該探等乘坐火車前往查拿矣 
[四誌夏粹芳被害之舊案重提]  
　　杭州人周棲雲（即李海秋）前因指使已經解送護軍使署槍决之山東人王慶瑞暗殺商務印書館前總理夏粹芳業經總巡捕房包探王潤甫協同西探將同拘解公共公廨迭經訊供押在案前日午後二時半由廨續訊仍由捕房代表牛門律師詰據十五號西探目依克聲稱被告周棲雲之住屋隔壁係一學校似係被告教習堂中器具全備黑板上書有三字詢據一婦人與孩子云此字係周所寫然現在已無字蹤今傳該婦孺等來案作證查被告之父向在江海關辦事每逢星期六回家捕房將被告之父拘捕時約在出事後一星期當至被告家中搜查後即派探在彼守候詎被告已早知風逃逸守候數天未回故未拿獲供至此由被告代表哈華托律師詰據依探目聲稱出事那天係正月十號伏誅兇徒王慶瑞於未解公堂之前在包探寫字間内詰問口供旋經公堂訊實解送軍署後聞該兇徒聲言捕房待他狠好吐出眞情記憶王慶瑞第一次在捕房所供係因穆抒齋爲淞滬警察廳長時夏粹芳遇事反對故穆銜恨令彼將夏謀害正月十二號所供亦云由穆抒齋指使迨至十三號向王詰問始言伊弟在夏處爲木匠被夏斥退是以爲弟報仇至十四號忽供因趙宗培統兵一千五百名駐紥閘北被夏驅逐致趙懷恨彼至趙處求差由趙囑令報仇至十五號供稱趙宗培年約四旬穿身穿制服軍官打扮手鎗係趙所給並派人將尹導至河南路該書館門首守候許伊事成後給洋千元爲酬設或事敗被捕不可說出趙之名姓須言係穆抒齋指使等語迨經公堂訊判引渡後該兇徒始稱代弟報仇係周棲雲指使直至末次詢問彼始供出此供較前確實故不再問而該兇徒供至此亦云並無别語當時王慶瑞所供上穆抒齋指使之語捕房曾經詳細調查未得證據後稱周棲雲指使當至楊樹浦周家宅被告家内搜查檢獲被告肖像及陳其美所給准帶手鎗之護照並周與王慶瑞之卡片云云又據總巡捕房華探目陳雲忠投訴曾隨西探目壳羅香及依克同至被告家内搜查證據並與楊樹浦捕房華探目陳銀松包探蔣阿二至被告家内輪流守候等語又據滙山捕房西探目壳羅香證明當由西探目依克用電話知照即偕華探往查是實又據見證趙星芝投稱在楊樹浦某教會學堂内辦事故與被告相識夏粹芳被害見報紙登載始知其事後由捕房派中西包探至我處詢問時日不能記憶大約在冬間又據二十七號西探目彭山投訴被告改名李海秋匿居法租界至六月十八號偵悉被告居址即聲請實昌路法捕房派探協往將周提獲移解到案請爲澈究並據總巡捕房繙譯謝培德供稱當時王慶瑞在捕房包探寫字間内由西探問供時係我在旁繙譯所有供詞係王自願並無威逼乞鑒復由哈華托律師向各見證逐一詰問數語因爲時已不晚不及研訊關讞員會商英卓副領事宣有退庭判周還押候禮拜三（即今日）午後繼續研訊 
[復訊遞函嚇詐戲園案]  
　　廣東路丹桂髦兒戲園經理尤連生福州路丹桂第一台戲園經理尤榮福同控皖人朱永康本邑人薛二華（即已故前清上海縣差頭薛貴之子薛麗生）在法租界組織滬軍僞司令部迭寫恐嚇信函圖詐巨欵等情業經老閘捕房派探協同法捕房將朱薛二人拿獲並在僞司令部搜出滬軍僞印信及委任等憑證一併提解公共公廨迭經訊供判均押候查明澈究在案昨晨由廨復訊先由中西包探上堂禀明前情並將僞印信等憑證呈案訊之薛麗生延海德禮律師到堂辯稱被告薛麗生患有神經病前堂曾經聲明應請准被告交保出外醫治云云據十五號西探目依克投訴被告薛麗生如其果有神經病可送工部局醫院醫治被告律師所請交保醫治一層捕房不表同情請堂上鑒奪經會審員王肇之君會同美白副領事核供磋商之下判薛麗生送工部局醫院醫治朱永康交一百元人洋並保候再復訊 
[安平輪船失事四誌]  
　　招商局安平輪船日前由滬駛津至威海衞洋面神山地方悞觸暗礁沉没迭誌前報兹由日商向該局包辦打撈聞訂定打撈費銀二十萬約三星期内將該輪拖出水面多至四星期包可畢事現已入手打撈矣 
[攔刦案候補提人證再訊]  
　　新閘南城都路六百三十四號門牌居人張頌和指控熊瑞生蔡寳生前晚在孟納拉路糾黨持刀攔刦值洋五十餘元之金表草帽等物昨由新閘捕房探湯榮生往將熊蔡兩人一併拘解公共公廨請究經關讞員會同英卓副領事研訊據中西包探上堂訴明前情訊之被告等供詞推諉中西官核供判熊蔡兩人押候補提人證再訊 
[國貨紙料之暢銷]  
　　自歐戰發生以來紙貨如油光包紗連史等紙來源缺乏我國華 
 
 
 

Page 11

 
 
商乘此時機擴充營業如本埠華章龍章寳源等廠見機猛進悉心仿製毛邊油光連史等紙頗爲社會歡迎銷路因以暢旺近來華章廠仿造一種包紗紙品質兩佳可以嫓美外貨價亦合宜各紗廠大爲歡迎訂購者日多故該廠近來加添工人日夜製造以期出貨增多以應消路 
[火柴之巿價]  
　　火柴自華商榮昌爕昌光華和豐等廠自製以來消路日見暢旺近因與日商競爭消場起見日貨首先每箱跌價兩許華商亦隨之改價惟紅頭火柴因出貨不多價仍穏定兹悉燮昌正牌木聽每箱開售二十珦榮昌正牌木聽十九兩五錢光華正牌木聽十八兩又筏簍十七兩二錢半（以上紅頭貨）榮昌黑頭漁樵牌開售二十二兩又三老牌十九兩 
[兩路車務處通告]  
　　邇來公事房人員時有患恙者兹爲愼重衞生預防各種傳染疾起見特開訓條數則如下望各嚴切遵照實行（一）車務處各公事房之地板每日早晨須以清水拖洗後再用消毒藥水拖之以重潔凈並須在各員司未至之前做妥爲要（二）各公事房之侍者每兩日一次須將其所管公事房中寫字台以消毒藥水拭抺潔淨（三）所有穢水或水桶字廢各紙等必須隨時除去使之潔凈切不可堆放在公事房牆邊牆角等處（四）如見公事房中寫字台或他處有微細塵垢務必立將浸過消毒藥水之布抺去以免積穢（五）特派車務副總管公事房侍者惠實專司至各公事房查看是否整理十分潔淨（六）如侍者或工役有不謹遵以上緊要訓條辦理者一經覺察初次警戒二次酌量施罰三次或末次斥革（七）各員司如見其公事房中侍者工役有不遵照上開訓條實行者請隨時通知鄙人可也　兩路公事房領袖司員馬錫蘭奉車務總管命謹啓 
[麥根路貨棧檢掃地脚部題]  
　　滬寗鐵路麥根路貨棧檢掃地脚一事向由仁榖志成兩公所派人經管近因各轉運公司以客家時有短少責令賠償是以組設公會向該路局洋總管烈德商准改歸該公會經理而仁榖志成兩公所得悉後以此事經辦日久並無過失遂邀集全體開會一致反對並登報聲明而轉運公會遂於昨日具函分致該兩公所請即核復兹將原函錄下　仁榖志成兩公所鈞鍳前寄上復函諒早投到近閱報章以貴公所聲稱麥站掃取地脚係抵補客貨短絀云云果能照此辦法擔負完全責任客家短少貨物各轉運公司不任賠償之責敝會亦極表贊同斷無異議自今以後亦不派人往站照料應由貴公所與敝會訂一契約以期實踐前言爲此具函請於日内惠復倘貴公所置之不答敝會即於九月一日起自行派人往站照應鬆包等事俾免客貨損失敝會同人意見相同應先向貴公所聲明總期雙方接洽免生誤會專候覆音果能通融辦理再行從長計議可也專此佈逹務祈亮察 
[趕緊重建南車站旱橋]  
　　滬杭車站之旱橋前因損壞已由工程師拆去兹因乘客不甚利便由新任路局長任傳榜令工程處赶緊重建並飭調查各處穿越馬路之栅門如有損壞者即速修整已經令由洋工程師雇匠興修矣 
[取締壟斷繭行之辦法]  
　　上海總商會昨接江蘇財政廳公函云案奉江蘇省長兼督軍齊訓令開本省取締繭行條例業經修改公布各縣繭行可以依據條例量爲推廣兹聞有人在條例初頒繭巿已過之後將應增繭行爭先登錄足額使後之開設繭行者無證可領以遂其居奇壟斷之私其計頗狡如金壇溧陽等縣已有此種案件發生益見所聞屬實亟應規定辦法以救其弊凡報開繭行須於呈請登錄之日起一個月内將行屋烘灶建築完備報官查驗如逾限期不肯遵辦即爲有意壟斷無疑應將憑證取消准人另領原繳登錄稅仍照章報解以示限制而杜把持仰財政廳各道尹各縣知事一體遵照辦理等因奉此除分别咨行外用逹貴會轉行一體知照爲要 
[毆辱教員案已赴軍署控訴]  
　　時化學校教員家住大東門内如意里之張海雲因傭婦晒衣與隣居徐警廳長私庽之婢女衝突當爲巡警將張拘送警廳被廳長徐國樑親自掌頰又被兩旁侍從凶毆受傷又着令具結限日搬遷始得交保出外張心不甘服當詣地方檢察廳據情控訴由賀檢察官驗明傷痕以被告徐國樑爲陸軍中將應受軍事裁判普通法庭無此權力當將禀詞並血衣等證據收受認爲存案着張退去而本埠教育界自檢廳拒却此案後大動公憤曾由縣教育會據情函致警廳詰問已由警廳具函答復而張海雲則仍心不能甘於昨日以徐廳長職官暴行致傷等詞赴松滬護軍使署禀控要求准傳徐國樑到案訊究不知盧護軍使如何辦理也 
[販土人被抄又被刦]  
　　招商局圖南輪船由營口開駛來滬於日前抵埠停泊浦東楊家渡碼頭經海關扦巡洋員登輪搜查在搭客箱籠内抄出大宗烟土四十餘隻詢諸該輪水手答稱不知該箱籠亦無人敢認故將烟土帶回海關存儲候燬未幾有搭客某乙將未經抄出之紅土十餘隻雇划船裝載渡浦事爲碼頭匪徒某某等得悉跟蹤追至浦江中將所有烟土盡行刦去某乙亦莫可如何口歎悔氣數聲而去 
[萃英小學補習科開課]  
　　閘北華安坊萃英學校開辦六載學生已畢業兩次本届暑假休業後經主任高有耀君恐學生抛荒學業特設補習科已於昨日開課國文算術由朱高劉諸君教授女子部英文請愛國女校中學畢業張蕙生女士擔任聞均係純粹盡義務云 
[和安小學畢業式]  
　　新閘巿立和安小學校開辦以來學生已逹七百五十餘人本年暑假時高等科舉行第六届畢業國民科舉行第十届畢業昨日上午八時各級行休業禮十時高等科三年生及國民科四年生行畢業禮禮畢學務行政人員及校長職員均相繼演說并爲最懇切之訓話聞該校今夏正在添建第三校舍待落成後將以手工商業二科另行組織爲職業教育之實施地步云 
[工部局購買地畝]  
　　公共租界工部局爲擴充虹口運動場及改良江灣路之路線起見已向靶子路産業公司購買江灣路與淞滬鐵路間之地計三十四畝有奇按照時價每畝銀一千九百二十兩共費六萬六千一百十一兩 
[追悼趙禪之通告]  
　　浙省杭垣軍政等界因参謀長趙禪被戕定於二十二日午後一時在西湖忠烈祠開會追悼略誌前報兹悉杭州辦理追悼會事務所因滬杭兩地趙前参謀長戚友甚多昨特遍發通告謂趙聯黄先生夙裕韜鈐贊襄戎幕爲人民謀幸福爲吾浙策治安擘畫精詳志趣純正其平時交友相見以誠尤爲各界所深敬偑詎意七月十三日晨在途猝遇兇徒被剌身殞壯年偉器忽被摧殘噩耗傳來同深痛惜亟應聯合本省軍警政法商學各界開會追悼以誌哀思兹經會商擇定陽曆七月二十二日即陰曆六月初四日下午一時就西湖忠烈祠開追悼大會並先在該祠設立事務所籌辦一切省内外各界凡與趙公有寅友世戚各誼致送　詞輓章等件請先期逕送忠烈祠追悼會辦事處照收懸掛届時如荷致唁同人尤爲感幸特此通告 
[又有崗警以鎗柄毆人]  
　　前晚八時三十分小南門救火聯合會門前有王姓婦人懷抱嬰孩在彼納凉偶與其親患毛某昆季二人閑談被崗警楊某所見指爲調戲上前將毛批頰毛聲明係屬親戚詎楊反用鎗柄毆打致傷頭面毛立赴一區三分駐所控訴由宋警佐諭令毛回家候調查起釁情形再行核辦 
[電車撞斃小孩案准予上訴]  
　　華商電車公司十九號電車二十一號司機人邱桂林前因在中華路警廳東口駕駛不愼將八歲男孩董秀榮碾斃由警將邱拘送地方廳訊明判處徒刑一年二個月在案兹悉此案邱尚未送監執行故於上訴期内不服判决延請律師二人提出理由具詞向地檢廳聲請上訴當經林廳長核准諭候備齊公文申送蘇州高等廳訊核 
[輪船上查獲拐匪]  
　　救濟會探員昨在太古公司盛京輪船上查獲寗波拐匪王全生拐得十八歲奉化婦人俞劉氏一口當向盤詰言語支吾知係拐帶一併拘送地方檢察廳訊辦 
[續誌流氓毆傷店夥]  
　　流氓吳和尚混名碼頭和尚因赴浦東陸家嘴楊雨生所開之鐵店内索詐未遂糾衆毆傷佔夥倪阿二經警拘解三區警署轉解地檢廳訊辦已誌昨報前日午後經檢察官提案預審之下判吳和尚收押倪阿二諭令回家自行醫治詎倪歸家後口吐鮮血臥床不起經醫生診治謂内冶受有重傷恐有牲命之憂云云故該店主楊雨生復於昨日赴地方檢察廳呈訴前情請求將吳和尚從嚴懲辦 
[婦人擅自啓封住屋]  
　　住居虹口麥克脫路二百十二號門牌之婦人陸奚氏因案被控於公共公廨經中西官訊判將該氏住屋給諭發封在案詎氏於前晚擅行啓封入内被包探徐申慶查見以其違章將氏拘入捕房轉送公廨押至昨晨由官媒將氏解案請究先由徐探上堂禀明前情訊之陸奚氏延海德禮律師到堂代辯聲請交保候訊中西官核供判氏准交一百元人洋並保候再訊核 
[各口巡工司更正之曉示]  
　　各口巡工司戴爲通行曉示事照得本巡工司查江海關稅務司所屬界内長江南水道口船行正路地方現因紹興輪船在該處沉没特設警船浮兩個惟設立之後方位度數略有移動合將其情形度勞開列於左　計開　一長江南水道口船行正路現因紹興輪船在該處沉没特設綠色警船浮兩個浮上置有乍開乍滅白光鐙各一個每八秒時明四秒滅四秒爲指示夜間行船之用曾於第六百四十號曉示在案現查該兩浮業已設立完竣惟方位度數略有移動合再出示更正前云該兩浮各距沉船之處二里三十八丈改爲各距沉船二里一百丈前云沉船之處與銅沙鐙船相距七里有餘改爲自沉船視銅沙镫船爲北四十三度十五分西相距八里一百三十五丈其餘一切情形與前示無異爲此合即遵行曉示呼處船隻務宜留心詳記以免疏虞勿忘勿勿切切特示 
[被告押久開釋]  
　　金貴前投法公堂控稱張鶴芝於三年前來租去黄包車若干輛虧欠車租並失去車上什物共計洋三十四元立有憑據約期交付到期人即避匿直至現今始得尋見向索不還求追等情判令交保無保押追在案迄今未繳昨日原告投稱張自己實屬貧苦惟伊叔父家有産業可否求提伊督到案訊追張稱早與叔父分居各炊豈能代民人還欠今難以設法祇能後來陸續料理聶讞員判以被告管押日久准予釋出向原告清理 
[各舉公正人算賬]  
　　周少雲前投法公堂控大經毛巾廠經理徐履琴不還往來銀六百二十八兩押追後由徐母懇股東楊信卿相勸折還洋七百元由楊先墊四百元尚少三百元諭着徐履琴繳出後楊信卿復控稱爲徐爲經理時曾將值洋二千七百元生財貨物交徐接管廠閉後一切賬目均未交出核算商人等各股東受虧不小當時徐由伊學生周鳳儀擔保請向保人追償訊之周鳳儀稱楊用徐爲經理時由商人介紹實有其事但並未擔保求察聶讞員判楊徐各延公正人將賬算明禀覆候核周鳳儀無擔保實據准子註銷 
[蔴袋店又一股東到案]  
　　中華商業公司前延逖百克律師代表投法公堂控元泰成蔴袋店主吳槐卿不出蔴袋布定貨奉諭拍賣後虧損銀七千餘兩着吳繳出後吳復控稱店係陳佐唐襲椿榮蔡志楷股開須陳等分擔責任飭傳去後蔡志楷認虧銀五百九十兩已如數繳清陳抗傳不到故將伊家内什物發封拍賣後缺席判决照吳槐卿所控之數還銀二千五百兩在案昨日陳始到案稱商人因出門措置故未到案奉判還銀理應料理拍賣銀洋究有若干請堂上諭知以抵此欵捕頭稱拍賣得銀二百兩除去房租外祇餘銀一百兩聶讞員判交二千五百兩人銀並保出外限十四天繳清 
[雜貨號主虧欵逃逸]  
　　長澤洋行及華商源豐信益沅昌永蘇德康等同投法公堂控稱洋雜貨號主屢蘭欽虧欠往來貨欵等洋共二千八百餘元向索不付詎於前日私行逃逸已報明捕房求請緝拿處蘭欽到案訊追判先將生財存貨拍賣作抵外餘欠候提被告到案追繳 
[瘋婦發送棲流所醫治]  
　　前晚有一年約三旬左右之浦東婦人在愛多亚路一帶胡閙由捕查見向詰不　當被帶入捕房轉送公共公廨昨由官媒將氏解案請示經中西官訊供不能說出姓名住址確患神經病遂判函送棲流所醫治候愈再核 
[恒豐木廠失愼]  
　　前晚八時滬寗鐵路北王家宅延緒山莊左近恒豐木廠内突然起火各段救火會聞警立驅皮帶車到場施救該處一帶馬路兩旁海亭（即大龍頭）祇有兩座前晚又值大風救火會員見火勢猛烈吸水無多不能濟事祇得拆斷火路始行撲滅除該作場盡付一炬外并延燒隣居房屋三幢 
[姦案兩則]  
　　住居閘北新民路之江陰人陸子香其妻王氏與華四海私姘近忽潛逃四尋無着華亦不知去向昨陸將四海之兄華阿五扭控四區警署押候訊究 
　　宜興人劉坤泉住居英租界松壽里其妻强氏與板木號小主楊文奎私姘賃居閘北三畏里前日被劉偵知往尋文奎已逃逸當在室内搜得該氏與楊合攝之小影並將文奎之父楊久章扭控四區警署轉解司法科聽候核辦 
[檢察官相驗路斃男屍]  
　　閘北天下會館附近昨晨倒斃無名男尸一具當由該圖地保查無家屬立投地方廳請驗經該廳委宗檢察官毛檢驗員等蒞場騐得該尸年約三十餘歲形似工人樸樣委係急痧身死並無别故因無家屬判由堂棺殮 
[過犯攫取銀鐲]  
　　無錫人顧阿四前日午後在新閘温洲路攫取顧張氏家九歲女孩毛頭臂上銀鐲圖逃經氏鳴捕將顧追獲昨解公共公廨請究經中西官訊知顧係十二次過犯判押西牢二年期滿逐出租界 
[竊土案牽涉人投案聲辯]  
　　江北人戴德子竊取秦子琪寄存北西藏路四號門牌捕房内值洋二千七百五十五元之小土十四包半消贓與王天和魏阿三由捕查悉將戴等一併拘解公共公廨訊明判戴押西牢一年王押半年魏押三月並補提收贓人俞書香韓長美到案訊辦在案兹悉俞韓兩人於昨同投公廨候示並延海德禮律師到堂辯稱被告等與此案毫無關係要求改期並准被告交保等語中西官核供判俞韓兩被告各交五百元人洋並保候查明再訊 
[土娼在途拉客]  
　　土娼無錫人許王氏昨在三泰路拉客被一千三十一號華捕查見以其違章將氏拘入捕房捕頭諭飭轉送公廨管押候解公堂請辦 
[道尹公署批示兩則]  
　　林鎰泉呈爲含糊判决非法拘押請求飭提覆訊以重民權而儆違法由　呈悉徐毛大果有冤抑情事何以不自行依法上訴殊不可解且來呈既未粘貼印花又未備具副呈本署認爲違式碍難准理此批 
　　奉賢縣第五高小學校校長程廷杰呈訴案懸日久懇請催促飭緝由　呈悉候再訓令奉賢縣知事勒警嚴緝案内人犯務獲依法訊辦并勒令該地保傅蘭生認眞協緝具報查考此批 
　　更正　昨報載護軍使署函致交涉署轉請捕房凡遇團體開開勸阻演說國政一節兹接交涉署函謂並無此事想係訪員傳聞失實特爲更正 
來函 
[精武體育會來函]  
　　敬啓者近據各方面函詢敝會有無赴張園開運動會敝會教員近來調練夏季會員日不暇給安有餘晷爲此深恐彼處誤用敝會名義敢請貴報賜登此函免滋各界疑惑實紉公誼 
[徐廷勳等來函]  
　　十六日報載勒逼夫妾一則殊非事實當進化樓之去也經族長及袁氏兄弟照單發給金珠鑽石未少一件未發一言鄙人等見聞較切特將事之顚末詳言之停化樓以女伶隨侍袁公仲龍不過美其多金貪其鑽石故當袁公抱恙津門即將所有之物一一由乃母運出噩耗傳來袁氏兄弟及金夫人始道塗向津悲痛餘生一切均由袁氏兄弟經理即進化樓所交出之戒指皆袁公仲龍身隨之物且皆直接親手交與袁氏兄弟金夫人確實未曾過問貴報向持公論爲鄙人等所欽慕特乞更正　徐廷勳諸吉城楊文綬魏昇平徐耀南同啓 
中華職業教育社通訊 
[燮昌火柴公司調查記略]  
　　火柴至微細之物然其需用最繁爲日常所不可缺者也上海一埠華人自創之火柴公司有二一爲浦東之榮昌公司一爲塘山路之燮昌公司燮昌開辦尤早銷路尤大赖此挽回利權不少也該公司總經理爲宋偉人君經理爲董俊臣君股本最大者爲葉澄衷家佔總額十分之五廠中分匣子間車間拆板房烘房砂皮間陰乾房憐房裝箱房在廠工作者女工多於男工據稱女工最多時逹千人以上現因天熱減至六百人男工現有二百八十人專司摇車裝箱等事此外皆以女工任之造燐之法讠廠以天熱僅在早間製造一二時記者至該廠調查時已停工未及見僅見拆板裝匣及包紙包數事而已今將調查所見者誌其大略製火柴之第一步先將方形之板中有直縫者置於手摇車上一經手摇車之旋轉火柴梗即密布於板之縫中然後用機器分别塗以紅黄燐俟其陰乾或置烘房用適當之温度烘乾之乃由女工移至拆板房置於手摇車上略一旋轉而火柴梗已粉落於下墊之木盤矣其中有因磨擦過力而發火者即棄去之廠中工作以司拆板爲重要故其工資亦較優每人每日多者可得六七百文少亦可得五六百文此爲廠中女工獲資最豐者也火柴中有脫頭及斷梗者用女工揀去之謂之揀紅頭揀紅頭之工作較易故都以年老婦女任之每日多者可獲百文少者得六七十文鬢髮蒼白之老嫗得此亦可稍娱暮景矣揀凈之火柴則用女工裝盒每裝百盒得錢八文手術嫻熟者每日可裝三千盒得錢二百四十文日裝一千五百盒者爲最遲然亦可得一百二十文也記者在旁駐觀僅片時見一女工已裝至十餘盒其手腕之敏捷可驚也更有携帶小孩入廠工作之餘兼事褓抱者其勞苦可想見矣裝盒既竣則以十二盒爲一包外裹以商標之紙謂之包紙包亦以女工任之間有以小孩司粘漿糊者每包一百二十包得錢九文多者日得七八十文少者祇三四十文此爲獲資最少者也至其裝置火柴之盒係將盒片及紙料發交女工在外工作製成萬盒則得工資銀十角四分每盒計值一釐四忽該廠所製之火柴以紅頭爲多黑頭較少紅頭每箱現售銀二十兩黑頭現售銀二十一兩五錢該廠之銷路外省以浙之杭州寗波魯之濟南爲最發逹本省以無錫武進江陰常熟丹陽金壇溧陽爲最發達南洋兄弟烟草公司近因香烟與火柴有連帶關係因向該廠定認飛艇牌雙喜牌火柴並於盒面註明請用中國火柴吸中國香烟其推廣營業之心計可謂工且巧矣該廠於製造上之手續固已完全由華人自任但其所用材料如火柴梗盒片砂皮等仍不免取之外來此則不無缺憾際此工業不發逹之時想亦無如何也記者調查之目的地職業故僅記其廠中之工作而略其製造之法焉雜評二 
[王正廷等宣言步陶]  
　　此數月來政潮起伏險惡萬狀而其起因固發動於對德宣戰之一問題今主張宣戰之段總理既有仍貫澈其主張之傳說而舊國會議員王正廷等又有並不反對宣戰之宣言然則兩方爭持之主因其將從此消除也乎然而正未敢必也中國人之政爭往往借題發揮此次雙方所爭各有共民以因果之所在其對德如何云云原非主要之問題也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[康聖人出家記（集四書句）] [  罪我]  
　　當今之世君爲輕天子一位固不可復康子有爲者聖人也請復之其友堂堂乎張也帥天下以暴是亦聖人也康子由由然與之楷卒然入於京知其不可而爲之或告之曰生乎今之世反古之道蓄必逮夫身不可不愼聖人弗從其横逆猶是也發號施令宜若可爲也不出三日段干水聞之勃然不悅請討之四海之内舉疾首蹙額惡而伐之車馬之聲洋洋乎盈耳東面百征南面而征驅而納諸罟擭陷阱之中有人焉將要而殺之康子懼不得已趨而避之不得免焉足躍躍如窮人無所歸喟然歎曰吾已矣夫事不成將何之既而曰甚矣今日之事寡助之至不出家難乎免於今之世矣於是始辱身摩頂出其家謂之和國人稱之曰和也者而今而後平旦鳴鼓昏暮撃　正其心誠其意修道之謂教以保其身斯可矣 
　　罪我曰吾聞之於傳有之好人之所惡惡人之所好如此者　及其身者也今天下辟固不可復康子請復之是絶物也是亂天下也是動天下之兵也罪不可勝誅今也出其家以保其身幸也（四） 
家庭常職 
　　猪瘟　俗傳小暑日東南風主猪瘟荒誕不足信猪瘟當因積受濕熱諸毒所致（農家猪棚多處汙下且烈日熏蒸故云）吾鄉有老飼猪者於夏日輒購生石膏待猪食時則撤少許於食槽中故猪無致病者 
　　荷花　荷花開放率在夏曆五六月若久不發花必因肥料不足所致可擇葉色深綠者伐去數莖不使吸力則發花必速[  南錚] 不受酬 
　　洗衣板　洗衣時所用之洗衣板每易滑入缸中頗覺不便缸大者愈甚欲免此弊可以鐵鈎二枚釘於洗衣板之後面所訂之處務使置入缸中時之斜度合宜 
　　肥雞法　欲使鷄肥者可蓄鷄於黑暗之室内飼以麥等勿使飲水匝月後即肥[  孤之]  
　　笙竹訣　種竹無時雨後便宜多留故土莫誤東西（指本來枝葉之方向）再種竹必須截去上稍處一半於竹筒中入水滿則易活[  繼純子]  
　　鷄丁圓子　先將牛乳油二久半溶化於鍋内復加灰麫五勺牛乳一杯以湯勺時時攪之俟其成羹遂以鷄丁二杯鹽半勺胡椒一撮及切碎之洋芫荽芹菜少許一併投入仍以湯勺攪之使匀旋即將羹傾於一盆内以待其冷再揑成蛋圓形置鍋炒之俟成黄色即可食（炒此圓之熱度須在華氏寒暑表三百九十度以上炒至四十分鐘即成黄色）[  彭年]  
工業須知 
　　製醬油法　製醬油不拘拘於大伏時清明節後天氣漸和暖亦可以製但大伏時與非大伏時製法略有不同蓋由天氣不同所致也今先將大伏時製法備述於下製醬油之原料豆麫鹽三種先以黄豆煑爛然後以麫拦之（麵宜多每斗豆約用麫八斤）敷蓆上（最好用蘆蓆）置流通空氣之室内不可近陽光一日後即發熱二日後即大熱（此時宜將其移放有風之處）三四日後豆粒即全生黄菌然底面仍未有黄菌爰底面未受風故也須將其翻轉有黄菌者覆下未有黄菌者朝上七八日後兩面皆有黄菌此時已有一部分告成須將其浸入鹽水中（十斤清水約用鹽三斤浸豆之鹽水不拘多少欲醬油多可多放鹽水但鹽水過多味必稍滅耳）日晒夜露陰雨遮蓋每數日後一加攪拦一月後即呈黑色五六月後即可食至欲取其汁液須取　抽一置警中即可得消潔之醬油但此項醬油味鹹而鮮不能甜而鮮欲其甜而鮮須預加以麫餅麵餅製法甚易或以權蒸或以鍋煑　蒸之法人人皆知不贅鍋煑之法以凈水置鍋中煮沸以麫做成餅狀（做餅之麫不宜過放多水以能成餅狀爲止）置鍋中煑熟取出冷乾後移置於流通空氣之處（多則宜時翻轉恐其生黑菌也）令其生黄菌及見全生黄菌已脫熱氣將其聚集推起一月後完全告成矣將此餅置醬油缸中醬油之味既鮮且甜異常可口上法僅就大伏時天氣極熱而言若非大伏時製法亦當隨氣候而變遷兹再將非大伏時製法書後此法煑豆拦麫皆與上法同惟敷蓆之豆宜厚初宜置於無風之處令其發熱若因天氣過寒可置於灶旁或近陽光以助其發熱及致大發熱當移至於有風之處令其生黄菌約數日黄菌即可全生餘均與上法同此時置麫餅亦與上法有不同之點或以櫳蒸或以鍋煑均與上法同但不可置於流通之處當以稻草攤地上上蓋以蘆蓆將已熟之麫餅擺蓆上再蓋以蘆蓆天氣過寒上或加以稻草助其發熱及至發熱將上蓋之蘆蓆均拆去見其全生黄菌已完全脫熱將其　集堆起四五十日後即可用其成品與上法所製無異以上二法不過舉其大綱天氣不可一定當暖或凉當凉或暖製法亦當應變方有良好之結果也前載半璧君之製醬油二法一爲外國法一爲土法按其土法似多不可之點特指明書後質之栩園以爲然否該法云於夏季大伏時取早豆十分煑爛然後置日中陽乾以小麥粉拌之不知將豆十分煑爛可十分煑爛後置於日中陽乾之則不可也蓋大伏時之日甚可畏一將豆暴於日中必然乾燥雖不過乾燥然無黏麫之能矣若每豆一斗用麥粉半升是尤不可者也荳一斗麫僅半升必不能拦匀明矣至謂移入室内須不甚流通空氣之處是尤不知天時矣大伏之時非嚴寒之時乃炎熱之時也炎熱之時置於不甚流通空氣之處是以嚴寒時之製法用於炎熱之時逆天時矣荳粒必然生黑色菌有貓尿味竊恐不能如半璧君之言其味甚美矣餘謂至荳粒生黄色菌乃取出陽乾之使十分乾燥可爲久遠之貯藏至冬日或次年春於欲用醬油時可先取淨水貯缸中將製成之黄荳浸入至半爛時投以食鹽云云尤爲大誤製麫餅可以貯藏然亦未有能久藏者久藏必生蟲壞矣况荳粒乎荳粒當直接浸於鹽水中不當先浸於清水中然後再加以食鹽果如是恐難有味美之理若云一度取汁之後復加水於荳中浸數十日再取其汁煎之則其味必酸食之而不觸鼻吾不信也[  無心人]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十一章（五） 
　　蘇惠恩聞語其面復赤乃無從發洩其怒氣曰伯爵聽之吾來非關於産業蓋别有事也羅倫曰然則何事試坐而言蘇惠恩既坐微微自拭其額目垂及地既而昻首則已現爲狡獪之光咀嚅曰今來至歉以吾所言必將使君不樂蓋我又將及前事矣羅倫時已就坐聞語立起蘇惠恩亟曰伯爵母然誠能聽我一言即知此來初非胡鬧羅倫無語义手胸次以視其面蘇惠恩曰十年以前吾儕非有相識女郎曰裘狄斯者乎此語出羅倫乃頓怒即欲按鈴逐客而蘇惠恩則曰少須請畢吾詞尚憶十年以前彼女忽然失踪而去則吾敢問彼女之行與伯爵亦有關係否羅備厲聲曰蘇惠恩先生汝何有權問我然我固不妨答汝其去也吾固知之今汝尚有何言蘇惠恩低聲曰是否與伯爵同行羅倫大怒曰然曰然則汝二人固成禮矣羅倫一驚復坐椅中曰先生此等語言殊非汝所宜問而蘇惠恩笑曰吾問亦無他意蓋欲知此一物固爲眞抑爲賡耳言時竟從懷中出其一紙展諸桌上羅倫初不一顧蘇惠恩曰伯爵視之此即汝與彼女結婚之證書也今入吾手矣羅倫至此始大愕久之乃惨笑曰然此女已爲吾妻但汝何故問此若爲彼女托汝欲藉此以恫嚇我者則汝此來實爲徒勞汝可告彼蓋吾明日即往南斐縱有洪水亦莫能及我矣蘇惠恩乃現爲懊喪之容曰嗟乎君令我告彼吾將告何人哉君寗不知吾今此來特告君以噩蓋尊夫人已死矣（第二十二章完） 
　　余隠恨君哀鴻君楊幻空君鑒請示住址以便通信 
　　更正　上月酬潤欄列寄塵之名實係寄廬之誤合行更正 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[絲巿（見本報壬申年五月二十六日）]  
　　今年自出新至五月已出口之湖絲至一萬零四百八十七包去年自出新至五月時節僅有四千八百三十三包前年自出新至五月時節僅有六各四百零八包也茶絲兩件爲出口貨物之大宗查現已出口之綠茶湖絲去今兩歲比較茶則多出三分之一絲則多至加倍有奇但願以後日有起色貨不停滯豈不美哉２９ 
[上海關道批各茶行公禀（同上）]  
　　據實源祥春華祥同和祥祥盛隆謙愼安生興棧豐泰棧泰和祥同具禀會議章程尚屬可行惟此次定章之後應由各商人自行信致茶莊不得称發樣箱出山如有不候大宗茶到先以樣箱賣給洋人者應由茶棧公禀照違示論不准該商在口買茶永遠革除爲先賣樣箱者戒倘各國洋商私買樣箱之茶亦照華商例禀請照會領事一律辦理仰候據情照會各國領事轉飭各洋商遵辦一面出示曉諭並札行南關及各釐卡一體照辦也摺存（２９） 
[出口湖絲（同上七月初九日）]  
　　滬地舊存之絲現共計有八千五百包至九千包今年已出口之絲共計二萬三千三百二十三包比去年已多二百五十七包２８ 
尊聞閣筆記 
[相者（見本報壬申年六月初三日）]  
　　河南某生因候試僑居京都其鄰居某亦候試者朝夕相晤甚相得也近有相者其術頗精所談無不中以故門庭如巿某生偶購鮮魚戲謂相者君相此魚余得食否相者觀某而復觀魚曰不能也某歸即煑魚邀相者同食以驗其相不靈相者至某取魚於檯而復取他饌乃屋樑有巨蛇倒擲而下適跌於魚中盆盎粉碎魚竞不得食某深訝相者之神術也飯畢某請相今科得中否答曰一魚之微豈關於相前言蓋戲之也然君晦色見於面三日後必遭大災豈得更望功名乎某疑信参半至第三日心中惘惘散步郊野聞一家哭聲甚哀尋聲而往見一老叟一少婦一幼童而少婦十分惨切某詢何以如此哀切老叟代答其夫因欠債不能歸陷獄須五十金可贖而出顧安得金而夫出故央余賣身以救夫切思不賣無以救夫出已賣則夫出而無會期故此悲耳指其童則子也余乃鄰叟頃有遠方客欲購媵妾已代說成耳某聞之惻然自思適携得百金相者謂余今晚當死死後其銀無所用不如救人夫婦完聚即取百金出曰可將去五十金贖夫出其餘小作營生亦可度日并囑鄰叟回絶遠客婦喜出望外叩問姓氏寓居鄰叟婦女欣欣而去某亦辭歸寓所夜半聞叩門聲某拖履而出見日間所見之婦偕夫來叩謝正在謙讓聞寢室巨聲如雷進　視之則中樑毁斷壓臥牀粉碎矣設某不出開門則其命休矣　　　冥中有神使之也某夫婦拜謝而去明日見相者爲其言　　　　　觀之曰君滿面陰隲紋殆行何大善耶若謂余言不　　　　　　　於樑木矣今則非惟無災且後福正未艾也某　　　　　　　　　　 
　　　　 
[]  
　　韶州南華寺世稱六視宏忍修心成佛之　距那歳六十里土謡云若要南華遊須帶高梁酒蓋因六祖在時收蛟爲徒亦成正果六祖慮其悍性猶存封瘞其殖復鑄七尺鐵塔以鎭之木刻其像供奉於前極著靈顯頗嗜酒韶地士民咸稱爲二老爺其寺爲古刹壯而不麗來遊者無非請二老爺飲酒耳二老爺之飲酒凡遊者沽上等高梁二斗陳几上須臾化水略無酒氣易而再獻復成水三易獻而木像面上漸作碧桃色酒盡則冠側身欹不必爲之扶整翌晨則端正如初矣其靈跡爲土人所稔悉傳播遠邇境有土豪某者亦善飲每遊寺即引胡床箕踞坐二老爺前叱從者陳杯盤與二老爺對飲每二老爺有醉態某亦醉容可掬尤奇者他人獻酒二老爺易形醉態若某對飲則逾時而顔不酡某所居距寺約二十里來遊不易然某終不能蹌三日不來遊某之與二老爺誠酒中知己矣然某惡戾山積自恃氣燄放縱無倫人長其勢咸不敢側目視某近攫一蛋女爲侍婢女年甫十三某醉中逼其侍寢血暈者再因以斃命女已許字矣其婿銜某思有以報之而爲某先發所制未幾爲捕人所獲陷入盜黨其實皆某所播弄也陳景初者與某同重稔某惡跡至聞蛋女事歎曰既貪色而奪其婦復防患而殺其婿人心險毒天道何存然終憚某之勢燄不敢攖一日陳偶遊南華見某方與二老爺對飲驀然心動而歸翌日携酒獻像前己亦引滿忽指像曰二老爺嗣後不當受人獻餽有所獻者未必所來皆義如謂恃蠻逞兇而攫得者苟能交以道餽以禮亦可受之未免可愧况二老爺素稱剛直今因貪此杯　遂與惡徒爲伍千古英風一朝盡奪竊爲二老爺不取說畢仍引滿而去越三日某後來遊携酒獻神不復變味神貌亦無復醉態某謂神殆出遊耳俄有持酒來獻者其味立變某意神歸叱從人換酒奉獻面酒味之不變如初某謂二老爺素愛我何今昔殊致觀者頗匿笑某老羞成怒指像而叱曰而翁豈藉爾木偶庇蔭耶不過以杯中物相交耳爾不受我餽獻我亦何損請爾看我氣燄從此更增十倍叱畢即忿忿而歸距翌日疽發於背號呼痛楚聲徹隣右未七日即殞命臨死猶呼二老爺聲不絶 
[雜錄]  
　　吐血方　猪肺一個（男人用雌肺女人用雄肺不可經水）先用童便三大碗灌入肺内懸空掛乾以竹刀割去肺心乃置銅鍋内以炭火文煎先加好陳酒二大碗煎至將乾用生梨汁青皮甘蔗汁人乳各一大碗以次一一加入再煎待其酥爛將肺營去之再加藉汁一大碗即能成膏預備湘蓮肉粉一斤（去心去皮）乾淨竹簸一只將肺頭倒入簸内以蓮肉粉逐漸拦乾（其法如做圓團然）乃製成極小之丸藥曬乾藏入石灰髩内（切不可霉）每日晨起（未食他物之前）用開水服下日服五分多至一二錢不可間斷吃完爲止永遠斷根（注意）此方切忌鐵器凡切梨斷甘蔗均不可用鐵刀按治吐血之法其多奏效頗難此法手續稍繁然見效甚速即忠之已久百藥難治服之亦無不靈驗如神兹特抄奉乞登（道三）（２９） 
　　治濕氣脾腫　混氣脚腫下腿麻木行走不便若不速治腫至腿灣以上即難治愈兹述二法俱是常品而内外兼施奏效神捷願患此者一嘗試之（外治方）用陳米赤（豆類一種較赤豆形細而長愈陳愈佳蟲蛀無妨）與退秧行（筍將成竹未成而自死者陰曆四五月竹林中甚多）入水煎至沸透盛桶中先薰後洗日一二次（内治方）用鼈（俗名甲魚）一只約重半斤計殺之去腸雜洗淨置沙鍋内加入大蒜頭（分開去衣）二三枚生薑二片灌入陳酒八分滿爲度（水無效）緩火煎之（灶内燉更佳）至爛熟脫骨然後令患者連湯淡食之（不可用鹽）其味頗難上口以食盡爲佳其不善食者其肉即可勿食其湯務要食完如是食鼈一二隻必愈余上月患是症初在申就醫服藥無甚效騐後回家聞諸患過者言上述二方之奇效因按法行之食二鼈而全愈今已旬餘不復腫矣因奇其神　以告同病者（山安） 
　　栩按右内治方曾載家庭常識昨有陳君待音來函云依方試服一次果見奇效惟旬日後復發再服又效惟恐再發不能除根囑爲徵方然疊接諸君投稿類載此方大致相同惟殺鼈宜用銅刀燉時宜用瓦罐蒜頭須用冬蒜云云則尤細蓋鼈　等固忌鐵器冬蒜與夏蒜功用固不同也（７２） 
 
 
 

Page 18

 
 
   
 
