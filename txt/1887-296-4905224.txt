# 1887 - 296 - 4905224

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將卽竣工現擬印　二十四史　九通　資治通鑑　五種紀事本末　東華錄　紙張則務取潔白墨則悉用上等與石印之墨一類視現印之圖書集成同一光亮字樣又新而且打校對當格外精細務使一字　訛此種書印出行見士林中同聲讚歎視同拱璧至每書價値自當格外從廉且俟陸續出書時再行酌定藏書家如欲購求善本願少緩須臾必當有以報命也用特預爲布知[  圖書集成印書局啓]  
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘前將向未刊出之家書一種印行海內鴻儒爭先購致茲又經景賢書屋覓得公之書札以新鑄鉛字印成中皆　名公鉅　之函或講戎機或　理學或詳漕政或考鹾　要皆確切精詳原原本本而校對之心細印釘之工良尤爲有美　臻衆目共賞計二十七卷都二千八百四十一首又續鈔六卷都二百九十二首現已告竣定於八月初四日出售每部分裝二十本價洋一元六角諸君子有先覩爲快者至本埠申書畫室各書坊　外埠各申昌購取可也如欲蓋購則請至本舘帳房面議 
[一百三十號書報出售] [  點石齊啓]  
　　前月初嘉興顧家浜顧姓以被盜報官邑尊察悉寄贓處所親率差役深夜冒雨出城棄轎步行襲獲贓犯又會同駐防礮船分頭追捕不出三日巨案立破日報稱爲神速誠哉　神速也繪之以誌政績准於十六日出售前後仍附漫遊淞隱兩圖說○再近因鄭州黃河決口災民慘狀聞者酸鼻籌賑諸善士特繪水災圖於裝入捐冊外囑增附畫報首頁以廣傳佈覽者如覩鄭俠流民圖設身處地有不惻然心動哉 
[弢園夫子六十壽序] [  門生鄒弢謹擬]  
　　弢園夫子以良月四日爲花甲攬揆之辰合海上之衣冠瞻座中之山斗聚銅十笏奉酒一瓻將以進祝弢園禮也時夫子儉德方脩虛心克受撤弟子之樂而勿奏其宮郤仙人之桃而勿張其會乃進鄒弢而詔之曰祝嘏雖非近古然贈香山之老友白傳吟詩表洛下之　英溫公作序予朱藍早附衣鉢曾親固觀　之有眞自切入而不媚回乃懍二缄之玉吝一字之金乎竊念弢與夫子丈席綠深講帷誼摯載元亭之酒問字車勞橫絳棖之琴傅薪針巧旣入學人之室願揚長者之徽用竭管蠡以窺斑豹夫董　晚歲內典始通高適暮年詩章甫學夫子幼標岐嶷少識風丁重君孝之麒麟記　　之鸚鵡十行並下羣誇應奉之才九紙　適恰類范雲之速儒林鶴羽表異初華泮水鶯聲蜚英綺季許以小兒之聖何慚學士之童其賦禀之優有如此者從來文字之途須承圭臬詩禮之契貴有淵源試觀七業傳賢劉家啓後一經教子韋氏成材類資鄭罷之貽克造寍馨之選夫子吳中世哲江左青籍廣陰興之懲門述蘇　之心法役屈未爲奴隸大筆扛天呼楊修爲小兒奇才蓋世知是超宗之鳳不同劉表之豚其紹述之眞有如此者在昔諭語半部侈語經綸春秋一函妄誇淹博縱非復古之空腹已慚蘇軾之撑　夫子口香莓苔胸沃氷雪媚學則讀書萬卷嚼　則餐花一林冠述履絇贈通人之五絕探賾索隱得博士之九能以故積粮饋貧多文爲富韓浦人稱肉譜劉芳世號石經上聚寶之船桃李皆沾化兩入藏書之庫蠧魚亦孕仙胎其學問之宏有如此者古之人泥高尚之名樂退休之志轅　局促徒戀釣遊株兎因循每非蕭索枉有張騫之槪已非祖逖之豪夫子　貫眞形箕踞野趣浮槎北走馬天南爲泰西之經師尊日東之詩祖簪花歌舞倭奴亦識汾陽槖筆馳驅　女且呼元默當其飛輪跨海撒火行天停笻則猿鶴齊朝擊楫則蛟龍前導看花瑤島雲迷洞口之春訪石仙林杖撥岡頭之月鰲軸窮而神鄉接蜃氣噓而海市開賞心五洲行腳萬里其遨遊之遠有如此者無如文章失色青紫難榮悲楊路之多歧驅阮車而盡窒牢騷駡世三商鐵笛之聲辛苦憐儂一掬青衫之淚夫子行無錯志失不撓心卽使世幾難容人皆欲殺來峨眉之謠諑中蜚語之雌黃而翁號信天鎧披忍辱酒懐磊落漫攄肝肺槎枒　調和平且抹胸腸芒角養啓期之三樂蠲平子之四愁菩薩慈悲神仙懞懂其志趣之曠有如此者且夫境屯而氣餒者情也遇嗇而才窮者勢也當天下亂離之日正平生憂患之時方悲下第劉蔶更斥上書季子果其韜光蒙難養晦全貞沒蓬蒿而莫知與草木而同腐豈非留金臺之駿骨質凄凉流石室之駒光英華骯髒哉夫子乃焚香點易閉戶著書吐雲夢於胸中撥陰何於灰裏兎毫鋒利臨文欲使狐驚蠧簡芸消據鞍慣爲獺祭每當鼎猊夜試香麝晨研萬念息而幽思通眞意往而太和合落花如雨艷藻驚人敗葉鳴風瘦燈閃壁大白可狂浮而醉小紅或低唱而來久成著手之春遂有等身之作其著述之富有如此者或謂斯人莫與且學逃名君子固窮何妨遠俗儘許塞子眞之徑閉無已之門在山泉清與世交絕鄙軒冕而屣棄　蒓鱸而味長夫子則驛置通賓居遷近市尊滿孔融之酒門容伯遠之車雖稚子婦人識韓康之面雖荒陬遠服臧知張驚之名且執座下之經後生環侍饋山中之膳大吏爭　盍簪則香火緣多擲果而風流　貴蹀　白衣之使傳鈔黃絹之詞其交道　宏有如此者凡人血氣既衰聰明易改裴度則龍鍾自笑喬林則應對貽議髪種種而星繁搔來春短眼茫茫而鏡濁揩到花多夫子玉杖延康銅人駐景自提養生之印幾忘醉舞之年學方朔之詼諧消除荊棘奮李崇之志氣貞固桑榆秋水南華一片莊周機達春風東媚三生杜牧情深澄觀而鑑亦空明慧悟而禪曾了澈童心未改老境皆亨其識見之通有如此者今者　甲開圖林壬介祉當松柏耐寒之始正瑟琴協奏之年天半文　替奏娛賓之曲雲間彩鳳遙啣上壽之杯燒紅燭以如椽香塵欲活聚絳紗而進酒雲錦齊明　阮籍囊空義宣舌澀濫厠賓筵之末許隨祝史之班竊見我夫子海鶴丰姿神駒腰腳抱冬心而結契矍鑠翁強編　髪婆娑膠牢仙久笑指老人星朗願齊中長守庚申但教壽者相成待壺裏重添甲子 
[軍政盛儀] 　○江蘇巡撫崧振青中丞定期本月十三日在大教塲閱看秋操已登前報是日天甫平明北寺前已來往如梭爭覩軍容荼火泊中丞升帳各員均掛刀謁見然後發令間操一時帳下貔貅無不呈材較力　齊嚴肅如入細柳營中回視　上棘門眞同兒戲矣日正中操畢接看軍政弓馬計叅將以下至千總止共十三員其馬步箭全中者有撫標中軍閃叅戎殿魁右營守備姚守戎長烜城守營守備劉守戎長春左營左哨楊千戎朝棟至右營右哨馬千戎德龍城守營李千戎錦龍則各失一步箭　徐千戎名榮者係左軍千總係實缺人員仍在撫轅充當巡捕照例不應考騐而千戎亦榮與從事拈弓搭箭盡中紅心丞顧而樂之連聲贊好云 
 
 

Page 2

 
 
[旌節往來] 　○湖廣總督裕壽山制軍乘坐測海兵輪於初十日馳抵蕪湖小泊江干候皖撫陳六帥節臨面商公務至黃昏后六帥自內河乘安瀾小火輪戾止遇船相叙閱一時許始興辭而別制軍卽命鼓輪上駛各防營咸排隊燃砲以送隆隆聲響上徹重霄是晚六帥寄泊接官亭各官咸呈手嚴請安翌晨接見雙觀察以下各員詳詢關祝事宜及地方利弊隨登岸拜客於午後解維先是錢明府已在江口洋務局整備行轅中丞並不駐節誠足見體卹屬僚無微不至矣 
[古潞近聞] 　○平家　堤工迭登本報刻下工程已及十之二三大約十月內冰凍前可合龍矣桂太守常駐工次督催八月三十日由追車領銀三萬兩分給各錢莊易錢散放不數日全行放竣日內需用孔亟而天津籌賑局解欵未來幸支應局委員朱少松大令呼應較靈籌墊以應云○江蘇候補同知恒月坡司馬解四批制錢六萬千於九月初四日到通旋雇裏河船盤閘運京赴部交納○直隸解到制錢五萬千由招商局轉運進京赴部交納○明恊戎統理采圩三河張家灣通州左右兩營兵弁莅任數載賞罰嚴明本月初一日軍民公送萬民傘靴　並題一匾曰軍民感戴協戎再三謙遜而後受是日大宴五營官弁於署中○連年洪水爲灾東關外土壩迭被巨浪沖刷幸賴神明默佑得以轉危爲安現値金龍四大王到通初三日起醵資演戲四天以伸酬謝○初一晚天大雷雨以風夜半始止四野旣霑旣足農夫咸欣欣然播種秋麥云○上月杪某日有綠林客十數人投河西務大街回回店住宿寶坻捕役偵知於五更時登屋圍捕盜警覺燃鎗拒之捕揭屋上瓦片紛紛亂擲鎗聲亦隆隆不息相持許久勝負　分捕恐逃竄躍下屋檐短刀相接鏖戰之頃各有損傷旋獲三人餘俱逃散是夜店主因事外出捕乃將店夥一併帶回縣署店內屋瓦窗櫺毀壞大半○永平府樂亭縣營兵拆毀善橋毆擊良民經本地人控訴營中營官未經究辦遂赴通永道衙門禀控許觀察批府札縣嚴行提究○某甲家有古槐一株枝葉暢茂百餘年物也時屆霜降忽又開花未知主何朕兆也○初四日自宵達旦檐溜丁冬頗有滿城風雨近重陽之意次早雨霽天晴寒飇蕭瑟 
[金臺秋旭] 　○明年各衙門滿漢京官例應京察月初吏部因將京察章程通咨各堂官隨飭令滿漢屬員將出身履歷詳細開明以備封印前齊集署中過堂考察○前報紀前門外草廠九巷吏部書吏馬姓之長媳吞烟身亡云云刻聞媳之母家姓白向開首飾店痛女死於非命將訴之官兩家親串百計調停白雖允罷訟然終以忿無可宣聲言某日發殯時須令其姑乘白圍車懐拘磁　婿則衣　絰捧靈幡否則仍須控告諸親恐復興訟漫應之迨九月初三日出殯諸親數十人向白哀哀求免白無奈允之後諸親知其女未經生育由馬族中承　一子云○前報列步軍統領衙門派五營兵丁在興平倉拿獲要犯九名移解刑部訊究刻聞諸犯堅不吐實九月初二仍解回步軍統領衙門傳聞該部查閱步軍統領衙門供狀與諸犯所供不甚相符故有是舉也馴象所豢象三頭其一久患瘋狂時發愈日前舊疾復發將象房門鎖撞斷欲出街門幸看門官兵赶卽絆鎖勞結否則不堪設想矣○北新倉辦事趙某用刀砍傷寺內某僧僧弟聞知率領多人扭趙毆擊致受重傷遂卽涉訟公庭經本地面官廳解送步軍統領衙門究辦○兵部行知侍衛處前因　皇上前赴北海散秩大臣公札綿前引走差遲悞經御前大臣奏叅交部謂處等因到部現經本部議奏照例擬罰該員公俸一年等因奉　硃筆依議欽此遵到部相應行知貴處查照　閱兵大臣等訂於本月十九日前往南苑較閱神　營馬步槍礮各隊官兵秋操其不駐苑之各隊前一日拔隊赴苑暫駐五天備閱○直隸長蘆監政委員　解生息銀二千數百兩抵京齊赴鑾儀衛衙門交納當經本署官員兌騐收訖繕具回批交承解委員以便銷差○左翼技勇弁兵潛往東安門外錫拉胡同某甲烟館中拿獲吸烟售烟人犯共九名連洋藥烟具一併解住左翼翼尉公所錄取口供以便解送步軍統領衙門懲辦○正黃旗領侍衛內大臣伯邸克邸於本月初六日在地安門內五龍亭本旗侍衛教塲揀挑本旗親軍校親軍等各缺○刑部奉天司承訊賴某帮同訛詐一案賴固棍徒之矯矯者迭經犯案白恃利口藐視王章此次犯事到官本司主稿李君精明諳練折獄如神而賴仍以巧辯爲能李君喝令杖責始克供招閱數日賴斃命獄中遂移城詣駼侍衛疑有別情會同五城騐得屍身雖有杖痕實非致命遂飭抬埋了事 
[學宮火異] 　○本月某日下午鎭江城內府學宮忽見飛灾霎時間烟燄蔽天對面不能辨面目鄰人一見回祿神下降急急鳴鉦遠近洋龍聞聲馳至不知火由何處突起惟見黄烟迷目而已繼而探知火起於明倫堂各水龍乃得汲水噴救汪廣文大爲驚駭忙迫中惟向火燄叩頭未久火滅烟消衆入視之則明倫堂巍然無恙惟一應柱圍圓數尺者燒成一小孔射出聞者莫不大呼奇異不置 
[濬河議成] 　○前紀淮徐各憲議挑沭陽等處河道茲悉議定沭陽以上之成字河清江以上之碎石河决計興挑緣此二河距海口較近倘水漲卽可由此河出臨洪海口不致氾濫橫流其成字河現由中徐道叚觀察專住碎石河則歸揚道劉觀察會同黃幼農觀察督辦日前已將許太守寶書調往估工蓋太守夙諳河務精於估算一切所需供欵聞已禀請曾　帥籌定大約本月杪卽可開工矣 
[誠心求雨] 　○安徽皖南涇縣序屆初秋禾苗待澤孔急日久不雨境內土民焦灼加以客民居多深恐擾攘邑令惠明府禁屠　戒率同文武前往龍神祠　壇求雨住宿三夜仍未得沛甘霖詢之紳耆云縣南四十餘里有一山厥名承流山下有一龍潭迎禱靈騐惠明府爰着芒履步禱恭　旣回未數里卽得雨約四寸有餘四境沾足轉歉爲　於是土女歡呼兒童忭舞共稱是邑侯至誠所感云 
[委署正悞] 　○前報九江府王　甫太守於初九日疾終任所經關道李觀察委德化縣鐘明府護理此係傳聞之悞茲聞初十日經李亦青觀察牌飭九江江防府克潤民司馬什布暫行兼理已擇於十三日午刻接篆云 
[鳩江漁唱] 　○日來皖南各員之　送撫憲節麾者萃集蕪湖極冠裳之盛○本月十二最長江水師提督李與吾軍門自太平府節署出轅午後抵蕪當卽鳴駕至行臺屬弁紛紛　迓投刺請安聞軍門之八公子涓吉十六日結婚郎君下筆驚鸚鵡侍女吹簫引鳳皇玉溪生隹句敬敢書以賀之○天時久旱略得甘霖杯水車薪仍無所濟近更風日乾燥田　坼裂如　文內河亦條漲條消船隻不能行駛云○歲逢大水魚値益廉大者鱗鱗小者戢戢小民提携入市每斤只値一二十文螃蟹每只僅五六文豬肉每斤四五十文世有老饕儘可過屠門兒大嚼矣 
[格致書院秋季課題] 　○問中國近年絲茶出口之貨核通商總册較光緒初年有增無減而　茶各商日見耗折其故何歟今議整頓之法其策安在　此題爲甯紹台道憲薛叔耘觀察所命泰西最重商部貿易一道務求其詳茍商賈中有歷年耗折者必爲之推索其理茶則察其栽植之宜　則審其飼養產製之宜亦格致之餘緒也須窮實際非託空談自出題之日爲始至十月二十日截止凡交卷至書院帳房者務祈先自彌封外標姓名至寄呈道憲鑒閱持始行拆　以杜勦襲雷同諸弊此次叔耘觀察留意眞才加獎必豐幸毋自域焉 
[法使啓行] 　○法國新簡駐華欽差李梅定于於今日由滬　坐太古行某輪船北上先於昨日將行李等物搬運下船 
[斥革紅班] 　○上海縣裴浩亭大令因日前差役葉瑞不肯捐牌至屍塲伺候喝令重笞紅班觀望遷延遂改由民壯行杖昨日頒出革條將紅班斥革嗣後如許笞杖由民壯當差云 
[上海縣署瑣案] 　○陳楊氏控屠雲鶴誘匿童養媳馬氏一案歷經前上海縣蒯虎臣大令訊鞫旋由屠交出誘拐馬氏之李全林由李交出馬氏此皆載諸前報者也前晚裴浩亭大令庭訊之下陳楊氏伸訴前情叩求將馬氏給領屠供馬氏實由李誘至寍波求恩明察李稱馬氏遭 
 
 

Page 3

 
 
姑凌虐自己逃出與小的中途相遇挈至寍波叩求恩宥馬氏供稱當時因姑凌虐不堪情急脫逃旋因無處容身隨李至寍波家內　下情願隨姑回家叩求鑒宥大令飭將馬氏交陳楊氏帶回管束屠還押李笞責二百板押候嚴懲陳楊氏具領狀叩謝而退○浦東人姜仁榮因爲姜仲仲妻顧氏抱呈控族人福全戳斃堂兄金和裴浩亭大令訊明金和發痧身死飭將仁榮笞責枷號此亦已登前報前晚大令并坐大堂飭差將仲仲仁榮帶案先謂仁榮曰屍父應春已供明金和之死實係發痧爾與金和已在五服之外何故擅作抱呈今由本縣懲責後能悔悟前非否如能悔悟本縣當格外施仁當堂開釋仁榮訴稱小的業已知悔叩求恩宥仲仲訴稱小的一時愚贑冒昧控呈叩求格外鑒宥大令飭仲仲仁榮具金和發痧身死切結存案備查二人叩謝而出 
[英界公堂瑣案] 　○蔡阿明蔡阿多昆季二人因事爭毆由捕拘送公堂請訊旋有蔡阿三上堂訴稱甯波人長兄已故寡嫂陳氏生有二子長阿明次阿多所有寡母由阿多供養言明阿明每月貼洋一元作爲零用茲向阿明索取致被阿明之姘婦凶毆因此阿多奉母前往理論該婦又逞蠻以致阿多與阿明爭扭由捕拘來蔡陳氏投案訴稱阿明之姘婦二次凶毆母下右腰旁尚在疼痛阿多則並未肆毆阿明稱小的與該婦開設烟館母來索洋一元小的約至月底母不允將該婦辱駡以致口角並未揮拳阿多供稱小的開設洋瓶店將母奉養家中阿明與婦人姘識雖言每月貼洋一元向取每多延約茲母往索該婦行凶奉母向論該婦更撒潑非常阿明自識此婦後小的後未到過伊家此次無奈前往阿明稱母親要洋儘可向小的說何必向婦多言副捕頭禀稱阿明之姘婦開設花烟館蔡太守謂阿明似此行爲尚可齒於人類乎判押三月以儆花烟館飭差驅逐○華捕禀稱昨夜聞有裁縫鋪木作等家均呼捉賊前往察看竊賊王阿二躲在二鋪中間空房披屋上當卽　拿送案兩鋪皆未失竊故不到來王俯首求恩捕頭稱王係積竊蔡太守判發捕房管押二月○小客寓主陸阿根訴稱沈華卿來住宿一宵次晨竊被出門獲住人贓交捕送案沈供飢寒交迫初次犯竊以後當改過自新蔡太守判管押二十一天贓交陸領○吳金才訴稱小的在美華書館裝訂書籍昨日陳寶生來竊學生衣服當塲獲住人贓交捕尚失書籍不少未經查明是否亦是伊竊今蒙送案求恩俟查明實在再行禀覆陳供小的前亦在美華書館生理今已辭歇確曾取學生之衣惟並未行竊書籍蔡太守判陳押十四天贓交吳領設查明書籍亦係陳竊押期未滿時儘可禀明究辦○包探顧阿六禀稱昨獲積竊張小鳳搜出時　表明鏡尚未查明失主今先送案張供在路竊來無從交還失主蔡太守飭該包探將人贓帶回俟有失主認領再行解候發落○宜豐西衣鋪主某西人控夥周銀桂行竊綢料賣與馬協全李阿三報由包探秦少卿拘人吊贓送案蔡太守訊供之下飭將周等帶回捕房俟西人查明被竊數目再行覆訊昨日該包探將人贓送案禀訴前情并稱聞有西國　押在全信質鋪計押本洋四元五角贓已吊到捕頭以該質鋪不應受押西國綢因將鋪夥傳案西人申訴被竊各情并稱周曾將價値四十餘元之料賣與馬協全價洋八元在馬豈不知其來歷不明又有賣與李阿三者有綢二十碼已用去十七碼祇剩三碼計二十碼價洋二十二元九角周俯首求恩馬執定前詞李供稱小的與周同業綢係誤收副捕頭禀稱　前收福利公司失贓獲案判罰今又犯案太守判周管押九月罰馬洋一百元李令繳償用去之綢料洋二十二元九角再罰洋十元所剩綢三碼給還失主全信質鋪旣質西國綢質本不償如再違犯定于重罰○包探陳阿九稱前日見東洋車夫方阿新手持珠花一支在老閘某押鋪質洋間其來源稱在九點鐘時於四馬路中拾得因將方倂押鋪夥張仁順一併送案張供伊持珠花來押因爲估計値洋方供在路拾得蔡太守問爾是車夫何來珠花押鋪受抵亦有不是今姑飭交人保出珠花及所質之洋一併存在捕房如有失主來認須先報明花樣騐與相符始准給領○龍勝榮行竊道士弔掛懴牌質洋又將質票交馬阿喜賣與僧復順備洋贖取計共　洋七元包探唐青山查知拘拿龔馬弔出原贓連僧人一併送案蔡太守訊供之下僧卽開釋龔馬押候失主認贓再行解訊此已登前報者也昨由該包探禀稱有丁茂祥前來認贓丁稱北心涇某廟中主持因在人家做道塲失去弔掛懴牌等物今知捕房查獲叩請領回龔俯首求恩馬供本邑人賣梨子餬口偶在烟館遇龔言有弔掛等質票計押洋四元五角大約可値二十餘千小的因將此票經賣與僧復順言明票洋二元僧卽持　取贖連利五元共洋合七元龔惟曾請小的吸烟太守判龔管押一月馬從寬開釋諭以嗣後當安分謀食如再與竊犯消贓定十重辦贓交丁領○姚順卿訴稱蘇州人現爲絲線生理同鄉毛阿福時向借錢不堪其擾昨又路遇強借爲此交捕送案毛供姚是姐姐之子小的流落無歸測字餬口向借不遂已作罷論不敢逞蠻姚稱毛前在縣署當差夥現又測字昨日交捕時伊大聲言毆辱斯文蔡太守判毛遞解回籍姚稱毛回蘇州更難度日勢必仍來滬上求恩免解請令具結不再纏擾則感恩不盡矣太守俯准所請○包探陳阿九禀稱前日有四十餘歲之人到李周氏窰子閒逛欲與年祇十五齡之雛妓住宿旋見其手臂等處均有傷痕惻然之隨卽辭出將此　轉輾告人小的聞之前往查得該氏係松江人幼妓金新寶臂上有烟簽刺傷痕臀上有竹片痕爲此一併送案金妓供稱年十五歲松江人上年春間被母親抵押與該氏得洋七十元至今年初夏逼令接客迄今已三月矣蔡太守問有傷否答稱有問何故被毆該妓欲言又止太守謂是否以爾不善接客該妓粉頸低垂雙淚盈盈低聲稱是該氏供稱伊母將女抵押與小婦人計洋七十元言明六年爲限期滿歸還小　人决不敢將女毒打太守怒謂該妓年紀尚輕弱質伶仃爾竟偪令爲妓尤敢毒毆實屬狠心已極飭將該氏發交官媒看管妓亦交令好爲看待不得與該氏同處噫鴇婦之狠心極矣小妮子一入其手便如墮入火坑歷經官憲嚴懲而犯者仍不可以數計七十鳥之毒其殆甚於鴆砒乎所望太守盡法懲治稍寬宥卽以其人之道還治其人之身庶此後淫兇或可稍殺乎 
[法界捕房瑣案] 　○前晚巡捕在城河沿見一小竊手携白縐紗一疋水烟袋一支鞋一雙當卽拘入捕房經捕頭向之研　據稱在船上竊來詰其船停何處稱在虹橋鎮捕頭以無失主報案著押候禮拜一解案○某甲携銅香爐沿途彳亍包探盤詰支吾拘進捕房甲言見人以香爐求售故出錢二百文購之捕頭著搜其身畔無分文惟存押票十數張遂著押候解案或謂香爐恐由火塲攫來云○前日小京門外捕房西捕拘獲賭徒一人并挖花　全副當卽解歸大巡捕房備捕頭著押候解案○包探獲一小竊外穿青布長衫內襯竹布衫貼身穿一女棉襖捕頭著押候解訊嘗見翠屏山劇中海闍黎內服女衣石秀執而詰之自稱係潘巧雲所贈表記該竊豈亦有表記之贈耶然而一解公堂難逃笞責世有愛親香澤者其亦有鑒於斯乎 
[上海陳家木橋電報總局內豫賑處事略] 　○嚴佑翁初六日來函云竹坪少欽蕃甫秋坪心如蓮珊銳止諸善　大人閣下佩卿兄來奉到一號公函規銀二萬三千兩頃又奉到二號公函規元票一萬兩照收領悉同行者約定八人准於初八起程由清江逕赴汴梁從　州入手順流而下沿途災况實情自當隨時專函奉達佩卿兄與廉翁同行從皖入豫如欵不足自當通融辦理斷不分彼此可請放懐　番災區甚廣自愧菲材　虞蚊負尚乞時錫箴言以匡不逮敬請台安嚴作霖頓首○東華醫院函云秋鄉台先生大人閣下初七日接奉華箋知鄭州一帶慘遭水厄聞命之下卽集同人力籌捐助初九日卽交有利匯韋文圃翁轉交銀二千兩俟捐有成數再爲匯上敝港生意平淡然當力行勸募以盡厥心復頌籌安東華醫院値理等頓首○朝覲等接奉之餘敬代災民拜謝深望源源接濟以甦災困不勝仰企至此欵卽係豫賑處第一次接收之二千元除函復外登報陳明伏乞公鑒 
 
 

Page 4

 
 
[虹口安仁樂着局來信] 　○敬啓者敝局向章施診給藥重陽爲止因目覩下海浦外虹口一帶貧民類皆扛挑小工異　孤身素乏餘　一經染疾醫藥何來同人爰議自上年起增爲常年施診給藥之舉茲届滬上各堂局停診之際第恐貧民未及週知歷荷貴館裁成敢　登報俾貧病無告者得以就診而免遷延床席皆出貴館所賜也再今歲厥陰風木司天少陽相火在泉瘧症繁多是以敝局製神效截瘧散敬送以便遠近來索不取分文此布 
[酬神移賑] 　○十四日本　王嘉言先生交來雷誦芬堂河南賑洋一百元據言昨夜鄰居失愼仰邀神佑得保安全謹將酬神資移作賑捐又敝同人幸叨無恙亦助賑洋八元不循求福之虛文而篤救災之實意從此默邀吉神呵護自必消災降福罄無不宜矣謹登報章仰希公鑒[  上海三馬路與昌恊賑公所竹坪陳煦元謹誌]  
[補助] 　○昨日報所登論說中咀字俱應作詛因排竣時已向晚手民不及多刊故暫以咀字代之例合註明以告閱者 
[寄懐晚霞生卽請方家政和] 　○秋江萍梗春江聚信有三生石上緣香醉玉壺宵看劍花拈銀管畫題箋壯觀回首蓬萊島令序關心風雨天交到率眞見肝膽別來惆悵墓雲邊[  綺禪主自杭寄草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月初七日京報全錄]  
　　宮門抄○諭旨二道錄前○發抄　旨五道○蘇撫崧　奏審明重犯恭請　王命正法摺○又　奏拿獲巨梟正法片○又　奏反獄案犯　告請十末減片○九月初七日內務府國子監正白旗値日無引　見　長江水師總兵李大鵬謝　恩○直隸叅將胡金元謝恩○灣貝勒許庚身各請假五日　內務府奏派致祭　內外城隍廟　派出巴克坦布崇光　內閣奏請勾到日期○圈出九月十二日十八日十九日二十日十月初二日○召見軍機○童華崇文崇蘭胡命元○發抄　劉錦棠奏審明纏民毆傷買買雪立甫案定擬奉　硃批刑部議奏欽此○又飭催各省欠餉奉　硃批戶部知道欽此○謙　奏請以晉昌補豐寍令奉　硃批吏部議奏欽此○慶裕奏請以陳榮昌補義州牧奉　硃批吏部議奏欽此○又徐慶璋等署義州牧各缺奉　硃批吏部知道欽此　○○江蘇巡撫奴才崧駿跪　奏爲審明殺死一家非死罪三人以上重犯按律定擬照例恭請　王命先行正法恭摺　祈　聖鑒事竊據江都縣知縣　廷庚禀報民人潘之淋　殺同母異父兄嫂王尚德王馬氏二命並放火燒斃共子王大羅仔等五命一案押解犯卷至省當以案關重大卽飭臬司發委蘇州　督同研訊　辦茲據蘇州府知府魁元督同訊明議擬由臬司張富年提審無異擬解前來奴才親提研鞫緣潘之淋籍　江都縣已死王尚德係潘之淋同母異父弟兄王尚德之母陳氏因夫故子幼携子再醮與潘之淋之父潘文禮爲妻後牛潘之淋一子已死王馬氏係王尚德之妻王大羅仔王小三仔王小四仔均係王尚德之子徐安仔係王尚德童養媳花女係育嬰堂交王馬氏乳哺之人潘文禮與潘陳氏先已病故潘文禮在日將田畝給潘之淋王尚德均分並爲潘之淋領孫姓女孩作童養妻又有草屋三間令其同居各度素好無嫌潘文禮故後潘之淋出外習學生生理久未回歸王尚德將潘之淋童養妻孫氏私自嫁賣嗣潘之淋回家查知向王尚德不依王尚德揑稱孫氏自行潛逃反將潘之淋斥駡潘之淋訪詢不知下落無從查究氣忿卽將分得田一畝向人　借洋三元出外投營當勇王尚德復將其抵押田畝贖回租種光緒十二年十一月間潘之淋因勇營撤退歸家乏錢用度問知田畝已經王尚德贖回卽仍同居在王尚德家寄食王尚德同妻王馬氏時常憎厭潘之淋欲將田畝價賣自行度過因王尚德末允卽向索取歷年田租王尚德以用係贖亦不肯付經隣人王克賢理勸王尚德總才允許聲稱潘之淋非伊親弟欲行攆逐潘之淋心懐忿恨十三年四月十九日黃昏時分潘之淋又向催索田租王尚德仍未應允復行斥駡潘之淋憶及王尚德先將伊童養妻嫁賣今復霸佔田畝不肯給租並欲將　攆逐一時忿極起意將其一家殺死卽至床上拿取當勇時防身刀子乘王尚德不防赶攏連砍傷其左耳根項頸王尚德負痛逃出門外潘之淋追及又連砍傷其左太陽左肩甲喊跌　地王馬氏趨出喊救潘之淋亦用刀砍傷其右肩甲王馬氏用手遮護潘之淋又連砍傷其左胳膊王馬氏轉身逃走潘之淋赶上又用刀狠砍其左肐肘右腿王馬氏亦卽倒地維時王大羅仔等均已在防睡宿潘之淋復起意放火一併致死洩忿卽札就草把潑上等內洋油點火進房將草房燃燒走出正値風大隣人王克賢等瞥見趨至將火撲救無及已將草房燒燬查王尚德王馬氏已因傷殞命王大羅仔王小三王小四仔徐安仔花女均被焚斃向潘之淋問明情由潘之淋卽自殺保首報王尚德之長子王德槐在十二　習業經王克賢通知赶回看明嚴騐訊供禀詳一面押帶犯證進省批司飭府督審遵經督同訊明擬解訊供不諱詰無起　別故及同謀加功之人案無遁飾查律載殺一家非死罪三人者凌遲處死財產斷付死者之家又　載殺一家三命以上兇犯審明後依律定罪一面恭請　王命先行正法各等語此案潘之淋因挾王尚德嫁賣伊童養妻復霸佔所分田畝不肯付租並欲攆逐之嫌輙起意將王尚德及其妻王馬氏謀殺並放火燒斃其子王大羅仔王小三仔王小四仔媳徐安仔一家六命並另斃育嬰堂寄乳之花女一命實屬獨謀諸心罪大惡極自應按律問擬查該犯王尚德係同母異父弟兄並無服制應同凡諭潘之淋除放火燒斃花女一命罪止擬斬輕罪不議外合依殺一家非死罪三人者凌遲處死律凌遲處死查江都縣距省在三百里以外例應在省垣正法奴才於審明後飭委臬司張富年撫標中軍叅將閃殿魁恭請　王命該將犯潘之淋綁赴市曹凌遲處死仍將首級解回犯事地方縣杆示衆以昭炯戒該犯並無妻室子女無從緣坐應將該犯應分田一畝草房地基一 
　　京報　第二千四百八十號　丁亥九月十六日申報附　不取分文 
　　半給付屍子收管王尚德將潘之淋童養妻嫁賣並霸佔田畝本十律議業已被殺身亡應毋庸議各屍棺給屬領埋兇刀案結銷燬除供招咨部外　有審明定擬緣由理合會同兩江總督臣曾國荃恭摺具陳伏乞　皇太后　皇上聖鑒　飭部核覆施行謹　奏奉　硃批刑部知道欽此　○○崧駿片　再蘇松一帶　連浙境素爲梟匪出沒之區該匪等有監則結帮販私無監則糾衆搶掠迭經飭屬嚴拿將情重者先行就地懲辦在案奴才訪查浙西私梟向分三大帮南帮名黃灣帮係李三老頭仔爲首東帮卽各糧帮係劉大老四爲首西帮名金澤　係胡大辮子爲首各領船數十隻携带槍礮領帮販私分收規利乘間肆行搶刦大爲鹾務地方之害卽經密飭水師營弁會同地方文武懸賞購線嚴緝　拿旋據統領太湖水師前浙江海門鎭總兵李新燕巡至吳江縣屬之嚴墓地方遇見南帮梟首李三老頭仔船隻飭令弁兵捕拿該匪率衆開槍抗拒經弁　奮力格擊當將該梟首李三老頭仔格斃並斃餘匪四名各匪逃散又據派弁跟追在上海縣屬之嚴家　地方與東帮梟首劉大老四相遇該匪亦敢持械拒敵經該弁勇奮力撲捕當卽獲住並據統帶親兵水師營官　記名總兵龍殿揚購線派弁胡愷等在浙境之泗安地方將西帮巨梟胡大辮仔拿獲聲明該梟臨拿率衆抗拒經該弁等督重圍拿就獲餘匪逃逸並有各縣營兵役踵至恊拿等情先後解省當經批司飭府訊辦去後茲據臬司張富年提犯研訊據梟首胡大辮仔卽胡維慶供安徽合肥縣人年三十三歲光緒六年到江南販私度日復當西帮領帶船數十號均有槍械販買私鹽與南帮东帮梟首李大辮仔劉大老四等素識各分地叚領帮收取私販規利不記數目遇有官兵捕拿由伊等領帮拒敵該犯屢被捕拿均乘間逃逸光緒十二年七月初五日在震澤縣蘭溪河　同沈二等行劫米船得贓一次又於十月初四日聽從周二等行劫浙江秀水縣事主胡其相家得贓一次又於是月二十七日夜聽從小丁三起意夥刼雙陽橋地方補知姓名事主家得贓一次李大辮仔已被官兵格殺屬實又據劉大老四卽劉筦幅供江蘇金壇縣人年三十七歲曾　髪逆據去從湖南逃回游勇變亂光緒五年來蘇投老哥教販私充當東幫領幫帶有船隻槍械包護私鹽分收跪利不記數目松江一帶私販均聽招呼遇有官兵　拿伊等糾衆抗拒與李三老頭仔胡大辮仔素識各自領帮該犯曾被官兵捕拿數次均乘閒逃逸李三老頭仔在嚴墓地方格斃該犯逃至上海嚴家橋地方被獲拒捕不諱開具供招呈送前來奴才親提覆訊無異該犯胡大辮仔劉大老四並李三老頭仔三犯爲江浙著名　年目梟分立帮名各自　帮輒敢明目張膽拒敵官軍並敢肆行搶刼李三老頭仔業已拒捕格斃該二犯實屬稔惡已久法不容寬經奴才於審明後飭將胡大辮仔卽胡維慶劉大老四卽劉莞幅二犯卽行就地正法梟首犯事地方示衆以昭炯戒所有拿獲巨梟應叙職名係候補遊擊胡愷千總吳文宣外委胡業發相應開報除仍嚴飭勒拿各逸犯務獲究報並咨行查　分案擬辦外合將拿獲巨梟訊明正犯緣由會同兩江督臣曾國荃合詞附片具陳伏乞　聖鑒謹　奏奉　硃批刑部知道欽此　○○崧駿片　再據署宿遷縣知縣孫士鏻禀稱光緒十三年六月初九日旁晚據典史禀據禁卒楊春凳轉據監犯侍紅得首告監犯池謙何以菁朱汶折譚六有商謀反獄情事隨督帶禁卒進禁查拿　池謙等各自掙斷鐐銬奪門欲出督卒攔補池謙等竟敢各用斷鐐將禁卒毆傷等情節回營馳往監所督飭兵役將池謙等五名擒獲查點各犯並未同逃亦無　刑情弊查池謙等均刼得贓審擬斬决重犯輒敢同謀反獄情罪重大另行訊明禀辦惟查　犯侍　得原犯因獨竊事主張俊高家拒傷事主身死依罪人拒捕殺人擬斬入於本年秋審情實今於池謙等商謀反獄該犯畏罪未允同逃復能首告得將各犯登時悉獲不無可原因例無明文可否量予末減等情詳由臬司核轉前來奴才覆查無異除將池謙等反獄一案另行具奏並將該犯侍紅得首告緣由咨部核辦外謹會同兩江總督臣曾國荃合詞附片具陳伏乞　聖鑒謹　奏奉　硃批刑部議奏欽此 
 
 

Page 12

 
 
[光緒十三年九月初八日京報全錄]  
　　宮門抄○署楚督奎　奏道員病請開缺並委員署理各缺摺○又　奏道員飭赴新任片○順天府　奏循例設廠放粥片○廣西撫李　奏旌表貞節片○又　奏開復知縣摘頂處分片○又　奏調署知縣片○漕督盧　奏搶辦伏秋汎各工摺○又　奏甄別試用同知片○又　奏報修閘銀數片○粵督張　奏緩南澳鎮　陸見日期片○九月初八日理藩院鑾儀衛光祿寺正紅旗値　兵部引　見二十八名刑部七名○儘先副將周啓茂謝　恩○浙江叅將梁廷爵謝　恩○召見軍機　綿宜廖壽恆吳樹梅梁廷爵　○○頭品頂戴兼署湖廣總署湖北巡撫臣奎斌跪　奏爲道員患病驟難痊愈請　旨開缺回籍調理並委員署理各缺恭摺仰祈　聖鑒事竊據湖北漢黃德道監督江漢關武震禀稱該道素有眩暈之症上年冬間舉禀蒙給假醫治旋卽痊愈近因濕熱內蘊觸發舊病以致血氣兩虧勢益增劇非靜心調養難望就痊禀請開缺回籍調理等情前來臣查該道武震係山東進士由鹽法道調補漢黃德道兩署臬司潔已愛民實心任事揚清激濁不避嫌怨遇有地方要務以及中外交涉事件尤能力持大體措施悉當興情極爲愛戴臣每與講求政事侃言讜論守正不阿原其篤實性成學識堅定允推匡濟之才堪勝難鉅之任去冬因病曾請開缺經臣與本任督臣裕祿以其平日辦事認眞未允所請字復據陳病狀詞懇摯並非揑飾不得不據情代陳俾其安心調養兾得速痊該道年力方強病痊足資錄用惟漢黃德道一缺管理江漢關稅務又係通商口岸最關緊要自應揀員署理以專責成查有湖北鹽法武昌道江人鏡老成諳練明幹有爲堪以調署所遺鹽法道篆務查有湖北候補道惲祖翼爲守兼優循聲卓著堪以署理除檄飭遵照並批飭藩司將武震患病情形照例委騐取結另行辦理外理台恭摺具陳伏乞　皇太后　皇上聖鑒　勅部開缺所遺漢黃德道係煩疲難要缺例應由外調補容俟奉准部覆再行揀員另請補授再湖北巡撫係臣本任毋庸會銜合倂陳明謹　奏奉　硃批吏部知道欽此　○○奎斌片　再新授湖北安襄　荊道陳維周現已到省應卽飭赴新任以重職守除分檄遵照外理合附片具陳伏乞　聖鑒再湖廣總督係臣兼署毋庸列銜合併陳明謹　奏奉　硃批吏部知道欽此　○○順天府片一再查畿西蘆溝橋地方地瘠民貧光緒二年奏請添設粥廠摺內聲明仍照普濟堂及通州王恕園等處於每年秋冬時體察情形辦理奉　旨允准前據西路同知鄒在人陸續倡勸捐成本共銀八百兩發給涿州良鄉房山三州縣交當生息所得利銀作爲開廠經費又據前通永道英良詳明按年由捐解地租內撥銀一百兩臣衙門籌發銀五十兩以資添助均經奏明並自光緒三年起按年奏蒙　恩賞米石設廠放粥以贍窮黎在案茲據西路同知管近修禀稱察看本年情形貧民生計仍艱擬請在蘆溝橋地方循舊設廠撥米四百石于十月初一日起查照成案每日煮粥散放至來年三月底停止請愋案具奏等情前來臣等復加查核無異相應奏懇　聖恩賞給粟米四百石　勅部頒發由臣等飭令該同知督率紳士赴倉領運至廠妥爲煮放核實經理以惠貧民而廣　皇仁理合附片具陳伏乞　聖鑒訓示謹　奏奉　旨已錄　○○李秉衡片　再據藩司周鶴署臬司葉永元會詳據桂林府知府秦煥轉據南寍府同知潘保泰等牒稱竊照同鄉江蘇上元縣已故貞女葉蔡氏係吳縣儒士蔡志成之女自幼許字上元縣人候選從九品葉官秉爲妻尚未迎娶咸豐六年八月宜秉在揚州軍營積勞病故時蔡氏年十九歲一聞凶耗痛不欲生卽欲仰藥自盡經家人環救苦勸再三因轉念夫家堂上孀姑止此一子今旣身故尚無繼嗣若使無婦何從立孫計爲過門守貞以盡未亡人之職其父母知志不可奪而氏夫之堂兄原任廣西太平府龍州同知葉宜榖宦粵在任因卽專函備述其故維時原籍正遭兵　道路梗塞未能迎接當卽覆書囑其暫在母家守貞同治三年江南底定五年夫族差人專迎到家具衰絰抱木行禮畢放聲大哭淚盡繼之以血鄉　之來相慰者莫不爲之酸心流涕厥後侍奉孀姑撫嗣子孝慈兼盡人無間言數十年來飲氷茹藥苦節之譽戚黨交推前於光緒三年並五年經該家族援照近年成案兩次舉報因未合例未經邀准今蔡氏於光緒十二年十二月在粵因病身故歿年四十九歲計守貞　閱三十一年與請　旌表之例相符職等誼屬梓榆見聞較確不忍聽其湮沒理合造具事實册結合詞呈請等情具詳前來臣查葉蔡氏矢志守貞堅同金石事姑能盡婦職繼嗣以續夫宗洵稱節孝兼全宜沐　旌揚盛典相應仰懇　天恩俯准　旌表以彰風化除將事實册結送部外謹會同兩廣總督臣張之洞廣西學政臣李殿林　　具　奏伏 
　　京報　第二千四百八十一號　丁亥九月十六日申報附張　　分文 
　　乞　聖鑒訓示謹　奏奉　硃批着照所請禮部知道欽此　○○李秉衡片　再前任容縣知縣文星照徵存光緒十一年分地丁銀二千九百五十六兩九錢三分九厘又二分耗羨銀八十八兩六分三厘又五厘耗羨銀二十二兩一分六厘部飯銀二十九兩五錢六分九厘又停支一成耗羨銀四十九兩五錢六分七厘歸公耗羨銀一百六十六兩三錢三分二厘學租銀一十六兩三錢五分九厘共銀三千三百二十八兩八錢四分五厘屢催延不完解經臣附片奏叅請　旨摘頂勒追在案茲據署藩司周鶴署臬司葉永元會詳文星照徵存未解前項銀兩已於被叅後依限　數解清業經兌收存庫請奏明開復等情前來臣查文星照被叅後將應解銀兩掃數全完尚知愧奮所有原叅摘頂之案相應　懇　天恩准其開復謹附片具奏伏乞　聖鑒訓示謹　奏奉　硃批文星照着准其開復摘頂處分　部知道欽此　○○李秉衡片　再署藤縣知縣吳壽在任丁憂所遺藤縣缺查有現署永康縣事左州知州徐炳文強幹精明深悉吏治堪以調署據署藩臬兩司會詳前來除檄飭遵照外理合循例附片陳明伏乞　聖鑒謹　奏奉　硃批吏部知道欽此　○○李秉衡片　再臣前准戶部咨議覆御史劉恩溥　奏清厘民欠並整頓錢粮各摺片奏奉　諭旨傅付各司咨行欽遵辦理頒發章程及徵信册式到粵當經行司通飭各屬一體遵辦復行催去後茲據署廣西布政使周鶴詳稱查粵西兵燹迭經地方凋敝地丁糧米未能照額輸納近年水旱頻仍民力愈形　蹶各花戶應完錢糧迭奉奏請分別蠲緩以紓民困催徵仍難足數其應徵應緩數目及帶徵各年分數頭緒紛繁且有徵册燬失粮額難稽清厘不易若非寬以時日難期蕆事擬請展緩辦理以昭核實詳請具奏前來臣覆加查察尚係實在情形除咨部查照外理合附片陳明伏乞　聖鑒訓示謹　奏奉　硃批戶部知道欽此　○○頭品頂戴漕運總督臣盧士杰跪　奏爲伏秋汛內搶辦各工一律完竣現在水平工穩各壩未開恭摺具陳仰祈　聖鑒事竊照伏汛水勢驟長疏禦兼籌各情形經臣於六月十三日恭摺具奏一面督飭各員將緊要各工上緊赶辦伏查本年汎水驟發江湖並漲徐州淮安揚州等處兩岸長堤多有潰塌　潮縣坡陡立裏河同知屬安汎鹽河舊埽運口汛內壩埽清江汛內柳園頭小舟莊各屬埽淮安通判屬平橋汛內楊家廟盛家莊涇河閘各護埽寶應氾水二汛內館驛前小南門對河子嬰西閘對岸迎恩橋各埽工揚州同知屬永高汛內四　港八里松及車邏壩南關壩新壩等處埽工均被溜冲蟄塌堰盱同知屬堤後槽土及仁河新舊義河等壩各護埽被浪汕刷潰蟄均經臣督飭道廳汛弁文武委員分投搶修一律穩固徐州淮安運河六月中旬以後長少消多比上年水勢爲小揚州運河總未暢消則因江潮頂托所致幸洪　　　已漸退　可無虞高郵至馬頭存水一丈一尺八寸本未及啓壩定誌卽使續長尺餘尚可竭力嚴防毋庸改壩裏下河稻谷現已　第收穫惟伏汛尚遠臣仍當督飭各員加意防範不敢稍有疏虞亦不敢稍任糜費所有伏秋汛內搶辦各工一律完竣木消工穩各緣由理合繕這具陳伏乞　皇太后　皇上聖鑒訓示謹　奏奉　硃批該部知道欽此　○○盧士杰片　再南河同知試用一年期滿應行照章甄別出考茲查有試用同知沈文照年二十八歲安徽泗州人由附監生遵海防例報捐同知分發南河試用光緒十二年六月二十六日到工現已試用一年期滿臣留心察看該員年富才優講求修守堪以留工按班照例補用除將履歷咨部外謹附片陳明伏乞　聖鑒謹　奏奉　硃批吏部知道欽此　○○盧士杰片　再徐州運河修理河清河定河成等閘臣前赴濟甯便道查騐如式於閏四月二十七日奏報回浦摺內聲明在案查河清閘清塘於三月初四日完竣河定閘修　砌石墻等工於三月二十日完竣河成閘修砌東石墻等工於四月二十七日完竣連擇挑淺河堵閉城壩及水口統共用銀二萬五千九百餘兩除仍查照成案歸於常年工需案內另册造報外理合附片陳明伏乞　聖鑒謹奏奉　硃批該部知道欽此　○○張之洞等片　再據新授南澳鎮總兵劉永福禀稱前奉　諭旨補授南澳鎮總兵當經具摺叩謝　天恩並　請　陸見差弁齊回原摺奉　硃批着來京見欽此應卽束裝北上俾瞻　覲等情前來查劉永福所帶福軍五營前經分撥四營另行委員帶赴瓊州助剿黎匪現値瓊郡肅清擬將福軍裁撤二營以節餉需仍留兩營並親兵一百名俾貲操防惟該鎭所部多係邊關勇丁現飭優給資糧船隻妥爲遺撤咨送擬請　恩准該鎭稍遲一兩月俟八月內裁營事竣後卽行入都　陛見庶可從容料理是否有當伏乞　聖鑒謹　奏奉　硃批着照所請該部知道欽此 
 
 

Page 13

 
 
[光緒十三年九月初九日京報全錄]  
　　宮門抄○　旨二道錄前○發抄　旨四道○閩藩邵　奏接篆謝　恩摺○廣東陽江鎭陶　奏報委員巡洋情形摺○大臣錫　奏補佐領缺片○河督成　奏河口漫溢籌辦情形摺○豫撫倪　奏察看河口漫溢並請議處摺　九月初九日吏部翰林院廂白旗値日吏部引　見三十一名戶部七名戶部三庫二十八名鑾儀衛四名○桂祥假滿請　安○閻中堂續假一月○召見軍機　錫珍孫詒經　貝子霍穆歡○發抄　張之洞奏順德協右營千總徐盛標升補新會營左營守備奉　硃批兵部議奏欽此○又儘先副將吳元愷借補水師提標中營叅將奉　硃批兵部議奏欽此○又水師提標後營游擊羅晉廷升新會營叅將奉　硃批兵部議奏欽此○又儘先守備周蘭年補西會營守備奉　硃批兵部議奏欽此　○○福建臺灣布政使臣邵友濂跪　奏爲恭報　臣到任日期叩謝　天恩仰祈　聖鑒事　臣前承　恩命補授福建臺灣布政使謹卽具摺叩謝　天恩時値辦理秋審經河南撫臣邊寶泉　奏請暫緩交卸奉　旨着照　請俟秋審事竣後卽飭赴任欽此嗣於閏四月十三日交卸臬篆旋卽起程於五月二十三日行抵上海沿途感受暑熱抱病匝月至七月十七日調理就痊乘坐輪船東渡二十日抵臺北府城奉臺灣撫臣劉銘傳札飭赴任並頒木質關防一顆當卽恭設香案望　闕叩頭祇領任事伏查臺灣係海疆之重鎭藩司以吏治爲要圖當茲省會初開田疇日闢舉凡激揚　吏撫輯番民籌備餉　清厘賦稅事多　創諸費經營檮昧如臣深虞隕越惟有　　愚誠　時禀商撫臣力求整頓以期仰答　高厚鴻慈於萬一所有微臣到任日期並感激下沈理合恭摺具陳伏乞　皇太后　皇上聖鑒謹　奏奉　硃批知道了欽此　○○二品頂戴廣西按察使臣張聯桂跪　奏爲恭報接印任事日期叩謝　天恩仰祈　聖鑒事竊臣欽奉　上諭補授廣西按察使當經具摺　請　陸見奉　旨着來見欽此於光緒十三年三月到京蒙　恩召見二次　聖訓周詳莫名欽感並蒙　賞假一月准臣回籍修墓　陸辭咎道遵於閏四月初五日島江蘇江都縣本籍年掃先塋因時値梅雨連綿未克動工修葺不俟假期屆滿於二十七日由籍起程溯江航海過廣東省城謁督臣張之洞禀商公事後溯流西上六月二十四日行抵桂林省城奉護撫臣李秉衡飭赴新任二十六日准署按察使左江道葉永元委員將印信文件移交前來臣當卽恭設香案望　闕叩頭　　恩祇領任事伏念廣西爲邊徼要區臬司乃刑名總匯安民察吏禁暴詰奸在在均關緊要如臣檮昧懼弗克勝惟有殫竭愚誠力矢勤愼遇事禀承護撫臣實心辦理以期仰答　高厚鴻慈於萬一所有微臣接印任事日期並感激下忱謹繕摺叩謝　天恩伏乞　皇太后　皇上聖鑒謹　奏奉　硃批知道了欽此　○○頭品頂戴記名提督署理廣東陽　鎭水師總兵博奇巴圖魯奴才陶定升跪　奏爲恭報奴才委員代巡班滿歷過洋面情形仰祈　聖鑒事竊查欽奉　上諭嗣後水師提鎭着於每歲出洋時具奏一次等因欽此鎭遵在案奴才輪値本年上班自正月初一日起至六月底止例應出洋統巡飭委調署本標右營都司鄭廷熊代理曾將委代統巡日期具奏欽奉　硃批知道了欽此茲據代理統巡都司鄭廷熊禀報於三月初十日與中路水師提標右營　擊會　一次又於五月初十日與下路海口營參將會哨如期偏歷梭巡各營洋面均屬安靖間有零星盜匪出沒亦經隨時獲解現　上班統巡期滿禀請接緝等情前來當經札交接管下班統巡洋　署赤溪協副將黃廷耀實力嚴督將弁認眞巡緝毋任稍涉鬆懈　期盜戢民安仰副　聖主綏靖海疆之至意所有奴才委員代巡班漢歷過洋面情形理合恭摺具奏伏乞　皇太后　皇上聖鑒再奴才奉到　硃批奏摺三扣合併恭繳謹　奏奉　硃批知道了欽此　○○錫綸片　再　黑龍江布特哈正紅旗佐領穆　德有業經奉　旨革職所遺佐領一缺係軍營出缺應由軍營出力人月揀選請補茲查有黑龍江齊齊哈爾城鑲藍旗滿洲阿克都善佐領下花翎卽補協領補缺後　賞加副都統銜騎都尉德海久歷戎行勤勞卓著堪以擬補如蒙　俞允該員現在留營差遣容俟回旗後由黑龍江將軍給咨赴部引　見以符定制除分咨外理合附片具奏伏乞　聖鑒　示謹　奏奉　硃批着照所請兵部知道欽此　○○頭品頂戴河東河道總督奴才覺羅成孕跪　奏爲南岸上南廳　河勢卸注　州下汛十堡無工處所瘋狂浪湧水驟抬高漫溢過堤刷成口關幸未奪溜現仍設法籌辦情形恭摺 
　　京報　第二千四百八十二號　丁亥九月十六日申報附張不取分文 
　　由驛馳陳仰祈　聖鑒事竊奴才昨以上中兩廳猝生鉅險當將籌備搶辦情形恭摺馳奏後查南岸上南廳屬河　自滎澤　圈灣下卸尤以鄭州下汛十堡爲頂溜最要之區該工內塘外河堤身本係沙鬆埽壩林立工叚更屬綿長經此猛溜趨刷時急事迫實有搶護不逞之勢當經嚴督道屬營委汛弁調集練軍兵夫料土兼施磗石並進盡以繼夜冒雨冲風不任稍遺餘力與水爭命竊幸夫工料物均經籌備裕如無虞缺乏業經擇要搶廂埽工多叚一面帮助後戧大局稍可支持詎於十四日尚未黎明正在搶護間該堡迤下無工之處堤身走漏過水卽用　絮鐵鍋等物堵塞嚴閉上首又復走漏赶緊如前　塞乃提身雖尚寬厚忽漸矬蟄水成風勢浪湧如山登時拾高數尺水由陽　漫過當刷寬口門二十四丈幸尚未掣動全溜半多仍走中泓歸入正河當失險之際固由事起倉卒風狂浪激人力難施究屬辦理不善咎無可辭所有詞案疎防之上南同　余潢上南營守備十忻鄭州州判余嘉蘭署鄭州下汛千總陳景山署鄭州下汛額外外委郭俊儒均請　旨一併革職俟堵築完竣照例辦理並經奴才已將該廳營汛員弁先行摘去頂戴撤任聽叅一面遴委接署以專實成其兼理河務之署開歸道李正榮請　旨交部議處並應叅之地方府州查取職名循案核題奴才覺羅世僕受　恩深　畀以全河鉅任方期竭盡血誠歲報安瀾力圖仰酬　高厚孰意事出意外補救不逞實屬督率無方萬分惶愧有仰求　聖主交部照例懲治以昭儆戒至此次漫口附近居民均見事機危急先經遷移高阜尚　損傷人口業經捐施賑錢先爲撫恤其較遠村莊有無損傷以及水經之處被災之區商同撫臣飭查明確再行妥籌辦彼時溜仍湍急南北兩岸工程並中河三四堡等工仍多險要謹當嚴飭　道等妥愼修防不容稍涉疎懈一面督率道廳擬先估築口門東西裏頭俾免續塌一俟水落歸槽卽當殫堨愚　勉力籌堵以期稽贖前愆是否有當伏候　訓示祇遵所有上南廳鄭州下汛十堡漫溢過堤刷成口門幸未奪溜並仍設法籌辦緣由理合恭摺中驛五百里馳陳伏乞　皇太后　皇上聖鑒謹　奏奉　硃批另有有欽此　○○河南巡撫臣倪文尉跪　奏爲豫省南岸鄭下汛十堡黃河漫口聞報馳往會同河臣親詣察看籌商　救並　議處恭摺仰祈　聖鑒事竊查河水自秋分前後積長不消加以陰雨浹旬沁黃並漲添波助溜兩岸隄工迭生奇險南岸上中兩廳尤爲緊急迭據廳　禀報均飭認眞倂力分投搶護詎本月初八日河勢忽而更變鄭州下汎自八堡至十一堡被溜圈逼冲刷洶搜立將各埽　底掣動初九初十兩日脫脂陡蟄入水之埽計共四十餘段甚有塌及堤身之處危險萬分河臣成孚得報立卽馳赴工次親督　管廳道等調集兵夫無分雨夜分投撒手搶護並由臣檄派總兵蔣東才率領勇丁一千名副將裴政李家昌等分帶練兵一百四十名先赴工次聽候河臣調撥分赴兩廳帮同力作以兾轉危爲安乃十四日寅刻接准河臣工次來函以該工單隄一線而爲全河堆注　則隨廂隨蟄石則屢拋屢陷險急情形危在呼吸閱信後不勝驚駭當卽輕騎减從於是日辰刻馳往會辦並囑藩司寬籌欵項用資接濟迭次接閱署開歸陳許道李正榮來禀得悉河水已於十三夜間由鄭下汛十一堡上首漫過隄頂旋卽崩塌臣仍兼程前進十五日會晤河臣同到漫口查勘大溜尚未全奪水由東南下趨口門愈刷愈寬一時實難收合此次委因秋雨過多河流盛漲堤身匯塌無幾不能廂埽又値深夜人力難　致被漫溢經與河臣分飭廳道購料集夫搶辦裏頭以防續塌一面妥員確查水勢究由何處行走俟大勢稍定再爲相度形勢籌畫錢粮赶辦堵築隨時分別奏明辦理惟失事係在深夜雖近隄居民早經遷徙然漫水所及附近人口田廬仍恐損失不少當復由臣檄飭藩司多委幹員紥筏雇船寬帶餅饟席片錢文分赴被水各處賑渡災黎使無氏所省城爲根本重地漫水中旣東趨民情慮有搖動臣亦卽由工馳回妥爲部署以保無虞至此次搶護不力之管河道府並廳汛員弁除由河臣查明奏叅外臣雖到任未久旣兼管河務疏於防範應先請　旨將臣交部議處所有黃河南岸鄭下汎十堡漫口情形理合繕摺由驛馳　奏伏乞　皇太后　皇上聖鑒訓示謹奏奉　硃批覽奏均悉卽着懍遵前旨將漫水經行被淹處所迅查具奏一面妥籌賑撫以恤災黎並着會同成孚將搶護堵築事宜赶緊籌辦毋稍疏懈該撫到任未久所請交部議處之處着加恩寬免欽此 
 
 

Page 14

 
 
[七絕四首奉題悅彭先生醫論郵呈桂笙詞丈吟正刊] 　○素問靈樞奧莫竊時流幾輩誤雕蟲剝膚論晰　育目台拜先生著述功故紙鑽穿蠧化仙考今稽古極精研軒岐代遠張劉逝直溯源流繼昔賢　羣書博覽了無遺筆下瀾翻絕妙詞至理名言歸一是豈徒標異與矜奇　千金肘後佩奇方指下功深術最良問世書成公壽世瀛寰從此重韓康[  西蜀曷求正草]  
[悅彭仁兄大人以居恒所著醫學諸大作成大帙敬賦小詩以誌欽佩] 　○萬卷精來萬證臨果然博古又通今平時有論皆宏製一日無閒更苦吟鋤樂早教芝滿徑種榆笑啻杏成林枕中秘輒公同志具見先生濟世心[  味閒小築主人沈啓榮羊艸]  
[屢讀種榆山人醫論心傾已久一日抱疴求治竟獲全愈感荷之餘謹呈俚句兩絕聊當鳴謝] 　○聲名藉藉震春甲扁鵲從知有替人三折奇功敢誰　一囊丹藥術何神　不期過訪識英姿目媿屠龍學已遲妙論別開醫世界興來時復咏新詩鴛湖半壑王仁陸錦章竹沅氏　稿 
[有贈并叙] 　文彩玉詞史姑蘇人年可二十許近自珠江來滬居西合具里審音律知字義粵調京腔並皆佳妙尤善捶洋琴循聲按譜王面別開平日作旗裝寡言笑華容婀娜顧盼生姿偶語燈前自有一種娟秀之氣撲入眉宇宜於羣玉山頭高張一幟也賦　六絕句以誌爪泥　○氷雪聰明水月姿淺斟低唱泥人痴妝成別具天然態髣髴文姬山塞時　百轉珠喉脆若鶯當　一曲盡心傾琴聲　越歌聲曼樂府新翻獨讓卿　雲綰雙鬟入畫圖最憐纎爪勝麻姑問卿當日瑤池宴拍按紅　記得無　眉痕淡掃遠山秋脉脉無言只自愁倘使玉人花下立羣芳相見也含羞　回首蘇臺迹已陳天涯我亦感風塵捲簾人似黃花瘦顧影誰憐謫後身　消受燈前酒半巵鑄無金更　無絲願憑一管生花筆寫出娉婷月下姿[  惜紅生初稿]  
 
 
