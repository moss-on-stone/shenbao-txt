# 1909 - 176 - 4913078

 

Page 1

 
 
   
 
 

Page 2

 
 
本館特别廣告 
　　甘肅災情甚慘敝館於本月初三日先墊英洋二千元十五日又籌英洋二千元前後共洋四千元己於初三十五兩日匯交甘肅籌振公所轉解散放申報館恊振所啓 
宫門抄 
　　五月十五日召見軍機肅王烏珍林紹年 
論説 
[重興海軍與普及教育之比較（毅存）]  
　　今我國有大問題二。重興海軍與普及教育是也。是二問題胚胎於數年之前。中間遲回審愼。且前且郤。終以費鉅事繁。不敢輕於一發。當局者之苦心。吾國民固　喻。之自重興海軍之。命下而後知。朝廷之對於此重大問題。有毅然。决然不。爲羣議所摇奪者。攝政王之英明果斷。誠足以聳中外之觀聽。起痿。痺之積習。而與此並重之一問題。益令吾儕小民生無窮。之之願望。以爲普及教育敕語。將頒布於旦夕間也。 
或謂重興海軍。所以爲固圉安邊振起國威計近數年來。朝廷之激剌於外侮者深。海牙平和會。以無海軍而被抑。南洋及非美諸僑民。以無海軍而受侮。風雲日。緊門尸洞闢。大勢所迫。雖羅雀掘鼠剥膚吸髓。而有所不恤。至普及。教育則既無顯著之效。又不足以聳動外人耳目。胡急急爲記者以爲誤矣。教育者國家生存之要素。也有教育則存。無教育則亡。教育興盛則國强。教育衰敝則國弱。茫茫五洲。列國數十。爲皇爲帝。爲奴爲隸。誰實能逃此。公例者。故善覘國者不問其軍備之若。何政治之若何。但一觀其境内小學校之多寡國民程度之高下。而國之盛衰。判焉矣。 
　　巨艦。利炮死器也。善用之足以殺敵致果。不善用之則以資宼兵而齎盜粮。甲午之戰其前車矣。甲午以。前我國艦隊不爲不盛。其中戰鬥艦之速率噸數。有超過於日本者。而黃海一戰。沈沙折戟。無片鐵之留。遺旗影機聲。與波濤而俱杳。此何以故。彼有教育而我無教育故俄之於日。其强弱之勢。豈可倫比。波羅的之艦隊。轟轟烈烈震動全球。而遼海一。戰卒歸挫敗。雖以尼古拉之梟雄。可薩克之驍。勇而不得不低首下心。以屈伏於島國。此何以故俄之教育不普及。而日之教育普及故。德之勝法。不歸功於大。將毛奇宰相卑士馬克。而歸功於小學校教員。誠以忠君愛國之忱敵 
 
 
 

Page 3

 
 
　　愾同仇之志。當養之於百年。非可責之於一旦。彼毛奇卑士馬。克雖有若何之勝算若何之雄略。亦但能利用此忠君愛國敵愾同仇之國民。而欲養成此國民。則非從事於普及教育不可。 
　　人但知列。强擴張海軍計畫。有進無己。抑知列强之擴張教育亦有進無己乎。即以日本言之。自戰事告竣尚以國民程度爲未足。於是改正教育令。延長就學年限。據去年統計表。兒童之就學者五百六十餘萬。較前增加十六萬餘。全國歲入五億萬元而市町村教育費實占五千萬元以上且於國庫歲支巨額以補助之。其竭力增進若此。然以視英美德法。則猶瞠乎莫及焉使國有精兵數百萬。巨艦百餘艘。即可爲地球强國。彼列强胡汲汲於普及教育若此。記者有以知其必不然矣。 
　　是故以時勢言之。則海軍與教育。同爲今日至急之　。不容偏廢。而以根本言之。則教育爲一國之精神元氣。人未有精神委頓。元氣銷鑠而能擐甲報兵强自振厲者。即以經費言之。海軍自甲午戰後。軍港失。船塢毁。戰艦淪没。人才寂寥無一毫之憑藉。其爲費也鉅。其籌備也艱教育則自庚子以。來銖積寸累。業己粗具規模。各縣教育會經費。少或千餘。多則數萬。其餘地方公欵。爲紳董所把持。者所在多有。祇有政府無强迫。明文故頑陋者得以施其阻力熱心學務者經種種障礙私憂竊。歎而莫可如何。今當局。對於海軍。則奉行恐後。而於國家根本所在。則濡滯不進。致令揣摩風氣者。以請復科舉裁减學堂之説進。幸攝政王賢明。不爲所惑否則於立憲。前途。豈堪設想哉。實行普及教育消息。京外各報己屢載不一載矣。我儕小民。延頸企踵。如大旱之望雲霓。乃遲之又久。尚無實行之一日有請自京師辦起者。有請自貴胄辦起者。築室道謀三年不成。學部諸公。具有啓迪民智之責。宜速議强迫章程奏請頒布。以慰海内喁喁之望。風聲所播。萬衆勃興。一般。國民。皆曉然於朝廷之决疑定策。皆爲吾民謀樂利。而興辦海軍非出於好大喜功之一念。可大白於天下果何憚而不爲哉。專電 
[電一（北京）]  
　　成都將軍馬亮奏西藏僧衆控趙爾豐殺戮焚掠全屬子虚該僧等竟敢毁謗天使圖遂阻撓私計奸惡可誅惟趙爾豐與西藏僧衆積仇甚深若再深入恐有不便 
[電二（北京）]  
　　鄂督陳筱帥奏前實患病恐誤要政故請假何敢恤人言蒙温諭慰勉病己漸愈當勉力支撐鄂省財絀萬分勢將不支當督飭各司道力求撙節奉旨知道 
[電三（北京）]  
　　又奏紳士聨名具呈余肇康有惠於鄂以言官牽涉遽蒙譴謫才實可惜請開復原官硃批著吏部歸查辦廢員内開單候旨 
　　按余肇康尊曾任湖北府道後升江西臬司又内轉法部參議革職後張相國亦曾力保 
[電四）北京（]  
　　吴重憙屢次告病民部右侍林紹年今日（十五）召見時攝政王諭詢良久有復任豫撫消息 
[電五（東京）]  
　　振貝子本日（十六日）晉見日皇恭呈清國皇帝親書及一切禮物日皇即在宫中請貝子午餐陪席者爲伏見宫貞愛親王東伏見宫依仁親王駐日清國公使胡維德及其他各顯官是夕伏見宫貞愛親王請貝子晚餐並定明夕東伏見宫依仁親王亦請貝子晚餐 
[公電（南京）　　各報館鑒勸業會定十八日舉行開工式並於是日在公園開園游會請各處物産會出品恊會恊贊會派代表蒞會 
緊要新聞 
[度支部議覆東三省請欵之准駁]  
　　請撥延吉邊務經費己准東督錫清帥奏吉林延吉邊務經費不敷仍懇由部籌撥一摺己由度支部覆奏云臣等伏查延吉邊務經費上年經由臣部奏撥銀六十萬兩本年三月間前任督臣徐世昌等仍以前數續請由臣部及吉林分任籌撥當以立案清單所列各欵未盡核實復經臣部議俟新任督臣到任後體察情形核明具奏再由臣部籌撥以昭愼重在案兹據奏稱邊事正在吃緊所需經費六十萬兩實屬有絀無盈請仍照原定數目由吉林認籌三十萬兩餘懇由部如數籌撥等語查吉林邊務延吉尤形重要一切應辦事宜自應勉圖布置既據該督將前次立案清單逐爲聲叙並以邊陲百物昂貴未能事事合於部章爲言臣等體察情形並核與前督原奏數目大致相符自當准照原定分籌數目勉爲籌措以濟急需擬請由大連關撥洋税銀十五萬兩山海關撥洋税銀五萬兩蕪湖關撥洋税銀十萬兩以上共銀三十萬兩均係有著的欵如蒙俞允即由臣部行知各督撫飭令各海關道遵照撥定數目逕解吉林兌收應用一面仍令該署撫將吉林省認籌之三十萬兩迅速解赴該處母誤要需並令轉飭撙節動用母任虚糜四月二十六日奉旨依議　 
　　請撥開設三省總銀行經費被駁東督又奏請撥欵開設銀行一摺亦己由度支部覆奏略云該督請撥欵設立東三省總銀行自係興利籌 
 
 
] 

Page 4

 
 
　　邊之要策與臣部意見略同惟銀行爲百業樞紐非籌有大宗的實貲本不足以堅信用而廣流通方今内外財政同一艱窘各省既窮於恊撥部庫更無可騰挪所請由部撥欵一千萬兩臣等籌度再三實屬無從設法至於借欵興辦亦非善策赢則利分而見少虧則本鉅而難償經理失宜轉恐受外人之操縱財政命脉繫於銀行尤與他項實業不同則此事更宜愼重現在奉天營口吉林等處業由臣部設立銀行此後自當統籌全局力圖擴張如東省興辦實業或須招徠商股募集公債均可由各該銀行代爲經理至另設東三省總銀行之處目前既無的欵可籌應請暫緩置議四月二十九日奉旨依議 
[江蘇旅滬議員發起預備會]  
　　蘇省旅滬議員潘君鴻鼎秦君瑞玠張君家鎭孟君昭常等擬於静安寺路預備立憲公會事務所設一議員預備會聞該會宗旨擬聨合江蘇全省諮議局議員研究職任權限並對付督撫所交議案及諮議局自行草具議案之預備現己定於月内開第一次預備會滬上交通便利想江蘇各屬議員贊同此舉者必將聞風來會矣 
按記者嘗言議員有議員圑體之預備一般紳民有一般紳民圑體之預備因主議員與一般紳民各設一研究會記者之意不過據情立論供識者之討論焉耳今潘秦張孟諸君以法學名家膺議員重任而發起此會可見議員自有當務之急而鄙見或尚不悖於法理所願江蘇全體議員惠然肯來亟從事於議員圑體之預備尤願一般紳民聞風興起另設一會以爲議員之輔助則江蘇諮議局之前途幸福無量我江蘇議員我江蘇一般紳民亦有贊同此旨者乎大好光陰朂哉勿怠 
[新蘇撫政見之一斑蘇州]  
　　日前蘇垣候補道府各員到申謁見新任蘇撫瑞莘帥聞當時莘帥議論謂蘇省吏治腐敗逹於極點前在藩司任内己深知其細思欲力加整頓奈被某觀察暗生阻力事事把持即以財政而論藩司本有綜核財政之責竟致未能過問實則彼所委任各員類皆鑽營奔競之徒即辦理筆墨之員亦未能明白事理殊無足取而一班狐羣狗黨往往趨之若鶩爲其利用以爲泰山之靠現在非先從整頓吏治入手不可又謂蘇省營務如巡防隊太湖水師等營積弊甚深現在統領管帶等均係藉隸湖南者居多實則營務素未講求軍學不知研究徒染舊營之積習毫無操練之實效其種種伎俩如李革道本森者在所不免云云 
旅奉湘紳電告挽救選舉辦法奉天 
　　旅奉湖南同鄉陳炳煥等因本省選舉事於五月十二日分電挽救原電如左 
　　京電資政院憲政編查館王爺貝子中堂鈞鑒湖南辦理選舉不遵定章演出極怪現相緣官未能認眞督率紳不得盡其責任籌備處全無法政知識調查員多係夤緣鑽充初選甚無條理若複選仍蹈前轍憲政前途何堪設想爲此仰懇鈞處嚴飭湖南官吏務必聨絡正紳遵章愼選以期得人庶可上副朝廷慇慇求治之至意旅奉湘人某某等謹禀叩 
　　湘電長沙席少保祠議案研究會譚祖安廖笏唐諸公鑒湘鄂借欵合同聞己畫押各報所載不詳但六七八三條皆與路權牽涉與原議不符事關湘省命脈如未簽押應速籌抵制若己簽押其中利害實議案中研究重要問題湘總公司應有全文乞鈔出討究共籌辦法又報載湖南選舉怪狀讀之憤極國會請願吾湘發起若結果如斯各省其謂湘人何查選舉章程第七十九條辦理不遵定章爲選舉無效諸公對此必有處置同人己禀資政院憲政編查館並乞設法救濟按兩電簽名者陳炳煥洪汝冲雷飛鵬曹典初羅永紹蕭仲祁廖楚璜李金杜楊德鄰姚紹崇方永愼羅時傑黃篤衡林紹敏楊讓德黃果勵黎尚嶽王百塤曾寅何偉何榮光雷森魯疆東董邵郭宗烈蕭鴻運徐祉善周完熊大垣 
[新魯撫之政見（）續]  
　　至戊戍一案己成往事是以光緒三十年曾奉恩諭分别開復原免有司奉行未盡用者寥寥擬懇特予恩施凡戊戌案内各員概予赦放免罪其己復官者酌量録用各員感再造之恩必有晚蓋之報近來異説濳滋日形龐雜戊戍黨人平日著書立説似皆効忠本朝倘獲昭雪未始不可壯正氣而消邪慝也三日除浮文中國文牘之繁禮節之縟輿服之縻皆各國所未有謝賀各摺必用駢詞殊無精意例行各事有各部專　覆核則宜逕咨該部何必人奏煩乙覽之精神眩要政之研究此浮文之在文牘者鹵簿出入從衛盈途慶賀拜跪天顔莫識與東西各國君臣相接有如家人者不可同日而語祭祀則陪祀齋戒實同具文朝典則坐班騐看何關宏旨至官民之冠昏喪祭繁縟相承奢侈無等尤與風俗政教有關此浮文之在禮節者各國君主出入絶無騶從我則疆帥出署兵弁塞街邑宰下鄉丁役勞擾又如棉裌單葛衣隨時易冬日冠服名色尤多自非有力實難製辦不能崇儉無非由此此浮文之在輿服者當天下晏安之秋踵事增華原可以黼黻昇平今世局日非强鄰環伺仍猶上下崇事虚文擲精神財力於無用之地臣愚誠不知其可應請飭下御前大臣軍機大臣會同禮部切寔次第删減務從簡易以裨實政四曰袪弊政古者宦寺本以位置刑餘之人漢文帝除肉刑乃不能除此遂爲漢唐宋明之巨禍移步改朔皆以此爲厲階我朝家法森嚴宦官從不准干預政事遠軼前代顧今日環球之上惟中國與土耳其朝鮮有宦官爲世詬病若輩净身之後斷其嗣續復不能别圖生計其害更甚於鬻奴似非仁政所宜有應請飭下内務府大臣詳細查明名册以現在當差者爲限不准再進缺額不補有願告假者酌予恩餉以示體卹並請飭下法律館增定私自净身及被逼誘者之罪列入專條則可除二千餘年之弊政息五洲菲薄之心 
 
 

Page 5

 
 
　　誠新政所必先矣五曰籌議院之基礎現在資政院原以規仿議院而二年以來究無實濟之可言屢有請改都察院爲下議院者今日選舉未能實行誠難分立兩院但關繫政治之得失必集思廣益以定從違此不易之理都察　科道各員多通逹時務才學兼復之人若令與資政院合併平日分科研究調查遇事大衆集議始可漸收議院之效至科道原有彈劾之責不妨仍准照舊各自具奏以廣朝廷耳目俟將來選舉章程詳定之後議院成立另行核議辦理（仍未完） 
[東三省近事]  
　　錫清帥蒞吉之預備東督錫清帥於初九日由奉起程至長春己紀前報兹聞清帥不日即由長至老少溝趁輪蒞吉俟巡閲吉林後即赴江省刻吉省各司道己多預備前往老少溝恭迎帥節省垣所修總督行轅一時不及告竣己議定將民政司署房舍盡行騰讓重加收拾備作行轅日來司署各員己有遷移者 
　　奉天公署幕職辦事章程錫清帥前飭秘書員及各科叅事酌擬幕職辦事章程己誌本報現聞秘書員及各科叅事等己將該項章程擬就其目有四甲職掌乙權限丙責任丁統屬又幕職開辦暫行簡章其目有三甲文卷乙收發丙庶務此外尚有核辦文件章程亦由秘書員及各科擬定呈由督撫憲批准業己實行矣 
　　紀錢能訓入都裁缺右叅贊錢幹臣於初十入都誌前報兹聞錢叅贊於是日早九鐘乘京奉火車起行時程雪帥及各司道以下各文武官員均至車站恭送其諮議廳各員因有舊屬之誼故或送至新民或送至榆關 
　　延吉預防韓國黨魁之起事延吉巡警總局以近有韓國義兵首領在延屬散佈會黨票紙擬開會研究應付方法緣日前有南段陳巡弁在邊署近傍拾得一帖前列數行字跡離奇衆咸不解帖尾書如有可堪之人員仰即録送以便同甘苦共成大事云云末蓋圓形印章一顆硃泥爛然文爲李範允三字李係韓國義兵之黨魁素以反抗日本爲主義者曾與日兵交戰數十次警局總理恐擾亂治安且慮惹起國際交涉己嚴飭各分局竭力防範如有舉動可疑之韓人概應切實盤詰 
　　争懸國旗之交涉延邊督辦吴綬青統制刻將蒞延僑延韓民悉預備懸掛龍旗以誌歡迎事爲日本駐延派遣隊所聞立即傅知各韓屯屯長謂如欲懸旗迎接接吴督辦必須一律懸日本归日之國徽否則嚴責不貸我駐邊各營隊亦復申儆僑民定須懸龍旗以示敬否則驅逐回國現兩國知此事關繫國際問　竭力争執韓民介其間頗有歧路徘徊之勢　　日人殺害警兵案先議吴督辦刻據派赶火狐狸溝之調查員報告去年日人在該地殺害我國警兵案中之緊要關鍵己探訪確實故擬與日員先開談判 
　　日人謀攫岫岩礦産日本駐遼都督府前委礦業技師赴岫岩調查砂金礦産兹聞該技師己將安奉全線産礦之區調查明確於日前特來安東與旅安日人籌議略云俄人謂滿洲礦産爲極東之大藏實庫今經切實調查洵非虚語惟此項礦産清人一困於資本再困於學問决非獨力所能經營我國有志之士宜急慫恿政府堅持日清合辦之説以期逹此目的不然時機一失各國垂涎者衆清人起而自辦皆意中事云 
[京師近事]  
　　俄國義勇艦隊局近日對於海叅威埠至聖彼得堡之航業切實振興以補西比利亞鐵路之不及該艦隊除自有輪船及租借外國輪船外又在丹奇嘎定購大輪五艘己將竣工該艦隊局現特擬定航綫以海埠爲起點航太平洋環美洲沿英倫以抵聖彼得堡仍由大西印度兩洋折而東以與各國争權海上該埠中國商人己將俄人之計畫報告北京大部 
　　鹽帮航商陳春康因航業凋敝昨將鹽幫船會前後被阻情形禀請農工商部設立公司以資維持聞該部以該商等圑體渙散己成積習另設公司亦屬具文業己批駁矣 
　　某某兩侍御昨又糾合司諫多人在松筠庵會議分任調查各部各省大吏有無沾染烟癖之人以便據實指參 
　　吏部咨各衙門文略云三月十九日軍機大臣欽奉諭旨恭備德宗景皇帝梓宫奉移差務之民政部丞參廳丞禮部丞參步軍統領衙門堂司各官除己加恩外餘均賞加二級欽此欽遵到部除内務府官員向不入本部官册各旗營武職人員應歸陸軍部辦理外所有明奉諭旨加級各員應即欽遵分别註册其禮部民政部承辦喪禮堂司各官並恭送梓宫及隨從皇太后赴陵文職官員應得加級之處應由本部註册者務即造具清册送部查辦 
　　陸軍部鐵尚書因東三省爲强鄰環伺之地日俄戰後東清南滿等路直貫腹心軍備上險要己失自非擴充水師整頓江海防務不足以資守衛故於日前特電催東督迅與吉江兩撫會同籌畫松花黑龍兩江水師推廣辦法以期與北洋水師聨絡一氣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[電商江蘇地方自治]  
　　五月初七日蘇撫致民政部電民政部鈞鑒蘇省籌辦憲政會議廳議决逐年籌備城鎭鄉地方自治事宜定限立通行表通飭各屬認眞辦理如元年調查城之區域内户口總數及合格選民造人名册二年舉行城議事會董事會選舉劃定鎭之區域調查各鎭户口總數及合格選民造人名册並查各鄉户口三年舉行鎭議事會董事會選舉劃定鄉之區域覆查鄉户口總數及合格選民造人名册四年舉行鄉議事會及鄉董鄉佐選舉並於不便合併人户稀少之鄉設鄉選民會及選舉鄉董鄉佐係酌量蘇屬地方情形辦理現奉大部頒發逐年籌備章程以各地方繁盛中等偏僻分作數明籌辦此間所定先後次序雖與大部所定稍有不同於分年籌備限期並無妨碍而於地方情形尤爲合宜是否可行謹候鈞示啓泰冬 
　　民政部覆蘇撫電蘇州撫台鑒冬電悉城鎭鄉地方自治擬分期籌辦所定先後次序尚無窒碍惟逐年籌備憲政事宜清單内開城鎭鄉地方自治限宣統五年一律成立尊處變通辦理總以母誤該限期爲要民政部支 
[旅奉皖人電争銅官礦權奉天]  
　　旅奉皖人於昨日公電外部云北京外務部王爺中堂大人鈞鑒銅官礦約逾限當廢凱約翰本係一商人資格現己理屈詞窮務求大部始終主持必逹廢約之目的全國幸甚吾皖幸甚旅奉全體皖人許世英等同叩佳 
[福建救火會上外務部呈（爲天安寺交涉事）]  
　　竊念中等住居橋南爲闤闠鱗接之區又鹽米倉儲之地扶持守望未忘古風救災卹鄰詎無善策遂於光緒三十四年三月二十日邀集同人聨絡各界仿照外國消防隊成法於天安寺内設立閩南救火會己由商務總會移請府廳縣主出示存案辦理就緒頗著成效詎有英署書記曹定豐佔住寺之右廂於六月二十日率同伊姪福建大挑知縣曹士元到會挑釁摔毁器具紳商不平擬控藩署嗣經生員陳佶齊等出爲調處由豐自願他徙并將寺屋退還仍作公産立約簽字具可憑証又寺中舊有廚房一所曾被英署聽差張泉泉佔住適有會中要用廚房於八月間由紳耆囑令搬離泉反恃符抗拒且詐稱英領之命勒限救火會搬離當經會中函詢英領旋得簽字復函云係錯誤乃泉復敢從中播弄於八月十七日特將領事之命來召會員又經函詰竟以救火會佔住伊政府租地等語函復日冒認天安寺内藏六庵松風堂各所皆爲伊政府之租借地函致洋務局强逐救火會搬離經救火會禀控督憲暨洋務局憲曾由洋務局派委員高慶銓後經洋務吕會辦渭英福防支廳主恒恭及林紳炳章先後履勘分明禀詳駁復各在案如何辦理迄今未蒙批示中等恭讀奏定城鎭鄉地方自治章程第五條以救火會及保存古蹟置居自治事宜之列誠知閩南救火會之創設天安寺之保存猶是上體聖主宏謨下倡地方善舉也蓋天安寺建自宋朝載在省誌松風堂爲宋李忠定讀書處藏六庵係恭祝聖上萬歲牌之所歷經倉前鄉紳士禀官示禁住家又據咸豐年間英署租約明載天安寺雙江臺後空曠山園租與英領事蓋造四至亦經詳列全圖附呈電鑒又約末載　寺後應行堵塞領事署另行開門出入可知今日之英署即當日之空園寺後之門尚當堵塞則寺内確非英署租地無疑且天安寺曾於光緒庚寅年經倉前鄉重行修建立碑爲記若係英署租地彼耶教中人何以肯存偶像閩人修整何以不被阻撓情節顯然當無疑義中等伏思以福建人之公産辦福建人之公益官吏當盡其保護地方之義務外人自歛其吞噬之野心乃曹士元狡比城狐己官箴之有玷張泉泉身爲倀虎復人格之無存致使公法弁髦英公使聽膚受之愬兩端首鼠交涉家存姑息之私此地爲戎誰尸其咎中等無己瀝叩鈞部大人俯准堅執租約力争主權一面派員蒞閩勘辦以存公産而扶公益不然藏六庵不日爲墟將置萬歲供牌於何地救火會功虧一簣且妨地方自治之始基被髮見於伊川信國民之知警鼾睡來從臥榻豈他人之能容伏懇鈞部大臣嚴重交涉拒絶侵佔地方幸甚五月某日福州天安舗耆民王位中閩南救火會代表林雨時同叩 
分類新聞政界 
[查辦丁漕抑勒叅案江西]  
　　贛省各州縣於征收丁漕不收銅元宫票短價勒收洋元以致病民怨聲載道被人奏參奉旨交端午帥查辦現己札委趙太守淶彦抵贛查辦與劉雨山方伯調查案卷凡地方紳士禀控之關於此案者有數十起之多現經密委分赴各屬嚴查禀復以便復奏惟金谿縣徐大令敬熙被控尤甚刻由方伯責令該管撫州府范太守據實查明禀復核辦 
[禀請實行調驗吸烟紳士松江]  
　　松江府屬紳士具禀省台文云紳董吸烟不准辦理地方公事憲章通飭雷厲風行乃時逾月餘而現在地方之辦理公事者吸烟人仍居多數何以故未嘗如官塲之實行調驗也故不准者自不准而辦者自辦且各董辦理公事往往出入衙署習爲故常情面所關優容可市且謂不准辦理者乃對於未辦者而言非對於現辦者而言法意本屬簡明而容身妙於誤會自非迅飭實行凡各廳州縣辦理地方公事向來吸烟之紳董概呈切結請赴調驗不可應請飭令各地方官特設調騐烟瘾所或慮地方官不免寛容另委監騐員當塲搜騐並照此次諮議選舉章程凡辦理地方公事之有嗜好者許地方人呈控控不實者罰金控而受驗吸者除斥退不准外更科罰金尤不准調騐所作弊以致驗如不騐轉使吸烟人有恃無恐地方公事仍可牢踞把持而曲房密室之中依然吞吐行樂紳等恫於大局之關係端在禁烟而明法之森嚴敗於容隐用敢瀝忱申請實非好爲苛刻之論别存攻訐之私 
 
 

Page 11

 
 
　　祇欲憲令逹於必行污點因之盡滌以適於我國家化民成俗之機再憲飭禁烟章程内開學界吸烟者職員教習辭退學生除名似專指學堂而言現奉明文於暑假期内考取優拔似亦關於學界且優拔爲受職之堦日後即涉官界尤宜不准吸烟並請通飭各屬報考優拔者一併取具並無嗜好切結到省赴試時由學憲驗過實係不吸始准考試 
[蘇省清理訟獄情形蘇州]  
　　江督端午帥日前以各屬監覊各犯擁擠札飭臬司妥籌清理之法等因趙廉訪以自下若委員分赴各縣清理則省中無許多幹員且各州縣案牘繁簡不同大抵江北淮揚徐海各屬案件均有積壓者江南如上海崇明寳山海門等處積牘亦所不免其餘各屬州縣似命盜詞訟尚簡特即分移淮徐常松各道及札行淮徐海各府州就近查明各州縣積壓案件及監覊各犯淹滯之處何處可飭自行清理何處必須由省派員前往帮同審理分别復司以憑核辦並一面飭令各州縣將監獄押所如何改良情形據實具復 
[派定辦理地方自治員紳常州]  
　　武陽城鎭鄉地方自治事宜日前集議己誌本報兹悉武陽二令照會各圑體以地方自治限期刻不容緩現擬先行設立武陽籌備城鎭鄉地方自治公所所有辦理第一次選舉人員遵照地方自治選舉章程第六章第八十一條應由地方官遴派官紳充之兹將選定諸紳録左惲莘耘惲悔菴莊誦先梅介節徐果人錢琳叔朱穉竹錢本源惲叔謀王健常沈阜生王子鈞于瑾懷徐文浩陸蔚時孟蒓生孟庸生屠元博 
[江甯調查總局開辦情形南京]  
　　江甯調查總局司道續擬分科辦事及酌定調查範圍各項規則開摺詳奉督憲批云調查二字名義至爲廣博制度名物萬緒千端若上無提綱挈領之方即下無溯委窮源之準奉行者苦無依據遂不免詳略任情查報既有不齊編纂自難明確誠如來詳所云有治絲而紊之慮兹據詳送續訂辦事細則既爲之詳説理由又于每股事項均分訂界限明示範圍使辦事者確有持循辦法殊有條理應准如詳通飭照辦現在編訂事項己准館咨飭由各省查明造報民政財政統計表式亦己奉准頒到仰即督率在事各員認眞蒐輯如法造送 
軍界 
[選派兵官赴講武堂肄業問題蘇州]  
　　江督端午帥以南洋講武堂修改章程將各種專門學堂分科列校薈萃一堂皖省新軍將校前經允准來寗附學膳雜各費按額攤認江蘇儘可仿皖省例將兵官送甯肄業抄録章程咨明蘇撫查照辦理等因前撫陳中丞當即抄單札處移會署理混成恊劉統領查定見復去後兹准復稱職道伏查南洋設立講武堂皖省新軍將校附甯肄業蘇省自應遵照按額選送惟三月初一開學之期己過而膳雜各費如何攤認尚待調查既准咨請緩至秋間預先選定再行詳咨附甯學習應請咨明兩江總督查核詳祈示遵等情到院除批示外相應咨明江督請煩查照 
[准給胡學紳家屬膳費長沙]  
　　湘省常備軍楊恊統晉前據日本陸軍士官學校畢業生李任等禀稱胡學紳於士官畢業後派入聨隊見習因戰時秘密書衝突成案至今未結該胡生親老家貧妻弱致病言之甚爲痛切等情禀由楊恊統轉呈湘撫岑堯帥批飭善後局按月發給胡生家屬膳費洋二十元自五月分起俟胡生歸國再行停支 
[整頓軍隊之一斑安徽]  
　　安徽六十一標步馬炮工輜等隊現由余恊統大鴻逐漸整頓日起有功其一種囂張之氣消泯殆盡近又頒佈嚴今張掛營門即飭各軍隊凡值星期兵士僅予營内休息概不放假故六街三市竟無一兵士嬉游者 
學務 
[撥解存古學校經費蘇州]  
　　蘇垣存古學堂所需經費詳定原有學古堂存典息欵及司庫撥銀濟用不敷之欵並由牙釐局另欵平餘項下歲籌銀二千六百兩撥濟應用嗣因常年用欵預算不敷詳准續撥本局歲籌銀四千兩作正開銷遇閏之年所缺銀兩仍由司局按數分撥業均解至春季在案兹届夏季三個月應派經費銀一千六百五十兩業經牙釐局除在存閑欵項内暨米捐項下動支外並札委張巡檢文瀾如數解繳以濟校需 
[考試優拔確期蘇州]  
　　蘇垣本届考試優拔各生經樊提學定期二十九日取齊各情己紀本報兹悉本届考試先考拔塲定期於六月初三日舉行不日當見明文 
實業 
[松郡物産成立大會詳情松江]  
　　松郡物産成立會先期由紳商學界公發傅單准十四日下午二時假座商會開會是日大雨如注勸業會總辦陳蘭薰觀察會辦向淑予如期戾止府尊戚太守華婁張劉兩大令勸業郁委員亦同時臨蒞來賓除華婁兩縣士紳外川沙則黃韌之陳逸如上海則李平書姚子讓穆杼齋蔡松甫青浦則金劍花許詠霓蔡仲甫南滙則顧旬侯顧源慶張雛深張雲洲秦亮臣夏逸帆馬文魁計鷺江奉賢則朱昻若顧訒舍戴曉滄王景沂金山則丁一飛舒韾山朱雨聲黃芳墅等均冒雨蒞會戚太守宣佈開會宗旨陳向兩君先後豋檯演説大旨謂物産之盛衰關於生計之盈絀故物産會與我民之關係至爲密切次李平書穆杼齋兩君相繼演説痛陳外界激剌生計不振之原因聽者鼓掌如雷最後雷繼興君謂向公籍隸楚南我松人或未能全解其演詞用再譯述並説物産會之影響於社會者甚大説畢由郁屺生君演説數語太守豋台推定李平書君爲總幹事長穆杼齋金劍花謝宰平朱子灝四君爲調查出品幹事員吴伯庚君爲文牘員鄭子松君爲會計幹事員錢選青林錫田兩君爲庶務幹事員並照章請府尊爲本會監督縣尊爲本會副監督公議暫就商會爲事務所以便與各處接洽另假育嬰堂之醉白池爲物品陳列所開所之期預約至遲重九左右經濟一項或提地方公欵或請官紳分認或照慈善會辦法捐輸另行核議時己五鐘遂鳴鈴散會 
 
 

Page 12

 
 
[常德錢業之小風潮湖南]  
　　常德府爲湘省西路商業繁盛之區而錢業尤爲盛旺自去歲劉恆慶隆兩莊相繼倒閉各錢店均有戒心不敢濫出花票即己經發出者無不陸續收回現在市面花票以惠慶裕一家爲最多日前不知因何事故實起風潮持票向兌者絡繹不絶幸該店存錢甚多隨時兌付得以支持越日風潮始息 
雜記 
[籌欵建設太常專祠蕪湖]  
　　己故太常寺卿前徽甯池太廣兵備道袁爽秋京卿敦重名節講求實學於光緒十九年莅任皖南在官五年以實心行實政百廢具舉成效卓著自去任以迄今日皖南士庶感頌太常德澤不衰仰荷予諡並准建祠蕪湖紳士昨特集議擬於蕪湖河南岸南市地方建立祠堂以爲歲時致祭之所禀呈蕪道郭觀察云袁公在任時曾捐廉銀五千兩發商生息爲中江書院經義治事兩齋膏火之助自書院改爲中學此項息銀遂撥作中學經費查皖江中學堂經費全恃皖甯兩米釐局支給加以書院租穀歲約一萬有奇儘彀開銷無虞支絀是增此數百息銀未見其多減之亦尚不覺其少僉議以公留遺之欵爲建祠之用不費公帑不傷民財衝情度理似尚可行擬請准將袁公前捐留中江書院五千金存欵悉數撥作建祠之資如仍不敷當由紳等設法籌募以期尅日興築伏乞察核轉詳准予照撥藉修祠祀而遂輿情 
[寃獄沈滯之苦况無錫]  
　　天授鄉民陳裕坤家有公田一百五十畝向將田中餘息歸四房子孫分派作祭掃費自陳修毓經管後將應分餘利一概吞没非特不將帳目算清而公帳田單亦不交人輪值族人大動公憤舉裕坤父茂生出與理論令將田單交出帳目算清歸應輪之人經管修毓飾辭推宕且賄通天授鄉董葉芬等誣茂生擋租送縣究辦伊令輕聽一面之詞不問曲直責押遷善局四月有餘迄未釋放尤可怪者裕坤堂叔陳阿細一目微眇當日隨衆觀審陳修毓賄通差保誣指擋租面訴縣令遂一併拖下笞責押入遷善局今亦四月有餘裕坤痛衰父不堪重責懇求身代非特不許且被押待質所由邑紳力保始准暫行釋放而全案諸人之不訊不釋長困囹圄者如故 
[巡士淫凶類誌杭州]  
　　前日荐橋街豐禾巷内夜崗巡士熄滅警燈擁抱某蕩婦調姦突被左近某館役撞破該巡士怒甚拔劍欲斫該役懼而奔避彼即鳴警笛號召隣崗誣爲竊盜羣起痛毆其時適路校學生阮鳳召經過上前解勸該巡士亦怒其干預指係某役同黨一併扭送梅花碑分局巡官鄭某明知曲在巡士不肯認過推送總局幸發審丁大令詢悉内容再三向阮道歉並派稽查親送回宅維被毆者查係候補某大令家丁無端被辱心有未甘擬即通禀各憲嚴究又柴木巷内巡警總局門崗巡士亦時有調戲行路婦女情事月前有某校女學生趙姓由堂回家路過警局該巡士胆敢指爲蕩婦戲撥下頦該學生突受奇辱痛憤欲絶現問其父兄及婿吴某己投函巡警道楊觀察要求澈究矣 
[邵伯河工崩裂鎭江]  
　　揚屬邵伯運河石工於前日忽然崩裂十餘丈幸河水淺涸不致成災當經該處紳董據情電禀江督昨經端午帥電飭淮揚道吴鑑泉觀察赶緊派員前往估修須赶伏汛前一律修竣以備不虞吴道奉札後當即派時慶璋二尹於初八日到邵勘估俟禀復後即行開工興修 
清談 
[梁如浩又補缺矣]  
　　京外大員近日患病甚多記者曾擬一表約得十人方兾天相吉人喜占勿樂不料直督楊蓮帥竟因此而長逝記者曰出有缺焉九人而己 
　　楊甫出缺而外部右丞梁如浩昨亦因病請假其病狀則曰肝分大虧時患目疾其假期則曰請假四月出洋就醫記者曰賢王有病臣十人楊出缺梁補缺 
增韞亦將補缺乎 
　　頃又得浙江消息云浙撫增固帥腿上忽生一瘡雖未經請假然己數日不見客現延西醫張寳慶看治據云須開刀出毒始能速愈或曰大員患病之十人中那相出署北洋病當愈矣增撫殆又將補缺乎 
記所見商界之怪現象 
　　本埠望平街大昌元烟紙店係火燒後擴張者昨有某甲向該店兑銀角一枚該店夥持角洋出授與不相識之某乙乙前兌銅元者彼見與以銀角亦不與辨正在辨别眞雁問而他夥持銅元出見乙己有銀角遂問銅元係何人所兌甲始聲明余兌銀角者甲所向兌銀角之夥見之始自知誤授反厲色責甲曰爾何不接甲辨余安知彼非亦兌銀角者該店夥老羞成怒悍然語之曰余做生意頭髮己白汝非外國人何足怕嗚呼商人之智識卑鄙如是彼此爲外國人不可與之計較若中國人不妨任意凌辱之其畏懼外人而欺侮同胞若此宜乎近日印奴迭次强姦婦女而我華人吞聲忍氣或漠然坐視而不敢與較者之多也或曰如該夥不幸而遇印奴非禮之加當必默爾而息 
　　記者曰商人智識愚陋如是余且憐之有提倡商務之責者亟宜以興商學開商智爲務 
潘傑小史 
　　（五）衡義 
　　奇南淡然言曰契來赴美適丁斯會固薦甚奇第余默察南禪語言動静似非漠然罔覺者恐契來亦曾輸情於南祥 
　　宛南夫人曰事或有之契來之鍾情於潘傑人鮮聞之者契來既鍾情於潘傑則潘傑對於契來當亦不致恝然奇南莫對 
　　是夕月明星稀流螢因風上下穿樹爲戲波摇玉碎微風吹林葉颯颯作細雨聲弗侖痕獨居無聊乘月色晶明步行往訪摇傑行近林間聞有女子呻吟之聲踵聲察之則果潘傑也 
　　契來曰如此良宵獨自徘徊未免辜負雖有皓月泉聲助汝歌嘯獨不慮狂風怒濤時來侵撼耶 
　　潘傑笑曰汝不爲狂風怒濤尚孰有狂風怒濤敢來侵撼 
　　契來亦笑曰名花嬌蕊孰忍以狂風怒濤相侵撼特懼以名花嬌枝侵撼風濤耳 
　　潘傑喚曰弗侖痕余有一腔言語欲訴汝久矣未得其間並不知汝欲聞否也故未以告今夕風月纖纖照我兩人汝其能費數分鐘之時刻與我散步於溪流之畔乎 
　　契來曰甚善兩人乃携手偕行 
　　潘傑曰汝亦知我對於汝之情愫固若何乎契來僞言曰汝之言語吾己悉知我不知汝之心理究何若也 
　　潘傑曰我對於汝之感情竊自猜度以爲蔑以加矣第不知汝對於我之感情究若何耳 
　　契來曰我之愛汝不過爾爾 
　　潘傑忽髮色曰不過爾爾 
　　契來笑曰與汝雖不過爾爾顧欲更覓第二不過爾爾者尚未可得 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉重開票]  
　　湖南（長沙瀏陽） 
瀏陽縣應配出當選人二十三名初次開票及格者十二名其缺額十一名業由初選監督加倍開列二十二名再行投票仍以五十票爲及格現己重行開騐其得票最多者尚祇三十七票竟無一人及格祇得再將加倍開列各姓名仍復榜示舉行第三次投票 
[變通重投票辦法]  
　　湖南（常德武陵） 
武陵縣初選開票僅得當選人二名例應重行投票該初選監督王令擬得變通辦法因電禀省垣籌辦處云籌辦處憲鑒照章初選開票不足定額者應於開票三日後在原投票地方加倍榜列姓名令前有投票之人重行投票現武邑大水苟仍分往各區殊形障碍可否即令在城内第一區舉行再計算票額是否合前得票數核算又榜示有建議不列姓名者可否允行恭候電示祇遵 
[初選舉訴訟]  
　　湖南 
長沙長沙長沙縣初選當選第一名柳正藩己被人聨名控告其可否赴複選區投票尚須此案訊結方能定奪 
　　長沙湘潭湘潭縣初選開票後業由初選監督將當選人及得票次多者分别榜示聞其中當選人及得票次多者不免有不孚衆望之人如熊某等或被人録其生平劣跡禀縣或會同都衆合詞禀縣現在己生出無數轇轕 
複選舉訴訟 
　　江蘇 
徐州職員時澄清史守疆江煥文等由郵遞具禀臬轅略云徐州複選舉當選之張鴻鼎以紈袴遺傅染市井習慣且帷薄不修豪賭無行而烟癖之深尤屬罕與倫比伊逢人輙云戒烟實則吸嗜如故不過假此爲運動當選之媒禀叩將張鴻鼎調騐撤換趙廉訪批云據禀張鴻鼎素有烟癖原不合選舉資格惟禀係郵遞難保非揑名妄控仰徐州府先傅原禀列名之時澄清等到案訊明核辦具復 
[解釋選舉章程]  
　江西籌辦處致臨川縣電云撫州臨川縣左令鄭文奎正册無名照章祇准投票不能當選諮議局佳印 
　　籌辦處致陸軍學堂總辦吴觀察函云接閲貴學堂學生公函據本處上月二十八日復南昌初選舉事務所函稱各節辨論甚爲詳晰惟南昌所致本處原函貴學堂學生想未獲見此中不無誤會查閏二月二十三日本處復南昌事務所函第三條内稱實業測繪醫學均以得有普通中學畢業文憑爲定是貴學堂畢業生本與中學同等得有選舉公權本處早己知之上月二十四日南昌來函忽稱測繪二年畢業是否有合選舉資格本處謹照陸軍部奏定測繪學堂章程第六條二年期滿舉行畢業考試咨部會考發給畢業執照條文核辦所稱測繪二年畢業實爲不符定章至不必塡人正册云者亦指此時年限不足測繪並無二年畢業章程而言不必入册與不得有選舉權大有分别豫科二字南昌原函並未載出本處未便添註又江西等豫科畢業有選舉權者查高等豫科畢業准照中學畢業請奬優拔歲貢山西浙江廣東福建各省奏准歷辦在案本省去年舉行高等豫科畢業邀准中學奬勵亦不乏人本處以高等豫科爲中學同等畢業得有選舉權確有依據並無畸輕畸重之見豫計貴學堂學生畢業期邇下屈選舉均係選舉中人查館章議員選舉章程第二十二條宣示人名册如有錯誤遺漏均得呈請更正細閲貴學堂學生來函保守公權愼重選舉良用欽慰爰將上月二十四日南昌來函抄出詳細裁復希即傅知俾供衆覽陸軍學堂吴總辦復函云敝堂各生擅自出函實千犯本堂學生不得干預國政規則業己照章懲罰並將台函宣布各生惟測繪學堂當時部章無大中小學之别各省章程均由部頒仿照中央測繪學堂辦法照章預科一年畢業復入專科再學兩年畢業現調查京師測繪學堂專科功課繁多己延長至三年畢業合豫科年數共需四年方能畢業按其功課程度而論豫科畢業己與中學畢業相等升入專科即與高等專門學堂相等敝堂從前均照外辦章程並無豫科專科之别自去年夏季奉到部章後方倣照辦理所以豫科卒業較遲舊年臘月方行畢業己經多習一年自今年開學己照部章專科辦法其程度實在中學以上高等同等計至專科畢業時期需四年有奇部章第六條三年畢業即指咨部會考發給專科畢業執照而言也查農業學堂係專門實業學校可與相倣本堂豫科卒業己經兩載與南昌初級師範學堂學期亦能相符照章應否有選舉權及被選舉權或暫停選舉權事同一律懇即倣照辦理籌辦處覆陸軍測繪學堂函云貴學堂學生自應援照農業學堂預科畢業辦理惟查館章諮議章程第七條第五欵各學堂肄業生須停止選舉權亦應遵照辦理俾歸劃一 
本埠新聞[聨絡中美商情之函稿]  
　　美總領事維禮德君致商務總會函敝國火奴魯商會聞去歲曾至本埠之商會總董德樂君所言貴商會有擬邀南清及中央各省商會會於上海之舉故近日該商會聲明極願與會以敦中國及夏威夷商界之睦誼倘貴商會願邀敝國商會來滬與會邀帖到日自當從命且願選派極有聲望之大商代表前來本總領事今定於本月十八日即西歷七月五號下午五點鐘附高麗輪船回國惟該船必由火奴魯魯經過如貴商會實願邀敝國商會派人來滬游歷以備研究商業並與各商會聨絡本總領事正宜乘此時機自向火奴魯魯商會代爲聲明合先函致貴總董查照酌奪並請於十八日以前見復爲荷 
　　商務總會致各議董函啓者邀請美商一事前曾提議兹接美總領事維禮德君函開美國火奴魯魯商會極願來華聨絡商情本總領事定本月十八日回國道經火奴魯魯以便代逹是否邀請祈速見復等語現定十五日下午兩句鐘請駕臨本會公同集議俾可作復並將十六日禮拜六常會公件提前會議 
領袖領事照會滬道文（爲青陽港賽船事） 
　　爲照會事西五月十八號及二十五號兩接來又以赴青陽港賽船一事均經閲悉兹本領補先將快意之處奉告台端善見得並非貴道亦非該縣阻拒體簡西商前往緊賽在上海相近之河港無須華人干預其間惟所有阻拒者僅係該處一種居民而己此項阻拒情事承貴道指示不勝欣感因如此本領袖得以逐層答復伏查每禮拜六有一穜外國　船在該處河内此節並不牽涉賽船等情即今彼此函牘往返係屬此事因此係分作兩事大相懸殊查歷來己久每逢禮拜六有許多游船由滬開往游覽在相近所處當可適逢其偶該游船等走同樣 
 
 

Page 19

 
 
　　路途届時即齊集在同樣地方偶有十只及十餘只之數此係時常有之即如在太湖蘇州以及佘山等處凡乘坐該游船之洋人前往是處飯膳頗爲欣悦并出游以便拍照打臘亦有時取用杉板船繫在游船上俾使游玩張篷而行或撓漿或併即舉行小跑此節當不能有所反對該處地方逼近上海定在通商口岸百里以内至論此處當未可照崑山居民所用之法以路程核計因此説殊欠正當據該居民聲稱陸路一百七十里水路一百六十里但彼等尚未説及從鐵路祇有三十二英里即係指稱照華里不滿九十里之數此九十里路程最是的確因鐵路之線頗坐幹直曾將路程詳加核算其時在約章内訂定以百里爲限當必指百里直路而言斷不願將小起行走言及於此譬如該車當就曲折之路行走更覺遲縵倘無橋梁或因道途曠或山路崎嶇惟尚有橋梁或道途平坦則該車可减行走矣且崑山倘不在上海路線之内當即在蘇州路缐内蘇州相距崑山祇二十二英里即指六十華里並蘇州亦孫通商口岸此節顯見各種式樣爲前項即段當可將地方形式同樣看視即照約章辦理該洋商可無須護照前往查天津中英條約第九欵内載本國人民可不請照前往游玩在通商口岸百里以内並爲時不越五日之久又比約第十欵亦同式説品以及德約第八欵既荷約第三欵亦匀情詞相同兼之各國約章幾同一轍今各領事未便禁阻各洋商用其約章所給予之名分是以未可飭知各洋商不再往崑山游玩且未便飭知彼等勿再往龍華游玩此係事同一律更未便將可往崑山聚集之船只核定數目以及限制一如未便將東洋車暨西人馬車立定限制同在下午齊赴龍華惟所當免去者即在擾累安寜秩序然有滋生事端在各洋人當先受其困是以可保得該洋商時盡彼等能力免致造禍且現今因崑新兩縣行政之善早經妥籌良法終不至擾亂治安該縣對於此事類費心力各洋商不勝感荷况且無甚理會致慮日後該縣之效力不能與前此共著成效現本領袖提及賽船一事即係上海跑船衆會每逢秋間擬欲在青陽港舉行者此節當與游船有别因此賽船之舉諒有許多看客前往觀賽應即設法格外照料是以務須早爲核奪緣此本領袖業將此事與貴道商議己有兩閲月矣再有一種崑山士紳似不愿將緊要體育之道頗爲注重一如上海之華人均注重於此也在數禮拜前有多數上海華人頗有意思擬設一極大體操塲爲華人所用繼而此項意見不但西人頗稱爲美即大衆華人亦均以爲是並工部局曾經説過擬向出捐西人勸募助銀五千兩惟有一種崑山居民均意想歧異既然彼等亦不愿各洋商赴青陽港賽船尚有説及青陽港地居城中恐因賽船致碍船只往來但未可如此論説據崑山居民禀稱青陽港離城九里云云可見該河僻在鄉間當不有所滋擾設有許多看客前來此僅可爲小生意人得所進益並爲鐵路公司同一獲利至論滋事一節本領袖深知毫無特别理由論及窒礙情形難致安寜秩序並且人所共知凡華官均辦法周密預爲防範壓制匪類乘間竊發更念賽船之舉爲日無多祇有數天當不難安然無事且此節决不爲地方官致多囉　今本領袖滿擬了結此事深望貴道畢盡能力將崑山居民中之再有不甚和洽者勸令　可爲要倘有一人或數人力爲争阻當爲各領事所不認識者所指各節係屬個人私見研設或有人將愿意之處樂爲宣布各領事亦請亦請如指陳一切以便詳加察核相應照會貴道請煩查照施行 
[工部局禁閉烟館之周密]  
　　英美租界第三次實 
行禁閉烟館所有應閉各家之牌號及湖北路辰園烟間先期收歇各情己詳前報兹英美工部局西董以西歷七月一號限期己過恐應閉各烟間故違禁令仍有私售情事特於昨日知照英美各捕房轉飭中西包探挨户搜查如有違章私賣者着即拘解公堂請究 
[再誌華官懲辦華捕之周折]  
　　楊樹浦捕房四百八十一號華捕陳阿三前日在公共公廨堂上毆打犯人吴阿三被王襄讞瞥見商明英繙譯官着於禮拜三將該捕解堂訊究詎中期捕房解單上並無該捕姓名亦不飭令到堂因由襄讞李司馬復向英繙譯官詢問着於禮拜五解案訊辦詎至昨晨捕房仍不將陳解究而華官亦不詢及不知何故 
[鹽價又加四文]  
　　本縣田大令昨日出示云奉浙運憲王札奉鹽憲增批司詳蘇五屬商情日迫懇暫加售價稍紓商困由奉批據詳商情危困己逹極點請每觔酌加售價六七文以蘇商困等情姑准格外變通擬自本年五月初一日爲始每觔暫加售價錢四文試辦一年察看商力稍舒或因加價而官銷更滯禀請减復以示限制而保課銷等情到縣此示仰舗户居民人等知悉須知現奉鹽憲批准所有鹽觔從本年五月初一日　始每觔暫加售價錢四文母許滋閙生事致千查究 
[復訊方雲卿暗殺案]  
　　暗殺方雲卿案内牽涉之王吴氏出縣發交官媒看管在案前晚復訊氏供稱婦人向住永平安里同里共有七家並不開設台基實被陳智春揑造可請派差向同时七家詢問方雲卿被害之上一日曾到過氏家因有訟事託伊設法至被殺之日並未來過究被何人暗殺實不知悉不敢誣指田大令以該氏供詞閃爍反復開導氏仍堅執如前判還押候下期再行嚴訊 
[鄉民反對築路續誌]  
　　閘北巡警總局在新靶子路後面築造馬路該處鄉民羣起反對己紀昨報昨由三路分局巡官將鄉民張木金拘送總局經汪裁判提訊據供係錢某發起日前在錢家巷邀衆吃齊心酒商議抵制之策如有私自讓地查出重罰因伊自己有地三十餘畝某洋人欲向購員約值四萬餘金是以起意反對小的等實不干涉判押候查明禀請總辦核辦 
[馬車碾斃小孩]  
　　英界正大馬車行馬夫王阿地前晚駕車至法新租界撞倒甯波人楊成基之四歲男孩竟致碾斃昨由捕房將王及小馬夫趙如川行主張正大一併拘解法廨請究楊夫婦祇此一子痛不欲生求請伸雪王供該孩在街心奔竄迨將鴇韁勒住孩己滾入車底致被碾死求恩寛宥中西官以案關人命須請道憲示核判張交保王趙收押 
[商圑赴松操演]  
　　南北兩市商圑公會定於十七晨各派會員十二人攜帶軍械乘坐車至松江提轅操塲試演打靶 
[禁售妨礙衝生食物]  
　　上海醫學研究所以入夏以來雨水太多溼邪久藴内地所售嗬囒冰凍等水均以生水冲入易致霍亂瘧痢等症沿途買氷爲害尤甚而攤上凉粉地栗糕杯盤羅列日晒蠅集亦爲釀疫之厲階因函請和路警局暨自治公所一律查禁以重生命 
[謝劵]  
　　徐園自老閘遷至新閘康腦脱路五號經營逾歳現己落成定於今日下午三時開幕昨承惠贈遊劵一紙書此誌謝　 
[城内]  
　　首要脱逃○駐防浦東楊思橋之哨弁獲解移搶源發米店之徐谷清到縣由捕　往南碼頭拿獲夏大等到案研訊徐供初十夜由郭某糾搶米店夏大亦曾同往夏供郭己逃竄郭恊元供首犯郭某雖是小的同族弟兄此次糾搶小的實不知情趙光國供郭某前租小的餘屋同居犯事後逃竄未回乞鑒判徐夏二犯釘鐐收禁郭開釋趙交差候訊　　勿再霸勒○鄉民朱關壽陶福昌戴栢祥杜阿二前曾喊控李東生勒索柴用昨日由縣提訊朱等僉供由金山華婁等處裝載稻柴來申停泊西門外向由小的等自行挑售去秋忽有李東生執秤來船硬欲歸伊秤售每洋勒索用洋五分求究李供於去年八月捐領柴帖故往秤售判候出示曉諭稻柴仍歸船户自行挑賣或自投何行經售一概不准霸勒 
　　巡長收監○巡警總局函解犯姦索詐之己革巡長高鴻毅到縣經田大令略詰教語 
 
 

Page 20

 
 
判照局斷監禁 
　　流氓行兇○浦東著名流氓陸金生綽號小臘狗將楊州入蕭必喜兇毆受傷昨由該肅總巡局解縣請驗諭飭值差看管候訊　　道批六則○劉守貽愼禀批來禀閲悉候移請商務總會確查見復該守並即來滬以便傅集對質本道一秉至公毫無偏倚也仰即遵照梁梅春禀批仰寳山縣密速按址查提訊究具報前後禀批五件並發仍繳並著該民人投質可也朱學智禀批仰公共租界會審官查對信義簿據彚案追理具報抄黏並發王愛中禀批（同上）湯莊氏禀批前禀批府飭縣諭遵迄己月餘何以尚未遵辦仰松江府查照前批飭縣辦理具報母再任延浙蘇衆商禀批如果永康莊夥壟斷居奇重開洋拆有害市而亟應究懲候移請上海商務總會查明復到再行核辦 
　　官事○辦理四路五區巡警副巡官候選通判世襲騎都尉何紹先昨日到道請假一月赴皖並銷四路五區差新委四路五區副巡官鄒立岱禀知即日到差卸辦一路一區副巡官吴鼎勲禀知銷差 
[南市]  
　　定期開會○總工程局改名地方自治公所迭紀前報兹由南區長顧履桂君布告各區董定於十七日上午九時特假南區開談話會並將選舉事宜一併調查評議 
　　是誰之過○昨日午前南區當值處公務檯上失去大洋八元當向交替之内門巡長查問均稱不知因即告知警務長請將該兩班巡長查明號數名姓以便根究 
　　投河遇救○温州人周簽卿前日在大南門外吊橋上縱身躍下投河自盡由六十二號巡士救起送至南區詢據聲稱前在閩省當巡警後革後來申謀就未成以致落魄當值處憫其末路即著資遣回籍 
　　遠禁聚賭○顧家廳某雕花作夥王坤生前　糾同莊雲綿與染坊夥郎阿生陳阿順馬阿桂及范紀文丁元發等大開賭博由五十號巡士報告南區派出巡長一併拘獲解區由當值處飭王罰洋兩元其餘各罰洋一元開釋賭檯上搜獲之洋充公賭具銷毁 
　　己非處女○猪作主張金生之妻周氏前年偕同其妹張育寳由常熟來申均無卜落現忽被張在馬夫潘銀寳處尋見其妹向領不放扭控南區解送工程局訊究張供妹己憑媒許字章姓尚未迎娶己在原籍涉訟小的之妻周氏仍無下落併求追究潘供去年在小東門外花烟館内出洋四十元贖娶育寳爲室今既許字與人情願通還判育寳發堂留養着張告知章姓還洋四十元具領完聚 
　　不願爲妾○張宋氏前於三月間由奉賢來申自投工程局據供父名宋秋臣婦人本己許字王姓因自不安分致被退婚由父作主賣於張咸溪爲妾因被大婦毒虐逃至南橋某尼菴内避匿繼因老尼病故無可容身求恩超豁判送善堂留養在案刻由宋偕張投案具領經孫裁判提訊該氏供稱不願隨張爲妾判仍還堂另行擇配宋張一併斥退 
[閘北]  
　　巡士與賭○德生里隔壁七星爐小館晝夜聚賭毫無顧忌前日下午該處站崗巡士陳瑞榮亦竟入内同叉麻雀適被巡弁倪炎查見將該巡士喚回看管候禀正副巡官請示核辦不料至喚十點鐘時該巡士竟携取衣服脱逃迨派人四出追尋己杳如黃鶴矣　　不認拐孩○朱炳奎控周蘭庭拐賣伊媳楊氏經四路一區蕭巡官判周還押着朱自往嘉定找尋己誌前報詎朱去己多日迄未禀復昨復將周提出研訊仍不供認判暫行交保候朱到案再行核辦又郭昌洪控施三五子串同高炳連出拐賣二歲男孩昨亦提訊施狡賴不認判押限三天交高烟連山二人到案覆訊 
　　踢傷工頭○小工丁春發前日向工頭朱阿金索討工洋兩元無著將朱踢傷由三路一區巡士拘局判丁拘押朱送醫院醫治 
[英租界]  
　　不認行騙○蘇婦徐陳氏控王益齋即黃益齋冒充江西鐵路總辦騙洋二千元一案昨由公廨復訊原告投案求追訊之黃供所欠之洋候九江總避將帳簿寄滬即可料理且現己有人理勸原告不應控騙請察判黃仍交原保限一月向原告清理 
　　子媳私逃○林根生與妻張氏背父林如春同逃由捕查獲昨解公堂訊究中西官以林根生不應背父偕妻私逃本應究辦姑念年輕從寛交其父母領回管束 
　　違禁售烟○費林生還章私售燈吃由捕查見昨晨將費傅至公堂請究判押一禮拜烟具銷燬 
　　能否管束○沈成章之妻榮氏前因與人姘識私逃控奉公堂判發棲流所在案兹己期滿由所送廨判父其夫具結領回管束 
　　行兇無憑○俄國妓女控吴阿金無端行兇一案昨經公堂復訊仍無証據判吴退去 
著下禮拜一再行來案候核 
　　鴇婦代表○公陽里鴇婦譚喜子控妓傭伍老五與黃得勝串同拆梢一案昨經公堂復訊譚鴇不自到堂倩其姘夫朱爲實代表中西官諭令退去諭下禮拜五譚鴇自行到案質訊 
　　改傅爲提○丁長釗控傅子鳳欠洋案内之保人程鴻祺昨由公廨飭傅不到改爲出票往提 
　　不還貨洋○永順等水菓行六家控朱祥源不還貨洋昨由公廨傅案判朱交差候晚堂訊理 
　　竊案敗露○過犯顧坤休與張東林蔡阿根串竊華洋各商衣物窩贓潘曹氏家由探查獲昨將潘曹氏及氏之二房主陳九金陳范氏並收贓之法界鼎豐押舗主李春茂泉源押舖主徐錦泉一併解廨訊明判顧押西牢四年張押年半期滿一併出境潘曹氏押一禮拜著交其姘夫潘阿三到案再核蔡押候查明再訊李春茂罰洋五十元徐錦泉罰洋四十元一併充公顧之姘婦祝氏與陳九金夫婦均交保開釋 
　　移縣吊贓○某洋人控沈阿華林德榮竊取打字　器由探一併查獲昨解公堂請究判押候函請上海縣吊贓並移提人証再訊 [L美租界 
　　請追欠欵○北四川路陳裕泰鞋店主昨至捕房控被粤人伍某欠去貨洋百飭元請究捕頭飭赴公堂控告 
　　小孩被拐○住居元芳路之衛文蘭昨至捕房報稱家有五歲男孩一口前晚被人拐失請爲查緝捕頭允之 
　　調戲無憑○李阿四昨將曹子秋扭至捕房控稱前晚併妻李陳氏路經舟册路被曹調戲請爲究辦捕頭因所控無憑一併斥退　　匪徒騙洋○昨有十餘歲之男孩被匪沈海子用盍包法騙去洋一元五角由探查獲拘入捕房押候解廨究辦 
法租界 
　　兇徒還押○李阿二在某飯店將碗擲傷值堂人某甲又下金泉向某乙索欠口角將乙之門牙打落俱由捕房飭送醫院醫治昨將丁李一併解廨訊究中西官以受傷人未愈仍令還押候再訊辦 
　　並不行兇○某號巡捕前晚巡至新街見童茂春糾黨將龔某毆傷當將童龔拘入捕房傷者送院醫治童即解廨訊據供稱行兇者係龔之朋友小的在旁並不幫兇求鑒判童交保候受傷人醫愈再核 
　　何不驅逐○惡丐六桃生張雲喜聞阿炳沈阿弟王金榮等在鄭家木橋一帶搶竊車墊油布消贓於楊大本王夏氏周桂生三舊貨店昨由包探一併拘廨謂辦判張聞沈各押十四天陸王押七天楊判罰洋三元周王各河五角 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[俠情小説縵卿小傅（一名像片案）]  
　　雁叜著（四十一） 
　　第二十五章縵卿去後之慘狀 
凡人無論極歡樂極悲慘之情事。其景象己過。倘無所感觸。則幾歸於不之覺然一經激剌。則如演幻燈戲然。千變萬狀。頃刻畢現於心腦間。有不可遏止者。當漫初來張家時。其精神念慮。全注於素雲一人之身。以備言論之對付。既曰鄭君來談。轉與酬答故。初未一計。縵卿之己事。適以便旋而出。偶經縵夙居之。室門猛見帘帷俱撤。室中洞然。乃迴步而入。則原設床榻椅案之屬。搬徙一空室中置。圓檯一。乃備以讌客者。而素壁如雪。所有畵屏。及其所贈僅懸三日之楹聨。亦全無少留者。而壁間。惟現有白痕數處。則屏聨之遺蹟也。蓋凡縵卿居時之器物。無一存者。己足增人惆悵而有最能令人傷。心腸斷之一物獨在。則磁盆中之碧桃兩株。棄置墻脚落花滿地。都作憔悴可憐之色。似亦解人去樓空之感者。嗚呼。此情此景雖與縵卿素無一面之。人對之尚不能無落寞之感。况漫眞與之有彼一毘離合悲歡畢具之歷史耶。 
　　漫眞此時呆若木鷄枯立不少動。而其腦經中之思潮旋湧倏忽萬變。眞有所云如演幻燈之狀。蓋數月間。與縵所接洽。及縵之一言一笑一動一止。罔不畢集於心目間眼獻眶涙熒欲滴。强忍至再。始未溢出轉念如此苦境。久留何益。日聞鄭之設讌。即在此室是尤不可以頃刻耐。於是不别諸你嗒然而去。 
國外新聞 
[英國入税盈收]  
　　十四日倫敦電云本年西三月一號至西六月三十號英國入税較之去年同時多收英金一百三十八萬二千零六十五磅 
[地中海安靖之一班]  
　　十四倫敦電云英國外務部大臣葛雷 
在下議院答某議員之問謂前議將地中海艦隊撤其大份調往蘇格蘭會操一事曾經海軍部與外務部斟酌因地中海時局並無事故應將前議改變故遂定議 
[英國財政議案開議]  
　　十四日倫敦電云英國財政議案近在下議院開議反對黨抗拒頗力後經議員提議停議該議案之第一欵率經多數議員賛成 
[滅魚雷艇炸裂汽鍋]  
　　十四日鈕約電云舊金山美國滅魚雷艇赫爾號炸裂汽鍋傷及艇員五人 
[鐵路公司總理被控]  
　　十四日紐約電云美國聨合鐵路公司總理開爾杭贈賂被控一案復將開訊 
[土國議員將次出遊]  
　十四日栢靈電云土地爾其國會議員現經英法兩國邀往倫敦巴黎遊歷大約尚須赴栢靈維也納一遊 
[德國税務問題續聞]  
　　十四日栢靈電云德國議院己於今日將間接税議案第二次宣讀通過下星期舉行第三次宣讀時首相蒲羅親王將演説該事 
[日本閉院親王抵英]  
　　十五日倫敦電云日本閉院宫親王夫婦己抵倫敦即經英皇代表並駐英日使加籐君夫婦歡迎 
[法國船員罷工己止]  
　　十五日倫敦電云法國買塞伊愛之美蕯其利航務公司現己允照罷工人之請故各員己照常辦事 
[美得川漢路債之利益]  
　　十五日倫敦電云據紐約屈里本報華盛頓訪事電稱英國己允美國銀行籌辦川漢鐵路借欵之一份日内將由官塲宣布 
來函 
[上海滬甯鐵路釐局來函]  
　　謹啓者本月十一日下午六點十五分二班火車到申時查有搭客由鎭江來申行李中夾帶鎭江甯綢六疋當將甯綢扣留客人即乘間逸去尚有永保機茶房在彼照料行李遂向詢問始知甯綢係某綢莊之貨當即令其繕立筆據寫明偷漏甯綢六疋字樣以免此後狡飾並令一正兩罰繳捐取貨未幾忽有某甲來局定要將扣貨取去本局告以偷漏科罰垂爲定章某甲怒形於色怫然而去十二日該綢莊知知不合遂股局情願一正兩罰當收正罰兩捐共計錢五十五千三百二十九文掣有九十八號正捐票一紙九十九號罰捐票一紙捐欵繳清當將原貨如數發還且具有甘結在案今見十四日貴館來函門中有司事蠻强一節語多失實原函云此係自用之貨而筆據寫明綢莊之貨謂之自用可乎綢商漏捐僅予薄罰己屬從寛原函又云該司事等扣留之貨未必充公徒飽私槖查本局充公之貨僅有兩次一於本年正月十八日查獲花緞充公一於二月二十三日查獲高麗紗充公均係禀准批解有案此外並無一絲一縷擅自充公如其除此兩項外果有私相充公者務望各商家羅列上控以安商業而懲中飽不特商界之幸本局尤企禱不置 
[陸士英來函]  
　　上海信義銀行存欵諸君鑒謹啓者信義閉歇後奉道憲示諭先理鈔票後理存欵賢長官維持商業體卹下民之意不可謂不至奈現下鈔票雖理存欵尚無清還之期閲近日報上農工商部復陸純伯觀察之電則云鈔票存欵兩項均由滬道禀明江督蘇撫籌欵兌付矣而尹壽人豋函各報僅有甲乙欵項比較之言並無清還存欵之日（雖有儲蓄一項籌欵即還等語而定期存欵仍欲如期而還其種種欺飾之言己由黃君煥章等於十四日新聞報來函門逐項駁詰言之甚詳兹不再辯）不免令人疑異凡我存疑諸君無論數之大小要皆由節衣縮食血汗經營而來安忍放棄權利坐視而不一顧問耶倘本月中不將各項存欵速行料理只得照黃君之言廣告各存户會議辦法而己諸君如有良策即豋報聲明貴報素以提倡商業維持信用爲主義乞將此啓豋入來函門是所深幸　 
 
 

Page 27

 
 
   
 
 

Page 28

 
 
   
 
