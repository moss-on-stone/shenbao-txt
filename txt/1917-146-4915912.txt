# 1917 - 146 - 4915912

 

Page 1

 
 
   
 
 

Page 2

 
 
時評 
[國會何如（冷）]  
　　以近日情形察之今日之爭點集於國會國會果何如將解散歟將自行休會歟抑仍相持以待他法之解决歟 
苟或休會或解散將另行選舉歟抑從此中止歟中華民國之共和國抑不應有所謂國會者在歟非特國會并不應有所謂憲法者在欵而長抱此約法以終古歟 
以先進國例之世固有要求建設國會以弭亂者矣未聞有消滅國會以平亂者也 
[命令]  
　　六月一日大總統令據安徽督軍張勳來電瀝陳時局情詞懇摰本大總統德薄能鮮誠信未孚致爲國家禦侮之官竟有藩鎭聯兵之禍事與心左慨歉交深安徽督軍張勳功高望重公誠愛國盼即迅速來京共商國是必能匡濟時艱挽回大局跂予望之此令 
[專電]  
　　北京電公府消息張勳今晚自徐北行明日抵津李張當同來（一日下午十一鐘） 
　　北京電徐李張有明日同來說（一日下午十鐘） 
　　北京電張勳到津來京否未定王家襄謁黎謂李經羲與張同來京自有調和辦法（一日下午十一鐘）　　天津電張勳據公府消息已於昨日由徐起身約定今日下午到京僅帶衛兵二百五十名張前頗有意來京繼以恐起督軍團疑慮故俟有明令然後可來（二日下午九鐘） 
　　北京電聞張勳已抵跑馬廠距彰儀門十里（二日下午八鐘） 
　　天津電公府九時至下午一時開緊急會議待張勳來即以議定之件面商（二日下午七鐘）　　北京電今日衆院仍開會劉毅動議休會牟琳動議停會兩星期表决皆不通過議員到三百餘人研究會三十人辭職均不許張斷忽到衆院爲秘書衆頗奇異（二日下午六鐘） 
　　北京電今日衆院談話結果通告明日開常會一面分約到會先將憲法保存留定目標即行閉會（一日下午十鐘） 
　　北京電今日憲法會議未成聞有人提議明日開會如再不成即宣告閉會兩院亦各自休會（一日下午九鐘） 
　　北京電研究派議員辭職者五十餘人（一日下午十一鐘） 
　　北京電公府軍事會議黎言余退不難國會不能解散 
（一日下午十一鐘） 
　　天津電中法英俄比使昨開會擬提出口頭質問一政府對内政有無辦法二外交政策有無變更（二日下午九鐘） 
　　天津電山西閻錫山昨宣布脫離中央並派兵至石家莊扣車（二日下午七鐘） 
　　天津電陜西陳樹藩獨立後李省長已被看管（二日下午七鐘） 
　　天津電畢桂芳來電詞較和平意與曹錕同姜桂題來電元首速籌挽回之策否則一致行動（二日下午七鐘） 
　　北京電政府已接曹錕朱家寳獨立電（一日下午十一鐘） 
　福州電李督軍胡省長一致行動本日（二日）宣告與中央脫離關係地方秩序如常（二日上午十二鐘）　　武昌電部轄合關局解欵均停候省長處分各軍均駐原地未動（二日下午三鐘） 
　　武昌電昨午商會及各機關人員集軍署開會王督宣布以維持地方爲宗旨（二日下午三鐘） 
　　北京電今日軍警全體又議維持秩序法（一日下午十一鐘） 
　　北京電公府已飭警轉商會平糧價另咨農部籌濟（一日下午十一鐘）　　北京電交部令各路非部令不准運兵械（一日下午十鐘） 
　　北京電陸宗輿赴津（一日下午十一鐘）　　北京電黑省畢督軍電蒙匪聞國多故密議發動請籌防攝 
（一日下午十一鐘） 
　　北京電陳錦濤案今日公開原告五人被告四人律師九人二時至三時半問保利事張興漢金森等列舉陳弟索董事及借欵作股不認行賄陳錦濤盡諉殷身謂實被誣陷休息二十分四時至六時問清行分紅事添傳賈土毅供據章程成案帳目核准吳乃琛稱從多數取决陳云係委會會計司定議無弊檢官聲稱陳等應依百四十四三百八十六張等依百四十二條定罪庭長質問終結後宣告明日一時續訊被告律師孫潤宇等堅求許陳等取保答絶對不能錦濤質問商人何以許可答爾等均犯二等至三等刑商人犯五等或罰金吳問賈何以可保答檢廳未覊如何能援請遂命還押今日係合三刑庭組大法庭旁聽擠满（一日下午十一鐘） 
　　成都電此間當道對於大局持鎭靜態度東路滇軍尙未完全讓出（一日上午八鐘） 
　　成都電今日選出楊庶堪楊肇錫爲參議員（一日上午八鐘） 
　　東京電日本議員松岡康毅代表一部分貴族院議員謂我國對於中國今日爭亂仍守不干涉主義務取傍觀態度萬一列國中有干涉之者當阻止之中國亂事吾人由善隣之誼深與中國人有同感然如中國爲過渡時代之國家紛亂實所難免云云又政友會對於中國亂事力取冷靜態度并望政府愼於行動免招他國疑忌　　東京電日本宫崎丸在英法海峽爲德艇撃沉 
[外電]  
　　北京電聞奉魯皖三省軍隊略有行動事實不甚明顯可謂尚無重要之發展山西督軍已引倪等爲同調聞諸可恃方面張勳於明日偕李經羲將來京爲政府與督軍間之調人（一日）　　字林報 
　　北京電張勳今晚來京調停時局主張解散國會倪嗣冲張懷芝之聯軍刻駐於德州兵工廠豫軍駐於彰德張作霖之軍隊則在山海關外曹錕中立但要求解散國會督軍參議憲法李經羲今日電致總統詢總統對於目下時局之意見如總統能犧牲國會李願就職西南諸省尙無消息傳來（一日）大陸報　　北京電直督曹錕宣告脫離中央關係聞各方面軍隊刻已行動但至今尙未北向進行又聞魯督張懷芝不許倪軍入境謂須俟黎總統態度明顯後方可有所舉動此間輿情以爲戰事未必實現蓋以直隸軍隊與脫離中央之各省軍隊間彼此有約故也聞張勳將以調人之資格由徐來京又聞馮國璋與陸榮廷二人亦與調停之使命有關進步黨議員紛紛辭職湯化龍亦去衆意進步黨擬勸國會議員全行自請辭職籍以解决時局（一日）成都電蜀省南部傳來消息謂新從雲南出發之軍已到蜀境分驻四處滬叙間刻有不靖氣象衆謂　督唐繼堯爲軍事瑆由决意欲佔領揚子江上游（三十一日）以上路透電 
 
 
 

Page 3

 
 
　　北京電今日午後外國公使團集議于法使署以日使爲主座討論有事時維持山海關與北京間之火車交通（一日）　　北京電總統論令張勳立即來京商榷國事張將率衛兵兩中隊今日到津大約在津小住數日然後入京（二日） 
　　北京電北京日報云政府因各省協欵暫時停解故已向美國資本家訂立二千五百萬元借欵以鹽稅餘欵爲擔保品（二日） 
　　北京電脫離中央之各督將待磋議之結果暫不派兵越過山海關彰德與德州三處（二日） 
　　北京電交通鈔票跌至七折中票九折（一日） 
　　福州電昨日督署會議决定對於憲法之誤解　出抗議（二日）以上德文電　　北京電總統爲迎張勳特派專車赴徐昨日復以總统府令宣布張勳來京之意張勳隨帶二百名以下之兵預定本日到津由津偕李經義同行入京（二日） 
　　北京電傳聞黎總統有俟張勳來京後視張之主張如何或不得已祇得解散國會之意向（二日） 
　　北京電公使團本擬昨日會議旋復延期一日於今日午前開會協議二事如左一今後交付中國政府鹽稅餘欵須詳加考慮二各國之在中國對於時局力避險若受損害之時應取相當之處置（二日） 
　　北京電衆議院根據昨日之談話會於今日開普通會議益友社主張議會休會之說政學會則持閉會之說兩均否决終照昨夜民友社之决議議决卽議會休會或閉會均屬自殺政策無此辦法仍當繼續開會寗俟政府之違法解散（二日） 
　　北京電陳光遠因直隸之獨立並爲自己防備起見請辭京津警備副司令之職（二日）　　北京電總統府秘書長夏壽康秘書饒漢祥翟瑛等昨電李經羲謂元首之受誤用非人批難其罪皆在吾人故吾等自進請受其罪云（二日） 
　　北京電丁世嶧湯漪章士釗等晋勸總統此際速辭總統之職以讓馮副總統而避解散國會之難問題（二日） 
　　北京電張勳入京之期有或需遲二三日之消息（二日） 
　　南京電副總統府前夜會議後决派王桂林赴徐州探詢張勳之對時局並善後策之意見王氏已於昨晨啓行（二日） 
　　南京電馮副總統對目下之時局甚爲憂慮極望中央與督軍之感情早日融和組織確固内閣現業兩者發電不稍間斷力任調停（三日） 
　　南京電雲南督軍唐繼堯電請馮副總統宣布倪嗣冲之罪狀大張撻伐（二日） 
　　奉天電張作霖與馮麟閣之妥協已經成立馮氏不日來奉參與軍事會議（二日） 
　　南京電張勳運輸軍需糧食赴徐績續不斷由津浦鐵路南段沿線避難來寗及赴滬者絡繹不絶（二日） 
　　東京電吉林雖未宣言獨立然軍人間已起運動將效奉天黑龍江不日宣言獨立目下協議正在進行（二日） 
　　漢口電鄭州電云河南趙督軍於昨夜（三十一日）宣言獨立因此湖北頗動搖（一日） 
　　東京電福州電云李督軍五月三十一日由北京回閩是夜即開軍事會議詳述北京情况次謂國會必須解散表其與中央斷絶關係之决心翌日（一日）午後再開軍事會議招集各界之有力者協議後電中央痛駡國會之專横請速解散國會若不允許即宣言獨立市况極其平靜與常無異（二日） 
　　漢口電武漢總商會會長一日晋謁王督軍勸告至不得已時只得宣言中立（一日） 
　　東京電廣州電云督軍陳炳焜於昨一日接篆視事陳氏原擬北上今因時局中止（二日）　　濟南電山東獨立問題因軍隊方面大半屬段祺瑞一派强迫與中央斷絶關係張督軍有此周圍之關係終不許長此觀望故昨特電中央謂非速從各督軍等之要求不能挽回大局今日（一日）並於督軍署開重要會議協議關於宣布獨立順序等事又張督軍爲獨立後維持山東之治安擬移各地軍隊密集主力於濟南（一日）　　東京電日本内閣昨日午前開定例會議先由本野外相報告中國政局情形次議法律案一件當即决定後並協議對議會之策（一日） 
　　以上東方通信社電 
[戰電]  
　　俄京電戈基氏接駐德布國公使里查夫氏來書提議於東歐陣線休戰俾德俄會議單獨媾和書内謂俄國如按兵不動則德亦不欲取攻勢拒俄里氏且願與戈氏在瑞典會晤戈氏宣布此書指爲愚而無禮且言擬置之不覆云（三十一日）　　倫敦電海格將軍今晚報稱前敵各地點僅雙方砲隊發砲交轟昨日德飛機兩架中彈墮英飛機一架未有下落（三十一日） 
　　巴黎電今日下午公報云敵軍夜在哇白里夫西北白朗山以毒氣重砲彈猛轟後猛攻香巴業法軍陣線數地點均爲法軍砲火所阻德軍尤注重攻撃特登加斯克化特山共曾猛撲四次自晨間二時開戰至天明始已敵軍每次進撲或爲砲火所轟或爲鎗刺所逐紛　退走死偒頗衆敵兵數隊佔據化特山東北函法軍前鋒戰壕數段法軍俘敵若干人今晚報稱伏才倫拉伏境與萊姆西北有活動之砲戰敵軍在貝里約巴克南一○八山境轟發地雷數具佔據炸毀之戰壕香巴業法軍猛力回攻逐出昨夜佔據化特山東面地點之敵軍該處法軍陣線已復原狀昨日法軍撃落德飛機五架（三十一日） 
　　羅馬電公報云特倫蒂洛與加尼亞二地有雨霧致意軍砲隊未能充分活動意軍在比蘇爾山北邊撃敗進攻之敵軍兩次意國阿爾巴尼亞兵攻撃比拉之奥國常備兵佔據數村落（三十一日） 
　　巴黎電公報宣稱本月二十七日之一星期内商船馳抵法國口岸者共一千零四十六艘駛離者共一千零四十二艘被沉載重一千六百噸以上之船兩艘不足一千六百噸之船一艘被攻而得脫險之船五艘漁船無沉失者 
　　（三十一日） 
　　俄京電前敵各軍代表大會要求將前皇移禁彼得保魯砲臺（三十一日） 
蒂夫里斯電巴古（裏海俄國之港）因油鑛工人罷工殊爲不靖（三十一日） 
倫敦電奥國國會開幕大爲世人注意以大事或將由此發展故也齊區民族已表示仇視政府之政策選舉下院議長時彼等未曾投票並舉洛克法資博士爲領袖政府前曾指克博士大逆不道監禁三月不予審判今齊區民族居然舉之乃對於政府行爲之抗議也（三十一日） 
　　亞姆斯特丹電奥國國會開會時奥皇致詞切實聲明依憲行事保全國民政權之决心及依照憲條元首獨有决定議和之權並謂苟波希米亞等處憲法未備行政基礎未立則國家憲法生活斷無美满之發展當此國基未確定之前故决計展緩依法宣誓後言及戰事謂奥國已表示其議和之願意明白無疑雙方若承認各方地位之有備無患則和局始可有成此奥國之所確信者也云云（三十一日）以上路透電　　華盛頓電威爾遜總統已下令將德船十三艘移交海軍部遣用五艘將改巡艦八艘則作運煤船財政總長美亞杜氏宣稱美國擬設法强迫早日媾和（三十一日）（德文電） 
[公電]  
　　川邊鎭守使殷承　通電大總統各部院參衆兩院副總統督軍省長巡閱使護軍使都統各鎭守使各報館均鑒倪嗣冲通電與中央脫離關係其武斷荒謬本不足責惟念我大總統寛仁厚重繼任以來恪遵約法立法聽諸國會行政委之内閣閣員贓私疊見自有内閣負責内閣旣已改組政治不難更新至謂國會事制尤爲大謬蓋國會代表國民本有制憲萬能之權即制定憲法乃約法所特許該省長本帝制餘孽素昧其和政府不加懲創已屬逾格優待乃當此外交緊迫内政方張之際不思策厲　人擁護中央以謀統一以杜外人之　　竟敢躬冒不韙共鑒突呌號擾亂搆煽等語不當自供其罪狀誠如該省長所言不特外人越俎已自行豆剖瓜分如大局何如小民何人人如此又何能國救國英傑寗忍出此揭其肺肝實含有帝制復辟諸蠢想抑或聽人指使發此妄語應懇我大總統立予罷黜聲罪致討各省諸公以義討逆承瓛不敏當爲之執殳前驅矣謹布微忱鵲候明令川邊鎭守使殷承瓐叩 
要聞一 
[中央通信七十八（飄萍自天津寄）]  
（五月三十一日） 
　　昨日之北京政局 
　　各省之來電紀聞 
　　張少軒擬來京 
　　北京天津之冠蓋　 
　　外交内政之循環 
自倪嗣冲宣告與中央脫離關係扣留津浦車輛四十餘京滬交通一時阻滯滬地報紙之寄京者是日亦未見到遂有津浦路暫停開駛之謠余以快信恐不能如期寄滬不得不攔筆者已兩日矣今日至交通部詢問乃知津浦路每日往來之車各有一次不可謂非倪省長將軍之網開一面也 
至昨日止北京之政局可云已陷於絶地李仲軒不來此時已無庸諱昨（三十日）言公府上午開會者實係各部總長之謁見元首有所陳述程張谷等（范已出京赴津）先至國務院邀伍代理同往伍以有客多人談話未了伍朝樞先偕各總長往公府各總長之意以新内閣不早成立則雖已辭職無由卸其責任故希望李仲軒即來且陳明元首請即日提出王聘老爲陸軍總長此種辦法本係踐段公退職當時元首通電之約不嫌唐突萬一内閣主持一時無人則王亦可以代理或兼攝名義坐鎭閣中究足以安定一部分之軍人於國事不爲無補元首亦以爲然咨文且辦就矣但此時發生一種難題元首又曾親臨王宅面議蓋苟此時而提出王爲陸軍總長將視爲舊内閣之閣員乎抑視爲新内閣之閣員乎若曰舊内閣閣員則閣中除自稱看印三日之伍老博士以外其他閣員均已辭職補入一陸軍總長爲無意味若即視爲新内閣閣員新總理今且不來當新總理尙未到任之時又何從發生陸軍總長如此一思提出王氏爲陸軍總長之議自不得不暫時攔置重興内閣之計畫遂完全失敗束手而無策矣愚自國務停滯以來以國務院無新聞久不親詣其地昨日以好奇心發動一往觀之各科狀態表面尙無變更惟非常閒靜至秘書廳則除爲看印者看印之一二人外餘無人焉過總理室聞有數人談話其聲浪甚高似惟恐他人不之聞者吾乃知此必與伍博士談話也再進至昔曾盛一時之國　政務評義會乃竟不見一人豈勝滄海桑田之感愚不得已意興闌姗而出此近日國務院之情形 
至於公府方面其忙碌殆不堪言狀元首雖極鎭靜而其左右對於各處來電已有山陰道上應接不暇之觀昔時爲政界所注意之人物曰丁哈黎金今丁已出府夏壽康雖爲秘畫長而政界所注目者僅有哈黎金耳然據所聞三人合併尙不及一丁氏其餘亦皆非應變之才居最高地位者出此非常之舉而謂一無預備如此斯誠可爲傷心痛哭又不能不憫其視人如己毫無機心致國事艱危不出數日而已至於此極也 
無邊落木蕭蕭下不盡長江滾滾流今日各省情形又成如此之現象矣安徽奉天河南不必論昨日浙江與中央脫離關係之電又已逹於北京該電内容首言國會對於存亡呼吸之外交問題任意擱置再言元首信用羣小顚倒是非蹂躪法制三言段君公忠坦白中外共知今旣府會朋比國勢垂危浙江惟有一致宣布與中央斷絶關係云云下署楊善德齊耀珊童葆喧張載揚王桂林顧乃斌夏超等七人浙江之事如此昨晚所續得之消息則爲陜西該處來電全文愚未之見惟京電局詢問該處情形得其覆電陜西確已宣布秩序如常云云陜西之事如此 
此外可注意之張懹芝王占元均未有明顯之表示惟聞張懷芝終不免於一動王占元則觀望必尚需時日而今晚（三十一日）所得消息則甘肅新疆又有不靖之說其最奇者莫如廣西亦有宣布之消息確否無從徴實此實出於情理之外或謂彼處省長或另有作用吾人未敢輕信頃續得某方面之所傳聞謂馮副座昨晚有長電到京内容似不能十分爲黎盡力何以有此態度殊難懸揣且待明日消息之證明可也 
倪氏旣攘臂而起則張大師之態度如何實惹世人之注意張氏於免段令下以後曾來一質問之電李氏通過於國會之日張氏一方明電賀李一方又密電各省謂中央覆電毫無誠意其言動頗屬離奇聞前日張又有電到京頗願執調停之役而所提條件有足令人疑爲與安徽奉天浙江等無異者（一）解散國會（二）段公復職（三）督軍參議憲法（四）擯斥羣小（五）大赦帝制黨人聞政府對於第五項頗有不妨允許之意至於解散國會必國會自請而後可云云愚意第五項之允許似爲近情餘亦未足信也而張大帥又有一函囑李盛鐸君帶來覆命者函中頗仍以調停爲有望而希望親來北京面陳解决時局之法聞總統業已照准惟張意國會似無存留之餘地張氏此行眞意何在乃吾人所亟欲致問者也 
愚當事發之初對於北京秩序尙以爲不足慮蓋王陳江吳應有此種力量也但前數日之消息陳光遠對於部下似不無困難情形至昨日乃竟有陳光遠辭職之說辭職不准且有再辭之說又有可驚之消息則謂江朝宗已乘間對於元首有所進言似以地位之爲物苟有可以犧牲之機會即當犧牲此不過不得諸傳說江朝宗是否能爲此言尙欵問耳 
北京之政象如此外省之激刺又如彼京中之人乃皆作避地之思其最近便者莫天津若矣愚以欲觀兩地之狀况三十一日下午四時二十五分遂乘車來津愚非爲避地計明晨即須返京而天津之情形愚旣經過此匆匆之十數小時亦可得其大概愚於晚間十一時半抵津凡租界中之旅館皆已有人满之憂自日界至法界尋覔兩小時餘竟不能得一安歇之所最後乃問津於日本之所謂御旅泊者僅乃得之愚書此通信即在日界之（彌生館）也二等客室價已至二元半時局之影響可以想見聞軍政界要人均在意大利租界大馬路日本租界等處明日上午如有暇擬一訪之或可得此中眞相之一二也 
鳴呼朝野上下之不安時至今日可云已極現已舍正軌而勿由則强力之下豈復有吾人涕泣忠告餘地伹愚爲盡其責任起見明知無益不得不試其一鳴此次内政問題起於外交外交案提出内政乃陷於死境今則純言内政忘却外交矣杞人之憂以外交始者必仍以以外交終目今他國之活動情形試一細察直視兩方爲傀儡傀儡之决鬭愈烈國家之糜爛愈甚而在他國則愈爲有利張脈僨興氣如乳虎今日致電明日動兵在他國人視之則皆爲可憐小兒因爭餅餌之細故不惜舉新建大厦一火而焚之兄弟飢寒凍餒以死祖宗之血食不保雖欲追悔豈尙有日哉嗚呼愚不忍言之矣 
[徐州快信]  
津浦車路線自浦口以至德州均由張倪軍隊駐守調查定武安武兩軍近日開拔北發者共十八營聞實係助魯防 
贛督軍李純今日早車抵徐聞張動促其即日回贛布置魯督張懷芝來電一俟定武安武兩軍抵濟即宣布獨立 
張鎭芝亦於昨日由津偕湯化龍陳國祥來徐王參謀總長昨派周某來徐勸慰張動旋卽乘車赴蚌會晤倪嗣冲 
馮耿光昨出京來徐聞係大總統派來宣布德意傳聞段芝泉昨日晚車已抵徐惟據巡閱使署人云此說不確 
在徐之京津人物及各省區代表今日早車均赴蚌祝壽省區會議原定明日因蚌埠有事改至六月五日開大會 
張勳電倪嗣冲開釋蚌埠站長 
昨在津浦車中捕獲十餘人已一律解送執法營務處訊詰 
張勳電促兩淮運使劉佑常來徐籌商軍餉劉復電准今日首途 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（十）（五）（心危）]  
　　東報評論中國政變與黨派二十五日晚東京喧傳徐世昌拒絶組織内閣總統决以王士珍繼之王雖無志於此然爲時勢所迫養不容辭慨然應允云云此說尚未徴實但各報俱有形形色色之評論茲爲紹介於次但記者先有一言顧爲讀者告即外人言論之含諷勸者可作爲他山之石其叙述政界内容者亦得一部分眞象然不免有過度之觀察尤以對於浱别相互之關係爲甚如東報所稱民黨與官僚南派與北派軍閥與非軍閥直隸派與安徽派等名詞吾人不認之爲確當因國内之有派别不必諱言但非晝若鴻溝其間儘有連帶之關係若謂此係某某二派之衝突綦派勝某派敗皆無當於事實也而東報每有此等見解茲姑亦仍之以存其眞非確認其言之當也惟恐誤解故先釋之 
朝日新聞駐北京記者言政變之眞象曰徐世昌之王張維持大局驚副座之保障國會張勳之反對擁護段内閣三者足以增長民黨意氣又以馮國璋王士珍李純曹錕張紹曾等直隸派之一致反對安徽派凡此皆所以造成新局面或者即民國發逹史之新紀元也方之俄國革命亦無大差然因此擴張之民權可得而維持歟此固視反對派之對抗運動如何而定但在西南五省及直隸派之督軍奉命黎總統之時期内可以無虞且段總理在政變後仍示其宏逹之態度决不再爲倪嗣冲之徒所利用故叚氏之引退不僅中國内政上晝一新時期即過信叚氏勢力之諸國在外交上亦大受影響云云 
時事新報論中國之政變其結論曰段氏旣退職繼任者將誰屬歟在黎總統則以徐世昌爲意中人然徐氏允否未可知也民黨有反對徐氏之說則結果或由王士珍繼任徐氏爲今日中國第一流政治家王氏之爲人亦不讓叚氏故二者之中不問誰何俱不失爲組織新内閣之適當人物而吾人所希望者即新總理之早日實現以鞏固中央政府之基礎同時解决宣戰問題耳徴之民黨言論非衷心反對宣戰惟不慊於段内閣故新内閣成立之日愼毋昌言反對宣戰以誘發擾亂則尤切望者國民新聞社論略曰此次政變自表面觀之黎總統運用其權能以罷免總理其實段總理之有意辭職由來已久不然不將助督軍以要求解散國會而自造新局面耶則段總理之志不在此可以鑒矣然北洋派在政界之勢力未易悔也當第三次革命後民黨頗自謙抑任北洋派當局乃得安然今後黎總統及民黨苟視之度外則彼等將發揮消極的抗爭力中國益將多事矣其他各報尙有過激言諭茲不具述獨讀賣新聞保持其中正温厚之態度誡其團人語多中肯茲特迻譯之鄭重紹介於國人其文曰對於他國之政變宜以冷靜之頭腦公平之態度以臨之倘任一己之好惡妄爲論評則不止自暴其政治智識之膚淺且築外交上無謂之障碍也夫所謂政變者政治上之變態也故自第三者觀之每見其逾越常軌反之在個中人表現於外部之舉動雖或不能博他人信服然皆以國家爲重矢志靡他苟不察此徒以出軌　之自忘其地位而抑此揚彼此當引爲大戒也　國民心理狂熱神思興　之際每以細小之事與以極强之影象如革命之時與以一舉手一投足之助其國民必銘心不忘反之略加干涉則兩國民間作一不可渡之溝渠徴之史乘斑斑可考然則日人豈可以中國政變之故有使華人誤解之措置耶一二日前北京電傳段總理免職直隸安徽二派軋轢益甚督軍與國會之衝突或惹起變亂亦未可知此爲一般之推測雖然數月來中國層見疊出之政潮爲革命後國家所不能免非獨中國爲然觀夫法國革命經十年國内秩序乃僅恢復思過半矣故中國之現象過渡時代之現象也經年累月之後則今日擾亂猶南柯一夢而繁榮之新中國終必出現絶不容疑乃日人以神經過敏之心對於隣國之改革評之以鄙陋之文字妄加抑揚喪貶不顧他國民之感情此大不可也日人好尙俠扶弱抑强是其本性故對於中國政爭偏袒其一方亦無非也俠精神之表現毫無他意存焉吾人雅不欲盡情非難之但事關外交不可不稍抑制感情耳中國南北二派之軋轢互相中傷謾駡亦皆爲國家計非甲黨忠國民乙黨獨否也惟各是其是乃有極端之言論此以不得已而然奈何外人亦從而附和之且意爲左右將益甚其爭謂爲愛之實則害或疑日人好離間而圖自逞皆發言不愼之所致云云 
[憲法會議又延會緩議地方制度]  
昨（三十）憲法會議開審議會繼續審議地方制度由審議長王正廷主席二時許在場者尙不足法定人數時交通部已派西人到場撮影以爲製造憲法紀念郵票之預備審議長宣告乘此未足法定人數之時先行照相照相畢再開會衆無異議遂由某西人從事撮影撮影畢審議長命兩院秘書查點人數參衆兩院均已足法定人數遂宣告開議湯議員漪提起動議緩議地方制度一章登台說明略謂地方制度頭緒繁多分條概括討論或就全案具體討論欲其即有結果皆爲不可能之事加以前次審議會對於地方權限之規定問題三次表决（前次對於此問題之規定有主張概括者有主張列舉者均被否决是此次問題已不必列入地方制度草案之内矣而第三次以此問題是否應列入地方制度草案之内表决贊成列入者又係多數故對於前二次之表决有衝突）自相矛盾則此問題斷難繼續討論可知以本員之意見與其長此審議地方制度而仍無結果不如先將前次大會交付審議各條從事報告以便舉行二讀會俟各條二讀終了後則一面將二讀通過之全部交付憲法起草委員會整理條句一面再開審議地方制度之爲捷速云云大多數表示贊成褚議員輔成起而反對略謂湯議員主張俟憲法草案二讀會通過者交付委員會整理條句後再從事審議地方制度則地方制度未審查完竣之時而彼已交付委員會整理條句之各條已可開三讀三讀會畢則憲法彼一部份自可公布情形顯然本席認爲地方制度之規定爲憲法中萬不可遲緩者故極端反對湯議員之動議王審議長謂地方制度可否緩議須在大會始可表决湯漪謂旣不可表决則本席認爲地方制度前次審議會表决時自相衝突當然不能繼續討論主張今日延會於是馬議員君武起而反對湯議員延會之動議王議員源翰則贊成湯議員之動議吕復則對於緩議地方制度問題一半贊成一半反對未及發言而議場秩序已大亂王審議長遂申明本席對於湯議員漪第一次動議緩議地方制度問題認爲須待大會表决第二次動議今日延會問题則可在審議會表决禇議員輔成遂援引規則须請議長復席說明延會理由并定期舉行大會王審議長遂請王議長復席王議長復席宣告據審議長報告今日不態繼續審護暫行延會星期五再開大會衆遂散會時尙三時許也 
[民權聯合會之發起]  
　　國際之調劑兵禍策 
駐義公使王廣圻致函於參院議長云議長副議長閣下謹肅者美國駐羅馬萬國農會常駐員虚平君（即農會發起人）夙抱大同之旨近鑒於世局之慘變發起民權聯合會之說其意以爲民權發逹之國本主平和而或被逼於强鄰而或受困於時勢强者恃强行覇弱者無以鬭存甚至民主國間亦以利益之不同輒有干戈之相見即如一國之内若無一强有力之中央政府主持其間難免不内訌立至今民主國間亦莫如有一公共機關維持調劑以免兵禍此民權聯合會之所以發起也其聯合會之所以注重於民權者因君權受命於天寄託於一人之身爲善爲惡無所顧忌旣不足以代表國民尤難冀其爲世謀福故特組民權聯合會以抵禦之設使彼願加盟亦自來者不拒因彼入會之後在國際方面已無君權之毒也至該會應如何組織如何實行例如公訂憲法以爲權利義務之規定公組法庭以爲國際紛爭之處理公立罰則以爲違背會規之懲戒等應由民權各國公同研究積極進行據盧君言美法俄方面業已分别運動吾國方面彼亦極爲注重竊維慮君此議目下雖似空言但立意極爲遠大此間各界人士頗不乏韙其言者殆以本届戰爭生靈塗炭至斯輿論間必有痛定思痛謀絶禍端之趨勢查盧君從前建議創設萬國農會初皆不甚注意嗣經義王贊成立時發起各國遂皆入會成效斐然今茲民權聯合會問題關係更鉅能否遽望收效自未易言惟其議或亦足資討論有謂即可從議員聯合會入手者協約國間本已有議員聯合會之組織若將範圍推廣斯議自可實行各國對此問題或先由議院發表意見似亦適宜茲特寄盧君原著英法文各一份附呈鑒閱如有賜敎之處亦可轉逹盧君統候示遵順頌勛祉駐義王廣圻頓首 
[吳大洲判無期徒刑]  
日前吳大洲經山東公民代表周梅鶴等來京控告後中央將吳逮捕由陸軍部組織高等軍注會審審理刻聞此案已審結判處無期徒刑茲錄陸軍部呈文如下爲審結吳大洲案判處無期徒刑呈請鑒核示遵事竊據山東公民代表周梅鶴等告發前護國軍都督吳大洲種種不法業由本部組織高等軍法會審並派上將銜陸軍中將馬龍標爲本案審判長中將銜陸軍少將米振標陸軍少將金紹曾崔承熾丁錦爲審判官會同司法官陸軍軍法監軍司司長施爾常依法審理去後茲據該審判長等呈稱本案業經會審终結訊明吳大洲佔據周村等處時於大局底定之後掠奪民財傷害人命以及縱兵掠奪均屬實情依律分别處斷其最重刑爲死刑惟查吳大洲之罪狀實因擁護共和及所部護國軍無餉而起其心跡及事實尙有可原復依律於俱發罪例應執行死刑上減一等定爲執行無期徒刑由該會審繕具判决書請核前來查該會審判處罪刑尙屬允協理合鈔錄判决書請鑒核示遵 
[倪嗣冲派兵到濟說]  
安徽省長倪嗣冲宣佈獨立與中央斷絶關係並有派兵北上之說聞本日（三十號）早八鐘有安武軍兩營由津浦路開來濟南聞現駐洛口尙未下車另一消息云安武軍總司令倪丹忱氏日昨派遣該軍數營塡駐津浦路北段其前路糧台陶聞泉亦於昨日午前到洛口迤北地方調查駐軍地點聞該軍北來之原因實爲反對中央起見並聞倪氏於二十九日晚有長電到東内容係以段總理免職不合法律手續與國會分子不良欲求改治進步非改組國會組織善良内閣不可云云當道接電後聞尙未置可否 
連日以來省垣銀根奇急銀幣缺乏金融機關對於放欵利率陡然增加推原其故實由大多數商業以銀兩爲本位即食糧一宗除大米　粉以銀洋爲本位外其餘槪以銀價計算而連日四路運來雜糧甚夥省城雖有銀價之名不過用以計算並無實行使用者故兌換洋釐增至二釐五毫較前加四倍有奇迨聞皖省突然獨立於是商民頓現驚慌以張督對於時局素與倪氏主張相同今皖旣獨立且已派兵來濟難保不與倪氏取同一行動故金融界益形惶恐時事如斯誠可歎也 
[張倪主張與皖籍議員]  
　　一月以來中央政局波詭雲　變態萬端其間復有復辟之一說茲聞他方傳來消息云某省長出京後即主張此旨旋經多人反對此說並謂此說一行容易惹多一層干涉爲患甚深某省長乃改換宗旨由他方面着手又據二十七日大阪每日新聞載徐州來電云二十四日午前各督軍及代表等在徐州與張少軒督軍會議後是日下午三時由張督軍致電北京政府略謂動對於十八日各督軍提出之要旨表示同意倘總统將内閣制改爲總統制則督軍團决不承認若因此而置國家分裂之狀態其責任須由總統一人擔任云云據此以觀張勳特殊主張之一說似又未必確實但時局瞬息萬變最近一二日中不知又復何如耳 
昨日在京之皖籍全體議員電安徽省議會云安徽省議會敎育會商會鈞鑒倪嗣冲反抗中央貽禍全皖貴會爲全省民意機關應請聲明順逆電訴國人皖籍國會議員全體叩卅日又電李仲仙總理云天津李公祠李仲軒總理鑒國事疑危倪尤首禍公爲人望所歸請即日來京就職救國救皖皖籍國會全體議員叩卅 
[安慶快信]  
倪丹忱氏二十九日通電各省略稱黎大總統違法國會議員專制時事如斯大局堪危嗣冲不得不作救急方法宣布與中央斷絶關係財政廳前日已滙解三十萬至蚌昨午該廳接倪電又令解欵二十萬以應急需現鄭廳長已向中交兩銀行籌商借欵 
倪丹忱已令財廳停發各學校經費並電委李大防（即承審處長）爲臨時軍事執法處長 
省議會今午九時開茶話會集議維持地方并推代表枊冠民與倪接洽准於今晚赴蚌昨日中交兩銀行兌出現欵逹二萬數千元現該行對於外省紙幣暫止兌現電政局郵政局昨日由臨時警備司令派員檢查 
[楊齊等獨立後之情形]  
浙督楊善德等之與中央斷絶關係其主義爲擁護合肥而其所進行者則爲電報政策故公署會議頻頻獨立之電文已紛發而浙人尙多未知有獨立之舉茲者趨勢已成各方之布署已定至昨始有各機關布告文件發表爰彙錄之以見此次所謂浙省獨立之眞相其一楊督軍齊省長布告云照得時艱孔亟國政不綱元首惑於僉壬議會實行專制藉外交問題以排斥異己乘制憲機會以搖動國基各督軍共怵危亡聲嘶涙竭不得已先後宣告與中央脫離關係徐國政治之改良浙省處此潮流何可獨標異趣業經召集軍警長官公同討論一致進行惟本省秩序治安首當極力維護軍警完全負責必使　　無驚誠恐道途傳聞不免懐疑誤會須知此次脫離中央關係專爲促成正當之解决本省一切政務决不更張金融照常流通商業毫無停滯人民各安生理切勿輕聽謠言如有亂黨奸徒乘機煽惑抑或鄕里强暴藉事生端各該地方軍警責有攸歸自當按照戒嚴辦法盡法懲治爲此佈告商民人等一體知悉並由各縣商會敎育會農會等團體剴切宣布以釋羣疑特此布告云云其二楊督軍齊省長通電各道尹各警備隊統帶各水陸警察廳各縣知事云民密比來政潮險惡内政艱危（中略）倘有懷疑誤會亟須剴切說明萬一亂黨奸徒乘機煽惑尤當嚴密防範有犯必懲各該官長責任所歸不得稍涉疏懈並即密飭所屬照常辦事以鎭人心仰各遵照勿違切切督軍楊省長齊印卅云云（尙有訓令各機關文與此電相同）其三楊督軍齊省長會銜訓令財政廳長云案照本省宣布脫離中央關係業經另令行知該廳爲財政總滙之區亟廳妥爲布置以免驚擾各徴收機關多在省外誠恐員役未知底藴輕聽謠言或挈欵潛逃或意存放任均與本省財政大有關係尤當嚴密告戒一律照常不得絲毫更張致淆觀聽如發生前項情事查明立予嚴懲烟酒公賣局官産處印花稅分處照常辦事所收欵项仍以各機關名義專儲金庫停止報解該廳有統籌全省財政之責並卽妥爲接洽會商辦理除分令外仰卽分别遵照此令其四軍民兩署訓令印花稅分處清理官産處兩處長曁烟酒公賣局局長云案照本省宣布脫離中央關係（中略）財政廳長有統籌全省財政之責並即妥爲接洽會商辦理除分令外仰即遵照此令云云其五省會警察廳夏廳長通令各區警佐云浙省此次電逹中央脫離關係實因政治問題商家仍照常營業毋或輕聽謠言致啓恐慌情狀爲此令仰各警佐諭令各站崗警察照常服務保護治安倘有匪徒造言煽惑應即扭送到廳重懲不貸其各懔遵毋違云云至於軍隊獨立以後尙未有若何行動惟聞楊氏以省内兵力戰弱不足防禦擬將駐紥杭嘉湖金衢嚴寗紹等處兵隊先行酌量抽調數營來省以資駐守要道現已分飭各鎭使遵行外並請滬杭路局預備車輛機車以便輸送周代理路局長已遵飭車務機務等處籌備一切矣至於一般普通商民因此非常舉動自蒙許多不利影響人心遂多惶惑故杭總商會特於昨日下午二時召集各業董事曁各錢莊經理開緊急臨時會議由會長顧松塵主席報告一切並勸各業照常營業勿滋惶恐一面懇求各錢莊經理協力維持金融市面以安商業又省垣絲業原定即日開秤收買鄕絲茲因時局變遷絲價大跌鄕人不願賤售市面甚爲清淡特於日昨在絲業會館議定暫時宣告停秤當即通告各同業一體周知同時杭總商會又通函各縣鎭商會略云本年五月三十日蒙督軍楊曁省長齊面示以暴民專制危及國家各督軍因存亡有責不忍坐視迭向元首請命迺忠言逆耳殊切隠憂現在直奉魯皖豫以及福建等省業已次第獨立浙省爲挽回大局起見亦惟有一致宣告與中央斷絶關係以俟正當解决所有軍警兩界鎭靜如故並不添招兵士亦不另行籌餉一切政事亦悉仍其舊不稍更變且火車照常行駛商業無虞停滯深恐各縣遠隔省城未能周悉或有誤會應由杭總會函請各商會轉致各商號照常營業切勿輕聽謠言自取驚擾是爲至要等語查此次浙省於中央脫離闗係與歷次情形不同火車輪船電報循舊交通而地方秩序又復安堵如當貨物流能悉仍其舊實於商業毫無窒碍務各照常營業切匆驚疑爲此抄電（原電已誌昨報）函逹請煩貴會查照轉致爲荷云云但此種虚爲慰藉之言於事實上究無若何裨益也 
[倪毓棻通電誓師]  
督軍團此次之與中央脫離者倪嗣冲固爲發難之一人然據其所發布之文電觀語氣雖有武力解决之意味而猶未敢自以此舉爲打伐之名義今其弟倪毓棻乃於五月二十九日自發通電電末竟有誓師北伐等語是較乃兄尤爲横肆無前矣其電文云各督軍省長鈞鑒竊以共和國家首重法制南京約法僅成於少數議員之手推行以來諸多窒礙其不良已可槪見今當制憲伊始應如何審度時勢斟酌損益務求持平以立經久不敝之基惟國會議員暴戾分子實屬多數比年以來一法所立只知逞私見樹黨爭今日質問明日查辦種種颟預刂已不饜人望於憲法又通過同意案解散權議决案與法律有同等效等條是直以根本大法視同兒戲實屬荒謬絶倫試問各先進國會有如是之武斷國會乎且歷年以來閣部人員屢經更易每陷國家於無政府地位何莫非國會專制太過阻礙進行有以致之今更變本加厲隠刼政權直使政府無施展能力似此暴民專横籍立法機關以遂其植黨營私之計破壞大避莫此爲甚若不立予解莠另圖改組以謀拘救倘一經公布共和政體遂成國會專制國家前途爲患何堪設想乃各省督軍一再警告大總統均置不理一味偏袒羣小愈益得意復將國務總理免職尤堪駭異夫我國旣取責任内閣制總理一席關係極爲重要即對德宣戰乃絶交後應有之手續旣無非法舉動豈容無故輕易罷黜而又未經總理副署由秘書廳擅發通電宣布命令究係遵何法律能否有效殊不可解者也毓棻自去嵗共和回復不問國事久無權利之心方望國利民福日有進步何意總統違法暴民專制紛擾嘘肆置大局危險利害於不顧即不因軍人以捍衞國家爲前提何忍以四百兆之生命財産斷送於少數暴民之手爰召集舊部誓師北伐掃除羣兇義無反顧凡我同胞尙祈同深義奮一致以重法律而維國會諸祈共鑑倪毓棻豔印 
[浙省宣佈獨立後之嘉興]  
浙省自繼皖豫等省宣告與中央脫離關係後嘉興距省垣較近又毗連蘇境風聲所至謠諑繁興現雖秩序如常而營業上已大受阻碍矣縣知事張昌慶恐人民懷疑誤會致妨治安特於昨日將楊督軍齊省長會銜之電文通知各機關各團體並佈告闔邑人民禾邑自省垣宣告脫離中央關係後亦復無形戒嚴每晚軍警荷鎗實彈放哨巡行輪埠車站亦恐匪徒混跡由各警佐特會長警於一日下午四時起在車站曁蘇滬各鄕鎭輪埠實行檢查對於下車登岸各客商並行李等必致細搜檢惟聞各警佐諭警長等對於各客商檢查時須說明原委不可躁切對於婦女只可檢查其所帶行李不可向身畔摸索故目前尙未見有爭執之事也嘉湖鎭守使王桂林氏於前日來禾暫寓旅司令部籌劃防務事宜（現聞王氏已於昨日赴杭）王以嘉湖兩屬境内恒有退伍兵士持勢凌人地方治安不無關礙特於日和出示佈告云照得軍人資格最爲高尙在役則國家賴以捍衛在野則社會資以觀感故軍人之一切動作須隨在保持其固有態度遵守紀律以盡軍人之天職矧退役爲民各謀生計周旋鄕里交際較繁其一舉一動一言一 
 
 
 

Page 7

 
 
行尤日與普通人民視線相　觸詎可以脫離軍隊輒自喪其軍人資格以貽軍人羞而爲社會所不齒查兩屬轄境内有退伍兵士散在各處其中確守本分安居樂業者固屬不少而游手好閒持勢凌人者亦所在皆有本使爲保全在鄕軍人起見不忍爾等飄落無依或因一念之差隨入法綱特行出示曉諭仰該退伍兵等凡屬本籍者務各經營正當職業其非本籍而無正當職者應即各回原籍毋再逗留異地以副本使諄諄詰誠之至意此後如有藐玩不遵以身試法者一經覺察定當以法相繩勿謂言之不預也 
[陳樹藩通電原文]  
陜西陳樹藩宣布與倪嗣冲一致行動一節昨報已略載及茲再將陳氏五月三十日通電原文錄下各省督軍省長鈞鑑民國紀元於今六載禍變相尋未有寗日今大總統繼任以來方冀以大公無我之誠心立經久不敝之基礎詎意羣小搆難塞聰蔽明政局蜩螗日演日劇外交問題關係存亡忽贊忽否有同兒戲遂個人之私圖雖亡國家亦所不惜制定憲法爲萬年根本大計乃國會議員不審國情但拘黨見天壇所草旣已不良今則變本加厲視前益烈苟一公布適成議會專制行政機關旣無活動之餘地國家前途焉有發展之一日一再呈請不蒙採納忽於二十三日由秘書廳發出違法之命令當以外交吃緊不宜牽動内政京津一帶何事戒嚴徒使全國震動羣情惶惑曾進忠言靜俟後命乃遲逾數日僅復空言是中央見絶於行省非行省自離於中央也日來警電迭傳人心益奮今茲不圖國將不國樹藩所擁護者共和所忠服者民國今元首違法於上國會專制於下强鄰耽視於外暴徒刦持於中共和將毀民國將傾扶持匡救責在軍人爲國家計爲地方計惟有與奉皖豫諸省取同一之行動自今日始與中央脫離關係倉卒之言伏維同察陳樹藩三十叩 
[粤人對於時局之危懼]  
　　（平生通信） 
自對德問題發生粤省商民慄慄危懼皆懼戰事發生粤省受禍必較他省爲烈故省會商會皆曾致電表明不敢贊成但此爲中央政府作主商民亦無如何也迨後聞宣戰之事已决國會議員未能同意致有公民團大鬧之舉粤中人心浮動僉疑大亂將至於是憤激者大聲疾呼連日報章莫不謂有亂法之人不可無護法之人某報且載陸巡閱使致譚代督函謂當預備實力以貫澈軍人擁護共和之宗旨又有致張勳一電其文稱外交問題牽及内政風潮險惡令人警駭我國當此元氣未復之秋豈堪再有自殺之政策榮延目撃時艱欲器無涙公握重要安危所關當乞大力維持共支危局同舟風雨生死共之耿耿愚忱希惟諒察又致馮副總統電謂外交案宣戰案惹起内訌風潮大勢所趨愈演愈險當懇共伸正誼大力維持幸甚幸甚云云而二十三日省議曾開議議員王宣猷動議討論各省督軍入京有干涉國會訾議憲法舉則更慷慨激昻衆心一致旋卽致電請各省協力電爭其文云北京大輕統國務院總理鈞鑒各省議會鑒近因軍事會議各省督軍紛紛進京報紙喧傳並且干涉議院訾議憲法有國曾不舉同意即要求解散等謬論殊屬駭人聞聽各督軍疆寄所在軍事之外豈能越位况憲法爲國家根本法國會代表民意自有權限倘容武人干與國體何存應請大總統總理嚴令禁止並飭各督軍早日離京督保　上以盡職責不勝幸甚粤議會養印云云故二十三四等日爲粤人所最憤激謠傳最盛之時各軍民私相討論皆竊疑事已軼出常軌擾亂恐終難免迨越二日而忽聞總統行使特權免總理職之電於是報中言論又轉悲觀而爲樂觀甚嘉許黎總統之能遵守約法寗免總理職而不允解散國會此種言論殆居多數然亦有憂深思遠深恐其中别有暗幕擾亂之事恐終不能免者故粤中於此數日間談時事者最爲　雜聞大吏以各報所載言之　　但本省始終未接到政府官電南北遙隔究竟眞相如何無從懸揣深恐其中情節或有不實不盡特電飭駐京辦事員將中央近日情狀隨時電告俾知眞相大約京中當將倒閣時一切政務皆多停滯故官電亦已不通矣惟當此時局喫緊之時新督軍陳炳焜之何時接任迷離惝怳殊令人不可測度日前聞陳督已抵梧指定日期到港將由港赴滬晉京程期已言之　　乃忽而渺然傳說者或謂其尙在柳州或謂其已到梧州或謂其先到粤再行晋京或謂其逕到港卽行晋京言人人殊莫衷一是大抵陳現確已在梧州晋京之舉本爲前日所擬定然因近日京中消息波譎雲詭不欲以身入旋渦故回翔審顧尙遲遲吾行然譚代督以時事日非粤省不可無人擔負責任已再電促陳早日到東矣但粤中神經過敏者因聞段内閣旣倒又竊疑於粤省長地位不無連帶關係因朱與叚爲關係密切之人前者朱陸異同意見横生已多欲排而去之今段倒則必波瀾又起矣况朱省長對於舊國民黨人物面子上尙虚與委蛇而骨子内則不免有所壓抑故粤省雖爲國民黨之出産地其實國民黨中人物無一人稱有職事者故黨人深爲銜之由斯以　恐朱氏未必能久於其位也 
[吳光新與王督譚話紀]  
前内阁段氏之舅弟吳光新（駐岳長江上游警備總司） 
令）昨由岳州來鄂面詢王子春督軍對於免段之意旨詞氣之間頗爲牢騷經王氏温詞慰解並示目前所持之態度及在徐州對各督軍所發之言論略謂我輩軍人當以國家爲前提不當專尙私誼致誤國事且素悉段總理愛國熱忱始終如一亦斷不忍以個人之去就使國家前途受其危險我輩與段總理共事有年交誼甚篤惟其愛之最深故不能不於其去職之後力持鎭靜以成彼之義德云云聞吳光新聞此一番勸告益形憤懑謂王辜恩負義竟至拂衣而去現聞吳已赴京津一帶游說矣 
[湖北近事]  
　　日參謀次長之行蹤日本參謀次長陸軍中將田中氏曁其隨員步兵少佐佐藤三郎大尉平井善明等於二十八日乘輪行抵大冶登岸視察該處鐵鑛勾留一日於三十日晨到漢王督軍特派副官長張載福及精通日語之副官劉義德至漢歡迎田中氏往日本人俱樂部受旅漢日僑歡迎會後午刻乘楚義兵輪晉省拜訪王督軍當設筵欵待漢陽兵工鋼藥廠總理劉慶恩亦陪坐旋由劉義德陪同往漢陽至二廠參觀鐵廠及日本人經營之各工廠預定勾留四日於六月三號下晚乘車赴京聞在京盤桓一星期然後赴天津由津而奉天營口大連共須兩星期約於六月秒回東京　　選舉訴訟案之終結湖北參議員當選人陳時被控年齡不合由高審廳判决取消資格後陳卽申請上訴於大理院茲聞已經大理院駁回以參議院議員選舉訴訟不得上訴已於四月二十五日奉有明令陳案於二十七日判决當然不得以未奉到命令准其上訴蓋此項命令已於二十六日刋布政府公報矣現高審廳已將駁回上訴通知原被告但陳時以耗去多金雖到水窮山盡心猶不甘一面設法阻止候補人蔡濟民序補一面復遞禀於大理院辯駁其有上訴權故蔡濟民呈請遞補後省長尙擱置未批　　湘米禁關後之湖北湖北今嵗旱荒之象已成各處農田現已揰秧者僅十之一二川省又因亂禁米榖出境荊宜各屬民食已大受影響猶幸湘贛尙可運輸不致有乏食之慮茲聞湘省因上年兵燹湘西湘南等處本極歉收刻値青黃不接米價飛漲已由譚省長命令於六月一日封關禁米出口惟軍米振米有該管長官之公文者仍得採辦武漢米商得信逆料湖北米價以後有漲無跌咸滙欸往湘廣爲收買冀於施禁之二十一日限期内運出云 
[福州各校罷課風潮（赤水通信）]  
　　爭三元五元而已 
福州省會各中小學前因經費困難房捐補助事爲地方反對未得結果而忽又有官立學校罷課之風潮其原因六年度預算敎育行政項下將各校敎員薪傣劃一因之各有增減省長訓令旣下遂引起一班敎員之反對時有敎員曹廉箴陳鶚邱醒旦何長祺等百餘人發起開會於敎育會於是各敎員紛紛罷課開會之後共議對待方法决定一面謁見省長要求仍舊辦理一面致電北京大總統國務院及參衆兩院閩議員旅京閩同鄕會陳述省長核減薪俸之情形其電略謂我等置身敎育多年地方敎育均負完全責任詎胡省長到任伊始即自行酌減實屬故意摧殘敎育云云隨舉第一師範女子師範農業　業工業商業第一第二兩中學各校校長往見省長胡氏告各敎員開會之意並云各敎員均皆請假校中因之停課請省長設法維持經胡氏大加申斥略謂預算案已經議會議决六年度敎育經費比較五年度總額已增二萬餘元雖其中對於少數學校經費略有核減亦因確有可減之處即如各敎員薪俸專門各校每一小時本以五元爲率中等學校以三元爲率常有同一學科此爲三元彼爲五元者則不得不將五元滅少以歸劃一至不及五元三元者亦應增加以昭平允此次旣經議會議决施行所編之數果有不敷亦應由各該校長支配各敎員何得罷課干預校欵各校長有維持校務之責應令各敎員從速上課不得誤子弟千金一刻之光陰各校長怏怏而退而停課如故也二十五日省長又下嚴厲訓令一道略謂查該校敎員請假開會一案業經訓令該校長切實負責上課並聽候查辦在案各該校係屬省立敎員等旣未去職豈得自由缺課致荒學子光陰虚擲地方公欵應令各校長迅速傳集各敎員於星期六日一律銷假上課免廢學業勿得違延干究云云各校長得此令後大爲忙碌遍請各敎員上課各敎員遂續在敎育會開會到者百人有議主張以辭戰抵制者迨令願辭職之人簽名則簽者僅三十二人不成事實乃一哄而散間時又有一種傳單發出係出於甲種工業學校學生所散其中略謂吾輩青年光陰至重今停課數日光陰虚擲特擬請各校學生於星期五日在總業共進會開會同赴省長公署要求維持云云詎傳單出後卒無應者其中雖有敎員唆使然其他校長已懷有戒心故此不能成會也此時風潮尙未平息聞敎員尙有最後五分鐘之勁力結果何如且觀其後 
[南京快信]  
海軍上將薩鎭冰來電力任鎭懾海防馮副座昨接川邊鎭守使殷承瓛來電倪嗣冲謀叛民國請聲罪致討湘督軍譚延闓來電請聲討倪嗣冲吳光新由湖南岳州來電宣布與中央脫離關係軍署昨又開軍事緊急會議聞因徐蚌將有更激舉動張君勱籍忠寅胡源滙昨已由寗乘車赴徐聞馮副座曾託籍胡轉致張倪表示眞實態度張勳倪嗣冲電復馮副座允不增兵浦口惟張所部駐安徽太平府之六營昨已全數由金甌兵輪運至浦口轉車赴徐軍署參謀長師景雲憲兵司令陳調元昨已分赴各屬慰勞軍隊安豐兵輪昨由皖運安武軍四營來寗已轉津浦車運送赴蚌馮副座恐雙方軍隊誤會致起衝突開兵移駐浦口之舉已作罷昨派兵一團赴鎭江大總統派來之代表惲寳惠亦准今日午車回寗今日爲倪嗣冲夫人五十誕辰馮副座派何副官長齊省長派曹政務廳長赴蚌祝壽張勳之參謀長惲毓昌准今日午車回徐皖財政廳長警察廳長昨均過寗轉車赴蚌寗垣人心惶惑銀根吃緊商會昨開會籌議救濟辦法以維市面 
[杭州快信]  
寗台鎭守使顧乃斌昨（一號）上午八鐘由省東渡赴紹巡視各軍隊并奉令宣布脫離關係宗旨由紹折回寗波嘉湖鎭守使王桂林亦同日起程返署 
省城憲兵巡邏向祗日班營長包煥庚現奉督飭加添夜班輪流梭巡向駐省城之一師三團二師八團奉令照劃定衛戍區域日夜派隊查街駐大營一師第三團團長李全義昨（二號）上午四鐘半時親率全團兵士至西湖茅家埠演習對壘操法并派團附梁温施資深爲臨時分查官省公署總務科長吳憲奎昨奉催飭即日到差駐省會警廳第一消防隊奉令於昨（二號）日遷移至獅子巷各縣征收上忙錢糧月初大半開征齊省長已飭愼選主任力矯前弊並將開征日期分别呈報財政廳通令誥誡各徴收機關應解公帑仍按期報解彙存金庫如托故延挨以溺職論新絲開秤原定前月三十一日絲董周梅卿以際此潮流現水飛漲布告同行緩期五天開盤地方通信 
[松江]  
　　繭行定期開秤楓涇畢裕成等繭行八家已由絲繭總公所代呈縣署報告各繭行均於古曆四月二十四日開秤請即出示曉諭並咨請水警第一專署長並楓涇警察第一分所各派巡船陸警前往保護業經李知事批示照准矣　　聯合游藝紀盛今日（一日）爲城廂市七小學在縣學明倫堂開第一次聯合游藝會之期届時李知事與第三科主任顧稼軒並防守司令代表張宗耀參軍等均先後蒞止男女來寳約有二千餘人學校來賓除本城各小學外鄕立小學之整隊來觀者亦復不少至參預來賓運動之本市第十三校及私立景賢恒德兩女校均精神煥發成績甚佳惟十三校所演之地墊運動雖大有可觀然因兒童體力未强頗覺危險故說者均謂國技一科須於高等小學以上方能演習庶於衞生有益七小學所演各節亦頗純熟並無絲毫勉强會場上有尊親小學學生組織一販賣部售賣各項點心並該校所出之學校新聞此外又有張澤鄕第一小學生當衆親書自愧無才躬逢盛會之賀聯一副懸諸演台之上筆姿挺秀大爲觀者贊賞閉會後又由七小學合攝一影留爲紀念然後整隊而散　　喉痧流佈可畏松江日來天氣驟燠今日塞署表突昇至九十度居民多感不快加以市河淤塞日甚河水漸致臭腐因之喉痧一症流佈甚疾數日來因而死亡者已屬不少據西醫言此症尤較白喉爲險醫治稍遲便爾莫救殊可畏也 
[蘇州]  
　　飭查外人統計表吳縣公署接奉省長訓令准外交部以現正辦理統計表與外交有密切之關係外人在内地經商或傳敎或開公司及其他事項尤應分别調查俾臨時有所考鐘特頒發表式一紙請飭屬照塡彙送等因轉令遵照孫知事接文後已將表式移送蘇城警察廳並通飭各市鄕警所一體照表查塡矣　　繭市近聞鮮繭上市蘇垣葑門外覓渡橋怡和繭行前日業已開秤連日城鄕居民之持繭往售者頗形擁擠最高新繭定價每擔洋五十元次亦四十有零聞今嵗雨水雖少桑葉不見瘦瘠蠶汛尙佳故繭市不致減色洞庭東山西山各處繭行均已開市東山開盤時每擔洋四十八元西山繭身聞較東山之繭爲隹故西山開艦時每擔五十二三元乃各養戸以本年桑葉價格昻貴成本甚重各繭行定價過低不肯輕於出售東山市價遂增至五十三四元西山則增至六十元以外而各養戸尙未能满意此後恐尙須看漲云 
[鎭江]  
　　呈請通緝逃犯丹徒縣公署後監内曾於五月十一夜間三時脫逃　犯王阿三一名業經通令城鄕各警區派警查緝並飭偵捕隊設法兜拿迄未弋獲昨經倪縣長呈請蘇州高等檢廳通令各縣知事迅將該逃犯一體協緝務獲究辦　　進口貨免重征鎭江關周監督昨奉北京稅務處令開嗣後凡有已完進口正稅之洋貨如裝火車在鎭江上海天津漢口等岸往來轉運自六月一日起准照滬寗鐵路轉運洋貨章程一律給發免予重征執照令行遵辦等因周君奉文後除出示佈告外並函知稅務司轉知各分卡一體查照　　道尹飭查積榖金陵俞道尹近以各屬久旱無雨小麥稻秧蠶荳雜糧多受損傷春收減色米價昻貴現離秋穫之時尙遠災荒不可不防所有各縣存儲備荒積榖理應調查等情特訓令道屬各縣知事將境内所存積榖數目詳細造册呈報以憑核辦現聞鎭屬五縣知事均奉令遵照矣　　江北派兵剿匪聞江北鹽城興化兩縣久旱成災匪風日熾日昨經淮揚左道尹咨請馬旅長派兵一營馳往痛剿矣 
[揚州]  
　　聖植公司糾葛邵伯湖西一帶灘地面積有二千餘畝前有該鎭陳冠生齊瑞符等組織民勤公司備價購買三分之一嗣因無欸築圩故仍荒廢後又有戴伯珊等籌設興華公司將該灘備價報領築圩播種稻榖復以築圩工程浩大遂聯合通州所立之淮提公司及民勤公司磋商三公司共同籌欵興築去歲年底覓有工頭沈麗春陳采林招集小工千人動作至本年二月底始克工竣付款而民勤公司並不出資又不願將田折價抵工日昨工頭與戴伯珊齊瑞符等至陳處結算賑目陳並不歸欵乃由戴齊禀縣請吳承審員開庭訊判陳將田折價抵工聞陳不遵判决擬赴蘇上訴　　撫恤被災船主日前有榮船行經仙女鎭因要赱滅少　欵爲孔仙釐局扣留當晚該船竟私自閒行經局巡察學隨後遣圖詎於是夜不戒於火全船書付一炬船主夏同柱以該船被焚各由釐局向之索賠該避長遂於昨日將夏某　送縣署請辯屬知事吳承審以夏某情殊可　特給洋七十元以示撫恤　　禁止米糧出境江北天久不兩旱災已現米價　貴民食維艱茲聞齊省長徇绅民之請特飭間知事調後米糧祇許流通内地嚴禁出境如有好商私自販運者卽行扣留按法懲治 
[嘉興]  
　　繭市消息政潮忽起銀根頓緊禾邑各繭嚴現正關秤營業上月末日以現銀被軋各繭廠不得已宣告停秤一般揣繭求售者均掃興而歸本月一日各繭廠向各錢莊疏通設法接濟以免市面恐慌故自一日起各繭廠已照常營業惟每擁價格較前略減鄕民因夙聲所播改繅絲爲售繭求早日脫貨者頗多故各繭廠門前鄕民售繭者異常擁擠現决議於明日收市此間軍警林立秩序安靜難有謠諑市面亦無甚恐慌惟各商號營業較前滅色耳　　比賽足球省立第二中學校各級學生於足球一項素爲注意屢與秀州書院等校約期比賽咸占優勝茲該校各學生亦擬擇期比賽已决定於星期六爲該校比賽足球之期即在公共運動場舉行延聘秀州書院敎師花君爲公正評判人 
[九江]  
　　贛省警務代表過澤警務會議贛省警備隊前派代表夏秉銓警務處派李敬曾水巡廳派吳炳東於會議完畢後夏君即回贛銷差李吳兩君因爲便道考察他省警務（李查天津警務吳查江蘇砲船）是以返省較遲茲於昨日到灣軍政兩界以兩代表在京會議計七十餘日風塵僕僕特備席接風以酬勞瘁現巳聯袂晋省銷差聞此次會議水巡廳所得結果共分四項一廳長改爲簡任職與警務處長警備隊司令官階級同等二擴充官制增設警佐警正等缺三設立專門學校北京高等警官學校附設高等水巡警官學校各省水巡廳設立中等水巡警官學校各區署設立初等水巡警士敎練所養成專門人才四照六年度所定預算案增加條整巡船費一萬元至警務處所得結果如考核募練官制諸問題及警官甄用法保障法懲戒法等條以本省提議者爲最多又如募練敎練兩案均公推李代表起草　　三省派員驗收堤工湖北黃梅縣安徽宿松望江兩縣與江西九江縣公共建築之馬華提自江北同仁堤尾之馬家港起至華陽鎭爲止共分三段自民國四年開始修築首段欵由民間照田畝攤派五年至今所修築之二三兩段欵係官民各半刻已築成場線八十餘里共用去錢十五萬餘串日前鄂皖贛堤紳及委員會同呈請各該省省長派員驗收湖北驗收委員派定張春暉安徽派定張輩江西派定王福厚業已齊集華陽鎭會同驗收矣來函 
[久成絲廠來函]  
　　申報館大鑒今閱貴報所登無錫繭汛中之惡消息内有江蘇銀行名下繭欵六十萬元半悔前議不付等云查敝廠等係向江蘇銀行借用繭欵雖値大局風潮市面影響承該行按約履行並無翻議之事想貴報傳聞之悞爲此專函奉告希即將敝函登報更正爲荷上海久成絲廠上海源錩絲廠上海德和盛絲廠上海振錩泰絲廠鎭江德潤絲廠同啓雜評一 
[吾誠不料（一子）]  
　　觀各督軍之通電有僅請解散國會者有併責免叚違法者亦有旁及其他種種者而其所借之大題目則固欲回復民國元年之治而以擁護共和自任者也鳴呼各督軍而别有所圖則任彼肆意横行吾亦無言已耳若猶以回復民國元年之治擁護共和爲言則試問今日督軍之行動有合於共和國軍人行動否不特此也以此種行動而欲逹再召國會改組内閣之目的吾恐國會未成内閣未立而民國已歸鳥有矣是故督軍而稍能顧惜大局者必弗爲已甚也必不悍然直往而不返顧也彼所要求之條件亦豈一無從容磋商之餘地而必迫不及待爲此駭人聽聞之舉者非與國家有仇安肯忍心至此然則各督軍之决心果何在耶鳴呼吾誠不料國家大局糜爛若是吾更不料各督軍之竟出此下　也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各省脫離關係之影響（四）]  
　　此次安徽河南浙江等省紛紛與中央脫離關係消息傳來滬上各界初甚惶恐種種情已屢詳前報乃自前日由浙江軍民兩長官與松滬盧護軍使嘱令上海總商會代爲宣布所有治安秩序自當完全負責以後人心業已稍定茲將昨日所得各方面報告披露於後　　商會又發通電上海總商會昨日（二號）復開大會南北市商會正副會長及全體議董均到會議後即通電全國商會各省軍民長官電文如下各省督軍省長商會鑒改革六年紛擾四次人民竭其脂膏原以衞國今交通阻絶金融恐慌民不聊生危險萬狀况旱豢已見隠患孔多各軍長素明大義斷不致此必有陰謀權利之人釀成此禍務乞推誠布公速弭禍患迫切上陳上海總商會縣商會冬　　特别會議兩則駐滬交涉公署於昨日（二號）下午一時邀集本埠軍警紳商各界到署開臨時特别會議到者有護軍使代表馬鴻烈海軍上將薩鎭冰淞滬警長徐國樑上海縣沈知事總商會正副會長朱葆三沈聯芳南商會正副會長顧韾一蘇荺尙地方紳董吳畹九陸伯鴻穆湘瑤錢貴三諸君聞所議者係保衛地方秩序維持滬市金融諸問題會議良久始各分道而散又聞昨日上午十時滬海道尹公署亦開特别會議大致以保衛地方秩序爲要旨本埠官商各界均與列席　　知事分投聲說上海縣沈知事於昨日（二號）清晨分赴道尹交涉兩公署及南北商會各機關告以盧護軍使保衛地方治安之辦法並解釋一切以免疑惑且謂地方軍警官廳擔負完全責任商民可安枕無憂云 
　　警長繼續訓勉淞滬警察廳長徐轉洲因時局不靖特傳所屬各區署長警到廳面諭已誌昨報茲悉徐廳長此次面諭各區長警係分班傳集前日所傳諭者僅長警半數其未經面諭之半數復於昨早傳集到廳照前日剴切訓勉並謂時局之爭政府有解决辦法在警察員保衛地方之責務宜力持鎭靜勿涉張皇並須嚴禁浮言免致紛擾云云　　查禁分布傳單淞滬警察徐廳長訪悉有人在外遍發傳單乘機煽惑昨特通傳所屬各區署所警正佐等一體注意查察如遇前項散佈流言之傳單發見應從速阻止不許傳觀至所轄區域内如有敎堂尤宜隨時撥警實力保衛毋稱玩忽　　警察又改武裝淞滬警察各區署外勤長警前奉令飭於清晨六時始至下午六時止卸除武裝一律完持警棒在案兹徐廳長以各省不靖故於昨晨令飭各區所警正佐等着於今日起所有午前六時至午後六時止外勤各長警仍着一體武裝以免匪徒乘間滋事　　捕房派探調查法捕房施石正副兩總巡以近日各報登載奉直皖等省紛紛獨立本埠華界各官廳連日會議加派軍警防衛甚嚴法界與華界毗連現雖安靜如常亦須先事防備故已飭探調查實在情形以便核奪　　金融又漸活動昨日金融市面因見滬地安靜如恒已轉現活動之象中國交通各銀行裝運現洋及滙劃欵項仍照常輸運各錢莊經總商會一再邀集該業董等極力疏通後該董等亦以滬上爲商業薈萃之區自應力顧大局故自昨日起對於同業拆票等事已漸漸通融洋釐亦極力壓平收盤之價爲七錢三分四釐　　滬市米價大跌本埠南北米市自安徽等省宣告獨立後該業頗起恐慌近兩日内銷路頗爲呆滯因行家以金融緊急售於店家之貨均須現銀交易而出口生意又奉省令禁止出境蕪湖等處客秈向銷天津福建等省現閩省駐滬莊客接到閩省來電囑爲停止購辦以致米市銷場遂覺清淡而内地各處所産粳米及皖省秈米因聞時局不靖將貨紛紛裝運來滬脫售到貨擁擠故近兩日内粳米價格已驟跌五角皖秈亦跌三角　　關礙女工生計本埠染織布業年來營業本極平常此次皖豫等省相繼立客帮商號咸停止辦貨以致一時大受影響浦東一帶各織布廠均相率減少女工縮小範圍亦女界生計前途之不幸也　　繭商方面消息本届各處繭市因各省突起風雲大受影響且恐銀貨往來道路不安昨由江皖浙三省絲廠繭業總公所分電三省軍民長官略云現在繭市上市時間短促華洋商人携帶現銀甚巨更有借欵與華商保險於洋商中國擔任保護載在約章曾由總所呈明各省長官通飭水陸防營軍警盡力保護以敦睦誼而弭交涉荷蒙採擇施行在案現在風雲驟起謠言甚多繭市已大受影響應請特别保護以弭隱患云云昨據赴浙收繭提早結束返滬之人述及杭垣自防務加嚴後謠言甚盛以致鄕人均不敢入城售繭惟官場至今尙未有所發表滬杭火車亦照常往來惟彼等乘車來滬之時見有軍隊約二三隊附車開赴楓涇分派至江浙交界處塡駐以重防務各洋商派人赴浙屬一帶收繭者自聞浙省獨立後均紛函各該領事轉函交涉公署請即照約保護並於昨日親赴該公署探聽消息適朱交涉員赴護軍使署會商要務未返由譯員陳震東代表招接宣述一切並告以無礙大局沿途已派水陸軍警嚴防匪徒滋事云云該領事等始各釋然分别辭出本埠各絲廠資本雄厚者因知大局無礙現仍運欵赴杭開收鮮繭而一般資本微薄藉莊欵爲轉移者則已異常恐懼故已有數莊電致駐杭各分莊就此結束以免危險是以昨日已有數處分莊收束返滬矣　　記寗垣歸客談昨有某君自寗垣返滬述及在寗時曾晋謁馮副總統探詢意見馮謂各省獨立當盡力調停俾消隠患如轉圜無效惟有與大總統取同一態度辭歸鄕以謝天下云云 
[訊究楊樹浦路盜案]  
閘北警署緝獲之匪徒湖南人吕秀海徐州人王金標解由司法科訊得該兩匪曾於五十二號夜糾黨持械夥刦公共租界楊樹浦路一千二百三十號門牌某雜貨店内大洋四元小洋八十八角綢皮衣服九件當以事出租界於前日知照該管楊樹浦捕房派令中西包探協同前往將該兩匪提回收押昨晨併解公共公廨請究即據華探季立仁與九十五號西探投案訴明前情並聲請展期研訊據吕秀海供稱雖曾同往並未行刦又據王金標供稱同往搶刦共有六人手鎗係在逃之某某二人所執等語經關讞員商之義副事羅君判被告兩人還押候查明有無他案並補提同黨併究 
[再誌命盜案均有關係]  
同居法租界東新橋大街一百四十二號門牌餅攤内之山東人鄒春泉范瑞卿（即范禎祥）天津人俞世德張世逹經公共總巡捕房華探目陳雲忠查得鄒等曾於本年陽曆二月七號夜糾黨持械夥刦楊樹浦路一千四百五十四號門牌耿漢亭家値洋三百五十元之衣飾並與開鎗撃斃美捕房七十號華探余炳炎一案亦有關係禀明捕頭率領包探張林泰協同法捕房中西包探將鄒等四盜拿獲提回收押各情已誌本報昨由捕房將鄒范俞張四盜併解公共公廨請究卽據陳探目上堂禀明前情以此案關係重要調查手續紛繁請爲展期三禮拜開審等語經俞襄讞商之日副領事林君判准陳探所請着將被告帶回捕房候調查證據展期三禮拜開審 
[寺院内發現炸彈]  
　　大南門外某寺院住持僧近接具名信函一封内稱暫借銀洋三千元否則以激烈手段對待等語該僧以司空見慣置之不理不料前日將晚時香工在各處打掃忽在殿旁檢獲炸彈一枚當即報告該僧送呈警區請爲查究 
[總商會常會之議題]  
上海總商會於六年六月二號開十一期常會錄其議案如下　　（一）省令調查華洋各商業章程規及公共習慣案案奉江蘇省長公署訓令（訓令原文已錄前報從略）等因按商會法第十六條第三項關於工商業事業答復中央行政長官或地方行政長官之調查或諮詢云云是省公署得委託調查應如何協商辦理即請公議（二）上海地審廳函詢商業習慣案案准上海地審廳公函以商人介紹夥友於某商店經理寫有擔保銀錢信據者依現行法例介紹人自應負保證之責任惟嗣後商店經理易人商號改換依上海商界習慣是否自後任經理通知保人之日始負原保之責抑保人未向後任經理取消擔保事項以前仍須繼續負責請會查復等由是案按諸習慣應如何答復請討論之（三）美國芝加哥配賴克兄弟公司以華貨運美適用甚夥擬聯絡貿易請會援助案案准該公司來函以中國之油並植物種子優美雜貨及其餘出産品適於美國需用者甚夥擬與中國商號之可信任者互相聯絡以資接洽而樹貿易之基並以各種貨物槪歸現付請本會援助等由事關運銷華産應如何介紹請公議 
[一星期中之金銀進出]  
近日洋釐飛漲拆息亦加前昨兩日各路銀洋到滬者甚少茲將一星期内出入總數探誌於下上月二十八日星期一滙豐銀行從香港裝來墨洋二萬七千元廣帮從廣東裝來小洋五十七箱合洋二十萬六千元客帮從長江裝來龍洋三萬元星期二烟台青島大連來寳銀二萬兩國幣十四萬八千元汕頭廣東裝來小洋四十三箱合洋十五萬元又墨洋七萬六千元又日本洋一萬七千元星期三煙台天津大連裝來銀六萬六千兩洋十七萬八千元廣東汕頭裝來小洋八箱合洋三萬五千元日本洋三萬七千元星期四廣東來小洋八十箱合洋二十九萬三千元大連來墨洋一萬六千元厦門來日本洋三萬四千元星期五汕頭來日本洋八千元墨洋五千元昨日即星期六青島來寳銀三萬四千兩至出口方面此一星期内中國銀行裝往南京洋十萬元道勝銀行出口寳銀七萬七千兩又裝往和蘭銀條二萬四千兩印度行家出口金子一箱合銀一萬二千兩客帮裝往福州墨洋二萬四千元又裝往香港墨洋七千元長江國幣一萬五千元又一訪函云調查陰曆四月初九日卽星期二至昨日止本埠進出口銀洋確數列下（二十九日）　中國銀行由南京來洋十九萬元客帮從天津來洋十萬元又烟台來洋二十萬元又大連來洋二十萬元各錢莊裝往無錫繭市用）洋一百二十萬元中國銀行裝往南京銀十萬兩道勝銀行裝往哈爾濱銀七萬七千兩滙豐裝往孟買銀六十五萬兩又大條銀六十三條又花旗銀行大條七十三條寳銀十六萬兩又有利银行實銀四十一萬兩又華比銀十一萬兩又東方銀六萬兩和蘭銀三萬兩（三十日）客帮又從天津來銀五萬兩繭帮裝往無錫洋四十萬元（三十一日）中國銀行裝往南京銀十五萬兩各莊代客裝往江陰（繭市用）洋二十萬元又裝往無錫洋二十萬元（六月一日）滙豐銀行由花旗茂生公司轉裝東洋公司來大條銀四百四十七條中國銀行從南京來洋九萬元各莊又裝往無錫洋二十萬元江陰五萬元中國銀行裝往南京銀五萬兩（二日）中國銀行又從南京來洋五萬元又裝往南京銀十三萬兩各莊裝往無錫洋三十萬元道勝銀行裝和繭八司往俄國小條銀五萬兩再調查各銀行各錢莊至昨日止共存銀二千二百八十五萬存洋一千五百十二萬大條銀四百四十七條較上星期六（二十六號）少存銀一百二十五萬又洋一百七十四萬大條銀則多存三百十一條　價無上落銀洋增起七釐銀拆漲三分 
[最近輸出之土産]  
英國大賚洋行船希是大賚號日前由滬出口開往舊金山及紐約等埠各洋裝運土産出口計有賓隆洋行之蛋白四十四桶平和洋行生牛皮五十件麂皮三十四件棉羊毛二百五十包隆茂洋行揀淨鴨毛十二包安利洋行棓子五百件立興洋行草帽三十三件怡和洋行麂皮一百七十五件 
[破獲满庭坊烟窟]  
　　流氓葉招生（即麻皮招生）近在蕪湖路满庭坊七十號屋内私設烟間每日挑膏有數百元之多燈吃者亦有一二百元獲利頗豐茲爲同業嫉妬密告老閘捕捕房二號捕頭開立根於前日傍率同十五號西探目依克包探張炳成等協同前往將葉與婦人王高氏烟客王阿大等拘獲搜出烟膏四大缸洋鐵匣内之烟膏三百餘匣空烟盒一萬餘只烟具多副紅土一大包一併帶入捕房昨解公共公廨請究即據十五號西探目依克投訴被告私開極大烟間燈吃挑膏明目張膽實屬故違烟禁應請按律懲辦訊之葉招生供詞支吾並據王阿大王高氏供認在葉處吃烟是實經俞襄讞商之日副領事林君以葉違犯第二百六十六條新刑律姑寛判罰洋二十元王阿大王高氏各罰洋二元一併充公煙膏紅土烟具併送海關焚燬 
[滬杭甬運輪處通告四則]  
　　爲通告星期尾來回票之有效期限事查星期尾來回票之有效期限不免少有誤會茲特通告各關係人知悉凡星期尾來回票每星期五星期六及星期皆可出售惟星期一如遇公共假期亦得發售並如無特别訓令此項客票其回程不拘乘何號列車在以上規定之各日内至星期一爲止皆得適用凡購有滬寗路星期尾來回票之乘客如其回程在星期一者並准其乘十五號上行車或十六號下行車仰各遵照 
　　爲規定利益票事案奉局長函開凡本路職員在本路服務满二年以上者方得代其父母妻子購買利益票但職員代其子女購利益票時必其子女年在十六嵗以内者方爲合格倘有濫發歸該發行員負責等因奉此合行布告仰各遵照 
　　爲通告菜子運價事照得下列菜子之運價自即起實行一切責任歸貨主負擔裝卸亦歸寄貨人與收買人自理菜子貨章原訂三等品現改爲四等品王店嘉興至上海南站每三十噸車十二元王店至閘口南星站每三十噸車十二元嘉興至閘口南星站每三十噸車十四元再民國五年本總管字第十五號通告所規定寗波至曹娥菜子每號一元一角之特價着即取消　　爲通告貨章事照得貨章英文第二十五頁及中文二十三頁所載各種鎗砲歸二等品應更改如下各種鎗炮及其附屬品二等品除另印附則分發外茲先布告仰各查照爲要 
[關於籌辦商團之函稿]  
　　上海商團籌備處致全國商會聯合曾函敬啓者前讀滬地報章登載貴會提倡商團訂定大綱呈部核准令行在案敝處曾詢上海縣商會會長得悉未奉明文無從依據惟敝處自去年夏季籌備恢復以來已經數月屢擬照章集合舊時同志編制樂觀厥成茲得貴會熱忱提倡敝處循軌而行想必易副雅望爲敢不揣冒昧函詢台端會否將此項公文分行到滬敝處鵠候賜福籌劃進行冒越之懲惟希見宥　　商會聯合會覆函敬覆者五月二十一日准貴處函詢商團大綱案曾否分行到滬等因到會查此案已於三月一日刋登敝會會報公佈並函逹各省聯合會事務所轉行各總商會商會依案辦理各在案茲准函諮前因相應檢同商團組織大綱案并抄錄公布各事務所總商會商會通函函逹貴處即希查照度貴處籌備有年自必成績卓著望將辦理情形賜覆過會籍資匡正至紉公誼　　許昌縣商會致全國商會聯合會函逕啓者前奉中華全國商會聯合會河南事務所公函以案准貴會函開案照本會於五年九月第二次大會期内據綏遠城總商會等提出全國商會籌辦商團議案節經本會審查並擬訂組織商團大綱十七條分别呈請陸軍農商内務三部批准公布施行等因各在案除將擬訂組織商團大綱十七條業經送登會報隨案公布外相應函逹貴事務所卽希查照轉知總商會商會按照該大綱組織程序施行手續依法辦理以資保衛而歸劃一並將辦理情形函報本會備案此致附商團組織大綱案等因准此本會查閱所訂商團組織大綱案極屬詳密若我商界依照程序切實辦理實有莫大之裨益相應照印原寄商團大綱隨函春貴會即祈查照辦理並希將議辦情形速賜見覆至深盼禱等因奉此敝會詳閱組織商團大綱極爲完善洵屬寓兵於商之妙策即當遵照辦理惟棵商團之組織原所保護市面轉助軍警之不逮敝會於民國二年八月因盜賊蠶起市面恐慌業經籌辦商團一百名年齡均係合格彼時已詳縣立案復延聘敎練長排長白書按時訓練夜間分班巡查所有應用鎗械由河南省軍械處繳價給領有卷可查並呈明地方長官烙印編號至於經費出自商捐値千抽一微乎其微此卽 
 
 
 

Page 11

 
 
敝會籌辦商團由昔至今之實在情形也茲奉前因自當惟法是從以照劃一但地方情形不同按照大綱條件依次進行恐旦夕之間未易告成因就素所辦理情形先行致函奉懇貴會鑒核實爲公便 
[巡官警佐之更調]  
　　淞滬警察第一區署巡官骊駿圖現奉徐廳長訓令調往浦東三區三分駐所派駐英美公司香烟廠擔任保護所遺第一區巡官另委本廳督察員夏大楝接辦均於今日到差尙有一區一分駐所李警佐奉令與閘北四區四分駐所警佐張季平對調已於昨日分别交替張警佐接差後即將各棚長警次第點驗將所存軍裝等件分别接收保管 
 [P閩省敎育參觀團來滬之先聲 
　　滬海道尹公署昨奉省行政公署令准閩省行政公署咨開本省近因編設參觀團分赴分各省視察學籍資借鏡業已轉飭推選團員毛鼎乙等一十八員由本署接程給以践費不日乘輪赴滬參觀上海各小黌校及師範學校笔轉赴蘇州南京無錫南通等處分别參觀各小學校理合咨請轉飭以上五處各學校查照等因到署除飭省立各學校查照外合行令仰查照等語現王道尹已飭行上海縣公署轉飭各校查照矣 
[花衣市面之現狀]  
　　本埠花衣營業向以本花火機四牌子爲主近年餘姚盛行本花頗受傾軋近日市價步漲每包已加起七八兩現値青黃不接之時價格本應高昻惟南北市五十餘家花行每日收入祗有五六千斤門莊收價每擔漲至四十二元比正月問漲起一半尙無貨可收蓋鄕間底貨業已盡絶新花上市尙有三四月而價格如此增漲實爲從來所未有往年此時每日各花行門市收入至少必有一二萬斤現各紗廠雖仍有交易惟大都爲餘姚花數亦不多故各紗廠多購用美國花織紗美花雖比本花爲優惜價格較昻頗不合算現市火機花開價三十兩本花三十兩另五錢餘姚花二十九兩太倉花三十兩另五錢昨日每擔開價跌落一兩而各紗廠因時局不靖購者寥寥各花行門市收價每擔亦已跌去二元之譜矣 
[圖畫手工展覧會今日届满]  
江蘇省敎育會於前日起至今日止特開小學圖畫手工成績展覧會三天已紀前報昨日爲開會第二日上午九時起至下午五時止各學校前往參觀者絡繹不絶會場設於三層樓上各校送往之成績品共五十餘校約萬餘件預由該會會員分類標簽註明校名及學生名字（手工部）爲剌繡縫繡紙竹工木金工石膏工紙工通草工厚紙工等類（圖畫部）爲圖案寫生應用圖案寫生畫水彩畫製樣毛筆記憶廣告等類俟今日會期届满由該會分别審查評定等級以資獎勵云 
[運輸公會修正會章]  
　　本埠北市各轉運以司在界路組織運輪公會早經開會成立茲因上海總商會頒發農商部規訂工商同業規则與前訂會章稱有不符故該會遂照部規將會章重行改正於前日送請上海總商會轉呈農商部備宁茲將更正會章錄下上海運輸同業公會簡章（總綱）第一條本會聯絡同業研究改良方法推廣運輸營業利便商人爲宗旨（名稱）第二條本會係集合上海區域内同業組織定名爲上海運輸同業公會（職員）第三條本會公舉正會長一人副會長二人主持會務各公司主任皆爲議輩輔助正副會長佐理會務任期客爲一年連舉得連任由全體會員以單記名選舉之第四條議董到會均有發言議决之權但議定後仍須取决於會長第五條本會聘坐辦一人常川駐會專司本會應行事件第六條本會聘庶務一人專司進出欵目及一切庶務第七條本會聘文牘一人專司重要文件及往來信札第八條本會坐辦及文牘庶務均由正副會長延聘第九條本會會員無定額凡上海各公司主任及司事同人皆得爲會員且有選舉被選舉之權至主任及司事同人如有不盡職由各公司辭退者即爲出會第十條本會職員凡遇開會之期均須到會（經費）第十一條經費分經當臨時兩種經常費分甲乙丙三級由各公司量力認繳以敷用爲度臨時費係爲特别事件發生得臨時集議籌欵（聞支）第十二條會長議董均名譽職不支薪水坐辦及庶務文牘應給以相當之薪水至於雜用均宜核實開支如有多餘則存儲會内另議用途（會期）第十三條常會以陰曆每月初二十六兩日爲定期特别會議則隨時如集不拘定期　第十四條不論常會臨時會各會員皆須到會即有事阻碍亦應派代表列席第十五條凡關係轉運同業或涉及本會會員之事件均可到會提議評判曲直及定辦法第十六條凡議决事件即由會長簽字始可施行若未經此項手續不論何人不得擅用本會名義第十七條本會議定定之案應由坐辦編定後即用印刷品通告以期周知（地址）第十八條本會地址暫設上海界路承德里第一弄（罰則）第十九條本會成立專爲維持營業聯絡感情起見如有罔利營私存心破壞者則須公同議罰（附則）第二十條一簡章由各公司常會通過後即生效力如有未盡事宜仍得由各公司議董隨時議决修改 
[靛業改訂章程]  
本埠靛業同行因滬上百物昻貴所取行用爲數頗微故邇來虧耗甚巨特於前日在小南門外蔡陽弄靛業公所邀集同業改訂章程業已呈請上海縣公署立案俾資遵守茲將所擬间程錄下一初次犯規罰清音全堂酒筵三席二再犯加罰銀五十兩三次又犯邀顀同人公論驅逐出行二甲行先向坊家抖鎖價目已定後有乙行抖攬願貼行用或讓去本銀之類此係有意損失同人利益察出議罰三如售坊家之貨計銀萬兩加用銀三兩又加捐錢駁力費每桶三錢潮靛每擔三錢五分加用三分樂平靛九五不扣用費在内如扣九五照潮靛一律如廣靛裝輪船無捐加棧駁等費銅五分潮靛同如有參差察出議罰四如售客帮之樂平靛桶仍照乙卯年議定規則如用鐵皮加銀六錢五對於坊家主顧切弗心生嫉妒任從客便投行各行應一律照章交易六坊家如已欠甲行之欵又向乙行辦貨乙行應彼此互相咨照七掮客與行家代爲抖銷亦取全用出貨八各行釐金按月支付由司月人收取不得拖欠如有闰會集議派分傳單等事司月人應先到會辦理毋得違誤 
[人造棉花之成績]  
　　織惟之純焠莫如棉花因其富有彈力柔韌而暖故用度甚廣惟我國素不講求繁植僅恃天然産出求過於供不得不藉舶來品之輸入利源外溢不知凡幾茲有天一造棉廠主黃洛洲仿泰西人造棉法設廠滬西大吉路慶字六號親自製鍊所出棉花色白光肥柔軟堅韌以之紡織衣料想亦無不合宜也 
[官話合會之演說]  
聞棋盤街五馬路五百四十五號官話合會於今日（三號禮拜日）午前十名半鐘敦請廣學會編譯杭席洋君演說（擾亂世界之魔王）想是日必有一番偉論以對在座人士也 
[演講信賴基督]  
今晚（三號）八時四川路中華青年會敦請南京高等師範學校汪愼夫君演講題爲（信賴基督）以物理之實駖與事實之理論喻眞道之要理有志研究者届時蓋往聽之 
[元芳洋行華幹事紀念會誌盛]  
昨日元芳洋行西經理貝恩君以幹事鄭凱南在行五十餘載平日辦事忠實現雖年近古稀亦不少懈特開會爲鄭紀念中西人士到者頗衆請太古行大班狄克生君演說述其經過歷史並當場贈與獎憑勞金以表敬佩聞貝君爲人公正和平且得華經理陳德培君在行十餘年相助爲理故營業甚爲發逹云 
[中法實業銀行購地建屋]  
文滙報云中法實業銀行近已收買法租界黃浦灘美最時洋行之地基不日即將改築新屋 
[國貨維持會評議常會記]  
國貨維持會前日下午八時瓶評議常曾討論一切因正副議長有事未到由徐枝春主席會同各評議員依討論表决如下（一）外商在京運動包辦烟草牌照捐一事前經本會電請王正會長轉呈各部院設法力阻茲奉電復業已代呈國務總理轉飭各部知照等因當將原電宣布週知並决議將復電抄送南洋烟草公司查照 
（一）瓷業公所對於潯關加鈔案民船主權問題意見書大致以民船無論一天往返幾次凡經過該關者繳完船科每次無貸若一經懸掛洋旗即予優待每元船科一次能往返至四月之久不再繳完船料以致民船日少洋船日多而常稅之損失因之年甚一年現在持平辦理惟有將拖駁等船一律待遇爲根一解决且查姑塘係屬内地不能與通商口岸並論凡華洋各商秘雇之拖駁等船俱係民船行駛内地自應一律辦理方不悖華洋同等待遇之旨且與補救稅源及挽回民船之生計尤爲正當辦法並請轉逹王會長向政府要求以逹完全撤消之目的云云經衆公决照轉 
（一）有琛靛油廠主方有度函請給發證明國貨憑證事經衆討論方君發明人造靛油同人咸深欽佩惟現據調查此項粉質原料本埠某藥房現有出售擬請方君再將此項原料當衆實驗製造俾證明確係自造國貨以釋羣疑當與方君商妥定期開會當衆實地製造繼由方君將上届開會所製靛料當衆試染各種綢布均屬色澤鮮　並用肥皂洗滌並不落色試驗畢時已十名半鐘遂散會 
[天津長警來滬服務]  
天津警察廳長楊以德因有長警數十名無從安揰曾函商淞滬警察廳徐廳長請爲錄用在案茲悉該長警等共有四十名已由天津乘招商局之新豐輪船於前日抵滬當由巡長帶至警察廳禀到徐廳長立派督察員逐一點騐分撥各區所服務 
[吳淞警船浮改色]  
中國各口巡工司戴君通告航商支查江海關稅務司所屬界内吳淞水道驗疫停船處上界地方曾設紅黑二色豎線相間警船浮一個現因該處暗沙已被風浪衝移故將該浮改飾全紅所設之方位照舊各處船隻務宜留心詳記以免疎虞云云 
[海關扦巡查獲烟土]  
五月二十九日有某輪船自大連進口經江海關扦巡上船檢查在該船所用之華人某甲房内舖板下搜出波斯紅土九十餘兩向甲詢詰承認私帶不諱禀知税務司飭送檢察廳訊辦 
[長警查獲烟犯]  
四區三分所長警前日在眞茹鎭查獲私售鴉片燈吸之徐阿東一名連同證物解送司法科經許科員訊判移送地檢廳究辦 
[步軍统領署引渡拐案]  
　　北京某機關於上月問函致駐滬交涉員略云陸軍部科長戚音即戚益文之妾盛氏被杜芳州誘拐來申請爲扣留等語卽由交涉員轉咨法捕房查緝嗣經探目沈德福包探程芝卿將男女拘獲並抄出大小皮夾内藏衣服銀飾等物解送法公堂訊據供認偕同逃至上海居住不諱判限三禮拜内着原告到案再核各情已誌前報昨已届限又經公堂傳訊原告倩陳吉祥代表投案聲稱戚音因有要事不能離亦故未到案斷由北京步軍統領署差官雷恒成投稱戚音業已具控本統領署請爲引渡訊辦詰之杜等仍如前供中相讞員以杜典盛氏已承認誘拐逃來上海遂判准予引渡當堂交差官帶去歸案訊辦 
[拐案移送法庭]  
住居楊樹浦之陸阿炳因妻李氏被王阿根拐匿潭子灣管張氏家該氏又與管子有染由陸扭控四區轉解司法科訊辦各節已誌前報茲悉此案業經許科員訊明判原被人等一併移送地方檢察廳按律懲辦 
[誘姦婢女之控訴]  
海　路二百五十六號門牌居人鄭祺亭指控九江人嚴中文於上月二十三號將伊家十七嵗婢女冬花誘至某旅館内姦宿等情昨由捕房將嚴拘解公共公廨請究先由中西包探投訴前情並稱被告違犯新刑律第三百四十九條等語繼由原告偕證衞阿金周會譜及婢女菊花辛花上堂證明被告誘姦各節並據冬花供明被誘情形訊之嚴中文堅不承認經中西官判被告押候查明再行訊核 
[查獲江北拐婦]  
拐婦郭方氏江北人拐得十五嵗清江女子高小二子於昨日乘博愛輪船由滬起程當爲救濟會偵探王緯文到輪查獲一併拘解地方檢察廳訊辦 
[義女被拐受累]  
在閘北寳山路新興里開設錢震興板箱店之常州人錢林寳去年過繼同鄕人王叙坤之女愛囡爲義子不料被洋鐵匠周元大拐逃出外串同洪銀彩等議賣未成後又勾通女父王叙坤暗將女領回鄕里藏匿復向錢敲詐尋費洋數十元多方留難不肯將女交出後由錢將周扭控閘北警署移送警廳司法科迭次預審周初則抵賴不認斷傳證人質明始直認不諱飭即拘留一面派偵緝隊士朱仁全持文至武進縣禀請關提該女未獲僅將王叙坤提回解廳質究 
[寡婦再醮之騙局]  
方秀如日前憑媒張漢卿李王氏陳青山等說合娶寡婦趙董氏爲妻當出身價洋四十八元不料該氏過門後即捲取衣飾而逃方始知受騙四處探訪並知該氏尙有本夫在鄕及匿跡之處昨在公益里董漢清家尋獲扭控四區一分所轉解司法科經許科員訊明判移地檢核辦 
[招領迷路小孩]  
男孩朱怡子年約六七崴和尙頭身穿雪青色方格子布棉袄深藍布短衫藍布小脚單袴灰色羢線襪黑布夾鞋在法新租界迷途啼哭爲捕查見帶至法公堂請示據稱家有父母住在新閘地方餘均不知旋由包探禀稱曾將該孩帶往新閘地方找尋家族無人認領判送堂留養拍照懸掛公堂招人認領 
[女子不甘下賤]  
鎭江女子施月紅因被同鄕人李明州誘拐來滬押入英租界南香粉弄一號門牌鴇婦陸王氏雉妓院内爲娼該女不願訴由包探沈阿岳禀明捕房於前日將李與王鴇及女一併拘獲分别收押昨晨解送公共公廨經中西官訊實判李押西牢二年陸王氏身價不追斥釋施月紅函送救濟會設法遺回原籍 
[奪做工頭之武力]  
工人丁蓋海俞起德因與張雙斗徐財等爭奪工頭前日在滬西宜昌路一百五十五號門牌某茶館内評理一言不合互相兇毆丁俞兩人均被毆傷旋經戈登路捕房華探目陳永康查見一併拘入捕房昨解公共公廨請究丁俞兩人延律師上堂聲稱被張徐二人毆傷請爲察核訊之張徐兩人供詞推諉中西官判張徐各罰洋七元充公丁俞兩人具結開釋 
[工人毆傷小工之結果]  
北江西路趙茂記木作場内管工人瞿和尙吳世堂因將小工陸招榮毆傷山捕查見一併拘解公共公廨訊諭瞿吳兩人各交一百元人洋並保候原告傷愈再核在案昨晨由廨復訊據中西包探投訴被告以原告是日並不工作擅在作内吃飯故將原告毆打現原告傷已平復請爲訊核並據原告投訴前情訊之被告兩人供多推諉中西官判瞿罰洋十元吳罰洋五元一併充公内提三元給原告爲醫費 
[受害商店之告發]  
楊州人吳長根子曾於民國元年在浦東爛泥渡地方私造太古公司義春棧小工運力竹壽向各店舖混用事發潛逃漢口迤未緝獲邇又潛回浦東爲該處受害之商店得悉以吳私造之竹籌爲數甚鉅（每根一百七十文）故於昨日由福泰等聯名公函三區警署請求提究償還損失 
[查禁昌牌之手續]  
　　華商華豐香皂廠前因日本商廠仿昌該廠香皂商標呈請交涉署函商日本總領事查禁等情已誌前報茲悉交涉署現接日總領事復函以該華商所稱日本商廠係何牌號廠主何人住在何處以及仿冒貨品式樣若何未准來函聲明應請飭查見復以憑核辦云云朱交涉員昨已轉行華豐香皂廠知照矣 
[迷信風水之妄舉]  
　　浦東洋涇鎭附近周家宅鄕民周阿木因迷信風水將該處南北往來之道路毁斷數十丈並拆毀木橋一座阻碍交道經該處居民周錦甫等呈控上海縣公署請求提究昨經沈知事訓令洋涇市經董查明具復以憑核辦 
[毆辱巡捕之懲罰]  
　　二百零六號華捕王裕卿至法公堂控稱日前與在度梅路某洋人家爲出店之莊秀卿同乘電車莊立在電車門外囑伊坐入車内非但不聽出言辱駡當被巡捕將伊一推莊牽定須報復至翌日早上捕頭派巡捕至度梅路看守花園詎莊牽犬經過不問情由動手行兇致被打傷左目莊妻劉氏亦出而帮兇將巡捕掌頰兩下故此巡捕還毆一拳今在醫院醫治未痊求請騐究又由一百零七號華捕投稱目見莊　王捕毆打四十四號西捕稱莊夫婦拘入捕房後劉氏亦將我辱駡請究莊供上日在電車上口角／ 
有之至翌晨民人牽犬出外犬向該捕狂吠該捕舉手打犬故民人將伊毆打誤傷左目是實劉氏供婦人聽有警笛聲響出外觀看見丈夫與該捕互相扭住婦人上前解勸不敢帮兇駡捕求宥中西讞員以莊秀卿行兇屬實判罰洋三十元管押七天惟姑念初犯從寛准予贖罪每天計銀一兩劉氏不應駡人亦罰洋五元充公 
[貨棧失愼]  
前晚八　許西小沙渡路邊界泰豐罐頭食物公司貨棧内不戒於火霎時冒穿屋頂由捕電報瞭望台警告救火會西人立驅皮帶車馳往澆自計燬平房三間當火熾時靜安寺捕房中相探捕及閘北巡警均分駐邊界彈壓 
[磨坊失火即熄]  
南市小南門外糖坊弄口黃長泰磨坊於前晚十時許在攔樓上起火頃刻烟燄迷騰經隣居瞥見大聲喊救後經坊中人取水灌救旋即熄滅嗣爲崗警查知報告一颧三分駐所候傳坊主到案究罰 
[塌車碾傷行人]  
劉素才控塌車夫周文子前日在虹口鄧鐵路轉角拖車不愼將伊撞倒碾傷足骨昨由捕房將周拘解公共公廨經中西官訊供一過判周交一百元人洋並保候原告傷愈再訊 
[賭博衝突]  
江北人陳長生王小子因與楊四麻子在虹口百老滙路福和里婦人孫瞿氏家賭博起釁將楊毆傷甚重由二百三十四號華捕查見將陳王兩人與楊一併帶入捕房禀明捕頭飭將陳等收押楊送醫院醫治 
[無賴誘賭]  
無賴王益生在虹口嘉興路某號屋内誘人賭博被捕查見當將賭具帶入捕房禀明捕頭請廨出單將王傳案讯虹罰 
[賭棍拘押兩月]  
顧如生魯金寳同至法公堂控稱民人等行經法新租界有在途擺設三四賭攤之胡根全吳長如兩人强邀民人等與之賭博嗣因有輪無　始知受騙是以報捕拘案求請訊究胡吳同供民人攤上雖有骰盆實以水菓爲輸　求宥判各押兩月賭具銷燬 
[竊賊怙惡不悛]  
李子揚前日在虹口崇明路徘徊圖竊被探查獲昨解公共公廨請究經中西官訊知李係過犯甫於上星期釋出又敢潛回實屬怙惡不悛判李押西牢年半期满逐出租界中華職業敎育社通訊 
[參觀清心實業學校記（續）]  
記者之參觀目的本在工場設備但其並通設備亦有可供各校取法者因連帶及之該校浴室用一長方木箱置於璧上離地約四五尺裏層以铅皮爲之以爲蓄水之用下埀一皮帶裝置蓮蓬頭浴時將熱水置於木箱水從皮帶中噴出卽可满身澆洗此法極簡便各校均可仿辦至其膳堂上所用之筷碗均由各生自備洗濯亦自任之會食時並有清水一碗以備蕩條筷匙之用桌上悉鋪以鉛皮以油膩黏於桌上不易刷去故以鉛皮代之俾可隨時携出洗條觀此可以知其衛生之注意矣敎室之四面均有黑板此與各校敎室僅一面有黑板者不同蓋其注重學生自習故需用黑板較多　所門窻均裝鐵絲綱旣可流通空氣又可隔絶蒼蠅此亦清潔　所之一法也記者參觀斯校學有種種困難問題皆可緣而解决也職業敎育之宜於中國今日此言當無不承認者然眞能實施者猶不多　此非無故也第一困難即工場之設備以爲學校無此財力未能遽辦第二困難即師資缺乏不能得相當之敎員有此二原因此所以研究職業敎育者雖櫰抱無限之熱忱而亦徘徊於中途也今有清心實業學校之先例則向之有所懷欸者皆可以該校爲鑒也日常用具自以木工爲最繁該校亦以木工之出品爲最多而最優然其工場設備並無重大之銷耗敎師即以老木工爲之助此種辦法簡便易生斯誠可爲實施職業敎育者他山之助記者所以不辭文俚敢爲作介也雜評二 
[不堪收拾（訥）]  
中國時局常在不堪收拾之中而常能敷衍收拾之其所以能收拾之者因尙有顧全國家之一念也有此顧全國家之一念於是爲良心所牽制而不敢横决乃可着手言和此所以不堪收拾之中而常能收拾也今國人涕泣以勸各督軍稍存國家之念而終不返顧然則所謂不堪收拾者眞將不堪收拾乎兩方相爭之結果而有一勝者亦可收拾今日之爭我恐其勿論孰勝孰敗而皆將不堪收拾也鳴呼獨立之督軍其知之否 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[純陽生日宴請陸地神仙啓] [  呆呆]  
　　蓋聞腰纏萬貫揚州興騎鶴之思身世百年好夢有聞鷄之慽玉樓一召金屋誰居此黃竹歌筵西毋有醒人之曲而蟠桃侍宴東方萌偷食之情也巖本書生曾爲進士（唐貞元十四年生咸通中進士及第年六十四）一官五斗鳥未鳬飛百里三年繭將蠶縛（官江州德化縣令）忽悟雲房之九數夢醒黃梁遂參靈寶之三篇名登青簡今逢初度結大羅天上之緣願告羣仙勿下界謫居之懋此間頗樂盍歸乎來有如債負天錢罪輸織室銅山勢倒賄案株連惹來羊肉一身騷自投羅網抽得牛皮三隻手伸出棺材百萬雖饒九原孰帶夢到邯鄲惡境悔不當初何如蓬　來遊自有樂地又若徐市東瀛邠卿北海君門萬里臣跡重洋拚做烏龜不出頭腰包滾足竟如黃鶴杳然去脚底揩油豈知狐尾露形送上門犯人自有即使驪珠漏網自作孽天理誰容怎如羅漢推金早修正果奚待景純兵解（郭理被殺王敦人謂兵解）始證仙班若夫再造唐家郭令公將而兼相策平淮蔡裴中立獨斷宜成豈知相罷夏言竟爲規規於河套職停殷浩徒然咄咄以書空何如李泌衡山早食懶殘之煨芋竟學留侯辟榖長隨黃石以來遊他若小家碧玉已嫁汝南金谷綠珠垂涎孫秀紅拂竟奔於李靖紫銷見奪於崑崙義少押衙誰返秦延之璧世多吒利徒遺滄海之珠孽鏡無邊迷津孰悟又或霍王小女十郎之魔障終纏李氏嬌娃一夢之揚州未學長安居大非易事北里金銷槐安國豈是壻鄕南柯玉碎上界儘多仙子情場何必人間又如沉痼烟霞呑吐雲霧一龕入定三尺難寛隠君子姑予美名半死人將爲餓鬼累千鍰罰枉飽官囊尺五雲天奈淪地獄與使花迷　粟入磨蝎之泥犁何如手把芙蓉上玉京而朝請凡爾諸仙人間小謫盍從貧道天上來遊如有官迷紫府好班聯玉筍要醫錢癖丹砂亦可變黃金綠萼華隨侍上清儘爾暗投條脫白特丹曾經三戲大家會本無遮况探拐李之葫蘆膏丹儘有橫吹韓湘之簫管雲霧憑呑求勢要之交通好問曹家國舅或進行之顚倒試詢張果老頭大腹賈鍾離可伴　脚生鐵丐同遊何仙姑藍釆和本是多情兒女千秋節萬嵗宴用招陸地神仙興其春燕樓頭秘織廻文之雲錦何似天蟾臺上大家同詠夫霓裳謹肅魚箋佇耹鶴駕三 
家庭常識 
　　磅折斤之捷法打七五折即得例如一百二十磅七五折爲九十斤因每磅合十二兩而十二適爲十六之七五折也 
　　斤折磅之捷法先以三除後以四乘即得例如九十斤以三除之爲三十斤再以四乘之合一百二十磅因一磅爲一斤四分之三故也此法本不可謂捷法但於除法未熟者用之亦頗簡捷矣[  沈風蝶] 不受酬 
　　養蜂簡法養蜜蜂不費資本獲利甚宏但不明養法往往合筒全死或致逃逸者比比皆然終亦不能得其利茲述極簡養法如下一收蜜蜂房中生新雌蜂即俗稱小蜂王一部分之蜜蜂擁護而出或團聚於樹或懸簷下宛如懸球可將小斗中洒糖漿闔蜂球上下以火燻之羣蜂多集斗中以竹篩闔之回家闔於蜂箱上即可二蜜蜂箱以杉木板做成長一尺八寸闊一尺四寸高約三寸普通以三四格疊成一箱格上下無須用底蓋惟第一格上須遮一板作蓋上開一圓孔徑之大小視斗之大小爲準不過較小些庶斗不致漏下每格中横設十字架以竹片爲之用以附着蜂房之用格與格之間糊以紙條勿令透風第末格下做一板作底可隨意抽出斗與第一格附着之處亦宜糊封末第二格錐小孔十數個以備蜂之出入小孔上畫一葫蘆或寫一王字以作標識俾蜂不致誤入他房三清潔及保護　蜜蜂産蜜如蟻及他種小蟲皆喜偷蜜而食之皆爲蜜蜂之害物故蜂箱宜架於高爽而得避風雨之處或有木架而放置者則於箱下做四足每足下放一水盆則絶蟻類之爬入蜜蜂採取花蜜有一種花粉或齷齪物墮在箱底積久生出小蟲小蟲食蜜而長大築巢於蜂房中旣而變蛹由蛹而變爲極大之蜂俗稱蜜狗大吸蜜汁搗亂蜂房蜜蜂乃飛散故箱底之污物常宜抽出而除去之蜜蜂滋繁若盛三四格有不容之勢則當再添一二格當見機而作四割蜜於白露日視其箱蜜之多寡定其割去之多寡總之割去一半存留一半是矣若欲多取其蜜當以多割之分量以白糖代之放入箱中則不致至冬令乏食而死割蜜之前先抽去箱底以火稱燻之待蜜蜂集於箱之上部於是下部之箱格間以絃線截斷之截下之箱暫置地上待少數存在之蜂飛入原箱乃取其蜂房置生布袋中榨出其蜜榨殘之渣投入沸水中融之待水冷凝結於上者卽蜂蠟也爲養蜂之副産品其價亦昻[  左丹]  
　　鐵上塗銅之簡法（先將鐵器上之油垢除去）溶丹礬（卽硫酸銅）於水中以鐵器侵入取出拭乾後以銅元置盃中注入稀硝酸或硫酸少頃以鐵器侵入數分鐘換置水中取出用紙拭乾則鐵上附著紅銅一薄層[  嵇顯庭]  
集益錄 
　　答第十四問按竹製手工因便利起見取材每極潮濕迨製成器物其表面與空氣接觸水分蒸發極速纎維逐漸收縮而内部蒸發之度不及外部内外燥濕不均乃至破裂故欲免此患取材乾燥是其務也若云將竹器置潮濕地雖免破裂然易致發　走膠與廢（俗讀如弗卽失去其堅韌性也）腐之患亦不可不注意也[  山安]  
　　第十五問松江西門外每交夏季螞蟻　生衣箱臥具几桌窗宇無處不有廚房井竈更無論矣飲食物浮之水中有時碗邊與水盆貼着未有不被攢聚而食者比戸皆然無如之何也（惟城内無此現象）前家庭常識載有大蒜頭可以驅除螞蟻然如松地之隨處皆是卽將蒜頭搗爛亦恐難於普及是否尙有何種藥水或方法可以驅除凈盡想海内不乏高明幸有以敎之[  山安]  
長篇小說 
[寫情小說枊暗花明錄] [  常覺小蝶天虚我生合譯]  
　　第七章（三） 
　　因曰辯者汝也但能救人一命則自欺亦有所不惜羅倫聞語則又向薏德一視曰君憐此人何如是之甚耶薏德笑曰吾亦不期然而然耳蓋彼必受大窘逼而出此汝不見其病苦之狀不大可憐耶羅倫歡曰見之此誠苦鬼我見亦憐矣薏德曰但使重被捉獲則罪且加重嗟乎此事亦太忍世上殘酷之人乃何多耶羅倫亦歎曰世上忍人固占其半而罪人亦占其半即如此友若非咎由自取則牢獄不闢其門而迓薏德曰但彼固明明自云無辜羅倫笑曰此則千人之中乃有九百九十九人作此言矣然君亦太勞吾儕歸耳薏德君如何亦出而獨行今吾送君歸如何薏德曰無須吾今殊不駭言次微搖其手而手尙顫羅倫曰不見君手尙顫耶君果許我我必送君歸矣薏德微思頃之旣曰亦佳吾出蓋爲阿姊送藥不期乃遇此事嗟乎及今思之彷彿幾年前事矣言次微笑面色白如梨花又曰吾此時心殊不定似見其人又被捕矣羅倫曰否吾頃有意與警卒談今其人必已遠去薏德聞語頰乃一展曰然則君與警卒半克郎亦即此意吾知彼三人者今且醉倒於村肆中矣言次忽然一驚又握羅倫臂曰聽之此何聲也時羅倫亦似聞有微哼之聲出自籬後則亟曰勿懼吾往視之得母警卒尙未去乎言次一躍過籬而薏德亦覔得籬隙捱身而過則見適間之逃人方仰臥於溝渠之内月光映其面上白如死灰似暈而方醒時羅倫已將其人扶起枕其首於臂間見薏德至則愕然曰汝來奚爲薏德亦不及答急曰死乎羅倫悄聲曰雖未死然一間耳言次其人唇忽一動張目仰望目乃無光顫聲言曰已而加鎖銬吾當自行言時其容色益死觳觫如就屠之羊羅倫亦不禁動容曰朋友鎭定吾儕固非警察汝母恐今汝能起立耶其人乃始瞠目細認現爲稱慰之色苦聲曰嗟乎吾已跌傷額矣吾安得生汝儕不如以我付之官中羅倫曰然吾意亦不如告彼　汝返其故居於汝亦有便利 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之褒揚 
[清芬詞記（見本報甲戍年十月二十三日）]  
　　古之有國者於國於鄕皆有學以造士而以鄕之大夫命士爲之師殁則祭於其所康成鄭氏註戴記先聖先師之說猶可考焉後世爵不以德縉紳或不足以率人獨稿項黃馘之輩窮居守缺往往閱數百年而使人思慕勿替古之所謂鄕先生殁而祭於社者不當在斯人歟吾里地處一隅値明之季石林蔣先生以淵雅之才爲石齋黃氏所重旋經鼎革高臥不起使先生稍有榮利之心當需材之際則以其才華氣力不難致身通顯亦何至以遺逸終老抗西山之高節而有所不爲先生其有焉嗣自百年而雪泉張先生以詩名繼起負米養親不求聞逹考其行事幾無異於閨　然高風醇行久而益彰儀徴阮太傳兩浙輶軒之刻於吾里獨存兩先生詩豈非所謂公論人心之不可冺滅者耶石林先生無後墨庵遺老所志杮林墓地今不可考歲丙辰秋陶君逢吉張君家麟擬葺竹林書院謀於象濟乃所其旁舍奉先生主以祀乞許信臣中丞書額題曰清芬復謀費於雪泉之孫圭而以雪泉主祔焉比者士大夫競於貨出梯榮網利不以爲失忠信孝弟以爲迂談然則舉兩先生以風吾里俗正方今之急務也是役也督其難者姚丈聲雅宋丈星研計丈曦伯之力爲多糜資凡四十貫嘉與楊永濟記 
[尊聞閣筆記]  
　　陳宗器（見本報甲戍年五月二十二日） 
　　順德陳宗器家擁數萬金三子長次經商季者操舉業頭角崢　過非池中物也同日産三孫皆男次媳單生長媳孿生聽啼聲均爲英物湯餅筵開賓戚雲集陳之岳翁胡某年八十有八舉觴屬陳曰賢婿年甫逾不惑而舉五孫此猶人世所或有至一日而舉三孫實爲昇平人瑞足以黼黻盛明陳接觴聲謝言此屬泰山曁親賓福蔭耳劣婿自問無他長惟一事差堪告人乃縷舉以告時满座皆立起捧觴引满曰此長者所爲饒有古風非今人所能及也先是陳少貧隨人學賈於南雄州柬人以其謹厚頓加青目授以股份數年間獲金二千餘嗣是發奮遂累萬金然陳素有郭解風急難相投者斷不使其扼腕州有某甲者家綦貧其父患病年餘藥餌耗盡無物不歸質庫僅存瓦屋數椽至是亦逼居蓫寮質以供藥餌某以侍病日久身心交瘁不獲出而經營益坐困而父又届生死間乃與妻謀曰此天困絶我時也老父疲病已久不忍坐視其死將何以敎我妻曰母家人盡財絶君所知也今若此欲存翁除非捨我某訊有何至計妻言以婦禦窮亦人生所不齒惟翁病至此實無如何不如貸我於人得資可供藥餌萬一有不諱亦可以善後某曰父子夫婦皆屬五倫之一詎可偏廢婦曰不然事至不得已則求全其大者設暱夫婦而絶父子人其謂君何某曰使卿謂他人夫某將何面立人世婦曰不然是有兩全之法惟君所行耳某曰請以敎我婦曰得資爲君家善後妾自有不辱之法某曰究如何婦曰以死繼之何患不得其所某曰審若是父未必得生而卿則必致死是則明速卿於死耳婦曰頃已言之事至不得已則求全其大者君何戀戀兒女某籌思再三計無復之不得已乃知婦敎俾婦於媒家時婦年二旬餘頗有姿色有客欲娶妾者偶相之甚浹意以五十金爲聘媒喬以百金蓋該境婦價頗昂也往返籌商者三卒以八十金成議交易有日矣婦乃返家與夫叙别不敢告翁恐病中傷其心然夫婦盡夜訴離情枝頭宿鳥皆爲哀聲所動陳寓所適與隣聞哀聲嘆曰此不惟可泣孤舟嫠婦但未審緣底事耳翌晨以問逆旅主人主人曰隣有老者病日久其子夫婦居室盡心力以侍疾中見翁無起色故哀泣耳陳試使探之知其有賣婦耗以復陳陳曰此孝子也豈可使其夫妻分散乃因逆旅主而見之增以五十金使無賣婦某尙恐無因至前難於領受主人代告誠意某夫婦欲踵門泥首而陳固却之某無以自安欲婦煮一茶爲敬陳卒不受而去嗣某父得資調養終獲不死陳此舉雖費五十金然能全人父子及其夫婦則其所存者已大矣嗟乎世有耗費花洒雖千金不以爲事者至商以濟人之舉則有耳如聾使奉敎於陳必有廢然返者或謂陳行善事難縷舉奚獨此其饑年拯鄕里一事亦可爲世法 
[文苑]  
　　和人赤壁懐古（粤東何伯沅） 
　　（見本報乙亥年八月初三日） 
　　當頭本葉早驚秋一桌扁舟紀勝遊世事已從滄海變孤輪猶湧大江流紅羊記換前朝刧白鶴還堪雨度謀放棹歸來誰弔古泂簫盈耳思悠悠 
[和人落花篇（前人）]  
　　春來一夜雨聲中園花點點落殘紅惜花人至增惆悵飄零幾度怨東風紛紛琅藉鋪如褥夜深誰復焼銀燭惱煞風姨何太狂可憐香國繁華促連天草色燕雛飛試問王孫歸不歸有恨自憐紅粉瘦無言空襯綠陰肥春來春去愁脈脈紛飛時點壽陳額雲髻玲瓏手自梳纎繊玉筍香雲樍記曾開放礙重簷香霽迷濛粉蝶黏流水有情縈曲檻春風無力入疏簾從此穞蜂休眷戀繁英亂落如紅霰鉛華洗盡淡妝成隔斷紅塵兩不見當時清興付東流逝水光陰愁更愁婪尾遨頭都已過奈何長喚倚瓊樓花開花落容顔老來年知否春光早太液恩波何處深移根願向蓬萊島玉容寂寞可憐人花事如今又一年夾岸柳絲春綰恨閒階苔點夜揉爛杏花村裏愁聽笛年後年兮徒戚戚明朝誰喚賣花聲風吹細雨簷前滴 
[和釆蓮歌（前人）]  
　　泛棹入池中蓮花相映紅侍郎郎不見何處覓憐儂蓮子是妾心蓮花似郎面一縷締芳情清芬人不見香重覺舟輕蓮花艶相映葉上弄圓珠水濺羅衫冷 
雜錄 
[疫毒霍亂一夕談（陳廷諤）]  
　　霍亂一症舊說多陰陽寒熱籠統語治症多辛開聞關死守法若疫毒霍亂則不合疫毒霍亂舊譯作印度霍亂近譯則名爲虎列刺僕直稱爲疫毒霍亂者冀普通人民能解之也醫學須由理想而歸實驗自壬寅大疫迄今屢經考驗得最穏最效之法民國元年九月十一號在新橋區醫局與同事談及此症之危險往往因措手不及而失治誤治者多若照余法十人可救九人惟鹿鹿不得暇未嘗舉以示人拚此一夕筆以告同胞松江陳廷諤逋時識疫毒霍亂之由來我國霍亂一症向多寒食霍亂痧脤霍亂種種間有弔筋縮螺者亦不甚傳染互市以來交通日便猶憶壬寅嵗大疫先從各大商埠以次入於内地自是以後或發於甲地或發於乙地終不能滅種我鄕近滬杭路線瘟牛裝載沿路遺糞最爲遺害瘟牛这患首先作瀉其毒亦能傳染人身望司民政者設法查驗非但可保耕牛杜絶疫種之一法也 
　　疫毒霍亂之傳佈疫毒之傳佈爲一種飛菌類陰濕之處傳種最速人烟稠密之處及學堂工廠等最易傳佈又最難撲滅若鄕問則由此村越至彼村須經日光日光若烈能殺此疫毒故危險較少至病人糞便痰睡衣物等又爲疫毒之媒介品防阻之法當世士绅多知之者所望廣勸鄕間耳 
　　疫毒霍亂之辨識此症之辨别在於糞質作白色最宜注意者則又在於先作下痢雖諸恙未起腹中已微覺不快或先一日作瀉或先二三日作瀉若於此時認定早治則消滅於無形不致危險即受毒最重者亦往往於一二時前先瀉至瀉下純水爲重候若嘔吐弔筋者十人中但救一二耳（未完） 
 
 
 

Page 18

 
 
   
 
