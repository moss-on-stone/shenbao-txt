# 1929 - 82 - 4920122

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
前方行營人員出發（見要電）中日今日談判 
甯漢兩案（見要電）駐法公使高魯向法總統呈遞國書（見要電）各地舉行黄花岡烈士殉難紀念（見要電要聞及本埠）中外銀錢業聯合會组織就緒（見本埠） 
本館要電 
[行營人員昨晨出發]  
　　（南京）行營參謀長賀耀組、參謀主任賀國光、兵站總監俞飛鵬、二十九日赴上游、尙有一部分官佐職員、日内繼續出發、（二十九日下午十鐘） 
（蕪湖）蔣二十九晨偕方策乘兵艦過蕪上駛、赴潯督師、（二十九日下午六鐘） 
[中日會商甯漢兩案]  
　今日開正式會議 
　　（南京）芳澤二十九日晨、赴薩家灣外王官舍、晤外王、談解决寗漢兩案手續、至十一時後、始散、已决定三十日開正式會議、（二十 
九日下午十鐘） 
[高魯呈遞國書]  
　　（南京）高魯電外部、轉國府蔣主席、謂二十二日下午四時半、魯偕館内全體職員、赴總統府、呈遞國書、先呈國書、次報告陳籙辭職、其後由魯致頌詞、法總統致答詞、表示希望中法交誼、日臻親善云云、由交際司派員率禮與、迎送如儀、謹陳、（二十九日下午十鐘） 
[黄花崗烈士紀念]  
　各地一致開會追悼 
　　（南京）二十九日黄花節、各機關均放假一日、京中報館通信社亦皆停刋、（二十九日下午十鐘） 
（南京）首都各界、二十九日下午二時、在第一公園烈士祠、開黄花崗烈士殉國十八週年紀念會、到各機關代表民衆等數百人、方覺慧主席、行禮後致詞、謂黄花崗殉國諸烈士、皆屬青年、且係自動革命、其精神至可欽佩、故本黨之有今日、均係諸烈士犧牲所得、吾人紀念諸烈士、應具有諸烈士無畏精神、並繼續諸烈士未竟之志、努力前途云云、次項東山讀祭文、並有代表演説、旋呼口號、奏樂而散、（二十九日下午十鐘） 
（南京）蘇省執委會、二十九晨舉行黄花崗紀念會、祁錫勇主席演説、謂七十二烈士奮鬭犧牲精神、足爲後死者模範、希望大家本着烈士的精神、努力完成革命、 
（北平）今日市指會紀念黄花崗烈士、到各團體三百餘人、谷正鼎主席、行禮如儀、（二十九日下午九鐘） 
（天津）黄花崗七十二烈士紀念會、二十九上午十鐘、在市黨部舉行、到六十餘團體、代表百餘人、周仁齋主席、報告諸烈士殉難經過、于紀夢報告諸烈士歷史、軍政領袖未到、各機關學校工廠均下半旗、休息一天、十一時半閉會、（二十九日下午三鐘） 
（徐州）二十九日晨各界在民衆俱樂部公祭黄花岡殉難烈士、到約萬人、毛炳文主祭、並演説、要繼續七十二烈士的牲犧精神、打倒反動的新軍閥、以完成革命、謝遠灝·謝迺常·徐要明等均有極悲壯之演詞、末呼口號而散、是日全埠下半旗誌哀、（二十九日下午四鐘） 
（蕪湖）蕪各界二十九日在青年會開紀念黄花岡烈士大會、全市下半旗誌哀、（二十九日下午一鐘） 
（淯江浦）今晨各界在黨部開會追悼七十二烈士、各機關放假一日、（二十九日下午五鐘） 
[陳濟棠等過港返粤]  
　　（香港）陳濟棠·馮祝萬·陳策·鄧彦華等二十九早抵港、登岸後、即赴國家醫院、慰問陳銘樞、有人詢陳濟棠以出兵意見、陳請現未能答復、須回省會議後、始决定、陳等二十九晚返省、（二十九日下午七鐘） 
[粤軍集中韶關坪石]  
　　（廣州）總部昨開會議、預會者有李民欣·鄧世增·張文·李炯等各重要軍官（二十八日上午八鐘） 
（廣州）第一師部隊已完全集中韶關、該師旅長余漢謀·香翰屏·二十六及二十七兩日、相繼出發韶州、佈置軍事、（二十八日上午八鐘） 
（廣州）王應榆部集中坪石、王已出發、坪石樂昌市面、昨日起募夫緊急、每名月薪十五元、各縣同時徵募、 
（廣州）第一師在韶成立行營、（二十八日上午八鐘） 
（廣州）福安艦昨由南路運十一軍一部、寄泊黄埔河面、（二十八日上午八鐘） 
（香港）省公安局二十八日宣佈戒嚴、（二十九日） 
[接收濟南在凖備中]  
　　（濟南）崔士傑代表郭葆琳·松室代表秦彦三郎、今日申刻前由泰安乘汽車抵濟、謁日軍特務機關長佐藤、報告崔定二十九日率領交署人員、及保安隊四五十人到濟、辦理接收、佐藤表示歡迎、郭又謁維持會長柴勤唐警局總辦韓慶祥·囑照常維持秩序、郭氏行時、商民圍觀如堵、（二十八日下午九鐘） 
[混亂中之膠東現狀]  
　　（青島）同盟軍入烟台後、市面平安、張宗昌·吳光新·孫殿英·劉開泰·等二十八日晨到烟·司令部設商會内、公安局改警廳、任錦濤爲廳長、此次同盟軍得手、係孫殿英與紀子成别動隊襲擊所致、（二十九日下午五鐘） 
（濟南）二十五日晚、楊虎臣軍進佔安邱、劉桂堂部大掠一陣、向西北退去、任應歧部現正圖攻東昌、（二十八 
日下午一鐘） 
（濟南）日方電訊、二十七日早、劉珍年部由烟台退牟平、張宗昌入烟台、但此次有孫殿英關係、孫張恐不兩立、（二十八日下午一鐘） 
[陳調元部移駐蚌埠]  
　　（南京）蔣令陳調元部移駐蚌埠、警備津浦路綫、（二十九日下午十鐘） 
[衛部限令成立公墓]  
　　（南京）衛部通令在各省市所在地、三個月内、從速成立公墓、距省市一百公尺内、不得再添葬巽暴露浮厝之棺柩、應移葬掩埋、（二十九日下午十鐘） 
[農礦部調查農村]  
　　（南京）農鑛部爲籌劃解决中國農業問題起見、前曾製定農村槪况、敎育經濟各種調查表、頒發各省、限令塡報、現魯浙陜晋等十餘省、多有呈報、該部正謁力編輯統計、一俟完竣、即刋印成册、（二十九日下午十鐘） 
[電局職工繼續奮鬭]  
　　（南京）全國電局職工代表爲力爭無綫電管理權事、第二次齊集首都、疊向三全大會請願、遞送呈文、陳述理由、該會雖予接受、然未有解决辦法、該會業已閉幕、惟電職代表、决不因此停止其統一電政之運動、故現已一致議决、繼續奮鬭、不達目的不止、又聞電職代表、日前曾派員持函、與南京特别市總商會接洽、請其表示態度、兹悉該會已代呈三全大會、呈中有電職代表所稱各節、尙有理由、且電政與商業、尤有密切之關係、似未便不代爲陳訴、旣據陳請前來、理合備文呈請鈞會鑒核、俯賜提議、迅將該無綫電統歸交通部管理、以昭劃一、敬候公决施行等語、（二十九日上午十鐘） 
[北平要聞]  
　　（北平）今日美兵營宴日司令新井、及各國衛隊司令、 
（北平）今日民廳長財廳長工商廳長均赴津參加國貨展覽會開幕禮、省府會議停一次、（二十九日下午七鐘） 
（北平）總部所購軍馬千餘匹、掛車十六輛、運皖宿縣、今日酉刻開車、（二十九日下午九鐘） 
（北平）平漢路息、馮决出五師入鄂、已調集十列車於信陽、（二十九日下午九鐘） 
（北平）遼寗兵工廠一日停工、改組農工器械工廠、 
（北平）商震云、閻一時不來平、（二十九日下午九鐘） 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[不苟且（冷）]  
　　世人因有苟且偷安之説。於是苟且之名。徒屬於不能力爭之一方。苟有人而。相惡於心。强爲容忍。即稱之曰苟且。其實非是苟且云者。對於行事不切實。不達究竟之謂。夫人與人間之相好與相惡。情之所時有也。當人相好之時。遇事不能切實解决。恐傷情面而含糊且就。斯即相惡之所由來也。故人之相惡。往往由於相好者多試觀世間訟案。相識者必多於不相識者。相識而親密者。必尤多於相識而不親密者。而其訟案之所由來。又皆在於相好之時。行事不能切實解决。恐傷情面而含糊且就所至。簡單言之。即相好之時。苟且所至也。是故不苟且之説。不能專用於相惡者之間。苟於相好之時。而事事能以誠懇讓恕之態度。以求切實究竟之解决。苟其人而。知情識義者。决不至於由相好以成相惡。由相惡以至不相容矣。 
本館要電二 
[朱毛由汀退向瑞金]  
　　（廈門）暫編一師二團、全部自泉調漳、由一旅長張汝劻督率、經南靖入永定剿共、又漳訊、朱毛確由汀退向瑞金、（二十九日下午十鐘） 
[宋美齡昨晨來滬]  
　　（南京）宋美齡二十九日早車赴滬、（二十九日） 
[助産士應受考試]  
　　（南京）衛部以助産土條例公布後、其在私立産科學校之講習所、修業年餘、或在條例公布前、執行助産業務、雖滿二年、而資格不合於該條例第二條所規定者、應受考試、其考試規則、分學理實地兩種、（二十九日） 
[方振武等通電表示]  
　　（北平）方振武陳調元等師旅長、二十九日通電云、中央對漢分會違法僭權、及附逆將領等、種種背叛黨國行爲、加以討伐、斷腕去螫、國人共諒、振武調元等誓護黨國、撻伐共張、謹簡師徒、環甲待命、又商震等將領銜率第三編遣區各師旅長發通電、（二十九日下午九鐘） 
[長蘆運使免職另委]  
　　（天津）長蘆鹽運使馮齊平免職、原定賈士毅繼任、嗣因某方面力保葛敬獻接充、業經財部照准、葛定下星期一由平來津就職、（二十九日下午三鐘） 
[駐哈俄領赴遼商談東路懸案]  
　　（哈爾濱）駐哈俄領梅立尼國夫赴遼、將與遼商解决東路懸案、微聞有允修改奉俄恊定説、東鐵將築奉達拜泉枝路、頃已成立建築委員會、（二十八下午九鐘） 
[漢日僑促解决水案]  
　　（漢口）漢日僑二十八日在大正會館會議、係討論攤認水案賠欵、並向日領促解决水案、（二十八日） 
（漢口）罷工會爲使工人堅持罷工、特將十日發之救濟費、改五日發、（二十八下午十一鐘） 
[漢三特區納税人年會]  
　　（漢口）第三特區二十八日開本年納税人會、改選董事六人、華董賀一雁·周蒼柏·吳新銘·西董杜伯利·開達許文、（二十八日下午十一鐘） 
[岳維峻電府請纓]  
（蕪湖）新編第一師長岳維峻、二十八日由蕪電國府曁蔣主席、聲討桂系、有維峻疾惡如仇、謹率全師、枕戈以待等語、（二十九日下午一鐘） 
[孫良誠議償民田占用費]  
　　（泰安）魯省府主席孫良誠、因在泰部隊操塲、佔用民産、飭該縣長召集民衆團體、會議賠償辦法不日照發、議决每畝賠糧二百斤、（二十八日下午一黨） 
[魯省賑務近訊]  
　　（泰安）石敬亭電復武定水災救濟會、捐洋千元、又閻容德沁電、在平得華洋義賑會撥糧三百噸、魯賑務處籌糧三千石、俟撥車運魯、（二十八日下午一鐘） 
[徐源泉部繼續南下]  
　　（泰安）徐源泉由北平電魯省府、所部擬由齊河大汶繼續南下、請飭屬照料、已照辦、（二十八日下午一鐘） 
[厦門之虐婢命案]  
　　（廈門）李文學婢紅花命案、思明法院檢察處、二十八日以李及妻田娟妨害自由帮助自殺起訴、又民訓會所延醫生林醒是民、二十九日向民訓會書面對法院二次檢騐紅花持異議、認係窒息死、非鴉片毒、（二十九日） 
[江隂市立各校長辭職]  
　　（江隂）市立各校長二十九日向敎育局索薪未成、全體辭職、（二十九日下午十鐘） 
（江隂）全省師範生派代表錢重燾等蒞澄、索參觀費、尙無辦法、（二十九日下午十鐘） 
各社電訊 
[濟案恊定簽字後]  
　日方猶多訾議 
　侵魯日軍尙未撤退 
　遣外艦隊又將調來 
　東方社卄九日東京電　田中首相關於昨日濟案解决之事、欣然語東方社記者曰、（中日間最關重大之濟案、業已解决、中國方面對於排日運動等、决嚴加取締、此後中日兩國間之懸案、亦可漸次解决、國交可日臻親密、此實可爲兩國慶賀者也、） 
　電通社廿九日東京電　前外務次官矢吹省三、以此次濟南事件、爲西伯利亞出兵之第二、非難甚力、新黨總裁床次、則極力謳歌政府、欣然語人曰、田中首相容納我等之主張、一掃從來之障碍、緩和對華態度、解决困難之懸案、殊堪佩服云、而民政黨之永井柳太郎則謂濟案之解决、於議會閉會後發表、使無一批評之餘地、卑怯殊甚云、 
　電通社廿九日東京電　關於濟案解决之條件、日本軍部方面、頗多不滿、謂謝罪·賠償·責任者處罰·將來保障之四大要求、片影無存、未免過於讓步、至設置共同調查委員會、須中國方面以陳謝之意、調查賠償之額、方有意義、今以相消爲前提、則完全無意義矣、協定文之内容、與福田師團長向蔣介石總司令所要求者、大相懸殊、殊有損帝國陸軍之威信與聲望、實乃屈辱的外交云、 
　電通社卄九日東京電　關於山東撤兵、日本參謀本部昨夜令陸軍省運輸部、準備運送船約三萬噸待用、惟爲完全維持山東之治安起見、辦理各項手續、約需一月、待愼重準備完成之後、五月初旬即開始輸送、 
　電通社廿九日東京電　日本海軍方面、以中國又發生内戰、故遣外艦隊决仍舊存置、决定長江沿岸、仍照往時由第一遣外艦隊、華北方面由第二遣外艦隊、山東沿岸由木曾艦及驅逐艦四隻、任警備之責、 
[外部準備劃清中缅國界]  
　華聞社二十九日南京電　外部以中英國境、自片馬問題發生後、迄未解决、該項問題内容極複雜、英國於前清光緒十一年併吞缅甸、佔去我雲南邊境疆士數千里、其間雖由雙方一度調勘、訂立版圖、惟英國境界碑、屢向我境内移動、故爲保全領土計、外部已準備對英交涉之計劃、 
[馮閻張約定駐軍區域]  
　華聞社二十九日北平電　各鐵路站綫駐兵計劃、由三方面之約定、大致平綏路北平至南口間、由二集軍駐守、南口至綏遠間、由三集軍駐守、漢平路北平至石家莊、由三集軍駐守、石家莊至武勝關、由二集軍駐守、平奉路北平至楊村、由二集軍駐守、天津附近由三集軍駐守、唐山開平古冶等處由四集軍駐守、山海關以外則由奉軍駐守、至於駐兵數目、業已約定、除平津叚由二三集軍合力維持外、漢平路由二集負責、平綏路則由三集負責、防綫上異常嚴密、 
[武漢當局向商會借欵]  
　下游軍隊日見增多 
　路透社二十九日漢口電　此間仍在拉夫以充軍役、漢口下游軍隊日見增多、此間商界因軍事當局向商會借用五百萬元、頗形不安、此欵中國各銀行攤二百萬元、棉業公所攤一百五十萬元、當局今日曾發出關於時局之通電、 
[柯立芝擴張海軍論文]  
　在可的斯雜誌發表 
　國民社二十八日費城電　今日可的斯雜誌登載前任柯立芝總統自三月四日卸職後第一篇對和平之論文、内有云、美國兵力必須擴張、至使外侮不敢來加之程度、不僅此也、若萬一必要時、對外作戰、亦必須有充足之兵力、使能先制敵邦、但現有之正式陸軍、則儘可减少、因美國向抱和平主義、且與其他列强遠隔重洋、即使一旦有變、臨時召集亦绰有餘暇、而海軍則反是、因美國海岸線極長、加以遠方領土與母帮商旅之往來、在在均須保護、且每造戰艦一艘、動須經年纍月、故美國之海軍、不得不從事擴張、以敷調遷云云、 
[美艦轟沉英船案]  
　國民社二十八日華盛頓電　美共和黨議員兼衆院外交委員會主席柏脱氏、今晚宣告對前美巡艦因英册愛龍號船私運違禁品、而將砲擊沉一案、已發交檢察總長詳細調查究竟、該船是否確有私販麻醉藥劑實情、柏氏又謂本人確有證據、可以證明該船非僅私運　類、並確有私帶麻醉劑事實、且欲證明此事、並非絶對不能、祗須挑選善泅者下水、檢查沉船内之貨物、眞僞　辯、徒嘵嘵飾辯、又有何益、又訊、國務院今日將砲沉愛龍號一案詳情、咨交加拿大使館、至其咨文之内容、則雙方均拒絶發表、 
[美萬噸巡艦急待興工]  
　國民社二十八日華盛頓電　美活一部今、通告、按照新近通過之造艦案、首批萬噸巡洋艦五義内之一艘、急待興工、已發出通令招商投標、以五月二十五日爲期、據海軍部所定、其第一批二艘决招商承造、至一九二九年應造之三艘、則决由海軍船　月造、 
[德賠償問題尙未妥恊]  
　國民社二十八日栢林電　巴黎賠償委員會、因前恊約各國要求德國除代償恊約國欠美戰債外、應再賠償一切戰爭損害、故在復活節休會前、已有停頓之勢、今日德國各派報紙對此、俱有詳細記載及長篇評論、僉稱德國實不能勝此重大負担、其能力於履行道威斯恊定時、業已顯筋露骨、早呈外强中乾之象、不久將致完全破産、故不僅德人呼籲、即他國人士亦紛紛提議修改該恊定、此次雙方務必須根據德國付欵能力、共求一解决之方、否則其結果必有不堪言者、各國亦將同受影響云　路透社二十八日巴黎電　本月十號在此集會之賠欵專家大會、今仍繼續開會、迄未有德國應付幾何、以解决協約國賠欵之决議、聞德代表所允之數、與債權國要求之數、至今仍大相懸殊、今日舉行全體大會、但因假期已届、而談判之局面迄未美滿、故休會一星期、報紙對於此問題之延不解决、漸有不忍耐之論調、 
[厄瓜多選出新總統]  
　國民社二十八日奎都電　南美厄瓜多總統阿育拉、復以極大多數續行當選、而新憲法亦經國會同時通過、即日實行、按阿氏以一九二六年四月一日當選爲總统、 
[南斐國會五月初改選]  
　國民社二十八日開浦鎭電　南斐議會解散、將於五月初旬舉行新選舉、 
[凱洛格離美赴英]  
　國民社二十八日紐約電　前國務卿凱洛格已離美赴英、 
[矢田將升任西公使]  
　電通社廿九日東京電　前上海總領事矢田七太郎此次已内定升任西班牙公使、不日由閣議正式决定任命、 
[英國棉布在東方市場之暢銷]  
　路透社二十八日倫敦電　英國東方紡織公司雖遇日貨之有力競爭、已有五十萬疋棉布售與中國、商家見此成效、現又籌議大規模之合作計畫、以期在外推銷蘭開夏棉貨、聞擬專織不與蘭開夏現有貨品相競爭之棉布、 
[英商業調查團抵蘇俄]  
　路透社二十八日莫斯科電　來俄調查俄國狀况及恢復對俄貿易可能性之英國商業團、今日抵此、當其抵邊界時、俄政府所派之招待委員長親往歡迎、今日俄商界重要人物及增進對外文化關係會之會員、皆至車站迎接、各團員分寓於莫斯科最大旅館三家、今晚俄人將開宴會以招待之、 
[日當局恊商應付非戰約案]  
　東方社廿九日東京電　田中首相昨召集小川鐵相·原法相·鈴木前内相·前田法制局長·官森·吉田兩外務次官等、以現在法制局審議中之非戰公約案、近將審議完畢、俟審議畢後、即奏請向樞院諮詢之手續、故特向外務當局訊問詳細情形、并討論諮訊後之應付辦法、談約三小時餘方散、 
[紐約證券潮漸告平息]  
　國民社二十八日紐約電　星期二紐約股票交易所之賣風、今日已漸殺、大約下星期各股交易、可恢復原狀、活期借欵拆息、星期漲至百分之二十、昨日退至十五、今日已落至百分之八、 
[美飛行家之留空新紀錄]  
　路透社二十八日紐約電　美飛行家琴生今日在羅斯佛飛行塲成立單獨飛行歷時最久之世界新紀錄、計在天空三十三小時又三十三分二十一秒、 
 
 

Page 8

 
 
[公電]  
　　南京中執會秘書處電　各報館均鑒、第三届中央執行委員、業於本日下午三時、在中央黨部宣誓就職、旋開第一次全體會議、到中央執行委員二十二人、候補執行委員十三人、監察委員四人、候補監察委員一人、當經推舉蔣中正·胡漢民·譚延團·孫科·戴傳賢·于佑任·丁惟汾·陳果夫·葉楚傖九委員爲中央執行委員會常務委員、並决議分組委員會、修改黨部組織、及整理第三次全國代表大會交下之議案等案、下星期一繼續開會、特此電達、中央執行委員會秘書處儉、 
　畔埠來電　各報館均鑒、北伐告成、訓政伊始、舉國人民、喁喁望治、苟非喪心病狂、何忍輕啟戎端、甘冒不韙、乃桂系將領李宗仁李濟深白崇禧等、蓄意稱兵、謀叛黨國、把持兵柄、割據地方、擅意違反五中全會、及編遣會議議决案、調動部隊、逼走湘吏、近復指揮附逆各軍、臨兵贛南、襲擊皖西、公然反叛中央、有心破壞統一、元惡大憝、勢在必除、除已電呈中央、願率所部効命前驅外、尙希全國同胞、一致聲討、以遏亂源、而固黨國、臨電不勝悲惋憂憤之至、國民革命軍陸軍第四十八師師長徐源泉旅長張冠五栗翔、金廣印、政訓處主任張開銓謹率全體官兵同叩儉、 
　瀋陽來電　各報館均鑒、兹據熱河省湯主席玉麟養電報稱、劉勝山之姓劉漢傑、在林經圖謀不軌、並派兵解决情形、業經先後電陳在案、頃見京津報載、張家口公民查清宇及熱人樊清宇、先後通電、以調動軍隊圍攻林西經棚革命軍、並破壞禁烟佈告種烟等語、披閲之下、不勝駭異、此爲劉山勝造謡、希圖洩僨、自無置辯之價值、惟恐遠道不察、淆亂觀聽、謹將始末、再詳陳之、查劉山勝所部駐防林經兩縣、爲熱河暫編騎兵一旅共兩團一營旅長秦耀奎、團長趙求賢尹寳山、其劉漢傑係衛隊營長、自去夏班師、劉度玉麟必離熱河東歸、認爲時機可乘　遂招收土匪、委劉漢傑爲團長、旋又升委旅長、自稱第八軍軍長、先後擅攘林經各縣、收入共十九萬餘元、勒逼商會墊糧秣三萬八千六百餘元、農會勒墊糧秩十八萬一千餘元、均有案可查、此外置查郵電監視官吏、勒罰民欵數十萬、并自去夏迄今、熱省政所發兵餉、該劉山勝僅每兵發接濟六元八角、以外均飽私囊、有人民電報、及秦旅士兵可證、數其罪狀、罄竹難書、玉麟念南北和平、甫經統一、對於往事、不欲深究、當於回熱之時、電調各師旅長等來省會議、而劉山勝懷懼先逃、又於二月二十三日、該鎭署全部人員、亦均西遁、幸秦旅長尹團長趙團長深明大義、通電服從、維持地方、僅漢傑一部、勾引土匪、竊據經棚、佈防設險、擬攻省軍、麟不得已派兵迎堵、解除該部武裝劉漢傑同時被俘、并俘獲官兵三百餘名員、飭將劉漢傑解省請示處置、其餘脅從、擬給資遣散、以示寛大、現在秦旅長熊忻服務地方安靖、已不成問題、惟林經自遭該部蹂躪、災燹之餘、人民流離失所、刻正籌辦急賑、以資救濟、至禁烟一事、係該逆劉漢傑迫民所爲、目下正在嚴禁、奸人藉口誣蔑、尤爲可恨、除人民控訴各案郵到依法訊辦另電請示外、深恐遠道傳聞失實、特此專電陳明、伏乞鑒察等情、查劉山勝竊據林經、擅招土匪、擅委官吏、截留税欵、勒索商民、私罰民欵、尅扣兵餉、前後不下數十萬、均飽私囊、又復檢查郵電、監視官吏、實屬背叛黨國、罪不容誅、除電復湯主席務將該逆劉山勝設法緝獲依憑法辦外、相應電達、即希查照、張學良感、 
國内要聞 
[胡漢民之三全大會閉會辭]  
　　第三次全國代表大會、於昨日（二十八）上午舉行閉會式、胡漢民致閉會辭、兹披露如下、 
各位代表同志、今天是本黨第三次全國代表大會閉幕的一在、也就是世界上一切帝國主義者和一切反動份子完全失望的一天、在我們開會之前和開會之中、他們天天希望我們的大會開不成或開不好、祈禱我們革命的力量不能團結、黨國的建設不能鞏固、國民革命不能完成、但是現在我們的大會開成了、不但開成、而且開得很好、本黨固然有了新鮮活潑的生命、全國人民也有了無窮的生機、格外增加了我們對於一切帝國主義者及一切反動份子奮鬥的精神與力量、我們的奮鬥、終於勝利、也格外覺得有了把握、這是我們今天閉會時所最感愉快的一點、 
這次大會中、充分的表顯出我們統一的精神、和統一的意志、比較第一次第二次大會都無遜色、我們知道第二次大會的代表之中、羼雜很多跨黨份子、許多議案幾乎被共産黨暗中操縱、大家的思想和意志、也很爲歧異、雖然當時有許多忠實同志、努力負起責任來、苦心斡旋、使國民革命的事業仍得長足的向前進展、但是在那次會議的次議中宣言中、終看得出多少曾受共産黨搗亂的痕跡、大會以後、他們便格外活動、而他們的罪惡更越發顯著了、幸賴本黨同志、以一種艱苦卓越的精神、奮鬥不懈的毅力、把他們共産黨清除出去、而永奠了本黨的黨基、至於這次大會中的情形、却絶對不然、大家都是矢忠黨國、互相親愛精誠的份子、精神意志固然團結一貫、而且在所有的决議與宣言中、更有一種强固的决心、期於總理遺囑上所昭示的最短期間以内、完成國民革命、毫不懈怠、毫不因循、我們看到這次大會裏有這種情形、眞不禁爲本黨以及整個民族的前途作無限慶幸與祝禱、 
在這次大會所有的討論審查决議宣言之中、很明顯的都含有一種切求實際建設的意義、總理説（今後之革命、不但用於破壞、尤當用於建設、）（革命爲非常之破壞、故不可無非常之建設以繼之）（、這兩句遺訓、幾爲這次全體代表同志一致的信念、就這一點説、也是這次大會和從前兩次大會的不同之處、在第一次大會中、大家意志的蘄向、在求本黨内部的鞏固、和確定今後革命的方針、所要做的都是國民革命最基本的工作、在第二次大會中、因爲份子複雜、意志分歧、反動派且不願本黨計畫些切實的工作、當然談不到什麽實際的建設了、我們回溯了旣往、再看看這次大會的成績、雖不敢有一毫的自滿、但覺得一切旣含有切求實際建設的意義、總可以稍慰總理在天之靈了、因爲革命的建設、）實在是總理學生之中、所朝夕企求渴望的一件事啊、 
本届大會中、還有一種可喜的現象、就是民主精神的充分表現、在討論審查和决議時、大家都肯拿出自己的意見、發表自己的主張、誠然有許多案子、因受時間的限制、不能人人得到充分陳述意見的機會、但是每一個意見、差不多都得到大家相當的認識、而且等到由多數人决議以後、全體都一致的表示接受尊重、而犧牲掉自己的意思、所謂民主的精神、可算也做得很圓滿了、 
現在舉行大會的閉會式、兄弟回想到總理在第一次大會中敎訓我們的話、覺得有四點、應該提出來和全體代表同志相勉勵的、第一·總理説一本黨的主義、是始終不改變的、大家對於三民主義、要心悦誠服的去信仰遵守、並且擔負實行的負任、（我們從這條遺訓中、便該知道黨員對黨最要緊的責任是什麽、第二·總理説、（革命是爲人民求幸福的、我們爲革命去犧牲、就是爲求人民的幸福而犧牲、）這條遺訓又告訴我們、本黨整個的黨、最要緊的責任是什麽、以及黨員在全國中、凡事應該自虐於何種地位、以上兩層意思、極重要也極明顯、凡我同志心上久經有了深刻的領會、現在不用再多申説了、第三·總理又曾説過（當選爲中央執行委員、祇是一種義務、和一種責任、）（我們不能説做了委員的、方可以做事、不做委員的便不能做事、只要大家各盡各的責任去實行、各盡各的能力去奮鬥、都可以説是做事、）這條遺訓要大會以内和大會以外的全體同志們同來注意、凡當選爲委員的同志、固然有他們更多的義務與責任了、就是未當選爲委員的、也應該知道自己應有的義務與責任、絶不因不做委員而滅輕分毫、須知革命者所做的革命事業、是爲的整個民族整個人類的、與革命者個人的地位如何、毫不相干、總理那時又曾説、（這一次本黨人才或者還不能统統出來、也有許多或者還未被大衆所認識、但是這許多都不要緊、祗要問各人自己的工作如何）、我們同志如果能澈底的領會到這一點、才眞算是一個革命者、才眞能負起革命的責任、第四·（知難行易）一句話、是總理給我們的一個最新最確的遺敎、這四個字對於我們大會、更有深切濃厚的意義、唯其知難、所以全部革命事業必須有總理的領導、唯其知難、所以每一兩年中全黨的進行、要有代表大會來决定一切最高的方針、唯其行易、所以同志對於總理的遺敎、只有趕緊去奉行、唯其行易、所以大會的决議案、全黨必須切實的遵守、唯其行易、所以各個黨員所應有的工作、和全黨所應有的工作、通通要抱定不達到目的不止的决心、總理又説、（我們拿了好辦法去革命、便可以一往直前、有勝無敗、天天成功）、這個信念、就是把上交所有（知難）和（行易）兩方面情形合攏來的結果、大家尤其要堅持着、（鍥而勿舍）、 
以上所舉的四條遺訓、一般同志固當注意、大會的代表同志尤當注意、自今天閉會以後、隨時隨地要與全體同志互相勉勵去努力、兄弟再引總理一條遺訓、來做最後的結束、總理説、大會是一個大軍事會議、又好像是一個大兵工廠、大家這次在這樣軍事會議與大兵工廠中、得了許多作戰的計劃、領了許多槍砲和子彈、出去以後、還能有絲毫的怠忽、以致貽誤軍機嗎、當然只有拚命向前、去剷除一切革命的障碍、以早日竟我革命之功了、大爱要知道、本黨是革命的政黨、本黨革命的目的、在求中國之自由平等、以至於世界大同、本黨革命的方法、便是實行三民主義、從今以後、我們惟有集中我們全黨全國的聰明才力、達到我們全黨全國的革命目的、實現總理所説的（一定要把革命的事業做到澈底的大成功）、 
第三届中央執監委員就職典禮（南京中華照相館攝） 
第三次全國代表大會閉幕攝影（南京中華照相館攝） 
 
 

Page 9

 
 
國内要聞二 
[中央舉行黄花岡烈士紀念]  
　　中央黨部二十九日上午十時、在大禮堂舉行黄花岡七十二烈士殉國紀念、到中央執監委員及全體職員、國府以次各院部各機關代表等、約千餘人、胡漢民主席、禮堂上供烈士靈牌、兩旁綴以鮮花花圈、行禮後、主席致開會詞、略謂十八年前之今日、七十二先烈爲黨國捐軀、於本黨歷史上有重要紀念價值、有三月二十九日之歷史、始有十月十日武昌起義之歷史、當日總理革命計畫、欲在廣東成立基礎、然後再推進於長江黄河流域、詎發動以後、不幸失敗、諸烈士慷慨就義、志氣精神感動中外、故武昌起義、不數月而全國底定、今日本黨之勃興、實以諸先烈當日就義爲發軔之始、總理有云、成仁即是成功、諸烈士蓋認清此旨、誓死奮鬥、今後本黨同志、應根據以人類爲根本的原則、做成仁成功的模範、以整個的人格、趨向思想於總理主義領導之下、繼續烈士精神、奉爲國民良好的敎訓、以增進本黨歷史上之光榮、廣州全市數十萬人、每值三月二十九日、莫不詣烈士墓前表示敬悼、可見廣州革命歷名精神、任何軍閥不能摇動、今日紀念先烈中、實足發生無限感想、追念不置云云、次宣讀祭文云、維中華民國十八年三月二十九日、中國國民黨中央執行委員監察委員曁全體黨員、謹獻革命馨香、望祭黄花岡七十二烈士之靈、而致詞曰、維時黨幟旣升、饒吹弗奏、白日麗兮中天、動羣息兮以侑、開國人之豪靈兮旣降、坊表燁燁、萬夫肅望、劍盾恍其陸離、風雲仿其穆壯、惟精神之不殊、見民族之無恙、嗚呼歲十八載、乃賡祭於首都、石頭城郭、春風綠蕪、國難戡定、生民將蘇、固烈士之所志、愴碧血之模糊、因憶義旗奮舉、遵海一隅、革命萬歲、萬歲高呼、灰屑前史、震動寰輿、雖一擊以之、死不旋踵、而帝制永除、國之殤子、民之前驅、神州再造、魂兮歸來、嗚呼民之多艱、由來已久、莽蕩平原、血飛血走、其生不遂、其骨亦朽、楚毒呻呼、憎兹多口、見憑陵兮異族、於生存兮何有、嗚呼瞻迴兮國際、重相迫兮暴厲、弱小民族之哀聲兮遍於大地、孰令致之兮帝國主義、豈僅求我民族之解放兮、抑有其次、斯固有總理之遺敎兮、知諸先烈之殁、而猶視嗚呼鳴砲兮伐鼓、宣歌兮弗舞、靈之來兮衆以武、惟鑒臨兮萬萬古、次奏哀樂、禮成散會、附標語口號如下、（一）今年三月二十九日、是黄花岡七十二烈士殉國十八週年的紀念日、（二）黄花岡七十二烈土、是翼贊總理創造民國的先烈、（三）黄花岡七十二烈士、是爲實行三民主義而犧牲的志士、（四）黄花岡烈士、是三民主義的篤信者、（五）破壞革命危害黨國者、都是先烈的罪人、（六）繼續殉國烈士的精神、來打倒帝國主義、（七）努力革命之訓政建設、完成先烈之未竟遺志、（八）黄花岡殉國烈士精神不死、（九）擁護第三次全國代表大會、（十）中國國民黨萬歲、（十一）三民主義萬歲、（十二）中華民國萬歲、 
[浙省府舉行黄花崗紀念]  
　　浙江省政府、今日（二十九）上午九時、在大禮堂、舉行黄花崗七十二烈士殉國十八週紀念、到省委蔣伯誠·程振鈞、杭關監督趙文鋭、民廳秘書長楊子毅、曁各廳處職員三百餘人、儀式如下、（一）振鈴開會、（二）奏哀樂、（三）向黨旗國旗總理遺像及黄花崗七十二烈士神位、行三鞠躬禮、（四）主席蔣伯誠恭讀總理遺囑、（五）靜默三分鐘、（六）主席報告黄花崗七十二烈士殉國經過事實、（七）獻花、（八）讀祭文、（九）趙文鋭演説、略謂曠觀近世國家之文野、可於其國民能否清潔與愛國覘之、前在杭關任事之某英人、凡遇演説與著文、均極言中國之壞、謂官民均無愛國心、竊思我國官民、確少愛國心、其故由於家族觀念太深、故欲改斯弊、當欽佩戊戍政變中殉難之六君子、及徐錫麟之犧牲、而尤欽佩者爲黄花崗諸烈士之殉國、蓋不顧成敗得失、能明知其不可而爲之也、往昔革命之報酬在殺頭、現在革命在做官發財、希望今之革命者恢復從前革命之精神云云、旋呼口號散會、至省黨部方面、亦於同日下午二時、召集各機關各團體代表、在黨部大禮堂舉行紀念、 
[三全會之政治報告决議案（續）]  
　　（三）建設　經濟建設爲三民主義之物質的基礎、誠以物質的基礎不固、即民族無由保障其獨立、民權無由充其發展、民生問題無由得眞實之解决、然而依照總理之實業計畫、其規模宏大、實非咄嗟所能立辦、因此之故、吾人必當就其計畫、權其輕重、爲之逐漸分期舉行、大會認爲今後首宜舉辦之經濟建設、厥爲交通與水利、蓋此二者、爲農業與工業開發之基本條件、國家苟能於此獲取相當之成就、社會即能隨之發舒其他相當之新生産力、可斷言也、過去一年間、國民政府於交通上曾整理現有之鐵路管理、增設電線電話及無線電、今後必須一方面使電氣交通徧布於全國、一方面根據總理所定國營鐵道建築計劃中之西北系中央系東南系預定步驟、於最短時期間開始設計建築、然而鐵路之交通、尤當以汽車公路爲之輔、且其建築亦較鐵路爲易舉、故吾人今後必須以全力提倡公路之開闢、其進行方法、可分國道省道縣道三種、國道由中央籌畫經營之、省道由各省政府自行建築、縣道則由地方人民合力舉辦、而各省縣市之市街、則由其所在地之縣市政府負責修築之、質言之鐵道公路與電氣交通、爲陸上交通事業之骨幹、吾人必須此努力企求其第一步之成功、然後全民族之經濟組織、與政治生命之環境、必能大改舊觀矣、 
水上交通、在總理實業計畫中、實以浚治河道建築港口爲主、大會斟酌國家現有之財力、認爲大規模之水利計畫、一時不易實行、故第一步之進行方針、宜從疎治現有河道入手、具體言之、即流通運河淮河西江諸河流、以利輸運、築造黄河堤岸、並浚治其水道、以免水患、同時於北部中部建造森林、以調節農田之灌溉、如使此初步之工作順利舉行、則内地之農商小工業、必能由恢復而進於繁榮也、 
地方之建設、爲三民主義之物質基礎最堅實之部分、吾人祇須依據總理建國大綱之所規劃者、即知地方建設乃大别爲三類之工作、第一縣於籌備自治期間、必須從事於人口之調查、土地之測量、警衛之辦理妥善、四境道路之修築成功、第二縣自治開創之時、必須由政府制定土地法土地收用法地税法地租法農村法等、於此時期、即須規定全縣私有土地之價、其法由地主自報之地方政府則照價徵税、並可隨時照價收買、若土地因政府改良及社會進步而增價者、則其利益當爲全縣人民所共享、原主不得而私之、第三土地之税收、地價之增益、公地之生産、山林川澤之息、礦産水力之利、與夫大規模之工商業、其屬於地方性質者、得任地方政府經營、其屬地方資力不能發展者、當由中央政府協助之、此種地方之天然財源、其由地方政府經營、抑或由中央政府監督指導、固當由國家爲之劃定範圍、無待贅論、然吾人於此三種之工作中、當知其具有必然之順序、不可先後倒置、故大會以爲今後地方建設之實行、必當以户口調查土地測量道路修築爲開始、然後依各縣社會情况、及經濟能力、决定從事於其他物質建設之舉辦、簡切言之、即地方建設、亦必與國家建設同其原則、而以着手於解放一切經濟勢力所恃、以爲發動力之基本事業、爲建設之初步工作、至於中央政府與省政府業於地方之建設、一方面應以法律及政治之力量、予以充分之扶助與保障、一方面仍宜顧全地方有餘之財力、使其得以從事生産業之開發與進展、蓋以中國今日貧乏之現狀、與其爲人民行儉約、母寗爲人民造生産之爲根本之救濟也、 
（四）敎育　於中國現在之敎育、無論爲學生、爲敎員、爲主持敎務者、乃至爲掌理敎育行政之人、皆懷不滿之心理、自一方面言之、負敎育行政之責者、每不滿於辦學之人、辦學者每不滿於學生之學風、自他方面言之、學生每不滿於學校、而學校每不滿於掌理敎育行政之機關、上下交相不滿、馴至敎育社會亦互相隔離、而整個中國敎育乃露呈其弱點與危機、夫旣人人對於敎育存不滿之心理、則當平心推究其所以致此之由、從而確定根本之方案、從實際上相與努力執行之、庶於事有濟、吾人推究今日敎育受病之源、以爲實由於最近半世紀以來中國文化舊基礎即於崩潰、而新基礎尙未確立所致、在此青黄不接之中、敎育制度、乃陷入事實上流於放任之境、由此放任、遂生六濫、一學校濫、二辦學之人濫、三師資濫、四敎材濫、五招生濫、六升學濫、由此六濫、更生四惡、學校往往成爲個人製造勢利之工具、一惡也、敎員與學生雖有天才、亦遭其戕賊、二惡也、不能養成一般青年之學問品格與技能、祗增高青年放浪之精神、與物質之欲望、三惡也、爲社會增加分利失業之徒、爲國家斧喪民族託命之根、四惡也、總此四惡、即成三害、一曰害個人、二日害社會、三曰害國家、舉此三害、即知敎育上所種之惡因、乃直接予中國以民族危亡之惡果、蓋父母生人、學校敎人、國家用人、三者有一不得其當、即足爲全民族生存上之隱憂、而况三者之已相因而至耶、 
吾人認爲數十年來敎育上之病理狀態、積至今日、已成爲一急須救治之大問題、大會於此、以爲本黨今後必須確定整個敎育方針與政策、其根本原則、必須以造成三民主義的文化爲中心、換言之、必須以三民主義之精神、融化東西文化之所長、使全國人在（人民之生活、社會之生存、國民之生計、羣衆之生命）、備具三民主義之實際功用、以達民族獨立民權普遍民生發展之目的、然後敎育之功能始盡、爲欲期此功能之增加、則必矯正從前敎育上放任主義之失、而代之以國家敎育之政策、言其要點、則必確定國家由訓政時代以至憲政埘代所要求於國民之知識能力品格道德者究爲如何之標準、從而改善敎育制度、提高敎育内容、以期養成國家所需要之國民及人材、而發展時代所需要之科學與文化、然後所謂國家敎育政策者、始爲有健全充實之内容内、簡括言之、敎育乃國家建設永久之任務、其功用應始於胎敎、而終於使個人能爲社會生存之總目的各獻其健全之能力、因此之故、吾人必須從優生學之基礎上建設父母敎育、從社會倫理學之基礎上建設兒童敎育、從國民經濟學之基礎上建設國民敎育、從世界實用科學之基礎上建設高等敎育、吾人若能將中國敎育置於此種健全基礎之上、則全民族之生存、始爲有深厚穩固之資源、 
總理嘗謂近世文明各國政府之職務、已由政治而兼及敎育、中國古代所謂敎養兼施之治理、蓋亦同此原則、後世退化之政府、委去敎養之職務、而聽人民自敎自養、政府只以消極不擾民者便爲善政、此則遠不及於古代、近不逮乎現代文明各國矣、大會秉此要義、認爲本黨今後必當於敎育上採積極方針、合其他建設方針、以成國家敎養兼施之全部訓政計劃、而努力實施、則於國民革命之責任、庶幾無遺憾矣、 
（五）蒙藏與新疆　本黨致务國民革命、旣以實現三民主義爲唯一目的、則吾人對於西藏及新疆省、舍實行三民主義外、實無第二要求、雖此數地人民之方言習俗、與他省不同、在國家行政上、稍呈特殊之形式、然在歷史上地理上及國民經濟上則固同爲中華民族之一部、而皆處於受帝國主義歷迫之地位者也、辛亥以前、滿洲以一民族而宰制於國内各民族之上、而列强之帝國主義、復圖謀侵略而瓜分之、故辛亥革命、其意義爲一方剷除滿洲之宰制政策、一方爲打破列强之瓜分政策、不幸滿清旣倒之後、國内之軍閥代之而興、列强之帝國主義、一方援助軍閥、以壓迫國内各民族、一方變瓜分之説爲共管之説、變武力侵略爲經濟的壓迫、其結果遂令蒙古西藏與新疆之人民、在經濟上政治上所處之地位、無稍增進、今幸軍閥之惡勢力已被摧毁、中國境内之民族、應以互相親愛一致團結於三民主義之下、爲達到完全排除外來帝國主義目的之唯一途徑、誠以本黨之三民主義、於民族主義上乃求漢滿蒙回藏人民密切的團結、成一强固有力之國族、對外爭國際平等之地位、於民權主義上、乃求增進國内諸民族自治之能力與幸福、使人民能行使直接民權、參與國家之政治、於民生主義上乃求發展國内一切人民之經濟力量、完成國民經濟之組織、解决自身衣食住行之生活需要問題也、 
大會於此、認爲今後宜本此主義上之眞義、以全力曉示蒙藏新疆之人民、並根據國家生存上共同之利益、努力實現漢滿蒙回藏諸族有組織的密切團結、共謀經濟上政治上之建設、蓋唯國内民族政治鞏固之力量、始足以戢止國外帝國主義之政治掠奪、唯國内民族經濟充實之力量、始足以排除加外帝國主義之經濟侵略、本黨敢鄭重述明、吾人今後必力矯滿清軍閥時代壓迫蒙古西藏及不顧新疆人民利益之惡政、誠心扶植各民族敎育經濟政治之發達、務期同進於文明進步之域、造成自由統一的中華民國、必如此庶足以保持中國永久之和平、而促進世界之大同也、 
（六）本案之根本精神　以上五大端、臚列本黨今後對於政府組織地方自治財政金融建設敎育及蒙藏新疆各問題之施政方針、務期全黨同志率導國、一致努力、以求貫澈、顧猶有不能已於言者、大會於確定本案五大端之原則、實企求總理遺敎之按步實現、使中國由建設而成爲一民有民治民享之新國家、惟如何而能使此自的完全達到、如何而能使全國人民依本案之原則、作建設之總勛員、則根本上必以全國安定爲其先决條件、顧今之議者、往往以爲本黨必須保持軍事時代之一切狀態、使全黨黨員及全國民衆長在風潮恐怖之中、乃爲革命、抱此觀念者實繁有徒、大會認爲此種觀念、實舉辛亥以前一般黨人倡總理爲理想家而非實行家之説、及元年以後、一般黨員只知一民主義或二民主義而不知三民主義者、同其謬誤、蓋革命之進程、實有不可踰越之順序、此總理所以有軍政訓政憲政三時期之規定也、吾人今已入於訓政時期、其建設之工作、必須和平奮鬥、始能救中國、若仍留戀於軍政時期之方法與政策、其勢非至將十餘年來軍事所得之成就、搗毁净盡不可、此則非自甘陷於反革命之流、或不惜自列於帝國主義工具之林者、斷不忍出此、當知軍政工作之性質大異、前者爲非常的破壞、後者爲非常的建設、非常的破壞所要求者、爲不顧成敗的猛烈奮鬥、而非常的建設所要求者、乃沉毅精進的和平努力、破壞祇能推翻横梗於革命前面之舊國家上層建築、唯建設始能樹立三民主義的新國家建築於社會深厚基礎之上、故破壞可以從國家上層建築推翻而下、其效易見、若建設則必從下層基礎修造而上、其效觀覩、然欲求建設之效之易覩、亦非難事、其唯一條件、則在政治安定、社會安定、人心安定而已、安定之道、首在革命軍人明瞭三民主義實行之步驟、與國家不能再遭擾亂之世界大勢、蓋革命軍人自身之利害、已與國家之利害歸於一致、中國現在所得之建設機會、乃革命軍人之熱血所換來之機會、吾人能保障此機會、不致再遭危害、即中國之建設必易成功、而革命軍人之功勲、亦不可磨滅、否則、中國十年二十年以内不能建設成功、世界帝國主義之第二次大戰、若起於亞洲、則中國必亡、而現在不容國家安定建設之軍人、亦必將無噍類、故中國軍人於訓政時代尙欲造成一系一派之勢力、而求將來個人奪取權利者、吾人敢斷其自掘之墳墓即在目前、而不在其所預期之將來、大會因此一致認定救國之方、唯在執行本案之决議、而本案决議之實施、尤在於鞏固國家、安定社會、爲唯一之先决條件、此則本案之根本精神、凡我同志及全國國民、所當共同注意者也、 
[李宗仁抵粤後之軍事動作]  
　黄紹雄任前敵總指揮 
　吕煥炎部向贛邊進發 
　各軍隊出發之籌備忙 
　　廣州通信、久留滬上之李宗仁氏、業已乘某國郵船、於二十三日下午一時、微服抵香港、在港並不停留、即日 
 
 

Page 10

 
 
下午二時二十五分、乘廣九晚班直通快車來廣州、當李離滬時、此間有接海軍無線電報、謂李氏已離滬來粤、但該電并無拍發者署名、當局初尙疑信參半、嗣於二十三日下午、又接九龍車站電稱、李已乘車即到、第八路總部據報、即由該部參謀長鄧世增·副官處長李青·參謀長張文·參謀處長張諝文等、於下午五時齊集六沙頭廣九車站歡迎、并派出敎導隊百餘名、前往車站鞏衛、六時二十分、車已抵站、李氏身卸灰色西服、黄呢褲、下車後與歡迎者逐一握手爲禮、寒喧畢、即乘汽車逕赴第八路總指揮部稍憩、旋偕隨員赴東山、寓黄紹雄寄居之葵園、翌日（二十四日）上午十時、李偕黄紹雄往總部、開重要會議、預會者有鄧世增張文等、聞係討論應付時局重要問題、内容秘密、至下午一時始回葵園、聞兩廣軍官、經此一度會議後、兩廣出兵計劃、大致已决定、查兩廣軍隊、仍冠以第八路軍名義、其出發軍隊、粤方將派兵十團、桂方出兵八團、并擬組第八路軍前敵總指揮部、推定黄紹雄任總指揮、張文任參謀長、共行營人物、亦已支配將妥、以張諝文任參謀處長、舒裳輝爲軍醫處長、黄香圃爲秘書長、至軍務處長、擬以黄任兼充外傳其出兵計劃、係分兩路、（一）由粤之南雄入贛、一由桂之桂林、取道永州、入衡州、黄紹雄氏以各事已大致就绪、遂於二十四晚下午五時、乘堅如艦、遄返廣西、布置出兵事宜、大約黄氏日間將親行出發、至粤方連日軍隊調動極忙、軍實之搜集、亦加緊工作、截至二十三日止、由北江出發之桂軍吕煥炎師及王應榆旅、已開抵南雄、向贛邊開動、陳濟棠之第一師、將全部集中韶關、連日乘粤漢車北上者、已有第一旅余漢謀部、第二旅香翰屏部、二十四晨、復由黄埔調回第一師三十六團第三營、分駐市内、黄埔防地、改調第一補充團駱郭塡防、又聞徐景唐部及砲兵營、昨復陸續調省、駐東江之桂軍黄旭初部許宗武團、日間亦將調往北江候命、黄埔軍校入伍生、昨亦領到全副武裝、統計連日大兵、已雲集省垣、分駐東北郊外、補充軍實後、即行北上、至省垣治安、將以鄧世增之第一獨立旅担任、鄧氏昨令其第一團張君嵩部、布防東郊東山大小北門一帶、第二團蕭祖强部、分防北郊至黄沙西村一帶、第一師補充團、昨二十四日下午、集中南石頭、總部以各軍陸續出發、已令石井兵工廠加開夜工、鼓鑄子彈、測量局趕製贛湘鄂諸省行軍地圖、以備頒發各軍應用、經理處昨在市面購辦草履一空、凡軍用品商店、對於水囊脚绑等物品、亦利市數倍、軍醫院已下令在韶關南雄、分設野戰病院、至原駐湘南之范石生部、亦已動員、范氏親行來省、請示機宜、聞范部昨已領到開拔費三萬元、至第八路軍將以入贛部隊爲主力、桂軍吕煥炎王應榆各部任前敵、昨已派人隨軍組織兵站、除廣州設總兵站外、其第一分站設於韶州、第二分站設南雄、第三分站擬設贛州、第四分站擬設吉安、關於糧秣被服、已統籌採辦、航空處飛機隊第一二兩分隊、亦奉令準備出發、（三月二十五日） 
[粤中行紙幣二次風潮]  
　當局出示嚴禁擾亂金融 
　布告稽核兑現辦法三項 
　　廣州通信、粤省中行紙幣、自湘局問題發生後、即略有風潮、旋經中行延長兑現時間、風潮不久遂息、詎二十一日此間接到李濟深氏在湯山被留消息、人心一時爲之動摇、於是中行紙幣復受影響、市面雖照常用紙弊交易、但西關城内許多兑換銀號、一方恐收受紙幣、致遭損失、一方又恐公然拒收紙幣、致受政府之譴責、於無辦法中、遂相率自動停業、市面平日多賴此項銀業店爲兑現及匯兑、今一旦停業、人心俞更恐慌、財政當局連日已籌商維持方法、惟中央銀行仍發生擠兑、昨衛戍部及財廳已會銜布告、嚴行取締擾亂金融之奸商、并公布稽核兑現辦法三項、俾奸人無所施其隂謀、該布告云、照得本市及近省各埠、於三月初旬、因報紙載有寗漢備戰消息、銀業界之不良分子志在圖利、於中行發行紙幣遂起擠兑、做架銀舖亦因之停止交收、由是風潮愈加擴大、經本部布告銀業界、一律回復交收、復經本廳會同公安局、清查本市銀業各店、發現有未領有商照營業者十數家、又發覺布告後拒用中幣者數家、均分别勒令停業、帶案究辦、擠兑風潮、始於十七八日一律平息、昨二十一日省港各報因有湘漢問題載有嚴重消息、本日又起擠兑、查湘漢距粤垣數千里、雖有問題、何至發生影響、難保無反動份子從中煽惑、本部本廳有衛戍此士維持金融之責、不得不從實際上預爲取締、兹對中行發行紙幣、特規定稽核兑現之辦法三條、從三月二十三日起、即由本部本廳會同中央銀行切實執行、稽核辦法三條如左、（一）各商店尤其是銀業各店、按其資本額數、營業狀况、如因找換找續或零用及業務上、須用銀毫支發、而到銀行或西堤永漢兑換所兑現者、仍十足無限制兑現、但銀業各店兑現數量、無論多少、槪須先向銀行或兑換所問取銀業兑現聲請書、依式塡註、蓋章繳騐、然後核給、其兑現數量在百元以下者、儘可以手數料向各找換店問接向銀行兑換、如直接到銀行或兑換所兑換者、亦聽、（二）各商店尤其是銀業各店、按其資本額數、營業狀况、原不必多量兑現、但因不信用紙幣之故、遂將收有紙幣、源源擠兑者、即由本廳會同銀行派員、缴其店中收存紙幣、如數給以銀行期單、取回商照、勒令暫行停業、以免金融被其擾亂、（三）各商店尤其是銀業各店、按其資本營業狀况、本無多量紙幣、惟因乘機圖利之故、乃用賤價收買、或由反動派供給、源源向銀行擠兑、以期推到銀行者、此等商舖及司理人、由本部以軍法處置、以上辦法、除由本廳函公安局多派偵緝、分赴中行及西提永漢兑換所銀踪稽察兑現店舖、隨時報告、查其有無（二三）兩條情弊、以憑按提簿據審核、并由廳分函六商會知照外、合行布告、仰商民人等一體遵照、（三月二十四日） 
[王均出發贛西勦匪]  
　唐匯源代理南昌衛戍司令 
　　南昌通信、自湘贛勦匪部隊三（王捷俊部）四（吳尙部）五（劉建緒）各路軍相繼撤回原防後、在贛西者、只有張與仁之三十五旅、及周渾元之十四旅、而劉士毅之十五旅尾追朱毛、調至贛東、以致湘贛邊境如蓮花遂川永新安福等縣、防務空虚、匪氛日熾、殺人放火、時有所聞、現朱總指揮新調第七師之十九二十一等旅、出發贛西與贛北交界之處、分别痛勦、該師師長、兼南昌衛戍司令王均、因出發在即、對於衛戍司令一職、不能兼顧、乃向朱總指揮請示辦不魗朱氏以南昌治安、關係非常重要、不可無人負責、乃調陸軍十二師副師長唐匯源、代理南昌衛戍司令、原任衛戍部參謀長李月台、亦須隨王出發、遺缺即以十二師參謀長劉體乾兼代、昨日（二十三日）已至衛戍司令部分别接事、當由王師長召集全部職員訓話、大意謂（本司令因開拔在即、不克兼顧、朱總指揮已調十二師唐副師長代理、各同志須安心服務、努力工作、勤愼職守、母負長官厚望）、繼由唐代司令訓話、略謂鄙人代理衛戍職責、用人行政、一仍舊貫、决無更動、列位均當共同努力云云、聞王師長稍事摒擋後、即率十九廿一兩旅、向樟樹出發、轉赴前方指揮、 
[武漢民用飛機抵晋]  
　正太飯店之歡迎大會 
　　太原通信、武漢民用飛機武漢號、業於二十一日午後五十五分抵并、機係美國單葉式、全部塗以白色、先是自南而北、嗣復折回、繞城一周、遂轉向北去、逕落於北門外之飛行塲、在城飛行極低、就地仰視、機身各部、均可約略望見、記者見其北去、乃與航空學校敎官耽子奉君、同乘汽車前往、至時見武漢號駛員劉克常、航空處長仲墨園、航空學校校長閻章甫、飛行塲塲長王雲庭等多人、均已就坐茗談、記者先與各人握手爲禮、繼與劉君談話、據稱該機前在武鄉、以風勢過大、致將機身内部最重要之螺旋漿損壞、因在該處停留十日、嗣電漢方、派人另送新機一座、並由太原航空處遣派工人前往修理後、乃於今早（廿一）十時五十五分、由武鄉縣之故城起駛、至正午五十分平安抵并、相距約八百餘里、需時僅二小時、沿途雖風平浪靜、惟山嶺崎嶇、航徑殊不易辯耳、同行共四人、在并至少當有一二日之勾留、伊處長張維君、業已先期返漢、刻去電請示、俟回電到後、方能决定駛平確期云云、此間各界、以事前未曾得有確訊、故當抵并時、除航空界人士外、各機關及各民衆團體、均未及前往歡迎、總部方面、今日（二十二）下午二時、特假正大飯店、開歡迎大會、本省各機關團體代表、及總部航空處人員共到百餘人、二時半開會、由總部航空處長仲墨園主席、先秦歡迎樂、次奏國樂、行禮後、主席報告開會宗旨、略謂武漢民用飛機第一次飛抵本省、各界均特别表示歡迎、以盡東道之誼、閻總司令早有提倡航空事業計畫、今乘武漢飛行團來省之際、藉此歡迎大會、以介紹武漢航空事業於民衆、而爲本省民用航空之張本云云、並代表閻總司令贈大銀杯一座、杯如樹葉狀、方圓可四方寸、略作長圓形、上鐫（鵬程萬里）四字、下書閻錫山贈、並有杯座、極爲美觀、次飛行員崔滄石報告沿途狀况、及武漢民用航空創辦之經過、報告畢、復由主席代表閻總司令致詞、略謂總司令此次自南京歸來、即有倡辦航空事業之意、現在各國多係海陸空軍並行、我國亦當計劃創辦空軍、且西藏外蒙因交通梗塞、已入於外人勢力範圍、倘使我國航空事業發達、則聲氣互通、自易聯絡、至於本省交通、鐵路只有一小叚、汽車路僅能貫通南北、亦有提倡航空之必要、旋宣讀閻總司令所贈祝詞、次由省政府代表連天祥·省指委會代表李蔭翹·太原總商會會長王肇泰等、相繼演説、寳主酬酢、至四時許撮影而散、（三月廿二日） 
[李品仙將就四集北平特派員]  
　　北平通訊、李品仙由唐山於昨晚（二十二）回平、聞李在唐山、對於將來軍事計劃、及現在官兵之安置辦法、業與各將領議妥、在軍事方面、皆守原防、各任舊職、固已不成問題、不過餉項一層、須有籌劃之處、李扺平後、特於本日上午十時至總司令行營訪何成濬、商量給養問題、請何轉報中央、酌量接濟、何已允轉達、李此次與何接洽、係以代理第四集團軍總指揮名義、（第四編遣分區辦事處尙未成立）其所要求之給養、除本人所部外、尙有廖喦之五十三師、張定璠之十四師、（張迄未到差由萬榮淞代）魏益三之五十四師、（原王澤民率領、魏今日已就職）合共四師一騎兵旅、（鄭滄溶部）約需給養一百萬元、李與何接洽完畢、即於午刻至九爺府總指揮部、於下午一點召集各處廳院長訓話、所談何事、不得而知、聞李氏俟將上述各事辦理完竣、即開始辦理第四編遣區北平分區事宜、已有電呈報蔣主席矣、原電如下、國急、南京蔣總司令鈞鑒、馬電敬悉、擁護中央、完成統一、職部夙矢忠誠、猥荷贊許、温慰有加、聞命踴躍、同申感奮、承編遣會議决、任品仙爲第四集團編遣區北平特派員、自當遵照中央意旨、整頓部屬、敬待後命、謹此呈復、伏維鑒察、李品仙養、 
[吉垣發生勞資爭潮]  
　開未有之風氣　各報均停版縮小 
三月二十三日吉林通信、本省僻處邊陲、風氣晚開、年來各種潮流、均未薰染、乃本月二十一日、突然發生印刷業排字工人同盟罷工之事、查此事發生起緣、據資方言、有前在永衡印書局排字工人三名、曾密議向當局有所要求、爲當局所聞、將其開革、後該三人經吉林縣立圖書館收用二名、吉東印刷社收用一名、風潮已漸隱伏、迨本月初、有日人兒玉多一主辦之日文吉林時報工人、首先向該報要求增薪、初被兒玉拒絶、盡數辭退、一面電大連另招工人、來吉工作、比得復電、連埠工價較吉益昻、因又將辭退工人招回、完全容納條件、每人增加月薪金票十元八元不等、於是全城排字工人、以有機可乘、遂即集議仿辦、於二十日向資方提出下列三條件、（一）增加工資、月薪由三十元至四十元、（二）减少工作時間、以每日八小時爲標準、如必須延長工作、則須按時加薪、（三）改良待遇、即飲食起居、均須改善、限即日答復、否則即行罷工、資方以工人月薪、原僅十餘元至二十四五元、工作時閥、平均在十時以上、工人所提要求、實屬損失太大、當予拒絶、工人以未得圓滿答復、即於二十一早、實行罷工、除永衡因係官營業未入漩渦外、其餘全體加入、聲勢極爲浩大、所幸秩序尙佳、毫無軌外行動、但至今三日、尙未議有辦法、各印刷業、受重大損失、固無待言、而省城各報館、大都託由印刷社代印、亦受此須影響、未能照常出版、即間有出版而縮小篇幅者、亦槪以原有廣告佔地位、新聞則以無人排印、竟致绝無僅有、困難已達極點、省府張主席作相聞訊、誠恐日久不决、必致擴大局面、殊與地方治安有關、因於二十三早、電令農鑛廳（該廳兼理工商）查報、以憑核辦當經馬德恩廳長、立派妥員馳往、向勞資雙方查明上項事實、於即日午後二時、提出第二次省府會議、僉以潮流所趨、不宜過事抑制、擬效法南中、酌議仲裁、以期早日制止而免蔓延、辦法如何、尙未有聞、省城總商會、亦已奉到調處命令、即勞資雙方、亦漸覺悟相持之非計、已表示讓步、大約不久可望和平解决矣、 
[蘇農廳計劃開採白土寨鑛煤]  
　煤擬在孤山附近鑿井　預定資本總額五十萬 
　　蘇省蕭縣白土寨煤礦、前經農礦廳派員往勘、據稱該礦前由倪道杰呈請開採、積欠鑛區税四期、例應取銷鑛權、又該鑛藏量尙豐煤質亦良、應收歸省辦、示範人民、經由農廳擬案提請省政府委員會議决通過、並咨准農鑛部、將倪商鑛權取銷、收歸省辦、現農廳已計開採、劃以該鑛煤層、北起朶山、南行經孤山青龍山至台山爲止、走向爲北偏東三十九度、傾斜向東、露頭在上述諸山西麓、煤糟北厚而南薄、最有價值之煤區、當在孤山附近、至該鑛藏量、設爲三百萬噸、平均每日出煤五百噸、每年産量爲十八萬噸、一切設備及工程、連同由鑛至四堡之輕便鐵路、以及流動資本等、預定總額爲五十萬元、其進行步驟、擬分爲兩個時期、一籌備時期、二開辦時期、籌備時期、定爲六個月、在此期内設主任一人、鑛師一人、投術員一人至二人、事務員若干人、專任調查計劃測量採辦籌備等事宜、開辦時期、定爲一年半、在此期内設經理一人、鑛師一人、副鑛師一人、機器師一人、測量員一人、技術員一人至二人、事務員若干人、實施建築鑿井採礦運輸等項工程、開辦時期終止、即正式營業、 
[蕪湖快信]  
　新編第一師岳維峻部、奉命移皖駐防、岳師長已於今晨四時乘差輪到蕪、隨行有秘書長參謀長等、下榻東南飯店、明日移住烟雨墩司令部、各界今日在江干歡迎者甚衆、 
　安徽全省商會聯合會、據蚌埠總商會函報、該市公安局長萬崑山、貪汚勒捐、商民不堪其擾、今日特電省政府、請予撤懲、 
　貴池鎭爲蕪湖宣城當塗三縣接壤之處、近省政府據報、有匪首魯大爺魯五爺等三人、糾衆擾民、綁票勒贖、特令三縣縣政府派隊兜剿、 
　財政部近以皖省安慶等地方、有拒用中央鈔票之事、特函皖省政府查禁、省府今日特令蕪湖等縣一體澈查、　省政府以時届春令、爲預防時疫起見、通令各縣一律設立縣醫院療養所、其經費由地方原有公欵内籌措、 
　農礦部特派王翰廷李庚陽等爲皖浙等省礦區考察專員、王等前由采石當塗等處、調查到蕪、今日已轉往繁昌、限六個月勘察完畢、 
　市公安局偵緝隊、今日午前一時、在三昧庵捕獲匪首宣恒湘劉安義二名、押解公安局訊辦、（二十七日） 
[鎭江快信]  
　財政廳昨日通令各縣、規定田賦不得超過地價百分之一、無論省税縣税、均不能額外在土地上增加、 
　民政廳長繆斌昨日午後由京返省、到廳後稍事休憇、即偕第三科長李萬里往南門標房、視察警官訓練所、 
　丹陽縣前因軍隊招募輸送隊、曾發生罷市風潮、蘇省府昨據丹陽縣政府呈報、謂該縣風潮已告平息、並由當地駐軍發出佈告、不再招募輸送隊、惟聞省府方面因容有别情、擬派員前往調查、 
　江邊浚江築路、因機器與工人不濟、成績有限、計自恊和碼頭至福運碼頭一帶、新築路基、最高者不足二尺、值此中法商期、江潮太漲、該路某大半淹没、已暫時停工、（二十九日） 
 
 

Page 11

 
 
國内要聞三 
[杭州快信]  
　昨（二十八）中國旅行社由滬特開專車來杭、旅客衆多、浙江公路局撥公共汽車十一輛、在城站候接行旅、每客收費兩角、詎人力車夫、以其妨碍勞工生活、集衆抗拒、第一次下午十時、在城站集合四百餘人、未肇事、第二次在石牌樓地方、適該汽車載客經過、車夫羣起暴動、抛擲石塊、擊破汽車四輛、受傷乘客十餘人、以居上海虹口通州路之沃氏老婦受傷最重、已在杭州醫院診治、第三次在新市塲聚豐園集合、幸有鐵路護巡隊公安車巡隊、到地解散、並拘獲車夫楊阿狗等四人、送公安局訊究、 
　國民政府警衛團特務第一營二連、奉令開拔嘉興護路、今日（二十九）由連長滕國慶率領附五次車開嘉、 
　上海儉德儲蓄會旅行團二百餘人、二十八日附十二次夜車到杭游覽西湖、擬三十一日十一次車返滬、 
　浙江建設廳廳長程振鈞、昨午由滬附八次車返杭、 
　浙區三月分攤償外債鹽欵三萬八千九百三十三元三角三分、業經鹽運署送交兩浙稽核所、昨由錢廳長委托杭州中國銀行、轉匯上海中央銀行、收入稽核總所債務賬、 
地方通信 
[松江]  
　　黄花崗紀念　縣黨部於今晨（二十九）召集各機關各法團代表在通俗敎育館舉行黄花崗七十二先烈殉國紀念、到各界代表三百餘人、縣執委倪祖望主席、行禮如儀、 
冥洋業補税之爭執　本縣冥洋一業、頗爲發達、箔類特税局、特派王程善設局徵收、去年八月八日以前、曾以徵收水錫所製之冥洋税、引起該業反對、以該項原料水錫、曾經徵收特税、冥洋商祗加工製成冥洋、應予不再重徵、頗與特税局相持交涉、未獲解决、後經該業推派代表、晋都向財政部請願、並經縣商會之調解、在税率未經解决以前、冥洋商運銷貨品、暫行登記、以俟將來税率之解决、得雙方同意、八月八日以後、税率確定、水錫之特税取銷、徵收冥洋税、該業公會遵章完納、現箔類特税局、委周正綱繼任冥洋税局長、王程善追溯該項登記、應照税率、令該商補納、呈經財部指令照准、即日開始徵收、第該業公會、以登記時代之水錫冥洋、原料特税尙未取消、以一物不重徵之原則、亦曾呈請財政部核示、前奉指令、以如果原料已納特税、當然不再重徵、候令江浙箔類税局查覆核奪云云、該商以原料徵税、旣係事實、故八月八日以前之水錫冥洋堅持不允納税、並擬呈請財政部收回補徵登記時代之税、現王局長邀請縣商會主席、及該業代表唐執中趙伯賢等、於今日在縣商會磋商折衷辦法、但該業仍堅持原議、聞該項補税約二千餘元、不知將來如可解决也、 
[嘉定]  
　　分局長升調隊長　第二公安分局長高寳琛、自縣公安大隊編爲警察隊後、因何前大隊長急于求去、馬縣長令暫行兼管警察隊長職務、於三月一月接收視事、一面縣政府呈荐省廳請予核委、兹於二十七日奉到省令、正式委任、所有第二公安分局長職務、縣另委張振英接充、 
救國會連獲仇貨　縣國民救國會反日工作、頗見努力、前反日會在黄渡查獲之疋頭三十四件、已没收拍賣、二十六日又在南翔查獲日紗兩件、翌日有婁唐某號在滬購買疋頭日貨十件、運經城中、又被截獲、 
承審員新舊交替　省高等法院、委任彭愼爲本縣承審員、彭係溧陽人、已來嘉就職、 
[蘇州]  
　　市政府習藝所近聞　蘇州市政府習藝所自改組後、積極整頓、石印部、出品精良、價值低廉、故前往定印貨件者頗多、紡織部新置布機二十餘架、毛巾機十餘架、出品亦頗良好、大有供不應求之勢、該所對於游民知能及性理上、亦極注意、故特闢敎誨室一間、四壁佈以名人像片及通俗圖畫等、晚間工作停止後、由訓導員在知能上授以相當之訓練、並聞該所近方與縣黨部、商借鉛印機一部、一俟市府核准後、即可搬置開工、 
總商會執委會議　蘇州總商會、二十九日下午四時、開第七次執委會議、討論事項、（一）印花分局續請派代參加審理違反印花條例委員會案、議决推程幹卿出席、（二）縣政府函請推舉國貨調查委員代表案、議决推施筠青爲代表、（三）大華報函催認繳資金案、議决續行函催各業認缴、 
呈報新艦速率　艦務所昨（廿九）呈民廳、前派田副所長赴滬試騐復炎嘉祿二新艦速率、（一）復炎、上水十一點廿四分五十一杪至三十分五十九杪、歷六分八杪行一海里、每小時可行九八·一海里、下水十一點三十四分三十一杪至四十分三十一杪、歷六分鐘行一海里、每小時可駛十海里、平均每小時速率爲九·九○海里、（二）嘉祿、上水十一點五十四分五十杪至十二點一分三杪、歷六分十三杪行一海里、每小時可行九·六五海里、下水開十二點五分五杪至十三分二十杪、歷時八分十五杪行一海里、每小時可行七·二七海里、 
請勿濫發商人出國護照　總商會昨（二十九）接全國商聯會代電、略謂、頃准參加萬國商會代表夏奇峯報告、各省交涉署、對於護照屢有濫發、照内且註明商人、實則係衣履不齊、形同乞丐、不明所在國法令之小販、查各國小販應領警署特許狀、且多給予大戰傷兵、以爲養活、我國小販、並無特許狀、被拘被逐、牽連正當商人、不准入境、國體大傷、國際貿易大碍、又探悉此項小販、浙江青田縣人居多大數、緣被住居上海法租界天主堂街十三號門牌、同豐泰號沈鶴鳴所誘騙、沈犯騙人謂、一至歐州、即可發財、人皆被惑、賣田賣屋、全數交與沈犯、請其代辦二護照船位等事、進抵歐州、始悉被騙、故此等小販、刻有千餘人、對沈犯無不思食其肉、而寢其皮、應請轉電政府、分别設法禁止懲辦等由、查小販而騙爲商人犯法流落、殊傷國體、兼失商譽、除電請府院各部、請准通令各省交涉員、不准濫給商人出國護照、非有所在地商會負責保證、並確查其實有資本貨物者、勿予允許、在歐之千餘小販、則商之各國令入工廠學習、或調查其親族、責令出資送回、並嚴拘沈犯懲辦外、相應電請查照、嗣後對於出國營商商人、請予證明簽領護照、應萬分愼重、非查確其實有資本貨物者、不能允許、爲負責之證明、至爲企盼、 
小販慘斃　新閶門内王樞密菴、蘇州平民各户聯合絲織廠、於昨日（二十九）下午五時許、有販買大餅之小江北、年約十二三歲、至該廠兜售食物、詎偶不小心、誤碰引擎皮帶、將人捲至半空、立時腦漿迸裂、氣絶身死、 
[吳江]  
　　吳櫃領催解欵被刦　本縣吳樓櫃領催書石芝坪、於二十六日上午、雇船赴震澤、解有公欵三千二百二十二元、船至吳漊港前、忽有匪船、攔阻去路、喝令停舟、擁入艙中、將所解公欵及石之衣服、洗刦一空、搶後入太湖而逸、事後石仍坐原船來江、報告縣府請緝、 
黄花崗紀念　二十八日本縣各界、在邑廟舉行黄花崗紀念大會、列席者有各機關各學校代表、由朱運基主席、行禮如儀、 
[無錫]  
　　公祭黄花崗殉國烈士　昨日爲辛亥黄花崗七十二烈士殉國十八週紀念、上午十時、各機關各團體各學校代表到者約二百餘人、推縣黨部常務史漢清主席、行禮如儀、 
水警會剿戕警刦械股匪　駐錫水上省公安隊第二區第七隊汛地蘇屬之渡村鎭、日前到有大股湖匪、圖刦全鎭、經駐鎭水警截刦、雖將匪徒擊退、然警士米得勝張維城被匪擊傷身死、並刦去步槍三枝、事後七隊隊長李虎臣、及鄰汛八隊隊長王武升、均先後飛報二區區長顧笠夫、派隊兜剿、一無弋獲、水警三區區長龔國樑、接到顧區長電知後、以渡村鎭戕官刦械之股匪、係太湖某某等之第三股、人多械利、業已竄入浙境、除立即派隊會剿、並電請浙水警協助外、昨又電知二區區長顧笠夫飛電七八兩隊、會同水警三區協力兜拿、并令飭龍督察員率警前進、探索匪踪、以期早日肅清、 
籌備農鑛品展覧會　西湖博覧會、定六月六日開幕、已由該會派員分赴各縣徵集出品、蘇省農鑛廳長何玉書、擬乘此時期、就該廳徵集之農鑛物品、在鎭江開一農鑛物品展覧會、以喚起全省對於農産品之注意、而爲西湖博覧會之準備、昨已函知無錫縣建設局、囑將徵集水産物品、於四月十日以前寄鎭、以便開會陳列、 
建設局籌築望後路　無錫縣建設局、前日接奉建設廳令、飭即會同吳縣建設局長曁吳縣縣長、籌商建築蘇錫路、姚局長奉令、已預備於舉行澄錫路開工典禮後、即從事籌備、先行測勘、再與吳縣縣局長共同籌劃、昨又接奉廳令、飭即趕速籌建縣道百里、其路綫係自無錫之沿太湖向東、迄吳縣之後山爲止、中經望亭·光福·木瀆·黄蘆·渡村·等五處、各設小站、此路即名爲望後路、將來工程告竣、可以東接江隂后塍、南通蘇錫公路、於蘇錫交通便利不少、 
呈送公安設施調查表　無錫縣公安局、奉民政廳令飭擴充警區、加餉增警、以期於原有自治區域、各設分局一所、業經迭次會議、寛籌的欵、並調查現在公安設施狀况、計該局一二三四五六分局、及直轄之一支局、水陸警察兩隊、共有長警六百餘名、鄉區僅有揚名開原南延設有四分局、惟錫地現在工廠林立、人烟稠密、即就無錫市一區而論、已屬不敷支配、除將調查所得、分别塡報外、並飭課繪就詳細地圖十八綫、連同現在及將來之設施計劃、昨已呈縣轉省備核、 
少女墮樓死而復活　本邑城内盛巷橋下泰康碗店主陶企周之女阿大、現年十七歲、於去年冬間、與本店夥友某甲發生戀愛、陳倉暗度、難捨難分、詎春光洩漏、事被乃母陶姨太太所悉、大爲憤怒、即將該夥友職務停去、並將阿大痛毆一頓、阿大自情人分　之後、終日以淚洗面、悶悶不樂、迨上月中旬、阿大背人打了包裡、乘車赴蘇、尋得該夥友、即往旅館住宿、陶姨太太、自女兒失踪後、即親自四出追尋、本月初旬、旋在蘇州閶門某旅館、將阿大尋獲、帶領返錫、便將阿大禁閉在該店樓上房内、不許出門、直到前日（二十七）黎明時、阿大忽推開樓窗跳下圖遁、（按係沿街樓屋）祗聞撲篤一聲、人已墮地、阿大頓時昏厥、人事不省、附近崗警得悉、即呼其家人援救、陶姨太太即將阿大挾到店中樓上、詎至當日下午、陶姨太太頓起殺念、以繩將阿大勒斃、幸經店中人上樓竭力勸解、始將阿大設法救活、現正呻吟床褥、自怨自恨云、 
腦膜炎蔓延邑境　邇來蘇滬各地發現腦膜炎病症、詎近日錫地北塘東門周山浜等處、亦漸次發見、如前日城内連元街馮雲初之子、突患此症、其症象脊背拳典、頭骨後傾、勢頗危險、急即延醫救治、據云腦膜脊髓炎、幸早醫治、始得轉危爲安、又北門内慶雲銀樓之學生謝某、亦於是日晚間徵覺頭暈目眩、翌日面色忽發灰白、知覺全無、不能言語、經該號將謝某送往兄弟醫院求治、據云係腦膜炎症、旋打以血清二針、得慶更生、 
[常熟]  
　　米業選舉糾紛愈形擴大　米業公會、近因選舉執監委員、發生涉訟、原控人朱義順已登報否認、而附郭各米商約七十餘家、昨已聯名向縣呈控、其呈文大意、（一）歷述選舉經過情形、（二）説明同字跡選舉票、係根據本會會章選舉細則二十一條之規定、鄉鎭間行商、可推代表出席、一人確可代表數人、故同字跡之選舉、確係一人所寫、（三）控告舞弊之人、曁認一人代表數家選舉爲不合法、何以大會時通過選舉出席者、並不提出討論、直待選舉完畢、始聲言舞弊、提出控訴、（四）選舉悉根據會章選舉細則辦理、並有商會代表監選、執監委員旣已發表、决不能因少數人失望、任意搗亂、而廢棄重選、（五）縣黨部將房門弄開、毁壞封鎖、將票匭取去、究竟在法律憑何等權力、於手續上是否合法云云、此呈已於二十七日投遞縣府、而縣府方面已據原控人呈狀函知縣商會主席徐靜溪、囑即查明該會選舉經過情形、復候核奪辦理、 
孫姓肉票已有下落、東周市布商孫仲安家綁去係寳善孫乾元兩名、厥後孫家向各方探詢、竟無下落、後經人在江北密探數日、方悉綁去兩人、現在芳鎭、索價二萬四千元云、 
[江隂]  
　　澄錫路北段動工原因　澄錫路北段工程、開工二十餘日、進行甚速、城蔡段路基、已經完竣、秦南青暘二三兩段、正擬工作、因奉建設廳令、在計劃未核准前、不得動工、建設局長李紹佑遂赴省面陳困難情形、因王廳長出席三全會未晤、由道路科長康時振接見、康科長允轉達廳長審查批准後、再行興工、又因邑人章錫崑等、赴省控告、李局長擅變青暘段路綫、有得賄之嫌、及學識淺陋、經騐毫無等情、應予撤換、建設廳據呈後、已派道路科員王伊曾、於二十七日蒞澄秘密調查事實、 
同德商輪過黄山砲臺　江隂要塞司令楊允華、二十六晚接吳淞要塞司令鄧振銓電報、如有由下駛上同德商輪經過、須令停駛、嚴密檢查、楊司令接電後、即知照瞭望臺注意、二十七日正午十二時、果有同德商輪由下駛來、即升旗令其停輪、該輪置之不理、仍疾向上駛、黄山砲臺本擬發砲、因關係重大、未奉國府命令、不能擅放大砲、以致被該輪向上游駛去、楊司令立即急電吳淞鄧司令查照、 
沙洲成立幹河委員會　沙洲各鄉、前年段山海壩建築、經沙民以腹裡水利關係、向福利公司交涉、允貼水利費二十萬元、事後僅得二萬元、現在段山一帶河港、行將漲塞、洩泄水道、日就斷絶、沙洲各鄉、特組追開幹河委員會、前日在年豐鄉開成立會、派定趙行已等爲常務委員、分别進行、向福利公司正式交涉、湖南難民押逐赴錫　秦南鄉第三街黄橋地方、二十七日由武進方面到有湖南難民男女大小四百餘人、服裝華麗、有兩船裝運物件、即由鄉政局報告青暘公安二分局、派警下鄉彈壓、按名檢查、尙無他故、二十八日押逐出境、至無錫方面而去、 
[揚州]  
　　徵集熊烈士遺蹟　熊成基烈士揚人也、現在鄉人士王柏齡等、擬爲其鑄像建祠、并擬建築大規模之公園、以垂永遠紀念、但烈士所有遺著、多半毁于兵火、聞有供詞九穩、及遇害眞相、吉林省垣中尙可覓得、兹由市行政局、快函吉林省黨部與省政府、代爲搜集、同時省政府、因中央常務會議議决、編輯革命史、及設立革命歷史博物館、正多方搜集材料、關於熊烈士之遺蹟、亦該館徵集中之重要材料也、 
水上公安隊來揚協防　揚城自駐軍調往上游後、城防僅賴縣公安隊警察商團等千餘人、陳縣長爲愼重治安起見、特又向省政府請得上水省公巡隊第五區所部之水警百名、來揚協防、該隊遂於昨（二十七）日由特務隊長部海逃、率領登陸、駐紥舊甘泉縣署、以資鎭攝、 
[南通]  
　　反對移轄劉海沙鄉　南通各行政機關、反對常熟縣移轄劉海沙鄉、二十七日、會電民政廳云、竊職縣前奉鈞廳訓公、以據常熟縣縣長衛彬呈稱、擬將沙洲三幹河下游之劉海沙、劃歸管轄請核示、又呈據情續請廢除通常水利協約、并將劉海沙鄉劃歸管轄等情據此、查究竟該劉海沙、有無劃歸常熟縣管轄之必要理由、應予派委會勘復核等因奉此、即由縣長召集黨政談話會、交付討論、僉以常熟縣長衛彬所呈、係據沙洲行政局長劉公澤呈請、以沙洲水利發生阻力、爲唯一之理由、無論所謂阻力云云、是否爲危詞聳聽、即令所報屬實、亦係發生於沙洲市民、與劉海沙民利害之衝突、非發生於南通縣與常熟畛域之成見、故無論劉海沙屬通屬常、其利害之衝突、依然存在、非一經移轄、阻力即可消滅、是該行政局長所執之理由、根本不能成立、顯係借端發難、别有用心、不圖衛縣長竟爲其所朦、殊滋疑憾、且大而省與省、小而縣與縣、關於上下游水利之爭執、所在皆是、大率就事論事、另謀正當解决、從未涉及管轄問題、牽動全局、抑更有進者、自該沙突漲於南通江隂常熟三縣領域之内、即本利害相關之原則、由三縣分管、及段山築壩、江流改向、南通以受害之烈、曾控由齊前省長、派委會縣查勘、嚴令停築無效、最後乃由該受益人、賠欵三十萬元、以充保坍費用、有案可稽、今則常熟縣之南北二夾江、均已漲足成田、而南通縣治之距江岸、昔爲二十五里者、今僅及五里、是犧牲其土地、以飽鄰縣人之慾壑者、已不可以數計、若更以原有而幸未坍削之地、劃歸管轄、尤爲情理所不甘、當經一致决議、據理力爭、除詳情另呈外、理合電陳、乞將常熟縣縣長衛彬原呈、嚴予駁斥、以杜覬觎、而免糾紛、 
司法部查四縣清鄉公所　司法部查悉江蘇第四監獄内、有犯人老毛等、係經前通知崇海四縣清鄉公所判禁、特令縣政府、查報該公所組織法、並是否在前北京政府司法部備案、俾便憑核組設地方財政整委會　商通縣黨部縣政府、曁各局所民衆團體、以地方財政紊亂、爰於二十七日、開聯席會議、組設地方財政整理委員會、分總務設計調查三股辦事、 
徵收沿江保坍畝捐　建設局辦理江岸保坍工程、呈准省方、徵收沿江受益田地畝捐、每畝二元、年可收四萬二千餘元、二十七日、縣政府奉建設廳令、派警協同征收員、按户征收、 
[如臯]  
　　建設廳派員來如　江蘇省建設廳、委派徐鼎豐來如調查各項工廠情形、（已於昨（二十三日）日來如、着手調查、 
小學校敎員遭匪慘殺　本縣立發市許腰莊、初級小學校敎員展濟世、於前日由家起程來校、路過盧港時、竟遭匪徒擊斃、聞展爲靖江人、今春始由陳某介紹、擔任該校職務、 
[清江]  
　　淮海民衆反日一斑　淮屬之淮隂漣水泗陽·及海屬之東灌贛沭、其民衆向多購用青島運來日貨粗磁花碗、不料近來經人發覺、該碗多含毒質、放置烈火之上、旣不炸裂、反生清水、久之水變殷紅之色、人民多數如法試騐、旋即棄擲粉碎、不敢使用、倘係麵館飯舖、家有此碗、顧客必不敢入、而淮隂三市行政局、昨（二十三）日購買多隻、分送縣府黨部及反日會、請化騐禁用、淮隂更改各區名稱　淮隂縣政府、因奉省令取消各自治區舊有名稱、如一市二市三市等名目、曾徵求地方人士竟見、根據歷史地理及古蹟名勝等項、請人投稿、兹已收稿多件、並經縣府政務會議、交由敎育建設兩局審查、業經確定、聞第一市改稱清江區、二市改稱南湖區、三市改稱大泓區、四市改稱吳城區、五市改稱金城區、六市改稱馬頭區、七市改稱老子山區、不日即由縣府呈省備案並公佈周知、 
淮安發現跳蝻　淮安之西北鄉板閘鎭一帶、比因天氣乾燥、久未降雨、遂有數處發現蝻、地方農民、頗爲担憂、 
[高郵]  
　　縣政府整頓忙漕　本縣十五十六兩年錢糧、積欠在各大業户者、　爲數甚鉅、致敎育費以及其他各機關經費、拖欠日久、影響至大、昨經縣政府第十次縣政會議、議决、自四月一日起、至四月十五日止、爲欠繳各業户繳納之期、如至五日不完納者、予以警告、十日不繳納者、按户提傳、十五日不繳納者、則依法懲辦連日連姓失愼　本城北門外柏家巷、連萬順醬園、於二十二日下午失愼、焚燬閒屋一部份、二十三日下午、復又無故起火、雖損失尙不甚大、然已受驚不淺、詎二十五日下午、忽又失火、燒去瓦屋三間、説者多稱爲妖火、 
[嘉善]  
　　檢騐殺害胞弟案　嘉善東門外沈家濱地方杜根福、去年歷歷十一月中、將胞弟阿根殺害、事後移屍滅跡、近忽舉止失措、昨投縣府自首狀、爲劣弟阿根、流入匪伍、屢規不悛、乃因酒後氣忿、將伊殺害、以免貽累、現良心發現、甘受法律制裁、縣府據此、今日前往開棺檢騐、以憑核辦、 
丁紹金解省法辦　新任兩浙緝私營隊長胡履端、查得排長丁紹金劣跡多端、即飭令解省法辦、并委王惠卿爲稽查員、 
[嘉興]  
　　呈請查辦税所舞弊重徵　嘉興永豐泰等報關行、以該商號所辦之民船貨物報税事件、各該貨船行經蘇省五庫總所之塔港分卡及得勝港閔行等處税所、不承認嘉興分關爲出口進口之海關、凡已經完税之民船貨物、悉被扣留、竟遭重徵、更加需索騐票等費、曾經各商號呈請抗關監督力向蘇省財廳爭執、至十七年九月由國民政府財政部電令嘉興分關記税之貨、經過各該税所、即不得再徵各頃厘税在案、詎近時塔港税所、對於經過嘉興分關完税之貨物、以及由江海關出口至嘉興分關、仍須扣留而遭重徵、甚至重徵之後、塡給低額捐票、公然侵蝕、如此貪汚、未聞究辦、該商號等爰於日昨聯名呈請城區商協分會、轉呈縣恊會電請財政部飭蘇財政廳迅將塔港税所員司、一律懲處、現悉商恊會已據情分電財部飭究、 
縣商恊會之决議事項　嘉興縣商民恊會、於二十八日下午開重要會議、决議事項、（一）本會議事細則修正通過、（一）各分會會議、由組織部長黄桐生·或組織委托各執委曁各候補執委出席指導、（一）未籌備之各業分會、由組織部草擬組織方案交下次會議通過實施、（一）各部處應分别草擬今後工作計劃方案、交下次常會决議實施、（一）縣政函催勸募天星湖公園經費、决委托沈委員益均負責勸導、（一）上海特别市商恊、函詢力爭恢復區間車、交秘書處查案函復、 
[寗波]  
　　本市實行取締妓女　市政府二十八日布告、略謂案查本市廢娼辦法、業經第六次市政會議議决、自應依期進行、除分令外、合行抄錄辦法、布告市各娼户一體遵照辦理、廢娼辦法、（一）凡在十八年四月一日以前開設妓院、領有營業執照者、須呈繳妓女最近四寸照片、並應呈明院主姓名年齡籍貫·名稱·營業地點、妓院等級、妓女人數及姓名年齡籍貫、及營業執照號數、如有遷移及歇業、應即呈請更正地址或註銷、不准承頂、（一）自十八年四月一日起、前項執照一律停發、（一）妓女須受市政府指定醫生之檢騐、一等每月一次、二等每月二次、三等每月三次、倘經騐有傳染病者、即停止其營業、前項檢騐、槪不納費、（一）妓女應迫令入學、授以三民淺説及有益身心之課程、前項課程、由市立特種婦女補習學校辦理、（一）本市内如有發現私娼、應由市公安局依照取締私娼規則切實查禁、 
律師公會改選　鄞縣律師公會、二十八日上午九時、開春季定期總會、到會員吳國昌等四十三人、選舉結果、陳機當選正會長、童葆恒副、黄榮昌畢文秉陳鼎煊張振霄朱鼎煦宋增張秉銓茅一鳳八人爲評議員、次推陳機忻一二人爲出席全國律師協會代表、次議决會員月費、每人繳納一元、 
[湖州]  
　　李天覇被人暗殺　僑居菱湖蕩田圩、曾充偵探之豫民李天覇、遽於二十日下午五時、突被三人開槍暗殺身死、刻正報究、 
限期取締卜筮　吳興龔縣長、奉令取締境内卜筮星相堪輿等一案、今先頒發表格、令各警所切實查報、限一個月、令其自動改業、違照省令辦理、 
[上虞]  
　　徐保千判决死刑　廢曆年底下管脚夫徐保千、因賽龍會、分肉不匀、刀殺乃叔徐阿雪一案、經阿雲之妻徐王氏、向縣控告、審訊終結、判决被告死刑、聞徐保千家屬聞訊、預備上訴、 
駐章保安隊緝獲土匪　本月二十五日薄暮、駐章鎭新廟保安隊兵士、瞥見有一形似鄉愚者向該隊樓上窺探、以其形跡可疑、由二兵將其捉住、並在兩肋下搜出手槍二支、子彈數排、經該隊排長鞫詢、直認綁匪不諱、並供有同黨五人、匿居王家滙、某排長即統率全排軍士、在山脚屋内、捉住二名、又在船中捉獲女匪一名、於次日派兵解送百官團部、 
 
 

Page 12

 
 
教育消息要聞 
[中大令發黨童軍登記條例]  
　　中央大學轉發黨童子軍各項登記條例訓令六十一縣敎育局文云爲訓令事、案奉敎育部訓令第四一八號、内開准中央執行委員會訓練部、函開案據中國國民黨童子軍司令部呈稱、屬部根據中國國民黨童子軍總童施行通則第十二條之規定、凡已成立之中國黨童子軍、須一律具報黨童子軍司令部核准登記及十三條之規定、凡欲組織童子軍者、須呈請黨童子軍司令部核准備案、故先後擬就中國國民黨童子軍及團部登記兩種條例、呈請鈞部核准、頒布在案、兹查各團體各童子軍依照條例請求登記者、固不乏人、其未曾登記者、亦屬不少、推其原因、蓋因未奉敎育行政機關命令、以致觀望不前、爲此理合備文連同童子軍團部登記條例、並童子軍登記條例及辦理童子軍登記須知各五十份、呈請鈞部函咨敎育部通令各地敎育行政機關令飭各學校、凡辦有童子軍者、必須依照條例履行登記、以符法令、實爲黨便等情、并附呈中國國民黨童子軍團部登記條例、中國國民黨童子軍登記條例、中國國民黨童子軍團部登記須知、及辦理童子軍登記須知各五十份到部、據此相應檢同前項附件、函請貴部通令各地敎育行政機關轉飭所屬各學校、凡已辦有童子軍者、依照各該條例及登記須知履行登記、以符法令、而資統一、至紉公誼等因、並附中國國民黨童子軍登記條例、中國國民黨童子軍團部登記條例、中國國民黨童子軍團部登記須知、及辦理童子軍登記須知各五十份到部、准此合行檢發上項附件各一份、令仰該校轉行所屬中等以下名公私立學校、一體遵照、此令等因、奉此合行檢發上項附件各一份、令仰該局長轉飭所屬、一體遵照此令、 
[中大令定成績考查實施細則]  
　　中央大學以前發成績考查標準、如各校實施困難、可定實施細則、特訓令各中學校校長文云、爲訓令事、案據區立中等學校聯合會常務委員沈履等呈稱、竊屬會本届會議討論、鈞校前頒學生學業成績考查標準、各校實施有無困難一案、咸謂標準寛泛、有降低學業、成績危險、且與各校舊行標準出入過多、不便施行、應請鈞校明令、酌予修改、以利各校敎務之進行、當經一致議决、理合備文呈請核示遵行等情、查前頒學生成績考查標準、本係根據各校實際情形而定、惟以該項標準係各校成績考查之總綱、各校實施時如有困難應即根據該項標準詳定實施細則、呈請核准備案、除指令並分外、合行令仰知照、此令、 
[津市學校最近之統計]  
　　天津特别市敎育局近調查全市學校敎育及民衆敎育狀况、兹將學校種類班數人數錄下、（甲）學校敎育、一、市立學校四十、計一百六十二班、學生五千四百六十二人、二、私立學校九十二、計一百九十九班、學生八千三百九十人、三、職業學校二、計九班、學生一百八十八人、（乙）民衆敎育、一、平民學校五十三、計六十一班、學生二千七百七十六人、二、婦女學校二十九、計三十六班、學生一千二百三十四人、三、工商學校九、計二十七班、學生八百七十六人、（敎育社） 
本埠 
[各機關紀念黄花崗烈士]  
　市敎育局　該局以昨日爲黄花崗烈士蒙難紀念節、特停止辦公一日、今日照常工作、 
　市立學校　全體市立學校校長敎職員於昨日在各該校舉行黄花崗紀念會、學生全體參加、行禮如儀後、並靜默三分鐘以吊七十二烈士、次由敎職員演説黄花崗烈士歷史、並停課一日誌哀、　中大商學院　該院於昨日（二十九）上午九時、舉行黄花崗烈士殉國紀念、到者百餘人、行禮如儀後、由主席程振基院長報告略歷、次請陶百川君演説、演畢、全體唱黨歌、最後高呼口號散會、 
　上海法政大學　該校昨日舉行黄花崗紀念、敎長朱佛定博士主席、行禮如儀、旋由該校訓育主任李獻文、演講黄花崗慘史、 
　上海法科大學　日昨（二十九日）該校於上午十時開黄花崗烈士紀念會、到師生四百餘人、行禮如儀、首由主席褚校長報告烈士史略、次由敎授趙韵逸陳晴臯及各同學相繼演講、 
[劉湛恩博士昨日放洋]  
　　滬江大學校長上海職業指導所主任劉湛恩博士、以出席日内瓦世界敎育會議、曁應歐美各學術機關之抬、前往講演、於昨日乘傑佛遜號放洋、上午九時半啟椗、中外人士赴埠送行者、有余日章、趙晋卿·傅若愚·黄任之·楊衛玉·潘仰堯·周開森·及齊魯大學校長、滬大敎授樊正康、陳章成等數十人、聞劉君先赴日本調查職業敎育、農村經濟、繼赴美國講演及調查各種敎育近况、後再至歐洲各國考察敎育、約在八九月間始可返國云、 
[工程學會請維持清華工程學系]  
　　清華大學近頃有停辦工程學系之説、中國工程學會、特函外交部、敎育部·清華大學董事會及羅校長、籲請維持、兹將原函摘錄如下、近據報載清華大學工程學系行將停辦、本學期内該系學生已次第轉學上海交通大學、展閲之餘、覺有不能已於言者、兹爲大部貴董事會貴校長陳之、竊今全國統一、訓政開始、凡百事業、建設正殷、依照總理實業計畫、市政工程與道路水利等同爲實施物質建設之第一步、其重要可知、况國内其他工科大學、尙無是項學系之設立、其宣維持此國内僅有之市政工程學系、而爲國儲才以應社會之需要、自無待言、此清華工程學系不應裁撤者一也、按清華之成立、全賴美國退還庚子賠欵爲之維持、初僅設高中一部、學生畢業後遺送美國各大學攻讀、繼因費用浩大、遂自辦大學、設立文理及工程諸科、學生得隨性之所近、而選擇其科目、學校以特種欵項培植有用之人才、法良意美、似不必遽變其方針、此清華工程學系不應裁撤者二也、且該校工程學系雖祗設立三年、然其一切設備、已具規模、稍加添置、即能與國内以工科著名之交通大學相顔頑、絶非無基礎者可比、此清華工程學系不應裁撤者三也、查擴充文理裁撤工程、以期集中經費、深造英才、主張者雖言之成理、然苟能並存於設備及敎授方面、亦不無相助互益之處、在歐美各國先例甚多、謂爲經費不足、則該系設置之時臨時經常兩費、支出浩繁、而尙能措置裕如、今儀器設備、大致就緒、所有費用、僅在經常、而謂除裁撤外無其他辦法、衡之事理、似難憑信、抑更有進者、從前軍閥時代、東南大學取銷工程、輿論譁然、然揆之實際、此時工程人才之需要、逈不如今日之甚、即甚經費一端、亦不及現在清華之充裕與穩固、總上所論、清華工程學系似確有維持之必要、敝會爲國家工程人才着想、不揣謭陋、冒昧陳辭、除分函外交部·敎育部·清華大學董事會及羅校長外謹請大部貴董事會貴校長察核、如蒙採及芻蕘、維持該系、則建設前途幸甚、民生主敎幸甚、 
[職敎社之上海職業分析調查]  
　請專家調查三十六種　現已調查十一種 
　　中華職業敎育社爲舉行上海職業分析調查、以便統計、而資計畫、特請職敎專家理任崑山縣督學潘吟閣君夾滬實地二作、記者昨日遇之於該社、承其將調查情形見告、特錄於下、此次職敎社之職業分析調查、完全欲窺上海工商業之全豹、而爲將來職業敎育進行之依據、以三百六十行縮小爲三十六種、現已調查者、已有十一種、如豆米業、棉花業、紗業、絲業、棉織業、茶業、五金業、機器業、紙業、海味業、木業等、已先後調查完竣、至調查要點、如歷史、商業習慣、工作種類、貨物種類、組織、用人標準、手續待遇、本業近狀、及將來進行、團體及領袖、成功後略史等、均須詳爲記載、將來此種調查彚印成書可爲工商業之參考、調查工作尙須二三月工夫、方可完畢云、 
[上海圖書館協會執監會議]  
　　上海圖書館協會於昨日（二十九）下午二時假大南門民立中學舉行第一次執監委員會、出席者宋景祁、潘聖一、涂賢、沈仲俊、徐能庸、馮陳祖怡、馬崇淦、（陳伯逵代）、王恂如（宋景祁代）、黄警頑、王雲五（徐能庸代）主席陳伯逵、紀錄宋景祁、開會程序、（一）開會、（二）恭讀總理遺囑、（三）宣佈開會宗旨、（四）票選各部職員、（五）討論會務進行、（六）茶點、（七）攝影、（八）散會、 
　票選各部職員結果　陳伯逵、宋景祁、涂賢三君當選常務委員、文書王恂如、王慶勲、會計沈仲俊、宣傳馬崇淦、調查孫心培、交際黄警頑、徐能庸、研究王雲五、 
　議决事項（一）以前各部職務於一星期中移交清楚、（二）會址仍設在總商會内、（三）以後會務進行、由常務委員負責計劃、（四）黄書頑提議本會應督促市政府建設規模宏大之圖書館、（五）聯絡各大學添設圖學署期學校、（六）調查圖書應積極進行、並編輯上海圖書指南、（七）沈仲俊提議徵求會員案、由全體執監委員負責擔任、（八）沈仲俊提議本會應編製上海圖書統計、（九）以後開會地點、隨時酌定、議畢散會、 
[市校春假期計四日]  
　職工民衆學校僅三日 
　　上海市立學校春假假期、業定於四月三日起至六日止、共計四日、惟職工學校及民衆學校、奉市敎育局訓令、假期自四日起至六日止、計三日云、 
[新國語讀物展覽會明日開幕]  
　　全國國語敎育促進會、爲使一般人認讖新國語起見、特於明天下午一時起、在上海天后宫樹基學校開第一届新國語讀物展覧會、聞該會分爲三在部、（一）陳列部該部有各種新國音讀本、新國音字典、新國音發音圖、新國音參考用書、以及各種新國語話課本、新國語旗語、新國語證語、新國語電報、新國語速記、新國語敎具等、（二）正音部、該部專備參觀者詢問或校正、新國音字母的讀音拼音聲調等、（三）遊藝部、該部備有各種新國語遊藝、以便參觀者當場試騐、並分贈食用物品、以助興趣、又聞該會參觀證、不限制人數、並歡迎團體參觀、 
[市私立學校聯合會大會預誌]  
　　上海特别市私立學校聯合會定於三月三十一日下午一時在西門文廟路民立女中學舉行第三届全體大會、並選舉職員、現已函請韋敎育局長及黨國要人演講、届時中華·商務·世界三大書局、均有大宗文具書籍、分贈各委員、以聯情誼、凡本特别市内未曾入會之各學校、均可於該日具函推派代表到會加入云、 
[東亞大學補行開學典禮]  
　　本埠麥根路東亞大學、本學期自遷入新校舍以來、除原有舊生百餘人先後報到外、並錄取新生二百八十餘人、昨於三月二十八日補行第二届開學典禮、由秘書長朱竹銘主席、報告本履規劃新校舍及編制錄取新生之經過、次校長江世義訓詞、次校董許世英、文科學長胡樸安、法科學長吳凱聲、預科主任沈頌年、附中主任周福同、相繼講演、禮畢茶點散會、 
[中國公學史學研究會消息]  
　　吳淞中國公學大學部史學研究會、於日前（二十六日）舉行歡迎新會員大會、到會者有該校史學系主任楊鴻烈、會員胡傳楷·李次民·徐碧暉等二十餘人、公推楊主任爲臨時主席、胡傳楷爲臨時紀錄、行禮如儀、首由主席致開會詞、並介紹新舊會員、繼由上届總務胡傳楮報告會務經過、末修改會章、並改選職員、票選結果、練務仍爲胡傳楷君、文書徐碧暉、會計李承祥、交際李鳳鈫·李次民·編輯胡欽甫·丁强漢·當場議决事項如下、（一）出版會刋、（二）實行專題研究、（三）繼續舉行演講會、敦請專家黄凌霜·羅隆基·傅運森·蔣百里·張君勵·周樹人·楊杏佛·丁文江·鄭振鐸等來校演講、其餘議案甚多、已由執委會積極進行云、 
[藝苑繪畫研究所近况]  
　　西門林蔭路藝苑繪畫研究所、自春季開始實習、迄已一月、該所云指導員及研究員、皆爲留歐留東回國之專門學者、除担任各大學敎授之餘、咸集於該所從事製作、如國立曁大敎授邱代是明、上海藝大敎授潘玉良、上海美專敎授王遠勃、新華藝大敎授馬施德等、下午部人體實習之畫室、將謀擴大、以收容一般專門學者及各專校之畢業生云、 
[東亞大學學生會成立]  
　　東亞大學學生會於昨日（三月廿八日）下午一時在該校大禮堂、開成立大會、公推張程斌主席、邵印章紀錄、行禮如儀、由江校長致訓詞後、即通過會章、選舉執監委員、結果、張天百錢然盧正周泉冠莊臨張程斌陳鴻俊劉智明龔少卿等九人、當選爲執行委員、葛天純李唐董松壽許雲一等四人當選爲候補執行委員、唐誠邪印章楊叔明奚鼐藥潘大年等五人當選爲監察委員、張志英俞　倩等二人當選爲候補監察委員云云、 
體育 
[萬國籃球]  
　中華不幸失錦標 
　美國又以三七對三一勝 
　三十五分鐘時中尙占優 
　最後五分鐘不幸遭敗北 
　韓四一比二三再勝葡得第三名 
　　中美兩籃球隊、昨晚作第二次萬國籃球决賽、中華隊鑒於前次敗北、乃養精蓄鋭、冀圖報復、敎練舒鴻、對於陣線支配、頗爲愼重、因第二次比賽、中華如能戰勝、錦標誰得、有待於第三次之最後决戰、萬一美國再勝、則錦標遂得、皮賽皮杯、亦屬美國、第三次之比賽、勝負無足輕重矣、但天不佑人、劇戰結果、中華又遭三十七比三十一敗北、上半時中華以十九對十三居先、下半時十五分鐘時、中華當以六分占優、比數爲三十一比二十五、目其中分數相差最多時、中華曾以三十一對十九勝、七百觀衆、咸以爲定可操得勝劵、歡呼呐喊、力極聲嘶、鼓勵吾隊健兒、但樂極生悲、否極泰來、美國再接再厲、卒於最後五分鐘間、反敗爲勝、而致吾隊於死命、滿腔熱忱之觀衆、頓如晴天一個霹靂、驚惶失措、垂頭喪氣、寃聲載道、怏怏而返、然天不佑人、夫復何言、至於高麗對葡萄牙、結果高麗又以四十一比二十三戰勝、得第三名兹將中美比賽情形述後、 
鐘鳴八下、裁判員一聲銀笛、兩軍相對、開始接觸、吾隊一鼓作氣、努力進攻、何通首開紀錄、温鼎新梁國權各罰進一分、霎時間以四分居先、美隊尙無紀錄、乃急起直追、獨皮許擲中一球、吾隊一再深入、背城而戰、梁國權又見打中、傳五喬陸鐘恩相繼擲中、爲時未幾、吾隊以十對二勝、觀衆歡呼、悲壯熱烈、美隊極力反攻、而吾隊豈肯示弱、努力厮殺、肉搏多時、分數忽成十二比十三、吾國僅以一分占先、觀衆方以爲憂、忽見何通違擲中的、此球清晰美麗、全場呌絶、接踵而上者、爲温鼎新與梁國槿、迨上半時終了、吾隊以十九對十三占優勝、 
檸檬時間過後、各調方向、繼續開火、美國愛爾首先打中、吾隊捕風捉影、出没敵陣、温鼎新梁國權先後得分、面美國之史規亞與空也司、亦進兩球、斯時吾隊聲勢仍盛、後衛陸鍾恩與温鼎新衝鋒陷陣、坐鎭後方、極見撓勇、而梁國權之投籃、出神入化、美麗非凡、全隊表演佳妙、觀衆稱讚不已、斯時比數、吾隊益見起出、由二十九與十九、再至三十一比十九、所餘時間、不過六七分鐘、忽然何通又以脚傷不能繼續作戰、又雍延恩補入、中華忽然失此生力軍、實力大减、聲勢漸衰、被美隊空也司、仇拉特及史規亞、接連投中、由三十一與三十一、至三十七與三十一、美國後來居上、得最後勝利焉、兹將兩隊成績錄下、 
　美國隊 
姓名位置擲中罰中犯規得分 
史規亞右鋒六球○次三次三二 
空也司左鋒六球二次四次二三 
仇拉特左鋒二球二次○次六 
獨皮許中鋒二球○次二次二 
華拉士右衛○球○次四次○ 
史或列右衛○球○次二次○ 
愛爾左衛二球○次○次二 
勃龍飛左衛二球○次○次二 
總結十七三次十四三七 
　中華隊 
姓名位置擲中罰中犯規得分 
傅五喬右鋒○球三次○次三 
董小培右鋒○球二次二次一 
梁國權左鋒五球三次二次一三 
何通中鋒二球○次○次四 
雍延恩中鋒○球一次○次一 
温鼎新右衛二球二次○次六 
陸鍾恩左衛○球三次一次三 
總結九球十三五次三二 
上半時美國一三分中華一九分裁判員舒鴻 
下半時美國二四分中華一二分檢察員史密斯 
[嶺南大學得廣州足球銀杯]  
　　前馬來羣島足球隊過粤、曾以值價二百餘元之大銀杯爲廣州足球聯賽勝利之奬品、廣東體育恊會遂擬定辦法、經中山大學、嶺南大學、培正學校、粤南華足球隊四隊加入比賽、結果嶺南大學奪得銀盃、 
[前晚之中日乒乓大戰]  
　跑馬會乒乓隊十二對三大隊日本隊 
　　上海跑馬總會同人俱樂部乒乓隊、勇敢善戰、所向按靡、久爲各界所稱許、前晚特約上海日本乒乓隊、作友誼比賽、該隊爲上海日本人乒乓能手、故鹿死誰手、殊難預卜、兩隊血戰三小時、卒爲上海跑馬總會同人俱樂部乒乓隊以七對三大勝、强敵敗北、心猶不甘、因再要求覆賽五組、雙方以最强之陣線應戰、龍攘虎鬥、精彩百倍、彩聲震屋、誠奇觀也、結果又以五對○見勝、兹將總成績錄下、 
　評判員吳茂卿山本及俞斌祺三君記錄陸奚島 
（跑馬會）（日本隊）（成績）優勝者 
（一）翁致祥山本三對○跑馬會 
（二）次定夷渡巴三對○跑馬會 
（三）周維新陳三對○跑馬會 
（四）鈕强生仙石三對二跑馬會 
（五）陸愼桐西村三對○跑馬會 
（六）俞斌祺井上一對三日本隊 
（七）金巽長田二對三日本隊 
（八）謝國楨平野一對三日本隊 
（九）沈主鋭伊藤三對○跑馬會 
（十）金震荻野三對一跑馬會 
　第二次 
（一）沈定夷仙石三對二跑馬會 
（二）翁致祥平野三對一跑馬會 
（三）陸愼桐渡巴三對○跑馬會 
（四）鈕强生荻野三對一跑馬會 
（五）周維新山本三對○跑馬會 
 
 

Page 13

 
 
本埠新聞 
[昨日全市紀念黄花崗殉難烈士]  
　　昨日爲革命先烈黄花崗殉難七十二烈士十八週年紀念日、本市市黨部特召集黨政軍各機關、各民衆團體、於上午十時、在該黨部三樓舉行極隆重之公祭典禮、各界民衆、亦分别舉行紀念會、兹將情形分誌如次、 
　市黨部之公祭典禮　上海特别市執監委員會、昨日上午十時舉行公祭黄花崗殉難七十二烈士典禮、到各區黨部各區分部警備司令部市公安局海軍司令部等農工商青婦等各機關各團體、各學校代表、及全體職員千餘人、十一時禮成散會、各項情形如次、 
　典禮程序　一·全體肅立、二·奏哀樂、三·唱黨歌、四·向黨國旗及總理遺像行最敬禮、五·恭讀總理遺囑、（陳德徵）六·向黄花崗殉難七十二烈士行敬禮、七·靜默三分鐘誌哀、八·獻花、（鈕長鑄）九·讀祭文、（施公猛）十·呼口號、十一·奏哀樂、十二·禮成、散會、 
　大會口號（一）繼續烈士革命精神、（二）完成國民革命、（三）努力訓政建設、（四）撲滅中國共産黨、（五）打倒破壞統一的湘案禍首、（六）廢除不平等條約、（七）擁護三全大會决議案、（八）十二烈士精神不死、（九）中國國民黨萬歲、（十）中華民國萬歲、 
　大會祭文　維中華民國十八年三月二十九日、中國國民黨上海特别市執行委員會監察委員會曁全市同志全市代表、謹具香水鮮花、致祭於黄花崗七十二先烈之靈曰、痛建虜之失墜兮、已乎國將無人、哀炎胄之伏處兮、徧虎視與鷹瞵、維總理之挺出兮、乃大義之是伸、集同盟而抗滿兮、萃南國之羣英、瀕九死而不懈兮、爰有事於羊城、春風淡蕩而無際兮、雄心隨春草而俱萌、誓撲醜獠兮奮不顧身、奈何漢奸兮萁荳傷心、功未成而先死兮、炳黨史之日星、相駢死於越王臺畔兮、詈胡奴而不絶聲、賴碧血之洗滌兮、得樹建乎三民、黄花之崗峨峨兮、白鵝之水潺潺兮、同垂千古而無垠、際寒暑之十八兮、值新國之重興、宜追楊乎先烈兮、薦椒漿與醴馨、願我儕之繼志兮、無媿對於往者之靈、哀哉尙饗、 
　海軍司令祭文　維中華民國十有八年三月二十九日爲黄花崗烈士殉難紀念之辰、國民革命軍海軍總司令楊樹莊致祭於諸烈士之靈曰、嗚呼、運遘陽九、清政不綱、生靈塗炭、坤痍乾瘡、烈士颷起、鼎革幟張、前仆後繼、赴火蹈湯、男兒死耳、誓掃夭槍、河山還我、莥醢何傷、王冢不朽、田島相望、丹心盤鬱、碧血蒼凉、元精耿耿、漢史有光、日星正氣、千古激昻、愴懷遺烈、蘋芷一觴、魂兮髣髴、海山蒼蒼、尙饗、 
　海軍總政訓部　本埠高昌廟海軍總政訓部、昨日上午、舉行黄花岡七十二烈士殉難十八週年紀念、出席者該部全體官佐士兵、祭堂設於該部禮堂、中懸黨國旗總理遺像及七十二烈士之靈位、靈台上滿置鮮花、四壁則滿貼標語、十時摇鈴開會、向黨國旗總理遺像曁黄花岡七十二烈士之靈位、行三鞠躬禮、主席陳代主任德森、恭讀總理遺囑、靜默三分鐘、主席報告開會宗旨、略謂今天是黄花岡七十二烈士殉難紀念、因諸烈士的殉難、激發了當時的民衆、策進了革命的工作、辛亥武昌之役、即將滿清打倒、現在革命尙未成功、我們後死的同志、應以先烈之精神和勇敢、來促成我們國民革命早日完成云云、次由歐陽闕朗讀祭文、辭爲、（維中華民國十有八年三月二十九日、爲黄花岡七十二烈士殉難十有八週紀念之辰、國民革命軍海軍總政治訓練部主任林知淵、謹率全體官佐士兵、致祭於七十二烈士之靈曰、維我烈士、黨國之光、服膺主義、有勇知方、委身革命、大使心腸、羊城一役、嶄露鋒鋩、天驚石破、頓挫堪傷、從容就義、華胃流芳、雲山蒼蒼、江水泱泱、維我烈士、山高水長、尙饗、）葉養民報告諸烈士殉難詳情、及歐陽闕楊世恩二同志演説、十一時攝影散會、並發告同胞同志書（略） 
　兵工廠　昨日總分兩廠分别舉行、總廠於午前十時半、在大禮堂舉行、到全體職員曁各廠代表等三百餘人、副廠長孫葆瑢主席、行禮如儀、後由主席報告開會意義、及烈士殉難事實、繼有黨義研究會主任幹事陳成曁工會委員于芝祥等演説、語多沉痛、哀感動人、最後全體唱黨歌、十二時禮成散會、 
　兩路黨部　滬寗滬杭甬兩路特别黨部、昨日上午十時、舉行、（三二九）殉國紀念大會、除全體職員一律參加外、到兩路管理局、兩路工整會、計二百餘人、閔羅鈵主席、王仁司儀、孫康濂郭情暢紀錄、開會如儀、兹將各項情形分誌如下、（甲）大會秩序、（一）開會、（二）全體肅立、向黨國旗及總理遺像最敬禮、（三）主席恭讀遺囑、（四）爲三二九殉國烈士、靜默三分鐘、（五）主席獻花、（六）讀祭文、（七）主席報告、（八）演説、（九）呼口號、（十）散會、 
　縣黨部　上海縣黨部、於昨日舉行黄花岡烈士殉難紀念、上午由縣黨部及各區黨部舉行公祭禮、並通知各機關各團體各學校一律參加、下午分赴各地演講、兹將紀念情形、分誌於後、 
　縣黨部之紀念式　到縣黨部一區黨部縣政府及各局全體職員數百人、由王立屏主席、公祭畢、由縣黨部王立屏姚垚縣政府陸龍翔蔣誠章敎育局潘寳書施舍等相繼演説、 
　江灣各團體　江灣各團體、於昨日下午二時、在七區黨部開三二九紀念會、到各分部及各團體代表三十餘人、鍾行素主席、張仲綿紀錄、行禮如儀、主席報告紀念黄花崗烈士的意義、及應有的認識、次區黨部代表陸仁生、勞大學生會代表黄豪·商協分會代表刁浩春·一分部代表聶克剛·救濟會代表楊鐵仙·相繼演説、末開放總理留聲機片、呼口號散會、 
　縣政府　昨日爲黄花岡七十二烈士殉國紀念日期、上海縣政府縣公安局、均於昨日在縣政府大禮堂、舉行公祭、並演説各先烈首義發難之豐功偉績、下午縣政府與公安局建設局敎育局俱停止辦公半天、以誌紀念、 
[熊司令警備兩路]  
　　中國新聞社云、淞滬警備司令熊式輝、近奉令兼任滬寗滬杭兩路警備司令、以期事權統一、熊氏已於昨日返滬、即將着手布置云、 
[張羣今日來滬]  
　四月一日就職 
　　張羣繼任上海特别市市長命令、昨已由國府正式發表、各科趕辦結束、異常忙碌、周秘書長雍能、昨在張定璠庽所商洽移交手續、張因南京兵工署方央、辦理移交、本人應親自處理之處甚多、故受委後、不及來滬、現定今晚夜車返申、定四月一日就市長職、 
[第五師鐵甲車巡查隊出巡]  
　　國民革命軍第五師駐滬防軍、特於昨晨起、組織鐵甲車巡查隊、車上前後、備有機關槍二架、兩邊有手提機關槍之武裝同志六名、在中華路民國路老西門等處、往來梭巡、以維地方治安、 
[時人行踪錄]  
　賀耀祖、劉文島、昨晚夜赴京、 
　宋美齡由京搭特别快車於昨日下午四時抵滬、 
　孫科、張羣、張貞定昨晚夜車由京啓程、今晨可到滬、 
[中國建設協會今日成立]  
　　前由張靜江·李石曾諸氏發起組織之中國建設協會、定於本日午後三時、在本埠吕班路八十七號本會會所開成立大會、特柬請各界參加、聞張靜江·李石曾·蔡元培·曾養甫·諸氏、均有建設新中國種種具體方法之演説、届時濟濟一堂、必有一番熱閙、兹併錄其宣言如下、（中國建設恊會成立會宣言）、訓政莫先於建設、惟是建設大業、要非一人或一團體之力所能勝任、而心理建設、尤爲一切建設之根本、誠使舉國民衆、咸曉然於建設之重要、人人耳所聞、目所視、口所言、心所思、一致趨行、此本恊會之所由組織也、總理所著建國方略、建國大綱、固是爲吾人之圭臬、而研求科學、討論方案、以及計畫實施之程序、端賴羣策羣力、共促其成、故本協軾 
會之宗旨、在能實現總理遺志、并聯合同志研究及宣傳物質的精神的各種建設、以促進其發展、深願國内外同志、各竭其聰明才力、從事於建設之途、坐而言、起而行、庶得收集思廣益之效、本恊會已經多數同志、熱烈贊成、爰擇於上海開成立大會、以後人人皆具建設之心理、所謂全國建設化、必有達到之一日、而訓政之新建設、亦可以完成、謹此宣言、 
[中外銀錢業聯合會組織成立]  
　内設委員十六人 
　　中國銀錢同業公會及外國銀行團、共同組織之中外銀錢聯合會、已定下月一日正式成立、辦公地點暫假麥加利銀行樓上、兹將該會之内容、誌之如下、此會之動機、醖釀業已三年、最初主動者爲中國銀行宋漢章氏、當時雖擬有章程、但以種種關係、迄未能正式成立、此次中外之金融界、感於有合作必要、且爲消弭金融上之隔閡起見、磋商遂告接近、内部規定委員十六人、中外各半、華人方面由銀錢兩業公會選出、銀行公會佔五人、錢業公會佔三人、已定者爲中國銀行行長貝淞蓀、浙江實業銀行行長李馥蓀、交通銀行行長胡孟嘉、錢業界秦潤卿等、外國委員亦就著名之銀行中行長充任、任期規定三年、章程之起草則由十六委員共同負責、聞其最大原因、在於將來中外金融界可取一致之態度云、兹將其章程錄次、上海中外銀錢業聯合會章程、（一）定名、本會定名爲上海中外銀錢業聯合會、（二）宗旨、本會以輔導上海中外銀業互助合作爲宗旨、（三）董事會、本會設委員十六人、每三年選舉一次、由下列各機關選出之、（甲）上海外國銀行公會八人、（乙）上海銀行公會五人、（丙）上海錢業公會三人、主席委員由委員投票選舉、以得票最多者當選、主席委員任期以三年爲一任、會議時如贊成與反對雙方同數、董事長可以加入票决、第一任主席委員、指定爲麥加利銀行代表、（四）會員、本會以上海外國銀行公會、上海銀行公會·及上海錢業公會·之會員爲會員、（五）經紀人、匯兑經紀人額定六十九人、内中屬於外國匯兑經紀人公會者五十三人、屬於中國匯兑經紀人公會者十六人、非經本會許可、不得增加經紀人名額、關於外國匯兑經紀人公會之事務、由外國匯兑經紀人處理之、關於中國匯兑經紀人公會之事務、由中國匯兑經紀人公會處理之、（六）休假、會員在中外銀行公會規定之休假日内、槪不得與中外匯兑經紀人公會會員做國外匯兑交易、（七）國外匯兑、適用現行外國匯兑經紀人公會所定之國外匯兑章程、如有修改、須經本會核定之、（八）懲戒、會員均須遵守本會章程、如察出有故意破壞本會章程者、如係屬於第三條甲項資格者、甲項公會有令其退出甲項公會之權、如係屬於第三條乙項或丙項資格者、乙丙項公會有令其退出乙丙項公會之權、（九）附則、（一）本會會員錢銀行經營外國匯兑者、須將其每一年或每半年之决算表、留存一份於本會、（二）董事會每年開年會一次、由主席委員召集之、討論一切重要事項、臨時會議經辦事委員三人之提出、由主席委員召集之、董事會開會、以十二人出席、爲法定人數、（三）每次會議之决議案、均須作成議事錄、由主席委員保管之、於每次開會時提出、（四）委員會開會時、秘書一人可以出席、（五）本會費用、由三公會平均分擔、 
[美國會限制外人入境新法案]  
　　上海泰晤士報云、本埠美總領事署接奉國務院令知、美國會關於移民事、新通過一法案、業經三月四日、由政府公佈施行、内規定、（一）凡按律逮捕驅逐出境之外人、不論其出境日期、是否在本法案實行以前、亦不問其驅逐之原因爲何、槪不得再入美境、即因游歷美國滯留過期而被逐出境者、亦永久不得再入美國、（二）任何外人、苟爲美當道勒令出境者、不問其川資出自何方、即以按律驅逐出境論、即係當道准其自行離美者、亦在不得再入美境之内列、（三）凡在入境口岸被拒入境者、在一年内不准再入美境、惟呈請勞工部核准者、不在此例、（四）自本法案實行滿六十日後、凡違章入境、或希圖入境者、得處以不逾二年之監禁、或不過一千元之罰金、或兩項併科、（五）嗣後非法入境或飾辭冒入者、處以不逾一年之監禁、或不過一千元之罰金、或兩項併科、 
[外部制止濫發出洋護照]  
　　江蘇交涉公署昨函上海特别市總商會云、逕啓者、案奉外交部八一三號訓令内開、案據江蘇交涉員呈稱、駐滬法總領事面送華人赴法護照加簽辦法三條、又據巴黎總領館電呈稱、近有天門青田等縣無業游民百餘人赴法、深感不便、請轉飭各交涉署、嗣後對於此等無業游民、勿再發給護照等語、查此項無業游民、分赴各國、漫無限制、旣非經商、又非求學、往往流落異域、變爲餓莩、致使友邦國家給予棲留處所、或則資遣回華、玷辱國體、莫此爲甚、此次法國效尤美國取締華僑入境、蓋即由於此、本部現擬根本解决此項問題、除一面自我方自動嚴厲取締此項游民、一面向法使抗議取銷新頒三項辦法外、爲此令仰各該交涉員、嗣後對於此種無業游民、一律不得發給護照、以免外人藉口、仰即遵照辦理等因奉此、嗣後關於請求介紹担保來署、請領護照出洋者、槪請注意、免致外人藉口、以重國體云、 
[部復籌謀改善臨時法院恊定]  
　　上海特别市商民協會前以荷領在公共租界臨時法院越權干預、曾於馬日電請外交部、迅將臨時法院交涉收回、以完整法制、該會昨日接奉外交部復電云、（上略）馬電悉、查上海臨時法院協定、諸多未善、上年春間、即經本部召集關係官廳代表、討論應付辦法、旋以該協定將届滿期、在租界未收回以前、應如何籌備改善、期合本國司法系統、而無碍於實施、復於本年二月、函請司法院主持核復、前准貴會微電、亦經併案函轉、一俟該院籌復到部、自當酌提交涉、以副期望、特此電復、外交部感印、 
[三團體函請力爭荷領越權案]  
　　上海特别市總商會、上海各路商界聯合會、上海租界納税華人會、因駐滬領袖領事所派往臨時法院觀審委員、違法攬權、侵越規定所賦職權一案、昨致租界臨時法院院長何世楨函云、逕啓者、關於本埠外國領事團領袖領事、根據收回前會審公廨章程第一條丙項之規定、派遣代表觀審之委員、侵越該項所賦之職權、並上述章程備忘錄觀審件之範圍、對朱樹楨律師、爲停職三個月之懲戒、並令法警挾之庭外等情、貴院爲維持法律尊嚴、提出抗議、實行與該觀審領事不合作、至深欽佩、惟敝會以爲貴院抗議之標的、尙嫌過輕、應爲進一步之主張、蓋該觀審委員、係領袖領事所派之代表、則該代表之越法舉動、應由所代表者負責糾正道歉、並保證以後不再有同樣事件發生、其糾正之辦法、即爲應由領袖領事撤回其超越規定委托職權之代表、另易適當而確守法定職權之代表、相應抄同致領袖領事函稿一件、函請查照、依法力爭、如領袖領事不改派代表、應以其放棄觀審權論、貴院爲法律尊嚴計、幸勿枉屈以從、致犧牲當事人之法益爲荷、此致上海租界臨時法院院長何、 
[赴漢國展會秘書報告經過]  
　　上海國貨旅行團第一批團員八十六人、乘江慶輪由漢返滬後、該團秘書處黄主任夢陀、於前昨兩日、携帶國貨特刋開幕典禮汽車游行照片、分謁總商會馮主席、國貨同監會陳主席、廠聯會陸主席、國維會王主席、機聯會計主席、提倡會孫主席、陳列所石主席等報告旅漢經過及工作情形、由各主席一一招待、兹錄黄同志報告如下、略謂本團上月二十一日登江新輪計五十二工廠、一百 
漢國展會總商會及各界率領軍樂隊歡迎登埠、庽永安大旅社、設立臨時辦公處、休息三日、整理出品、佈置場位、本月三日舉行開幕典禮、招待各界、每日游客、驟增五六售、平均在萬人以上、價 
 
 

Page 14

 
 
廉物美、備受歡迎、宣傳方法、除文學演講話劇外、舉行飛機發傳單、聯合特刋、汽車大游行、並分發蓋印傳單、憑領贈品、其熱烈情形、殊爲漢口空前絶後之盛舉、本擬根據籌委會决議案、展覧兩星期、奈以各界挽留之盛誼、展期三天、至二十日始行閉幕、設宴杏花樓、歡宴各機關各團體聯絡感情、市政府國展會、漢陽夏三商會、分别宴請本團職員、席間均有報告演説、頗爲熱閙、席散時分贈來賓國貨出品一大包、價值兩元以上、並題贈各機關各團體大鏡框各一座、分函辭行、以誌紀念而表謝忱、二十一日啓行、以各輪擱淺火燄山馬鞍灣、不克起程、爲珍重時間、連日游覧黄鶴樓、紅山兵工廠、紀念碑各名勝、以廣見識、一再要求、始得招商局允許、於二十四晚特放江慶輪、本團團員抱與國展會共始終起見、特留一部分在漢、計十六工廠、其餘悉乘江慶返滬、晝夜趕行、沿途不停、二十六日抵滬、此行營業雖不甚發達、然予武漢各界認識國貨之機會、提倡國貨之印象、極形偉大、而成績之優良、名譽之隆重、較歷届爲顯著者也、臨行時、聞國展會當局、以滬廠休業影響全會精神不少、亦提早於二十六日閉幕、又見旅行團售品關係國展會、至重且大云云、並悉籌委會俟第二批團員到滬、即須召集參加各廠及全滬團體、舉行慰勞大會、並請該團重要職員報告一切、以資結束云、 
[市組織部指導科科務會議]  
　　上海特别市執委會組織部指導科、昨開第四次科務會議、出席者胡星耀·陳柏心·張鵑聲·馬家振·朱亞揆·施仁政·主席張鵑聲·紀錄朱亞揆·主席報告後、即討論下列各案、（一）關於指導區黨部辦法案、（議决）除出席外、加以視察一項、推朱亞揆張鵑聲二同志起草視察大綱、（二）關於整頓區分部案、（議决）推胡星耀陳柏心二同志起草辦法、（三）確定各週指導要點案、（議决）由張鵑聲同志每週擬定大綱、在會議時决定、（四）（略）（五）統計區分部黨員大會應在三全大會後案、（議决）從四月一日起、（六）確定搜集付印之各項法令名稱案、（議决）定名、（中國國民黨區黨部區分部法令彚刋）、（七）（略）議畢散會、 
[總商會鄭重保管兵工廠契據]  
　　上海總商會因代墊軍隊、給養欵項、由北京財陸兩部、將上海兵工廠地契、押與該會保管、迄已多年、現馮玉祥部長、以此項契據、兵工廠方面亟待收回、總商會方面以押欵關係、不允即還、故已呈請行政院提出行政會議解决、因集益公司爭地問題、恐有發生盜賣情事、故該商會已將各項借欵憑證收據、杪送財政部、並聲明集益公司購地、在該會保管以前、此項契據會内接收時、均有底册可查、至今仍鄭重保管、斷無意外情事云、 
[醫藥團體總聯會執常兩會紀]  
　　全國醫藥團體總聯合會、於前晚舉行第三次執行委員會、計到執委二十餘人、公推蔡濟平主席、開會如儀、首由請願代表蔣文芳報告赴京請願情形、希望同志奮赴工作、以慰全國上下愛護中國醫藥之熱忱、次由丁仲英發表意見、略謂中醫之改進、責在中醫自身、若不自己奮發、必無好果、苟爲西醫借箸代籌、必失中醫學術之眞精神、其結果不啻日本之保護朝鮮云云、張始生略謂、本會應將中國醫藥之眞價值、酌量宣佈、以免摇惑社會之觀聽、應函請醫報公會注意、張梅庵起謂、本會應嚴密組織、以增加團體之力量、加緊工作、以處理目前之急務、基礎鞏固、進行自無不利、末議决、一俟政府各部批示到齊後、再進行第二步之辦法、又議决其他要案多件、續開常務委員會、議决常會每星期三六舉行一次、時間下午八時至十時、並規定常委值日辦法、每日下午四時至六時、指定常委二人、輪流到會處理日常會務云、 
[籌備全國藥團聯合會]  
　　全國醫藥團體代表大會議决組織之全國醫藥團體總聯合會、業已正式宣告成立、惟按大會議决、組織大綱内、規定全國醫藥團體總聯合會之下、應分組全國醫藥聯合會、全國藥團聯合會、全國職團聯合會等三大集團、兼程並進、分功合作、以明系統而一事權等在案、上海特别市商民協會藥業分會、以大會决議、亟應執行、俾醫藥組織、早臻完善、特首先發起、籌備組織全國藥團聯合會、由該會執行委員張梅菴·岑志良·費愼寳等担任籌備事宜、暫借浙江路老垃圾橋北堍承啟里一零一九號全國醫藥團體總聯合會内、爲籌備處、昨已分函全國各藥業團體、請爲一致加入、以期早日成交云、 
[電局職工請願團返滬]  
　　全國電局職工、因爭無線電權劃歸交通部管理事、曾推代表晋京、向三全大會請願、業已一星期、兹悉該代表等已於昨晚返申、據云此次赴京請願、共計二次、結果甚圓滿、將於今明兩日赴會報告經過情形云、 
[各工會消息]  
　三友實業社工會　前受全體工友之督促、向廠方提出要求改良待遇條件、幾經談判、遷延未决、嗣於本年三月十四日、蒙社會局召集調解决定、雙方同意簽訂合同、自簽訂之日起、該條件即予發生效力、雙方各行遵守、切實履行、兹特摘錄條件公告於後、上海特别市勞資調解委員會决定書、調字第一六八號、爭議當事者、勞方、三友實業社工會、資方、三友實業社、右列爭議當事者、爲恊訂待遇條件、經本委員會召集調解、得全體委員之同意簽字、特爲决定如左、（主文）三友實業社工會與三友實業社、在民國十八年三月十四日簽訂待遇條件十條、應視同勞動契約、（條件全文附後）（理由）本案勞方提出條件、經本委員會召集調解、經資方之同意簽字、自應依照勞資爭議處理法第三條第二項之規定、應視同爭議當事者間之勞動契約、基上理由、得全體委員之同意、特爲决定如主文、（條件）第一條、工會經上海特别市政府社會局核准註册後、廠方即認爲法人、得有代表全體會員之權、第二條、廠方每月津貼工會房租及公益等費洋八十元正、第三條、廠方無故不得開除工人、管理職工、均依照上海特别市職工服務暫行規則辦理、第四條、工人凡遇婚喪事故、急需欵項時、得向廠方請求預支工資、第五條、工人解雇或告退、依照上海特别市職工退職待遇暫行辦法第二項至第八項各條之規定辦理、第六條、每月十五日三十日、照舊休息、無論日工件工、每期不停工者、（除例假外、每期每人得告假一天、）工資一律照給、組念日節日經政府明令公佈停工者、一律休息、工資照給、如不休息、工資加倍、件工工資依照該工人最後一個月工資之平均數計算、第七條、工人因公受傷或致病以及殘廢或死亡時、依照上海特别市職工待遇暫行規則第十二條至第十四條各條之規定辦理、第八條、改良膳食、以平等爲原則、無論職員工人須一律待遇、如欲自備、聽憑自便、第九條、要求廠方、每年增加工資一次、每次最低限度每人每日增加八分、倘成續品行技能智識優秀者、由廠方提高酌量增加之、但廠方營業未有盈餘時、不在此例、第十條、全廠工人、全年不告假者、每人賞給工資十二日、第十一條、本條件自雙方簽字日起執行、（附註）以上各條、非工會會員、不得享受同等之利益、本條件凡遵守政府頒佈辦法之各條、倘以後政府修改時、仍照修改者履行、列席委員、主席委員郭永熙印、委員市黨部代表張昇托、委員公安局代表侖人蔚扦、委員尙業鑫扦、委員龔耀廷扦、委員勞惠扦、委員計健兩扦、記錄俞劍碉、中華民國十八年三月十四日訂、 
　新新公司職工會募捐隊　昨日分赴眞茹等處各大學學生會懇募、曁南等學生會體念該公司六百餘同胞、慘遭蹂躍、且甚至絶食、均非常憐憫、已允代爲勸募、聞今日各捐募員、將赴江灣等處募捐、並分發宣言、使各界明瞭、而予以同情之援助云、 
　泰晤士報工會　昨開第三届會員大會、同時并舉行改選執委、張志鵬主席、選出常務劉鴻璋·執委趙寳林·周永鵬·凌慶鑄·魯錫昌·候補委員顧桂生·盛益慶·劉純正云、 
　旅棧南華隨輪招待工會　昨開第七次執行常會、張耀明主席、甲報告事項（略）乙議决事項、（一）出席聯歡代表、應否另推案·議决、仍推張耀明全權出席、由工會書面證明、（二）執委楊玉亭呈請辭職案、議决、書面挽留、（三）秘（四）代表大會提交妥議分配各埠工作案、議决、保留下次再議、（五）工友異欠月捐甚巨、應如何處置案、議决、書面警告工友、並函知該管資方、如不負責答復、即予革除、（六）南北兩工會相關事件甚多、應如何解决案、議决、函知北會約期開兩會執委聯席會議、以謀解决、 
　冠生園職工會　由執委會議决、於工廠方面、籌設補習夜梭一所、以利有志求學之會員、並且積極籌備俱樂部、定名爲上海冠生園職工會俱樂部云、 
　綢布染業職工會　第四届改選執委複選開票、於二十八日舉行、當選出汪子善·龔時亮·邵志成·胡熊卿·王宏興·王海甫·董仁山·孫榮森·譚伯榮·李書章·彭益年·等執行委員、丁永康·蘇瀚章·戚游根·郭鳳山·張溥泉·等爲候補執行委員、定於四月四日、舉行就職典禮、辦理新舊移交、 
[鐵匠小件冷作工人要求加資]  
　　鐵匠小件冷作花刀各工人、因工資微薄、不敷開支、故今正發起加增工資、向各店主請求、由來匝月、店主方面、尙無辦法、故昨日各工人會議、以正月間各向店主請求加增工資、大都照請求加資數目、酌加三分之一、忽有店主陳某拒絶加資、囑令各店主、如有工人倔强等情、即行辭歇、因此受其阻止、商議之下、無論大小工資、一律加資三成、限店主五日内答復、一面公舉代表、向店主陳某詰問、一面刋印通告、各工人於三月初一日實行加價之期、並於是日會議云云、 
[海軍署令造軍艦模型]  
　　南京海軍署長陳紹寬、前令本埠江南造船所、趕造軍艦模型三具、送寗陳列、以供參觀、造船所奉令後、當即飭令加工從速趕造、日内可竣工、送京應用云、 
[蘇俄密派共黨來華宣傳]  
　警備部昨奉令嚴密預防 
　　淞滬警備司令部、昨奉行政院通令云、爲令行事、案奉國民政府令開、爲令飭事、迭據東北邊防軍司令長官張學良代電稱、據轉報蘇聯政府密派共黨來華、宣傳赤化等最近狀况、又蘇聯運械往赤塔及右傾派反對共産黨情形、又俄蒙最近情形、先後到府、據此、除分行並函中央黨部飭令一體偵防外、合亟抄發原件、令仰該院即便轉飭所屬、一體偵防、以遏亂萌爲要、此令等因奉此、除分令外、合亟抄發原件、令仰該部即便轉飭所屬一體妥爲偵防此令、 
[省政府令發禁烟告發簡章]  
　　上海縣政府昨奉江蘇省政府訓令云、爲令遵事、案准禁烟委員會咨開、查本會職司督理全國烟禁、舉凡呈持關於禁烟範圍事項、自應酌量情節、分别處理、惟以此項告發文件、往往各地人民、不按正式程序辦理、甚至搜名誣指、仍此情形、殊非以昭愼重、前經提出本會第十一次委員會議討論、决議由會擬具審議告發文件簡章、並呈請核示在案、兹奉行政院指令内開、呈及簡章均悉、應准備案、並由該會自行公布可也、此令、簡章存、等因奉此、除分别公告咨行外、相應檢同審議議告發文件簡章、曁布告、一併咨請查照、特飭所屬一體遵照、並將寄去布告、分别分發各縣張貼、俾便週知等由、除函復並行知民政廳曁分令外、合行檢同布告簡章五份、令仰該縣遵照辦理具報、此令、 
[廣州之市政歸客談]  
　　昨據廣州來人云、廣州爲革命策源地、凡百事業、俱能先人一步、而於市政尤爲積極發展、大有一日千里之勢、本人於前月之杪、曾作南粤之游、觀其市政之設施、實爲國内各都市之冠、兹就見聞所得、臚陳於下、以餉閲者、廣州的市政、在改造期中、雖不能如北美歐西、而在本國各都市中、純粹以中國資本發展者、以廣州市爲最完善、其所以有如此成績者、有二原因、即（一）廣東人多在外洋經營、富有資産、並樂在地方上投資、（二）行政長官大多數還肯盡力改革、因有以上兩點、所以進步很快、現廣州市長林雲陔、對於市政尤積極建設、去年曾設立貧民敎養院、收容貧民及市上沿途乞丐、已達數千之衆、使市上無一乞丐、尤爲特色、在一年前廣州馬路、除永漢長堤一帶外、餘俱凹凸不平、沙塵撲面、自左元華就工務局長後、已將各處馬路槪鋪瀝青、全市已無難行之路、房屋建築、亦漸趨於整齊、廣州係由舊城市改造新城市、最困難之點、即房屋退縮及定割路線問題、行政官員固大公無私、而市民尤有相當的明瞭、和充分的協助、方得進行無礙、聞四牌樓開闢馬路、將召集該處市民、公開定割路線、所以最近的廣州、已較一年前的廣州、光明得多、就是能做到官民合作、倘能持之不懈、二三年後、很可有驚人成績、本來市政最要在物質建設、所以工務局的責任、實較别局爲重要、聞該局最近計劃、首先開闢河南馬路、建築鐵路、使河北的商業漸漸南向、而最大的工程、就是塡築海珠、該項工程費約二百萬元、限三年完成、並將長堤馬路、加寛至一百二十尺、在石牌籌劃林場及跑馬場、劃分市區、清理六脈渠道、其餘如市府合署模範住宅市塲等、均在設計進行中、該市建築物、將由整齊而趨於美術化、故該局有提議美化永漢路之舉、倘能施之有效、再推之他路、努力前進、模範都市之稱、可當之而無愧、並聞該局已派文書主任張肇良、分赴滬杭京等處、實地考察工務、以爲改革市政之一助、至於敎育方面、敎育局長陸幼剛、積極推行平民敎育、近且增設博物院、幼稚園、媬姆學校等、頗爲他市所少見、至於公安、自頒佈搶匪亦要槍决的明令後、搶刦勒贖等事、已絶跡不聞、關於公用、如市營汽車播線台收音機等公用事業、亦頗發展、而財政局長王鐸聲整理財政、亦漸有餘裕、故建設各事、尙不見匱乏、倘能再詳謀周慮、而地方上無重大的變故、則其市政當更可突進云、 
[上海草紙業公會開會紀]  
　　上海草紙業公會、昨開執監委員會、公推羣錫堂主席、（一）報告開會宗旨、（二）會員孫國源不服處分案、議决、通知該孫會員、緩限十日内來會領取草紙、繳納違約金、如逾期不到、呈請上級、請示處理、（三）職員組與店東组簽訂條件日期案、議决、一候職員組整頓跑街、將保證金收齊後、再行定期簽訂、（四）收取公益金案、議决定期指定負責數人、挨户切實收取、（五）散會、 
　尙有本埠新聞轉入後頁▲ 
 
 

Page 15

 
 
本埠新聞二 
[壽聖庵中有密室乎]  
　銅床香紛香水等俱備 
　朱斯芾律師言之鑿鑿 
　諦松和尙均一律否認 
　　北京路之壽聖庵、亦爲本埠著名叢林之一、相傳係旅滬湖州人士自昔集資建造、湖州同鄉所組之湖社、以有權過問該庵一切事務、現住持諦松品行不當、該社曾命諦明掌管庵中職務、詎諦松把持、迄不移交、月初該庵主客各僧、因此問題、頗有爭執、事後諦松延律師向臨時法院以刑事控告客僧法乘·默和·等率衆行兇、刀傷其頭部等處、法院據狀、出票傳訊、被告供、諦松頭部之傷、係彼自用鑰匙括破、已誌本報、前日午後、由周推事開庭續審、據諦松供、隂歷正月二十七夜三四時、被告等在該菴大廳用繩將伊細縛、抬入房内、由法乘用小刀在背後戮傷伊頭、默和則捫伊嘴、致不能呼喊、嗣經友人聞信、報告伊之常年法律顧問、轉報捕房、派探來菴、始得將伊救出等語、繼由被告代理律師朱斯芾向該僧駁詰、據其答稱、伊充該菴住持、已十餘年、被告等均係伊所雇、此次報告等之行爲、當係受外人運動所致、繩索由法乘自樓上取來云云、周推事詳核該僧所供、頗多疑點、故反覆研鞫、旋訊以刀之形狀、據答刀小未見、且從背後戮來、問、然則何以知行兇者爲被告、該僧則稱伊目所覩、朱律師乃向諦松曰、其實係爾於陽歷三月九號晨睡起開門、突呼救命、志清僧聞聲走至、爾即指其行兇、提起控告、惟爾此舉、純因正月某日爾在菴内秘室、與婦女或賭博、或吸鴉片、縱情作樂、適本案疲告三人入室窺破内容、爾不免羞慚、懷恨於心、今乃藉端控告、此爲眞相、爾其有説乎、該僧則完全不予承認、朱律師又向之曰、爾不特與婦女在秘室賭博吸烟、且將該秘密室中加以精美之陳設、如銅床也、香粉也、香水也、舉凡香艶之物品、莫不具備、究何所需耶、該僧亦不承認有此設備、朱律師曰、此可調查、恐難抵賴、並詰以前曾閉關否、該僧對此承認、謂此乃在蘇之事、及再詰以閉關之原因、則不置答、而朱律師遂向之曰、是乃因嫖妓而閉關、豈又欲諱耶、但該僧終否認之、庭上因被告律師盤駁已畢、遂詢原告律師有無其他證人、答曰、有捕房中西探員可以證明赴該菴調查時之情狀、惟以未奉傅票、故今日未曾到庭、周推事以人證未齊、决定將案延期、至下月十七日午後繼續審理、並諭知老閘捕房捕頭轉飭當日派往調查之中西探員、届期到案作證、 
[毛雨樓慘死非命]  
　死因恐係失戀 
　　珠寳掮客毛雨樓（即介農）、前日下午三四時許、往城内車馬橋獅子弄五十四號門牌同行祝金最家銷售珠寳、旋以暴病猝死聞、實則非是、則據法官檢騐、委係槍傷致死、且其中又有一段情史、誌之亦足覘其死因也、 
　來滬習業　毛雨樓、紹興人、現年二十四歲、來滬已七八年、從朱某習珠寳業於老北門内侯家浜成源永記珠寳店、平時習業尙勤、又善酬應、故年前脱離成源後、即自行掮貨售客、住於侯家浜西首方浜路廣福寺附近、賣買所入、尙堪支持、去年夏季、識掮賣珠寳之寡婦祝唐氏、因生意來往、乃時造祝氏之門、祝有子女各一、子即金最、年十五、女幼琴、孫金最之女兄、長其弟可五齡、雖非嬌艶、亦稱不惡、毛與女不時邂逅、半載以還、一縷情絲、竟與時以俱長矣、 
　使君有婦　兩情相洽、亦有男女之常事、毛對幼琴情苗旣長、乃漸露求婚意、且告以尙係獨身、女雖知其旨、而不敢擅專、亦任其自然而已、惟女母以幼琴妙年、正待擇人而事、見雨樓時相過從、亦漸注意於女兒婚事、且戚友相值、亦每以此爲談助、幼琴有叔錫坤、與其寡嫂分居有年、惟對嫂氏之家事、殊爲關心、聞毛有求婚意、初無不可、且以雨樓人旣耿直、行又端方、更盼事之得洽、惟一經探訪毛之家世、乃悉雨樓在鄉已經婚娶、其言獨身者僞也、 
　一往情深　女母及叔、旣悉底蕴、聯姻之説、早已打消、惟毛尙痴心妄想、以冀好事之成、女之戚友等見其誠懇、尙詢以此事而固成者、則若之原有細君、將作何處置、毛謂苟事有可圖者、余雅不恤與髮妻離異、以迎新人、 
　方城作戰　本月二十八日、毛持每粒值洋一百五十元之大珠十粒、小珠十串、鑲寳五粒、珠扞一只、及零星珠飾等往祝氏處掮售、當以所議價格、相差太甚、交易乃未成功、毛以日當無聊、提議作方城之戰、幼琴及伊弟金最附和、惟三人缺一、毛乃遣金最往邀其小友某凑此戰局、時幼琴因待客來、走入隔室稍待、而毛則一人據案、坐於靠門之處、 
　巨響倒地　幼琴正在隔室待坐時、忽聞外廂陡起巨響、似有笨重之物墜地者、乃起立探視、則見毛已跌倒地上、神情大變、女駭極狂呼、趨前扶之、旋鄰居及其弟亦來、即扶入客堂、施以種種急救方法、咸屬無效、女母遣傭往請其叔賜坤、至則毛已氣息全無、撫之死矣、 
　發現遺書　事出後、祝金最即馳報沉香閣二區一所公安局、由朱所長派巡長前往、在死者衣袋内除搜出上述珠飾鈔洋等物外、尙有遺書雨通、本人及幼琴之照片各一幀、遺書所述、初無多大意味、其文字均自殺之人所通用者也、其一禀其雙親、又一致其二兄、惟昨日又在其所居榻下、續得致女及女親之兩函、乃似此次之死、初非偶然者、 
　頸間槍傷　毛雨樓之死、人初以爲暴死、以在祝家倒地時、並未發見特異之創痕、旣無血跡、又無凶器、乃决不料其有他、直至昨日、其所隸之保衛一團三隊、往收其手槍制服、始見少子彈雨顆、而手槍又在祝家死者所坐之桌下發現、深知必與此事有關、乃解衣視之、果於頸　之下、現有細小創孔、但未出血、 
　檢騐遺屍　昨日由二區一所朱所長飭令九舖地保蔣平陽投報地方法院請騐、當於下午三時、由朱檢察官榮桂偕同沈檢騐員蒞臨騐屍、騐得死者槍彈、係從咽喉下入彈時肺部致死、當即略訊證人一過、諭令收殮、候再傳集人證審訊、惟死者之兄毛錫乾、因其弟致死之由、未能洞悉、或將請求再騐云、 
[烟國花凄]  
　顧阿多雖不殺聯珠 
　聯珠却由阿多而死 
　　法租界菜市街寳裕里十號門牌、十九歲少女盧聯珠、因兩姘夫妬姦啓釁、吞烟殞命各情、已略誌昨報、兹查盧聯珠係浙江菱湖人、（昨報誤書瀏河）現年十九歲、伊母譚氏年四十一歲、妹阿二、現年十七歲、弟小狗、現年十二歲、伊父病故後、因家境蕭條、並無恒産、即由伊母挈同兩女一男、由原籍來滬、賃居英租界盆湯弄醬肉店樓上、私設燈吃、供人過癮、藉博微利、以資度活、禍緣現在北京路觀音閣附近、開設慶成祥拖蓬布店主顧阿多者、亦菱湖人、現年四十八歲、烟癖甚深、時往聯珠燕子窠過癮、阿多力任庇護、珠聯母女深感阿多之多情、日常烟資亦不苛索、於是阿多將聯珠勾引成姦、自認爲燕子窠之主人翁、阿多本有妻室、店務向由伊妻管理、兇悍異常、阿多無權過問財權、聯珠以阿多年約半百、本無愛情之可言、遂於今正遷居法租界菜市街昇平里二十九號門牌、暗中復與某藥房之小主盧某發生戀愛、盧某年輕貌美、揮金如土、聯珠益與盧親愛異常、另築香巢於廈門路、明去暗來、一對小鴛鴦雙宿雙棲、恩愛逾恒、日久事被阿多偵知、伺聯珠由燕子窠走出、密派小流氓暗中釘梢、竟以姘夫資格、親往捉姦、將盧某軋住、盧係商集中人、當場除出洋五十元與阿多爲壽外、後遂不敢再至聯珠處續歡、未幾盧又接得恐嚇信三封、恐慌益甚、聯珠暗往盧某處詢悉原委、遂尋至阿多燕子窠、（亦在寳裕里）與阿多拼命、言畢、扭住阿多、同往黄浦灘投河自盡、阿多將聯珠猛力掌頰一下、致聯珠面頰緋紅、而齒間出血、暉倒於地、嗣經旁人將聯珠扶起、飲以熱茶、始復知覺、聯珠受此奇辱、益忿不欲生、將阿多扭回家中、當阿多之面、將烟缸往口中一倒、烟膏狼藉滿身、聯珠吞烟後、欲扭阿多、同至阿多所開之慶成祥、店内待死、其時隣人等因見聯珠吞服洋烟、惶急萬狀、欲取肥皂水及藥水等灌救、聯珠逼令生母同乘黄包車至慶成祥店中、而阿多俟聯珠母女去後、遂亦他去、並不回店、阿多之妻因見聯珠洋烟滿口、知係吞烟、遂力勸伊母趕送仁濟醫院救治、奈閲時已久、（聯珠自吞服洋烟至送仁濟醫院、已閲四五小時、）受毒較深、經西醫診視之下、無法救治、延至夜間十一時、香消玉殞、現伊母已投報法捕房、將聯珠屍體車送同仁輔元堂、候中西官蒞騐、阿多現已畏罪潛匿、暗中已央知沈某、向聯珠之母商勸、願允給撫卹洋一二百元、免予涉訟、然聯珠之母、自聯珠死、如失珍寳、哀痛萬狀、業已暈厥三次、幾度覓死、昨日下午一時許、譚氏氣急、並携帶生鴉片烟一缸、前往阿多家與阿多拼命、均經戚隣等勸阻未果、未識如何解决耳、 
[喉痧猖獗療治方法]  
　　中國康健學會、近依照德國衛生會之辦法、由該會醫學專家四十人、每週共同報告本埠七日來之流行病病况、及預防方法、每逢星期六、由主席負責撰述淺明文字、其第一次之報告云、滬埠半月來流行之腦膜炎、目下其勢已减、寳山一帶尙有發現、惟喉痧忽形猖獗、流行甚盛、蔓延區域、幾及全埠、尤以閘北一帶、疫勢更甚、竟有早發而夕斃者、兹將喉痧之原因症象預防法處置法、叙述於下、（原因）去冬氣候當寒反温、不啻冬行春令、且少積雪、是乃令春喉疫猖獗之最大原因也、加之滬上爲寸金之地、椽屋半間、居住數口、空氣混濁、又以工廠林立、銀爐櫛比、咽喉之所吸、若不能免煤毒之侵淫、今遇春暖毒發、喉痧乃成、其肺燥者則爲白腐、即所謂（白喉）（爛喉痧）也、（症象）初起惡寒發熱、煩悶口渴、喉痛隱隱、繼則乍寒乍熱、或但熱不寒、無汗煩熱、喉頭紅暈腫疼、白腐者其喉頭色白腐爛、（預防方法）喉疫爲患雖烈、而預防之法、旣屬經濟、又極靈效、法以蘿匐數斤、合家切片生食、或煎湯代飲、或煑熟代菜、每人约食一斤、喉疫雖甚、無虞傳染、又法常食青橄欖、或鹹橄欖亦效、雖注射預防針、不是過也、幸每以價賤物常而輕視之、（處置法）喉疫被染、應速延良醫診治、此症一刻數變、不得略事延擱、妄施方藥、一面忌食一切辛熟之品、能暫移居於清曠之地者更佳、喉痧非白腐者、可向中藥舖購生甘草二錢、桔梗二錢、山豆根二錢、煎湯灌一茶壺、頻頻漱口、白腐者購生地六錢、麥冬三錢、煎湯漱之、家有小孩者、應悉行摒寄、其他所看護病人者、宜時飲雄黄酒、雄黄酒者、以雄黄末三錢、浸陳淡高粱酒中即是、且常以紙撚探鼻使嚔、並宜飽腹以守之、可免傳染之虞也·本届主席陳存仁醫士負責發表、 
[萬國商團競走不得通過華界]  
　　每年一度之萬國商團競走會、定期於四月十六日舉行、届時擬通過華界、淞滬警備司令部、業已函覆交涉公署、對於萬國商團競走通過江灣路等、非租界一節、未加允准、交涉署准函後、當即函覆萬國商團公會矣、 
[撒紙賽馬交涉近訊]  
　受損農民向馬主控追 
　　外人在滬西漕涇一帶、撤紙賽馬一事、前經上海特别市黨務指導委員會函請交涉公署從嚴交涉制止、以免稻田菜圃之間、彼等任意蹂躪、馬蹄所經、菜苗被摧、鄉人受害匪淺、迭經交涉公署函致領袖商領事、復派員與英領事口頭交涉、當據英領稱、每年賽馬、由會中預備欵項、賠償受損之農民、該欵年約五千元之譜一節、是否屬實、究係何人所得、曾經縣公安局合派助理員莫文雄馳赴該處、按照英領所稱貼欵一節、詳細調查去後、旋據復稱、詢之該處農民、曾否領到該項賠償之費、僉云旣不知有此欵項、亦從未領到分文、即英領所稱、亦未指出何人及由何人具領、是以無從查復各等語、但據領團所稱、確曾由會每年預備欵項五千元、賠償農民、以致交涉迄今、仍未能解决、現聞此事官廳方面迭次磋議、以賽馬行獵娱樂、雖爲世界所公認、奈侵犯産權、直接損失、係屬農民、應由受損農民核實估計損失、以司法程序向各馬主控追、俾易解决、惟此事現已由市政當局與鄉政局籌商妥善辦法、 
[二集團軍農事參觀團赴蘇]  
　　第二集團軍農事訓練班軍官五十餘人、來滬參觀一節業誌前報、該軍官等昨日赴眞茹中華農學會農事試騐塲參觀、對於該場之肥料試騐、舉凡完全肥料區·單獨肥料區·和合肥料區等等成績、一目了然、頗感興趣、下午由商協執委鄭澄清君、陪同赴商務印書館·生絲檢查所等機關參觀、晚間愛禮司農藝部、假座少年宣講團招待、由江漢羅君致歡迎辭、（辭長從略）最後映德國農事科學影片、并由少年宣講團表演取消不平等條約之新劇、以助餘興、至十二時始盡歡而散、聞該參觀團定於今日（三十日）離滬前往蘇州參觀云、 
[北橋鄉民聚衆阻撓測量縣道]  
　　松滬北韋縣道、業經籌備就緒、連日上海縣建設局、飭派測量隊前往測量畝分、以便早日開工、惟該隊前日下鄉工作時、北橋迤西二里許潘家宅地方、突有鄉民聚集一百數十人、聲言有碍風水、藉端阻撓、並將田中所訂標椿、任意拔去、當經技術課主任李嘏眉、向之一再開導、曉以利害、該鄉民始漸散去、惟李主任以似此情形、有碍築路進行、爰即返滬到局呈報核辦、昨經張局長轉呈縣政府、請爲令行該鄉行政局曁縣公安第二分局、傳諭該處地保、挨户勸導、如再集衆騷擾、定予拘究不貸、 
[逃婦交本夫領去]  
　姦夫處徒刑二月 
　　克能海路張兆記骨牌店之寗波分店夥南翔人周阿春、將寗波施有桂之妻蔣珠鳳、誘拐來滬、初住該骨牌店、案發被捕、次第拘獲、連同店主婦張李氏拘解臨時法院訊供等情、已誌前報、前日續訊、施有桂對於其妻不欲深究、請求給領、而珠鳳則稱因丈夫家貧、無力贍養、乃於去年四月與周姘識、近以丈夫更加虐待、以且欲出買、故隨周來滬、旋往南翔云云、周亦供係珠鳳因與夫不睦、自願相隨、並非誘拐等語、許推事訊畢、將施有桂夫婦訓誡一番、旋判决蔣珠鳳處徒刑二月、緩刑二年、交本夫領去、周阿春處徒刑二月、張李氏斥釋、 
[永遠不得賣妻]  
　丈夫具結妻子回家 
　　住居閘北烏鎭路小菜塲地方鹽城人余德福（即余德富）之妻余許氏、前曾背夫出走、經乃夫設法尋回、此次又於本月中旬、兩度出走、余往尋無着、乃投上海地方法院刑事起訴伊妻余許氏捲物潛逃、奉諭查傳、而該氏則延姚建律師向地方法院提起離婚之訴、其措詞略謂、原告現年二十歲、於去年廢歷五月間、與被告余德福成婚、無如被告家中人口衆多、難以度日、兼之被告屢欲將原告變賣、原告不從、因此迭遭毆打、上次因不堪虐待、遄返母家、嗣經被告勸告、詎仍擬將原告出賣、原告情急走出、來案起訴、請求離婚云云、昨日上午、奉謝推事開庭審理、原告余許氏投案、供訴前情、要求斷離、被告余德福供稱、並不將其虐待、亦無變賣情事、况我們夫婦、素來和睦、此次涉訟、乃伊聽人唆使、要求成全、問官得供、當庭爲之和解、乃諭被告嗣後不准將原告變賣及虐待情事、而該氏供稱、丈夫如不賣我、則我亦願隨夫回去、官諭被告具永不將妻變賣切結、呈案和解成立、兩造簽字、於是退庭、 
 
 

Page 16

 
 
[捉姦投河遇救傷胎]  
　一切將以法律解决之 
　　滬西漕河涇鎭西首老墳山鄉民楊雲泉之次女雪珍、現年廿一歲、頗具姿色、今春正月廿一日、嫁於附近周家塘業成衣之張根香爲妻、惟雪珍在未嫁根香之前、早與毘鄰開設什貨店之張銀祥發生戀愛、陳倉暗渡、已非一次、及至過門後、雪珍以其夫所入甚微、且無家産、恐日後難以過活、故早已與銀祥訂有白頭之約、昨晨乘夫在外工作之際、携取衣包、潛至銀祥店内續歡、適被該處鄉民瞥見、以其形色慌張、急即奔告其夫、根香得悉之後、遂糾集親族多人、趕至銀祥店中、當將姘夫淫婦、一并尋獲、並在銀祥店内抄出衣服廿四件、斯時前往觀看者、途爲之寒、而雪珍因顔面攸關、乘人不備、潛至後河圖盡、經人往救、而雪珍身軀已浮在河面、旋轉不已、幸察覺尙早、得慶更生、惟身懷六甲、將届臨盆、不免傷及内胎、刻正請醫診視、而根香以銀祥有奸拐伊妻行爲、亦當訴諸法律、現已具狀法院請求究辦、 
[盜匪直達内室]  
　從枕底搶去三千餘金之鑽戒 
　　鄭梅堂住虹口百老匯路九百另八號、其妻謝氏、於本月二十六日午前十時半、該氏尙臥床未興、突有吳淞人陳春榮、自其後門而入、直達内室、向該氏曰、有蔡姓寡婦遣伊來相邀、往法租界八仙橋二十四號商借欵項、謝氏正躊躇間、陳袖出手槍、着將鑽飾交出、氏不允、陳遂向枕底刦取價值三千七百元之鑽戒一只、鈔洋三十一元、及鍍金帳鈎一副而逃、事後該氏投匯山捕房報告、派探長王長庚查悉陳匿跡東新橋雲洲旅館之八號房間、即往拿獲、翌晨、解由臨時法院、據該探長禀稱、被告已在捕房承認搶刦、並供係某甲起意、贓物亦由甲取去、應請展期、以便調查云云、並由鄭諭氏到庭訴稱、蔡姓寡婦、前係鄰居、被告與該婦相識、故我因亦認得、日前彼已來過兩次、謂蔡婦相邀、是日又來、竟施搶刦、請求究辦云云、質之陳春榮供、與該氏之夫梅堂相識、梅堂係一流氓、去年十二月二十六日、我向告貸、反被辱駡、此次其家被刧、竟以相誣等語、鄭諭氏見被告完全抵賴、故續稱我夫乃安樂宫及爵祿兩飯店之股東、許伯龍推事諭被告覊押、候查明改期再訊、 
[西婦遇華盜]  
　毆而且刦 
　　上海泰晤士報云、星期三夜間十一時許、有西婦福斯德夫人、赴福開森路訪友、行經憶定盤路、突遇三華盜、被毆之後、旋即昏迷、遂被刦去衣物而逸、及婦蘇醒、乃赴附近西人家、乞其護送返家、目下靜安寺路捕房、已在偵緝兇手中、 
[冒充死親戚索詐]  
　王毛屍身候騐再核 
　　碼頭船户李阿才之夥王毛、前日上午、將船泊於蘇州河内山西路橋下時、忽覺頭痛、繼而加劇、當經李將王立送醫院醫治無效、移時畢命、將屍舁回船上、擬通知家屬料理、詎昨日有無賴多人、假王之親戚爲名、上船指王死爲並非正當、向李强索身後棺殮費二百五十元、李不允、乘間往陸家嘴水巡捕房報告、當由該捕房諭將屍身運往救生局聽候檢騐致死原因後、再行核奪、 
[招學徒敎授行竊]  
　首領張福根坐享其成 
　　無賴張福根、係常州人、年三十二歲、居處無定、素無恒業、專事招留習業逃出之學徒、敎授在市間剪竊小孩金鎖片金木魚及菜市中搶竊銀錢、並在停車地點、摸竊行人皮夾、沿途攫取婦女飾物、居家晒晾未收進之衣服、用竹竿頂竊等技、彼則從中坐收漁利、有時張亦自放賣牌等哄騙伎倆、以致南京市各處發現以上之案件、時有所聞、各區所聞報後、曾經注意偵查、終不能破獲、兹爲一區一分所巡官孫玉林近始偵悉此中首領張福根、匿居南碼頭附近三角街源興小客棧内、日昨上午一時許、帶同巡警劉連澄、何得勝、密往該棧查拘、即將張獲住、並又拘其所招留之學徒李亞頭、徐桂寳、孫大喜、孫小喜、共計五名、一併帶回該所、由張所長帶案預審、據李亞頭供年十六歲、湖北人、家住閘北姚家石橋、徐桂寳供、年十八歲、江北人、住居李家相近地方、孫大喜供、年十七歲、江北人、家住閘北漢中路、孫小喜供、年十四歲、亦江北人、與大喜在一處居住、詰之張福根供稱、家住西南鄉龍華鄉間、對於以上情形、完全否認、當在身上檢出當票多張、察騐一過、所長以其犯案纍纍、且所供住址、並非確實、均無相當職業、顯非安分之徒、飭備文申解市公安局第三科訊究、 
[限期撤清道旁堆積材料]  
　　市公安局黄局長、昨訓令各區所隊文云、查得市内道路、兩旁往往有商民將木石等材料任意堆置、不特妨碍交通、抑且有損觀瞻、自應取締、以壯觀瞻、除會同工務局出示查禁、并分行外、合行令仰該區所遵照、所有堆積路旁材料、自佈告日起、五日内均須一律撤清、違者即將材料充公、送局核轉、並仰飭屬隨時查察、以利交通、而肅市容、 
[討宿債被毆垂斃]  
　　甬人王福海、在龍江路廣林里口開設慶祥烟肆、生涯不惡、薄有積蓄、有提名桂花麻皮者、洽隆紗廠銅匠、前年因娶妻向王福海告貸洋一百五十元、前日到期、福海囑胞侄雲初往齊齊哈爾路九如里桂花麻皮家索取本利、麻皮答稱、欵尙未籌到、請乃叔翌日自行來取、福海昨早乃親往索討、言語間忽生衝突、麻皮同帮兇二人、以棉襖將福海之頭套住、不使聲張、以鐵棍亂擊、傷頭骨左眼腰部甚重、倒地不省人事、麻皮以福海已受傷垂斃、然並不畏罪潛逃、竟自赴楊樹浦捕房投案、遂被押禁、該捕房即派四一三號華捕將福海車送同仁醫院醫治、聞奄奄一息、不能言語、恐有性命之虞云、 
[美世界週游船四日到滬]  
　乘客四百人 
　　上海泰晤士報云、亨美之世界週游輪利索羅德號、載客四百人、將於四月四日開抵吳淞口、由小輪渡客來滬、觀光一日、翌晨即行起椗、聞本埠亦有若干人將乘該輪週游世界云、 
[白相汽輪撞壞棉紗船]  
　船夥一人不知下落 
　　振祥紗花號、裝載汪光裕船棉紗三百件、往嘉湖、昨日汪船由申起椗駛往龍華灣浦面、忽被某國人白相汽輪開駛往南、疾駛而行、汪不及避讓、致被該汽輪從後、將汪船船梢猛撞、撑摇船伙、撞落四人、船身損壞、棉紗在艙面者、盡行撞去、艙内之貨、亦受濕水、該汽輪見肇禍、即停駛援助、當救獲船伙二人、另有江北船救起一人、尙有一伙隨風浪激去、不知下落、汪船由該汽輪拖至灘邊擱住、由江報告振祥號、現向該輪交涉賠償損失、及船伙之撫恤云、 
[寳山縣財務局催查騐契]  
　　寳山縣財務局日昨奉財廳訓令、囑速督飭人員催查騐契事宜、該局正副局長吳葭、佘應鐸、當即函飭縣屬各區騐契公處、趕速查催、原函略謂奉財政廳訓令案查騐契期限、曾經一再寛展至四月十五日爲止、並示勸懲辦法、飭即上緊催騐、以期依限完成在案、迄今已閲多時、察閲送到騐契報告收騐産契數目、較諸從前、仍無起色、豈獨人民疲玩、故事遷延、實亦催騐不力、有以致之、此次騐契務求澈底、迭經明令宣示、當爲該正副局長等所深知、自應妥爲規畫、催令如限騐完、似此聲任玩延、殊有未合、現距限期祗有一月、爲期已迫、萬難再延、合亟令仰該正副局長等、迅即督飭員司、趕緊查催、悉令投騐等因、查騐契寛展限期、瞬將届滿、税收毫無起色、亟應積極催騐、除另派員查擠外、合行令仰該分處趕速查催、務使無契不騐、勿任再事遷延、以期税收暢旺、而副功令、是所至要、 
[吳淞區除螟委員會成立]  
　　吳淞區除螟委員會、前經社會局頒發章程、制定日期成立、曾誌本報、兹悉該會業已籌備就緒、於昨日下午二時、在市政府委員辦事處開成立大會、主席劉梓文、即席推舉劉梓文（市政委員）、吳紹璘（公安局七區區長）、吳世均（七區一分所長）、顧文玉（農民協會）陳堯君（吳淞小學校長）、張城（培基小學校長）、曹效賢（灣北小學校長）、孫秉彝（陳巷小學校長）、范大年（黑橋小學校長）、印公田（淞北小學校長）、何永康（泰興小學校長）、吳人騏（譚村小學校長）、宋朝范（吳淞女子小學校長）、楊鳳山、楊培山、金子橋、譚頌勲、趙慶章、浦毓祥、錢吉生、張雲臺、楊寳元、徐友章、李永佳、李杏全、朱厚田、（以上村農民協會）等二十七人爲委員、議决定於四月一日、開第一次委員會、討論除螟辦法云、 
[汽車駛入鐵匠店]  
　兩人受傷　婦人暈去 
　　昨日下午一時左右、曁南大學之市二一六四號汽車、馳經閘北虬江路大絲綸絲廠附近、司機人吳長福、偶一不愼、煞車不住、車乃駛入一千零零六號門牌張寳成所開之張德順鐵匠店内、當將店夥吳阿榮左腿及右足輾傷、垃圾夫張甫民亦受傷、店主之母、見汽車駛入店内、竟致暈去、旋由崗警將車夫及傷人一併解入所署訊辦、傷人送醫院醫治、 
[少年投浦獲救]  
　説是因經濟壓迫 
　　少年李榮根、湖南人、年二十八歲、昨晚十時許、在黄浦灘濱投浦圖盡、當被中央捕房巡捕瞥見救起、送入仁濟醫院救治、據稱自盡原由、實爲經濟壓迫云、 
[吳淞三陽路昨日火警]  
　　昨日（二十九日）下午一時十五分、吳淞三陽路（殺羊弄）西首江北人居住之草棚、突兆焚如、一時火勢甚熾、吳淞西區東區寗商梁溪等各叚救火會均各聞訊驅車到場、幸時在白晝、經各救火員盡力施救、約焚燒半小時、即行熄滅、附近住房均未波及、事後調查、共計焚去草屋四間、起火原因、係由住居該處草屋之皮匠江北人王小喜子挑担出外做工、家中祗留有小孩看屋、因午間燒飯、竈内餘火、延及稻草等引火之物、遂致起火、小孩不知、將火撲滅、返駭而奔逃、草屋又極容易燃燒、遂一發不可收拾云、 
[拿獲暗殺案兇犯]  
　　上海特别市四區公安局、昨據英租界戈登路捕房華探毛伊文報稱、邇有暗殺兇首徐小云子、匿居閘北梅元路梅林里三十一號門牌内、請派警協緝等情、當飭弓巡官率領長警徐翁三等、按址密往、拘獲兇首徐小云子一名、曁嫌疑犯蔣瑶培、同居人王國康、一併帶回總署、經梅區長逐一審訊、據蔣瑶堦供、年三十二歲、現住英租界大通路經遠里一千零零五號、向拉包車、今晨到王處告借銀洋、突被拘拿、詰之王國康供稱、年三十六歲、在英租界電車公司爲司機人、與徐雖相識、而於暗殺事、實不知情等語、梅區長得供後、以王容留匪類、暫爲拘押、候偵查再核、兇首徐小云子、着交來探帶回捕房訊辦、 
[盜刧併誌]  
　廣西路　昨晚七時半左右、廣西路六四九號門牌、侵入兩盜、一人執有手槍、刦去鈔洋九十元而逸、 
　西林路　昨晨七時半左右、西林路泰安里二號李毛頭家、侵入四盜行刦、經事主報告二區公安局、派警前去、將盜　　松來一名拘獲、解局訊辦、 
[上海音樂會擇定會所]  
　　上海音樂會歷次籌備情形、已見中西各大日報、該會現租定法租界霞飛路一百四十四號爲會所、對面爲嵩山路外國墳山、空氣清鮮、交通便利、法界二路十路四路電車直達門口、兹定於三月三十一日（星期日）下午二時、開第一次全體大會、報告歷次籌備進行程序、並討論一切事宜、章程函素附郵一分、 
[光華書局廉價僅餘二天]  
　　四馬路光華書局爲新書業界之巨擘、出版新書極夥、而文藝叢書尤多、年來大加擴充、營業甚形發達、本月九日起、舉行大廉價三星期、至本月底止、本版書照實價八折、外版書照實價九折、現欵批發僅七折、最近出版新書有襯衣（張資平）倦旅（陳學昭）、十四夜間（沈從文）、及中國新聞記者、愛之奔流、十日談選、等數十種、定期三大雜誌（報學月刋今日文藝戲劇）在本月底預定者、僅收七五折、報學月刋各報界唯一刋物、海内外名專家所主撰、印刷精美、内容富實、即將出版、定價全年連郵二元、在此廉價期内、預定者僅收一元五角、日來大廉價期已將届滿、門市極爲踴躍、 
[商業雜誌四卷三號出版贈書]  
　　商業雜誌第四卷第三號、現已出版、零售每册一角五分、訂購全年十二册者、祗收回成本洋一元五角、（郵票外加）並附贈（上海特别市國貨運動大會紀念刋一册、（價值四角）以示優待、日來各界競向泰東圖書局訂購者、十分踴躍云、附本期要目錄下、馮少山之（論今日工商業者、不宜只有物質生活、而忘却精神生活）、張鴻藻之（建設工業化的新北平之基本工業談）、劉南陔之（評李權時的消費論）、記者之（菲列賓嘉年華會槪况）、張天榮之（一九二七年坎拿大製紙業之槪况）、謝菊曾之（偉大東三省豆類貿易）、椿永譯之）遠東之鉛）、許椿培之（票據之種類及流通、（上））陸學煥之（談談消費合作社）、朱景逸之（中國之郵政、（二十八））尙有（民國十七年糖市之槪觀、）（民國十七年上海公債市塲之經過）、（光華火油公司之調查）、（中外商業大事記）及（商人俱樂部）等多篇、不及備載、 
[法諜週報第十六期出版]  
　　法諜週報第十六期、今日出版、内容有公共租界會審公廨臨時法院上訴院沿革考略、觀審領事處分律師事件之評論、國際商事公斷二續、以上均屬極有價值之作品、餘如蘇州葉馬婚變記、法官訓練所近訊、民國律師之第一人籌篇、尤饒興趣、報費全年連郵一元、函訂者、暫由北京路一百號五大律師園張冰君收轉、 
[亞浦耳電泡暢銷南洋]  
　　中國亞浦耳電燈泡公司所製各種電泡、品質精良、素爲各埠社會人士所樂用、該公司近復增聘電氣專家、日夕研究、并向德國添購新式機件、積極改良、最近聞有小吕宋及新如坡二處大電料行向該公司訂購各種電泡數十萬只、運往包銷、亞浦耳電泡去年年底亦曾運往南洋、南洋僑胞對於該泡表示熱烈歡迎云、 
[快活林盛銷巧克力糖]  
　　南京路快活林食品公司、自法製巧克力糖以來、素稱銷、時下爲天氣不正、乍寒乍熱、滬西一帶、患喉痧着頗衆、該處居民、爲預防計、特訪中西醫士研究、聞常食巧克力糖可免除肺喉上之險症、食可可糖則無效、故快活林近日巧克力糖之顧客、盛極一時云、 
[城隍廟前戴春林香粉百貨號今日開幕]  
　　香粉業汪君在城内城隍廟前西轅門口、定造三層樓雙開間洋式門面、開設戴春林華記香粉百貨號、秘製生髮香油、嫩面宫粉、兼辦華洋百貨、化妝珍品、名目繁多、應有盡有、所有店内裝璜佈置、均極新式美觀、屋面加裝電燈彩牌、以資點綴、定於今日正式開幕、中西各貨、一律照本出售、大减價三十天、以廣招徠云、 
[中華藥房發行防疫良藥]  
　　本年入春以來、天時不正、乍冷乍熱、感冒症、其勢甚劇、初起頭暈寒熱、繼則轉成腦膜炎而不治、本埠三馬路中法藥房各項防疫藥品、定價極廉、藥品如中國人丹中國寳丹阿司必靈片防疫臭藥水等、均屬精製發行、功效偉大云、 
[南市商總會集議反對房捐]  
　　昨日午後三時、南市商業線聯合會、徇地方商號要求、特開市民會議、到有愼大號萬和號恒德綢廠信源號恒裕號等代表二百數十人、公推吳亮生君爲主席、張慶發紀錄、僉謂、市政府又將總捐法令愛更改爲房捐、十足征收、並擬將業主方面房捐由房客代付、美其名曰東客各半、論其實皆房客擔負耳、曾經商總聯會一再請願、無奈市府終置不復、無異打倒民權、視地方人民如土芥、我商家處此無物不捐、無貨不税之時代、應如何表示、經衆議决、除推侯三陽起草、向國府陳情外、並印發標語、表示商界希望市政府俯順民意、尊重民權、以救民生、散會時已萬家燈火矣、 
[房産會呈國府反對增收房捐（續）]  
　　查年來滬地華界房産一業、日形落後、其原因以地價及建築工料日益昻貴、即水電保險以及其他一切雜費、亦逐漸增高、成本旣重、但其對於房租一項、以碍於官廳命令、不得自由增加、故各業主均有岌岌不可終日之勢、兼之市政當局、對於房産方面、亦未有個相當保護之辦法、而獨於捐税則一增再增、甚至令代房客分担半數、而不顧業主之困難、在當局以爲首都之地、其房捐完全由房主担任、本市則主客各半分担、已示體恤、殊不知南京自建都以來、冠裳雲集、人口激增、所有房租、較諸曩昔、其貴賤不可以道里計、且至今亦並未有加租之限制、若本市如欲增加捐率、並令業主分担、應請先將限制加租之命令撤銷、否則一方禁止加租、一方增重負担、無形桎梏、將使業主生氣全無、同歸於盡、竊恐不出數年、舊屋已破、新屋無增、市面之衰落、不堪設想矣、此應請撤銷者又一也、再查上海租界巡捕捐向歸房客担任、經數十年之久、逐漸遞增、始成現行捐率、猶憶昔年公共租界工部局擬加捐二成、遭市民之反對、當經領事出任調停、允將增加之二成、不列入正額之内、作爲特别捐、隨時取消、市民始勉强承認、彼挾帝國主義以凌我者、尙且顧及民意、有通融修改之餘地、今上海市府在改辦總捐時、煌煌布告、特聲明將原有之房捐雜税併稱總捐、而税疊加數倍、未及一年、又改總捐爲房捐、不特預爲將來開放土地税及另立苛税雜捐等地步、抑且再加四成、創主客各半年分担之例、無論華界産業落後、實無能力以担任、而此風一開、將使租界方面房客亦將援例要求、影響所及、勢必釀成上海全市主客間之爭端、實屬危險堪虞、此應請撤銷者又一也、又查總税雖屬人民義務、但徵税亦應認定主體、今按上海市府改訂之徵收房捐規則第一條載、凡在本市區房屋、從前徵收總捐、由房客繳納者、現在平均負担起見、由主客各半繳納、改爲房捐、第十一條此項房捐、由財政局分期派員向房客徵收、隨時塡給房捐票、其房主應納之半數、由房客代爲墊繳、在應付之房租内扣除等語、此種辦法、不特自相矛盾、抑且近乎强制、且因此牽涉房租之收付、予房客以欠租機會、窮其弊必引起主客間之糾紛、夫捐税雖市民應　之義務、而房租爲房主應得之權利、出納上房主自有主權、今乃假手於房客、使之扣抵、則是名爲徵收房捐、實即徵收房租、此例一開、將使人民私權在行政處分之下、任其剥奪而不能自由、豈法治時代所宜出此、此應請撤銷者又一也、以上種種、均爲吾業主方面困難之實在情形、况查上海市政府、對於土地税一項、現又積極準備各區地圖、行將告竣、逐段估價、亟待發布、是不久又將實行、故此種房捐、即非增加捐率、業主固萬無分担之理、萬無分担之力、爲特合詞具文、籲懇鈞府俯賜鑒核、格外體恤、迅予令行上海特别市政府、將改訂之徵收房捐規則、即日撤銷、仍照向章辦理、以杜糾紛而安民衆、不勝盼切待命之至、謹呈國民政府、（國民政府行政院） 
[大阪來船須檢疫]  
　　上海前指定香港爲天花流行地、邇來對於香港來船、於吳淞檢疫、更於念六日起、指定大阪爲天花流行地、因之此後、對於大阪進口各船、亦須於吳淞檢疫、並禁止輸入野菜草物等、 
[法租界]  
　各商聯會希望解决徵捐案 
　　法租界各商界聯合會、因法工部局衛生處、徵收衛生捐事、引起種種糾紛、除在調解期内、雖經法商總會通告不得收付捐欵、但各商民因受收捐員威迫不過、亟盼早日解决、故請求各商聯會、迅予解决、以資對付、昨日各商聯會特再聯銜函請法界商總會、迅予解决、略稱自法工部局衛生處威迫商民、不分營業、徵收無關衛生之衛生捐一事、迭蒙貴總會諸公、奔走交涉、開會集議、妥商辦法、在我商民羣賴保障、惟是此事發生以來、屬會各會員因被收捐員之逼迫、無日不在恐惶之中、清夜思慮、若長此不决、必至發生意外、爲特再行聯名函懇、仰祈貴總會諸公、以商民之公意、除商民之痛苦、迅即要求張杜兩主席、向法當局提出交涉、取消此項苛細雜捐、表示中法兩國國民之眞正感情、謀永久之睦誼、則爲我全法租界商民之稱謝不已也、迫切函陳、敬祈察納爲荷 
[漁米護照問題之府令]  
　　總商會昨函吳淞董皮公所云、逕啓者、貴公所將泗礁全年漁米護照、分爲四期、由廳發交敝會轉給、以省手續一事、經遵囑轉呈江蘇省政府核議變通在案、兹奉訓令内開、查前據該會呈請、將泗礁各島漁米護照、分全年爲四期、發交轉給以資便利等情、當經分飭民財兩廳查案核復去後、兹據民政廳呈復稱、奉令、查此案前經遵查運米發照情形、附陳管見、呈奉鈞令、如擬辦理在案、兹奉前因、復核原呈、所稱係爲免除頒照繁重手續便利漁民食米起見等語、尙屬實情、擬請將原定辦法、酌予變通、分全年爲六期、仍由財政廳發交崇明縣轉給、並隨縣先將上二月舊照繳銷、再發下二月新照、如此辦理、惟於舊案無甚抵觸、而於漁民較爲便利、後特擬具竟見、遵令呈復、是否有當、鑒核示遵等情、除指令如擬辦理、並令行財政廳遵辦外、合行令仰該會知照等因到會、用特據情函達、即請查照、 
[徐亞白就任海防區長]  
　　蘇浙閩海岸巡防處長何傳、兹因迭奉胡總處長與軍政部電令、防患海盜及嚴查日人假裝華人偷捕海魚等因　爰　　具整頓海防計劃、呈奉上峯批准照辦、並在蘇境設立分區、委派徐亞白爲蘇屬巡缉區長、專司緝捕、以重海防、聞徐奉委後、已於昨日啟用關防、宣誓就職云、 
[災區糧食運費分别减免]  
　　本埠招商局昨奉交通部部令、着將災區糧食運費分别减免、原文略謂經行政院會議議决、在災區内商運糧食、所有交通運費、應予減輕、軍事附捐、應予減免、仰即遵照辦理云云、聞該局奉令後、已遵照辦理、分别减免矣、 
[油豆餅業萃秀堂開會紀]  
　　上海油豆餅業萃秀堂公所、昨日召集各行開會、以同業各行所營豆油、皆由牛莊大連等處運來行銷、本外埠同業經營、公所訂有規章、乃上年大連豆油運申行銷、其油質甚薄、且有腥氣、食之有碍衛生、受售主退貨詰責、同業影響非淺、故公所正議訂取締辦法、詎近來售銷之牛莊豆油、其貨黑色尤受、進貨者交涉、同業營業、大失信用、至牛莊籽油過萎、查騐攙和沙泥、查此豆油籽油、皆係上年運來核算、損失甚鉅、經衆商議之下、以現在牛莊開凍、所有牛莊豆油籽油來貨、無論輪船沙船運來、如查見黑色豆油及油中攙和沙泥者、同業一律拒絶不收、所有損失、應由賣出者承認、凡吾同業、前所進之劣油、請查明向何家購貨、以便交涉、賠償損失、再豆油箕皮向例每件除箕皮十五六斤、現牛莊豆油箕皮分量更重、暗損不少、以後如有加重箕皮、應除十七八斤、否則擬絶、議决、由公所函請營口商會、通知各油廠商、查照辦理、 
[天氣報告]  
　　徐家匯天文台昨日下午四時三十分氣象預報云、天隂而寒、揚子流域及揚子江口以南沿海一帶間有大霧或濛雨、沿海自山東以南有東北風、遼東風無定向、又昨日下午三時前二十四小時内本埠氣温最高五二·五、最低四二·八、去年同日最高六六·二、最低四二·六、 
[來函]  
　　逕啟者、兹有敝隊巡長張立順、因公遺失上海特别市公安局保安第三隊巡長第六號符號一方、正值桂系叛變之際、難免不落人奸人之手、滋生他故、自登報之日起作廢、應請貴報來函欄内登載、實爲公便、此致申報館大主筆、上海特别市公安局保安第三隊啟、三、二九、 
昨日貴報本埠臨時法院民事判决公布欄載、方日新訴沙兆昌欠租一案、堂費歸被告擔負、與事實不符、查此項堂費、當庭宣告判决、歸原告擔負、事關出入、合亟聲請、務祈更正是荷、此上申報館台鑒、沙兆昌謹上、三月二十九日、 
[招領]  
　　如有走失男女者請注意此處地位社會局啓 
　　第二百七十二號、金鳳、女性、紹興人、年十三歲、民國十六年十一月二十四日、匯司捕房送中國救濟婦孺總會留養、 
第二百七十三號、王荷花、女性、蕪湖人、年十四歲、民國十六年十二月二十七日、上海公安局送中國救濟婦孺總會留養、 
第二百七十四莊、王巧雲、女性、蘇州人、年十七歲、民國十七年一月十九日、大連中國救濟婦孺分會送上海總會留養、 
公布欄 
[最高法院]  
　刑事一庭裁判案件　山西楊文娃等强姦上訴一案（主文）原判决撤銷楊文娃楊莫兒以强暴脅迫輪姦各處有期徒刑十二年禠奪公權十五年裁判確定前覊押日數以二日抵徒刑一日▲奉天王樹貨意圖營利略誘婦女上訴一案（主文）原判决關於王樹貴罪刑及負擔訴訟費用之部分撤銷王樹貴意圖營利略誘婦女處有期徒刑三年禠奪公權四年裁判確定前覊押日數以二日扺徒刑一日▲吉林郝鳳殺人上訴一案（主文）原判决撤銷發回吉林高等法院第二分院更爲審判▲直隸劉雅齋强盜上訴一案（主文）原判决撤銷發回河北高等法院更爲審判▲直隸劉雅齋强盜附帶民事訴訟上訴一案（主文）原判决除賠償驢價部分外撤銷發回河北高等法院更爲審判▲浙江周阿榮殺人上訴一案（主文）原判决撤銷周阿榮預謀殺人威無期徒刑禠奪公權▲浙江洪阿榜擄人勒贖上訴一案（主文）原判决撤銷發回浙江高等法院第二分院更爲審判▲直隸高畢氏等略誘上訴一案（主文）原判决撤銷發回河北高等法院更爲審判▲江蘇張守棟等擄人勒贖上訴一案（主文）原判决撤銷發回江蘇高等法院第一分院更爲審判▲廣東　日養等僞造私文書抗告一案（主文）抗告駁回▲四川劉先源等侵入竊盜上訴一案（主文）原判决關於罪刑及訴訟費用部分撤銷發回四川高等法院第一分院更爲審判▲浙江林鵬飛詐欺取財上訴一案（主文）原判决及第一審判决均撤銷林鵬飛結夥意圖所有以强暴使人交付物處有期徒刑十年禠奪公權十五年▲湖北徐昌奎詐欺取財上訴一案（主文）原判决撤銷徐昌奎意圖所有以詐術使人將物交付處有期徒刑二月裁判確定前覊押日數以二日抵徒刑一日▲福建程義書因蔡依九僞造私文書上訴一案（主文）上訴駁回▲浙江馬雲慶殺人上訴一案（主文）原判决及第一審判决關於殺人罪刑執行刑及訴訟費用之部分均撤銷馬雪慶預謀殺人處死刑▲湖北鄭臘狗殺人上訴一案（主文）上訴駁回▲江西郭陳氏傷害人致輕微傷害上訴一案（主文）原判决及第一審判决均撤銷郭陳氏傷害人處有期徒刑二月裁判確定前覊押之日數以二日扺徒刑一日▲甘肅馬塞的等竊盜上訴一案（主文）原判决撤銷發回甘肅高等法院第六分院更爲審判▲河南楊作中殺人上訴一案（主文）原判决撤銷發回河南高等法院更爲審判▲廣西陸伯棠等猥褻上訴一案（主文）原判决關於陸伯棠黄善才部分撤銷仍維持第一審判决確定之效力▲江西劉祿高浮收金谷等罪俱發上訴一案（主文）原判决撤銷發回江西高等法院更爲審判▲浙江程佩珊因應祖耀誣告案抗告一案（主文）抗告駁回　以上三月六日 
[江蘇高等法院]  
　民庭判决　傅廷旺等與程世清因墳地涉訟上訴一案（判决主文）上訴駁斥第三審訟費由上訴人負擔▲陳安根等與陳安文等因遺産涉訟上訴一案（判决主文）上訴駁斥第二審訟費由上訴人負擔 
　刑判庭决　沈寳龍妨害家庭覆判一案（判决主文）初判核准▲徐老三因殺人聲請停止覊押一案（裁定主文）聲請駁回▲謝小四子因强盜覆判一案（判决主文）初判核准 
　批示　金麗生訴東台縣公安局誣押由狀悉所訴究何實情候令東台縣政府查辦可也▲張福生請保釋由狀　本案正在偵查中所請保釋之處未便照准　以上三月二十六日 
　民庭判决　沈榮連與徐生庚等爲請求確認基地所有權涉訟上訴一案 
等爲確認立嗣涉訟上訴一案（判决主文）上訴駁斥第二審訴訟費用由上訴人負擔▲湯子成與孫國動債務涉訟抗告一案（裁决主文）抗告駁斥抗告訴訟費用由抗告人負擔 
　批示　周連和續訴整請再議由狀悉查聲請再議人對於駁回再議之處分不得聲明不服仰即知照▲趙泰章楊金平上訴由狀悉候調卷核辦▲楊安青請傳喚原告訴人質訊由狀悉仰候定期傳案質訊　以上三月二十七日 
[上海法租界會審公廨]  
　民事判决　逖百克訴袁仲頣毁損裝修請求賠償由（主文）判合被告償還損失賠償七百七十八兩鑑定人費二十兩十八年三月二十六日 
[上海地方法院]  
　布告　爲佈告事照得本院執行姚文忠與徐茂齋抵欵一案業將債務人徐茂齋所有坐落江灣廠結號一圖外商字圩第三十四號第十二坵（即閘北寳山路徐家橋）業户徐茂齋則田二分五厘八毛地上有瓦平房前後共計四間實施查封在案嗣後債務人對於該不動産如有與第三人爲買賣行爲或設定其他權利者一律認爲無效特此佈告中華民國十八年三月廿六日院長楊肇損 
　民事判决　顧之鴻等與吳需聲因蕩田涉訟上訴一案（主文）上訴駁斥　馬李氏與李彩生因欵項涉訟一案（主文）被告應償還原告借欵銀二百五十元貨欵銀三百二十六元零五分原告其餘之訴駁斥訟費由原告負擔十分之一被告負擔十分之九▲萬青山與祁廣遠等因借欵涉訟一案（主文）被告祁廣遠應償還原告借欵洋三十五元如無力償還時應由租海華負代償責任訴訟費用由祁廣遠負担本判决應予假執行▲周富全與龔子琴因租金及遷讓涉訟上訴一案（主文）上訴駁斥第二審訟費由上訴人負理▲張根寳與張仁爲解除婚約涉訟一案（主文）原告之訴駁斥本審訟費歸原告負担▲劉鳳安與劉淦泉爲借欵涉訟一案（主文）上訴駁斥第二審訟費歸上訴人負担▲張永祺與　亨昌木行因貨欵涉訟上訴一案（主文）上訴駁斥第二審訟費由上訴人負担▲陸康九等與丁思成因會欵涉訟一案（主文）原告等之訴駁斥訟費由原告等負担▲陶巧貞與何俊生因離婚涉訟一案（主文）原告之訴駁斥本件應移送江蘇吳縣地方法院審判▲楊士吉等與陳鴻賓因贖房涉訟上訴一案（主文）原判决廢棄本案應發還嘉定縣政府依法更爲審判▲黄平甫與黄秋生因保證債務涉訟（一案主文）被告應償還原告銀洋三百五十三元八角五分八釐訴訟費用由被告負担　曹錦芳與曹阿郎因借欵涉訟一案（主文）被告應償還原告洋二百十二元訟費關於撤回部分計十分之五由原告担外餘歸被告負担▲陸正祥與莊奚生因抵欵涉訟一案（主文）被告應償還原告抵欵洋三百五十元並自民國十四年隂歷十二月初一日起至執行終了日止按年二分計算之利息訴訟費用由被告負担 
　公示送達（全文在本院揭示塲公佈）▲錢根生與蔣趙金等因抵欵案件本院定於四月三十日上午十時爲公開審理日期選任張思灝律師爲該被告蔣趙金等特别代理人外仰該被告遵期到院辨論毋自延誤特此公示送達右仰被告蔣趙金趙德明知照▲董榮生與余阿土等因借欵案件本院定於四月二十日上午十時爲公開審理日期除選任張思灝律師爲該被告余阿土等特别代理人外仰該被告遵期到院辨論毋自延誤循经公示送發右仰被告余阿土張阿生知照▲顧松記顧石林等因欠租涉訟案件（主文）被告顧石林應給付原告房租洋六十二元五角被告陸少卿應給付原告房租洋五十五元被告歐寳義應給付原告房租洋五十四元被告曹杏生應給付原告房租洋三十元被告姚士發應給付原告房租十元訟費除開於和解部分十分之一另行解决外其餘由被告顧石林陸少卿歐寳義各負担十分之二曹杏生姚士發顧阿大各負担十分之一右仰被告陸少卿知照 
　民事批示　王培根聲明王少隨與王秋濤經界情形由狀悉案已飭傳仰候集訊核奪▲鄧志鴻請求查封由狀悉仰候飭傳訊追有如債務人抗傳不到再爲查封▲姚錦麒聲明異議請缓標賣由狀悉旣據提起異議之訴姑准暫緩標責▲孔少耕請求銷案及處分債務人遺留物由狀悉准就唐永林部分銷案丁阿六三科月之遺剩財産仰候飭吏估價作抵債權人租金其不足額再往憑證▲陳鳳石聲明異議請緩執行由狀悉案已飭吏執行如該民與汪瑜述租期尙未届滿儘可速即依法提起異議之訴否則仍須即時執行▲張永祺爲貨欵一案請重開辯論由狀悉案已辯論終應候判决所請着毋庸議▲張永祺爲與章錦文貨欵案委任代理人由狀悉案已辯論終結所請未便照准▲李景嵩爲義女在夫家逃走聲請備案由狀悉▲王國衡請展期審理由狀悉案已辯論終結所請應毋庸議▲黄子毅聲請執行由狀悉仰候飭傳訊追▲汪祖蔭請函催慈谿縣協助執行由狀悉查此案前准慈谿縣政府函覆已將李洪氏所有不動産查封鑑價拍賣在案現在究屬有無投標價買之人仰再函催原縣查覆核辦▲倪姚氏聲明案情請酌减利息由狀悉業已告布拍賣仰靜候標價可也所請應毋庸議▲沈有章委任代理由狀悉准予委任▲馮幼如聲請執行由狀悉據債務人交洋一百元餘欵已限期繳清矣▲王青泉聲請執行由狀悉已傳追矣▲顧良忠聲請委任代理由狀悉准予委任▲馬愼齋聲請銷案由狀悉應准銷案▲殷達心聲請執行由狀悉候飭傳訊追▲殷李氏聲請執行由狀悉候飭傳訊追▲程錦章請領銀洋由狀悉仰於本年四月三日上午九時來院候諭▲王育泉聲請執行由狀悉候飭傳訊追▲陸協邦請求查封由狀悉准予飭吏查封▲連阿川請求展限償欵由狀悉姑准寛限十日仰收欠欵本利及訟費如數繳清毋得再延▲彭太冲請求領證由狀悉仰於四月五日下午携證來院具領▲徐文蔚請求執行由狀悉查案未確定所請暫從緩議▲沙寳榮請求執行由狀悉正在限期繳欵中仰即知照 
　刑事判决　陸友生傷害及孫林生附帶民訴一案（主文）陸友生傷害人之易體處拘役七日裁判確定前覊押日數以二日抵拘役一日陸友生賠償孫林生醫藥等費洋十六元▲楊阿木搶奪一案（主文）楊阿木共同强盜處有期徒刑三年九月裁判確家前覊押之日數以二日抵有期徒刑一日電筒一個没收▲陳白華公共危險一案（主文）陳白華未受允准而持有爆烈物處有期徒刑三月裁判確定前覊押日數以二日折抵一日▲陳明高妨害業務一案（主文）陳明高對於公務員依法執行職務時犯强暴脅迫處有期徒刑三月裁判確定前覊押日數以二日折抵有期徒刑一目▲李阿唐玩業致死一案（主文）李阿唐因業務上之過失致人於死處有期徒刑四月裁判確定前覊押日數以二日折抵徒刑一日李阿唐應賠償高禮明醫藥棺衾及慰藉各費共洋一百五十元▲孫阿根妨害家庭一案（主文）孫阿根當塲激於義憤而殺人處有期徒刑一年二月裁判確定前覊押日數准以二日抵有期徒刑一日柴斧一柄没收孫裴氏即孫潘氏連續與人通姦處有期徒刑一年裁判確定前覊押日數准以二日抵有期徒刑一日　以上三月二十九日 
 
 

Page 17

 
 
[商業新聞]  
　　雜訊桐油五百桶、今日運英國、 
　五棓子一百八十包、本日運英、 
　澳洲麥子昨到三千噸、 
　美國金山地毯運到四十箱、 
　吕宋白糖裝到一千一百噸、 
　礦砂二百噸、本日運往歐洲、 
　烟葉二百七十件、日紗三百件、運往南洋、 
　澳國電話機裝到七十二箱、 
　新金山轉到橡樹皮四百八十件、 
　金融　封關中金市回高九錢 
　　昨逢西節假期、銀行封關故金業交易所營業時間祗上午十一點至十二點止一小時、同業中買賣尙稱平定、物品條子稍有進出、順利、永大、萬興等皆係賣出頭寸、而買進者大致零户補空、人心似堅、價稍已提高、計五月份開盤三百五十三兩三錢、計加八錢、大條轉縮、匯兑不更、市况平靜、嗣後互有二三錢上落、由五十三兩五錢、回至三兩二錢、至十一點半光景、加增二三錢、此時買方似多、旋後爲五十三兩六錢、十一點三刻始見回小一二錢、乃大連帮略有售出、至午刻收盤爲三百五十三兩四錢、比較前日計回高九錢、查一小時最大價五十三兩六錢、最小價五十三兩二錢、只有四錢上落、登帳補水不計、物品開盤五十三兩五錢、收盤五十三兩五錢、今天（三十日）至四月一日止停市三天云、 
[金融業因封關而冷靜]  
　市場槪况　昨日市場方面、早午兩市以銀行旣無交易、錢業對同行進出、本屬有限、故趨勢甚爲岑寂、即交易之銀欵拆票、及洋欵買賣、均在疏淡之例、各種市價、遂無升色可能矣、 
　厘拆價格　早市厘價爲七錢一分八厘半、較前日早市驟跌半厘、午市以買方稍殷、結果改昻一毫二忽半、爲七錢一分八厘六毫二忽半、銀拆市價、因拆票疏滯、銀行劃頭無市、故形勢軟弱、結果早午市均爲五分、較前日午市亦小二分、 
　輔幣市情　江南小洋久無旺象、昨日更爲冷淡、交易早午頓寂、以致市價亳無升降、仍爲六錢一分五厘、廣東小洋、早市爲五錢八分六厘二毫半、較前日略好二毫半、午市賡續加昻二毫半、爲五錢八分六厘半、做出交易、早市十二萬角、午市三萬角、銅元仍爲四百十三千文、 
　銀洋進出（銀欵）昨日銀行仍援曩例、西節封關、收解絶無、雖華商方面不停者、固有收解、維厥數有限、同行銀公單收解一千九百餘萬、拆票交易、早午市共計四百七八十萬、（洋欵）匯劃票欵、早市做出九十四萬七千、午市做出卅二萬、鈔票交易、早市僅一萬五千、午市無市、同行洋公單收解二百五六十萬、小錢莊僅售出匯頭二十餘萬、鈔票因銀行休業、無收兑消息、又日前（二十七日）公債證券等交割、現貨數額達五六百萬、曾誌前日木報、兹悉前日（二十八）又有若干數額交割、計外商銀行交現四十餘萬、華商銀行交現七十餘萬、錢莊押欵出清及投機應交者、約有三四十萬、而代各商處理理貨、及洋欵交割之數量、竟有二百二三十萬之巨、故共計兩日中交割數額、總計達四百萬光景云、 
[銀價回縮匯兑參差]  
　　昨爲耶穌節、俗稱外國清明、各銀行循例休假四天、須至四月二日辦公、是以外滙、外股、等市槪無報告、惟大條銀由英倫來電、近期囘縮一二五、爲二十五便士九三七五、（合英金二先令六便士六二五、）遠期縮一二五、計二十六便士、中國先進後出、投機家亦進、市况平靜、又美銀價降落二五、爲五角六分二五、英對美仍計四元八角五分三一二五、美對英亦仍爲四元八角五分三七五、日美仍計四十四元六二五、日英漲零六二五、爲一先令十便士一二五、倫敦先令低落零六二五、計二先令七便士、又本日十一點二十五分電通社來、日美賣價升零六二五、買價勿更、日英出入價均未更動、遠期日美出入價均高零六二五、日美賣買價漲零三一二五、 
　證券平交九六做開四百六十萬 
　　（北平）前塲九六開盤一九、高至一九六、收盤一九五、銷二百二十四萬、鹽餘券開盤四六、收盤上八、銷十四萬、後塲九六開盤一九三、低至一八六七五、收盤一八七五、銷二百三十五萬五千元（二十九日下午七鐘） 
[公債成交五百餘萬元]  
　市價先漲後跌　結果稍高 
　　昨日本埠證券市場各債市况、現貨益形清閒、雖開出種類頗多、成交稀少、前後市共開出十二萬八千元、内九六萬元、善後三萬一千元二五二萬七千元、捲菸六千元、續發二千元、七年及整六各祗一千元、期貨市價上落較前活動、市况比前日爲旺、全日做開四百九十萬元、内善後較巨、分四月期九十三萬五千元五月期一百零二萬元、整六次之、計四月期八十四萬元、五月期三十九萬五千元、續發四月期六十二萬元、五月期三十四萬五千元、七長四月期四十萬元、五月期三十四萬五千元、至各債之趨勢、前後市漲跌不定、前市兩盤、市上人心看好、買進交易熱閙、漲勢殊勁、較前日曾漲高一二元左右、後市開盤、市面情形略平、雖債價已見稍疲、爲數微細、至收盤、賣方陸續有巨額抛出、而買氣已不及前、債價遂一致下降、結果善後整六各有一元六七角之變動、其儘均有一元許上落、較前日則一致稍漲、特察債市情况、目下殊難增漲也、兹分述於後、 
　整六　現貨惟前市成交一盤、價七十二元、較前日回漲一元、期貨四月期七十二元一角、比晨初跌一元三角、較漲二角半、五月期前市最高到過七十二元八角、後市漸跌爲七十一元七角、較漲七角半、 
　七年　現貨亦僅上午稍有交易、價六十九元二角、比前日回漲二角期貨四月期最高七十一元一角、收市六十九元八角、比前日回漲三角半、五月期七十元零五角半、較漲八角、 
　續發二五　現貨大票惟前市開出、價自八十元至八十一元、比前日回漲一元六角、小票無交易、期貨四月期七十九元六角、比上午小五角半、較前日續漲二角、五月期七十九元二角、較前日漲七角半、 
　善後　現大票自七十三元漲爲七十四元、比前日漲三元三角、小票六十九元四角、上漲亦達二元九角、期貨四月期上午最高曾達七十四元、後市低爲七十二元八角半、比前日續漲四角半、五月期前市自七十三元四角漲至七十四元六角、後市跌爲七十二元九角、與前日價同、 
　捲菸　現貨大票六十元零一角　比交割前漲三角、小票五十八元七角、較交割前亦回漲七角、期貨無交易、 
　其他　現貨二五大票三十一元八角、比週二回漲三角、小票三十一元三角、較上星期回跌二角、九六現貨十九元一角、比前日回漲七角、 
　紗花　交割日現本紗只包未開 
　日紗成交一千四百餘包　行情漲一兩外 
　現紗　棉紗市情益覺平疲　客帮實銷異常嶺寂、蓋以時局形勢日緊、長江各帮均無生氣、兼之濟案業已解决、本紗生意愈滯、問津者絶少、因之交易完全停頓、人心頗虚、如現銷久持不動、本紗或有大跌風也、但標紗只可以本紗交解、範圍較小、如廠商及買方再行操縱、市面仍難大跌、市上日紗形勢異常熱閙、均係同業中輸嬴心思交易、亳無實銷、標紗月底交割停一市日、至現本紗交易全無、而日紗交易大暢、漢口帮進二十支日紗一百包、内地帮進十包、同行中進日紗一千三百包、行情漲一兩外、本紗一包未曾做開、午後同業及客帮因廠商售出之貨、不交給客方、多數交解期貨、於是召集開會、對付廠家、因之生意全無、售開之盤列左、 
四二支水月二八二·○○四月小包二十支藍鳳一七三·○○四月漢口 
水月二八一·○○四月小包立馬一七五·七五同行 
二十支彩球二三七··四月同行鴻禧一七一·○○同月同行 
彩球二三七·○○四月漢口立馬一七六·○○四月同行 
彩球二三八·○○四月同行立馬一七七·○○四月同行 
藍鳳二三四·○○四月同行立馬一七○·○○小包内地 
藍鳳二二五·○○四月同行十六支藍鳳一六五·七五四五月 
二十支藍鳳一七四·○○四五月藍鳳一六五·五○四五月 
藍鳳一七四·七五四五月藍鳳一六五·○○四月 
　現棉　昨以外棉轉漲、致人心趨堅、市面尙佳、但廠商辦胃呆滯、碼頭上來源仍稀、售開之盤列左、 
下沙花二一四·六○同業中進一○○包棧交 
[紗交增加四月份棉紗證金]  
　自今日起新賣買加收每包六兩 
　　本埠華商紗布交易所、近爲避免市場發生危險起見、特於四月份棉紗新賣買加收特别證金現金六兩、於二十九日發第一一七八號市場揭示云、本所自三月三十日起、各經紀人所做四月份棉紗新賣買、加收特别證金每包現金六兩、兩存帳照收一方、除通知經紀人公會外、合行揭示云云、 
[外棉續堅]  
　　棉花　昨日美棉市况堅穩、先因天氣良好而疲、後因華爾街有力及空户抵補而堅、計期貨漲七至二十五磅音、現貨漲十磅音、英棉期貨漲十一二點、現貨漲十二點、埃及棉現貨漲二十點、印棉初隨業棉上漲、後因投機大户抛賣而軟、計平果爾漲一羅比、奥姆辣不動、遠期漲三羅比、白羅溪不動、遠期漲三羅比、原電錄左（二十八日電） 
棉美比上日合申規英棉五月一○·七三漲○·一一四六·四六 
五月二○·七九漲○·一二四四·六二七月一○·七三○·一一四六·四六 
七月二○·二○○·○七四三·三六十月一○·五六○·一二四五·七二 
十月二○·二九○·二五四三·五四現貨一○·九六○·一二四七·四八 
十二月一○·二○○·二一四三·三六埃及棉一九·四○○·二○八一·○五 
一月二○·四○○·二五四三·四四印棉平果爾三六九漲一羅比二六·九五 
現貨二○·九五○·一○四四·九六奥姆辣三二一不動三二·一五 
白羅溪三六一不動三六·一五 
　棉紗　昨日大阪三品期棉期紗均停市、現紗、二十支藍魚二百四十五元、漲一元、合申規一百七十七兩三錢、二十支紅財神二百三十六元、漲一元、合申規一百七十兩八錢、十六支福島二二百二十七元、漲半元、合申規一百六十四兩三錢、十六支三馬二百二十六元、跌半元、合申規一百六十三兩六錢、 
[三月份標紗交割之經過]  
　交割價一百八十三兩　交割額二萬八千六百包 
　實行交割一七○五○包　爲標準市場空前未有之巨額三月份標紗自年頭紅盤開始價一百六十二兩九錢以來、市盤步步上漲、且趨勢緊張、漲風猛鋭、蓋以廠商及印商買方内幕均早有組織、因之市氣十分堅昻、同時市上客銷尙稱發達、以時期正在春銷之際、故買方軋空之意堅强、不肯放鬆、在一百七十三兩時、稍有一度停頓、後以時局消息不佳、回跌三四兩、曾至一百六十九兩三錢、嗣至十號外、一號經紀商恒豐廠大批吸收、一日聞購進三四千包、於是形勢險惡、一躍二三兩、賣方發生極大之恐慌、由七十三兩　　漲至一百八十兩外、但彼時之實銷價、尙低十兩外、而期紗漲風尙未稍殺、大有抬至九十兩之勢、後以一部份賣方經紀商對於追金不及交解、要求停拍、相持不下、後經有　者調停、買方始允售出一萬包、　場風波始告平息、而尙有數廠售出之貨不准交解標準、故散户　　恐慌之狀尤甚、結果交割價爲一百八十三兩、交割數計二萬八千六百包、額數之巨、爲標準市場之新紀錄、實行交割爲一萬七千零五十包、兹將紗名列下廿支　　福三○○十六支金城一、六○○十支金城二、三○○十支紅荷豐七五○ 
牧羊二○○人鐘五○○帆船一、五五○金鷄六五○ 
人鐘四○○汽球三○○大發一、一○○地球六○○ 
金城二五○紅團龍二○○孔雀一、一○○富貴五○ 
寳彝五○金鷄一五○雙喜九五○人鐘四○○ 
十六支富貴六○○孔雀一○○魁星七五○寳彝三五○ 
紅魁星四五○大發三五○鴻福二五○得利五○ 
雙龍三五○ 
收貨印商佔多數、交貨方面爲廠商、自行交割達一萬一千五百五十包、總值銀五百二十三萬三千八百兩、兹將收交兩方經紀人及包額牌名分列於左、 
　交貨一號恒大一、○○○四八號同興二五○二七號榮興五○ 
四號大孚六五○五二號裕記五○三二號昶記一、七五○ 
八號溥記四○○五號益昶四○○三七號漢豐二五○ 
二號昌記三五○五作號義餘二五○三八號森康一、一五○ 
一五號復盛一○○六一號協生二五○四一號勤豐一五○ 
一九號達記八五○六六號利昌五○四四號義康五○ 
二一號同餘一五○六九號新大六五○四六號愼記七○○ 
二六號天隆三○○三號吉豐五○四九號頣大一○○ 
二八號泰興二○○五號懋記一、六五○五三號泰昌二、二五○ 
三六號達豐八○○一○號恒益五○五六號長豐六○○ 
三八號天成三○○一四號裕康一五○五九號恒昌四○○ 
四○號同豐一、九○○一八號公泰六、四○○六五號永大五○ 
四二號愼裕五○○二○號同發七五○六八號信誠二五○ 
四五號恒德九○○二二號泰生康三五○ 
　收貨二號吉豐五○六三號生泰二、○○○二○號同餘七五○ 
二號益裕一、六○○六九號新大六五○三三號愼昌三、一五○ 
一九號達記二○○八號溥記一、三五○五六號長豐六、二五○ 
二七號榮興二、六五○一八號公泰二、八五○六五號永大五○ 
四四號義康六、○五○ 
[三月份漢標交割之經過]  
　交割價三十四兩　交割額二萬五千一百担 
　　三月份漢標市况、在月初趨勢頗疲、大衆心理着低、以其内中有數萬件之套頭、月底必須交解、收貨者較缺、所以議論不佳、市盤在三兩外盤旋、最低曾到二兩九錢、後經外棉平靜、趨勢反漲、而廠商及洋行辦意活動、查自紅盤開始以來、銷去二萬餘件、市氣因之較昻、新賣户較爲缺乏、而漢帮掉期將近月購進、放出遠月、故近月愈緊、中途以長江戰事爆發、來源恐有斷絶之虞、市况尤緊、結果爲三十三兩九錢半、交割價三十四兩、交割數二萬五千一百担、收貨廠家、交貨漢帮及套利者、兹將收充兩方經紀人及牌名額量分誌於後、 
　交貨六號實記一○○五六號長豐三、○○○三六號達豐一、三○○ 
一○號茂記七○○六八號信誠二、五○○四五號恒德一、三○○ 
二六號天隆三、一○○一○六號瑞大一○○五一號義成二○○ 
三二號昶記二○○一○號恒益七○○五八號義餘七○○ 
三四號瑞元二、○○○一八號八泰三、一○○一○二號益成七○○ 
三九號森康一○○二八號泰興二、三○○一○七號嘉發三○○ 
五○號盈豐四○○三二號愼昌二、二○○ 
　收貨　二號昌記四、○○○五一號義成三○○三二號昶記三○○ 
六號實記一○○五九號恒昌六○○三四號瑞元二、○○○ 
一七號茂記三○○一○一號源大五○○三九號森康一○○ 
一八號公泰三○○一○六號瑞大一○○四六號愼記二、○○○ 
二九號達記二、一○○五號懋記四○○五三號泰昌二、六○○ 
三二號愼昌九○○一○號恒益五○○五六號長豐一、○○○ 
三六號達豐一○○二八號泰興一、九○○六八號信誠二、五○○ 
四五號恒德一、五○○九號明華七○○一○七號嘉發三○○ 
糧食　米市一致趨軟 
　銷化甚呆　價格稍修近角 
　閘北　昨日河下來源陸續、去化極滯、常帮北粳、銷化不佳、買氣沉悶、回小近角、薄稻市銷見平、未有增减、羊秈情况轉軟、高貨勉立、中次見短半尺、杜子秈市勢亦呆、到貨已接、因此盤面回落五分、客埠和與廠機尖殊少上落、平定之格、變元銷路不爽、各路來源漸連、故亦趨疲勢、統市斛數三千三百餘石、 
　滬南　河下到船十餘號、本街銷化似不開展、常錫機粳漸呈萎疲、頂貨十二元七角左右、蘇同白粳存到較薄、因仍定立、青頂泗涇、西塘等薄稻、因到源轉旺而不振、大盤削夫半角、洙涇葉榭等早稻、較薄稻爲穩、市勢仍平、羊杜尖客銷雖連、然因時局關係人心欠佳、致轉軟態、變隂元仍爲穩立、未有榮辱耳、 
[大批洋粉到滬後之標準粉]  
　市面已呈疲懈之勢 
　　昨日粉市上下午開盤後、各月份市面、大致均呈平疲之態、二月份因距交割日　、雙方均鮮發展、且新近曾由天祥、隆茂、等洋行、裝到坎拿大洋粉十一萬餘包之巨、似乎現貨已多一生力軍、雖標準尚爲廠家軋住、業内外之人心、終不免軟弱也、三月份前由某廠吸收、曾一度回振、惟近以環境不佳、小廠亦略有出擋、故市面亦轉不穩、至遠期新粉、抛數雖未湧暢、新買户亦未有增加、故亦呈疲懈之勢、結果二月份較前日小二厘半、三月份小七厘半、六月份小五厘、七月份未動、八月份小二厘半云、 
[麥市盤旋　高低不出一分]  
　　昨日麥市上下午開盤後、各月份市面、大致均呈盤旋起落之慈、高低升降之數、　　　　　分之進出、二月份按近月底　　、甚週、空頭略有抵補、故午後比午前見好一分、餘月均呈疲滯、上市二月份大一分、三月未動、六月小一分、七月大一分、八月未動、麥現依然沉寂無聞、到旣不濃、銷亦清淡、昨日乃無成交云、 
[雜糧各貨均趨平疲]  
　黄豆稍軟　昨日荳市因連訊微跌、滬市隨軟、但各擋去化尙可交易、似勿寂寞、總觀大勢、皆因時局關係所致也、計開大連元豆九車、價四兩八錢至六錢六分、又夾青豆一車、期貨本月份四兩七錢四分、回小一分、 
　期餅見平　標準邊餅極爲平定、市場交易亦屬凋零、故近期竟乏做開、遠期六月上勉開一兩六錢零五厘、未有上落、 
　紅糧續疲　大連糧續見平疲、鄉莊等進意雖有、然挑别修削甚嚴、故行情又軟二分、做開黑壳三兩一錢四分、共計兩車、 
　芝蔴欠佳　近日芝蔴到貨寥寥、各擋交易均係申地存貨、但去化異常平　、市况欠佳、全市祗開漢口白蔴一百四十八包、價八兩零二分、 
　生仁趨定　車來生仁甚稀落、輪貨稍有、而廣帮進胃極懈、各帮銷場完全受時局影響而不振、昨開　城貨一百五十包、大連貨一車、船面八兩三錢半至七兩七錢八分、 
　油市回小　輪船期油因銷場淡薄、到貨漸旺、兼以連電轉軟、賣氣見盛、二月下期開十三兩一錢、計小共一錢、現貨開生油二百件、價十四兩一錢半、 
　洋客秈祇内地浙路去化　昨日洋客秈市况、北帮未有問訊、而本街與内地浙路等則續辦、市面依然持平之象、惟長江貨如江西、湖南各路到頭、均因上遊發生戰事、來源逐見减少、而市上客秈銷化尙不絶、故市面上雖未漲價、而貨主心思甚佳、頗有居奇之意、惟因大帮未動、暫時亦雖扳俏、昨日統市售開湘砶一千五百包、贛機皖六百多包、蕪機米二百七十包、西貢一號二百懈、中次照降、特高貨未有成交云、 
糖市　粗砂白逐步下落　建冰糖陡跌四五錢 
　　昨日糖市産區電報無到、公會市場劃盤、二十四號粗砂白交易頗寂、市喊七兩一錢、而無受手、磨細砂白劃價至七兩一錢半、成交尙盛、於是買方吃價粗砂白價至七兩零五分、略有交易、然賣户亦稀、後市喊增、結果雖未有增漲、但比較前日市面、又落五分、而市形則甚俏秀、號盤僅有大來號開出國産五福牌建冰五十箱、價六兩六錢、要手尙盛、比之前盤驟跌四五錢、泰源牌迄未運抵、統手冰問津甚靜、市形更弱、大都價至六兩二錢、或可成交云 
　海味　哈士蟆放盤求售　 
　哈士蟆　去冬出新以還、市盤迄未起色、緣業此者逐漸加多、致有放盤情事、行市高低不等、刻售每担銀一百兩左右、如將後走銷發動、存底步化、後勢則易於提升云、 
　黑胡椒　自號盤開鬆之後、客銷稍形活動、惟長江上游、近因發生戰事、影響所及、故辦手頓覺呆滯、而售盤實有不能立定之勢、現市黑大椒抖六十一兩、一號椒爲六十二兩、受主亦稀云、 
　絲茶人造絲運浙有待 
　因綢商爭减税率　一致議决暫停裝運 
　　浙省人造絲原定税率、幾高出蘇省一倍、綢商因不堪負擔、籲請减輕征收、以恤商艱、兹悉各綢商以目的未達、現已議决各屬人造絲一致暫緩裝運、以示消極抵制、故日來滬埠人造絲存底激增、運浙尙須時日耳、 
[紅茶新訊]  
　　韶光易逝、轉瞬又届清明、吾國出口著稱之茶市、將於此時而發動、一般茶商、無不籌算開塲、資本簿弱者、亦復賈其餘勇、集股前進、其目的俱計東榆之失、而兾收之桑榆、據最近探悉各産地莊號之　起有如春笋之怒發不可遏抑、其一種蓬勃之盛、不亞於往所、兹將本年紅茶産地發軔情形、調查分述如下、 
　祁門　祁門紅茶、質屬高莊、極合洋莊上等銷胃、爲國内紅茶中之冠、去歲因小價高、香質遜兼以製法不良、結果大槪虧折、而茶商熱度、並不因此而少減、故今歲祁浮兩路茶號、除原有莊號無變動外、計祁門新增七家、浮梁四家、婺帮三家、各號製茶河口工人、均早訂約包攬、準谷雨前到莊佈置、現正搜買箱板柴炭各物、已在預備開場中、 
　秋浦　秋浦茶屬中低莊、前歲因莊號少、山價廉、獲利倍優他處、去歲祁浮及本地茶商、以有利可圖、視線咸注意於此、故舊歲秋地茶號、較前年激增兩倍之多、卒至山價提昻、結果均告折蝕、今歲原有茶號、以此處不可經營、復多移設祁浮兩地、駐秋源豐潤茶棧今亦移駐挑墅、秋邑茶市、今非昔比矣、（未完） 
　疋頭　最近呢羢之趨勢 
　　呢羢毛貨於春場爲旺令之期、公會市勢大有進展、惟較諸往年已大爲不同、紅盤開價較賤、成交實價尤廉、暗中互相喊低賤售、除少數老牌貨較硬外、餘均紛紛下跌、即定貨號亦因急於脱貨、减低定價、　因到貨擁擠、舊存充斥、而各帮進胃甚薄所致也、昨什色華達呢元莊藍灰雜色素嗶嘰、洋裝套頭呢、法藍羢、雨衣布、羽紗呢之類、交易尙稱繁盛、大半爲零疋放賬生意同益會於前日（二十九）上下午共開出二十餘箱、由本街門莊與洋服帮等所買進、其當日不及送出者、須過星期二方能出貨云、 
　五金洋釘北路生意發動 
　洋釘市面、昨經牛莊·安東·天津·青島等帮採辦後、市面頗有發展之象、本街建築帮等亦有購買、故市况益覺熱閙、惟長江一帶以時局關係、紛紛來電停辦、大勢未免爲美中不足、貨價統盤每桶售五兩六錢、惟花色較次及外棧交貨者、其價尚可便宜也、惟産地市價扳漲、如美貨每桶三金元、英貨十二先令八便士、兹將昨日做開市價錄左、（單位兩） 
一寸至二寸五·五五一寸六·二五二寸五五·五○五寸五·二○ 
三分七·二五寸二五六·○○三寸五·四○六寸五·三○ 
四分六·九○寸五五·八五三寸五五·四○七寸五·五○ 
五分六·九○寸七五五·七○四寸五·三五八寸五·七○ 
六分三·九○二寸五·六○四寸五·五○三五 
　煤炭　柳江煤成交奇旺 
　售盤略有上落 
　　此次裝到之柳江白煤、近日交易奇旺、每日亦有場成交常在千噸左右、而售開盤價、互有上落、有十一兩四錢者、市十一兩六錢者、惟公司大盤、每噸仍售十一兩半、又特别長城白煤、售出亦夥、前日統計成交亦有四百七十餘噸、售價每噸自十三兩六錢半至十三兩七錢半云、 
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
自由談 
[年年此日弔黄花] [  甄瑶]  
　　十八年前之三月二十九日爲廣州之役七十二烈士死難之日。其臨難之勇。死義之烈。爲中國有史以來所未有。諸先烈死事之關係吾黨吾國至重且大。當兹國基初奠。黨政方張。尤應闡揚往事。作後起之楷模。俾知加意愛護諸先烈所奮鬥創造之中華民國也。　廣州之役直接之動機　庚戌冬。總理在庇能。决定籌欵大舉於廣州。於十月十二日在總理寓所。開秘密會議。到會者有黄克强趙伯先胡漢民熊玉珊鄧澤如胡毅生等四十餘人。總理宣布時機已迫。應爲破釜沈舟之計。此直接之動機也。 
　廣州之役軍械之藏置　軍械有購自日本。有購自安南。有購自暹邏。有即在香港置辦者。彼時清廷防範綦嚴。幾無法運入廣州。其所以運入者。大都密置於頭髮箱内。或夾帶於各種用具中。或夾裝於顔料罐及皮夾内。運至廣州後。即以藏諸始平書院江氏書院之神龕底及雙墻内。 
　廣州之役發難之决定　發難時期。初擬辛亥三月十五日。後因軍械欵項。尙未到齊。不能發　。又因清吏大爲戒備。進行益形困難。至二十七日。聞藏置在廣州之一部分槍枝被收。諸人心灰意亂。彼時黄克强大僨。拍案慷慨言曰。（今日之事無論如何。必行進攻。一則前此革軍屢敗。今復以全力來。必須冒險進行。若心存畏葸。則革命永無成功之日。二則此次冒險運械。所費不資。一散即難再運。若無端解散。人將疑吾人爲誑騙。是絶吾黨將來籌欵之路也。三則軍人性質。有進無退。吾儕旣奉總部命令來粤。今不戰而退。如軍令何。如鄉國訕笑何。吾志决矣。我獨拚一死以殺李準。（時廣州總督）以謝海内外同志）。諸人感其義。因决於三月二十九日下午五時起事。　烈士陣亡時情形　黄克强率部由小東營出。巡警有阻者槍殺之。疾行攻入督署。猛擊衛隊。殺其管帶。直入後廳。搜索殆遍。無一要人。方欲出署。適李準率大隊由前門入。因衆寡不能敵。乃死力衝圍而出。乘隙離城。故黄倖免於難。喻培倫攻督練公所。遇防勇撓路。以一人當先。抛擲炸彈。防勇披靡。羣鳥獸散。烈士逐之。因擲一彈過近。碎身而死。林文率部擬再攻督署。適遇李準援軍。烈士向前招撫。高呼同胞。我等皆漢人。當同心戮力。共除異族。恢復漢疆。不宜自相殘殺。聲未畢而槍已中腦。血肉紛飛。腦漿濆湧而仆。方聲洞亦攻督練公所。身已被彈。忍不顧。怒眦欲裂。戰益力。而敵來益多。四面環攻。烈士孤身被圍。略無懼色。猶揮彈突擊。血流遍體。彈盡而死。馮超驤受創。血傾溢。而氣益奮。戰益勇。吼聲如雷。敵皆驚潰。卒以飛彈中腦而死。劉元棟鏖戰方酣。額忽被彈。遽仆。血漬面目。幾不可辨識。呼其名。即仰首。時立其傍者。適其摯友。見狀大痛。乃舁置路側。烈士猶示以母指。揮之去。意促其往圖大事也。移時而絶。其餘皆力戰而死。死者其數不可稽。除給清兵移屍投諸珠江外。翌日尋得於僻巷荒郊者尙有數十人。 
　烈士被捕不屈之情形　自四月一日至八日被捕者甚衆。兹將鞫審時情形略述之。林覺民訊於水提署内。侃侃而談。從論時事。羣賊心折。爲開鐐扣。延坐堂上。假以筆墨。立書數千言。皆血淚救國之語。又在堂上演説。至時局悲觀處。搥胸頓足。且勸聽者洗心革命。建立共和等語。慷慨激昻。聽者泣下。擊獄數日。勺飲不入口。棄市之時。而不改色。李德山臨刑。監斬吏有惜其輕生之語。烈士厲聲曰。大丈夫爲國捐軀。分内事也。我豈不能致富貴者。特不如爾輩認賊作父。不知羞恥耳。慷慨就義。了無怖色。龎雄鞫訊時。清吏詢以同黨多少人。何人約汝起事。烈士曰。我之革命。由心之所信而已。心信則爲之。徐錫麟温生才是也。無所謂約與不約。汝等爲利祿所迷。甘作奴隸。設或志操如我。能保不爲革命黨人乎。對答如流。言笑自若。竟請速死。程良被捕之後。李準嚴刑鞫審。良大駡曰。汝輩鼠耳。無可言者。問其事。不答。問其姓名里居。亦不答。當日所謂啞黨人就義者即程烈士也。劉六符臨刑不跪。屍亦不什。饒輔廷研審數次。施以慘刑。堅不吐實。目責清吏以大義。清吏命警兵槍斃之。饒蹶然起。自赴營内空地告警兵曰。請槍擊吾曰。言畢。即大張其口飲彈而死。是四月八日事也。 
　黄花崗殯葬時情形　自辛亥三月二十九日下午五時起至四月八日清晨止。陣亡者旣不可稽。被捕後見殺者復不可數。有潘達微者偵知各烈士遺骸。除投江供魚腹外。餘皆陳疊於諮議局前曠地。將舁葬於臭崗。臭崗者。刑人於市。叢葬於崗之巨穴中。掩以浮土。暴骨揚穢。過者掩鼻。故名曰臭崗。潘乃賂諸舁屍者。囑移葬於紅花崗。計有七十二具。此即中國有史以來所未有之偉烈也。自移葬之後。廣州國事報首揭其隱。且措辭有不利於潘。潘知事難隱秘。乃將此事顚末宣布。其標題曰。諮議局前新鬼錄。紅花崗上黨人碑。又以紅花二字太軟弱。無黄花之雄。乃改爲黄花。　予曾至廣州。一拜烈士之墓。崗上壙分四横直列。豐碑高聳。林木參天。偉烈雄風。肅焉起敬。聞之當地人云。當營葬之日。隂雲愁雨。行人絶跡。馬路上幢幢往來者。惟舁工數十人耳。然皆噤若寒蟬。默不敢語。其隂慘之氣。悲酷之象。深印於人民之記憶。自廣州之役後。不閲七月。而武漢起義。共和建國矣。是黄花崗烈士之捐軀。其影響於辛亥革命者重且在也。 
[投稿新約]  
　　本刋現因變更體制。特訂投稿新約。敬希投稿諸君注意。 
一·來稿以新聞性質而饒有趣味者爲主。遺聞軼事。亦所歡迎。譯作須附原文。無原文者不錄。以上諸件。如附有明晰之圖畫照片。尤妙。 
一·每稿字數。嚴格限止不得過六百字。務須汰除浮言。力求短雋。如係佳作。不吝重酬。一二百字之小品文字。亦在徵求之列。（每則不以字數計佳作有特酬）短篇小説亦不得過一千字。逾限雖佳不錄。 
一·筆致輕倩寓意深長之滑稽畫游戲畫。圖案式之報頭畫。新裝束之仕女畫。以及奇事異聞之照片等。均歡迎投稿。按作給酬。 
一·本刋現已將今文選藝苑等欄撤消。故凡詩詞文章以及哀啓壽序傳記行述等等槪請勿寄。以免擱置。其他如游藝婚禮一類之記事文及其他沈悶陳腐之作。本刋亦不歡迎。 
一·抄襲家及一稿兩投者。均所深惡。以後一經他人舉發。即永遠不復錄用其稿。以示懲戒。 
一·來稿如因不錄用而須退還者。必須附黏有郵票與書就姓名住址之信封。否則槪不退還。 
一·來稿但須於信封上書明（申報自由談編輯部）收。勿署編輯者姓名。以免與私函相混。自由談編輯部敬啓 
[喉痧常識] [  吳蓮洲]  
　　海上人烟稿稠密。煤氣炭氣皆濃。加以近時天氣寒暖不常。故患喉痧症者甚衆。喉痧固爲喉症中傳變最烈。危險最速。然病者愼始早治。醫者詳細診察。亦非不救之症也。惟喉痧初起。每先微微惡寒。發熱不揚。咽喉微紅哽痛。一二日後。週身佈發痧點。此時全視寒熱之輕重。痧點之透否爲表準。若痧透則熱輕。喉僅小痛。反則熱盛。喉爛壅腫。牙關緊閉。世人未明其理。不注重寒熱痧點。獨治其咽喉。服藥則言忌表。在熱未達痧點未透之候。即 
 
[象兄猴弟] [  中國苐一画社]  
　　這女書記常是選到、今天我决定和她講、不講引起别個人的不服、我倒不好辦了。 
呀！她早......怎麽這一大早就來了！？ 
她一定曉得公事忙　大槪把董事會的信都寫完了呢？ 
至我親愛的 
自從進了這個公司以來從没有像昨天那樣快樂過！尤其是見了矮子經理那副惹厭的神氣會使我氣得發抖 
啊！情書糟糕！ 
 
 

Page 22

 
 
紅氍毹 
[記兩小之兩齣戲] [  舍予]  
　　上星期日午後。小雲小翠以法門寺虹霓關雙劇餉滬人。門前車水馬龍。臺下滿坑滿谷。海上曲迷。莫不畢集。小翠之東方氏。本與荀慧生有雙絶之譽。一種春思摇漾之情。如柳絮因風。渾無着處。其整鬢欠伸等種種身段。無不佳妙。小雲之乳娘。本極馳譽。噪喉宛轉。吞吐重輕。視前又多孟進。復配以朱素雲之王伯黨。允稱三絶。法門寺老生正旦唱做極重。面轉不若劉瑾劉媒波賈貴容易討好。金少山之劉瑾。慈瑞泉之賈貴。楊寳忠之趙廉。皆無懈可擊。劉媒婆一角。不過小翠餘技。顧南北已無第二手矣。小雲之宋巧姣。唱念均似初寫黄庭。恰到好處。柔婉有致。無復昔年過剛過猛之病。屮屮謂尙近與荀慧生交好。或染慧生意味。其語近於謔矣。遇近嗜攝影。尤喜攝於燈光之下。中華照相館主人郭君。前爲畹華攝戲不少。郭君用（愛夫二）之佳鏡。成績固美。愚因陋就簡。於是口用（愛夫四五）之鏡。攝取數張。亦不過劣。兹印虹霓關一幀法門寺一幀。以供同好。 
進苦寒之品。頻用注射之液。不知苦寒與注射。皆足使熱内陷。痧點無從透達。内部津液即易消爍。是以變遷之速。往往不及挽回。又聞世人每以喉問稍有白腐。即謂白喉。微有紅腫。即謂喉痧。此尤乏常識之甚焉。欲知喉痧之常識。在醫者第一須注意寒熱痧點。不宜早投苦寒與注射。在病者第一不使着冷。恣飲寒凉之品而已。 
我友吳蓮洲。與本館爲隣居。精岐黄術。治喉痧尤特長。近以十餘年經騐所得。並製成一種治喉聖藥。確有靈效。用敢介紹。鵑註 
　更正　本月二十七日百熙梅園雅集記。伏案呻吟搜索題句。係倚案微吟戲加題句之誤。名書家裘丈公岐。岐字誤排作歧。合並更正。 
[短篇小説預期] [  公羽]  
　　照他的預期。本來是這樣的。（三十元一個月。十五元自家零用。十五元寄回來。雙方都寛裕了）。的確。像他賦閒了幾年。家裏雖有些薄産。終不够維持生活。幸而伊丨他的妻丨很節儉。又很耐勞。替人家奬洗衣服。貼補家用。幾年下來。没有虧什麽。只不過拮据些。一旦有人薦他到上海新華公司去。有三十元一月的薪水。他很滿足了。自家並没有什麽嗜好。上海這地方再繁華些。十五元零用。總很寛裕。在家裏一錢不用。還能過去咧。寄十五元給伊。也足以酬報這數年的辛苦支持。少了一個人吃飯。一定有餘。積蓄起來。將來自有甘蔗倒啖的幸福。窮日子就此結束。愉快的時期開始在目前了。他以爲這樣的預期。並不是希望。乃是事實。 
　無奈未來的事實。預期竟不可符合的。到上海後。換了一個環境。新華公司有同事數百人。絶没有一個像他身上那麽質樸。審美觀念爲人人所有。這樣的一家大規模而裝璜富麗的商店。他在裏面。像是滿盤珠寳中雜了一塊沙石子。他有些兒自慚形穢。而新華公司供膳不供宿。更是破壞他經濟支配的一個致命傷。 
第一個月的薪水。付去五元房租。宿舍中共同用了一個男僕。給了一元。一件夾袍子十二元。還有零碎支配。賸下來的。不够維持個人零用。至下月發薪時。千穩萬妥的預期。完全不能成立。變成了一種希望。並且這希望。還是置在數里外的一個標的不容易射中。 
幾個月的辛苦。只換得洗去了身上的泥土氣息。卤衣服華麗了些。他的零用。還覺得很拮据。天天在盼望發薪的日子。他不由驚起來。尋不着原理。株守家園的時候。也不過如此。似乎精神上還舒暢些。三十元的收入。不知怎麽樣用去的。他又没有寫零用賬。無從去核算。他追求拮据的原理至無可解决時。只得將最近的支出項來作比例。説唔。一雙鞋子要兩塊錢。昨晚肚裏餓了。恰巧幾個同事倡議吃點心去。不過每人吃了一碗麫。自家客氣些兒。做一個小東道。一塊錢會賬。只找了兩角小洋零五個銅元。用錢這般容易。自然不能够寛裕了。他何等的失望。但是一看到身上。又好像得到安慰。畢竟比較在家時風光得多。他也並非忘了家中的清苦。實在是事實上没有法子。丨無可如何。 
然而伊怎能原諒呢。伊那裏明瞭他的處境。只當做他是個負心人。去掉青竹竿。忘却討飯時。全不顧家中有没有飯吃。第一月接到他的信。説是下月底寄錢來。盼望到下月底。仍然一封空信。以後竟連空信也没有了。丨他却是因爲不好措辭的緣故。越是不寫信。心裏反而加一倍煩懊。丨結果。伊懷疑起來。以爲他一定有了外婦。把家中的糟糠之妻。抛到腦後了。他大約有三個月不曾寫信給伊。伊在一個月裏。總有好幾封信寄給他。越是不覆。伊的懷疑。便好似由理想而漸漸得到證明一般。證實了他有外婦。不然。决不致連回信也不寫到。這一憤。幾乎氣成了大病。睡倒了有一星期。 
丈夫有外婦。這是女人家最不能容忍的。什麽也不顧。拚着性命去閙一下子。伊含了兩胞眼淚。居然跋涉關山。尋到上海來了。還幸有個常常往來上海的鄰人。順便送伊來。没有發生意外。第一天就尋着他。他怎麽不驚。但也没有什麽話説。先送伊到一個客棧裡住下。可憐他這時候。身畔只有幾角錢。只好向同事借了幾元。陪伊和鄰人去吃飯。晚上又陪伊去看戲。伊懷着滿肚子怨氣。本來無心作樂。他裝着笑臉兒。百般的殷勤。一定要伊去。伊想旣已至此。有話儘可慢慢的説。何必放在臉上。就隨着他去看戲。不料反因此弄出誤會來。 
他眞想不到。走過寗波路時。因爲負氣。獨自在前面走。相距了有二三十步。路旁一個打扮得很妖嬈的女子。拉住了他的一隻臂。他擺脱不開。伊偶然回過頭來。看見了。同時他已將那個女子摔開了。伊倒還有一些涵養工夫。没有發作。只暗暗説。（這是實在。原來竟眞有這種行爲的。咳。伊更氣得利害。勉强看戲。自始至終没有開過口。在鑼鼓喧天的戲場裡。只是低着頭拭涙。（這一個武生很有工夫。你瞧。長板玻的趙雲出塲了。）他逼着伊。推推伊。伊絶没有心緒賞鑑這個唱做俱佳的趙子龍。 
　才回到客棧。伊忍不住的大開談判了。他把種種困難訴説一遍。伊那裡相信。説。二三十塊一個月。還不够用麽。從前一個錢没有。怎麽過去的。他説。（連我也不明白。衣服也不是每月做的。只不過六塊錢房租。其餘都是零碎用去。竟還很虧空。欠了同事們不少的錢。）伊道。（没有錢也罷。怎麽幾個月連信都没有呢。）他一時不能答。好久才道。（這算我錯。但並非出於本心。就因没有錢。不好寫信。總希望有了錢再寫信。所以遷延下來了。）伊冷笑道。（只怕已忘了我。另外有了新人罷。）他着急起來道（這是什麽話。我何嘗有什麽軌外行動。）伊仍冷笑道裝腔倒裝得像。我們去看戲時。在路上遇見的那個漂亮女人是誰。）伊説罷。别轉頭去。又恨恨道。（實實在在的事被我看見。還要裝腔呢。）他想了一想。才憶起寗波路上有一個野雞拉過他。伊誤會了。不禁笑道。（那個女人麽。丨嘻。那是野雞啊。做生意的。你倒當我的什麽人。）伊不解道。（什麽呌做野雞。）他道。（野雞是最下等的娼妓。上海很多。伊道。（就是娼妓。你也必認識伊。有來往。）他呼寃道。（我怎麽會結識野雞呢。伊道。（不認識伊。怎麽會拉你。女人家也絶没有這般不要臉的。）伊忽然的哭了。這一種誤會。雖然暫擱起來。伊又堅執着三十元一月的收入。如何一個都不寄回去。結果還是説他有外遇。 
伊懷了一肚皮的怨氣。他懷了一肚皮的寃氣。都不能消失。伉儷間的情感。反而不如在家時那麽濃摯。（甘庶倒啖　的預期。完全成爲泡影。夢想。僅僅是剛動身到上海時一種預期罷了。 
 
 

Page 23

 
 
   
 
 

Page 24

 
 
本埠增刋 
[團體消息]  
　交通公學黄花崗烈士紀念會　新閘路温州路口徐鈞創辦之交通公學、男女學生異常發達、昨日開黄花崗烈士紀念大會、行禮如儀、首由校長報告開會紀念黄花崗烈士之事略、繼由敎員楊鳳麒許曉樓等、對於黄花崗烈士革命工作、均有沉痛之演講、末唱中國國民黨黨歌、散會、 
　上海青年中學黄花崗烈士紀念會　霞飛路青年中學、開辦有年、本學期自遷入新校舍以來、學生頗爲發達、該校昨日在禮堂上開會紀念黄花崗烈士情形、計到學生二百三十餘人、首由敎務長胡寳榮君唱名、振鈴開會、行禮如儀、敎員徐震亞報告開會宗旨、及演講黄花岡烈士、相繼殉難之歷史、語極沉痛、繼由舍務主任姚雲甫演説、謂學生均應有繼續黄花岡烈士之精神、來建設革命事業、以期打倒帝國主義、而促進中國國際地位之平等、方不失爲今日眞正開會紀念黄花岡烈士之價值云、末唱中國國民黨歌、散會、 
　理敎分會開會　上海理敎靜善堂勸戒烟酒分會、昨日下午二時召集執行委員會、由張一塵主席、行禮如儀、議案如下、（一）本分會奉理敎聯合會、轉奉市政府社會局令實行改革案、議决、准本月内將從前積習切實改革、交蔡學寳領衆、遵照社會局令飭二條照辦、（二）本分會會員大會、應推會塲值理案、議决、推黄敬孚沈莘耕卞春園等各同志擔任、（三）勸戒烟酒宣傳員不敷、應增加案、議决、提交會員大會加推、（四）前會董周從剛之母在天津原籍故世、應辦祭禮案、議决、請張一塵酌量辦理、議畢散會、 
[商場消息]  
　梅園酒家增設午餐之營業盛况　四馬路振華旅館對面之梅園酒家、自開幕以來、營業非常發達、每晚七八時已滿座、遲至者咸抱向隅之憾、各界乃要求該店擴充房屋、以饜衆望、遂情商屋主將隔壁樓面騰出、但每晚擁擠如故、或有遠道來者、因無座而退至其他酒樓者、日以數十計、該店引爲歉事、乃增設午餐、以饜愛嘗該店菜肴之顧客、至菜肴亦分零點正席二種、取價非常克已、開售迄今、已近匝月、各界往試者亦極熱閙、尤以公司行家之職員居多數、且試過者無不交口贊美云、 
　鴻翔公司出租禮服　靜安寺路鴻翔時裝公司所製各種新式結婚禮服、雍容華貴、美麗異常、價極低廉、定貨尤速、並能出租、聽憑選擇、應有盡有、取費極廉云、 
　也是公司之食品　三馬路大舞台西首也是唯一食品公司、現已籌備竣事、定於今日開幕、精美餚饌、改良麵品、以及西式茶點、特製冷食、内部裝修、特别幽雅、座位舒暢、器皿整潔、另雇美麗女子、殷勤招待、定價頗低廉、地點亦適中云、 
　華新公司廉價貨品　南京路中市華新公司、此次减價、特别廉價、貨品甚多、其中長統男女妝絲襪、每雙祗售五角五分起至七角止、西妝領帶每條一元、綉花夾巾每打六角、女皮鞋定價每雙七元五角、减價每雙三元五角、小童皮鞋每雙五角五分、新到新裝西裝絲綢衣料及全部貨物、均由八折至九折出售、黑絲絨帶又到數千疋、因售價低廉、聞連日各烟廠又購去極夥云、 
　豫豐泰酒菜館開幕　四馬路浙江路口豫豐泰紹酒菜館、業已新屋落成、前日開幕、特請超等廚司、各色時式炒菜合味鮮美、是日顧客擁擠、堂官招待週到云、 
[醫藥訊]  
　陳翥雲吕玉玲兩醫師遷移診所　陳君自辭國府軍委會總政治部衛生股長及中央農所醫務主任等職、即返滬與吕女醫生復診於北四川路老靶子路口、但該處三樓過高、不利病者往來、故現遷至北四川路大德里對面二樓、聞吕女醫生曾任南京陸軍醫院醫生、及廣東第二病院醫生、十一軍軍醫等職、現陳吕兩君、欲將與東南醫大同學組織維命醫報、的提倡新醫學云、 
　同春堂老藥局大减價盛况　河南路老巡捕房對面廣東同春堂老藥局、始創在粤、一百餘年、分設上海、六十餘載、爲滬上廣帮有名之藥局、今適六十五週紀念之期、各項丸散藥酒藥油、買一送一、另贈寳匣、其中最爲暢銷者、爲烏麟白鳳丸、人參再造丸、及吉林人參官燕銀耳花旗洋參等、聞近日各界購丸藥得贈寳盒、當面拆看、獲有貴重品物者甚爲滿意云、 
　同濟藥房丸藥之效騐　北四川路靶子路口同濟藥房、係南美華僑黄君所創設、現定本月三十一號行開幕禮、該藥房出品首推白鳳丸蛤蚧酒萬靈油、該方經多數名醫研究、靈騐異常、聞開幕後即行削碼發售云、 
　體生醫院之醫務　廣西路笑舞台對面體主醫院、專治各種性病及花柳毒症、院長爲馮志寅、遠近求診者、頗形擁擠云、 
凱爾氏敎授社交舞之姿勢及其女生之合影 
 
 

Page 25

 
 
   
 
 

Page 26

 
 
   
 
 

Page 27

 
 
[劇塲消息]  
　好來塢開映黄柳霜新片、中國黄柳霜歷演諸片、久爲國人所注意、處女奔情一片、亦爲黄阿媚之傑作、描寫兒女私情、演來入木三分、引人入勝、好來塢戲院購得開映權、今日起連映四日夜、價格照舊、 
　今日與明日之奥迪安　奥迪安大戲院以時值春節、名界俱休沐多暇、因乘時開映名片梨娘艶、及演意大利著名技術家利姆氏之自由車絶技及其夫人之歌舞團之歌舞、以娱觀衆、故前昨兩日、賣座甚盛、良以片屬名貴、且有驚人絶技、及妙舞清歌、有以致之也、聞該院今日央梨娘艶後、明日即行換片、開映德國烏發影片公司出品而歸美國拍拉蒙影片公司發行之宫闈愛情巨片皇宫秘史、該片寫太子的風流、述禁宫的艶跡、温馨旖旎、浪漫熱情、是宫闈片中之最香艶香者云、 
　江東怪傑赴横山攝影　皇后影片公司宣稱、本公司昨午至蘇後、即赴横山攝取森林一幕、在一廣有十數里之綠林叢中、盜黨五十餘人、均乘馬負物、從塵土飛揚中、疾馳而出、此塲演來有聲有色、該處鄉人、幾疑爲眞盜無異焉云云、 
　新人公司之矮親家跳舞塲　新人影片公司宣稱、本　奥迪安今日開映之梨娘艶影片　梨娘艶爲一九二八年美國拍拉蒙影片公司名貴出品之一、由荷萊塢最艶麗之女演員伊瑟雷爾斯頓主演、雷爾斯頓在銀幕上經騐甚多、作風以雅艶勝、梨娘艶、爲寫梨娘之一生幸遇、梨娘本小家妇、顧麗質天生、雖粗服亂頭、未嘗稍損其美、以貧故、投身舞臺爲演員、導演以其美麗足蕩人魂魄、遂率心訓練、旣成材、乃改名而使現色相於舞臺之上、僞云來自歐洲之俄羅斯者、雷爾斯頓固美、一經化裝爲俄婦、更覺雍容華貴、如天上人、全劇本事從此起、如引人入山隂道上、大有應接不暇之勢、迂迴曲折、精彩無窮、該院每場復加演利姆氏之自由車絶技及利姆氏夫人歌舞團之歌舞云、 
 
 

Page 28

 
 
公司所拍矮親家、跳舞一塲、實爲全劇中最有精彩之一幕、舞場佈景、别具巧思、極盡美術之能事、而一切西式之陳設、均係巴黎飯店所借用、音樂爲著名之ＰＴＮＤＡ班、故其一種輝煌奪目之氣象、皆爲滬上各舞塲中所僅見者也、演員亦多至百數十人、一時音樂悠揚、履舄交錯、不憶矮者登塲、亦參雜其間、作種種之漫舞、以至詼諧百出、怪狀畢呈、全塲大爲捧腹、顧矮者之怪異形狀、本不足以登大雅之塲、亦早爲舞塲所拒絶、乃兩矮者思得一計、以一蹲於下、一即踞其上、如是合爲一人、再着一長服、厥狀頗類一彪形闊客矣、及入塲後、苦樂不均、致有種種之滑稽衝突、令人不可思議、誠滑稽電影中之别開生面者也云云、 
　孤星劇社之發起　孤星戲劇社宣稱、本社係由董天鐸包玉露陸福曜所發起、董包二君對於戲劇富有經騐、陸爲留英法電影家、前曾於英倫皇家戲院公演中國劇、頗受彼邦人士贊許、君去歲週遊全球、以考察電影事業、今已歸國、會同董君所編之復活一劇、現招添男女演員、每日在朱葆三路某號内排演、一俟熟後、即行公演於滬上某大戲院也云云、 
　糖美人新片中之俱樂部　上海影戲公司宣稱、新片糖美人、爲陳寳琦君所導演、而佈景攝影諸端、但杜字君亦隨時從旁贊助、但君本爲美術家、兼精於攝影術、故此片之佈景及攝影、頗多獨到之處、固不好高務遠、亦不隨俗同流、能於普通狀况之下、顯示其特點、片中有俱樂部一塲、即足爲此説之證、一切佈置、極爲華美、且處處流露浪漫之色彩、暗示此等場所、實爲艶事奇聞發生之地、兼予觀衆以警惕之感覺、用意極爲深遠、而片中主人糖美人、即發祥於此、糖美人者、乃一賣糖果之女郎、以其妍冶入骨、故有美人之稱、此角色由王嫺嫺飾演、舉止神情、酷肖小家碧玉、神態雖屬風流、眞情在在流露、演來極合身分、扮飾一般遊客者、於放浪形骸、傾心拜倒之神情、亦能描摩盡致、痛快淋漓、旣有趣、亦有味也云云、 
世界今日公映蜘蛛黨　長城畫片公司最新偵探影片蜘蛛黨、准於今日起、在閘北寳興路青雲路轉角世界大戲院開映、據稱、該片爲該公司出品中最有精采之作品、其中情節陸離光怪、令人不可思議、而各演員表演、一舉一動、皆有戲情、不落尋常窠白、佈景亦極偉大像眞、在國産電影中、可爯一時無二之影片、該片在滬地、爲該院第二家出映、想青雲路上、定有一番新氣象也云云、 
 
 

Page 29

 
 
   
 
 

Page 30

 
 
   
 
