# 1896 - 227 - 4908341

 

Page 1

 
 
[繪圖隋唐演義出售] [  集成局代售]  
　　隋唐演義一書久巳膾炙人口雖裨官小説而皆摘取正史筆法淸　旣無齷齪委瑣之句洵爲雅俗共賞之書因坊本漫漶故實奇齋主倩本局鎬鉛排印粄旣精工紙尤潔白每部碼洋一元二角欲購者祈至本埠各書坊取閱可也此佈　　 
[校印王氏潛齋醫書五種○脈學四種] [  圖書集成局代啓]  
　　潛齋醫書五種海寗王士雄先生所著先生博覧羣書研究醫學數十年著手成春名布遐邇其壽風行海向久爲醫林鴻責惜原板久巳　漫册　訛悞甚多讀者憾之今緯文閣主人倩本局用新鑄鉛字校印紙張潔白字畫淸楚一洗模糊之弊首醫案正續次病源匯参次古今辯論一　一方條分縷析誠醫學津梁也○温熱經緯是書彚輯名人方論互相參考發明仲景諸家奥義實執别温熱之要書也○飲食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情欠治法次醫案次藥方共五種每部洋一元半脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[書報紀黃堂課士後]  
　　本月二十六日報紀黃堂課士一則略云新任松江府陳蓉曙太守履新後除命題觀風外復飭所屬各學錄報高才生送至署中會課本月十八日爲開課之期計共舉貢生監七十四名童生八名凡由郡屬外縣來者量其地之遠近酌給川資洋銀一二圓不等是日諸生到署太守一一傳見詢以平詩學業頗有勞謙君子之風日晌午設筵欵之少焉諸生領卷興辭太守送至堂階而别其卷限十日繳齊所命題共四道其第二題係擬撰融齋師友弟子淵源錄謹按融齋者上海龍門書院前山長劉融齋先生也先生諱熙載江蘇揚州府興化縣人生有異禀七歲能賦詩性情誠篤十歲遭贈公喪哀毁如成人家貧饘粥不給先生孤苦力學立志以古人自期待道光十三年遭母喪服闋補邑諸生文名藉甚而嗜學益至爲制舉文法先正大家中已亥科舉人甲辰成進士由翰林院庶吉士授編修居官固窮自勵起居服食有人所難堪者先生處之晏如惟與二三同志講求正學孜孜不怠一時公卿大夫欽慕行誼翕然無閒言咸豐三年充教習庶吉士入上書房行走敬愼供職三年如一日文宗皇帝深知先生御書性靜情逸額以賜六年京察一等記名以道府用旋因病乞假湖北巡撫胡文忠特疏以貞介絶俗學冠時人薦并聘請主講漢陽書院先生至武昌肄業生因賊擾未集乃辭歸游山西課徒數年造就甚衆穆宗皇帝踐阼特旨召用同治三年權國子監司業是秋奉命視學粤東旋遷詹事府右春坊右中允轉左春坊左中允先生試士勤領嚴關防評閱試卷必反復周詳罔有屈抑試畢則進諸生勗以勤學勵行諸生莫不傾心悅服五年引疾歸前觀察永康應公延主龍門書院講席先生終歲在院或閒歲歸里不數月卽蒞院歴十有四年先後教授不下數百人嚴立課程務崇實學龍門書院者本前觀察豐順丁公所創始籌欵興建命題課士而應公實成之同治五年先就業珠書院也是園中闢院舍招諸生肄業先聘平糊顧訪溪先生爲山長蒞院五月卒又聘請興國萬滿軒先生蒞院三月以奉諱歸里其明年就李氏吾園舊址新建書院落成而劉先生至遠近生徒從學者益衆自江浙皖省以迄楚南山右士多不遠數千里來院舍弗能容又增建新舍始定肄業生額二十四名後累增至三十六其膏火銀月各四兩至八兩有差每歲除正月六月十二月無課率於十一月預行次年甄别其餘月課由山長命題二道首題爲性理論次則經解策論先生於光緖六年回里養疴其明年二月卒年六十九院申諸生旣爲位以哭之又請於當事卽院中齋舍後楹立主奉祀每歲春秋致祭由肄業生年長者主祭至今恪恭將事蓋以先生蒞院旣久與諸生浹洽如家人父子度今靈爽常存猶應戀此先生旣卒前巡撫備公以行誼入告奉旨入國史館儒林傳又平江李次靑先正事略補以先生與湘鄉郭侍郎蒿壽灯次其所箸述有持志塾言二卷藝概六卷四音定切四卷説文雙聲二卷説文疉韻二卷昨非集四卷皆刊以行世是爲古桐書屋六種又續刊書三種則讀書劄記游藝約言制藝萬存也太守之以此命題也以郡城新建融齋先生祠堂故也先是德淸童大令寳善以先生門弟子攝令華亭有政聲擬剏是祠而桐廬袁觀祭昶輩咸出貲襄成之東南學派近日流傳於斯爲盛因報紀此事謹書其梗概如左而哲人旣　風會日新又不禁感慨繫之云 
[本館接奉電音]  
　　昨日午後京帥飛電傳來上諭二道敬謹詳登○五月二十四日奉上諭陳寳箴奏查辦劣幕任麟叅欵業經據實具奏現接直隸布政使王廉印電内稱任麟無甚劣蹟查辦不宜太甚等語王廉於並不干己之事輙用印電請託殊屬不合著交部議處欽此○二十六日奉上諭張汝梅奏保舉賢貞請旨獎勵一摺陜西興安府知府童兆蓉老成練達卓著循聲候補知府李希哲精明穩練辦事勤能周銘旗忠誠謙厚心地愛民松山整頓釐務深資得力長安縣知縣楊調元才長心細措置㭲如渭南縣知縣樊增祥學優才長器識淵閎富平縣知縣傅汝梅爲守兼優實心實政長善州知州李端榘才識俱優循聲卓著署蒲城縣知縣張世英廉明精細知善必爲白河縣知縣尹昌齡勤政愛民輿情愛戴署西鄉縣知縣張會垚慈祥愷悌實心愛民鎭安縣知縣林邕實心任事能耐勞苦以上各員據該撫臚舉政績以有可觀卽著傳旨嘉奬仍飭令該員等益加勤奮勉爲循良毋得始終易轍用副朝廷勤求吏治至意欽此 
[蛟水爲災]  
　　皖北采訪友人云自入黃梅陰霾低　天時不正寒燠　恒老於占騐者謂氣候如此山鄉必致出蛟至本月中旬果聞涇縣馬頭地方驀發蛟患飛泉萬丈忽地崩决衝至下游數十里之靑弋江水頭猶高如人立沿河村民廬舍被水疾捲而去者不知凡幾靑弋關廨房屋亦被衝坍不少事後關上稅員婁午峯少尹飛禀蕪湖道署言水勢洶洶無異排山倒海沿河圩隄之被衝决者計四五處羅家圩首當其衝决口刷開四十餘丈之多袁觀察據禀後　　批飭挪墊關欵酌爲撫恤一面札令地方官加緊督夫堵築俾民田尙可補種雜糧至蕪湖接壤之當塗縣山圩各馬　災較他縣尤重縱能及早放晴河潦速退而秋稼已不免損傷其半矧默觀天象災情已露杞人之憂其能免乎 
[豫章火警]  
　　江西省垣采訪友人云五月十九日下午中大街李家巷口某錢鋪儲積洋油之鐵箱滲漏學徒不知利害用火燃松香粘補之火延入箱致油燃著轟轟烈烈毒燄飛揚學徒惶急異常取箱擲諸鋪外登時火乘風勢一發難收焚及鋪面樓房延燒内進鋪中人無路可出咸宛轉就斃於火中鋪右爲靠街磚門鋪前某典亦磚墻鞏固火不能越得免於殃惟鋪左相連八家及斜對面悉皆一炬燎原可憐焦土事後訪知鋪主姓熊當火發時二姪一夥一徒殉焉又一姪冐火衝出傷勢甚重恐亦難免於性命之憂也 
 
 

Page 2

 
 
[約束旗兵]  
　　廣州采訪友人云近日省垣駐防旗人往往結黨成羣滋生事故保畱守訪知一切卽會同左右副都統出示曉諭曰爲凱切曉諭事照得百粤爲海疆衝繁要地八旗乃國家子弟重兵駐防之設原所以外控蠻黎内衛城圉爾兵丁等固宜各安本分認眞操防以成有用之勁軍方不負朝廷豢養之深意本將軍恭承簡命坐鎭廣州深愧輇材膺兹重寄旣有教養之責宜明懲勸之條但八旗中素嫻禮義者其間固多善良而頓起貪謀者此外不無頑梗近悶不肖子弟交結民間匪類搶刦財物擄掠婦女甚至持鎗兇横肆行妄爲深堪痛恨除嚴飭各協佐領防禦驍騎校領催等隨時訪查防閑認眞拿辦外本將軍副都統并會商督部堂撫部院嗣後如有不法兵丁無論在民地旗境滋事者卽許城廂内外保甲團防及緑營巡兵等一體嚴密緝拿通禀從重究辦按律懲治本將軍副都統用特申明利害出示曉諭爲此示諭滿漢八旗及步軍營兵丁知悉爾等各宜恪守旗規趨公奉法切勿蹈此寡廉鮮恥之惡習本將軍副都統諄諄誥誡言出法隨决不寬貸勿謂言之不先也各宜凛遵毋違特示 
[嶺南災景]  
　　廣州采訪友人云賣香婦人每從花埭芳村過海來省挑往叢桂蓬萊一帶求售售完則沿途歌唱習以爲常本月十三日之晚八九點鐘時有一賣香婦由芳村渡海從黃沙登岸肩挑香擔彳亍而行被匪四五人刦掠一空婦六寸圓膚飛奔追赶追至叢桂新街口廣協營勇丁齊出兠拿當塲抱獲二匪搜其身畔藏有六門手槍及單刀等兇械詰之稱係香行巡丁隨有二三人到廠云此二人爲行中夥伴非匪也如不釋歸恐干未便坊衆見若輩口出大言大爲忿怒喝令勇丁一併拿辦勇丁正欲動手若輩已捨命狂奔不知蹤跡遂將所獲二人解往西營訊究○本月十三日上燈時有十餘人裝束如游勇擁入宜民巿某烟館目稱奉命來此辦安烟客皆驚惶無措蜷縮如蝟若輩卽四處搜查隨將櫃上洋銀及烟二缸携之而去事後烟館主擬禀官請緝然天空海闊恐已無處追拿矣○某機房夥携貨行經十七鋪突被匪徒刼奪經勇丁拘獲一名綑解廟中隨卽解官訊辦此去年事也迄今疉經催訊無奈匪徒供詞刁狡以致尙未讞成某日事主親至縣署攔輿投遞呈詞籲請嚴行定諷黃邑尊允之立卽升堂提質尙未聞供認否也○省垣買米多用小銀錢近日巿中人相約爲龍斷之計每小銀錢百枚須貼大銀錢二三圓不等以致主客交易未免多費唇舌南海縣黃邑尊關心民瘼查悉此事大爲不悅大約須出示明定章程也○某日傍晚七點鐘時有匪數人闌人十八鋪廣永福香店掠取櫃内洋銀携之逃逸事主大聲呼喊左右鄰遂相約狂追旋經營勇協力兠拿當塲拘獲二匪皆係積年搶犯想此次必難逭典刑矣○黃沙人某甲向業醫懸壼巿上已有年矣顧其技不甚精良是以求診者寥寥無幾某日忽有寄書郵遞到一函云是香港東華醫院所寄甲卽照例給信資及啓函細觀内有東華醫院名片聘往院中施醫每月薪水二十圓云云不禁喜出望外立卽整肅衣冠附某輪船前往及至東華醫院問訊院中人茫無頭緖乃知被騙懊喪而回○城西醫靈廟戲臺每夜有人歇宿前數夜忽有十餘人均因病而殁無一存者斯眞奇矣○邇者風雨不時西流湍急某日有數客從黃沙渡海往花埭中流忽起狂風船卽傾覆二客從船首翻入海内幸頗知水性得以攀援而上不致隨波逐流然亦險矣○某日沙面法領事官福立君由京師來粤十六日詣撫轅拜謁許仙屏中丞○白鴒票久干例禁自額廉訪禁絶後久已如死灰之不能復然乃邇者省垣又有數家私行收票某日有營勇數人在恩寍地方某宅搜獲製造白鴿票器具遂將其人鎖拿解縣　　 
[柳浦納凉記]  
　　杭州訪事人投函云准補台州明府郭榖齋太守上年奉委署理湖州府事現届期滿奉藩憲飭赴台州新任所遺湖州府缺委請補衢州府洪朗齋太守思亮署理現署台州府正任處州府趙太守亮熙飭回本任現署處州府正任湖州府謙太守貴調署衢州府○錢塘縣束季符大令允泰前已保升知府現在加捐過班呈請開缺所遺錢塘篆務現經藩憲請以正任臨海縣吳大令鴻賓調補○城守營世職孫梅村都戎文彬學習期滿禀請考騐現奉撫憲牌示定於廿一日令其備帶馬步箭赴本署箭道聽候中軍官趙叅戎考騐以便給咨赴部引見○本月孝廉堂朔課由杭巡道王心齋觀察主試題目附錄子曰君子之於天下也七章賦得煮梅畜蘭得蘭字○杭州將軍吉仲謙爵帥前因患恙請假調養迨假期已滿病仍未痊復請開缺回旗刻已奉到電傳諭旨准其開缺故近日軍署一切公事均在赶辦以待交缷○十八日爲温元帥誕辰省中官憲例有恭帆之典撫憲廖中丞特委中軍趙蘭亭叅戎親往旌德觀拈香以重祀典○德淸風災一事前由藩憲委卽用縣邱大令炳萱前往查勘并會縣辦理撫䘏刻下大令已回省銷差據同去之人云該村男女大小向有七百五十餘口災後存者僅一百五十五人其受傷成廢者不乏其人向來出外聞災回里者二十七人均報名入册掩埋屍身一百餘具其查無下落者尙居其半未識能有生還者否○杭州新開口岸設立通商碼頭各紳富集資開設繭廠冀沾厚利無如鄉人率以生繭攙入生繭者蠶蛹上山未及成熟所吐之絲尙屬有限因其身分較重每斤可加四五兩之多收繭者不知底細未暇詳辨率行上灶烘乾故所收之繭均不免大爲虧折也○紹興擬立紡紗局未及開辦卽已停止蓋因機器重大裝載渡江實形不便且所合股東意見未洽故將此局暫停擬移設浙西再爲糾合股分舉辦也 
[古堇客談]  
　　寍波采訪友人云鄞縣楊徲虹大令因事赴省旋於本月二十五日淸晨從申江乘招商局江天輪船回署○本月二十四日下午有一氷　船駛至抝孟港忽霹靂一聲一舟子觸電而斃又一人失去無蹤岸上氷廠亦揭去屋面○本月二十六日黎明時西門外望春橋緩來墳前大樹下忽有男屍一具年約四十餘横臥於地身上連砍數刀鼻被割去地保聞而往視大喑曰嘻是卽近處樟樹下王永揚業農而兼織席灌園者何爲而竟斃於此乎急報知其家始知王於先一日上郡向某鋪支取所存洋銀至晚未歸不料其被人謀害因赴縣署報案想縣主騐屍後必飭捕緝兇也 
[丁簾花影]  
　　金陵采訪友人云省城前由張制軍奏設陸師學堂就鼓懷之北猫耳山麓鳩工庀料士木大興數月以來月斧雲斤無稍間斷約計造成房屋百餘間刻下官塲喧傳劉峴帥因庫欵不充後難爲繼擬具摺奏請署停是否容俟續錄○某日城北東轅門左近何姓家有一小孩在堂前嬉戲悞翻桌上火油燈火勢炎炎然及壁間所掛畫幅驚懼之下大聲疾呼比家中人自廚下聞聲疾趨而至則已四壁皆火滿室紅光　力灌澆始得撲滅 
[秦淮擄唱]  
　　揚州采訪友人云某日新任甘泉縣程大令訪悉郡城缺口街靑皮獨脚虎等三人有訛詐過客情事提訊之下各予笞員並　荷校游行旋復知其黨有某甲者尙如魚之漏網因又簽差拘至一訊而服遂飭重責荷枷與前三犯一併發往犯事地方示衆至午後復令差保押至教塲之畔俾得衆目昭彰有見者謂四犯在某茶社中團坐啜茗高談闊論一若行所無事者然嘻是眞愍不畏法者歟○郡城棲流所每届夏令例得收留貧病傭工此中人之偶觸暑邪不能服役者准雇主開明姓氏送往留醫設有不虞代爲收殮洵及時善舉也刻下總辦所中事務者爲揚州府經歴金子久叅軍已援照舊章出示曉諭矣 
[吳門夏諺]  
　　姑蘇訪事人函云本月二十五日午後省中接到刑部釘封文書當經吳縣項世履大令兆驤飭差由司府縣各監内提出盜犯六名解至吳縣署大令升坐大堂將六犯一一點騐略詰數語喝令劊子手如法綑綁當卽會同中軍守備夏守戎帶兵數十名由護龍街一直押至北寺大校塲但聞砲聲隆隆然劊子手舉刀揮處六個頭顱已在地下亂滚刑旣畢大令回至關帝廟牛香然後詣憲轅銷差時已鐘鳴四下矣○通州人王爾康在本籍奸拐民婦顧高氏來蘇假寓胥門内某客棧朝雲暮雨顧忌毫無旋悉氏翁顧甲偵知底藴逆料必不能安然無事遂與某署書吏宋某謀先發制人之計宋竟挺身包攬令王出訟費洋六百元官司可以必勝王從其言因卽架詞揑據先投泉轅控告迨吳廉訪 
 
 

Page 3

 
 
飭提原告詎王竟懼不到案潛回通州而氏翁已在州署告發當經州尊將王及氏拘案訊究王供出事爲宋某一力承當曾付過洋銀若干云云州尊據供申詳廉訪勃然大怒立卽飭差提宋於本月二十日研鞫宋初猶圖賴不肯承認旋廉訪查得宋於某案曾經包攬遂喝責若干不飭發待質公所禁押候再研訊○蘇城自新橋附近某姓婦年當花信身懷六甲屈計臨盆不遠仍自躬操井白二十三日下午氏手持器物至水橋下操作忽一駁船順流而下執稿者一篙撑去悞絓氏衣將氏帶墜江心船首竟碰氏腹氏哎喲一聲登時河水盡赤視之呱呱者已在水中央矣舟子赶卽設法援起報知氏家當經家人將氏舁至船上躺臥艙中一面延醫診治據醫者云傷勢沈重恐難保無性命之虞該船戶央人説情愿以英蚨二十尊爲醫藥費氏夫不允定欲報官未識能免涉訟公庭否至孩早已斃於水中云○本月二十三夜胥門内來遠橋堍某土行被梁上君子所算忽行夥在樓上聞覺當呼衆下樓但見門已洞開後門外遺物不少有二賊蹲伏屋上大聲呼捉二賊狂奔追者直追至盤門附近不見夥等旣回見有賊船一艘尙繫繽於後河遂喚地甲前來扣住連船中婦女二口一併解至西路總巡局王明府提訊二婦供稱小婦人等係姑嫂向在胥門駕舟爲業昨日受雇於不知姓名之二人令駛至城内該土行後河裝貨並不知其爲賊叩求恩鑒明府喝各掌頰若干下再訊二女仍矢口不移遂飭差小心看管候再訊核 
[攺早發落]  
　　法捕房發落向歸下午二點鐘兹因天時炎熱昨奉鄭大令面諭自今日爲始攺爲上午九點鐘發落仰辦差人等一體遵照毋違 
[油廠述聞]  
　　中日議和以後絲紗紡織諸廠次第興辦以濬利源兹聞又有人開設油廠公司由傑信洋行經理此又貨易塲中别開生面者也 
[墮地受傷]  
　　寍波木工李仲金刻在浦左祥生船廠工作前日下忽由絶頂墮至平地頸觸於斧大受傷夷氣息如絲幾不能屬旋有人舁至同仁醫院求療醫生告以受傷過重恐難難手成春云 
[縣署瑣誌]  
　　賈文顯前控堂弟賈榮榮持刀行兇爭產抛棺等情一案前經蔣刺史訊斷准榮榮將祖棺二具葬在文顯地上以篤同宗之誼兩造遵斷在案後來榮榮之子長發尙要與文顯爲難文顯懼不敢回鄉寄信本城前日與長發相遇於廟東如意橋卽扭毆文顯本係殘廢大受夷傷復扭至縣署喊控正欲傳訊旋有賈趙氏投稱伊子長發亦被打傷求恩刺史飭仵騐得兩造各有傷痕諭曰爾等爭產早已斷結何以吵閙不休且長發瞻敢肆毆宗叔賈趙氏恃婦蠻纒本應懲辦姑念爾等皆是同宗仇隙宜解不宜結當堂開導再三諭令具結完案如再爭執定照卑幼毆尊長例嚴辦决不寛縱一併飭退○前有歐陽張氏在縣控連春藏匿首飾箱一案屢詳前報兹經歐陽連賀投案聲稱張氏是職員你妾乃職員嫡母王氏之婢小名樹仔前緣庶出長兄連德之母李氏身故由職父收房服侍刻因連德前在蘇州充泉漳曾館司事盜賣公產爲同鄉控告帶同姘識戴氏潜逃來申硬欲搬進家内居住怪職不允聳串張氏揑控實則父親遺下飾物當初喪時卽由張氏及連德等串通女傭李氏及戴姓老嫗等私車出外約有一二萬金恐原籍嫡母王氏前來盤問作此先發制人之計以爲推缷地步現經職員發電至福建原籍請嫡母帶同長房姪及族長等來申公議淸查矣所有前蒙儲庫之首飾箱應俟嫡母王氏到案後再請結領○陳華氏前控顧咸金拐媳翁氏一案前經蔣刺史訊判將翁氏給姑領回尙有捲逃衣服被顧藏匿押令交案兹已日久原告並未投催前晚刺史提案顧供物件交齊原告因前次誣控故不來案求恩典刺史查卷前已責過從寛申斥再三飭具攺過結交人保釋○前有萬和北貨號經手人胡培植扭控店夥唐理泉騙取黑棗店中賠累等情當經蔣刺史訊斷胡供唐理泉私向客帮騙取黑棗計銀四千兩其棗並未到店私賣與同發同興賤價賣出客帮向店索取貨銀因牌號攸關祇得照付唐無錢歸還求追唐俯首求恩刺史當判唐繳洋五百元薦保人王澹生賠洋二百元同發同興兩家不應賤買私貨亦合賠五百元唐理泉冐混店内招脾騙取貨物可惡已極笞責三百板發押待質所限繳王及同興同發馬具保人切結各在案兹經王澹生繳到斷洋二百元惟唐等分文不交又經原告禀催黃大令諭候帶安嚴比○前有趙阿堂被伯父控辦忤逆借欠錢文等情當經蔣刺史訊責收押在案兹將欠欵理淸前晚刺史升堂時有金桂心投稱願爲趙阿堂作保求請開釋刺史卽提趙笞一百板具攺過結交金保出保狀仔查 
[滬上巡局瑣紀]  
　　昨日王家嘴角聚和館主扭趙掌發至十六鋪局喊控前欠三百餘文屢索不還今又硬賜不允卽被推翻檯凳等情經鍾偉臣二尹飭地甲出爲調處著趙備香燭到聚和館服禮了案○成衣匠張福堂昨至十六鋪局喊控楊阿考唐雲庚等在長興館將伊徒張姓關約搶去圖賴銀洋等情經李蘭史二尹飭提楊阿考唐雲庚並堂倌夏阿三到局審訊張福堂供前憑楊唐二人保薦張榮生寫定關約五年期滿今未三年張徒央薦保説合在長興館吃酒謝師並貼還洋七元詎洋未交到而楊阿考當塲將關約搶去顯係圖賴質訊屬實判楊唐二人各責手心五十下張榮生仍繳洋七元給張福堂堂倌夏阿三時已深夜不合任客飲閙亦責手心五十下著各具結存查○張蔣氏扭伊子阿隆到局聲稱忤逆請辦經李二尹審訊阿隆仍恃蠻不服在局吵閙立卽送縣懲辦○鄉人陸關華家居虹口二十三保十五圖以耕種爲生其田與時關寳之田毗連前日因爭水灌田被時毆傷控諸圓通寺巡防局並稱失去對時表及金約指各一枚局員王壽華二尹飭傳十五圖地保吳琴蘭料理 
[法公堂瑣案]  
　　寗波婦人張虞氏於四月初九日在寗波背夫潛逃偵騎四出不知影響其夫張良朋浼鄰居周成木來滬偵緝恰值婦與周同附北京輪船抵埠後周卽投捕房捕頭立飭包探往拘及至馬頭見汪子卿代婦雇車爲裝連衣物當卽拘入捕房周卽函致其夫前來昨禮拜二堂期將張虞氏汪子卿一併解案請訊張良朋偕周成才投案伸訴虞氏供在家貧苦難以度日四月間逃出卽在寍波東門某姓家帮傭至五月十九日附輪來滬擬託人代薦爲傭與汪子卿素不認識汪供本年三月曾回寗波與該氏素不相識大令與代繙譯巴君會商謂張虞氏不應背夫潛逃著押候掌頰二百下交張良朋領回管束汪子卿與該婦旣不認識不應代雇軍輛姑念生意中人全其體面著罰洋廿元充公張良朋偕周成才叩謝而退○偷兒陸福生竊取元泰外國成衣店綢衣八件向城内某質鋪當洋九元四角與汛捕麻皮阿金之夥張阿桂捕班夥劉和尙流氓王小生等瓜分旋被王小生至英界包探黃四福處放龍將陸拘解英廨因贓在城内向元泰取洋十元贖出解經屠别駕判笞二百板法捕頭以此案應歸法公廨辦理飭探將一干人拘入捕房昨禮拜二堂期解請鄭大令代繙譯巴君分判元泰遣夥王成元投禀稱本月十八晚被賊擊碎玻璃用竹竿挑出綢衣八件竊去當經英界包探黃四福破獲解送公廨移解案下求准領贓質之陸福生供玻璃窻先經王小生擊碎唆使小的竊衣在吉祥街某寓同宿一宵翌日携往城内當洋九元四角小的僅用二元四角張劉二人各用二元王小生用三元小的已在英公廨受笞二百板大令逐一研訊張等均供認不諱張阿桂供爲汛捕夥劉和尙供爲捕班夥願將分用之洋盡數繳案求恩從寛王小生陸福生同供洋已用罄求恩包探禀稱陸係積竊屢次犯案並在身畔搜出當票數十張呈電大令興巴君會商著將陸福生王小生各枷號一個月責二白板張阿桂劉和尙旣爲捕夥不應分用竊贓著繳洋十元充公各笞二百板○張金福禀稱在治下吉祥街開設悅來客棧彭桂生來寓投宿將此帳拆下裹於身上希圖逸出當塲拘獲送案請辦彭供江北人向撑船矢業無聊出此下策求恩從寬大令判押七天贓交失主領回○烟鴇洪朱氏控山東餅師張德山誘領烟妓巧雲一案迭經訊供飭將張德山之夥張有才梁桂二人交保出外限日尋交兹在押日久無人具保昨日原 
 
 

Page 4

 
 
告投案求追大令飭提張梁二人到案略訊命帶回捕房再核○繆家珍禀稱與彩視街粥店主劉成記往來結欠米洋十五元九角有奇向索不還反遭毆辱曾於五月初八日遞禀控求究追質之劉成記供欠洋屬實惟此項帳款已由跑街夥收去有票爲憑繆呈遞淸帳聲稱去年七月與劉當面對過今因跑街已歇有心推諉大令問跑街爲誰供名徐順德現在南巿爲夥大令得供著將劉成記押候交保繆斥退著於明日持帳簿來案候核○拐匪蔣金寳李阿四經張陳氏扭案大令判枷一個月各責五百板昨日堂期命帶案以蔣李屢次犯案未便姑容飭送上海縣發改過所永遠監禁○前充新豐輪船帳房高振山在大沽口外失去珠子二兩紋銀十五兩洋銀廿五元疑爲茶房周阿三姚阿春串竊抵埠後控經著將二茶房交保出外查緝兹案懸日久仍無端倪昨日原告遞禀求追大令著保將姚交案研訊姚供小的實遭誣指求恩明察大令謂爾等在買辦房内進出責有攸歸著還押候核高振山原禀擲還謂旣不在上海失竊爾亦當自行尋緝著於明日來案候核 
[同仁一視]  
　　謹啓者敝堂施醫經費不敷正在籌措兹蒙花旗金山協源寳號馮鏡泉善士助英洋一元八角四分又經募黃廣昌善士怡和寳號二戶各一元八角四分楊日冬善士一元一角四釐黃雙聚余社參沈大生蔡超盛李進福連喜銀彩勝彩阿花茹汝善士十戶各九角二分余旺中余閏章盧瑞廷葉金就葉炳葵顏金體黃桂梅黃華亮蘇瑞隆劉寛顯鄧就賜鄧錫餘鄧啓康張帝保沈潤來楊昆林張權千黎蔭棠老文九李鴻才關和記馮華熙馮鏐張居李炳余瑞周康鍾方何豪謝三區林梁毛梁運善士三十三戶各四角六分馮毛善士一角八分四厘又方震記寳號經募十八戶共助洋二十元金陵力不從心子四元鄭福蘭堂寳號助痧氣九四百瓶日升寳號助痧氣丸三百六十瓶紅靈丹二百四十瓶窮民無告叨仁術其全蘇時疫流行得靈丹而並濟除分掣收條外請登報牘藉展謝忱上海虹口元濟善堂董事唐廷桂嚴信厚等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭犯]  
　　昨教紀吳界公堂發落賭犯一事中有俞寳羅者自則兩監生并言被巡問復去金約指等物屠别馬判令將金約者一　元公嗣　後役檢　兩　　行各　睘有銀鑲寳石約指一枚及洋銀四圓三角並無金約指畱仔因卽據情禀知别駕别駕惡其刁禎實甚未　從寛屠卽　請上海縣　　 
[界晚堂瑣案]  
　　鄭岳氏控被胞兄胞姊逼勒爲娼屠别駕飭暫發官媒收管將其兄岳雲林其弟岳松山其姊感岳氏等人提案前　升堂砍訊鄭岳氏訴僧小婦人家大老爺鴻恩已將一干人提到務乞訊懲雲林供稱小的係蘇州人邱岳氏是胞姊松山是胞弟父母雙毛胞始墮入烟花經招商局總　粤東鄭陶齋大人出洋銀子餘圓納諸側室小的因無生計蒙鄭大人薦至江永輪船可帳月得洋銀八圓娶有妻子生育一孩乃未及數月妹子不安於室佯稱染病及延醫診視暗將藥傾棄不服本年正月間鄭大人欲携妹子回原籍嗣知大婦甚爲凶狠妹子不敗隨去言願披薙修行决不再有賣娼情事鄭大人爰令小的領回欲至杭州某菴落髮旣而鄭大人已去妹子不聽教導强遷至某里與混名鐵絲畢之龜子周菊生私識自願賣倡不料今反來案朦控兹將妹子寫呈鄭大人之不敢賣倡及嫁人字據呈電邱岳氏供稱胞妹及胞兄弟因父母雙亡流離矢散胞妹當十二歲時被歹人賣入倡寮嗣蒙鄭大人娶以爲妾小婦人非特素未與聞其事且從無來往安得逼妹爲倡况小婦人自與伶人邱阿增姘識卽足不出戶此次忽遭誣指尙求明鑒松山供稱小的向以賣水果爲業妹子之事不得而知别駕問鄭岳氏曰爾意如何答稱小婦人願出外適人猶憶與鄭大人分别時誖囑小婦人不能賣娼若欲嫁人須擇善者而從之切不可鹵莽從事呈案之筆據係胞兄弟揑造别駕謂雲林等人曰爾等願將此婦領回擇配否同稱小的等恐遭意外之累不敢領回於是各人在堂上互相爭執别駕怒謂鄭岳氏曰爾旣援　喊控則進出不能任爾自如矣遂著雲林等三人同具切結存查鄭岳氏卽陳岳氏暫發棲流女所安置候示辦理○徐陶氏扭控周朗卿屬來借權别駕訊供之下徐阿氏訴稱丈夫已故現與孫長金卽孫似蘭姘識周原是改過局差役孫係書識小婦人因周時來借懮曾給小洋銀三角昨日又來稱貸是以交捕送究周供稱小的曾在攺過局當差後因事斥革孫曾欠小的洋銀六圓向索游約昨日忽被指交巡捕捕頭言不能以拆梢送辦著出外料理旋被扭至案下别駕喝令笞責一百板著具改過　結仔查○陳竹溪扭控李茂生藉端訛詐掯貨不交别駕升堂提訊竹溪訴稱前署經友人從日本購來德律風兩具因小有損壞倩陳和卿持至三馬路逢萊齋鐘表店囑李茂生修飾裝配言明每具計銀四圓　　八圓旋將稍大之德律風取回查詢修價李云連添電粉共洋銀十圓小的與之爭論欲控請大老爺公斷不料李竟聳令鄉鄰將小的腰　　處毆傷李供稱小的在治下開蓬萊齋和卿持德律風來修理講定每具修價四圓連代添電粉兩共十一圓除收尙欠找六圓九角不敢行兇和卿供稱竹溪悞會一共四圓致肇此釁别駕著外出調處毋興訟端 
[英界公堂瑣案]  
　　包探孔阿才禀稱任少章與劉小生同居日前竊取劉家綢衣九件約值洋錢五十圓報捕後捕頭遺小的緝獲人贓今特送請訊究劉投案訴稱小的與任爲親串行不料其竟作此不端之事可否求恩免辦以全顏面任供稱劉是小的之表叔小的適有急需　可挪借故暫取衣服質錢屠别駕據情商諸海繙譯官然後著將任交劉領回管束○包探孔阿才解馮金寳至案禀稱此人係著名積竊前曾迭次犯案送請大老爺遞解回籍今又潛來滬上爲小的查知是以解請訊判馮　的小的係寍波人前雖犯事業已攺過自新矣别馬判令笞良一查板再遞回寍波原籍○包探趙銀河禀稱積竊張阿三曾經犯案送請大老爺惑辦昨又竊取湯阿莊家衣服數件兹經小的查獲送請訊懲湯投案領贓張　稱小的係本邑人行竊該死惟乞施恩别駕判令笞責二百板管押兩禮拜○馬大沈根根辱慣拉韁飛駛如車中載有倡婦彼更逞其追蜃逐電之能以　美人之一笑明知巡捕必稱請罰鍰不顧也前日載棠倡婦出遊飛駛如前正在揚鞭自得時適爲三百八十二號華捕所見　入捕房　晨解挫公堂惠副捕頭禀請從重判罰沈供稱昨日小的雖驅車太速實田馬性不馴所致以後不敢如是矣别駕判　洋銀十五圓○包探孔阿才禀稱王炳生借居番小洲所開小吝棧内乘人不備　取布衣夾被各一兹經小的查獲送請究懲者投案領　王　　小　並未竊物各賊屬實由伊家囑小的質錢别駕著具結開釋○包探秦少　　稱　竊顧金和前曾迭次犯竊送請大老爺愍辦昨日又命取朱　生家衣服銀首飾共十餘件兹經小的查獲起到原贓送請訊究朱取案聲　被竊情由請准將原贓給領顧供稱小的係本邑人窮苦不堪無奈學作穿窬之事别駕判令笞責二百板管押一月○包探沈金隆禀稱流氓陳春　冐充某包朱夥役向莊李氏之夫訛詐洋銀兹經小　查獲　請究追莊李氏訴稱小婦人係本地人在虹口開設老虎灶陳忽誣指又大　　簇擁至某茶肆處以私刑勘問案由旋知丈夫向來安分營生無瑕山指遂强將自已質衣之劵取去指爲竊贓謂如能出洋銀若干圓卽可脫然無累幸經沈探查知其事送案請懲沈俯自無詞深自引咎别　判令笞責二百板解回寗波原籍○包探石金榮禀稱賊犯吳何大竊取李　男家布衣五件售與許阿五兹知小的查獲送請究追李　案領贓吳認竊求恩許供稱小的不知贓物故敢收受如今惟乞施恩别駕判令將吳笞責二百板遞解可籍許管押五日○五百零二號華　　鄭金才至案禀稱此人至陳金桂　開京貨店購物始而口角繼竟拔刀特陳砍陽小倍見之爲特送請究治陳仅案申訴前情鄭供稱小的係山東某邑人陳無理太甚故與忿爭别駕判令笞責二百板押送至山東原籍 
[美界捕房紀事]  
　　本邑人嚴阿龍賃居虹口文昌閣左近其妻分娩時雇崇明某氏婦傭工刻已匝月矣昨晨嚴妻忽投捕房訴詳臥龜中失去金銀約指各一枚非外人所能闖入大約被傭婦竊去請卽究追捕頭遣包探石金榮將始拘至向之詰問婦力曰被誣捕頭以所控無憑卽行開釋○廣東路泰順洋行雇崇明人顧國良執役本年三月十二日顧潛入帳房竊取洋銀一百十二圓逃逸無蹤行主因報知捕房請爲查緝昨晨倪順泉石金榮二包探將顧拘獲捕頭問原贓何在云被同鄉人王三　詐去洋銀十圓餘在北山西路德安里松江大阿姐處遥牌九一夕輪完捕頭令押候拿獲松江大阿姐解送英界公堂請訊○昨日天明四點二刻時某號巡街捕巡至漢璧禮路見第一百四十四號　牌屋外有煤油一箱樹柴一梱詢諸屋中人以不知對因雇小工舁送捕房○前晚二點鐘後積竊李阿慶持烟槍七枝衣服一包至下海浦提監横左近經一百九十三號華捕拘獲解入捕房捕頭詰其由何處竊來言竊自沛左高家行徐慶福烟館内捕頭令押候解送英界公堂請究○昨日上午乞兒某甲病不能支倒臥元芳路勢將就斃經四百七十四號棄捕舁送捕房捕頭令送至英界公堂請屠别駕善爲安挿 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
