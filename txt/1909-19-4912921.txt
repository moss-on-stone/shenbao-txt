# 1909 - 19 - 4912921

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章初二日内閣奉 
　　上諭上年順天直隷各屬被災地方業經分别蠲緩糧租小民諒可不至失所惟念今春青黃不接之時民力未免拮据加恩著將被灾欠收之武清等州縣廳各村莊應徵本年春賦地丁錢糧等項並原緩光緒三十四年及節年地丁錢糧等項分别緩至本年麥後及秋後啓徵其坐落武清天津二縣地方之津貴廳葦漁課納糧地畝並歸入該二縣災欠村莊一律辦理以紓民力該督即按照原奏開明詳細數目刋刻謄黃徧行曉諭務使實惠均霑毋任吏胥舞弊用副朝廷履端布闓嘉惠畿疆之至意該部即遵諭行欽此 
　　上諭端方等奏蘇州等屬秋收歉薄即將應徵錢漕分别蠲減緩征一摺江蘇蘇州等屬上年入夏以來霪雨連綿江潮並漲田禾半被淹浸秋後又復亢晴通省收成均形歉薄若將應徵錢漕照常徵收民力實有未逮加恩著照所請所有長洲等二十八廳州縣抛荒坍廢　田銀米昭文等二縣被淹無收田丹徒縣被旱無收漕屯各田銀米崑山等二縣抛荒蘆價田條銀青江縣被欠無收漕田銀米同蘆田課銀溧陽縣被淹肅旱田下忙糧銀及漕米一律蠲免崑山等縣欠收田糧銀漕米各等項均著分别减别以紓民力餘著照所議辦理該督撫卽照所屬詳細開明區圖村莊頃畆及應行蠲免細數刋刻謄黃徧行曉諭務使實惠均沾毋令吏胥舞弊用副朝廷軫念民艱至意該部知道欽此　　上諭端方等奏江寗等屬秋禾被災請將新舊錢糧分别蠲緩一摺江蘇江寗等屬上年入夏以後連被大雨湖河泛漲田禾多被淹浸復受風災收成欠薄若將新舊錢糧照常徵收民力實有未逮加恩著照所請所有上元等二十八州縣廳同淮安等四衞歸併各州縣經徵被灾田地及未墾荒田營壘壓廢各田應徵三十四年地丁錢糧均著分别蠲緩其上元等州縣廳衞節年未完原緩遞緩各欵均著分别展緩帶征以紓民力該督撫即照所奏詳細開明區圖村莊頃畝數目刋刻謄黃徧行曉諭務使實惠均沾毋任吏胥舞弊用副朝廷軫念民艱至意餘著照所議辦理該部知道欽此軍機大臣署名奕劻世續張之洞鹿傳霖那桐 
　　初三日内閣奉 
　　上諭外務部左丞著張蔭棠補授所遺外務部右參議著周自齊補授仍署左叅議欽此 
　　初四日内閣奉 
　　上諭上年山東被災各州縣業經分别蠲緩錢漕小民諒可不至失所惟念今春青黃不接之時民力未免拮据加恩著將被災之濟寗等州縣各村莊應徵本年上忙錢漕租課等項均分别緩至本年麥後及秋後啟徵其坐落該州縣境内之寄莊竈課與裁併衞所並永利等塲均隷同民田一律辦理以紓民力該撫即按照單開詳細數目刋刻謄黃徧行曉諭務使實惠均霑毋任吏胥舞弊用副朝廷始和布澤惠愛羣黎之至意該部即遵諭行欽此 
　　上諭徐世昌等奏考察屬員分别奬懲一摺吉林賓州直隸廳同知李澍恩署延吉廳同知奚天興仁縣知縣陶彬伊通佔領保英阿連科旣據該督等臚陳政績均着傳旨嘉奬五常廳同知田葆綬聽斷輕率尙無别項劣跡准補綏芬廳同知前署理樹縣知縣廉廷馭下無方尙能實心任事署磐石縣知縣准補大通縣知縣劉贊棠稍有能名因不洽與情屢被控告均着開缺另補留吉試用知縣韓勳貎似有才操守難信候補知縣張維棣聲名狼籍劣跡昭著留吉補用知縣聶履中年少輕浮□□舞弊升用直隷州知州候補主事文哲琿縱容丁役通同作弊榆樹縣司獄巡檢郭元孝庸懦無識擅取民詞署九常廳司獄巡檢試用州同金港源舉止輕率遇事生風署五常廳蘭彪橋巡檢本任長泰縣一面坡巡檢朱縉樞縱差勒索致釀人命署一面坡巡檢候補巡檢吳金鑑任役私押斃命有案長春府敎授李喬年年老昏庸縱子聚賭烏拉恊領全吉藉端攤派均著革職另片奏署雋城協領本任拉林恊領連春署拉林恊領本任雙城恊領喜勝赫爾蘇邊門阱禦倭西布筆帖式倭恒額吉林正藍旗佐領富常阿阿勒楚喀佐傾和鳳或侵吞公欵或尅扣兵餉或賄差賣放或私刑枉法著一併革職歸案訊辦其貪姦苛派得贜有據各員並著分别監追以示懲儆該部知道欽此軍機大臣署名奕劻世續張之洞鹿傳霖那桐 
[宫門抄]  
　　初三日召見軍機易順鼎王祖同 
論說 
[論宣統元年之籌備立憲]  
　　今何年乎。非籌備立憲之第二年乎。以籌備立憲之第二年。而適值我皇上御極之第一年。此一年者。乃維新中之維新也。記者旣述已酉進化之歷史。爲新政頌。而又不能不循名覈實。以忠告我政府者。則以籌辦之事。進一步得一步之效。退一步即失一步之效。卽不退而亦不進。其不進之處。即退步之處。何也。年復一年。相逼而來。亦相隨而去。忽忽焉不吾待 
 
 
 

Page 4

 
 
也。若第一年籌辦之事。不能依限告竣而。展至第二年則。第二年將并辦兩年之事。而形其叢脞矣。若第二年之事。又不能依限告竣。而展至第三年。則第三年之叢脞。更甚於前。旣不能并日兼營以補闕。則惟有空言粉飾以卸肩。此良法美意。所以終歸無效也。今第一年中。其籌辦而稍有基礎者。一爲諮議局。一爲變通旗制處。然各省諮議局。調查選舉。多未竣事。又以異籍投票問題。與憲政館爭論。因此而並未調查者有之。變通旗制處。或議裁餉。或議不裁餉。尙未解决。所謂籌辦八旗生計。融化滿漢者。毫無把握。則此二項者。猶未免推宕也。其應頒布而甫於去冬入奏者。一爲城鎭鄉地方自治章程。一爲調食户口章程。一爲清釐財政章程。此三者。均爲籌備極要之點。歲闌脫稿。怱怱入告。其果能妥善與否。尙在不可知之數。則此三項者。又未免推宕也。其應編輯者。爲簡易識字課本。國民必讀課本。其應修改者。爲新刑律。其應編訂者。爲民律商律刑事民事訴訟律等法典。此數項者。未届頒布年限。可以借商槯之名。稍便推宕之計。然則第一年籌備之效。盡於此矣。夫第一年未辦之事。勢必於第二年補之。無如第二年固别有籌備之事也。試觀章程中。其責成各督撫及資政院者。則舉行諮議局選舉也。頒布資政院章程。及舉行該院選舉也。其責成民政部及憲政館及各督撫者。則籌辦城鎭鄉地方自治。設立自治研究所也。頒布廳州縣地方自治章程也。調查各省人户總數也。設立廳州縣巡警也。其責成度支部及各督撫者。則調查各省歲出人總數也。其責成憲政館及政務處者。則釐訂京師官制也。編訂文官考試任用官俸章程也。其責成憲政館及修律大臣及法部及各督撫者。則頒布法院編制法也。籌辦省城及商埠審判廳也。核訂新刑律也。其責成學部及各督撫者。則頒布簡易識字課本。國民必讀課本也。設簡易識字學塾也。此十四項者。較第一年籌辦之事。更爲繁重矣。而適值新舊過渡之時。疑慮者有之。冀幸者有之。若政府實力奉行。爲國民提倡。國民知新政目的之所在。羣策羣力。急起直追。則去年未備之事。可以補行。翌年踵至之事。可以序進。此一年者。爲九年中最可寳貴之年也。不然。而得與此相反之結果。何以對景皇帝與今上耶。去歲十二月二十七日。我皇上猶下按限妥籌次第舉辦之詔。或亦有見乎第一年之籌備。未能一律遵行。而將責望於第二年之籌備。併力兼行歟。雖然。亦不可徒責諸官長也。憲政之範圍。國民共與之。憲政之責任。國民共擔之。皇上以繼述爲孝。國民以成就。皇上之繼述爲忠。補助政府。無藉政府之補助。鞭策政府。不待政府之鞭策。斯爲新民之天職。斯爲新民之程度。 
　　宫内曲廊 
專電 
[電一（北京）]  
　　近日言官奏叅大臣甚力攝政王諭某侍御毋開攻擊之風 
[電二（北京）]  
　　攝政王傳諭内務府諸事須從節省各部各省所解孝欽獻皇后各欵應另儲候撥聞將爲辦理憲政之用 
[電三（北京）]  
　　攝政王向不以陳璧爲然估修府第一差擬將另派 
[電四（北京）]  
 
 

Page 5

 
 
閩人汪喬年劣迹多端去年經江督叅革聞汪刻已入京運動言路 
緊要新聞 
[攝政王對於立憲之根本談北京]  
　　臘月間趙竺園侍御條陳憲政召見養心殿監國攝政王曰朝廷主持立憲須求實在若但假立憲之名位置一斑私人開銷幾分薪水這就是立憲嗎即如清理財政就是將來預算决算的根本而預算决算就是將來上下議院的實權我們的百姓納了稅務也要使他知道官吏是如何用法方對得起百姓近年各省財用蒙蔽侵蝕所在皆是不惟百姓不敢問朝廷亦不能查這又如何立憲我受孝欽顯皇后及德宗景皇上之付託兢兢業業深恐無以上對兩聖下對萬民所幸我在外邊深知百姓的疾苦當謀所以樂利之實行孟子上保民兩字我是没有甚麽經濟的還靠你們大小臣工及我的百姓大家努力自强掃除積習中國治安或可長保云云侍御曰監國攝政王言及此社稷之福也 
[紀陳尙書被參後情形北京]  
　　去臘二十二日某御史奏参郵傳部尙書陳璧徇私納賄等欵已詳前報專電茲悉此摺上後攝政王閱之大怒立召樞臣意欲先予革職仍聽候查辦嗣經某樞臣力求始允先行查辦遂於次日交諭那相孫中堂等嚴密查辦原参牽涉關賡麟葉恭綽金恭壽等多人措詞極爲嚴厲當日某御史並有片奏近來查辦參案往往以事出有因查無實據兩語含糊洗刷應嚴定章程凡查案不實即予以扶同徇庇之罪庶足以除貪暴而儆官邪等語聞近日陳尙書己有所聞異常恐懼連謁那相三次均未得見并託某郎中至孫景周郎中處探聽原奏未經直告向來各署於封印後不必到署而陳則辦事認眞仍每日到署一次自聞被参消息後遂亦不復到署云 
[某侍御奏參凌府尹北京]  
　　某御史前日奏参順天府府尹凌福彭略謂凌以京曹入值樞垣不數年間外簡知府祗以有人爲之揄揚凌遂得於數年之間一再升擢官至今職其實諸事尙欠閱歷性尤頑固到任時頗若振作不料有始無終至今吏治廢弛如故遑論新政京師爲首善之區順天府有地方之責豈得因循觀望一無建樹應請飭下該府尹將地方自治等迅速切實籌辦云云寄諭凌福彭知道 
[俾御史請禁濫保附保北京]  
　　御史俾壽於去臘二十一日具奏略云近來各省督撫每遇地方應辦事宜即爲之奏請奬勵甚或有各省遇辦保案其工於謀幹不能直取者則輾轉營求暗爲請託當事者碍於情面亦遂登之荐牘並有此案出力方保過班而彼案著績又請加銜者夫此附保之弊非但開倖進之門亦且有妨賢路如果將來遇有地方要務不得不加鼓勵之時在朝廷方以爲殊施而該員等輙視爲故事實恐賞不足以勸功反致遇事莫肯勇往其弊有不可勝言者擬請旨飭下會議政務大臣轉飭各省嗣後凡於文武員弁内妥議一切循分應爲事件槪不得率請鼓勵如實係事關重大應行量予鼓勵者務宜秉公核辦不准仍前濫保附保以重名器其實在出力人員並應先事聲明勿許隨後補報庶取巧者無敢生心而任事者益知奮勉 
　　上海新建之外白大橋 
[大理院編成第一次統計表册北京]  
　　去臘十二月十四日大理院具奏略云伏查臣院承辦現審案件分任刑科四庭民科二庭所有宗人府會審案件各高等審判廳判結不服之上控案件關於國事重罪案件特旨交審案件各衙門奏交案件均歸審理承審各員大半調諸法部歷練有年臣等日以哀矜折獄隨時誥誡各員尙能黽勉從事不敢遷延統計上年辦過現審案件二百七十九起分刑事月表民事月表已定罪斬絞各犯月表銷案月表案數犯數年表已結案件分類 
 
 

Page 6

 
 
年表己决人數罪名年表凡七種臣院前與法部會同奏定辦事權限凡各省死罪案件分送供勘由臣院覆判後咨行法部覆奏其情罪未符應行指駁者由臣院擬稿咨送法部會奏此項覆判事宜至爲繁賾總滙於奏設之詳讞處自上年六月至十二月共辦過七百二十九起絜其綱要分月表年表二種現審案犯暫行覊禁之區名曰看守所凡男女犯人名數區别其案情輕重與在所待遇之差等以及病故出入之多寡各有登記要以恤罪囚出輕繫爲宗旨分月表年表二種另立職官表一種經費月表年表二種以備考核計自光緒三十三年三月臣院接辦法部移交現審案件起至十二月止總核卷宗審定體例共成總表七種分表七種編校竣事謹彚裝十二册恭呈御覽 
[處州慶元匪警浙江]  
　　處州府屬慶元縣匪首張大鏞率衆肇亂浙撫增中丞前據合邑士紳電請派兵猶慮張大其詞特飭道府密速查復旋於去臘念五六等日疊接温處道及處州鎭府等密電大致謂處屬慶元縣匪黨數千叛逆人心惶惑自初十起閉城巖守至今未開此間防營兵弁無多斷難敵衆一聞匪勢鴞張驚惶逃避刻下地方危險萬分請迅速派撥大兵會勦庶不至蔓延失陷云云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[贛撫電奏贛南匪亂情形]  
　　第二次致軍機處電辰密稿奉閱十五日欽奉電寄諭旨飭妥速防勦並隨時電奏等因欽此十四日據南安府裕隆電復聶都敎堂係上年被燬後添修共十一間仍華式華敎士洋人均未住堂敎民逃出該處勇死數名已革巡檢陳子健被殺探報匪竄崇義大庾仁化交界之白溪夾七洲一帶十五日據署贛南道俞明震電禀於午初抵南郡據報匪擾聶都後竄崇義南安一帶因有備折回五洞巡防三哨在白溪迎擊因兵單小挫復鼓勇奮勦匪敗退鎗斃十餘名斬取首級内有匪目一名頃又獲赴粤通信匪及匪探各一名等語先於十四晚據省營赴援之管帶等電同前情除電飭俞明震上緊督勦會同江督端方電飭贛州邱鎭俊鳳嚴防要隘並據左路統領袁坦電禀安源吉安一營即行拔隊外查南贛一帶山多界闊處處緊要防兵極難抽調應再調吉防一營援應惟萍鄉一帶伏莽尤多亦須兼顧除安源吉安飭袁坦在所部瑞州臨江防營就近抽調塡紥其臨瑞等處由省派營塡紥外查萍鄉上栗市一營尙得力現復由省派一營塡紥上栗市省兵一到該營即馳赴南安並准粤督湘撫電復均己電飭該地方文武嚴密防堵再頃據俞明震本日電禀昨獲之匪一係頭目搜有令旗大牌供稱匪首五人一已鎗斃一受重傷現查匪負險暫不敢出即日督飭進剿等語謹附陳謹請代奏馮汝騤叩銑印 
　　第三次致軍機處電辰欽奉十七日電寄諭旨此項拳匪旣係上年漏網何以至今尙未剿除淨盡著張人駿馮汝騤會同妥速籌辦勿分畛域等因欽此汝騤到任後以南贛邊界素有會匪出没深恐拳匪未凈迭飭查拿己獲上年漏網匪吕羅火燒天正法此次據該道府電即飭查究何項匪徒並嚴飭無論土匪鄰匪旣在境内滋擾地方文武不能稍寛責備倘敢意存諉卸致匪蔓延從嚴参辦據復係會匪勾結内有拳匪騐明受傷之勇確係快鎗等語己飭將探報散勇之營弁從嚴責懲十九日據俞明震電匪仍退各洞負險己分派五路合進本日又據電禀三路兵十八夜抵匪巢猛擊匪敗逃入仁化之林洞等處粤兵截擊匪已四散我軍仍未收隊另兩路由聶都進搜後路竹洞廖洞一帶等語已電飭匪旣四散急應追剿勿任竄逸不准稍分畛域仍隨時電商江督端方會同粤督張人駿迅速剿辦現在前敵各軍贛防一帶分紥南郡及内良並出口兼固南路邊界省防一營分紥崇義縣境兼防内竄南康縣各要隘俞明震親率贛防一哨半及敎練隊四十名合力剿捕其飭調赴前敵者駐寗都之省防兩哨駐吉安之一營帶機關砲兩尊均於十七日前先後拔隊又由省派塡萍鄉栗市之營十六日開拔刻計栗市一營當可拔隊現復由潯調到陸軍兩隊馳赴吉安以備就近策應謹請代奏馮汝騤叩號印 
　　巴黎之鬭鷄塲 
[京師近事]  
　　欽天監前准軍機處交片現奉諭旨建築攝政王府第已擇定集靈囿地方應飭該監擇吉破土開工今聞欽天監已擬定宣統元年正月二十六日午時開工不久即可入奏 
　　郵傳部陳尙書日前籌辦添設自青海西寗新疆迪化至阿爾泰等處三十餘站之郵電經費曾擬於部中鐵路餘利項下提撥五成已有成議現聞政府以今歲籌辦川藏張庫等路尤爲緊要所有部欵須盡數提　故前議已作罷論擬與度支部另籌辦法云 
　　駐京英美公使照會外務部請將各關一切華洋人員歸總稅務司節制茲聞該部已於日前匯覆英美兩使極力辨駁略云各省關向歸外部節制然近來外部事務甚繁勢難兼顧故將各關稅務請旨另派稅務大臣辦理此外另無意見云 
　　外務去臘照會駐京德國欽使文云新簡駐德欽使外務部侍郎廕昌定於明年二月二十日由京起程赴德蒞任 
　　聞外部梁尙書與某邸會議擬將庚子以來京内外各處所辦之外交 
 
 

Page 11

 
 
事件曁各項條約會同詳細檢查分年立表纂輯成書以便分頒各督撫藉資考鏡 
　　外務部近以交涉乏材擬奏請仍將本部參議署奉天參贊梁如浩調回本部襄理一切 
　　農工商部左參議袁克定於日前二十二日拜謁慶王世張那各大軍機蓋因袁參議之父開缺軍機袁世凱現已回籍養疴其起程時各軍機皆有慰問故袁參議拜謁答謝並乞各軍機與其父在京時仍行一體訓示云 
分類新聞 
政界 
[參革巴城巡檢蘇州]  
　　蘇撫片奏略云查新陽縣巴城司巡檢先麐綬先因遵章戒烟禀請給假兩月離任力戒限滿後聲明烟癮實已斷凈不服戒烟藥品由縣詳經蘇省禁烟公所調所查騐驗得該巡檢於入所時身帶烟泡藥餅且肢體浮腫精神困憊次日即託病請假出所顯係烟癊未經斷凈乃敢巧爲欺飾並藏帶烟泡藥餅入所實屬有心嘗試應請將正任新陽縣巴城司巡檢朱麐綬即行革職以肅官方 
[司道不准兼充各局處所督辦杭州]  
　　浙撫通飭各司道局文云查浙省舊設各局處所向委藩學臬運各司道一律兼充督辦推原其初非不足以昭愼重沿習旣久一若循例辦理無足重輕以致遇事互相觀望殊覺名實不符本部院蒞浙以來查悉此等習慣即將各司道兼理督辦成例除去酌量各局處所性質擇委才具適用者一員爲督辦原爲清權限專責成起見乃各局處所漫不經心仍蹈故習大非本部院實事求是之本心要知各局處所督辦總辦事權本屬統一不過督辦有各該管衙門公事未能常川駐差故須總辦略予分勞非謂督辦即不負責成也合行通札飭知札到該司即便查照 
交涉 
[奉天交涉要聞奉天]  
　　政府以奉省現與日本交涉共有三大問題擬在京與日使開議一新法鐵路屢次經唐少川中丞向日本當道提議終未解决二安奉鐵路線内煤礦開采日人思專攬入已此線由奉天至安東中經撫順本溪湖各煤坑產額發逹冠絶滿洲前經提議日人曾用全力抵拒三金州設官問題日俄戰役日人旣佔有旅大我國金州州牧竟被驅逐嗣後迄未設官此州城在租借地北（租地以遼東牛島之普蘭店貎子窩兩海岸爲界南屬租借範圍）爲中日兩國之間地日人設行政署而不令我國設官故客臘東督特派交涉使陶大鈞晋京籌商此事 
[德領事請濬遼河奉天]  
　　遼河淤淺日甚一日官商屢次提議疏濬因工程浩大迄未能實行茲聞各國領事以營口商務日形減色冬令尤爲蕭索均以遼可不疏濫營口商業必難起色各領事乃與營口商會提議此舉客臘由德領事領銜照會東督詳陳商業困苦情形俯准衆商請集股疏濬遼河行駛小輪以蘇商困 
軍界 
[延掯工價標統之風潮武昌]  
　　鄂軍馬隊第八標營房去歲經標統龔光明包與木工鄔孫記承修計價銀二十八萬客臘工程將竣已領去銀二十五萬其餘龔延掯不付各工匠因年關需錢屢索不給遂聚集七八百人至大朝街龔公館門内外滋閙龔家人不知何故立電至營調兩隊騎兵彈壓衆工人見兵至大怒當將室内器俱搗毁咸欲執香赴督署喊控龔情急立倩原保人商會執事某君出爲排解願將所欠之銀於二十八日照發各工始散 
[長江水師添設營務處安慶]  
　　長江水師提督程軍門以江防重要需人佐理特加派江蘇候補道孫多祺爲長江水師營務處俾專責成並奏明立案及分咨楚贛蘇皖各省督撫一體查照以期接洽 
[皖省歲暮防匪之嚴密安慶]  
　　皖撫朱中丞以叛兵首逆尙未就獲且聞有人帮匪徒匿跡江面難保無匪黨蠢動爰於去臘嚴飭文武一體認眞查拿至於城門關係尤重仍應定更落銷不論何人如無對牌一槪不准出入即除夕亦不許蹈習故例任意開放庶使匪徒無從溷人 
學務 
[八旗中小學考試畢業鎭江]  
　　京口八旗中學堂及八旗初等第一第二第三各小學堂己届畢業期限特於去臘由八旗學務總稽查王雷夏禀請學司派員會考以期完善而昭愼重樊提學爰札派學務公所某課員蒞鎭考驗由課員分别檢定約同王稽查乘火車晋省禀復一切 
[學生禀請給奬揚州]  
　　兩准中學畢業生許洪綬等二十名去臘聯名禀趙部轉云竊生等於光緒二十九年蒙前憲程考取入儀董學堂肄業時值科舉未停風氣不開規模固形簡陋敎科亦欠完全幸師台大人蒞任以來留心學務不遺餘力改良規則添聘名師爲生等舉辦畢業並詳准督憲升學給奬各在案今春恩鈺鍾駿廷鑾升學江南江蘇兩高等均幸考騐合格今秋廷熙洪綬宗朝升學京師優級師範亦邀錄取並蒙賞給川資具仰栽培寒士深心銘感奚似惟請奬一事尙未具詳辦理查往年江寗中學及寗蘇兩高等畢業各生均奏明給奬各在案生等事同一律成例可援非敢倖分外之要求實冀完全中學之資格爲此伏乞奏請給奬以鼓舞士氣 
實業 
[江督批准建設温室南京]  
　　江督批實業學堂監督黎道禀云查東西各國凡於農事試騐塲中無不建有温室以爲植物營養之所據禀 
 
 

Page 12

 
 
爲圖農學進步擬請仿造以資研究所有建築工程由日本技匠承攬包辦察閱所訂包約尙屬周妥應准照辦所需工料銀洋一千六百五十元應由該塲開辦經費存餘項下開支分作三次給發責成該匠照約建造務須工堅料實不得稍有偷减工竣詳請派委驗收以昭核實 
[休邑創設工業試驗廠安慶]  
　　休寗縣職員丁曰雲等糾合同志擬於今歲創設試驗廠一所爰於去臘調查省城丁業學堂章程以便集資仿辦並先行擬具簡章數條禀請勸業道轉詳撫憲核示 
[商會籌議限制紙幣鎭江]  
　　鎭郡當道因鑒於各錢店之倒閉特於去臘移請商務總會限制錢店架空濫出紙幣之弊以免遺害商民現商會正籌議妥善辦法 
雜記 
[蘇撫批飭重訊私雕縣印人犯蘇州]  
　　南滙縣洪令前獲之蘇隄訊認私雕縣印揑造照會圖詐等情復訊供詞翻易擬請將該犯蘇隄監禁數年等　禀奉蘇撫批云此案該犯蘇隄私雕縣印揑造照會希圖誑騙卽與僞造官文書無異雖贓未入手厥罪已重曾據歷歷供認且假印業已起獲照會係該犯親筆書寫證據確鑿豈能因其翻供率請監禁了結查原問官王令業己飭令回任批飭王令提犯切實研訊錄供詳核 
[緝獲私造洋鎗匪黨蕪湖]  
　　皖撫密電蕪關道郭子華觀察巡防統領李葆林參戎飭拿無爲州私造鎗械匪　當經李參戎派探士王士坤魏廣學等赴無爲州一帶偵緝由該探等在開城橋地方拿獲私造洋鎗匪趙煥榮一名并起出造鎗器具等件送交無爲州管押現該探等乂在巢縣懹寗嘴地方拿獲趙添一名并洋鎗二桿造鎗器具等件均於去臘一併押解蕪道訊辦 
[電禀江山匪亂情形浙江]  
　　衢州鎭去臘上浙撫電云前因江山縣南門外長沙林地方匪徒滋擾作奸犯科己經咨報在案現在搶刦頻仍謠言惶惑本月初八日又據江山縣禀稱目下搶案百次民間禀報太多匪徒口出狂言逐村常貼無名諭榜言詞悖逆查該黨係上年嵊縣等處未獲餘匪竄避縣屬現又勾結原黨四出滋擾環請專電撫憲派兵剿辦等因前來請即飭營先行遷兵往治可也 
雜著 
[國朝紀元之歷史]  
　　天命紀元太祖率貝勒大臣。統步騎二萬。征明。書七大恨。誓告天地。 
　　天聰紀元朝　威服。蒙古敖漢部奈曼部舉國來歸。大宗　征明。至錦州。 
　　崇德紀元建國號爲大清。遣大學士范文程祭先師孔子。 
　　是爲　業肇興時代 
　　順治紀元世祖尙在冲齡。以鄭親王濟爾哈朗。睿親王多爾衮。爲攝政王。旋多爾衮統大兵入山海關。招降明將。大破流賊。定鼎燕京。 
　　是爲入主中原之始 
　　康熙紀元聖祖遵遺詔。以索尼蘇克薩哈遏必隆鰲拜爲輔政。平滇南。定山東。安輯浙江福建廣東等投誠官民。 
　　是爲統一天下之始 
　　雍正紀元頒諭旨十一道。訓飭督撫提鎭以下文武各官。追封孔子先世五代爲王爵。詔修明史。開恩科。 
　　乾隆紀元高宗務休養生民。詔舉賢良方正。試博學鴻詞。頒十三經廿一史於各省會。及府州縣學。 
　　是爲四海内太平時代 
　　嘉慶紀元仁宗御極。尊高宗爲太上皇。時以川黔兩湖苗匪敎匪不靖。屢遣大臣勦撫之。 
　　是爲逆匪萌芽時代 
　　道光紀元逆夷傅添貴等作亂。慶保呢瑪善等討平之。廓爾喀王朝貢。朝鮮越南琉球來貢。 
　　是爲威德遠揚時代 
　　咸豐紀元湖南寳慶賊匪。分竄貴州湖北等省。命馮德馨裕泰喬用遷分勦之。廣西盜匪蠭起。簡林則徐會同鄭祖琛向榮勦之。 
　　是爲賊匪蔓延時代 
　　同治紀元粤匪蹂躪半天下。時穆宗在冲齡。兩宫皇太后垂簾聽政。用曾國藩胡林翼駱秉章左宗棠等分路兜勦。漸奏膚功。 
　　是爲將帥雲集時代 
　　光緒紀元粤捻各匪。業經削平。滇黔關隴。俱臻安靖。時景宗在冲齡。兩宫皇太后仍垂簾聽政。中外綏服。海内望治。 
　　是爲中興時代 
　　宣統紀元今上御極。奉太皇太后遺詔。以諄親王爲攝政王。遵先皇帝立憲之年限。而實行預備焉。 
　　是爲憲政期成時代 
清談 
[日本之新年（譯東報）]  
　　酉歷一月五日正午。豐明殿開新年宴會。和洋珍奇之花卉。常　樹之盆栽。陳列各處。御座當豐明殿正而之南向。左右係皇族席。其前面長桌數列。内外臣僚席也。殿内温氣六十度異香馥郁。音樂洋洋。桌上到處置極大之金銀花瓶及花　。日皇著大元帥之正裝。佩各國所贈勳章。皇太子及各皇族扈從。户田式部長官爲之先導。德大侍從長田中宫内大臣。中村武官長以下均從而至殿前。時東溜南溜之有位有爵者。并整列於御廊下之宫内高等官。均被賜謁。同時各國大使。各大動位。各親任官。各國公使。均爲拜謁。表最敬禮之後。天皇賜以勅語。户氏式部長官。英譯之。傳於外臣。桂首杞代表本國臣僚而爲奉答。英大使麥克獨那爾氏代表外國而爲奉答。時日皇飲酒數杯。諸臣均蒙優渥之賜。一時三十分。退殿。東宫殿下從而進内。諸員亦相繼退下。是日座之右側。係皇太子殿下。左側係伏見宫殿下。各皇族照順位到席。首相與英國大使相向合座。以英語爲快談焉。陪宴者凡四百五十六人。 
　　報曉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[崔氏瓣香廬總發行所]  
崔製消痰半夏各省經理處 
黑龍江磗城普安堂山東濟南普大和成湖北京山縣鄧益泰鎭江城五洲大藥房安慶龍門南洋藥房安徽亳州摠派報處江西洗馬池同仁堂杭州清和坊光明齋紹興柯橋鎭德茂典紹興水澄橋頭華英蘇州閶門新源公司蘇州觀前街洪順號蘇州都亭橋新聞館江西合同巷羅洪泰安慶省城中英藥房寗波大道頭其香號河南四平同林藥房宜興建華祥恒記號寗波東門内大有豐揚州敎場新聞報館鎭江日新街日新社硤石茅橋人和綢莊如有不遵約章混售僞藥購者至本廬通報自當從重酬謝决不食言以杜淆亂○上海盆湯弄新橋南堍洋貨號轉灣約十餘家根德里内崔氏瓣香廬總發行所啓 
[亞西亞火油公司廣告]  
本公司由今年起自行發售素所著名之僧帽十字兩牌火油該油已久蒙　賜顧諸君所留許近又續運向日最馳名之鐵錨老牌火油來華此油體質之佳早已膾炙人口爲　紳商所信用是以消路極其暢旺運來本公司所售各牌火油又經油廠新發明特别改良使盡善盡美其光明務更沿于昔諒已在賜顧諸君洞悉之中本公司在大馬路所設燈店懸點之燈光耀四射普及街衢黑夜亦同白晝經過之人無不異口同讚且所售之燈定價極廉緣本公司爲推廣火油消路起見照來價售出並不圖利也 
[（炸藥廣告）]  
兹有哥拉斯溝名廠炸藥專歸本行經理常有現貨存在上海甚合開山裂礦等用如欲購買者請至本行面議可也　上海怡和洋行白 
[（聲明遺失）]  
今遺失信昌碾米公司股單息摺一副第四十七號張紳户計三十股已向公司說明作廢望　各紳商寳號切勿被其矇混抵用銀錢特此聲明　張松喬謹白 
[敬贈去疾劵]  
天下萬事皆可操劵惟疾病則發之甚驟去之極難有未易預操左劵者有之自中法藥房艾羅療肺藥始予患久嗽咯血之症已厯二年近服療肺藥竟獲霍然竊謂愈疾之速無過於是幸脫苦厄爲此登報表揚謹告同病而標其目日敬贈去疾劵欲閱者共操此劵以却病也　刊上方德驥白 
[錦隆洋行洋酒出售]  
啓者本行經理倫敦搿而勃名廠各種洋酒開列於後　牌　巴德混　合利　爲司格方瓶琴酒以上各色正路葡萄洋酒均有現貨出售此牌前在元芳洋行經理在申及外埠經營數拾年承蒙中外紳商佳許現托本行經理推廣生意其價稽外克已　倘蒙　紳商賜顧請惠臨四川路Ａ字二百三十七號本寫字房面議可也 
[健腦丸]  
河南路東亞公司書藥局虹口濟生堂大藥房 
補腦寗神隆火利便 
健腦丸註册商標 
醫學博士島村先生保効虔脩所日本大阪丹平商會大藥房 
三馬路中法大藥房並各大藥房均有寄售 
[斯端答火油引擎]  
敝商會專售斯端答火油引擎併鐵工廠用各器具係東洋第一老廠池貝鐵工所製出已在内外各地碾米廠印字局製麫所内河輪船公司等處供用以質堅固構靈巧早已爲世所共賞無須再爲縷述此機不仗煤力司機一人足當其用生手一禮拜可熟裝輕便不要鍋爐其餘利益不備載如有願看圖樣請即函知當即以圖說送上然後任擇函購可也　上海英租界博物院路八號高田商會分行發售 
 
 

Page 17

 
 
   
 
 

Page 18

 
 
小說 
[醉新年一名小熱昏（續）]  
　　醉金剛道。我問己酉。你說宣統。立憲不立憲。干我甚事。就是立了憲。也不過讓那一般能言善辨之人。攘了些地位。閑話少說。再會罷。醉金剛旋轉身來要走。那個拆字先生着急道。慢些慢些。金剛道。還有何說。拆字先生道。你拆了字。銅錢還没有付。爲何就提起兩脚走了。醉金剛道。我叫你拆流年。你去拆已酉的歲次。我呌你拆已酉。你去拆宣統。你要銅錢。你去向已酉宣統取了罷。那個拆字先生。氣得目定口呆。正要與他發作。又見他是薰薰的醉漢。没有弄頭。也只得歎了一口氣。放他去了。醉馬剛退出人叢中。欲招幾個酒友。又没有招著。見兩旁的店家。還没有開張。路上往來的人。三三兩兩。衣服換得簇新鮮妍。都是過新年的樣子。金剛一人倀倀何之。又走了幾步。忽聽得幾記小鑼聲。四面一看。見一處地方。有個小熱昏。正在那裡賣橄欖糖。手裏拿了一面小鑼。辮子纒了一個得勝結。結上插了一朶紅花。口中七嘴八舌的亂說亂道。許多人圍住在那裏觀看。醉金剛正在無事。也就到那裏去聽聽。不知唱些什麽。金剛走到那裏。只聽得小𤍽昏唱道。說新聞。話新聞。新聞出在上海城。租界闊來無淘成。洋人走馬能高興。莫說勢力與範圍。洋奴做得實起緊。高頭大馬鞭飛揚。米四脫聲山嶽震。我想中國的人實在笨。通商五十有餘年。一些事體勿能競。你看城内街道與房舍。弄得著實勿干凈。警察有形無精神。紳士個個頑錮人。城河一道分鴻溝。文明野蠻判端正。金剛想這言雖粗鄙。也有些道理。小熱昏唱完。說道。橄欖勿買勿要緊。暫請諸公停一停。三文買一塊。五文買兩塊。勿好勿要錢。醉金剛想勿要銅錢待我買一塊嘗嘗看。金剛道。拿一塊來。小𤍽昏道拿銅錢來。金剛道。你說勿好勿要銅錢。我滋味還没有吃。爲何就要我銅錢呢。小𤍽昏見他是個醉漢。勿敢與他多纒。小𤍽昏道便饒了我罷。讓新我年裏頭。騙口飯吃罷。醉金剛一想。新年頭裏未便戲弄他人。東倒西歪。不如歸去。拆拆己酉勿付銅錢。聽聽𤍽昏。被他討懨。敬請諸公。新年頭裡。勿討便宜。（完） 
各省籌辦諮議局 
[官長設立]  
　　八旗 
　　憲政編查館具奏略謂准京旗諮議局籌辦處值年旗王大臣咨稱京旗初選擬於掌關防官員内由該旗都統點派一員爲初選監督其複選即以值年旗所設之諮議局籌辦處當之由該王大臣就總辦等官内酌派一員爲複選監督商由臣館核議前來查與諮議局選舉章程多所歧異惟有將京旗初選複選遵章附入順天府及大宛兩縣辦理較爲畫一又查選舉章程諮複區域府以知府直隷廳州以該同知通判知州爲複選監督等語順天府特設府尹是順天複選事宜即應責成府尹方爲妥愜應請將順天府屬各州縣選舉事宜以順天府爲複選區域順天府府尹爲複選監督京城内及城外京營地面人民應遵章由大興宛平兩縣辦理初選其京旗專額議員按照原定選舉章程應附於相近之投票所開票所舉行自可即以大宛兩縣爲京旗初選監督順天府府尹爲京旗複選監督惟京旗各事向有該管衙門主持一日選舉事宜驟以府尹與大宛兩縣充爲監督其中情形不無隔閡應由京旗諮議局籌辦處王大臣於京旗投票開票管理員外在八旗左右翼内每翼各派一員充爲總管理員於初選複選時分别會同大宛兩縣及順天府府尹辦理至各省駐防亦可仿辦但事務較簡由該將軍都統城守尉就駐防旗員中於駐防投票開票管理員外酌派管理一員仍會同該管地方官辦理其總管理員及管理員應行會同之處以旗人選舉之事爲限所有頒發告示執照及知會等事仍由各該監督專辦以免紛歧奉旨依議 
　　吉林 
　　東督吉撫於去臘會奏略云諮議局爲國會先聲籌辦處即省議會基礎關繫至重責任匪輕臣等遵於吉省設立籌辦處札委試署民政司使謝汝欽奏調直隷候補道顏世清總理其事商定該處辦事及調查司選各規則并詳考各屬實情劃分初選複選區域遴派通曉法政官紳分任事務現已於九月初一日開辦豫定明年八月一律竣事惟吉林人士不僅少國民程度即能具選舉知識者亦自無多其情形與東南各省懸殊即較之西北邊疆亦覺夐乎莫及茲已明舉一年欽限自未便於吉林獨請展緩再四籌議妥定辦法以短促之時期爲遠大之籌備雖或未能完善然亦無敢畏難總期無負朝廷勵精圖治勤求輿論之至意伏乞訓示等語十二月二十三日奉旨該衙門知道 
　　十二月十七日憲政編查館接吉撫電云删電敬悉吉省諮議局籌辦處已於九月初一日開辦現正派員分往各屬調查選舉資格並按館章明定期限尅日赶辦甫於前日專摺具奏除將所定章程表册等件另交咨送外謹此電覆昭常謹肅銑 
[士民實行調查]  
　　浙江（寗波定海） 
　　定海選舉事務所所派各莊調查員係去年十二月初一日出發現已先後調竣聞有選舉權者共計四百餘人惟合於章程第三第五項資格居其多數合第一第二第四項資格者寥寥無幾云 
 
 

Page 19

 
 
　　鎭江金山 
本埠新聞 
[禁烟會代表紛紛抵滬]  
　　字林報載三十日東京電云禁烟會日本代表宫岡氏已由横濱乘日本郵船會社春日丸赴滬田原博士及高木博士均擬在長崎隨行又云美國代表勃蘭脫敎長及丁家立博士已於星期日抵滬英國代表斯密司君蘭特腦君勃倫叶脫君及襄理員克納曼蒂君均於今日乘大英公司郵船台凡哈到滬日本代表今明兩日亦可到此 
[查無巨匪逃往奥國]  
　　巨匪林强庚前在青田縣境迭犯搶刦重案逃往奥國由甌海關道移請滬道轉電駐奥欽使查拿在案茲接雷星使覆電謂奥國向章如有華人進口須有華官護照方能到奥茲查進口册籍並無林强庚名姓並飭各處訪查亦無林姓其人致難拿解云 
[領事函請保護敎士]  
　　美敎士斐恒茲在華亭縣屬之莘莊地方設堂傳敎恐有匪棍藉端滋擾特請美總領事田君轉致滬道迅即行文華亭縣妥爲保護 
[再誌警局築路之交涉]  
　　英商四千零七十三號契地前因閘北警局闢築馬路拆毁竹笆由英總領事轉致滬道索償地價曾紀本報茲悉蔡觀察以此事兩造均有悮會擬與英總領事各派委員一人前往會勘再行商辦業經照會英領允准即由蔡觀察於去臘札委候補通判黃别駕前往英領事署聽候飭派洋員會同查勘至究因如何糾葛現在尙未禀復云 
[流氓横行不法]  
　　滬北著名流氓蔡福生顧阿大阿炳等三四十人於昨日午刻懷刀進城至邑廟花園松鶴樓茶館找尋吳淞營巡弁榮福蓋因該弁查禁私售燈吃素爲彼等啣恨其時該弁適在該茶館啜茗蔡等乘其不備在後肩上連戳兩刀幸無大害該弁即躍出後窓飛奔而逸立卽乘坐火車回至吳淞訴知統領請縣究辦並聞該流氓等已於前晚二鼓時在西門外將某局偵探香蘭之皮袍褂剝去幸未遭其毒手云 
[浦左盜案]  
　　浦東洋涇區唐家弄唐金泉家於去年十二月十七晚突來盜匪多人刦掠一空約值洋千餘元廿五晚李家宅南首姚順卿家亦被盜去首飾銀錢等約值洋百餘元並刃傷事主及其妻女數人該處巡警遍播而盜刦之案層見疊出實所不解 
[謝贈]  
　　廣貫藥局贈月份牌四張錦隆洋行香港福安公司望賚洋行各贈月份牌二張中國圖書公司贈琴條四幅均極精美可觀書此誌謝 
[城内]  
　　包探私刑○美界祥泰木行更夫印度人被人謀斃一案前由公共公廨將車夫施道士送縣管押在案今又將伊子施四海送縣訊據供稱小的被包探私刑毒打是以妄稱父住該行鄰近或有所聞詎包探即指小的供認父親知情故被解案求宥訊之施道士仍不供認判均還押候再訊究 
　　串贖基地○徐順卿之妻父張棣華曾將西門内基地三畝半抵於張伯英之故父茲徐與妻父之甥朱允清姜子才往贖不遂控經工程局傳伯英之兄訊據供稱地已找價杜絶經局員斷令呈驗絶契伯英不允上控道憲批發本縣李大令提訊朱姜均未到案伯英將契呈案請核徐供旣有絶契當日何不繳局姜維興供是子才之子不知此事原委判將呈案單契發還伯英管業完案 
　　揑冩抵據○南市元興冶坊主丁兆麟向住無錫家内所有坊務及房產槪託黃鴻翔經管後黃因購囤蠶繭虧銀數萬擅將冶坊停閉房地出賣另造僞帳朦蔽經丁控奉縣令收押後施由丁母向黃妻　出眞帳呈請縣令移交錫金公所各董查明確有侵吞情弊禀復縣令將黃收禁在案近有沈錫福稱係元吉冶坊股東曾由丁兆麟囑黃鴻翔將房產抵去銀五千兩到期不贖等情經李大令訊明抵據由黃繕寫顯係串揑判沈覓保黃仍還禁勒繳監照再行革究 
　　追究捐款○許王氏曾被李受林借去洋三百五十元除三十三年六月間還過五十元外餘由該氏捐於普育堂後因李受林無力籌齊禀知本縣李大令請將還剩之三百元分作四年每年分三期每期繳洋二十五元限於明年八月節如數還清立票具結在案大令當時即將票據函送到堂詎李到期分文不繳積欠至今已有六期計洋一百五十元堂董葉佳棠等因於歲底具禀到縣准即飭差提案一併究追 
　　厘局批詞○淞滬厘局督辦朱觀察於去年歲杪發出批詞四則補錄如下黃名祥禀批查本年十月據該董具禀到局當飭貨捐局妥議旋據甲復水菓一案近年銷場頗旺即生薑一項收數溢出原額爲數甚多吳淞沙船來數果有短少亦應淞滬牽扯豈容率請核减等情申復到局今又據該董以貨捐局傳諭加捐禀求察核如果該業收捐溢 
 
 

Page 20

 
 
出原額自應照加何得疊次來局妄瀆至該董屢以禁烟藉口銷滯尤屬乖謬該業如實係力有難支儘可退認毋庸多瀆仰貨捐局傳諭遵照寗波小南號衆商寶華等禀批此案已札催釣船局據實速復仰候復到再行核辦黃河清等禀批查此案前據該董等來局具禀即經飭據貨捐局查復以此次北卡查扣潮靛十八桶秤見實重二百三四十斤之多去皮二十斤以先捐五成核計每桶應捐一百一十斤乃僅作小桶報捐實有意朦混並據該董聲稱此項即係小桶另有大桶重約五百餘斤中桶約重三百餘斤又稱小桶亦有三等重約二百五十斤至一百餘斤足見該業桶式實有五種報捐僅分三等高下其手大小從心朦混已非一日此次扣留潮靛應先懲罰嗣後潮靛報捐應驗明實在斤重最大之桶實重五百餘斤除皮報捐二百三十斤次大之桶實重三百餘斤除皮捐一百三十斤中小各桶各照五成除皮分别報捐庶照核實並以北卡司巡索費一節當由陳委員禀復聲辯傳詢該董亦稱並無確証等情具詳前來當以同生餘號報捐潮靛旣經該局查明實有溢出之數應即量予酌罰以儆效尤嗣後潮靛報捐並准如詳按照大中小各桶斤數分等核實抽捐毋得再任朦混藉資整頓而裕餉源一面並由該局出示曉諭俾衆周知業經批飭貨捐局遵辦案經本局核定毋庸多瀆　貨捐局轉諭遵照一面查照前批仍錄示式報局查考毋延又黃河清票批查此案聞已明晣批示今又據該商禀請派員查驗本局於各項捐務辦理一秉大公如果貨捐局有浮收情弊經過北卡有索賄實據不待該商屢禀早已分别斥懲乃查該落地捐則潮靛每百斤捐銀二錢八分明明以斤計並非以桶計此次該商所運潮靛十八桶據貨捐局禀稱内五桶連皮重二百四十斤八桶連皮重二百三十斤五桶連皮重二百三十五斤本局復加細核統共四千二百十五斤貨捐局按五成除皮核計每桶應捐一百十斤係屬照章辦理該商但問斤兩是否相符即知捐銀有否浮收何得牽及廣靛冀破定章至桶之有否放大旣以裝靛之多少爲斷本無關於出入貨捐局係按斤兩報捐並非以桶之大小報捐該商於此爭辯尤屬不解至勒索規費自以有無實據爲証該商應將過付之實証勒索之司巡姓名禀局庶可質對懲辦豈能憑空查提仰即迅赴貨捐局照章報捐現届年關本局姑念該商扣貨日久免其懲罰倘再執迷不悟是自取咎戾也凜之 
[南市]  
　　新屋竣工○總工程局第二進房屋業已竣工擬將當值處及裁判所設在樓上捐務處攝影室設在南面樓上上等覊押所設在三層樓下等設在第二層現在由漆未亁約元宵節邊即可分别布置 
　　猪行倒閉○肇隆義記兩猪行均於去臘倒閉聞共虧欠數十萬新正初三日傍晚張源順猪行亦牽連倒閉市面頗爲震動聞肇隆尙圖興復云 
　　重申賭禁○總工程局各董事以擺攤設賭例禁綦嚴現任新正三日已過所有各處賭攤均應一律取歇昨特出示嚴禁自即日起不得再有設攤賭博情事一面由警務處諭飭各巡士嚴密稽查以免擾累 
　　巡士犯賭○南區副區長查見巡士許澤江在小南門外南園茶肆聚賭當即告知警務處傳案究詰即行斥革並追交學費及預領辛工 
　　定期開審○總工程局裁判所於去臘二十八日停審後現由孫裁判擇定於初六日開審昨已諭飭所丁偵探迅將應訊人證逐一傳齊預備解訊 
　　醫生被控○醫生顧廷芳吞没朱子田銀洋一百五十餘元昨被朱扭至總工程局押候究追 
[閘北]  
　　禁放花砲○巡警總局出示云照得巡警定章凡界内居民舖户俱不准在馬路燃放花砲所以防危險而保治安北市馬路現經分段興築利便交通烟户日繁車馬往來尤如梭織際此歲暮正初深恐舊習相沿或仍有在馬路上燃放花砲情事亟因出示諭禁以重警章除分行各局區隨時涙巡查禁外爲此仰北市商民人等一體知悉自示之後務各恪守警章毋得藉口敬神私放花砲致干禁令倘敢故違定即拘案究罰 
　　禁賭文告○巡警總局出示云照得開場聚賭例禁綦嚴閘北自開辦巡警以來疊經本總局出示嚴禁不啻三令五申誠以賭博一途小則廢時失業大則傾家蕩產前因新年從寛弛禁三日現在爲期已滿正應嚴行禁止以重警政而保治安除諭飭各局區官弁巡長警嚴行查禁外爲此示諭軍民人等一體知悉自示之後務須各安生業毋得藉口新年仍行違禁聚賭倘有不法之徒不遵警章立即嚴拿究辦 
[英租界]  
　　捕務嚴緊○去臘三十日英美捕房出示略云照得每届年終往往有持刀搶刦等事仰各巡捕格外留心几能拿獲此項匪徒者輕則下級升期提前一二年重則下級升期不論久長即升一級其頭等三道頭以及頭等巡捕不能再升者均改賞銀洋以昭激勸 
　　搶匪行兇○天津人王某於初二日五點鐘時偕妻李氏行經西大路突遇匪徒七八人攔住圖刦王妻狂喊被匪戳傷手指而逸事後王即投報捕房飭探查緝 
　　匪類何多○滬南江海關司事陳鳳生於去年除夕七點鐘時行至河南路九江路轉角被匪徒六人搶去現洋三十餘元並被刀傷左手及肩背等處經人車送捕房轉送仁濟醫院醫治一面飭探查拿各匪究辦 
　　虧欠莊欵○會大等莊控林少齋欠銀不理去臘二十九晨由探將林傳至公堂請訊判林交差歸晚堂訊理 
　　分期理欠○英商同興洋行控趙永利不還貨銀一案去臘二十九晨由廨傳訊判趙先繳洋九十二元限一月再繳一百元了案 
　　失火罰　○皮毛掮客葛楚香即葛初記賃居西大路十四號房屋因用汽油縱火由探查獲解廨收押在案去臘二十八晨由廨復訊葛延博文律師到案代辯旋據同居鄰證徐陳氏謝張氏周全福夫婦厲姓夫婦萬二寳夫婦等訴稱火由葛之臥室内所起是實並據五十四號西探禀稱葛與謝姓均保火險葛於起火前兩夜邀請各隣人往觀電戲已有縱火之意請爲澈究中西官以葛情實可疑判罰洋二千元押候繳洋開釋 
　　拐犯斃命○湯永祥因拐賣蘇阿甫之妻陳氏由廨判押捕房在案去臘二十八晚湯在押病斃由捕禀知公堂飭傳家屬棺殮 
[美租界]  
　　兵丁違章○前日午後有寗紹台道署之親兵四名荷槍行走巡捕以其違章拘入捕房旋由滬道飭丁知照捕房始保釋 
　　巡捕升階○美捕房三百三十二號四百九十七號及哈爾賓捕房四百四十六號匯三捕房三百五十號五百十六號五華捕昨奉卜總巡選充三道頭巡捕 
　　燃放花砲○天潼路三百八十四號五百十八號等三户均因燃放花砲由捕房禀請公廨出單傳罰又粤人何籐前晚在密勒路燃放花砲巡捕以其違章向之喝阻反被兇毆當即拘入捕房旋由家屬存洋二十元保出候訊 
[法租界]  
　　洋員來滬○某西員近奉法國西貢總督巴羅君派委來申考察商務及地方一切行政已於除夕乘坐公司輪船抵滬暫駐洋涇浜密菜里客舘 
　　女傭受窘○某西員之女傭於除夕在八仙橋森陽泰南貨店購買什物突來匪徒四人將該女傭兩目掩住搶去鈔票洋六元及銀表金挖耳等物事後訴知洋東函致捕房飭探嚴緝 
　　愼重衛生○捕房麥總巡前日諭令界内居民不准於清晨在門外馬路洗刷便桶及傾倒用過茶葉如違罰辦 
　　堆積垃圾○八十八號華捕前日巡至新開河浜見楊萬成門口堆有垃圾當向店主楊方斌查問互相口角扭至捕房由值班捕頭囑令出外候禀請公堂傳訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[補錄交旨]  
　　光緒三十四年十二月二十日軍機大臣欽奉 
　　諭旨御史王履康奏振興絲業請先於上海地方創設生絲檢察所一摺著農工商部議奏欽此又奉 
　　諭旨鳳山奏請速行普通敎育酌擬大略辦法各摺片均著學部議奏單一件片二件併發欽此 
　　二十一日軍機大臣欽奉 
　　諭旨寳熙等奏雍和宫大和齋工程應否緩修抑仍及時興辦一摺著展綏數年再行修理欽此又奉 
　　諭旨御史俾壽奏請嚴禁各省督撫濫保附保積弊一摺著會議政務處知道欽此又奉 
　　諭旨御史俾壽奏局卡抽收稅釐請飭詳刋告示及罰欵章程等語著度支部稅務大臣知道欽此又奉 
　　諭旨御史俾壽奏請飭内外臣工用人不可稍存瞻徇等語著吏部知道欽此又奉 
　　諭旨御史俾壽奏外銷欵項請歸度支部核辦并酌量加增督撫將軍津貼等語著度支部知道欽此 
　　二十二日軍機大臣欽奉 
　　諭旨義國南境地震災情甚重朝廷深爲憫惻著頒發帑銀五萬兩由外務部交義國駐京使臣迅速匯寄灾區以資拯濟而篤邦交欽此又奉 
　　諭旨内務府奏恭製監國攝政王金册應用若干頁數一摺著用六頁欽此又奉 
　　諭旨農工商部奏職商創辦漢口水電公司照章懇請奬勵一摺著依議欽此又奉 
　　諭旨郵傳部奏報京漢鐵路行車第二年收支各欵大槪情形一摺知道又又奏遵設統計處擬定章程表式並請刋木質關防摺單各一件著依議欽此 
　　二十三日軍機大臣欽奉 
　　諭旨歲暮元旦大行太皇太后大行皇帝几筵前行禮監國攝政王及賞穿百日孝之王公百官着仍服縞素欽此又奉 
　　諭旨憲政編查館奏京旗選舉請歸順屬辦理並請飭府尹充複選監督摺父奏請增設本館提調片又奏請派本館參議等官片又奏請飭民政部劄令内外城總廳派總管理員會辦初選事宜片均著依議欽此又奉 
　　諭旨御史謝遠涵奏吏治窳敗請嚴飭整頓各摺片著會議政務處會同吏部議奏欽此 
　　二十四日軍機大臣欽奉 
　　諭旨御史常徽奏整頓宗室旗產以固根本摺該衙門知道欽此又奉 
　　諭旨常徽片奏前法部奏改良監獄經費不敷請將哈薩克應領銀四萬兩悉數撥用應請查科布多參贊大臣詢問哈民是否果願報効等語法知道欽此又奉 
　　諭旨趙炳麟奏滿漢服制請飭催議覆一摺禮部議奏欽此又奉 
　　諭旨御史趙炳麟奏條陳西南馬政一摺著陸軍部議奏欽此又奉 
　　諭旨慶緜奏八旗生計敬陳管見一摺陸軍部議奏欽此又奉 
　　諭旨葉芾棠奏禁烟　絶根源請分别辦理一摺該衙門知道欽此 
　　北儀鑾殿 
要件 
[度支部清理財政章程（續）]  
　　第五章預備全國預算之事第十四條各省文武大小衙門局所自宣統二年起預算次年出入款項編造清册於二月内送清理財政局由局彚編全省預算報告册呈由督撫於五月内咨送到部各省預算報告册内應將出款何項應屬國家行政經費何項應屬地方行政經費劃分爲二候部核定前項之國家行政經費係指廉俸軍餉解京各款以及洋款協餉等項地方行政經費係指敎育警察實業等項第十五條各項歲入當國家稅地方稅未分以前諮議局不得議减現行稅率其於地方行政經費範圍内視爲應增新稅時得呈請督撫核定奏咨辦理第十六條各省款項出入比較若有盈餘槪列入次年入款之預算報告册第十七條各省款項若有不足於每年編訂預算報告册時由各該督撫商同 
 
 

Page 27

 
 
臣部設法籌措第十八條在京各衙門自宣統二年起應將該衙門次年出　各款編訂預算報告册於五月内送部第十九條臣部直接所管之出入款項應自宣統二年起編訂次年預算册奏明辦理第二十條臣部自宣統二年起逐年將京外各處送到預算報告册詳細核定奏請施行前項預算報告册限於文册到部兩個月内核定各省預算報告册内款項屬於地方行政經費者由臣部奏交督撫送諮議局議决並將預算全册送供叅考第二十一條京外各署出入各款自宣統三年正月初一日起一律遵照預算册辦理凡屬出款項下不得於定額外開支别項經費亦不得彼此挪用第二十二條遇有臨時特别重要支款未經列入預算册或已冽預算册而収不足數不敷所出者由該督撫會商臣部隨時奏明酌量籌撥 
　　第六章預備全國决算之事第二十三條各省文武大小衙門局所自宣統四年起查明上年出入款項編造清册於三月内送清理財政局由局彚編全省决算報告册呈由督撫於六月内咨送到部各省决算報告册内應將出款項下國家行政經費地方行政經費分别編冽第二十四條在京各衙門自宣統四年起應將該衙門上年出入各款編定决算報告册於六月内送部第二十五條臣部直接所管之出入款項應自宣統四年起編定上年决算册奏明銷結第二十六條臣部自宣統四年起逐年將京外各處送到决算報告册核定奏銷前項决算報告册限於文册到部兩個月内核定凡向由京師主管各衙門核銷之款由各省另造專册送各該衙門查核該衙門於文册収到一個月内核定知照臣部彚總奏銷各省决算報告册屬於地方行政經費者由臣部奏交督撫送諮議局議决並决算全册送供叅考（未完） 
　　函谷關之雞鳴 
小說 
[官場小說衣冠影（十五）]  
　　第四回怕老婆内弟掌全權閙奇聞新軍當敎習 
　　金觀察見他們走了。便對總辦和提調道。怎麽道班敎員。見了我都是這個樣兒。請你們兩位和他們講一聲兒。說以後見面。用不着這般拘束。當敎習的。是個西賓。比不得做官。和東家是没有統屬的。况且師儒重任。就和那京官裏頭的翰林。外官裏頭的敎諭敎授一般。無論見了什麽人都不用請安的。請他們自重些兒爲是。那總辦和提調聽了金觀察的說話。彼此面面相看了一回。面上做出許多怪相。停了一回。還是那位提調先開口講道前任衞大臣。見了他們向來都是這個樣子。大人似乎可以不必和他們這般客氣。更兼這些敎習。都是些新軍裡頭的當差員弁。都是在大人麾下的體統攸關。他們在大人面前。是斷斷不敢放肆的。金觀察聽了。吃了一驚道。怎麽。怎麽這些敎習。都是新軍裡頭的人麽。衞大臣爲什麽要請他們來當敎習。總辦和提調聽了。一時也說不出什麽來。金觀察想了一想。心中轉一個念頭道。或者衞京卿要想節省些兒經費。所以就近請他們兼當敎員的。想着。便又要了支用的報銷底本來看時。不想那班敎員的修金。都是八十兩的。一百兩的。還有二百兩的在裡頭。金觀察看了。心上大大的不以爲然。便問總辦和提調。爲什麽這些敎習的修金。定得這般寛濫。總辦道。都是前任衞大臣自已定的。修金數目。别人没有加减的權柄。金觀察聽了。也没有話說。略略的坐了一坐。便到新軍營裡頭去考察了一回。回到公館。坐還没有坐定。早有衞京卿過來回拜。金觀察接了進去。談了幾句。便問到將弁學堂敎習的事情。衞京卿臉上紅了一紅。很覺得有些不好意思的道。當時兄弟創辦這個學堂的時候。倉卒辦事。一時請不着敎習。有些人又不肯到這個地方來。所以只得將就些兒。就在新軍裡頭挑出幾個人。充當學堂敎習。後來覺得他們也還穩當。没有什麽不合的地方。不便無故撤換。金觀察聽了。覺得他說得也還不錯。便也不去問他。衞京卿說着。便催金觀察去辦交代。金觀察本來辦事爽快便立刻把邊防上的一切來往案卷帳目。一古腦兒接了過來。派了幾個委員。查了一查。不到一禮拜的工夫。已經辦得清清楚楚。立時出了印結。衞京卿便帶着幾個自己手下的人。逕往上海去了。那新軍裡頭十幾個委員。和那將弁學堂的支應委員賈梁。庶務委員周穆。還有兩個監學。一個文案。也都是衞京卿的人。都辭了差使。跟着衞京卿走了。 
 
 

Page 28

 
 
[西報譯要]  
　　袁世凱將游海外之風說文匯報云長崎傳來消息袁世凱將於西三月啓程赴美並擬游歷英德考查兩國軍政 
　　外人工涉中國電歧又載同日北京電云京中各國公使因北京電報局撤退外國監督羣起反對 
　　法國經營滇越鐵路近情又載倫敦泰晤士報駐巴黎訪事電稱法國　務委員報告已准法國越南政府舉債英金二百一十二萬磅以充雲南鐵路建築費由法政府擔保一切該報告員特倫克爾君爲交趾支那議員曾將十年前法國獲有該路築造權以來該路財政及各種變遷情形詳爲審查據稱該路各事現復更改綜計築費須需英金六百六十二萬磅原估費額僅三百八十四萬磅所增之數由該屬地籌撥二百零六萬磅餘由該路公司籌足此後築造工程將較前此愼加管理以免再有縻費惟勞開至蒙自一段工程最難現以實際論之可謂已成大約西四月五月間可築至蒙自此叚開車後於全路輸運事業將大有影響逆料一千九百零十年此路可以築至雲南省城就已經開車各叚之成效觀之該路築造雖不無縻費將來全線告成所獲必豐而與法屬越南之財政又大有裨益者也 
　　孫逸仙移家東瀛文匯報載朝日新聞云中國革命黨首領孫逸仙之母妻並兒女三人現寓夏威夷將於西正月下旬移寓日本 
國外新聞 
[開列福利亞排日問題]  
　　三十日倫敦電云美國開列福利亞省知事其萊脫君頒布公文云近與開列福利亞省立法部各領袖會商後深悉排日新律未便實行開省人民對於聯邦政府及日本阻止移民入境之舉殊愜下懷惟揆諸情勢若實行排日新律必將釀成大謬聯邦政府之志願不可不詳加研究云同日紐約電云開列福利亞省立法院各員對於排日議案之意見已有更變大約未必實行該省知事其萊脫君現襄助羅總統竭力阻止不合宜之新律東部各省之報章及輿論現復宣逹對日之友誼初二日紐約電云舊金山菲蘭君近偕多賓謁見羅斯佛總統據稱目下猶非排日之時蓋日人已經過太平洋沿岸之危險也去年西九月開列福利亞省派往日本游歷之商界各代表茲已回國决意抗拒該省排日新律 
[美國海陸軍備近聞]  
　　初一日華盛頓電云美國國會財政委員已允撥欵九十八兆金元以充一千九百零九年陸軍軍費初二日倫敦電云華盛頓電稱美國下議院决議採用海軍委員减少海軍軍費之議同日倫敦電云華盛頓電稱美總統羅斯佛近將陸軍参謀部之報告呈交國會請照該報告之議在開列福利亞省森批特洛建築砲臺據黃報載稱此舉蓋防日後將與日木啓戰之故惟兵部則嚴拒此說且申明美日齟齬之前已早有此意見陸軍参謀部報告謂將來遇有戰禍設抵拒不力則東方大國之兵一月之内在太平洋沿海登岸者可十萬名兩月之内可增至三十萬名則洛斯安格爾斯可以安取今急宜於森批特洛建築砲臺以保國家幸福又電云下議院度支委員己將美國經營砲臺費額自十兆元减至八兆元其中最巨之數爲撥欵一兆金元興建菲列濱島沿岸砲臺 
[土爾其地震]  
　　三十日倫敦電云土爾其士麥那電稱福塞一帶各鎭近遭地震毁屋三百椽人口死傷頗衆 
[近東大變局八十誌]  
　　三十日倫敦電云土爾其政府己飭稅關各員設法禁止抵制奥布兩國貨物蓋奥國與土爾其調停爭端將次定議今且决意與布勒嘎利亞締結條約故也初一日倫敦電云芒替尼格洛政府近向土政府宣言土奥調停各節殊使芒國驚駭失望並戒土國注意該國輿情且謂芒國克自勉力調停爭端俾獲公允之解决云 
[日本國會開議]  
　　三十日東京電云日本國會己於今日開議首相桂太郎演說謂英日聯盟較前益復鞏固 
雜說 
[屠蘇寄言（譯東報）]  
　　世中有酒。一種麻睡劑也。然孔子百盞。帝堯千觴。萬古稱之。貧者以之代衣。典温袍以沽酒。當世不俗之。一滴入枯腸。三冬生春。陽氣來復。開三三九度之筵。元始之屠蘇。亦解渴之清液也。時當新年。爲傾一酌。作寄言以感世云。 
　　天蒼蒼。地漠漠。山聳河流。一木一石之細。一鱗一介之微。無不千態萬狀。不可思議。而變化百太陽西没。月星照夜。春秋冬夏。循環去來。人徒老於風。塵而不自覺昨日紅顏。今日白髮。泡影奇幻。不可端倪。然由造物之主眼視之。直滄海一粟。九牛一毛耳。世有人焉。弄小智。矜小術無。異以夏虫而語冰。以坏塿。而測海。不亦大可憐哉。 
　　人非早歲失父母。疾病淹牀第。而亦寄同情於孤兒之薄命。歎身世之顚連者。是其人必蓄有慘澹經營之苦心。而不足爲外人道也。十年出鄉。所志未成。流離困苦。羣小播弄。一腔窮措大心事。夫豈紈袴浮榮之子所能。測一敗二敗。結局至進退維谷。而能將半生苦志付之一笑者。此其宏量。能有幾人。一厄再厄。禍至破產滅家。而能不嘆行路之難者。此其雅度。更有幾人。嗚呼。前門拒虎之勇人或有之。而於後門之狼襲。能意氣益壯屢蹶屢振者。我未見其人也。（未完） 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
 [G 
[英德勵皇牌蒙王愛華奬特賜家印]  
ＤＥＡ　ＰＥＲＲＩＮＳ　ＳＡＵＣＥ 
利潑林老牌辣醬油爲食品中不可少之原料加入魚肉鷄鴨芥利野鷄等食品中能使口快鮮美開胃健脾誠無上品也須認英國Ｗorccsterahine華司脫省所制方是眞品嚴防假冒特此敬告 
[哲那斯谷]  
鋪屋面掗斯勿答廣告 
美國斐來答斐愛地方白爾勃掗斯勿答公司所製之鋪屋面掗斯勿答係用的里你達湖所出之料製成比之他家用煤油等所製者有天壤之别現在存貨甚多欲購者請向上海專誠經理之新旗昌洋行接洽可也 
[新造洋式店面召租]  
法公館馬路角子天主堂對門有新大洋房店面二間如合意請到二馬路本行面議此佈　祥茂洋行白 
[永上利海棧]  
本棧開設二馬路西首新造洋房裝潢華麗房間寛廠器具精良茶水飲食格外清潔茶房傳候周到伏望惠臨一試爲荷 
[斯登頭痛藥]  
啓者斯登醫生所製醫治頭痛藥極有靈效無論何種頭痛服此藥後數分鐘卽全愈此藥外面包有極溥麵衣一併吞下其味絲毫不苦其性絲毫不毒於衛生上絶無妨碍此藥發行已五十年醫治有效者不知幾萬萬現分發各藥鋪代銷　賜顧者請認明盒蓋上有三角藍地招牌便是　美國彌其剛地方斯登公司啓 
[招租醬園啓]  
兹有空地一方在法界黄河路相近極爲熱閙水路亦便此處可開極大醬園晒場一切殊覺寛暢如有意者請至法界方板橋萬茂醬園後面三新里黄粹甫處伴同閱看房屋造法一切面議可也明正十五日爲限遲則不及年内定妥更屬便宜特此告白 
[（遺失派司）]  
兹有一千九百零六年十一月廿九號由ＮＡＭＵＲ船進口ＲＡ２０９３４１５６７、７８元羽綢派司十二箱出過一箱遺失十一箱又一千九百零六年十一月念九號由ＧＬＥＮＲＯＹ船進口ＲＡ8４３９０４１０、２１元羽綢派司十二箱出過六箱尚存二箱遺失四箱又一千九百零六年十二月廿五號由ＰＡＬＥＲＭＯ船進口ＲＡ８９３９０４２２、３４元羽綢派司十三箱又一千九百零七年八月念號由ＴＥＬＥＭＡＣＨＵＳ船進口ＲＡ１０１６、４３６７元羽綢派司廿五箱尚存五箱遺失廿箱又一千九百零八年二月十六號由ＰＡＴＲＯＣＬＵＳ船進口ＲＡ１０１７、２３３７元羽綢派司十三箱尚存七箱遺失六箱又一千九百零八年四月十二號由ＡＬＣＩＮＯＵＳ船進口ＲＡ１０１７７３４６６元羽綢派司十三箱尚存十箱遺失三箱以上均已向海關聲明作廢已另向補給特此佈　聞　華記洋行告白 
[家叙樂戲園]  
新到日本武術家 
本園今又電聘日本技師開演奇妙武藝俄法術士幻術英美女士美麗挑舞隨戲加送活動影戲園中添設機器火爐陳設之華美招待之週到筆難盡述每晚八點開演請早降爲盼　頭等一元二等六角法界二洋涇橋下堍便是 
[（洋房出售）]  
啓者今有洋房一所計房屋七間另有馬房菜園及抛球草地坐落英租界西首欲購者請商致該洋商由申報館轉交可也 
[東方俄國糖廠告白]  
啓者本廠現已開辦製造各種洋糖發售如欲看樣及詢問價值與一切情形者請至五馬路第三號門牌祥成洋行面詢可也 
[上海德律風公司告白]  
啓者本公司開設漢口路即三馬路第十四號門牌辦理德律風事宜凡裝設德律風各公館各行號每年不過費銀五十兩即可與上海周圍二千五百餘字互通言語如有意裝設者或致信本公司或親降自臨面商本公司可將詳細情形奉告此外尚有各樣德律風及電氣箱龍頭一切俱全均可出售 
[阿脫柯普爾廠]  
中國瑞記洋行總經理 
啓者中國從前工人每名至多祇能挑煤泥沙石等一二担自發明此小鐵路以來則工人一名可搬取十五担之重物是節費省工莫善於此項鐵路敝廠名阿脫柯普爾爲絶大之製造所在中國由最有名之瑞記洋行總經理各大埠分行亦可交易一切詳細圖樣均可隨時取閱倘荷賜顧自必格外克已也 
[喇司勞士]  
南京路五百六十六號瑞祥茶號隔 
晶ＳＨＡＮＧＨＡＩ洋行壁 
新到之貨按尋常出售之價减半凡近視遠觀及老光各種眼鏡皆備至於遠近兩光並而爲一以强目力之眼鏡及保眼光之鏡均備如有躉批者本行特備批發價單以憑批發　上海大馬路五百六十六號明晶洋行謹啓 
 
