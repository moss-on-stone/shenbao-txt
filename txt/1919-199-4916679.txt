# 1919 - 199 - 4916679

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[犧牲之精神（冷）]  
　　所謂犧牲之精神者何也即不望人報不求人救而一心以成其主義是也凡事皆有危險皆有損害旣投身其中立志以爲其事則雖遇危險雖受損失亦固其分此即犧牲之謂也與之同志者見其危險見其損害盡力以助之救之固也苟其助之救之而不見效則唯有盡力以成其主義犧牲之精神乃爲不背若因救助之故而忘其主義焉或且因而别生他變使與主義得反對之結果焉是則於事有害而大背於犧牲之精神之初意也愛國者厥宜留意之也 
[命令]  
　　七月二十四日大總統令　派張一鵬充司法官甄錄試及初試典試委員長此令 
　　又令　派何基鴻陳爾錫充司法官甄錄試及初試典試委員此令 
　　又令　派郁華劉含章汪祖澤麥鼎華陳瑾昆沙彥楷單毓華吳江讓陸澄宙黎世澄充司法官甄錄試及初試襄校委員此令 
　　又令　派王維翰楊繩藻龍騫徐家駒江忠章熊元楷袁士鑑吳文郁充司法官甄錄試及初試監試委員此令 
　　又令　參謀總長張懐芝呈請任命查燿署陸軍第十八混成旅參謀長應照准此令 
　　又令　陸軍總長靳雲鵬呈請授馬萬魁爲陸軍步兵中校馬樸仁馬萬春馬執炳爲陸軍步兵少校均照准此令 
　　又令　陸軍總長靳雲鵬呈請將巴定邦加陸軍憲兵少校銜應照准此令 
　　又令　馬鴻逵給予三等寳光嘉禾章此令 
　　又令　李鴻舉給予三等寳光嘉禾章此令 
　　又令　王國柱馬承淵均晋給四等嘉禾章此令 
[專電]  
　　北京電　巴黎電德批准和約後各國已聲明恢復和平吾國亦應有此聲明表示與各國一致 
（二十四日下午五鐘） 
　　北京電　府接巴黎陸電請宣布對德終止戰爭昨特提交新國會稱政府正向和會運動保留山東問題惟德約已經協約國簽字我與德戰爭終止亟應宣布依法提院希望同意（二十四日下午三鐘） 
　　北京電　意國要求天津奥租界已由委員會助我拒絶院因電曹飭地方官將界内切實整理（二十四日下午四鐘） 
　　北京電　國務院聘朱啓鈐爲高等顧問（二十四日下午五鐘） 
　　北京電　南方不更易總代表政府再函邀朱朱璧還原函（二十四日下午五鐘） 
　　北京電　皖倪湘張亦通電主和（二十五日下午三鐘） 
　北京電　安系推李王謁徐促提 
内閣（二十五日下午三鐘） 
　　北京電　駐日公使某派力薦曾宗鑒（二十五日下午三鐘） 
　　北京電　吉訊高士儐已調所部集中寛城子南三十里改取攻勢地方極形恐慌日人對於兩方表示嚴守中立（二十四日下午七鐘） 
　　北京電　北派直系因奉吉事在曹宅花園開會此間要人赴津列席者甚衆結果未詳 
　　北京電　郭宗熙號電延吉股匪擄去韓民日人又馬電日人五十嵐（人名）被匪擄經追擊已放回又禡電昨晚到日軍一支隊駐頭道溝又梗電今午親往長春調查今晚回省（二十四日下午五鐘） 
　　齊齊哈爾電　鮑督准有日（二十五）赴哈觀勢再赴吉龍江道王樹翰護理督軍省長（二十四日下午四鐘） 
　　北京電　張樹元電莠民假藉學生名義肆行暴動擬實行戒嚴依法取締（二十四日下午五鐘） 
　　北京電　魯省沈銘昌電告益都日人捕捉學生一案派印委偕日隊長並馬學生回益與各會長至車站晤面孰料日人提議十五條要求各會長簽字未允日人强硬聲明如不照辦仍將學生帶回坊子各會長亦另提條件向日要求抵制又農業生羅聖巨由臨淄回益下車又被日人扣留除再向日領交涉外應請外部並向日使嚴重交涉 
　　北京電　國院加聘顧問諮議等八人組一政務討論會龔自爲會長昨已正式成立 
　　北京電　新衆院八年預算審查結果凡府院附屬機關如外交財政兩委員會經濟調查會一律删除（二十四日下午四鐘） 
　　北京電　更動鹽署長已不成事實（二十四日下午四鐘） 
　　北京電　東海本日微感暑未至辦公室（二十四日下午五鐘） 
[各通信社電]  
　　北京電　中政府財政困難已極故擬向舊銀行圑商訂暫時借欵大約此欵將爲他日新銀行圑承借善後大借欵之墊欵以作改良幣制淸付上屆預算缺額與短期債欵利息之用途（二十三日）　字林報電 
　北京電　報載李純電反對和議總代表易人某要人亦主張留朱啓鈐聞徐世昌擬函致朱啓鈐勸駕尚未發出 
　　北京電　國務院分電陸唐熊劉商事實問題（以上二十四日）　　以上平和通信社電 
　　北京電　張巡閱使電請准往長春派兵以息外患 
　　北京電　黑督電請帶兵赴吉 
　　北京電　添派王正廷顔惠慶爲國際聨盟代表 
　　北京電　共同管理案擬責成外交委員會研究拒絶辦法 
　　北京電　擬派劉式訓爲日使 
　　北京電　美華僑投資承築貴陽四川草約交黔省會議决（以上二十五日）　以上中華通信社電 
　　北京電　外交事英美確有調停意思惟保證六個月交還靑島說不確 
　　北京電　徐以内閣久懸無人負責現决以龔正式組閣惟龔願長代不願即眞 
　　北京電　日本調來軍隊進逼長春華軍避免衝突退二十里（以上二十四日） 
　　北京電　鮑貴卿請仍照前議調高入關收束吉事免再生枝節聞張作霖亦贊成此議 
　　北京電　郭宗熙電吉匪益熾沿東淸路各縣危急恐日本更將藉口進兵請促張使等從速進剿 
　　北京電　和議代表名單已擬就本定昨日下令忽又擱置聞因分代表尚未派妥一說安福仍反對錢 
　　北京電　陳毅電謝米諾夫圖蒙益急揚言華軍赴邊將實行侵略蒙古政策煽惑蒙人拒絶邊防軍 
　　北京電　恩華電各蒙旗聞籌邊使注重墾植開發利源不侵蒙人權限日前會議極表歡迎 
　　北京電　交通部將建築張家口至多倫輕使鐵道以利軍用不日即着手測量（以上二十五日） 
　　廣州電　譚延闓任湖南督軍兼省長發表後軍界以譚擠去程潛獨擁湘權極端反對譚因不敢就職來電堅辭 
　　香港電　伍廷芳宣言不願就粤省長 
（以上二十四日）　以上中孚通信社電 
路透電 
[歐洲和會中之奥約]  
　　十八日巴黎電　高等議會已將對奥和約修成將於下星期初交與奥代表　意國與希臘在小亞細亞所佔區域已畫定界線 
　　二十日巴黎電　和會秘書今晨已將對奥和約全文交與奥國總代表任勒博士未有禮節該約文附有克勒滿沙氏署名之函一通限奥國於十日内提出繕寫之意見並稱奥國牒文已盡在該約中覆之 
　　十九日巴黎電　晨報載稱高等議會通告烏克蘭代表圑謂東加里西亞已畫與波蘭　高等議會决議請五國會議擔負供給留德俄國戰俘二十萬人糧食 
之責任至高等議會能籌商遣送彼等回國時爲止 
　　現派副委員會研究恢復郵務交通之條件 
[歐洲之生活問題]  
　　二十日倫敦電　東北鐵路罷工經公司與全國路工聨合會談話後業已解决罷工委員會雖拒絶商定之條件但料罷工者百分之九十將接受之 
　　十九日倫敦電　商部與東北鐵路罷工者已開始談判 
　　十九日巴黎電　工黨聨合會决議展緩二十一日擬行之示威運動 
　　十八日巴黎電　衆院討論物價昂貴問題以二二七票對二一三票採納責詆政府經濟政策之提案糧食總長波萊涽因以辭職但政府普通政策或其他總長不受此次表决之牽動 
[飛行界近聞]  
　　十九日丹京電　英國飛艇Ｅ五號由英倫菲列克斯土出發以七小時半飛抵丹京 
　　十八日巴黎電　著名女飛行家拉羅希男爵夫人在克羅土瓦駕機墮地殞命 
　　十九日倫敦電　每日捷聞報載稱陸軍大臣邱吉爾氏乘飛機在克羅登墮地大受震動駕機者受傷甚重 
[各國近事記]  
　　十九日舊卜英康福電　超等無畏式戰艦六艘驅逐驅三十艘已取道巴拿馬運河駛往太平洋根據地此爲美國太平洋艦隊大小軍艦二百艘之先鋒隊 
　　十九日柏林電　維也納共產黨擬於星期一日宣布勞兵民國 
　　十九日華盛頓電　國務部因墨匪在台比柯刦奪美國水兵財物已向墨西哥提出緊急抗議一九一四年美軍之佔據維拉克魯士亦由與此同類之事端促成 
　　二十日倫敦電　海格上將於昨日游行會散後體覺不豫即乘摩托車回府 
[英相之和約演說]  
　　二十一日倫敦電　下院二讀對德和約辯論之際首相喬治氏宣稱彼意政府及和會皆將滿意於今日辯論之性質蓋第一要點爲議院已接受和約是也彼信輿論亦同具此意今有人抨擊英美法三國所訂之條約質問此約有何必要要知此非表明法國人民缺乏信任之謂法國對此絶大之侵迫當然有所憂懼國際聨盟草創伊始僅能視爲大試騐物今法國告衆曰法國固信此試騐物且將竭力實行之但殊願有英美兩國之權力爲其後盾俾國際聨盟有成爲永遠機關更佳之機會此亦人之常情耳評詆和約者今分兩派一派謂吾人索取賠欵過於苛刻一派謂和約條欵太覺寛泛兩派之說殊相抵觸關於賠償一節英國所得之數乃以抵所沉之船舶所失之生命所傷之水夫及天空襲擊所釀一切損失者又養老金與撫恤費每年取諸稅項爲數甚巨此亦須賠償者吾人如能收得德國此欵則可大輕擔負喬治氏又謂協約國所耗之戰費共有英金三萬兆鎊協約國最能之專家曾研究該問題極欲使德國無一錢餘力而後已彼等之勉力盡職實無疑義有以未確定數額而加責言者不知此節萬難辦到蓋遭兵燹之區長逾四十哩廣三十哩試問孰能估計其損失實數乎故吾人乃令德國遣派專家查視戰區自估其數如此項估計於四個月内提出而果公允者則法國將接受之德國於此次戰役失鐵質四分之三煤三分之一人民七百萬及殖民地之全部分今無一人敢謂德國力能賠付戰爭所耗各費即年繳一千八百兆鎊是也縱上述土地全歸治理亦無此力恊約國專家之意和約中規定之賠償實爲德國賠償能力之極度也喬治氏謂協約國今已取正當之路終止强迫軍役彼等非俟剗除禍根不能弛解軍備英法意俄美之行强迫軍役也實由普魯士黷武主義所致此所以普魯士黷武主義之卒被剗除也吾人今尚未便立即廢除强迫軍役此次和約之成端賴德國承認大軍壓境可以勒索條件之故苟無來因倫之大軍則凡爾塞和約無由而成喬治氏繼乃述及審判德前皇等諸人之必要議員台夫林氏曾請以威爾遜總統及斯末資將軍之主義施於愛爾蘭喬治氏答稱今眞正之困難乃在台夫林君之鄉人之欲得自决權非剝奪他人之自决權不能滿意威爾遜總統之主義亦嘗施諸愛爾蘭矣不見有何效果蓋愛爾蘭非一國也因種族宗敎禀性之各異遂成三國非經溝通空談自决主義無濟於事喬治氏之結語希望國際聨盟會他日能矯正和約之缺點聨盟會將爲受理請求整理疏略各點之法庭但往日之過失和會所矯正者已多而新者未必有所發生尤有進者協約國之就人類見識所見成立保障以防過去慘禍之復作並昭示全世界以民族權利與自由之不可蹂躪今之和約將如深海之燈塔以德國自召傾覆之危機警告各國與其君主焉 
 
 

Page 5

 
 
   
 
 

Page 6

 
 
[公電]  
　　美洲舊金山留學生華僑等公電　各報館及全國國民公鑒美國上議院議員力抗山東問題决議可望作依據於正義之保留中國各機關應即致電美國上議院及上院議員（卜拉）（約翰生）（洛治）（納里斯）（摩西斯）（薛區可克）（諾克斯）『皆譯音』等道謝並力請作最後之保留事關重要萬勿延遲加里福尼中國學生會會長陳端『譯音』舊金山中國國安會會長何卓金『譯音』公電 
　　廣東軍政府通電　兹發一宣言通告中外文曰自歐戰發生德人以潛艇封鎖戰略加危害於中立國我國對德警告無效繼以絶交終與美國一致宣戰當即聲明所有中德兩國從前所訂一切條約合同協約皆因兩國立於戰爭地位一律廢止去年十一月十一日我協約國與德國訂休戰條約隨開和平會議於巴黎我國亦派專員出席與會惟對於和約中關我國山東問題三欵外其他條欵及中德關係各欵我國均悉表示贊成今因我專使提出保留山東問題無效未簽字於和約此係我國保全主權萬不獲已之舉對於協約各國實非常抱歉而對於德國恢復和平之意則亦與協約各國相同并不因未簽字而有所變易我中華民國希望各友邦對於山東問題三欵再加考量爲公道正誼之主張而爲東亞和平永久的保障實所馨香禱祝者也特此通告軍政府銑印 
　　雲南省議會通電　廣州軍政府參衆兩院各省督軍省長省議會敎育會商會農會學生聨合會國民大會各圑體各報館均鑒全國和平聨合會漾日致徐菊人電義正詞嚴本會極表贊同除通電復電外尚希一致主張以除禍根而奠國本滇省議會蒸印 
國外要聞 
[巴黎雜訊（法國無線電社通信）]  
　　越南志願兵効忠法國　法國殖民部統計此次越南志願兵在法國疆場効死者合安南人及柬埔寨人計之共四萬五千人其中大半充砲兵看護人及各機關職員等職計至一九一九年三月三十一日爲止越南志願兵死亡之數分列如下（一）陣亡者安南人六十八人交趾人九十六人柬埔寨人五人（二）受傷後斃於病院者安南人一百十八人東京人三百八十三人交趾人九人柬埔寨人四人（三）其他服役死亡者安南人二百八十八人東京人八百人交趾人一百五十四人柬埔寨人七十六人 
　　法國飛行家陣亡之人數　據某方面正式報告此次歐戰中法國飛行家在戰區内死亡之數計達六千三百二十八人分而計之死者一千九百四十五人傷者二千九百二十二人失蹤者一千四百六十一人在此失蹤者數内確認其爲已死者七百人在戰區外死亡之數爲一千二百二十七人總計死亡之數共達七千五百五十五人 
　　德國王族末路　德國某大學講師調查德國革命後全國廢黜諸王計達二百七十八人廢王人數之多首推巴伐里亞聨邦總計國王一人王后一人王爵十四人王爵夫人十六人公爵五人公爵夫人一人其次爲普魯士聨邦該邦廢逐之王共計三十三人皇帝與皇后亦在其内其餘則有王爵二十人王爵夫人十一人次爲白浪斯維克公爵封地僅公爵家庭及其子女三人而已來斯爲王爵之采地幅員極小計其面積不及普魯士百分之三然廢黜之王計達三十六人里卑較之來斯幅員更狹其而積僅三十方基羅邁當而被逐之王族達二十四人他如匈蒲里卑亦有廢王一人 
國内要聞 
[北京通信（霜羽）]  
　　總代表未揭曉之原因 
　　安福派與和局之關係 
　　和議問題自十九日以後又在停滯之中以議和條件言則安福有先决法律之主張有兩國會合併制憲之主張皆已於十六日以龔心湛名義致電岑西林迄今日尚未得復而日前西林來電派李子暢（卽李曰垓雲南人京滬各報作李子暉係國務院將電碼繙錯）入京據政府中人所言李氏來時必將西林之具體主張携之而至可俟李至相與接洽商定庶議和時可有把握蓋當局之意於上海和會之外又採用與軍府直接商榷之辦法而因此遂有所俟也以總代表人物言十七日决定王揖唐已將立時發表而某要人以各方反對之消息和盤托出向東海言之東海已知王揖唐所謂疏通者全係誓言决定暫行攔置而以疏通有效之日爲任命發表之期故十九日所聞即爲王揖唐暫不發表先行着手疏通而王氏與人言及亦不如前此直認不辭之狀二十日龔心湛致一電於岑西林略謂朱桂莘之辭已難挽留而推原前次和議停頓之原因實由朱不能代表北方各派無此肩膀决定和議中條件此番續派將注意於此求一能代表北方多數意見之人庶簽字可生實效蓋此電用意於不言之表將錢能訓撇開又於無形之中將王揖唐透出藉以探西南之意見俟其復電到後再定派遣之計而二十日至今甫經二日復電决不能來故總代表之揭曉决非一二日内之所能也 
　　安福無論如何總欲握和議之實權其統一會議之組織前函已言之矣至總代表人物無論如何總須出自彼系故有王揖唐不成即推薦李盛鐸之說又有段氏親行之說至安福所謂恢復舊國會另選總統者全係一種手段彼等欲爲王揖唐疏通故先爲迎合西南護法派之說詞知護法派中必有主張『護法非護人』而表同情於此說者王揖唐之南下因得一部分之歡迎以減少其阻力一面又可挾制東海以斷其聨絡線其實安福之於新國會本抱能存則存之意即不能存現亦有一種預備本月三日該部大會曾議决下次選舉之辦法先籌二百五十萬在各省組織支部活動選舉並支部經理亦經派定至選舉進行則仍决定由本部主持開單指定支部照辦而决定此案則與籌邊使官制有關尤與總代表問題有關前者以公債（即外債）之募集助選舉之基金後者則有此决定即可以應南方之求而割捨新會以爲王揖唐出馬之最後辦法彼中人語云『新國會之保存常然爲黨中唯一主張但如不能存母寗先將地盤築好俾下次有十分把握則勢力仍存外間决不能藉口非法而摇動之』然則彼派口中恢復舊會之說寗可信耶至倒徐二字則相傳已久頃聞徐樹錚昨日奉天之行尚有一絶大問題蓋張作霖曾扣留由京致吉之一電與奉吉之風潮有關且與徐派有關若輩已居爲奇貨而摇動首座之說又因而復起今又在暗潮甚烈之時則若輩即欲倒徐似亦不必借恢復舊國會也 
　　安福欲把持和議尚有一最要關鍵參戰處籌邊使兩問題在和局中本極爲棘手而南方及一般人士無不集矢於此然此兩問題在若輩手中斷無肯讓步之事實且可因此而加一層擁護之功蓋籌邊使官制本以同日三讀成立者參戰處因各方面責令取消因改爲邊防處以圖永久之存在視已根據參戰處之權限組織草擬官制提交新國會通過爲立脚點其必與籌邊使官制同一不改一字不延一會迅速通過亦無待言和會再開段徐爲統一會議之中堅王爲總代表即擁護之而有餘故和議之權不肯讓人此亦一因也 
　　至於統一會議關係至大權力至高而又絶對秘密除龔段徐王曾以外只一梁鴻志與聞於閣議前一日開會以備次日提出昨聞張伯英保管案卷之外又添派一二人而發一院令對於該會議之議案函電嚴禁洩漏故會議之内容必爲新聞界所不能知矣 
[長春中日軍衝突案續聞]  
　　吉林中日軍隊衝突情形已略見前報兹據二十二日京訊兩軍肇事原因尚傳說不一或云因日兵强求通過某地吉軍阻之日兵不聽且出言不遜遂起衝突或云高士儐因中東路守衛權限問題頗爲日人所不喜故行搗亂使高速去究竟眞相若何猶未明瞭惟聞兩方死傷人數中國方面死傷共爲二十八人日本方面當場即死及傷重續斃者共十九人傷者共十八人此事發生後政府當局與日使小幡氏已經一度晤談尚無何種提議因事實尚未完全判明須俟調查明確後方能開議惟雙方均希望速了能就地商議解决尤妙而吉林方面已遺商士儐與日領開始交涉聞已有具體條件提出現正在商量中二十二日閣議對於兹事討論甚久對吉軍决取嚴厲態度一面頒發命令申斥孟恩遠查辦高士儐飭革圑營長一面急電張作霖鮑貴卿準備一切並催鮑貴卿馳往接任散議後龔心湛即將議决要旨入府面商妥洽下午四點即將命令交印鑄局頒發（附郭宗熙號電）皓電計達兹復准吉長道尹陶彬電稱本日午後二時暫駐二道溝孟圑長所屬三營與日守備隊因中日兵鬭毆致起衝突道尹適在領館當懇約高旅長會同日領馳往阻止雙方隨即停止射擊嗣查悉日兵死十六傷十八我兵死約十四傷十數人孟營長因勸阻雙方被日軍拘留現我軍東退二十里詳情未及調查容再續陳地方一切安謐乞釋鈞厪道尹陶彬叩皓等因據此查此事發生得報當由軍署派高師長士儐詣長會同陶道尹彬查照交涉辦理去訖據電前因除仍督飭趕辦趕結外謹先電聞宗熙號印（又孟恩遠哿電）本月十九日有駐長春二道溝之吉林陸軍第三混成旅步二圑士兵因有日本人行近防線向之阻止不服互相毆擊日人受有微傷去後喚來守備隊四五十名到我駐所開槍射擊我兵亦即開槍抵禦互有傷亡經第四旅長高峻峰率稽查隊長高岐山會同長春道尹邀同駐長日領前往雙方排解彈壓我兵當即停息射擊營長戰福因向雙方勸阻經日軍扣留未歸等因據報前來當由電話傳令我軍迅速撤退二十里以免尋釁并派第一師長高士儐約同駐吉森田總領事即刻駐往查勘確情相機交涉以期迅速了结現市面人心均安靖如常所有啓釁確情傷亡人數及交涉情形另行隨時詳陳外恐傳聞失實先此電陳孟恩遠哿印 
　　北京某報得吉林私人消息於中日軍衝突原因與外傳略異兹並錄如下　長春頭道溝口租界禁止中國軍隊往來已非一日惟吉軍長官已通令各營遵照本月十九日午後二鐘時駐紥二道溝吉軍第三旅第二圑兵士出巡會哨行至二道溝之間小河溝地方日警禁阻不准通過租界口出不遜並有動武之勢激怒吉軍乃猛然前進該日警用槍恫嚇以致兩方大起衝突遂即開槍私鬭彼此大戰一鐘之久日警署聞槍聲暴作當派陸軍及守備隊數十名前往開槍攻擊槍聲一百餘響驚天動地日警務署長喬本氏恐日軍力薄難資鎭攝立即電知公主嶺司令部火速派兵一千名來長駐紥該隊接電後十九日晚即到此事發生後城内各街行人逃避不及車馬疾馳在街軍警亂跑提槍預備商民目覩情狀驚惶失色逃跑者閉門者不一而足各街交通遮斷二鐘之久一時謡言四起恐慌異常 
　　又據奉天某報消息長春日本料理館日人松井某於十九日午後一時許與華兵因細故衝突松井受傷經日人報告守備隊日本大隊長與松岡中隊長隅田副官谷中尉等往華兵營調查遂與華兵衝突雙方開槍隅田副官等擊斃數人尚有日軍二十人與華兵對擊華兵共三營機關槍六架日本爲第五十三聨隊中之第一四兩中隊日本守備隊金子中尉又率兵十五六人由練兵場出向華軍側面攻擊日本長春兵站司令部之軍隊聞槍聲亦向三不管地方攻擊佔據華兵陣地日本守備隊擊斃將校一人下士二人兵十九人受傷將校爲横山石原河原三中尉及山田特務曹長下士及兵共十二人長春北源出所長田警察亦擊斃日本將擊斃者收容於守備隊兵營並將受傷之下士等十六人送往公主嶺衛戍病院華兵退出二千米突以外地點日本長春紅十字社支部組織救護隊當兩軍衝突之際附屬地東公園有日人木村某亦受傷日本駐公主嶺步兵若干及機關槍隊一隊聞報均赴長春高士儐聞長春中日軍隊衝突消息即同駐吉林森田領事齋藤大佐來長會同陶道尹高峻峯旅長道署啓科長等乘摩托車訪駐長日本新山代理領事橋本警務署長衫山憲兵隊長等先表示道歉然後交涉 
　中美通信社云昨日本京英文導報載吉林日本領事以近日中日軍隊衝突事件向本地中國當局提出三項要求（一）中國不得於長春三十里以内駐紥軍隊（二）開放依蘭開源兩處爲外人通商居住地（三）伊蘭城内之自來水須由日人專利經營云云當經本社向某方探訪日領確曾提出要求惟只有（一）（二）兩項聞吉林當局以長春許中國駐兵地點只有某某數處第一項要求尚易於辦到惟此種要求均非地方當局所能主持已答復日領囑其向中央政府直接交涉云 
　　大陸報社論云長春中日兵衝突事嚴重已極等待煩言試以往事證之卽可知此事後果之鉅大日人未必肯將此事輕易放過恐中國又將宻累矣目前最得要職務在立即遴選公正無私之幹員馳赴衝突地點乘事方發生確證可得之時詳細調查呈報眞相蓋此次衝突與從前中日間衝突事相同有一種眞正原因迄不明晣之混沌氣象此則不可不有以廓淸者也今亟宜於尚可一秉至公判定曲直之際研究起釁者究屬何方明定其責不可稍遲時日致使日本出其一面之詞而挾之以要求賠償也目前所已有之消息謂咎在華兵攔入長春行動違法釀成訌鬭以致日兵死傷若干假使此說查係實情則中國當照國際法條例予日人以滿意然亦不能越出國際法所規定之範圍此事先當從調查着手而調查者尤當爲公正圑體且須知吉林奉天滿洲一部份所有華兵縱不歸口人管轉亦至少歸中國軍閥願爲日本在東三省擴張權力者之管轄也徐樹錚之經營蒙滿吾人未可忘之安知此次衝突非徐樹錚有以成之歟吾人所以謂必求公正無私之人爲調查員者正以此也 
　　字林報二十三日北京電云長春日領事因中日兵士衝突事已向當地華官提出下述要求三條（一）長春周圍三十英里内不許駐紥華兵（二）吉林之依蘭與開源（譯音）二城應開放任外人貿易居住（三）依蘭城内許日人有專權辦理水廠據國務院員稱吉林當道已允承認第一條要求因與此同樣之辦法業已有之故此要求無甚關係至於第二第三兩條則非地方官所能辦理今已移交北京交涉矣 
　　路透社二十三日東京電云日本陸軍省稱鑒於寛城子之近事日本之鐵路防軍業已略增並已派往長春維持秩序 
[吉林鬍匪之披猖]  
　　吉林鬍匪近日異常猖獗聞最近數日間依蘭樺川勃利相繼失陷均已證實依蘭縣署且已被匪焚燬佳木斯一隅亦在危險之中佳鎭商會已電省告急日昨郭省長兩電至京均論此事同時吉省會及各界亦有一電兹將郭省長及各界來電大意節錄於次郭省長來電略謂據依蘭知事田慶瀾報告篠日有匪馬天罡五洋結合衆匪攻擊東門由知事督率警備擊退後又分三路前來攻擊一攻南門一攻西門一攻東門城凹城内兵力太薄匪遂由東門侵入逕奔縣署釋放拘留所犯人數十名焚燬房屋知事不得已而逃道尹阮忠楨被虜翌日由商會出小洋七萬元將阮贖回云云　各界來電略謂吉省自軍隊調動地面空虚鬍匪四起綜計不下數萬人依蘭樺川勃利相繼失守三姓江關及佳木斯分關被佔華泰三江兩輪被刦餘船停駛航路斷絶東鐵沿線各縣均危在旦夕穆稜集寗寳淸均陷重圍若再延遲恐全省爲墟現張巡閱使鮑督軍均派員調停如有辦法務請迅賜解决 
　　又據二十日哈爾濱洋海稅關公式報告附呈三姓稅關帮辦阿柏氏七月十七日來函内稱是日拂曉各輪船交通斷絶之後適有一船自拉哈素索（譯音）開來阿氏以該船定未能久候故速繕此函將三姓最近情形告知哈爾濱稅務司云是日黎明盜匪約二百六十人均係馬賊襲擊三姓放火焚道尹衙門縣署及電報局阿柏氏是早先將婦女兒童送至灘上後有小隊盜匪來關索取鴉片現欵阿柏氏持手槍自衛給與鴉片約十六兩但說明所有現欵曾經解往哈爾濱阿柏氏現居留三姓然受各種之威嚇或將被拘勒贖但阿柏氏却不偕其前往於是得其允詐居留於稅關聞冀望哈爾濱稅務司能籌備救援之法因其現處孤立無援之地步然决定不離其職守蕯理氏等三人亦在此處無恙等語哈爾濱稅務司又云星期五晚應行登程之軍隊至今尚未起行 
　　又聞紅鬍子因松花江三姓海關分卡中國防隊現已撤退故行攻擊佔據該稅關三姓交通斷絶然據最近消息海關人員無恙惟該關帮辦英人阿柏氏被紅鬍子拘留勒贖哈爾濱中國軍官向稅關當局申明毫無危險然人民莫不爲之懸念中國軍官一千名乘輪船三艘已於七月十八夜由哈爾濱起程探悉近日奉吉事起時中國防隊曾山三姓撤回云 
[津代表與府秘長談話記]  
　　二十二日早八點半天津代表王醉生處劍秋唐山代表高乃宣劉錫嘏陸廷俊等同赴總統府先到秘書廰與吳秘書長接洽至大門有衛隊隊長索名片送到傳達處少頃即請至接待室稍坐而秘書長卽令人引至客廰未幾吳秘書長來客廰接見座中除代表五人外惟秘書長一人故談話極爲方便首由王醉生述說來意云前次請願鄙人也曾在場要求條件總統口頭答復語多含混代表等不得要領無從復命繼卽呈遞一書希冀批示數言用慰國民喁喁之望不期事隔多日仍無隻字以安人心且屢問司閽云業已呈上問秘書廰則云未見搪塞支吾情近兒戲代表等恐因此發生誤會故有此次之請願務祈總統對於内政外交毅然獨斷有以慰我同胞且總統握政數十年經騐宏富就任之初人民所望於總統者極奢而就任後南北之紛爭如故目下明令發表者任徐籌邊調孟督軍而已其所以不得展其抱負者别有阻碍歟請道崖略秘書長云前所上之書想在國務院不致有所壓置至未批出之故或别有因總之今日外交困難已達極點當拒絶簽字之時政府實想不出有何方法以善其後不過隨民意之潮流而巳今日外視友邦之與論内觀國民之情况則可望廢除日人在山東一切權利及歸還靑島土地惟關於奥約簽字日人現方極力破壞其狡詐層出之手段金錢充足之運動令人可怕語云弱國無外交即專使說幾句硬話而無兵力以作後援亦難生效力今日之事惟往前走一步說一步更何能表示外交方針且一表示則日人必先有防備繼有唐山代表陸詢槎云此次外交失敗人民非常憤激數月來舉國若狂奔走呼號犧牲至鉅而犧牲之代價僅一對於德約拒絶簽字耳然政府所發明令含混其辭並無决心不補簽之表示國民閱之大失所望是以我唐山父老特派代表等來向總統請求以明令宣佈對於德約如不能保留山東三欵則永不簽字再者代表等此來我唐山父老不辭勞苦不畏炎暑奔走相送待至車站猶殷殷相囑曰我代表此去務必誓死力爭若不得結果則我唐山諸同胞必繼諸君之後語訖相顧痛器不已直待車開方振作精神三呼中華民國萬歲猶追隨車旁囑曰勉之勉之睹此情形可知國民對於國事之熱心矣請秘書長轉請總統使代表等一見詳訴唐山國民及代表等之苦心秘書長云總統數日不出臥室前爲痢疾今又變爲大便乾燥實無半分精神會客如貴代表必欲一見候數日病體稍愈再定時日不尤佳乎後復談及内政外交一切困難情形吳秘長詞如泉湧盧劍秋云内政既齬齟如此外交又失敗如彼我國前途終無可爲乎代表等此次晋見亦稍有點貢獻在總統一方面爲安福黨人所掣肘一方面又爲國民所責望似乎左右爲難然今日之情實不比往年中國之軍閥派非忠於國者安福派乃純係權利之徒雖一時勢力可以左右政府然其大背輿情終必失敗今日之最可靠者爲國民此次國民對於外交之舉動甚爲文明且進行亦極迅速秘書長旣爲總統親信之人務祈將國民愛國可爲政府後盾之意達於總統使總統有所信賴且暗中扶導而長養之則一切内政外交之難關自能闖過今帶來上總統之書請秘書長代轉務祈閱後批示以慰國民之渴望斯時秘書長展看所上之書云此書措辭得體命意可採予必速交總統披閱指令國務總理批示登諸政府公報此時已近十二點鐘代表等始興辭臨出門時盧劍秋又云若不速爲批示我要常來麻煩秘書長云盼望多多領敎遂一笑鞠躬而出 
[政府有向銀圑磋商墊欵說]  
　　中美通信社消息政府以財政奇窘刻竭力設法向舊銀行圑磋商借欵此借欵作爲將來新銀行圑善後大借欵之一種墊欵此欵用途即爲改良幣制經費補發上年拖欠各項經費及撥付短期借欵利息等等至外問謡傳舊四國銀行圑將與中國磋商一種大借欵之說實無根據此種謡言係由反對新銀圑欲破壞其名譽者所揑造如日本報紙多登載此說彼等均反對新銀圑以其限制日本在華之經濟活動又親日之交通系亦反對新銀圑謂其最終目的在管理中國鐵道至俄人方面以俄國不能於新銀行圑中占一席亦表示反對刻舊銀行中俄國已無活動之餘力只餘英法日三國財圑現舊圑復得展期一年自六月八日起至新圑成立爲止一切外國銀行圑在華之利益仍由舊圑經理迨新圑成立舊圑即行取銷將來善後大借欵之辦法即以幣制借欵辦法爲根據幣制借欵權利原歸某美國財圑嗣又歸諸舊銀行圑目前磋商中之借欵即善後大借欵之一種墊欵云 
[新衆院再質問漕運案]  
　　漕運一案江浙方面反對甚力新衆院中前此劉樹棠等亦曾提案質問乃龔心湛答覆態度極形强硬因此更激起蘇屬議員之反動昨日葛夢樸等二次提有質問案措詞亦極嚴峻其内容如次　本員等日前收到本院接准國務院七月二日答復劉議員樹棠等質問漕運局咨文一件有甚不可解不能不請政府明白答復者原咨有云上年蘇省議會議决重申米禁不得不另籌辦法以維民食查蘇省民國二年卽有禁米出口之議决案嗣後每届開會均有重申米禁之文不自上年爲始也觀上年議决案有重申字樣即可證明是蘇省之禁米出口已非一日何以上年以前京津民食歷五六年之久並無不能維持之恐慌况自上年議决案公布迄今亦已歷七八月之久京津民食亦未見何等恐慌惟因政府規復漕運以來影響所及南方米價飛漲而間接出洋之謡已騰播市廛則漕運局之設置是否有設置之必要或另有影射之處此不能不質問者一也原咨有云此項漕運事宜係專爲接濟民食並非官署需用向來漕米軍米不在禁運之列蘇皖旣嚴申米禁而京津米糧又甚缺乏是以不得不用漕運名義以採辦查蘇皖嚴申米禁之議决案皆係省議會所提出假使本省食米本來供過於求則榖賤傷農古有明訓全省民意機關當然主張弛禁以惠農民今以議員一致主張禁米出口且未經决議之先各縣農商會及一般公民請求堅持米禁函電交馳呼號迫切則各本省食米已可證明其供不逮求即就事實論上年五六月間甯滬米値皆在四元左右後以偷運日多逐漸騰貴至一倍以上迨十一月之交斗米値至千二百文哀我窮黎日掘藜莧以爲生將塡溝壑而餓死政府高談統一則江南赤子與近畿編氓寗能歧視乃竟紾其背而奪之食此種舉措巳不足以服人况乎漕運旣廢則漕米不在禁運之條文已成殭石此稍有法學知識者所能知也今假借軍米名義赴蘇浙採辦者列車輸送漫無限制巳爲江南人民所疾首痛心兹政府又公然假借漕米名義利用已成殭石之條文破壞民意機關之議案以共和國之官吏而無法治常識一至於此不知江南人民何負於政府至竟不能與京津一視同仁此不能不質問者二也原咨有云商會集議調查市間存米無多價格日漲爲安靖人心起見亟須預籌六個月食用所需米石數目約需四十萬石此種計算不知何所根據政府乃據爲設立漕運局之絶大理山並云首善之區户口殷繁一有缺乏之虞更恐摇動根本信如所言則蘇皖浙三省如無米石運京京師必至摇動今南方霖雨匝月災象已呈匪特不能從井救人且恐必須乞糴鄰省政府如果於此三省無米可以採辦將坐視根本之動摇而不復設法救濟乎抑向　米爲炊之日本禁米出口之暹羅購買食糧以平市價乎政府旣兢兢於民食問題計畫如何願聞其詳此不能不質問者三也原咨有云津埠米業公益研究會則稱擬辦二十萬石政府所擬採運米石數目原有定額且係分向蘇浙皖三省採辦據此以論則每省採購數目至多不及十萬石耳何以江蘇齊省長對於財政部咨送漕運局暫　章程八條迭經文電磋商並條陳意見均不能容納最近函致漕運局總辦吳炳湘有本署所擬二十萬石爲限無可再加等語夫齊省長旣殷殷爲蘇民請命而曰以二十萬石爲限則吳總辦招商採運南米就江蘇一省而言其預定額數必已在二十萬石以上核與上擬數目竟不相符原咨所稱有無虚飾此不能不質問者四也抑有言者原咨稱所請將漕運局停止進行之處應無庸議查原質問書有能否鑒於現狀卽予停止進行等語本予政府以熟思審處之餘地而政府竟以類似指令悍然答覆此種公文程式在政府對於本院爲破天荒議員等言責所在未能放棄政府可以所請應無庸議字樣咨復本院設本院亦以漕運局 
 
 

Page 7

 
 
着不准行字樣咨交政府政府其能忍受乎號稱尊重民意機關而有此種口吻國務總理在數月以前亦一議員也一行作吏面目頓非民主國之官吏豈宜有此此後應否稍自檢點此不能不質問者五也謹依院法第四十條規定提出質問書請咨政府限三日内切實答復提出者葛夢樸任祖棻等連署者饒漢秘劉亮等 
[京華短簡]  
　　某方面消息日本因中國力爭山東問題拒絶和約簽字已由外交調查會决定派芳澤謙吉氏來華疏通務期挽回中國之意向聞芳澤已於本月十三日由東啓程來華先赴山東次來北京再赴上海惟政府方面至今不得駐日莊代使隻字之報告頗爲詫異 
　　安福部運動免去沈銘昌職以丁乃揚爲山東省長政府勉徇其請將欲發表忽爲魯籍議員所聞於二十一日羣赴公府國務院質問再三爭論當局始允暫緩發表再作計議自此消息傳出後山東人反對丁氏之文電已數起矣安福部所以覬觎魯省長者除其他原因外實緣該部近於魯省組織一人多勢雄之支部（託名路礦維持會）沈不爲出力該部以沈不去則後此進行諸多窒礙故必使丁乃揚取沈而代也 
　　財政部近以關稅餘欵每次欲行提撥必須於數個月前知照外交圑請求允准時感緩不濟急之痛苦外人又恒因細故多所留難一經否認更費周折亟應將從前所訂限制辦法先行改革庶將來提撥關餘免除前此困難業經會商外交部及稅務當局擬改訂辦法將關稅收入欵項扣除應付外欵外餘數完全分由經收稅欵之外國銀行存儲以便由總稅務司隨時動用不日將與外交圑交涉此事 
　　北大校長蔡元培氏所委託之代表蔣夢麟博士日前已到京着手與該核職敎員等商議維持校務方法學生方面仍極望蔡氏北來任事二十一日又致蔡一電如下杭州中國銀行蔡谷卿先生轉孑民先生鑑蔣已抵京無任歡迎惟敎育事業百端待理尊恙稍痊請即命駕以維羣望不勝感盼北京中等以上學生聨合會叩馬 
[中美新聞社之京訊]  
　　中美新聞社二十二日北京通訊云今日内閣特開會議决定解决吉林事變之辦法由總統下令將高士儐師長及高所部不服軍令之各軍官免職此項辦法政府早在計畫之中今因高所部兵士在寛城子與日本鐵路衛兵衝突遂决計實行今日據外人方面消息證實衝突時日兵十七人斃命華兵死者相等此事起因及衝突時情形未曾明瞭雙方彼此互諉責任據一外人消息謂華兵圖入日兵場地被武裝日兵逐入街中又一報告謂沿鐵路處發生一種爭論後旋有日兵一圑攔阻華兵並攻擊之外人方面宣稱日總領事聲言此爭端將不堅執并將不以政治問題牽涉云云惟日使小幡已向外交部正式抗議華兵之攻擊日兵但中政府旣已設法將吉省風潮負責之各軍官免職想不至有重大之結果發生也預期高士儐一經免職孟恩遠無所藉口不能不離吉來京倘高竟不服免職命令則政府將令張作霖之軍隊開入吉林張現有鮑貴卿軍隊之助又有徐樹錚所率之邊防軍爲後援（徐現在奉天）壓服吉林自屬不難也 
　　王揖唐今日表示意見謂彼本不願就北方議和總代表之職因各方面反對之故但南方旣未正式反對彼亦不妨擔任云廣州政府昨電徐請令北代表速南下以便開議南代表圑將不更動預期北方總代表與新國務總理將於同時任命今日閣議討論總理問題甚久迄未解决或者將仍由龔心湛延長代理至王揖唐議和事畢之後國内和平依照安福之根據而恢復北代表奏凱而歸龔乃退位而讓王揖唐組閣云 
　　兼管漕務督辦吳炳湘因蘇省不允米糧出口擬提出辭呈 
　　淸華學校赴美學生監督施贊元今晚出京赴滬 
[濟南要訊]  
　　日人捕人交涉又起　山東交涉可謂紛至沓來日前靑州學生被捕之案未了而農校學生羅君聖臣被捕之案又起兹將靑州甲種農校來電錄下　濟南督軍省長省議會商學聨合會鈞鑒本校學生羅聖臣於十九日午後至靑站被日人拘捆今由羅戚馬某處得函始悉懇速向日領嚴重交涉靑州甲農校叩箇　沈省長得電後一面飭縣盡力交涉一面致北京電云據益都縣鄭知事篠電縣民宮和卿爲日傭工學生疑爲漢奸捉入校中毆詈日人逼索經該知事索交日人忿仍不釋突赴該縣省立第一中校捉去學生馬忠懐至坊子駐日隊處以圖報復營縣交涉未釋工商停業據各處學商農界先後電省當飭營縣並請靑州延都統帶隊彈壓開導一而飭交涉員交涉釋放隨據該知事來省面請機宜又飭交涉員派委縣即回妥辦隔日尚未得電又加派任用道尹周禮馳往會同縣委查辦并與各界接洽勸導旋據委電日有允釋消息乃今復得各印委號電該印委偕日隊長并馬學生回益與各會長至車站晤面孰料日人提議十五條要求各會長簽字未允日人强硬聲明如不照辦仍將學生帶回坊子各會長開會亦另提出條件向日要求抵制辦理如何容續陳又農業學生羅聖臣由臨淄回益下車又被日人扣留本擬一併交涉前案尚待解决此事遂未商榷刻擬明日一律開市地方尚安等語除飭查係屬何項條件並嚴催各印委分别妥速交涉一併釋冋曁將地方秩序盡力維持並飭交涉員再向日領切實交涉外應懇外部并向日使嚴重交涉以期速釋而重主權爲禱沈銘昌箇印 
　　景芝鎭之國民大會　景芝鎭爲諸安高三縣交界之區人民繁盛商賈輻輳又地近靑島商家多向靑島交易自提倡國貨之議起陰曆五月二十八日該鎭曾開國民大會一次磋商一切抵制手續及至六月十八日爲實行之期復行召開會議規定辦法男女學生及紳商農各界到者六百餘人當時有人反對此事經朱女士玉鳳登台演說痛下針砭復經學生朱君仲輔相繼演說激昂慷慨聲涙俱下及至沈痛之際忽然咬破中指蘸血大書莫貪小利而亡國家八字濺血淋漓全場變色書至而亡二字已暈絶於地不能再書經大家救蘇扶於他室朱君文齋見血書未竟亦嚙破一指繼書國家二字楊君曦宇遂持血書登台對衆演說各界皆慘然無聲最後有商界崔君瑞五立起厲聲云學界諸君愛國如此吾商界再不實力進行成何人格且何以對兩朱君衆鼓掌贊成遂妥商一切進行方法而散 
　　昌言報案之布告　山東公民大閙昌言報後沈省長出有布告云共和國家惟憑法理上旣不可恃勢　作威下又豈可恃衆以擅刑憑法理治道也恃衆勢亂道也循治道者罔不興循亂道者罔不亡公民或不明此理公民代表亦豈可不明此理乎兹據捆送昌言報人一案從各方面研究公理討論如下就公民對於報紙而論是非黑白可憑公論聲明辨正辨之不從可向法庭控訴判斷計不出此忽擁衆而至報館毆捆諸人送至本公署實出常軌之外且無論有理無理似此常常動衆驚疑實於地方安寗秩序有碍地方不安卽爾百姓身家不安自擾自亂將致自殺自亡試一思之危乎不危最後受其弊者不在他人之身乃在爾民之本身又試一思之痛乎不痛本省長覩此現象不禁盡然傷之至該民等旣弄出此案本公署乃行政衙門並非司法官廰當即面飭警廰依法送赴法庭自行起訴聽候法庭查訊判斷已經再三諭飭該民衆猶復久停要求此豈本公署所能違法判决者乎亦可謂不明事理矣就各報界對於報紙而論當此天步艱難中國多故正賴報界正論維持切實救濟今山東重要問題關係於各外國條約及我國國勢民情均應參考妥籌善後辦法以備採擇而拯危亡勿爲高論而遠事實勿挾意氣而逞偏私勿造爲不根之談以摇民聽勿若起外交之釁以撓國是當極思正當之方法爲肫懇之補救綢繆牖户免風雨之飄摇巡行道塗爲木鐸之振起豈惟山東之幸抑吾中國之幸矣就本省長對於報紙而論位高德薄本無可以頌揚受善拜言恒有待於攻錯値時局危難之秋受山東艱鉅之任匡救無術夙夜疚心以故一再懇辭期可稍寛罪戾深願迅簡賢能繼任此邦以蓋吾愆以救民困本去留之無戀何毁譽之足言且毁之果是當補吾過譽之果非足增吾慚譽之果是本吾當盡之責又何足爲榮毁之果非自有直道之存又何足爲辱昔子產不毁鄉校正可借毁譽以默證吾之是非無庸深自剖辨本省長對於報紙亦是此意平時常持此論不自今日始也兹特明白宣布願各界人民各以山東地方爲重對於外界當求堅苦忍靜之解决不可惹事興波對於内界當抱正大久遠之宗旨不可小事起釁古云定志决疑寗靜致遠戒紛戒擾上下相同本省長敬告各界人民其共喻此旨勿違此布山東省長沈銘昌 
[廣東罷市後之觀察（無名）]  
　　廣東黨派複雜軍政府徒擁虚名其實權全握於軍閥之手而軍閥之中又有政客爲之左右故波瀾因之掀起今日省長問題演成罷市　潮秩序幾至大亂甲方面則曰暴民搗亂乙方面則曰軍人專横而究其所以致此之遠因實緣内幕中尚有和議犧牲國會問題與否爲之導線而所演出者但見五光十色令人目炫而已今以表面觀之各界皆贊成舉伍廷芳爲省長伍廷芳爲純粹無黨派之人各界識與不識皆取一致然而軍署不主張軍政府不决議推戴者又無强制之力於是一擱再擱而罷市罷工愈閙愈大其始當局猶以緩和之手段對待之乃至十五六兩日一轉方針拿劉柱石拿黃煥庭拿胡文燦制止學生巡行解散東園大會重頒公民集會條例干涉學生賣報更檢查電報檢查郵政書函禁止香港三報入口凡前時粤人所痛駡龍濟光治粤之政策者今乃悉舉而行之向所痛詆北政府剝奪人民公權者今亦效而行之故有遠識者極不願政府行此極端嚴厲政策致令護法二字受其垢汗而因軍警干涉學生太過致有毆擊逮捕舉動於是當押米埠銀業各行商何懐普陸長泰李仁齋等乃請願國會省會各機關迅請當道下令禁止以靖人心蓋此乃眞正民意之表示明知罷市罷工爲自殺政策然不幸而有此事發生當道又不從根本解决輒欲以武力威壓故不得已而爲此仰首鳴號也自有此請願軍政府始有正式和平宣慰人心之文告而警察之對於學生手段亦漸就平和殆亦漸知覺悟矣此次罷市罷工之事由于學生勸導而中等以上之學生聨合會設在法政學校於是警察旣派隊監視法校而省長復將法政校長葉夏聲撤差代以區大原又將醫藥學校校長鄧弁華撤差而代以陳彥因學生而罪及校長北政府尚不爲之而軍府乃有此舉動其謂之何且此端一開恐學潮必又將洶湧而起矣嗚呼粤中已有省長之爭議長之爭繼此以往又將有校長之爭以護法之南都而互相攻擊若是是誠吾人所不解也兹附錄令文函稿一二於下 
　　警察廰昨日奉軍署訓令云現查近日香港香江晨報及大光循環各報所載新聞言論多屬夫實顯倒是非摇惑人心挑撥惡感實屬意圖擾亂秩序殊於地方治安大有妨害按報律内載在外國發行之報紙有登載妨害治安之語者不得在中國發賣或散布等語兹該香江晨報及大光循環等報潛運來粤四處銷售亟應切實查禁進口并嚴行禁止售寄免淆觀聽而靖人心除分函各關稅務司及郵務局查禁外合令該處長通令所屬傳諭派送報紙舖户人等不准代派前項報紙如違拿究爲要此令 
　　省城警察廰昨日函復廣東中學以上學生聨合會云函復者現接貴會七月十六日快郵代電内云本會發刋雪恥週報鼓吹民氣外護國權内除國賊冀盡學生之天職共圖挽救不意本月十五夜八時敝會同學蔡汝棠等五人在西濠口發售突被武裝軍警十餘人横加干涉放槍示威搶去週報百餘份聲言不准發售等語閱之殊堪怪詫查六區分署因是夜派警帶同工匠前往長堤燃點大光燈至榮生防務公司前突有閒雜數十人呌喊擲燈警察制止不服且有數人手執磗石撲向裝燈工人爲難同時西濠口又有不法之徒於橋脚黑暗地方燃竹砲後乘推衝入恒益防務公司希圖搶掠崗警制止無效登即嗚笛召集武裝警察轟放空槍一排滋事之人始紛紛逃散維時尚有學生兩人要求警長鄭培護送入仁濟大街而去此外西濠一帶十五夜絶無别事發生而不料貴會即牽作放槍干涉學生發售報紙及搶去雪恥週報百餘份之事似此路人皆見尚可以信口揑造是誠不解何心除函登各報外特此答覆順頌均祉 
　　廣東高等檢察廰令廣州地方檢察廰云查暫行新刑律規定凡以文書圖畫演說或他法公然煽惑他人犯罪者以强暴脅迫或詐術妨害使用多數工人之工廠及礦坑之執業者同盟罷工者均設有專條無非爲維持社會之秩序及國家之安全起見近聞省垣地方有假冒公民名義游行演說脅迫罷工罷市情事實於社會秩序及國家安全均大有妨害合亟令仰該廰迅即隨時查緝如有觸犯上開各種行爲應即厲行逮捕按照刑律第二百二十一條各項第二百二十三條第三欵第二百二十四條各規定依法嚴懲以遏亂萌而維法紀切切此令 
　　國會議員致軍政府督軍署警察廰公函云警啓者昨有各學校學生及公民代表四十九人到本俱樂部訴稱以關於本省省長問題前日赴省會請願不料有警察多人兼有番禺縣署游擊隊財政廰衛隊在場横加干涉以槍毆擊并放槍數十響爲示威之行動受傷者共有二十餘人之多昨日在東園開會亦被軍警强逼制止撕毁國旗任意驅逐横加毆擊并携帶機關槍數枝如臨大敵且稱學生公民集會請願人民法律應有之權官廰宜負保護責任今乃一任軍警横加干涉肆意蹂躪陸續拿人等情議員等即日在本俱樂部召集同人開會討論結果均以軍警若果有此行爲未免軼出常軌爲此函請貴政府貴督軍貴廰長迅下訓令禁止并將被拿之人釋放以安人心而靖地方不勝迫切待命之至專此敬請政安陳宏棟何土果楊夢弼王釜王鴻龐蘇佑慈易仁善謝環材何銓龜黃元白葉夏聲李淸源李洪翰林伯和劉芷芝芬夢松沈智夫郭寳慈李炳焜 
　　學生聨合會通函云昨晚各校學生在警察廰釋放後即向國旗行三鞠躬禮三呼中華民國萬歲即行列隊回公立法政隨即開緊急會議僉以是日學生巡行救國起見乃當道竟不諒學生苦衷横加干涉逮捕咸抱不平當時痛哭流涕流血示志者有之遂决定明日繼續巡行如軍警仍有阻止雖粉身碎骨誓不能散云云學商工界代表快郵代電云上海全國學生聨合會各省省議會各省各縣敎育會商會農會全國各報館公鑒粤省公民憤外交之失敗苦内政之紛紜先於本月十日開國民大會向軍政府請願三事一對北方賣國政府下討伐令二通告各國廢除中日密約三通告各國我國拒絶簽押和約之理由同時並欲解决地方問題請願任命伍總裁廷芳兼廣東省長殊軍府無所表示大失民心十一日全省工商一致罷業連日堅持不達目的不止然秩序井然毫無擾亂學生工業皆集大會討論辦法亦復舉動文明萬目共覩昨日省會開會將通過伍總裁爲省長之際突被軍警包圍開槍亂擊槍傷學生四人公民八人並將機器總會會長黃君煥庭公民代表劉君柱石胡君文燦三人毒毆拘捕今午方在本城東園會議又被警察游擊隊番禺縣游擊隊數百人持械闖入會場首將國旗撕毁自辱其國復將在會諸人懐中銀物掏掠乃至餱糧軍樂刦奪一空然後捕去數人毆傷多人當時與會者以爲愛國何罪羣起追請釋人殊門外已先架機關槍兵隊如林衆隨被捕者至警察廰前格不得入刻羣情洶洶勢將大亂人民以愛國始官廰以激成大亂終誰功誰罪公論難磨作良等初志誓死不渝伏願海内同胞共伸正義臨電哀迫諸維矜鑒學界代表區作良工界代表梁廣照商界代表譚熙等六千五百六十四人同叩删 
[自流井產鹽狀况（續）]  
　　租費以年計約每具銀四十兩由雙方訂租每鍋重一千六百磅舊者每半月更換一次產鹽滷之井深至七百尺至二千餘尺淺者黃濁深者作沈黑色一經煑熬所得之鹽黑者較黃者多至倍蓰井愈深者其鹽質亦愈多凡有鹽井之區其地上均係沙礫故雖用簡陋之機械掘一深井亦不甚爲難首在擬掘之所植一竹槓其一端用竹索縛以百餘磅重之鐵錘另一端兩旁立數木樁數人同時自一樁躍至他樁倚竹槓爲搘拄如是則能使槓端之鐵錘忽上忽下用以擊碎沙石另有一人立於井口之側俟竹槓將下時旋繞其竹索則能使此鐵錘圓轉此竹索若需要時可以隨時加長祇須加以細竹片而已余曾聞有人疑此項鹽井深不至是者然上述之尺數實屬確鑿余所參觀之一井深逾二千尺此尺數全以簡法計算而得竹輪（或稱鼓見前）周徑六十尺蔴索須繞三十四週竹管始自下及上達於井口由是推算井深於二千餘尺乎若在附郭之區掘井則得鹽滷或煤氣正難預决然旣兩俱有用其結果固無不堪以滿意井口直徑率自九寸至十寸竹管桶直徑四寸其長須視三足加剪之高度爲準井内之上層二三百尺咸鑲以四尺許長之松木此松木先垂直劈分爲兩然後空其中心竹管桶價約銀二十兩蔴索價亦二十兩用驢與水牛轉動竹輪旋起竹桶因而取出鹽滷之費每觔制錢十二文至十四文煑費二文至四文但煑費有時準煤價而定凡煤氣缺乏時始一用煤此項用費係就鹽井與火井相接近者而言但鹽滷多須運至煑鹽之所則運費又當　入約計斤鹽未經納稅其値已平均須制錢二十文黃滷煑得之鹽居百分之七黑色者居百分之十三欲將黑滷製爲粒鹽須依下列之提淸方法將黃豆與冷水攙和以磨磨之磨後取此豆漿傾入一鍋内温熱再用濾器濾出傾在煑沸之鹽滷上使之沈澱撇去浮汚將鹽花納入竹筐變爲定質至此鹽花色已凈白如再欲其潔白可取鍋水傾諸其上滌除餘汚此流質物即於製豆腐時用以凝結者爲利便輸運起見乃煑成爲定質甚堅如石云（完） 
[紀江西之國民大會]  
　　二十一日十二時國民大會假贛舞臺開會到者近千人劉野樵主席略謂救國方針有三（一）貫澈國民外交主張（二）全力對付中日交涉（三）懲辦國内奸黨次邱漢宗程蘭湘等演說涉及省長事張剛大呼研究拒約不應干政又有熊某宣言倒戚秩序大亂未幾散會計是日發出之文電（一）對各友邦發宣言書要求平反靑島案（二）致南北政府電促進和議速成統一（三）致巴黎我國專使電請堅持到底勿補簽（四）致北京府院電請電專使勿補簽德約並請取消籌邊使官制案及解散安福俱樂部另有一電拒絶丁乃揚長贛 
[杭州快信]  
　　嘉興第二中校畢業生朱培生被知事張昌慶縱容軍警毆傷後昨來省投高檢廰騐控當由陶廰長發交杭地檢廰騐訊屬實現已呈覆核辦 
　　省敎育會今日（二十五）午前十時開會選舉正副會長及評議員並報告上年六月至本年六月收支曁經過會務 
　　杭州總商會正副會長一再辭職昨下午各會董續開會議仍主挽留並親赴會長寓所勸駕聞顧金兩會長退志堅决祗允暫維會務以待訂期另舉 
　　浙江織物整理模範工廠組織完備訂八月一日行開幕式昨由廠長鄭銜華技師陳載揚柬各界蒞臨觀禮平湖米商公大等號電省稱平湖捐局違章勒索扣留貨船乞速派員查辦已令該局明白聲覆 
紹屬嵊縣民俗健訟案積如山高審廰經廰長昨委方鈞充該縣淸理積案專員即日首途 
　　新任紹興知事余大鈞昨辭行赴任 
　　王克敏昨來杭寓淸泰二旅館 
[南京快信]  
　　齊省長因北京財部不待己之同意硬行在蘇採運軍米昨晤李督商辦法 
　　軍民兩長昨通令所屬云奸商私運日貨不得保護免犯衆怒人民抵制日貨亦不得贊助免啓交涉 
駐浦第十六師軍餉係由部直接發放現已三月未發王巡閱副使昨入京擬向部坐索 
　　李督派本署一等秘書劉潛赴贛卾謁陳王二督籌商捐欵開辦天津南開大學聞李督又擬在津創辦中小學各一所延劉主持 
　　常熟溧陽無錫吳江各縣知事均因水災甚重紛電齊省長請撥欵施賑 
　　警察王廰長喪其長子（二十七歲）幼泉請假十日在北極閣養病 
　　贛省長有更動消息贛議會派顔丙臨劉子貞巢慶源赴京昨過寗北上 
　　李督昨委國務院存記姚憲璠充本署三等秘書 
地方通信 
[蘇州]  
　　垃圾堆積之警廰責任　蘇州警察廰爲淸潔街道起見向備船隻山各區衛生警士督率淸道夫將所有垃圾裝載出城　　空地現崔怡庭廰長爲節省經費計特將此項垃圾船隻裁撤囚之垃圾隨地倒棄加以夫役貪懶凡僻靜小巷竟有數月不掃當此天氣炎熱穢氣熏蒸殊與衛生大有妨碍昨日消防隊潘隊長因西南區淸道夫將垃圾均傾倒該隊旁側空地特函致丁劃兩巡官飭令夫役禁倒以重衛生 
[無錫]  
　　官廰重視蝗禍　日前北鄉發生蝗蝻由董保赴縣報告後楊知事除派水巡湯隊長督率巡船赴鄉剷餘外一而呈報省公署齊省長據報即派葉委員樹維來錫督捕昨日葉委員抵錫詣縣會晤後由楊知事派偵緝隊員戴壽荃及隊士倪陸等人隨同葉委員赴鄉捕除額水巡湯隊長適已返城報告該鄉所生蝗蝻幸爲日不久兩翅雖生未長尚未能飛所以不必捕捉僅須剷除現下撲滅已有八九成祗存少數而楊知事仍而諭湯隊長迅即下鄉設法剷除凈盡不留根株藉免餘孽爲禍 
　　實業發展之好消息　歐戰以後紗布來源斷絶國内紗廠異常發達獲利倍蓰一般企業家踴躍投資日增月盛第因紗廠建築與機器成本動輒數十萬元或二百萬元且需流通資本以致不易集事非若絲廠等之輕而易成也兹聞同和銀號主人薜醴泉江陰人在滬開設寳康潤顔料號爲鉅富之一近擬集合資本金八十萬元在錫創辦紡織公司紗錠規定一萬二千隻地點擇在南門附郭正在籌備中他Ｂ落成與舊有紗廠共成四家紗錠足有七萬餘誠實業前途之好消息也 
[鎭江]  
　　學生劉德明之投江　前在上海震旦大學肄業之劉德明於日前步至金山左近徘徊江干忽奮身投入江中隨波逐流而去旋經救生會紅船在下游某處將屍撈獲檢得劉係預寫絶命書告其弟劉叔明因憤慨時局而决計自殺者昨叔明聞耗奔至已爲之棺殮 
　　儲金贖路者漸多　鎭郡各界自阜康晋生兩錢莊及客帮圑等繼續發起慨認儲金贖路後兹又有西塢街裕潤錢莊同人等認定四百額西帮漆業如老忠興義興升等號亦認定二百額本地富商數人擬設一儲金贖約同志會刻正商訂會章 
[安慶]  
　　籌設安慶道區農工銀行　皖省財政廰長胡思義前奉部令籌設農工銀行擬先從三道區入手每道先設一行暫定資本十萬元官欵與商股各半除商股照章招集外所有官股則由各該道督同各縣地方財政局籌集惟三道區同時設立縱或商股之半數可籌而官股尚恐一時難以籌措兹擬先將安慶道區農工銀行就懐寗縣地方提前開辦所需商股照章招集官股五萬元則先將財廰所儲歷年結存各釐稅附加票費九十餘元湊成一萬元撥給應用其餘之欵以安慶道區十七縣計之每縣應攤二千元其財政較裕之縣尚可多認似四萬之數不難立集現已釐訂辦法呈部核奪矣 
[嘉興]  
　　學生被傷案餘聞　嘉興學生朱培生因演劇被軍警毆傷當由敎育界將受傷人已赴杭請騐在案現本邑士紳亦於日 
昨呈省請求核辦當事發之時電局郵局民信局均被派員監視云 
　　國貨陳列所之成立　學生聨合會分會籌欵組織國貨陳列所業已籌集鉅欵購備貨物並勘定設於北門大街倉橋左近廣大祥皮貨莊原址現正籌備一切不日即可開幕 
雜評一 
[所望於國民者（默）]  
　　人無眞摰性則所爲出於意氣人無堅定心則所爲出於勉强人無能耐力則所爲出於虚夸意氣勉强虚夸皆不能持久之代名詞也三者有一於此無論營何極小之事業皆不能成况乎負救國之重任耶我國民此次之救國運動果皆出於眞摯持以堅定而又有能耐之力耶則久久必有良好之效果若僅激於意氣出乎勉强而爲此一時虚夸之舉耶則衰竭可立而待國事從此無望矣一國之强弱視其國民性之優劣如何而定無純赤之心則必不能眞摯無沉毅之氣則必不能堅定無勇敢之志則辦事必無能耐我國前途之命運如何全視此次救國之能持久與否爲斷而救國運動之能持久與否又視國民性優劣如何爲斷故吾人所望於國民甚厚五分鐘與非五分鐘特其表現於外者耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會通告會員會改期]  
　　上海總商會本定二十六號（即今日）開臨時會員會業已發出通告並送入場劵在案昨日忽又通告宣布展期其所持理由謂接陳炳謙等會員一百十五人聨名公函以總商會旣經登報通告發入場劵在前而忽又有籌備員名義亦登報通告以致多數會員疑竇叢生應請另訂會期召集該會各會董會議後以會員意見參差故將臨時會員會期取消另訂會期通告云云惟商會會員共有三百餘人此一百十五會員之外尚有全體之三分之二見此通告後不知若何主張也 
[總南會拒絶蜀代表]  
　　本埠蜀商公益會爲四川商帮旅滬之大圑體成立已四十餘年前因總商會定期開會員大會乃函請該會加推代表緣總商會例凡圑體入會皆得推舉代表數人爲會員蜀商公益會每年納費五百二十兩向僅得舉代表一人近因不直商會所爲乃援照會員納費例計算加推代表數人到會以冀稍盡在會責任詎爲商會辦事者完全拒絶兹將往返函牘錄下 
　　總商會復蜀商公益會函　逕復者頃准大函本月二十六日開會員會貴會以歲納會費五百餘兩照會員納費章程似可推舉代表八人除推定葛君繩武爲代表外開列貴幹事姓氏八位囑送入場劵八張以便代表與會等由查各業圑體入會與不合帮及個人單零入會者不同圑體入會代表向由各該業圑體舉出後報告本會經本會會董會認可發給證書得爲會員此次貴會臨時加舉代表多人未經會董會認可碍難加送入場券特此奉復即請查照此復蜀商公益會七月二十四日 
　　蜀商公益會再致總商會函　逕啓者頃奉惠復以圑體入會代表向由該業圑體舉出後報告本會會董會認可給發證書得爲會員此次臨時加舉代表多人未經會董會認可碍難加送入場券等由查蜀商旅滬不下數百家其所舉幹事八人加入貴會代表係屬敝會所公認而貴會以爲加推代表必需會董會認可敝會未便承認查從前送國權之佳電會董會並未過問而對於正當圑體之代表何得藉詞拒絶吾人誠有不解貴會會董會何昧於大而竟明於小也此次會員大會關於商業前途者甚大敝會同人亟欲有所貢獻故敢再函奉商無論如何務請將入場券即日交下是荷此致上海總商會七月二十五日 
[閩人圑體之近電]  
　　旅滬福建善後協會與福建同鄉會昨致閩京兩電分錄如下 
　　（一）致福建法院電　福建地方檢察廰廰長檢察官諸先生均鑒自奸商黃秉榮傷害學生惹起風潮以來同人等時得閩中函告知貴廰對於兹事頗爲注意良深感慰近據閩人來函黃秉榮挾其鉅資四出運動欲求免罪滬上鄉人得此消息同深憤慨惟司法神明之地執事又正直不阿久爲閩人所信仰萬不至受奸徒之朦惑但外間謡言甚盛不敢不據所聞以告此番閩人遭奸徒之蹂躪已無可告訴一線曙光惟司法官廰是賴尚祈始終守法秉公究理閩人受賜實無涯涘矣福建善後協會旅滬福建同鄉會同叩禡 
　　（二）致北京閩籍議員電　北京參衆院福建籍議員均鑒國會爲濅福俱樂部盤踞利用民意機關賣國營私國人共憤君等務速辭職旋里以明心跡若甘心同流合汚不自拔濯閩人不能再容忍也藉在同鄉敢進忠告希自愛重旅滬福建同鄉會巧 
[閩籍學生會歡迎參觀圑]  
　　昨日上午九時半閩籍學生會幹事部假中法礦業公司内開會歡迎閩省公立工業專門學校學生參觀圑由幹事林元洪等公推該會維持員洪秉端演說略謂閩省有富名而無富實蓋國人咸以華僑巨富者多閩籍其實閩省較窮各省其原因有六（一）華僑富在海外不在家鄉（二）閩垣地處海濱交通不便商業不易發達（三）天產除少數木茶外别無他產可以發展經濟（四）語言不通各界人士除在本省謀生活外國土雖廣幾無閩人揷足地（五）台灣被割天產最富之地已落於他人之手（六）地鄰某國凡閩省有利之實業如礦產等等旣非閩有又非國有按上述各原因則閩省欲求其富殆非易事鄙意閩省非興工業無他法可以挽回且閩省最宜於工業蓋閩省地賤工廉易創工廠若有良好工業人才出而提倡則閩人可生活於本省工廠中不求其富但望不窮諸君皆工業專門人才閩省工業之發達諸君與有責焉末並允介紹參觀無線電台電車公司及與工業有關係之機關或學校說畢幹事部公推幹事林元洪即日入閩發展學生會手續最後林元洪報告旅滬閩學生日來加入本會者計得百十五人據同學調查旅滬閩學生共有七百餘人華僑居十之六七暑假後學生回校時必有多數同學加入吾儕若肯用此精神進行此會必能發達云云兹將參觀圑姓名錄后　校長何長祺　學生魏秉俊葉鋆章李克成鄭愧廬江濤　此外尚有公推駐美籍學生會理事美國留學生鄭祖穆不日啓程赴美進行一切 
[全國學生聨合會消息]  
　　評議會開會紀事　昨日（二十五）下午新鐘二時開會到會者三十九人首席評議員劉慶平主席杭州代表黃維時紀事届時主席登臺宣告開會并山紀事員黃君朗讀日前通過會章及議案衆無異議遂由主席請本會日前派赴杭州代表王秉乾報告經過情形王君報告可分二層（一）對於嘉興知事張昌慶無故傷害學生據云軍民兩長對於此案查明後必須按律嚴辦以保治安而伸法紀决不姑息養奸擾亂地方也（二）對於組織各界聨合會事宜略云適値省敎育會長與總商會會長新陳代謝之秋雖開各界談話會尚無明確之表示幸而該地學生聨合會現已任此鉅責將來學商兩長選定後不致於無望也報告畢復由主席朗讀本會派赴江西湖南一帶之代表許德珩之報告書其意蓋各界組織聨合會異常踴躍且通電各省絶端推翻軍閥派徐樹錚段祺瑞輩云云朗讀畢按議事程序討論會章及其餘議案（一）會章第七章執行部本章原案設理事與幹事採合議制有人主張執行部由會址所在地組織之别設一常年特别委員會以監督該理事討論良久表决結果衆贊成合議制而條文待今日再討論云後繼續討論統一建築中華民國各省區學生聨合會會所籌備處辦法逐日由審查員說明理由通過多條始行閉會時新鐘已鳴六下矣 
　　關於山東問題建議案　本月十九（星期六）報載巴黎本月十三電現徴實美國國務卿監辛懐特大使及白利斯將軍關於山東問題曾上書威爾遜總統并徴所上之書實爲抗議又據二十二日（星期二）各報所載中美新聞社華盛頓電參議員布拉氏提出議案請威爾遜總統將彼所宣稱白利斯將軍藍辛國務卿及懐特大使所上書反對山東問題之决議宣布　我國山東問題以國人拚死力爭僅得不簽字之結果但日來中日自行秘密解决之說又復洋洋盈耳此政府欲貫澈其補簽之主張已可概見據二十二報載陸徴祥十六日電英美如出調停（一）日本確實交還靑島日期由各國保證（二）日軍不得駐屯魯境俟商定即補簽可見將來之結果不外日本僅以名義上之靑島還我而德約仍補行簽字危險殊甚愚謂美國在巴黎專使對魯事提出抗議而美國國務卿會復催促威爾遜總統速行宣佈今日宜照下擬辦法從速進行以期補救　（一）電在巴黎我國專使勿聽北庭密訓任意鬆懈以交還靑島名義補簽（一）電在巴黎之藍辛懐特及白利斯氏表示感謝（一）電美總統望其堅持到底與國會一致援救中國（一）電英法國會依正義仁道扶助中國（一）由各地各圑體與住在之美國外交人員及名商聨絡表示謝忱并望其代達國民公意　提案人奉天代表顧文萃連署者武漢代表熊文略安徽代表常萬元留日代表盛世才北京代表瞿世英北京代表劉慶平　 
[上海學生會評議會紀]  
　　昨日午前九時評議部在事務所開評議會由書記任矜蘋主席兹將議事情形及議决各案擇要錄下（一）邵禹襄報告全國學生聨合會經過情形（二）主席宣讀日刋社總編輯朱敏章來函因事冗辭職當由郭觀儀提議由會長推舉數人交评議會公决俞女士素靑附議主席付表决多數通過由會長推舉潘公展邵禹襄瞿宜穎任矜蘋四君結果瞿宜穎當選（三）何世楨提議關於外交建議案共分三條經潘公展任矜蘋二君附議由主席付討論郭君觀儀修改第一條俞慶棠附議由主席付表决修正案乙丙兩條通過（甲）本會印發傳單以政府親日之圖謀警告國民（乙）本會聨絡各圑體通電政府山東問題由國際聨盟會取决否認兩國政府直接交涉（丙）本會聨絡各圑體用實際方法推翻親日派（四）會長交議四案（甲）安福部反對王正廷爲國際聨盟委員（乙）安福部利用北京學生（丙）日本在靑州捕第十中學生（丁）嘉興學生受警廰壓迫旋由主席付討論（甲）邵禹襄提議徐璋附議本會應預籌相當方法以備安福部有正式反對王正廷舉動時之對待通過（乙）郭觀儀提議由本會通函忠告北京學生奚毓麟附議何世禎提議聨絡各界拍電政府始終否認胡仁源爲大學校長金素琴女士主張兩事合併討論郭觀儀附議表决兩事同時進行（丙）何世禎提議拍電外交部向日使嚴重交涉並要求撤退該處所駐日兵郭觀儀提議拍電外交部並須通電各處一致態度邵禹襄修改用快郵金素琴女士附議通過（丁）邵禹襄提議先請執行調查後再交評議部（六）會長交工部局報指學生會爲過激派機關案主席付討論俞大綸提議請該報更正主席付表决通過邵禹襄報告第四次學術講演會請張一志先生於明日（二十六號）午前在事務所開講請各代表來聽講云 
[寰球學生會招待出洋學生]  
　　寰球中國學生會對於社會公益事業莫不竭力提倡而招待出洋學生尤不遺餘力歷年如敎育部及各省選派者一切出發事宜皆由該會爲之辦理卽淸華出洋學生所乘之船位等亦皆由該會會長唐露園君辦理靑年會所招待之自費生其艙位亦由唐露園君代定而淸華每年復假該會爲遊學辦事處前日該會已得淸華校長張煜全君之來函謂今年出洋學生於八月一號到滬云云并聞該會近日所招待之遊英法美學生亦復不少頗形忙碌該會現正邀集滬上各公圑預備一極大之歡送會聞將開在徐家匯路範園即該會會長唐露園會計錢新之宅外之花園可容千人之大花園上海甚不易得也 
[女界聨合會消息]  
　　（一）女界聨合會義務學校第一校開學已一週學生達三十餘人敎室已滿報名者續續不已現正議分班以年齡稍大者另設一班加授生活之技能第二校定於下星期上課報名者亦踴躍第三校擬設南市現正在進行覓得校址即行招生 
　　（二）第二次家庭演講在寳康里三十五號鄭宅鍾壽芝講靑島與中國存亡之關係李眞君講夏季家庭之衛生並定第三次演講在北四川路祥順里四十號宋宅請郭八銘夫人講女子與社會及奚伯綬夫人講女子對家庭之職務届時各界女士均可蒞會 
[疫勢愈傳愈盛]  
　　時疫日盛公共租界内已被侵入投紅十字會之天津路時疫醫院求治者日見其增兹該會以公共租界地方遼闊而患疫者大半係勞働與貧苦人爲多且病起極速往往朝發夕死故有爲貧無醫藥之資或道遠遷延悞喪其命之人殊堪憫惻欲圖挽救非從交通上入手不爲功是以派員各駕救護汽車分赴各馬路凡遇患病之人即載入該院診治 
　　閘北方面疫症流行日來益見劇烈往往自發病至 
氣絶僅越三四小時兹將調查所得略誌於下　光復路某火油箱號出店名阿七隔夜尚健全無恙前日黎明得病趕即延醫療治詎已不及　新閘橋東堍小弄内坑厠對門某姓客民染疫身死該客民滬上並無親族由同鄉函知原籍家屬速來收殮業已停屍三日房屋旣極窄狹附近鄰居皆係下流社會無知無識不時前來窺探男女老幼麕集死者門前口講指劃置己身危險於不顧兩日來該處居户相繼染疫而死者巳有四人　又大統路安祥里某姓婦前晚得病上吐下瀉其夫服侍至下半夜略見平靜已疲倦不堪遂磕睡片時迨至醒來視其妻早經氣絶同時住居該里後弄之某甲亦染疫身死故昨日里内各居户均於門前畫一石灰圈謂能攔阻疫鬼進門愚人之愚可憐可笑　又寳邑嚴家角某姓兄弟二人同染疫症數小時内相繼畢命　閘北時疫醫院主任資耀庭商諸閘北慈善圑主任王彬彥暫借該圑醫院内分設一臨時救急病院俾患疫者可以就近求治當經王君贊成昨日起竇君已派人前來部署一切一俟妥貼即日開診 
　　昨午有住在本城太卿坊之婦人吳王氏年約四十歲左右往老北門親戚家吃酒午膳甫畢人忽昏暈該戚急遣女僕雇坐黃包車伴送歸家及抵家門已經氣絶又本城果子巷俞姓家庖人某甲昨晨忽染時疫倒臥床褥至午後一時許爲其家主察悉急命舁送紅十字分會求治將欲動身詎甲已氣息全無乃知照甲之家屬到來備棺收殮又住在本城縣橋附近在滬城紅十字分會充當茶房之某乙昨亦染疫而死 
　　滬南大東門新碼頭地方張元春紅木嫁妝店前日爲店主媳婦某氏病故後開吊先一日有來賓沈衡康係新北門内義記紅木行小主人正在入席時沈忽嘔吐昏暈由張姓立雇車載送十六舖紅十字會醫治巳氣絶矣 
　　法租界寳裕里一百零五號門牌廣東人張某賃客堂後樓一間有學徒朱某年十六歲於前晚由張偕往蘇州歸帳回家安臥昨日晨起忽稱腹痛吐瀉越三小時氣絶聞各會館公所長生會等及壽材所存貨均巳一空木工晝夜趕製無以應付因是材價較平日爲漲云 
　　浦東一帶時症近日仍不少減各碼頭苦力小工患者日多以故各洋棧碼頭摃挑小工大缺雖工頭出資加倍而人數終嫌不敷本埠公共租界牯嶺路神州醫藥會會長顔伯卿理事長王紹裘偕同醫士見習生携帶藥品於昨日渡浦前往洋涇鎭即在該鎭市立第一校内開始施診又西門萬生橋上海醫藥研究所主任顧賓秋偕同醫士見習生等八人於前日（二十四）渡浦先在洋涇鎭開辦一日救治男女數十人昨因神州醫藥會醫隊亦已蒞鎭故由經董潘作臣商請顧君等派員導往楊家渡即假縣立高小校舍開始施診 
　　浦東北蔡鎭張梅汀家二日間連死三口又夏金榮家一日死去二口昨爲本埠耀華照相館主施德之得悉特將痧藥水一千瓶親送至該鎭紳董高德甫衛詳甫等處請代爲发送一面函致上海醫院請派醫生赴鎭設院施醫給藥 
[美紅會籌集福州醫院經費]  
　　大陸報云本埠美人紅會總幹事部今又接到分會捐助福州時疫醫院經費洋一千六百二十元前後共已收到洋五千六百二十元據福州時疫醫院共需洋萬元今漢口烟臺蕪湖等五處分會已籌集五千餘元故預料不出數日一萬元之數當可凑齊云 
[再誌大批金銀進口]  
　　昨報紀大批金銀進口一節兹悉昌興公司之亞西亞皇后輪船今日（二十六日）方可抵埠該輪所裝銀大條計五百餘條金大條與金洋較哥倫比亞號裝來者約多一倍惟此項金條金洋早已抛售與華商各金號矣所以昨日烚赤與原盎斯金市價平定惟外面傳有俄政府再有値銀七百萬之現金來滬易銀之說届時金價再跌四五兩至十兩亦未可知　再前日花旗公司哥倫比亞號儎來之盎金成色以運通銀行者爲最高計九九九八其餘如九九六至九九七八不等以故烚赤價最小開過二百零九兩午後收盤二百十一兩 
　　上海泰晤士報云日船興洋丸於十七日由美行抵横濱本星期日可到上海載有金洋與金條二百二十六箱約値中國國幣八百萬元除在神户卸去一百七十 
二箱餘將運至中國口岸云 
[棉市近訊]  
　　美盛公司一星期棉市報告云上星期市而根本情形上無確定之變動但頗有投機抛盤之事故市况略有波動上星期收成狀况有進步傾向而金融乂緊故本地棉户不得不出售以求現欵因此市價較兩星期前已跌銀一兩本星期内蘇省境内續有大雨揚子流域及直隸省亦然崇明低窪之地大遭損害有三十方里區域之棉花已漸爲蟲傷浙江棉花收成前途尤堪悲觀因近來大雨故之已發見害蟲幼稚之棉大受其害兹將各省報告列下　江蘇天氣漸佳收成逐漸進步如秋季降霜較遲必得良好收成　浙江情形大不佳稚棉漸遭蟲嚙係大雨之結果　揚子流域天氣有進步　陜西棉况極不滿意棉株小而不合常度田中甚乾現亟盼大雨　山東棉花情形甚佳各處曾得好雨亦有數處盼雨者　直隸上星期偶有雨數次尚不害棉收成有進步　利物浦中等美棉十月份交貨者二○．九六便士　紐約一月份交貨者三十五元五角七分　印度棉六三八羅比　上海陜棉市價三十四兩五錢　通州新花二十五兩五錢　本地平常棉三十一兩五錢 
[商界籲免加捐之昨訊]  
　　總商會自接到公共租界内大小店舖分組請求轉商工部局體恤商艱取消本届秋季加收房捐二釐及附徴特别捐若干之理由書後亦以現在市面蕭索商業凋敝各商民所陳困苦狀况自係實在情形爰特邀集會董會議多數取决延某律師代表致函工部局要求量予維持打消前議頃已接得復函略謂工部局非不知華商之艱難故已一再從緩遲至今屆秋季始由納稅西人議决實行已屬緩無可緩至於特别捐四釐若以爲爲數過鉅不妨分期徴納云云該會即將詳情分别通知請求人查照矣 
　　聨合通信社云昨日上午十時許本埠公共租界各商店公推代表十六人計漢璧禮路西華德路代表黃愼康北福建路代表陳榮興吳淞路代表林大松陳裕紳頭壩代表虞植卿天潼路代表俞國珍七浦路代表顧庚如海寗路代表虞兆芳愛爾近路代表林椿森百老匯路代表俞東照北四川路代表張鱸堂嘉興路代表張廷錫浙江路代表蔣善軒河南路代表鄭小峰五馬路代表孫承甫英大馬路代表王才運等同往交涉公署聲述商艱請爲轉致租界當道免予加增房捐當由該署總務科長吳少華通商科長卓建伯代行接見各代表先後詳言不能負擔之理由請交涉員力爲交涉并互約二十七號午後三時借總商會大議事廰開大會召集各馬路商店納捐人解决辦法請交涉署轉商租界當道云云當由吳卓兩科長允爲據情代轉各代表興辭而去 
[商會與紗廠聨合會往來函]  
　　上海總商會致華商紗廠聨合會函云徑啓者接無錫提倡國貨會事務所函開强鄰迫脅外交失敗必以提倡國貨爲先决問題敝會自成立以來悉心研究與商界明達相策進行昨接本地布廠公會來函一件所論布廠業應用細紗雙線供不應求頗見詳晰抄錄原函請召集各紗廠分别調查設法提倡改紡細紗俾得供求相應等由並錄送無錫布廠公會函一件查我國紗廠按照貴聨合會華商紗廠一覽表所列現在開機營業者僅二十七家其餘或停業或正在籌設亦不過八九家其開機營業者紡出之紗向以粗紗爲大宗現各廠鑒於細紗缺乏多已改紡或現正設備可見救濟時艱初無二致准函前因相應節錄來函送請貴聨合會查照祈將各廠現時所紡各種紗線列表見示並希促進同業多添紗錠尤爲挽救利權之莫大幸事無任盼禱之至 
　　華商紗廠聨合會復上海總商會函云徑復者接奉七月十七日大敎附無錫提倡國貨會抄函一件囑將各廠現時所紡各種紗線列表奉覽並捉進同業多添紗錠等情查日前華商各廠除大生德大厚生溥益鴻裕鼎新備有線錠外其餘皆屬粗紗其種類因市價及用花關係幾於日有更易實難分别兹特另列一表載明逐日及逐年之平均出數（以十四支通扯）均據最近調查數目當尚詳切敝業中本埠如鴻裕恒豐溥益申新厚生恒昌源外埠如大生廣勤華新裕元恒源等或增購紗錠或另設新廠統計所增之銀已達三四十萬惟僅限於一業之内財力終屬有限擬煩通告各埠提倡國貨機關一致進行共挽大利敝曾副會長聶雲台先生新有大中華細紗廠之組織方在募股倘荷提倡則所尤禱 
[最近運申之日貨]  
　　兹有人向日商方面探得近日由日船陸續運申之日貨甚夥係白絨柳條絨漂白布斜紋　花標布冲西緞冲嗶嘰野鷄葛香烟紙料及其他煤糖等貨每日總値關銀約二十萬兩比較前星期增多四五萬其直接轉運至漢口者每日亦不下百件左右至本埠商家亦有經手運日貨至漢口者並聞漢口日商不但能代華商報關存棧并且能將貨物代購包送 
[捷克傷兵業已離滬]  
　　前星期抵滬之捷克斯拉夫兵五百餘名已於昨日（二十四號）乘日船利浦號離滬道經新加坡回國該兵等在滬時頗受本埠英美人士之優待並捐助五千元購辦衣服雪茄烟及可可等物該兵等於五年前在西比利亞戰爭者其中傷兵甚多抵滬時已死三名云 
[美按察使回美之餞送]  
　　大陸報云本埠美按察使羅平傑君於二十五日乘比佃大來號輪船回美約四五個月即須返滬日前美人俱樂部設筵餞行羅君表示其意願久居上海盡其天年云 
[登格斯輪船在淞口外擱淺]  
　　上海泰晤士報云本埠廣東路海滿洋行所經理之輪船登格斯號於星期三夜由滬開赴海參威行至吳淞口外七英里許竟在沙灘擱淺船上裝有並通貨物與軍火若干海滿洋行已派人帶拖船數艘前往口外擬將該船曳離沙灘聞船身未損或須稍加修理亦未可知云 
[立昌輪失事之餘聞]  
　　法商立興洋行駛行湖州之立昌小輪在本邑西南鄉女兒涇地方被俞新發蔡和亭之石子船撞沉溺斃搭客二三十人嗣將各屍撈獲報請地方檢廰派員相驗在案兹有住居本城舊校塲地方爲漆匠之周阿華是日亦乘該小輪前往湖州迄今未見歸家諒必亦遭溺斃但周家内並無他人祗有年近花甲之母氏一人年老龍鍾至今方得凶耗一時痛子情切昨日央人往失事地點偵查乃子生死之實在消息 
[亞西亞皇后號今日開行]  
　　昌興公司亞細亞皇后號定於今日開往香港及小呂宋已誌昨報兹悉該輪此次係從温哥武埠開行來滬已於前日（二十五號）夜半抵吳淞載來搭客及郵件等由小輪亞力山打駁載準於今日上午十時在工部局碼頭登岸而該輪當日即須開行 
[淞滬火車撞傷婦孺]  
　　寓居虹口乍浦路共和里二百二十七號門牌廣東婦人何周氏挈四歲女孩何麗娟於昨晨附搭淞滬鐵路頭班火車至砲臺灣燒香下車後在軌道上行過適又有一火車開來避讓不及被撞仆地右腿爲車輪碾成二叚女孩亦跌破頭顱二人皆血出如注頓時暈絶當經站長飭人將受傷婦孩舁入火車送至上海車站轉送山東路鐵路病房醫治 
[西報紀茂海路之暗殺案]  
　　文滙報云二十四日半夜後日本郵船會社滙山碼頭買辦王恩美（譯音）爲一不知名之華人所槍擊但未被擊中王住茂海路附近狙擊地點即在茂海路某衖時王方向家歸去也據王稱行刺者身穿白衣甫放一彈即飛步奔逃巡捕未能追及之手槍棄於衖内已被查見此事有何原因今尚未詳捕房現方從事偵查云 
[沈仲禮復蔡廷幹電]  
　　北京稅務處蔡耀堂先生鑒勘電祇悉滬上時疫爲十年内僅見日事拯救疫勢尚熾院址不敷人滿爲患除分送分醫院公立醫院及另覓病房養病外日來專心壹志注重救疫以期撲滅差幸信用尚存捐欵踴躍庶輕本會擔負至文黃諸君接收後尚無主持會務之人文卷積壓諸務停頓常議會諸君至爲焦急昨將勘電抄送時僉謂議會乃立法機關無辦事責任似應早派辦事人爲主理否　會務廢弛捐户羣起究詰議會不能負責囑爲轉告希察核沈敦和徑 
 
 

Page 11

 
 
[約翰學生籌欵興學]  
　　約翰大學學生聨合分會於暑假中在哈同民厚南里七十二號設立辦事處並創設義務學校開辦以來就學者頗爲踴躍惟以限於地址經費未能實行擴張近該分會决將義校大加整頓並於秋間開學時在梵王渡附近之曹家渡開辦義務國民學校及工界商界義務學校約翰之新劇圑在滬上成立最早鑒於義校之舉刻不容緩而籌欵爲難故假演劇壽欵爰 
召集圑員編成湘蘭女史一劇又試演胡適所編之終身大事一劇現在排練已熟擇於陽曆八月二日（舊曆七月初七日）在博物院路大英戲院（即拉西姆戲院）日衣開演是日並有聖母利亞女塾諸女士舞蹈奏琴精武體育會拳術音樂韓秉謙張敬扶之幻術種屆時必有一番熱閙也 
[學生會介紹部消息]  
　　寰球中國學生會設有介紹部各處學校之託聘敎職員及國内外畢業生之託代謀事者年以數百計客秋受長沙工業專校校長賓步程君之委託代聘英國畢業工程礦學學士朱育滄育淸昆仲二人爲敎員頗受全校歡迎兹聞該校又託該會介紹部代聘機械工程及礦學敎員各一席月薪二百數十元又本埠某中學校長託聘英文敎員一人每日敎二小時月薪百元惟國文亦須淸通並有數學碩士商學碩士數人待聘如有願應聘及欲聘敎員者可函該會總幹事朱少屏君接　一切云 
[女子實業義務學校之壽設]  
　　本埠蔓盤路女子愛國實業圑創始以來積極進行近以籌設女子愛國實業義務學校於今日午後假座大舞台演劇籌欵是日所得劇資除開銷外概充該校經費校址已擇定巨籟達路蒲石路弄昌餘里校長推定汪織雲女士云 
[歐美學生開同樂會預紀]  
　　今日（二十六日）午後新鐘四時上海歐美學生假徐家滙南洋公學開第一次同樂會并參觀南洋復旦兩校并範園等其秩序除各種游戲外聞有聶雲台宋漢章等蒞會演說云 
[振餘廠控告總商會之結果]  
　　河南路振餘物產廠主唐祥壽延請律師向公共公廨控告總商會長朱葆三損害彼之名譽要求賠償十萬元案經年餘迄未訊結前日午後三時由英卓副領事會同俞襄讞開訊朱葆三親自出庭堂上問供後雙方律師互相辯論結果判總商會長朱葆三賠償原告唐祥壽名譽損失洋一千元 
[派兵駐護崇明鹽棧]  
　　江蘇李督軍兹以崇明縣境小黑沙相見港小樣港小竪河等處之所設浙岸鹽棧時有梟匪聚衆騷擾情事前日電令通海鎭守使何豐林調派所部步兵一營馳往崇明縣境開設鹽棧之處分别駐防以資鎭壓一面令蘇屬緝私宋統領查照 
[不顧公共衛生之科罰]  
　　虹口鴨綠路四十號門牌居人王阿妹七十九號門牌吳成富武昌路八十二號門牌黃阿德七百四十號門牌龐順興蓬路二千三百八十八號門牌張貴財二千三百九十五號門牌張桂記密勒路三百四十三號門牌費福昌南潯路七十一號門牌黃阿雲等均因將汚穢垃圾任意傾倒經工部局衛生分處西員查見以値叱時疫流行之際趕行淸潔猶恐不遑何故不照章傾入垃圾箱内殊屬不顧衛生遂咨照各該管捕房由捕頭禀請公共公廨出單於昨將王等八人一併傳案請究經中西官訊悉前情判令各罰洋一元充公並論以後不准故違 
[汽車碾斃女孩]  
　　住居泥城外大通路一千一百十四號門牌毛如卿之七歲女孩秀英於前日上午手携銅吊至對面新華樓茶館泡水適汽車夫陳金生所駛七百三十六號汽車經過駕駛不愼致將毛女撞倒碾傷腹部當經新閘捕房捕頭查見喚捕將女車送附近寳隆醫院醫治不及旋即殞命遂將屍體舁入虹口斐倫路騐屍所於昨報請公共公廨張襄讞會同英包副領事蒞所騐得毛女委係生前被撞傷及腹部身死無誤塡明屍格升座公案即據屍父毛如卿屍母毛楊氏相繼投案訴稱昨日上午囑令女兒至對面茶館泡水係在階上沿行走陳金生駛車不愼行至水門汀上將女撞倒當時經途人見而大喊陳又開倒車致女肚腹碾傷身死階沿亦被汽車撞壞女遭慘斃務求伸雪並據一百二十五號華捕至案證明當時該女被撞情形旋由捕房將肇事之汽車夫陳金生拘案詰據供稱開車經過是處因前而有黃包車一輛行將碰撞即開倒車退讓致將女孩撞倒等語中西官核供諭令屍父毛如卿具結領屍棺殮着陳金生退候傳訊 
[續誌兩汽車軋撞人力車之慘劇]  
　　前晚十一時有一年約二十餘歲身穿白洋紗衫絞布褲小脚黑色鞋襪之婦人某氏僱乘郭阿二之黃包車行經南京路廣西路轉角適汽車夫薛泰文所駕一千四百十八號汽車由東疾馳而西致被撞倒由車中跌出該婦正欲爬起詎汽車夫陳榮昌開駛一千四百四十三號汽車由西疾馳而東將該婦腦部碾傷當經八百八十六號華捕查見抄明該兩汽車號碼即將受傷人車送仁濟醫院醫治不及斃命由院知照捕房飭探將屍車送騐屍所報請公共公廨張襄讞會同英包副領事於昨午蒞所騐明不知姓字之婦人生前委係被汽車撞倒碾傷腦部等處身死塡明屍格升座公案即據黃包車夫郭阿二投訴死者在廣西路紅十字會附近僱我車輔至法租界東新橋菜市街拉至南京路即被該兩汽車夫所開之汽車軋在中間將車撞倒碾傷該女客是實並據華探徐申慶西探捕鐵相繼投案禀稱死者家屬無從調查又據薛泰文陳榮昌兩汽車夫陳述當時致撞情形中西官核供諭飭地保報堂給棺收殮厝壇召認薛陳兩汽車夫暫退聽候傳究 
[汽車夫違章科罰]  
　　汽車夫周阿誠前日驚駛九百三十九號汽車在蘇州路不照工部局定章開駛被七百七十五號華捕查見以其違章回訴捕頭禀廨出單於昨由探將周阿誠傅至公共公堂經中西官訊明以周違章屬實判罰洋十五元充公以儆 
[汽車撞傷行人]  
　　昨日午前十時許有某號汽車駛經南京路撞倒寗波人朱高苓身受重傷由老巡捕房七百七十三號華捕瞥見抄錄汽車號數另雇車送受傷人往醫院醫治一面呈報捕頭查核 
[虧欠房租之判還]  
　　某洋行昨遣收租人至法公堂控房客義泰押店虧欠租洋三個月共計一百二十元請求訊追詰之義泰押店主稱商人店中之租洋向來每月二十五元詎於今年三月間起原告忽欲加租洋十五元每月共四十元商人店中生意淸淡豈能增加巨大租洋故此商人止付請求核斷原告又稱實因房東囑令照加並非商人私加請察中西官判被告所欠三個月租洋仍照每月二十五元付淸以後准照原告加租交付 
[持刀行兇禁押一年]  
　　馬夫雲阿根在愛多亞路與同類張阿四爲借錢起釁口角持刀將張背脊戳傷由捕將雲拘解公共公廨押候原告傷愈再核在案昨晨由廨提訊經俞襄讞會同英卓副領事訊明以雲阿根行兇屬實判押西牢一年示儆 
[盜賣墳地案牽涉地保]  
　　前淸時在上海縣署充當禮房書辦之莊子雲家住居本城西姚家庵弄内其在西門外二十五保十圖界内有祖墳一座被人盜賣與洋商得價瓜分近爲莊查悉據情至上海縣公署稟報當經沈知事派員往查去後兹據查明當時地保有蓋戳情事昨已飭吏將該保及一千人證分别提案押候訊辦 
[種花園人投繯殞命]  
　　閘北虬江路南海會館内種花園之王福生係瀏河人在該館服務已有多年其妻與子亦同居在内前日夜半王福生不知因何在房中懸標自縊而死迨其妻知覺解救業已不及該氏以伊夫自盡身死歸咎於會館將屍陳列大廰不允收殮事爲館董查悉函致五區二分所警署牛警佐諭飭寳山縣吉一圖地保陶祥生投報上海地方廰禀請相騐梅廰長准如所請論候派員往騐 
[投浦遇救]  
　　昨日下午有通州人鍾阿金躍投黃浦江圖盡經老巡捕房一千三百九十六號華捕撈救上岸雇車送往醫院救治 
[扭控誘拐女兒之同居人]  
　　寳山人楊安伯之女名小郎兩月前被同居唐查生誘拐偕逃匿居無錫昨又同來上海被楊撞見扭控五區警署經王署長訊明轉解司法科核辦 
[扭控拐匿友妻]  
　　揚州人盛祥浩昨在浦東爛泥渡三區警署扭控寗波人張全明拐匿友妻徐王氏一案當經曾署長訊據盛供稱向業鞋店生意因朋友徐某之妻王氏年二十一歲住居老西門寳隆里於上月間被張全明誘拐出外匿居浦東爛泥渡地方現經尋獲請求解究等語曾署長命將一千人證轉解地檢廰訊辦 
[將女押娼夫婦口角]  
　　江北人野鷄小工陳定有將女月珍私領出外押入小東門外某花烟館内先取定洋三元不料事被陳妻秦氏偵知後即往小東門内某皮鞋店内學徒即伊子陳二寳訴明前情旋經二寳之師某甲代付洋三元令二寳同母至該花烟館將女贖回甫行至十六舖適遇陳廷有經氏向之詰究以致口角由警帶入第一區警察署由趙署長詰問據該氏供稱前者丈夫已將四歲幼子私自領出價賣與人得錢化用等語陳一味支吾趙署長飭一併中送警廰司法科訊究 
[本夫捉姦]  
　　崇明人黃慶連在海門小輪船上當舵工家住南市恒生碼頭裏街其妻顧氏暗與安康棧内茶房施阿林姘識另賃住所秘密往來昨日被黃偵悉前往將男女二人一併扭交崗警帶入第一區警署詰據氏供年二十九歲成親九載等語趙署長飭送警廰司法科訊究 
[竊賊行竊同寓人衣服]  
　　竊賊王餘仁日前在法租界某客棧内住宿詎至夜深時潛入隔壁房間内將寓客金國華之長衫一件短衫兩件竊取而逸甫出棧門適包探苗永興巡緝到來查見將王拘搜連　人贓一併帶入捕房昨解法公堂請究先據原告上堂禀明被竊情形詰之王餘仁供民人實情貧苦無奈行竊以後不敢再犯求宥中西官判王押二禮拜以儆賊給原告領去 
[竊賊禁押十四天]  
　　崇明人陸其郎前日掩入虹口威妥瑪路六百二十五號門牌居人張銀生家内竊得布衣兩件銅元七十枚携贓逃出被婦人高趙氏察破訴知包探張金寳將陸連贓拘入捕房昨晨解經公共公堂中西官訊實判陸其郎押十四天示儆贓給張銀生領去 
[竊車判押一月]  
　　徐元元昨至法公堂控劉得生至商人公司中以租車爲由乘隙竊去黃包車一輛而逸經商人報告捕房請緝直至前日始行途遇將劉扭案請求訊究詰之劉供車子實係素不相識之某甲所竊並非民人竊取餘供支吾中西官判劉押一月以儆 
[大世界贈品月劵開標]  
　　大世界贈品月劵額設一萬號得標者共有二百九十九號之多頭標爲金鋼鑽戒指二標至五標各得赤金手鐲餘俱金戒指等物昨日下午二時仍在共和廰當衆開標頭標七千五百七十八號二標九千六百五十四號三標一千四百二十四號四標九千零十四號五標三百二十號 
[誌謝]  
　　留美學生季報第六卷第二號現巳出版昨承該季報駐滬經理處惠贈一册又中華書局贈日本人之支那問題一册書此併謝 
[贖約儲金消息]  
　　西書業　西書同業永志會副主任李澤源參議龐子賢等發議廢約儲金一事前日常會由同業先行認定　永志會五十股周聚康二十股東方商務書林周聚興周生發劉仲英陳瑞卿各十股李澤源八股周生財六股恊鑫四股呂志良王友鰲劉世昌孫全寳各二股　並定每月由會義收代儲四明銀行云 
　　杭線業　經緯堂杭線同業認額列下　畫錦里祥升號一百額羅季舫六十額蔣蔭芝馬仁卿羅廉卿丁長生各二十額潘世昌十二額魏子舫李廷鎔楊蘭發張榮生各十額皇甫吟枚夏伯泉各八額陳敬庭六額施正貴潘大源郭秀發莊少齋張蘭生各四額李瀚貴二額以上共計三是三十六額　畫錦里同昌號一百二十額鄭耐安五十額董味淸二十額朱瑞甫十四額張海泉十二額徐寳泉傅少連東天桂各十額李鴻卿六額胡松洲一額顔佑林二額羅傳祖八額洪華軒詹子衡任紫垣郭煥章曹國瀋汪延林陳壽林孫茂生黎露卿張桂生各二額鄭渭安五額徐崇壽江正裕各四額劉鹤林余康壽許壽康孫紹英各一額以上共計三百額　畫錦里振昌成號六十額陳靜波四十額姚廷樑二十額王炳爕周震揚趙祥慶唐寳康王晋臣各十額王鴻翼六額姚廷奎沈之華各五額張茂如馬憲武談耀庭各四額吳順甫六額徐子瑜鍾鏡川各四額殷順閏二額楊其恒胡錦榮各三額郭榮生項鋆金周梓富戴以茂各二額鄭松林四額趙鹤亭夏少泉各一額以上共計二百三十四額　畫錦里祥茂號一百額魏欽二十額羅福祥李雲甫王左卿各十額歐陽錦泉華培生李和生各十額張松林魏培堃各四額宣菊研徐泳福顧耕生各四額以上共計二百額　大東門外洪愼裕號洪愼之一百額金振先二十額盛誠蓀十額許子仙十額程攀烈六額沈雅生四額以上共計一百五十額　大東門外義興號五十額張子謙二十額張蔚雲十額江三元五額江榮昌四額程健甫鄔守模江棨泰張德鎭各二額張棨雄四額張戟仙張靖夷張旦華各三額以上共計一百十額　大東門内彩衣街同泰號五十額薛寳順十額王松筠十額王安林十額王棨文王六一各五額顧進發瞿勝榮各二額殷魁文陶占奎各二額吳鳳岐陳繼興各一額以上共計一百額　法大馬路恒興號五十額霍龍寳徐廷樑各一額嚴種保十二額趙瑞金萬瑞棠各四額俞堯裕曹春生各四額殷志慶二額以上共計一百額　法大馬路同豐永號七十額竹旦堯中十額莫福堂五額陳伯園十額姜式如二額土松泉二額蔡源鰲一額以上共計一百額　小東門内四牌機恒升景號二十額葉佩麟十額李准康六額韋寳金羅長源傅仲謹各四額張愼菴四額徐志鑑二額以上共計五十四額　小東門内義成號四十額　同春列號三十額　曲尺灣義順號十額新北門内綸領泰號四十額　南市太平衖涵生號十額　南市施家衖恒泰升號十額统共計一千八百二十四額合洋九百十二元 
來函 
[忠告諸位負販的學生]  
　　諸君呀！你們天天沿路負販或者賣報或者販賣國貨實在是熱心狠可敬的但是有一件狠危險的事你們要謹愼些！就是電車行動的時候切不可以上下以免受意外的危險上海學生聨合會啓 
[旅滬基督徒慰全國學生書]  
　　全國學生公鑒敬啓者連日函電紛傳敬悉諸君子救國心熱奔走多勞風聲所及全國爲動不特士林騰譽亦且舉國蒙庥拜仰高風不勝欣感愛慕之至此番舉動不特鼓起同胞之愛國心更能於紛亂之際盡力維持秩序使治安無恙免生意外交涉斯空前之偉舉誠難能而可貴中華一線生機於此賴焉惟救國大事也不有恒心無以濟長久之計不有毅力無以完垂成之功恒心毅力勉圖進行尤爲弟等所禱盼無已者也聞外界不察有加靡難於諸君子之身者愛國熱忱不爲人諒誠爲憾事惟望諸君子念爲國受辱雖辱亦榮爲同胞蒙苦難雖苦難亦快樂倘力能使中華人民仍儕於民族平等之列不淪於奴隸牛馬之流則飲水思源諸君子必首　其榮矣弟等於諸君子愛國精神甚表同意謹以個人名義誠懇貢言聊以奉慰即祈鑒察是荷國是前途仍仗鼎力弟等不才願與諸君子共勉之專肅敬頌公安司德敷胡宣明馬中原鄧梓良如雅德陳鐘聲黃道生榮壽昌李耀邦陳鐵生黃奠華錢保和金策澄陳維屏盛冶恒應元道周勉齋陳春生温朝動顧子仁胡貽榖徐維繪馮釗光韋爾佩柴連復誠靜怡 
來函 
[中華民國女子愛國實業圑簡章]  
　　一定名　本圑定名中華民國女子愛國實業圑 
　　二宗旨　本圑以聨絡中華民國女界愛國同志創辦實業振興國貨杜塞漏巵謀女界生　獨立作實力救國前驅爲宗旨　　三組織　本圑以中華民國女界具有本簡章第二條宗旨者組織之 
　　四圑務　（甲）創辦女子實業義務學校分工商兩種詳章另訂（乙）創辦女子國貨工廠詳章另訂（丙）創辦女子國貨商業公司附設女子國貨負販圑詳章另訂（丁）發行關於實業之圖書雜誌日報詳章另訂（戊）關於本圑圑務不隸於上述甲乙丙丁四項之事項 
　　五圑員　本圑發起人均爲圑員　本圑圑員以十人爲一組以十組爲一隊其組隊之名稱以入圑先後用數目字編次之　本圑圑員有維持及擴充並遵守定章服務本圑之義務本圑圑員有選舉被選舉本圑評議職員等之横利　凡入本圑　圑員須其有本簡章第三條所規定之條件塡其人圑願書經本圑認可繳付一元以上之入圑捐給以圑員　者方爲合格　本圑圑員如有出圑情事須先具出圑意見書並繳出圑員證經本圑認可後方可出圑其被出圑員於其被出時本圑先以被出理由書通知被出圑員予以答辯期間期滿不答辯者出答辯無理由者出 
　　六評議　本圑設評議若干人評議長正副各一人其詳章由　議部另訂之 
　　七職員　本圑職員規定如左（甲）圑長一人主持本圑圑務（乙）副圑長一人恊同圑長主持本圑圑務遇圑長缺席時攝行圑長職權（丙）　長每隊一人辦理各該本隊聨絡事宜（丁）組長每組一人辦理各該組聨絡事宜（戊）幹事長一人輔佐圑　總理本圑圑務（己）圑務部長一人員四人專司本圑圑務（庚）文牘部長一人員四人專司本圑文牘（辛）會計部長一人員二人專司本圑會計（壬）交際部長一人員八人專司本圑交際（癸）調查部長一人員八人專司本圑調查 
　　八選舉　本圑評議及職員均由圑員推選以一年爲一任任滿更選連選連任其有不合者得由圑員提交評議部議决更選之缺額或告退者補選之 
　　九贊勘　　　贊助本圑者均認爲本圑贊助人 
　　十會議　本圑會議規則如左（甲全體會議）每年舉行一次報告圑務經過情形討論進行具體辦法更選評議職員其日期臨時酌定通告遇有重要事故得經評議職員兩部共同議决隨時召集之（乙評議會議）其舉行日期及手續由評諸部定之（丙職員會議）其舉行日期及手續由職員部定之 
　　十一經費　本圑經費除本簡章第四條甲乙丙丁四項須另訂詳章籌集外以發起人之捐助及圑員或贊助之捐集並入圑捐充之收入捐欵按月揭登報端俾昭信實每年終並刊收支報告書報告之 
　　十二分圑　本圑得於各地酌設分圑藉資聨絡及擴充 
　　十三圑所　本圑圑所設上海新閘蔓盤路頤康里 
　　十四附則　本簡章有未盡事宜得隨時由評議部修正之 
[郵政儲金與敎育前途之關係]  
　　（續十三日）　尢惜陰 
　　四學校儲金化非難爲慶慰 
　　自一八八○年德國瑞蓋魯氏熱心於學校儲金之唱道組織德國少年儲金協會國刊行鼓勵勤儉儲蓄之書籍或出版學校儲金之雜誌百方盡力於羣情之喚起但當時敎育界尚有多人堅持反對論辯難攻擊不遺餘力然而古先哲『眞理恒占最後勝利』之金言以此事徴之而益信蓋學校儲金事業積多年研究實騐之結果遂公認學校儲金之有益而無損向之持反對論者所抱之憂慮及所齗齗然提出之種種弊害到底失所依據未幾而反對說渙然冰釋學校儲金實際亦並不因反對說而遭何頓挫而惟見其日進於富有日新之一境迄今學校儲金在全球各國一切儲蓄事業中占最重要之地位兹將此項儲蓄事業開始推行之日敎育界所持之多種反對說及實際上有益無害之說明彚錄如下 
　　第一反對說謂學校中不應儲金恐行之而使各學生萌鄙吝之心　實騐家否認之比國大學敎授羅蘭氏曾揭示其實際之經騐以打消此反對說氏曰持此反對論者僅憑空造謗逆料諸生將來容或有此不良之結果而並未有何等之證實其無何等價値可斷言也抑知人苟有節儉儲蓄之行爲即能自行抑制其嗜慾心其逸樂游蕩奢侈浪費之惡習自然廢北在經濟上實現之利益固不待言更進一步言之且因此節儉儲蓄之良　慣而自能抑制其情慾及侵犯他人之利己主義而高尚純潔之道德觀念可以由此陶冶而成節儉與鄙吝宛若涇渭之分途萬不可信口雌黃而混視也彼吝嗇家之儲蓄固僅知以狂求貨財爲其惟一之目的不知人生之義務爲何物而其病根實伏於無良敎育上與遵守能勤勞能積聚能散財之原則之節儉家完全異其趨嚮蓋眞正之節儉家明乎濫用冗費之無謂不生產而消費之可恥在在能作使用適宜之計畫方無愧乎爲明白節儉眞理之人也人生生活之要旨不僅在乎求憲而在乎逐漸向上增高其地位求達完全人格之疆域學校儲金實爲求達此大目的平坦直捷之孔道本此主義以提倡學校儲金其果能如反對者說而使諸靑年陷於鄙吝之一途乎 
　　第二反對說謂儲金者寗可行之家庭而非學校中應辦之事　實騐家亦否認之謂彼等以爲學校　授諸生以學問知識爲已足其立論之點固未可厚非雖然敎育家所負之職務除授與諸生學問知識外更宜進一步爲國家社會培育有大作爲之善良人物欲求大多數靑年悉成善良有爲之人物則涵養勤勉儲蓄之德性實爲必要之圖敎育家持此偉大主張而講究實施宜確認奬勵學校儲金爲當盡之天職退一步言一任儲蓄之事由各家庭行之果能造成善良有爲之人物與否雖持反對論者亦恐未能首肯也學生儲金而屬望各家庭行之到底不能貫澈上述之主張可斷言爲 
　　第三反對說謂學校儲金之財源並非得之於諸生自働能力中未可爲眞正之儲蓄　在反對說中固以此說爲最有力但學校備金提倡家對此非難亦不能認爲有十分充足之理山以爲儲金人固以因正當働作所得之金錢而節約儲蓄之爲儲蓄上必要之條件然而學校生徒在受庇蔭時期殊少自働之機會如根據反對說以求眞正之儲蓄則學校儲金到底不能行其說亦甚近理然商學校中各學生究竟以受敎育爲其本分而並非以勞働爲本分此固無待曲辯雖然各學生手中所持之金錢亦未可貿然判定爲完全不從勞力上得之如彼小學校之補習科學生及實業補習學校之學生及一切半日學校衣學校之學生實際從事於業務此外如諸生於從學餘時或在家庭分父兄之勞而操輕便工作或受他人之僱使等等爲吾人日常目睹之事更退一步言之各學生雖不必盡得自働之機遇然則試騐成績優良之學生而領得父兄或親戚朋友之褒美金或遠地覩長見面時之贈與金與歲頭年尾之壓歳金等等豈得謂之爲得自不正常之途彼諸生手中有此容易抛散之金錢使之儲蓄爲將來正用之預備殊不能視爲不適當之措置况乎年來有多數學校提倡儲蓄田『如種蔬及種棉花雜糧瓜果之類』儲蓄樹儲蓄小工藝儲蓄小貿易等諸方法於學生自働生利方面積極進行則如反對家所謂之眞正儲蓄得此亦大足安慰也（仍未完） 
雜評二 
[總商會又不開會（庸）]  
　　上海總商會自發生佳電風潮以來正副會長因輿論之激昻不得不自行辭職至今會長一席常在虚懸無薄之間而總商會亦遂罹於若存若亡之境吾人聞該會有定今日開會員特别會議之訊方期會長問題從此解决庶得覩總商會之中興氣象乃不謂該會職員又有展期開會之通告也 
　　總商會會員何以開臨時會質言之即欲解决會長問題也會長問題一日不解决即總商會一日無進行之望乃一方面主張開會他一方又極力反對開會設種種方法以延宕而破壞之今姑勿論朱沈之當留與否藉曰當留亦正可於會議中解决以大多數會員之公意定會長之去留豈不較爲光明正大奈何以消極的手段阻止開會使會長問題常陷於兩黨對峙之中遷延莫决造成無商會之景象豈滬商會會長問題亦如北京之内閣問題周樹模不提出龔心湛可以延期久代也歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
奇談 
[同等壽數奇聞] [  恕兼]  
　　美國某雜誌載有一段奇聞其題爲『歐美名人享同等之壽數』亟譯之亦可作茶餘酒後之一哂耳 
　　法皇曉甲白Hugh　Oipet生於耶穌降生後九百四十年死於九百九十六年享壽五十六歲 
　　英皇亨利第八Henry　Vlll生於耶穌降生後一千四百九十一年死於一千五百四十七年享壽五十六歲 
　　德皇亨利第四Henry　AT生於耶穌降生後一千○五十年死於一千一百○六年享壽五十六歲 
　　普魯士皇福得利克第一Ｆrederick　Ｉ.生於耶穌降生後一千六百五十七年死於一千七百十三年享壽五十六歲 
　　義大利著名琴學家利哥彭根利利Nicols　Paganini生於耶穌降生後一千七百八十四年死於一千八百四十年享壽五十六歲 
　　英國詩家亞立山大卜伯Alexander　Pope生於耶穌降生後一千六百八十八年死於一千七百四十四年享壽五十六歲 
　　英國政治家喬治薛爾George　Sile生於耶穌降生後一千六百八十年死於一千七百三十六年享壽五十六歲 
　　義大利詩家唐的Dante生於耶穌降生後一千二百六十五年死於一千三百二十一年享壽五十六歲 
　　美國政治家約翰漢哥John　Habcock生於耶穌降生後一千七百三十七年死於一千七百九十三年享壽五十六歲　　法國女皇后梅梨路沙Maria　Louisa生於耶穌降生後一千七百九十一年死於一千八百四十七年享壽五十六歲 
　　英國名伶痱力馬順叙Phili　Massinger生於耶穌降生後一千五百八十四年死於一千六百四十年享壽五十六歲　　埃及皇蘇㕸叮Saoadin生於耶穌降生後一千一百三十七年死於一千一百九十三年享壽五十六歲 
　　英國工程家羅伯司特非生Robert　Stepbenson生於耶穌降生後一千八百○三年死於一千八百五十九年享壽五十六歲 
　　法國哲學家何爾法特士Helvetius生於耶穌降生後一千七百十五年死於一千七百七十七年享壽五十六歲 
　　羅馬大將早利西薩Julius　Oacsar生於於耶穌降生前一百年死於耶穌降生前四十四年享壽五十六歲 
　　美國革命時大將亨利洛士Henry　Knok生於耶穌降生後一千七百五十年死於一千八百零六年享壽五十六歲 
　　美國大總統亞伯利亨林肯Abrabarm　Lincoln生於耶穌降生後一千八百零九年死於一千八百六十五年享壽五十六歲 
新智識 
[童子軍游戲（續）] [  上虞陳伯源譯]  
　　審判官以隊長充之其他隊員授以種種職位如監犯捕役證人帮審員監察使傍聽等儼然如一公堂審訊之際每人須給見證以徴其言苟無所證則不得以罪加諸監犯 
　　（三）奕棋 
　　取粉筆一枝將鄰近草圖繪成一大幅於臺上（或地板或壁上均可）凡市鎭道徑街衢皆須詳之若遇田野之區則小徑及種種可出入之處均宜註明取棋子十數枚假作隊員（倘其草圖繪在壁上則取上有小旗之針代之）於所劃之路線上棋子每次行動可走一寸之地（此視圖之大小而定）　　佈置旣畢於此圖上種種游戲皆可舉行而以追從諜員爲最其大旨爲一諜員試於圖線上東竄西奔不爲追者所及 
　　追者人數則可一排惟其進行之速半於諜員（倘諜員每步可行一寸之地追者只得半寸）苟諜員被追已至角隅相距追者二人已在二步之内則即爲所虜 
常識 
[家庭識小錄] [  蘋]  
　　鹽（二） 
　　淨汚衣法　單衣或夾衣受汚以熱鹽擦之立見淨潔 
　　阻衣服氷凍法　冬日洗衣少延易致氷凍如於臨洗時納鹽於水中可免 
　　治腦痛法　腦筋作痛以細鹽嗅入鼻孔可愈 
　　凈磁器法　磁器及浴具等如有積垢去之不易以鹽磨洗之須臾立去陶器亦然 
　　淨溝渠法　溝渠壅塞易不潔而生惡氣於衛生上大有妨碍以鹽洒其中水必常潔 
　　治髮脫法　病後髮脫以鹽和水擦頭皮日久髮可不脫 
　　洗紗帘法　新紗帘紗幃等必有石灰以鹽和水洗之石灰可去而洗濯亦較易 
　　去煤灰法　火爐内如每日加鹽一次則烟囱中不致積聚煤灰 
　　治足軟法　足踝軟而無力如以鹽一匙與熱水三合許力擦之後必生力 
　　保地毯法　地毯臨掃如以鹽散其上色澤能歷久不退且可免蛀蟲之患 
　　去墨水漬法　案上如漬墨水乘其未乾時以鹽少許擦之漬立去 
　　去煤跡法　烟囱中煤灰下落着白色衣或地毯上最易染汚如以鹽履煤灰則拂之立去不致有跡 
　　治傷風法　每日淸晨以鼻嗅鹽并以熱水和鹽嗽口可治傷風 
　　世界偉觀（七） 
　　紐約布魯克林橋 
　　布魯克林橋在紐約市政廰與森時路之間自一八七○年起工至一八八三年五月二十四日而開通爲世界最大橋工之名蹟長六千五百三十七英尺廣八十五英尺經過此橋者人有五十萬車有五千輛之多 
小說 
[潛艇歷險記（續）] [  翠岑譯]  
　　第三十四章　歸矣 
　　時在白晝海面恬靜Ｒ十九號在斯高之北十五哩浮行疾駛諾愛爾迴步甲板瞭望四周顧謂舵工曰右轉二點吾欲近觀彼舟其狀似曾前遇也潛艇即向右轉前船見之亦轉表示其不欲潛艇駛近之意時艦長大佐台列克出自司令塔之艙口問曰何事諾愛爾曰一懸瑞典旗之船而船首乃置一砲吾以爲前似見過者台列克遂下令命艇前二速射砲準備Ｒ十九號亦增速力未幾即與前船可互語台列克以英語問曰此何船船人答曰李揚堡來自瑪而木者汝不見舷旁有字乎台列克斥曰吾非盲者奈何不見疑耳趣停吾將以小艇至言時前 
船忽疾行逃Ｒ十九號追及之與之並行見船身之側面果有漆書之船名曰李揚堡下註地名瑪而木迨距離旣近乃察其僞船名蓋書於帆布而縣之舷側者台列克峻然曰有此足矣諾愛爾曰非耶猶何疑此古耳之太立斯孟嘗砲擊吾艇而未中者也台列克頷首曰然吾憶之矣吾且戲放一加倫之機油以娛彼老人也往矣密司透福達愛斯於是佔領隊爭入小艇駛向商船諾愛爾執手槍上其甲板船上之條頓人悉喬裝商人服五色各異之衣諾愛爾大呼曰事今已矣書船名之帆布漆色猶新能欺吾目耶於是奪船者禁入艙下原主者復獲自由太立斯孟之船主爲一蒼髮肥壯之老者精神矍爍謂諾愛爾曰君未知貴艇之幸也吾滿望三十六小時後入德國之俘虜營矣吾行出克立斯脫山德（瑞典地名）四哩即突然爲一輕巡洋艦所拘吾儕被驅下艙而德兵一隊登船若輩凶横正如吾英之賊棍諾愛爾曰然則亦虐待否曰初尚善及搜得海軍部以吾擊沉一口字艇（英人對德潛艇之通稱）而給吾之奬狀後待遇　　盖吾嘗毁一敵艇於　　　　　意必成　粉以艇中汽油浮散水面者及音碼也　　爾間　　事在何時老人答之復曰彼猪（指德人）碎奬　　　　　　海中未知吾海軍部將節吾否也諾愛爾曰當可補給惟時捉矣吾將　命於艦長遂返艇台列克旣知所以命諾愛爾與水兵四人仍登太立斯孟且曰吾艇將隨汝行諒彼艙中煤當足支持回國諾愛爾曰吾當訽之惟猶當爲君告者則彼老人以砲擊吾艇故而受海軍部之褒狀也幸哉未爲所中台列克　曰望汝弗明釋之曰未也未也曰然則甚佳往矣噫尚有弗雷脫也願汝前程平安一輕馬車載諾愛爾弗雷脫與一行篋止於家門之外福達愛斯老人曰嘻此犬又歸耶吾意其死也其子欣然曰吾父兒携之巡洋一次彼體當更健矣 
[自由談之自由談] [  不冷]  
　　如何　使人爲一事營一業而無如何如何之想者其事其業必不能進步然如何之想亦有不同如何而能使人喜歡我之事業與如何而使我之事業有益於人其間大有不同也 
 
 

Page 15

 
 
   
 
 

Page 16

 
 
   
 
