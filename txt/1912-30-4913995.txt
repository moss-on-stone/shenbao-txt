# 1912 - 30 - 4913995

 

Page 1

 
 
   
 
 

Page 2

 
 
評論 
[江蘇省宜遷治鎭江說]  
江蘇省治之不宜於蘇州旣如昨所述矣然則江蘇之建治於鎭江亦有說乎曰京口之爲天下重鎭非一日矣自來建都於金陵者類皆以京口爲重鎭因山爲壘緣江爲境而北府之兵往往崛起以爲天下雄祖逖自京口糾合驍健擊楫渡江而横行河朔劉牢之以北府兵摧洛汴斬梁成而苻秦奪氣劉裕以烏合數百人突起京口直入金陵而僞楚奔亡今雖時異而勢殊乎然拊蘇松之腹背扼淮揚之咽喉拱翼金陵控引淞滬於今日而求一舟車四達形勢利便之地洵乎其非鎭郡不爲功溯自孫權以吳郡地窪徙治於此號曰京口殆以其山川形勝允爲今昔用武之地嗣是以還六朝建都金陵而鎖鑰之寄全在京口劉裕代晋且以京口重地去建康密邇非宗室近親不使居之隋開皇九年賀若弼自廣陵濟江據京口而陳以不支唐武德三年李子通亦自廣陵濟江取京口而沈法興之勢以蹙有唐中葉以鎭海爲重鎭而浙西安危恒關鍵於潤州宋室南渡常駐重兵以爲臨安之北障京口要地自古爲重此則徴諸歴史上而有然者矣江蘇之爲省控江引淮則或者以蘇州之不宜建治而卽移治於清淮乎夫清淮亦江北一都會也北控徐海南達維揚古人有言保江必先保淮近値北虜未滅張逆狓猖清淮誠必爭之要地矣於此而遷治江北亦未始不足謀一方之治安者然蘇松遠在南服一旦有事恐淮甸之甲兵不足以資震懾而捷調遣蘇之人必又紛紛然羣起而反對矣故論江蘇一省之都會蘇台偏於南清淮偏於北惟鎭江爲南北適中之地介在江表負圌山象焦之固有滬寗鐵路以利交通有淮揚運河以利輓輸無事則物産之入可以資供億有事則江山之雄可以爲扞衛建康左輔用武之地此又按之地勢上而有然者也然則居今日而言江蘇省治舍鎭江奚屬哉乃一二有識之士僅知爭蘇州之不足爲省會爭淮揚之不宜離蘇州以獨立鮮有規畫全局而以鎭江爲省治者豈所謂按時度勢者耶 
[專電]  
　　淸廷遜位上諭已繕正今日必可宣布　　淸外務部宣言淸廷决議言和已飭内閣部署應行各事　　載澧奕劻覲見隆裕太后後卽議决依照民軍提出優待各欵實行遜位　　聞停戰期限將續展兩體拜俾議和最後之辦法可以部署完全　　淸政府致電民軍謂原訂停戰條約兩軍續戰須於三十六小時前先行照會今民軍攻擊張勳並未遵約行事顯欲破壞和局按固鎭之戰實由張軍先行違約而反詰責民軍將誰欺耶　　袁世凱主張國民會議地點當在靑島召集每省選出議員六人蒙回藏及各部落則作爲六行省有過半數即行開會　　有二人行經袁世凱公署門首被其衛隊拘住在身邊搜出炸彈二枚已將二人送交營務處（以上北京）　　張勳在徐州受淸廷兩江總督之任以火車站爲總督衙門　　張勳兵行近宿遷在該處大肆搶掠（以上徐州）　　日本國會議員及律師新聞家等日來開會議决聯名促請政府承認中華民國政府勿讓各國居先　　日本郵船會社及日淸汽船會社現議借銀一千萬兩與中國民軍以招商局爲抵押物（以上東京）　　淸軍官倪嗣冲等分路派兵由皖贛竄浙衢州戒嚴蔣都督派兵二千趕往堵截　　浙江蔣都督通飭全省嚴禁買賣獎勵劵（以上杭州） 
[公電]  
　　旅寗湖北同鄕急電各報館鑒黑龍江巡撫周樹模鑒頃閱天津各報知公主保滿位反對共和公係鄂人竟忍出此公與民國斷絕關係否更與湖北人斷絕關係否如不即日反正鄂人斷不爲公恕限即南來湖北曾冂湯化龍居正田桐馬伯援歐陽啟勱蔣作賓王鴻猷魏宸組胡瑞霖公叩先 
　　廣東鐵路公司電上海廣肇公所鑒頃接孫總統電擬借本路押欵俾濟軍稰贊成與否請速電復粤路公司豔印　　南京外交部電各省都督鑒停戰期滿軍事再興恐有不法之徒乘機滋擾害及外人生命財産頃奉大總統命通電各省都督加意保護此佈外交部卅一號印 
　　南京陸軍部次長電各民省都督各軍政分府各報館均鑒頃接淸江來電我軍於三十日由洋河鎭進擊張寇奪回宿遷士氣百倍淸淮安謐固鎭方面無甚變動特聞蔣作賓卅一號印　　又電上海陳都督鑒頃接吳子增兄函稱閣下發起合諸民黨組織共和黨賓極贊成特此電聞蔣作賓叩卅一號印　　南京杜秘書官電廣州都督府謝英白君鑒公任副督深賀得人衛戌總督府高等秘書官杜純東叩　　安慶孫都督電南京大總統陸軍部各民省都督浦口柏軍統上海各報館均鑒昨得前敵確報頴州倪軍後路已虚勢成孤立其兵隊缺餉亦將譁潰已由敝處派員前往設法招撫今日毫州來電言全境光復人心安靖特此佈告皖都督孫毓筠卅一　　湖州旅滬同鄕電蘇浙軍都督鈞鑒蘇杭湖滬航路關係商業轉運行旅往來實於民生大有裨益前瑞澂撫蘇時以盜風不靖會同浙撫辦理清鄕事宜各造淺水兵輪四艘梭巡各處頗獲効力自光復後兵輪未發盜風又熾伏祈會電速飭原有淺水兵輪巡遊蘇杭湖滬保衛航路而安商旅務乞電復湖州旅滬同鄕會楊兆鏊王樹枬沈鏞等叩　　江西臨時議會電各報館鑒此間議會業由馬都督布告定新曆二月一日開會昨日選舉正副議長按照公定議會章程各以過半數爲當選劉景烈被選爲議長宋育仁陳鴻鈞當選爲副議長謹此奉聞江西臨時議會豔　　北京中國公報電各報鑒本報於十五日出版鼔吹和平以無黨無偏利國利民爲宗旨請維持中國公報叩 
[譯聞]  
　　招商局各股東昨日下午在張園開會討論民國政府擬以該局抵押借欵一事到者頗衆聞各處股東均來電反對此事並致電孫總統聲明不能承認之理由　　昨有俄國輪船由海参崴駛抵上海載來 
義勇隊四百名並俄國頭等戰馬四十匹將投入民軍從戰聞此次南來係自行籌欵租賃該船云　　有腦威商船一艘由日本運來大批軍火駛至製造局前起卸　　江孚江新兩船日前各載兵各外並軍火若千開往南京該兵將在浦口登岸駐紮以候遣調昨日江寛江裕江永三船亦各載兵千名並軍火多件大砲數尊先後開出俟抵浦卸載後即將回滬復行運兵赴寗 
[淸旨]  
　　舊曆十二月十三日北京内閣奉淸旨朕欽奉裕皇太后懿旨袁世凱奏迭奉恩旨未敢堅辭懇俟時局稍定再行受封一摺知道了 
[要聞]  
　　我知淸廷不能不遜位矣北京電信云今日下午（元月三十一日）淸太后又召集内閣各大臣及諸皇族在宮内開會討論遜位之舉仍未議决聞淸太后雖願和平解决大局而仍猶豫不欲遜位現贊成共和各員已用絕大勢力臨之務使遜位目的即能達到云　　良弼合當炸死 
良弼被炸因傷重斃命已載昨電茲又接京函述當時被炸情形云舊曆初八日晚十一時有人服軍官服乘自拉韁馬車持一崇恭名刺至紅羅廠良弼宅投謁門者云大人出門其車旋將回去而良弼適乘馬車歸問來者何人門者尙未答畢其人即將車轉回抛一炸彈良弼被炸去一腿刺客亦當塲炸死茲經詳細調查刺客實一民黨彭姓本爲某鎭軍官以良弼素持排漢主義此次各王公反對共和又係良弼一人運動所致故首刺之並聞各王公自良弼被刺后羣懷恐懼又因良弼究無强硬反對之實據其宣言反對者人人知爲某邸某公民黨恨之當在良弼之上故其同類之轉念靡不爲二人危懼云　　另一訪函云日前炸良弼之人名崇恭係奉天講武堂監督兼三營管帶前晚乘京奉另車由津下午十點至京住西河沿金臺館優等十三號到店不及十分鐘即乘該館馬車往軍諮府探詢良之住址始知良住紅羅廠及到良住所良不在祟方欲歸適良馬車到崇即由馬車内出持炸彈向良猛擊良之左腿被炸已斷崇亦登時身死良之車夫張某祟之車夫路 
 
 

Page 3

 
 
某均受重傷現車夫俱由川田醫院醫治云漢冶萍大借款確已成立　　據各西報載稱漢冶萍煤鐵公司經理已由民國政府認可與横濱正金銀行簽定草合同由該銀行代募公司新股份銀一千萬兩擬以欵之半數爲改良公司推廣營業之用所餘一半則擬借與民國政府分若干年付還此事雖由横濱正金銀行經理聞並將提出股份若干以供他國之人購買合同之中曾經特别聲明惟該公司仍當純由華人管理並仍以中國公司註册而設總行於上海云　　又據東京消息漢冶萍煤鐵公司並託横濱正金銀行轉向三并洋行等另借債欵與此事殆分二截　　又太平洋通信云前日來神之漢陽製鐵廠總辦李維格庶務員王閣臣河南前候補道林復漚及正金銀行經理小田切萬壽之助高木陸郎諸氏皆往播磨鹽屋訪盛宣懷氏商議借欵二千萬兩以萍鄕煤礦大冶鐵礦漢陽鐵廠等爲担保物即晚仍歸神户獨王閣臣即於其夕乘滿洲丸往上海翌日盛宣懷又至神户訪李林二氏於旅館密議良久旋即同往正金銀行支店據云該借欵業已成立云　　三紀淸軍將領贊同共和淸軍將領反對開戰電奏已兩誌本報茲又接京函云此次電奏之列銜者首爲叚祺瑞次爲姜桂題其他統制曁協統之銜名如段芝貴何宗蓮王占元曹琨李純等以數十計而張勳亦列名其中其語甚嚴厲有不惟以同胞殺同胞爲人道之公敵即以衆寡論以人心之嚮背論亦不敵民軍之萬一等語洋洋千餘言由淸内閣分送軍諮府曁各王公閱視然後再交淸太后閱看　　嗚呼蒙人想做皇帝耶前日北京某報接到投函一件内述蒙人不認共和情形并謂此條件係由蒙文譯出茲將其全文列下可見蒙人智識之一斑矣一共和政體我蒙古决不承認此議若成即改爲大元重興元年以存帝王統系以復大元疆土二尊宣統皇帝爲讓皇帝隆裕皇太后爲慈聖皇太后三於大元子孫中推一有才有德之人爲天可漢總盟長以一號令以保蒙古治安四仍尊達賴喇嘛爲西藏活佛五建國都於蒙藏適中之地設立六部軍機處内三院六建孔子廟保護各敎凡東西洋僑寓旅行之人一體保護七凡慶親王醇親王所定亡國憲法一槪取銷八錄囚决罪仍依最完全之大淸律辦理其有大逆不道及忤逆不孝謀害親夫者凌遲處死九歲時節令仍按舊日歷法仍以建寅之月爲歲首以授民時十内地王公世職文武官員以及軍民人等有來歸附者一律保護錄用十一規復内地後凡督撫提鎭文武各官均按大淸舊制其刁生惡監地痞貪官一經訪拿立卽處斬家産抄没入官 
知共和其大多數均不解共和爲何物驟以此種政治施之全國未免太早倘欲眞得共和非經絕長久之時間及絕强大之改革不易辦到今之各省所爲徒召分崩離析擾害秩序决非生民之幸吾意以爲但將君權限制政治改良實行十九信條必能大有裨益以上皆袁發端之語也 
　　訪員問以究用何法方可平定内亂袁之答 
詞大出意料之外彼謂先與武昌議和倘不就撫則將召集臨時國會决定國是吾但從多數之票决爲趨向耳此時各軍派往漢口乃爲監視革黨恐其暴動並非以武力壓制之此其措詞又似聽命於與論而并不堅持君主矣　　訪員又問克復武昌是否爲必要之舉袁答當事起時能亟平之實爲上著現已太遲如救火然東撲而西復起非兵力所能濟事矣袁之此答殆表示其不肯以强力屈服革黨之意此種態度在 
景君號大招一號帝召山西人年二十九日本大學法學士在東時曾爲國報雜誌社長主張國民自治主義又爲晉乘雜誌社長鼔吹民族主義又著有敎育史一書又著復古篇一卷提倡古學又著有小學校唱歌集又著有大招閣詩集及迷陽廬學詩集古今詩數千首又著有山西討滿洲檄一文四萬餘言又嘗主筆民吀報提倡中美同盟昨年四月滿清翰林院侍讀榮光摺奏其侮聖非法倡言革命事下吏議處蓋非聖無法嘗悲其遭遇似漢桓譚也又嘗在滿清時代組織帝國政策研究會所擬各政網如下 
[敎育部次長景耀月君之影]  
第一條本會以發展帝國主義的國力及時代的國家進步爲會網　　第二條本會現時執行之政策如左一標準世界進步的立憲政治以助長憲政之發達二統一地方自治行政及改革勵行三發展國家經濟及度支厘整四輔進國民工商業之開發及社會富力之增進産業之充實五抉擇外交政策期國際權利之對等及其感情之融合六籌軍國主義敎育之普及及徴兵制度之實行七擴張海陸軍備期完成健全之國防及鞏固伸張海上權力八謀邊防及内部交通機關之完備及沿海嚴重之連絡九領土實力經營其行政改革及拓殖政策之促進十經略及維持海外移殖事業及貿易保護十二鼔鑄銀元制錢以便行用十三規復文武科塲文塲以策論滿蒙洋文字取士武塲以槍砲兵學取士十四開烟禁除大小文武官員仍一槪不准吸食外其商民婦女以及下等社會人等或種或吸聽其自便以蘇民困以救目前之急十五恤商民凡正賦正稅鹽課釐金之外一切苛虐之捐槪行可免 
[西訪員述袁世凱之君主谈]  
　　巴黎時報北京特派員西十一月二十三號專電述其謁袁世凱之情形云袁之政見極爲奇異彼首稱中國政治運動現分兩派一主共和二主君二立憲共和政治本最文明然須人民程度相當始有良果中國僅少數人能中國人原爲習慣特袁忽出此殊不類其平日爲人是可詫耳　　至於財政辦法袁謂不久將有一計畫發表惟鐵道國有問題實爲兆亂之媒决不用盛之舊時惡劣手腕當以民意爲從違也　　倫敦泰晤士報北京訪員同日亦有專電謂謁見袁世凱相談甚久袁精神健旺勇毅之氣溢於言袁談次似亦深知現在時局艱難惟仍欲竭其全力建設一文明强健之中央政府以救正各省分裂之禍　　滿洲皇室名義袁似决意保存但須限制君權一切以議院爲主體其意謂倘騖共和虚名各省行將自閧勢必内亂繼續不已或陷中國於無政府之地位故欲保中國之領土完全尊敬門户開放及各國均勢固莫妙於以君主爲大　而盡去滿人之特權及專制之惡習也　　袁之語氣似深信中國人民有十分之七仍爲守舊派其與改革表同情者不過十分之三即使共和成立將來或再有他項之守舊黨起而革命謀設專制政體亦未可知如此則内亂連綿或亘十數年不能平定則中國與各國將同受其困矣 
[大陸報之大局觀]  
　　大陸報云停戰期限於星期一日滿期之後並未續展兩軍前敵相逼甚近然皆整兵不動未聞有激烈之戰事漢口一方面兩軍紮營之地相離咫尺如欲開戰則星期一日下午即可交兵矣　　烟台及其餘各處均同一情形惟津浦鐵路沿線一帶曾有戰事然亦僅哨兵小戰耳　　滿淸遜位諸事聞確已議决其所以遲遲不發表者蓋恐遜位之諭旣頒北京不免騷亂故不得不設策豫防也聞袁世凱連日調兵入京即爲此故　　伍廷芳博士及唐紹怡君昨日均未有所宣布惟唐君仍謂和平解决頗有希望且伍唐諸君均有泰然之色足徴外間所傳北京反正即將宣布之說不盡誣也 
[烈士頭顱値得與端方交换耶　　北京某報載稱端方之家屬日前曾托黄開甲求其轉托漢口某領事至武昌與黎元洪關說求黎將端方兄弟之頭顱索回某領見黎說明此事黎答以必須將吳祿貞之頭顱送回始能取回端氏昆仲之頭顱互相交換云 
[克復王家河戰况]  
　　武昌訪函云元月二十三日張協統聯陞率全協士卒克復王家河先是二十一日張恊統及江西安徽兵共札剌魚山江西黄司令獲漢奸三麻子父子二人其髮半留半剪身内搜出虜庭所給符號立即正法敵人頗憤恨遂借端出兵此時尙在停戰期内張協統之第六營管帶張君子良以敵旣違約亦即發兵與之接戰約一小時斃敵百餘人敵漸不支又出大隊來攻江西兵見狀亦發一標接應復斃敵三百餘人敵軍大潰遂棄黃陂而遁遁時搶當舖五家擄年輕婦女三百餘口牛羊馬豕鷄鴨等均搶殺凈盡我軍入時百姓異常歡迎其先時遷避鄕鎭者均紛紛回城皆曰公等何不早來使吾儕受此苦况亦可見簟食壹漿之樂觀矣 
[武漢軍政記]  
　　湖北各軍原以孫武君爲北伐總司令後因孫君公事旁午乃改委叅謀正長爲北伐總司令所遺叅謀以吳君兆麟補之武昌軍政府現分各軍爲三路第一軍由黃州進攻所部凡二鎭第二軍則由黎統制聯合江西安徽兵攻武勝關第三軍由沈秉堃率湘桂聯兵爲後援各軍分撥旣定俱𥞊馬厲兵以特不料停戰屢次展期各軍俱有忿色黎統制移駐王家河後即命張聯陞協統駐羅漢寺猶龍協統駐研子岡趙榮華率第三標駐伏馬山　　武昌又運到機關砲二十架交黎統制準備迎敵此外江西安徽兩廣之兵隊約計四鎭軍械亦極充足　　有北軍某標統者以黃陂某紳之介紹與黎統制部下某協統往來甚密現正俟機反正十七日黎統制往武昌見黎副總統及孫堯卿部長相談甚歡當日返陽邏十八日開往普安𪧲是日雖大雨士卒毫無難色二十日黎統制偕由猶龍協統至西留灣見中央總司令官李烈鈞李公辦事極有秩序沿途糧臺設置甚周行軍物件亦甚齊備中央軍計江四四標一駐黃陂一駐馬蹟一駐駱駝舖一駐剌魚山安徽兵一協全駐甘露山江蘇援鄂兵第一協（卽張聯陞統領）駐王家河張家橋又一標駐西留灣黎統制駐普安𪧲帶二營趙標統駐陽邏此外尙有駐黃州者爲左翼軍　　現北兵已全數退至距黃陂七十里之陽店觀其意殆欲退守武勝矣二十三日在王家河獲滿兵八人均稱我們原是不願意交戰但爲上官所迫無可如何耳李烈鈞司令每人賞洋百元令其速離戰地遠去 
[社會敎育之發端]  
　　南京敎育部致各省都督通電云湖北黎副總統湖南安徽江蘇浙江福建廣東廣西江西陜西四川雲南貴州關外各都督公鑒前擬普通敎育暫行辦法業經通電貴府在案惟社會敎育亦爲今日急務入手之方宜先注重宣講即請貴府就本省情形暫定臨時宣講標準選輯資料通令各州縣實行宣講或兼備有益之活動畫畫影以爲輔佐並由各地熟心宣講員集會研究宣講方法以期易收成效所需宣講經費宜令各地方於行政費或公欵中酌量開支補助至宣講標準大致應專注此次革新之事實共和國民之權利義務及尙武實業諸端而尤注重於公民之道德當此改革之初人心奮發感受較易卽希貴都督迅予查照施行敎育部陷要件 
[大中華民國臨時約法草案第四章參議院]  
第二十九條大中華國上下議院未成立以前其立法權以參議院行之　　第三十條參議院以各省所出參議員組織之第三十一條參議員每省選出三人會議時每參議員有一表决權　　第三十二條參議院之職權如左一議决第十八條十九條事件二議决臨時政府之預算三檢查臨時政府之出納四議决全國統一之稅法幣制度量衡之準則及發行公債之事件五議决政府提出之法律案及自行提出法律案六接受國民之請願書七得以其關於法律及他事件之意見建議於政府第三十三條參議院非有過半數之參議員出席不得開議第三十四條參議院會議時以到會參議員過半數之所决爲準但關千第十九條事件非有到會參議員三分之二之同意不得决議第三十五條參議院决議可否同數時依議長之所决議第三十六條參議院議决事件由議長具報經臨時大總統盖印發交行政各部執行之第三十七條臨時大總统對於參議院議決事件如否可時得於具報後十日内聲明理由交令覆議但參議院對於覆議事件如有到會參議員三分之二以上之同意仍執前議時仍照第三十六條辦理第三十八條參議院議員於院内之發言意見及表決對院外不負責任第三十九條參議院議員除現行犯罪及關於内亂外患之罪名外會期中非得院之許可不得逮捕第四十條參議院議長由參議員用記名技票法互通之以得票滿投票總數之半者爲當選第四十一條參議院議事規則由參議員議定之第四十二條國務員及政府委員得於參議院出席及發言　　第五章司法第四十三條大中華國司法權以國民公意委託裁判所行之裁判所搆成法以法律定之第四十四條裁判所裁判民刑訴訟依法律得設置陪審員及辯護士第四十五條裁判官及推事檢事依法定資格任用之在職中不得减俸或轉職非受刑法宣告及懲戒處分不得解織懲戒規條依法律定之第四十六條裁判所之裁判非由陪審員認爲有害安寗秩序威風俗者一律公開第四十七條凡關於海陸軍及行政各署之訴訟别以法律定之　　第六章附則第四十八條臨時政府成立後六個月以内由臨時大總統召集庶議院製定法憲法其召集方法由參議院議决之第四十九條本法施行期限以中華民國憲法成立之日爲止起草員　景耀月　馬君武　王有蘭　呂志伊　張一鵬 
[淸談（我）]  
友人爲余言前晚觀大舞臺鄂州血新劇至民軍圍攻督署瑞澂狼狽脫逃時聞隔座有談瑞莘儒歷史者云瑞素性極狡詐逢人必言窮實則由滬道而蘇藩而鄂督暮夜之所入何止數十萬而當蟄居九江兵艦中猶連電劉襄孫乞借三萬不足繼以五萬一一實諸私橐並歴引滬上某銀行存欵若干某公司存欵若干以證之言次若深抱不平者噫貪官囊中纍纍物何莫非我民滴滴血而乃聽其逍遙海外作猶太富翁宜乎某君言之有遺恨也或曰民軍對待滿淸功臣如合肥李氏尙不少假借况乎瑞激 
 
 
] 

Page 4

 
 
   
 
 

Page 5

 
 
   
 
 

Page 6

 
 
接要聞 
[江防營調赴南京]  
蘇軍統制劉之潔日前本奉寗坦陸軍部電飭帶同江防二營開赴金陵已飭令部下料理開差乃胥門外某行主素與江防營王管帶交好一聞此信即商懇各舖列名公同保留該二營仍駐蘇垣禀上未幾即有該營勇與選鋒隊衝突之事聞莊都督以似此情形該二營未便留蘇遂將此禀置之不批一面諭令劉統制即日率隊赴寗聽候調遣目下該二營王斌修張金甌二管帶正在料理行裝大約明日即須啟程 
[蘇垣收租之手續]  
　　蘇垣田賦租耔議定减成設局併收迭記前報現經田業會公議設局三處名曰租糧並收局刋刻木質圖章應用長境吳境二局各設在本縣學宮内元境局設元署内每局由田業會公舉正副局長各一員會計總長二員會計員六員征收員二十員司賬員十員掣票員十員司書十二員庶務四員並由州長委任每局監收員一員核收錢糧員二員定舊曆十二月十六日開局征收限年底淸完如逾限不繳卽照省議會議决辦法加二十分之一俟收淸後仍由州署核給版串凡自業之田仍赴州署糧櫃按照定數繳納忙糧其不入公局之棧均照自業辦理惟所收租額可自行酌定由紙亦由自發倘有欠租仍准開明呈候飭提比追已頒發告示曉諭城鄕 
[奉賢遷治南橋紀聞]  
　　奉賢縣治遷至南橋其主義與原因早經松軍分府電達蘇滬兩都督及李民政總長在案茲悉當日議遷之初先由松軍副司令沈君等出示曉諭居民及陽曆十八號先將駐奉巡警局及駐奉保衞軍槍具一切盡行搬移然後搬縣署器具所有獄中犯人一齊帶至南橋收管民政長辦公之所即借該鎭積穀倉鄕自治會次日復由商團團長朱子垣率領隊伍歡迎孫民政長情形頗爲嚴肅惟聞城中書差安土重遷竟不肯隨至南橋云 
[皖省財政之活動]  
　　僑商允借巨欵孫大都督以皖省財政困難達於極點特派員赴滬向華僑商借巨欵辦理一切該委員到滬後卽與華僑接洽前日並約同僑商蔡君到皖面商聞此項借欵計洋三百餘萬元業經蔡君承允俟將合同交臨時議會公同議决後即可交付應用皖省當此金融緊急能得如此巨欵接濟則軍事民政均可無虞支絀矣　　淸查方氏財産安徽前淸礦務總局總理方履中自任局事以來所有礦欵數十萬金皆視爲已有光復之後復携鉅欵逍遙海上事爲調查員偵悉報告都督府孫都督以礦局存欵卽係皖省公欵當此軍餉孔亟自應交出以還公家乃方携欵避匿實屬有意呑没聞已派員淸查方氏財産共有若干一俟查明卽行變價抵償如能如數追出於財政大有裨益也 
[贛省鹽課濟餉之要電]  
　　贛都督致張委直總理電南京中央政府實業部總長兼江蘇兩淮鹽漕總理張鈞鑒本月十八號據敝省公辦西岸督銷淮鹽局總辦歐陽紳霖呈稱江省瘠苦籌款維艱從前預算不敷已巨此次驟加兵餉將來更不知若何窘迫查鹽欵除解江南兩淮之課釐加價每引銀七兩三錢四釐外尙有解部及北洋之欵各色共計每引銀三兩八厘以江西食户所出撥爲江西濟急之用似屬名正言順應請咨達貴總長核准遵照等因據此查該紳爲桑梓纾憂以原解江南兩淮之每引銀七兩三錢四厘仍解江淮而以解部及北洋之每引銀三兩八釐暫行乞撥江西濟急似於江淮無所减而於江西大有益貴總長一視同仁素無畛域如蒙俞允不特江西人民食德毓寳尤受賜靡涯謹此電聞並希復音贛軍都督毓寳印饒州鹽局致贛都督電南昌都督鈞鑒據饒紳商學界劉樹桂等四十二人禀稱駐饒各軍隊月餉需洋八九千元本係按月赴省請領惟遠隔鄱湖冬涸水淺領解稽延餉項爲軍心所繫最關緊要苟有稽延將何以固軍心而保安寗現饒郡鹽局每月除歸商本外約有鹽厘一萬擬請按月截留以應給發軍餉除發餉外仍儘數解省查所禀皆屬實情丁征旣須解省自可於鹽釐項下就近撥發旣免領解誤期亦足以固軍心而保治安可否准行祈電復遵行饒州鹽局叩 
[寗長獨立之是是非非]  
　　劉司令致馬都督電南昌都督馬鈞鑒哿電敬悉長𡩋毗連粤界久有獨立思想五王令大錕因支持不易去志甚决復又聞訃丁憂該紳等卽有取而代之之意數月以來地方釐稅公債並未籌解分毫觀於設立軍政府自稱軍政長招集民軍勾結積匪舉動已可想見現已遵飭派員前往接辦並將營縣迭次禀報情形交國民總會開會集議公司取决惟贛南寗三屬地方遼闊民情强悍森忝膺司令軍事一方面自當勉力担任其民政財政毫不敢干涉應請遴委素有聲望大員來贛統轄一切以免同受影響咸盼無旣贛州衛戌司令部長劉槐森禀個印馬都督覆電贛州衛戌司令部劉鑒個電悉長寗蕭令辭職前已電令湯守就近派員代理個電所云獨立一節詢據長寗在省紳士述及並無其事丁漕照常完納該地因瘠苦太甚籌欵不易故有籌辦公債之議等語又風聞王令與各紳互有意見以致衝突應由湯守從速派員馳往接印調和各界免滋事端爲要都督馬印 
[新湖南之新團體]  
　　内部維持會湘紳徐鴻斌張震余道南唐蟒劉大禧等數十人近來發起湖南内部維持會發佈公啓略稱天下大局破壞甚易建設甚難中國旣以共和民主標義推倒滿淸專制之政體俾漢族復有仰首伸眉之一日雖曰天意亦屬人事迄今獨立各省一切行政機關組織已有頭緒而湖南自反正以來將三閱月賴英哲蠭起日夜經營治具畢舉而内部之現象果完善與否此問題不可不解决然欲解决此問題非確有特識確有道德及確有能力確不畏强禦者結成團體以維持之必不能達其目的何也確有特識道德者權位之觀念利害之計較絕不萌於心昏於志確有能力確不畏强禦者敢死之志益堅進行之事益促必有利於國福於民且非意氣之爭持也非黨派之分立也故組合同志籌畫一切實行之能力以改良政體整頓軍紀除去專制餘毒增進共和幸福擴張人民生計之程度保障貿易之發達而欲達此目的必賴軍界之鐵血主義及内部之自治完善而後可况天賦人權而政府之權原於人民則人人有建造政府之權利即人人當負維持匡救政府之責任或政府有所建立而基礎不固或人民有所行爲而危險難免正宜有以維持之匡救之以整頓内部希圖治安不至再破壞而圖建設一省然各省皆然斯民主共和國民之福利可以謀民主共和政體之精神可以振矣　　湘路促進會湘省士紳以湘路北通漢鎭南達廣州不僅爲全湘命脈所關亦外人視線所注若不急促進行難免他人之覬覦爰發起湘路促進會於正月十九日午後一時在敎育總會大開會議討論一切進行手續其入會資格如左一鐵路學堂本科畢業學員一曾任鐵路學堂敎職各員一曾任鐵路公司職務確有經騐者一一百元以上之股東野戰衞生隊湘軍務部前次檄委劉君輔察組織野戰及病院衛生隊以資救護所有辦法章程已呈由軍務部核准通行各鎭協標營查照旋以湘桂聯軍出發在卽又將衞生隊咨送總司令沈君秉堃節制以便隨營聽受指揮昨接沈司令由金口發來急電淸軍務部速飭病院衛生隊出發刻聞劉君已定正月二十日首塗 
[杭州近事談片]  
　　北伐軍出發浙軍北伐隊業已陸續開差茲張軍先鋒隊（即張伯琪所統敢死團改編）全營及輜重伙夫約計六百人新軍第二師團馬步砲工一營又於今晚專車赴申惟紛紛出發恐致人民驚懼故散爲小隊然後啓行飭令在吳淞光復軍駐所會師聽候聯軍司令官分派北伐云請添軍用票杭垣自光復後金融本十分竭蹶幸軍用手票商民信用全布賴以救濟現在陰曆年關將届商情困苦疊次聚議商會擬請軍用票發行所王總理湘泉商由財政部除前次已發之五元一元现種鈔幣五十萬元外迅再添印一元票五十萬元接濟當商分潤各業俾得支過年關再籌恢復聞已經該部呈請都督核准迅速照辦矣改選總恊理杭州商會總協理照章以一年爲任期此次民國光復該會章程規則業經呈由政事部核准暫照舊章辦理現任總理顧竹溪協理王湘泉均於辛亥年正月視事現届一年期滿已經各業議董决定於本月二十日開會改選惟聞王協理因兼差太多如財政顧問官軍票公債票總理自治會典業董事等兼顧不易决意届期辭職請衆另選幹才以維商市　　施鳳翔管領慶餘堂浙省財政部呈報都督云省城胡慶餘堂藥舖前經鈞府議决招人投標出價承頂即以所得之價作爲解散滿營支配謀生基本金之用投標數目自二十萬銀元以上者爲合格並將歴年營業情形及其資本財産貶價登入杭滬各報在案本部於十一月初十日限滿當衆開標查有商人施鳳翔等所投之標計出價洋二十萬一百元其洋分作四期繳淸爲最多數合格現據該商等繳到現洋五萬元並據禀稱於陰曆十二月十七日續繳洋五萬一百元尙有十萬元以陰曆明年二月終爲限全數掃解淸楚另行出具殷實莊號期票担保并由該商等繕具合同呈請本部核訂前來查該商等所投標數旣與議决案相符而此次分期繳欵亦尙誠實可靠所有胡慶餘堂藥舖全號營業及其資本財産之各種應得權利嗣後自應悉歸該商等完全取得永遠不准何人圖贖圖找所有從前胡姓所立推據以及房屋舊有契串均在滿人處以後如有檢出一律作廢除由本部頒給管業執照俾資信守並分别移會政事部杭府民事長商務總會存案外理合呈報鈞府俯賜察核施行　　山東破碎之新聞濟南淸魯撫胡建樞已奉淸諭開缺茲探其原因係有人向袁世凱進言謂胡撫與民軍代表伍廷芳通電言一旦民軍蒞東即行反正云云故袁内閣於胡不能無疑日前曾來一函謂公在東謠啄繁興外人不能無疑凱與公誼屬至交故已曲爲保全請即暫卸仔肩以後借重之處尙多胡撫得函後卽專摺奏請開缺未及入奏即發表矣又有謂係因登黃被民軍佔領胡遂爲袁所疑者其說亦近是　　萊州民軍佔領登黃後即率志士百餘人到萊中途遇登州鎭淸兵抵禦互相轟擊民軍因兵力單弱遂率志士而返還然萊州雖未爲民軍佔領而人心已甚爲恐慌魯撫胡建樞已飭靑州防營前往抵抗矣　　濰縣靑島某學堂學生二人工人二十餘名合伴同行至濰縣地方被該處防營偵探一一拿獲捆送縣署經該縣閻某訊明確係學生其餘則均係工人惟某生皮包有登州民軍來函一紙云不日分兵先取掖平昌濰等語該令以案關政黨不便追問按名釋放該學生乃向營兵索取行囊該營不但靳而不與且又重行拿獲派兵百餘名仍送縣署以致該城各商家憤怒全行閉市閻某竟將一干人仍行管押云　　秦軍重失陜州之痛史淸軍連陷要地自陜軍東漸連下潼閿靈陜澠新以來淸軍趕集精銳進奪新安澠池淸豫撫於十二月初一日接河南府電云大軍周趙兩統領自過硤石節節進攻二十八日馬隊先到陜州大兵繼進卽日克復陜州至南三十里鋪紮營又於初三日復接淸軍電云二十八日上午六鐘大軍抵靈寳一鐘至函谷戰四時之久五鐘克復靈寳縣及函谷關現在進規閿鄕　　民軍退守潼關此次陜軍東漸人數甚少僅與豫西人民及王天縱等聯合響應初起之時毅軍薄弱故數日之間連下城池惟無精械故清軍到後即行敗退聞當鏖戰之際清軍炮發後民軍雖有死傷前仆後繼極爲踴躍卒以器械不利不敵清軍現在陜西民軍尙扼守潼關蓋恐北軍間道抄襲也又陜軍現與山西閻軍相合軍力頗足惟軍械轉運不便恐不敷用故不敢遽然東來云　　滿官不敢到任此次陜軍東進連下河南州縣凡五滿淸官吏大抵望風而逃此次淸軍旣重占領四州縣舊任牧令多有不敢往者蓋靈寳等縣已經三得三失澠池等縣再得再失淸吏深灈戰役復臨性命危險有缺而不欲往亦官界之創聞也 
[關外民軍活潑之行動]  
　　莊河北界萬福莊地方有朴冠山者原係著名綠林現已聚集二百餘人奉關外大都督藍天蔚委爲協將軍任聯隊長職務昨已首先發難懸掛白旗張貼告示宣布革命宗旨毫不擾害同胞刻正急圖大學又已佔領桂雲花巡警局矣蓋是日巡官李郁臣出外辦公遂將該局軍械搶去三十八支又將議董會議長二及總董一并拘留以壯聲威 
　　榆樹台左近各處起有數百人雖係鬍匪大抵皆受民軍指揮聞最有勢力之本地紳士某等亦曾擘畫其間聚有民勇五百餘人軍火甚足現向各良户借用槍彈均各發給證據絕不强迫聞已與北部密約南攻於日昨佔領榆樹台昌圖各屬軍聲大振 
[漢口滿淸將吏之窘狀]  
　　叚祺瑞段某自聞民國成立大總統業經選定淸帝又將遜位知大勢已去進退兩難即欲爲一已之身家性命計不得不歸順民軍又恐黎副總統不肯納降因往英領事署懇商英領事勉爲認可至都督府陳述段某投効之誠黎副總統接見之下沈思良久當答云並非拒絕彼之誠意但慮其反覆無常必各國領事出爲担任日後無意外變動方可允諾英領事當回漢口商之俄法德日諸領事而各領事皆不贊成雖經英領事認可終難有效故迄無成議云（按現已由伍代表介紹將來終爲民國効用也） 
辦事情形徒有空名且軍餉缺乏段祺瑞令彼一味搜括民財居民不堪其擾所最明顯者則莫如淸太后爲漢口被焚欲要結民心由内帑發出二十萬賑恤貧民之欵盡人皆知黄竟侵呑十八萬八千元其平糶之米及警察所用者尙不及一萬二千元此外更有到任開辦經費七萬該賊僅用去二萬元此五萬元併入私囊現漢口居民已邀約多人赴該庽所索取賑恤之欵該賊見勢不妙婉言勸慰並云緩日當卽照發各貧民始鳥獸散　　王遇甲王年少時極賤貌若子都輕薄者每以龍陽君呼之及入新軍充正兵蒙張之洞考送東洋肄業回國後即擢管帶與滿奴舒淸阿相狎呢在金陵時朝夕不離其得協統也亦舒奴之力後舒奴調往北省爲軍諮府叅謀王遂得第四鎭統制兩小無猜時人多笑之九月來漢招降不應現大局瓦崩王頗悔之其性情多暴厲憤激之餘屢欲自盡殆自作之孽也　　張永漢張本四十二標之統帶民軍起義後卽來投效軍政府頗信任之孰知其心懷險詐貽誤軍機甘爲賊用現雖在叚處爲總叅議而彼此意見不合近段賊又令其統帶駐紮河南邊界之軍隊蓋欲借此以陷之也並有叅劾拿問之信息該賊已偵知其事大爲驚恐狼狽不堪聞已與其幕友輩商議逃脫之計否則將有不測之慮嗟乎若張奸者不欲爲人而反欲爲鬼爲賊以遺臭於將來其肉尙足食乎 
 
 

Page 7

 
 
 [H第七版> 
各省通信 
[蘇州通信]  
軍官更委蘇省都督府軍政廳長廬君世儀昨奉莊代都督委充蘇軍第二協協統所遺軍政廳長一缺即委軍備科科長蘇謙兼充又委軍械科長朱壽光兼充軍政廳副長均已頒給委任狀日内卽當分别任事　　頑佃免死滸關望亭一帶因鄕民江阿二爲首聚衆抗租經飛划營拿獲解省當奉莊代都督諭飭軍政廳審明判定槍斃死罪茲江之妻女到省面禀宗民政長謂若能將江阿二從寛辦理則情願勸令衆人將日前捉去之催甲等放回並勸令各該處鄕民一律完納租糧等因當經宗君將前情禀明都督請將江免辦死罪聞昨日已蒙都督允准諭飭宗君妥爲辦理矣 
[松江通信]  
　　緝獲盜夥靑浦所屬金澤鎭前被大帮盜匪挨户肆刧遠近騷然松軍水師沈夢蓮統領聞報即派葆安營管帶楊純甫帮帶沈子祥兩君親率師船一哨馳往勘緝經沈帮帶在金澤西鄕緝獲雷海兒韓錫榮費老四王金寳四名連同贜衣數大包併解到松司法部請沈審判員升訊雷供聽從盜魁李金標曾九徐老三小阿大等夥刧得贜洋四元餘供游移問官飭暫禁候解歸靑浦訊辦　　鄕間刦案邇來浦南一帶羣盜如毛若輩均係土著晝伏夜動不易搜捕前晚漕十圖鄕人徐祥生家又被盜匪十餘人破扉肆刦徐有老母當被綑縳禁嚇幸工人從後户濳出鳴鑼喊捕隣衆奔集獲到宋土才宋雲祥二名餘悉逃逸失贜無多已押解來松訊供不諱現在收禁候辦 
[江西通信]  
　　贛省干家前巷女子蠶業學堂二十一日因深夜開門適三標統帶蔡子雄君查夜至此遂入該校查詢不知因何事故與該校長丁惟椽致起衝突蔡君當將丁拿帶回營送交軍法課提訊聞該校大抱不平預備聯合十七省旅贛同鄕開議辦法激烈對付而該校女生亦以校長無辜被拘（聞係在賭雀牌）全體往謁都督懇求開釋　　九江粮餉局致南昌都督電云姑塘統捐分口重在稽查且爲吳城湘口出進總機關萬難裁撤該口解委鳴珂自接辦後實心任事洵堪嘉尙懇請委留藉重稅務而裕軍餉是爲至要並希分别批示飭遵 
[安慶通信]  
　　先鋒隊司令朱鴻彬君以該隊第一大隊長宋君調充參謀以該隊左隊中隊長升補遺缺詎該隊目兵羣起反對朱君即命令站隊演說略云本司令所委之大隊長汝等萬無反對之理如再反對即以手槍從事於是全體大譁咸開槍向天空擊朱知事不妙策馬而逃該目兵卽尾隨追擒將馬槍斃旋經各部長官出爲解說各兵始散現孫都督已命執法官將爲首兵士從嚴懲辦以爲不服命令者戒因之倡首各兵大半乘隙逃去皖省女界協濟會前由潘女士畹生等組織成立其募捐辦法凡捐至萬元者請都督獎給匾額捐五千元者獎給金牌一千元者獎給銀牌至所收捐欵皆濟皖軍北伐餉需業於元月二十八號假全皖臨時議會開成立大會是日女賓到會者約數十人各行政長官及男賓到會者數百人先由倪女士亞生報告開會宗旨募捐助濟北伐餉需各來賓共表同情解囊相助當時募集千餘元之多此後聞風樂輸者更形踴躍云 
本埠新聞 
[寳子觀欠款逃避之紏葛]  
　　公共公廨前讞員寳子觀虧空公欵逃避無蹤詳情迭誌前報現查寳所虧空者以華洋訟案中所繳之欵爲多現在各原告欲領無着各被告又不願再繳糾葛叢生無從解决外交團以公廨爲各國會審公堂此項繳欵若任虚懸勢必信用全失因擬先就前清滬道所有公欵内酌提墊發一俟大局平定再議辦法惟爲數過鉅一時亦頗難就緒云 
[拆除城垣之手續]  
　　上海拆卸城垣業已動工市政廳長特於前日在城内舊道署拆城事務所邀集各團體開會提議組織工程部專司拆城工務並即知照工程處招工投票承辦塡塞城河並安設瓦筒定陰曆二十日午後在事務所開標 
[提取存欵之搖惑]  
　　民清兩方面和議無成重開戰釁各省北伐軍已紛紛出發誓滅虜廷因之京津一帶大起恐慌一般擁有厚資之滿奴莫不聞風圖遁紛向各銀行提取存欵風聲所播惑人聞聽且有奸細混跡來南乘間造謠希圖破壞南方金融機關遂其詭計日來如匯豐等銀行時有無意識之人往提存款並以鈔票兌換現洋幸該銀行等基本富厚隨到隨付措置裕如故市面大局仍鎭靜如恒不致爲所牽動 
[福建學生軍過滬]  
　　福建北伐學生軍步隊軍員三百五十名分作五隊由吳仁生君統率携帶洋槍一百支於元月二十八日由閩抵滬駐紮日輝橋織呢廠内擬於日内出發金陵禀請陸軍部給發槍彈開差北伐 
[敢死隊司令之文告]  
滬軍福字敢死隊劉司令長昨出示諭云照得本司令長派有暗探在外偵巡以便考察本隊軍人之名譽及查察地方發生事件有無關係軍人行爲凡任暗探者宜如何畏法自愛乃昨據報告有暗探余彬臣因公差遺在外竟有藉勢强索物件情事當即將該暗探查明據實嚴得懲辦割耳示事出力之暗探劉金標吳占標李茂林三湧泉吳春山王漢强等六人共計月餉七元每人應得分賞洋一元錢二百二十文用示鼔勵爲此出示曉諭俾知本司令長軍紀辦明對於本隊兵弁犯事者照法懲辦從不寛貸也其各週知切切 
[奮武恊佐軍隊禀准招兵]  
如臯縣小學堂敎操員賈新等發起在滬組織奮武協佐軍隊擬招通海二州如臯泰興東台三縣兵士編成軍隊以資北伐曾經擬章禀請陸軍部核准給諭茲由該部飭據稽查員趙鐸楨于永源二君查復以該軍章法完善似可照准故由黃總長允給印諭飭令迅赴通海如泰東五州縣廣爲招募昨聞賈君已由滬起程前往矣 
[學生與防兵衝突]  
浦東三林塘地方駐有滬軍營二四兩棚兵士藉以保衞前日因有該處小學堂學生二人突向該生等訴知堂長帶同學生數十人與該防兵等理諭甚至用武當由該處董事前往勸散幸未滋事現該棚兵士已報告王統領准即示禁嗣後無諭保人不得擅借槍械如違定當拿究云 
[巡士毆傷警務長]  
江南船塢巡警處書記排長二缺近由製造局李總理飭令警務長吳君於元月三十一日選派鄭書謨爲書記劉意仁爲排長即於是日分别接差詎船塢巡警兵士羣起反對甚至用武將吳君頭額牙齒打破受傷甚重現經李總理查悉除將吳君送往醫院醫治外一面諭令船塢警員路慶祺君迅將滋事巡士查明交案以憑究辦 
[勸戒捲烟進行會紀事]  
自今夏愼食衛生會發起不吸煙會經紳商學界多數同志合力勸導各處響應當時並得各匣賢達通函聯絡烟草毒害漸有拔除之望近則多數同志盡心力於軍政各界勸導之事迄未繼續舉行烟草流毒又日見回復幾幾乎有不易收拾之勢同志憂之沈君九成葉君驤雲干君繼周等先就近邀集同志於中華民國元年一月三十一日午後三時開談話會到者爲沈九成葉驤雲陳財寳余長明林元濤陳守本楊峻甫尤惜陰干紀周諸君當時公議組織不吸捲烟進行會以南市商學會爲會所擬定辦法八條（甲）由本機關部研究各方面救濟方法次第推行（乙）聯絡各省同志一致進行（丙）運動各團體及軍政各界一律提倡（丁）演說及隨時隨處多方進勸（戊）廣佈趣畫（已）編刋容易了解之淺說（庚）造名譽册行簽名法（辛）造烟籍行密查法會期研究及報告每逢星期六下午准二時前到機關部舉生常會陽曆每月第三星期六下午准二時前到會所討論進行方法次由陳財寳認印刷費念元余長明林如樑各認十元覆印勸戒捲烟畫及淺說等以廣流佈 
[更換典獄員]  
地方檢察廳典獄員吳紓之業已因事辭退由民政長報告江蘇民政司長札委南區警法理事員吳確笙君接辦昨已到差 
[李部長注重捕務]  
閘北民政部長李君昨日發出牌示云照得各區近日迭出搶案迄未破獲各區長隊長等旣不能設法防護於先復不能認眞訪緝於後似此泄沓何以昭法紀何以保治安本部長忝任地方責任所關斷難稍事姑容貽譏社會除仰司法科警務科會同嚴定盜案功過章程外合行通飭各區各隊嗣後督飭巡士務宜格外小心如遇搶刧各案尤當盡力緝捕母得遷延倘再仍前萎靡本部長惟有執法分别懲辦不稍瞻徇其各凛遵 
[馬範九呑没鉅欵]  
穆安素律師代表滬軍政府控馬全昌（即馬範九）呑没鉅欵一案昨由捕房解送公共公廨請究據穆律師譯稱被馬呑没各項捐欵及工程等欵共銀十萬餘兩應請嚴追訊之馬延麥加律師代爲辯護關讞員商之美海副領事判馬還押候一禮拜二復訊核奪 
[市政廳接續開會]  
本邑市政廳曾於元月二十四日起開臨時議會提議一切並審查元年預算案刻已事畢於今日起續開第二次讀會昨先函告各議員届時一體蒞會 
[滬軍都督府批示]  
一個說破話（韓宗愈）因撤差而詆毁官兵惡習可恨投効一層本府已人浮於事碍難位置另往他處可也一個討功勞（徐漢英）據稱該生前偕趙光攻打製造局有功深堪嘉賴仰即禀由趙光轉呈前來以便頒給獎憑用酬勞勩至請投効一節此間已人浮於事實難位置另往他處爲佳一個白熱心（孫溍）該生願盡義務熱心可嘉如遇有相當職任再行委畀　　廨差先後退卯公共公廨自經外交團管理後傳提交保等事槪歸探捕承辦原有差役不得預聞故已紛紛退卯僅由捕房諭留余昌王慶王瑞張林等五名照常當差詎昨日午後捕房發給工食時該差等亦稱不愿再充咸請退卯當由西捕囑令退出候禀明卜總巡再行定奪 
[銀行與票號涉訟]  
　　英商匯豐銀行控合盛元票號不付匯票銀三萬兩業由公共公廨將該票號經理王芝平傳案於前日午後復訊原告代表高易律師偕同原告買辦席立功上堂請追訊之被告仍由担文帮辦沃沛律師到堂代辯並與原告律師互相辯論至鐘嗚五下始奉中西官諭令退去候下禮拜二復訊 
瑣聞 
[城内]  
其存其殁○地方檢察廳批楊毛毛呈云沈海和出洋做工雖與濬源公司訂立自愿書惟同往之人俱回獨沈不回沈妻自宜生慮旣據聲稱與高氏同至該公司查詢有病人趁輸被驗疫員扣留等語究竟沈海和現病如何自應仍與高氏同往公司詳詢疾病死亡人生常事高氏得知確信自不至無理妄控爾旣合志於先亦當盡此義務至所控倪心泉圖詐恐嚇究竟有無其事候飭查明核辦　　迹近騷擾○光復軍調查員王通祥在黃浦灘查見米船一艘謂其載有白米百餘石偷運出口即將該船水手拘去旋由船主報告水巡捕房謂有流氓假托查艙乘間搶掠銀洋並投禀都督府執法科請爲澈究昨經科長蔡君傅集兩造詰明王通祥確係光復軍調查員且該船水手供詞亦無搶掠情事惟船内所裝之米祇有十餘石並無百餘石之多遂將該船主及水手一併開釋了事更夫索賄○初級審判廳條示云今將判决刑事案件判詞揭示於左計開一件判決同級檢察廳起訴看守所　进更夫丁陸久索賄一案被告人丁陸久年十九歲鎭江府人看守所更夫右案業經辯論終結本廳判決如左（主文）丁陸久處五等有期徒刑監禁一月革役（証明事實及援據法律理由）綠丁陵久係看守所更夫有所内押犯喬春桃於舊曆十一月十九日託丁陸久送信至三林塘先給丁陸久川資洋二角許以後再酬勞嗣由丁陸久向喬春桃索洋尙未付給卽被該所長查悉函送經同級檢察廳預審屬寳起訴前來本廳當卽公開審理據喬春桃供與所長函同質之丁陸久亦認受過喬春桃洋二角各等語以上實係喬春桃丁陸久對於本廳法庭所自白者本廳因得証明　項事實無誤右事實丁陸久向喬春桃索給送信酬洋未遂實屬不法應依刑律第一百四十條第一項及第十七條第三項判决如主文　　南市拐案敗露○女子王小朋子係安徽宿　縣人前日在南碼頭地方述路由巡士帶至南區盤詰據供年十二歲前被舅父陸桂清賣於某姓爲養媳刻因虐待私行逃出舅父現充西區　士等語旋由恭泰土行主廖若帆同陸桂清與媒証李老三并李嫂王氏投區報告該媳前隨伊兄王順魯逃荒來滬出洋八十元買爲養媳求請給領嗣據偵探報稱查得李等慣爲蟻媒恐有串拐情事請再盤問訊據該女答稱父名楊春煦實係被拐來滬警法理事員以事關誘拐卽命移送警務長處審明嚴究尋見逃妻○西鄕劉家宅彈花匠毛文生之妻張氏三年前私行逃出至去年六月間歸家自言在某絲廠做工後仍照常到廠工作今年八月念五日該婦忽與所私之劉德勝在途口角扭　靜安寺捕房移經公廨訊明後送縣收押案未訊結適値滬上光復該氏卽乘間逃出仍與劉德勝匿居南市三角街地方前日被夫尋見報區拘獲訊據劉稱小的出洋一百元憑張榮卿及大場媽媽同其姘夫爲媒娶氏爲寳毛稱實被誘佔私逃縣署中有案可查求請究懲警法理事員諭卽移送警務長照章預審然後解至檢察廳歸案審辦 
[閘北]  
　淫棍兇狠○朱林鶴將無賴劉明和扭至總局控稱妻子徐氏前晚出外買物被劉攔住調戲向之理論反被毆傷頭面當經孫科長訊明屬實判劉收押候辦串竊衣飾○萬興押店控房東郭王氏之夫弟郭得成與王之榮竺魁等串竊金表衣物昨經總局孫科長訊供各執判郭等三人押候查明再核女工竊絲○恆豐絲廠控女工王趙氏陳小娥葉氏串竊絲頭經總局孫科長提訊一過判該女工等一併收押候究 
[英租界]  
　　股東未齊○粤人方達材方漢臣等控鄧顯臣股開長源洋廣貨號吞没股本存款銀兩業經公堂訊押並移據廣肇公所理明各股東除原有股本外每股應攤派虧本銀二百四十兩前日午後復傳股東吳鼎言麥義丹等到案研訊原告方達材因不在申由代表葉純生投案求追關讞員以公廨晚堂甫頒新章原被告不准倩人代表諭令退去旋據原告方漢臣投案供稱除原有股本銀三千兩外被吞存款銀七千餘兩求追並據已閉謙餘莊經理何紀云求請附追被欠往來銀八百餘兩質之鄧供股開長源洋廣貨號始由商人經手後於前清宣統元年二月十九日推歸方漢臣舉薦之粤人李源接手經理至於由廣肇公所理明商人名下兩股應派虧本洋六百餘元實因無力繳出商准公所董事允立興隆票據求鑒關讞員以各股東均未到堂且鄧在押已久判交妥保限二個月連將應派虧本銀繳案並候勿别傳提各股東到案再核幸有借據○陸鳳洲控沈子祥不還立據借款洋一千二百元前日午後由廨復訊原告投案求追並請移封寳山縣屬被告房産質之沈供此欵實係股開藤椅店虧折並非借款關讞員以借據確鑿豈容狡辯姑念在押日久從寛判交妥保限二個月向原告理明一面候移寳山民政署查封房産備抵因何纒誤○前清江寗銅元局總辦粤人蔡康控該局文案朱聰熙誣吞公欵誘入城内圖詐一案及英美捕房控永源全信等當舖違章收質洋商所失之斜紋布等一案均由公廨訂期昨晨會訊詎王襄讞與英副領事康君升座特别公堂後兩案人証均不到堂遂諭改期禮拜四分别會訊誘拐小孩○常州婦人姚陳氏與姘夫陳阿昌誘拐男女小孩五口匿居雲南路三十號門牌雉妓院内被探錢壽生查悉將陳等與孩一併查獲昨解公堂經關讞員會同美海副領事訊供明晰判陳阿昌姚陳氏分别各押八月並經查明男孩姚金發係氏親生准予領囘女孩姚阿金陳阿毛陳淼杜馬阿秀併發濟良所留養失去一妾○虹口南灣路八十二號住户唐仁業偕媒証王安慶沈順安控妾陳氏捲取値洋六百餘元之金飾逃匿其胞姊家内一案昨經公廨聶襄讞會同美强副領事訊明原告所控不　本廳註銷惟以陳氏亦非安分之人着押女所一月期滿改送　流所留養擇配匪徒搶物○匪徒周阿福在海寗路攫取粤婦沈阿英度袋又張錫生在虹口搶取徐玉銘帽子均經包探查獲昨解公堂訊明判周押西牢半年期滿逐出租界張押三禮拜兇犯待訊○車夫蔡癩子因毆斃張唐氏之夫張阿二山捕拘解公堂訊押在案昨日復由捕房解究判押候下禮拜二訊　傼人行竊○德商歇勃步林控侍者嚴阿惠竊取大衣等物昨由捕房將嚴拘解公堂略訊一過判押候禮拜六解究驟難訊斷○下海浦三官堂住持僧瑞生控亘瑞生董子璋等串驅方單私轉道契擅向三泰公司抵洋三千元一案昨經公堂復訊原告代表侯魯公律師上堂請究訊之董等由費信悍律師代辯據稱夏在香港未回判董等交保候夏到案再行訊核屢犯竊案○陳阿慶王友慶因串竊虹口匯山路三號某西人家値洋一千元之銀花瓶等物並竊靜安寺路八十四號西人根爾家値洋五百餘元之大餐器具消贜與沈根　由探查悉昨將三人解至公堂訊供明斷判沈押三月陳王押候查明另案併究一女兩字○於阿森控施鴻飛將已嫁女兒誘回另配等情昨由捕房將施傳至公堂押候訊奪 
[新租界]  
　　火警○新閘路三益里口元大祥烟紙店突於前晚二時半起火延燒左右隣仁泰祥洋貨店老天和帽子店樓房五幢昨經捕房查得被焚各家均保火險二三千兩不等特飭中西探傳至元大祥主石某查再核 
[美租界]  
　　苦主吵閙○車夫張阿二被郁慶郎等毆傷後患病身死等情迭紀前報茲聞有住居海寗路之三子是日在場帮兇刻已逃逸故張妻唐氏將夫柩舁往三子家吵閙嗣經捕頭派探前往勸諭允候補提三子到案究辦乞丐路斃○元芳路及蓬路昨日各有路斃男丐一名先後由捕報告捕頭飭地保前往查明收殮欠租不還○公平路二百十號住户沈進寳西華得路三百念號聚興錫器店均因欠租被房東投報捕房請發封少婦私奔○李福生住鄧脫路四百九十七號其　陳氏年念一歲前日濳逃無蹤昨李報告捕房請廨爲查緝 
[法租界]  
　　計較薪水○某魚行主張新喬昨至公堂控被行夥唐正元透支工洋不還反將賬箱内銀洋五十元取去向論行兇等情昨經中西官提訊唐供在行多年向來每月工資計錢八千文自陳姓夥友歇出後卽令商人擔任其職惟陳之工資每月計洋二十元商人理應照算詎行主仍照原數付給因此不甘自取洋銀五十元是實聶讞員判將吊案之洋給張領回唐即開釋了案祇可開釋○鐘表店主潘振庭擅將各主顧囑修之鐘表付質逃逸後爲收租人朱阿生尋見送廨收押判將吊出各表拍賣公攤在案業已將表拍去所得之洋以三十餘户公攤不敷尙鉅但潘已無力再償是以解案請示中西官以潘在押已久從寛開釋免再追究　　並無確証○李家駿投廨控稱日前與人涉訟有王明山李裕祥前來願爲代請律師辦護當被取去費洋五百元迨後祇交批示一紙有來信爲憑求請究追質之王李二人供稱代請律師事實有之惟取洋一節實係誣控中西官察閱信函並無收洋字樣無憑可証斥不准理遂即將案註銷 
來函 
[上海同仁輔元堂來函]  
昨見報登姚子儀君函稱本埠同仁輔益堂職董張鋆陸光謙鄒福嘉刋印冬令善書附發米票廣收捐欵並稱票屬僞造等語查該堂與敝堂之名祇差一字敝堂從無刋印善書派人分送米粟之舉本可置之不論但恐因一字混淆致外間誤傳爲敝堂所爲非特有損名譽且恐於善舉前途大有關碍不得不亟行聲明以杜胃名撞騙而維地方善舉是所至禱 
[惠大莊稽查員沈稼秋來函] 　　 
　　大主筆先生大鑒昨閱貴報見松江通信欄内載惠大莊一案有鄙人出洋一百元賄通審判員李公笞責章仲屏言之鑿鑿恐非無因等語不勝駭異鄙人在該莊僅任稽查員之責此次牽涉案凡亦不過追隨各股東後清理帳目以盡稽查之責處質直地位自問坦白豈有行賄情事且現値民國初立司法部秉公裁判何等神聖審判員更安有受人賄囑之理外間捕風捉影之談最易淆惑觀聽損害鄙人個人道德事小而破壞司法部名譽事大爲此乞貴報登入來函一門更正爲荷　此卽頌撰安 
 
 

Page 8

 
 
自由談 
游戲文章 
[天平說] [  愛]  
　　世上有稱物之具曰天平凡金銀縀疋藥材貴重之物無不用此以平之平有一針指天物有側重側輕則平爲之不平故衡物之準以此爲最吾見此平甚嘆世上不平之事正多也恨不能用此平以平天下葢世上所不能平者惟口舌與文字耳然諸事無不由口舌文字而來此不能平則天下終於不能平耳嘗見古今來敗軍之將粉飾之爲奇人誤國之臣彌縫之爲良吏以桀紂之暴受私恩者則尊之曰堯舜以操莽之奸蒙淺德者則諛之曰伊呂魏璫欲配孔子嫫母可並西施此事之大者也尙可逞其筆墨之雄是非倒置則等而下之市并確是縉紳娼妓何殊閨閣黃金在手乃人間神聖之人紗帽葢頭即天下才名之士一經私恩所感便可送上靑雲若至衣食不周家室亦生詬誶嗟夫世事若此錢神用命文字無權吾恨不能用此平以一平其眞 
[商界專制團簡章] [  倖]  
（一）定名商界專制團（二）宗旨本團因鑒於政界專制之失敗恐影響及我商界故發起此團以維持商界永遠之專制爲唯一宗旨（三）入會凡係商界中之有勢力而不明大義者均得入會爲會員（四）責任本團會友均有損下媚上之責任（五）特色本團會友均熟習吃花酒碰和（六）獎勵凡會友能將該店中舊有之人一律除去另行位置自已之親戚朋友者（七）懲罰凡本會友稍存體恤夥友之心者公議重罰（八）會塲本會以上海八馬路弗有里爲會塲四馬路靑蓮閣樓上爲事務所 
海外奇談 
[女目借男珠] [  雲生]  
　　西人醫學發明愈出愈奇非利律有醫士曾將自幼瞽目之某女郎借用男子目珠一具以手術鑲入竟能觀物雖不能與常人一律然五尺内之物體可以觀察逼眞絕技也 
[推測婦女年齡法]  
　　歐美婦人最忌人尋問其年齡倘有友人故問之者立時絕交不惜故裁判官及醫生雖於職務上當追問婦女年齡然得眞實之答覆者甚少近乃發明一法依生理上之脈息定婦人之年齡頗可信據其法以健康婦人爲標準使彼更握他婦女之手而騐其脈息如一分時間動息六十九回者自二十至二十五歲七十一回者自二十五歲至三十歲三十歲以後脈息回數又漸漸减少云 
[印度人道之悖亂]  
　　印度人種之不能振興以早婚爲一大原因據最近調查之報告謂印人八歲以下交姻者多至一百五十萬名十四歲以下交姻者八十萬名去年某西報載印度某地有一七十歲之老人與九歲女子交姻人道之悖亂至此極矣 
尊聞閣詞選 
[琅山] [  通州澹廬]  
長江千里此咽喉突兀琅峯出一頭兵馬北來都御史烟花西瞰古揚州晚風鈴語支雲塔落日帆光望海樓絕頂何人携鐵笛數聲吹起古今愁 
[如臯訪冒氏水繪園遺址]  
吉光片羽女羅圖携就隣翁證有無勝會不常車馬散名園誰主水雲孤影梅庵靜春歸鶴老樸巢空夕噪烏復社摧殘公子死前明風雅要人扶 
[俸鼠]  
英國水軍常豢一種白鼠於潜水艇中少有洩氣即知嗚警一星期每頭得食俸一先令戲咏之一朝腐敗化奇雄軍俸榮分食黍紅滄海横鯨齊屏息疆場汗馬並論功機靈心似知更雀蜜喞聲如應候蟲愧殺乘軒白鶴子悅人於始累人終 
[贈汪笑儂] 　 
擲去腐儒冠逢君刮目看能歌唐學士傳粉漢郎官海上新聲貴違東舊夢寒（汪有自題遼東舊夢圖詩甚佳）現身來說法摧動鐵心肝（時來通排演新劇資助育嬰） 
遺聞軼事 
[吳下叢談] [  血俠]  
清光緒甲申蘇有一老人賣技元都觀裏畜鼠子十二頭背縳紅牌牌書地支十二字分十二牌牌各一字置一箱中箱啓縳子牌之鼠首出丑牌者繼之啣尾相接十二頭初無或誤盡出老人旗一撣令之東則鼠均東向走復令之西亦如之旋大呼曰歸號則鼠皆畏首畏尾悉竄入篋觀者異之各予以錢而去老人復大呼曰鼠子謝客羣鼠復自篋中出以頭觸地狀類叩首良久乃伏時予年幼喜游觀中親睹之癸已夏桂人有賣下於蘇者盧其姓挈一子曰九齡年甫垂皆吳中傳說渠能日讀千行書過目卽成誦默背無訛句時清元和令蜀人李子　聞而賢之羅致之署令其勤讀以大器期之比入署李親督課試以偶對輒茫然無以應出古文令自解說亦動以難解對令旣被愚仍多方啓迪之冀後日得寸進以自沽知人之名然終不效令怒責其旦夕困學不許片刻閑九齡懼食不甘味寢不安席者累月卒以赢疾死丙午春蘇人又傳說十全街縫工家生一子甫三周能生知遇者以方字示之渠卽答曰某字不少爽長洲陳桐爵有事過其家見若孩適嬉戲門左陳喜乞秃筆書一字以詢之孩竟茫然欺術遂窮血俠曰吳人善欺其天性歟其習染歟然其詐術不工故易爲識者計窺破所謂無用欺心人其此之謂歟我願大革命後人人親愛勿復欺人自欺也 
心直口快 
[誨淫之戲園] [  潤]  
　　寳善街某女戲園正廳掛一大黑板上大書喝采諸君不可高聲敬求文明務宜自重云云然觀劇者仍舊（好媽媽）連聲不絕每見稍有姿色之女伶出塲或未開唱時先喝采或未出塲門時先喝采以致所唱之詞多聽不清楚想此等和調者騷水都舐不着何苦如此再戲目上明明印出包廂正廳小賑若干不准多索等語而案目與茶房等仍舊多索不遂其意即被辱罵舉動野蠻如此該園主不加切實整頓可恨又牌上書明改良好戲警世新劇然吾未見其改良亦未見其警世祗見多排淫戲而女伶之做作較男伶更淫園主之心實欲誘引觀劇者心醉神迷日日往看藉獲大利殊不知演劇一事最易感動人之性情觀者老幼男女不等如此淫戲况又女伶所做有不大壤風化者哉按該園女伶中儘有能唱之角不演淫戲上等社會之往觀者必多亦何嘗不能獲利該園主尙其實行改良哉（鈍根） 
閒心思 
[戲名對] [  郭蔭葵] 　 
打櫻桃　賣橄欖　五花洞　百草山　冀州城　嘉興府　花蝴蝶　玉麒麟　春秋配　南北和　烏龍院　白虎堂　蘆林坡　草橋關　審李七　拿康八　戲裏戲　計中計　珍珠衫　沉香床　風雲會　日月圖　抛綵球　挑華車　小上坆大嫖院　滾紅燈　賣靑炭　黑水國　黄金台　黑驢告狀蒼繩報恩　桑園寄子　蓆棚認妻　查潘鬭勝　徐楊進宮野蠻公子　滑頭夫人　草船借箭　花園贈珠　武松殺嫂目蓮救母　瞎子捉姦　杲大做親　三氣周瑜　七擒孟獲五老聚會　二美爭風　舉鼎觀畫　挑簾裁衣　誘妻還妻搜孤救孤　蔣忠打虎　周處斬蛟　招商串戲　金殿裝瘋秀才討飯　元帥打更　三娘敎子　四郎探母 
[欲語對] [  虞哲夫] 　 
雞肚腸帶　鴨庇股帽　因風縱火　帶水刮槳　打花鼔　賣草囤　點卯　祭丁　頭面　背心　蓋老　跟兄　五寸碟七石缸　賣小猪　養瘦馬　酒遮面孔　鐵打心腸　斷絃牽線 
千金一笑 
[三粥財主] [  愛）] 　 
一窮漢好吹牛皮一日向人云我家費極但點心一項已所費不薄如早晨棗子粥向午蓮子粥晚上火腿粥旁有知其底藴者與之代解云棗子云者早煮也蓮子者連煮也火腿者言此次火退後不再煮也言已吹牛者已不知所在 
[四極先生]  
某甲貌極醜才極劣皮極厚性極好色以醫爲業綽號四極先生一日寄一日情書某妓云卿不嫁則已如其嫁也舍我其誰妓哂之答書云不欲人之面皮築砲臺則已如其築也舍先生其誰 
小說 
[短篇小說花和尙] [  愛]  
燈影之背月光之陰有人焉油其頭粉其面脂其唇噫此何人也非俗呼爲野鷄者乎月色斜燈已熄漏已盡路少行人野鷄自嘆曰噫今夕難得呑餌之魚矣朦朧間有一人來寛袍大袖意爲富家翁娘姨悄步上前扯其袖日到倪呷頭去坐坐我搭耐做格媒人細視之非他人如來弟子也眼光兩道注射野鷄如兵艦射光燈身立不動如石塔然野鷄近前拉和尙手輕輕說道進去𠵋進去𠵋和尙張目四望飛步入里内疾於脫兎娘姨忙呌道第二家第二家和尙從後户入但聞拍辣脫一聲娘姨道難末弗好哉鉢頭打碎哉那哼實介要緊法子和尙說耐勿曉得和尙苦惱和尙打野鷄是弗好撥拉别人看見格拆梢黨要來拆稍格次日見該僧低着眉閉着目向某公館門首敲大木魚叩求布施念咒曰南無白南無滑南無夜來救命佛菩薩想想有趣煞餓火煞須臾公館内老太太出來說道你念的什麽經和尙合十道是大慈大悲救苦救難的大悲咒太太就拿出十塊洋錢來說道五塊是我的三塊是小太太的二塊是小姐的你拿去罷和尙合十稱謝接了洋錢見太太已經進去伸頭往内一張說道這一家的小太太直頭出色 
 
