# 1909 - 357 - 4913259

 

Page 1

 
 
   
 
 

Page 2

 
 
上諭 
[監國攝政王鈐章　十一月十七日内閣奉]  
上諭法部尚書廷杰著加恩在紫禁城内諭馬欽此 
上諭副都統段祺瑞著充陸軍第六鎭統制官趙國賢著卽赴廣東潮州鎭總兵本任欽此軍機大臣署名奕劻世續鹿傳霖那桐戴鴻慈 
[監國攝政王鈐章　十一月十八日内閣奉]  
上諭瑞澂奏特参貪劣不職各員一摺江蘇前署吳縣事試用通判王士暄人本無賴性復卑鄙前署吳縣事候補知縣李國琮佻達性成敗禮蔑法均著即行革職永不叙用前署武進縣事試用通判徐之模遇案賄索怨聲載道前充巡警委員試用知縣程開吳虐待商民幾釀命案試用縣丞馬洪勤前在上海帮審案件營私武斷罔恤商艱均着卽行革職調署山陽縣事清河縣知縣陳維藻遇事偏執不洽輿情試用知縣朱賃旦工於趨避難膺民社均著以府經歷縣丞降補海州直隸州知州謝元洪勸捐苛勒輿情未洽着開缺另補掘港營游擊張熙於千總薜恩賄縱私運米船一案有心袒庇張熙薛恩着一併先行革職澈究審辦該部知道欽此軍機大臣署名奕劻世續鹿傳霖那桐戴鴻慈 
[宫門抄]  
　　十一月十七日　召見軍機　廷杰 
[宫門抄]  
　　十一月十八日　召見軍機　張其鎡　陳以豐 
論說 
[論内外臣工無實行憲政之心（醒）]  
朝。廷怵於内憂外患之紛至杳来。又鑒於内政外交之廢弛敗壞。以爲非改弦易轍。不足以謀挽救而圖國事之起色也。於是先有推行新政之舉今。又有籌備立憲之謀。責成内外諸臣。實力奉行。數年来諄諄誥誡。不啻三令五申矣。内外諸臣。其曲體朝廷之用心。而切實辦理者。固不乏人。然因循玩忽。視詔勅爲具文。專以塗飾目前。敷衍塲面爲得計者。亦非可屈指數也。至於顯示反對之意。遇事敢於阻撓者。則前有甘督升。允今有甘藩毛慶蕃。而朝廷赫然大怒加以嚴譴。以爲阻撓憲政之懲戒者亦。惟此 
 
 
 

Page 3

 
 
兩人而。己不圖時隔半載而甘凉一省竟出此兩怪物。亦可謂物必有偶後。先輝映者矣誠我國憲政史上之污點。也 
實。行憲政。以開設國會爲歸宿我國國會未開先設諮議局。即爲開設國會之先聲。亦即朝廷與人民以參政權。由專制政體以進於立憲政體之階梯也。人民方以爲未。足急急請求速開國會乃前甘督升允胆敢妄上封。奏竟有謂朝廷舉行新。政以圖富。强何必效法東。西開設國。會即各省設立諮議。局亦徒滋紛。擾無裨大局。者其昏庸糊塗。亦可謂極矣。彼固不知憲政爲何事也。至清理財政。雖爲籌備立憲之要着。然各省財政。弊混百出。莫可究詰入不。敷出艱窘萬狀大有不能持久之。勢即使國家不。辦憲政。亦非急急清理不可而况籌辦立。憲必以清理財政爲入手辦法乎。此乃一定不易之。理固無所容其阻撓者甘。藩毛慶蕃雖不諳立憲制度之精義。然亦夙負時名者。今乃昧昧若此。敢於弁髦朝旨。與監理官爲難多。見其不自量耳 
一。國政事之能施行無滯也。全恃通國之官吏爲轉紐。中央政府不過發布政令而己。地方人民不過奉令惟謹而己蓋施行。政事之權。上不在政府。下不在人民惟在中部之官吏也。此在專制國尤甚。即在。立憲國亦莫不如是政府之政令有所頒布。人民之意念有所請求皆。必由官吏宣上意而通下情。設政府之政令。尚敢顯示反對之意。則人民之請。求不將擯諸度外而不顧乎。前甘督膽敢譏。評朝廷施行政事之方針而本省一切籌。備憲政事宜。又置之不顧。加以嚴譴宜也朝廷以全國財政之紊亂。與實行憲政　有妨礙也。故首重清理財政之舉。在各省藩司極應仰體朝廷。用意之所在。將全省財政之出入。和盤托出。與監理官推誠。布公悉心籌畫。以爲撥亂反正之張本。而各省藩司雖有與監理官不甚融洽者。然未聞有踰越規範之行動也。今毛甘藩竟敢匿藏案牘。秘不示人。甚至造報清册。逾限不發。其玩視詔令亦云甚矣。加以嚴譴。誰曰不宜。第恐京朝大員。各省封疆。以及百官有司與前甘督。甘藩相類者尚不乏其人。安得一一而加以嚴譴哉。但懲一儆百亦足以稍寒若輩之胆。我國憲政之前途。或有一線之望乎。然亦不可必之事也 
竊。嘗謂方今内外諸臣約分三派。甲固守成見。牢不可破者。乙臨機應變善。於趨時者丙依違其間無所可否者。甲派之施行政事也。不問外界之趨勢若何。不問朝廷之意旨若何。亦不問人民之意念若何。但求合。於彼一人。之私見而己如升允毛慶蕃之。流是也乙派之施行政事但。求粉飾塲面。不顧實際之利害。丙派之辦事但求虚應故事。不顧得失之如何。甲派嘗不免以顯於外之形跡而遭擯斥。所可懼者乙丙兩派之暗藏無。蹤未易覺察耳。惟其如是而一國政事己敗壞於無形之中矣。當此籌憊憲政之際。經營事業。種類旣多。頭緒尤繁。苟非實力實心。勤愼從事安。能期成效之可得哉。要而言之當今内外。諸臣其能實心辦事坦。然以君國爲念者。試問果有幾人。耶僅去升允毛慶蕃二人。恐仍無裨於大局也 
又。嘗推官吏之用心。其所以反對開設國會實行憲政者。必以爲國會己開。民權大張。將有不利於官也。殊不知國會成立後人民雖有監督政府官吏之權。然亦必遵照法律而行。未可濫用其權。也諸公辦事。苟能循軌不踰。則人民方愛戴之不遑。安有故與爲難之理。况身爲官吏者。未必終身任其事也。一旦退職亦人民之一耳。即使終身任其事。然其子若孫未必皆爲官官則亦何必鰓鰓過慮。而爲沽怨人民之舉。哉多爲人民謀一分之權利。即爲子孫多謀一分之權利。目實際言之固。仍爲其子孫計也至。各省藩司每與監理官有所齟齬。尤覺無謂。大抵因清理財政後於出入財政之權。大有損害故不惜施其阻撓之計。且因監理官又屬年。輕位卑之流藩司以前輩大員自。居以故尤多阻格。殊不知一日在位卽。有一日之責。及去位後責亦隨之而無。不過暫時執掌其事而己。今有監理官從事清理無論一省財政之盈虧若何。儘可一秉大公。與監理官悉心調查。何必以公事而挾私見徒取紛擾也耶。嗚呼諸公之處心積慮。無乃太傎乎。觀於前甘督甘甘藩之猝遭不測之罰。亦可恍然於前此之失計矣 
專電 
[電一（北京）]  
度支部奏覆直省土藥稅欵無著准將鹽斤加價抵撥奉旨依議 
[電二（北京）]  
度支部出入不敷奏准各省截留洋欵仍令照解 
[電三（北京）]  
江督張人駿奏派江孔殷赴南洋各埠勸令華僑捐振江北災荒奉旨知道 
[電四（北京）]  
 
 

Page 4

 
 
粤紳蘇秉樞捐欵興學經袁督奏奬奉旨賞給頭品頂戴 
[電五（北京）]  
昨日攝政王面諭廷杰法部爲司法總樞現正籌辦司法獨立一切規畫宜求完善各省改良監獄等事亦宜注意 
[電六（北京）]  
海軍大臣洵貝勒薩提督電告政府到意後游閱斯配齊亞軍港現往浮里斯 
緊要新聞一 
[監國面諭監理官母許徇情北京]  
　　前日軍機散值後度支部澤公特蒙叫起奉攝政王面諭各省清理財政事最繁雜全在監理官辦理認眞方能收效聞名監　官竟有任意徇情之事應飭商同各該督撫認眞辦理并須如期查竣方能爲預算决算之豫備云云澤公退出聞即電咨各省督撫并分飭各監理官赶速清查母再延徇干咎 
[攝政王注意北洋奏牘北京]  
　　北洋大臣本爲各督撫領袖自李文忠袁項城受任以来聲勢尤震鑠一時内政之改革外交之轉移莫不以北洋爲模範此雖地勢使然亦時會所趨也聞攝政王近於北洋奏摺或圈或點異常注意其餘各省亦必目首至尾披覽一過惟不細加圈點云 
[大理院力爭司法獨立北京]  
　　大理院定正卿以司法獨立爲立憲之主要顧欲其獨立必須刑民案件概由大理院核定不再由法部覆核方爲得體故先商明劉少卿回明慶邸於十二日會議時即將此事提議惟聞届期會議廷尚書尚未接事署法部葛尚書以如此辦法恐損該部實權期期未能認可旋經各大臣會商再四始漸有允洽之意聞定正卿竟見一俟會議安妥即當繕摺出奏以保司法獨立之基礎 
[新直督在京之忙碌北京]  
　　新簡直督陳制軍進京後事甚忙碌連日在外務部議商要政恒至三四小時之久不知何事前日又往訪各駐使在英使署午餐現定十九日出京赴任己電飭督署預備接印事宜（按此節略見前報惠電） 
[貴胄法政學堂示諭考期北京]  
　　貴胄法政學堂考期屢擬未定昨日該堂監督毓朗熙彥錫均三大臣以此事未便過延業己會銜出示略謂前咨行各部院旗署保送備考貴胄法政人員己於九月三十日註册截止兹擇定考試日期十一月二十一日考試宗室覺羅各生二十三日考試旗漢各籍學生是日早七鐘各帶筆墨赴堂先期須持本身四寸像片分别註明姓名籍貫三代以及何項衙門咨送或何旗圖片何部員印結結保送等字樣親赴該堂報到以憑查核 
[俄國增兵逺東之確耗]  
　　日本某報載初八日倫敦電云日俄爭衡之說雖由兩國聲明係屬謡傳然據訪友報稱俄國官塲對於逺東大局仍有張皇之狀近曾宣言日本士官己奉命於一星期内重入聯隊預備軍亦受令從速準備一切故俄國内閣己將改良兵工廠議案批准并聞俄國擬乘逺東鐵路防兵瓜代之時在東清鐵路一帶駐紥步軍四千名馬軍一千一百名寛城子之防隊亦將於本月十三日增加馬步軍各二百名 
[中國海軍學生抵英情形]  
　　字林報載十七日倫敦電云中政府派往英國學習海軍之學生二十人現由中國海軍員李君率領抵英暫寓南海地方該學生等年均十六七歳咸爲大員之子弟擬在英國留學四年六年八年不等内有六名擬赴格林雜克星家海軍學校肄業餘十四名擬分赴克萊特及泰愛痕海軍船廠學習造船業將来此輩回國俱將充當中國海軍官員云 
[浙路豈可再有風潮耶杭州]  
　　浙省錢塘江上承安徽屯溪及本省仙霞括蒼金衢嚴處等大山之水建瓴直下而一月之中半月有潮復擁之而上兩面受水是以少地坍漲無常湯總理前徇董事之請主張錢塘江造橋悉聽洋工程司所爲股東己有微言近湯總理進京後洋工程司勘至拱宸橋不知何意忽有改築平行線之謡股東大譁刻乘郵傳部沈侍郎来杭勘路各府股東數十人手持一禀擁至公司則侍郎並不在内經湯總理婉勸云偶爾測勘不足爲據幸勿如此多事於是股東不直總理謂湖墅勘線公司實主之則平行線之說當必非誣由是當面衝突幾至用武湯總理怒謂二十八會塲儘懇另舉好總理云云現聞各股東尚擬邀集各圑體澈究此事 
又另一訪員函云洋工程司測勘錢塘江橋址久而未定近忽改勘至湖墅云將另築一線股東大疑近以郵部沈侍郎来杭住西湖堅匏别墅十 
 
 

Page 5

 
 
五日晨有各府股東數十人手携紅禀由堅匏追蹤至公司則侍郎轎己他去卽謁湯總理以禀相示湯略爲洋工程司回護謂橋址重大未能遽定多勘幾處庶可擇善而從股東謂繞湖爲西線奉旨永禁公司不加阻止得無勾串而成湯總理怒謂出言何得無禮於是股東譁然謂總理左袒洋工程司不直股東經庶務某上前排解幾被揮拳擾攘多時而散聞股東尚擬將湖墅勘線事京控湯總理以股東太覺無禮亦欲與開談判恐二十八日開會時對於挽留另舉兩問題不免小有辯難云 
[京師近事]  
西郊自治局業將所轄地域測繪完竣共分十三區現由該局會議在京西玉泉山前北塢村設立模範自治區一處舉行地方自治應辦諸政爲各村之表率并函約該村富紳張均平君爲總理由局派委局員前往襄辦一切聞張君在京西一帶甚有公正名譽充當四十餘村會長將来自治必有起色云 
日昨外城總廳接自来水公司函稱該公司所安外城水管龍頭現經調查員報告龍頭上之鐵帽洋銷鐵絲等項己被人偷竊拆毁有二三十處之多總廳據函立即出示曉諭如再有前項情事一經拿獲嚴辦不貸但一紙空文謂卽可盡保護商業之責耶 
江蘇會館局面宏廠聞新定章程須實缺三品官方能居住近有江蘇某中書新入京師貿貿然將行李搬至該處昻然直入司事者告以原委不覺帖顏遂遣僕人將行李搬至前門大街同鄉某錢店暫作棲止雖然會館爲同鄉人聯情話雨之地而必限以品位我江蘇人可謂富於勢利思想矣 
廣西某道員因公革職今謀起復来京聞己費去數萬金然因經手人從中侵蝕未見效果日昨該革道戴無頂之大帽至東華門一帶喃喃泣訴狀類瘋顚遇人則曰君門萬里空有所思黄金用盡我將何之聞者莫不爲之太息後經其僕解勸始跛倚而歸 
學部出有總務司審定科主事一缺由榮尚書與侍郎等公同選得候補主事馬鄰翼擬正在任候補主事一等書記官張煜擬陪奏請硃筆圈出一員己於日昨奉旨著以擬正之馬鄰翼補授 
石侍御長信前奏捐助海軍經費分别優加奏奬一摺現聞海軍處核議以該御史所陳爲補助海軍經費起見應准按照所請惟須由本處妥訂詳章奏明請旨辦理 
法部廷尚書爲教育普及起見除改良監獄外决計仿照日本成法添設監犯學堂現與學部商訂完全章程俾各州縣輕罪識字人犯分别入學肄業以廣教化日内即當通飭各省一律照章辦理哈爾賓地方全在俄國勢力範圍之下損失利權不可勝計現聞法部對於該埠裁判一事甚爲注意己電請吉撫設法整頓逐漸收回此項法權未知能達目的否 
度支部昨又會議財政事宜經澤公與各堂决定俟清理財政辦有頭緒即行籌辦兩事一平均官員廉俸二增籌邊省兵餉日内即告知各該監理官將以上二事隨時調查報告 
聞度支部因現在磅價奇漲每至賠欵之期虧短甚巨向皆由部獨任殊難支持現擬責成各省於盈餘之外再行平均担任若干嗚呼籌欵之策源源而来我民何以堪此 
濤朗兩貝勒近閱禁衞軍大操頗加贊賞謂此次禁衞新軍體質均甚强壯較從前宿衞軍高出萬萬應速添新皮操衣一萬領預備冬操之用宗人府宗令禮親王與肅睿兩王議商揀選閑散宗室充補侍衞一節現己選定三百餘員查例案此項侍衞經本府選定後即應奏請皇上親行看演鎗枝現皇上正在冲齡自應奏請攝政王驗看聞不日入奏請旨時評 
[組織政黨]  
政圑之宗旨以求爲公黨而不爲私黨求爲國家黨派而不爲地方黨。派二語最爲扼。要 
然。近觀各省政圑之現象。勿論公黨也。即私黨亦弗可得。一政策之宣布。各逞私見。動輒破壞。則私黨且不能成立矣。勿論國家黨派也。即地方黨派。亦不可得一政論之發生。各藉權勢。互相爭競。則地方黨派且不能集合矣 
以此而言政黨。嗚呼逺哉 
[考核憲政]  
攷核京外各衙門憲。政非徒恃三數軍機到館閱看奏摺而己也。又非徒派三數館員分赴查察而己也奏摺容有不當於事實館員容有敷衍塞責之舉動故有總司考核之職。者尤當隨時訪察輿論。務求得其實際。而不徒以循例辦事爲功 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[師範教務長等上浙撫公禀（爲與夏監督衝突事）]  
竊師範監督夏震武初九日函致沈監督内附禮單托代揭示函中并不分别教員學生一概云揭示而己禮單内亦不註明時刻壽裳等自清晨靜俟至十至己過新監督始至邀同教育總會會員十六人蒞堂調查壽裳等遵照所定禮單肅候前監督介紹接見詎知新監督並不自遵禮單遲之又久並無介紹接見之事壽裳等以爲新監督初至不能不與謀面乃俟監督謁聖之後齊集會議室托前監督邀請相見入座後因問今日蒞堂禮單通告教員學生概用揭示竊所未喻新監督云禮單理應揭示而終不言其理由壽裳等頗爲駭詫然以事小遂亦不復相問及談及邀同多人至堂調查之故新監督怒云師校名譽甚壞教育總會理應會同調查壽裳等謂調查一事教育總會會員有此資格與否今且不必論至於整頓云者乃監督之專責不能旁貸於他人總之所以須調查而頓整之者都爲名譽甚壞故然名譽甚壞四字於學堂全體大有關係而教員之負擔尤萬請即明示証據藉自反省不謂新監督盛怒之餘遽斥教員爲失禮頓足而起力言學校名譽甚壞理應調查理應整頓聲色俱厲不顧而出并即揭示停課半天至晚學務公所李殷兩委員蒞止傳前學憲李命次日一律照常上課教務處遵即發出上課揭示詎意十一日八句鐘夏監督忽有三函到校一爲斥逐教務長壽裳者一爲責備教員全體者一爲勸令學生全部自修者壽裳等奉函後進退維谷然終以堂中主權屬于監督監督旣勸學生目修則己不願壽裳等上課正在躊躤之際而夏監督又將致教員學生二函印成分布壽裳等見此情形若再上課未免顏厚蓋自二函印成分布後外界己咸知師範監督之斥逐教員矣是以十二日李前學憲蒞堂慰留并命住堂三天靜俟辦法壽裳等敬遵憲命詎意十三日午後監督又来揭示次日午後住堂辦事一面函致教員責教員全體辭職之過激名爲慰留僅以可以不辭一語令即上課壽裳等因於十四日上午禀明鈞座暨前學憲李新學憲袁一律離校壽裳亦卽别具一函禀明辭去竊思監督與教員意有不合本可辭職壽裳等旣己退校似可無庸置辯惟名譽實爲人生第二生命關係甚大今監督到堂之始即以名譽甚壇一語輕率詬毁壽裳雖離師校仍在學界之中此種誣言未敢默受爲此除電禀學部曁公禀學憲外環請憲台大人昭雪以維學界而示大公不勝感激待命之至 
[浙人集議籌還國債會續誌杭州]  
　　十六日紳學商各界在同善堂爲國債事集議章程聞己由起章員交到愛國公債發起簡章惟現在尚未决定擬俟各界意見書交齊再行定期公同集議妥善辦法故開正式大會之期尚未知何日也 
[試問甘泉商民今猶感誦白令否天津]  
　　直隸提督姜桂題奉獲咎人員向章准在軍營投効原以使功不如使過此乃朝廷權衡妙用因此廢員中不少奇偉之士奴才賦性迂拘未敢妄事延攬遇有投効人員莫不一再考核未敢博寛大之名而受實害兹有己革江蘇甘泉縣候補知縣白承頤於光緒三十四年三月奴才在江防差次投効来營見其樸實無華一肩行李猶是書生本色毫無官塲習氣留營差委辦事結實明敏過人上年秋間隨同来直歷著勞勩本年三月恭逢覃恩奴才曾加具切實考語咨請吏部列單在案兩次隨辦大差僕僕道途黽勉從事昕夕不遑實屬尤爲出力之員察其獲咎之由該員分寗差委光緒三十二年正月交卸甘泉縣事回寗奉委仍充發審局差是年七月間由升在江蘇撫臣陳夔龍以操守難信頗滋物議八字奏參革職迹其該員在任二年勇於任事以勤政愛民爲宗旨商民至今感誦不置惟求治太急嫉惡過嚴辦理訟棍尤爲不稍寛貸因此市虎杯弓造成蜚語原叅考語亦屬籠統字樣並無實在省跡且該員自被劾之後痛自勉勵近年在營除奉差外日事研求新政足不出户庭此乃奴才所親見者也該員本係正途出身甫經强仕之年此次又爲最異常出力人員若以一眚廢棄終身未免可惜合無仰懇天恩俯准將該員開復原官仍留原省補用並免繳捐復銀兩以資觀感十一月初六日奉硃批覽欽此 
分類新聞 
政界 
[財政局議决徵收膏捐辦法杭州]  
　　浙省清理財政局於十二日星期五開第九次常期會議决議整頓征收膏捐章程兹特照錄於下（甲）徵收膏捐之總機關統歸禁烟公所（乙）徵收之票據應由藩司委託禁烟公所再出禁烟公所分飭各府廳州縣禁煙分所徵收（丙）解欵時期省城於初五日解上月下旬之欵十五日解本月初旬之欵二十五日解本月中旬之欵其各府廳州縣按月一解（丁）膏捐總局向来開支之禁烟經費自停止以後關於印刷聯票等費作正開銷（戊） 
 
 

Page 11

 
 
凡收解之數應遵照清理財政章程按月造成詳細報告册送財政局查核並將收支數目在各該處地方揭示或登報使衆咸知）己（稽查簿據等概由各該管地方官監督 
[諸曁縣辦理巡警之敷衍杭州]  
　　諸曁縣楊泰堦大令視事以来無甚建樹該縣城鎭巡警經浙撫迭次嚴札酌分三期迄今仍未成立省中派去巡官業己三易其人第一次委畢業生周靈元到差一月楊令置之不問即日冋省繳札第二次改委王文田到差未幾姘識某蕩婦紳學界聞而大曄祇得自行辭差第三次又委梁浩駐縣三月無所事事甚至薪水無着現亦向巡警道繳札力辭兹聞楊味蒓觀察以該縣玩忽因循實屬不成事體除嚴札申斥外擬派科員傅某馳往會同官紳實力組織限年内成立或云該縣官紳意見極深紳商兩界互相猜忌致彼此推諉釀成麻木不仁之現象云 
[書吏研究白治之心得杭州]  
　　自治研究所學員鍾利建（向充藩署書辦現充同學會會長）條呈浙撫内有鄉鎭自治注重宜講各節奉增中丞批云察閱所陳各節惟宣講一區較中肯綮兹據地方自治籌辦處詳請將地方自治章程詳細解釋派員各處宣講業經批准在案該學員畢業回籍即可因勢利導如有應興應革之事隨時儘可禀陳地方自治籌辦處次第推行以收實效仰地方自治籌辦處轉飭知照 
交涉 
[海門兩教爭界案己結杭州]  
　　台州海門鎭天主耶穌兩教士一係何姓一係趙姓爲定界築路事兩主教爭執己久曾經臨海縣杜令繪具地圖禀請撫憲核辦嗣增中丞以杜令雖己檄調回省辦理審判事宜而此案關係重大未便遽易生手仍電飭俟定界後方准交卸現悉近日業經解决由台府啟太守電禀撫憲議結原電錄左 
[台府禀撫憲電]  
　　撫憲鈞鑒知府到上海寗波晤何趙兩主教將海門定界築路事議妥概照原約即回海門督縣辦理續叩江 
[浙撫復台府電]  
　　台州府啟太守鑒江電悉照原約甚慰希督縣速了界事俾杜令交卸回省隨辦審判廳事宜院支印 
[禀復查驗出洋華工廣東]  
　　薩摩島擬在汕頭開招華工經洋務委員林倅樹芬與之訂立合同改更章程禀由督憲核准己紀前報現林倅特會同潮關稅司親自赴輪稽查所招華工當啟輪時逐一點驗其有身體殘弱及来歷不明者當即扣留由興盛洋行分别資遣回籍此外均係自願前往并無誘拐逼勒情事當即詳禀督憲察核奉批查此次薩摩島来汕續招華工計五百三十五名旣經該委員督飭稽查各工均係自願出洋並無誘逼情事辦理尚妥所有興盛洋行繳到公費銀元應卽彚繳善後局以歸墊欵 
軍界 
[開脫統領慘殺書記之罪狀杭州]  
　　杭州府卓太守禀復浙撫云竊奉委審臨海縣客民蕭愼齋等具控台防督帶曹世華吞餉串殺等情一案奉飭委員查復將鄧東海許漢春崔澤喬戴官法即果發並卷宗發府審辦等因節經會督局員提案研訊僅據供出未福春寄住崔澤喬棚内有唐若廷交給朱福春洋銀十四元稱係曹迪光囑令轉交朱福春旋即一去無蹤究竟蕭善鳴係被何人致死均不得知續提唐若廷到案訊據供認曹迪光交伊洋銀十四元囑爲轉給朱福春手收餘均不知屢訊曹迪光供詞狡展詳奉批示將曹迪光監生五品功牌斥革訊辦旋因訊明戴官法卽果發確未知情報明先行遞回原籍取保旋據湖南寓台同鄉補用守備賀燾松等以查明蕭善鳴被殺身死係朱福春正兇等情呈奉批司查核飭遵具復並據湖南孀婦蕭改氏呈訴批行到府復經傳同屍妻蕭改氏原告蕭愼齋蕭石麟並上赴憲轅具呈之賀守備燾松等查訊各據供稱現蕭改氏赴台查明蕭善鳴係被朱福春殺害曹世華父子確不知情求緝正兇究辦先請准予給棺回籍歸葬當堂分具切結領狀畫押知府狀查蕭善鳴被殺身死前據臨海縣騐訊通詳初參限滿詳參勒緝今據該屍親等查明確係朱福春殺害亟應責令緝兇究辦曹世華父子旣非知情所有曹世華被控吞餉各節業據委員查復聲明己歸另案查辦並查明曹世華係總兵銜儘先補用副將在案惟迪光曾有交付唐若廷轉給朱福春洋銀十四元之事堅不吐實朱福春現尚在逃擬請將曹迪光飭發臨海縣監禁勒緝朱福春到案質明辦理鄧東海省釋崔澤喬唐若廷許漢春應否准予取具的保候訊伏候憲裁 
[呼倫道防邊之計劃黑龍江]  
　　呼倫道宋友梅觀察以倫境東西北三面與俄接壤中貫東清鐵路華俄雜處人跡混淆加以興安各嶺久爲鬍匪巢穴非兵機靈通不足以資鎭攝惟設治新章兵備只准調遣軍旅似覺稍輕當此邊務吃緊之際更宜厚加權力日昨己呈請江撫擬將駐防各營歸道署節制以肅邊防兹聞少帥己批准照辦矣 
學務 
[又有藉學佔賣寺產者杭州]  
　　金華永康縣耆民朱根寳等日前具禀撫轅謂該縣劣生金寳華等藉創辦學堂爲名强佔敕建之法輪寺變賣田產得欵肥私請飭查辦追繳以維公益等語黨奉批云據禀金寳華假名辦學變賣寺產如果屬實豈該縣竟一無所聞合邑學界亦豈能默無一語察閱呈詞殊難索解仰提學司轉飭永康縣按照所控各節逐一查明禀復核奪並飭將法輪寺產撥充學費原案錄卷詳報 
[教育會請頒圖記常州]  
　　武陽教育會前擬就會規呈請提學使立案己蒙批准惟會規中尚有一二字句須加修改現己改妥呈請兩縣轉詳提學使懇其頒發圖記以便啟用 
[咨訂學堂統計新表安慶]  
　　學部日昨咨行皖省前頒各省學堂統計表及各項表式雖據各省陸續塡註到部然核其塡註事項而錯亂漏報者甚復不少兹又另訂表格式樣將所塡事項按照逐一註明應請通飭所屬學堂一體遵照此次所頒表式詳細塡明不得再有錯漏等因 
 
 

Page 12

 
 
朱中丞准咨後即札行提學司分飭遵辦 
實業 
[川漢鐵路全體辭職不准四川]  
　　川督批川漢鐵路總公司呈請總理職司人等全體辭職文云查該公司總理係前經公司會議公舉奏請准派之職其餘職司人等亦皆公司信用出力己久之人現在股東總會成立在即正資熟手亟宜遇事禀承本督部堂和衷商辦共襄路政幸勿稍存退讓之見 
[路校改辦高等工科杭州]  
　　浙江鐵路學校開辦己閱四年畢業者凡三次造就各生大半執業公司藉資襄佐今春開辦正科區分建築機械營業三部而程度以建築機械爲尤優暑假其内因經濟問題發生歸併上海實業之說嗣以窒碍太多經董事會决議繼續以竟全功兹聞營業科學生於年假時己届畢業湯總理己就商董事次定於宣統二年上學期起改稱高等工科學堂卽日呈請撫學憲轉咨學部先行立案 
[深山發現礦苗四川]  
　　川省鑪城東路與榮經交界之處中有百餘里深山曠野杳無人行日前邊務大臣委員前往勘路查得該處煤礦頗旺且有硃砂礦若能設法開採亦川中一大利源也 
[航業藝徒學堂之發起杭州]  
　　山隂會稽兩縣船户王紹堂等以現值預備立憲憲諭煌煌革除地方陋規本年諮議局開募亦有禁革差徭之公布而地方官廳錮於積習置若罔聞胥差之苛擾如故應請嚴飭革除並擬自設航埠公所集資創辦藝徒學堂環乞准予立案轉飭保護等情禀奉浙撫增中丞批云革除陋規本部院己不啻三令五申何以該兩縣差役尚復苛擾如果屬實亟應嚴禁至該船尸王紹堂等擬在郡城籌設航埠公所由衆船户按月抽集堆金設立航業公益藝徒學堂事屬化私爲公應准試辦仰提學司轉飭山會兩縣迅速查議禀候核奪並將所舉該公所董事曁學堂校長是否堪勝此任抑須會同紳商另行公舉所擬章程應如何改訂一併核議詳復飭遵 
[振興森林之計畫安徽]  
　　職商韓樹椿擬集資於皖屬境内種植柳樹桑秧各項森林以期推廣實業而闢利源刻己查照公司章程擬訂規則詳禀撫台核示立案 
雜記 
[寗棄官而入黑籍乎蘇州]  
　　蘇省禁烟公所刋發傳單云本公所此次奉憲諭飭調驗各員行將截數詳報上月己將查無住處各員按名上抄至今到省寥寥兹復查有並未具禀據稱回籍或稱患病或稱出外措資就醫尚有多員未經投驗爲特開具銜名再行上抄登報各員務儘於十一月内来所投到候驗逾期不再懸案以待即當開具職名彚案據實呈報但恐作規避論致干叅處再者部定新章凡己經调騐人員每三個月須具結一次如無人代爲具保難保無復吸情事應再調驗等因本公所前己登抄廣告至今此項季結尚未具送齊全爲再布告所有己驗各員儘於十二月初十日以前將應具切保各結送所彚案詳咨嗣後每年逢三六九十二四個月内按季將結送所核辦是爲至要爲特一併通知各員母再觀望自誤計開同知朱蔚然知縣金駿猷張峻基范襄鄧之秀朱壽柟直州判羅丙垣布理問方宗元府經歷施學瑞張成采胡廷珍縣丞張續璿兪樹型高士寅陳鍾祥主簿冷繼書黎慕堯巡檢張文瀾潘樹森從九馬琳書金兆奎典史馮維鎭 
[盜匪連刦四十五家駭聞温州]  
　　温州瑞安縣境盜賊蠭起居民惶恐兹將温州紳士李舟羹等公禀省台電文錄下瑞安縣境連刦四十五家盜風日熾民不安枕迅飭梅統領撥調防兵保護 
[署提學司丁艱蘇州]  
　　署理江蘇提學司夏劍臣之母周太夫人於十六日酉時疾終於大太平巷寓次定十九日未時大殮 
盲話 
[此亦風尚使然耶]  
具禀湼名也發電揑名也投函揑名也。此爲近来時有之惡風尚。乃不謂號稱文明圑體。講求公益公德之人。而亦有施此手段者 
或曰。彼何嘗揑名特事前未之知耳 
談屑 
[通俗教育之補助品）醒（]  
[說雷殛]  
時。當夏令。常有雷殛之患。是乃一種電氣之作用也。海面之水。爲太陽所曝。發散水蒸氣。其時必生電氣迨水蒸氣上昇天空。遇冷成雲時。電氣即蓄於雲内。電氣分隂電陽電兩種。彼此有相吸之性。含陽電之雲與含隂電之雲接近時。則互相吸引。必放火花而發爆聲。其火花即電。光其爆聲即雷嗚也。雷嗚之所以隆隆可驚者。又因雲邊之空氣亦振動而發聲故也。（電學中有一種發電。機以手旋轉其柄機中即發生隂陽兩電使其互相接近。時亦發微細之火花及爆。聲觀此可悟天空發生電電之。理）夏。日之雲。離地甚近並。有濕空氣爲之傳達。故電氣往往落地。且地内亦有電氣。萬一與天空電氣互相吸引。則。亦有落電之事。當其落地時。遇物必猛擊之。此即所謂雷殛也。層樓高樹高入雲際最易遭雷殛。故農夫在田遇雷雨時。因無躱避之處。每置身於高大之樹林下而猝遭雷殛又。洋房之高者其。屋頂必設避雷針。以避雷殛之患。針以銅爲之（外包白金一。層以防生。銹）插於屋預接以鐵線。線端繫一銅板置。於地内之水中於是天空之電氣即能由針經線達於地中而散失地。内之電氣若與天空之電氣互相吸引。則亦能由銅板經鐵線而自針端放出以是可免雷殛之患。然激烈之落雷。仍不得免焉。五金最易引電。故當雷雨之時。宜將身旁所有之五金物。悉數逺置以防其害）未完（ 
雜著 
[泖東草堂筆記]  
程子曰盡己之謂。忠朱子曰須是十分盡得方是盡若七分盡得三分未盡也是不忠。今之大臣。日以忠字教其下然於朝政之缺失顧。忌多而不敢盡言敢欺而不敢犯。則其所謂忠者亦朱子所謂鬼念大悲咒者歟 
程子曰論愈精微則愈易。差此理可以測量之事証之。隨指一魚曰此不出九十度直角其言必無誤用儀器測之。欲推其距逺分秒之差輒誤以數丈。葢籠統語易分。析語難也然。學不貴籠統而貴分析 
凡。物逼之愈近則反不見。如行千山之中。谿壑萬道。必高處立而一覽了然。然後可入。否則一入其中。四旁盡蔽雖。誤而不自知矣朱子晚年謂講學之。功不在向前。只在退後。鑒謂此也按此語可以悟處世辦事之道 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来稿 
[對於國民捐之意見）南京来稿（]  
嗚。呼瓜分禍。迫旦夕待。亡警電紛。馳舉國惶。駴𤍽心愛國之。士呼號奔。走乃於無法之。中而思倡集國民。捐以清賠欵爲抵禦之。策苦心宏。願薄海所。欽侍非病瘋發。狂孰敢出而異。議不知此。舉驟視之雖若甚。美然按之實。際殊屬無。益不惟無。益弊害實。多且恐愈因以速。禍敢冒不。韙縷析其由 
夫監理我國財政之。說並不在索賠欵。也當我國勢盛。時德相俾斯麥見我有。隙己倡瓜分之。議各國因之播爲政。論其處心積。慮三十餘年。矣今縱賠欵能。清而内治不。興民德不。進囂囂擾攘彼豈難以啟衅。乎况財力有。盡外欲無。厭而以强凌人。者更何求而不。得且歷年以。来賠欵之。數並無缺。解外人何遂至於坐索。也倘據約清還。三十九。年陸續攤。付化整爲零。民力尚可支。持一旦搜括償。清豈惟無補於。亡己先自爲騷。擾此國民捐之不可行者。一 
各省路礦外人亟亟强我以借。欵而我之無識士。夫亦多主張借外。欵特因國民爭。持踴躍輸。股阻而不敢。發今國民旣盡力於國民。捐則顧此失彼。即不啻迫國民使不輸路礦股。也路礦股無着借欵有辭。矣外人驟獲此大宗巨欵携回無。用非要求承辦我路。礦則逼我借欵愈亟。矣而所謂無識士大。夫以借欵償欵之皆可染指。也則主張尤力。焉人知借欵之足以亡。國豈如償欵即以促借。欵即償即借償之愈。易借之愈。多亦不至亡國不止。耳此國民捐之不可行者。二 
况。今民窮財。盡益以頻年荒。歉弱者轉乎溝。壑强者多爲盜。賊今倡國民捐。而欲各處輸捐者之踴躍。則必極言外患以爲鼓噪。豈知普通人。民無非以排外爲愛國。一旦激於義。憤欲捐無力。不捐不能。痛極而憤因憤尋仇。不得己而遂思一。逞於是盜匪乘之焚教。堂殺教。士庚子之。禍必至再見。各國興師問。罪吾恐雖欲如庚子之賠。欵不可得。矣此國民捐之不可行者。三 
夫以每人每日僅出三數。文其教甚。微原不爲。損不知各處市塲之金融機。關卽恃此每人每日之三數文爲流。轉今一日搜括盡。凈猝投海。外使之不復在中國流。通則今日盈天下之紙。幣果將以何者爲根據。乎是紙幣必將因此失信用。也人人持此無信用之紙幣以兌取銀。錢吾恐中國之錢店銀。行呼吸之。間勢必倒閉立。盡市塲牽。動内亂之媒。也此國民捐之不可行者。四 
且外人之徵收賠。欵非收銅圓。也非收紙幣也金。也往歳各省賠。欵解由上海易。鎊交兌鎊價必陡漲倍。蓰是時上海市面往往生。大恐慌而國民捐所。徵集者錢也銅圓也。銅圓易銀圓有折。銀圓易銀有折銀易金鎊又有。折在往歳逐年攤還。年年攤四千。二百餘萬除海關稅作抵外。各省攤派約。一千八百餘萬爲數。尚不過大其召恐慌己如此今。以三十年匀攤之欵。而於三四年間徵齊償付非達千。兆以上不可雖可减少利息而爲數旣鉅。鎊虧亦鉅二者尚不足。相抵况今所收集者又盡爲錢與銅圓由銅賀而。銀圓而銀而鎊其所虧折不更大乎此國民捐之。不可行。者五愛國。𤍽忱人所同有然激昻。慷慨敢作敢言多屬於我青年之。學生界是以國民捐從學堂。入手然後及於各界者殆爲此也不知天下至。不能生利者莫。如學生一年費用非出於借貸即。仰給於父兄。學生在學堂雖至奇窘迫於公義礙於。名譽固不可不輸。國民捐然其父兄不得謂非國民也則國民。捐亦必及之倘一。家有子弟拾數人人皆入學皆。不能自生利家長一。人不將獨擔十數人之捐欵乎則有子弟在學堂者。其。父兄必受此累將視學堂。爲畏途矣此又妨害於教育。前途者也此國民捐之不可行者六 
内地。風氣尚未盡闢愚民多誤指。學堂爲教堂近。年百貨貴生計艱市面流言。概歸咎於興學之捐欵所以地方或有捐輸之舉衆必曰。是殆又洋學堂爲之。也是愚民之。積怨于中己匪伊。朝夕抗捐毁學之案重見疊出無非以此今。國民捐又發自學界。章程所訂且有攤。派之議使。奉行一稍不善。則徧僻地方折。毁學堂之風潮吾决其必接踵。而起也此國民捐之不可行。者七 
夫辦捐而。至於攤派即不。得不借力於官國。民捐也而以官抑勒。之則樂輸而等於身稅矣自。庚子而後各省之所攤雜稅。名目繁多吾民。己不堪。朘削今更何忍於各種雜稅。而外復又驟增此文明之人頭稅哉在今日慷慨輸。將原爲義憤。一旦辦理不愼權盡歸官。則利之所在必將永著爲例。如軍。興時所創之釐金至今難革即其例矣自兹以後小民之力。或不能繳捐者則追呼勒索勢所。必至胥吏之擾其何以堪。將又成明季追比樂輸之弊政爲天下笑也此國民捐之不可行者。八記者按此條似屬過慮）未完（ 
 
 

Page 19

 
 
本埠新聞 
[重申公廨理案之定章]  
　　公共租界會審公堂訊理華洋詞訟以及租界内華民互控之案權限本極分明乃從前承辦之員辦理不善致多獘混復經瑞前升道與駐滬英總領事商定華民涉訟無論兩造是否住居租界總須以原就被分别移行飭遵在案兹爲時己久復有將租界外華民任意提訊之事昨經滬道蔡觀察杳悉特飭公廨寳讞員遵照定章妥爲辦理嗣後凡有移請協提人犯應先具禀到道核明飭遵勿得再有違誤 
[續誌緝私勇丁之騷擾]  
　　浦東緝私營勇丁至黄同發沙船上搜查鹽斤擊傷船夥並波累同泊之金源茂船夥季國華等報縣騐傷己誌前報昨晨本縣田大令親自渡浦至黄同發沙船勘明該船共有豆油七簍被勇丁等指爲私鹽將四簍戳破以致油己漏去尚有食鹽念餘斤己被勇丁拿去並無洋鎗遺在船上旋傳金源茂船主及黄同發研訊均稱並無洋鎗遺失在船之事大令察視無訛遂即回署 
[信義銀行儲蓄户之哀告]  
　　信義銀行儲蓄各户楊德魁蔡明德等三十餘人昨至道縣各署執香跪求請先將存案之現洋珠飾等項變價照給禀詞錄下爲領欵無期生計望絶環求先發以重民命事竊遭信義銀行倒騙儲蓄曾經迭次禀追奉批以商會移復不能於抵欵未還之前遽許拔償並行縣飭令紙廠股東將原抵押欵清償否則照案將紙廠拍賣分攤等因奉文之下驚駭無狀伏思儲户全體貧民小販居多誤信該銀行咨部立案之可靠圖便不權利積少以成多故非養生送死之資即節衣縮食之費其或孤兒無靠積錙銖以冀成家寡婦誰憐儲鍼線以期活命又有在鄉變產暫儲圖營業之謀来滬傭工偶寄便隨時之取雖是零星少數實關性命之危一聞紙廠拍賣分攤之信無不相對咨嗟怨聲載道甚至有號哭成疾憂急殞命者窮黎無辜奚忍使數十家之身命數十人之膏血一旦斷送於尹壽人之手雖死猶不瞑目况儲蓄與存欵緩急異情多少異數期分久暫利别分釐似不能合案併辦果待紙廠拍賣分攤恐時日正長其號寒啼飢之苦情更有不堪設想者况極貧儲户數祗三千餘金撥提存案之現洋珠飾等項按數給發又與先發鈔票之成案符合爲此瀝情環求電鑒恩准破格施仁提欵先發俾救民命而安生業 
[巡警局勒拆草房]  
　　閘北陸家莊鐵路附近一帶江北客民所蓋之草屋鱗次櫛比污穢不治前日巡警總辦汪觀察特飭四路一區黄正巡官會同鐵路張正巡官卽着各圖地保傳諭該客民等一律拆遷違干提究 
[公益研究會開會紀略]  
　　十七日下午七時城内地方公益研究會開第四年第一期常會由會員沈士翹君演講謂今日急宜研究且於本會宗旨最有關係者厥有五端一宜調查挑膏店使之逐漸减少一宜遍設通學夜館招收子弟入校補習一宜設立恤灾公所俾被火者暫時棲止一宜於翻砌街道時責成工匠按叚燃燈以免行人傾跌一宜建築衆姓公祠使無嗣木主皆有寄託之所云云至九句鐘散會 
城内 
[追還原贓]  
　　沈福壽前月樓下紅木店内有人囑配木架之磁瓶四個竊去藏匿由警局拘獲解縣收押在案刻己將贓追齊田大令即諭將沈傳案嚴斥開釋 
[道批二則]  
　　謝瓊禀批華人赴美經商近来美總領事頗爲注意考查較嚴兹查閱附呈之件不足爲憑仍難給照附件發還王厚福禀批此案現據廨員申稱二月間並無王厚福禀詞四月二十九五月初六七月十二等日三次具禀均經批飭呈驗摺據以憑訊追迄今未據呈驗等語来呈顯有不符該商簮倩洋商馬禮孫赴撫轅代遞節略現又飾詞来道具控殊屬刁狡姑寛甲斥着即檢出莊摺逕赴公廨呈驗候追毋得来轅混凟干咎 
[官事]  
　　淞滬厘局管庫委員布理問周鋈昨由蘇省奉督辦委解司庫洋欵来申到道禀知法廨讞員聶宗羲禀見 
南市 
[耆民交保]  
　　崇明龔合昌布店主虧負滬上鴻餘等莊欵曾經崇明縣詳請滬道飭知愼記船號俟該布號主所畸之金福增沙船来滬時扣封備抵旋被耆民沈翼飛私自提去荳油七十件由號夥虞輔德將沈扭至總工程局控追留候禀請滬道察核在案兹又據該號禀稱查知尚被提去油三十件一併請追昨日復訊沈供該油係各夥自帶向牛莊長隆泰買来有單爲憑其餘七十件俟向船主追還原價判沈交保限交憑單並限十二月初五日將油價繳還該號具領 
[查見眞贓]  
　　住居朱家弄之董孔嘉失竊灰鼠皮衣一件及自鳴鐘等物次日見該皮衣被沙塲街金竹亭之女穿着身上向論口角扭至工程局控告女供衣由董之妹所賣出洋購来判女交乃父領回候查皮衣給董具領 
[曾否誘匪]  
　　車夫宋屬侯之媳日前私逃出外疑被北市九華樓酒館夥孫振惠所誘當將孫尋見閉於空屋内逼令承認後由孫妻劉民報知西區解至工程局訊究孫不供認判交保限令帮尋 
閘北 
[紏衆尋釁]  
　　江北人顧良前日將陳大元扭至四路一區控稱陳前代伊兄陳二担保車租洋十七角向討不服反被搶去帳簿一本並被毆打請爲究辦當奉黄正巡官諭陳交保清還詎陳保出後反紏多人與顧爲難昨顧復投局申訴巡官飭顧暫退候着保交案再行訊究 
[積欠房租]  
　　管門人孔慶龍控租户姜桂卿積欠房租洋十八元昨經四路一區黄正巡官傳案訊明判姜交保理處 
[遽爾興訟]  
　　昨有談家宅卿人張雲保張生泉二人因細故口角扭至四路一區控訴經黄正巡官訊明申斥判交地保談揚宅長談土南帶出了案 
英租界 
[提前訊理]  
　　明日爲西歷一千九百十年之元旦日公堂例湏停訊是日適值星期六係德領堂期德師副領事恐捕房瑣案積壓先於昨晨蒞廨會同寳讞員將明日應訊各案提早訊理以示體恤 
[不擔責任]  
　　德商瑞記洋行控漢口分行買辦孫文卿不理虧欠銀二萬餘兩一案昨日午後由廨復訊原告洋人延律師滿斐到案請追旋據担文帮辦費烈律師上堂譯稱本律師爲保人李厚禧代表孫於西歷一千九百零四年至瑞記洋行爲買辦由李擔保出立合同一年期滿後展期續辦原告未向保人直接知照未便担任判孫仍還押候原告將帳據呈案核明再訊 
[產婦病死]  
　　朱陸氏因犯拐案由廨收押嗣因分娩改發棲滬所詎該婦產後病重醫治無効昨日身死所董即函知公廨寳讞員飭保報縣蒞驗 
[勿再賣娼]  
　　毛林氏控視王氏索詐行兇一案昨由捕房解廨復訊據毛林氏供王氏將氏之長女雲香押入王陳氏妓院賣娼向論被毆訊之祝王氏供詞含糊判押女所三月女交原告領回以後不准賣娼 
[補傳人誣]  
　　源豐潤號控沈炳奎將寳德 
 
 

Page 20

 
 
莊假票騙貨一案昨由捕房將沈解廨復訊判沈仍還押候補傳人証再訊 
[串竊金飾]  
　　天津婦人鄭景氏夏朱氏等控劉六子劉何氏夫婦與韓永朝串竊金飾一案昨由捕房將各人一併解廨復訊判劉夫婦分别各押半年韓從寛交保開釋 
[女孩迷路]  
　　女孩了頭前日在北四川路徘徊啼哭由某西婦送入捕房是送公廨盤詰據供漢口人年八歳隨親来滬判暫留公廨候懸牌召領 
[强搶金釧]  
　　匪人兪友福前日在虹口武昌路搶取盧阿卿金釧被捕追獲昨解公堂訊實判押兩月 
[私賣洋烟]  
　　鄭阿松在虹口私賣洋烟由探查獲昨解公廨請究判罰洋十元充公烟具銷燬 
[原告未到]  
　　王瑞和控劉少堂竊取現洋五十三元小洋五百角烟灰十六兩昨由包探將劉解廨讞員以原告未到判王仍還押候下禮拜二訊核 
[請懲拐匪]  
　　馬和尚與王老大婆串拐倪黑龍之小孩由探將馬拘獲王老太婆與孩亦　上海縣查獲己誌前報昨晨倪復到廨請爲嚴辦並禀明在縣領孩情形王襄讞商之西官判馬還押候下禮拜四再行訊辦 
[賊秃收押]  
　　僧人禪月竊得馬鞍等物携至租界圖銷被捕查獲昨解公堂訊明判押十天贓存捕房候認 
[控追欠欵]  
　　章恆潮控洗阿更欠洋五百元不還昨由公廨傳案過堂候訊 
[容留幼女]  
　　濟良所昨解幼女招弟到廨請訊據供年十歳在香粉弄高陳氏所開之雉妓院内父母均在鄉下李襄讞商之美海繙譯官判女暫留濟良所候查明有無父母再核鴇婦高陳氏收押女所一月 
[如何料理]  
　　鮑怡三控張蘭方與己閉慶豐厚號股東何縵伯騙取值洋五百餘元之綢縐一案張己保釋何押候查辦昨由捕房將何解至公堂請訊據供現己由張在外科理判何仍還押候下禮拜二訊核 
[覊押雉妓]  
　　雉妓王金寳王愛寳在途拉客昨由包探傳至公廨請究判一併發押棲流所一禮拜 
[誑騙無憑]  
　　夏順記控鄭友山騙洋四十元一案昨由捕房將鄭解廨復訊仍無實據判鄭交保候查明再訊 
[勒限回國]  
　　無領事管束洋人伊琴多六耳因案逐出租界兹又潛来被探查獲昨送公廨請究判限三天乘輪回國 
[何嘗行兇]  
　　某洋人控馬夫陳裕春行兇等情昨由包探解廨陳供與之口角並不行兇判陳交保候查明再核 
美租界 
[縣令驗屍]  
　　木匠虞掌掌跌斃報驗己紀昨報前日下午上海縣田大令到塲相驗仵作喝報因跌破太陽穴致命身死當由屍屬投案求免發封自行棺殮大令准之 
[彼此無心]  
　　某日人在吳淞路九百七十六號開設新古松田蓆店昨因此鄰顧祥記木作在後樓窻上傾潑面水適該日人在廚房内切肉水濺其身不及放月赶至該木作理論鄰居見之大駭疑其持刀尋釁恐釀巨禍急喚巡捕將兩造拘人捕房經捕頭詢明均屬無心一併斥擇 
[追獲搶匪]  
　　昨有匪徒李阿根在北四川路某里内搶取韋姓女孩之金環被捕追獲送入捕房押候究辦 
[俄人被控]  
　　住居百老匯路之某俄人因案被人告發昨經俄領事出牌派西採克羅香提獲押候究辦 
[圖賴工資]  
　　百老匯路某俄人家傭婦李王氏投訴捕房稱被積欠工洋向討恃蠻捕頭飭赴俄署控追 
[深夜賣酒]  
　　西華得路二千六百十四號某姓葷粥店深夜賣酒被捕查悉禀請公堂傳案訊究 
法租界 
[追還身價]  
　　震澤人沈邱氏前挈刁姓寄女来申由高友廷邱正榮兩人作伐嫁於粤人鄭榮生爲妾計得身價洋三百和十元媒金洋四十元過門後被刁氏之本夫龔炳生得悉追蹤来滬控奉公堂判將刁氏給本夫領回鄭所出之身價着赴震澤縣訊追在案前日鄭又將邱氏扭案禀稱當時娶刁氏爲妾彼等謂是處女今旣有本夫則係串騙務請將身價追還質之邱氏供稱願還身價求請寛宥判交保限將身價交案免究 
[工人貪小]  
　　捕房所雇之工人周金根前日見有魚販被拘收押帶有鮮魚多尾周因貪小私携若干尾入内嗣被值差捕頭查知以周不應私取案犯之物當即解廨請究判押七天以儆 
[欠租避匿]  
　　鼎興小客棧虧欠精益公司房金棧主避匿收租人錢允甫前往索取棧中人俱諉爲不知故即具控公堂諭候飭傳棧主訊追若避面抗傳准將生財拍賣抵欠 
[累及家屬]  
　　李瑞芳之子連生年甫成丁不務正業日前出外不歸查無蹤跡當將同伴之唐順生扭廨控請着交唐極口抵賴並不與之爲伍判押候查前日復訊問其家中尚有何人答稱父母俱全惟申地並無熟識之人判仍還押候傳家屬来案再核 
[瘋子胡閙]  
　　吳雲生形似痴顚在途胡閙當由巡街揷拘送公堂請爲安揷判送室醫治候傳家屬認領 
通俗談（東吳） 
中國人好保護死人此爲最不可解之一事 
數人金買一棺木數萬金營一坟墓其耗費私財者無論矣上海號稱開通之地而一圑體成立必營殯舍必辦運棺檢骨等事必有歸正首邱安妥亡魂等種種名目 
今則明明研究地方公益之圑體且欲建立公衆宗祠爲無嗣木主謀寄託之地矣此亦可謂關於公益者耶 
嗚呼我見城廂内外肢體殘毁求告無門者多矣何不幸而爲此輩之一人又何幸而爲無嗣之死人 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏安徽師範學堂初級簡易科畢業請奬摺]  
奏爲安徽官立師範學堂初級簡易科畢業照章請給奬勵恭摺仰祈聖鑒事七月二十日内閣抄出安徽巡撫朱家寳奏師範學堂初級簡易科學生事業照章請奬一摺奉硃批該部知道單併發欽此欽遵到部原奏内稱安慶官立師範學堂所設初級簡易科於光緒三十三年二月開辦前經分别奏咨立案現據署提學使吳同甲詳轉據該學堂監督呈稱初級簡易科至三十四年年終肄習期限己滿二年舉行畢業考試將所得分數列爲表册計取最優等七十四名優等四十六名中等一名擬請照章給奬前来覆查該學堂開辦以来管理教授均尚合法學生亦能黽勉求學查定章初級師範簡易科由官設立年限在二年以上成績優長者得請奬勵此次該學堂畢業懇請照章給奬以資激勸等語并據該撫咨送學生履歷分數表册到部臣等查該學堂畢業請奬核與定章相符除考列中等者例不給奬外所有列入最優等之張汝言方國屏吳在新楊繼誠丅价員歐陽孔銳李祥王理銘蔣大爲張學翰葛潤珸王炳炎章其煥劉永燊黄彥邦許魁昌邵兆夔牛志清汪澤姚毓松歐陽良金王明金鵬翔楊乃毅葛夑封胡汝霖彭坦劉灼張瓊英林廷瑛張同庚蘇澤芳李摛藻汪計六徐學詩盛兆恩孫奎曹秉燮王士吉張廷颺江鏡人姚有章胡有章李五弼劉金波王錫来李芬江孔修汪掄元韋炳刊董萬孚戴錦標周慶餘徐寳樹陳懷德劉昭熙杜維桂胡肇國金淦王尚賓刁澤鐘陳藻姚培芳程世鑑吳克濬王寃何治廷楊栗庵夏鼎彝史建中周汝治姚能惠金作礪楊傑英等七十四名應比照初級師範中等奬勵擬請作爲師範科貢生以訓導用令充小學堂及程度相當之各項學堂正教員俟義務年滿以應升之階儘先升用列入優等之来振清徐谷蘭張采芹劉金三洪經程佐廷萬世慶柏文佐許宜春鄭炳熊張傳烜朱耀斗章取材翟翊同羅亨淵湯臣尹馬殿英馮錦文馬昌鼎孫祖熙鄭鴻臚余必昌劉裕國程崇洛朱行敏何質甫戴壽芝許家鉞金獻書丁錫祿姚厚鑑夏育萬汪玉森王啟禹劉原溥江舫江鵬李維堃潘祖蔭黄中黄鍾毓郝忠楷徐念先姚能忠劉淦如牛聯芳等四十六名應比照初級師範下等給與及格文憑令充小學堂及程度相當之各項學堂副教員俟義務年滿作爲師範科貢生奬給訓導銜以資激勸如蒙兪允即由臣部行知該撫遵照辦理所有安徽師範學堂簡易科學生畢業請奬緣由謹恭摺具陳伏乞皇上聖鑒謹奏宣統元年十月二十九日奉旨依議欽此 
要件 
[汕頭現勢調查（續）]  
粤省漁業地域以東部地方爲其主要自南隩以下若雷廉瓊三州海面皆漁業要地而北海口外接近廣州灣一帶尤爲重要今按漁船出没之島嶼舉其重要者如左 
一覔岩島（瓊州漁船之所萃）二林康島（瓊州漁人汲水之處）三克巴港（東北風時大漁船避難之處）四大羅鼻五海郎澳六光島七潿州島八南海島（在瓊州南魚類甚多）九青馬島（在澳之東漁村所在十官幅十一白沙十二保清澳（澳之周圍有大漁梁）十三東澳（天氣險惡之時漁船集此）十四白瀝島（魚村所在）十五橄欖沙十六寛河十七龍穴平灘十八江海灣（天氣清朗時漁船集此）十九碣石鎭灣二十漁翁島二十一嗎嶼（四周多漁梁）漁人之數難得其詳大約潮州府屬各縣之沿海漁民及韓揭兩江之漁民合計二三十萬加之惠州府屬之沿海漁民應有五六十萬漁船大小合計約及萬艘 
汕頭附近無工業可言惟嘉應州之土布（用印度棉紗與土紗混和製成）潮汕睡布（用海南島潮陽臺灣輸入之蔴製成）潮州之藍靛潮州南數里楓洋地方之陶器差爲可觀汕頭本埠原有製造砂糖廠近因洋糖充斥日益衰退惟附近各地植蔗者尚多若普寗縣之南境惠来縣之北境及南海岸潮陽縣海門左近皆是也此外天產惟嘉應州西北境潮陽縣中部之烟草爲其重要之特產苧蔴出產無幾近時添種輸向暹羅者其數日增亦將来可望之出口貨也 
其金融機關除外國銀行外有銀莊票號官銀號等銀莊之直接滙兌以香港上海新嘉坡三口爲限其滙至北方及長江一帶者則直滙上海其滙往南洋各島者則直滙新嘉坡其滙往安南日本則直滙香港由此等地再行轉滙其滙票各等名色如下（一）油滙香三天票（二）汕滙申十天票（三）汕滙叨三十三天票（四）香勞卑票（自香港滙至印度）（五）香司令票（自香港至英國）（六）香申電票（七）香叨電票（八）申滙汕票（九）叨滙香電票（十）叨滙申電票 
銀貨及銀塊市面所積無多且價值高低時有不同於商人交易不甚便利則又賴銀莊之銀票以濟其窮銀票之價高低有定永不變更故可爲物價眞正之標準又可省現銀授受之煩誠市面所不可缺者 
官銀號者亦名海關銀行卽設於海關所在之地凡稅關出納即以是爲之機關銀莊有緩急亦以是爲通融之根據焉今油頭之官銀號即附設於源豐潤之中源豐潤以是而有汕頭一埠中央銀行之資望蓋當地稅關所入每年不下二百萬兩盡係現銀在銀貨無多之汕頭出售此宗現銀可以抬高價值而值各銀莊窘急之時又可與爲融通故得利既多而位望亦由此而隆焉 
汕頭爲南方第一要口船舶出入如織國外貿易駸駸日盛其額駕厦門而上之惟近年銀價下落米榖荒歉故較爲不振然去年輸入貿易額千七百九十三萬九千餘兩比前年己增四百餘萬兩輸出貿易六百零三萬七千餘兩比前年己增五十餘萬兩矣 
輸入貨中向来最著者爲洋面綿紗石油石炭麥粉米火柴阿片海產物砂糖金屬及雜貨而洋布以英美義所產爲主綿紗以日本英國印度所產爲主石油以美及斯馬特拉所產爲主麫粉以美國所產爲主火柴以日本所產爲主阿片則来自印度石炭則来自日本英德及澳州（内以 
 
 

Page 27

 
 
日本炭爲最多）米則来自南洋及義法美各國砂糖来自香港雜貨来自香港日本金屬来自英德日本 
輸出品之最稱重要者竹及細製竹器陶磁噐土布及靴魚類果實及糖果夏布赤白砂糖及烟草等其竹及細製竹噐則輸向香港南洋各島新嘉坡俄國日本等處陶磁器則輸往暹羅香港新嘉坡日本俄國太平洋尚岸其魚類則輸向香港並及歐洲各國其果實之輸出則逺及朝鮮夏布輸向香港新嘉坡日本朝鮮烟草則輸向南洋各島並及歐洲各國 
小說 
[社會小說自由女）四十六（]  
　　第十二回　聯眷屬喜賦小星詩　結全書詮釋自由女 
到了明。天江鏡波和左瑶瑟果然竟成眷屬。深情似水密意如春。也不必去說他就是嚴景羅吳夢珠兩。個聽了江鏡波的話兒果然選了個風流佳婿結了婚姻又把江鏡波的話。兒逢人勸導居然有許多。人被他勸得醒悟起来。自此以後廣東地方的風氣。竟好了許多這都是江鏡波苦口勸人的功德。看官們且。住在下做書的說了半天究竟這個自由女。是什麽東西。原来這個自由女簡直就是個變法改良的妓女。貧苦人家的女兒。進過半年三個月的女學。堂犯了規例斥革出来就把自己的小。影交給珠江第一樓的。侍者呌他掛在。壁上平日没有事。情的時候這班自由女三三五五的跑。到珠江第一樓去躱在那飯廳後面。的密室裡頭偷看外面的。来客若有自己的。家人親戚在内便躱著不肯出来接。著了一個有錢客人便。也要和妓女一般的大大敲一下竹。槓還有那一種大。家閨秀錯聽。了平等自由的邪說。滿心要想做個自由人恐怕把自己的小影掛在飯廳。上被父兄看見了。不是頑的便把小影交給侍者。叫他好好的收藏起来要是遇著個有些来歷的人侍者方才肯拿出来給他觀看揀中了那一。個還要把自己的小影帶過去。給這位小姐看一看。要這位小姐也看中。了這個男子方才肯。和他相見。不是和那尋常的自由女。一般不論什麽人。都可以叫他的所以那位柳。太太哄騙嚴景羅。和吳夢珠的時候。預先串同了兩個少年男子方才把他。們哄了出来像這。樣。的人廣東人都。把他叫作自由女在。下做書的便借著。他這個自由女做個書名英現出金 
看。宮們有没有到過廣東。不知道這些事情的。一定不信在下的話兒一定要說在下是空中樓閣。信口雌黄但是這部小說的。緣起是在下做書的一個知己朋友在廣東住了多年回来。向在下親口說出来。的直說得有憑。有據有色有聲在。下是做書的便依。著他口中的話兒敷衍起来編成這部小說却没有撤一。個字兒的謊。在下做書的並不是無故罵人但願那班自由。女看了在下的這部小說一　個回頭猛省改過知非那就不負在下做書的。一番針砭社會的意思了在。下寫到此處不免就把這幾句話兒做個全部小。說的收塲以後再有别的新聞待在下再。来饒舌如。今却暫時告别諸公了）完（ 
國外新聞 
[横濱火灾]  
　　十七日東京電云横濱海邊東方御所旅館屋昨夜忽兆焚如燬屋三所幸經美德水手帮同撲救始將該旅館保全 
[日俄鐵路將互通輸運]  
　　滿洲日日新聞載稱日俄鐵路互通輸運合同己經日政府批准来春卽將實行 
[澳政府禮待吉青納]  
　　十七日倫敦電云據澳洲雪梨電稱澳政府擬以國賓之禮欵待吉青納將軍俟談將軍抵雪梨時將欵以公宴並在國會舉行歡迎禮 
[巴黎市政局將募公債]  
　　十七日倫敦電云法國國會己准巴黎城市政局發行公債劵英金三十六兆磅以充辦理巴黎衞生及修飾外觀之經費 
[英員擬揭發海軍弊端]  
　　十七日倫敦電云英國聯合黨撲資茅候選議員裴萊斯福君申言如海軍各務不從實整頓則擬將各弊端揭發云 
[英國海軍繪圖員被控]  
　　十七日倫敦電云英國魚雷船佛郎號有繪圖員名洛爾潭者近因事被拘旋在其家中抄出極精確之圖案八十幅此圖一經示人則英國海軍無線電報之秘密可以一目瞭然並抄出軍艦圖樣五張該員現己解往裁判所審訊 
[英國黨首病愈]  
　　十七日倫敦電云英國聯合黨領袖貝爾福君患病己愈 
[土召駐英使臣回國]  
　　十六日柏靈電云士爾其政府因國會討論字斐萊斯河及鐵格里斯河兩處航權讓歸英國公司一事爭持不下大局摇動特召駐英大使土斐克巴沙回京磋商一切）以上譯字林報（ 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
