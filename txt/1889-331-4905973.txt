# 1889 - 331 - 4905973

 

Page 1

 
 
[貴物助賑] [  申報館恊賑所謹啓]  
　　昨日本舘恊賑所接得佩之大善士手言并白玉烟壺瑪瑙烟壺墨珀烟壺翡翠笛頭白玉笛頭漢玉手釧白玉如意頭白玉長方掛各一件小方勒兩對囑爲變價彚入賑捐本舘祗領之餘敬代災民九叩首遥謝隨託玉器鋪從公估價計值鷹洋十六元伏望諸君子慷慨解囊速臨購取庶幾楊枝一滴得以灑遍蒼生乎 
[本館經辦江浙賑捐啓] [  申報館謹啓]  
　　　　匝月江浙兩省紛紛報災困苦情形不堪　狀而浙省爲尤甚本舘現　經收捐欵先其所急一俟集有成數擇要往賑四方仁人君子　　　浙兩省歴年辦賑之勤勞捐助之踴躍而此時灾近剝　當必有惻然動念者請卽將捐欵送交本舘掣峯收條隨時登報以昭信寳一面　解　　妥爲散放早辦一日多活數命不勝盼　之至 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸　川集三元四　氏說文二元養雲試帖二角四小學韻語一角五杭寸六才一元如欲買者請至三馬路申昌書畫室汲本帳房均可此佈 
[泰西教法四]  
　　古語云少成若天性習慣成自然弟子一舉一動全賴師長提撕則爲之師者其所繫不棊重哉泰西當日亦有粗識文字上不能博功名中不能通貿易下不能爲農工聚鄉村之童蒙而教育之以爲餬口計名爲教人實以誤人蓋必先有帥資然後可爲弟子法約而計之其端有九一親愛童穉凡孌婉總角之輩視之如己出所謂衆人之母是也二性情和平無厲色無疾言非有大過不加斥責所謂春風入座是也三愉快蓋弟子之心思易滯使爲師而鬱悶無聊則其心亦因而不暢必也手舞足蹈令學者甘而忘苦樂而忘憂則學問之進益有出於不自覺者矣所謂鼓之舞之以盡神者是也四勤謹今之教人者一日之中朝考夕稽未始不誨之諄諄然不過奉行故事苟且塞責弟子在前則威懔夏楚不敢請業請益弟子退去則甘列冬烘直如不識不知譬如大匠誨人但與以規矩準繩至其中曲折奥妙漠不關心縱學者大資明敏吾知其亦難爲方圓平直矣夫百工之事且然况爲學乎必也爲師者口講指畫隨時教誨凡讀書習字作文等事不啻任之於一身庶學者得循途而進也五耳目聰明蓋童子無知每以欺人者自欺必也明目達聰學者讀書有一字之誤而耳無不聞舉筆有一畫之錯而目無不見卽烕儀動作偶有一端舛錯不啻預知於未覩未聞之先則函丈之前凛若神明尚敢自欺以欺人乎六學問淵博凡天文地理及一切格致之學無所不備一旦爲師直不啻太倉之粟一任取携固有不盡不竭者矣七妙於言語世固有文章學問非不足爲人師而訥訥不出明於心而不能宣於口其何以令弟子心領神會乎善爲師者當講論之際正言不足則喻言之文言不足則質言之咏嘆之不足則長言之使無味之言亦覺有味有不聽而忘倦者乎八自行束修以上者非吾弟子乃吾子女也子女承吾產業弟子傳吾衣鉢子女不教而產業雖保弟子失教而衣鉢無歸其分殊其情一也安得不盡心教之乎九樂於教育天下事順其性則易逆其性則難如樂於農者不願爲工樂於工者不願爲農人情大抵如此故必以教人爲樂事有諸己卽欲公諸人縱舌敝唇焦　不厭不倦一若天之生我端爲教人而設以先知覺後知以先覺覺後覺原吾分内事云胡不喜云胡不樂夫如是然後可以爲師或曰此九者固爲師所不可少矣然何以得其人乎曰有國家者必思一術如考試然由鄉而邑由邑而郡凡見出類拔萃者令入國之大塾學爲師或一年或二年學成而遣之四方以教人昔泰西諸國用此術以育人材多士濟濟皆足爲國家之梁棟此國祚之所以日增月盛也中國今日凡通都大邑特設學墊以習文武在天津如武備學堂電報學堂水師學堂圖算學堂雖所學不同要皆所以奮武威也至於揆文教者則如天津之博文書院北京之同文館令諸生兼讀西書習西字通西語蓋爲異日出使外洋計耳然諸塾雖備而蒙師闕如豈知天下事皆由小以及大蒙師其可忽乎哉抑又聞之種樹類培佳子弟蓋喬木之茂盛也或高千仞或大十圍無不謂其楨榦可以干霄枝葉可以蔽日而不知全恃乎纎細之本根倘本根失其培養而楨榦立見其枯槁枝葉亦見其剝落矣尚得謂之喬木乎天下之隆盛也千里一聖百里一賢鮮不謂是一家之光一國之福而不知全恃乎無知之童蒙倘童蒙失教家且無以爲家國且無以爲國尚得謂之天下乎是故家視此爲成敗國視此爲廢興天下視此爲治亂厥惟蒙師 
[本館接奉電音]  
　　昨由京友電傳上諭五道敬謹譯登○十一月初九日奉上諭本日廂黄旗满洲帶領引見之候補五品京堂志勳着以四五品京堂補用工部卽補郎中志崇着仍以本部郎中卽補欽此同日奉上諭前據御史德蔭奏通倉匪徒赶京營謀將旗漢俸米移至通倉開放希圖漁利一摺當令户部查奏兹據查明覆奏各項俸米向分二倉通倉支領遇有應得變通之處該部必須專摺奏明奉旨允唯後方能辦理不特倉塲衙門不能擅專卽户部亦不能遽行攺劄豈花户人等所能十預　項倉塲衙門並未咨部攺劄倉匪何所施其伎俩至歴届撥振之米皆係粳　並未動用白糧與通倉盈餘毫無關涉該御史於各倉情形均未深悉憑空臆揣語多隔膜所奏着毋庸議欽此同日奉上諭户部奏遵議楊　濬奏請將解清甘肅新餉各員分别奬叙開單呈覽一摺甘肅新餉關繫緊要所有掃數批解各員自　酌量奬叙河南布政使劉瑞祺着賜給一品封典江蘇布政使黄彭年着賞給頭品頂戴署湖北鹽法道惲祖翼道員翟廷韶錫璋署湖南鹽法道謝廷榮道員但湘良均着賞給二品封典江寍布政使　振褘安徽布政使阿克達春前湖北布政使蒯德標前江蘇布政使易佩紳前江西布政使李嘉樂前署陜西布政使李用清署陜西布政 
 
 

Page 2

 
 
使曾龢兩淮鹽運使福裕廣西河東道邁拉遜湖南糧儲道呂世田道員朱之榛吴承敕均着交部從優議叙四川布政使崧蕃江西按察使瑞璋四川鹽法道延煜江西督糧道鄧蓉鏡均着賞加隨帶二級前署兩淮鹽運使升任貴州按察使田國俊四川成綿龍茂道承厚道員夏晟劉鎭章玕吴炳祥張興留　着賞給二品頂戴四川山東道伊拉通阿道員文天駿均着賞給三品頂戴兩江總督曾國荃盛京將軍裕祿四川總督劉秉璋閩浙總督卞寳第雲貴總督王文韶湖北巡撫奎斌江西巡撫德馨浙江巡撫崧駿江蘇巡撫剛毅順天府府尹陳彝河南巡撫倪文蔚陜西巡撫張照均着交部從優議叙以示鼓勵該部知道單併發欽此同日奉上諭御史何福堃奏各省請調被議人員應分别准駁請飭明定章程等語着吏部議奏欽此同日奉上諭御史何福堃奏海防捐輸减成宜分别辦理一摺着該部議奏欽此 
[日下紀聞]  
　　吏部示所　籖掣國史館漢謄錄鄭恭關鴻藻溤如京劉富曾殷詵曾在衡陳廣濟尹廷拜籖掣會典舘漢謄錄陳偉騏左楨倪曾科何乃鎣籖掣方略館漢謄錄梁在彥王秉懃等限五日内取具六品以上同鄉京官印結塡寫履歴親供親身赴部騐到有執照者携帶呈騐勿違○内閣满票簽處爲傳知事准内總管佟祿傳旨皇上於十一月初一日還宮等因所有在廷王公文武二品以上官員均蟒袍補褂於是日在西華門跪迎　聖篤應行傳知各衙門一體遵照○值年旗爲咨行事准兵部文稱所有八旗满蒙漢親軍前鋒護軍等營有無委頂色　騎校親軍校前鋒校護軍校例於年終查明造册彚報本部以憑覈辦歴經照辦在案本部現在查辦本年年終奏題各案所有　項四校應咨值年旗轉行咨查等因到旗理合分咨各旗營查明有無委頂色驍騎等校務於文到五日内自行咨報兵部以便覈辦景運門爲咨行事所有兩翼前鋒營八旗護　營官兵拴養察哈爾馬匹月支馬乾應於年終彚奏核銷以清欵目而重餉項歴循辦理在案今光緒十五年十營官兵所拴此項察哈爾馬匹數目及每月支過薪乾銀兩數目繕單逐月開註明晰鈐葢印信務於本年封篆以前咨報本檔房以憑彚奏請銷○内恩豐倉倉達等於十月三十日齊集該倉騐封開門放給内廷各項各他坦首領内監蘇拉等應支七八兩月口分老米計共一千數百石以大車裝載沿紫禁城出東大栅欄向各糧店碓房欄賣每石售松銀二兩四五錢○管理善撲營伯邸諭知左右兩翼印務翼長等現在天氣嚴寒善撲官兵自應勤練貫跤所有本營止副委教習頭二三等以及學習善撲官兵並硬弓騙𩥮官兵卽自本月起每逢三八日左翼官兵在大佛寺本翼廠内右翼官兵在當街廟本翼廠内由該教習教練貫跤以備本年祀竃明正烟九日皇上親覽○廂紅旗護軍統領芬爲知照事印房呈稱本旗現在並無已選未選官缺爲此知照貫承辦廂　旗護軍統領處杳照可也○神機營總理營務處爲檄飭事所有馬步各隊官兵拴養各馬現奉王爺鈞諭於十一月初一日早齊集本隊練兵廠内以備委員分往各廠内點騐勿違 
[連日失火]  
　　上月晦日二更後江西德勝門外失愼延燒棚店三十餘家次夜三更陳家橋又失愼延燒小店七十餘家其起火之由聞皆因賭博所致一則遺烟灰於茅草中一則掛燈檠於破壁上起初人不介意迨火己燃發則措手無及矣惟德勝門外皆小本營生之輩尚易救熄陳家橋雖亦爲零星小户但逼近朱蔡二巨室又緊隣塘堘上之大鋪當火之燎原也殃及公館三四家朱蔡以有風火牆得免　厄事後被火各貧户均向火塲大哭朱姓幸闔家無羔每人給錢三千文受者均念阿彌陀佛其感激之　可想而知矣 
[已丑恩枓江西武鄉試題名錄]  
　李龍光弋陽　姜思齡上饒　楊鳳章上饒　楊錦陞南昌　徐光斗鄱陽　陳錦榮臨川　詹作鵬玉山　劉成龍南昌　余　光廣豐 
　詹兆林弋陽　張洪成貴谿　羅　璜撫州　吴振國安仁　徐允中玉山　林祥青萬安　劉占元南安　廖維垣寗都　許鵬祥鄱陽　 
　鄒文龍豐城　李元彪靖安　戴兆鰲武寗　羅承恩宜黄　余　鈞鉛山　張家玉南昌　徐作梅新建　謝甘露瑞金　孔謝賢寗都 
　談兆鰲新建　劉炳榮廣信　黄定魁崇仁　梅鴻賓宜黄　樊雲虎南昌　邱士達撫州　宋占鰲寗都　温揚雁安義　桂　林德安 
　周　翰湖口　余壽祺南昌　程　先萬年　鄒師筠崇仁　萬兆年分宜　周中其廣信　鄧文鳳南昌　熊承非豐城　宋夢龍奉新 
　李濟川義寍　艾定賓臨川　倪見陽安仁　徐龍賓德興　倪春芳饒州　戴允中餘干　汪定魁樂平　金拔魁高安　李頤興上高 
　喻子名袁州　黎增亨萍鄉　謝國鑫萬載　周文球德化　楊照興清江　金樹洪安義　宋靈傑新喻　喻玉堂泰和　彭樹聲武寗 
　王　鵬武寗　李飛鵬玉山　黄　兆萬年　鍾巡元上饒　陳　鍾雲都　李辰標雲都　曾榮光雲都　謝朝林興國　皮　垵清江　 
　蔡元升南安　陳榮章石城 
[吴中籌振]  
　　本年蘇松常鎭太各屬苦雨成災禾棉盡萎茅檐蔀屋生計全無各大憲痌瘝在抱剛大中丞札委前署臬司朱竹石廉訪督辦長元吴三縣賑務至吴江震澤則另委錢君研觀察爲總辦宜興荆溪則委沈旭初觀察爲總辦一切章程務期斟酌盡善省中　於初五 
開局籌賑除督辦外另延紳士吴誼卿太史程藻𤲅太守潘濟之中翰謝綏之大令襄理其事大令久於賑務更爲熟悉情形吾知各災黎當咸鼓舞歡欣如獲再生之慶矣 
[東報譯登]  
　　有客自長崎譯示日本新聞云山階菊磨親王年纔十六相貌端妍日皇命往泰西遊學遂帶海軍少佐片岡七　家人香川秀五郎於上月十三號由横濵附德公司船至神户十五號抵西京禀辭父母翌日返神户乘原船至長崎旣至縣廳以下各屬官員均坐小輪船出口迎迓親王接見之下旋卽登岸暫駐今町緑屋有頃命屬員導遊公家園諏訪神社等諸勝地午後四點鐘時乘船赴香港轉附德公司船往德擬學於威利魯海軍學校大約明年正月八號可抵柏靈須閱十年然後回國云○對馬係海中蕞爾一孤島然爲日本水路之鎖鑰與朝鮮對峙關係非輕當明治維新之前幾爲俄軍佔去日軍與之小戰始得收回及前年英國佔取朝鮮巨文島俄國新報謂欲張國威必須佔對馬島俾足與英軍相抗俄政府極嘉善之嗣英軍舍巨文島俄人之志遂寢彼時日政府得此消息不敢懈於防備特設警備兵隊駐紥島中更築砲臺以資禦敵今年日政府攺正新條約中有許各國人民雜居一欵俄人遂準備購買對馬全島嗣新條約延期互換俄人不覺大失所望據云俄國已預計日本若行新條約則對馬全部民地山林田宅總價不過五十餘萬金苟分駿河臺建造天主堂之費購之已足矣風傳如是令人驚駭不置云 
[濬河紀聞]  
　　高郵寳應一帶運河自光緒七年疏濬後爲日已久漸就淤塞船隻往來時虞　阻現經河工總局吴丁兩觀察禀奉大憲檄飭履勘擇要興挑觀察遂於上月率帶河營員弁前往勘估一面於南北兩頭建築攔河大壩聞本月内可以合龍一俟堵閉卽將壩内河水車乾再行詳細量估以便劃叚派員集夫興挑惟往來船隻刻下皆須繞越外湖俟工竣後方可復歸故道至東西堤　刻亦　飭興辦緣今年伏秋大汛滲漏處所甚多險工迭出趁兹農隙預爲修防以期鞏固有此兩項大工北省飢民就食南來卽可以工代賑聞堤工由吴柏莊觀察司其總觀察躬往工次逐叚細量劃分叚落遴委諳練之員分投往辦各員奉札後業已紛紛起程本月望前卽可畚挶從事矣 
[維揚雜誌]  
　　本月朔䢴上冬防第一次會哨文武印委各官均至大財神廟公局會晤移時始散此後每逢一五七等日分班會哨一次周而復始各叚添設巡更各街巷栅欄則責成巡更嚴司啓閉二更以後非要事不得出入各段保甲委員每夜皆須出巡各至本段公所親書到 
 
 

Page 3

 
 
押鉦柝之聲澈夜不休似此辦理較上届尤爲認眞居民可以高枕而臥矣○前紀䢴上柴薪價值日昻兹經陳太守出示勸諭平價略云柴　爲城廂内外居民炊爨　必需豈容任意抬價近聞竟有售至三百餘文者仍攙雜泥沙尅扣斤兩小民遇此情何以堪合亟　示勸諭爲此示仰業柴各蓬知悉自示之後卽行秉公定價不准肆意高抬每担核准一百斤曹砝不准短少並不得攙和泥沙等情倘有不遵定十提究 
[鄂省官報]  
　　十月二十四日調署宣恩縣事東湖縣斯康候補縣史賡雲並礦師俱赴興國大冶武昌等州縣會勘鐵礦見辭廿五日候補府韓鑑禀謝奉藩憲行知試看年满奏留省以繁缺補用候補縣陳承澤奉江漢關委調辦大關事務禀知候補同知盛春頤禀知奉委解漕折銀兩赴滬候補縣沈星標奉委赴鄖房竹山等縣查勘鐵礦廿六日候補縣吴耀先奉委赴陜西興安府屬公幹禀謝藩憲牌示安陸府知府員缺詳請以補用知府史書青題補宜昌府同知篆務詳委分缺先用通判沈彤咸寗縣知縣印務詳委候補班儘先前補用知縣周耀崑遠安縣知縣印務詳　補用知縣姜文治俱署理蒲圻縣知縣印務詳委代理通城本任咸寍縣知縣陳樹楠調署通城縣知縣印務飭本任之舒恭壽回任東湖縣知縣印務詳委補用知縣許之璡接署廿七日新授湖南長沙遺缺知府夏玉瑚見辭赴湘候補道陳觀察進見奉委辦宜昌川鹽總局赴兩院禀謝署江夏縣縣丞潘遵枋奉藩憲委監印差候補巡檢林鴻漸奉委留查城外大新接下中所稼園上下鋪差俱禀知廿八日調　福建福州電報局候選同知陳同書見辭准補應山縣平靖關巡檢魏光瀛禀辭廿九日指發試用巡檢向信熙禀到三十日候補巡檢朱鏡蓉奉委調查武勝門差並消查仁壽一鋪差 
[彚訊撞船案]  
　　領港船主某英人至英公堂訴稱前夜十二點鐘時船泊吴淞口外銅沙洋面驀有寗波釣船順潮駛至碰壞船頭當將該船暫留及舵夫夏四來至我船始任該船駛去今將夏交捕送案至碰壞一切應需修理若干容駛至船廠估計再行聲請追償夏供稱小的係寗波人在金德利釣船爲小夥船主阿满出海邵榮揚正老大吴子賢副老大邵榮林此次從鎭海載黄荳經崇明縣屬下沙地方是夜十二點鐘時輪應榮林照料及至銅沙洋面碰撞領港小火輪船己船亦有損壞想必榮林疏忽以致碰撞小火輪船西人隨將小的拉至伊船今復送案現在釣船已往下沙此事想榮揚務必來滬料理至碰撞時阿满榮揚均不在船蔡太守商之賈副領事謂夏係小夥不能主持旣稱耆民務必來滬可將夏交差好爲看待俟三日内如果耆民來案卽可着該西人估明修費若干再行質訊核辦否則禀請道憲札飭崇明縣查提金德利船主耆民歸案訊理賈君然之 
[會訊租田案]  
　　英荿洋行西人投英領事署訴稱永遠租得浦東鄉民田地六十餘畝轉租與羅富寳耕作言明每年租價銀六十兩每年分二次付銀上年被欠十八兩今年應二次付銀六十兩均無着落計總共欠銀七十八兩請卽傳追賈副領事據情照會蔡太守飭差傳羅訂於昨晨會訊英茂西人遣可帳人到堂甲訴前情并稱此田租與羅自己耕種者三十館畝餘田轉租與各鄉人中羅收租用去今晨羅付來洋銀二十元作爲去年所欠十八兩尚少三兩二錢之譜羅供稱曾向英茂租田除自種花稻外轉租與人每年應繳租銀六十兩去年欠找十八兩現已付洋二十元所欠無幾矣今年二次租銀六十兩本應　付因秋間雨水太多收成減色以致租錢難收卽小的自種之花稻亦多霉爛以致無力繳租現請寛限至二十日先繳銀三十兩餘求見憐酌减太守商之賈副領事以今歲秋收减色請諭令該西人酌减租銀賈君然之諭令司帳人將情轉致洋東可帳人稱俟羅如期繳銀三十兩則可商請洋東酌减太守隨准羅具限至二十日繳銀三十兩餘再候示 
[赴局訊案]  
　　昨日下午三點鐘時法廨讞員葛同轉親蒞下海浦軋花局飭會捕局包探嚴頌眉線勇孫寳生等將所獲竊花賊犯鄧華卿及滋閙事端之胡阿桂一併帶案訊問鄧供稱小的向操米業現因失就度日良難無奈在局當小工偶見地上遺有棉花貪小拾取同轉謂明明在爾身畔搜出豈容抵賴着笞責一百板荷枷半月發交局前示衆胡再四求恩自稱此後定當攺過自新不敢兹鬧矣同轉謂姑念攺悔免予究懲限令具結保釋正在訊究時門者扭一年近花甲之老嫗至案禀稱在知畔搜出棉花二觔之譜同轉嚴加訊鞫老嫗供稱初次來局並不竊花同轉謂本當重辦姑念年老喝令掌頰一百二十下以示薄懲 
[縣案彚錄]  
　　巡防中局函送楊承恩韓阿狗劉阿木等到縣前晚經帮審委員詹明府升堂訊究楊稱小的在火神廟前恒吉錢庄學業昨晚有不識姓名人到來要兌四八開二百五十枚言定今晨將洋現兌忽有生生客棧夥韓阿狗到來囑將小洋送到棧内然後取洋店主將小洋交小的送去其人將小洋收下在身畔取出西字信一封囑劉往法租界阿銀柯銀行收銀三百兩囑小的同往取洋劉乃携信同小的走出中途遇見店主小的將情告知店主以並無阿銀柯銀行恐遭拐騙立將信函拆看其中祗有當票一紙立卽奔回其人已去如黄鶴因將韓劉扭局求究局中委員以韓不應招留騙子笞責一百板現求究追銀洋韓稱小的在生生寓當茶房昨晚騙子與劉同來躭擱至今晨命小的喚羊肉　三碗乘便命小的至恒吉庄關照送洋小的不知是騙子叩求明鑒劉稱小的打籬笆爲生昨日在萬航渡做工有不識姓名人身穿竹布長衫綢馬褂　小的言要打笆囑令同去估看小的信以爲眞同往靜安寺左近空地上伊言地係我產要打籬笆週圍數十丈約銀幾何小的答以百元伊卽囑小的同往取洋及至城内天已薄暮伊到錢莊要兌小洋又往飯店吃飯伊言妻母家可以躭擱一宵明日取洋因同至棧内小的不知是客寓及至今晨囑小的往法租界取洋二百元竟遭誑騙小的係貧若之人務求明鑒明府以韓劉二人均有不合着各措洋十二元五角償還恒吉錢庄一面飭地甲查拿騙子究辦○黄小發與孫明齋互控一案迭紀前報前晚復經詹明府訊究着黄償洋一百五十元以贖地契毋再纒訟孫不肯遵諭明府着候傳孫史世馥到案再　核辦○蔡孫氏控夫姪桂榮覇阻賣田一案前日地保蔡念池奉傳到案晚堂經詹明府訊究蔡稱蔡孫氏無嗣桂榮應立爲嗣孫氏有田五十畝今欲賣去七畝以作安葬之費詎桂榮不肯書斩是以來案控各明府謂賣田作安葬之費理無不合桂榮不得掯阻爾可傳諭准其賣夫如桂榮不服准卽帶案訊究 
[英界公堂瑣案]  
　　坭城外西人分立報失黑石自鳴鐘玉杯等件值洋一百五六十元包探查明被出店人顧興僧　竊托李阿炳將鐘質洋玉杯售與凌　閣古玩鋪因之拘拿顧李分别吊贓并將凌雲閣夥朱永年傳案蔡太守訊供之下飭押候覆訊再辦此曾列之前報者也昨日該包探禀稱西人分立家居坭城外公道洋行住宅非公道洋行西人贓已領去今特將顧等解案請辦查顧前曾竊取洋東洋銀未經送辦今又犯竊顧俯首求恩李供稱小的向當堂倌不知竊贓是以代爲付質朱供稱收買玉杯並未知是贓物及包探查問卽行交出至所出價洋五元已經無着矣蔡太守商之賈副領事判將顧發捕房管押五月李旣不知情從寛開釋朱擅收竊贓本當議罰姑念價洋無着免由置議諭以嗣後隨處留神勿由收贓取咎○包探江阿三稱積竊奚任泉前經獲案判發捕房管押一年押至九个月忽然私逃今又在虹口同文書局附近廣東人家圖竊被獲交捕經小的詰得曾竊過陳錢氏陳正甫錢梁氏等家衣物大半贓無着落今特解案請辦陳錢氏等均請領贓奚供認在押脫逃又犯行竊副捕頭禀稱奚脫逃迄今已有三月照算押至西歴十二月六號卽華歴本月十四日前次一年期满　太守商之賈副領事判令於十四日卽禮拜五將奚解案笞責二百板以儆　在押脫逃之罪然後帶回管押二年起案之贓交各失主分别認領 
 
 

Page 4

 
 
[法界捕房瑣案]  
　　五馬路某妓至法大馬路名利客棧向某客索取夜度資以致兩相口角巡街捕將妓及女傭拘至捕房備捕頭以其有違租界章程暫爲管押○巡街捕見東洋車夫手持銀表一枚疑係竊來向前盤詰據稱在途中拾得因卽拘至捕房押候解送公堂訊究○巡捕禀稱某姓小孩迷途啼哭請爲訊詰備捕頭問知是孩家在南巿毛家弄其父爲駁船水手名喚阿寳因飭包探送往查明交伊父親自收領 
[勸葬芻言]  
　　余於曩日讀黄子壽方伯勸葬之示略識數語於後已蒙貴館贅入報章矣　尚有不能已於言者蘇地停棺之多非無善堂之患也六城内外建立殯舍不下十餘處董其事者又皆公正之紳耆賢明之善士旣捐貲而又任勞在立法之初意本極盡善而盡　寄棺之家遵奉定章卽行營葬者固屬不少無如人心有厚薄之殊親死之後一將棺木寄入善堂便若大事已了不知窀穸爲何事年復一年有經數十年而不葬者有經一兩代而不葬者推原其故大約惑於風水者十之七限於資斧者十之三其年深而月久者訪其子孫往往疾病顛連之相繼遂至益無以營其葬昔有親串某君家本素封親死之後因欲尋覓善地致將父棺停至三十餘年而未葬現在某君家已中落年逾六旬而尚無子嗣又有某君亦係望族停其家某某喪不葬某君一病十餘年卒貧困以死此皆目前可證之事其姓名則余不忍言也蓋骸骨以葬而有所附著魂魄以葬而有所憑依停棺而不葬非特水火盜賊有意外之虞屋漏墻坍有風雨之害而死者之體魄正如長爲覊旅之人皇皇焉常有不能安枕之慮死者不安而生者其能安乎嗚呼世之惑於風水停其棺而不葬者夫亦爲已之富貴壽考計耳而抑知適以重其　賤死亡之慼乎余不忍坐視爰再書此以告世之有喪而未葬者[  仁壽室主呈稿]  
[書畫賑]  
　　蓉湖王石梅女士爲王子春太守之姬人年才十九擅才藝之長喜作小行楷姿致秀媚頗得香光一昧偶寫蘭花亦有法度現僑寓蘇城聞浙湖屢次告災願以潤資全數助賑扇四角屏半元横披同琴條同對三角小立軸六角手卷册頁帳眉每尺三角小楷加半件寄蘇城鎭撫司前漆盤店對門沈宅轉交待有成數立寄恊賑所登報以昭信實五日取件信資自給 
[振務彚登]  
　　十月廿七日九江福興潤信局寄來包鄰氏助江浙賑洋七十元至本館協賑所當卽啓封估看内有病洋四元而來函確謂俱是好洋因將病洋另行包裹并在收條上註明昨接福興潤來信謂此洋本由錢莊交到今另行寄上洋四元乞將前來病洋掉換云云本舘遵辨之餘合志數言以昭核實○昨日蛟川余　無志致書本館協賑所并三千零三十九號呂宋票一條略　僕僻處海　自食其力今秋全省水災甚重慘何可言奈力有未能徒呼負負因於前月購取英十一月呂宋票許願若果得彩多寡悉數振災民及　對號單到來果得洋蚨翼兹將原票寄上乞爲收取代解災區雖杯水車薪明知無補聊表區區微意云耳本館祗領之餘謹望雲九叩以謝隨持票向廣揚興收取廣揚興　向來紅票例有申水現則另立新章遂祗付洋九元八角合登報尾以昭核貫并以見余君之天從人願善念竟成云 
[寗慈募賑]  
　　謹啓者敝邑寗波府慈谿被災情形早經登報諒邀共鑒祗因遍地哀鴻朝夕莫保就地捐集之賑　已竭官賑之恩膏木來千百萬災黎嗷嗷待哺何以苟延殘生爲此鏞等急切來申敢效秦庭之哭分送捐册仰求各省善士同鄉義商速解仁囊急救垂斃百叩　祝無任待命之　倘　惠賜逕交上海北巿濟陽里公大錢庄代收當擊收條按旬登報以昭徵信特登報牘用　公鑒寗慈經募賑捐同人　可鏞趙家薰俞斯瑂陳錦榮等百叩謹啓 
[諸曁來信]  
　　貴報於江浙水災賑務悉心籌畫知大君子心存利濟不啻生公說法也欽佩奚似謹啓者紹屬被災以敝邑爲甚蓋曁之爲邑山田苦旱湖田苦澇自麻溪築後浦陽江由戚　入錢塘越地卑下漸江建瓴下流已壅復甚以海潮倒　故光緒紀元以來比歲不登民力凋敝已云至矣近復蛟蜃屢發　之以連旬陰雨田禾　盡湮没蔬菜亦皆無存萬户待斃炊烟斷絶甚　有全家輕生者流離之慘目不忍覩邑侯雖已請帑鄉紳亦復辦賑然無米之炊巧婦所難歲聿云莫無補瘡痍中興以來滬濵繁盛久中天下自晉豫徧災諸君子踴躍倡募　遺餘力竟成鍊石補天之功竊思遠隔秦隴尚當解囊豈近在桑梓有不接囷　乎况貴局已啓辦賑務弟敬爲萬户飢　代達悃忱伏望閣下廣爲吹嘘齒牙生春一蘇枯轍又祈代求諸善局設法補救以解倒懸或遣而人賜賑或寄賑銀徑達敝邑毓秀書院賑局或命弟輩到滬面領諸祈鴻裁賜以訓言以便遵循　切盼切不勝悚惶待命之至順請籌安諸凡朗鑒不盡金毓麟琴航陳瀚梅坡陳鳳鏘月峯周裕如容庵吴熲炎澄夫蔡金相卿泉孫廷翰文卿程槐陛蔭 
[浙江撫轅抄]  
　　十月廿二日候補道鄒禀銷赴蘇公幹回省進見並奉委赴嘉湖辦理賑務通判楊銘鼎禀知桌司委調辦理望江門外總巡差叩謝○廿三日顉補桐鄉縣　繩祺禀知奉委會辦寗紹賑務禀見叩辭○廿五日候補府王鍈禀奉委駐籌賑局辦理文案差禀見禀知卽日到局○廿六日江蘇候補道胡進見謝步卽辭回上海 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[九月十一日值元配汪安人十一週忌緣事感觸遠賦追悼]  
　　生前遺愛寸心知每過重陽倍愴思貧到糟糠誠足貴柔稱鄉黨洵堪師七千里路情難遺十一年違悼永離猶記丁寗瀕死語續膠兩字有餘悲侍姑婉轉意何工儼敬如賓六載同紈扇不吟凉意奪　針常補飯籮空正堪弋鴈偕朝夕豈料離鸞入命宮爲謝朱絃三再續相形無計慰幽衷[  海上種榆山人胡仁壽悅彭氏稿於黔中旅邸]  
[喝火令前寄王桂生詞二闋意有未盡復賦此解]  
　　月有圓時缺花無落處香早知媚語款蕭郎平安里聚首汔今四載交情不可謂不深然終無奈羅敷何也我道兩行情涙每話苦衷桂生未嘗不泣下十斛價難償儘碾相思磨判摧宛轉腸看卿瘦影逐斜陽到得泉臺侍我玉人旁到得玉人分訴遺恨翦秋江不至杭州交不絶也[  馬相如稿]  
[前以籬菊四種贈高昌寒食生殊不足爲雅人之賞止在抱慚廼荷詠謝汗益增兹步原韵兩絶兼道歉衷錄請方家點定]  
　　爲愛田園多樂事春蘭秋菊好披圖偶然覓得東籬種分贈幽人破客孤　把酒持螯靜對花磁盆几案凈無瑕晚香種伴高人座勝入柴桑處士家毗陵醉墨生拜稿 
[客鄉雜詠錄請夢畹點定]  
　　登塔遥瞻極浦東往來舟逐一　風饒　多見　村景近水樓臺此不同禪性安時制毒龍龍華寺近夜聞鐘閒來野步逢僧話多少朝山有倦容盈盈一水亘申江客去潮來息畫艭天際風吹羣　落荻蘆隨處宿雙雙鄉居無事起常遲朝雨初過每不知鳥語一林紅日影開窓已在午初時荒園日暮掩柴扉獨　階露濕衣正是中秋明月好無端鳥鵲向空飛蕭條客　對村居懶學農家種野蔬除却花時遊覽外課兒復讀幼年書吟風　月破工夫水榭　凉對碧湖偶作前溪漁父事如何垂釣一魚無龍華寺畔草萋萋柳繞江村花映溪十里桃林紅不斷畫船常滯畫橋西古刹崔巍近水涯青冥寳塔白雲街年年士女春三月忙煞燒香依素齋西洋造法好樓臺百頁長窗半不開隣犬喜如獅子狀隔墻狂吠報人來底　飄　　　濱不知何處度迷津聽經疑有天花墜浪　龍華會上人天半鐘聲隔岸聞赤烏年記塔磚文可知鐵漢能成　豈獨叅禪戒酒輩歇浦風潮萬馬奔小橋流水此江村三千里外詩僧至乘興來敲月下門 
欵客　村兼味難家僮寂寞月闌干雜花满地詩盈卷贏得良朋取次看籬門來去不須關小徑幽通九曲彎佳日出遊同汗漫早潮放棹晚潮還毗陵醉墨生稿於龍華 
[謁岳武穆墓]  
　　局定偏安帝業空河山半壁付强戎兩宮望斷千秋恨三字免沈萬古忠南渡君臣輕社稷西湖風月葬英雄至今荒草斜陽裏頑鐵雙跪落紅[  已丑秋半山陰撫琴軒主俞禮達夫稿於西泠寓齋]  
[别後寄劉謙之觀察武林錄呈夢畹生大吟壇斧正]  
　　聊作平原十日游與君同泛武林舟满湖　月涵秋色畫意詩情一覽收問水尋山興不窮俗綠牽我返江東自知清福生平少未許谿巒小結篷[  山陰撫琴軒主俞禮達夫拜稿]  
[上海虹口元濟善堂同昌利經收造堂捐欵十月初一日至三十日第十七次清單]  
　　黄瑞曲九八元六十兩○浙江程竹翁寄來余禺疇茅德培胡耀如湯子修高景堂章立本堂六户各一元周子泉傳堯章錢元任錢耀章鐘智庵啓標翁六户合洋三元○鄭潤芝嘉鎭東船辦房公司洋四元鄧貴亭兩洋鄧寅昌一元○衆善奉行無名氏王德馨　名氏常熟徐五户各二元葉正聲吴積善堂安省無力人三户各一元不書名二角辰陽　二酉定靜子閩永吉棧永恊隆永合興永恆泰六户合花洋三元○以上共收九八元六十兩正英洋二十九元二角花洋三元合併聲明 
[上海虹口元濟善堂施粥捐欵第三次清單]  
　　同昌利洋二十元趙灼臣羅廖氏陸敬南春源　廣惠和九章號王慶昌　　各洋十元和興昌鄭崇階聯和建昌生廣萬盛保太和廣揚興味蘭子汪永亨廣有餘春記丁吉昌悅昌文廣祥興十四户各五元馥蘭致寳長二户各三元利昇張堯初廣泰祥鄭謙四户各二元○以上共收英洋一百七十四元 
[上海北巿絲業曾舘籌賑公所施少欽經收山東賑捐八月初九日第二千一百九十六次清單]  
　　有心氏洋二百元廣東新安梁永釗求父病速愈五十元常熟塔影廬程由源恆隆錢鑑堂來三十元葉榭吴在棟求父病速愈廿元佘金城求父病速愈十元徐啓仁求病愈四元森盛號求保海洋平安六元隱名氏一元高陽氏爲女桂寳求生智慧五元通州鼎元烟號各友節省中秋酒筵移助四元鎭塲鼎裕義各友節省中秋酒延移助一元余金城求父病愈四元鄞縣王福壽求父病速愈三元寗波王丕父求　病速愈二元靖江鹽公堂張武雲求父手痛全愈三元另　氏銅洋一元稱過子求子考塲平安得中洋二元蘇州顧秋泉二元泗涇錢少槎求子倉速愈二元蘇州張徐氏補助由通裕局换來一元無名氏傷愈補助一元又求合家平安一元福建吴蘭方募不書名姓十八户爛板洋廿元昧薛生爛板洋元常熟求消災人錢八百　文厦門　局來漳浦縣署刑席　紹阮煥庭日本洋六元又募竹蔭山房阮念元揭陽陳子明十元漳浦陳謹堂陳興齋江蘇曹殿笙三户各八元山陰李遜　南城黄价人各六元江蘇元滋南五元山陰孫子琴固始趙越橋各四元漳浦承恩堂陳阮温卿各二元林振順林喜亭蔡益卿行裕堂柯瑞興　倚南姚梓材阮義和林朝　林合春十户各一元陳傳宗無名氏各五角共廿五户合日本洋一百元凌雲閣胡復堂爲令郎梅今采芹蒙諸親友賜儀移助代諸公祈平安吉慶龔懷西洋四元黄繼庭朱子清各三元徐乙然趙哲士黄曉農陳養泉四户各二元何佑青馬桐華吴靜如許少　馬仲梅沈明湖王金　黄子愼飽家輝陳雲卿王三槐堂蘇忠泉王克旋江景福汪雲伯俞錦庭花潤之胡延英金吉石邵心耕章國順載滄鄰徐翰卿王月亭嚴文治王春岩石卿鴻哈少夫子朗秋孫文圃馬嘉仁陸詠明管韵樓徐松山朱梓生王鑑堂周錦春張秋伯楊雲峰蔡寳庸朱茗齋蘭貽馮星南梁省五四十四户各　元馮燦然徐石士　元張幼亭劉湧泉一元沙雲　馬受臣一元　晋夫余蘭生一元徐褎海陳培卿楊友山顧仁甫　彩山孫若漁郭滋卿葛理齋徐菊有王元章蔡添發殷鑑泉郁墨卿項琴方徐桂亭俞渭泉周春山謝禮堂徐玉芳張丙生孫彬士哈慶堂劉子卿張益卿徐棣山文萬甫魏佐卿吴殿廣楊子山陸開揚方子祥沈卓群譚時行王梅亭三十四户各對開一元任伯年六角金堂陳敬堂蔣石鄉白茂雲徐叔平朱鳳鳴許子仙項竹卿胡孝傅閔魯孫十户各五角張玉槎徐溥泉各四角陳楨卿張祝三婁如松三户各三角共一百零九户合六洋六十八元對開三十四元小洋五十三角蘇州孫如號胡仁甫查蔚生募無名氏洋二元又五户各一元又二户各五角又錢八百五十文又九户各二百文又四户各一百文敬成氏　洲氏各洋一元環堵居士醉夢生迎松軒漱石居士太痴生寗鄉氏樂善氏不留名不留名九户各五角吴妹有財氏觀東居士三户各錢三百文五安居環翠山房糊塗　隱鳳居壽者氏五户各二百吟月氏一百十五文吴且居安樂居醉樂氏吴名氏有財氏不書名六户各一百文共四十八户合关廿元　胡仁甫募杭德源蔡合興致中和老景春信太野勃齊裕東隆雲外飄黄萬順益記十户各錢五百文邵德盛大房四百三和陶大興正元祥三珍齋吉泰東陽洪振隆裕乾計恆豐姚源昌錦茂祥十一户各三百仁茂張企賢老天元星美齋四户各二百孫玉山一百無名氏錢五百又三户各二百又十六户各一百文又六十文共四十八户合洋十二元○黄初橋翁來烏鎭三元氏二　又募隱名士十元左目重開山人二元王門嚴氏乙洋無名氏二户各錢四百十六文又四百廿四文又二户各二百另八文聽松主人二百另八文無名二户各二百文共十二户合　十七元二角錢十四文○平湖魯雲卿募高山亭俞廷式金奇峰三户各一元寳貴書局六角盛少卿楊友記各二角共六户合洋四元○海鹽縣署曉翠室五角張和記汪寳書張廷記無名翟琅記五户各一埆共六户合一元 
 
 
