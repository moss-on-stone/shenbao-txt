# 1883 - 296 - 4903771

 

Page 1

 
 
[淵鑑類函出售] [  點石齋主人啓]  
　　類書昉於六朝而尤盛於唐然博而不緐簡而能敷者實鮮前明俞安期著唐類函頗稱詳括其祖述歐陽詢類聚又稍删存書鈔初學記白帖通典　　益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史子集稗　　爲蒐羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博書咸計　　五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版淵　　　縮爲石印彚訂十册校核則愼之又愼摹印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字畫之精　　關雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有裨於　文者豈淺詳截兹　於九月初十日出書每部十一元售處悉照曩例 
[新印風月夢出售] [  申報館主人啓]  
邗上義人著有風月夢庋藏行篋未肯輕以示人盖皆其身所經歷目所親覩者現知本舘有活字版可以代人排印因諄託刋刷問憔旅窓無事　一　閱誠足　醒痴迷不僅爲紅粉青衫寫照也兹定於念七日出書每部三十二回訂成四本價洋三角正曾處照奮 
[本齋告白] [  點石齋主人啓]  
　　古今圖舊集成早經購到惟日後開印就現在之屋舍機器均不敷用是以本齋於隣近處新近購得曠地將卽另建卽書館並信致外洋速購機器多副一俟屋宇造成機器運到立卽關工有願附股者務祈迅來預定此布 
[書日高裞則後]  
高麗與日本通商向未設立海關其進出口貨不知若何報稅大都日本海關早設高麗有貨低日必由其海關輸捐而日本之貨運入高境則不費分毫捐稅雖曰通商而實則高人之受虧也殊甚近來高麗風氣漸開局面較前大變由中國延請德人穆君麟德爲之主持稅務設立海關定則抽稅其他國之稅則尚未詳悉惟與日本所定稅　則由西報譯出曾登本報細核其所定貨稅日人之貨運入高麗者多其稅頗重高人之貨運在日本者少其稅較輕竊以爲疑意者此則定於高人之手故有此軒輊歟然日貨裞雖較重而其來也多則高麗之財源其流出於日本者衆矣高貨之稅雖輕而土産無幾出貨甚少則日本之資財其流入於高麗者亦少矣以盈千累萬之貨銀輸於日本而僅爭此區區之稅不幾貽譏於貪小失大乎觀於各日報所載高麗之貨近來運出頗較從前爲多大有蒸蒸日上之勢然以視乎日本進口之數則猶不止相去倍蓰焉蓋高麗土瘠民貧其物之著名者本自無多紅參最爲貴重至於出口有禁姑置勿論其餘如金銀等物之出口各國亦皆無裞若礦滓則亦與金銀等耳米則有出口之稅而高麗之米運至日本者亦不甚多他物則牛皮爲大宗以高麗以牛爲食反賤太牢而貴少牢羊惟王宫得以具膳而百官且不得食之牛則庶民皆可食故牛皮牛角所出頗繁此外則竟寥寥也若紙與布能有幾何此出口之貨所以少者一也高麗前時深懼外國人卽與日人首先通商而實則時防日人之爲患於高所謂敬之如神明防之如宼盜去年致有戕殺日人之變幾致釀收大禍嗣經中國命將出師善爲禦亂立時底定外人始不敢萌覬覦之志且自是高麗之風氣爲之一變守舊之黨亦漸入於開化又有各國樂與通商現在創立海關釐定稅例從此高麗可以比肩日本不致常受人欺然其舊時之成見猶有未能盡融者鄕村土人雖有出産尚不肯出與他國人互巿此高麗出口之貨所以少者又一也今則此風亦旣漸改矣高麗土頗有喜效西法之意高官亦漸破除舊習煥然改觀卽使貨物之出口者不及進口之多而日後必且駸駸乎日益擴充所謂日斯盛而月斯新者可於是乎卜之不禁爲高麗額手稱慶也雖然交鄰之道亦綦難耳高麗政治素來積弱日本先時直視爲几上之肉無異乎法人之視安南竟有狎而玩之之意去年一役日人風發雷奮勢實叵測雖以中國之故而降心以從然目前之嫌暫釋而日後難保其必無他志也俄人與高接壤亦嘗日伺其後徒以有中國故不卽發動設高麗與各國通商之後但誇外觀之有耀不思内治之自新則安知帑竭於内財流於外其勢愈形疲弱反不若從前閉關謝客之猶足自固也中國自與泰西各國通商以來出口之絲茶大不及進口之洋藥近年以來絲茶日益　敝年不如年而中及食鴉片之人歲加增幾於無地不有卽在窮鄕僻壤亦必有一二烟間是以洋藥之稅則中國似乎較前爲增而其實則中國資財其流出於外洋者較前更巨加以購辦機器輀舶軍械開局製造一切費用實皆足以耗國用而蠧民財西人從旁觀之鮮不以爲中國近時殊難自振幸而將相得人勲舊碩望羣焉秉政而於整軍經武在在皆能認眞雖費用加巨而實效亦不無可見故泰西各國尚不敢藐視中國卽法人之攻越南而時以中國出頭爲慮　此可見中國之威望有足以懾人者蓋爲治之道内修而後可以外圖近悅而後可致遠來古今中外固有無能易此者高麗初設海關新定祝則外交勢將愈推愈廣而内治尤宜精益求精庶幾其有豸乎余因錄日高稅則而不禁怦然有所感觸於是乎書 
[粤東紀聞]  
香港西字報言近聞粤東預備船隻裝載磚石萬一海氛不靖則將該船鑿沈水底使敵艦不得進口云云按粤省大吏整頓邊防不遺餘力豈僅沈船塞港而巳哉該報所言所謂但知其一耳 
[舊案重查]  
吳門數年前育住居桐芳巷之某氏家因妬奸肇釁曾將某甲乘夜謀殺臠割數塊分棄婁關一帶計五六處冨時破獲一千人証經元和陽小谷大令審辦旋聞此案並未擬抵某氏亦已保釋刻因有人京控或謂言官揭叅有旨着衛中丞查辦云是以陽邑尊缷任聽候查辦遺缺委馬漁珊明府署理又以馬明府辦理鎭江上游　局一時委員接辦交代來省尚需時日故上游委長邑金螺青大令兼署已擇於本月初六日接篆并聞中丞密委吳明府觀樂會同總捕總巡將前犯按名鎖拿隨經東路總巡張明府大任仍由原線購訪拿到周萬順木近老王兩名又訪得徐廣發改姓名爲魏良得己投効中營充當隊長卽　明撫轅中丞隨飭該統帶指名交出又另獲餘黨徐鳳林一名在金桂軒把門者於初四日一併送解藩署方伯親自研訊該犯始猶狡展及傳到烟膏店開翁對質始各俯首無詞隨將四犯分泒府長元吳四監收禁云 
[安置地棍]  
日前蘇藩憲譚方伯飭捕省會地棍從嚴笞枷辦理聞或發枷或禁押巳共獲到三百餘名現以 
 
 

Page 2

 
 
枷期將滿此輩稍縱卽逝仍恐肆出爲患擾害閭閻若盡行監禁旣非情法之平亦乏善全之術刻聞巳飭三首縣轉商善堂紳董設法籌欵在城中王廢基原建棲流所之側搭屋數十間俾爲若輩棲止地并令終日習業或織草屨或槎草繩務令盡人皆篚而又容易脫售派駐司事悉心管束每日宣講　聖諭廣訓務使革面洗心永爲良善然後釋放此時則出入有禁眠食有時必使恪守禁約蓋猶城西洗心局規模而稍變其制者方伯之關心民瘼處置莠頑眞無微不至哉又聞該犯等前在禁所其有家室者固可送飯若孑然一身未免嗷嗷待哺地保稍有仁心或日給一饘粥餬其口未足果其腹也閶胥門外局中因飢寒而病殁者一名雖孽由自作而情尚可憐故東路總巡張明府前日騐封時見荷校者二十餘人内有數人面多菜色腰學柳眠詢之則皆如於陵仲子三日不食者遂慨然捐廉發米三斗分給諸犯諭以食盡再領現己發過三次人咸頌之倘他局聞風繼起踵行其事則保全民命不少矣 
[薇垣善政]  
江寧梁方伯莅任以來頗有外言不入内言不出景象誠恐日久玩生現在嚴戒官親幕友出必掛號並飭號房一律查攷一面揭示官廳俾需次諸人毋爲招摇者所惑有則改之無則加勉方伯之杜漸防微盖如此 
[白下瑣聞]  
内橋之南有白衣菴俗傳爲善財第五十三叅大士處該處有善士數十人醵貲施散膏藥遠近受其惠者無不藥到病除其藥按四支部位配合佐使虔心咒誦非牟利者之草率可比刻下以求藥者衆不得巳議定每人祗給一張然猶日以千數查金陵善堂多處善士多人而此獨藉藉在人耳目豈非以其利普而功宏哉○貢院後有某宅買陳米兩石家中人因就桶圍揀蛀蟲適有三歲小孩亦俯桶而嬉忽一蟲緣其衣而上將入耳矣小孩舉手自揉蟲遂因驚徑入孩益驚呼號哭比長者扶視則蟲已破膜入腦耳底瀝瀝有血痕舉家相顧失色莫可如何以後小孩輙抱頭呼痛近已奄奄一息醫生望而束手其家并許能取出此虫者贈金二百意謂重賞之下必有勇夫詎知世竟無華陀其人者○狐而稱仙以其能藏形於不見不聞之地作弄家居者之舉止也乃有婢纔學夫人輙敢作無端之威福者妙相菴之西偏有桂花廳廳上爲樓平時支月借風無人過問近來洋務局劉觀察承大府命設同文館舍學生於樓上一夕上燈時候來一物如貓而大色黄黑目炯炯有金光止於座隅與人相對又或緣案上下擲衣服紙筆於樓板上與其屬相率超踴菴僧慧根乃於月朔說金剛經且焚香頂禮以禳之綯相公有知何必與誦法者爭此片席耶 
[東甌瑣誌]  
高子玉之妻係土娼大脚媛之女也昔時倚門賣笑名噪一時迄今雖嫁高而狂蜂游蝶仍復尋香而至子玉卽以妻爲釣餌或使之侍酒或誘之同賭必使墮其術中而後巳否則卽在洞房密室之中爲剪辮詐敲之地此等伎倆永邑之人己知之稔矣現值考期各邑童生紛至沓來子玉遂將樂清縣施某哄騙至家賭輸百餘元近復引誘武童某甲欲以哄施之法哄甲而甲不爲動子玉乃於夜深人靜之際扭甲勒敲詎甲素有膂力反將子玉打翻在地搗出房門不自知其一絲不掛也竟在大門外百般言駡迨隣人開門看視僉日似此赤體滋閙未免面目有覥甲聞此言始縱步而去人有知其事者無不傳以爲笑○温郡每逢歲試各縣武童至少亦有二百餘人逐塲校閱未免覊延晷刻今年胡太尊於覆試時得一便捷之法連日覆考步箭左右設兩靶左中擊鼓右中鳴鑼如三箭中靶方准接射四箭倘四箭不中靶亦不必再射第五箭如此則永樂瑞平四縣覆試祇須一日耶可完竣矣○上月十八夜三鼓時西門内鱔魚巷某甲家不戒於火延燒數家幸　處房屋稀少菜園居多易於撲滅惟被焚之家均係種菜貧民故可慘也○前報列西溪邵道結之弟黨塲毆死兩造各傷數人内有一人乳傍戳傷復於十七日身死一節兹已報縣請騐矣○日前西門外元昌木行將恒豐木行之木段偷竊被獲兩造赴縣具呈一案探悉巳於上月十三日提訊石邑尊廉得其情祗將兩行班夫各責數十板而已○駐紥大荆暘谷岙等處之楚軍逹字前營巳於前月杪調赴台州駐紥黄巖烏巖等處而大荆各處則向樂清大荆磐石三營内挑選五百人謂之練軍歸樂清秦協戎管帶常川駐防而温標四營之練軍五百人歸澉浦周都戎管帶於上月初赴狀元橋防所至於自台調温之楚軍正後營則於十四日抵甌矣○近來市面蕭索中秋收帳異常艱澁有僅收二三成者故府頭門之陳恒盛甌綢坊蟬街新鎰槽坊以及城西街之衣庄陸續倒閉惟陳恒盛竟無分文抵欵是以交易之家連日在彼處滋閙耳○時疫日盛有不出三四日而卽病死者温郡苦無盧扁良醫病者往往束手待斃藥料舖棺材店則反見其忙碌也○廣商蔡君月軒擬將雙門外之碼道仿照上海金利源水碼頭式樣開工改造聞粗石係上河鄕明江人包辦約費三四千元至於挑載瓦礫泥土每百斤計錢六文連日雙門一帶夫役日有數百名此次改造碼頭並添造水棧房嗣後上船起岸非但客無意外之虞卽貨亦有屯聚乙處矣 
[袁江官報]  
按察使銜湖北遇缺卽補道坐辦牙厘總局恭仰泉觀察於上月十八日由鄂抵浦翌日登車北上○山東採辦河工木料委員候補知縣田錫福掖縣把總張調元於二十二日抵浦旋赴京江○海州分司徐星槎於二十三日由郵工回浦○候補同知汪鎭奉委齎銀赴邳宿一帶振濟○候補同知姚正鏞奉委赴邳宿查勘民捻堤工情形 
[皖垣官報]  
藩轅牌示懷遠洛河巡檢缺檄委試用巡檢鄭澤署理宣城典史缺委試用典史顧民義署理准補建平梅渚巡檢施慶衍准補霍邱三河尖巡檢席裕文業奉部覆准補應各飭赴新任本任休寧　厦巡檢胡澤棟飭回本任祁門大洪巡檢缺檄委喬志翺無爲黄雒巡檢缺檄委葉政均署理貴池李陽河巡檢缺檄委本任宣城縣丞陳珂調署准補渦陽典史林致中奉覆准補飭赴新任 
[鄂省官報]  
署監利縣白螺磯巡檢周啓芳八月十八日謝委廿四日赴任調署通山縣典史劉崇基同日謝委新授四川臬台如冠九廉訪八月二十三日辭行赴任藩憲牌示枝江縣缺委遇缺卽補羅登汝代理光化縣葉樹南上兩院禀辭赴任甘肅安肅道葉毓桐二十二日辭行赴任武通判缺委分缺先用通判照玉署理二十六日謝委二十七日任事武昌府通判長坦缷任擇日晉京署鄖陽府額太守勒恒額二十四日辭行赴任署鄖縣王培厚二十五日辭行赴任布庫大使缺委大挑試用縣傳光弼安陸縣缺委大朱試用縣蕭雲俱題署東湖縣缺委本任江陵縣柳正笏漢陽縣缺委東湖縣龍兆霖俱調署利川縣建南巡檢王之棟謝准補遠安縣典史荆州府缺委荆門直隸州恒琛代理荆門直隸州缺委准補沔陽洲陸佑勤署理江夏縣缺委應城縣羅緗調署崇陽縣缺委補用縣鄭敦祜漢陽縣沌口巡檢缺以試用從九熊聿修嘉魚縣典史缺以儘先補用巡檢白瑞生俱署理武昌府教授邵樂裕奉督憲委監理課試舉人赴兩院禀知文武官員軍民人等俱於二十九日換戴暖帽 
[賽船定期]  
本埠西人年例秋季賽船之期今年巳定於本月念六念七兩日仍在蘇州河開賽想使船如使馬又有一番熱閙可觀也 
[行旌東指]  
中國派陳茇南觀察前赴高麗管理通商事務此已列報兹悉陳觀察偕帮辦范季韓太守已定於本月十一日坐招商局之永清輪船啓行逕抵高麗矣 
[邑尊回滬]  
上海縣黎邑尊因公赴金陵巳列前報兹悉邑尊已於前日午後回滬矣 
[從良不易]  
妓女王三寳曾在英會審公廨控欲嫁木作頭徐順金因被鴇卓李氏掯阻由陳太守傳訊卓李氏堅稱三寳係童養媳不 
 
 

Page 3

 
 
願令其轉嫁由太守飭將人証送縣後迭經前縣范邑尊訊供該鴇擾訟不休始由邑尊飭將該妓發交果育堂董事婚配旋將該妓配與無錫人袁姓爲室經的實保人領去此去秋事也節經列報嗣後該鴇又赴蘇上控均經札縣錄案詳覆該鴇又往金陵督轅呈控亦札縣錄案詳銷乃三翻四覆該鴇總不甘心該妓堅報從良不願仍爲賣笑生涯該鴇亦無可如何詎王三寳忽於前日投縣控稱奉前縣發堂婚配仍由徐姓挽袁姓出面覓保到堂領出旋據袁姓云墊用去洋五十元徐祗償洋二十元爲此將我留在袁處徐亦避匿現在袁處衣食不周乞恩查究超豁等語黎邑尊　供太怒飭將該妓仍發果育堂再行澈底根查該妓又乞免發堂情願發官媒邑尊始准所請立卽函問堂　保領者是誰如何被朦若此未知堂董如何覆答耳 
[錢店倒閉續聞]  
英租界純泰泰來二錢莊倒閉情形已列昨報兹悉純泰倒欠銀十九萬有零巳有人出爲調停泰來虧欠八家西帮票號銀七萬有餘該票號業巳聯名控於英會審署聲言該壯執事者係湖州人謝松亭避匿不面被共欠銀均呈細帳查得謝姓家屬住居治下中港地方請爲差提究追等因陳太守立卽飭差恊捕前往謝姓有守提謝松亭到案究追然該差捕等守候多時尚未見謝詢其家屬則稱謝已二日不歸家該差等仍在守候也 
[好行其德]  
揚州甘泉縣之蔣某在虹口以和祥碼頭做工落水報由公義局雇漁船打撈屍身棺殮等因已列前報兹悉蔣某名昇奎又由其父蔣士九向局董言明扶棺回籍苦無川資局董又給洋二十元作爲扶棺回籍川資并令屍父立有領棺收洋遷棺回籍據存局亦可爲好行其德也 
[玉樹摧殘]  
租界之中痴男蕩婦不知凡幾安得盡如翁太守者照和姦例以懲之哉法捕房昨日解到一少年衣履翩翩匍匐案下包探飭傳原告外面又來一少婦姿態妖艷跪於少年之旁法包探將折斷之烟鎗一支呈案翁太守詰問何事據該婦供稱霍張氏居三洋涇橋臨平里夫亡無子孑然一身母族夫家均無依頼自念弱質何以餬口經鄰居姊妹行憐我孤獨荐到一人在家照應從本年二月間起相安無事渠近來忽戀新歡不念舊好男兒薄倖一至於此昨日在家爭氣將烟鎗折斷正在吵閙而巡捕忽來故被雙雙拘進等語攄該少年稱姓王名士在寧波人現在崎陽洋行爲夥按月給婦洋十五元作爲日用昨日吵閙被拘當乞恕其初犯太守謂他人日用何用爾代給旣到公堂似應照和姦例懲辦着將男女各責八十下竹肉之聲喧徹堂下試　個中人其亦惕然于太守之嚴威也耶 
[英界公堂瑣案]  
鄭阿實稱前日與馬文長口角爭執由捕拘案奉判各罰四開一個着均不得擾衅完結詎馬昨又糾同馬文才將我毆傷又經巡捕拘馬等送案請爲騐傷究辦馬文長供鄭因向我借錢以致口角馬文才供與同陳太守騐得鄭阿寳受傷屬實隨判馬等各責六十板○湯如松稱湯如江是我堂弟常向我借錢昨又硬借爭執由捕拘案質之湯如江供寧波人先業無奈向兄借川資洋一元欲早回籍嗣後不敢再借陳太守着湯如松給湯如江洋一元如再借擾定于咎戾 
[法界公堂瑣案]  
昨報列糾衆尋仇一節兹悉鐵墩並未逸去由捕房將所獲八人併解公堂法包探嚴頌眉將吉祥樓被毁長凳等物呈騐據該茶肆司帳人章靜發呈稱被毁物件計值洋八元錢八千數百文逐件開明翁太守詰其黨時如何進來答稱於初七日下午時候彼等逐一進來互相敺打究不知爲何事太守詰之王勝荃卽自稱鐵墩者據供打野雞度日初七係禮拜日到吉祥樓吃茶戴金福等巳先在兩下提及前事致相敺打我祗一人彼至城門口一呼百應前來帮打致打傷别桌茶客等語太守見餐面又走進一人詰問何事答稱陸士銀爲洋行　司禮拜無事在吉祥樓内室啜茗聞伊等在外廂房　閙因移步略觀旋失去脫下之藍洋布長衫線縐馬甲各件太守詰戴金福究作何業答稱乃做壺環帳鈎等物初七日在吉祥街與張德春吃茶王來尋事致將張頭額擲破楊仁德稱與伊等均不認識我做牛角小件送貨路過誤被拘來趙正祥稱天津人尋親戚來滬親戚係跟隨楊大人者現往湖北去我住戚串家内初七日吉祥樓之事與我不涉鍾大超稱江北人在西開車戸與花烟館三寳家認得伊等相打被傷頭額并被打落牙齒張德春稱鎭江人在吉祥街銅匠店王勝荃來邀吃茶是以同往詎料被其糾人打傷頭顱身上亦被打傷翁太守見其雖貼膏藥並不見有傷痕據張德春稱是内傷太守謂爾等將别人物件打毁當先賠還物件再理相打之事楊仁德旣屬無分着先釋出趙鍾兩人姑爲交保查明再核戴金福爲肇事之魁與張德春同爲一黨着營押先賠茶肆毁物洋十五元後再爲核辦王勝荃押候待查陸士　稱被失衣服着章靜發查明○八仙橋烟館金阿松以夏松山偷取烟鎗故將其棉襖剥去赤身送案經翁太守研詰據夏松山供向業成衣因素有烟癖前日至該店吃烟五分計錢三十四文連鎗交明櫃上詎彼不知何意將我拉住剥去棉襖鳴捕等情且我執之鎗在其店内可以指出翁太守詰金阿松旣指夏偷鎗有何憑據可曾拿到贓証答稱贓証確未獲到太守謂偷鎗無憑據剥衣却有憑據爾等烟　往往如此實屬可惡着罰洋一元充公○昨據法通事稱有原告偕客棧中人扭送一人到捕房據原告稱是湖州人住泰陞客棧扭送者乃鎭江人據云素不覿面在滬相遇彼此傾談吃茶飲酒并要合開店肆繼而到四馬路　妓院中賭錢湖州人輸去洋二百七十元後知被騙故將其扭送今晨經巡捕頭研問時被告稱洋元並不曾用散原封不動伊亦輸洋二百元併在一處可以同往取來故捕頭着包探帶同前往取洋及至下樓伊又改口稱須到四馬路尋着同賭者方自下落原告稱住客棧來滬六七天伊又言來申四五天爲此送案翁太守閱及原告朱東壽　詞稱湖州府城西門人現從天津來兄名　雲在津爲帮帶因需家用至兄處取銀二百五兩換得洋元暫遇泰陞棧被其引誘至四馬路某處賭錢全行輸去翁太守詰其所賭何物簽稱用銅錢抓擲卽所謂翻天印又名雷公暴天打殺等名目蓋一擊卽判輸贏也太守詰之被告稱名吳少亭鎭江人住英租界儀和　到滬謀事尋姓方者太守詰其方姓何人答稱方姓係姊丈之親戚姊丈乃杭州王承年也太守又詰其姊在否有外甥幾人答稱姊已去世祗有一外甥在四馬路妓院賭錢朱輸洋二百七十元我亦輸洋二百元實被胡鳳之引去胡住虹口四人同賭胡與其友陳姓及朱與我也太守謂爾輸洋元果眞然後可以騙人又詰具在家作何事家在鎭江何處答稱住西門大街開恒源錢舖太守駁以家中旣開錢舖何必到申謀事卽詰原告賭錢之處可有婦人現在若去認得路逕否答稱伊等於夜間引我去故不知從何處進去樓上祗有婦女一人亦不知其名姓太守謂爾但知賭錢别事皆不知隨詢吳少亭究在何處爾可說出如洋果未移用取來交還當可從寛且鎭江與湖州何能認作鄕親吳少亭欲吞欲吐初稱在西公和李湘卿家及詰其可是該處同賭則又改稱在西薈芳底同去可以尋到太守謂旣巳認得何又不肯同去答稱頃間捕房派往因帶手銬頗不雅觀因之飾詞太守着法包探嚴頌眉帶同原被前往查明再核 
[施子英來書並勸募小棉衣啓]  
九月初六日接到濟寗發來第一號信據禀現在所收賑捐將來准可請獎虚銜封典以及貢監係照例銀每百兩隨交戸部飯食銀三錢國子監飯食一兩五錢照費二錢公費七錢五分巳奉山東撫憲奏請在案至募捐棉衣一項現在各處運到均是長大者奉勸各處善士樂施小棉衣褲長須二尺至二尺二寸褲須紥脚計一副其價較大棉襖一件相似倘蒙慨助以速爲妙由敝處搭 
 
 

Page 4

 
 
帮逕解則長幼均可被挾纊之恩尤爲功德無量發信後卽行動身到齊河查辦散放其災况詳細情形容再續禀施則敬八月二十五日發上海絲業會館主施少欽照錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年八月二十九日京報全錄]  
　　宫門抄○發抄○旨四道○浙撫劉奏審明定擬摺○都統恭奏請飭核議减免官犯各罪片○又奏委署驍騎校片○又奏請開復縣丞片○大臣紹奏懇恩賞假修墓摺○廣西撫倪奏甄别知縣片○八月二十九日戸部通政司詹事府八旗兩翼值日無引見○德福等演放水師砲位覆命○懷塔布假滿請安○廷楨服滿請安並請假十日○詹事府代奏張英麟謝授右中允恩○劻貝勒請假十日○召見軍機○發抄裕祿奏審明合肥民虞維閏圖財殺死幼女王芳女案定擬奉旨刑部速議具奏欽此○彭祖賢奏補用令徐士彦期滿甄别奉旨吏部知道欽此○慶裕奏伏秋汛内補廂加廂埽叚奉旨知道了欽此○富和奏添建吉林琿春副都統宅房等工估需銀數奉旨工部知道册併發欽此○○頭品頂戴浙江巡撫臣劉秉璋跪奏爲審明拿獲反獄脫逃盜犯按例定擬恭摺具奏仰祈聖鑒事竊查慈谿縣盜犯孔洸揚等聽從蔡平周行刼事主陸光耀店鋪得贓監禁反獄脫逃被獲一案經前撫臣譚鍾麟會同督臣何璟奏叅奉旨這所叅疏防監犯越獄之管獄官浙江慈谿縣典史吕愼文着革職拿問交譚鍾麟提同刑禁人等嚴訊有無鬆刑賄縱情弊按律懲辦有獄官慈谿縣知縣裕昌實係事前公出惟日久未能獲犯着交部照例議處仍勒限嚴緝逸犯蔡平周等務獲倘限滿無獲再行從嚴叅辦該部知道欽此欽遵行司飭發審辦並將續獲首犯蔡平周及情節較重之老潘王義昆先後批飭就地正法兹據杭州府等審明定擬由臬司陳寳箴覆審解勘前來經臣親提研鞫緣孔洸揚徐老九籍隸黄巖縣均先未爲匪光緒六年正月二十三日與業巳正法之蔡平周老潘卽周及茂王義昆被拿淹斃之楊小茂張泳菖脫監未獲嚴得松前獲監斃之沈阿小在逃之王小六王泳風應如金錢阿小陳小弟逼道貧難蔡平周起意行劫各犯允從王小六又轉糾不識姓名二人入秋於是夜同伙十六人持械起身嚴得松行走不速心生畏懼中途折回蔡平周等偕抵慈谿縣事主陸光耀綢經店舖門首張泳菖沈阿小孔洸揚徐老九在外把風接贓祭平周老潘王義昆與王小六等用石撞門進内搜刼得贓分擕逃至僻處查點俵分各散報經該縣裕昌會營勘緝獲犯訊詳旋因沈阿小在監病故蔡平周等分擬斬遣解府提訊翻供發回該縣覆審俗昌將犯收監是年十二月初四日因公晉省札委典史吕愼文代拆代行是日傍晚時分禁卒徐榮等炊飯有事典史尚未進監收封刑書更夫亦未上班值宿蔡平周起意乘間反獄脫逃與老潘王義昆楊小茂張泳菖孔洸揚徐老九嚴得松商允俱扭斷鐐銬扳折籠栅走出籠外徐榮等聞聲趨至攔阻喊捕蔡平周老潘王義昆各將徐榮等打倒受傷一齊擁出扭落外監門鎖脫監而逸經該典史聞信親率丁役及刑禁縣捕先後追獲老潘王義昆徐老九三名申報裕昌回縣勘驗緝　孔洸揚一名楊小茂張泳菖因追捕圖脫鳬水淹斃由餘姚縣騐明報經前撫臣譚鍾麟會同督臣何璟將典史吕愼文奏叅奉旨革職拿問札飭寧波府宗源瀚提同刑禁人等就近訊辦嗣後協同台州府縣營拿獲首犯蔡平周解由台州府成邦幹訊明因該犯另有重案禀經譚鍾麟批飭與另案匪犯一併就地正法並據宗源瀚以行提刑書徐澄濤禁卒張森均先期在家在押病故訊明老潘等犯及禁卒徐榮等委無鬆刑賄縱情弊錄供通禀前撫臣陳士杰因老潘王義昆二犯拒傷禁卒情節較重批司核議飭府先行正法將孔洸揚徐老九二犯同禁卒人等嚴訊議擬解司提訊犯供　異發委署杭州府桂斌審明覆解又因犯供游移委員確訊無異禁卒徐榮徐發先後在仁和縣監患病提禁病故由臬司陳實箴覆審解勘前來經臣提犯親鞫據供前情不諱查律載强盜巳行而但得財者不分首從皆斬又例載罪囚由監内結伙反獄如有殺傷官弁役卒及並未傷八首從各犯不論原犯罪名輕重悉照刼囚分别殺傷一例科罪又糾衆行刼在獄罪囚止傷役卒者將爲首及帮毆有傷之伙犯俱擬斬立决隨同助勢雖未傷人亦擬斬候又未殺人之首盜與傷人之夥盜原擬斬决若越獄脫逃被獲者並於本地方斬决梟示又律載獄卒不覺失囚者减囚罪二等若因由内反獄者又减二等聽給限百日司獄官典减獄卒罪三等各等語此案孔洸　徐老九與老潘王義昆楊小茂張泳菖等聽從蔡平周行刼事主陸光耀店舖得贓被獲監禁復敢隨同反獄拒傷禁卒脫逃實屬藐法查該犯共爲强盜已行得財原擬均照例不分首從問擬斬决其反獄脫逃照刦囚已未傷人亦罪止斬决斬候自應從重照强盜越獄例問擬孔洸揚徐老九應與蔡平周老潘卽周及茂干義昆楊小茂張泳菖均應照未殺人之夥盜原擬斬决若越獄脫逃被獲者　於本地斬决梟示俱擬斬立决梟示孔洸揚徐老九均照例剌字蔡平周老潘王義昆巳先正法應毋庸議楊小茂張泳菖　水淹斃仍戮屍梟示禁卒徐榮徐發張森刑書徐澄濤訊無鬆刑賄縱情弊惟失防監犯反獄在逃首犯蔡李周續獲巳在百日限外仍應按律問擬禁卒徐榮徐發張森均合依獄卒不覺失囚减囚罪二等律於蔡平周斬罪上統減四等擬杖八十徒二年刑書徐澄濤合依司獄宫典减獄卒罪三等律擬杖一百俱已病故均毋庸議各犯反獄在未收封以前兵丁更夫尚未值宿免其置議沈阿小聽從蔡平周行刼把風接贓罪干斬决業已監斃應與訊無凌虐情弊之各刑禁看役人等均毋庸議失贓巳起給主未起追賠逸犯嚴得松等飭緝獲日另結此案反獄首夥八人已於二叅限内拿獲斬罪各犯僅止中途折回不行照例擬遣之嚴得松一名未獲管獄官慈谿縣典史吕愼文業已革職應毋庸議有獄官慈谿縣知縣裕昌應照例議處監斃盜犯沈阿小一名及禁卒徐榮等患病提禁身故之營獄官均例無處分除全案供招咨送刑部外所有審明定擬緣由謹曾同閩浙緫督臣何璟合詞恭摺具陳伏乞皇太后皇上聖鑒勅部議覆施行謹奏車機大臣奉旨刑部速議具奏欽此○○恭鏜片再奴才前准盛京將軍咨開營兵離營聚賭案内將該營員弁張士林武鳳等奏請革職發遣等因於光緒六年六月一九日該官犯等到烏除張士林前往伊犁軍營効力贖罪外其餘武鳳一名留烏安　又准吉林將軍咨開審明兵丁累月聚賭案内將包庇之職官明順照例發往烏魯木齊等因於光緒七年三月初七日到烏查武鳳明順二名先後發遣前來屢經奴才詳加考察該犯等各安配所頗知愧奮隨派同隊伍在南山一帶各隘口歷年協力防守深資得力可否仰懇天恩飭部核議减免之處出自逾格鴻兹謹附片具奏伏乞聖鑒訓示謹奏軍機大臣奉旨該部議奏欽此○○恭鏜片再烏魯木齊滿管補用驍騎校署左翼驍騎校連奎自委署斯缺以來辦事不能得力且舛情乖謬當關外規復旗營之始未便稍事姑容相應請○旨開去署缺所遺左翼驍騎校兹准署領隊大臣恩澤揀選委驍騎校伊克精額接署前來奴才覆查伊克精額人尚明白堪以署理除轉飭遵照外理合附片具奏伏乞聖鑒謹奏車機大臣奉旨着照所請該部知道欽此○○恭鏜片再已革留甘補用縣丞李炳奎前陜甘總督左宗棠以該員任性妄爲於光緒四年正月間咨部斥革在案查該員被劾以後投効奴才軍管辦事勤愼頗知愧奮且歷年隨隊防剿異常出力洵屬著有勤勞可否仰懇天恩飭部准將巳革補用縣丞李炳奎開復原官之處出自逾格鴻慈謹附片具奏伏乞聖鑒訓示謹奏軍機大臣奉旨吏部議奏欽此○○奴才紹祺跪奏爲籲懇天恩賞假修墓恭摺仰祈聖鑒事竊奴才於光緒三年由刑部左侍郎蒙恩補授泰甯鎭總兵兼管内務府大臣是年十二月二十六日到任計今六年有餘奴才先人墳墓久經失修數年之間奴才之叔奴才之兄又相繼而亡遥望松楸莫名欽感合無仰懇天恩賞假兩個月回京修墓藉以展拜稍盡螘私如蒙恩准奴才所管總兵印鑰曁内　府關防可否移交守護大臣載卓暫行署理相應請旨遵行謹將奴才懇恩賞假修墓緣由恭摺具奏伏乞皇太后皇上聖鑒訓示謹奏罼機大臣奉旨　祺着賞假兩個月總兵印鑰及内務府關防着移交載卓暫署欽此○○倪文蔚片再查定例大挑舉人到省後試用一年期滿該督撫隨時甄别堪以知縣用者卽以該員期滿之日作爲甄别日期又准部　無論何項出身凡係補缺應具題者試用期滿由督撫甄别具奏等因兹查有大挑舉人分發廣西試用知縣陳展雲　巳到省一年期滿例應甄别臣查該員持　謹飭守潔才長堪膺民社據兼理藩司臬司國英詳請具奏前來除將該員履歷送部外謹會同署兩廣總督臣曾國荃附片具奏伏乞 
聖鑒謹奏軍機大臣奉旨吏部知道欽此 
 
