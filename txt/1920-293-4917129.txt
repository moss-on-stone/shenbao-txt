# 1920 - 293 - 4917129

 

Page 1

 
 
   
 
 

Page 2

 
 
   
 
 

Page 3

 
 
時評 
[廢督與無政府黨（冷）]  
　　曹　等電謂廢督爲無政府黨所主持云云嗚呼若曹　等者其亦知所謂無政府黨之若何解釋耶 
　　今且勿以無政府黨之學理以言祗就其字義論之政府者何謂爲行政之府也即主持行政之權之所在地也無政府黨者何謂即目中無此政府也今北京政府事事須请於曹錕等而曹錕等又事事致其主張於北京政府是北京政府已自入於無政府之地位而曹錕等者又不啻即實行無政府黨之人也 
　　是故曹錕等而苟不知無政府黨之解釋爲何則愼勿以此誣人曹錕等而苟知無政府黨之解釋爲何則尤宜自行檢舉而勿以此責人也 
 
 

Page 4

 
 
   
 
 

Page 5

 
 
   
 
 

Page 6

 
 
申報第二張 
命令 
　　十月二十四日大總統令任命曾述　朱學曾李杭文爲司法官懲戒委員會委員此令 
又令任命高延文暫行兼代由東全省警務處處長此令專電 
　　北京電曹錕等電府院謂廢督運動係無政府黨所指揮擬嚴加取締徐交院核辦靳不允 
　　（二十五日下午四鐘） 
　　北京電今日午後兩點蘇同鄕假湖廣會館開大會到二千人馬湘伯主席說明廢督及組同鄕會必要卽通過簡章十條推定幹事五十五人又補充十二人代表報吿向府院請願無結果但聯合十餘省一致主運動廢督自治說至人民受督運痛苦時全場肅穆極形悲憤有某某三人放聲大哭旋議决加添代表吳榮萃孫幾伊二人繼續進行散巳七時 
　　（二十四日下午八鐘） 
　　北京電今日蘇浙閩湘鄂皖晋七省旅京同鄕組自治運動同志會　　（二十五日下午三鐘） 
　　北京電鄂同鄕會决定實行去兵鄂以一師一旅爲限分電王督省會並推代表明午赴府院請願（二十五日下午三鐘） 
　　北京電魯代表對省長問題爭持甚力靳欲以田長期代理代表堅不承認現經周潘調停允以一月爲限（二十五日下午三鐘） 
　　北京電保定會議否認齊燮元繼李督蘇（二十五日下午三鐘） 
　　北京電孫唐伍唐漾日（二十三）電徐靳聲明一切問題應付滬會公開岑陸委員私訂條件絕對不生效力（二十五日下午三鐘） 
　　北京電李純捐振助學將用明令褒奬（二十五日下午三鐘） 
　　北京電徐再派師景雲赴寗祭李　　（二十五日下午三鐘） 
　　北京電張文生電請勿更動皖省長（二十五日下午四鐘） 
　　北京電顧電國際聯盟會展期十日訂下月二十五開幕 
　　（二十五日下午三鐘） 
　　北京電陳毅以俄兵已入科布多電請新疆出兵（二十五日下午三鐘） 
　　北京電褚其祥漾（二十三）三電吿急乞援謂某國指揮俄黨由東北趨逼庫倫派隊往禦偵察隊已與之衝突俄後方由某國供給 
　　（二十五日下午四鐘） 
　　北京電龍軍旅長黄恩錫等請給资遣散曹電索給餉（二十五日下午四鐘）　　北京電財交兩部對新銀團照會所列地丁作抵與鐵道統一各欵認爲條件嚴酷無法承受已付閣議决定從緩答復先電駐英美法日四使徵求意見俟銀團諒解再開談判（二十五日下午三鐘） 
　　北京電顧使電漾（二十三）日由美赴瑞參預聯合會議應請添派代表一人協助部意擬就魏王二使擇派（二十五日下午三鐘） 
　　北京電政府據報有俄兵三千開抵三台行將擁入庫倫是否蒙人勾來巳飛電褚旅查阻 
　　（二十五日下午三鐘） 
　　北京電吉鮑請派宋煥章部赴琿助剿政府恐牽入共同出兵問題電令宋率隊回京改遣吉省兵一團增加琿邊（二十五日下午三鐘） 
　　北京電（續昨）武强無收穫災民八萬五千饒陽無收穫災民十二萬五千新河無收穫災民十六萬武邑無收穫災民十三萬棗强無收穫災民二十五萬衡水無收穫災民十一萬南宫無收穫災民二十五萬廣平無收穫災民二十七萬清河無收穫災民十三萬蔚縣無收穫災民十四萬鷄澤無收穫災民六萬六千曲周無收穫災民十九萬邯鄲無收穫災民十萬肥鄉無收穫災民十二萬四千廣平無收穫災民五萬磁縣無收穫災民十八萬成安無收穫災民四萬二千大名無收穫災民三十八萬寗河無收穫災民七萬五千清豐無收穫災民十五萬鹽山無收穫災民十七萬五千慶雲無收穫災民六萬南皮收三成災民三萬二千滄縣收六成無災民景縣開縣東明長垣皆無收穫災民未詳共計直省災民六百五十五萬七千 
　　（二十五日下午十一鐘） 
　　北京電南洋公司之豐台粥廠及收容所徑二十五）日開辦災民就食者逾千人 
　　（二十五日下午十一錄） 
　　香港電岑莫温楊等密謀保存地盤法以延和議通中央謀取消自主任桂系督粤並由温頻晤林務引爲桂助林初猶豫爲魏饒强迫除先免舊艦職尙有將電厦調應瑞艦來與留粤各艦夾攻虎門說（二十五日下午七鐘） 
　　香港電莫禡（二十二）電陳坤培責成 
統率盧喻各部固守石龍詎粤軍先鋒隊梁鴻楷蘇爲中邱耀西各統領昨在西湖站附近戰數小時桂軍大潰乘勝追攻至晚九時粤軍遂完全佔領石龍 
　　（二十五日下午七鐘） 
　　香港電海疆軍參謀長許崇灝莫疑其通敵敬（二十四）日被拘留一說謂已槍斃（二十五日下午七鐘） 
公電 
　　瀘州川軍通電各報館均鑒迭接八師劉旅長文輝報吿自自井經白花場往攻叙府遇敵激戰半日我軍分抄敵後敵遂退據催科山弔黄樓扼險死守魚巳經我軍猛擊敵勢不支據江相持我軍完全占領催科山弔黄樓沿江诸隘屢次渡江夜襲均被敵覺文日拂曉渡江激戰終日擊退江岸附城之敵分向柏樹溪潰走文輝派隊猛追生擒敵官兵百餘人奪獲大砲二門步槍百餘支輜重行李無算即時率隊入城人民安堵俟禀商陳師長後即遵前敵總司令命令轉進東道共圖渝城等語查該旅以孤軍直搗激戰七晝夜恢復名城對於防瀘攻渝關係甚大謹此電聞四川夔軍前敵總司令劉湘元叩印 
　　北京全國和平聯合會電寰珠中國學生會全國各界聯合會全國學生聯合會敎育總會總商會各路商界聯合會申報并各報琿春韓國黨人肇釁擾我治安日人應尸其咎至於綏靖解决吾國自有主權他人何得干涉乃日公使反一再照會藉口匪徒并强硬增兵自由行動顯屬意存侵犯行見琿春將爲青島之續外部抗議無效情事險惡應請一致力爭兼籌　付以爲政府後盾無任惶迫全國和平聯合會敬 
世界路透電 
[] 英國礦工罷工八記 
　　二十三日倫敦電礦工與路工之幹事員今日開聯合會議礦工幹事員因路工有同情罷工之决議特致謝意但謂首相喬治巳請礦工幹事重開談判而礦工聯合會已接受其请故今請路工暫勿罷工以免爲新談判之阻碍礦工代表明日與政府諸人會商因此路工罷工遂無期延緩 
　　二十三日倫敦電路工暫緩罷工之消息傳出後衆大欣慰工界亦然而路工尤欣欣有喜色 
　　二十四日巴黎電英國罷工風潮漸有不久即息之象暫時可無工界大罷工之危險礦工已與政府代表開始談判首相喬治現抱　觀但戒備計畫當巳佈置以防意外事變 
　　二十四日倫敦電今晨礦工聯合會會長斯密里副會長何志斯等在唐林街十號相邸與首相晤談兩小時之久散後何志斯聲稱尙須續議談話内容尙未化佈大約係欲議定一　基礎俾可進行討論而臻解决如已議定礦工代表即將與政府作正式之談判約须數日方可竣事而談判吿畢後尙須礦工投票公决故煤礦工作之恢復非可望於數日之内也 
　　二十三日倫敦電臨時戒備案昨在下議院通過規定遇有集衆行動碍及食物食水燃料電燈交通之供給與分配時政府得宣佈備嚴如事變發生而國會適在休會期内政府可立即召集之備嚴條例得以閣令爲之俾保全治安維持運輸破壞此條例者得懲治之 
[各國近事記]  
　　二十四日倫敦電立陶宛時局愈趨愈劣波蘭人尙不以佔領立陶宛京城爲滿足並欲吞併柯夫诺論者謂波蘭人將在柯夫諾設立波蘭人之政府即宣佈與波蘭合併現波蘭軍勢頗盛挾其湯克砲車飛機大砲繼續前進 
　　二十四日倫敦電柯克市尹氣息奄奄仍昏迷不醒今日不許其姊妹入獄探視 
太平洋路透電 
[日本進兵琿春記]  
　　二十五日北京電琿春事件漸形重大本月九日日使小幡對外交總長顏博士究作何語顏如何答覆說者仍各異其詞據華人報吿是日不幡聲稱一俟和平秩序恢復日兵卽退出琿春而據日人消息則謂顏總長旣知在小幡未請准出兵以前日軍業已開抵琿春遂不反對日本再派六大隊云十一日外交部牒致日使抗議續派軍隊赴琿春此牒在日本外務省指爲中政府更變政策而在中國外交部則謂此不過以文字證實顏總長對小幡而發之言耳十三日小幡覆牒稱俟地方和平秩序恢復至一定程度即日僑安全與邊境甯靖之危害及擾亂之根源皆已銷除時日軍即可撤退又稱琿春事情嚴重間島大局不寗故始派出日軍日政府非至得見出兵之目的業已達到後不能改變其出兵之决議云云日使與顏總長二人之口頭談話顯有誤會由此可見外部牒文詞意明切不留允許日本派兵之印象但日人則谓與顏總長口頭談話不符小幡覆牒陳述其自已口頭談話加以解釋附以條件視邊境爲亂源此種條件使日本出兵之目的另有一種全然不同之旨趣且可見日本以完全撲除朝鮮亂徒爲宗旨夫朝鮮亂徒而欲完全撲除之則所需時期正遙遙無定也若就匪黨而言華人今不慮琿春續有變亂蓋大隊華兵現已駐紥足以懾匪膽也華人以爲日本駐兵中國土地以治韓人未免超越權限且日兵駐華目前旣無充分之理由故應立即撤退 
[粤軍下惠州]  
　　二十五日香港電淡水消息二十日桂兵萬人過境乘夜搶刦黎明倉猝拔隊開赴石龍陳炯明軍隊追擊其後天主敎司鐸徇桂軍司令之請求以敎堂爲紅十字曾醫院留養患病桂兵當桂兵行刦時敎堂神甫與醫士勸阻之但桂兵竟舉槍欲擊次日陳軍入淡水居民大歡迎之粤軍司令出示保護患病桂兵故桂兵在醫院者所得待遇與粤軍同聞陳軍於二十三日入惠州頗爲居民所歡迎 
[日本女子大會]  
　　二十五日大阪電女子代表數千人今日让集於中央公共議事廳討論女子問題以期增進女子在社會上之地位去年十一月問曾有此大會一次今則第二次也主席者爲朝日新聞女編輯員 
國内要聞 
[北京通信（吹萬）]  
　　王瑚將赴蘇任 
　　蘇新省長王瑚自命令發表後蘇省代表錢崇固黄伯雨等四人即來京促其行以有許多困難問題未能解决迄未克行及李純死省會復派陳大猷黄次山二人赴京佐錢黄敦促王瑚之所以不克卽日成行者約有數端而最重要者凡二事一爲財廳問題一爲後任問題財廳問題固王氏不能成行之大原因而今則已不生問題矣嚴家熾之命令業於今日發表一難已去至於孫振家則經各方面之疏通京兆士紳巳允其暫長一年以爲其谋魯長之預備故孫氏已有不日來京之訊而湖北省長則王占元將派某關監督權代斯二難題大槪都已解决外此尙有零星未了事王氏亦正谋度結束故今晨王親赴張一麐後泥漥私宅託爲盡力當通州兵變而後總统特派王氏前往撫慰王臨行入府请示徐謂曰汝至通可招其父老而吿之曰國家養兵本以衛民今治軍不嚴轉以殃通民余甚愍焉所有人民損失悉由國家確查實數擔任赔償决不令通民無吿也王至通悉以徐言轉吿通民通民大悅及實地調查所得之結果共需賠償八十餘萬王歸以報徐徐僅允給卹金五萬命王往散合某巡閱使所捐十萬元尙止總數十七分之三王以在通時與通民約全數賠償今僅持此區區往實無顏見通你老故於總統撥與五萬金時拒不肯受某巡閱之十萬亦未實付且總統方面所允之五萬近亦巳移作别用不復言賠王爲此事深自以爲有負通民殊不甘於此事未了以前去京兆而赴蘇通人見賠償之不易致恐王去而此事遂將作罷迺推代表見王請勿以通事爲念通人旣無法留之於京兆亦不敢以區區賠償問題累之倘能於去京兆前將總統所允五萬元領出實行攤放在通州人民亦已可謂如願他非所望王氏託張爲盡力者即請張爲言於總統懇以所允五萬元早日撥交以完手續外此尙有由烟酒公賣局所允撥之三萬元前曾撥票洋萬元合當時市價止四千餘元尙餘二萬五千餘元亦請莊蘊寛轉請張壽齡早日撥給莊拒之謂此欵旣入張手殊不易取出可别托他人與商故王亦托張張於二事巳允爲盡力王氏行期殆已不遠故陳大猷黄次山二人先於明晨乘車返省而錢黄則留京以待蘇省旅京同鄕與在京代表對於王之赴蘇皆表歡迎惟對之要求數事（一）凡殃民之縣知事曾經地方人民控吿或省會彈劾者悉行更易（二）警備隊水警等權凡按照法律在省長職權内者不得放棄惟其軍官當用本省有聲望學識之軍官充之（三）注意平民敎育勿使地方劣紳吞没敎育經費王皆容納至於參事會則前此久有組織之意以無法律根據省會將提出議案以爲组織參事會之根據陳黄返蘇後此案或即可提出也舊省長齊耀琳被彈至今始去其内因亦颇衣可言者齊於中央非有特殊信用而中英迺不肯撤之者實緣振作霖爲之護助故齊耀珊之去魯也外問曾有長吉之傳言齊亦曾謀之而張作霖則力反對蓋二齊爲吉省大紳一旦致仕歸吉勢必分其同派位置故寗力保二齊爲外省長今齊耀琳去蘇外間復有將任爲吉省長之謠傳此事非張所願當然難成事實然得張氏之援助中央固不能不爲之地要必有一秩以報之第今尚未定耳至於京中所傳齊將以齊變元力拒王負嵎不去據私人目光觀之齊氏尙不至出此下策也王之行期據其親信言約在十日後京兆方面一切五日可了蘇代表黄伯雨願王於下月一號履新則在事業方面言恐或不及王氏但允孫氏一至立即起行而留謝直同在京辦交代至其到蘇以後則抱有將蘇省成眞模範省之志願而尤重在國民敎育謝氏爲王靈魂將來之政務廳長也嘗語人云國民敎育爲敎育之本倘根本不固高小與中學敎育皆無所藉定縣有國民學校三百餘所蘇省之富過於直則敎育之設施當更易於定至於人民生計當然以講求實業爲首要終期人民多生利處云云果能依此而行蘇省政象將來必有可觀然若軍人干政事事掣肘則王雖治蘇有心恐亦無能爲力也（二十三日） 
[北京通信（野雲）]  
　　皖江軍事一夕譚 
　　有友新自皖省來者楟这該省軍事内容多有爲外人所不知者爰撮要紀之如下（一）安徽軍隊原有新舊安武軍兩名目所謂舊安武者係倪嗣冲昔日所統之軍近則爲馬聯甲所統帶是也馬昔日本以帮統名義爲倪嗣冲佐後則升任爲統領而其實所直轄之兵以人數計不過一旅耳馬之爲人無知識無野心安分而懦弱前當皖督競爭之時彼本有分得一臠之資格乃以消極故北京旣無運動之便南京亦少疏通之人左右有上條陳者彼則曰我殊不願居此高位也是以結果爲張文生所得新安武者　張勳舊部之定武軍所改編也人數有二十營約計殆及兩旅近自兩項軍隊改編爲正式國有陸軍馬氏僅僅得一旅長而已（二）安徽新舊安武軍改編之後共成五旅舊安武居十分之七新安武居十分之三名目上雖各旅獨立而實質上仍事事統轄於馬因馬資格較老其他四旅長大半皆其舊屬也該項軍隊之長官有知識者絕少所有連排各長大半升自目兵營長以上又爲連排各長所遞升其由學校出身者絕少蓋猶純然一舊駴巡防營也自張文生任督軍後降一明諭令所有各旅皆歸馬旅長統屬於是馬之權乃確定矣（三）馬聯甲在蕪湖其本職爲皖南鎭守使但自倪氏病假彼以代拆代行之故乃時時赴蚌埠處理一切故論其勢力範圍雖在皖北一帶亦復鞭遠而能及張文生視事後極力與馬交驩親送盟帖呼以大哥而馬爲保全一已地位計亦能輸誠屈已對於張氏敬禮有加在面子上固已水乳交融惟彼此互相利用絕非一種道義肝膽之交則固人人知之也（四）新舊安武軍雖同爲國家軍隊但舊安武每月餉項由皖財政直接發給故一文未嘗短少而新安武軍則以沿襲定武之舊餉項槪由部發於是皖財政廳視之漫不關心不惟廳長如此卽省長亦然前月張文生親向財廳借欵三十萬廳長向省長請示省長答稱此事我不能過問汝借汝負責至是廳長亦不敢作主矣蘇李督臨終遺書内有一條曾談及此事其急迫情形可想見矣（五）皖省軍隊形式極舊無表册無圖籍其中雖問有一二東洋留學生作參谋者然以新舊程度之不相容故亦不敢多所建議至保定軍官學校畢業生赴彼處見習者則更不敢稍露頭角因彼等老軍隊極惡學生視之殆如蛇蠍也（六）皖北一帶現正鬧土匪皖軍往剿互有勝負因匪首毛某黨羽極衆且有潰兵羼入故一時肅清不易（七）年來馬氏亦甚願搜羅人才惟以其知旘短淺不知駕馭故稍有才能之士多不樂爲之用近聞頗有人建議於馬氏請聯合相信任之旅與已所統之旅組合成一師一切編制敎練皆採新式馬氏已首肯惟一時尚躊躇未敢公然着手耳（八）皖省人士之主張殊不一致有主迎督者有主拒督者自張文生到任後拒督之聲已不聞矣惟仍有一部分人决心主張廢除督軍者但此等人在外者多在省者省張文生初有依附奉系之跡最近數日間則已完全爲直系所收容今李秀山旣死難保不發生變化也當張氏就任皖督之初僅由徐州帶衛兵兩連赴蚌其餘無一兵入皖境者此事爲皖人所稱許皖省軍事狀况大略如此如目下大局無大變動則皖局或可苟安一時也 
[琿春交涉之京訊]  
　　政府之朿手日軍自入琿城强佔官署行動自由茲又據奉天快訊日軍在延吉方面亦有同樣動作所有該處中國電局郵局業經佔領並威脅華員出局藉 
 
 

Page 7

 
 
申報第二張 
　　口藏匿鬍匪對於居民之檢查尤形嚴急奉天當局接到此項電報異常憤慨特電奉吉兩軍統兵長官及延吉陶道尹以琿城事件中國地方官旣聲明完全負責巳派大軍前往彈壓日軍此舉實爲侵害中國主權藐視公法應俟奉吉軍隊到後着即向日軍交涉將局所交還中國管理再接洽善後事宜又據某方面接威埠電訊略謂自琿春事件發生後日人除於琿春增兵外近日更於雙城子赤塔及海參威各要隘陸續增加軍隊其兵力約有四大隊之衆且於防所大興土木頗有久戌之意又據外交界消息琿春交涉在中央方面已屬無法進行外部雖經電令駐日代辦續向日外省提出抗議然其結果如何更可想而知就目前形勢觀之恐又成巾日間一種懸案我國地位愈形不利矣 
　　學界之憤慨日本進兵琿春北京學生大爲憤慨前日特假北大開各校代表會討論應付方法當由主席林寳慈說明政府近日交涉大槪已陷於絕地我輩國民不起而爲政府後盾恐琿春交涉失敗之日即爲東三省主權斷送之時我輩爭魯爭閩案雖不見諒於政府但愛國天職實不願稍後於國人際此千鈞一髮時期請諸君本求學不忘愛國愛國不忘求學之精神從詳討論各校代表先後發言約三鐘之久决定先以和平辦法應付當議决下列各項尅日執行（一）再電張作霖設法力保主權（二）通電吳佩孚及各省軍人請其愛護國土力盡軍人天職（三）再通電各省國民團體一致力爭爲政府後盾（四）派代表赴府院陳述警告日本限期退兵意見（五）派代表接洽京中商農報敎育敎職員各團體（六）忠告吉奉旅京同鄕應速起奮爭又法政專門學生會於前日上午十時召集全體大會討論辦法到者八百餘人首由幹事部長周書主席報告琿春近日情形次由林代表報告學生聯合會議决之辦法最後全體議决建議案九條交代表提出於學生聯合會（一）田聯合會發起學生游街大會以爲示威運動（二）聯絡各商號力排日貨（三）致函公使團求爲道義上的援助（四）電張作霖吳佩孚及各省軍人請以武力爲外交後盾（五）電上海各團體禁止米糧出口（六）藉新聞力傳播（七）游行講演以喚起民氣（八）組織學生義勇軍以備萬一 
[對於賑災借欵之促進]  
　　本年北省旱災政府已設賑務處專司救濟事宜目下財政支絀政府早有擬議商借外欵近聞外交團方面消息各國政府對於此種舉動尙爲贊成但資本家態度則於投資一節必須得有適當之擔保方肯承應此種意旨中國政府業已諒解關於擔保一層煞費研究結果决定者即係擬指定海關進口稅加征一成以爲擔保刻下除日本外各國公使均已管露各本國政府可以允許加稅之意但以未奉訓令不能正式答覆以故政府極爲焦灼日昨又向外交團方面致函催詢外交團仍未答覆惟聞前述預擬之借欵卽名爲賑災借欵其欵額定爲五千萬元在中國方面所希望之利率極低此節須待將來再行商量而目下所急於疏通者仍爲擔保問題賑務當局爲急於辦理賑務起見將設法向資本家方面提前接洽其他之各項條件矣 
[旅京鄂人之自治熱]  
　　日昨上午九時湖北各縣代表在湖廣會館繼續討論自治法草案公推駱繼漢主席通過第五條人民之權利各項（一）人民之身體非依法律不得逮捕拘禁審問處罪如有侵害其自由時得向所在法院請求出庭狀立卽審判之（二）人民之家宅非依法律不得侵入或搜索（三）人民有行使財產權之自由但因公益上必要之處分依法律之所定（四）人民有言論著作刋行及集會結社之自由（五）人民有居住遷徙及營業之自由（六）人民有勞動生存享受等經濟上之基本權關於此條全體謂有詳加討論之必要駱繼漢周兆沅羅琢章等均有所說明公决用列舉方法另行起草時至預定散會時間主席宣告今日（二十四）再續　討論陳定遠報告羅素此次赴湘講演路經武漢似應就此機會請其在鄂省講演數日全體一致贊成當即電達武漢各界其原電云武昌省議會商會高等師範各學校漢口商會曁各團聯合會均鑒世界哲學大家羅素杜威兩博士此次赴湘講演敬日到漢實爲我省不可多得之機會希設法拘留兩博士在武漢講演數日並應由各團體開會表示歡迎事關吾省敎育前途甚大務乞趕急辦理爲盻旅京同鄕會叩漾 
[蘇督問題之近訊]  
　　蘇省省通過廢督齊燮元運動眞除而東海又屬望於王士珍方在爭持未决之時而保定會議奉天會議之說相繼而起茲得某方面消息據稱保定會議結果對於廢督一層决議從緩而蘇督繼任人物確屬意於王士珍至奉天會議亦定於日内舉行已召集東省各疆吏與奉軍各首領等迅速赴會除討論改編軍隊維持治安調動人員各事件外於蘇督問題亦擬乘時提議微聞張使意見對於保定會議所議决者頗表贊同 
[和議問題之面面觀]  
　　和議問題近日似有進步前日靳氏宴饗岑陸代表文羣章士釗等卽係接洽此事聞雙方條件業經定有具體辦法簽字之期雖未確定要亦不遠丁乃揚前日去津旋即折回亦係奉靳氏電召與和議事件聞亦有至大關係 
　　中央對於和議總代表一席因關大局問題異常愼重東海日前曾電曹巡閱使示意請伊擔任進行惟曹使以事繁責重不能兼任爲辭已完全謝絕聞政府方面又促靳氏去電敦勸令其擔任以維和議使南北早日統一未卜曹使能否允許也 
　　中央政府前日接江西督軍陳光遠來中密養電大要係詳述南北爭議應由根本解决日日雙方貌合神離皆未達到和平地位即爲经弊電後歷言長江各方面形勢嗣後實應設法使之聯絡不宜再有分裂之虞云云兩湖巡閱使王占元前日亦有禡電抵京條陳謀和問題略云自李秀帥逝世後關於謀和事宜實際上已有擱置之虞前途頗爲危險請即設法迅速進行俾資貫澈宗旨否則將由停頓而變成分裂恐將來追悔無及 
滇督唐繼堯近因不得志於川轉而與中央握手迭次來電商洽和議進行聞蘇代督齊燮元前日又轉來唐劉兩督合致李故使一電大意謂南北和局决非文電往還所能促成應由雙方特派專員擇定地點實行接洽庶有圓滿之結果但期彼此開誠布公先將法律問題磋商解决則其他各節不難迎刃而解云云此電發於李純逝世之前前日政府又接到劉顯世單銜來電則係得李純噩耗後所發者原文略云李秀帥猝然暴逝聞之惶駭異常關於南北統一各事宜仍希賡續進行以成秀帥未竟之志無任跂盼 
[二十三日之閣議]  
　　二十三日爲星期六閣議例會期靳氏及各閣員均於上午十時五十分先後　院旋即開議重要議案計有八起（一）庫烏科唐鎭撫使陳毅轉呈外蒙活佛來電不承認私借外欵請飭嚴查並由政府向各國公使聲明倘有王公喇嘛等私相授受槪授受槪不負責等語應請裁酌辦理結果交外部照會駐京外交團查照（二）蘇省長官以巳故蘇皖贛巡閱使李純功在國家電請　予舉行國葬案结果交内務部核辦（三）財政部提出烟酒事務署經費原定每年開支五十三萬餘元現經遵令自行核減二十二萬元實支三十餘萬元請予核准结果照原案通過（四）司法部提出修正司法官等官俸法請核定公布結果通過（五）内務部提出擬訂賑務處籌欵辦法請公决結果交財政部核議辦理（六）内務交通兩部提邮擬聘荷人方維爲國道總工程師結果照准（七）内務部提出請任高延文兼代山東全省警務處處長案結果照准（八）財政部提出東三省鹽運使陳世華请晉給二等嘉禾章结果照准此外尚有例案數起議至十二時四十分散會由財長周自齊海長蕯鎭冰入府報吿 
[東三省通訊（隱）]  
　　延邊電信設置問題 
　　東三省地面遼闊交通不便所有縣城所在地方有電信可通者僅十之五六以致邊僻縣分遇有要事消息不靈貽誤事機往往入而是即近來鬍匪　起成羣结隊紛沓而至猝不及防陷城失地舉因此故吉林鮑貴卿督軍兼任省長後對於通信機關擬加以通盤計劃曾於月前派員調查於延汪和琿各縣先行議及以延吉地方在民國三年間由商埠局籌欵設立局子街六道溝頭道溝三處電話初僅爲交涉之用故使用者僅在官吏方面旋以各處商業繁盛並由商民請求准予通用惟因電桿年久失修欲事修理無從籌欵因由延吉商人高鵬翺等呈請集股合辦咨商中央經部核准惟有限制祇准通各埠市內電話所有長途電話則擬由部收回該商等以祗辦市內無甚意味需資旣巨獲利無多因未舉辦部中亦擱置不問近因韓黨紛擾需用交通機關之處益多因又重申前議擬將長途市內兩種電話歸由該商等一律承辦將來部中如欲收回即可備欵承買和龍縣距六道溝僅四十里即由該縣自行備欵接線此種意見吉省地方官吏甫經議定而交通部據延吉電話局及東三省電政監督處禀報反對其事其措詞謂該項長途電話原擬照章由部自行籌設乃該商等逕欲籌辦殊與原案不符且聞日人欲起而代谋如果准共設立尤與電政前途大有妨礙云云語氣之間不贊成商人承辦但是部中亦無一定舉辦之法將來象齒焚身仍必爲日人起而攫奪蓋就今日情勢觀察該處地闊途遙山嶺崇密不有交通機關諸多阻礙交通部防止日人設立之計甚爲卓越商人設辦舉電政统一有礙亦不爲無理由第宜早速建築庶於地方電政兩有裨補耳又沿圖們江一帶日人在鮮境巳設有電話我岸無之種種方面殊不方便近由日人某擬具意見謂沿江一帶應設電話之處計十七處每處由我防所達彼岸防所約一二十華里不等统計建築費不下日幣四萬元日人以爲彼此兩岸可以通話甚爲方便所有經費日本方面可以供給等語延吉道尹對於此事表示贊同惟就主權論似不無流弊又恐交通部不明延邊情勢對於此種之重要交通機關或等於尋常而不急爲著手則難保日人之不强起代謀也 
[魯人拒壽鏞之經過]  
　　山東各界拒絕張壽镛事迭紀前報日前忽有張氏二十一日晚車來濟之說一時各界譁然卽於二十一日晚間　集車站手報小白旗上書清理山東財政拒絕張壽鏞等字樣雄雄糾糾一俟北車到來即上前與之交涉誰知天不作美竟霹靂一聲雨雹交至各界人士皆紛紛躱避雨過天晴又復一擁而上移時北車至矣車方到站大衆即將頭等車門攔住大呼張壽鏞來了没有你快快下來我們與你有話說亂嚷亂喊毫無應聲於是羣衆又呼曰想是在車裏躱著待我們搜查一翻當各界人士上車之際又有人呼曰張壽鏞作何狀有谁認得衆答不知又有人呼我帶有張氏之像片乃由腰袋取出一擁上車搜查多時竟無與畫中人相符者衆又呼曰想是張壽镛未來我們暫回可也乃紛紛散去及至昨日早間張氏竟巳身　財應正式接印居然堂哉皇哉之新廳長矣張氏手段之靈妙魯人腦筋之拙笨竟至如此無怪中央視魯人若無物也 
[廢督聲中之陳光遠]  
　　陳贛督近日態度非常高興如保鄂王調蘇请任吳佩孚兼鄂督保曹錕爲議和總代取消蘇皖贛巡閱等事忙急異常又恐中央不信任特與直曹接洽并根據岑莫報吿另電政府謂李烈鈞李明揚部軍將繞道湘之耒陽援粤贛局可危等語藉以表示其鞏固邊防之功自鄂干調蘇說起後外間傳陳運動調鄂但彼亦自審鄂局不易措理故二十一日紳商界有詢之者陳力言不敢赴鄂陳在贛最不滿民意之事即在增稅籌餉加重人民負擔舉凡財政廳發金庫券短期公債軍用票等困民政策皆陳命令行之贛人處其勢力之下不敢聲張僅時時由議員提案質問而止近者北京江西同鄕主張自治鑒於鄂蘇皖等省之廢督運動怦然心動闻不久亦有此項宣言發表陳督見此情勢一面假借各公團名義發電慰留一面卽科中央來電慰留之機卽電中央消假原文如下北京大總統國務總理鈞鑒光遠前因舊疾復作電請予假調治嗣奉院庚電開囑以時局艱危贛省軍務諸須主持令在署靜養調攝未允給假復准省長抄示院銑電以省議會議長龍欽海等電請勸勉光遠勿萌退志等因光遠外懍軍寄败仰裁成敢不力疾從公以仰答期許於萬一現在病已漸可支持於本日照常視事知關南顧用電馳陳伏維垂察陳光遠叩馬 
[長沙通信（小詹）]  
　　紀湖南石門之變 
　　湖南軍人爭相雄長各不相下譚延　乃分全省爲十二防區各設一司令以調劑之趙恒惕雖爲總指揮實力較厚然各軍人之忌之者亦更甚防區旣分遂各視其防地爲占領地如委知事收稅捐等大政皆擅主之而譚之命令幾不能出省門儼然十二小國之形勢石門爲湘西要衝向爲土匪所出没王正雅死後其子育寅率殘部騷擾該邑譚氏乃令護字營司令陳嘉佑率所部往防之王氏始退入慈利（距石九十里）惟陳嘉佑一軍本招收祁陽四明山一帶土匪之所編製有雷煥陽匡濟者皆該匪中之悍目陳以雷爲營長率一營駐石門雷因舉匡爲知事陳遂加以委任於是石門以一小邑竟爲兩悍匪所盤據矣石民不忍其蹂躪相率赴省請願譚氏遂正式委趙恒惕之從弟恒默爲知事並派省防軍一連偕之赴石及抵石後匡氏竟違抗譚令抗不交代雷氏更時加恫喝意在驅逐恒默出石而陳氏旣不願趙恒惕之勢力侵入渠之範圍又不能禁戢所部使守秩序陽無言而陰縱之故匡雷益得有所藉口時恒默與省防軍駐縣城之中學校雷軍則駐縣署相持二十餘日省令續到匡仍拒而不受趙恒默自以有總指揮之關係意謂雷除下逐客令外必無其他變故亦未特别防衛不意九月十一日天尙未明雷竟詐稱王育寅之軍率全部猛撲中學校趙等睡夢未酣陡被轟擊遂與辦事員及省防軍等無一人有抵禦力幾乎全體被戕凡死者四王十人其傷重未死者三十餘人皆血軀糢糊倒地不起該變軍窮極搜殺見已滿地狼籍以爲盡死始呼嘯而散仍一一潛回縣署該地福音敎士聞警因手持紅十字旗將傷而未死者救出恒默亦以未傷要害佯死幸免旋由該敎堂雇舟送至澧縣（澧距石九十里）駐澧之第十區司令李韞珩厚給川資派員將趙等護送入省經恒默通呈吿變譚氏雖有如果屬實定行嚴辦之批令然猶　切實辦法恒默之妻兄衡陽陳貞瑞向庽京師其兄弟親戚死於是役者甚多於聞變後有私電質問譚氏文曰接家函知　近委趙恒默知石門前令抗不交代並陖使陳嘉佑所部駐石軍隊於九月十一襲攻趙令致趙受重傷並戕殺趙之辦事員及隨從人等四十餘名内有舍弟貞焯舍妹倩王定生凌少亭舍族弟貞才四人又傷三十餘名悖亂慘酷實駭聽聞公兼長軍民竟有如此抗令之知事及軍隊則公治軍治民之政績試問何以昭示國人公之命令旣不行於石門則其他各縣情形槪可想見今公方以地方自治爲全國倡而湘中内部乃如此不治則平日所主張自治之文電及言談抑何欺人太甚全國之耳目豈一手所能掩耶現對於該前知事及軍隊如何懲治對於慘死之辦事人員如何撫恤想公必有至當之處置以安人心而全威信並爲維持自身之名譽地位計也瑞爲湘人深望公負飭紀除暴之責瑞爲苦主更求公雪手足至戚之寃乞將辦理方法迅賜示覆不勝禱懇陳貞瑞叩艶等語譚接此電亦無答復然識者固將於此事之結果以覘湖南之治亂矣 
[川軍佔領重慶之鄂訊]  
　　滇黔兩軍爲熊劉反攻重慶瀕於危殆情形已見前報茲得各方報吿重慶被川軍佔領業已徵實惟日期不明證以下述之事實似在十五日上下當川軍攻克瀘州後即與滇軍在龍泉驛劇戰滇軍勢復不支致龍泉驛又爲川軍所佔據此耗到渝時在十四日上午一般政客武人皆異常驚恐紛紛搭大來裕商輪逃避其於上午出城者尙得携運行李金錢到船至下午則川軍已經逼近槍聲隆隆城內秩序頓爲之亂交通阻塞行動不便李烈鈞又佔據各銀行索借巨欵其他商店亦紛紛閉門晚間雙方實行接觸大來裕恐遭波及卽鼓輪下駛此十四日情形也又一消息川軍攻渝時城内滇軍因無大砲抵禦紛紛潰散且秩序非常紊亂商店皆受刦掠該處亞細亞煤油公司經理哥爾比伊亦被流彈斃命將來必有一番交涉至石青陽黄復生等僅以身免潛搭輪到漢寓租界某旅館一日即趁輪赴滬又聞呂超亦與黄等同行往滬確否不可知而重慶已爲川軍佔領則無疑也軍署方面亦接到施宜警備司令王懋賞之報吿謂重慶確被川軍陷落滇黔各軍已狼狽向後方退却鄂西毗連川邊請示防範方略王督連日與軍界要人商議除電報政府外並擬定辦法二條通令前缐各軍遵照（一）潰兵入境無論爲川爲滇黔一律解除武裝（一）所有過境軍官政客責成沿途軍警偵查銜名具報倘有逗遛及不穩行動准其先行扣留電省核辦又恐前線防軍單薄以盧金山之第三混成旅剿辦鄂東匪亂漸次肅清特撥該旅六團前往協防業於前昨兩日開始輸送矣 
　　文滙報接二十三日帅宜昌轉來之重慶電據稱川軍於十五號佔據重慶滇軍退走其司令李烈鈞改裝脫逃示及携去贓物滇軍曾搶刦銀行現仍砲擊重慶在過去數月內重慶商人共被索去二百萬兩左右十六日亞細亞火油公司之柯威爾氏於渡江之際爲彈擊斃 
　　尚有要聞二及地方通信轉入後頁 
雜評一 
[廢督與西南（默）]  
　　廢督一事與其責望於人民之運動也無寧責望軍人之自身覺悟欲軍人之自身覺悟宜自西南各省始滇黔居名義上本已廢督矣今當此失敗之時宜幡然變計從速收東軍隊實行廢督之主張四川新收復乘此督軍未定之時宜先表示廢督以絕爭奪之根而滿川人之望廣東正在兩督相持宜以廢督爲議和條件非特紛爭立解且可達粤人自治之目的廣西正在宣布獨立宜以廢督爲首要標幟非特藉伸正義并可挽桂派已失之名譽此外若湘旣以自治爲號召又苦軍隊無法統一則更宜廢督又若陜若閩之西南軍人旣未能征服全省徒擁此督軍空名何爲則更宜廢督 
　　是故今日之西南各省無一不有可廢之理由且無一不有可廢之機會數年護法一無所成勢且無法下台果能聯合西南各省以成廢督之事則亦未始非一護法之功也南北統一久商未就徒以武人把持之故果能由西南各省之倡導以感動北方武人成此南北一致廢督之大業亦未始非南北統一之先聲也以目前情勢論西南武人宜有此種覺悟何以今尚猶疑而不發耶 
 
 

Page 8

 
 
申報第二張 
國内要闻二 
[川軍佔領瀘叙紀]  
　　國慶日之增一紀念 
　　川軍總攻擊瀘縣已有旬日未聞大動靜乃昨日突傳瀘縣被川軍佔領成都各界方以今年之國慶節冷淡寂寞得此消息頓增興味省城衞戍司令部亦張貼吿示令與人民同仲慶祝蓋亦認爲川人自治自决之一紀念日也 
　　此次川人驅逐在川滇軍堅决異常川軍自九月二十二日克復簡陽後各將領會議結果仍分三路進攻第二軍軍長兼前敵總司令劉湘率第九師師長楊森爲中路第三師師長鄭錫侯合靖川軍第一師師長田頌堯爲左翼（凡靖川軍皆劉存厚所部）第三軍第六混成旅爲右翼即於是日分道進攻復於二十四日占領資陽二十七日劉湘所部占領資中二十八日楊森所部占領内江二十九日陳國棟占領自流井三十日王治易旅長占領隆昌由隆昌戰敗之滇軍金項二旅退入富順意在固守以掩護瀘州而待後援不謂楊森會同陳旅敢死隊復乘機奮勇攻擊金項勢不能支乃率殘軍敗往瀘州於是富順完全爲川軍占領時十月一日也劉湘又率各軍乘勝追擊卒於八日克復瀘州瀘州旣下叙府自不能守（刻陳遐齡鎭守使所部孫縱隊長由嘉定進攻已攻抵叙府城下八師劉自乾旅長所部由自流井進攻亦抵叙府對岸）又順流而取重慶滇軍無立足之地矣（由瀘州敗退之滇軍大部退經合江到重慶餘則退至叙永取道回滇）計自簡陽出發不到半月轉戰千里連復名城滇軍受創之深以此次爲最川軍戰勝之速亦以此次爲最可見川人之决心矣 
　　聞瀘縣未下時川軍第二軍長劉甫澄接到顧品珍求和之銑電即同前敵各將領答復一電令其退歸雲南顧未卽覆並扼據險要以示死守劉軍長乃令各軍分路進攻親在正面督戰滇軍力不能支遂潰退滇軍被川軍擊潰後一部向納谿縣彌陀場方面退却川軍分爲數路跟跡追擊不使其有駐足之地納溪縣城復下查瀘城一隅叙渝咸依爲樞機滇黔兩軍佔領巳久守之甚堅劉湘楊森此次以一鼓得之在叙城宜賓之滇軍聞此消息甚爲恐慌川軍第八師長陳洪範率所部與川邊軍隊分道進攻叙府城内少數滇軍不能支持而退八師巳有電來報吿情形川南均有好信息現在只有川東未靖聞重慶附近之合川亦已於九號經川軍克復 
[羅素在南京中國科學社演講（續）]  
　　愛恩斯坦引力新說（ＳｏｍｅＡｓｐｅｃｔｓｏ　　Ｅｉｎｓｔｅｉｎ，ｓＴｈｅｏｒｙｏｆＧｒａｖｉｔａｔｉｏｎｆ 
　　愛恩說與引力問題空　與時間及電學上問題愛恩說可以解釋矣然尙有一大問題在是爲引力問題以前物理學之事業即在連引力與他種現象迄無良好之結果愛恩氏之相對學說出始能包括引力其結論之影響使物理與幾何要混 
　　一九一五年愛恩即發刋其新引力說謂凡物相引不依反平方比例但略差然實際上新舊兩說之結果相差至微有非尋常觀察所能騐者惟三種現象可供實證（一）水星繞日之軌道遷移水星繞日一週後其最近位置去舊佔者略遠惟其量極微經百年乃可察牛頓說不能解番经現象天文家疑有新星经之卒不能發見依愛恩說則恰合 
（二）光缐受日吸引之折度光缐經過日之引力範圍依舊說光非物質則不當受折使牛頓派天文家承認光與物質相同其受折之量亦與愛恩說異愛恩之計算謂其折度當兩倍牛顿派所計此事至難證騐必日全蝕時乃可觀察去年五月日蝕英有兩觀察隊一至南美一至非洲以察其折度其結果乃與愛恩說符合 
（三）星之分光帶受引移向紅端光缐由星至地球因經過日之引力範圍其分光帶必趨移紅色之端此說今尙未能證實 
　　總之愛恩說必可靠以其結果皆達算學上之精密絕非可以倖致惟吾人研究討論終當持謹愼態度耳 
　　愛恩氏學說之究竟愛恩說近物質之鄰空間爲非佑克立特（ＮｏｎＥｕｃｌｉｄｅａｎ）（佑克列特幾何學爲幾何學之一種卽吾人所習知者非佑克列特爲又一種幾何其論空間與尋常幾何逈異）去物質愈遠則愈近佑克列特愛恩氏以爲空間有爲佑克列特有非佑克列特者普恩加賚（Ｐｏｉｎｃａｒｅ）曾謂吾人可任意使空間爲佑克列特或非佑克列特視所用之標準爲何如耳譬之處兩界者所見各不同然必有法可互譯所見如字典然惟僅就一界之所見者言則皆爲主觀的故永久物質　於永久空間之　說不復存在凡言一物永久者指以後所見者與前相似者吾謂此爲吾帽以前後所見相似非能證其必爲一物也物理學一切根據經騐之觀察皆根於事變非必有物也故物理學爲連合各事變之學然同一事變每因觀察者所處情形之不同吾人所見其中空間與時間之多少亦異而不能謂何者爲錯誤然則事變究有何規律乎曰時間與空間不可分時間爲空間之一進則幾何與物理合一物理中之事變亦不過幾何中之一特别情形物理問題如引力者蓋四進空間中之一幾何問題耳愛恩說極深奥複雜要以算學中之不變說（ＴｈｅｏｒｙｏｆＩｎｖａｒｉａｎｔｓ）爲根據因得其事變之規律吾人當知一切物理律例之程式皆根據吾人觀察而定觀察方法不同結果亦異普通者固易了解惟去吾人觀察方法愈遠者其結果愈難明愛丁登氏謂果一旦有眞律例出吾人或竟不能了解愛恩氏學說及元能說（ＱｕａｎｔｕｒｎＴｈｅｏｒｙ）殆近似之然愛恩氏所得要爲實騐所證實之科學大勝利謂爲牛頓後第一人不爲過也 
　　羅索先生講畢由主席胡君致謝並以華語譯所講要點四時因尙有游覧名勝羅索先生與勃辣克女士先離會場會衆則近五時始散 
[南京快信]  
　　省警察廳科員孫梁計郝達仁等二十六員以直魯晋豫等省災黎遍野請將每日午餐飯食銀元撥充災賑 
　　省議員孔蠟晋等提議咨請省長實行整頓縣知事兼理司法案張宏業等提議電请政府速頒明令依舊法召集新國會緊急動議案朱世瑾等提議滬海道屬應設省立女子師範學校案鄭立三等提議修正江蘇省銀行條例案均编入議程付大大討論 
　　陳調元楊春普昨由京來電准趕李故督追悼悼返寗並陳報在京接洽大略情形 
　　中央電復省長國葬純須國會未便先頒命令 
　　李故督祭期已近各軍警長官均紛紛來寗預備與祭又各擬爲李建樹銅像以誌哀思 
　　李瑞清靈櫬昨已抵寗停厝同善堂 
　　軍署庶務王鳳璋前因公赴滬昨返寗 
[杭州快信]  
　　省敎育育昨開评議會正會長許炳堃亦到會推舉張羽生爲臨時主席共到會員十六人議决九年度支出預算及借用本會會場并陳请省議會補助臨經費案 
紹興女師校長張蘭泉病故後各學生對於新校長問題曾向官廳請願要求以品行經騐學識資格四項兼全爲合格現悉新委校長韓澄甫係檢定小學敎員蠶　學校畢業全體反對昨發出三次宣言誓不承認 
　　省議會今日（二十五）簽以達八十四人明後日可望開談話會又杭總商會准三十一日開會選舉商事公斷處長以朱志瀛最有希望 
沈省長今日（二十五）上午七時出清泰門沿各堡勘視塘工午刻至南龍頭打尖晚間可抵海甯 
　　司法部電鄞縣地檢廳長張若騘調任江蘇第一高檢分廳檢察官遺缺以陳宗嶼接充 
地方通信 
[松江]  
　　府有欵產之爭潮七縣慈善敎育欵產聯合會在滬議决凡舊府治之慈善敎育欵不在松江縣境内者一律由各縣截留存儲業由該會會員分向各該縣呈請備案本邑郭知事以蘇省各處未有此例於昨日電省力爭并於今日續呈省長申述慈善敎育欵產之宜維持不宜破壞之意本邑勸學所亦以府有學欵已經支配各校設被截留勢必將已開學校盡行停辦且如聖廟田產係由明人徐階一人所捐徐係松人松江城内尙有徐之遺宅尤不能以松人所捐分給其他六縣爰擬呈请縣署轉呈省道請示辦法矣 
[蘇州]  
　　縣知事徜徉山水吳縣温知事前日特備畫舫兼設盛筵邀請水警趙廳長曁蔣紳懋熙等登舟用兵輪拖帶擬赴太湖石公山一帶游覽迨駛出胥口時颶風驟起船不能行遂轉赴黿山繞道至木凟羨園游玩一週而返其時已萬家燈火矣 
　　印花稅　防漏貼部派印花稅督查員郭君來蘇檢查印花城廂各商舖業將告竣即擬派員赴鄕檢查吳縣温知事得此消息後遂於日昨通函各警察分所略謂此次部令　嚴如查有漏貼印花簿據定即帶　同辦深恐鎭市各商舖狃於　習漏貼必多特先函達希即會同董事傳諭商舖如有未貼　花簿據趕速補貼切勿自誤云云 
[鎭江]  
　　商業最近消息鎭郡各工塲所出之各種花色條子本紗布際此秋令出銷之候北省因有災荒之故銷路不動積貨如由價格漸鑾每疋已跌至二元三四角棉紗市面頗形活動銷路甚暢本廠纱各牌市價自上星期每包漲起三四兩後市面逐步看漲今每包已漲至六七兩不等凡有存貨者均獲其利近日南通江陰各處棉花均已見新到貨甚擁銷路疲弱價尙平穩昨日通花開盤每石需銀二十七兩左右江陰新花每石需銀二十四兩三錢此間米價刻因金　溧水揚中丹陽等處產地所有晚稻已完全上市到者日見湧旺市價又見平落昨日大盤最高新　米每石售洋七元八角五分 
[揚州]  
　　設立北方災振協會鄂湘西皖及場食在揚商人曁本邑錢典绸布銀行各商人於二十四日假場運食商事務所内會議組設北方災賑會進行方法與會者三十餘人首由汪汝門等發言略謂此會之組織主張單獨進行不附屬上海災振各機關經衆贊成當塲議决辦法六條（一）定名爲揚州北方災振協會（二）地址設左衞街塲運食商事務所内（三）職員推定袁南生爲正會長周穀人汪汝門爲副會長理事二十四人（塲四人食四人運八人錢典各業八人　（四）資格對於揚屬各團體商人入會均竭誠歡迎（五）經費由當事人自籌各職員槪盡義務（六）捐欵收入數目暂行存放銀行將來或滙交北方災振機關或自行發放總以實事求是爲目的以上辦法已由該會報告官廳備案矣　　五師校長赴鎭演講鎭江第九師範校長謝茀儀蒞揚請第五師範校長任孟閑於二十四日在鎭演講歐美敎育現時狀况　　决定追悼大會日期常州商會場鹽會館四岸事務所各機關發起之追悼李純大大現决定於三十日舉行由商會擔任籌備一切 
 
 

Page 9

 
 
   
 
 

Page 10

 
 
申報第三張 
本埠新聞 
[電阻天津裕元紗廠出售外商]  
　　本埠華商紗廠聯合會昨爲傳聞天津裕元紗廠有出售某國之說特致電京津設法勸阻電文如下（一）北京農商部鈞鑒聞天津華界裕元紗廠當營業極盛之際忽有出售某國之說竊紗廠爲實業命脈尤爲中外所爭競國人直起疾追正苦無從着手已成之業豈忍坐失該廠縱無意營業亦應先儘華商購買况廠居内地尤關國家主權務懇鈞部設法禁阻一面勸令京津巨商集資購買以保主權而維紗業華商紗廠聯合會叩敬（二）天津曹省長整理棉　籌備處督辦天津總商會均鑒風聞天津華界裕元紗廠擬即出售某國并有增錠至十萬之說竊某國人撲滅我國紗廠之野心久經宣騰中外裕元縱無意經營亦應先儘國人購買已成之業坐令喪失不獨妨礙天津華界主權挫傷實業命脈即津埠國人固有之廠亦將蒙其莫大之傷害除電懇農商部設法禁阻外擬懇從速約集京津紳商集資購買敝會同人亦當於人材經濟兩方視力所及勉爲後盾并希賜覆華商纱廠聯合合叩敬 
[寗電局拒發省會電報之反響]  
　　電一北京交通部葉總長鑒廢督之請出自蘇民公意京内外主張一致堅决異常省議會爲宣達民意機關責任所在詎容放棄乃在寗所發各電寗局竟拒不拍發蔑視議會一至於此鈞部職掌所專是否有所聞知事實俱在顯係受人迫脅無可遁辭違反共和剥奪民權是可忍孰不可忍鈞部倘能顧全大局尊重民治應請將在寧局長立予懲撤以爲蹂躪民意獻媚武人者戒迫切陳詞維希鑒察江蘇公民顧樹森俞泰臨汪家棟王績潘文安汪鑑榮徑 
　　電二南京省議會全體議員公鑒爲廢督事貴會所發各電寧局竟不予拍發是可忍孰不可忍是不僅遺貴會之羞實全省三千萬人之恥初意貴會必有正當之抗爭雪此大辱乃遲之又久竟默爾而息殊堪駭異貴會爲全省民意代表任大責重今乃麻木不仁一至於此哀我蘇民又復奚望夫議會爲民意機關議員乃人民代表何等重要今遇事畏葸俯首帖耳有何面目復見江東父老使良心未死清夜自思當亦抱慚衾影自知悔悟爲今之計惟有請貴會痛改前非力圖振作對於此事電部力爭以後所發之電不得再行留難以通民意否則長此携滬拍發託庇外人貴會將何以對已對人耶迫切電吿諸希鑒察江蘇公民顧樹森俞泰臨汪家棟王績潘文安汪鑑榮徑 
[敎育會聯合會第二次大會紀]  
　　昨日（二十五日）下午二時全國敎育會聯合會開第二次大會續到有福建奉天浙江廣東江西等省代表十餘人出席會員計三十二人先由廣東代表李伯賢君報吿廣東不能開會情形次由敎育部代表鄧芝園君宣述敎育總長對於敎育行政方針及對於本届大會之意見略謂總長對於敎育原理敎育制度以及敎授管理種種方法均主張採行德謨克拉西主義敎育行政方針必本此義設施部中對於各省陳請改革敎育制度凡認爲適應該省地方實施敎育情形者無不允准惟不能以適當於一省者布諸法令强各省之採行即如改革學制一層敎育部力主以愼重出之如各省斟酌本省情形認爲有必須改革之處可各就適當者施行敎育部自必不加限制全國敎育聯合會係以省區爲單位聯合組成而吾國省區實以歷史上之關係成爲政治中心最足以發揮民治之精神故敎育部對於全國敎育聯合會有莫大之期望焉敎育部對於歷届敎育會聯合會議决案除囿於特别情形外無不竭誠採納對於本届議决案自必力本民治主義格外竭誠採納施行惟尤盻各省能將各議决案自行盡力推行以補部力之不及云云次主席略致謝意後即繼續討論各省區提議案共七件除否决及原提議者自行撤回修改外計成立付審查者五件（一）學生自治辦法案（二）公民敎材要目案均江浙兩省敎育會合提出（三）中等學校宜採行集合制案（四）改革小學制度延長義務期限案均安徽省敎育會提出（五）擬請於地方自治未實行前於縣敎育預决算　暫由各縣學務委員會議决以促敎育進行案綏遠敎育會提出五時後主席宣佈組織審查會照歷届成例分爲甲乙兩組將兩次大會表决成立各案分配付審查五時半散會本日下午二時將請美國體育專家麥克樂到會演講題爲體育爲敎育系統的一部分除各代表外邀請在滬中等以上學校體育敎員及公共體育場指導員童子軍敎練員一體列席聽講演講後接開分組審查查會審查員姓名列後（甲組）劉徵方克剛郭秉文李顯榮劉炯文楊桂山趙綸士朱漢章李搢榮馬建功鄧萃英栗宗周何紹韓李伯賢吳樹枬張秀升（乙組）朱殿文梁錫光沈因孚鮑乃渥齊世銘王壽芝徐方漢李含芳張履壽鄭貞文徐晉麟李傑閻肅吳景福龍欽海 
[納稅華人會電催王正廷返滬]  
　　納稅華人會自選舉理事以來連日趕辦選舉報吿通知各當選人一面致電北京請籌備委員長王儒堂先生即日返滬以便成立理事部選舉顧問其電文云北京外交部轉王儒堂先生鑒租界納稅華人選舉理事已畢先生以最多數當選爲理事現諸事急待進行望即日返滬主持辦理納稅華人會選舉主任袁近初敬 
[湯節之辭納稅人會理事函]  
　　湯君節之致華人納稅人會函云公共租界華人納稅人會諸公均鑒昨日選舉結果得悉鄙人亦在當選理事之列母任慙悚查此次納稅人會理事一職爲受全租界華人之信託責任何等重大鄙人回滬四載對於地方公共事業苟爲力之所能及無不勉竭棉薄聊盡天職决不敢稍萌推諉但年來私事加增各方義務亦擔任日多有限精神自問已不能貫注何敢再負此重任况理事職務關係租界全體華人利益至巨與其隕越於將來何如退讓於今日再四思維惟有具函聲明辭退理事鄙人亦深知此舉有負同人期許但捫之私衷實不敢濫厠所幸此次候補當選人資格才具無不美備爲同人所週知至將來鄙人能力所及之處自當隨時效力以冀補過於萬一也專此布達順颂公安湯節之啓二十四日 
[温宗堯將逃來滬上]  
　　英文滬報二十三日香港電云溫宗堯由廣州逃至香港乘法公司考狄勒號輪船赴滬約星期三日可到上海温與岑春煊開重要會議後卽倉促偕陳錦濤出省携取公欵乞庇外人而往上海 
[美艦隊司令赴蘇卽返]  
　　美國艦隊總司令格里甫上將等六人於昨日（二十五日）乘滬寗路ＡＩ花車掛在由滬七點五十五分開行之特别快車上赴蘇由滬交涉署交際科長陳震東及海軍司令帶護兵四名隨車往返照料格上將等在蘇地游覽三小時即乘滬甯路花車掛在由蘇十二點二十分開行快車上於下午二點二十分鐘返滬到站歡迎者有交涉署科長楊小堂淞滬警察廳長代表陸軍二排淞滬警察廳軍樂隊及五區陳巡官帶長警四人偕同路警排在四號月台上歡迎格君下車與歡迎諸人一一握手出站即乘汽車而去 
[預防過激黨鼓吹罷工之縣函]  
　　上海縣公署昨致各機關函云逕啓者本年十月二十一日奉松滬護軍使署稽字第六七號訓令内開頃據寗報探聞上海俄過激黨保的保夫狄而那夫渣古克斯賓破德破夫及華人某某等於本月十六日下午六時在法界某路盛裕里五號開秘密會議探聞此次會議宗旨因彼等已領俄過激黨費甚鉅辦理目的尙無若何效果恐失該黨俄人信用特開秘密會議開會時首由某發表意見今日我　同志到會者爲數　多足見諸君愛國熱心本黨已經印成之罷工傳單本擬趁江蘇李督死耗機會急行傳播鼓吹工人並隨要求廢督之團體極力爭持實行罷工之舉但因華界各機關預防甚嚴未易施行所有印就之傳單暫且擱置不發嗣後再行待機而散等語查該黨在滬得華人之援助舉行煽動工人及高等小學生等現探聞工人及學生等受煽惑者甚多若不預爲制止恐中國製造局自來水電燈輪船火車各種工人一旦響應實於地方治安有碍現正設法探取罷工傳單俟探得後再行具報等情到署　此查核所報如果屬實殊於地方治安大有妨碍除分行外合亟令仰該知事卽便遵照轉知敎育會及水電各工廠經理對於學生及工人等詳加開導預爲防範以杜煽惑而遏亂萌切切此令等因奉此除分行外用特專函奉達務希執事查照來文預爲防範云云 
[縣署會議省會初選手續紀]  
　　江蘇省議會第三届選舉事宜由齊省長通令各縣知事速卽妥愼籌備在案上海縣沈知事奉令後曾發通啓遍請各市鄕經董訂於昨日在署開省議會初選籌備會等情已誌前報昨日下午三時市經董陸崧侯等十四人相繼入署會議由沈知事主席當即議定辦法六條由縣分行各市鄕查照迨議畢散會時已鳴鐘四句半矣茲將議定之辦法六條錄後（一）各市鄕由經董主任調查並推定分任調查員儘五日内報縣備查其餘上海市北市選民委託上海總商會調查（二）調查期限以十月二十五日起至十一月十五日止（三）選舉人名册審查員由各市鄕經董擔任以十一月十六日起二十日止爲審查期限（四）調查經費由縣地方處津貼三百元按圖攤派如有不敷由各市鄕經董參酌地方情形在各鄕地方費内撙節支用（五）調查細則另定之（六）投票區域均照第二届投票區設立投票處所又昨日沈知事致函各市鄕經董（除塘橋等五鄕）云敬啓者籌辦第三届省議會議員上海縣初選舉事宜已於本公署設立選舉事務所並於十月二十五日邀集各市鄕經董開會議决辦法六條並將選舉調查及調查細則分發各市鄕開始調查茲將議案（見上）另印附上即祈查收依法辦理時期迫促務希迅速進行母任盼荷 
[英火輪公司重訂運貨價]  
　　英火輪公司近重訂由華赴英之水脚價目自上海到英京倫敦乘甲等房艙者頭等價每人一百五十鎊二等價一百零八鎊乙等房艙亦分兩等頭等一百四十四鎊二等一百零二鎊至於中等艙則頭等爲一百二十四鎊二等爲九十主鎊從本月二十一號起已宣布實行矣 
[探詢領事團是否贊同所得稅]  
　　南市各業商人以政府新辦所得稅將於十年一月一日實行開徵一致羣起否認現已紛函縣商商探詢租界領事團對於此稅是否贊同若僅施行内地嵵南市各商家更難認可等語現該會已議决函詢北市各商業代表一俟答復再行商酌辦理 
[内地商商否認所得稅]  
　　上海南北兩商會昨接蘇州無錫常州等商商公函以中央頒布徵收所得稅條例各業聞知咸以近年以來商情凋蔽已屬不能支撑何能再擔重負况營業自由載在約法細繹條文將來施行檢查吾商民辛苦血汗之餘而於所得所不得亦須一併干預至此生業何安滋擾必甚值此商輟於市所得何來勢必匿報抗捐種種苛罰相繼而來總之吾商民擔負已重弱病已深萬難再有新稅加諸切膚應請貴會聯合各總分商會一致否認以恤商艱等情函　查酌云云聞該會擬并案辦理云 
[義勇軍賽槍大會肖息]  
　　萬國義勇軍本年總賽槍大會業於本月十六十七二十三二十四四天在靶子塲舉行比賽課程共分十種各國賽員報名者有一百九十餘人等情已誌前報茲悉第一種得勝盃係公共租界工部局特贈價值最昻比賽法分爲三場第一塲全數合賽以二百三百碼各七響規定取優者六十名可列入第二場比賽四百五百碼各七響爲第二塲六十名比賽再擇優者三十名列入第三場六百碼各十響最後比賽聞第一場係二十三（星期六）下午二時起比賽結果以中華隊射擊敎練排長陳景塘蘇格蘭隊正棚長湯姆生葡萄牙當備隊員高拉沙三人爲最優各得五十分二十四日下午二時第二塲比賽至三時十分當場揭曉中華隊排長陳景塘仍居第一共得九十五分次湯姆生君九十一分待三場賽畢首席竟被湯姆生君所占共得一百二十二分美國隊正隊長藍遜中華隊排長陳景塘各得一百二十分推在第二三名惟此項比賽奬品共有若干名總司令部尙未發表其餘九種比賽亦在此四日間賽畢依照大會章程限定每員除總分數香賓外不得逾勝一種以外之第一奬或二種以外之他奬此次揭算分數種類繁多頗需時日俟總司令部揭出後探明再行續登 
[國民大會策進會歡送會紀]  
　　國民大大策進會昨日午後五時開歡送出發代表會到者七十六人公推馮少山爲主席首由主席報吿出發代表曹慕管朱定一二君准明日乘滬寗車動身遵照評幹會議定地點前往接洽二君均有職業乃不辭勞瘁甘爲本會犧牲爲國民犧牲同人等不能不表示歡送之誠意諸君有何意見請各發表孫道勝起言鄙人亦蒙諸公推爲出發代表祗以一時不能擺脫今曹朱二君首先啓程爲我前鋒則我在申同人自應各盡心力以爲後盾朱怡劍起言鄙人對於二君有所貢獻所到之地當從接洽入手至於演講一層尤宜相機行之周劍雲起言從前政界對於人民愛國行動不加以周詳之考慮每以勢力壓迫今曹朱二君犧牲精神抱百折不回之志毅力進行實爲同人等所深感當推出代表時經種種手續始得通過十人而十人中首先出發者爲曹朱二君可見代表之鄭重以兩代表之學問見識遇事自有成竹母須鄙人煩言惟至各地接洽遇有不能解决之事應請迅速報吿本會朱保羅發言請代表先與各地敎會接洽必有良果顧品三請勿與官僚議員政客接洽張振遠亦希望不與政界接洽從忠誠兩字根本上做去并祝代表健康霍守華起言兩代表之出發是盡國民之義務今日之歡送會與尋常歡送不同代表爲救國盡個人天職我等人人有救國心即人人有應盡之天職盧煒昌起言本席今日對於兩公抱兩種觀念一羨慕一妬忌此兩種觀念皆因兩代表先得此機會耳兩公如有意外我同人當竭全力以赴之崔通約請代表隨地鼓吹本自動之精神各自努力王保相歷陳近來政界每以金錢籠絡之可畏次出發代表朱定一曹慕管先後致謝辭並表示各人犧牲之决心語尤沉痛掌聲雷動當經决定明日（即今日）上午七時一刻齊集滬寗火車站恭送云 
[滬官廳赴寗祭奠李故督]  
　　滬海道尹王賡廷江蘇特派交涉員許沅上海縣知事沈寳昌滬寗杭二路局長趙燧山於昨晚（二十五日）同乘滬寗路夜班快車赴寗因今日（二十六日）公祭李故督故往弔唁 
[地方廳看守所押犯圖逃]  
　　上海地方檢察廳看守所長張祖斌前晚一時許查到該所樓上第八號舍門外（皆押弄事案犯者）聞有聲響大駭遂督同所丁入該號調查詎該號舍後而甎牆已被拆去數塊致成一洞張所長即檢查八號所押各犯爲松滬護軍使署發下訊辦尙未判决之盜犯蔡榮　並竊盜犯王貴福葉福榮唐管福並烟犯黄三等共五名飭令一併提出據情報吿譚洊　檢察長昨午將該犯等先後提案隔别研訊王犯等同供由蔡犯發起等語奉諭飭將蔡榮　加釘雙鐐着與王貴福等分别還押聽候起訴同級審判廳訊明究辦一面令飭張所長督屬加意防護云 
[各方面之籌賑聲]  
　　華洋義振會華洋義振會昨日午午後五時許開第五次幹事會議决推定振務股委員會委員華洋各四人華人方面爲日清公司華經理王一亭君華商電氣公司總經理陸伯鴻君滙豐銀行華經理席立功君泰興公司總經理吳文輝君洋人方面爲英總商會代表雷斯脫君法總商會代表　勞蒲阿君蘇格藍聖經會代表蘇育德君中國青年會幹事費裨君嗣後支配振欵均須委員會通過並推定三人常駐辦事以昭愼重散會已八時矣該會昨據陜西乾縣知事報吿災情謂查敝縣辛亥以降兵　匪災未有寗歲加以災歡頻仍戎馬倥偬七年秋間兵刦更甚敵軍盤踞於内羣寇縱横於外死亡者枕藉逃流者接踵慘酷情形耳不忍聞迄至大軍雲集圍攻數月之久糧　供應　乏無餘人民無衣食城鄕無完宇滿目荒涼今歲入春以來天又亢旱夏麥旣已成災自夏徂秋雨澤仍復愆期秋禾又形枯槁更加冰雹水災重見迭出人心皇皇幾有不可終日之勢遂將牛驢牲畜賤賣相率遠徙就食鄰省雖於秋社前後連得透雨而旱秋枯萎補救不及晚禾播種失時所幸耕種來年麥禾尚屬得宜第牛工籽種均皆缺乏隨經知事派委勸諭有力之家挪借通融免失其時然乏食之戶逃亡之家依然舉目皆是安得巨欵普救極貧况來日方長災黎甚衆非另行籌欵赴鄰省購運糧糈接濟窮黎難期挽回刼運又該會徵文牘股因字林西報登有西人投函似有責備之意該股葉君特致函各西報云前星期字林西報登有某西人投函謂敝會辦理振務紛無頭緒又無一定方針責備之至固所欽佩惟尚嫌其未明敝會内容爰將　會宗旨及内容舉要披露如下敝會辦事分七股即經濟庶務文牘振務勸募交際調查等股是也股各有長統策其事以事責任凡所收入振欵及滙出振欵均登簿册無論何人均可至敝會檢閱敝會開辦至今滙出之振欵已遂三十萬元第一批滙交天津華洋義振會孫仲英君十萬元第二批滙交河南華洋義振會又十萬元第三批滙交山西華洋義振會五萬元以上三整數共二十五萬元及其他少數振欵共約三十萬元敝會所有支出欵項滿千元者須得理事長函咨經濟股並得華洋兩會計簽字方能照付所以昭鄭重也敝會滙出欵項均經確實證明其爲信用昭者著之慈善機關又不涉官場者乃滙寄之敝會之組合不分宗敎不附官塲以急振國内災民爲宗旨惟災區太廣振欵無多而所需亦屬刻不容緩爰亟披瀝呼籲務懇海内外仁人君子慨解囊金救彼災黎無論多寡均所歡迎蓋聚沙成塔集腋成裘端賴衆擎易舉况世界潮流民治呼聲甚高哀彼災黎亦我同胞也寗忍坐視其流離失散而塡溝壑哉伏願樂善君子好施女士大發慈悲救人救澈無量功德勝造七級浮屠也敝會辦理振務固多未盡善處尚祈明晰君子時賜敎焉洋文文牘股葉少英謹啓 
　　北方工振協會北方工振協會十月二十一日下午五時開第五次理事會議列席者吳寄　劉柏森穆藕初史量才王子崧武棣森方椒伯盛筱珊黄任之沈信卿王杏塘李旭堂張則民諸君由吳寄　君主席議决事件（一）劉柏森君報吿本月十二日抵津向辦振機關接洽均無甚頭緒十三日至京又向各機關接洽計共有十八　體而所集之欵尙不及三十萬元伊等共組一國際救災統一會議决辦河間急振共兩萬元嗣訪施省之君知已集欵三十萬購放麥種且又與交通部力爭始得將運費電費免去而放振人才亦較多故擬與施聯絡辦理續據各方調查所得各災區以豫之湯陰爲重但已曲高仰之君振放此外則直之南宮冀縣棗强内黄等縣爲最故决定由會振放直之棗强及豫之偃師或内黄等處並已調集辦事人員其餘則曲施省之君擔任（一）主席報告本會前經議决辦急振之欵共十萬元現購麩皮三萬擔計六萬元又購買銅元用三萬元此項銅元已請王子崧先生代辦又前由聶潞生君撥華北華洋義賑會一萬元是本會辦急賑之目的已逹即請公議工賑（一）劉伯森君報告北京佛敎籌賑會辦事尙切實惟欵項無多據其調查山西之井陘等處災情最重本會已允與聯絡辦理并允撥麩皮二千五百石惟查放人才極不易得除同去之數人外並又函懇退嗇兩公於鹽墾公司中抽撥學生十餘人（一）主席報告據南通來函學生實無從抽撥應請諸君惟薦當經討論再四均無人可派續由更良才君提議莫若組一救濟隊薦貧兒院院長高君充隊長另募隊員幾人同去其經費由各人擔任俟定辦法後再進行當經公議組一救濟隊募隊員十人委託更最才沈信卿兩君設法組織其出發期不能逾兩星期（一）　藕初君報告謂屢次通信以無人抄寫故由申報代爲發表未克逕函本本實爲抱歉當鄙人未由滬啓行之前已派人出發調查至抵鄭州後均覺急賑無從着手誠以災民太多濟不勝濟勢非三十萬不可乃轉討論工賑辦法鄙處本有工程師數人皆於豫西情形甚熱伊等建議陜豫大道關於新　等三五省之交通原路太狹交通困難故决意親往調查然尙不敢决計進行遂又乘會中原議與吳子玉將軍接洽乃極荷贊同并派副官兩人同行又電致丁統領沿路保護而由觀音堂出發初擬修陜州至潼關間一百八十里間之大道但至陜州後覺觀音堂至陜州之一百里仍非趕辦不可故有第二次之報告至修此路與棉花運輪瘊無關係至於陜西境内兵匪滿地賑務更無從着手鄙人已與當道接洽　果欲修路决不購地嗣又與吳子玉將軍接洽頗表同情且允派工兵保護惟修理水道則與工賑有異所謂八溝三十六渠者係專指洛陽而言凡次皆大概情形容另繕詳細報告送會以便審查（一）主席稱張四先生已派四人在直魯豫等省調查河道俟藕初君及調查員報告到後再開會審查公定辦法七時散會 
　　八省急振游藝會八省急振游藝會議决自十月三十日至十一月五日七天發行特刊一種紀載會塲消息報告捐欵收數並介紹各種游藝歷史門類繁多興味濃厚現已請周君劍雲主任編輯姚民哀嚴蕚聲馮小隱鄭正秋包世傑顧肯夫任矜鄭　鴣諸君分任撰述芝罘路久記劇社咋晚在社開會先由主席報告八省急振游藝會來函請加入演劇全體一致贊成並慨認代銷觀覽劵三百張吳芝瑛夫人此次聞八省急振游藝會定期籌欵特慨捐手寫楞嚴經小楷帖二百部在會出售所得之費連本充振該帖每部兩本定價六元實售五元云 
　　上海民立中學上海民立中學校長蘇頴杰頃與各級主任敎職員發起北省振捐即有該校本科之二年級敎職員與學生等先募得大洋一百三十四元小洋三十九角已照數繳至華洋義振會矣其他各級亦正在着手進行中 
　　縣立第一高小縣立第一高小（即敬業）校長潘贊麟前與教職員等商酌籌募北振方法議定通知學生家長互力維助量予捐募去後旋有一年級生周國煊家長獨捐一百元殊堪欽佩餘亦捐助多少不等連同敎職員併計共籌得大洋二百八十八元小洋七百三十六角銅元一千三百二十三枚正式備函如數送往華洋義振會取得該會收條一紙帶回校中存核矣 
各輪船進出口物貨紀 
[國内輪船]  
　　長江昨日怡和洋行之德和輪船從長江進口裝來之貨有白米二千八百八十四包荳餅六千七百四十塊苧蔴一千零八十九件茶葉六十簍絲頭二十四件鴨毛十五件銀角九箱紙頭七件餘爲黑棗木耳金針菜藥材等三百七十九件又吉和輪船亦由長江來滬運來之貨爲米雜糧共六千零九十七包紙頭五百十件皮油七百十桶苧蔴二百四十五件棗子一百九十件猪油一百三十件烟葉一百八十二件猪鬃二十八件鴨毛二十三件其餘雜貨一百十件當日裝出之貨計疋布洋紗二百四十八件糖三十包新舊蔴袋一百零四件香烟八十箱其飶餘各種雜貨七百五十件同日三北之德興輪船來申申進口貨中有白米二千三百零九包小麥三千零五十八包麩皮一千六百包黄荳菉荳一千四百三十三包芝蔴六十一包棉花一百四十件水靛一百十九桶木耳一百二十一包烟葉二百零六件绸貨八十三件運子六十包餘爲紅棗藥材桃肉等共三十七件又太古公司之安慶輪船裝來白米四千三百四十三包麫粉四千袋煙葉四百五十件紙頭七百六十四件芝蔴六百八十三包桶油七百十四桶猪油六百十桶鴨毛四十件餘爲磁器冰糖黑棗等一百八十二件雜貨四百二十一件至當日裝出之貨有細　四千二百包糖三千五百包云又招商局之江　輪船裝來板二千塊棉花三百八十包水靛二百八十六件桐油皮油八十件芝蔴二百零六包瓷器一百三十四件木耳一百二十九包蓮子三百四十三包烟葉三百二十件黄荳菉荳三百八十三包小麥一百四十三包土酒一百件藥材一百九十四件餘爲電器舊銅官布紅棗等共二百零九件紙頭一百二十三件樹皮七十五件又日清公司之南洋丸昨日從長江裝來大批麩皮四千餘包苧蔴五百餘件又有轉運至美國波士頓之大包皮五百餘包餘爲水泥生牛皮倍子等項云 
　　港粤太古洋行之山東輪船定本日開赴香港廣東厦門　昨日已裝之貨有白米一萬五千包黄豆四百包棉花六百件油一百八十簍紙頭一百二十件又招商局之新昌輪船昨日裝赴香港油頭之貨計有麫粉一千五百包洋紗四百件香烟九十五箱棉花九十件茶油一百六十六件小麥一千六百包蒜子一百五十包其餘之貨尙等續裝因　輪須於今日開行也 
　　烟津昨日太古洋行之奉天輪船自烟津來滬裝來各貨中有桶灰包灰二千二百五十件紅瓦八萬二千塊粉絲二百二十件精鹽四千零三十二包花瓦一百八十八件氷糖五百包水菓五百三十件胡　一百五十三件火爐九十二只瓜子六十件棗子二百零六包活馬九十二匹栗子一百零五包絲綢四十一件沙 
 
 

Page 11

 
 
申報第三張 
參十九件香烟二十箱天津毛毯二十箱猪鬃二百八十五件藥材五十件雜貨九十三件至當日裝出之貨共有麫粉一萬一千袋白米一千包餘爲土酒瓷器等項而本日尚須續裝云又招商局之新大輪船昨亦由烟津來申裝來之貨有生梨二千五百件土酒七十五　鹹魚二百四十三件件鮮菓三百十四件羅卜一百八十件件參二十四件狗皮五十件滑石粉四十五件餘爲鹿茸莎參瓜子雜貨等一百七十九件至當日裝出之貨有麫粉一千五百包洋布七百零六件白米四千八百七十包紙頭五百四千五件糖七百四十包茶葉九百件百件洋皂三百六十箱鐵　一百二十件皮蛋五十　餘爲雜貨 
　　浙省昨日太古洋行之新北京輪船開赴　　裝出之貨有荳餅二千二百件沙藤一百件桶油三十件青鉛二十二件餘爲白米藥材等项又新寗紹之出口貨中由三北公司之德興輪船轉裝該輪之寗波貨計有白米二百五十包紅棗五十包藥材七件驢皮五件木耳六件其餘裝出者有白米一千餘包鋼鐵百餘擔又招商局開赴温州之海晏輪船昨日先裝有麵粉五百包烟葉五十件靛青八十桶青蔴二十件花衣三百伯　器一百五十件聞尙須加裝云 
[國外輪船]  
　　中美天祥洋行經理之總禮拜堂　ＧｅｎｅｒａｌＣｈｕｒｃｈ從美國之紐約來華初定本月十二號進口因途中不及始於昨午到申該輪此次裝來之貨完全爲鋼鐵洋釘等項總共有一千五百嚬在上海清缷各貨至月底尙須開往日本又本月二十號來滬之孟卡士探砲台號ＭｕｎｃａｓｔｅｒＣａｓｔｌｅ上海貨已經缷清業於昨日開往香港及小呂宋裝貨大約十一月中旬始克還美又公泰洋行之文尼泰號ｅＶｉｎｉｔａ由美國金山來滬初定本月五號到申繼又改期至十五號進口至今逾期已及一旬尚未到申聞尙須停延三數日方可抵此云再怡和洋行經理美利堅滿洲輪船公司之林肯號CityofLincoln自紐來華刻在途中至遲出月十二號定可進口到滬又太古經理藍烟　公司之Teucer載重九千零四十六嚬此次從利物溥來申已於咋日午後到滬裝來之貨以疋頭五金爲主該輪在申缷除各貨後即定本月月底開赴美國之西雅圖取道維多利亚及温哥武以至巴拿馬云 
　　歐亚提督輪船公司之東方提督號輪船自倫敦來華昨接來電謂在出月十號可到上海定十三號裝貨還國又法國輪船翁事輸船鴨綠號Yalou由歐開來昨日駛出新加坡約十一月六日可抵上海 
　　東洋日本郵船會社之近江丸昨從日本來申裝來之貨有大批洋紗洋布千餘件又有紙頭紙柏及疋頭絨緞等項刻在北揚子路碼頭起卸云又有前日進口到申之大批紫銅及海帶菜等連日裕昌隆長德及復興等號紛紛起運海帶菜至於紫銅則由岳陽丸裝往漢口及沿長江各埠者計有一萬餘件 
[輪船撞覆帆船之慘劇]  
　　昨日午刻日商某輪船自滬駛出淞口適逢寗波帆船金洽茂裝載黄沙進口兩船相遇不及避讓該帆船被撞沉没該輪並不停駛直放出口當經張華浜洋關遥見立派小輪施救救獲船夥十餘人老大鄭小娘墜河失踪並有船夥董阿金雖經救起已氣絕身死現該船報關行禀明洋關河泊司請向該輪公司交涉矣 
[蕩口班小輪遇盜續紀]  
　　老閘橋北蘇州河有日商泰東公司之蕩口來申班小輪於陽曆本月二十一號在洋澄河遇盜搶刦等情略紀前報兹悉是日小輪係通安號拖帶安平公司船由蕩口開行來申將至巴塲地方相近洋澄河時在四點餘鐘突有狀似釣船之大船一艘小舢板船一艘盜匪二十餘人手中均執有手槍洋槍及快刀先開放數下喝合停輪通安輪船老大不敢前進祗得停行任其所爲盜匪分作數班或搜輪船或搜拖船搭客中除常熟人有吕某携帶現洋二千元被盜跟踪外其餘搭客男女九十餘人先將安平拖船賬房内所有水脚洋二百四五十元搜刦次又向男女各搭各客輪流擄刮往返搜抄有六次之多非惟搭客金戒現洋首飾等物盡行刦去即鋪程行李等無物不要棉被共刦去二十八條現該公司日人於二十二日親往搶刦之處勘視一切並將被刦情形呈報蘇省水上警察第二廳請緝 
[胡家宅發生搶案]  
　　昨晚六句鐘時有暴徒六人同在福州路西首胡家宅同與里二弄第三家二百八十九號門牌現充哈同經租賬房之王萬昌家門首一人立於外五人同人屋内時王與　妻正在客堂晚餐見若輩各出手槍相向知其不懷好意遂亦莫敢聲張致手指及髮　上所戴之鑽戒金練翡翠蝴蝶等飾物悉被刦取而出偕同站於門首之一人逃逸臨行恐爲人追復向空開槍一響事後王檢點所失計值一千餘元即開明失單連同在地上拾獲之子彈一併持報老閘捕房捕頭立飭中　包探馳往事主家内調查一過以各盜既已四散遂即歸案捕　轉　麥　巡司通令各捕房一體緝拿　 
[施用迷藥刦飾之定罪]  
　　鎭江人陳金華揚州人朱福元南京人黄文奎設計將雉妓陳小妹鴇婦老大老四有某氏婦人先後誘入漢口路中與旅館福建路鼎陞客棧曁某旅館房内用迷藥將各被誘者迷昏刦取值洋三百餘元之金鐲金飾等物案　被捕解由公共公廨訊押並由捕房吊出小件金飾數事定禮拜一解究等情兩詳本報兹悉上述之某氏婦人係戈登路某姓家女子名三妹昨晨届集訊之期捕房傳同原告將陳朱董三人解請關讞員會同英包副領事升座第一刑庭鞫訊先由華探陳桂卿西探鼐鐵上堂將拘獲被告情形復禀一過並稱女子三妹被被告在鼎陞客棧用藥迷昏刦物之事係在九月二十三號近該女子已直鄉間今未到案至被告所刦之物有金鐲雙因係質於銀樓遂爲鎔化餘件已向押當吊出禀至此將吊出各贓逐一呈案請察次據雉妓陳小妹上堂訴稱十月四號我在先施樂園游玩被陳董兩人誘往中興旅館將鴨粥及茶與我吃後頓時昏於床上不省人事良久蘇醒覺下體已爲人姦而所戴金戒三枚已無金鐲亦少去一隻陳董二人皆已不見始知被其刦去故當時即往報捕房云云又據老大老四兩人相繼上堂次第供稱同係廣西路福裕里鴇婦本月八號晚同行至南京路遇見陳朱二人以邀我等往吃點心爲由遂被誘往石路某客棧房内將茶與我兩人吃後同時昏臥床上直至次早醒覺我兩人所戴之金鐲金戒金簪等飾均已完全無存陳朱二人亦不知何往今吊案之金飾確係我等之物方悟當時係被用藥迷昏刦去等語質之陳金華供第一件案（即三妹被刦）係我與董所爲董分得金飾變價之贓洋六元是實餘案我與朱同爲所刦金鐲等飾變得洋一百三十元亦係與朱平分各得六十五元等語朱董二人是時皆俯首無詞中西官核供磋商之下以被告用迷藥誘騙財物業經證實判陳押西牢三年朱董二人各押西牢兩年示儆贓交原告認領 
[精武體育會十週紀念預紀]  
　　倍開爾路精武體育會十週紀念定本月三十卅一兩日舉行現一切籌備均已完竣會塲内搭有彩棚三座以三色會章區别之紅星台專獻國技黄星台各種音樂及游戲藍星台白話戯及跳舞並設有中西大菜各種點心以便來賓購食各學校參預各項運動游戲者共二十五家每校各搭蓬帳一座作連營式場中招待除會員外並有澄衷廣肇兩校童子軍共百八十人該會在滬開會特訂於第二日歡迎參觀舉行精武式中國體操參預者凡二 
爲將來全國提倡之聲助該會發出入場劵共五萬張因恐該兩日電車不敷特向電車公司協商加我七八九路車以免擁擠並在提籃橋口下車處派人招待公園中之盾陣此兩日中亦開放凡能達陣中之亭者皆有贈品連日各學校送贈該會頌詞銀牌銀杯等已有五十餘起廣東分會特贈風箏兩隻高一丈八尺開會時將風箏放起以娱來賓本會安步團團員送銅鐘一座重五百餘斤名之曰黄鐘並贈以銘工界音樂部蒞場表演各種音樂復有醒獅兩頭到舞廣州香港漢口蕪湖各分會代表均已到滬南洋星洲吉隆坡比能等分會代表定二十九日乘法公司郵船抵滬該會擬於十週紀念後設立全國協會以提倡全國體育云 
[武術會演講會紀]  
　　中華武術會隔昨晚間舉行第一次演講大會請陳維新蒞會演講講題爲國民之常識到者一千餘人鐘鳴七下振鈴開會王一亭會長因到會略遲由葉惠鈞副長主席宣佈開會宗旨並介紹陳維新與會員之前略謂陳君現任青年會職工科主任學識優長經騐豐富此次新山歐美文明各邦攷察回國見聞既廣閱歷尤深必有許多新智識貫輸我同人務希洗耳恭聽爲幸繼陳君登臺全體起立鼓掌歡迎陳君演講者其重要之點（甲）國民已過之痛苦（一）國内擾亂（二）外交激刺（三）强鄰壓迫（四）天災流行（乙）國民現在之自决（子）治標（一）固結團體（二）迎合民意（三）抵制劣貨（四）振興實業（丑）治本（一）平民敎育（二）軍人智識（三）鄉鎭演講（四）公私小學（丙）國民將來之希望（一）實行共和利（二）富强中華民（三）享東亞和平（四）與列强並峙演說畢並演歐戰影片及拳術數套以助餘興 
[中華職業學校發行債劵紀聞]  
　　本埠中華職業敎育社附設之中華職業學校成立已二年餘附設鐵工木工鈕扣琺瑯各工場出品銷路甚旺有供不應求之勢近聞該校經濟校董會議决發行債劵五萬元以資擴充此項債劵分五百元二百元二種年息八厘第二年還本十分之一第三年還十分之二第四年還十分之三至第五年還訖由經濟校董宋漢章穆抒齋穆藕初吳寄塵王一亭錢新之王儒堂史良才陳光甫徐靜仁張孝若諸君著名蓋章於劵而共同負責今此項債劵已如額銷罄各經濟校董對於織業敎育之熱心實爲難得該社已印有報告不日將分布社員並致各經濟校董此種辦法在西方頗爲盛行惟在中國則恐尚爲第一次云 
[友華銀行銀市報告]  
　　中美新聞社譯友華銀行二十五日報告云昨日倫敦銀價近遠期各跌半便士紐約價跌至八角倫敦紐約滙價漲至三四六此間定價與上星期六日同惟金圓漲至八九又四分之一市况終日穩固賣出價金鎊五先令二便士半金圓九○絕無投機交易商業交易亦少故市面不活動紐約倫敦銀市均鬆動印度情形不動 
[方介五控劉育民案續審紀]  
　　蕪湖美勝碾米廠經理方介五延律師在公共公廨以民事起訴鎭江人劉育民用欺騙手段誘令蓋章代向蕪湖關擔保將陽爲運津銷售之食米八千石轉運出洋致被該關罰銀四萬五千零七十兩一案訊供等情迭紀前報昨日下午又經張囊讞會同義副領事費洛氏升座第二民庭續審先由被告之律師向十月十二號下午到案供述之原告證人蕪湖日新報關行夥張子榮盤　前供之詞畢繼向被告劉育民詰據供稱方介五係民國七年我隨東家往蕪湖辦軍米時認得今年正月有林姓欲令其夥蔡梯雲洪瑞亭往蕪湖辦米商由我束家令我同往介紹彼等與方相識米係洪蔡等所買欵亦彼等所付我於此事一概不知時原告代表律師即檢出劉與其束許姓一電問電中祗有兩事可行一語應作何解劉答此指向美勝福興祥兩家辦米而言該律師乃謂爾旣知辦米又何言無關並又檢一劉致許電問電中有辦貨四千恐生枝節否不負責三語又作何解劉答詞支吾不能直捷說明該律師又問曰爾東家有電致爾否答無該律師即檢電稿三份與閱並詰之曰此非爾東之回電爾何言不知其一電謂運貨四千望酌辦二電謂望即採辦商妥進行三電謂務望十四日到寗請爾一一解說劉乃稱此係我欲得佣金東家販米否我不知該律師又將蔡林等往返兩電與閱並問知否劉答不知以下所言尚多然皆答非所問且劉每一答詞甫出足有令人發笑者旋由雙方律師向劉之東家許君南盤問販米情形至鐘鳴五下而許所供完全否認伊亦與此案有關中西官以時已暮宣佈退庭被告無保還押候再續訊 
[第一商校秋季運動會預誌]  
　　南市陸家浜江蘇省立第一商業學校定於本月三十日（星期六）午後一時在校内舉行秋季運動會現已遍發入場劵請各界到校觀覽兹將其預定運動秩序誌下（一）甲組百碼賽跑（二）乙組百碼賽跑（三）甲組跳遠（四）乙組跳遠（五）乙組二百二十碼賽跑（六）甲組二百二十碼賽跑（七）八百八十碼賽跑（八）甲組跳高（九）乙組跳高（十）百碼跳欄賽跑（十一）擲十二磅鐵球（十二）四百四十碼賽跑（十三）撑篙跳高（十四）半英里替換賽跑上項各種運動舉行畢參以兵式游戲等操以娱來賓 
[小學敎職員聯合會會議記]  
　　本埠各小學校敎職員爲聯絡聲氣以謀敎育發展起見特組敎職員聯合會前日（星期）上午齊集西門大吉路該會事務所内開第一次聯合會議與會者有正副會長張益之奚安齋並各校敎職員第十八人十時開會由張君主席發表開會應議事件如下（一）各校敎職員應如何聯絡感情互通聲氣在敎育上得籌備發展（一）現正推設義務學校將來對於敎才上需人必夥今到會諸君能否至時互盡義務分任敎員敎授請各表意見旋經在席者分别討論對於以上兩項咸願贊助遂通過宣告散會已十二時矣 
[學校音樂叙樂會]  
　　虹口廣東商業中學學生現仿美國中學制度組織一種音樂叙樂會上星期六下午爲第七次開會期其次序（一）誦詩（此詩爲該校美國敎員蔑車爾女士編撰）（二）談英文故事（三）音樂（由學生擅長中樂者齊奏以廣東蝴蝶琴月琴等奏最新式之譜）（四）西樂（五）英文辯論至五時爲止並有來賓多人參觀云 
[英美煙公司贊助女青年會]  
　　滬上女青年會開辦僅數年成續已可觀近日該會舉行徵求大會並向各方募捐事爲英美烟公司所聞常即捐洋二百元以示提倡 
[太倉旅滬同鄉會開會紀]  
　　太倉旅滬同鄉會爲唐蔚芝會長來函辭職並籌議開濬劉河北瀂漕事宜於二十四日仍假邑廟萃秀堂開會公議先由副會長吳挹峰報告開會宗旨並將唐會長辭職之函當衆宣佈且謂唐君素來熱心會務此次力辭南洋公學校長赴錫之後交通部派員挽留不久將復蒞滬故本會會長一席應去函仍請其擔任云云衆皆贊成總提議開濬劉河北瀂漕事宜由會黄項惠卿洪伯言楊次梁張綸卿王春波張頌膏胡粹士等討論良久僉以該河淤塞已久舟楫不通行旅不便而關於劉河莤涇牌樓市三鄉農田水利尤爲重要遂議决由同鄉會函咨該三鄉圖董亟宣妥籌疏濬之法以便本鄉之水利云云末由洪景平起論濬河之利弊透闢詳盡議畢已鐘鳴五下遂散會 
[旅滬江西同鄉會選舉董事]  
　　旅滬江西同鄉會於前星期中通函發票選舉董事昨日下午在逢吉里開票除各代表出席外會員入塲參觀者甚衆計現有會員四百餘人票數已投四百二十餘張當選者吳南浦吕哲功黄葆祥彭素民周雍能寗叙九陳羣普朱伯融許莘賡温晋城陳榮廣胡鏡清于寳軒虞挾傑并前當選之曾嘉麐共計十五人該省以此次選舉結果各府皆有人當選且所選商政兩界各得其平而感情又皆能接近故頗抱樂觀云 
[上海機器工會理事會紀]  
　　本月十三日上海機器工會假西門路泰康里四十一號開理事會調查科長朱鶴羣君未到由名譽理事（交際科長）李杰君代表議决事項如左（一）本會理事會已經成立經募處應行取消所有一切經募事宜概歸會計科長陳文煥君負責（二）現在會務繁多按照章程理事會議四週一次殊難適用暫擬斟酌變通理事會一週一次（三）聘交際員數人擔任交際事宜（四）事務所設楊樹浦西門設失業工人住宿所籌得經費從急進行 
[組織機工藝徒家族聯合會]  
　　商民成人美等組織滬南機工藝徒家族聯合會前日邀集同志徐王劉陳等十餘人並邀學習機器工藝學徒之家族數十人開會商議組織辦法當場議决概要如下（一）呈請官廳立案（二）請求法院隨時檢舉（三）請求淞滬警廳嚴行取締凡有工作虐待學徒等情應由巡士隨時干涉以重人道（四）聯絡商學工會（五）修正合法契約一面立即擬具草稿預備組設會所以便呈請官廳核奪 
[縣商會刋印同人錄之手續]  
　　上海縣商會本届辦理改選一切手續正在進行所有各業代表與上年底爲止之入會會員現當刋印會員同人錄之際曾經山會函致各該業代表查照兹聞昨又函催迅將各代表年齡開送到會以便即行列入付印成册均弗延緩云 
[塡發敎員許可狀之牌示]  
　　上海縣公署昨發牌示云案奉江蘇敎育廳塡發敎員許可狀九紙令即查明轉給等因到署奉此合行牌示仰後開各敎員知悉迅即來署具領特此牌示計開周士熊錢桂馨朱允誠王敏貴陳南傑顧行成顧鋒徐煥文陸匀絹 
[地方廳更改辦公時刻之布告]  
　　上海地方審判廳檢察廳第一八號會銜布告云爲布告事查本兩廳辦公時間遵照部章自十一月一日至翌年二月末日每日係由上午十時半至十二時下午一時半至五時爲止所有訴訟當事人等投遞狀紙等事務須遵照上開時間勿得自誤仰訴訟人等一體知悉特此布告審判廳長　運機檢察廳長譚震辛 
[慈善副劵開奬紀]  
　　昨日慈善副劵在南市久大碼頭前利濟局内開奬各大奬號碼如下頭奬第二萬二千零八十七號本埠廣匯源經售二奬第三萬一千零七十七號杭州義記經售三奬第一萬二千九百三十二號本埠萬寳源經售 
[昨日公共公廨訊案紀]  
　　昨晨公共公廨第四民庭由俞襄讞會同美丁副領事訊理各案如次（一）晋康莊訴錢質夫不理往來欠欵案被告因病不到延律師到堂請求交保改期再訊（堂諭）准予交保候訊（二）郁文俊請求准予破産案（堂諭）准登報一個月若無人反對再派本廨理賬員將郁文俊欠人人欠賬目清理報告公堂再核（三）李德豐延律師朱斯芾訴姚阿松覇屋不遷案被告亦延律師到堂提出經摺一扣謂係與李同向房主租屋時所立載明將來不能單獨遷移云云及問官傳訊被告人證則所供之詞多屬自相矛盾遂不再訊（堂諭）限姚阿松於兩個月内遷讓摺發還（四）王增榮訴王松濤不理地價銀三千二百兩案原告代表律師請求改期（堂諭）改期再訊（五）張源順訴沈廷芳不理由王九禾向伊故父擔保借銀一千五百兩洋一千四百五十三元二角案仍由原告方面證人殷姓上堂證明被告確於六月二十七號在一樂天茶樓承認所控銀洋兩項數目約期七月一號至太古昌報關行付欵届時我代表原告前去竟不見被告到來等語並由原告之叔張梅生到堂證明伊兄在世時因未讀書故不識字借據上所冩係兄親筆之十字等語時已届午不及再訊（堂諭）改期續訊 
[移屍案聽候檢騐]  
　　西鄉馬橋鎭東市稍周嘉賓所開之糖坊雇用王阿茂與唐某等販糖出外喚賣習以爲常日來唐忽染病甚重本月十一日下午周命王將唐背負至碼頭趁趙根壽航船往閔行醫生處醫治及至閔行唐甫登岸即氣絕身死王浰已將唐屍抛在閔行鎭河邊事爲相識者所知勸令王將屍舁入趙舟仍回馬橋以便棺殮迨至馬橋爲問得悉命將唐屍放在大石橋上適爲巡警查見郎到縣警察第二分所禀報奉諭飭將周王趙三犯一併拘獲着申送上海縣警察事務所一面着該處十八保三十六圖地保蔣永清將屍看守外着赴上海地方檢察廳報騐該犯等押解到所發交司法員訊供之下判轉送地檢廳辦理該地保亦到廳具報下午奉檢察官提案預審判周嘉賓王阿茂趙根壽等分别收押當因馬橋路程較遠當日不及前往諭飭蔣保先行下鄉預備候次日（二十六號）前往相騐 
[查獲大批私運烟土]  
　　某輪船昨日上午六點三刻鐘由甬抵滬搭客柯升連等三人並不登岸另雇杉板船駁運行李等件命開往法大馬路浦灘停泊等語當爲水警查見上前盤詰被此言語支吾檢查行李起出烟土二十二包共重四百六十二兩一併押送到隊由潘隊長逐一詰問據柯升連供稱此項私土經人由閩運到定海轉托民人帶來上海送交法大馬路某機關收領顔忠貴乃與民人同來者惟張庭禮並不相識質之顔張供多含糊潘君得供以案涉刑事遂備文飭警將柯等三犯連同證物押送警察廳轉送地檢廳究辦奉檢察官提案預審一過判將柯等分别收押候辦烟土存案候燬 
[輪船搭客携帶烟土]  
　　浙江人于祺福由厦門購買烟土三包計重四十餘兩又烟灰十八小包附搭太古公司宜昌輪船來滬於前日午後四時許抵埠停泊浦東華通碼頭于携土登岸時形狀慌張致被駐棧巡警察破人證獲解三區昨經曾署長訊據于供稱年二十八歳在厦門業布店夥此項烟土烟灰係朱姓友人託帶來滬並非販賣等語當以事關烟禁判將于連同烟土烟灰等押解警廳司法科訊辦 
[携帶烟土押一月]  
　　湖北人張嘉茂前日下午在揚子碼頭代人輸送鴉片烟土五包被該碼頭更夫王金標察破通知包探侯阿寳協同西探康仇往將張與土帶入捕房押至昨晨解經公共公廨李襄讞會同英赫副領事訊悉前情以張不應携帶違禁物品判押西牢一月土送海關焚燬 
[私製料子煙膏之押儆]  
　　法租界西捕房捕頭日前偵悉吕班路文德里三十五號門牌内有人私製料子烟膏等情爰於前晚帶同包探徐新發前往該處抄出料子烟膏二百餘斤及製烟之銅鍋等物並獲徐恒田徐根福兩人一併帶入捕房咋解法公堂請究先由捕頭上堂禀明前情並將料子呈鑒詰之徐等供認私製料子不諱中西官判徐等各間五十元以儆料子銷毁 
[科罰燕子窠主客]  
　　寗波人葉榮堂浦東人楊成連海門婦人張周氏分别在北山西路一千四百八十八號東嘉興路一百四十八號等屋内私售燈吃洋烟經各該管捕房中西包探查悉往將以上三人及烟客周根生唐章金王阿狗徐阿三張錦祥等並烟具帶回收押咋解公共公廨由中西官訊明違禁屬實判葉楊二人各罰洋三十元氏罰洋十元餘人每名罰洋三元一併充公烟具銷燬 
[過犯擅行搜查之押儆]  
　　在輪船上服務之日本人某指控顧根寳湯福生前日在虹口南潯路指伊身藏鴉片烟土違法擅行搜查等情昨由該管捕房將兩被告拘解公共公廨請究經中西官訊悉顧湯二人皆係過犯判各押西牢一年期滿逐出租界 
[王菊紅發所擇配]  
　　昨晨濟良所送雉妓王菊紅至公共公廨由中西官訊悉該妓向在愛多亞路一百六十四號屋内賣娼因不願再操淫業故投入該所遂判王菊紅發濟良所留養擇配 
[郵差急下電車跌傷]  
　　昨午有一郵差肩負信袋由小西門乘電車往南將至習藝所該郵差因急欲下車以致立足不穩跌下受傷頓時不知人事當經行人爲之施救得以漸蘇遂代雇車送之回去 
[汽車撞壞橋欄杆]  
　　昨日下午六點餘鐘郵政局之汽車由北河南路開駛過橋至南首橋堍汽車夫偶一不愼將橋欄杆撞斷二節其時有某甲正在該橋邊行走致將甲撞入河中幸橋下停舶大煤鐵船二隻甲正跌在船上當時不省人事後經舟子人設法施救漸漸蘇醒而該汽車已不能行走嗣有巡街捕到來將汽車夫及甲一併帶入捕房云 
[脚夫落河遇救]  
　　閘北肩運工會脚夫薛炳臣前日在光復路王楊氏駁船上挑運　瓦因該氏突將跳板抽去致薛失足落河幸即救起由　警將兩造拘入四區奉諭王楊氏暫有交保薛送普慈醫院療治 
[藝徒私逃迷路]  
　　西門内馬阿弟新衣作内十二歳藝徒羅店人沈生弟因被其師責打私逃出外昨在閘北迷路由崗警查見帶入四區奉諭留養候核 
[積竊禁押二年半]  
　　王阿二前日行竊海寗路二百八十八號蔡永泉家之白鐵水落被包探沈阿炳查見拘押捕房昨解公共公廨中西官訊悉王已十三次因案逐出租界實屬愍不長法判押西牢二年半期滿仍　逐出境 
[誌謝]  
　　昨承商務印書館惠贈第六卷第十號婦女雜誌及第十卷第十號少年雜誌各一册謝謝 
雜評二 
[政府應負之責任（訥）]  
　　中國之外交無一不誤於推諉今以琿春案之重要急迫而亦以推諉出之滋可怪也中央政府推諉於奉吉當局奉吉當局又推諉於中央政府外交部長推諉於駐日公使駐日公使之莊代辦以代辦故而推諉於新任胡公使胡公使以未到任而推諉於病不能興所謂閣議者僅僅曰責成奉吉辦理也責成外部協商也責成莊使抗議與胡使速往也而結果皆不負責夫以如是重要急迫之交涉而竟無一折衝樽俎之人其危不可想見耶 
　　青島問題以推諉故而至有今日雖將提出聯盟會結果尚難逆料而不謂日人之所謂間島問題又繼青島問題而起政府當局總須負些責任愼勿一任人民之呼籲而專以推諉爲得也 
公布欄 
[上海地方審判廳]  
　　判决主文（民一庭）一件判决張其銘訴張嘉有會欵涉訟一案主文張嘉有應償還張其銘洋四十八元限判决確定日繳案給頒本案訴訟費用歸張嘉有負擔一件决定萬叔良與邵金氏因債務涉訟聲請展限審理一案主文本件聲請駁回一件判决王少魯與朱信侯票欵涉訟回復一案主文本案應維持本年十月四日之缺席判决聲明窒碍後訟費歸被告負擔被告所欠原告之欵應予假執行一件判决沈明鑑與沈榮卿基地涉訟聲請再審一案主文本件再審之訴駁回本審訟費歸聲請再審人負擔一件决定劉漸雲與盛保榮因存欵涉訟聲請再審一案主文本件聲請照准一件决定陳張氏等與陳王氏因夢田糾葛控訴一案主文本件控訴不予受理（民二庭）一件判决陳筱沁訴李阿連賬欵糾葛一案文文原告人之請求駁回訟費歸原告人負擔一件判决陶查斌與陶吳氏等因贖田糾葛控訴一案主文控訴駁回本年九月七日之原判撤銷本案應維持南　縣知事公署本年七月十日之第一審判决控訴審訟費歸控訴人負擔一件判决柴拉生與王錦昌借欵糾葛一案主文王錦昌應代蔣芝林償還柴拉生本洋一百元利洋六元訟費王錦昌負擔 
　　民二庭批一件浦綏之爲案經和解撤銷抗告請求發還卷宗由據狀各節已吾奉高等審判廳旨令此案浦綏之狀請撤回抗告業將原卷逕發吳縣公署矣着即知照此批 
　　批示一件汪桂山狀領圖契由准領此批一件楊玉洪等狀領欵洋由准領此批一件馬毛毛等狀領洋據由准領此批一件陳繼堂狀請執行由狀悉候呈請江蘇高等審判廳將卷宗發回再子核辦此批一件王生和狀請執行由狀悉准予依法執行此批一件朱聽　狀交和　　書山准交此批一件邢蔡氏狀請傳案山狀悉已於周桂香狀内批示矣　即知照此批一件周氏狀請交保出外理楚山狀悉案已飭傳候訊奪此批一件周柱香狀請脫離關係由狀悉　俟江蘇高等審判廳將本案卷宗　　時　予查照辦理此批一件陸葉氏狀請張員監警界石由狀悉抑即自　地　依照和解筆錄所載四址竪立界石可也所請派員監視之　若毋庸議此批一件劉春馥狀領洋契山准領此批一件李鴻記狀請拆工由狀恐候傳債權人徐紫峰到案　奪此批一件沈　山狀請迅予結束由狀悉仰候傳察迅　此批一件　守賢狀領洋簿由准領此批一件朱壽增狀請銷案由狀悉仰速來廳候　此批一件　金標狀領醫藥費洋由准領此批以上十月二十五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遊美學生團紀程] [  趙迺傳]  
　　九月八日天晴舟行三二八哩上午八時本團各職員開會於休憇室討論各事如下（一）舉行音樂會游藝會及運動會由本團推出幹事三人與清華學生團幹事會同籌備（二）刋印通信錄詳載姓名及寓所（寓所未定者先由友人轉寄）（三）團員應納份資一元有未交者由會計部補收 
　　檀香山華僑來電詢明本團人數及抵埠時間預備歡迎也當復一電告以本團約共二百人准於十一日清晨到埠云九日天晴舟行三四哩夜八時半清華學生團開音樂會護送員王文顯先生主席有中西樂器唱歌崑曲灘簧雙簧等各員節奏合度音調悠揚聞者無不拍掌歎賞蓋練習有素一旦出而演唱自足引人入勝也旅中得此足破岑寂美人某甲預白主席詭稱某乙將於閉會前講演届時主席請乙登場乙惶惑知爲甲所窘報以惡聲而去亦趣聞也十一時閉會 
　　十日天晴貿易風起於東北舟行僅二四七哩 
　　船員布告明晨五時半鳴鑼客宜集於艙面以待查騐蓋計程明日拂曉可抵檀香山也晚間同人就寢較早十時後艙面及休憇室中已寂然無聲矣 
筆剳 
[懺悔記（一）] [  君豪]  
　　君豪曰余不爲言情之作久矣恐墮青年之志且爲人所訕笑也日者重九小飲於徐滙酒樓持螯大嚼不覺忘形摯友某君告予往事且屬爲文以紀之余以其事尚有可爲辭以不必歸校後得傻生京書讀罷大笑并曰今可以作一篇懺悔文矣遂搦管書之傻生何人其姓氏余不欲告讀者生自命爲傻人遂以傻生呼之傻生今年十九歳肄業都下才具優長老父絕愛憐之其先讀書刋上中校有戚程氏望族也家有一子一女招生爲師敎蟹行文字程居近校生故宿其園中女貌胅麗年與生等馬帳問經含情脈脈生自負大志欲顯親揚名不屑爲兒女柔情之態以是獨落落大方久之女爲詩道愛慕意生拾得心爲動乃時作清話固未嘗言及婚事也已而有人爲女作伐許之生大慟以礙於禮防不克爲家人告女自是不得復見夏假期至生歸家避暑臥病兼旬夢囈必及女生父聞之大怒責以大義謂爲不肖生私自愧悔久之遂淡然忘其所謂秋後入都意態蕭索己亦不知所以然二月後得友告謂女死矣生知爲己故大號并責己爲無義心灰意冷儼然一老少年矣生雖聰頴然未嘗自負故學大進今以女亡故遂不復欲讀書矣今夏予始識生生歎相見之晚嘗爲我言往事余時勸之顧未曾能稍慰其心也 
劇談 
[論余叔岩（二）] [  春醪]  
　　唱貴念字字最不易别同一聲也有陰陽清濁平上去入脣齒位置稍差即成别音而平聲中復有陰陽之别條析縷分非熟習者不能之而字音復有大江南北京津之别二簧莩甲於黄岡黄陂復蔓延於黄河南北而集大成於京師每一字也有宜用京音者有宜用豫音者有宜用黄岡黄陂之音者有宜並參二省之音者呌天於此精究獨絕聽者徒以其輕重抑揚之悅耳尚有未及知别其爲漢爲京者人人奉以爲圭臬而不能强似此則所産之地不同所習與而師承者各異猶强南人以北語不能盡似矣叔岩固漢人累葉居京都常日道語已兼京漢之音益以受學於呌天舉凡一字一音靡不宗呌天故絕無念别之弊可爲人法則者也 
　　做工之道尤難於唱唱有板眼爲之節奏有絃管爲之襯托規律詳明有跡象可求若做者以渾成爲化靜穆爲能可以章達難以言宣雖有塲面而塲面不足以範圍之至於面上有戲身上有戲尤非可以强爲學養既深自然合拍既懼失之過復懼失之不及分寸懸殊情節逈異同一鬚生也袍笏有袍笏之台步儒巾有儒巾之身段穩重者與儇佻者其中不能差以累黍呌天一舉一止深入於戲似幻己身爲戲中之人不期與古人合雍容清苦各極其能今觀叔岩演瓊林宴儼然失意之寒儒心中有事之人也吊毛出箱抛鞋復倒此爲實力姑置别論即問樵飲酒書房遇鬼時言語舉止何時非一瘋人天雷報步履悲哭着着得情理之宜南陽關之台步儼然秉三軍之節叔岩能戲殊多不必一一爲之申解而每劇能傳每劇之神不徒以揖讓進退表示之此其爲可貴者也 
新聞拾遺 
[慶壽用偶像] [  光]  
　　青浦陸家橋梁某販繭爲業家稱小康昨爲四旬壽辰賀者盈門某夙重迷信是日於堂中供三官像一尊婦客賀者某語以至三官像前一叩詢其故但云保佑多子多孫衆賓莫不稱奇嗣經梁某宣佈悉其父續絃二娶未得夢熊後聽某媪言往三官菩薩前求子得慶生某因此歸功三官神藉此表示再造之恩云 
[行醫有贈品] [  眉月]  
　　平橋路某道院有道士某甲粗通本草竟作懸壺生涯男女問病者日有多起惟掛號時須給檀香一斤當診病畢按贈竹籖一枝聽候病人持回籖上注有該道士法名外另編號碼如彩票劵字樣每逢月初可向該院對領贈品均係化妝物飾云 
[跌交請伴客] [  立德]  
　　昨晚八時許四馬路某茶社時正上市紅男綠女上下頗盛突來二女郎循環一週隨即下梯行至中間忽爲革履所絆仰跌而下適有一身穿短服之某甲上梯被女所壓立足不穩因亦同跌女郎强自起立面紅過耳一女已至梯卜扶之走出二人雇車而去然甲巳跌痛扒起大駡不止觀者莫不捧腹云 
小說 
[社會小說衆醉獨醒（一七六）] [  瞻廬]  
　　第二九回便園居士提倡風雅高鄰公所召集詩人 
　　慧姑得了這小啓略看一徧隨手扯個粉碎飛霞蕙芬又是喜做新體詩的見了當然不贊成林氏姊妹要帮着老娘做活計誰有這閑情逸致其他程度幼稚的生徒見了這小啓不知裏面道些甚麽事一發不生效力只有柳翠娥一人十分起勁竟在那吳中詩社裏充當着一位詩婆翠娥本來喜看彈詞唱本每逢作文日期任便甚麽題目他總胡謅着幾行七言唱句便園知道他是校長的心愛門生落得做個春風人情批改課藝時再也不敢輕易一字鍊條般的圈兒圈個無休無歇批給分數時眞是特别放盤不批一百分定批九十九分好在圈點和分數都是筆尖兒上的人情不要破費方先生的慳囊落得慨當以慷惠而不費（今之爛汚敎員往往作此想）然而翠娥經這奬勵便自信本領高强算得數一數二的才女有了這絕妙詩才不在大庭廣衆裏賣弄賣弄未免辜負了錦心繡口他既這般設想所以聽得開了詩社趕快的入社報名既掛着一塊女學生的招牌又掛着一塊女詩人的招牌待到暑假時玉郎回來做親怕他不五體投地拜倒石榴裙下吳中詩社第一期會課擇定陰曆四月初一日舉行社長方便園先生檢點社員名册男社員果然不少女社員只有翠娥一人似乎不成模樣他便窮思極想四處搜羅方才凑足了四個詩婆除却翠娥以外一位是吕郭夫人一位是方詠絮一们是吳吟梅待到開社日期又是星期日方社長没有學校功課清早起身便首先光降詩社待到九點鐘詩翁詩婆絡繹而至高鄰公所裏頓時熱閙起來正是 
　　乞醯之地號曰高鄰醯雞舞甕自命詩人 
自由談之自由談[  鵑]  
　　人於焦勞鬱伊之中苟有人焉能使之得一日之樂片晌之歡卽不啻以安神劑進足令其心腑一展盡舉其平昔之焦勞鬱伊而去之世人苟能常得此種調劑則自殺之風殺矣 
大昌煙公司徵文揭曉 
[大小嬰孩牌香烟白話短篇（丙等）] [  高陽酒徒] 　 
　　自從孫行者和紅孩兒大戰以後觀音菩薩便把紅孩兒收伏在紫竹林裡合善才龍女作伴朝飡甘露夕飲瓊漿倒也快活得很閒着没事不是打彈就是踢毬紫竹林彷彿變成大世界的游戲塲了因此上紅孩兒身體養得肥美活潑越顯他玉嬌粉嫩異常可愛有一天善才同龍女出外雲游後來回轉卻不見了善才紅孩兒便問善才那裏去了龍女不能隱暪說他動了凡心已經投胎在上海大昌烟公司裏做了小嬰孩了今有肖像在此說混懷裡掏出香烟包一個送給紅孩兒看紅孩兒見那紅紫美麗的東西不禁也起了凡念暗想下界人這般愛他若是我去走一遭不曉得又要怎樣的歡迎哩說時遲那時快紅孩兒一骨碌向香烟廠裡就跑没幾時又有大嬰孩出世那善才見了只好呌他聲大哥你也來了嗎 
 
 

Page 15

 
 
   
 
 

Page 16

 
 
常識 
常評 
[兵與餉] [  箴]  
　　武人之所以不願裁兵者以其餉多也國民之所以深惡武人者以其兵多而不能衛民或餉多而實則兵未嘗多也 
　　然則今日救時之策不必裁兵也裁餉可矣裁餉則不過去其缺額之弊於兵無損也於武人亦無損也不惟無損且可增加國民對於武人之信用減少國民對於武人之惡感 
　　一兵有一兵之餉此國民所未嘗反對也餉多而兵不足額無械之兵而居然食餉國民之膏血日盡而武人之身家日肥此其勢不可以久不特非國民之福亦非武人之福也 
　　今之武人而欲增加國民之信用減少國民之惡感也宜以兵之實額餉之實數隨時宣布於大衆并使其部下之兵無一不知餉與兵之是否相符每月所領之餉與所發之餉其所報告於政府與宣示於國民者不可有分文之假借如是則武人之人格增高而武人之位置庶幾可保矣 
　　國民而欲使國家不至於破産當於此注意政府而欲使武人就範當於此注意武人而不欲自絕於國民當於此注意 
國民常識 
[人生與時期驥] [  雲]  
　　人白呱呱墮地即與時間結不解緣時間者瞬息萬變者也故凡爲人者皆當知人生與時期之關係之重要我人苟昩於審察自己所值之時期勢必如暝目途行不知自己所應爲者何事而我人一生因之毫無價值矣以下略言審察時期之應知各事 
　　一今時與古時之别時間既瞬息萬變則古時與今時斷不能相同昔以爲是者今或以爲非昔以爲非者今或以爲是我人生際何時即當順應世界之潮流今日一切物理學理已發明者固多未發明者尚不少在在皆須我人努力創造則我人烏可泥古不化自阻其進化之途耶我國人素有守舊之習此後宜力戒之 
　　少年與壯年老年之别我人一生又可分爲老年壯年少年等若干時期各個時期内各有各種應爲之事少年而不爲少年之事壯年而不爲壯年之事則時期一過必致後日遺憾無窮且我人由少而壯而老不過數十年間事則我人更當如何審愼如何努力耶 
　　常時與變時之别我人不能常處順境此必然之理也一旦變故當前貴能處之泰然排除困難努力前進决不可畏懼疑慮自取失敗 
　　諸君所值之時期爲古時乎抑今時乎爲老年時乎壯年時乎抑少年時乎爲常時乎爲變時乎諸君須隨時猛省（甲種酬）移賑 
衛生 
[兒童充工役之非宜] [  鳳賓]  
　　鐵店中打鐵之職每令年幼之徒弟充之水木作營造之事亦每令年幼之徒弟任之甚至工廠之中亦有令兒童充執役者兒童之骨質未堅其全體組織悉屬幼稚何能擔負重巨若勉强使之執荷必致傷及其身外傷尚可治内傷或釀成殘廢或促令夭亡見童之工價雖賤兒童之生命豈能因此而賤視乎 
　　西諺曰今日之兒童即他日之國民故兒童之體育與國力至有關係美國紐约省十四歳以内之兒童不能充工役已成律令工廠中戲園中以及險象環生之地風化攸關之區不准僱用兒童亦已懸爲厲禁德國人民十二歳以内不得入工廠十二至十四歳之間不得任六小時以外之工作十四至十六歳之間不得充十小時以外之職務上午五時三十分以前下午八時三十分以後不可工作用膳時間規定爲一小時且兒童不得充當危險職務如礦工等 
　　兒童在十四歳以下允宜富受敎育豈得消耗其膂力精神於工作中故强迫敎育與禁止兒童工役宜並行之 
農業常識 
[有益瓢蟲與有害瓢蟲之區别] [  陳]  
　　瓢蟲俗名紅娘爲小甲蟲之一屬鞘翅類之瓢蟲科其成蟲皆作半球形體長二三分翅鞘爲黄褐色或黑褐色背有黑紋或赤色斑點整列其上種類甚多不下十數惟其中有蝕害蔬果屬諸害蟲者則宜驅除之有以蚜蟲介殻蟲等爲食 
屬諸益蟲者則宜保護之彼二者利害相反而同屬瓢蟲設農人不知鑑别之方貽誤必多然鑑别亦至易事兹略述之以爲農人之臂助焉 
　　（一）有益瓢蟲大都體無細毛或有細毛而體小且無着色斑紋故其體上着有光澤而有害瓢蟲則與上相反 
　　（二）有害瓢蟲背上多呈十一星或二十八星之黑點有益瓢蟲有有點而非十一或二十八之數者有無點者亦有有紋者（乙種酬）（移賑） 
道德叢話 
[取締不道德書畫之討論] [  峯]  
　　近來出版界愈趨愈謬艶情書本淫畫之類大登廣告號召購者貽害青年不知凡幾傷風敗俗莫此爲甚前清末季尚懸厲禁民國以來反得肆無忌憚公然立局出售四馬路麥家圈一帶觸目皆是世風日下奸慝叢生良有因也若不嚴加取締非惟風俗隳壞道德淪亡青年子弟誤入迷途甚或喪生者將不堪設想爰就鄙見所及就購買出版二項擬得取締法四則於左 
　　（甲）在家子弟（購買此種書畫者大半青年子弟）由父兄嚴加約束禁止購取已購者立即焚燒並敎以切勿復蹈親友中亦相警勿購 
　　（乙）青年學生由校長責成學監及敎職員隨時稽察偶而搜得隨卽毁去剴切指導動以利害使其惕然動心明知其害不再購買同學之中尤當互相勸勉 
　　（丙）警廳工部局巡捕房均有整頓風化之責如此不道德書畫宜嚴厲取締加以懲罰俾彼等有所忌憚不敢發行由各團體或箇人具函請求 
　　（丁）懇勸各報館拒絕淫靡廣告不代印佈絕其媒介減少其銷售之數 
　　以上數則如能實行彼等感環境之逼迫終當稍稍歛跡尚望海内君子不吝宏裁思有以補救之庶青年子弟舍其邪途而入正道社會之幸國家之福也（乙種酬）移賑 
經濟 
[公積] [  延祥]  
　　凡工廠中之機器房屋等其購價造價佔資本之一大部然機器經十年或十五年已舊極不適用若再用去消耗反大房屋亦至多可支持二十五年須重行建造其舊機紙可以廢鐵出售房屋舊料亦不值錢假設一廠資本額一百萬元造屋購機費三十萬元若二十年後機器房屋均不能用則此時該廠股本豈非減至七十萬元耶所以工廠中有公積一種每年自盈餘中提出若干預算一機器能用若干年迨年數滿足公積數適等於該機原價若一年間工廠中無盈餘公積必須提出即於資本中提出之 
　　機器過十餘年已算舊式耗費煤量過巨甚不經濟而市上之新式機器則較舊式爲佳使用便捷而煤量節省故每一機器必須年貯公積若干待若干年後可另購新機應用於工廠經濟大有關也又如房屋除建築費利息外亦宜提存公積爲重建之費重建時式樣必更新頴宏大若無公積則常處舊屋中欲行改建又須於資本中提取矣 
　　公積尚有一種應用如一工廠或公司創辦時發行債票定若干年後還本店每年不提存公積則期滿時往往難以應付而失信用故每年於利息外應存公積 
　　公積惟一之利賴於複利息譬如全部機器十萬元預算二十年後改置新機每年不必存置五千元以複利年利六釐計則每年僅提存公積二千七百十八元已足僅及其半數若利息增大更可減少公積額今以每年公積數表列下按年複利一次至若干年後滿一元多則類推工廠經濟最要者也 
　　年數年利二釐年利四釐 
　　一年一．○○○一．○○○ 
　　二○．四九五○○．四九○二 
　　三○．三二六八○．三二○三 
　　四○．二四二六○．二三五五 
　　五○．○一九二二○．一八四六 
　　六○．一五八五○．一五○八 
　　八○．一一六五○．一○八五 
　　十○．○九一三三○．○八三二九 
　　十二○．○七四五六○．○六六五五 
　　十五○．○五七八三○．○四九九四 
　　二十○．○四一一六○．○三三五八 
　　二十五○．○三一二二○．○二四○一 
　　三十○．○二四六五○．○一七八三 
　　四十○．○一六五六○．○一○五二 
　　五十○．○一一八二○．○○六五五 
　　七十五○．○○五八五五○．○○二二二九 
　　一百○．○○三二○三○．○○○八○八 
　　年數年利五釐年利六釐 
　　一年一．○○○一．○○○ 
　　二○．四八七八○．四八五四 
　　三○．三一七三○．三一四一 
　　四○．二三二○○．二二八六 
　　五○．一八一○○．一七七四 
　　六○．一四七○○．一四三四 
　　八○．一○四七○．○一○ 
　　十○．○七九五○．○七五八七 
　　十二○．○六二八二○．○五九二八 
　　十五○．○四六三四○．○四二九六 
　　二十○．○三○二四○．○二七一八 
　　二十五○．○二○九五○．○一八二三 
　　三十○．○一五○五○．○一二六五 
　　四十○．○○八二七八○．○○六四六二 
　　五十○．○○四七七七○．○○三四四四 
　　七十五○．○○一三二二○．○○○七六八七 
　　一百○．○○○三八三一○．○○○一七七四 
　　（乙種酬） 
調查錄 
[參觀寜波翔熊軟草織蓆廠記] [  行知]  
　　當今五大洲物質文明競爭進化時代苟能苦其心志絞其腦汁以從事於有用之工藝造成適用之器物化杇腐爲神奇致勞工於神聖皆非至難之事余至寗波參觀翔熊軟草織蓆廠深爲欣慰竊幸我中國工藝界大有人在而資本家肯輸財贊助以底於成其功亦正不可没鎭海謝蘅窗先生嘗謂余曰銀行家當特立一種條例贊助小實業家庶可望全國各種實業皆有活動之機余觀於軟草織蓆廠之成功而益信謝君立論之確當也查翔熊蓆廠本爲施翔熊君所創辦施君夫婦曾到台灣熟悉台灣蓆之織造法及回寗波採用三角草歷經試騐略變台灣之舊法台灣人織蓆本用手工施君改用鐵機紡草成綫再用織布機織草成蓆平整光潔實比台灣蓆爲佳而用時間較省成功較速既試騐有效乃集股設廠創辦數載資本不足大爲失敗乃由寗波各同鄉共同贊助集合資本重整旗鼓擴張規模并設法推廣銷路公推陳和馨君爲總理施翔熊君爲工程師適值五四運動之後國人激發愛國心抵制日本貨相戒不用台灣蓆而此種軟草之蓆形式與實際均足令人滿意且其價尤廉台灣蓆每床貴者在三十元以上賤者亦在十元以上而翔熊軟草蓆其價不過七八元上下最寛闊者亦不過十餘元可用十餘年不致損壞所以此項新式軟草蓆不特行銷於本國且早已揚名於歐美各國及南洋各島定貨者絡繹不絕已爲出口貨之一大宗而各省實業廳亦均派學生到該廠實習以資倣辦可見此種軟草蓆必能抵制台灣蓆足以挽回利權且該廠分設二處用男女工在千人以上每人每日約可得工資二三百文爲平民生計多開一路非特足爲實業界增光亦於本地平民大有利也故樂得而記之并將其織造法附述於後俾有志實業者留意焉 
　　翔熊軟草蓆織造法 
　　軟草蓆織造法手續甚繁約可分爲十二步（一）勸農民栽植三角草（二）由翁事僱人到各鄉採購三角草（三）用冷水浸草僱女工析一草爲三條而抽去其心（四）用女工將每條軟草用刀刮薄其兩頭以備連接之用（五）由女工在鐵機上紡扁草成圓線逐條聯接不絕甚爲堅靭（六）將紡成之軟草線用經布之法捲於軸上以便上機（七）用紡成之軟草線摇成緯線以便上梭（八）用顔料將軟草線染成紅黄藍各色以便攙入經緯線中可織成有花紋之蓆其普通之蓆則不加色線（九）用男工織蓆其無花者略如織布之式而不做邊其有花者機上有提花之板（十）將織成之蓆發交女工摺疊其邊（十一）由男工將石元寳砑光已成之蓆（十二）剪去四邊之餘草并修整蓆面而功始告成 
識字捷法 
[應用字] [  濟滄]  
　　于於也於卽古文烏取其助气故以爲烏呼篆文作亏象气之舒于从丂从一一者其气平之也又往也又往取也又于于行貌又通於在也介詞又發語詞又通吁 
　　乎語之餘也篆文作　从兮一象聲上越揚之形（亏从一故气平　从一象聲越揚）又語助疑詞又呼聲又用以襯在副詞之下又作於字用又同呼於乎嗚呼嗚虖嗚嘑於虖於戲皆相通 
 
