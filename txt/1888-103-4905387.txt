# 1888 - 103 - 4905387

 

Page 1

 
 
[音註小倉山房尺牘出售] [  申報舘主人啓]  
　隨園太史才名满天下等身著作久已流布瀛客尺續一書雖係信手應酬之作而亦滔滔清辯意義翻新中間論政論文諸篇洋洋千餘言尤能發前人所未發山陰胡又廬先生恐其引用典故非後生小子所能一覽而知因爲句櫛字梳逐加註釋至于審音辨字精切確當更足使讀者一目了然誠太史之功臣後學之津梁也茲用新樣鉛字印成分釘四本定價每部洋兩角賜顧者請至本外埠各申昌及各處售申報人購取可也 
[重印增廣策學總纂大成出書告白後附全蜀水利攷] [  點石齋代啓]  
　是編係德化蔡梅菴先生蒐輯於十三經二十二史策案纂要全璧正續編修鳳樓諸書收括無遺餘如經解三通困學日知經義述聞曁各名人經解史論則取其精要者採之計不下有百數十種其賅博淹貫視繁簡兩家殆十百千餘矣學者各置一編廣覽博觀而詳說之橐筆文塲十事對九有餘裕焉聞見齋主人延請名宿悉心校勘曾經印行早邀士林賞購已罄矣爰特重印刻已出書字蹟尤清裝訂六本外用綾套每部計碼洋一元六角請向申昌掃葉山房江左書林及各書坊均有售焉如欲躉購者則請移玉至邑廟豫園翼化堂善書坊内聞見齋主議值價當格外從亷 
[硃批雍正上諭全書印成發兌告白] [  點石齋主人謹啓]  
　憲皇帝御極十三載手批章奏無閒宵旰天縱之明如日月天威之赫如雷霆而極之勵精圖治之心則本天心之仁愛一天道之裁成庶物而已矣本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通讀遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字跡之湛精猶爲此書餘事有目共賞不自譽也已此佈 
[論中國宜創賽奇會]  
　　找中國自振興洋務以來設同文館方言館製造局以講求西法造就人才復遣發幼童往學於美都冀其有德有造以底於大成宜乎西學日精人才輩出與泰西諸大國並駕而齊驅矣乃以今日觀之輪舶則未能駕駛也鎗砲則猶多舊製也至於製造船政鐵路電報諸學知其所當然矣而未嘗究其所以然也歴年出數十萬金購置新奇機巧之器於泰四各國旣置是器矣而未能用是器也卽用是器矣而未能製是器也卽製是器矣而未能另製新奇機巧之器也若夫美都之學童其成材而顯逹者無聞焉出使隨員遊歴人員往往取資於同文館方言館製造局中雖辦理洋務皆能通具意而得　情而於西學一途終未嘗直抉精微進窺奥妙也此其故何歟蓋西學以格物爲先實事求是不尚空言無穿鑿無粉飾無虚浮凡立一說著一書必確有其效之可徵而後更求其理之所在苟無其效雖明知其理何在甯置諸不論不議焉卽效見矣而理有所未通猶姑舍之以待他日之簡練揣摩與他人之極深研幾者是故書說不如圖狀圖狀不如目覩目覩不如身試今之考西學者沿其成說託諸空談泰西之物産未盡羅陳泰西之制作未盡體騐泰西之人士未盡浹洽何怪乎囿於見聞狃於俗習或泛騖而不專或淺嘗而輒止也由是論之則賽奇會之舉不亦爲因時之　而當務之急也哉原夫賽奇會者創自泰西於通都大邑間擇隙地爲廣塲照會各國遴派管事建造院宇標識旗號連其國中之貨色物産凡鳥獸草木金煤玉石之出自天生與飲食衣服器用玩好之出自人力以至材能技藝如醫畫算天文植物等類無所不賅無所不備燦然具陳於其中俾績學之士日往游焉博訪詳諮叅考互證以擴其識而裕其學其意誠美　法誠良其所裨益於當世者誠非淺鮮也已我中國之與是會也自美國百年大會始厥後法國嘗設炫奇會亦名賽珍會我中國亦與會焉兹復見江海關道龔觀察出示謂接得南北洋通商大臣來文准總理衙門咨稱接法國大臣來文於光緒十四年法國巴黎開設賽奇大會請飭各屬將所有珍奇各物赴會夫法國自爲德敗生聚教訓力圖富强亦旣蒸蒸日上矣十年之間兩設是會則賽奇會之意美法良大有裨益也可知顧中國人士重去其鄉卽十八省之中四萬里之内猶有憚跋涉之勞感仳離之嘆而閉門家食不相往來者而况間之以汪洋沭之以險阻與夫飲食起居之各異語言文字之不同皆有可憂可慮之處安得以賽奇會游覽閲歴之故而惘惘出門終已不顧也哉前此白年炫奇兩會華人之往游其間者非管理會事之員卽流寓外洋之客其他則寂無聞焉已必欲使華人之攻西學者游覽閲歴以講求西法造就人才則必我中國自設一會而後可然古有言民可與樂成不可與圖始天下事因爲易而創爲難雖明知賽奇會之意美法良大有裨益富事者籌議及之亦必阻之格之使不得行者或且謂河患方深待賑孔亟又安能費國帑興土功以設此賽奇會乎不知賽奇會之舉無所謂經費也會院中游人學士可以取貲飯店火車可以沾利各物之捆載而往者無論何項物件出口時准免税金亦可以消售而大有獲焉種種利益亦足以敵其經費矣且吾謂中國之宜設是會者不獨有裨於西學且有益於通商中國商業以絲茶爲大宗絲業之虧耗衰頺亦已甚矣而邇年茶業囿於積習誤於因循欲挽回而不能欲變計而不可西友嘗論及之謂中國出口茶業較前已少三千萬磅而印度錫蘭二處所産茶葉出口之數計每年竟增至二千五百萬磅西人皆喜印茶而不喜中茶以印錫製茶皆用機器隨採隨製能令顔色不變香味不走而中茶狃於故習專資人工顔色易變香味易走製法優劣廻然不同若不亟購機器仍用人工恐數年以後茶業之虧耗衰頺將等於絲業矣顧機器製茶之法僅據耳聞未經目覩若廢人工而用機器旣須購買之鉅貲而採製之得法與否猶未可知夫是以積習相沿因循不變也假令中國擇一通商大埠或於粤東或於滬上創設賽奇大會置製茶機器於會院中俾中國之業茶者游覽閲歴於其間習知機器之用確見製法之佳安有不幡然易轍以整頓茶葉也乎茶業之利益如此則各行各業皆可類推而賽奇會之裨益於西學通商者不亦更勝於向文館方言館製造局之講求西法造就人才也哉 
[本館奉電音]  
　　昨接京友發來電音有本月初八日諭旨二道敬謹譯登○三月初八日奉上諭寗夏將軍維慶由侍衞承襲侯爵歴任副都統駐臧大臣洊升將軍宣力有年恪勤盡職兹聞溘逝悼惜殊深加恩着照將軍例賜卹任内一切處分悉子開復應得卹典該衙門察例具奏賜銀二千兩由甘肅藩庫給發靈柩回旗時沿途地方官妥爲照料准其入城治喪該將軍子孫幾人着該旗查明具奏候旨施恩欽此同日奉旨寗夏將軍着鍾泰補授未到任以前着常星阿護理欽此 
 
 

Page 2

 
 
新皇不豫 
　　初七日倫敦電報言德國新皇病體增劇近日已將宫眷戚族等人聚集宫中并命太子監國主持一切政務云 
上林韶景 
　　吏部示傳所有指補盛京刑部筆帖式嵩慶一員於三月初三日丑刻穿天青褂備帶補褂並佩帶荷苞手巾前赴左翼門外報到以備帶領引　見並傳該員於三月初一日辰刻衣冠進署演習口奏履歴○戶部銀庫于初一日開放　東　西兩陵文武官員應得本年春季俸銀及八旗養育兵孤孀應得本年小甲米折銀兩各項雜欵等銀統約五萬兩有奇○文錦如鎭軍于初一晨散值後自午門察騐步營平墊道路至　先農壇按叚諭令承墊官兵洒以净水務須潮潤後以黄土敷蓋鋪平間有凹凸之處立飭墊平然後進大栅欄看查失火處所迨回家已亭午矣○西苑門外一帶官所房屋限於地勢弗充多建刻因　移幸有期各項值班辦公處不敷分佔紛紛禀請　御前大臣等查勘該處房院過窄無地可以展拓不得不變通辦理以期無誤要公卽由各項附近之處覓賃房屋無論鋪戶私家總以捷近爲要又聞海内德昌門原擬乾清門大門侍衞人員在彼門罩卜值班住宿惟該門與乾清門深淺懸殊委難遮蔽風雨應卽添建房屋數楹刻已飭商趕爲起蓋矣○吏部示傳所有本年二月分月選内閣典籍吳震等十員本部定于三月初三日帶領引　見相應示傅該員等務於三月初一日午刻衣冠進署以備演習口背履歴倘是日不到定行扣除引　見勿得自誤○司農以鄭工捐輸未能踴躍擬開捐武職實官以及各項花樣俾捐輸旣多欵自充裕刻已籌議捐納官職應交數目酌訂條章奏明開辦矣○二月二十五日之夜前門大栅欄火警已見報章兹聞巷口相對之天德合洋貨店當火未延及時有數家染坊遣夥百餘人助其運貨主人以其不甚熟識婉語却之漸致樓房貨物盡付一炬無一存者洎火息後查點人數忽少學徒二人主人大驚急令瓦木匠清理地基蓋恐二人燃死於内也不料清理兩三日形跡全無近日遣夥多人各處尋訪○張家口監督委員齎送應解光緒十四年寒羊毛六千觔詳報戶部二月下旬經該部轉咨武備院定於三月初六日騐收○二月二十左右有官兵數十名手持器械擁至前門内棋盤街拘拿三犯聞三犯均蒙古人屢在直隸一帶行刼行人並有人命重案旋經解送刑部下諸獄中○粤海關監督長槯使將　壽皇殿　養心殿懸掛各燈備辦齊全委員管解至京於二月某日赴内務府投納其價約銀十三萬兩有奇就該關六成洋税内作正開銷 
四明瑣記 
　　寗波之有串客花鼓戲之流亞也所演者皆雲情雨意所唱者皆艶曲淫詞爲害地方無所紀極鄞邑尊奉蕭臬憲密札派役四出訪拿日前由南門外周港岸拿獲雇演之周阿生到縣隨判令重責一千板荷以頭號巨枷發犯事地方示衆○每年四月好事者奉五都元帥賽會卽向稱都神會者是也今年已議定四月十一日至十四日巡游城廂内外想屆期四方來觀者當較他會更盛也○鄞縣徐邑尊示期本月初八日觀風先期各生童赴禮房報名填册命題後限三日内繳卷逾限雖有佳文概不錄取 
九江近事 
　　九江錢土綢縀雜貨四帮奉憲醵資往下江運米來潯開局平糶連日城内塔公祠城外龍池寺貧民之購米者絡繹於途實惠均沾咸頌各官商樂善不倦云○育嬰堂自劉峴莊制軍捐銀一萬兩以資撫養女孩經費後由紳董籌定每孩倩媪乳哺每月給大錢一千文以十二月爲度满期憑媪留作養媳或另行擇配法良意美十餘年來活孩以數萬計洵莫大陰功也今年堂中經費不敷且各處年凶送來女孩益夥不得已商議變通辦理减錢四成按月每口給乳媪錢六百文乳媪心有不甘乃於三月初二日領錢時相率在堂門喧閙幸有解事者善言開導始不至釀成事端 
杭事雜書 
　　浙江學憲瞿子玖宗師於本月初三日辰刻出轅溯江上駛按臨嚴衢二府舉行科試地方官恭送如儀○王夔石侍郎奉命補授湖南巡撫官紳戚友連日往賀車馬盈門○琵琶街龍吟庵前某姓湯團店於初二日申刻忽兆焚如延燒鄰舍一家隨得救息○下城總巡保甲局前委陳大令管理兹大憲另委徐大令先　接辦已於初一日到叚任事矣○疫氣流行人易致病初起時心中漲悶昏昏思睡及臥床後忽發躁熱口不能言延醫診視兩脈已沈連日因此斃命者已有十餘起有一家男女老小共七口自黎明至午半日之間連斃六命所保全者僅一老婦而已 
天竺香市 
　　杭州香市盛時松木塲停船如櫛比近有三女子年未及笄姿容娟好少年選事者誤認以爲妓也相約徑登其舟女子惶急異常急入後艙躱避僕婦問以何事諸人噤不能言適女兄回來喚地保至拘住二人交其看管擬送仁和縣署請懲地保見係熟人釋之使去後有知者謂三女皆外府之淑媛云○下鄉夫婦二人附便船來進香婦夢兆維熊産期已屇陡覺腹痛眉黛雙攢同船者惡其不潔逼令登岸臥在草舍旁空地上淚下如珠地方上人憐之有遮以蘆蓆者有贈以草紙者有預煎益母草湯以待者並有王氏老婦代爲之料理帮扶一舉得雄母子均平安無恙夫婦感激之至詢知王婦孀居無子遂以所生兒贈之王婦極喜爲兒寄乳於鄰家○有四青年婦入肆飲茶隨以三男子坐定茶博士見男子與婦絮語知爲同伴爲之瀹茗七椀逾時男子均去迨收錢四婦不認問以旣非同伴何爲同至肆中婦言伊等隨我後我並不知其何因伊等旣問我住址姓名不能置之不答也茶博士執定向索不任孟浪之咎四婦無可奈何遂如數與錢始得歸去 
花事闌珊 
　　姑蘇花事之盛甲於東南兵燹以前十里山塘山温水膩湘簾低捲粉黛如雲好事者每於月夕風晨徵歌載酒裙題白練板搯紅牙韵事良多風流可數其見於吳門畫舫錄碧城山舘靈芬館中者佳話流傳於斯爲盛正不第暮雨瀟瀟一曲爲足動人遐思也赭宼亂後元氣大傷花事凋零大非昔比兼以大府屢下禁令未免柳斫桃摧過其地者雖欲爲十萬金鈴護落花而其力實有所未逮惟有撫今追昔輒呼奈何而已邇來流娼土妓漸麕聚於麋臺鹿囿間花船之多幾於鱗次翼比閶門中市下塘一帶每至夕陽西下寳月東升花月樓臺笙歌盈耳雖無名流韵士爲之點綴其間而粉膩脂香蓋較之全盛時誠無多讓焉地方官恐少年子弟一或沈溺其中小則蕩産傾家大則傷身害命欲效鄭元和之唱蓮花落且不可得遂不惜爲打鴨驚鴛之舉飭差赴下塘一帶將各衏院一律發封雷厲風行不稍寛假牆頭春寂無復拂面花枝而去年今日此門中轉不免人面桃花之感矣 
滬上官塲紀事 
　　江安糧儲道於前日到滬在天后宫傍暫駐襜帷昨午本埠道廳營縣以及英法兩讞員公請儲憲於匯業公所内讌飲○江蘇織造委前署上海縣范明府壽棠解京縀晉京于前日到滬在英界集賢里天保棧小駐上海縣裴邑尊派差到棧伺候明府於昨晨入城拜客擬於今日乘坐海晏輪船北上 
蕩子爲僧 
　　安徽懷寗縣人馬某挈子在廈門爲米業頗有積儲邇來有事回家將店業付子經管子慕滬上之繁華富麗私携金條三條附輪船來此船中買辦一見投契訂爲莫逆交及抵滬江卽荐寍波人爲之經手開設零兌錢莊將金條兌洋爲資本不多時花消净盡資本已空及馬回厦門得悉情由赶來尋見子無顔見父避匿他家馬尋至錢莊寗人以其子虧空洋銀令其賠補旣而父子相見備述各情并言所兌洋銀被夥吞沒馬數說子之不是子惶懼無地將髮剪去意欲爲僧馬令寗人將帳算清寍人堅稱馬子虧洋向之索找又將馬子時辰表勒住不還馬忿甚偕子控諸英公堂蔡太守着候批示人見馬子年約二十左右髮僅寸許亂若棼絲或曰昨日裴邑尊見帶髮僧人不妨呼匠薙去今日蔡太守見無髮蕩子恐不能呼匠裝長矣哈哈 
上海縣署瑣案 
　　法公堂送到行兇人姚阿二請卽遞回天津值日差禀明裴邑尊着候訊供核辦又送到蕪湖人朱渭東虧欠萬利洋 
 
 

Page 3

 
 
廣貨店等十餘戶共銀四千餘兩裴邑尊着候晩堂集訊○趙志行控潘蘭坡欠工錢一案前日裴邑尊庭訊之下趙伸訴前情叩求追給潘稱監生有住房一所抵押與王姓得銀一百八十兩旋被趙私向王姓贖出單契轉抵與張石谷等銀五百兩及監生知悉向論趙一味延約嗣陸續收到銀七十兩連贖契銀一百八十兩共成二百五十兩尚有二百五十兩伊要俟取贖時措歸及至去年底監生要將此房贖回詎趙竟無銀監生無奈措銀三百兩并由胞弟代墊銀一百廿兩趙立票銀八十兩始將契劵贖山今向伊索取墊銀伊竟挾恨朦控况被欠之銀甚多監生因念親情隱忍至今不料竟遭反噬邑尊以兩造供詞各執着各詳具供結候訊○昨報列裴邑尊令斗姥閣老尼悟空速將菴内年輕尼姑交案云云昨晨由原差下鄉將三尼姑解案候訊 
[英界公堂瑣案]  
　　某西婦訴稱房中失去金鋼鑽戒指疑係細崽姚榮榮所竊問之不認送請究追孫耕星稱小的在西婦處爲管事西婦失去鑽戒疑姚然姚素不入房殊不可解姚供主婦失竊小的並不知情蔡太守以該西婦疑竊無憑姑飭將姚暫押俟查明實在情由再行核辦○包探陳阿九禀稱張厚堂前曾犯竊今又竊石楚紀之東洋車由小的查獲人贓送請懲辦石申訴前情張供小的向爲小車夫犯竊該死蔡太守判押候過堂笞責百板車交石領○陸雲林訴稱小的在木作塲經理一切莊泉寳行竊木料由捕拘獲人贓送案請辦莊供小的南通州吕泗塲人流落滬江無資返里偶然拾取木頭尚求恩恕蔡太守飭林領贓莊飭差押送至吕泗航船載之回籍○元記票號夥謝桃山訴稱汪宗禮來打抽豐給洋一元又來强索川資被擾不堪交捕送案汪供原籍山西大同縣己卯科舉人欲赴天津苦無旅費不得已向同鄉人告貸蔡太守念汪係讀書人着候資送北上 
[法界公堂瑣案]  
　　增祥鎰錭莊張子佩控翁鶴年抵銀一案屢紀報端昨捕房解陳新甫至案張將參齎呈訴稱由胡開甫寄存王司馬問有若干張稱未曾秤過胡寄時囑伊自己包好貼上封皮如今原封不動胡稱參是陳物由小的交張初時抵作銀一百兩司馬問張可是低銀否張稱並未應允况不知值價若于故令伊親自用長條封好司馬問陳永寍銀兩可曾帶來陳呈遞禀詞并票銀五十兩及議單等件司馬謂爾且交足一百兩議單等事再理可也隨將銀票議單一併擲還問何日可繳陳稱容於明日繳在捕房司馬允之卽著退去翁請將存單保險單并華字筆據給還司馬謂各件均在公堂且俟銀兩交清卽可給領復問胡曰現在尚少銀一百兩若何胡稱以參作抵張稱此參是胡所寄不知值價若干司馬謂可倩參店估價估定後卽照此數結算隨著包探帶胡張前往眼同估見禀候核理○捕房解寍波人胡忠孝請訊沈通事稱昨晩十一點半鐘此人在西捕家門首揮之使去其人矢口辱駡奔過新橋西捕赶來其人又擲石塊因之拘案胡供前爲土店生意現無就緒任在虹口客寓中昨晩路過適西捕乘車來下車時無心誤撞捕將小的掌頰因之駡伊伊又拉住髮辫自取石塊說我擲伊司馬問西捕到否包探禀稱未到司馬着將胡帶回捕房押候再訊○捕房解邵五子到案鄭伍氏訢稱小婦家居寳仁里開設烟紙店託三馬路蔣阿大成衣蔣遣夥友王阿大來初六晩王取工資一元少頃聞馬路上有打架事初不留意今蔣來索人說王是日迄今未見蹤跡查得與邵打架故將伊送案蔣稱王尚有父母今無蹤跡倘伊家來索人恐事不得了故向鄭伍氏追問邵五子供小的在寳善街福聚樓爲夥家住鄭家木橋南首鄭伍氏家有女波小裁縫引誘事被伊店學徒三林說出小裁縫遂與三林打架小的正過此見而解勸致將小的拘來王司馬問該氏店中可有三林其人鄭伍氏初尚含糊繼稱徒弟有一人名金福並不名三林司馬洞悉其情謂蔣不能向鄭索人該氏亦不得向邵索人一併叱令退出○小東門外源興館飯店主婦陳張氏訴稱丈夫張法林送姑回無錫昨日有六人來飲酒用膳自四點鐘至六點鐘計錢一千九百三十二文彼等嫌菜不佳不肯給值爭執間將椀向堂倌臉上擲來幸未擲中又取長凳擲碎椀盞并掀翻桌子桌上盆椀砸碎無遺巡街捕至拘到一人餘均散去包探禀稱所毁樹凳盆椀巡捕頭斷賠錢三千二百文姚炳供太倉人在右營水師砲船上昨日獨自前去吃飯計錢七十二文適有人打架將小的誤拘陳張氏稱清晨有人來調處囑不必到案王司馬着將姚押候查明再核○昨報列吳江人張永林之妻姚氏逃至滬北在小東門外花烟間尋見欲待領回鴇婦欺其鄉愚先向捕房控告將張拘押昨日解案張父慶和投遞禀詞該鴇陸大寳偕張姚氏投案王司馬詰訊之下永林供年三十二歲耕田度日吳江蘆墟人妻子私逃訪知下落隨父來尋反被彼等拘押張姚氏供二十九歲生有子女被丈夫送在花烟館爲妓去年四月丈夫得洋二十元八月又取去十元十月又取去十元前後共四十元今年正月欲將小婦人賣去小婦人不願復回陸大寳家丈夫又取去洋十元小婦人因無衣服又向陸借洋十一元今欲領回須將洋元還楚司馬洞悉其情問倘將爾賣在陸家爾可願否張姚氏不語陸供永林本欲將妻價賣倘賣别處當將洋還小婦人况小婦人前借印子錢交伊如不能還勢必被偪司馬問去年之洋四十元如何還法答稱姚氏賺下之洋與之對拆假如得洋一元各分半元今年之洋應該還楚司馬謂今年之洋亦算清楚爾不必追還陸尚嘵嘵置辯司馬問張姚氏願隨翁夫回去否答稱須待丈夫還陸洋元司馬謂當堂斷結陸不收洋着張父子領姚氏回去○前報列吳彬彬扭控周金生一案昨日王司馬傳到原告并黄發茂酒店夥陳阿三趙長順店主趙阿金等集訊吳周兩人各執一詞司馬問陳可曾見當褂情事答稱未聞惟吳因無酒錢自脱棉袍抵押司馬謂周金生曰爾只一人彼有十餘人爾烏能拘伊至酒店又謂吳寄贖當物事非無因令着周出酒資償還黄發茂棉袍給吳馬褂無憑不理○前有江陰人姚阿二在小東門外花烟舘中持刀恐嚇拘案枷示業已满期昨日解案王司馬着送縣請遞解回籍 
[分發人員騐看名單]  
　　鄭工例掣籖分發主事陳文海廣東○海防例掣籖分發主事殷杞齡江蘇○鄭工例掣籖分發知縣余躍龍江西○鄭工例指省分發道王立清湖北江蘇知縣張之鶴湖北四川提舉銜左輔湖南直隷葛玫湖北江蘇鹽大使 
萬賢　江西兩淮潘榕浙江四川州判馮鏡清浙江直隸府經歴林介瑋安徽河南余志昌陜西四川沈常福陜西山西王坤山西隷縣丞辛邦鐸山東安徽戴雨田安徽北河吕蔭崧河南山東鹽知事周　清安徽兩淮縣主簿馮步安浙江江蘇州吏目徐樾順天四川鹽巡檢干尚咸浙江兩淮廵檢蘇應培廣東浙江楊勛義鑲黄漢河南曹澤春湖南湖北張逹瀛山西廣東葉衍琛江蘇河南張之銓江蘇江西王佩珪安徽四川鄒恩浩江西江蘇韓寳江蘇浙江盛又藻浙江廣東毛文林河南湖北徐葆浙江廣西高維陳四川江西董椿浙江廣西程良駿浙江江西翁濬庠浙江廣東王德溥浙江福建徐守仁浙江廣東從九品許祖蘭湖南四川鄧光煃湖北江西周受榮湖南甘肅典史姚馥湖南江西宋載勳直隷山東梁樹棠順天福建左儆江蘇安徽劉慶松貴州四川余克振安徽湖北楊德潤雲南直隷張四維四川雲南武培謚陜西甘肅鮑受衡浙江四川周汝梅浙江直隸未入流阮　三江蘇直隸○海防例指省分發道花翎唐際昌湖南江蘇鹽大使吳政修安徽兩浙縣丞管鈞山東江蘇曾祖祺湖南江西余鼎勳江蘇浙江謝崇聲浙江福建藍翎張傳惠安徽甘肅巡檢王元鉦順天山東方燦璧山東四川朱永臨山東江蘇李賡榮湖北廣東葛誦棻浙江廣東薛廷杰浙江山東典史劉蔭森順天山東○籌餉例指省分發鹽大使葉承寳江蘇浙江縣丞朱樹藩浙江湖北巡檢譚典湖南江西未入流孫鍾傑江蘇湖北○勞績指省分發道花翎蔡濬源順天山東通判李煥章四川貴州知縣龍燦章四川江西縣丞周渭濵廣西廣東六品銜郁家珍浙江廣西州吏目周澤陜西甘肅○應補呈請分發從九品張堉浙江江西余良熙湖南山東馬煐浙江江蘇 
 
 

Page 4

 
 
[上海陳家木橋電局内豫皖賑捐處接駐汴轉運所二月十八日六號來信]  
　　杏孫竹坪少欽蕃甫詠南心如蓮珊綏之先士大人閣下二月十六日接正月三十日專足遞到十批匯票信五封共一萬五千兩附信四封均已讀悉分交旋將匯函交局注明存庫由淦將票號照兌日期註明局册孫劉二公赴中牟時提欵八千兩佑翁臘月廿三日提欵三萬兩現在共存三萬五千兩分交諸君可也佑翁經賑之懷寍月内可竣沈項兩縣三月中可了鄭工至十六日東壩進十占西壩進十八占附聞李秋坪兄積勞病故己由朱觀察印壽鏞汪觀察印維鎕汪大令印嘉言嚴佑翁孫嶼翁劉浩翁謝佩翁聨名具禀矣草肅奉復敬請善安[  胡金淦楊大訢頓首]  
[上海陳家木橋電局豫皖賑處三月初六初七日事略]  
　　開封初六日來電經佩卿兄已到住江蘇會舘准初九日赴淮寍○林閣奎大善長係往年上海恊賑公所闉帮首董見義勇爲好善不倦同人素極敬佩滋承交到同安縣厦門吳豪保美頭社信士葉清濤求父身體康健增壽捐銀三百兩仁者必有壽敬爲葉君頌之○衡陽樊明府二批武陽保嬰局廿二批同里鎭金小蘇兄四批梅蕚堂養心軒各欵均到先此報謝 
[元詩選癸集序]  
　　元詩選癸集者席鄰哉先生竟俠君顧氏未竟之緒而重爲纂輯者也顧氏所編自甲至壬皆取諸有專集者而以其無專集者編爲癸集書未竟而卒先生訪求殘剩更十年之久乃獲成書其用力亦勤矣蓋前九集旣取專集決擇排比以較癸集瑣屑薈萃其難易固不同顧氏之不及成書先生之歴年續綴其職是故與席氏世好讀書多有述作而校刊書尤富庚申宼擾率皆被燬先生曾孫孟則明經盡然傷之頻年收拾叢殘補苴完整亦數十種矣是書原版其出於煨燼者十僅六七乃訪之收藏家得初印本覆校而補鋟之遂復舊觀烏乎前人著逑必賴後人以爲之傳而爲之傳者蒐羅散佚若恐前人之一字一言有勿顯於世其居心何等忠厚顧爲之子孫於先人手澤所留遺而可不致其孝敬之心以繼述爲急乎孟則之修殘補闕其有以也工旣蕆屬萃祥序其原委自惟謭劣何敢序先生書然深有感於孟則之所爲有足以諷世爰識之如此[  光緒十有四年仲春之月華亭閔萃祥書]  
[浙省撫轅抄]  
　　二月廿九日西防潘禀知回省移交軍裝局務徐先翥禀知臬司委暫辦下城總巡差禀見○三月初一日朱錫傅禀知賚交卸厘捐局文案差接管軍裝局務署湻安縣林志仁禀見叩辭赴任候補縣陳爲鑑禀知本日交卸下城總巡差徐先翥禀知本日接辦下城總巡差長山巡檢莊登瀛禀辭赴任許之鼎禀知藩司飭知請補山陰縣丞叩謝○初二日候補府左澂禀見辭赴嚴東關局杭理事恩禀知奉藩司飭知赴任禀謝長山巡檢莊禀見禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路高易籌賑公所雜記]  
　　二月廿七日鄞邑方三煒善士在閩病篤求保轉機安痊洋二十元陳錫善士爲次子姝官抱病求安洋十元初二日湖北淮軍轉連局寄來沙市川鹽局無名氏求病愈紋銀二十五兩均收到昔賢劉裔命終因救災而延壽　今傅爲佳話際兹鄭賑孔亟諸君分醫藥之資爲災黎拯命不但可以却病更卜福壽無疆○卓國卿先生交到趙君小撝書潤共洋十一元五角昨又接洙涇劉君倜生唐函并洋一　据述前託趙君書聨另蒙惠贈一副囑將此洋歸入趙君書潤項下○昨有粤肇鳴鶴山人賜書一函并彩票式樣三張以烟館設立彩票大爲地方之害囑敝所禀官示禁或令將派送土膏折銀移賑等因此事前經報章論過所囑一節意則誠善然非敝處所敢擅請順此答復○余君鏞江墨蘭助振前經敝所代爲登報邇來倩繪者實繁有徒所收潤資經余君隨時交到○贛州府署募五戶銀十二兩童善士交來爲善最樂册一扣計十二戶銀五十一兩洋七元天順祥號交來貴州古歡閣善士募康册甘四戶銀二十兩除匯費外申規元二十兩零七錢二分蕭山陸康山善士募廿七戶洋十元厚康莊交來爲善最樂册計十七戶合規元八兩四錢九分漢口茶業公所文虎翁第八十七八次均照收到先此報　[  兩廣協賑同人詠南陳德熏等謹誌]  
[湯餅賀儀撥充鄭賑]  
　　讀申報游梁舊客善士勸續賑篇至無子而有子殊覺娓娓動聽矣今接龍川元康莊蔡履龢善士學中函聆悉尊府單傳已四代閣下完姻迄有十餘年所得令媛不少尊堂望孫甚殷回首思之人生七十古希少若天可如數假年刻下已約得其半每閲申滬報中有求嗣求壽求病愈所未必應閣下往歲尊閫有娠謹詣竃神前沐手焚香叩禱倘來年得男卽將親鄰友所貺湯餅賀儀曁所用等費均歸河南賑濟今二月十七日果舉一男莫非上天所佑囑將親隣友台銜另列清單供覽并委寄上賑册一本承諭逢人勸募尤爲感佩攄誠默禱如願以償歡溢萱闈勃然種德親朋相與慶賀隣佑亦樂率循也[  上海北市絲業會館籌賑公所愚弟少欽施善昌謹誌]  
[病中口占塵諸同人]  
　　凉帶春愁落枕邊儘無聊賴養花天已諳旅况還諳病回首家山一惘然[  綺禪]  
[張雪堂劉蘭堦經放皖省升平府屬當塗縣大官圩賑欵收去數目清單]  
　　收電報總局豫皖恊賑公所撥規銀一千兩七二七合英洋一千三百七十五元五角二分收絲業會舘籌賑公所撥英洋一千六百二十四元四角八分又經費英洋一百元新棉衣四百件原典衣二百五十件又原衣一千件純陽正氣丸一千服辟瘟丹三百錠收太平府史蓮叔太守撥本洋一千二百五十元收張恆春寶號助本五十元收雪記隱名氏英洋二十一元錢二百四十七文收洋兌錢三千一百六十千零四百五十二文○共收英洋三千一百二十一元本洋一千三百元錢三千一百六十千零六百九十九文棉衣一千六百五十件藥丸一千三百服○支散放當塗大官圩四岸並附各小圩賑欵本洋一千二百六十一元通足制錢三千零八十八千二百二十五文計四千四百五十六戶大九千六百十五口小七千二百四十四口每大口給錢三百五十文小口减半錢洋配放本洋每元作制錢一千二百二十五文支另給貧戶本洋七元錢九千六百六十五文支各圩查戶並往返川貲運衣水脚裝錢犒賞以及上下各項力等洋二十九元本洋二十元錢二十四千九百七十文支火食茶點並庖人辛工本洋八元英洋二元錢二十一千五百九十八文支油燭紙筆聨票並一切零雜等用本洋四元錢十六千二百四十文支兌錢英洋三千零九十元○共支本洋一千三百元錢三千一百六十千零四百五十二文扯一零二二八合英洋三千零九十元又英洋三十一元錢二百四十七文新原棉衣一千六百五十件藥丸一千三百服以上收支核數兩清 
[上海陳家木橋電報總局豫皖賑所經收蘇城電報局第十四批賑欵細數]  
　　餘杭鄭在德因病求全謹遵母命助五十元陳何軍玉記求延年益壽三十元龔蓉徽求病速愈十元全和張克蓄陸元求平安五元種德汪鼎記二人各四元惜榖局錢培果三元無名求女病全二元延壽氏平安氏無名三戶各一元共洋一百十七元於二月廿三日到 
[上海三馬路與昌恊賑公所陳竹坪經收山東直隷河南皖北賑捐丁亥十二月初八日第八百八十七次清單]  
　　新册勉善居士五角區奕喜三角○另收河南賑○恭盛洋貨號規銀一伯五十兩蘭谿李五元無名一元又銅五元李二元二角曹錢三元風雅居士募弇山餘醉村六元仰咸兩元黄景溪一元巴陵八十一老人曾竹兆良各一元李鳳穉康椿萱各二元無民一元五博愛堂撥來李學禮歐麗珊每一元四角無名六伯張同張楊四伯杭州徐小竹爲子宗彝求病速愈廿元○本發水災圖册衡孫一元○又隱名二元無名一元○又雲成顔料號來沈蘭平管本良美最時帳房三人各一元仁德堂周范氏寶雲三人每五角宗議堂四角范衡玉畢功甫各二角曾立亭章泉郭朗齋三戶各兩角巳憂子四伯以上計六元一錢四伯○又敬記一元○又周浦于紹澤堂四元又嘉定萬長行經募廿二人合四元○力不如隱名合一元陳留君桂寶伯英貴捐四戶合一元無名最樂堂百鳥山房施志記費紹記五人合一元吳愼甫求外症速愈一圓顧誠信行交有心無力子二洋張景記省愚書屋貽謀堂楊三人各一洋且愧子銅一洋淡菊山莊沈春記潘小記汝南潤德堂五人各半洋勉力子存心堂王鄭佩記程錫記靜記東齋懷蘭寄舍王載李集八人各三角懷德堂姚靜寄齋徐亮記三戶各二角以上合來十元五角銅一元○爲寶册同恊祥來勉力小濤民各壹元○又義記局募玉堂乙元石秃記黄才順丁裕文林怡吉四人各五角義記局四角石茂記阿東朱紀臣任寅丹四人各三角殷秋生來章各二角以上五元○救災圖册白下東平惟善二元又太原居士如山伯忍賢進東平三人各乙元以上共五元○又册杭州蔣恆寄綢莊來無名五元王士安沈同豐各乙元戴松林公寄合各五角以上五戶合八元○以上共收河南賑洋乙伯元内看出銅洋乙元規銀乙百兩五十兩銅洋六元小洋二十一角錢一千四伯○○本日共收洋九十九元規銀一伯五十兩銅洋七元小洋廿九角錢一千肆百文合併聲明 
[上海四馬路高易公舘内籌振所經收河南皖北元月十三至十六日第三十七次振欵清單]  
　　十三日善昌榮寶號交來澳門鏡湖醫院募修義堂洋七十元仲銀五十兩零四錢○香港何崑山翁寄來朱星衢洋十元○益順盛號交來王蘇海趙星漢委懷德堂宫葉仙王治生各洋一元陳作霖張敬禮花山崔玉輝忻左芳年張桐林李春苑陶煥章葛其庸王家榮吳悦泉各半元王銀海二角共洋十元七角○亙益公司各友洋一元三角○快用去救洋二元○夾口王春山虞來省各一元景餘堂方紀卿夏鈺如輔翔聲等各半元杜棣薌求安氏何寶經願茂林有餘各二角共洋五元○金澤公義典友二元○勉力子一圓無名氏求母子合家平安洋五元藝蘭奇盧洋三元五齡童子一元隱名氏二圓李根仙李路洲各錢二千楊同茂翼鶵堂楊松茂異咸堂丁長興各一千文同喜堂一千三伯四知堂七百五十文翼咸堂七伯萬福堂同聚和何照林許炳齋鍾松主人許開伯許處中堂汪履愼堂環山主人各五百又萬盛泰許壽遐程少儀各四伯三十恆源居四伯四美店同茂重五堂汪九疇各三伯方從記二伯廿耿植安張光國同春永義昌恆曹胸升紫陽居士汪玉書汪集齋汪溥齋朱子封曹留耕堂鮑乃濟方竹生方潤生許春波各二伯許正希伯四十求安氏一伯共錢二千六百伸洋廿一圓六角四分七厘○十四日無名氏一元無名氏牛元無求子十元賀守和堂十元烏鎭沈　善堂黄吟月山房各一元唐祥麟吕燦廷各半元趙書珍二元○十五日無名氏洋二元宋小於一元無名氏二角○吉人氏一元無名氏次洋二元海濱居士不書名二戶克復堂各一元○如臯龔雨村翁寄來徐張氏洋十元無名氏求嗣五員○關迪安求病愈三圓○如臯無名氏五元不留氏二員無名氏怡燕堂周蘭記各一千有心無力人七伯無名氏六伯隱名人王燭衡杯水軒心有餘力子無名二戶各五伯凌忡記守拙子各四伯極窮人有心無力人無名守拙子無食生各三伯無名二四伯無名二戶二百共捐洋十七員錢十千二百伸洋十元陳氏祈保鄭第子身體平安二元○隱名氏四元○揚州茂恆號募光裕堂爲孫患瘡求愈松雲書屋祈合家平安各十一元○宿遷王仲立翁募祥册王仲立十五元陳山耕堂十元李西屏堂蔣滋德堂顔守愚堂葉子厚朱旭堂各洋五圓張百忍堂陸延慶堂各四圓江輔山三圓張效渠沈嘉會堂各二圓張梓舟一員共捐洋六十六員無名錢五百蘇城張親仁翁募玉記等三十三戶共洋三員三角豐記等五戶洋一圓齡記四角虎記三角共洋五員漢口茶業公所寄來晴川小引林楚三各一圓不求知五員無名四圓培德堂和靖各二元共洋十三員鎭江萬益五翁募無名二戶洋二員朱涇萬鼎順號募十戶洋一員大通愼六員齋一員安慶近聖居募清芬堂章幹臣各一員執中堂錢一千於伸英七伯九十四沈保卿七百八十愼餘四伯三十五章衍得四百楊子壽三百五十五鄭秉經堂邵梅齋章蘭孫沈煥各三伯梁和卿一百六十一章藹堂一伯共洋二員錢五千二百廿五伸洋五員解惡記四百程大魁虞鶴記各三百代福記四百六十陳錫九曹錦記漢記各二百平安吳記陳香升月記北記王記福記徐恭儉明記玉記各一百合來洋三員隱名氏三員錢一百四十揚州肖琴居士鄭傅榖等五戶各一圓江西衆農人花洋一員自新齋洋一員仙鎭亘心室主人募瘦珊居士石妹售隱各三員册徒暑因禍得福人洋十員九江同源和募有心無力子夢梅居各一員蘇州徐韻泉學全各五圓葉蓉江十七載主人各一員朱國　無名氏各半元頌藜氏永潤氏不書名各四伯江夏生無名三百六十共洋三元錢二千另六十伸二元○太原王王郭氏河東三槐堂各五元○蕪湖頂春源五元○全泰信局各友一元○樂善軒可齋順軒合三元○鍾阿春鍾本梁各一元○浙寜無求居士三元○蘇垣聽香讀畫室主人募佩照爐香主聽香讀畫室主人力不足者四歲子杏花舘主補過齋乞巧室各一元○揚州安宜伯魯氏二元兌秋室主人無名氏各一元○揚州林西河各一元○吉祥利號募二十人洋二元○陳芬洋五元○蘇垣　嶽山樵一元女樵小樵每五角○有秋室聚業山人徽歇方吳氏各一元共三元梁子凡匡愚菴各二元守拙黄士德張寶善堂兩如主人各一元葆記聊盡寸心遮遊生無名氏積厚齋五知堂題杏後人陳寶善堂計洋十六元永記二元守拙子一元樂善子復菴子每五角榮慶糖棧各友一元鎭江隱名求病愈洋四元隱名兩戶二員○以上四日統共收三百八十二員三角四分七厘規元五十兩零四分錢六百四十文銅洋二圓 
[上海三馬路與昌恊賑公所陳竹坪經收山東直隸河南皖北賑捐丁亥十二月初九日第八百八十八次清單]  
　　采記五元趙氏三元吳興樂善堂銅洋十六元平湖悦昌來玉樹堂魏晋記集賢士三戶合三元○爲寶册無名氏四元○又册恆利莊交來恆濟堂一元九角錢廿九文○另收河南賑本發水灾圖册蘇州俞振記十元○又册蘇州白塔里募十二戶共二元○又册月中桂一元汪日新江文瀾麗堂三戶各五角愈明魁四角朱忻如三角俞松林二角李記一角以上共三元五角○又册愼安堂陳二元○又册楊州荷書堂賴一元○又册陳起鳳生銀二元銅洋五元○又册日新盛洋貨號募五戶合二元○又册嘉興壽萱室募九戶共五元○又册慈谿鳴鶴場來葉曉谷十元餘姚蔡占祥一元○又册兆豐洋行來陳德生阿鬼三餘三戶共六元○又册隱名氏一元生長一元銅洋二元○又册隱名氏一元生長一元銅洋二元○常熟周雲青一元○又册蘇州彭詒榖一元○又册聊補居士祈禱子充粒子惜貧子消災士不足子六戶共三元○又册福建林振隆高振成各一元翁邦賢夏盛齋蔣國珍蔡裘源高亦喬五戶各五角高小炮三角梁標官二角以上共五元○延康莊交來木石居士規銀一伯兩楊榮年廿元高易賑所撥來銅洋三十七元三角王伯才先生交來養晦樓主助求治管見五百部無名氏二元售出前來紅平脾子洋布一疋洋一元六角不計富安定氏二元無名氏九戶二元八角永記號一圓無名氏二角以上共六圓○救災圖册寗波森泰森記號來湯子記十元八角沈蓮生傅芳春各一圖繆寶華李錦堂各四角七戶各二角以上共來洋十五元○有福册福建恆新號來愧無力三圓隱名氏二圓心有餘氏一圓以上共六圓○又册無錫同豐號來吳厚記何文繪蔣範亭鄒錦章四戶各一元共四元○又册章練塘陳伯敬先生來徐炳高象春陶秀松錢瑞蘭陶會昌五戶各白米五斗唐富發徐明華唐春山三戶各四斗唐會林會海陶裕昌桂昌王鳳高王秀根六戶各三斗唐友山二斗五升陶廣忠顧象珍雲山王有高秀隆秀德秀興叙榮八戶各二斗王秀忠祥秀榮象星陶海君冀興根發順發有發徐象發廿戶各一斗陶會興會發顧富三王秀春岐發六戶各一斗五升王金官五升陳正茂二角以上白米十石五斗售來洋廿二元○普濟册福建上杭峰市分署柳小華六元又募峰市通鹽店八元王亨山六元峰市寄生典張隆昌周生亭張源裕永祥和懷順綱六　各二元柳雨生麓生午峰雲裘秋石吳香谷壽丹崖唐紫林玉池福隆興張覺淮春李綍臣屈子高立升陶金榜林鳳居蔣容軒十八戶各乙元以上共來花洋五十元兌見規銀三十五兩九錢三分七厘○延生册無錫泰亨癸記米行來曹鈺如三元朱福安乙元印學慶范杏橋各五角余株乙無名氏各三角林偉堂王泉官各二角以上共六元○陽縣署鄭曉瞻先生募三槐堂王俟甫各四元陳霞軒二元金春霖談桂卿各乙元以上共十二元以上共收河南賑洋乙百四十六元規銀一百三十五兩九錢三分七厘銅洋四十六元三角生銀二元小洋十一角○本日共收英洋一百五十九元規銀一百三十五兩九錢三分七厘生銀二元銅洋六十二元三角洋二元錢廿九文合併聲明 
 
