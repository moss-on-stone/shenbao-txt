# 1886 - 101 - 4904671

 

Page 1

 
 
[清江售書及賣申報處]  
　　本舘向託友人在清江經售申報及點石齋申報館兩處所印之書籍碑帖等件現在經理人新遷在東門内大街謙益布號内淮上諸君苟欲買　君報可就近價購此佈 
[七十二號畫報出售] [  點石齋主人啟]  
　　緬甸内山有部民一種徧體皆有毛而面部尤爲蒙茸緬玉好之居以别宫以爲　物今爲英人所得携往歐洲以售觀於人本齋國之列人盡報以　天下之大無奇不有焉准於初六日出售淞隠漫録圖說一則仍附畫報之末此布 
[書西報賚賜洋行信後]  
　　本月十二日西字報登自賚賜洋行來信一紙篇幅甚長不及備譚其大略則大有不滿於海關之意據稱賚賜洋行近有一船抵埠正在缷貨之際適接有外洋電信謂該船己租與他處令其赶卽開往交付該行旣得此信亟欲開仃而船中所載貨物内有某洋行木料多件一時尚未盤起乃赶與某洋行相商請其從速報關提貨某洋行允之該行又至海關請其從速騐稅俾得早爲駛出而關上執事諸人概不之理於是該行甚爲不服謂海關諸人往往閒坐看新聞紙或看私信不顧事之緩急但顧自己不顧他人殊失便商之道長篇累牘不憚煩言　其曲在何人本館亦不便致辨然竊思中國海關自創設以來　今己歴有年所其章程一切由赫總稅務司悉心釐　實亦無懈可擊其辦法皆井井有條實有不能爲一人一事而獨爲赶速者就近來辦理情形而論江南海關己爲得法其事之繁劇較鎭江蕪湖等處不啻多至數十倍而辦理尚屬裕如以視外洋各國海關有數處竟有過之無不及顧作事有序不能攙越假如有商人持進口貨單報關則先以一人收其單隨交第二人取其所呈外洋來貨清單詳細核對貨之名色物之多寡價之上下觔兩之輕重皆一無所叅差而後交與第三人檢查稅則填註捐數某物應捐若于某貨應稅若于一一開明交與商人商人持單至關前之銀行付銀銀行給以收據然後商人又持回海關騐據訖蓋印於單上始得以赴船提貨出口報關之時亦然層折如此其多也設或該商人將外洋清單失落則更需派人於船上先將貨物逐件檢騐應量者量應磅者磅其繁碎尤有甚焉者而謂能赶速從事否也夫賚賜洋行因該船急欲開行而貨未提上一時未能駛去其心焦意急固亦無足深怪特以此而遽責海關之辦理不善則從前海關辦理向來如此何不聞有人焉指斥其非此其中亦當彼此曲諒矣顧吾思之海關章程固屬盡善盡美而所用諸人亦豈無勤惰之殊如該信所言關上之人但顧看信看書不顧事之緩急此等弊病容或有所不免不過有此弊病者要亦止數人而己豈得謂關上諸人無一不如是哉惟關上作事井然秩然固不能躐等不能越爼雖欲趕速而不得然所用之人而苟皆係熟手則其辦事自較生手爲速近聞江南海關中西諸人多有調動今年兩月之間調動者己不下數人此則恐於關務有所窒碍何則江南海關其事之繁劇旣較他處海關不啻倍蓰江海關調去一人必得他處關上調回一人他處關務旣簡則執事者亦必不若江海關諸人之克勝繁劇况一關有一關之辦法未能强而同之雖曰大略旭同而生手之與熟手則必有辨矣若以他處關上之入調至江海關其初定有扞格之勢必辦理數月以後始覺漸有頭緒辦事漸能熟溜今兩月之間而更調者己有數人則江海一關其間生手漸多熟手漸少幾何而不至誤事也乎夫州縣親民之官古人每謂必令久任蓋以久任其地則其地之風土人情罔不諳熟而舉而措之者自克裕如若一歲而易一令或數月而更一邑則彼先存一五日京兆之心其於地方利病漠然無所動於其中又何益焉關上辦事諸人何獨不然其在關務清閒之處卽使時爲更易生手亦尚無甚妨事若江海關乃繁要之區倘時易生手必有所甚不便者矣故吾以爲江海關所用諸人大都前此赫總稅務司幾經遴選而後畀之以職役今苟能一仍舊貫而無所更易俾得駕輕車以就熟路最爲妙事設必不得己而欲調動則必先調一人來此帮同辦理藉以習熟或一二月之後辦理漸學熟練然後聽其交替以夫如此則熟手不至屢更生手亦可以漸成熟手關上諸事本有定章照章辦理固無所難然凡事熟則可以生巧熟則見爲便易無論何處無論何事莫不皆然關務則尤其顯焉者也吾因見賚賜洋行之信而念及於此知海關稅餉乃國家所入必使商人稱便乃可以裕國而通商深願管理關務者辦理快捷易便勿貽他人以口實於是乎書當事諸公其亦不以斯言爲河漢也否乎 
[軟紅春影]  
　　宗人府行文以恭修玉牒黄檔開辦底擋伊始所有宗室人員有無兼襲世職及陞遷調轉事故速卽查明咨報本府以備彚入纂修○兵部知照侍衛處前經本部騐看馬步騎射之漢三等侍衛王國治郭中秀兩次未到有悞驗看理合咨查該二員是否告假回籍抑或派有何差速卽咨覆以憑辦理○五城察院詰究報房因何　日不刊宫門抄報房冋稱皇上行在發來報件刻己繕抄惟倘有錯訛報房躭承不起故不傅發以免咎戾云○本月初七日黎明時威遠精字洋槍隊威遠銳字洋槍隊由廠列隊分出安定德勝二門外兩黄旗教塲預備該各管帶會同神機營委員練習步伐○宗人府空事處世子壽筆政甫經點派進獄值班面囑圈禁宗室覺羅人犯八名須確守成法不得私出獄門詎該犯逕越出監墻劫攔拉運木料之車地面廳官間明情節知會筆政立卽察點監犯竟少六名至晚始先後踰垣而入管理獄務副理事聞知急至獄内每名重責二十板次早筆政竟作持冠之舉云○初六日行在内廷傳抄皇上明日未刻還宫皇太后俟東嶽廟會親事竣於申正還宫所有應行各項官兵届時敬謹預備○緑步各練兵及屯紥内外城門之官兵俟聖駕還宫卽行開拔其步軍練兵仍回原廠輪班照常操演云 
[匠人搆衅]  
　　本月初一日京師禁城西安門内大街某茶社有瓦木匠多人啜茗其中皆修理三海工程者諸匠與隔座之老叟閒談不知何故致相口角觸叟之怒叟趨赴官廳首告經差役往傅諸匠匠知之怒甚蜂擁至廳扭叟痛打更將官廳窗壁拆毁廳官見人多勢衆懼釀事端潛赴步軍統領衙門禀報福協揆立派司員往查及司員至則工頭己派多人將窗壁修補如舊矣司員照實回禀將木廠工頭帶至協揆第中回話尚未知如何處治云 
[瀛洲瑣語]  
　　日本報載現在日廷亟謀整頓凡可以節省冗費者無不悉心議减故是月二十二三等日各省 
 
 

Page 2

 
 
院大臣集議于内閣各抒己見以期籌畫盡善彼時文部大臣森有禮倡議謂政府目賭時艱方謀樽節經費自是當今急務各大臣己將所轄事務整頓一新本省亦己遵馨辦理獨全國大小官學校爲培養人材起見此項經費斷不可減衆議亦爲然事始定○近時意大利國王嘉日本伊籐博文總理大臣并井上照外務大臣獨任勞怨尤能聨絡外邦特賜上等勲章兩面以旌其功○亞魯姪多新聞兼美國新聞探信人道夫耳師者于前月初六日由外國至日本坐美濃丸輪船往朝鮮坐探晴形抵韓只兩禮拜適王城天花盛行陡被傳染療治無方於十六日殞命同郷人己將其柩運至仁川葬於公墳矣○日本新簡駐中國北京公使鹽田三郎行時帶同外交官宫時書記官過元篤次郎另有隨員一名并帶同長公子鹽田孝太郎并北條直方兩學生皆擬留學於北京者○俄國可羅尼夫水師提督坐西華大鐵甲船於三月三十號駛抵長崎有兵船兩艘隨行三號又到一艘尚有俄兵船大小五艘己由新加坡開行不日亦來長崎大約爲操練之事也英國亦由巨文島放大兵船兩艘前來窺探又有法國水師提督亦坐大鐵甲船帶同巡船兩艘先後由上海到長崎而日本亦將調扶桑比叡兩兵船駛到云○北海道人民大半以漁獵爲業地瘠民貧初設開拓使一員專課民間開墾漁户之無力置網者准借官網暫用旋因廢使置縣將官網罷去頻年海産大爲减色人民益乏生計此次特設北海道督署官網仍舊施行以使海利無遺也○政府曾謀外國人之居留者准於内地雜居如或犯法按照内地律辦理此事迭與各國駐日公使恊議至今尚未定局近時日廷己飭令横濱神户長崎三港地方官預備外國人雜居别口甬商之地亦須妥定三府五縣地基蔣來賣買之章程○接朝鮮信謂漢城至仁川程途約六十里甚覺崎區現在王京紳商倡儀設立馬車公司裝運貨客己夜日商入股三千元目下即擬修造道路以便車馬往來共集資本五萬元仁川領事新换鈴木充美以來地方頗覺安靜又德國新簡駐韓總領事開部魯曼君於上月二十九日由吕宋駛抵仁川矣 
[東藩紀事]  
　　大院君之戚黨中有十數齡小兒於元旦進宫賀新禧及其出也被役拘執而去大院君聞之急往援救己被杖責血肉狼籍再三講說始行釋放大院君忿怒不食者數日此結怨之始也○正月下旬左捕廳將大院君家丁拘去數人强誣爲盜有杖斃者大院君親至捕廳將捕盜大將扭胸痛罵並將數役牽去亦痛責之有立斃杖下者王聞之亦翻然變怒由是結怨愈深矣○大院君家了本有百餘人近只二十餘人尚有因無食而餓死者大院君因此鬱鬱不樂執意要返中國小民聞之痛哭失聲王恐民有變志每夜調兵入衛以防不虞而在廷諸臣調停無術惟忍氣吞聲以聽其自然而己○李公戴冕王之長兄大院君之長子也柔懦無能每有求死之意而大院君之妃亦因感忿而有重病又言趙君甯夏顯靈於宫中責王不孝數語而後倐忽無形王甚懼之頓有悔悟之心日人有游城上者被小民四面圍繞以石抛之日人懼鞠躬示禮始令其歸去○洋烟來者日盛海關以爲商人夾帶所致殊不知皆由邊門一路販運而來也○衙中兵役皆非善類而王京爲尤甚凌侮平民無敢告發者此豈設兵衛民之意耶○官妓前只十餘人近忽增至五六十人以外道年穀不登故麕集於王京也有某妓出殯之日同類送葬不下三四十人皆坐小轎開窗捲簾任人品題如花如雲見之目眩○仁川設立路燈以便行旅人皆感頌○前滋鬧海關所毁之物己繳洋賠修木房一所照舊造成○韓道多立而運販無人己下令催促將某道不肯督發之官拿問梟示慶尚道二月初十日大會藥材貨物消售最多商旅多前往者○去年白翎島地有華商遭風者貨物全失人幸無傷計船中八人有六人己乘帆船回中國尚有二人近由該島官解到王京○土有禁民足穿棉襪之諭限以四月一日爲期一律改换犯者按律懲治惟官一二品者不在禁例王又有禁民妄用綢縠之諭煌煌告示榜貼通衢朝紳以下有踰越者殺無赦○日本來一躉船泊於仁川以爲缷運貨物之用日商甚獲利息較之本地商賈守株待兎者奚啻天淵○電局總辦陳太守挈眷内渡聞不復返矣○日人催促釜山一路電綫而執政者以凶年爲辭日人負氣相爭期在必行恐又將大費口舌也○時令不正多患咳喇喉痛者幸易醫治不至殞命○二月初四世子十二生辰特開慶科題爲億萬年敬天之庥賦初六日補人日試題對揚庥命賦掇巍科者有幼童金姓年甫十齡寫作雙佳洵後來之俊也○王京内外百里間民之餓死者前只千人相距半月又死二千多人每一念及爲之凄然○青魚苗甚旺華船至海面捕買者不下千餘艘○某衙中夜進盜賊數人正搜尋衣物官聞之大聲疾呼差役驚起見賊多不敢捕拿方欲聲張賊以刃脅之遂任其席捲而去官衙如是民間可想見矣○王以民貧有勸民耕種之諭惟恐虚應故事耳○日商從外道買來牛皮甚多運至仁川○元山金礦現己中止盖以股本不足也○王從上海買來大電氣燈一架費洋三千餘元其光所照可及百里將設於宫中以供觀玩○希化船又來仁川以備運米日人聞之甚爲垂涎○華商某欲由上海運米來高蒙商憲允准並移咨上海道准免出口稅進仁川元山釜山等口亦均免稅果能如此販運則利權自可獨操矣○紅參向不許出口近日則參鬚亦須報稅如有夾帶科以重罰刻下報稅者己有二千餘斤之多○日船有由天津烟臺常川來往之信商人似少稱便惟恐來貨不多出項不敷所用或至中止耳○仁川港口只有木筏一架可以乘搭上船價甚昻貴　客一位索洋一元少則不行盈盈一水飛渡無由只得照數付之 
[彗星又見]  
　　徐家匯天文臺能神父致信于西字報言近有彗星一顆在東北角至夜四點鐘時可見有法國天文師早經言及前尚未可顯見至今日而始見之並聞美國天文師言及尚有一彗星亦將顯現而此時則尚無所見云 
[漢皋賽馬紀略]  
　　漢口西商於初十十一兩日賽馬中西各官皆來憑眺鈿車繡　掩映芳疇十二點鐘各西商畢集有頃聞鐘鳴相與結束登場怒馬獨出第一次三騎太平行勝第二次兩馬隆泰行之非四勝第三次五馬太平勝第四次兩馬太平勝第五次五馬醫士勝第六次三馬第七次五馬均係太平勝次日又賽第一次又係太平勝各人以其馬甚駿健不敢與賽令其獨馳一次限以表上分數快則勝遲則負亦跑一圈而仍得彩若此馬者眞少陵所謂與人一心成大功也第二次四馬又係太平勝第三次兩馬波樓舘勝第四次三馬醫士勝第五次三馬又爲波樓舘勝第六次五馬仍係太平勝此兩日風日晴美故觀者頗熱鬧也 
[喇嘛到鄂]  
　　邇有喇嘛僧五人附江孚輪船抵鄂據云一正四從各衣黄衲衣盖素奉黄教者也一日乘坐緑呢肩輿僕從顯赫投剌拜謁裕壽山制軍制軍大開正門衣冠迎入焚香煮茗禪悅同參旋聞該僧雇坐湖南巴幹船停泊省城望山門外鮎魚套大約一鉢一瓶又將向他方行脚矣 
[金閶零拾]  
　　潘玉泉觀察曾爲南洋通商大臣隨員一切中外交涉事宜襄助宣勞成績昭著現在身故之後曾沅帥仍委其長公子濟之内翰接膺是差喬梓齊美洵屬不可多得也○本年吳中者宿重遊泮宫者有潘順之蔣心香兩山長朱薇卿徴君蔣斗眉廣文共四人想届時經大吏奏請　加恩自必仰邀　曠典日前潘山長首倡七律四章大江南北爭和新詞紙貴洛陽古人不能專美也 
[判斷家事]  
　　朱鴻德控次子廷相忤逆不孝莫邑尊判令押候遞解回籍嗣邑尊察出鴻德所控不實因飭暫緩解回以便覆訊此皆先後見諸本報者也前日下午邑尊升堂研訊鴻德仍堅請將子遞解回籍邑尊謂爾子雖不肖然　縣訪明爾年己古稀將妻抛撇覇佔舅嫂爲小星爾果是規矩中人乎鴻德支吾莫辨邑尊隨詰鴻德之弟鴻仁供稱廷相被控受押後小的曾向調停　爲廷相作保詎鴻德固執不允堅請遞回廷相之兄廷柱所供亦大略從同邑尊謂爾與廷相旣有手足之情何勿爲之作保廷柱對答含糊邑尊謂觀爾一門均非善類本縣不子根閱 
 
 

Page 3

 
 
將爾等一併遞回廷柱始稱小的愿保邑尊遂傅廷相至案略予申斥隨令鴻仁及廷柱兩人具情願爲廷相作保切結廷相稱小的雖蒙釋出己無顔到家情願削髮入空門　悔前生宿孽求斷往洋蚨五六百枚以爲餬口之計所有朱氏家私約計有十餘萬金請爲照股均分小的情願充作賑欵邑尊謂此案己由本縣斷定爾且好好回家毋得别生枝節諺云清官難斷家中事如莫邑尊者判人家事眞覺鉅細靡遺謂非視遠惟明者哉 
[虐媳吞烟]  
　　某甲向在滬南洪昇碼頭開設銅匠店生子某乙游手好閒每置家事於不顧甲不怪其子不肯習上反謂媳婦不賢時時刺以冷語甚且嗔鶯叱燕怒詈申申前日又因細故口角媳忿極至晚私購阿芙蓉膏吞服洎家人得悉施救無靈旋卽毒發殞命次晨該氏母屬聞知向甲興問罪之師不容將屍收殮經甲之親族調停勸令從豐棺殮其事始寢 
[賭案候判]  
　　昨報列賭欵充賑一節昨由捕房將李阿順等二十名解案羅太守商之夏正領事謂是案昨與英副領事佩君會訊仍須與佩君商量定斷夏君然之隨飭捕房將各人帶回訂於明日解案發落 
[狀師掃興]  
　　法人卜羅南串合一稍通西語向業縫紉之華人用黄紙黏貼法租界各處大書特書代華人繕寫禀結代爲伸訴每逢堂期到堂伸訴云云會審委員翁子文太守據情禀請道憲核示公堂遂停訊四期前日奉到蘇松太道湯小秋觀察公文着仍照舊章會審旋於昨晨親蒞公堂偕祁繙譚官升座後先向祁君將情說明謂道憲曾接法總領事官來文内開公堂事宜照舊辦理卜羅南之事不足爲憑惟本分府查得卜羅南有招紙五張貼在租界因飭人將招紙上字照樣抄來至此等招紙亦宜揭下銷燬請知照捕房遣人往揭一面嚴拿起意及貼招之華人到案重辦祁君允諾太守又諭包探嚴頌眉王榮培嗣後訊期除原被及聽審之人外一概不准混入 
[竊案摭言]  
　　法公堂停訊四期昨日始經會判所有竊案多若繁星摭其要言列登於左○前報所列闊賊張志誠包探將搜出之質票數張玳瑁邊平光眼鏡一副呈案禀稱自鳴鐘實竊自數堂己有教士到過捕房張堅稱鐘虫教士所給質票均己物太守謂爾前供前月初八回去試問初十之質票何來包探又禀稱英捕房曾來提過云英界亦曾犯案太守飭送英捕房訊辦後再行交來所有在南巿之物移請吊贜○前報列江裕輪船上所獲竊賊孫步洲吊到原贜并另一掛鐘孫供質票被押店主取去後羅美郎携洋二元并質票至押店取贖店主將人票及洋送入捕房羅供在寳善街酒釀作内爲夥票由同夥囑贖包探帶羅往問同夥潘雲三稱質票於本月初五日傍晚在法馬路拾得查係自鳴鐘故託羅往贖另有小鐘一隻元布皮褂一件亦己贖得包探遂將羅潘帶到捕房捕頭著交保昨日將孫解案羅潘亦由保交出包探將孫寄在客寓之質票兩張呈案羅潘稱與孫素昧平生孫稱質票並非己物太守着將羅潘仍交原保孫交捕帶回○包探獲賊王正祥並棉被兩條又在身畔搜出押票廿九張王供慣竊船上之物質票中有釘靴三雙皮褂五件棉襖六七件布衫褲多件均由船上竊來太守着押候覆訊○押店夥龐厚田訴稱店中失竊押下之物開單報捕經包探獲到積竊張小園據云銅器等己賣與舊貨攤主朱文全餘物付質有押票三張交與沈和尚託賣朱供有脚爐等物未經付質餘己無存沈供張有押票三張託小的售錢現可交出太守著將張管押朱沈帶去吊到原贜朱可交保沈亦押候覆訊○昨報列某大姐失衣一節昨該大姐沈華氏偕鄰人徐順寳投案請追竊贜俞阿榮直供不諱太守看將獲到之衣三件給徐領去判俞責八十板○包探見潘阿榮携紅呢質錢拘住送案潘稱呢係壽軸在陳阿狗店中竊取太守判責六十板○積竊王吉章在押釋出無幾時又竊江裕輪船上馬褂一件質洋二元錢二十文獲到送案翁太守以其怙惡不悛著責二百板不准逗遛海上○小竊周得貴在途搶某女郎耳上金綫圈送案後太守判責一百板○某茶肄送竊水烟袋之曾天壽劉悅亭至捕房稱伊等共有四人解案後原告並不投到曾供當營勇劉供爲成衣尚有同伴兩人均姓李在吳淞當勇包探將搜出之信三封及名片木戳押票等物呈案太守着將兩人交保限三日内查到原贜○陳阿五在小東門外雜貨店櫃上搶某婦包内洋布裙一條追至粥店門前丢下研訊之下陳執定粥店人拾去粥店人不認太守判責一百板 
[英界公堂瑣案]  
　　徐敬亭稱在客棧爲夥前用張永堂爲轎夫因其慢客經棧主辭歇雇用别人詎張屢向新用者尋釁昨又邀同多人將伊軋到茶舘棧主囑我報捕拘張送案羅太守判張永堂笞責百板○華捕稱昨見郭阿慶在路旁擺設小賭攤送案請辦羅太守判笞五十板○包探顧阿六稱緝獲竊犯陸阿才起到銅花簽水烟筒衣服等件失主共有五户今均傅案失主王阿三等皆投案領贜各押鋪各呈押票請追押本羅太守隨判陸阿才笞責三百板贜交失主分别認領均着交押舖半本○包探稱積竊王利州卽台州阿四前經遞解回籍今又來滬爲此拘案羅太守判將王利州押候仍行遞籍○華捕稱昨見小孩在路若失所依且有病狀送請安揷小孩朱阿榮供浦東人年十三歲父母均殁飢寒交迫近又患病羅太守憐之暫送棲流公所留養再行安置○西人稱開洗衣作雇李雲山爲夥私將交洗之被單等件質錢十千有零爲此報捕拘李吊贜送案李雲山供甯波人在西人處帮夥有年現因父親病故向洋東借資無着不得己暫將衣被質錢原要贖還羅太守謂李雲山擅取衣被質錢殊屬非是姑念父喪免子究辦着自借錢給償押鋪起案之物交西人領去 
[法界公堂瑣案]  
　　前月本報所列巡捕獲到碭山土八十五件後鄭阿起屢次投案求請給還翁太守諭俟查明核奪昨日鄭復伸前說太守詰以護照何在照上是何船名鄭稱護照在大關上船名金順隆第十三號於二月十四日進吳淞口現在尚未出口太守着候查明再核○前報列湖南人某甲在小東門外花烟舘毁物一節昨捕房將甲卽林慶雲解案烟館鴇兒王阿二陳高氏傭婦孫王氏堤壤物兩籃至案同稱十一日晨六點鐘時有留宿客人出外伊卽乘虚闖進向之攔阻伊黨十餘人驀將什物擊毁妓被毆傷并失珠皮馬甲時成表棉襖等物林供小的係保民輪船上水手有友在伊家比鄰烟舘住宿隔夜囑小的去唤小的錯認門徑卽被伊家龜鴇及客人毆擊太守着將林送交該船統帶官核辦○舊木器攤主張新記訴稱洪李氏有舊床舊檯凳等物賣與小的言定洋三元錢八百文己付過洋三元錢四百三十文不料伊子將物掯不付下因之鳴捕往拘洪李氏供未收洋元翁太守謂諒必爾因價值太廉所以後悔耳遂着張加洋五角去無多時張復投案稱仍不肯將物交出太守着包探派人同往查核 
[湯餅助賑]  
　　少欽仁丈大人閣下敬啓者頃閱上海報章知貴公所以山東被災飢民堪憫廣爲勸賑仰見仁心煦育敬佩實深姪重　東毆又更歲琯汲長綆短隕越堪虞兹因新得一孫本應薄具湯餅聊叙朋好現將彼此酬酢之資集充賑欵彚寄灾區旣省酒食微逐之煩又濟飢寒交迫之苦非特爲小孫造福亦同人相與共成之功德也兹寄上英洋一百元卽祈檢收速爲寄至賑處以濟要需感同身受再乞將湯餅助賑代列報章可爲添丁者勸尤幸肅泐敬叩台安向祈福示是荷紫卿仁弟均此不另愚姪彭祖潤頓首三月初八日 
　接誦彭岱霖太守來函欣審賢郎世大兄弄璋之慶喜溢含飴不勝額頌移片時酬酢之資拯災壤流離之苦合主賓區誼洽相得益彰聚戚　　以歡騰咸來伸賀門庭焜燿胥覘頭角崢嶸囊橐轉移具證心腸惻隠不外愛人愛物美出兩全羣推文子文孫祥徴繼起祗登報簡用抒微忱　謹璧撝謙恭詢福履[  上海北巿絲業會舘籌賑公所世愚弟施善昌拜賀謹誌]  
[冥誕祭資移賑]  
　　啟者今有浙江慈谿童善士印駿聲本年六月初二日爲令堂九秩冥誕俯憫山東疉遭災荒接濟不己預將應需祭 
 
 

Page 4

 
 
費英洋三十元囑助急需鶴弔銜哀僾愾不勝其悽愴鴻嗷失所所仁慈尤賴夫轉移泉壤有知當亦歎緩急分明而忻慰無旣矣上海北巿絲業會館籌賑公所少欽施善昌謹誌 
[移高王經資助賑]  
　　世之誦高王經者多矣火燄不能傷刀兵立摧折在釋氏故神其說以作當頭棒喝無非勸人爲善間有邀人朗誦而藉獲辛資者洵不乏人今有善士餘不溪漁俯恤山東困苦移高王經資六元以助賑需是又於籌賑策中多一門徑矣上海北巿絲業會館籌賑公所少欽施善昌謹誌 
[滄海遺珠録序]  
　　滄海遺珠録胡爲而作也余友小藍田懴情侍者懷元珠之才試驪珠之手常欲求珠於九重之淵因而上年有海上羣芳譜之作凡海上之大珠小珠己無不落其玉盤顧猶以爲珠網之收或不免珠塵之漏遂更廣搜博採得千金之珠如于顆　而成記事之珠其間大者爲母珠小者爲子珠顯者爲照乘珠潜者爲濁水珠奇者爲徑寸珠靈者爲九曲珠以及夫象罔所得之珠鮫入所泣之珠大魚所獻之珠罔不引其珠光揚其珠彩描摹盡致不啻珠穿一一見其書無異乎啟珠樓而窺珠簾聆珠喉而錯珠履盖不但澄珠海之波已也編綴旣成聞序於余余曰是將以魚目混珠也雖然珍珠以慰寂寥琲珠以喻詞藻余雖不敏得以手此珠編聊解岑寂而作者之咳唾生珠亦或略有會心焉以是見靈珠在抱自足以引人入勝水懷珠而川媚古人不我欺也爰不揣弇陋爲書數語以效蠙珠之貢光緒十一年歲在丙戌花生日高昌寒食生識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[袁江官報]  
　　江甯督糧同知祝赫於上月二十日自氾水來浦禀知各帮河運己監兌告竣委辦江蘇海運津局候補知府崔繩祖於二十三日自蘇過浦赴津南河候補同知金鎔于二十三服闋回工二十三日漕轅牌示湖北武昌左衛委捐輸班衛守備阮魁署理委署海州州同試用縣丞陳金錫于二十七日來浦旋赴任所候補同知魏大綜家丁禀報内丁清河縣訓導高崇文奉漕憲委稽查義學 
[贈朱素心詞史歌并序卽希吟壇正和]  
　　彤琯氷蠶蔣江東因之作賦白門新柳許海陽裒以成扁月生海上照繁華一片之塲潮落淞濱洗金粉六朝之夢不迎桃葉遣此誰能况遇柳枝奈何輒唤素心詞史秀出輩行花開姊妹以絮蘭之因果當豆蒄之年華曹文姬夙世書仙人間偶謫薛洪度掃眉才子花裏深居夫固鏤花作貌繡雪爲腸幽香獨抱娟娟凝初月之神綺影自憐冉冉奪瓊枝之朗然而薄黛善愁麗思内鬱歛璞自愛俠光中含弱管當筵厭聽酒邊之唱游絲繚鬢微躭春半之慵登　香之閣半角蟾窺入品芳之室一編蠧剔紉秋芬兮佩汝香草合是前身盟苕玉以鐫卿珍珠書其小字愧非吳兆題裙邊白練之詞爲語李香索扇底桃花之曲歌曰　春申江頭唤春艇嫩蕊夭條簾影並亭亭絶代見仙姿獨立東風憨鬥茗女兒身世苧羅邨百斛明珠换涙痕三婦艶歌今樂府六朝人噪舊桃根生涯翠袖依瓊姊笯鳳囚鸞覊北里琶抱秋娘喜替人嬌痴羞築鴛鴦壘說書劇有敬亭風滬浦离張艶幟紅殘月依稀楊柳岸銅琵擊碎大江東海上狂奴名家子淪落江湖十載矣高吟每望蔣山雲游鞭曾醉天津巿平生花國寡心歡一顧當塲選色難不信雙鬟許知己紅閨低首拜湘蘭吁嗟乎臺省無人脂粉出巾幗英雄鬚鳳失乾坤洩秀到青樓君不見　香閣下品芳室[  瓊春院主湘舲氏稿]  
[海北巿業會舘核獎籌賑公所施少欽經收山東賑捐三月初八九十日第九百五十六七八次清單]  
　　但求無事子二十元慈竹雙人求合家平安十三元又銅洋三元九江祥發元節省財神酒席十元又代募不留名十元錢肇元由楊州戴公舘交全泰盛　來十元譚鎧通求病速痊五元周浦王樹屏完願由日生局來二元松江杜炳　求病愈由順成局來半元壽椿萱由春生鑑號來錢五千文正以上初八日○悔過主人爲亡室資冥福由硤石恆受參號交永和局來二十元鏞禮氏因父病求愈由新巿貝益壽號交全盛局來二十元莫釐　劬子移佛事資冥福十元悔左王貫芥求父冥福十元節婦龔施氏八元曾藴仁求子病痊四元悔過子四元無名氏三元杭垣秦華氏二元虎林吳由永寨豐局來二元煙台三奇居士丫愿二元力棉子求子血症卽止二元元記一元涉江冐險子由鎭江政大局來一元新巿有心無力人由鄭正盛號來一元悔過子銅洋二元烟台葫蘆减　菜資錢七百文以上初九日○四川雲水郷人由新泰厚號來羡鴻女史穉鴻女史樞侯居士三户各川平銀四兩合來規銀十二兩六錢三分六厘烏程周之楨篆濟士周之翰篆申甫因父病求愈十元池灣屠漱芳完病愈　由全盛局來十元吳柏齡求無灾悔生育平安由揚州九如堂來五元鎭海陳王氏求臨産平安四元薛豫成子求母康健三元性本氏移酬神愿一元鄭郁凝完愿由元亨洋行交來洋十二元以上初十日 
[鉅欵助賑來書照登]  
　　少欽大兄先生執事久仰清芬時殷渴慕敬維積慶有餘行道多福佩頌無量頃聞山東水災望拯甚急兹有敦說堂主人募捐得規平足　一千兩囑弟函寄執事速匯山東並切託專拯災民不作别樣義舉務祈費神卽日寄去以便災黎早霑實惠是所千萬拜禱特由錢莊匯上祈查收示復當爲轉致前途尤所至盼專意敬請春安引領德音不盡[  愚弟魏彦頓首三月十二日]  
　接誦槃阿仁丈惠函謹聆一是蒙大力得有敦說堂善士俯募規平足銀一千兩委解山東以拯災户不作别樣義舉善與人同深得乎急則治標之旨措詞剴切拯溺奚啻救焚奉　命遵行移緩迺能賙急躋堂則敦詩說禮憑勸賑之多方濟世而蹈德詠仁羡力行之不怠謹當速解虔佈下忱上海絲業會舘籌賑公所愚弟施善昌謹誌十三日 
[上海四馬路文報局内恊賑公所經收三月上甸賑捐清單]  
　　初八日金册烏程縣正堂募洋一百五十元○金閨福幼册乍浦盡心氏十元○廣德秦號銅洋四元山左隠名氏二元常熟紅蕉仙舘二元○初九日宜昌招商局交來易希梁吳作謀二善士募規元一百十三兩另二分○催單龔仁記募汪靜渠程仰高陳裕和汪新橋汪補生五户各洋一元○金閏福幼册浙江台州甯海縣署帳房募張蔡氏一元淮海張氏仝女兒全妹吕林氏三户各二元吳倪氏沈李氏王錢氏徐夏氏陳徐氏劉彰氏六户各五角○申單天津電報學堂朱募清溪氏無名氏二户各十元清溪無名氏無名氏二户各二元集善堂楊又生柏憲章郭星垣郝綉岩巨德堂陳六户各一元信記王紫封李野田于良甫陳濬臬邵潤生張崑山孫廷揚胡曉林郭小珊楊向春張順成諶治卿李蘭坡十四户各五角無名氏三元○初十日德泰莊交來吳慶餘先生潤筆移賑洋一百元漢口電報局李君交來浚濂隠名氏求疾速痊十元許寳綬善士祈身體康强四元楊梅卿表弟送奩儀移賑二元楊仲明先生二元○三天共收英洋三百七十元規元一百十三兩另二分銅洋四元○本旬共收規元一千八百三十七兩三錢三分八厘英洋一千六百三十八元計規元一千一百九十九兩另一分六厘現銀一百另一兩四錢三分六厘批見規元一百另三兩三錢零七厘銅洋六十九元洋見規元十兩零一錢零二厘小洋十一角計規元八錢零五厘足對開一個虚對開三個計規元一兩二錢四分四厘錢十一千六百四十三文計規元七兩七錢六分二厘飾銀七錢七分計規元六錢一分六厘○八項共合規元三千一百六十兩零一錢九分○附收江寜捐蘇曹平票銀四百八十兩零七錢二分申規元五百十八兩五錢七分六厘規元二百五十二兩正英洋廿一元計規元十五兩三錢七分二厘連前共收規元廿一萬三千八百零四兩三錢五分六厘○付解山東第十四批庫　銀四千兩計規元四千三百八十四兩正○連前共解過規元二十一萬四千一百零三兩六錢五分二厘○實塾解規元二百九十九兩二錢九分六厘合併聲明 
[上海四馬路文報局内恊賑公所賑捐三月中旬清單]  
　　十一日急單隠德堂洋五元急單二號募生記二元心氏一元心氏一元同善會一元急單三號募有一人又一個二户各一元再一個詎又簽我可以省用約四户各五角廣不留名氏爲先母本月二十五日冥壽不說祭禮以資冥福十元東舉五代堂黄將璧還禮金移賑二元吕劍儔善士虚對開一個裕泰號募龔雲欽郭立記程祥記王益堂蔡善蘭五户各一元符錦山王輝榮二户各錢一百文葆大參號募樹德堂王洋五元葆大參號四元懷德堂王一元元吉泰號募楊楚材許炳翁趙仁茂三户各錢一千文陳子翁八百文王渭翁李立翁二户各五百文錢也翁曹寳翁錢蟾翁羅松翁姚鴻翁莊錫記苑禪氏七户各二百文元吉泰衆同事一千六百文又衆斛司洋三元合收洋十元錢三十文恊泰號募代朱洋三元錢七百七十文恊泰號一元錢九百文合收洋五元錢五百七十文隠名氏足對開一個急單十二號募補愚氏陳雲水莊　山朱笙舫四户各二元陳沈氏補過氏二户各一元宋子譪先生乃弟壽筵資移賑四元急單十四號募德生長二元無名氏五元正號莊募耕本堂一元隠名氏竹林居映雪堂瑞　廬四户各五角○催單募武陵隠士吳興仲子二户各二元桃源居五角○杭電局募第廿三次金芝蔴巷無名氏二十元愛日軒四元符志海六元七角楊大興四元陳永興三元四角陳希金二元五角張心虔四元五角周安廣七元六角楊客六角四分合收洋五十三元錢四百文○經佩卿兄送奩儀移賑雨元眞如鎭無名氏銅洋七元甬上碧湖書屋前次許賑以保合家安康十五元蘇州胥門外天水工交來省過齋主人三十元無名氏銅洋四元募姜長生湘記莊錢柳春程品卿張吉甫五户各二角宋汝林三角曹智記一元不留名愛隠名二户各三角五分瑞豐布行覺悟氏二户各五角廣昌隆號一元楊玉山蘇文軒各五角○本日共收英洋一百八十九元銅洋十一元虚對開一个足對開一个小洋五角錢一千二百文 
[上海四馬路文報局内恊賑公所經收賑捐三月中旬清單]  
　　十二日金閨福幼山無名氏洋一元虚對開二員小　四角浙蘭汪漢清先生募章胡氏汪趙氏均湘炣求　明三户各一元汪祝氏汪王氏二户各五角黄章氏章方氏章汪氏葉丁氏四户各二百文章汪氏三百廿文合收洋五元泰亨源莊交來歸河南郡孫氏募河南郡王氏河南郡魏氏二户各十五元河南郡孫氏四十元孫王魏子女共助十二元袁杜氏一千文張余氏劉陳氏張王氏三户各五百文史張氏李王氏二户各二百五十文合收洋八十二元錢三千文○急單公平行經租帳房募敦厚堂程洋二元朱維翰紹芬堂二户各一元古夥平陽氏敦厚堂吳承啟堂吳承啓堂蔡維新張文士留耕堂汪敬修堂石七户各五角胡秉記晝錦堂景淞不留名四户各二角隠名氏三角　谷福四角無名氏天寳堂松小室三户各一角利泰昌行募山左唐祖舜張桐林求母病速愈二户各五元王蘇海求母耳矓速愈洋十元唐祖文劉大典焦毓昌三户各二元王耀廷胡紳堂楊中有瞿殿一立記號梁世興王極圖章毓雷左殿元九户各一元費育記仁茂號二户各一元五角合收洋三十八元公益興號二十元殷茂庭湧興裕二户各十元善昌行募黎懋昭黎立元黎景雲黎以輝黎陳氏懷腹子蕭龍光七户各一元張燕群龍燕華二户各五角黎阿錫黎阿雀黎阿由黎弼賢四户各二角五分○銳册永嘉捕署六文江先生交來永嘉斱大使丁讓之先生募王雨亭三元不願留名八洋二元陳琢如張琴波休仁堂養元堂隠名氏五户各一元愧書名銅洋一元昌記仁記合勵一元不知足齋錢一千零四十文王萊仙七百文王培堃五百文合收洋十三元銅洋一元○滬册震澤保赤局募天一生十元愼記榮茂祥森信豐譚松茂沈叙順五户各一元秦豐行恆源號泰豐行泰康號四户各二元悅有恆四元泰康號五角合收洋廿六元銅洋一元虚對開一員○施少欽先生送奩儀移賑四元求根堂四十員張紫畦兄送奩儀移賑一元丁竹舟松生先生送奩儀移賑二元龐芸皐兄送奩儀移賑十元申江居士十元澄心書屋古十元淮山拙修氏交來杏魁氏節省壽筵資移賑十元○本日共收英洋三百廿九元銅洋三元虚對開三元小洋七角錢三千文 
[上海三馬路與昌絲棧陳竹坪經募山東江寜沙洲賑捐桃月初十日第二百四十二次清單]  
　　山東煙台毅軍轉運局鍾經募申字單牡野散人　銀五兩庸庸子紋銀二兩田子景方堂之罘過客三户各紋銀一兩石道人洋一元以上十六户共來紋銀十兩合申規元十兩另另三分一厘洋一元由森昌盛局來○福建霞浦縣署鄭經募昌字二千一百十四號册福甯府霞浦縣鄭書紳花洋六元豫章陳趙氏花洋十元王邦懷花洋四元江正邦會稽章薪香會稽章柏儔山隂潘蓮生四户各花洋二元王邦顯巫樹荆張　莊永　鴻喜平尚英雷建洪王宋芳王邦彦洪超方增方坦黄家模陳明瑜黄履泰俞顯宗方烈方景亮盧慶瑜豫章劉松仙江蘇李瑞夫江右李椿圃山隂張斐然念三户各花洋一元以上三十户共來花洋五十一元由登雲兵船趙清臣先生交來○常熟金陵存德善堂續募江寜昌字三十八號册鄒逸卿洋十元敦裕堂無名氏二户各洋一元又募江寜昌字三十六册善記洋一元衣記銅洋二元汪守安銅洋一元以上二册共來洋十三兀銅洋三元由致大局來○揚州高萬順鹽號經募江寜昌字二百十七册高秀記洋三十元慶餘堂豐義堂二户各洋二十元德記洋十元以上四户共來洋八十元由本埠春生鑑寳號交來○張緑初先生書潤洋一元無名氏銅洋三元○本日共收英洋九十五元規元十兩零零三分一厘花洋五十一元銅洋六元合併聲明 
[上海三馬路與昌絲棧陳竹經募山東江寗沙洲賑捐三月十一二日第二百四十三四次清單]  
　　漢口厘捐局憲吳經募昌字一千一百六十五册漢陽厘捐局洋十二元權根堂洋十元杜振昌廣裕義漢陽高軍門三户各洋四元錢翰香吕聘辳碩德堂三户各洋二元甫記仲記李仲甫德修堂四知堂許世泰王立勸堂曹文田九户各洋一元李立堂李乃容葛价堂章偉堂金冠卿五户各錢一千文謝姓朱小蘭俞蔚堂三户各錢五百文蔚小南錢三百鄭雨生余永明李子笏李洪李周子林謝詠西柯少瑞吕少海黄南陔李子濤張鑑潭十一户各錢二百文張季卿錢一百文以上三十八户共來洋六十元内估看出銅洋一元由全泰盛局來○張緑初先生書潤移助洋二元四角○滬報舘交來孫手祈姪病速愈人洋十元孫手還愿人洋五元○楊少峯洋四元陶佐卿先生將瑞成土棧請封醫金移賑洋二元錢一百十二文潘李氏黄二户各洋二元無名氏銅洋二元無名氏銅洋一元鄭茂光銅洋一元○申字單衢州府江山縣署中張梅波求氣疾緩緩全愈又求家室平安兒女興泰二户各洋五元又求小四兒懇讀書銅洋一元○寳應城南小隠洋四元又募無名氏洋一元王桂本堂錢四百文寳邑註詩堂錢三百文無名氏二户各錢一百文以上六户共來洋五元錢八百六十文○玩成氏募十六户共合洋三元○兩日共收洋一百零五元銅洋五元小洋四角錢九百七十二文合併聲明 
 
