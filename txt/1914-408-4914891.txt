# 1914 - 408 - 4914891

 

Page 1

 
 
   
 
 

Page 2

 
 
時評 
[去其所乘（抱）]  
政府而懼爲黨人所乘也亟宜脩其人事矣乃但知有天災何也對於人民之財産則掊克也對於人民之身體與名譽則蹂躪也斥辱也對於被嫌之良民則酷刑也濫殺也於輿論則摧殘也於軍隊則驕養也放縱也今一般官吏之所爲孰非黨人所得而藉口之絶好資料或四海洶洶民無死所豈惟黨人白狼且得而乘之土匪且得而乘之豈惟内憂外侮且得而乘之不觀英艦之入西江乎彼蓋亦有所乘也 
故吾以爲政府苟善謀者不當獻其乘而當注意去其所乘也 
[命令]  
　　七月二十二日大總統策令義國上議院紳都郎自治局長兼副會長子爵盥西給予二等嘉禾章駐義使館洋書記義國學部司長畢悌芽給予五等嘉禾章義國戴爾尼錬鋼廠技正裴低尼給予六等嘉禾章義國戴爾尼錬鋼廠總書記那凡給予七等嘉禾章義國羅馬劇警長律師福斯哥維給予八等嘉禾章此令又令　郵政總理霍赫才奥國史高逹砲廠總經理史高逹奥國南境鐡路總理前鐡路部局長范伯爾均給予二等嘉禾章下奥期票折扣銀行經理格拉斯尼奥國史高逹炮廠經理霍赫斯戴德奥國史高逹砲廠經理希莫乃克奥國南境鐡路經理法爾均給予三等嘉禾章奥國南境鐡路監理　梅里切克均給子四等嘉禾章此令 
又令稅務司墨賢理膠海關稅務司阿理文柯爾樂江海關稅務司安文拱北關稅務司甘博九江關稅務司單爾閩海關稅務司慶丕江漢關稅務司戴樂爾津海關稅務司正森總司署管理總務科稅務司包羅右爾漢關稅務司廬力飛潮海關稅務司李蔚長粤海關稅務司葛諾發江門關稅務司吳樂福花蓀蘇州關稅務司蝸澤禮吉鄧羅駐英稅務司赫承先九陀關稅務司柯必逹師範西總司署管理會計科稅務司威禮士鎭江關稅務司巴爾山海關稅務司夏立士克立基浙海關稅務司湛　造册處稅務司湛馬斯金陵關稅務司麻振艾瑞時東海關稅務司梅爾士阿岐森杭州關稅務司殷萼森厦門　稅務司費妥瑪蒙自關稅務司譚安北海關稅務司穆厚逹蘇古敦蕪湖關稅務司赫美當駐奉稅務司穆厚敦勞騰飛安東關稅務司韓森勒慕薩總司署管理銓叙科稅務司李家森總司署管理漢文秘書科稅務司賴發洛偉克飛駐滬巡工司戴理爾營造司狄克均給予三等嘉禾章此令 
又令杭州副稅務司倪額森阿拉巴德瓊海關署稅務司副稅務司哈密師造册處副稅務司馬都納安得士斯泰老宜昌關署稅務司副稅務司威厚瀾三水關暫署稅務司粤海關左副稅務司式美第重慶關署稅務司副稅務司葛尼爾大連關署稅務司副稅務司竪花政樹津海關副稅務司羅爾瑜白萊壽福海關者稅務司副稅務司阿其蓀長沙關署稅務司副稅務司克樂思岳州關署稅務司副稅務司葛禮潮海關副稅務司巴司博鄆春關署稅務司副稅務司林德厚江海關左副稅務司博蘭思甌海關署稅務司副稅務司包來翎秦皇島關副稅務司德拉圖什津海關經理常關副　務司華善江海關管理滬關經費稅項賑目副稅務司何華地梧州關署稅務司副稅務司羅穆謝粤海關右副稅務司甘福履膠海關副稅務司德克曼總司署襄辦會計科稽查稅項副稅務司其樂業騰越關代理稅務司火發均給予四等嘉禾章此令 
又令駐長春俄國正領事喇甫獲福駐新民日本國副領事北條太洋均給予四等嘉禾章此令 
又令北京法政專門學校敎員岡田朝太郎岩谷孫藏均給予四等嘉禾章此令 
又令北京大學敎員芬均孫畢善功巴和巴特爾米倣龍訥根均給予四等嘉禾章克特來紐倫白來士均給予五等嘉禾章此令 
又令日本醫學得業士陸軍二等軍醫中累勒蕪湖關超等　巡穆爾赫江海關超等總巡阿森司第芬九龍關超等總巡和太江漢關超等總巡施得龍葡安蒙超等驛估魏林駐滬管駕官懷勒斯洋員總工程師平爵内給予五等嘉禾章書記官斐理格給予七等嘉禾章此令 
又令陶逸給予三等嘉禾章此令 
又令袁慶恩李慶祿均給予七等文虎章宋錫恩劉泉鄂雙全均给予四等文虎章此令 
又令談荔孫給予四等嘉禾章此令 
又令王振先陳任中高步渺陳文哲毛邦偉彦德均給予四等嘉禾章此令 
又令陳衍俞同奎徐峢欽周慕西均給予四等嘉禾章此令又令任命吕公望爲浙江嘉湖鎭守使張載陽爲浙江台州鎭守使此令 
又令任命陳懋鼎爲金陵關監督兼江寗交涉員此令又令外交部呈稱特派奉天文涉員子冲漢迭請辭職于冲漢准免本官此令 
又令任命馮國勳爲外交部特派奉天交涉員此令又令任命劉濟坤署理陜西財政廳廳長此令 
又令任命葉頌淸爲浙江陸軍第六師第十一旅旅長童保喧爲浙江第六師第十二旅旅長此令 
又令内務部呈請任命董瑞椿汪東寳爲僉事應照准此令又令交通部呈請任命　鐸何瑞立張仁侃爲僉事應照准此令 
又令平政院呈請任命壽鵬飛張則川汪曾武馮巽占黄炳言王彭沈廣爲書記官應照准此令 
又令財政部呈請將豫省驗契徴收得力人員照章給予奬勵等語河南開封縣知事張嘉淦鹿邑縣知事王光弟考城縣知事紀墀信陽縣知事李萬基新蔡縣知事胡式金固始縣知事熊大發確山縣知事郭名世林縣知事艾德元孟縣知事暴式彬陜縣知事孫毓藻靈寳縣知事彭葉田濬縣知事吳寳煒六山縣知事張利見騐契報收均在一萬元以上辦理允著成效應准各給予五等金質單鶴章以昭激勸此令 
又令蒙藏院呈據哲里木盟盟長詳稱圖什業圖親王旗烏嚕錫英圭布彦圖廟之錫將圖厫玉勒罕喇嘛丹巴嚕勒瑪効忠民國傾心内向請予奬勵等語該喇嘛勸導徒衆一致向善勸　輸誠殊堪嘉尙乏巴圖勒瑪埠應奬給敎管本寺徒衆之札薩克喇嘛以重職權而資激勸此令 
又令財政部呈擬將參事項驤李士熊秘書趙從蕃均進叙三等等語應照准此令 
又令　商部呈擬將技監衛勒叙列二等參事張新吾叙列四等等語應照准此令 
又令財政部呈稱擬將僉事李杜　陶毅金兆蕃吳蔭桐屠文溥朱延昱均叙列五等等語應照准此令 
又令熱河綏遠察哈爾都統府均着改爲都統署所有前次公布敎令第九十三號之都統府官制内稱都統府一律修正爲都統署此令 
[專電]  
　　北京電政府電馮段龍三將軍水灾之後亂黨乘機煽惑嚴爲防備 
　　北京電政府議發内債六百萬元息六釐每省分受發售以適當之國稅作抵 
　　北京電軍區不日發表合三省爲一區 
　　北京電學術評定會不日成立委員十人中有三外國人有賀長雄居其一 
　　北京電文官高等甄别會定期准七八兩日考試 
　　廣東電英艦駛入西江當道派員查察各艦以西江多事保護商輪爲詞 
　　南京電韓巡按使准平政院咨調查公債票卷檢送察核特飭滬道尹曁商會從速查辦呈復 
　　南京電馮將軍現遵照中央頒定將軍府編制令日内實行改組 
　　南京電巡按使署現頒布修正籌畫縣巿鄕敎育費規程通飭各道縣遵照辦理 
　　南京電財政廳奉部令通飭各縣按月填報驗契收數 
　　南京電電燈廠長蔣寳鴻因辦理不善現有撤委消息 
[特約路透電]  
　　北京電袁總統巳派錢能訓汪大爕聯芳那彦圖趙維煕研究西藏問題外交部及蒙藏局各派委員兩人與議 
　　北京電袁總統巳准於本年九月間在京召集蒙古會議蒙古王公必多與議者 
　　北京電駐京俄使近照會中政府謂俄國商船拿破崙號六月初旬泊於烏蘇里河華兵或警察曾向開槍云云中政府今日覆稱俄人所述情形殊背事實蓋有華商數人曾由拿破崙輪船運貨及至抵埠缷貨之時某商見貨若干於運時受損因向索賠旋與船中員役起爭該船即欲鼓輪載該商及餘貨而去岸上諸商大恐乃開手槍逼之停輪未傷一人並無華兵或警察開槍即諸商之開槍亦屬萬不得已之舉云 
　　北京電聞山東鋼鐡廠將包含一兵工廠直隸山西大約亦將各建兵工廠一所山西省將建于産鐡極富之地外間盛傳德國公司將建造此項兵工廠且將管理十年期滿交與中政府此十年内所製之物全由中政府出相當之價購之 
　　北京電政府在直隸省考選學生八人赴香港大學肄業他省亦將以官費遣送學生北京電李佳白擬籌捐銀十萬兩改造尙賢堂房屋中政府巳助銀若干此舉含有萬國性質故料法政府及美國富翁卡里其君均將助捐屋成後將向各國徴集各種工業古今模型陳列其内辦法與濟南府博物院微同該院巳極有成效云 
　　北京電據華報載稱袁總統允助李佳白銀三萬五千兩在滬設立萬國博物院贊成此舉者共有二十國 
[譯電]  
　　北京電袁總統派楊士琦襄助周自齊與五國銀行團商訂借欵 
　　北京電旦夕將有命令凡留辫之官均應褫職 
　　北京電陸軍大元帥旗式爲一蹲獅左角加國旗小形將於袁總統生辰竪之並上神武大元帥之名號 
　　北京電袁總統復撥銀八萬五千元以充湘粤桂三省水災賑欵 
　　北京電現悉憲法顧問美人古德諾君將於八月一日告假至明年回京暫由泊林斯登大學敎授維洛巴愛君代之 
　　聖彼得堡電二十三日法總統在柴斯柯西洛校閱陸軍六萬名法總統與俄國皇后同車俄皇則騎馬相從 
　　華盛頓電現議在華盛頓召集會議籌商以墨西哥政府和平交讓立憲黨領袖卡蘭紫將軍之辦法巴西及阿眞的拉兩國現促美政府竭力令卡蘭柴將軍大赦烏爾太同黨 
　　塞京電奥國已於二十三日致文塞維亞政府要求禁遏保塞舉動懲辦薩拉桀伏暗殺案之同謀者限晚間六時答覆 
　　柏林電俄國各報反對法國各報假俄國之刃恫嚇德國而不令法國自行準備戰事 
 
 
 

Page 3

 
 
聖彼德堡電俄國騷亂顯含革命主義罷工者除搗毁電車外且割斷電線推翻貨車以之築造障礙物復聚衆手摇紅旗口唱革命歌拾石抛擲軍警軍警乃向開鎗擊死五人傷八人其總數殊難查明蓋罷工者常匿其死傷之同伴也警察受重傷者三人罷工者圖毁桑森橋附近水廠 
聖彼得堡電　二十二日罷工者與警察終日衝突且有亂民數千人拾石擲御磁廠現信死者之數較外間所傳者爲多 
要聞一 
[胡參政建議案之大要]  
（談虎客） 
參政院開院以來所議均係大總統咨交代行立法各案而大總統首先咨交各案如違令罰法行政訴訟法糾彈法訴願法及請求追認官吏犯贜治罪條例均爲整飭官方一種消極的立法其所以如此者蓋因外人以民　官吏貪贜枉法較前淸末季爲尤甚頗有煩言故先提出此等法案以示政府注重官常之意面其他皆未　議及雖參政胡鈞曾於七月八日提出一建議案題爲請政府暫於官吏所得試辦所得稅案連署者已有四十餘人亦尙擱置未編入議事日程然暑假滿後必實行提議茲探得該建議案之大要如左 
竊維國之要素財政爲先民之議務租稅其一自民國成立以來舉債度日於今三年破壞之後舊稅旣難於恢復恐怖甫寗新稅豈易爲舉辦去年亂事方殷軍需浩繁我大總統焦勞於上各部助理於下僉以支出加多收入難恃故有京城各署官俸薪資减成發給之辦法斯蓋本合力輸將之古誼亦似所得納稅之新法然而率巳過高法復未定决非經久之策故本年六月二十五日財政部呈明大總統酌擬中央官俸自七月起按照十成發給已奉批令准行在案近日之財政就理國力漸紓亦於此可徴也雖然政府固示體恤之心官吏要有扶助之責况世界進化政務日繁出欵增多萬國一槪故凡新稅而合乎公理準乎人情者無不宜設法推行之查本年一月十一日大總統敎令第五十號所得稅條例二十七條半年以來迄未施行者固由一切預備設施未易猝辦亦因官俸减成無可重徴不克作一般人民表率也考所得稅英制較爲完全稅額亦極發逹歐美各國及日本率踵行之而有效近今財政學者公認爲最良之稅本員據參政院組織法第四條參政院對於第三條第一欵第五欵事件得建議於大總統謹就第三條第三欵關於整理財政事件建議擬　大總統飭部於七月以後於凡由庫支領薪俸者準所得稅條例試辦所得稅該條例稅率甚輕各人　納稅額不及飯之費較前減成者至爲微末（如前減三十元者今止納稅二元二角○而養成人民納稅之習慣提倡人民納稅之精神爲益已宏財政部於此半年内得以從容籌備調查該稅辦法四年一月然後普及民間行之以漸較有把握伹所得稅條例第二十七條本條例施行時期以財政部令定之似宜改請大總統明布施行之期以昭鄭重今謹據本院組織法第九條第二項將建議案提出以俟公决 
前項建議案當其在參政院休息室中拿出請人連署時照該院議事規則第四十條祇須十人以上之連署即可提出乃是日僅到四十餘人幾全體一致贊成其時有某參政謂胡曰你這是勸捐不是請人連署因連署他種建議案不要花錢連署你這个建議案將來通過即須拿出錢來胡曰唯唯某參政恐其言近於謔旋又曰我們建議我們自己卽須納稅藉此提倡提倡他人亦沒有話說云云 
[省官制中之兩廳組織譚]  
　　政務廳組織辦法之批令省官制發表依第十三條之規定於巡按使公署設政務廳置廳長一人掌政務廳事務云云又第十四條巡按使署政務廳内設總務内務敎育實業各科自巡按使自委椽屬佐理各項文牘賣務其職掌員額按事之繁簡由巡按使自定之云云自省制公布以迄今日各省政務廳多已先後呈報成立惟各省政務廳分職設員辦法以未奉明文親定之故因之各省辦法不無參差日前内務朱總長特將已經呈報各省組織情形彙齊釐訂呈請總統訓示施行昨奉批令謂應俟各省巡按使呈報到齊再擬辦法呈候核奪云云 
[財政廳擬定經費之概略]  
　　各省巡按使經費之規定已由財政部擬定呈請總統矣昨聞各省財政廳經費亦經財部擬定呈請不日即可邀批准實行茲略述如下（甲）直隸山東河南江蘇浙江湖北四川廣東等八省年支六萬元内俸給年八千四百元公費年一萬二千元經費年三萬九千六百元（乙）奉天山西安徽江西福建湖南等六省年支五萬元内俸給七千二百元公費九千二百元經費年三萬三千六百元（内）吉林黑龍江陜西甘肅新疆廣西貴州雲南等八省年支四萬元内俸給四千八百元公費七千二百元經費二萬八千元 
[將軍制發布後之軍政進行]  
[軍區緩劃]  
　　自將軍府組織令公布後一般之觀測者均謂政府將繼此而爲軍區之劃分政府亦確有此計畫唯因目下某將軍來京向總統及各　局者力陳軍區之劃分可暫從緩其所持理由以新甘陜豫正在軍事倥偬之際滿蒙各地方情形亦未大定爲今之計宜以將軍府制爲過渡暫從事各項之籌備俟一二年之後西北秩序完全恢復再圖實行方無窒碍云云聞多數均贊成其說總統亦極首肯故軍區之制目前已無劃分消息云 
　　印信重鑄印鑄局消息該局刻已遵式鑄就各省將軍印信聞每省計兩顆一大者係督理某省全省軍務府之印一小者僅有四字曰某某將軍大印係代表機關者小印係將軍獨有者如北京部署除部印外另有總長之印並聞將來軍區劃分時其印信仍須改鑄袁局長爲愼重起見擬派專員將此項印信送往各省 
　　長江分巡長江巡閱使署已設在江蘇浦口長江巡閱使定武上將軍張勳日前曾將巡閱條例擬呈大元帥鑒核茲聞政府提議以長江越行四省若由一人週始巡閱未免疲於奔命擬將長江分爲三叚以上海至安慶爲第一段歸張督理由安慶至宜昌第二段歸雷震春帮理由宜昌至成都爲第三段歸曹錕帮理其第二第三兩段仍由張上將總其成云按此事已見前報專電 
　　分處裁撤陸軍段總長呈請將各省陸軍會計審查分處一律裁撤十七日已奉總統批令准如所擬辦理茲錄其呈文如下爲各省陸軍會計審查分處一律裁撤呈請鈞鑒事竊本部上年五月間將應各省陸軍會計審查分處緣由並擬具條例呈奉批准遵行在案現查審計處所訂審計條例已無事前審查辦法對於各機關每月支付預算書及請欵憑單只送處備案以爲事後審查之參考本部體察情形陸軍會計亦應變通辦理以免歧異茲已將各省陸軍會計審查分處一律裁撤嗣後陸軍各機關應行審查事件由部核辦除電各省將軍並飭審查分處長遵照外所有裁撤各省陸軍會計審查分處緣由理合具呈請乞大總统鈞鑒謹呈 
[海陸兩部之軍事計畫]  
　　整理南苑軍隊南苑所駐軍隊多已開赴豫湘各處現在只餘各營營底長官又多不在此難免散漫因之附近愚民及曾經開革逗遛未去之游兵遂捕風捉影造出種種謡言而無識者一聞風說妄生驚疑此等情形殊與治安有礙陸軍部得悉外間無稽風說立即派員詳查蜚語之由來大抵仍由於各營長官遠離無人統攝以致好人得以乘間造作乃特派拱衛軍統領劉富有爲南苑司令整飭各營浮言自然息止矣詳細情形容續探錄 
　　造就海軍將校海軍劉　長以我國海軍尙在幼穉時代欲將來與　西列强爭權於海面上是不可不　起　追整頓海軍之辦法尤以造就人才爲最急要其餘如添置軍艦建築軍港各節財政稍爲充裕時即不難　一實行决定在天津擇一相當地點設一海軍將校研究所遴選部中有海軍知識之各員及海軍各校成績最優之學生入所研究以造就一般模範人材而備將來之大用一俟呈請總統批准後即着手籌畫開辦經費尋覓校址及擬定校章各節云 
[西陲新舊交涉之解决談]  
　　西藏問題解决法之要旨新簡駐英公使施肇基請假歸省尙未滿期然聞其本月杪即由京啓程赴英就職其行程所以如是之匆促者係因政府敦促之所致在施君之意本擬下月中旬再行啓程也至政府所以敦促施君速行赴任之内容據聞係爲西藏問題西藏問題本委由藏務會議解决然目下以三方主張懸隔暫行停議政府另籌此問題解决之辦法已略决定故促施君赴英新任親齎此解決辦法俾可以迅速進行其要旨仍不外向英政府嚴　提議也 
　　苗民抗官仇敎案之電聞外交部接到雲南將軍來電謂據昭通縣文武電稱接敎士報告貴州威寗土司因驗契抗官意欲暴動並仇及敎士當以威寗與滇接壤一面電黔迅飭威寗營縣緝防一面電飭昭屬文武妥速保護敎堂敎士旋據復稱昭屬丁家潛魯屬妖婦潘唐氏等妖言惑衆暗與威寗土司勾結意圖作亂當即分兵保護敎堂一面會同鄕團在石了口擒獲妖婦潘唐氏及黨羽多人解縣審辦現正搜緝餘匪可無他處除飭縣將首要各匪訊明正法仍嚴緝餘匪外已將辦理情形飭由交涉員知照各領事及各敎堂云云 
[都門之新社會鏡]  
　　龍泉寺將開追悼道場去歲法源寺曾開水陸道場追悼淸隆裕太后及辛亥先烈今北京佛敎會僧衆又發起追悼癸丑戰士道場昨通函報界茲將原啓節錄概情如下蓋聞　號憫忠法源之道場傳自古籙搜寳懺金山之遺事稱於今稽古梁唐之際開國之時凡忠臣義士健兒武夫効命疆場有功社稷者國家靡不飭司鐸拜經禮懺拔滯超幽一則以釀天地之和一則以作忠義之氣由是觀之蓋佛法可以補國法之缺而道場可以慰戰場之靈誠盛典也遐思國家之宏仁佛祖之大願澤及枯骨光被泉臺超夢幻泡影以皆空貫生死幽冥而不遺者固巳茂矣美矣至矣盡矣蔑以加矣客歲贛潯倡亂寗滬負隅（中略）旣而湖口効順金陵投誠潯陽滬上先後歸服成都廣州次第削平於是生還者齊奏凱歌同受勳章奬章之榮典陣亡者分别卹賞亦頒年金撫金之特恩其上以表國家褒崇忠義之意下以動軍人觀感憤發之心者固已意美法良仁至義盡矣　持職居方外恩托帡幪愧無力以捍衛社稷實有心以崇拜英雄伏念我佛祖位居三敎化普十方救苦救難無量無邊以衆生普度爲心以世界大同爲念凡三乘五眼四聖六凡七實八德千在萬果靡不有願必行無苦不濟捨身救世開烈士之先聲敬節表忠亦沙門之素願（中略）於是發赦申文廣關還鄕之路豎牌設位大開方便之門敝寺護法先生檀越善士或籍隸軍界或情深同胞或屬鄕鄰之仰望或協周親之戚誼凡欲人道場同深追悼者伏祈駕臨本院報名登記住持當另繕芳名别設蓮座（下略） 
　　京師商務總會選舉協理京師商務總會爲商界之領袖定章總協理各員由商民投票公舉呈之於部由部加委其間有因疾病身故或其他種種原因不能任事之事實發生則由各商續舉充任等語茲聞該商會恊理陶君寳楨（字蓉洲）因病身故其遺缺由衆商照章公舉茲將其選舉恊理時得票數目調查於後陳陞六十四票　趙玉田二十七票李永荃十四票　安迪生十一票　郭玉生七票　高金釗六票高德隆四票　崔金科三票　汪惟翰二票　莊殿傑二票　袁士浵二票　袁鑑一票　馬錦一票　吳紹堃一票　王紹常一票　邵文貴一票　孟廣坫一票　吳廷森一票　侯垣一票　 
[官吏犯罪之特别管轄]  
　　本月二十日總統敎令第一百八號之官吏犯罪特别管轄令文云第一條刑事訴訟法未公布施行以前凡官吏犯罪經肅政史糾彈平政院審理後大總統於特交司法總長時量其情節重者依大理院審判官犯舊例行之輕者仍適用刑事訴訟法草案關於管轄各節之規定辦理第二條前條適用刑事訴訟法草案管轄之案件如司法總長認爲必要時得飭總檢察廳移轉管轄於京師地方審判廳第三條大理院審判官犯案件自總檢察廳提起公訴後應先於各種訴訟事件提前審判之第四條前條案件之判决除依法宣告外須將判决書報由司法部呈報大總統第五條未被糾彈之官吏犯罪事件仍由管轄該案之檢察廳依現行管轄之例辦理但其情節重者大總统得令先行褫職逮交總檢察廳向大理院提起公訴第六條本令自公布日施行 
[平政院請定書記官額缺之原呈]  
平政院院長周樹模近以該院書記官額缺曁酌用練習官兩事開單呈請總統訓示其内容略謂查平政院編制令第二十五條平政院置書記官掌理訴訟記錄统計會計文牘及其他庶務又第二十七條薦任書記官由平政院院長呈請大總統任命之委任書記官由平政院院長或都肅政史任命之　等語本院成立將屆三月人民陳訴事件日益加多到任以來詳加審查書記官職掌事務頗多繁重惟員缺之額未定則辦事之責不專亟應酌量情形妥爲規定總期事不偏廢員不虚設茲擬設薦任書記官十缺委任書記官二十四缺以之支配各庭各科分職任事再於委任書記官之外依各官署辦事員之例設練習書記官暫不定額如遇事務過繁之際得有佐理之人藉可爲資深勞著之錄事升轉之階庶用人有操縱之權而辦事亦收敏活之效謹擬訂本院書記官分職曁額缺俸給規則開單呈覽云云本月十七日巳奉批准如所擬辦理矣 
遊記 
[羌海雜誌（十）（一）（生人）]  
沿帳挖水溝以受水溜帳中挖直坑一道以洩地濕各帳皆然坑之長短廣狹不一而深必以一尺爲度兩邊如低炕坐可懸足土人爲坑必深尺有五坑中又横開一二孔可以爇樹薪馬矢人臥其上如北地之暖炕也他省人則不相宜新開之坑其下藴溍未散土經火灼溍毒上升人爲所蒸易致嘔逆軟痺之疾番地衛生要訣凡遇風日晴和必將帳篷拽起以驅潮瘴旬必二三次帳内多用高灶帳頂開窗大徑二尺以放炊烟平灶雖穩而易成不可近人臥處祇可掘於帳外離帳愈遠愈宜高灶方圓如常式蒙番爲灶長而狹如短牆平灶則隨地掘坎長約三尺餘寛約二尺約爲兩方形掘其半深尺餘以容人其半祇深四五寸上鑿圓孔種火加釜釜蓋適與地平下開小門以通空氣本隊倣用此法坎成已過半矣余忽有所思詢之鄕導通事曰灶式本佳然遇雨水積潦奈何衆曰蒙番無露灶行道者不舉火漢民行商其地因平灶之便常用此式亦多半在帳中番地無久雨母慮也（未完） 
[雜評一（抱）]  
　　博物院於一國之文化與其人民思想上學問上均有極大之關係此非可認爲外交酬應性質僅協助金錢若干聽人組織便爲盡政府職也物理化學無國界博物則一國有一國之物吾華土地廣漠又積五千年至長之歷史天産人工何等宏富是宜令敎育部在京師首創一博物院分令各省仿行先本國後世界惟財力是視一面組織博物調查會由政府補助金錢分區分組擔任卽以各省博物院爲其機關此敎育部之責也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交通部改革中之用人關係]  
此次内官　之改革交通部之變動極大而交通舊獘之刷新及梁總長之改革政策是否　澈俱視刻下之用人關係以爲判斷故社會上對之極爲注意茲錄所得　部最近　實消息於左 
　　各司人物之分配交通部所呈薦之新司長人物已於二十日命令發布茲探聞各司人物之分配及其略史如左 
路政袁齡袁係河南人現充津浦鐡路材料總管以向在路上辦事之故部中人知之者頗少聞此次得膺斯　係總統特别屬意之故 
路工沈　直隸人現任路局考工科長郵傳周萬　前上海電局總辦綜核吳應科江蘇人新　部者現充同成鐡路合同審查員 
路會王景春粤人現任京　副局長 
郵會蔣尊褘浙江人現任郵傳局總務科長 
　　各路局長之更動交通積獘向以各路爲實行機關故改革交通祇於部中注意而不從事於各路之淘汰則改與不改無異近聞梁總長亦頗知此中奥妙一面改革部中即一面整頓路政聞除京奉局長李福全及　甯二局長鍾文耀以均與梁總長同學深知其人暫不更動外其餘京漢京浦京張三路局長均將有所更換據聞津浦一席將屬之袁長坤氏京漢一席則將屬之張仁侃氏并有曾鯤化充京漢副局長之說查張氏爲文襄第九公子久官路政司郎中曾氏則爲鐡路專科出身 
　　查賑機關之組織交　積弊歷七八年梁總長到部以後雖曾派秘書某某二氏爲查賬委員但查此種積獘極深之帳談何容易梁總長現亦知此項帳目决非一二人所能了事已決意另行組織一查賬機關派委熟悉路務之員多人專任此項查帳事務以期將歷年積獘淸查明白以爲整頓之預備 
　　舊部員之升降署參事孟錫鈺歷辦津浦鐡路前有任京張局長之議日前則又有任路　司長之說現聞孟氏日昨由梁總長函知仍令其暫回參事署任大　即將實授參事至在舊中素居重要地位之陳福頣權量二氏則一則將令在參事廳行走一　將改補僉事云 
[農商部最近之礦務政策]  
　　變通礦稅則已呈准日前農商總長張謇遞　總統請變通礦區稅則當於七月十七日經總統批准其原呈云爲振興鑛業擬請變通鑛區稅則以昭德意而示　　事竊維勸業莫要於恤商理財　先於裕課故言財政者維持歲入常執定額以取盈言實業者斟酌商情每　稅收之過重二者事恒相反不知收入實基於生産　産殖日　繁富斯稅源日益擴充否則溝澮　盈　涸　堪　待執因求果理至易明吾國鑛産　　自礦業條例公布以來辦鑛者已日形踴躍惟查鑛産稅雖較舊章核减而鑛區稅之規定則爲採鑛區每畝年納銀元三角或一角五分探鑛區每畝概年納銀元五分核與舊章所定鑛界年租仍屬不相上下且先前並不實行　勘各鑛商類皆以多報少甚有　不繳納者現各區監督署成立後無不實行測勘遵照新例徴收是稅數雖不甚相懸而實際則較前嚴密揆之商力實有未勝况吾國礦業初興大總統方勵行保商政策以資其發育詎容拘　稅額致重成本而遏生機本部一再籌維擬請略予變通嗣後各鑛商所領鑛區除實在開採之地按照條例每年每畝照納礦區稅銀元三角或一角五分外其餘未及開工地畝概照探鑛區每年納銀元五分如此則條例無事變更而實力無虞虚耗如蒙俯准當即由本部通行遵辦以副大總統發皇實業嘉惠鑛商之至意所有擬請變通鑛區稅則緣由是否有當　乞大總統鑒核訓示施行謹呈 
　　礦務署官制須修改各鑛區礦務監督署原隸於礦政局自中央　制公布鑛政局取銷改設礦政司以宿小其　面則此主機關之變更而　從屬機關之存廢問題遂於此發生然　府一部　討論有主張將礦務監督裁撤以節　經費者唯張農商總長對於此主張反對甚　以中國礦務方在萌芽正　此分設機關以促　發達何可驟　裁撤聞政府折衷一說巳决定各礦區監督　雖不裁撤局面力爲縮小其官制尙須修改云 
[奉吉兩省抗稅風潮]  
　　吉林淸賦局之風潮長春西夾荒十三甲地方民風强悍迭次抗納租賦搗毁局所驅逐員司本年五月間經易秋涵知事親到雙城堡鎭苦口開導各紳始允重設淸賦分局遂派委員張雨亭前往徴收詎本月十二號有十三甲鄕民首領朱浚江率領四五十人赴淸賦局要求封租仍照四百二十文其餘二百四十文請即免納否則以武力對待一時局門圍如堵牆後經多人排解而散聞自該鄕民到淸賦局要求後人心浮動謡諑朋　咸稱將蹈前淸宣統二年搗毁淸賦局之故轍滿城風雨商民爲之一驚該分局委員仍用和平手段將朱延入局内百般開導令其出名具呈簽押以備轉請楊監督核　朱稱决不具名遂　回里臨行告以五六日内即行來雙解决張委員以其無理可喻故亦置之不理駐紥雙城鎭陸軍連長富明阿（即吳耀廷旗族）以鄕民聚衆意圖毁局遂將鄕民陸某派兵傳至營内大加申斥謂倘再聚衆抗捐本連長負有保護地方之實定行嚴加干涉務各回家不得暴動云云乃始散去 
　　奉天淸丈局之風潮奉天新民縣屬境西北敖賚王旗之荒地去秋經張巡按呈准政府派員淸丈徵收浮多地之荒價會派前長春府何子璋爲淸丈局總辦惟因内容諸多糾葛數月之外尙未興辦今春同總辦因諸事棘手辭退嗣又改派　新民縣知事廖彭氏爲總辦趙榮廷二十七師中軍官趙友齋之弟）爲帮辦新民預　總長榮某爲總稽察於六月中由省派遣榮總察帶領書差人等赴該旗地方設局開辦不意甫至該旗即　佃戶聚衆反抗巳集有三千餘人之多勢甚洶洶　言旗　連　　旱年量歉收米珠薪桂各佃民焉有餘欵繳價所有附近房屋不准租於地局食物不准賣於地局各店房問之土炕均皆拆毁不准局中人住宿倘必强行設局必出野蠻手段對待云云現在廖總辦已經來省將以上各情禀明巡按使請派重兵前往鎭懾矣 
[龍沙暴雨被灾紀]  
　　齊垣於春夏之交苦旱迨上月初始雨由是或晴或陰然終未得一透雨也乃陡於本月初十日午後陰雲四起雷電交馳霎時間大雨傾盆冲倒房屋擊斃人畜爲數不少雖非巨災然損失頗不貲矣 
是晨天氣淸朗異常不意午後　變密布濃雲北風狂作至四點三一五分鐘大雨傾盆頃刻間壕平溝滿平地積水數寸凹低之處房屋多被冲毁 
當暴雨　際雷聲大發永安里蜚鴻書館之樓房被電擊毁並震傷妓女二名聞巳延　調治不致有性命之虞 
電毁蜚鴻館處房之際有某號馬車行至高等審判廳東後大門　將車輪膠皮　弔該車夫下車拾取當被電觸斃命横屍通衢口流鮮血頭部現有傷痕時雨已漸止經　　報告警察廳前往檢　見其衣服等全行燒破腹前一抓傷一處直達腎囊背後有紅線一道似有字形觀者約千數百人異常擁擠於雨落以前有甲乙丙三童　江沿船上游頑正在眺望之際雷聲𨺗然一震三童失足均墜水斃命嗣爲兒家所聞前往打撈已早葬入魚腹各該童之母伏岸痛哭聞者慘然 
雨時巳五點四十分經　廳調查損失情形除上列各則外東關外擊斃乳牛一條西站冲塌土房一所城北數里某屯冲倒草房三間壓斃七十餘歲之老嫗及十七歲之閨女北關土地廟東並抓毁草房一處云 
[優待淸室之貢山]  
　　中央政府前曾用正式公文致吉林巡按使公署内開查淸室貢山業劃歸淸帝私産自前年淸帝宣統讓位後大半失於經理半爲官家借用半爲人民侵佔殊與大總统宣誓優待皇室之指相違背應由該省巡按使責成該省旗屬官員速爲經理照料云云當由齊振岩巡按使飭由旗務處處長遵照辦理其辦事之機關業已成立茲將其組織　形及進行手續依次錄左（一）機關之成立辦事總機關即附設於旗務處其宗旨職權全以經理貢山爲目的定名曰吉林貢山事務所專司調查各地貢山之責任不干涉民國土地權限（二）辦事之人員巡按使以該處處長吉藹臣君總理全局以白家駒氏爲該所所長其監督之全權仍歸巡按使掌握 
（三）貢山之數目吉林　山共有趙大磯山望祭山（俗名小白山）　梨廠凉水泉黄魚圈等十八家此次該所成立先由調查人手　原有貢山爲範圍其江河流域昔年採珠捕魚曁晾網各地均爲民國疆域與民地一同計畝升科以增入民國租賦該所不得過問（四）調查之根據黨將旗務處原有管理貢山之案卷一律撥歸該所管　以便依照註存貢山地點酌　　查擬每處派調查員一名協同各　知事共理其事不分畛城 
（五）租金之收入該所所長等議决以各處貢山所在地點無論何人佔用以及私墾私砍樹木柴草均須按照所佔地段之寛窄數目之多寡分别等級酌納租金分期解省由本省巡按使備文匯交内務府以便淸室支配用　 
[戚巡按之伐蛟譚]  
　　江西戚巡按現以前次洪水爲災南昌新建豐城等縣田禾被淹圩堤冲伏早收失望近日又因天公暴雨晚稻又被淹浸積水再不退出晚收不堪設想殊堪憐憫惟推究其故大部上游發蛟水漲爲患在無智識之人或稱災異或謂蛟怪種種無稽之　殊屬駭人聽聞不知蛟水漲發事所恒有不足爲怪蓋因蛟本化生性質燥烈凡於深山僻嶺之中人跡罕到之處最易潛生旣經成形一聞金革之聲霎時出發不可遏止經過之地田禾無存廬舍爲墟一片汪洋𨺗成澤國人民漂斃慘不忍言其事固屬暴烈爲害實非淺鮮如每年冬季雨雪過少天氣亢燥蛟易潛生來春必發貽禍無竊是以前淸時代每逢冬令官長必行伐蛟之文飭令各縣於崇山峻嶺之中派人搜查凡見地面雪落卽融不能堆積者其下必有蛟按照所指挖取滅患此乃防範於未發之先至於將發之際出蛟處所有聲如雷轟轟震耳尋聲索捕必有所得撲而殺之或置污穢之物於上亦可壓鎭否則聽之春夏雨汛𨺗漲一發不可救藥未有不罹其害者現在先事預防自應飭令民間遇大雨時行之際於足跡罕到之處詳細搜尋聞聲挖除以免出發之患再於將來寒冬雨雪依法防制務絶醜類面免貽禍特於七月十九日通飭各縣知事一體遵照辦理矣 
[景鎭人民與商會]  
　　江西景鎭今年瓷業之發達爲數十年來所未有開工之始工人以坯廠陡增稍露驕縱之態幸有憲兵一連駐紥本鎭於開工時每日派遣兵弋在一坯房日夜逡巡罷工風潮乃不敢逞方謂本鎭厄連已過而不料又遭加稅之打擊自一號起商客停止購貨已三星期之久全鎭已大呈恐慌矣商人以七月一號所行統稅新章未免過苛正狂哀號呼籲之隳忽聞商會之歡欣鼓舞聲蓋　袁黎二總統以景鎭商會於辛亥光復及去年贛亂有維持巿面擁護中央之功特以拱　國家四字匾額頒送來鎭商會得此喜信連日趕即紥綵旗於六日匾到各會董皆佇立恭迓各商店致送鞭砲至百餘萬之多眞可謂興高彩烈矣 
[紀粤東近事]  
　　賄買官缺之會審廣東賄買興寗縣知事缺一案當道已將吳慶芳郭占鰲留押新任李巡按自接北京肅政史電請澈究後即於十六號晚飭財政廳長嚴家熾公署顧問龍曜樞會回審理此案　晚　南番兩縣監獄提出吳慶芳及郭占鰲兩人到財政廳内審訊據吳慶芳供稱並無索賄情事當日係由陳某介紹云能將郭名字在羅司長　揄揚允爲出結倘挂牌後即酬以重謝惟當日並無收過禮銀質之郭占鰲則極力指攻謂其如何起意如何在長堤萬新公司立單後由怡泰滙到銀兩在油欄門廣福安交付牌示後又如何追　歴歴如繪吳尙狡展不認後傳出萬新公司廣福安客棧兩商人到堂質證該商均謂當日收銀者確係此人並出其收銀後所蓋之小印爲據吳始俯首無詞是晚審至十一時始行退堂惟未傳出羅普對質聞嚴龍兩承審員胸有成竹今晚（即十七號晚）再傳羅普到堂審訊如何實情俟查明續報　　疏河會議之續誌七月十六號廣東疏河籌辦處集議情形已紀前報是日各員齊集隨宣佈開會理由略謂本籌辦處現經成立應如何籌畫進行之處請公定岑伯著起言從前說者均謂開新興江黄泥灣等處河道以宣洩水勢又有謂是處地勢較高若開河反令海水逆流聚訟紛紛莫衷一是　均係臆度之詞並非實騐惟本處辦法祗有先從第一級辦起將各處河道淤積疏濬至於開河之說必須請官廳擔任酌派中國測量師前往測量不必聘請洋師以節糜費陳香鄰起言此仍是第二三級辦法爲今之計必須先立基礎公舉省港澳各界人員齊集然後商議進行方爲有濟衆議茲事體大必先聯合官紳商民結大團然後籌畫進行隨議定先發公函港澳及各政商各界人員并訂定陳香鄰葉舜琴湯海山陳鑑持岑伯著黎澤民陳　伯謝銘三等親赴港澳組織及議籌欵之法 
　　廉化最近之慘灾日前報中所紀水災均屬廣肇兩屬茲高廉又患水灾矣電文如下合浦來電云都　巡按使鑒廉江水溺下流忽漲逼地成巨浸爲數十年罕見之災損壞民居未稼爲數甚鉅幸尹知事力爲救濟但災鉅請撥　賑卹以救災黎不勝跂盼廉合浦縣　議長宗均曁紳民張玉堂王朝勳懇叩寒化州來電云都督巡按使鑒蒸日（初十）陡漲大水巿成澤國民居舖戶江河多被冲塌巿外各村水深二丈受災尤慘即經督率長警雇船馳救併捐廉施粥梅菉　察區長陳俊模商務分會叩元印廉州來電云都督巡按使鑒河水暴漲遍成澤國爲數十年來未有之巨災居民失依乞速撥欵賑濟以救窮黎幸甚廉州商　叩覃 
[川路公司又起爭執]  
　　川路總公司日前呈報省巡按署擬召集股東定期開會以便淸理一切聞公署指令該公司謂據呈巳悉查川路國有交涉雖辦竣而結束事件尙多自須召　股東　議解决所請召集常年會之處自應照准唯上年開會股東過多論議龐雜發言盈庭久難决議此次開會擬確定股東資格嚴加取締自是鄭重之意但股東固應選舉正紳　代表名額已不可過濫　規定每道不得過十人客籍股東酌定數人以杜冒濫仰即酌定名額妥議辦法迅速呈明候核再行分飭各廳縣遵照云云嗣聞董事向藩　賑人劉漢章由瀘縣致電董事查賑人總理銀行云查股東會召集權在董局前次呈請政府確因格於戒嚴頃聞批令每道至多不過十人核與公司律及公司章程不合誓不承認開會手續必據法律否則請將經過事實　報　股東會俟解嚴後再行召集事關股東權利得失倘法從此塡公司立將破亡務乞公司妥爲恊商計出萬全駭浪乘舟幸母　誤 
[浙省政務財政兩廳中之議題]  
　　另籌抵補稅源之核議昨聞財政　有密面到浙探其内容係爲浙東貨釐前淸已抵押洋欵現在修改稅則此項收入不得不别籌抵補方法查各省攤還賠借等欵浙江實占全額五分之一今旣將此項入欵指定按期照解則宜於海關常關额撥之外另籌稅源以爲抵捕請即籌畫見復等情當奉屈使飭交財政廳長通艦核議 
　　擇　規復驛站之提議浙江一省驛站已早裁撤光復之後仍照前淸辦法凡衙署公牘概由郵局傳遞近爲衢縣合屬郵寄包封迭次失事雖責成各知事竭力保護而搶刧頻聞適本月交通部頒發寄遞軍隊曁各公署文件章程屈使遂交政務廳核義茲聞有人提議擬於偏僻各縣擇要規復驛站如金華一屬八縣設總站於蘭溪衢屬五縣設分站於龍游嚴屬六縣以淳安爲總機關處屬十縣以縉雲爲交會點若温屬之平陽泰順亦在規復之例曾上說帖不知吳廳長果採取否 
[地方通信蘇州]  
　　潘律師被拘案近訊律師潘承鍔被拘一事經吳江縣丁知事將糧差吳升處徒刑移會吳縣知事核辦等情已記前報茲悉此事昨經高等審檢廳長徐蔡二君特派檢察官王實善偕同吳縣檢騐吏李寳堃至潘律師處騐明潘律師兩手臂有靑紫色確係洋鍔傷痕並驗明面部打傷痕跡王檢察官隨即赴吳縣署商請承審員葛君開庭擺衛隊張明坡吳景明署警吉陞地保老虎等訊供按私擅逮捕律判决處張明坡吳景明吉陞均三等徒刑刑期二年六個月處地保老虎刑期八個月已由縣將判决情形禀報高等廳及道尹查核聞蘇常道殷君以潘氏原禀稱當時有警長張鴻壽指揮等云何以該縣判决文中並未提及張鴻壽已飭吳縣知事明白禀復核奪茲錄兩電於左（其一）南京巡按使鈞鑒篠日晚前省議員潘承鍔被縣知事衛隊差役無故擅入内室加銬毆捕凡我吳人莫不自危請飭知事從嚴核辦公民潘誦虞吳傳鼎蔣琪陳鑄謝鯤吳震元朱傑程文模叩皓 
（其二）南京巡按使鑒十七晚九時潘承鍔突被自稱地保偕同吳縣署衛隊差役及吳江縣差役無票闖入臥室擅拘加鍔沿涂痛毆血濺衫襟如此無辜逮捕全族駭愕懇請迅賜派員查辦以重法律而維入心潘松鱗義莊莊正潘承謀莊副潘志儀房長潘祖廉曁合族人等叩皓 
　　蘇垣求雨紀蘇垣入夏以來久旱不雨四鄕田稻災象巳現且近日天氣酷熱疫氣盛行蘇常道尹殷獻臣君特督飭吳縣揚知事警察孫廳長於六月初一日起在元妙觀及城隍廟二處分别設壇齋戒祈求雨澤一面出示禁止屠宰並布告紳商各界一體齋戒祈禱 
[松江]  
　　匹婦可憫東外楊紳有女嫁施家村鄭姓子爲室伉儷綦篤鄭之祖母及本生父性極怪僻對子媳如陌路往往於家庭細故 
 
 
 

Page 7

 
 
　　不巳咒　隨之鄭子不能堪吞阿芙蓉斃命疾革時楊女　天求代頭額墳起嗣以骨月慘變决志身殉日内經親族常川陪　使無下手處然女以哀痛過切已類　顛說者　其生命决不能保可哀也矣 
　　藏書被竊隔　書院舊藏書藉較富詎速同箱篋爲賊匪竊去　之某骨　肆融齋弟子思欲保存師澤　計購覓原物肆主因此索價過昂幾超過原購價値恐將惹起他項交涉也 
　　電留分署長水警第一分署長楊仁浦君遇事不肯唯阿取容頗爲同類　嫉本屆葆安五營奉飭裁去一營沈葆義君頗覺爲難楊君聞之即自請裁汰詎浦南各鎮紳民聞信駭詫聯名電留茲錄其原電云蘇州水警廳長趙鑒駐松第一分署長楊士淸服務我年剿捕之功甚大現聞裁減警制楊分署長行將解職公民等一聞此信驚駭非常當此謡風不　倘佈置偶疎匪　即乘間而入楊分署長威望卓著經騐素深松地情形尤爲熟悉此次裁改水警撤一分署公民等亦知事在必行但楊分署長之去留有安危之關係請飭沈專署長將楊分署長仍留原任以順輿情至威公德松江縣公民吳志緯夏　襄顧潤璠壽天騏莊驥陸鴻　馬開秦劉鼎周黄鐘聲施　康吳銘鐘張修桂 
[鎭江]  
　　提議　報旱災丹徒縣農會巳於二十二號開會各巿鄕董學到會者二十餘人提議各鄕旱災情形甚重擬請正副會長據情由縣上詳該會長等以到會者僅得九巿鄕報告　關全縣旱狀應俟各鄕董學到齊改日再爲議决乃散會 
　　金陵　駐在地之商榷金陵道尹駐紥地點巳經政事堂核定仍駐寗垣茲聞鎭江士紳及縣知事均請移駐鎭江俾資控制聞　巡按巳據情咨部未識能邀允准否 
[揚州]  
　　學　修業紀事江都警察敎　所第五班學警巳屆修業期限前試驗各科計算平均分數錄取最優等陳永昭等五名優等　　梁等七名及格者熊傑等二十八名不及格者唐正山　四名除榜示外派往各分區實習於廿二號上午七時舉行修業禮式謝知事敎訓詞張所長芷津孔學監劍秋均致詞訓誨並撮影紀念 
　　散兵開會案完結揚州娼戶林元彬家前有取銷兵士馮長慶等在該娼家試演香火會致爲憲兵營及警察分所拿獲移縣一時訛傳謂係秘密開會且有某旅長差官周文鼎西看熱閙迹涉　疑現巳由謝知事判决分别發落 
[江西]  
　　鄧南驤犯烟扣委贛省前淸候補通判鄧南驤此次挾同鄕王湘綺先生介紹函來赣謀事寓狀元橋地方天花宫内謁見戚巡按後即奉委往外縣　除烟苗事竣回省仍庽該廟詎鄧素有烟癖正在與和尙石岩一榻横陳之際適被警探拿獲解送法廳按　訊辦而南昌地方檢察廳按結傳案　値鄧氏奉委查災尙未回省聞戚巡按使以其熟悉南贛情形特委署理虔南知事現正預　起程赴任突有報告謂鄧南驤因犯烟禁尙未完案比經戚氏派員密查巳得確　情形擬即將鄧扣委矣 
　　巡按使嚴懲商蠧贛垣現欵缺乏洋色陡漲巿面惶恐不可終日業經戚巡按密商財政廳長王純警察廳長閻恩榮擬訂辦法佈告通衢申票千兩定價不得售過一千五百兩以上銀圓每塊不得作過巿銀一兩一錢並嚴買賣定盤違者重罰而錢業中人陽允遵行陰底暗加申票價近百兩洋色亦近一錢以致不成巿面聞戚巡按訪悉此弊密令警察切實稽查務獲一二援照湘省成案嚴懲以維巿面 
[安慶]  
　　農民請官求雨皖省自入夏以來雨澤稀少雖上月中旬得雨一次亦僅皖南數縣而皖北各屬多未霑足田苗乾枯已成荒象昨四鄕農民數百人頭束柳葉手執枯苗復以竹轎肩　龍王神位齊集懷寧縣署邀求知事拈香當由徐知事出示禁止屠宰求雨不一時而街巿上之求雨旗密佈亦可見人民望雨之切矣　　巡士救火跌斃皖垣小南門内小關帝廟左近有空星一間堆　柴薪昨日午後有兩小兒以火爲戲致將所堆柴薪燃著立時火　　人比由該區崗巡會同消防隊前往施救得即撲滅僅將柴　焚燬惟　崗巡救火時以烟火薰蒸跌倒於地隨卽斃命刻已由朱警廳禀請大吏撫卹 
[山東]  
　　景　月當選約法議員日前巡按使督　　機關人員在圖書館開　選舉約法會議議員有投票選舉權者共計十人均係巡按使公署内之秘書及各科主任開票之結果景耀月得八票王壽彭得二票景君係山西人得票多數應當選爲山東約法會議議員巳由巡按使電達北京查照 
[廣東]  
　　姚雨平電訴知事索勒姚雨平致北京電云統率　事處呈大元帥鈞鑒在港奉到梗電當即動　回籍現巳抵汕接家函平遠知事曾文健於六月十七日借搜查私鎗帶兵到雨平家　捕當拘去助喪族紳姚海珊即行綑鎖任意勒索現舉家惶恐不敢治喪等語敝處鎗枝係光復之初平遠處粤極東毘連閩贛隣匪　擾閭閻難安地方紳耆函電哀求雨平設法購回步鎗一百二十枝當將情形先後呈明粤督及陸軍部由部發照並電油稅關查驗放行部省均有案據性質來　原與私藏逈别今曾知事忽乘喪混行園捕任意勒陷震驚靈柩　平不孝心　難安爲此除電龍督　巡按使外謹此電陳應如何按法澈究伏候鈞裁再　平今日回籍全仗大元帥威信脫有意外並乞主持雨平叩 
　　英艦駛入西江誌聞粤報云海軍李次長昨據報有英巡洋艦五艘突然進口駛赴西江分紮各處要隘等因即經將　巡按使及李次長分飭幹員迅赴西江分投查報並密偵該各艦舉　及駐紮地點現在何處兵數若干速查詳報一面分電中央請示辦法 
[奉天]  
　　安東關又獲炸藥春間安東海關起獲大宗炸藥當經大總統將　事出力員弁給予勳章或進級有差日前又在海關署前見一人形色張皇乘人力車東去由扞役盤詰搜查又得白色炸藥四小箱由馬鎭守使電告上將軍轉報中央奉令炸藥交馬　守使妥愼收存一面嚴緝在事逸犯 
[吉林]  
　　紅羊匪大閙　東吉林縣鄕巡所長牟夢九氏　經返省在監督處報告現在該處匪勢猖獗他股尙可剿滅惟江東沙河子一帶匪首報字紅羊之股匪聲　旣大羽翼尤多時伏山叢時出刦掠民間雖知匪蹤絶不敢洩露倘暗報官家則必全家　其毒手故非　派重兵前往奮剿勢難蕩平云云聞巳禀准軍民兩長有日内派隊出發之說 
[雜評二（默）]  
　　近來政府所頒條敎可謂繁密矣凡百職官以及社會團體莫不有條例以取締之以表面言未始不有整齊嚴肅之氣象也然我謂欲以繁密之條文締造民族心理雖未必不暫時見效而終必有横决之日也不問内容何若而斵之削之范之搏之非不　矣圓矣然而潰散毁壞即伏於中 
當道方以爲我法有效於是進一步焉假名器以運其操縱之妙興禮樂以神其愚弄之術觀其外彬彬矣然而民情困苦所發皆悲涼無節之音絶少踔厲發揚之象一旦事變猝起則前此塗飾未年之基礎如大風捲籜盪然無餘此亦必至之勢也 
我國民經變亂之後重困以灾荒憔悴於虐政愁慘之氣彌漫國中囂然之心起於田野而徒以法律繩之權術驅策之拘墟迫狹能長治耶吾故曰治國之道當以培養元氣爲第一義人民有樂羣豈弟之心斯國家有肅穆雍容之象一切權謀法術俱無用也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[填送附稅特稅收支調查表之準的]  
　　　海縣知事奉江蘇財政廳通飭天爲通飭事案照取消國稅地方稅名目以便　配而利進行一案前經財政部呈奉大總統批准照辦通飭遵行　經　廳擬定附稅特稅收支　查表式四種刋登第二百七十五期省公報公布限日塡　在案　巳届期該　尙未送到現查吳江縣詳送調查表四種察核列欵含混計數籠統不特於附稅内縣三巿鄕七之支配細數未經條列卽裁停之自治機關經費亦一未提及在本廳頒發表式原知地方事業　難停止有益之舉豈可廢輟前飭查開細數原備審度緩急之用諄諄告誡相示以誠該縣地方素號開通該知事又向稱明達　圖反未能相喻相諒豈其調查明細核實開報之飭猶未悉心體會抑係原有地方界限牢不可破耶殊難代爲索解本廳長籍隸本省竭澤之漁諒各地方可信其必無則此次開送奚必隱混浮報甘效滑吏行爲該縣如是他縣可知除批示並將原表發還另填外合並通　告戒該知事遵照務按指飭各節詳開細目刻日送廳查核母誤母漏是爲至要此飭 
[厦門汕頭之風聲鶴涙]  
　　運送軍火之謹愼福建護軍使李厚基君訪聞厦門地方近有黨人蜷伏希圖起事特電致上海鄭鎭守使請在製造局内檢撥機關鎗四架並請撥給鎗砲子彈六百箱迅速運閩以防不測一面飭派元凱兵艦來滬裝運二十三號淸晨即由鄭鎭守使飭將鎗彈發交元凱兵艦裝運出發迨該艦駛出淞口時鄭鎭守使又接李護軍使來電略謂閩省此次電滬請撥軍火一事現被黨人偵悉聞巳商由口口派令兵輪在某處洋面守候希圖刧掠現旣有此謡言不得不格外謹愼如元凱兵艦巳經裝載　滬尙近希卽速令追回在滬守候暫緩解閩等語鄭鎭守使接電後以該兵艦開行未久即派小輪追至吳淞囑令元凱兵輪於是晚九時駛回浦江停泊俟李護軍使來電再行起解 
　　江利砲艦之游巡駐滬海軍李總司令前日接本護軍使來電謂厦門汕頭一帶邇來匿有黨人甚多除密令所部陸軍各營嚴加偵緝防範外惟查厦門與汕頭中隔海洋須派兵艦游巡以資鎭攝希請派調軍艦一二艘駛閩巡查等因現李總司令已派江利砲艦於二十三號午前中滬開往厦門一帶游巡矣 
[鹽警鎗斃人命之懲儆]  
　海道尹楊小川君　飭松江縣知事云爲錄批飭行事案奉江蘇巡按使批發該縣第二六○　號詳復鹽警鎗斃人命鄕民聚衆毁局一案由内開察閱來詳水警第一專署長與該知事所查起釁滋事情形甚多確鑿查鹽法行鹽地方貧難婦女許赴場買鹽四十斤弁兵非遇大帮私梟拒捕不得輙行開鎗杜漸防微立法至爲詳明縣境所場非緝私地方婦人挑鹽數十斤亦不在違禁私販之例該鹽警上前捕捉致將解勸之周女士放槍斃命自應照槍斃平民科斷不得以因公論迨鹽警釀禍回營揑報就地民人羣向詰問該營長又將刀械砍傷數人致起公憤　毁軍械服裝等物傷人傷物就　孰經當有辨别鄕民於被毆受傷後憤無可言致毁物件亦與憑空暴動及梟匪抗拒者有别自應由營將放槍正兇迅速交縣究辦方足以服人心該營官長事前疎於約束事後不善處置致釀事端亦應從嚴示懲爲操切　事者戒償修營房派板戶公認錢四百千文所有撫恤該屍親錢一百千文即於賠　費内劃算如此解决無異私和來日方長何以善後鹽務固應維持而民命亦不容玩視所請銷案碍難照准候移請浙鹽運使查核辦理轉飭　營速將鎗斃平民正兇交縣照律究辦並將該營官長分别懲戒以儆將來仰滬海道尹轉飭該知事遵照仍查拿爲首鳴鑼之人懲究具報此批等因奉此合就抄錄批示轉飭該知事仰即遵照辦理具報切切此飭 
[嚴禁妖言惑衆]  
淞滬警察願長奉巡按使通飭云查徐屬一帶近來發現一種妖言符咒以圭南自七斗五字各加口旁傳布極廣經豐縣知事將傳布之人逮案訊據供稱實係愚　誤信並非謀爲不軌而隱患實大請密飭各縣一體嚴禁前來查妖言符咒最易擾害治安亟應從嚴查禁合行密飭該廳長仰即查明該管境内如有前項妖言惑衆情事應即一體嚴禁是爲至要 
[驗契費劃撥洋欵]  
財政部致南京巡按使財政廳長電云本部於七月内有應付中英公司利息一項計英金一萬一千二百七十八　二先令六本士比欵擬在蘇省應解騐契項下撥交希即於二十五後按照滬巿行情合成銀元如數照交上海交通銀行代收爲荷並先盼復財政部號印 
[巡按使對於潘承鍔案之]  
　　處置 
上海律師公會會是黄鎭磐君接韓巡按使復電云電悉吳縣誤拘潘承鍔一案巳派員查辦並分電蘇常道尹高等審判廳長就近督查一面將該知事撤省聽候查辦在案此復巡按使署梗 
[要求收進木駁之急迫]  
公共租界楊樹浦橋北堍前由工部局建築木駁阻碍水利經引翔鄕經董王銓運等函陳縣公署詳情外交部特派員交涉在案前日縣知事洪伯言君續據王經董等函稱工部局現仍照舊建築未將木駁收進内地人民大爲憂忿求再察核詳請滬海道尹嚴重交涉爲該港内地數千戶人民請命云云刻洪知事巳據情續詳楊道尹照會領事團禁阻工作飭將木駁收進矣 
[蘇州關扣留縫衣機器之]  
　　口實 
駐滬美總領事致南京巡按使電云案據勝家公司禀該公司運送有免稅單縫衣機器被蘇州常關扣留每部索捐洋一元業於本月十四日函請飭放在案查此係違約極不規則之舉動合再電請尊處立飭放行爲荷駐滬美總傾事薩號印 
[滬軍營塡駐砲兵]  
　　上海鄭鎭守使以滬上謡言時起時滅防範不容稍懈所有西門外斜橋至製造局之馬路巳於適中地點（三十七　舊營房）駐有步兵二連足　防禦惟南碼頭至望道橋一段尙無防兵駐紥殊欠愼重故於昨日飭派砲兵營董連　督率砲兵一　駐紥滬軍營舊址以資防堵云 
[通濟艦赴粤巡防]  
　　通濟練習艦火藥炸發死傷學生水手多名一切詳情巳迭誌前報茲悉通濟艦前奉海軍司令部派赴粤省巡防本擬二十日起椗赴粤因火藥肇事船艙被炸遂進塢修葺茲因修理工竣粤省防務緊要巳於前日午前十一時自製造局前浦江出發駛往該省海面巡弋矣 
[製造局駐軍之紀念]  
　　駐紥製造局第七旅臧旅長以去年七月二十二號爲黨人攻擊製造局第一次失敗之日以一年三百六十日計算扣至前日　即七月二十三號）適滿一年特於是日通飭各官兵給假一天並設筵邀請各長官歡飲以誌紀念 
[縣知事移請查禁牛皮廠]  
　　粤商何廣盛託名洋商在本邑虹口胡家木橋開設廣生利牛皮廠穢氣薰蒸居民反對經引翔鄕董禀請縣公署查禁等情巳誌前報茲悉縣知事洪伯言君自據該鄕經董王銓運君來函報告後當派本署譯員　輯虞前往該處履勘據覆屬實洪知事以該廠洗滌牛皮臭氣薰人於公衆衛生大有妨害况洋商不得在内地開設行棧約章訂有明修該廠坐落地點係屬華界何廣成旣託名洋商尤無在彼設廠之理昨巳備文移請淞滬警察廳長查禁矣 
[城濠丈放局召集租戶]  
　　上海縣城濠官産丈放局通告云爲傳知事照得自小東門寳帶路起至新北門羅家路止丈放地點共分八段所有該八段中之舊租戶衛吉甫顧飛堂王小法德和堂張郭樹德衛鉁記衛小香金梅溪徐正梁蔣艮記唐炳全王順泰顧海松張溪良黄勤記俞阿增陸全記李天山朱兆麟陳美初俞福康王志卿陸南康陳三和邵遜記顧元生等共二十六戶又在前事務所巳經結價之陳德馨（即杏記）又巳收定銀之楊信記均於本月念八號即舊曆六月初六日下午兩點鐘一律來局議决定地退地並劃定地點辦法母得逾期及托故不到儻有逾期及不到者均作退地論母得白誤特此通告 
[咨請警廳勒拆凉棚]  
　　工巡捐總局長朱君移咨淞滬警察廳又云爲咨行事南巿街道狹窄沿街搭蓋凉棚諸多妨碍前經敝局擬定辦法除屋内天井仍准照舊來局領照搭蓋外其公共街道一概不准搭蓋竹篾凉棚但爲遮蔽日光准予自由支蓋布棚母庸報局領照早經頒發 
通告並函逹滬南警察分廳查照嗣因交通部上海内地電話局搭蓋凉棚亦經函請拆卸改搭布棚在案茲查各處街道及豫園内茶肆擅行搭蓋多未遵未拆卸相應咨行貴廳長請煩查照先今函咨事理希卽轉飭各區員警挨戶曉諭飭令限日拆去以歸一律而免危險井希見復足　公誼 
[分布關於孫文之印刷品]  
　　上海鎭守使鄭汝成君昨接宣武上將軍馮飭開爲飭行事頃准統率辦事處函開日前上海囗囗日報登載亂　孫文賣國書本處猶未敢深信茲據任日探員報告孫文確有此事查該逆素本無賴詐騙爲生日暮途窮不惜以謀若輩少數人之私利而陷國家於印度朝鮮之續致同胞受奴隸牛馬之慘其居心險毒凡有血氣無不髮指用特刷印多份分寄各省儘可照此謄印分给各機　俾得曉然該逆營私賣國之罪至於日人對於孫文此舉有識者皆爲冷齒亦可見友邦之未受其欺也並以奉告函到即希查照辦理等因准此除分行外合亟檢同謄印件飭仰該鎭守使查照即便轉行所屬一體週知俾得曉然該逆營私賣國之罪勿爲煽惑也切切此飭刻鄭君已將謄印件多份分飭所屬軍警各機關知照矣 
[濕花酌收烘費]  
　　上海縣知事洪伯賢君昨日出示云案據南巿棉花檢查局詳稱竊查本局扣留濕花預防不測代爲保險酌收烘費一案迭經轉奉省長指令第三千二百十一號第五千七百三十四號飭訂章程呈候核行當於本年五月十日　訂酌收烘費簡明章程十條並三聯票式一紙呈請轉呈　於五月三十日轉奉省長指令第七三七八號飭先　行試辦再行呈請報部等因各在案遵即與保險行商酌辦理無如棉花爲引火之物昨今兩年上海隆茂棉花洋棧屢次失愼洋商保險行賠累至百餘萬之鉅現正會議改訂棉花保險章程公議公認爲普通品物故保費驟增再四磋商方始就緒今於七月一日始由英商瑞記保險行承保留花棧房保銀一萬二千兩保費每千每年銀三十七兩五錢局局以所亦保銀一萬二千兩保費每千每年銀十八兩七錢五分統計每年保費銀五百七十三兩七錢五分並由該行囑爲加高四圍牆垣刻已　匠興築約計工程又需銀三百兩左右此項費用均由局長設法籌墊將來陸續在酌收烘費内抵捕擬於八月一日起實行試辦照章收費其實行期以前扣　在局濕花一律負責免予追加烘費以示體卹而符程序所有開辦日期理合詳請鈞署轉報巡按使署並先期出示曉諭分貼局門曁本埠各碼頭本縣各鄕鎭俾衆周知而資遵守爲此詳請迅予分别施行實爲公便等情據此除批示並轉詳外合行抄錄酌收烘費簡章出示曉諭爲此示仰花業各鄕販行商人等一體知悉須知棉花檢查局扣留濕花酌收烘費爲預防不測抵補保險保護花主貨物起見如有販售攙水棉花被查扣留應由該局按照定章分别抽收烘費塡　收票以資公用其各遵照母違切切特示附錄核准酌收烘費簡章十條一查　濕花帶局烘騐　律酌　抽收烘費藉補保險棧房等費用一濕花之標準按照本局定章以八八折以下爲斷如該花烘見八八及八八以上者不作濕花論除照章立即發還外烘費免收一烘見八七至八七以下者已　原有之水氣應作濕花論抽收烘費擬視攙水之多寡定收費之等差亦寓禁於征之意也規定如左（甲）八七至八六每大包收费大洋三分中包收大洋二分小包收大洋一分半（乙）八五至八四每大包收費大洋四分中包收大洋三分小包收大洋二分半（丙）八三至八二每大包收費大洋五分中包收大洋四分小包收大洋三分半（丁）八一至八折每大包收費大洋六分中包收大洋五分小包收大洋四分半（戊）七九以下除照上條之規定收費外應照辦事細則第九條將該花主或代售人送請縣公署訊究處罰一前條之大中小包　定以五十斤以下三十五斤以上者爲大包三十五斤以下二十斤以上爲中包二十斤以下爲小包一本局抽收烘費掣有三聯票除第一聯給該花主第三聯存根外其第二聯備查按月送請縣公署轉繳省行政公署查核一本局扣留濕花向有領單給該花主到期承領此項烘費應於給領單時繳進製票收訖否則不給領單一收繳烘　時除掣給收票外應於該領單上加蓋應繳烘費若干收訖圖章以淸眉目而使稽攷一如有不遵繳費者應善言開導倘仍蠻抗不服者送請縣公　訊究除補繳烘費外從嚴處罰一各該花主及代售人或有抗繳烘費甚至不法行爲而侵及刑事範圍者送請縣公署轉送司法官廳按律究　辦一本章程自核准布告之時定期實行發生效力其實行期以前存局之濕花免予追加烘費 
[火腿業推舉董事之不同意]  
　　本埠火腿業公所董事一席近由　業萬春瑞等公舉胡祥鈺接辦詎爲日未久即被浙金積善堂董事畢錫功等至上海縣公署具禀攻訐昨奉洪知事批示云禀悉該業積善堂公所於光緒六年間由同鄕戴鼎昌等捐資購地創建殯房爲同鄕暫厝棺木之用向來是否即由該董等管理來禀未據聲叙惟昨據腿業商人萬春瑞等聯名禀稱積善堂公所乏人主持現由同業公舉胡祥鈺爲董事禀請立案等情該同業蓋有店章至三十餘戶之多該董等旣爲同業豈　獨無聞見耶殊屬詫異第火腿公所與積善堂無論是一是二旣爲公衆建築則推舉董事自應由同業贊成非一方面所得主張據禀前情着即互商辦理俟公衆集議解决再行呈到核示可也 
[鹽捕營統領蒞滬續誌]  
新任兩浙鹽捕營統領劉忠梁由北京來滬接任巳誌昨報茲悉劉統領因各省官鹽現奉袁總統命令自上月起每擔大加捐洋一元此次在京覲見時曾奉袁總統諭飭關查江浙鹽務實行加捐故到滬後擬將上海等處官鹽飭令照加又聞昨日午前十時劉乘坐馬車前往鎭守使署晋謁午後一時復至上海縣公署及各機關分别　見云 
[嚴禁被裁偵探之招摇]  
　　淞滬警廳徐廳長昨日通飭各區署云本廳服務偵探類皆奉公守法間有一二辦公不力不安本分之輩自本廳組織成立以來即經先後分别裁撤早巳斷絶關係乃訪聞此等被裁偵探雖不乏潔身自好者流然不肖之徒竟有仍以本廳偵探名義在外招摇等事若不嚴杜此風則人民魚肉何堪設想且查詐欺取財新刑律第三百八十二條何等嚴重爲特通飭該區署長署員一　派警隨時查禁如遇上項情事即行　捕解究以維治安 
[冒探拆梢之辯論]  
　　江淮成控顧陰農串同蕭少甫冒探拆梢洋四十元曾由捕房將蕭拘解公堂訊供無憑判蕭具結開釋一面提顧到案再核嗣經捕房將顧查獲解送公堂訊判存洋五百元交保候訊在案昨晨由廨復訊先由見證王叔平投訴去年陰曆十二月二十四日因事至原告家中見有五六人同在客堂内據原告聲稱欵巳還淸又來索取云云訊之被告供稱去年正二月閒由吳受和介紹與原告相識旋吳與原告同至我家將我班指一枚取去估看致被付質並被取去脚踏車一輛曾於去年六月間具禀公堂請追因値暑假故遲至九月間由江再四央求具禀求銷至江呈案之收淸據係被　去嗣與蕭少甫至江處索討並無五六人亦未冒充捕房用人向之拆梢繼由原告律師向顧盤詰之下即與顧之代表律師互辯良久因時巳過午中西官宣諭退庭判被告仍存洋交保候再訂期研訊 
[朱局長赴寗]  
　　上海工巡捐總局長朱壽丞君因有耍公於前日乘滬寗火車赴省謁見　巡按使大約今日卽可返滬云 
[巡警又獲烟犯]  
　　五區警察署巡警前日在滬寗火車站查獲私帶烟土之方秉璋一名連同搜獲贜物移送檢察分庭預訊屬　起訴審判分庭判决處罰金洋二十元押候繳洋開釋 
[鐡店主被人戳傷]  
　　向在南碼頭開設鐡店之陸掌甫前晚被無賴朱郎郎索詐不遂用刀戳傷當經巡警拘送警區因陸受傷甚重飭送南巿紅十字會醫院醫治朱送地方檢察廳訊辦昨日午後由徐檢察官將朱預審判令收押一面帶同沈檢騐員往騐陸之傷勢當經騐明陸左腿等處均受刀傷眞畢令陸在院醫治一面返廳禀復汪檢察長再行核示 
[船戶失足溺斃]  
　　船戶徐阿桂由蘇州某鄕裝載蘆蓆來滬售賣停泊斐倫路浜前晚徐在岸上鐡欄杆旁納凉失足溺斃昨由該舟友人將屍撈起報知捕房求免相騐捕頭准予具結收殮 
[賣藝人行兇之下場]  
江北人王國興前在格洛克路變戲法場上被山東人張毛福等蜂毆經王弟阿元報由巡街捕飛報嵩山路捕房派安南捕荷鎗前往拘獲張毛福等十五人解送公堂分别研訊判將爲首之張毛福及收看資之張洪和押候傷愈再究其林小寳等十三人各押七天逐出租界各情迭紀前報昨捕房將兩張解廨請斷王國興投供拉車度日是日出銅元兩枚往看把戲彼等定要三枚爭論之下被毆受傷今巳醫愈求恩究懲訊之張毛福供當時江北人甚多王被何人打傷並未目覩可否將刀鎗予棍給領俾往别處餬口中西官判兩張從寛開釋所有刀鎗等械一併充公王之醫費洋兩元四角着張照繳完案 
[霸屋不交之訴訟]  
　　鄭觀儀前在地方審判廳控訴婦人奚氏霸屋不交曾經開庭審理因人證未齊判候續開辯論在案昨日上午由該廳陳推事特開民庭辯論鄭因事不到倩孫普瑶爲代表投案訴稱鄭觀儀憑中陳長生介紹於今三月間購買奚氏房屋計洋二千一百元立有契約其欵當時如數交淸言明即日搬遷交付房屋不科延至現下該屋内所居之各租戶仍未搬遷迭向該氏理論一味恃蠻聲稱上海習慣欲令失主出屋得主須出除黨落區等費該氏堅　鄭觀儀再找洋二百十元方肯囑令各租戶出屋但當時立契之　言明一應在内請察陳長生供爲原中是實餘供略同質之奚氏供年二十七歲本地人向居大東門内南城脚此項之房屋係母家産丈夫入贅來家今年上春憑中吳俞氏陳長生等將房屋售與鄭姓爲業除收得正價洋二千一百元外尙外除堂落匾費洋二百十元當時氏曾央圖保向鄭姓處找算爲陳長生所阻擋訊之吳俞氏供住本城四牌樓向與奚氏認識此次奚氏出售房屋確由氏等爲中問官判奚氏交保餘人一併退去聽候續開辯論 
[地價與道契交換]  
　　英商業新産業公司因　薇純賣地不交道契延代表律師控奉公廨傳訊因據被告供因原告不付地價所致判候再行訊核在案前日午後由廨復訊先由被告見證老九章綢莊經理李葆元上堂供明被告託伊轉託　和洋行掛號轉換道契以及被告將地售與原告言明現銀交易嗣忽因道契遲出之故不允照付故曾由　　伊　至原告處情願　保商會將地價照付不允各情並稱當時道契遲出之故並無何種糾葛因適値革命風潮是以轉換道契遲遲發出亦非被告一戶云云復經兩造律師互辯良久　讞員與英領康君會商之下以兩造旣訂立合同遂判原告將地價銀一萬三千二百兩並西曆一千九百十三年十二月一號起算至付欵之日爲止七釐利息以及因售地所受之損失洋一百二十五元繳　被告並着被告將英册七千九百三十二號道契給與原告完案 
[假土抵欵案辯論終結]  
　　九江人朱吉人因與崔振卿串同黄益泰爲中以假土五十二包向源吉錢莊騙抵銀一千兩逾期不贖經該莊經理鎭江人賈寳甫察知土係　鼎故即報由捕房將朱崔及黄三人拘解公共公堂訊得前項烟土由崔代向棋盤街永康土棧購來復經崔央黄作中向原告抵押故將烟土函送洋藥公所驗明僞質居多並傳永康土棧主粤人鄭贊庭到案訊明因原告筆師聲請將朱摘釋崔黄二人分别存洋交保候再訊核在案前日上下进由王襄讞與德領裴君繼續研訊由兩造代表律師互相辯論良久中西官會商之下以兩造辯論終結判仍各存洋交保候會商堂諭宣佈飭遵 
[叫貨行司賬被控]  
江西路協和呌貨行經理周洪業控司賬王子良私取現銀五十三兩及銀箱鎖匙與往來賬據避匿等情昨由捕房將王提解公堂請究經孫襄讞會同英領哲君訊供不認判王押候交出賬據鎖匙並俟查明實數於下禮拜五再訊 
[夥友私賣丸藥]  
　　四川人陳促旺至法公廨訴稱商人在法租界開設戒烟丸藥店於去年九月間被夥韋俊慶私將戒烟丸與咳嗽丸竊出托友兜售於江西省垣高殿華處查高本代商人售賣戒烟丸嗣接到高來信始知其事其時韋巳離店回家昨在馬路遇見向論不認扭交捕房檢呈高姓來函請追血本共洋一百另八元並乞究懲訊之韋供曾將　洋四十元之咳嗽丸藥托高代售至戒烟丸一事則並不知情聶讞員以韋在捕房巳經供認遂商之西官花君判押追洋一百另八元如無力繳洋改押兩月 
[夫婦早已斷絶]  
　　揚州人吳　鉅控妻韓氏與人姘識私逃來滬匿居廣西路一百十一號屋内巳私生一孩等情昨由捕房將氏與孫一併拘解公堂請究原告投訴前情訊之韓氏供稱原告確係丈夫惟前在南京已得洋一百元將氏賣與李姓爲妻立有筆據孫係李姓所生茲因婦人之母屬向吳理論彼即投案朦控求察中西官以原告所控不實判將案註銷韓氏開釋 
[華捕與雉妓交涉]  
　　四馬路東薈芳里一百四十六號門牌雉妓院妓女冷金珠與鴇李寳香控已革華捕陳良德紏同山東人孟招山等多人入院拆梢洋一百元不遂行兇等情昨由捕房將陳孟兩人拘解公堂請究先由中西包探禀稱原告至捕房報告後即將二人拘獲解案次據原告冷金珠禀稱陳良德强欲與我姘識因我不允紏衆來院拆梢訊之陳供與冷金珠姘識巳久茲金珠又與趙姓姘識匿居華界當時曾出請酒洋五十元尙有出洋一百元所買之妓女金鳳亦被藏匿因之向索身價並非拆梢質之孟招山供稱在場解勸中西官會商之下以陳孟均非善類判陳押西牢半年孟押三月示儆 
[事主忠厚待人]  
　　包探徐新發至法公堂禀稱馮張氏之夫馮金海唆令王姓家婢女東香偷竊金表兩隻及現洋等物囑令其妻張氏偕婢逃走經王報捕追至常州東靑鎭地方始將張氏及婢並各贜拿獲惟馮金海巳被逸去解案請究訊之婢女供被馮金海騙去由張氏送我到常州是實原告王姓稱查此案　係馮金海所爲今巳逃去伊妻張氏因須撫養小孩請堂上成全免予究辦候緝獲馮金海再究訊之張氏供此事實係丈夫所爲婦人事前並不知情中西官判該婢押女所半年滿期准由原告領回管朿馮張氏從寛斥釋 
[聲訴收買古書情形]  
 
 
 

Page 11

 
 
寗波范氏天一閣藏書樓主范盈　控書販馮德甫與薛阿位串竊古　碑帖及歷朝君主　像消贓於四馬路要靑閣書店主楊雲溪三馬路六藝樓書局主陳立炎等情業經捕房將各人一併拘解公共公堂迭次訊供判馮薛管押楊陳各交人銀並保候補傳入證再訊在案昨晨十時由王襄讞會同美領畢君復訊　告與楊陳兩被告均延律師上堂代爲辯護據楊雲溪供稱是項書籍係由其孫楊壽祈收買　經兩造律師詰據楊壽祈供稱是書係　客馮阿根即馮德甫之父携來自三月初七起至三十日止共收買八九次計價銀一千六百七十元轉售與人計得價洋四千元之數供至此原告律師向之駁詰買進與售出之價何以相去懸殊並問收買時曾否詰問來歷答稱當收買時曾向詰問據稱藏書家祗有婦女因貧故托其　售至買進與出售價格懸殊　以舊書無一定價値之故並據其代表律師聲稱楊雲溪一方面情形巳經證明應請先下堂諭原告代表律師聲稱此案人證　齊尙須澈究中西官以時巳過午不及研訊判馮薛兩人還押楊陳仍各交人銀並保候再訊核 
[再誌秦樓楚館之慘史]  
　　　和坊二弄五十一號門牌彭姓妓院内妓女錦綉閣（卽李小寳）欲從狎客章三因鴇婦彭阿六與其母李金氏　索身價霸阻以致　妓吞烟　命業經中西廨員驗明將彭鴇並其母李金氏一併提案訊判彭鴇存洋交保李金氏押候訊究在　昨晨由廨復訊據季金氏供稱其女包與彭鴇計得洋一百三十元一切　由彭鴇作主至此次吞烟初不得知後來聽說與彭鴇爭閙所致彭鴇前在騐屍所供稱有人出洋二千元爲女贖身謂我要索五六千金實無其事乞鑒訊之彭鴇供稱前有章姓客人欲娶金氏之女　章姓據其友人言巳不在　關讞員商之英領康君以其中必有委曲判彭鴇仍交原保李金氏還押候下禮拜五查明再訊 
[花旗銀行經理作古]  
　　本埠花旗銀行經理西麥克來君前晚在北蘇州路公濟醫院病故昨日下午五時備棺收殮當將靈柩舁往泥城外西國墳山安葬 
[汽車夫違章受罰]  
汽車夫沈阿　前夜駕車行經新租界寳昌路一帶違章疾馳經五百五十一號巡捕喝阻不聽禀明捕頭派探查明　昨日將沈傳　法公堂訊問沈供並未疾馳中西官以汽車疾馳最易肇禍　罰洋二十元充公示儆 
[閘北檢察分庭批示]  
　　王龔氏爲夫　三官請求易科罰金由批禀悉王三官係處罰金四十二元仰即如數措繳即予開釋母庸呈請易科 
　　周金氏爲子周雲泉請求易科由批周雲泉係處罰金二十元並非拘役該氏如能　繳　予開釋仰即知照 
　　俞星輝訴永大等虚言欺飾由批據訴工人欺飾究係如何情形來呈未經聲叙無從核辦如因契約關係應逕赴審判廳呈訴仰即知照 
[閘北工巡捐分局批示]  
　　商人陸樹榮陳樹廷局紹霖謝林魁張紀康局炳奎黄岳淵沈爕陽等請求推廣船捐　點　認承辦由批據禀巳悉查本局船捐一項仍暫　原有地點辦理業巳批准唐商承辦在案所請應母庸　仰各知照此批 
　　商人沈同成嚴雍記禀請增認船稅由批業經批准唐商承辦在案所請獻母庸議 
[公共公堂瑣案]  
　　甬人陳杏生前日在三馬路與潘石生趙惠生等互相扭毆由捕資見一併帶入捕房准各存洋保出昨經公堂傳訊因潘趙未到判將保洋充公陳杏生免罰開釋 
　　蘇鈺堂控陳和卿不遵堂諭又李松記控吳煕棟指匿方單又王壽成控王阿炳借洋不還等案昨由捕房將被告各人傳案分别交保候訊 
　　南京路四百零七號徐桂生四馬路四百六十號沈鳴　又五百十八號顧小　又靖遠街五號吳雲明等各食物店内均出售氷忌廉嗬囒水未向工部局捐照被衛生西人查悉請廨出單昨將徐等一併傳案訊明判各罰洋十元充公 
　　瘋婦華馮氏因在途胡閙由捕拘送公堂訊供留候查傳其夫華　法到案再核在案昨由捕房將氏夫傳案中西官諭將馮氏帶堂即交其夫領回醫治並諭以後再勿任其出外胡閙 
　　鄧旭心等五戶控趙增祥王文照串竊衣物由探將趙王查獲昨解公堂復訊趙王均係遇犯判各押西牢半年期滿帶堂再核 
[介紹新刋]  
　　棋盤街掃葉山房發行月刋文藝雜誌其第一期業巳出版是書係松江雷君曜先生所編著以商榷文藝網羅典籍保存國粹爲宗旨分類計十餘門詩文詞均係時賢新著其前人名作之未經刋行者亦蒐求選錄小說諧文尤取新頴雅馴之作而筆記則更占多數足以引紀閱者之興趣其第一期所刋爲箋經室所　宋元書題跋三篇文錄四篇詩銀二十七首詞錄十九　娱萱室隨筆十一則嬾窩筆記十三則中州聞見錄五則香艷詩話二十則蓉城閒話十三則小說叢談十七則短篇小說三篇諧文六篇諧詩二十首花韻軒菊令等等皆饒有趣味者也特誌之以介紹於受閱雜誌者 
[雜評三訥]  
　　鹽警鎗斃鄕婦案竟得平反矣 
　　從前緝私營兵逞兇釀禍戕害鄕民輒揑詞鹽梟聚衆反抗上官亦輕聽一面之言曲爲批護故鄕民得伸其海底之寃者十無一二也 
此次松江鹽警鎗斃鄕婦案亦揑報鹽梟聚衆反抗當其事之初起主持鹽　之官廳旣貿然行文詰責之而論事者又不一究其眞相輒作模稜兩可語謂鹽警與鄕民均有不是宜大一頓小一頓天乎冤哉記者方謂鄕民之寃從此莫伸矣而不料今日尙有持公道重民命以平反此案之賢長官也 
嗚呼此一平反也寗僅雪鄕民之寃其所以警戒後來緝私營警之不法者其功文豈淺少也哉 
來函 
[松江商會來函]  
　　大主筆均鑒鄙人與鄭君子松陸君馥蓀於商會創設施醫藥局並無基本金承諸君子熱心公益名醫絡繹而來捐金陸續而至用襄盛舉感同身受七月十九號第一期開局是日到局診治者内科韓拜墀惠夢松張友　楊蓉曦金省三唐志敏鄭子松李季明王潤霖婦科唐碧仙内外科趙玉書外科周純嘏胡吕傳嚴爕臣眼科宋紫槎楊雲泉幼科錢梅庭金友竹張菊潭傷科孫禹庭諸先生收到捐戶施再春君捐助慶餘堂暑藥計洋五十元五角四分六釐沈萬增行捐洋十元恒升當捐洋十元德豐銀樓捐洋十元張同泰捐洋十元松江銀行捐洋十元鄭通惠捐洋十元履和襪廠捐洋十元嚴爕臣捐洋十元電燈公司捐洋十元洪茂源捐洋二元森泰捐洋二元祖述僧捐洋二元王恒昌捐洋二元錢衡記捐洋二元張廉吉捐洋二元胡協成捐洋二元啓新捐洋三元宋餘樂捐洋四元祥盛恊捐洋二元順泰茂捐洋二元張森泰捐洋二元乞貴主筆登入來函俾揚仁風并申謝悃不勝威荷松江商會閔瑞之謹啓 
[蔣範九來函]  
　　現當炎夏暑氣方盛衛生之道淸潔爲最此各界公認者也乃邇來敝處沉香閣舊校場一帶地方垃圾沿途堆積穢氣充溢四隅不獨近處居戶受累即行路者亦莫不惡之况地處衝要接近租界西進出亦較他處爲多若不速飭司其事者立即督夫糞除恐更見譏於外人猶憶前讀歷次文告一再申示淸道路政如何整頓一若從前自治時之一切因循敷衍之弊從茲當可一掃而空不圖覩今日現狀與事　全反又豈當局者改組之初意哉以上情形懇祈登入來函欄内　深感激城内　校場蔣範九泐 
[黄岳淵來函]  
　　啓者鄙人承辦閘北船稅孫於上年十一月一日奉准本年一月一日開辦試辦以一年爲期現祗七月頃閱貴報新聞樣内船捐易人承辦一則謂鄙人前在閘北巿政廳包認船捐業巳期滿由閘北工巡捐分局朱局長另行招商認辦云云似尙未符事　至批准之人或係俟鄙人期滿後接辦或係另有别項捐稅巳向捐務處詢詳未接答復請先登入來函欄内曷勝禱切黄岳淵謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[短篇小說風流掌] [  是龍]  
兒啊　你醒醒兒啊　你醒醒你好端端的爲什麽生起病來一天到晚昏昏的睡着一口米湯兒都不吃敎我做娘的那得不養急兒啊俗語說得好横抱三年那得大竪抱三年那得長你生了一年你爺爺就去世了做娘的熬辛吃苦了十幾年纔領得你這樣大指望你成家立業替我爭口氣接了你爺爺的香火你今病到道個地位敎我做娘的想想那得不急煞兒啊你若有甚麽三　兩　爲娘的也是活不下的了可憐我十幾年的苦楚也是白吃的了兒阿我與你求求籖起起卦拆拆字總說你害的是心病吃藥是没有用的我想生了病不吃藥怎樣能得好兒啊這藥是找親手煎的總算你孝順我快快的吃了罷阿彌陀佛保佑你慢慢兒的好起來兒啊你醒醒 
那時有一位少年　在榻上一張臉兒白的像灰一般兩只眼睛緊緊閉着嘴裏不住的喃喃囈語　這病勢巳是凶險得了不得榻旁站着一位中年婦人年紀約有四十餘歲愁容滿面兩涙交流左手按着病者的胸前右手擎了一碗藥連哭帶勸央那少年喝少年只不做聲 
兒啊總是我做娘的不好害了你的你年紀大了十八歲了我還沒有與你娶親我不怪你你告訴我你喜歡那一家的姐兒你吃了藥我赶緊託人去說我總與你做到稱你的心你早一天好就可以早一天成　做娘的也是歡喜的兒啊你說兒啊　你說小橋頭張家的二姑娘長街浪李家的三姑娘還有百花巷裏王家的巧妹妹雙塔弄前陸家的好　　都是生得聰明伶俐千嬌百　做娘的也很歡喜他除了這四個近處也沒有再好的姑娘了兒啊你愛上那一個你說給我聽你不要害羞沒有旁人在這裏你娘是自已人不用瞞得的兒啊你說兒啊你快說 
那時少年睜了一睜眼嘆了一口氣轉過身來向着裏床依舊閉着眼睛昏昏的睡去那婦人看見兒子　個樣兒知道以前所說的好姑娘都不中他的意思救不好他的病只顧呆呆的着急也沒有法兒去騙他呆了好一會又哭哭啼啼的說道兒啊你心中　的是什麽人你不說做娘的不是仙人怕猜不着你却白白的送了性命怎麽對得住我好兒子你孝順我你說了罷那婦人說到這裏索性的抽抽咽咽大哭起來了那兒子纔慢慢地嘆口氣喃喃道說也沒中用那是萬萬做不到的唉我的小舅媽你想煞我了你害了我了唉小舅媽　小舅媽！ 
少年的小舅媽年紀纔二十多歲可憐巳經做了寡婦却生得粉團玉　好像天仙一般那少年萬分的愛慕他知道尊卑有别不　啓口祗得悶在心裏悶了許久竟成了一個單相思的重症那時婦人聽了兒子的說話呆了好一會纔自言自語道救我兒子要緊那也是沒法的了兒啊你歡喜小舅媽麽我便去請他來　你的病我去去就來你安心着養養神兒　　可不要心焦了婦人的娘家相隔不遠便一口氣跑回去見了他的弟媳婦拉住了手一同走到弟媳婦房内端端正正的向着弟媳　跪了下去流涙道好妹妹我的兒子害了相思病一定要死的了可憐我祗有這個兒子請你發個慈悲心救了我的兒子罷那弟媳婦見了攔又攔不及拉又拉不起面上一紅低下頭去憤憤的說道你兒子生病我又不是醫生敎我怎樣的　他婦人沒奈何吞吞吐吐的又把細情說了一徧只見小舅媽　上白一陣紅一陣眼眶裏裹着兩包眼涙好不難受喫那婦人央求不過心兒　了却又遲疑了好一會忽地笑嘻嘻的對着他姊姊道好姊姊你起來罷我答應你我便同你一塊兒去看你的好兒子你快起來罷那婦人便歡歡喜喜的同了弟媳婦回來一到房内那小舅媽便向少年的床沿上坐下去口中低低的說道我的好外甥我很可憐你你歡喜我　你果眞歡喜我我就往在道裏服侍你你可愛我麽你今天藥還沒有吃我去温熱了你吃你的心事我巳經知道的了我是歡喜你的說罷便去温藥不一會拿了藥來依舊坐到牀沿　將藥送到少年的口邊那少年果然服服帖帖的咕哆咕哆吃了下去頓時眼睛也睜開了神致也淸爽了嘆氣也不歎了 
小舅媽天天給少年搥腿摩胸服侍得妥妥帖帖又温和又嫵媚寸步不離有說有笑那少年也便一天一天的漸漸好起來了到了那情不自禁的時候拉住了他小舅媽的玉臂露出那求歡的意思來那小舅媽便笑嘻嘻的安慰他道你不要性急待你身體復原了我總聽你的那少年聽了他小舅媽的話便湯也多喝一口飯也多吃一碗巴望早早的强健有一天那少年着　是完全的復原了又來纏他的小舅媽他小舅媽忽然伸出手來對準少年的臉上拍達拍達的就是兩掌接着大聲喝道畜生你還算一個人麽你這樣畜生不死死那個我念你娘的苦救了你姓命你留心着下回我不來救你的了說罷頭也不回的去了那少年正在心裏火熱的時候却不防遭此痛擊好似當頭頂澆了一弔桶冷水便把那痴魂也澆醒了以後便不敢再生妄念那婦人也急忙與他兒子娶了親母子二人却不怨他的小舅媽倒狠感激小舅媽說是救命的恩　呢 
記者曰溺愛者不明至蔑倫常而不顧婦人之愚甚矣彼舅母者能愈生之疾并能救生之心而仍潔身自好無忝松貞則難矣 
[滑稽小說殺風景] [  覺迷]  
城隍廟之得意樓上特别雅座中一對少年男女品茗談心少年衣衫楚楚丰度翩翩女郎體態輕盈舉　倜儻時或絮絮而語時或昂首向旁座之人窺視座中人漠不爲意可一時許乃並肩下樓彳亍至福佑路各歷黄包車出老北門行至弔橋戞然止少年挽女郎臂姗姗行至意泰汽車公司出銀地一枚新式汽車疾馳向泥城橋之西而去其時夕陽在山凉風拂面少年於車中氣度軒昂不可一世而彼女郎臨風　娜益復動人少年之艷福眞不淺哉 
旣抵味蒓園購門票入　躅園中二人喞喞噥噥之聲不絶想其愉快不可名狀第彼之心目中此時尙未足云最愉快之時間最愉快之時間方來而未至也俄至一處燈火燦爛大書特書美國幻術家某試演幻術女郎欣然欲入少年出墨西哥銀元三枚購頭等劵進焉旣入座則見座客稀少檯上之電燈猶未明詢之距開幕時間尙須二小時不耐枯坐乃從側門出側門之外　餐室也女郎頓憶馥　挽少年據　坐少年似弗欲違之不可　亦坐定侍者　　　　　打水　　水先　開　　上又　餐單俄面茶也酒也湯也菜也土司也咖啡也牛奶也三砲台也老美女也　列滿　彼二人者且飲且啖且　女郎笑容可掬而少年　眉深鎖女郎亦不之覺食　侍者　帳單至少年摸索許久得小銀圓數枚　　若干枚取視袋中之紙則店肆之發票與夫途中分得之俾單也摸索且不巳女郎吃吃作乾笑而侍者方長伸其手少年大窘面色爲赤赧然命侍者取簽字紙來侍者笑應曰此處例須現付乞相諒少年窘更甚更摸索得銀表一事授侍者侍者摇手示弗可女郎更斜睨少年而笑少年至是發爲　厲之聲曰然則汝跟我至某處取錢耳言已怱怱出門侍者隨後行女郎坐而目送之徐向人微笑曰愧煞阿儂也少年行數十武回視女郎則見其意中人巳與一西裝少年並肩挽臂出門向園中去矣所謂最愉快之時間眼望他人消受矣有見少年者咸爲之歎惜曰殺風景！殺風景！！ 
劇談 
[記啟民社之華吟梅（續）] [  菊影]  
第四幕探監一場父女悲哭互相勸慰令人觸發天性哀感心脾連演夏伯睦以三千金運動其千金爲訟師吞沒二千金人張知縣　中收條係訟師遺失地上被吟梅拾得及楊了公電省剖寃吟梅效緹縈上書救父各節皆所以爲第五幕之張本然情事亦稍未適當張知縣之二千金收條爲吟梅拾取頗嫌蹊蹺似宜作爲楊了公調查所得因此粘呈上控較爲妥密乃並上控之手續亦未及穿揷是一罅漏也 
第五幕飾侍仙之達心改飾葉撫台而亞父改飾侍仙當日實係湘中陳公誤爲姓葉殆偶然耳此幕先演撫台傳見張知縣以此事痛詈之旣未上控又未由撫台飭發下僚遽從縣署開釋出獄俱甚　突與前淸官場律例抵觸不　情　舊劇中往往如此新劇似不應不稍稍留意惟演者諸人於各人表情上均極神妙楊公在堂上歷斥張知縣之非伉爽正直尤合了公身分吟梅出張知縣受賄二千之證據演時吟梅則幽憤大伸張則驚慙失色洵虎虎有生氣旋用肩輿送侍仙回家則其夫人　仙方臥疾在牀見侍仙面即若病爲之失稱　了公一時家庭悲喜交集之情悉能描摹入細於是劇散閉幕此劇之裨益社會固非淺鮮復難得諸新劇家各竭情神以表揚其事可喜可敬惜乎尙有此可商諸端未必盡饜人意竊思吟梅女士生平歷史可傳者猶多正宜賡續延長推廣爲之似更完善耳 
再第三幕中吟梅得信後所有女敎員行騙一節亦太簡略頗可將此詭詐之計添演　幕亦大有趣味全劇中初無　主其人而劇目有之未知何指乃又並未出現益難索解宜經删去之也 
詩選 
[海濱消夏詞] [  野民]  
傍晚人家戶半開竹牀小坐野風來六街喚賣瓊漿液斟取新氷飲一杯 
絶世凌郎海上逢臉波燈影語難通傾城一笑胡沙去爭似明妃出漢宫新民有　宫秋劇） 
去年征戰說奇男海客驚心徹夜談倫得浮生兵刦後尙餘螢火滿江南（憶去年此日正槍林彈雨之時今則瘡痍未復哀鴻滿眼而海潮泊岸喑啞無聲回首滄桑巳非昔日矣） 
[秋海棠] [  瓊華女士]  
未　秋老幾　　窈窕幽芳欲吐紅獨與黄花爭晚節不　桃李　　　 
[正木校長爲題小萬柳堂書畫題名帖感逝傷離不能自克六疊前韻答之] [  南湖]  
　　平生風義如公少歸興錢塘且暫留夢裏悲歡存百影（公與山　公使爲同年友聞訃一慟幾絶）衆中言論　同流聊尋海上神仙樂那識人間兒女愁却憶吟詩老何遜鬢絲如雪白於　（中洲先生和詩有蓬島仙緣難俄絶或留麟纜到秋冬之句）自離故國忽忽十旬溽暑木闌頓起鄕思次靑萍子爵城山雅集原韻得二絶句即此話别仍訂後游黯然之情不能自已百戰歸來弋盛名晚涼携客好風迎無端驚起銀河鵲散作人問乞巧棚 
河梁携手欲逃名雲外好山管送迎却與詩人期後會西風蟋蟀豆花棚 
自由談話會 
　　數日前鈍根先生以滬上之店夥赤　者觸目皆是視爲絶陋之風俗思有以挽回之此正余之所欲投稿論之而不果者今竟爲鈍根先得我心不禁爲之一快余以爲赤　不特　碍觀瞻抑於衛生上亦絶對不得其當何以言之彼西人之子素重衛生故旅行於天時酷熱之際往往衣厚呢或佛蘭絨等服其所以然者蓋恐暑氣侵入致嬰疾病此衛生家所　知者夫炎熱人皆苦之豈赤　卽能免此苦耶余謂雖處其人於澤國亦有所不能免者彼店夥多喜赤　不講衛生下焉者更無論巳以余所聞常有發痧中暑等疾出現赤　爲之也試觀南京路一帶　凡列坐於櫃檯旁者鮮不赤其𨉹烈日當　若輩飽受酷烈之暑氣而不目覺此余所深憫者鈍根爲言以勸之亦自苦口婆心耳乃不謂有反對者一再不巳余覲其詞皆不知鈍根立言之本意而貿貿焉相辯是不可以巳乎總而言之若强制人不赤𨉹鈍根與余同此無權其剌剌不休者重衛生即所以重禮貌耳信者聽之不信者亦聽之彼辯難赤　者亦可以休矣[  扆臣]  
巿人赤身勞鈍根先生筆墨吾爲此筆墨惜雖然吾亦未嘗如巿人之赤身然亦不極力反對之嘗見夫不赤身者矣恥布衣不穿而穿某國之綿線汗衫使人皆如此徒利某國耳赤身固　雅如不赤身者什九穿線衫則更不佳總之誠如先生言布衫一襲當不至甚熱固不至爲身累也若不然與其盡穿舶來衣母寗赤身矣言與題離有感則書惟先生諒之[  陳韶]  
鈍根勸人勿當衆赤𨉹用心良苦但夏日赤𨉹者觸目皆是汗臭逼人商界首居多數下流社會更無論矣最不雅觀且于衛生上大有妨碍故西人絶少赤𨉹者佛民亦商人無論熱度如何增高均不離一景綸汗衫因所費不多受有種種利益復可免人恥笑耳[  田佛氏]  
聖賢之胄衣冠之國固以禮爲大道豈容赤　哉然而火輪曝烈溽　逼人拉車夫也勞　家也非赤𨉹不能却汗是眞生鈍根二君　有其理梅生以爲不如自由之爲愈也蓋上流社會之人欲其赤　不可得以其拘禮耳　流社會之人欲其不赤𨉹亦不可得以其陋習性成耳故赤𨉹與不赤　隨人品而定君等又何必喋喋辨論致多占報紙地位哉或云眞生未免忒認眞鈍根未免太鈍卵可笑[  鄂城彭梅生投稿]  
倚鋒君鑒足下駁眞生亦欲挽回裸俗甚佩熱心惟措詞之間稍涉處　恐受者難堪恕不揭　編者） 
 
 
 

Page 15

 
 
   
 
 

Page 16

 
 
 
 
