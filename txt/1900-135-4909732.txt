# 1900 - 135 - 4909732

 

Page 1

 
 
[勸募印度振捐] [  申報館協振所啓]  
　　印度自前歲突遘奇災遍野哀鴻死亡相繼迄今沈災未澹嗷嗷待哺者計有五兆人之多先由英大律師担文君致致函本館請爲設法募捐而英總領事霍畢蘭君又復繕寫華文馳函告急兹將原函刊於本報後幅竊思救災恤鄰古人所專自昔秦輸晉粟越饋吳糧簡册流傳稱爲盛事况曩歲中國晉豫洊饑外洋樂善之士曾捐助巨金全活甚衆今印度亦遘奇荒揆之理尚往來之情自應代爲籌募四方好義君子想能不分畛域慨解囊金俾本館協振所得不負英總領事殷殷委託之心而印度災民亦得受仁粟義漿之賜引領延盼九叩以求倘荷慨捐請卽交本館協振所掣取收條隨時彚解並當另錄淸單以淸眉目虔叩仁施諸維德鑒 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問者則此二書不可不備并請認明封而後有二林齋校本庶不悞購仍存上海文瑞樓蘇州綠蔭堂蕪湖河南文苑山房　君就　選購可也此佈 
[新印傳靑主醫書出售]  
　　是書共分男女二科男科後附以兒科女科並附貽前產後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[中國宜招人開墾邊省荒地說]  
大學云生之者衆食之者寡則財恒足又云有土此有財可見欲求國富須無游民欲無游民須無曠土農爲根本自昔然矣中國扶輿靈秀磅礴鬱積膏腴之地十居六七然荒而不治者亦各省皆有而以邊地爲尤多東南海上漲沙每有濵海之民逐漸耕種其在西北則崇山峻嶺人跡稀逢卽有沃壤可畊而開闢以來尚有未經關墾者自嘉峪以迄山海關迤邐數萬里回疆蒙境均入中國版圖然棄而不耕不啻視爲甌脫不亦大可惜哉按乾隆朝嘗因八旗人衆分撥拉林地方給田墾種洎乎嘉慶季年吉林將軍富俊奏准於雙城堡設立中左右三屯議移駐京旗民三千户每歲以二百户爲率願移者於十月報部次年正月治裝户給治裝銀三十兩本旗津貼銀十五兩車馬皆由官給到屯後每户給厘四　亦由官建迨道光二年至五年共移駐二百户時墾熟之地已有三十餘萬畝會富俊卒於官往者遂少其後尚書英和猶屢以爲言先是富俊屢請推其法於伯都訥圍塲謂可墾地二十萬畝較雙城堡事半功倍部議以經費不足而止觀此可見從前當軸之留心時務者未嘗不知從事於開墾特以事無專責雖有良法美章而旋作旋輟往往廢於半途竊按從前開墾固倣古者屯田遺意安置開兵現在兵力旣不如前且外侮内憂時虞洊至日夕訓練尚覺不遑安有閒兵從事耕耨况藉兵力以屯田經費必由官給目下帑項支絀經費何自而籌則用兵不如用民且不必設官理之宮以招農民承墾　便攷泰西墾荒之法凡在荒島僻壤有欲開墾　皆以流犯任其役如俄人之開墾西伯里亞法人之開墾地中海屬地無不藉流犯之力俾荒地盡　熟　中國土地之大冠於五洲流犯無多不敷從事不若移内地農民治之况俄人自築西伯里亞鐵路以來中國東北邊日漸繁庶如吉林黑龍江齊齊哈爾哈爾濵等處山田饒沃苟有人民墾種轉瞬化爲膏腴俄人輕營東方孜孜不倦目下氣象已非從前荒落此後必更日新月盛中國苟不思捷足先得恐絶大利權將來必爲俄人所有以我固有之利輕易送之他人豈不可惜况中國若往開墾其利有三俄人勢力日大若分民開墾不但得土地之利卽族類亦日以滋蕃可藉以遏俄人之勢其利一近來米價昂貴轉輪於北者大半爲俄人所購若開墾後糧食售諸俄人旣可得俄之利而内地糧價可望漸平民生不致日促其利二中國之弱皆由游民過多一旦使之間墾民得其所則國籍其安其利三鄙意朝廷宜飭疆吏通飭各省州縣招人承墾并准設立墾地公司官爲保護墾熟之後卽作爲公司之產并可由東省而推之　省養民在是富國在是如當軸者能奏請施行則不勝跂予望之矣 
[本館接泰電音]  
　　昨日午前京師飛電傳來硃筆一道上諭一道敬謹譯登○四月二十二日奉硃筆容惠補授鴻臚寺卿欽此同日奉上諭端方奏考核教職分别舉劾一摺陜西漢中府教授鄭書香著賞加内閣中書銜漢陰府訓導常懋德邻陽縣訓導高照煦均著賞加國子監學正銜城固縣教諭史自培被控有案城固縣訓導郭述熙有意欺矇中部縣訓導范炑不安本分均著卽行革職平利縣訓導桂瓊林年力就衰著以原品休致另片奏保之舉人牛兆濂孝行可風著賞加内閣中書銜貢生候選訓導張元際淡泊寡　楊桂林孝友著聞均著賞加國子監學錄銜以昭激勸該部知道欽此 
[堅拒要求]  
　　日本某日報云刻得韓京電信悉日前美利堅國使臣一再冋韓廷求開某某等三處礦山韓王嚴詞拒之旣而日本求賃稷山之礦法蘭西求賃某處之礦韓王亦决計不從蓋恐稍一通融此後各國皆將肆行要索也 
[定期設會]  
　　日本某日報云明年爲日本第五次開設勸業博覽會之期定於東歴三月一日就大阪南區天王市今宮開設至五月三十一日止刻已頒發詔書矣 
[天竺災况]  
　　日本某日報云東歴四月二十一日止一禮拜内印度飢民之受振者計共五百一十萬二千人較之前一禮拜内又多二萬六千人誠可憐也 
[開讀恩詔]  
　　蘇省大吏備迎恩詔昨已紀諸報端兹又接姑蘇訪事友來函云本月二十日黎明時撫憲鹿大中丞率同文武官員詣胥門外大馬頭鵠候少頃齎詔官乘船抵馬頭各官俯伏迎迓齎詔官恭捧詔書登岸安置黃亭用鼓樂送至萬壽宮各官繞道而往跪迎如前洎齎詔官棒詔登臺敬謹開讀中丞偕又武百官俯伏敬聽嵩呼謝恩然後分道回轅時報時鐘已鳴七下矣 
[備迎星傳]  
　　姑蘇訪事友來函云邇日官塲探悉欽差巡閱長江水師大臣李鑑堂星使於本月十九日乘某兵艦來蘇因飭辦差人役在胥門外接官廰結綵懸燈預備迎接併將滄浪亭行轅灑掃淸潔俾星使於此暫駐襜 
 
 

Page 2

 
 
帷 
[將星照越]  
　　紹興訪事友來函云浙江提督余瑞庭軍門因有要公須與巡撫劉景師面商物於四月旣望自甬江起節十七日黎明行經曹娥江紹郡文武員弁均乘舟迎迓午後四點鐘許定舟抵五雲門外馬頭緑營兵曁紹防楚軍水師紛紛鳴砲志敬有頃憲舟向西郭門進發砲船分左右兩翼護送旌旗蔽日戈戟凝霜如火如荼誠壯觀也 
[統領易人]  
　　杭州訪事友人云去年海防戒嚴撫憲劉大中丞命省防新中軍全營統領李慶堂總戎福興帶中軍左右兩營駐防石浦并添招後營以壯軍威僅留中前二營在省駐紥嗣因新招軍士步武未齊被前督辦軍務之臬憲李健帥禀揭中丞遂札飭撤回攺委温州鎭總兵劉吉帥接統及總戎回省後又被言官叅揭奉旨交部嚴議本月十七日中丞特委記名總兵劉鎭軍耀庭統領省防各營鎭軍奉札後於二十日到營任事 
[軍麾稍滯]  
　　松江采訪友人云江南提督兼自强軍統領李壽亭軍門定期本月十五日由白下回松二十日簡閱正副兩營操演嗣忽得省垣來信知軍門近患瘧疾日内尚需調攝故須稍遲數日回轅矣 
[武林决囚]  
　　杭州訪事友來函云本月初八日浙省臬轅奉到刑部釘封文内開武康縣應斬盜犯王松敖謝明海二名飭卽照例處斬等因臬憲榮伯衡廉訪卽於次日札委錢塘縣沈劍芙大令會同城汛李千戎監視行刑午後大令升坐大堂飭將該犯由獄中提出騐明面貌如法捆綁有頃千戎命駕至署督帶營兵押往淸波門外斬訖隨將首級裝入木桶發回原縣竿示衆大令回城後循例至各廟拈香然後赴上憲衙門禀銷差使 
[邑令懲梟]  
　　松江采訪友人云本月某日華亭縣林霨生大令乘舟往南鄉察閱海塘旋繞道亭林點騐圑勇道出張澤鎭見有梟匪七八輩箕踞船脣骰聲丁丁然淸越可聽因卽率役圍捕梟匪倉卒無備泅水而逃大令乃雇夫將船曳至河干引火焚燬及至葉榭訪知關帝廟　有梟匪開賭因卽微服而往將匪首扭住此令笞責數百板驅之出境不准逗留 
[武林火警]  
　　杭州訪事友人云本月十六日之晚七點半鐘時火起於上城鐵佛寺橋南首徐金福轉槓店中其時徐適出門購物其妻在廚下作晚餐老母年已七旬手持洋油燈從内出不隄防跌仆於地致將燈油潑翻延及木花一時烈燄騰空頃刻間冐穿屋頂徐妻急從廚下擊通鄰壁而逃徐母年老龍鍾竟致葬身火窟事後探悉共焚去大小房屋十餘間後面沿河停泊貨船三艘一裝柴薪一載火油四十餘箱自來火兩箱并洋皂等物約値五百餘金尚有一船裝載零星物件均被祝融氏一捲而空左近某姓木行幸隔墻垣不致延及然空塲所積木料半遭焦灼約値三百餘金亦无妄之災也 
[邗城火警]  
　　揚州采訪友人云郡城瓊花觀迤南安樂巷有某姓者結茅爲屋聚族而居椎髻之妻蓬頭之子一家數口怡怡如也本月十八日之夜鼍更四轉遽兆焚如火勢炎火高燭天半時鄰人咸在黑甜鄉裏一聞警耗　息而來大桶小盆爭汲淸泉灌救迨乎銅鉦報警水龍雲集則毘連五户早已如風前敗籜一掃無遺矣 
[蕭山盜案]  
　　紹興訪事友來函云蕭山縣東南鄉距城四十里地名桃花塢居民一百餘户中有王某者半耕半讀家號小康本月初十夜忽有緑林豪客破扉直入刀光如雪咄咄逼人王姓男婦都噤若寒蟬一作翻箱倒篋正在竭力搜括鄰右忽持銅鉦亂擊一時人聲鼎沸四面兠圍盜見勢不佳奪門而逸内有一盜倉卒間顚入池中致被居民擒獲次晨解入蕭山縣署縣主李大令略訊口供卽飭釘鐐收禁旋偕汛弁下鄉履勘回署後卽選派捕役勒限嚴拿 
[浙省官塲紀事]  
　　杭州訪事友人云上年紹興府屬上虞等縣洪水爲災浙江藩憲惲菘耘方伯力籌巨欵并慨捐廉俸以振飢黎嗣又興築石塘以工代振居民全活無算驩聲若雷兹由百官等處紳耆製就萬民傘二頂德政牌十對於本月某日恭送入署方伯再三謙讓而後受之○浙江藩憲惲菘耘言伯現屇三年俸滿將次入都陛見遂於本月某日命公子送太夫人回常州珂里○調補温州府啓迪齋太守續由閩來浙禀到本月十七日奉藩憲札知飭赴新任因卽料理行裝擇於二十三日就道○乍浦理事同知錫司馬奉委採辦貢茶遺缺委候補縣桂仁山大令榮接署龍游縣湖鎭巡檢李少尹筠因須廻避呈請開缺藩憲委試用巡檢黃少尹寳璋署理○中城六叚保甲分巡顧二尹永勛現局期滿臬憲委武林旱門巡查章少尹又溢接辦所遺武林旱門一差調顧二尹辦理○日前行營親軍統帶載總戎名山由台州防次來省廪見劉中丞面陳要公隨於十九日禀辭回防 
[邗上官塲紀事]  
　　揚州采訪友人云新任兩淮鹽軍司柯遜菴都轉甫經署篆卽慶眞除屬下各員紛紛往賀○署淮揚海兵備道丁蘭生觀察因公赴省旋於本月十七日午後來揚舟抵碼頭卽命輿赴運轅拜會柯遜菴都轉○本月十八日揚州府沈碧香太守命駕登舟望省　進發云有公務須向上憲面陳也○正任江西按察使總統武衛前鋒右軍陳雨人廉訪因公赴金陵本月十六日舟過維揚府縣各官均至碼頭恭迓廉訪接見有差旣而命駕赴運轅拜會柯遜菴都轉暢談良久而出旋卽解纜啓行○督辦沙漫洲緝私兼長江水師營務處凌觀察盛禧　於本月某日到差先期命駕來揚與新任運憲柯都轉籌商一切○運河隄工總辦馬觀察聲煥現經上憲撤回檄調范觀察德培來揚接辦觀察奉札後擇於本月中旬某日到差刻已躬往秦郵細心查勘矣 
[吳郡官塲紀事]  
　　蘇州訪事友來函云調補長洲縣知縣蘇大令品仁於本月十八日交卸新陽縣篆來省禀到擇於二十日接印任事前署長洲縣調補上海縣知縣汪大令懋琨於本月二十日交卸二十一日赴上海履新○正任江蘇臬司陸春江廉訪交卸護理巡撫關防後赴江甯　見兩江總督劉峴帥事畢於本月二十日淸曉回蘇地方文武官員咸詣接官廰迎迓廉訪登岸後卽回臬司本署惟接篆之期尚未見有明文也○撫標新中飛划營管帶周千戎桂堂邇因梟匪滋事經撫憲鹿中丞撤去差使札委候補叅將徐叅戎錦堂接管叅戎奉札後於本月二十日　差○正任江蘇藩司聶伸芳方伯於本月十八日蒞蘇二十日寅時接篆任事○吳江縣縣丞羅二尹金於本月某日病故遺缺經署藩憲吳方伯牌示以候補縣丞施二尹維明酌浦○靑浦縣縣丞閔二尹榮甲經上憲調署崇明縣縣丞所潰靑浦縣縣丞缺以孝廉方正試用主簿何少尹樹勳署理○署婁縣小徴司巡檢藩少尹明發現經上憲飭赴金匱縣望亭司巡檢本任遺缺委勞績前先班試用巡檢丁少尹憲顔署理○署丹徒縣典史章少尉承銘現屇一年期滿上憲委新班試用從九品徐少尉銘勳接署○署陽湖縣典史楊少尉光藻現屆瓜期遺缺由吳方伯牌示以舊班試用從九品楊少尉永培委署 
[松郡官塲紀事]  
　　松江訪事友人云金山縣漕書糧差人等侵用鉅欵由前任劉赤帆大令禀請府尊張子虞太守委府署發審委員沈聨棣大令棠前往守提施由現任金山縣主武仁芝大令麟商請暫緩解府沈大令因卽回郡銷差迨本月十三日武大令派海勇一名押　糧差連宜至府署太守飭發婁縣看管○新署柘林通判郭别駕賃居府橋迤南西施弄　宅日前出示通衢略謂爲出示招告事邇來城市一帶竊案蠭起民間不能安忱本分府有拙捕之責嗣後民間如有被竊情事務各來署禀報以便比桶緝贓除移取華婁兩縣捕保花名淸册當堂嚴謙外 
 
 

Page 3

 
 
爲亟示爾居民人等一體知悉愼毋因循觀望切切○本月十九日傍晚華亭縣林霨生大令乘舟赴南鄉漕涇等處巡視海塘旋折至亭林葉榭各鎭傳諭差保飭催上忙錢糧 
[輦轂瑣聞]  
　　京師訪事友人云本月初三日午後忽起旋風宣武門外土地廟一帶所搭蘆棚驀地捲入雲霄至珠市口始紛紛飄墮更有向東北入内城者遠近見之無不駭異○本月初三四日滇省解銅斤至馬家堡火車站攺裝大車迤邐入正陽門赴户部交兌計共二十餘輛每輛約載銅二千斤 
[鷺江放櫂]  
　　厦門訪事友來函云去年道憲延少山觀察面諭各紳董舉辦圑防招募勇丁爲保衛閭閻之計一切經費由各行號捐助然盜刼之案曾不稍衰現觀察以此舉徒有虚名已飭一律裁撤矣○某日兩廣總督李爵相之四公子赴粤省親經過厦門提道各憲均至舟次拜會○厦門官塲探悉新授興泉永道黃觀察祖絡已引見出都約計榴紅浦緑時可以蒞閩履任矣○近來天氣寒暖迭變睛兩屢更以至時疫盛行流傳遠近大吉馬路某耍貨店十日之内連斃五人局口街某骨董店四五日間連斃三人亦可慘矣○匪人某甲至義和街某米店購米三石聲稱送至船上卽可付銀店主囑夥隨之而往迨米送到甲又稱須至厦門港付給店夥無奈與之同往中途甲飛步奔逃夥竭力尾追獲交地甲解送厦門廰從重懲辦 
[四明瑣記]  
　　寗波訪事人云江東岸人張某行三不知其名人皆以綑打阿三呼之其予良生忤逆性成不聽教訓阿三恨之切齒特於本月某日扭送鄞縣署請懲縣主徐大令飭痛責三十板發押自新所中○奉化人陳銀生綽號小大胡無賴也本月十七日之晚貿貿然至醋務橋半街某飯店果腹旣醉旣飽不名一錢店主向之索資以致觸陳之怒將店中器物擊毁一空店主忿不能平訴之三公祠保甲局局員某君立飭局差恊保提訊陳倚醉恣横突將公案推翻局員大怒飭卽送縣請懲縣主徐大令判令痛責三千板枷號一月發平橋示衆○寗波東鄉回　橋某圖地保所押賊犯馬紀生被西鄉地棍劫去遂於某日赴縣禀陳縣主徐大令飭差馳往查拿○郡城向有大橋及泉口航船往來奉化前年因爭奪埠頭互相毆擊控經前縣主出示勒碑以定界限刻下大橋航船户陳倍才又被泉口航船户方毛毛毆傷因之赴縣聲訴未知除大令如何辦理也 
[受篆禮成]  
　　昨日爲新任上海縣汪瑶庭大令接篆之期天未黎明由敬業書院公館排齊全副執事迤邐至縣署旣行祭門禮卽趨讀大堂上香案前望闕三跪九叩首謝恩然後拜印升堂受闔署書差人等叩賀禮成而退小憩片時隨命駕詣道轅晉謁余晉珊觀察及辭出仍回敬業書院辦公 
[攝總巡]  
　　日前本邑保甲總巡周秋江司馬奉撫憲鹿大中丞札委辦理瓜州釐捐局事務所遺保甲總巡差由蘇松太兵備道余晉珊觀察札委傅明府接辦日内明府方在金陵公幹而司馬急欲起程是以觀察檄委法界公廨讞員朱森庭明府暫行兼攝明府奉委後已於昨日到差視事矣 
[縣諭照錄]  
　　署理上海縣正堂戴爲諭飭事照得縣境保甲圑練歴經照會諭飭各紳董分别城鄉市鎭一體舉辦在案乃近來竊劫之案層見迭出顯見各該處辦理保甲圑防均屬虚應故事鮮有實效以致匪類勾串土棍窩藏潛匿得以乘機擾害搶劫頻聞尚復成何世界興言及此大堪痛恨亟應實力舉辦以淸盜源除照會城鄉總董　諭飭各圖董遵照外合行諭飭爲此諭仰該地保卽便遵照隨同董事將保甲認眞稽查毋許容留盜匪倘敢故違一經訪拿到案定干從嚴連坐該保匿不舉報併干嚴核一面勸令居民鋪户人等按户舉辦鄉圑聨絡巡查遇有賊警務各鳴鑼兠拿不准推諉退縮庶幾守望仃助得安閭閻是爲至要毋違特諭 
[愼恤刑獄]  
　　新任上海縣汪瑶庭大令擇吉昨日卯時接篆旋卽諭讼書吏將監押各犯逐一開　名單呈候查該是亦愼恤刑獄之意也 
[新令騐屍]  
　　老北門外法租界嘉泰茶棧畔弄口設有自來水管每於淸晨開放以便附近居民汲欽昨晨八點鐘時稅居東新里六十五號房屋之揚州人楊某與衣攤主某老嫗爭先取水致相口角嫗怒喚其子某甲及媳某氏將楊攢毆以致喪命旋經人將嫗拘住閱片時復由包探拘獲兇手之弟某乙捕頭命暫行管押將屍身舁至同仁輔元堂分局報請新任上海縣主汪　廷大令蒞騐鐘鳴五下大令帶同刑仵胥役人等蒞輔元堂旣升座向地保略詰情由卽命提某乙詰問供稱小的姓錢名宗祐在老北門外設攤售衣今晨肇事時小的適在城内並不知何人動手大令謂爾旣不在塲包探爲何拘爾供稱聞死者實被有根所毆然小的並未目覩大令命將屍身舁出飭仵作如法察騐旋唱　死者因腎囊受致命傷以致身死屍母楊薛氏屍妻楊許氏挈七齡幼孩奔投案下泣稱死者名寳其年二十七歲伊父早世遺腹所生原藉揚州府屬高郵州素奉回教在滬售牛肉以傅蠅頭今晨因爭取自來水被人毆斃求賜伸寃大令謂爾子被何人毆死供稱有七齡之子目擊被擺設衣攤之甲乙二人毆斃大令謂爾子傷已騐明兇手尚無實在待本縣回署研訊情由照例核辦可也屍母堅乞伸冤大令拍案大怒命伍伯拖下掌頰旋鳴騶回署 
[誣控受懲]  
　　日前湖北某邑人吳老和投馬路工程局控妻弟張和尚忤逆其父張老三旣而和尚之岳母王沈氏遞禀控吳覬觎產業總辦程雨村大令准詞傳集里鄰親族研訊知吳揑情誣控吳亦自知不合悔罪輸忱大令判令管押三日昨日期滿大令命提至案下與和尚各具攺過切結并判曰張老三及和尚父子宜各盡其道倘再有乖慈孝准親族鄰居扭禀送縣照律治罪吳老和不得從中唆訟如不遵諭一定嚴辦不貸判畢著分别交人保釋 
[上海巡局瑣案]  
　　本邑人王榮桂在大南門外開設小烟館前日比鄰卞金福與妻反目將壁推倒致家中雜物多被壓傷事後向之索賠卞不允遂投二十三七鋪巡防局控訴局員盛雨村二尹研訊之下判罰卞　銀兩元給王其領○前日南市高巷頭流氓張阿狗在集水街左近擺設紅黑籌賭攤誘人入局被巡勇拘獲解至十六鋪巡防北局禀請局員楊聘侯二尹研訊判責二百板○前晚南市捕房二十三號巡捕張榮卽張錦榮落差後與老白渡永泰樹行主婦某氏恣情調笑適爲行主莊介生所見不禁忿火上炎揮刃刺傷其腕隨復投十六鋪巡防中局以張糾率多人劫去物件等詞控請訊辦局員文斌臣二尹斥不准理昨日事爲捕頭王經年所知倩人至永泰行内查詢起釁情由並將張舁送仁濟醫館醫治俟傷勢平復然後解送工程局禀請總辦程大令澈底根究 
[美租界捕房紀事]  
　　去年江北積竊小桂枝竊取浦中電線一千餘磅經包探張阿五獲解公堂禀請讞員翁笠漁直刺訊明判令管押一年日前忽患脚氣藍副捕頭倩某號華捕送往同仁醫院求治前晚乘閭逸出捕遂據情回告捕頭捕頭大怒令各包探查明有無輕縱情弊再行定奪○前晚小竊張阿福混入兆豐路第五百七十七號門牌某姓家竊取衣服携往某押鋪質錢適爲包探沈翠濤所見拘入捕房捕頭令押候解送公堂禀請讞員翁笠漁直刺訊究○昨晨偷兒錢老狗至北河南路某鄉民家行竊水烟袋適爲事主所見扭入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委催地丁]  
　　九江訪事友人云日前江西九江府孫景裴太守以贑省應解京餉地丁銀兩亟宜及早籌集以應要需爰札委宋吟樵二尹赴德化縣李漢臣少尹赴瑞昌縣林輔臣少尹赴德安縣樂二尹才光赴湖口縣金少卿叅軍赴彭澤縣分投催解各員奉委後刻已次第禀辭起程矣 
[觀察舉襄]  
　　紹興訪事友來函云浙江行營營務處前雲南鹽法道鍾厚堂觀察在台州營次積勞成疾及旋里卽騎箕而浙公子筮吉四月十四日舉襄是日寅刻靈輀出都泗水門前導銜牌旗鑼傘扇之類無不應有盡有親友之執紼相送者多至船百數十艘午初行抵王家埭就新塋安葬 
[茸城夏諺]  
　　松江訪事友人云本月十六日川沙廰同知陳恒士司馬派差協同圑勇押解姦夫朱京潮姦婦朱吳氏到府申請過堂適府尊張子虞太守因公赴滬遂分禁華婁兩署獄中○皖人華濟川向在香港執布業近以賦閑無事襥被至申道遇甬人吳祥椿片言訂交視爲莫逆旋被吳竊其箱篋逃避匿松江遂附船至郡訪尋居無何貲斧告匱日暮途遠漸絶生機計無所施遂乘宵闌人靜時就萬陽茶樓對岸茅厠中解帶自縊幸帶絶墮地遇救而蘇翌日好善者湊集銀餅若干枚令附舟回里華乃叩謝而去 
[上海縣署瑣案]  
　　趙光垣控妹夫朱錫榮寵妾陷妻一案前已由縣主戴子邁明府兩次訊供未結前晚明府提案覆訊趙供朱錫榮未娶正室時先納妓女某氏爲妾今又囑惡嫗誘胞妹至香港索取舊欵暗中使伊友宋佳培同往藉此誣以醜名以圖陷害求恩澈底根究朱供職員現已醒悟以後當與妻和好如初不敢胡爲求恩鑒宥宋佳培欵步上堂植立不跪明府間其故答稱已入西籍明府笑曰旣入西籍應易西裝卽命差役喚薙髮匠至將髮辫剃去宋始跪下供稱向在某輪船爲買辦並無與朱妻同往香港之事明府著朱妻所雇傭婦董袁氏與宋質對袁氏稱與朱妻同往者實係此人明府將朱宋大加申斥著各具攺過切結呈案○金淸溪控徐和尚竊笺前晚經襄讞委員吳明府提訊金供被徐屢次行竊至第九次始獲交地保徐咸和旋又被徐縱放求爲追究徐咸和供小的充當十八保十一圖地保金淸溪與其父金鑑堂均係著名訟棍犯案纍纍徐和尚並未竊伊衣物實被誣指徐和尚供小的前因違忤母親致被送案收押並無行竊之事明府飭將徐和尚還押徐咸和候查明究辦○陸秋橋扭控莊敬廷侵吞股本存欵吳明府研訊之下陸供故父在日與包正甫陸耀山在洋涇鎭股開協盛隆油酒布米店巳十有五年從未聞有虧本之說今查店内除貲本洋銀一千一百元及小的所存洋銀二千四百元虧耗無存外尚欠莊欵二千餘元顯被執事莊敬廷侵吞求爲追究莊供陸父在日命小的添設陳酒作坊用去洋銀二千餘元又被各户虧欠一千八百餘元以致不能支持並非小的侵蝕明府詰以有無帳目陸供莊並未將帳開出明府曰莊無細帳難免侵天惟旣虧各户巨欵各股東何不禀追明係兩造均有不實不盡諭令原差押莊回店開明歴年帳目呈案察奪一面著陸邀同各股東具呈公禀○日前麻雀杉板船户錢高林墮浦身死控經英美租界公廨讞員翁笠漁直刺將伊姪孫錢四發訊供送縣縣主戴明府研訊之下供稱叔祖錢高林因欲將小的毆擊以致失足墮入水中明府諭令押候撈獲屍身再核前晚屍妻錢鄭氏投案供稱丈夫錢高林毆擊四發失足墮入浦中今已撈獲屍身備棺收殮與四發無尤求恩釋出明府准之 
[英美租界公堂會訊案]  
　　俄商道勝銀行主及英商道達洋行主控華人黃華棟購地糾葛牽涉前升科局總辦許太守之弟許韜安及徐桂南昨晨讞員翁笠漁直刺與英總領事署梅繙譯官升座研訊許韜安投案供稱前堂黃供曾交與監生銀六千三百零五兩監生付給伊地九畝七分値價銀四千三百六十五兩尚餘銀一千九百四十兩在監生處伊執有監生親筆收條此語實係虚誣可當堂試對筆跡直刺遂命許將黃所呈收條照寫一過核對之下筆跡略略相同問前堂黃曾供交銀時由陳四天過付招商局司事朱能士爲見証今何以皆未到案訊至此黃華棟偕妻盛氏及律師侯魯公到堂盛氏供呈案之收條確由許韜安交下徐桂南卽徐茗三偕高易律師及司帳人宋壽石候訊直刺向之詰問宋壽石供此地由主人徐桂南托小的親向升科局總曾許大人購來執有升科單及道契陳定軒供此地實係黃華棟之產于光緒二十四年請轉道契至去年十月售去餘不知情直刺與梅君互商謂升科局旣一地兩單黃華棟更一地三售各有不合至許韜安在堂上手舞足蹈尤屬不成事體著與黃華棟一併交保候再訂期訊斷 
[英美租界公堂瑣案]  
　　前晚有陸長才者與妻王氏携手同行四百四十三號華捕見之向氏調戲陸怒而喝阻捕反以碍路爲詞一併拘入捕房昨晨解送公堂禀稱前晚十一點鐘時陸與婦人在路私語小的向之查問竟被兇毆今特解案請究陸長才供小的向爲魚販前晚因有要事携妻出外突有華捕上前調戲小的惡其無理向之喝止反被拘入捕房當調戲時有人目見可邀來備質讞員翁笠漁直刺據情商之梅繙譯謂該捕無理太甚著巡捕頭先行斥革然後送案核辦○水巡捕何瑞福解送徐阿三到案禀稱此人收買隆茂洋行所失牛皮故特送案請究徐阿三供小的並不收贓惟允其代爲銷售而已直刺判責五百板管押三日然後遞解原籍○包探張全林解送竊取洋人鷄鵝之裘相山夏阿金金小茅到案某洋人投案訴請追贓裘相山等同供小的等貧苦無聊不得已而犯竊叩求寛宥直刺判各管押一年以儆○包探張阿五拘解小工王阿富到案禀稱此人行竊耶松船廠内紫銅管五枚經小的緝獲人贓送請訊究耶松廠洋人投案供稱廠中時時失物務求從嚴究辦以儆其餘王阿富供銅管早經廢棄小的故敢取回叩求明察直刺判枷號十五日○包探竇如海解送江祝才張孫氏到案禀稱伊等男女兩人由南潯來此船户察知江向在某公館爲傭此次將氏誘出故投報捕房捕頭令小的拘獲送究二人皆言語支吾直刺著押候過堂再訊○包探陸阿九拘解積賊嚴阿華到案禀稱此人竊取怡和永洋棧内布衣花盆等物經小的緝獲人贓送請訊究怡和永夥投案領贓嚴阿華認竊不諱惟求恩典直刺判責二百板管押一年 
[法租界捕房瑣案]  
　　晉興等錢莊主控裕泰建行主楊光輝欠銀一萬三千二百六十餘兩讞員朱森庭明府訊供之下將行夥蔡雙泰董安甫押候追繳昨日命提至案交保出外理處○前日王增祥控闕松林欠洋銀五十元明府訊供之下飭暫管押昨日提案交保限五日理楚如延押追○騙子秦生夔控經明府判罰洋銀六十元秦僅繳五元昨日命提至案掌頰一百五十下從寛釋出○竊犯楊松林劉阿寳張春山均經明府訊明著將楊枷號一個月期滿責釋劉張各責一百板卽行釋出○偷兒陸阿泉施山春沈阿林均經明府訊明判責陸二百板施沈各一百板○協順小客棧主沈桂榮前因窩留竊賊經明府訊供判枷號一月昨已期滿命重責三百板然後釋出 
 
 

Page 10

 
 
   
 
 

Page 11

 
 
[金陵官報]  
　　四月十二日委署海州直隸州章邦直辭赴蘇見撫憲並赴任丁憂湖北候補道薛華培到由京來前江浙太湖恊徐耀廷叩謝北上均辭○十三日首府王禀知十五日郡試巡道徐禀知今日考吏治提督曾喜照到海州來叅將米占鰲叩謝先鋒官襄辦河運直隸州恩芳禀知隨同糧道押運北上卽辭准補睢寗縣葉保慶叩謝飭赴新任縣丞邢慶安謝委十二圩木釐分局差卽辭鹽大使王仁豐奉示考試江西縣丞何本燾江西來銷解兩淮京餉差藩轅牌示淸河縣陳崇煌調省遺缺卽以正任淸河縣侯紹瀛堪飭回任遞遣睢寗縣缺卽以准補是缺之葉保慶飭赴新任○十四日准補睢寗縣葉保慶叩謝飭知赴任北捕通判吳禀知理問潘燾因公身故通判春泰禀知理事同知崇山於十三日卯時病故 
[皖省官報]  
　　四月十三日安慶衛趙匡到解津貼銀赴江寗回石捭厘卡知縣李第靑辭候補知縣王淸濤知奉委解京餉縣丞唐春雲知奉委牙釐總局管票差○十四日欽差李到並辭行委辦大通厘卡知府許晉祁到候補知縣譚祖綸黃建簃均面試州同梁爾燕卽辭赴淮北　釐悞差遣○十五日同知銜太平縣梁濤觀到候補縣丞唐春雲知接辦牙釐局大票差○十六日五品頂戴攺指安徽試作巡檢王壬癸到湖南人指分安徽新海防試用府　　　琦到浙江人廣德州王康平石埭縣姚錫光均到候補知縣衣化舒面試陳丹書知奉臬憲委赴徽州府公幹府照磨沈念曾知奉委解長江水師月餉赴金陵主簿潘文瀾到由　州來 
 
 
 

Page 12

 
 
   
 
 

Page 13

 
 
   
 
 

Page 14

 
 
 [G 
[ >出售]  
本號現有電燈機器數部藥水電鈴不論廠局可用專做電氣雜物包裝修造格外公道在虹口吳淞路一百廿二號　同昌啓 
老必得財上海三馬路胡家宅 
合衆票 
售五月票全張五元分條五角 
[聲明]  
本號開設上海鹹瓜街十有餘年貨眞價實遠近皆知近聞湖州新開參鋪張貼本號分店恐有魚目混珠特此登報上洋元昌參號告白 
[大彩誌喜]  
今接新加坡五月份頭彩五千九百七十二二彩一萬二千四百六十八三彩一萬八千八百三十四現售六月票五月廿二開　廣仁堂啓 
[雇用掮客]  
啓本公司今欲用一掮客在外兜賣羬毯必能操此項貿易合意者請至二馬路十八號門牌本公司面訂可也此佈利榮城公司 
[紅酒出售]  
啓者今有美國製造頭等紅酒出售每桶重五十二至五十三加倫之多欲買者請至四馬路二十一號門牌本行交易可也此佈天和洋行啓 
[群仙茶園]  
京都吉慶班名角登檯 
小壽仙王福桂王福雲王桂祥王慶祥王福祥王榮祥王福全王福順小金仙小鳳仙小翠仙首四夜演摇錢檯張四姐下凡 
[謹防冒牌]  
啓者市上所有茂生及福記牌號各貨均歸本行一家經售近悉有冐牌等事凡　貴客商賜購各貨幸勿被朦是盼上海茂生洋行白 
[瑞記洋行告白]  
啓者本行現時代理美國晏順那公司製造之上等鐘表發客時欵花樣甚多其價格外克巳貴客光顧請移玉至進口洋貨寫字房面議 
[義記洋行保險]  
ＭＡＮＣＨＥＳＴＥＲ 
義記洋行保險公司 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[廣東香港五合昌告白]  
本號選辦公司貢香等貨遠近馳名現有無恥之徒冐充招牌聲稱省城五合圖章封口紙用僞貨作貢香在申江發貨現蒙申江各富客明識其僞前者光緒廿四年閏三月五合昌曾經告白新聞紙兹特再爲佈白庶使始終明白眞假了然足見作僞者奸詐百出不能害人適以自弊殊不值識理者一笑也 
[召租]  
啓者協隆紡紗有限公司所有坐落楊樹浦馬路之繅絲廠内有繅盆四百十六隻并一切器具俱全今欲租賃與人如欲知詳細情形請至本行面詢可也此佈　恊隆洋行啓 
[合衆票批發]  
現售英五月份票全張五元分條五角半收兌紅票零躉批發價皆公道紳富信購原班回件指明四馬路口　廣祥興啓 
[義記洋行拍賣]  
本行每逢禮拜六上午十半點拍賣洋布呢羽等貨凡貴商寳號購辦定必合式其貨設有一箱一色一疋亦隨行拍賣光顧者必須明付定銀十成之一倘蒙拍者照時請至上海四馬路第九號門牌面議 
[頂上美國麯粉]  
啓者本行常有上等白洋麵粉到售其價格外公道出客光顧請移玉至本行樓上進口洋貨寫字房處面議可也二馬路瑞記洋行具 
專售柏油 
柏油　 
上海柏油統師本行經理批發　貴客賜顧請至二擺渡德昌里本帳房交易此佈　福生隆柏油行啓 
[專售義賑大票]  
每月批發格外克已全張六元分條照算廣東馮了性藥酒黄祥華如意油各種蠟丸發兌杭州大井巷大發祥長發號聯橋永利源仝啓 
七月初六日開彩sllasrettaTAW 
selrahoJ 
IAHGNAHS 
大德山蔡約瑟大彩票公司開設西新金山柏斯地方分設中國上海地方通莊之銀行列左新金山合衆銀行衛而斯銀行上海匯豐銀行得彩銀數開列於左共三千零二十二彩共得銀十二萬元頭彩一張得三萬元又一千零三十五張各得洋十元二彩一張得洋一萬元附頭彩二張各得洋一千元三彩一張得洋五千元附三彩二張各得洋二百元四彩三張各得洋一千元附三彩二張各得洋二百五十元五彩四張各得洋五百元附四彩六張各得洋一百元又二十張各得洋一百元附五彩八張各得洋五十元又四十張各得洋五十元頭頭二三彩末尾二號碼相同者各又二百五十張各得洋廿五元二百九十九張頭彩五十元又七百五十張各得洋廿元二彩三十元三彩十元新金山賽馬彩票分行上海大彩票公司謹白 
[老太古告白]  
倫敦格崙西火險公司叭　喇　定　火　險　公司阿　德　來　火　險　公　司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告丁一 
[天福洋行經理火險]  
啓者勞洽愛司具火險公司向在英京創設迄今一百七十六年專保中外房屋棧房生財衣服保費格外公道現托本行經理倘有不測立卽賠償欲保者請至本行面議或到五馬路長安里成康洋貨號亦可 
[廣利安雜貨號]  
本號自運兩洋海味南北雜貨外國罐頭蜜餞時菓海鮮雀鳥蝦膏蠔油巧製美味燒臘香腸和味醬料五香乳腐各色美酒京菓雜貨蜜餞糖菓時式茶點鐵鑊風爐磁器碗碟絨線梳篦承辦嫁娶禮物一應俱全並售耑治哮喘洋金花黃祥華萬應如意油馮了性藥酒盧薛昌午時茶敬壽閣萬靈茶俱是貨眞價實童叟無欺准於四月十五日先行交易擇吉開張價亷物美以廣招徠諸君賜顧請認上洋英租界棋盤大街坐東朝西門面庶不致悮 
[松江天寳發票號]  
逐月經售江南義賑大票照申批發代售廣益○合衆○中西彩票零躉公道兼辦格致西法鍍金首飾能重分兩花紋清爽又辦舊飾退金銀器不傷仍舊可用承蒙賜顧　認明在西門外天寳銀樓内 
[日本郵船會社]  
啓者本公司今有長門丸輪船常川烟台天津期船身合式堅固華麗捷快准於本月初十日卽禮拜二晚開往威濟烟台天津等埠船上買辦茶房均是華人茶飯應請一切週到其水脚格外克已倘蒙各　寳號如欲裝載搭輪者祈請至本公司帳公司帳房面議可也　郵船株式會社 
[寗波北順泰分行]  
寗波王文正總經理合衆大彩 
合衆大票 
按月批發合衆彩票照總公司一律定票預先掛號全張半張分條照市紅票足兌甬江天后宫後街　○一言堂○太極圖 
[京都新到各種捐例]  
籌餉事例七角新章大八程一角鄭工新例二角海防事例附簡明條欵四角又新修馬氏繹史八元三朝詞綜三元湖海詩傳二元駢體文鈔一元七十家賦五角詩古徵三元蔡氏廣輿記二元蓬萊仙館駢體尺牘白紙六角竹四角蘇閶綠蔭堂觀前察院塲上海棋盤街文瑞樓三處發售 
[上海廣揚興]  
本行掛發逐月江南義賑票兼澳門票並呂宋烟函購原班回件此佈 
 
 

Page 15

 
 
   
 
 

Page 16

 
 
[光緒二十六年四月十三日京報全錄]  
　　宮門抄○護晉撫何奏爲揀員調補要缺知州摺○又奏爲甄别知縣照例補用片○又奏爲甄别知縣片○又奏爲晉省天時亢旱民食維艱開辦振捐摺○署江督鹿奏爲遴員請補沿海要缺知州摺○又奏爲調員辦理洋務事件片○四月十三日户部通政司詹事府鑲黃旗値日無引見○恭王假滿請安○灃深謝專操大臣恩○聨元謝授内閣學士恩○崇恩謝授陜西督糧道恩那王續假十日○貽榖請假十日○侍衛處奏派保和殿監試之王大臣派出頭班恭王澤公瑞啓伊立布榮福二班倫貝子棍貝子德公都凌阿色淸額○召見軍機崇恩○○頭品頂戴護理山西巡撫布政使臣何樞跪奏爲揀員調補要缺知州以重地方恭摺仰祈聖鑒事竊照朔州知州姚啓瑞陞補河東監掣同知奉准部覆應以光緒二十五年十二月二十四日奉旨後第五日行文按照限减半計算扣至二十六年正月十四日作爲朔州知州開缺日期歸正月底截缺兹部在案所遺朔州知州係衝繁難要缺例應在外題補該州地當孔道政務殷繁非精明幹練之員弗克勝任查知州應題缺出如候補應升無人准於現任人員内揀選調補晉省雖有候補知州及卓異應升各員均於此缺不甚相宜未便稍涉遷就惟查得岢嵐州知州徐樹璟現年四十七歲湖南長沙縣舉人揀選知縣光緒十一年因在山東防守黃河堤工出力奏保以知縣不論雙單月選用十二年堵築趙家决口出力奏保免選本班以知州不論雙單月選用十六年襄辦順天振務保加一級十九年永定河合龍案内奏保俟得缺後以直隸州用遵例投供候選二十一年四月輪選山西岢嵐州知州五月初三日引見奉旨山西岢嵐州知州著徐樹璟補授欽此七月初八日到任二十四年三月十七日因調署歸化城同知交卸四月初九日到歸化城同知調任該員才優識練政事勤明歴俸已滿三年任内並無違碍處分以之調補朔州知州實堪勝任惟題缺請調與例稍有未符但人地實在相需例得專摺奏請據布政使李廷簫署按察使馮鍾岱會詳請調前來合無仰懇天恩俯念員缺緊要准以岢嵐知州徐樹璟調補朔州知州洵於治理有裨如蒙俞允該員係現任知州調補知州銜缺相當毋庸送部引見所遺岢嵐州知州係屬簡缺查照二留一咨新章係第二次出缺應歸外補所有揀員調補要缺知州緣由理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此○○何樞片再定例道府州縣分發試用人員應於到省後一年期滿詳加甄别歴經遵辦在案兹查有大挑試用知縣黎輝又大挑試用知縣袁騧均已到省一年期滿例應甄别據藩臬兩司會詳前來臣查該員劉黎輝年富才敏袁騧才識穏練試以律例均尚通曉堪以留省照例補用除將履歴咨部外理合附片具陳伏乞聖鑒謹奏奉硃批吏部知道欽此○○何樞片再定例分發試用人員到省一年期滿應由督撫詳加察看嚴行甄别歴經遵辦在案兹查新海防儘先大挑試用知縣鄧璧光業已到省一年期滿應甄别據藩臬兩司會詳前來臣查該員鄧璧光才具明練試以律例尚能通曉堪以留省照例補用除將履歴咨送吏部查核外謹附片具陳伏乞聖鑒謹奏奉硃批該部知道欽此○○頭品頂戴護理山西巡撫布政使臣何樞跪奏爲晉省天時亢旱民食維艱司庫無欵可籌擬請開辦賑捐以資接濟恭摺仰祈聖鑒事竊維晉省上年乾旱之後收成歉薄米價迭增小民困苦情形日甚一日當經由司籌欵購糧以資接濟並請索還湖北備欵曁聲明如果災廣賑繁卽請開辦賑捐等因當經奏蒙俞允在案本年入春以後雖得雪澤不甚深透近又亢旱日久麥難播種長發民情不無惶慮現値靑黃不接之時小民乏食待賑孔殷前此購糧銀兩實不足以濟事鄂借之欵接准湖廣督臣張之洞來電以目前無從提還晉災需欵擬俟鄂捐停辦後卽飭原辦各員代辦晉捐鉅欵不難立集等語是晉欵本屬無多鄂欵又難提撥思維再四似惟開辦振捐籌集米石較易集事擬請援湖北及光緒十八年分晉省辦捐成法辦理晉振捐輸等情據署布政使李廷簫會同淸源局司道會詳請奏前來臣查晉省上年歉收今春又復亢旱麥難布種民食艱難况當靑黃不接之時非寛籌撫卹難紓民困而司庫十分支絀籌備實爲不易惟有援照湖北等處章程開辦振捐方足以資接濟該司等所議自係實在情形合無仰懇天恩俯念晉省亢旱日甚民食艱難准予開辦振捐藉資補救子限一年卽行停止如蒙俞允臣卽當督飭司道實力勸辦並移咨湖北江南等省督撫飭屬一體照辦以冀裘成集腋用濟振需是否有當謹恭摺具陳伏乞皇太后皇上聖鑒訓示謹奏奉硃批户部議奏欽此○○頭品頂戴署理兩江總督江蘇巡撫臣鹿傳霖護理江蘇巡撫按察使臣陸元鼎跪奏爲揀員請補沿海要缺知州恭摺仰祈聖鑒事竊泰州知州陸銑於光緒二十五年八月初八日病故應以本日作爲開缺日期所遺員缺係衝繁難沿江要缺例應在外揀員調補該州政務殷繁必須精明幹練之員方能勝任臣等查江蘇省並無簡缺知州應調之員卽候補正途出身人員内與是缺人地不宜亦難其選查有候補班用知州羅允猷年五十四歳江西監生兼雲騎尉世職在湖南協黔捐局執捐縣丞雙單月選用當經呈請以文職攺爲兼襲經部核准同治十三年十月初三日覆奏奉旨依議欽此光緒四年遵例報捐通判指分江蘇試用五年三月初十日蒙欽派大臣騐放四月初九日領照到省十一年分江北河運出力案内保俟補缺後以應陞之缺陞用十五年分江北河運出力案内何加四品銜勸辦十五十六兩年蘇皖賑捐案内俟補缺後以知州用經部議准十七年八月初二日覆奏奉旨依議欽此二十二年九月兩淮鹽捐案内遵新海防例報捐免補本班以知州仍留江蘇原省歸候補班補用二十三年八月十九日經吏部帶領引見奉旨照例發往欽此九月十七日領照到省應中扣赴程限六日以九月二十三日作爲到省期滿甄别奏明堪以繁缺留省補用已遵新章考試取列三等在案查該員心氣和平辦事精細以之請補泰州知州洵堪勝任與例相符據江寗布政使具詳請奏前來合無仰懇天恩俯念員缺緊要人地相宜准以候補班補用知州羅允猷補授泰州知州員缺實於地方有裨如蒙俞允該員係候癍班知州請補知州銜缺相當毋庸送部引見亦毋須查造叅罰謹合詞恭摺具陳伏乞皇太后皇上聖鑒訓示謹奏奉硃批吏部議奏欽此○○鹿傳霖片再指分湖北試用道劉世珩前經本任督臣劉坤一以才識明敏熟悉商務奏留江蘇補用奉旨允准在案嗣准部咨以該員留蘇補用之處與定章不符奏請更正行文知照前來臣查定章各省辦理中外交涉事件均准奏調他省人員如攺留該省補用者應令補交離省分發銀兩等因江南爲通商總匯次涉事繁需員佐理前有候選道曾丙熙曾經奏調委用奉准有案該員劉世珩年强才裕明敏勤能於洋務商務均能細心體查現有江寗上海辦理商局及南洋保商各事經理頗稱得宜興辦商報局會甫有頭緒該局一切聨絡保護時與洋人交涉正値繁要之時未便遽易生手合無仰懇天恩俯念商務關繫交涉一時難得妥員查與以前准調成案相符仍准將指分湖北試用道劉世珩留於江蘇補用以資得力如蒙俞允仍飭令呈繳離省分發銀兩俾符例章謹附片陳有伏乞聖鑒訓示謹奏奉硃批著照所請吏部知道欽此 
 
