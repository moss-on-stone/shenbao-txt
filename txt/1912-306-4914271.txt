# 1912 - 306 - 4914271

 

Page 1

 
 
社論 
[論贛督之蹂躝人權（亮盤）]  
　　國民之所以能安居而樂業者以有法律之保障而已國家之有官吏也將以施行此法律而履行保障人權之義務者也爲官吏而不能遵守法律甚且假法律爲名以恣其蹂躝民生之私意則國民無所恃以自安而大亂遂不可問矣前清所由致亡者原因固非一端而其最爲切膚之痛則由於一般官吏舞文骫法託執法之名以行其貪婪報復使吾民無所復措手足人人有此日曷喪之慨夫是以武昌一呼四方響應不及半歲遂舉其二百餘年之天下而失之也今旣變專制爲共和吾儕小人庶其獲長享自由之幸福矣孰意官吏之違法侵權乃較之前清時代爲更甚哉贛督李烈鈞頃者以路事拘捕南潯鐵路公司協理羅朗山公佈罪狀指爲私挪侵蝕而又干涉電局禁止關於此事之發電使報界輿論不得窺其眞相夫羅氏之得爲公司協理也由於股東投票之所公舉非都督之所委任也非都督所委任都督固不得而去留之即令其實有私挪侵蝕股東瞢然不察至於被人訐發爲都督者亦未得遽用其拘捕必且派委妥員會同諸股東執事激底清查果實有弊端諸股東自未便復事姑容必將取消其協理而控之於法庭官廳始得按法以行其拘捕此法理上自然之手續亦非獨共和國始如此也今試問羅氏種種罪狀其訐發之者何人都督之接此呈詞以何日而公布罪狀之詞遽已確鑒昭晰眞若有南山可移此案不可動之概耶旣無原告之人則殆出於風聞焉耳夫卽有告訐之人亦未便未查先捕况其本無主名等諸莫須有將無同者耶前清時代官吏以路事拘捕紳衿者前有岑西林之拘黎梁後有趙爾豐之於川紳西林之事本爲感情所誤未嘗設有成心迨知其不合旋即開釋然粤人亦已嘖有煩言趙爾豐之於四川則直侵國民之自由以取媚政府耳清旣緣此致亡趙爾豐後雖恊贊共和而民怨旣深卒不免身爲大戮李烈鈞何所取於趙爾豐而必欲師法其所爲耶且該督所爲果毫無私意存乎其間則是非得失之評自可公之天下何至恐爲報界所知而至奪人民自由發電之權以蒙蔽天下之耳目觀其深閉固拒之不遑有以知其意之别有在也且其公布之詞尙有假名股東一語夫股東胡可假名假名而爲股東則詐僞之罪更當在執事人舞弊上乃竟未聞拘捕一人而獨嚴於羅氏此殆該督之所以隠示意旨諸股東對於茲舉有敢持公論以相抗爭者不難被以假冒之名爲一網打盡之計而已自頃以來各省疆吏專擅恣唯日謀毗中央政府而獨立者以李烈鈞爲稱最羅氏一人無足輕重而爲贛民者自此蓋無出水火登袵席之望矣政府苟以統一治權保障民生爲職志者愼無坐視其横恣也吾國庶有豸乎 
時評 
[領土與主權[  無名] ]  
　　自蒙俄密約發佈後而中國之領土危自外交團催迫賠款干涉財政之說起而中國之主權危 
　　然所謂危者非危自今日也革命以後無日不在經營蒙藏與俄英交涉中又無日不在磋商借欵與債主爭論條件中自革命至今固無日不在此危境中也 
　　然所謂此危境者又非自革命以來也外蒙之誘於俄數十年以來矣大借款之商酌亦數年於茲矣邊界問題與財政問題之紛亂固是前清貽之禍者卽無革命爲之動機而此危境亦決不能稍次於今日 
　　然而至於今日而破裂之機見矣破裂之機見而所謂危者乃眞危矣革命以來已及一年不能使砦破裂之機消滅而不見中華民國之無能也使此破裂之機不能補救而至演成實事喪領土失主權是乃中華民國史上之第一罪案 
要件 
[北京政團俱樂部概略]  
　　第一條本俱樂部以聯絡感情交換知識爲宗旨　　第二條本俱樂部係連合在京各政團組織之故定名曰政團俱樂部 
　　第三條地址以交通便利之處爲宜未擇定以前暫以虎方橋統一黨本部爲籌備處 
　　第四條關於俱樂部籌備經費暫由發起之政團分擔以後　本俱樂部認可加入者亦須有相當之資助 
　　第五條關於本俱樂部之内部織組大要如左甲　　室乙 
音樂室丙運動埸丁　演埸 
　　以上各條係朱清華何宇塵李俊董其成張開屏朱師敝周亮才　煥辰數君互訂以便與各本黨磋議俟正式通過後再訂期會議另訂詳細辦法現在臨時政府期限將滿正式國會成立在卽以後各黨之竸爭當在議場上之文明計論而不爲其他　突也於此可以見政黨進步之速聞此次日議員　來京　觀光爲贊揭不置云統一黨民主黨國民黨共和黨公啓 
 
 
 

Page 2

 
 
命令 
[十一月十日臨時大總統命令]  
　　參議院咨東正衆議院議員甘肅省覆選區表茲公布之此令 
　　據廂藍旗滿洲都統博迪蘇等呈請以惠昌襲補世管佐領等語應交陸軍部查核辦理據該都統專呈請以德順坐補驍騎校等語應交陸軍部查核辦理據廂藍旗滿洲都統博迪蘇等呈請以德勝等升補印務章京各缺等語應交陸軍部查核辦理此令 
　　據該都督轉呈呂留良勳狀請將其子孫量予矜恤等語應交國務院核議此令 
[專電]  
　　北京電俄蒙恊約事昨日參議院開會經議員李素提議要求國務員出席說明交涉情形及政府方針衆贊成該院定於本日（十二）備文咨請國務員出席 
　　北京電昨日（十一）下午三時開國務員特别會議討論外蒙古問題探聞無甚結果 
　　北京電政府昨接駐俄劉代表電稱唔俄外部辯論俄蒙立約事彼稱此事俄兩國尙有商議餘地如中國能知前此藐視俄國拒絶恊商之失策及早改易方釬或尙可保存在蒙古之上國主權遲則無及云云 
　　北京電大借欵問題由趙總理周總長定於今日（十二日）在匯豐銀行開第二次會議 
　　南京電國務院電飭長江水師總稽查黄漢湘迅速與各省會商將水師一律改爲水警隷屬民政　　南京電財政部江蘇調查員單鎭賈士毅夏翊宸已於十號抵寗程都督特電飭財政司長王清穆迅速來寗接洽　 
　　南京電大生紗廠開股東大會程都督特派江蘇銀行總理陳光甫爲官股代表 
　　南京電民政司擬派員調查各民政長政績以便甄别 
　　南京電張光曦等擬招股八百萬建築丹寗鐵路 
　　南京電駐寗英領事葛福任事期滿準於下月回國 
　　南京電造幣廠工人因交代停工突起風潮程督派軍隊赴廠彈壓 
　　南京電前都督府叅謀處長黄郛來寗面謁程都督請撥洋二萬元出洋遊學 
　　杭州電朱都督通令臨安等四十三縣知事兼管防務事宜取銷添設小隊 
　　梧州電廣西遷省問題行政各官署　移南寗惟高等專門各校建築需費暫不移駐仍在桂林 
[特約路透電]  
　　武昌電此間警局出示謂近來各種出版書籍　多謬妄尤以　某（譯音）所著中國革命史爲最甚蓋　中所載　實與所加斷語均多荒謬故此種書籍不足傳信今後均不准出版發賣又革命紀念日之撮影亦不准到處兜售 
　　東京電日皇今日校閱日本海軍艦隊以爲海軍大操之結束及日皇駕臨海軍之機曾此次閱兵　式之盛爲向所未覩排列之艦共一百餘隻之多其校閱之地卽在俄日戰後前皇校閱海軍艦隊之處各艦自東京　津口川口排列迤　至哈里逹（譯音）燈塔外黑浮標爲止長亘四英里闊約一英里半艦隊分爲五行第一第二行爲戰艦巡洋戰艦及巡洋艦第三第四行爲砲艦及滅魚雷艇第五行爲魚雷艇海底潜行艇運送艦及輔助艦五行之外尙有一行爲裝載觀省各船及外國兵艦駐泊之所與會者共計戰艦巡洋艦四十五艘滅魚雷艇五十二艘魚雷艇二三十艘戰艦由河内號及攝津號二艦（遠東海上日本海軍最堅固之二艦）領隊日本海軍有此二大戰艦及滅魚雷偵探艦某某二號（載重一千一百五十順每小時行三十五英里）足徵自一千九百零六年上次校閱艦隊後日本海軍於物質上已大進步不日英國維克斯公司代造之金剛號横須賀所造之比　號（星期内將在該處下水）神户所造之榛名號吳軍港所造之囗囗號歸入艦隊後則日本之海軍更將增進一步日本之海軍雖若此精强然與英德兩國之海軍尙難比較其頭等戰艦九艘已定於一千九百十四年出隊是時更將不如英德矣日皇今晨於大早由東京乘專車出發大侍從桂太郎公爵宫内省大臣渡過伯爵海軍省大臣齋　大將東鄕大將伊　院大將及陸軍省各員均　從皇駕旣抵横濱卽由特築之埠頭乘汽船而登本年新成之二等巡都艦某號於是各指揮官均登該艦旋由伊集院大將官讀海軍大操報告　由日皇致海軍之詔書手授齋　大將於是御艦乃啓椗緩駛穿越第一第二第三第四各行之間御艦過時左右所泊之艦皆升砲二十一　　上將士皆向高呼以表敬意旣而御艦回至原地日皇及共隨從乃改登河内號大宴各指揮官及御實等員　津號艦上亦設宴欵待海軍部各員宴　皇登艙面觀海底潜行艇之出沒水中同時近購之宼底斯水面飛艇亦飛於水上環繞艦隊以假炸彈及軍報擲入各艦賊罕觀之巨觀也 
[譯電]  
　　北京電趙秉鈞及周學熙已與六國銀行團會議一次今日（十二號）擬在滙豐銀行再行會議不日可有滿意之解决 
　　柏林電布國國會議長與奥國外務大臣會談後現知布國擬先與奥國議决各問題然後俟戰事結局獨行分畫巴爾幹各邦所獲之土地如停戰之後能因而媾和則布軍攻入君士坦丁一舉可以免去布國深願阿爾巴利亞自治惟該邦須將布人居處敢衆之地割讓布國云 
　　浦逹配斯脫電布國國會議長已抵此問與奥國外務部大臣及駐奥德使會談布國國會議長已經奥王召見繼乃往謁奥國嗣君 
　　柏林電塞維亞大軍現向杜拉沙進發阿爾巴利亞人大爲反對揚言彼等寧願爲意奥之保護不願併入塞維亞 
　　雅典電據奥國里區帕斯脫訪事韋其納陸軍中佐電稱攻擊沙太爾茄之布軍已於九號佔據卡太爾台浦及派派台浦砲台兩塵星期四夜復派大隊赴阿特里洛帕爾城之西北東南助戰布軍今已在路中設堡固守其所佔地位兩處頗足控制阿特里洛帕爾城該城旦夕可下希　王太子電陳薩洛里卡降伏情形並未述及九號屠　一事此說顯係謠傅 
　　培爾格莢電塞軍已與希軍入薩洛里卡城傅聞塞軍與土軍激戰之後已佔據堤白拉地方摩拉西爾業已降伏其第三陸軍大隊現向阿特里亞的克進發惟因道路多阻故進行頗緩闻杜那沙一二日内亦可攻陷塞國首相語路透訪事謂塞維亞必在阿略里的克得一海口塞口塞維亞此次流血志惟在此至開拓疆土 
猶屬餘事某國現請以愛琴海之海口爲代塞政府如承認此議則將得罪各聯邦云 
　　聖彼德堡電俄國代表政見之各報皆貶斥奥國欲國剝奪塞維亞流血所獲之結果 
　　蘇菲亞電米爾報（布爾茄利亞政府機慈報）評論奥國對付巴爾幹問題之熊虔謂列强當知巴爾幹大戰之檢局面全變不得仍以被保護國目巴爾幹各邦又謂凡訂條約必兩方面權利完全平等爲基磫則布國始能歐迎云 
　　君士坦丁電政府現竭方從事抄沒各種人民之軍械避難人亦在其内連日查獲之鎗砲刀械辄用車滿載運送陸軍部布儲内務大臣出示布告國民特謂戰事卒未獲有滿意之結果今敵軍已臨沙太爾茄該處爲君士坦丁之門户亦復岌岌可危致人心惶惶頗爲不　惟政府今已設法維持治安深望人民切勿自擾云並出示禁止播散謠言致使各國藉口派艦來京違者當重懲不貸 
[公電]  
　　上海華僑聯合會去電新加坡泗水舊金山等四十六埠各團體鑒京電華僑選舉案商會中華會館書報社有選舉權已通過選舉地點在議華僑聯合會眞 
　　八打威華僑來電華僑聯合會並轉袁大總統各報館鑒商會組織選舉會廖嗣蘭得票最多當選商會翻案不給代表證舊　選期迫不能任共　延　決公給證書促　君首途吧城華僑代表黎公耀鍾幼珊游子上沈選青等叩 
要聞 
[工商部之政策（下）北京通信員思農]  
　　㈢普通產業以上爲基本產業之說明今述該部對於普通產業之辦法計分兩大派别第一爲手工業之普及專以製造日用品爲宗旨蓋以中國手工之技能天然卓絶爲歐西人所豔稱設法提倡最爲有望也其辦法又分甲乙二種（甲）設立模範廠於全國分全國爲六大區日四川日雲南日廣東日江蘇日湖北日北京約四萬元一廠每廠足容工徒千五百人現即造北京工藝廠爲試辦之基礎焉（乙）廣設家庭工業傳習所則通飭各州縣創辦其事極易第二爲獎勵獎勵工廠之工業則以上工業銀行爲中樞對於固有之工廠之須維持者則維持之現據該部計算凡維持之資約須二千萬元云對於新發生之工廠必須鼓勵者則二法互用一貸借資本法一即補助法是也其他若劃一度量衡制度（部定用各國通行之米突制已交參議院核議）若廣設度量衡制度所若創設工業試騐所皆急須興辦之事該部對於工業界所持之獨特主義與他國大有異同者卽工場保護法是也各國通例多以保護工人减短作業時間爲宗旨而此次工商部之暫行工場保護法則注重保護資本家一方面據部員所說明謂以工商業幼稚不能不反其道以行之但此中並不含有特别刻酷的意思自不待言云云 
　　㈣商業政策以上所述皆係工商部對於工業之政策今請略述該部對於商業之政策如下（此種分類不合學理記者固自知之特爲閱報諸君之便利起見故任意分列）㈠廢止工會前清商法中除商會以外有工會一門今以工人無設會之必要一併删除之且商會之設以後槪以經濟區域爲標準無總分會之别凡一商會中必附設徒弟學校或簿計講習所㈡設商事截判所各國對於商業訴訟有取普通裁判主義卽於普通審判廳之外不另設審判廳事也有取特别裁判主義者即於普通審判廳之外另設商事審判廳是也今爲敏速便利起見凡各大埠皆設商事審判廳取特别審判主義㈢設工商訪問局以備從事商業者之訪問但專局僅設於大埠其各小埠則僅附設工商訪問處於各商會㈣商標法暫行緩辦部意以產業幼稚之國爲對外起見一時不宜勵行商標制度也㈤通飭各大埠設商品陳列所小埠設勸業廠㈥各大埠設物產獎進會以獎品獎賞新工商業者但每年經費不得過一千元並令各地輪流開巡廻獎進會㈦改山西票莊爲普通銀行改江浙錢莊爲商業銀行記者　現山西票莊之於京有本店者共計二十有二家往者專恃匯兌近則頗恃存款生息惟自改革以後金融停滯存款者不敢存放欵者不敢放故一年以來票莊幾無生意可做而交民巷中之外國銀行則四出設分號頗攬取票莊及錢店之普通生意若業此者不注意以後將無一綫生活矣在京山西票商常運衡君極有思想頗極力提倡聯合改辦銀行之說云㈧聯合華僑及外人辦特簰銀行㈨籌備巴拿馬運河陳列所此次美國行巴拿運河賽會擇地禮陳錦濤赴會美國以大使禮相待放禮砲二十一响我國民爲中美商業聯合起見爲國民外交起見萬萬不可不赴會現部中擬設此會陳列所之籌備處約須費用一百萬元云 
　　㈤礦業政策礦業之開發第一在有礦業人才現據工商部調查全國礦業學行僅有九十餘人其可用者特三十餘人耳故（第一）擬設地質調查研究所招學生兩百高等科三年畢業後分地調查將其說帖頒布令上下全國礦產普及部意以爲其辦法非善也（第二）擬設地質調查所爲常設機關（第三）擬設礦山監督區分全國爲六區㈠兩湖㈡兩廣㈢雲貴㈣新甘㈤山陜㈥直隷（第四）擬辦模範礦山全用新式機器經營（第五）擬辦中央製練廠資本約須五千萬（第六）擬修改礦律採外資輸入主義及地底國有主義（地底國有主義者謂凡人之土地所有權其地底之產物不在其内而統歸國有是也）又聞工商部對於經勞礦山之集資辦法分内地邊地兩種對於邊地之經營該部已另有籌畫一時不能宣布云 
[外務哾宣布俄蒙交涉眞相]  
　　謀蒙歷史 
　　協約原意 
　　俄蒙商訂協約迭見本報專電茲悉外務部昨爲宣布廓索維慈密約原文特專電各駐使各都督云俄國謀蒙始於前清宣統三年七月五日俄使節略以我國在蒙移民練兵於兩國邦交甚有危險要求裁撤兵備處十月間助庫倫獨立强迫辦事大臣出蟚境十一月要求五欵一中政　須認俄國人自庫倫至俄邊境有建築鐵路權二中政府須與蒙古訂約如下甲中國不得在外蒙驻兵乙不得在外蒙殖民丙蒙人自治受辦事大臣管轉三中國所有治蒙主權改隷辦事大臣中國應盡之義務五中國在蒙如有改革須先與俄國商酌十一月十五日俄使函稱烏里雅蘇台宣告獨立將軍奎芳限五日内退出城同日奎將軍電告庫倫驅官撤驛自立將由庫倫派兵來烏騙逐滿洲官吏勒限將倉庫軍裝交出出境等語是月呼倫亦宣布獨立官吏限期出境蒙兵攻取臚濱府俄武官帶兵攻撃外務部以違反中立照詰俄使彼終堅持嚴守中立不認助蒙以上皆前清時俄人對蒙之種種設施也迨民國成立在籌畫進兵蒙古本年四月間俄使照稱華官由黑龍江調兵前往蒙古俄國不能漠視赿日俄使來部又面稱中國因蒙古獨立擬由黑龍江新疆進兵並聞烏里雅蘇台將 
 
 
 

Page 3

 
 
軍亦有帶兵赴任之說似此舉動俄政府决不承認此後爲墨爾根王被庫倫刑訊案俄使復函又稱無論因何向外蒙進兵必有後患等晤俄外部對駐俄代表謂蒙人全體前因欲保存蒙地歷來自有之規制將中國兵隊官吏逐出蒙境舉哲木尊丹王呼圖克圖爲蒙古主所有舊日蒙古與中國關係遂以斷絶現俄國政府因此情形並因俄蒙人民友誼及須確保俄蒙商務这秩序特設參議官俄國文職三等官銜名稱廓索維慈爲全權與蒙古主及蒙古政府並各蒙王委任之全權蒙古總理大臣敎護持主三音諾　汗難蘇倫内務大臣沁蘇朱克圖剮逹喇嘛外務大臣兼漢號額爾德尼逹親王杭逹多爾濟陸軍大臣額爾德尼逹賴郡王　博蘇倫度支大臣土謝　郡王札克多爾雅布司法大臣額爾德尼郡王南穆薩來會同議定以下各節第一條帝國政府扶助蒙古保守現已成立之自立秩序及蒙古編練國民軍不准中國兵隊入蒙境及以華人移植蒙地之各權利第二條蒙古主及蒙古政府准俄國屬下之人及俄國商務照舊在蒙古領土内享用此約專條所有各權利及特種權利其他外國人自不能在蒙古得享權利加多於俄國屬下之人在彼得享之權利第三條如蒙古政府以爲須與中國或别外國立約時無論如何其所訂之新約不經俄國政府允許不能違背或變更此協約及專條内外條件第四條此友誼協約自簽押之日實行兩方全　將此協約俄蒙交平行繕備兩分校對無訛簽押互換爲記俄正一千九百一十二年十月二十一日卽蒙民公衆推　之蒙古主治理第二年季秋月十十四日立於庫倫云云垷政府對於此條約槪不承認正在磋議因應辦法尙未正式答覆外交部印 
[幣制委員會計論虚金本位问題]  
　　幣制委員會自荷蘭爪哇銀行總理威斯林抵京後連日研究虚金本位問題除威斯林條陳辦法外另以前清度支部奏定虚金本位章程公同討論多敷反對謂虚金本位無預備兑換金融之機關各國必不能通行雖中英商約第二條英國有輔助中國倡行金幣之說各國商約仿照辦理究屬紙上空文已不能行於外國必不信用於社會似此不如仍以銀爲本位俟欵項籌足再行確定金本位制現該會會員周宏業李景銘等主持尤烈茲將威天意見及　　章程特錄於後以備留心幣制者之研究 
　　威斯林改革幣制意見威斯林抵京後向袁總統提出改革幣制意見書大致對外則取兌換金本位對内則取漸次推廣銀貨本位分爲三期以期實行第一期㈠擬定金單位以爲新幣制之基礎㈡由中央銀行發行紙幣㈢採用新金單位以爲金額收支及簿記之單位㈣設法使外國銀行及本國銀號之簿記皆　　新金單位㈤以金單位爲發行紙幣之標準㈥對於所發紙幣　儲準備金㈦規定現金準備辦理方釬㈧實告紙幣爲法貨㈨關查中外貿易差額及收支金額第二期㈠規定準的貨　及新補助貨之成色並　於量目及雜質等法律㈡發行準的貨幣及新貨幣㈢同時譯定準的貨幣之准備金及其處理方釬㈣最鑄金貨　暫詳外　金貨發行暫時金劵㈤宣告下列二項無限制（甲）單位之銀貨（乙）以上所舉金貨及金　第三期漸次收回舊銀貨且禁絶其使用 
　　前清度部奏定虚金本位章程該章程係光緖三十三年奏定對於虚金本位辦法分爲四種（甲）採用印度改定幣制時之法即先劃一全國銀元抬高銀價然後定兌金之準　此法自劃一銀幣入手創辦五六年間無須維持金價行之我國自覺較易但劃一之後逐漸抬高銀元價值其害甚多（乙）採用飛律賓改定幣制時之法卽着手之時便定金銀比價國内銀元仍可通行惟當抬高銀價王對外隨兌則用金幣此法較甲法稍善可免二次　動之害但開辦時即帶鉅欵維持金價（丙）與乙法略同惟參用紙幣以代銀元比之乙法用款較少至國外匯兌或照金價兌銀经視乙法亦略爲變通（丁）採用美國制卽行兌金紙幣而吸收巿面之銀至有求現之時可照金價兌交生銀有甲法劃一之易無乙法維持之難而款旣少危險亦輕 
[女子參政權又歷一刦]  
　　女子唐羣英等爲女子參政權事提出请願書於參議院該院收受後竟交請願委員審查由審查會提交大會討論遂列入本月六號議事日程是日由審百委員登中報告畢卽有主張討論此事者以爲南京參議院對於此案甚爲敷衍以至有此第二次請願今宜明白解决不宜　之正式　會云李國珍起而反對謂北京參議院卽由南京參議院繼續而來是參議院非兩參議院也院中　旣否决此案今日如何再爲計讑凡院串否决之案再本覆議者惟大總統始有此權今乃收受女子之第二請願是無異承認女子亦有此權也此可謂之違反約法且其請願蓄中侮弄參議員之語甚多按之約法亦爲不應收受之一理由在審查委員會中卽應取消此案不宜提交大會今竟如此可謂審查委員不負責任李君說畢尙有主張人道主義以爲應計論者且有謂前此並非否决今日應討論者又有謂祗要能將選舉法修正此届選舉調查尙能辦到亦可再行討論者議諭紛紜莫衷一是卒由議長宜告討論中止謂贊成付一讀會者起立少數遂將此案作廢 
[公文書程式令發表]  
　　民國公文書程式業於本月六號經大總統以命令公布茲探得公文書程式令原文如下 
　　第一條法律以大總統令公布之前項大總統令須記明經參議院議決由大總統蓋印國務總理記入年月日副署之或與其他國務員或主管國務員副署之第二條敎令以大總統令公布之前項大總統令由大總統蓋印國務總理記入年月日副署之或與其他國務員或主管國務員副署之第三條國際條約之　布者以大總統令公布之前項大總統令　記明經參議院之同意及批准之年月日由大總統署名盖印國務總理記入年月日與主管國務員副署之第四條預算以大總統令公布之前　大總統令須記明經參議院之議决由大總統蓋印國務總理記入年月日與主管國務員副署之第五條特任官間任官荐任官之任命以大總統令公布之前項大總統令由大總統　印國務總理記入年月日副署之或與主管國務副署　第六條院令由國務總理记記入年月日署名蓋印第七條部令由各部總長記入年月日署名蓋印第七條事實之宣布及就特定事項對於　般人民命其行爲或不行爲之文書以布告公布之大總統布告由大總統蓋印國務總理記入年月日副署之或與主管國務員副署之行政各官署之布告由該管署長官記入一月日署名蓋印第九條第一條至第八條之公文書須於政府公報公布之第十條特任官簡任官之任命狀由大總統署名蓋 
印國務總理記入年月日副署之或與主管國務員副署之荐任官之任命狀由大總統蓋印國務總理或主管國務員記入年月日副署之委任官之作任命狀由各該官署長官記入年月日署名蓋印第十一條大總統對於官吏及上級官對於下級官有所差委以委任命行之有所指挥以訊令行之其因呈請而有所指挥令行之第八條第二項及第三項之規定得於委任令訓令指令準用之第十二條行政各官署對於特定人民就特定事項命其行爲或不行爲者以處分命令行之第十三條參議院與大總統或國務員之往復文書以咨行第十四條行政各官署無隷屬關係者之往復文書以公函行之第十五條左列各欵文書以呈行之一人民對於大總統及行政各官署之陳請二官署或官吏對於大總統之陳請或報告三下級官署對於上級官署或官吏對於長官之陳請或報告第十六條行政各官署對於人民之呈分别准駁之文書以以 
批行之第十七條第十一條至十六條之文書得於政府公報公布之第十八條本令所揭各項令狀各依年月日先後編號每一年更易一次自第一號起至何號止於政府公報公布之第十九條公文書程式依附表所定第二十條本令自公布日施行 
短評一 
[嗚呼俄國外交家之言]  
　　外蒙係吾國領土之一斷無以領土之資格而能與外國訂結國際條約者此次俄政府派遺專使互訂條約已無異承認庫倫獨立况約文明明一則曰將中國官員驅逐出境再則曰蒙古與中國關係從此斷絶尤爲明目張膽反抗中國之主權乎 
　　妄哉俢人猶謂（中國如承認該約不圖恢復該土則獨立之舉不致實行如中國不承認該約或仍圖以武力恢復該土則庫倫獨立宣布已近一年必將成爲正式之舉）此種虚聲恫愒羌無理由之語出諸村嫗灶養之鬥口已嫌太蠻不講理况自命堂堂大國之外交家乎嗚呼俄人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京發行兌換紙幣百萬元]  
　　　都督令云照得專垣金融滯認　面周轉頗欠靈通　察情形亟須發行紙幣以便商民茲經本都督飭開會議廳督同各司會議由財政司妥訂章程在專垣地方續設兌換處一所　給基本金訂印紙幣一百萬元分每張一元伍元十元三種視巿面　用緩急陸續搭用該票發行以後兌換處必儲五成現金以備兌付凡各地商民人等遇有完納本省厘金錢糧均准一律通用此係爲暫時流通而設一俟將該票收回除咨明財政部墍省議會咨照立案外並通行各屬知照 
[程都督禁煙政策]  
　　程都督通令各縣民政長云查本省禁煙辦法即定本年十二月底爲吸烟禁斷之期首應調查煙民確數及其吸量匀計　減之時期以爲土店運土之標準俾於限期以内供求適是相當而止於禁吸始有把握察核各縣民政長呈報禁烟辦法多見不及者故能聲明該處烟民確數及共吸量者甚屬寥寥是見所稱限吸户按期換領減吸牌照一節不過循例奉行究竟減吸若干未能確知其數須知此次　行煙禁果能雙方限制則吸户與土店至期自彼此相消並無待强迫禁閉務各確查境内烟民實數及其遞减之吸量預算時期曉諭土店酌抽咨本逐漸改　他業俾各幡然變計毌以不正當之　　毒我同胞弱吾種族庶烟民共渡慈航而土店亦同登　岸去 
[蘇屬水利經費待籌]  
　　蘇屬各縣水利聯合會當程都督來蘇時該會代表葉昭敦莫鍚緰邵玉銓俞家振朱振元諸君會同晋竭都督面陳一切情形並　發欵開辦當經程都督面允先撥三面成以資開辦惟財政司庫儲如洗王司長仰屋興嗟祗得設法另籌日昨特手諭各科課長課員條陳開源節流之策以備采擇施行云 
[松軍並無委日人代購軍刀]  
　　蘇都督程君前接駐日代表汪大　若電稱松軍有無委日人白石泉代購軍刀等語當經程督飭查茲據松江沈葆義統領等復電云蘇州程都督鑒電悉松無其事白石泉係幹部養成所敎習該所已移蘇請就近飭查再涇渭橋分所被劫業遵經嚴伤勒緝俟獲另報葆義維賢叩程都督接電後當　致駐日代表電云日本東京駐日代表汪先生鑒查松軍無委　人白石泉代　軍刀事此復德全庚印 
[贛路羅協理被拘風潮續聞]  
　　商會禀訴具呈商務總會代表曾秉鈺鄒安孟吳肇映羅嘉珍等爲違法逮捕請示理由擾亂法團損毀器物欺壓商人蹂躝曾場乞賜嚴拿究辦事竊羅兆棟充當商務總會協理係投票公舉報部委用其南　鐵路協理之職又係奉都督委用卽有違犯情事亦應先行取消舉　而　按法　治乃本月　　　日　　官逞其迅雷之手段拘拿無罪之協理况查民國約法人民非依據法律不得逮捕違法之　其奚以辭應請宣布理由以服人心協理被拿後商會開會討論此案虚　咸以　協理犠牲路事已歷數年此種熱心世所罕見卽前次舉爲路協曾經股東開會時公同　决趙協理担任工　羅協理担任銀錢現在匯兌經手寳係分内所應爲何得無憑無據妄指爲私挪侵蝕正在研究時忽有民國銀行總理徐秀鈞來曾聲言羅君種種不合語氣憤激會童諸人稍與辯論徐竟突然發怒姑則擊桌大罵繼則毀壤茶杯椅子洋燈等物衆目所睹斷無虚言卽徐秀鈞函致本會道歡書亦掁認衝突字樣查徐秀鈞本非行政長官徒以個人資格來會與議竟至欺壓商人蹂躝曾場野蠻至此情何以堪秉鈺等莫奈伊何惟恃文明法律以爲保障爲此縷陳情節訴懇司長廳長（高等地方檢察　廳）鑒核作主迅將在法定場所肆暴行之徐秀鈞拘拿案律懲辦並賠償損毀器物以維法案而安商業公便德便情急上告 
　　徐秀鈞函商會董事諸公台鑒昨問因維協理朗山事鄙人一意主張保釋出外以免個人被禁身體不能自由對於友朋之心於此可見蓋彼此意見多數相同惟有二三在旁者稍有反對以致出詞互有衝突並非鄙人與各商董有不調協之意見在少數事外商人以爲維協理不應被拘寜俟是非確定再行出廳鄙人之意以爲先行保釋再與　廳理諭主張不同而其維護羅協理則同當時羣言淆雜在座諸公或多悞會用敢聲明以表道歉 
　　商會公電北京袁大總統國務院參議院工商部鈞鑒職會協理兼南潯鐡路協理羅朗山因路款經手事件官廳不究虚實輙飭法司率兵捕拿拘留置所違背法律蹂躝身體自由全體　　正召集董事開會研究此案内容突有都督府　問官徐秀鈞闖入會場多方辱罵並肆暴行兇撃毀器物似此違法逮捕又復擾亂法　商界全體危險已極請從嚴分别查辦無任企　三省電局阻發改由滬漢分發南昌商務總會叩北京順治門大街南昌舘雖　轉同鄕官鑒朗山經手路欵李督誣爲　挪四號被拿收管股東開會証明無絲毫蔽混會衆路局　抱不平正在會場討論徐秀鈞突至商會行暴打毀器物業經起訴乞諸公設法維持商務總會全體叩 
　　羅氏家電北京順治門大街南昌郡館羅文青　梅生兩先生均鑒駿父朗山因經手路欵官廳誣指　挪突於四號被捕並未訊問卽行收押各公團開會討論案情徐秀鈞闖入商務會場任意辱　並　毀商會器物　如何對待請急電開會轉示遵行情急待命無任　盻本省局阻發改由　　分發羅駿叩 
[白頼爾干涉漢口建築借欵]  
　　漢口建築巿街之欵已由鄂省與美商逹拉公司借妥計美金百五十萬磅二十五年還清以漢口之地捐房捐爲担保業於日前籨定合同限六星期交欵頃逹拉公司代表人易開分已返舊金山措欵乃前日財政部忽接英國克里斯浦公司代表白頼爾函稱以漢口建築借欵與該公司合同第十七條相抵觸應行取消頃急電黎副總統請予裁奪黎當取克里斯浦公司借欵合同查閱知係白氏誤會查第十七條之抵觸僅能於該公司合同訂立後可有効力漢口建築借欵乃與該公司借　　於九月發生　該合同効力所不能及不得謂之抵觸且奉天之於日本大倉洋行上海之於美商公債若一一爲之取消豈該公司之一千萬磅所能濟事是條文之不能不從寛解釋已無疑義昨已復電周總長請與詳爲說明以釋其疑矣 
[交通部收買漢口比租界]  
　　鄂省官錢局所發行之銀元票兌換現銀每元須貼水一角六七分之巨輸船電報郵便各局現尚通融收用然每紙須銅元念枚方作一元惟京漢鐵路局即補水亦不允收用月前經黎副總統電請交通部飭局收用以資維持朱總長以關係該路經濟甚巨特派僉事權景來鄂就商蓋以權係鄂人且爲副總統顧問於兩方面皆能關　也頃聞已經商妥收用惟須照巿補水以免虧累昨極已　禀復朱總長並謂前張文襄在鄂督任内贖回漢口比國租界費一百餘萬原爲京漢路在漢口乏通江碼頭故設法購買比界俾　路直逹江岸利便起卸現在鄂中財力奇絀斷無餘欵經　比界得其利者實爲路局照公理論贖回比租界之欵自應由鐵路局籌還其地卽作爲路局之產如　核准祈即如數籌還現銀不以湖北紙幣撥付裨鄂省多一宗現欵即爲紙幣增一分信用以期盡互相維持之義務聞昨已得朱總長覆電認可卽飭京漢路南局接收該地並赶　分期將地價撥還以救鄂政府之困難 
[鄂省創設催糧專員之原因]  
　　鄂省自建其和以來各縣知事將舊日差役裁汰俱盡以致上下忙收糧之時狡黠之徒因無糧差來催多有疲玩不繳者各知事以考成所關紛紛呈請民政長核辦茲夏民政長以催征無人花户不繳本屬實情亟應另籌善策以維國帑斷不能重用　差致滋　民日　在　開政務　會　提議此事擬於各縣設催糧專員已得大衆認可當　草咨送省議會核辦一俟通過卽可通飭實行茲錄所議辦法如下㈠田各知事遴選公正鄕紳每鄕二人或三人承認催收各該鄕錢　地丁所　公　卽在前在錢漕行政經費内動支㈠承認催征各紳僅有對於花户之督催權無處　權㈠催糧員僅能於上下忙任務時文取公費若干由知事規定平時無之 
[鄂省民政内務兩司歸併之風說]  
　漢祥署湖北内務司長已奉中央邻茲悉當未發　之兩民政長夏壽康君以彼原由内務司長　署遺　本聽委　　理因無合宜之人特創爲裁併内務司於民政府之議已與黎公　商得其同意業已擬定辦法將兩　歸併暫設爲内務科置正副科長二員直接民政長辦理其原有各科每科祗留課員二人書記一人其餘科長科員一槪取消但該司辦公人員均係起義時投効卓　澢績之人一旦裁汰應　安置爰擬從優保　以知事書記官記名　先委用以示優異惟恐不得省議會之同意耳 
[浙省决議征收漕米辦法]  
　　浙省漕米　經臨時省議會决議裁免惟光復以來　政　難行政經費入不敷出相差甚巨而中央政府亦有漕南照舊　收之命令朱都督特於本月十號邀集各司長　臨時議者正副議長及各紳土在署恊議本年漕南照裁免　漕　案之但書再行征收一次（原案但書有能否再行征收一次之條）惟改定名目爲裁免漕南之補助費所有二五耗米及一切雜費槪行豁免每畝照額定正米科收每石折洋四元正定於日内電逹中央政府交叅議院認可抒行公布施行去 
[浙省鴉片交涉案近聞]  
　　英商愛司臘爲鴉片交涉案將英國公使來電送請都督府察閱以爲要挾地步現聞朱都督對於此案非常注重以禁烟土本係地方政府自治主權萬　退讓已妥籌對付矣茲將英公使電文譯　如左 
　　浙省宫場所當注意有兩要點㈠洋商在通商口岸售賣洋貨鴉片亦列在内并未違背條約浙省官場不得以此爲口實㈡凡本地人民購買洋貨致被拘拿浙省官場　有直接干涉洋商分店之証據故須嚴重要求賠償該省官場不得辭其責鴉片條約第七欵内中國政府四字專指中國之中央政府而言故關於國際交涉事件地方政府不得佔竊中央政府之權浙省人之辯論以爲本省禁軍鴉片之法律曾以通過不知浙省議會僅能評議并非立法機關無執行之權并且此種法律與烟台條約及他種條約實相矛盾 
　　又洋商在拱埠售土一案朱都督又電外部力爭堅持禁阻並聞日昨烟棍二人在俄商處購土被巡警查獲解辦俄領事函請釋放朱都督以司法獨立未便干預當即嚴詞拒絶矣 
[湘粤會勘路線之公牘]  
　　督辦粤漢鐵路總公所照會粤路公司云案照本路湘鄂總局顏總辦德慶呈稱前奉面喻傏合轉催總工程司速派工程司等赴湘省測量等因當卽遵照辦理現計所派各處測量隊均將陸續出發由衡州至宜章一叚已定於本月二十一日起程查宜章毗連粤界其接軌地點　係至爲重要必須雙方會勘細密磋商預爲妥定一經勘定之後建築各有專注庶免岐異而省手續擬請督辦先期備文咨行粤路公司接洽一是並懇聲明會勘協商日期據格林森君面稱須俟該隊工程司遜思到長沙時庶電知照粤路工程處預計約在十一月廿日前後但由衡至宜路線　遠沿途測勘有無意外耽攔亦難預算且兩方面均必約定届時或有逾期未到亦必守候會商以勘定終妥爲止庶不致延誤是否有當統乞酌裁等情前來查湘鄂路軌開工在即宜章與粤界吡連其接軌地點關係至重自應預爲定期雙方會勘磋商一定地點建築皆有專注彼此方免岐異除批行湘鄂總局外相應備文照請貴公司查照按照所呈各節一俟湘路工程司發電到粤即商派粤路工程司如期前往湘粤交界路線接軌地點會商妥爲勘定全路工程方無窒碍如稍有耽延逾期未到亦心互相守候以勘定終妥爲止庶免再費手續以致遲悞尙希見覆至爲盻切特此照會 
[興化孫督辦曉諭興民之文告]  
　　督辦　撫事宜孫寳榕標統近出有示諭云爲曉諭奉　本部訪聞匪徒揑造謠言謂民國政府有十三捐名目并將迫勒居民毎家床舗開通一架男女混睡各等語　愚聞而驚駭以致甘心爲匪恬不知非殊堪　惻試思中華民國推倒滿清所因何故以其純用壓制飽吮膏脂　圖不通一任東司之舞弄四萬萬同胞轉塡　聲呼　無門不急廟清滅亡在即海内志士呼號奔走提倡革命夫豈爲一身利禄計哉辰下政今有寛無虐徒以兵　之後元氣未復養兵行政興　諸大端次第舉行需欵孔鉅實業未興財源無出不得不藉　吾民暫　負荷然爲滿清政府所無者新政府斷未必有此等名目滿清政府素以　赿待人且有所　　而不敢民國肇基伊始何至横歛苛征自予　　以口實必無之事無待　言至合床通睡一節尤屬可笑中國數十年來素稱禮義之邦新政府保存不暇豈有勒令吾民而爲不顧廉恥之事凡茲謠啄卽係亂苗本督辦敢作保人爾等務須猛省所有遠近客鄉被匪誘惑反受其壓制者速當解散及早投　方免株連同遭　辦　者通仗皆捷匪類伎倆爾等亦已深悉不日本督辦所　步隊第二營及機關槍兩尊兵艦一艘來興助勦　爾　匪指周邊平實操左劵宜各革面洗心安居樂業勿再誤聴謠言自貽伊戚有厚望焉切特示 
地方通信 
[蘇州]  
　　補　議員十一月十號爲補　縣議員缺額之期計五處投票所　共到投票人一千五百五十餘名内以北路一區尤爲踊　計有四百餘人之多惟聞頗有倩人代替冐名混投等弊雖經管理員議破婉令退出而人數既多管理員究未能一一盡識有某公民楚北區投票見籨到簿上已先有人將其名領票投訖後經管理員補給一票再行投入爰將情形具書報告該　票是否均作有效巿董事頗難解决現定於二號開票錦標誰舊且俟諸揭蹺之後 
　　添設商貨　距離蘇城六十里之用直地方向爲舊時元邑之首鎭巿　極爲繁盛現開該鎭商民爲聯絡商情振興實業起見特組織一商務分會先　陳翰丹爲總理陳旋病故以致尚未報案成立茲經公同舉定沈君綏若爲總理沈君已擬訂　章報由商務總會轉呈縣民政長立案核示准行矣 
　　規定警額都督府民政司頒訂江蘇縣巿鄕暫行警務章程規定巡警名額每巿區至少四十人每鄕區至少二十人通令各民政長均應照章组織以免紛歧仍俟中央章制頌定後再行飭遵吳縣宗民政長已將奉頒章程照送各巿鄕催令遵照辦理矣 
　　名伶來蘇閶門外第一部商　因經費支絀特　上海劉藝舟潘月樵夏月珊夏月潤林步青小寳成等著名藝　來蘇演劇茲閉夏潘諸君均願担任義務　於陰　本月初四日來蘇假座天仙殿園演劇一天所售戲資悉數補助該部經費又琴師王玉　亦於初三初五六等日在天仙戲園獻技聞亦係某團體聘請來蘇　助經費云 
[江寗]  
　　策電　寗江蘇都督近悉近北洋有策電舊兵艦一艘目下　置不用特電商海軍部可否將策電一艦　歸南京以便差遺應用茲接該部復電云程都督鑒東電敬悉策電盤已奉大總統令作廢盤如尊處需用可逕撥由尊處差遺一切開支由貴省　任　就近與黄總司令商辦可也海軍部印 
　　軍衣助賑程都督接浙江水災急　會電稱温處水災早在洞鑒同人等急壽賑欵亦　杯水車薪前商朱督將退伍軍衣解運接濟亦不敷給是以電　鄰邑呼救閱貴省退伍軍衣積存數萬右否請如數　給多救災　　請電示以便派　來蘇接洽浙江水災　賑曾褚　僧等叩魚 
[安徽]  
　　電判資冤皖北各縣議會爲資希文君鳴冤電云安慶柏都督鑒接閱資炎印刷原呈理由並　據不無冤抑况資辦振多年迭次捐助上年齋州急振覆捐千元皖北飢民至今猶戲應請立予剖白以爲熱心慈善者勸霍邱縣議會全體公叩艶印又　　等縣議會函云查閱　炎呈文理由充足証據確鑒　保無冤　情事應　早昭予雪以保善類 
[短評二[  萍] ]  
　　自段總長赴參議院發表裁兵計劃後至今日而始見實行其故何在夫亦以國用一端 
階之厲耳 
　　是故軍士一日不裁即國用一日不節列强耽耽四分五裂之危機一日不得而免我國民用是怵惕於時局之艱虞亦幾幾乎有一髮千鈞之勢 
　　溯自六國銀行團要挾横生借款决裂經當事之千回百折而始訂有此次新借欵得以暫濟目前之危急完裁兵之夙願籌餉大難諒非易易 
　　徐軍長督責鄭汝成之言曰一面發餉一面裁撤否則萬一　潰不任其咎洵乎解散軍隊之辦法也然而徐軍長固深明大義者耳此日之國勢何如國用又何如尙願徐軍長統籌大局　此一簣之全功以慰國民之喁望耳 
本埠新聞 
[交涉使注意賭案]  
　　陳交涉使致閘北警務公所函云閱本月五號字林西報載有上海賭風一則據稱北河南路與寳山路連界之處賭風復然甚爲租界官吏所注意聞此賭博已行之數月矣前此賭案經已破獲此事如何吾等可拭目俟之等語查前此河南路念一念四兩號洋房賭案因巡警拿辦不力幾致喪失主權茲西報復登載前因恐非毫無影響希即詳爲訪查據實具復是爲至要西報所載末　語氣頗涉諷刺望格外注意 
[請懲違背約章之西捕]  
　　陳交涉使照會領袖領事文云本月初四日晚間本使訪聞租界巡警又與閘北華警出有術突之案並聞工部局准令捕頭率令印捕多人均持械前往閘北當即查訽閘北警務公所茲據復稱（覆文曾載九日本報從略）等語本使查士慶 
 
 
 

Page 7

 
 
路係屬華界廣大米店確在警務公所四廣管轉以内西捕關入華界店舗干涉已屬不合乃又進店毆打店夥窮追赿界經警務公所照章送歸捕房自辦並未拘留片刻按照約章辦理並無不合租界之内西人設置捕房行使警權華警不得顧問華界内之警權西警亦不得干涉法律上當作如是觀即按諸西敎箴言我不欲以已所不欲加諸人者亦屬相符自當各守界限不相侵赿以免屢起爭端致傷中外感情且軍警整隊過境例應先期知照得該管官廳之許可然後准行今該西捕赿界勒罰毆人已屬違章又復由捕房派遺捕頭携帶槍械排隊入境並未知照更擅入警務公所之拘留所檢查顯係違犯約章查中外雜處之區無論至於何地總富以激發彼此相愛之感情爲首務感情一生辦事方易著手今該西捕徒恃意氣用事不但有違約章亦且有背本使與領事團曁工部局力爲維持之苦心相應照請貴領袖總領事飭令總捕房將赿界毆人之一百零四號西捕及帶隊擅入警務公所之西捕頭與副目照章懲儆以重約章而敦睦誼並盼速覆 
[日本議員團回國]  
　　日本衆議院視察團到滬後各團體開會招待各情已詳前報茲悉各團員已於昨日偕駐英大使館參事官山座圓次郎氏搭該國横濱丸返日團員中有代議士白川友氏定於今日搭神户丸赴大連 
[蒲淞巿請兵駐防]  
　　上海蒲淞巿公所董事會總董顧鏡清君以鄉間近來盜竊案件甚多茲値冬防期内亟應請兵防護日前特呈請陸軍混成第三旅請派兵船駛赴虹橋鎭駐防保衛以弭盜患當經李旅長令飭水師第三營管帶王楚雄於昨日選派師船二艘由余鳳苞彭明高二排長督兵前赴該鎭會商顧董擇要駐守藉保治安 
[滬防第三旅更改營制]  
　　滬防全軍業已奉令改爲陸軍混成第三旅其所部鈞和兵輪探訪隊等仍歸該旅長統轄惟原有水師各營亦應先爲編制是以李旅長現將向駐閔行之第四勞改爲第一營駐龍華之第五營改爲第二營駐製造局之第入營改爲第三營均於前日頒發關防及委任狀分别令發楊吳王三營管帶遵照矣 
　　又聞李旅長原轄之滬軍砲隊兩營及滬防步隊第一第六第七等各營茲擬遵照陸軍營制重行改編分爲二團各管三營不日卽將實行又第二營現由營長莊雲石親自遺散李旅長昨特令委副官宋世松會同該營長按册點騐所欠薪餉一律清發並又每名各給川資一元已於昨日一　遺回原藉 
[復訊無頭命案]  
　　王楊氏控裴友山（卽白老三）及充當警之裴主田（即白玉田）等謀死伊夫王仁路並牽涉看管義塚之王阿海等一案昨午復經地方檢察廳將王阿海提案詰問供仍支吾問官以此案情節較重且王仁路之頭顱至今仍未尋獲判王阿海釘鐐由看守所調入模範監獄收禁仍候緝拿白老三等到案訊究 
[組織共和大舞臺]  
　　本邑西北城九畝地前經紳董議決將火藥庫遷去所有校塲營地均歸興巿公司管理現在該處城墻已將盡俟將城濠塡築馬路後該處接近租界巿面必然興盛聞商董沈縵雲君業已籌集鉅款組織戲園一所取名共和大舞台現正雇匠興工約明年春間即可告竣至該處附近之罪犯習藝所（即前清改過局）亦擬遷去惟刻下尙未議决 
[塘灣鄉人之公憤]  
　　塘灣人何訪梅於上月十九號偕同堂弟何根生至浦束沈家浜地方採購花子裝船運回駛至金匯港口時近黄昏突被南橋緝私營兵士疑係私鹽開鎗遙撃致何訪梅身中流彈當時有駐閘滬防四五兩營兵士目覩何根生旋卽開駛回家至二十號訪梅身死卽由屍父何逹如報告檢察廳勘騐屬實允爲緝兇究辦迄尙未破茲塘灣鄉公所諸君以該鄉鄉民至浦東一帶購貨者甚多動輒被疑實堪危懼况何訪梅確係安分鄉民並非私販亦無抗拒情事該營不廳擅自開鎗傷害人命業於昨日函請民政長轉移檢察廳從嚴查究 
[吳淞江防遺散兩營]  
　　吳淞江防水陸統制章駕時所部之步隊第二第三兩營奉文遺散業將應發餉銀按名給發諭令速回本籍各安生業各兵士即繳還軍裝陸續散去昨章統制已將遺散事竣日期由電報告都督查核矣 
[保護游歷英商]  
　　蘇都督府接山東周都督電開英國商人邦蘇欲赴山東河南江蘇一帶遊歷已於十月間起程不日可抵蘇省昨已令行上海吳民政長俟該商人到境時務須騐明　照照約保護並將入境出境日期具報以昭愼重 
[誤扣師船案可望調和]  
　　浦東白蓮涇同盛軋花行前於十月二十號晚被盜二十餘人持械撞門入内搶劫并刃傷店夥頭部當經報請檢察廳及醫務所分派警探水巡查緝在案嗣因松江水師統領所部之水師第三營管帶李蘭亭乘坐師船一艘由浦東防汎回滬道經白蓮涇港暫泊　警務所水巡查誤爲形迹可疑將李船扣阻經李管帶回松報告沈統領立電軍政司查辦卽用　鹿平司長轉電李英石旅長詳細查究茲悉李旅長以水巡積查船雙帮船　盡之職惟旣由李營長告以軍營師船應得免予詰詢且民船與師船祇須一望便知不應　轉爲難甚至彼此　　　復扣留師船則該水巡似覺過分留難第念軍警同係辦公總以和平解决爲是現特商請　民政長偕往沈統領處代爲道歉一而將查得實情報告　軍政司查照 
[滬防水師員弁大更調]  
　　滬防水師第八營現奉改爲水師第三營所部原有五隊現奉李旅長令改分爲三隊每隊五排所有該三隊及十五排这員弁已由李旅長委定昨特令知該營王營長云查該營中隊一隊隊官王太和改爲副官左隊一隊隊官陳　爲該營一隊隊官　　一隊隊官賀道隆爲一隊一排排長中隊二隊隊官李金錢爲一隊二排排長前　二隊隊官李子廷爲一隊三排排長後陳　　　官　源發爲一隊四排排長中隊三隊隊官李大發爲一隊五排排長右隊一隊隊官王浩　爲二隊隊官右隊四隊隊官劉黑　爲二隊一排排長左隊二隊隊官蔣懲　爲二隊二排排長右隊三隊隊官时起　爲二隊三排排長前隊三隊隊官陳鳳翔爲二隊四排排長後隊三隊隊官枊友覧爲二隊五排排長後隊一隊隊官杜長發爲三隊隊官後隊二隊隊官李時芳爲三隊一排排長左隊四隊隊官余鳳苞爲三隊二排排長基隊三隊隊官劉勇忠爲三隊三排排長右隊二隊隊官彭明高爲三隊四排排長　隊呈隊隊官韓國祥爲三隊五排排長又查陸軍　營學生劉海堪以委充該營一隊效練王金　改爲二隊敎練中隊敎練閻　得改爲三隊敎練所多徐羅二敎習擬委任他營敎練另候命令飭知所請司書兵土等應於十一月一號止餉暫行退休　後　有位置再行　用仰卽轉飭遵照 
[區員保護行旅]  
　　尙文門外車站路利涉橋一帶　杭旅客必　之道西區區員陳君以近來匪徒充寨搶劫頻　以致行人視爲畏途已於昨日添派馬巡暗探等人往來巡　以衛行旅矣 
[巿政廳移復南京巡警局文]  
　　爲清潔道路事 
　　案准咨開據公民王　　等擬於南京創辦肥料公司收取穢物備作農田肥料並使道路清潔有裨衛生等情特派幹事員　君祖培前往杭州上海等處考察章程回寜仿辦希煩查照等因准此資本　各項事宜均暫照蘇城自治章程辦理所有清道一項如掃除垃圾改良公厠等事由衛生科之清道員經營其傾倒粪穢之事另設清潔所招人承辦計東區南　設清潔處一所中區西區設清潔處一所兩處辦法大致相同茲據貴幹事員機君調查　經招待陳述一切並將清潔所辦法　章抄送附交第一期巿公報兩　所有本廳辦事章程已經修正議决者悉載於内其衛生科之辦理清道規約尙須俟冬季議會修正後刋印（下路） 
[巿政廳歡送福字營]  
　　巿政廳　董陸崧侯君致大逹公司函云滬防福字營現奉　赴南京駐紮於舊曆十一月十四號乘鈞和兵輪啓行頃據滬防福字第一營營長戴君來言該兵輪現泊浦心軍隊上船周折擬於十四號將該輪借泊貴公司馬頭以期便捷請爲轉商等語爲此　函奉商尙新俯允並賜示復以便前往歡送 
　　又聞巿政廳各董因福字營長劉福彪已定於十四號率隊起行昨日旁晚特在該廳設筳爲劉君及第一營長戴楚珍君　行並邀上海縣吳民政長地方審檢兩廳長黄陳兩君及混成第三旅長李英石君前製造局長李平　君内地自來水公司總理　子經君等會議盡與而散 
[演劇助賑預誌]  
　　中華全國義賑會　准大舞台總埋童子卿君於十一月念三號由全班　員買壁雲沈華杆七歲紅趙如泉呂月樵畢雲霞穿山甲王永利等演劇一日所得劵資餘一切開銷外悉充該會捐欵 
[關於義賑之要電]  
　　杭城處州水災急賑會轉都督民政司滬杭義賑各機關處公　處賑災區　　調查繁難茲　陸續報告各縣應賑各災户已有十萬二百六十另丁口四十五萬二千五百三十零冲倒房屋三十二萬二千五百八十餘問漂沒田地二十一萬一千二百餘畝當將甌括籌賑事務所分　省給銀米飭縣領放急賑杯水車薪權且救濟即擬親代故鄕子遺向善賑各機關乞命奈因禁烟諸要萬難抽身傷心棘手覺　賑難　賑更難麻電屈司長會議統一　放辦法升極贊同其　後辦法已派代表趙舒項燃何偑印包芝洲諸君星夜來杭公同妥議處州急賑會東升等青 
[守法安分者均可保護]  
　　江蘇都督近接國務院電開奉大總令號上海共和促進會電稱共進會宗旨正大社會咸知黎督架　誣陷願公明察以維約法等語結黨自由載在約法而認爲公益必要時得依法律限制約法亦有明文是無論何項會社均應以守法律保公安爲宗旨該黨合等如能守法安分則據約法保　中央自有權　斷非行政官所能誣陷其各黽勉爲　共維大局至要等因飭卽知照云云開釋都督昨已令行上海民政長轉知各同黨一體遵照矣 
[報告戒吸捲烟情形]  
　　本埠不吸捲煙進行曾近得北京總部來信報告　總部各會員曾在京師南横街特開大會由萬國改良會代表美國人丁義華君演說捲煙之害甚於鴉片聞者威爲　　繼由各會員研究　行辦法議决先　内務部　禁年未成丁者吸煙遠則　其父兄並請海陸軍及　　各部通飭軍人以及各學堂敎習學生一體禁吸一面　各處演說團　　所協力提倡然後申請政府加重烟稅俾　　　　挽澆風云 
[辦明會審公堂之權限]  
　　業商熱咯近在公共公廨控告趙有豐在武昌行竊值洋一千六百元之金銀器具逃至滬上業已由探將趙拘解公堂昨展十時由義副領事羅君會同王　　研訊原告未到即據被告代表　　　律師辯稱查此案發生武昌曾經原告控由該處地方官訊無証據嗣因武漢民軍起義將趙開釋來滬按照約章公堂祇有審訊租界人民之　以及移提人証到案預審斷無審理外埠毫無証據案件之理今公堂竟徇原告之請貿然將被告拘押訊斷　已違約查黎副總統前控漢陽兵工廠總辦王壽昌捲呑公欵一案被告亦托敝律師代表堂上以案起武昌判令　回訊辦是公堂不理租界以外案件之明徵也今如必欲審訊此案應請將外交都所訂約章及洋涇　設官會審章程逐條研究然後訊理且原告臨訊不到顯見藐視公堂按照約章本律師可以要求堂上將被告開釋惟旣經涉訟不妨將被告交保俟武昌來文移提師案訊理中西官磋商良久判趙交二百元人洋並保候再訊核 
[社會黨實業團舉定職員]  
　　中國社會黨實業團於腸曆十月三十一號在白克路登賢里十九號事務所開成立大會用記名投票法舉定王文典爲正團長趙鐃清爲副團長茲由正副團長委定各科職員如下顧問員貴志毫李無爲交通員汪洁如編緝員費志毫繙譯員王誠哉王炯吾校對員王振揚　業科員吳鳳池沈友　工業科員吳守梅吳匡予商務科員呂　　弳濟科員沈奮揚交通員汪浩如調查員吳守梅　　泉　記員王炯吾劉肇泉庶務員杜安瀾 
[秋季賽馬二誌]  
　　昨爲旅滬西商秋季賽馬之第二日計賽九次第一次十五馬西人强生代怡和洋行黑衣帽黑馬勝第二次十七馬利違洋人代新裕泰黄衣藍帽白馬勝第三次十二馬西人小祥茂代麥松林湖色衣帽青馬勝第四次十四馬西人馬勒代馬立師粉紅衣帽黑馬勝第五次九馬强生代怡和洋行黑衣帽黑馬勝第六次八馬西人馬勒代馬立師粉紅衣帽黑馬勝第七次十二馬强生代新裕泰紅衣帽白馬勝第八次十四馬小祥茂代新裕泰藍衣黄帽灰馬勝第九次十六馬工部局西人魯白衣帽白馬勝 
[補助經費之爲難]  
　　秋季巿　會議决補助改良學　集益社經費一案業已呈報民政長昨經批答云來牘閱悉查此案前據該社開具預算呈請交縣議會提議每月補助　習費等情前來當以來呈並預算表均悉現值公家經濟困難以全縣範　之學務組織預算應支敎育各費尙屬不敷實　無從編製交議所請補助之處著向巿議會要求或逕由縣議會議員提議可也等因批答在案所呈　　　議希即轉知此　 
[城内]  
　　民政長批○（經紀貿易公益會張慶元等禀批）禀及粘章均悉巿面凋敞生計艱難雖失業謀生之人比比皆是該民人等發起斯曾欲聯絡而維持之意亦良善惟振興營業必具有實在能力　負責任始能謀社會之公益洽　　之　情固非簡章數則紙上交談遂可吸收效果也且小貿營生之　終日勞動血汗所得能有幾何仰事俯蓄胥頼於此所餘亦可槪見今乃施以　通之會章如入會者應先繳會費五角又繳常年費三角彼方窮乏之不給而欲令其解　輪資以求不可知之利益恐亦望而却步或有從而議其後若矣是該會名爲維持生計之舉實非體恤貧苦之道所見甚左竊爲發起諸人所不取也所請立案給示之處　　庸議其部知照（商人吳同禄禀批）舉悉商人呈請給示保護必須　用號　方　　　該商來禀　未　章未便　准應再補呈候　可也 
　　地方檢察廳批○（至　榮訴陳大狗　　　　請求　辦由批）所訴如果　　張桃林張大狗均容應得之　惟據來狀所稱發生事實係在本年二月間當然在赦免之列未便再行提起公訴至離婚一節旣在審判　呈訴靜候核辦可也（黄陳氏）訴黄小炳行兇成　請求提辦由批）所訴如果屬實黄小炳係犯刑律第三百五十八條之罪　該氏就近向　行鎭第五初級檢察廳呈訴可也 
　　盜賣豆餅○江正和盜賣豆餅經失主聲明在地方檢察廳告發並牽涉江之　保李芝生昨經該廳將江李二人傅案預審屬實判令分别收押候起訴審判　訊辦 
　　抄獲手槍○張雲卿控同居人陳金林卽衛金林）將合伊姪衛祥和行　值洋四五千元之首　箱一只經檢察廳訊供狡展判陳收押候示在案昨　　長陳松生君派員帶同法　赴小東門内東街仁和里陳金林住處詳細調查並抄出手槍一支留　核辦 
　　定期　訊○俞椿舫俞丁氏夫婦前投地方檢察廳禀控李世榮之妾蕴美至　衆來家行兇致被毆傷等情李节榮同妾李丁氏等亦到案起　以兩造各執一詞難以審訊迭次派員調查去後茲已資明昨經陳廳長仿警知照兩造於本月十三號來廳候訊 
[南巿]  
　　藉端敲詐○南馬頭平安街住户蘇陳氏夫故後與蔣實生私議前日被氏之堂兄陳阿祥　串該氏夫叔　英山　男女軋住敲詐不遂扭　南區將男女一併拘留候陳邀同該氏翁姑來區再核 
[閘北]  
　　閘北巿政廳批○（潘阿金等禀批）禀悉已據情轉呈交涉司長函復　領事查照矣惟所請飭傳劉石耕到廳清理一　係屬民事訴訟本廳未便照行仰即逕赴審判廳起訴聽候核辦可也　　第三初　檢察廳批○（盛馬氏呈訴藝總捲逃案批）狀悉候即派警偵查該氏亦宜自行留意隨時查訪以期早日　獲（朱　　呈　被許小海等毆傷請驗批）據檢驗員　得該民傷痕係跌　所致　派警調查當時毆打情形再行核奪（郜春海呈訴被袁日昌等毆傷請驗批）據檢驗員驗得並無傷痕應母　議 
　　須問族長○金秉奎控堂兄金阿根佔呑房產前日由初級審判廳　推事傳案質訊以秉奎所呈粮串年代過遠阿根亦堅不承認判被告交保候邀族長到案再得訊判 
　　欠租　逃○嚴阿毛租賃陳姓房屋積欠租金五個月計洋十二元五角前日私將一應器具搬運潜逃被管門人張明金追獲扭控初級蕃判廳經董從事判嚴交保限三月　　 
[公共租界]  
　　包探受罰○粤人丁阿狗在北四川路仁智里一百八十一號屋内私股總會聚賭被粤探鍾鐸將丁拘解公堂訊供管押在案茲經捕房查得丁尙有冐探向粤婦李裴氏圖詐情事於昨日傅齋人証解　復訊先由李裴氏偕見証王阿福上堂供稱丁於上月十六日冐充探夥以找　被拐小孩爲由來家拆梢訊之丁延禮明律師與見証馬沈氏辯稱被告並無冐探拆梢之事至捕房所控私股總會一　前堂已經承認惟粤探鐘鐸每一星期向被告索洋五元有帳爲憑此次被告到堂供明後該探即紏合探夥將丁兇毆應請澈究質之　探供稱被告　見証屬沈氏等均因犯賭拘辦致被挾嫌誣指惟當時因丁欲　　將伊　殖一下實有其事並不索贿行兇乞鑒關讞員與美領海君以丁聚賭屬實　押兩禮拜示　所控　探索贿一節無憑不究惟鐘擅自毆人亦應嚴究姑寛者罰洋十元充公 
　　阻止工作○虹口住户俞阿四因阻止工部局衛生處小工俞阿四等工作被控昨由捕房解送公堂訊明判俞罰洋五元充公示儆 
　　孤苦伶仃○蘇州女子陸四根年十九歲早失姑恃近被其叔陸伯英誘至南京　資該女乘隙逃至泥上在愛而近路迷途由捕帶入捕房送留流良所昨晨解送公堂訊明前　判發濟良所留養 
　　怙惡不悛○過犯周福生吳桂山均復入租界竊取嚴正言　衣物由探查獲昨解公堂訊明判周押西牢三年吳押半年期滿均仍逐出租界起案　物　各原告認領 
　　快快　　○美商勝家公司控楊阿者將租用　衣機器私行付　　　　經公廨聶　議會同　查副領事復訊明晰判楊罰洋二十六元公並　交保限兩禮拜　出租費當　洋一百七十餘元如違提究 
　　逼人太甚○北海路五十一號門牌　妓李四寳（即陳四寳）控其母之姘夫陳森甫强奸逼娼並月索用費洋二十元昨由捕房將陳拘解公堂訊明判押兩月李妓本　　所　配據稱自縣從良姑寛斥釋 
　　錢債訟案○　裕錢莊與秦潤卿同控張幼山不　往來二萬餘兩又黄榮戺控黄阿才不還米洋一百六十餘元昨　捕房將被告兩人傅至公堂分别交保過堂　訊 
　　失竊衣飾○住居北蘇州路三十六號洋房之李　昨至　　報稱失竊　洋數千元之衣服首飾請爲查緝捕頭允派包探　查形迹再行核奪 
　　不顧公德○華記路元芳路住户方慶泉兪桃桃劉阿德等个二家均因傾倒拉圾違章昨被衞生局查見報告捕房轉請公堂傳案究罰 
　　場車傷人○沈福壽昨在　記浜　被場車　倒　傷左足由捕車送同仁醫院醫治 
[法租界]  
　　公堂傅訊○昨爲法公堂輪　　事之期因值封關經中丁議員飭知捕房停解案犯一期俟星期五開堂會判 
　　整頓路政○法工部局查得界内各店舗門前之街沿石年久失修大都損壤一遇陰雨行人有　跌之處因於日昨傅知各　主　速修理以重路政 
　　換戴喛帽○法捕房新製華捕暖　係用嗶嘰製成其形式與安南捕之號帽大致相同惟少一尖頂現開法捕頭以天氣漸寒已傅諭各華捕將凉帽除去日問出差仍戴舊時之有　暖帽夜差換戴新製暖帽各華捕已一體實行矣 
　　因何自盡○前日有約三十歲左右之無名男子身穿舊布袄單袴赤足在除慶里口自縊身死由管門人查見報告捕房飭探查無屍　轉報捕元堂收殮　塚召領 
[短評三]  
　　羅朗山之是否侵蝕路款記者無從深知但　路旣屬商辦公司羅某如果有侵欵情弊自有股東出而控告斷無全數串通之理贛都督李烈鈞不待該公司股東之呈控輒濫行拘捕手續上已嫌突兀尤可駭者羅被捕後商界爲之鳴冤李都督竟密飭電局不准發電憑炙手可熱之勢以遏人民控訴之門此則前清專制官吏所不敢爲而不圖於共和時代見之嗚呼江西王 
[來函]  
　　王永生突遇暴客 
　　紹人王永生於木月十號由杭州清　　趁快車來滬下車時天已昏黑離站不數武喚雇黄包車正在論價之際突有頭戴西帽身着西式皮領大衣年約三十左右者將王而腿重　一拳打落前牙血流滿口旋在背後閃出身穿短衣者一人硬將王携手之黄色皮夾（内藏鈔票現洋五十餘元及金絲眼鏡　書信函等件）劫奪逃逸王追趕不及回至車站門口報告收票巡警許以卽著包探查緝迄尙未有所獲查車站爲商旅往來之地自廳保　周密况快車到時天必黑暗匪類易於著手尤望司路政者嚴訂章笪早爲取締則行旅之幸也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬兜率天宫仙籙法條例] [  蓬心室]  
　　依樣葫蘆之條例 
　　照貓畫虎之文章 
强題就我之規定 
　　第一章固有仙籙 
　　仙第一條左列各人屬兜率天宮仙籙一生時父爲天官人者二生於天宮内父無可考或罔兩類其毌爲天宮人者三生於天宮内父母均無可考或均罔兩類者 
　　第二章仙籙之取得 
　　第二條異類物有左列各欵情事之一者取得兜率天宮仙籙一爲天宮人坐騎者二師爲天宮人經其師超度者三師無可考或未超度主爲天宮人經其主超度者四飛昇者　　第三條異顚物得兜率天宮仙籙須具備左列各欵條條件一依其本類法尚未歷劫者二非異類物之妻 
　　第四條異類或罔兩類絲太上老君之許可得以飛昇太上老君非對於具備左列各欵條件者不得爲前項之許可一繼續十二萬年在洞府成丹者二依天宮法及本類法爲有道行者　三神通廣大者四有相當之洞衆及法力足以自在者罔兩類飛昇時前項第二款之條件依天宮法定之 
　　第五條坐騎非隨同其主不得飛昇 
　　第六條左列各欵異類物現於洞府成丹者雖不具備第四條第二項第一欵之條件亦得飛昇　一父或母曾爲天宮人者二主曾爲天宮人者三生於天宮内者四繼續五百刧以上在洞府成丹者前項第一款至第三欵之異類物非繼續五千年在洞府成丹者不得飛昇但第三欵之異類物其父或母生於天宮内者不在此限　　第七條異類物現於洞府成丹其父或母爲天宮人雖不具備第四條第二項第一欵第二欵及第四欵條件亦得飛昇 
　　第八條異類物有殊勳於天宮者雖不具備第四條第二項各欵條件亦得飛昇太上老君爲前項飛昇之許可須經三十三天會議 
　　第九條飛昇之許可於天籙公布之 
　　第十條飛昇人之坐騎及其未歷劫之子應隨同取得兜率天宮仙籙但坐騎或未歷劫之子之異類法有反對之規定者不在此限前項但書規定不能隨同取得兜率天宮仙籙之飛昇人坐騎雖不具備第四條第二項各欵條件亦得飛昇　　第十一條飛昇人及隨同取得兜率天宮仙籙之子不得爲左列各項神祗一玉皇大帝元始天尊二九曜三紫薇大帝四東岳大帝五文昌帝君六伏魔大帝七各省都城隍前項制限依第八條規定飛昇者自取得仙籙日起五百劫以後其他自取得仙籙日起百萬年以後南斗星君得經諸天會議解除之㈢（未完） 
海外奇談 
[大食會] [  寄塵譯]  
　　日本文化十四年之春沐承平之澤上下嬉恬有人組織大食會與會者十六名第一人爲神田丸屋之勘太衛門時年五十六歲計食饅頭五十個羊羹七棹蒲皮併二十個茶十九杯其後至天保二年又開是會與會者百六十二名一切設備較文化時爲盛健啖之名傅於後世者計廿五名第一人爲田村彥之助共食天　羅（卽炸魚炸肉）三百四十担第廿三人神屋伊兵衛飲醬油一升八合當席卽死第廿西人松井源水食生豆五合飲水一升第廿五人金山半五郎食鹽三合均翌日死亡 
[電話結婚] [  頌斌譯]  
　　西人結婚之事愈出愈奇上月三十號法國萊納利省竟有於電話筒中舉行婚禮者主敎哇篤納在其辦事室中新郎挨奇萊則在那六姆埠新娘米斯則在布電脫埠三人各距數密逹之遠專憑電話筒中之傳話結爲夫婦與在禮拜堂舉行者無異是亦從來未有之奇聞也 
[焚化郵票] [  頌斌譯]  
　　巴黎某雜誌載美國埃奥亞省附近素有一種迷信風俗凡男女死亡後家族輙出重資搜羅各種舊郵票焚於死者之前以爲超度平均計之每年耗費約八百萬雖經有識者諄諄勸戒力圖破除在埃奥亞省内信者似漸減少而一般鄉人之迷信則仍未破除云 
自由談話會 
　　余贊成女子參政權而不贊成今日中國女子有參政權 
　　余贊成高尙之婚姻自由而不贊成曖味之戀愛自由 
　　余贊成精雅美麗之化粧而不贊成奇形怪狀之妖豔 
　　余贊成天倫團樂之舊家庭而不贊成寂寂寡歡之新家庭 
　　余贊成夫壻之敬愛而不贊成夫壻之戀畏[  小柳]  
試硯齋隨筆[  率公]  
　　李奉貞者唐縣武愍公孟羣之從妹也通文翰工騎射旁及孫吳風角占驗之書無不瀏覧而贯穿之性至孝友以母老故終身　不字會武愍應胡文忠之招强起視師偕奉貞往奉貞及　服隨行參佐軍務運等決策武　因之屢建奇功一日武愍出戰失利被圍十餘重奉貞知之率所部健兒於鎗彈中　　突入所向披糜衆莫敢當始從容擁武愍踊營是時兩軍均　目蜂舌嘖嘖歎爲奇女子而奉貞之名乃大著厥後漢陽之役以孤軍深入身先士卒不少却雖手刃數十人血戰死時年僅十十除也奉貞　　武愍如失左右手未幾亦戰死夫近世有以效忠　廷　　　　自殘同類爲曾左諸人　病者例以奉貞不更每况愈下乎　　知否否曾左處專制政府下遽欲脫離竊絆遂　　立當日　　思怨之未有進步平心論之亦可稍從未減故其　　　之　　不能辨别後有信史必垂定論奉貞一女子耳非若曾左　余右所　觎於富貴功名也徒以友于誼篤恐其兄之不足以獨　大任故聞兄命而一諾即往其出也爲武愍而出死武愍而死志行激烈心地皎然方之費氏托公主而殺賊永寜而殉身未遑多讓如斯人格如斯節操正宜　金爲後世所矜式詎可加以　　哉昔　吊以詩曰非關敵愾篇　兄恩未　休帷幄偏敎饒勝算女兒豈願學封侯魂　吊國殤蘭　不死死沙場紅顏自古遭　劫留得千秋姓氏曰謂頗得眞際並非曲爲開脫也 
尊聞詞選 
[冬夜宿故人莊] [  丁青]  
　　滿地霜華冷有稜柴門東畔月初升荒村犬吠遙聞柝野寺僧　近見燈窗外依稀過釣艇溪邊瑣碎響春冰繩床布被　　喛零稻如茵墊幾　 
　　山人何事苦憐才情話依依亦快哉半畝寒蔬霜共　一　春釀書新開犬因讓客終肖醒鼠不憎人上榻來破隙似聞鄰女說水邀已放兩三梅 
戲評[  玄郎]  
　　鎖　州麒麟　之岳飛工架矯矯不羣　子雖沙尙　　勁白口如（還不失封　之位及悔之晚矣）等句供說得頓　　徐奕奕有神惜將（封候）（悔之）宕漾後未二字落得太快不能搖曳生姿至雲出助被再興嘲笑一場做工光徵出色蓋俊　之棧再興英姿颯爽亦甚相稱 
　　洗寃錄卽刑律故良又名破腹驗花素爲新舞室之拿手戲繼起效　者踵相接而終不能望其項背以配角之不搭當也前晚葛王庭李錦榮去兩親翁說白做工尙稱合式然吵閙公堂至以印信　筒亂去亂甩太覺糊閙洪芝雲謝玉珊之兩親母遲　呆板毫無精采王九齡之縣令卑汚神氣做得甚好然下座窺美呆立審視評頭品足有五六分之久此雖有意辱駡官場究嫌太甚　富威之府尹白口太　　被腹挖心時神悄亦不惶急不合戲情劇中從得情書演起至驗花後即終劇已揭截頭割尾又割去李翁歸家興妻女商酌一場之緊要關鍵致女之上堂支離突兀林聲卿去李秀英孟鴻　去秀英之兄唱做俱酣暢淋漓而鴻羣爲尤好 
小說 
[短篇小說江陰獄（續）] [  率公]  
　　主簿傅某山東之鄙人也性貪而酷藉同鄉某尙書之力得任是缺抱定金錢主義日以搜括爲天職笑駡由他笑駡好官我自爲之鄧綰之言不翅爲之冩照方袁某之被押也傅已微聞其富慾念翕張大喜過望旣而諗知其有烟霞癖愈益自得亟使僕人授意須以番餅二百公班二枚爲乃公壽則廳署即若家任爾吐霧呑雲不汝干涉否則身爲階下囚區區違禁物固不能於官廨中任便呼吸也袁雖素性吝嗇至此亦惟有忍痛割愛公班二枚謹如命番餅期僅致送半百傅慾壑未盈意難釋然仍閉之幽室旣絶其飲食復屏家屬不與通袁飢火中燒煙癮大作中宵轉側憤不欲生投繯死詰朝事聞報於縣循例請鄰封靖江令檢騐騐係自縊惟飭家屬領回棺葬其子以父死不明赴省呈控時臬使爲平湖朱竹石廉訪朱　者也能得大吏歡以觀察使任蘇臬者將十次於刑　縱多所經騐性刻而覆是其所短得袁子訴詞　委候補某令赴澄密查某令至澄時微服巡行一周於傅主簿索贿事略有所聞即往謁潘令潘合長者不知其意之别有在也竟失招持某令頗　望旋省後乃臚陳傅主簿威逼致命罪狀末日謂袁爲家長女固媳耳名分之間不容或紊潘令似不宜以一紙詞狀貿准起訴而遽行押辦云云朱臬得其情大怒飛檄常州府德守提全案人證赴郡訊辦並立解傅主簿職 
　　德守爲長白山下人性雖庸懦然　事尙知輕重其　幕某老於申韓遨遊大江南北者有年有大府　立委幹員調查此案廉得其實知訟之由來皆女叔一人爲之主動而女母極端贊成之逐釀如斯慘劇歷經審訊更無遁情以女叔揰身唆訟實爲案内罪魁詳擬遺戍傅主簿以職官而得贿致成人命重案請即裭職以示懲儆女以訟事並不知情罰　省釋緣女本無罪非故爲開脫也其子亦無異辭㈡（未完） 
 
 
 

Page 11

 
 
   
 
 

Page 12

 
 
   
 
