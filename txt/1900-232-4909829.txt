# 1900 - 232 - 4909829

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六五○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續餘實洋二元五角○左文　公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌書畫室或申報館帳房可也此佈 
[團練説]  
　　自北省拳匪事起東南諸大吏懲前毖後思患豫防諄諭民間捐集金貲舉行團練蓋遠師古人守望相助之意也執筆人曰嗟乎團練豈易言哉其有巿井游民臨時應募旣未明有勇知方之義更安有同仇偕作之情惟是烏合成羣跳刀拍張日持械往來於巿肆一呼百應肆意横行恃有護符全無忌憚問以槍砲若何而命中戈矛若何而摧堅則皆瞠目不能答一言惟是糜費口糧驛騷閭里無事則高歌酣飲遇敵則棄甲曳兵此其弊在團而不練抑或游手好閒之輩自恃男兒好身手平日惟以凌弱暴寡爲能一經招募成營領得軍裝益復恣行不法欺陵孤獨威嚇懦良偶有睚眦之嫌卽稱戈私鬥不遵紳士之約束不聽將領之號令平日旣離心離德遇敵卽棄械潰逃雖有賁育之才羿奡之勇亦惟是爲民厲階從未能萬衆一心同伸敵愾同仇之志此其弊在練而不團嗟乎團練豈易言哉而奈何今之牧民者尚紛紛然舉行轉練哉雖然團練而果實事求是其益有勝於勇營者以土著之人衛土著之身家性命自幼卽同鄉共井夙敦洽比之情一遇宼盜之來自必奮力爭先决不忍旁觀袖手其益一爲兵爲勇糧餉皆領之官中團練則城鎭鄉村各自舉辦諸費出自紳商捐集不煩官吏代籌無虚糜帑項之虞無索餉譁譟之習其益二外省或有不虞兵勇須調赴前敵以故好人家子弟憚於征戰决不肯名細柳營中若轉練則自衛鄉閭例不聽他處檄調儘有草野之具忠　義瞻者欲保故鄉桑梓欣然應召執殳戳力行間爲一鄉之保障其益三團勇旣募諸土著之人平日各有所事一旦地方平靖卽不難散伍歸農不似練勇額兵漫無歸宿一經撤遣則江湖流落糾黨爲非其益四有此四益苟舉辦者實心任事不潦草以塞責不倉卒以圖成則犁雲鋤雨之流皆可收殺敵致果之效誰謂團丁練勇不堪爲井里間禦侮折衝也且不觀湘鄉曾文正之已事乎當道光季年文正之在家讀禮也亦不過以團練衛鄉鄰耳洎乎湘亂旣敉卽改團丁爲勇丁出省剿賊轉戰十有餘省髮逆捻逆以次蕩平用能浴日補天奏中興之偉績團練之效不昭然歟當事者果師其法而行之不糜費不擾民不有始而鮮終不務名而無實將見其始僅用以保一鄉一邑者其後卽可用以保天下國家推而行之文正之成規不難復行於今日更何患拳匪擾害强敵憑陵若夫有團練之虚文無團練之實際如上所云團而不練練而不團甚且借團練以斂貲財恃團練以禍井里則不特有團與無團等且直蹈北省義和團之行爲矣豈舉行團練之人始念所及料者哉 
[鄂中誅亂記]  
　　四五日前滬上某西字報謂近有新黨中人在漢口約期作亂致被大吏所誅本館意新黨者卽康逆餘孽之自謂彼其人時言之不怍自稱保國保皇豈有效赤眉銅馬之行爲以致自罹法網者是以未敢貿貿然譯列報端迨昨日得漢口采訪友人手書始恍然於此事之巓末采訪友人之言曰漢口爲鄂中巨鎭上通巴蜀下達申江臺榭雲連瑰奇山積萑苻羣盜時嘯聚焉自北省拳匪作亂若輩卽思乘機而起分散票布要結黨徒期於七月二十八日晚間縱火爲號戕官吏劫軍裝佔踞城池與王師抗詎料事機偶泄卽爲邏者所知細細偵之得其巢穴所在乃白諸營縣調兵至泉隆巷對門某宅及下街某洋房一擁而入擒獲匪黨二十餘名内有一婦女及甲乙丙三日本人旋復搜出號衣軍槿火藥信函名册之類解交夏口廳同知署廳主陳少石司馬立卽升堂推鞫知爲首者一爲湖南辰州人向連生一爲湖北柏泉人鄧永才皆在就獲之内并稱羽黨約共五千名皆自願從逆犯順者司馬乃星夜禀知漢黄德道岑馥莊觀察觀察飛電督轅禀陳一切示炊許卽接督憲張香帥電札飭將首逆就地正法司馬爰委彭仁甫千戎將向鄧二逆犯綁至四官殿前梟首其餘二十餘犯督解赴督轅聽候裁奪此二十七日夜間事也或曰苟非康逆黨中人何以能勾結外人以洋房爲窟宅意者西報所述固不盡無稽乎此則非執筆人所知刻已函詢在鄂友人一俟得有眞情卽當錄登報牘也 
[嚴杜亂萌]  
　　烟臺訪事友人云自直省義和拳匪肇亂以來各處愚民不免沾染餘習紛紛擾擾如醉如痴山東巡撫袁慰庭中丞目擊心傷除嚴密禁遏查拿外猶恐腥聞未易湔除復遴委各員分詣各州縣稽察民間如有學習拳棒之人務須實力拘拿盡法懲治誠正本清源之善策也 
[派勇剿匪]  
　　南昌訪事友人云浙省衢州府屬開化常山江山等縣被匪淪陷後業經浙軍次第克復匪黨遂分竄江西玉山縣境適由省調到剛字營立卽出隊攻擊無奈强弱不敵反傷營勇百餘人于是匪燄益張横行無忌玉山縣吳明府親至廣信府向大憲請兵助剿大憲准之添泒威武營會同信字營剛字營及練軍協力剿洗不知大軍一到果能尅日盪平否耶 
[藥庫新章]  
　　松江訪事友人云郡南東南隅火藥庫爲仔儲五省軍火重地近經大憲釐定章程凡有火藥存儲均需由營報明府縣官照會就近紳董以昭愼重而免疎虞其上月二十七日照會云江蘇松江府婁縣屈爲照會事光緒二十六年七月十一日奉署本府正堂張札光緒二十六年七月初六日准江南機器製造局移案奉兩江總督劉札飭將松江府火藥庫以後　　運出之藥双及運入之　均應　時行知松江府　　各　　　　　　　　　　　以安衆心等因奉此遵將實存數目移明至光緒二十六三月分止在案北查二十六年四月分運入槍藥八千五百磅運出無烟槍藥七千磅栗色砲藥二萬五千二百磅小砲藥六百磅實存各種火藥四十二萬九千二百二十四斤四兩除申報外相應移會等由過府轉飭到縣奉此合行照會爲此照會貴紳請煩一體知照須至照會者 
 
 

Page 2

 
 
[監利教案]  
　　沙巿訪事友人云湖北荆州府監利縣境有地名朱河者前因民教失和致將教堂中器物擊毁幸教士已避至新堤未遭窘辱荆宜施道奭召棠觀察聞之立委候補縣錢大令鉅前往稽查想不難和平了事也 
[教士知幾]  
　　南昌訪事友人云中國自與泰西通道以來天主耶穌二教盛行幾於無處不建堂傳習流寓贑省之各教士以邇者北方拳匪滋亂謡諑紛紜恐此間難以安居因函請各地方官點交堂産紛紛遷地爲良自七月以來或赴潯陽或回滬瀆舟車栗六就道者已不下數十百人矣 
[教士避地]  
　　沙巿訪事友人云此間天主耶穌各教士目擊土匪不靖恐不免乘間竊發擾及教堂因於日前將房屋器具請荆宜施道奭召棠觀察收存俾得暫時避往他處觀察允之札飭荆州府通判羅别駕沙巿巡檢葉少尹巡街委員歐陽少尹詣各教堂詳加檢點由江陵縣張雲生明府派差邏守並爲之出示保護蓋柔遠之道宜然也 
[會匪伏誅]  
　　鎭江訪事友人云管帶長江新勝水師營徐懷禮都戎寳山在東馬頭捕獲哥老會匪魏老么一名解至新河街提憲行轅禀明黄芍巖宮保訊鞫之下魏匪供認放票不諱並招出所犯案件甚多遂於七月二十八日發出令箭綁赴巿曹梟首示衆旋又在郡城太保巷擒獲會匪范洪貴並在室中搜出衣箱多口槍械若干某日解至行轅宮保升帳推穴范匪供詞狡展堅不承招喝令重責軍棍千餘下跪練良久仍無確實口供宮保卽飭交丹徒縣莫明府釘鐐收禁聽候覆訊以便按按律懲治 
[匪徒正法]  
　　安慶訪事友人云自大通匪人肇亂皖垣昕夕戒嚴上月十八日公役在東門外拘獲匪徒三名解歸懷寗縣署研訊有有某甲者供稱小人曾當某處親兵洎因事被革復投副中營當勇適逢大通匪亂奉調隨營前往迨至彼處匪已四散因馳至青陽竊搜羽當暇時散步巿肆向行人攫得寳銀數錠與乙丙二僧約同來省甫到卽被拘此係實情尚求鑒察縣主據供申詳上憲旋奉批飭連乙僧明正典刑其丙僧訊非同黨釋令還俗 
[吳下决囚]  
　　蘇州訪事人云七月二十七日午後臬署接刑部釘封文内開行劫鎭洋縣境某富室之盜犯甲乙丙三名行劫吳江縣屬某鄉某雜貨鋪當塲拒傷事主之盜犯丁戊二名及荆溪縣謀斃本夫之淫婦某氏姦夫某乙共七名口飭卽一併正法等因署臬司朱竹石廉訪立卽札飭吳縣田大令行刑大令奉札後飭差由司府縣各獄將七犯提至大堂略詰口供喝令如法綑綁會同中軍守備夏亮亭守戎大明督帶營兵兩哨及縣署練勇四十名押赴北寺大校塲先處决諸男犯然後將女犯凌遲處死有見者謂女犯年未而立貌甚兇惡沿途大哭不止噫其殆有悔過之心歟然已晚矣 
[議移藥庫]  
　　松江訪事友人云郡城東南隅火藥庫建自同治季年凡滬上製造局所造火藥均庫儲庫内雖四圍駐有營兵防範然藥性猛烈百密難免一疎近聞各省火藥時有失事之虞核計所儲不及松庫十分之一然且一經肇禍附近房含悉化刼灰以故松人士惴惴於心歴經郡紳聨名禀請遷栘皆以經費無出成功不毁爲詞未　兒准近因北地拳匪作亂軍書旁午火藥轉運尤煩合郡紳民深恐災生意外日前復集議繕詞環求當道運儲他處未知大權在握者果能俯鑒下情否也 
[薄俗難回]  
　　揚州訪事人云自北省匪警日亟人心昕夕惶惶地方官恐羣不逞之徒藉端肇事因出示禁止攔街搭臺施放瑜珈燄口及香火等會各坊居民均能恪遵功令街巷寂然不意立秋節後天氣酷熱居人偶失調護卽疾病纒綿瘧痢二者患者尤盛愚夫愚婦無不歸咎於是一時此倡彼和相與媚佛佞神雖不敢明目張膽而爲之然每在空屋中私設盂蘭盆會是以牛山濯濯者仍復應接不遑薄俗挽回殊非易易也 
[漢皋火警]  
　　漢口訪事友人云七月二十八日天甫黎明鎭上洪益巷正街三元同慶茶樓不戒於火祝剌氏乘虚而入跋扈飛揚一刹那間隣屋一十餘椽悉付楚人一炬迨水龍坌集四圍噴薄火勢始衰聞人口並無損傷亦幸事也 
[浙省官塲紀事]  
　　杭州訪事友云浙江西安縣缺刻由藩憲惲菘耘方伯改委新署常山縣之鄒大令壽祺接署所遺常山縣缺委候補縣强大令紹嵩署理○湖州霅水橋釐局總辦現屆瓜期由局憲札委候補同知夏司馬敬中接辦處州青田釐局李大令濱留辦期滿上憲委大挑縣譚大令西庚接辦均於七月二十三日下札○省垣武總巡何遊戎文友奉撫憲劉景韓中丞委署太平營叅將於七月二十四日交卸總巡差卽由江干登舟赴任遺差委向都戎全凱接辦○臬憲榮伯稀廉訪以省中防務綦嚴特於七月某日香閲城垣辰刻出轅由鳳山門登城轉入候潮望江清泰艮山等門時已嚮午遂詣武林門官廳用膳午後復登城經錢塘湧金清泰等門仍由鳳山門下所有雉堞缺壤之處當卽日雇工修葺矣 
[十洲瑣志]  
　　寗波訪事人云湘勇羅坤福鄭仕高二名前在提署前滋擾經提憲余軍門貫耳遊行然後發交鄞縣縣主徐蓉齋大令飭押自新所候懲○寗郡亢旱已久鄞縣徐蓉齋大令初時邑廟設壇祈禱旋復移至郡廟自上月二十五日起提道府縣各官每日早晚兩次拈香叩禱迨二十八日之夜四鼓時大雨傾盆約半時許雖未十分沾足而禾苗已得免黄萎矣 
[荆沙瑣誌]  
　　沙巿訪事友人云邇者巿道艱難商情疲　民間食米向賴湘中販運而來目今商販裹足不前米石寥寥無幾以致上熟米每石貴至錢四千五六百文中熟者四千二三百文最次者亦需三千八九百文柴煤更極昻貴小民欲謀餬口不亦難乎○荆州府通判張鷺翹别駕丁艱遺缺由荆宜施道奭召棠觀察委帮審委員羅大令文彩暫行代理○江瀆觀住持羽士劉某與丐頭郭某友善月羊向郭借貸郭情不忍却而又苦無以應乃檢齊衣物質諸長生庫中日久未見還璧因遣其女往索劉妻某氏謂之曰爾已適人與母家無涉不應爲父索債女不服反唇相稽某天大張雌虎之威舉手批女頰悞中要害登時玉殞香消郭痛女情深飛報江陵縣署次日縣主張雲生明府詣騐略詰數語飭役將某氏帶回 
[夏口夕陽]  
　　漢口訪事人云會匪頭目朱華三經地方官嚴拿未獲邇者上憲札行武昌府從速拘拿府尊余堯衢太守奉札後飭役四出訪緝嗣聞朱犯已逃至安慶遂追蹤而往務期拘案嚴懲○自北方拳匪肇亂滬上各商號惑於謡諑相率將欵提回銀根遂異常緊急漢口向賴上海爲挹注致被其牽動岌岌可危嗣幸東南各疆吏布置周詳人心得以漸定巿面亦日有轉機七月某日某輪船由滬抵漢載來某銀行現銀十餘萬兩得此轉移銀根已不似從前之逼迫矣 
[鶴巿客談]  
　　蘇州訪事人云省城六門釐捐局總辦袁太守恭宏因有要事赴金陵請假一月上憲准如所請所遺總辦一席委候補知府莫太守枚庖代太守奉札之下卽擇吉七月二十五日到差○七月中旬某日午後有某船户手持洋銀五元行經省城牙釐局前突被著名流氓小塊子及甲乙丙三無賴攔住拳脚兼施乘間將洋銀如數攫之而逸事爲署臬司朱竹石廉訪所聞立飭長元吳三縣主赶緊緝拿務獲懲辦迨二十四日吳縣公役在滸墅關附近某鄉拘獲小塊子及甲乙解回縣署縣主田大令研訊之下供認不諱因飭釘镣收禁稟請廉訪核奪○句容人某甲向在某茶肆當茶博士其妻某氏年三十餘稍有姿首住省城西吳巷甲與同業某乙爲莫逆交初不知其妻亦與之有染上月二十五 
 
 

Page 3

 
 
日無意中窺破情形將妻掌頰數下已乘間逸去甲妻以爲大辱濳購阿芙蓉膏調醋吞服至夜半毒發呻吟施救無靈延至天明而斃乙聞信亦吞服生烟相隨地下痴男怨女自謂鍾情而不知皆自作之孽也○南匯縣吳大令解到弑夫淫婦某氏及姦夫某甲屢經蘇州府濮紫泉太守督同發審局委員嚴行訊鞫供詞翻異堅不承招迭用大刑依然狡展上月二十七日午前喝上天平架良久仍矢口不移噫如氏及甲者心誠刁矣其如法網之終難幸免何 
[獵塲秋草]  
　　松江訪事人云七月某日青浦縣境朱家角鎭賭徒與各勇互毆事後由鎭董禀請中營張華園參戎撥兵馳往彈壓兹已拘獲兇徒數名押解縣署待辦矣○日前試院對河甘紳家被賊穴壁而入竊去衣物甚多報經縣署捕役跴緝邇聞此案係丹陽人某甲所爲甲向業麫坊近已流入匪類七月某日捕役某乙遇諸南門外誘至府署前執而搜之身畔藏有廚刀一柄隨卽解送華亭縣署請縣主林霨生大令升堂研訊甲供認行竊遂判令笞責數百板收押化莠所○華婁兩縣向章在中秋前發貼紅諭啓徴下忙錢糧本屆華亭縣林大令婁縣屈大令擇定八月初三日就大堂上設櫃所有蘆課等項亦卽一律徴收 
[傅相行轅紀事]  
　　昨晨直隸按察使周瀚如廉訪浩内閣學士張燕謀内翰翼記名提督王軍門得勝候選郎中袁正郎廷彦先後詣轅禀見○昨午十一點鐘時接山東德州電報一封午後二點鐘時接雲貴總督電報一封三點鐘時接湖南長沙府電報一封五點鐘時接湖廣總督張香濤制軍電報一封午後三點鐘時發金陵蕪湖電報各一封 
[示免驚疑]  
　　蘇松太兵備道余晉珊觀察以英法各國次第調兵保護深恐居民悞會不免多所驚疑爰於前日頒發六言韻示曰英國西摩提督前次調兵來滬當經本道曉諭以免居民恐怖法國仿照辦理亦有洋兵到埠爲數不過幾百擬紥八仙橋堍無非保護商民以及産業鋪户爾等切勿懷疑務各照常安堵 
[法董安民]  
　　昨日法界公董局發出告示數十張分貼各處其文曰爲出示剴切曉諭以安人心事照得前因北省京津等處拳匪作亂竄擾以致謡言四起租界人心驚惶不定業經總領事白出示曉諭以安衆心在案乃近日本埠人心仍舊惶恐不安紛紛相率搬遷本局正切焦思兹奉總領事白諭知已經本國政府核定卽由西貢派撥練兵八百名前赴上海藉資保衛等因查此次本國派兵來滬無非相助本埠各洋商轉練曁各兵船防堵隨時彈壓保護以期在滬華洋商民人等一體保全得以照常安居樂業别無他意一俟北亂平靖隨卽將兵撤回西貢誠恐商民諸色人等未盡周知致民疑慮合亟剴切曉諭爲此示仰界内各華商人等一體知悉自示之後務須各安生業勿再驚疑自悞切切特示光緒二十六年八月初三日西歴一千九百年八月二十七日 
[局員多事]  
　　本邑南巿鼎昌元米行主凌少山因欠木作主甘永昶造屋工料銀三千餘兩控經城廂内外保甲總巡局傅辛奎明府諭令差甲協同都料匠前往估計價值凌妻某氏突與差甲爲難明府震怒限令地甲將凌交案凌情急浼某巡局委員出爲擔保明府惡局員多事立傳到局大加申斥前晚地甲將凌交案以曾受其妻毆辱禀請嚴懲明府以此事與局員無干何以樂爲緩頰顯有不實不盡因卽據情面禀蘇松太兵備道余晉珊觀察請示施行 
[訪查梟匪]  
　　邇來本邑西鄉七寳華曹涇諸翟鎭等處鹽梟麕集多至梟船四百餘號每船梟匪十餘名携帶槍砲勾結本地流氓痞棍擄人勒贖無惡不爲上海著名惡棍小黄牛蘇阿如以及向充捕夥之武雙喜等與之連絡一氣恣意横行事爲法租界捕頭訪知深恐若輩乘機竊發爰遣某包探前往探聽明白以憑核奪 
[上海總巡局瑣案]  
　　本邑保甲總巡傅星厓明府訪悉流氓楊洪魁與混名轉扇和尚者串同將銅鼓阿新隻目刓去殊屬不法除團扇和尚業已獲案懲辦覊押改過局外復飭役將楊嚴拿到案以便訊懲前日差役獲楊解局明府研訊之下怒其供詞狡展飭差至改過局提團扇和尚質訊始俯首求恩明府喝令將楊重責二千五百板團扇和尚笞責一千板責畢著荷以雙連枷發各城門遍遊示衆○日前流氓湯阿三等至本城太平街某飯店果腹食畢不給分文值堂者冋之索值反被擊毁碗盞因將湯及王長根扭送總巡局傅明府研訊之下判令各責二百板枷號一月發飯店門前示衆 
[馬路工程局瑣案]  
　　前晚流氓張四福徐桂生周林奎徐秋廷卽周秋廷等因犯夜被獲解經馬路工程局總辦程雨村大令研訊張供小的係松江府屬奉賢縣人年三十有六向操整容業此次由鄉間携妻至滬僑居英租界二馬路長泰小客棧内是日偶學徐桂生同行倩涂秋廷至浦畔覔航船回里並未作奸犯科叩求明察徐桂生供小的係南匯縣人年三十有一與張同業此次因事至滬寄居長泰棧今由張囑代　舟並無不合求鑒周供小的向操魯班業僑寓長泰棧甫閲數天不知所犯何事求恩寛宥徐秋廷供小的等擬結伴回家覓舟不得爲時已晚以致徘徊歧路叩求恩典大令提划船婦朱王氏至案謂爾可知宏源米行夥秦悦琪被人攫銀之事是張等所爲否供稱小婦人籍太倉州屬崇明縣是晚聞秦大聲呼救急出視之不見人跡無從指証大令訊得張等雖無攫銀實據然徐桂生周林奎臀上均有板花顯見不安本分命各責一百板張與徐秋廷亦非善類各責五十板均茶以雙聨巨枷示衆一月○無賴王玉珠前向沈德勝訛詐經工程局總辦程大令訊供判令枷號一月前日王忽患病地甲解案請示大令命卽疏枷交保開釋○小流氓蔡二生前因糾衆爲人包索銀錢控經工程局總辦程大令訊責判令枷號一月前日枷期已滿大令命提案疏枷從寛斥釋 
[英美租界晚堂瑣案]  
　　車夫胡阿六沈阿三串拐陳宦家婢女二口逃逸報捕後由某包探緝獲解送公堂迭經讞員翁笠漁直剌研訊管押限交某日寳山縣鄉民沈德福之妻某氏在田耕作偶見二女踽踽而行似迷失歸路者然因卽領至家中招人認領旋被地保王海雲所知串通包探劉阿炳指爲陳宦所失之婢向之訛詐不遂所欲解至公堂前晚襄讞委員張柄樞司馬升堂研訊陳宦遣家丁陳升投案禀稱家主失去二婢日昨劉包探來言係被沈德福藏匿及小的往認而目全非聞係老其昌粤妓因被龜鴇所毆乘間逃逸者沈德福供五月某日小的之妻在田耕種忽見二女迷路啼哭因天時已晚收留在家詎料地保王海雲串同包探劉阿炳卽洋槍阿福來家誣指誘匿陳宦婢女嗣經陳宦遣人前來認明面貌不符旋由老其昌粤妓院某鴇婦領去王劉復向小的索詐洋銀二十四元小的無奈先付二元其餘約俟異日王劉不允致被解案求恩明鑒胡沈同供小的等與沈並不相識司馬飭將沈等暫行管押候傳地保王海雲及粤妓來案復訊核奪至劉控如何則絶不提及○李桂春與姘婦沈陳氏在途口角經某號巡街捕拘送公堂張司馬訊供之下諭令暫留前晚升堂覆訊李供沈陳氏前曾在會香里爲流娼後經小的代還帶擋洋銀二十元娶以爲室現忽私逃并將衣飾竊取今幸尋獲求恩究追沈陳氏供小婦人嫁李後李仍令小婦人爲娼小婦人不允致相口角並無竊物之事求鑒司馬著一併逐出不予准理 
[申報館恊振所經收山東河南江西皖北浙紹福建振捐七月廿一日至七月三十日止第二十一次清單]  
廿二日無名氏銅洋十四元六角○廿三日姚錫漢求身子康健合家平安洋廿元無名氏銅洋一元○廿四日椿氏求生産母子平安内人病愈洋二元○廿五日無名氏銅洋一元○廿六日不書名銅洋十元○廿七日溧陽退思齋主人求合家平安助福建洋二百元無名氏洋一元○三十日無名氏洋二元銷一册子洋二元沈樹庭洋一元　陸堂鄧裕後堂樂花洋二元以上總共收洋一百廿八元花洋二元銅洋廿六元六角 
 
 

Page 4

 
 
凡戒烟藥中有嗎啡鴉片者極易抵癮服之精神煥發勝於吸烟然有癮者多服卽醉無癮者誤服卽死卽使照癮而服不差毫厘而其烈毒之性藴積於内日久能使人精血耗散五臟俱枯癮縱暫除壽恐不保故去夏中西除烟會甫刋第一號除烟報卽載有勸售戒烟藥者勿用嗎啡鴉片說蓋泰西名醫之言也惟本藥房之溥齊水並不用絲毫嗎啡鴉片入内故無論何人皆可試服卽多服亦無妨碍且可救吞服生烟之毒載明仿單此易察者一也至問何以知其確能戒烟亦有一法可以立時騐明取淸水或茶一盃中置鴉片少許攪之使匀其色變黑其唪甚苦不待入口而巳知爲鴉片矣若照樣取溥濟水一盃入烟少許攪匀色亦略黑味亦微苦然試歟他人食之則芬芳適口不知其中有鴉睛也蓋鴉片之毒巳爲溥濟水所解並其色味亦化矣此易騐者二也據此卽可知人腹内之烟毒烟積雖痼結甚深飲以此水不難立使蕩滌盡凈但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用詳神藥奇功告白服法詳吃鴉片之人不可不一試及戒烟最便之法兩告白分日登報售價一元起瘙如購十元可多一成百元多二成千元多三成零躉劃一每瓶皆套錫盒封固可寄萬里上海白渡橋北仁智里十三衖括打藥房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
大井川丸輪船晚往長江郵船會社代理旅順丸又開往神户横濱郵船株式會社萃利又晚往長江麥邊行德興又晚往長江鴻安公司大通又晚往長江太古公司直隸又晚往旅順牛莊太古公司 
 
 

Page 9

 
 
[局員易委]  
　　漢口訪事友人云前辦堡工局徐刺史冠瀛近奉上憲委署湖北隨州篆務所遺堡工局一差委楊刺史汝康接辦近已彼此交替矣 
[贑省望雨]  
　　南昌訪事友人云此間自六月中浣迄今未得大雨田疇龜坼農民望澤甚殷贛撫松鶴齡中丞爰於七月十七日委員赴安義縣聖水塘恭請龍神二十日親詣滕王閣迎入供奉龍王廟中設壇叩禱並傳僧道誦經禮懴每日辰申二刻督同文武員弁拈香懇禱閲三日不特雨師未經税駕且長空萬里雲翳全無不知屏翳氏何日方能鞭策癡龍宏施甘澍也 
[嚴懲虐婢]  
　　廣州訪事人云七月某日觀音橋廟前荷溪新街袁姓虐婢致斃棄屍江中坊人察悉禀官旋經南海縣裴大令委員騐明塡格禀覆兹得其堂判云騐得此婢新珠委係生前受傷落水被淹身死塡格取結屍身領理袁功叙供稱伊婢新珠於光緒十三年在育嬰堂報領乳養爲婢七月初三日婢在樓上晾衣跌傷後因不遵約束曾打藤條數下查袁旣充廣仁善堂董事而又領育嬰女孩爲婢已屬不合本縣騐明生前有傷明係受苦不堪情急投水自尋短見觀其眼合兩手微握可爲明證應速諭廣仁善堂將袁驅逐出堂歸案審訊此等慘忍大半出於婦人之手聞袁妾平日惡肇甚著并勒令袁將妾葉氏交案本縣亦當以藤條示儆爲虐婢者戒如敢不到卽將住屋發封如此雷厲風行想袁與妾亦當知所儆懼矣 
[上海縣署瑣案]  
　　本年六月十八日之夜法租界龜子劉吉茂所開野雞倡院中有狎客某甲吞烟身死報案後縣主汪　庭大令提劉龜及傭婦馬葉氏研訊諭令將娼婦交案再核劉龜抗不交出前晚大令提案覆訊劉龜供是侂小的所開倡院中有不知姓各之狎客到來由女兒陪至房中内閒話旣而女兒出外摇會不料此人卽吞烟身死今女兒懼禍不敢歸家小的實難交案求鑒大令詰問馬葉氏供是夜某狎客死後劉倡於十一點鐘時回家與劉略談數語旋卽出外不歸大令惡劉龜狡展飭掌頰六十下釘鐐還押馬葉氏斥釋○木作頭戾俊神前因包築　州壩工程虧欠本埠各木行鉅欵控經縣主汪大令訊追收押在案兹已逾限並未措繳前晚大令提案比追吳供此欵並非有意拖欠實因壩基被海潮衝潰小的已受虧不小現在央人向各債主求情寛讓求再寛限自當設法措繳大令惡其屢次玩延判責三百板展限半月理楚延干未使 
[上海巡局紀事]  
　　前晚南巿萬裕醬園主沈鐮鍔宅内被賊竊去報時鐘等物昨晨開列失單投二十三七鋪巡防局報請飭而查緝局員盛雨村二尹准之刻已嚴飭汛捕前往查勘賊蹤矣○江北某邑人某甲向在某沙船執役與小普陀橋附近某氏婦有染前晚往續舊歡被氏夫某乙掩獲剪去髮辮大肆兇毆以致受傷頗重當晚經人舁赴二十三七鋪巡防局控訴局員盛二尹著自投上海縣署禀請縣主汪瑶庭大令騐明訊究 
[英美租界公廨紀事]  
　　張吳氏扭沈阿四至英美租界公廨控稱欠租向索反敢逞兇襄讞委員張柄樞司馬著分别看管聽候訊奪○楊方太呈控大方棧主周師生串吞存項并牽涉朱立章楊興茂等人司馬飭將周押候提案研訊○迎春坊妓女沈二寳前因結欠鼎泰木器店租價以致涉訟公堂讞員翁笠漁直剌諭令沈妓將木器交還在案昨日東裕公司收租人某甲向收屋租無著刊登日報告白定期將房中紅木器拍賣鼎泰店主情急投廨求追司馬飭差傳諭沈妓赶緊理楚○錢錦春扭江揚生張阿四至廨以姪媳吳氏被誘脱逃等情控訴司馬飭分别押候訊核 
[美租界捕房紀事]  
　　昨晨司各脱路工部局病房病犯顧妙生因病身死並無屍屬認領捕頭令一圖地保備棺收殮舁至義塚掩埋○昨晨江北小竊張阿三混入司各脱路工部局病房竊取鐵釘等物適爲包探朱阿高所見拘入捕房捕頭令押候解送公　禀請　員翁笠漁直刺訊究○昨日午後甲乙二甬人在外虹口華記路不如因何起釁互相毆擊包探劉光震喝阻不依因一併拘入捕房捕頭令押候解送公堂禀請懲辦 
[吳門官報]  
　　七月二十一日浙江候補道汪鈞由京來新授蘇州府遺缺府請補松江府知府余九榖禀謝奉飭准補松江府知储缺太倉州蔣禀到知縣張孚襄禀銷清江解餉回並禀謝奉委同里厘局差又方敦吉專丁來省禀謝奉委閔行厘局卽到差並銷撫署文案差又呂慶堂禀銷清江解武衛軍餉差回縣丞劉葆懿禀謝奉飭請補江陰縣縣丞缺○二十二日候補道沈玉　由滬回中西學堂提調知府田庚禀知奉委會辦文廟祭品差通判陳鎬禀知由鹽城縣會審案件回省同知銜　直隸補用知縣蔡濟動由天津來知縣全善禀辭回宜荆釐局前署太湖恊鎭朱德明到禀知交缷回省江蘇候補知縣沈翰於本月二十一日酉時在泗井巷本寓病故○二十三日奏調直隸差遺鹽運使銜特用道候選知府汪昀綬太倉人由天津來同知錢錫麟禀謝奉飭知轉准撫憲題補蘇海防同知缺太倉直隸州蔣禀辭通判劉文㴻禀謝奉飭留蘇差委元和縣王禀知下鄉相騐知縣張峻基由上海領運軍火回又陳寛蔭禀銷守提太食闔屬海塘瀏河工費銀兩差回府經歴謝瑞麟禀謝奉委北路一叚巡查差縣丞何魁昌禀知赴甯見制憲巡檢陳禀樹禀謝奉江藩憲飭知請補寳應縣槐樓司巡檢缺典史謝本偉禀銷崇明塘工差○二十四日知府莫枚禀謝奉委代辦蘇城厘捐局差同知黄琪禀謝奉委　解已革海　運判徐赴甯卽辭元和縣王禀知下鄉相騐回知縣張峻基禀知本日奉傳進撫署對本又俞世球禀謝奉委赴海門會審案件卽辭從九金兆態典史房樹瓊均禀知奉藩憲傳考甄别兩江儘先補用叅將羅楚南通知銷閶門外武巡差府經歴謝瑞麟禀知到北路一叚巡查差○二十五日知府莫枚禀知本日到　辦蘇城六門厘捐局差又袁恭宏禀知卽日暫缷蘇城厘捐局差蘇管糧劉朝鑾禀知由清江回理問金述華禀知奉飭留蘇差委指分江蘇試用縣主簿冷繼書貴州人禀到從九楊品　禀知赴滬見道憲卽辭巡檢羊汝達禀謝奉飭二十五年分夏防水巡案内記功三次管帶撫　蘇防前營補用都司徐誠檀禀知由黎里查哨回○二十六日隨辦南洋交涉事宜候補道陶森甲由甯來卽辭行元和縣王禀知豐備義倉彈壓赴東北鄉勘案通判梁書祥禀知由　興公幹回准補丹徒縣張德迪由奔半釐局來蘇州府照磨桃　　禀　奉府委監放長元吳三縣孤貧口糧卽銷差府　歴　元溥禀謝奉飭第二年期滿貨厘盈收蒙給予記大功一次府照磨周積英禀謝奉委武進縣保甲差主簿王澍山請假赴甯見　憲卽辭巡檢李應庚禀銷委查蘇常各屬監獄班館驛站差從九李芳烈禀謝二十五年分婁門旱關統年無悞記功二次典史潘友成禀謝飭知二十五年分夏防案内蒙給酌委前先委署一次記功二次同知鄧文堉禀　回滬知縣張寳瑔禀謝奉委　估實山塘工差管帶撫標飛划右營儘先補用參將徐錦堂禀知巡緝蘇屬各處管帶撫標蘇防前營補用都司徐誠檀禀辭赴黎　防次 
 
 
