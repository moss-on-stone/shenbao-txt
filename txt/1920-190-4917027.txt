# 1920 - 190 - 4917027

 

Page 1

 
 
   
 
 

Page 2

 
 
   
 
 

Page 3

 
 
時評 
[兄弟鬩于牆（老團）]  
　　兄弟鬩于牆兄弟之是非曲直今暫置不論其鬩牆之非理與鬩牆之無益今亦暫置不論第有一言預爲兩方垂涕泣而道之者曠林旣成不相耐之勢但願實沉臺駘自出其力以尋干戈勿倚異族之力以殘同氣或稍留人道於幾希也 
五代時紛紛割據大率皆彊盜也而其中最無恥者莫如石敬瑭蓋羣盜鼠竊狗偷猶出於自力獨石郎借契丹之力以滅後唐原其起釁之始僅因潞王解其兵柄任爲天平節度使乃不惜倒行逆施父事契丹割讓土地以求出兵其結果雖博得兒皇帝之尊號然神州一隅從此沉淪繼起金元憑茲荐食故讀五代史者皆唾駡石敬瑭謂狗彘不食其肉以其倚異族之力流毒於無窮也 
嗚呼今日之時局五代之時局也五代時之人物皆一邱之貉無所謂是非今日之人物亦一邱之貉無所謂是非但五代時倚賴異族如石敬瑭者當爲五代史中惟一之罪人故特表而出之願今日武人中勿有效法石敬瑭者以爲天下所共棄也 
[命令]  
　　七月十三日大總統令任命陳彰壽爲直隷高等檢察廳檢察長此令 
又令財政總長李思浩呈揚由關監督謝宗華調部任用請免本職謝宗華准免本職此令 
又令任命陶瑗爲揚由關監督此令 
又令財政總長兼鹽務署督辦李思浩呈請任命屠聿同爲兩浙靑村場知事應照准此令 
又令財政總長兼鹽務署督辦李思浩呈兩淮揚子總棧棧長張鵬因病呈請辭職應照准此令 
又令財政總長兼鹽務署督辦李思浩呈請任命陳鎔爲兩淮揚子總棧棧長因照准此令 
[専電一]  
　　北京電息爭令下後安福又提調和條件（十五日下午一鐘） 
　　北京電段己攺態度主和平惟徐樹錚仍强硬（十三日下午五鐘） 
　　北京電張作霖電某派以鉅欵運動鬍匪擾奉（十四日下午五鐘） 
○○○○○　　北京電張作霖憤段派煽動胡匪擾奉之故己派兵入關聲言助曹攻段段己發電聲辨（十五日下午一鐘） 
　　北京電昨日下午五時閣議對傳良佐曹汝霖所提止爭飭和命令取决多數主申飭曹錕本日赴府促速下（十三日下午五鐘） 
　　北京電息爭令經某閣員修攺語氣側重責曹調人又窘徐意不如勸曹自請罷兵卽派曹汝霖等昨夜赴保商决（十三日下午五鐘） 
　　北京電徐樹錚十四晨赴落垈段芝貴十四晚赴琉璃河視察一週（十五日上午九鐘） 
　　北京電段昨在衛戍司令部討論京師治安對軍事上防衛一線尤特别注重防衛司令部己組織完善叚卽在京指揮（十五日上午九鐘） 
　　北京電叚有通電十四發出内容先述直軍逼近京師狀况及曹吳挾制中央情形次叙定國軍成立手續及一切辦事權限請合力協助俾定國是（十五日上午九鐘） 
　　北京電段以徐樹錚代定國軍總司令節制全軍前充河南第一旅長何其愼爲防衛總司令（十五日上午九鐘） 
　　北京電使館消息外團以京師治安旣有地方長官負責奉軍如開到可勿入城據外人觀察戰事不可延長兩三日内可解决京師地方秩序如常（十五日上午九鐘） 
　　北京電在涿州附近之雙方軍隊相距僅五里惟仍未開戰（十四日下午五鐘） 
　　北京電吳軍抵距團河二十里之地暫駐（十四日下午五鐘） 
　　北京電段己由團河來京（十四日下午五鐘） 
　　北京電報載西北軍宋旅與曹鍈軍隊在京奉線楊村張莊間開戰一小時許雙方均無甚損失（十三日下午五鐘） 
　　北京電段軍雖己下攻擊令但仍望調和（十四日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　北京電報載直軍以三混旅一團集中固安定軍亦以相當兵力抵禦（十五日上午九鐘） 
　　北京電段於京奉京漢兩路軍隊昨晚下總攻擊令今晨進攻（十四日上午十鐘） 
　　北京電各方來電勸曹段息戰甚多東海亦迭派員分投調停但恐仍無效（十四日下午五鐘） 
　　北京電京直察熱兩院議員昨今兩日在畿輔祠决議分呈徐段曹言和（十三日下午五鐘） 
　　北京電孫烈臣等電張使邀赴奉會議眞日由江發（十三日下午五鐘） 
　　北京電魯田屈眞電吳免職後擬有逼近京師之擧動請迅電曹先將吳送部所有隊伍卽日退回原防以息爭端（十三日上午十二鐘） 
　　北京電王廷楨電請派大員赴前方勸解（十三日下午五鐘） 
　　北京電徐命直省代表曹元森返京仍事疏通（十五日上午九鐘） 
　　北京電外報載馬良襲取德州兵工廠未果惟公言報謂直軍經馬擊退廠己佔領（十三日下午五鐘） 
　　北京電魯電因兩方爭奪德州兵工廠備戰甚急人民惶恐（十五日下午一鐘） 
　　北京電魯田電告商德全乘馬良退兵進至山東之平原在黄河附近預備作戰飛請示遵（十三日下午五鐘） 
　　北京電馬良所部北進十四己抵桑園（十五日上午九鐘） 
　　北京電報載丁錦衛興武違命被看管但未證實（十五日上午九鐘） 
　　北京電張敬堯率舊部北來（十五日上午九鐘） 
　　北京電部向菸酒署提欵甚迫張壽齡昨引避（十五日上午九鐘） 
　　北京電報載定國軍損失之飛機係航空司令秦國鏞駕駛自不小心跌落之故（十三日下午五鐘） 
　　北京電俄國使館消息洛陽西北軍己被吳軍勒令繳械（十三日下午五鐘） 
　　北京電洛陽邊防軍某旅聞被吳軍逼令繳械（十四日下午五鐘） 
　　北京電政府派朱泮藻赴浙與盧商要事（十三日上午十二鐘） 
　　北京電吉電日軍又運赴滿站軍械十餘車（十三日下午十二鐘） 
　　北京電滿洲里電報謝米諾夫於七日送妻子往哈自歸赤塔（十三日下午五鐘） 
　　北京電董士恩電文日工黨假某界開聯合大會討論將來之國會及選擧事己飭警局前往禁阻（十三日下午五鐘） 
　　北京電顧使電美外部宣告開弛美俄通商禁例惟軍用品仍禁運（十三日下午五鐘） 
　　北京電國際聯合會訂十七開會會期預定一星期（十五日上午九鐘） 
　　北京電京中糧食缺乏頗呈險象紳商己請外團共同維持（十四日下午五鐘） 
　　北京電本日閣議（一）財農兩部會呈將征收稅簡章第七條攺産鑛區稅由各監督署征解農部核後送財部核收議决照准（二）議决在鹽欵項下撥五十萬還淮北票本（三）九年度預算未公布前京外軍政各費暫照八年度開支（四）議决撥五萬救濟廟街被困之我國艦隊並另撥一萬救濟該處華僑（十三日下午五鐘） 
　　香港電軍府電漢聲明湘軍决不擾鄂境（十五日下午七鐘） 
　　香港電温宗堯昨謁各領事請調停北爭免礙和局各領允照電京（十五日下午七鐘） 
　　香港電聞海軍與軍府國會一致行動將宣言討段（十五日下午七鐘） 
　　香港電國會各政團昨會議皖直事因意見不一無結束（十五日下午七鐘） 
[公電]  
　　奉天張作霖通電各報館均鑒竊作霖奉大總統令入都本愛國保民之素志抱寗人息事之苦衷冒暑遠征力疾奔走隢音　口出爲調停原期暫息爭端藉以稍紓國難無如我則垂涕而道人則充耳弗聞困難情形有非楮墨所能罄者厥後事機愈迫險象環生大總統日陷於荆天棘地之中我商民日困於火熱水深之下見聞所及慘痛難言五内如焚一籌莫展不得己星夜就道謀所以拯救之方乃甫抵奉垣即聞京師保定之間將欲發生戰事而由京到津避難者己絡繹於途大有瑣尾流離之象側身西望憤不欲生作霖本係軍人粗知大義受人民託付之重享國家寵賜之隆平時一粒一絲何莫非吾民之膏血回憶民國六年河間秉政羣陰煽亂國難將生作霖乃有秦皇島扣留軍械之舉犧牲一切排除衆難然後總統國會攺選問題乃得次第成立以有今日捨生救國不敢言功而對於大局之淪胥豈得置身事外慨自國體改革以後干戈滿地災歉頻年國瀕於危民不堪命現在浙有水患蘇有米荒直豫魯奉赤地千里天災示警民不聊生稍有人心者豈堪再啓兵戎害我無告之黎庶又况京畿重地遽作戰場根本動搖國何以立而京奉鐵路關係條約倘有疏虞定生枝節上年援湘援陜奉軍之在關内者尚散駐於潼洛之間若令阻絶交通勢必斷我接濟作霖爲戴我元首術我商民保管我路綫援救我軍旅實逼處此坐視不能義憤塡膺忍無可忍是用派兵入關扶危定亂其與我一致者甚願引爲同袍其敢於抗我者即當視爲公敵大軍所至妖燄立摧紀律嚴明定秋毫之不犯風雲奮發敢露布之先馳皇天后土實鑒此心敬告海内伏維公察張作霖元印 
　　吳佩孚率全體直軍通電各省督軍省長省議會各團體各報館均鑒自古中國嚴中外之防罪莫大於賣國醜莫重於媚外窮兇極惡漢奸爲極段祺瑞再秉國政認仇作父始則盜賣國權大借日欵以殘同胞繼則假託參戰廣練日軍以資敵國終則導異國之人用異國之錢揮異國之械膏吾民之血絶神黄之裔實敵國之忠臣民國之漢奸也路線者國脈所在而南起贛閩北迄蒙滿要鍵無存者矣軍隊者國本所託而上自軍官下至下士完全易漢幟矣大逆大赦中外所聞斯而可忍人心盡死佩孚等束髮受書嘗聞大義治軍而還以身許國誓不與張邦昌石敬塘劉豫吳三桂之徒共戴一天賊生則我死我生則賊死寗飲彈而瞑日不爲外奴以後亡往者憂衷百結以段祺瑞爲軍閥老輩固嘗睠念私交不忍遽伸大義但冀稍有悔悛亦復不爲己甚故請懲從犯安福妖孽徐樹錚等以施曲護此佩孚等之私意諒亦國人所矜察也乃其日暮途窮匪惟不悔尤復倒行逆施甘心舉民國以送異族躬爲操莽旣一逐黄陂再驅河間今復脅迫元首失其自由僞造亂命暴戾陰狠爲振古所未聞纂上賣國尤中外所罕覩夫共和主權在民總統爲國民之公僕元首袒賊以賣國吾人盡忠報國亦當權衡輕車况在失其自由被脅之亂命佩孚等個人縱本未顚倒不難伏首以就戮爲國家計亦安能荒軍人之天職貽百載之笑罵事變至此惟有忍涕揮戈以與賣國賊盜相周旋但令悃悃血誠爲我四萬萬父老昆季所洞鑒佩孚等雖死之日猶生之年刀鋸斧鉞非所敢恤世或不察目爲皖直之爭愚懷耿耿竊所未平南北本屬一家直皖豈容二致今日之戰爲討賊救國而戰爲中國民族而戰其幸不辱命則佩孚等解甲歸田勉告無罪於同胞其戰而死爲國人爭人格死亦有榮無憾諸公或握軍符或主清議奮發討賊當有同情若其昧中外之防忘國家之義坐今國土陷於異族子孫淪爲奴隷千秋萬世自有公論非佩孚等所敢聞矣涕泣陳辭伏惟公鑒討賊軍前敵總司令吳佩孚率直軍全體同叩元 
　　南通州張謇通電申報館卽轉各報館鑒頃致京及寜杭電文曰北京張仲仁先生請即分陳徐大總統段督辦南京李督軍杭州盧督軍均鑒閱連日報戴津保之間皖直軍隊接觸風聲南播蘇浙相猜震及滬市賽村落散人政聞久閱直不知此等戰釁何山而起溯自改革以來甲丹乙素此主彼奴所謂政客所謂軍閥舉不惜捐政刑之　暇修同室之干戈八年於茲矣湖南四川陜西人民之糜爛金融之紊淆乃至有全縣城治無一遺民一圓紙幣不值十文者亦旣彰彰世界盡人皆知顧北猶名爲統一南猶名爲護法也今何爲者公等所稱皆北洋系人一系何仇忍自相殘而望非一系人暫時勢利相借之結合爲永好仁者如是乎智者如是乎意者始於意見之不相容終於意氣之不相下而利用公等之不相容不相下者又以縱横捭闔家言鼓動之以自肥公等偶不察而亦借爲意氣之助遂至捐棄名譽自壞一系不惜犧牲兵士之命以求勝不惜犧牲各省之民命財産以求勝甚或將來不惜犧牲全國乞助於外人以求勝無論各省民命未嘗受公等一日之養而供公等之養兵者民所出供公等之借債者民所出民於公等不可謂不恭不忠而公等報之如此湖南四川陜西遠者弗論江蘇去今兩年米價日騰近乃漲至每石十六圓以外嗚呼誰爲爲之孰令致之波累及貧苦小民而靡子遺也曾蹙其生之不己又將鬭江浙友省無嫌無疑之民而糜其命使爲湖南四川陜西之續乎兵者對外之用也兄弟閉門相殘殘而勝不爲武或不勝而乞於外以逞其殘無論天理所不容人心所不順彼外人者不盡貪昏今日全球之時何時各國之勢何勢外人能安然受公等之贈品乎非謇之愚所敢知也以公等本心之明初意之善寜不知以拿破崙威廉爲鑒甯不知以華盛頓威爾遜爲法顧一時不能自平其心如日月之食耳設内體經訓之懲窒外用釋氏之茲悲捐過就中翻然相諒本非大仇何不可釋減少軍額聞公等有是議矣振新實業聞公等亦有是說矣何不解帶寫誠投戈修好講水利務交通懇荒地以安退伍之軍人興實業廣敎育謀公益以展自治之事業用奮於智鬭力搏之人於諸事則人不勝用也用耗於政黨軍事之財於諸事則財不勝用也爲生人之事與殺人之事孰仁爲可效之事與不必效之事孰智公等之明必能燭照而計數之矣謇村落散人政聞久閡不敢於茲事論列是非而固嘗荷左右一日之知好誠不忍見公等斯須之相惡而温衍苦痛我人民至於無底止也故不能不以心所謂危者貢於左右然固不敢妄託於調人之地也故乞仲仁代逹垂聽與否是在左右聽不敢必也不聽不敢懟也左右須念嘗有一日之知好而又無所希援於公等者處於今日猶不敢徑貢其區區之誠則全國人民之視聽於公等何如天下後世之公論於公等何如矣願稍垂鑒焉不勝懇欵屏營之至張謇元印 
　　南京李純通電大總統國務院鈞鑒各部院曹經略使張巡閱使督軍省長護軍使各鎭守使各司令各師旅長各報館均鑒時局不靖謠諑紛紜傳聞異辭易淆聞見日前據蘇州鎭守使朱熙水上警察廳長趙會鵬警察廳長崔鳳舞電稱據報嘉興扣民船七十餘隻商輪八隻靑日由杭州開至湖州約兵六營上海扣車運兵均有西進之說蘇州軍隊不得不略有更動以安地方人心各等語當經令飭該使力待鎭静所屬軍隊不得出蘇省一步並不得入滬界一步一面電商盧督何使各宣布保境安民之宗旨由滬開至南翔之軍隊由蘇開至崑山之軍隊各令於文日撤回原防其滬寗鐵路稍有損壞者亦經修復卽日照常通行並令沿途軍警隨時保護人心大定地方安謐頃見何使眞日通電係在未經電商以前故於南京方面情形得自傳聞者多深恐遠道未知眞相或起驚疑謹此電聞藉釋厪系李純鹽印 
世界路透電 
[斯巴大會九記]  
　　十二日斯巴電大會今晨决議繼續開會因今日未蕆事之故並决議將德國賠償意見移交賠償委員會及協約國與德國専家杳覆豫料大會於七月十六日可以閉會 
　　十三日斯巴電德國關於賠償事官未能令協約國滿意故今日大會特召福煦上將與維　遜上將卽至斯巴據今晚大會發表之公報云德國代表西門士博士今日在大會宣稱德政府非俟得德國礦主與礦工增加出産之計約殊難多交煤斤德國擬自本年十月起於每每工作日交煤五萬六千噸至明年十月擬於每工作日交煤六萬八千噸惟須視工人居食能否攺善爲定關於上西萊西亞之地位則稱如停止舉行該處公民大會及更易與波蘭人及波希米亞人所訂礦務條約則協約國之煤斤要求未能照允大會議長台拉克羅瓦氏代表協約國表示望失之意並謂德國之答覆己引起嚴重之現局台氏又告西門士博士賠償委員會己將和約中關於煤斤之條欵自每月三百二十五萬噸减至二百四十萬噸協約國並示明仍願盼德國之解釋與提議台氏因德政府之態度旣不注意和約並漠視賠償委員會之計畫且提出全不近情理之意見故特宣布大會休會以便協約國審查全局公報末稱大會己召福煦上將與維爾森上將至斯巴辦理極重要之事務 
[東西普魯士之公民大會]  
　　十二日柏林電據東西普魯士報告今己按照和約舉行公民大會解决某某數區土地究應屬於何國投票者多主張屬德而反對屬波蘭西普魯士投票迄今之結果爲十二對一之比較東普魯士爲五十對一之比較 
[俄波戰事記]  
　　十二日華沙電今日公報稱波蘭軍己委棄維里亞河陳線過激軍己抵明斯克外之砲臺汨里貝河境之波蘭軍在敵軍陳後前進者占據哇魯資並大敗過激軍殺敵四百人俘獲二百人奪得戰品甚夥波蘭軍且擊敗敵騎兵殲其一旅獲砲八尊敵騎兵逃至羅夫諾波蘭軍現正攻擊該鎭 
[各國近事記]  
　　十一日華盛頓電國務部切實否認巴黎所傳出英國向美提議締結英美太平洋聯盟以代英日聯盟之說 
　　十一日巴黎電法國在華飛機棧材料將售與中國法人公司之說經當局否認謂法國並無飛機料材存華 
　　十二日倫敦電國際聯盟行政會關於處置亞倫羣島問題己請瑞典芬蘭兩國聽令公斷勿可有足以率擾大局之行動兩國代表己允如所請 
　　十三倫敦電陸軍大臣邱吉爾氏今日在下院答覆質問謂七月二日阿刺伯人攻擊幼發拉底河濱魯美拉之公署殺死阿刺伯衛兵一人並拆斷鐵路巴斯拉曾發出援隊並以一小隊赴魯美拉因運河被斷死傷頗多且不能進抵該鎭今續有援隊自巴格逹開出陸空軍隊現正施行懲創計畫此次亂事似僅限於一區大約乃出於宗敎之仇念其近因則由民政官員曾拘捕煽動部落叛亂之阿刺伯人魯美拉之守兵今仍堅持不屈 
　　十一日紐約電喬其亞州共和黨黑人代表約翰森氏在國會調查選舉總統運動費之股員會前宣稱喬其亞州黑人之被剥奪選舉權者占百分之八十五凡票舉共和黨之黑人均被拷打 
太平洋路透電 
[北方戰局之外人觀]  
　　十四日北京電聞段祺瑞己命邊防軍於今晚進攻該軍令幾與總統停戰命令同時發表吳佩孚之軍漸近團河故段己退至北京政界現信段雖下攻擊令而終必出於調停調停最大之阻力爲曹錕堅主邊防軍應退至邊陲果爾則將回至徐樹錚褫職日之原位而安福部將有失敗之虞據目下形勢觀之段祺瑞必出於戰否則唯有逃匿素所結好之某便署二者必居其一段聞吳軍將抵團河卽退入北京與其欲戰之志殊不相稱吳軍支隊今距團河二十里昨赴天津之軍官團謁曹銳未晤以爲如赴保定亦屬徒勞往返故己於昨放回京濟南傳來消息現己商定邊防軍第二師仍駐濟南而不移動據前敵傳來消息吳軍人人與奮安福軍兵士適與相反此多由於吳佩孚師出有名故兵民樂爲之助安福部則未之有也安福部窮極無聊散播謠言謂直隷派如確切聲明無復辟之志則安福部殊願議和云云直隷派稱此爲全無根據之　言不值識者一笑此種謠言曾傳逹清室因即派使晤直隷派領袖勸勿妄圖復辟危及滿人生命直隷派領袖說明並無此志後該使乃欣然回宫覆命 
　　十四日北京電今晚北京宣佈戒嚴令 
　　十四日北京電張作霖武力調停之說似將成爲事實聞今日有奉兵兩旅開抵軍糧城張作霖致電總統謂抵奉之後查覺段祺瑞曾派員挾欵二十萬元煽動鬍匪在滿作亂另有一電臚舉段祺瑞罪狀詞甚嚴厲此可爲張氏擬於解决北京問題占重要部分之明徵　　十四日北京電今晨發表之停戰命令略謂自民國成立以來民間備嘗内訌之苦工商凋殘民不聊生本總統素主和平雖幸近年戰氛漸熄工商漸享安寗無如統一未成原狀迄今未復今歲蘇浙患水京畿復有旱災糧價騰漲謠諑紛起近日因涉誤會各路動兵軍隊經過之區駐紥之所人民輒惶恐異常際此饑饉時期民間將何以供給軍需國民旣以保障其幸福之責託諸本總統本總統保民爲懷雖視各將帥如弟兄子姪信其無他然職務所在不得不有以勉之自頒布此令後各路軍隊其各退回原防共保和平云云 
 [P南北近事記 
　　十四北京電德國己將前在北京所取之天文儀器運至荷蘭擬交船運回北京此間官員聞之頗費躊踷蓋恐接受此物跡近承認對德和約其實凡爾塞和約擬定以前德國即有交還之提議也 
　　十四日漢口電謠傳張敬堯擬以巨欵運動外人保護赴雞公山之游客因鐵路運輸不便頗遭困難不日將有北方司令南方司令及守中立之司令各二率其師團抵漢聞守中立之二師將於星期六日解除武裝 
[國外近事記]  
　　十四日海參崴電聞前監視柯爾恰克行刑之巴塞克氏因被查見藏匿柯爾恰克所有之物審明有罪次日正法聞殺柯爾恰克氏者即巴塞克本人日軍司令願贊助組成緩衝國然後撤回貝加爾之軍故己與上烏定斯克政府開始談判初次會議即决定各路休戰待遠東政府進行磋商 
　　十四日東京電外交省宣稱華字報所載尼港日艦一艘曾拘留該處中國砲艦防礙華兵之活動諸說實無根據據官場報告日人匪特並無此種舉動且以極大之利便給予華人並以糧食供給中國砲艦日領事署且許救濟船通過云 
國内要聞 
[北方戰局之外訊]  
　　字林報傳戰載十四日北京電云吳佩孚軍大隊忽發見於距京二十哩之地來自西南其目的顯欲截斷段軍歸路段避居北京其家人皆離棄之涿州附近之戰綫雙方相距僅五哩段軍殊無紀律在涿州鄕間搶刦段芝貴昨夜又往前敵預料今夜開戰以和使失敗故也總統現準備下令諭曹錕停兵勿進曹汝霖傅良佐仍主張和解安福同黨斥其背黨張作霖電稱有段之間諜四人前往奉天中途被獲携有巨欵十二萬元及段氏訓令令與日人聯合鼓起盜匪作亂以阻撓奉軍之行動北京商會與使署會同接濟民食英美兵己徴發天津車輛以保民食之運輸聞段氏甚爲狂惱己傳令今夜總攻擊 
 
 
 

Page 7

 
 
大陸報十四日北京電云總統己發諭令各方面停戰之令惟其效力若何尚屬可疑而吳佩孚退駐原防之說恐尤作不到也聞小徐在河南洛陽之一旅己被吳佩孚軍所圍並被没收軍械又聞段祺瑞現向北京商會要索三百萬餘元並强迫交通銀行交出紙幣五百萬元大局若何繫於奉天張作霖之行動張將有舉足輕重之勢力食價日昻缺糧危象日增張作霖己備車甚多將派兵入京有自命和事老者若干人奔走都中從事疏通安福將迫總統下令任段祺瑞爲全國陸軍總司令然後復吳佩孚原職吳若不服段卽可振振有詞對吳宣戰矣但段軍士氣日呈衰落之象據琉璃河傳來可恃消息段軍殊不能供吳部下精銳士卒之一擊段軍懾於吳軍之聲威又不及吳軍韜略之優且爲吳軍所伏擊故一聞槍聲即倉皇遁走 
日人某通信社十四日北京電云北京政潮一波三折今晨總統竟下停戰令該令能有若何效果固難豫知但據某方消息云該命令對於段派旣有十二分之了解至於曹錕方面亦似有多少了解故諒可使暫不開戰以醖釀妥協之時機云云又電云奉張十二日電徐總統措詞頗激烈謂今拿得朱某等三人據其所自白彼等目的在煽動東三省之土匪以圖舉事此諒係段督辦之所發派否即當係其左右之所爲余將即率我東省四十萬健兒直入關内云云段祺瑞對該電己電奉張有所辯明並派勒雲鵬赴奉又電云張作霖陸續打來激烈電報段派以徐總統爲個中之傀儡且謂徐總統或藉名調停或下命停戰或嗾使張作霖此等行爲無非欲遷延戰機俾曹軍得爲有力之布置段派少數軍人主張從速開戰但段則謂待赴保調人回京看其回答如何當戰即戰云又電云徐總統之使節往見曹鍈曹鍈曰家兄意見（一）係使在監禁一樣之徐總統得其自由（二）解散安福派段派如不承認則萬難撤兵又電云段祺瑞以暫居之目的今日回京又電云最近曹錕通告外交團羅列安福派之罪狀述興兵之所由併謂聞有日本助段之風說請加注意云云又電云豫省奉軍現將集中軍糧城其一部旣抵徐州只因津浦路不通暫駐徐州又電云糧食維持會會長江朝宗昨往訪各國公使陳訴此事今日午后五時開會協議又電云今日午後日英法美四國公使開議討論江朝宗所懇請之京師糧食問題决定由各公使選定委員協議此事 
十四日奉天電云傳聞張作霖决計出於武力調停己下第二十七·八·兩師出動令以第五十三·四·兩旅爲先鋒且將騎砲工輜重等兵分屬之令先入關第二十七師第百七團己於十三日開始出動又濟南電云對於直皖之爭執魯省首先響應皖派馬第二師長鄭第五師長等推田督軍及屈省長標榜獨立己於九日下令第二師開往平原擬攻德州直軍以攫取軍械供給之權現兩軍巳在對峙中此間第五師調往韓莊以備徐州之張文生因此津浦路南北兩段皆不通又此間有張勲由津遁往徐州之說當道警戒極嚴日前城内拿獲曾爲張勲參謀之袁某當没收其所帶關於陰謀之證據文件云 
十五日北京電云今日段祺瑞呈報總統云因曹錕抗命故致討並報告定國軍組織一切又電云傳聞安福派方面又擬如左之調停案（一）段瑞祺爲副總統（二）靳雲鵬組織内閣（三）曹錕爲四省巡閱使（四）吳佩孚徐樹錚另與位置維持其體面（五）維持新國會又電云總統屢以電報或派使節勸告曹錕曹仍堅持其主張又電云北京自前晚布戒嚴令後言論界即失自由除安福系之報紙外皆被嚴重檢閱研究系之晨報己於今晨停止出版又電云張作霖通電各方面聲言將動兵攻段又電云日本小幡公使因最近各方面有無識之徒揑造謠言謂日本援助段祺瑞特於本日發辯誣書表明日本公明正大之態度 
十五日濟南電云駐屯濰縣之第五師第十八團擬向德州方面出發又電云直皖兩軍以爭奪德州兵工廠之目的正在急營戰備隔黄河涯開鑿壕溝互相對峙邊防軍第二師長馬良因接得北京方面總攻擊之訓令現己自行指揮軍隊傳聞將於今日開始總攻擊由北京派來參　攻擊德州之飛機一架己抵此間 
[鄂王之保境安民辦法]  
　　王子春督軍刻下對於皖直衝突一方抱息事寗人之主旨盡力調解一方取局外中立之態度保境安民現與留鄂客軍互商維持治安辦法决定大綱如左（一）凡在卾主客軍隊一律平等待遇（二）各軍擔任防域應切實負責（三）遇有移動調遣務須事先通知（四）各軍長官約束部下必須嚴明勿使擾害地方（五）各軍不得自存界域或抱私見藉免有碍中立局勢 
北京政爭激烈己至不可收拾之局鄂爲京漢交通要道王督軍爲未雨綢繆力任保全鄂境安甯起見於十日午後十一日清晨召集海陸軍警領袖及軍事各機關職員開軍事會議切囑各部隊官長竭力維持武漢安甯防範奸徒力持鎭靜並請海軍司令杜錫珪帮忙維持鄂境治安杜司令當允擔任江面治安率所部認眞巡防嗣又頒發嚴束軍紀訓令逾時始散 
[紀梧州公民大會情形]  
梧州展拓商埠公司近日進行甚急·梧商各處公民反對之力亦甚大昨日各公民又在鳴盛戲院開第三次公民大會到會者幾至萬人因該公民於未開會之先曾派人分發傳單敦請當地各種衙署及商會敎育會勸學所等各派代表蒞會是以各界到會者甚踴躍會場秩序亦甚整肅首由臨時主席衷意佳宣佈開便理由大意謂展拓公司强迫太甚小民力薄不能抵抗今特開大會請諸位維持繼由羅丹谷演說略謂展拓公司係商辦性質何得有領土主權佔據梧城二萬除井之土地即使由公家辦理亦須由公民大會議决并遵守一定之法律方可進行盧省三演說略謂今吾儕小民受害深矣方說此句涙卽隨下闔座亦爲感泣并謂各等小民因被展拓公司侵奪公有私有産業并拆毁我等之房屋挖毁我等之祖塋我等曾向當局懇求設法維持而當局諸公竟恝然置之豈諸公亦欲置我輩小民於死地耶今事急矣諸公如不出而維持則小民將無家可歸矣旋有民團總局長梁應持答云某等現被吾公民所責備心實慚愧惟有竭盡能力爲諸君帮忙來賓亦一律起立共表贊同盧君又云展拓公司總理黄某慣用朦蔽手段當該公司訂立章程時列有贊成人甚夥諸公多有列名在内者未審諸公是否確有贊成之事請當衆聲明來賓之被黄某背簽姓名者均陸續向衆陳說宣布脫離關係嗣又由臨時主席提議謂宜將此種情電告旅京同鄕及南洋僑商懇其一致具文呈請本省當道取消該公司虐待公民之條件亦經大衆通過主席即代表全體公民答謝遂散會 
[蘇浙齟齬聲中之寗訊（重公）]  
　　官紳商調和之經過風雲可望消散 
松滬改護爲鎭問題突然發生人心大震以致訛言四起謠諑繁興十日下午甯垣士紳入軍署面見李督就詢眞相李督以浙滬方面猜疑過甚致有調動軍隊開赴南翔之舉萬一進逼則治安可慮不得己電令駐蘇防軍妥爲防範一面派員馳赴滬浙表明心跡對於攺使問題從長計議至勞司令何代使來電責難各節純出誤會業己切電聲明吾與盧督榮司令何代使等或訂金蘭之契或屬通家之好數十年來未有問言况改使一事權在中央果有不便吾與盧督仍可設法維持何忍以此塗炭生靈操戈同室至省城重地旣綰南北要衝復控長江門户苟有疏虞何堪設想現己通令地方軍警切實保護當不致有意外之憂惟諸君熱心桑梓爲民請命不防逕派代表馳赴滬浙極力疏通果能化干戈爲玉帛則不特生民有幸蘇浙兩省亦蒙其麻矣諸紳允卽推舉代表前去但懇帥座電飭蘇軍萬勿輕動静候調停李督亦允照辦諸紳出署後立擬電稿分致浙盧滬何請求罷兵並電約　通張嗇菴張退菴出任疏解當推定律師公會會長陶保晉商會會長甘鋐鍾英學校校長顧琪三人代表赴滬適是夕滬寗夜車停駛待至翌午（十一日）始攺乘輪船動身三代表去後風聲益緊迭接各方面報告津浦鐵路利國驛鐵橋己毁滬寗鐵路黄渡陸家浜一帶鐵軌業己拆卸甯省火車則停售客票専運軍隊街車亦多被雇去裝載軍裝子彈之屬又適值是日星期各銀行休業於是銀行停兌之說又盛下關各輪躉船行李箱籠堆積如山遷　者不知其數尤以下水爲多此雖未免驚疑過甚而各機關所得消息嚴守秘密絶不宣布實有以致之也是日午后省長公署因派赴滬浙疏通之専員梁文燦携有松滬方面提出解决條件三條回甯（一）恢復護軍使（二）使署經費加六萬元（三）何豐林實授中將當由省長親赴軍署與李督接洽李督對於第一條擬照鄭汝成任鎭使例遇事直接中央暫時不必恢復護使以全中央威信二三兩條允爲代呈政府核辦當由省長派江蘇菸酒事務局會辦曾樸乘輪赴滬與何使面商並由菸酒事務局局長文龢函請淞滬警察廳長徐國樑從中斡旋因徐何感情頗爲契合也一綫曙光或不爲陰雲所籠罩則重覩和平亦指顧間事耳茲再錄何代使復寗紳之顚電如下文曰鄙人素主和平决不致意氣用事日來風聲險惡人心惶恐迭據密報蘇崑平望等處有搜集船隻調動軍隊之舉並聞有匪煽唆意圖乘機肆擾破壞治安鄙人初尚以爲此種調言不足深信迨至昨晚先後據諜報南京方面己派淺水兵輪載有多數軍隊開赴崑山平望等處並將黄渡陸家浜間之鐵道掘毁等語經派員赴路局調查確實形勢危險商民愈形驚慌滬上華洋雜虎中外人民之生命財産所關至巨不得不迅　防衛酌派軍隊開赴南翔一帶防堵斷不首先發難如彼進逼挑釁不得己亦應施以相當之抵禦倘因此地方人民致受損失則釁非我開負責有人鄙人不任其答也云云似此情形殊屬可慮同日晚間蘇軍二十三二十四兩團己奉令開赴前綫（聞今日己調回）及至十二日形勢稍覺和緩惟浙盧復此間各公團電報有本督素主和平絶不首先發難惟事實具在共見周知深恐受假主和平之愚不得不預爲防範維持以期消患無形各等語是　督對於李督言和誠意尚未諒解或者此間地方代表雖己抵滬（甘等來電十二日午刻抵滬）尚未赴杭故意見未盡消釋歟聞上海總商會現己聯合寗杭兩總商會擔任疏通並爲雙方傳逹意見先請將防軍撤回由路局趕修鐵道俾便早復原狀至張南通昆季方而現己聯合蘇浙兩省同志切函聲請雙方立息爭端想不久當有轉圜之望又據可告消息北方因外交團重抗議不許開戰情勢己稍和緩因是甯滬風雲亦漸有消散之勢然歟否歟姑誌之以觀其後（十三日午后四時發） 
[無錫實業發逹之外論（續）]  
　　無錫主要之農産爲蠶繭每年有一定時期使全城人士爲之大忙其所出絲堅實而有光彩有數種商標之貨頗著稱於紐約及歐洲市上其他農貨品則有米麥其打麥也仍用舊法惟打米之法則較有進步城中農人常言米麥爲彼輩生活所利賴而繭則例外收入也前數年間絲價大漲獲利甚厚其近城市而宜於耕種之田地每畝可售一百元至三千元山地磽确不宜種植則用作葬地大約農人中百分之三十皆自有田產云城中商業活動之區有一長六里之新路及一新橋與鐵路相接除此路外則工廠所在地及近湖一帶亦有新式道路多處可供人力車奔馳之用惜不甚寛廣恐未來之汽車不能馳騁其間耳該城於道路本不甚需要因有運河四通八逹極爲便利且時加修理不令其少有阻塞其建築之完善極爲西方人所稱道因知中國如能得一良好有秩序之政府則亦未始不可於實業上蒸蒸日上也無錫新敎育之發逹亦正與實業同全城有初等小學一百二十所中學校四所高等學校一所紡織學校一所農業試騐場一所有公園極幽美中有公共圖書館一所藏書十七萬卷皆於革命後薈集而得者原址本爲一廟宇今攺此用意誠善左近亦有一廟則攺爲醫院與關書館相毘連者爲一公共演講堂每星期開會三次所講多關敎育公衆衛生與有關公益之事聽講者平均每次約二百人城中入校之學生約一萬七千人其百分之二十則爲女學生又有敎會學堂數所其間有一校則爲上海約翰大學畢業生所共同組織云無錫工廠甚夥不遑盡述其間有一最新式之紗廠全用電氣設備觀其商標似爲戰前德國之物前五年間英德兩國方血飛肉薄相見於歐西前敵而此無錫一中國紗廠中乃安然以德國之機器用英國之錠子從事於工作若爲之調和也者據該廠總理言工作時惟略有軋轢而己調查全城工廠中工人約二萬人大半爲女工尤以絲廠中爲多其工資則初學者日可得十五銅元而熟練者日可得四十五銅元云 
[南京快信]  
　　郭鳳藻昨由津電告李督張作霖四師曹錕五師准備入京擁徐驅段段派陸錦來津向曹張乞和 
吳光新昨由漢電李督請電阻曹吳進兵李復俗弭戰禍須段罷兵 
省城己下戒嚴令車站輪埠盤查極嚴旅館旅客無保不住戲園停演 
滬寗通車後省垣秩序回復銀根稍鬆鈔票照常通用中交兩行己無人兌現軍署昨派后一連保護造幣廠 
並禁運現洋出省 
李督昨出安民佈告云照得近來謠言四起人心恐惶或云浙將攻蘇或云蘇將攻浙以致商業停滯市面震驚本督軍素主和平惟以保境安民爲念豈忍輕開戰釁苦我黎民現經與浙江盧督軍上海何代使電商業經先各退兵原防另訂辦法各不相犯有違約者民共棄之凡我商民務望各安生業勿聽浮言用副本督軍愛民保商之至意云云 
前日由蘇開回之第三旅曁第六師之二十四團昨奉令分佈紫金山幕虎山雨花臺獅子山富貴山各要隘駐防津浦路北段李家廟平原站迤北一帶軌道南段利國驛韓莊間鐵橋不日卽可修竣通車 
李督擬招募警備一營委警務處長王桂林充警備司令徐州張文生陳調元昨電李督密陳防務佈置並稱地方秩序尚安惟商業頗受影響 
津浦路火車往來徐浦一段每日自浦往徐上午六點四十九分及九點二十分開由徐來浦下午四點四十八分及八點五十分到 
海軍艦隊司令杜錫珪昨由寗乘艦赴下游巡弋 
馬玉仁白寳山張仁奎各鎭使昨均遄回防次 
省署昨日牌示調署淮陰縣知事張鏡寰交代久延不結應即留省遺缺委分蘇任用縣知事孫容署理又李督昨委荐任職孫榮彬充第三混成補充旅三等軍法正 
刦財慘殺事主龔石雲案之造意犯鄒以元己由江寗地方廳訊實執行槍决 
[杭州快信]  
　　蘇李督鹽日復杭總商會電（十五午到）元電悉公議辦法與鄙人保境安民之旨相符極端贊同希卽分電請求以便聯合早日實行 
上海派赴南翔一帶軍隊奉令撤防何護使昨電告撤防詳情并陳地方安謐 
何敬安昨將滬上會議公决辦法四條快郵寄浙杭總商會立即分函各商領袖咸表贊成 
浙造幣分廠因銀根緊急連日發出新鑄銀幣數逹十餘萬以上并分批運滬日來是項新幣市上觸目皆是浙省敎育會聯合會開會在即龍游平湖餘姚金華諸曁遂昌等屬擁定代表吳紹曾黄祖廉等次第晉省提出議案之扼要者有實行籌辦浙江各縣乙種農業學校及編纂鄕土志等案 
高地兩審廳自設立女旁聽席後因風氣不甚開通聽者寥寥昨適爲高廳審理大理院發回新冒梁盧氏謀斃親夫更審案女師學生三十餘人挽某律師具函介紹入席旁聽詎是案因人證未齊業己改期乃導至各庭參觀而散 
地方通信 
[蘇州]  
　　醫院新屋落成省立醫院及専門學校向設城南三元坊前由蔡校長呈准省署派委吳伯庚監工就問門外商品陳列所舊址發欵攺建約占地三十餘畝建屋二百六十餘間所有病室隔離室手術室以及水塔室一一具備規模宏大空氣新鮮業於日前開幕就診者甚多住院者以其設備精良咸同聲稱許云 
　　水陸　恢復原狀奉令調往平望靑陽港等處之水警兵艦四艘昨己經趙廳長令知開回蘇州原防又駐防太平橋湘城黄埭各鄕鎭之師船亦均調回警察廳崔廳長亦通令各區隊自昨日五時起上差各長警一律取消日間佩帶槍械照常上班 
[鎭江]  
　　鎭軍調防駐鎭陸軍第十九師楊春普師長昨調步兵一連由孫連長帶領分駐丹陽常州兩處防堵又派兵士四排専駐火車站保衛商旅 
　　紛擾中之輪埠車站自滬寗火車中途阻隔消息傳來滬鎭寗往返客商均攺乘江輪加以蚌埠浦口南京人民因謠言恐怖紛紛搬徙他往箱籠物件輪埠無隙可堆十三日午後各公司下水輪船抵鎭時艙内外堆積行李幾如山積及下午三時鎭站開售往滬車票人心始定然紛擾己二日餘矣 
[揚州]  
　　圩棧學校現况十二圩函云揚子總棧高等小學校暨附設第一國民學校昨日舉行畢業式陳棧長及儀徴縣知事並勸學所所長代表黄君等均蒞校致調詞勉勵有加查圩地學校經費向出鹽棧自去歲北鹽攺組以來經費常停滯數月而各敎職員仍能授課不輟者皆感陳科長能保全地方公益故也現新任陳棧長下車伊始尤能熱心提倡竭力　持云 
　　人心己漸鎭定滬寗路己路常開車軍隊亦己開回原防時局漸趨平静中行除收兌全省鈔票外並委托錢莊華隆德餘等十四家代兌以資流通居居以洋釐己跌二分報紙常寄到人心因之大定 
[嘉興]  
　　米價漸鬆嘉興各米行自奉諭限價十五元後均能顧全大局不攙次米遵照限價出售另售並再照减五六文現天德等米行昨日起另售每升又賤二文以惠貧民據各米商言日内沿有大宗客米到禾米價或可再看賤云 
　　謠言漸息滬寗路己恢復原狀蘇浙軍亦己撤回原防人民聞此消息己無驚恐之旬謠言亦漸息然商業己大受損失矣 
　　懐新女校畢業式王店私立懐新女校於十一日上午八時舉行第五次畢業式畢業者計翁定安·朱秀清·沈震英·等六人是日到會觀禮王店區立各校敎員學生約二百餘人至十一時散會 
雜評一 
[息戰令（默）]  
　　息戰令果總統自由發表之令乎抑段派刦持而發之令乎如爲總統自由發表之令則今日尚安有服從政府之命令者如爲段派刦持而發之令則直派更安肯服從戰之端自我發之而又欲自我收之恐世界戰事收發無如是之易也人不欲戰時而我必欲戰則我欲不戰時人亦必不允不戰此報施之道也我欲戰時人紛紛勸我和向我調停而不允則我不欲戰時勸人和向人調停而人亦不允此又必然之勢也試觀曹吳張李等連日所宣布之電憤慨情形不可遏抑然則今之息戰令無論其爲自由發表與否又安有絲毫效果哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請除安福勿惑調停之兩要電]  
　　上海商業公團聯合會等一百十四團體昨致南京電云南京李督軍轉保定曹督軍吳師長曁各督軍鈞鑒頃讀文日通電不勝感奮數年來國人受安福黨人禍國殃民之毒害農工商學無日不企望國民年出數千萬膏血所養之國軍起而爲民除害前讀吳子玉師長宣言雖能如民意之所欲出猶慮其不能見諸實行今果誓衆興師義聲所播河山壯氣使不於此時掃盪妖氛去毒務盡貽害國家之罪諸公亦不能自諉試觀年來對外密約賣路賣礦何一非出於安福黨人之手使非絶其根據國家主權將永受他人束縛諸公今日旣自負爲國爲民之責任眞母終堕彼方之詭謀爲感情所牽制除惡未盡遽藉口於息事寗人致重貽國民以痛苦倘能一本民意以義始者亦以義終四億同胞固誓爲後盾南北統一亦指顧間事惟對於國家前途果抱如何建設之宗旨國人鑒於從前官僚政客陰謀侮弄無在不存戒心尤望諸公宣告國人埀爲息壤以安民心而奠邦本母任禱企上海商業公團聯合會上海各路商界總聯合會上海廣肇公所寗波旅滬同鄕會等一百十四團體同叩删 
全國和平聯合會暨全國平和期成會聯合會昨致北京電云北京徐總統鑒直軍驅除安福深符民意免徐一令衆論翕然乃我公忽受段氏挾持政令顚倒民恨將移於公茲願進最後忠告請洞察民心當機立斷懲辦營私禍國之安福首領徐樹錚曾毓雋等解散安福國會卸段氏兵柄彰明正義與民更始庶幾亂源杜絶和平可待倘復惑於調停希冀操縱泯没是非縱惡長亂則全國土崩公亦莫保迫切進言幸希諒察全國和平聯合會全國平和期成會聯合會叩删 
[寗杭滬商會倡導和平來往電]  
　　寗杭滬三處商會爲保全蘇浙永久和平起見於十三日在滬公議辦法四條分電蘇浙督軍請賜鑒察原電己誌前日本報茲悉蘇浙督軍己有覆電均各贊同並由該商會等分電沿江各省請求表示贊同茲將各電錄下 
　　南京李督軍復電（七月十五午一時到）南京總商會杭州總商會上海總商會縣商會鑒元電謹悉公議辦法與鄙人保境安民之旨適相符合極端贊同希卽分電請求以便聯合早日實行爲譸李純鹽 
　　浙江盧督軍復電（七月十五日上午八時到）上海總商會鑒元電悉蘇浙軍隊各撤自應永守和平以副人民責望承示辦法四條爲保護維持起見具徴熱心碩畫敝處無不贊同即希照辦並希轉致蘇浙各商會爲 
盼盧永祥鹽 
　　分電蘇浙兩督軍電南京李督軍杭州盧督軍鈞鑒鹽電敬悉頃奉嘉帥秀帥鹽電開（見上）等因曷勝感佩除分電請求鄂贛皖閩各省督軍表示贊同咨商聯合使東南半壁倡導和平外謹聞南京總商會杭州總商會上海總商會縣商會同叩咸 
　　致鄂贛皖閩四省電（其一）武昌南昌蚌埠福州督軍鈞鑒京津風潮非地方問題國人皆知經敝會等請求蘇浙兩督軍仿照庚子成案道先聯合保護地方維持大局無論京津如何狀况勿參入軍事問題並請求沿江各省會同辦理等情己奉蘇浙兩督帥鹽電極端贊同即將蘇浙各軍隊悉數撤回原防並令分電請求各在案查蘇浙兩省爲商務要區與沿江各省脈絡貫通不應稍有隔閡懇請帥座表示贊同咨商聯合使東南半壁倡導和平臨電迫切伏候鈞示除分電鄂贛皖閩各督軍外謹呈南京總商會杭州總商會上海總商會縣商會同叩咸（其二）武昌南昌福州安慶九江總商會鑒敝會等會同請求蘇浙兩督仿照庚子成案聯合沿江各省督軍保護地方維持大局無論京津風潮若何狀况勿參入軍事問題己奉兩督軍鹽電贊同即將蘇浙各軍隊撤回原防合亟分電鄂贛皖閩各督軍請求表示贊同咨商聯合外祈貴會查照協助進行爲荷南京總商會杭州總商會上海總商會縣商會咸 
[沈黄二君覆齊省長電]  
　　沈信卿黄任之二君復齊省長電云南京齊省長鈞鑒奉讀眞電具徴維持地方盛意外患方迫重以内爭吾蘇米貴錢荒民生己不勝憔悴何堪復困以干戈輿論所趨公道必勝公與督軍素主和平秉此精誠定能消除障碍保一隅即以維大局負責之言即當代爲宣示以安人心恩孚炎培文 
[寗滬間風潮之餘聞]  
　　路局結束運兵手續第十師軍隊前往南翔崑山一帶駐紥者因奉何代使命令撤回兩三日來由滬寗鐵路南翔車站開返吳淞龍華上海計開専車三次共掛車百餘輛現留存南翔之軍隊爲數極少大約此項軍士返滬之時可無需専車輸運即附搭該路平常客車可以返滬故刻下該兩路己將原備開駛専車所用各車輛移派各站應用其運兵専車己結束所有兩路各站辦事員司因此次軍事運輸盡夜異常忙碌該路局長己飭開具人數分别照原薪雙工核發並聞此次往返兵士専車及所掛軍火軍輛應需各費巳由各站辦理詳細具報洋總管以便轉呈局長逕向何代使核算 
　　派兵留駐眞茹南翔松滬何護軍使此次令步砲各營軍隊馳往南翔等處業經分别撤回茲以滬寗鐵路關係商業運輸貨物及客商往來沿路軌道亟應妥爲保護爰特命令步兵三十九團張團長飭將前出發之該團第二營第七連兵士三排留駐其間以二排駐於眞茹以一排駐防南翔保護鐵路軌道昨經寳山嘉定二縣公署派員前往眞茹南翔二處代爲安置房屋以便駐兵 
　　農田受損賠償問題何護軍使查得此次所派出發之軍隊有在黄渡附近因建搭行軍篷帳致踐踏田中禾棉靑苗情事自當照估賠償以資體卹爰於前日令飭嘉定縣知事迅將軍隊經過之處如有損害民間田中植物者查明共有若干按照收成熟田産物數目該價若干據實開報以便核明照賠又一消息此次蘇滬兩軍出發備戰因作種種軍事上之行動致損失農苗不少昨聞嘉定縣境報告棉田受損爲最崑太等處秧棉均有損失補種不可攺種不能農民一年之衣食全賴於此今受意外損人不能減免糧賦意在向軍事當局請加撫恤云 
　　兵士駐守交界橋梁第六混成旅第一團劉團長自奉軍署頒布特别戒嚴命令查得華法交界毗連之沿斜徐路各處橋梁均荒僻異常恐有匪徒乘間騷擾華界治安或從該處各橋梁越入内地故於前日爲始令飭所部各營每夜抽派士兵分作三班輪流駐守橋梁遇有行人經過詰詢來踪去跡言語相符方得放行否則卽行攔阻以保治安 
[鐵路中阻時運商之損失]  
　　津浦滬甯兩路線各轉運公司裝運津滬各商貨物等件因被滬甯津浦兩路線中阻各貨堆置浦口灘地幾如山積近日南來之貨雖可疏通而北上之貨仍未起運致在浦口上被天雨下遭江潮均遭霉爛變賣損壞不可勝計滬上各運商聞悉有向轉運公司交涉者有因保險而向保險公司索償者己引起種種糾紛聞保險公司及運輸公司均不願負責云 
[雲南己開兩院聯合會之滬聞]  
聯合通信社接雲南（十二日）來電云到滇國會議員己於昨日（十一）開兩院聯合會議决將護法政府暫設雲南請孫唐伍三總裁迅速來滇其在滬之議長議員亦請迅速來滇以竟護法之業請總裁議長議員赴滇之電業己發出至前途趨勢因川事順利之結果軍府國會决將移設重慶現己派人前往佈置一切云在滬國會議員某機關亦接副議長褚慧僧同樣之電報惟催促赴滇之電尚未遞到云 
[各團體預備歡迎美議員]  
　　美國議員不日到滬本埠各界莫不表示極誠摰之歡迎頃閒各路商界總聯合會己準備函約商學各團體共同組織一美國議員招待所籌備處表示國民對於美國議員歡迎遊華之眞誠所有招待一切手續正在計畫中聞擬公推王正廷博士主任其事云 
[學生慶祝法國民主紀念紀]  
　　前日（十四）爲法國共和紀念全國學生會請中西女學高材生張藹貞俞素清兩女士代表前往慶祝并隨携有一典麗矞皇之英文祝頌詞當由法總領事延入座談片刻興辭而返此次張俞二女士週旋中節措辭得體大爲外人所歎服并聞張女士係總會英文文牘主任該項宣言書即出於伊之手筆云 
前日爲法國共和紀念上海學生會特派黄倩儀黄倩鴻女士代表往法領署致賀賀詞係用英文譯誌如下 
中華民國上海學生聯合會謹致賀於大法國人民曰貴國共和國家之創造實不啻鳴世界之自由鐘以助我中華民國之成立雖吾中國共和慶祝日不過紀念先烈迄今未得自由幸福之功績然吾人固無時不盼貴國之人權Ｒiglo　of　Manh能實現於遠東故吾人對於貴國旣往之歷史則油然生羡對於貴國現今之莊嚴則肅然起敬對於貴國之將來尤有無窮之希望吾儕受强權蹂躪而始終不撓屈之學生謹并致賀於貴國學生深願兩國學生能彼此了解增進兩國友誼使中法兩大共和國及其他嚮往於共和之國家協力合作使眞正自由得遍佈於全球蓋貴國之所得及貴國傳佈於世界者實不能無厚望於貴國也云云兩女士爲前留美學生監督黄佐庭君之女公子肄業於中西學塾中西文均擅長上列賀詞卽其所撰也 
[民食問題之昨訊]  
　　採購西貢米第一批抵滬英文滬報云香港裝滬之西貢米第一批業己到滬計五十萬斤日内尚有食米陸續到滬從此上海米價可望低落矣 
　　荷花池添設平價局上海市食米平價局開辦以來在龍王廟設第一局南會館設第二局西門外設第三局現因龍王廟南會館男女老幼糴米者擁擠異常婦孺每抱向隅之憾六月初二日起在荷花池浙甯會館添設第四平價局該處居户甚多専備婦女小孩往糴以免擁擠 
　　平價局第三旬會議昨日爲滬上食米平價局在新開河永大麫粉號樓上開第三旬期議會之期到者如主任陸崧侯·慈善團總理凌伯華·公欵公産處朱福田·及各市鄕經董縣商會正副會長·上海縣沈知事等次第蒞會當由各市鄕經董並米業董事將一旬期間所進米石數目及平價糶出若干共收所售銀洋等數彚報主任陸崧侯即便併數轉詳縣公署存查次即報告所收各團體捐助米欵數目然後討論現在米市己經略鬆價格本局所轄各分局之米價應否減價之處請爲公决因時間侷促不及詳錄若何議决俟再續紀 
　　仁榖公所今日開特别會本埠米價最高之時曾至每石十六元及十五元七八角其時米客之售與行家與行家廠家售與米店者以爲米價將逐步升漲不料人心震動中外官長起而維持遂由仁榖堂限制價格　市面稍現平穏於是狡黠之輩買貨後推諉虧耗相去二元之多延遲不斛以是其中糾葛甚多昨爲陰曆大月底因此不能了囤算賬結束者不知凡幾是以米業仁榖公所定於今日（初一日）邀集常帮錫帮·南帮·各米客碾米各廠米業行家·嘉榖堂米店四大團體到所開特别大會討論解决辦法 
　　米糧在常被扣之請放上海縣商會致縣公署函云逕啓者機器碾米公所董事張樂君錢貴三轉據振興穗碾米廠報稱該廠客商前領護照赴江北等處採辦米石計二千五百擔路經常州就近在彼處破礱再運回滬曾經聲請貴會函致武進縣商會先爲證明請予保護在案昨該廠客回滬面稱本月二十四日業將粳米一車報稅驗照先行運滬不料車道不通仍將原車之米運回常州詎被該處商會即將此米阻止不令開行值此天氣炎熱久停車上易致受熱變壞商家損失本屬非輕查此項米石己奉有官廳護照且有貴商會公函證明非同私運今横被阻止民食商本關係至鉅應請貴會即予轉呈上海縣知事迅飭咨請武進縣公署飭行商會卽日照騐放行不勝迫切等語到會查該廠商所辦米石確係路經常州就近破礱再運回滬曾由本會函咨武進縣商會證明在案茲據轉陳前情現在本埠需米孔殷設一斷來源何得維持於後事關民食商本爲亟據情函乞貴公署查照迅賜核咨施行至紉公便 
　　松上交界之搶米案　漕河涇鎭張信和米舖近在松江縣屬之泗涇鎭李萬隆米行購得白米三十九擔半雇沈伯金船裝運前日（十四號）傍晚五時行至松上交界之牛橋涇地方被該處鄕民聚衆强搶刦去三十五擔事後該米舖據沈伯金回店報告當經開具失單分赴松上兩縣呈報請爲查究矣 
 [P典獄官再請增加囚糧 
　　前者江蘇六十縣典獄官公呈上峯請增加囚糧其時米價雖貴每石不過七八元現己漲至十數元核之前呈情形又異昨聞滬海道屬各典獄官又會同公呈迅賜核辦以免虧累而重囚命云 
[滬寗路吳淞機廠工匠罷工紀]  
　　吳淞滬寗路機器廠工匠因刻下米薪昻貴所得工資不敷開銷要求路局加給工錢全體工匠一律罷工昨日下午一點餘鐘廠長西人馬而爲君拍電到滬路局車總管韋燕君及副機務總管搿蘭君於二點四十分同乘十四號花車開加車到吳淞卽至廠内由韋搿君向工匠再三勸導略謂爾等要求加工錢一事己經部准即將加給務望安心工作勿作其他舉動云云當由工匠頭阿保向各工匠勸告大約今日（十六）可以照常工作迨韋燕兩君乘加車回滬己五點鐘矣 
[考察歐美敎育後之紀載（纏六日）]  
　　團員述美國敎育狀况 
　　附童子軍組織及隊長訓練槪况（一）總機關經理關於組織之談話童子軍原名ＢoyScout日人譯爲靑年義勇團關於其組織余等特於四月十四日邀哥倫比亞大學童子軍訓練主任介晤童子軍總機關經理寒暄畢爲言童子軍組織槪况如次美國童子軍之創辦及其組織在１９１６年前美國祇有十個辦理童子軍之機關自１９１６年國會議决童子軍爲國家事業後此外之組織乃不得襲用童子軍之名而童子軍之根基始定至全國組織悉從下着手己有者一萬七千隊每隊隊員由二十一乃至三十二隊有正副隊長各一人委辦三人皆成人者充之一城市中如有八九隊以上則聯合爲一體組織董事部部派代表至總機關總機關中共有五百餘人由之推出執行部部員三十人以執行各種事項組織之辦法槪括言之（一）組織從下而上採民主制容多數之意志（二）使權力分散而不集中以厚其進行之力（三）以市縣爲單位派代表與總機關直接無省界之可言全美童子軍隊員有四十萬人凡爲隊員者由本部給予證書大總統及總理均簽字使自覺其對於國家有一份之責每年納年費二角五分整齊之法全國有一定標準由總機關定之所以增進童子對於總機關之信心而促其栛作之覺悟其一定標準爲（一）徽章（二）軍服（三）成績之量度法全國皆一律而國中亦承認本機關爲國家事業機關之一全國之聯絡法全國分爲十二區每區有經理三人視察區内童子軍狀况使勿退步并有雜誌三種（一）供童子閱讀（二）供隊長閱讀（三）供執行部員閱讀有此兩種辦法全國童子軍皆聯絡又備極活動矣現在之攺進市縣童子軍委辦部部中人非盡爲童子軍部中人祇須學界宗敎界對於童子軍表贊同者均可爲委辦每委辦部必選出一人司提倡及訓練隊長訓練隊伍各事此一人向由地方自行推舉因資格常多不合現擬規定凡能辦此事之人俱先生總機關記名被舉者審察其資格乃與認可全世界之童子軍有五十四國之童子軍己爲國家事業甚望貴國示能如此本年八月在倫敦將舉行一世界童子軍大會豫定每國各派童子軍代表一百人此代表中務以有童子軍爲佳童子軍與軍事訓練童子軍初創之宗旨及現在辦法均不施軍事訓練因以軍事訓練占童子軍之時間則童子軍之能力道德應行訓練者必致減少但萬一國家有事曾經童子軍訓練者施以軍事訓練亦屬至易隊長訓練由地方自爲之即童子軍所需一切作業成人者練習逹一定程度時則以充隊長與學校之關係本機關主張學校可與帮助而不干涉因本機關訓練習之始意須先保存童子意志之自由也（二）隊長訓練参觀是晚有白洛克定·白琅克司·莽漢敦·立智邙等各地童子軍部所組織之隊長訓練科開於哥倫比亞大學師範院訓練共爲十二次每次約二小時半以養成童子軍學理上及技術上之領袖才爲當而年高之巨富及本校校董等與専以頭童齒豁之人而學爲兒童游戲且將以是導兒童游戲矣訓練者安之若素同受訓練者亦未嘗目笑其不倫此非美國平等之精神乎吾國留學哥倫比亞師範院張徐二君亦於隊中見之茲記本夜之課程以見其訓練之一斑七時至七時十五分童子軍隊中之成績圖畫照片之陳列七時四十五分伯克里君旅行一萬四千哩至夏威夷之經騐談八時零五分讀書時間之討論八時十五分隊敎練八時四十五分童子軍隊之組織及管理法九時零五時結繩法九時三十五分童子軍歌司隊敎練者告余等曰本夜之敎練含（一）敎練（二）互相介紹（三）鼓舞團體精神三種作用而說明童子軍組織及管理者則謂以一人供兒童游戲之法久則必窮而組織行且涣散故宜分團令各舉領袖爲之蓋由多數人供給游戲方法其法且無窮故所謂組織之原理非他即以責任分配於衆使共相擔負云爾此時各種敎授亦多由敎者先發數問題於衆有能答者則使代爲說明不足敎者始自說明以補之（完） 
[棉紗與麵粉之市况]  
　　中國棉紗及印度紗自春季以來逐步跌落直至上月始稍轉機日來北京政潮發生各省客帮銷路又復呆滯現貨本紗如二十支十二支十支粗細紗幸有南洋羣島各埠在香港採買故上海之裝往者尚源源不絶惟十六支紗最爲呆滯·是以交易所十六支雲鶴標準數日間内跌去二兩四五錢·據紗業中人云幸存底不多市面猶能維持現貨除香港去路外别帮竟無大宗交易印紗來源亦在香港多被該處收賣裝滬不多價可立定 
麵粉之價上月間幾與米價並駕齊驅漲至二兩三錢左右日來始稍見平現聞外人又有向各粉廠搜羅期貨有訂定最遠己逹陰曆十月底交貨各粉廠之不肯開出可預料其己接受定貨不敷再售也近日漢口及明光等處小麥市價亦見漲無錫江陰内地價雖尚平穏來源亦不甚暢逹據某粉廠主云預計本年秋後或至二兩四錢之價值惟目下尚未及時云 
[工商協會函詢國貨免稅手續]  
　　全國工商協會昨日致函海關監督略謂該會呈請機製仿造洋貨出口免稅業於五月二十二號奉政府明令公布一切手續亟望指示昨經董事會議公决推舉虞洽卿沈九成謝復初三君代表趨前承敎尚祈惠約時期以便轉知代表三君屈時踵候云云 
[友華銀行銀市報告]  
　　中美新聞社譯友華銀行十五日報告云昨日倫敦銀價近期漲一先令八便士遠期不動倫敦紐約匯價跌至三八九此間定價如昨淮金圖變爲一○一元市况金鎊堅固金圓則鬆動金鎊遠期售出價五先令二便士半買進一○一元半紐約倫敦銀市均沈寂而穏固又據紐約消息墨西哥政府現每月買進銀一百萬盎斯較紐約買外國銀之價高四分云 
[鳴砲預報大風將抵埠]  
　　日昨午後四時江海關方面忽鳴砲一聲探其鳴砲原因係預報本埠將有颶風發生知照進出口各輪及華船有所防備也自鳴砲後浦江内各碼頭船及拖駁己有所準備矣 
又一消息云昨午後四時本埠放砲警告颶風將至據徐家匯天文台報告颶風越東海而來過台灣趨近温州將經過上海之西故本埠特放警砲俾船家與居民得以預爲警備云 
[各公司輪船進出口消息]  
　　提督輪船公司之（Ｐawlet）號自紐約來滬定本日開赴美國之波特蘭其出口貨裝去粉一萬包至前日從新金山來申之Ｅldredge號刻定禮拜六開回金山大約並無貨物裝去 
招商局前因江天修理上星期六之寗波班將泰順輪船代替昨日該輪由甬來申裝來裕隆之大宗粗細茶葉六百多簍卸貨之後當夜即開赴天津不再行駛寗波（另以新豐輪船代替江天開甯波船中裝有在新世界己經滿期之龍燈與各種燈彩聞係運至天津某園者開赴寗波之代班輪船新豐號昨日裝去有恒豐廠之土布三十餘件大塊錫四十四件玻璃一百數十箱中華廠之各種肥皂十大箱及白蔴六十餘件湖北土地布十餘件及香烟三十餘箱招商局開赴長江各埠之江新輪船裝去黄糖約七百包藥料一百件布八十餘包肥皂一百餘箱又有交通部電料轉運處裝赴九江蕪湖各電報局之電料二十餘件並上海陳全記裝至漢口東同行軋花棍木二十餘箱此外更有蔴袋二十餘大包火油數百箱云 
昨日太古洋行之頴州輪船從汕頭來申裝來進口貨有大批怡泰德之牛油五百餘簍同日由長開來之大通輪船裝來裕隆麵粉六七千包小麥三千餘袋並東昇·善興·之金針菜·木耳·百餘件轉運香港之土布五十餘件至盛京輪則裝來源裕之桐油六百多桶出口貨之裝運盛京者爲洋廣雜貨共一千餘件 
怡和洋行之景星輪船原定昨日開赴烟台天津今接來電因沿途裝貨稽遲須展期二日到申故己攺爲十七號開駛 
英美烟公司之Ｊustin號昨日己由日本到申定十八日開赴美國之波特蘭 
賚賜洋行之ＮancyMoller號此次由福州裝來大批木料有一萬餘根刻正在起卸中故開期尙難預定俄國義勇艦隊之品瑞號定十七日開赴日本福來洋行之西愛維司號Ｗest　Ivis在本月之二十八日可從西雅圖來華 
提督輪船公司經理之West　Carnifax號在星期一可從波士頓開抵上海大約在滬停留二日即須回國 
昌興公司亞洲皇后號由温哥華開來將於十七號午刻抵吳淞接客小火輪即日下午二點半鐘新關碼頭載來各貨計六百六十餘噸内有大條銀一百餘條旅客百一百二十餘人再開往小吕宋香港送客小火輪該日下午五點半鐘由新關碼頭開往吳淞 
[蘇常鎭守使來滬]  
　　蘇常鎭守使朱琛甫前日乘滬甯路局快車自蘇來滬於傍晚七時抵站聞此來係奉蘇督李純命與代理松滬護軍使何茂如協商蘇滬防務云 
[梁士詒由津抵滬]  
　　文匯報云梁士詒今日乘太古公司通州輪船由津到滬 
[施愚來滬]  
　　南方議和代表施愚十四日搭由甯到滬之夜車於十五 
 
 
 

Page 11

 
 
日晨七時到申 
[杭關監督暫兼浙財廳長]  
　　杭關監督杜純前奉盧督軍命令來滬参與軍署事會議嗣以甯滬兩處各有誤會由李盧兩督電商各將軍隊撤回以故杜監督即回浙復命茲聞盧督軍己將浙省財政廳長一席畀之杜純暫兼業於十四號接印視事昨己通函本埠軍署各同事知照矣 
[私藏手槍被拘]  
　　前日駐紥虹口捕房特别華探目鍾星南·張芝卿西探長壳羅香率同包探四人在元芳路一百三十四號屋内拘獲甯波入陳方卿·楊世生·華莊甫·王子成·祝根元等抄出六響手槍一支帶回捕房押至昨晨解送公共公堂據該探等禀稱陳等結黨圖行不法得人告密故往拘拏手槍係在陳身畔抄出惟尚須偵查一切請求改期再審張襄讞及美約副領事核禀命將五被告帶回捕房收押展期一禮拜查明解訊 
[養志坊命案之審訊]  
　　謝海亭毆斃姚申康經屍父姚兆祥禀求伸冤由上海地方檢察廳預審明確起訴審判廳昨日上午經堵魏推檢各官開庭審理問官命先提謝之胞妹銀子上堂訊據供稱年十五歲家住小西門養志坊口五十號門牌我兄係湖北人女子自幼生長於滬上舊曆五月初一日午前前後門雖關惟不上門閂忽有一人（卽己死姚申康）由後門而進在扶梯欄杆上竊取衣服二件但此衣服爲我嫂代人洗滌者一聞響聲我嫂與我兄下樓詰問詎姚袖出香烟一支以乞火爲由於是我兄唤到巡警正欲拘送警署時姚忽倒斃地上是實問官曰當時爾兄究竟將姚毆打否答稱實未動手毆打問官曰旣不毆打何以爾在驚署時己經供明答稱並未供過官命謝妻牛氏上堂供年廿七歲丈夫爲茶葉生理此次姚進來竊取之衣服實爲丈夫所用夥友之物其時我夫因有目疾臥在樓上嗣見姚竊衣故唤我夫下樓將其扭住是實問官曰爾夫婦二人究竟將姚毆打幾下氏供未打過官曰爾在警署供明豈可抵賴該氏仍不承認質之謝海亭供湖北人爲茶葉生理今年三十歲五月初一日十一時許姚申康從後門掩入竊衣欲逃爲民人追獲立唤巡警到來不一刻姚卽倒地氣絶而死實不知其因何致死問官命屍父姚兆祥上堂據供丹徒人年六十二歲世居原藉姚家橋向爲雜貨生理民人祇生一子即死者姚申康家中還有孫女合家數口全賴兒子過活况我子身體强壯素無疾病此次無端遭謝毆斃請求訊究並附追私訴又據姚高林供年二十四歲住九畝地爲玻璃生理己死申康是我堂兄今年三十二歲向在廟前街爲洋貨生理自失業後於今春二月間攺挑舊貨擔營生住在靑蓮路三號門牌今年五月初一日申康挑擔出外貿易不知如何遭謝海亭毆斃迨民人得悉即訴告叔父來滬伸冤是實問官一再研訊各人執定如前而屍父又稱我子受傷之處可否當堂宣示問官查閱案卷曰爾子面頰受拳傷左腿受脚踢傷肩背擦傷訊至此魏檢察官起而論告略謂此案事實己經明瞭謝海亭實犯新刑律三百十三條第一欵傷害致死罪請爲公判問官會商之下宣告公訴辯論終結乃間屍父曰私訴部份爾如何請求姚兆祥聲稱非請求追償銀二三千兩不可官曰如許巨欵謝海亭無此力量負擔姚稱然則民人分文不要請未嚴辦可也問官准之判令退去謝海亭判令還押聽候宣判謝牛氏謝銀子判令一併退去 
[閘北水電廠之整頓]  
　　閘北水電廠開辦時市面尚不甚發逹故所裝水管均係一二吋口徑現在商市日興居户日繁各户用水量年增一年蔣廠長蒞差以來擬從根本上整頓議定辦法四條呈明省署一面核估經費請求追加預算業經省長核准（一）添築大水池一面積約計一百方工程仿照租界及南市造法又大池之旁另築四小池俾所進之水挨次濾清將來出水較前清潔此項工程不日卽可告竣（二）换裝水管凡繁盛之處槪换六吋水管其次則换四吋水管卸下之一二吋水管裝於荒僻之處本月初先從緊要之處開工更换（三）由該廠遍發通告勸各用户愛惜用水勿任意蹧蹋（四）如有龍頭損壞水管破裂等事願各用户隨時報告立飭工匠修理不取修費 
[華商雜糧公會之通告]  
　　上海華商雜糧公會近因粉廠中仍有將小麥私裝日輪情事日前在邑廟萃秀堂開大會集議昨日特刊印通告知照同業云逕啓者查本會糧食不裝日船一事現因時過境遷間有違背前議者故於五月二十四日下午一時假萃秀公所開全體大會重申前議以期堅持到底特將議决案錄請公鑒（一）議查有中華第一麵粉廠以小麥裝運日船情事惟該廠係潮陽人開設應由本會函請潮州糖雜貨聯合會轉爲勸導嗣後不得再裝日船以願大局（一）議查各麵粉廠從前亦曾有由漢口鎭江日船裝來小麥情事幸經人勸告即止惟聞現在仍不免有此種情形應再由本會函致麵粉公會勸告（一）議本會各團體中如有陽奉陰違仍裝日船以及買賣日船裝來之貨者准照去年三月間議决案認爲全體之公敵停止交易並由本會登報宣布除名爲貪利忘義者戒（一）議設有裝運日船及買賣日船裝來之貨者無論何人若能指明其何家裝來裝何日船何家買賣並何貨物及件數務速來會報告一經查實即當酌量酬報以資獎勵 
上海華商雜糧公會昨又通告同業仁榖公所·漢帮志成公所·廣帮愼守堂·潮帮糖食貨聯合會等五團體函云逕啟者茲據仁榖公所同業長豐·志成公所同業方惠和報稱有由滙通轉運公司津浦滬寗路運來之生仁小麥其提單忽登報聲明作廢向彼理論置之不睬請爲維持辦理等情本會即於本月二十四日召集全體緊急會議僉謂該公司所出提單旣不能作爲有效則其信用己完全喪失本會各團體與之交往實堪危險不得不妥籌防維之法由是公同議决凡執有該公司提單者應即還歸原客如有抵欵亦須收回或有未還提單及未收回抵欵者務於本月以内各自報告於各該公所存記自今以後所有該公司運來之貨全體槪不買賣以免受愚而遭損失願我同業一律堅待母違衆意至禱至要専此通告諸希公鑒 
[浦東塘工善後局呈省長文]  
　　請拆電氣公司木駁 
　　浦東塘工善後局呈江蘇齊省長文云呈爲浦東電氣公司駁佔河道妨害水利圍用渡基關碍路線業奉縣委勘明不服停工乞賜分行警廳縣署會勘押拆以維路政水利事竊浦東本非租界而沿塘洋商廠棧林立輪埠銜接幾逹四十餘里甚至塡駁河道毁移公渡圍佔塘基消滅公路種妨害時生交涉祇以轉契在先殊難補救究其原因皆由從前地販圖保移單影射朦升轉契所致因念土地主權關係重要欲禦外侮先修内政爲亡羊補牢之計是以於光緒三十二年始有通詳設局善後之請上無公帑撥濟下無民貲捐助先後奉准清理公地挹注養塘籌辦路政歴年興建工程如修塘築路·開河浚港·建造橋梁·闢築公渡·靡不積極進行經過事實疊經檢具刊案報告呈奉縣公署核明層轉分咨各大部並蒙大總統褒題給獎各在案茲有浦東新創電氣公司在浦東張家浜口二十四保二區十六圖地方建造廠屋當據該鄕圖董公民高大年·孫旗勤等面述有駁佔河道防害水利等情並據函稱該地僻處偏隅電氣公司竟將沿浜河道趕築木駁用迅雷不及掩耳手段晝夜併工往視西首用洋松木駁約佔出三丈餘東首約佔一丈餘西連張家浜渡基亦被佔用且碍路線張家浜灌輪潮流該處適當港口關係航行水利·農田灌漑附近居民其懹公憤希轉謂拆還原址並准塘橋鄕盛經董麟書函同前由邀往查視當於五月一日前往查勘確被駁河道圍用渡基即經呈奉縣知事派員會勘訂於五月十七日會同董局並塘橋鄕盛經董及高孫兩圖董齊集往勘電氣公司童經理至期不到是日勘得該地北至張家浜電氣公司沿浜建駁計長一百四十餘尺西首適當港口咽喉塡築河道計佔出三丈一呎東首亦佔出一丈餘西連原有渡基團用照現築牆脚佔及路練過半經各董指述情形蒙縣委勘明（未完） 
[彚誌各學校消息]  
　　上海女子中學西門中華路學宫路口·上海女子中學校昨日午後三時舉行第十二次游　會來賓甚衆其節目如下（一）校長王蘇本𡾔女士報告一切（二）校歌（三）鋼琴獨奏（四）英文朗誦（五）奏琴（六）表情操（七）舞蹈（八）奏琴（九）暑假歌（十）鋼琴合奏（十一）善初生唱歌（十二）義務學生表演（一）校歌·（二）國文·（三）算學·（四）唱歌·（五）體操（十三）奏琴·（十四）發給本届生文憑（十五）餘興另該校學生各種成績陳列室中以縫紉刺繡圖畫三者爲最佳來賓咸加稱許散會己五時許矣 
　　嶺南中學虹口愛而近路嶺南中學昨日暑假休業各班得獎各生共數十人中學級歐陽樹康等廿七人小學級戴葆銓等十七人圖畫科三人聞該校所編之漢英大辭典行將出版故本届之暑假補習科暫行停辦云 
　　勵羣公學馬立師勵羣公學於今日上午九時行暑假休業禮首由吴右雲報告本學期學生成績曁特設暑假補習科於本星期五開課次校長吳吳山訓詞給獎次敎員楊鐵城劉光華相繼演說行師生暫别禮散會己十二時矣聞下學期定於陰曆七月初八日開學云 
　　正蒙國民學校閘北新民路美興里重對過正蒙第二國民學校（濟生會附設）於昨日行暑假休業式會長王一亭會董陸維鏞張賢清校董姚玉孫君等光後訓話查該校經費係會中擔任學費書籍費一槪不收成續頗佳云 
[民生女學幼稚生跳舞攝影]  
　　知學會商業夜校南成都路知學會附設之商業夜校昨日下午二時舉行暑假休業式先由沈甫霖報告繼姚晦厂姚隹月等各致訓辭後由來賓朱天一康慕靖郁益之相繼演說歷時甚久始行禮而散 
　　培畯義務小學培畯義務小學校定於下星期一起設補習科無論是否本校學生均可來校年在十六歲以内男女兼收學費分文不取上課時間十時至十二時分英·國·算·衛生·四科甫周世勲張國熙擔任有志向學者可向以下三歲報名（一）大通路興茂里八○八號（二）北浙江路華興坊一弄十八號（三）崑山路二十號本校 
[小學圖畫手工成績展覽會預誌]  
　　江蘇省敎育會舉辦小學校圖畫手工成績展覽會定本月二十一日起至三十一日止開會展覽現各校成績品己陸續寄到本定十六日（本日）起審查現因前數日滬寗等處交通阻隔頗不能如期運到者故决延緩至十八日審查圖畫十九日審查手工此次開會并不印發八場劵前往參觀均極歡迎茲將延定審查員姓氏附錄如後圖畫組周勤豪君李超士君　王濟遠君愍汪亞塵君手工組顧蔭亭君樹森程虚白君桂承之君紹烈俞寄凡君 
[寗波同鄕會設立義務小學之計劃]  
　　寗波同鄕會日前推舉學務董事以袁履登趙滄蓉應季審林瑞甫任矜蘋五人當選嗣又公推次多數當選江北溟魏拜雲陳謙夫三人爲學務董事共同辦理本日在會集議添辦義務國民學校數所推廣敎育惟恐設立地址不易得當擬先登報廣告及分布傳單招生報名截止後查閱報名底簿再行酌定地址及學校數所 
[中華慈善協會施診給藥]  
　　北浙江路新唐家弄源吉里中華慈善協會每届夏令循例施診給藥特聘徐麗洲朱贊之姚海權馬潤之各内外専科定於陰曆六月初一日起設所開診給藥仍在老閘大街泰生堂藥舖不取病家分文並逐日散放痧暑丸及時疫藥水以濟貧病 
[復善堂定期施診]  
　　小南門外復善街復善堂年例每届暑令延請内外科並針灸幼科諸醫生在堂設診給藥不取病家分文茲由該堂董事部議决定於舊曆六月初二日起准逢二五八期上午給診現己遍貼廣告俾衆周知 
[浦東施醫局定期開診]  
　　浦濱公益會浦東第一分會自開籌備會後興辦善舉着着進行昨日邀請内外各科醫生開會組織施醫局公决逢雙日開診各醫生均盡義務定六月初四日開診各醫生姓名日期列下逢二沈杏苑朱杏卿韓頌蘭逢四楊善鍾趙文齋馬雲飛逢六張智圓王文階韓益霖逢八倪心元沈耀庭吳德嘉逢十韓永福沈寳田王介眉 
[少年宣講圑送診今日開診]  
　　本埠少年宣講團總部特地請陳玉堂醫士於每日午後二時至四時到團擔任義務送診己誌前報今日（陰曆六月一日）實行開診地點在法租界嵩山路四十七號云 
[同仁醫院特闢病室治疫]  
　　虹口無専治時疫之醫院去歲同仁醫院曾特闢病室爲患時疫者應診今届溽暑霍亂吐瀉症己有發見同仁醫院爰特仍闢病室俾患者得就近求法其經費曾由朱静庵君募得五百元更需績募云 
[共和路之火警]  
　　前晚二時閘北共和路永祥里三和豆腐乾作振裕花廠忽然火起由各段救火會到場救熄事後經四區顔署長傳到三和作主楊有高振裕司賬孔連升二人　問之下因雙方均不認起火諭候查明眞相再行核奪 
[彈花店失火即熄]  
　　昨日下午五點餘時南市中毛家弄薛順興彈花店樓上因學徒遺火於花衣堆中頃刻烟火迷騰幾致燎原幸由隣人察覺帮同施救得即熄滅僅焚去花衣十餘斤並屋橡等由警將小主薛掌生夥友王銀貴帶人一區警署照章處罰 
[浦江撈獲兩男屍待認]  
　　同仁轉元堂救生局巡船昨日在寗波船廠浦面撈獲無名男屍一具帶回碼頭察得該屍年約三十左右身穿白布對襟短衫係用白骨鈕扣並白洋布肚兜白洋布開跨小脚褲白洋襪黑洋紗扎脚帶黑緞皮底皂鞋頭頂髮蓬鬆腰束白武帶又在陸家嘴中撈得男屍一具年約四十餘歲身穿黑羽綢對襟衫係用白骨鈕扣白汗衫黑洋布小脚褲藍色洋襪黑緞皮底皂鞋頭髮係和尚頭腰束藍武帶以上兩屍查無屍屬由堂給棺收殮厝壇召認矣 
[汽車撞傷行人]  
　　昨日下午二時許有一千三百零六號汽車駛經北京路外灘撞倒寗波人劉雲保首足等處受傷由總巡捕房八百七十二號華捕瞥見當即前來抄錄汽車號數另雇車送受傷人往仁濟醫院醫治一面歸報捕頭候示 
[汽車碾傷女孩]  
　　湖北婦人詹張氏住閘北新民路太平里第四家其夫詹彩芳賣牛肉爲業有三歲女孩小毛頭前日在門前嬉玩被北火車站四逹公司運貨汽車撞倒於地碾傷臂膊由崗警將駕車人崔學才拘入四區經顔署長質訊一過判崔收押受傷女孩送醫院療治再行核辦 
[汽車夫疎忽之科罰]  
　　總巡捕房九十一號三道頭西捕昨將汽車夫薛阿其傳至公堂廪稱該汽車夫昨在江西路開駛三千零七十二號汽車疾馳幾肇禍端是以傳案講究訊之薛　詞推諉中西官以薛開車疎忽判罰洋十元充公示儆 
[浦東發生搶案]  
　　浦東二十四保十六圖其昌棧南首天主堂附近民婦許金氏家於前晚十一時突來盜匪六七人口操北音各執刀棍劈門入内直逹卧室嚇禁聲張當被刦去大洋十三元金鈕扣三粒單來衣服二十餘件携贓揚長而去翌晨由該婦投報三區警署請求飭緝該署曾署長督同長警四出偵緝旋在陸家嘴緝獲盜匪直隷人劉振奎一名帶署研訊供不承認當傳到失主指認屬實於昨備文轉解警廳司法科訊究一面跴緝在逃各犯務獲解究 
[搶物收贓分别懲罰]  
　　湖州人姜永生·上海人朱阿桂前串黨在北山西路七浦路左近　取婦人瞿陳氏金鐲一副消贓與浙江路四百十五號門牌小客棧主婦吳潘氏嗣又在北河南路攫取某甲香雲紗一丈二寸並白木耳痧藥等物售與四川路二百四十八號門牌浦束人徐昌生得洋分肥經滙司捕房中西包探先後查悉將以上各人拘解公共公廨分别收押交保候究在案昨晨捕房傳同翟陳氏吊出各贓將姜等解請中西官逐一質訊之下以姜朱兩人串黨攫物業己證實判姜押西牢一年朱押六月徐及潘氏不應收贓各罰洋十元充公示儆 
[和尚投浦遇救]  
　　昨有年約四旬之寗波僧人定發因向某佛店僧人索取所僱工資無着奔至揚子路碼頭投浦圖盡經該碼頭二號印度更夫瞥見鳴由七百零五號華捕設法救起帶入捕房經捕頭詰悉前情飭今留候送廨核示 
[請懲碼頭匪徒之警廳批示]  
　　滬上南北兩市及浦東西沿清灘各碼頭一帶有三十六個黨匪徒凡遇各公司輪船抵埠時每向旅客搬運行李訛詐錢財攫取各物歴經各官廳出示嚴禁在案不料日久玩生該匪黨連日在外擾害商旅較前更甚茲有客民張守余等聯名具詞设淞滬警察廳禀請拿辦昨經徐廳長批示云查碼頭滬氓乘旅客雇船登岸之時施其攫物訛詐行爲言之實堪痛恨本廳早有所聞迭經嚴飭該管區隊從嚴查緝在案據呈各節顯見日久玩生准再令行一三兩區署及水巡隊偵緝隊督屬查拿務獲解辦可也此批 
[昨日公共公廨訊案紀]  
　　昨日上午公共公廨民四庭由關讞員及西洋施副領事會審入籍葡萄牙之粤人俞星耀訴江裕記擔保張永記承造房屋半途停工違背合同請追損失銀一萬五千兩案先由原告代表律師起述案情畢要求着擔保人帮助張永記將屋造成外再令賠償損失質之張永記代原打屋樣係造中式價定一萬八千兩乃興工未幾原告换一西式屋樣囑我停工攺造但照西式須費四萬兩原告旣不肯加價我焉能有資虧蝕故不能照造等語面江裕記延律師代表到案向原告駁詰一過結果函致西人打樣公會查明被告所呈圖樣二紙估定兩項造價有無不同之處候復廨核奪圖樣附送 
又午後民四庭由陸襄讞及美約副領事會審（一）婦人談蘇氏訴其夫談春江抛棄不顧請求離婚案　因迭傳被告不到着原告登報通知到案質訊茲登報期滿被告仍未投案即由氏偕其律師上堂訴明被抛棄業有八載要求缺席判决結果以被告屢傅不到應准原告代表律師請求缺席判决（一）瞽者石潤甫訴西醫徐生棠違背定碱合同請追損失案前經判决被告賠償損失銀五百兩茲徐己遵斷向石理楚故石禀請銷案結果照准（一）聚成絲棧訴黄爕和欠理借欵案本案己判歸原告勝訴因原告對於案内所扣之黄絲六包登還協裕公聲明不服謂該絲確爲被告之物要求復審茲經傳齊人證質訊至暮未畢結果攺期再核 
[違犯煙禁之押儆]  
　　廣東人楊鏡南在虹口北川路一百十三號屋内私售鴉片烟膏並設烟具容人開燈吃食前日經該管捕房中西包探查悉協同前往將楊拘獲連同違禁物品帶回准楊存洋一百元保出昨由公共公廨中西官傳案訊明判揚押西牢一月烟膏烟具焚燬 
[烟葉抵欵案之續訊]  
　　益大錢莊前延巴和律師爲代表投法公堂控稱前有源記號將堆存鼎昌棧之烟葉一千數百包向原告抵借銀三萬餘元有鼎昌棧棧單爲憑迨至向出貨物無着請求訊追詰之鼎昌棧股東孔佩卿稱烟葉實由源記號陸續出去今有源記號股東王佐親臣　據爲憑呈鑑王佐臣亦延律師代辯一切判復訊再核在案唯又傳訊先據原告律師稱此案正在和解請求展期繼據被告王佐臣所延之遠商律師稱此案王佐臣實係與源記號脫離關係應請將被告摘釋被告孔佩卿所延之郭蘭克律師稱王佐臣之父旣爲源記號股東應負責任至於己經脫離關係一節試問有無登報聲明等語中西官判退去聽候宣布堂諭飭遵 
中華職業敎育社通訊 
[特捐誌謝]  
　　安徽吳蝶卿君長榮經商上海對於職業敎育深爲贊成春間本社徽求社員承吳君加入爲特别社員蘭日吳君又親往本社附没職業學交參觀深蒙稱許當慨捐銀二百元作爲基金並稱擬在其本鄕提倡倣辦互相職絡除由本社照章攺推爲永久特别社員外謹此披露以誌謝枕 
來件 
[中華上海太平洋會會綱]  
　　一定名本會定名爲中華上海太平洋會 
二宗旨（甲）聯絡華人與太平洋沿岸各國人民之感情（乙）佈揚中國各處名勝鼓吹修建道路並籌劃種種方法使各名勝地交通便利（丙）創辦游歷招待機關（丁）聯絡他處太平洋會或協會以求擴充本會之宗旨（戊）設法聯絡太平洋沿岸各國人民凡遇有公衆問題得互相交换意見（己）募集各種欵項以利會務之進行 
三會員凡贊成本會宗旨者皆得爲本會會員 
四會務本會産業及一切會務悉由董事部掌管該董事部係由每年會員年會時選出 
五會章本會會章由董事部訂定在第一次年會前認爲有效本會會綱及會章由無論何時開會時出席會員三份之二同意照會章所規定可得修改之 
六董事部第一届董事部諸君台銜列後栢思德·凱末爾·陳光甫·鍾文耀·費吳生·鄺富灼·康普·李登輝·李德立·駱惠廉·密逹登·聶其杰·雷文·唐紹儀·唐露園·王正廷·王閣臣·伍廷芳·楊小川·任傳榜· 
[中華上海太平洋會會章]  
　　一會員凡願入會者須先向本會書記接洽由書記報告董事部得其許可後再由書記知照本人方能入會會費一律免收會中經費悉由捐欵補助 
二集會（甲）每年四月間舉行年會一次地點及日期由董事部指定並由書記於會期前五日郵告各會員特别會得由會員二十五人或董事五人之請求及會長個人之主張隨時均可招集之並由書記於會期前五日郵告各會員詳明特别會應議案件本會於每次開常會時有會員十人之出席即足法定人數（乙）董事部常會每兩月由會長招集一次董事部特别會得由會長個人之意見或董事三人以上之請求隨時招集之每次董事會有四人之出席即足法定人數 
三年會秩序每年年會秩序規定如左（甲）宣讀上次紀錄（乙）會長書記會計及各部委辦報告（丙）選舉職員（丁）未决舊案（戊）新案（己）討論（庚）散會 
四董事部董事部以董事二十一人組織之其三份之一每年更换一次董事任期爲三年（註第一次年會時全部董事同時舉出其三份之一任期一年第二三份之一任期二年第三三份之一任期三年平時如遇缺出應俟下届年會時選補之） 
五職員本會職員爲會長一人副會長四人書記及會計各一人由董事部於每年年會後選出充之（甲）會長會長責成爲主席各會員會或董事會並代表本會執行各責（乙）副會長如逢會長缺席或由會長托付副會長應代理會長職務（丙）書記書記執掌會中各項文件記載會員會及董事會紀錄將集會之事通知會員及董事並擔任全部書記職務（丁）會計接收會中各欵並承董事部之意旨付出各欵若無論何時董事部欲索閱眼目會計須將收付清賬交出董事部或會員年會若董事部欲將該清賬印行時須照爲之 
六委辦以下各股委辦由董事部於第一次開會時委任之如遇需要董事部得另委他項委辦（甲）會員股委辦（乙）經濟股委辦（丙）交際股委辦（丁）游歷招待股委辦（戊）道路股委辦（己）佈告股委辦 
雜評二 
[公團之主張（訥）]  
　　實愛和平我國民之特性也息事寜人我國民之公意也迭次南北軍事之發生黨派政爭之衝突國民無一次不奔走呼號爲息戰之運動者卽此旨也即如近日江浙問之齟齬我公民不嘗紛電各方勸和平勸息事寗人乎乃今日對於北方之安福獨不欲爲愛和平故爲息事寗人故而罷戰豈公民之主張歧異耶非也以安福之禍民深非戰無以致永久之和平非戰無以逹息事甯人之目的則亦惟有不惜犧牲以與之一拚耳然而今日北京方下息爭令果决戰與否尚未可料也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　去今兩年魯案問題密約問題等發生時凡爲學生莫不願犧牲其寳貴之光陰而從事於愛國運動奔走演說不辭勞悴結果雖有成敗之分然國人應響覺悟實多要非學生之力不爲功今者中等以上之學校皆暑假矣假期多則八十日少則亦兩月暇日正多也而學生之愛國運動似寂焉無聞恐有不得不予人以惑者矣吾爲學生諸君計與其作危詞聳聽之演說而使國民之腦筋只衝動於一時不若作淺談常說使一般國人具普通國民應有之智識蓋吾國人之有公民常識者百不得一國人之不肯若學生之視國事爲吾事者乏常識故也諸君雖各回鄉里不若居學校中之能合羣然亦非不能集一鄕一處之同志而合力爲之創設義務夜學舉行巡廻演講等皆爲傳逹國民常識之便利方法若盡心力爲之而措施得其宜收效之巨當什倍於罷課期中短促之激烈演說也赤日當空暑氣中人欲昏天氣熱矣願諸君救國之熱忱與之俱熱母以飲氷淇淋而心身隨之都冷也 
筆剳 
[洗心記（上）] [  張沈綠]  
　　天際無雲但存明月水面無聲但聞漁唱忽有破浪之響起如物擲墜然俄有螓首冒波而浮粉頰之間微呈苦笑逾頃而没榜人有遙聞之者以爲魚也轉爲戲魚之歌心境酣適而不知丁此迢迢良夜彼無痕之黄歇浦中又添一多情溺鬼氷肌玉骨長逐流水而逝與爭瑩潔焉夫人無深憂極痛襲於其心孰不自愛其生唯恐疾病而乃甘蹈於死且引爲至樂則吾不忍記芸娘哀史患傷讀者之心矣芸娘氏徐婁東産容熊稱於美允宜點綴風華文章大塊不容微恨與之並存而其内裏之美固有足以致恨者在故或謂女子之慧根終身之大累也芸娘有母年事己老而思想若甚新迨其旣畢小學業即令負笈申江與其兄同寓戚串家俾獲互助其兄亦甫蓋亦爲求學而來者芸娘大悅彌感其母之惠朝入校而暮歸寓風雨弗間益以能勤學業孟晋且冠其曹考試期届儕輩每私相臆測錦標必屬芸娘則果不出所料歷久而芸娘之譽藉藉滿各校亦甫聞之引以爲快朋輩晤話時不無誇炫之辭擬若蘇家小妹焉亦甫有友曰陸紀雲年方十九與共讀於中學朱若愚則因陸生而友亦甫之二人者年事相若學問相若均因亦甫而識芸生而心傾倒之芸娘時年猶十七左右周旋不分涇渭焉明年芸娘患　疾甚劇三月始瘥斯時陸生以校課之覊不能常至偶至慰問數語便去落落若不甚介意然而朱生之足跡幾日蹴芸娘之寓門芸娘見其能樂樂而憂憂也感之入骨相形之下遽疎陸生朱之與陸原猶夫陸之興徐交稱莫逆自識芸娘乃在在與相牴牾無形成敵茲見己之獲勝一籌也更極其殷勤以邀奇寵 
笑林 
[滑稽問答] [  蔣恨呆]  
　　問　何種人爲最安分 
答　死人 
問　何物一經出産便即爲老 
答　鬚 
問　何石可爛何海可枯 
答　艶情小說中男女訂婚誓盟時之石及海 
問　何物視之不見取之無着而人人所喜 
答　謝謝 
問　寒不可衣饑不可食而人人所心愛者爲何物 
答　錢 
問　世人如何可不死 
問　吾人最後之目的爲何物 
答　棺材 
問　何路爲人所必經經時則茫然無覺 
博受之心人皆有　 
答　黄泉路 
問　何種人雖狂風驟雨亦不稍避　 
答　巡捕 
問　人不可不吃何物則人人所怕吃 
答　官司 
新聞拾遺 
[城隍不講理] [  亶]  
　　吳縣當熟交界有鎭名莫城有廟曰飛來城隍廟每年賽會二次四月二十四一次十月十五一次常例四月二十四賽會後高供神像於儀門下不復入暖閣須俟十月十五後乃復入閣前日（二十五）薄暮有少年五六人微醉過之見城隍在儀門下相告曰老爺降爲看門人殊覺不合遂乘興將像遷回大殿暖閣内該少年咸爲鎭上有名紳商之子廟祝亦不能阻惟暗呼破壞陳例而己詎是夕城隍忽附廟祝之身作祟責其不應置我於炎熱之所致汗流背脊云 
[畫師大減價] [  秉光]  
　　泰縣某色紙店近寓一畫家鬻畫潤資甚廉出代價數十文即可畫一扇面日昨見友人王君摺扇上繪百鶴圖係出伊之手筆筆法頗秀王君云只給潤資一百文聞該畫家爲東台人系出巨家不知何故致潦倒至此可嘆也 
[捕鼠機竟有妙用] [  醉痴生]  
　　城内縣橋李姓家平日素有鼠患李深惡之乃購得捕鼠機多具（俗名老鼠鋏每夕安置地板上昨夜更深忽有竊賊穴壁而人正在暗中摸索之際詎手觸及機卽被軋住賊旣駭且痛不覺失聲而呼家人聞聲驚起遂將該賊擒住飽以老拳始縱之去聞者咸爲軒渠不置 
[摩托卡忽演惡劇] [  立德]  
　　昨閱大陸報載一美國人某君函謂前晚舉行提燈會時駕駛汽車隨行車前另有一六百三十七號汽車中乘華婦數人司機者華人其車緩緩愼重而行將到公園忽有一白種人跳上該車將一車夫毆打另有多數無賴助之車中華婦抗爭無效任其肆毆云 
小說 
[社會小說衆醉獨醒（九八）] [  瞻廬]  
　　第十七回誤靑春抱無夫主義坐藍輿誇中將家風當下他們倆見了校長也是立正了彼此厮並着必恭必敬的行個鞠躬禮校長略點一點頭並不離座（略點一點頭並不離座）他們倆見校長没話吩咐便即退了出去把門旋上了校長笑向慧姑道本校的生徒竟一年多似一年了蘇州的風氣畢竟開通得早赴校報名肄業的本届有六七十人學額有限不能夠一榜盡賜及第說到這裏把電鈴捺了兩下不移時便有一個僕婦推門入室校長吩咐道你去請方師爺來有話面議僕婦答應着返身而出把門旋上了慧姑見校長有事起身告退校長道且慢我有話同你講慧姑只得又坐了校長道今年中學班裏新添一位姓方的敎員是個秀才出身人家說他學問是很好的話没說完聽得室隅的電話機鈴聲作響校長便去接電話噲噲噲哇哇哇没有不及格一定及格的說了一會子放下聽筒重復歸座笑向慧姑道今年學校裏又要添一位闊同學這位同學不是等閒之輩便是張中將的女公子方才張太太同我通電話說他女公子己出公館到我這裏來投考說時門上又剥啄有聲校長連說了兩句克敏却不見推門進來便曉得門外的人不懂英話（此之謂門外漢）换了一句請到裏面來才聽得呀的一聲門兒洞洞開了走進一位長袍方褂的先生見着校長連連拱手校長欠身答禮（欠身答禮）慧姑也站起了校長雙方介紹這是方厚卿先生這是陸慧姑女士指着書案旁邊的坐椅請厚卿坐了厚卿不懂校裏的習慣不曾掩上了門慧姑便代他旋上了仍在沙發上坐下看這先生時花白鬍鬚黑蒼蒼的面龐約莫望六年紀駝腰曲背像個私塾先生却不像學校裏的敎員（第三回中人物至此重提）在這當兒校長在抽屜裏取出一張名單付給厚卿說名單上有雙圈的試騐的時候一定要錄取有單圈的要從寛錄取没有圈的憑着先生的法眼秉公去取便了 
[自由談之自由談] [  鵑]  
　　黎黃陂云有飯大家吃此仁人之言也竊觀今日之從政者則野心勃勃直欲攫天下人之飯而獨吃於是枉法弄兵而戰禍以起吾謂諸公柄政有年全國之民脂民膏亦己供諸公飽啖矣西山在望曷不於彼間小事休息勿民貪吃而致患不消化病也 
 
 
 

Page 15

 
 
   
 
 

Page 16

 
 
常識 
常評 
[說時] [  老圃]  
　　人皆知寳貴金錢金錢之所以寳貴者以其難得而易失也然金錢可失而復得時間則一去而不來人死不能復生即時去不能復來之證藉曰死者可生則時間之價值當與金錢等若死者不能生則金錢之價值遠遜於時間故大禹惜寸陰陶侃惜分陰誠以天壤間至可寳貴之物無過於時間也 
試遊於歐美商業繁盛之國其路人皆疾行若有所急赴者此風在美國尤甚及至東方行人皆若好整以暇更至窮鄕僻壤則次且不前者更比比皆是矣又歐美人與人約若過十分鐘則躁急不復能待東方人則性極和緩尋常茶飯酬應往往消費光陰至半日之久不以爲怪此皆西人惜時東人不惜時之證而西人惜時所以過於東人者則有數因性不喜延宕一也經濟競爭較烈二也幼時習受惜時之敎育三也 
今日世界大通吾國人經濟上之競爭亦較烈於往時若仍守其和緩延宕之習慣勢不能競勝於他人故社會上不論何種職業皆當寳貴其職業上之時間并當寳貴其職業外之時間第所謂寳貴者非徒爲勉勵之空言當籌有入手之辦法其入手之辦法須預算每晝夜二十四小時而定其分配運用之方鄙意可分二十四小時爲三節以八小時爲辦事時間八小時爲游息時間八小時爲睡眠時間試分論如下（未完） 
昨日常許十三行第四字下脫公道兩字特此更正 
道德叢話 
[我國之軍人漸有國軍資格矣] [  隨]  
　　大凡可用之軍人必怯於私鬭勇於公戰此次邊防軍之不願戰己可信其怯於私鬭矣我固希望世界和平無所謂公戰則今日之軍人但冀其能固國防能驅國賊而己非獨軍人當有國軍之資格也凡國民對於國家大事均應有正確之判斷公平之主張不爲威屈不爲利誘夫而後能有國民資格 
[西方格言（八）] [  謝介子選譯]  
　　有知人之明者智士也山腦豐（Ｘenophon） 
旣失一物乃知其值德意志諺 
勞工者最佳之醬也腦丁諺 
懶惰之旅行殊遲緩窮困乃立追及之佛蘭克林（Ｆranklin） 
智慧爲人之日光德意志諺 
健康優於豪富土其其諺 
科學當讀最新之書文學則當讀其最古者列敦（ＢulwerLytton） 
美名美於美貌英吉利諺 
書卷終不能敎人以用書之法 
倍根（Ｂacon） 
舉世界之寳藏不能購回己往之時間法蘭西諺 
經濟 
[農業之必要] [  戴星一]  
　　數千年來我國固以農立國矣然迄於今日農民仍安固陋之風政府未盡保護之責經界不正土地不均租稅徴收課賦各異輾轉流連農業旣未能安全發逹政府亦未得確實收入欲求民生之蘇裕國力之富强奚可得耶不揣譾陋略舉農業之必要者數端以告我國人其亦翻然憬悟稍加垂意乎分述於下 
　　第一供本國之材料 
（一）食料食料爲國民所必需至少亦必以大部分由本國自造方可倘本國自造輕徴平時尚可仰給於他國之輸入若他國禁止輸出時則困窘立見災象環生最近歐西各國之麫包風潮皆其例也 
我國農業最富産米甚多年約二億五千萬石然食料不限於米兼及麥豆若交通發逹轉運便利則盈虚調劑旣可足食又能謀利顧此時尚不足以語此水旱不時兵災迭見當道對於輸出又時或禁止時或開放奸商政客利此時機賤買囤積運輸出洋遂令産米最多之國家轉呈荒歉現象舉國小民嗷嗷待哺果當道者能盡保護之責任全國之食料何至恐慌如是耶 
（二）工材除金屬煤油等由礦業而來外餘則無不求資於農業者姑以衣服一端論之布帛毛織何一不關於農業凡工材求資於農業并不限於本國他國亦可得之如日本紡織工業其棉花皆仰給於中國印度近數年來日本以印度棉花輸入加以精造再行輸出英國即加稅以抵制之製造貿易皆極困難可知自國獨立供給工業原料爲最要也再次如綢緞工業以英法德意爲盛其原料皆取給於中國若中國能於絹絲加稅則西洋各國必受其敞中國之絲業可大興焉 
由是以觀欲自國工業之繁盛不能不先望農業之發逹矣　　第二保國民之健康 
凡人類除休息睡眠外皆須作事爲生産之活動對於衛生關係尤重近世各國對於人類衛生之最講求者厥唯德法而於人類衛生之最有益者又唯農業蓋農業勞動野外多受日光性極活潑若工業則反此現爲分業時代有種種細工如作鐘錶者身坐斗室目注小器終日無活潑時間他如礦工在長穴深井之内空氣極濁又受峭烈如刀之風極害肺贜農業則無此害也 
凡一國家對於政治法律及工商皆當研究顧此等事業易害健康甚至衰病夭亡多賴强健之農業者來自田間補充之以爲後盾斯農業爲國民健康之源也 
　　第三農業之精神感化 
習與性成則農業實有精神上特别之感化蓋農業利賴天時習與性成故養成順從性質又居處鄕僻交通不繁少受新刺激無多變化養成保守性質 
大凡世事無變動即無進化第變動不可過速发毁一物再造亦難也故一方有工商業者力爲更新一方即利賴農民之保守心較多俾進化遲速得均衡之力也（完）（不受酬） 
衛生 
[皮膚之衛生] [  芧]  
吾人平日動作於體質上必有消耗消耗之後變爲廢物如廢物永藏體内則養料不能吸收故必時將廢物運出體外是謂排泄排泄器官有二一是皮膚一是腎臟若將二者比較則皮膚尤爲重要（因人身内大部分廢物多由皮膚排出使腎臟不致疲勞）故吾人欲得充分之養料則每日必有適宜之排泄欲有適宜之排泄更不能不注意皮膚之衛生 
皮膚之衛生在Ｈ　Ｗ　Ｃonn所著之生理衛生學中言之甚詳今攝其要述之如左 
（一）洗浴必勤熱天必日洗一次甲冷水浴如能常用冷水浴洗則身體必强且不畏冷洗時先以冷水周身流過後用乾布用力拭擦俟皮膚變紅而有微光時爲度（此時可不必再用冷水復洗復洗恐於身體有害）乙熱水浴雖不及冷水浴有益如能常浴則皮膚排泄亦能暢利 
（二）温度必適宜不宜因一時之熱而遽脫衣亦不當以一時之冷而不加衣睡眠時必蓋被（因身體静止則熱度減）最好使下部不受凉雖在暑天眠時亦必以布蓋腹否則冷氣入腹能得虎列刺Cholera症 
（三）火燙宜塗以蘇打凡士林之調和劑（四）凍瘡宜先擦以雪或冷水後飲熱牛乳增加身體之温度最忌浸入熱水（因熱水能使皮膚腫爛）（不受酬） 
[腦的用法] [  玉葉]  
　　現在社會一天一天的進步事理一天一天的繁多競爭也一天一在的劇烈一方面宜養成活潑的精神一方面宜磨練堅强的識力方可生存在這旋轉不定的社會中故使用腦力的法子很要注意現在把我經騐所得寫在下面 
（一）不論什麽事情在經過之後擇相當時間把所做的事思想一過尋出其節目以定後來處事的途徑 
（二）譬如做一事到時候稍些長久宜暫止勿做而以别事代之 
（三）飯後用腦則食物不消化長久就成胃病宜散步一時許（曾文正公說飯後三千步）但是不可睡眠 
（四）在屋裏辦事眼看見的都是接近的物件久久必成近視故每天必跑空矌的地方或登山以發展其視線 
（五）用腦稍久則腦裏熱度漸高不能自主這個時候宜約友人做草場運動或說笑話 
（六）將要睡的時候不可腦就是就枕後也不可用腦宜唱歌背讀熟書或呼吸而睡 
（七）從前的事情倘有做錯宜考定補救的方法一經校正就棄却之不可常常思念或懊悔過甚不然神經就要病了（乙種酬） 
[公衆衛生譚] [  筆花]  
我的朋友勞勃生氏他是美國人是很考究衛生的他常常對我說道你們中國人是不曉独衛生是什麽東西并且對於公衆衛生是更加不留心的你看中國人所住的房屋附近衖堂街坊十字路口抛棄的什麽藥渣呀香蕉皮呀浴水呀菜葉呀說也說他不盡這些事非但不講究衛生而且没有道德我聽了他這一翻談論因爲我亦是中國人面上不覺的羞慚起來心裏要想和他辯論幾句後來因爲他說的話確是有些意思我們中國人亦確是常常要犯這個毛病的所以我就忍氣吞聲無言回答只得把我一枝秃筆寫了幾條公衆衛生的法子投到申報常識裏面諸君看了快替我們中國人爭口氣罷 
（一）清潔街道凡百一切東西吃過的用剩的切勿抛棄路上 
（二）收拾垃圾一家裏面的垃圾以及骯髒腐敗的食物俱須倒入垃圾桶裏并且要將桶蓋隨手蓋好 
（三）禁止小便無論什麽地方陰溝牆角都不宜小便否則還須到小便處公坑内纔是 
（四）戒除吐痰輪船舟車戲館會場一切公共場所切勿隨地吐痰因爲痰乾就變了塵含有一種細菌飛入人的鼻中就要成功肺癆這些事體雖然一時不覺得到後來便會明白那種危險的狀况眞是令人可怕呢 
（五）忌抛屍骸抛棄屍骸是極無道德慘無天理的事大都嬰孩居其多數有私生的亦有墮胎的抛在露天荒地上不曉得掘土埋葬後來腐爛臭氣難聞頂容易傳染時疫這件事對於公衆衛生是極應該注意的 
（六）宜盡義務倘然路上發現上面所說的種種東西自己能幹的就幹若不能幹就應該唤清道夫或掃街的立即除去否則應當報告警廳捕房設法滅除這不過個人盡些義務罷了（乙種酬） 
 
[中國人不良的心理（二）各人自掃門前雪莫顧他人瓦上霜] [  鵬] 　　 
法律 
[領事裁判權] [  紹興許天榮]  
　　領事裁判權之亟宜撤銷於今日也衆口同聲上下一致顧數十年來卒存在而不去者何耶曰非外人故意欲久享其非分之權利也實吾國因循自誤有以致之耳蓋通商之初各國要求之唯一的口實無非謂中國法制未備歐洲人民斷難受此黑暗的裁判將來法制修明自當撤銷按其詞意原無永久享有之旨惟當時清政府旣不知領事裁判權之有虧乎主權又不知應時勢之需要以修攺法制於是其權遂得永久享有迨夫民國成立百端維新積弱老大之中國一若忽轉其生機而領事裁判之權非惟中國人以爲撤銷不遠即外人亦自知將棄其非分之權利容詎知當國者仍惟權利是圖門户是爭而置中國主權於腦後乎夫一國主權之完缺所關至鉅彼僑居吾國者聽其自治己非萬國公例况復租之以地使本國人民逮治於他人管屬之下事權倒置莫此甚矣當國者苟能舍其空言無補之政策從事於法制上根本的改良以滅外人之口實則此權之撤銷易同反掌而數十年之污點亦得清洗若夫舍本逐末不求己而求人吾恐偌大之問題雖蘇張復生亦難解决矣（乙種酬） 
小說 
[商業小說範商人（三七）] [  瘦鵑]  
　　第十五章不可屈之大丈夫 
這夜嘉德便同着那老人老培來和那狗回報館去給他們過宿老人自然感激得甚麽似的嘉德心中却起了許多的意想對於那小桃礦是虚是實的疑團到此己打消了可是他己親眼瞧見羅品生和大衛在那裏撒金屑他們倆原是很精細的知道這小桃礦成交時沙伊士總還要到礦中來瞧個子細因此把金屑裝入手槍向石罅中開於敎沙伊士瞧了便深信小桃礦是個無盡藏的黄金寳窟咧嘉德想到這裏覺得這是自己新聞記者的責任須把這件欺詐行爲揭露出去敎大家知道小桃礦的眞相但是記起了昨天忠告沙伊士時受盡侮辱他的心便又硬了起來恨恨的說道我爲甚麽偏要進那礦去瞧破他們的秘密不如置身事外張了兩眼瞧着如此羅品生的奸計敗露時我能向人家說並不知道這回事如今我己親眼見倒像和他們狼狽爲奸也有一手在裏邊的要是一聲兒不響實在有虧我的人格唉我覺得自己也是一個惡徒呢這時他很想去告知嘉和和他商量一下子一轉念想起了哈柏博士的話便也頓住了末後他就打定了一個主意决然說道我定須把這件事再做一篇文章登在大音報上當初我做那篇文章時原没有知道内中的秘密現在己知道了自該說全一個暢快任是大音報館和德和印刷公司因此倒閉紅馬鎭因此衰落社會中大多數的人因此受了損害但我的良心上己過得去了當下他安慰了老培來幾句便到編輯室中心中己非常堅决正要動筆寫時忽又起了一念道沙伊士或者不等我這篇文章在報上出現他己把小桃礦買定了如此仍是不妥當下他想了一念就先寫一封信送給沙伊士勸他慢些兒把小桃礦買定等見過了大音報上的文章然後進行這信上嘉德並不簽名生怕他拆開信來時先瞧下邊署名一見了嘉德二字便抛開不讀或是點上一個火燒掉了豈不是白費心血他寫完了這信卽忙套上信封寫了沙伊士名字親自送到紅馬大旅館投入信箱他這時己抱定决心毫不退縮把自私自利的心腸完全戰勝了回到報館中便開始做這篇揭破小桃礦指斥羅品生的文章筆尖在紙兒上飛去分外快速也不知道過了多少時候寫了好久覺得心中要說的話己一起冩出來再也没有旁的話說了就做了一個結束把稿紙挨次理楚預備覆看一遍 
 
 
