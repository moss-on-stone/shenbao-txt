# 1918 - 341 - 4916464

 

Page 1

 
 
   
 
 

Page 2

 
 
時評 
[錢内閣通過（冷）]  
　　錢内閣通過於新國會矣余謂此事之前途於大局初無關係不過在内閣自以爲多一分保障在新國會自以爲多一番功勞而巳 
譬如一河源未曾通而竭力以浚其流其河果能永久乎譬如一樹榦未嘗堅而盡力以養其枝其樹果能發榮乎今之急於於内閣之通過者心亦猶是 
[專電]  
　　北京電錢閣同意案衆院今日投票得二百三十四票通過（十四日下午四鐘） 
北京電各部長因錢閣同意案已提出照例共提出辭呈昨晚已齊 
（十四日下午四鐘） 
北京電武鳴電政府請南北各推在野名流四人贊助和議（十四日下午四鐘） 
北京電旅京舊議員在石燈庵地方設事務所集合同人連日籌議主張移廣州舊國會至甯完成制憲事業限定以天壇草案爲根據舊會制憲期内即承認新會爲正當執行約法上各職務俟制憲完成兩會均依據憲法消滅另組（十四日下午四鐘） 
北京電東海派徐邦傑赴津致意河間請赴寗一行疏通雙方意見已允日内先來京（十四日下午四鐘） 
北京電王寵惠奉派赴歐以調查員名義調查一切並赞助和議（十四日下午四鐘） 
北京電張弧代理部務令日内發表（十四日下午四鐘） 
北京電東海昨召張元奇商議組織健全言論機關擬在津滬擇地開辦已撥欵交張從速籌備 
（十四日下午四鐘） 
北京電鍾體道電沔褒被敵佔領後卽繞道北山圍攻南鄭王田兩旅退入城内敵晝夜環攻勢難持久請迅催援軍（十三日下午三鐘） 
内容及訂報廣告價目列左 
（内容）持論正大消息霖通　事確實　情　載另附小京報一張有　評文苑　記叢談籌文辭高尙旨趣雅馴（上海訂報價目）零售第分銅元四枚每月銀元七角五分半年四元二角全年七元八角廣告價目第一日至第三日每字銀洋八釐第四日至第七日每字銀洋四釐第八日至半月每字銀洋二釐五半月以後每字銀洋一釐五長期議訂特此佈告 
 
 
 

Page 3

 
 
北京電政府以魯匪猖獗張文生所部除留防外軍力單薄亟商倪氏再撥三營交張督剿（十三日下午三鐘） 
北京電陳樹藩電佛坪党隊長被管使調開吕超及葉荃等乘虚佔據該處爲漢中門户已飛調駐防渭華之張旅兼程往援 
（十三日下午三鐘） 
北京電張敬堯屢催餉項業由財部先撥二十萬 
（十三日下午三鐘） 
北京電張懷芝呈稱所部前方軍隊月支三十餘萬積欠四月共約百數十萬請速籌撥已批交財部先籌若干（十三日下午三鐘） 
香港電昨日政務會議議决派伍廷芳孫文王正廷汪精衞伍朝樞爲西南省參與歐洲媾和大會代表俟得國會同意後即將照會各國（十三日下午二鐘） 
香港電（軍政府設立外交）研究會辦理外交事務 
（十三日下午二鐘） 
[法國無線電]  
　　上海法國無線電社接收美國報界訪員從里昻發出之無線電報如左 
[白萊斯電]  
　　美總統威爾遜已抵法國將竭其全力趨向公允耐久之和局美國議和委員所持之根本上爭點略如下述國際大同盟必須爲和約本身之一部庶可保護和會所欲爲有關係各人民謀取之公正處置如和會不得國際大同盟之扶助則美總統或將公美國之加入和會爲無價値也 
海上自由必須爲成立於國際大同盟主要主義之一如是可使美國無須建設力足保安美國以拒任何國家任何專斷行爲之海軍 
減輕軍備之手續與程序亦惟國際大同盟是賴此項減輕軍備之議已由國會全體承認其大綱演詞第四節（指美總統致國會演詞中所提出議和綱領十四條之一）曾有須得充公保障使國家軍備減至足以保全國内安寜之最低限度一語國内安寜非先得國際安寜則不可確保是乃確鑿可覩者故官場希望不難使人瞭然於此點也 
海上自由問題大有關係蓋關於此事未得切實之條件則美國輿情將主張擴張美國海軍維持其足與任何海軍相抗之力而必不置海上自由於不顧也美總統當然將以此意告知英相喬治 
最大問題爲德國償付其所行罪戾之賠欵此層不致發生重要異見因美總統對於德國之罪戾及其盡力賠償之必要與協約國各總揆抱同一之感念也其或不免發生之問題惟在賠償之根據與手續耳聞美總統之意以爲正當行爲之方法在先行莊嚴决定對德之正當要求然後再决定德國賠償之手續與範圍此種方法不可因德國所須賠償各罪戾之殘暴性質而受影響 
據美總統及其顧問員之意美國所必須確信者各項問題固許人發生完全合法之不同意見但在大綱上不能有眞正之爭論衆意美總統將討論各項問題不獨持爽直之態度且具寛厚之氣量並欲與偕美國共同作戰之各政府得有極懇切而美滿之了解（十三日） 
[美國無線電]  
　　華盛頓電茲據白來司脫消息美總統所乘之汽船華盛頓號已於本星期五下午一時安抵該埠當抵埠時岸上與水面之砲聲大作其響震耳美國無畏艦與毁滅艦與法國之巡洋艦共計美法兵艦五十艘排列長行護衞美總統入埠誠海軍之一大排列也時至三鐘二十四分總統登岸美國總統之親自立足於歐洲大陸者今爲第一次威爾遜之夫人立總統之旁手執一花球内紥成美國旗一面當渡船載威爾遜總統及其扈從駛離華盛頓汽船時砲聲又作響如雷鳴總統步上演講臺衆人歡呼砲聲與高唱美國旗歌之聲齊作洋洋乎盈耳哉威氏在臺上略表感謝之意即乘車驅往車站直赴巴黎焉（十三日） 
華盛頓電今日宣布美國如何與俄國與波蘭數部分恢復普通商務之計畫擬先發給輸入俄境之某種貨物之執照惟該貨物必須載於美俄公局指定之船隻又必取道太平洋（十三日） 
華盛頓電今日陸軍總軍需官奉命指派若干船隻合計輸運量八十萬噸重歸商務之途（十三日） 
華盛頓電陸軍電信處某員在參議院委員會證實所巳查獲德人散佈之陰謀及其與某某釀酒機關相通事略云德政府於一九一四年七月十月曾聚集所雇德平民一百三十人於柏林告以世界大戰將次開釁遂派雇定之人分往世界各地散佈親德陰謀其中有三十一人入美國於八月間偕阿爾伯脫博士同船抵美登陸阿氏者德人在美國散佈陰謀之首領也（十三日） 
華盛頓電昨電美總統致電智利與比魯二政府勸速息爭今二國已答覆據國務院稱二答文皆未經正式傳遞故其通牌不久將正式提出云按智比二國所爭者乃泰克塔亞里塔之时美國自願孤獨或聯合美洲他國從中調停（十三日） 
華盛頓電今日海軍總長丹尼爾宣告美國主要兵艦之在歐洲者參戰之無畏艦亦在内一例於本月内調回美國海洋界内（十三日） 
華盛頓電今日海軍總長丹尼爾在下議院商船委員會主張由海軍節制各岸無線電臺以後各項電報傳達永久歸政府管轄請國會通過此議案又云收買義國各岸電臺及其裝備品約需五百萬元美金凡非美政府所有各島之臺亦在其中（十三日） 
華盛頓電今日宣布謂美國西方海電聯合公司總理已奉總郵務司白來生之命將美國所有海底電線全歸該總理節制（十三日） 
華盛頓電據美國電话電報公司所呈於總郵務司之報告所言電話之傳遞顯已大進步雙線傳二重電可以同時間於二線上通電話五通電報四十云 
（十三日） 
[路透電]  
　　古本海琴電柏林消息協約國以哀的美敦書致德政府勒令解散勞兵會一面扣留糧食供給並保留深入德境之權愛倍爾氏在白蘭登白格土歡迎回國之兵士懇請若輩協助維持聯邦制某軍曹答稱今宜即速召集國會軍隊入柏林時樂隊奏德意志國樂及其他愛國歌曲無一用革命音調者軍官與兵士皆飾花朶人民之歡迎者頗盛視爲戰勝回國之師愛倍爾氏之演說即以此爲本旨謂諸軍人並未敗北故皆昻首而入今建造更爲鞏固之新德國唯軍人是賴云云某軍曹答詞曾詆及李勃克里區博士且謂軍人之要訣唯求安謐而已昨日有大隊普魯士禁衞軍莊嚴開入柏林此爲政局重要之事蓋政府可因以得有軍界强有力之贊助也禁衞軍代表宣誓允絶對忠事政府社會獨立黨勸喻軍隊解除武裝無效斯巴達克斯團對於政局之新變象甚爲震駭軍隊之中有挑選日耳曼各民族之人特組而成之兵一營若輩皆在白蘭登白格土受國家與該城官員之歡迎車站及十字路口等處皆滿懸旗幟德國財政總長施拂萊氏演說深以糜費國帑於國家不急之務爲憾今將即行提出新戰稅議案云實業家銑森等因被控引誘協約軍佔據實業區域被拘在柏林受訊多時今悉經開釋（十一日） 
古本海琴電柏林消息十二月份皇室入項均付與留德之各親王與皇室中人（十一日） 
亞姆斯特丹電基爾消息英巡艦赫克爾斯號載英國海軍代表駛入基爾運河日内可抵柏林消息洛加爾報載稱勞兵會幹事部已撤回邀請俄國過激黨代表小德之書因東境軍隊不許俄國代表經過德軍陣線之故勞兵會幹事部决議不給子彈與柏林軍隊柯洛恩消息英軍開抵該處者共有三萬二千人（十一日） 
亞姆斯特丹電柏林消息政府擇定一月一日大舉慶祝革命成功荷蘭電聞報載稱荷首相在下院宣稱荷蘭願與協約國會商德前皇居住之新地點 
泊拉格消息波希米亞（奥國）之哇齊格有暴民刦掠商店軍警與民團彈壓無效暴動仍在進行來福槍與機關槍任意施用死傷者頗多（十二日） 
巴黎電希臘前相戈拉里斯氏及美太才斯大佐於一九一七年六月監禁於亞加細哇當道本擬押至雅典審訊今被逃脫（十二日） 
巴黎電法國各報謂德國行動殊無誠意故施於德國之條件或將更爲嚴厲協約軍或將續占德國他鎭德人之虐待法俘法國將令德國賠償死者眷屬藉以示懲（十二日） 
巴黎電十一月份法國所收間接稅共逾英金一千七百萬鎊較一九一七年增多三百萬鎊（十二日） 
巴黎電海軍與外交兩部長等偕駐法美使與裴興將軍哈何斯大佐前往白萊斯歡迎威爾遜總統美總統定於十三日午時登陸星期六晨可抵巴黎届時法總統總理將在車站相迓即在愛里細茶會十六日午後巴黎巿政廳開正式歡迎會（十日） 
巴黎電柯白蘭士消息前充比國魯森堡省總督之德將台斯尼被逮監禁於美資聞被控曾於一九一四年下令處决亞倫鎭居民一百十二人之故 
（十二日） 
倫敦電美國公報云美軍已佔據柯白蘭士及自羅蘭轉森至特里區汀旭森之來因河西岸（十二日）倫敦電西姆斯海軍大將所統之美艦隊已由英國某口岸駛出護送威爾遜總統入白萊斯港 
倫敦電喬治華盛頓號已駛過愛爾蘭南岸外魯西台尼亞號郵船遇難地點（十二日） 
倫敦電鋼鐵業主人之代表昨在紐開塞爾與各工人會商後决議請鋼鐵會社允許工人每日工作八小時（十二日） 
倫敦電奥國布柯維拉國民議會决議以布柯维拉土地併入羅馬尼亞國版圖（十一日） 
倫敦電航空部民事天空輸運委員會報告書中論及飛行業將來之發展頗多可注意之點委員會請即着手籌備調查天空航路降機場停機處等事委員會言及商務上之飛行業謂苟予以正當之便利郵件不難從天空寄出由倫敦至印度京城約需四日由倫敦至南斐約翰斯堡約需六日委員會又言及海外交通謂英國領土與印度因幅員遼闊各處要城相距甚遠尤爲發展飛行業以供民用之適宜區域（九日） 
倫敦電英國期丹達晚報云英相喬治縱未能在議和大會觀令歐陸諸國廢除徵兵制亦將竭力主張廢除英國强迫徵兵制云（十二日） 
倫敦電英相喬治在白里斯土爾演說謂英國施行强迫徵兵制乃以應付急需迨此種需要旣經過去則徵兵案當然停止政府殊無復採用此案之意議和大會將主張廢除大陸徵兵制度以免戰禍而永固和平凡和會而主張徵兵不廢者則爲虚僞之和會英國海軍乃防禦武器而非侵略武器故吾人不欲廢除之也德國必須就其能力所及償付戰費統計協約國之戰費爲英金二萬四千兆鎊理曲之戰敗者所付之經費竟較理直之戰勝者爲少寗得事理之平吾人因維持海軍善待兵士故戰費較德國爲鉅歐洲協約國一致决定必使德皇與同謀者受罪魁之處分希望美總統亦有與此同一之决定據政府所得消息似最大之罪魁實爲德國前太子至於德國運來貨物以付賠欵一說不能贊成英國不願久駐兵於德境以其有傷己國實業也德人不可久居英國已來者行將逐出未來者不許入境云（十一日） 
倫敦電英相喬治在白里斯土爾之演說係對女選舉人而發英相謂女子從事制造軍火者逾一百萬人操陸地工作者三十六萬人効力於海陸輔助隊及看護隊者二萬二千人而供職於民事者不下二萬人英國苟無女子不能獲此勝利和局必須嚴格公允不僅爲平等和局而已吾人必不蹈德國於一八七一年割據亞爾薩斯勞蘭之覆轍云（十一日） 
倫敦電日英國史丹萊爵士在阿施頓演說謂棉業工人在戰局中之行爲殊可嘉尙今棉業雖因價昻暫時停滯然其前途極有發達之氣象當此時機爭端乃起棉業中男女工人大半未得甚優惠之待遇今求改良亦理所當然僱工者當知棉業工人在戰時所得敵國内也種大實業之工人爲少僱工者應盡其力以解决此事云（八日） 
本恩電國際紅十字會名譽會長亞達博士已被選爲一九一九年瑞士總統（十一日） 
本恩電聯邦議會已請威爾遜總統至瑞士一游斯托克化姆電彼得格勒消息據烏克蘭政界聲稱魯斯基將軍與賴柯米特里夫將軍均由比亞比亞戈斯克勞兵會下令槍斃某報載稱現有俄人在斯托克化姆會商俟過激黨政府倒後即在俄國建設新政府辦法俄國前相特里波夫已抵此間與其他俄國穩健派四人會商志在組織新政府（十一日） 
克里斯蒂亞里亞電瑙威晚報載稱駐俄瑙威公使與使署人員已啓程回國駐瑙威過激黨代表大約日内亦將奉命離此聞丹麥亦將與俄國過激黨政府絶交（十二日） 
斯托克化姆電俄前相特里波夫組織俄國新政府之說已經切實否認（十二日） 
紐約電此間接喬治華盛頓號發出之無線電報謂威爾遜總統不欲列席於媾和會議擬派員代表與會彼則與各國領袖接洽一切（九日） 
墨西哥城電墨西哥國際政策已因歐洲政局爲之變更内閣今已改組而抱傾向協約國之態度 
（十日） 
海牙電荷首相在下院演說謂迄今尙無一國反對德前皇之駐荷惟其駐荷僅可視爲暫時之舉 
（十一日） 
海牙電德前后患心疾甚重已邀柏林專　醫士來荷診治（十一日） 
[各通信社電]  
　　北京電鹽稅稽核所總辦甘白爾爵士海關總書記卜那君總郵務司台斯特蘭君曾會商鹽稅稽核所海關郵務局辭退之職員復職事宜議均不再用德人恐協約國前曾從軍諸人不肯與德人同在海關服務也（十三日） 
北京電内閣已贊成北方所選之議和代表今日朱啓鈐晋謁總統面受關於北京會議之最後訓令 
北京電阪谷之聘爲財政顧問尙未徵實 
（十三日）以上字林報 
北京電青木將軍與路透訪員晤談時表示其意見謂督軍團現應廢除各項行政事宜宜交民政官員辦理青木主張分中國爲十軍區每一軍區有一集中之司令部而總司令部則必設於北京由大元帥資格之總統親自管轄之軍事當道不許預聞民政苟無總司令部訓令不得調遣一兵青木將軍確信和平可復謂和會設於南京業已决定又謂熊希齡派擬同時召集全國省議會敎育會及商會等代表開會於上海在此會之後解散軍隊之問題即時發生中國爲遣散軍隊起見將向各國借善後大借欵也各處和平秩序非一時所能恢復但英日兩國在中國最有關係應竭其力助和平之進行云云（十二日） 
北京電荷蘭政府答覆中政府承認兩國宜避免衝突故駐京荷使行將召回（十三日） 
北京電聞中政府現將金幣條例暫時停擱此乃任用阪谷爲財政顧問之結果蓋阪谷反對金幣條例也（十三日） 
北京電蔭昌不日赴歐同行者有軍員四人 
北京電國務院發給南下議和各代表之證書總代表有權與南方代表議和但須逐日呈報北京 
（十三日） 
哈爾濱電謝米諾夫已在赤塔檢查新聞聞協約國代表之意以爲謝氏自贖之惟一方法在立即出離貝加爾境率領哥薩克兵前赴烏拉爾陣地歸該處司令指揮柯爾察克將軍檢閱新軍後向軍士慰勞謂成績頗可滿意並謝其恢復俄國軍威之出力 
（十二日）以上路透電 
北京電昨日國務院電李純曰南方對於會議地點與時日問題至今尙無有責任之回答然轉瞬歲暮亟當從速解决請督促南方令從速答覆云云 
（十四日） 
北京電林紹斐昨日由南甯來電謂陸榮廷贊成以岑春煊爲議和代表蓋因叚派希望岑氏爲議和代表而不歡迎唐紹儀爲代表特由中央囑林紹斐求陸氏之贊成也（十四日） 
北京電十二日錢能訓電李純云關乎法理諸問題當於國務會議解决之此次之平和會議宜避去討論此項問題（十四日） 
北京電九日廣東政務會議情形由李純於今晨電達政府和平之前途因此再呈黑暗之象（十四日）北京電本日由總統府秘書長吳笈孫出席於衆議院提出錢總理同意案請付表决旋即投票共二百五十二票該案以二百三十六票通過聞參議院定下星期二日投票表决此案（十四日） 
廣東電昨日開政務會議協議以伍廷芳孫文王正廷汪兆銘伍朝樞爲歐洲媾和代表而先提出於國會又提議令張某李某（此處電文不明）二人先行赴歐（十三日） 
廣東電軍政府外交調查會會章之要點如下 
本會以研究世界和平會議問題及外交問題以謀軍政府外交上之進行爲目的專調查世界和平會議事項研究外交上之進化策翻譯關於外交之書籍報章等會長由外交部長兼任副會長由政務會議委員中選任一人會員五人有必要時得由正副會長聘任名譽委員（十三日） 
奉天電張作霖將於月杪巡視吉黑兩省已預備一切傳說楊宇霆不日將爲張作霖所起用 
（十四日） 
東京電聯合國方面關於本月七日由德國引渡之潛艇處分方法已確定意見擬以戰勝爲已之目的將各潛艇携歸各聯合國法國已獲得五艘意國本月扣留之奥國潛艇數艘故無再取德國潛艇之必要美國態度未定日本對於此事亦尙無具體之决定 
東京電新任駐華日本公使小幡酉吉氏確定於十七日赴任（十三日） 
東京電法政府决定以前任駐華法國公使愛獨孟白拉斯得氏爲駐日法國大使（十三日） 
以上東方通信社電 
東京電日本石川島造船所昨夜失火燒失工場七棟負傷者十名損害額約五十萬圓（十四日） 
東京電謝米諾夫軍不特受哥爾遮克及霍爾瓦特二者之壓迫且與加累謨哥夫亦斷絶聯絡將全陷於孤立無援之苦境然哥爾遮克之形勢即使有某國等之後援得以有利伸展然當亦不能蔑視日軍而開始行動也云（十四日） 
東京電美政府公表開始舊金山西特爾及海參崴問之新航路并計畫延長至中國及印度（十四日）以上共同通信社電 
北京電本日衆院爲錢總理投票到會二百五十人同意者二百三十六票多數通過（十四日） 
北京電和會代表吳鼎昌以次九人均赴院接受證書由錢能訓接見授和議概略朱啓鈐證書交曾毓雋齎送并敦促詣京（十四日） 
北京電南京和會十代表未奉明委前各人所代表之一方面意見已經府院容納日内尙將爲一度之聯合會議（十四日） 
北京電和會一切事宜西南迄未覆電各代表暫不出京（十四日） 
北京電東海得西南抗議限時答覆電昨囑錢急電召梁熊朱來京商辦法（十四日） 
北京電内閣案定寒（十四）日投票安福文（十二）日先决選一致通過（十三日） 
北京電熊等堅主開國民大會解决憲法問題徐已勉允惟該會如何組織須得各省一致贊同方能收效現擬由熊等向各省徵詢意見（十四日） 
北京電京警廳奉廳令發還張勳財産已轉張接收（十三日） 
北京電處置敵人財産將與美國取同一辦法先行收爲已有（十三日） 
北京電公府託期成會請南方調查閩陜南軍眞相勿專以啓釁責備北軍（十三日） 
北京電華昌煉鐵公司股東會議推王郅隆爲總經理（十三日） 
北京電李純電西南派唐紹儀爲總代表餘尙未定（十四日） 
天津電昨日主和派各要人在期成會開和議預備會馮河間梁士詒朱啓鈐王叔魯均列席聞决議新舊兩會併廢另組國民大會製憲元首及國會問題以憲法爲準（十四日） 
福州電陳炯明先後派李國鳳朱執信到厦晤童臧兩司令商漳汀退兵手續以要求條件商議無結果而回（十三日） 
福州電李督派王善荃赴延平慰勞軍隊上游地方安謐（十四日）以上中孚通訊社電 
[公電]  
　　湖北省議會通電大總統國務院京滬和平聯合會廣東軍政府督軍省長議會報館各省督軍省長議會報館和平期成會鑒天禍吾國内鬨滋深生命財産損傷無算矧今歐戰告終亟宜猛醒幸南北當道俯從輿論疊電言和或以威信難失或以法律相爭不知國且濒亡安問政府民將就死遑言法律本會召集伊始深悉人民飽受戰禍渴望和平特提前通電務懇雙方誠心讓步一意謀和並懇京外各團體及在野名流共持公論促進和平國際民生胥受其福湖北省議會元印 
北京平和期成會文電上海平和期成會鑒庚電奉悉敝會對國民參與和議一節極表同意惟認爲加入代表會議反多不便似宜組織第三團體暫處監督地位以爲解决時局之後援詳由文君韶雲面達此覆京期成會文 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[政府籌備南北會議]  
　　南北會議政府派定總代表一人代表九人并决定以國務院委任證名義發表此項委任證書昨已繕就經全體國務員署名昨晚正式披露其文式如下（國務院委任證第一號茲委任朱啓鈐爲總代表吳鼎昌王克敏施愚方樞汪有齡劉恩格李國珍江紹杰徐佛蘇爲代表此證）至代表行期當在二十日以後因西南方面尙未正式派定惟據外人消息南方十代表亦已擬定總代表爲唐紹儀氏其餘九人則爲章士釗（岑春煊代表）伍朝樞（伍廷芳代表）鄒椿森（陸榮廷代表）張耀曾（駐粤滇軍代表）譚延闓（湖南前敵諸軍代表）趙藩（唐繼堯代表）汪兆銘（孫文代表）劉顯治（劉顯世代表）吳庶湛（熊克武代表）是否確實尙未證明也 
北方諸代表政府將與朱啟鈐以全體國務員署名之憑證以證明其總代表資格及關於議和之一切全權其餘各代表則單由國務院保證其代表資格以昭核實此等憑證大約本日（十二）即由國務院分别給予聞各代表日内將分赴府院晋謁請示並籌辦一切應行事項而錢代總理亦擬於本星期五（十三）在純一齋接見各該代表關於南北善後事件有所囑托東海亦决定傳見一次面諭以應負之責任又據某政客言朱啓鈐總代表决定之後即由政府電告西南聞軍政府一面亦頗表贊成之意現東海擬囑朱氏於本月二十日以前即赴江寗先與李秀山督軍接洽一切以爲準備東海昨日曾召錢幹丞入府并邀段祺瑞一同與議討論和議代表之權限及對南讓步之止境其權限問題以政府現與西南正式接洽後所預定者爲限如南方提出條件有逾越預定範圍者仍須由該代表隨時電告請示辦法在和議時間若發生障害凡非政府與岑西林方面經手轉出之事項一概無效至對南讓步之止境段氏謂須從長研究未敢率從聞公府日内對於此事尙擬開一聯席會議討論一切辦法 
據某機關消息東海昨日交諭國務院及各部署關於南北會議應用參考之資料及一切重要卷册迅速檢齊於五日内封送公府大約東海擬披覽後再行交付議和各代表携赴南京又聞公府内不日將設一種籌備機關專爲商議一切籌備事項 
[錢閣通過前之情勢]  
　　提出交換條件内閣同意案已正式提出據聞安福派對錢氏已表示贊同惟閣員問題尙多有要求商量之處現下正在磋議 
另一消息安福系議員近日對於錢内閣之同意案已表贊同惟擬有交換條件交王揖唐與政府續事接渝聞王氏於昨日下午二時往謁錢代總理面報告一切謂我公組閣一經提出必可多數通過但現經議員等公决之某某條件亦請我公推誠相與予以最明確之表示錢氏答以須商承元首方能作覆此時不便有所表示 
[京華短簡]  
　　最近歐戰告终議和聲起美總統主持其間徐東海屢於命令言語之間表示贊成威總統之言動而電報祝捷往來者又已數次最近東海因欽服威總統又於日前特製七言長韻古歌一闋盛贊威總統之主持和平親自書成用錦盒裝成送致美國其錦盒亦極精緻用錦糊表錦上繪以唐式彩色山水觀者無不歎爲珍品 
駐京協商各使日前致文外部指明在京敵僑十四名開列姓氏請爲實行收容部中當令警廳先行調查日昨部中已據查覆情形通知各使大意謂所請各節已經查明所開姓名中内有土籍人一名未列本京敵僑名册者三名此外十人中内有確實年老病重者一名有現駐北戴河者一名已咨行直隸省長飭令送京收容更有一名傳聞在日本被拘二名在逃未獲其餘五名據查確均患病一俟痊愈即當送往西域寺收容 
協約國方面提議組織撤除水雷團各國各按所屬領海内着手調查撤除凡屬協約國自己安設者各歸自國辦理其爲敵人安設者則即派艦探察以便撤除聞日昨外交團已經知照我國政府矣 
近日中外人士在京發起一協約國民協會以增進協約各國與中國之情誼及互謀扶助爲目的曾經開會數次議决章程推舉職員昨日下午復開職員會由幹事中互推名譽會計及名譽書記並討論進行方法其職員名單如左會長熊希齡副會長汪大燮鐵士蘭（法國人中國郵政局總辦）名譽會計梅爾思（英國人中英公司總辦）名譽書記葉景莘顧臨（美國人協和醫學校總幹事）幹事蔡元培王寵惠岡部（日本人中日實業公司常駐董事）鐸爾孟（法國人國務院顧問）伯郎特（俄國人俄文專修學校敎授）儒拉（意國人意國官醫）狄希業（比國人華比銀行總辦）金紹城 
政府昨接川邊陳遐齡鎭守使來電謂達賴喇嘛現承認雙方提出條件爲適當儘於舊曆十一月内將和約簽字並派代表於民國元旦日正式覲賀 
政府聘日人阪谷芳郎爲有實權之最高顧問已於十一月杪正式聘定其合同如何雖不能詳但聞其最要之點有以後該顧問條陳事宜務期見諸施行等語查吾國所聘顧問年俸最高者爲英金三千鎊如丁恩初訂合同亦爲三千鎊嗣以辦理鹽務著有成效由政府續加一千鎊爲四千鎊現在阪谷之年俸亦定爲四千鎊又須由該顧問雇書記三人此三書記之年俸亦由中政府擔任一爲九千元一爲七千元一爲三千元 
政府前通令各省禁止私招軍隊昨日參陸兩部又有會銜通電拍致各省大略謂自此通令之後所有各省督軍以下至於師旅長一律不准私自招募軍隊如有必要時必須呈請核准再辦並定辦法四項於下（一）募集軍隊概行停止（二）凡請改編軍隊者祇准縮小範圍不得暗中增加數目（三）派員檢閱各省軍隊之際如不遵守規定即當嚴責（四）各軍隊規定之數目以上不得巧立名目增加人數 
財政次長以張弧兼署昨日業經明令發表茲聞張氏定於今晨分往府院謁見下午即到部視事劉鏡人公使行抵海參崴後來一灰電大要係報告崴埠外交及商務狀况並定於删日（十五）赴阿穆爾省方面考察一切 
政府將設外交調查會已見前報惟所擬人物頃又略有更動據最近所聞該會委員名單如下汪大燮熊希齡林長民張國淦張一麐張志潭劉鏡人劉式訓陳籙高而謙靳雲鵬王寵惠沈瑞麟 
馮河間抵津因不願與各督軍酬酢故在津小住未即來京近日各督軍已均出發河間即定一二日内回都嗣後並擬在京久住 
[赴歐陸使之行訊]  
　　陸外長於五日午前七點半自釜山搭船抵馬關中日人士歡迎者甚衆使署派書記官王某及神户領事稽鏡出迎陸君因背骨作痛行動不便由左右扶掖登岸即投宿山陽飯店并招西尾病院長往治據云并非劇症惟須節勞休息故各處訪客概不接見由參事劉崇傑代表往桃山謁陵並招各記者談話其言如下（總長過奉天感冒寒氣觸發僂麻質斯舊症步履不甚方便旣然非劇并不足慮出發以前擬稍事休養東京各種歡迎會已先去電辭謝至謂因病中止赴歐絶無其事）又外傳上海之外國記者密勒氏及在京之有賀博士隨同赴歐等說均屬毫無根據陸君等於五日晚自下關搭乘快車東上六日早過神户車中靜臥并不見客由女公子出晤來賓周旋一切又外傳陸君在途失去重要文書曁陸夫人在途跌傷並有劉崇傑氏途遇槍擊各等傳說詢諸政府方面及陸君親近人士均云並未接到此項文電 
[東京通信（心危）]  
　　陸使來東與章公使日本擴張航空隊之計畫 
新發布之大學令與各私立大學 
我國赴歐專使陸徵祥氏抵東後即患僂麻窒斯症到馬關以不能步行招醫診視於六日乘車抵横濱日本當局頗欲其至東京而陸使稱病靜養於旅舍中即新開記者往見均以隨員代之據其同行之外交部顧問古耳德云青島問題現在尙未能明言各報所傳中國此次提出條件云云未必盡實報紙恒誇大其辭不足深信也至日本報紙謂此次陸使赴歐與美人密拉特氏同行以爲顧問云云其實亦無其事但知密氏亦將乘諏訪丸來時未曾同行純係日本之誤傳耳又據公使館秘書朱氏言陸使此來本擬與日本堂局周旋後因患病在馬關時即電東京謝絶至關西方面東報所載陸使之談話均係捕風捉影之談不能信也云云陸使於昨日來東京寓床次内相官邸招待備至但未謁見天皇故未嘗有正式之欵待今日曾與日本内田外相牧野特使等把晤聞係一種表面上之應酬而已此次陸使因病而未受日本之正式歡迎誠足以减少誤會也乃今日東報盛傳北京來電謂駐日章公使因陸使東來日本當局欲歡迎之而陸一律拒絶頗不滿於其態度已提出辭職書云云此消息來自北京實至可怪章氏縱欲辭職亦未必因此事而發但一爲尋繹亦至可疑陸使抵横濱後曾對人言恐不能親赴東京如有事磋商或派劉參事接洽昨日忽又前來其中有何原因吾人殊難明其究竟也報知新聞云陸特使患病不能受日本之歡待固爲不得已之事果有使駐在外交官任務上爲難之事情乎若有之則當引爲遺憾也云云 
日本明年預算大綱已先後發表較今年之歲出入總額各增二億圓其中陸軍經常臨時之新規事業費約二千萬圓其中之六百二十餘萬圓係專擴張飛行機隊從來日本之航空隊附屬於工兵科自明年起使航家隊獨立陸軍省内設立航空局以爲航空之行政統一機關於陸軍敎育總監部内設置交通兵監部以陸軍航空部屬之約以四百萬圓之經費設立一航空學校於所澤最初收容生徒百名授以普通高等飛行術敎官以現在遣派歐洲之飛行將校充之最初或聘請歐美有名飛行將校而飛行機之建造亦務求最新式者亦由西洋購入計須新添置者約二百蚡台以供生徒練習之用其航空第一大隊本與氣球中隊合併編制現别爲氣球隊及航空一隊而擴張之此次歐戰飛行機之功績殊爲偉大日本蓋有鑑於此也 
此次日本新發布大學令及高等學校令其要旨（一）縮短在學年限從來日本學制官立高等學校三年作爲大學預科今雖仍舊三年而入學資格則以中學四年生准其受高等學校試騐其私立大學預科兩年須中學畢業生始得入學是較以前縮短一年矣（二）官私立大學同等待遇以前官立大學有特别權利畢業者得有學士稱號其他私立大學則須加某某大學學士而社會上於此以爲區别此後則一律得稱學士惟私立大學須有一定之財産由文部認定其有維持大學經費之財團法人始得稱爲大學否則須取消其資格現在東京私立大學中可得文部認可爲大學者僅慶應早稻田兩大學因該二大學旣有鉅大之財産且有專門之敎授其認爲得維持大學之財産計在五十萬圓以上慶應大學新設醫科已募集二百萬圓其固有財産亦有五百萬圓早稻田大學其不動産亦有七百萬圓故該兩大學與官立之帝國大學均適於大學令無疑而其他明治大學尙有認可之希望而中央日本法政等則設立時之資産不出十萬圓則當在取消之列學生不免恐慌聞中央等或將合併爲一校而其他私立大學所設之專門部更不知若何處分矣 
[中政府要求調回荷使之外訊]  
　　以其有袒德嫌 
十二日英文京津泰晤士報云吾人對於中國政府要求調回現任駐京荷公使之舉並不表示奇異今日爲德人在遠東利益最後審判之日駐京荷使卜樂蘭氏之保護德人旣逾出常軌如中國稍有覺悟當要求撤回無所用其疑擬也溯自中國對德宣戰以來荷使即代表德國保護在中國之利益此等舉動原爲友誼的關係本不致有所疵議荷使之所以受外界攻訐者因彼濫行職權並不根據中立國關於保護他國應行之語言及事實以行其職務觀彼歷來舉動適與德國公使仍然在京無所區别故中國政府對之嚴行拒駁良非無因此爲事實上之原起荷使助德爲虐常於不應過問之事妄行干涉且妨碍與德宣戰國家爲協約保存之利益例如北京政府清理德華銀行産業致受外間訾議等問題無非因荷使之越權有以致之再如天津荷國領事權原有比領事代理乃自中德宣戰以後荷使忽令斯拔脫氏保護德人在天津利益此人即奉天德領之繙譯官實與任命一德國領事在交戰國内繼續執行事務無異此豈公理之當然乎又豈中立國所應行乎本埠德人因受有特别保護致取締敵僑計畫不啻如滑稽戲劇斯拔脫氏凡遇力所不能達到者則轉請荷使爲之如檢查僞護照之舉彼竭力反對謂德人受荷國保護不得逐户檢查以一中立國公使特任德人爲領事公然駐在與德宣戰之國家天下滑稽之事孰有甚於此者夫中立國公使駐居交戰國内得本政府之許可爲該國之敵人保護利益者彼所應爲之事雖能爲代表國轉致公文抗議或質問文件然亦必得駐在國之許可且遇有往返接洽之事尤須謹愼將事勿與本身或其本政府有何等關係其特别命令者不在此限但如對於人道上之維護中立國公使雖有逾格舉動亦不致受人攻擊此外斷不能爲何等之偏袒必一秉至公辦理各事今讀北京政府刋出之白皮書所載荷使代德奥轉致中國政府之公文與荷使抗議書幾難以分别本日倫敦轉來電訊宣佈中國要求調回荷國駐京公使因彼之行動過於親德中國政府處置敵僑旣不背人道亦無非法舉動乃屢受該使之妨碍且表示中國如不允其請求將嚴處荷屬華僑以爲報復且示挾制此等無理苛求逾越範圍實有背於公理凡知自愛之國家當不能容其盤據於首都也荷使旣無權力爲此嚇詐又非受代表國命令爲此抗議乃虐待荷屬華僑之說旣非虚言惟問荷使此說是否代表其政府荷議院行將有所質問故無論如何荷使旣不爲駐在國政府所滿意按之國際慣例亦應調回協約國人士歷觀彼之行爲更當同聲認許尤有進者望中國政府勿爲敷衍之舉必須堅持到底上海方面嘗屢次發現事實表證荷使行爲實非中立態度北京祝捷大會之舉動荷使更顯然反對今聞要求調回確信外交界已無不額首稱慶特别歡迎也 
[北京近事之外訊]  
　　東方新聞社十二月十日北京通信云陜西大局現又轉惡北京政府雖曾下停戰令并得廣州當局贊成然陜西方面劉存厚所部川軍與管金聚所部陜軍之衝突迄未終止且當地盜匪活動之範圍亦益加擴大甚至與革命軍隊會合協力企圖驅逐督軍陳樹藩鄰省之軍隊已經撤退奉天軍則正向陜西進行革命軍領袖于右任已自稱督軍所部軍隊人數日增陳樹藩已令部下盡力攻擊革軍革軍宣言外省軍隊開入陜省係違反停戰令之舉動預料該省隨時發生續戰政府與南方之和平談判恐將受其牽動殊可慮也 
遣散軍隊一層今日在中國爲一大問題正與歐洲無異聞徐總統已擬一解散軍隊計畫使軍隊總額减至五年前之數但此舉非金錢不辦有人以爲宜請列强交付十二月份鹽餘金二百萬元以辦理斯舉倘本月杪南北和約可成則關係之列强對於此議或可表决同意現計目下軍費總額已比民國五年預算中所規定之數多至二倍有奇實則以此鉅欵所養之軍隊并不爲國家之用而爲私人之用洵可歎也聞張作霖於參列軍事會議時允將彼所部軍隊之在各戰區者撤退至長城以外惟以中央擔任核付彼軍之欠餉爲第一條件 
華人之願赴歐洲和平會議過於願赴上海或南京之和平會議殊爲可異大約朱啓鈐將從總統之意允任政府代表團之首領此外代表員之姓氏曾提出多名但是否首肯擔任今尙不能證實之 
近得確信云最初出京之督軍某某曾藉陸太監之運動博得清室値價數百萬之珍寳清室經此索勒大爲恐惶京中華人偶有談及此事者惟消息尙未外洩軍人之出此强暴手叚大半係爲協約之說帖所致斯亦奇矣說帖之效力足以阻止數督軍之謀抗總統與民國然若輩因此變其趨向實行大賭以期恢復在北京所失之金錢先向政府方面盡量取得軍餉又忽想及清室所藏之無價珍寳督軍遂與一陸太監（其人頗有勢熟悉宫中道路）適陸某亦欲乘勢發財首先上告清廷略云督軍鑒於中國政局日惡非復辟不可但缺乏經費請籌等語清室旣受張勳復辟之虧决不願再籌欵供給此項運動惟督軍貪心最熱豈肯罷休不得已用恫嚇手段揚言優待經費將截止及他項强硬政策目的則在索勒大宗珍寳清室無可奈何祗可割讓値價一千萬元之珍寳與各督軍始得安靜督軍旣博鉅金滿載而出京矣噫督軍亦善於索勒哉 
[中國銀行云財政部（冷眼）]  
　　中國銀行近因財政部拖欠墊欵利息及項滙水共計有六百餘萬元要求財部如數償還以清賬目財政當道以爲數過巨未便准其轉賬銀行所開各數均係歷年積欠所致財部靳而不予亦有理由非如窮落户賴債可比蓋財部積欠中行利息滙水已非一朝一夕自民國四年至今已歷四載歷任財政總長大都抱銀行代理國庫滙水等項可以不給之思想復因政府存欵銀行不計利息銀行墊欵按月七釐似欠公允每屆銀行呈送利息滙水賬單財部輒置之不問去年王克敏氏長財政部（時兼中行總裁）得悉部欠銀行利息與滙水尙未轉賬遂促兩方主事者趕速清算不意王去任後該賬仍未清結今日曹兼財政下台在即誰肯負此重任恐此一筆絶大欠賬仍待後任辦理矣茲將中行墊欵利息積欠之原因及財部不肯輕於核准略述一二如下 
中國銀行者財政部之外府也財政都者中國銀行之好顧客也名謂中行與財部脫離其實財部與中行仍混而爲一界限不清取用無度總裁副總裁名義爲股東公舉實際爲政府指派行務之進行悉聽政府指揮事事抑政府算息營業安能發達年來爲政府墊付巨欵周轉不靈以致鈔票停兌信用掃地政府祇顧自身不能爲銀行籌謀銀行爲政府籌墊巨欵僅博紅利自身立足問題無暇顧及每逢政潮起落銀行輙爲牽動財部視銀行如囊中物取之無窮用之不竭意謂政府存在一日决不令銀行破産至保全銀行之信用鞏固銀行之基礎在政府一方視之實無關重要而最要目的祇望銀行能墊欵而已不知政府墊欵日多即銀行之基金日薄今日市面鈔票跌至五折以下商民含寃莫訴而兌換字樣依然隱現紙上也 
中國銀行爲國家銀行享有發行紙幣之權利負有代理國庫之義務權利旣優義務亦匪輕旣准其發行紙幣矣而不納發行稅亦東西各國所未有也代理國庫之義務乃發行紙幣之代價例如代政府滙解欵項不能與商人一律待遇而銀行則錙銖必較甚至一欵有兩重之滙水幾分幾釐而政府需索尤較商人爲甚而財部以中行計算太苛不予核准年復一年積增至七十餘萬元令人聞之昨舌曹兼財政下台在即未便輕於承認因責任問題恐貽人口舌固有不得已之苦衷在也 
財部視中行爲外府已成習慣前文已言之矣而政府以取之甚易濫借濫用而利息之重損失之巨均所不計向例政府存欵銀行不計利息銀行爲政府墊用欵項按月七釐計息政府旣無力還墊遂用轉賬之法將利息變作爲本利上生利墊欵因之增加計民國二三年間政府墊欵不過二千餘萬元至六年間積欠至五千餘萬元以按月七釐計算而利息總數乃達至五百餘萬元中國銀行歷年紅利之多大半仰給於此上至總裁下至行員每屆年終莫不盈千累萬囊槖充盈政府徒負欠債之名銀行實享紅利之益票價日跌兌現無望空言責備政府不能盡力維持豈知根本上之敗壞固有非一朝一夕者已 
[要人辦礦之紛紛（靜觀）]  
　　近年來時事變幻可謂極矣一察國内實業之現况百業凋敝民不聊生而獨有礦業一項較前大爲發展呈請官府領照開採之人實繁有徒且呈請採礦者多爲有名要人爰分述如次（一）前敎育總長山東巡按使蔡儒楷開採直隸易縣淶水兩縣鐵礦該處礦區頗廣經營已有成效（二）前陜西巡按使吕調元致仕後一意經營實業京西齋堂煤礦辦有成效農商部且有官股附入近又領採京兆昌平縣姑娘山等處鐵路不日亦開始採掘（三）前農商總長周自齊自經帝禍後灰心仕進近來篤志實業領採直隸定興易縣拒馬河及易水白澗河鐵礦該處礦産係一種礦砂純屬鐵質延長數十里質地甚佳現已組織機關聘任技師不日即開始採掘（四）李偉侯開採安徽趙冲鐵礦李本合肥鉅族近日投資興業規模頗大（五）方還開採江西瑞昌銅嶺山鐵礦方氏舊隨熊秉三在東三省一帶經營實業梁任公長財部時曾爲一度次長近亦有志經營礦業不願再作政治生涯該處鐵嶺業已換給採照不久即行動工（六）袁紹明即袁乃寛在項城任總統時曾爲拱衞軍軍需總長項城旣没彼乃挾資經營實業近在河南興安開採鐵煤兩種礦産煤礦在北冶嶺鐵礦在核桃園張窠院等處礦量頗豐投資亦不少（七）江蘇東海錦屏山鐵礦原係沈雲沛呈請開採沈係前　侍郎曾任某鐵路督辦現已身故由其子沈藩接替經營聞已組織公司不日成立（八）梁士訐係梁士詒之胞弟近領採察哈爾朝陽鐵礦現已着手採掘頗著成效（九）安徽倪氏近在皖省經營礦業不遺餘力前者安徽有大鍊廠之組織其外採礦事業甚夥如當塗碾屋山鐵礦則用倪幼丹名義當塗拷栳山鐵礦則用倪文炳名義繁昌陶冲鐵礦則用倪道炯名義（十）山西督軍閻錫山現擬在本省開採鐵礦並設大規模之製礦廠業經着手組織夫以要人擁有鉅資不死存外國銀行而能出資以辦礦誠已高人一等矣 
[庫倫中行之進行]  
　　庫倫中國銀行自外蒙官府正式承認以來行務之進行幾有一日千里之勢考共原因近來盧布漲落無常不若中鈔之名實相符故蒙漢人民均樂用中鈔以致 
 
 
 

Page 7

 
 
票價較現洋爲高而信用亦由此鞏固且外蒙官府對於銀行感情融洽已允該行於外蒙各商務繁盛區域擴充銀行業務故該行已委派能員前往烏里雅蘇台等處組織滙兌所事宜如能於新疆以及古城子等處開設銀行將來外蒙銀行業務更形發達此我國最近蒙邊金融權之發展亦二十世紀以來金融界中之一大異彩也更可注意者從前俄蒙條約中載有蒙之財政須聘請俄人爲顧問故外蒙獨立後即聘俄人闊金充當財政顧問於是外蒙一切財政權衡悉操俄人掌握中今則蒙人欣然承認銀行訂立合同行使中鈔并將其財政顧問闊金辭去此事由表面觀之却與我國固無關係然俄人對於蒙人自後似無干涉之地即我國展拓金融亦可從此少一障碍矣 
[湘事叢譚]  
　　吳子玉之據湘南自主爲湘人所早料蓋吳氏本爲主和最力人物而目前和議仍多梗阻遂不得不以此驚人之動作期促和平之實現吳氏旣有此舉張敬堯恐其再進一步於自己地盤大生危險乃一面對於衡陽各路節節設防一面急電中央請示辦法聞中央已有密電向吳氏極力疏通矣 
寳慶及湘南各屬匪軍人數旣多器械亦頗齊整欲乘隙而動者久矣停戰令旣頒各處北軍防守不免鬆懈該匪等乘虚抵隙於是寳慶北軍乃有被匪攻擊之事張督聞報以爲必由南軍勾結而來遽行電達中央指爲南軍挑釁實則南軍此際並無挑釁形跡現得確息寳慶方面之匪軍已有一部分爲北軍擊退矣 
湘省自去歲以來已久無所謂亂黨乃近數日間又時有亂黨名詞接觸於吾人耳鼓昨七日傍晚稱有亂黨機關破獲該機關設在新安巷湘鄉試館内易宅不知如何爲偵緝處探悉遂派人前往起出關防徽章等多件並拿獲五人當即一併解交軍政執法處訊辦究竟内容如何尙待查訪 
湘人李達璋等所組設之和平請願會其簡章内原有俟國内戰事停止即行撤銷之規定現在李等以南北兩方均已實行罷戰和平有望因即公同議决將該會即行撤銷昨已具呈省政府請予察核銷案 
湘政府前爲收回湖南銀行各種票幣特發行一種有奬惠民票以水口山礦業餘利作抵現在省議會以去歲發行之地方有奬公債其原案亦係以水口山礦業餘利作爲擔保今又移作惠民票劵擔保之用則有奬公债一欵幾至無着往昔之信用旣隳今茲之勸募不易似不能不兼籌並顧俾人民勇於投資又以惠民票章程第十四條有凡未中籖之票與國家地方公債有同等效力等語似與奬票名稱不符因票與公債性質雖同名稱實異也因即議决辦法擬請政府於奬票章程之外另訂施行細則准有前項地方公債票者依其額數換給惠民票對於第十四條之規定則請政府飭令財政廳會同湖南銀行總清理處妥議辦法務須設法聲明使民間不生疑慮業已備文咨由省長訓令財政廳核議財政廳長劉淇以前項地方公債原僅發行第一期奬劵各屬認購者已達九萬五千餘張中以迭經變亂奬劵多已損失又有正在奉令發回債欵尙未將奬劵繳回者似此紊亂情形非數月不能清理若照省會所議辦法則何者爲損失之劵何者爲實在購得之劵實屬無從分别應如何統籌兼顧併案維持除令商湖南銀行總不膞處外並已提交財政討論會公决矣 
[關於和議之西南要電]  
　　唐少川又一主張和平電廣州分送林子超吳蓮伯褚慧僧岑雲階伍秩庸林悅卿徐季隆汪精衞李協和諸先生鑒次乾兄等抵滬承惠手書並面述公等主張曁拳拳盛意至可感佩民國成立於今七稔禍變相乘迄無寗日推原其故苟且敷衍實階其厲此次解决當謀一永久和平之法俾絶禍源昨曾復電東海與約數事一不能以總統名義派人議和及發關於議和命令二由雙方派出同數代表組織對等之平和會議一切事項悉納於會議範圍三於和平會議組合之先不向各個人疏通及附加何種條件云云至約法國會儀夙昔主張自當始終貫澈惟個人意見以爲更應於約法國會外再進一步不然元年五年約法國會何嘗不具在而和平期間不過數月已往敎訓可爲殷鑒此次紛擾非澈底解决即使苟安目前亦斷難持久鄙見如此公等以爲如何尙希錫以南針俾匡不逮相晤匪遙唐紹儀叩宥 
軍政府又一詰責北軍電萬急北京和平期成會熊秉三蔡孑民先生曁諸公鈞鑒銑電奉悉平和初步總須雙方有實事之表現乃足示中外以决心等語至爲欽佩至如何雙方通駐以免接觸而啓釁端亦經令行前方各軍就近斟酌情形協商辦理矣惟連日報章消息北方於明令停戰之後又復派遣大軍分道援陜并有人自滬來粤謂目覩奉軍兩旅過滬假道浙省援閩此等行動果確則是停戰其名激戰其實破壞和平之責厥有攸歸諸公愛國心長尙祈有以正之軍政府卅印 
陳炯明報告遵令止攻電政務會議養電奉悉自浙軍到後經與陳旅長切實召商協力進攻計畫即於寢日親赴陣地巡視防線激勵士氣以期一鼓盪平及歸漳奉到養電停戰命令再四思維大局攸關敵雖可乘未便一意孤行苟能依法得永久之和平炯明更何忍延長國禍重累吾民已經照遵電即轉飭前敵各將士停止進攻恪守原防以待後命惟时是此興師將及兩載所求約法吾人無論如何自當堅持到底所望諸公主持於上或誓不犧牲以圖眞正護法得一良善結果永絶亂萌庶可對我國人否則苟且言和變亂相侵國且隨亡己將焉託戇直之言希爲亮察炯明江申又一電云政務會議文電敬悉今日北方無力續戰惟思誘和南方若能一致主戰拒絶和議立張討伐以川軍下陜以滇黔軍下施宜以粤湘桂聯軍下長岳會師武漢早發援贛之兵拯贛於水火充實援閩子彈炯明掃清閩疆出窺吳越護法之道何必難爲但政務會議諸公以議和爲須依永久者而徵集根本解决條件炯明以爲惟海軍所宣復約法復國會懲罪魁之誓足以當之苟能達到此目的則無論其手叚爲戰爲和皆赞同也陳炯明叩馬印 
[舊國會近事紀]  
　　參議院提出懲戒案近有參議員張光煒等提出懲戒違法議員一案係以參議員劉光旭黄元操有違法行爲之嫌疑請求公决將二人議員資格取銷略謂劉光旭充僞國會議員猶敢南來粤省領取議員公費復未得准假擅自派京又爲僞總統之諮議黄元操亦於領取數月公費之後與劉匆匆北返爲和平期成會交際員四處運動與正式國會反抗云云惟黄元操則已致函參衆兩院急自表白其文略云昨接張君鐵光函謂廣報登載赴北者有受人利誘嫌疑囑速返粤元到京係爲達護法目的安有身立護法旗幟之下而受北庭之名位金錢以处貶人格者如竟有此敗類元當與諸公共棄之近日時局重點漸移南京元準於明日赴廣路經南京如有機會仍擬從事鼓吹冀達此行目的晤敎匪遙一切詳情容面報告再頃見滬報和平期成會列有元名元實不知情除登報聲明外特此附及衆議院又開臨時會衆議院五日午後二時開臨時會議員出席者二百九十九人已足法定人數由吳議長景濂宣告開議依照議事日程應議第一案請審查委員長楊銘源報告審查之經過各新到院議員有證書者數人無證書者均有同鄉三人議員以上之證照例應許先行出席衆無異議繼議第二案改正參議院選舉法第三案改正衆議院選舉法第四案改正省議會選舉法以上三案均由吕議員復提出性質相同衆請合併討論先由吕議員登壇說明理由全場一致贊同衆稱此三案今日係初讀無討論之必要斌主席付法典委員會審查多數贊成付審查至第五案修院法第二十一條係李載賡議員提出經李說明理由後郭人漳首先贊成大衆略有地方結果亦付法典委員會審查第六第七兩案關於促成制憲問題衆請併案合議馬驤動議凡關於促成制憲法近日兩院多開各省議員招待員會討論辦法已經積極進行似可不必另行提案主席即以馬議員之動議付表决衆謂此案實無成立必要公决取消散會時已四時三十分鐘 
[贛省會將不容於輿論]  
　　江西省議會大起風潮情形迭紀前報合羣社今午（九日）召集全體社員開討論會到七十餘人公推胡廷鑾爲臨時主席宣佈宗旨略謂本社自合併羣社羣治社自治研究會三團體後雖無若何發展然精神團結實亦差可自慰現本社已届改選職員之期諸君對於社章有無更改職員應如何選舉請大家討論經衆議决定以本日到會社員擔任介紹新社員入社擴充黨勢並於每區推出主任一人專理其事第一區陳祖怡二區吳國士三區朱暉祥四區曹俊五區龍起鳳六區謝鴻藻七區王匡國八區黄人庸九區趙可十區易振芬十一區何開芳十二區洪彝十三區鄧朝貴十四區曾轅並定本星期六開預備會下星期日開大會次胡廷鑾報告讜社毆傷胡元軾情形略謂議會開會一事稍具常識者絶無不贊成之理惟讜社議員不特蓄意阻撓且雇集百數流氓將本系同志胡元軾毆傷似此無法無天非嚴重交涉萬不足以昭公道鄙人前晚偕胡君赴檢廳請騐傷痕已蒙允許具狀起訴現同人以法庭僅能懲治當時兇暴而對於該系之種種罪惡非通電北京參衆兩院及各省議會殊不足以明是非現已將電稿擬就請大家斟酌胡元軾請求將其姓名删去謝鴻藻主張將（踞會）二字改爲衝入會場顔内臨又於電尾增加（除請議長再定期開幕外）特此電聞於是胡廷鑾乃囑書記將電稿繕正當衆朗誦一遍飭役送電局拍發其原文如下北京内務部參衆兩院曁各省議會均鑒本會召集已逾兩月選舉副議長迄無結果丙臨等七十五人以待議事多簽名蓋章函請議長開幕於虞日依法舉行詎議員饒正音胡廷校等函阻官廳蒞會并率流氓百餘衝入會場毆傷議員圍阻議長出席致不能成禮除請議長再定期開幕外特此電聞贛議會議員顔丙臨等叩青 
自議會風潮發現後輿論大譁投函報紙主張解散者紛紛並有人條陳辦法主張召集公民大會其大多數則以召集公民大會目前恐難辦到因戒嚴時代開會每被取締當先向搗亂議會提出一嚴切懇摯之覺書觀其是否容納如仍不悛改則再得名集以來三月中之種種違法搗亂情形通電全國使全國同胞知吾江西尙有公民尙有正誼也如覺書提出再無效果則呈請官廳先行停止公費一面要求中央下令解散如此分層辦理或能促進該議員之覺悟即至解散當亦無怨言也云云贛人之輿論如此未知議員能絶悟否也 
[皖欠反對鹽觔加價案]  
　　皖省鹽觔加價一案雖迭經各界力爭否認函電交馳奔走呼號尙未能達其打消目的不過擱置未議詳情已屢紀本報茲届省議會開幕黄前省長以是案關係極重未敢提交議會現當閉會之際而省署忽將此案交議延會十日蓋爲某氏從中主張名爲增加收入實亦爲意氣之爭而一般議員不顧民生甘爲利用連日以來奔走運動甚爲忙碌窺其用意非達目的不止現全省紳商學各界聯名電致政府鹽務署同鄉會並舉代表向省長及議會請願究不卜能達打消目的否也茲將電文錄下（上略）皖鹽加價每石二元一案屢經皖人全體否認奔走呼籲已歷三載茲議會行將閉會忽展十日交議此案聞聲惶恐龔省長在津時曾公函否認此議今到皖即交此案期於通過皖人有淡食滅種之憂萬難承認况鹽政爲全國關係他省未加皖民何辜獨遭重創將來私鹽充斥商務鹺綱均受破壞迫不及待爲此公懇速電皖督省長省議會將此案撤消以免皖人陷於萬刼不復之地幸甚總商會亦有請願書略云昨閱報載鹽觔加價一案又經省長交議特延會十日提議此案先付審查等語伏思皖民對於鹽觔加價力陳痛苦要求免議奔走呼號於今三載迭經周玉帥曁同鄉諸公致書貴會力持抗議於前復經浙江楊督軍致書於後並由各縣商會函電紛馳案卷盈尺其民間困苦情形詳載靡遺久在貴會諸公洞鑒之中方以此案必可撤消以順民意今於闭會之際忽又展限提議不勝恐惶竊思田賦貨釐烟酒加捐尙取於富庶之中至鹽乃民生日食倘竟加價無論貧富概行擔負試問吾皖三千萬人力能擔負者幾何况鹽價從前或因賠欵或因國用議加從未聞有陡加二元一石之多貴會爲立法機關如何審查爲民請命自有特權但敝會係社會法團深知民間疾苦不得不代表請願伏乞貴會綜核全案審查民情咨復撤消以蘇民困謹率三千萬人馨香禱祝以俟之此致安徽省議會 
[建築瓜清長途汽車詳紀]  
　　鎭江通信云瓜清汽車（摩托車）前由盧君紹劉禀省咨部准予立案已疊誌本報茲探得詳情分述如下（一）路基該車路線原定沿運河堤而上曾經省署訓令運河工程局查明對於河防有無妨碍刻已由該悞局長馬士杰呈復略謂瓜揚一段築有石堤尙無危險惟邵伯鎭以上閘壩林立經過城鎭又多屬臨河將來築路須設法讓避始無妨碍盧君據此除瓜揚一段即以河堤爲路基外凡與河堤有妨碍者另購民田以資建築（二）瓜揚線經過之地點本段路線前由李宜之會同運河工程局特派員秦詠樓測定自瓜州東堤起點沿岸北行經八里舖揚子橋九龍橋折東經張家巷芙蓉莊東越庵直達揚州鈔關對岸之小南海東首爲止除揚子橋鎭因灣曲過大車不易行須繞越鎭後新河堤外其餘路線均藉官堤敷設馬路其車站一設於瓜州舊守備署一設於揚州鈔關對岸小南海附近並於八里舖揚子橋各設停車場鎭江輪渡碼頭則設於風神廟前江邊（三）股本及票價全路股本六十萬元瓜揚一段預算十萬元分爲千股每股一百元各界認股者頗爲踴躍現已購定客車五輛價銀約一萬五千餘兩每車頭等客座六二等客座十二票價則分五角三角兩種每日通車預定二十五次（四）工程之進行瓜揚路綫業由工程主任李宜之會同周鯉庭秦詠樓等測量告竣築路材料現已陸續運到一星期後即可開工（五）對於揚鎭巿面之關係自津浦路成直魯各省出産貨物多半附火車直達浦口加以運河每届冬令水涸小輪不能上駛來往商旅幾視爲畏途揚鎭商務因之一落千丈若將來全路通車由鎭達清江浦瞬息可至而北省物産亦可改由汽車裝運揚鎭商務之起色可預卜也 
[杭州快信]  
　　浙江和平期成會今日下午在杭總商會開第二次大會報告各處函電並聯合京津期成會進行情形聞擬提議請求南北當局准推代表參與會議 
衆議院議員杜持號志遠（即上年來浙授勳者）昨因公來杭寓城站旅館約三五日勾留即須返京 
省議員張旭人昨提出設立省會女子産科講習所議案具有八種理由并列辦法十三條歲需經常各費一萬八千七百五十二元待付大會公决 
杭總商會昨函南昌總商會准蒸電河口大源倒案尙未解决前經貴會提存六千餘數無論何人此時不得提解務乞始終保存以免糾葛等因查大源錢莊倒閉迄今亟應速爲解决前項提存開泰錢莊之欵惟有暫行止付以待根本解决請查照 
麗水縣乙種農校校長金鼎黄資格不符前奉省令飭查現據呈覆該校長接事後校務日有進步可否暫予留辦已奉照准 
地方通信 
[蘇州]  
　　私運浙絲充公召賣日前蘇城稅務公所在　門西中巿大昌香烟公司内查獲私運浙絲二件當即詳報財政廳核示頃奉批示云呈悉絲業代表查獲大昌香烟公司私之浙絲兩包連皮二百四十七斤當時旣無票據呈騐事後又敢借單朦混其爲積惯儈漏情弊　然應如所請悉數充公以示懲儆仰即照巿價核實變價分别提賞報解等因錢所長奉文後現已發出布告招人承買 
商校遷修校舍臨平商業學校於春間開辦即以該處巿民公社辦事處爲課堂并未擇定校舍現因臨平半濟粥廠開幕房屋不敷應用故該校特將公社後而之善財殿雇匠修理作爲校舍騰出原有房屋以備粥廠之用 
[無錫]  
　　儉源莊之波累振新盛靛青行被瑞昶潤銀號執儉源轉抵之棧票提貨並派人看守棧貨該行經理人任某向商會陳說當邀瑞昶潤經理到塲雙方爭議仍無結果振新盛經此重大之打擊各路客人目覩銀號派有三人看守棧貨紛然向行中催迫貨欵及提還存貨該行處四面楚歌之中而銀錢貨物之來源與後路又同時斷絶除停止營業外一無辦法聞將於日内閉歇不知有無别法維持否聞該行資本一萬元賬而放至一二萬元云 
廣勤區救火會成立北門外廣勤區近由彭君維賢建議創立救火會經廣勤紗廠經理楊君翰西慨然捐資派人赴滬購辦新式洋龍及救火應用器具等業已籌備就緒於昨日開成立會先期柬邀救火聯合會諸君及各區救火會會長蒞會參觀以資聯絡茲聞昨日到會之人頗多諸人公致颂詞又救火聯合會會長及各職員亦公致頌詞嗣由廣勤救火會正副會長致詞答謝而散 
[揚州]  
　　東台商務起色束台僻處海濱商務向極蕭條南通張退公蒞此以其利源尙多特組織押匯公司以期活動今歲秋收豐稔入冬以來各項貿易頗見發達尤以屯糖布雜貨各業爲最云 
錢業對於雙銅元折價之抗議揚州各錢莊於十二日在會館會議午巿之時乘便提議念文銅元之折扣衆謂現時九折由場商收買將來之八折歸何人擔負應請商會周　人答復周未到費四小時之久經各號贊同簽押責問商會始散致午巿未能議出各莊均停頓交易半日云 
全省軍隊改編混成旅江蘇李督軍現以南北謀和軍隊亟須减縮特將全省駐防軍隊改編爲十混成補充旅如蘇州之第二師鎭江之十九師一律改用江蘇混成補充旅名目業已通飭矣 
新知事接任日期江都新任縣知事佟雨亭派員張寳彝來揚寓新勝街正陽旅館預爲佈置假定舊城古觀音寺爲行轅十二日晚電知舊任趙知事准十五日蒞揚任事 
[杭州]  
　　省議會記事十三日下午一時四十分省議會開議出席議員八十七人政務委員五人周議長報告日程後將第一案各省省議會聯合會代表請派代表事件諮詢大會有無異議張炘任鳳岡許祖謙先後發言結果用藍白二票投票表决於是各席分給白票記名投櫃其時在席一百二十人乃檢票有一百二十三張發生疑義勢將重行投票議長云檢點白票六十三張藍票六十張可否將就通過以省手續衆無異議當由議長抽籖揭曉係張鴻逵何文龍兩員接議第二案北京全國和平聯合會請派代表事件决議此案廢棄第三案本會接收前屆移交審查事件議無結果由議長宣告認爲緩辦第四案何議員文龍函請更正里程增加旅費事件由提出議員聲請撤回第五案姜議員恂如辭當選法律股審查員事件暫行擱置第六案省立甲種農業學校追加獸　科臨時費議案因係省長交議先由政務委員富光年說明理由當付財政審查第七安省長交議之省立第四師範學校七年度經常費追加案無討論付財政審查第八案省長交議追認警備隊統帶兼帶之第一營公費議案由政務委員登臺說明理由畢認爲不充分打消議至此已到法驞時間遂宣告延會 
雜評一 
[贛省會（默）]  
　　省議會者所謂代表輿論者也乃今日之省議會非特不能代表輿論而反爲輿論所棄如贛人對於其省會之輿論有主張呈請解散者有主張召集公民會以解决之者有主張第一步先發覺書以警告之者此種激烈議論施之於莊嚴神聖之議會在平常視之豈非褻凟之甚然而今日之贛人則曰此正當之輿論也我贛尙不致令人譏我無人也吾人試思議會之現象而至於如此尙有何言 
前此官廳有蔑視議會摧殘議會之言動者輿論譁然以駭目爲非法稱爲專横而今乃若此吾人更有何言 
然而類此之會議且不僅江西一省然也環顧國内其有遵守法紀力盡天職爲國民所歡迎者乎嗚呼國人又將何言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[贊成國際稅法平等電]  
　　主張國際稅法平等會續得各省總商會等來電贊成茲將各電照錄如下南昌總商會電我國稅則前由協定久失主權諸公以平等爲倡鴻識遠謀無任欽佩請即揭名進行是爲切盼南昌總商會文 
南京省議會電頃接北京總商曾眞電以我國國際稅法久失主權貧弱之源莫此爲甚貴會主張平等協電歐美敝會極端贊成敬代表民意附驥進行蘇省議會文 
濟南總商會電稅法畸重害切剥膚諸公乘機主張平等不勝贊同之至除函各商會外特先電達山東濟南總商會會長張肇銓 
黑龍江總商會電歐戰告終現擬從前稅則改爲平等擬赴美求援深表同情請即列名黑龍江總商會福州總商會電接京商會電欣悉諸君發起斯會爲商界造幸福爲國家謀富强卓識宏猷無任欽佩敝會極表同情深願附驥專電奉達並乞時錫南針爲盼福州總商會黄季暄盧滬淇叩元 
貴州總商會電我國關稅喪失主權華人共憤貴會主張稅法平等電請美總統主持公道不勝欽佩乞加入本會名義爲禱黔議會亦表同情黔總商會叩 
[國際和平研究會開會]  
　　中華工商保守國際和平研究會成立後各職員訂定十二月十四日晚間在國貨維持會開會討論進行事宜先一日致該會新舉各職員函云逕啓者本會自於十二月四號大會成立後已經各報露布諒邀鑒及茲有要事亟待商議定明日（即陽曆十二月十四日）星期六晚七時半仍在中旺弄國貨維持會討論萬乞屆時撥冗早臨爲荷 
[省議員加費之反響（五）]  
　　省議員陸以鈞意見書省議員陸以鈞提出對於財政内務審查會合併審查報告議員公費旅費支給規則修正案意見書云以鈞對於本屆常會除兩次質問省公署延未咨交决算册外其他各案頗少討論即於揚屬議員所提出之議員公費旅費一案以修正支給規則爲洹由以增加公旅費爲目的度同會諸君必多異議故亦不甚措意昨見本會收到財政内務審查會合併審查報告書修正議員公費旅費支給規則案第一條有議員公費定爲歲給七百二十元等語第二條有議員旅費定爲日給四元等語研究再四殊爲不安本會爲神聖莊嚴之地方最高民意機關一方面代表人民意思一方面監督行政官廳今乃由議會自身將上屆議决之七年度預算案完全破壞無論内務預備項下有無餘欵地方上能否加增負擔有無反響即此公然違背法理喪失信用此後本會對於全省人民對於行政方面尙有價値之可言乎以鈞以爲此案旣經交付審查在審查會僅可修改支給之方法而不應議及額外之增加茲特草具意見書商請財政内務兩審查會撤回修正以維法案而尊信用質之諸君當不以爲矯激也又黄守孚等意見書吾蘇本屆議會始未嘗不精神團聚近忽生一大變化推原其故渺不可得有謂出於增加公費與反對增加者之雙方相持故豈癥結之點果在斯乎鄙人等固不贊同增加之一分子也顧不赞同之理由自審之而自决之其當與否不可得而知也爰筆而出之附以調停方法以供同會諸君子之研究（一）不贊同增加之理由（甲實際上之無需公費支給有兩種方法其一爲月給六十元其二爲常年會四百八十元鄙人等以爲無論適用何法均已敷用蓋吾人負人民代表之責當此民窮財盡之際吾人當然撙卽目奉不蹈奢淫之習則以月給六十元支配之房金二十元（在中正街一帶上等旅館大房間之普通價格）食料十五元（每日以五角計）共三十五元餘二十五元爲酬酢之用已决無不足（梳剃烟茶在家亦有此費不因旅居而增加小火車已免費同會者又住居相近其不開會數月間之所得則以供開會時往來川資及調查省政之用亦綽乎有餘）若以常會四百八十元計之則月包一馬車亦不過四五十元常會八十日連食料房租亦不過二百四十元而已足此外娱樂之舉有妨身分者當然無緣銷金不易斯事實非必需矣（乙）實際上之不可上於省議會者有國會下於省議會者有縣巿鄉議會其性質相同今年一般生計未嘗有加於上屆議會時代也本年度本省預算且在减於昔年也（六年度預算總收入七百六十八萬一千三百三十元七年度預算總收入七百五十一萬七千四百三十四元在現時漕糧尙沬爭回且僅二百餘萬元）而增加公費之案乃於此時發生則在官廳在人民不將議我議會中人併預算而未之知耶夫此誹議吾人固不可辭矣然吾人宜思循此道以行國會亦常增加公費將來自治恢復縣巿鄉議會亦必增加公費今年增加公費來年亦可更行增加公費且也現在以比較他省之多者而增加設他省從而效尤亦以比較而增加則吾蘇又將以比較而增加則人民之脂膏有限議員公費之增加無窮而天怒人怨乃將以省議會爲集中點議會之命運蓋幸而僅存而亦無一事之可議矣何也省費悉供議員之笑納而行政費乃無可支給焉耳思之思之期期以爲不可（丙）事實上之不能如吳鴻勳君之提案計常年六十日延長二十日共八十日臨時會三十日每年以兩臨時會計共六十日（明年有預算案三十日所不能了）凡一百四十日計每人增銀八百四十元以一百五十七人計須增加十三萬一千八百八十元之鉅即使置（甲）（乙）二理由於不顧而七年度公布預算内務行政預備費僅有三萬一千八百七十六元除去上届議員捨法律據部令而取去者二萬零八百六十六元所存一萬一千零六十八元與吳案總數相較不足十二萬餘元依審查會所表决王鴻藻君所主張年計須加八萬九千六百元者亦絀八萬八千餘元即更退一步而就張福增君之調停辦法以會期計算則若開兩臨時會須加三萬八千六百元核之固有亦绌二萬七千餘元然則將挪移他項預備費乎抑削減敎育實業費乎抑别籌稅項乎吾知同會諸君子所决不贊同此則事實上之不能無可勉强者也假使竟冒不韙而挪移他項預備費宜若可行矣然查七年度之預算案内務預備費三萬一千八百七十六元財務預備費十六萬五千四百二十九元敎育預備費四萬二千五百零一元實業預備費六萬五千八百十六元其總數不過三十萬五千餘元而滯納罰金原列二十萬元據財廳中人言不過十萬元是已有十萬元之不可恃大小郎河地至今尙未賣去所列大小郎河價十三萬六千元又不可恃所可恃者才六萬九千元弱以與審查表决相對猶绌二萬餘元而况内務財政敎育實業四項能保其不少支預備費乎假使各項行政平均動支預備費一萬五千元則去六萬元又使各項行政收入平均短收一萬五千元則必動支預備費六萬元果具有理由吾人能否認之乎無已則索性暢快幹去將敎育實業經費毅然減削而減於甲地甲地人爭之削於乙地乙地人阻之吾人果願受此惡名負此衆謗否此又不可不深長思者也至加稅加賦之說諒吾人之所不敢爲而亦事實上之萬辦不到者又可存而勿論矣鄙人等非好爲立異也本於上之三點而不願誤入歧途耳主張加費諸君誠知其别有苦心顧論是非如此權利害如彼於名於利於公於私苟三思之吾知其必且恍然也（二） 
調停之方法一本年度回復支給規則不增加（限於預算及事實不得不爾）二八年度起除照支給規則支給外開二次以上臨時會時自第二次起每次給旅費一百元不給公費（三）勸告之誠意天下事無不可以爲人告者個人且然矧在機關矧在代表民意之機關昨今會中接各地公民反對之電數通後此他邑之接踵而起者勢所必有則民意之表示蓋已見端夫此公費旅費吾人不能深閉而襲取之必經省公署之公布而後可以支取今民意如此事實如彼即使本會竟以審查報告表决省松署寗肯公布望梅安能止渴畫餅豈可充饑望之畫之而能得社會之贊許也猶且無益况於爲社會所攻擊者乎假使長此相持不能解决則本屆常會支四百八十元之希望猶將擱淺寗論其他鄙人等鑒於時勢徵諸事實不憚冒昧瀝其愚誠非敢矯同尙祈鑒察 
嘉定公民周傳讚等電省議會諸公鑒報載議員增加日給案已在審查會通過行將提出大會不勝惶駭本省預算尙慮不敷减公益費用增人民血汗以自奉代表之謂何民意機關之謂何且此端一開將來於選政自治影響甚大誠不願負擔此減削議會價値之經費以辱諸公而還以自殺務祈一本天良取消此案否則惟有含垢蒙羞以呼籲省署之否認則所謂民意機關者掃地矣垂涕道之幸鑒誠悃嘉定縣巿鄉董事公民周傳讚陳傳德徐元鑄潘宗伊陳慶容陳乃鈞俞泰臨毛經學秦曾　朱壽升顧仁鏡戴起祥李文鑅黄世法夏清嘉陳秉鎔莊履澤徐直周本培潘保同等叩侵 
嘉定縣敎育會等電省議會公鑒報載審查會通過增加議員日給之案查本省議員費額較諮議局已增中二倍今復益之費從安出减事業則削人民權利加徵收則重人民負擔殊非選舉代表之公意省費支絀民生艱窘詎忍出此以貽莊嚴之議會羞特電忠告務祈鑒納嘉定縣敎育會會長黄守恒副會長潘文安縣商會會長高騫副會長金成墉南翔鎭商會會長金文翰副會長張承基元 
[美國大學俱樂部年會紀]  
　　昨晚八時美國大學俱樂部開常年大會於法租界鄉下總會到者會長安立德（美國駐京公使館商務參贊）副會長唐露園（上海商業銀行總理）書記抛乎耳（密勒氏評論報主筆）會計丁乃（美副領事）美按察使羅平吉美總領事薩門斯美副領事纱約鍾文耀鄺富灼葉上之蔣夢麟陳光甫劉成禹費吳生傅步蘭韋憲章李登輝黄榮輝黄明道沈楚級李耀邦廖超照朱少屏李松泉克勞王克私畢小坡李觀森衣來魏馥蘭等百餘人先聚餐畢由會計書記收餐費每人二元餐時各唱校歌會長安立德報告過去之事（一）春間美國紅十字會在滬籌欵時美國大學俱樂部中西會員均甚出力故其結果上海一埠佔全中國之半數（二）由美國大學俱樂部贈復旦大學及上海美國學校（在北四川路）旗二方（三）夏天餞别赴美中國學生百五十人（四）歡迎克蘭（五）新刋會報一種 
安立德君又謂所希望於將來者亦有五項（一）改良會報（二）設立會所（三）三千元之懸賞徵文（四）須設一音樂會（五）須與留美中國學生多接近安立德君報告畢提議常年會費改二元爲四元（記者按前曾在卡爾登常會聚餐時提出改二元爲五元有人反對故未通過）全體無異議贊成通過 
次更舉職員用推舉法先舉會長由約翰大學華革君推舉費吳生君爲候選正會長（青年會幹事）某君舉海格君（萬國函授學校幹事）爲候選正會長投票决選結果費吳生君當選爲正會長次唐露園君推舉鄺富灼君（商務印書館英文部編輯主任）爲副會長全體贊成次舉書記會計均連任 
次安立德君請美總领事薩門斯君演說其警句爲中國人之特性爲（最有理）又謂（中美須互助） 
次由美按察使羅平吉君演說題爲美國大學生與歐戰略謂在歐洲戰場之將校百分之九十爲大學學生在歐洲軍隊中共有學生十五萬人云次請復旦大學校長李登輝君演說詞長不備錄新自漢口來申之韋憲章書（韋君係本雪文泥大學機織科畢業）演說先述漢口美國大學俱樂部之情形略謂現有會員二百人上次大會到者九十人再述美國本雪文泥大學之體育情形略謂今年本雪文泥大學戰勝大脫毛司密歇庚康乃耳三在學全場鼓掌不絶次由亞細亞銀行畢小坡君報告司脫來君死事全體議决舉畢君及康乃耳同學備具輓詞寄司脫來夫人 
又次請卜雪脫君演說（詞略）末唱義國國歌散時已鳴鐘十二下矣 
[存土交關收儲之接洽]  
　　江蘇特派交涉員陳貽範自奉政府委爲監視焚土職務後於昨會同部派邵汪兩委員及馮監督詣關與稅司接洽交土問題因有機要事項於昨快電致外部陳述一切 
[江寛案尙須續訂審期]  
　　招商局江寛輪船被楚材兵艦撞沉一案曾於本月四號在海軍軍械科開庭審訊被告方面與律師均到庭原告方面祇有該該董事傅筱菴之代表洪成基到庭請求展期旋經沈壽堃審判長依上届成例展期十日開訊在案昨日（十四號）又屆審期因招商局方面先期致信仍難到庭故未開審於是此案又須續訂審期矣 
[兩輪船之行蹤]  
　　文匯報云興昌輪船公司之日本皇后號已於十三日駛抵横濱載有來滬之旅客五十五人並郵件百袋該船將由長崎開往香港以受檢查然後開回温哥武明年一月二十五日可以過滬 
英文滬報云中國郵船公司駐滬經理員接到電信據謂該公司之南京號於十二月五日由舊金山起椗將於本月二十九日到滬 
[一週間之金融調查]  
　　調查本月九日至昨日止此一星期間本埠各外國銀行之進出口銀洋及大條銀除東方銀行由安南退回洋四十萬元之外餘無來往而交通中國曁興業等銀行并廣帮等從廣東厦門長江天津等處來去銀行絡繹不絶今將逐日細數錄下（九日）廣帮由厦門裝來产十一萬元又廣東運來雙毫角洋七百十二萬角（烊見寳銀五十萬兩）各埠從内地載來龍洋二十萬元（十日）東方銀行由安南退回洋四十萬元（十一日）中國銀行由南京造幣廠來國幣四萬元又裝去寳銀三萬兩交通銀行亦裝去銀三萬兩各錢莊代客帮裝天津去洋二十萬元（十二日）中國銀行又從南京來國幣四萬元交通與中國各裝南京去銀三萬兩（十三日）興業銀行裝赴天津龍洋八萬元中國銀行裝南京去寳銀三萬兩交通銀行亦裝往銀三萬兩中國銀行又從南京來國幣四萬元（十四日）中交兩銀行各裝南京去銀三萬兩中國又從南京來洋四萬元各莊裝往杭州紹興洋十萬元大條銀價自七號改縮一七五計四十八辦士四三七五迄今未有更動惟鎊價前次（七日）調查時本五先令二辦士半至十日上午縮半辦士十一十二兩日又縮一辦士計五先令一辦士之後未曾變更蓋出口貨如絲茶等類寥寥無幾所以鎊價見軟東洋滙水本與鎊價有連帶關係故自四錢二分六釐二五升至四錢三分三七五每日幣升起七釐半且目下進口貨多出口貨少又値陽曆年關是以華商預買滙票近期者多遠期者少國幣與鷹洋滬地華洋各銀行曁各錢莊存底足敷應需且南京所造之新幣由中國銀行陸續仍有運來洋釐最小之價（九日）到過七錢二分四釐鷹洋七錢二分三釐七五至十四日因本埠各花行及裝運浙省之洋不少午後收盤國幣復漲至七錢二分六釐二五鷹洋仍小二五計七錢二分六釐今日（十五日）役使天晴四鄉之花衣運滬求售者必多各花行之用度稍廣國幣之價勢必堅穩此一週間之銀拆最小（八日）爲一錢三分最大（十一日午後）爲三錢五分昨日上午二錢二分下午收盤一錢五分然因年終將届各錢莊已進多出少倘無意外風潮及大宗解欵可望漸漸回落矣期貨驃金鎊價未缩之前八日尙售二百十二兩二錢五迨十日至十二日先令共縮一辦士半之後十一日下午收盤價爲二百十五兩六錢嗣因正月份是日十點半鐘已售開二百二十兩故本月份賈自二百十五兩半頓跌至二百十三兩左右昨日收盤又跌至二百十二兩二錢正月份價亦見疲軟爲二百十七兩二錢 
現赤條價本在二百七十二三兩旋因中國銀行到有黑河三江口沙金三千餘兩以致現赤條仍回至二百六十六七兩而恒孚與銀樓同行飾金亦跌至四十元永豐餘三十九元泰亨源三十八元五角昨日星期六調查駐滬中外各銀行所存大條銀及銀洋之確數錄下麥加利存銀一百零一萬洋一百零六萬匯豐存銀五百十三萬洋一百九十一萬大條銀四條德華存銀五十一萬正金存銀一百五十八萬洋八十七萬道勝存銀一百十三萬洋二十一萬通商存銀三十萬洋五十萬花旗存銀一百二十五萬洋三十九萬華比存銀二十八萬洋二十二萬荷蘭存銀二十二萬洋六十八萬中國存銀一百十五萬洋二百五十萬台灣存銀七十七萬洋三十五萬各錢莊存銀二百三十萬洋九十萬交通存銀二十二萬洋一百七十三萬有利存銀二十五萬洋十二萬三井存銀二十四萬洋六萬三菱存銀十四萬洋五萬朝鮮存銀二十二萬洋十萬中法存銀七十萬洋三十五萬東方存銀一百九十七萬洋三十九萬住存存銀五十萬洋十萬總計存銀一千九百八十七萬洋一萬一百零九萬大條銀四條較上届（七日）多存銀一百萬兩洋則少存九十二萬大條銀忽動押欵一百十六萬已如數贖清内有華商方面共存銀四百四十六萬洋五百六十三萬元惟興業匯業四明聚興誠金城中華商業上海商業永亨中孚鹽業浙江地方廣東等銀行所丰銀洋不在其内 
[四誌路役有通匪嫌疑]  
　　滬杭鐵路杭州城站脚夫因胡錦標案内涉及嫌疑被浙江督軍署軍法科拘押尙有案内牽涉之張立山亦於前日拘獲等情迭誌本報茲悉所拘脚夫係該站脚夫頭目名李上達向在杭城珠寳巷當時由軍警在其寓内直接拿獲一面知照杭站長李振玉經李君據電車務處另行派人接充脚夫頭目至於張立山係浙江衢縣人向住上海寳山路鴻興坊二弄第六家有父母妻子其母係在車務員沈君處當乳嫗此案係在衢縣發生拘獲拐匪胡錦標計供出除張立山外尙有楊三茂一名現當任逃未獲該案發生之初鐵路警探即向寳山路鴻興坊張立山住宅捕拿詎已全家脫逃沈君因案情重大例須嚴懲特咨吳巡官小峯從嚴查緝前日之夕由張立山之母舅帮同警探密捕始得拘案並聞張立山未獲之前其同伴西崽陳開福一名先被拿獲限交現仍拘押浙江督軍署軍法科候訊云 
[浦東蔡鎭巨刦案八誌P ] 
川沙蔡家路口鎭巨刦案詳情迭誌前報茲悉水警第三隊長王壽良於往勘時查有盜遺二桅之海船一艘應即入官收存故就白龍港海灘招雇駕船者四名開駛進口解往閔行呈請水警第二區長核奪以便招人認領藉究盜匪踪跡 
[擒獲連刦兩家之盜匪]  
　　前晚七句餘鐘有盜匪阜寗人李學琴通州人陳阿美張阿三糾黨五人（在逃）持械突至新閘北成都路同福里四百零一號門牌居婦金何氏家圖刦經氏在樓上開窗急鳴警笛該匪等即行逃出擁科附近安仁里七百三十八號門牌居户張鴻生家直達張之臥室各出手槍利刃嚇禁婦女聲張翻箱倒篋當將値洋一千餘元之金珠飾物綢皮衣服攫取而逸臨逃時開槍數響示威旋經新閘捕房捕頭聞警立飭西探目斐斯蓋潑一百七十五號西探勞勃生一百二十四號特别巡警包探周少蓮等馳往兜拿將李學琴等三盜追獲當場搜出値洋八百元之原贓金鐲皮衣等件及實彈手槍一支拘入捕房押至昨晨解送公共公堂請究即據中西探上堂禀明被告等糾黨一夜連刦兩家當場擒獲搜出第二原告被刦之贓物情形將抄獲之實彈手槍呈案請察並要求展期以便調查有無另案云云俞襄讞得供商之義羅副領事判李陳張三匪押候查明再行訊辦 
[續誌包探當場獲盜]  
　　法新租界維而蒙路四十四號門牌王召伯所開之洪昌押店於日前晚間三點時被盜匪周天海洪寳林兩人各持器械破門入内搶去價值三百餘元之衣服首飾等物携贓圖逸當爲探目黄金榮包探顧三寳當場將周洪兩人拘獲連同原贓帶入捕房候究等情已誌前報昨解法公堂請究先據洪昌押店主王召伯禀稱是晚周等搶刦時商人睡在樓上聞得學徒金樹仲大聲喊捕當即下樓見該匪均已逃逸旋被探捕拘獲除原贓吊回外尙少衣服八件請求追究學徒金樹仲稱是晚有盜匪數名前來搶刦時民人大聲喊捕被該匪等將民人之口掩住嚇禁聲張旋被伊等搶刦而逸求究詰之周天海供民人是晚經過該處見洪等在該押店搶刦出外將衣服抛棄在地故民人正在地上拾取衣服時適有探捕到來拘案餘供支吾質之洪寳林供認起意前往搶刦不諱捕頭禀稱查得周天海係屬過犯請察中西讞員會判周押西牢六月期滿仍永遠逐出租界洪押四月以儆贓給原告領去 
[南京路大竊案五誌]  
　　陽曆十二月九日晚六點鐘至十號早八點鐘南京路御木本珠寳行失竊珍貴首飾價値甚鉅茲將被竊各件開列於後大小各樣十五開金項練墜共五十七隻有鑲珍珠或鑽石每隻連黄金或白金練一根大小各樣十五開金横别針共一百三十八隻鑲珠或鑽石大小各樣十五開金男女式戒指共二百三十八隻鑲珍珠紅寳綠寳翡翠藍寳青寳反色鑽或鑽石 
大小各樣十五開金襯衫鈕共八十八粒鑲大小養植珠大小各樣十五開金領針共二百三十六隻鑲珍珠紅寳綠寳翡翠青寳反色鑽或鑽石大小各樣十五開金耳環共三十四付鑲養植珠或鑽石大小各樣十五開金袖口鈕共五十七付镶珍珠翡翠青寳或鑽石十五開金手鐲四隻鑲養植珠腰帶共四十四條上有十五開金扣鑲鑽石養植珠或翡翠十五開金大小各樣日婦頭上用插針共十八隻鑲珍珠翡翠或鑽石十五開金練三條約六寸長鑲珍珠十五開金各樣日婦用表練共十三條鑲鑽石青寳或珍珠十五開金馬甲鈕五粒用白金鑲嵌螺甸各樣玳瑁梳八隻鑲十五開金及養植珠玳瑁髮針一隻鑲十五開金及大小養植珠十五開金日婦所用頭針二隻鑲珍珠珍珠項練四條上有十五開金扣一個（以上各物皆有西字W在盾牌式上並有K15字樣）白養植珠共八千零六十四粒藍養植珠共八十四粒妃色養植珠共一百十一粒大小各樣翡翠共一百二十八粒紅寳若干粒共十五開力重綠寳若干粒共二十一開力零二十一毫重藍寳 
 
 
 
] 

Page 11

 
 
若干粒共二十四開力零五十四毫重天青寳石若干粒共十一開力重鑽石若干粒共六毫重小鑽石若干粒共八十八毫重貓兒眼三粒青寳十粒翡翠項練二條鑽石若干粒約六開力重白金粉七十五搿來姆珊瑚七串翡翠二十粒十五開金女式金戒一隻鑲小珠及鑽石白金女式戒指一隻鑲小鑽石珍珠十五開金女式金戒一隻白金鑲嵌珍珠一粒十八開金戒一隻白金镶嵌小鑽石七粒金手鐲一隻鑲鑽石五十一粒（注意）以上之養植珠係一面平底 
[冬防期内之嚴密防盜]  
　　淞滬警察廳長徐國樑現因時屆冬令防務吃緊且聞浦東四鄉等處刦案時有發生恐盜黨四處逃散潛匿各境乘機竊發爰特通傳各區署所警正佐一體知悉當此冬防緊檢時機巡緝一事不容疏懈各該長官俱宜各盡其能力督率長警注意嚴防每夜不得擅離職守如敢故違遇地方發生盜刦等案惟該管長官是問不稍寛貸云云 
[東報之華米運日消息]  
　　十日國民新聞云（上略）日本缺米只可以華米補足之而華米中尤以江蘇米爲合於日本人之嗜好究竟出産處能有輸出百餘萬石之力否姑且勿論就産地巿價計每石約二十一二圓（譯者按當係指日本石數合日本金而言）由無錫巿場運至上海不知需運費幾何姑假定爲一圓上海裝船費一圓自上海運至日本二圓十錢餘共計每石約二十六七圓再加精製則門售市價當爲三十一二圓惟輸入之第一難問題即如何取銷出口之禁令是也欲得出口之特許則省長督軍及其有關係者皆需相當之運動費此費亦須攤入米價故華米之售價須視運動費之多少而定之要必不至比日本米貴也前此某日商極力運動江蘇省長齊耀珊懇求特許運米出口齊不允謂運米出口則一般勞工商民必起反對恐激成鬧米風潮云云日商云如此則日人願擔任鎭壓風潮之費用齊堅不爲動交涉遂無效雖然華米年年有餘今年又爲稀有之豐年苟經日本外務省之手與中國特别交涉當非必不可能之事萬一對華不能交涉則應速免米榖之進口稅亦一種救急方法也 
[建築商品陳列所開工]  
　　總商會擬在後面隙地建築商品陳列所以俾研究國貨競爭商業業經該會迭次會議公决實行建築已倩本埠通和洋行繪就圖樣並依照工部局定章將内容酌改完善現已招工承包訂期十二月十五日（今日）清晨開工預請正副會長屆時到場行開工禮式 
[國貨陳列所將遷新世界]  
　　中華工商研究會創辦之國貨陳列所其初陳列於勸業場自合同期滿後爲節省開支起見遷併於海寗路愛國來國貨公司中陳列惟該處交通不便參觀者少不足以策進行當經該會各職員迭開會議决定另遷現已商經泥城橋新世界允許遷往陳列日昨函索合同底稿以憑核訂該會接函後當即繕錄草合同送由新世界總經理轉商各股東核閱一俟允復即須推舉主任籌備遷移 
[護軍使署添建房屋]  
　　松滬護軍使署各科人員現因辦公房屋不敷應用由盧護軍使籌欵在署内西首添建房屋六間飭匠估得需用工料價銀一千零八十兩昨經雇就匠頭吳某承造照章具立承攬即日開工限令一月完竣 
[萬國商團之野戰操演]  
　　工部局萬國義勇隊團操於昨日下午三時各國隊務在極司非而路火車站叙集候令候至三點四十分鐘由總司令臨時發出一令傳總步隊長率領租界商團花旗隊中華隊日本隊爲衝鋒隊均往前攻擊英國愛字隊皮字隊分爲磡翼右翼蘇格蘭隊爲後備兵意大利隊西洋隊各守防線要道充當土匪者大砲隊小砲隊機關砲隊七程隊水師隊海關隊馬隊等後乃大隊土匪往東向租界戰線進攻戰至一小時兩軍相近約六百碼之内惟聞槍彈砲聲隆隆雙方戰爭頗有勇猛之勢此種操演爲最新野戰競爭之方法操畢已鐘鳴五十各隊長休令分道而散 
[漢口臨時招工處撤消]  
　　英屬駐滬招工處前因滬地缺少機械銅鐵等工匠不敷招募故特調派洋員亨勃羅司帶同華員前往漢口設立臨時招工處從事添招業已分批運滬現該辦事處主任孟納司因近日放洋船少致預備出洋各工匠尙均留滬候運所有駐漢招工處算應撤銷故已電漢飭令結束矣 
[淞滬路數小時之阻礙]  
　　昨日滬淞第三班火車開至江灣車站時站北路線上有機車一輛損壞難行停擱阻路站長等奔往查看見該機車有一輪盤斷折軋住他輪軌道亦有微損當即電達車務處旋得覆電令勿移動聽候查勘至十一點一刻許工程司克禮阿帶同機匠人等由滬分坐搖車機車各一輛馳往該處時搭客在車等候已歷一點餘鐘問訊何時可通答者云未有把握問原車能否駛回上海答稱未奉命令於是赴淞者回滬者或雇小車或自徒步散去不少旋將損壞之車設法起出拖開並修整軌條恢復原狀可以照常通車矣 
[徵集各艦隊操作章程]  
　　海軍藍總司令接海軍部軍務司函謂現須趕辦海軍法規彚編所有各艦隊操作章程亟應編入望速將各項章程寄司云云藍總司令即於昨日通令各艦隊速卽呈報以便彚轉 
[聯鯨艦開往南京]  
　　聯鯨軍艦前由象山操畢回滬暫泊龍華聽候調遣曾誌前報茲聞該艦已於昨日奉令開往南京下關塡防現已展輪上駛矣 
[汽車碾傷永安艦巡長]  
　　浙江外海水上警察廳所屬永安砲艦巡長劉定良因永安艦入江南船塢修理旅居滬上昨晚八時許行經公共租界南京路先施公司前適有五百六十二號汽車迎面疾駛而來避讓不及撞倒於地被車輪碾斷腿骨并傷首臂等處當由老閘捕房八百八十二號華捕瞥見前來扶入汽車押令載送仁濟醫院醫治即持醫生所簽傷單帶同該汽車夫陳阿慶投捕房禀請捕頭核辦 
[緝私隊長截獲私鹽]  
　　浦東北蔡一六庵等處爲私鹽薈萃之區現屆菜銷上市秤私正盛前日（十一號）蘇屬緝私第二營一隊一號巡船由隊長張秉月督率梭巡至南匯縣境張聖橋突遇大帮私鹽船十餘艘上有褚富生阿忠阿妹周錫阿狗三棟及一六庵帮之陸阿生老宋潘湘舟小金林張桂卿潘阿金網船阿秋等數十人皆携快槍十數枝見巡船祇有一艘自恃其衆開槍拒捕當經張隊長飭令舵兵金宣武兵士瞿舜甫楊少白張萬春等開槍還擊放去子彈十餘排始將匪等擊散截獲鹽船四艘並私鹽三百包於昨日帶回南會館解繳鹽公堂一面呈報薛營長轉請南匯縣知事按名緝捕 
[組織全國義賑聯合會]  
　　昨日（十四日）午間十二時中國義振會會長盧子嘉代表杜梅叔副會長朱葆三會員陳榮華中國紅十字會代表姚虞琴仁濟堂施子英保安堂陸崧侯義振協會馮夢華魏梅蓀廣益堂周芝蓀閘北慈善團錢貴三廣肇公所代表徐峙崧上海中國濟生會陳潤夫徐乾麟陸維鏞張賢清伊峻齋陳仲舟馮仰山黄國英等假福州路一枝香大菜館十一號開會發起組織中國全國義振聯合會由臨時主席杜梅叔說明開會宗旨並言我國各省連年天災人禍相逼而來人民困苦顚連全賴各慈善機關隨時救濟今湘省兵燹水火瘟疫同時發生雖有本埠上海中國濟生會敝會故組織前之京直奉水災義振會中國紅十字會上海總辦事處之湘振部等先後派員馳救無如杯水車薪難乎爲繼不得不聯合全國慈善機關共同設法救濟改組全國義振聯合會先以湘振爲入手云云繼由黄國英演說大致謂我國改革以來敎育有聯合會商務有聯合會而上海一隅慈善機關林立加以外埠者不可勝算獨無聯合會故辦事未能統一有事不能互相提携此社會上之一大缺點兼之慈善機關有輔助行政之益尤不能無聯合會之設所以今日提議組織中國全國義振聯合會一事乃鄙人極端贊成而望其早日出現者也若中國全國義振聯合會成立共有四大益（一）辦事可望統一（二）放振不致偏枯重複（三）遇事可以互相維持（四）平日可以互相督察以堅社會之信任今値湘災奇重之際以湘振爲入手尤可多博經騐以作日後辦振之模範此中國全國義振聯合會之設不能稍緩者也今日旣蒙在座諸公贊成請先擇定臨時辦事地點各舉代表草訂章程一面徵求慈善機關加入以便定期開正式大會推舉會長組織董事部云云當即擇定老北門外民國路中國義振會爲臨時辦事地點並由發起之中國義振會舉定徐乾麟陳榮華仁濟堂舉定施子英余紹書閘北慈善團舉定王彬彦顧紫霞上海中國濟生會舉定伊唆齋陳仲周陸維鏞黄國英馮仰山諸君爲會章起草員定由十二月二十一日起每逢星期六午後三時齊集該事務所討論並徵求各處同意 
[英文滬報主筆被控]  
　　公共工部局刑事檢查科代表牛門律師在會審公廨控前在英文滬報爲主筆之李某報載文詞有侮辱日本領事等情由廨准詞出單飭傳去後因李並非中華國籍故昨由二十七號西探目彭山華探目王松濤將中西文解案單呈案禀明前情請示中日官得禀判候查明被告國籍再核 
文滙報云今晨日本會審官與張襄讞員蒞公廨訊案時捕房律師牛門氏控告本埠英文滬報李某（一）登載侮辱日總領事之文字犯中國刑律一百二十四條（二）被告登載此種文字足以擾亂租界治安李某見傳單後並未到堂其故因李自稱英籍也此案暫行擱起俟查明其國籍後再行辦理聞訴詞已送交英領署公堂下星期内李某或將赴英公堂候訊又聞葛福來律師與一日人律師將代表有關係方面屆時到英署公堂觀審云 
[戊午學會第六次演講紀]  
　　靜安寺路南洋商業專門學校學生所組之戊午學會昨日舉行第六次演講會請徐玉書記說上海金融市場之組織金伯屏演講南洋爲中國海外貿易之發展地點演畢茶叙而散 
[國語講道會今日演講]  
　　今日（星期日）國語講道會假青年會殉道堂請青年學會演講幹事韓鏡湖用儀器演講科學與上帝之關係並有歌禮客樂部唱歌各界人士均可往聽 
[明强學校今日開校友會]  
　　明强學校自組織校友會以來會員頗形發達近聞該會定本月十五號星期日）假座東亞旅館開冬季大會對已能函各校友請爲屆時蒞會矣 
[上海公學演講幻燈影片]  
　　白克路上海公學昨晚請張民權君蒞校演講幻燈影片天雖大雨學生到校聽講者多至數百人所映如漢陽鐵廠大冶鐵　盧山温泉長蘆鹽竈安南劇場及印度朝鮮各處風影張君講到悲痛處聲涙俱併聽者無不動容演說畢散會逾九時矣 
[畢小坡博士演說歐戰之覺悟]  
　　今日（十五號）晚七時半四川路青年會德育演講會請美國來華遊歷之畢小坡博士演說（歐戰之覺悟）畢君曾任美洲康色斯大城城巿青年會總幹事歷有年所經騐宏富道德高深演說尤所擅長此次考察中國情形來滬由該會敦聘演講傳譯者爲曹雪賡并有南門思鮑堂唱詩班唱詩助興云 
[組織體育自衞敎授所]  
　　近聞文監師路五十二號體育兼拳術敎員柏克氏擬組織一體育自衞教授所該所取費甚廉每星期留三天爲吾國人士練習之用或早或晚均隨吾人之便吾國人欲練習身體與拳衞（英國大運動之一）勿可失此機會也 
[發還小學敎員之證書]  
　　上海縣公署昨發布告云案奉江蘇敎育廳第一千○五十五號訓令内開檢定小學教員委員會案呈本届檢定事宜手續完竣業將合格之小學教員分别宣布在案查各小學敎員前次呈騐之修業或畢業證書自應檢齊發還以清手續茲將該縣小學教員呈騐之畢業等各項證書一併開單發還仰即查收分别轉給此令等因並發修畢業證書及證明書著作物到署奉此合行抄粘布告仰各該教員即日携帶收據來署領回前次呈騐之各項證書特此布告 
[通緝私用銀洋之醫科副手]  
　　上海總巡捕房總稽查處昨飭中西各探持通緝單至淞滬警察廳曁南巿第一區警察署請爲派撥長警協助偵緝後開人犯務獲解轉以憑訊究等情茲將原文照錄如下爲通緝事照得周夢熊一名松江人業簿記並醫科副手年四十七歲身高五尺七寸身重一百二十磅面極瘦額高眼大而黑髮黑而前頂略秃身軀瘦弱面容帶黑時穿中西衣服性情温靜能講英語極熟或恐將在醫生處覓一副手之職前住兆豐路第七十二號爲因私自用去其主洋一千二百零七元怱於西曆一千九百十八年十一月十號逃匿無蹤業由會審公廨出票拘拿在案因此合行通緝仰諸色人等一體知悉如有知其下落者請即報告總巡捕房總巡可也 
[鄉人氣憤發瘋]  
　　北沙鄉人　道存年五十有七向在嘉定西門外衞家閣種田近因其子將在嘉定完姻特自鄉間携銀元六七枚前往在途遇盜將銀元棉袍等刦去前日下午行抵滬寗車站氣憤塡胸忽然暈倒經路警救起喚醒詰訽居處語無倫次狀類瘋癲當即報知站長由站長派人車送麥家圈醫院診騐昨日經醫生騐得龔道存神經已恢復原狀囑路警領回車站即經站長派警領回任其搭車前往所至地點 
[重婚案展期審理]  
　　陳林氏偕兄林寳衡控伊夫陳少藩串通媒證馮明華馮志基等重婚虐待一案經地方廳檢察官預審之下判陳與兩馮分别收押聽候起訴審判廳訊辦在案昨日午後該廳推檢各官開庭辯論據陳少藩所延之律師到庭聲稱本律師今日始由被告前來接洽一切手續還未明瞭要求展期審理問官准之仍命將陳與兩馮還押候示 
[禀設棧業公會之批詞]  
　　本埠南北市各旅館客棧同業集議設立公會取締章程舉定楊蔭嘉爲代表抄錄所擬章程及組公會辦法於前日具呈上海縣知事曁道尹公署護軍使署請爲立案縣道兩署均已批令候使署核示昨經盧護軍使批示云據呈棧業公會成立繕呈章程請准立案等情查核章程第五條關於保管客商貴重物品銀洋公文事項應即加入如有遺失損壞應負賠償之責一語又第十一條該會常年經費取客商按貨物行李件數抽收亦屬不合應即删去仰即准照分别改正再行呈候核奪禀及章程姑存此批 
[換地糾葛候勘明再訊]  
　　陳阿雪前在寳山縣公署禀控甘友章甘桂祥將地掉換悔議阻止出路等情當經該公署張允高知事訊明判决按照契約履行如違向甘根究詎甘等不服判决至上海地方審判廳上訴昨日午後該廳各推事官特開合議庭審理控訴人甘友章投稱寳山縣人務農度日此案因寳山縣判决不公來案上訴是實被訴人陳阿雪偕證人王振邦王小來等投稱彭浦鄉人二十八圖内有田十畝一分一釐九毫與甘掉換立有契約反被阻斷出路因此在縣具控求察問官得供以控訴人無充分理由提出但供詞各執限於三日内各繳履勘費十元來案候派員實地詣勘明白繪圖貼說復候再審兩造遵諭而退 
[公平鞋帽莊正式開幕]  
　　公共租界浙江路五雲日昇樓後面公平鞋帽莊自開始交易以來營業尙稱發達茲該號經理楊某又向泰西自定各式格子絲絨花呢等品增製新式跑鞋及花呢反口煖鞋定於十三日（即今日）正式開幕是日起緞鞋減洋二角棉鞋減洋三角並由花旗烟公司寳辦陸某以上等香烟兩大箱託該莊按客贈送 
[犬咬學徒受傷斃命]  
　　閘北蔣旭初店中學徒徐炳根年十六歲二個月前在門前被奥國人立巴爾（譯音）所蓄之洋犬一頭咬傷左腿當時痛極倒地鮮血直流經蔣報告警署立將徐炳根函送滬南紅十字會醫治無效延至昨晨斃命由會中以電話報告第一區警署知照蔣旭初及立巴爾到署函解地方檢察廳請爲相騐林廳長即委熊檢察官沈檢騐員等蒞該分會相騐當據該會醫生而稱徐炳根實係被犬所傷毒攻於心以致醫治無效而死熊君等遂將徐屍抬出洋細蔡騐畢因敘之家屬未到塡明尸格判交蔣旭初代爲棺殮一面返廳除禀復廳長外復升坐將立巴爾提案研訊該奥國人能操致語當庭陳述一切問官得供判將立巴爾移送審判廳民庭審理嗣經推事官略詰之下判立巴爾交二百元人洋並保候蔣旭初與徐炳根家屬來案再行審判 
[覆訊振康祥債案]  
　　鴻裕等各户前被振康祥五金號倒欠往來貨欵擬各債權報告捕房由探拘獲股東傳子增解經法公堂訊判交保再核在案昨又覆訊各原告稱該號大股東兼經理徐永春逃逸何處傳必知悉請求着傳交出追究傅由賚美律師代辯稱傅係該號司賬雖有洋三百元存在號中實係押櫃銀洋並非股本請求堂上准俟徐永春出面後向徐追還中西官判傅仍交原保候再覆訊核辦 
[私售浙江彩票之科罰]  
　　法捕房探目黄金榮日前偵悉法租界復通源彩票店私自售賣浙江彩票有違定章故於日前前往該店抄出浙江彩票數張將該店主王生堂帶入捕房諭令退去候究在案昨日傳至法公堂請究先據該探目上堂禀明前情並將彩票呈鑒詰之王生堂供此項彩票商人亦向彩票公司批來實不知有違定章以後不敢再售求宥中西官判罰洋十元充公外將浙江票親自持至堂上所裝之火爐内焚燬 
[車運竊贓被拘]  
　　陳少田日前串黨在法租界竊取馬路上之陰井鐵蓋置於黄包車上希圖逃逸適爲探目張掌福查見將陳連同贓物一併帶入捕房昨解法公堂請究詰據陳供此項鐵蓋係在逃之甲乙兩人所竊後雇民人車送致被包探拘案不知竊來亦無串同行竊情事求察中西官判還押候查明再核 
[强姦未成之懲儆]  
　　流氓韓小揚前晚闖入新閘北成都路四百二十二號門牌屋内樓上乘寡婦朱周氏獨自在家洗衣之際將氏抱至臥床希圖强姦詎氏不從狂喊經同居婦人毛何氏聞聲趕至目覩其情遂投捕房報明捕頭派探周少連前往將韓拘獲昨晨傳同人證解送公共公廨請究據朱周氏投案供稱年十九歲原籍常州丈夫病故被告乃係鄰居於昨晚乘氏一人在家突來將我扭至房内希圖姦汚氏駭極狂喊始由同居之毛何氏到來拖散報捕拘究繼由毛何氏上堂證明前情訊之韓小揚供詞支吾俞襄讞與義領羅君得供以被告用强圖姦孀婦本　按律嚴辦姑念圖姦未成從寛判禁西牢九個月以儆 
[控騙案候訂期再訊]  
　　瑞康絲廠股東韓柱記控經理蘇州人宗東僧於四月四號起至十月二號止揑立衡記户名私向永康絲廠冒騙銀五百兩並竊取海關派司兩張向人抵押等情由公共公廨訊判被告存洋五百元作保嗣因尙有另案管押在案昨晨又經張襄　會同日副領事林出君升座復訊即據原告代表律師上堂譯稱本案供詞甚長且有賬目糾葛以故敝律師商明被告律師同意請求堂上特别訂訊云云中日官得供判被告仍交原保候别行訂訊 
[輪船上查獲拐子]  
　　常熟婦人姚徐氏與其姘夫姚永庭不知從何處拐得十七歲崇明女子吳二宛十五歲杭州女子解金鳳於昨在滬篛恰和洋行來往汕頭等處之太生輪船動身當爲救濟會探員虞占順王緯文到輪查獲一併押送地方廳下午經檢察官提案預審一過判該氏與姚分别收押候辦兩女子發交該會留候查傳家屬認領 
[扭控誘拐妻子]  
　　住居法租界八仙橋之泰州人全四昨扭其妻馮氏及管玉林至閘北四區警署控稱今年陰曆五月初三民妻被管由原籍誘拐來滬今在潭子灣尋獲請爲究辦經張署長提訊據管供稱於七月間憑董王氏說合出洋二十元娶該氏爲室當時不知其有夫等語張署長判押候核辦 
[查獲迷路女孩]  
　　閘北四區一分所崗警前日查獲迷路女孩一口帶入該所訽問據稱名中來年八歲其餘不能回答當解司法科叚科員諭解淞滬警廳行政科核辦 
[道尹公署批示兩則]  
　　南匯縣民朱明等呈爲區員凟職得規縱賭貽害地方環求飭縣撤換以端官方而絶賭風由據呈該縣泥城警區區員秦以　得規縱賭各情如果屬實自應撤究候令南匯縣知事澈查　確秉公核辦具報此批 
上海縣民陸肇基呈爲　保串合蛉子朋分祖遺田産請令飭會丈局止轉道契由呈粘均悉此項遺産田單旣多半在該民等收執何以會丈局竟憑蔡根元一角出單遽准轉立道契其中顧有别情候令會丈局查明核辯具報此批 
[縣署批示五則]  
　　黄錫記等呈爲過有專歸事已調解環請撤銷免究由呈悉查此案前據該業大小行一再呈請將小行董事朱省三斥退並黏呈該董種種劣跡察閱所呈大有不能姑容非撤不可之意乃此次來呈忽又同請撤銷原案出爾反爾視同兒戲前呈所舉劣跡如果屬實豈能以調停了事究竟是何實情應俟查明核辦所請撤銷之處碍難遽行照准仰即知照此批前呈附 
　成染業公司小行代表應松棠等呈爲營私挾嫌任意揑誣瀝陳實情公懇恩准查究由呈悉己於黄錫記呈内明晰批示矣仰即知照 
　成染業公司代表諸先法呈爲協議已妥解除前嫌環請銷案免究由呈悉已於黄錫記等呈内明晣批示着知照此批前呈附 
張不楨呈爲籌浚六　塘河工應頂不頂請照成案辦理由呈悉候令行河工局議復核奪可也仰即知照 
十八保三十一圖喬國泰等呈爲不服柨浚請再黏證聲明求鑒核由呈及碑文繪圖均悉候令發河工　董妥讌具復再行核奪此批 
[介紹新著]  
　　黄膺白君新著歐戰之教訓與中國之將來一書現已出版内容分三編（一）歐戰之解剖的觀察（）戰時各國之苦境與戰後必取之政策（三）我國興亡之關鍵意在策勵國人及時醒覺共濟時艱昨承惠贈一册書此介紹並誌謝忱又商務印書館贈第一百六十八期英語週刊一册謹謝 
來件 
[同濟德敎員問題之又一說]  
　　支歲同濟德文翳工學校因係德人所主持不能存在於是改組董事會以荆人任校董惟德　敎員仍照常上課所謂大部份德敎員已以華人代替之者絶對不確按照歐美各國慣例中國一經與德國宣戰即應將此項德敎員辭退現同濟德敎員不持未經辭退且人數增加甚多現計德籍正敎員達三十三人助敎之數亦如之　於此項問題上海一般輿論已深悉德國之隱謀中國所以與德國宣戰者實爲剷除普管士　武主義起見須知德人敎授科學其表面雖爲敎育中國之　年實則不過一種飾辭欲　華人悉其對荆之秘密隱謀耳此種　謀中西報紙已紛紛刋載殊不可不預防之 
或謂美國未曾辭退德國敎員此說絶對子虚威爾遜總統曾宣稱若不預防此曹德人妄用共在美國所取得之勢力暗中預備戰爭引起全世界如許之痛苦及死亡實不合乎公理且十二月十一日華盛頓無線電載稱　政府禁止美國全國敎授德文亦一明　也 
雜評二 
[南北會議之第三者（庸）]  
　　此次南北會議關於各問題之解决國民一方吾人固認爲有與聞之必要連日以來外間已有聯合各種法團組織國民大會參預和議之風傳今觀京滬期成會之電則此事由擬議而進於事實今正在醖釀中也 
顧國民大會方在組織期間而謠諑之來似已引起某方面之誤會在一方因不宜多所逆臆致存深閉固拒之心而他一方尤當力避嫌疑確守公正不阿之操否則非徒無益或至增時局之糾紛殊非吾人所唱國民參預和議之本恉也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[中國太平策] [  翟醒園]  
　　今之佩勳章鎭要地者或要挾或脅迫或反對或阿諛名雖不同固無一不爲權利所惑也余思我國有二十二行省省若各舉總統省有數十縣縣各任督軍縣有十餘鎭鎭各設道尹鎭有十數村村各建一縣其尤有不足者别加以諮議顧問參謀等銜則必無賦閒之人位置旣多權利之爭自少化干戈而爲玉帛舍此莫屬矣特不知屆時之中國尙有人民否耳 
老申報 
[西報論上海引用清水法]  
　　（見光緒元年二月初十日） 
上海一隅居民食水向汲浦潮頗不清潔城廂内外恒苦之本館前經陳述謂工部局欲商量妥善之法將遠處好水引來上海以供汲食惟此事工程浩大需费甚鉅其法以引水來申又用小管分引至各宅之内近有一西人論刊於西字新聞謂不必多費資本但於蘇州河數里内取水分引數處令買水之家每日往汲其法較爲簡捷又一西人論此更覺周妥離上海龍華地方其水最爲清冽且在此處取水必過城中不但租界以内之商民可以買食即城中居民亦藉免穢濁之患矣想城中官憲知其有益於城中居民亦當樂於興舉也本館陳述此事頗人同志因亟爲譯錄之 
[死而復生（見光緒元年二月初九日）]  
　　香港有一奇事某婦臥病在牀勢甚沈頓家人咸以爲不起矣忽覺僵臥不動聲息全無於是環列榻前咸各放聲號哭乃該婦忽然蘇醒瞪目四顧見大衆涕泗滂沱大爲怪事因怒駡曰爾等何爲者此成何模樣耶於是衆皆驚喜隨即破涕爲笑云港人現有議論者謂人死未殮之先必須囑醫生審視的實出一憑據方可殯殮否則不可造次云 
新拾遺 
[探險家述北極之生活] [  箴]  
　　著名探險家斯台法森氏五年前應坎拿大政府之聘率隊赴北極探覓新土出發之後杳無音信一年之前坎拿大政府曾派船赴北覓之未獲衆皆以爲全隊已葬身冰天雪窖中矣本年秋季氏忽翩然歸來於是一般人士喜出望外紛往訪問探險情形氏曰今人多以爲北極土地非良好居處且聞探險北極四字腦筋中輒存一旦絶糧必致餓斃之念實則皆屬妄想余居北方十有一年食常充足非備有餱腊也蓋賴槍彈以致之耳彈一磅可致肉食二噸試問旅行文明諸國以一磅之銀能致二噸之肉乎余等自離坎拿大後即委棄一切　曲之見尋常人所視爲不潔之動物不能供餚膳者余等皆甘食之蓋凡肉食皆可果腹也氏又指案上之泉筆而言曰余在北方用此已十一年矣管中墨水未嘗如往日探險家之所云凍結不能作書蓋余等善築雪雇室中温度僅稍低於此約在法倫寒署表六十度左右其他起居等事亦皆出以謹愼故無所苦北地常有浮冰亂駛其速率每小時可達十五哩儷如絶大之電車觀之殊可駭人然苟善趨避則其危亦不過如置身車馬歷亂之街道中耳浮冰有厚約一百二十尺者其相撞之際聲大如砲鳴然聞之旣熟則不啻熱鬧街中之喧譁聲也惟夜步裂冰其事至危未可輕於嘗試耳氏又曰探險家非欲圖其事業之有價値也彼等不過爲探求眞理之科學家旣發明新土則乃研究其生物學上礦物學上地理學上之性質騐明其氣候測量新土周圍之水深留供後人之參考而已余等此次所探險之地非適在北極周圍乃北極與亞拉斯加間人跡所未到之境也聞氏於此行曾發見數島其一大如愛爾蘭均已加入地圖目下氏之同隊中人正由亞拉斯加海濱越地球頂上之冰面而進冀认明年五月間可登北西比里亞大陸氏雖策畫此舉以病不克同行故先獨歸 
常識 
[近年氣候反常之原因] [  王仰嵩]  
　　年來天氣較往時爲寒不獨北地南方亦然一說謂自巴拿馬運河鑿通後墨西哥煖流之方向改故東半球之氣候變一說謂陽光之能力逐年漸減故地面之温度逐年漸低若陽光之能力全行消滅即爲地球之末日云二說均是要其根本原因則由地球之軌道歲差五十秒所致也歲差之積由來久矣不自今日始一歲差五十秒七十年差一分七百年即差一度二萬二千零七十餘年則循環一週矣氣候之變遷可想而知將來東半球爲西半球夏至爲冬至冬至爲夏至均未可知也 
益智新畫[  仲衡]  
燭台像古 
雜錄 
[浣山詩話] [  筱齋]  
　　詩貴不經人道語自有詩以來經若干人出若干語而不能窮是物之理無窮而詩之爲道亦無窮也然攄懷抱狀物情大而天地日月細而草木蟲魚何一不經人道所分者靈蠢工拙耳羅君靜渠性介爽嗜酒好吟詩詩筆似放翁金子灣云波下洞庭去湘流怱有灣雲容常覆石月色遠浮山市泊民廛雜舟維估客閒離家初此夕短夢亦知還春日感懷云初日照殘雪新 
　　鶯啼舊林浮雲終古憾流水百年心草綠空城夢花香止自吟陽關三疊後愁絶有餘音中秋日思親云天上又中秋人間起别愁可憐今夜月偏照粤西樓對酒思兒女還家計去留承歡虚子職吟望更垂頭寄友云典盡春衣懶出門澆花種樹並鋤園虚名浪得防遺笑知己難酬怕受恩詩未能工竊已極文雖賤賣品猶尊幾回讀罷離騷句何處堪招楚客魂喜得孫云聲耳試聲貪聽哭殘牙留輔待含飴俱新脆可口又新燕云乍見高飛燕雙雙度影斜來尋有巢氏先到莫愁家烟雨池塘柳春風桃李花恩勤育兒子吾性愛慈鴉余按詩筆如此方不媿清新之目靜渠處人倫之變過於放翁感懷一章意指此 
[哭長女靜娟] [  父太素揮涙草]  
　　女適王氏遇人不淑姑尤凶悍鬱鬱經年病瘵以死痛哉哭之以詩 
好姻緣是惡姻緣買得明珠櫝便捐（去年生子夫婦從此失和）反目二年眞薄倖果然死勝似生天（予家兄鶴齡輓以聯云一樣酸辛往歲哭我妹今日哭姪女萬般苦楚人哀汝早世吾慶汝生天蓋兄有胞妹遭姑虐病瘵死境遇略同故言之沈痛如此 
了無生趣老難偕趁此收塲亦大佳汝自超生予脫累免教牽罣在胸　（女性木訥不能博姑嫜歡夫亦路人視之染病後竟不醫治而死故予輓之云汝今死矣趁此各自東西省得大家留芥蔕婿其識之莫學而翁昏瞶竟教兒輩著蘆花） 
婿好安排續斷絃新人總比舊人妍莫教採得蘆花滿留與兒曹著當绵（婿今有子矣他日娶得後妻蘆花之誚恐亦與而翁同病矣故聯中勗其勿學吾之昏瞶也） 
滅門養疾是傳屍接二連三更可知去歲小姑今及汝不知後死又伊誰（去年小姑病瘵臨殁之頃女聞有穢氣觸喉咯咯作響隨以起病至死眞傳屍癆矣） 
小說 
[點金術（九）] [  冠宇]  
　　密代司雖忸怩自白終恐曼來果爾得弗信因亂以他語曰兒乎盍坐下食汝之麵包與乳汁者大好髫年須尋覓汝之樂趣隨私語曰汝欲此金製之薔薇須待金百年後屆時悉以與汝其聲輕微曼來果爾得乃未聞懇其父曰父所云新鮮之薔薇花余决不要定欲此金黄色者父欺余此花何常萎敗如萎敗何以無腐敗之氣剌激余之鼻觀言訖憤甚以手力搖撼樹枝金花乃紛紛落曼來果爾得急攫數朶置諸懷金製之薔薇卒爲彼戰勝而占有遂欣然歸坐見黄金之大厦映日而輝煌燦爛之金衣掛壁間而挺硬爲彼從來所未見渠一一審視目不暇接彼之磁碗其上之人像爲彼最愛者每餐時必玩弄之今舉之覺其重數倍於平昔甚異及見其色化爲金黄又蹙額曰吾父又將余之愛碗變爲厭物矣密代司排列桌中餐具及咖啡飮器無論其原質爲何種製一經觸手立化黄金彼大悅自思此等豪華程度任何帝王亦不足以比肩此朝餐碗碟茶具一色皆爲單純之金飾誠爲空前所未有備極壯麗之鉅觀但厨房非安全之所此等貴重器物詎可付之傭媪必待膳後扃之金庫始爲有備而無患彼且思且舉滿匙咖啡　於唇邊微啜之咖啡甫及其唇立變爲鎔化之金汁頃刻凝固成塊密代司驚呼曰咳此何物耶冰凉而堅硬也曼來果爾得曰父乎此咖啡又化爲金黄之厭物矣掛於唇際殊屬可嫌余代父抝去之密代司急搖手曰毋庸兒乎毋庸速飮汝之乳汁遲則冷矣彼乃自唇際輕輕攀此金塊置之卓上咖啡旣無飮者遂轉而食魚取金碟内佳美之罇魚近前方擬食之無意中手觸及魚尾而此油煎之河罇竟化爲黄金製造之魚此狡猾美麗之金製物誠世界中所未曾經見者矣密代司不意魚爲動物亦能變金實聞所未聞渠初意夢想不到此油煎魚正確模效貴金屬竟維妙維肖惜不能食耳而密代司决不介意反以此金魚爲榮但腹中甚飢乃取麵包果腹思此麵包爲極白小麥及玉蜀黍碾磨而成自種植至製麵包固不知費許人力半絲半粒恒念物力艱難誠非虚語方在出神之際將麵包送入口内大嚼之磞然有聲觸齒幾白急吐出視之則已非麵包乃一堅硬金塊耳密代司經此創後宜可知黄金之非萬能少殺其求財若渴之熱度但彼酷愛黄金重於彼之生命苟有黄金可得雖赴湯蹈火以不辭雖金之爲物寒不能爲衣飢不能爲食而彼仍以爲具有絶大魔力愛之如故亦可謂百折不撓者矣至是彼握金麵包於手衡之曰此雖不能食然可値金洋五百枚也遂與金咖啡塊及魚同置一處取雞卵數枚置鍋内滿注以水將煮而食之此雞卵實非雞所生乃一鵝卵然在密代司固稱之爲雞卵雞卵煮旣久不見其沸且無熱氣密代司訝之啓蓋揭視則滿鍋金汁橢圓形之金團在其中央見空氣立凝結成餅固著於鍋上不能下密代司無奈姑聽之彼自朝至此一物尙未食枵腹從公彼顧此纍纍之金塊亦不覺失笑曰如此貴重之早餐在前余竟無下箸處而曼來果爾得食其乳汁麵包方飮啖自若 
[自由談之自由談] [  不冷]  
　　中國出使之人大抵以丢失公文爲惯例今陸使又有是說誠不愧爲中國之使人矣 
或曰否即在本國丢失權利無日蔑有矧區區公文哉 
 
 
 

Page 15

 
 
   
 
 

Page 16

 
 
   
 
