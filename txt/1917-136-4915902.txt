# 1917 - 136 - 4915902

 

Page 1

 
 
   
 
 

Page 2

 
 
時評 
[相持相解（冷）]  
　　段總理免職矣今後之時局何如相持之勢至此而相解歟抑不相解而相持更甚歟此乃中國前途禍福之所倚也 
段總理在職頗能効忠於國家雖亦有難免大議之端然其本心固無他也故免職而能解相持之局當爲段總理所願 
雖然彼尼段之徒不知亦能體叚總理之意 
而以國家爲重否 
[命令]  
　　五月二十三日大總統令國務總理兼陸軍總長段祺瑞著免去本職外交總長伍廷芳著暫行代理國務總理此令 
又令陸軍次長張士鈺著代理部務此令 
又令特派王士珍爲京津一帶臨時警備總司令江朝宗陳光遠爲副司令此令 
[專電]  
　　北京電今曰四時半明令免段職段定八時出京各機闗人員概不准散值秩序如常國務總理伍廷芳代陸軍總長張士鈺代王士珍爲京津警備司令江朝宗陳光遠副 
　　北京電段方派人與府商改組内閣法下午二時免段令下七時徐曹傅等在段宅密議七時半段赴津靳等同行京師安 
　　北京電免段令上午十一時巳决一時蓋印召王十一珍伍廷芳入府商代理及治安問題王出赴段宅段七時半赴津許世英靳雲鵬傅良佐杜持同行新總理徐王李三人中擇一繼任俟妥洽後明晚提出而王任陸軍巳定 
　　北京電頃聞公府衛隊自本日起崗位加密以資護衛 
　　北京電督軍團在津謂某要人吾輩不能貫徹主張擬回任清理事件即一體辭職某即電告元首聞而憂慮 
　　北京電津電各督軍臨行要求東海出山微得允意將俟到徐州接洽後如段必不可留即推馮張領銜聮名迫徐上台 
　　北京電督軍團通電又有奉黑汴甘四督覆到表示贊同惟馮未有電到 
　　北京電陜督長聮雷留段語極懇切 
　　北京電各督軍在津小住昨晚專車赴徐今晨可到並預定謁馮副座商議一切 
　　北京電八師所屬一營原駐楊村昨聞奉命開來北通州似含有示威作用 
　　北京電昨有十二政團協商憲法闗於解散權地方制度及决議案三項並約定未妥協前暫不開議 
　　北京電各政團對未决憲法三條巳多表示讓步今日再假衆院起草室會商一經允洽研究討論兩派全數出席 
　　北京電中立團又繼續運動以段爲中心改組内閣昨電中所擬閣員名單段已囑張國淦進府協商但各派疎通尙不易提出同意否無把屋且宣戰案組閣後是否通過尤一難題 
　　北京電昨衆院將五年度預算總案及五年度路電郵航特别會計付二讀大多數通過律師法案三讀全案付表决亦多數餘議本院經贊支給規則及本院二年四月至三年二月經費報告 
　　北京電孫文致兩院書言外交政策如變更則内閣便可存留當先决戰案以定内閣存否不當先定内閣而後議戰案 
　　北京電水利總裁潘復爲運河借欵事歡宴兩院議員此項借欵原定美金五百萬現增至千萬以印花稅及涸田擔保財部次長不甚爲然主交國會通過故潘預謀疏通 
　　東京電北京大學敎員原任波斯頓大學政治歷史科學長麥克洛伊取道日本返美現巳入京 
　　東京電日本鐵道院古川副總裁辭職巳决定以中村是公繼任 
[外電]  
　　北京電政治之發展極可注意總統主張段總理自退而各督軍則欲挽留段氏多數督軍昨夜巳赴徐州與張勳會商馮副總統主張雙方讓步總理不更換而國會亦不解散目下總統四周皆爲國民黨系之政客而總理背後則有軍人與進步黨爲其後援昨夜各督軍出京並未先行呈明總統也全盤可恥之爭端無非由於黨爭（二十二日）大陸報 
　　廣州電澳門總督昨抵廣州（二十一日） 
　　北京電英文京報社長陳友仁案將先　秘密預審後再依法以裁判員三人公開正式審判（二十二日）以上路透電 
　　北京電倪嗣冲孟恩遠與其他督軍四人已赴徐州請皖督張勳署名於各督請解散國會之最後呈文（二十二日） 
　　北京電順天時報云段總理擬組織新内閣自長陸軍以高爾謙長外交范源濓長内務汪大　長交通李經羲長財政薩鎭冰長海軍蔡元培長敎育夏壽康長農商王寵惠長司法一般與論以爲暫時段不辭職（二十三日）以上德文電 
　　北京急電段總理擬就改組内閣員名單於今日午前入謁黎總統因意見不合致起衝突段氏退出之後總統即下命令免段總理之　叚氏聞命旋於午後七時赴津（二十三日） 
　　北京電今日午前段總理命秘書長張國淦將擬定提出議會改組閣員名單持謁總統請示黎總統於單開人員（與昨電所報同）頗多異議因此意見衝突黎總統遂大决心招集各重要人物協議後於午後二時决定發下如左段氏免職之命令國務總理兼陸軍總長毆祺瑞免職着外交總長伍廷芳代理暫時總理陸軍次長張士鈺代理陸軍部務參謀總長王士珍任京津一帶臨時警 
 
 
 

Page 3

 
 
　總司令江朝宗陳光遠任副司令北京今日布戒嚴令 
　　北京電北京有陳光遠與江朝宗保障維持治安可保無事段氏之免職總統府似前日巳略有决心黎總統今日通電各省述明段氏免職之理由總統忽然出此英斷　欲制督軍徐州會議之機先後任總理於徐世昌王士珍李經羲諸人之中明日提出議會懲戒倪嗣冲及督軍等之命令中止發表叚氏今夜率同許世英徐樹　傅良佐等赴津（二十三日） 
　　北京電天津電云倪嗣冲王占元李厚基孟恩遠四督軍及督軍代表十二人於今日上午一時李由津向徐州進發山東督軍張懷芝昨回濟南大約由濟南與前記之督軍等同行（二十三日） 
　　北京電山西督軍閻錫山於前日（二十一日） 
回晉河南督軍趙倜及直隸督軍曹錕均於昨日各回任所目下北京僅餘督軍代表一人一時政局爲之少康段總理决於外交問題解决以前先行改造内閣開始與各方面協議物色人材等事（二十三日） 
　　濟南電山東省議會議員以督軍等之行動竟傚袁世凱之故智破壞國法故特通電各方面務當維持國會（二十三日） 
　　濟南電張督軍近入北京久離任所本省政務軍務多端廢弛故本省人心漸抱懷疑張氏行動之念非難之聲以起（二十三日） 
　濟南電山東各地旱魃爲災土匪蜂起尤以曹州方面有不靜之形勢張督軍在京接到急報遂於昨晚回省（二十三日） 
　　漢口電在河南方面招募之第六師補充兵約千名昨晨向江西出發（二十三日） 
　　漢口電漢口德商瑞記禮和禪臣美最時等洋行所藏之兵器材料計值二十七萬元賣與漢陽兵工廠昨由該廠總辦劉慶恩與該洋行等訂立買賣契約（二十三日） 
　　南京電馮副總統爲圖疏通北京各方面意見特於昨派張調辰北上（二十三日） 
　　南京電馮副總統接到廣東督軍陳炳焜來電准於二十五日來寗即行北上（二十三日） 
　　東京電二十日米澤地方大火焚燬房屋三千户死者十四人重傷者六十七人損害約二百萬元以上（二十三日）以上東方通信社電 
　　北京電今日午刻段總理晉謁總統晤談未久大起衝突段憤憤出府一時三十分免職命令發表段以命令不經副署手續聲言違法即出京赴津中華通信社電 
[戰電]  
　　倫敦電英帥海格將軍今晚報稱布勒柯爾西北興登堡防線英軍之新陣地巳經修繕鞏固敵軍稍加干涉未有效果德軍於該區近今戰事受重創之　業巳證實興登堡全陣線自布勒柯爾東一英里之某地點起至亞拉止除布勒柯爾正西之地二千碼外全入英軍之手天空戰事甚爲活動德飛機墜落者七架受損降地者八架英飛機四架不知下落（二十一日） 
　　巴黎電今晚公報宣稱香巴業之敵軍猛轟昨日法軍所佔摩朗維萊爾南面境内之陣地十九日夜間法飛機以炸裂品二千二百基洛擲擊愛波伊與白塞勒維勒境之火車站與露營（二十一日） 
　　羅馬電公報宣稱敵軍密集進攻登特山西面之巴蘇維哇大受损失而退敵軍在佛柯格拉柯與番底二山間桑瑪柯北坡進攻爲意軍擊退意軍佔據巴里哇伐與白里士伏間之小山一座且擴張伏狄斯之陣地意軍於日問俘敵數百人（二十一日） 
　　倫敦電喬治君今日在下議院宣稱工師多巳照常工作尙有數處因星期六日政府與工師幹事部已議定解决辦法正在開會解决應否闗工問題巴羅之工人一部分現仍罷工（二十一日） 
　　亞姆斯特丹電各報稱英國除佔用英國附有巨大資本之中立國船隻現且估用閒泊英港之荷船三艘因各船久懸中立國旗號不置武裝則難保全英國之利益也（二十一日） 
　　倫敦電中立國船隻仍屢爲德國擊沉故歐洲中立國與德國之交誼日見惡劣瑞典因本國之大船三艘裝載食物回國時爲德潛艇所沉人心大憤政府巳向德提出抗議各報則要求以以更厲之方法對付之西班牙因本國之巴特里細哇號輪船爲德潛艇砲轟已向德國要求賠償損失並要求聲明嗣後不再於平安區域不發警告而擊西班牙船舶政府宣稱德國覆文未到時暫與斷絶商業闗係瑙威因近爲德潛艇所沉瑙船四艘船中之人迄無下落特向德國詢問德政府以不知爲答（二十一日） 
[公電]  
　　公府秘書廳通電南京副總統徐州張巡閱使廣州陸巡閱使各都統各督軍省長並轉各鎭守使各護軍使各省議會各報館均鑒本日奉大總統令國務總理兼陸軍總長叚祺瑞著免去本職外交總長伍廷芳着暫行代理國務總理此令又奉令陸軍次長張士鈺着代理部務此令又奉令特派王士珍爲京津一帶臨時警備總司令江朝宗陳光遠爲副司令此令等因謹奉聞公府秘書廳漾 
　　北京民友會覆孫伯蘭電孫伯蘭先生鑒元電敬悉本會决議先將對德宜戰案否决再闗改組内閣本日衆院常會由本會會員吳宗慈君動議未能成立卒以褚輔成君之動議以爲現在閣員星散應將宣戰案暫從　議俟全體閣員改組後再行討論多數可决本會同人反對宣戰之主張自當始終一致箇人禍福度外置之希釋厪注民友會效 
要聞一 
[東京通信（十）（一）（心危）俄國之二重主權]  
　　政治上苟無勢力中心則多擾擾而國家組織經一度更張之後每不易求勢力中心例如數月來之俄羅斯其臨時内閣皆　羅各黨要人而組織者内閣總理兼内務總長之　甫氏外務總長宓理珂夫氏交通總長諾克羅　夫氏財政總長謙理興苛氏等皆隸立憲民主黨司法總長凱倫司克氏隸勞働黨陸海軍總長柯逹克甫氏隸十月黨在國是未定之際擯政黨内閣制不用而取混合内閣制蓋寓衡平各派勢力之至意亦所以補救政治上無勢力中心之缺憾也俄羅斯然我國亦然戰時各國無莫不然顧政治上之不安如故　混合内閣之組織未盡善固不失爲原因之一而施政之無中心尤爲原因之最大者此則中俄二國特别之現象矣今者紛傳俄國陸海軍總長柯氏憤然辭職其演說曰予今日不以陸海軍總長之資格而以軍國民之資格訴衷曲於諸君之前予昨日嘗告臨時内閣謂陸海軍總長終不能久於其位今日乃呈請於總理廖甫氏准予解職夫俄國之國防自由以及生存上之危機雖曰因襲而來爲時旣久然近今政府之威力常被外部勢力所牽掣尤以軍事方面所受影響爲甚予竭駑駘之力以抵抗終莫有效故訴之良心决不能一日居總長之地位以沉浮於禍國　流之中此予所以恝然挂冠也革命之前屢有誘予入閣者以非其時而拒之革命之後國内名流組織内閣予認爲施展抱負之時機旣至毅然受總長之職而不疑豈知事有大謬不然者四面八方罔不足以阻予盡職也（下略）（譯錄東京某報十七日俄京特電） 
細譯柯氏之言從知俄國内閣雖網羅各派人士而成猶不足爲政治之中心自反面觀之内閣之外别有勢力在也回顧域中現象得無與同歟所謁别有勢力者維何試將東報之俄都通信彚紀之足徵其一斑也 
俄國國家之最高機闗與革命同時出現者有二其一由議會產出之臨時内閣其二即勞働者及兵卒代表之評議會前者以勞働社會以外諸階級之代表組織之後者以有殊勳於革命之勞働社會及兵士之代表組織之二者皆有主權者也以常理論國家不能容第二主權者之存在苟其有之充其極將分崩離異俄國則不然形式上主權者雖二實質二者勢力非相均衡即臨時内閣僅爲主權執行者而評議會操其實權此其所以不致釀成大衝突惟　時内闗亦有相當之主張不願仰人鼻息此其所以終不免齟齬而柯氏之所以辭職也世人名此現象曰二重主權 
勞工軍士旣有無上之權勢何弗攬全權以自固其爲中心之地位乎則評議會之委員斯蒂苛羅夫有言曰評議會不欲掌握主權者理由有二一爲心理上之闗係一爲政治上之闗係當革命時勞働者與兵卒首當其衝顧组織未備不足應變安民此其一中流社會（按此汎　勞働社會以外之階級）苟無實施吾人指定諸政　之實力或不容納吾人之主張則吾人自爲主權者幸中流社會能善體吾人之意慎行其職斯吾人處監督之地位爲巳足此其二云云此評議會之說也在局外觀之尙有一大原因即勞慟社會不能爲全國人所信仰且未必有秉政才能之自信故其讓之臨時政府亦有不得已者若言夫政治勢力之中心則人民信仰心有以造成之俄民信仰評議會者旣不甚　則其欲爲中心也自難而中流階級組織之臨時内閣則評議會挾持之雖欲勉爲中心勢亦未能外乎此二者更不必論噫俄國不安蓋有由來矣 
[段總理與内閣前途]  
　　現在時局艱困逹於極點各方面所認爲可以出而收拾殘局者以徐東海爲最適當但府院雖經派人懇切勸駕而東海終無來意惟東海雖已决絶而段總理求代之意則並未因之取消現在政團中一派人所認爲有繼任内閣之資望者東海而外厥惟王士珍氏在段總理自亦有此　念此際當然續向王氏試其交涉聞昨日午前十時段總理曾親赴參陸兩部辦公處晤王詳述時局危疑之狀各方相需之殷勸其出而擔任詞甚懇切惟王氏於各方情勢亦復洞若觀火當時堅不承諾謂東海尙謝不敏余何能爲一場談話不得要領段又托范靜生張乾若婉轉挽勸亦無效果於是段氏意中所認爲適當之繼任人物至此殆全然絶望段氏遂於午後囑范靜生張乾若入謁總統報告徐王二氏之態度謂總理能力巳竭只得請總統自行想法或再派人向徐王勸駕或另物色相當之人以便總理得早日奉身而退而時局亦不致長此相持不下不獨總理一身之幸云云不識總統又何以處此也 
今從各方面觀察形勢段總理雖表示辭職之决心事實上或有令其求去不得者然此皆屬於客觀的觀察至於段氏主觀的意思則誠所謂巳有充分之表示矣卽如范總長當伍程張谷諸總長紛紛辭職之時獨續假而不辭職原示與總理患難相共同其進退然前日亦提出辭呈卽微段内閣實巳全體辭職惟總理以闗係較重非有相當替代之人不稱輕將辭呈提出耳將來段内閣即使再造前後亦截然兩橛絶不相蒙故范氏之辭職殆已可謂前内閣之結束惟聞段總理則自以爲非退不可故當時接到范氏辭呈即招其赴院告以君如何亦作此態我豈能鬱鬱久居者何不稍緩與我同去因卽將其辭呈退還矣又聞段總理本擬於昨日午後親自赴津向東海勸駕此則張乾若在津時已有此說謂公如不往總理必將自來旋因各督軍合力向總理勸阻始行中止 
[各督軍出京之因果]  
　　昨日（二十一）最可注意者即昨夕各督軍一體出京也先是各督軍將解散國會之呈電分别繕發後即靜候總統批令而安徽倪省長山東張督軍福建李督軍即於前日赴津同日國務院亦將各督軍解散國會之呈文齎呈總統至昨早則倪張李三督軍均聮翩回京下午一時許元首傳見倪嗣冲省長及孟恩遠王占元兩督軍倪以事未往孟王兩督軍進謂總統後退歸與各督軍會議後孟王兩督軍再謁總統有所申明下午七時法公使康悌氏招請各督軍晚餐昨晚交部巳奉飭備車至晚十一時各督軍遂聮車出京共挂車十五輛據　此快車之停車地點風聞係在徐州（或云抵浦口）各督軍及各代表出發者爲倪王李各督軍及各代表其餘則定於本早啓行惟直隸督軍曹錕山西督軍閻錫山察哈爾都統田中玉係到津後各返屯鎭本地其他則均係南下者也孟王兩督軍入謁總統時其始不過汎叙寒喧嗣談及政局總統略謂憲法會議之機闗在國家組織上如何重要政府與國會皆立於憲法會議支配之下　不能出而干涉如對於憲法上有何種之意見可以私人之名義與議員接洽設法疏通諸君呈文上之主張余亦深表同意即議員中表同意者亦不少余必請議員到府將諸君意見轉逹至於呈文中所言解散國會之語萬萬辦不到云云言下甚爲堅决孟王兩督軍並無辦駁之詞呈文中有引民國二年元首在副總統任内通電條陳憲法一事聞各督軍見總統時預備將此語重言申明以抵制元首但昨日孟王兩督軍並未提及此語或者因元首態度巳甚明瞭知其無效故未提耳繼而總統又言我看政局形勢甚僵段芝老支撑艱難何妨趁此稍事休息以避衝突將來再謀大用孟王二督軍聆語之下即進叩總統是否令段去職元首則謂今日約君等來便飯本非爲專談此事此不過予個人意見並不須拘定云云兩督軍卽時興辭而出後聞各督軍僉議以爲今日局勢實有維持段内閣之必要當公推兩督軍將此意婉逹總統至昨晚而各督軍遂聮翩出都 
各督軍上呈文之後分電徐州南京徵求馮副座及張巡閱使意見欲覘兩人如何之意見以定辦法之緩急聞兩處回電昨日均到某方面於昨日午前十時曾接馮副座電云以民國副總統之地位决不能贊成解散國會由此推之馮副座復各督軍電文必有不能表示滿意之處各督軍失此一大血奥援急進恐有窒碍故思離京後再定辦法亦未可知惟又聞徐州張勳所覆之電則頗表贊成之意其電文云吉林孟督軍湖北王督軍山東張督軍直隸曹督軍福建李督軍河南趙督軍安徽倪省長江西李督軍山西閻督軍察哈爾田都統綏遠蔣都統均鑒巧皓兩電同時奉悉議會不良百政阻滯改組更張其何容緩勳自去歳召集之初固巳早持另組之說今者諸公决議以憲法種種弊端爲言而有解散之請詞嚴義正一秉大公至所心折唯惜發之爲較遲耳東隅巳失桑榆非晚時機變幻移步易形預决進行要在毅力苟利於國何施不可勳雖無似敢不力持正義以盾諸公之後呈文旣上後命如何仍盼　時未知爲荷勳號印云云即此以觀各督軍此行如有赴徐州者則自爲專誠拜謁張氏矣 
昨日午後兩點鐘曹督軍錕出名邀請各督軍及各督軍代表在四條胡同私宅内讌會聞此一席之讌會有兩種用意一則對於時局協商一種最後辦法一則預備出京表示留别之意其席中所談之話密莫得聞宴畢共拍）照而散闗於督軍之出京問題有一派人主張督軍團留京對於時局有所干涉以致政治之糾紛問題不易解决故希望督軍團從速出京爲宜而督軍團之意思則又不然以爲我輩在此政局或有融和之希望如果聮袂出京表示與政局决絶則將來之結果未可知又法國駐京公使康悌昨晚請督軍團讌會因人數太多分作兩日二十五日尙有一次讌會然據督軍團中人之口氣　二十五日恐來不及意以爲在二十五日以前將出京也同日下午四時在京倪嗣冲張懷芝等督軍（聞曹錕未到）及督軍代表共二十人左右均赴府學胡同段宅會議聞於内閣國會問題均提出討論蓋列席者卽多係呈總統文中署名之人又因段總理巳懷去志多主留段昨日之會預定晚餐後始散又一消息各督軍及各軍事代表出席者二十二員在段總理宅會議聞所討論事件如下（一）各督軍因憲法會議近日所通過之憲法數條認爲於行政部有非常之阻碍有解散國會之必要（二）國務院三次咨催宣戰案而衆議院臨時忽表决從緩會議之辦法似此貽誤國家大計非解散國會不可以上兩案一併討論其結果仍多數主張解散國會即將擬具呈文聲叙理由懇請大總統毅然下解散國會之令其後所議結果决定先行出京外交憲法兩種意見能否採用二聽中央中央如果坐視誤國不之紏正則彼　自有相當辦法其意恐將專用消極手段對付此局於是昨晚十一時各督軍遂相偕出京矣 
[南京快信]  
　　林長民昨又出京來寗聞係受梁任公委託與馮副座有所接洽 
聞贛省國會議員郭同梅光遠王侃等七人前日連袂至徐州謁張勳探詢意見 
省議會今日（二十三）上午開預算審查會下午開各項審查會内務審查長巳選定沈熙照理事狄迺健實業審查長選定蔡寳善理事閔　 
省議會派議員奚九如沈朱軾赴滬調查水電廠昨省署咨復巳令該廠接洽 
江寗地方廳昨日秘密會議蘇省參議員選舉訴訟案聞兩廳意見不洽頗有暗潮 
此聞近日謡言繁興百貨騰貴白米每擔驟漲五角居民頗形恐慌 
上海沈知事昨呈報省署日暉呢廠因此次雹災損失三千餘元 
張繼前日來寗昨日晚車赴滬 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吉綏之匪患]  
　　吉林督軍致北京電云大總統國務總理鈞鑒巨匪王琳嘯衆百人盤踞東山七站溝一帶出没無常此剿彼竄迭爲民患界隔東清路線我軍不能越剿　與俄路站總辦霍爾瓦特交涉磋議過界剿匪及軍隊乘車各章程迄未就緒五年十一月俄廓米薩爾以該匪搶掠屯民戕斃多命照請延吉道尹轉請派兵剿辦前來當飭第三混成旅長陶祥貴復與該總辦磋議越界及乘車各辦法妥協後即飭駐寗安團長高峻峯駐延吉團長季富德駐琿春團長趙振網各簡隊伍裹帶鹽糧分路進剿期必盡殲醜類而後已該處山勢連綿深林叢薄蔽日遮天設至榆葉蒙山勢必重煩兵力嚴令督促於榆木放青以前藏事等因去後茲據旅長陶祥貴電呈據團長高峻峰報稱督率我軍及探邊隊長盧永貴連日搜剿於五月一號在大石頭河王八脖子地方山高林密地勢險惡探悉該匪正在率夥蓐食當即分布隊伍三面圍攻該匪負嵎抗戰自晨至午匪勢不支紛逃林内計斃匪十四名内有正匪首王琳副匪首閻喜彭二名我軍無傷當將王琳屍身　運至五站穆稜中俄人民確認係匪首王琳無訛同聲欽感等情查該匪久稽顯戮爲患一方不惟人民受害且將牽及交涉且其如鼠如狐異常黠狡團長高峻峰躬率士卒風餐露處日從事於深山密林之中卒能一戰殲渠勞苦功高機宜悉合應俟詳報至日再行呈請奬勵此次三路分剿携帶鹽糧添置運獸等費應請作正開銷除飭嚴搜餘孽悉數翦除以竟全功外合先電陳 
綏遠商民以匪患事曾一再呼籲茲聞該處商民現以呼籲罔應公推代表段履莊等來京面訴並特電聲明略謂綏區苦痛險危已三電呈明二月未見明令惶悚異常茲又據各縣分會報告武川全縣被匪阻擾不能播種雖總商會籌放之子種施出者計三百餘石而實種不過附近百餘石餘則子種盡被匪刦去節逾立夏後山早寒而種巳屬不及勢難再放五原縣則民地盡爲匪佔普種烟土現巳發苗闗係條約尤屬重要各軍軍官紛紛求去人心恐慌不堪終日除公舉代表段履莊等已由綏起程指日可到京面陳詳情及具文呈訴外特此泣求政府迅賜簡賢撫綏維持民食掃除烟苗兩院諸公力持公道預籌消弭重大交涉拯民水火而保大局云云 
[粤省政聞]  
　　軍政近來厲行裁兵督軍省長所屬各軍均須改編惟正式陸軍究竟何屬則將以桂軍充之譚代督以陸軍游擊各營亟須調省改編經咨由省長派定警衛軍分赴各屬填防并經分令各該帮統一俟警衛軍到卽拔防回省現計分防三水順德新會清遠之第十一二三四五六及二十四五六八等營裁遣巳定亟須調省改編限五月内一律改編完竣六月一日卽爲粤省正式陸軍成立之期昨巳咨請省長催促接防各軍迅卽開拔又聞軍界消息中央政府以駐川駐粤滇軍未經正式編改殊非結束之道經派員入川將該處滇軍編爲第十四師委任顧品珍爲師長此次特派王芝祥來粤檢閱滇軍亦爲辦理此事起見查張開儒部軍月前曾遵奉中央命令編足一師撥歸陸軍部直轄茲特仿照川軍辦法編爲第十五師備於國防軍之列以奬有功一俟王使前來接洽後一切紏葛均可迎刃解决 
　　財政近來財政上稅捐一項巳成弩末當局欲增加收入惟注意於田賦一門省長前以庫儲奇絀援照財部田賦加成進案擬將全省丁米正雜羨餘統一徵收比照原額附加四成定爲一條鞭法擬於本年上忙開辦先經咨請財政部察核立案久未奉復刻因上忙開徵在即昨特電促財政部從速核准以便進行並以爲日無多可否准其先行開辦併盼即復又因擬抽田捐特行財政廳調查田畝確數藉定收入標準聞該廳以舊籍久巳無存僅有將各縣糧册定爲根據以徵賦比例核算計約得二千萬元内除被災田畝不能開耕者均佔一成被盜滋擾不能耕穫者又佔一成其因災祲迭生致失收穫及確屬貧寒無力擔負捐務者約佔四成尙餘之數以收足計約得八百餘萬元現待各縣呈復到省後再加審查於征收標準始克確定實數惟沙捐一項雖成立在先近旅京粤人運動取消沙捐聲浪頗爲劇烈自五屬沙業佃代表何湛霖等五人到京後徧訴同鄉京官及國會議員旅京同人因於本月七日在粤東新館召集同鄉會議討論一切公推徐紹楨爲臨時主席當場表决三種辦法（一）電朱省長勸告將苛抽沙捐案宣布取銷（二）公推同鄉議員二人介紹代表晉謁大總統國務總理陳明事由懇主持停辦（三）向國會請願將此案從根本上打銷以上三種辦法均經贊成公推徐傳霖司徒穎介紹代謁總統總理 
　　吏治粤垣軍隊林立包烟包賭無所不爲掌民政者勳多棘手故花會賭博竟普及於城中省議會昨咨朱省長以近日省城内外花會賭博猖獗異常軍警林立視若無覩殊堪詫異應如何切實查禁以免蔓延之處請於三日答覆當經朱省長訓令省警廳查明議復以憑核辦因此數日間警區捕拿賭博者日有所聞然捕者自捕賭者自賭究未能弊絶風清也又指官誆騙之事近日又漸有發生如謝蔭廷事（詳情已見前日本報）亦其一也此事與大吏名譽有闗聞公署已有切實行查之意 
　　學務自龍濟光入粤而後粤省學務一落千丈頽廢已甚及朱省長抵任後頗知隆重學務聞於六年度預算敎育經費大有增加近來積極進行特委署敎育科科長吳鼎新高等師範校長廖道傳敎務主任張標民立南武中學校長何劍吳嶺東甲種商業校長陳日平農林試騐場技師黄植省立第二十四國民校長袁苞等前往日本台灣菲列濱等處調查學務以憑取法昨又印出公函四百份送交廣府學宫内東西洋留學生會請其查明各留學生住址分别填註現該會已通請未入會各留學生到會填報以便呈覆朱省長又著手調查學齡兒童以便强迫入校已訓令省會警察廳云省會爲首善之區户口清查早經舉辦各區學齡兒童之多寡及就學廢學之人數自當調查確實以立施行義務敎育之基礎茲定由五月起至七月底止爲省會調查學齡兒童時期經由本署參照部表訂定省會調查總分表式二張並辦法說明一紙合就令仰該廳卽便遵照如表印刷分飭各警區慎派委員認眞調查依期具報以憑察核 
　　實業年來學務衰落實業亦一無足言朱省長有慨於此特與粤中殷富陳廉伯簡玉階等组織實業團專辦實業除南洋視學員宋森何大愚等陸續呈報該埠僑商實業團體報名加入約八十餘處外其餘舊金山總領事小吕宋桂領事等現亦電復來粤略稱各埠華僑對於實業團已宣言爲積極之贊助待捐欵彚集足數始行電滙回國特先佈逹云云省長又令財政廳倣省視學辦法特設勸業專員四人按年分道巡行會同各縣知事籌辦應行興舉各事考察各公私團體辦理實業之得失隨時整頓具報近又因添設工業試驗所訓令財政廳云粤東物產繁衍工作不無可觀祗以墨守成規不求進步新製甚寡爭勝綦難加以師資難得習藝無從游手旣多工人益少欲圖研究改良非設所講習難促發逹現擬添設工業試驗所並四城半夜工業講習所以資倡導而期董勸所需經常費應即編入本省六年度地方歳出預算彚案造册呈候咨部以資實用合將此項預算案開列於後令仰該廳遵照辦理工業試驗所預算（一）化學科開辦經費一萬五千四百元（一）窰業科開辦經費一萬二千四百元（一）各科共通開辦經費二千二百元（一）常年經費二萬六千八百四十八元四城半夜工業講習所預算（一）開辦經費一千二百元（一）常年經費二千八百八十元 
[浙省歡迎日本田中次長之先聲]  
　　日本參謀次長田中來華游歷本擬二十一晚由滬乘輪二十二午後到杭業經楊督軍會同齊省長規定接待辦法分函各機闗知照嗣接上海交涉員朱兆莘效電田中改二十三早七點四十分乘車赴杭楊督軍即飭由副官處改訂接待辦法如下（一）本辦法係依據中央迭次文電規定（二）預定在杭應行招待日期爲五月二十三四兩日（三）以孤山公園東側爲田中參謀次長行台由第一師派步兵一排充隨扈衛兵以資保護（四）由督署派張副官辦理行台接待一切事宜並供給（如預備轎舟及設置茶點於夫劉莊並各處宴會之準備）等事（五）派李旅長范副官長黄課長張參謀林交涉員夏處長王道尹姚知事爲招待員（六）預定甲中參謀次長於二十三日正午抵杭督軍代表童師長省長代表沈廳長曁省會文武官署各長官並各團體代表應齊赴城站其城站亦應懸旗以表歡迎（七）田第一師派步兵一連充任儀隊　樂一隊又由憲兵營派十騎由排長指揮充任隨扈隊先時到站迎接（八）車站設置休息室以備田中參謀次長下車後休息嗣後乘坐肩與拜謁督軍省長後即由招待員（途中在日本領事署略事休息）導往岳墳等處觀覽名勝再至大劉莊休息然後換乘划舟經三潭印月而至湧金門乘輿至同袍社由督軍省長公宴田中參謀次長及其隨員等（軍樂隊列場内由第四師派遣）並請駐省日本官員曁居留民代表以及本省各團體代表等作陪（另有請單）席散後如天色尙早則共攝一影以留紀念繼乘輿由招待員導至行台駐節（九）二十四日午前督軍省長赴行台答拜後乘與由招待員導至吳山紫陽峯觀覽湖山形勢及巿景然後出清波門經烟霞洞虎跑寺等處至六和塔一觀錢塘江風景繼臨駕濤仙館由文武各官署長官並各團體代表公宴田中參謀次長及其隨員等（第一師軍樂隊列場内）散席後即由閘口乘坐花車赴滬届時本省各文武官署長官及各團體代表儀隊一連軍樂一隊（均由第一師派充）等均須齊集閘口車站以表歡送（十）派李旅長及副官一員隨車歡送到滬 
[甌江船泊爭議之查核]  
　　甌江進口商船向於甌海闗相近之江心停泊以便請騐起缷貨物等事近有人於到埠之柚溪梭船輙向索公益費制錢五十文並言奉有縣示在案因此寗紹台三帮商船等户甚感不便曾繪圖具說呈請交通部請爲咨行浙省撤消此項縣示茲聞交通部昨爲此事巳令行甌海闗監督飭其查明具覆其文曰據寗紹台三帮船商代表施宗範曁航商等三十三人呈稱舊温州之甌江爲通商口岸凡進口商船向泊東門外一帶江心緣該處接近甌海常闗商民可以隨時投稅請騐便於起缷江心停船爲法律所許載在闗章歷久無異詎有柟溪人徐建寅託名公益實則藉此歛錢凡到埠柟溪梭船每隻索收驅逐商船費制錢五十文與埠役徐步陞串通分肥揑稱前清道縣禁止有案並由徐建寅之堂兄坎門護商分所所長徐象嚴運動永嘉縣鄭知事於巳經遵章出示准予停泊相隔僅閱月忽然翻異示禁徐建寅等遇有商船在江心停泊者糾衆口稱奉縣示搗毁伏思羅灣馬道至安瀾亭一段江闊十餘丈水深數百尺僻處内港距離港口數十里潮汐至此漸就和緩安得謂水勢甚急且巨艦停泊江心兩邊巳讓有深闊水道卽使鐵索縱横不過如梯米之在太倉安得謂爲危險試問該處亘古以來爲商船駐泊之所輪船進出亦綽綽有餘豈柟溪梭船反不能行駛至於寗紹台三帮停泊地點自以安瀾亭至羅灣馬道二十八丈之内爲最宜良以報闗起缷均稱利便自羅灣馬道以下至十八家多泊閩船自安瀾亭以上直至永清門外多泊輪船夾板更上爲金沙嶺至西門外一帶江狹水淺只可停泊處屬小船即謂三帮船隻除此别無停泊之所亦無不可况甌江爲國有公產例許公用今乃劃此二十八丈水道不許三帮停船非特許柟溪人佔有而何代表等不得不繪具圖說鈔錄批示據理直陳乞咨行漸省依法撤銷縣示等情并黏鈔各件前來查江心係屬國有公產甌海常闗章程亦訂有江心停泊之明文前清永嘉秦令示諭僅言切勿逼近馬道致礙小船民國以來永嘉郭知事示諭僅令巨艇不得停泊岸邊甌海闗稅務司阿批該處素爲商船指泊之所與闗章無礙均無江心不准停船之語况該鄭知事四年十二月批示亦謂商船以江心爲停泊之所除起缷貨物報稅查騐外不得逗留岸邊並申斥徐建寅等何得從中阻撓等情何以又徇徐建寅之請飭自羅灣馬道至安瀾亭計二十八丈之内商船不准停泊殊滋疑義且徐建寅於到埠　溪梭船每隻索收驅逐商船費制錢五十文究竟以何項資格歛此費用該欵作何開支有無稽核該航商等指其與埠役串通分肥是否屬實羅灣馬道至安瀾亭一段江闊水深究係若何情形巨艦停泊小船有無危險從前行之巳久何以現時遽擬取締倘三帮船隻停泊該處江心二十八丈以外於報闗起缷有無妨礙均應澈底根究切實履勘庶免兩造執詞朦蔽業經咨行浙江省長另委公正專員會同該監督逐條查明並將該項水道詳細親勘合亟鈔錄原呈令行查照仰即遵辦並酌擬辦法具覆到部以憑核奪云云 
[甬商請禁錢業只板洋拆]  
　　浙省寗波商界以去年元價抬高現升飛漲皆由奸商壟斷把持訂定呆板洋拆所致特由公民李鏡第等及南北號董事綢布煤米靛洋廣等業商人公呈會稽道尹鄞縣知事請嚴禁呆板洋拆以維商巿略云甬巿自去年訂定呆板洋拆以來規元擡高至百六十餘元之高現洋升至十六七元之大以致商業民生大受損害幸經知事函致商會嚴飭取消本年二三月間元價始縮至一百四十七元現升亦減至七元有奇方謂金融商巿漸有轉機當不致再蹈去年覆轍不圖陰曆三月洋拆由錢業董事出而調停勸訂十元零一角定額因之一般欠洋單之錢莊又復使其故技多方播弄元價遂愈抬愈高現洋亦愈升愈大而某董事在錢業會商處演說竟力主復訂呆板洋拆並有祇要賺錢雖元價抬至二百元現升大至四五十元亦不爲奇等語是該商有意把持不顧大局更可顯見際茲中德絶交風潮迭起經商者謹循軌道脚踏實地猶恐或有意外之虞若復抛空漁利龔斷居奇後患何堪設想敢就錢巿歷年習慣及呆板洋拆之黑幕與夫必要禁止之理由縷晣陳之第一對於錢巿歷年習慣之說明甬巿現洋升滅跟於規元而規元滙兌之價格則向聽上海洋釐核算其或因銀洋供求額之闗係偶有上落亦不遇兩三色之間（錢巿習慣稱一元爲一色）至日拆之大小則每日由多單莊家知照司年在錢業公所掛牌隨巿情爲增減從無先期預訂一年洋拆或一月洋拆之例（甬巿係洋碼頭故稱洋拆拆息向係逐日掛牌故稱日拆）故向來平日進出現洋與過賬無所區别惟當四五月絲茶上巿及九十月花米上巿時鄉民受取現洋需要增多始有短期現升然至多亦不過三四元至年底節賬歸集臘正兩月現洋往往減水未聞如去年現升之大而期間之長者更未聞如本年正月錢業尙未開巿現升卽大至十六七元者此有歷年錢巿行情簿可以證明非鏡第等少數人之私言也第二對於呆板洋拆黑幕之說明呆板洋拆之訂定（即通年洋拆定爲呆板六釐不隨巿情爲增減）實始於去年二月初有少數錢商爲壟斷漁利計發起斯議並恐同凿中人之或有翻悔也又復立議據蓋圖章經過極嚴重之手續使各莊無變動餘地此議一成面甬地商民胥受其害蓋當呆板未議定以前甬巿日拆之大小旣隨巿情爲轉移即甬巿銀洋之進出亦隨巿情爲周轉（例如甬巿洋拆大則存申之銀返甬兌洋甬巿洋拆小則存甬之洋滙申易洋周轉不息乃得其平（斷不至如去年之阻滯（因日拆大小逐日不同未可預計各莊斷不敢多欠本街洋單易銀滙申致受虧損則本待洋單不致過空卽元價不致過高現升不致過大此一定之理也）自呆板洋拆之議成甬洋千元之拆息通年不得逾六十元而以洋易銀千兩貸放上海或漢口通年得九十兩至一百八十兩之利息重以元價高抬每萬兩又可得一二千元之特别利益（例如放欵時元價百四十元後抬至百五十元或六十元則每萬兩有一千元或二千元之銀價利益）於是甬莊有確定厚利可以預計遂盡舉各户存欵之洋賣空易銀滙申以博厚利申地多甬欵數百萬而甬巿卽缺本街洋單數百萬洋單愈缺乏則巿面愈空虚巿面愈空虚則甬洋申洋價格相距亦愈形懸絶元價因之高抬現升因之飛漲若再任令把持不加嚴禁一二年後二百元之規元四五十元之現升必將見諸事實甬地巿面尙堪設想耶第三對於必要禁止理由之說明呆板洋拆之黑幕旣如上述然則今日而籌救濟之方法自非禁止呆板洋拆不可第欲禁止呆板洋拆不能不暫增短期拆息必有空洋莊家運動一部分人借似是而非之問題爲極端之反對是不可不先行辯明也特就反對者所慮各端列舉於左而一一爲之辯析焉（一）日拆增高則商人負息愈重成本愈大於百業有不利之影響否（二）利率愈高則欠欵者負擔愈重於小本營生之貧民能無妨碍否（三）呆板洋拆爲錢業營利之不二法門若實行禁止於錢莊營業能不别生阻滯否夫負息重則成本大誠爲商業上當然之結果然亦知元價抬高有加無已彼以規元進貨之各商號其成本特别昻貴以及種種不利影響固較重息爲尤甚乎查甬巿近年進口貨經過海闗常闗者共約元二千七百餘萬兩此項進口各貨不盡專銷寗波一埠近或分銷紹興蘭溪衢州等處遠或分銷安徽江西等省如果規元愈抬則物價愈貴非惟客路各商必因成本輕重之比較改向他埠直接購辦（例如近日上海洋釐巿價七錢二分四釐計規元一百三十八元一角二分杭州規元滙兌亦聽上海洋釐核算而甬巿元價獨抬高一百五十元有奇照此三處比較同一值銀百兩之貨物寗波價格必較上海杭州貴至十二元有奇彼客路各商焉有不改向滬杭直接購辦以求成本之低廉乎）即本埠精於計算之顧客亦將感高價之痛苦而减縮其購買力長此以往銷路日益滯塞即營業日益衰敗甬地巿面勢必趨於蕭索空虚無可存立豈百業之幸福耶此呆板洋拆之禁止於商業决無不利之影響也闗於貧民負擔問題誠爲最有研究之價值然兩害相較必取其輕就今日甬巿現象觀之元價愈抬高則物價愈昻貴（米價卽其一端）現升愈飛漲則工資愈爭執（去年因現升過大工頭與工匠向縣署呈訴者甚多）社會中人何一不受其損害其間影響最烈者亦莫甚於貧民與其聰錢商龔斷把持致物價飛漲商巿蕭索無謀生之餘地何如暫增短期負　使物價低廉商業敏活得享永久之便宜至對於錢莊營業一方面則更有不能不正告錢商者使元價長此高抬現升長此飛漲爲錢商目前計誠占莫大利益然不久亦因之自殺此揆之經濟原理徵諸商場大勢固無可倖免也夫錢商爲百業樞紐全賴各業發逹方能獲利若百業衰敗巿面凋零錢莊亦安能孤立此自殺之結果一吾甬巿會户及零星存欵不下二千餘萬當其最初交存錢莊時何一非十足現欵若照今日巿價取現巳受九折有奇之虧耗長此以往巿面愈空虚則現升愈飛漲雖五折六折之虧耗（如某董事之言現升至四五十元即存欵受五折六折之虧耗矣）亦意中事存户苟懷戒心惟恐日後受重大折耗而盡滙存欵卽於外埠（照去年呆板洋拆辦法每百元存欵年息不過六元若前往提現遇十六七元現升時除年息六元外還須被錢莊内扣十元長此以往愈扣愈大存户苟稍有計算必不願再儲欵於甬莊也）試問江厦各錢莊尙有存立之餘地此自殺之結果二甬巿錢莊向以保全甬巿金融爲前提故資本家非有鉅數現欵在寗波者不能爲錢莊股東所以昭信用求穏健也現今多數錢莊股東大率名不副實非但無大宗現欵留存甬巿且吸收寗波巨數存欵易規銀而濫放外埠雖有一分八釐厚利可圖然外埠商號資力如何信用如何究不如本埠之易於調查若貪圖厚利濫發偶一不慎勢必蹈義　源源豐潤大慶元之覆轍存項受其虧累巿面被其震動而該莊亦無存續之餘地此自殺之結果三有此三種自殺結果則爲錢莊大局計呆板洋拆之必須禁止更不辯而自明鏡第等用敢不避嫌怨據實直陳仰祈鈞尹知事迅飭錢業董事嚴禁重訂呆板洋拆以維巿面 
[杭州快信]  
　　嘉興四年份災緩分數前經紳民呈准財政廳一再展緩現齊省長飭就本届上忙切實征解 
義烏知事邱峻信任自治會員征收舞弊委查屬實有即日更換說 
警務處委胡嶽崑爲海鹽沈蕩分所警佐李汝生爲長興泗安分所警佐 
各縣麥料捐向歸百貨捐數並不單行提出現奉部飭抽查每年通過稅額財政廳已分電各統捐局限兩日内詳查電覆 
内河水警廳長徐則恂昨已實行出巡先赴上江（金衢嚴三屬）一帶視察 
部視學錢家治周開鋆昨已赴紹視察 
省庫近來奇絀各縣應解稅欵仍復疲滯財政廳已通電嚴催 
絲秤開盤在卽董事周梅卿昨在定香寺巷絲業會館召集各行商開會集議定本月二十八日開巿 
日本參謀次長田中氏頃巳來杭軍民兩長率全城文武詣站歡迎 
[江北譚屑]  
　　江北淮揚兩屬沿河各縣前以運河乾涸秧田需水曾請由淮揚道尹電陳長江巡閱使張勳轉電濟寗道尹啓放湖口閘一週以資灌溉惟因沿途涵洞纷歧節節宣洩下游各縣農田仍不能霑實惠復由淮安楊周諸紳寳應縣知事戴幹如等紛紛電請張氏再商又經濟寗鄧道尹復准派員酌放以七天爲度 
江北各縣旱象已成民生艱窘連日浦地東圩外夜間鎗聲時起恐流於匪徒者愈多 
 
 
 

Page 7

 
 
聞皖北旴眙縣（興淮陰縣接壞）將籌辦中學校巳派人來浦調查一切 
淮陰縣立高等小學校　學生爭踢足球作　　場由校停止小起風潮旋即平靖 
蘇省印花稅分處奉部令新疆印花票折扣轉賣嗣後加小戳各省如再買受查出充公黏貼無效仍照漏稅處罰昨特訓令江北各縣知事佈告週知 
督軍省長會銜佈告南京造幣廠仿照津廠辦法鑄造中元二角一角之輔幣分量成色公差悉依國幣條例應即一體通用 
[蘇省會議征貨物附稅]  
　　蘇省議會因彌補六年度預算不敷特提議加征貨物釐金附稅百分之五業經大會可决於昨日咨行省公署云查地丁附稅二角五分一案前經本會議决否認業於五月十二日咨請查照公布在案茲經本會籌議抵補預算方法僉以本省地方歳入數百萬元多係農民所出而工商業並無省稅之負擔查浙省地方歳入有貨物附加稅一項計收百分之二十蘇浙毗連事同一律貨物釐金兩稅若援浙省成案加征附稅百分之五尙不爲苛惟查瓜洲灣邵商郵寳應姜海孔仙樊興東臺運北阜寗鹽沙楊衆車宿窰微等十三局巳各帶征濬河捐二成泰興界口兩局巳各帶征李秀河經費一成在該項帶征經費未停止以前勢難一附再附又絲繭兩項及上新河鎭江木釐稅率巳重均在值百抽十以上礙難再加又蕪湖米釐浙省代收絲繭滬捐不在本省征收機闗權限以内未便置議此外未經加征各釐局稅所應比照現時稅率加征省附稅百分之五其巳經帶征一成或二成各處俟該項帶征停止後再行一律照加若按照本年比較　銀全數六百五十一萬四千餘元内除上列巳經帶征十五處及絲繭稅上新河鎭江木釐蕪湖浙江所收之欵一百九十二萬八千九百二十六元外其餘比較額銀四百五十八萬五千五百三十一元照百分之五計算應得附稅二十二萬九千二百七十六元除此外不敷之數再籌他項抵補方法另案議决咨報外所有擬議加征貨物釐金附稅案由業於五月八日及十八日提經大會三讀可决相應咨請查照公布施行 
[蘇省會第六日開會紀]  
　　昨日（二十二）省議會開會議員到八十一人議長沈惟賢主席三時摇鈴開議第一案財政審查會報告忙漕征收費不應帶征案（二讀）沈周說明光復後忙漕改征銀元征收費本在内扣民國元二兩年照辦　異且闗稅釐金各收入征收費均在正稅内開支征收機闗經費自應由國家支給不應責令人民負擔是以審查會認此案理論事實均屬充分主席以照審查報告付表决多數第二案内務審查會報告籌備江北水利以防旱澇案（二讀）沈熙照說明江北水利不修以致災荒頓仍此案所稱標本兼治在於工賑兼籌自不容緩審查會認爲應建議省長查照辦理主席即以建議省長查照辦理付表决多數第三案省立法政學校辦理不善應暫停辦將學生咨送北洋法政或北洋大學分别肄業案王鳳誥謂此案所持四種理由均不足爲停辦之根據如（第一）校長資格不合查該校長任事六年敎育部省公署曾否考查純係人的問題斷不能因噎廢食與機闗存廢問題無　（第二）敎員　貫不善究應如何講貫方爲妥善亦無標凖就令全校敎員不善並非絶無良好敎員可請此又是人的問題（第三）學生人數太少在民國元年全省法政學生數千人敎育行政方引爲憂而限制之今日之少不足爲該校辦理不善咎（第四）經費太巨此係去年本會所議决該校今年預算比照去年之數無異事隔數月不應前後主張歧異本會要當衡情論事不應純以感情論事云云董永成亦謂議會法凡議决權以不牴觸法律命令爲限查專門學校令第六條公立私立專門學校設立變更廢止均須由敎育總長認可非本會權限所及朱紹文謂照議題辦理不善係改良問題非存廢問題潘子楨起而爭論謂敎育宜養成生利之人不應養成分利之人現在官吏巳患太多不應再闢途徑雙方爭論甚久主席以交敎育審查付表决多數第四案咨請省長通令各縣查明倉穀存在與否分别辦理案主席以逕咨省長付表决多數第五重辦輿地測量隊案陳伯盟主交預算審查會審查主席以陳說付表决多數第六請查辦靖江縣知事藍光策違法殃民案表决逕咨省長查辦第七請就省立各工場中改組一手工造紙工廠案主席以交實業審查付表决多數時巳四時主席宣告休息十五分接續開議詎休息後復摇鈴開會議員巳有數人缺席查點人數止七十六人不足半數乃宣告散會 
地方通信 
[松江]  
組織勸學所之先聲自各縣組織勸學所消息發布後此間主持學務人員聞即預爲規劃大約俟省令到後即以敎育欵產處爲之改組云云姑誌之以觀厥後但該所所長一職逐鹿頗多不知將爲何人所得也 
　　創辦游戲事業何多松江自新舞台第一社等戲館開幕以來民間又多一消耗之所而各舞台主任因爲賣　起見近又羅致歐陽予倩等至新舞台客串而第一社之京戲亦滅價招徠以致日夜客　统計每日兩處以三百元計算每月又多九千元之輸出近日又有某君等在馬路橋附近處建築一勸業場專供人民遊玩刻正從事招股以期於本年秋間落成開幕 
[鎭江]  
　　齊省長令防蝻患鎭屬五縣知事現奉齊省長訓令以蘇省各屬天氣亢旱久無雨澤刻下江北泰縣如臯高郵境内巳有跳蝗發生若不預先防範深恐蔓延爲患亟應督率各鄉巿董保於往年曾經發現蝗　之處嚴行搜挖盡淨母使稍留遣孽云云現各該知事巳飭各鄉遵辦矣 
　　敎育會呈請改選去歳夏間丹徒章前縣長取消本邑縣敎育會令徐縣視學督同顧學委改組後全體會員誓不承認其時該會殷正會長病篤不克維持經副會長朱兆芝遵照部頒敎育會選舉章程依法改選茲又届該會改選之期特由朱副會長具呈縣公署請求通令各巿鄉學董學委開具詳細履歷儘本年六月十日以前交由該會造册具報並擇期改選聞巳由倪縣長批准矣 
[揚州]  
　　農民紛請求雨揚羣自交夏令以來天氣亢旱四鄉望雨甚殷有賽會者有演劇者無如天公憤憤絶不見憐現在秧種枯槁二麥欠佳農民紛紛來城請縣祈禱未識周知事能徇其請否也　　派警訪緝盜案揚州北方寺王老莊農民王正舉家於本月十六日突來盜匪十餘人衝門入内搶刦衣飾銀洋等物來縣訴請追緝周知事巳派法警查拿矣 
　　電詢英委行踪江都縣公署刻接泰興南通兩知事電詢英委陶樂爾君何日抵揚聞周知事以尙未來此答復矣 
　　交部電　局長北京交通部來電調揚州電話局長王忠英爲九江電話局長遺職以陳綸接替聞王君以九江電話局本係商辦近爲交部收歸官有接辦頗爲不易有不願前往之意 
　　鄰士郵員衡突揚州郵政局今日（二十二）有警察三區之備補巡士　粟寄信爲爭論銅元致起口角且將售票員黄某　打吳局長以警士退蠻鳴警送警賽局究辦矣 
[杭州]  
　　流抵溢收漕欵齊省長昨日訓令財政廳云查浙省抵補俞折價上年省議會議决每石連帶征省地方稅徵銀四元國浙東各縣開征在先每石仍收五元即以溢出之一元留抵六年分抵補金業經公布在案是本年浙東各縣每石實應　銀三元此次預算中列入六年度收入即屬五年分溢收一元之欵誠恐預算公布人民誤會准咨前由合行令仰該廳即便通飭浙東各縣一體遵照布告周知并飭將示稿錄送 
　　軍事犯宣告執行楊督軍前以陸軍衛生材料廠司藥吳浩陸軍第一師軍醫正陸潤康先後誤發誤給藥品致斃一等兵姜得彪謝樞二名一案除將該廠長李繩其等分别撤差外當將吳浩陸潤康二員發交軍法會審各處五等有期徒刑八個月咨經陸軍部駁回除李繩其業經撤差應免置議又司藥吳浩應仍照原判處刑外其軍醫正陸潤康一員核其所犯情節尙輕應援用刑律第四十四條減處本刑一等判處拘役一月又二十九日以示薄懲又以魚電咨逹陸軍部核復去後茲准庚電開魚電悉陸潤康業改判拘役本未褫奪實官等因到署巳令行審判長黄元秀會同原審各員照章宣告判决送監執行 
[嘉興]  
　　審訊拐案嘉興李譚陸女孩被高金寳通同小王全娣等誘拐查獲一案巳經張知事傳齊原被告一再質訊惟因互相推諉仍未决判昨日下午又傳齊一干人證並拘到小王之母及其姊六寳阿七等開庭研訊供係小王之母主謀其所騙各孩之銀錢飾物均由高金寳交與小王之姊阿七收藏審訊終結令高漢如夫婦二人取保六寳阿七二人着將所騙之洋五十八元限二星期内交出小王及母王全娣高金寳等則仍令發押聽候宣判 
　　推選所長嘉興勸學所迭經省署催辦因無相當人才致所長一席尙未推定日昨張知事又奉省署電催限日成立乃於昨日召集各敎育會會長曁各學董在縣會議計到九人張知事以莫其蘭王曰極二人與資格相符特請到會者投票公選以便詳省委任在座者則謂請知事主持詳省任憑擇委可也大約下月初即可成立矣 
[慈谿]  
　　紀慈谿之保黎醫院慈谿之保黎醫院設自己酉年係少數熱心紳士維護之地方醫院也院在城内距火車站僅一刻　行程年來聲譽卓著主任醫士姓吳名蓮汀一細心和氣之樸實人其技術學識亦爲人所稱道院屋爲新造之洋房每幢隔以植花木之空地另有女病院及學校病房建築之設計多運用科學知識凡通風配光等均甚適宜樓之上下與各處事務室均自置電話故無呼喊奔跑驚擾病人之事男女助手看護生及女院内之看護婦皆樸實不華所雇婢僕亦靜勤靈數飯日三餐菜清潔人人可食記者述此蓋嘗見一般醫　往往不介意於生水惡飯也慈城無電燈獨備又不易故院内僅用無數小玻璃燈以繼日惟此燈一碰即破頗危險十方善士能以電燈及機器或他種安全燈相助則該院尤爲完備矣 
來函 
[溧陽縣知事公署來函]  
　　逕啓者近閱五月十一日貴報地方通信欄内登載勸學所長被控一節查溧陽並無勸學所機闗自無所長名目所稱周某向省署控告並批令縣知事查復等情實無其事誠恐訛以傳訛用特函逹即祈貴報更正以免誤會 
雜評一 
[告去職之總理（一子）]  
　　自閣員相繼辭職後段氏一人實巳無法維持内閣之地位勢固不能不去也段氏亦自知其不能不去而又不遽去者以有人尼之也段氏不去則一切相持無從解决故總統不得不以命令去之也是故今日段氏之去實出於不獲巳段氏而明白事理必不負氣不憤慨必能警戒其部下勿生意外之枝節必能勸告各督軍勿有越軌之行動臨去之時能依然負此維持治安之責則他日事過之後國人回想段氏之態度必不再以把持之說責段氏也非然者段氏之心跡將終無見諒於國人之日矣 
去就之間態度分明爲個人立身之大本亦爲解釋嫌疑之要義段氏於此際其鄭重思之也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[再誌衣周塘路工之差强人意]  
　　衣周塘興築問題經齊省長派委專員金其釗來滬會同護軍使代表工巡捐局朱局長上寳沈張兩知事磋議開工建築各項手續經軍署允於第十師防軍内抽撥軍士擔任填築並由工巡捐局負監督工程及承造橋樑鋪砌路面之責當於議定後分别詳報齊省長設法籌撥欵項着手動工在案茲悉齊省長除指令交涉員函知浚浦局取銷六月限期外巳飭令工巡捐局從速將該塘全線重行丈勘繪圖列表呈候訂期開工朱局長奉令後即於前日轉飭工程路政處迅即派員前往詳勘連日由工程司某君路政員吳紓之等帶同測繪人員携帶丈尺標杆各種器具前往復勘據云一俟勘畢即須開工現淞滬警察徐廳長亦已分飭駐淞第六區署駐江灣六區一分署駐引翔鄉五區四分署各於就近加派崗警届期前往照料云 
又聞交涉員朱鼎青君致函浚浦局略謂依周塘築路一案已由本交涉員呈奉省長准就地紳商籌資自辦前接貴局來函謂此項工程須於六個月内切實進行如所辦工程本局未能滿意仍須代爲填築云云查依周塘屬於塘工範團不在貴局權限之内在未經填築以前所有一切圖樣及計畫由塘工局布置周詳貴工程師察核以後荷蒙嘉許則將來填築告成必得美滿之結果頃又擇期開工他日幸觀厥成貴局是可母庸置議也 
[日本參謀次長赴杭紀]  
　　日本參謀次長田中中將於昨日上午（二十三）七點四十分時在北車站乘坐附掛之十二號花車由一百零四號快車開駛赴杭經過新龍華車站時由廬護軍使派馬參謀長率領軍樂隊及步兵一連在站列隊迎送聞田中氏擬於二十四號由杭乘坐一百零九號特别快車旋滬蓋因是日午刻松滬盧護軍使設筵欵待故須准期赴宴云 
[美國絲商在杭之周旋]  
　　大陸報云美國絲商道狄氏遊歷日本粤閩等處後刻在杭州調查中美間粗絲貿易之情形並向絲業中人解釋美國粗絲銷場之廣及中國如何可增多產額以供美國需求之方法又向養蠶學校及農業實業商業各校敎員學生演講佐以活動影片以顯明意大利與日本改良蠶絲之新法省吏與商會及絲業會館對於道狄氏皆表歡迎道狄氏此行當可振起浙省對外之絲業也 
[第四批赴法華工今日起程]  
　　道信洋行所招第四批華工計一百十三名定今日（二十四號）上午在該行會齊同乘小輪送登泊於淞口之寳欲加號郵船赴法並聞該洋行爲體恤工人起見凡赴法華工如欲在法滙欵至滬交與家屬者可將銀洋交由法國巴黎京城比老地爾路三十二號門牌華珍公司代滙不取滙費並得於收銀之後將收條寄法以示優待昨梁總理巳通告各工人家屬知照矣 
[鐵路局江局長作古]  
　　滬寗杭甬鐵路局長江紹沅自奉令代理局務以來甫及百日因患喉症甚劇醫治無效於前日（二十二號）下午七時逝世業經該路局報告交通部長請爲另行委員接任一面通飭寗杭兩路各車站於昨日懸掛半旗以誌哀悼 
又一訪函云滬寗兼滬杭鐵路局長江紹沅蒞任數月因裁撤路員被人赴部呈控早有不安於位之說旋因染病電部請假不知者以爲借此下臺詎近日江局長病益加劇醫治無效於前晚殁於愛文義路寓所聞江君係患猩紅熱症死後手指發黑面部發紫該家屬疑爲中毒已延醫研究並電部報告請即遴員接替一面辦理喪務定今午大殮 
[强盜糾夥圖刦之敗露]  
　　淞滬警察廳偵緝隊士榻保庭李吉賢於前日傍晚七時經過西門外斜橋附近見有多人在途相聚偶語知非善類遂鳴同站崗警察上前拘拿當場捕獲賈松山趙學義金恒得等三名餘均逸去檢查各人身畔即在賈身上搜出尖刀一柄並地圖一張係斜橋西南沈家祠堂附近某姓家房屋圖樣前門後户開載甚詳遂一併帶至二區警署當經警正余炳文提案研鞫據賈松山供稱是晚本擬同往沈家祠堂附近某姓家行刦故先將事主家出入路徑探明繪成圖樣以免臨時錯誤正在途中聚集同夥尙未往刦詎爲警探識破致遭拘獲等語質之趙學義金恒得所供亦無異辭余警正當派警察協同原緝隊士將該盜等押解廳署訊明核辦 
[探警捕獲盜匪]  
　　浦東高行鄉牛角尖地方顧志銘家前被盜匪十餘名刦去值洋千餘元之銀洋衣飾等物報經上海縣地方警察所通令兩屬各警區一體嚴緝贜盜在案日前該所代理警佐主任王敬常偵悉此案盜匪現多避匿吳淞地方特派第六區警察分所長湯海潮所探錢阿林警察王寳德吳汝欽等於前日下午密往吳淞查拿當經捕獲廖明均廖明正王光柱等三盜抄出兇刀篾彈軍帽等物送交該管淞滬警察署暫押王主任據報前情昨已派探賫文前往淞滬警察署移提以便歸案訊辦 
[遞函借錢之突兀]  
　　閘北大統路恒泰和醬園隔壁弄内周筠記木作主蘇州人周筠如日前忽接郵局遞來一函具名住居法租界寳康里黨人江國棟吳野民朱光武馮一鳴劉堃黄超等六人内稱我黨共有七十餘人刻因景况艱窘欲告假洋三千元以濟急需乞即答復云云周接函後即據情報告四區警署姚警正察閱該函雖無恐嚇言詞然不得不防有意外故連日飭派探警在周宅一帶嚴密查察以資保護 
[匪徒乘間攫飾]  
　　前日午後六時許有匪徒張志成至新北門内陳巿安橋南堍永祥銀樓内以兌換金飾爲由乘店夥取出金戒等件任其揀選之際卽將值洋十三元四角之金戒一只攫取奔逃該店夥當即跳出櫃臺狂追大呼捉盜經二十三號及三號守望巡警王恩桂王普巨帮同追趕追至地方廳署後面始將該匪追獲惟贜物巳被同黨接去當將該匪押解一區二分署由王金山警佐研訊據供太倉人年二十一歳住居法租界小客棧内並供認搶刦不諱王警佐諭飭傳到該店主浦鳳瑞連同張匪申送警察廳即經司法科劉科長詰訊後諭飭嚴行收押聽候函解地方檢察廳懲辦 
[查禁米糧出口之公函]  
　　上海縣沈知事致縣商會函云逕啓者本年五月十七日奉省長公署第二一六一號訓令内開案查本省米糧禁運出省（原文巳見前報從略）等因到縣奉此查此案事闗民食最爲重要轉瞬青黄不接亟應查禁以免偷漏除分函外相應函請貴商會查照轉致米業董事曉諭米商母任奸民偷運出省以維民食是爲至盼 
[中國全境醫校之調查]  
　　今年正月各敎會英美醫士開聮合大會於廣州最引吾人注意者爲化姆博士中國醫學校之調查一則頗足證明吾國近來醫學之發逹該稿曾登於博醫會報第三十一期第二號茲亟錄之如下中國醫學專門學校有國立者省立者私立者外人創辦者敎會附設者中外合辦者共二十六處（内有二女校）學生最多者爲天津軍醫學校約在三百五十左右至若功課完備成績優美則以上海同濟德文醫學校爲冠（按該校爲德國寳隆福沙伯克利諸博士所創辦嗣又添設工科現醫科學生有三百餘人）香港大學醫科内容若何未親蒞校調查不能妄斷現全中國醫學生約逹千五百人之譜内有女生百三十六人譯者按近來吾國習西醫者日多一日行將於醫學進化史上大放異彩惟習藥學者寥若晨星是誠缺點吾國地大物博製藥原料不乏佳品尙望學者醫藥並重使他日能於醫學上獨立進行毫不憑藉外力則榮莫大矣 
[痛陳烟酒公賣之弊害]  
　　中國烟酒聮合會以施行公賣後爲害甚大特將公賣章程之害與保存公賣之謬詳細說明上書國會茲錄於下一現行公賣章程之苛擾（甲）假公賣之名剥商人之財章程第一條以官督商銷爲宗旨第二條全國烟酒公賣法未頒布以前烟酒公賣事務暫行按照本章程辦理云云夫烟酒公賣在闗稅自主之國固爲善政中國因財力支絀條約拘束若實行公賣價格不能自由伸漲必受虧折之害政府明知此理故不頒布公賣法而以官督商銷爲嫁禍商人之弊（乙）專制本國商人等於自殺政策第三條凡本國製銷之烟酒均應遵照本章程辦理云云優侍洋商爲叢敺爵故近日洋商抗稅（漢口華法康成酒廠不惟不認公賣費且將舊稅分文不繳）華商掛旗公賣局無法收拾（丙）局機之紛擾第四五六條省設省局區設分局經理公賣事務各地設分棧經理烟酒買賣云云純屬空談不能實行公賣何來公賣事務不能支配外貨限制本國買賣受其經理無理巳極且烟酒散漫全國若由分棧經理買賣則存儲發售一縣非有數十分支棧不可斷難實行現局棧實行片收訛索之機闗亟應裁撤（丁（費率不均不能轉嫁我國食鹽不許外貨入口又爲獨占事業故能由官定價烟酒則不然貨非一地業非一人則漲跌隨巿豈能懸格以求今第九條由局定價烟酒商𨺗加重費甚願官能增價以輕負擔其如不能成爲巿價何則宜體最國情商情酌定稅率方爲正當辦法（戊）費率不定不能營業第十條公賣酌量加收十分之一以上至十分之五爲制烟酒商之死命烟酒巿價跌落出費者商人之資本（並非賣而後費說見己條）價值略高則隨時加費非吸盡商人之脂膏不止自有此章吾人無安枕之日矣（己）檢查手續煩苛馴致病商擾民第十五十七條有貼用印照標明分量之規定各省公賣員司遂有酒四兩烟一包貼用印照之辦法於是少數買賣亦須赴局棧繳費填照買者賣者均形不便無異勒令商人歇業經包繳重稅始准變通行路稍遠又被法警差巡之訛索（烟酒稽查章程第十條）烟酒之行銷滯矣（未完） 
[填塞河道之交涉]  
　　浦東塘工善後局董謝源深朱日宣昨呈上海縣沈知事文云案查前准洋涇巿經董函開以二十四圖陸家嘴英商烟公司擅填河道迭經具詳官廳飭阻當蒙核准經縣委勘明該公司已停止工作聽候妥議茲奉縣公署令開查核此案以該支河是否要道所繳交換條件果否合宜現在巳填者究有若干畝分日後擔任修理應如何妥訂契約所繳價銀將來作何支配於土地轄權塘工善後均有闗係必須事前慎重籌議應由該董會同塘工局董妥慎籌畫後再與該公司立約陳候轉詳立案庶昭周妥等因函轉訂期會議到局當即按照指飭各節會同洋涇巿劉董等察勘妥慎籌畫查該烟廠坐落張家浜東岸門前有支河一條向來搭蓋木橋面北出入廠基契地係英册四千七百五十五號又六千五百五十四號又六千五百八十八號又美册六百九十六號其擅將此河填平計長十八丈寛二丈約地八分下設瓦筒水可通洩經洋涇巿董查明呈請核轉交涉員函知英領轉飭該廠停止工作又經委員履勘嗣由該廠華經理曹鏡揚與劉董晤商聲明該廠僅爲出入利便起見情願認助地方公益之費以作交換條件互立契約劉董以主權邦交並顧予以通融會商委員請示辦理等情迨會商董局訂期實行議開條件該商見可通融遂有得寸進寸之意擬將所填支河盡行圍入廠用亦不認定年限似此辦法等於永遠契地毫無交換之可言况闗土地辖權尤未便遽予立約該華經理迭與劉董議商仍執如前致未議結懸案迄今昨又接劉董來函以該烟廠今又接填該河六丈有奇應即會同轉請交涉等情查該商於上年填塞河道事前旣不先與官紳商議不顧地方擅自興工其蔑視公法毁滅公理甚矣若再予以通融將來侵害踵起莫不援此辦理爲特函請核轉交涉員函轉英領事派員會同會丈局將該商各契地畝分丈明究竟填有若干轉飭該商照契管業迅將該河回復原狀以保主權一面函轉淞　警察廳轉行三區飭警查阻實爲公使 
[北京民友會覆自由黨電]  
　　中國自由黨總部並轉旅滬各省公民團公鑒寒電敬悉本會决議先將對德宣戰案否决再圖改組内閣本日衆院常會由本會會員吳宗慈君動議未能成立卒以褚輔成君之動議以爲現在閣員星散應將宣戰案暫從緩議俟全體閣員改組後再行討論多數可决本會同人反對宣戰之主張自當始終一致個人禍福度外置之希釋厪注民友會效 
[劉興華等致北京電]  
　　北京大總统國務院參衆兩院鈞鑒慨自天心厭帝共和重建内政外交亟街整飭之際若者言與德絶交若者言與德宣戰甚致假造民意繼袁氏創帝之伎倆或毆打議員或倡請解散議會以逹其肆毒目的種種搗亂不堪聞問以我國步艱險卒與無隙可乘之德國兩相對壘絶之且不可遑云戰乎務乞明公嚴究在事人等尊崇國法痛闢奸侫力持正議勿以要挾爲從違國家幸甚公民幸甚旅滬公民劉興華劉琨汪一飛王亞東錢超靳振先周俠民李傑陳少濤等二百二十人同叩漾 
[歡送韓紫石遄歸珂里]  
　　前江蘇安徽巡按使韓國鈞君不就參議員之職赴魯游覽泰山歸來假道滬上參觀各學校並遊覽各名勝蹟巳誌本報茲悉韓君於二十一號晚在南巿甯紹碼頭附搭大和輪船至揚由揚改乘汽船赴海安（因水淺大輪不能開駛）是晚警廳派保安隊長曾永奎率領軍樂保安各一隊並隊員巡官署長均赴大逹碼頭伺候迨至十點三十分鐘韓君乘馬車到江干隨卽登輪假該輪買辦房間爲寢室其時歡送者爲警廳長徐國樑鐵路警務長孫志宏南京省長公署庶務科長李文濱車站檢查長朱衣鹽捕營隊長劉登瀛省立商業學校敎務長龐甸裁等韓君均一一周旋並道謝江干送别厚意十一點韓君四公子曁二女公子均乘汽車前往話别此時軍樂迭奏頗極一時之盛云 
[赴日考察醫學之目的]  
　　無錫任稼春君研究醫學親炙東西國各大醫學名家此次由敎育部咨送赴日考察醫學於日昨乘賀茂丸啓程瀕行時謁見滬上某要人詢以考察之目的據云此次考察擬留心於明治初年改革醫學之方法及現今醫學之狀况與地方衛生行政云 
[崇正學校之聚餐會]  
　　大南門外送子庵舊址崇正初等學校自隸巿立後因值五週紀念舉行叙餐會已誌前報前日上午十時該校振鈴開會由主任曹肅雲君曁各敎員率同男女生齊列講堂先向國旗行三鞠躬禮合唱念紀歌次由曹君演講該校成立至今之歷史復由湯敎員詳述校務並勉勵諸生十二時開叙餐會聞頗整肅云 
[貧兒院開會先聲]  
　　舊曆四月二十六日爲西門外斜橋高昌廟貧兒院成立紀念之期訂於是日舉行懇親會俾留養兒童家屬至院叙話現已由主任高硯耘監院童省三商之院長施子英經董王慕詰諸君預籌一切從事佈置矣 
[工商研究會徵求會員]  
　　中華工商研究會現擬徵求新會員以資擴充業於昨日備函附章分致全體會員查照其函云本會修改新章刻已印就茲奉呈一份議由本月二十號起至六月三十號止添徵新會員最少一千人務請於上開期内徵求最少二人開明職業籍貫住址函由本會照章審查發給入會證書附徵求新會員簡章如下（目的）本會現擬於六月内添徵新會員一千人（時間）自六年五月二十號起至六月三十號晚間八時爲止（分隊）此次徵求按照原定部分爲十二團曰會長團曰總務團曰會計團曰審查團曰調查團曰海外調查團曰交際團曰編輯團曰陳列團曰學務團曰宣講團曰評議團而以所有會員分派各團以資臂助其均分之法乃以竹籖書會員姓氏入筒中各團按照所缺人數以次抽補譬如現有四百八十人分爲十二團每團應得四十人除原定職員外視其所缺人數幾何抽籖補足分派旣定則將各員姓名榜列會中並由各部長統率之（統一）所有各團事宜仍歸總務部長董其成而詳報於會長（分數）每得一名譽會員之助經濟者作一百分代表會員作四十分贊成會員作二十分特别會員作十分普通會員作五分凡徵求會未開以前所有介紹之會友亦得一同加入照計分數（報告）每逢星期日各將所得新會友之數報告總務部列榜宣布而以新會友簽字之入會書爲憑（繳費）所有會費一律預繳由本會會計員憑入會書向新會友收取倘若收取無着則不得計入分數（奬品）（甲）凡得分數最多之一團爲第一當將該部人員之逾五十分者之姓名鐫刻紀念銅牌懸諸會中（乙）分數次之者爲第二當送紅緞繡旗一面上繡該團人員之逾五十分者之姓名懸掛會中（丙）再次者爲第三當送黄緞繡旗一而上繡該團人員之逾五十分者之姓名懸掛會中（丁）合十二團之人員而得分數最多之第一二三名各當贈以金質徽章一面上鐫會名（戊）得三十分者可與得勝宴由會柬請 
[敎會記事兩則]  
　　麥家圈基督敎天安堂所創之協贊會主日學尙有年每星期一次分班領授聖經學課成績可觀該堂同人定於今晚（二十四）八時合開同樂大會請青年會童子部諸君奏音樂操戲法仁濟醫院俱樂部同人獻以技聲奇談及新頴滑稽觀（西劇）等節並由名人演說德育問題報告時務要旨昨已分贈入座劵通函各會友到堂實行同樂主義 
　　江灣查祈禱處主任余慈渡女士前經兩次游美於神學一科頗有心得回華後歷在各堂講解經義人咸悅服茲定二十七號起每逢禮拜日午後三時半在吳淞路内地會堂聚男女復興斯會 
[洋商收繭之保護]  
　　現在繭巿將興各洋行派人運銀前往產地收繭者頗多法商有餘洋行義商某洋行日商三井洋行亦派洋友携帶巨欵分赴浙江安徽江蘇各縣產繭地方設行採辦聞朱交涉員巳接准法義日各國總領事來函照例給予保護執照一面電陳省長請飭各屬地方官按照約章派警切實保護 
[征收繭稅之布告]  
　　稅務總公所高所長昨發佈告云照得上海龍華徐家滙附近各鄉及嘉定南翔陳家巷等處近年產繭頗多每當新繭上巿之時均有繭商就近採辦鮮繭並有繭行烘焙乾繭運申歷由本所設立機闗征收繭稅在案本年新繭轉瞬登場除派員擇日開辦外合亟出示佈告各繭商一體知悉凡在上開各處及本所範圍地點内採運鮮乾繭者務各遵章納稅勿稍觀望倘或希圖偷漏一經查出定即照章充公幸勿自誤其各遵照母違切切特此佈告 
[各處蠶汛之報告]  
　　本埠絲繭總公所昨接各處來函報告蠶繭情形洞庭東西兩　蠶汛收成甚佳受病者頗少各鄉頭蠶半在大眠惟桑葉巿價開售二元六角至二元四角尙稱中平江陰蠶汛中稔大約初十邊 
 
 
 

Page 11

 
 
可以開秤江北如星等處准於本月初五日開秤無錫蠶汛尙稱中稔桑葉巿價每擔二元四五角約初九十開秤安徽省大通今届蠶汛不過四五分收成現在該處商會内所設分公所巳開會議定於初八日開秤蕪湖准初七八開秤總公所接函後昨巳分别轉致各蠶商一體知照矣 
[商定運繭車費]  
　　現在小滿節過江浙兩省頭繭正届上巿本埠各廠商收繭者巳陸續出發故絲繭總公所對於運繭車費問題特將商定價目於昨日通告絲廠繭業各同行略謂杭寗兩路接軌後滬寗仍歸源康運繭處顧仲平君經理滬杭則以滙通轉運公司改組名曰滬杭滙通運繭處並由運繭處雇用陸阿四爲小車頭目凡北巿總站送出者仿照滬寗向章價目共由麥根路（西車站）送出者茲與商定價目如下由麥根路至新閘橋每包四分至大王廟每包五分至垃圾橋北每包五分半至六馬路西新橋每包六分至斜橋徐家滙每包八分至楊樹浦每包一角一分至裹虹橋每包九分至胡家木橋每包一角至曹家渡每包九分至白渡橋每包九分至二四五馬路滯頭每包蔴袋大包二角繭壳每包（同上）一角八分湯繭每包（同上）二角以上除滯頭繭壳湯繭大包之外每包至五十斤爲度 
[浚浦局酌減地價]  
　　上海自來火公司及亞細亞火油公司因估計升科地產過昻特向浚浦局請爲公斷以資解决近聞該局議决謂公斷一層亦無何等之辦法今爲暫時之計議有手續二端此後仍不得援以爲例也（一）雙方地產請公正人出而公斷然本局均按照附近之地爲之估計且刋在辦事定章則公斷者亦有爲難之隠茲本局爲體恤該公司起見將前此估計之價值特爲酌減（二）旣經酌減以後自不必再付公正人之公斷然該地之填築權仍由浚浦局主持雙方均宜遵守 
[請修浦面浮筒]  
　　吳淞海闗理船廳洋員亨生氏查得浦江水面所設之第四號浮筒現已損壞以致所掛之標燈不明浮筒　燈爲夜行船隻之記認若不趕修危險堪虞故於昨日函致新闗河泊司請即派員督匠馳往修理 
[地方廳研鞫崑山駁岸糾葛案]  
　　崑山縣鄉民徐少卿至上海地方審判廳上訴該縣巴城鎭巿經董王植三索詐洋三百元不遂唆使彭紀祥等砌詞在該縣署誣控等情經該廳備文至該縣將案卷吊齊於昨日午後由推事各宫公闗合議庭辯論被控訴者共有五人祇彭紀祥一人到案據彭供稱徐少卿購買地基起造住宅在後面小河中建築石駁有碍水利所以具控徐少卿供爲肉莊生理建築石駁係按照自己名下購地砌築並無侵佔亦無碍水利詎巿經董王植三向民索詐洋三百元不遂其欲即商通該鄉警察所長將民拘去私押警署五六天至二月初六日押　崑山縣署越日縣長下鄉詣勘以民人確未侵佔無拆缷石駁之必要詎王植三復唆使素無恒業之彭紀祥等五人列名禀控所以民人不服來案上訴供畢將糧串證據呈案請閱旋由兩造所延律師出庭互辯良久問官即諭辯論終結着在案人證退去聽候送逹判詞 
[轉行整頓警務之部文]  
　　淞滬警察廳昨奉齊省長訓令云准内務部咨開案查國家欲圖富强必先爲地方謀治安欲爲地方謀治安端賴警察之得力近來内憂外患迭起紛乘雖經召集全國警務會議力求整頓無如統系不明權限歧異以致各處警察不相連屬每遇地方緊迫之時未能呼應靈通相時而動自非迅速整飭不足以收效用爲此咨請查照通令各屬於文到十日内按照警務議案編制整齊保衛地方並希迅行所屬一體遵照等因准此除分行外合亟令仰該廳長即便遵照 
[捕獲鹽梟羽黨]  
　　吳淞港西潘家木橋地方近有鹽梟頭目王金茂率同黨羽數十名聚集該處敗賣私鹽並聚賭抽頭鹽捕左營營長魏卓文據人報告即轉飭部下第一隊隊官張良佐派出師船前往查拿捕獲黨羽小阿妹劉大砲子等二名並在身畔搜出手鎗珠十餘粒單刀一柄惟王等早已聞風遠遁魏營長昨已將獲匪兩名連同匪械解送上海地方檢察廳收訊 
[將人抵押債欵之奇談]  
　　通州人徐來實徐虎郎兄弟均在上海兵工廠爲工匠家住十六３ 
舖地方上月間虎郎因病身故其妻毛氏即與閘北開設老虎灶之沈福寳有染此次徐母楊氏欲將虎郎棺柩扶回原籍囑毛氏同行詎沈出爲覇阻聲言虎郎在日曾欠伊銀洋目下應將毛氏作抵押品云云來寶母子聞言大爲詫異當即報告巡警將沈及毛氏一併拘獲連同徐母子送由一區警署函解地方廳經檢察官預審之下判毛氏與沈分别收押候究 
[提取存欵之糾葛]  
　　俞紀生至法公堂控稱商人開設藥店時沈連科將洋三百元存在商人處立有存摺兩扣後因沈自己開店將存洋如數取去向索存摺約遲一二月交還後來商人店亦盤去有洋若干元暫存理賬人葉姓處詎沈持摺向葉姓重復取去洋三百元迨得悉向論不睬請求訊追並將賬簿呈鑒沈供俞開店時常向商人商借銀洋約計一千餘元同有三百元作爲存欵故有存摺餘者並無憑據前次所收之洋係還暫借之欵並非存項後向葉姓收洋三百元即將存摺交還並無重復收洋之事况此案葉何兩姓糾葛已在上海審判廳涉訟尙未判决求察聶讞員察閱俞所呈簿據確有與沈往來之欵爲數甚多原呈上書明祗被多收去洋三百元並無另有往來洋銀字樣遂問付洋後存摺約緩交還時是否登報聲明俞答稱並未聲明聶讞員以被告旣不承認况在廳署有案遂判將案注銷着投該廳控訴 
[再誌晉大新衣店之債務]  
　　恒豐泰老隆順昌大源永元昌祥何桂記義記彭　卿盛菊生盧祿卿及自來火公司與老沙遜洋行等前至法公堂同控晋大新衣店虧欠往來貨欵及存項並房租等洋若干元向收不付店巳倒閉報捕拘獲股東徐順生左友柏兩人請求訊追等情判將生財底貨拍賣再核現巳賣得銀二百餘兩各原告重復到案請向徐左追繳徐左同稱民人等均係店夥並非股東店係姚洪範所開有賬簿可證現在姚究匿何處實不知悉聶讞員問簿據現藏何處盛菊生稱該店拍賣後所有簿據因無人執管故由商人携回暫存可以交出判徐左還押着盛將簿據呈案察閱再核 
[在押無從收賬]  
　　錢莊主田宏裕前延德爲理律師代表至法公堂控稱該莊被元泰成蔴袋店主吳槐卿虧欠往來銀二千兩店已倒閉請求訊追判令限理在案昨已届限德律師投稱前堂被告言收賬歸還迄今多日分文不理請爲嚴追吳稱放出之賬商人在押無一往收故未料理現向親戚商借值銀三千餘兩之沙田單若干畝抵於原告約一年内設法取贖俟商妥後即可了結判交尋常保出外限十四天理清 
[索償裝修生財之失望]  
　　沈瑞卿至法公堂控稱前向拔毛公司租屋開設木器店因邱仁高欲開醫院向我商讓言明貼償裝修生財洋九十元詎料邱遷入後不允貼償請求訊追邱供商人開設醫院房屋係向正房東仁和公司租賃於正月間遷入内有板壁等物當囑管門人喚沈前來取去沈即至嵩山路捕房控訴曾經捕頭察核罰過沈洋一元今又揑詞具控請察問官詰其當時可曾書立憑據沈答稱前有李先生相勤並未立據遂判所控無憑將案注銷惟原告前堂傳訊不到着罰洋一元充公 
[不付船租之訴訟]  
　　英商謙信洋行控順利號經理姜蘭亭不付租船費洋八萬元昨晨由廨傳訊先由原告代表律師上堂譯明案情聲請另行訂訊繼由被告代表律師投訴原告律師請求另行訂期會訊一層敝律師亦表同意中西官遂判姜交八萬元人洋並保聽候傳訊 
[洋商追索房租]  
　　英商愛爾德洋行控租户蔣福興積欠租洋三十六元擅行遷居等情昨由捕房將被告傳至公共公廨原告投訴前情請追訊之被告供開薦頭店因生意清淡欠租是實中西官判蔣將租金還清否則押繳 
[興隆與未興隆之辯論]  
　　曾入英籍之粤人葉玉籪在公共公廨呈控趙某不還票銀二萬千八百零六兩六錢一分四釐由廨准飭傳訊因被告抗不投質故由原告延請律師於前日投廨聲稱被告於前清光緒三十一年在日本地方虧空正金銀行三萬兩其時原告適爲該銀行買辦當代被告料理由被告出立興隆票三紙現被告景况頗好所有原告代理之欵自應償還言至此將被告所立之興隆票呈案請追被告仍未到堂據其代表律師辯稱被告現在北京謀差并招股擬在北京營業尙未成立故經濟困難原告呈案之興隆票現在被告尙未興隆原告須從緩控追應請將案註銷會審員王肇之君商之英卓副領事判限被告兩禮拜内投案質訊再核 
[小飯店受罰]  
　　揚州人徐玉中近在虹口有恒路二十號屋内開設小飯店未向工部局捐取執照被美捕房捕頭培克查悉請廨出單昨派一百十三號西探將徐傳至公共公廨經中西官訊明判徐罰洋三元充公 
[兩造均願銷案]  
　　唐馮氏控唐文炳唐老三行兇並取去金飾等情由捕將被告兩人傳至公共公廨訊諭交保在案昨晨由廨復訊據兩造代表律師投案聲稱此事業巳經人勸明請爲將案註銷中西官判准將案註銷被告開釋 
[行兇人放棄保洋]  
　　許立泉控被崔萬餘在楊樹浦龍江路將伊毆傷由捕將崔拘入捕房存洋五元保出昨晨由公共公廨傳訊原告投訴前情請究中西官以被告保出未到判將保洋充公内提二元給原告爲醫費 
[在途打架]  
　　張小弟張陳氏昨日不知因何事故與元茂生姜生福在楊樹浦路互相兇毆被三百十六號印捕與三百九十三號華捕查見以其違章一併拘入捕房經捕頭略詰一過飭各存洋保出候示 
[扭控同鄉人戲侮妻子]  
　　住居西門外日暉橋之江北人王長福拉車度日其妻黄氏今年二十五歳前日午後王拉車出外忽有同鄉人亦爲車夫之孫崇布突至王處將黄氏强行拖入臥室任意調戲該氏大聲呼救當由隣婦張俞氏聞聲趕至孫卽逸去迨王長福回家後黄氏向夫訴明情形王卽將孫尋獲扭控二區警署由張俞氏投署作證經余警正略詰一過備文將一千人證轉送警廳司法科移解地方廳午後由檢察官預審後判將孫崇布收押候究王長福夫婦證人張俞氏一併退去候示 
[唆使捲逃案展期研訊]  
　　周榮華指控石榮卿唆令伊妻周李氏捲取值洋二百元之現洋衣飾逃匿等情業經捕房將石與李氏先後拘解公共公廨訊判石交五百元人洋並保李氏押候補傳人證再核在案昨由捕房將案中牽涉之祝生奎傳至公廨請究先由原告代表律師上堂譯訴案情訊之祝與李氏亦延律師到堂代辯要求准被告交保展期研訊王崧生襄讞商之英卓副領事判石仍交原保祝與李氏各交五百元人洋並保候禮拜五訊核 
[姦拐案理由欠缺]  
　　住居北西藏路之還俗僧人曹阿榮指控在福州路貴仙戲園爲傭之張海山姦拐伊妻周春香匿居城内等情業經捕房將張與周春香一併拘解公共公廨訊供判被告男女分别交保在案昨晨復訊原告代表某律師未到據其繙譯投稱現本律師不願爲原告代表等語並據原告投訴伊妻被曹拐匿城内前經尋獲後曹即央人出勸情願立據償還聘金惟並未收到分文請究訊之被告亦延律師到堂辯護否認姦拐並以原告所控毫無證據要求將案註銷中西官以原告並無充分理由遂判將案註銷被告男女開釋 
[迷路小孩待領]  
　　男孩蕭作堂年十歳住浦東徐家橋向在啓蒙小學讀書於陰曆四月初一日隨伊父蕭阿德由家來滬迷失路途現由上海縣浦東東溝鎭警區收留聽候家屬到署認領 
[私帶烟土之結果]  
　　通州人陳永順私帶烟土被新閘捕房包探查獲解送公共公廨訊供收押在案昨晨由廨復訊屬實姑念陳巳在押兩禮拜從寛開釋烟土銷燬 
[跴緝花會賭徒]  
　　花會賭棍繆阿玉等兄弟四人近在温州路平橋路等處租賃房屋秘密開筒派遣羽黨四出兜攬閘北華租交界地點亦設有此項機闗昨爲偵緝隊員郝某訪悉已飭隊士分頭跴緝務獲懲辦 
[汽車夫重入西牢]  
　　汽車夫熊榮生前日在南京路開駛六百十八號汽車不照工部局定章被總巡捕房十四號西捕查見以其違章當時抄明汽車號數回禀捕頭轉請公共公廨出出單昨將熊傳案請究卽據該西捕投案訴明被告在熱鬧處所開車甚速殊多危險是以傳案請究並據捕頭禀稱被告前因在南京路開駛快車肇禍曾經公堂訊實判押西牢半年此次非但開駛快車且無開車執照應請核辦訊之熊供詞支吾經闗讞員商之英白副領事以被告在熱鬧處開駛快車殊爲危險有碍行人生命判熊押西牢三月期滿逐出租界再來嚴辦 
[搶攫並無證據]  
　　周陸氏偕證陸仁先指控流氓曹殿邦在福建路攫取值洋十二元之金挖耳等情由探王寳生將曹拘解公共公廨訊供收押在案昨晨復訊據王探禀稱原告並未到堂備質訊之被告供仍推賴中西官以原告未到且無證據遂判將案註銷被告開釋 
[匪徒攔刦首飾]  
　　匪徒倪實康前日在北浙江路信昌里内攫取王張氏值洋七元之金挖耳圖逃被探追獲昨解公共公廨經中西官訊供不諱判倪押西牢三月 
[老而不死是爲賊]  
　　七十歳之徽州人王招昌因貧苦無依前日闖入厦門路一百二十七號門牌汪厚甫家竊得酒壺一把圖逃被汪瞥見將王毆打當時互相鳴捕扭入捕房經捕頭詢明將王收押昨解公共公廨經中西官訊明判王押棲流所三月期滿遞回安徽原籍 
[破獲輪船上竊案]  
　　太古公司盛京輪船於前日抵埠停泊浦東碼頭被賊竊去馬　一百七十磅旋經　棧巡丁楊阿桂在爛泥渡鎭查獲竊賊揚州人胡小龍連同原贜併解三區轉解警廳司法科訊辦 
[車夫竊取銀表]  
　　黄包車夫王阿二乘隙將北山西路四號門牌李連生家之後門掇開竊取值洋九元之銀表兩隻圖遁被探奚德安查見將人贜一併帶入捕房諭飭押候解送公堂懲辦 
[過犯復來租界]  
　　常熟人王永泉前因犯案逐出租界茲又潛來在七浦路徘徊被六百七十二號華捕查見以王係過犯拘入捕房禀明捕頭收押候究 
[請革劣保之道批]  
　　滬海道尹公署昨批南滙縣徐應傑等呈爲劣保復充貽害地方請令撤銷由據呈地保莊杏生前曾因公斥革劣跡多端是否屬實應否撤銷另派候令行該縣切實查明核辦具報該公民等即日回籍安度靜候縣署解决可也 
[研究古樂者注意]  
　　我國樂器當以七弦琴爲最古徒以代遠年湮棄置不講高山流水難覔知音遂使廣陵一曲幾不復流播人間顷有贛人吳扁舟曾學琴於滇南汪竹居處士盡得其秘現因事來滬寓公共租界淡水路麗水坊四號曾有人聆其雅奏謂其所操之曲如平沙落雁漁樵問答石上流泉等意韵悠長頗足耐人尋味海上不乏好古之士倘能聲應氣求亦未始非保存國粹之一端也 
[謝劵]  
　　上海民立中學校訂於五月二十七日假西門外公共體育場開春季運動會昨承惠贈入場劵二紙書此誌謝 
新閘養性學校現因推廣學額擴充校舍絀於經濟特於陰歷四月初六日星期六午後假座丹桂第一臺演劇一天所收劵貲除開支外悉充校中經費昨日贈劵二紙謝謝 
　　正訛昨報載蘇州路白渡橋堍中國花園鐵椅上發現鐵壳炸彈一枚茲悉並無其事當係訪員得之傳聞致有此誤合行糾正 
[中華職業敎育社通訊]  
　　五月二十一日收到李方謨君意見書一件摘要如左（一）何故提倡職業敎育（甲）敎育易普及職業也敎育也分言之則皆國内所固有惜二者不相聮絡所以學子雖增生計未裕而農工商界仍無身受完全敎育之人今若招年長之農工商賈便來就學固屬不易即欲令年少藝徒略具智識亦頗難能今以職業爲餌誘致工商界之子弟使受敎育實普及敎育之良法較之以法令施行義務敎育其收效更易（乙）實業易改進吾國農工商界之人守舊最甚皆由未受敎育之故今實施職業敎育十數年後世界商戰場中或有我立足之地（丙）英才易向上職業敎育若能推廣則向之無力求學者不難受完全敎育（二）如何提倡職業敎育（甲）調查國内外所有之各項職業及外國職業敎育之實施法皆須詳細調查（乙）培養師資或於師範學校添設職業科或派人出洋學習專門技能或延聘有專門技能者爲敎師設傳習所於省會（丙）輸入新職業各國所有職業爲吾國所無者不少不急輸入則利用無資漏巵難塞（丁）程度及種類小學宜習簡易舊職業而參用新法中等學校宜習稍高之新職業兼及舊法之良者（戊）實事求是出品必力求精良超越巿售之品（己）職業種數一校之中所授職業過多經費固屬難籌然種數過少亦難滿人欲種數以不逾十種爲宜（庚）聮絡工商界此於初辦時爲尤要上海已實行各地均宜倣行（辛）因地制宜各地情勢不同物產亦異選擇敎才無庸一律山地重森林澤國重水產出綢之地宜講綢業出磁之地宜興磁業（壬）不受辭職敎育者學生有不願受職業敎育者不妨令習職業之簡單者即以原有之手工時間改授之（癸）職業班功課宜照普通班敎授而裁減其後半不可一律改淺因入職業班者大都生計稍窘之人未必資質皆鈍設遇聰頴者志願深造則畢業後補習一年便可升學 
雜評二 
[偏舉（庸）]  
　　凡事不能偏廢亦不能偏舉偏舉則舉者以不舉者之牽制而其效亦將等於不舉即如醫藥兩者原有聮帶之闗係東西各國藥劑師與醫生並重我國西醫年來習者固多卽深造者亦不乏其人而藥劑師則尙罕有過問致醫生所用之藥品不能不仰給外洋利權外溢至可慨惜若篤守舊法之中醫於藥物一項尤不注意往往自稱名醫僅知藥名不識藥物雖以僞藥與之亦幾瞠目不辨嗚呼醫者之於藥劑猶軍人之於軍用品也藥劑之不講求雖有良醫何能有濟此亦偏舉之弊也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名酒令（集栩園詩詞集句）] [  立三]  
　　蝶自蘧遽周栩栩（栩園）園名一粟舊題榜 
記得個儂生小（小蝶）蝶夢苦因詩思亂 
愁煞倚欄人獨（獨一）一天明月破黄昏 
平湖一水連天（天芳）芳草有情春入畫 
中央亭小（小青）青山爲壁竹爲扉 
有梅花處尤白（白雲）雲影不移心自閒 
牢騷不知何似（似春）春閨睡起繡幃開 
有多少客思鄉心（心石）石橋曲曲水灣灣 
小顆櫻唇凝醉（醉生）生就顰眉只貯愁 
簾底驚寒（寒松）松花亂落鳥無聲 
朦朧宿酒初醒（醒華）華燭高燒刺眼明 
傷離傷别又傷秋（秋夢）夢斷巫山十二峯 
擁四脚荒雲（雲林）林影山陰亂入艙 
迄於今未見環雲（雲夢）夢醒糢糊猶囈語 
去也匆忽偏恁快（快人）人聲遥閧渡頭船 
記大江東長淮北（北山）山水無情入嘯歌 
寗可兩忘情（情仙）仙綠未了劉晨夢 
阿誰欄畔立（立三）三更燈火老吟詩 
家庭常識 
　　補樹養植大樹每每患其心空而不能作棟樑之材殊可借也曩有老僧授子以法並經親驗數株均獲實效蓋木有雌雄雄者多
不實若於方顯小洞時即鑿相當之同式木塞一個填之即不致於空蝕惟補處極易灣曲須常用刀竪劃其凹部（各樹均然）則復逐漸長直亭亭矗立永不曲矣 
移樹凡花木有直根一條謂之命根若趁小時便盤之或以磚瓦承之則他日易移否則移植者最要注意 
葡萄栽於棗樹之側待春時鎖棗樹根作一深竅引葡萄根入竅中至一二年後其棗樹根與葡萄根互相連結即將棗樹留以半根移裁别處仍　無損則葡萄日見興旺紫花滿架必獲多串[  明南]  
集益錄 
　　第十一問前日孫君發明奶奶草能治瘰癧一方果有效驗則患斯疾者不啻得慶重生今特採試然其性辛辣其形與今日（五月十六）報中所登相彷揚鎭村人名之曰苦辛草六畜皆不食折斷其莖白汁如乳奶奶草即此說也試嘗以舌舐其汁嚥人喉間喉舌俱麻歷三四點鐘之久如照孫君云愈後再服清凉藥劑未免嫌遲恐生意外大凡患斯疾者母必肝家素旺初胎時或抑鬱所致小孩生時不覺至五六齡日漸其高竟因潰燭致斃而永年者鮮奶奶草性猛烈未敢遽用尙乞博物君子證明此草究竟有無害處抑應如何調劑以便如法實行施治母任盼禱[  眉白]  
答第十一閤按眉白君寄來草樣形式相符而濟南李醒生君亦適有同樣標本寄示並言此方稱爲（中守科）實係治瘰癧之妙品法取鮮者榨汁煎成稠質用時另加貓頭骨研未少許和匀敷忠處不數日卽痊愈云是則外治之法當較内服爲妥謹先答復仍待研究[  栩園]  
短篇小說 
[言情短篇文字因緣（續）] [  瘦陽]  
　　重陽那天大家忙着登高我却和士明趕到那公園裹去尋了個靜僻所在等那薛苕華到來士明溜進了一帶樹陰悄悄地伏着等了十分鐘光景果然見一個長身玉立的女子姗姗而來雖是打扮着一身淡妝却掩不了那天然的風韻明眸上邊架着一副墨晶眼鏡彷彿害着眼病似的兩個粉腮子白白的好似月下梨花蛾眉淡掃也微微蹙着正不知道他芳心中有多少摺疊呢他一見我就立住了輕廻香頸向四邊望了一下接着便在小徑中往來鍍着却並不走近過來我不敢怠慢即忙走上一步彎了彎腰柔聲問道敢問女士可就是女文學家薛苕華女士麽那女子聽了我話怔了一怔兩灣春山又蹙得緊了一些一壁便顫聲問道你你是誰我又鞠躬着答道在下便是丁士明先生的代表特地來和女士相見的女士倘有甚麽話儘向在下說來好了苕華聽了粉腮子益發泛得雪白一會兒便顫着櫻唇忒楞楞的說道但是丁士明先生先前曾有信給我說要親自和我會面如今怎的派起先生做代表來唉他旣不屑見我一面我還有甚麽話說辛苦總爲君可憐君不解以後只索死心塌地過我的凄凉歳月罷說完眼圈兒倐的一紅險些要迸出兩行紅涙來接着掩住了嬌面一步黏不開兩步的向園門　去我張大了兩眼呆　着他正在這當兒猛可裹却嚇了一個廻旋原來那丁士明斗的大呼了一聲從樹陰中直跳出來又破口喊道靈芬靈芬慢些兒走說也奇怪那薛苕華一聽得靈芬兩字彷彿觸了電似的立時扭轉了楊柳腰肢飛一般趕回來士明也跳將前去緊緊握住那苕華的玉手眼中放着明光霍霍地注在苕華横波目中很温和的說道靈芬這一年來我委實給你瞞在鼓裹那裹知道你就是薛苕華薛苕華就是你到此我纔恍然大悟原來這一位薛苕華女士其實就是士明的夫人靈芬如此那新聞紙上的燕許大手筆也就是靈芬夫人的著作了（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第五章（五） 
　　羅倫曰吾在當時實無留住村中之意愚意謂吾爲何人亦可不必告君及後翻然改計則亦深自悔其孟浪薏德乃現爲厭倦之態曰此更無闗於我汝但自思若使卜蓓諸人知汝卽爲船上之人則。。。。。羅倫乃恍然曰乃爲此乎然則吾知之矣此後但貌爲初識絶不提及從前之事如是則君怒應解矣實則此事吾亦自能知之卽如今日君初入時吾卽已脫口欲呼及見君不聲遂亦忍俊薏德不待其語畢立揮手曰止吾姊已彈罷矣羅倫廻顧則茜雪果巳離琴牀而起羅倫乃笑謝之曰女士指法誠佳其聲温厚而和平乃如太古之音茜雪聞語乃現爲淺笑曰伯爵過舉矣吾音程淺薄良不如吾妹薏德也薏德曰謝汝吾今夜喉痛殊甚且嗽乃不能歌言次乃故振喉而嗽卜蓓因曰伯爵當亦善於琴者羅倫笑曰但能使琴作聲耳焉得曰善卜蓓曰然則固能之矣曷亦爲我一彈裨館耳福羅倫乃就琴座笑曰然則小友當母失望吾今彈矣言次音作其初果生澀以不善彈及後乃忽然入妙鼓爲東方社飲之曲彷彿於其　音之中似見村人一羣圍葡萄樹而飲醉歌之中乃雜以酒杯相觸之聲一阕旣終餘音猶繞耳爲之淫牧師固請再彈卜蓓亦贊嘆靡巳獨是薏德不讚一辭此時羅倫之歌則巳爲外國之音不辨字句但覺其音凄戚有如五夜悲鴻又如崑山玉碎花鳳夜吟凄怨乃無倫藝薏德雖欲勿聽耳亦不得不爲之傾心亦不得不爲之動目注爐火似爐火亦起濃霧漸欲不見則私以手絹拭其眼角直至曲終涙猶未盡茜雪則微歎一聲低聲言曰曲妙矣但爲何名牧師亦曰伯爵指法大勝琴師使吾聞此老涙亦不禁潸潸而墮羅倫徐徐闔其琴蓋重近爐次曰此爲亞拉伯曲嘗有一人獲罪被放乃作此歌别其戚黨故聲悲而怨惜不能譯作英文耳薏德聞語微昻其首眼角尙綴小涙一顆燦如明星而口中猶作强詞曰天下最可厭者莫如悲曲使吾聞之乃往往欲。。。。言次則妍然笑曰乃使我往往欲笑卜蓓聞語乃亦失聲而笑顧茜雪曰汝視薏德彼乃尙能笑也其時僕人巳入報馬車已備薏德聞語頓如校生忽得放假一躍而起限不立刻即行羅倫爲茜雪披其外衣復取薏德之衣將爲披之薏德立避其身曰謝汝此事當讓諸卜蓓蓋　卜蓓披衣乃能不亂吾髮也（第五章完） 
戟髯君鑒乞示住址以便通信栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之仕途 
[商賈入官論（見本報壬申年十一月初四日）（西冷宦隠）]  
　　君手小人之分其類者義之與利也商賈住宦之殊其途者言利之與不言利也孟子曰上下交征利而國危非謂當官者宜舍利是圖耶又曰以左右望而罔巿利非謂爲商者惟利是務耶捐例開而仕途雜有由幕而入官者有由吏而入官者可也亦有相需之處也至於貴介之子若弟抑或讀書之未成名藉此以爲釋褐之捷徑雖乏佳士尙少傖夫惟商與賈孳孳爲利出納之際必籌子息之重輕爾我之間不憚錙銖之數量以之臨民而御下何殊嗾犬而縱鷹餽獻是其才能將圖一本而萬利夤緣不知污辱謂可枉尺而直尋認憲牌爲開張招牌棒硃票當劃付之滙票聲名狼籍置若罔聞政體攸闗茫然不解所怪在上者誤以刻薄爲清糜畀之重任而不顧誤以粗鄙爲儉樸置諸美地而弗疑不知商賈之訣千做萬做惟折本不做横說竪說惟眞話不說正與爲官者之鞠躬畫瘁開誠而公逈然相反以之入官宜乎不宜唐劉晏以文人而言利史且稱其損下益上民甚疾之以故不得其死况以巿儈者流遽登廟堂之上哉吾願朝廷於捐納一途增修條例凡係商賈入資者只准頂戴榮身不得分發到省或者責成大吏攷察屬員分别商賈出身只准逐隊觀光不得奉差委缺庶幾官途可期清白民間免受災殃未始非救時之大善政焉或又難曰商賈中亦儘有大器偉才大有作爲者何得一概抺倒耶况宏濟艱難需才孔亟何得限以一途以隘其登進之階耶則又在精於察吏者以因人而器使也何必因噎而廢食哉予遂唯唯而退不復置辯云 
警世寓言 
[溺女報（見本報甲戍年三月二十七日）]  
　　某婦浦東人年逾不惑五占弄瓦矣鄉多溺女風某沿俗投之濁流隨溺隨孕終未一索得男至四胎婦以索繯女首始投諸河辣手忍心意使女胎不敢再投伊腹不逾月又孕本年上已以產難亡婦死而胎墮依然女子頸上紅勒宛然妯娌見之以爲溺女之報愚山施氏有歌一首溺女者覩之可作當頭棒喝歌云勸君莫溺女溺女傷天性男女皆我兒貧富有分定若云養女致家貧生兒豈必皆怡親浪子千金供一擲良田美宅等灰　若云生女碍生兒後先遲速有誰知當階玉樹多先折老蚌變珠不厭遲有女莫愁難遣嫁裙布荆是佳話婚不論財禮義存擇婿安貧免牽掛漫憂養女玷家聲爲兒娶婦亦闗情淫首百惡爾先成不種孽根孽不生殺女求兒兒不來暮年孤獨始悲哀不如有女送終去猶免白骨委蒿萊贖人妻女救人殃陰　纒綿後必昌若還多女竟無男前生借債今生償勸君莫殺女殺女還殺子仁人有後惡人無桂折蘭摧疾如矢勸君莫殺女殺女還殺妻生殄嬰孩死索命牽衣地獄徒悲悽勸君莫殺女殺女還自殺冤冤相報幾時休轉世投胎定天札孺子入井尙堪憐如何嫡女葬黄泉及笲往嫁尙垂涙何忍懷中輒相棄古往今來多殺機可憐習俗不知非人命闗天况骨肉莫待白首涙沾衣 
神話 
[醉中獲鬼（見本報甲戍年五月初二日）]  
　　揚州有張秀才者曠逹不覊士也嘗借友人自平山堂踏月留飲僧寺時已夜靜張有醉意避席出游凉月一丸疏星萬點河水清冷鑒人眉髮徹風習習拂面不寒而爽張披襟當之頗覺快意堂左右自紅羊刧後炊烟寥落夕陽銜嶺即少行人張正徘徊問聞左首疏林作響急趨覘之則一少婦衣履脩潔面粉唇硃匆匆北去張疑必赴桑中約者陰尾綴之將執之以博一笑婦行甚速張竭力狂奔始得相及俄見入一小家張至則其門扁如故心知爲鬼然膽氣素壯亦不懼陰守外户以觀其異小家繩樞　牖其窗即臨曠野張薄窥之見草屋三椽亦尙脩整一婦坐燈下縫纫前少婦立其旁且拜且笑室中婦若不知也少婦忽出探懷中物納灶前香鑪中入房拜益急室中婦忽停針而泣涙下如斷線珠久之啓帳哺兒坐床上默不語少婦狀益急奔走無停趾拜不体末乃引繩爲投環狀揭婦婦忽擲兒取帶繫梁上結環自投少婦乃大喜張急破扉入先取灶前香鑪置懷内復解婦置榻上試之氣已閉正倉卒無可爲計忽其夫自外歸大譁以爲盜張爲述所見其夫急燒永灌之得蘇夫婦同起謝張乃懷鑪而行未半里聞後有聲如落葉回視則少婦隨之行張乃反身脫帽坐地上少婦不敢近但遥作拜跪狀張大歌大江東去若無所見者少婦忽起髮散請突面目流血舌出唇外貌極獰惡摇首直前作攫拏勢張不爲動少婦亦終不敢近身遥門雞聲乃掩面號泣垂首而去友人席終不見張遣人出覓不得忽見張大踏步歸衆問何往張以捉鬼對衆笑爲妄張令人熾炭於前探鑪中得物長三寸許色紅而軟焚之作呦呦聲腥穢不可嚮邇張復述始末衆方信張本才士亦素有文名云 
[雜錄]  
　　治瘰癧瘰癧俗名栗子筋大約由陰虧而起徧生頸項間此愈彼潰最難收拾甚或兩脇兩胯之間亦纍纍如貫珠先兄患此亘六載之久兩脇及胸前間有潰爛者轉側需人慘不忍覩無法施治卒至不起旋戚串中亦有患之者深以爲危乃途年相見而其疾霍然訽之云得一方於農人試之頓瘳嗟乎此方果於兩年前獲之者吾兄或得不死詎修短果有定數乎方用貓一只殺之放砂鍋内淡燒俟熟將貓肉食之（如不能多吃少吃些亦可）其骨如數放存一處另捕犁婆三四條（犁婆一物吾鄉呼之如此實不知其係何二字現但取其諧聲耳六七月間田中河邊常有之其行也以頭尾之伸縮行之以足蹴之即　伏再以足搓之則能成圖形以其狀思之殆即蠖之一類也）全龍三四條（卽壁虎）老房屋内潮濕牆壁上甚多惟其尾一觸即斷捕捉時宜用爛泥做成方長形就壁上掩捕之則尾卽斷必在泥内同貓骨煨灰研成細末用蔴油調敷患處隨敷隨愈極爲神奇其君云藥未敷完其疾已愈誠秘方也（苕溪漁隠） 
又余友某七年前嘗患瘰癧症自頸而下蔓延至胸部累累如串珠徧訪名醫終不見效後赴廣慈醫院經西醫割去然猶不得除根後得一方如法服之霍然若失今錄之以供同病者 
綠升麻五錢廣陳皮五錢象貝母一兩黑元參一兩太子參五錢昆布五錢大熟地一兩粉全歸一兩炙甘草二錢原紅花一兩煆牡蠣一兩西潞黨一兩川撫芎五錢焦白芍五錢玉桔梗五錢生白术一兩製香附一兩白茯苓五錢加夏枯草半斤海粉四兩此藥以潮來潮落水各半煎至二碗瀝出再煎至一碗灌於瓶内分作十日服無論巳潰未潰俱可至消爲度 
燕窩治　鄰居某偶患喉症腫爛至滴水不進家寒無力致醫藥一日有丐僧口授一方試之果驗因誌之法用燕子窩泥二個將清水十斤溶之（須用棒搗之極碎）待其澄清即用此水漱口（但萬不可嚥下）連漱至二十口後腫者自破而血出再漱至十餘口血盡而根除矣（鐵兒） 
 
 
 

Page 18

 
 
   
 
