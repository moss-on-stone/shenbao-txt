# 1893 - 163 - 4907239

 

Page 1

 
 
[添請京師訪事人] [  申報館主人啓]  
　　京師爲首善之區觀聽所繫紀載不厭其詳本館現擬添請一人在京師採訪時事有願俯就者望先寄緊要新聞數則並開明姓名住址以鉅擇定後專函奉訂不中選者概不作答俾免繁瑣謹布下忱卽希諒察 
[讀吉林將軍長敷奏練軍各摺片有感而書]  
昨讀光緒十九年四月二十日邸抄有吉林將軍長軍憲等會銜奏陳摺片數件皆言東三省練軍事宜雖其所陳者一係報銷馬步各隊用過鹽乾軍火車價等項銀兩一係請照黑龍江俸餉按八成實銀放給一係吉林各營局收支防營餉截期核銷一爲副都統暫停會哨一則更換練軍統領各員大都照例辦理之事别無奇特新異之議而讀竟不覺怦然有動於中若不能已於言者夫東三省向無所謂練軍也其所以增置練軍者何爲也哉蓋所以爲防邊之計也東三省逼近俄界相去不過數百里而俄人自伊犂一役雖慴於左文襄之軍威而重定界址各毋相犯曾幾何時言猶在耳而巴馬之地已生覬覦之心巴馬在興安嶺之顚一片平陵約計地方千里中國以其爲石田也而不之收管俄人遂欲據之以成建瓴之勢此處蓋係三處交界之地一面屬中國一面屬俄羅斯一面屬阿富汗阿富汗爲土耳其轄境俄之與土本係不解之仇屢敗之而卒不能有之俄人於是忿不能洩志不能逞恐英法諸國之出而議其後也夫俄人不得出黑海口一步以致商販之路不見暢遂其鬱鬱久居此也已有年矣不得志於彼勢必兾得志於此故吾嘗論及以爲俄人虎視耽耽其欲逐逐所極不忘者東三省耳巴馬片壤雖去東三省尚遠而俄人得此則彼力據上游有登高臨下之勢阿富汗又不足與抗則彼又復何所顧忌近聞有傳言謂俄人謂中國倘不以兵防俄俄亦不以兵侵中又有問新疆胡爲而招募練軍由是觀之俄國固知中國之必爭也知中國之必爭而又欲中國之不得爭然而巴馬一區爲中國之境地亦既班班可考則亦不能曲爲之說故以此言爲緩兵之計使中國信其言而稍懈於防則彼且出其不意攻其無備此正練軍防守吃緊之時也前此馬江一役亦因聽法人誘和之計不先發以制人法人乃得以兵輪深入重地突焉開砲而我之兵艦遂爲所毁夫近來之戰事所恃者無非軍火而軍火之優劣則亦相去不遠我有精良之器械彼亦有嫻熟之兵丁其所爭者只在動手之先後先動手者勝後動手者敗止此數分數刻之間不可以讓人出一頭地而顧可以袖手而待讓人先動手而致中其計乎馬江之地本爲天塹其外金牌長門重重鎖鑰砲臺兀時水路曲折法人彼時引兵深入最爲失計設或中國不聽其誘和之計先發制人則可以使法　船隻輪不返觀於此次一戰中國兵檻皆爲所燬而揚武船尾一砲卒能令其元戎孤拔與引水湯姆生等十六人　　斃命則法人之僥倖漏網可想而知故天下事斷不可有兩歧之見臨陣决策和則和戰則戰斷不可三心兩意於其間而敵人之言更决决乎不可輕信夫俄人之狡焉思啓其志其力與法國又豈有異哉當此巴馬之事正在齟齬之際邊防尤關緊要而東三省爲逼近强鄰之地其防守尤不可不謹嚴其兵餉更不可不充裕其用度不可不節儉其賞犒不可不豐厚其勞不可以不節其力不可以稍分凡會哨之暫停與夫八成之發餉皆所以嚴其防而鼓厲其氣也至統領諸員則最爲緊要發縱指使全賴其人一有用人不當之處其禍可以立致當此邊防緊急之際不比太平無事之時可以逍遥乎河上也論者謂練軍之勞不如海軍之逸各兵輪之管帶無不升官而發財不過一年會哨數次其所謂出洋者往往在乎海濱海而已而已稱爲異常勞績且其船上兵丁火夫一切額數均有虚報並無實數名糧皆以實腰槖以視東三省練軍其苦樂不啻霄壤吾則謂兵輪之用與陸營本屬不同而當吃緊之時則船存與存船亡與亡不若陸營之猶可四散倖脫出洋會哨設遇風濤亦可有性命之憂故言苦樂亦無所殊惟勞逸則不同耳石浦沈船至今猶令人言之齒冷而管帶之升補榮任者則如故也此則又不可以一律而論矣俄之患在於東北則吃重正在練軍東三省之添設練軍認眞教練不惜重費以作防邊之用所謂養軍千日用在一朝正欲其及鋒而試也俄人曾言左帥之兵善走追奔逐北大爲可畏今之練軍左帥之所創也但走而進則可走而退則不可請爲統領練軍者决一策焉 
[諭旨恭錄]  
　　四月廿六日奉旨詹事府左庶子員缺照例將準良轉補所遺右庶子員缺著崇寛補授刑科給事中員缺著吳光奎補授江南道監察御史員缺著張炘補授保舉吉林補用總站官春德着照例用俸滿直隷保定府通判聯善著回任前任四川合州知州孫開嘉著以知州仍發原省另行題補前任貴州思南府知府周開銘著循例俸滿准其卓異加一級仍註册候升獲盜官河南候補直隷州知州何桐青著遇缺儘先卽補吏部文選司郎中員缺著李嘉瑞補授擬補吏部筆帖式文藻崧林俱准其補授保舉廣西候補道黄仁濟著以道員遇缺提奏開復前廣東高廉道陸心源著以道員交李鴻章差遣委用並仍交軍機處記名請旨簡放欽此○廿五日太常寺題五月初八日夏至大祀地於方澤視看牲隻奉旨遣魁斌視牲李鴻藻看牲欽此 
[本館接奉電音]  
　　昨由京友電傳諭旨三道謹敬譯登○五月初三日奉上諭容貴著補授總管内務府大臣欽此同日奉上諭兵部左侍郎著巴克坦布轉補壽蔭著補授兵部右侍郎欽此同日奉上諭御史端良奏匪徒迎神進香敗俗釀弊請飭禁止並嚴申門禁一摺據稱永定門外南頂地方廟宇向於五月間迎神進香男女雜遝竟有公侯大員部院職官微服冶游其間致有馳騁車馬壓斃幼孩等情甚至永定門亦遲至亥刻始行掩門等語如果屬實殊屬不成事體著步軍統領衙門南城御史嚴飭營城司坊各官一體嚴行禁止倘敢明知故縱卽行從嚴叅辦並分飭各城門該管營汛員弁務當遵照向章按時啓閉以重門禁欽此 
[上黨客言]  
　　新任蕪湖關道袁爽秋觀察於四月廿三日接篆以中江書院房屋湫隘不敷辦公先於廿一日率同瀛眷遷入道署文武各員恭賀如禮○皖南總兵駐節寍國府向例每年往徽寗池太廣各府州巡閱一次以簡軍實今年徐鎭軍於四月初旬出轅先詣徽州次臨池州旋於二十日回蕪旌旗所指壁壘一新較之李將軍出鎭朔方有過之無不及襜帷暫駐西湖池小營盤内道叅各憲往還酬酢聞小住數日卽當至太平府校閱遊守各營○蕪湖大通 
 
 

Page 2

 
 
兩埠保甲由道憲督理案牘紛繁向設文案一員專司其事兹聞此席由署道憲李觀察以濮家店保甲委員蔣榖生少尉調辦所遺濮家店保甲以新關稽查洋貨委員朱半霞少尹調辦遞遺新關稽查委候補典史楊少尉澐接辦均於日内謝委到差○旅蕪各西人向曾醵資租賃茂盛辦舘内偏屋一所爲公餘觴咏之地每至日影西沈碧眼虬髯如雲而至或拉風琴或打彈子高歌低唱任意嬉游惟以屋宇無多有地少不足回旋之苦兹由某業主就洋關後空地建造大洋樓一座朱簾畫棟暮捲朝飛卐字雕欄間來凭倚今工程已將届落成海角覊人又添一選勝之境矣○日前有某秃奴附輪來蕪投宿江口悅來客棧行李甚多性情豪邁棧夥知是酒肉塲中渾不避烟花隊裏各爭能之和樣也乃曲意周全謬爲恭敬晚間棧中適來一夜度娘賣弄風情該秃見之兩目灼灼然妓亦微以秋波送情該秃不覺魂飛天外居然倒屣以迎俄而選夢巫山正在合什頂禮忽有青皮數輩蜂擁而來叱謂何處妖僧敢汚我清净世界欲捆縳送官該秃羞縮伏地叩頭如擣蒜願傾囊中所有以爲贈青皮始紛然散去次日街坊傳爲笑柄○前報英領事署墻外仍多暴露屍棺一則兹經該善堂董事親往勘視復雇工人掩築四月十九日該小工等正在畚鍤雲興忽於土内掘得己成人形之何首烏二具一長尺餘一約八九寸頭顱頸項肢體面目無一不肖旁有識者云此乃補藥中無上上品於是小工如獲異寳提向街頭售賣索價五十金後經縣署西首某宅出洋蚨七枚購去○三春晴雨得宜二麥菜子彧彧芄芄大有生意現届收刈擔壓黄雲浪翻白雪田舍翁無不欣然相慰日内大麥價鄕間每石約本洋六角小麥一元二角惟巿中躉盤尚未大定○節屇芒種新秧已揷惟雨水太多四鄕溝渠皆滿而外溢外江内河水亦復拍平堤而天上銀河依然倒灌襏襫者流始而望雨今又轉慮陽侯之稅駕碧翁翁其亦俯順下情耶 
[首級抵鎭]  
　　哥老會匪首李顯謀開棺戮屍匡世明就地正法首級在省懸示數日上憲遂委理問廳張少尹兆啓將首級二顆裝入木籠於上月廿五日下午解至鎭江當赴丹徒縣投文王大令飭差置木𪳤二隻將首級放入貼上封條令在大閘口懸杆示衆約懸三五日後卽當解至蕪湖九江等處以示炯戒其所以解至鎭江縣示者因該匪等私販軍火蓄意謀逆擬在鎭江起事故也草澤奸人見此首級當有不寒而慄者矣 
[京江氣候]  
　　鎭江自入夏以來天氣頗暖雨多晴少四月廿七日午後濃雲四合風伯揚威幾有走石飛砂之勢俄而電光閃閃雷聲隆隆頃刻大雨如注至次日上午時始止約得雨六寸有奇惟東南鄕正值州麥之際雨後積水成渠麥根未免腐爛咸望雨師由此返旆則小民之幸也 
[會匪移獄]  
　　會匪萬松亭本在上元縣獄嗣因匡世明被獲恐其串供將萬改收江寍縣獄現匡匪正法督憲仍命提萬至上元縣釘鐐收禁前數日刑訊已認實供當堂畫押聞上憲之意擬處以極刑爲不法者儆也 
[同族爭産]  
　　某翁金陵南鄕人以負販起家遂如陶朱公之坐擁多金年逾花甲尚無子息僅一愛女承歡膝下翁媪視之不啻掌上珠也前數年族人利翁之財爭欲以豚犬兒繼香火而窮奇渾敦半屬不才翁雅不樂引豺狼入室將來魚肉我弱女老妻也一概委婉辭却未幾出遊江北時值荒年鬻人者盈路翁見一小孩貎頗妍秀以青蚨二千翼購爲螟蛉子飲食教誨無異親生現已頭角峥嶸出就外傅雖謂他人子而慰情聊勝於無去冬復得快婿甫中雀屏便諧魚水蕭史願隨开玉甥館改作洞房匪特玉潤冰清抑且珠聯璧合翁左顧右盼頗不寂寥忽今春二豎爲災枕席彌留自知不起囑將家貲剖而爲三子女各一其一與族中人均攤籌畫可謂盡善乃姪輩自翁病後聯袂而來爭侍湯藥日向媪剌剌不休謂老頭兒一息尚存宜速定承繼事毋滋他族實偪處此媪支吾不令翁聞一日子散學歸來持錢出巿酒晡諸姪不平奪而擲諸地且謾駡曰何處兎崽子强取我家錢任意揮霍此間那有汝容身處速抱頭竄去毋飽我老拳女與婿在側憤與之爭姪又曰女兒嫁出便成異姓此事本不干卿何勞饒舌且汝家藁砧更莫能賛一詞盍效金人之三緘其口媪極力解釋已爲翁所聞怒欲發聲而舌結不能道隻字痰氣上壅頃刻昏迷延至夜間溘然長逝此四月十四日事也諸姪見翁死各以麻布蒙首號泣靈前竟不許假兒盡擗踊之禮翁生前曾爲此子聯姻舊族禮帖悉書翁名新親家聞信心實不甘邀約戚友與諸姪爭鬧舌劍唇鎗自朝至暮數日來尚未定議翁柩在堂不知何日方能成服也識者謂鼠牙雀角之訟知必不免安得賢有司準情酌理一化爭端耶 
[泥貓肇釁]  
　　杭垣艮山門外娘娘廟每逢春香時節鄕民製造泥貓售與進香者携歸家中以備黄口兒童嬉戲金潤橋地方某甲子年僅三齡愛之幾如拱璧雇傭婦終日保抱手持泥貓玩弄不提防脫落地上碎成虀粉孩疾呼適孩面上略有指爪痕甲指謂曰此痕何來於是敲檯拍桌喧聲逹於戸外婦若不知也者及晚失婦所在偵騎四出蹤跡杳然婦之藳砧某乙當充庖丁次日僞稱有要事至甲家尋婦甲無詞以對乙大肆咆哮謂藏匿我妻將欲何爲生還我人死還我骨否則定不干休甲倩人尋覓中保託故不至不得已願於工資外另給番餅十枚初猶不允經旁觀再三相勸謂乙曰甲家究非藏匿爾婦爾已得便宜矣乙猛醒持洋而去 
[大雨倒屋]  
　　漢鎭武聖廟下春祥槽坊屋宇三進前後尚稱完好惟中進爐灶熏蒸梁棟皆朽本有岌岌欲墮之勢上月二十日大雨如注不啻銀河倒瀉晚間十點鐘後忽聞轟然一聲此屋突然坍倒該槽坊尚無大損惟壓折酒具若干件隣右人家則大受其害聞甲家婦女三口及乙家孤兒寡婦悉葬於斷磚破瓦中哀哉知命者不立巖牆之下豈無所見而云然歟 
[格致書院壬辰年冬季課卷出案]  
　　去年冬季格致書院課題乃係登萊青兵備道憲李子木觀察所命共題三道其一問槍砲取準必用抛物線法今以二十四生特之砲平擊敵船當若干里若斜向下擊或斜向上擊各當若干里究竟下擊上擊有何區别果用何法乃能避其上擊仍不碍我下擊能精思其故得其數而詳述之歟又以開花彈子下墜平口與平擊豎口當用何術使之不失累黍能考其用法歟其二張騫班超優劣論其三黑龍江通肯河一帶請開民屯議今觀察已將諸課卷甄别優劣評定甲乙彚付郵筒飛遞前來務於午節前寄至不獨列於前茅者得邀優奬卽附一等者亦可均沾用示嘉惠士林之雅意計取超等十名特等十名一等十名超等殷之輅李繼邦楊毓煇張鳳翥王輔才馮澂楊史彬盛和鳴李鴻杭李鼎頤特等儲桂山許克勤董琪吳壽萱程瞻洛孫振鍔林季賢康濟才朱其鋆周鳳鏘一等楊振祚胡永吉柯來泰黄志曾朱之幹黄長椿項藻馨施寳槩張之保葉可樑觀察特分清俸廣沛廉泉郵寄鷹洋一百零七圓優加奬勵今計超等一名正奬銀十兩加奬洋十元二名正奬銀七兩加奬洋八元三名正奬銀五兩加奬洋七元四名正奬銀一兩五錢加奬洋六元五名正奬銀一兩五錢加奬洋六元自六名至十名各加奬洋五元特等一名至五名各加奬洋四元六名至十名各加奬洋三元一等一名至十名各給筆貲洋一元按一等向不給奬今觀察格外體恤以肄業諸生懷鉛握槧亦費經營每名酌贈一元藉資潤筆亦可供糉筵所需此眞破格之殊恩也觀察之愛才好士溥惠無窮可見一斑將來廣厦長裘大庇天下寒士皆歡顏可爲觀察誦矣今自出案之日爲始院中肄業諸生仍至三馬路格致書室閱卷領銀可也 
[詳錄會訊德國水手殺人案讞詞]  
　　德國公司柏羅森輪船水手蜚舍爾等在滬北鐵馬路地方用刀戳傷楊阿林身死一案由中西官在德國領事署將水手及華人見證等訊問業已疉列報章本月　一日上海縣黄愛棠大令寳山縣馬漁珊大令英廨讞員蔡二　太守德文譯 
 
 

Page 3

 
 
員張筱軒鹺尹至德領事署會同德國副領事愛司瓦爾特君文案散兹君升坐公案飭帶中西通案人證至案屍親楊阿順等求請伸冤領事命提剌傷車夫潘慶記之兇犯蜚舍爾覆訊蜚舍爾供詞業已翻變領事傳潘慶記質訊認明被蜚舍爾所戳又訊戳傷楊阿林身死之兇犯恕而次亦將供詞翻變領事亦命楊阿順之妻項氏質訊供稱當時確被恕而次所傷又將刺傷張瑞香之披甫尅覆訊則稱並未傷人實係謊招格羅耐曼供在江灣地方曾將手中所携竹竿戳跌一人在田間問竹竿何在供稱已被營中攫去問爾如何將人亂戳供稱被華人追赶約有百餘人各將竹竿從後追來被我奪得一竿作護身符及至江灣北首有一華人迎面而來似欲與我爲難故將其人戳倒田中領事以格羅耐曼供明用竹竿戳傷一人然竹竿並非軍器豈能將人戳傷料張瑞香被格羅耐曼所戳施耐爾供皮鞋内有洋銀並小洋等約有十元被營兵搜檢時已不翼而飛求請追給領事訊供之下商之馬漁珊大令請將該營兵所取之物呈案大令以施耐爾所說無憑無可追償領事以該水手等供詞俱已翻變一再嚴訊詎該犯等以領事所斷不公嘵嘵分辨各不承認領事勃然變色謂德國律法無論犯罪輕重總須從直供認爾等瞻敢藐視法紀出言挺撞視國典若弁髦若再狡猾本領事當將爾等加上刑具從重禁錮恕而次等聞言皆服罪求恕請格外施恩領事訊畢商之大令曰今已將該水手等口供訊實本副領事准於本月初九日將該犯等送上德國公司耐嘠輪船解回本國請刑司訊鞫照例懲辦訊至此時已鐘鳴三下矣訪得初一日下午中西官會審畢華官爲兇手科罪一節與副領事辯論至三點餘鐘之久副領事不勝磨折乃詳查德國律例將三等命案科罪之條請張筱軒鹺尹轉告華官一謀殺者抵二故殺者長監三因傷致命者至多以重罪獄監禁至十五年爲止西律謀殺與故殺分别甚微皆係故意致死他人惟使查出預先謀算之憑如預備刀棍毒藥並隂伺計誘等類謂之謀殺否則便爲故殺華官謂該水手等是夜動刀是故意要戳傷華人否副領事曰然華官曰楊阿林本不死委因此故意之刀傷而死便與故殺無異應請領事擬定卽在本埠治罪使中國上下均服貴國律法之公明及貴領事之毫無偏袒益徵兩國交情之厚貴領事謂無此大權且例應送回本國治罪則請貴領事暫將兇手覊留滬上而將口供寄與貴國刑司請示今罪名尚未擬定遽將兇手解回本國我等固知貴國律法甚公斷不因隔絶重洋稍有偏袒然彼蚩蚩者不解此意必以爲西人不妨妄殺華人今已安然回國且今中國見証確鑿該兇手等尚狡展異常雖經貴副領事嚴詞駁詰仍敢說謊將來解到貴國見証既不在塲該兇手等必更逞其狡辯恐貴國刑司亦難定罪此後凡爲水手者益無忌憚必將從此多事云云副領事仍謂無此權位不能違德國家定例行事至楊阿林之死實不得謂水手故殺並非敝副領事袒護國人請思楊阿林與該水手向不認識斷無宿冤楊阿林身無財物亦不得謂該水手爲見財起意則該水手當時並非立意致死楊阿林可知其所以用刀之故必有因由至如水手所供華人聚衆追打致水手有性命之危此等謊供原不足信業經貴繙譯張君聽我嚴斥其謊然是夜水手途遇楊阿林時或因黑夜莫辨加以言語不通水手誤生疑慮遂致用刀諸如此等因由諒所不免故不得謂之故殺云云華官又辯駁一番臨别乃謂卽當入城禀請道憲照會總領事請其勿將兇手解回而請貴國刑司之示在滬治罪姑俟貴國回信到來再作區處云云副領事謂貴分府及貴縣禀請道憲照會總領事自由總領事照復非敝副領事所敢妄擬也摘繹德國律書第二百廿三欵首條倘傷人緣由係用刀或他種軍器或雖非軍器而確用兇險之器或係隂伺突發或係數人同犯或其舉動有致命之危則科罪至輕不得在輕罪獄監楚二月之下次條倘有人故意毆人或至傷人應得輕罪獄監禁罪至三年爲止或罰鍰至德銀一千馬克爲止第二百廿六欵倘因傷致命外該水手科罪或重罪獄監禁或輕罪獄監禁總不得在三年之下而以重罪獄監禁以十五年爲止○第二百廿七欵首條倘因打架或因糾合數人打人以致重傷甚且致死則除兇手外所有在塲之人倘非實在無分被拉入内者均須科罪以輕罪獄三年爲止次條倘數人傷一人身受數傷而成重傷惟所受之數傷郤均非致命之傷或均非重傷第因受傷多而致死或成重傷則各該兇手以重罪獄監禁五年爲止○第二百廿八欵倘犯二百廿三欵首條之罪而情有可原則應减輕照第二百廿三欵次條之罪而情有可原則减輕科罪然不得在輕罪獄中監禁一月之下倘犯二百廿六欵之罪而情有可原則减輕科罪然不得在輕罪獄監禁三個月之下 
[會訊放鳶釀命案]  
　　寍波人邵幼楚被張阿發戳傷肚腹由包探何瑞福孔阿才等查獲同放紙鳶之陳阿寳陳阿根顧文雲解至英公堂邵傷勢甚重送往仁濟醫院療治太守親往問供俟傷痊訊斷此係二月間事兹因邵傷已痊愈蔡压守會同上海縣黄大令英副領事薩君於前日會訊萬倍利吕宋票店放火案畢接訊是案時已六下鐘邵幼楚供年十七歲係寍波慈溪縣人向爲馬夫近在元芳洋行種花園當日下午至山家園荒塲玩耍見陳阿根等所放紙鳶墜下拾取鳶線爭奪起釁兩相口角次日又往玩耍突被太平洋行出店張阿發戳傷肚腹在院醫治雇人服侍連飯食約費洋銀五十餘元皆係借來張阿發供係浦東人在太平洋行爲出店侍者陳阿寳之姪阿根偕顧文雲等在該處放紙鳶因欲加繫鳶鞭用洋刀割線適邵幼楚前來失手誤戳餘供如前陳阿寳供我子阿根先一日放鳶被人奪去小的因勸伊不再前去次日不見阿根立卽往尋見伊仍在是處不知張阿發如何戳傷邵幼楚張阿根供李本不再去顧文雲言不要緊始與同去顧文雲供曾同阿根前去並不知張阿發如何戳傷邵幼楚大令一再研詰各執如前大令又詰張阿發曰爾既不放鳶何以前去究竟何人邀爾前去答稱實係陳阿寳邀去包探又將兇刀呈堂並稱見証嚴桂生費桂林已回寍波蘇州等處惟有邵阿順可証邵阿順供見邵幼楚被張阿發戳傷後同嚴桂生等追獲張阿發大令商之太守及副領事飭將張阿發管押顧文雲暫押候示陳阿寳著繳洋六十元貼償邵幼楚陳阿根交保見証卲阿順開釋再候覆訊定斷及退堂時已七點一刻鐘矣 
[瘈狗嚙人]  
　　法大馬路某洋行畜狗一頭狰獰可畏項下繫以鐵練飼犬者每日牽之而出昨有某木作學徒經過狗忽奮迅而前將學徒之腿咬落一塊鮮血淋漓登時昏暈巡街捕見之報知捕房捕頭飭包探孫錦榮送至仁濟醫館敷治聞此犬前曾嚙木匠之足此次又蹈前轍何畜類之肆無忌憚耶 
[取綢判押]  
　　包探秦少卿至英公堂禀稱二月二十六夜間河南路萬倍利失火延及萬順府綢莊該莊由裕昌行保火險兹查得車夫李阿三私取府綢八疋質洋銀十四元八角拘獲李阿三吊贓送案裕昌西人稱萬順莊由我行保險被萬倍利種火延燒各店萬順亦被波累業已照賠銀兩所有該莊貨物原不應擅自搬移今由捕房包探查明李阿三私取府綢質洋吊贓請領李阿三供向在萬順莊爲包車夫私取府綢質洋使用今求施恩蔡太守判笞李阿三一百板管押兩月着繳質本起案之府綢交裕昌行領去 
[提銀分給]  
　　法界昇元錢莊代新太公出立期票届期不付將莊收閉由同業義豐莊投法公堂控追票銀一百五十兩張正泰羊毛行主張正元附追票洋二百四十元綢莊吳子雲亦控追票洋一百元葛同轉立將昇元莊主陸升卽陸正元經事范松甫及新太公經事陳楚卿拘獲到案轉送縣署已列前報前晚黄大令請葉司馬集訊張訴稱係無錫人現開正泰羊毛行新太公號主殷正甫來購羊毛計洋二百四十元付下昇元莊期票一紙當時對明無誤届期向收該莊竟藉口原主尚未付下不允照付旋將錢莊倒閉以致票洋無着求請追給吳訴稱係蘇州吳縣人現爲綢縀生意殷購去縀疋付來昇元莊票一張計洋一百元至期往收無着叩求訊追范陸同供稱在新街口開設昇元錢莊一日新太公主殷正甫央我莊暫出期票約於到期之前一二日將洋付來我等信以爲眞及到期殷將貨運往他埠目下陳在　下可請訊問便知殷之下落 
 
 

Page 4

 
 
我等實受殷之愚弄莊上所存銀洋均抄在法公堂陳供在新大公爲執事號主出外買貨借出期票均係殷所爲現不知伊何往司馬判將陳收所函追殷到案陸范既出期票未便置身事外著交保出外措繳洋一百元到案候備文至公堂將抄存之銀五十兩洋一百六十餘元移提來案分給張吳具領義豐庄既未到案請追應毋庸議張吳叩謝而退 
[招領屍棺]  
　　啓者五月初三日午前十點半鐘據敝所救生船報稱在大王廟門前撈得女屍一口身穿藍希布短衫褲袴脚桂子邊帶鑲滾大辮耳上無環小脚穿扳尖鞋年約十四五歲等情當由敝所照章報由保安堂殮埋標記應請登報如有該家屬人等知悉俾便領歸此啓滬北棲流公所司董啓 
[遠霈仁漿]  
　　本館協振所昨承揚州萬順鹽號代友捐助山西急要賑規元五十三兩五錢又錦望益來山東隱名氏五十元又規元二兩又翠竹山房規元四兩凡此恩施之下逮胥由慈念之充周積善之家必有餘慶大易所載良非虚語除分掣收條謹登報簡藉以奉揚仁風 
[借助他山]  
　　本館協振所屢承本埠立大莊經募山西振欵俾溝壑餘生同登壽域雲天高誼久已銘𪶚五中昨又承頒到經募電報滬局减省節費洋十元寄鷗氏洋五角無名氏洋三角勉力子等三戸洋六角麗水生余長合平安氏衆人氏勿藥氏撫癮氏各洋一元源通官銀號洋二十元廣東何晏子無名氏方永成衆人氏各洋二元元源莊來無名氏洋五十元容膝軒主人等四戸一元二角忍菴主人洋六元了了道人洋五元守傳堂陳洋二十元仁裕號洋四元姚義豐來紫蔭堂姚洋十元無名氏洋十元甬江資深莊洋十元培德氏洋二十元綠蔭草堂洋五元以上共捐洋一百八十四元六角夫千金之裘非一狐之腋今得諸同仁廣爲勸募孑遺黎庶有不出水火而登袵席者哉買絲欲繡平原君敬以此爲諸同仁頌 
[桃隖公所江浙同人籌賑晉邊記拾]  
　　直隷籌辦晉邊協賑局批同人二批解七千兩禀云據禀續解山西義賑第二批規銀七千兩已轉解到局近接晉邊南北員紳來函七廳地方遼闊赤地二千餘里照官賑所查小口折算大口已有極貧八十九萬餘口義賑尚須加增歸化一帶初賑每口僅發錢四百文不足糊口遑論籽種若不接濟仍必餓死日内正在設法籌解幾至無法羅掘得此七千兩一欵明日即可搭解足可活萬人蘇潘台及貴董胞與爲懷諒必能源源解濟本司道惟有切囑潘紳速查速放多救民命庶不負後路籌捐之苦衷也四月十六日手答○復昌公所經收常州新盛恒募盛德愼愈一千元徐叔翁募延年益壽一千九百元是足救二千九百條民命勝造二萬另三百級浮屠壽人自壽理當不爽○鑑湖補拙子來函略言年届大衍尚無子息竊思命中無子納妾無益命中有子室甫三旬尚可生育因以納妾洋二百元移賑云其洋由陳養翁經收楊子翁經募僕爲之賀曰必定生男不見夫陳楊兩君之台銜明明冠着養子兩字○杭晉義杭公信滬信昌蘇復昌蘇電局蘇賑局蘇桃塢七處公所下旬共收銀洋錢合計漕平銀四千七百四十九兩三錢七分七厘細戸另行詳登 
 
 
 

Page 5

 
 
[延年益壽官禮相宜○天下馳名八寳陳貢墨大匣四元中二元小一元○始創八神丸惡鐵器宜銀器故用銀瓶裝連銀瓶每瓶價一元]  
上池清品益壽延年　新安孫連元監製入寳貢墨新安孫連元監製八寳貢墨乾隆壬年促春京都同德堂秘方品味珍奇光華奪目年遠質細香久益清文房舟車均宜備帶　功用錄下○奪魁妙品○落紙生光○衂血不止○大小便血○五淋白濁○靑黄赤白崩中帶下○客忭中惡○一功痧症○婦人難産胎死腹中○跌打血出湯泡火傷○赤白下痢○墮胎血溢○癰腫發背○飛絲塵物人目○小兒急慢驚風及癎症○小兒開口加味八神丸　此丸以少制多以奇制勝神效無匹善治男女老少咽喉腫痛　頭面生瘡　週身瘡毒　小兒胎毒　五淋白濁　魚口横痃　楊梅結毒　四肢瘡疥　花柳毒門　咳嗽氣喘　九種胃氣　七般疝氣　時邪厲毒　内外痔瘡　各種痢疾時疫流毒　山嵐瘴氣　霍亂吐瀉　一切痧症　不服水土等症　四時相宜　好善之家　身偑帶救急扶危眞無量功德功用甚多另詳仿單遠近函購指明上海英大馬路五福弄口本堂牌號門懸各大憲匾額上海縣告示五　仿單套板回信鉛印藥書石發附送文昌帝君陰　文詩箋方免假冒力自論京都同德藥局主人識 
[增選經蓻淵海○陳勾山周犢山管韞山三家全稿○賦海統編大全○重訂時務新策○升官圖新增洋務○小題一字文準]  
御製耕織圖○繪事津梁畫譜○翎毛花卉百鳥畫譜○小搭珠華○増廣赋海統編是書將新出近科館賦各書院小課歲科兩試賦近時名人窻作諸賦悉行選人誠賦學之巨　 
○增廣玉芙蓉試帖初二三集計詩四萬首○海上名人重繪芥子園畫譜初二三集○正續分類典搭新樣○新選小試利器巧搭各法○四　五經典林後附易例大全易　學易經文捷訣漢易臨文捷徑○小題一字文準係一字之題聚而成帙者向所罕見惟所印無多欲購從速○四書五經類聨○少喦賦鈔江解元子笙賦鈔○重訂時務新策與　出之舊大不相同而其海防輪船車炮機器電學算學以及各種　學槪行選人誠不愧時務之名矣○經　淵海一書風行已久惟早年所印無多銷缺三載茲已重印且更重如　　其有未備難題復請名宿搆蓺補足興他種經文各書並無一篇雷同識者鋻之以土各書均係石印欲購者請向四馬路江左書林購取可也躉購從亷 
[上海九華堂東洋信封信牋煉金印色]  
本號定造東洋信封信箋馳名寰海膾炙人口毋庸再贅今添造東洋煉金印色惟以製造印色之法始於秦盛於漢晉以後　究尤精甚至製成一孟動糜百金故能歴久不乏考諸唐宋間名人墨貴可徴也　國初吳人顧雲美皖南程穆倩杭州丁龍泓輩于印色一項亦復極意求精是誠翰墨中必不可少之物近來東洋印色其始進中國之貨本屬精良誰知積久弊生續來者則貨劣而價賤矣以致洋雜貨店間有紛紛售賣不知者每爲所愚因思印色一道爲藝林要需總求精良以冀歷久博雅者不貪便宜務使悉臻上品本號在東洋選料配製專備大號一種匣面書以九華堂煉金印坭以昭區别内附珊瑚粉一匣每具實洋二元初　售東洋信封各處碼頭請認明購取庶不致悮遠方函購亦可上海四馬路玉聲堂二馬路南九華堂啓 
[廣東普仁堂龍涏香戒煙丸]  
夫洋烟一物産自泰西人皆知之初來原爲藥引有益無損迨後之人熬作烟膏或借以消遣或藉以叙談日久遂成痼疾每每欲求善法戒之但專其戒後病若叢生是以欲戒不敢屢戒不成此非戒烟之心不堅其實未得良藥者也本堂之戒烟丸用正龍涎香爲君去其烟積配人正高麗參鹿茸末以培元而補氣其餘助以术芪苓草化州橘紅並自藏數十年廣陳皮化痰等藥熬膠去渣取其精液爲丸故服而不滯服丸後不思吸烟由次漸减不半月其烟癮盡除精神加倍容貌光彩皆由不人烟膏烟灰故得永無後患更喜者腎元復固提神益氣正本清源眞誠戒烟之第一良藥也均稱　效請嘗試之○每大瓶價洋五角小瓶洋二角半　廣東普仁堂鋪在上洋棋盤街開張　 
[治遺精佛法不用服藥]  
上洋務本堂監製固精對髓膏○一在英大馬路葛同昌京廣貨號發售○一在棋盤街協記票行發售○一分寗波日新街興號綢縀莊發兑心主神藏屬火腎乃精舍屬水世有思慮過度相火妄動或斵喪多端腎水虧損以致心腎不接屢患遺精此病有四有夢日遺無夢日泄不覺自遺日滑白晝淋精日滲一有是症盗汗煩渴腰痛耳鳴四肢無力頭暈目眩諸虚百損頓作矣久久成癆不治此膏貼在臍下關元穴卽可保住不洩旣能砥桂中流之力復有水火旣濟之功久貼延年益壽功難盡述此方昔有直方道人傳世歌曰○人患遺精成癆多我有封髓膏來銷貼在臍下關元穴毋須服藥起沉疴○本堂選日凈室照方監製每張收工料洋六角雙料一元三才封髓丹每料一元半料五角　上洋務本堂主人啓 
[上海中西大藥房]  
戒烟梅花參片減價緣由嚴杜假冒啓 
啓者本藥房創製之無雙戒烟梅花參片經今六載銷塲幾遍寰區原非一朝一夕可能取信于人者良由用藥之眞選取中西王道任以大參滋補貴品故服之百病不生精神煥發戒後身體强壯僉稱百發百中效騐如神但申江地大人雜每有一種無恥小人罔顧利害往往竊取皮毛倣造補藥更有以花爲名者藏頭露尾其奸顯見遠路客商稍不加察易受朦欺屢有人持其假藥投本藥房紛紛退換初審之似是而非細辨之味淡而清色晦而熱無怪乎服之者精憊神疲諸病皆作如此狡獪實堪痛恨奈作弊日多無從防杜惟有賤售一法庶可絕其倣樣之源本藥房亦可盡普濟之心現今自九月望日起情愿蝕本减價出售不特作僞倣樣之徒無能施其伎俩而寒士戒烟所費亦省多多　此後交易務望詳辨指明四馬路轉角大洋房内其參片祇紅白兩種並無别樣雜色片底印虎梅花一朶卽命名之意面上中西藥房四字以别牌記其色亮其味甘而其應騐無匹者已歴歴在人耳自問矣然本藥房苦口婆心發明其奸原欲世之戒烟者早出迷津共登彼岸云 
[石印正續金石萃編告白]  
金石之學至　國朝而極盛著錄諸家以靑浦王蘭泉先生萃編爲最富武進陸紹聞先生耀遹所繤續編復能補王氏之遺益美備矣而異文闕字兩家均有讀者憾焉味古齋主人舊藏張叔未先生精校本萃編補塡空格幾多至萬餘字又有陸心農先生手校續編係從初樣本再三校勘絶少譌誤兩書誠爲金石淵　又得叔未心農二先生補闕訂訛後先　美爲王陸兩家之功臣壁合珠聯並垂千古正不獨尋碑訪碣爲所必要之書卽考史證經亦自獲餉遺之益也惟卷帙浩繁取携未便发將原書白紙初印本付諸石印以公同好　次體式一仍舊贯紙墨印訂務極精良准於六月初一日出書每部裝訂二十四本計四函定價洋十元　賞鋻家請至上海棋盤街醉六堂書莊講取及　州醉六堂並各省書坊均有寄售　　味古齋主人啓 
[潮陽泰茂聲眀假冒]  
本號開設潮陽多年親自督辦正地道提莊高潮靑糖配往上海鎭江獨歸德茂糖棧代售近有無恥之徒將次货假冒本號招牌魚目混珠貽悞非淺今糖包内另加仿單兼簍面盖火烙鐵印以杜假冒而别眞僞如蒙　貴客賜顧請認明訪單鐡印爲憑方不致悞泰茂主人白 
[石印青樓圖記○繪圖後聊齋誌異○蘭苕館外史里乘○畫大觀初二集八大本洋四元上海三洋涇橋北緯文閣書莊代售]  
靑樓圖記評選海上名妓品定色藝雙絶名噪一時者百十餘輩倩丹靑墓鈎照片繪成時粧小像維紗維肖著以傳說分書各體付之照印展閱斯圖如見其人每部四本一元二○後聊齋志天南遯叟王韜先生所輯先生才優學博撰述宏富是編舉平日見聞列女俠士鬼狐怪異可驚可愕之事筆之於書延善畫名人將書中意每篇繪圖筆法仿蒲留仙志異每部八本洋二元○繪圖蘭苕館里乘啓我朝小說軼乎歷代膾灸人口者曰聊齋閱微草堂紅樓夢等是書别開生面專述因果勸懲之事許君叔平所著以漢魏古艶之筆寫昊蒼禍福之原身際亂離目撃因果所記皆信而有徵不託之元虚縹緲繪聲繪影無不畢現紙上使閱者欣然每部五本洋七角已上照碼减售七扣味閒廬啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[細故輕生]  
　　滬南三泰碼頭汪瑞卿所開剃頭店用鎭江人陳三子爲夥前晚欲至滬北一游比鄰開鐵店之某甲倩陳順道帶買錫箔三塊給錢六百餘文陳於是晚回店將錫箔交甲多報錢二十文被甲察出雖未指出破綻而店内之人已嘖有煩言陳屬垣有耳未免抱愧於心愈思愈憤不覺有死之心無生之氣暗購阿芙蓉膏一盒背人吞服和衣而臥延至夜半溘然長逝迨各夥晨起見陳寂然不動疑而視之見口角唇邊烟痕狼藉知係吞烟由店主汪瑞卿報明地甲因陳並無親族只有老母一人住居原籍由汪備函催促來滬再行料理區區之故竟不惜以性命相殉是眞輕於鴻毛者矣 
[流氓送縣]  
　　有某甲者在滬南製造局爲小工昨日工作之暇手携畫眉烏至南巿丹鳳樓啜茗鳥語花香怡然自得突有著名地棍混名蹺老爺卽蹺脚桂生法蘭斯卽阿華等三四人見之將鳥携出甲曰物各有主何竟如取如携絶無顧忌也蹺脚桂生答以此係玩物聊借一玩耳甲謂素昧平生何能强借將蹺脚桂生杻住甫欲再言早已拳如雨下甲雖孔武有力究因衆寡不敵大受夷傷後旋扭至十六鋪巡防局由鍾偉臣二尹略問情由以桂生阿華二人俱係上憲訪拿之人一併解送上海縣請辦 
[縣案彚錄]  
　　本邑人某氏向在滬城縣署左近胡姓家爲乳傭旋與輿夫名連連者姘識邇被主人查知卽下逐客令氏遂投叔母某嫗家聊資棲息前日連連往該氏探望適被嫗撞見詰問到此何事連連答以向氏索取舊欠嫗不由分說糾合男婦數十人將連連毆打左右鄰恐肇鉅禍從旁排解始各散去連連受此磨折心不能甘號召同業十餘人狙伏路隅欲得兩人而甘心至晚間二鼓時氏在縣南街經過被連連瞥見一聲暗號衆人蜂擁向前將氏扭至縣署喊控值差柴陞據情禀明黄大令飭令補詞候訊○地棍陳阿華胡桂生搶取某姓畫眉鳥由流氓沈阿六出頭硬覇以致互毆受傷扭至十六鋪中局李蘭吏二尹備函送縣黄大令著候騐訊前日薄暮時大令請帮審委員葉司馬訊問十六鋪地中投案候示陳供係本邑人前爲水果生意小的之友現爲薙髮匠之某姓蓄畫眉鳥一頭向伊借養數天不料被流氓楊阿九沈阿六所見以小的搶鳥紏合同黨尋釁小的將鳥送還沈尚不肯了事喝令衆人兇毆小的與胡均受損傷因此扭局送案胡供小的與陳爲友昨日伊等因鳥肇釁上前解勸被沈阿六毆傷沈供本邑人現爲小本經紀住居小南門内地方小的之友蓄有畫眉鳥一頭前日挂在門外忽被陳阿華胡桂生攫去經友人告知小的代往索取不料陳胡糾黨數十人肆行毆擊大受夷傷司馬飭仵檢騐傷痕旋據禀報騐得陳胡二人頭額確係受傷沈並無傷痕司馬謂沈曰據言伊等數十人將爾毆擊何以爾傷痕毫無陳胡頭上反受微傷可見爾所供不實沈俯首不語司馬令陳胡自行醫傷沈先行收所聽候覆訊○瑞裕酒店夥俞長明遭布莊夥周士橋毆傷俞投縣喊控已記前報前晚葉司馬提訊俞供係寗波人在瑞裕爲夥昨有明豐竹布店夥潮州人周士橋來店沽飲迨惠鈔時少錢七八文周欲扣除小的不允周揮拳甚猛至今背上腫痛陳海橋訴稱瑞裕酒店係小的所開用俞爲夥昨日俞被周毆傷司馬問曰生財被毁否答稱祗被擊毁酒碗七八隻司馬曰釁起細微何致肇訟供稱因周士橋過於兇横司馬謂十六鋪地甲裘鎭曰此等細微之事爾應在外調處不必涉訟今既到案喊控顯見爾等不善理勸該甲禀稱昨日小的已理勸明白由周備香燭至俞處服禮了事不料晚間伊忽到案喊控司馬飭仵檢騐報稱俞背上有拳傷二處大令着自行醫治飭提周士橋到案訊辦○四川榮昌縣監生張超倫在法公堂控旗人榮陞行竊一案前日據法讞員葛同囀備函送縣黄大令飭令看管候訊 
[英界公堂瑣案]  
　　包探顧阿六禀查得沈小六竊取東洋車一輛寄與徐富春處傳失主李朝興認明吊贓送案李稱失去東洋車已由捕房包探查獲人贓今請給領沈認竊求恩徐供與沈小六相識伊將東洋車寄放門前不知是竊來蔡太守判沈笞五十板管押一月徐既不知情從寛開釋車交李領○妓傭王陸氏訴稱昨夜盛阿介來打茶圍去後又來言有扇子遺忘找尋無着聲勢洶洶擊毁物件由捕拘案盛供係潮州人前日往伊家打茶圍已給洋銀一元昨日又去伊欲借洋二元不遂其意以致口角忿爭該氏又將毁壞之燈碗呈騐蔡太守判罰盛洋一元給償毁物○包探唐寳榮禀汪餘惠之子桂生被劉德榮誘拐領至松江圖賣後劉德榮回滬得以拘獲同往松江尋交桂生送案桂生供被劉德榮領至船上解維逕去劉供詞支吾蔡太守以劉拐孩圖賣情殊可惡應送上海縣照例懲辦汪稱可否在憲案斷結太守謂可將劉暫押俟函商上海縣核辦桂生交汪餘惠領去○包探張九意禀徐棣三開設絲棧雇周二川等小車裝載繭子被周二川竊去五包值洋一百餘元查獲人贓送案周供係車夫頭常日雇小車載繭子送至怡和行原有人押送前車已去後車相隨押貨人照顧不及周二川悞走歧路並非有心逃逸周二川供與同蔡太守謂繭子既已起到當卽給還周二川暫押候查明究竟如何再行核辦○包探何瑞福禀張信三投捕房報稱被流氓楊柏仁毆擊等情旋查得啓釁之由係妓女王月仙見張信三經過喚令入内楊柏仁係妓院中之護符知妓與張莫逆遂將張扭打拖曳出外今將楊柏仁王月仙一併送案張申訴前情楊供不敢行兇王月仙供係松江人因招呼熟客啓釁現實不願爲娼容自行回籍包探又禀楊屢經犯事逮案察太守判將楊笞二百板王月仙飭送回籍○寍波孩子沈茂堂年十一歲被山東人張鳳山誘至飯店修五臟神殿令孩子惠鈔旁人見而盤問孩子言在母舅沈文其處爲下灶出外玩耍突遇素不相識之山東人邀同喫飯旁人不服知照巡街捕將孩子及山東人移送英公廨蔡太守飭候訊辦 
[法捕房瑣案]  
　　昨報紀東園烟館失竊烟鎗將王四金扭案請追又在王身畔搜出押票在十六鋪茂興押店吊取原贓據該押店言已被一層樓贖去登樓萬里春作保包探卽據情禀覆旋據永恒昌遣堂倌周興才投案領贓同轉問是否爾店之鎗供是又謂王四金曰贓已查獲惟當本洋三元爾須給還王供家住浦東周浦情願寫信前去同轉命限於五日内給還當本飭押店夥周之卿於初五日至捕房領取○前報紀林明五控張阿增偷竊烟槍洋錢等求請追給一案昨提張問曰爾從何處竊來供在伊家吸烟見洋錢放在櫃臺上乘間竊取同轉著照原斷掌頰六十下釋放赶緊回家不准逗遛○前報紀華捕拘獲竊取箬帽邊之王招南管押捕房贓存待領昨據小車夫趙茂修投案求領同轉謂爾之箬帽邊是否在車上落下供稱在後面挖取同轉飭將王招南掌頰四十下釋出諭失主明日至捕房領贓○前報紀潘希英失竊衣服將梁銀福扭案訊供飭押昨據保人夏春泉投案禀稱梁銀福向住小的寓内後由我荐與顧姓爲傭因有疾病辭歇同轉問潘衣是否伊竊答稱樓上向有夾墻中有一洞是否竊取不得而知潘稱竊取之時有人目見同轉謂既有見証何不同來梁銀福姑念有病從寛免責着交夏春泉保出清理原告飭退○酗酒毆捕之徐文甫王老寳枷號捕房昨日限期已滿同轉著照原斷笞一百板開枷押候交保○嘉泰茶葉店主控歇夥葉瑞高盤踞滋擾著押候思過已紀前報昨提葉瑞高到案問曰爾覊押捕房清夜自思已知悔過否供稱小的知悔求恩寛宥同轉謂爾既知悔准爾交保出外尋覓生意陳品余既係舊主與伊不涉不准再往葉遵諭而退○小車夫某甲乘坐客他顧竊取錢二百文當被知覺拘入捕房飭押一天錢交失主領去○重慶輪船小工竊取船上銅片一塊被管艙人瞥見人贓並獲拘入捕房押候解送公堂○前報紀法人愛利司同買辦吳度生控姚秋生借去羽綢云云兹悉借綢者實係施海生理合附正於此 
[晉賑福緣]  
　　謹啓者敝堂接奉莘樂耕堂大善士樂助晉賑洋一百元又奉崇明陸大善士交來沈鴻熙大善士樂助洋一百元又十八戸大善士樂助洋二十元又奉蘇寳森大善士爲胞姪喜筵移助洋六十元毗陵隱名大善士樂助洋五十元祥發元代龍坪福記號大善士樂助洋四十元隱生大善士樂助洋三十元太倉弇山寄客大善士續募助洋三十元均入山西急賑又奉到養心小築大善士樂助辟瘟丹六百錠茶膏一千二百塊先後祗領仰見太善士憫念飢鴻病鶴待救急於倒懸慨解仁囊保全蟻命吉人爲善善人是富瓜綿椒衍天佑之矣謹代災黎百拜叩謝[  上海六馬路仁濟善堂籌賑公所施善昌等謹誌]  
[申報館恊振所經收順直山東河南山西賑捐四月廿一日至四月廿九日止第十二次清單]  
　　四月廿一日協和舘洋一角銅洋二元孫德慶洋五角陸仁夫吳永生丁厚生張啓瑞合助洋四角張三小姐無名氏厚隆無名氏福隂居梅伯山房鄭求合家平安鄭孝曾爲妻顧氏求冥福共七戸各助洋二元華昌銀一兩七錢八分晉記洋一元九章佛洋十元敬藝堂洋一元五角京口胡萬昌來馬培心本應家叔母壽儀移助賑洋五元勉省齋洋一元祈安氏求申行諸事平順求漢行諸事平安求合家平安洋一百五十元○廿二日南匯日生盛局來永源洋二元登瀛堂德馨堂四知堂楊振澤堂端省堂循修堂候生孝七戸各助洋一元退一步想齋洋四元怡愛堂洋二元祝其山人洋四元姚姓洋五十元立大莊經募洋二百元鎭江乾昌來退補齋洋二元揚州億大　來宴春氏洋一元銅洋一元無名氏洋三元京口老福興來隱名氏洋七元施蘭圃汪玉恆謝振速合助洋二元五角○廿三日尹修記洋十元劉錫記洋八元硤石正源局來無名氏洋四角廣生懋洋六元三角劉文安無力子隱名氏王金水延陵氏黄有土莊裕訓無名氏八戸各助洋一角楊家棠百忍堂存本堂無名氏句章樂有心無力隱名氏觀成堂八戸各助洋二角徐善城洋三角周錫元瑞林祥心餘予柳搜仙漱石　愛梅舘塵定子蘇州通裕局來林　喜譚宅朱魁豫王烈如無名氏陳鏡森雙盛泰梅記十五戸各助洋一元方力氏某生合助洋五角無名氏張松桂合助洋一元四角陳文軒銅洋一元鄭惡狼徐文煥求父平　吳怡卿胡厚生各助洋五元鄭平和無名氏蘇焜記陳壽翁金弄章孫伯垣周顥伯曹理齋古愚齋樹德堂左詹次儕瞿李二友居　伯雲雲記共勉軒共十六戸各助洋二元孫如意洋 
 
 

Page 10

 
 
三元新太古等洋五元五角大奎罰洋五角無名氏洋三元鄭天佑求保合家安吉尚友堂高　春榮陽　氏寳善堂壽　堂正誼堂徐七戸各助洋四元張炳榮洋五角　少焦翁大廷各助錢一百文無名氏六戸合助洋三角各善士五戸洋五角隱名氏求合家平安清吉洋五十元湖南錦霞號求保水陸平安廣豐號求保水陸平安泰記號求保水陸平安羅元興求保水陸平安仁昌號求保水陸平安隱名氏張隱名氏王耕梅汪恕齋心吉人牧愛堂東臯散人十二戸各助洋十元匯豐諸友洋一元六角無名氏十八戸洋四元七角各善士七戸洋一元四角各善士七戸洋一元六角又錢一百五十文文懿堂洋三角怡竹齋洋一元五角韓炳耀虚對洋一元舒文彬足對一元周急同人洋六元趙保康洋一元五角李兆榮洋五角京兆氏隱名氏方不足洋七角徐明卿梁巧紀洋一元潘千宜洋六元無名氏銅洋四元守愚子劉崔氏知爲齋二如軒洋四元各善士九戸洋一元四角又七戸洋二元五角又十八戸洋十三元二角○廿四日管葉恆泰祥義記號筆花山房隱名氏世德堂無名氏無名氏五戸齊章氏伊川後人意珠寳主十一戸各助洋一元悅同心洋一元又銅洋一元諸善士六戸洋六元駿發宏蘭手洋十一元無名氏越手洋五元無名氏三戸洋七角諸善士七戸洋八角補拙書屋銅洋四元諸善士廿一戸洋十五元諸善士九戸洋四元二角　泰棧厚生祥無名氏九江招商局廖鶴軒各善士十戸生惻氏江夏齋八戸各助洋二元浦口全昌仁來源通洋十元鎭江正和來裕泰諸友洋三元叙泰來銅洋十二元諸善士七戸洋四元七角同和泰諸仁洋三元陳玉坡洋一百元九江　興潤來慶餘主人洋一元三角釐峰山人洋二角有心無力子洋五角無名氏隱名氏有名氏合助洋六角金陵全泰盛來遲雲閣鳳棲山館洋十元慧業齋本洋一元廉讓齋虚對洋一元芙蓉舘怡齋本洋二元總堂移火油欵助洋一元六角至德堂二戸洋四角陳官乙洋一元五角簡綺氏梁誠謙合助洋三元陳岳記招晃記合助洋七角○廿五日集錦堂指助山西洋廿元廣昌號不書名隱名氏無名氏廣昌各助洋十元三利號洋六元不書名銅洋五元諸善士洋四元二角隱名氏康記江舜記寗立順昇無名氏恆記萬不留名退思子嘉興老福興來無名氏九戸各助洋一元盈記銅洋一元無名氏洋五角諸善士六戸洋念元郭鴻記知心堂蕪湖銓昌祥來無名氏九江福興潤來無名氏隱名氏各助洋兩元無名氏二戸洋八角無名氏三戸洋六角存仁堂洋四元黄善堂洋一元銅洋一元無名氏銅洋一元無名氏洋二角無名氏銅洋兩元再生子洋一角蔡陸氏洋五角寳同人洋三元五角吳榮泰洋五元○廿六日諸善士洋二元一角大團日生盛來馬德李渤洋一元銅洋兩元衛生洋三角無錫清陽通裕來二田書屋洋三元蕉東純記武林承德書屋陳正坤董坤珊乾豐金德成振永德造芝福查善士余愼齋鎭江金泰盛來周鴻星十一戸各助洋一元無名氏銅洋一元陸春生洋一元四角六分雲間存養齋節補助振洋十四元鎭江政大局來盛麗泉爲兄邦俊求保病全常熟永義昶來晉源求生意日增合家平安顧諟鎭内子求恙速愈蘇垣老正大來陳桂芳嘉興全盛來諸卿人五戸各助洋十元泗涇順成局來李松生陳叔雲胡福海俞養正汪續長各助洋一角方子献葉子儀陵水金陸衛生趙容膝施仁合六戸各助洋二角朱友梅洋三角周松濤張秀榮丁錦榮熊東亭恆翔范金春錦源羅東生八戸各助洋五角王春發銅洋兩元恆泰興銅洋四元查子珍虚對洋一元姜誠之虚對洋一元蕭篤祜堂規元四十兩萬有全銅洋十元諸善士洋三元五角陳氏洋兩元肇隆求平安藥水八洋一百角兌見洋七元八角義記求順遂萬水八洋一百角兌見洋七元八角無名氏洋七角勉力子洋五元隱名氏銅洋廿八元李壽頤堂佩瓊女史九齡童子合助洋四元塘棲老恊興來隱名氏洋三元○廿七日無名氏劉氏求産平安吳衞卿各助洋二元南匯寳順局來無悔堂銅洋四元銅對洋一元吳姓浙慈存德堂四明承餘堂陳各助洋五元知悔氏無名氏無名氏合助洋一元顧愼餘洋四元瀛洲補遇子求合家平安洋五十元無名氏洋一角杭州協源局來諸善士戸洋三元蘇州全盛盛局來無名氏十一戸洋三元又來諸善士十八戸洋三元文匯西報館諸友洋一元三角諸善士十三戸洋一元七角杭州順成局來藝蘭主人師竹主人洋念蕁湶涇順成局來大成當洋三元汪德馨洋一元銅洋一元隱間士洋兩角海寗全盛局來各善士洋三元無名氏求父病卽愈洋四元○廿八日王金氏求生産平安洋十元立大莊經募洋三百元無名氏趙記邱記楊記無名氏同成六戸各助洋一元委太太吳宅吳記無名氏各助洋五角臥雪堂袁袁夏氏袁天錫合助洋一元五角安省太古晉來徐蔡沈洋二元諸善士六戸洋六元蓬金昌人吳下老人難逢此心氏謙守子聚隆盛何名氏洋一元三角寗波老協興來懷德堂求病速愈銅洋一元漢口全泰盛來祝其寓卾客三戸洋三元大生諸仁十一戸小洋念角王怡生銅洋二元蘇州鴻源局來老祥豐諸仁洋五元銅洋一元蘇州通順局來無名氏六戸洋二元○廿九日無名氏鴛湖補過子成章泰元記張菊生吳立甫朱玉堂徐筱雲陳春岩蘇趙氏謝葆芳諸曁正大局來胡師罄溧陽鴻源局來錢鴻鑾杭州順成局來黄氏十三戸各助洋二元諸善士洋四元陳留叙水氏周清泉王念椿王順舫張少亭陳子銘洪兆雲裘廷伸馮菊洲陳積卿邵振安王子文章雲卿莊秋軒糜竹卿董敬亭蒯秋漁永甡泰朱德卿安慶福興潤來阮道人求弟早婦分廬居祝母多壽和得利求生意順心溧陽鴻源局來不留名計廿四戸各助一元不留名五戸洋十元邵鳳池濬如烈如各助洋五角盛澤林仁記來保赤主人洋六元大團日生盛來吟香館洋二角春暉室洋六角不留名洋二角壽水生洋五元澉川延陵後人得添一孫諸親隆儀及産後平安洋四十元蘇州恊源局來蘇葆庵洋十元沈乾卿洋三元吳清如洋三元怡和公司棧孫福生求學業有成孫麟伯求合家平安孫守眞求銷災如意四戸各助洋五元無名氏洋十元綿力人銅洋一元杭州衛記局來七九居士仝室沈氏求却病延合家康健洋八十元孫張氏仝男成章求平安如意洋十元以上總共收洋二千零零四元二角六分銀一兩七錢八分規元四十兩足對開一元虚對開四元本洋三元銅洋九十二元銅對開一元錢三百五十文 
 
 
 

Page 11

 
 
   
 
 

Page 12

 
 
　　緊要告白順利洋行經理火險公司今歸英界黄浦灘太古洋行經理 
　　老太古洋行經理倫敦崙格西亞火險公司勞洽愛司眞火險公司 
　　新到新欵水鑽花鈕 
　　夾紙膏 
　　三大彩電報 
　　倫章機器造紙局告白 
　　靈靈靈 
　　水落石出 
　　福建隆生號戒煙玉霜丸只此一家並無分開 
　　合豐衣莊 
　　輪船往東洋等埠 
　　招人承辦清潔局事務 
　　輪船往釜山仁山琿春等埠 
　　催出定貨 
　　廣東省丸藥寄售 
　　頂上牛奶 
　　預防暗礁示 
　　福利公司限一禮拜格外减價 
　　梁愷悌上等痧藥行貨不賣 
　　上海中華匯理銀行 
　　新增六法留痕畫譜 
　　大孩小兒遺尿藥效極 
　　白濁靈丹 
　　聲明 
　　上洋文選樓書莊發兌 
　　貼膏病除 
 
 
 

Page 13

 
 
[光緒十九年四月二十五日京報全錄]  
　　宫門抄○諭旨三道錄前○選單○直督李奏飭道員補交捐復銀兩片○又奏保奬辦賑出力各員片○皖撫沈奏保舉道府四員請准送部引見片○又奏無湖關常稅一年期滿核明收數摺○又奏籌解另欵加復俸餉片○又奏酌裁新募營勇片○湖督張等奏興辦湖北蠶桑事宜摺○閩督譚奏審明鹽船揑報案分别懲辦片○直督李奏津海關續徵第一百三十結洋稅收支各數摺○粤督李等奏籌解固本兵餉片○又奏委解癸已年籌備餉需第二批銀兩片○閩督譚奏匯解各欵京餉摺○粤督李等奏籌解第一批加復俸餉片○又奏彚案請襲世職摺○四月二十五日工部鴻臚寺正白旗值日吏部引見四十一名工部十名太常寺二十二名火器營十二名正黄蒙一名正藍滿六名正紅蒙二名○鄭王等點騐軍器完竣覆命○松溎烏拉喜崇阿文治各假滿請安○良伯續假十五日○召見軍機崑岡廖壽恒裕德○光緒十九年四月分選單小京官翰林院典簿朱允棠廣西附知府浙江温州徐兆豐江蘇甲廣東雷州李釗雲南監知州貴州開州陳維彦安徽監同知江西南安胡耀斗浙江監知縣河南舞陽張慶麟山西甘肅徽縣劉炳輝湖北俱附湖南永定秦爾坦江西安徽青陽田昌穟四川俱舉府經湖南辰州李式丹山東吏員縣丞湖南沅陵唐其煜浙江浙江諸曁周國賓四川俱監巡檢湖南黔陽葉鱗封浙江監福建閩縣歐陽星樓四川監廣西象州吕蘭奉天人典史福建寗德李逢治順天吏員山西石樓羅星曜陝西附○○李鴻章片再已革安徽候補道袁秉楨前因捐助順直賑銀一萬兩經臣奏請開復原官欽奉硃批吏部議奏昨准部咨該員獲咎原案尚非實犯贓私不法亦不在加倍半不准捐復之列應照道員加倍捐復銀一萬六千兩之數辦理不敷銀數行令補交於光緒十九年三月十五日覆奏奉旨袁秉楨准其加倍捐復欽此欽遵知照前來兹據該革員袁秉楨補交實銀六千兩呈請兌收查山西邊外各廳被災甚重前奉諭旨飭令協籌賑款迭據該處辦賑各員紳來禀瀝述災區過廣賑欵不敷分撥貧民待哺嗷嗷餓莩盈途慘苦萬狀請仍設法接濟直隷賑捐收數日絀羅掘乏術實苦無從應付焦灼莫名袁秉楨前項捐銀本係助振之欵此次補交銀六千兩適值晋振待欵甚急自應就近撥解以濟要需已飭籌解振局照數兌收發交晉邊辦賑各員核實散放多拯民命應請勅下吏部將袁秉楨開復原官之案照例核辦理合附片陳明伏乞聖鑒謹奏奉硃批該部知道欽此○○李鴻章片再准兩廣督臣李瀚章咨稱三品銜在任卽補知府羅定直隷州知州楊文駿前署香山縣任内委辦光緒十六年順直賑捐甚爲出力上年順直續被水災復令勸捐粤省先後報解賑銀十餘萬該員籌辦之力爲多自非誠信素孚輿情愛戴不能集此鉅欵咨請從優奏奬等情臣查順直開辦賑捐其勢已成弩末辦理殊爲不易該員設法招徠竭誠勸募所收捐欵爲數較鉅有裨災區非淺實屬力體時艱勞勩懋著自應從優奬叙以昭激勸該員楊文駿才猷卓越爲守兼優在粤省歴任繁劇深得民心迭經保薦循良欽奉特旨以知府卽補此次籌辦賑捐尤爲出力可否仰懇天恩俯准將該員俟補知府後以道員遇缺題奏出自逾格慈施謹附片陳請伏乞聖鑒訓示謹奏奉硃批着照所請吏部知道欽此○○沈秉成片再設官分職首在得人道府各員上爲督撫耳目之所寄下爲牧令表率之取資於吏治弛張關繫甚重方今需才正亟臣隨時留意訪求遇有體用兼備之員試之事而名實相符者無不深爲愛惜樂於荐揚期以策勵奮興用收臂助兹查有候選道張鼎祐學有根柢留心時務向習算學研求十年考訂詳明著有算書數種前以主事籖分刑部深於律例究心亦復於交涉機宜各國條約講求有索貫徹於胸持論平正得宜實爲通曉洋務之選又道員用安徽試用知府孫廷林才優識卓有守有爲熟諳吏事民情操持素裕曾署太平鳳陽等府整頓保甲綏輯教民緝捕匪徒掘除蝻子任事勤能篤實治行卓有可觀歴次廣勸賑捐分濟鄰省急公好義實惠及於窮黎又安徽補用知府楊奎綬才具開展學問優長平日讀書稽古潜心經世之文討論政治源流民生利弊綽有見地而不爲學所拘委辦各差條理詳明實事求是堪以覘所藴蓄而其操履端謹尤爲輿論所推又在任候補知府安徽宣城縣知縣陳兆慶才識練逹辦事勤能歴任繁區殫精民事聽訟明决所至有聲籌辦災賑圩工潔已愛民衆情悅服其實蹟均有可稽兩次舉保循良奉旨嘉奬有案現治宣城撫馭土客民教拿辦首要會匪寛猛互施良安暴戢屢次捐廉興辦地方公舉政績益著於時以上四員其器識各有所長要皆體立用彰名克副實爲道府中出衆之材堪備監司守郡之用臣以人才難得敬舉所知如荷朝廷量予器使於庶政當有裨益合無仰懇天恩准將該員張鼎祐孫廷林楊奎綬陳兆慶送交吏部帶領引見恭候恩旨錄用之處出自鴻慈臣爲遴才起見是否有當謹附片陳明伏乞聖鑒訓示謹奏奉硃批張鼎祐等均著交吏部帶領引見欽此○○頭品頂戴安徽巡撫臣沈秉成跪奏爲蕪湖關常稅一年期滿覈明收數恭摺具報仰祈聖鑒事竊據委管蕪湖關稅務署徽寗池太廣道李壽蓉詳稱蕪湖關稅戸工兼收每例定戸關正額銀一十五萬六千九百一十九兩七分五厘盈餘銀七萬三千兩工關正額銀七萬一百四十六兩一錢五分五厘盈餘銀四萬七千兩共應徵戸工正額盈餘銀三十四萬七千六十五兩二錢三分内正額銀兩例分兩季解部盈餘一次則係年滿彚解歴經照辦前自光緒十八年正月初一日起扣至六月底止首二兩季徵收戸稅銀三萬六千三兩八錢八分工稅銀三萬七千四百七十三兩二分業經據詳附片奏報在案兹自光緒十八年閏六月起扣至十一月底止三四兩季又徵收戸稅銀四萬三百四十九兩九錢一分工稅銀二萬五千七百六十二兩七錢三分綜計自光緒十八年正月初一日起連閏扣至十一月底止一年期滿共徵戸稅銀七萬六千三百五十三兩七錢九分工稅銀六萬三千二百五十三兩七錢五分二共徵收戸工稅銀一十三萬九千五百八十九兩五錢四分查本届所徵戸工稅銀較之上届收數雖屬有增無减而比較原定額數仍屬短收甚鉅惟有督率員吏設法招徠認眞經理以期商賈暢行稅課復額不敢稍事鬆懈除將逐日徵收數目曁額支例銷各欵分造細册叅同紅單另行遵限詳送外合將蕪湖關常稅一年期滿收稅數目詳請分别奏咨等情前來臣察核無異除咨戸工二部查照外謹恭摺具陳伏乞皇上聖鑒謹奏奉硃批該部知道欽此○○沈秉成片再准戸部咨奏改另欵加復俸餉行令安徽省每年籌解銀七千兩自光緒九年爲始七月解半十月解清等因遵經按季籌欵解至光緒十八年止並附片陳明在案所有光緒十九年應解一半銀兩兹據布政使德壽詳報在檢庫存漕折項下原定抵補攤捐欵内籌足庫平銀三千五百兩飭委補用知縣左元麟解赴戸部交納詳請奏咨前來臣覆覈無異除咨部查照外謹附片陳明伏乞聖鑒謹奏奉硃批戸部知道欽此○○沈秉成片再臣前因沿江一帶會匪勾結謀亂兵力不敷奏准暫行添勇一千名遵於上年二月募足成軍以八百名分爲親兵左右兩營以二百名作爲護轅小隊派員管帶教練以備調遣嗣因太和縣境會匪出没飭派新兵左營自省城移住扼紥均經奏報在案查太和縣自經該營弁勇彈壓緝巡續獲餘匪數名報解訊辦現在匪蹤歛跡地方安謐臣體察情形飭將親兵左營勇丁四百名護轅小隊二百名於二月内先行裁撤以節餉需按名加發一個月糧餉以作路資各回本籍歸農據報分起遣清悉臻安妥一面飭令皖北練軍酌撥哨隊移駐太和籍以資防範仍有親兵右營勇丁四百名暫留調用容俟稍緩再行奏明續撤以紓餉力除咨戸兵二部查照外理合附片具陳伏乞聖鑒謹奏奉硃批該部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲興辦湖北蠶桑事宜恭摺具陳仰祈聖鑒事竊惟足民之政農桑並重湖北向稱澤國農民終歲勤動田疇所入爲利甚微一遇偏災立形匱乏欲爲代謀生業廣闢利源酌地土之宜籌經久之策計惟有興辦蠶桑廣以阜物豐財補農功所不逮考之禹貢荆州厥篚纁組近時江陵天門榖城各省縀絹黄州澠陽當陽南漳等處亦各有絲特以樹藝飼養之法不逮浙人多自諉於絲劣利薄臣等體察情形非極力振興無以廣風氣而濬利源始以十六年會檄司道籌欵設局辦理屢經派員前赴浙江購運桑苗分發各州縣栽植並採購桑子交江夏漢陽二縣闢地播種成苗飭令各州縣來省請領由臣等輯刊蠶桑簡編詳列栽桑養蠶摘繭繅絲諸成法一併散給轉發士民如法領 
 
 

Page 14

 
 
植不許取民一錢輿情均甚樂趨自十六年起共發過各屬桑苗已及一千萬株據報成活分數有十之六七者有十之八九者亦有全數成活者現計初發桑苗已閱三年應飭各州縣及時教民蠶織兹據司局會同議詳復委員赴浙江採買接本桑株曁應用器具並招募匠師來卾以浙法訓授本省子弟爲各屬倡導其甫經創辦之偏僻地方如絲繭遽難銷售暫令州縣墊價收買解省織綢俾蠶戸見利勇爲其墊發價值仍由省局撥還至絲繭暢銷之處卽毋庸由州縣收買如此因勢利導免致觀望遲疑以期推行益廣臣繼洵曩者備員隴右數往還豳岐間竊怪風詩所詠物産獨棗實猶蕃而蠶桑之利無聞焉豈果今古異宜殆亦因循坐廢因於甘肅司道任内督民芟罌粟而樹桑現在秦州等屬桑株成林以彼寒瘠地方尚不無薄效湖北本沃暖宜桑之地但得州縣官實心實力隨時倡導不至作輟相仍未有爲其事而無其功者擬飭司道會議勸課愼惰奬罰章程務求可以持久以仰副朝廷利用厚生之至意所有興辦湖北蠶桑事宜情形是否有當謹合詞恭摺具陳伏乞皇上聖鑒訓示謹奏奉硃批戸部知道欽此○○譚鍾麟片再福建候補鹽大使丁寳恂前辦建寗府屬房村騐卡以其弟丁三爲司事串同哨丁勒取船戸洋銀旋被告發丁寳恂不將丁三交案經前督臣卞寳第奏叅革職飭府提案覆訊兹據福州府知府唐寳鑑詳稱此案船戸楊立逹於光緒十七年三月由省領運鹽一百二十包赴建寗府交收船被灘石碰破失鹽二十二包楊立逹起意偷賣揑報失鹽五十五包丁寳恂派堂弟丁三同哨丁王喜到船點騐不依楊立逹給丁三王喜各銀十兩未允扶同揑報丁三遂不作聲楊立逹將鹽三十三包賣得銀四十六兩經司道訪聞提究楊立逹遂以丁三主使揑報勒銀等情禀控現據各供前情不諱楊立逹一犯合依竊盜贓四十兩爲首杖一百律擬杖一百加枷號兩個月照例剌字追贓給主司事丁三哨丁王喜合依在官人役受枉法贓一十兩杖九十無祿人减一等律擬杖八十追贓入官已革鹽大使丁寳恂於司哨人等扶同船戸揑報盜賣毫無覺察咎有應得業已革職應毋庸議由福建按察使張國正鹽法道龍錫慶轉詳請奏前來臣覆覈無異除咨部外謹附片具陳伏乞聖鑒勅部覈覆施行謹奏奉硃批刑部議奏欽此○○欽差大臣大學士直隷總督一等伯臣李鴻章跪奏爲津海關續徵第一百三十結洋稅收支各數繕單恭摺仰祈聖鑒事竊津海關收支洋稅截至光緒十八年十一月十三日第一百二十九結止業經奏報在案兹據海關道盛宣懷詳稱自光緒十八年十一月十四日起至十九年二月十四日止按英國三個月一結係第一百三十結期滿除外國船隻江海關等免單銀五萬五千三百二十七兩四錢二分五厘招商局船隻江海等關免單銀四萬二千六百六十兩四錢八分三厘並未收銀外實計徵收進出口各稅及船鈔銀共六萬六千一百五十兩二厘督飭委員會同稅務司詳細稽核調取收稅總册較對數目相符又收東海關解到機器局經費四成銀二萬兩計開支餉需經費薪工各欵統共發過銀十二萬九千一百十兩九錢九分除俟分項造册詳咨外所有津海關經徵第一百三十結洋稅收支數目開單請奏前來臣覆核無異理合繕單恭摺具陳伏乞皇上聖鑒謹奏奉硃批該衙門知道單併發欽此○○李瀚章等片再案照同治五年欽奉上諭直隷固本餉項前經諭令廣東按月解銀一萬兩著仍照原定數目改解部庫交納等因欽此久經遵照辦理查此欵向在洋藥釐金項下支解嗣因藥厘改歸稅司辦理固本餉項無所從出隨准部咨固本餉銀前經奏定每月籌解銀一萬兩應令無論動用何欵赶緊接續報解等因前據廣東布政使覺羅成允詳稱光緒十九年分應解固本餉銀一十二萬兩業經先向商號訂借銀三萬兩作爲光緒十九年正月至三月固本兵餉飭委候補知府聯興候補知縣李九波領解赴京交納詳請奏明在案兹再冋商號日昇昌百川通蔚泰厚蔚長厚新昌厚訂借銀三萬兩作爲光緒十九年四月至六月固本兵餉仍交該商號等匯兌至京俟籌有欵項再行歸還遴委試用同知章廷綸候補知縣胡鑑領齎文批於光緒十九年四月初六日起程由海道進京支取銀兩赴部投納等情詳請奏咨前來臣等覆核無異除咨部外謹合詞附片具陳伏乞聖鑒謹奏奉硃批戸部知道欽此○○李瀚章等片再案准戸部咨奏撥癸已年籌備餉需一摺單開廣東省銀二十萬兩等因當經行司籌解嗣據籌銀五萬飭候補知府聯興候補知縣李九波領解赴部投納業經奏報在案兹據廣東布政使覺羅成允詳稱此項餉需關數緊要自應赶緊籌解現於藩庫各欵内喝力溱撥銀五萬兩作爲癸已年籌備餉需第二批照案發交商號日昇昌百川通蔚泰厚蔚長厚新泰厚匯兌至京遴委試用同知章廷綸候補知縣胡鑑領齎匯單於光緒十九年四月初六日起程由海道進京支取銀兩赴部投納等情奏咨前來臣等覆核無異除咨明戸部外謹合詞附片具陳伏乞聖鑒謹奏奉硃批戸部知道欽此○○頭品頂戴閩浙總督臣譚鍾麟跪奏爲匯解各欵京餉委員起程日期恭摺仰祈聖鑒事竊照光緒十八年分部撥戸部茶稅京餉銀二十萬兩加放俸餉銀二十萬兩籌邊軍餉改爲籌備餉需銀十四萬兩東北邊防經費銀八萬兩當飭司局籌解先已籌備戸部茶稅京餉銀十萬兩加放俸餉銀八萬兩籌邊軍餉改爲籌備餉需銀七萬兩東北邊防經費銀三萬兩委令鹽大使金振聲陳熙齡知縣金汝奎郭文泰知府朱宗炳候補知縣按察司經歴馮樹勳前建寗府知府景春督同號商匯解赴京投納先後具奏在案兹再籌解戸部茶稅京餉銀一萬兩加放俸餉銀二萬兩籌備餉需銀一萬兩東北邊防經費銀一萬兩委令補用同知翁傳煦督同號商如數籌墊進京投納該委員定於三月二十五日起程仍俟報到上庫日期再行由閩提欵發還據福建稅厘善後兩局司道具詳前來除分咨查照外謹恭摺具陳伏乞皇上聖鑒謹奏奉硃批戸部知道欽此○○李瀚章等片再前准戸部咨各省應解西征洋欵改爲加復俸餉一欵應仍令遵照奏案自光緒十五年起將每年應解銀二十萬兩按年如數解清以濟俸餉要需等因當經行司遵照辦理在案兹據廣東布政使覺羅成允詳稱查此項銀兩先經詳奉奏明由藩運兩庫各半籌解並將光緒十五十六十七十八年應解銀兩如數解清所有光緒十九年分應解銀兩現在藩庫釐金項内籌銀二萬兩又由運庫課餉項内籌銀二萬兩共銀四萬兩作爲光緒十九年第一批加復俸餉照案發交商號日昇昌百川通蔚泰厚蔚昌厚新泰厚匯兌至京遴委試用同知章廷綸候補知縣胡鑑領齎匯單於光緒十九年四月初六日起程由海道進京支取銀兩赴部投納等情詳請具奏前來臣等覆核無異除咨明戸部外謹合詞附片陳明伏乞聖鑒謹奏奉硃批戸部知道欽此○○頭品頂戴兩廣總督臣李瀚章跪奏爲彚奏請襲世職恭摺具陳仰祈聖鑒事竊准兵部咨同治元年二月十六日奉上諭嗣後陳亡殉難各員子孫承襲世職着兵部行文各該督撫轉飭各州縣將應襲職名迅速查取徑行具報毋庸由府司轉詳等因欽此又准咨稱襲職發標人員名數孔多查册結宗圖已到人員接襲世職發標三月彚奏一次等因同治二年正月二十五日奉旨依議欽此又准咨稱嗣後請襲世職應於文册内聲明何年月日在何處陣亡殉難並議給世職奉旨日期逐一詳細報明毋許遺漏等因均經轉行遵照在案兹光緒十八年分據電曰新安合浦南雄長樂番禺各州縣先後詳送請襲雲騎尉陸朝選李鏡平蔣其興劉燿東巫承烈葉桐光儀國樑年均及歲請襲職發標臣逐一騐明均堪發標學習伏查定例承襲世職令嫡長嫡次庶出子孫承襲如無嫡長嫡次庶出子孫許令弟姪應承繼者承襲又承襲雲騎尉世職年已及歲免其送部令該督撫騐看具題俟題准後就近發標學習支食全俸扣至三年期滿出具考語給咨送部引見各等語今請襲雲騎尉陸朝選李鏡平蔣其興劉燿東巫承烈葉桐光儀國樑俱年已及歲請襲職發標均核與定例相符相應彚列案由繕具清單恭呈御覽請旨敕部核覆將陸朝選李鏡平蔣其興劉燿東巫承烈葉桐光儀國樑發標學習支食全俸扣滿三年出具考語給咨送部引見除將各該員親供宗圖履歴册結咨送部科查核外理合恭摺具陳伏乞皇上聖鑒謹奏奉硃批兵部議奏單併發欽此 
 
