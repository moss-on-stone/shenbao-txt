# 1892 - 185 - 4906902

 

Page 1

 
 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊茲本局代鏡古書屋用新式鉛字排成印以上品洋墨紙則精選雪白連史校讎謗當裝釘精工盛以木箱式亦古雅茲己告竣因將股票停售每部四十本連箱核定實價洋銀七元正由申報館帳房出售所有從前入股者再向申報館繳洋银三元卽可取書一箱特此布陳伏維　雅鑒 
[悔蹉跎齋試帖出售] [  點石齋啓]  
　　是編爲濟南柳魚答先生所箸先生現綰四川開縣篆以名進士現宰官身生平學有根柢不徒以帖括見長而於詩尤邃是編雖僅三百餘首而淸華典雅頗合舘閣體裁誠揣摩之善本也近由先生手爲編次並將所用各典逐一注釋屬本齋用潔白連史紙印成字跡明顯裝釘精工每部四本碼洋八角卽日由本分局及申昌發兌此佈 
[論宜遴選使才以重使事]  
　　竊以泰西各邦自明萬歴年間人居澳門通商東粤迄今己三百餘年顧皆有來而無往我　朝乾隆五十八年嘉慶二十一年英國俱遣使臣入觀書之國史一曰恪恭成禮不愆於儀一曰謝筵不遵禮節此其故事可徵也道光二十一年乃與我國立約通商設領事於五口同治初元諸國各遣使臣駐找神京載在約書固有互遣使臣往駐各都之說於是我朝廷乃簡遣公使設立領事駐劄各西國所以講信修睦結兩國之歡永萬年之好意至美也法至善也　朝廷於此歳糜帑項數十萬金將以收實效於後來近今數十年中疆事亦正多故矣而其能建功域外以折衝於壇坫焜耀於敦槃者固自有人特草野鄙儒未之多聞抑呈尚有所待歟夫遣使之始意曰樹國威張國體通中外之消息逹彼此之情意其他有以裨益於國家者悉數之而不能終焉泰西歴來使才均極一時之選其至中國爲公使固皆千人之俊萬人之傑所有參贊繙譯各隨員無不具有實學舉凡輿圖象緯格致歴算靡弗兼長並貫至於語言文字乃其末也彼其人於中國之情形先己瞭然如指諸掌一旦交涉事起其所指陳動中窽要夫大臣出使固不必躬親細務一切之事自有參贊隨員爲之剖析禀陳焉然星使亦必深悉洋情乃能總其大成雖不必明西文識方言而亦必熟諳約章詳稔公法度勢審時察機觀變平日深知各國交際之道而明其政事之得失民情之向背臣工之進退黜陟國家之治亂安危其爲隨員者亦必悉其山川之險阻風俗之醇漓兵制之强弱海防之疏密於一事之起伏必能悉其端倪之所在然後治之綽然有餘裕出一言而箝其口否則虚設而己因循敷衍不過待至三年一任兾得保舉而己是豈朝廷設官之初心哉且公使隨員之至於人國也原賴以情相聨絡以禮相維持公使握其大隨員治其繁使臣以忠信篤敬外結異國之知内爲朝廷耳目之寄諸國有意外大事立卽奏聞其職綦重焉參贊隨員皆宜以其國之舉動時告之星使互相酌商領事則在保衞商賈護持貿易有事則據公法和約爲辦理或有不行則稟陳己國公使或轉請之外部大臣以俟裁决此其大略也泰西各國官商教士駐居中國也久矣而我國事當創始必宜鄭重以出之首在遴正人淸流品西人之在中國無事不知亦無弊不明不獨教士能著書立說以剌譏我之瑕隙探悉我之隱微卽其官商於我之軍國重事無不先知而灼見洞若觀火軍機中所有廷寄密擬外未及知而彼己十手傳抄登之日報矣其情不可測如此何我國使臣於其國事如隔十重簾幕也則以平日不能與之浹洽也亦係參贊隨員未能輔佐其間耳然則使才之選曷可緩哉今我國使臣朝被簡命而夕之登薦牘者己人浮於事親戚故舊年誼鄕情尚居其次上憲之所委任當軸之所推轂卽己充額而有餘郤之則不可且恐攖其怨受之則無當且更慮時掣我肘不得不委蛇選就其間平日所有夾袋中人反不得預焉以朝廷出使大典爲徇情之用調劑之具使才何由而出哉或曰我國使臣出駐泰西有難於泰西數倍者泰西列邦之通商人國也商之所至兵亦至焉設官置守聲氣相通官之俸糈兵之糧餉皆出自商國家無所糜其帑項也通商埠頭無不駐載艦設水師置火器往來絡繹隱然若備敵國一有齟龉兵鋒立啓彼以爲非如是則不足以張國體樹國威惟其先聲足以奪人故歐洲各國所臨其地之人無不畏威奉令退讓懾服之弗遑泰西之以兵力佐其商力如此若我國則不然僅恃一介之使天朝之命而己旣無利權又無兵威刑格勢禁孤立無援若復言語之不通文字之不知則亦等諸木偶而己公使無使才以輔之何以異是哉使臣恭承簡命職重分尊在人國中專以結好修睦爲務適遇軍國重事其中曲折是非所在可以與彼國大臣面爲敷陳或其國所刊日報中議論未遵乎持平是非有同於倒置者可以令隨員託名一人立爲駁斥俾通國人民見之曉然而浮議以息前如曾候之使俄論事近如薛使之駁理教案至於筆敝唇焦始終持之不變而後事始轉圜此所謂以筆戰以舌戰以心戰默弭於無形操勝於不兵然則使臣何嘗不有裨於國是哉隨員在其國中苟無交涉之件本無所事直司以臥治成之然隨員所應爲者其事固甚繁山川風土民情俗尚物産礦務兵法營制船舶鎗礮製造機器無一不當詳紀各事沿革亦必明其顚末悉以備他日有事之用正不但排日作遊記而己也通商諸國中其事變衆多交際殷繁者莫如英法德俄美宜設專使而不當兼任所有廉俸應格外豐優宜增而不宜减讌會之費宜出自公而不必爲之限制蓋西國於讌享酒醴所以聨邦誼而固交情亦猶行古之道也使於四方不辱君命我實於今之使臣望之矣 
[諭旨恭録]  
　　六月初八日奉旨王會英稽察禄米倉胡俊章稽察南新倉趙增榮稽察舊太倉趙時俊稽察海運倉恩明稽察北新倉宗室增濟稽察富新倉鳳英稽察興平倉劉桂文稽察太平倉宗室文英稽察本裕倉宗室德本稽察儲濟倉英樸稽察中倉高燮會稽察西倉丁立瀛稽察豐益倉富亮稽察内倉欽此同日奉上諭前因京師自春徂夏雨澤稀少朕迭次親詣大高殿並時應宫宣仁廟拈香分派載濂等恭詣時應宫等處拈香虔申祈禱仰荷狊兹眷佑連日以來甘霖迭沛並潤郊原實深寅感謹擇於本月初十日朕親詣大高殿時應宫拈香昭顯廟著派貝勒載瀅宣仁廟著派貝子奕謨凝和廟著派輔國公載澤同於是日分詣拈香敬謹報謝用答天庥欽此○初九日奉旨這所叅疏防監犯越獄之管獄官汾陽縣典史譚士紳著卽革職拿問交胡聘之提同刑禁人等嚴訊有無鬆刑賄縱情弊按律懲辦有獄官汾陽縣知縣李其滋著革職留任仍勒限將逸犯任受憆嚴緝務獲　辦餘著照所議辦理該部知道欽此 
 
 

Page 2

 
 
[京師客述]  
　　戶部爲批示事貴州司案呈光緒十八年五月廿六日據撫寗縣商戶吳瑞豐呈報原商張錫璋前於光緒十四年八月間在部領照在本縣抬頭營地方開設福全匯燒鍋按年交課因買賣賠累無力承做於光緒十六年十月間關閉歇業赴部繳照在案今欲復開商思大照己銷無憑開設前商夥歇業銷照後外出並無下落呈請更商吳瑞豐接充辦理謹將光緒十七十八兩年課銀六十四兩恩准著收更商補給執照復開舊業並非新開理合呈明等因前來查光緒十六年十月間據該商張錫璋呈報福全匯燒鍋關閉歇業呈請銷照等情當經本部批准在案今據該商吳瑞豐呈請復領原商張錫璋己銷福全匯燒鍋執照並請更換吳瑞豐接充等情查原案内並未將前商張錫璋呈請銷照部收呈出本部無憑辦理至所請更換新商之處亦與定章不符未便照准○戶部山東司示傳黑龍江領餉委員佐領德克登額等請領練餉銀兩前經銀庫知照定於六月初四日開放兹改於六月初十日開放相應示傳該委員等務於是日辰刻親身赴庫支領毋悮○吏部爲示傳事所有考試翰林院孔目章正甲朱繼經二員本部定於六月初三日帶領引　見相應傳令該二員於六月初一日辰刻衣冠赴部演習口奏履歴初三日黎明赴西苑門外六項公所内吏部公所報到聽候點名帶領引　　是日穿補褂備帶元靑褂佩帶對子荷包手巾再該二員是否原任現任一二品大員子孫抑係現任一二品大員兄弟立卽赴部呈明毋違○地棍斜眼李二訟棍蔣大前經奉　旨立拿兹經北吏目王君派捕拿獲於本月初三日由城咨送刑部分收南北兩獄呈堂掣司訊辦○施副統制寶成現己簡升甘肅副都統所遺廂紅旗漢軍叅領一缺例應挨次推升都統濂貝勒按照章程酌擬正陪二員傳令聽候帶領引見○有某省會試士子某君僦居五聖廟内所有現銀及銀票各百餘兩留存笥篋以作歸貲一不留神卽被僧徒竊去得贓之外逃避涿州某客店購得快馬一匹及及衣服搬等物盡情裝飾居然光油油耀花人眼睛矣旣而資斧將空遣店夥某甲持銀票至京師草廠十條胡同某匯票號兌取現銀號中掌櫃某乙閱知卽士子所報失者因遣人密告士子報請南正指揮派捕拘乙到司研鞫乙恐遭刑法供出眞情旋派捕赴涿州將僧徒鎖回由城咨移刑部掣分山東司研訊○梁家園糞廠主高某半生逐自積有貲財遂將糞窖填平起造住宅梅妻鶴子一室雍雍旋經督理街道察院吳君查知侵佔官街請北城吏目飭役拘傳供訊押收○有來自京東言及春夏之交順天屬三河東安文安五淸等縣雨澤應時禾苗暢茂近忽飛蝗爲害嚙蝕無存牧民者逐日撲捕精勤特未識天心果能悔禍否 
[疑仍未釋]  
　　安徽廬江縣楊訒巷大令一案歴經金陵安慶二處訪事人函告其情節竟大相懸殊本館因於昨日報章以巨案志疑摽其首兹聞兩江總督劉峴帥委瑞方伯陳亷訪督訊江寗府上江兩縣及蔣君德修隨訊本月十二日方伯諸官駕臨臬憲行轅會鞫楊大令曁被告安徽臬署幕友某甲經承某乙廬江縣己故書吏楊姓家屬原騐刑書仵作等共二十餘人尚有要証數名未經到案亦己委某員補提是日觀者密若堵墻爭探消息而關防嚴密無從剌取眞情卽起釁之由亦傳聞異辭莫衷一是云 
[雨滅蝗蝻]  
　　揚州各鄕設局收買蝻子等情疉經登紀連日江甘兩邑宰深恐鄕保等率捕不力又復先後命賀親往鄕間督夫搜捕殫心竭慮昕夕焦勞眞有啓處不遑之概幸邇來連綿隂雨己有數日蝻子淹斃不少初七日下午城内居民忽覩天際來有飛蝗一陣由西南而向東北正盤旋間驀然大雨如注飛蝗翅濕打落甚夥可異者一經墜地卽不能再振見者咸曰己飛者經雨尚且致斃其在田遺子經連日大雨淹浸想更難存活矧又得兩邑宰不遺餘力督夫遍挖藐兹醜類何患不殲除於指顧間哉刻下民心己定柴采價值亦不似前此居奇城野中人無不掀然以雨滅蝗蝻相告云 
[騐收堤工]  
　　揚屬運河東西兩堤修築土石各工前己登紀兹聞上月杪己一律蕆事隨由總辦堤工莫仲武觀察照章禀請督憲委員騐收峴帥卽遴委總辦儀棧凌觀察就近往騐觀察奉檄隨於本月某日束裝來揚偕同莫觀察前往勘騐承辦各工員弁先期預往以備迎迓矣 
[塲商捐賑]  
　　今春十二圩火災揚滬諸善長立卽籌欵首先往賑均詳前報奈被災太衆欵項不敷且善後各事宜所需甚　當經官紳商董會議擬將船私經費集存尾欵先行借撥動用隨後由各商於請領重照時陸續扣還會議己定兹聞各塲商 
欵甚多船私尾欵或恐不敷各商公議擬請不必借撥船私公欵先由各商自向錢莊借墊若干辦理賑撫及善後之用俟到棧之鹽售時每引起捐六文陸續償還一俟墊欵店息還淸卽行進止等語商懇淮南總局局憲以該塲商不借公欵先行籌墊自爲恤災救急以省周折起見殊屬可嘉當卽據情轉禀運棧兩憲蒙批准行局員遂於昨日懸示周門曉諭各商卽行按引起捐見者咸曰該塲商好善急公孶孶不倦誠非他人所可企及録之以資觀感 
[預兆年豐]  
　　蕪湖一帶兹因天氣亢旱秧苗枯槁蝗蟲蔽野深恐有礙秋成商賈因此居奇巿中米價日日飛漲大有未荒先荒之勢幸上月廿六七等日疉霈甘霖皖南徽寗山中亦復同沾膏　山洪暴發注坡驀澗而下循宣歇諸河流入於江奈諸河狹淺不能翕受遂致銀濤萬斛側溢旁趨遂將蕪湖迤東十里蝗蝻窟宅冲刷殆盡四鄕溝澮一碧盈盈良苗勃然有生意雜糧亦靑葱可愛由是胼手胝足者流無不欣然色喜而坐擁倉箱者亦爭出其陳陳紅朽貶價求售故巿中米價自本月朔日以來每石陡跌價銀二錢有奇廣帮躉買每石祗銀一兩五六錢聞廣商今年裝米出口自正月以至五月底己有百二三十萬石貿易之鉅獨出冠時所謂長袖善舞多財善賈於此見之 
[命案私和]  
　　寗郡平橋頭某甲薙髮店近雇某乙爲夥乙前在水仙廟跟昻大阿五店爲夥時被無賴曹福生讹詐錢文己非一次今偵知某乙在甲家爲夥詐稱拖欠阿五錢文不得擅易東家大肆砂擾平橋頭之脚夫等見此情形代抱不平與曹門毆曹遂裝傷倒地當經地保沈金生罰令甲出英洋二元爲養傷之費及曹等去後甲有老母悔憤交併遂以杮漆和洋烟吞服迨知覺急邀廿條橋張阿玉至家用西法以弦線從喉間摇之線忽中斷毒不能出延數刻而斃死後甲念母爲曹某等威偪所致意將赴縣控告後經某某出爲調處令曹等出洋二十五元爲棺殮之費始得寢事 
[柳浪聞鶯]  
　　前紀杭垣印造吕宋小票之沈懷珍等六人均收仁和監管押兹悉王莘耕等四人己鳴鑼荷校游行街巿惟沈懷珍江子誠尚未定罪說者謂一擬充軍一革去附生未審確否○油局橋聚茂木行開設有年其木料皆堆疉河下臨水處用木架撑高以防霉爛其下鄰近婦女洗澣衣服習以爲常不料年復一年雨淋日炙木架己不堅固且梅水冲激河泥坍　危然高聳有一落千尋之勢某日午後皇誥巷某氏婦正在水邊搗衣忽如天崩地裂上而横木絡繹滾下同罹凶者三人餘僅壓傷不致性命之憂惟婦　破腸穿左右腿分作兩叚頭顱下注污泥中口耳眼鼻不能辨認其屍親卽向木行問罪師行主亦無辭以對願出棺殮追薦費一百四十元其事遂寢○學憲陳六舟宗師考試杭屬初八日叅謁發放己登報章兹因天時隂晴不定泥途濘渭武塲尚未考畢叅謁因以改期云 
[江分九派]  
　　五月二十七日九江一帶大雨如注雷電交　約歴三點鐘之久溝澮皆盈平地皆盈平地積水數寸至本月初十日時雨時晴江水加漲一丈有奇聞湖北興國州及通山縣一帶連日起蛟波濤光湧越領　山禾苗盡　橋梁被燬牲畜器具蕩然無存屋宇田園盡成澤國嗟哉黎民何不幸而罹此災耶○卸任九江關道升任山東鹽連使李亦靑都轉交卸道篆後在張官巷公所暫駐行旌旋於初九日午刻乘坐紫電輪船晉省向德大中丞叩辭並與各寅僚話别不日遄回九江然後啓節赴任○初十日某輪船上水有某甲夾帶私鹽數十斤欲坐小划船上岸被 
 
 

Page 3

 
 
扦手所見將鹽抛入江心船則置之岸上照例重辦 
[禾中蠶事]  
　　嘉興訪事人云邇日絲價全無起色是以鄕民皆韞匵而藏苟家有儋石之儲萬不肯忍心割愛並聞二蠶亦恐難得利以故東路浴蠶之戶絡繹來郡相率作糞田傭亦可憐也 
[邗江官報]  
　　初九日運轅傳知事庚考初十日龍分轉澤鈞銷解京餉差陳鹺尹丕業委揚莊業委揚莊差程鹺尹鏡宇委力乏橋差均謝委許分轉星璧由通屬來王鹺尹仁豐起復回淮十一日朱鹺尹恩緒銷吕四漁汛差 
[粤撫起節]  
　　調任廣東巡撫剛大中丞啓行日期己紀前報兹悉中丞於昨早啓行法廨讞員葛同轉至法租界公司碼頭候法捕房謝副捕頭督率包探王榮培郁庭湘孫錦榮及中西巡捕在外洋涇橋一帶往來彈壓會捕局亦派包探嚴頌眉督同線勇在碼頭附近照料駐紥　惲港之督標忠信兩營並江蘇撫標滬軍營製造局砲隊營各由統領率帶迤邐行來但見戈矛雪亮旂幟風翻角聲鳴嗚然鼓聲鼕鼕然自洋涇橋起以迄馬路兩旁眞覺如荼如火望而知爲節制之師鐘鳴十一下中丞之瀛眷乘輿排道而至將至碼頭各弁兵皆在道旁跪接時有上海縣辦差家丁預備大號官舫數艘並小火輪在三和碼頭伺候亭午時剛中丞坐緑呢大轎前有戈什哈大刀隊護衞由天后宫旁行轅呵殿而來逕詣公司碼頭輪船上升砲三聲鼓樂鏘鳴各兵皆跪接中丞卽登小火輪船渡上輪船斯時也岸上西樂迭奏槍砲聲喧震動山獄本埠關道憲聶仲芳觀察提右營傅叅戎松海防劉乙笙司馬上海縣袁海觀大令滬南製造局滬北招商局總辦英廨讞員蔡二源太守及其餘印委各員皆至公司輪船恭送行旌中丞逐一接見叙談良久各官興辭而出少頃公司船氣笛悠揚旋卽展輪出口經過江海關吳淞江等處皆升砲示敬大帥威儀眞足令人艶羡哉 
[華人殘忍]  
　　有海關西人阿氣生者致書本埠西字報云子于某日下午由美租界乍浦路行經電燈公司前見對面弄口有一華人蹲身地上撏活鴿之毛直至毛毛撏完鴿始斃命旣而又撏一鴿鴿負痛掙紥摻不堪言予向之婉進箴規基人怒目視之置諸不理予欲將情告之巡捕而其時適無巡捕到來是以函請登入報中或者工部局童閱知將此等殘暴之人按照租界章程懲辦云云此亦好行其德者也故譯登之 
[槍斃兩命]  
　　浦東人高福泰投法公堂訴稱小的在鄕務農爲業兒子林山今年十九歳向在金福海名下駕舟餬口上月廿九日舟中裝載白米五擔欲往奉賢一帶向鄕民掉換蟛蜞行至奉賢縣境馬橋地方突有盜船一艘内有盜匪數十人向北駛來將船攔住開槍轟擊二人中彈立時斃命一爲船主金福海彈由左腿穿往一爲小的兒子林山彈從背後穿入倒斃後被盜在袋中搜去洋銀十四枚時在午後兩點鐘有鄕人在岸上目覩鳴鑼呼喊盜等始揚帆逸去小的聞信立卽雇舟躡蹤來滬放槍者係魏坤發卽鹽梟帮中著名光蛋魏香匯也其實係香字輩人小的見伊登岸尾隨其後行至法租界小的將魏扭住當經巡街捕幫同擒住送入捕房轉解憲案務求伸寃包探王榮培在魏身畔搜出六門手槍一桿彈子十四粒一併呈案同轉問魏曰淸天白日爾等竟如此猖獗可謂目無法紀矣槍傷兩命爾知罪否魏供稱小的本在鹽捕營董老爺名下當緝私勇丁高林山金福海均係鹽梟上月廿九日欲裝米掉換私鹽遇於浦江我等向伊查問金福海等共有三四十人倔强不服先開槍轟擊小的亦放槍還擊以致傷斃兩人同轉謂金福海裝米則有之尚未掉換私鹽爾不能平空轟擊供稱拘獲時船中確有私鹽二百十包由董老爺轉解營中業己充公同轉問高福泰曰爾子己斃如何料理供稱兩人斃後經親友將米三擔售去購備棺木業己收殮同轉謂此係命案關繫重大著將魏移送上海縣諭高自行投縣明白具呈高遵諭而去 
[縣案彚録]  
　　滬城小南門外廿七鋪地方有江北人高春保向爲商船水手與同鄕人周李氏賃屋同居上月廿五日有王朱氏由江北將周李氏之養媳朱巧雲携至滬上交周李氏撫養該氏以餬口無資不肯收領王朱氏謂旣己携來就不能卽去遂將巧雲置在該氏家内不顧而去巧雲之夫周寍春卽周李氏之子乘母他出糾合王朱氏將巧雲領去高春保目覩情形恐寍春等有串賣情事當將巧雲掯阻寗春大肆咆哮卽將高春保扭至廿七鋪巡防局春保之母高郁氏及春保之子高祥同遂投上海縣鳴寃周李氏聞之携同瓨雲投案伸訴袁海觀大令請帮審委員宋莘樂二尹提訊飭將巧雲發堂留養一面著原差往巡防局將高春保並王朱氏一併傳案覆訊前日原差將一千人解案晚堂仍由二尹研訊周李氏訴稱係江北人丈夫逝世多年共生三子長子名寍春今年二十一歳現在浦東鐵廠自食其力小婦人向居原籍此次被兒子寍春將田産變賣小婦人難以度日遂至滬上再嫁與高橋人前年爲寍春締姻上月二十五日媒人王朱氏將媳婦領來小婦人告以兒子業己逐出無力養贍媳婦不料王朱氏將媳婦抛在家中致肇此禍朱巧雲供稱今年十二歳九歳時至周家爲養媳不多時卽回母家父親混名高頭仔現在家中此次小婦人確由王朱氏領來高春保供稱係江北人駕船爲業周李氏所住房屋由小的轉借與伊周家有一養媳前日周寍春等强欲領去小的恐有圖賣情事當卽阻住並無别故王朱氏供稱巧雲在周家爲媳確由小婦人爲媒此次亦由小婦人領來二尹謂春保曰此事與爾無千顯見揷身多事本當懲責今姑從寛著具安分切結與未經訊供之高郁氏高祥一併開釋周李氏旣不願將媳收領著退去朱巧雲交王朱氏帶回原籍仍交父母收管○昨報紀籲請伸寃一則前晚由宋莘樂二尹飭提司徒林氏至案該氏供稱係吳江縣人丈夫己逝世原籍並無親人只得來滬傭工在開設絲棧之姚子泉家服役每月工洋二元己有二年共得工洋四十八元連小婦人歴年積蓄共有洋九十二元八角分作五包計一包五十元一包三十元一包六元一包四元八角一包二元均放箱内在主母姚華氏牀下今年三月初一日主母移家至初七日始畢主母檢點自藏洋銀失去一百元疑小婦人行竊報知捕房由包探何瑞福前來查問不分皂曰將小婦人批頰數下解至英公堂營押一月近始釋出小婦人心實不甘是以來案控告其實洋銀係主母之弟華松甫所竊求恩伸寃二尹飭令退去聽候備文至英公堂查明核辦○趙陳氏與阿生卽將德貴姘識乘間逃遁被其姑趙汪氏尋見扭送八仙橋巡防局轉送上海縣訊辦此己記諸前報者也前晚袁大令請宋二尹升堂研訊趙汪氏投案訴稱係蘇州人藁砧見背有子三人長子名阿大娶陳氏爲妻生男女各一前年阿大病故陳氏與蔣德貴私姘掷物逃逸前日小婦人在八仙橋相遇扭至局中轉解憲案求請重辦並請將趙陳氏發堂陳氏供稱丈夫逝世己閱三載婆婆性甚兇悍並遭夫弟等欺侮一言不合輙肆擊毆小婦人不得己與蔣往來並未私逃蔣供稱係鎭江人與趙家爲隣陳氏無錢使用向小的借貸並無别情二尹判將蔣笞責二百板陳氏掌頰一百下發堂留養趙汪氏退去聽候核示 
[英界公堂瑣案]  
旬探秦少卿緝獲竊賊汪來興弔出眞珠洋銀衣服解送公堂蔡太守研訊之下供稱各贓在松江竊得遂飭押候查明再訊此己列入報章矣昨日秦探禀稱小的奉飭往查失主兹查得汪竊自松江華亭縣境楊廣德家惟所失甚多間有被汪質在松江者質劵均己抛棄開有失單呈電開請訊追楊訴包探弔出之珠子認明由珠花珠扣條上拆下古式洋銀兩圓亦家中所失尚少金飾及衣服若干約值銀千餘兩被竊之事在五月二十七日之夜曾報請華亭縣勘緝現在治下破獲今請移送華亭歸案究辦汪供稱各贓實在松江楊姓家竊得尚有銀臂釧等物俱在松江某典鋪質錢費去計先後共質四次質劵悉己抛棄起案之洋銀四圓内有兩圓在拜匣中竊取竊時祗小的一人穴壁而入並無同夥質在公興之珠實由珠花珠扣條上拆下搜出之洋銀十九元係典贓所得旣蒙恩訊只求寛宥生生世世誓不忘恩蔡太守飭將 
 
 

Page 4

 
 
汪備文移送華亭縣訊辦起案之珠一百二十五顆新舊洋銀四圓令楊點明自行固封連衣三襲一同歸案給還公興之贓旣己弔出卽將洋銀十九元給還　一百三十九號巡捕禀稱昨夜小的巡至某處見有人互相打架是以一併獲送案下被獲之金鶴生周阿二同供稱昨夜小的等在門外納凉突被陳金榮等所毆身受微傷卽能痊愈求勿深究免結怨仇陳禀稱小的在捕房中充三百四十二號巡捕是夜行至此處見有不知姓名人與金周口角忿爭致小的悮被拘拿叩求明察包探顧阿六禀稱捕頭令小的往查此事兹己查悉是夜有人至野雞流娼某姓家作狎邪游因有客在房以致撚酸爭閙旣而閙至街坊之上由捕拘押捕房陳據稱是悮拿叩求明鑒蔡太守謂陳旣當巡捕應守章程著捕頭查明議處○包探黄四福稟稱慣竊各輪船物件之賊犯陳雲卿劉金寶周阿德三人經小的次第訪拿詰知邇日曾竊某客銀對時表及皮箱内衣服若干件吊贓送案請卽訊懲陳供稱小的係金陵人年二十二歳對時表及衣箱不記日期在鄱陽長安兩輪船上竊取劉供稱小的係杭州人年二十八歳與陳同學作賊同犯竊案尚求恩宥俾得湔洗鑨非周供稱小的亦金陵人年二十三歳前者雖曾犯竊現己某面泆　因事賃住高陞棧中並不犯竊楊金寶訴稱小的係高陞棧司帳人不知周爲探囊胠篋之流是以容留在棧被欠房飯值開帳請追蔡太守判令將陳劉各笞臀二百板發捕房管押一年周亦笞責二百板免予管押遞解回籍贓存捕房以待失主到來認領起案之洋銀四元係質贓所得發還某質鋪夥其領高陞棧旣留竊賊楊旣司帳咎實難辭所請追欠等情不予准理○一百三十四號巡捕禀稱昨日小的上班時巡至某處目見李芝芳等被林瑞彰所毆是以拘案請訊李訴稱小的在某碼頭當小工突被林毆傷請爲訊究劉秀芳供稱小的在碼頭上見李被林所毆故向解勸不料亦被林所毆傷林供稱小的係福州人與李口角事誠有之然亦不敢逞蠻叩求電鑒蔡太守諭令李投某處西醫院求醫林押候李傷痊後訊供核辦○包探唐寶榮禀稱五月二十六日華人馬阿坤至法公司某輪船購物混用僞洋銀隨卽乘機逃脫現經小的拿獲送案請懲馬供稱小的係浦東人稍知法紀不敢混用銅質洋銀求賜鴻恩當圖雀報蔡太守以犯事在法公司船上飭移送法公堂訊究○某號華捕禀稱昨日小的在某處碼頭上巡邏見王福來陳子裕擲骰賭錢拿獲送案王陳同供稱小的等皆碼頭上扛夫日長無事籍此以遣睡魔與聚賭抽頭者不同尚求大老爺恩施格外蔡太守判令各管押一禮拜骨骰存候銷毁○某號華捕禀稱昨日凌華卿在某處路旁設攤聚　適小的巡綽至此拘請訊懲凌供稱小的係上海人家况貧迫惟賴小本營生偶爾抽頭原是該死嗣後當痛自悔艾不敢再爲非矣蔡太守判令管押一禮拜賭其存候銷毁 
[法捕房瑣事]  
　　向爲玉器業之沈榮泉虧欠客貨洋九百九十元意欲逃避被客人知覺將沈竤至法公廨經葛同轉訊明原委判將沈押交欠款在案昨晨捕房又將沈轉解到案原告馬明壽鄭春亭葉松山王鳳儀田鑑堂等投案禀稱沈榮泉一味挺押反敢唆使其妻前來　　務求明鑒同轉謂沈曰前期限爾五日赶緊料理今己逾限爾不思料理反敢使妻向伊吵閙實屬刁猾異常沈供稱小的曾央公所董事袁文秀向原告處求懇馬明壽等稱袁文秀係公所中茶房頭目並非董事亦未說情同轉謂本應比究姑念生意中人當全體面寛限三日定當一併付楚如再延玩比追不貸○東洋車主崔學明訴稱軍夫湯寶記租去第一千二百十七號車一輛放在門前忽被人竊去今查得華阿狗將車拖至後新街拆卸當卽拘獲人贓送案請究華阿狗供稱此車不知誰人拖來停在小的門口又將小的第十九號東洋車一輛拖去不知去向同轉　誰令爾將此車拆卸供稱車寓主小徽及小海等命小的拆卸同轉著押候傳到寓主冉行質訊○魏生和鞋店夥　成福控裕成昌報關行主代客購鞋二十雙計洋十九元當付期票及屇期該店主己逃避今將其夥羅昌長送案請究旋有胡陳氏到案請追包飯洋四元六角王質甫請追房租洋七元張阿狗請追票洋五元陳曉峯等追米洋三元八角二分羅昌良供稱報嗣行幅王老長開設小的爲出店不知其詳王老長現在英租界開設長源小客寓可請查究小的亦被欠去柴洋二十餘元同轉著包探帶羅前去指拿王老長書核○車寓主金阿二控彭和尚行竊烟槍衣衫等件同轉以彭一味抵　判押候掌責四十下○李張氏訴稱丈夫在日被友人席寶行借去洋五十圓立有票據迄今丈夫病故向索前欠意圖賴去反遭其妻席岳氏咬傷求請提訊同轉准詞後立將席岳氏提案訊問該氏供稱借洋是實一時無力歸速尚容陸續拔還同轉謂爾不應行兇著押交洋銀始准開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[談瀛録]  
　　中國北洋水師兵艦行抵日本長崎後一切情形己詳前報所有丁禹廷軍門派往横濱神戶之致遠威遠派往海山歳之來遠靖遠諸艦均于華歴六月初四日午前九點鐘時鼓輪出口兹於初八九二日先後接到電音業經安抵并訂期於朝鮮元山埠取齊○寍商王惕齋設肆於日本東京築地己歴多年月前被日本米商濱野氏馬車碾傷右手經醫鋸斷云云皆本報所己載者兹悉王夙與濱野相識當初八醫院時濱野親往負荆及聞醫者欲鋸去其手頗不自安言將來如果殘廢必當於醫費外思所以撫之王見其以禮　來不加詰責延至上月傷旣愈濱野頓背前言王乃控諸裁判所按照日例凡被人傷至殘廢者查明受傷人每年應得錢若干總計以十五年爲度一併追索詰問濱野追銀一萬九千元封其家産備抵裁判宫謂照日例請封家産須原告繳銀二千元然後施行待事了仍發還王苦一時無從籌措幸有代抱不平之日友慷慨代繳官遂於月初某日發封然外面傳言濱野雖富有財貲然先己寄頓他處矣○日本天皇降旨陽歴六月二十八號行幸東京府下豐島郡中澁谷村陸軍乘馬學校村届時午前八點越三十分命駕出宫沿途有德大侍從長供奉花房次官齋藤式部官鈴木侍醫扈從鐘鳴九下駕莅校前校内勅奏任官鵠候門前附屬將校同等官及學生士官下士等在表門内迎迓伶工奏軍樂校長平佐大佐導御駕登樓上便殿各員覲見畢銷憇片時復導臨將塲西側升衘座學生卽依次献技有頃雨降學生仍奮勇不顧疾馳數十次天皇顧而樂之閱畢己鐘鳴十一下令啓蹕還宫午膳後首相松方大臣入内奏事伊滕伯於是日到京一點鐘時亦入内叅謁 
[上海六馬路仁濟善堂＝經收南北兩巿各米寶行米麥雜糧捐六月初一至初十日止第十三旬淸單]  
　　永愼和愼和實行錢十二千六十文恆祥十千六百十七文豐和九千二百六十文同吉泰八千三百四十六文協昌泰八千一百八十七文萬順公七千六百二十六文生源六千三百三十九文豐記四千九百八十三文元昌公六千二百五十九文同順三千四百九十文振豐三千四百四十一文愼茂豐三千七百四十八文裕祥三千八十三文穗祥二千四百五十八文乾利二千四百三十二文聚源一千四百七十五文義記公一千二百六十六文德盛一千七十一文萬源八百三十七文永順四百九十文永愼一百十六文協豐九十文協記三百四十二文裕和九十文三和一百九十六文永茂一百三十五文咸茂二百四十一文義生二百十九文同泰一百八文錦祥四百六十七文同發一百三十一文憾源三百四十一文晋泰一百四十四文恆裕八十二文元生長三百十三文同德二百十六文啓昌六十文潤元二百九十二文憾泰一千一四十八文源順協九百四十八文德大六百八十四文大興合五百九十二文同興三百二十文恆隆一百八十九文昇記九十九文裕昌八千九百三十六文吉泰三千八百十三文正義隆二千四百七十七文寶泰二千一百四十文生泰一千百六十文餘大一千八百王十八文長豐一千六百五十一文潤和一千五百九十五文三泰一千五百十三文松盛一千四百八十七文長義一千三百六十七鼎昌源一千二百四十八文震大一千一百四十五文生　九百九十四文元和八百九十九文長泰八百九文萬隆七百十八文潤泰七百十三文萬生七百七文衍源六百六十三文三穗四百七文愼餘四百六文天和三百九十三文周義記三百七十一文愼益三百六十七文愼生三百六十四文天元三百三十八文愼生二百九十六文元泰二百七十四文南元昌二百五十六葆茂二百五文同泰二四文和生義一百六十五文萬盛泰一百七十三文甡義一百五十文和記一百五文聚泰八十文萬祥正七十八文和泰五十五文新興四十三文恊隆二十五以上八十六戶共收錢一百四十六千三百十五文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年六月初八日京報全録]  
宫門抄○諭旨二道録前○署皖藩嵩　奏報接篆日期摺○署皖臬松　奏恭報接篆日期摺○新授晋撫阿　奏恭報交卸藩篆起程北上日期摺○皖撫沈　奏委署藩臬兩司片○江督劉　奏前年出洋華人捐助蘇皖賑欵查明請奬片○陜撫鹿　奏審明定擬摺○六月初八日工部鴻臚寺正白旗值日無引　見○延秀請假十日○師曾請假五日○色楞額續假五日○禮部奏請考試優貢日期　旨着於本月十三日○順天府奏京師得雨八寸有餘○召見軍機　麟書熙敬孫楫　皇上明日卯初進内至　奉先殿　壽皇殿行禮畢還海　○○頭品頂戴署安徽布政使按察使奴才嵩崑跪　奏爲恭報奴才接署藩篆日期叩謝　天恩仰祈　聖鑒事竊奴才於五月初三日奉兩江督臣劉坤一安徽撫臣沈秉成會劄布政使阿克逹春奉　旨補授山西巡撫所遺藩篆委奴才署理初十日交卸臬篆卽准阿克逹春委員將藩司印信文卷移交前來當卽恭設香案望　闕叩頭謝　恩祗領任事伏念奴才滿洲世僕知識凡庸際堯天而疉奉　綸言移皖水而陳時臬事前者屏藩屢攝報稱未能今兹筦鑰重司撫衷彌惕蓋皖省地稱煩庶藩司職重旬宣期爲政之得人在整躬以率屬度支所繫宜緩急之　熟吏治不齊在激揚之互用几此需關緊要亟應加意講求奴才自愧菲材　難勝任惟有殫心竭力倍矢愼勤隨事禀商督撫臣認眞經理不敢以暫時攝篆稍涉因循以期仰答　高厚鴻慈於萬一所有奴才接署藩篆日期並感激下忱謹繕摺叩謝　天恩伏乞　皇上聖鑒謹　奏奉　硃批知道了欽此　○○二品頂戴署安徽按察使候補道奴才松峻跪　奏爲恭報奴才接署臬篆日期叩謝　天恩仰祈　聖鑒事竊奴才於五月初三日奉兩江督臣劉坤一安徽撫臣沈秉成會劄按察使嵩崑委署藩司印務所遺臬篆委奴才署理初十日准嵩崑委員將臬司印信文卷移交前來當卽恭設香案望　闕叩頭謝　恩祗領任事伏念奴才蒙古世僕識陋材庸於同治年間効力戎行練習營務保薦疉膺光緒四年以知府到皖籌解陜甘協餉出力保升道員過班候補之一長之足録漸六察之未嫻兹蒙　奏委署理臬司責重事煩殊深惶悚查皖省地當衝要臬司職掌刑名舉凡考察使才整齊民裕愼庶獄以淸訟累嚴保甲以遏盜源均爲緊要之圖宜盡講求之力奴才自維愚昧懼弗克勝惟有殫竭愚誠益加奮勉隨事禀商撫臣實心經理不敢以暫時攝篆稍涉因循以期仰答　高厚生成於萬一所有接署臬篆日期並感激下忱謹繕摺叩謝　天恩伏乞　皇上聖鑒謹　奏奉　硃批知道了欽此　○○頭品頂戴新授山西巡撫卸任安徽布政使奴才阿克逹春跪　奏爲恭報奴才交卸藩篆日期起程北上仰祈　聖鑒事竊奴才欽奉　恩命補授山西巡撫當於五月初八日繕摺恭謝　天恩籲請　陛見旋經督撫臣會委安徽臬司嵩崑署理藩司印務奴才於五月初十日將藩司印信文卷移交淸楚卽於是日交卸伏念奴才旬宣皖水愧無報稱於涓埃仰慕　堯天彌切就瞻夫　雲日矧以材能之庸陋尤期　謨訓之親承赶卽料理行裝起程北上所有奴才交卸藩篆日期並料理起程北上緣由理合恭摺具陳伏乞　皇上聖鑒再此摺仍用藩司印信拜發合併陳明謹　奏奉　硃批知道了欽此　○○沈秉成片　再布政使阿克逹春欽奉　上諭補授山西巡撫應卽交卸起程北上所遺藩司篆務查有按察使嵩崑屢攝藩條辦事精紬堪以署理遞遺臬司篆務查有候補道松峻熟悉情形辦事穩練堪以署理除分飭遵照外謹會同兩江總督臣劉坤一附片具陳伏乞　聖鑒謹　奏奉　硃批知道了欽此　○○劉坤一片　再光緒十四年間江蘇安徽兩省水旱爲災經前督臣曾國荃奏准部議開辦蘇皖賑捐咨行各省廣爲勸募推及外洋凡華人之出洋貿易者仰懷　聖朝德澤普徧遐荒莫不慷慨好施輸捐助賑節經曾國荃分别　奏咨給予奬叙嗣准前出使美日秘等國使臣張蔭桓經勸在美之華商捐洋二萬九千四百八十五元有奇匯由上海交前蘇松太道龔照瑗分解江蘇安徽河南山東等四省賑濟當以此項捐欵張蔭桓來咨己在部限截止奬案之後照章不能給奬卽經曾國荃撰擬匾額致送以昭激勸迄今時閱四年固不得爲之重請奬勵而該商等在山陬荒僻之區猶能捐集鉅欵救災卹鄰其急公好義之悅亦不可没臣淸理案牘知有此等善舉不敢壅於　上聞理合附片陳明伏乞　聖鑒謹　奏奉　硃批著劉坤一傳旨嘉奬欽此　○○頭品頂戴陜西巡撫臣鹿傳霖跪　奏爲審明五日限内拿獲越獄絞犯一名尚有斬犯一名在逃未獲禁卒人等委無鬆刑賄縱分别定擬恭摺仰祈　聖鑒事竊查雒南縣絞犯倪法起聽從斬犯何鎖兒乘間越獄脫逃一案旋經該縣差役協同禁卒於五日限内將逃犯倪法起拿獲經臣將疏脫之管獄有獄各官會摺奏叅革職議處奉　旨這所叅疏防監犯越獄之管獄官雒南縣典史安寶初著卽革職拿問交鹿傳霖提同刑禁人等嚴訊有無鬆刑賄縱情弊按律懲辦有獄官署雒南縣知縣張培之著先行交部議處仍勒限將逸犯何鎖兒嚴緝務獲究辦餘著照所議辦理該部知道欽此欽遵行司飭將己革典史安寶初及刑禁更夫人等及該犯倪法起押解來省發委審辦兹據西安府知府文啓訊明議擬解由布政使張岳年按察使唐樹楠覆審招解前來臣親提研鞫緣倪法起封百倉劉世滿姚有娃楊正英分隷山陽雒南等縣分充該縣禁卒更夫刑書倪法起先因聽從彭老五夥搶聶理順幼女臘娃己成在外看人並未入室搶出後帮同背負審依聚衆夥謀於素無瓜葛之家入室搶奪婦女己成爲從例擬絞監候己經具　題尚未奉准部覆與在逃之斬犯何鎖兒均在西監房南一間籠内收禁光緒十七年七月十七日晚典史安寶初帶同刑書楊正英進監收封查騐倪法起何鎖兒刑具完固收入木籠封鎖諭令禁卒封百倉劉世滿更夫姚有娃小心看守巡邏當卽回署楊正英向不在監值宿亦卽回房辦公是夜回更後狂風大作封百倉等一時困倦具各睡熟何鎖兒起意越獄脫逃商令倪法起一同逃走法起應允乘間各自扭斷鐐銬脫去紅衣褲扳折籠柱由送飯孔内伸手出外擰落監門鐵鎖一同走出各將扭斷籠柱携至外監西北墻角靠立跴柱越獄逃逸經姚有娃醒起巡更瞥見監門開啓鐵鎖擰落喊同封百倉劉世滿一同查找無蹤告知楊正英報明該典史進監看明追拿未獲維時有獄官張培之奉委前赴山陽縣查匪徒王傳德等惑衆滋事勘緝並派縣役與封百倉等各處追拿於十九日拿獲倪法起一名何鎖兒逃逸無蹤張培之旋卽馳回勘訊差緝通禀經臣會摺　奏叅奉　旨將安寶初革職拿問張培之交部議處欽遵行司將安寶初同刑禁更夫人等並該犯倪法起提省發委西安府審明詳由藩臬兩司覆審解勘前來臣提犯親鞫據供前情不諱查例載犯罪囚禁在獄僅止一二人犯乘間踰墻脫逃原犯絞監候應入情實人犯無論首夥俱改爲立决又律載獄卒不覺失囚者減囚罪二等又例載監犯越獄如獄卒果係依法看守一時疏忽偶致脫逃並無賄縱情弊審有確據者依律减囚罪二等治罪又覊禁罪應斬絞監候重犯越獄脫逃將管獄官革職拿問四個月限内不獲留於地方協緝五年各等語此案倪法起先因聽從夥搶幼女己成擬絞監候輙復聽從越獄脫逃實屬不法查該犯原犯夥搶幼女雖未入室惟帮同背負卽屬架拉秋審應入情實自應按例問擬倪法起合依犯罪囚禁在獄僅止一二人犯乘間踰墻脫逃原犯絞監候應入情實人犯無論首夥俱改爲立决例擬絞立决惟該犯原犯尚無姦污重情被搶之女業己給親完聚恭逢光緒十五年三月十六日　恩詔未子援免己屬從嚴應否酌入緩决照緩决人犯越獄例入於秋審情實聽候部議禁卒封百倉劉世滿於監禁重犯並不加意防範致令乘間越獄脫逃雖於限内協同差役將倪法起拿獲惟限己逾百日限外尚有何鎖兒一名未獲雖訊無賄縱情弊疎忽之咎難辭應於何鎖兒斬罪上减二等各擬杖一百徒三年俱到配折責充徒刑書楊正英未能先事預防應與並不小心巡邏之更夫姚有娃均請照不應重律各擬杖八十折責發落管獄官己革典史安寶初疎脫斬絞監候人犯二名雖於五日限内拿獲絞犯一名尚有斬犯一名未獲業經奏叅革職應照例留於地方協緝限滿逸犯無弋獲再行分别辦理有獄官雒南縣知縣張培之於何鎖兒等越獄脫逃時實係先期赴山陽縣查案公出應候部議除供招咨部外所有審明定擬緣由是否允協理合恭摺具陳伏乞　皇上聖鑒　勅部核覆施行謹　奏奉　硃批刑部議奏欽此 
 
