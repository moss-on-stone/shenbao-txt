# 1923 - 311 - 4918221

 

Page 1

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 2

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 3

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *時論（來稿） 
[爲重農重工者進一解　守恒]  
　　農工爲立國之基礎人盡皆知中國自神農以還即本后稷敎民稼穡之精神以厚民生下逮春秋衛文公有通商惠工之政策工商已爲當局所重視秦漢易封建而爲郡縣粒食維艱鼂錯遂有貴粟重農之論意在勸課農桑即可以敦尙儉樸而厚民風此與近時章行嚴先生之農村立國說可以後先輝映焉國人鑒於農工爲立國之大本遂有重農重工之爭散見於各報論壇之中甲則重農而乙則否乙則重工而丙則非之論雖各具見地理實偏而不周試申論之 
　　以經濟上之供求定律論農國往往求過於供工國往往供過於求於是重農者嘵嘵然曰能謀獨立穩定之生活者莫農國若而常有發現生產過剩之險象者莫工國若中國夙以農立國幅員廣袤生產足以自給而求適於供奚以工爲 
　　俄傾重工者起而詰之曰麥粟非經磨礱將焉得食棉絲非經紡織將焉能衣食也衣也皆工業之所有事也中國閉關時代之磨礱與紡織業僅爲粗劣工具久矣工業進步之障今當力謀大規模之機器與工廠則其廠内之製造成本低而出品良外巵將不拒而自塞矣 
　　迺農工並重者起而齗齗然曰不然不然中國農工問題欲求切實之解决旣須熟審歐西經濟學說邅變之歷史又須洞燭中國在國際上所立之地位農果不可偏廢工亦不宜偏重兩者可並行而不相悖否則衣食之所需轉而仰給於外國查去年海關出入統計表麵粉超過千六百餘兩米數超過八千萬兩棉布超過二萬萬左右中國急待工業之振興有如此者 
　　復次有重商者自怨自艾曰世界各國關稅問題皆參酌於『自由』與『保護』原則之下而釆取『關稅協定』之政策吾國海關早爲外人所攫取名雖値百抽五實則百不及二三故商業上之經濟權悉爲外人所操縱經濟上旣權不我操尙何重商政策之可言乎 
　　綜而論之以社會學的眼光相觀察國家實爲有機體農工商僅爲有機體中之一部分若牽一髮則全身俱動痛癢均息息相關農之原料雖豐若無工業爲之製造原料將成爲廢物即其一己之衣食住以及農具與消耗品亦將仰工商之鼻息而維持今中上社會之物質慾望方熾國内工業之出品洵不足以饜其慾望故金錢之流出年以千百萬計農之有賴於工也如此矧中國在手藝工業時代迺歐美之製造家挾其雄厚之資本建設工廠于上海漢口天津等處駸駸乎有逼人舍農圖工之勢英美感勞工之缺乏而來華設廠東隣因地震難安亦有移廠來華之計劃國人雖不欲唯工是圖人將代而圖之若能重工則可以天富之原料製造精品内而暢銷腹地外而航售列强工之有賴於商也又如此農工商三業須相得而益彰偏則爲畸形之發展均則可獲血脈之調劑運行而無阻礙農也工也商也皆得均勢之擴張如美利堅之農工商兼重進可以戰退可以守遂執世界上經濟之牛耳而雄視兩大洋之中吾國人固執一偏之見亦可憬然悟矣 
[國内專電]  
　　北京電删（十五）軍警長官電話王克敏軍餉何日發王覆星期六回音京中高論謂財政當局因以爲利無損於國不必苛責今立於銀行買辦地位對自國政府爲客體之催促則功蓋曹陸（十五日下午二鐘） 
　　北京電八校經費王克敏以軍費未發不能發敎育費敎部員司見曹未見八校代表預備嚴理警告王克敏删（十五）十時八校共推十六人齊集美專先訪財部下午再赴院見高 
　　北京電王克敏留秘書黃濬李宣倜又派程錫庚陸才甫劉某等六七人爲秘書謂一切新政候法郎案解决即可着手（十五日下午二鐘） 
　　北京電平市官錢局又發現前任抵抽銅元票一筆計九十五萬八千吊抽現洋三十四萬三千五百元現逾收還期請政府撥欵贖回（十五日下午六鐘） 
　　北京電寒（十四）王克敏訪稽核所商提本月上半月鹽餘已允電查約數先行借放（十五日下午二鐘） 
　　北京電使團息中國某要人告法國某要人謂金法郎案各方均贊成惟顧維鈞留難請再催顧顧益爲難覆文仍未送（十五日下午二鐘） 
　　北京電中立派公園開會管象頤主席决函請吳景濓暫行請假由張伯烈代主席臨時動議議長問題時請張伯烈退席推年長者爲主席票决議長（十五日下午八鐘） 
　　北京電删（十五）閣議例案劉慶鏜鹽署參事王毓霖王章祜財部司長李景曦調第二艦隊司令甘聯璈調海部司長（十五日下午九鐘） 
　　北京電删（十五）閣議護路處唐在禮不欲附設交部决移歸院轄又唐要求疆吏允其調遣護路軍隊權即商各長官又議裁員方法再開院議决定又議軍警餉發八成機關三成仍注在匯理鹽餘王克敏云王章祜就債司王毓霖就庫司後方發支付令 
　　北京電皖紳各界電院敎職風潮純爲索欠呂省長竟以反對大選誣衊派隊逮捕管曙東等盼政府勿聽一面請派大員來皖查辦（十五日下午二鐘） 
　　北京電電報公益會滬代表今日電滬局報告大會已開本日宣告解職請速公推一人來津維持會務 
　　北京電九日駐法英使克魯訪普恩賚互換對華一般問題意見請議一致辦法法内閣十一日閣議金法郎案决催我履行又華無線電主法美英日四國共管並增艦四艘來華 
　　北京電朱兆莘電部英外相約見催速籌付到期英債否則將昭告世界中國失信（十五日下午二鐘） 
　　北京電使團息陳軍到石龍後因滇軍馳援陳軍未進惠州本孫軍得利因抽兵援石龍復放棄惠州 
　　北京電宜陽丸日人被匪又押赴重慶要三十萬取贖日使再催速營救外部再催江委員速進行（十五日下午二鐘） 
　　北京電膠濟路在滬廠訂購手槍百枝彈萬粒恐經過海關租界留阻由部給護照陸運（十五日下午二鐘） 
　　北京電寒（十四）夜令王懷慶等六人授上將白寳山等九人授威字將軍淞滬警察廳長任韓國鈞所保之申振剛繼任（十五日下午二鐘） 
　　北京電譚慶林在涿州一帶招新兵三百餘編入直隸守備隊（十五日下午二鐘） 
　　北京電删（十五）報界會决歡迎路透社瓊司推吳南如招待邵振青等籌備 
　　北京電金佛郎案卷國務院已悉數移送財部（十五日下午一鐘） 
　　北京電唐在禮將改爲護路督辦今日提閣議交部鐵路警備處取消 
　　北京電綏遠電石成秀率匪二千餘在綏區滋擾石已擊斃現正在搜剿餘匪（十五日下午一鐘） 
　　北京電探報外蒙政府已將俄債償清氣象勃發請速决收回辦法 
　　北京電贛電樊鍾秀在大庾領反攻粤孫並派路孝忱助戰與方本仁激戰甚烈（十五日下午一鐘） 
　　天津電姚國楨元（十三）日來濟謁段商某項要事 
　　天津電商會定删（十五）開籌備改選會 
　　天津電寒（十四）日敎職員赴省署索薪直王允催財廳於日内發放 
　　天津電日本調查員中島等元（十三）夜赴奉折道回國 
　　天津電審理金丹犯行將結束無移送法庭必要惟某議員仍擬請宣佈罰欵用途（以上十四日下午十一鐘） 
　　天津電省議員步以韶請省署明白宣佈金丹罰欵用途 
　　天津電李在曾梁漱溟在津學術講演會講演聽衆七八百人 
　　天津電造幣廠庫存制錢失去數包每包計二百餘斤（以上十五日下午三鐘） 
　　天津電徐鼐霖寒（十四）早由京來津於奉直和議有關萬息游别墅 
　　天津電吳佩孚王承斌以法統爲理由均不滿新新國會但魯皖等省已有電贊成此事將成一問題 
　　天津電各界希望王克敏會同薛篤弼嚴懲銅元票禍首爲平民吐氣張英華聞訊赴京謂王如認眞當令議員提金佛郎質問查辦各案以爲抵制 
　　天津電牟琳蒲伯英以查賬爲倒吳唯一武器聞吳景濓已飭會計科將重要賬目取歸私宅 
　　天津電北方智識階級都謂大批巡閱使令下可不必再問裁兵前途 
　　天津電劉哲因欵項事不爲羣治社信任候補參院長已絶望 
　　天津電傳胡景翼將升晋督閻錫山專任省長（以上十五日下午四鐘） 
　　天津電王永泉僱日輪相澤丸代運購定義械海關及日署聞訊將該輪人員及槍械全數扣留聞日領已報告駐京日使向義使提出抗議 
　　天津電直王將移駐保定省長一職有趙玉珂繼任說 
　　天津電寒（十四）日旅津蘇人開會議决電請政府收回蘇皖贛巡閱成命 
　　天津電旅京保定公民王立之等向議會請願取消四道尹以舒民困 
　　天津電督署軍需處長辭職照准遺缺由杭起升任 
　　天津電寒（十四）日議會又流會 
　　天津電洛吳電省署撥煤二千五百噸備海艦北上之需（以上十五日下午九鐘） 
　　奉天電張以西南水陸防務關係重要特在葫蘆島設軍事統監處委姜登選爲統監姜佳（九日）赴島組織下月可開辦 
　　奉天電奉天關久未開關外商納稅不便屢向張請願張命奉天關監督關海清稅務司桑德克協擬收稅手續限明春開辦關要求財部撥欵二萬在埠建署更與商會接洽官商合資在京奉南滿兩站設關棧 
　　奉天電探報赤黨將以沿海州赤軍二萬移駐綏邊綏寗鎭守使張效琨寒（十四）日返防（以上十五日下午四鐘） 
　　哈爾濱電京確訊中俄會議停頓經李家鏊斡旋有轉圜望開議期不遠 
　　哈爾濱電昂昂溪站俄職工會散布告攻資主官廳擬嚴締 
　　哈爾濱電東路俄沃局長定下週由京回哈（以上十四日下午十鐘）　 
　　哈爾濱電來滿里鐵甲車俄代表稱係換防即返 
　　哈爾濱電東鐵工廠前停工者現俄工回廠華工不正式用是俄員歧視華工（以上十五日下午十鐘） 
　　濟南電鹽運使王其康搖動有以大選派彭清岑之弟錦岑繼任日内發表說 
　　濟南電四旅長張建功升援川一師長所遺四旅聞鄭擬裁撤歸塡五師缺額不設旅長（以上十五日下午一鐘） 
 
 

Page 4

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *　　漢口電湘訊蔡軍文（十二）由大庸反攻常德佔天台山旋被賀耀祖奪回元（十三）晨並克大庸又葉開鑫克雲山武步唐生智克零陵 
　　漢口電曹派諮議但召臣齎送兩湖巡閱使公文來鄂 
　　漢口電議員四十餘人寒（十四）到軍署賀蕭又電京反對何佩鎔長鄂 
　　漢口電財部撥黔軍餉十萬元川軍陳鄧兩師五萬元由鄂轉送前敵 
　　漢口電蕭擬日内赴洛轉京已令京漢路局備花車 
　　漢口電袁祖銘電請撥彈百萬預備反攻（以上十五日下午九鐘） 
　　長沙電趙十五日下令魯滌平昔倡中立不聽指揮據各方報告譚前省長毁憲由於該師長歡迎長歡迎蔡鉅猷謝國光吳劍學等之叛逆該師長實爲主謀朱耀華黃輝祖擾亂省城根本重地皆該師長指使本省長猶未深信任爲軍長冀其建功自贖乃始終怙惡不悛陽託和平會議遷延時日嗾殺護憲軍旅長袁植實犯叛亂魯滌平着即免本兼各職責成軍民長官一體嚴緝務獲盡法懲治（十五日下午五鐘） 
　　長沙電省軍蔣鋤歐李品仙鄭鴻海各旅九日收復祁陽耒陽安化李團秉煌文（十二）日收復漢壽唐榮陽電省請加兵會同該旅唐團攻辰州 
　　長沙電贛西鎭守使蕭安國派兵入駐醴陵護路 
　　長沙電唐榮陽部團長劉風游擊隊長谷虎經唐電省稱其背叛長官自由行動趙已下令通緝 
　　長沙電湘米决定全部弛禁將特捐取消米護照辦法亦廢止祇照向章收稅捐已發出新舊米照政府備價收回（以上十五日下午四鐘） 
　　長沙電汪磊所部營長張輔元率隊投歸葉開鑫 
　　長沙電林團文（十二）入漢壽鄭旅青（九日）佔安化蔣旅寒（十四）正午攻克永州鄒旅覃（十三）抵長寗謝國光部劉雪軒全團降劉係羅先　舊部寒（十四）劉電請羅赴永主持 
　　長沙電議會選臨時議長屢次流會决停止開會（以上十五日下午五鐘） 
　　長沙電譚延闓傳孫中山令云湘軍轉戰太苦着調至廣東暫行休養藉資補充准備反攻魯滌平黃輝祖朱耀華方鼎英汪磊調至樂昌謝國光調仁化吳劍學調九峯陳嘉祐及方之一部調星子（十五日下午三鐘） 
　　香港電大本營消息已承認聯軍退出石龍范石生駐石灘爲第一防線新塘二廣州三如三防線不守即退北江備入湘 
　　香港電現廣州有由前敵退回之徒手兵八九千聚於東校場一帶係許劉等部一部在前敵被粤軍繳械一部抵大沙頭時被滇軍繳械亦有私將槍賤價售去者市民恐其暴動商團昨已出巡東山居民多美僑美兵在此設無線電站遇事可與美艦通息 
　　香港電元（十三）晚范石生返省謁孫寒（十四）早回前敵李烈鈞元（十三）晚返省寒（十四）早乘汽車巡視燕塘瘦狗嶺白雲山等要隘 
　　香港電林虎親率一軍由增城繞道從化花縣襲廣州寒（十四）早楊廷培王秉鈞等部滇軍由廣九路回防龍眼洞白雲等處防林軍來襲戰事焦點將移此路 
　　香港電衛戍司令元（十三）布告前方戰事正得手所有前方退回兵士無論本軍友軍不准退入廣州市限五鐘各軍官長集合開㧞往前倘違槍斃 
　　香港電寒（十四）胡思舜部千餘開回韶關蔣光亮部千餘回防廣三路 
　　香港電城北製彈廠寒（十四）爆炸一部被燬斃數人傷十餘 
　　香港電聞樊毓秀部二千人灰（十日）由贛南移駐南雄 
　　香港電孫委楊希閔爲東江聯軍總司令李烈鈞總指揮（以上十五日下午六鐘） 
　　香港電孫令各軍選敢死隊三千優給餉金爲衝鋒用 
　　香港電楊希閔布告禁人民與兵士私買槍枝 
　　香港電東山外僑派代表謁吳鐵城詢能否保治安否則彼可商領事派兵登陸吳婉却謂警察可任保護 
　　香港電運動海軍人劉蓉已槍决 
　　香港電石灘以上各站粤軍民軍出没無常聯軍擬棄廣九路集中廣州聞石龍現兩軍不駐一兵 
　　香港電據惠州來客言東江一帶遍布尸首約三萬餘具多屬夫役 
　　香港電粤軍旅長莫國華元（十三）電告本日佔三水一路趨英德已抵含光候令截擊敗兵 
　　香港電山下公司之大圖丸由隆基載煤三千噸赴省元（十三）晚在黃埔擱淺寒（十四）午被賊刦擄帶水一名（以上十五日下午九鐘） 
　　南京電巡閱發表後傳齊有持五不可說昨有人詢齊齊言余再辭不獲惟有不就職不組織不增費（十五日上午十二鐘） 
特約路透電 
[廣東戰訊]  
　　十三日廣州電孫中山總司令部今日發出公報聲稱石龍戰事利於聯軍惟博羅仍爲陳軍所據惠州已破 
　　十五日北京電昨日起接廣州電稱占惠州者爲滇軍陳炯明旣取石龍急向廣州進取而孫之粤軍則退回廣州據北面山險以守其右翼則與廣州相接又據今晨電稱陳軍距廣州不足十八哩廣州人心大震重要人如廖葉鄒魯等均避居沙面紳商携貴生物品移寓沙面者亦衆各電並未云及孫部粤軍滇軍分裂之故據外國軍官之意滇軍或已加入陳炯明方面惟滇軍或於爲攻取惠州之前鋒時被隔斷果爾則陳炯明已失其根據地非攻下廣州其處境甚危又據最近消息陳軍已在廣州東北山地列陣孫中山現將可騰出之軍隊悉數遣往前敵以爲背城借一之舉孫謂彼將在城外界線接戰當地估計陳軍共約四萬名孫軍共三萬名以新兵居多又滇軍萬名滇軍前充土匪惟殊善戰 
　　十五日北京電今晚接官塲電謂孫中山軍隊在惠州被截斷陳軍不久可抵廣州預料孫將他適恐孫去後刦掠難免 
[北京政聞]  
　　十五日北京電昨議員若干往詢高凌霨金佛郎事高稱尙未解决一俟議妥當通知衆院中立派議員反對吳景濓請假時由副議長代理之說主張舉議員年齒最高者爲臨時議長 
[英政黨之動作]  
　　十四日倫敦電復合之自由黨發表宣言書謂愛士葵與喬治會議後自由黨候選議員之人數定必衆多當可代現政府而有之自由黨報紙稱在自由黨未選出新領袖時愛士葵仍爲黨魁故自由黨之聯合業已完全且經公認保守黨之聯合雖尙未經公認但亦完全有一部保守黨員反對白根海之復入惟奥斯丁張伯倫與賀恩二人則定可得保守黨之歡迎自由黨與工黨之衝突依然存在雙方並無聯絡奮鬥之氣象惟自由黨預料工黨將如一九一○年之所爲僅爭其認爲可得之席而對於其必不可得之席則聽自由黨爭之 
　　十五日倫敦電包爾温與白根海間之談判業已决裂白根海與奥斯丁張伯倫皆不加入政府此爲今日所得之重要政治消息談判不成乃白根海與閣員數人感情不佳所致聞數閣員有白根海如入閣則彼等辭職之說下院實業股領袖史密士氏不贊成保護政策及政府辦理失業之方法但爲黨議所束不能自由故將不願應選蘭開夏保守黨之態度現尙未悉但有五六人已切實聲明主張自由貿易礦工决計遣出候選議員五十三人上屆選舉礦工代表獲選者達四十人 
[英帝國會議中之無綫電]  
　　十四日倫敦電九日經濟會議討論無線電交通時澳相卜魯斯稱此問題不能再延事勢甚險欲應付之祇有一法英政府旣决計造一電台澳洲當然有權發言述其意見以爲英國其他電台應許人領照起造而以利益攤分之辦法經營之如不能成則應派員秉公調查之今雙方爭執甚烈致無線電前途爲之停滯云郵務大臣藹文斯起言與馬可尼公司締結合同之困難謂政府凖備以實際上專權給予馬可尼公司此乃眞正要點想馬可尼公司當能承認政府此舉之公允否則政府惟有考慮續造電台耳 
[南斐英相之歐局論]  
　　十四日倫敦電南斐斯末資將軍函致泰晤士報稱賠償調查之說顯已過去今宜轉謀可爲英美接授的更大範圍之會議蓋範圍廣大權力眞確之會議似爲可挽回大禍之唯一機會也今日不復爲賠償問題但爲德國應否生活抑成歐洲文化中不可收拾的創傷之問題縱法國不與我同趨然奮身而前乃我之責任若會議事業以正誼精神成之而又顧全協約國之利益則法國輿論終可就我範圍保全歐洲之唯一希望即在英美兩國之合作吾人不能朿手旁觀若吾人竟作壁上觀則吾人在歷史上將與德國同一罪大惡極故儘速召集會議實爲要圖云 
[澳相之英國會議談]  
　　十四日倫敦電澳相卜魯斯今日在上院殖民在地代表餞别宴會時演說謂澳洲確信爲英帝國全部之利益計應設一海軍根據地於太平洋蓋太平洋乃帝國最重要之部份也遇有戰爭帝國任何部份不可不隨英國爲進退但殖民地對於外交不可無發言權澳洲承認其自己安全在於帝國云英相包爾温稱此次帝國會議已成發達種種關係中之一重要步驟此種關係影響及於世界不僅帝國已也 
[德國近狀]  
　　十四日柏林電愛森消息五月十八日判定監禁十五年之克虜伯氏等現已暫時釋放此殆爲克虜伯煤礦簽定合同允照賠償條欵繳付礦煤之結果衆料名爲臨時釋放實則永不追究又工人行政會之穆勒氏亦蒙釋放 
　　十四日巴黎電大使會議現待各政府之訓令明日將再集議柏林國會社會黨議員今日要求以大逆不道之罪治希特勒氏與魯登道夫將軍 
　　十五日巴黎電杜塞爾道夫消息分立派已占據英軍區域南　之林堡及薩格鎭 
[法國之收入]  
　　十五日巴黎電法財政部長告衆議院財政委員會謂收入增多一九二四年經常預算故可出入相抵又謂兵燹區城之復興工程約需三年可畢共需費二千四百萬萬佛郎 
[英國之重農]  
　　十四日倫敦電聞内閣已核准津貼農業之提議擬對於可耕之地每畝予以津貼金一鎊而惟以領津貼者僱用工人每週至少給以工資三十先令之條件佔計昭現有地畝數每年津貼約需一千一百萬鎊 
[各國近事]  
　　十四日華沙電波蘭克拉哥地方近起暴動死三十人傷百人今日國會討論此事急進黨唱紅旗歌以阻某總長宣讀該問題之報告當時院内大起擾攘 
　　十四日紐約電當代名畫家康拉特氏之出品今日第一日出售共得金十一萬元有不滿十年之手筆其價亦數千元 
　　十四日瑞典京城電詩家葉資氏得諾貝爾文學獎金 
　　十四日巴黎電土耳其政府决議停閉法人管理之　拉太學校以瑞士敎員代法國敎員法人大以爲異謂此舉違背洛桑條約第七十七條 
　　十四日巴黎電南斯拉夫代表團通告布加里亞南斯拉夫混合委員會謂布國願賠償塞維亞英金三萬萬鎊以爲戰時布軍在塞境占用物品之代價一半付現一半付貨塞政府已加允可 
　　十四日巴黎電西班牙下令解散國會委員會並停止兩院議長之職 
　　十五日華盛頓電日大使署現議購辦美國木料九萬七千萬立方呎以供興建被災各城之用 
　　十四日倫敦電對紐約鎊價今日回至四元三角五分二五 
　　十五日大阪電此間大鋼鐵商川合氏因囤貨居奇違背政令今日已爲廳起訴 
　　十五日香港電英艦太蘭杜拉號昨日在沙面外截　日船臺東丸之無線電報謂船在黃埔外八哩擱淺爲海盜所刼按該船由臺灣載煤前赴廣州並無搭客經理之公司已派船往援廣州日領事請當道派砲船一艘前往失事地點旋接覆文謂無砲船可派 
[公電]  
　　北京通電各省衙門均鑒本日令特任王懷慶爲靖武上將軍　馮玉祥爲揚武上將軍王承斌爲匡武上將軍齊夑元爲寗武上將軍蕭耀南爲炳武上將軍閻錫山爲同武上將軍此令特任楊　新爲闐武將軍此令特任白寳山爲郁威將軍馬玉仁爲衡威將軍朱熙爲輯威將軍楊春普爲煦威將軍宮邦鐸爲振威將軍張仁奎爲傑威將軍方本仁爲神威將軍岳兆麟爲淑威將軍蕭安國爲良威將軍此令孚威上將軍直魯豫巡閱使吳佩孚著特頒給九獅軍刀一柄此令普威將軍督理河南軍務善後事宜張福來聯威將軍督理安徽軍務善後事宜馬聯甲濟威將軍督理江西軍務善後事宜蔡成勳俊威將軍督理廣西軍務善後事宜林俊廷阜威將軍署陜西督軍劉鎭華恰威將軍督理福建軍務善後事宜孫傳芳祥武將軍綏遠都統馬福祥崇威將軍四川督軍劉存厚溥威將軍帮辦福建軍務兼興泉永護軍使王永泉均著特　給七獅軍刀一柄此令陸洪濤鄭士琦張錫元沈鴻英彭壽莘均晋授陸軍上將銜此令國務總理高凌霨呈請法制局僉事陳彬懇請辭職應照准此令内務總長高凌霨呈准江蘇省長韓國鈞咨請任命申振剛爲淞滬警察廳廳長應照准此令京寒印 
國内要聞 
[北京通信（一鳶）]  
　　王克敏突然長財之内幕 
　　北京財政山窮水盡由來已久張弧以環境不佳早即不肯負責特曹錕於中央財政實况本不明瞭登台之初一如做巡閱時代替人包辦討債各方許願卒至口惠而實不至因是乃疑張等不願爲力連下嚴切之手諭以爲經此一嚇多少總能凑得幾十萬先將眼前難關闖過初固未嘗欲於此代閣中易人迨上星期六張弧三上辭呈一怒之下索性援律批准然此一領烏紗忽加於王克敏頭上是雖突如其來但其來蹝去跡固有線索可尋也 
　　王克敏純屬保派與張志潭甚相得攝閣時代長財之說即全由張拉縴其時以大選需欵張即從此進言更慫恿熊炳琦向洛方推轂曹亦召王赴保面商籌欵計畫王初以滬漢兩方能籌六百萬之說進迨令下銀行界空氣突變王知弄僵乃又以金佛郎一欵可得幾百萬法使方面並可將匯理扣留鹽餘發還外對於存放匯豐之法國應得賠欵三百萬亦可通融爲承認該案之交換適其時津派正欲捧張弧出馬在所舉之計畫又一一爲津派所聞邊守靖一方促曹銳赴保破壞一方使人示意高凌霨等謂金佛郎案不能辦於是財長卒爲張弧所得王且弄得一身腥騷憤而併中行總裁連帶辭去以示消極其實固預伏今日再出之張本也 
　　今日財政之重心因津保洛三方關係相互的牽制甚深津自爭閣失敗邊守靖輩風頭不若前此之健保派遂乘時崛起洛方忽而主張國會風潮未平息前孫閣先行派署即由保一烘托以出故洛方所舉派署閣　中有王之財長第派署一說牽制甚多尙不能即决保派乃索性迫曹免張先站住脚根故昨夜午雖將命令擬就尙暪昨密不通風且由接近王氏之某報特用大號字揭出「王氏本人並未同意」等語其實早已安排妥當祇因國會有重提查辦案之說深恐津派更出破壞手段又蹈覆轍故今午命令甫頒即於午後三時到部就職連照例虚辭之手續一併免去亦可見其情急萬狀矣 
　　以王氏過去之籌欵觀測適當此金佛郎案承認聲中急遽出馬此中　係無俟贅陳當上星期六張弧提辭呈之前外部曾接法使第三次通牒措詞甚嚴厲顧維鈞比即提交閣議保派閣員多主承認顧尙躊躇張以無法再幹索性反對冀博輿論好感因此而張免王繼遂成事實但據王氏左右喧傳則謂計畫中仍以尊重國會意旨與外部妥商辦法必求維持中法協定爲外交方針此言究竟心口相對與否固不妨看其做手如何也惟聞王氏此來第一條件係每月擔任籌給政費二百萬本月之第一批即將於本星期内儘先連同十月份鹽餘五十八萬　匯理放回鹽餘八十萬一併平均分配京内外軍警政費第來日方長究不能不恃大借欵外銀行團之十七項宣言雖說來似銅牆鐵壁要以金佛郎案能早解决所謂同盟節略中之八國均可帮忙據其秘密計算除匯理放回被扣鹽餘外外團所扣留之關餘千萬亦可提回半數作政費祇須以半數爲償還外債之用他如取消德發債票亦可因此疏通英使不再反對一轉手間可得一千餘萬的欵云云 
　　明日即法國國會開會之期法使急而致此最後　牒王氏又於今日怱怱就職輿論自認定金佛郎案必將解决甚且傳言王於三時到部就職後五時出部即將正式照會簽署顧維鈞經曹錕解勸亦已心領神會照會將於明早送達法傳云云但記者詢諸各方面似尙過早惟顧氏今日下午確曾應召入府所談亦與金佛郎案有關固無怪謠傳之愈切也（十一月十二日晚） 
[王克敏就職後之金佛郎案]  
　　國務院否認承認滙理鹽餘未交付 
　　此次王克敏突然就職外間多謂與解决金佛郎案有關則其就職後之行動自可注意茲就十四日京訊所聞撮述如左 
　　王氏於十三日上午九時入府親將擬定之次長人選名單呈請曹錕圈點其所擬之次序則薛篤弼居首蘇錫第第二汪士元第三張競仁第四曹用硃筆在蘇錫第大名上加一紅圈次長問題始告解决王又力述籌欵方法赋唯唯稱是十一時到部即有敎育界軍警界索薪代表求見王許於一星期内必可發欵聞本月預定欵額爲三百萬元除張弧任内已籌一百五十萬元外尙有德國方面（非德發債票）可以設法七八十萬元再凑七八十萬元便可敷衍過去現時爲王帮忙之銀　以金城中日實業公司爲最力 
　　至金佛郎案究竟已否承認尙在五里霧中外人方面消息則謂我國政府確已向法使爲承認之表示而曹政府則極力否認且謂此事應如何解决以公開手段决不秘密昨日　由國務院秘書廳致函警廳請轉函各報館更正其函云『近閱各報登載金法郎案業經閣議秘密承認等語查此案近日並未提出閣議且事關外交更非私人所能秘密承認各報所載顯係有人造謠故淆觀聽希即迅飭更正可也此致京師警察廳國務院秘書廳啓』政府更正本來未必靠得住一面更正一面進行實屬屢見不鮮故吾人不能即以該函爲並未承認該案之左證然該案關係重大且此種秘密殊不易嚴守到底况匯理如果放回鹽餘其條件如何此亦世人當然注意假使法國未得滿意之答覆何以有放回之事一經研究眞相自明昨日（十三）尙有人謂王克敏此次匆匆就職實爲解决此案而來正式承認照會業於昨日經外財兩部會商後即由外部發出此說確否未能徵實又據某方面消息王克敏前日下午二時曾親至鐵獅子胡同訪顧力述該案不能不速决之理由顧恐負責任請由財部商定辦法咨交外部外部即可轉達法使此說果確則又似未解决矣 
　　至匯理所允放回之九十五萬元鹽餘事實上尙未交付其未交付原　或云因正式照會未到故法使亦未下電令或云匯理正擬放出因有人從中破壞故爾中止又有人云外部對於該案並未爲口頭或書面之承認賀德霖曾密向法國方面磋商數次賀要求中法銀行復業後應擔任借欵若干及私人某項條件事爲某方所聞乃令財交兩部會同辦理此言似爲外部脫卸責任姑誌之以待徵實 
 
 

Page 5

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 6

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *國内要聞二 
[吳景濓愈陷窮境]  
　　反吳派不受疏通中立派一塲掃興 
　　京訊昨日（十三日）下午二時許所謂護憲議員在西安飯店開政團協商會到會各政團代表約七十餘人由牟琳主席報告開會宗旨略謂前日中立派提出調停辦法主張開憲法會議解釋憲法條文以解决議長問題經以私人資格答稱憲法條文發生疑議時始有解釋之必要現在憲法第十九條之規定非常明瞭實無疑議無庸解釋若開憲法會議藉解釋條文以解决議長問題非特畫蛇添足抑且陷於違法殊難承認時因未開大會不能與作具體的答覆當與商定俟開會後於今日（十三日）下午四時再行接洽應請同人討論如何答覆至秘書廳發來杜師業主張開憲會解决議長問題之提案其中支離粉飾令人不勝駭怪應如何對付請公同討論次景矅月報告中立派代表在東方飯店接洽之經過略謂中立派代表調停條件三條㈠開憲法會解釋憲法條文㈡由中立團體命秘書廳發通知召集開會㈢開憲法會議時先由吳景濓主席繼提出議長問題請吳退席另推主席開議當時鄙人等以私人資格答復各代表對於第二條因關係甚小加以贊同第一條則逸出法律範圍以外不能同意至第三條則絶不能承認蓋開憲會承認吳景濓先入主席位則已有承認其議長資格尙存在之意味果爾則同人等入吳景濓彀中而前幾次之主席爭議等於無理取鬧矣故鄙人以爲中立派之調停條件第一第二兩條稍有通容餘地第三條則絶對不可讓步也繼王乃昌主張先組織行政委員會維持會務谷芝瑞謂吳景濓議長資格消滅憲法條文非常明晰無待解釋所謂解釋殆吳派一種手腕在座同人决不受其愚應一面反對開憲會一面勸導同人勿爲吳所愚再分頭聯絡同人加入護憲若得過半數同志後則開憲會解决議長問題可開憲會討論亦可衆對谷氏主張頗表贊同錢崇鎧主張分省聯絡同人每省推舉負責代表一二人分頭進行衆亦同意時已四時許中立派代表已至乃宣告散會 
　　昨日中立派代表前來西安飯店者爲李載賡等見面後仍請牟等稍事讓步牟謂吳景濓之議長依法十月十日即已解除若再如前日之調停三項辦法由吳主席付院議表决假令彼時同人中受吳之金錢收買而一時的出於感情的予以左袒則法律不將由金錢而被破壞耶且吳主席吳自退席此層有何保障可以堅同人信用言時與代表微啓爭執遂無結果而散 
　　吳景濓一派以爲中立派旣可操縱得住一切可以任若所欲所以一方面着手調停一方面則種種作態聲言不必理會他們我自有法對付一般揣測遂謂鬥憲告成功進且另用手段以破壞甘石橋所造之黨及西安飯店之大本營云 
[空言之全國裁兵計畫（樵夫）]  
　　全國酌留兵額四十萬武力統一夢中之幻想 
　　民國財政已瀕破產非實行裁兵不能支持頃據北京某當局處所傳消息謂裁兵計劃正在進行一俟統一告成即當着手裁減全國現有兵額直隸九師五旅五團四十六營計十四萬九千五百人山東一師九旅計五萬五千人河南二師三旅計三萬五千人山西二旅二團二營計一萬六千人陜西五師五旅二十二營計八萬六千人甘肅六十營計三萬人安徽五旅二十五營計三萬七千五百人江蘇四師六旅計七萬人浙江四師一旅計四萬五千人江西二師六旅一團一營計五萬二千人湖北四師十旅計九萬人湖南二師四旅計四萬人福建一師五旅五團計三萬七千五百人廣東四師五旅六十八營計九萬九千人廣西一師三旅計三萬五千人雲南四師五旅計三萬五千人貴州二師四旅計四萬人四川四師八旅計八萬人奉天一師十二旅計七萬人吉林八旅計四萬人黑龍江七旅計三萬五千人熱河一師二旅計一萬人察哈爾一旅計五千人綏遠三旅一團計二萬一千五百人新疆三旅二營計一萬六千人以上共計五十一師一百二十二旅十四團二百十六營約計百二十萬人每月餉銀約計一千五百餘萬一年計之約在一萬八千五百餘萬北京某當局所擬計畫酌留國防軍四十萬人編成一百旅分配如下計直𨽻除近衞軍四旅一萬六千人外擬編� 
國防軍十二旅計四萬八千人山東八旅計三萬二千人河南四旅計一萬六千人山西三旅一萬二千人陜西三旅計一萬二千人甘肅三旅一萬二千人安徽三旅計一萬二千人江蘇三旅計一萬二千人浙江三旅計一萬二千人江西三旅計一萬二千人湖北六旅計二萬四千人湖南三旅計一萬二千人福建三旅計一萬二千人廣東三旅計一萬二千人廣西三旅計一萬二千人雲南三旅計一萬二千人貴州三旅計一萬二千人四川六旅計二萬四千人奉天六旅計二萬四千人吉林三旅計一萬二千人黑龍江三旅計一萬二千人察哈爾二旅計八千人綏遠二旅計八千人熱河二旅計八千人新疆三旅計一萬二千人外蒙古四旅計一萬六千人合計一百旅四十萬人每月餉糈約計八百餘萬元一年計之九千六百餘萬元能照此計畫實行每年减少軍餉八千四百餘萬元 
[四路大借欵之傳述]  
　　如道濟借欵成交續辦張恰成渝錦熱借欵 
　　日前盛傳之大借欵說時論謂除關鹽稅外無確好之擔保品未必成功不料至昨日（十三）外間忽又有鐵路借欵之風傳在此國庫萬分窘急中曹政府借欵之動念自必怦然但借欵之可能性已減損達於零度則此種傳說至多亦只認爲當局動念之一耳惟此種動念之根本危險已無能諱言如此實不啻俯就新銀團之主張開鐵路共管之漸耳據傳說開專以鐵路借債之例者第一爲福公司聞已與當局商妥辦理道濟鐵路借欵一百三十五鎊俟倫敦電復即著手訂約此項鐵路借欵成交後即繼續辦理張恰（張家口至恰克圖）成渝（成都至重慶）錦熱（錦州至熱河）三路借欵其條約要件即以三路敷設權讓與該國將來或轉交新銀團亦未可知成渝係化舊爲新錦熱借欵係與奉張商議移歸中央辦理而張恰路線最長欵額亦最鉅似非一國所能獨攬惟在道濟未成交前此事尙不能正式談判今當視道濟接洽之程度如何而已外間旣有此種傳說錄之以備一格至於實際有無此事將來能否成就尙未可必也 
[旅京皖人反對呂調元（尊庸）]  
　　安徽學潮近又擴大以無槍階級與有槍階級奮鬭屢蹶屢起皖人實爲各方屬目此次索薪風潮固原於打議員宅之關係事誠如此然呂調元之辦法亦爲議員所不贊同當省蕪議員宅被打時議員入府要求懲辦曹謂反對議員即係反對本人當即嚴飭馬呂辦理乃呂一再躊躇表面似畏清議不知馬呂因爭分差缺用人不匀生有意見馬氏早欲去呂呂因利用社會爲援嚴辦頗多顧忌也故打議員宅事出馬電主張甚厲而呂電則甚平和議員張伯衍係呂私人此次其宅被打呂致張氏私電僅謂當設法驅逐蔡曉舟出境而已近日呂之態度忽變其關鍵在索薪前數日此間議員見高凌霨高謂呂氏態度可疑詢各議員意見有某議員建議謂呂係官迷并非不辦因馬呂之間生有意見呂無軍隊欲拉社會爲援馬愈攻之呂愈不敢辦須電馬專其責成而暗示呂以不辦則動其地位爲恐嚇呂知地位可保則不待馬辦而必辦矣高極以爲然即依樣將電發出果也呂來覆電即有設法嚴辦之語議員互相走告謂呂尙想再刮幾寸地皮已料呂必將嚴辦但其所謂設法妙用尙不可解詎知竟借索薪小題演此流血惡劇在呂以爲爲議員報復而在議員則絶對不替呂擔摧殘敎育之名謂呂辦得更糟實無法再爲帮忙矣日前議員余楶宅喪事議員往弔咸集曾討論及此事謂學生打議員議員要求辦學生呂氏要辦應當時即辦若敎職員無飯吃議員亦絶對不能阻其不索薪因索薪而被打係與議員完全無干惟呂善於嫁禍恐將索薪事嫁到議員頭上當即聯名電呂聲明學生打議員與敎育界索薪截須分作兩事辦理表示不能代呂受過外間多謂呂已懲辦學界議員必與呂表同情其實不然至於學界與議員惡感近已多方疎通學界則謂打議員係一部學生之事與全體無與辦打議員之學生爲一事維持全省敎育爲一事學生與議員間似因索薪風潮反多互相諒解均有歸咎於呂調元之勢故皖同鄕定明日（十四）開會討論對待呂調元辦法已有一致激昂之情形呂氏現已處於四面楚歌之中軍閥議員學界三方皆已惡感俱深所恃以爲援者今惟有出錢所雇之公民團而已呂素以猾吏自命今亦弄巧反拙矣（十一月十三日） 
[旅京蘇人反對蘇皖贛巡閱使]  
　　决請齊爕元辭職 
　　昨日（十三日）下午二時江蘇同鄕幹事會及江蘇議員俱樂部在江蘇會館開聯席會議討論蘇皖贛巡閱使及江蘇省長易人問題出席者七十餘人首由主席報告政府日前突然發表齊爕元之蘇皖贛巡閱使命令實爲違反蘇省民意又連日報載江蘇省長韓國鈞有辭職之說李厚基等有運動繼任之說旅京同人對此重大問題應取如何態度請各討論相繼發言甚衆結果對齊爕元兼任巡閱使問題議决（一）電致齊爕元請其堅持辭職（二）本星期四（十五日）開蘇皖贛同鄕聯合大會一致反對此項命令對於省長問題議决（一）反對軍閥保薦省長（二）反對非蘇人治蘇（三）省議員張福增等來電韓省長並無辭職之意即根據此電質問當局有無更易江蘇省長之意據憲法第一百二十七條中央無再任命省長之權若遽下命令則爲有意違憲此層於質問當局函内詳細說明請其注意此函由文書科起草即日送出時已六時遂散會茲將致齊爕元電錄下南京齊撫萬先生鑒不載憲法廢置三年之巡閱忽任我公頃聞電辭期符歷年主張裁撤之初意無任頌佩乞並俯鑒民意呈請永裁此缺蘇人幸甚江蘇旅京同鄕會叩元 
[蘇齊辭巡閱使電]  
　　蘇皖贛巡閱使發表後齊督去電力辭北京照例勸勉齊又再辭仍未允收回成命齊第一次文日辭電云頃奉明令特任齊燮元爲蘇皖贛巡閱使等因奉此祇承寵命伏切兢惶竊維專閫才難已懍小雅淵氷之慮兼圻任重况當長江天塹之間燮元承乏金陵忝持符節駑駕矢勤於夙夜鵜梁有愧於風詩何德何勳敢膺錫命旡咎旡譽已荷恩施豈容驟躐崇階再加隆寄况皖贛有干城之選江淮資保障之功袍澤同舟金湯孔固北門是掌南顧無憂似不必重勞六幕之經營再授八州之節鉞燮元德不足以孚人望不足以高世力不足以負重智不足以遠謀五内悚惶萬難勝任與其負愆於事後無寗决退於幾先伏乞俯鑒微忱仰廻淵旨·准予收回成命俾得勉竭蹇材職思其居誓竭疏附後先之力量而後入乞鑒屏營迫切之誠江蘇督軍齊燮元叩文 
[魯學生會爲威案開會内訌]  
　　魯省學生聯合會爲力爭威海案曾開會討論辦法並於開會後發出傳單訂於本月十四日在公園舉行市民大會詎於開會之前晚復由學生會發出緊急啓事云此次開會係屬某某等欺詐行爲又發公啓於各報館認前次開會爲不合謂宜提出懲戒以致今日開會各界以該會提倡忽起内訌相率觀望除由到會諸人有沈痛之演說外不能再作游行示威舉動會後由該會黃勉齋張緯村等報告各界謂某某等啓事上之學生會戳記係盜用者當由各界推舉朱全瓅等七人爲籌備員訂於十六日在各界聯合會内開籌備會討論爭回威海對付日人慘殺華僑及懲辦參與大選魯籍兩院人員問題茲將其啓事等錄後 
　　山東學生聯合會總會致濟南各報館公啓逕啓者茲聞報章登載學生曾於月之十四號開市民大會查該會於事前並未通知各校徵求各校之意見而黃勉齋張緯村竟敢擅自發信招集大會蔑視同學獨斷獨爲此其當懲辦者一察各報登載記錄内有農專工講醫專師講育中東文甲商等共十一校即據黃張二人所登載亦不過八校而已竟敢冒稱十一校况農專工講等不但未參與該會即該會公函亦未得見欺詐行詭事實此其當懲辦者二據大民主報登載學生會之傳單内有銜略及圈點零畫字樣而實在之傳單首銜則稱孫大元帥該項傳單適當與否姑置不論而報章與印刷品有爲一致其别有用意可知此其當懲辦者三本期學生會之總務主任有蔡朗軒同人等據情質問而蔡君一字不知黃張二人竟敢欺騙同人故犯會章此其當懲辦者四總之此次市民大會純係黃張揑造行爲以學生會爲兒戲玩同學於股掌以一人之指掌難掩衆人之耳目是等敗類誠屬害羣之馬諒同人等决不承認諒必羣起反對删除蟊賊茲於本月十三號開會議决將黃張二人革除學生會自今之後對於學生會之一切事件黃張二人無參入權至於市民大會一層俟再開會再行議决施行可也此頌公綏 
　　山東學生聯合總會緊要啓事各界各報館各學校均鑒前數日報載學生會於十一月十四號在公園開市民大會該會并未由各校代表通過純係黃勉齋張緯村二人欺詐行爲茲於月之十三號開會提出議决查辦至於市民大會是否應開再行開會討論此次暫爲停止舉行俟議决後另定日期再行舉辦恐未週知特此聲明 
[湘省戰况之鄂聞（蕭蕭）]  
　　洛吳定湘之計畫 
　　趙恒惕自得北軍援助戰勝湘東湘南之譚軍及湘西之蔡軍後聲勢益爲振一譚蔡兩軍因湘潭失陷聯絡遽爾中斷殆後各自爲戰愈覺力不能支及衡山衡州相繼不守趙軍銳不可當乘勝向前追擊據最近軍界所傳趙軍劉重威部已克寳慶譚軍吳劍學部分退武岡祁陽新化而趙軍唐生智張湘砥兩部仍向前猛襲唐部於十日佔領耒陽張部同日亦克新化其佔據郴州之沈鴻英部又以克復桂陽新田見告譚軍之在湘南者至是幾難立足有將折往辰州固守待援之說計自姜畬和議破裂二次大戰至今不過旬日譚軍一蹶不振失地至六七百里之多吳佩孚謂湘軍能猛進而亦易退其言誠非誣也至湘西蔡軍自益陽被賀耀祖部攻陷後亦有不支之勢馬濟因見湘南譚軍漸次失敗遂以全力對付湘西而以攻取常德爲第一步特電令胡念先旅進駐臨澧鰲山文殊山王都慶旅進駐安鄕羗口周家店預備與益陽之賀部會攻常德但以蔡軍劉叙彝部佔據安化精銳尙衆遂親率四十九旅砲隊掩護趙軍謝團於九日晨猛攻安化激戰數小時劉部不支敗退東坪馬軍是晚即佔安化安化旣失常德即失其屏蔽馬乃分兵三路於十日晨下令向常總攻擊馬由安化攻常德側面胡念先旅由文殊山攻常德背面王都慶由蔴濠口會合賀耀祖部攻常德正面蔡軍劉叙彝部及王團分途抵禦戰事異常猛烈蔡軍精銳悉集常德北軍雖拚命以大砲轟擊尙未十分得手但正面王賀兩部已攻佔漢壽常城終不可守蔡軍現已凖備退守慈利再圖恢復譚蔡軍兩路戰事旣均失敗後方接濟又被沈鴻英部所中阻勢難再有所發展預料湘戰之結束至遲不出一星期矣洛吳旣以實力助趙定湘此後湘省之軍政善後當一一受洛吳之支配决無疑義聞趙已派鄒禮赴洛協商一切據軍界傳說洛吳以湘省介於南北之間關係最爲重要决以北軍一師分駐於湘省各要區俾資鎭攝現在北軍四十九旅司令部將由長沙移駐湘潭五十旅則進駐岳州以上之各站至岳州以下之城陵磯雲溪五里牌各處暫由劉佐龍第四旅分駐劉旅頗不願進駐湘境現經潘守蒸寇英傑兩旅長及軍署張聯棻參謀長極力斡旋始於九日由黃州陸續開拔來省蕭督昨特派副官賈彭齡至徐家棚車站代表慰勞晚間即分批上車赴湘譚軍旣已敗北而洛吳仍欲遣派重兵入湘其視湘局之重要與定湘之計畫皆可於此窺見一般矣（十一月十二日） 
[皖敎職員流血案之調停訊]  
　　安慶敎職員流血案遷延旬餘枝節橫生呂調元旣逮捕管曙東等并欲逮捕省敎育會委員周世筠幾致激起意外調停之說當即擱淺嗣經各調人再三解說公電蚌埠請免緝周於是調停之說又起安慶道尹謝學霖各方奔走不遺餘力一則因雙方各走極端不易就範尙有警廳長潘怡然因受學生方面之攻擊從中作梗幸得警務處長趙國琛百端譬解謂我等皆本地人交卸 
 
 

Page 7

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *後縱能不居安慶百年之後屍骸亦須還鄕云云潘遂聽其解勸加入調人之内數日來進行益力惟敎育界多以受辱太甚提到調停二字大不謂然省外各學校亦均來電援助并請對呂一致申討誓爲後盾各調人弄得舌敝唇焦幾乎失望十一日下午謝學霖且以個人名義赴博儒醫院慰問受傷最要之郭君美據說郭君頭部擊破處已經結疤斷不致有性命之憂此固各調人之所希望也十二日下午省敎育會内開四團體聯席會議有人以各調人連日奔走調停不能毫無答覆對於官廳所提出之三條件㈠先發一個月經費積欠趕籌㈡各學校開課㈢慰問受傷人并予醫藥則萬難應允云云當即紛紛討論多數主張今日由到會諸人先行擬一答覆條件携回報告於各本會討論盡善再行集合正式提交各調人遂共同草擬條件七項㈠呂調元通電各方謂敎職員當日赴省署索薪并無暴動行爲㈡呂調元應出示布告各界謂敎職員赴省署并非敎育廳長率領㈢恢復許世英任内所辦之敎育經費獨立案㈣此次之流血慘劇完全由財政廳長胡思義抑發敎育費所釀成應撤懲胡思義㈤拿辦爲首行兇之衛隊并招雇流氓擾亂治安之人㈥敎育廳長江暐復職㈦呂調元向受傷人道歉等語議决散會次日省敎育會學校聯合會敎職員幹事會均經分别開會大致通過惟學生總會尙未承認此敎育界方面之消息也然上項七條呂調元能否一一辦到須看調人之力量如何耳最應注意者敎育界尙以江暐復職爲條件乃忽接北京政府命令江暐已撤任聽候查辦能否不因此命令阻碍調停進行尙未可知也 
　　安慶道尹謝學霖兼代敎育廳長之命令業於江暐撤任查辦命令同時到皖謝尙徘徊不敢遽行接事表面上已向呂調元作兩度之堅辭各界人士雖不敢信謝氏决辭不就而調人之中實以謝氏奔走爲最力政界中多謂謝氏人極精明深知此案若不解决縱然上台徒供犧牲而已故一般人深信謝氏必能盡力調停希望早日解决云調停諸人本有電請旅外諸大老回籍仲裁之舉曾通電懇求合肥李仲軒刻下因事赴蕪各調人頗希望李氏來省一行乃李氏昨日來電請謝道尹轉致各方文曰安慶謝道尹鑒并轉阮仲老學潮雙方誤會皆非出自本心輿論肇始因由僅止校員乞薪尙非學校多事政府宜有善後眼光學校勿過堅持意氣一方上課一方授食事能兩全自臻和解羲憂心省難病難奔救區區忠告不爲偏袒望代分致并盼維持羲微 
[敎聯會在滇開會紀（四）]  
　　十月二十七日午後一時敎聯會開第二次大會所有各省區代表全體出席依議事日程順序首議乙組審查會提出之新制中學師範宜研究試行道爾頓制案由乙組主任報告畢即由主席交衆討論結果對於議題及議案文字上略有修正多數通過次議推行敎育心理測騐案對於文字上略有修正並將審查結果推舉委員加入中華敎育改進社一節保留外亦經通過三議甲組審查提出之創設國立高等敎育圖書編譯館案對於文字上頗多修正結果通過四議甲組審查提出之切實履行女子師範畢業生服務期限並推廣女子師範敎育案衆以議案文字對於推廣一節叙述稍嫌簡略議决保留三讀交還甲組審查會修正後再行提付大會表决五議扶助無力就學之優良學生使得受均等敎育案於文字略有修正全體通過江蘇黃代表炎培動議變更議事日程將公共提出之本會應加入萬國敎育聯合會案提前交議附議者在九人以上當即議决變更日程由主席交議衆對於原案皆無異議惟最後推舉出席代表之辦法頗有爭議結果議决將此項保留交付聯席審查時已四時三十分鐘由主席宣告散會 
　　二十九日敎聯會於午後一時開第三次大會茲紀其議事日程於後一各省區宜組織敎育經費籌集委員會案（甲組審查報告續議第二次大會案）一推廣童子軍敎育案（乙組審查報告續議第二次大會案）一呈請敎育部函達各省區搜集古籍以保存國粹案（甲組審查報告）一提倡科學敎育案（乙組審查報告）一函請國語統一籌備會從速編定國語範本及國語詞典案（乙組審查報告）一請各省區切實推行國語促成語言統一案（乙組審查報告）一促進全國義務敎育計畫案（乙組審查報告） 
　　甲組審查會第一次會議十月二十三日上午九時開會出席人數王仁宇王用予文緝熙田景奇李尙仁吳璸范予遂唐啓虞張文蔚袁希濤許寳根彭紹夔會議事項一推舉主席仍推袁希濤先生二請湖北代表彭紹夔先生追認審查會預備會議决案三審查修正案主席謂本日應將關於敎育經費之各案合併審查請儘先檢閱廣東省敎育會所提出之修正案結果修改案文如下（理由）查敎育經費獨立案自第六屆敎育聯合會提議通過後第七屆復提議促進之案第八屆又提議實行之案並擬訂敎育經費保管委員會章程均經議决呈請敎育部通令施行並函各省區在案乃數年以來各省區對於敎育經費獨立一事能切實進行者仍極少數究其進行遲緩之原因實由每屆大會之後只將議决案呈請政府執行并不自謀組織機關以專事責成年來國事日益糾紛各省區敎育經費因受戰禍政潮之影響而積欠者動逾數月甚至有因經費無着以致敎育事業完全停輟者苟長此以往不謀根本解决則敎育前途之危險殊不忍言故爲旣往之補救計爲現在之維持計爲將來之發展計均宜令各省區敎育會發起組織敎育經費籌集委員會尅期成立會合各省區政府敎育財政當局積極籌集敎育經費得有成數即照案組設敎育經費保管委員會自行保管責任旣專進行自速務期於最短期間中使敎育事業悉有專欵完全獨立不至時受政潮之影響然後敎育基礎始能望其永久鞏固茲擬具敎育經費籌集委員會辦法大綱幾條其關於委員會組織細則及進行方法由各省區斟酌地方情形自行辦理是否有當仍候公决（辦法大綱）一各省區之敎育經費籌集委員會至遲於十三年暑期以前一律成立一各省區敎育經費籌集委員會成立後應即各就本省區切實進行惟各省宜互相聯絡喚起輿論以期全國一致爲積極之運動一敎育經費籌集委員會須於最短期間籌集專欵以充敎育基金如基金一時未能籌足須商請省政府指撥的欵以爲敎育經費務使完全獨立不受任何方面之搖動一凡敎育經費籌集委員會籌定之敎育專欵必須悉數交由合法之敎育經費保管委員會照章保管一各省區敎育經費籌集委員會成立後所有進行經過及籌集成績須報告於第十屆全國敎育會聯合會廣東省敎育會修正提出主席謂現在按照原定次序審查第二案請政府從速實行所得稅撥充義務敎育經費案（甘肅省敎育會提出）據過去的事實及現在的情勢說起來將所得稅撥充義務敎育經費困難處頗多請加討論又此案與實施義務敎育有關擬與第四案函催各省區速籌經費以便實施義務敎育案（此案係修改前提之徵收敎育稅以便實行整頓縣敎育案）河南省敎育會提出槪括於乙組審查會之『促進義務敎育』案中可否將此二案送交乙組審查會斟酌合併『一致贊同』主席請繼續審查第五案（限期實行敎育經費獨立案）江西省敎育會提出此案可槪括於已審查之第三案中本席以爲無庸另行審查待各省區之敎育經費籌集委員會成立會再爲限期實行敎育經費獨立『贊同』主席請繼續審查第六案（實行義務敎育應於憲法内規定籌欵辦法予地方敎育機關以特權案直隸省敎育會提出）本席以爲此案按吾國現狀可否從緩議請公决『一致贊同』主席請繼續第七案（待遇敎員案北京敎育會提出）及第八案（優待學校敎職員案雲南省敎育會提出）此二案性質相同但雲南所提出者其辦法較爲完備現在審查此二案可否以雲南所提之案爲主將北京所提出者爲輔『贊同』主席請比照二案研議内容查北京敎育會提案之辦法中第一案名譽待遇爲雲南省敎育會提案中所無如獎章獎狀等之虚榮待遇查天壇憲法中未曾列入且各國憲法中亦少列入此類待遇吾敎界同人更不應存有此種虚榮心故本席主張不必加入『一致贊同』主席又查北京敎育會提案中有法律待遇一案爲雲南敎育會提案中所無贊成加入法律待遇一案者請舉手『舉手者六人多數通過』主席謂其餘各案大槪相同請參照修正現本席將雲南省敎育會提出原案中之辦法大綱逐條讀出應行修改之處請提出討論修改之第十條女敎員在分娩前後應酌給一月以上兩月以下之假期應從北京敎育會所提出之辦法改爲兩月又第八條第三欵市村樣字仍改市鄕又本條第五欵可暫時取消又第十條所訂各條之各條二字改爲標凖擬改各條有無異意『通過』主席請繼續討論第八案（呈請敎育部通知各省區增設女子師範學校及嚴重履行女子師範生服務期限建議案北京敎育會提出）結果改爲『切實履行女子師範畢業服務期限並推廣女子敎育案』辦法修改如左一呈請敎育部並函達各省區嚴申女子師範畢業生於義務期限内不得規避服務之令二取消三改爲二其條文爲各省區應增設女子師範學校或於現有男師範學校一律增設女子班主席以第九案審查終了第十案（西北大學宜在甘肅建設案）請提案人將原案修正再爲提出討論請公决『贊同』主席請審查第十一案（提倡平民享受高等敎育案江西省敎育會提出）文緝熙謂此案可請主席修改後再爲討論『一致贊同』主席請繼續審查第十二案（創設國立圖書編譯館案山西省敎育會提出）並請提案人在原案中加入（各省區得酌量財力及需要先設編譯館）並修改原案文字後再爲討論『贊同』主席請繼續審查第十三案（提倡設立公共圖書館及巡𢌞文庫案山西敎育會提出）並� 
謂擬請山西代表李尙仁貴州代表田景奇兩先生修改原案後再爲提出討論『贊同』（未完） 
[滇中聲討賄選兩電]  
　　全國敎育會聯合會省議會議長殷誠中 
　　㈠各報館各省區敎育會轉全國國民公鑒天禍中國變亂頻仍何以救之在納全國人民於遵守法律尊重道德之正軌今據報紙喧傳此次大選全由賄成證據確鑿輿論譁然夫以一國之立法機關至於賄納而行賄者又係欲作一國行政首領之人全國人民亟應爲救亡起見羣起盡告訴之責一致請求法庭依法偵辦不受何方面干涉倘有依勢抗拒非法蹂躪情事全國人民均爲後盾本會同人適値在滇開會公認此事亟應澈底不得含混敷衍况松坡遺訓道德愛國同人從事敎育對此毁棄道德侮蔑民意之行爲敢不秉吾良心共同伸討以維人格而固國本用特通電全國務求一致主張全國敎育會聯合會叩東印 
　　㈡全國各省議會各法團各機關各報館鑒頃閱北京非法選舉會歌日通電驚悉曹錕以金錢賄買豬仔議員選爲僞總統並宣告國慶日就僞總統職誠中義憤塡胸不勝髮指查民國總統職在總攬政務代表國家非法定期滿不能改選非資深望重勛勞殊異者不克勝任曹錕出身隷卒生性卑汚不通文理自民國以來助袁稱帝推翻共和擁張復辟覬覦王侯且縱兵匪以殃民散國會以壞法實屬罪大惡極天地不容人神共嫉即使依法當選恐全國國民尙不甘擁戴此等妖孽貽禍國家况復驅總統於先强攝内閣賄議員於後攫取至尊頓使神聖國會變爲交易市塲尊嚴總統視若交易物品播醜聲於全國騰訕笑於友邦是而可忍孰不可忍誠中忝屬代表全滇不忍坐視權㚥亂國特通電各省誓不承認除各受賄售票議員仿照上海公民大會議决案請由各省政府嚴厲進行外所有曹錕破壞約法悍然犯大不韙造成賄賂選舉之罪務希海内賢豪力持正義同聲致討誠中不武願犧牲七尺軀作諸公後盾臨電不勝迫切之至雲南省議會議長殷誠中叩删 
[浙議會之談話會　推代表邀請出席]  
　　浙議會常會期間轉瞬將滿因更選股員關係迄今一無成績十五日下午開會由沈議長主席簽到九十八人又因缺少四人不足法定人數未能正式開會當經在席公决即時開談話會討論救濟辦法王培燏袁漢葉向陽王潤等談話結果决定從明日起每屬推代表二人務邀在省同人一律出席當場推出於畏三陳惠民爲杭屬代表潘保潤張楚英爲嘉屬代表陳廷宏蔣玉麟爲湖屬代表趙家蓀李鏡第爲寗屬代表許國楨金廉芳爲紹屬代表楊毓琦梁成爲台屬代表林茂修丁仁爲金屬代表鄭水祚張景澄爲衢屬代表王廷烈胡梅生爲嚴屬代表王侃王潤爲溫屬代表葉蔚季亮爲處屬代表倘兩天内人數仍有不足則是選舉會無法救濟惟有改開議事會或特别會議解决省自治問題議長諮詢應否再由出席同人另行備函通知公决已推代表不必再行發函遂將函稿取消宣告散會 
[南京快信]  
　　熊希齡昨由京抵寗定今（十六）日偕嚴家熾等赴揚 
　　津浦鐵路局長孫鳳藻警務處長申十魁日前南下接洽護路事宜昨已離寗往各段視察防務 
　　兩長派陳廷謨赴揚向鹽商借欵聞已商定二十萬元陳已由揚赴滬接洽撥欵一切手續 
　　呂調元逮捕之敎育界王蘭田管曙東陳紫楓三人昨日由皖馬派副官率隊押解過寗赴蚌 
　　皖同鄕會昨推李鴻方陶知行等返皖調解學潮 
　　蕪湖工業專門學校以蘇省抽收蕪湖米厘近來收數充裕呈請照補助經費原案如數撥給省令財政廳查報收數情形再行核奪 
　　江蘇蠶業專門學校擬就南門外設立蠶種製造塲以期推廣蠶業 
　　寗紳黃少侯以下關至城内街道狹窄苟行汽車人命危險除電京反對外昨又函請省長省議會及地方各團體請速阻止通行 
　　北京日災賑務處電兩長嗣後賑日欵項無論多寡一律電知駐日使館俾便接洽 
　　上海江灣電氣公司昨呈省長請咨交部頒營業執照 
　　陜督來電派員赴滬運械請飭屬查照放行 
　　財廳委高霄翮充吳江會籌户籍經費張煥彤赴睢寗守催交代周銘釗守催前任六合馮知事交代丁守銘查蔣壩稅所秋季虧比情形 
　　兩長會委王以驤充海屬清鄕會辦 
　　十四日報載周孝懷由京來寗茲據調查周君在滬並未來寗前說當係誤傳 
　　靈谷寺前晚被盜二十餘人搶刦寺僧與善受傷 
 
 

Page 8

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 9

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 10

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *國内要聞三 
[粤局緊急中之各消息（廣州通信）]  
　　孫中山之革命精神 
　　近日因東江戰局緊急對於討曹計畫已暫時中止進行惟中山仍抱定革命宗旨就令無寸土憑藉而精神不衰日昨馮自由往謁孫氏孫對於議員之不爲利動其爲嘉許量以國會招牌已成廢物不足起國人之信仰故國會之純潔分子如能同來革命則無不表示歡迎若要集會則廣東尙在軍事時期姑未遑暇即粤局大定尙當加以考慮可見孫氏之决心矣日前對各社團演說亦謂此次如失敗亦必捲土重來以民黨之潛勢力種子散佈各處所謂百足之蟲至死不僵其言非虚云云故使陳炯明即能再下廣州亦不過一塲空歡喜而况乎其未必能徒使粤中實力耗於同室操戈之手不能向外發展耳就粤人心理論對於孫政府之籌餉方法操之過急不免稍有違言然亦多相諒解其造作謠言以惑人者皆一部分少數陳黨耳且陳氏運動土匪響應四出擾亂尤失粤人感情最近省城内地亦有陳黨潛伏乘機思動如果見諸事實試問商民受害爲何如前此陳軍之兩次刦掠已令廣州市民談虎色變今復出此下策抑何不爲人心計也日前東江局勢非常緊迫今又轉危爲安聯軍且着着反攻則最後勝利之誰屬尙未可知至連日謠言多謂滇軍已受運動而尤集矢於李根雲昨日蔣光亮已發出闢謠通電謂李部禦敵最爲奮勇　蜚語之來不煩言而自解而聯軍之始終擁戴中山非金錢利祿所能搖動亦可槪見但粤當局最困難之點莫如籌欵蓋自軍興以後羅掘俱窮投變公產市產取濟一時亦已應有盡有理財者幾窮於術以善於榷計之交通系出掌財部亦一籌莫展僅得盧無誚之包辦一百萬元公產其餘無所進行亦足見理財之難惟近已成立善後委員會得各社團出而協贊或者開誠佈公得以樂輸助餉此則成敗關頭所繫未可忽視者矣 
[廣九路戰况]  
　　六日以前沿廣九路之聯軍右翼已將反攻陳軍逐退粤報紀載頭緒紛繁茲錄其主要戰訊如下來犯茶山之陳軍自經聯軍蔣范兩部擊潰後猶復陸續增援希圖再逞四日晚與聯軍相持於張坑憑高踞險頑抗異常經數小時之久卒爲聯軍擊敗乘勝猛追陳軍已潰向樟木頭逃遁是役聯軍俘虜無算獲槍二千餘子彈二十萬奪回車卡十二輛五日晨孫中山親赴橫瀝視師督率各隊伍跟踪窮追現聯軍已抵樟木頭上溯深圳橫出惠城與中路聯合云自樟木頭等處發生戰事後附近戰區之鐵軌螺絲釘等多被掘斷扭鬆六日廣九路局工程師派出探車自樟木頭探到平湖均無敵踪廣九車路五日即飭工程員將被毁掘之鐵軌從速修復以利交通七日晨石龍車站已派出工程師工匠等多人乘坐工程車駛赴前途裝修路軌其戰區附近各站長員役等亦經召集返站即素袒陳軍之某港報亦承認失敗其紀載如下東江陳軍左路撲攻茶山爲聯軍逼退五日兩軍再戰於橫瀝陳軍復退據樟木頭以土塘爲前衛與聯軍相持陳軍主力集中於樟木頭附近之老虎隘該處地勢極形天險沿鐵路之兩旁均屬山岡正而有僅容路線通過之隘道延亘數里進攻頗難兩旁之山岡又一便前靠魚塘一便前臨水田所有上述一帶陣地陳軍均遍布水機關槍防守異常嚴密滇軍第六師擔任攻陳軍正面滇軍第四師擔任攻陳軍之兩翼六日早由常平開始前進土塘陳軍略爲接戰即退回老虎隘一帶據險與聯軍相持聯軍迭次衝鋒均阻於火力不能進步是日下午聯軍遂將作戰計劃變更正面改取守勢左翼繞道九江水石馬等處右翼繞道馬屋雞啼岡白銀坑黃牛埔鄧岡等處聯同抄出老虎隘之後夾逼陳軍之後方陣地陳軍陣地前後爲聯軍壓逼遂即行退却一沿樟惠公路向鴨仔步而退一沿鐵路向平湖而退此役結果據聯軍方面報告得槍七百餘桿捕獲陳軍百餘名至雙方死傷俱在五百人以上亦足見當時戰事之劇烈矣現聯軍方面仍分兩路進逼范石生率滇軍二師向平湖進王秉鈞率滇軍四六師向鴨仔步進日下廣九一路之形勢聯軍似較佔優勢軍車亦已開至樟木頭矣另一消息自茶山一役聯陳兩軍死傷至夥聯軍出死力奪回茶山陳軍向土塘退却六日消息陳軍并棄樟木頭而不守該路陳軍所以暫退之唯一原因一因陳軍中路林虎所部尙須在柏塘一帶與聯軍相持未能與左右兩路聯絡一氣左右兩路兵力較之中路本薄愈深入則戰線愈長接濟愈難必俟中路完全得手乃再進攻至於聯軍尙能力拒陳軍於廣九路者又因北軍方本仁逗留贛邊沈鴻英又率兵入湘助趙恒愓故北路滇軍除留趙成梁一部外均能悉數調赴東江無復顧慮而陳軍三路大舉之計劃至此又略生波折矣查此次　陳兩軍各增至六七萬人聯軍方面所有各路兵士及警察游擊隊等均驅赴前敵固屬背城借一陳軍方面除林虎葉舉洪兆麟各軍外復加入各鄕民團亦屬應有盡有觀於此一度劇戰後足知奠定粤局自非有極厚之兵力未易成功也 
[蘇議會紀事大會不成改開談話會爲淞滬警廳長問題]  
　　日來蘇議會大會連次流會已成一種普通流行病本月十四日又爲大會之期自下午一時起延至三時半簽到議員只有六十六人不足法定人數徐果人因淞滬警廳長事認何豐林爲紊亂行政系統特開談話會宣布董濬等提議勸告松滬護軍使何豐林勿干涉任用警官致亂本省行政統系緊急動議案及王朝幹等提議淞滬警察廳下級警官抗拒新廳長應予嚴懲緊急動議案彼董王議員等本是徐果人之打字機也王朝幹起言淞滬警廳長徐國樑於十三日早晨因傷殞命何豐林隨即委任該廳總務科長陸榮籛署理省長接出缺電委申振剛前往接任而陸受何護軍使之命抗不交代警察屬於地方行政範圍完全係省長職權護軍使以軍人干省地方行政實屬逾越職權應如何糾正辦法請同人討論顏作賓謂上海雖爲江蘇屬地然省長權力早已不及何護軍使之干政亦非一次以職權論固應力爭然因時局上之關係只好採和平方式本席先成董議員主張去電勸告吳鴻璧朱翼雲王景常等和之朱嘉楨謂電文中措詞應從嚴申明權限多數贊成通過遂散會（董王原案從略）附錄該會致龍華何護軍使電如下龍華何護軍使鑒報載淞滬警察廳長徐國樑因傷出缺貴使派員署廳長等情查任用警察官吏事屬行政範圍應由省署主持辦理時方多故蘇民但期蘇境長官各循權職共保平康若行政統系一有混淆竊慮别生誤會用特專電奉陳務祈察照所有徐故廳長遺缺派署一事請聽由省署主辦以明統系爲幸蘇省議會寒 
[杭州快信]  
　　皖馬因蚌埠黨人狡供對皖浙和平公約欲加修正聞浙當局仍守原約决不因此破壞 
　　浙印花稅處新印稅票色樣與部頒一式惟花紋係刋西湖初陽臺風景雖發行多日市上尙用舊票一時未便更新 
　　今日（十五）上午九時和合橋復元昌雜貨店失愼延燒市屋百餘幢東至延定巷口打鐵店楚妃巷口肉店西至竹竿巷内永昌醬園升連閣茶店葆元堂藥店南至衆安橋悅來烟店及某洋鐵店北至同春坊同　茶店及某羊肉店損失不下數十萬金 
　　一師校慘劇案今日午前高審廳開第二次偵查審所傳要證胡樂樵等八名僅到兪成效蔣挺松二人開庭甫兩小時正在研鞫蔣挺松書記官鍾紹京家有特别事故（住同春坊該處火警）宣告暫退庭下午二時續訊 
　　高審廳昨委潘天慧黃榮晋署青田東陽兩縣承審員 
　　杭總商會奉令催繳赴皖運米護照八百零四張限一月内呈送昨分函蕭山諸曁紹興海鹽義橋安昌各商會嚴催米商呈繳逾限護照以憑彙報核銷 
　　二師第八團三營營長錢宗澤奉交通部令委全國鐵路警備總稽查後遺缺昨令委少校團附彭龍驤升充遞遺團附缺委張襄接替 
　　湯溪知事羅會垣被衆議員章兆　舉發劣跡後昨已委知事孫承宗馳往逐欵澈查 
地方通信 
[蘇州]  
　　匪徒連刦輪船未遂之駭聞日商戴生昌公司源祥輪前日（十日）由滬開蘇在黃渡野鷄墩地方被匪夥刦未成獲匪二名帶蘇解送蘇州日領事署一節已誌前報茲悉招商局某小輪前日（十二日）由滬開蘇行至源祥被刦　匪地點（即上海縣屬之野鷄墩地方）突來匪船一艘駛近輪旁該船艙中躍出匪徒二十餘人爲首四人均各隨帶手槍一擁登輪逕入大餐間中搜刦幸該輪早有凖備一面令司機開足快車前行匪船遂因追趕不上折返而未曾登輪之餘匪亦祇望洋興歎惟已有携帶手槍之匪首四人登輪逕入大餐間中該輪職員明知匪船已遠上船四匪寡不敵衆立將大餐間門翻扣一面集合全船職員水手人等携帶棒棍繩索推門擁入大餐間内立即擒獲二匪奪獲手槍二枝其餘二匪則乘隙躍入河中鳧水逃去該輪次晨開抵蘇埠後業將所獲二匪連同槍械解送地廳訊核矣又悉日商「戴生昌源祥輪所獲二匪解送蘇州日領署後日領籐村俊房氏昨日（十二日）已派警將二匪及手槍送交城内大郎橋巷蘇州交涉員署隨由劉交涉員玲生派員立將該案人證解移桃花塢吳縣地檢廳訊押三宵之中兩輪被刦誠駭聞也 
　　豐備倉董議定開倉收租蘇婁門内北街慶　橋堍豐備義倉吳董現因農民耕種均已收獲自應循例開倉收租故特於前日召集該倉各職員開會議定於本月二十四日（即夏曆本月十八日）開倉收租並聞昨已具呈吳縣知事署以該倉業已定期開倉收租請即核准頒給佈告以維公益而重田賦云云郭知事據呈後昨已批准照給矣 
　　銅元兌價縮短此間洋價每元本可換銅元一百八十二枚近因鄕人上棧還租業主投櫃完糧市面因之驟減今早每元只准兌一百七十五枚 
　　組織火政研究會各龍社救火會員發起一研究火政會發柬向各社員徵求意見俟組織定妥即在南　梓門治安社召集開會 
[松江]  
　　警官將見大批更動松江警官聞由省令警務處逕行撤換者計有學習警佐一員分所長兩員·巡官一員且除巡官之外均已由處遴員接替惟前第一分所長鄭福忠則傳令嘉獎其原因由於省委視察員之查報至遴委者之姓氏且俟公文發表再錄 
　　奉賢敎育局長改委後之鼓盪奉賢敎育局長自改莊禮楷爲陳海曙後縣屬各鄕之小學敎員表示反對呈省控訴者無日無之聞其主要原因㈠爲陳海曙係縣立乙種師範二年畢業曾任第一女高代用校長資格淺薄㈡前勸學所長朱聲鳳（即朱幼青）迄已四月未將案卷等件清釐移交似與陳海曙不無關係云云 
[無錫]  
　　華商旅館之離奇刀傷案無錫北門外吉祥路口華商旅館於本月十二日下午到有旅客朱寳順住二層樓十九號房間是晚未曾出外翌日亦未外出晚間祗出外洗浴一次十四日清晨四時餘忽在房間内大呼救命當時茶房已熟睡未聞嗣爲封門十五號旅客陳某所聞即代協呼茶房値夜茶房談根大聞聲入視見朱裹被倒臥樓板上鮮血淋漓奄奄一息當即將情報告賬房唐贊臣呈報該管警察第一分所請求核辦該分所據報後立派巡長王文斌吳權率警赴棧察看見朱左手臂刀傷一處腿部刀傷五處臂部刀傷二處以左手之傷處爲最重見鮮血至馬桶蓋爲止當即啓蓋在桶中取出新小刀一柄及蔴紗繩各一條訽諸朱如何刀傷朱供今晨有年約三十餘歲身穿青布衣褲者三人從窗越入初擬用繩將我捆住並問我有無銀洋現在何處我答銀洋現存賬房内後經彼等出小刀一柄向我足上亂鑿乘間取去皮夾一只内有洋六元等語該警等據供後即細察窗上均無可疑痕跡以案情離奇返所報告立將朱舁送大　醫院醫治並將朱帶來之行李連同賬房唐贊臣茶房談根大帶所於晚間七時備文移解縣署由新任承審　陳普喧開庭訊問唐贊臣談根大兩人供經過情形諭令取保候核當由沈德寳將唐談保出惟據朱寳順供稱向在上海火車站充當行李汽車夫此次由原籍携帶銀洋三百三十元以十元作零用三百二十元存儲賬房中有經摺一扣書明等語該摺外有一硬紙套上書（朱寳順）三字内書（寳順記）三字字跡惡劣似初學寫字者所書摺係一會摺摺内所書字句文理不通又有十三人姓名想係會脚摺之反面下首書（朱寳順十月初五日存租洋三百二十元第十九號）等字樣但書法楚楚可觀與會摺名姓書法不同顯係兩人所書而當時茶房等進朱之房間時見朱倒臥在地板面向外朝朱住十九號對面十五號有人住後首二十號亦有人前面十八號無人首先聞聲爲十五號當夜因熟睡未悉靠北而上首有短玻璃門兩扇但不能入故此案非常離奇聞該旅館係滬人嚴春堂所開此案内幕究竟若何想經法庭嚴密偵訊必能水落石出也 
[常州]  
　　依東鄕發生盜案武邑依東鄕三十六都五圖石臼底村附近孫姓於十三日上午二時許忽來盜匪十餘人明火執杖破門而入當將事主孫大扭住痛毆餘盜分人臥房翻箱倒篋搜索銀錢歷一小時始去事後檢查損失頗鉅事主傷痕亦重十四日投縣報案縣署於下午四時許開庭騐明擊傷屬實准予派員下鄕踏勘飭警嚴緝盜匪 
　　縣立校長請維持預算武邑十二年度預算經縣議會通過敎育費被裁甚多各校長特於十四日召集會議商定聯名具呈縣署請求維持所持理由㈠敎員薪金現已增加校長薪俸何以减少應請維持原俸㈡從前雜貨每級規定五元不敷之數以學費溢數相抵今學費增加則學費應核實照支不能以每班五元令校長包辦 
　　新坊橋發生慘殺案武邑城内新坊橋志成布廠間壁之白金錕昔年娶沈寳眞之姊爲室白有妹年十七歲沈寳眞屢託人向白母說親白母雖允而索茶禮銀三百金沈寳眞僅願出百金白母力拒之沈寳眞懷恨於心竟於十四日夜間十一時許懷刃入白家時白家大小均尙未睡沈寳眞見白妹後即出刃剌其胸部頓時殞命白母上前攔阻面部下頸亦被剌一刀血流淋漓慘不忍睹兇手於事後即出門逸去待白金錕得悉趕將其母舁赴醫院救治據醫生云尙無性命之虞翌日投縣報案縣署除派員前往相騐外已飭通班法警限緝兇手到案法辦矣 
[鎭江]  
　　商事公斷處選舉處長鎭江商會於一日初選商事公斷處幹事計當選者十六人業誌本報查公斷處定例複選處長不得逾十五日因是該會於前日發出通知請各幹事於日昨（十四）齊集商會選舉處長是日到塲監視者有丹徒翁知事警局代表金殿英結果柳肇慶得十四票被選爲公斷處處長聞柳君不日即預備就職矣 
[揚州]  
　　商會開聯席會全國商聯會蘇事務所訂十五日開會研究揚由關加稅問題江北各縣商會認此舉有痛癢相關率派員參與經過揚州時先於昨日（十三）假江都縣商會開聯席會議計列席者爲南通·如臯·姜堰·海安·淮陰·寳應·興化·鹽城·上岡·沙溝·高郵·仙鎭·瓜洲·大橋·宜陵·等商會當塲表决以推翻增稅爲目的以期一勞永逸並悉該會等已於今日（十四）赴寗與會矣 
　　會議整頓緝私淮南緝私齊統領以近來鹽阜興東通如各縣鹽銷呆滯由於私梟充斥所致特召集所屬團長任桂芳及營長宮文博方幼之等十一人於昨日（十三）在　部會議整頓緝私方法以暢官銷而重考成 
[清江]  
　　中運河施工消息淮陰楊家莊至睢寗台莊間運河年久淤淺商船轉運頗感不便早有興工浚掘之議惟原定施工期間爲去年冬月旋因他故未能實行茲聞宿遷睢寗泗陽以及磘灣各商會近又致電揚州運河局云中運河按照施工計畫業已蹉跎一年本年勢難再緩但施王必先兼顧商運庶足以策兩全今請與貴局商定以臘月初迄來年陰曆二月底計三個月爲施工之期期前由商會等通告各商儘先趕運期内務乞貴局飭工程人員加緊辦理期滿將屆春汛已不適於工作如此則工程商運雙方皆無妨礙尙祈貴局俯准施行至實施工程是否自楊莊起至台莊止并請指示不勝盼禱之至 
[嘉興]  
　　徵收局司事之騷擾石桐統捐局司事騷擾商民時有所聞聞該處前月陳合盛出運黃荳當向總局起捐豈料開船時突有該局巡丁不問情由將船主拘警送究而船主以持有捐票並無偷漏情事忿無可洩遂在警所將碎碗自斷其喉當時生命堪危卒賴多方救護得慶更生無如近來常駐陟門巡船之胡澤民更覺凶悍敢將鄕農出售之絲（濮院東南鄕之細絲多售於新塍）誣爲偷漏盡行扣留嗣經新濮二商會交涉始克發還日昨蘇綢莊寄回濮縐多疋係交恒興裕染色該司事又將來貨扣住百端需索商人咸不堪其擾 
　　縣會臨時會開議之第一日十四日爲嘉興縣三次臨時會開議之第一日下午一時開議所議案件（一）（二）（三）（四）等地方預算案均在審查中無甚討論（五）設立農事試騐塲案（六）設立乙種農業校案（七）設立乙種農業補習學校案公决併爲一案將一二兩高小校擇一改組（八）選送農村敎員養成所學員請給學費案决選送三人每人貼給六十元由敎育費開支（九）開辦公共運動塲以重體育案主張將原有運動場整飾進行（十）停辦貧民習藝所案决將該所改組整頓（十一）組織整理縣有田產委員會案决成立付審查議至此已届法定時間遂宣告延會 
　　查禁鄕村賭博四鄕新米又届登塲一般遊民均散居鄕間借開設小茶肆爲名抽頭聚賭以誘騙農民金錢爲害閭閻莫此爲甚現經人呈請警所飭屬嚴禁鄕村賭博所有鄕間小茶肆現經議會决議一律停閉 
　　保留蠶種之佈告自日本東京大地震後此間有人收買蠶種販運出洋冀得重價現絲綢聯合會會長蔣萊仙已呈准官廳佈告各鄕民將蠶種早爲儲藏毌爲利誘致屆時無種可買於絲繭前途大有關礙現縣署已於日昨（十四）佈告各鄕民早將蠶種儲藏以重蠶事 
[湖州]  
　　冬防簡章定期施行湖邑港汊紛岐旅客復雜例屆冬令防衞綦嚴而本屆適逢時局不靖當然嚴加戒備陳知事有鑒於斯曾經召集軍警長官議决冬防計劃並擬定簡章五條現特通飭各屬自本月二十日起依章施行以維治安 
　　敎育經費支絀縣立各校成績尙稱完善惟經費一項殊形竭獗惟女師業已呈准省峯自十三年度起由省撥助千元諒可不致停頓也 
[平湖]  
　　慈善會改選記平湖慈善會創辦以來八載於茲平日經辦慈善事業頗有成效現因正副會長陸星章戚叔英期滿於日昨舉行改選各會員陸續到會投票有二百七十二人之多下午三時開票共計正副票各二百七十二紙徐聲甫以一百五十六正票當選正會長戚季康以一百六十八副票當選副會長 
　　太和典賠欵擬加三釐平湖太和典前因包樓焚燬僅以四成五扣利賠償致於前月開賠時被好事者搗毁現時已多日該典未將開賠日期宣示典户代表以時入冬令各貧户無衣禦寒電請省吏重定成色速令該典開賠典業公會方面亦擬援照龍游某典成例於四成五外另加三釐合爲四成八扣利賠償目下已呈請縣知事轉達省吏核示矣 
　　出版界好消息平湖刋物以日刋爲最多有平湖日報·民聲報·新民報·鵡湖公報（該報前因事停版現已定十一日繼續出版矣）四種餘若旬刋周刋月刋則不下數十餘種現　乍浦互助·文藝研究兩社擬合出一大規模之雜誌定名湫波月出一册定陽曆元旦出版云 
[杭州]  
　　歡迎湯姆斯博士德國化學大家湯姆斯博士由杭城中等以上校長會議及敎育會邀請來杭業於十三日下午七時博士偕其夫人由黃勝白與其夫人由滬伴同到杭各界到車站歡迎有省敎育會代表蔡寓仁醫專校長李愼微·浙江病院院長盛佩葱·陸軍病院院長厲綏之·一中校長何柏丞·德醫江秉甫黃自雄·藥劑師公會之西學會代表·以及各校敎員五十餘人當晚即由醫藥界在聚豐園爲博士洗塵即下榻於滄洲旅館第一號房間十四日上午八時由一中敎務長郭智石及講演委員長趙健伴游西湖並由醫專校李校長請其在新新旅館午餐下午二時赴一中大禮堂講演由黃勝白翻譯下午六時各校長在錢塘門外九芝小築公讌博士及黃勝白夫婦等藉表歡迎之意 
[寗波]  
　　温台海盜大肆搶刦台州盜首張順安（綽號張大眼）糾集盜匪二百餘名於陰曆本月初三日搶刦定海所轄之衢山地方後集合盜船七八艘擬至岱山高亭鎭刦掠因漲水較急該盜船等不能駛近岸灘祇得轉舵回長塗鄕地方上岸大肆搶刦該鄕本有坐江營船兩艘見盜衆人多勢甚兇勇衆寡不敵不敢兜拿任盜登岸週日將各舖户錢洋衣物搜刦一空甚致婦女亦被盜匪姦汚當經該鄕區　孔少卿暗駕小舟至定海面訴定海縣張知事聞悉因艦輪適不在定海江中亦束手無策祗即轉電鎭海水警來廳長迨來廳長派輪至時該盜匪等已散颺遠處現該鄕擬禀請軍民兩長迅飭艦艇追緝務獲痛剿云云聞盜匪未刦之前兩星期曾發兩函一致岱韓湘舟區董一致高亭區董沈季采要求洋二萬元因該區董未作准備致被刦掠 
　　一師一團輸送隊過甬浙江第一師第一團輸送隊排長干敞昨由杭督率隊兵三十餘名輸送軍裝四千餘套槍械二百餘支子彈七八箱來甬十四日午前已搭廣濟輪船赴温州第一團矣 
　　敎員興辦畜牧塲奉化城内周南學校敎員陳遠模等鑒於小學敎員所得薪水甚爲微薄非兼實業不足以裕經費爰集同志七人合資興辦畜牧塲租定該城城西岙民山十餘畝雇老農一人先事養羊俟有成效擬再擴充 
[盱眙]  
　　九中職員響應聲討呂氏上海申報鑒敝校同人頃致安慶省敎育會等團體一電文曰安慶省敎育會省立學校聯合會省立學校敎職員聯合會公鑒江電敬悉此次省校敎職員代表赴省署催發欠薪本屬勞工索報之義事極正當詎意呂氏不惟支吾其辭竟敢指揮衛隊橫肆毆辱汚我人格危我性命似此摧殘敎育弁髦法紀同人等誓隨諸君之後一致聲討特此電達佇候明敎省立第九初級中學校全體敎職員尤 
[萍鄕]  
　　株萍通車發售聯票安源消息湘東一帶譚軍已向衡州退却聞因沈鴻英軍隊由郴永包抄後路譚軍不戰而退現在臨近株萍路綫地點無譚軍踪跡株萍路局已於昨日（七號）售賣湘鄂聯票矣 
　　萍鄕煤礦長易人萍鄕煤礦礦長李鏡澄現經漢冶萍總公司調充公司顧問礦長一席則調大冶新廠廠長黃紹三來萍接任黃氏於五日晚車到安已於八日十二時接事矣 
[廣州]  
　　馮葆初圖逃槍斃馮葆初前由西江善後督辦署判罰報効軍衣二萬套軍氈二萬張繳清釋放詎馮日久尙未　罰本月六日夜間三時督署令黃總指揮紹雄部將馮提解赴肇當黃部派隊押馮落兵艦時行至塘基街泰山石巷口馮即狂奔欲逃被黃部護解兵士追至泰山石巷尾向之連擊數槍登即斃命 
[滿洲里]  
　　私販軍火被獲奉天人張子政在滿私販槍彈年餘獲利萬元華俄蒙商民被其欺詐者甚夥於昨携帶手槍兩支回江行至札蘭諾車站被陸軍稽查拿獲當時並搜出特别區警署麻署員免票一紙送交司令部聞已請准督軍署飭臚濱縣法辦矣 
 
 

Page 11

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 12

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 13

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *本埠新聞 
[徐國樑逝世後之廳長問題]  
　　北京亦令申振剛繼任·護軍使發電拒絶 
　　陸榮籛忽有抱病入醫院消息 
　　淞滬警察廳長徐國樑出缺後繼任問題寗滬兩方各委一人已引起一種糾紛昨日北京亦已有令委申振剛繼任惟悉申氏實未往見何使或因上海空氣不佳暫持觀望態度而陸榮籛忽有臂病入院醫治消息此亦可令人注意者茲將關於此事之往來文電及昨日所得消息併錄於下 
　　南京齊韓兩長致何護軍使覃電急龍華何護軍使鑒據陸科長電稱徐廳長國樑竟因醫治罔效負傷出缺悼惜殊深當以遺職重要即令委申振剛接署並飭迅即前往任事尙祈指示一切俾有遵循齊燮元韓國鈞覃印 
　　何護軍使復電南京齊巡閱使韓省長鑒覃電誦悉徐故廳長遺缺已由本署令委該廳總務科長陸榮籛接署並於本日上午八時十五分電請加委在案查陸署廳長係京兆人天津警察學堂第一班畢業歷充警務要職隨徐故廳長在滬任事有年並兼充該廳機要主任曾保有簡任職存記資格甚深經騐亦富其於淞滬輿情内外僚屬尤稱允洽堪以勝任斯職又經徐故廳長遺電力保且據該廳内外全體職員聯名代電環請俯准照徐故廳長遺電迅予委任一體表示服從本署爲維持地方安慰人心起見不得不如此辦理業據該陸署廳長呈報於本日接任視事務祈以大局爲重查照前電加徐委狀諸希鑒原何豐林覃印 
　　南京齊韓兩長致何使寒電急龍華何護軍使鑒覃電敬悉淞滬警察廳廳長一缺省中遴委申振剛接署原爲注重職務維持大局起見故於據報後即行擇委令速赴任以期負責得人在弟國鈞係因地方行政之責寄滬廳重要不得不愼重於其間在弟爕元悉聽省長爲主長隨同畫諾素不於行政上有所表見申廳長負地方重望服務桑梓定能仰承指示勝任愉快旣經委定在先務請察照鑒原並請於申廳長逾格敎導俾有遵循至爲盼企齊燮元韓國鈞寒印 
　　何使復電南京齊巡閱使韓省長鑒寒電誦悉查淞滬警察廳承癸丑變亂之餘經徐故廳長一手組成迄今已逾十載内外部屬均與該故廳長患難相依情同骨肉自該廳長被剌後該廳職員長警三千餘人莫不異常震動地方頓形恐慌林因與徐廳長十年共事原有布衣昆弟之交該廳部屬頻年勞苦孔多目擊情形尤深軫念况關於地方治安更屬責無旁貸故據報出缺之日即以該故廳長遺電力保之陸榮籛接署并經親臨撫慰以安人心陸榮籛與徐故廳長係總角至交在廳有年爲内外僚屬之領袖其資格聲望已於前電詳達當時斟酌至再除以陸接署外别無辦法區區苦衷尙希原諒至申振剛與該廳毫無關係地方感情又復生疏事實上實多障礙如果操切從事恐不免發生技節影響地方殊非淺鮮兩公明察向以大局爲重毫無成見仍祈查照前電辦理並飭申振剛勿庸來滬地方幸甚何豐林删印 
　　北京國務院致何使寒電急龍華何護軍使鑒元電悉淞滬警察廳長徐國樑勤勞卓著突遭狙擊殞命震悼殊深已交部從優議䘏以慰忠藎遺缺因齊巡閱使韓省長先有來電特保申振剛堪以勝任因該缺關係重要接電後當即明令發表台端電到稍遲未即照辦統希台察爲荷特覆院寒印 
　　何護軍使復電北京國務院鑒寒電敬悉徐故廳長已蒙交部優䘏至深感激至遺缺由本署令委該廳總務科長陸榮籛接署一節對於地方實具苦心連日迭接齊巡閱使韓省長來電擬以申振剛繼任本日已詳復一電其文曰南京齊巡閱使韓省長鑒（中見上電從略）地方幸甚何豐林删印等語想齊巡閱使韓省長公忠體國軫念地方斷不執持成見請紓厪系是所至禱何豐林删印 
　　何護軍使訓令署淞滬警察廳長陸榮籛文案照淞滬警察廳長一缺自經本使委任該員接署後迭據上海總商會縣商會先後來電陳述意見衆論僉同又據該廳全體職員聯名電陳表示服從之意足徵該署廳長資望允孚羣情翕服旣不負徐故廳長遺電之推薦尤足慰本使維持地方之苦心至齊巡閱使曁韓省長連日來電委派申振剛來滬接署一節業經本使迭電聲明已令委該署廳長接任視事並請轉飭申振剛勿庸來滬免滋紛擾齊巡閱使曁韓省長素以地方爲重必能俯順輿情不持成見本使負有地方治安之責自當始終維持决不令徐故廳長弓劍未寒九泉抱痛合行抄發來去各電令仰該署廳長即便知照益矢忠勤安心任事並仰通令所屬各區署職員長警一體知照此令 
　　何護軍使復上海縣商會函逕復者頃誦大函具徵貴會關懷地方至深欽佩查陸署廳長原係天津警察學堂第一班畢業歷充警務要職隨徐故廳長任事有年保有簡任職存記資格甚深經騐亦富其於淞滬輿情内外僚屬尤稱允洽畀以斯職必能措施裕如據函前情已飭該署廳長益矢忠勤恪供職守用慰商民之望知注特復順頌日社 
　　東北城商聯會之兩電上海東北城商業聯合會正會長陳天生·評議長程蓮孫於咸日致韓省長電云查淞滬警察廳徐廳長國樑因傷出缺人心惶悼上海爲萬商輻輳之埠地方治安關係深重不有幹材何克維持今代理廳長陸榮籛曾隨前廳長任事多年素稱幹練對於本地民風甚爲諳熟夙爲僚屬欽服人民共仰務希鈞座俯順輿情以資熟手而維大局爲幸又致松滬何護軍使電云淞滬警察廳長徐國樑因傷出缺人心惶惶滬埠爲全國商業之樞紐地方治安關係綦重不有幹材何克當此重任今代理廳長陸榮籛素有幹練之譽其資格經騐久爲當地人士所共仰務希鈞座俯順輿情以維現狀地方幸甚大局幸甚 
　　昨日警廳之會議新任淞滬警察廳長陸芷亭君昨日午後二點時傳集本廳内部各科長科員及外部各區長署員隊長等特開緊急會議當即訓諭謂徐故廳長在滬十年辦事勞瘁不辭乃竟因公遇害慘遭殞命哀痛良深臨危時仍以地方重要爲主旨諄囑盡心職守我等同僚自當謹遵遺言務各恪守厥職對於地方尤應格外盡必維護嚴諭各該長警遇事不可操切總以維持地方秩序爲天職値此冬防期内防務尤應格外注意以杜匪徒乘機滋生事端諭畢散會時已四下鐘矣 
　　警官道賀新任廳長淞滬警察各區署所隊署長署員隊長等以徐廳長因受傷出缺後已奉上級長官委任本廳總務科長陸榮籛署理淞滬警察廳長職任爰訂今日午後兩時均赴廳齊集排班向陸署廳長道賀云 
　　陸榮籛入院醫病消息聞陸署警廳長自接任署事後勞頓過甚以致舊疾臂痛復發甚劇現在法租界廣慈醫院診治據醫云須靜心調理方能奏效云 
　　浦東警察之防務淞滬警察各區境内近日戒備森嚴浦東三區曾署長會同各分署警佐巡官及騎巡游巡兩隊隊長督率長警於各渡口各要道加派得力長警荷槍實彈嚴密梭巡入晚八時後均須盤詰如洋涇港杉板船渡客入内亦須盤詢始得放行云 
　　徐國樑喪事餘聞徐故廳長之二夫人及其公子三人昨晨仍未抵滬昨夜十一時可到至於開喪日期尙難預定因須分函各省當道徵求像贊曁撰述哀啓一切手續甚爲繁瑣大約須至終七後也公共公廨關炯之·法廨聶鎔卿·交涉使署譯員陳震東等昨日公備祭筵一席於午後四時偕至警廳會同致祭其餘外埠官紳商學各界之致送祭禮冥器者仍絡繹不絶辦事治喪各員甚爲忙碌 
　　楊子金傷狀減輕昨日護警楊子金之傷狀已較前減輕腫炎亦略退若不再變動聞十日後即可出院云 
　　國聞通信社消息淞滬警察廳長日前業由松滬護軍使委該廳總務科長陸榮籛署理總商會等團體亦不主再更易他人致生紛糾惟北京政府方面已准蘇齊請任命申振剛繼任申係吳縣人前在本縣縣署充過主任並在滬充任軍職現爲省署警備主任兼督署諮議而蘇齊一方亦來電促申就職昨並以電通知某機關原電云徐廳長因傷出缺已令委省署警備主任簡任職少將申振剛接署申係吳縣人曾在滬充任軍職熟悉地方情形並夙諳警務克勝厥職云云第申以各方空氣不利尙未肯輕往接事日來正邀宴地方官紳從事疏通在地方各界除主張由陸榮籛繼任者外尙有穆某李某均思得此一席暗中運動甚烈南北市方面意見因是亦現分歧惟於申之就職則一致反對以昨日各方消息衡之將來此廳長一席各重要機關爲解除紛糾計當仍主張屬之陸榮籛云 
[工部局發電廠新機爆裂之慘劇]  
　　斃西人三華人十餘···傷三十餘人 
　　二噸重鋼版飛五百碼外 
　　楊樹浦路工部局電燈公司之外廠計分八部份㈠電燈㈡公共租界内各絲廠電汽間㈢英美電車公司之電汽間此外紫銅間銅匠間等部份其電車公司之電汽間新爐子於昨晨上午十一句十五分鐘忽然爆裂砰然一聲炸傷機師英國人三人铜匠三十七人而受傷之兩英人·及華工銅匠工頭阿順等十餘人均被炸去頭顱手足以致血肉糢糊慘不忍覩立時斃命惟英國機師一人傷重由捕房派探車送公濟醫院療治所有銅匠二十餘人被炸去手臂炸傷身體者均由捕房分别車送同仁醫院等療治（送同仁醫院之傷人二名均係廠中苦力一名倪銀狗一名阿海二人中傷勢以阿海爲重恐有性命之憂）其被炸去手足不完全之屍體計十餘具均經捕房派土工前往一一檢出舁送虹口斐倫路騐屍所聽候報請公共公廨中西官相騐此案發生時公共租界内各路之電車計停頓四十五分鐘云 
　　又函云昨晨十時四十五分工部局楊樹浦發電廠試驗新機之時機件忽然爆裂炸斃歐人三名華人至少有四名重傷歐人一名華人四名該機爲一新裝之二萬啓羅華脫透平發動機此次因欲騐其旋轉是否均匀平穩故未與發電機相接當時依照尋常速度開行其何以爆裂之故因試騐機器之工程師三人均已殞命無從詳悉據事後推測大約係保險活塞失其效用所致此項活塞在機輪旋轉過疾之時用以自働關閉汽門旣失效用則𢌞轉葉輪經非常高速而致爆裂因此機器全� 
部及葉輪外面鋼筒完全破裂當出事之際葉輪及鋼筒碎片以非當速度四散炸飛有葉輪一部份觸及廠屋鋼柱反射陷入六千六百伏而脫之配電盤毁其一部該盤亦係新裝用以開行廠内補助機器者該機旣壞於是廠内兩具主要交流抽水機失電力供給隨行停止而該兩機係供廠内兩部一萬八千啓基華脫發動上凝汽器之用水者至爆裂之發動機汽管亦全毁無從修理惟發電機經精密查騐後尙無損壞苟有發動機仍可開用但欲另造新發動機至少須經一年耳出事之後蒸汽滿室該廠不得已急將總門關閉全廠機器悉行停開趕緊修理至十二時另五分始克重行開機發電又該機爆裂之故或因車缸有破綻所致亦未可知但以𢌞轉過疾之說理由較足炸斃歐人一爲韋爾遜氏廠内監理配電工程師其人於電氣工程才能卓越偶有變故倉卒之間應付裕如該廠失此長才至可惋惜一爲杜那德森氏係廠家代表新自英國來華裝置機器此次試騐因工部局尙未接收故即由杜氏主持一爲管機工程師摩提氏今年四月纔進廠内受傷歐人亦爲管機工程師名懷德洛克氏炸去一足傷勢雖重尙有痊愈希望云 
　　又函云昨日上午十時三刻楊樹浦電燈廠十一號引擎試車時忽然汽缸爆裂炸傷中西工匠頭腦二十餘人并燬機房三層樓屋頂及二烟囱鐵塊并飛至間壁裕豐紗廠飯間擊傷賬房寗波人某甲之腿西人受傷者四人二人當即身死二人送往工部局醫院後有名惠而生者旋亦傷重身死聞係該廠總監督其一名洛克者兩足已炸去傷亦甚危云華人被炸傷者有二十四人六人當時斃命尙有二屍於已燬之碎機中尋出亦係當時傷亡者受傷者計送往同仁醫院二人工業醫院十二人在同仁醫院醫治之徐阿海於晚六時亦傷重而死工業醫院之傷者尙不甚重僅有三人留院醫治餘即包藥自歸現碎件中有無死屍須俟今日撥開查視始知云 
　　大晚報云今晨工部局楊樹浦發電廠新機爆裂炸斃十人傷者甚衆罹難者有西人三名一爲廠内監督電務之韋爾遜氏一爲管機工程師摩提氏俱立斃一爲廠家代表杜那爾德森氏送至公濟醫院後傷重殞命華人中立斃者六人至受傷者皆送往醫院但恐有多人不克得生云 
　　文匯報云今晨十一時工部局楊樹浦發電廠内忽然機器爆裂炸斃西人三名華人四名出事之機爲新裝之第十一號透平發動機業已試開三日不知何故竟致爆裂汽管裂斷噸許之銅片四散炸飛有二噸許之一片竟穿越廠壁彈出五百碼外落於附近紗廠空地内三十噸重之𢌞轉輪葉由鋼柱反射入一配電盤毁其一部使當時無鋼柱相阻必將毁壞其他機器而釀更鉅之損失出事之際有一公共工程處西人乘摩託脚踏車駛過蘭路驚聞巨聲遂急回車駛往視察目下廠内滿地碎鐵發動機間内壁間有一巨洞土地浮起窗上玻璃粉碎屋面亦掀去大半該廠正在整理破殘云 
[旅滬議員昨日開會紀]  
　　反對承認金法郎案擬覆唐繼堯之號電 
　　旅滬參衆議員於昨日下午二時在湖北會館開會公推姚文枬主席討論議案如下㈠反對北京政府承認金法郎案由潘大道·褚輔成擬就致法國參衆兩院及全國國民電各一則由二人報告起草情形後呂志伊以金法郎案之承認據報紙所載非出於法政府自動係王克敏圖謀私利遣人至巴黎運動者此層應揭破當由主席指定焦易堂呂志伊等三人將電文詳細審查㈡報告奉天張總司令覆電并由劉重報告赴奉接洽情形大致張氏意見俱由楊總參議代表轉達㈢覆唐繼堯號電促其出師并報告組織政府一層已在與各方接洽㈣關於時局辦法在赴各省代表未出發前邀集駐滬各省代表討論辦法再行前往議畢散會電函錄下 
　　覆唐繼堯號電雲南唐總司令鑒號電奉悉極佩藎籌當此元兇竊國法紀蕩然得執事登高一呼樹西南之義幟壯討賊之聲威逖聽下風至深景仰即盼指日誓師勘亂救國務使罪人斯得是非昭然民國前途庶幾有豸至組織政府一層現正與各方接洽并望執事電商同志各省協力共進早觀厥成無任翹企移滬參衆兩院叩 
　　奉天張作霖來函敬啓者劉君欽實到奉接奉大件敬悉一切貴同人倡導正誼愛護國家至深企佩此次劉君東來已派楊總參議與之接洽一切情形業經面告關於時局辦法東省現以保境安民爲主旨而仍以全國多數眞正民意爲從違特佈所懷未盡之言劉君自能面達不再贅陳諸希察照此覆祇頌公綏張作霖啓 
[粤戰滬訊石龍戰捷消息]  
　　國聞通信社云本埠私人方面昨得有粤省報告戰情來電兩通其一於十四晚八時十五分由廣州發出文云元（十三日）晨石龍我軍大捷傳洪兆麟陣亡省城安謐帥親往督師其二係十四晚十二時由香港發出又云范（石生）部在石龍大捷孫在廣州云云 
[商業團體致西南當局電]  
　　請維持内債基金 
　　本埠某某等商業團體昨因關稅與内債有密切關係特電廣州外交部伍梯雲請其顧全大局相與維持原文如下 
　　廣州外交部伍梯雲先生鑒民國肇新濫發内債充斥全國累及商民幸面民九實行整理指定關餘充作基金行之有年稍挽信用市塲得以流通金融亦以活動不意本年金驟昂關稅又絀所收之欵除應還洋賠各欵外有無餘欵能餘若干尙難縣揣而戔戔之數外人爭之北方爭之西南亦爭之以致優先確定之内債基金幾乎動搖本年整理案内之各種公債付息雖未失信還本均已愆期人心惶惑票價日跌近日各地金融大起恐慌滬市尤爲緊急半由於此殊不知内債關係全國人民生計各地金融命脈並非北方政府一方面之事即如八釐軍需爲中山先生在南京臨時政府任内所手發亦爲整理案内債之一基金苟用動搖不啻陷全國人民於死地而斷絶各地金融之命脈日前安總稅司過滬敝會等詳述一切彼聲言對於内債基金原案誓必堅持敝會等甚爲感謝中山先生曁執事派滬較久夙以恤商爲宗旨對於關稅一項必能顧全大局相與維持也剴切直陳統希亮察云云 
[省議會關於自治之審查報告]  
　　省議會内務審查會第一次報告云一件省長諮詢各級自治機關任期欵義案查自治機關任期以恢復之日繼續停辦之日計算未爲不合無如省公署對於補選與開會之解釋未能明瞭各縣知事遂藉口於缺額三分之一非補選後不能開會有開會之機會而不予開會並非人民抛廢光陰也若從恢復之日計算任期不啻授各地方以挾持之具假手補選多方留難累月經年永無開會之日口惠而實不至旣無以慰人民望治之殷尤失官廳恢復自治之誠意應請省公署嚴定限期使各級自治尅日成立從開會之日起繼續停辦之日計算任期以促進行而免障礙當否候公决一件省長諮詢省議員能否兼任市鄕自治職員案查議員不得兼職各議會法俱有明文規定獨市鄕制無限制之文可知兼職與否於法令並無牴觸本屆省議員之應選在自治停辦以後故兼職者頗不乏人此時若驟議紛更於自治進行轉多遲誤爲督促自治進行起見自應准予兼職以維現狀是否有當仍候公决又内務審查會第二次報告云一件省長諮詢市鄕制補選名册如有變遷如何辦理補選名額如何分配案自治停辦時閱十年人事變遷舊册當然有不能適用之處况遺失者多各縣尤難一律除在此恢復期内有已照舊册補選成立者不必變更外此後辦理補選自應從新調查以彌缺陷至甲乙級名額之支配一節查江蘇暫行市鄕制選舉章程第七條兩級選舉人分别各選半數云云是甲乙級只規定議員之額數投票人之多寡本不計也今茲補選譬如從前甲級所舉之員額内缺幾名仍由甲級補選足額乙級所舉之員額内缺幾名仍由乙級補選足額其結果甲乙兩級仍各得議員之半數並無不平均之患相應答復如右當否候公决 
[江蘇善後公債用途之質問]  
　　省議員陸元萃等提出江蘇國庫善後公債發行已將一載何以不將用途明白宣佈質問書云查江蘇災歉有獎公債原定額銀四百萬元人民尙多懷疑僉謂江蘇財賦之區何至虧欠如是之鉅詰難紛起始未發行貴省長蒞任之後財廳乃將該項公債改易名稱增至七百萬元並謂苟可舉行則劃出收入之一部償還本息餘備各項支出之用從此年清年欵决無短絀之虞貴省長爲其所動毅然實行人民忍痛承認羣冀一勞或可永逸乃發行已將一載而蘇省財政依然竭蹶當時曾以財政公開相標榜至今亦寂焉無聞大爲不解究竟該項公債實銷若干抵出若干是否按照原定計劃將積欠舊債悉數還清其所抵之債究係何項爲數若干除還債之外有無餘欵開支他項用途人民旣經任此鉅大擔負似未便秘而不宣謹依會法第十九條之規定提出質問請於五日内明白答復 
[浦東中學校長昨日起程赴德]  
　　考察敎育期以一年 
　　浦東中學校長顧珊臣君於昨日下午一時在五馬路外灘新關碼頭乘品發爾司船赴德考察敎育該校職敎員及學生送行者約有三百餘人列隊江干與顧君合攝一影以誌盛槪聞顧君此行期以一年云 
 
 

Page 14

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *[蘇省航政局改訂新章]  
　　蘇省航政局近將前訂章程重新釐訂較之初訂頗多不同茲將新章錄下 
　　第一章總則第一條本局承省長之指揮監督爲江蘇省區域内江海内河航政主管機關名曰江蘇省航政局第二條本局設於省政府所在地得於省區域内擇要設立分局第二章編制第三條本局之編制如左局長會辦第一科文書股會計股庶務股第二科外交股領海股漁團股第三科理船股河海工程股第四條省局設局長一人會辦二人各科科長一人科員若干人分股辦事但得以事之繁簡酌設雇員分局編制另定之第三章職權第五條本局之職權如左㈠關於沿江沿海内河航政管理事項㈡關於河海工程建設及疏浚事項㈢關於水上救護及防患事項㈣關於船舶登記事項前項所稱船舶凡兵船汽船商船民船漁船鹽船躉船測量船探險船娛樂船各等舶皆屬之㈤關於國際間之航政事項㈥關於海員勞工事項㈦關於航業獎勵事項㈧關於領海漁業保護管理事項㈨關於沿侮漁團指揮監督事項㈩其他關於航政一切事項第四章保護及取締第六條本局保護航商得設保航警察保航警察規程另定之未設保航警察地方得咨調水警及地方警察第七條本局保航警察得置武裝汽船爲沿江沿海之巡緝第八條本局製備船旗凡航商請領船旗者享本局保護之利益第九條華商懸掛洋商旗幟有損主權應勸令改懸本省船旗第本條關於沿海沿江航綫管理權不屬於海關收稅者範圍應歸劃本局辦理第十一條本省領海區域内發生事故時得以現狀報告海軍司令部爲相當之處理第五章經費第十二條航商請領旗照得酌收旗照費列入省欵收費規則另定之第十三條本局經常臨時各費由省欵支給之第六章附則第十四條本局施行細則辦事規則另定之第十五條本局關防由省長刊發分局鈐記由本局刊發呈請省長備案第十六條本局因事權之公開得組織董事會組織規則另定之第十七條本章程呈請省長核准施行第十八條本章程如有未盡事宜得提出修正呈請省長核定 
[航業要聞]  
　　上江水淺近狀今年揚子江上游之航務較往歲爲佳故宜漢貨件甚形擁擠但近因水涸過早行走宜昌以上之船多紛紛停班來滬船舶旣少水脚因之增價近來外商輪船停行後華商淺水輪紛紛加入昨日本埠招商局接宜昌來電報告江慶輪刻下因渝宜水淺難以行走决計將其停航調還上海請滬局速派領江員至漢口將此船領返上海以便入廠修理俟明年春間江水復漲後再行復航上江班云 
　　遇順改調船主招商局遇順號輪之船主原爲愛文遜後改派古斑氏接替今經總局總船主另行遴調洛士氏爲船主業已接事矣 
　　營口積貨待運近日天時漸冷牛莊安東行將封港滬上各輪公司紛紛加派船至該兩地裝運貨件邇日招商·怡和·太古·肇興等輪公司所派之營口·安東兩綫貨輪平均每日約有三艘而該兩埠迭電上海謂積貨尙多仍需噸位裝載故太古又加入漢陽·九江·宜昌等輪而招商局之公平輪在烟台已經總局命裝通益號之大批鹽七千餘包來滬惟因營口急須運貨故昨日烟台分局已電報到滬謂公平即日至牛莊裝貨通益鹽無艙可載請總局另行派船前往云 
　　華北連下大雨日來烟台牛莊均下大雨頗阻遲航輪班次招商局之新豐輪開滬因在芝罘遇雨故不能運貨致延行期而遇順號在營口亦爲大雨所阻誤班期一天昨日該二輪均因此發電上海報告因雨遲緩以免載貨客家及搭客家屬之盼念云 
　　罷工後之日船日郵社中日班罷工輪内之新瀉丸昨日已來上海此爲罷工解决後之第一到滬船熊野丸於本日亦可到申至中日班内之直航橫濱船即以本日出口之新瀉丸輪爲始云 
　　最近駐滬外艦外國兵艦之停駐上海者刻下法國巡洋艦有亞爾格爾·克拉勃里亞·及可拉姆號等三艘英國兵艦有華金司·柏得菲·及溫德古安等三艘美艦爲海倫司·與亞拉威將軍兩艘日艦爲伏見號兩意艦則出巡在外故現時滬上共有九艘外艦云 
　　美國火油運滬天祥洋行之希萊號由美來滬載來大宗美國火油二十餘萬箱先在天津卸去十分之六餘九萬桶昨已運來上海 
[新長和輪肇事之昨訊]  
　　被難人家屬設立事務年辦理此案 
　　崇明新長和輪船公司之新長和號海輪於本月九號在崇明新開河海灘擱沉溺斃男女乘客百餘人已誌本報茲悉該公司係旅滬崇明商人龔頌穆等組織因該輪船身甚小且係破舊是日該輪開出崇明至新開河港時因裝出花衣三十擔稅單祇塡二十擔被關員查出船員當即趕回補塡十擔該輪因補塡稅單爲時不久並未抛錨不意巨風驟至竟將該輪吹至高低灘上輪身擱淺一時傾側以致乘客紛紛落入海中衆人奮身出救然溺斃已有百餘人之多事後被難家屬會集來滬共同討論該輪致禍原因僉謂船主施阿福不顧乘客生命事前未曾抛錨致遭此禍現决計延聘律師在法租界嵩山路二十號及崇明城内三清殿二處設立崇明新長和輪船被難家屬通訊事務所並分發通告文云逕啓者十一月九日新長和擱沉同難四百餘人死亡殆半慘狀紛呈怵心劇目靈魂詔我不忍漠然除已赴訴官廳請爲必要處分外茲設被難家屬通訊處急須調查被難實數請於七日以内逕向本處報明被難人姓名年齡籍貫·住所·職業·及損失數額以便呈請官廳依法辦理云云 
[日海軍練習艦隊昨日離滬]  
　　日海軍練習艦隊八雲等三艘前日招待中外各界來賓後齊籐司令於昨晨率同各艦長至日海軍墓地參拜并至各處辭行至下午六時許即起椗離滬云 
[日本司法領事來滬今日起程]  
　　日政府新任駐滬司法領事金澤氏前因郵船海員罷工未能起程來華昨據電訊金氏准定今日搭加茂丸來華下星期即可抵滬 
[蔣維喬蒞淞視察學校]  
　　蘇敎廳長蔣維喬於昨晨到淞視察學校先到水產學校旋由埠局坐辦金其照邀至海濱館午膳並請淞地各學校校長陪席云 
[湯姆斯博士演講預誌]  
　　十九日在省敎育會二十日在總商會 
　　此次德國藥學化學專家湯姆斯博士來華本外埠各學術團體歡迎疊誌前報茲悉中華民國醫藥學會上海分會·及中華藥學會定於下星期一（十九日）下午四時請博士講醫藥上重要問題地點在老西門方斜路江蘇省敎育會樓上所講意志爲藥物之生理的檢定法與研究法及藥物之化學的檢定法與研究法業已請定黃勝白爲繙譯並歡迎有志醫藥及化學者前往聽講云 
　　又中華化學工業會·上海支部聯合各團體請湯博士演講「中國今日最需要之化學工業」時間定二十日晚地點在總商會已請會員馬君武爲繙譯各界均可往聽云 
[探險家回歐]  
　　文匯報云著名探險家希定博士已自京啓程經由俄國回歐 
[外國巨商來滬預誌]  
　　文匯報云匯豐銀行大班史梯芬氏本日到滬史夫人自英來滬將於下星期抵埠又大來洋行大班大賚洛盤德氏於十一月十日乘約克遜總統輪離美將於二十七日到滬本埠之大賚哈樂德氏刻在北京已來滬相迓云 
[南京路改鋪電車軌道之續訊]  
　　字林報云南京路中山西路口至浙江路口一段因改鋪電車軌道禁止南半邊交通日間除汽車外他項車輛皆須繞路西駛實行兩日以來所感不便尙不若預料之甚市人日久習熟當可少所煩言矣按原有電車軌道敷設業經二十載全部腐蝕常需不時修理故先將山西路福建路間最壞一段拆卸重鋪目下正在兩端敷設叉道俾往來車輛悉過北首軌道而南首軌道得以日夜動工新軌路基擬鋪水泥九吋預計兩月完工他段工程亦同此辦理每段約長三百碼至三百五十碼俾不致妨碍交通新軌敷設完竣至少須歷一年然猶僅佔全線十分之一云 
[救生局開會集議募欵購輪]  
　　吳淞救生局印朱兩經董因淞鎭濱臨海口久擬籌欵購辦救生小輪船一艘前因欵難籌措且無相當船隻故遲遲未辦近已訂購上海祥泰公司之伊克來小輪其價銀二萬四千兩而吳淞救生局所有之欵即前經水利局總辦羅樹森籌募之洋一萬元尙少銀一萬數千元昨日午後一時經印湘孫朱水澄兩經董邀集羅總辦鮑委員及商會顧張兩會長並紳商各團體領袖沙釣船各經報稅行等二十餘人假砲台灣揚子西餐館開會集議籌募經各業商號承認暫爲負息承借俟籌有的欵再行歸楚云 
[萬國徒步競走會發佈規則]  
　　十二月十六日比賽 
　　公共租界工部局起之萬國徒步競走會籌備業已就緒各國賽員亦均已選出昨日該會委員會發佈規則數項茲撮要錄下㈠定靜安寺路卡德路轉角爲出發起點西行經靜安寺·虹橋·盧家灣·威海衛路等折至跑馬塲止㈡總計比賽路程十八里餘至多以三小時爲限㈢比賽一人以一號爲限不得中途託人替代㈣選手均有徽章由委員會發給㈤加入者每人納費二元十二月十日截止㈥違反比賽規則者立將資格取消㈦比賽期定十二月十六日云 
[上海開港八十週之紀念]  
　　明日在市政廳開紀念大會 
　　上海於西曆一千八百四十三年依據南京條約正式闢作商埠至本年十一月十七日適滿八十年本埠於是日有盛大之紀念運動業已由外僑組織委員會籌備妥協并由工部局允借南京路市政廳爲紀念大會會塲其預定之展覽會一項以時期短促未及蒐集物品惟於明日「十七日」下午在市政廳舉行大演講演講關於上海發展之歷史其人員已聘定三人會場内并懸掛有關各種發達之分年上海地圖各種經過事實各國人之發展及人口增減等項之簡易統計圖表云 
[總商會定期審查商號登錄法]  
　　本月十七日 
　　本埠總商會於十月二十七日第二十二期會董常會内議决辦理商號登錄當即推定趙晋卿·聞蘭亭·葉惠鈞·樓恂如·馮少山五會董研究詳細辦法等情早誌本報茲悉此項章程簿册及聲請書格式業經逐一訂定擇於月之十七日（星期六）午正十二時三十分開會審查昨已分發通知單請趙君等五會董準時蒞會會中并備有午餐以便從容討論云 
[友華銀行滙市報告]  
　　昨日友華銀行滙市報告云十四日倫敦大條銀價近期縮三七五遠期縮三一二五紐約銀價落至六角三分六二五倫敦紐約間滙價落至四元三角四分二五今日此間滙價掛牌僅美金落至六十八元七角晨初市况呈硬勢旣而稍平英鎊最高之成交價十一月份三先令三便士十二月份三先令二便士八七五一月份三先令二便士七五美金最高之成交價十一月份七十一元十二月份七十元○八七五一月份七十元○七五惟照此價購入者頗踴收盤時英鎊售價低去一二五許美金售價低去二五日金售價十一月份六十八兩二五十二月份六十八兩半銀行滙票定價英匯舊曆新年前三先令三便士七五新年後三先令三便士美滙近期七十二元七五遠期七十二元半法滙一千三百二十枚昨日倫敦銀市中英均售出市况收盤穩定上海與紐約間電訊不通故紐約市况不能知之 
[上海商業市况彙錄]  
　　金融 
　　昨日早市銀幣價爲七錢二分七釐七毫半較上日小去半釐午市又小七毫半比前日收盤跌一釐二毫半交通銀行由杭州運來洋十八萬元中國銀行由杭州運來洋二十二萬元中國裝往漢口洋二十萬元各錢莊裝往天津洋三十萬元 
　　銀拆仍然立定早午兩市息價皆爲七錢與上日比較並無上落台灣銀行拆出二天期元二十萬兩價六錢二分交通裝往杭州現銀六萬兩中國裝往南京銀十萬兩又裝往杭州現銀二十萬兩昨晚止各銀行查倉庫存現銀一千九百三十萬兩現洋三千三百零八萬元大條八十四條本街各錢莊存現銀一百二十萬兩現洋五百十萬元 
　　公債票 
　　昨（十五日）各種公債市况較形起色惟票價受賣户過多之打擊莫不紛紛趨跌金融公債現貨千元票開盤六十六元一角旋即跌至六十五元九角午刻受主較多價復回高至六十六元二角此時各商大都因價高謀脫供過於求致市面步步趨疲收盤跌至六十五元五角半比前日小六角五分十一月期貨晨間由六十六元八角高至六十七元其後因現貨趨疲故市價亦隨而鬆動收盤六十六元一角半比前日跌至八角半十二月期結果比前日小九角五分收盤價爲六十六元一角元月份亦略有成交價由六十七元小至六十六元整六現貨開盤五十一元九角初時漲落無多後市開盤即小至五十一元五角其後更跌至五十一元三角收盤雖回高二角比前日尙跌落八角五分十二月期除息結果跌去六角五分收盤價爲四十九元三角償還八釐受主旣稀且因價格不合致全日一無做開五年小票計五十元零五角七年長期爲四十六元五角半整理七釐計五十四元六角進出之數均極稀少故票價各無重要改動云 
　　國内匯兌 
　　昨（十五日）國内匯兌據上海銀行公會報告各埠滙價漲多跌少北京公砝價計一千零四十八兩天津行化爲一千零五十六兩比前日各跌一兩銀元同漲七角五分北京銀元爲一千零十二元二角半天津爲一千零十一元二角半漢口洋例續跌七角半價爲一千零二十四兩七錢五分銀元又漲二元七角半價爲一千零十六元半宜昌宜平縮去二兩價爲一千零三十二兩銀元仍爲一千零二十元九江銀元計一千零十元蚌埠銀元爲一千零七元較前日市價各漲二元南昌蕪湖安慶匯價同增一元計南昌銀元爲一千零十元蕪湖價計一千零八元安慶銀元計一千零九元其餘各埠滙欵仍無起色貼水依然如前云 
　　金市與匯價 
　　昨日星期四大條銀來電近期回縮三七五掛三十二辦士九三七五遠期縮一一二五掛三十二辦士半十一月份標金開盤即至三百三十一兩三錢較上日收盤好起四錢然因賣户頗夥又跌小至三百二十九兩六錢後至將開先令時回升至三百三十兩先令揭曉弗動印滙大半羅比法滙大五法郎美滙小半元餘均未動斯時標金爲三百二十九兩八錢各滙市况頗堅先令較上日硬一二五美滙亦較鬆一二五惟東滙則較鬆三七五所以人心驟慌標金遂跌計初開時銀行賣出元月份先令價三先令二辦士半至三先令二辦士六二五買進三先令二辦士六二五至三先令二辦士七五又賣出元月份美滙價七十元零半至七十元零六二五買進爲七十元零七五至七十元零八七五又賣出元月份東滙價六錢八分二七五至六錢八分二五買進六錢八分二五至六錢八分一二五標金是時最小跌至三百二十八兩四錢嗣後市况與前不相上下人心亦較爲穩定買者漸有價乃回升至三百二十九兩一錢旋因先令市况較前稍硬美東滙仍爲前價其時標金因而又跌至三百二十八兩五錢移時由大連帮等買進期金故又回好至三百二十九兩六七錢後又跌至三百二十九兩至收盤時市况略平標金又升至三百二十九兩七錢旋爲三百二十九兩六錢收盤午後標金開盤三百二十九兩七錢未開先令在三百二十九兩六錢先令揭曉弗動標金爲三百二十九兩八錢最小至三百二十九兩五錢各滙市况惟先令東匯較上午稍平美匯仍爲上午之價斯時標金乃漲至三百三十兩零一錢嗣後市况則仍逐步見平所以標金高至三百三十兩零七錢後因賣者較甚故又回小至三百三十兩零四錢嗣至收盤時市况尤平銀行賣出元月份先令價三先令二辦士半買進三先令二辦士六二五又賣出元月份美滙價七十元零三七五買進七十元零半又賣出元月份東匯六錢八分六二五買進六錢八分三七五標金最高漲至三百三十一兩一錢後爲三百三十兩零四錢收盤總計全市最高低相差爲二兩九錢其收盤價較之上日收盤小去五錢云 
　　疋頭叫莊 
　　昨日星期四輪値英商元芳洋行第二千四百六十次不限價拍賣之期計排列泰西緞·尺六元絨·羽綢·元細斜·紅洋布·市布·原布·竹布·漂布·漂細布·等總共四百五十五件計一萬八千八百九十疋較上次少拍二百十七件計八千九百四十八疋客帮及本街各有買進市况似較上届爲强市原竹布細漂布細漂布等類亦均挺秀惟元細斜復跌元絨仍疲泰西緞及羽緞均佳勢茲將所拍市價與上次比較於下（泰西緞）四十二件計一千一百疋價漲二釐五至一分五惟九西棋銀蟾宮九英旂等諸牌各跌五厘（尺六元絨）四件計八十疋價跌落五厘（羽綢）一百六十五件計五千四百二十疋價漲自二分半起至五錢七分五止其中略有數牌見跌二分五至五分（元細斜）九件三百六十疋價龍飛鳳舞跌五分宜昌塔五子跌一錢七分五海潮寺亦降二錢五分（紅洋布）五件計三百疋價五磅佛手較前盤漲四錢五三磅五漲二錢六磅天姬漲七錢六磅五子登科跌二分半（市布）四十二件計二千一百疋價漲五分至二錢七分不等（原布）六件計四百五十疋價漲三分（竹布）五件計二百五十疋價八士漲一錢七分五雙路燈亦漲二錢七分五（漂細布）七件計三百五十疋五花洞漲五錢敎子漲一錢一分猴鹿加三分（漂布）一百七十件計八千四百八十疋價漲者自一分起至四錢三分不等惟内中亦有稍减者由一分至一錢一分爲止 
　　尙有本埠新聞等轉入後頁 
 
 

Page 15

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *本埠新聞二 
[明日上海賽馬]  
　　上海秋季入賽之後年内賽馬尙有二次一爲上海第六次特别賽即於本星期六（十七日）舉行一爲江灣第一百零四次遊戲賽將於下星期六（二十四）日舉行每年所有之江灣都林治杯賽亦在其内本星期六之上海賽馬報名之期早已截止計有馬一百零五匹分賽八次第一次跳　平力賽以「拍纸飛」最佳第二次跳浜當推「彼得司飛」與「辣去飛」但「彼得司飛」已形老弱不及「辣去飛」矣第三次之搖會馬賽「生南及姆」「騰尼町」「考克老意」三馬均加十磅「利倍鐵」加五磅「山林特羅」與「白浪司白辣」均不加重仍當以「生南及姆」稍勝第五次爲一哩半之高級平力賽「哥倫布」輕一磅「金司克勞司」輕四磅「哈爾濱」輕三磅均有希望可勝第六次一哩半之低級平力賽「扣必」减輕二磅當不讓「羅馬滿林」加重二磅者在前也餘外第四次·第七次·第八次·皆新老馬合賽頗難預料如「阿太門」「富而好施」「地納鐵」「克司山水」「否司搶司」及「司街羅司」等均有希望者也 
[捲煙業仍力爭取消特稅]  
　　本埠捲烟同業公會前托全國紙烟捐務總辦汪瑞闓君致函省署請撤銷捲烟特稅省署以已由省議會議决早經公布不能再交復議爲詞並謂此項捐稅係擴充敎育實業應請切勸同業共加贊助云云茲悉該公會以近年來烟稅迭增商民無力負担如再增加特稅非特有關同業之營業并且一般經營此項生涯之小商人生計攸關如廹不得已挺而走險則與地方治安亦有關係故决主無論如何壓廹依舊力爭到底云 
[滬南烟兌業定期開大會]  
　　定於十七日開會 
　　滬南烟兌業衆和社昨日午後二時開常會公推紫載元爲主席張炳源爲紀錄首由陳恩祺提議現在各處對於特稅紛紛要求取消我滬南同業地屬華界首當其衝非集本社同業開一大會不足以資解决顧少甫張頌吉均贊成陳妙松·夏錦龍主張即以本月十七日午後一時爲大會開會日期即日分發通告並延請捲烟同業公會各領袖届時蒞會以資輔助糜楚寳·陸雯遜主張應推定大會時籌備各職員當經推定十餘人并决定下次十六日常會日期提前一天改爲十五日舉行丁夑堅黃清槐主張凡係職員均須於十七日午前到會布置一切衆皆贊成乃搖鈴散會 
[席上珍案之昨訊席母再具呈高審廳]  
　　女子席上珍自縊身死案内之被告湯節之前奉軍署向法庭提解到署訊押候示在案茲悉該被告自申送軍署以來閱時已久迭經原告死者之母席方氏等一再請求解回法庭依判執行迄未達到目的是以席方氏偕代表等投高等檢察廳二次具狀請求伸雪聞高檢察長已於前日派員來滬調查一切以憑辦理云 
[各工團爲絲廠女工呼籲]  
　　請恢復每日工作八小時令 
　　本埠全國工人自救會·駐滬浙江勞工總會·江蘇勞工會等十餘工團·爲絲繭公所更改省令工作時間原案事特代電南京韓省長爲絲廠女工鳴不平其文如下 
　　（銜略）世界潮流文明日進男女平權與勞資平等皆爲共和民國之紀元地方長官有提倡指導之責任頃讀絲廠女工呈文因遭廠商虐待誣蔑等情再向鈞座呼籲查國際勞工大會議决案成年工每日工作八小時童年工每日工作六小時逢星期日一律休息爲世界各國勞資遵守之通例我中國對於待遇勞工同胞之議案豈可置諸腦後夫提倡人道主義打破資產階級改革舊習建設維新欲與各國嫓美者爲吾人之天職近如「敎育」·「司法」·「交通」·「商業」等均已從事改進風行宇内惟資本家壓迫工人每日工作十數小時或扣罰工資等事無人提倡改良其中所含毒害實屬罄竹難書攷延長工作之害無論男女長者勤勞太過即成痿疲之症或至生產不育抱憾終身幼者工作過度阻碍發育勞傷咯血生命莫保時有所聞至絲廠女工工作時間及休息日期荷蒙貴省長明令規定在前何期傅廳長蹂躪翻案於後認爲抹煞公理令人不能坐視則蘇省之行政大員偏袒私庇知法犯法已經搆成刑事不惟蘇省蒙羞而玷辱國體貽笑中外殊堪痛憾敝工團等見聞較近查各絲廠之狀况每日除延長工作外再添做夜工三小時以晝作夜無日休息並將原有工資中每日扣押三分不顧工人生計蔑視人道違抗省令人言鑿鑿一般無告女工何日可得自由懇請鈞座主持人道恢復原案將延長工作之指令速爲撤消以安輿情並請批準該女工團所呈請之要求以示體恤則工界同人感荷帡幪不勝韾香禱祝之至矣謹呈江蘇省長韓 
[劉廉彬案定期判决]  
　　劉案委員會派員赴錫 
　　無錫劉廉彬慘斃一案延未解决迭由甯·滬同人迭呈催結茲無錫知事公署已牌示定期本月十九日開庭判决已通知留氏家屬及有關係人到案本埠劉案昭雪委員會昨日議决推定王了人·樊淵溥二君出席旁聽王·樊二君定明日搭晚車赴錫云 
[民食慈善游藝會宴客紀]  
　　民食慈善游藝會於前晚七時假四馬路倚虹樓宴請各界到六十餘人正會長余魯卿主席七時半聚餐餐畢主席致詞略謂現時糧食較往昔數倍之貴貧苦者實不堪當其衝吾人發起斯會原係圖謀救濟辦法深望各界諸公鼎力維持云云次由理事長盛　人報告修正簡章㈠緣起·民爲邦本本固邦寗此古今中外不易之理我國頻年災歉無已兵亂紛乘米貴如珠民食孔急至今災區災民各省皆有流離慘狀令人酸鼻苟不設法補救貧者實無以圖存勢必老弱輾　溝壑少壯流人盜賊吾人視之忍乎安乎同人等見聞所及義不容辭故發起斯會共圖補救民食之策此斯會之所山起也㈡定名·精神爲事業之本飲食爲精神之母民食充足煥發精神我國何患不强同人等抱惻隱之心奮强國之志發起游藝會藉資籌欵維持民食是以定名爲民食慈善游藝會㈢宗旨·查維持民食非建倉儲米平糶開闢良川策興水利不足以濟共目前之急而杜其將來之患同人等有鑒於茲議决借著名游藝塲開放游藝大會籌集欵項以作進行以上諸端之用此本會之維一宗旨也㈣地址·本會總事務所設立上海五馬路浙江路轉角擇著名游藝塲爲開放游藝會塲㈤職員·本會辱承各界共同舉定會長余魯卿副會長孫鏡湖魏弱叟理事長盛植人經濟科長汪玉康其餘一切職員悉由會長理事長遴派之㈥職務·本會事屬初創百端待理無論義務或聘僱人員皆須勤謹竭力進行以勷義舉㈦佈置·就各埠著名游藝塲或花園原有各部加以點綴添置新奇燈彩巧妙烟火名家藝術新舊名劇團體獻技中外音樂務使游覽諸君耳目一新畅叙雅興兼請政商學各界曁各慈善團體指導一切并懇男女各校中外名人勷助進行并補救民食方法㈧經費·本會向不派人在外募捐開辦費早經籌墊現狀惟須力救撙節庶冀民食有輓功歸實際㈨酬勞·在事職員以金錢文字分别致贈以酬其勞如有異常出力者當援案陳明上級長官給獎㈩附則·以上草章有未盡事宜應求會内會外各善士隨時指導以臻完備報告畢衆以完善遂通過於是齊集攝影盡歡而散已近九時矣　 
[公共租界試行新式電車]  
　　英美電車公司前　試行新式電車茲悉是項電車計有二輛前日（十四日）起駛行於十六舖卡德路之間其號數爲五二號及一三五號車身全部髹刷一新上落踏板處添置鐵栅門一座該公司爲便利乘客起見特將頭等座增加計頭等座位可容二十人三等可容十人拖車亦相同車前除司機人外有查票者一人司啓閉鐵栅者一人車後一人則兼管拖車之鐵栅每到一站乘客先下後上座位旣滿則禁止乘客上落故車中無擁擠之虞而電車在中途行駛極速時亦可免跳車之危險行駛旣久當能將一切弊病免去並可保乘客之安全云 
[鍾耐成妻兄函詢消息]  
　　憤世自盡之鍾耐成友人魏柘嚴君昨日接已故鍾耐成之内兄陳蓉生由京來書云柘兄大鑒前奉手書得耐兄噩耗誠令人神傷也渠一生　達懷才未展此次本應大阪實業之聘出京南下不料轉道西湖作厭世之想效屈子之行凡屬相知均深哀悼弟雖朝夕相見然事前之未令人知蓋恐相諫耳而今已矣遠望錢塘江畔不知招魂何處京中不日舉行開追悼會聞中國大學亦同時辦理死後增榮想耐兄當亦含笑於九泉也海上消息及杭州建碑事如兄有所知尙盼示知一二爲禱妙貞乃弟之妹與其志同道合密月之行章成爲水面鴛鴦殊可慘也（下略）云云 
[約翰大學消息]  
　　約翰大學附屬中學足球隊自加入上海十中學足球比賽後練習頗勤前星期四與人學部足球隊練習比賽結果爲二與二之比不分勝負上星期六與曁南中學在復旦中學操塲作十中學錦標比賽結果該隊得勝本星期一至楊樹浦與滬江附屬中學比賽結果爲二與一之比勝利又歸該隊聞十中學足球錦標以約翰及南洋二大學之附中爲最有希望云 
　　約翰大學籃球素執東方大學之牛耳數載以來曾連得八大學錦標幾次去年又得八大學錦標並上海華人籃球聯合會錦標繼又戰勝華南隊與華北隊代表中國參與遠東運動會大敗日本籃球隊其成績之佳可見一斑本年該球又加入上海華人籃球聯合會現將開始練習冀將來再得錦標云 
　　該校近有一新出版物名爲約翰前鋒該刋每半月出版一次專以研究哲學·政治·經濟·科學·及文藝爲宗旨辦理及編輯者爲高級政治科生蕭遠·及上級劉俊生·潘序祖·胡昭望等四人現該刋經卜校長許可並加以贊助在校中頗有聲譽中西敎員及大中二學學生之定閱該刋者數已達四百五十餘人校外代銷處有民智書局等處銷路頗廣該半月刋之創刊號已於上星期四日出版第二期不日亦將出版將來前鋒社或　出版叢書分送該刋閱者云 
　　約翰聲季刋第一期現將出版内容頗豐富中文欄中載有陳樾·徐家驥·蕭遠等之著作英文欄撰述者本期羅道納敎授·戴世珍敎授·及包達甫敎授等該校近又有約大半月刋之出版主撰者爲陳樹第一號於今日出　該刋爲非賣品專贈送約翰英文週刋之閱者云 
[機器碾米公所開會紀]  
　　上海機器碾米公所因新閘晋泰興米行於前日倒閉虧欠同業穗豐晋昌等米廠及錢君華丁小五各米客之米欵七八千金由穗豐廠司報告公所故昨日公所召集同業開會當由穗豐廠經理顧企韓報告晋泰興近日買廠家之米付欵均給支票到期往莊取欵均被退回正欲向該行退票取洋該行即行倒閉經理蔡維祥避去有意倒欠請公所協助追索米客方面亦懇請公所代爲協助共同一致進行各同業正在商議之時該行股東莊鶴深託人前來情願了理經衆商議旣有莊鶴深出面了理暫緩進行繼討論支票問題日後同業廠家售出之米無論何家不得容情均以現洋收欵以免糾葛再出售之米自成交之日起限十天斛清不得拖遲如斛結後即往收欵若遲宕日期報告公　轉致各同業賬欵未清勿與交易議畢散會已五時餘矣 
[兩路貨運之發達新定卸貨上貨收費章程]  
　　滬甯滬杭甬兩路邇自津浦鐵路恢復行車時刻以來交通便利貨客運輸愈益發達麥根路與日暉港兩處貨棧儲貨待運幾如山積預料本年底營業統計當超過上年十萬有零目下浙省上江來貨如紙箔點銅木料等經過閘口車站裝車者亦見擁擠貨物旣多裝卸愈忙聞該路新訂閘口站貨物裝卸費計由車上卸至月台或由月台裝上貨車每公噸收洋七分每五十公斤收洋一分准自本月十六日起實行云 
[惠工銀行倒欠案之昨訊]  
　　惠工儲蓄銀行倒欠存欵自經公共公廨派理賬員薛邁羅清理以來已有兩次報告呈廨核奪第三次報告書日前亦已繕呈故昨日下午由關讞員會同英馬副領事集訊債權工人代表包仁律師及理賬員代表海德禮律師均到廨而存户孔滌安亦延律師提出請求旋由中西官將該報告書察核之下宣判曰本廨理賬員三次報告書聲請飭傳程亞根到案聲明理由等情應即飭傳程亞根訊奪孔滌安請求應即持前訂期排訊並登報傳達諸綺王文搏九吳愼之潘旭昇到案候訊 
[閘北虬寳商聯會緊急會議紀]  
　　因入會商店先後被盜 
　　閘北虬江·寳山兩路商聯會於昨晚開緊急會議公推會長兪宗周主席討論會員協盛公德記米號·及鴻利押當先後被盜議决函請警廳分别緝辦次議宏源新布號加租交涉函請房東維持原約當爲照轉按該路協盛公德記及鴻利押當均開設在寳山路中乃崗位林立之處竟遭盜刦加以時交冬令後患堪虞故該會不得不急請地方當局救濟云 
 
 

Page 16

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *[西人槍傷粤妓案之續審]  
　　文匯報云鴨綠路槍擊粤妓阿蓮之西人黃氏今晨在英警務公堂續審由是日跟同該妓之佳保供述肇事情形公濟醫院費醫生呈騐愛克斯光照騐傷痕之照片傷婦阿林供述該妓與被告認識情形捕房人員陳述逮捕被告狀况畢遂宣告退庭俟星期六至公濟醫院詢問該妓口供云 
[失竊巨數洋布之破獲]  
　　順全隆洋行在浦東藍烟囱碼頭被竊値洋二萬餘元之洋布三十六箱報經捕房昨晨山探在致遠路黃順茂作場内查獲關係人顧祥郎火厚全二名並悉此項失　已在閘北查到寄留五區二分所警局將顧火二人解廨稟奉中西官判被告二人交水巡捕房帶去押候訊究 
　　文滙報云上星期五順全隆洋行派船向浦東駁運價値二萬八千元之疋頭三十六箱人貨俱失僅於數日後覓得空船一案（業載日前本報）報捕偵緝後久無消息茲悉此項貨物業經西探堯克昨日在閘北某包攬工程者家内查獲數小時後復緝獲兩人一人即係向船内搬貨者惟因此案犯罪及破獲地點俱在租界外而失主又屬德人僅中國官廳有權審理現水巡伍捕頭已請求解歸水巡審問云 
[鑽石案之餘聞]  
　　搜查鑽石案業由公共公廨判决同益晋康鄭寳泰違背工部局當舖執照章程各科罰金二百元鑽石交原告具領永昌等被控註銷原告欲收回鑽石應付給當本已誌本報昨晨原告比商隆興洋行之代表羅傑律師又到廨請求諭令捕房在永昌當舖内搜出計重三十一克勒之鑽石一粒仍暫保存勿被該當舖領去因原告可以證明該鑽係原告之物當初被掮客楊隆記取去現原告對於永昌已以民事起訴云云經陸襄讞商之比副領事諭曰准如所請 
[私刑斃命之徐阿囡昨始棺殮]  
　　徐王氏訴縣警偵探誣指伊夫徐阿囝爲竊私刑吊打受傷經五分所送往新普育堂醫治無效而死經法庭派員驗明候示在案茲悉徐阿囝尸身自檢廳蕭檢察官蒞堂騐明後諭令該氏趕緊收殮該氏並不遵諭攤尸竟日法警押令即殮直至昨日始行棺殮一面要求官廳爲夫伸雪是以蕭檢察官陳明車廳長諭候備文移咨該警所查辦 
[安徽同鄕會定期選舉]  
　　通知各組總幹事函 
　　旅滬安徽同鄕會定二十一日前選舉評議員十人昨通知各組總幹事云逕啓者本月七日聯席會議决籌辦選舉期限准在十一月二十一日（即舊曆十月十四日）以前舉行查貴組報到會員額數爲若干人茲遵照會章按會員名册發給選舉票若干張即請執事尅日分發各會員在選舉票上塡寫評議員十人并附半分郵票若干枚爲寄選票之用務希查明選舉票内所載即日辦理爲荷此致第某組總幹事 
[律師公會再開大會之通告]  
　　上海律師公會訂期續開秋季定期總會昨日發出通告云逕啓者本會前開秋季定期總會因到會人數不足由談話會决定重開大會一次茲經第二十七次常任評議員會决議定於十一月二十五號下午一時仍假西門外林蔭路江蘇省敎育會重開秋季定期總會除登報外合併函達貴會員查照務希如期蒞會是所至禱此頌台祉云云 
[中華醫學會滬支會開會記]  
　　昨晚八時中華醫學會上海支會開常會牛惠霖等均到席對於醫務略有討論至十時許散會 
[江海關今日拍賣積貨]  
　　江海關現因充公貨件堆積定今日不限價拍賣以清手續昨日特發通告云照得本關現有充公食米九十二担·臘味三十担·鹹魚九担·蜜餞十九担·土布二担·綢貨二十六担·東西洋參五十担·白銅水烟袋一百五十枝·鹿茸八斤·以及雜物等不計訂於本月十六（今日）下午二點鐘在本關棧房拍賣特此布告 
[皮鞋同業公會定期改選職員]  
　　上海皮鞋同業公會職員已屆二年期滿照章應行改選昨經董事常會議决定本月（陽曆）十八日午後一時在石路北京路會所開同業大會改選職員及討論進行事宜業已通告同業會員並附送選舉票矣 
[私用賬銀押三月]  
　　愛多亞路華商紗布交易所内之陳仲達因私用賬銀三千兩無可彌縫訴由經紀人楊亦全報告總巡捕房於昨派探李三福將陳拘廨公共公廨原告延律師上堂陳明案情以被告私用賬銀自行出首故原告不欲將其重懲請爲從輕發落等語訊之被告供認不諱經關讞員核供商之美雅副領事判陳押西牢三月示儆 
[潮惠花園火警之罰鍰]  
　　滬南潮惠會館後面花園内忽然火發幸即救熄燃燒門門窗並燬去雜物已紀昨報茲聞當時山警拘解羅長生至一區警署山王署長預訊一過派警調查尙無别情姑着罰洋十元繳案充公 
[招領遺失鑽戒]  
　　旅滬西人秋季賽馬之第二日（即本月六號陰曆九月二十九日）泥城外跑馬廳内有人遺落金鋼鑽戒指一只週圍嵌小鑽十一顆中央則嵌大鑽一顆値價頗鉅當時爲新閘捕房包探張貴生拾得携回捕房暫存連日調查失主無著昨復由捕頭通知各捕房一體調查失主如有遺失該項鑽石戒指者可向新閘捕房詢問云 
[乘客被石子擊傷]  
　　昨日（十五）吳淞火車經過張華浜車站時有一乘客被鄕人用石子擊傷頭部迨車抵滬時送往醫院醫治站長立飭路警前往會同地保查究云 
[張桐生驗係病死]  
　　揚州人孫文川住閘北新民路金順興弄内二十號門牌前日投四區報稱房客張桐生蘇州人年約三四十歲於今日上午十時患病身死伊妻某氏忽棄屍逸去等情劉署長即飭十一圖地保投檢廳報騐昨由車廳長委楊檢察官到塲騐明因病死並無别故報堂收殮 
[摸竊當塲捉獲]  
　　積竊陳小弟於昨日上午十時在淞鎭大街恒昇祥茶館扶梯上摸竊該處源森太茶葉店小孩身上金鎖片一枚爲水菓攤主周土全瞥見將陳扭住當在該竊賊身上搜出原　金鎖片一個及小孩銀手鐲一付皮袍當票一紙剪刀一把當即鳴同崗警拘局訊據該竊供稱蘇州人今日由羅店來淞手鐲皮袍在羅店某魚船上偷來等語經司法科員訊明該竊係遍游各鎭市之慣竊務須從嚴究懲金鎖片則令失主具領 
[儇薄少年之拘押]  
　　引翔港周家宅有崇明人馮金郎之寄女陳妹郎年十四歲每日往洋紗局做工前日夜半放工歸家忽有季喜財跟踪入室向該女求歡該女大聲喊救房主周南山聞警奔往將季拘獲知照馮金郎鳴警拘送五區五分所昨午函送地檢廳下午由許檢察官預審一過判季收押候辦陳女當庭交馮領回周無干令退 
[扭控藏匿女兒]  
　　阜寗人唐三住潭子口拉車爲活前日偕妻鄭氏扭泰縣婦人曹魏氏至四區控稱民女小二子年十二歲昨晨至曹家一去不歸顯被藏匿請究經劉署長質訊一過轉解警廳司法科核辦 
[扭控拐匿妻子]  
　　本地人朱金海住虬江路養猪爲業前日扭其妻朱顧氏及直隷人蔡一森至四區控稱民妻被蔡誘拐藏匿今在治下尋獲等情經劉署長質訊據顧氏供婦人被蔡覇留不放且迫令婦人謀害本夫云云質之蔡供詞狡賴判轉解司法科究辦 
[再控妻母拐妻女]  
　　通州人陳同昌上月在四區四分所控其妻母張程氏拐賣伊妻陳張氏當解警廳司法科質訊之下判被告交保限五天交出伊女在案乃延宕多日迄未交人前日陳又扭該氏到所控稱前次該被告保出後曾託曹家渡開豆腐店之曹阿二來民處關說令民出洋二百五十元方肯送妻歸家否則由該氏出洋百元囑民書立退婚筆據因民堅持不允該氏乘民出外時來家將五歲女孩林弟領去併請究追經李署員研訊被告供女現在高律師處並未變賣判再解司法科核辦 
[控寡嫂捲產案之續審]  
　　畢崇金在公共公廨刑事科控其寡嫂住居北京路中旺弄之畢錢氏於上月二十一號捲取遺產逃回城内娘家業由公廨出票將氏拘案著將道契等件繳存公當作保候訊等情已誌本報昨晨續審據原告代表樊克令律師上堂聲稱所控遺產内有平湖地方懷德堂畢姓户名之則田一百七十餘畝現查悉已被該氏過户與錢姓畢姓購買此田時蓋戳之地保今願到案作證原告已在平湖縣知事署查明糧册開有清單請察被告畢錢氏之代表律師以此案係屬民事不在刑事範圍云云李襄讞商之美阿副領事諭候函致平湖縣詢單開各地以前是否畢姓產業何時過户錢姓請查復本安歸民庭起訴 
[婦人設花會機關之押儆]  
　　婦人張王氏在海甯路德榮里七百九十二號屋内私設花會機關誘令陳子卿吳阿四張月明王祖成瞿阿仁徐友平張長根蔣寳興吳興生趙仁興毛寳金等二十九名贖買花會被車務總巡史君查悉率同華捕王長生往將一干人拏獲昨解公共公廨請究中西官逐一質訊行實判張王氏押女所六禮拜餘人各罰洋三元一併充公花會字據銷燬 
[攔刼案尙須查提同黨]  
　　紹興人朱阿昌王青富於本月十二號夜在七浦路糾黨攔刼黃俊才身畔之銀洋鈔票昨被探目陸連奎獲解公共公廨以尙有同黨四名未獲請求展期中西官判朱王收押展期七天提齊同黨併案訊辦 
[科罰蓬路燕子窠主客]  
　　廣東人余斌在蓬路四百六十七號屋内私售燈吃洋烟前日被包探李保林查悉協同西探密往將余及烟民鄭明陳大陳日古典梁泉李洲之鄧阿建等拘獲抄出烟具昨解公共公堂中西官質訊之下判余罰洋四十元餘人各罰三元一併充公烟具銷燬 
[共發第二期零股票之發行]  
　　共發百貨商店零股票第一期開籤已載前報茲悉其第二期零股票業已發行外埠多經接洽妥善諒本期認股者較諸上期當更形踴躍並　購物搭用一層亦即將實行云 
[莘莊車站之扒竊多]  
　　滬杭路莘莊車站近來扒竊甚多致搭客失竊之案時有所聞日前有本埠仁濟善堂之某職員由該站來申失去内儲三十餘元之皮夾一只又有某君前日在該車站搭車來申馬褂袋中失去已完過之糧白串一包計十數張當以此項串張已經完過竊得者亦無所用故並不報警追究惟該站雖非大站往來搭客亦頗不少願格外注意以免爲宵小所算云 
[代鑲洋金底板欺詐之科罰]  
　　俄國人李亞理高夫昨投法公堂控稱商人前有寳石三十粒持至鄭家木橋街三泰號銅錫舊貨店内托代鑲十八開洋金底板當付洋六十元由該號主龍明芳出立訂單前日被告先交二十只經商察得係屬十四開致不能銷售向論置之不理故此投案請求追還寳石及損失銀洋等語詰之被告三泰號主龍明芳稱商人定單雖係書明十八開然原告當初言明十四開是實聶讞員商之法正領事德君判以被告龍明芳詐欺取財罪已成立着罰洋一百元外再償還原告損失及定洋共洋一百五十元尙有寳石十粒亦着被告繳還 
[江湖醫生騙錢之押儆]  
　　江湖醫生張永海日前以診病爲由騙取婦人苗張氏洋五元事爲包探謝正桃偵悉前往將張拘獲帶入捕房昨解法公堂請究先山苗張氏稱婦人在某姓家爲傭婦被告張永海於日前到來分發傳單上載診治百病分文不取婦人信以爲眞前往請其診治足疾不料被告在婦人之腿部打了一針即稱須要醫藥金五十元否則爾之兩腿定須腐爛斯時婦人情急無奈向朋友處借得洋五元給與被告嗣後始知受騙故報告捕房拘案請求訊追詰之張永海供認爲醫生實係原告虧欠民人洋五元不敢騙取　讞員商之葛副領事判以被告張永海欺騙罪成立着押西牢一個月期滿出境一年以儆 
[收買女傭爲娼之懲罰]  
　　紹興人張成榮之妹張菊花前在杭州姚張氏家爲傭詎被張氏於上月間領來上海賣與法租界吳懷珠家爲娼由吳寄在王許氏妓院内迎客現爲乃兄訪悉來申報告法捕房飭探高金林前往將吳及許氏連同菊花一併帶入捕房昨解法公堂請究先由原告張成榮稱菊花實係民人胞妹因家貧至杭帮傭不料被東家帶滬賣娼請求准予領回等語詰之吳懷珠供菊花前由姚張氏領來冐認母女實不知來歷不明求宥王許氏供菊花由吳懷珠領來寄在婦人處賣娼是實中西讞員判吳押西牢六個月准予贖罪許氏罰洋一百元充公以儆菊花准交乃兄具保領去 
[控追欠欵]  
　　四川人傅藩卿昨扭三鑫公號棧主王壽廷至法公堂控稱被告王壽廷前代商人經手賣去榨菜一百餘罎共計洋一千數百元除還外凈欠九百四十元由被告出立七百四十元之借據尙有二百元約期先還嗣後向索不還反敢將號棧私行盤去得欵圖逃故扭案請求訊究詰之王供認欠欵中西官判王交一千元人銀並保出外聽候改民事堂期訊核 
[串拐男孩案又指獲二人]  
　　甬人戴行者因被山西路越華齋點心店主蔣占英指控串同在逃五人誘拐其十四歲男孩蔣白山等情由捕將戴拘解公共公廨訊交五百元舖保在案昨晨由廨復訊據原告投訴伊孩業已有人送回等語又據蔣孩供稱舊曆九月二十三日我父不在店内被告來店將我騙去先到一茶館内又被領至客棧内禁閉五六天旋由一人與我一同出外同乘黃包車至南京路同時下車彼即不見我遂回家云云訊之被告延律師到堂代辯堂上核供以旣有同黨今日審訊或有在外面探聽即命往辦此案之中西包探帶同蔣孩至公堂外面找尋當經蔣孩認出戴之同黨劉益堂胡祥甫二名帶至公堂經關讞員與美雅副領事向劉等略訊數語判劉胡二人各交五百元保戴仍交原保候展期再訊 
[花會賭徒分别懲罰]  
　　花會賭徒郁桂生因在白克路九百十一號屋内私設聽筒誘令婦人秦兪氏徐茂舟等往賭又甬婦沈王氏亦因在派克路九十一號屋内私設花會機關誘令陸生平陸才生王啓龔邱阿福等賭博又吳坤茂吳秀寳因在山海關路一百七十八號屋内誘令汪昆生賭博花會前日均經新閘捕房包探張桂生與西探羅炳生協往查獲將以上男女各人連同花會紙張一併帶入捕房昨解公共公堂經中西官逐一訊明以郁係過犯判押西牢三月沈王氏吳坤茂分别各押二月吳秀寳押一月餘人各罰洋三元賭具燬去 
[控珠寶掮客案缺席判决]  
　　珠寶掮客沈仲謀馬少源向比商隆興洋行掮售大宗鑽石給以期票到期不付被控於公共公廨昨晨傳訊被告代表許理帮辦商佛律師上堂聲稱沈仲謀現已病故馬少源刻在漢口今日臨訊不能到案故敝律師對於該兩被告均不代表辯護言畢退席原告代表羅傑律師即請求將兩案缺席判决並請求移文南京地方官廳查封沈之財產結果由中西官判着沈仲謀償還原告銀三萬九千九百零八兩一錢七分候呈請交涉使函致南京地方審判廳查明被各遺產發封備抵被告馬少源不到應准原告請求决席判决着償還原告銀四萬五千一百十四兩七錢一分 
[養媳呑燐斃命]  
　　在嘉興路四百二十一號門牌　　店周照榮之十三歲童養孫媳周巧鳳不知因何於夏曆本月初四日潛呑燐質火柴圖盡當經周覺察報捕派探葛祖元往將巧鳳車送醫院醫治前晚忽又毒發斃命由探將屍舁送驗屍所候報請公共公廨中西官相騐嗣經屍屬周照榮投捕房請求免騐捕頭准飭該屍屬領屍棺殮聽候呈報公堂備案 
[包探擢升探目]  
　　滙司捕房八十五號包探陸連奎因迭破命·盜重案並獲積竊外人四十餘户衣飾鉅贓之竊匪管恒有功昨奉西探目總目安姆斯脫郎氏諭拔升探目以示鼓勵仍留本捕房當差云 
[公共公廨訊案彙錄]  
　　昨晨公共公廨民四庭由兪襄讞會同英馬副領事訊理㈠胡其昌訴侯金壽欠銀案結果被告不到原告呈出欠據本廨認爲可信應判令被告償還原告銀三百八十兩並堂費飭被告到案交保憑票四紙附卷㈡曹松濤訴范潮耕欠清潔費洋案結果被告不到原告呈出賬據無誤應判令被告償還原告洋一百八十元零四角並堂費飭被告到案交保㈢陳載山訴曹裕卿租地期滿覇佔不還結果原告請求執行堂諭應將被告單開各租户分别飭傳於下禮拜四上午九時一刻到案並傳曹裕卿訊問再核 
　　又午第民四庭由張襄讞會同日副領事清水君訊理㈠　志燦延朱樹楨律師訴黃蘭記陸聯記欠貨洋案黃不到陸延甘維露律師代辯結果候黃蘭記到案再訊㈡胡雲海訴周寳生不還水脚洋案被告代表朱樹楨律師請求改期着原告將賬簿交案核對結果改期候傳劉元亨隨帶賬簿到堂再訊㈢張榮初延朱樹楨律師訴歐陽日　欠借洋案結果着被告償還原告洋二百元並堂費㈣恒久米店延朱樹楨律師訴吳祥生欠米洋案結果原告請求銷案照准㈤孫陳氏訴恒隆小衣莊主潘銘之借洋不還案結果着被告償還原告洋六十元分三個月還清每月　還二十元並償堂費民三庭由關讞員會同英馬副領事訊理㈠李良宇訴唐月庭欠米洋案結果被告在押已久准具結出外㈡張子雲訴陸秋濤等造屋延期請追損失案第二被告王阿聚延慕思律師代辯結果兩造舉定公正人通和洋行應由該行查明工程估計確實價値報告公堂核奪並着被告將估價費三百兩繳存公堂聽候續訊核判 
[誌謝]  
　　昨承周瘦鵑君惠贈第十集「紫蘭花片」二册又日災急賑會惠贈戲劵十紙又民食慈善游藝會惠贈優待券十紙誌此併謝 
來函 
[安慶民治報代表凌李兩君來函]  
　　敬啓者此次民治報被封經理主筆橫遭捕繫同人來滬乞援猥承大報仗義援助匪直同人私感是非之公實於是寄閱呂調元寒日復電造謠撒謊無所不用其極查管陳兩君旅居皖垣已閱二載民治報出版始自去年四月管陳兩君始終其事除在民治報上發表之言論外更有何事可指爲罪狀所謂因案被逮云云究因何案豈他人不知而呂獨知之耶又謂係督理公署電飭省防軍隊辦理云云查江日晚首先㧊朁君曙束者爲警察廳長潘怡然絲毫無預軍隊事次日始送團部拘押爲解蚌之預備事實具在何謂盡諉於省防軍隊呂自不能舉二君之罪狀又欲卸過他人於是杜撰軍事秘密四字冀免天下之詰難而目居於不負責任之地位證以馬少甫　電一則曰爲全皖治安再則曰爲愛護青年學子三則曰保障法律尊嚴據此三事以罪管陳則語語均對學潮而發有何軍事秘密之可言豈所謂軍事秘密者馬猶不知之而呂獨知之耶又謂與民治報館絲毫無涉然民治被禍確爲事實發封確由警廳執行呂氏旣云無涉然民治何由被　非止民治被禍即安慶新報新建設報亦由省署訓令郵局停寄矣此又爲何事呂氏能一一諉爲軍事秘密耶堂堂省長公然造謠撒謊非惟皖人之恥辱適貽國家之羞同人　縷言之心滋痛矣敬請登入大報以質之造謠撒謊者安慶民治報代表凌鐵安李迺璟謹啓十五日 
公布欄 
[江蘇高等審判廳]  
　　公示送達（全文在本廳牌示塲公佈）一件吉朋拿夫Tchcbano 
　　與喬治吉朋拿夫GeorgeTchebano因離婚涉訟不服第一審判决上訴一案本廳定於十二月十八日下午二時爲言詞辯論日期除將傳票送達侍别代理人陳立人律師收受外仰該被傳人遵期到庭辯論毋自延誤右仰　傳人喬治吉朋拿夫GeorgeTchebanoff知照中華民國十二年十一月十三日 
 
 

Page 17

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *本埠新聞三 
[三元牌白蘭地之暢售]  
　　近日天氣漸寒本埠各西式酒食店採辦西酒者日見繁多昨聞愛多亞路吉利洋行經理錢子忍君云該行連日銷去之三元牌白蘭地已達二十餘箱因三元牌白蘭地性極和淡氣味亦頗可口即不飲酒者因覺寒冷偶爾飲之亦覺香酖健胃寒氣全消且定價又廉云 
[華盛頓公司新屋將竣工]  
　　南京路中市華盛頓鐘表公司經理爲周君　祥因鑒於該公司原有櫉窗不甚美觀故入秋以來即動工重行改建現將工竣新造之櫉窗在公司之正門之旁内部亦布置一新據周君云此後均仿照歐美各大公司辦法劃一市價所備鐘表選擇精細使購者滿意云 
[火油爐運到一種]  
　　四川路惠羅公司新近運到一種火油爐色樣甚佳用法亦極靈巧冬季時置諸室内則滿室溫煖怡然如春且用油甚省每隻前售十七元半現以天氣漸寒需要者必多故减售十元半以便普及云 
[德國燒青火爐到滬]  
　　先施公司樓下五金部及四層樓木器部新由德國運到大批燒青火爐不下二十餘種大小俱有每隻由三十五元起至一百念五元止另有該公司工廠自造者花樣亦多價較去歲更廉每隻由八元五角至七十五元不等故此數日内顧客往購者甚爲擁擠云 
[銅器及唱片運到]  
　　南京路中德商店日昨由德國運到大批家用鋼精器具數十種其最廉者如各式鍋子每只自一元起至二元二角五分各式飯鍋每只自一元八角五分至二元二角五分各式茶壺每只自二元七角五分起至三元八角五分方圓皂盒每只一角三分至一角五分又有旅行酒杯一種式樣玲瓏携帶便利並可拆開裝入扁盒内每只三角五分又該號同時運到大批中國名伶京調唱片百餘種定價每張一元五角現廉價期内每張售一元四角云 
[新到圍巾及領帶]  
　　永安公司西裝部自絲圍巾運到以來銷路甚暢頃又由英國運來絲圍巾·純毛圍巾·及什色領帶絲圍巾顏色極多有藍底添織白花者黑底白條·及數色混成者每條售價由三元五角至二十五元毛圍巾甚闊價由二元二角半至十二元半領帶因到貨擁擠價更便宜每條最低者祗七角五分最高者爲五元二角半云 
[張順興又出新式鞋]  
　　浙江路寗波路渭水坊張順興翻鞋莊今春將男鞋從新改良向業尖頭尖口鞋者亦多起而仿之在八月間張順興改製白布底之鞋新近該號又製成一種磚呢鞋可與舶來之鷄皮鞋嫓美更另製一種磚呢底上下爲皮中間爲磚呢俾可耐用鞋面則可聽憑選擇定製冬令穿之可望免生凍瘃云 
[八寳箱續製五千匣]  
　　香山路家庭化物製造廠前出香艶八寳箱内有消黑霜·嫩膚露·白牙粉·胭脂精·膏指球·香口片·秀眉水·妙目水八種香艶化妝品曾以五千箱作爲樣品發贈早已索罄惟因外埠函索故該廠續製五千箱再行贈送索者仍取郵票百分即可得一箱本埠由中法大藥房代爲分贈云 
[九福公司之藥品]  
　　愛多亞路九福公司自發行百齡機補藥片以來各埠藥房紛向該公司批發故該公司外埠批發部包紮裝箱等事極爲忙碌云 
[克琅香烟之創製]  
　　法租界新開河口泰新里大盛昌經理之克琅香烟係黃某發明吸之無舌乾唇燥之患裝璜與烟葉均屬可觀現以發行伊始贈送樣品二萬盒定價每盒一角云 
[出版界消息]  
　　白克路餘慶里新新美術社自出十字圖案以來銷路甚廣現四集已出版内有五彩圖多幅如狸貓換太子·鳳凰·牡丹·天女散花·嫦娥奔月·松鶴延年·及花邊碎花等甚多每本售洋三角五分批發甚爲公道本埠永安先施二公司亦有代售云 
　　海寗路世界佛敎居士林爲宣傳佛化起見特按期印行林刋現第三期業已出版内有爲日本巨災警告世人諦閑法師之仁王獲國經講演錄梅光羲之五重唯識觀註范古農之八識規矩頌貫珠解胡寄塵之佛學寓言等篇每册定價二角半林友贈閱並聞各團體並圖書館均可附郵索贈云 
　　「旬日」自出版以來今已改爲半月刋更名「天光小報」於昨日出版云 
[球戰新聲]  
　　足球星期三（即十四日）下午三時八仙橋中法學校足球隊與三育足球隊在靜安寺路三育足球塲作友誼比賽雙方隊員均極勇猛上半時爲一與一之比下半時三育方面因攻守得宜故獲勝利結果爲七與一之比三育大勝聞三育足球隊爲虹口聖芳濟學校友及該校足球隊中之健將所組成茲將此次與賽隊員列下程貽澤（隊長）·柯春祥·袁宗基·林安槐·陸忠良·高克忠·王進才·劉景明·朱詠貴·約翰柏·曹錦章 
　　公共體育塲樂羣組定於本星期六（十七日）下午二時在本塲球塲與約翰大學球隊作友誼之比賽按前次體育塲負五球於約翰因球員未曾到全故也此次結果正不知鹿死誰手星期日（十八日）下午爲共和組與跑馬廳西人比賽足球之期當亦有一番盛况也 
　　籃球前晚（十四日）八時遠東體育研究會·與青年會日校比賽籃球於青年會健身房公證人爲姚君雙方均甚勇猛體育會健將爲郝伯陽·刁慶歡二君日校健將爲李祖棋陳明翹二君上半時體育得六分日校得十六分下半時體育得十五分日校得二十四分結果爲二十一與四十之比勝利屬諸日校云 
[郵信截止時間表]  
　　來往地點　火車或輪船　平信　掛號信德國（取道各埠）品發爾士今晨（十六）九時八時半香港廣州品發爾士晨九時八時半愛琿（取道浦口哈爾濱）火車上午十一時十一時俄國歐洲（註明由浦口西伯利亞墨斯科往者）火車又又西伯利亞（取道浦口赤塔）火車又又厦門山東晚九時九時青島凉州晚九時九時香港廣州（包裹）山東晚九時九時長江各埠火車與輪船晚九時九時 
[羅克笑片尙映三日]  
　　三洋涇橋法國影戲院開映羅克片已有四天往觀者擁擠該院因商學界星期六日皆休假故决意再演三天此次所演羅克片較前數次大有不同白相游戲場一片尤佳禮拜五六日三天日夜開演夜戲加演神勇孝女第十三十四集四大本及笑片四本計十六本日戲加演長片四本每日更換計十二本云 
[「賴婚」影片之評論]  
　　賴婚影片三次來滬盛况不减當年率成此文以誌吾感 
　　此片係名導演家葛雷菲氏極意經營之作亦爲麗琳甘許最得意之佳片一片方成風行全球觀者千萬人靡不交口贊許嘆爲觀止於此足見此片之魔力矣其劇情略述一村姑名愛娜者家貧無以度日奉母命至姑母家告貸無意中遇浮蕩子山達生山心驚其艶竭意週旋愛娜爲其所感遂與秘密訂婚荏苒數月腹中有孕堅欲山宣佈婚約而山突變初心棄之若遺愛娜不得已獨居小旅館中旋生一子未幾夭折愛娜迭受磨折又復無錢度生遂往鄰村求雇迤遞抵粕蘭村村中有老農名柏蘭者憐其孤苦撫若已女柏蘭有一子名台維尤屬愛之柏蘭村鄰近即由達生之别墅以故山時至柏蘭家中閒談親若家人愛娜時與負心人會面頗形不安屢欲離此他去爲台維力勸乃止時已夏去冬來天氣嚴寒愛娜出外買物爲熟人所見遂將其前事資爲話柄事爲柏蘭所聞遂逼其出鬥時山達生亦在座愛娜遂直揭其隱披衣而出時冰塊方熔愛娜暈倒冰上幸得台維竭力營救始得出險柏蘭旣悉其事頗加憐惜而即與台維締眷屬云全劇至此遂告結束極悲慘之至 
　　麗琳之愛娜尤見神妙一舉一動無不恰合身分描摹盡致幾疑此身即是劇中人不知其爲戲矣當至姑母家中東張西望一刻不停見人輒俛首避去小家碧玉確有此景與山達生初遇時見言語投機即引爲知心結婚後滿心喜悅隨處流露與日後之突遭擯棄相襯倍覺得力聞山否認前事時欲哭不得欲笑不能表演絶佳其時猶疑渠與已相戲言之非眞希冀之色滿現於面及山負氣出走始放聲一哭暈倒於地觀之爲之雪涕此等處大可爲閱世未深之女子借鏡也在旅舍中小兒病劇時猶爲之嘘氣撫摩而兒卒不救可爲浩嘆抵柏蘭家中求雇見柏蘭以來歷不明拒絶不允不禁暈淚欲滴忽聞其肯收留在家愁眉又爲之略展體貼劇中人之心緒入微見台維殷殷相愛自念此身已是墜落豈可更以累人每當觸景生感輒爲流淚傷心人别有懷抱非親歷其境者不能悟此及山達生步步相迫輒飲聲呑泣不敢回聲見人猶强作笑容難言之痛欲訴誰從處境至此其何以堪觀劇至此爲之一掬同情之淚斥負心人時聲色俱厲滿腹委曲得以稍吐爲之浮一大白末後出死入生有情人終成眷屬則又額手稱幸欣喜不意噫電影感人之深有如是哉然非麗琳表演之工亦無以臻此也餘如山達生之㚥險台維之用情眞摯均繪聲繪色爲全劇生色不少尙有　獃子長舌婦之趣史穿挿其間益使人捧腹不止一時笑風淚雨同時并作誠有數之良劇也（菊） 
[「地震」與「金錢禍」同映]  
　　昨日爲海寗路新愛倫開演「地震聲中之情史」影片之第一日夜戲該院仍將「金錢禍」大長片第七八集加上且價目不加聞尙有三天禮拜一即須更換他片云 
[科學對於電影之新應用]  
　　老婦變爲少艾 
　　科學萬能至今日而益顯老年之人一經科學方法亦可使之返老還童近日電影界中亦有用之者最近高玲葛雷菲斯女伶（ＣorinneGriffith）爲第一公司攝一電影劇片名BlackOxen高玲飾一五十八歲之老婦經科學設施芳容秀麗儼然一荳蔲年華之少女聞第一公司現正趕速將此片製造以便早日能在銀幕上開映云（伯） 
 
 

Page 18

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *[林宅壽禮誌]  
　　程豓秋等登台演戲 
　　上海海軍領袖林建章君昨日五十雙壽在三由會館做壽演劇稱觴軍政商學各界趨賀者甚衆會館門首掛國旗及海軍旗兩面車馬輻輳浙盧派其公子小嘉代表稱賀何護軍使浙江陳師長滬海王道尹馬子貞君等均蒞臨觀劇願極盛會劇中以程豓秋販馬記爲特色張文艶演紡棉花本約露蘭春客串因病未能登台云 
[女青年會之續籌日災忙]  
　　靶子路上海女青年會對於振濟日災仍繼續進行現已向各界徵得棉布等類裁成被褥於星期一·三·五有熱心女士在該會縫紉由蕭智吉夫人主其事凡願捐助棉布及熱心服務者該會極表歡迎 
[文專將改組爲江灣大學]  
　　江灣文科專門學校改組大學一節醞釀已久昨晚由校長倪蕪齋君邀集全體敎職員在四馬路同興樓開會討論到會者劉樹梅·胡次山·高冠吾·李徵五·江涵虚·張守彝·沈穉卿·施方白·戚艮山等十餘人對於改組大學問題一致贊同議决先辦文法商三科定名爲「江灣大學」當晚即組織籌備委員會列席者均爲委員並推定劉胡高三君積極籌備主持一切又該校學生亦組織「文專改組大學學生協進會」以便協助進行昨日在該校開成立大會通過簡章並選舉職員議定各項辦法實施協助該校一切進行云 
[尙公學校將開游藝會]  
　　商務書館附設尙公小學校定陽曆十一月十七晚六時半在寳山路該校開游藝會其節目如下 
　　（一）分科表演　孩子（衛生）一年級下期駝子和鬍子（兒歌）二年級下期吃餛飩（音樂）一年級上期我的快樂（音樂）二年級上期蟹遊戲（體育）三四年級雙槓（體育）三四年級疊羅漢（體育）五六年級TheLczyGrasshopper（英語）五六年級水火釋怨（自然）六年級上期（二）文藝表演火神的再生一二年級河伯娶婦三四年級除三害五六年級（三）影戲 
[二校之演說競爭會]  
　　東吳月之十日（星期六）東吳第二中學校開演說决賽會於該校大禮堂是晨八時許振鈴開會由講習會會長主席上次預賽獲選之五人陸續登臺演講結果杜君居首陳君次之曹君等又次之聞此次獲第一者正在積極練習按期赴南通所舉行之江蘇省演說競進會云 
　　亞喬西門方斜路亞喬書院定於今晚（十六　　　英語演說競爭會已請定前約翰大學運動健將袁艮初·清心中學敎務長張石麟·南方大學敎務主任馮建維三君爲評判員與賽者有日校學生沈庸·吳文壽·何廷元夜校學生謝志方·沈國才·計斐成·邱良玉·陸銘敬·田鳴臯·方荷慶等講題爲『我國亟宜改良』·『我國之新聞業』等聞優勝者將分别獎金牌·銀牌·繡旗不等該校今晚並歡迎來賓旁聽無須入場券云 
[演講新訊胡適蔣竹莊等之演講]  
　　曁南學校敎育廳長蔣竹莊君離寗赴各處查學前晨由國立曁南學校校長趙厚生君邀請到眞如該校演講題爲「孔子與釋迦牟尼」同時并請省立第二師範校長賈季英君演講題爲「曁南」蔣君講畢即偕賈君往黃渡省立農村師範視學云 
　　遠東南校威海衞路遠東商業專門學校請復旦大學學敎務長李權時博士於十一月十七日下午一時半到校演講「中國社會問題與經濟發達之關係」云 
　　商科大學胡適之君所講「哲學與人生」之前半已見昨報茲續誌完如下 
　　我們旣曉得什麽叫人生什麽叫哲學而且　會看到兩者的關係現在再去看意義在人生上佔的什麽地位現在一般的人飽食終日無所用心思想差不多是社會的奢侈品他們看人生種種事實和同鄕下人到城裏未看見五光十色的電燈一樣只視到事實的表面而不了解事實的意義因爲不能了解意義的原故所以連事實也不能了解了這樣說來人生對於意義極有需要不知道意義人生是不能了解的宋朝朱子這班人終日對物格物終於找不到着落就是不從意義上着想的原故又如平常人看見病人種種病象他單看見那些事實而不知道那些事實的意義所以莫明其妙至於這些病象一到醫生眼裏就能對症下藥因爲醫生不單看病象還要曉得病象的意義的原故因此了解人生不單靠事實還要知道意義 
　　那末意義又從何來呢有人說意義有兩種來源一種是從積累得來是愚人取得意義的方法一種是由直覺得來是大智取得意義的方法積累的方法是走笨路用直覺的方法是走捷徑據我看來欲求意義唯一的方法只有走笨路就是日積日累的去做克苦的工夫直覺不過是熟能生巧的結果所以直覺是積累最後的境界而不是豁然貫通的大發明家愛迪生有一次演說他說天才百分之九十九是汗百分之一是神可見得天才是下了番苦功才能得來不出汗决不會出神的所以有人應付環境覺得難有人覺得易就是日積日累的意義多寡而已哲學家並不是什麽只是對於人生所得的意義多點罷了 
　　欲得人生的意義自然要研究哲學史去參考已往的死的哲理不過還有比較更要的是注意現在的活的人生問題這就是做人應有的態度現在我舉兩個可模範的大哲學家來做我的結論這兩大哲學家一個是古代的蘇格拉底一個是現代的笛卡爾 
　　蘇格拉底是希臘的窮人他覺得人生醉生夢死毫無意義因此到公共市塲見人就盤問想藉此得到人生的解决有一次他碰到一個人去打官司他就問他爲什麽要打官司那人答道爲公理他復問道什麽叫公理那人便膛目結舌不能作答沙氏笑道我知道我不知你却不知道你不知呵後來又有一個人告他的父親不信國敎他又去盤問那人又被問住了因此希臘人多恨他告他兩大罪說他不信國敎帶壞少年政府就判他的死刑他走出來的時候對告他的人說「未經考察過的生活是不値得活的你們走你們的路我走我的路罷」後來他就從容就刑爲找尋人生的意義而犧牲他的生命 
　　笛卡爾旅行的結果覺到在此國以爲神聖的事在他國却視爲上賤在此國以爲大逆不道的事在别國却奉爲天經地義因此他覺悟到貴賤善惡是因時因地而不同的他以爲從前積下來的許多觀念智識是不可靠的因爲他們多是乘他思想幼稚的時候侵入來的如若欲過理性生活必得將從前積得的智識一件一件懷疑的態度去評佔他們的價値重新建設一個理性的是非以這懷疑的態度就是他對與人生與哲學的貢獻 
　　現在諸君研究佛學也應當用懷疑的態度去找出他的意義是否眞正比較得普遍適用諸君不要怕眞有價値的東西决不爲懷疑所毁而能被懷疑所毁的東西决不會眞有價値我希望諸君實行笛卡爾的懷疑態度牢記蘇格拉底所說的「未經考察過的生活是不値得活的」這句話那末諸君對於闡明哲學了解人生不覺其難了（完） 
[歡迎會消息二則]  
　　中華音樂會歡迎新會長北河南路洪興里口中華音樂會昨下午八時開會歡迎新會長梁樹棠君蒞會者頗形踴躍先由張渭川宣佈開會理由次由黃詠台代表同人致歡迎詞大致謂今荷梁君屈就本會會長一職實於本會前途有莫大希望欣忭奚如敬代表同人對會長表示絶對歡迎次梁君演說大致謂蒙諸君子不棄票舉鄙人爲會長更荷開會歡迎實屬慚愧之至（中略）僕曾與會中諸君子譚知本會實不啻一中華音樂學會將來必籌設一完善之中華音樂學校務使中華音樂卓然成一專門科學僕於諸君子之志願眞欽慕不已蓋諸君子之志願旣達將見孔子之所謂移風易俗莫善於樂之眞理可切實表而出之其有功於聖道有功於社會有功於國家皆至爲偉大僕請以最誠懇之詞而致祝曰孔子萬歲中華民國萬歲中華音樂會萬歲次偉民君等次第發言大致均爲互相勉勵力圖會務進行之詞旋茶點而散云 
　　道路會明日歡迎新董事全國道路建設協會選舉第三屆董事各情業誌昨報茲聞該會定於本月十七日正午十二時在青年會會長食堂開會歡迎董事秩序紀錄如下㈠會長致歡迎詞㈡總幹事報告新選董事百人宜分别擔任執行部·會務部·與經濟·交際·測繪·工程各部之義務㈢公推監票員四人㈣選舉執行部董事十五人㈤公推經濟部董事十二人㈥公推會務·交際·講演·調查·編譯各部董事各九人㈦公推測量·工程·賽會·紹介各部董事各七人㈧商訂執行董事會下次開會日時 
[崇明體育會之籌備]  
　　崇明旅滬青年近組織體育會以鼓吹崇明各界主重體育爲宗旨昨日（十五日）借座四川路青年會開籌備會到會者二十餘人討論章程及徵求會員等事云 
[第三次野外賽跑又將舉行]  
　　上海體育競進會所舉行之野外賽跑會業已舉行二次每次大學中學各部參預比賽者約有一百餘人成績頗佳其第三次野外賽跑會將於下星期六下午舉行現因第一次大學部方面之路程稍有錯誤致當時未有圓滿結果現訂於明日下午三時在徐家匯復旦中學補行一次祇限大學部方面聞報名加入者有四十餘人云 
[兩江女師游藝會中之劇訊]  
　　本星期日下午一時起···在新舞臺 
　　兩江女子師範定本星期日（二十五）下午一時起在九畝地新舞臺開游藝會已誌本報其節目除各種游藝外並有新劇及京劇略誌如下 
　　一·奏樂開會二·馬相伯校董致辭三·學生唱歌四·學生舞蹈（獨鶴翱翔）五·學生山東棍對打六·學生舞蹈（野民之鄕）七·仲子通梵啞鈴獨奏八·學生舞蹈（愛之漩渦）九·學生合唱暹邏歌謠十·夏月珊趣劇（看看蘇州人）十一·學生舞蹈（蜜蜂團叙）十二·王子平武術（平沙落雁）十三·學生舞蹈（彩蝶迎花）十四·精武會敎員武術（地淌鞭）十五·精武會敎員武術（空手奪刀槍）十六·精武會敎員武術（空手槍）十七·趙君玉名劇（梳妝跪池）十八·學生滑稽跳舞十九·中華音樂會梵啞鈴合奏二十·學生火棍（金星飛舞）二十一·歐陽予倩名劇（人面桃花）二十二·董康校董致謝詞二十三奏樂散會 
[羣季社將演堂戲]  
　　本月十六日爲在法捕房供職朱某吉席之喜將聘浙江路羣季社票友串演京戲聞已排定戲目如下「雙寇誥」姜徵祥趙夢「落馬湖」方之熹吳增榮「打漁殺家」兪家穀林剛丕「梅龍鎭」喬柯王榮寳「寳蟾送酒」翟雪㾗曹六飛「四盤山」費席珍汪墨君「黃鶴樓」潘經芳顧智昌該社現正日夜排練屆時定有一番熱鬧云 
[琴雪芳在京新演「天女散花」]  
　　碧雲霞則唱「饅頭菴」 
　　都門坤伶新假開明戲院演劇籌欵拯旅日之華僑急公好義不落人後惟上座不甚踴躍約僅四五百人辦理不善耶抑銀荒所致耶可爲旅日災僑一掬傷心淚也榮萱先演乾坤圈身手敏捷腰脚矯健舞圈圓轉自如流動生姿自是武生中後起之秀也下爲李桂芬托兆碰碑臥帳呻吟韻味凄凉卸甲丢盔手法爽快坤角鬚生當推此子王金奎七郎藝亦不弱不失爲良配也 
　　以下則爲琴雪芳天女散花琴飾天女秋飾花奴並皆佳妙可謂難姊難妹茲將歌舞佳處略爲評之其在歌也有皮簧有崑曲悟道衆香國唱一段二簧動人康樂之感雲游毘耶城唱一段西皮則粗厲猛起賞花悟我相唱一段凡字調有廉直莊誠之妙散花騐結習唱一段賽花令有寬裕和動之美其舞有帶舞有花舞起落飄忽或若騰蛟起鳳或若臥龍伏雛或若蜿蜒曲折或若長虹弧懸合掌箕踞若我佛如來舉足距躍若大千自在奔放紛披若春花之怒發錯落抗墜若秋菊之扶疏傾籃瀉采若向日之葵妙手生花若火中之蓮也再下則爲碧雲霞饅頭菴飾智能放浪形骸冶艶不檢恰如其人自易生色幸托兆時未蹈回荆州摔跌覆轍不勝欣慰之至 
[集會表]  
　　陽曆本月時間　地點　召集者　事由十六日商總聯會商總聯會議董會十六日至卄五日南車站路普益習藝所菊花會十六日至十八日北京路功德林化佛展覽會展覽會十六日至十八日下午外白渡橋新天安堂凱德博士演說及音樂會十六日晚西門方斜路亞喬書院演說競爭會十六日晚七時半四川路青年會英語研究會常會十七日西門省敎育會中華職業敎育社德敎授之演講十七日寗波同鄕會記者聯歡會二週紀念會十八日尙文門二師附屬庚申級同級會討論會卄二日四川路青年會英　演講會交誼會卄二日下午二時西藏路寗波同鄕會神州醫學總會第十二届大會 
[今日天和有風]  
　　徐家匯天文台下午四時三十分氣象預報云濱海一帶天氣不定有局部之無風區域及迷霧南方有和緩之時令風颶風似向西北或西北西行進至維柴雅斯島之東本埠温度在下午三時前之二十四時内最高六九·四最低四八·四去年今日最高七三·四最低五八·六 
 
 

Page 19

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *常識 
常談 
[合作與分裂] [  覺]  
　　合作二字爲近今流行之名詞凡爲共和國之國民固無一不當有合作之精神者也 
　　當華盛頓會議時美國人嘗發揮其共和國合作之精神挈我國以與世界各國合作矣及會畢而我國之内部竟日益分裂非特南北不能合作也南與南亦分裂北與北亦分裂國以内旣無一能實現其合作之精神則所謂與各國合作者當然無此遠謀矣而門户開放機會均等之大意固已公然在華會承認此後各國之對付我國者將無一不取合作之形式而我國之所以對付各國者實際上已不啻孤立苟國民尙不能自行合作其何以爲國乎 
　　然而我國人之劣根性往往由合而分則甚易由分而合則甚難且小人已漸知合作以圖私利而正人尙未能合作以扶公義欲其由剝而復由亂而治凡自省尙有一綫之良心者其可不急急集合團體以救埀亡之國哉 
經濟 
[婦女衣服首飾的改良淺說] [  朱痴鴛]  
　　滬上一隅俗尙奢華婦女的衣服首飾什有八九非常講究一以示趨時一以表闊綽尤喜效妓院中人的妝束以爲美觀故飾物則金珠寳石羅列滿頭胸臂間猶綴以纍纍之珠鑽光華燦爛奪目動人衣服必錦繡綾羅與首飾相稱價値之昂動逾千百爲一時炫耀富有計亦未始不可然而惹起盜賊之生心致受戕害肢體之慘禍太不値得况報載婦女被刦飾物事已數見不鮮知前年閻瑞生之慘斃妓女蓮英事愈爲殷鑒不遠宜有戒心縱云良家婦女非此可比究當防患未然現値兵匪遍地地方安寗朝不保暮人人所視爲安樂窩之上海猶有此等事發見鄕間僻壤更覺可危而且人民家庭生計困難者多事事撙節猶虞不給吾願爲婦女者痛自貶抑勿因無謂的奢侈而蹈覆轍之危機一切裝飾品須絶對屏除即衣服亦不必過於華麗但求輕煖適宜樸素簡凈爲貴彼妓女身操賤業非此不足以誨淫若名姝閨秀詎可效尤傳曰服之不衷身之災也男子且然而况婦女世有家庭之責者對於婦女衣服首飾之奢儉其有以切實注意而改良之也可（乙種酬） 
衛生 
[愛狗者須知] [  蕭郎]  
　　西人好以狗爲玩物因是愛護周至而狗之毛體遂乃清凈美麗愛之者喂之抱之而歐美士女常有挾之同衾共臥者與之接吻者則習見不鮮近見國人爭尙西化而沾染此風者亦不乏人我國人但以學外人爲美不知有莫大患害在焉西人常有患非肺勞及胃病之吐血症者此血乃由心房經肺由氣管而出者也是即由狗體傳染而來原狗之口液中本含毒素甚重且狗心中多生有線蟲（Filarien）此蟲形似白粉絲長約二十五至三十密達不等一心中常有數條長成時能分泌繁殖物藉血液循環以運至各器官再輪出體外故其口液中及其他分泌物或排洩物中當然含有此物不少惟其形體纖小不易察見耳人而與之接吻能免不蒙其害乎旣經染傳者常至罹重大疾患其害可謂烈矣且狗心中有此蟲者其外貌壯健如常好畜狗以爲玩物者可不注意乎（乙種酬） 
道德 
[救世箴言] [  呂君豪]  
　　方今世道凌遲四維不張讀于弼清所著之恒齋日記誠是至理名言姑錄之投載報端於世道人心不無裨益也 
　　人以利敎其子弟子弟最易入其終未有不至父子不睦兄弟叔姪成仇者 
　　今之敎人全是引人於利父兄令其子弟讀書亦是令其學求利之術而已 
　　與田夫野老處尙有幾分古氣最難與居者是仕宦之人雖終身不見不憾也 
　　孔子曰小人長戚戚人之求名求利者又患得又患失其心何嘗一日暢快無事此戚戚之謂也 
　　世有一種人分明自己取巧占便宜又惡人說他取巧占便宜不思自反其所行偏欲禁人之口遇此等人最不可與談某某心術行事之邪正 
　　君子看小人如浮雲一點過我目前方其來時不動心及其去也不留意於我何損焉我自盡吾道而已若有心計較他思所以報答之其去小人也幾希 
　　得一讀書識道理子弟雖貧賤亦至樂此意君子知之亦只可與君子言也 
　　惟賢者不爲風俗所移下此皆是隨風草口講道德而行實背之竟成今人風俗當深以此爲戒 
　　人以恶加我而我不動心日久加我之人必自屈是我旣内不失已外又足以動人也豈非所謂大勇乎 
　　年少者樂與老成人居便知其見之明 
　　志氣頽廢之人子弟當遠之勿與久處恐引人志氣不振 
　　從逆境走過來而不改其常始見眞學力徒說不濟事 
　　日與陰險人居而不與之俱化者鮮矣 
　　克已難於克人 
　　求勝之心太急勝則驕不勝則悲苦隨之矣經師友一番提撕便長幾分氣力 
　　小人㚥詐不自知其爲㚥詐也方且謂事必須如此做不如此則不甘嗚呼人至於此亦不足與辨矣（乙種酬） 
法制 
[親告罪與非親告罪] [  失意人]  
　　親告罪者謂提起公訴必須被害者或其親屬告訴之罪也此外爲非親告罪近世各國刑法與法理學大抵一切犯罪皆對於國家而成立以犯罪者加他人以損害即違反國家之秩序檢察廳爲國家提起公訴之機關檢察官起訴實爲國家之公益故不問被害者之願意與否皆應實行其權此原則也但有例外即所謂親告罪是親告罪非被害者親自告訴或其親屬（直系親屬）告訴則檢察官不得起訴今舉例說明之㈠如略取誘拐罪姦非罪被害者往往爲顧全名譽起見不願起訴若經檢察官提起公訴使婦人之醜聲外揚有損一生之幸福亦於社會公益有礙且被姦拐者已經受害檢察官復播揚其醜則受害益大是重被害者之害也㈡如有夫姦罪其夫不願起訴若檢察官提起公訴有傷家庭之和睦其害實多故均爲法律所不許此等罪必被害者自己告訴或其親屬告訴然後檢察官可以提起公訴故謂之親告罪親告罪皆以法文明定之其餘未經明定者皆爲非親告罪如殺人放火及其他重大之罪皆屬於非親告罪居多非親告罪不問被害者願與否檢察官得提起公訴也（乙種酬） 
雜錄 
[敬告組織省選監視團者] [  耿光]  
　　近日各縣熱心人士對於第四屆省會選舉已稍稍加以注意其謀組織省選監視團者亦已不乏其人鄙人謹就上届之經騐撮舉三義爲着手組織者皆蓋上届各縣亦嘗有省選監視團而結果不良故不得不注意於其缺點而謀改弦易轍也 
　　一省選監視團不可雜有不良之分子鄙人土届組織省選監視團爲壯聲威厚勢力計對於加入本團者皆歡迎之不料分子良莠不齊其後之失敗率由於此蓋此輩不良分子本欲分潤賄選之　錢因無人與之接洽乃異想天開借反對爲進身之計其加入監視團與吾輩之謀澄清選舉者實大異其目的故至選舉時有受人利誘不但不盡監視之職且反爲効力者有與賄選之人勾結在本團中屢持異議牽掣本團之行動者有對於甲舞弊人極力攻擊而對於乙舞弊人爲其親故則轉爲之維護者結果全團分裂而效果遂等於零且一團中旣有此等不良分子則公正之士亦皆疑此團爲别有作用而不肯加入監視團之本身已不爲社會所重視即舞弊者亦以爲易與而放膽爲之矣故吾以爲本屆省選組織監視團者宜羅致純潔敢爲之士寗少毋濫此其當注意者一 
　　二省選監視團不可不有精密之計畫上屆各縣省選監視團大率臨時集合而成故計畫頗多疏漏此次宜早日組織成立第一當調查選民時即須注意人數是否浮開名册中否確實蓋選舉舞弊之最初步即在揑造選民名字任意虚報以便選舉時一手塡寫票數斷無不足之患土豪劣董向皆用此方法憑藉勢力莫敢誰何故欲剔除選舉之弊此層首當注意也第二散票於初選人時須注意是否有勒票不發情事蓋名册縱然確實然吾國人對於選舉興味不濃鄉間農民且有不悉選舉爲何事者土豪劣董即利用此種情况以遂其把持選政之計其法即不將選票分散而由數人朋分之勢力大者分票多勢力小者分票少届時倩一二人代爲塡寫納之匭中而事畢矣故欲除弊家注意散票時之手續其入塲投票證是否先期分給并須組織演講團演說選舉權之不可放棄俾鄉民盡願到塲投票而勒票者無所施其技第三投票時須注意是否有冒名頂替之事蓋投票時縱使人各一票毫無向者一手經理之弊然尙難保舞弊者不雇用多人冒名頂替代爲投票故此層亦非加注意不可第四投票已畢須注意監察票匭蓋歷來舞弊者即在有監守票匭之權之人或與有監守票匭權者相勾結將匭中所投之票任意更換及至開票時已非實際投入之票矣此時若不注意監察則一着旣疏全功盡棄最後五分鐘吾人萬不可忽也所謂有精密之計畫者大率類此此其當注意者二 
　　三省選監視團不可不有大規模之聯合合江蘇六十縣若甲縣有監視團而乙縣無之或甲縣之監視能得良果而乙縣則否則將來造成之第四屆省議會猶是分子不純也一縣之中分爲若干區此區有監視團而彼區無之此區能盡監視之職而彼區則否則一縣中之初選當選人已良莠參半而省議員之不能得人如故故省選監視團非全省聯合組織不可且組織省選監視團者大都爲敎育界中稍知廉恥之人而於惡社會則必無勢力歷來選舉未嘗無指摘舞弊訟諸官廳者而官吏悉庇護惡紳置之不理選舉之混濁此實爲一大原因今雖有選舉監視團仍不能禁官紳之勾結舞弊故必有大規模之聯合凡遇一縣之選舉訴訟官廳如袒護舞弊者則合全力以赴之務使正義得伸而後已庶幾選政可望澄清此其當注意者三 
　　鄙見如是願與有意組織選舉監視團者一商榷之（乙種酬） 
 
 

Page 20

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
 

Page 21

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *自由談 
[一知半解] [  絜]  
　　將蟹殼取去見卵白樣之物略成六角形即心臟也注意視之可視其鼓動收縮之狀 
[美術小話] [  馬鵑魂]  
　　歐美名畫原跡之不可得有如上述然終錮於一處而不廣爲流傳耶否否斯豈發揚美術之邦所行事哉印刷之術日新月異有所謂三色板者出挹畫上一切眞跡至於紙上不特姿態風物無改即著色之深淺亦絲毫畢現他國異邑之人藉是以覩名人傑作余嘗從而羅致十餘幅麥克斯冬之「巴黎道上」亦窺其一豹他若司屈惠林（CSchweninger)之「爲君歌」一曲司屈苗士(LSchmutzler)之「嬌嬾」與「愛河匯流」皆栩栩欲仙不同凡艶美人情態躍然尺幅間又有米尼亞之「度曲」一幀畫一妙年華女郎着鵝黃衫子一嫩綠之帶束於細腰逶迤至地臂上且約一黃金之釧使羅袖高捲兩足着小白蠻靴方　琴板櫻桃之口半綻而度其宛轉之曲盈盈秋水則自曲譜上移注一小狸奴如爲有情人見之又必妬貓之艶福獨佳矣 
　　畫風日轉裸體之作遂爲時尙彼藝術之高超實非一般作霞裳蔽膚者所能及然大都攝自石膏雕像或即直接攝諸生人畫家點綴之筆殊不多見余歷訪諸肆罕得佳者 
　　我國近代畫家舊派姑弗論其胎息歐風者有丁悚之光光宇聿光個凡曼陀諸人尙爲一代之宗余所見以丁悚爲最先之光爲最後近年來丁悚之作罕有得見豈抛棄畫囊不屑從事於殺粉調脂耶之光爲半月作封面精心克意允稱傑作個凡用筆輕靈作小愛神玉雪可愛可謂一時能手曼陀專事於月份牌畫豈以獲資豐耶其餘聿光光宇亦不失畫界宗匠近年來惟少見斯人之作殊可驚異 
　　嘗聞諸瘦鵑云慕琴所作畫中人輙似其夫人金豈西方所謂之模特兒耶琴將何以自解 
[綴玉軒三十壽辰記盛] [  誠之]  
　　夏曆九月二十四日爲梅畹華三十壽辰一時京都羣彥相繼趨賀盈門投止約千餘人而壽堂之陳設賀客之踴躍文字之投贈有足記者焉 
　　壽堂陳設率以佛像金玉如意而不稱壽蓋撝謙之道也佛像中有竹木牙磁諸品而以明建窰之坐佛像及以根刻古佛像爲最精建窰潔白光澤造像尤能傳靜定之神竹刻像則去乾嘉時物曾咸大内展轉流出始奉爲清供者至於牙製則粤東最著盛名雕錢之細久爲中西人士所傾倒焉 
　　投贈中有駢文壽序二篇均係南北名士手筆書法亦工絶至於詩詞屏幅壽聯尤應坑滿谷一時耆彥風流於以可覘而以徵文啓發表過遲又有補至爲祝者二百餘品畹華正擬緩日編次刻一專集非敢云壽聊志盛况故對於復發徴啓之諸公尤極願其寵以篇幅早日賜郵庶載入無遺以徵藝林之佳話云 
　　賀客中樊雲門爲京華名士之耆長屆日親臨晋祝渠贈壽文曰梅畹華疑年記一時傳誦已遍不更　錄此外政軍報界來者尤麕集西人亦有三十餘人議員亦有二百餘人一時風會傾向雖無請柬亦均賁臨覘其盛况遂致車馬塞途矣 
　　劇界同行梅之行輩年齒均不爲尊故未送柬帖而來者仍擁擠至者二百餘人弟子程艶秋以遠在上海不及躬預則發電遙祝焉 
　　是日招待以姚玉芙徐碧雲爲最忙碌畹華亦趨蹌内外欵宴衆賓而客來一多廳事竟不及容納並臥室亦移吉一切作爲休憩之室矣 
　　次日得誕一掌珠祖母聞之彌用快慰畹華亦以爲樂用博來歲育麟之兆而至賀者仍不少亦慶壽之可爲附述者 
[舟過印度錫蘭之哥侖遊街市及佛寺極暢時正夕陽在山寺鐘初起也] [  孝若]  
　　潮聲落日帶凄凉潮影遙空返照黃老樹合圍知廟古新芽液嫩品茶香佛身斜臥鮮花裏烏陣橫飛滄海旁此是釋迦遺齒地更參方丈誦經塲 
　　重陽 
　　征程深入海雲鄕蓬島尋仙事渺茫雁陣南山看不盡黃花滿地正重陽 
　　青鳥 
 
[愁云慘淡]  
　　雲路迢迢幾萬千料知親友說征船欲遣青鳥傳音信只恐雲深飛不前 
[家書雜談　] [  潘壽基]  
　　游子他鄕時作歸鄕之夢設得家書一通必欣然色喜展而讀之如晤一家人談故鄕雜事其樂當勝夢境百倍 
　　「江水三千里家書十二行行行無别語只道早還鄕」讀之足令游子魂消 
　　奉直戰後於戰死奉軍某之身畔得家書一中有句云「母日倚閭望兒速還」思其情讀其文不覺淚爲之下噫傷心哉此八字也 
　　我友王君默然旅滬數載家書積寸許未嘗一讀余詢之曰此介紹煩惱之媒介物也讀之何爲數日後遂付丙丁 
　　昨游北車站拾得素箋一幅讀之知爲家書之下半頁也書曰「··歸耶我年已老且復多病尙有幾日面汝哉舟哉舟車上下萬愼萬愼父字」眞至性之語也 
　　「未開緘先察字跡潦草知非報平安」游子懷鄕之心活躍紙上 
[西笑] [  天漪]  
　　瑪利的汽車把一個老嫗衝倒了但伊仍不肯認差很傲慢的對巡捕說道一定他自己不會走路纔出了這個岔子吾車了開得很小心并且有八年的開車經騐了老嫗聽說不服道好孩子吾已走了六十二年的路咧 
　　魯埃司問考克道吾不明白爲什麽緣故一個婦人見伊的丈夫晚上回來得　了二小時必定要同他吵一個無休無數考克道不差　　　　　一　心出去了二年伊必要狂命的歡迎哩 
　　納恩對他的妻子發怒道你這個人如何這般懶惰現在已二點鐘了午餐還没有預備我可等不得哩要出去買來吃了他的妻子忙說道慢着再等五分鐘罷納恩道五分鐘内你煑得好嗎他的妻子道不是不是候我換好了衣服一同上館子去 
社會小說 
[人間地獄（二一三）] [  娑婆生]  
　　第五十七回小院徵疴倫閒彈淚荒　斜雨商略歸魂 
　　秋波聽了這句一賭氣將身體往被筒内一縮道你們的喉嚨没有被捲那裏知道被捲的人痛呢蓮孫連忙隔著被頭拍拍他道你不要性急我停一會和外國醫生商量商量看果眞你的病好了能少捲幾次請他少捲幾次或則另外有什麽比捲喉好一點的法子請他換一種總歸一句話你不要性急秋波聽了這句話方始慢慢的將一個雲鬢蓬鬆的頭從被筒中鑽了出來這時候忽然門外一陣咭咭咯咯的皮鞋聲音秋波聽了皺一皺眉頭道斷命的外國郎中又要來捲我了惋春老四笑道罪過罪過别人家替你醫病你還要駡他眞正罪過說得秋波也微笑起來皮鞋聲音漸行漸進到了門外停住了推門進來一共四個人蓮孫子細看時第一個是看護婦第二個是一個長身紅臉黃鬚的西洋醫生神氣嚴肅委實可怕另外兩個是醫生助手四個人一律穿著雪白的衣服兩位助手醫生一位手中持著一只銅盤盤中擺了許多的棉花剪刀醫藥器具之類那一位助手醫生手中却提着一盞電燈蓮孫一瞧曉得是來照喉腔用的外國老醫生走了進來滿屋子瞧了一瞧對看護婦說了幾句話看護婦便對蓮孫道醫生說這病房仄小容得人太多了病人和看病的人俱不相宜最好留一位在這裡陪病人就行了惋春老四忙拉着晴雲道我們出去轉一轉這裡請他說着指指蓮孫道請他一人在此地有什麽話請他問問醫生罷說着又附耳對蓮孫道三少請你問問清爽究竟他這病現在可要緊不要緊蓮孫點點頭道曉得惋春老四又道看護婦那裡也請你託一託他好好的照應點將來好了我們可以多送點儀給他蓮孫道這到用不着多說的惋春老四帶着晴雲出去對秋波道我到外邊走一走再來 
三言兩語[  鵑]  
　　現在北京政府的眼光中不論阿貓阿狗只要有本領弄錢都得向他磕頭求拜恭恭敬敬的請他來充財政總長我說西遊記中的孫悟空可惜不是實有其人不然大可請他承乏仗着他的七十二變今天變個一百萬明天變個一千萬一萬萬如此不但把内外債一律還清還可使中國立時富强咧 
[徵求禮拜六週刋]  
　　現缺禮拜六週刋第一期至第十期（彙訂成一册者尤佳）願割愛者請寄本埠城内老縣前永澤里一弄二號錢釋雲收當以相當贈品奉酬 
 
 

Page 22

 
 
第一萬八千二百二十一號;中華民國十二年 西曆一千九百二十三年十一月十六號
星期五 * *   
 
