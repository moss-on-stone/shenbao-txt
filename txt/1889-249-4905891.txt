# 1889 - 249 - 4905891

 

Page 1

 
 
[石印十三經難字音註出售] [  點齋代啓]  
子弟勝衣就傅惟魯者不足言質果聽頴自入塾以迄成人有不難盡十一經而徧讀之然而字有數音音有數　義以文而變卽音以讀而殊猝　難字以叩其所學有茫然不解其何謂者山陰金君鹿泉按經摘錄照章編次其一字一音者直音某其一字異音者音如古八讀若當作之例而引經句以爲證此不獨學者得乎音之正卽爲之師者亦得斅學相長之益宜家置一編釘二本價三角躉售格　　宜當向福省錢塘巷營房　鑑湖金寓議價此佈 
[新到木板書籍寄售] [  申報館主人啓]  
啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王　山全集十八元歸震川集三元四許氏說文二元養雲試帖二角四小學韻語一角五杭寸六才一元如欲買者請至三馬路申昌書畫室或本帳房均可此佈 
[發書廿四史預啓] [  圖書集成局主人啓]  
本局開印古今圖書集成一書早已排印齊全祗以卷帙繁重加以去年訂匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白　史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成購辦者不照預定之例須再行定價今印有樣張欲觀向申報館領看此布 
[論盜賣火藥]  
昨接金陵友人來函知旱西門龍蟠里火藥局失少所儲火藥一案至今日而已結眞犯已就獲而明正典刑矣寃誣者已各予超豁矣此事之發覺在於去年由支應局查出某爆竹店內有此官物始知所儲火藥數多缺少該管委員失察之咎固屬難辭卽司役輩咸受扶同徇隱之罪而此事之破獲直至今年夏間巡更親兵瞥見遊勇八人各持䋲索踰牆人內運出火藥多桶正在分携逃遁隨遞信護庫之哨弁截出兠拿傷一人獲一人始知若輩作此事已非一日其來時有火伴以相護其入內有鑰匙以開門以致日復一日直至於今然後破案噫火藥何物也儲火藥之局何地也火藥之被竊至於匪伊朝夕此又何等事也而猶　無蹤跡之可尋無破綻之可捉不亦異乎當日道拿之時悉由虎踞關一路逸去說者謂恐該處附近必尙有窩頓之地然亦未聞事後有人前往緝訪查察但就爆竹店所見之物以爲眞贓是又多一事不如省一事之法顧此案已結此事已矣嗣後之所以防之者則不可不嚴也國家創設製造局其大者如船艦巨砲皆未能深造乎西人之堂奥而火藥一項則凡所謂白藥棉花火藥華匠皆能爲之金陵之所製者曾有人言及最爲合用今之所竊者不知係屬何種然軍火要需而至被人常常竊取豈眞積之旣多儲之過久其被竊也不啻九牛之去一毛太倉之亡一粟竟有漠然而不覺者乎然此項火藥製之城外而儲之城內當城外製成之後運入需內度必點數清交此次製成若干桶解送若干桶則該局委員司役人等亦必如數點收存儲如是逐日而收之積日而爲月積月而爲年數則遞加然亦何至於如恒河沙數之不可思議哉故委員受失察之咎實則咎無可辭也司役得扶同徇隱之罪實亦罪無可卸也夫明明見爲遊勇踰垣所竊彼司役人等又何至爲遊勇之耳目爲之扶隱此事之寃誣固不待言顧屢次短少何以迄未查出此其中卽非扶同究不免於徇隱盖竊也者非一朝一夕之故少也者亦非一桶兩桶之微彼由在庫中者如果目無所見耳無所聞則是尸居餘氣將安用之如知而不言則非徇隱而何金陵之事不必言矣竊以爲此時中國銳意西法各處皆有製造局各處皆有製造之火藥皆所以備邊陲意外之事海　不時之需若亦有此等被竊情事則不特國家徒費錢糧祇以供若輩之取求而且貽患更有不止此者卽如昨報廣東新寍縣李林兩姓相仇不已各設礮臺以相攻拒招集亡命至於萬餘不幾駭人聽聞乎彼旣有礮臺必更有鎗礮其中需用火藥或有如遊勇其人者爲之設法盜竊是不啻以此獨盜糧也夫近來各處匪徒層見疉出出没無當如天津之有混星揚州之有青皮上海之有流氓大都愍不畏死無惡不作加以會匪之聚散有防不勝防之勢齋匪之隱　有誅不勝誅之情各處災祲水旱流離無歲蔑有卽使朝廷德澤深入民心疆吏威望足資鎭定然苟任其縱橫資以利器則天下事又何能預料乎夫前此軍器不過刀矛劍戟而已而民間猶不得私　雖不必如秦始皇之收天下金鐵鑄爲金人又不必如隋煬帝之禁民間藏兵器至又耙之屬亦皆禁之然百姓人家而儲有刀矛則猶不敢公然一無顧忌也北俗聞有蓄兵刅者然亦無多幾處實必有不得已者也金刃尙禁之况其爲軍火乎乃近年以來凡有械門之案無不有槍砲凡有刦搶之案無不有藥彈試問此等槍砲此等藥運來自何處又有一種紈袴子弟習於下流亦或藏一手槍時出把玩故吾以爲火藥之銷路盖有甚廣且遠者正不止爆竹店之銷塲　也且所竊之火藥又不止龍蟠里一處而已吾觀硝磺之禁可謂嚴矣而私硝私磺之獲案者恒有所聞然則已製成之火藥以視硝磺其便又將何如正不知各處製造局製成火藥以資若輩之用其意固何居也 
[電傳雲南鄉試首塲題]  
　　所謂大臣者以道事君君子之道淡而不厭四句萬物皆備於我矣賦得衆嶺秋空斂翠煙得煙字五言八韵 
[電傳雲南鄉試二塲題]  
　　易爲布爲釜書宅南交詩公侯腹心春秋公會齊侯盟于柯莊公十有三年禮夫爲人子者出必告五句 
[電傳四川鄉試二塲題]  
　　易謙尊而光卑而不可踰書岷嶓旣藝沱潛旣道詩蒹葭蒼蒼至在水一方春秋郯子來朝昭公十有七年禮乃命有司至多積聚 
[浙江鄉試二塲題]  
　　易故水火相逮雷風不相悖山澤通氣書予欲聞六律五聲八音在治忽以出納五言汝聽詩兩服上襄兩驂鴈行叔在藪火烈具揚叔善射忌又良御忌抑磬控忌抑縱送忌春秋於越入吳 
 
 

Page 2

 
 
秋公至自會哀公十有三年禮使其聲足樂而不統使其文足論而不息使其曲直繁瘠廉肉節奏足以感動人之善心而已矣 
[江南文闡簾單]  
　　同考官高湻縣　在銘陽湖縣金士準寳山縣葛慶同候補同知劉錫庚候補知縣朱鏡清葉大莊符兆鵬諸可寳梅埰戴朝晉汪懋琨黃兆岷查文清彭燦垣徐錦華徐慶安定遠縣鄭葆清來安縣嚴組璋外收掌句容縣張沈清建德縣葉鵬基謄錄官候補縣吳壽頣莫炳　陽曜蕪湖縣王煥熙爾封官候補同知惠榮金鐘鳴候補知州錢文　候補縣楊涵收卷官青陽縣華椿望江縣莫燮乾銅陵縣姚鵬翕候補縣彭光廷崇樸林殷臣余躍龍劉錕對讀官泗州州判李師沅候補同知卓棫候補直隸州　茂中候補縣蔣嶙 
[南闈見聞隨筆]  
　　本届監臨黃　中　銳意整頓闈務因浙江已經樹之風聲事同一律當未入闈之前一再條教所以爲士子前除陋習爲官吏厘剔隱微者至周且密不惡而嚴本届就試人數不過一萬七八千人皆束身自愛之需誠恐求榮反辱無以爲鄉黨式爲戚族光聞初點名時　江北某郡當中路郡人素習北方之强以條教須搜檢倘一經查閱則考具中之衣縷食物必且散碎滿地從新收拾前者未去後者已來勢將一望汪洋漫無區别而止士體不足惜具如廢時失業何適有以身殉道者數人各先懷一磚書吏正唱名卽隨手亂抛如唐人之以琵礫餞薛京兆而搜檢遂成畫餅○監臨入闈時鹵簿中列儈子手數名握利刃前導見者咸凛然於血濺五步之內各自斂才成範因此唱名處魚貫而來接卷無攙先蹈後之擁擠東路進藪尤少栅欄上奉令惟謹送考人至此卽截住令考生自負考其而入終頭塲無敢　譁抗法者惟西路中路則大担小担蜂擁而前並有豪奴騎駿馬以指揮以此相形仍是畏事則有事多事則無事世界○向來封門最遲本届日末落塲內外已　齊　肅二塲纔已初已竣事內提調虛掩龍門危坐以待後至之士緣燈旗於十四起定以午正誠恐村學究之老而耄者狃於積習坐是致使徘徊門外涙落秋風回首當年此心實有不忍當下咸頌此老能爲仁人之言聞頭場犯貼者甚夥蔡觀察悉令格外包荒毋得吹毛求疵蓋恐此中有一種或設帳鱣堂或拈毫蓮幕倘因是而爲庸夫俗子所訕笑則來年勢必術少回天錐卓無地故不能不曲子矜全云○闈內設茶水爐自入塲以至出塲茶烟裊裊晝夜不絶斯文人有此一番受用飲其和卽食其德上届供給所以燒炭太多限爲每塲止准五簍茶水夫不能析骸從事遂以魚眼求生之水遍給求者今歲監臨微有所聞勒用揚子江水而司供給者思媚其上遂推及於沃以熱湯由是粉旗末槍者咸知此舉實出自升任梅方伯之所賜恨不援蔬菜必祭之例就矮屋前熏香而祝之且願告後之來者愼毋以算小而不爲○闈內向有二萬二三千號每當出塲之日號門一開卽川流不復可鎖本届監臨慮有往來槍替之弊特令鎖死復關開而復鎖如是渚三始縱往返監臨親自開門放排張蓋通道殿而不呵號官捧鎖匙凝立東西文塲聽明遠樓鼓吹卽催人速携考具出號上年陳監臨念考者蜷曲三晝夜　精疲力竭俟號軍負具至龍門卽令護闈兵勇代負至東西欄　交接塲之人夫接去至今人猶津津稱道不置本届一槪禁人迎送於是老者少者病者弱者多踉蹌至不成步有點者預辦可以肩負之竹筐用描寫黔中風景仰體監臨之意不知我輩來應掄才大典所爭原不在此林和靖未必因生平不能担糞不敢出爲世用可見是乃孟子所謂好事者爲之耳非徒無益○每届闢門籲俊上下江受試者二萬餘人孰敢謂此中無登峯造極之輩　或目笑而存之鄙夷而道之哉試　之日明遠樓下有人將頭塲文謄貼壁上就視其破題則云君子合天人以交畏本乾道也後自署云初次觀光不知文律願將拙作就大雅教正次藝則集句三藝則集選俱俟三塲補呈欵曰丹徒相國氏十五歲未定草是耶非耶誰家之鳳毛耶或曰彼髫函未落而吐屬已不凡乃爾倘際此特開慶榜英髦蔚起爲熙朝瑞亦未可知又安得不爲王漁洋之一生低首謝宣城耶 
[江右考事述餘]  
　　江省錄遺例應七月三十日截止今龍芝生宗師仰體朝廷德意於八月初二日再行補考一塲士子咸歌頌不置○向章收卷於八月初一日截撤局軍興後寛取遺才因攺至初三日本年恩科慶榜嘉惠士林方伯特廣皇仁再展限一日定於初四日未刻撤局旋因投卷者人數尙多延至戌刻始得蕆事○龍芝生宗師考試遺才正取之外復有備取其正取者卽發府列榜册送其備取者亦列示姓名次序於照牆俟查有空號再行辦理兹於八月初三日查明正案及正取各生投卷者僅一萬四千餘人尙餘空號千餘間而備取者亦有千餘人恰符其數卽於是日將備取各卷全行發府列榜册送惟俊秀貢監大約十取其四未取者遞禀環求續取宗師復查其卷各有荒謬處略行指出牌示末云如有似該俊秀等再行瀆求定將該卷張貼俾衆目共睹勿謂本院待人之不忠厚也該俊秀等無不垂頭喪氣而去○錄取遺才之卷無論生員正途俊秀鮮有批評者葢文理清通者卽正取文筆稍順者卽備取統計不下七八千卷不勝其煩且贅也然宗師校閱仍極分明俊秀各卷尤極精細佳處加圈　不没作者苦心惟臨川縣王玉麟一卷批云文大有筆法策詳明詩　俊秀中翹楚也爲宗師所特賞止所謂一經品題便作佳士 
[吳下官塲紀事]  
　　升任貴州按察使田熾庭廉訪將回山右珂鄉省親掃墓省垣各寅僚設筵八旗會館中公申祖餞並僱蓮萊班演劇以佐離觴餚饌紛陳笙簧迭奏直至二鼓始各興辭至十二日卯刻廉訪排齊儀仗至胥門外登舟在省印委各員均赴碼頭稽送廉訪一一延見各訴離情然後令舟子解維導以小火輪望楓橋進發○調補吳縣凌鏡之大令焯交卸華亭縣事旋卽來蘇涓吉本月十二日子時接篆馬漁珊明府交卸後　擬卽日赴金壇任所云 
[竊取藥彈]  
　　温郡大士門底火藥局初五夜被賊偷去火藥六桶彈子一桶次早住局之沈姓報知管局兵經該管兵踏看前後出路草長數尺絶無踐踏痕迹當卽禀報管主移縣訊究現聞贓已有着委係住局人串盜將藥桶放在櫃內抬至西關藏匿戚家飭卽吊取在案人犯但沈貌頗椎魯言呐呐莫出諸口其中想必有指使之人當待詳訊再錄 
[竊案繁多]  
　　天津紫竹林竊案之多幾難僂指初惟竊自華人住宅漸且延及西人由教堂而醫院而洋行而領事署雖所失無幾而能开數仞屋穿尺外墻使非彼黨中老斵輪未必有此手叚一日屈臣氏藥房失竊疑係監守自盜遂喚捕役至閉關搜索於門者夾袋中查得所失雪茄烟若干枝猶以事甚細微未經送案旣而德領事署所雇臧獲又於月初失衣數襲禀諸領事暗訪明查知爲聶雙行竊因將聶及署內更夫叚起勝函送海關道發縣訊究追贓按聶係河間府人携眷住紫竹林已有年所不耕而食不織而衣腿上有一彈傷說者謂三年前在租界中行竊未成被捕擊之以鎗幾成殘廢云 
[踏水災]  
　　寍波西鄉翁巖山與慈谿山南溪下等處水荒經災民周承香等赴府報荒前已錄報慈悉鄞縣徐翔墀大令於日前奉府憲胡練溪太守之命輕車减從前往該處查勘被水情形不意行抵離溪下約有十里水未退盡不能前進只得折回禀覆未悉太守作何處置也 
[案中生案]  
　　寗波南鄉某姓近出爭奪承繼一案聞徐邑尊於日前簽牌飭差提被告告甲來縣質訊不意船至半途甲畏罪乘差熟睡躍水而逃舟子大聲呼救差聞聲起視無從撈救生死未卜差役不能隱瞞將情面禀邑尊邑尊怒其疏忽連舟子一同管押俟查明甲之下落再行分别訊究 
[落成志盛]  
　漢口之以苦荈爲生涯者鳩集金資創建　業公所經管數載兹始落成七月下旬擇吉祀神雇班演劇設筵招客酬酢良歡7至八月初七日六帮紳董折簡邀在漢各洋行西商及諸國領事眷屬等赴讌絲竹競奏水陸並陳欵洽之　逾於平昔是日與會者爲俄美各 
 
 

Page 3

 
 
領事等約共四五十人至五點鐘後俄領事德君令樂暫止立而献頌詞略言恭頌中國大皇帝河清海晏長享昇平之樂萬邦咸寗互敦輯睦際斯公所落成鴻圖大啓中外一德獲利無涯云云旋由陪坐之兀君回頌各國君主總統四海昇平萬邦和洽等情祝畢均拱手致謝戲復開演是日英領事偶爾違和是以未至餘則咸與斯會至夕八點餘鐘始盡歡而散 
[鴛湖秋泛]  
　　嘉興恊大全盛順成正源永和五信局所雇脚划船行至宣公橋遭風沈投連日撈諸波底尙少洋銀二百餘元○大雨傾盆河流陡漲迄今仍有增無减幾於泛濫堪虞初七日上燈時雷聲隆隆急雨又至閱一時許始停嗣且細雨霏霏痴雲低罨鄉民之以水災奔告者扶老携幼不絶於途亦可哀矣○初八日黎明時遠近各鄉男女老幼咸赴郡城八大寺燒香膜拜蓮臺喃喃私禱各有心事人不能知洎拜畢散回忽又大雨淋漓衣衫濕透矣 
[遺火傷孩]  
　　某日之晚嘉興南門內蓮花橋堍徐姓水菓店因燃蚊藥遺火被池中延及衣襦以致上熾幸卽撲救得免焚如然一幼孩肌膚已經焦灼雖設法爲之敷療而毒氣已入腹內延至初八日遽痛珠埋父母哭之甚衣隨卽備棺殮瘞 
[大帥行期]  
　　新任兩廣總督李筱帥擇期八月十七日交卸漕督篆務二十二日啓節赴粵東○新任漕運總督松漕帥擇期九月初五日啓節來淮 
[客邸自經]  
　　陸姜氏控兪克勳誘藏寡媳陸氏偪令成婚一案前已迭紀報章昨日公差將李少卿解案裴邑尊訊究之下李供稱此案與小的無涉小的聞兪確曾出財禮洋銀五十元內三十元交與陸氏之兄園林收去二十元不知交與何人邑尊飭仍交原差看管旋有同康客寓夥某甲投案報稱陸園林歸案候訊借住元吉客寓昨晚忽至小的寓中耽擱今日晨起旣下樓矣重復躡梯而上小的適仕煮粥猛聞樓上砰然一響亟卽上樓觀看則陸已自縊身亡爲此投報案下邑尊着候傳屍屬到案再行核辦 
[拘獲逃犯]  
　　虹口西華德路捕房脫逃犯人十八名先後拿獲陳阿順王阿海等七名經蔡太守訊供笞責仍交捕房帶回等情前已節登本報昨日公差趙金禀稱小的奉飭協同一百零四號華捕在蘇州等處緝拿逃犯曾在閶門外萬年橋緝獲江阿富胡阿金二名拘拿送案該華捕所禀略同江供稱寗波人是日見總練已斷大衆奔逃小的是以隨同逃逸今惟叩乞施恩胡供無錫人餘與江無甚差别太守判各笞二百板交捕房照原斷日期管押 
[差棍並懲]  
　　日前有甲乙兩店夥向新閘孀婦某氏索欠地棍疑其調戲向之滋擾訛錢陳玉延見而解勸棍徒蜂擁攢毆陳卽奔訴保甲局中局員飭差沈標至是處拘拿沈見棍徒似曾相識任其各鳥獸散並未拿住一名陳忿甚回告乃翁託人禀諸道憲龔觀察大怒立飭局員將沈并棍徒戚春虎送縣前晚裴邑尊升堂訊究以沈勾串地棍爲害地主喝令笞責二千板釘上脚鐐交差候示戚鞭背七百下釘鐐枷號發新閘犯事地方示衆 
[上海縣署瑣案]  
　　徐紀華因欠慶鹽莊欵由經事有周柏林控請提訊責押嚴追旋因患病交魏肯堂保去前日裴邑尊以其保出多時並不清理着保交案於晚堂騐明病勢仍飭收入待質公所押候嚴追○竊犯薛咸泉因病叩求交保出外等情曾紀前報前日之晚有二鋪民人湯鑑投案求保裴邑尊傳到二鋪地甲查訊情由該地甲禀稱湯並開客寓今已閉歇邑尊飭將該竊犯還押候示 
[英界公堂瑣案]  
　　包探陳阿九禀稱陳阿生投捕房報稱親戚王鍾氏憑沈寳山爲媒聘得項金氏之三歲女孩童養在家曾出財禮洋銀十六元立有婚據忽徐紀生紏同胡阿堂并有徐和尙者自稱小的之夥前往强領是女小的因卽拘拿一干人送案查得項金氏係寗波鄞縣人家居城內開明橋丈夫名阿狗該氏私逃來滬與姚阿生姘識因難度日是以將女字與王家徐係阿狗之舅父陳申訴前情王鍾氏供與相同并稱沈及紀生和尙等人來初言探望女孩告以夜深未便和尙遂自稱包探夥大踏步登樓小婦人向之攔阻隨令陳代爲報捕沈供稱小的執柯時項金氏認姚　丈夫實不知其私逃來滬與姚私姘及徐到來言明項金氏私逃之故且欲探望女孩小的因偕之前去姚供寗波人向來小本營生確與項金氏有私然並不知其丈夫尙在紀生供稱阿狗係小的之外甥外甥媳鍾氏逃出後外甥曾來　找尋未見今由小的尋得項金氏問其女孩言在王鍾氏家爲童養媳因邀同原媒及和尙等同往探望和尙供稱紀生係小的之堂兄小的不敢冒充探夥胡供小的與徐係中表親項金氏供稱寍波鄞縣人因與丈夫阿狗口角負氣出門與姚私識女孩確由小婦人作主許字王鍾氏之子小婦人家中本在開明橋現已移居風橋蔡太守判將姚及項金氏押候備文移送鄞縣傳到阿狗訊辦紀生旣稱係項之母舅此次探望外甥媳何必糾人夤夜至王鍾氏家吵閙判枷號二十一天和尙及胡各押十四天沈交人來保女孩　交王鍾氏領回着値日差查明該氏住處禀覆候示○桃源縣人李水和訴稱小的現在滬上當小工昨被畢木長等十餘人扭住聲言　拔往鄉間毆擊幸逢巡捕阻住各人送案請究畢供稱小的係宿遷縣人與李同在一處做工一日購得布衫一領李卽指爲伊之失贓同事楊谷甫華仲仁張大生共抱不平與之爭論楊華張同供小的等與畢同事捕頭稱畢被李冒認竊贓屬實惟不應糾人扭李行兇蔡太守以此事　起細微且兩造均有不是之處槪不深究一併開釋并諭不再得肇釁端違干咎戾○一百零五號華捕禀稱昨日小的在老閘巡邏見馮雲泉投江自盡救起送案請爲安插馮供蘇州人失業無依是以尋死蔡太守憫之飭送棲流公所留養以待資遣回鄉○安徽人潘林慶訴稱小的在元順茶棧爲炒茶司務金陵人王大根等到棧已遲無可工作强令小的讓伊小的不依被伊用鐵鈔擊破頭顱由捕拘案請辦王供小的不敢行兇蔡太守問然則何人毆潘王無言可答太守判管押七天并着潘自抽醫院請醫生敷治○張阿金訴稱小的在某酒肆沽飲已給酒資酒保復索菜錢與論被毆且將衣服拉破不得已而報捕拘案請懲酒保陳阿二供稱張來飲酒由學徒江阿表伺候飲畢向索毛荳錢七文張不付反批江頰小的見之遂與理論爭閙之際自巳砸傷江供伊旣付酒資復添毛荳酩酊而出不肯付錢小的索之致遭掌頰蔡太守騐得張已受微傷衣亦拉破判罰陳江洋銀半元以爲賠補○包探顧阿六禀稱曹葉氏報稱家中失去小金表一枚約値洋銀三十元疑由傭婦胡曹氏行竊當經小的向該傭盤問堅稱並不行竊旋在身畔搜出洋銀四元問其何來則言由姪女寄下隨同往問姪女據云並無洋銀寄伊今特送案請訊曹葉氏遺姪某甲上堂申訴前情胡曹氏供稱小婦人並未犯竊乞恩明察蔡太守問然則爾何以妄言洋銀由姪女寄下笞稱實是自已之物甲稱該氏在家曾許賠償太守問該氏允賠否答稱主母欲將小婦人送官小婦人大懼曾允賠償實則無力照賠也太守判發官媒管押七天再飭包探細查情節○華捕禀稱竊犯陸巧林前經大老爺判令遞回原籍昨又路遇諒必甫到江北卽又來申搜其身邊藏有紙煤等賊具該犯供稱以後决不敢再犯行竊此次尙求格外施恩蔡太守判令笞責五十板仍行遞籍賊具存候銷毁 
[法界捕房瑣事]  
　　前日某氏持衣二襲赴八仙橋左近寳利押店質錢并請分書二券店夥不依以致口角氏怒拾取磚塊擲入店中適中磁面盆碎如虀　旣知事不得了向外飛奔店夥亦繞出窮追旋由旁人將該氏攔住呼到巡捕拘入捕房○誠生大烟館失去一烟鎗疑係烟客某甲所竊扭入捕房○有一小工正在工作烟癮忽來涕涙交流呵欠不已遂彳亍至八仙橋附近某烟寮盡情呼吸偶見堂倌不在將烟鎗藏諸身旁繼思伺隙脫逃驀被堂倌瞭見當塲搜獲拘送捕房捕頭着押候解送公堂訊究○有妙手空空兒在小東門外吳淞小輪船碼頭竊取船 
 
 

Page 4

 
 
上繩索一條被捕拘獲送押捕房○甲乙二人爛醉如泥大搖大擺巡捕恐其悞事拘送捕房備捕頭研訊之餘姑念其醉後糊塗令押至昨晚六點鐘時釋之使出○三陽館堂倌某甲行竊店主被窩質錢七百文由店主送入捕房捕頭向之詰訊甲堅稱向索工貲無着故取被窩質錢捕頭着押候解訊 
[恩周災黎]  
　　竊以奇災慘狀莫甚於山東望賑求贖更急於燃眉代贖婦女鳩形鶉面愈堪憫惻轉瞬秋末寒冬不惟充飢之糧非常孔亟卽禦寒之衣難緩須臾現因欵難爲繼是特代呼將伯乃蒙浙江臬署嚴伯雨大善士代募贖婦捐洋一百十三元柏府分猷循循善勸宦囊解助源源而來又有澄江善士助代贖洋一百元汪長根爲母病求愈助代贖洋一百元孝思不遺仁漿周縛旣澤被於哀鴻必福報於壽萱盖用善降祥操劵可待特登報章謹代山東災民先爲叩謝並彰盛德上海六馬路仁濟善堂經　施善昌葛繩孝蔣毓棻謹啓 
[蕪湖勸募鍋巴賑捐公所遷移啓]  
　　敬啓者敝處　在蕪湖江夏里創設勸募鍋巴寄賑山東公所自開辦以來承各寳號信任踴躍樂助業經陸續　解近日疉接安慶大通各處大善士來信詳詢募勸章程大約亦　倣照辦理可見人之好善誰不如我正在翹企之際欣奉廬江縣捕廳毛芹甫兄華札據稱已在廬江會督紳商勸募鍋巴寄賑山東於七月初一日開辦囑敝處代爲收解等語誠恐將來各處聞風興起一律舉辦必由蕪湖匯綜轉解往來公事必多原設江夏里房屋出進不甚相宜兹於八月初二日移寓電報局對門坐南朝北屋內門貼嶺南梁公館專辦外州縣各路代收代解等事各處　有公文信件卽請逕交新寓裝載鍋巴船隻亦請灣泊接官廳碼頭以便起卸誠恐未及周知謹登報章奉聞蕪湖關稽查輪船委員梁承平謹啓 
[沁園春祝齒]  
　　齒爾近前吾有一言爾尙聽之爾居子拙口尙謀肉食伴子鈍舌却厭黃　相聚多年頓增離思臨别那禁遲復遲爾今去我更無所戀早斷情絲齒云儂亦待時豈安土　遷不願離但千鈞一髮尙相維繫三生片石兀自因依君卽不留我須自去甘苦同嘗安敢違從今後恐苦多樂少莫强支持高昌寒食生倚聲 
[江督轅門抄]  
　　七月二十七日知府嚴錫康辭赴蘇二十八日直隸知府徐建寅知縣陳湧泉奉委辦清節堂差○二十九日知府王毓苹隨撫臺來○八月初一日知縣丁紹芬廣西差竣回○初二日江西知縣李克鑅由京來○初三日委署淮揚海道郭階謝委卽辭○初四日通判朱廷佐知縣蔣嶙吳慶儼胡汝純均銷採辦積穀差○初五日揚鴻度謝委會辦城外保甲差錢均禀知卽用縣王齊海於初四在公所病故○初六日候補道丁葆元謝委會辦揚州保甲○初七日知縣張貴誠叩謝給咨赴都引見 
[蘇省撫轅抄]  
　　十二日代理蘇總捕同知郭禀知本日接印調補吳縣凌禀知本日接印准補金擅縣馬禀知交卸署吳縣事分發江蘇本班儘先補用直隸州州同兪蔚文浙江人由京引見來省禀到六品銜前江安糧道庫大使丁年服闋回省禀到○十三日指分江蘇試用巡檢朱福履浙江人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[讀五茸瘦紅女史秋夜感賦四律不禁振觸依韵和之卽訪其體]  
　　黃昏隨月步珊珊涙濕維襦萬點攢桐葉題詩憐太瘦柳梢踐約怯輕寒儂心不減蓮心苦好夢難圓别夢殘猶憶盈盈三五夜送郎南浦最辛酸海棠也減昔時妝聽到秋聲總斷腸眉鎖愁痕知減黛袖黏别涙向餘香多情不比無情好舊怨平兮新怨長自是名花稱薄命阿儂何必問周詳秋風夜雨動人驚我欲浮查到上清乾翠爛紅渾是夢回黃轉緑若爲情漂零湖海愁難絶隱約簾櫳月不明莫羡雙星良會易人間好事本難成整罷殘妝曲未終黃雞催曉唱玲瓏用句連宵風雨五臾急無限繁華一霎　鵑涙飄零黏敗緑棠花嬌弱泣凉紅前塵回首眞如夢誰作朱幡護惡風坿錄瘦紅女史原作晚妝初罷意闌珊枕畔啼痕百感攢湘水簾櫳秋影瘦桂花院落月華寒化爲蝴蝶情同苦夢到鴛鴦夜已殘惆悵堦前雙蟋蟀慣牽愁緒聽辛酸雲鬟撩亂懶催妝時句難描九曲腸眉學遠山常减黛衣因多病不薰香有荼那及相思苦無樂能醫此恨長願向紫姑勤祝禱阿儂心事問周詳一番風雨一番驚秋思還同景共清人比黃花猶覺瘦詞傳紅豆倍痴情樓前玉杵聲何慘簾底銀鐙光不明偷看雙星間渡處妒他此夕鵲橋成香燼金爐滿未終月光如水影玲瓏窓疎荳𦸅寒先覺帳冾茱萸夢也空衰草無情猶染碧海棠有涙總凝紅洛陽處士今何在願乞朱幡護惡風梁溪倚闌第一惜花人卍紅生稿於海上百尺樓頭時値中秋前四夕五更將轉時也 
[上海六馬路仁濟善堂施少欽經收山東振捐代贖災婦自八月初一日至初十士天第一六次清單賑捐第一次清單]  
　　廣東松記洋一千元杭州慶記洋五百元浙寗鄭善士洋一百元福建夢蘭吏吳祈老母康健自身平安爛板洋銀十二兩三錢五又求胞伯七四老人平安完願再祈康健爛板七兌洋六元陳陣陞求病愈爛板七兌洋四元六四老人祈平安延年爛板七兌洋一元見善如不及軒求病愈爛板七兌洋一元南匯楊補雲膏火移助洋三元無名氏求病愈洋一元蘇州陳聶記求病愈洋一元王春記求病愈洋廿元浦氏洋十元無名氏五元張幼慈洋一元章蘊卿觀察求病愈洋廿元徐麗孫求病愈洋二元大團汪義卿爲胞兄還願祈冥福洋五元南匯璞楊氏求病愈洋三元程悟生求病愈洋二元和悅洲曹義質堂求病愈洋二元鑄造局交來李曹氏求途中平安病體速愈洋十元浙苕朱故氏求病愈洋二元蕭文元洋一元貝善士十二元蒲奚草堂洋　元杭省飛仙閣驅疫丸二千服以上共收洋一千六百九十二元爛板洋十二元爛板洋銀十二兩三錢五分驅疫丸二千服○第六次代贖灾婦清單○葉錦泉洋元挑　坊衆姓洋三元三角滬報舘交來周月娥女史洋三十五元又捐石書屋送蓮花峰樵購儀移助洋二元捐石書屋洋一元閩省夢蘭吏吳爛板洋銀十兩葉兆雲洋念元江鴻生洋五元慈善居洋六元葉寶鑫洋令元二百十號捐册募來三十一户雲官洋一元袁沈氏洋一元吳雲士洋四元樍慶堂洋一元宋姚氏爲子嘉樞求百病消除一元宋王氏爲子長春求病消除洋一元王宋氏求消百病洋一元菇氷氏願隱名氏早育後嗣四元陳家節省中元懺資二元十齡童子節省生日資求免災難四元沈楊氏求病愈一元一角鄭湯氏毛戴氏胡諸氏三合一元李子美二角袁寶綦一元一角迎暉堂周恆伯記仲周鄭渭濱書坤記趙英甫無名氏七户各一元又無名銅洋二元鄧誠齋唐炳辰王冬生三户各五角袁梅珊阿良南金金氏四户各一角午姑坤姑慧姑三合二元守眞子祈子三場平安三元銅洋一元陳礎記銅洋一元吳陵日俸生二元汪長根求母病全愈合家平安一百元螘馱子子母難日節香燭費移助洋二元蘇州力不瞻主人求妻病愈一元高陽蓮記四元蘇廷槐洋一元董邦燮十元閩省夢蘭吏吳求自清吉公私順利爛板十四元於善士求來鄭振記十元鎭江石庵四元張梅樓爲子榮樞冥誕燄口費移助祈冥福洋二元顧子珊洋十元顧馥園十元費氏一元葛藩翁交來陸大善士洋五十元王裕翁交來無名氏洋五十元恊康莊交來棣華軒主人九八元十兩無名氏一元以上共收三百八十二元六角爛板洋十四元銅洋四元爛板洋銀十兩九八元十兩正 
[上海北市絲業會舘籌賑公所施少欽經收瀘州火災賑捐七月初一至廿七日止另登清單]  
　　初一日樂助居士由貫記來洋五十元無錫黃列文募濟順善五元○浙湖沈若臣陳勤士募湖州府學副堂施沈若臣各洋一元沈雨香蓮茹一元沈子浚沈熙章不列名楊陳眷蒼四户各五角姚泮林張耐之不留名不留名陳隱名氏丁經菴六户各二角補不足齋張景惠修省牛三户各一角共十六户合洋四元對開五元○初二日眞州徐少卿善士募何養餘堂德記甡記和記盈記五户各洋十元又如記輔記麗記三户各五元又隱名氏二元安卿電報局不書名由招商局來曹平銀四兩○武邑太成典衆友錢三千文勉力氏洋二元漢孝子聖世絲一元野氏錢二百五十文是亦庭仙岩氏志氏無名氏四户各二百文無量氏一百廿文無名氏一百文陳大樹五十文共十一户合洋七元○黃州全泰盛局募欲寡過齋主人錢一千文邦江無名氏六百文吳換章五百文居侯堂周四百文張霽青李小蓉徐廣茂季公樵四户各二百文秋聲舘主三槐堂各一百文共十户合卾平銀二兩三錢○初三日杭城隱名氏洋十元○初四日東臺劉金壽祈保招女長命百歲一元○初五日蘇州公正祥募憫災子洋八元○西壩江運鹽棧無名氏洋三元蘭孫書屋雲臺居士知足人知記壽石軒五户各一元無名氏四户各一記虛懷居士錢二千文古歡主人一千文安定羣三百文共十三户合洋十五元聽麗舊主銅本洋二元○初六日無名氏洋三角○初七日張平善堂洋五十元永興土棧十八元日本洋二元楊雙興土棧英洋五元勤江司署徐屠氏一元平湖祥和典黃石年無名氏各五角○初八日同木偶子爲外祖姜公求冥福洋二元○初九日江裕船來武穴洋關沈元履善士募沈廉清洋一元高益發徐義太資明照彭彩臣羅元臣李春林何永豐陳良茂陳春華周德鳳成得勝施南州陳起祥余有富賈邦友周篤堂鄧宗山陳義興葉春藩鍾建蘭談謙訓胡甘泉孫合順鍾玉蘭余啓壽張士連徐芳林李春泉孫合順陳正順李長興三十一户各錢一千文共三十二户合洋廿八元○初十日德孚堂李洋一元○施蘭賓先生來無名氏四元凌鏡波凌蘊生毛仲猷三户各一元石港場丁二元源隆號錢八百文臥雪堂湖上笠人凌耀西韓世義宋春華五户各四百文袁寄湖丁未生施雲伯子雲手三户各二百文共十四户合洋十二元錢三百八十文○十一日武源養拙居士由天保棧來洋二元慈谿學吳興氏二元○十二日蘇垣無名氏二元○十五日太倉有心無力子隱名子一元○十六日珠溪沈鴻記求祖母病速愈洋八元○十七日松江鳳味硯室主人洋二元六角八齡童子九齡童子各七角○十八日鷺江隆豐號葉清濤翁募斥門莊燕翼堂日本銀八元洪輔臣七元沈少洲葉濟記各六元隆豐號恆裕隆無名氏裕德號運化號震南號謙泰號宏源號黃建成桐陵隱名氏章詶玉潤輔十五户各四元斤門順發號方碧梧洪起平柯順記兼和棧仁記號恆豐號泰順號李天星德成號隱名氏不書名路江陳聽泉順安號陳興隆同安楊升其謝如列温陵隱名氏北溪翁斗觀晋江隱名氏念户各二元　江方恊發亦温呂遠記斤門逢盛號昆成號同安亦員葉氏六户各一元共四十一户合規元八十五兩四錢一分○十九日頤園主人洋五元蘇胥補過氏求免　二元○二十日武穴無名氏由興園劉氏寄來二元○廿三日漢鎭敦實善堂募吳延陵堂錢廿千文合規元十三兩八錢二分九厘蔡叔頤洋十元無名氏一元宋文德堂募由恊源莊來九元錢五十八文○南橋退省軒主人募吳雲譜添吉祥退省軒三户各洋五角策鰲子三角笏臣氏二角共五户合洋二元○廿四日無錫鄧範卿椒生募蔣大官馮寗官陳世勳王渭生計曉華尤大保鄧椒生七户各一百文鄧範卿三百四十文共八户合洋一元沈蓮乙鄧梅貞各一元○廿五日蘇州外光福鎭方祥號醬園歙南方衡士爲兄際泰病求速愈洋一百十元皖省陳瑞生求孫病速愈一元○廿七日蘇城夢麟山人四角鶴童子六角勉力子難募人各五角○七月份共收洋四百五十一元三角規元九十九兩二錢三分九厘銀六兩三錢日本洋二元對開洋五元銅洋二元錢三百三十八文 
[今將寓日本張掇芹翁經募二百另五號代贖災婦册清單]  
　　蘇傑生洋二百元鮑偉昭陳玉池二户各洋五十元曾卓軒洋四十元繆輝堂黃槐三張德澄三户各洋三十元張光殿洋廿五元羅煒堂東同泰陳維馨黃益堂廣萬泰鄭岐川六户各洋廿元方瑞軒未士咸時麻蘆行修堂三户各洋十五元陳焯堂昌記陳海珊林德嘉陳慧生福和號未士厘波未士碟庇耿竹苞萬泰莊德泰復興昌十二户各洋十元董阜成劉桂巽鄭雅亭羅棣生鄭禹州陳澍森曾贊魁曾星方楊符三鄺餘初陳麗生李金水蔡兆松十三户各洋五元胡忠菜洋四元胡秉卿同和駿發方慶福邵結萍汪金田隆泰九思堂八户各洋三元黃蘇氏梁有輝裕泰張澤建高桂林孔雲生古瑞堂洪啓緒六户各洋二元張黃氏張建韶黃鶴儔隱名氏四户各洋一元以上共計收洋八百五十三元上海六馬路仁濟善堂經收山東賑捐代贖災婦恊賑公所施　昌拜誌 
 
 
