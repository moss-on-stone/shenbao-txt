# 1884 - 315 - 4904168

 

Page 1

 
 
[第二十號畫報出售] [  申報館主人啓]  
　　國家多故之秋正臣子效忠之日近以各海防需餉浩繁籌撥匪易恭邸仰體宸厪倡輸餉銀百萬兩面各大臣之　於隨助者亦爭先恐後頃刻之間頓集千萬古人毁家紓難傳爲美談故圖之以揚盛美又彭雪帥防粤以來思有以制法人之死命遂造兵船數十號形如橄欖式招致善於泅水者操練精熟爲制勝之地兩圖俱編入此次二十號畫報准於二十六日出售後仍附淞隱漫録一則閱者鑒之此佈 
[論臺灣可守]  
　　法人自與中國搆釁以來其注意之在於臺灣一隅固已昭然若揭矣其先下手也在基隆欲得其煤而用之也其次則有馬江之戰中國水師旣爲所毁而乃汲汲攻出長門金牌而並不内犯雖其意恐防煤糧告貨軍火將罄設爲華兵堵塞口岸而不令出其勢必將坐困故急於出口然其實則彼原不欲犯福州但毁閩江水師俾援臺之兵無從調撥閩洋旣無水師粤洋及南北兩洋之水師兵船雖多而防務孔急不敢遠離以求臺灣卽使稍有調援之兵船而終不能多集且遠來則有需時日彼乃可以專力以攻臺灣夫是以馬江戰後芭蕉山養息多日煤糧旣足遂出而肆毒於基隆更旁騖於淡水卽此可知法人之意固不外乎臺灣一隅而已夫臺灣之地孤懸海外似乎不易據守全賴外邊之接濟現在僅恃劉省三中丞督同各統領以爲扼守設外援旣絶勢必不可以久支故法人肆然封口不聽他國及中國船隻住來以期斷臺灣之接濟而使之坐困法人之計則毒矣然臺灣之所恃者固不專在外援也查臺地距澎湖約二百里距厦門約五百里其山起基隆南盡沙馬碕千里有奇山之西東兩面沃野自海至山淺闊相均約各百里統計臺灣之地袤二千八百里衡五百里大於琉球浖於呂宋自開闢以來至今不過數百年鴻荒之俗尙未盡去土膏墳盈一歲三熟厥田惟上上所産之米運販出口者不知凡幾故法人雖封海口而臺地之兵食固不足慮其匱乏也出煤之地不僅基隆一處且遍地皆産硫磺無處不出五金卽使閉關自守攻煤採磺以煉火藥開掘鉛鐵以鑄礮械槍彈取之無禁用之不竭又何封口之足患况臺地四面皆海沿海居民類皆熟於水性習於强悍招之爲兵略加訓練卽成勁旅并不徒招募他處之人以爲兵人皆土著則各有身家各顧産業自無不竭力堵禦以防外侮但須略曉以忠義當無不奮不顧身出力攻勦者法人雖封口至一二年之久於臺地必無所損所慮者彼調陸兵從口岸節節攻進一有立足之區則可以曠日持久時時相擾無寍日耳顧吾嘗觀國初平定臺灣記當鄭氏踞有臺地負固不服本朝以兵征之目順治十八年用兵始直至於康熙十九年而後定則其地之難攻也於此可見矣夫爾時鄭氏自成功死後其子鄭錦勢已衰弱不若成功之凶横而猶能負隅固守至二十年之久迨康熙十六年耿精忠反正導康親王博貝子之師以攻鄭氏收復漳泉邵武各府其廣東之潮惠兩府亦俱反正外援悉已斷絶株守一隅猶支持三年直至大師雲集而後克此時法人僅此區區數千之衆兼之各處皆有援臺之師金甌無缺則必將四面兠勦使法人無可駐足而後已然則臺灣之被法人封禁海口又何足爲臺灣慮法人之封口旣無傷於臺灣則惟各國之商船受其累而已矣法人近來仇敵頗多馬達加斯加兵事宋已埃及之議未定德國又耽耽焉虎視於其後而此時撲犯臺灣居然大言不漸封禁海口殊不知各國商船旣受其累則其心恨法人者何如法人於此方將自救之不暇而又何能擾人乎哉近者德國人在中國教練水師訓習鎗炮本不乏八現又有德國人數名本擬待鐵甲船之來而圖爲管駕者今以不及待船直赴天津則彼之願爲中國効用也可知法人之招誘華人但以利誘或以威脅而他國人之効力於中國則出乎其人之本心可見他國人之含恨於法人當必不少法人之令過於嚴酷故其所招之小工有導華軍以攻法人之𠮓中國决不至此臺灣之生番本屬不服王化而今亦不喜法人之所爲願投華官軍營以求効用此等生番不但殺人如戯而且素來以人爲糧其性剛猛而質直若不喜法人之所爲則見法人卽殺之食之而肯受華官之指揮聽華官之驅策有此生力軍勝於招募勁旅用以守禦臺灣卽以本地之人民守本地之疆哉當無有不各竭其力者矣吾故日臺灣可守也雖然但以臺灣委之劉省帥一人而責以守在爵帥固亦不辭然外面竟無一旅援師而一任法人之布置攻圍曠日持久以至臺地常有風鶴之警此亦各省統兵大員之恥也援兵之至子日望之矣 
[法人狡謀]  
　　天津來信云聞得法和外部大臣斐禮前曾電授孤拔機宜囑更分兵擾我淡水使我銘軍首尾不能策應或截爲兩叚然後登岸據地基隆出煤全台出米務使煤斤粮米一槪豐足徐圖設關榷稅抵償兵費如有與國出爲調停當核計費用若干如數索償或定榷稅若干年方將該地交還中國日閴尙有大兵船九艘大鐵甲船一艘小淺水船十四艘前來肆應以圖侵擾别處口岸云云其狂妄　謬如是是以新任津海新關稅務司德君聞知當將情節禀明傅相傅相念兵連禍結迄無了期但前奉諭旨如敢再陳程議者着交刑部冶罪故亦不使出口然究不敢安於緘默因倩德君將以上各件繕成節略晋京上於總署並面見總署各堂官縷陳一切現在德君業已囘津傳得廷臣會議兩次均無成見且聞有大以爲不然者或天心尙未厭亂乎 
[稅司接任]  
　　津海關稅務司仍委德君璀琳辦理此已列報兹聞德君於廿三日履新任事原任稅務司好君博遜調回上海云 
[臺厦近聞]  
　　委署台灣鳳山縣馮明府譽騶日前擕眷到厦候船渡臺赴任適值法人對禁海口未能東渡現寓厦門進退維谷矣○興泉永道接奉穆將軍八百里牌單飭遴軒員渡台偵探軍信孫觀察卽委倪二尹前往倪君奉札後亦無計可施盖大海茫茫要不能挿翅飛渡也○前署臺灣縣某明府日前由台回廈深恐啓小人覬覦故搭兩爹利士輪船時所有銀洋分放在鞋籃脚寠破箱中亂堆艙面豈早爲明眼人識破將　竊去二隻計一貯八百元一貯六百餘元迨明府起岸已無蹤跡當卽函請船主搜查日前英領事　接到該船主來債云所失之銀已在香港搜𫊧一簍計六百餘員明府接信卽邀保在英領事署保認轉信香港寄歸失而復得其亦有定數乎○二十一晩稅務司柏君接到香港信稱稅關巡看燈樓之飛虎兵船於初九日赴台灣鵝鸞鼻燈樓在恒春縣地方被法人擄去稅司接信卽晩坐 
 
 

Page 2

 
 
　　廣東輪船前往香港料理二十四日伯君返厦謂飛虎船現已懸法國旗被法留在臺南法兵船旁不准擅離云按飛虎船卽本報前譯之飛護也○近有小商船由臺灣彰化鹿港到厦云台灣自被法人封口貨物不能往來各貨由内地運去者皆踊貴十倍洋藥則漲至每箱價銀二千一百餘兩然居奇者尙不肯多售云 
[畏罪自盡]  
　　廣西提督陳朝綱籍𨽻粤東三水縣前因北甯失守革職議處蒙潘中丞具奏擬請發黑龍江充當苦差軍門竊自欣幸旋卽回鄉嗣以刑部議駁攺爲斬監候潘中丞遂移文東省勒令軍門返西以便解京軍門畏罪不出制軍札令三水縣會同營兵往其鄉里查搜并押其家屬軍門情知難免服毒自盡云 
[侯相過潯]  
　　左侯相於十九日抵湖口縣是日江西巡撫潘大中丞長江水師湖口總鎭丁軍門九江總鎭朱軍門九江府朱太守以及德化湖口印委各員水陸叅遊千把等弁均往碼頭恭迓砲台弁勇連升大砲致敬水陸隊伍排列江濵陸續燃砲聲若連珠兼以兵船林立斗大山城頓形熱鬧侯相傳見有差次日卽同潘中丞晉省商辦一切此次督師援閩定有一番偉績韓范坐鎭西賊胆寒不禁於侯相拭目望之 
[築城護臺]  
　　九江岳師門外砲台與鎖江樓下砲台勢成犄角每當操演時兩台炮聲連絡一氣現在朱春山鎭軍以九江爲上下游鎖鑰尙恐一旦有事砲台勢孤故又相度地勢督率選鋒新勁各營勇由岳師門砲台挑築土城直接鎖江樓砲臺爲止其間砲位密若蜂房兹已雉堞巍峨旌旗飄蕩琵琶亭側居然壁壘一新矣 
[宣南新語]  
　　十七日八旗满蒙漢童生應試繙譯計五百餘人然額僅六十而已查繙譯童試例於進場之夜散放題紙係將漢文譯以清文書以清字必須清文清字俱臻美善方能取中次晩交卷放牌閱三日張貼團案次日覆試後自行冠頂云○倉場封奏大略謂本年共收漕米六十餘萬石惟恐來春不敷開放各項請令漕運江浙等省迅速籌核提前赶辦務於明春將全漕運津以濟兵食而免各項阻礙云云此倉憲之深謀遠慮也○前由砲廠拉運鉅砲至神機營修理兹聞武城永固鉅砲八尊業均修好每尊重約萬斤於二十三日先行運赴南苑演放再行擇日運往通州及北洋各口安置查此等鉅砲在砲廠存儲甚夥惜多年未用泥銹堆積耳○醇邸於二十二日起至二十五日止仕阜城門外南城根二股馬道閱操足見講求武備不辭勞瘁自此神機營之操演當格外認眞矣○二十一日醇邸千秋節王貝勒將軍等均詣府祝壽例演昆弋二簧戯各三日今歲因中法齟齬軍事旁午醇邱特諭停止演唱賢王之念切時艱於此可見矣○户部現查各省緑營兵丁曁防勇練軍等額數共有若干一年餉糈共需若干某省須某省接濟若干俟查清後再定新章入奏以期永遠遵行俾兵精餉足武備可蒸蒸日上也○李傅相前奏購辦軍火需費孔殷請暫開花翎藍翎封典虚銜過班等項捐輸聞日來報捐翎支封典者尙不乏人其過班一項甚屬寥寥緣此次收捐均照十成實銀毫無减折是以不甚踴躍耳○九月十三日刑部審定剌面軍犯二名發交南城坊署將解交通州因是日天黑該坊將二犯寄監擬次日黎明起解司坊監獄皆與衙署大門相接該犯竟於是夜人靜時鑽穴透壁身帶刑具而逃刻下刑部限南城坊吏目半月拿𫊧逸犯否則將嚴叅究治云○崇文門副監督崑岡接任日期因舛錯五日户部傳抄司官將𫊧重處已登前報嗣因大司農額協揆兼在軍機處行走得以詳查軍機處抄交内閣之底稿始知此件乃軍機處底稿抄錯非户部傳鈔之誤故户部司官得以無事軍機處將自請議處云○九月十六日爲日本國王壽辰駐京日公使榎本武陽君於十四日起大排筵宴遍請各國駐京大臣以伸慶賀懸燈結綵倍極輝煌劻貝勒閻中堂徐侍郎廖侍郎亦於十六日午後三點鐘赴日本公使之宴酒肴豐盛中西參半亦可見該公使之善於睦鄰矣○日本駐京公使榎本武陽之夫人前悉在東瀛首途兹聞榎本夫人於本月十四日抵京年僅二十外自是大家風範見者爲之起敬 
[金閶談屑]  
　　蘇防各營日來每逢晴霽朝暮操演槍炮極爲認眞軍裝局日夕趕製子藥以及魚亩地雷等件亦倍形忙碌韓古農觀蔡曁竇雨村總鎭所部各營尤爲出色日前撫憲騐閱打靶時觀察竟能親裝子藥逼視準頭應手命中文武全才營伍中無不敬仰惟砲隊打靶每以盤門青陽地爲操演之場該處城河寛闊於河干築一小城中懸活機鐵靶兵勇皆於對岸燃放河中設有船隻經過須停片時以避不測月之中旬有城内某姓艤舟掃墓道出是處未知趨避容與直前經營弁揮旗示之舟子猶未喻其意迨至愈攏愈近將抵靶位營勇齊聲呐喊始急急退去觀者爲之股慄越數日操格林洋砲有一彈由城垜穿入直至南園地方是時該處有賣采傭在田澆灌砲彈適中其臂趕急醫治尙無性命之虞然亦險矣○黄潄蘭宗師今科抵省考試一切政尙寛大搜檢所及場規亦略示優容憲體近方患瘧力疾校閱不遺鉅細廿四日考生經古計與試者五百餘人是日適陰霾　短諸生中枚速馬遲殊不能一竟有百餘人思沾給燭之仁憲意以此風斷不可長未子准行卒皆未完篇幅怱促交卷出塲廿五日卽已懸榜闔屬共取十九名冠軍者爲潘君誦榖至童試正塲之次日仍照章牌示提覆以定去取○臬憲許星臺廉訪日前奉到電傳恩旨升授浙江布政使僚屬來轅叩賀者累日不絶廉訪亦喜逐顔開疲於酬酢每與賀客談及謂我與德方伯殆有夙緣自通籍後楊歴中外每渠去而我繼之同官東魯時亦然今者官不同方又適與交替可謂一時遭際之巧而兩人交好之長聞者傳爲佳話咸謂倘德帥不次超遷則廉訪開府西江必又將步厥後塵殊堪預賀矣○新任蘇臬李廉訪家樂籍𨽻河南光州與衞靜帥有桑梓誼乙亥登甲榜曾任豸台秉性峭直清操夙著京察一等簡放東省青州太守閻丹初協揆雅愛其才曾密登薦剡稱爲當今賢二千石有清廉第一之譽卽擢兗沂道篆本年任小沅中丞入觀時皇太后垂問李某官聲經任中丞以官聲極好民皆愛戴爲對聞廉訪在東時嚴絶苞苴尤惡干謁上下無敢以私干者宫道篆日京外各大僚有函託其親故圖謀差缺者卽將原信實貼官廨或且榜粘轅門俾令自愧而差遣仍以班次資格輪用無偏無陂力矯向來八行積習威稜震俗人多服其秉公兼之清風兩袖不染繊塵尤爲近世監司所未有此聖眷之隆所由來也而協揆青眼所垂迥超流俗洵可爲三吳慶得人矣 
[領事捉賭]  
　　漢皋洋街從無聚賭等事乃十九晩華捕探得二馬路老有利銀行底子空屋内有博徒引誘細崽出店等人聚賭密報領事府帶同華捕通班前往拘拿其時賭客正興高采烈人頭如蟻領事飭將要處閉門扼守一經驚覺欲遁無由早被拿𫊧二十餘人間有狡黠而逃者順手攫取銀錢而去當將拿住之賭客鎖住押送巡捕房偶不經心路上又被脫去兩名二十日午間由領事堂訊均難置辯領事因有要公無睱細詰惟復加訓斥統令開釋完案 
[破格求才]  
　　曾藎臣直剌紀渠南洋大臣曾沅圃宮保之胞姪也前任廣東連平州牧政聲卓著士愛民懷嗣因宮保署任粤督照例廻避攺省江西春問周閣學應詔舉賢專摺將直剌保荐奉旨送部引見行柢金陵謁見左侯相晤談之下深爲器識卽具摺奏調赴閩札委總　 
理營務足見侯相知人善任破格求才而直刺素習孫吳今復幸遇知已行見名標麟閣克繼家聲胥於此行卜之矣 
 
 

Page 3

 
 
[死殉芙蓉]  
　　揚州新城板井地方崔姓操柳敬亭舊業生花舌妙口若懸河每一登塲聽者若蜂屯蟻聚妻某氏年逾不惑時興伯道之嗟膝前一女年逾瓜破風致嫣然老夫婦愛若掌珠每欲擇快壻爲養老計然雀屏之選倉猝固未易就也上月中旬有鎭江大某甲翦江至䢴水思欲訪畫中人作金屋之貯聞女美遣人介紹求一見顔色崔初尙不之許繼知爲鹺賈心怦然動日肯以番佛六百尊見𢌿當俾爲君　衾與裯否則不勞玉趾也客一如所命往窺頗愜素心遂先返約崔於本月初過江兌價前日崔往尙未言旋詎女已於重陽日用紫鴉膏畢命矣哀哉 
[私販小錢]  
　　皖垣連日以來下遊船隻十有八九均載程從周軍門由楚北分調各營之兵聽候兩江爵憲諭遺駐防各口上水船隻所載之兵統隨左侯相前往江右赴閩終日長江船隻往來絡繹不絶各卡及厘局均任聽遄行兹因上下兵船槪行過竣卡局役勇仍照舊章嚴行查搜日前傍晩楚北鴉稍船報卡報稱載送某營師爺赴金陵營次船載五客並無貨物請騐放行司事及勇役答以日暮不便往騐期以明晨並令將船灣泊内港至二更後忽有某司事帶同勇役數人登船查得船有夾底乃將船板撬損該船果藏有大小砂錢一千餘串船主賄以洋𧉂一百六十元姶得脫身及下午挑運上岸又爲埠頭看出復加賄託乃得送運城内各鋪分售所喪已不少矣然有如許小錢入城則皖省錢制不且益壞歟 
[袁江雜録]  
　　八月十三以來一雨浹旬所種之早麥半壞迨念六放晴初一又雨初二後爽晴十日各鄉得及時耕種詎甫經告竣而初十又大雨一宵十一十三十六十七等日均雨現則四鄉汪洋其特出無浸淹患者十分中不及一二餘則水深没膝恐非半月老晴未易播種也○清河各鄉多藝落花生收穫後以之榨油固家居之常情非油坊例有榨稅關欵乃關差稽查時見凡榨油者卽入册徵稅民間苦之雖有紳衿具禀赴縣懇請分别其如批駁何○運河水勢前已跌落兹因雨師肆虐遂致河泊揚威旋消旋長横流直蕩故現雖霜降以後視伏汛仍不相上下焉○洪湖之于工等灘灘租現經縣署禀蒙撫潘兩憲撥歸本縣驛跕項下秋租已一律啓徵邑尊出示限一月内掃數完清延干提比夫當此秋禾甫登春麥未種而催科若是其急民將何以措手足耶 
[玉汝于成]  
　　黄冠者流鶴　翩道丰儀　灑自具出塵之槪經懴將竣又復品竹調絲清歌一闋小家婦女團圍注聽目語神飛杵白仙緣每多奇遇較諸一秃擂椎不啻上下牀之判至於火居道士則尤覺毫無忌憚矣蘇垣富仁坊巷某道人之子年未及冠美秀而文一枝玉笛尤擅勝塲素與糾察司廟生意往來香工楊松者狡黠之徒也鄰有成衣匠養媳小家碧玉楚楚動人四目相窺兩情暗契楊卽竭力牽引大抵已入天台今夏楊密約該養媳與其所好之某婦一舸同載拐匿黄埭鄉間翌日來城引小道士至彼撮合卽將養媳薙面成親留連數夜小道士以父母懸望急急旋返豈知其事旋卽敗露押同小道士赴鄉追尋而楊松已將兩女携至上海擬欲販賣遠遁幸成衣店之戚在申覿面始得𫊧住回省控由長洲縣金公訊擬楊松種種誘拐之情笞臀管押小道士雖受人引誘究屬不合亦子薄懲現經人向成衣匠再三說勸推船就岸將養媳退回母家卽行配與小道爲妻酌給成衣數十番以爲另行聘娶之資至楊松所拐之婦其夫自願領回現已具情請銷新任馬漁珊明府一切俯如所請惟楊松尙須嚴辦發落也噫痴男怨女成就了燕侶鶯儔調停其事者可稱　費苦心小道士當默誦救苦天尊不置矣 
[嚴禁淫戲示]  
　　欽加知府銜署理上海租界會審事務江蘇卽補分府黄爲再行出示嚴禁事照得演唱花鼓淫戲敗俗傷風最爲惡習疉奉道憲行經本廨查禁拿辦在案今聞租界復有茶肆中坐唱淫戯殊違禁令胆玩已極除訪拿究辦外合再出示　禁爲此示仰諸色人等知悉自示之後如敢再違禁令演唱花鼓淫戲定與該茶館主一體拿案嚴辦地保得賄容隱併干究處其各凛遵母違切切特示 
[修理水管]  
　　前日下午自來水堍下大鐵管忽然損壞脫節該公司立將總門關閉飭工修理是以各處龍頭雖以鑰開并無涓滴宣洩昨日卽工竣又可取不窮矣 
[解送竊犯]  
　　昨午後青浦縣差役解送行竊電線男女人犯六名口至道署邵觀察卽命發上海縣收管嚴行訊辦云 
[樂善好施]  
　　西商哈味前控與華人石順孝股開順泰木行爲朱萬興卽朱阿寶欠找木料銀三百廿餘兩及朱供與西商無干黄太守着石具呈候示已列前報兹據石具控復傳朱及戚正山王仁明等到案於前日午後訊究石朱各供如前戚王仝稱石向朱索找銀爭執由我等經勸令朱酌還石銀一百五十兩因石未允已作罷論太守衡情酌理斷朱繳銀二百兩朱稱實因無力我有房屋價賣與陳竹坪俟成交付銀卽可繳案太守復諭石日朱銀繳到可將一半充棲流所善舉石稱損助善舉我固情願朱遂稱奉斷之銀如果全行捐助願卽如數繳清石稱卽以此欸全數撥充亦無不可石之爲人急公好義已可想見矣 
[以靴易鞋]  
　　英美租界各捕房之華捕服色屢次更易已列報章兹悉捕房以各捕天晴穿薄底鞋不壯觀瞻將令一律攺穿快靴如巡勇狀前換煖帽甚非雨雪所宜連日陰雨各捕仍換戴凉帽云 
[勒緝逸犯]  
　　盜犯越獄已列報章前晩督捕廳丁少尉提集禁卒更夫陸大等四人研訊據禁卒等同供前晩風雨交作進監避雨一時熟睡不料該犯殷光海乘間撬開地板挖地洞穿過間壁空屋出外由後墻上屋逸去少尉以該卒等使盜犯脫逃實染疎忽看各責四日板勒限緝𫊧如若延玩定子嚴比云 
[求免嚴屍]  
　　昨報列在押病斃一節黎邑尊詳請府憲委隣封相騐兹悉博雨薌太守札委華亭縣楊明府於前日來滬詣騐當經沈某之子某攔輿遞禀云我父實係病斃現奉母命求請免駖明府俯如所請卽飭沈子出具切結存案已命駕返茸城矣 
[工頭被控]  
　　本月十六日報登各樹一幟一節蓋因小工頭蔡調順與盧三元爭奪金利源碼頭生業與盧之胞弟兩下幾至肇釁後得工義局頭目出爲調停雖已聚衆未曾打架當盧國英卽三元帶勇赴閩之時早料蔡調順日後必有滋閙情事因之曾投上海縣署具禀請將蔡調順帮董　單吊銷嗣蔡挽託妥保仍爲帮董現又啓釁工義局人數頗衆不肯甘服恐肇巨禍盧三元之弟現已具情禀縣未識如何批發然旣控呈當必水落石出也 
[請派巡捕]  
　　法租界八仙橋横街所有新開花衣行五家早上鄉人肩花到滬求售時往往有無知小兒男女成羣挖包偷竊該小兒等竟有二三十人日逐習慣竟不避粉鄉人不堪其擾行中人亦無可如何該處雖爲租界有巡捕梭巡但此來彼去照應難周故昨經花行主莫曉山莫藹棠等遞禀於法公堂伸訴前情并稱自願另雇巡捕一人在彼常川照料但必須身穿號衣特投案求請給衣等語翁太守與于繙譯官及備捕頭商酌之下以另雇恐與章程不符百難允准當飭捕於清晨起直至午刻在彼照料云 
[控告吞彩]  
　　昨報列得彩圖吞一則已據長順烟店主婦某氏具禀控於法公堂稱合股者名張阿三及陳姓係在虹口源泰槽坊生理 
 
 

Page 4

 
 
　　者請爲傳案翁太守業已准詞昨晨太守臨捕房時復據該氏投訴恐買票之人逃匿請傳等語太守詰其旣買之後可曾取到條頭收執該氏稱此係合股所買我店祗一條未曾取得翁太守着該氏於下期邀到合股之人以憑研訊并飭法包探先往該錢莊將合買彩票之人姑着交保臨　　　 
訊傳案核奪 
[鉅欵助賑]  
　　今奉到任逢辛世大兄京信拜讀之下奉順天府尹憲周小棠大京兆集成鉅欵分撥山東江西兩省接放冬賑今來函委敝公所代解江西賑捐庫平銀二千兩善昌如數代解江西函致李筱浦徐少衡兩君查收散放今特登報奉聞卽請公鑒上海北市籌賑公所施善昌少欽氏拜啓 
[江北南通州康發祥寶典助來原舊满當棉衣致上海籌賑公所書]  
　　少欽封翁善長大人閣下敬啓者竊某等屢讀報章知山東江西等處疉遭水患哀鴻徧野待哺嗷嗷辱承大君子一再籌賑百方勸募曁各善士踴躍輸將爭先恐後仁漿義粟接濟不窮旣啼議之無虞更號寒之可憫於是廣刊募啓勸助棉衣大君子饑溺爲懷無微不至所謂體天地好生之德廣聖朝位育之仁者也某等寄身江北一水盈盈瞻韓有願御李無由仰企大公勉圖小善兹集到棉衣二百件敬呈臺前伏乞代解灾區散給窮黎雖知所需者大區區無濟毫末然細流不捐乃成江海當亦大君子樂於收録者矣至此次輸助諸君無意留名可否乞列入報章以作徵信統勞清神謹銘心版祗請以原函託登申報如能各省典當满貨仿而行之聊補兩省災黎新棉衣之不足苟有血心總當帮忙捐助敬請善安伏惟鈞鑒不宣甲申九月二十三日南通州衆盡厥心人百頓首拜上右啓者今奉到江北南通州康發祥寶典大執事來函云典内满期當貨原舊棉衣特勸典友衆盡厥心人助來杜布男女棉衣打成八捆計二百件善昌收到時親自過目謹代災黎九叩拜謝此等原衣次貧饑民大爲受用竊思普天之下寶典不少奉勸大執事不惜齒芬聚少亦可成多因兩省萬萬生靈善昌一人籌赶二萬件加長新大棉衣晝夜赶䟎心力交瘁運到災區還是杯水車薪如能各省典當大東翁發慈悲之願满當原布棉衣提助二三分集腋亦可成裘災黎均沾再造之恩想大東翁提助二三成究屬九牛一毛惠而不費天氣已冷如蒙俯如所請謹請從速交下方可一齊赶解並非無厭之求兩省災重人繁務祈廣種福田永垂不朽謹請登報特再叩募满當原布舊棉衣以補新棉衣之不足卽請各省寶典大東翁大執事台鑒上海北市絲業會館山東江西籌賑公所教弟施善昌少欽氏鳴謝鳴懇頓𦣻謹覆九月二十七日 
[小樓主人枉顧寓齋適余臥病未晤賦此呈政]  
　　秋雨病相如門臨長者車未曾迎倒屣搔首復踟蹰鴛湖松華館主求政草 
[病後訪小樓主人於小樓卽希教正]  
　　訪隱到江頭巍然一角樓百篇堪養志斗酒儘消愁病骨余還瘦才名君早留何時重把晤大日快同浮鴛湖松華館主拜草 
[小樓主人出示近依韻呈正]  
　　敲詩乍喜挹名流問字還容上小樓日暮憑樣閒眺處一川雲物海天秋元龍家氣在高楆北海樽開慣唱酬聞說團樂十三五夜夜深觴詠未曾休鴛湖松華館主拜草 
[單君黼卿以詩見懷倒用元韻録呈吟正]  
　　茸城風味話鱸魚酬唱新詩興自如料得君才深似海肯教賦擬木元虚小樓王人口占　 
[浙省撫轅抄]  
　　九月二十二日補用運副趙連鈺禀知運司委紹興鹽局差叩謝○二十三日運副卜文灼禀知運司委廣信鹽局差鳳藻禀知潘庫京餉釘鞘寄存外庫大挑縣趙壽嘉新市差人禀知厘捐局委寗郡閩貨局差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝審人犯名單]  
　　朝審舊事官犯一起人犯一名江蘇司一起絞犯楊溥卽楊普鬥殺○朝審舊事服制情實新攺緩决一起人犯一名四川司　一起絞犯任鶴年違犯教令致父自盡○朝審新事服制一起人犯一名山西司一起絞犯常蕣誤傷期親尊長○朝審舊事常犯四起人犯四名山東司一起斬犯張二狗卽汶英照盜大祀神御物奉天司一起斬犯孫大卽孫秃仔罪人拒捕殺人貴州司一起斬犯郭三卽三合故殺奉天司一起斬犯松瑞鳥鎗殺人○朝審新事常犯十四起人犯十四名口直𨽻司一起絞犯李維仔竊贓逾貫一起絞犯逯泳共毆江蘇司一起絞犯劉恒聚鬥殺安徽司一起絞婦王氏誘拐子女一起斬犯鈺罄謀殺江西司一起絞犯劉三共毆福建司一起絞犯李二卽李佩淋在禁門内開設烟舘爲從浙江司一起絞犯張秉得卽張老虎發塜鑿棺抽竊爲從河南司一起絞犯王大鬥殺山西司一起絞犯亢二鬥殺一起斬犯孫蕣卽孫山兒偷竊乘輿服物一起絞犯牛大卽普仁誘拐子女廣西司一起絞犯張立禾鬥殺一起絞犯鈺淋鬥殺總共二十一起人犯二十一名口 
[青溪行贈蓮棣詞史用絳雪生原韻]  
　　玉宇淨如洗星影銷欃槍涉江歌采蓮花陰藏飛艎青溪有小妹泛宅波中央一笑生百媚忝歸温柔鄉蘭麝何馥郁羅襦聞幽香青荷中婦鏡黄竹女兒箱觴政不嫌虐停筝催酒忙金樽復檀板歌韻清且長行樂不可極白日馳堂堂水國秋已老汀雁飛成行甲申秋日香國附庸待删稿 
[同人宴集青蓮花舫小詩紀事録請諸吟壇均正]  
　　水雲鄉裏集羣芳銀燭高燒夜未央檀板金樽銷俠氣衣香𩯭影蕩柔腸彈筝伎妙燈雙穗解佩人來月一囊自笑疏狂甘薄倖歡塲情味已深嘗香國附庸待删稿 
[薛叔萍茂才以三十述壞詩見示次韻奉和卽希吟正]  
　　乾坤鬰青蒼海上仙洲十墮地幸男兒笑飲金壺汁薛君絶妙才遺文勤掇拾理明神自腴義奥思能入把卷閉户吟愛客下牀揖清福羡君修陋彼牛衣江訪我秋樹齋屐痕破蘚級微雨送新更庭花紅欲　蘇生耽嘯詠未能忘結習蟭蟟寄一枝雌伏羽仍戢飯顆山樵弟煃客龍游稿 
[偕薛君叔平王君霑敷訪宜園廣文於鏗經閣漫成短古用叔平韻]  
　　來訪幽人居園林傍城郭履綦適清暇主賓工酬酢庭空秋陰濃日長餘暑虐輕雷近復遥細雨止還作藤牀任客眠桐葉因風落覓句愛林皋尋芳步蘅薄翦燭憶西窓觀梅待東閣讀畫俗可醫論文瘢爭索天氣倐炎凉世事忘今昨此會猶風流不須嗟落寞飯顆山樵初稿 
 
 
 

Page 10

 
 
[光緒十年九月二十一日京報全録] 　 
　　宮門抄○上諭一道録前○缺單○湘撫龎奏爲請開復已故大員處分摺○蘇撫衛奏在籍閣學丁憂片○楚督卞等奏本年冬漕請仍折徵採運摺○河督成奏河堤冲漫情形片○又奏辦理河工情形片○將軍慶等奏會考覺羅學生摺○晋撫奎奏爲循例奏請片○九月二十一日工部鴻臚寺鑲黄旗值日無引見○額勒和布等謝管新舊營房恩○文碩假满請安○召見軍機敬信○○光緒十年九月分缺單同知湖北安陸楚秀升知縣山西襄垣李汝霖丁陜西韓城王澍霖回籍修墓廣西羅城杜綏祿革福建福鼎邵書升丁○按經歴陜西陸長潔丁○直州判四川瀘州王家駿故○縣主簿浙江德清陳以恭病府照磨江西吉安張堉丁吏目雲南賓川李鴻文故奉天義州金湧故巡檢山東臨清唐光　故廣東南海林鴻查無其人西寗謝奎逾限 
[典史福建南平顧禮邦近]  
　　署理湖南巡撫布政使臣龎際雲跪奏爲據實　懇天恩恭摺仰祈聖鑒事竊臣據湖南紳士在籍前兵部左侍郎郭嵩燾前署江西巡撫布政使李恒候選郎中曾國漢分部員外郎俞錫爵主事左孝寛候選内閣中書成杲道湖北候補道楊恩壽福山鎭總兵陳海鵩等呈稱已革雲貴總督劉　昭於光緒九年十一月二十三日在籍病病故業由地方官詳奉題報在案查劉嶽昭籍𨽻湘鄉先以勷辦蕭啓江營　立功江西旋以一軍轉戰湖南湖北廣西四川雲南貴州等省所向克捷積功荐擢雲貴總督同治十三年入都陛見回任因病稍遲致蒙革職查劉嶽照領軍之始具有功桑梓至今湘人稱道勿衰者尤在寶慶　役當咸豐九年髮逆石達開率悍黨竄楚煮圖由寳永等府直撲省城其時湘省援鄰之軍四出巡撫駱秉章深以寳慶兵力不足爲憂適劉嶽昭由江西交湘請餉駱秉章一見奇　飭令增募勇丁赴援寳慶劉嶽昭率師馳援先駐雀塘舖賊遣死黨撲營力戰卻之進屯柳家橋以載賊下趨長沙之路石逆方悉銳力圖寶慶以爲可以一逞劉嶽昭至相與大驚望風披靡劉嶽昭迭出奇兵乘勝猛戰連朝大雨不稍郤石逆兇𦦨旣挫又值李續宜由鄂統兵夾援會合攻撃該逆遂解圍而遁竄入廣西劉嶽昭跟蹤追賊冋屯湖南邊境次第攻克宜章桂陽等縣於是全湘肅清論者謂寳慶之役劉嶽昭　鋒　險援剿之力最多計劉嶽昭統兵十餘年轉戰數千里殱除巨憨迭克堅城建功之地黔蜀爲多任事之難雲南爲最郭嵩燾等與劉嶽昭生同鄉里實見其解寳慶之圍有功湖南大局甚鉅自奉旨革職回籍養疴十年不出門户以在軍日久積勞致疾舊傷復發遂至不起彌留之際猶以天恩未報深自咎責飭家人薄殮以贖　尤其誠篤忠貞爲人所難及者查前陜西巡撫劉蓉亦因案革職身後　蒙恩准開復有案劉嶽昭戰功最著任事最久與劉蓉事蹟相同理合公懇援案奏請以彰忠藎而順輿情等情前來臣不敢壅於上聞可否將劉嶽昭革職處分開復出自天恩臣未敢　便謹據紳士公呈恭摺具奏伏乞皇太后皇上聖鑒訓示謹奏軍機大臣奉旨准其開復處分欽此○○衞滎光片再前任内閣學士兼禮部侍郎銜洪鈞係江蘇吳縣人於光緒九年十月内因母病奏蒙恩准開缺回籍省親在案兹該員洪鈞以親母番氏於光緒十年七月十五日在籍病故係屬親子並無過繼例應丁憂守制等情遣屬劉堃禀請具奏前來臣覆查無異除咨部查照外並飭取丁憂供結另行照例分咨外理合附片具陳伏乞聖鑒謹奏軍機大臣奉旨吏部知道欽此○○署理湖廣總督湖南巡撫臣卞寳第湖北巡撫臣彭祖賢跪奏爲湖北省本年冬漕未能徵運本色仍請照章瓣徵兼籌採買運京恭摺由驛具陳仰祈聖鑒事竊准户部倉塲總督臣咨具奏京倉需米孔殷請旨飭令江西湖南湖北各省督撫體察地方情形悉心籌議自今年冬漕爲始規復舊章徵運本色抑或查照成案籌解採買等因一摺光緒十年六月初六日奏軍機大臣奉旨衣議欽比沙録原奏咨行到臣等遵辦當經轉飭粮道素麟會同布政使蒯德標籌議詳辦去後兹據該司等會詳請覆奏前來臣等覆查湖北省應徵漕粮自前撫臣胡林翼奏定章程攺徵折色民間相安已久催納亦尙踴躍歴年部臣奏請攺徵本色經前任督撫臣曁臣等將示能規復實情奏明在案竊思徵收一事必使官民俱便然後舉辦非難以民情而論折徵之便於本色前撫臣胡林翼早已瀝陳比時情勢仍同且上年被灾之處多係有漕地方本年未盡豐收購米完納更覺不易以官事而論船隻未修倉敖未復運河淺　種種情形非巨欵不能辦理此皆早邀聖明洞鑒者現屇啓徵之期勢難規復舊制惟是京倉漕米近年以來撥充賑需出多入少需放孔亟自應力籌兼顧以裕儲俻查湖北省歴屇由招商局委員採買米三萬石承運承交悉臻妥速已據該司道移咨該局查覆屇期照舊辦理雖折徵一石之銀不敷買米一石之用第不敷之欵係在濟運漕項各欵内續撥於解京漕折毫無虧損而京倉不無裨益所有光緒十年冬漕仍請照章折徵委解部庫並援照成案酌提漕折等欵由局埰買運京緣由除咨户部曁倉塲督臣查照外謹合詞恭摺具陳伏乞皇太后皇上聖鑒訓示謹奏軍機大臣奉旨户部議奏欽此○○成孚片再本年伏秋期内河水盛漲逾往年迭據運河道等禀報黄流倒灌入運堤壩單薄河身淺窄不能容納致捕河廳屬之陽谷汛十里鋪五里墩上河廳屬之聊城汛耿家口筆子圍邱家海皮家嘴等處先後漫溢出槽冲刷决口多處寛窄不一皆因風雨昏夜人力難施所有被淹之區一片汪洋水深自四五尺至一丈三四尺不等幸漫水出口後流行尙緩民田雖有損傷並未冲倒村莊廬舍亦未淹斃人口不致流離失所現督廳縣等先將各漫口搶築圈埝不令四處散漫一面趕購正雜各料赶緊分投興堵等情俱經隨時批飭上緊設法堵閉並委員往勘催令趕辦在案查一線運流爲糧艘經行要道連年迭被黄水串注兩岸堤掃閘壩冲刷殘缺比比皆是雖經隨處擇要籌修而片叚亘長需費浩大道庫旣無欵可籌未能普辦但河運攸關至重若不認眞修築於運道大有關繋且現准部咨有規復舊制全歸河運之議更當預爲籌計除霜清水落督令該道廳等詳細查勘分别應修應濬確切撙節核估專案議奏請辦外所有運河堤　冲刷漫口情形理合附片具陳謹奏軍機大臣奉旨知道了欽此○○成孚片再本年伏秋汛内黄河兩岸桃護磚石壩垜均經開歸河北二道督飭各廳分别辦理兹據量騐工叚丈尺具禀請奏前來奴才復加查核係北岸黄沁廳屬唐郭汛攔黄埝磚八壩下首土壩頭加抛磚壩一道衞糧廳屬封邱汛十三堡越埝三道挑壩頭加抛磚壩一道祥河廳屬祥符上汛十五保挑水壩上首加抛磚壩一道下北河廳屬祥符下汎二堡挑壩迤上空擋五埽迤下順提頭埽上首加抛磚壩一道以上每道用磚自二百九十餘方至七百八十餘方不等又南岸上南河廳屬鄭州上汎五堡順堤頭埽上首空檔加抛石垜一道中河廳屬中牟下汎九堡托頭壩迤下空檔北戧五埽前加抛碎石一叚下南河廳屬祥符上汎十九堡蓋壩新三壩磚壩外加抛碎石一叚北岸黄沁廳屬唐郭汎攔黄埝磚七壩下首第二道順壩頭並加面另抛碎石一叚衛糧廳屬封邱汎十三堡越埝四道挑壩頭並西加抛碎石一叚祥河廳屬祥符上汎十六第三道挑壩上首西抛碎石一叚下北河廳屬祥符下汎頭堡斜壩壩頭並西面加抛碎石一叚以上每道用石自三百九十餘方至八百八十餘方不等均係應辦之工分别抛護穩固除飭將二叚丈尺銀數詳細造具印册核繕清單另行彚辦外理合附片陳明謹奏軍機大臣奉旨工部知道欽此○○奴才慶裕松森鍾濂跪奏爲遵旨會同考試宗室覺羅學生取中名數恭摺奏祈聖鑒事竊照定例盛京宗室覺羅學生各届五年考試一次奴才慶裕查本年又届考試之期　遵諭旨開列各部侍郎銜名奏請欽派二三員會同考試兹於本年七月二十七可奉到硃筆圈出松森鍾欽此奴才慶裕等遵卽會同於八月十八日關防考試宗室覺羅學生宗室營學生除有事故不克考試外現有宗室覺羅學宗室營入學投考學生共三十七名遵照向例考試繙譯清字文章取列名次仍照舊章騐看騎射考取得宗室學繙譯宗室斌琦等二名作文章宗室慶哲等四名覺羅學繙譯恩貴等三名作文章覺羅亷敬等六名宗室營繙譯宗室德恩一名作文章宗室托克通賀等二名奴才等謹將取中宗室覺羅並宗室名次數目造册咨送宗人府查核外理合恭摺覆奏伏乞皇太后皇上聖鑒再此次考試宗室覺羅學生因奴才慶裕於八月十二日始行由防回省舉辦稍遲合併陳明謹奏軍機大臣奉旨該衙門知道欽此○○奎斌片再歸化城稅務歴係循照舊章奏歸綏道管理茲據歸綏道阿克逹春以兼管歸化城監督印務有光緒九年十月十三日起連閏扣至光緒十年九月十二日止計已一年期满移經署布政使高崇基以應委何員擁管詳請奏委前來臣查阿克達春自光緒二年兼管稅務以來稽查綜核甚屬盡心管理八年有餘均無貽悮相應請旨將歸化城稅務仍令歸綏道阿克達春接管以專責成而期整頓除稅課銀兩俟年满另行題報外理合循例附陳伏乞聖鑒謹奏軍機大臣奉旨着照所請該部知道欽此 
 
 

Page 11

 
 
[光緖十年九月二十二日京報全録]  
　　宮門抄○上諭一道録前○發抄旨四道○大臣克等奏恭報起程日期摺○雲督岑奏請留員差遣片○將軍慶奏恭報回省日期摺○川督丁奏委調署各員片○又奏對調知縣片○將軍慶等奏援案擬委就近點騐摺○大臣英奏爲奏聞摺○九月二十二日内務府國子監正黄旗值日無引見○恩承等場差完竣覆命○八額駙假满請安○兆玨請假二十日○掌儀司奏二十七日察奉先殿絪貝勒行禮○召見軍機恩承○發抄曾國荃奏記名總兵鄒德泰等借補長江水師饒州營叅將等缺奉旨兵部義奏單併發欽此○譚鍾麟奏保薦堪勝監司之西甯守定祥送部引見懇恩録用奉旨着照所請吏部知道欽此○又皋蘭令李裕澤等署河州牧等缺奉旨吏部知道欽此○又坐補鎭迪道恩綸署西寗道奉旨吏部知道欽此○○奴才克蒙額奴才奎英跪奏爲遵旨前往會同伊克昭盟長查辦土默特達拉特兩旗互爭游牧界址曁奴才克蒙額就近循例親往查看廣覺寺喇嘛人衆有衆滋生事端謹將帶印起程日期恭摺具陳仰祈聖鑒事竊奴才克蒙額於光緒十年七月二十一日准理藩院咨開本院具奏遵議土默待達拉特兩旗互爭地界一案請旨飭下綏遠城將軍就近會同歸化城副都統伊克昭副盟長貝子札那濟爾迪親臨履勘秉公究辦迅速劃清兩旗界限勿稍匾袒等因奉旨依議欽此抄録原奏行知遵辦等因前來奴才等詳查此案曾經前任將軍豐紳疉次飭查土默特達拉特兩旗究竟何處爲界該二旗均無原定界址圖案復經咨院檢查而理藩院亦無案可稽咨令再行詳查辦理等因旋經派員前往勘查據該兩造自呈圖說所開地名互有參差伏查此案必須奴才等會同前往親臨履勘劃清兩旗界限方能析服衆　以昭平允而期有備無患當卽檄飭署伊克昭盟長貝子札那濟爾迪嚴飭達拉特旗札薩克及協理台吉等趕緊調齊卷宗作速傳集案内人証不准遺漏一名躭延時日並飭該華盟長達拉特旗札薩克協理台吉等帶同人証務於九月初二只以内親身前往附近該旗薩拉齊廳所屬之包頭鎭地方聽候奴才等會同親臨履勘秉公查辦不致臨期有误曁飭土默特叅領等檢齊案卷傳集人証先期前往訂定處所守候履勘查辦並檄飭歸綏道轉飭署薩拉齊同知鄭景福隨同前往查辦奴才等擬於八月二十五日拜摺後俱恭請印信隨帶满營恊佐領等官起程馳抵包頭鎭奴才克蒙額就近先赴廣覺寺查看喇嘛人衆有無滋生事端於四五日内卽可折回包頭會同奴才奎英提集兩造人証詳細查明悉心秉公斷辦總期兩造折服方可有備無患以免日後復起爭端容俟奴才等查明後再行奏明請旨遵行再查包頭鎭相距歸綏兩城雖不窵遠而本屬城防亦關緊要奴才等已一面飭歸綏道阿克達春及满營協領土默特叅領等官一體小心嚴防不敢稍涉大意以免疏虞合併聲明所有奴才等起程日期理合恭摺具陳伏乞皇太后皇上聖鑒謹奏軍機大臣奉旨知道了欽此○○岑毓英片再　營各員或染瘴身故或因病請假已不敷遣用臣查有同知銜知縣用候選州判周政六品銜湖南補用縣丞夏獻璵上年隨同前撫臣唐炯來辦邊防熟悉情形能耐勞苦又有到營投効之湖北試用同知夏聲曦貴州舉人揀選知縣杜嗣音均堪以留用合無仰懇天恩賞准將該員周政夏獻璵夏聲曦杜嗣音一併留滇差遣委用以資臂助謹附片具陳伏乞聖鑒訓示謹奏軍機大臣奉旨着照所請吏部知道欽此○○奴才慶裕跪奏爲巡閱海防回省謹將到省日期恭摺陳明仰祈聖鑒事竊奴才前於七月十五日帶印赴防籌備戰守當將内務府印鑰照例移交恊同管理内務府侍郎啓秀佩帶金銀庫火藥局鑰匙照例移交户工二部侍郎暫行接管發審處案件咨交奉天府府尹裕長暫爲管理省城以内宮殿倉庫均關緊要照章咨會副都統富陞進城居住公署其將軍總督兩衙門日行事件分飭恊領程世榮調署驛巡道奎訓代拆代行以期各專責成業經奏明在案奴才現於八月十二蠱顺省除將任内應辦事宜照常經理外所有回省日期理合繕摺奏聞伏乞皇太后皇上聖鑒謹奏軍機大臣奉旨知道了欽此○○丁寳楨片再查川北道馬映奎於光緒十年七月初四日因病出缺除恭疏題報外伏查川北道統轄三府界連陜甘幅𢄙遼闊内撫外防極關緊要非精明幹練之員不足以資治理查有候補道黄錫肅辦事精細樸實不浮堪以委署川北道篆務所有川北道員缺相應請旨迅賜簡放以重職守又瀘州直𨽻州知州田秀栗撤省遣缺查有打箭爐同知李忠清才具練達堪以調署又署達縣知縣余上富年满遺缺查有南江縣知縣張熙榖才具明强堪以調署又署石泉縣知縣余家駒年满遺缺查有新選到省之夾江縣知縣陳遇贊心地明爽堪以委署該員李忠清張熙榖各任内並無經徵錢糧未完展叅及承緝盜刼已起四叅案件據藩泉兩司會詳前來除檄飭遵照外理合附片陳明伏乞聖鑒謹奏軍機大臣奉旨知道了欽此○○太子少保頭品頂戴四川總督臣丁寳楨跪奏爲知縣人地未宜揀員對調以資治理仰祈聖鑒事竊查知縣爲親民之官必須量才器使俾人地各得其宜方足以資整飭臣與藩臬兩司隨時留心察看查有資州直𨽻州屬内江縣一缺係專衝簡缺　多强悍政務殷煩地方頗稱難治緝捕尤關緊要現任知縣陸爲棻年五十二歲江蘇元和縣人由監生報捐知縣發川題補南江縣知縣廻避胞兄開　復遵新章捐免廻避仍留四川不入遇　卽補題補新寗縣知縣丁母艱服满捐指四川以知縣歸候補班補用並亦同知銜續捐新班遇　先補用題補内江縣同治十三年九月初九日到任該員人尙安詳辦事亦妥惟緝捕非其所長於是　不甚相宜自應酌量調補查有珙縣知縣羅度年三十四歲順天大興縣人祖籍廣東南海縣由監生報捐府經歴投効軍營春復貴州興義府城出力保奏同治十二年十一月十三日奉上諭着免選本班以知縣簽　省分儘先前補用欽此捐指四川請咨赴部光緒二年五月初十日經　大臣騐放領照啓程是年九月二十一日到省題補珙縣知縣八年三月十一日到任該員才識優長廉明夙著現署内江縣篆務辦理裕如緝捕尤爲得力以之調補内江縣知縣人地實在相宜所遺珙縣知縣政簡民樸治理較易卽以内江縣知縣陸爲棻調補可期勝任該員等各任内均無降革留任展叅案件及未結詞訟五十起以上承緝盜刼五起以上經徵錢糧不及七分其餘因公處分例免核計據藩可易佩紳臬司如山會詳請奏前來合撫仰懇天恩俯准以珙縣知縣羅度與内江縣知縣陸爲棻互相對調俾人　各得其宜治理必有裨益如蒙俞允該員等各由選缺調補選缺銜缺相當母庸送部引見再該員等各任内奉到展叅案件除光緒元年十月初十日欽奉恩詔以前准其寛免此外並無督催承追叅罰案件除咨部外理合恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○奴才慶裕富陞跪奏爲現屇點騐軍器之年擬請援照辦過成案責成該管尉協就近點騐以重防務恭摺仰祈聖鑒事竊照前准兵部咨開道光緒九年六月初八日内閣奉上諭據御史阿克丹奏請簡員點騐盛京軍器一摺等因欽此嗣經前任將軍禧恩於道光二十二年七月二十二日奏奉上諭禧恩奏請將官兵軍器送省點騐一摺欽此欽遵在案溯查咸豐四七十等年奉省官兵或緣奉調出征或在海口防堵以及出外緝捕所有軍器歴經隨時奏准責成各該尉協就近點騐奏奉俞允亦在案迨至同治二五八十一及光緒元四七等年因地方不靖　照舊章稍爲𠮓通奏請簡派大員就近點騐省城官兵軍器其興京金州錦州所屬地方及海龍城一處卽責成該副都統總管點騐仍由將軍衙門彚總咨送兵部查核各在案今扣至本年九月又屇三年應行點騐之期所有官兵軍器原應照例調省點騐之案辦理惟現值海防緊要官兵大半調防且有守卡巡緝等差軍器帶出者甚多若將各城軍器全數調省點騐於防務巡緝殊多窒碍奴才等悉心酌核未便拘泥擬請援照咸豐四七十等年點騐軍器成案將内外官兵軍器暫行責成各該尉恊就近核實點騐仍遴員密往抽查務期一律整齊加結造册詳報彚總咨送兵部查核倘該尉協委員騐報不實卽由奴才等隨時叅辦如此援案𠮓通係爲因時制宜愼重防務起見是否有當理合恭揢具奏伏乞皇太后皇上聖鑒訓示遵行謹奏軍機大臣奉旨着照所請該部知道欽此○○奴才英亷跪一奏爲恭報巡查後龍風水火道啓程日期恭摺奏聞仰祈聖鑒事恭照陵寢後龍山火道向於每年節交白露責成各該營汛將火道荒草一律芟除打掃潔凈俾昭愼重曾於同治七年間經前任總兵景霖奏准自同治八年爲始總兵與標下中茸遊撃輪流間年往查一次並總兵巡查之年由永濟庫動支經費銀三百兩歴經辦理在案今　應奴才巡查之年茲據各該營汛呈報芟割火道將次完竣奴才卽擬於九月初四日前赴後龍山一帶地方周歴察看除俟查畢再行具奏外謹將奴才巡查後龍風水火道啓程日期緣由理合恭摺奏聞伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
