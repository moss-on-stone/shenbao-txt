# 1889 - 131 - 4905773

 

Page 1

 
 
[新設點石齋分局四月十六日開張] [  點石齋代啓]  
　　本分局專辦一切石印經史子集兼售各局諸書以及中外輿圖西文書籍名人碑帖畵譜楹聯册貢花色齊全價目克已　紳商賜顧請認抛坏場南首三層樓紅墻洋房可也此佈 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三批出書之期稍蓮然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約傑有預定此書者每部計收回工本洋五十元行付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸皍上日至申　館掛號可也其票售至四月終截止如至全書印成購辦者不照預定之例須再行定價今印有様張欲觀向申報館領看此佈 
[變通厘卡論]  
　　自粤宼之亂軍興擾攘餉需浩繁正雜諸稅不足以供之而厘卡之議由是起厘卡之始設也亦嘗不便於商情見譏於輿論矣不知當其時會計之臣未嘗不周詳槯算智謀之士未嘗不竭蹶圖維鈔幣之法雖善未能驟行捐納之例雖開未能足用一切撥欵籌資補苴掇拾之計支於左而未免絀於右挹於彼而不足注於兹區區者又何濟大事使於此按畝加賦挨户派捐暴斂横征重困百姓彼百姓何知惶惑疑懼怨仇訕謗人心一摇渙然氷釋前明覆轍殷鑒非遥穴下事尚可爲乎惟此厘卡一法取之約而無損於商用之廣而有裨於國誠可謂裕國之良謀救時之善策也已論者謂厘卡者一時權宜之計非萬世治平之軌也官則視其價以取諸商商則抬其價以售諸民冥冥之中仍有以斵削元氣剝蝕吾民者是宜用之於亂世而撤之於平時使有所利而無所害故賦稅者醫者之參苓也聚斂者醫者之黄硝也厘卡者醫者之桂附也服參苓者温補和平久而無害服黄硝者排倒大下潰裂四出而不可救桂附燥烈之品氣體虚弱固其宜服之補益之功誠有過於參苓者迨服之旣久則熱毒内藴日銷月爍將見弱者愈弱虚者愈虚浸淫以至於不可救害與黄硝等旨哉斯言有心時事者當圭枲奉之矣顧粤宼旣平天下大定向之所召募圑練者釋兵歸農與之更始休養生息垂三十年厘卡之撤宜在此時無如水旱頻仍饖饉薦至天庾屢匱國庫全虚海防鄭工開捐於旣閉之後截漕發幣籌賑於萬難之秋而欲議撤厘卡也得乎夫以桂附之燥烈雖不宜於久服而病有中於虚弱者又非桂附不爲功惟有以炮製之修合之全收桂附之功稍殺桂附之毒雖久服庸何傷厘卡之當撤也夫人而知之厘卡之不能卽撤也亦夫人而知之騐諸大心揆諸人事前顧茫茫後顧茫茫又不知何時而可以議撤將使持久而無弊必變通厘卡之制而後可今厘卡之爲患也不患於抽厘之太重而患於設卡之太多商賈逐什一之利居貨之價幾何水脚之費幾何納稅抽厘幾何分合籌算必當其值而後售雖輸之者爲商賈實與商賈毫髮無損水米無關在民則零星購賀雖物價加貴從無有吝惜區區而怨及於抽厘者輸之於商而商不害出之於民而民不知此所以不患其太重也試觀通都大邑之間舟車之所輻輳商賈之所往來往往百里之遥設卡者三五不知貨財之多寡物産之盛虚止有此數設卡雖多而抽厘不加多况乎設一卡必有一卡之費委員司事巡丁家人皆需辛俸工食一卡之所入幾何將何以供之乎辛俸工食之不能供將見廚傅蕭條官舍寥落賢者不屑爲之惟游手好閒斷斷無枝者與於其列委員司事豈盡奉公巡丁家人豈盡畏法人人皆有一越分營私之念人人皆有一邀功奉上之心其在咽喉之地衝要之區鄭重而設總卡焉商賈之經過者皆須餽賂贈遺浹洽浸潤雖非納賄容有通情又於稽查之際但見零星食用物件公然攫取不以爲恥苟吝而不與則彼任意留難無端作惡傾箱倒篋逐件翻騰較短量長假公稽滯若奸商黠賈以多報少以有報無則佛餅袖藏乘機暗遞存心照拂握手殷勤是并不待稽查任其揚長而出種種弊竇不勝枚舉其在歧途雜出捷經爭趨一卡所不能周防必設數卡以邀截此卡所入之數或不敵彼卡所入之數相形見絀妬心頓生設計招徠沿途兠攬此中弊竇尤不待言設卡太多之患如此厘卡旣不能卽撤當裁减分設之小卡而但存總卡俾專其責重其權以持久而無弊或謂卡旣裁減則厘金必從而凋敝奈國用之不足何曰此吾所謂厘卡之制有當變通者也國家立法當嚴懲諸作奸犯科之大猾不當嚴懲諸謀生食力之良民當苛求諸操奇致贏之鉅賈不當苛求諸户挑背負之販夫方今緝私鹽有局緝私土有局而私鹽私土仍明目張胆公然授受而不可止若認眞訪緝毋稍贍狥毋稍畏怯使無所容其私是亦所以助厘卡之不足也珠寶有鋪人參有鋪每年貿易以千萬計而從來關卡未有以珠寶人參完稅抽厘登記報消者綢縀鋪生意尢旺半偷半納掛漏良多若不徵諸卡而徵諸鋪約其生意之大小以爲抽厘之多寡是亦所以助厘卡之不足也誠如是則抽厘不見爲太重設卡不至於太多而國用又無虞其不足所謂有所利而無所害者此也 
[諭旨恭錄]  
　　四月初三日奉上諭裕祿奎斌奏神靈顯應請加封號並頒匾額一摺湖北枝江縣城隍神素著靈應光緒十三四年雨暘愆期水旱成災經該地方官紳等虔詣祈禱均獲轉歉爲豐實深寅感着發去御書匾額一方父裕祿等祗領飭屬敬謹懸挂以答神庥至所請勅加封號之處着禮部議奏欽此同日奉旨翰林院孔目着章頌聲補授江蘇分巡鹽法江寗道着馮應壽補授雲南嵩明州知州着楊炳霖補授甘肅寗朔縣知縣着傅維祜補授貴州仁懷縣知縣着林湘補授四川灌縣知縣着龍錫恩補授河南淇縣知縣着葛秉彝補授湖北大冶縣知縣着孫克勤補授武光昌着以知縣用起居注筆帖式着萬亨補授都察院筆帖式着海潤補授太常寺筆帖式二缺着常緒嵩濬補授翰林院筆帖式着線文藻補授太僕寺筆帖式着恩堃補授詹事府左庶子照例將恩景轉補所遺右庶子着長麟補授太廟五品官着塔思唅補授内閣中書着時中補授盛京將軍衙門筆帖式維明盛京禮部筆帖式恩三俱准其補授截取御史何榮階丁立瀛俱照例用截取司務沈林中書張鴻謨俱照例用順天宛平縣知縣陳壽椿着准其升補 
 
 

Page 2

 
 
保舉知州丁崇雅頟縣曾光嘻俱照例用卓異知府宗源瀚着准其於知府任内每次卓異加一級知縣曾壽麟着叵任准其卓異加一級仍註册候升病痊知縣何維堃着照例用開復道朱麟成着開復原官仍歸江蘇試用知府馮光元着准其開復原官仍發原省照例用同知石祖芬知縣鄒梓生俱准其開復原官照例用欽此○初四日奉上諭崧駿奏神靈顯應請加封號並頒匾額一摺浙江杭州府金華將軍廟夙著靈應歴年以來保障地方靈跡昭著實深寅感着發去御書匾額一方交該撫祗領敬謹懸挂以答神庥至所請勅加封號之處着禮部議奏欽此 
[本館接奉電音]  
　　昨接在京友人發來電音有本月十六日上諭一道敬謹譯登○四月十六日奉上諭黄彭年奏營勇搶鹽被燒斃命請將知縣及統帶等官分剔懲處各摺片此次江蘇鹽捕營哨弁王永昌恃與哨官吳家正姻親瞻敢率屬勇至奉賢縣紅廟地方搶刼灶民張照銓家門外鹽斤致鄉民激怒燒斃多命該弁勇等行同梟匪固屬咎由自取而該鄉民等旣未能捕獲並不送官究治輙行致斃十四命之多實屬凶殘藐法此風斷不可長着該署撫嚴飭地方文武將滋事要犯勒令緝臯訊明懲辦奉賢縣知縣陳熊才疎於防範該營官等約束不嚴均難辭咎陳熊才着先行摘去頂戴統帶緝私營候補道丁兆基着摘去翎頂統領哨官候補遊擊吳家正着卽行革職以示懲儆至所稱明定緝私章程各節着會商崧駿妥籌辦理欽此 
[鎭案議結]  
　　本年正月初六日鎭江租界愚民滋事焚毁英美官署士商房屋并燬失官民物件經楊錢兩觀察徐太守曁駐鎭英美領事宫滿鄭各奉本國欽憲飭令就近會商公平議理經中外各官往返商酌逐欵查較以期核實故三閱月而案始定於本月十二日英美兩領事署重升國旗鎭郡文武官員因中外素敦和好照西例咸往道賀衣冠濟楚軍律整嚴中外官互致頌詞其輯睦邦交之意可謂周且備矣從此華洋相安商民浹洽足徵此次之辦理得法實中外在事各官之才能卓著也 
[京邸琅函]  
　　上駟院卿德都統福訂於本月初六日辰初在内廷上駟院揀補司鞍司轡各一缺阿敦拜唐阿十二缺刻已由上駟院咨傳護軍營等衙門轉行傳令應挑人等卽於是晨進内預備揀補○吏部示傳河南陜西甘肅泊江江西福建湖北湖南八省大挑一等舉人本部於本月初八日帶領引見於初七日晚在内城左近歇宿于初八日丑刻赴西苑門外六項公所内吏部公所内報名聽候帶領引見是日穿天藍袍紅青褂佩帶荷苞手巾再傳該舉人等於初六日已刻衣冠赴部以備演習口背履歴倘是日不到定行扣除引見○詹事府文主簿等於初七晨進内面禀新授少詹事志愚伯少詹銳請訂上任吉期少詹定於本月初六日已刻進署履任文主簿回署傳諭闔署官吏人等屆期進署伺候新滿少堂上任○前紀緝獲偷印人犯一事兹聞步軍統領於初七晨入奏請將偷竊正白滿都統印信之德普栢山二名移交刑部嚴行審訊按律懲治等語　奉硃批依議欽此得旨後經提署司務廳提出該犯德並栢山二名連口供曁起獲破壞銀印數塊飭交原拿官兵解送刑部遂將該犯裝人車内每車門有二兵把守兩旁擁護二十餘兵手持兵刃後隨押解官計車十數輛由北署進地安門出東安門迤邐繞過大清門以抵刑部原拿官將該犯投交當月司先行收禁應分山東司研訊據聞德普曾充廚役與伊戚栢山起意行竊遂將銀印　成數塊持往某錢鋪易錢錢鋪見之不肯易換德知不妥卽欲逃逸行至大通橋被左翼步營官長盤獲訊明各情偕往朝陽門外上四條胡同伊戚家伊戚柏山欲逃未果致被拿住起出碎印解往左翼翼尉公所訊錄口供並將不肯易錢之錢鋪掌櫃緝傳到案蓋因該鋪旣見有人持此物易錢本應將伊扣住報官不應任其他去故也該錢鋪現已隨案送部其原拿官弁一俟定案當有優保也○廣儲司内銀庫於望日午後開庫放給内廷各門各項值班口分一個月銀六百六十兩三旗侍衛一個月月費銀一千兩内務府三旗護軍營海班一個月口分銀三百數十兩○海防新班先鹽大使謝恭壽云稱恭壽係浙江會稽縣人由鹽生遵海防新例報捐鹽大使新班先選用業經赴部註册投供候選在案今因敬避慈禧端佑康頤昭豫莊誠壽恭欽獻皇太后徽號更名傳勛取具同　京官印結呈請恩准批示等請赴吏部投遞經文選司查核該員係由監生報捐例不准其更名因據稱敬避慈禧端佑康頤昭豫莊誠壽恭欽獻皇太后徽號呈請更名傳勛之處檢查本部則例並無廻避徽號准其更名明文亦無辦過似此成案所請更名應毋庸議已飭吏書繕稿不日回堂簽押批示矣○金臺書院本年夏李大課輪應順天府府尹主試刻經何小亭少京兆桂芳定於四月初十日清晨在該書院考試生童夏季大課已諭該門斗傳知願考生童務於前期一日赴書院報名以憑備卷註册如屆期報名者槪不准其與試○鴻臚寺爲曉諭事照得每屆舉行大挑人員例應赴本寺謝恩歴經遵辦在案今本年舉行已丑科大挑相應曉諭八旗滿蒙漢及各直省挑取一二等舉人均限五日内親身赴本寺龍亭行謝恩禮以符定制如違查叅各宜凛遵勿悮○内務府奉宸苑屬花匠等於初六晨呈交牡丹花數十株盛以木桶各様芍藥花百餘株計有八十餘担前揷黄旗挑至南海西苑門外俟該管官會同内鹽派撥蘇役挑入南海瀛臺豐澤園等處帶領該花匠入内種植以供上玩 
[松郡試事]  
　　十六日夘刻楊文宗在試院校閱松屬武童步箭并延前營石游戎監試用雙靶兩人並射至申刻告竣同日辰刻牌示此次招覆各屬新進童生本院細加繙閱文理尚屬相符惟文詩草稿不全及悞寫詩題者共有二十人實屬心粗氣浮習成苟且幾於不堪造就姑念文字不甚舛謬仰該學另備名卷准於十七日卯刻送轅聽候點名復試以定去取計牌上所提者金山南匯青浦各居其三上海居其一未知試後何如 
[學憲起節]  
　　浙江學憲潘宗師於初一日到禾舉行歲考現已試竣十二日自禾郡起節赴杭憲舟在南湖烟雨樓小泊片時徜徉風景宗太守等設筵欵待未幾席散憲舟遂向杭州塘進發 
[豸節過禾]  
　　杭嘉湖道豐觀蔡於十一日過禾在大西門官碼頭泊舟過夜文武各官投遞手版憲舟旋於次晨開放各官恭送如禮 
[宜昌近事]  
　　江通輪船去歲早欲修理因上下貨物運載不暇是以延至今年前月廿六日由宜開往漢口卽至上海修理大約五月内方能再來宜也○數年前有剪雞翅謡言近已安靜不料近日又有謡言四起各有爭說鷄翅已剪去無知愚民信以爲實均紛紛傳說云○東湖縣今逢歲科試之年斯明府已擇於四月廿一日開考並欲改章考試蓋往年先考歲試接考科試兩起發案今欲前一日考歲試次日卽考科試三四塲分考至終覆合試然後再發兩次長案 
[豫章瑣記]  
　　江西新喩縣一帶私鑄沙錢歴有年所附近數郡受害良深迄今無過而問之者豈官憲皆視爲細事不足介懷耶抑畏其勢甚不敢拘拿耶殊不可解已○管帶江西剛字營申總戎道發昔年在袁臨協署任内奉左文襄公札飭募勇赴閩渡臺防剿嗣回江省仍帶是營大憲以下游廣饒一帶哥老會匪意圖蠢動擬調是營拿辦總戎聞知卽輕裝入省禀候調遣旋因下游尚屬安靜札飭仍紥原處 
[憲示照登]  
　　欽加二品銜署理廣東布政使按察使司克勇巴圖魯王署理廣東按察使司高廉道王爲嚴禁事照得省城白鴿票匪業經出示嚴禁在案尚有一種賭局名爲花會又名字花又名古人同人圖每日開兩次内分三十六門編爲占福良貴等三十六字買者猜買一字中者每本錢一文得彩三十文每銀一錢得彩三兩愚夫愚婦因其一倍卽可以入塲而得彩有三十倍之多所以沉迷於其中而不知返而婦女被毒尢甚往往求神問卜典衣質飾甚至釀成性命之憂此等惡習實堪痛恨不知賭之一道本有輸而無贏卽如番攤一項雖分四面實各占兩 
 
 

Page 3

 
 
面尚且十賭九輸何况於三十六字之中買一字譬如海底撈針何能得中爾等猜買者何愚之甚何不思之甚本司等目擊心傷深恐爾等之日就陷溺合亟出示嚴禁爲此示仰闔省軍民人等一體知悉以後如再有開設花會者或被保甲巡防拿獲或被人告發立將此等匪徒照白鴿票匪一律治罪决不姑寛毋違特示○署理廣東布政使按察使司王示描摹僞印大十法紀近三年來層見疊起現飭密拿到案懲治官印避邪民間風氣告示年月必鈐印記愚民揭去爲避邪計奸民乘機作爲程式僞印之多實由於此爲此出示嚴行禁止以後示諭街保看理年上印信不准揭起倘敢故違重懲毋悔 
[鎭江來信照登]  
　　閱四月十二日貴報述及有華捕與某兵在酒肆喚妓侑觴一節此事與貴報所述大相逕庭實係於三月二十七日晚十一點鐘在華界一善樓巷内有青皮數人短悅來堂局該龜鴇將青皮獲住捆送保甲局復行四路找尋青皮適有青皮四人躱避鎭屏山脚下剃頭鋪内該鋪係屬租界該龜鴇不分皂白胆敢責打剃頭匠並云及他店私藏青皮等語剃頭匠被打時急呼救命該巡捕聞喊呌之聲旋卽往剃頭鋪查問因租界滋事照章將閙事人帶往巡捕房計剃頭匠二人龜鴇三人當經洋務委員胡君問明囑至次　送保甲局復訊保甲局員孫君訊問後將剃頭鋪兩人並青皮兩人各責數百板枷號示衆惟龜鴇稱說係是晚被巡捕打傷而巡捕云及彼時龜鴇倚伏人多不服盤問該捕不過以手執木鞭輕擊龜鴇兩下並未有毒打受傷情事是非曲直當未足定復於二十九日英領事會同胡君復訊該巡捕仍照前回話救護是實該龜鴇所回之語逈不相同故胡君大怒復將該龜鴇移送保甲局復訊聽候懲辦云云是否更止或請貴報館復查之處悉候尊裁是幸四月十六日 
[西振頻來]  
　　英屬新金山地方捐助中國北方振欵業經兩登報端兹又由新金山匯到英金二百五十磅核作鷹洋一千六百廿七元一角一分又規銀二千五百六十三兩一錢仍由英國駐滬總領事官轉寄西國籌振公會核實散濟計先後共寄來銀七千七百七十六兩七錢七分洋三千二百四十五元九角九分英國人土之樂善不倦於此盖可見一斑焉 
[會議開沙]  
　　江海關道龔觀察以吳淞江口被沙淤塞急須開鑿以便舟楫通行現定於明日十一點鐘時邀請各國駐滬領事官分乘釣和開通兩兵輪前往會勘以便商議興工云 
[馬戯已到]  
　　車利尼馬戯班於昨晨附招商局致遠輪船抵滬停泊金利源碼頭當登岸時觀者人海人山正不止萬人空巷有一乳虎生僅五十日然已猛鷙非常一人走近籠旁思一覩山君氣槪不隄防虎驀伸爪抓其面血肉狼藉慘不忍觀後經西人以藥敷之恐愈後相君之面不復能團團似富家翁矣二人欲上輪船被擠墮浦一象見之以鼻入水欲捲之起而先已有人援登彼岸嘻同一畜類也一則意在傷人一則意在救人無怪人類不齊良莠顯分霄壤君子觀此蓋不能無感於懷焉此外有馬數十匹及熊虎牛羊猩猩袋鼠等奇獸其馴良者牽之以行桀驁者則貯諸鐵籠中下置車輪令人挽以就道說者謂致遠此行專爲裝運戯班並不附人載貨然則班中人物之繁盛亦可窥見一斑已 
[毆傷印捕]  
　　粤妓王阿好王阿柳同至英公堂稱與梁阿紀等相識被欠銀洋因之向索詎意伊等有意尋爨及印捕前來伊等袖藏鐵桿取出敺擊致被打傷印捕腦後今蒙送案爲此投案申訴梁阿紀蔡阿林同供皆是粤人與妓因細故口角爭執不敢逞兇巡捕頭禀印捕現在醫傷故未到案蔡太守隨飭捕房將梁阿紀蔡阿林帶回捕房俟受傷之印捕投質再行訊辦 
[猝斃請騐]  
　　浙江蕭山縣人何兆華年約五十餘歲於本月初三日由寗波乘輪來滬寓居英租界東棋盤街新椿記客棧迄今將及半月出入自如購辦物件探友遊玩亦無異於尋常昨午時該棧茶房招伊食餟何竟僵臥床中喚之不應細察之則氣絶身死急告知棧主楊某報明捕房傳三圖地保錢金和報縣請騐裴邑專於薄暮時帶同仵作書役人等前往相騐當經其同鄉甲乙丙等三人以何在異鄉並無别故諒必急病身死求免相騐　願代爲棺殮再行電告家屬并稱何素吸洋烟惟有洋烟一缸撥翻諒亦不致吞烟邑尊在准免騐飭將何之鋪盖箱籠衣物逐一檢點記帳旋據某丁禀盘何在寍波辦有扇貨二箱報關交太古洋行裝往燕臺再行運往山東銷售執有提貨單一紙及到上海我與何曾到太古行問貨曾否裝輪據言已裝往燕臺盖寍波裝貨來滬換輪運往者現查無此提貨單况貨旣到燕臺全憑此單提貨如果遺失雖可關照然恐不及被人取去提貨奈何邑尊命先發電到燕臺一面具禀存候備案可也邑尊又問其同鄉人究竟看明何係急病身亡耶抑吞烟身死耶甲等均稱此難臆斷惟衣棺已備容卽函告其家屬邑尊謂然則須看明係病死抑係吞烟如果病死准其免騐其時已八點餘鐘矣 
[自行棺殮]  
　　英租界仁濟醫院斜對面慶雲里有妓女毛愛卿者初與寍人某甲相識願訂白頭之好嗣甲往香港生理妓又與開點心店之蘇人阿和者相狎現甲來滬重尋舊好阿和知之竟萌醋意前晚與妓尋釁毁壞房間傢伙不少及阿和去後妓吞洋烟覓死該妓之姑張氏知之急請陳與昌絲棧中人救治無效而斃該氏報明捕房傳三圖地保錢金利報由上海縣裴邑尊於昨日午刻臨騐該氏禀稱兒子毛桂林現在鄉間我現從杭州燒香回來知媳婦與阿和口角我囑媳婦回鄉埋怨幾句不料伊竟吞洋烟救治不及而斃現已信追兒子來滬已備衣棺請免發封邑尊騐得毛愛卿的係目吞洋烟身死准其自行棺殮再候核示 
[申飭差捕]  
　　昨報列平湖縣捕役協同差捕在本埠法租界拘獲竊犯暫寄法捕房云云昨日解送公堂捕快朱　沈福呈遞公文朱森庭明府閱竟謂票中尚有陶金何在朱禀稱由沈代來明府謂爾等辦公實屬荒謬旣是三月十四日公文何至今日始行來此究竟沿途作何勾當躭擱如許時日回去如何銷差朱禀稱尚有諭單在此呈請電閱明府謂此乃隔年之物不足爲憑且應赴上海縣衙門吾請照會到此方可辦公沈又從身畔取出光緒十四年所給諭單明府略一檢閱隨向該竊詰究該竊供稱小的姓吳名義和松江人二月來滬住彩視街倪家弄親戚王阿姊家包探禀稱彩視街並無倪家弄明府着將吳暫爲管押諭令朱沈赶緊回去禀請本官於十日内備文來滬關提 
[公堂停訊]  
　　明日禮拜六祁繙譯官另有要公是以公堂停訊一期統歸下禮拜二卽二十二日解訊 
[上海縣瑣案]  
　　昨報列裴邑尊會同蔡太守赴虹口捉獲賭棍云云當晚卽升堂訊究廿三保二圖地保錢隈揚禀稱是處賭檯時聚時散邑尊問共有賭檯幾許賭首何人爾可詳細開明呈案錢隨繕呈一紙甲乙兩人供稱小的等均係爲小生意並非賭徒叩求開釋邑尊飭將兩人釋去并諭令錢保暫退候示○前日江海南關飭送串詐滋事之巡丁沈信趙幹請究餥邑尊訊供之下沈趙同稱小的係巡丁夥不敢目詐叩乞開恩邑尊飭一併枷號交原差帶往關前示衆巡丁不能約束夥役難保無合串情弊候再提案訊辦○胡蘭谷因在浦東滋事逮案訊責荷枷前日期滿裴邑尊升堂發落胡一再求恩供稱嗣後决不敢再生事端邑尊着令開枷具改過切結然後釋去○短繳粮　之周甘一經裴邑尊訊責枷號嚴追前晚升堂訊比周稱一時無力繳清叩求寛限自當赶緊補解邑尊飭將枷開去交硑看管着將糧米繳清然後開釋 
[英界公堂瑣案]  
　　粤人蔡阿紀稱與同鄉李阿寶認識不時來往不料伊竊我鐵箱内銀洋十四元現有悅生棧夥出爲料理請免深究李阿寶供與蔡相識並無行竊銀洋之事黄寶生供足悅生棧夥現爲料理還蔡銀洋十四元蔡太守謂旣有黄寶生爲之料理明白姑准從寛免究○　央宜稱潮州人現開烟館有石長增同一人來吸烟俄而同來之人先去忽失洋烟筒一枝顯係石串人行竊爲此交捕送案請追石長増 
 
 

Page 4

 
 
供因犯　管押與同押之高姓相識高言可荐我生理同到烟館說話後伊先去或被行竊現不知去向蔡太守判石長增管押十四天如能將高姓交案善行質訊核辦○三百九十四號華捕稱昨見陸阿寶將許多垃圾棄在堂街爲此拘案陸阿寶供在孔瑞溪之木作塲爲小工將垃圾搬移暫堆路　及捕到來業已掃除潔淨孔瑞溪供爲木作頭搬移垃圾暫堆路旁本要知照捕房因爲時無多故未領並現　收拾乾凈蔡太守謂旣已掃除潔淨可毋庸議○唐三壽稱開小飯店有陳阿大東吃飯惠帳爭論被毁伙傢值洋一角半索償無着由捕拘案毁物呈騐陳阿大供前去吃飯惠帳付八開一個找錢作價太小與論口角如今情願賠償傢伙蔡太守判陳阿大給償唐三壽毁物洋一角半完結 
[法界公堂瑣案]  
　　前日報登英界洪源質鋪學徒吳松泉携一僞銀釧至彩視街恒元件鋪質錢經鋪夥察出將吳扭押捕房昨日解案恒元夥詹月山携呈僞銀釧及銀鈎僞銀鍊訴明一切情形朱明府謂僞銀鍊可是洪源之物答稱不是明府謂此是爾店中人失察與人何尤惟洪源不應將僞物向同業質錢着將吳管押候核○鄭家木橋擺設賭桌之沈德寶去歲杪曾經王鴈臣司馬飭探拘獲押候訊懲嗣因歲暮省　從寛交保旋由在協大祥零剪店徐順增保去今春屢傳不到至昨日始將沈交案副捕頭以徐有意抗傳一併解送公廨朱明府謂旣已由徐保自應隨喚隨到何得　　遲遲理應薄懲姑念生意中人罰洋十元俟繳到然後開釋沈責二百板荷校兩月期滿遞回原籍○前報列工部查得土行漏捐一事作將先昌行劉理昌德興行高士吉協興行姚榮光三人送案中西官分别開導謂旣由工部局查出應得遵照輸捐如日爾等查出有去捐之家亦可　　若實不應捐則可具禀到來日後當將所捐之洋給爾劉等卽遵照繳呈到每家三月每月三元核共洋二十元明府着於　禮拜五　　　捕房領取捐票○洋人逹立多控追九香茶園孟七沈韻秋欠洋一案訊理情由屢登報牘昨日沈偕張九卿投先繳三月分洋五十元訴　　　五十元准於二十七日交到朱明府轉詰該洋人自願寛期因卽將洋給該洋人領去○前報屢列周也卿控汝　吞用資本一案昨日　　科謝鮑氏投案繳洋朱明府以原告未到着於明日至捕房候示 
[更正]  
　　昨報名畵助賑條内改君再薌乃改七薌先生之後誤作叚君又試律三萬選叙歲次屠維赤奮若誤作著雍赤奮若合亟更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕪湖中外官塲紀事]  
　　蕪湖縣王宇春明府之瀛眷已由合肥戾止遷人署中吏胥公役等人次第衣冠叩賀○王明府下鄉公幹途中感冒風寒以致政躬稍有不豫然賢宰官爲民命所繫必定早占勿藥之爻也○駐蕪英領事郭君現經英廷調往烟臺所遺駐蕪領事一缺由衛察理接任日前已來蕪投剌各衙門拜謁各員亦咸詣署道賀○前署安廬滁和道張敬堂觀察保慈病故皖垣公子扶柩回常熟梓鄉十二日道出蕪湖暫向官碼頭下椗文武各員咸詣舟中弔唁舟泊一宵隨卽解維下駛 
[涵碧樓主湘君韻事余耳名久矣今來滬凟介惜紅生訪見其娉婷如畫明麗欲仙頗有大家風範眞令人心悅神怡爰賦七絶三章以贈卽乞高是寒食生太痴生惜紅生曁海上諸吟壇點定]  
　　果然絶世好風姿一笑相逢對鏡時過訪時適姬理妝香國緣憑文字結美人名士兩心知曾將素箑索花枝繪出仙癯月下姿我愧瓊瑶猶夫報幾回欲訪意遲疑怱怱識面奈將離未暢燈前酒一巵多少别懷揮不得爲君先　玉臺詩 
[莫春旣望延陵仲子招同謝湘娥錄事游滬北徐園卽目偶成錄請桂文點定]  
　　柳嚲花嬌景物妍吳鶯啼老莫春天欲從勝地尋詩去樓閣高低夕照邊晴　盪漾柳纒緜又一村開别有天遥指杏帘低拂處隔籬紅露碧桃妍傍花疊石景清幽漲暖晴波碧似油行過畫橋人不見苔痕猶認鳳尖留碧草如茵落紅銜泥燕掠畫樓東一聲清脆穿花出擫笛何人倚晚風墨客騷人會有時棋枰敲罷理琴絲此間大可開吟社牛耳騷壇孰主持閒倚雕闌豁倦眸衣香鬢影任勾留憑誰繪山天然景一抺斜陽紅半樓[  惜紅生一脫稿]  
[寄友戴韶南仁弟同郡也渠因足跡半天下未到上海爲憾近年游幕粤東每寄余書函中必詢滬江風景令人復不勝復兹偶信得竹枝體湊一章聨陳大略以免互相問答云]  
　　吳淞進口對新關處處花天酒地間鐵樹花開黄歇浦金臺班演翠屏山近觀天仙茶園小雙鳳小桂香小連生等合演殺山一齣比衆不同故云楷杷門巷陰三匝楊柳簾櫳月一彎更有追風車馬疾洋塲十里霎時還[  毗陵醉墨生初稿]  
[上海四馬路文報局恊賑公所經收山東奉天賑捐四月上旬清單]  
　　初五日揚州電局盛我盤翁募立禮齋六百元長樂氏三百元杭州同善堂募三月分賑欵留永藕耿　兩户各二十元無名氏十二元再生氏求平安兩户各十元無名氏六元王陳氏四元再生氏徐鐘碌無名氏曾海等爲病愈四户各二元同書無名氏求腹全愈樹德堂李高　氏目疾愿四户各一元無名氏二元皖使署不留名募懷寗齊周氏楊州江陳氏王陳氏四川陳樊氏四户各二元懷寗揚鄒氏一元揚州陳徐氏成李氏兩户各二千文懷寗再陳氏一千文以上實收洋九元原平銀三兩一錢四分本埠老德記藥房募姚朝綠朝鑰莊知源顧寶福沈竹君無名氏六户各二角唐智瑞吳春榮兩户各一角陶正法二百文本埠包　和和鞋店募鐘成昌包炳椿求病速愈兩户各一元包德元一元五角包大興五角蘇城趙公舘募各户七元朱涇大成典節省酒資移賑六元無錫通記號募勉力人程鐘記二元愼齋手無名氏求雙親無恙合宅平安三元無錫顧山二田老農募三元鎭江五條街無名氏募華盛東二元余晋三莊壽春兩户各五角武林蓿盤人銅洋十六元○本日共收英洋一千另三十四元銅洋十六元小洋四角原平銀三兩一錢四分錢二百合併聲明 
[上海四馬路文報局内恊賑公所經收山東奉天賑捐四月上旬清單]  
　　初六日○蘇省醬菜公所潘仲溪先生墊欵洋一百元細户俟再到報章蘇省吳蓮生翁募思補居士四十元敬修堂十元鈕瑞記○洋本埠元甡莊來無名氏一元衆敬齋兩洋厄窮居士乙洋揚州何大善士募景竹堂十元何昌威五元存素堂四元宏遠堂乙英洋丹徒縣署袁募儲張錢汪乙　七角　　山房我術主人兩户各五角虚竹齋三角無名四十元儀征益盛莊交來白沙居士二十元又募盈記十元王甫庭升記良記德記四户各洋四元寛記敦記兩户各二元仙女鎭王陶安先生募求母消災多壽北記兩户各五元四户善士四月分月捐四元爲弟祈冥福兩元仙鎭隴西下士募張賓楚洋五元汪子安簷錫九陳利貞三户各兩洋周阿富一元本埠元吉莊一元儀征縣善署書房募補過齋兩洋飲氷生捧日兩户各一元曉謙氏龍西居士兩人各五角鎭江義康號來李召棠奉慈命助洋五元金陵隱名氏銅洋三元九江恊和洋行帳房募各户二元五角本埠中局委員虞十元松江恊源信吳交　鄉間釣徒二十元震澤縣署募仁壽堂純壽堂全安堂心愿士四户各洋二元隱名氏一元又英五月吕宋票一戒太倉繆行甫先生募交雪舟翁募勅義一元品三韻香合助一元景謙書屋對開洋一個吟紅居二角常熟黄順泰號募無名一元梁溪隱名洋兩元本日共收英洋三百五十三元銅洋三元虚對一個小洋七角吕宋票一條合併聲明 
[上海四馬路文報局内恊賑公所經收山東奉天捐賑四月上旬清單]  
　　初七日香港東華醫院第一批東捐欵規一千二百三十兩由麥加利銀行韋文圃翁交到揚州福和祥並募所募壽宣氏助洋八百元兪知美堂無名氏寗郡無名氏三户各五元吳順昌旋三和兩户各二元汪捷三王鴻禮張恆卿三户各一元由楊子雲翁交到蘇城太湖救生局募行讓子爲求添孫助洋一百元寶華堂張二元張楊氏陸怡宣堂王叔敬王慧貞積善堂徐無名氏徐吟生七户各二元和同三元兩户合助洋一元實收洋一百另九元爛板一元梁氏念元愼餘子十元崇明無名氏八元隱名氏三元隱名氏善書資移賑四元蘇城柳步瀛募兪柳氏因屢小産求佑大産添子二元柳菊泉一元嘉善同成號交來祈延年銅洋三元平湖魯雲卿翁募陸清　魯雲生三户各一元廖花生張文莊兩户各五角湯勉翁率眞道人兩户各三角湯愚直兪狄人虞東世家三户各二角麗加行帳房一元無力子一元石門問心書屋二元有心無力人一百文揚州王小舟翁二元○本日共收規元一千二百三十兩英洋九百九十元銅洋三元爛印洋一元小洋二角錢一百文合併聲明 
 
 
 

Page 10

 
 
   
 
 

Page 11

 
 
[光緒十五年四月初三日京報全錄]  
　　宫門抄○諭旨六道錄前○發抄硃批五道○皖撫陳奏請故道附祀前撫專祠片○粤督張奏請改鑄遊擊等關防條記片○將軍長奏飭道員赴新片○又奏請揀補協領缺摺○閩督卞奏藩司給假就醫片○皖撫陳奏知縣遵遺助賑片○四月初三日内務府國子監正紅旗值日兵部引見三十四名○福建總兵李占春請訓○熙貝勒那公麟書各請假十日○榮公請假十五日○兵部奏派軍壓之大臣派出秀吉花尚阿○薛福辰奏請開缺○召見軍機李占春崇禮沈源深皇上明日用膳辦事召見後至北海現換單袍褂○發抄劉銘傳奏台灣各屬已結未結京控各案奉硃批刑部知道單併發欽此○崧駿奏解北洋經費奉硃批該衙門知道欽此○又解京餉銀兩奉硃批户部知道欽此○又解京餉内務府經費奉硃批該衙門知道欽此○薩凌阿奏巡閱邊卡順路進省奉硃批知道了欽此○○陳彝片再據鳳頴六泗四府州屬紳耆一品封職刑部員外郎孫家懌等三百五十一人聨名禀稱布政使銜前任鳳穎六泗道任蘭生自同治年間隨前撫臣英翰剿辦皖北逆匪屢著戰功嗣總理防軍營務補後該道員缺前後在皖二十餘年實心爲民首以除暴安良爲已任迭次擒治餘匪如霍邱之李六汪敦由宿州之曠同席小猴頴上之王一字明鳳台之胡致端懷遠之小刀會匪太和之軒園冠卿等誅首恶而解脅從地方賴以綏靖光緒三年夏問旱蝗督屬撲捕收買蝗不爲災旋值普豫大飢流民麕集留養資遣全活數十萬人事定飭各州縣積榖以備荒修濬溝渠塘壩以備水旱後值英山縣蛟水猝發巿中米多漂流全恃倉儲接濟民食九年濱淮十四州縣大水亦先開倉撫恤繼籌鉅欵工賑兼施無數災黎咸臻安集兵燹後善後諸事舉辦維艱該故道設法籌欵並以捐廉修築鳳陽壽州正陽關之城垣平治鳳陽定遠滁州之驛道並關山磨盤山之險途挑濬壽州之芍陂塘蔡城塘十二門塘創修盱眙臨淮之船塘興立宿州靈璧鳳陽定遠各驛之賓館建復各處橋梁添設救生義渡等船善政林立又於鳳陽淮南書院籌添經費捐購經史子集以備諸生誦讀興復靈璧書院創設鳳陽盱眙考試避雨公舍增建各屬義學振興文教士林嚮風其他如課桑育嬰牛痘田利施藥施棺等局及每年冬季捐給貧民米衣凡利濟民生之事恩無不周行無不力乃以誤留革書褫職去官而後卽經該紳耆等追念舊勞公籌捐復奉旨飭發來皖委辦皖北賑撫正當黄水入淮之際該故道於寒冬風雪中親歴災　問民疾苦督率紳員購糧換錢查尸散賑兼辦以工代賑繕城培隍濬河築堤以防春汎又勸民置船築墩以便濟渡棲止並撥欵造船輔民力之不足池邀江蘇善士來皖助賑竭慮救災無微不至卒以積勞病故士民感不能忘雖已蒙恩勅部從優議卹並將事蹟宣付史館隆施寵錫觀感攸資而戴德之忱尚難自已公懇於鳳陽頴州等處捐建專祠以伸報饗等情禀請具奏前來臣查該故道任蘭生清正勤明勇於任事久在皖北遺愛入人者深該紳耆等三百餘人公請建祠實出於愛戴之誠惟建立專祠前奉諭旨不准擅行奏請合無仰懇天恩俯准將前任鳳頴六泗道任　生附祀前安徽撫臣英翰專祠由地方官春秋致祭以順輿情而彰治行出自鴻慈謹會同兩江總督臣曾國荃附片奏請伏乞聖鑒訓示謹奏奉硃批着照所請該部知道欽此○○張之洞片再上年添設廣東北海鎭移改高州鎭所有應改關防條記均經臣奏請勅部改鑄頒發開用在案兹據高州鎭水陸總兵黄廷彪呈稱查得原設高州鎭標中軍遊擊關防清漢篆文向係廣東高廉羅鎭標中軍遊擊兼管左營關防字様與現改營制不符又原設揚江鎭標左營中軍守備前准部咨該遊擊旣改爲陽江專營該守備自應一併改爲陽江營中軍守備等因今該守備條記篆文富循其舊以上兩員關防條記均應改鑄又高州鎭標右營都司右營中軍守備兩員所用漢字正文木質關防均係乾隆年間頒給雖文字與新改營制無殊惟年久模糊不足以昭愼重現新設之北海鎭都司守備各員奉准部議均鑄給銅質清漢篆文關防條記所有高詶鎭標右營都司左營中軍守備亦應改鑄銅質清漢篆文關防條記各一顆以歸一律其原領之各關防條記俟奉改鑄頒發到日照例鐫字繳銷等因飭據前廣東布政使高崇基查核詳請具奏前來臣覆核無異所有應行改鑄高州鎭中軍遊擊關防右營都司關防左營中軍守備條記陽江營中軍守備條記共四顆相應請旨勅部核明分别撰擬字様改鑄頒發來粤轉給開用以昭信守除咨部外謹附片具陳伏乞聖鑒謹奏奉硃批禮部知道欽此○○長順等片再新授吉林分巡道瑞霖已於二月初八日到省應飭卽赴新任以重職守現署分巡道委用知府同勳應卽交卸署篆另候差委除分檄飭遵外理合附片具陳伏乞聖鑒謹奏奉硃批吏部知道欽此○○奴才長順恩澤跪奏爲揀員請補協領員缺恭摺具奏仰祈聖鑒事竊查阿勒楚喀左翼協領永海休致遺缺應卽揀員請補奴才等於通省記名協領内逐加遴選查有起用前烏拉協領頭品頂戴記名副都統强都巴圖魯吉字練軍右翼廂紅旗步隊營官常福係烏拉廂藍旗祥雲佐領下人前在直隷湖北安徽陜西甘肅等省軍營打伏奮勇屢立奇功均經前將軍多隆阿穆圖善金順先後奏保今職並奉旨賞戴頭品頂戴給予强都巴圖魯名號荐陞烏拉協領員缺仍以副都統記名簡放奴才長順　與同營多年其勳勞亦所目覩實爲軍中不可多得之員嗣該員於同治十一年間因受傷過重不能乘騎經定邊左副將軍金順奏請回烏拉協領本任調養並免騎射於光緒元年因傷疾舉發經前任吉林將軍穆圖善奏請休致奉部議覆賞給半俸因傷疾漸愈於光緒六年經前吉林將軍銘安會辦軍務喜昌等察看尚可乘騎奏請起用派充靖邊統領奉部議覆准其起用應將半俸停給照例送部引○見以符定制等因於光緒八年經前吉林將軍銘安給咨送部引見奉旨着以恊領補用免其騎射仍以副都統記名欽此各在案奴才等查該起用協領頭品頂戴記名副都統强都巴圖魯吉字練軍右翼廂紅旂步隊營官常福久歴戎行勇略兼優以之擬補阿勒楚喀左翼協領之缺洵於營務地方均有裨益如蒙醫兪允該員係已經引見人員應請毋庸再行送部理合恭摺具陳伏乞○皇上聖鑒謹奏奉硃批兵部議奉欽此○○卞寶第等片再光緒十四年十二月初九日據台灣藩司邵友濂禀稱該司到任後感受濕熱時患濕滯泄瀉等證夏秋以來每徹夜不能成寐近復舉發心神困憊醫云心血太虧必須靜養否則卽成怔忡禀懇給假兩月經臣銘傳批准調理去後兹復據該司以假期屆滿病仍未痊台地苦無醫藥禀懇奏請開缺回籍就醫等情前來臣銘傳查該司患病屬寔臺地醫藥不便亦係實在情形惟臺灣分治之初百事經始邵友濓才長心細辦事周詳到任以來於一切地方事宜深資得力現在所患尚非難治之證如調理痊愈仍可回任供職相應仰懇天恩給假兩個月暫緩開缺准其内渡就醫至台灣藩司印務查有開復前貴州布政使沈應奎在台多年歴著勞績辦理清賦始終在事堪以委令署理除檄飭遵照外臣等謹附片具陳伏乞聖鑒訓示謹奏奉硃批着照所請吏部知道欽此○○陳彝片再據辦理皖北賑撫道員錢祿曾詳據調署渦陽縣知縣鄒鍾俊禀稱故父五品封職原任安徽建平縣梅浙司巡檢鄒祖堂故母五品命婦陶氏生平好善每遇地方善舉慷慨樂施祖時以任恤未周爲憾遺命遇有災賑竭力報効藉盡未竟之志兹因頴濱水患待賑孔殷謹遵遺命捐庫平銀一千兩解交該道兌收撥助賑需並據稱不敢邀獎等情轉詳請奏前來臣查該員鄒鍾俊仰承先志輸欵救災所捐銀兩覈與建坊定例相符雖據聲稱不邀獎叙未例没其孝思相應仰懇天恩俯准該員鄒鍾俊爲其故父五品封職鄒祖堂故母命婦鄒陶氏在江蘇吳縣本籍自行建坊給予樂善好施字様以示旌奬謹附片具陳伏乞聖鑒訓示謹奏奉硃批着照所請禮部知道欽此 
 
 

Page 12

 
 
[光緒十五年四月初四日京報全錄]  
　　宫門抄○諭旨六道錄前○發抄硃批四道○雲督岑等奏請加龍神封號並賜匾額摺○又奏議卹陣亡瘴故員弁片○新撫劉奏門殺斃命核明定擬摺○皖撫陳奏副將假滿回營并提督改委統領片○瓊州鎭李奏統巡班滿奏報出洋情形摺○漕督李奏陳洪湖運河情形摺○又奏衛守備續完銀兩奏請减議片○四月初四日理藩院鑾儀衛光祿寺廂白旂值日無引見○出使外洋大臣崔國因請訓○長麟謝授右庶子恩○江蘇道馮應壽謝恩○補用道府馮光元等謝恩○截取知府何榮階丁立瀛各預備召見○恩公請假十日○清安許應騤各請假五日○召見軍機崔國因何榮階丁立瀛○發抄張煦奏雲騎尉王炳烈毆打工人身死請斥革歸案訊辦奉硃批着照所請該部知道欽此○額爾慶額奏特叅任性妄爲之現署塔爾巴哈台副將提督徐得標革職奉硃批着照所請該部知道欽此○劉銘傳奏請建立沈葆楨吳贊誠專祠奉硃批該部議奏欽此○岑毓英奏雲龍牧張禮堂飭回本任奉硃批吏部知道欽此○○雲貴總督臣岑毓英雲南巡撫臣譚鈞培跪奏爲龍神顯應請加封號並賜匾額以答靈貺而順輿情恭摺詳陳仰祈聖鑒事竊維雲南山嶺廻複平壤無多農民耕種山田艱於水利率資雨澤上年五六月間旣晴不雨稻苗黄槁米價昻貴深慮嘆旱成災臣等自率官民齋戒祈雨於省城九龍池龍神祠並令有司分祀省治附近之之山龍神黑龍潭龍神邵甸龍神海源寺龍神各祠虔誠籲禱屢得甘霖歲獲有秋今年入春以來雨復愆期豆麥漸有萎形秋苗亦無生意如前禱求時雨立沛紳士農民咸額手慶感謂屢叨神助應請加封號並賜匾額用答神庥臣等考雲南省志九龍池龍神於雍正六年奉旨勅封福滇益農龍王建祠祭享列入祀典西山黑龍潭邵甸源寺各龍神係民間建祠列入俗祀要皆水旱祈禱顯應庇民臣等伏查各廟祀正神實係禦災捍患利賴民生例得請加封號並賜匾額今滇省九龍池曁西山黑龍潭邵甸海源寺各龍神肸蠁濳孚澍霖霑被仰見國家闓澤所敷百靈効順而神之功德亦宜上邀褒寵合無籲懇天恩賞加九龍池西山黑龍潭邵甸海源寺等五處龍神封號並賜匾額各一方以答靈貺而順輿情出自鴻施謹合詞恭摺具陳伏乞皇上聖鑒謹奏奉硃批另有旨欽此○○岑毓英片再據雲南善後局司道曾紀鳳等會同營務處鹽法道湯聘珍卽補道鄧在鏞詳稱查滇省自辦理邊防以來所有陣亡瘴故文武員弁前經該道等查明請卹各案截至光緒十三年十二月底止造册詳請具奏議卹在案兹查光緒十四年正月起據各防營陸續報到陣亡瘴故文武員弁軍功練軍共計七十七員名該司道等覆核無異造册詳請奏咨前來臣查册開陣亡瘴故文武員弁練軍因駐防邊要地方或打仗陣亡或染瘴身故均堪憫惻相應繕具簡明清單恭呈御覧仰懇天恩勅部分别議卹以慰忠魂除將清册送部查核外理合附片具陳伏乞聖鑒訓示謹奏奉硃批任光晰等均着交部分别議卹單併發欽此○○尚書銜甘肅新疆巡撫二等男臣劉錦棠跪奏爲門殺斃命核明定擬恭摺仰祈聖鑒事竊庫車廳纒民阿依因賭起釁刃傷呵四莫身死一案據庫車廳同知潘震騐訊議擬解由護理阿克蘇道江遇璞審明咨鎭迪道兼按聚使銜恩綸核轉前來臣覆加查核緣阿依籍隷庫車廳與已死呵四莫素好無嫌光緒十三年八月二十六日早飯後呵四莫往阿依家閑談帶有紅錢一百五十文與阿依商說耍賭消遣阿依亦因無事出紅錢百餘兩人坐地擲賭羊骨頭呵四莫輸完紅錢脫衣押銀四錢復賭又輸遂向阿依强索借錢再賭阿依未允呵四莫因賭輸臉熱斥駡失情用拳向阿依胸膛打倒搶奪紅錢阿依坐起因呵四莫無理生氣順取地放鐮刀向呵四莫項頸嚇砍兩下因鐮刀彎長致刀尖帶劃傷前面食氣嗓阿依站起要走呵四莫幱住向手奪刀阿依急切難逃又砍呵四莫臂膊兩下並帶傷前面胸膛呵四莫猛向阿依碰頭阿依急退一步背靠墻立不能脫走心中知道呵四莫頭力甚大防其復碰持刀嚇砍不休呵四莫忽用手將阿依手腕奮力一撥仍是一頭碰來究竟未曾撥得手開砍其髮際更帶傷右頷頦一處呵四莫幾乎倒地隨將左手拉住阿依前襟大聲哭喊阿依情急圖脫心想用刀向其左手赫砍一下使其護痛放手不料呵四莫已支立不住甫經　砍呵四莫將手一鬆傾身撲入阿依懷上適傷其腦後並帶傷右血盆一處倒地身死碰傷偏右阿依恐怕屍露受累起意棄屍滅迹將屍裝人口袋藏放墻根擦傷右顋頰到晚用馬䭾至水湖内丢棄蘆草遮盖旋被屍兄朶以提見伊弟未歸投明鄉約向阿依查問該犯吐出實情比將阿依拿獲報廳嚴訊議擬解道咨兼按察使銜轉詳臣覆核無異查律載鬪毆殺人者不問手足他物金刃並絞監候等語此案阿依因與呵四莫賭博口角砍傷呵四莫身死除賭博棄屍不失各輕罪不議外合依門毆殺人者不問手足他物金刃並絞監候律疑絞監候秋後處决無干省釋屍棺飭埋兇刀案結銷燬是否允協除全案供招咨送刑部外合將門殺人命核明定擬緣由恭摺具陳伏乞皇上聖鑒勅部覈議施行謹奏奉硃批刑部議奏欽此○○陳彝片再上年十月間據統領澄清營水師兼帶輪船長江安慶營副將柳金源禀稱十月二十二日接得家信親母李氏於九月十七日在湖南長沙縣本籍病故該副將係屬親子具報丁憂前來除應開安慶營副將本缺由長江提臣核辦外臣查安省江防水師關緊要重該副將統率有年情形熟習駕駛操練均屬精勤深資得力一時乏員更調應照軍營人員給假百日回籍治喪以遂孝思所有假期内該營應行事宜由帮帶都司甘泰霍暫行代辦現在該副將假滿來皖仍飭回營帶隊以重江防又安省防軍山字左右兩營前委提督韓大德統帶經臣附片奏明在案兹查該提督統帶該營駐札攔江磯地方巡防不懈紀律嚴明數年以來地方謐安頗稱得力現經改委統領山字兩營督率營哨員弁勤愼操防以資控馭而重責成除分别咨部查照外謹附片具陳伏乞聖鑒謹奏奉硃批兵部知道欽此○○暑廣東瓊州鎭總兵官篆務留粤補用總兵借補廣州協副將奴才李先義跪奏爲統巡班滿謹將出洋情形恭摺奏報仰祈聖鑒事竊照道光二十三年十一月初七日欽奉上諭嗣後沿海水師各鎭着於每歲出洋時具奏一次俟出洋往返事畢將洋面如何情形據實具奏其實因公不能出洋卽着自行奏明仍令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡奴才於光緒十四年九月二十二日到任業將接印任事日期恭疏題報在案並陳明接帶下班統巡督飭兵船巡緝在案十一月初十日親督各船駛往　洲與陽江營遊擊管帶各船會哨搜查海島並無奸艘藏匿仍卽分帮駛回所屬各洋勤加梭巡認眞查緝察看洋面遼闊港紛歧實爲南路衝要之區尚須整頓嚴密巡防近日巡過各洋皆屬安靜兹屆下班統巡期滿遵照定例於本年正月初一日札交代理海口營叅將陳榮坤接帶各船上班統巡奴才卽日旋署辦理營務除具報督臣查核外所有奴才出洋班滿巡過洋面情形理合據實恭摺具奏伏乞皇太后皇上聖鑒謹奏奉硃批知道了欽此○○頭品頂戴漕運總督臣李瀚章跪奏爲謹將洪湖運河水勢情形恭摺具陳仰祈聖鑒事竊查光緒十四年十二月十六日至十五年正月十五日止湖河水勢情形經臣於正月二十二日具奏在案兹查十五年正月十六日至二月十五日止洪澤湖落水一尺八寸仍存水三尺五寸高郵至馬頭落日一尺七寸仍存水六尺二寸淮揚裏運河各落數寸至二尺餘寸不等邳宿運河又落水數寸愈形淺涸壽州淮水業已歸槽值此水小之時上年伏秋汎内土埽受傷情形畢露臣督率文武員弁將春修各工撙節辦理以固隄防理合繕摺具陳伏乞皇上聖鑒訓示謹奏奉硃批知道了欽此○○李瀚章片再正封摺間據湖南糧道吕世田詳稱光緒十三年分漕項奏銷案内岳州衛守備田濤未完軍安銀二百九十四兩三錢三分八厘又未完耗羡銀二十九兩四錢三分四厘計各未完六分七厘光緒十五年正月十八日續完軍安銀一百七十兩耗銀十七兩彈收道庫計各續完三分九厘仍未完二分八厘所有續完銀兩俟入於光緒十五年秋撥册内報部查覈詳請具奏减議前來臣覆覈無異理合附片具陳伏乞聖鑒勅部減議施行謹奏奉硃批覧欽此 
 
 

Page 13

 
 
[光緒十五年四月初九日京報全錄]  
　　宫門抄○發抄硃批五道○監督英奏張家口稅務循例奏聞摺○雲督岑奏議卹同知片○四月初九日刑部都察院大理寺侍衛處值日吏部引見一百十六名○怡王謝賞假兩個月恩○清安許應騤各假滿請安○莊王請假二十日○帛公志顏各請假十五日○福中堂請假五日○八額駙愛隆各續假十日○慶裕續假一個月○明安續假五日○召見軍機許應騤薛允升王文錦○發抄李鴻章奏請以胡金元陞署督標中軍副將奉硃批兵部議奏欽此○又河間守胡清瑞暫緩引　見奉硃批吏部知道欽此○又籌撥東陵樹株銀兩奉硃批户部知道欽此○又天津關一年期滿收支足額奉硃批户部知道欽此○又南岸同知鄭煥等仍照原獎奉硃批吏部議奏欽此○○張家口監督奴才英啓跪奏爲遵例奏聞仰祈聖鑒事竊奴才荷蒙天恩派管張家口稅務光緒十四年四月二十四日到任接前任監督福惠移交前任監督蔭保代徵自光緒十三年正月初二日起至閏四月二十三日止計一百四十二日稅銀一萬七千五百五十一兩二錢三分零星稅錢一千零一千二百五十文前任監督福惠於光緒十三年閏四月二十四日到任接期代徵起至本年十二月初一日止計二百十八日稅銀一萬九千二十六兩八錢一分四厘五毫零星稅錢二千一百七十二千三百九十文等因復准另文移交自光緒十三年十二月初二日起至十四年四月二十三日代奴才代徵後任一百四十二日稅銀一萬七千五百四十九兩八錢一分三厘零星稅錢一千零三千八百文各等因奴才除將另文移交代徵後任銀兩錢文循例歸入後任報銷外所有接據移交自光緒十三年正月初二日起連閏至本年十二月初一日止前任代徵計一年關期共徵收正額銀二萬四兩七錢八分盈餘銀一萬六千五百七十三兩二錢六分四釐五毫制錢三千一百七十三千六百四十文遵查前項銀錢内發給過察哈爾都統衙門十二個月行糧銀一百八十兩内除案准察哈爾都統來文核减五成銀九十兩另欵存儲解部實發過銀九十兩居庸關稅課大使俸薪等項一年應支銀四十八兩五錢二分奉文每銀一兩折給制錢一千五百文共折制錢七十二千七百八十文抵銀四十八兩五錢二分外節省制錢二十四千二百六十文另欵存儲解部運送工部年例並添解大馬皮共三千張武備院大小馬皮二千張大小牛皮一百三張車脚銀二百二十七兩五錢二分六釐奉文每銀一兩折給制錢一千五百文共折發制錢三百四十一千二百八十九文抵銀二百二十七兩五錢二分六釐外節省制錢一百十三千七百六十文三另欵存儲解部呈報錢糧解送銀兩盤費騾脚銀七十兩奉文每銀一兩折給制錢一千五百文共折發制錢一百五千文抵銀七十兩外節省制錢三十五千文另欵存儲解部奴才衙門書巡工食心紅紙張等項應支銀二千一百四十七兩五錢二釐除搭放制錢二千四百十五千八百二十五文抵銀一千六百十兩五錢五分外實支銀五百三十六兩九錢五分二厘餘剩稅錢六十五千七百二十三文照例作爲巡查各口往返盤費並署内飯食以及差役巡查各稅口盤費動用訖户科考核以及一年飯銀共三百七十四兩再准前任監督福惠移稱户部先後來文内開直隷總督李鴻章遣員採買軍需馬一千二百九十四匹湖廣總督裕祿遣員採買軍需馬一百六十匹均經免稅放行所有免稅銀共四百三十六兩二錢俱准作正開銷理合聲明又准前任監督福惠移稱辦解武備院光緒十四年例羊毛六萬斤又添行羊毛五萬斤二共羊毛十一萬斤實因毛貨並未見减援照上年成案每斤以九分開支共銀九千九百兩嗣奉户部劄開准其作正開銷至奴才任内應辦武備院光緒十五年分羊毛一項本年毛價仍前昻貴應如何開支之處已援案呈請户部俟劄覆到日在於代徵任稅銀内遵照動支歸入後任報銷理合聲明咨准察哈爾都統來文内開奏撥光緒十五年分無閏之年軍台官兵俸餉等項銀二萬一千八百七十七兩五錢五分應令該監督照數解交等因前來案查前准户部來文所有軍台俸餉奏明自道光二十七年爲始每年祗領解銀二萬兩其餘正額銀四兩另以及停解盈餘銀二千兩卽由該監督按季解部等因在案又查光緒十四年預解光緒十六年分集哈爾都统衙門軍台官兵奉餉等銀前經解交在案今奴才應解光緒十七年分軍台官兵俸餉等銀二萬一千八百七十七兩五錢五分自應遵照撥交奴才將光緒十三年正月初二日起連閏至本年十二月初一日止前任代徵計一年徵收正額銀二　四兩　錢八分並於盈餘銀内動支銀一千八百七十二兩七錢七分二共銀二萬一千八百七十七兩五錢五分備文解交察哈爾都統衙門查收再查前任移交軍台官兵俸餉每年祗令解銀二萬兩是以將其餘正額銀四兩另及停解盈餘銀二千兩改解部庫前察　爾都統奏撥軍台官兵俸餉等銀二萬一千八百七十七兩五錢五分旣將正額銀二萬四兩七錢八分全行撥交又動支盈餘銀　所有改解部庫正額盈餘銀二千四兩七錢八分無欵解交理合聲明以上各欵並免爲稅曁發給毛價以及移交軍台官兵俸餉等項共動支止額盈餘統共開除銀三萬三千三百四兩七錢二厘開除錢三千一百七十三千六百四十核减存儲解部銀九十兩節省制錢一百七十三千二十三文俟奴才任滿後易　解部再據察哈爾都統咨交殘廢變價牛犢四十九條每條照變價銀五錢共變價銀二十四兩五錢又據察哈爾都統來文内開逹里岡崖牧羣倒斃大小馬皮二千二百二十六張大小駝皮六百二十張太僕寺左翼大小馬皮二干三百四張太僕寺右翼大小馬皮一千二百五十張商都逹布遜諾爾大小馬皮五千四百三十二張大小驼皮一百三十六張以上各牧羣光緒十四年分共倒斃大小馬皮一萬一千二百十二張大小駝皮七百五十六張除駝皮每張照例變價銀一錢五分共變價銀一百十三兩四錢連殘牛犢變價銀二十四兩五錢二共變價銀一百三十七兩九錢照例交廣儲司查收所有例斃馬皮各牧羣每年僅交應解工部年例並添解大馬皮共三千張武備院大小馬皮二千張其餘照例變價光緒十四年十二月十六日接奉工部來文　年例並添解大馬皮三千張之外每年再添解大馬皮一千五百張等因奴才當經咨行察哈爾都統轉飭各牧羣遵照解交所有光緒十四年分各牧羣共倒斃大小馬皮一萬一千二百二張現據各牧羣共交到大小馬皮五千張奴才將此項馬皮先行解交工部年例並添大馬皮共三千張武備院大小馬皮二千牛皮一百三張外其工部再行添解大馬皮一千五百張各牧羣尚未交到俟交到時另行辦理至餘剩馬皮數目應得變價銀兩再爲呈報内務府照例交廣儲司查收理合聲明其核减銀九十兩節省制錢一百七十三千二十三文另欵存儲俟奴才任滿後易銀隨核減銀兩另文解部所有光緒十三年正月初二日起連閏至本年十二月初一日止前任代徵計一年關期共徵收正額銀二萬四兩七錢八分盈餘銀一萬六千五百七十三兩二錢八分四厘五毫制錢三千一百七十三千六百四十文除動支並核減曁移交軍台官兵俸餉以及以錢抵銀外實存盈餘銀三千二百七十三兩三錢四分二厘五毫特例暫行請存奴才衙門俟奴才任滿親齎回京應交何處另行具奏理合一併奏聞爲此恭摺具奏伏乞皇上聖鑒謹奏奉硃批户部知道欽此○○岑毓英片再鹽運使銜雲南補用知府署鎭邊同知王德誥前經臣委辦猓黑招撫事宜繼復會商各軍分路進　並兼辦支發糧台事務迨猓黑夷匪蕩平後議設同知叅將等官卽委該員署理鎭邊直隸同知員缺業經先後奏明在案兹據雲南善後局司道曾紀鳳等詳稱該員自到署任後籌辦善後建置不遺餘力詎因感受瘴毒於光緒十四年八月二十八日病故詳請奏咨從優議卹等情前來臣查猓黑地方水土惡劣烟瘴最重該員歴年馳驅瘴地不避艱險實爲異常勞苦前在署任受瘴身故殊堪憫惻合無仰懇天恩賞准勅部從優議卹以慰忠魂出自逾格鴻施除咨部查照外謹會同撫臣譚鈞培附片具陳伏乞聖鑒訓示謹奏奉硃批該部議奏欽此 
 
 

Page 14

 
 
[光緒十五年四月初十日京報全錄]  
　　宫門抄○發抄硃批五道○閩督卞奏閩省第四次鄭捐銀數獎叙摺○又奏總兵等留閩差遣補用片○又奏遴補陸路副將摺○將軍定奏佐領投營効力片○雲督岑奏保知州片○將軍定奏爲揀補尚膳人摺○四月初十日工部鴻臚寺廂黄旗值日無引見○慶王等謝議叙恩○錫侯假滿請安並謝加級恩○徐中堂因伊子以知府用謝恩○松森假滿請安○福建按察使奎俟到京請安○肅王德公各請假十日○值年旗奏派查城派出榮祿希朗阿○召見軍機容貴清安奎俟○發抄延茂奏歲試吉林情形奉硃批知道了欽此○麟嘉奏循例按册詳查現存物件奉硃批知道了欽此○沈秉成奏請以蒼梧令顧國誥調補臨桂令奉硃批吏部議奏欽此○又侍衛程癸續假回籍修墓奉硃批着照所請該衙門知道欽此○又商捐扒船收支數目按年核實造報奉硃批該部知道欽此○○頭品頂戴閩浙總督臣卞寶第跪奏爲閩省開辦鄭工捐輸第四次收捐銀數懇恩奬叙以昭激勸恭摺仰祈聖鑒事竊照河南省鄭州黄河漫口需欵繁鉅經户部議奏請開鄭工新例捐輸行令各直省一律收捐隨時填發實收分别造册將副實收隨册送部核辦所收銀兩專欵存儲聽候隨時提用並會議銓補章程分别花様成數以實銀上兌予限一年限滿卽行停止俾示限制奏奉諭旨依議欽此咨行到閩已將截至光緒十四年九月底止收捐銀數第三次奏獎在案兹自十四年十月初一日起暫截至十二月十一日原限一年屆滿止據任邦翰等六十五員名報捐實職貢監生共收實銀一萬八千四百六十三兩八錢先填司印寔收給領仍俟部頒執照發換據福建善後局司道編作第四次造册詳請具奏前來臣覆核無異合無仰懇天恩俯准奬叙以昭激勸除開造細册分送部監查核外臣謹恭摺具奏伏乞皇上聖鑒勅部議覆施行謹奏奉硃批該部議奏欽此○○卞寶第片再記名總兵戴名山湖南保靖縣人由武童於咸豐六年投効楚軍隨征江皖湘鄂等省身經百戰疊獲勝仗同治三年督隊攻打金陵首先擊破能濟門城垣叙功保奬奉上諭副將戴名山着以總兵記名簡放並賞給謀勇巴圖魯名號欽此復蒙御賜奬武銀牌光緒九年經臣會同湖廣督臣奏請以總兵留於湖南差遣委用奉旨着照所請該部知道欽此該員驍勇善戰管帶臣標親軍多年習練甚勤上年隨臣來閩藉資差遣又陜西卽補副將楊春蘭湖南湘鄉縣人投効湘軍轉戰廣西安徽浙江等省荐保儘先副將光緒四年隨同會辦新疆善後事宜楊昌濬前往甘肅六年剿辦瓜子溝番匪全境肅清保奬七年正月奉上諭儘先副將楊春蘭着以副將留陜補用欽此十年隨軍援閩管帶楚軍立字右營該員差操勤愼年力正强又湖南儘先補用叅將張定泰湖南長沙縣人由行伍拔補辰州金嚴汎外委咸豐九年奉派帶兵出師湖北轉戰安徽江蘇疊復城隘歴保遊擊留於湖南補用續於援黔苗疆肅清並剿滅丹古亂苗及蕩平四脚牛逆巢三案保奬光緒三年七月奉上諭遊擊張定泰着以叅將仍留湖南儘先補用欽此該員歴奉管帶哨勇安詳勤愼曾經戰陣勇敢有爲閩疆爲沿海重地亟應留意將才以備緩急可否仰懇天恩俯准將記名總兵戴名山改留閩浙差遣副將楊春蘭叅將張定泰均改留閩浙照原保官階補用出自鴻慈臣爲海疆需材起見謹附片陳懇伏乞聖鑒訓示謹奏奉硃批着照所請兵部知道欽此○○頭品頂戴閩浙總督臣卞寶第跪奏爲遴員請補陸路副將員缺恭摺仰　聖鑒事竊福建順昌營副將周德富據報病故所遺該副將員缺係陸路題補之缺准到兵部咨行令迅揀合例人員陞調等因查定例各省題補之缺先儘現任人員題請調補如通省内或缺居緊要人地未宜實無合例揀調者准於現任合例應陞人員内據實保題陞用又陸路題補之缺遇輪用應陞人員遊擊以上歴俸二年始准保題又各省應題要缺先儘並無事故合例之員題調升補各等語是缺副將駐紥順昌縣轄之雄雞鬥地方山峻路歧四通八逹緝捕巡防均關緊要非明幹有爲熟悉情形之員不足以资鎭攝閩省陸路各營額設副將四員内臣標中軍副將楊興科福州城守副將梁成華興化協副將王福祿非現居要缺卽人地未宜延平協副將恭普歴俸尚未屆滿均未例以之調補臣隨在於閩省陸路各營現任叅將内詳加遴選如臣標左營叅將李致祥邵武營叅將謝尚文均未給咨引見領劄任事撫標中軍叅將莊鎭藩業經請補新改台東協副將陸路提標中軍叅將樂文祥亦無俸次可計同安營叅將鍾芝貴已報病故臣標右營叅將岱齡長福營叅將文麟均與是缺人地亦不相宜未便遷就陞補惟查有福建泉州城守營叅將朱雄斌年四十八歲湖南桂陽縣人由武童隨軍剿匪著績遞保花翎副將銜留閩儘先補用叅將同治十三年間補授今職光緒二年間給咨送部引見奉旨准其補授遵領劄付回閩於是年六月到營任事因前在軍營打仗受傷奏免騎射歴俸屆滿六年經前督臣何璟核疏保題堪膺預保以副將掣補給咨送部光緒十一年六月初五日蒙欽派大臣騐放請　旨准其預保註册回任照例候陞於初六日覆奏奉旨依議欽此事竣京旋仍回本任供職現准陸路提督臣孫開華咨保朱雄斌老練勤能爲將領中篤實可靠之員升補斯缺堪期勝任等因前來臣覆查該員辦事穏練營務熟諳在任有年並無違碍事故於閩省營務地方情形較爲熟悉以之升補是缺副將洵堪稱職該員雖已預保過班第斯缺副將係陸踎題調要缺全在遴補得人該員究屬實任叅將俸滿應升人員資格較深自應歸於應升班計俸陞轉合無仰懇天恩俯念順昌協副將員缺緊要准以預保副將泉州城守營叅將朱雄斌補授於營伍地方均有裨益如蒙兪允該員俸深預保案内業已併案給咨引見應請毋庸再行送部除飭取履　另行咨部外謹會同福建陸路提督臣孫開華合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○定安片再京都廂黄旗滿洲世襲佐領崇岳現因修墓請假來奉以三省辦理練軍該員世受國家厚恩志切從戎圖報投營効力等情具禀前來奴才定安查該佐領崇岳年力富强文義尚通堪以留營差遣除分咨部旂外理合附片具奏伏乞聖鑒謹奏奉硃批該衙門知道欽此○○岑毓英片再據雲南善後局司道曾紀鳳等詳稱前阿迷州知州光進德禀稱該員前在阿迷州任内於光緒四年五月間因疎防斬絞監犯戚自得等三名越獄脫逃革職留緝嗣因防剿臨安蒙自各土匪斬獲首逆楊阿福等在事出力經前督臣劉長佑前撫臣杜瑞聨於六年七年間兩次奏請開復革職留緝處分並賞戴花翎部議以防剿出力誠屬異常勞績惟疎防例嚴未便遽准開復所有保奬留部存記俟屆限逃犯能否全獲核辦等因該員旋卽將逃犯戚自得等三名先後限内全獲解審奏結隨案開復處分照例請咨赴部引見經吏部於引見摺内聲明存部奬案該員已經開復赴部應予核議惟防剿匪徒並非軍營打仗出力所請賞戴花翎之處核與定章不符應令該督撫照章另核奏請奬叙等因奉旨光進德着准其開復原官仍發原省照例用欽此當經領照起程於十四年八月初二日到省理合禀請查核轉詳另奬等情該司等查該員前請獎叙花翎旣經部議與定章不符仍照異常營績擬請將該員光進德保俟補缺後以直隸州知州歸候補班在任前先補用並加四品銜會詳請奏前來臣覆查無異相應請旨勅部議覆施行除咨部查照外謹會同雲南巡撫臣譚鈞培附片具陳伏乞聖鑒訓示謹奏奉硃批吏部議奏欽此○○奴才定安跪奏爲尚膳人出缺揀選擬補恭摺具奏仰祈聖鑒事竊恭查嘉五年二月二十一日欽奉諭旨所有送京引見之茶膳查燈拜唐阿等俱係微末之差道路遥遠往返不無糜費嗣後遇有缺出着交該管大臣揀選奏補不必送京引見以示體恤等因欽此欽遵在案今福陵尚膳人恒喜病故一缺揀選得廂黄旗慶德佐領下食餉拜唐阿銘桂當差勤愼堪以擬補理合恭摺具奏伏乞皇上聖鑒謹奏奉硃批着照所請該衙門知道欽此 
 
