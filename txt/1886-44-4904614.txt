# 1886 - 44 - 4904614

 

Page 1

 
 
[六十七號畫報出售] [  申報舘主人啓]  
　　法人性情傲岸意氣矜張於行軍攻守一切有寗愉人不輸陣之目乃自誠山大敗舉國驚惶雖經議和而其所以致敗之由寔亦未知咎屬伊誰　其議院人員將東京元戎柏里也提案會審本齋特圖之以明中朝致勝之良非易易准於十六日出售後附淞隠漫錄圖説一則此佈 
[四書人物類典串珠告曰] [  點石齋主人啓]  
染翰爲文每苦支絀間有類典掛漏殊多惟上元臧仁齋先生四書人物類典串珠最爲善本類分四十計目六百七十餘條緝大不遺足　該俻　葉諸坊檢交本齋代印惟是引証紛煩易滋錯誤本齋不惜高貲精加校勘書雖雜而根據分明字極微而鬢眉畢現無烏焉帝虎之訛遂　有左　之便洵枵腹之膏腴饋貧之精粺也分訂四本外加綾套定價一元掃葉醉六文瑞及南北各埠申昌發書如欲　買格外從亷此佈 
[論戯舘亟多闢門户以防意外]  
前者僕曾著有一論言及戯館之製未能盡善設有非常之事擁擠而不能出厥禍最烈且證以外洋各處戯館之制度其中門户蓋不僅前後兩門而已東西南北各有門户平時則扃而不開設有變故立卽將館中各門悉數脱扃俾館中諸人得以爭先奔避不至於不得其門而出其思甚遠其法甚善上海戲園宜仿其制而行之僕之爲此言也亦不過思患預防之意而迄今卒無人焉以聽之滬上各戲園除前門外不過有後門一道且亦甚狹小此外則别無門户卽其大門亦不甚大且其門係由内開者設或有意外之變則園中諸人爭先擁出怱遽之際勢必將大門擠住而不得啓後門則僅容一人舍此兩閂之外惟有跳窓而已此其爲害於人者豈淺鮮哉彼開戯園者所以圖利也乃知有利而不知有害故苦口以勸之而無如其不聽何也新正初九夜間閬苑第一樓災僕之寓廬適在其後相去咫尺天井中火鴉成　飛入樓上照耀如同白日僕睡夢中驚起亟命家人收拾細軟以待幸而水火洋龍十分得力自來水吸澆甚便西人救火奮不顧身止焚去該樓稍帶及定安里妓館萬華樓後面并九如里左側而止祝融旋卽返旆否則尚堪設想哉爾時恐有搶火者混入故將前後門緊閉專待事急再圖遷移有敲門入者一爲馬君晚農一爲何君雲裳何君衣救火號衣亦雜西人中相與澆救特命兩夥在僕寓處等候且不時以火勢相報所以慰藉之良厚兩君皆至火熄後始去更有親戚魯君又甫亦率染坊諸司來相救由南而北路頗遠又以巡捕水龍横亘道路不得其門而入比至門火已就衰然其情則固可感也次日各親友之走相慶者絡繹莫不以幸未殃及爲賀余曰僕之幸猶小焉者也昨晚之火幸而已在夜深該樓茶客烟客俱散否則一聞火警爭先下樓梯狹人衆其擠倒及跌斃者必不乏人吾尤爲諸君深幸也該樓之梯第一層則一梯第二層則二梯第三層至頂則又一梯説者或以爲其象如離卦離爲火故有此災或者又謂該樓小便之處皆在樓上有管以達樓下而管之所達適在灶間穢觸竈神以致成災兹二脱者皆近乎穿鑿荒渺不值識者一笑然以如許大地方而每層止有前後兩梯後梯僅容一人下上前梯雖寛而人數過衆一經擁擠必將不堪此則所不可京防之於先者也旣不防之於先而此日被災禍僅及於該樓而衆人竟未波及其可幸爲何如者因而思凡衆人所萃之處必須防此一着欲爲之防非多開閂户不可聚人之最多者莫過於戯辕刻下燈戯新排足以娛耳悦目則此數日内觀劇之人當數倍於平時戯舘日間所演往往不甚出色至晚間則格外加工觀劇者日間或苦無暇至晚問則可以偷閒爲樂且烟火花燈皆宜於夜而不宜於晝故每至夜分而人聚愈多園中除烟火花燈而外用自來火凡若干中國戯園又不若西戲園之規矩坐客莫不手烟筒或水或旱一時並吸加之以雪茄烟星星之火積之則多提燈出入如呌局請客者又復不少設或偶不經意猝兆焚如則坐中男女老幼紛紛亂竄爭欲奪門而出而閂止一路末由得出其强　力者尚可爲計若老弱婦孺其有不擠傷踏斃者幾希前者西國有一戲園偶有火災立卽徧啓旁閂縱客使去尚有婦人幼孩被軋而傷者以西戲園開門之多猶有此禍則上海戯園之止有一門者倘遇意外其禍尚忍言耶前者英會審員禁止淫戯其意甚善而僕以爲一紙告示未必遂能禁絶必須派差協捕隨時偵察俟其演淫戲時立將該伶人拘獲重辦一二人則淫戯可不禁而自止乃久之而此策仍未見採用竊嘗疑之繼而知官憲旣申淫戯之禁豈有不欲偵察爲懲一儆百之計特恐當場一經拘拿在知其事者固不之怪而不知者則一見喧囂必將疑爲非常之變或致訛以傳訛相率一擁而出阻之不得告之不聞因而擠軋受傷甚或踐踏致斃則其所害者滋多爲此忍而不發未可知也僕則以爲滬上各戯舘皆當由華官會同西官查勘飭令四邊多開門户多裝樓梯門仿西國之法由内出外平時則閉之仍不至有所碍一有事變舘主立派人將旁門大開以放坐客是爲最要之事旣有多閂則有恃不恐而烟火花燈均可放心搬演觀者亦不至有所擬畏而裏足不前是所望於實事求是者 
[劃界近聞]  
　　西報載有廣東正月初七日來信言廣西傳來初四日消息謂西撫李中丞與鄧星使出關辦理劃界事務突爲亂黨所攻避入關内隨行衣裝盡失亂黨係劉梁二姓分扼雲南廣西兩邊界前此法人諒山之敗所棄軍裝槍砲悉爲劉梁二人所得中國所失軍裝亦爲收去故器械足用至於軍餉則在雲南界者以安南所出之鹽及烟葉易愼南之土在廣西邊外者則以安南之貴重藥物易廣西之米以故兵食俱足敢於稱亂粤督得信後卽傳省中文武各員至督還面商機密未識將何以善其後也 
[横濱火灾]  
　　日本報云横濱地方於新正初五日失眞焚去洋行兩家客寓一所其時風急燄高竟有不可嚮邇之勢幸客寓中人手衆多竭力撲救旋卽熄滅不至蔓延事後查得該客寓有華傭一人不知下落聞洋行客寓雖均保險而保未足數該客寓僅保三萬元而欲重復舊規則此數斷難敷用也 
[出米紀數]  
　　東洋西字報言去年西貢地方所出之米較之上年彷彿暹羅則出米僅得上年之半惟甸收成最佳除本國食用之外尚有一百餘萬墩可以運售他處似此大有年而無救於滅亡之禍以視苻堅淝水之敗上年亦書大有其事將母同 
[抗捐肇亂]  
　　廣東信息謂瓊州地方因抗捐滋事刻下省中調兵前往剿撫業　接仗數次官兵屢敗未知如 
 
 

Page 2

 
 
何了結也 
[定期交砲]  
　　英廷頒給巨砲四尊與上海西商團練兵其砲業經抵滬由砲隊兵官察驗已列前報兹悉英署總領事定於今日下午將砲交付工部局團練兵排隊往接想如火如荼又有一番熱閙也 
[勾麗春信]  
　　去臘有輪船自日本來謡傳逆賊金玉均業由該國就禽卽由政府訊鞫辦理明正典刑後數日釜山埠得有續信詢知並無其事通國之人皆易喜爲擾仍有戒心○漢城爲韓國京城居民五方雜處時有亂民乘隙而起地而官於是嚴夜行之禁犯者寘重典去冬　晚上燈後通衢僻恭闃其無人數月以來無敢蹈禁者亦足見該國法令之嚴矣日來安堵如常民心略定其禁稍寛○紅參爲三韓土産從前不准販運他處近來海禁大弛時有商人採運出口各國兵輪夾帶尤夥雖税關查獲之後懲罰並加究竟漏比尚多販諸遠方利巿三倍商人趨之者如鶩此禁漸視爲具文矣○中國通商總署設在王京主其事者爲督辦朝鮮商務二品銜特用道袁世凱號蕙庭隨員三人一按察使銜候選知府譚賡堯頌山一同知銜候補知縣張承濤春泉一五品銜分省候補知縣姚文藻賦秋所轄理事三員仁川理事正任直大名府同知李蔭梧少雲釜山理事候選知縣陳爲焜雲裳元山理事福建候補通判前署厦門同知劉家驄子麟使署繙譯官候選縣丞唐紹儀禮齋比聞釜山理事已調元山劉司馬前往接辦其元山理事現尚未悉改委何員至隨員中張春泉明府亦於去臘附海鏡兵船内渡聞係請假回南另有差委云 
[鴛湖雜錄]  
　　王店鎭駐防弁勇於新年在船上演炮偶不小心以致火藥猝然焚傷兵勇一名逾時斃命船首亦被炸碎○小除夕東栅口徐同順紙店内有兩學徒因細故打架致將一人踢傷小腹登時倒地其父母聞信赶來勢不肯休閲一日受傷者漸保無虞其父母亦含糊了事眞萬幸也○鍾家橋堍空地上擺設各攤喚賣之聲不絶於耳紅男緑女趨之如　而操相人術者則多設肆於張家弄以卜新年利巿户外之屨恒滿有一客就某相士請决休咎相士先視其手後看其面卽起敬曰僕自至此間相人多矣未有如君者試再看君之後枕骨何如客乃脱帽露頂任其摸索相士忽咋舌曰異哉君之腦袋比上雖不足比下有餘矣觀者聞之相與捧腹客亦不付相資而去相士自知失言頓足懊恨而已○宗太守賀協戎赴省賀年尚未回署嘉秀兩縣以漕務緊要故未赴省○水利廳黄二尹於初八日因病出缺當委柳二尹暫時攝篆 
[松郡紀新]  
　　上年試院官廳被風吹倒雕甍刻桷竟成瓦礫之塲目今學使將臨試院正在修葺官廳因亦繕治一新云○東門外九圖某姓農家婦文君新寡縞素滿身月下梨花益增嬌艷然此心匪石固不可以轉移也同里某甲見而垂涎無由作合因集多人毁門搶劫村中人激成公憤將甲綑送華亭適吳邑尊公出未回不卽對簿然强梁逞志辱及蛾眉王法森嚴恐難獲宥也○正月初九日爲玉皇誕辰郡人士之皈依三寳者咸赴玉皇閣合十焚香是日也天氣清和輕寒輕暖衣香鬢影絡繹而來迴袖底之文鴛拜鞋尖之綵鳳喃喃默祝心事如聞士次回禮佛詞恐猶未描摹盡致也○節届元宵金吾不禁營中於初七日大放花燈兵弁更相率爲踏長蹺之戲其一方昻頭天外得得而來偶一疏虞遽若玉山之頽從空跌仆比掖之使起則已如卻克之不良於行矣燈會中人謂爲不利遂攺期十二良宵再行賭賽 
[皖省歲事]  
　　候補員弁奉委善遺者月支薪水槪以初十爲期歲暮吳子健中丞體恤下情札知糧臺無論員弁各按應領薪水預期給發俾不致憂度歲無資各員弁皆頌起口碑深銘慈惠云○去臘某夜臬憲丁廉訪策騎出轅親巡城廂内外遇更夫之勤愼支更者賞給青蚨四百翼共賞百餘名之多達旦始返署説者謂廉訪黽勉從公不辭况瘁俾閭閣安枕尨吠無驚正不第抱關擊柝之流蒙其恩澤也○去冬城内外疉遭火患皆遇河乾水涸以致各水龍咸袖手旁觀刻已設法籌欵製造太平水桶百餘每桶積水數十但飭地保分設街巷每甲安放兩桶遇有火災卽准汲水澆救亦豫備不虞之善政也○官塲團拜前已停止數年今歲新春候補府廳州縣公議約同府縣憲擇定初六日在直會舘設席徴優重行團拜之禮云 
[漢皋春景]  
　　漢口後湖循禮門一帶曩遇新年游人如蟻江湖賣技流趁此數日中卜一年利巿去冬謡言四起官憲恐有不肖之徒乘熱閙之時混跡攔入下令不准擺設各攤并派委員在城門口嚴密稽查以故風景不似往年繁盛也○楚俗於除夕祀神後將大閂拴好封以錢帋謂之封財門店户居家大率如此封門後舉家團坐飲酒謂之團年元旦開門祀神男子執香向喜神方行數步揷香於地謂之出行回家後再向各處賀歲此係男子行之若婦女則有出方名目或擇初九日玉皇聖誕向大觀音閣焚香祈福是日風日晴麗諸婦女或乘轎以去或聨袂而來淺抺濃妝爭妍門艷而無賴少年或以三文錢買香燭有意在婦女之旁雙雙同拜殊屬無恥蔑禮又婦女每向閣後羅漢百子等堂逐一瞻拜所過曲檻廻廊甚屬幽暗惡少每於此攫取簪珥故往往有來時結束整齊去時鬢雲撩亂者南海燒香不若西天見佛爲家長者可不善爲約束哉○去歲馬王廟河街惡媳傷姑之事當將媳及其父母拘押在案爲時已久現由其姑呈請將息赦放官已俯如所請將父女三人一併斥　說者謂其生女不賢致遭訟累亦可傷巳 
[宵小横行]  
　　金陵小百花巷有某公館其公子以新貫正料理行裝赴禮部試未免裘服都麗爲宵小所側目小除夕伺其全家安睡潛入其洞房擇其輕毳者束而負之背又携其奩具以出奩内有金飾數事可值四五十金次日閽者見門已洞啓始竊竊私語然不料其正如擇肥而噬也又中正街某宅頗深邃主人適夜出臨行囑曰前幢太空宜留意啓閉諒爲宵小所聞迨旣返從者引燈前行意謂導主人入始出而鍵其户也不意稍審顧廳事前燭忽滅驚而尾之則東偏小廂僕之衣被已烏有矣其燭臺亦挈之而去後有遇諸塗者觀其手挈燭臺口中猶喃喃謂如此夤夜尚着人往返某公館何不惜人辛苦乃爾盖借此以掩途人之耳目也可謂賊心賊智矣又聞人云小除日有父子二人同出神策門纔數武忽有在後疾呼者謂爾所持之手巾包係彼此大意掉錯今我特來相換行者未及答而已攘入其手卽將其所携之敗巾委之於地入城而趨其父啓由視之則石也計已巾内皆度歲之所必需者因子弱令其姑坐道左而自曳踵追其後塵約炊許殊杳杳無所覩顧日暮懊喪而返旣至則子已兩手反接口塞以絮僅存一袴不覺大駭詢之盖其正追時道旁突出二人一堵其口一縳其手而褫其上下袍袴也父子相顧無奈祗得彳亍歸去 
[閩中雜事]  
　　李園里張某駕船爲生浪跡江湖歸家日少有女年及笄去年五月間經張妻某氏招近隣林三三爲婿盖因張外出欲以家政付之也林年將不惑老夫少婦不能相安入贅後時聞交謫聲林不能忍突於初七夜乘妻睡熟拔利刃剌之其房與某氏臥房只隔一板某氏在夢中聞女喊聲急呼衆起敬閂闖進女已僵臥氣絶林亦舉刀自刎次日林之昆仲數人聞報往探徒喚奈何而已至初十日始行殯殮此非所謂怨耦歟○黄某在井樓門口開設寳泉京貨店歴有年所前日有泰豐米店鄭某遣伊子到店買物口角之下鄭誤聽子言登門尋駡黄正與理説鄭忽以石塊擲入黄之子年僅五齡被其擲傷逾三日遂斃於十二日經官相騐尚未定擬也○劉省三爵中丞將臨閩嶠大憲已委祁司馬周明府在貢院備辦行轅○岱鎭三叅軍前因案撤任日肆志于衣錦坊偷閒吟社與諸名士唱和頗有儒將之風近奉制軍札飭回撫右協本任從此高牙人纛重瞻大將威儀而詞壇之上未免爲之减色矣○閩省花會最爲惡習經大憲示禁後各處巴首業已停止入正以來惟有湯澗一 
 
 

Page 3

 
 
處或在一清樓湯房店挂巴往壓之亦實繁有徒豈官憲未及聞知歟 
[閩省官報]  
　　藩轅牌示代理延平　鄒舒宇調省另有差遺遺缺以候補知府沈定均署理知縣鄧嘉繩奉委永春州厘局鹽塲陳熙齡奉委泉州漁配局巡檢徐銘森奉委甯德華税局巡檢董聨元奉委北嶺厘卡同知任邦翰卸辦福甯府厘局并海防捐輸局知縣谷鐮卸辦厦門厘卡縣丞吳鈺卸辦西門分卡鹽塲吳敦禮卸辦詔浦課厘局政和典史黄肇基莆田典史方傳彞長樂典史李勳均禀謝委赴任署閩清縣荆瑞同安縣朱承烈均卸事到省鹽塲馮彬蔚奉委官運局文案巡檢曹國楨巡檢章華均就閩起服沙縣萬毓棹前因案摘頂現已給還 
[揚州官場瑣紀]  
　　新運司張屺堂都轉聞擇於初六日由寗起節前赴吳門賀蘇撫憲新禧卽鼓棹旋里勾留數日仍往金陵護送南漕北上緣運河河道經都轉去歲履勘淤淺之處甚多上游特委其護送至山東境内藉資熟手兼可沿途隨時相機挑濬云○程尚齋都轉吳柏莊觀察均諏吉新正三日出轅赴省賀各大憲新禧 
[蕪湖官塲紀事]  
　　長江水師提督李與吾軍門於舊臘二十八日自江陰回太平府節轅刻下政躬稍有違和諒不難早占勿藥也○新正初七日蕪關道梁小若觀察乘江裕輪船晉省謁見撫憲禀陳洋務事宜○新正初六日皖岸淮鹽督銷局總辦楊子通觀察自大通乘舟導以常平小火輪船來蕪拜賀諸寅僚年禧翌日午刻卽赴金陵 
[聚衆報荒]  
　　丹徒鄉民擾事已錄入本月十三日報端兹續得鎭江訪事友來函所叙情形尤爲詳盡因再援筆記之曰鎭江東南鄉去夏被災曾赴丹徒縣署報荒馮邑尊旋委員下鄉踏勘委員報稱田中顆粒無收者固有之然豐稔者亦所時有按丹徒四鄉共十七區糧田除上忙弗論外下忙則每畝應完漕米四升七合若授田至二十畝以外者除完粮外每石另繳費錢一千五百五十二文若折色完納者則每石凈繳錢四千五百文馮邑尊據報後卽將被荒情形申詳上憲奉准每畆減收一升皆照三升七合完納迨十二月中旬開倉頭區則在南鄉其間殷實之月陸續完繳未及半月已收到粮米四五百石錢一百餘千其次各區多未上納邑尊嚴比糧差粮差便赴未完各區欲拘抗粮農户農户不得已皆持秀而不實之禾橞一束於去臘二十四日同赴縣署約有六七百人有謂蒙恩每畝减收漕米一升視此禾穗可有收成否有謂上忙無出又值下忙何以過活有謂我田不如彼田彼反得每畝减收一升而我何以仍照納四升七合此時人多口雜勢甚喧譁邑尊先言爾等照粮單完納便是繼言若有不合之處須問漕總各農一聞此語羣往總漕處拉倒房屋二進總漕先已避匿未遭毒手次日東南鄉第十一區至十七區農户又入城報荒約三千人府尊恐釀事變亟出示安撫每畝皆照二升七合完粮若再聚衆吵閙卽擬發兵懲治民心始得安謐 
[衣業演戯]  
　　上海以衣業爲大宗故洋價上落悉聽衣牌城内各衣莊向例照碼七六折洋價不抬每至春初同業必演戯兩日以整規例昨今兩日又雇名班在泉漳會館演劇觀者聞甚熱閙云 
[騐看捕探]  
　　英捕房之總巡捕頭麥君於昨午後四點鐘時傳齊中西捕三道頭并包探等均穿號衣分班排列空塲請新董事騐着統計約有二百餘名云 
[惡嫗害人] 　　 
　　滬北一隅淫風日熾而莫甚於臺基良家子女被人引誘一旦受污終身失節昨聞一事殊堪令人髮指南巿某甲之婦偶同隣人至英租界觀劇被慣作撮合山之某媪誘入臺基婦尚貿然不知其爲行樂窩也嗣被嫗逼令與男子通奸無賴輩偵知婦自有夫意欲藉此訛詐而媪又作魯仲連爲之排解自是以後婦或不去媪必往誘之如拂其請嫗卽挾前事以楊婦之短處由是該婦一惟嫗命是聽雖心有不願而無如之何一日有婦之親戚亦在臺基遇婦後告知其夫其夫俟妻歸家根問緣由該婦自陳不諱然無顔以對藁砧遂服洋烟而斃其夫忍氣吞聲爲之備棺成殮是亦慘矣此種惡嫗專慣引誘婦女大都挾此術也欲禁此風當令各房主不得將房租與開臺基者如匿不通報將來事發其咎應歸房主庶爲正本清源之法否則一通告示僅屬具文卽巡捕包探平時偵察亦恐耳目難周也 
[鮩販受傷]  
　　南潯人施阿德投上海縣喊稱販賣青魚秧度日正月初有浦東人唐少卿向我購買魚秧六千五百議定價錢三十九千零迨收洋後倩人估看内有銅洋一枚向伊掉換彼將銅洋乘間奪去又被毆打受傷甚重叩請提究等因當由值日差禀明莫邑尊卽飭先具節略呈候核奪 
[賭負吞烟]  
　　新北門内張成興雜貨店内有學徒係甯波人習業三載去臘信致甯波由其父措洋五枚備置滿師酒於月初寄到時值新年城中賭臺林立該徒見獵心喜偶然入局盡喪其貲徒愈思愈憤於十三日向店主借洋二三元作背城借一之計店主謂前洋旣已輪罄我何可再借與汝以博一擲乎該學徒聞言默然不應少頃託故出外購吞芙蓉膏服之店中各夥見其有異報知店主急爲施救無效而斃該學徒之父於前日乘輪來滬見子慘死痛不欲生欲投上海縣署報請相騐嗣經該店主邀同親友竭力調停願爲該學徒從豐棺殮並月給其父津貼洋二元百歲後亦由該店主代理喪葬始得了結 
[英界公堂瑣案]  
　　　　　　　　　　　王李氏稱兒子阿二年祗十二被流氓王阿標引誘出外同住客庽且被將馬中長衫脱下質錢兒子二日不歸探明前情到客庽尋見爲將王阿標交捕送案王阿二供與同王阿標供與王阿二相識伊自説被母毆打出外與之同伴質衣以便吃飯并付客寓資羅太守以王阿標所爲殊堪痛恨押候過堂笞責三百板孩交其母領回管束○昨報列恊吊贓物一節昨據包探康阿順稱裕泰洋行東報失銀杯絲巾戒指洋酒等件查係侍者陳紀生所竊賣在法租界開舊貨店之甘永三處當往起贓尚少戒指洋酒爲將陳甘及贓一併送案裕泰洋行東投案請追餘贓陳紀生俯首求恩甘永三供誤收竊贓然所收買者均已起贓並無戒指洋酒羅太守隨判陳管押四月甘减押一月如能交出餘贓卽可開釋起案之贓給該洋東領去○包探顧阿六稱見葉阿富楊富寳手持西式斧頭圖賣爲卽拘拿詢知二人皆係藥水廠雇用之水手當報知該廠西人則稱失竊斧頭尚有榔頭又問不認今特解案西人投案申訴葉楊二人俯首求恩羅太守隨判葉楊各押七天贓交西人○華捕稱見陳福生手持西衣十三件欲圖變賣阻獲盤問據稱在西人密司喟處爲傭因該西人患瘋症取衣辭歇當報該西人認贓屬實今將人贓送案密司喟亦投案申訴陳福生仍執前詞羅太守隨判陳發捕房管押七天衣交該西人領去 
[春酒資移賑]  
　　謹啓者今有本埠怡春茶棧來函云閲報章知山東賑待欵孔亟各寳號有將春茗移助者一舉兩得未始不可同人將席費洋二十元送交敝公所卽付收條容解灾區特此布復敬乞德鑒上海北巿絲業會舘籌賑公所施善昌少欽氏謹誌正月十五日 
[已蘭太守索題餘姚魏烈女賦此以應]  
　　魏家女子古風存從一而終志節敦彤管揚輝堪不朽流傳千載慰貞魂未經樆結便輸誠至性能教發至情非獨心肝冰雪作祇因重義轉輕生[  小樓主人]  
[和小樓吟飲圖元韵卽乞指政]  
　　陸地神仙何處尋小樓清節正披襟尊開北海縱豪飲燭刻西窗發朗吟酒國騷壇皆引領美人名士盡知心鯫生不顧大方笑率把俚詞和雅音[  秀峯陳彦未定草]  
 
 

Page 4

 
 
[奉和松堂四兄小樓吟飲圖原韵呈政]  
　　樂事還須樂處尋小樓間憇滌煩襟高談風月留賓飲快洒雲烟與衆吟庾亮情懷憑遠眺仲宣蹤跡有同心披圖一幅當窗玩滿目琳瑯盡雅音[  蓮甫弟許淦拜稿]  
[俚句一律奉和松堂司馬老吟壇自題小樓吟飲圖原玉卽希斧政]  
　　勝蹟岳陽不遠尋小樓寄傲自開襟玉壺有酒邀朋醉粉壁題詩伴客吟瀟洒豈同塵世齒逍遥只恝古人心退居莫道無知己海内名流共賞音[  寓吳十三齡童子友竹汪鳳翶就正草]  
[倉山舊主以丙戌元旦試一律見示卽步原韵并希粲政]  
　　三度元辰值立春狂吟同是客中身詩名海外君推重政績江東吏溯循謂令祖簡齋先生世泰時和新樂歲椒花柏葉古彛倫國恩浩蕩從頭數甲子深慚老逸民[  海上忘機客待定草]  
[讀松堂先生徴題小樓吟飲圖詩爰成四律疉步原韻卽請小樓主人斧政]  
　　清辭麗句費搜尋拔幟登壇快整襟流水小橋童賣酒春風秋雨客聨吟欄邊鷗鷺時偷眼花裏笙歌亦醉心如此胸懷眞灑落古人觴詠協同音勝境名區不待尋醉歌日日暢幽襟芳情舊認青衫濕好句爭傳白雪吟知已天涯常聚首良朋樽酒樂談心徴詩海内留佳話三百新篇珠玉音庾公樓聳影千尋挈伴登臨愜素襟把此琴書留醉夢整將旗鼓門長吟捲簾山水堪遊目滿幅琳琅獨賞心洵是騷壇添韻事逍遥到處有知音酒盞詩筒樂自尋畫圖展處滌塵襟側身天地眈豪飲放眼河山逞朗吟客裏著書參慧業樓中邀月證知心年來我亦輕名利惟有題詞寄賞音乙酉歲暮蕉葉題詩客瑜笙氏脱稿于蘇臺之藴眞山館 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧竹坪經募江寧沙賑捐棉衣正月初八日第二百十二次清單]  
　　裕通恆寳號交來葉子晋大善士春酒移助洋六十元○隠名氏爲巿房後鄰失愼幸保平安奉慈命將火　資移賑洋二十元○申字單退補居士洋二元心田室主人雲水客白圭齋鞍南山樵柴雲仙槎鋤月種梅客紅蓮居士聽濤客逍遥子九户各洋一元探　外史有心無力人雪間詞人李張氏李氏五户各錢二百周氏沈氏陳氏三户各錢一百以上十八户共來洋十二元二角○申字單周　同心氏洋二元又募同　氏洋一元○慈邑廟燈餘　洋一元恆豐凌雲閣無名氏三户各銅洋二元○常熟馮勷霖大善士寄來常熟金陵存德善堂經募江寧昌字廿八册培蔭堂助棉衣捐洋十元王善士洋十元熙慰農洋七元李小岑趙德如姚　眉汪生四户各洋四元蔡姓洋一元以上八户共來洋四十元○本日共收英洋一百四十元銅洋六元小洋二角合并申明 
[上海三馬路與昌絲棧陳竹坪經募山東江寗沙洲賑捐棉衣正月初九初十日第二百十三四次清單]  
　　元源洋十元陳一鶚齋衆友洋四元江雲萊計瑞林合銅洋一元○寳山塘工局寄來申字單無名士洋二元○申字單甬江昇州陸善士經募陸佩珩陸佩瑗二户各錢三百陸陳氏錢二百五十庽甬仲隅氏陸季青顧宗木三户各錢一百以上六户共來洋一元○惟日不足齋銅洋六元典公費洋兩元○蔚盛長寳號交號交來昌字二千另七十四七十六八十三八十五九十一百共六册募沙津川鹽帮助規銀一百兩○李永茂求病卽愈洋十元恆來銅洋十二元太倉何必書名洋五元南巿義泰土行銅洋四元延陵氏古鹽潤氏求合家平安二户各洋一元○申字單廣成昌寳號開張例用燒猪費移非洋六元鍾禮田鍾陳氏李月林三户各洋一元以上四户共來洋九元○旗昌洋行帳房經募申字單無名氏洋二元李再白淞隠子菊朋氏奚瀾慶四户各洋一元董禾庭邵渭支錢譜笙馮祝香陸向榮怡怡氏六户各洋二角以上十一户共來洋七元二角○兩日共收規銀一百兩英洋五十元銅洋廿五元合并聲明 
[上海四馬路浦灘文報局内恊賑公所經收賑捐正月中旬清單]  
　　十一日催單元豐九號交來力不足堂募河南禹州義衆祥劉口南平銀五兩方不足堂四兩陳川生員張長舒樂賢堂兩户各　兩晉祁大順昌晉太吳升階晉徐楊定國晉陵王春生周口義盛成通源南號湖北黄陂縣章可齋七户各一兩合收申規元念一兩五錢五分二厘慶鳳戴福臣周廣田項國寳吳鳳山善士英洋一元漢口電局交來安吳願生氏銀十兩繡綺軒主人爲夫病許愿求愈二兩五錢無名氏錢二千文無名氏一千文隨緣氏一千文合收英洋三元小洋五角錢十文如臯丁堰鎭募方順德堂錢一千七百六十文方怡裕堂一千六百文合敗英洋三元○鋭冊合肥縣署交來王榆孫翁募補不足齋顧本洋二十元强恕堂武陵氏雙峰書屋高標三户各　洋一元同德堂申無名氏孫無名氏劉三户各一千文無名氏六百文毓慶堂鄭滋德堂無名氏三户各五百文王老彬四百文無名氏三百文無名氏二百文王榆孫四百文銅洋一元胡存德堂銅洋二元合收本洋廿八元銅洋三元又交來嚴憩亭翁本洋二元又募官亭合鎭本洋九元○本日共收規元廿一兩五錢五分二厘現　十二兩五錢本洋三十九元英洋七元銅洋三元小洋五角錢十文 
[鎭江電局代收沙洲賑捐十二月十六起至三十日止清單]  
　　江都縣來金陵厘局憲發各局委亷綿衣捐曹關二十四兩洋二百十五元錢五十二千文揚府憲發高郵州謝綿衣褲一千套東台縣又四百元儀徴縣又五十元俱化縣曹　一百五十兩○丹陽縣凌募五十號册泰興匯源匯昌三城典阜興潤源三鄉典共三百千文一千五十三號　丹陽鹽公堂二百千女此兩冊共來洋四百五十八元錢七百八十文○丹徒縣馮募太平洲同源典念元又代募十元五十七號册張子祥三十元七十三號册郭掄齋念元○上海恊賑公所第五批規元三千兩○靳春翁募無名氏足西五百千文○同德庄募廿元○周讌詒堂壽筵助賑六十元○洋藥公所簪花書畫社募善士楊鳳山三千二百廿文張瑞岩四千五百文童牧汀五千一百文陳寅谷二十八千三百文賈樹生二百文孫永之二千二百文吳湘士六百文季遠亭陳臥樓楊樹滋三位各六百文蘆潤生四千四百文袁　谷五千五百文吳誨知二千九百文戴笠橋一千三百文戴一嗚三千一百文朱獻之八千八百五十文王蕋仙一千三百文王樹棠八千四百文左海帆一千三百文郭翰才四千三百文李詠梅五千二百文陳玉階三千文厲仲升三百文吳鏡湖三千三百文徐壽人薛柳溪二位各一千文蔣心齋四千二十文楊少亭十七千七百文李本然六百文吳巽儀臧星珠二位各三百文沈秋白三千文芥航和尚六千三百文六瀞和尚十九千四百文溯源和尚九千文鶴洲和尚一千三百文龍溪和尚二千六百文綉芸女史四百文儀娟女史一千文綉苔女史八百文經餘閣女史一千二百五十文秀英女史六千文九香女史八千七百文張亷泉五千二百文以上實來洋一百六十五元錢三百九十文○上海恊賑公所陳竹翁規元五百兩王心翁規元一千兩施少翁洋一千元以上共來二七寳二千九　六兩七錢二分六厘○上海絲業公所施少翁規元二千兩○上海陳與昌絲　陳竹翁規元一千兩○上海文報局王心翁規元二千五有兩○上海高易公舘規元一千兩○共收二七寳二千九十六兩七錢二分六厘規元一萬二千二百四十七兩曹關一伯七十四　英洋一千四百四十八元錢五百五十三千一百七十文棉衣一百套○除將銅洋兩元寄滬助振並將二七寳二千九十六兩七錢二分六厘規元九千八百四十七兩遵原來善十賜助上江高溧句工賑外實收規元二千四百兩折見二七寳二千二百二十九兩二錢八厘曹關一百七十四兩折見二七寳一百七十兩七錢英洋一千四百四十六元錢五百五十三十一百七十文綿衣一百套○連前共收二七寳三萬九千九百六十六兩七錢五分九厘一毫本洋四十二元七一六扯折二七寳三十兩七分二厘英洋一萬一千六百十五元七角一分五厘六八二世折二七寳七千九百二十一兩九錢一分七厘六毫足錢九千五百九千八百二十六文六一七扯折二七寳五千八百六十七兩五錢六分三厘六毫○自光緒十一年七月初十日起至除夕止大共收見鎭平二七寶銀五萬三千七百八十六兩三錢一分一厘三毫綿衣一萬五千七百件 
 
 
