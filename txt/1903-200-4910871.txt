# 1903 - 200 - 4910871

 

Page 1

 
 
[敬募急振] [  申報館協振所啓]  
　　天災流行無歳蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黃河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或者嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉　此理可操　卜也肅此佈陳惟希垂鑒 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[論中俄議約事]  
　　中俄之約議久不决各報所紀言人人　亦未能折衷一是第就前日本報所紀中俄議約情形一節觀之則知俄人恃强大之勢持堅忍之力必欲迫我允從如其所要索而後已俄使謂已詢之英美日三國皆言並不干預此事中國不可聽一面之詞被他人離間然吾聞英日兩國使臣曾奉本國政府之命開列五事告之中俄兩國政府中人並請於五日内作覆旣而俄政府亦列四欵以答何以謂英美日三國皆言並不干預此事也俄使此言將誰欺乎且俄使旣言英美日三國並不干預此事矣何以又痒中國不可聽一面之詞被他人離間試問英美日三國旣不干預此事則一面之詞中國安所得而聽之乎旣無一面之詞可聽則中國安所得而被他人離間乎俄使此言何自相矛盾若此也東三省爲我中國自有之土地豈待他人之干預而自有恃無恐不肯棄之如遺故卽英美日三國果不干預此事我中國亦當嚴詞厲色以拒俄人之請俄使何不明此理斷　以英美日三國爲詞一若苟無三國中國可任彼所爲無所不可始曰俄國卽與英美日三國因此竟啓釁瑞亦所不畏是爲大言以威我也繼曰中國與俄國交誼素睦以後交涉更多彼此均有相助之處是爲甘言以餂我也終曰中國毋以英日兩國爲可恃試問彼等爲中國乎抑自爲乎是又爲公言以誘我也夫英日兩國之不爲中國計而爲自爲計我中國豈不知之然亦自思彼之要索東三省自爲乎抑爲中國乎我中國不許英日之自爲寗獨能許俄人之自爲乎俄人第欲彼之自爲寗獨能禁他國之不欲自爲乎明於責人昧於責已俄使將奚說之辭且俄使亦知中俄兩國交誼素睦則當中國時事艱難之會應事事退讓毋使爲難他國或有要求俄人且當仗義執言以助中國寗肯自爲戎首奪我主權今乃要挾多端迫我以萬不可從之事是並交誼而亦無之矣尚何云交誼素睦哉俄使又謂俄國與英美日三國因此竟啓釁端亦所不畏誠哉不畏則何必先致書與英美日三國政府詢以干預此事不干預此事乎藉使三國竟以干預答之則俄與三國豈遂將以戎衣相見乎以一服八何以異於鄒敵楚俄雖强大甯不知其類是耶慶邸知俄之爲大言以威我也爲甘言以餂我也又爲公言以誘我也毫不爲動然果堅詞絶之必至相持不下乃以牛莊設立騐病所關外鐵路欵存華俄銀行兩事姑予通融俄國於此雖未得大償所欲然已得有利益其亦可以已乎乃俄使聞之猶不懌重提庚子之事謂非得俄人相助和約豈遽能成酬報之說今亦未踐則亦思旅順大連灣非中國之土地乎今之租於俄者其果何謂乎酬報之說已踐而俄猶一索再索嘵嘵不休嗚呼受人之惠圖報不已一不遂其意輙悻悻然見德色焉世事可歎大都如是此不能自立者所以宜振奮精神急圖强立也於俄又何尤哉 
[英俄修好]  
　　英京倫敦來電云頃者喧傳俄皇將於日内幸巴黎司一晤法國百里璽天德其實非也蓋因近四日内俄皇擬警蹕赴英倫與與英皇受獨華獨修兩君相見之禮民人頗注意於此遂致訛以傳訛云是日又得德京柏林來電謂俄皇蒞英之後將往丹墨一遊然後繞道德之逹路磨斯逹之拖鑾輿小駐 
[俄民思亂]  
　　日本某日將云邇來俄國時有内亂之兆小民類皆蠢焉思動欲與政府爲仇究其緣由俄皇擬將内政改革頗不滿於衆心兼之賦重政煩當軸好言戰務戕殺猶太人之匪類刑部又懲之過嚴以故民氣鬱勃不平輙聲言將起而攻擊政府是可憂也 
[俄帥觀兵]  
　　天津西友來信云俄國陸軍大臣苦洛拔托金於西歴七月十四號携同副將矮立幾息夫及武弁若干人由旅順起程翌日行抵奉天中國奉天將軍增留守以禮迎迓隨於十六號折赴遼陽行觀兵典禮召集分駐各地之俄兵七千餘名列陣操演 
[英儲游美]  
　　英京倫敦來電云英國皇太子烏賢洛司游歴至美之薄之來司省於西歴七月十四號閱視美國諸軍艦與英艦隊合操美艦皆聲砲鳴虔英艦隊亦依禮致敬美艦事後美廷繕文鳴謝謂兩國交誼自此益深云 
[宣布約章]  
　　去歳日本朝廷持簡大臣與英使某君議訂通商條約事關重大機密非常兹得英京倫敦電音悉英廷已於七月十六號將此約全文宣布矣 
[美攬路權]  
　　京師西友來信云中國政府擬由漢口築一鐵路俾火車迤邐入蜀中一切工程胥歸赫德總理法美二國皆注意於此亟思獨攬利權不料美使殺秃烏一抵京師卽得承築此路於是人皆服其手眼之靈通 
 
 

Page 2

 
 
[酷署傷人]  
　　法京巴黎司來電云近日阿美利加洲酷吏楊威熱如熾炭西歴七月九號美之紐約克埠觸熱而斃者多至二百人亦從來未有之事也 
[海電已通]  
　　高麗漢城來電云俄人由安東縣屬鞍子山以抵龍巖浦安設海中電線告成之後定於西歴七月十五號爲始互傳電信以期消息流通 
[日弁之言]  
　　日本某日報云某日日本海軍中佐村上格一由東京抵神戶將乘芝罘丸赴烟臺客有訪諸旅邸者談次中佐言目下中高二國海洋我日已嚴爲戒備計直隸灣泊有千代田烏海二兵艦上海泊有高千穗宮古二兵艦厦門泊有浪速萩津州二兵艦統歸常備艦隊司令官瓜生氏管轄日内瓜生氏方有事於漢城事畢卽須赴中國北洋選調各船遊弋高麗洋面至冬間擬令鳥海赴牛莊度歳至龍巖浦伐木事起我日當卽軍艦駛往設防當明治二十七八年中日有事時已將其地海面測量覓得航海之路云 
[日員更迭]  
　　日本友人來電云東歴七月十四日清晨伊藤春畝侯奉召入宮垂詢移晷旣復宣山縣侯松方伯入對迨午後四下鐘時日皇下詔以正二位大勲位侯爵伊藤博文任樞密院議長其詔書曰朕以方今時局關懷賴卿啓沃兹再委卿以樞府重任以冀國家要務有所咨詢溯自維新以來中外交涉事宜日漸繁重以卿積年倚畀罔惜勤勞尚其全始全終匡救將順以副朕之殷懷焉旋又下詔以元帥陸軍大將正一位大勳位功二級侯爵山縣有朋正二位勲一等伯爵松方正義任揠密顧問官其詔書與詔伊藤侯者大略相同而特賜樞密院議長正一位勲一等西園寺侯公望免官十七日復下詔以大藏大臣正三位勲一等男爵曾禰荒助兼任遞信大臣司法大臣從二位勲二等男爵清浦奎吾兼任農商務大臣内務大臣兼臺灣總督陸軍中將正三位勲一等功三級男爵兒玉源太郎兼行文部大臣蓋以本任遞信大臣芳川子爵顯正本任文部大臣理學博士菊池男爵大麓本任農商務大臣平田男爵東助皆上表辭官故也 
[三續刑部奏覆各省通設罪犯習藝所摺]  
　　至笞杖徒流各犯捐贖免罪之例銀數過鉅擬請酌量變通除犯罪常赦所不宥者仍照舊不准捐贖及官員贖罪銀數無庸議减外凡貢監及平人犯罪呈請捐贖者卽照乾隆年間奏定贖罪銀數减半科算仍按笞杖徒流罪名分别等數辦理如貢監犯笞杖定例笞罪贖銀一百兩酌减爲五十兩杖罪贖銀二百兩酌减爲一百兩按笞五等杖五等分作十成以十兩爲一等凡貢監犯笞一十贖銀十兩笞二十贖銀二十兩至杖六十贖銀六十兩以次遞加平人狂笞杖定例笞罪贖銀五十兩酌减爲二十五兩杖罪贖銀一百兩酌減爲五十兩亦照前分作十成以五兩爲一等凡平人犯笞一十贖銀五兩笞二十贖銀十兩至杖六十贖銀三十兩以次遞加貢監犯徒罪定例贖銀八百兩酌减爲四百兩按徒五等以二百兩起每一等加五十兩凡貢監犯杖六十徒一年贖銀二百兩杖七十徒一年半贖銀二百五十兩以次遞加平人犯徒罪定例贖銀四百八十兩酌减爲二百四十兩按徒五等以一百兩起每一等加三十五兩凡平人犯杖六十徒一年贖銀一百兩杖七十徒一年半贖銀一百三十五兩以次遞加貢監犯軍流定例贖銀一千二百兩酌减爲六百兩按流三等以四百六十兩起每一等加七十兩凡貢監犯流二千里贖銀四百六十兩流二千五百里贖銀五百三十兩流三千里贖銀六百兩軍罪卽照滿流銀數捐贖平人犯軍流定例贖銀七百二十兩酌減爲三百六十兩按流三等以二百七十兩起每一等加四十五兩凡平人犯流二千里者贖銀二百七十兩流二千五百里者贖銀三百十五兩流三千里者贖銀三百六十兩軍罪亦照滿流銀數捐贖其緩决减等人犯仍照原議贖罪准其一體减半科算此項贖銀暫山各省存儲撥歸怕藝所充用作正開銷隨時彚案報部仍今年終彚奏俟各省習藝所出息稍豐足資用度再行歸復舊制辦理以上軍流徒各犯犯事在未定新章以前已經到配者徒犯扣除役過年月照章補足工作限滿卽行釋放軍流各犯無論新章應否解配卽由配所一律收所習藝工作年限俱照新章科斷限滿分别辦理其犯事在新章以前之笞杖流徒各犯如有呈請贖罪者卽照新章辦理以歸畫一似此酌量變通庶於因時制宜之中仍寓分别等差之意如蒙俞允臣部卽通行各省督撫將軍都統府尹一體遵照至直隸熱河奉天等省向不安挿軍流此項罪犯非常赦所不原免其解配之軍流各犯應否即在該省收所工作抑或仍照定例發配由該督等體察情形迅速奏明辦理所有臣部現審案内軍流各犯應俟該督等具奏到日再按新章核辦再該護奏請各省通設此項習藝所似係指一州一縣分設一所而言此等辦法散漫無稽難收實效原奏旣稱精而鏤刻鎔冶諸工粗而布縷縫織之未分别勤惰嚴定課程是必設立工廠募雇教習購置器具但使規模稍具用費當必不貲竊恐各州縣非藉口無欵可籌即相承虛應故事原奏謂州縣禱祀以求踴躍奉行恐亦未必盡然且一州一縣之中向來安置軍流徒犯本屬無多就分州縣實力奉行工作之所雖成而習藝之犯無幾鋪張揚厲欵項究屬虛糜且從前各省何嘗不以責令此項罪犯學習手藝爲詞卒至徒託空言有名無實似不如先就省城並該管巡道各設罪犯習藝所一區凡軍流徒犯不必分撥州縣卽在省城及巡道所駐地方收所習藝俾專責成如此則創辦尚不爲難收效自當較易惟各省情形不同未便遥爲懸度應由各該督撫等體查地方情形議定開辦詳細章程妥速奏明辦理等因光緒二十九年四月初三日奉旨依議欽此 
　　此摺見諸漢口日報本館以事關省大典轉錄報端惟摺尾語氣倘未完全又以内閣並不發抄無邸報可以核對姑仍其舊閱者鑒之 
[調軍援桂]  
　　金陵訪事友人云粤西匪亂官軍剿辦久而無功近經兩廣總督岑雲帥督師親征尅期殄滅無奈軍械糧餉羅掘已空爰飛書求助於各省大員日前兩江總督魏午帥已飛飭防守運河之督標四營將士星夜馳往會同前敵各軍相機剿辦矣 
[湘南防務]  
　　有客自湖南至漢口語本館駐漢訪事人云桂省匪亂時逾兩載迄未敉平邇有大股游匪竄入湖南邊境湘中大憲深恐殃及池魚以故日來各處設防異常嚴密 
[浙撫蒐軍]  
　　杭州訪事友人云浙省撫標左右二營每屆夏令例應列陣合操本届護撫翁筱山中丞示期上月二十四日齊集羅開木營操演行軍布陣之法及新式洋槍打靶諸技是日黎明各營官整隊前往鵠立營門前迨中丞呵殿遥臨卽由中軍官傳令開操至已刻始畢乃事 
[湘鄂官塲紀事]  
　　漢口訪事人云湖北商務局會辦喜仲泉觀察前往日本游歴兹已事竣於上月某日束裝回鄂赴各憲轅禀到○管帶湖南岳州忠武營黃太守忠浩邇因事告假回籍所遺營務統歸王雅東副戎兼攝 
[蘇省官塲紀事]  
　　姑蘇訪事人云署江蘇藩司效述堂方伯以署理常熟縣知縣郭子華大令奉光現届瓜代之期飭調補是缺之金壇縣知縣鄭致和大令鍾祥赴任供職所遺金壇縣篆務另委卽用知縣翁子梧大令有成接署○署吳縣知縣劉諼甫大令怡現届期滿藩司效方 
 
 

Page 3

 
 
伯委候補同知馮冶雲司馬汝禧前往接署○江蘇糧道庫大使項君兆騮署事期滿經藩司效方伯委候補巡檢趙之華少尹前往接署○總辦蘇城官醫施藥局候選訓導高玉英廣文瑛近奉蘇州府向子振太守札飭於上月十六日開辦○裕蘇鑄造銅圓廠總辦候補知府陸映庚太守赴申購備機器近已事畢返蘇矣○上月十七日爲臬憲朱竹石廉訪考試大班月課之期清晨廉訪親蒞課吏館點名給卷隨委候補知府應季中太守德閎監塲 
[白下官塲紀事]  
　　金陵訪事人云淮徐海兵備道桂薌亭觀察自奉開缺之旨卽禀請兩江總督魏午帥派員接署以便交卸篆務某日午帥札委現辦釐捐之候補道穆少若觀察克登布前往署理所遺釐捐差務委陸師學堂總辦俞恪士觀察接署○淮揚海兵備道沈愛蒼觀察欽此寵命陳臬湖南近已交卸赴任所遺篆務兩江總督魏午帥擬調常鎭通海道郭月樓觀察前往署理所遺常鎭通海道缺委現辦銀元局之沈幼彦觀察署理 
[月湖泛碧]  
　　寗波訪事人云前署鄞江司巡檢徐少山少尹自經上憲調署甬東司遺缺由府尊葆太守委張少尹代理旋以張少尹别有公務改委孫少尹接署已於日前接鈐視事矣○上年甯郡匪徒妄造謡言謂有焉人挖人之目有張宗祐者悮指某甲爲挖目匪人呼衆兇毆以致斃命經前縣主拘拿訊鞫押候重懲近由縣主周少軒大令飭差解府禀經葆太守覆甚明確以便解赴省垣候臬憲勘明定讞○奉化縣人侯火珠前因行兇釀命控經縣主拘案訊供解府覆勘轉解省垣近日其妻侯鄔氏忽赴省力白其寃當奉臬憲札飭寗波府提集兩造訊核府尊葆太守奉札卽飭差提案詳細推求以便申請上憲察奪 
[圑練文言]  
　　日前本邑浦東各紳董以梟匪到處横行越貨殺人習爲常事非創興圑練不足以衛閭阎爰卽擬定章程環禀上海縣主汪瑶庭大令核示施行大令遂於上月之杪出示曉諭略謂照得浦江東西一帶地方不靖游匪光蛋出没無常甚至結黨成羣倚强恃衆屢滋事端若不及早防維必貽地方之患防患之法莫若籌辦圑防守望相助以期人自爲衛當經分飭四鄉各鎭董遵照籌辦在案兹據爛泥渡鎭董趙懋宗潘步青捆保陸念劬等以該鎭店鋪較少月祇籌錢六十餘千文禀請核示前來當批飭該鎭辦圑經費月可捐錢六十餘千以之專備辦圑似亦勉敷濟用現經本縣酌定該鎭卽雇丁二十名專擇年力精壯肩挑背負粗人每名日給津貼錢八十文月祗需錢二千四百文以二十名計之亦祗需錢四十八千文其餘十數千文作爲局中油燭之費所雇巡丁責令每晚赴局分作上下班由局置備更梆發給應用輪換支更巡緝上班於起更時巡至三更後回局歇宿下班卽隨時輪替巡至大明爲度如有形跡可疑之人立向盤詰設有匪警卽擊梆爲號無論居民店鋪人等一體出爲帮捕送局解縣究辦倘能緝獲正匪一經訊實定予從優奬勵其巡丁日間仍令各安生業以免荒廢津貼錢文十日一發其巡丁亦以十日更換上下班一次以均勞逸而免藉口如有臨時不到卽於發錢時按次扣給三次不到開除另換等情除牌示外合行出示曉諭爲此示仰該鎭店鋪居民人等一體知悉爾等須知辦理圑練爲保護地方良法所費無幾所保實多自之後爾等捐資者務須照數捐資出力者亦各實心出力果能認眞辦理持久不廢不獨宵小潛蹤卽外匪亦無從托足自能弭患無形獲益非淺愼勿有始無終旋辦旋懈致貽後患其各凛遵毋違切切特示 
[發給腰牌]  
　　本邑浦東保甲總巡謝岳松明府查悉浦左各馬頭扛夫現竟多致千餘名難保無莠民混迹其間滋生事故爰飭各圖地保查明人數造册呈案隨製就腰牌按名發給以便隨時查察一面繕就六言韻示張貼街頭其文曰照得扛夫紛紛沿浦雜亂成羣現今發給腰牌免致皂白不分一切紙張經費不取爾等分文嚴禁差保索取本局提究不容 
[幾釀火災]  
　　前晚寄居美界吳淞路永平街第九百三十九號屋内之某粤人晚炊不愼遺火積薪霎時火勢上災幾釀巨禍幸急汲水以救始得熄滅然四鄰已飽受虛驚矣 
[上海縣署瑣案]  
　　許悅亭前以其子益　種種違忤投控上海縣署縣主汪瑶庭大令飭收押改過局中三月今者釋出未久又被其父至浦東總巡局轉送至縣前晚大令升堂研訊益卿供前者姊夫唐書紳與朱掌桂合充小工頭目被朱虧欠涉訟案下小的亦被牽連蒙諭從扭調處父親怒小的不肯偏袒姊夫故以違忤等情繕詞控告大令飭暫押待質所聽候核斷○前柘林通判蔡　源通刺有衣箱四口寄存本城水仙宫内上月某日取回查檢内有一箱所儲書畫金玉諸珍物被竊殆盡報由總巡朱森庭明府飭捕嚴緝至前日忽由英美租界公廨破獲經讞員孫建臣直刺將竊犯陳阿四王福生移解至縣大令研訊之下陳供稱前者王福生言及鄰近僧寺有人寄放衣箱無人看守因與小的越窓而入扭鎖開箱竊得玉石書畫若干件質錢俵分嗣被包探緝獲起到原贜給失主具領惟求恩宥王供小的向業成衣家住水仙宫附近知宫内有人寄存衣箱因起意與陳行竊付質後小的祗分得洋銀十餘元陳獨吞數十元求鑒大令判各責四百板釘鐐收押○高昌廟巡防局員某君移送竊賊林坤臣至縣前晚大令升堂訊究林供稱小的與胞兄同在江南機器製造局當小工自奉裁革貧難度日不得已混入局中竊得布衫布褲等物質錢使用叩求施恩大令判發收改過所管押二月 
[上海總巡局瑣案]  
　　前日有張順者在新北門内攫取居文銘所持象牙骨摺扇被保甲總巡局勇丁拘獲解至局中總巡朱森庭明府研訊之下居供小的係揚州人兹來滬江傭於某局今日奉主人之命入城購得象牙骨摺扇行經七星井亭左近與張相遇突被將摺扇攫之而去幸由巡勇拘獲請卽究懲張供小的係江都縣人在滬上某大老爺處當長隨居在揚州時曾欠小的洋銀十餘元今日遇諸途中向之索取並未攫伊之扇明府判重笞三百板枷號半月發犯事地方示衆○十六鋪巡防中局委員某吾函送丁增榮控梅長福谷露春强搶洋銀一案至總巡局請究總巡朱森庭明府升堂研訊丁供小的在誠記有號爲夥昨日赴在某處收得洋銀行經南市荳市街谷路春梅長福兩人在彼設有棋攤邀令小的入局小的不允卽欲攫取洋銀幸經旁人帮同拘獲解送中局轉送案下叩求究辦谷梅同供小的等並無其事明府判各責二百板枷號一月先押往南市游街數日然後發犯事處鎖繫示衆 
[英美租界晚堂案]  
　　趙榮和渾名麫店阿和扭控梅松林藉端詐擾等情前晚讞員孫建臣直刺升堂研訊榮和供小的在治下四馬路開設長樂意酒館雇梅司理帳目嗣以作事不甚端謹婉言辭去忽持長樂意股單前來索詐小的細加核對此股係賣雞人趙曉山所執不知如何竟在伊處顯見串同訛詐請卽究懲梅供長樂意貲本股股計洋銀三百元此紙股單由曉山抵與小的今曉山亦已來案請大老爺傳訊便明曉山供長樂意股單實由小的抵與梅處今梅欲將股本收回故向榮和索取直刺著兩造退去各補具禀詞呈候批示 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　閏五月二十日理藩院鑾儀衛光祿寺八旗兩翼値日無引見德公續假十日吳煦預備召見召見軍機及吳煦○二十一日外務部侍衛處値日無引見錫侯假滿請安汪鳳池預備召見召見軍機及汪鳳池 
[愼重民命]  
　　九江訪事人云潯郡爲通商口岸每逢輪船抵埠客棧接客夥爭先躍上倉卒中往往墮入江心德化縣江雲卿明府惡之特於上月明定章程出示禁止略謂送往迎來固客棧之專業彼爭我奪乃律法所不容查潯郡自通商以來開設碼頭輪船絡繹棧寓如林初時各棧夥友均待停輪下椗倚傍躉船方始登舟招接近數年則彼此爭先俱乘小划迎赶或相離數尺一躍而登或高下丈餘攀附而上輪船尚未到埠而夥友則已盈艙人多嘈雜直同亂　設遇風大浪險失足墜水因而淹斃者日見有人以獲數百文蠅頭竟置性命於不顧屍親藉端訛索棧主每多株連言念及斯殊堪痛恨現奉道憲開辦警察合亟明定章程出示曉諭嚴禁爲此示仰闔邑軍民客棧夥友以後招接客商務待輪舟倚傍躉船方准走入輪船客艙先到先接後至後議邀客進棧小心照應行李如無躉船輪舟必俟停輪下椗以後乘划魚費而入不許三五成羣擁擠搶接或遇風大浪湧失足淹斃者酌擬衣棺埋葬撫恤共錢八十千文棧主出錢四十千棧夥衆人出錢四十千文給其家屬收領以示體恤自示之後倘再有有躉船之輪船不待抵埠乘划冐險招接則是故違禁令許予棧主指明禀縣罰錢六十千文充作公用巡警兵役當塲拿獲除罰外划船充公本縣救全民命力求整頓决不稍從寛貸其各凛遵毋違特示 
[嚴辦司巡]  
　　杭州訪事人云上城警察總巡過小竹司馬年老多病倦於辦公以致司事劣差勾通地保等人在外招摇索詐而司馬尚茫然不知事爲督辦劉雲樵觀察訪聞立提差保枷號遊街並將司事驅逐司馬則記過撤差究其事之緣起雖不止一端而爲觀察所聞大加懲創者係由居市街烟館而起此烟館開設有年館主婦略有姿色而又善於應酬是以烟客如雲生涯頗盛局司某甲時往開燈或與婦一榻横陳吞雲吐霧上月十四日貿然至彼適某顯臣之子亦在開燈局司妬之指婦雇用女堂倌有壞風俗因卽派差至彼意欲發封館主婦懼浼人以番佛五十尊爲壽始得寢事後爲顯宦家所聞將局中司事差役藉事敲詐等情告諸督辦督辦飭人密查的確大發雷霆遂從嚴究辦 
[浦東總巡局紀事]  
　　前日浦東太古洋棧司事拘獲行竊松板之賈坤林及某甲二名解至保甲總巡局總巡謝岳松明府飭捕吊到原贜給失主具領賈等荷校通衢以示懲儆○昨日浦東保甲總巡謝岳松明府將閏五月中所訊各案開册申報道轅請蘇松太兵備道袁海觀觀察備案查考 
[英美租界公堂瑣案]  
　　包探邵仁初解朱順林到案禀稱此人在某洋人所置遊船上當水手近忽不願做工某洋人遂丞告捕房捕頭派小的禀明大老爺出票傳案洋人投案聲訴前情朱供小的曾向駕長李小毛告辭並非不别而行尚求明察李投案訴稱小的因朱家累甚重囑其另謀生計惟未向洋人說明咎實難辭與朱無涉讞員孫建臣直刺商之德總領事署繙譯官麥令豪君將朱省釋著李自向洋人認過○小孩陸阿林混入某洋人宅内行竊報時鐘兩座報由包探沈阿岳拘獲解案直刺判押改過局一月○任文卿行竊寄園新合利等烟館中烟槍數枝携至虹口某押牛質錢經包探張才寳拘獲送案直刺判責三百板○車夫張八青不知在何處竊得米一石浼彭大寳售得洋銀四元正在俵分被包探徐榮珊拘獲解案請懲直刺判令將張責二百板彭責一百板贓米暫存捕房待失主往領○沈阿三在虹口菜市中竊取沈阿虎籃内所儲小銀錢六枚被沈扭交包探倪順泉送案請究直刺判責三百板○積賊李毛毛行竊某姓家所豢之雞數頭經包探陳洪德拘獲送案請究直刺判責四百板押捕房兩月期滿之後逐出租界○遊僧東根前曾掛單靜安寺後因行竊被逐近日又連竊正修等三僧所置皮鞋象牙骨扇銀質對時表諸物報由包探陳金標拘獲送請究懲直刺判責手心一百下押捕房一月嘻僧人以苦行焚修爲主烏用此牙扇銀表爲其爲行止不端已可概見猶憶故友倉山舊主望江南詞曰申江好最樂是遊僧酒肉塲中渾不諱烟花隊裏各爭能入定問何曾試以移贈三僧當亦恰如題分已一笑 
[法租界捕房瑣案]  
　　屠夫曹阿根李阿福不遵宰牲所章程擅將未經蓋戮之牛肉入市混售所中人查見扭送捕房解奉讞員魏纛塢大令訊供判各罰洋銀六元昨日曹李二人呈繳四元供稱當拘入捕房時存有洋銀八元數角今尚少若干請將此欵劃抵大令著除去罰欵外餘准給領○吳王氏之養媳金珠被流氓范阿德等誘至寗波藏匿控奉大令備文關提金珠到案略訊口供昨日吳王氏投案具領大令命責手心二百下交吳王氏領回管束尚有阿四一名被范等匿於寗波候備文飭包探帶同原告前往提案訊究○積竊陳阿桂迭次犯案怙惡不悛經包探解奉大令訊供著責四百板枷號一月期滿之後再責四百板 
[美租界捕房紀事]  
　　昨日前綹賊瞿阿貴在篷路菜市中向陳寳大衣袋内竊取洋銀二枚被陳拘獲交二百號巡街捕解拘入捕房捕頭令押候解送公堂禀請讞員孫建臣直刺究辦○前晚偷兒某甲潛入北河南路某姓家竊取衣服數件携之而出被某號巡捕所見帶入捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
防候補班本班儘先補用知縣賴宏現年五十四歳係福建汀州府永定縣人由廪生應光緖二年丙子科本省鄉試中式第四十名舉人十一年以基滬海防出力保奏十三年四月二十八日奉旨以知縣不論雙單月歸部選用欽此十五年已丑科會試中式第六十九名貢士殿試三甲第六十四名朝考二等第八十八名引見奉旨以知縣卽用欽此簽分山東十五年六月初一日領照起程十六年三月初五日到省十月在直隸捐局遵新海防例報捐本班儘先補用十七年准咨過班復在山東捐局遵新海防例捐離原省改指廣西歸原班補用請咨赴補遵卽起程十八年閏六月初三日到省十九年奉文准補永福縣知縣尚未到任旋奉委辦百色釐務於二十年九月十一日在差次聞訃丁父憂禀請開缺領咨回籍守制二十二年十二月服滿起復呈請分發仍回原省候補二十三年正月驗看二月十九日引見奉旨照例發往欽此二十日領照起程四月二十日在直隸捐局遵新海防例報捐候補班本班儘先補用蒙給執照祗領於二十三年六月初一日到省奉准史部過班知照坐於二十三年五月二十日行文按廣西照限一百日减半計算扣至七月初十日作爲新海防候補班本班儘先補用知縣到省日期該員才明識練辦勤能以之請補義甯縣知縣員缺實屬人地相宜與例亦符兹據藩司湯壽銘臬司然賢會詳前來相應仰懇天恩俯准以本班儘先補用知縣賴宏補授義甯縣知縣如蒙俞允該員徐曾任實缺今由新海防侯補班本班儘先補用知縣請補知縣銜缺相當毋庸送部引見亦毋庸核計叅罰合併陳明謹會同署兩廣督臣德壽恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
[廣西巡撫王奏請升補知州摺十二日]  
　　頭品頂戴廣西巡撫臣王之春跪奏爲烟瘴要缺知州需員籲懇天思俯准揀員升補以裨地方事竊照寗明州知州嚴家驥於光緒二十八年九月二十四日在署左州知州在内病故應歸九月三十日截缺所遺員缺係烟瘴調補三年俸滿撤回内地候升之缺應卽遴員請補該州地處邊徼界連越南現値匪氛不靖防務尤關緊要非熟悉邊情幹練之員弗克勝任伏查定例烟瘴地方文武缺出向例調補者若有可以提升之員亦准其題升又粤西烟瘴各缺不必計俸惟擇才優與能耐烟瘴之員卽准升調又定例烟瘴苗疆缺出應於太平泗城鎭安思恩慶遠歸順百色等五府二州内應先儘籍隸廣東等省人員揀選調補如人地未宜准以别省人員揀選再人地不宜於别府州内先儘籍隸五省人員揀選倘人地又不相宜始准以籍隸别省人員揀選調補各等因遵奉在案臣與藩臬兩司查廣西太平等五府知州廳内實缺知州雖有籍隸五省及别省人員或不耐烟瘴或不熟邊情於此等繁要之缺難期勝任其别府州廳内籍隸五省及籍别省人員於此缺亦不甚相宜未便稍涉遷就亦無不合例應補人員兹於應升班籍隸五省人員内逐加遴選查有宣化縣知縣周頌聲現年四十五歳係廣東順德縣人由附生應光緒十五年已丑恩科本省鄉試中式舉人壬辰會試中式貢士朝考一等第三十九名改翰林院庶吉士二十年散館奉旨以知縣卽用欽此選授廣西融縣知縣八月初五日引見嗣由吏部奏請改選武緣縣知縣奉旨依議欽此領憑起程二十一年十月二十四日到任遵例報捐同知升銜並叙藍翎奉文准調宣化縣知縣光緒二十六年十月十八日到任二十七年大計保薦異卓奉文覆准在案查該員年强才敏任事精勤能耐烟瘴以之陞補寗明州知州員缺實屬人地相宜據藩司湯壽銘臬司希賢會詳前來相應仰懇天恩俯准以宣化縣知縣周頌聲升補寗明州知州於烟瘴要缺可收得人之效如蒙俞允仍俟該員經手事竣照例給咨送部引見恭候欽定再該員任内應行叅罰另行造册隨咨呈送此外並無降罰住奉停升等案及已經咨叅未奉部覆事件所遺宣化縣知縣員缺係衝繁疲難最要之缺例應由外揀員調補俟奉准部覆再行遴員請補合併陳明謹會同署兩　總督臣德壽恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
[直督袁奏請留員辦理正陽門工程片十二日]  
　　袁世凱片再直隸兵燹以後百廢待興需才孔亟查有安徽試用道尹家楣准樸實耐勞爲守兼優經臣會同府尹臣陳璧派令監修正陽門工程所籌辦法旣屬妥恊所估錢糧尤能撙節惟工須三年報竣勢難遽易生手該員甫領部照尚未到皖合無仰懇天恩俯准將安徽試用道尹家楣改留直隸補用並免繳離省分發銀兩出自鴻施逾格理合附片具陳伏乞聖鑒訓示謹奏奉硃批著照所請吏部知道欽此 
[直督袁奏甄别道員片十二日]  
　　袁世凱片再道府州縣無論候補試用人員應自到省之日起予限一年詳加察看出具切實考語奏明補用兹查有花翎二品銜候補道良說到省一年期滿甄别據該道禀請核辦前來臣查該員良說謹飭詳明才具開展堪以留省俟有應補缺出照例序補除咨部外理合附片具陳伏乞聖鑒謹奏奉硃批吏部知道欽此 
[直督袁奏請銷永定河動用經費摺十二日]  
　　太子少保北洋大臣直隸總督臣袁世訊跪奏爲請銷永定河光緒二十二年動用甄工經費銀兩恭摺仰祈聖鑒事竊查永定河大汛盛漲險工林立防不勝防漫决頻仍勞費不可勝計經前督臣李鴻章飭令仿照黃河抛甄護掃之法於上游河面較寛之石景山盧溝司南上北上北中北下等各汛先行試辦俟有成效下游各汛次第舉行於光緒十九年十二月奏准每年由練餉局署撥銀二萬兩歸入另案報銷如抛護得力此後當永遠照行在案光緒二十三年甎欵前經該河道委員赴局領回轉發各廳分别購儲甎石於大汛時相機抛護甚屬得力兹據永定河道衞杰造具二十坧年動用甎工經費銀兩册結詳　奏　前來臣查永定河石景山廳屬之北中北下北二上等汛購堆甎塊抛護險工共用銀九千五百兩南岸廳屬之南上南下等汛購堆甎石抛護險工共用銀八千兩三角淀廳屬之南八上汛購堆甎塊抛護險工共用銀二千五百兩統共用銀二萬兩均係實用實銷並無浮冒除册結 
 
