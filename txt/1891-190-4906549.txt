# 1891 - 190 - 4906549

 

Page 1

 
 
[重印大題文府出書啓] [  點石齋告白]  
　　大題文府一書海内風行幾如左太冲三都賦成洛陽爲之紙貴前印數千部業已陸續售罄而購者仍復踵趾相接爰擬將此書重印數千部卽日開工約兩禮拜當可出部有願躉購或附印若干部者請早來而訂可也此佈 
[勸募順直山左急振啓] [  申報舘恊振所同人拜手]  
　　順值山左洪水爲災自去年四月以來一片汪洋數千里盡成澤國災民遍地轉徒死亡男女屍骸蔽江而下其幸而不死者飢腸轉輪全無粗粮下咽有不視息難延漸將告斃者乎伏念本舘勸辦賑捐而後江浙福建諸省携蒙大君子慷慨輸金今兹畿輔巖疆齊魯名境遭兹頭沛何忍不復解蠧特肅短箋附陳苦狀如肯玉成美事巨欵慨施則作善降祥福報可操左劵已 
[論作事必有專權之人]  
　　易曰陽一君而二民君子之道隂二君而一民小人之道夫天下豈有二君而一民者哉易何爲有此言也盖君猶心也民猶事也一心可以宰萬事二心不可以成一事二君而一民者一事而有二心權不歸事必不成故曰小人之道也晉献公旣封其世子申生於曲沃而又爲重耳治浦夷吾城屈里克歎曰狐裘蒙茸一國三公吾誰適從而晉遂以亂夫献公之子夷吾不足道申生之德重耳之才以治晉國有餘焉而终至於亂者非權不專一故乎司馬氏使周處討齊萬年萬年聞之曰周使君有文武才若專斷而來不可當也若有所牽制此成擒耳旣而聞其有所屬喜曰吾無慮矣厥後周孝侯竟死於萬年之難唐之郭子儀李光弼功業爛燃彪炳史册孰不欽而仰之而相州之役九節度之師潰於一旦説者謂此一役也或李或郭名望素隆人心素服皆可爲帥倘擇一人授以大柄而令諧將受其節制則事權歸一而軍心固今乃同爲節度使不相統屬而又以宦官魚朝恩爲觀重容使不啻以閹豐而制九節度各有一心不能聯合所調師克在和者無有也則安有不敗者夫將帥之權古所謂閫以外將軍主之軍旅之事固貴專斷然推而至於相亦復如是齊恒公任管仲一則仲父再則仲父後趙石勒專任張賓　爲右侯諸臣有議必曰右侯以爲何如二臣者因得展其抱負其君以霸不特相臣也推而至於一邑之宰魯君使宓子賤宰單父宓患其牽制以掣肘對魯君魯君曰自今以往單父非吾有也三年而單父大治由能專斷也更推而至於一身天君泰然百體從令先立其大者小者不能奪也倘耳目各從所欲則心亦不能爲主矣泰西各國無論軍務無論商務皆以一人專其權其駐紥各國之欽差無不子以全權字様俾得以便宜行事兵船則無論多寡皆以水師提督統之凡有徴調惟提督之船首是瞻雖欽差不能節制焉故西國遇有疆塲之事往往發之速而了之亦速此皆權歸專一之效也中國則權皆操之於上所謂天子當陽諸侯用命非不魏然尊也然臣下雖不敢專權而往往舞文作弊以竊權權而可　則權不專矣權不專則事不成矣譬如一人欲開一店一切　本皆由已出應用之人皆由自主則何貨宜進何貨宜售不難一言以决何帳宜放何帳宜收不難一念轉移旣無疑滯亦無膠執則生意目必日有起色設或雖有資本而不善懋遷不得不託人經理則其事異矣然苟一主一賓更無旁人干預則賓東投契合力以謀則亦不難若由集腋而成則又異矣然外洋公司每由集股而不聞有事權不一之患何也外洋公司之設其立法最善雖集千百萬股資本而經理者不過一二人此一二人中或長於營運或長於肆應擇善而從大都皆由於衆人公舉有大事則集衆商議然股友所議不過可否二字兩言以决一切施行仍經理人主之然則股雖多而事權仍專在一人也若以十餘人或數十人合股承辦一事各出資本各出去　雖有總理之人而權皆不屬一人欲如此一人又欲如彼南轅者忽焉而北轍東顧者又欲使西趨以數十人之心思而欲其合爲一以數十人之措置而欲其無所歧則鳥可得於是有明明應辦之事而遲疑不决者矣有明明應付之疑而出納故吝者矣欲用一人則互相推諉欲去一人復不免顧忌是雖有能才亦且憮然思返誰復爲之幹事若此者不特始創之事必不能成卽已成之事亦必終敗是中國之欲自操其權者反不若西人之授人以權也盖權者作事之本旣爲其事卽有其權人莫不有事卽莫不有權耕耨必屬諸農夫則農夫卽操耕耨之權制作必屬之百工則百工而操制作之權營連必屬諸商賈則商賈卽操營運之權文學必屬諸士子則士子卽操文學之權推而至於内外臣工莫不有其職之所當盡能盡其職卽能操其權是權者固人人所得而有者也倘必操之自上則人且因此而謝其責與其自操其權而使人得謝其責固不若授人以權而使人各自盡職之爲愈也夫世之欲得權者衆矣不知旣操其權卽不得謝其責則專權誠非易事焉 
[金臺剩語]  
　　上月十八日午前有某甲者袖藏利刃行至宣武門大街迤南與某乙遇一言不發連剌數刃渾身受傷暈佧於地甲隨提刃赴本地官署投首官着收禁候訊有知其事者云乙與甲之妻有姦猝被甲見乙驚而逸甲羞帶緑頭巾誓不兩立是以沿途尋訪欲得而甘心也○某染坊染就布疋遣夥三人雇二把手小車載送某處行至鮮魚口肉抄手胡同有一車迎面而來互相爭道一言不合卽致互毆車中人某姓見御者勢不能支一躣下車助之奮門不期踢中二把手車夫之腎一聲呼痛昏絶道旁甲捕立拘車中人及御者收押中東坊署聽候訊供○上月二十二日清晨菜市口斬梟明火巨盜五名絞决盗墓賊犯一名先由刑部獄提至提牢廳處點名捆綁挿招押解出署各乘無圍車一輛車中有一役看守外則二役把門由南營六汎弁兵多人前後擁護迤邐出宣武門外停車瑞露居捨酒處各犯暢飲數巨觥然後往菜市口暫覊囚棚以待駕帖當未行刑之先兩旁觀者如堵有一盗犯向衆大言曰予自爲盜以來三次鎗傷失主目今雖死無憾惟内有一人實係良民因與某盗夥挾仇被盜夥攀誣同盜予等當堂據實供明欲爲開脱無如供難翻轉以致同受一刀之苦若盜夥者恐難免下世仍從刀下喪生也語竟努目視某盜夥咬牙不止噫如此盜者將作刀頭之鬼而猶欲爲無辜被累者剖陳此其皂白分明天良不昧意者眞有如莊生所謂盗亦有道者歟○優人十三紅之徒某年甫十二三齡雙頰微渦丰神絶世偶往蔣家胡同福泰糧食店購物掌櫃某涎其姿色向之調笑繼復摩挲其體褻狎不堪甲旣懼且羞歸訴諸十三紅之師兄黑七黑七曰爾尙在髫年偶與戲言有何妨碍同是鬚眉男 
 
 

Page 2

 
 
子焉有人面獸心者哉甲言之再四黑七遣人往探回則述稱乙果心懷不軌幾視小史作龍陽黑七氣忿難平立時糾約多人奔往毆門閲時旣久互有所傷隨據情控諸中東坊坊官當派兵役拘乙及掌櫃二人押候訊究 
[荒閉續聞]  
　　有郭雅庭者曾於去歲在紫竹林開設德升恒换錢局今春二月遷往茶店口改爲義升甫經三月卽繼同豐厚之後荒閉潛逃同豐厚帖欠多至二萬餘千鋪主陳鎭一父子携資挾眷逃逸無蹤雖經地方官拘獲司帳人某甲管押勒交而欠欵終無着落嗣知查得略有積蓄寄頓親串彭城劉氏家遂飭差往查並將住屋發封備抵然仍不過十得一二耳其屋坐落城西除梅鶴棲遲之外尙剩四椂春夏之交原擬典押於馬姓馬惑於風水之説尙未成交嗣以津錢九百千典歸王姓王甫入此室處而陳卽荒閉遁逃致王苦被株連逮案管押云至義升因何荒閉貼欠若干俟有所聞再行登報 
[寗波火警紀餘]  
　　本月初三夜寗波失火大略情形已登前報是役也有王姓家被匪刼去物件甚多所最可惜者有一板箱内藏骨董玩器又一首飾箱皆金銀珠翠之類約值洋銀二千餘元現在徧貼知單招人尋訪如原璧歸趙願出重酬並聞當塲拿獲匪徒數名刻已送縣懲辦矣 
[大將星沈]  
　　廣東水師提督方照軒軍門數月以來在南海江浦司查辦積匪六月初一日稍覺弗豫卽命駕回省駐節油欄門八邑會舘次日病勢頓增醫治無效延至午刻竟爾西歸按軍門韜略夙嫻威名卓著年未六十精力充强乃天不假年將星遽隕良可惜也所遺水師提督一缺聞李制軍擬奏委記名提督蔡軍門金章暫行署理然尙未見有明文也 
[東粤官塲紀事]  
　　前廣東候補府鄒太守覲臯因案被議解組歸田現經李筱帥札調來粤以資臂助日前業已馳抵省垣矣○侯補知州唐剌史鏡沅經臬憲札委保甲總局總巡差於本月初一日進局視事○新選文昌縣李大令樹聲陽江縣縣丞閻二尹恩保由京領憑南下於本月初一日到省當卽趨詣鈴轅禀候傳見○增城營叅將缺由兵部覆准以候補參將廖得勝補授李制軍頒給咨文飭令投部引見以符定制叅戎領咨後卽禀辭起程取道北上○藩轅牌示河源縣缺委候補縣羅燕臣署大埔縣缺委候補縣邱寳森署始興縣缺委候補通判劉振先署河源縣典史缺委從九品何國楨署琼山縣丞缺委補用府經歴董萼輝署前山同知缺請以候補同知直州李榮富詳補南海縣神安司缺請以鄭工遇缺先用巡檢潘玉潤詳補連山綏摇宜善司缺請以候補從九品張濤詳補英德象崗司缺請以鄭工遇缺補用巡檢周鴻荃詳補准補惠州府司獄王貽楝飭赴新任 
[力杜干進]  
　　江省經訓書院凡肄業其中者無非高才生凡高才生之應歳科試者無不拔置前列而優貢拔貢二項尢於高才生中加意搜羅名之所在人爭趨之近年偶列前茅者無論老成新進多於院試發落時禀求學憲調送經訓書院肄業旣與定章不符亦與名節有損龍芝生宗師以風氣所趨關繋匪淺與其事後批駁不如事前誥誡因之出示曉諭諸生其文曰本部院前試各郡前列諸生及新進各童間或呈遞禀詞求送書院其中誠有可造之才實由心殷向學亦未可知然究嫌其迹涉干進有本欲調送因此一求轉致中止者孟子曰是求無益於得正此之謂士人身列膠庠當砥礪名節務其遠者大者以急於自見甘於自貶爲大戒本部院不敢薄待此邦謂必有禀求之事然恐風氣所移理欲交戰旣存向學之心復切爭名之念不得不禁於未然爲此特行牌示如有禀求調送者除所求不准外并卽嚴加申斥諸生愼勿視爲小節自蹈嫌疑也特示 
[謝埠教案續聞]  
　　本月初七日本報登江西謝埠附近某村落教民殺死鄰村大族之人自行縱火云云北悉火熄後在瓦礫中檢出屍身一具實係搶火匪人分贓不匀自行格斃並非被教民所殺合亟聲明 
[鐡甕江聲]  
　　京口地方旱魃爲虐已有月餘上月十六日文武各官在金山龍王殿設壇祈禱復於南門外恭請都天大帝至萬壽宫二十三日甘霖卽霈二十四日大雨傾盆溝澮皆滿本月初四日晨起天容似墨雲氣迷山至午後雨師風伯並轡而來至初五日早更似銀河倒瀉玉女傾盆銀山門大街以及西津坊等處水皆没膝路少行人直至薄暮簷溜始止江水陡漲數尺約計得雨二尺有奇從此大田多稼可慶有秋矣○初三日風平浪靜長年三老鼓枻中流有甲乙二人僱一划船載花紅若干擔到鎭求售駛近瓜洲品門狂風忽起將船吹覆舟子與甲同墮江心浮沈待救幸有小划船經過先將舟子及甲乙救起然後打撈沈船俄而求生紅船紛紛駛至將三人帶至大船上復將花紅撈獲若干簍然所失已不少矣○通衢閙市商賈之所薈萃宵小每易潛蹤此保甲局之設所以不容已也近年以來局費浩繁常覺入不敷出王可莊太守以各業均有月捐而於烟燈獨闕如城廂内外大小烟燈不下千數百家若勒令捐輸集腋成裘可以貼補局費遂諭蔣大令及保中總局孫大令聯銜出示無論烟燈大小照鋪認捐每鋪一張日出一文如鋪在五張以上者每鋪認捐二文倘在十鋪以外照數遞加前日各坊分局員率領地保差役挨户稽查每一烟燈給發門牌一張上書某姓某處人年歳幾何男女幾人烟铺幾張認捐幾文塡寫明白一目瞭然所有捐資五日一繳送往本坊分局存收於本月初一日起每分局添差二名輪班稽查此誠一舉而數善備矣 
[邦溝藻夏]  
　　大府以日前謡言散播闤闠驚心遂札飭各處地方加意巡防認眞查察揚城各官文自陳太守以次武自牛參戎以下每夜皆親出巡查摇鈴撃柝之聲澈夜不絶於耳保甲總辦趙觀察面諭各叚巡員逐日分路巡察毋稍疏懈並添派日巡每日率帶巡兵四出偵察嚴密非常復遴派親兵在各教堂保護缺口街之天主聖母兩堂前次擠倒之花牆現已一律修葺完整該堂教士已陸續遄回照常安處矣○楊城街道每晚懸點洋油燈及巷口栅欄各種經費皆由保甲局支放官籌一半鋪户居民認捐一半統計燈三百八盞栅欄一百九十五道連看守夫役薪工每月需錢二百五十千文運憲江都轉見市廛生意清淡遂與保甲總辦趙觀察會商擬將此項民捐全行裁減一律免捐其款槪由司庫給發盖保甲局各項經費皆由司庫支撥也觀察以爲然兩憲遂一面禀詳大憲一面出示通衢略謂所有鋪户居民向來捐繳之路燈栅欄及看管夫役薪工等費自六月朔起一槪停捐不取民間分文以示矜恤自示之後倘有冐充保甲司事仍向各鋪收捐准該鋪扭禀來轅或指名禀控定卽會局訊明嚴懲此示一出各商民見之無不鼓舞歡欣頌都轉觀察之大德云○初四日午刻揚州天寗門街某公舘廚房不戒於火幸在白畫人手衆多赶急汲水澆灌得以卽時撲滅僅燬廚屋一間各水龍聞警馳出皆中道折回至起火之由聞係遺火積薪所致云○新授甘泉縣劉大令沛霖捧檄抵揚署中辦差書吏預賃東關街某宅爲公舘聞大令涓吉初七日按印云 
[鹿苑游蹤]  
　　江蘇巡撫剛大中丞於本月初三日辰刻親臨白茅鎭勘視河工事畢於初六日午後還轅○本月初四日午後四下鐘雷撃汪氏三婦斃命云云曾經列報是時總捕署稿案某甲適站立大堂簷下一聲霹靂驀將甲之右耳削去登時暈絶階前臥房内着衣鏡亦被撃成粉虀○無湖閙教首犯王光經傳有順二名訊明正法後奉兩江督憲飭將首級解往各屬懸竿示衆本月初二日午後由崑山新陽一路解至蘇州大憲諭令次第懸掛各教堂前觀者途爲之塞翼日由三首縣加上封條飭差隨原解委員解往無錫○前日省垣接到刑部釘封文遂子司監内提出太倉搶案内巨盜二名押至長洲縣大堂如法鄒縳解赴市曹處决聞是案斬犯共三名其一已於上月某日病斃監中故斬二犯後復 
 
 

Page 3

 
 
將斃犯棺木舁出戮屍云○某晚長洲縣吏兪稼蓀因事詣友人家手提紙燈獨行踽踽遥見黑暗中一人挺立卽亦不動問之不答疑甚舉燭照其面其人大怒曰汝眞有眼不識泰山耶吾乃七煞中賽武松顧愼之汝竟敢憑空冐犯耶言已卽揮老拳又喚百步大王黨内孫三喜董悦生等帮同毆門兪大聲呼救經其友曁鄰人極力勸開然已額破頭傷血流漂杵矣是處鄰近中軍署兪赴署呼冤署中人告以武衙不涉民事乃復訴諸總巡局局勇謂見血之案須赴縣署控呈此間惟爲爾拘拿兇手可也遂將四人獲送長洲縣王大令提訊之下騐得兪受傷屬實諭令將四人押候傷痊訊辦按七煞黨方於日内兇毆某農人身受重傷生死尙未可卜而又糾人肇禍爲害地方想邑尊明察如神决不姑從寛恕也 
[燈市閒談]  
　　西歴七月十四號爲法國節期本埠中外各員道賀情形已詳昨報年例是晚法租界中遍懸燈綵以樂良宵兹以時事多艱槪從節儉計自公舘馬路以迄浦灘一帶尋尋覔覔到處皆冷冷清清求如向之翠翠紅紅花花月月與銅荷絳蠟掩映爭輝者眞覺此景此情不可復得雖朝朝暮暮無復雨雨風風而興味蕭然終無車水馬龍之盛惟洋涇浜西國酒肆則仍綵旗招展銀燭輝煌洋琴之聲入耳可聽有法兵船水手成羣結隊上岸游行喜地歡天舉杯暢飲飲至無算爵携手至堂中跳舞天魔十六相對相當惟聞履聲閣閣然與樂聲相和答旣而參横斗轉各賦言旋一東洋車夫自恃能解西國語言上上兠攬水手中有爛醉者乘之而去直逹碼頭適有杉板船到來遂一躍而登瞬息已渺致車貲分文無着只得垂頭喪氣而回又一車夫經巡捕扭入捕房管押據云因竊水手洋銀之故昨晨備捕頭訊知情節着押候解案詩追當上燈時捕頭恐無賴滋生事端預飭班中西探捕多人督同夥役巡行租界彈壓游人讞員葛蕃甫同轉則派會捕局包探線勇各執籐鞭植立各處橋頭小心防範道轅護勇頭目仍照例隨帶親兵二十名乘馬梭巡各處帮辦總巡朱森庭明府及八仙橋巡防局委員各帶局勇數十名乘輿至大自鳴鐘前分投稽察及至更深人靜同轉明府等復至捕房與捕頭晤談一切捕頭以禮待之良久始握手而别 
[嚴懲匪棍]  
　　上海縣袁海觀大令飭差拿獲著名流氓陶金榮卽流過頭金榮趙德記卽小流氓德記等二十餘名訊青收所已列報章前晚升堂覆訊陶趙及彭林勿蘭四魏茂茂曹阿貴卽凉打阿貴徐春春卽狂徒阿春張炳坤卽李闖麻子陳阿林莊金和陳炎炎李祥祥王大狗仔王小狗仔張小妹根朱阿銀卽玉器阿銀王阿奔山金仔徐阿海羅阿囝卽先鋒阿囝陳阿狗共二十四名同供稱小的等業已改過務乞施恩大令判令張炳坤笞責六百板陳炎炎李祥祥山金仔各笞責四百板王大狗仔朱阿銀陳阿狗各笞責三百板陳阿林莊金和張小妹根王阿奔徐阿海羅阿囝王小狗仔各笞責二百板待具到安分切結始准保釋所有陶金榮等八名仍分别還所核辦 
[上海縣署瑣案]  
　　前日浦東二十四保十七圖地保李根寳禀控陸金福積欠錢漕袁大令提訊之下李禀稱陸積欠漕錢十二千有奇求准比究陸供稱小的所欠之錢因數目不符是以未付大令飭差帶兩造出外督同將帳算清禀覆再訊○李洪光控曹銘旭欠去花價洋銀其時適裴浩亭邑尊方綰縣篆斷令曹交還洋一百二十元延擱三載尙未繳清邇來李又投縣求催前日袁大令飭提研詰曹再四求寛大令惡其抗斷稽延喝令笞責曹叩頭如摀蒜一味哀求大令限於本月杪一併繳清如延惟保人是問○王貽園訴稱小的係安徽人向日傭於杭州某姓家從事田園積存工資洋銀四十元連友人囑寄至家之洋銀六十元共一百元放在包内日前由杭來此昨午因欲購物啓包視之其洋均已失去求准緝查袁大令問爾洋失於何處答稱不知地名惟聞人言此處向西入城尙有三里之遥大令着退候飭捕緝查○袁紹岳扭控張永全滋擾前晚袁大令飭提研訊袁訴稱原籍江北現在治下爲沙船夥張係同鄉素行無賴時來訛詐擾累不堪况伊父在時曾借去錢二十餘千白布一疋立有筆據迄未交還張供稱小的向在原籍通州餬口後在滬上亦爲沙船生理父親於光緒十五年被袁借去銀六百兩迄今本利全無及父亡小的在通州衙門控告所有借銀筆據呈在州署及本月初三日來申忽被袁關閉陸逸齋家二日至初五日始得投案控訴袁稱小的於初五日遇張當卽扭案所稱在通控告小的欠銀之事實係張串同州署差役所爲陸及彭左亭彭友堂江海山四人投案同稱小的等與袁張二人均同鄉張屢次滋詐苦不勝言且素知張係著名流氓叩乞嚴辦大令判令將張收入所中餘人叱退 
[英界公堂瑣案]  
　　包探高利卿禀稱青浦人吳小慶前因假妝軍犯手持鐡尺鐡練向各店鋪硬索錢文解奉大老爺訊供遞籍今又來上海昨日遇諸泥城橋堍搜出僞腰牌及洋藥局無用之分運單鐡練等件今特送案請懲吳供稱小的前奉大老爺遞回原籍今雖來滬惟在靜安寺一帶行乞度日並不入租界中昨被探夥擁至泥城橋交與包探蔡太守謂爾旣有僞腰牌鐡練等物其爲作奸犯法可知遂判令笞責一百板押候仍行遞籍僞牌等存堂○包探孔阿才禀稱陳森福持僞銀匣至兪忠禮所開押鋪質洋一元當塲覷破情形指交小的兪訴稱陳持僞銀匣來言欲質洋一元因之指交包探陳供稱此匣出洋二角二分在小東門外某洋貨鋪購得並不行騙惟欲向質錢百文而已蔡太守判令押一禮拜僞銀匣存堂　包探王阿二禀稱西人米司羅生之妻失去金練一條報捕請查經小的查得有某甲者在米司羅生處當庖丁兼細崽尙有孩子何春林爲副手此外並無他人再四細查毫無証據旋由甲言曾聞何在睡夢中囈語似乎言及金練務須交還否則事難了結云云及唤醒究詰卽承認竊取金練交與紫何標因又知照捕房派小的再詰何一一承認小的隨拘柴研問柴不認向何取金練今特送案請追米司羅生申訴前情何供稱小的係寗波人年十五歳家有母親現在米司羅處當下灶前月中旬主婦失去金練一條小的與甲深恐報捕波累嗣主婦言金練於醉後遺失與傭人不涉亦不必報捕房俄而甲檢得金練一條問主婦是否原物主婦言非是約上月二十三四日下午三點鐘時小的在法大馬路遇柴彼此談及近况旋告以主婦遺失金練等事柴言爾主婦旣失金練已由甲檢得一條如何言非原物小的言甲所檢得者恐是黄銅所製並非眞金柴囑取出一觀小的遂奔回適主人及主婦均不在家因取練交柴觀看不料柴接取奔逃後主婦言又失金練一條是以知照主人報捕小的懼甚急出尋柴柴已不見憂悶已極只得將實情告甲轉告包探拘柴柴供稱小的亦寍波人現在兆豐洋行當庖丁副手前與何相識迄今已年餘不見安有金練交與小的之理蔡太守以何所供情節枝離一再駁詰何堅執前供太守問西人是否前後共失金練二條答稱共失二條問相隔幾日答稱大约十日太守將柴嚴詰柴矢口不移遂飭將何柴押候詳查覆訊○粤鴇羅連好訴稱昨夜同鄉人譚芝平來唤某妓同候小婦人告以妓患咯血不能出門譚卽大肆咆哮將小婦人毆撃適有巡街捕至拘押捕房譚供稱小的初來上海並無生理暫時躭擱同宗譚同興號中昨夜至妓家訪友驀被挫辱不敢逞蠻蔡太守將譚申斥一番諭令交保○包探黄四福禀稱徐東發劉坤寳等持小銀釧一枚向某質鋪質錢形跡可疑拘拿詰究據言在黄浦灘拾得然無失主承認徐供稱小的與劉同行至浦灘拾得小銀釧意欲質錢分用劉供與相同質鋪夥某甲請將原物發還蔡太守以旣無失主承認卽將徐劉開釋小銀釧發還質鋪○包探唐寳榮禀稱無錫人宋錦文前經冐充某玻璃店中出店至怡和洋行公和祥棧房取様乘間行竊玻璃當經獲案訊懲不料今又往竊由更夫拘獲扭入捕房宋府首求恩蔡太守以其怙惡不悛判令笞責一百板押候備文遞籍贓給包探帶回交還失主○副捕頭禀稱王永和先駕完好之馬車至工部局請領捐照旋將照釘在破壞不堪之馬車上載客游行今將車送案請騐王供稱小的處原有完好之馬車是以敢捐照會兹有人雇車至吳淞鎭再三催促是以悮配壞馬車副捕頭又禀稱王已三次朦混矣蔡太守判罰洋三元撥充某西醫院經費壞馬車交捕房修理應需若干修費着王照償 
[法界捕房瑣事]  
　　某隨員之家丁蕭姓從主人自日本歸竊取皮箱文報局所寄信銀一百七十餘兩逃匿不見日前開單報知捕房昨 
 
 

Page 4

 
 
經包探查知蕭在上海與薙髮匠王壽山最莫逆且曾結爲異姓弟兄因卽拘王查問王不肯供招捕頭着押候送案究問○木工某甲借欠鐡工某乙錢十二千有奇歴久不還前日至家索取甲竟出言不遜乙忿甚與之爲難適某號巡街捕到來拘入捕房管押○某偷兒潛入北京輪船竊得一鋪盖失主當時扭獲送入捕房○某姓孩子手持磚塊抛擲行人巡街捕見之拘入捕房管押○前晚有一扒兒手在西國酒肆前探入囊中物探夥目見其事意欲拘拿扒兒手抗不肯行高聲呼救適巡街捕至帮同拘押捕房 
[不求聞逹]  
　　昨有善士以鷹銀十元送交本舘恊振所囑爲彚解災區叩以名氏則以無名氏對之本舘自開辦振捐以來荷蒙名省仁人傾囊佽助至今者來源竭蹶幾難集腋成裘而善士獨旣解腰廛隂行其德不求名譽自秘芳徽以視世之釣譽沾名者不誠相懸天襄哉泚毫記此益令我深高山仰止景行行止之思已 
[敬謝鴻施]  
　　盖聞仁從愛始博施先存濟衆之心善與人同明德自有逹人之報溯元濟善堂之設始於光緒丁亥年僦寓民房創行善舉迨後捐疑略裕遂於虹口白大橋北首購地五畝以爲堂基議經始以拓規爲遂竭力而鳩版築先建粥廠一所繼成聽事三楹嗣以經費不敷因而中輟施醫施藥則姑在已成之三楹將就行之非得已也今同人等復擬大廓規模重興土木而工程浩大籌集艱難杜少陵廣原萬間斷非一木可就白太傳大裘千丈尙須集腋而成刻蒙大善士聶寳善堂助銀二百兩蔡頴韓堂助洋五十元陳源盛號助銀二百兩正是如雨之及時庶幾聞風而興伏願仁人君子發大覺悟結善因緣同解豐囊共襄盛舉捐盈千萬快看鰲戴三山助及錙銖莫笑蟻駃一粒生死人而肉白骨受小夫人之庇乳汁均沾恤孤寡而慰飢寒聞嬰兒子之風瑱環盡撤鏡河注潤無處尋源慈竹留隂何須問主仰見諸大君子憐斯創始之難具大慈悲躋庶　於春臺同登壽宇拯窮黎於苦境共戴仁帡還祈廣被恩膏俾得頻沾雨露謹竭鄙誠蕭具蕪詞諸希荃察所有捐欵芳銜俟本堂落成後自當勒石以垂永遠并於年终彚刊徴信録呈覽先此登報鳴謝[  上海虹口元濟善堂同人等謹啓]  
[匡時悦母] 　 
　　萱草樹背詩經嘗詳言之可見日駐北堂人生樂事有不勝欣羨者矣安徽劉善士詒謙爲尊堂病體求平安助規元二百兩由南市元源莊交來徐藹人善士爲尊堂八旬益壽保安康助洋五十元委解瘠區匡災以悦慈顏延壽而憐愣腹倾誠侍奉定能並叶祝忱也上海北市絲業會舘籌賑公所施善昌謹誌 
[樂善不倦]  
　　謹啓者昨蒙李君爰得大善士交來規銀二百兩樂助敝堂經費如數敬領感謝莫名敝堂歴年義塾善欵皆蒙大善士所助樂育人材裁培後進孳孳不倦今駕申江視臨敝堂目撃施醫給藥以及各善舉需費浩繁又無恒産復蒙慨然解囊以資接濟樂善好施之誠逈出　常然積　厚而流光愈遠三槐手植其李君之謂矣請登報章以爲好善者之觀感焉[  上海六馬路仁濟善堂董事施善昌謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年六月初四日京報全録]  
　　宫門抄○發抄硃批四道○東撫張奏運河道坐船被刦據報獲犯仍特參疎防文武員弁摺○大臣載等奏揀員充補茶膳上人等缺片○江督劉奏江蘇臬司缷辦營務片○護新撫魏奏揀員借補游撃摺○又奏請仍以提督借補副將暫緩給咨送部引見摺○粤西撫馬奏請准建坊片○又奏請議卹片○六月初四日理藩院鑾儀衛光禄寺正藍旗值日鑾儀衛引見二十四名○莊王等搜檢覆命○容貴因伊弟補郎中謝恩○江蘇知府桂中行謝恩○福建知府雷其逹謝恩○補用知府王守堃等謝固○八額騶續假五日○額中堂請假十日○召見軍機文秀雷其逹桂中行○發抄許振褘奏請以何葆榮仍試署下南河同知奉硃批吏部議奏欽此○又天氣過旱漕連艱滯情　奉硃批知道了欽此○又鄭州大工善後各項准銷不敷由司撥還奉硃批户部議奏欽此○長順奏回籍親軍校哈克病請續假奉硃批着照所請該衙門知道欽此○○太子少保頭品頂戴山東巡撫臣張曜跪奏爲運河道坐船被刦據報獲犯仍特參疏防文武員弁以示懲儆恭摺具陳仰祈聖鑒事竊臣於登州途次接據山東運河道耆安禀稱該道員督挑運河舟泊滕縣西灣地方於三月二十七日戍刻當員役人夫歇工散後空有匪徒多人各執槍械蜂擁上船劈開船鞘刦去挑河銀一千兩及零星衣　等件該道員奪護關防致被拒傷嘴唇碰落門牙一個又被開洋槍　傷水手一名挑夫一名並棍傷水手三名禀請察究等清當經飛咨兗州鎭及嚴札該管道府責令縣汛分别嚴緝匪犯並開具職名以憑料參去後兹據藩臬兩司轉據揭報前來正核辦間准兗州鎭總兵田恩來函報督率營縣獲犯八名現在訊供尙未定案臣查運河河工次被刦並被拒傷多人該管地方文武員弁實屬疏於防範應卽先行糾參以示懲儆相應請旨將滕縣知縣秦應　滕縣汛把總袁其智一併摘去頂戴如果所獲匪犯訊係正盜眞贓另再奏明辦理仍勒緝餘犯務獲不准稍形鬆懈所有特參疏防盜案之文武員弁緣由謹會同河東河道總督臣許振褘合詞恭摺具陳伏乞皇上聖鑒謹奏奉硃批另有旨欽此○○載車等片再恭查 
陵寢遇有茶膳上人缺出例應奏補今泰陵内務府出有膳上人一缺泰東陵内務府出有茶上人一缺昌西陵内務府出有香燈拜唐阿一缺奴才等公同揀選得拜唐阿景芳食錢糧五年年二十一歳堪以充補膳上人拜唐阿逹哈蘇春食錢糧十九年年三十五歳堪以充補茶上人拜唐阿紹宗食錢糧九年年二十歳堪以充補香燈拜唐阿理合附片奏聞謹奏奉硃批知道了欽此 
○○劉坤一片再江南湘淮水陸各軍前經署督臣沈秉成檄委江蘇按察使陳提總理營務附片奏明在案嗣據陳提以臬司有通省刑名之責事務繁重未能兼顧營務禀由前署督臣移交核辦前來臣查該臬司久在行間熟諳韜略前署督臣派令該臬司節制各軍係爲轄頓防務起見該臬司才力亦足副其所期惟臬司爲刑名總匯各府州縣招解之案均須該臬司審訊定讞目下辦理秋審案件尤須悉心推鞫分别擬議江蘇水陸防軍分布各處要隘地方遼闊所禀未能兼顧亦係實情自應准如所請專辦臬司衙門應行事件母庸兼理營務俾得盡心庶獄以專責成除檄飭遵照外謹附片陳明伏乞聖鑒謹奏奉硃批知道了欽此○○頭品頂戴護理甘肅新疆巡撫新疆布政使臣魏光　跪奏爲揀員借補遊撃要缺以重操防恭摺仰祈聖鑒事竊新疆巴里坤鎭屬古域營遊撃員缺業經准作爲題缺亟應揀員請補以重職守古城地當要衝五方雜處彈壓巡防均關緊要非明幹有爲之員難資得力查有記名提督現署巴里坤鎭標左營游撃騰奇初克巴圖魯羅平安勇略兼長辦事勤愼在新疆帶隊年久地方情形極爲熟悉署任内辦理一切均能認眞以之借補斯缺洵堪勝任合無仰懇天恩俯念邉防關重准以該員借補古城營遊撃員缺實於營伍有裨如蒙 
兪允並懇飭部先行發給署劄俟防務大定卽行给姿送部引見以符定制除飭取該員履歴清册咨部外謹會同陜甘總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批兵部議奏欽此○○頭品頂戴護理甘肅新疆巡撫新疆布政使臣魏光燾跪奏爲籲懇天恩仍以提督借補要缺副將暫緩給咨送部引見以重邊防恭摺仰祈聖鑒事竊臣前奏請以陜甘遇缺題奏提督嗣生林借補喀什噶爾提屬沙車協營副將員缺接准兵部咨議奏該員於同治九年因案革職旋於進攻河州案内出力經前陜甘總督臣左宗彚奏准開復原宫原銜當經臣部奏明調取引見迄今尙未赴部應俟引見後方准補用奉旨依議欽此欽遵等因查陶生林本係開復例應引見人員臣因莎車地屬要衝毗連外部巡防彈壓責任匪輕副將一缺又屬新設未便久懸該員在新疆年久邊情熟悉自經委署辦理一切均極妥洽現在營務正須以次整飭若給咨送部引見竊恐　易生手難資得力當於原奏内聲明俟防務大定再行給咨在案合無籲懇天恩俯念地方緊要仍以陶生林借補莎車協營副將員缺以重邊防俟三年後併案送部引見出自逾格鴻施如蒙恩准並懇勅部先行發給署劄臣爲因地擇人起見是否有當　會同陜甘總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批着照所請兵部知道欽此○○馬丕瑶片再臣上年奏請開辦蠶柔於桂林梧州兩府創設機坊遠近紳民聞風歆動柳州府地方經委辦蠶柔重務准補　城府知府黄仁濟署柳州府知府蔣兆奎會同督率所屬勸辦民情踴躣開局設機惟當創辦伊始舉凡購桑製器雇匠在在需資該府地瘠民貧籌措維艱據二品頂戴右江道張汝梅以其故父前任江蘇豐縣殉難大挑知縣張志周故母二品命婦張李氏平生好施與措捐銀一千兩爲辦理柳州府蠶柔之用紳民相率集股湊資送種桑至一千萬株之多所出絲綢爛盈筐篋實於蠶桑有裨又廣西自　兵燹倉儲多缺前撫臣曁臣迭飭各屬勸辦義倉以備不虞奈瘠苦之區未易措手署平樂府事思恩府知府劉恩濬以其故父二品封職候選同知劉碩膚故母二品命婦劉王氏生前素多義舉最樂赡濟飢寒此係民間備荒要圖亟宜舉辦當捐廉銀一千六百兩分發平樂府屬八州縣每處二百兩爲義倉積榖之倡士民觀感奮興捐彚多有成數實由劉恩濬捐銀倡率以底於成兹據濤司張聯桂詳請核獎前來臣查所捐銀數核與地方義舉捐銀一千兩以上准請建坊之例相符雖據張汝梅劉恩濬聲稱不敢仰邀獎叙然均能克承先志盡心民事似禾便没其善舉擬請爲其父母表揚以昭激勸合無籲懇天恩俯准張汝梅爲其故父前任江蘇　縣殉難大挑知縣張志周故母二品命婦張李氏並准劉恩濬爲其故父二品封職候選同知劉碩成故母二品命婦劉王氏各於原籍地方自行建坊给子樂善好施字様以示褒獎出自慈施理合附片陳請伏乞聖鑒訓示謹奏奉硃批着照所請禮部知道欽此○○馬丕瑶片再臣於光緒十六年六月初十日接准吏部咨嗣後凡有各項請卹之案均以十年爲限如核其死事年月已在十年以外者槪不得再行奏請其已經奏明一時未及奏報按現在核計已逾十年者仍自接到此次部文之日起予限半年悉行補報不得再請展限等因於四月十四日具奏奉日奉旨依議欽此自應欽遵辦理惟查有賓州軍功六品頂戴附生磨乃斌於咸豐初年土匪黄鼎鳳髮匪石逹開破城戕官該生奉檄圑練自備口糧器械帶練剿賊協同官兵復城四年　撫臣勞崇光賞給軍功六品頂戴旋困逆匪繼至州城復陷率勇進攻附城各村逆巢力竭被擒支解四體被害最慘前據該故生　子磨德煕呈由賓州禀經善後局司道詳請前撫臣劉長佑奏卹旋因飭查其死事年月未據聲覆是以延未具奏臣准部咨檄飭詳查兹據查覆磨乃斌於咸萱十一年七月三十日督帶練勇誓圖復城力竭遇害臣查該故生捍衛梓桑死事尤極慘烈若因查覆渥延黄聽灌受似不是以慰忠魂而昭激勸合無仰懇天恩俯准飭部將軍功六品頂戴附生磨乃斌照陣亡例從優議卹出自逾格鴻施謹會同兩廣督臣李瀚　附片具陳伏乞聖鑒訓示謹奏奉硃批磨乃斌着交部照陣亡例從優議卹欽此 
 
