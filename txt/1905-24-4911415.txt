# 1905 - 24 - 4911415

 

Page 1

 
 
[四書五經義大全] [  圖書集成局啓]  
　　坊間四書五經義汻牛充棟日互租剿襄十九协同本局有見於此物請名夙廣上古今名人經義之作彚爲一編題有未備埃次擬補共五十七卷爲文五千餘管類皆獨　匠必詞駡義正本屈鄉會試各題無一脱漏程塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[練兵處兵部奏議]  
　　奏爲武職猥濫難資鼓勵亟宜另定新軍官制以作士氣而振戎行恭摺會陳仰祈聖鑒事竊臣等疉奏諭旨整頓武備業將釐定陸軍營制餉章曁各武備學堂辦法並出洋就學章程先後奏蒙俞允頒行各省在案其餘應辦各事應次第籌畫以期逐漸整頓竊以爲欲興軍政須有以振起士心欲振士心莫先於注重武職恭讀乾隆五十一年高宗純皇帝諭曰國家設立武職原欲其折衝捍衛其責並不輕於文臣按有明之季文臣用事武備廢弛疆圉孔棘國事遂不可爲此皆重文輕武之流弊不可不引爲殷鑒等因欽此大哉聖言昭示萬代矣臣等伏思武職者固朝廷所以嚴兵備奬我功而亦以之鼓舞羣材奔走豪傑蓋必使人人重視科名器乃能使人人自奮於功名其機甚微其效甚著方今東西洋各國風氣右武人皆以從軍爲樂以武職爲榮雖居下士視若清班以故民氣日强國勢稱盛洪惟我朝廷功震今古開國之初内而八旗勁旅外而各省綠營分職設官規模大備軍興以來各由營伍平賊立功以戰績遞保至專閫大員者指不勝屈而鹵莽不學之夫亦得以遭際時會厠身右職自致通顯事定之後無缺可補或投置閒散或借補小缺甚至有罷歸田里日用不能自給者故雖提鎭崇階已非復如昔時之可貴至於千把末秩則更視爲無足重輕之官稍有志節者咸鄙薄而不屑就武職猥濫莫甚於斯亦積漸之勢然也近者朝廷鋭意自强屢奉詔書振興武學海内人士殷然從風其自將弁武備各學堂畢業及游學回國諸生肩背相望於道並有以宿將而的節受學亦有以文職而隨班肄業者莫不精研藝術具有所長而新定營制選派營員又多屬出身學堂或諳練武備之人誠以兵事至精新理日出必須嫺習科學方能蔚成將材固非如從前鹵莽之夫徒恃血氣以從事己也夫以學堂成就之難軍營選擇之愼而其進身之途仍不外乎千把末秩無足重輕之官其誰不糜奖而自沮乎董仲舒有曰琴瑟不調甚者必改絃而更張之臣等嘗考歴代職官其制度之沿革異同名號之繁複叢雜多至不可勝紀推原其故大抵習見者不足爲榮則後起者必别立名稱以更易之乃能使耳目爲之一新志氣爲之一振因時制宜之道蓋亦出於自然者近歲以來朝廷破格用人屢有以漢臣而特加滿秩者異數殊寵誇耀一時馭世微權莫妙於此且今日四海一家率土臣民同居覆幬之中久泯滿漢之見若因勢利導而予以人情之所榮知必有鼓舞歡欣翕然嚮慕者臣等公同商酌參仿八旗官員之秩序旁採各國軍營之規模擬定新軍官職區爲三等析爲九級上等軍官有三第一級曰正都統秩視提督階從一品第二級曰副都統秩視總兵階正二品第三級曰恊都統秩視副將階從二品中等軍官有三第一級曰正參領秩視參將階正三品第二級曰副參領秩視遊撃階從三品第三級曰協參領秩視都司階正四品下等軍官有三第一級曰正軍校秩視守備階正五品第二級曰副軍校秩視千總階正六品第三級曰恊軍校秩視把總階正七品嗣後凡學堂出身或遊學畢業以及諳習武備帶領新軍各員均以此三等九級軍官分别除授各與對品文職體制相仿如蒙俞允其一切補授遷轉詳細章程再由臣交部悉心核定奏請聖裁至各省綠營一時尙未能盡廢其官名自可暫仍其舊俟將來綠營盡裁時再行酌量更改庶足以振作士氣鼓勵戎行名器自不可輕上以隆聖世官人之典榮途俾知所奮下以儲干城衛國之材實於經武圖强裨益匪細是否有當謹合詞恭摺具陳伏乞皇太后后上聖鑒訓示再此摺係練兵處主稿會同兵部具奏合併聲明謹奏奉旨依議欽此 
[本館接奉電音]  
　　本日六點鐘時京師友人飛電傳來上諭一道敬謹譯登○十二月十八日内閣抄奉上諭袁世凱奏擬試辦直隸公債票一摺外洋各國遇有軍國要需臨時募債無不聞風踴躍獨中國辦理公債輒多觀望不前良由官吏不能踐言民信未孚之所致兹據該督奏稱間募債票以取信便用爲宗爲扼要籌有的欵按張付息分年還本發給票據准其交納本省官欵關税各項並隨據皆合兑用擬具章程尙屬周妥著卽准其試辦仍責成直隸總督及藩運兩司無論現任接任員一體認眞經理實力信行經此次奏准之後作爲永遠定案斷勿改易倘該官吏違章失信仍蹈前轍或啓弊端定行從嚴治罪决不姑寛欽此 
[電傳宮門抄]  
　　昨晚四點半鐘時京師友人專電告知本館云十二月十五日皇上召見軍機大臣及樸壽德麟 
[英電述俄國内亂情形]  
　　華歴十二月十七日英京倫敦來電云俄國各工人之在聖彼得羅堡閙事者計分數起每起約在五千人左右往來街巿中逼令各業一律罷巿國家所設印造紙件之局亦迫令停工頃有禀詞擬將上之俄皇略謂刻下各工所處之境幾無人理是以欲乞矜憐倘不設法安置仍如往日情形則各工人皆有岌岌垂斃之勢俄皇懼罹禍患暫避沙哥塞魯現在亂象日甚一日警察兵不敢過問恐致釀成變端惟國家巳調派兵丁預備彈壓警察局出示禁止人民聚居一處免爲兵丁所拘城内各處所有電燈之類無工人管理入晚君處黑暗世界中居民無奈咸購蠟燭燃之各報館停印報張製造廠内執役之人亦皆與各工人聨絡一氣相率停工十七日各工人欲將前所擬之禀詞持赴各官前呈遞其詞甚爲悲切謂官中待各工人如畜類專用其暴烈壓制之力以致運動不能自如力已造盡民命不堪我皇應令各項生業中人商量妥善之法以救民生是以哀求照辦如允則可進於富强倘不俯從小民惟有効死於皇前等語教士加邦者爲首欲携四十萬人至宮門陳奏遞禀因之警察總局員出示禁止民人聚居一處 
 
 

Page 2

 
 
也惟各工人會議務必面見俄皇因派出爲首之三人至沙哥塞魯先將禀詞呈候俄皇御覽俾定主意現在各路兵士已均調齊藉資鎮懾矣 
[俄民訴憤]  
　　昨日駐滬日本總領事官小田切君以華歴本月十七日由東京所發官電惠示内開俄國半官報登有電信謂俄國各處製造軍裝之機器廠以及一切工廠所用各工匠相約停工一勢日前一日德京柏林各報紙則謂此次之事並非尋常罷工而已其實含有革命景象其工人之輟業者曾上疏訴諾俄后稱伊等主意非他惟欲免專制政體之虐而已並稱各部大臣無非盜賊致起無名之師使國内百姓盡受毒痡以故通國人民俱欲握參與國政之權利若仍舊貫則與其生也無甯死也懇卽賜以鴻恩准百姓有與議政治之例疏末並云刻下伊等共有兩策其一爲自由之樂其次卽死云 
[日報紀俄艦行蹤]  
　　華歴十二月十六日日本大阪來電云俄國波羅的海艦隊不能卽至遠東大約尙須遲至三月之久刻下方在印度洋之西往來無定内有快船七艘於本月十三日駛至紅海暫停 
[英報揣度俄艦行程]  
　　華歴十二月十五日英京倫敦來電云太姆士報著爲論説謂揣度俄國波羅的海艦隊刻下尙不能駛赴遠東約須歴三月之久方能駛至 
[直督袁宮保電述外部通告各國聲辯中國嚴守中立照會]  
　　楊京堂外務部通告各國文開美使照稱有他國政府行知美政府中國不守中立著五一日本在東三省招紅鬍子爲兵查三省鬍匪俄官馬大力多夫等先經招募編隊與日軍攻撃如謂受日本糧餉日本人統帶卽是戰國自行雇用且戰界内中國兵力不及勢難偏禁至鬍匪有時竄入中立境内地方官屢經查拿懲辦公法中立國人民或退職員弁私往助戰本國可不擔其責二中國練軍政府聘用日本人爲教習查北方練軍並無日本員弁攙入惟保定學堂有日本人充繙譯事在未戰以前後又具結不預戰事與各處學堂海關聘用俄人一律中立國用戰國人公法不禁戰國不當干涉三中國政府准日本借用廟島查本年海圻海琛海容等船時巡廟島登州守令加派海保稽查毫無日本人及軍艦蹤跡更無准其借用之事四烟臺有人將戰例禁貨運往大連灣查戰時禁貨前通飭不准運往戰地烟臺並無一船運往該灣海關京無發給准單事五漢陽官家鐵政局將鑄鐵料賣給日本查大冶礦産係商運與漢陽鐵政局有别廿六廿九年該商與日商訂改合同均在未戰以前張督不預聞盛使礦商代表非官家事不經國家批准公法生鐵不在禁例此係未經鎔化之礦石未成生鐵更不得指爲有關軍用材料照常貿易並無不合又稱中國現欲詳細預備將來附入戰場查練兵爲綏靖地方内政五洲大國何國不然何得疑中國有附入戰場之意再梁使電稱俄照會内有烟　俄雷艇失事爲偏袒日本之証一節查此案事出意外薩鎮攔阴不及並無縱使情事業將薩鎮議處並照日使索艇案雖未結實已盡力辦理且俄屢犯中立姑述數條一俄人在遼西結橋屯兵二俄人在　庫倫新民屯一帶勒買牲畜糧食私運軍需三北戴河張家口豐臺查獲俄人多數槍砲彈係暗藏貨包内私運四由烟臺送至上海之俄艇船主在吳淞口潛逃此皆中國爲難實情中國嚴守中立堅定不移地方官恪守條規民情均甚安靖久爲各大國共諒戰國憑空吹求自應切實聲辯美政府洞察情形必能主持公道不獨中國之幸亦全球之福也凱十二月十七日 
[封奏述聞]  
　　京師訪事人云十二月初五日工科給事中陳給練慶桂呈遞封奏聞係奏參某州縣派糧苛勒致激民變事赓侍御颺亦奏參某大臣阻撓奏章性躭安逸等情初六日周侍御樹模遞一封奏請預籌保衛東三省之策王侍御誠羲則奏參某員辦事迂緩玩視民命等情又張侍御瑞蔭者故相張文達之文孫也初七日上一封奏多至十萬言摺上卽欽奉綸就該摺篇幅太長須三五日方能畢閲頒諭施行或曰日前工科給事中陳給練慶桂曾疏陳金磅情形大略謂東隅旣失亟宜設法以圖補救擬請飭下外務部轉飭津滬關道磋訂以至少三十換算至多京不准過四十換 
[議裁同城副都統]  
　　京師訪事人云前由樞府大臣議准所有各省督撫同城者業將巡撫一缺酌量裁汰兹聞某大臣議稱現在各省將軍都統及副都統亦有同城者兹已擬議除不同城之副都統毋庸裁撤外所有各省將軍都統如與副都統同城者卽將副都統裁撤以節縻費而昭公允 
[請設海軍]  
　　京師訪事人云倫具子議重興海軍就中國各口岸而計應分設遼東吳粤四大枝其大意與數年前粤督張香帥議設四洋海軍辦法相同己於上月某日繕摺入奏奉旨交政務處會同戸部議奏另片條陳籌欵之法除沿海漁業税及土膏釐税外尙有請飭各省分别攤籌之議 
[擬籌游學生出身]  
　　京師訪事人云各省分派學生出洋游學造就人才後必不少政府預籌登進之途以資鼓勵擬内而外務部外而沿江沿海各省以及東西洋各使館嗣後各項交涉差使擬專用此項人員以資臂助 
[請查礦務合同]  
　　京師訪事人云某侍御奏稱近日各省督撫往往將境内礦務擅許外人並不明於中外約章及外人情僞所訂合同皆出洋人之手不肖者且因之索賄以致利源未興百弊叢集請旨嚴飭高部將各省已訂合同之礦澈底清查重行核訂妥實辦法以保利權 
[謀開藏礦]  
　　京師訪事人云日前軍機大臣會議謂西藏北境索多金礦兹擬電飭礦務大臣揀派熟悉礦産之員前往勸導商民詳加指引務得確處以便與英俄兩國妥訂合同和衷開辦 
[粤垣罷巿]  
　　廣州訪事人云近日粤東省城第十八鋪大觀橋德昌鞋店房主欲將屋另租與某甲開設番攤館鞋店主何永廣不肯遷移房主遂控諸西關南路巡警正局十二月初六日局員飭提何訊鞫勒令將屋交還何不遵從致被禁押隨由德昌店夥投廟聲言房主故意不來收取房租藉詞積欠勒遷但數月以來房租早經按月存廟衆商聞此咸抱不平各持燈籠唾夜赴局具保局中巡勇不由分説持槍撃傷三十餘人坊衆憤甚紛紛向局擲石巡兵遂開槍示威當時中槍受傷者數人有三人傷重垂斃因由德律風告知各局警兵及各營弁勇馳至彈壓並拿獲數人解回總局坊衆大譁翌日著人往南海縣禀請蒞騐縣主以是日並非堂期將禀擲還不得已靜候警局有無息事寗人告示初不料局員竟出示指德昌鞋店有窩匪情事商民見此復動公憤將警局拆毁並用石擲傷委員之首至初七日南海縣傅大令始出示安民令各街商民照常安業巡警局亦於是日將何釋回由各善堂董從中調處令各街啓門開巿並囑何將被傷之人延醫調治然西關十八鋪及附近巿廛均已罷巿兩日矣後由各紳商具詞禀訴大略謂凡設巡警局係取征於商民商民之養巡警局係求以自衛今横押横毆是設局而反以害商養兵而反以害民從前之施請油欄門者今復施之十八鋪寃沈莫白禍了無期警局旣無息事寗人之心商民豈有樂業安居之日云云刻下商家咸謂 
 
 

Page 3

 
 
此等巡警適足爲地方之害若當道不持平辦理則西關及新城一帶必將再行罷巿其尤憤激者謂巡警中有卓勇遂欲效日前打銅街對待卓勇之法屏之坊外云 
[漢皋小誌]  
　　漢口訪事人云湖北咸寗人張狗娃寄寓漢口廣福巷姜福源縫衣店樓上其妻某氏美而艶顧張日往聚豐樓爲酒保歸期甚少姜固登徒子一流人涎氏之色百計誘之不爲所動及串同虔婆某氏再三説項始定情焉某日被張偵悉以理責氏氏無顔以對遂呑鴉片烟而死事後張據情禀控夏口廳署廳尊馮少竹司馬委員代驗後將一千人拘案訊懲○漢口籌餉局總辦楊吉逢刺史偵知調任湘撫端午橋中丞將次蒞鄂特先期赴九江預備迎迓○漢陽槍砲廠及無烟火藥廠向有工防營勇常川駐守兹已更名巡警兵併酌增額數矣 
[吳門臘鼓]  
　　蘇州訪事人云本月十二日某航船滿載客貨開往崑山駛至沙河塘突來盜船一艘中有盜匪十餘人將船攔住躍入艙中肆行劫掠舟子某甲憶及曾受寄某鋪洋銀二千元乃急將一千元抛入河心盜見之撃以巨棍顚入水次尙有乙丙二舟子亦次第被盜椎墮隨將所剩一千元及貨物行李悉數劫去幸甲乙丙皆熟諳水性未遭滅頂之凶惟某客身受重傷聞此案尙未報官不知是何意見也○入冬以來天氣異常和煖府縣各官分詣郡城隍廟設壇祈雪迄今旬日滕六君仍未惠然肯來不意本月十三日之夜二鼓時忽聞雷聲隆隆大雨如注而自此氣候仍煖似三春人皆以冬不藏陽不免憂生疾病云 
[上海官場紀事]  
　　昨日新任松海防同知沈逋梅司馬飭傳縣署各捕役及各地甲到署諭令愼防盜賊不可稍有疎虞○湖北候補道周實之觀察係兩江督憲周玉帥之從子前日因公來滬小作勾留咋由兩湖督憲張香濤制軍電催回省商議要公因卽乘某輪船泝江上駛○本邑三林塘鎭三林書院現届年終散學之期由董事某君禀請縣主汪瑤庭大令前往考試今歲適大令别有要公轉請縣學教諭邱贊思廣文庖代○本月十九日爲各署封印吉期昨日縣主汪瑤庭大令已飭各差役預備一切矣○昨日本城保甲巡防北局委員汪禹臣二尹南局委員黄蓉繁二尹均詣縣署謁見縣主汪大令面禀要公良久始退 
[調艦防俄]  
　　南洋海琛兵輪船向泊吳淞口外今由東海關道胡秋輦觀察禀明南洋大臣周玉帥調往烟臺因彼處到有俄國降卒甚多故用以資彈壓也 
[飭知降約]  
　　駐寍波日領事某君將旅順俄員降約十一條呈送兩江總督周玉帥察閲玉帥隨卽札飭蘇松太兵備道袁海觀觀察轉移各海關一體知照 
[迅阻行船]  
　　法國商人莫尼諾糾資起造小輪船一艘意欲行駛紹興上海等埠禀由駐滬法總領事巨籟達君照請浙江巡撫聶仲芳中丞允准中丞業已行文外務部請示一面札行蘇松太兵備道袁海觀觀察著卽照會江海關税務司迅速知照法商不得行駛内地昨日觀察已遵照辦理矣 
[圖民抗令]  
　　蘇松太兵備道袁海觀觀察擬在浦東二十二保某圖購地起造棧房存儲炸藥已飭上海縣主汪瑤庭大令遵辦議定每畝給發官價洋銀一百元派地保陳鶴生向各業戸妥爲商購不意圖民范紀生竟敢唆令各業戸掯不出售昨日董事某君偕陳保投縣禀明大令諭候提范訊究 
[製局停工]  
　　江南機器製造局定章各廠工人每届歲闌必給假一月今歲會辦何觀察示於本月十九日停工至明年正月十九日開工預飭各廠委員分别知照著將未完各件迅速製成其修葺輪船等緊要工程則酌定二十五日爲限 
[水廠增房]  
　　中國内地自來水公司建於大東門外大馬頭近經總理李平書明府查得房屋過於狹隘禀准蘇松太兵備道袁海觀觀察就屋旁餘地營造洋房一所現已竣工矣 
[累及保人]  
　　日前中國通商銀行傭人陳榮興侵呑銀票三千兩報由捕頭令包探李景福拿獲解經讞員黄耀宿司馬與英副領事德爲門君訊供陳稱尙少銀二百三十兩被同黨阿鵝阿香二人取去因將陳押候拘齊訊核昨日捕頭又將陳解案司馬訊詰之下李探禀稱阿鵝阿香現已聞風逃遁兹將爲陳擔保之陳寶坤傳案請追寶坤供稱榮興係小的所保旣已作爲不端之事請寛限七日容小的措償司馬商之德君姑准寛限七日賠銀二百三十兩榮興發往西獄收禁一年 
[一死了案]  
　　久源錢莊夥金翼臣竊取洋銀二萬零七十五元逃至九江被包探王長桂拘解英美等國租界公堂讞員黄耀宿司馬會同英副領事德爲門君訊鞫金供稱此項巨贓由徐岳濱起意串竊及將徐提案訊究徐供稱有金條及金簪四枚金臂釧一雙寄在三井洋行洋紗買辦許洪之處旣而徐在押所畏罪自經捕頭令三圖地保報請上海縣相驗昨日將金送案包探李星福禀稱徐前寄存許處之贓小的往查不實金至久源係許所保似已誣攀尙求明鑒久源莊執事人沈文堂訴稱金所竊洋銀除吊到外尙少三千八百餘金經保人言其金母情願變産以償商人亦不願終訟求恩銷案司馬與德君商議准如所請惟竊至二萬餘金未便姑容發往西獄收禁二年 
[律師陳詞]  
　　昨日律師費烈投英美等國租界公堂訴稱本律師爲義善源錢莊控香港分莊執事人楊鐵山串騙洋銀一案現方函致香港吊取薄據屈指尚須時日惟楊管押捕房恐有求保情事特先聲明除控追洋銀九千二百二十元外尙有虧欠欵項務須殷實之家方可准其具保司馬與德君頷之 
[公界火警]  
　　前夜三點鐘閲二十分時本邑公共租界新閘路乾昌當鋪西首協盛豐洋貨店樓上不知緣何遺火霎時火勢炎炎冐穿屋頂旋卽延及右鄰新公興麻油作及左鄰順大洋貨店警鐘旣鳴卽由救火會西人驅皮帶車馳至吸取道旁自來水竭力救熄僅焚燬房屋三幢 
[萬國紅紅十字會來函]  
　　啓者本會昨承駐美大臣梁星使交來駐秘長參贊募助秘洋一千元合來規元七百三十九兩駐檀張領事募助通用銀五百元李七太太求子長壽助洋五十元仁壽堂助洋二十元常熟隱名氏新大方棧各洋十元遼瀋兵戈慘遭浩刧難民穴居野處困苦日甚蒙星使諸公鼎力提倡一再募助巨欵仁風愷澤惠及萬民本會同人曷勝感荷除分掣收照並函復外謹乞登報誌謝伏祈公鑒上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺海雲帆]  
　　厦門訪事人云上月某夜小走馬路黄朝記呂宋莊突來盜匪多人破扉入内莊夥頗有膽略起而禦之適某委員督勇出巡恊力相助遂得擒獲三人詰知係某戱班中人當送厦防廳署請爲訊辦○興泉永道濵玉卿觀察目撃厦地盜匪充斥刧案頻聞除嚴飭巡防各局員認眞巡緝外毎晚必親至各局按叚嚴查以覘勤惰○道署防營練軍管帶李參戎自去年接辦以來營務廢弛以致勇丁時在外間滋事近經道憲查悉立予撤差委右翼哨弁印守戎寶昌接辦○前者四眼井街某錢莊被盜劫去錢一百餘千當經報請厦防廳飭差嚴緝在案事後興泉永道以彼處係上叚巡局某委員所轄實屬疎懈非常立予撤差以懲儆○新委厦防廳同知黄清和司馬檯銓接篆後前兼理廳篆之施大令文藻交代清楚仍回同安縣本任 
[甌台紀要]  
　　温州訪事人云浙江永康縣主楊舉旃大合家賢　由部選來浙履新無奈才具平庸且與府尊意見不合致被上憲調省察看去歲回任仍無所展布刻奉藩憲撤回聞已列入大計案内勒令休致所遺之缺委候補縣趙　生大令世芬接署○台州濵海之區地瘠民貧向多盜患自府尊徐乳羔太守承禮蒞任以來化導多方莠民漸鮮兹於三台中學堂捐廉采辦典籍提倡學務復委談小蓮明府襄理一切頗著成效刻又議創工藝局業經擬定章程通詳督撫司道各大憲力陳台民生計窘迫從事於織巾織布應采辦機器數十架延聘教習招人學業俾學成之後卽可藉以謀生并將覊押人犯均令學習工藝以利源 
[上海縣署瑣案]  
　　前日浦東保甲總巡局函解賈雨春賈洪生到縣當晚縣主汪瑤庭大令升堂訊究有小順全者投案供稱小的在某姓駁船爲夥與賈洪生所駕駁船同泊一處見伊忽有洋紗若干包央伊叔雨春求售向問來歴雨春命洪生賄以洋銀五元囑勿泄漏小的不敢收受後果被總巡局查拿送案洪生供稱洋紗三十七包不知何人抛在小的船上其時小的方因事上岸由趙某喚回如數送至叔父雨春所開店内售得洋銀八十元雨春供稱此項洋紗由洪生寄在小的店内售得洋銀六十四元大令飭各交的實人保出候查明失主何人復訊核辦○前者黄愛棠觀察綰上海縣篆時准寗波府鄞縣移解行刧黄豆之盜犯九人到縣奉前道憲某觀察札委保甲總巡鍾受百明府詣縣訊供收禁閲一十四載九盜或死或誅祇存王幅生一名兹者大令察閲卷宗並無實在證據因於前晚提王略詰諭候遞回原籍交人保去○徐家匯教堂失去洋銀六元鎖匙四个報由駐防武弁陳君獲解行竊之徐菊莊到縣大令訊究之下供小的前雖犯竊刻已悔過教堂所失願卽認賠惟實無經匙尙求鑒宥大令判責二百板押候訊追 
[馬路工程局紀事]  
　　本邑南巿馬路工程局總辦翁子文太守以捕頭胡瑞龍及水巡捕頭陳向榮犯案斥革覊禁改過所所遺一役招人充補並酌定捕頭專管巡捕事宜一應案件均不得擅專○本邑南巿十六鋪裏街自歸馬路工程局管理後業已設立巡捕裝設電燈近日燈廠委員鮑二尹查得彼處各電　已朽壞不堪爰禀請總辦翁子文太守籌欵更換 
[英美等國租界公堂瑣案]  
　　律師哈華托聲稱五年前有孫李氏之屋無路出入自向馬公館商酌借一出路由氏給馬公館帳房洋銀二百元作爲租費現因馬公館將其地售與某西婦婦卽圍以竹籬孫李氏恃蠻拆毁查西婦買地之後已給還孫李氏洋銀一百二十五元氏竟置之不理是以代爲聲明請訊核斷孫李氏訴稱小婦人租有房客必須由此路出入求寛限至明年正月待各房客遷移然後歸還出路哈律師稱氏有後門可以出入務卽歸還惟前收租地洋銀可以商量還彼讞員黄耀宿司馬商之英副領事德君諭曰該氏與西婦爭毆一案准卽註銷孫李氏勿得再行毁籬應領銀兩自向原告理處粤人鍾阿友携得本埠大有豫錢莊所出花票銀十兩至虹口寅記錢莊兑換洋銀寅記卽携票向大有豫照對大有豫以此票於辛丑年在上海印就欲運往瀋陽行用後竟不果並未用諸巿面今銅板尙在明係僞造因卽投訴巡捕房捕頭令包探劉銘芝將鍾拘獲昨日解案請究大有豫莊夥某甲携此票銅板詣案申訴前情並將僞标呈案司馬詰訊之下鍾阿友供係隔鄰婦人所給及傳此婦訊問據稱有龔楊氏者係夫故子幼賃居虹口某日在巿買菜見途中字帋拾取歸家置於桌上並不知爲銀票同居粤人見之當卽取去交鍾收兑以後如何實不知情司馬以其咎並不在氏著卽退去著將鍾押候俟氏之同居粤人到案再訊○捕頭派人傳妓女李飛雲與其母王孫氏至案司馬問爾等何事至此飛雲答稱無事王孫氏所言亦同司馬謂如果無事捕頭何故傳案著從實供明飛雲始稱數月前小婦人曾與狎客談笑謂爾能出一千金我卽願與偕老實則並無此意不意甲信以爲眞此外無他事故司馬轉問捕頭答稱實有人以悔議陳訴之故司馬謂飛雲曰願與不願由爾自主飛雲稱今亦不願再操賣笑生涯意欲隨母回蘇得人而事司馬著具結存案釋之使去○烟妓范大寶游妓金馥香先後奔入四馬路濟良分所泣求超豁由所董包意貞氏帶案請示范妓供年十八歲本年七月二十二日由姑與丈夫價賣與福臨里第一弄第一家賣娼今不願作此勾當叩求恩典司馬問爾夫何名范妓供丈夫范金林在鴻興小烟館執役金妓供年十九歲鎭江人自幼由父親帶至上海鬻與四馬路大興里第一弄第二家賣娼今以厭棄風塵來此陳情苟能拔出火坑感恩無旣司馬著一併交包意貞氏帶回留養○前日某號巡捕見四馬路濟良分所門首觀者甚衆向之喝阻有史推仙者竟反唇相稽因卽拘案請究司馬判枷號五日○某洋人雇董合記木作包造房屋嗣以銀數不符偕包探徐榮珊前往查問被王竹亭恃强扭毆并遷怒徐探因卽拘案請究王供小的實因酒醉所致尙求恩宥司馬判責三百板管押三月○三十五號被探偕華探劉光震解李厚齋至案禀稱此人在湖北路三百四十七號開設總會招人賭博前日往查時竟多至三四桌且有會外之人爲此傳案請究李供會中人偶爲麻雀之戲尙求明鑒司馬判罰洋銀一百元一半充公一半爲修理公廨之費○林蕭氏尋親不遇在南京路馬頭投河圖盡經巡街捕救起解案請究司馬見氏女來案求領著卽交其帶去 
[法租界公堂瑣案]  
　　某絲綫店主宋順興訴稱店中有絲綫一包値洋銀五十元托船戸陸掌林帶往浦東東溝鎮忽稱失去向索賠償置之不理求卽訊追陸供稱此項絲線疑係舵工之友陸炳元所竊讞員陳楚生大令交人保出將陸交案聽候訊核○施洪州訴稱親戚某甲寄寓中和棧欲乘某輪船往長江上游某處將行李交棧中茶房張阿毛看管失去皮馬褂一件向問支吾求爲訊究張供稱小的實未行竊馬褂不知被何人竊去大令飭交人保出帮同查緝○陳奇高扭黄明志到案訴稱小的妻子徐氏被黄誘匿湖北黄陂縣境妻父徐富桂前往尋見意欲領回突被流氓霸阻求恩關提訊究黄供稱徐氏由蔡姓領來賣與小的現經胞兄送回黄陂原籍大令飭押候備文關提徐氏到案然後訊辦○船戸王三林訴稱小的由某處載運木料來申倩謝鴻生所開信和木號銷售言明九五扣被謝欠銀九百十兩向索不還請爲訊斷謝供稱行中祇欠分銀四百五十兩尙有房飯錢未曾扣算大令飭交人保出各邀公正人核算帳目限五日内禀覆訊核○整容匠劉春才向楊姓頂開薙髮店不料楊曾欠葛怡生所開某米店洋銀五十三元昨日葛向劉索取無著扭控公堂大令訊究之下劉供稱小的並未欠伊洋銀請向楊姓追究 
 
 

Page 10

 
 
大令飭交人保出聽候查明究係伺人所欠然後核辦○某小烟館主鄭阿林虧欠房租五月計洋銀一百三十元昨被收租人陳德堂扭控公堂求爲追給大令詰訊之下鄭供稱小的積欠房租是實惟一時無力照付今願先付一月餘俟按月拔還大令不准飭交人保出限三日之内如數理明 
[美租界捕房紀事]  
　　昨晨挑冀夫高修道行至虹口提籃橋左近不知何故忽與管理西獄之某西人所雇細崽某甲口角扭毆四百八十九號巡捕見之將高拘入捕頭捕頭詰知事起細微從寛釋出○昨日甬人徐茂記在元芳路某茶肆中向陶阿言索欠齟齠之下遽肆兇毆致將陶撃破頭顱血流如注事爲巡街印捕頭所見一併拘入捕房捕頭見陶受傷屬實令送同仁醫院求治徐押候解送公堂禀請讞員黄耀宿司馬懲辦○前晚甬婦李張氏至茂海路福董氏家託詞租屋乘間行竊銀釧臂一雙携之而出適爲包探錢榮堂所見連贓帶入捕房捕頭著押候解送公堂禀請訊辦○前晚僑居楊樹浦路之王羅氏因歲募禮神在途中燃放爆竹二百二十五號巡捕以其有違租界章程拘入捕房捕頭姑念女流令留存洋銀若干交人保釋 
 
 
