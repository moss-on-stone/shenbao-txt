# 1889 - 286 - 4905928

 

Page 1

 
 
[已丑順天闈墨告成] [  申報館啓]  
　　京師爲首善之區萃十八省之英才摛藻凌雲揮豪畫日文章葢蔚爲大觀焉本科鄉試揭曉後本舘購取闈墨　之類皆麟麟炳炳榮耀高　選　則藻斧山川運意則經綸黼黻意者聖人首出故名才亦應運而興乎因亟付諸手民以供有目者所共賞前列試官銜名新貴題名錄後附試帖詩皆仍歴科曩例至於校讐詳盡印釘精工則閱者皆所深知本舘固不敢自爲稱赞也現定本月二十四日出售每本碼洋七分賜顧者請向本　申報舘帳房申昌書室外埠各申昌及售報處購取均無不可 
[已丑浙江闈墨告成] [  申報館啓]  
　　六橋三竺靈秀所锺士生其間者類皆頴異出群獨擅畫日掞天之藻湖山間氣有自來也本年恩科鄉試李陳兩主司所刋闈墨理法兼到才力俱優雖濃淡清奇不拘一格而要皆錄錚佼佼迥殊塗附以爲工者本舘覔得聚奎堂原本亟用雪白連史紙排印成編首冠典試同考銜名及新貴題名全錄後則附以試帖若干刻已裝訂齊全定於九月二十二日出售每本碼洋六分諸君子有欲奇文共賞者其盍家置一編乎售處本埠歸本舘帳房申昌書室外埠則請向各甲昌各售報人購取 
[本館經辦賑捐議]  
　　自歴年辦賑以來義粟仁槳遍給於齊魯薊豫諸省是皆東南諸善長勸集散放乙力然至於今日則亦舌敝唇焦筋疲力盡矣而又加以近日水災遍於江浙浙省十一府無一處不發蛟水洪流横溢室廬田園人畜全被冲去者不知凡幾紛紛告報言诸酸心見者慘目江蘇雖尙未見報荒之明文然大雨時行經月不絶海濵種棉之地業經毫厘無收卽禾稻有早收而晚稻之收　十無一二正當刈穫之際遭此風雨坐視其出芽霉爛而不能救竊恐江南之災象已　端倪歴年他省災荒半賴江浙兩省樂善好施之士踴躍捐輸源源接濟俾得苟延殘喘者至是而且將望救於他人　赈諸　悉心籌畫竭力勸募雖曰來源尙幸其不窮然欲兼顧南北兩頭究亦勢有未逮若竟移東賑之欵濟江浙則亦似乎心有所未忍當此之時惟有廣爲勸募厚集巨資方足以分潤各處日前屢有人屬本館協辦賑務本館以自審力難兼顧且旣有各賑所大善士專心致志籌畫靡遺又何待區區鉛刀之助以故數年來但爲各賑所刊列收解清單凡有　於賑務者莫不一一備錄以是盡本館之力竭本館之心而已而外人尙有不知者遠處多有將賑欵寄交本館囑爲散放或由信局交來或由輾轉寄到本舘惟有代爲轉送各賑所爲之掣取收條盖實以辦賑一事集欵固難查戶散放尤爲不易非有幹濟之才耐勞之士綜理微密才緒開展不足以濟事賑所諸君談及此事往往先慮得人之難以是知辦賑之非易　乃言者以爲遠處如奉天山東河南相隔數千里再遠如日本之水災亦且集欵寄賑而况此時被災之地近在目前浙江本與江蘇相隣近日玉環被水之情形富陽告災之文啓湖州乞賑之書海鹽報荒之錄旣無一不登之報牘而顧但司記載之詞並無援手之實似乎於心有所不安曷不及此時而經辦賑捐以行實惠庶不至空言之無補本館忠之浙省吾隣也　聞固爲最近而亦最確今此各處告災凡見於本報者已足令人怦怦動念　况月離　畢滂沱不已卽江蘇本省亦不免深切杞人之憂設不預爲之防恐不免於啼飢號寒之苦現在秋令將盡冬寒漸臨卽使中寺各戶稍有盖藏者或尙可以支持而下等貧民全賴田間終歲勤動以作仰事俯育之資者一旦而盡付洪濤莫收顆粒其將何以爲生苟不早爲設法勢必凍餒以死非轉於溝壑卽散之四方殊爲可悲而可憫雖曰各赈所　士思周慮密昇無遺䇿刻卜浙賑業經開辦倘江蘇不幸而亦需賑濟各賑所自能善爲布置妥爲措施而一處止一處之力百處自有百處之力所謂千金之裘非一狐之腋多一勸募之人或可多一捐助之人多一經解之所或可多一活命之　爰乃允客之所請卽在本館設立協賑所經收各處善士捐欵卽日開辦所收之欵無論多寡立卽掣付收條隨時登之報牘以昭信實集有成數卽彚解災區派妥幹之友前往相機散給或隨同現辦浙賑諸君到彼散放一切經費均自備資斧不耗公欵分文此時浙賑業經開辦故收欵先儘浙賑江南而幸叨天佑不須辦賑自是如天之福設或霪雨不止荒象竟成不得已而必須赈濟則亦當分投施辦一俟江浙兩省民困稍甦卽行停止竊維巨紳大賈世族豪門上而閥閱之家下而闤闠之子心非鐵石覩流民之圖無不掩鼻酸心雖以繡閣名姝學堂童子多有捐手指之贏餘節口腹之　欲以慨助賑捐者或求吉慶或祈災病作善降祥其應如響載之本報者久已歴歴可稽兹本館當開辦之初伏願四方仁人君子早賜解囊以成善舉是則本館之所厚望焉光緒十五年九月二十五日 
[本館接奉電音]  
　　昨由京友電傳上諭二道敬謹譯登九月廿三日奉上諭廣東廣州府知府員缺緊要着該督撫於通省知府内揀員調補所遺員缺着祝維城補授欽此同日奉上諭興廉游百川奏全漕告竣請將出力員弁奬勵及攺奬人員各摺片本年江蘇等省海運漕運糧米豆石先後抵通經興廉等督率坐糧廳等騐收完竣辦理尚無貽誤興廉游百川均着交部議叙所保出务及攺奬各員着該部議奏單三件片一件併發欽此 
[帝京瑣語]  
　　本年秋季文武官員應領俸米向由戶部劄倉支给例應由都察院奏派稽察俸米御史四員以里天儲而清弊混近經都察院開列旗漢御史銜名一本奏请欽簡本日奉硃筆圈出宗室德本恩霖王會英唐椿森欽此神機營分撥馬步一半隊伍赴苑駐操曾紀報端兹聞管營各堂以南苑地本敞曠寒凉较早已禀醕邸俟各隊閱兵操竣擬於本月二十四日拔隊回京飭歸本隊由該管官勤加操練庶於撙　經費之中仍示體恤士卒之意等情傳諭總理文案處繕摺於二十日入奏請旨新調刑部尙書嵩犢山大司宼申諏吉於本月十七日已刻進署履新刻由該司務廳傳知闔署旗漢司員筆政以及吏役捕皂人等至期齊集署内伺候新任满止堂上任一體謁見太和等門灰燼磚土曾於客臘移堆於東阙門外禁城墻下屹如岡陵殊與禁地理宜嚴肅不相符合近經承修大臣諭令廠商鳩夫赶將該處積堆灰土一律清除已由廠商鳩夫刨取並雇小車二百餘輛除刨出石塊磚　由本廠用大車裝回外其小車上置兩筐裝满灰土一人推車一人前拉出東大栅欄東安門沿皇城墻直南至御河橋倒缷俾資墊塡甬路兩旁深炕每推一次給京蚨六百文聞絶有力之人竟日不能推逾十次而每次約重五六百觔云十五日已初前門甕洞關帝廟來一年青女子丹其唇素其面眉如新月眼若秋波步贴地而生蓮腰迎風而舞柳雖屬旂裝而雙翹一捻玉瘦生香下車入廟後隨傭婦二人步入殿内焚芸葉之香深深下　合蓮花之掌默默通誠突來某甲糾領多人竟將女子搶刧出廟傭婦上前阻止竟擎手中棒擊倒於地卽装車内甲持刀外跨疾馳入誠　聘 
 
 

Page 2

 
 
而去傭婦爬起默默登車出城旁觀如堵相顧駭然有識之者謂女子係明開夜台某妓寮排五妓也甲名楊二貂也前數日往游該妓寮楊被妓之游　松寳兒飽以老拳故糾人來廟俟妓拈杳而搶去云○新任吏部尙書麟芝弇大冡宰書詹吉於本月十七日未刻抵任拜印視事已由司務廳黏貼紅諭傳諭闔署官員吏役人等至期進署一體謁見勿悞 
[厦門市而]  
　　厦門生意以洋郊北郊疋頭郊三途爲首本年洋郊不能得利而北郊糖貨載往牛庄天津烟臺寗波上海等處者無不虧耗其自牛庄運回豆油豆餅東粉北貨亦毫無利息疋郊因近日香港有倒帳之情事槪用現銀交易亦多虧折加以本年淡水茶　有虧無盈甫面因之日壞操計然術者未免有今昔盛衰之感矣 
[難民過厦]  
　　數日前有湖北逃荒難民數十人行至厦門至店鋪門强討硬索觀其情狀似非良善之輩鋪戶咸有戒心所望有地方之責者驅逐出境庶不致良民被累也 
[厦門患疫]  
　　節届寒露天時依然炎熱寒署針升至九十度左右靜坐斗室扇不停揮尙覺汗涔涔下瘟疫因此盛行厦門四鄉如呂厝鄉馬頭鄉溪灣社將車祠蔴灶鄉等處無不傳染殆徧病斃者日有所聞自六月迄今久無雨澤道憲關心民瘼禁　求雨仍未渥霈甘霖按近日江浙兩省苦雨而厦門偏苦旱蒼蒼者但一轉移而斯民已各受其惠矣此中消息安得排閶闔而叩之 
[禾郡災狀]  
　　嘉興各屬被水成災已詳前報近日陰雨不輟嘉興府宗太守及嘉秀兩邑尊爲民請命在城隍廟設壇求晴禁止屠宰無如雨師仍未返旆檐溜聲淙淙不絶河水業已　岸宗太守疉接各處報荒禀牘遂於十八日四點鐘乘舟用小火輪拖帶赴省而禀各大憲至二十一日千刻回郡未知作何辦理是日有鄉民數千紛紛入城一半赴嘉興縣署一半赴秀水縣署呼喊索食邑尊升堂慰以好言鄉民喧嚷如故至薄暮始各散去聞南門外某鹹肉鋪被鄉民進内將物件搬取一空又某糕糰店被鄉民擁入任意　啖罄其所有而去又聞新塍鎭某米行被鄉民前去賒米該　不允鄉民遂硬搬數十石而夫又聞有某船满載米石欲往湖州中途被鄉民截住意圖硬借該舟見勢不佳只得逃回民情如此誠地方之隱憂也 
[科名佳話]  
　　閩省文風省垣爲最科名之盛向推陳林葉郭數大家而本科秋闈獲雋者大家子弟尤多如解元陳懋鼎乃伯潛閣學之胞姪林灝深林玉銘乃文忠公之曾孫沈翊清沈瑶慶乃文肅公之文孫與哲嗣葉在鋆在衍在泗乃恂子學士之猶子且係同胞兄弟叔姪同掇巍科更有劉郭陳吳諸君聞亦屬世家巨族兄弟同榜科名蔚起由於家學淵源而文星偏萃於一方可謂科名佳話也 
[未曾設桶]  
　　月之十一日報稱金陵江義和錢莊設桶籌捐云云昨接該莊來信知向因北方災祲屢奉地方官示諭分設捐桶收集捐錢隨時解繳地方官衙門彚解本年旣未奉諭亦未自行設桶云 
[本科陜西鄉試題]  
　　　塲子在齊聞韶三月不知肉味曰不圖爲樂之至於斯也故君子居易以俟命夏曰校殷曰序周曰庠學則三代共之賦得仙人掌上雨初晴得初字五言八韻○二塲題聖人養賢以及萬民厥貢惟球琳琅玕旣霑旣足牛我百穀晋侯使韓起來聘昭公二年德車結旌 
[五茸寒意]  
　　松江武生王姓向隸某營當馬兵秉性乖張人皆畏之如虎夙與漕涇楊某有嫌隙某夜漏已三下楊因事至襪子弄中不隄防適與王遇心驚　戰欲避無從王驀贈以老拳傷厥頭額復將身畔所藏銀　數翼對時表一枚攫之而去楊以勢不能敵莫敢誰何至翌晨奔赴琴堂據情控訴葛邑尊騐得受傷甚重隨飭幹役籖提○某姓婦湘中人也僑寓滬江生有一女年纔五歲愛若掌珠去歲籬菊黄時忽失所在青天碧海徧覓無蹤自以爲奔月結璘不復下臨塵世矣邇日因事至茸城見諸普照寺南首蔡姓家詢以何由至此蔡言　由某甲挈來以洋銀十二元買得謂予不信請騐契張言畢出示紅紙文憑則猩色如新箕斗紋歴歴可認也婦知不能以口舌爭據情控諸華亭縣葛邑尊提甲到案懾以嚴刑甲供稱此女由某乙寄頓家中囑令寄名與蔡得受闌干之數小的實未分肥現在乙已轉而至他方海角天涯無從尋訪矣邑尊飭將甲暫行管押令婦償蔡洋銀十二元挈女回滬 
[閩督回轅]  
　　卞制軍奉旨赴延建各郡閱兵業已竣事於本月十三日回省屬卜文武均至城外遠　制軍隨排導入城遄回督署 
[閩中客話]  
　　新科解元陳君懋鼎螺江望族也其高祖爲望波尙書歴官至大司宼卓著政聲再傳爲弼夫方伯三傳爲子良主政四傳爲伯潜閣學閣學諸昆玉皆掇巍科而解元復能以弱冠年華名魁多士當揭曉之日監臨以下皆爲主試慶得人道賀之堀徹於堂下誠登科之佳話也○陳玉成閩中著名賭棍也向在新安橋一帶開塲聚賭罄人腰纒黨羽如林無惡不作年來卞頌臣制軍嚴禁賭博有犯必懲陳自知罪無可逃遂改弦更張日往南臺諸妓院藉故訛錢重陽日竟闖入田璫某姓家肆無忌憚更有其黨壽壽助之鴟張幸經隣右多人出而喝退否則嗔鶯叱燕又將囉唣不堪矣○柴井某姓席先人餘業家资頗堪温飽長子某甲年甫弱冠聘同邑某氏女爲妻玉鏡臺前人如雙璧閨房之樂槪可知已重九前三日氏歸自母家拜見翁姑寒暄小叙不隄防甲已雉經牀側氣絶而亡氏叔某乙聞之急來探視撫屍慟哭幾不成聲旁人見其神色殊常扶至廳前小坐隨雇人用木板舁回甫入門而氣已告絶嘻異已○南臺利發埕月仙厝有麗人焉字曰蓮花年甫及笄丰姿絶世善諧謔每出一語能解人頣喜與文士交竟日清谈略無倦態尋常觸熱客未易一傍粧臺　故愛之者多忌之者亦復不少某甲儇溥子也曾受蓮花白眼思有以挫辱之一日設讌於繡閣中倩蓮花典觴政暗溲盃内拇戰旣負則持令一飲而盡蓮花見氣味甚異知已墮其計中便反唇　稽申申作女嬃之詈甲急躱去蓮花忿益甚嚶嚶啜泣幾不欲生繼忽大聲曰我何懼哉我豈舎此薄情郎竟無噉飯處耶遂拽中出褫其官紗衫褲置諸中庭沃以洋油付之一炬據訪事人云此前月事得之於友人者具果實有是事歟抑曾遭蓮花所侮故特幻成蜃市樓臺歟誠不得而知矣○　官縣糧書鄭祥因武生柯姓被笞一案釀成公忿致各武生咆哮府堂詳細情形前已錄登報牘矣事後盧邑尊將鄭解送府署府尊委某員提案嚴訊重責數百下發押府司獄署 
[蕃釐觀冶秋紀]  
　　揚州城守營徐守戎示期逢一在内箭道閱視弁兵步箭逢四在城外閱視馬箭逢七在牛大汪邊閱視洋槍打靶逢十在二郎廟後小校塲閱視洋槍陣式某日宿雨初過守戎鳴礮升帳卜令操演凡細柳營者莫不按部就班　齊嚴肅發必中的聲若連珠偶有技藝生疎者守戎卽當塲斥責○安樂巷南首雙巷口陳姓茶寮主生有子年甫六齡小字玉子聰明韶秀頗動人隣陳愛之不啻掌中珠懷中玉也本月十六晨偶至門前隙地尋覓促織爲戲一轉瞬間忽失所在陳悲痛欲絶各處訪尋數日以來毫無蹤影乃遍出招帖謂如有四方仁人收養者請卽報知定當重謝云 
[揚河陡漲]  
　　䢴江友人來信云本月十八夜揚河水勢陡漲五尺有奇駭浪驚濤無異千軍萬馬鈔關以外地勢略低水頭滾滾而來漫溢岸上田園廬舍宛在中央居民皆支板屋中以便行走小船直駛抵城闥水作黄色嗅之略有魚腥說者謂此必安省出蛟爲江潮挾之而入者 
[西泠叢話]  
　　浙闈李陳兩主試於十六日出闈均乘緑呢八人轎呵殿至大公館暫駐襜帷文武員弁紛紛投遞手　極一時之盛想必 
 
 

Page 3

 
 
小作色　然後回京覆命也○十七日杭府李太守仁和縣高邑尊錢塘縣朱邑尊行牌禁止屠宰十八日八點鐘崧入中丞䖍誠齋戒親臨宗陽宮設壇祈晴蒼蒼者天尙其使雨師退避三舍以慰民望歟○下興忠巷栅門邊某茶室後門土墻日前午後忽然坍倒對門某姓姊弟兩人年各五六歲適　街心游玩被墻壓倒其父母急喚人將泥挖開則已渾身血汚腦漿迸裂無從施救向茶室主人申理願償英洋六元作爲收殮費初猶不允後因旁人再三說合始寢其事嗚呼慘矣 
[蘇省祈晴]  
　　蘇州苦雨兼旬禾梢均已霉爛災象已成各大憲引爲已貴設壇求睛并於十七日起禁止屠宰無如天心難测依然點滴不休撫憲剛大中丞念切民艱憂心獨切爰於十七日委首府魁太守䖍詣光福山　請銅像觀音大士來蘇祈求太守奉委星夜驰往於十九日卯刻回省各大憲聞報旋卽命駕出城在碼頭先行跪接又在滄浪亭壇前迎入供奉現在朝夕拈香至誠且敬然近日仍陰雲四佈簷溜淙淙不絶河水已拍岸平堤如再不入晴水將上岸米價驟漲至四千文上下哀此下民何以堪此大士靈應素著尙其以廣大慈悲拯此孑遺哉 
[循例示禁]  
　　委署蘇總捕同知孫司馬和鳴抵任後首先以整頓風化除暴安良爲已任日前出示通衢禁止窩娼聚賭及地棍滋擾開燈賣　等事雖曰條告虚文苟能實力稽查亦未始非整頓地方之一端也 
[車夫苦况]  
　　昨有客自小東門外乘東洋車來北甫行數步車夫便跌仆於地驚詢其故以菱　刺足痛徹於心所致當見膝盖亦破門牙磕去其一客爲之惻然給以青蚨而去敢勸各鋪戶凡菱　及碎洋瓶玻璃碗片等切勿隨手抛擲而掃街夫設或見之尤宜掃除凈盡也 
[傳諭禁屠]  
　　近日陰雨連綿四鄉花稻收成無望上海縣裴邑尊痌瘝在抱早晚詣壇祈禱并延僧道誦經昨復傳齊各圖保各鋪甲到案諭令傳諭合境各肉鋪禁屠三日迓天和 
[訪拿未獲]  
　　前日上海縣裴邑尊帶同差役薛貴李明蔡太守帶同差役張福往同和里密提買空賣空囤積銀洋之姚彩明詎彩明業已聞風匿跡邑尊商諸太守將姚妾某氏并同居之安孚錢莊夥蔡吉安先行帶回訊究是晚邑尊升堂訊究某氏稱主人已往寗波容小婦人函追來案蔡稱小的與姚同居前數日姚忽遠出不知往何處賣空一節與小的無涉邑尊謂本縣訪明姚未遠遁被爾藏匿爾須將姚交案否則不免拖累答稱容出外找尋邑尊謂限爾五日内將姚交案具到切结人暫看管蔡遵諭具結某氏交官媒看管昨日復提餘大莊經手董治锺到案暫行交差看管候訊 
[縣案彚錄]  
　　沙雲臣控顧良慶虧欠玉器洋三百九十七元向索延宕叩求究追裴邑尊訊明情節飭將顧管押嚴追前日復經帮審委員詹明府升堂訊比沙伸請嚴追顧一再求寛明府限顧十日内赶將欠洋清繳如再延玩定須責比○趙錢氏因私奔被本夫趙美官控告提案訊責管押在案兹悉趙以該氏淫蕩性成不願具領前日經帮審委員升堂訊究著將錢氏發堂擇良婚配 
[英界公堂案]  
　　張槐山稱蘇婦顧王氏素來相識見其窮苦留養在家其子顧金生到來行竊前曾交捕送請懲辦不料顧乘我不在家時來滋擾婦女孩子受驚不淺昨夜我回家突見顧匿　門後詰其何故則一味胡閙吾知其心懷不良立時奔出告知西捕將伊拘拿伊匿在床下拖出時搜得鐵扁担一根胡椒末一匣意將不利　我其父母亦常被敺辱心甚恨之今亦來案務求重辦顧金生供在留春戲園茶房生理該園現暫閉歇卽欲開張鐵扁担係火爐之底拿去修理馬口鐵匣内之胡椒末係吃菜所用並無害伊之意蔡太守諭傳顧之父母到案同稱兒子金生突來滋擾我等並不知情惟伊向來酒後胡閙難以管束太守問張曰爾知顧何以怨爾張稱不知其故太守判顧金生管押三月俟期满察看能否改過再行發落諭值日差查問該戲園鐵扁担是否火爐底胡椒末究屬何用禀覆候示○包探王阿二見臧阿才舁鉛三塊欲賣與徐隆海所開铜錫鋪　明竊贓解由蔡太守訊供先罰收贓之徐隆海洋十元臧阿才押候失主到案再訊已列前報昨據該包探稱臧阿才向在西醫生新柏處撑　游獵船鉛塊係壓船所用共有四十七塊被竊三塊新柏醫生投案稱用臧已十五年素來謹愼現在不知何故行竊已將伊生理辭歇請免究辦臧阿才供寗波人洋東待我甚好我不該行竊尙求恩恕蔡太守謂犯竊本應懲辦旣據該醫生聲　免辦姑准所請將臧斥釋贓父失主領去○楊阿元稱爲扛夫曾向友人借用扛棒突有徐金沛到來認爲失贓與論逞蠻王阿四助徐行兇以致小的胸受拳傷報捕拘徐王送案請爲騐傷究辦徐金沛　小的爲扛夫扛棒係小的之物昨見楊阿元携在手中向索不還反敢逞蠻土阿四理勸不依楊略知西語告知西捕將小的與王拘案王阿四供與徐同蔡太守問徐之扛棒有何記認答稱中間有一孔頭上已碎太守騐之果然又問楊爾之扛棒何來答稱向開洋烟舘之張協元借來據張言有人欠烟資三十文將棒抵下太守謂可見扛奉係徐之失贓楊不應反報西捕拘徐遂將楊嚴加申斥扛棒给徐領去一併開　楊稱我被打傷太守謂如果受傷亦屬咎由自取况騐得並無傷痕斥逐不理○包控陳阿九稱西人末士脫羅白控侍者楊金福行竊衣物查無實據惟據其洋東言有汗衫及襪在楊房中搜出富繙譯官謂該西人有信到　言一則前有金戒一只被楊行竊查明後楊已交還二則汗衫襪在伊房中搜出三則前令楊給包車夫洋二元楊未交與車夫四則尙少衣衫值洋四元所有應給楊工洋六元理合如數抵償楊金福供爲侍者已有二年每月工洋六元今因有别處生理自向告辭向索一月零六天工資無着反將我毆打欲至英刑司處控告伊先用德律風知照捕房將我拘案蔡太守將該西人所控數端谕知楊金福答稱前有戒指一隻掃地我卽拾取問是洋東之物當卽交還汗衫襪係交我脩補者包車夫之工錢早已交付别無衣衫缺少太守商之富繙譯官謂該西人所控難憑如楊金福不服儘可投英刑司署控告○五十三號巡捕稱張阿寳曾在印捕房做侍者現已辭歇我于今年三月間失竊號衣一件今見張穿在身上拘拿送案張阿寳供前在七十五號馬巡印捕處爲侍者欠我工資將舊號衣抵洋六角並非竊贓黎巡捕頭問七十五號印捕何時將號衣抵欠張稱去年六月間巡捕頭禀稱七十五號印捕業已病故且五十三號失衣在今年三月間如何去年六月間先已抵欠又囑該捕將衣穿着請官閱看的係該捕之號衣况七十五號身材短小非該捕之長大可比蔡太守以張阿寳無可遁飾判押廿一天號衣交該捕領去○包探何瑞福稱昨見李阿華手持水烟袋圖賣問明係向林雲金家竊來知照林雲金認贓屬實今將人贓送案林雲金請爲領贓李阿華認竊求恩蔡太守判李阿華管押十天贓交林雲金領去 
[法界捕房瑣案]  
　　江北人李仁才控妻張氏不守婦道等情疊記報端昨日葛同轉臨捕房時飭傳李之鄰人陳戚氏戴王氏徐張氏等到案問爾等知張氏是否規矩同稱伊家於本年二月間遷來夫婦甚爲和睦近因其夫另有姘婦微有口角不知如何將妻扭案誣控犯姦同轉叱令退去又問李仁才仍稱妻有外遇小的實不願領回同轉謂捉姦捉雙爾旣控妻犯姦有何証據李語塞同轉令將李張氏照原斷掌頰二百下發堂二個月俟期满再行傳李領回李押候具到切結始准釋放○同順祥牛皮行主婦周錫氏偕夥蔡春田控祝有蓮欠洋一案曾紀報章昨祝投案訴稱引事須往如皋向行主自行核對方可明白蔡亦投案訴稱小的實不便同往如臯葛同轉謂祝有收單爲憑本分府碍難准理着一併出外自行理處不明再往江北未遲蔡始退去○利和靛行主黄華棟扭控潘松溪串同陳凌閣吞没帳銀八百餘兩等情曾登昨報昨黄投案呈遞禀词葛同轉問潘曰爾說所收洋銀與陳花費究見費去若干答稱在蘇時由陳騙至干將坊葉雲卿妓館内设計局賭陸續輸去洋一百五十元又嫖帳洋六七十元飲酒看戲洋三十元連滬上所用約共洋二百七十元光景聞陳帳目俱已收齊欲往江北販買水靛現在結欠銀二百 
 
 

Page 4

 
 
餘兩小的經手尙少四百餘兩可以胶往向收同轉　爾年紀尙輕何以不思習上問爾父秋亭何在答在道署總庫王漢槎處爲僕同轉謂須將爾父交案違十未便潘唯唯又將陳凌閣帶案陳稱小的取貨九十桶價銀四百四十四兩四錢除付過外僅欠一百餘兩潘謂陳曰帳有二百餘兩爾今尙欲圖賴乎又問陳曰爾與潘嫖賭否陳稱並無此事潘又自謂陳曰沈子君錢姓二人均是爾这同鄉屢次約往遊玩何便忘却同轉着一併還押核明帳目再行訊比黄退去靜候覆訊○元亨洋行西人控曾樹生租輪行走積欠洋銀二千餘元一委曾登本報昨由造紙局西人思爲而司偕同華人李忠良至捕房向葛同轉再三商懇意欲將曾保出以便料理李稱禮拜三曾往元亨洋行訊問據云如欲接做只須付洋六百元並覓的實之人作保否則繳洋一千五百元卽可了結等語現求將曾保出限定日期對帳料理思爲而司亦稱我知曾樹生人甚可靠定無错誤如准交我保出定當從速清理同轉曰如今日保出今日卽能清理乎答稱二三日定可清理同轉又謂須用中國店家作保答稱中國店家人甚多且我尙可寫一西字信函簽字存在捕房以昭信實同轉謂如今日保去明日須送至公堂以便訊問思爲而司曰诺與李退去頃刻繕就西信及保單等呈案同轉准其所請○前有張公興至法公堂控周順泰煤炭店主欠洋三十三元四角七分求请提追葛同轉准詞於昨日傳到周順泰主婦周陳氏原告張公興遣夥沈錫章投案候質葛同轉問該氏所欠洋銀作何清理答稱擬於十月初先還一半餘俟年底歸楚同轉謂未免太遲予限十天將洋繳楚違十咎戾判將該氏押候交保○包探禀稱巨竊楊翰卿因在輪船行竊於七月二十日枷號又龎阿福行竊廣利輪船枕箱于七月二十八日枷號又杜建蘭因向趙陳氏花烟館拆梢於八月廿四日枷號又舢板船戶錢阿三因竊駁船棉花於本月初一枷號尙有行竊被窩之馬阿才原斷管押七天及葉桂秋扭控毆打之張叙全原斷管押七天均已期满送請發落葛同轉逐一訊問着將楊翰卿再責三百板勒令回籍其餘一併斥釋 
[文報賑所助賑摭要]  
　　廑啓者昨蒙陜西藩憲陶方之方伯經募陜平銀一千二百兩申合規元一千二百六十兩由協同慶票號交到○鎭江電局張廉泉明府勸募東賑恐緩時日先行墊匯第十一批二七寳庫平银五百兩○出使美國秘魯總領事劉惠臣司馬經募在美華商英金八十八磅三先令四辦士合計規元四百十一兩八錢七分○懷德堂陳獨力捐助規元四百兩○延康莊交來黄悅蓀翁爲求病速愈兩次共助洋二百元○祈安氏求合家平安并求行市平安助洋一百五十元○寳應通源莊内同善局諸君經募第十批賑欵洋一百零四元○金陵採訪局徐聞韶兄經募洋一百零三元○臺灣新竹縣方樾庭明府爲文郎病痊還願助爐坯洋一百元又募各戶相爁坯洋五元○宣威電局程恩甫翁經募滇平銀四十三兩○南潯電局凌鹿笙翁募7洋六十五元一角○電報總局收支所交來繼龕氏助曹平銀三十五兩○就都全芸　翁募京平銀三十兩○甘露鎭惜榖局募第五批錢宏遠洋五十元○蘇城古松主人經募安樂居士洋四十元○九江電局盛菊蓀翁募九江鎭後營中軍楊石泉守府原平銀十六兩○江西省劉長春號募洋二十元○福建屏南縣署募爐坯洋二十元○常照凝善掌募第三十二批洋十六元○杭州電報局經募英洋四十五元又銅洋一元以上均到先此報謝○附啓者兹當大時漸寒山左災情未淡籌衣籌欵同人等正當仰屋興嗟點金乏術幸蒙海内外樂善不倦之大君子或開藩於秦境或出使於美邦或好義者先行墊助或好善者獨力捐輸頒來鉅欵藉抒嗷雁之悲啼解到囊金頓濟枯魚之涸轍敝所拜領之下同深銘感用當彚解災區俾　接濟使　賑者受此洪施共頌萬家生佛奉揚萬里仁風謹代災黎望雲叩謝更望仗義疎財之大君子仍得源源輸助俾刼餘飢黎不致終塡溝壑同人盼甚災民幸甚亟登報簡以誌鴻施[  同人拜啓]  
[謝贈畫箑]  
　　金冷齋先生善繪蘭草丰姿幽逸活色生香昨承以繪就便面見　　領之餘彌深感篆行當出入懷袖以揚仁風而志嘉惠焉[  霧看花客拜識]  
[蘇省撫轅抄]  
　　十九日候補府王毓苹禀知奉委辦理蘇城六門厘局差賴豐熙禀知本日到發審局差○二十日候補道吳承潞辭行回滬○二十一日改發江蘇卽用知縣李汾漢軍廂藍旗人禀到 
[浙省撫轅抄]  
　　九月十一日潘志烱禀見禀知本日接辦洋貨捐局差○十二日虞慶澜禀見銷洋货落地捐局差○十三日張彬禀　京餉查釘鞘寄存外庫 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[陸婦詩錄請指正婦周氏胥門外書家村人適里中陸某某素無赖不能存活乃傭針黹以度日居數年某以逋負將之於吳興懼計無所出遂飲毒死]  
　　母氏周夫氏陸結褵時年十六上堂拜姑墇入　供旨蓄孝謹澣厠牏操作辭奩盝願爲梁鴻婦偕老無棄逐豈知妾命乖緣短晝然燭妾顔桃李花妾心女貞木何須更賦各風詩一死謝君妾願足[  悅庵主人沈敬學拜稿]  
[贈少卿眉史]  
　　秋風秋雨釀愁天斜背銀燈醉欲眠玉骨劇憐無一把爲誰消瘦爲誰妍[  悅庵主人]  
[上海六馬仁濟善堂施少欽經收自九月十一至二十日止第十批代贖山東災婦捐第五批山東賑捐第一批浙賑捐清單]  
　　第十批代贖捐清單古堯孫求子嗣洋三百元葉遠蔭燿求產母平安三十元同順昌蘇省福祿室主人兩戶各十元朱安山翁來錢在得求病愈四元同順昌號經募二百另六號册來三戶同順申寓補過子三戶各兩洋陸貴寳陸費氏求病愈兩戶各洋五角嚴鳳鳴送謝槐卿兄文郎燕喜儀分助洋三角包仰偕一角源豐潤號來湖南流蔭堂汀平银三十兩又保赤堂湘平銀廿兩合九八元五十二兩另八分以上共收洋二百六十一元四角又九八元五十二兩另八分第五批山東賑捐清單古堯孫求子嗣洋二百元新黄厘局來駱大良洋二十元補拙齋主人求子病愈一家太平隱名氏平安了願沈志記求女立產平安三戶各十元謝福記拳母求病愈五元不名無名二人各一元不力子求妻病愈二角陸理卿求子病愈一角蘇上達九八元五十兩以上共收東賑洋二百五十七元三角九八元五十兩第一批浙江賑捐清單　雲翁來禾郡鳳鳴堂三十元聶仲芳道臺爲兄病愈廿元鄧善士十四元謝福記奉母命求病愈五元馮鑑甫會審蔡太太兩戶各四元始平氏三元丁鳳林葉庭槐兩戶各二元蘇上達九八元五十兩以上共收浙省賑捐洋八十四元九八元五十兩正 
 
 
 

Page 10

 
 
   
 
