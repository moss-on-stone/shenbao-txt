# 1916 - 179 - 4915585

 

Page 1

 
 
   
 
 

Page 2

 
 
時評 
[出處（冷）]  
　　出處問題爲今日立身之大本亦即中國治亂之大原非可苟焉者也 
　　中國政治之所以不清明者官吏之汚濁爲之也官列之所以汚濁者自好者不肯久居贪鄙者不背罷手政治爲汚濁之藪而此汚濁之藪惟貪鄙者得盤踞之也然而其所以致此之由我謂貪鄙者之罪小而自好者之罪大也何則譬諸空氣熱者旣上昇則冷者自來補其隙授貪鄙者之隙者自好之士也中國人有三習性事之未來則思插足人授以事則国推諉事旣在身稍遇爲難又思脫卸故其任事也在半推半就之間其結果也在若有若無之例自好者如此而貪鄙者乃得乘機而握其權復久守而因其位卒至自好者無一人而貪鄙者充足其間矣故我謂人之出處間題與國家治亂大有關係也 
[命令]  
　　七月一日大總統策令財政部呈會計司司長章思壽因病懇請辭職章恩壽准免本職此令 
　　又令任命胡大寳爲財政部會計司司長此令 
　　又令司法部呈請任命沙產楷署京師高等審判廳推事張智遠署京師地方審判廳推事顧照准此令 
　　七月一日大總統申令列刑非經司法部覈准回報不得執行暫行刑律第四十條定有明文嗣後普通司法衙門審結之死刑人犯仍由該警廳處報由司法部依律辦理所有關於執行列刑之咨轉呈請批准等程序均應廢除此令 
　　補六月三十日大總統策令毛根給予三等嘉禾章哈爾濱特麥克寗麥克林衛高特祥梁麥克斯給予四等文虎章吳毓麟給予四等嘉禾章李兆棠孔祥雲給予五等文虎章林鎔禧楊敦麟曲殿臣宋槐清趙廷棻周榮勳給予六等文虎章寗鴻倫王兆斌張玉起王光宗給予七等文虎章李廣榮張振陸給予八等嘉禾章此令 
　　又令財政部呈據秘書傳增育署秘書張之　詳請辭戰應照准此令 
　　又令審計院呈請將試署書記官長陶思章叙列五等應照准此令 
　　又令海軍部呈請將葉心傳嚴以莊林渠蕃丁士彦于慶　吳紳禮梁文松劉德浦沈春祥陳祖祺孫紳誠沈夔陳孔耀陳拔鄭體慈林維壎戴鍾授爲海軍上尉李孟衍朱葆清葉宜彬朱蕃授爲海軍輪機上尉李寳英林均李葆祁潘福基王俊宗陳與煊趙鎭馮彦　沈敏清潘文絢李賢熙郭冶鏗謝渭清曾偉王鈞伍自立授爲海軍中尉應照准此令 
　　又令都護使駐紥庫倫辦事大員陳籙呈請任命嚴式超署駐庫公署秘書長應照准此令 
　　補六月二十七日大總統策令謝超給予三等文虎章朱承恩易厚坤韓恩泉給予四等文虎章劉漢章盧世英辛錫祿李冠英高純昌戴光茂子孝移給予五等文虎章劉青山趙蔭濤陸定奎易國祥洪宗保王秘給予六等文虎章沈金華給予七等文虎章此令 
　　又令任命孫錫聲爲綏遠都統署上校參謀此令 
　　又令參謀本部呈請任命索景斌　綏遠都統署中校參謀齊寳賢爲綏遠都統署少校參謀應照准此令 
　　又令陸軍部呈請將盛武將軍行署副官長汪樹璧罼需課長程昌恒免去本職應照准此令 
　　又令陸軍部呈請任命單世俊爲盛武將軍行署副官長關書 
綸爲軍需課長應照准此令 
　　又令陸軍部呈請將蔡得祿授爲陸軍步兵上尉韓毓辰張守文范升朝葉德祺李宗山授爲陸軍步兵中尉耿運發嚴祿田任得山授爲陸軍步兵少尉應照准此令 
　　六月二十九日大總統策令馬六舟給予五等嘉禾章錢紹康孫繩武童天成錫壽張毓華均給予六等嘉禾章張樾支壽銘王赤卿熊國璋王大昕齊世傑孟平趙寓安伊雙慶王樹聲毛丕恩李　劉善琦均給予七等嘉禾章歐陽雲孫家　梁聲德舒崇剛劉殿邦李學温張含榮張家杭曲蓬山葉成玉趙銘盤胡凌雲陳寳琛金安石王紹周雲桂堯莢劉雅超年裕寬郭純法鄒金銘李香關劉國光王崇之逢壽彭元維寳曹秉鐸趙藍臣崔汝和吕會軒均給予九等嘉禾章此令 
　　又令松濟克旺朝克着承　浩齊特左旗扎薩克郡王此令 
　　又令内務部呈四川全省警務處處長稽祖佑因病辭職稽祖佑准免本職此令 
[專電]  
　　北京電内部通告兩院議員在京及續來者請自七月十日起先赴國會事務局報到又電各省區飭屬轉知在籍及旅居各議員迅速起程來京 
　　北京電西林來電裁撤軍務院請示辦法閣議該院未了事可交各該文武長官辦理 
　　北京電政府儗令龍濟光來京另予位置以王芝祥或戴戡繼 
　　北京電密派李和赴滬疏通海軍 
　　北京電海軍來電願即取消獨立宣言 
　　北京電中央急電召湯薌銘來京湘務特任陸榮廷督理 
　　北京電元首電令獨立省限兩 
星期撤退備戰軍隊 
　　北京電籌備國會事務局提出兩問題（一）三年國會停後追繳徽章之議員千二百元公費補發否（一）議員於開會前到京應否酌給旅費此兩議正研究中　　北京電國會事務局今日（二日）開幕儗附設議員招待所 
　　北京電規復司法獨立入手辦法（一）取消縣知事兼理（二）仍照元年制設初級及地方審檢廳（三）撤消巡按使監督權　 
　　北京電國家學會出現多政財兩界中人聞由高朔顧澄在各方面聯絡似帶政黨臭味 
　　北京電鹽欵昨交三分之一由鹽業中國兩行接收 
　　北京電五年内閣公債儗八月間發行 
　　北京電湯化龍以各問題已解定今晚出京 
　　北京電陳宦有長參謀息 
　　北京電林權助决月望前來華就駐京日使任日置儗元日乘湖南丸回國 
　　北京電越南總督魯牟昨抵京康使率屬在站歡迎 
[東方通信社電（日本人組織）]  
　　北京電段内閣各部總長匆遽選任對各本人均無接洽六月三十日由段總理開列閣員名單呈請黎總統核示總統即將其中更易四名示段總理段氏亦無反對協議旣妥即行宣布故被任各本人多未知悉承認與否頗爲疑問 
（二日） 
　　東京電東京各報於中國約法國會之復活並新内閣之成立皆 
有評論認爲南北妥協之基礎已成時事新報謂由南方派之地位而觀叚祺瑞之兼陸軍總長或不滿足然約法國會之恢復均出於斷然改革今後幾多之難關以此精神處理萬事前途尙不至於悲觀云云朝日新聞謂民國終得樹其眞正共和之基然尙有召集國會融和内閣選舉副總統排除帝制派處置護國軍等重大政務多端甚望南北之有志者協力同心不可無視我國及聯合國之好意盡力改革内政云云（二日） 
　　東京電中國新内閣之成立爲南北意見一致之結果惟南方派之人就職與否日本朝野以爲少有可疑並就新内閣之對日態度加以注目（二日） 
　　北京電鹽稅餘欵交付問題已經與此事有關係之公使轉與資本團協議妥洽定於四日交付五百萬元（二日） 
　　北京電廣州電云龍濟光於韶州事件失敗之後報復之念不稍遏止截斷李烈鈞軍與肇慶方面之連絡陷李軍於孤立欲一舉而　滅之採取軍事行動着着進行故李軍甚爲憤激六月三十日靖遠附近巳有一部激起衛突劇戰之下龍軍在敗傳聞龍軍降李者約有千人 
　　龍濟光現於省城厚集兵力示决計與李烈鈞對敵之氣勢岑軍亦爲萬一之備各路兵備甚嚴其將士中多電軍務院請准速衝廣東與龍軍一决雌雄今後廣東之形勢大有危機一髮之狀態云（二日） 
　　濟南電山東官革兩軍妥協問題大有進步在濰縣居正一派之代表巳來濟南與張將軍代表談判關於停戰妥協條件旣經訂定至周村吳大洲之一派亦經國會議員團並在野之有志者居中執調停之勞以謀雙方之妥協（二日） 
　　漢口電漢口總商會日前接到北京電報謂奉申令恢復舊約法召集國會撤廢參政 
院肅政廳等因即召集會董申表祝意昨日復接新内閣成立電報又開會議發電祝賀以是足知一般元氣之復活（二日） 
　　濟南電　由濰縣退出之第五師張師長前日來省與張將軍等協議關於軍事上重要事件（二日） 
　　濟南電前因徴收苛稅屢經省内人民反抗之征賦局並津浦鐵道之統搰均已裁撤 
（二日） 
　　東京電六月下旬日本對我貿易輸出二千九百八十五萬元輸入二千一百十九萬元計輸出超過八百六十五萬元（二日） 
　　東京電松岡洋右氏升任駐美大使館一等書記官（二日） 
[戰電]  
　　（英人路透電） 
　　巴黎電今晚公報云末斯河右岸錫哇芒境終日有惡戰晨間十時法軍猛攻奪獲錫哇芒防禦工程下午德軍冐猛烈之　火力圖逐走法軍大受損失後於下午三時攻入但法軍復　明回攻卒能完全控制該地敵軍在末斯河左 
 
 
 

Page 3

 
 
岸三０四山境接續猛轟惟未以步軍進攻）三十日） 
　　倫郭電海格將軍報稱全陳線英哨隊偵察隊游擊隊均甚活動曾於數處攻入德軍戰壕捕虜若干人英兵一大隊攻入新福音堂南德軍輔助戰壕英軍夜在拉巴塞南轟發地雷一具佔據炸陷之地敵軍藉重砲隊之掩護在該地附近襲擊爲排鎗擊退敵軍在愛庫里東北化漢沙倫奇凡希轟發地雷未獲效果昨日天氣不利於天空戰事故雙方飛僅交戰數次敵飛一架受損折回沙歇與化漢沙倫間之德重砲隊頗活動（三十日） 
　　倫敦電英軍大本營路透訪員電英軍已開始在松末河北廣二十英里之陣線取攻勢續電云路透特别訪員謂英軍强襲之前曾猛轟一小時半之久目下戰事正在劇烈發展英軍巳佔據敵軍陣線且多捕虜（一日） 
　　倫敦電今日正午英軍大本營報稱英軍現正會同松末河北面之法軍從事進攻英軍在廣十六英里之陣線擊破敵軍前鋒防務戰事正在進行法軍現在英軍右翼進攻亦頗得手英軍且在他　襲擊攻入各地點敵軍防務加以重創並俘敵多人英軍現扼守所得佛里柯爾北面之地該村仍在德軍之手英軍進攻波芒哈美爾已佔據波瓦塞爾英軍作戰甚勇在敵軍陣線捕虜甚多法軍在英軍右翼前進甚速强襲後已深入敵軍陣線二基洛邁當佔據古爾魯與法維愛爾叢林英法軍是日頗得利（一日） 
　　彼得格勒電俄軍已佔據柯洛米亞該處爲布哥維拉最重要鐵路中心點（三十日） 
　　彼得格勒電今晚公報云俄軍刻正追擊里斯特河南面之敵軍敵軍紛亂退走委棄運送車及戰品甚多俄軍捕虜絡繹而至俄軍佔據眭白汀鎭與附近各村柯洛米亞南面庫蒂西北刻有大戰德軍在沙庫爾西斯蒂爾河與斯土克化特河之間施放煤氣但並未吹至俄軍陣線且有一部分吹回德軍陣地德軍圖攻未成敵飛行家擲炸彈三十枚於魯克特維拉河陣線之德軍轟擊里加河東南之俄軍陣地且圖在伊魯克斯特北面進攻受挫而退德軍在新格魯杜克東北以輕重砲轟擊掩護渡過尼們河佔據叢林一所高加索之土軍以大隊向古末虛加恩方面進攻擊破俄軍之前鋒兩軍繼乃惡戰俄軍重整其師擊退敵軍加以重創且追躡其後並鞏固所得地之防務（三十日） 
　　彼得格勒電據官中宣稱布哥維拉退走之奥軍固守早經豫備之陣地且以大軍在金波倫西北取攻勢萊基斯基將軍之軍現處極困難之地位從事進攻道路巳爲大雨所毁俄軍所俘敵兵今共有二十萬二千人（三十日） 
　　倫敦電每日紀聞報謂喬治君任爲陸軍大臣之手續業巳商妥喬治與陸軍參謀部意見甚合陸軍次長亦易他員軍械大臣亦將另簡（一日） 
　　亞姆斯特丹電德公報云星期四日夜間德魚雷艇在哈佛林區與蘭特沙間攻擊俄國鐵甲巡艦一艘護甲巡艦一艘驅逐艦五艘俄艦隊稍戰之後即引退德軍雖受猛烈之炮火未有損失（三十日） 
　　瑙威京城電瑙威銀行以英金二百二十五萬鎊與英國又以英金一百二十五萬鎊貸與法國以兩年爲期大約欵擬用以設立匯兌所（一日） 
　　紐約電威爾遜總統昨在新聞俱樂部演說申明美墨必萬不得已而出於戰爭時各政黨領袖皆在座（一日） 
　　華盛頓電墨西哥外交部已答覆美國務卿藍辛氏之牒文抗議美國牒文措詞令人難堪且謂美國不應駐軍墨境美兵臨墨匪特不能阻止匪徒越境滋擾且反足鼓動若輩並責美軍司令之無信（三十日） 
　　華盛頓電國務部擬詰問德國如何懲辦擊沉美船蘇塞克斯號之潛艇司令駐德美國大使前曾以此事非正式詰間德政府德政府置之不理（二十日） 
[公電]  
　　旅滬國會議員致北京谷鍾秀君電北京探送谷君九峯轉國會議員諸君鑒臨時約法第二十條參議院得自行集會開會閉會國會組織法第十四條民國憲法未定以前臨時約法所定參議院之職權爲民國議會之職權又第十條民國議會之開會及閉會兩院同時行之業經依法定於七月十日集滬開會通告在前現在約法問題業經解决同人等公同議定改於七月三十一日以 
前齊集北京俟足法定人數即行開會至政府六月二十九日之命令依臨時約法第五十三條之規定實係援引錯誤合併聲明特此通告旅滬國會議員同人冬 
　　參衆兩院致各省通電肇慶軍務院各省都督將軍巡按使察哈爾熱河綏遠都統西藏青海蒙古辦事長官都護使副都護使轉議員諸君鑒臨時約法第二十條參議院得自行集會開會閉會國會組織法第十四條民國憲法未定以前臨時約法所定參議院之職權爲民國議會之職權又第十條民國議會之開會及閉會兩院同時行之業經依法定於七月十日集滬開會通告在前現約法問題業經解决同人等公同議定改於七月三十一日以前齊集北京俟足法定人數卽行開會至政府六月二十九日之命令依臨時約法第五十三條之規定實係援引錯誤合併聲明特此通告參議院衆議院冬 
　　黎總統致孫洪伊電孫伯蘭先生鑒東電悉内閣改組與民更新數年以來當局視敎育爲緩國遂至元氣凋殘人才消歇非得熱心清望如我公者不足廉頑立懦事機迫切未暇先商顧念公以身許國之心遂甘冒未同而言之過尙祈不我遐棄尅日北來擁篲迎門無任翹盼元洪冬 
　　黎總統覆雲南國會議員電旅滬雲南國會議員李君文治吕君志伊陳君時銓由君宗龍王君慣張君大義段君雄陳君善沈君河清艶電悉韶州釁開是非各執非速將戰爭停止不足以籌善後護國軍士聞多滇人望速電告先停戰端再籌妥法來電已交院酌核辦理矣特覆黎元洪先　　唐少川等請速調龍濟光離粤電北京黎大總統段總理鈞鑒徑電陳述龍濟光禍粤情形請予罷斥以全粤局計逹典籤數日未奉明令不勝惶恐頃迭接廣東方面來電情勢又加緊迫夫廣東全省龍之勢力所及僅在廣惠二州之一部其他獨立各區占全省三分之二以上俱與龍絶對難容龍圖欺朦中央强欲統一乃至分兵四出到處挑釁滇軍屯韶已爲節節進逼而高雷惠潮等處亦復衝突時虞以獨立軍隊之不甘心於龍焉能望其和平順服粤避糜爛直旦夕間事耳瞻望鄕邦不寒而悚夫縱龍氏有一長可取而與情已失猶難使尸其名况在粤三年惡跡昭彰萬目共覩粤人殆無不有寢皮食肉之思以全省共惡之人當以一服八之勢其中危險豈可思存一旦决裂不可收拾廣東全局之安危暫且不計即中央之威信亦掃地盡矣儀等中夜徬徨不知所出惟有仰懇我大總統及芝老俯順與情汗渙大號立將龍氏調離小之顧全廣東大之奠定大局不勝迫切待命之至茲得廣東三電恐京粤遙隔電音爲龍遮阻敬如轉下唐紹儀梁啓超温宗堯王寵惠叩東 
要聞一 
[外人論中國今後之難題]  
　　二十九日英文楚報云從前歌功頌德譽揚項城之聲今漸趨於岑寂殆世人今已深知項城生前專權誤國矣設非天佑中國項城云亡則內亂蔓延正無已時蓋南北兩黨勢力相埓互持不讓欲求解决實非易事時事因袁氏而生變幻猶長江因北風而起波濤項城死黃陂繼政局之爭潮頓靜猶北風息南風作長江之波浪不興事因人異有不期然者惟中原糜爛千孔白瘡要政待興不知凡幾必須慘淡經營黽勉從事力趨正軌煞費苦心然後神洲大陸始得有莊嚴美滿之氣象焉今之難題亦云多已試述其最困難者者如下 
　　（一）陸軍之難題也近來各省軍隊龐雜軍額大增坐糜鉅欵無所事事軍隊雖多不足以恃緩急國帑有限何能供其要求無已則惟有裁撤而已惟將帥方擁兵自固其勢力恐未必肯實行遣散之計昔時中國陸軍按地籌餉今則籌餉之責全在中央國庫旣空軍餉無着苟此烏合之衆不得餉銀則將譁變而肆虐癌閭閣矣此誠黎總統所宜深思熟慮而善法者也 
　　（一）國民之難題也項城晚年蹂躪國民較清尤甚惡稅頻加民不堪命公共自由全已消滅偶語棄巿箝制報紙檢查郵件偵探四佈傾害良民今雖言論自由巳經恢復偵探檢查巳經撤除惟惡稅仍在不知當軸將何以抒民疾苦也　　（一）財政之難題也項城當國捐稅愈重而國用愈不足甚至國家銀行基本金亦復消耗於無形內外債欵羅致不爲不多而窮乏日甚幾至破產華字報釋其原因謂項城以五千萬元滙往外國以備事敗時家人養生之資其黨亦相率效尤以致民窮國困此說確否姑不必論惟政府無財何能行政巧婦無米何以爲炊此黎總統於籌欵一道不能不焦慮者也　　（一）黨派之難題也今者中外報紙言論一致皆以民國恢復總統得人各黨派宜各捐棄黨見協力進行以救國家爲言然究其實際今之所爭者非黨見問題乃權力位置之問題彼盤踞北京者尙無退讓之意而反對者又决不容姦邪仍握政權蓋目下據高位者泰半爲造成帝制之人物也凡大員之不以帝制爲然者早巳託故出京故黃陂京職之初左右殆鮮同志而　黃陂志同道合者以帝黨未去不允來京彼潔身自好者出入之際固不得不如是愼重然黃陂遂處於孤立之困境矣　　（一）政治之難題也臨時約法行將恢復惟約法復則總統無權際此黃陂正宜大有作爲之時未免朿縛其手矣舊國會亦行將召集惟此黨曰帝制派不許入會而彼黨則曰激烈政客以手鎗炸彈爲生者不應　入此亦當軸當謀所以調處而平其盛氣者也統全局而言之中國苟有一人可以獲吾人之同情值吾人之禱祝得吾人之諒體者則其人非黃陂而誰哉 
[廣東省議會宣言]  
　　癸丑之歲袁逆世凱抗顔藐法暴戾恣唯我省議會决議討賊投袂而起不幸大羲未伸爰生內訌龍賊投隙入據廣州奉袁亂命解散本會嗣是而後我父老兄弟輾轉呻吟於虐政者三載吞聲茹苦莫敢誰何思昔撫今言之泣下本會忝爲全省代表受同胞委託重任竟亦坐視弗能救援固知獲罪於我父老兄弟誠萬死莫贖矣夫大盜竊國小醜跳梁袁帝龍王狼狽爲暴則去龍莫先於去袁武夫披猖法律失效手無斧柯奈龜山何則討賊莫要於實力吾人知袁逆之萬惡也龍賊之助虐也禍患之孔長也興師討伐之不容緩也用是不敢逸豫分途奮進冒亂黨不題之名出萬死一生之計或奔走游說或疏附義旗或躬冒鋒鏑凡所以不避艱險舍法律而言武力者原欲驅除逆賊澄清國政庶告無罪於我父老兄弟耳今幸袁逆已伏天誅大局將告解决獨龍賊猶復靦顔竊位重使我父老兄弟顛連困苦生機歇絶是龍賊一日未去粤省一日不安皎然無擬巳成定論比年以來民意屈於强權正論淆於邪說少數不肖紳商冒稱團體假造與論舐貪吏之　餘作餓虎之　鬼巳無代表輿論之資格蚩蚩之氓無可告訴惟待死而巳然而希望去龍心理一致雖三尺童子莫或異同人心所趨有如瀉水本會爲法定機關奚敢自棄不得不揭　眞象宣示天下使賊民者無所逃罪仗義者有所執言中央旣視聽不淆各省亦是非無謬吾粤水深火熱之慘狀晻然大白於海內仁人君子惻然憫之嗚鼓而攻倒懸立解庶幾三千萬粤人復有重見天日之日也此則省議會之責也吾人又奚敢辭爰先標三事以與我父老兄弟約（一）龍氏踞粤三年逢迎袁惡以獻媚誅鋤異己以自固僞造謀亂證據誣陷良善則使偵探羅織於先環攻圍捕玉石俱焚則使兵隊騒擾於後舍此而外絶無政治可言統計入寇以來戮我粤十數萬人歛我粤數千萬金焚掠我財產姦淫我婦女無數實爲我粤公敵本會恭承民意誓不認龍濟光爲廣東都督（二）本會前爲民賊非法解散今民賊旣死當然恢復惟龍氏在廣州一日本會决不在廣州開會詢謀僉同死守此義現雖未能正式開會巳自由集合統一意見行當電請黎大總統即日將龍濟光撤任查辦如敢違抗即發兵討之（三）願我廣惠二屬父老兄弟將一切租稅暫留勿納各項物資靳而弗與舉可制龍賊之死命者苟克有濟惟力是視當無 
所不用其極其肇羅陽南韶連梅高雷欽廉瓊崖等屬租稅截留報請都司令就地撥給各軍隊凡斯三端謹以自矢並望我父老兄弟念騙除龍賊爲目前救死問題務忍微痛於須臾謀大康於百世同心同德共矢不貳則本會所以報我父老兄弟者在此諸父老兄弟所以自爲計者亦在此一切函電另刋奉布區區之誠希垂察焉幸甚幸甚 
[成都快信]  
　　戰機又迫在眉睫矣 
陳都督昨接黃陂電促入都段總理亦來電請其從速晉京籌商要政遂决意晋京因一時預備行李不及特以一星期爲限昨午川紳曾奐如諸人晋謁都督陳告以必須晋京之原因並言軍隊由川北川東水陸兩路出川己則由水路出發因輜重過多非船運不可也惟當此之際忽接王陵基來電（十八號）要求都督於二十一號午前十一時離省是晚又據探報王陵基已派團長伍德明率兵一團將彭山一帶扼守中興場以下即有王兵沿河設置大砲以截斷都督歸路是夜都督憤甚遂决意作戰計畫一切並親率軍上皇城梭巡至十九號下動員令當在清白堂傳令時有軍官百餘員皆異常憤激立刻率隊分頭出發午後二時復召集參事員臨時集會都督到會向衆報告謂袁項城任周駿爲崇武將軍之命令黎總統不能取消日前來電所以稱爲將軍並電促宦入京現周駿必欲到成都予不能不讓之惟王陵基迫人太甚限我明日午前十一時離城未免有傷師生之誼予自今日起誓不認此學生凡我北方軍隊與之决一死戰予一家老小七口皆在皇城願與城存亡云云戰意旣决乃即發出告示兩道（其一）云周王藉名排外茶毒川省生靈軍心人人憤激不願與彼俱生大局一日不定本督一日不行如有造謠煽軍法决不容情（其二）云照得本都督素抱人道主義不忍爲一人權利禍全川軍民故一再宣言周王前來即行退讓此種言論早成事實川中父老當亦共見共聞母庸殫　乃周王二人居心險狠不但限三日內勒令悉數出城并暗遣軍隊扼紥臨江之中興場秦皇寺等處阻遏水陸要隘同是國軍彼竟欲置之死地而後快則我軍人又何惜一死以墮喪我最榮譽之資格現在情急勢迫惟有涕泣誓師與周王决一死戰倘糜爛地方之處是周王忍心害理茶毒爾川人無論至何種危險地位推原禍首周王二人有以召之實非本都督初意特示 
陳都督自下動員令後改着戎裝身穿灰色軍服態度極爲激昂并擬親赴戰地指揮云按此則當與要聞二參觀 
[南京快信]  
　　馮將軍昨有一長電致北京聞係條陳回復行政兩級制 
　　聞倪嗣冲不日將由蚌埠回安慶省城所部軍隊仍留四營駐蚌 
　　旅寗粤商昨聯電致北京政府請罷龍濟光職以息兵禍而蘇民困詞極沉痛 
　　李純所派之高巨瑗宋育德昨巳由徐乘車來寗旋即改乘江輪回贛 
　　金邦平昨巳由滬來寗乘車回京 
姜桂題復電張勳不克來徐 
徐州消息張勳近狀頗安適阮忠樞已將眷屬移至天津銅人街張勳之住宅內 
編輯餘談 
[俄日與遠東（飄萍）]  
　　俄日新協約已成立而將發表矣吾人數另以曾從歐洲戰局觀察預料俄日兩國之行動必日趨於一致之途今乃竟見之於協約也 
　　協約中重要之條如所謂於中國及西伯利亞有阻礙俄日特殊利權之保護者兩國即取協同之動作其眼光所射乃在預防歐戰告終而後遠東問題或有糾紛也美國曾對　洲鐵道有所計畫矣而俄日相合以制之今次之協約　作用亦如是而已 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[瀘縣牛背石之戰况（四）]  
　　（特别紀載） 
北軍得令後商同謝指揮等先將防禦線上兵數緩緩減却而以兩連扼據大山坪爲收容隊自午至日暮全體退訖計兩次攻取牛背石均以全勝後不得已自行退却軍士無不懷憤而北軍乘勢進逼時往往沿途放火烟燄燭天更覺令人切齒張軍分兵扼守大南山附近之紅花　一帶而以支隊本部退駐百節灘側與大營聯　三月十六號趙梯團退報蔡總司令命將戰略變更以牛背石爲主攻派朱支隊協同本支取間道繞出牛背石後方襲攻之策十七號午後五時張率全軍自百節灘取道大旺場向龍灘寺出發是夜十二鐘張軍第一營楊春芳率兩連由百花坎前進至五嶺山協同朱支隊沙營長襲擊玉燈坪右側因玉燈坪係北軍砲兵陣地在牛背石後方其左側之金獅山係北軍本部爲牛背石大小山坪一帶北兵之預備隊欲佔領牛背石必先佔玉燈坪及金獅山而擊金獅山玉燈坪則必先取五嶺山此相連之勢也張軍第一營營副陳再光又率兵兩連由百花坎經白鶴林協攻女兒井女兒井在牛背石右側岩石崢嶸形勢最險在此固守與大小山坪一帶北兵成犄角勢張軍擊此旣可牽制其兵力以分玉燈坪之勢且可動搖大小山坪一帶之北軍也兩路之兵均約於次日伏曉開始攻擊十八號如約攻擊至午前七時楊營長春芳已有報告二則傳到張營其文云 
　　（一）營長於五鐘乘霧由五嶺山前後夾擊血戰一小時北軍死傷狼藉我軍遂奪其營地佔領五嶺山及十二灣等地 
　　（二）北軍退據松樹坪用機關鎗掩護死守我軍正與力戰北軍尙頑强請即派兵增援以期一鼓克捷 
　　得報後張軍第二營吳志卿率精銳兩連前往增加張同參謀長於後方督之大激戰經兩小時衝鋒四次北軍不能支向玉燈坪退却張軍乘勝追擊遂破金獅山北軍營本部奪獲步鎗八支殺傷甚多方是時大小山坪北軍聞後方動搖亦向背豬埡退却經張第一營營副陳再光迎擊截奪大砲一尊開花彈四發步鎗十餘支子彈四箱軍用品無算死傷徧野同時牛背石之北兵亦大搖動張軍會女兒井玉燈坪兩路之兵乘擊遂佔領牛背石北兵全體向雙和場方向潰却張軍更前尾追至三元宫會日暮不便更前遂取攻勢防禦分要扼守十九號伏曉張軍第一營楊春芳及第二營吳志卿率兵兩連會攻三元宫之北軍本部午前五時開始攻擊北軍據高守險并用大砲瞰射張軍甚難得利乃分兵爲三路行抄擊之法兵卒奮勇前進由山脚田塍着着逼近北軍右翼防禦線先潰張軍乘勢衝擊奪獲步鎗五枝子彈無算北軍死者十餘人傷者甚衆遂佔領三元宫是時北軍之大營退據南壽山形勢過險不能驟取張軍遂聯絡友軍以三元宫毛斯坪金獅山五嶺山爲防禦線各施防禦工事是日張軍陣亡二人傷者五名入夜張與朱支隊協議夜間襲取南壽山法以一部分出白石塔大道直抵南壽山脚爲正攻牽制敵砲兵以大部分由五嶺山出南壽山後方闖道逹尖沙觀瞰擊北軍大砲隊陣地南壽山距藍田壩僅數里此地入手則藍田不戰而下瀘縣在掌握中矣然襲南壽山除由後方抄擊外無良法以地形過於高險也已定夜間十二時出發趙梯團長忽傳新令暫取攻勢防禦緩圖進取事遂中輟然次早三鐘時蔡總司令又有攻擊命令傳來而時機巳逝襲擊之計巳道遠弗及矣四鐘張軍吳營長等由正面進攻力戰三小時直抵山腹奪據石馬寺等處北軍於山頂猛施大砲張督戰受傷其軍難於前進遂復退還三元宫一帶據險與之相拒維時余（某君自謂）以要務立須東下此後張軍戰况如何莫能詳焉迨至途次聞知張軍繼退不久亦遂停戰惟張以迭戰績總悮令仍復其川邊司令舊職並爲通電獨立各省以鄭重其事云（完） 
[籌議恢復約法後之政務進行]  
　　恢復約法令决定公布之時段總理曾赴公府與大總統密議恢復約法後之各善後問題討論一小時餘略係約法恢復後各項法制多將因之變更必須預行釐訂相當程序始足以　進行討論結束擬將進籌各手續必須根據法理與時勢上之要求相機併進議先由內閣組織法制討論會爲詳細之研求擬定草案再行提出國務會議覆議以爲進行之依據大總統亦極爲贊同即將入手組織至組織之手續聞段意見擬由公府內閣兩秘書廳參議廳人員及其他之各項人員素有法律知識而非議員者參預會議云段總理於二十九日上午九時在國務院召開特别大會議時除將公布回復元年約法之申令緒定署名立即呈請黎大總統蓋印宣示外曾令徐秘書長再開參議會議分令法制銓叙統計各局長並各部次長於一星期將民國二年十一月熊總理任內公布之大政方針原案分類審查與現在時局有無不相合宜之處及財政稅法上於兩年來有無因法令債務約法隨而變更之點詳細簽出　已抽象的照行與變相實施之各政亦應詳爲比例草爲說明用備新內閣成立暫定政務進行之要旨以便提交國會云 
[陳錦濤就任後之財政問題]  
　　陳總長之意見新財政總長陳　生現巳到任對於財政上各項計畫日前曾提出意見書一件請由大總統段國務卿核查聞其大致有要求五欵一不得再興大工一不得再招兵隊一除法定外不得再添機關一除必要外不得濫支國欵一勵行減政之策聞已經大總統國務卿核准矣 
　　兌現法之籌擬中交兩銀行之兌現問題近尤傳聞不一昨聞政府對於此事已迭次籌議 
積極之手續此次陳總長任事亦以此事爲前提日內或有相當辦法然最近情狀亦頗極困難在中國銀行方面已早足敷兌現之用但爲交通所累現多有主持先由中國銀行開兌對於交通銀行再另籌變通辦法者雖尙未能通過將來恐必須適用此辦法至交通方面之籌備直可謂之茫無頭緒審計院之查賬該行並不全數交出梁士詒所開出之報銷係祇有政府收據並無何項用途因之無法清理目下審計院莊院長擬請政府强迫檢查政府對於報銷之收據檢出認爲無效恐絶大風潮即將湧起梁之前途尙極危險云 
[社黨謀奉之津訊]  
　　奉天近來宗社黨謀亂大局之聲益高茲據津報所載錄下一風傳清陜甘總督宗社黨首領現帶鉅金偕同羽黨多人北上往內蒙扎鎭及其他各旗藉復辟爲名運動各旗王公起事一奉天某王租界內之宗社黨機關部現派班某等數人往本溪縣千金寨安東縣等處多出金錢招募流氓以期聚集多人編成軍隊以圖大舉聞已招有七八百人一前省垣伏法某帮統之子某及犯案携欵潛逃之犯官並各處之鬍匪首領加入宗社黨者甚夥均匿租界內一該黨首領現派多人至莊復蓋海鳳凰安東等縣及內外蒙旗地方運動起事以圖謀據東省又聞現復縣海城蓋平營口大石橋等處之大股匪徒出現即係宗社黨云 
[成都禍機之已轉（成都通信）]  
　　王陵基軍前部於十七日午前巳過龍泉驛近佔大面舖距省城只三十里成都所駐北軍巳在距大面舖二十里之沙河舖地方挖有戰壕并架有野戰砲三十餘尊作種種之戰備王軍一到戰端立開人民非常惶恐省會警察廳長嵆述庾以時機迫切不可稍待因於十七號半夜開城外出向王軍交涉英領事施君法領事安君亦於十八號午前出城力任調停又護國軍之某首領亦隨帶衛隊八名前向王軍疏通意見前三師師長孫兆鸞是日返省報告周王兩軍近况謂王陵基已允暫停戰都督又令孫君於是日午後三時再行出城與王面商一切解决之法茲將調停此事之各文電錄下亦可見成都兵禍轉機之不易矣 
　　英法領事之警告茲各國領事團問好於周上將並有所言如下據本團聞周上將駿現來成都意在攻擊省城故各界極爲驚訝恐軍人有變行爲致於搶刦旣有如此險象本團不能不勸告周上將駿爲提議之因在成都城廂內外各國人之居留者甚多生命財產所在不少對於此項兩造相爭者均負有最重之責任本團必須指明如果實有戰事或搶刦發生難免各國人之生命財產受其損害是以本團有希冀之敢言周駿陳宦兩上將能以遵從中央依照法律所立政府之意和平解决免有戰事之必要如此則不惟外國人之生命財產免受損害卽成都一般無辜居民亦能得同等之幸福本團並望軍界紳士及華民各界設法消弭無論何時北軍川軍及他項人等之搶刦庶足保護本地方之人羣及全國之利益本團現亦另致陳上將宦同類節略一件並希見覆 
　　北京國務院來電成都陳將軍并轉蔡松坡司令重慶曹將軍并轉周將軍鑒華密據報川南一帶仍有戰事現川省取消獨立大局已經解决不應再有爭端希遵查飭統兵各員約束所部勿得衝突致礙大局并希電復院部删 
　　重慶曹司令來電特火急成都陳都督二安弟鑑華密彼此至交情逾手足多日未蒙賜覆惶恐正深本日連奉江支兩電歡慰無量展誦之餘敬悉吾弟始終以寗人息事爲懷愛國愛民溢於言表尤深欽佩帝制久已取消袁公又巳逝世是南北大局當可和平厭亂思治人同此心尊意省軍與周軍互相約退靜候大局由法律上解决一節即當遵囑轉致吉珊俟得覆冉行奉聞先此電覆兄曹錕叩文 
　　永寗蔡司令來電成都陳都督鑒袁世凱已死副總統黎公繼任大局已定滇軍聞耗歡忭異常對於黎公一致擁護全國亟應視同一家不得戈操同室現張敬堯亦同撤去步哨以表眞誠不料王周舉兵糜爛地方已電請中央將二人調京如不服中央命令即行剿辦 
　　王陵基二次由龍泉驛來電曾奐老暨參事會各法團鈞鑒篠電敬悉遵即停進祈速賜玉一商能逹和平解决是所切盼王陵基叩洽 
　　曾奐如覆電特急龍泉驛王陵基先生鑒洽電奉悉篠電請停進行荷蒙允准極感現叔庚業赴尊處此間一切情形自己面詳計能和平解决無須弟等聯袂上凟矣特復曾鑑等叩 
[叙府最近之通信]  
　　六月八號宜賓宣佈袁氏因病出缺之電一時觀者如堵歡聲大起各大街舖之懸旗誌慶學堂如華美中校眞光女校　範婦女校亦皆放假一日即婦女亦皆以爲中國從此有望也　　十六號夜三更時叙府城外砲聲隆隆商民甚爲驚異及次晨調查始知係對河弔黃樓梨子壩某某有被匪連刦雙橋蕭芸閣家亦在被刧之內惟蕭已遷城避難損失無多 
　　端陽日午時宜賓縣署綁出排長李相臣兵士（南溪招安軍賴營長部下）趙占奎二名赴西門外錫爵橋鎗斃聞某罪狀係誣　　溪屬猪兒　張某適值漢軍某軍官經過張即喊寃因而被獲也 
　　近日宜賓四鄕匪燄高張曾經　縣紳團籲懇清鄕聞夏知事擬電上峯請招集舊日漢軍編練成隊作爲剿匪之用如果實行則地方之福也 
　　現在南溪各軍隊紛紛出防狙擊鄭梯團一二兩支隊亦於六月三號往堵江安合計駐南軍隊不過一千餘人 
　　宜賓縣夏知事以現値軍書旁午特令東路各團保在宗場交界一帶設置軍事信站八處派人分别守候按日傳遞公文以免遲滯 
　　南溪招安軍隊前次餉匱糧絶幾至枵腹經宜賓當道輸送倉穀百餘石以充軍食並擬源源接濟一時各軍士歡騰有如挾纊云 
　　日昨叙府滇軍在商會開會令各商代籌銀數萬元以作收回雲南中國銀行兌換之用衆商允籌三萬元惟尙未表决 
[湖北將來之軍務]  
　　王子春將軍於項城逝世後似頗欲聯絡學紳商各界感情對於黨人雖仍在捕拿然已不如前之輕加刑戮對於約法國會前曾主張修改與淘汰近見大勢所趨如再堅持異議湖北將首受兵禍爰亦電催中央迅速解决王氏並以大局安定政權統一以後南北軍隊必須改編湖北本籍軍隊僅有一師猶多缺額必須大加擴充而鄂軍舊日將校現在已經星散與渠復無淵源今爲擴張自己勢力應籌一連絡之方以免將來增師時爲衆所阻聞已决定預招湖北閑散軍人及第一師下級官組織一講武學校自任監督以便將來增編鄂軍委充官佐届時即可以師生之誼維持其地位刻正計畫一切不日發表又聞王以陸軍小學爲培植軍才基礎湖北此項小學於二年解散後至今未曾重組現在陸軍第二預備中學已届卒業添開新班湖北苦無小學生升學爰咨商參陸部訓練總監擬重組湖北陸軍小學一所想中央當無不允准也 
　　湖北襄河綿亘千餘里港汊紛歧以百十計盜匪充斥搶刦橫行商民受其災殃行旅爲之梗阻雖有水陸軍警扼要駐守而區域寬遠力不能逮反屢爲盜匪所挫現當道正在籌辦清鄕惟紳商鑒於前歲清鄕未得善果殊不視爲可恃故由京山天門潛江荊門江陵漢川沔陽等邑紳耆商會發起在襄河中路沙洋鎭開聯合會擬組織一强有力之民團游巡隊每縣月各籌欵五千串招募土著良民三千人編爲六營分水陸二路游巡偵緝以助軍警之不逮刻已公禀軍巡兩署請撥給槍械子彈由各縣知事監督辦理並受地方防軍高級官之指揮聞王將軍范巡按以襄河各屬裁兵遍地黨人每欲在彼起事苦於器械缺乏不能大舉今以鎗械授之民團恐爲黨人利用已决計不允一面遴派北軍馳往各地協助防軍警隊剿捕矣 
[湘中近事]  
　　湘省陸軍現在已將第一師編制成立由湯都督委任長岳錄守使兼衛戍司令部總司令車震充任第一師師長 
　　湯督通告各地民軍限於六月底止各自率軍迅赴規定集合地點如岳陽湘潭衡陽辰州四處聽候檢查改編如逾期不往集合應以土匪論嚴行剿辦湘省戒嚴司令部總司令車震以現在時局大定已無戒嚴之必要特詳請湯督將戒嚴司令部取消改爲衛戍司令部已奉批准施行矣 
　　駐湘第二十師北軍經湯督電令退出常德開回河南該師長范國璋遵即將其軍隊分爲六起先後開赴漢口已於十九日完全退盡范師長即於是日乘湘江輪船赴漢　 
　　湖南都督府現設民政財政兩廳委吳嘉瑞爲民政廳長袁普爲財政廳長聞吳君以此席久爲他人注意辭不願就經當道再三敦勸尙未得期员意袁君現庽滬上昨已電湘約於二十七日啟行回湘任事 
　　陸軍中將黎本唐奉總統命令來湘宣慰軍隊已於十八日由京乘車赴漢昨已電告湯督定於敬日由漢附輪來湘 
　　龍璋於日前登報聲明略謂近聞各地民軍於起義之時曾有用鄙人名義以爲號召者現在大局已定和平可期建設種種端賴羣才允宜各就範圍策勵有道所有各處民軍自應聽候政府檢查編制以昭劃一嗣後如有詭託鄙人名義踰越範圍者鄙人概不負責特此聲明云云並聞龍氏將離湘他往矣 
[湘省之政軍兩參議會]  
　　湖南參議會定於七月一號開會已指定敎育會爲會址通告各參議員於二十六號前齊集會中報到以便届期開幕該參議會籌備處原設於富雅里民房內後經湯督令敎育會空出該處乃遂於二十三號搬入辦公俟參議會正式成立之日即將該處消滅其一切籌備文件則移交該會秘書處保存各參議員開會後卽以人民代表資格爲國服務在世界各國俱爲給職故湯督定在開會期間每員月給公費洋一百元已令財政廳查照凖備參議員於二十六號齊集後先選正副議長惟開會之期甚近　各議員多散居省外届期如不能報到即消滅其資格已於二十七日由各議員就候補之四十人中投票推選報由都督認定以昭愼重湯督以該會爲一省人民代表之立法機關地位極爲尊崇將來開會時秩序之維持與夫一切之保衛端賴警士特議定設立常川駐會警察額定爲三十人以巡官一人統率之昨已令張竹橋廳長趕速撥派矣 
　　湯督爲便諮詢軍事問題起見特在府內設立軍事參議會制定簡章八條派定人員籌辦茲聞會內一切事家宜俱已籌辦完善定於二十四號開會討論一切進行方法昨湯督已通知該會長與各項應行與議人員届期齊集矣 
[紀贛省尋鄔縣起事詳情]  
　　赣南尋鄔縣近有人揭竿起事經駐紥該處附近 
 
 
 

Page 7

 
 
軍隊前往兜擊尙未平復聞此次起事原因緣尋鄔縣知事李鴻賓人極貪狠抵任後辦　民刑安件以金錢之多寡爲勝負之標準其子某少爺尤爲邑人所痛恨因運動各案件皆經其手也前月玉山起事該邑卽有人欲乘機崛起旋見爲省軍擊散　以停止然暗中進行仍未稍輟本月中旬適該知事辦理一刑事案頗不平允受抑者即係黨中人物乃於本月二十日皆持械入城藏於城中某某家內夜間九句半鐘蜂擁入縣署沿街大呼爲氏殺賊大家不必驚慌以故一般居民咸往圍觀人聲嘈雜幾若千軍萬馬李知事見事不隹遂越署後牆而遁是時衆已入署內尋李旋在署後捉獲而素日作惡之某少爺亦被捆綁李之幕僚有與李積不相能者見李被縛遂向衆表示歡迎並爲之劃策竪光復之旗推古廷選爲知事古士傑爲司令自稱總參謀次日卽出示安民並派人勸導商民開巿照常交易午後隣縣聞耗經駐紥信豐安遠之防軍各派兵一連馳往撲擊衆聞大兵將到遂挾李知事竄往鄕間外傳被害之說實屬不確惟某少爺確巳被殺邑人快之此外警佐朱某亦已被殺現聞軍隊已赴鄕追擊矣 
[皖垣之黨案消息]  
　　國會議員褚輔成常恒芳前爲黨案嫌疑逮押皖軍執法處　於二十六日出獄昨（二十八）乘江寬輪赴寗轉車到滬至安省癸丑之役黨案如洪孟揆趙畏天胡孔禮田向坤甘其麟等現均可望省釋大約在一二日內約法恢復後卽可出獄而胡萬泰刻亦經皖紳商等復呈張定武極力保釋聞張已批候轉呈政府核准即可宣示釋放又日前鎗斃二人聞卽係前次圖謀大通獨立失敗之黨人汪玉亭等倪使以盜匪破亂秩序罪坐之云 
地方通信 
[南通]  
　　軍警實行解嚴自滇黔起義馮軍督曾飭所屬文武嚴加戒備目下共和復活此項防務自須解除南通東西南三城門曾由軍警及地方工商團分擔以城中城隍廟爲集合地點至水上防務歸水警派船遊巡水陸行旅概須檢查現在水陸防務業已解　仍循平時章程辦理矣城廂各要地曾由警局臨時增設檢查所凡遇有形跡可疑之人帶有箱籠包裏者均須逐件檢查盤詰刻因解嚴在即此項分所亦在裁撤之列有鎭署曾派吳丁二員分駐郵電兩局檢查來往函電現巳於六月抄將上項專員一律撤回唐閘巿距城祇數里惟因各工廠我薈萃於彼故一切防務較他　尤覺嚴密爾因地方解嚴該巿南北兩頭所設置之格林砲及檢查行旅規則加派防軍自卽日始分别搬移除撤以安人心 
[無錫]  
　　續誌女鉅騙案無錫有賈大小姐以重利誘人租賃飾物串騙鉅欵逹五六萬金一事巳誌前報茲悉此案敗露後巳歷旬餘除將當票由其弟賈督良交與物主收領外迄無解决之法日前有被害人華景瘐范衡伯顧叔良諸人具禀縣署提起刑事訴訟已由縣署批准司法處因事關鉅騙案情重大即派警察所勤務督察員率領法警數名及第一分所巡長巡士多名密往賈大小姐所住之百歲坊巷寓處掩捕乃賈已聞風逃逸致未弋獲嗣於賈弟賈叔良家尋獲賈之婢女小二一名即帶縣預審判令收押聞小二爲賈大小姐平日最親信之侍婢亦係案中緊要人物以前租賃飾物乃赴典質洋無一不經小二之手現有此人到案足以證明一切而此案牽連婦女甚多如房主某姓之妾某鉅商之女婢均有關係即其弟賈叔良亦難置身事外當案甫敗露賈氏曾向人言自己不過一傀　實情受人愚弄而對於其引叔良之發錫報聲明不認爲姊及提起控訴等事謂其欲圖卸責反嚴不認人尤多憤憤之詞云 
　　暴　雨坍　斃人陰雨兩句河水　漲各鄕圩田及低　之處無一不爲水勢浸没沿城一帶水亦登岸上月三十日夜雷聲隆隆大雨如注城內大巿橋西面某煤炭店係多年舊屋本不經風雨之剥蝕忽爲疾風雷雨相加因此塌坍左　各店房屋亦相繼倒下共毁門面十餘聞傷从數名有垂露齋筆店主某甲因壓傷甚重當卽斃命風雨爲災亦云慘矣 
[鎭江]  
　　郵電局停止檢查自滇黔起義後溤將軍曾飭所屬地方文武官吏揀派專員檢查郵電丹徒縣章知事奉飭後當飭王吳兩君分駐郵電兩局實行檢查現因共和復活大局安甯此項專員無須再設已先飭檢電員王君即日停止檢查郵局檢查員日內亦將裁撤矣 
　　取回被扣現銀自院令停止紙幣兌現一時巿面恐慌馮將軍齊巡按使曾下令禁止現銀出境以故寗垣各城門稽查所扣留現銀不少　貨不通商民益形困難致呼籲弛禁之聲四起軍民兩使遂將禁令取消近日鎭郡各商民均持所給之收據至省分往軍使兩署將前被是扣之銀取回巿面賴以活動商務近况亦稍形起色矣 
　　海軍軍艦蒞鎭日昨上午十時有海軍楚謙軍艦一艘由上游開駛至鎭下椗江心以資　懾 
[揚州]  
　　鎗斃邵伯湖盜匪江邑東鄕邵伯湖持械夥刼之匪徒胡二將船戶彭某格斃一案經周芷貞知事將匪捕獲訊明供詞詳奉馮將軍齊巡按使批飭就地處决周知事遂於二十九日十二句鐘押赴二郎廟行刑場所執行鎗斃 
　　副官長病故出缺駐揚混成旅部之副官長胡湘波因感患時疫逝世由其家屬詳報出缺即由張錦湖旅長轉報馮將軍核准另行派委接替 
　　裝電燈須加房租揚州公民以振明電燈公悮所裝電線雖已換新並未包裏橡皮以爲易生危險迭次赴縣禀請飭令該公司更換尙未照辦現　該公民等創設城廂保產聯合會議定自陰曆六月初一日起凡租房居戶安設電燈者加增房租一元如有火災仍應賠償並議决章程四條藉以抵制 
[江北]  
　　游緝隊統領出巡淮北游緝隊統領兼署淮揚鎭守使馬玉仁因近來阜寗宿遷各處集有大帮梟匪猖獗異常誠恐販運私鹽偷入內地特於前日率帶游緝步兵一隊並水警師船數艘親出巡緝復至淮北清河下蕩大與集一帶察閱所部各營隊駐紥地點查哨點驗軍裝並傳集各官長勗勉一番藉資整頓 
[安徽]  
　　批令擴充團防東流縣許知事前奉省飭辦理團防因該地方公欵支絀僅將魚捐每年抽一千串文作爲經費現計全縣團勇僅五十名　將成立情形詳報到省倪使以爲數太少難敷分布批令將縣署保衛隊一併編入以厚兵力刻許知事已遵辦矣　　皖省陰雨爲災皖省入夏以來暴雨時行自本月二十一日後陰雨纏綿致江潮有漲無退現內河水勎亦大東流望江桐城各縣低凹之處均成澤　禾苗亦被淹没而懷甯之廣濟圩水勢泛濫不克外放　與江潮相平設再陰雨不止廣濟岌岌可危矣日來省城米價因之大漲上色之米每石約六元以外其次者亦須五元半嗟乎丁茲時局吾儕小民何堪再罹凶荒之忠乎 
　　申斥易知事霍邱縣知事易翔前被該縣公民控告違法征收訟費及狀紙費經李前使飭據高等審判廳查復代爲洗刷了案詎易知事近又被公民　以光等以浮收錢糧等詞赴省呈控復經倪使飭行財政廳派員查辦當即派　　勳前往該縣密查據復謂原控各節查無實據惟該縣完糧牌價與巿價略有參差似近抑勒現已奉批申斥矣 
[江西]  
　　軍隊調防紀事贛省李將軍以贛南贛東一帶防務生要除令該處鎭署軍隊加意防範外曾陸續派第九旅及省防第二第三第五等團前往駐防日前復令第三混成旅開赴吉安一帶駐紥茲李將軍以第六師奉令由湘調回現巳陸續抵省省會有此重兵足資鎭攝故於昨日特令向駐省垣之第三旅黃旅長將旅部移駐萬安縣并令該旅之第一團部設於良口第二團部設於吉安刻黃旅長業於二十七日率旅部人員起程至原駐吉安之軍隊聞將開赴贛州云又第六師第十一旅已於二十八日抵省旅部設於黃院並聞周師長已抵汉口日間卽同十一旅到省 
　　榷運局長之屢易贛城西岸榷運局局長一戰自王夢莊多方運動得繼吳重卿任後未及兩旬而院令又以文法和氏代之别　王氏任大通督銷局之職聞王氏得此消息大不滿意有從緩交卸之心嘗對人言謂吾人來贛係奉總統明令其姓名會披露於政府公報今文氏之受代不過一國務院令耳且至今外間尙無人獲覩此項明文吾不妨遲遲其行以陰尼之云云然則文氏蒞新之期尙難預定也 
[漢口]  
　　派員招募近衛軍黎大總統就任多日其近衛　軍尙付缺如前日特派楊君開甲爲參辦員乘車來漢專募黃夏良家子第二千名以充近衛楊君已定於下月初旬在本鎭開募矣 
　　巿面現狀近數月來漢口商業停滯每逢月底比期巿面銀根愈緊本月袁死黎繼巿面漸有轉機無如茶商因積貨不銷擱置大宗成本現届月底歸還錢莊乏款影響巿面甚大銀價拆息因以增高經商務總會竭力維持商請各帮收付欵項以官錢票與銀元搭成行用勿逼現欵以濟困難故日來洋價雖漲每元易票尙未出一千五百文以外茲聞官錢局現又印有新式官票一百萬串原擬於月內發行吸收現銀搭放薪餉經漢商界反對謂銀價甫鬆如再發行官票必又增高官民將俱陷困境該局督辦遂允從緩發行 
　　暗殺案又見於租界漢口租界中暗希案近來層出不窮均係以蔴繩勒死砍屍兩段棄於江濱或馬路中日英俄各租界已迭有所見說者謂死者盡係偵探然聞擁有巨資之商民近日亦屢有被人擄贖失蹤不歸者宫中尙未能獲一兇徒其手段之秘密可想也二十六日法租界長清里後廠地又發見一棉被包裏年約三十之男屍仍係砍爲兩段項扣蔴繩已經官廳驗明備案不知姓名又傳是日俄界巡捕見一背負蔴布袋手提網籃之人倉皇疾走疑爲竊賊追之其人遂逃至法界棄蔴袋而遁內中藏男屍一具或卽與上紀係屬一事惜未將此人捕獲恐又成疑案矣 
雜評一 
[掃除積弊（飄萍）]  
　　約法恢復政治回傳於軌首當可以進行矣 
　　然苟軌道之上亂石橫陳枕木朽腐則非惟不能任重致遠且或再有出軌之虞 
　　故當局而果欲以誠意治天下則旣恢復約法必更有依據約法以掃除積弊之行爲是亦吾人之所切望而負有責任之人所無可諉卸者也 
[解决問題（一子）]  
　　天下事多數表同情者易解决者也同異各半者解决巳不易矣至若各派人各異其意見而絶不相同者則解决更難矣 
　　約法國會多數主復者也故解决易也此後收朿軍務編配軍隊吾料多少之間南北各異其心理解决恐不若約法國會之易矣至若用人問題則各派人之心理更難强同蓋中國今日旣無多數人人曰賢之政治家以掌各部分之要職其次不能無弱點即不能免人之指摘况乎各派人必各有所尊信於此而欲求免於競爭此其難非吾國所獨有故吾謂爲至難解决之事也 
　　雖然當局苟能摒除成見比較人才之短長一秉公意以支配之爲之用者亦不存阿私所好之心則亦何當不易解决哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍加入護國軍近聞]  
　　海軍上將薩鎭氷來滬巳迭　前報茲悉薩上將抵滬後暫以英租界南京路滙中西旅館爲駐節之所此次來滬實緣近日海軍獨立政府以其爲海軍先輩各該艦長係其舊部感情素洽故特派來滬與海軍總司令李鼎新疎通意見勸其取消獨立 
　　淞滬警察廳徐輔洲昨日通飭各區署所隧云照得警察惟以保護人民生命財產維持治安爲宗旨除此之外槪不聽聞刻下商民始得安心巿面方覺活動乃自海軍獨立後又有匪徒假海軍名義造謠煽惑希圖破壞治安殊屬可恨合亟傳仰各署長署員隊長巡官等切實曉諭各長警勿得輕信謠言不准隨便外出留心查察遇有揑造謠言者立即緝拿如能拿獲送廳定有特别重賞本廳長爲維持地方起見賞隨功施决不食言各官員長警共各凛遵 
　　上海總商會於六月二十九號分致楊護軍使李總司令函云敬啓者連日各報登載海軍全體加入護國軍之宣告實爲擁護共和促成統一惟上海係商務要區人心不免歷碌務求陸海二軍仍以保商衛民维持秩序爲宗旨相輔相親使商民安堵如常勿生疑慮爲特專逹下情卽乞賜復俾得通告各業以安人心曷勝感禱 
　　附李總司令復函敬啓者頃接來函讀悉一切國家養兵所以衛民乃勞垂訽旁皇殊切海軍加入護國軍爲立國根本問題與上海地方風馬無及此次艦隊來滬因恐謠諑易滋特飭全軍駐泊口外此間陸軍與我軍趨向或有異同而維持地方秩序宗旨則一海軍宣言日即與松滬護軍使署說明一切免致誤會巳有接洽務請迅即通告各業以安人心無任盼禱海軍總司令部謹啓六月三十日 
　　又楊護軍使復函逕復者接展惠函誦悉一是滬上自軍隊駐防以來對於地方惟以維持治安保衛商民爲宗旨此意素爲中外人士所共見乃値茲全國亟謀統一之日忽有海軍宣言之舉殊出意外敝署旣任防務即有守土之責倘於職守範圍毫無妨礙仍當抱定宗旨始終不渝除已派員妥爲接洽外特此奉復即希查照轉知各業幸釋疑慮爲荷松滬護軍使署啓七月一日 
[美利堅之共和紀念]  
　　七月四日（即明日）爲美國共和開國之紀念日駐滬美總領事薩門斯（譯音）君業巳致函駐滬中外各上級官廳略謂本星期二（即七月四號）爲本國開國紀念之辰是日自上午十一時至午後十二時半敝署開非正式茶會欵待美僑本届紀念會因歐戰之故雖非往時性質然鄙人仍希望執事偕同各官員惠降無任歡迎此次美公使林區君亦在座届時其盼台駕賁臨不勝榮幸用特滁函奉布並祈轉逹貴國官商爲盼 
　　又聞海關美籍各員及美國僑商以舉行慶祝須往領署參與茶會故議定是日江海關封關一天昨巳通告各洋員各行商一體知照 
[省敎育會徵求議案]  
　　江蘇省敎育會致各縣巿鄕敎育會函云查敝會會章第二十五條常會於第年八月中舉行又第五條第一項當然入會者甲目爲縣巿鄕敎育會會長各等語茲本年大會會期不遠所有會員應行提議事件宜各預爲籌備本省敎育之有待進行及關於研究者何可勝限而憑空擬議自不如耳目切近之人言之易於中肯貴會主持敎育本地情形周知已久此後應興應革孰後孰先更必早有卓見若牟羣集一堂共同討論甲縣之施設間足供乙縣之取資當局之困難或借重旁觀而解决於敎育前途實屬大有裨益爲此專函奉逹貴會長本有當然入會之資格無論已入會未入會對於本年暑假後規畫進行之意見均可於敝會大會時提出請將意見書儘八月十五日以前送會除俟大會定期照章於一個月前登報及通函知照外届時務祈大駕惠臨先之以報告繼之以討論藉聆雅敎無任跂盻之至萬一從者屆時鮮暇亦得推代表蒞會至學務委員及縣敎育行政機關職員之已入敝會者如能相約偕來尤所欣幸 
[又有炸彈爆裂]  
　　法新租界霞飛路鼎慶里三十號屋內炸彈裂爲日無幾今聞麥賽而蒂羅路五十三號門牌樓上亦有人私造炸彈於昨日三時半忽然炸裂當場炸斃一人兩手炸斷肚腹亦被炸開又炸傷男子二人婦女三人小孩三口樓上房屋已被炸損事爲嵩山路捕房捕頭得悉立即前往察看當將受傷之男女八人送往廣慈醫院醫治炸斃之屍身車送輔元堂驗屍所候請中西官檢驗核辦 
　　又一訪函云昨日下午二點三刻法租界打鐵浜西麥賽而帝羅路吳興里十四五號屋內有人私製炸彈偶不經心以致爆裂當場炸斃做手男子一名受傷二名並波及鄰居老婦二口中年肥胖婦人一口小孩三口該處嵩山路捕房捕頭得信立派中西包探及華越各捕乘坐汽車駛至肇事之處查勘並將已斃之男子車送同仁輔元堂候驗受傷之男婦小孩用黃包車送往廣慈醫院醫治據目覩者言受傷各人之頭髮衣服均灼成黃灰色中年之肥胖婦人頭已炸裂雖有氣息恐難施治云 
[訂期續訊陳其美被害案]  
　　民黨要人陳其美前在法新租界薩坡賽路十四號內被害殞命由法捕房獲犯研訊三次內除嫌疑人蔡阿六等分别交保開釋外尙有許國霖宿振芳李海秋李漢三吳國華等五人未經審訊本訂於上禮拜三繼續訊問適是日中西官别有要公故未提訊今定於禮拜三即本月五號下午開特别公堂覆訊核辦 
[冬漕抵借商欵之艱難]  
　　本埠南北巿錢業因由南北商會轉勸上海縣知事公署現奉財政廳飭知因公款支絀以本年冬漕抵借洋六萬元當經同業議提此項抵欵爲期甚促値此銀根緊急商業凋敝之時何有餘欵出借且爲數甚巨同業無能爲力雖經南北商會正副會長會同省派專員一再磋商尙未京範云 
[查禁嶄新發現之僞幣]  
　　淞滬警察廳接松滬護軍使署飭文大致謂上海南北巿近日發現一種單角雙角之宣統年號新銀幣查係口口人所爲以六成眞銀四成愛的没尼混合鑄成不肖錢莊烟紙店貪圖小利代爲輸出以致充斥巿面敗壞圜法飭即嚴爲查禁以絶根株等因徐廳長奉飭後昨特派委勤務督察長張桂榮嚴密偵查務獲懲辦 
[帮助僞造貨幣之罪狀]  
　　淞滬警察廳前在壽祥里緝獲私造僞洋人犯沈順卿一名暨證物機器詳解護軍使署訊辦後經軍法課訊明此案純係刑事性質不入軍法範圍當即函送上海地方檢察廳收訊茲將軍署原函錄下逕啓者據淞滬警察廳詳解私造僞洋犯沈順卿一名連同私造器具等件一併送署發交軍法課審訊據沈順卿供稱住方洪橋壽祥里作漆扇生意有素識之沈老二與先不認識之方少元借其住屋僞造銅元每日允給房錢五角飯錢三角按十天計算本月十六日交給大洋八元沈等即將器具等件取來十七晚沈方二人來家自九時至十一時造成假銅元幾十枚又造成假銀角一百幾十個十九晚伊等欲造大洋犯人因害怕攔阻勿造二十日沈方二人說到蘇州討賬出外未回此後即未與見面至二十二日由沈老二朋友范老虎帶領偵探到家將其拘獲并稱犯人素與范老虎有嫌此次恐係范老虎與沈老二串同陷害等語嗣傳原報告人來案質證昨據本署調查員馬善鳴到案供稱本月二十二日有前充偵探之萬順發即范老虎報稱壽祥里三弄十五號樓上私造僞洋當即會同巡警前往進門後見被告沈順卿坐守爐旁的捧銀角尙未收拾因將沈順卿拿獲連同私造器具一併送區等語質之沈順卿仍稱私造僞洋係沈老二方少元所爲不認自己私造等情查被告沈順卿雖不認自造僞洋百承認供給沈老二方少元等房屋便其私行僞造諸刑律第三十一條亦爲帮助僞造貨幣之共犯該當刑律第二百二十九條之罪惟係普通刑事案件不歸軍法管轄範圍應送請貴廳按照通常程序辦理相應抄錄供詞連同起獲私造證據并被告沈順卿一名称　貴廳察收按律訴辦至范老虎有無挾嫌串陷情弊并祈一併飭傳訊究仍希見復備案 
[內河水漲之恐慌]  
　　昨據常熟米客來滬述及前數日陰雨連綿河水盛漲崑山一帶之低田幾將淹没該處農人大爲恐慌上月杪已集農人數百名日夜看護田秧凡風篷船及小輪船均不准駛過恐其冲傷圩岸如若不遵各農人即用强硬手段云云以故本埠專開常熟蕩口湘城之泰東通利等小輪船業已停駛俟水勢稍退再行開班至蘇常等處之米船雖仍陸續來滬然較平日必遲二三天蓋因駛過該處祇可徐徐而行耳 
[絲茶貿易之近况]  
　　餘繭可望獲利本埠各繼絲廠前往江浙皖三省收買朁繭業巳結朿運滬陸續繅絲照解春間抛出之貨尙有專做餘繭者刻下亦巳開盤售賣計售開紹興嵊縣乾繭每擔銀一百九十兩湖州貨一百六十七兩嘉興貨一百五十五兩無錫貨一百六十五兩南通州貨一百六十兩據該業中人云令届乾繭之獲利者莫如南通州貨蓋以南通出貨較往年多出兩倍之多且收繭之行祇有數家鮮繭烘成乾繭每擔成本祇合銀一百零六七兩觀此情形則今届之　餘繭者必可沾利也 
　　綠茶銷數減色我國綠茶銷於各國者向以皖省之貢熙珍眉鳳眉蝦目等品及浙省之平水茶爲出口大宗每年約値銀千餘萬自歐戰以來銷數尙佳今歲皖茶於舊曆五月初一日在滬開盤後迄今約銷於洋商者共有三萬餘件然價格不及上年之高至平水茶到滬待售者共有五萬餘箱至今尙未開盤據業此者云今年產地收價甚昂連關稅運費每擔成本合規銀三十五六兩而洋商方面則以歐戰以來航路阻梗水脚較前加增數倍茶稅亦增况値先令已至二先令十一辦士半平水茶之價若在二十八九兩尙可購運出口不致虧本是以賣者與買者均躊躇滿志云 
[徵收布廠紗捐之減折]  
　　滬南棉紗認稅公所對於浦東一帶織布廠徵收紗捐頗爲困難茲由各布廠代表等於昨日假座北巿某處宴請稅務所長南商會正副會長棉紗認捐公所總理等會議徵收布廠紗捐辦法當經公同决議於陽曆七月起凡布就所用之紗每件應捐洋一元者今減收大洋四角惟自正月至六月每百機作八件補收其有午節停業者仍應照補否則應俟開業荼徵聞各廠與紗捐公所兩方面均欣然承允惟須另印一種稅單由稅務公所塡給布廠以示區别云 
[鎗傷探夥案訂期質訊]  
　　匪徒廖錦成因與高慶恩高慶榮高玉泰等迭在公共租界內糾黨搶刦並開鎗拒捕擊傷探夥葛阿毛業經新閘捕房探目陳雲忠將廖等先後緝獲解至公共公廨迭經訊供候葛傷愈質究在案茲悉葛之傷勢日漸平復不日可以出院前日由捕房派探至病房探視後卽知照葛於禮拜四投廨備質 
[搜查私土之忙碌]  
　　華洋禁烟聯合會與洋藥公所連日協同捕房在公共租界愛多亞路集賢里二百八十六號門牌白克路五百三十七號門牌麥根路五十二號門牌江西路十三號門牌山西路二十九號門牌搜獲私土分存各該營捕房候驗一面查明藏坑私土之人以便禀請公共公廨出票傳訊又福州路一百十九號半門牌義順永土棧附設克什克烟膏店因私藏禁止進口之波斯土紅土被洋藥公所偵悉訴由代表穆安素律師禀請公共公廨給論於前日協同總巡捕房四號捕頭及中西包探前往搜獲烟土數包察核包皮上所蓋海關與驗銷局之圖章不符當向該店內之施再宋詠之俞枝一詰問一過遂將所獲煙土帶回捕房存候化驗再核 
[南洋中學舉行畢業式]  
　　滬西外日暉橋南洋中學昨日午刻行第十二次畢業禮茲錄畢業名單如下陳宰均浙江杭縣陳師經江蘇上海陸成爻江蘇海門王裕光江蘇上海孫豫方安徽壽縣陳曾植江蘇常熱張鑄安徽天長周洛陜西扶風邱孝治江蘇上海吳維清江蘇吳縣盧伯江蘇泰縣潘家洵江蘇吳縣范際雲江蘇丹徒邱崇維浙江諸暨劉延本江蘇丹徒王元齡浙江慈　錢景修江蘇海門周銘琴陜西洋縣王兆澄安徽天長朱熙江蘇上海戴臣清江蘇句容沈大　浙江嘉興楊曾和江蘇無錫劉振青江蘇吳江馮倫銓河南商城胡心羣浙江平湖卞之翔浙工平湖胡永庭浙江嘉興王根源江蘇上海吳傳孝江蘇吳縣陶本宣江蘇淮陰鄢祥祜江西吉水劉世信浙江鎭海狄兆熊江蘇溧陽謝鑫江蘇上海郭啓泰廣東潮陽姚惠璋浙江嘉興王紹恭四川江津沈振淮江蘇海門 
[神州女學之休業式]  
　　前日（即一號）本埠北四川路神州女學行休業式并三班卒業先期發出入場劵數百紙來賓約六百餘人會場秩序整肅成績優美午後三時開會首由校長張默君報告開會宗旨次由各班卒業三班共十九人特别科圓畫班一人張俠魂高等小學六人林鈺程雪卉宋淑馨阮文英李國昌吳孟彦初等小學十二人老玉羣楊國英關秀英戴月華陳欽明陳慕容盧淑煖潘世璩黃冷玉潘世珠陳留保唐志鴻末請聶雲臺君之太夫人給憑給奬散會已六時餘矣 
[啓秀女學之畢業式]  
　　閘北賓與路啓秀女學校本届暑假舉行中學及高初兩等畢業於六月二十九日下午四時行休業禮其秩序如下（一）唱歌（二）種田（幼稚生）（直）讀講國文（初級生）（四）鋼琴獨奏（高級生）（五）四肢運動（幼稚生）（六）鋼琴合奏（高級生）（七）十人游戲（幼稚生）（八）鋼琴獨奏（高級生）（九）寫字（中學生及高級生四人）（十）鋼琴獨奏（初級生）（十一）體禮（幼稚生）（十二）鋼琴獨奏（初級生）（十三）演背（初級生）（十四）演習故事（幼稚生）（十五）唱歌（初級生）（十六）鋼琴獨奏（幼稚生）（十七）唱歌游戲（幼生稚）（十八）鋼琴獨奏（高級生）（十九）採花游戲（幼稚生）（二十）（唱歌）（二十一）演背（中學生）（二十二）校歌（二十三）體操三十日下午四時舉行畢業禮其秩序如下（一）唱歌（二）鋼琴三人合奏（三）讀中論題爲（今後國民之生計問題）（畢業生）（四）四絃琴獨奏（中學生）（五）鋼琴合奏（高級生）（六）讀英文論（畢業生）（七）唱歌（八）讀英文論（畢業生）（九）鋼琴獨奏（高級生）（十）演說（十一）級歌（畢業生）（十二）給憑（十三）校歌兩日內男女來賓到者均有四五百人頗極一時之盛 
[女校開會紀略]  
　　大東門外北施家弄內女子初高等學校於昨日午後開懇親會會場中秩序井然並派有男女招待員男女賓到會者約二百餘人頗極一時之盛該處一區警署亦派長警蒞會照料至五時散會 
[國貨維持會開會紀事]  
 
 
 

Page 11

 
 
　　國貨維持會於上星期五晚間開評議常會由議長汪星一主席報告本届常會應議各項事由畢遂相繼討論次第表决如下（一）南洋爪哇陳森炎君來函捐助本會經費銀十盾并託代購報紙惟來函並未指定何種報紙以致無從購寄當經公决先將本埠各報選購若干種致函詢明後再行代購所有捐助經費决議充作第四期調查錄印刷費並函寄收據答謝贊助（一）本會代領奬章收費日期業經滿限茲查現已收到六十餘家共計費洋三百餘元當經决議托萬君轉匯北京代向農商部賽會處請領彙寄以省手續（一）本會經徵出品內生生烟公司等十家應得奬憑今由江蘇巡按使轉寄上海縣署發給限十日內到縣請領卽經公决通告各得奬人逕向上海縣署具領（一）陳鶴年君臨時提議釐訂本會簡章等四項决議於下届常會再行詳細討論次又公推程伊耕萬選青等十七人爲本會調查員由會長正式函聘就應以專責成議畢時已十點半鐘遂宣告散會 
　　 
[查塡林務表式之催促]  
　　上海縣公署昨奉道尹公署飭開案查前奉巡按使六四０號飭發林務處章程並查塡林務事項表式一案曾經遵案分行所屬各縣知事依案籌議查塡復候彙轉在案乃逾限已久現經詳復者僅海門松江太倉嘉定等四縣其餘各縣均未塡報未免延玩除分催外合飭該知事迅即遵照前飭分别籌議查塡報候核轉母再片延聞縣署擬即訂期邀集縣農會及各巿鄕經董籌議塡報云 
[薩上將檢閱機械]  
　　全國軍廠督辦薩鎭冰上將前以魯省德州軍廠需用製造步鎗七米立九口徑之鎗彈機器十餘架飭由上海製造局趕造在案茲因鎗彈機器已經造成並以製造局新造之手鎗及機關鎗等各械甚爲靈捷定於今日馳往製造局檢閱各種機械昨日該局李總辦已飭各廠預備一切矣 
[撤除黑紗黑印]  
　　本邑軍警行政各機關於袁世凱逝世後則奉省吏飭知奉國務院通電特頒喪禮一　照辦故各長警均臂纏黑紗二十七天刻因期滿於昨日一律撤除其文件上之黑印則於今日起撤換 
[縣署開征上忙]  
　　上海縣本年上忙已由沈知事於七月一日設櫃啓征並飭吏通傳各鄕國保於是日午後來署諭話沈知事謂本署經征上忙業已出示布告如逾二月應加征十分之一現在庫欵支絀爾等各保應迅速清完尙有上年拖欠忙漕亦着從速催繳諭畢各發易知田單而散 
[退認洋靛青稅之批駁]  
　　上海稅務總公所吳所長批洋靛青認稅代表貝仁元等禀云據禀已悉查該代表等續認洋靛青稅係上年九月十九日奉財政廳核准現在尙未滿期未便遽請退認應俟期滿再行察酌辦理所有該業欠繳稅欵著卽日措繳立待報解萬勿再延切切此批 
[溺斃小孩之口實]  
　　黃渡人　如生於上月二十九日雇何阿德之小船裝載西瓜二三十增來滬求售何有一子年十二歲名阿興亦在船中帮工是晚舟過虞姬墩附近阿興在後梢大便偶一不愼被戚碰落河中溺斃至今未將屍身撈獲保痛子情切與戚爲難昨經兩造友人在本埠大東門茶肆中理勸未知可免涉　否 
[紗廠女工受創]  
　　浦東鴻源紗廠小工陳阿奎前日與同廠女工王李氏口角起釁陳將滾水燙傷該氏頭面等處受傷頗重當由該廠洋人舟古司將氏車送仁濟醫院醫治一面知照水巡捕房派探將陳押送地方檢察廳訊辦 
[兇犯監禁七年]  
　　浦東洋涇鎭鄕民徐林生被吳和尙及在逃之姜金堂姚賓安等挾仇毆斃業經地方檢察廳將吳犯預審明確起訴審判廳辯論終結復於前日由推檢各官開庭飭提吳和尙至案宣判處二等有期徒刑監禁七年在逃之姜金堂等俟獲案另結 
[傭人跌傷殞命]  
　　天津人劉奎星在馬霍路一百四十九號門牌伶人王永利家爲傭前日至目檯上晒鞋不愼失足墜地受傷由王報告老閘捕房飭探將朱車送仁濟醫院醫治無效延至昨晨身死由捕將屍舁入斐倫路驗屍所報請公共公廨中西官蒞驗 
[婦人被毆受傷]  
　　住居勞合路三百七十號門牌之曹士逹不知何故前日糾人將婦人陳鄭氏兇毆受傷當被西捕查見一併帶入捕房禀明捕頭諭將受傷人車送醫院醫治曹則押候解送公堂訊究 
[水電廠稽查被窘]  
　　無錫人某甲在北蘇州路開設舊鐵店家住華界滿洲路養正里二弄第一家因在電燈線上附裝風扇被閘北水電廠稽查李某查見將風扇携回廠內由甲認繳罰洋九元了事前日下午李又至甲家調查致起衝突李被甲妻扭至弄外（係滙四捕房轄境批頰一下由鄰居等上前解勸並詢起衅原由據甲妻云李除該廠罰洋九元外又欲額外需索故欲扭赴捕房報告　衆一再調處令李向甲家燃點香燭其事始寢 
[拐賣寡婦之敗露]  
　　婦人朱楊氏前日偕其戚沈鳳林至四區一分所報稱伊妹章楊氏因妹夫章長生去世遺有四歲男陔一口故每日往絲　廠做工度日去年十月妹忽失蹤經妹之姑在同廠做工之張王氏家尋見小孩因疑該氏有串逃情弊向詰不認因事無佐證未便扭案告發今接至由奉天張姓寄來之信始知胞妹確被張王氏陳劉氏與陸金林串同拐賣於大連金牡丹家得洋五百元近又轉賣至奉天懷仁縣爲娼業由婦人之夫朱紀春往奉天認領請將住居天保里之張王氏陳劉氏先行提案惟陸匿居租界亦請移提訊辦云云當由該分所何署員判將兩造解送司法科經嚴科員訊明前情判張陳二婦分别收押昨由陳劉氏之夫阿二將陸　案判送地檢察廳按律懲辦 
[拐案尙待質證]  
　　著名拐匪卜桂生於上年十二月間誘拐劉孫兩姓男孩獲案經法公堂訊判禁押五年後又有朱虞氏投稱婦人有五歲男孩一口亦被卜拐去求請附追卜供朱孩係金壇人汪金生所拐現由包探任水揚將汪拘獲並將在押之卜桂生一併解廨請訊卜供與汪向來認識上年十月間在八仙橋地方見汪抱有一孩其面貎與朱孩照片相同民人問其何人汪先言係親戚家之小孩後又言你非包探不必查問小孩來歷當即分散故不知伊將孩携往何處汪供上年五月間在某車站爲茶房於七月間回籍直至本年春間始來上海豈能於十月間誘拐小孩從前卜在鎭江向民人偕印子錢不遂致被挾嫌誣扳求　旋由捕房派人禀稱查 
得汪金生於上年十月間寓在英界新天福客棧內有人目見可證聶讞員判令管押候傳到證人質明核辦 
[招領迷路女孩]  
　　四區崗警前日在新民路查見迷路江北女孩一口年約六七歲手持玻璃瓶一個內有豆油數十文帶回區內詢其姓名住址槪不回管當卽帶領該女至附近挨戶查詢無人承認留候出示招領 
[要求復訊之無益]  
　　梁炳南在公共公廨呈控關錦不理貨洋由廨訊判被告還洋三百元嗣因被告不服特延律師禀由公共公廨准予復訊在案前日上午由聶襄讞會同英領卓君升座民庭復訊據被告代表律師上堂辯稱此項貨洋被告早已還清有賬據爲憑言至此將賬呈案請察而原告亦投案請追中西官以賬上所註似　添加判仍照前斷執行 
[債務和平了結]  
　　許星垣控黃震三欠銀二百四十五兩又劉錦坡控顧秀山不理借欵兩案前日上午經公共公廨中西官聶卓兩君分别傳訊一過以該被告等均巳央人理勸明白判將兩案註銷被告開釋 
[查封債務人家產]  
　　周義記米行內附設鉅興義號去冬被執事張蘭溪吞没銀四萬餘兩即經行主周問樵控經上海地方審判廳迭次訊供判决着張折償銀一萬八千元分期措繳均各遵斷在案嗣張抗違二次應繳之欵延宕不理由原告據情續催奉諭飭將張由保交案收押一面查得張原籍松法泗涇鎭並青浦縣屬之盧木橋等處有房屋田畝因即備文飭派承發吏往松江青浦兩縣請爲派警協同將張之田畝房屋分别發封估價拍賣所得若干由該吏帶回繳案 
[旣有田產又有存欵]  
　　李森泉　投法公堂控稱朱家瑞將房屋副契抵借洋五百五十元後來將契取去言明將房售去卽還詎一再延約不理求追判令交保迄今無保故着原告查產備抵在案今李禀稱朱在日暉港置有田產又有洋五百元存在某絲線店並非無力求請核示朱堅稱並無產業洋銀判令還押候查明再核 
[比對筆跡之周折]  
　　葉徐氏前至法公堂控稱丈夫葉瑞芝在日被趙廷珍虧欠借款洋一千零六十四元丈夫故後托人向趙索取祇允還洋二百元婦人因受虧太大故此不允借據呈　趙稱欠洋有之已於前清光緒三十三年間還法有葉瑞芝親筆收清據爲憑讞員以兩造各執著趙於十四天內呈驗證據候斷昨日趙偕葉竹堂投案葉稱瑞芝係商人之姪徐氏係瑞芝之姘婦瑞芝曾有產業抵與商人處立有親筆抵據今將抵據呈案請堂上與收清據比對是否筆跡相符即能水落石出徐氏又稱婦人實係瑞芝之妾趙與竹堂係屬好友故串令到堂希圖賴欠仍求訊追聶讞員判着原告另覓伊夫在日之親筆字據呈案候與收清據比對再行訊斷 
[被訴人交保候訊]  
　　佘萊田控陳慰文不付存欵銀一千二百零四兩又陳鳳初控沈與金不理擔保押欵損失洋四百二十元又宋根春控夏全福不理抵欵洋一千七百十元又同和錢莊控李季重不理往來銀四萬一千四百兩各該被告均於上星期六由公共公廨傳案中西官諭令分别交保候訊 
[彼此互控]  
　　杭州人湯兆頣前年在滬娶得現居雲南路會樂里鴇婦陳朱氏之買女陳九香爲妻帶回原籍近忽捲物私逃前日湯來滬向陳鴇詰問蹤迹並將陳鴇扭至老閘捕房控究而該鴇以湯當時身價未清曾經具控公共公廨有案故特遣人知照公廨卽飭管理傳提事宜之中西包探至老閘捕房將湯帶至公廨暫留候訊 
[流氓自投羅網]  
　　流氓蓬阿林混名三只眼曾於陽曆一月十九號在滿庭坊用刀戳傷同類趙大逃逸茲又潛回租界前日被探查獲拘入老閘捕房押候解究 
[追獲攫物匪徒]  
　　匪徒張阿五前日午後在漢口路攫取陳鄭氏金挖耳圖逃由氏嗚捕追獲帶入老閘捕房押候解送公堂訊究又吳有林專在南京路虹廟內攫取燒香婦女簪釵曾經飭緝未獲前日又在該廟門首搶取李陳氏絲巾圖逃被氏嗚捕追獲帶入捕房押候解送公堂訊究 
[美租界捕房瑣事]  
　　昨有某甲所拉之六千五百十八號黃包車一輛裝載死羊一頭經過狄思威路爲六十號巡差印捕所見以其不順衛生拘解捕房候辦 
　　高阿林陳福來錢金生等昨在西華得路索欠起釁扭至捕房控訴捕頭以案關債務斥退不理 
　　人力車夫王阿四陳小扣子二人昨在北河南路因車租糾葛互毆由捕拘入捕房押候訊理 
[謝劵]  
　上海女子中學校定於七月三號（即今日）下午三時舉行第四次畢業式昨贈入場劵二紙書此誌謝 
[氣候報告]  
　　（上海徐家滙天文臺天氣測候報告） 
　　已過者之報告七月一日低壓之中心點刻上發展於中國北方長江流域氣壓漲起沿海岸風仍和緩方向常變二日上海多雲而凉風又轉向東南氣壓升至平均度之上二日四時前二十四小時氣候温度至高八九·四至低六九·八去年同日至高七九·至低七０·四 
　　未來者之報告二日四時三十分豫測北直隸灣將有北風上海一帶氣候多雲而晴 
雜評二 
[美國共和紀念感言（訥）]  
　　民國成立之初舉國人士不嘗欣然自慰曰今而後我中國可追蹤於共和先進國矣乃未幾而國會撤消二次革命之事起又未幾而國體變更西南戰爭之事起共和这名幾幾不克自保今幸而天相中國民國復活約法國會相繼恢復於是索索無生氣之國民奢念又生以爲今而後庶幾可追蹤於共和先進國乎嗚呼其亦視共和太易矣 
　　夫共和國之成立必其國之政府極意改良其政治國民則極意增進其道德智識經營數年而後政治社會始有刷新之象而後國基乃以鞏固若我國從前之悠悠忽忽卽無帝制發生亦能成爲共和國耶 
　　吾故對於美國之共和紀念而羡更對我發　伊始之民國而有所責望責望維何惟在我政府國民盡力發揮其共和國之精神而已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[新史記] [  多言]  
　　楊理事世家（仿蕭相國世家贊） 
　　新史公曰楊理事慶於清時爲亡命徒錄錄未有奇節及袁　依乘勢之末光而度謹愼迎合逢彼之惡希功邀龍籌行帝制松坡戴戡等皆以去爭而度之功爛焉寵冠義僚聲施當世與馮道石守信等爭烈矣 
　　孫參政世家（仿曹相國世家贊） 
　　新史公曰孫參政毓筠得寵邀功甚隆所以能得如此者以與楊理事俱及楊倒霉而籌安零落唯獨筠擅其名筠爲參政忠蓋極善迎合然國民排清之後筠等乃籌帝制故天下俱稱其惡矣 
　　王館長列傳（仿陳丞相世家贊） 
　　新史公曰王館長闓運平時讖緯腐敗之論（即其勸進書中亦嘗引讖緯家言託之歷數在袁亦可見矣）方其袒護育仁之時其意固已遠矣（往者宋育仁倡立復辟全國皆主重懲而彼獨力爲緩頰宋乃得無罪歸里）恒居窮鄕陋壞之間及歸袁氏常出巧計益復古之奸增國有之患及獨立後世多故矣然闓運竟自脫輔叛賊榮名終稱賢者豈不善始善終哉非老猾孰能得此者乎 
[戲擬自由部奬勵抄襲家之贈品] [  楊介清]  
　　貴報自由談自姚君鵷雛任事以來海內著作家所投之游戲文章及各種小說幾如山陰道上有應接不暇之勢而部長之報酬著作家或以現銀或以郵票亦頗受海內人士所歡迎惟於抄襲家獨付闕如鄙人實以爲憾且抄襲家之終日忙忙其心甚巧其計甚拙其勤苦似較著作家爲甚若無奬勵之方殊欠平允之道鄙人不敏敢獻芻蕘謹擬奬勵抄襲家贈品八種貢諸大部倘荷部　照單奬給則抄襲家幸甚贈品列后 
　　計開 
葫蘆一個（贈依樣摹仿者） 
痰孟一具（贈收人唾餘者） 
牙刷一柄（贈拾人牙慧者） 
繡花枕頭一個（贈七拼八湊者可令陲醒後再拈筆墨） 
節儉家訓一本（贈藍本照抄者可使節省信封信紙與筆墨等勿徒暴殄天物） 
　　顔良文醜一部（贈改頭換面者可使閑中消遣或者顧名思義能自覺悟） 
　　鬼瞼子一面（贈老我面皮　不爲怪者可令敗露後戴以遮 
羞） 
字紙　十隻（贈日日有見登篇篇不中選者可將己稿自行作廢省得費郵票並煩部長親自抛棄） 
海外摭奇 
[西笑] [  望之]  
　　（一碎玻璃）素以儉樸著名之美術老師適美術館敎授諸生見某生擊碎一玻窗旋即取一紙湖就之翌日老師又値上課執杖擊碎玻璃而呼曰孰碎此者當速賠償諸生均置若罔聞又明日復進講見湖紙依然在窗以爲仍未賠償復言如前如是者敷次至第五日怒益甚舉足踼窗轟然一聲紙與窗同時並壞其實此窗早已葺新唯諸生故意湖紙以欺老師而不料其竟入殼中而不覺也 
　　（二）吝者一吝者囑其妻曰用錢一文必須登帳每一星期內余親來調查一次吝者每逢調查多不滿意噴有煩言一日責其妻曰爾可自觀牛乳粉用去一先零拔牙齒又用去十先零爾個人於一星期內揮霍已足十一先零爾豈以吾身爲金鑄乎 
小說一 
[社會小說綺羅毒] [  天白]  
　　斜陽如血紅照鐵塔之尖禮拜堂暮鐵鏗然徐動曹省中人皆散値歸矣米烈至家茉蓮將赴查蘭德家夜宴方理晚妝御新製之衣對鏡呶呶謂其鑽石衣紐殊織小弗中程式恐爲查蘭德夫人所嗤米烈立鏡台畔晛面笑曰吾愛何自謙爲查蘭德夫人服御雖奢修飾殊弗逮汝也茉蓮怪米烈儳言且以爲諷己遽曰儂何足比查蘭德夫人麥歇查蘭德蓋能令其閨中人揮洒如意者也米烈曰吾愛匆怒卿知奢靡之毒足以喪人之名譽與生命乎茉蓮駭曰汝言何指米烈歎曰卿知海琳女郎有友名腓立者乎腓立供職於參謀部爲吾曹屬執事頗勤敏吾常稱之爲後起之英乃以求媚所歡竟冒不韙以軍事秘密售之敵人今已事洩被捕受裁判於部中下聖比拉獄爲死囚矣茉蓮曰彼作奸犯科於海琳何與米烈復歎曰余初亦駭詫以渠本佳人奈何作賊余適承審是獄乃鞫之於部中秘室堅請其犯罪之由彼初不言余許以代守秘密不著之爰書彼乃告佘云自識海琳俸金已不敷出近又以衣飾責望於彼其費非措大所能供不饜其求又懼失美歡計無復之竟甘犯不赦之罪彼蓋得二萬佛郎爲海琳置珠串典鎭石圈赴威而生候爵家　游會也哀哉腓立竟爲海琳死矣然亦非特咎在海琳海琳生長寒素所謂蓬門未識綺羅香者彼與一般豪奢之友如查蘭德夫人輩朝夕過從耳濡目染遂習於驕侈而不覺耳彼聞腓　死刑之耗當亦怨悔成　然而晚矣茉蓮聞言憮然不語米烈續言曰吾愛聽之腓立固屬不幸然侈靡之害尤不僅此吾國年來雄風不振外强中乾非皆奢之爲禍耶故吾國欲國自强必自崇儉始欲當節儉必自女界始而貴族婦人社會尤當首示敦樸爲全國女界之先吾愛其有意乎茉蓮仰其　首嫣然面米烈曰吾夫聽之自今以往儂當稚　練裙屏去華飾第恐儂力棉薄不足以風示吾女界耳米烈莊容答曰吾愛果有此志天帝必相卿吾愛須知天帝之力蓋至偉也言時華燈已上薔薇色之燈光紅照茉蓮之笑渦艶媚如古愛神米烈逕前吻其常頰久久弗已（完） 
 
 
 

Page 15

 
 
   
 
 

Page 16

 
 
   
 
