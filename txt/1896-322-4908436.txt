# 1896 - 322 - 4908436

 

Page 1

 
 
[新增批評小題正鵠全集告成] [  圖書集成局代啓]  
　　是書爲平江李次青先生所輯選諸名家之文細心删潤取長去短使全文清新警拔雄麗絶倫意在力矯時弊屏剔敷衍原書三集初集爲八門關鍵二集乃立脚之基三集則金丹換骨誠千古不易之文也天祿主人憾木板糊錯難讀特倩名家校正錯字加增批解後附訓蒙艸養正艸用大字鑄板紙尤潔白訂成六大本詢讀本盡善之書碼洋六角躉購價亷上洋南晝錦里天祿書局南京天祿閣發兌各省書坊皆有　　　　 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据力書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[書本報遷地爲良則後]  
　　月之初一本館報章載有遷地爲良一則蓋紀金陵近日移建鑄銀錢局事也訪事友人來函大略謂劉峴帥奏設鑄銀錢局委劉觀察式通綜理其事擇定復成倉爲鼓鑄之地隨委提調各員先將倉房修改以待督工開鑄一面禀請峴帥遴委陳觀察壽庚赴粤抄繕鑄銀章程藉資信造忽有自稱精青烏術者謂倉地宛若游龍一旦開廠昕夕爐火炎灼深恐龍脈將絶於官斯土者大有不利一時道路喧傳尚未知其說之眞確與否而鑄局則實已移至鼓樓北三牌樓左近日内起蓋房屋邪許聲喧是鑄局之移建信矣然以余度之當事者於此一舉諒有權衡必不因形家之言意存遷就蓋相宅之事雖見於詩初非葬經之悠謬可比然相陰陽觀流泉古亦惟營立都邑爲然誠以關乎國計民生者甚重自應熟察乎地氣之聚散水泉之淺深俾得善地以奠民居以長子孫而各有甯宇此固情所不容已者耳至謂一壓之置隱肇百族之盛衰一舍之成動致長官之禍福不特於事無驗抑且於理有乖故風水之爲吉爲凶西國名儒業共斥其虚誕凡在我華有識之士亦皆目爲矯誣昔唐文皇之闢東西禁忌也謂東家之西卽西家之東語最透澈尤足發人深省是則移局之故正可付之不論不議之列而余獨不能無言者意固不在鑄局實在於廣鑄銀錢也竊謂今日足維圜法之窮者莫善於廣鑄銀錢莫不善於改行鈔票何則中國上古之交易也或則用粟或則用帛取其飢之足以爲食寒之是以爲衣而已特粟之瑣屑不無病其狼戾而帛一割裂恐又不適於大用於是以虚權實而幣之制以起然其時之幣不過代之以龜代之以貝夫亦以人所貴重者藉以濟粟帛之窮古所謂以一虚權二實者是也而龜貝之爲幣又不若銅之採於山之隨在而具故銅幣之制亦起管子謂禹九年水湯七年旱人無糧有賣子者湯以莊山之金爲幣以贖之禹以歴山之金救人之困當卽用此銅幣蓋古以金銀銅錫鐵爲五金故可知其爲銅幣也然作銅幣當亦偶然之事蓋不欲以虚累實古聖王共此心思迄今猶堪想見也一自太公創爲九府圜法而銅幣之制遂廣沿及我朝錢尤精美列聖所鑄二百餘載源源不息充溢寰區宜若四方無不各得其用且用之不竭亦復取之無盡矣詎意人猶有憾者銅幣之重滯不適於行李之輕齎於是用銀之制亦起迨西國銀錢流通中土尤便道途之携帶而銅幣之屯積者有之一有屯積銷燬之害漸至則甚矣利害之相爲倚伏固如是也究之銀銅二幣虚也粟帛實也二十年前山右大飢雖有二幣無濟飢黎之僵斃則虚之不能敵實推之必致於是也然人心所向在此二幣則平時所以適口所以彰身者非二幣無由得之而小民日用所需又非銅幣無以馭畸零之數故市肆之間終非多得銅幣不可乃不謂銷燬之弊日增一日而天下錢荒亦日甚一日去歲之秋不獨滬上一隅制錢匱乏銀錢一枚價之减於上年者約及百文視前數年則在百文以外追溯同治朝中更出二百文外近而本省之蘇常鎭浙省之杭嘉湖諸郡他如江北之淮揚上江之皖之潯之鄂價皆相若市廛小貿之輩不又益苦謀生無術也乎故愚謂今時不獨金陵鑄局已將就緒卽上海亦宜别創一局他行省并須努力行之所鑄銀錢無論廣東湖北金陵卽上海與諸行省概令多鑄銀錢先以十六開八開四開爲率對開次之大銀錢又次之庶乎缺錢之患稍弭更於其間多鑄銅錢補所不足兼復設法以杜銷燬而後圜法亦可大振若或不然徑如川中改行鈔票非徒多所滋擾鈔終無能流轉於民間卽使令出維行下之現銀概收官庫一時或可由庫支領不及數年必至吏胥中飽支領無從勢不致悉爲廢紙不已官民不又俱困乎顧或曰西國銀行所出之鈔票凡往收銀者無不立時給發我中國仿而行之正非難事有何不可行之歟不知西國銀行鈔票永無弊竇華人其亦能之也乎且不觀乎錢票錢籌尚有假折閱倒閉藉吞他人貲財者况乎上下於羣吏之手敢信趙璧之必返而慷慨以納之於官乎納之於官後終不失其固有乎愚故曰今日足維圜法之窮者莫善於廣鑄銀錢莫不善於改行鈔票也世有深明其故者當必有感於斯言 
[本館接奉電音]  
　　昨日清晨京師飛電傳來上諭一道硃筆一道敬謹譯登○九月初三日奉上諭江寗布政使著松籌補授張紹華補授江西按察使欽此同日奉硃筆載萼補授太僕寺少卿欽此 
[整頓海軍]  
　　某西字報云傳聞中國大皇帝現擬令李傅相整頓兵船事務所定章程計五年之内製成鐵甲船六號頭等快船十二號二三等快船二十號當傅相在英時親見滅水雷船甚爲合用因擬奏請大皇帝籌銀購備以爲海中利器又云傅相之游歴英京也英國某銀行已允許借銀爲購置各兵船之用惟須中國允英人安設鐵路以報之傅相擬卽奏請准行云 
[巡道撤任]  
　　昨晨金陵采訪友人來書云江南鹽巡道胡芸臺觀察家楨月前卽有被議之信詢之官塲僉云元和縣葉潤莊大令挾妓飲酒欠銀圖賴被曹觀察秉權所控辭連胡觀察江蘇巡撫趙大中丞據實繕摺奏叅請旨簡員查辦欽奉廷寄飭江蘇提督學政龍文宗湛霖澈底查究文宗備文移咨督轅劉峴帥遂牌示轅門云胡道家楨因案撤任所遺員缺查有江蘇試用道唐道際昌堪以署理等因目下胡觀察方在料理交代事宜大約旬日間總須卸事矣 
[租界談新]  
　　杭州訪事人云新闢口岸拱宸橋外捷足紳商爭先在彼購買空地營造新式市房有數百餘幢業已告竣多時然願受一廛爲貿易計者寥寥無幾聞者咸以爲市面不甚興旺及至開關有期而大關以内之店鋪多搬往彼處開張半月之間居然變成一大市面蓋其屋早已租定至是始卜竊遷也至小火輪往來向在新馬頭停泊現在一律移至拱宸橋外客商起落均須候税務司查騐方准放行如有税貨悉照海關章程呈報納税由税務司派人蓋 
 
 

Page 2

 
 
印給發憑單始准搬運倘有偷漏概行充公所有查騐稅務委員由道憲委候補同知朱司馬錫傳總司其事候補縣程大令贊清帮同查察至租界發審事宜卽委朱司馬兼理而以程大令爲會審均於八月廿四日下札新關公廨尚未竣工故暫借世經絲廠旁如意里空屋爲各書吏辦公之所海關官銀號派委王君眉伯經理均已各司各事井井有條矣 
[遼河秋汛]  
　　營口訪事人竹報云承縣德陶大令前曾向城内外錢店商借銀各五百兩各店力不能應又不敢抗乃相率停止貿易中秋節屆市面洶洶八月十二日經戶部傳諭勸令開市始各遵行現在尹署掛牌將陶撤任委祥選亭大令瑞接署是缺○傳問驛巡道志觀察彭俸满卓異併案請咨赴部引見遺缺以請補東邊道榮觀察署理○刻下營市行情計豆餅六兩豆油五兩二錢豆價名爲五兩實則青黄不接之時貨已斷莊有價無市○裏遼河上通吉林下匯營口地本遼闊自上年兵釁後沿河時有匪人出沒河路不靖行船戒嚴雖官府亦必携鏢客以爲備日前吉林某太守携眷來營雇鏢師四名舟行至鐵嶺境河内被盜截住先將兩鏢客用洋槍擊斃太守亦被害於匪手船上邱姓幕友及兩鏢客均受重傷近來盜賊横行猶未聞及四品大員者今竟出此巨案地方官將何設法護防以安行旅○浙江湻安縣附貢生某甲先販茶葉至營口住恒利德棧適有同寓某乙買某丙草參並雜項參數十斤因上海市價低乙欲退盤而丙不允因是互爭甲本書生不知貿易中訣竅初次出門見乙丙相持不下出爲調勸二人見其可欺以方卽婉辭云承兄雅愛願將此參讓價折售於兄旣可解圍又酬德意何如甲貪其賤買之時甲乙辦防風數包在棧正欲裝沙船發申棧主主使令其將參分藏防風包内甲本欲偷漏聞此說正所謂英雄所見略同遂在棧院内打包衆目昭彰風聲早露甲不識稅則又忘禁令此參各裝火輪報關出口正稅祇完一兩七錢左右若裝沙船報戶關卽屬禁物當日由宏盛店裝船海局早知作僞行徑立將防風拆包查出私挾參斤不少據實禀奉關道憲札委海防廳傳同牙紀當堂公騐確係草參估價八十餘兩又吊騐原買發票價僅七十餘金時甲知受人愚自行禀請將參充公示罰而厘局反視爲奇貨將參作價二千餘批罰四百八十兩海卡家丁從中又索鉅賄牛莊旗卡巡檢卡各欲染指厘局遂將甲及恒利德並報捐之宏盛店售參之某丙併拘看押取供甲被押二日永漿不入口烟癮大發勢將危殆始取保暫釋出外速繳罰欵甲計七處科罰數目雖將家産罄售亦不能盈其慾壑不得已潛服生烟畢命幸棧主早慮有此意外預先暗囑棧司防備得早灌救當慶更甦刻聞釐局電禀軍督回電令解省究辦一念貪小自貽伊戚可不愼哉 
[燕市築音] 都門訪事人函云前門外廊房頭巷萬裕漆店突有某甲上櫃購買生漆計價銀二兩當付銀劵一張計五兩鋪夥聲言不識非對保不能收用甲令鋪夥携帶應找銀兩同至北孝順胡同燕喜堂内小器作對保及至亦云向不認識正齬齬間甲忽在鋪夥手中强搶銀兩出門逃匿追之不及遂與小器作口角繼且揮拳漆鋪主疑其通同一氣卽至中東坊衙門禀控成訟傳案過堂立將小器作掌頰收禁囹圄○西四牌樓一老嫗同一青年女子均作旗人裝束行至羊肉胡同口外之棉花店購買棉花二觔付錢帖六千餘店夥卽找給現錢嫗復令鋪夥赶緊照票旋携女手出門而去行未數步進隔壁乾菓店買食物將棉花擱放櫃上迨鋪夥照回知錢帖係僞物追尋無著而不知老嫗已入乾菓店矣噫斯所謂騙局日新生意之家防不勝防偶不留神被其愚弄○中城兵馬司右堂一缺因邱君告假城憲張侍御令柴君文卿署理今邱君已銷假於八月十六日午刻回任視事二十日未刻點卯諄諄告誡差捕不准在地面安設賭局如違不但治設局與賭錢人之罪定將爾等嚴懲是事坐在爾等身上决不寛貸蓋邱君深知凡設局者若不與差捕說好斷不敢在地面上大張鼓旗耳○前報戶部議准天津代造剥船一事兹悉此欵卽遵照江西德中丞所奏由山東鹽運東綱生息項下撥解付津以供造船要需其不敷者再由江西湖南北三省補解足數○今歲中秋月朗家家慶賞佳節就月下飲酒猜拳循常例也正值一更天氣家家歡飲之時驟聞街頭傳喧前門外延壽寺街順天昌錢鋪爲錢鈔故勢將倒閉啓戶詢問悉順天昌自午後卽陡然擁擠是日市廛諸鋪收帳之期舉凡住戶鋪戶有該錢店銀鈔錢鈔者紛紛持票往取至張燈後來者益夥里許長街幾無容足之隙門前匝疉十數重人山人海一片喧譁其中持票人固屬甚多而無業游民匪徒綹手趁勢溷雜其間藉圖詐騙搶掠者亦復不少本地面之北城正副堂西河汛守府聞信馳至各帶勇丁兵弁紥守左右以防意外文武地面官復入鋪彈壓勸諭諸人稍退移時自外拉來現錢十餘車方將卸運入鋪突有匪衆十數輩撕毁車圍意欲搶刼被局勇鎖拿三人始安靜又賴左右隣舍當商糧店各應付現錢銀兩得以壯瞻兌付三更向盡票始漸漸漫散其附近之北火扇恒隆錢店紙巷子萬盛錢店同時被擠幸錢皆應手均獲無虞以鮮魚口玉成錢店初街頭傳說以爲關閉乃次早依舊開門詢其訛傳之由蓋因玉成交易素以戶部捐檔房爲大宗是晩擁擠之時適捐檔殷富經承甲乙二人在天成結算首尾玉成主人卽浼二人坐櫃内凡捐檔人來取銀錢者多係大宗均與甲乙相識甲乙卽代應請至家中往取諸人咸鼎重其一言唯唯而退他則三五千十數千零星小數隨來隨付片刻人卽寂靜居然掩門過節而人遂傳爲倒閉云次早東珠市口又有某錢店擁擠半日綜計兩日所擠錢店五家幸皆無恙 
[北通州近聞] 據訪事人箋云前報江北江蘇河連行抵山東臨清後河水淺涸重載難行嗣經倉憲以河運爲天庾正供豈容久滯疉次行文催提早日北上經管河員弁多集人夫竭力挑挖以暢水道刻聞江北頭帮已入北運河不日可以抵津北壩人員翹首盼其速至幾至望眼欲穿耳○奉天料豆一萬數千石例歸海運刻下已由牛莊出口指日到津換剥運通交壩○署通州學正鄭廣文工於詩賦到任後創立凌雲詩社每月初十二十兩日出題課試帖　律詩各一首在學生童應課者每次可交卷四十餘本廣文詳加批點評定甲乙以勵後進○前報口子李六李七毆斃同村二命一案由州過府過道詳加審訊奈供詞狡展事隔兩年未克定案現孫直刺嚴刑審訊李六李七始供認毆斃案無遁飾一擬斬立决一擬絞監候俟解省覆訊卽行照例處治矣○定邊衛施六妓寮爲花窟中首屈一指近又分設二處名曰上中下妓女二十人均在妙齡淡服濃妝各極其妙某日有趙姓酒醉探花任意騷擾被龜鴇毒毆一番傷痕甚重趙族有好鬭者爲約集黨羽百人各執花槍誓欲搗其巢穴而後止幸和事老力爲解勤令施六將妓寮閉門三日並罰青蚨百緡爲養傷事始寢○中秋佳節赶節之小經紀在鼓樓前後擺列鮮菓棋羅星布幾無容足之地惜生意異常清冷又因前一日陰雨不息各菓攤擁貨如山無人顧問小本生涯何堪折累莫不呼天呌苦○鼓樓前廣合成洋貨店中秋節夜晩無事大設盛筵此酌彼斟聲喧拇戰正值興高采烈之際有妙手空空兒踰牆升屋被鋪夥望見四下兠拿登時獲住詰知賊高姓年二十二歲河間府人身穿月白大褂足踏雙臉縀鞋口稱在外跟官數年現賦閒無事窮極至此懇求饒恕等語次早練長具禀送州審辦○京都金魚池地方有一種貧婦三五成羣時常來通沿鋪乞錢每至一鋪淫詞穢語信口胡言毫無顧忌鋪主厭其擾亂只得飽其所欲而去若此輩者實爲地方風俗之害○新選廣西賓州知州馮豫章刺史熙年通州人由部領憑後於八月十九日束裝携眷就道前往履新○大田多稼及時收割現值農忙之際或以肩挑或用車運絡繹於道有拉莊稼大車二兩各套騾五頭行至城北順義縣界裏橋地方遇匪徒十數人手執洋鎗攔住去路擇骡之臚壯者卸去七頭又一大車行至窪子地方被匪徒卸去三騾並刀傷車主十四處近來明火路刦之案均以極刑處之乃若輩仍視法令如弁髦是眞愍不畏死者矣 
[漁陽歸雁]  
　　天津采訪友人云去年各國兵船次第來津保護商旅今歲春氷泮後開去若千艘尚有日本及美利堅兩船留滯於七十二沽之内嗣以渾河水漲遂不得行久泊碼頭業經一載現在渾河水退清河之氷業已大來洗刷泥淤往來無碍兩兵船爰擬設法出口無票船 
 
 

Page 3

 
 
旁漸起土埂一道船之前後從同以致欲行不果大約今年碍難起程矣○天津西學向未盛行除機器東局設立水師學堂教習兵船駕駛管輪武備學堂教習兵法外惟美國丁君嘉立設塾一所教聰穎子弟學習西國文字語言造就人材深堪嘉尚去歲自中日議和之後前任津海關道盛杏蓀觀察復設立頭二等西國學堂今秋又經孫觀察寳崎禀請上游准設育才館從此華人之於西國政教禮刑不至如隔十重簾幙矣不禁喜而紀之○前任津海關道盛杏蓀觀察行抵天津卽於八月十二日入都引見嗣聞天顔有喜已授爲三品卿矣○天津糧食南來者謂之包米土産者謂之稻米大城之盛芳天津之葛沽以及小站田皆藝稻同爲産米之區然其實不及包米之佳且爲數究屬寥寥無幾民間食用咸藉南中接濟始得取之裕如今年包米繼長增高目下市中上熟者每石由洋銀五圓加至六圓上下雖田稻業經刈穫而價仍不肯從廉數米而炊者殊深蹙額猶幸津人日食以雜糧麥麫爲大宗白麫價值不昻雜糧尤賤尚不至呼庚呼癸度日艱難也 
[上海官塲紀事]  
　　庚寅科翰林黄子與太史履初原籍湘南兹從珂鄉抵申繫纜北市觀音閣畔一睢登輿入城詣各署拜謁○昨日蘇淞鎭總兵陳鎭軍旭之二公子江蘇試用通判陳子榦别駕鴻材有事來滬泊舟南市十六鋪碼頭旋至各署拜客聞卽須赴蘇省省親○薛君鳳喈印邦和林君和叔印怡游偕李伯行公子回華一昨聨輿入城至道署投剌與黄觀察晤談片晌旋赴各署拜謁有延見者○浦左陳家行秦氏爲上海城隍裕伯秦公之後裔本月初九日在祠中舉行秋祭經月汀封翁函致上海縣黄大令請往拈香大令委黄浦司巡檢陳星伯二尹寳濓代行○滬南二十三鋪委員陶子衡二尹二十七鋪委員黄衡堂二尹於晩十點鐘時接奉道憲黄觀察札諭另有差遣所遺二局已另委人接辦 
[騐勘骨壜]  
　　上海童心田孝廉迥骨壜一案前已屢誌報章黄大令本訂期初三日往西門外親勘嗣因雨阻不果昨晨始喚齊傳招經承各書吏飭差役薛貴全順帶獲案看管之唐介福出西門至打鋪橋伺候鐘鳴十一點三刻大令乘輿鳴騶出城直抵打鋪橋畔果育堂殯舍堂董姚子讓孝廉文枬瞿榖臣上舍貽孫迎入客堂晤談片刻大令問差役曰童迥己到否禀稱未到乃飭卽往傳差役唯唯將行突有三人大踏步上堂一稱汪裕清號小堂一稱查云山其一則雙手捧上一函大令見函面書南門内童緘拆閱函中略稱尚有宣敬熙所掘骨墰二只在張家花園内心田在彼守候台駕卽刻到園勘騐云云因謂查及送函人曰爾等二人可速至張園請童老爺到此快去快來二人應命而出片晌不見回來乃升坐公案喝令汪跪下問爾向作何事供稱向業堪輿問因何來此供稱童迥令來此候示問爾與童迥是何稱呼供稱業師現從童迥學習天文地理諸船算術問爾家尚有何人供稱只有一老母在清節堂問爾居何處供稱住廪生趙光第所開趙寳生布號内問爾可知掘骨之事供稱均得知問搬骨墰至殯房之日爾在塲否供稱不在塲大令旋詰堂中司事莫錫齡供稱骨墰二口一由童迥等舁來一由地保王才寳來寄胡發投案禀稱小的是殯房看役大令問骨壜由何人所寄禀稱八月二十五日上燈時童迥害介福等六人舁來王保禀稱小的所寄之骨墰亦於二十五日之晩運來大令詰胡及壇夫潘咸坤曰王保究於何時來寄骨墰供稱確是八月二十五夜大令復傳潘阿根曹梅卿曹和尚陳耕和四人至案問爾等四人現據童迥函控帮宣大老爺發掘古墓之骨確有其事否潘及二曹同供稱小的等並未掘墓陳供稱上年開河之際小的在壇上塡泥然並不掘骨大令訊汪曰爾可知骨墰究有幾口供稱共五口一在王小二家已被人竊去二在殯房二尚在王小二家至張園則不得而知大令將一應人証交差役看管命玉保等將骨墰取出飭仵作檢視計骨墰一大一小者内有一骷髏埋泥中仵作扳去一牙呈請察視大者從淤泥内檢出白骨二十六枚大令親視無悮飭卽用泥封蓋重重加上封條立傳胡及二十七保二圖地保康敬堂當塲具收管骨墰二口切結令小心看守旋步行至略東王小二家屋後帶同汪勘明埋骨墰之處又繞至王小二門前見草房壁上用粉刷白一條墨筆書十字大尺半許曰宣敬熙掘墳處卽此東首玩視良久復步至掘骨處命汪指點所掘地位汪支吾其說一味指東話西大令勃然大怒喝差役拘住連一應人証帶回訊究旣登輿又喚令薛全二役至張園探視如果童迥在園可卽刻回縣禀報聽候前往再行查勘 
[押犯偕逃] 改過局設在滬城九畝地滬軍營之旁爲前署蘇松太道劉康俟觀察所建一應不法匪徒旣經獲案例得送入局中收押前晩大雨之際押犯顧紀堂趙金坤王增盤周立生張桐生諸增譚壽生陳顯庭薛阿濤阿煥文胡俊三戴發升陸錦文陸猪狗卽阿毛狗王阿泉等十五人或帶上脚鐐或乘間卸脱相約洞穿墻壁一哄而逃惟阿泉沿途脚鐐悉索有聲十二鋪地甲金文聞之拘入巡防北局移解上海縣署黄大令飭收押自新所并赶緝餘人 
[拘獲逃犯] 日前美界捕房逃失押犯陳阿三小南京兩名捕頭知照各捕房一體嚴緝陳等出外依然肆其刼篋探囊手叚昨經包探黄四福在大馬路遇陳立卽拘押旣而小南京又在四馬路被包探陳阿九所獲捕頭著一併押候解送公堂請究 
[跌傷求醫] 寗波人李阿三向業漆匠爲生昨在楊樹浦爲某姓新造房屋正在　之澤之偶不經心從高墜下跌破頭面損傷甚重經人舁送同仁醫院求治○陳金金甬江産也向在浦左旗昌碼頭爲小工以餬口昨日在某輪船工作偶一失足從艙頂跌下艙底以致身受重傷後經同事人送至同仁醫院請爲療治 
[南市晴聲] 昨報記南市外郎家橋南堍松茂煤炭店前因收買車夫羅大林羅陶陶在大純紗廠多出之機器紗兩包由蔡彭慶羅連生轉買得鷹銀一百六十五元昨英界讞員屠别駕飭包探顧阿才至十六鋪協同副甲喬芝山將松茂店主帶往公堂質訊○報記新太平弄左近年豐米行内聚賭被流氓硬闖入内當掦搶去　銀三十六元四角行主立赴十六鋪北局請祝翼雲二尹追緝現經地甲訪得流氓阿順龔初大麻子祥發等數人所爲現雖逃逸無蹤已飭小甲等嚴拿定欲緝獲 
[法公堂瑣案] 品三藏六兩僧人塵緣未净孽障彌深前數日在小東門花烟間内與某妓叅歡喜禪爲流氓蔡阿隆汪和尚小阿毛等瞥見假捉姦爲名將兩僧衣服銀表鼻烟壺等物攫去又勒索洋二十元兩僧不允以致互爭爲巡街捕拘入捕房翌日捕頭命將一干人解請鄭大令研訊以小阿毛在逃未獲著蔡阿隆交保出外限五日内找尋到案再核昨禮拜六堂期包探將品三藏六及龜子張子恒流氓汪和尚並傳同蔡阿隆之母蔡陳氏卽蘭英解請復訊蔡陳氏供兒子阿隆蒙准交保現往蘇州找尋小阿毛未回求恩寛限大令謂兩僧曰爾等出家人理應六根清净四大皆空何得宿娼嫖妓以致匍匐公庭本委當爲爾等懴除魔障遂著押候各笞一百板遞回原籍　髮還俗免得再墜孽海龜子張子恒押候笞責一百板汪和尚押候阿毛到案再核蔡陳氏斥退著伊子蔡阿隆赶緊找到小阿毛候核○大昌洋行雇車裝載機器鐵條等物中途走失經包探查得此贓被車夫趙阿三賣在南市陸家浜祥泰南貨店前已由店夥嚴林方禀明大令將祥泰執事曹榮順移提到案著交嚴自知不免昨日自行投案贓亦吊到包探將嚴及在押之曹榮順陳元元嚴富春等一併解案請訊嚴林方供車夫趙阿三携贓求售小的在祥泰爲夥不知來歴悮收求恩明察大令謂爾不應作此外行生意出洋若干嚴供小的本不敢收以車夫掗賣議價洋八十五元取去三十餘元收買後寄在南市蔡陽弄清濟堂大令謂爾先寄協和供稱並未寄過大令又問爾知此贓從何處竊來供稱據趙云在大昌洋行取出問是否與出店串同供不知悉小的與陸炳榮前曾同店爲夥此次欲向小的分肥不遂挾嫌出首大令得供著將嚴林方押候二日内將趙交案曹榮順等交保贓存捕房待領○英界水巡捕偕水包探唐寳榮禀稱法工部局工頭朱阿福小工薛阿三在浦江傾倒垃圾違章由包探拘案請訊朱供工部局在白蓮涇置買地基堆積垃圾當日朝水甚大船將傾覆小工薛阿二略爲傾倒並非有心違章大令謂水巡捕查得爾等已傾有一月以後不准再 
 
 

Page 4

 
 
犯著罰洋十元具不再倒垃圾切結存查○三十二號華捕禀稱昨日巡至金利源棧見六號門首下煤將秤排出碍路小的喝阻不理反遭司事顔敬華掌頰一下因此拘案請訊顔供在招商局煤棧爲司事因江裕輪船所用之煤急欲下船長秤不在馬路　　違碍巡捕欲拉小的不過舉手遮架不敢行兇况一面之詞不能聽信求請明察捕供稱馬路上見者甚多不必抵賴大令與捕頭反覆辯論謂顔曰爾旣爲司事應知規矩巡捕有巡邏之責卽欲拉爾至捕房不妨一評曲直何得行兇毆捕殊屬不合著押候掌頰一百下○張子英禀在紫來街某嫁妝店爲夥昨晩七點鐘被陳福生掩入竊去大理石一塊追出當塲拿獲人贓送案陳供寗波人失就無聊出此下策叩求恩宥大令著禁押三天以示薄懲贓交失主領回○湯慶林禀昨晩八點鐘鄧阿榮掩入竊去水烟袋一枝當塲拿獲人贓送案鄧供有病無錢無奈犯竊大令著押候笞責一百板○去領事公館細患蔣洪如出店王阿寳串竊西人衣服等物經訊枷責除吊到外尚少各贓計洋七十餘元昨日帶案復訊大令謂主人初到上海爾等卽串同行竊實屬可惡蔣供小的業已受責求恩從寛如必欲追求惟有一死别無所供大令著押候嚴比○成美烟間移吳阿和王家義手携洋土至虹口某烟間銷售烟間主指爲假土與吳口角爲巡街捕拘入解堂訊究屠别駕以店在法界將吳王並小土一包移解法公廨昨日堂期店主蕭玉山投案求保大令准其保出○錢瑞賓控朱竹君吞沒田單迭次研訊著將朱押候交出旋經人具保出外昨日朱妻周氏投案聲稱丈夫有病不能赴案遣小婦人代質大令問田單何在供稱已爲鄉人贖去無從交案大令著押候嚴追○竊犯張阿四枷期已满昨日命提案飭送城内總巡局歸案辦理 
[美界捕房二則]  
　　積竊張少卿鎭江人也專在行駛長江之各輪船上施其伎倆屢經歴任讞員懲辦遞解回籍不准再來前夜忽潛在英界行走被包探倪順泉瞥見當卽拘入捕房捕頭命押候查明此次是否犯案再行送廨請究○某甲不知何許人亦不詳其姓氏面容憔悴見者成知其病入膏肓昨日不知何事亍彳街頭行至北蘇州路忽然倒地經三百九十三號華捕見之雇車送入捕房捕頭命轉送英公堂請屠别駕安揷 
[順屬募勸棉衣第二]  
　　順屬災重胡京兆來電囑勸棉衣褲數萬套業將第一次所捐棉絮二萬斤棉衣褲三千二百套請登貴報兹承周舜卿善士勸來積慶堂規元五百兩善捷堂規元五百兩又蒙强勉子捐助銀三百兩行安堂捐助洋一百元安順堂捐助銀十六兩隆中隱名氏捐助洋十元汝南氏捐助洋十元以上共計銀一千三百十六兩洋一百二十元核計所需不敷甚鉅伏乞諸大善長原原樂助襄成此舉多成衣褲一套卽多救一人之命行善及時不勝盼禱之至[  三馬路源通官銀號義賑公所嚴信厚謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣瑣案]  
　　祥生廠木工李　濤　同廠鐵工朱錫華　金榮毆傷田爛泥馮巡防局委員　二尹送縣前　　　升　　　　訴稱小的係寍波府屬某邑人家住浦東祥生廠側在廠當木匠年二十有五前日朱向小的借鋸小的不允致觸其怒五點鐘放工後糾同張將小的毆傷叩求騐視刺史飭仵作騐得左脇有拳傷胸前有爪傷肋後腰際有脚踢傷李明莊訴稱小的年四十有五松濤是小的從弟被朱毆傷叩求究辦朱供稱小的家在浦東二十四圖現當祥生廠鐵工年二十有七是日向李借鋸李非惟不允反將小的毆擊一下小的忍而不較至放工後李與二十餘人向小的爲難小的因將伊毆傷叩求恩恕張供稱小的年二十有三亦是鐵工朱李爭毆時小的曾向之勸解並未助毆刺史令朱貼李養傷費十圓限三日付給再笞責一百板張笞責一百板李著明莊舁固自行醫治○鄰對獲賊一事已誌報章前晩蔣刺史升座飭　役柴樛將所獲之賊帶訊賊供稱小的姓王名錫榮渾名小王原籍金陵六月二十四日與王皮張阿大等挖開陳家行金姓家屋後之壁潛身入四竊得螞蟻布二匹標布九匹扣布二匹稀布半匹同往奉賢縣屬莘莊質得錢十九千文俵分使用張阿大與鎭上阿福之妹私識另與小寍波等出外夥竊刻下小寗波已拘入婁縣獄中小的借住俞四姑娘家質票寄存彼處刺史著先收押自新所嚴訊追贓工棍　金泉前因誘拐秦龎氏被夫族告發在逃未獲兹又犯事經黄浦司巡檢陳星伯少尹訊知縣中有案因申解到縣前晩蔣刺史升座推求藩供稱小的係陳家行人年三十有四秦龎氏爲秦夢生之妻雖小的家約三里餘小的並不誘拐實係脫逃後由秦阿加托小的訪尋且小的並不與人打降及演唱花鼓淫戲刺史著送入改過局永遠禁　張永新因賣屋索加不遂擅牽張慶棟所豢之馬經爛泥渡巡局拘送到縣前晩蔣刺史升坐花廳訊究永新供稱小的原姓陳年二十有四因幼時寄名與張故改姓張在鄉耕田餬口慶棟卽菊秋小的呼爲義兄小的前曾將屋基一畝有半售絶與伊現在拮据萬分是以向索加價伊堅執不肯故硬將伊焉牽回剌史叱令重笞二百板著具改過切結交的實人保出以後不准再至菊秋家滋閙違則加等治罪○前者徐仁亮控胞兄仁照霸掯賣田黄大令倩蔣刺史訊詰仁亮訴稱小的耕田爲業同胞三人小的最幼仁亮居長故父遺下田五十餘畝三人按股均分現欲理償各欠小的將自已名下分得之田三畝出賣與英領事館買辦陶梅生計洋銀四百三十圓未經收楚另有婚費田六畝抵與仁照得洋銀二十圓向贖不還反與妻子硬霸不許小的賣田仁照挈妻陳氏子毛郎阿三投案同供稱小的及小婦人等因仁亮已賣之田三畞田旁建有房屋故曾向之勸止至六畝之田確抵與小的處然此亦祖遺之産應得均分親串楊瑞山訴稱小的年七十有八仁　仁亮俱小的之外甥徐馥蘭徐煥文訴稱仁照等是小的之姪旋又同稱此事曾勸令不許爭執伊等均不聽從地保周文邦禀稱此事小的不知底細刺史謂仁亮旣賣自已之田仁照何得霸阻至六畝一宗應令仁照還給二畝飭各具結了案○鹽梟鄧回發徐緒貴經緝私鹽捕營吳君福海拿獲連兇械解入縣署前晩蔣刺史向之訊詰鄧供稱小的係安徽合肥縣人年三十有九來此已五六年前曾在鹽捕營當勇歴二年餘因犯事斥革私姘一婦在織布局作工小的則挑販私鹽由浦東嚴家橋以抵租界每日銷售一擔賺錢三百餘文所有奉憲訪拿之梟目鄧安清等實非同黨亦不知其下落槍子手槍及刀二柄均不知從何搜出徐供稱小的係定徽廬江縣人年二十有九向亦販賣私鹽用船裝連每船可賺錢十千文左右前在南匯由汛兵土生發給小票一紙據云由都司頒出持此可沿浦販賣現已呈案與鄧安清並不相識求大老爺另緝可也刺史判令將鄧笞責二百板與徐還押聽候備文連兇械解省 
[英界公堂瑣案] 浙江湖州府屬某邑人錢九生向在北京路源來絲棧爲夥嗣復赴某輪船執役前日串通源來夥袁惟馨向棧主孫姓之妾孫陳氏騙取金銀珠飾綢縐衣服約值洋銀二百餘圓匿跡二馬路長泰小客棧意欲脫逃事機不密被孫訪聞立卽投報捕房捕頭令協同包探黄四福往拘途中與孫陳氏相遇喝問因何至此氏言被錢所騙欲往追尋黄探隨將錢袁及各贓一併解入捕房昨晨解至案下孫遣夥洪義齋　洪文圃　案　稱主人孫姓名源來昨晨因其主某西人有事往蘇州是以偕之而去今遣小的來案代訴情由錢供稱小的曾在孫所開之絲棧爲夥故與其妾相識所有首飾衣服暫時借用並非勾誘潜逃袁供稱小的係寍波府屬某邑人不合與錢同寓棧中業已知過至錢所騙之物小的實未得知屠别駕據情商諸單繙譯官然後著將錢袁押候孫到案訊判○包探黄四福禀稱賊犯瞿順興竊取鄉間某姓家布衣鞋子各一持至滬上經小的緝獲人贓解請訊究瞿供稱小的係蘇州府屬吳縣人流落申江衣食垂盡苦難度日是以學作穿窬别駕判令笞責一百板○某號華捕解某茶樓閙事之黄春山請判葉阿言訴稱小的在四馬路某茶肆當茶博士昨日黄有意前來尋釁致被擊傷額角别駕判令將黄管押三日○包探秦少卿禀稱粤東某邑人郭竹坪藏有息借商欵之憑單一紙計銀若干兩合洋銀二百八十八圓被同族郭石隆私取倩陳阿四轉售與人報捕後捕頭遣小的將石隆及陳解請大老爺訊究竹坪投案申訴前情石隆及陳同供稱小的不敢私取憑單叩求鑒宥别駕著將被告帶回捕　俟下禮拜一覆訊○二百二十三號華捕解王阿毛至案禀稱工部局申人周郁成指王强取洋銀三圓二角小的是以解請訊究周訴稱小的借居工部局庖丁某甲處前日與王頑笑王忽取去洋銀三圓二角後向索取竟不承認是以爭論王供稱小的並未取過洋銀别駕著自行料理○包探秦少卿禀稱賊犯鄭小州前在安慶輪船竊取小自鳴鐘一架經小的獲送案下大老爺以訊無失主飭暫押捕房現忽在柙中將值洋銀一圓七角之絨毯撕破至安慶輪船大約下禮拜一可回滬兹先解案請訊鄭供稱一時糊塗以後不敢矣别駕著仍帶回捕房押候下禮洋三覆訊○包探倪順泉禀稱前日賊犯辛桂林闖入靜安寺中竊取古銅帝鐘一枚　至虹口求售適經小的所見拘送安懲唐金寳訴稱小的在靜安寺當香工某日辛假意隨喜乗間行竊今旣獲案求准領贓辛供稱小的係本邑人自知該死叩乞超生别駕判令笞責一百板贓給還失主 
[申報舘恊賑所經收順直山東廣西湖南賑捐八月二十一日至八月三十日止第廿三次清單] 八月廿一日同源亨遞來蘇州府長州縣龎氏六女求病痊洋十元無名氏洋四元陳廷鎭求胎火速愈洋五元不留名洋一角○廿二日全泰盛來蘭谿無名氏求兄病速愈洋四元○廿四日知愧氏求嗣敬助洋二元松江全盛來許潤祥爲母患病求保速愈洋一元銅洋六元○廿五日鎭江全昌仁來保赤主人求病速愈洋四元　和莊遞來吟梅書屋姚求内人病速愈保　家人口平安洋二十元蘇州全盛來陳和卿求内人病速愈洋四元銅洋一元○廿六日南通州福潤興來南徐殳方完心願洋二元顧壽萱祈母病速愈洋五十元○廿七日裘云裁洋二元莊錫記洋四元○廿八日劉徐氏求夫主有病卽愈洋一元劉李氏求子發旺閨秀劉懿劉慰求母病除洋三角留溪氏洋八元春江得丹樓堂倌違店規洋八角無名氏洋一元○廿九日杭州福潤來虎林寄硑生病愈酬願洋十元風絮閣主人求身體平安洋十元以上總共收洋一百四十三元二角銅洋七元 
[八月分各善士寳號月捐清單]  
　　唐茂枝洋六元陳善亭五元戴耘來四元戴綏之李光琴兩戶各三元黄佐卿朱葆珊譚幹臣徐棣山和昌成老順記南順記戴生昌八戶各二元源　銀號七個月錢十二千六百文源豐潤謝森記半年各一元八角一層樓小洋十三角莊源大周恆茂四個月各一元二角何瑞棠何植園陳望生柳鶴亭韓山曦陸全木傳晋友張金和徐俊良周蓮塘吳仁翁老悅生祝源昌福昌新順記順泰宗晉泰錦章存濟堂眉壽吉慶堂金松泉兩月陳少坪兩月復泰兩月廿四戶各一元五層樓錢八百文余洪記四個月八角嘉綸介福裕盛和九章昌成源古壽康延康晋和餘大愼餘惠泰元甡元戌衍大厚康永豐存德鉅亨恊昇宏元寳和泰源宏大正大承裕寳順升大彚康崇餘同豐寳源徵餘永康瑞大晉大義善源正祥恊大餘源福康鎰大四十二戶各錢六百文繼述堂陸永裕成北天成泳記元泰兩月謙記兩月六戶各六角大吉廬文賢閣瑞昌三戶各錢五百文天益萬有全萬和祥源和益昌李珊記同昌泰豐大可熾順恆來源愼餘堂可熾隆昇思補齋梁煥南永康公宏生益龐竹卿益記十九戶各五角四海昇平樓洋四角錢二十青蓮閣恆升恊興兩月成泰兩月瑞芝書屋林兩月五戶各四角晉昌錦章保安丹會張家鶴春國九和六戶各三百啓泰何恆昌允章恆茂大章升和恆泰王敦本其萃樓施德豐福豐洽亦新園恆合祥復記成章鴻升萃源宏章泰丁盈記三個月十九戶各三角金合順元利義成鴻運樓廣盛五雲日昇樓一壺春七戶各二百恆生生大通裕純泰沈元來盛大隆翁愼記恆生義　源永怡昌熾大徵昌曹德大升泰同昌裕泰利亨寅記復泰鴻昌恊愼大昌三元同慶樓森和源順萬椿兩月元順兩月萬榮順兩月祥順兩月榮生記兩月元茂兩月三十一戶各二角永愼恊成祥萬興三戶各一百范恆甫一角又一文愿捐洋十三元四角錢十千零零五十六文共計洋一百十元錢五十三千六百七十六文[  滬北廣益善堂唐廷桂嚴唐廷桂嚴信厚施則敬謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
