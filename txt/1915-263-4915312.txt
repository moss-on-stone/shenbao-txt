# 1915 - 263 - 4915312

 

Page 1

 
 
   
 
 

Page 2

 
 
時評 
[速决（冷）]  
　　籌安會對於國體問題現又主張速決人多非議之余以爲國體問題但論决不决不問速不速也譬之於人但問死不死不問速不速也 
不但此也但問有國體問題與不有國體問題更不問决不决也譬之於人但問有病無病更不問死不死也 
何則譬之一常人苟無病必不死苟不死安計遲速 
然則今之非議速决者似已認中國有病而當死特爭其遲速間歟雖然中國今日豈應有病哉 
[命令]  
　　九月二十五日大總統策令吳鼎昌夏秉文均給予四等文虎章此令 
又令任命劉袓武爲海南陸軍第二師師長此令又令任命陳兆鏘爲福州馬江船政局局長此令又令任命王劑辰署江南造船所所長此令又令陸軍部呈請將蔣攫文凱張國光傳程九授爲陸軍步兵上校劉長春授爲陸軍騎兵上校董國華授爲陸軍步兵中校張春德授爲陸軍騎兵中校馮沛王子全授爲陸軍步兵少校哈致祥授爲陸軍騎兵少校鄧庭芝加陸軍步兵少校銜倭興額加陸軍步兵少校銜劉殿元加陸軍騎兵少校銜應照准此令又令陸軍部呈請揀派營長員缺應准以閣樹加充任陸軍第七師砲兵第七圃第二營營長此令又令陸軍部呈准管理内火器營事務長官江朝宗咨請以德清額補委島槍躣軍參領應照准此令九月二十五日大總統申令參政院議决修政會計法茲公布之此令 
[專電]  
　　北京電總統咨覆參政院文略謂事關國家大計不得不格外審愼國民會議議員覆選定十一月二十日舉行已有敎令公布俟各地方覆選報竣當即召集開會以徵正確之民意云云聞總統今日召集重要人物在懹仁堂會議 
　　北京電黎黃陂昨遷城東新第惟其辦公處仍舊 
　　北京電韓國鈞辭職聞以沈金鑑爲湘巡按王達爲京兆尹 
　　北京電莊藴寛聞有辭職意 
[戰電]  
　　其一（英人路透電） 
　　蘇菲亞電據半官消息布國並無侵人土地之意惟求以武裝保守其權利及獨立布國因鄰國軍隊之行動及德奥對塞之攻勢不得不宣布武裝中立以效歐戰初作時荷蘭瑞士兩國之所爲一面仍與兩交戰團進行談判（二十三日） 
　　雅典電希王與首相今晨會商後對於應付時局之方法已完全同意（二十五日） 
　　倫敦電外交界因布希兩國召集軍隊大爲活動希羅塞布四國公使昨日與外相葛雷晤談希使以政府發來聲明布旣動員希臘不得不踵行之電文送交葛雷路透電社聞希臘皇與首相意見相同此爲危局中可欣慰边特色歐洲刻亟特布國第二步行動布人贊助布皇之輿情究至若何限度刻尙未能確知（二十五日） 
　　巴黎電公報謂前敵全陣線仍有尋常砲隊戰事且有炸彈小戰事德軍在勞蘭滿化進攻完全敗退法飛機隊擲炸彈四十枚於美的火車站達達納爾海峽本星期戰局沉寂土軍以地雷作戰英軍亦報以地雷擊死土兵十五名法軍艦猛轟亞洲海濱之大砲一排（二十五日） 
　　巴黎電今晚公報謂比海濱之法排砲與英艦隊協同轟擊韋斯丹特及米特爾扣克之德陣地英軍攻擊魯斯及胡白魯區西面敵陣地獲勝英法軍協力在亞拉北面進攻於敵軍陣線數地點得有立足地（二十五日） 
　　彼得格勒電今日公報謂俄軍沿全陣線猛戰連獲勝利其最顯著之勝利乃在伏爾希亞省魯士克俄軍於星期三日夜間占據該鎭北面二村附近之一陣地俘軍官八十員兵四千人獲麥肯沁砲戰灶電話等物星期四日清晨魯士克入於俄軍之手當晚俄軍鼓勇衝鋒占據該鎭附近橋端砲臺一俄處軍第三次進攻奪獲魯士克西南之二村刺斃匈兵多名前此爭奪諸村上部之河瀬時亦俘敵兵千人俄軍於北戰區屢獲勝利後以槍刺逐走維萊加之德軍獲砲八尊内有白砲四尊又獲砲車九輛麥肯沁砲七尊卽以所得之砲擊逃德軍特文斯克境之德軍繼續猛攻其砲火甚爲劇烈新亞力山大鎭附之惡戰仍在特文斯克路兩方面及湖境澤地中進行泊里貝河境内之德軍大受損失後俄軍復占據洛格尼慶鎭俄軍俘德砲隊之一部分斃其砲手毁其砲車德軍並被逼棄泊里貝河南面之二村德飛行家出現於里加灣爲俄國海面飛機逐走（二十四日） 
　　倫敦電德國飛行家麥塞氏將襲擊倫敦情形函告紐約世界報此函由英國檢查員閱過准許登載惟加以註語曰函中所言頗多不實之處如聖保羅大敎堂後藏有抵制飛機砲一說尤屬荒謬德人出此妄言蓋欲爲將來轟擊該敎堂之卸罪地步耳云云麥塞之言曰泰姆士河爲德飛船之嚮導乃英人所不能毁所不能移者吾人由泰姆士河即可按圖索驥而攻倫敦任何地點矣倫敦雖暗然水光映天三十七英里外即能見之吾人向之直行不轉瞬而萬籟皆靜之倫敦已在飛船之下居空下矚明暗可辨明者爲民居地段非吾人之所欲故吾人專政暗處無何沉寂如死之倫敦忽然復活探照燈光照耀天際彼以倫敦爲非軍事集中之點者盍坐余旁而覩倫敦砲火之紅光乎吾人盤旋空際距地甚遠故抵制飛機砲不能命中聖保羅大敎堂附近置砲壘一座吾人在軍事上原有轟擊該砲壘之理由但恐毁及敎堂故不忍爲之吾人擲落炸彈轟擊車站英國銀行及高塔塔上發砲甚形活動當飛至利物浦街車站時炸彈擲落如雨旋見火光直冲陸續不絕損失之多蓋可知矣英國飛機未能阻吾行動吾人攻擊時間僅十分鐘之久蓋飛船戰法宜速而不宜久也云云（二十四日） 
　　倫敦電英國商船張塞勒號（四五三六噸）希細安號（三六六三噸）與歐比額斯號在愛爾蘭南面海岸外沉没除希細安號十一人外船中人悉被救起希細安號之救生艇一艘不知何往（二十五日） 
　　倫敦電荷蘭汽船愛姆地其克號（四千五百噸）由阿廷根京城載糧食開往丹京中魚雷沉没船中之人爲一瑞典船救起（二十五日） 
　　倫敦電財政大臣麥堅萊氏預算案之宣言全重事實不加辭藻此次加稅案爲全國人民目光所集今見擔負不加重頗爲滿意且贊成政府推廣所得稅之辦法取銷半本士郵片一說頗受訾議惟傳寄廣告之半本士郵費似可實行停止報館電費每百字收二先令六本士一節亦爲衆所反對大約郵費須至十一月以後始能照新案辦理（二十三日） 
　　其二（德人德文報專電） 
　　華盛頓電駐美奥國大使署宣布九月二十五日維也納公報如下俄軍在新亞力山大鎭附近以强盛之砲隊攻八奥軍陣線但爲奥軍擊退俄軍受創絕重奥軍乘勢回攻奪其陣地且以砲隊擊潰俄砲隊又在拜杜萊爾附近俘軍官十一員兵三百人俄軍圖渡伊克伐河下游失敗而止斯蒂爾河柯爾基西北有奥國馬隊逐走數村之敵兵東加里西亞諸均安靜（俄奥軍戰况） 
戰局未變鐵洛里斯及卡林西安邊界有小戰事意軍未得利海濱陣線僅有砲火（奥意軍戰况）（二十五日） 
　　柏林電干夫電稱法國軍事評論家視希國大元帥薩伏夫爲布國最能之將俄皇嘗聘蕯爲一軍司令蕯謝曰余魂與劍皆爲布國所有三協約國各報對於布國之態度及布國下動員令之影響甚爲驚擾皆望布國之武裝中立非與塞國開戰之謂意國各報則料布國即將占據馬其頓全境巴黎時報昨亦謂三協約國外交界大爲不安昨日之社論全爲檢查員删去克萊滿索曾著一文怒斥查員謂檢查員取消各報論布國政策之社論共有二十篇其中皆言布國改變政策實與德奥進攻塞國有關者也聞塞國舊京貝爾格勒現置有英國重砲由英兵防守西班牙各報謂德潛艇在地中海擊沉法英船數艘俄船一艘據官中宣稱第三次兵債大爲順利今已售出債劵馬克一千二百零三兆（二十四日） 
　　柏林電柏林日報載布京電稱布首相在自由黨大會演說謂布土條約已由兩國君主及外交大臣簽定調印新界缐沿滕特斯恰河至亞特里亞洛泊爾附近某地點然後向西至加拉茄區沿瑪里柴橋而使亞特里亞洛泊爾與加拉茄區相接土國割讓布國之土地已由布國正式接收布國所購之鐵路則定址十月六日接收將來如於締結條約畫定界線或於經濟財政事務起有爭端則由布土德奥瑞士五國各派一員會同解决所割之地約廣三千方基洛邁當首相又曰布政府之政策全求益國家増進前途之希望奥國已以定於九月進攻塞國之意　告布國塞國所允割讓希國之土地僅以華達河爲限塞國寗與布國開戰而不願割讓馬其頓布國與羅馬尼亞邦交輯睦兩國並未開有政治談判羅政府曾通告布國謂羅國無諭時局如何必守中立希臘之態度亦同布政府已禁止售穀與法意國塞拉郵報載稱土耳其讓與布國之土地已於星期四日當兩國著名人員之前正式授受土布條約已在君士坦丁簽定雅典電稱協約國新兵十一萬人已抵萊姆洛斯島末待洛斯（二十三日） 
[特約路透電]  
　　東京電日政府决議募集内債三千萬圓各大銀行承辦募債（二十六日） 
[東方通信社電（日本人糾織）]  
　　東京電日本對外經濟調查先以保護獎勵日本在中國及南洋之贸易爲主其主旨如左 
　　一獎勵輸出品 
　　二保護在外商工業 
　　三增設在外金融機關 
　　四改良商工業機關 
　　現就右之四項詳細進行調查（二十六日） 
　　東京電中國駐日陸公使豫定來月六日午刻設讌招特日本大隈首相日置公使等朝野官民（二十六日） 
　　東京電選舉府縣會議員現正開票據聞以中立派最占多數（二十六日） 
　　東京電大浦氏不起訴之件世諭喧騰故由尾崎司法大臣發表其辯明書謂按刑事政策上大浦氏旣已謹愼悛改則追究該氏殊無利益云（二十六日） 
　　東京電日本製糖株株式會社社長藤山雷太氏今晨起行前赴中國視察又興業銀行總裁志立氏亦於今日啟行經滿韓前赴中國各地視察（二十六日） 
　　東京電昨電所報日本爲還外債招募内債三千萬元茲已由東西十四大銀行家承受經募募債之條件已决定發表大要如左發行價格九十六元五角年息六分期限五年招募限期十月十一日（二十六日） 
　　濟南電山東鐵道管理部長藤田氏來游濟南昨夜特假商埠公園設備盛筵招待靳將軍蔡巡按使以次官紳四十餘人並日本 
 
 
 

Page 3

 
 
居留民二十餘人主客各開胸襟談笑交歡頗極一時之盛藤田部長等已於今晨遄回青島矣（二十六日） 
　　濟南電山東鐵道濟南中央車站預定新築工事前因時局一時中止今山東鐵道管理部業已部署完備不久即將開工興建（二十六日） 
　　東京電昨電飛行隊岩富中尉墜落身死一節茲悉中尉不過一時氣悶後經醫治可有挽回之望（二十六日） 
　　北京電黎副總統之夫人因居總統府内有害健康故特移居外部已於昨日喬遷矣（二十六日） 
　　北京電袁總統贈中村關東都督以一等文虎章不日將派陸軍參事陳毅譯音送往旅順面呈（二十六日） 
要聞一 
[英軍官函述逹達納爾戰事]  
　　大陸報八月二十九日紐約消息云加里波里半島英國某軍官致書於紐約友人言達達纳爾戰事茲紐約世界報節錄其函凡原函中所言之人物皆不載明姓氏所以守秘密也其言曰君近日披覽報章或已略知余等之戰事其悽慘困難之狀有非余等所及料者今試述登岸後余等所經過之詳情以爲君告四月二十五日清晨艦隊砲擊半島極端七時愛爾蘭兵開始代登岸分乘小艇由汽輪拖往敵砲大作我兵之在於余等目前者計兵士五百六十人軍官二十一人海岸水淺舟停滯不前余等乃泅水而進水深及肩土兵據守深壕且有埋伏機關槍彈密如雨點我兵之能泅登彼岸者十得其一Ｈ號中隊先行將士𧗊喪靡有子遺　字中隊繼之軍官之未死� 
者僅有一人余率半中隊乘舟繼進但舟中死者傷者纍纍皆是遂復駛回午時余率三兵登岸往晤隊長晚間召集殘兵檢點未傷兵士約餘百分之四十余等乃據守外防線以掩護乘夜登陸之軍隊余部署甫畢方與隊長巡一切詎隊長中彈旋即殞命是時岸上軍務遂由余獨自指揮一夜生活無殊處地獄中夜間他隊繼續登岸共三中隊次晨余掩埋隊長之屍八時奉命衝擊敵營行抵某村即爲機關槍所阻午後二時始攻陷此村我兵喪亡不少村後一山上有敵壘五時許佔領是山天氣漸暮我兵乃於山外半英里許據地而守夜間法兵二千馳至晨前來代替然余等仍未有休息旋至左面築壕策　前敵次日聞前敵彈藥告罄余等急㧞隊馳� 
援午後四時法兵之在我兵右面者力漸不支爲敵擊退五時遂有全軍退後之令砲火猛烈可怖苟是日我兵不退則克里西亞村與阿基巴巴山定可爲我兵所得失此機會致便要地今猶在敵手誠可惜也余等退守舊壕線精力頗疲幸土軍未來攻撃翌晨我兵瓣進一千碼全師皆築戰壕成一直線兩端皆達海濱總司令傳令嚴守壕線以待援軍敵軍知我兵力單薄日夜進攻余等目不交睫者數日五月一日夜間土軍以三萬八千人來攻余驚覺而起已見敵軍逼近余等乃執刀衝擊余所統之中隊於此役中損失良多全隊軍官惟余獨存兵士二百四十人僅餘三十二人由夜間九時三刻至翌日天明戰事愈接愈厲未嘗稍止土兵勇敢善戰有已受重傷猶能衝八而倒斃於我兵壕旁者戰後檢視陣線前二百碼内有土兵死屍四百五十具此役土軍損失以數千計我兵連日修整戰壕每至夜間敵砲即作其意蓋欲使我兵疲於奔命也我兵以人數太少不敢前進閱數日印兵來援我兵遂進攻法軍在右其所據之地與英兵成平行缐午後四時半余等奉命率大隊進行留百人於後以爲策應甫行一百五十碼地我兵已死七人傷二十三人相詎四百碼處有敵壘一所機關槍異常猛烈不可前進若我兵再進一百碼恐無一生還我兵旣不能進又不能退致違軍令故就地掘壕以守焉（未完） 
[羅斯福巴拿馬博覽會演說辭王德祥譯述]  
　　羅斯福爲世界有名之政治家學問文章久爲吾國人所欽仰本年七月二十一臨巴拿馬會場演說到會者約六萬人摩肩疊跡屏息無聲羅氏抵掌而談約數小時姑譯其大旨以告國人鄙人對於今日之盛會有無窮之感慨回憶十二年前鄙人謬膺總統之職因獲僥倖爲巴拿馬運河篳路藍褸之一人使當日略爲偷惰則此横斷兩洋之大舉迄今當尙在無何吸之鄕賽會於何有哉吾美之開濬巴馬也對於附近諸國以公正普利之心貫徹於終始大公無我之懹爲全球所共諒此運河之成所以爲吾美莫大之榮也自軍事上觀之人此運河而後吾美東西洋艦隊成常山率然之勢戰鬭之力頓増兩倍沿河設險以保持此優勝之勢實爲萬不可忽苟不如此則吾美之出此巨力與藉寇兵而資盜糧何以異然此僅其一端耳欲必此運河完滿之果吾美海陸軍力不可不同時並進吾美素以維持世界和平爲天職能否逹到此的一親吾美左右世界和平之武力爲斷空言噢咻仰他人之意旨爲轉移於世無益於已招辱鄙人之所大惡也數年以來吾國士夫日浸溺於築舍道旁之獘外交政策舍文牘斷斷而外無他事事其意非不慈祥愷悌也然對於世界大局實無絲毫之禆益而人之弁髦輕視我者則數見不鮮矣客秋以來歐陸血戰震撼全球世界和平之不足恃已如南柯一夢繼今以往使猶泄沓長此終古外侮之來誠不知所届也夫修武備之不能杜絕戰禍與設火警之不能杜絕火災同一轍也然有火警而焦頭爛額之災可以少殺矣有武備而伏尸流血之慘可以少殺矣因講武不能杜戰遂諱言武備是何異因火警不能杜火而撤去火警　之甚者也顧或謂有火警則人民曲突之心弛故有武備則人民好戰之心起者此詖辭也請以歷證之二十年之希臘非有武備也不能止希土之血戰十五年前之中國非有武備也不能免甲午割地之辱庚子城下之恥將曰此往事也講更以去歲以來之比利时中國二國證之比利時與瑞士同一彈丸小國也介於數大之間一有戰事咸爲戎馬蹂𨈆之場當拿破崙鞭撻全歐瑞士一隅頻爲馳驅之孔道與比利時無異也端士懲於前日切膚之痛乃發憤以圖自立徵兵之制推行靡懈今則全國人民精練之卒一呼可集者居十之一焉客歲戰雲初起彼即分途置塞嚴守中立四鄰强敵無敢問津者使彼當拿氏摧覆之後猶嬉然自得則比利時城郭邱墟之慘雖集於瑞士可也比則八十年來富庶之業日新月異工商發達與吾美同以爲大地和半日増鞏固攻城略地之舉將絕影於來茲且比爲永久局外中立國故遂悠然自得武備一端置之腦後矣迨至欃槍四出血海將傾比國工黨始倉皇而言戰備已嗟無及矣至若中國以愛和平而遘奇禍尤足爲倚和平爲生命者寫一反照五十年中國日本國際上之位置相等也日本發憤自雄一　而爲世界之頭等國進步之速爲歷史所僅見雖由於工商業之發達社會之組織完備然要以武力之勃發爲要素無强韌之武力無論何國如築室於流沙之上風至靡日本無偉之軍備雖至今猶窮困呻吟於蕞爾三島上可耳返觀乎中國則大異矣數百年朝野上下舍和平以外無心理舍章句以外無事業軍旅这事畏同蛇蠍介胃之士夷於下隸其全國唯一之心理以爲與其戰而死無寗忍而生胡容德乃大中國人之自雄語也生兒勿作兵中國人之傳家調也夫執干戈以衛社稷丈夫之　　　達外也生兒而惡其作兵是無異生女而惡其出嫁悖謬之極者也生於其心害於其事作於其事害於其政其流獘之所極不至亡國奴種不止與吾美先烈自由獨立之精神不並立見義勇爲之士當聞之而却走者也中國人惡作兵故中國人不知有國今日割五城明日割十城日睃月削如蠶嚼桑中國人之鼓腹而嬉如故也中國人之衣裳楚楚如故也循至今日十八行省已多數隷於英日作法勢力範圍之下亦可謂遘閔旣多受侮不少矣而中國之空拳赤手聴人宰割猶如故也吾美　紳先生不思以中國爲前車之鑒乃反以之爲前事之師醉心和平排斥武備何其振然有辭也鳴呼豈眞欲中國我美國乎中國承創鉅痛深之後一二思深慮遠之士尙思袪除文弱力解故步以返虞淵之日吾美處豐亨豫大之餘乃反亦趨以蹈中國之故轍此鄙人之所大惑不解者也（中略）且吾又習聞消除武裝之說矣欲去武裝是學中國欲學中國則不可不學中國人忍氣呑聲唾面自乾之髭技假令歐亞强國乘墨西哥这秩序紛擾攫爲已有吾美能作壁上觀乎假令有人乘吾美之無備奪巴拿馬運河而亨其成吾美能拱手相讓乎俱如此類皆中國人之所能而吾美之未必能者也鄙人唯一之主張一言以貫之不外以武備爲和平之後盾以和平爲武備之方針發達國民尙武之精神而宗旨不與和平相背瑞士民主國也無開疆闢土之心有泰山磐石之固已成之良規所當取法者也然整飭武備非朝夕所能集事也即令急起疾追發軔於今日亦須俟數年以後始有端倪南美智利亞吉梯諸國徵兵之制久已實行其軍容之盛實力之充充視吾美實遠勝之吾美地大物博橫跨兩洋而軍隊式微乃至不足指數非徒今日之羞抑亦來日之大懼也墨西哥介吾南陲頻年革命哀鴻嗷嗷使墨人痛改前非迷途思返則已耳使吾美能袖手旁觀任他人之乘機闌入則已耳否則爲拯民水火計爲保全孟祿主義計終必有出而干涉之一日然臨時召募烏合成軍無濟也必有精練之卒一呼可集始中以應不時之急故吾美備兵額至少須在二十萬以上更須採瑞士之制全國皆兵瑞士之公昗學校兵操數年縣爲功令凡罼業於斯者入營實習六月然後退伍退伍後之十年每年須温習兵事十日全國一律無稍歧者此制行之數十年不獨無阻工商業之進步且反促進國民對於工商業上獨立合羣之精神吾美主持和平久矣然必有自衛人之能力始高談而無愧色委靡不振依人爲活巾幗自甘以順爲敬此中國之所以顛連而無告也　此天演競爭之場寗有僥倖立足之地國於地球之上其價値之輕重必非以土地之廣狹人民之多寡比例中國之版圖戶口寗不龐然大乎其位置爲何如者必也一國之内英氣盎然男有捐軀斷脛之忠女有國爾防家之勇有出車之奮厲無采薇之憂思而後可以言和平而後可以固共和華盛頓血戰七年林肯堅持四稔其時之成仁取義慷慨悲歌者雲集波湧指不勝窮此吾美先進之豐功偉烈震耀環球百世之下猶然有生氣者也吾願我美青年後進聞風而興起焉 
　　按羅氏原稿約萬餘言登載全美東西各報約數百種 
雜評一 
[不明（無名）]  
　　中國之事歷來多以不明明之者而今日特其尤甚者也蓋中國有言能相喻於無言夫無言且能相喻則凡類於言者安復有不相喻乾耶　　是故言曰是而可以知其意則非也行在此而可以知其意在彼也故今日時局紛紛若何若何者其結果人人知其必若是若是也此蓋中國人之特習而非他人所能知也不然等安會特一研究學理爲名之會耳何以其勢力效果至於若此哉此雖合各國之博識家而不能明也 
　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之個中消息]  
　　軍政界之會議國體問題昨日軍界重要人物在统率辦事處會議請速定大計以安人心　署名者爲王士珍段琪瑞劉冠雄　鎭氷廕昌　諤唐在禮張士鈺等數人又聞彰武上將軍張鍚鑾　軍統領江朝宗京兆尹沈金鑑各具呈陳請速定國計以慰民望又聞各省巡按使由朱家寳領銜聨電請速定國是聞此電已於昨晚到京矣 
　　個中人之主張第三次請願書已於昨日呈遞二件一爲各將軍巡按代表以公民資格聨名提出者一爲全國商會提出者此外各省請願團聨合會之請願書則定於明日提出據籌安派自言國體問題發表以來經過之程途可分爲三叚一爲討論時期籌安會之發起及輿論界之時是也一爲决行時期各省將軍巡按之通電贊成及彼所謂各省公民請願之時是也一爲速決時期立法院之另籌徵求民意辦法建議及彼請願團聨合會預備三次請願之時是也現正主張取迅速解决之辦法其對於參政院之建議猶不能表示滿足之意以爲該院之建議旣無嚴格之主張（即曰召召集國民會議或另訂徵求民意辦法）而於另訂徵求民意辦法一節又無確定之意見仍聽政府之擬議無論其不採納第二種辦法即或採納而政府尙不知何日方能定出一種辦法且猶必交院議决始能施行則君政之實現仍屬遙遙無期故其意逕欲由院議决一確定辦法要求政府施行據聞個中人最近之主張約分爲下列之兩項（一）以各省國民會議初選當選之選舉人在省會組織特别機關用投票形式取决國體問題（二）由各省行政長官用簡易方法在本省組織一種臨時機關投票取决國體問題又有一說主張照上年政治會議約法會議成例由各省選派代表來京組織特别會議國體問題即由此項特别會議解決然此說近已打消矣 
[政府嚴防黨人之近訊]  
　　十八日大阪朝日新聞　濟南專電云近有黨人劉小堂等在該小沿海某地方（或係青島）糾合同黨组織山東革命軍總司令部密派黨羽多人潛入魯省内地到處散布謠言蠱惑人心以謀起事又有魯省革黨之領袖而曾赴北京投誠獲赦之李某者亦逃至沿海某地方號召黨羽圖謀不軌目不魯省地方官署已得此消息故防範甚嚴云云北京警察廰因國慶日總統率領文武各員在天安門參閱各軍操法故經該廳爲愼重要差預防隠患起見現已飭各區將經過附近地方之商民戶口詳細調查俾免匪黨混跡其問又内外城街巷近經軍警兩界於衝要或背巷地方多已加設巡崗並有便衣探兵往來巡緝形如戒嚴探其原因係政府近聞朋黨人來京圖謀起事破壤治安並鍳於外埠迭次發生炸彈故爲預防未然保護地方治安起見特軍警各機關注意以資鎭攝 
[藏事會議與間島問題]  
　　外交界消息中英關於西藏各種問題以及修改條約諸事業由兩國政府决定　會議地點在英國倫敦換約地點在中國北京我國方而已如派日英施植之公使充任會議西藏交涉之全權公使外交部並將二年陳貽範赴藏會議　案牘謄抄寄英以備參考又聞此項會議約於下月開始討論將來結果或照蒙約而行亦未可知日前日本報載中日新約成立之後延吉間島地方爲新約實施之範圍將舊約作廢不意延吉道陶道尹提出抗議現已由兩國政府處理然日政府仍以間島爲新約範圍力主舊約作廢之議云云聞諸個吕人以上項所述正在爭議大約依約實行日政府當亦做到但劃界不明以致爭執此皆前清之因循以迄於今將來或從劃界着手云云 
[敎育與官方之整代飭談]  
　　敎育部之討論案敎育章仲和總長自任事後已决計繼湯氏政策進行唯因欵項不足者可稍行從緩其餘决不更變昨日（星期三）特集合部員開關於敎育事件進行之會議計其討論事體如下一驗定敎員之舉行期二高小國民課本之選擇三籌設師範講習所預備四高小以上學校徵收學費之統一及施行五基學建造房舍之劃一及折衰發圖指示之辦發 
　　肅政廳之查辦案肅政廳成立以來對於官吏之貪贓婪法查實移訴者不下數十百件其中尤以知事居大多數頃京畿地面又有紳民之控告知事發生均分别咨行咨覆計其大網如下一文安縣民張嘉運訴該縣知事楊穀成受賄左袒威逼人命一案咨行直巡按使查覆二懹來縣紳張通訴該縣知事牛培濫用職權刑誣良善咨行直巡按使查覆三　縣商程樹卿訴該縣知事劉成縱使吏役按畝逼捐一案咨行直巡按使查覆 
[監商請改卸引地之查核]  
　　交通部因鹽商豫立成禀稱鼎記承運郟縣寳豐引鹽改在和尙橋許州兩站卸車故昨特批諭謂前據该商禀稱承運鞏孟等八縣引鹽鞏孟兩縣之鹽係由天津運至鞏縣及義井舗其餘六縣由天津運至郾城落廠經飭京奉京漢兩局查照嗣於本年六月間係據京漢局詳稱准長蘆運使咨稱豫立成所運郟縣寳豐兩岸之鹽請改在許州卸車等語亦經本部批飭京漢路局照辦在案茲據該商禀稱郟縣寳豐兩岸運銷手續歸鼎記自行經理鼎記承辦之引岸郟縣與和尙橋毗連寳豐與許州毗連應在和尙橋許州兩站卸鹽落廠等語到部查該商前禀承運鞏孟等八縣引鹽現又稱郟縣寳豐兩縣之鹽歸鼎記承辦是否該商已將郟縣寳豐兩縣引鹽劃歸鼎記運銷鹽務署曾否接洽本部無案可查至和尙橋州兩站地點是否郟寳兩縣鹽行區域本部亦未深悉所稱郟寳兩縣引鹽凡鼎記承辦並擬改在和尙橋卸車之處昨已據情飭知該商應由該商禀請鹽務署咨行本部再行核辦云云 
[張英麟大鬧警察廳]  
　　懹瑾通信本月十六日下午五時濟南内三區警察局警佐牛逢慈因據育英中學校長張介禮函報失竊當即派警士二名前往驗勘因察得跡似賊係田屋而下故相率登屋察看逾過數家屋脊忍瞥見張晋卿家内院内孫女適在上厠該警即失聲喝釆張孫女驚覺羞忿嬌嗔該警仍對之嘻笑爲張晋卿所聞趕入内院向警責問警士以奉公察勘盜蹝對然相距該校甚遠更爲詫異乃令僕從扭警至局控訴詎牛警佐一味偏袒不問情由遽將張晋卿掌頰收押銬以重鐐事爲張之本家張英麟所聞趕即至警區代爲申辯且謂張晉卿係前清舉人當世名士張子百益亦爲學界名敎員牛警佐卽叱問曰汝爲何許人答曰我名張英麟前清都察院都御史翰院出身者是牛又叱曰前清頭銜不必題現居何職又答曰大總統府一等顧問官山東蔡巡按使乃我門生也爾問何爲牛仍强項曰公事辦不能徇一顧問之請遽即釋放是非曲直今惟有押解警察廳聽候公斷可也張顧問官汝可趨廳說項我歷任江蘇警界多年不若新進者率畏紳士之干涉訟案也言畢聲色俱厲張英麟知不可理喻乃趨往警廳謁見宫廳長文卿將内中曲折爲之力陳宫毅知曲在警士即將該案警士二名革撤拘押好言撫慰請張晋卿回家詎張年逾大衍經此警恐狀若中風噤口不言狀如木鷄廳中更爲驚惶迨後請到張子伯益始將張扶上膠車載回宅第聞已寒熱大作矣諒老年人不耐辛勞警恐所致也張英麟爲濟南大紳士一旦屈於牛警佐之强項心不能甘且曲在該警故立集紳界公呈蔡巡按使請卽查辦而宫廳長亦以牛警佐心地胡塗辦事荒謬立命撤差冀即了事未識紳界能就此息事否也 
　　膠濟近譚（懹瑾通信） 
　　膠濟濟站貸物輸運出入八月份總結表八月份膠濟鐵路濟南西站運輸貸物出入噸數品目業已清算總結比較上月平均每天約増多一千二百九十四噸運脚一項因津浦統捐影響亦驟覺増多至五萬四千五百四十五元之數現方日増　盛平均每天増多逾過四百噸以外茲將八月份日結錄誌於下 
發送貸物（現拂運賃貸物）共計十三萬九千八百八十二噸同着拂共計一萬八千三百八十七噸兩共合計十五萬八千二百六十九噸到貨（現拂運賃貨物）共計六萬八千五百四十一噸同着拂共計二百二十二噸運出貸物品目及噸數 
　　試觀表内所列白銅小制錢一種已達一千六百三十九　之多被運出口燬鎔爲運用品致地方不敷周轉亦可慨也大豆一萬八千九百九十三噸小麥十一萬零八百二十二噸雜穀類八千零六十五噸高梁二千五百四十二噸麥粉二千八百四十六噸棉花一千五百四十五噸肥料一千一百六十九噸石油一千一百五十噸獸毛一千七百十三噸雜貸一千一百零二噸乾隆白銅小制錢二千一百八十噸生牛一千六百三十九噸 
　　運出所達膠濟沿線各站噸數青島一千四百九十八噸包島碼頭八萬七千一百八十八噸大碼頭一萬零二百六十四噸城陽四千四百十八噸膠州四千八百二十二噸　山四千五百噸蝦蟆屯四千九百三十九噸濰縣六千六百零八噸到貸品目及噸數 
煤炭二萬八千一百四十一噸布疋五千三百五十七噸東洋雜貸五千六百二十五噸洋紗三千八百七十噸石材二千三百五十九噸陶磁器土器二千四百六十八噸砂糖二千七百三十五噸自來火二千六百四十六噸各種材料一千一百四十三噸西洋雜貸一千九百二十噸運貸來濟各站噸數博山三萬三千四百八十五噸青島一萬四千四百七十七噸包島碼頭六千六百九十四噸大碼頭二千三百二十噸淄川二千六百七十噸試參考上列各表凡由濟南運往青島之十萬噸以上之貸向固由津浦裝運往南者今則改道膠濟由海轉運往南實統捐影響之所致也然自青島來濟之貸雖多仍不過二萬三千餘噸出八懸殊又一土貸轉向膠濟之一憑證也有心收回利源者幸加之意矣 
　　膠濟沿線日商調查職業人口表（周村）贸易商一名運送業二名料理店二名烟草會社員一名賣藥商一名酌婦三名計十名 
（張店）雜貸商一名修表匠一名开匠一名理髮師二名洗衣業一名賣虊一名鑲牙一名小販一名旅館二名料理店八名飲食店二藝妓一名酌婦一名計二十三（博山）旅館一名運送業三名計四名（黌山）賣藥商二名理髮二名雜貨商二名菓子店二名酌婦八名鮮魚業一名工匠一名土木匠一名盆湯一名賣豆腐一名下宿屋一名飲食店二名旅館二名料理店八名藝妓四名計三十八名 
（青州）酒保一名收肥料九名賣藥一名旅館二名料理店一名酌婦二名計十六名（　縣）運送業一名烟草會社員一名小工一名遊戲業一名鑲牙一名鮮魚業一名酒保一名賣藥商一名理髮一名旅館兼料理一名料理店二名藝妓二名酌婦七名計三十一名 
（坊子）雜貸商七名豆腐店二名修鐘表一名菒子商三名照相館三名木匠一名用達業三名洗衣一名材木商二名賣藥一名醫師一名女梳頭一名運送業一名盆湯二名下宿業一名旅館五名飲食店主名料理店十八名藝妓四名酌婦三十四名計九十七名 
（高密）用　藥一名藥種商一名照相館一名雜貨一名旅館二名料理店二名酌婦七名計十五名 
（膠州）賣藥一名運送業二名雜貸店二名旅店二名料理店三名酌婦二名計十二名 
總共全沿線合計男女共二百四十六名試觀中表凡膠濟沿線日人形色色各種職業均屬小本經紀無甚大商家則現膠濟鐵路驟增收八運脚爲津浦增設統捐後致土貸改道之明證更爲顯著矣當局者盍深思之 
[胡匪竄擾長白之警報]  
　　奉省安東不邊道署於本月十七日下午九時接長白縣知事馬鴻亮來電内稱今日黎明悍匪二百數十人猝撲縣治長白無城可守兵力單薄知事恊同楊哨官督率防警及捕盜兵抵死對敵力戰五句鐘之久匪始敗北我軍跟蹝追擊匪被我軍窮追當將被綁去之採木公司長白分局日員近藤及乙守與陶謝孫譚各局員共六人以及商民十餘人先後棄之而逃事後查點陣斃匪三名逸匪受傷十餘名警察所股員宋振東單匪陣亡此外又死捕兵二人書記一人防警受傷四五人街署監獄均保守無恙商民未被匪害惟採木公司長白分局僻在縣治西南隅當時被匪闖入除綁局員已被我軍追擊釋回外計被刦局欵約數千元除仍由知事協率營警追勦該匪再行報告外謹先電陳云云 
同日戍刻接臨江知事毓岱來電頃由韓岸抄來電話據昨早四鐘胡匪百餘人竄人長白署獄及採木局均被刦並沿街放火軍警與戰警亡三人斃匪一名匪竄走馬知事未得確音除加探嚴防外謹先電聞十六日第一採木公司接日人橋本楠太郎電稱本日早三點鐘時馬賊來襲長白各處起火聞公司委員全被綁去尙未悉詳細情形然鎗聲盛起此地守備隊及憲兵隊均爲保護公司即赴公司附近地方正在彈壓第四採木公司接　部急電謂今晨馬贼約百名進長白放鎗放火情形頗屬不穏然此地守備隊力行彈壓現已逃跑分局雖免火災然受蹂𨈆近藤乙守陶謝� 
孫譚六名被捆猿川夫妻均因有病即有擔架送至惠山鎭陸軍病院其餘之家眷均平安避到别處　去存金庫内之現欵全被搶去因猿川主臥病未知其數帳簿卷宗槪無損失云云按觀此情形碊胡匪猖獗殊甚恐不免又起一番糾葛矣 
[中俄軍隊衝突三誌]  
　　中俄軍隊衝突事已兩誌前報茲吉長日報又載有此事之詳情特再爲轉錄如下中東路線五站俄巴釐司二官於舊曆八月初三日帶俄兵四名至七站溝裏陽以調查胡匪爲各陰圖搜翻鴉片放槍威嚇該處駐防陸軍疑係胡匪整兵往剿俄軍見之欵係對敵飭我兵下槍陸軍不允遂致决裂俄兵持刀砍中某陸軍手部連傷四指陸軍奮勇抵禦生擒俄兵三名回營成二官見勢不佳率其一兵奔回托人求將被捕俄兵釋放未匪達到目的繼復煩某交涉局長出爲說項始將被捕俄兵放回作爲了事詎至初六日突有俄統領率兵百三十餘名至七站溝裏將陸軍防所圍困飭令繳械陸軍不允遂兩造開槍陸軍冒險衝出且戰且退擊斃俄兵三名受傷隊官二名陸軍司務長受傷田排長陣亡軍兵死五名受傷者數名陸軍督隊官某亦受有微傷凌團長聞信初七日晚到七站查看亦被俄人看留聞現在雙方已均電上峰請示辦法未知如何了結並聞此次啟釁之原因係由五站俄探訪局長唐某恃俄人勢力每當烟漿成熟時即向各烟戶勒捐每刀一把收捐烟土十一兩共收一千三百七十餘刀如隠匿不報唐即唆使俄兵前往搜查是日俄兵赴七站搜烟卽係唐之唆弄也　在已起交涉唐居哈埠未知以能無事否鬭唐綽號活閻王又稱大老黑在五站時動輒持槍行兇人皆畏之如虎設寳局七所骰子局二十處終年坐地分贓所畏者惟陸軍耳遂日唆俄兵與陸軍衝突以爲只將陸軍　下即可橫行一方此交涉之所由起也 
[川南礦務之條陳（續二十四日）]  
　　夫川南鑛務在明代清初皆稱極盛每歲課稅多至鉅萬清之中葉漸降衰殘至清季而輟業幾𧗊溯厥原因一由於� 
各屬初設鑛政房專理其事繼於　遠設鑛務總局以資提倡業鑛各商貸资得所保護有由故不惜攘攘煕煕樂於就業嗣礦政局礦務總局先後裁撤而夷蠻藐法猖獗摟殺爲生業礦各商失所無援遂謀退志一由於川南各屬銅床金粒鐵塊銀苗燦然露而在昔露天採掘十居其九鐅坑探取實占少數迄於貪窖藏雖多露鑛但各土商限於學淺無術探求因而歇業前清勸業道周善培銳意提倡不遺餘力然甫有端倪遽行他　其事逐止反正而後稅源繼絕收入無從人民生計日艱籌展乏策利權外溢漏巵日大抵制莫由似應及早籌備俾資發達預爲財政部採金局改造貸幣張本以實軍需而裕國用良以欲圖富强須興實業而實業之爲利溥收效宏者厥維鑛業故振興鑛業實有不容稍緩之勢也振興鑛業之策如何（一）實行開放主義立案註册宜因地變通施行也鑛業條例載採鑛之區達二方里者須纳註册費　銀三百元外具呈費三十元無論案之准與不准事業之有無利益於未着手之先本已先折去三百餘元矣與其以此三百餘元空置不生産之地何如改營他業本利尙較安全所以鑛業條例頒布年餓而註册鑛商寥寥無幾也查此項條例係根據日本鑛律而來但日本鑛業發達已久收效已宏故人民知利必趨不惜資斧我國鑛業尙在萌芽時代鳥得與日本同年而語國家振興鑛業所期甚大决不在此區區註册費若非於開創之初酌爲減免以　進行則萬難推廣招徠又其甚者凡鑛商呈請開採時鑛務長官多批飭該縣地方官吏查覆核奪而地言官吏多以開鑛爲大利所在非酌送酬資則不朦禀障礙太多即攔置不理種種蹂𨈆下情� 
不能上達事業遂行廢止去歲裕川銅鑛公所呈請開辦王壩銅鑛冤寗縣期年不能見覆其一例也又况地方官吏非專門鑛學人員測繪不知地質不曉鑛徉不明予之查勘鑛業徵求鑛産何異問遵於冒徒滋流弊而已凡查勘鑛案徵求鑛産均可委諸技術員或調查員辦理庶言有專歸弊　可除（二）多派技 
 
 
 

Page 7

 
 
術員仿省視學查學旨意按季分道巡視爲鑛商設法改良也川省舊有鑛商不明鑛學鑛脈傾斜走向無人測知之鑛質純雜高低無人鑒定之吉凶禍福皆求之於天仰之於神苟遇障碍發生即束手無策由業因以廢止若仿敎育科設置省視學查學旨意於鑛務科技術員中每道委派一二人歲分春秋二季出省調查巡視一爲調查未發見鑛山一爲查勘鑛業一爲鑛商改良設計俾往者努力進行來者樂於就業（未完） 
[湘中之菸酒公賣]  
　　湖南菸酒公賣籌備主任員萬繩權組織籌備處已經成立近乃檢齋廳署卷宗悉心查閱並與商會接洽考詢似尙無把握昨將困離情形會同財政廳縷陳該部矣 
湘省菸酒産額本非豐饒且品劣價低商人獲利甚薄前清末造創行稅制初年收數不過六萬餘元嗣後年少一年且多減免去年七月奉文推行牌照稅本年四月復遵部飭加重物品稅實行値十取二年額二十萬元合之牌照銀較前計増三倍商民禀求減免及申請歇業之事時有所聞値此商業難支商情搖動之際復加公賣不免疑懼交乘多方抵抗其難一也 
公賣進行價格加增後銷場必有一番銳減蓋富人先有存品非瓶罍罄𧗊决不沽求貧戶能力無多非需要亟切必圖節省須特� 
昻貴之價成爲習慣久藏之物漸次空虚始能依舊暢銷然而商人祇知近利素乏遠謀偶遇滯銷必更呼籲咨嗟無術對付其難二也如以全省地方遼闊不便交通西南各屬各爲接壤其治城彼此相距往往數百里之遙此次奉文令省設局五監察所二合之省局都爲八區以七十五縣攤之每區轄縣多則十餘省亦七八計其道里總在數十萬方里以上照章組織公棧調查産銷情形報告營業態征解公費領發印造巡緝私菸私酒等事細密如毛而謂每區一局員數司事能遵章辦到一無逾違縱有絕技奇才亦難自信加增區局添設人員又限於經費不能追加其難三也該員於此三者外又詳述用人之難兢兢過慮然此皆非湘省獨有之困難各省情形大抵如此也 
地方通信 
[蘇州]  
　　私鹽案解赴嘉興洞庭東山快船戶楊金林夾帶私鹽數百斤被紥防胥門　私師船領哨查獲已誌前報蘇州鹽捕緝私汛地本屬劃歸鹽捕後營兼轄聞此案昨已由駐蘇鹽捕後營管帶杜步階將私鹽並船及舟子楊金林一併起解嘉興浙江鹽捕統領署核辦 
　　齋巡按飭緝盜案蘇鄉天宫寺前金讓之家前被盜匪十餘名入骨却去衣飾等特爲數甚鉅當由事主來城赴吳縣公署請求履勘經孫縣長委承審員前往查勘被刦確實並傷事主兩人隨將案由詳報道尹及省署高等檢察廳候通飭各屬蹝緝昨蘇州水陸兩警廳髭趙崔二君均已接到齋使飭文着趕速緝捕矣 
　　三區菸業准設分棧情形第三區菸酒公賣分局唐局長前招之分棧經理錢維縝不孚衆望各商反對等情迭記前報茲悉菸業禀請另設菸業分棧一節已經唐翼之分局長轉詳省局經高局長批示照准即經該業八縣商人開會公舉王萬泰店王王純甫君爲分棧經理並議定繳付押欵一萬元分兩期繳解又由該業　定開辦分棧辦法及與錢維愼之酒業分棧劃清權限各條陳禀經省分各局核准飭遵惟省局長以八縣菸業支棧前經錢經理分别招商組織成立者已有三四縣令菸業另設分棧之時各將前設支棧一槪取消另行改組未免於理不合究竟各縣支棧當時如何組織自應調查核辦特派委員程君子固來蘇調查復奪（聞程委員須於舊曆八月二十左來蘇）而王經理則以部意支棧由分棧組織今旣菸黹另設分棧且錢君前組支棧經理人皆屬業外自應取消照章另招本業之人重新組織方與商情稅務無所阻滯現正在與唐分局長商議仍俟程委員調查後公同妥定辦法禀明省局長後即行定期開辦 
[松江]  
　　選政上引起之糾葛松江各業董致募債總理閔瑞之君亟云敬啓者業董等今日午後迭據　同業先後來稱民國四年公債前經貴董勸募勉力移挪湊數認　所有印刷品之公債收據商等均寳貴儲藏今閱九月二十三號申報載松江新聞第一區工商實業資本以印刷品爲證明物續簡單慮干駁請飭知調查會所有前項一百二十八人勿庸入册初選監督以責任所在不能不嚴格對付云云商等方始明白印刷品在手續簡單慮干駁詰之列因念公債收據同一印刷品當然可慮商等以經濟所在不能不嚴格請求應將印刷品之公債收據援例繳　而貫董亦應即日發還原洋俾免駁詰至於三年公債票及房警等各種捐票凡　印刷者是否手續簡單應請轉懇商會總理明白宣佈等情業董等再三婉勸舌敝唇焦苦無充分理由足以對付竊念公債一項受貴總理之委托出而勸募惟有仍請貴總理設法維持或求坿墊發現洋以解眉急不勝迫切特命之至 
　　貧兒院之音樂會松江孤貧兒院由朱鹤生君承先人遺意竭力支持而費用浩繁向無常年基金以故非常困難所賴敎會之贊助及外界之捐輸近復商准敎士步惠廉君及敎中同志就西林禪寺設立音樂大會中西熱心家先後登壇奏技如銅簫懹愛啞鈴批耶那及中國琵琶簫笛等樂器由滬人馮儒蘇人戚飯牛兩君演說孤貧兒之苦狀勸本地慈善家量力攸助亦詼諧亦悱惻聽者動容後復殿以新劇是日雖有小雨而男女購劵入觀者仍甚踴躍云 
　　西施廟之歌曲松邑中秋前後三日向有詞曲家在嶽廟登檯歌唱之習慣近則遷往西施廟本年風聲遠播前上海縣海寗王欣甫君及王店濮院嘉興盛澤雙林上海崑山等各處大詞家大商家有顧曲癖者多結伴戾止無慮四十餘人之夥局中人張筵招待興復不淺亦的時未有之盛也 
[鎭江]  
　　江北水利問題江北沿岸運河受災各縣前經工程局總辦馬士杰詳准財政部援照濮陽河之例每畝帶征二分專爲修治運河經費現上游魯省下游裏運河一帶均已着手進行淮徐海三屬地處中叚若不早爲宣洩必成澤國茲由江北士紳擬在淮陰適中地點設一江北水利聨合會截留三屬畝捐從速興辦不足之處由各縣另籌俾江北水災不再發現云 
　　查驗洋貨飭文齋使通飭略謂洋貸運銷内地領有子口半稅單沿途經過各卡驗明單贷相符照約放行不再重徵俟貸運抵單塡指銷地點應由局卡將單扣繳再令受貸之華商照章補完落地一捐其單必須扣繳者原以杜一單兩用借單倒運等弊前因各局卡都未遵辦又經通飭認眞辦理在案迄又多月乃查各該局送到票根等件並無扣繳此項稅單豈該局境内竟未運銷洋貨耶可見仍未實力奉行殊屬非是合再特飭該局長遵照嗣後凡遇洋貨運經各卡務須核實查驗蓋戳放行其運銷到地者照间將單扣繳補心落地一捐不得再任混漏云云現鎭江貨物稅公所陸所長曁瓜洲荷花池各釐局局長均奉文遵照矣 
[通州]  
　　烟酒稅委員易人烟酒稅委員陳明輝因事辭職業經慮知事詳請巡按使核准以縣署第二科科員祝翔洲君兼任新舊交替之手續聞已辦理就緖矣 
　　祭戊日電令改期祭戊之期本邑原擬於舊曆十六日舉行因關岳合併同享先一日即在新遷廟址大加修葺掛燈結彩甚形忙碌昨忽奉巡按使電飭應於秋分後第一戊日即二十六日舉行秋祭以昭一律現已遵飭辦理矣 
[杭州]  
　　祭潮與觀潮之浙杭消息昨日（舊曆八月十八）爲潮神誕辰官廳素有祭潮之舉財政廳長　鈁君鹽運使胡思義君杭關監督張允言君及部派員等均於二十五日上午乘坐早車馳赴海寗聞係奉屈使派祭潮神並察看塘工然據又一函則云屈巡按使會同俞簫雨會辦已於昨日下午三句鐘乘特别快車前往長安換坐淺水兵輪先往海寗觀潮繼往海鹽平湖一帶察勘塘工共商修築之法並帶主管科員王濟組庶務科員陳亞春等同往云 
又聞滬杭鐵路運輸沈副總管與海寗縣知事劉蔚仁昨又指定路局觀潮圍場卽在海旁塔左側睛雨咸宜並於江墅支路加開混車一次以便杭城士女前往錢江觀潮聞并干地方各茶肆已改設爲臨時觀濤社俾便旅客坐觀云 
　　財政廳新委之各職員財政廳組織編制業經吳廳長另訂施行並將舊有人員酌量裁減茲悉全廳人員業經吳廳長分别委任如下秘書吳燦麟總務科科長杜述琮科員袁鼎莊之師艾文潮馮兆昌謝希祖謝振采吳文涵助理員李景軾吳鍚銜金百峰艾瑞征榷科科長陸慶楹帮辦科最梁壽藏科員潘江沈成美朱允中鍾濂徐均李稷高矩許甄周旦高其煒制用科科長吳文熊科員吳澤基胡崇文王　颺鄭南詩錢毓英傳兆登沈作則陳文明吳慶煕助理孔壽祺 
[安徽]  
　　皖勸業廠近事皖省勸業廠業經大興土森晝夜修造預期明春開幕昨該廠經理叚君復向上海某公司訂購汽燈來皖以便夜間工作 
　　請禁違章開礦近有某洋商擬開皖屬繁昌含山兩縣境鐵礦并修築鐵路該縣紳商以其有違約章且銅官山前車可鑒特報告旅京同鄉昨經皖紳李經義由京函請巡按使嚴行禁由 
雜評二（默） 
[局勢已定]  
　　籌安會爲先鋒軍巡請願團與人民請願團爲兩翼參政院爲參謀憲法起草會爲秘書内部肅政廳監視行動爲憲兵葉梁諸人擔任經費爲糧台將來之國民會議爲大本營集中地所定十一月如集議員之日則發動員令矣而今日紛電贊成者告奮勇也忙碌開會者定作戰計劃也調兵遣將布置略已大定我民其俟凱旋獻俘論功行賞也哉特未知首功究屬誰耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[謠言起事之戒備]  
　　黨人起事之說本埠近日來時復盛傳前日又有即晚起事之謠風聲所播人心恐慌南市僑居西人竟有携老掖幼乘坐汽車往北市租界過宿者事爲軍警界所聞誠恐有人乘間肇事爰特嚴爲戒備鄭鎭守使當飭駐紥製造局之三十六團第一二三營每營各抽出步兵一隊分爲四班嚴裝荷槍備足子軍　　西門外斜橋華法交界處所嚴行防守並分派馬隊機關鎗隊至滬杭車站南碼頭裏外各街分别巡邏扼守湘滬警察廳徐廳長於是晚八時接鎭署電話知照前情亦即傳集所屬各區署隊長官到廳面論嚴爲防範各區署長官回區後除令落差巡士一律在署候示不准擅離外各要道均派雙崗帶械站守誒長官等亦各督同巡員巡長身著警服備帶手鎗分赴各段查崗廳内保安巡邏騎巡偵緝各隊亦均一律出巡以資防範 
又一訪函云前晚（二十五號）本埠南市軍警各機關突接探報謂有黨人又思起事之謠故駐滬陸軍步兵三十八團團長馬鍚藩立飭所部各營長傳令各該連長督兵排隊荷槍分段輪班梭巡所有西門外自斜橋起至龍華路一帶馬路亦由步兵十六團所部三營一律派兵巡查並派雙崗站巡以資保衛淞滬警廳徐廳長亦因搖言甚烈且接軍署命令嚴加防堵除立派通班偵探分投查察外有各街道及十六舗外灘内馬路等處之巡警通飭各警署槪行加派雙崗荷槍站巡又飭巡邏隊督警排隊分赴各街道嚴密巡邏聞相傳之謠言謂有黨首何海鳴等現率黨人潛來滬上希圖起事已匿居於某租界内等語故軍警各界有此戒備也另一訪員報告云本埠南北市邇又發生謠言前日旁晚謠言更烈滬海道楊道尹特飭淞滬徐警廳長加意嚴防徐君爰飭本廳偵緝隊長翟世清帶隊至民國路華洋　界地點扼要巡邏南市第一區董警正亦派李巡官督帶隊士至十六舗裏外橋等處荷槍實彈嚴防並飭所屬各分駐所凡落差之警士宜留爲差遣以防不　其餘各橋樑等往來孔道亦加添崗位實力梭巡至製造局一帶關係軍火重地經鄭鎭守使派軍隊分别防範浦江各兵艦長亦密派小輪在浦巡弋水巡隊長亦派警乘坐小艇巡緝至天明並無舉動始各返隊 
[私藏湖南僞錢票之破獲]  
　　法捕房探目黃錦榮包探韓邦達方福林於前日偵知法馬路昇平里二十五號屋内有私藏僞造湖南官錢局錢票情事當即前往拘獲沈有仁周金標馬正中三人並抄獲僞票一箱計七百餘張解入捕房昨解法公堂請訊沈有仁供在益記棧爲廚　僞票係棧客李少泉寄存故携至家内適被蜀周金標　見欲詐洋銀後由戚永貴出而解勸给伊洋二十元將票焚毁周不允又經馬正中出爲勸解亦未允洽彼此口角致爲包探　見到來拘八捕房錢票實非自已之物求察周金標供於七月十八日來申售賣榨菜因沈見寄存僞票有犯法律故欲報捕由伊友戚永貴出場給民人洋二十元囑我不能聲張民人不允口角被探到來拘案是實馬正中供在場勸解被探拘案是實聶讞員判一併還押候十四天内查明實在再行訊核 
[函請協緝在逃黨人]  
　　奉賢縣知事近在該縣所屬鄔家橋鎭白沙廟地方破獲黨人機關拿獲黨人丁品山丁義山弟兄及宋阿妹三人訊知尙有同黨何關民王阿木宋阿桃等在逃已禀請鄭鎭守使通飭所屬軍警一體偵緝在案茲　鄭君因恐該黨人等逃匿公共租界特函請楊交涉員轉飭捕房帮同協緝 
[巡兵擊鬭後之請卹]  
　　本埠鹽勇因遣散發餉滋事開槍擊傷兵士多人並傷斃兵士吳福連經屍妻吳瞿氏除赴地方檢察廳起訴外又投鎭守使署遞禀請求澈究復經浙江朱將軍江蘇馮將軍聞悉此事飭行鄭鎭守使就近傳集蔡統領所部之中左兩營管帶並隊長等從嚴澈究在案刻吳瞿氏之同鄕人在滬上軍界者爲多僉以死者冤慘且家有邁母幼子無所倚賴均不忍坐視特聨名代禀鎭守使署請爲撫卹並查究無端開鎗之衛兵及上南川隊長張占忠部下之各兵士等逮案訊明究懲以拯孤寡而儆枉法 
[搶刧警局軍械再誌]  
　　川沙縣境北鄉八團南六甲之警察局前於陰曆八月初五夜被匪刦去快槍四桿戳傷巡士金天順張雪香兩人該匪等携械鳬水逃逸追捕未獲各情已誌前報茲悉川沙縣范知事於事出之後由鄉民拾獲匪黨姓名單一紙内有丁阿冬衛全山衛俊卿等名字當即派警調查茲據復稱丁等確有其人係住居九團首甲高宅基地方素非安分之徒等語范知事以旣有其人亟應提案訊究故已於前日派令法警前赴高宅基查拿矣 
[捕房研訊兇犯]  
　　前在鄂省當兵之湖北人黃同生（卽黃才喜）因在内地糾黨搶刦被江寗將軍署偵探緝獲收押營倉待質嗣經上海公共租界新閘捕房捕頭查悉黃係梁天標（即梁毛天又名張振華）之同黨曾於去年　曆十月十一號在成都路五百三十八號屋内勒斃匪首許老么（即許炳富）故禀請公共公廨備文派探將黃移提到廨奉飭押候帶同梁天標質究在案兹悉捕頭以梁黃不但串同謀斃許老么且有黨案嫌疑故於前日將二人帶入寫字間秘密研訊口供聞均不承認串同勒斃許老么之事着仍别收押定於今晨解廨質究 
[查拿私運土藥之首犯]  
　　自土藥貼用印花准行販賣後土價驟然飛漲一般販土人物因利息微薄羣擬往外洋私運來華以沾厚利近據江海關及水巡捕房所拿獲之土販供出此事係由粤人梁錦才在申坐莊墊欵派人往外國採辦並串通各輪船茶房火夫人等帮助私運以致海關搜查雖嚴而破獲僅十之一二外國紅土原價每磅不過十五元在申販售除去外費每磅可售九十五元左右且大率僞造　土以利銷售各土行亦利用其詐從中漁利等語故已由總稅務司曁梅捕頭等分咨中西各機關一體查拿梁錦才到案訊究矣 
[修正縣市鄉敎育費規程之頒布]  
　　滬海道尹公署接江蘇巡按使公署通飭文云爲飭知事據本屈省敎育行政會議議决交議各縣敎育經費分别整理擴張案陳請施行前來查案内關於整理之第一項確定各縣附稅項下敎育費之實數第四項確定積聚金管理方法均與省頒籌畫縣市鄉敎育費規和相關茲將該規程逐條修正合行頒布俾便遵循至規程各條之規定於事實上有不適用於四年下半年者准自五年會計年度開始時施行除飭財政廳外合飭各道尹轉飭各縣知事遵照此飭 
　　附第三次修正籌畫縣市鄉敎育費規程　　第一條縣市鄉敎育費於年征忙　附稅總額内應參照最近槪算確定爲支撥若干元（但不得少於上年度原有數） 
由縣知事逕詳巡按便核定之並詳報該管首尹備案附稅項下支撥縣市鄉敎育費之數目行因地方財力有充裕時逐年遞加之 
　　第二條附稅項下之敎育費其縣市鄉之分配縣得總數十分之四以上但市鄉有不足時得以縣款補助之附稅項下之敎育費每年度至少須有十分之二以下之預備金 
　　第三條各縣牙契附稅等每年無定額之收入仍由縣知事參照近三年平均數酌定敎育費數目其縣市鄉之分配及預備金分數與前條同 
　　第四條縣市鄉敎育費於附稅外應將左列各款籌畫支配（甲縣市鄉原有之各項捐稅充敎育費用者（乙）縣市鄉原有之公款公産充敎育基本欵産者（丙）縣市鄉立學校微收之學費（丁）人民樂輪之寄附金右列各欵實係不敷支出時得由縣視學或該市鄉學務委員商同學董察酌地方情形另議加微他種捐稅等籌費方法詳由縣知事詳請巡按使核定惟不得與現行法令相牴牾 
　　第五條縣市鄉敎育費依預算額開支有餘賸時儘數提存爲本縣市鄉敎育積聚金不得移充他用其積聚金之管理法列如左（甲）敎育費積聚金應由敎育欵産經理處負管理这責（乙）敎育費積聚金須於本年度終了後將其　數由縣知事詳報巡按使公署備案（丙）敎育費積聚金廳隨時由敎由敎育欵産經理處妥存國家銀行或地方與舗生息並詳報安按使公署備案（丁）因舉辦敎育事業動用敎育費積聚金時須先詳報巡按使核准（戊）敎育費積聚金如有移作他用經查實後予以相當之懲處 
　　第六條本規和自公布日施行 
[關於吳淞路接管通水之飭文]  
　　淞滬警廳接道尹公署飭略謂接准英領函開案查上海自來水公司在閘北吳淞路接管通水一　迭經函商在案茲又據上海自來水公司禀稱本公司現須在吳淞路掘挖地皮接墏支管一條以便通水請援照成案函請華官轉致該管警廳勿生阻力等情前來本總領事據此相應函　貴交涉員查照轉知淞滬警廳於該公司接管之事照案勿加阻止等因准此合行飭知飭到該廳即便查明辦理云云 
[定期會議瑙商溺斃之交涉案]  
　　瑙威國輪船華豐號大副拉森因搭新素商輪遭風溺斃索償損失一案尙未解决情形曾誌昨報茲悉滬海道楊道尹海關施監督等對於此案定本月二十九日公同會議以便解决 
[遷塜換地交涉近聞]  
　　閘北引翔港厚仁堂義塜前因公共工部局欲在該處間開馬路議以他地相換以便遷　經中西兩方彼此交涉尙未解决已迭詳前報茲悉厚仁堂董事對於工部局换地一節未能承認已開出條件要求工部局將該塜地照現在時價給値以便自行擇地遷移至遷葬費用亦應由工部局魚擔給予千元日前工部局路政處哈工程師爲此事特詣縣公署晉謁沈知事面商一切哈工程司之意對於堂董要求函層除塜地給價可以承認照辦外惟遷費一節以該地棺墓無多索償千元未免太鉅大約尙須商減也 
[道署催送計算書]  
　　滬海道楊道尹以各縣支出計算書前經詳請巡按使通融展限准予八月分運同以前未造書據一律補送曾經通飭遵照在案茲查此項計算書據八月分又將逾期故闪昨日特飭行所屬尅日補送愼母以前一次通融展可一而可再去 
[辦理選舉事務之催促]  
　　本邑國民會議選舉事項迭經初選監督沈寳昌知事督促進行已將被選舉　漏各人覆查造册彙報覆選監督在案茲奉覆選監督齋巡按使飭以開會在即所有種種手續亟應趕辦齋集以重政令等因故沈君即飭令凡有被選舉資格者以選舉實數爲額業已諭令選舉事務所轉飭各該選舉人及被選舉者一體遵照矣 
[修築通達新以署之馬路]  
　　上海縣新公署落成後知事及各科人員行將遷八辦公惟該處蓬萊路口起至西門一帶道路崎嶇難行故由工巡捐局朱局長飭令路政處派匠數十名朝夕修築砌成石片馬路計自新公署起經黄泥墻運西直達城濠太西鬥爲止俾車馬交通以利行人已於前日一律工竣矣 
[勸用國貨會常會紀事]  
　　九月二十五日爲勸用國貨會常會之期到者五十餘人會　虞洽卿尹有事赴杭由陳君良玉報告農商部國貨展鍳會來書大意以本會推洪君爲代表參觀陳列極爲歡迎次報告八會者及出品家嗣後一律註册以便查考双報告發給各出品家證書一事准付執行會議决方法又擬編輯本會大事記等語次黃礪生君起言本會提倡國貸以來各處國貨漸形發達嗣後應研究工商改良方法云云再次由董天爵君起言本會維持至今近來國貨日漸發達北京及新加坡皆有展覽會之舉吾人更宜銳意進行以期普及末由嚴忱熱君起言本會成立已逾半載雖無十分效力但觀各廠出品大有應接不暇之勢可見愛國之心至今弗衰請諸君努力堅持到底爲要云云 
[南洋中學校友會追悼楊君永言紀]  
　　楊君永言留學美洲畢業意利喏大學得有文學士農科碩士學位於本年春歸國應浦東中學之聘詎於八月七號疾終滬寓茲有楊君同學等重念其　志以死特於昨日午後二時開追悼會於西區小學首由家族楊叔侯君報告楊君歷史次由王引才君報告在庽病狀及王立才醫生诊斷大槪繼由校友會代表顧天放君讀祭文來賓穆藕初君校友朱少屏君相繼演說末由家族楊衛玉君答謝校友來賓到者約百人素車白馬頗極一時之盛 
[部委員勘估路工竣事]  
　　滬寗鐵路滬杭鐵路接通軌首道改建松江石湖蕩間三十八號橋工業已估定經費在案嗣因交通部梁總長以此項經費能否再從核減以紓財力故特派該部僉事羅賣忠南來覆加勘估羅僉事來滬後當與鍾局長商議一切即往松江眞如各站將應做工程勘驗一遇嗣因沿須勘估滬杭甬路錢塘江至曹娥江一叚工程復赴杭垣調查現已事竣返滬聞小作勾留即須回京覆命云 
[電飭派艦巡緝海盜]  
　　海軍部劉總長以江浙交界之黃龍泗洨等海島近有海盜甚多竟敢攔刧浙省漁業公司船隻之銀洋實屬擾害航路亟應飭派兵艦驶往江浙一帶洋面嚴加巡紕故於前日電飭駐滬海軍司令部迅速派嚴出巡以術航路 
[無鍚米市之報告]  
　　昨日本埠米　接無鍚快信謂連日來源甚稀故此一星期内價已漲四角之譜今日早市售開高陳糙梗每石洋六元九角陳糙元六元五角新糙梗六元四角新糙杜子紬六元二角新蒲糙尖六元次客新尖五元至四元七八角小麥高頂藏每石五元二角五分云 
[禀請包認灘捐之駁斥]  
　　本邑城内外各小販擺攤向無捐照前曾屢有人具禀工巡捐局請爲認包迭經朱局長批斥不准在案近又有人一再投禀請予承認包收每月顧繳捐洋三四百元朱局長以攤捐與市肆有密切之關係當此市情恐慌民生凋敝之時設再征收攤捐小民更加負擔所請認辦一節與地方情形不甚合宜除仍查案駁斥外特知照稅務科長詳加查復 
[救生局巡船撈獲溺屍]  
　　同仁輔元堂救生局四號巡船昨在陸家嘴浦面撈得男屍一具年約三十歲左右身穿藍洋布長衫白汗衫二件白洋布小脚袴藍洋紗紥帶白絲襪黑緞切方塊圓頭鞋秃頂其腰束之武帶内有名郝尹號任哉之卡片數十張當即帶至老白渡碼頭因無屍屬照章由堂給棺收殮厝壇候認 
[請驗孩屍之詳情]  
　　旅滬奥商某氏與某英婦所生之小孩於西曆一千九百十三年八月十九號病故後並未照章報明捕房經公共總巡捕房刑事科代表牛門律師查悉飭將該孩屍掘起請西醫驗得生前似受毒氣以致屍體化毁且以父母異籍該孩生於中國應視爲中國人故經牛律師投請公共公廨中西官蒞驗各情已誌本報茲悉該孩並非生死不明實係旅滬西人定例凡外國人庽居中國通商中岸者生死人口均須報告警署以便轉禀該管領事查核該孩死後其父母未至警署報告近經工部局調查旅滬外人丁口始悉該孩已死以故投廨聲請並悉此事華官並未到場檢察袛令捕房將醫生驗單及證人口供呈廨備查云 
[吕孫氏實係病故]  
　　住居邢家宅之江北人吕兆林今届中秋節令其妻孫氏向兄借貸不遂與嫂吕朱氏口角相毆孫氏素有咯血症歸家後舊病復發因而身死兆林即投五區一分所控告由該所解送司法科候訊等情已紀昨報茲悉此案已岂吕之親族出場調處故兆林於前日投案聲明其妻實係患病身亡求免究追云云當經段科員傳案兩造質訊一遇判令原告具結銷案 
[醋訊裕康莊倒欠存欵案]  
　　福和同元昌忻季房吳林生等同控已閉裕康錢莊副經理董九臯倒欠存款一案前日上午由公共公廨傳訊原告延律師上堂代表聲稱被告倒欠各款請堂上派一理賬員算明賬目理償訊之被告供稱莊事係正經理林雲標主持現林已避匿惟其家屬仍在滬上等語原告律師復起而聲稱林雖避匿其擔保人蘇明標現在應請堂上傳蘇到案帮同料理云云中西官核供判董還押候補傳人證再訊 
[原告控訴手續之錯悮]  
　　沈九成控陳清瑞魏聚成唐永昌義興盛等承定機器違背合同一案前日上午經公共公廨傳訊先由原告投案請追訊之被告義興盛等延律師到堂代表聲稱原告當與陳清瑞訂立合同時即不照合同辦理袛可控告陳清瑞不能控及其餘被告應請飭令原告交保明白起訴云云中西官核供論令原告具覔保狀另繕明晰禀詞呈候核奪 
[限期繳還抵欵]  
　　公興公司控鄭士麟不理抵欵一案前日上午經公共公廨中西官傳訊原告延律師上堂代表聲稱被告向原告抵借之欵係陳猷忠擔保應請向被告與保人飭追本利洋一千五百六十七元訊之被告與保人均供認屬實求請寛限六個月料理堂上核供即下論云限被告於一月内將所欠本利如數繳還此判 
[菜館主避債潛匿]  
　　褔州路西平望街某菔菜館因生意清淡虧欠各戶貸款及存項有數萬金之巨舊曆中秋節經各債戶逼索該店主任某以所收不敷抵欠遂心取賑洋二千餘金避匿現各債戶擬即具禀公共公廨請爲追究 
[請離婚案被告不到]  
　　王翁氏與王迪生因婚姻糾葛在公共公廨涉訟一案前日上午由　襄讞會同英領事君研訊原告延律師上堂代表聲稱被告屢奉傳訊不到查照新刑律第八百十七條如抗傳不到由原告登報通知被告到堂倘再不到應缺席判决惟原告主在離婚請爲察核中西官核供以被告屢傳不到判令原告每星期登報兩次限令被告於一月内投案倘逾限不到准即缺席判决 
[拐匪價賣女孩之懲辦]  
　　花烟間鴇婦唐陳氏投法捕房報稱有張九俞張天元兩人領來女孩李大兒一口欲賣與婦人議定身價洋六十五元後氏因不要該女寄養三天被張等借去洋二十元向之索取張稱有女孩抵押是以情急報告等語當由捕頭飭探將兩張拘獲昨解法公堂請訊陳氏投訴前情張九俞供此女孩係在鎭江地方拐來欲售與陳氏價洋六十五元嗣因陳氏不要寄養伊處旋因乏錢使用曾向借洋二十元是實張天元供與張九俞相同女孩李大兒供在鎭江地方被拐來申售賣家有哥哥二人餘不得知中西官判兩張各押一年陳氏寄養被拐女孩並借給拐匪洋元亦有不合着罰洋五元充公女孩李大兒送堂留養 
[鄰居拐匿女孩之扭控]  
　　婦人殷陳氏家住藥水廠有四歲女孩名彩女前被鄰居楊勤志拐匿無蹝當由該氏之子名彩成目睹被拐情形因楊避不見面無從告發前日該氏與楊在途撞見當即扭控四區警署並借其子彩成到案證明姜警正訊問之下飭解送司法科究辦 
[崇明縣上訴案交保候判]  
　　屈步高在崇明縣公署控邵毓連强行拆毁草房曾經該公署訊判邵毓連拘役三十天嗣因邵不服該公署判决投上海地方廳上訴前日午後經審判廳趙庭長偕同端木堵兩推事官並宗雲亭檢察官等公開合議庭審理邵投案供訴一切問官得供判令交保候判 
[查獲烟泡之處罰]  
　　烟犯趙繼友帶烟泡三枚在滬寗火車站被五區探警查獲移送檢察分庭前日提起公訴經陳推事判處罰金十元押候繳欵釋放 
[行兇傷害之薄懲]  
　　蔣仁開控李黃扣行兇傷害一案由警區移送檢察分庭預訊屬實前日由李檢察官提起公訴經審判分庭陳推事判决李黃扣處拘役十五天以示薄懲 
[通飭查禁聚鬭蟋蟀]  
　　時屈秋令每有流氓棍徒開場聚鬭蟋蟀美其名曰秋興輸赢頗巨歷經中西官廳嚴禁在案茲聞英美總巡麥高雲君以此等賭博實爲社會之害現値秋令恐該棍徒等在公共租界僻靜處及交界地方開場聚鬭因特通飭各捕房中西探捕於界内僻靜之所及各邊界嚴密偵查隨時拿究 
[剝售田鷄之拘訊]  
　　田鷄一物又名護穀蟲向例嚴禁捕食前日有鄉人陳月卿張禮生董阿福捉得田鷄數小監携至南京路小菜場剝皮出售被衞生處西人查見以陳等殘忍已極即鳴捕一併拘入捕房奉飭存洋保出聴候傳訊 
[研訊東安洋棧失竊赤糖案]  
　　浦東陸家渡東安洋棧失竊赤糖二十三包一案迭經上海地方廳檢察官將搬運贓物之李廣川羅雨昌元海桂並收買賊贓之李鎭國等四犯研訊明確起訴審判廳在　前日午後審判廳刑庭趙庭長會同樓檢察官開庭辯論先據裘蓮甫投案訴稱在東安洋棧爲司帳於舊曆本月初三夜被竊賊挖洞進棧竊去赤糖二十三包每包約一百五六十斤但本棧間數甚夥該竊賊何由得知此間爲堆糖之所顯係熟人所爲因即知照扛夫頭目王大等責令帮同查緝至翌日王即將是晚在場帮同搬運贓特之李廣川等三人又收贓之李鎭國等拘在當即送入第三區警局並在李鎭國所開大餅店内抄出原贓赤糖八包現存該局内尙缺之贓請求究追並求重懲云云質之李廣川羅雨昌元海桂等三犯問供在陸家渡等處爲上工度日餘供互相推　訊之李鎭國供稱收買赤糖之事有之然袛收買八十斤問官駁曰爾旣袛買八十斤何以爾家有赤糖八包爲警局搜出李語塞問官會商之下諭飭裘蓮甫退去李廣川等四犯還押聽候擬辦 
[串竊羅緞]  
　　張兆堂局蘇堂二人前日同至南京路恒昌甡洋貨店内以購物 
 
 
 

Page 11

 
 
爲由乘間串竊値洋十五元之羅緞一疋圖逃當被店夥董振華所見鳴捕將二人拘獲抄出原贓一併帶入捕房押候解究 
[鄰人乘間行竊衣物]  
　　葉鏞如投法公堂禀稱家住新租界地方有隣居王阿四乘民人帶同妻子往親戚家時見家内無人即同伊妻馮氏到家將所有衣物一併搬竊而去迨民人回家見屋中搜括一空竊即報捕後由探將王及伊妻一併拘獲吊出原贓今解案求請訊究訊之王阿四馮氏二人均供認行竊不諱惟求思宥以後不敢再犯中西官判王阿四馮氏各押二個月期滿一併逐出租界一年吊案原贓給失主具領完案 
[傭人竊物]  
　　大昌洋行洋人投法公堂禀稱傭人章阿保在宅工作已及五年素來安分詎於前日忽然竊取什物逃逸報捕後由探拘案吊出原贓請爲訊究章供認行竊不諱判押三個月期滿逐出租界 
[兩阿二同爲竊贓]  
　　向爲泥水匠之徐阿二現因失業無依於前日突至西門外某木作場内行竊木鑤八把而逸中途爲巡警查見上前盤詰言語支吾當將人贓併送警廳司法科轉送地方檢察廳訊究又竊賊任阿二行　某姓　衣服四件亦由司法科解送地方廳訊辦 
[美租界捕房瑣事]  
　　拘獲扒手扒手某甲昨在美租界小茶場摸取日本婦人衣袋内之銀洋當被察破鳴捕拘解捕房收押候辦 
　　醉漢胡鬧昨有醉漢張某在梧州路沿途吵鬧被二百零六號印捕拘入捕房押候酒醒核辦 
　　互相毆打沈阿林陳順來等多人昨在漢璧禮路互相毆打繼又扭至捕房捕頭訽得兩造各有不合一併斥退 
　　不理債務胡來喜昨至西華行路向林阿三索討欠欵無着扭控捕房捕頭以案關債務應不准理即令退去 
[氣候報告]  
（上海徐家滙天文臺天氣測候報告） 
　　九月二十五日颶風現近父島折向北面大約尙將折向東北偏北中國有緩弱之旋風濱海一帶復有季候風上海細雨時作 
　　二十六日上午上海天氣晴涼而多雲有西北和風氣壓仍　 
　　二十六日下午四時三十分預測上海天晴濱海有勢大之北季候風 
　　二十六日下午四時前二十四小時内上海氣候温度至高七三六至低五八四去年同日至高八一五至低六七一 
雜評三 
[謠言（訥）]  
　　滬上謠諑之聲久息矣乃近數日來炸彈之聲不已又加以黨人起事之謠人民惶恐軍警嚴防此又何故也且非特上海有之北京亦同有引謠言（見要聞二）山東廣東湖南湖北則屢發現謀亂機　而甘肅奉吉等省之匪徒又猖獗若此政府縱曰有防備而商民已受驚非細籌安中人縱力言蠢動與帝制無關而商民終不免以此爲懹疑蓋事實顯著無可掩飾也然而今特微露其端耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽新聞] [  漱冰]  
　　　印刷局印就明年精緻華麗之月份牌多份惟紀年處尙留空白聞特國體解决後再行補塡某書局之辭源展期出版已登各報廣告外間揣測者云係揰八民國立君總統世襲等新名辭以致稽延時日云模範監獄中判决死刑徒刑之囚犯擬亦聨名上一請願書說者謂彼輩目的乃在希望皇恩大赦云 
[中秋夜雨嫦娥致雨師書] [  秋夢]  
　　雨師惠鑒妾以荏弱之質承下界不棄特備齋供敬愛有加慚威無旣當此桂花香襄薦瓜果於金盤桐葉陰中盛酒漿於玉盞沉檀細爇華燭高燒詎非天上之奇逢人間之盛事耶孰意不夜城中無悉國裏游蹝將至而大駕先臨階前之少婦相迎寒侵羅襪簾外之佳人下拜濕透　鬤豈爲布澤知時直類焚琴煑鹤致乘興來者敗興而返欣然至者嗒然而歸君亦太惡作劇矣雖然妾非圖哺啜者縱令未能赴約亦决不介介於懹特恐下界諸人盛設以餉妾今不見妾而見君未必不以君爲嫉忌而泥妾之行致集衆矢於君身也夫人貴知時當夫綠野鳴鳩平　叱犢益以　霂靡不歡欣而今非其時也或謂君之防妾者蓋因下界有月裏嫦娥愛少年之謠故不得不防微杜漸果爾則誤滋甚耳夫君與妾本風馬牛不相及者也何有此干涉之權耶况妾幽閒貞靜千萬年如一日又何書有此邪必耶妾之儴抱光明磊落固爲衆所共見君又何必多疑哉肅此順頌時社風伯均此不另嫦娥簽袵 
譯著 
[間諜生涯] [  天虚我生]  
　　（十）間諜生涯之失敗（續） 
　　予抵格拉斯哥後居於惠衆旅館不數日即已探得新造巨砲之内容及其　様因以封寄柏林至其探得之法雖頗繁瑣然可以一言蔽之則賴金錢之神耳襲柏林與予通信所用信箋及封均由某名廠特製與保　藥房所用者同良以吾爲醫生以醫生而醫藥房通信自亦當然之事不致動人之疑前在蘇格蘭時亦復如此及至格拉斯可以他種原因乃不能仍托名於醫乃以信告愉敦之烟草店令其此後可用平常信封且勿稱葛　武而稱亟　司斯太福存郵局中由予自取共初兩次果如約而行至第三次竟負約矣是日予復至郵局則局中人謂雖有一函伹其名爲愛斯太福恐不能付君予曰是卽予之别名曷見付局中人正色曰是未能苟付汝者實與吾局章有背君盍去休予無奎乃歸旅館然自計威廉街中人處事至愼密必不致授人以可疑之柄則雖存在局中當不至於儴事嗟乎讀賓號知予此希望實左而彼輩竟賣予矣蓋此信不特易予之名而且仍用保惠藥房信封數日後局中人以無人來取乃退之保惠藥房藥房中人得此亦復大詫以爲未嘗識此人也折　讀之則均爲德語并有十鎊之鈔票十張至其信中所云則茲可弗叙其結果則此信竟入倫敦警署而予亦被逮是日予方宴客侍者忽入白謂有人見訪予心即覺一動蓋予所知之人均已蒞此支有不速之客旣而思之即爲警察予亦何懼乃取藥粉一裏納之袋中以備不虞乃徐徐下樓甫及梯半突有常服之警察四人直前提予襟予當時即欲以藥粉擲之旣念吾縱一時得脫但彼網羅已織吾又安能遽出倫敦遂挺身受捕警長乃近搜吾身僅一日記小册竟未嘗有一凶器其人面上乃現疑雲時壁間電話之聲忽震蓋呼予者警長躍而前冒爲予與問答至其所語爲何則吾不能知矣語畢率衆上樓搜予臥室且將𧗊捲室中之物而去予至此乃起抗議必令警� 
長召人答證於是旅館之經理人及予賓客之未散者均來爲予作證將警長取去之物一一記載卽日記種種亦將原文抄錄一過存旅館中予之所以必如此者蓋警察中實有通病卽栽贓也予在格拉斯哥獄中亦無多日即移至愛丁堡審判廳在理凡遇特審之期至多不得過百有五日而予居獄中竟一百五日蓋英政府實欲於未審之前採予家世然而又何能爲哉受審之前一日英政府復派福勞伏斯貴爵爲予辯護然予所持主義並不欲有抵抗然亦未甘承認因婉謝之明日受審予乃自爲律師與承審官辯駁報載謂承審官因而退席者竟有四人之多非虚語也 
詩選 
[伯山寺] [  詩圃]  
　　清風戒早寒理策散輕步蔓草交縱横　瀼被零露言叩招提境雙屝隱秋樹一磬韻泠泠隔花知何處旃檀味誰領木樨禪自悟香積飽午齋僧雛事前路葉黃鹿林踏苔綠蛇徑赴澎湃松灣暄濱紛花雨布鈎藤　衣袂濕泉洒巾履潭制毒韻降巢依棲鴿怖蘭臯曲折詣竹嶼延綠度山問樵偶逢棋觀仙或遇腰脚若疲頓倚石聊小駐姻暝寺鐘敲徘徊不能去 
[柳絮和沈瘦東] [  方仁後]  
　　萍飄枉自憶前身不分飛花解祦人膌有長條代寄遠更無綿力說更新舞餘白雪隨流小點上青帘饖好春難得多情雙燕子啣泥依舊惜芳塵 
肥𧗊柔條瘦𧗊紅離愁捲入𧗊樓中飛來漢苑眞皆幻别去隋提� 
色已空依様飄零非我獨可憐身世與人同阿姨底事還相妒吹澈番番廿四風十里長堤萬綠齋東風吹我過橋西織成金縷鶯梭老裁徧春綿燕剪低玉屑霏微知蠂亂粉痕零落赡蜂迷飄茵　　都餘事願化浮萍不化泥敢從百卉妄　名自向風前弄晚晴歸路低述芳草渡夕陽撩亂綠　城愁人心緖離人涙客子行蹝浪子情膫有流鶯解憐惜　歌爲唱一聲聲萍蹝難得聚蒼冥忍把　歌子細聽旅館人孤威漂泊江潭風暖捲　星没天飛雪巾沾白映日征袍汁染青盼到相逢又分散那堪尊酒離亭樹猶如此奈人何九十春光　眼遇　有佳人　命薄從無才子忠情多曉風催促辭青帝殘月凄凉别素娥到得沾泥已勝斷凝眸不覺手頻搓因風勝上釣魚磯又爱游絲胃客衣落去亦知隨水逝起來猶自破空飛入池點點發疑睛雪　徑依依戀睴閒看兒童戲相捉沈郎何事減腰園垂條低亞木蘭膄歷亂飛花上客　野馬追風馳繡陌游蜂和絮醉春缸啼殘驛館鵑聲獨舞向章臺蠂影雙棖觸覊人無限成怪他故故進蓬窗飛偏山　又水郁淡烟微月雨無痕樓頭懊惱新悉重笛裏關山舊夢温去住自憐成浪跡飄零誰爲懺離魂他生不作浮梁賈苦向東皇訢一番繫春枉費柳絲長一度分飛便渺茫南浦多情容寄託東風何苦助頻狂算來漂泊渾無怨數到温柔别有鄉却笑勞人眞草草頻年　得逐塵忙弱絮如塵柳似烟隨風播弄到悉邊未應一别成終古縱使重逢已隔年春夢無痕聊爾爾騒人有恨自綿綿不須更聽楊花曲小杜柔腸早暗牽 
詞選 
[陂塘柳] [  時甫]  
　　舟過嚴灘景物清矌爲塡此解扣舷歌之趁桐江鯉魚風起片颿吹送烟際睛　盪碎玻璃碧倒眏鬚眉俱翠灌七里有知了聲聲響曳斜陽裏崔徐畫意是岸柳陰疎水　花老低曬鷺　翅嚴灘近指點寒潮暗至釣臺百尺高峙笠簷蔉袂平生夢我亦一竿欲寄行迤　又荻汉蘆碕嫋嫋漁歌起浮家計遂愛蒓滑調羹菰香炊飰消受幾吟醉 
[邁陂塘贈東園] [  誦先]  
　　問先生才量多少聰明直恁如此江南江北歌塵滿大抵屯田井水風塵裏如逸藻吴郎今日無多矣羡君桑梓有屼　黃山蒼茫雲海靈氣毓鍾美論今古高矌東坡差擬瓌奇東野堪比笑偷四皓閒名一壓倒綺黄　里聲鵲起應風雅隨園瀟灑弢園企天涯遐邇原不在時時拍肩握手方許稱叶知已 
小説 
[家庭小說嫣紅刦] [  常覺小蠂合譯天虚我生潤文]  
　　第六十一章（續） 
小安東尼旣葬之第六日皮靄卡復欲課二人讀書二人自小安東尼死後間散已多日聞語乃不願曰長兄新故悲痛未已保姆即欲令人讀書母亦太甚面皮靄卡則謂女公子旣不願讀書則吾人箋必留此不如请辭敏萊遂以其語告之密昔可特雅密昔司特雅本甚悅皮靄卡爲人博學而豪爽數年以來二女之得其益殊多更一年後且可卒　今倘中道而廢母亦可惜且格賫荷斯嘗爲特雅言謂將來大審之時沿須皮靄卡爲證人則今又烏可任之他去致令哈勃克之冤益不得白乃百計挽留久久皮　卡始許可於是敏萊露賽讀書之役仍不得免特敏萊以閒散已久舊書大半遺忘皮靄卡責之則即失聲而哭謂是悲其兄也皮靄卡亦不能禁若雪笠兒與喬治則雖遭是變故仍一無所非苦唯有時念及長兄之死次兄彼遠冤且莫白則亦不禁如負芒刺反側不安即一般友朋亦復谷有一種鄙夷之能無復當時欽敬之狀二人乃不覺爽然若有所失而喬治尤甚蓋特雅在小安東尼未死之前固嘗許其糼子爲之於龍旗隊中購一缺職今則已矣吾書至引乃不禁憧及安西來對威廉之言謂天下之事禍福輒相儕伏器盈則溢位高者危不知修德則患難隨之今於特雅之事視之乃益信矣 
[奇情小說秘密汽車] [  東埜譯]  
　　第九章（續） 
　　勃立南先說道方繼受傷的那位客人我和他並没交誼不過他有一個同伴因商業上關係和我熟議我所以間接認得他方纔來的那位少年乃是我糼年同窓至友今夜在龍安江眫　逅相逢他請我同乘汽車以便談話後來無意中把那客人撞倒碾傷足骨我等初意原想异送他到醫院中去據那受傷的客人說他還有緊要的說話報告我聽我所以冒昩帶他回來深夜喧譁擾你清夢還請原諒則個店主人笑道子爵說那裏話來子爵把他帶回旅館延醫調治乃是一片至誠側怛之心在下雖然無狀亦安有不樂成人之美的說甚麽原諒不原諒勃立南也笑道店主人能原諒我萬分之幸據榻高臥的那位客人也是受惠不𧗊的� 
他說到　裏忽見側門開處一位醫生提着皮包翩然而八兩人起身略一招呼那醫生便請店主人引導去診視病人勃立南未得醫生命令不便同往只在室中踱來踱去心頭志忑甚是不安挨了十餘分鐘覺室中沉悶得狠頂上電燈又是白燁燁的耀得人眼花頭晕便一個人踱下梯去直到前面廊廡之下舉目看時但見月明如晝照在廣場邊一業林木之上橘綠橙黃離離可數銀河瀉影宿鳥無聲一種清靜肅穆之境像世界上冉没有恐怖悲慘的事實發生也來他仰對明月呆呆看了幾時不覺慨然嘆息想自已和茉莉兒此時此際雖則明月同看却是室邇人遠天涯咫尺還不曉得　面何期後來又聽得噦噦幾聲天空中飛過一隻夜鳴鳥那聲調悠揚婉轉彷佛以前在立雪旋館裏第一次會見五百年風流冤孽聽他淺囀珠　輕按銀簧唱一闋明月梅花之調勃立南正自心猿意馬情緖萬千忽覺有一雙手掌拍着他肩膀笑道庶務業集還有功夫玩月雅人深致自是不凡勃立南猛喫一驚回首看時乃是店主人引着醫生來了 
[哀情小說琴雲刧（十續）] [  稚童振鐸]  
　　綺雲旣晕絕歴信始甦蓬首垢面儼若在雨之桃花黄媪則老涙涔涔濕透沾襟然猶以一手揉綺雲之胸次以語慰綺雲曰汝哥無艷福不足當吾兒侍櫛沐汝體素嬌弱多悉必致病幸勿不知自惜豈知黃媪欲以慰之者反足增綺雲之悲痛器聲乃愈響喉間噎噎氣若逆有如失水之魚呼吸不得自如然黃媪乃掖之至臥室使这寢並囑曰汝母然定爾神予去治晚餐霎時即來伴汝方次閉其窗戶而去綺雲此時神思靡亂有若未繅之絲心房忐忑怦怦如助戰之鼓自忖既與子琴有約誓不相負今其已死予獨生是負子琴並以处欺另嫁是逆母志况予非其倫濁濁紅塵亦無所纞矧我子然一身旣無叔伯終鮮兄弟子琴未死予尙有一缐之希望今則已矣夫復何言惟俟續綠於來生耳思之思之死志乃决持剪自刎嗚呼名花易謝好夢難長綺雲之一縷芳魂自此永别濁民遂亦不復聞其方於吾書之篇福中矣閱者諸君試思此報耗之客果何如人耶抑眞係子琴之同營友歟吾知閱者固不特言而知爲方傑之遣也方傑之心蓋欲藉子琴之死絕續雲之念而斷綺雲之情絲厥後以黃金動其心以遂其覬　之素志殊知竟大反其初料而成此血海之惡劇嗟乎綺雲汝茗之驚之殷勤延之坐者豈非索汝命之鬼聶汝魂这魔歟嗟乎紅顔薄命已足傷心然未嘗如綺雲之慘斷送殘生於三寸　下也嗟乎綺雲吾又不知汝往何處覓汝之情人也（不受酬） 
[徵文條例]  
　　（一）游戲文章分五等酬（一）每千字五元（二）至（三）遞減一元篇　務求請短詞意務求詼諧（二）筆記譯叢分三等（一）三元（二）　　（三）一元（三）原稿不登如須奉還者請附郵票不受酬請於　尾後揭明（不受酬）長篇小說不收編緝者啓 
 
 
 

Page 15

 
 
   
 
 

Page 16

 
 
   
 
