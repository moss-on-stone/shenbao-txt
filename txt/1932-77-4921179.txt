# 1932 - 77 - 4921179

 

Page 1

 
 
時評 
[讀中國銀行二十度報告（三）彬]  
　　由於世界經濟恐慌狂潮之脅迫。在國際盟中已高喊出『經濟復興自中國』之口號。并已擬具開發中國之種種計劃。日本已由經濟的侵略。進而爲武力的掠奪。美則高呼『門户開放。機會均等』。此次國聯之處置東北事件。其勾心鬥角。煞費苦心蓋亦昭然顯呈於吾人之眼前。至於如中國銀行報告所指陳之中國爲用銀之國。銀價跌落。物價降低宜可增加出口。抑止進口。而事實上乃適得其反之現象。正自有其必然。而非爲不可解索之謎。即如七月間之洪水泛濫。其根因亦不外乎一由於先進資本主義經濟之侵蝕中國農村經濟。使其無力改善農業。預防水旱再由於國内政治不上軌道。政府不負責任。勇於内爭。不肯致力於濬河治淮及種種災禍之預防。故一九三一年中國之所以特感動盪衰落困頓不堪者。乃爲承受凋敝世界空前之震　力之故。銀行業之衰落。其根因要亦不外此。 
　　至我政府以根基脆弱。故對外無力自主。對内更無力扶植農工故報告書所。言『爲救濟絲業政府一方面曾發行絲業公債八百萬元。而另一方面即增加出口稅每包三十元。』與『國民經濟有如是之重大病症。政府猶熟視無睹』諸現象。要皆有其必然。 
　　在如此情勢之下。中國而欲挽救危亡。而欲政治清明社會漸臻於繁榮。必從上述諸現象中把握其病根同時更把握時代潮流之趨向。與大衆之要求。 
謀求其根本之解决此則吾人所願提與中行諸君子共同商討之一端也。　　至於報告書第三部。所論世界繁榮復興之道。其所陳述各點。如生產過剩。如關稅壁壘。如現金分配不均等率皆爲資本主義所必不可避免之矛盾分析亦極爲正確。但其末段所謂無論世界問題。東方問題其受病源。錯綜紛紜。 
决非局部治療所可解决。根本之道。端在人類心理之澈底變換。世界各國國民應變易其十八九世紀偏狹利已之國家思想。中國尤應變易其陳腐之心理。與猜忌自大之心理。庶可以化除一切衝突與誤解。庶可以謀世界之繁榮復興。吾人則認爲此種絕對之唯心論。實不敢贊同。蓋心理之變易。爲基於物質環境。換言之。即人類社會之道德文化。槪爲以經濟爲基礎之上層建築物。即今日人類心理之利已偏狹。亦恰爲資本主義敎育所養成。在資本主義經濟制度下。人類之心理。决無變易之可能。而欲以此恢復世界之繁榮。則更有若『烏托邦』之幻夢吾人認爲今日而欲挽救世界之凋敝。必得澈底改造世界。具體言之。即必改革已盡完其歷史命之世界經濟制度。而代之以合乎大衆利益之制度。此又吾人敢提與中行諸君子共同討論之一端也。 
國聯調查團昨參觀戰地 
　　上午歷遍閘北眞茹江灣　 
　　下午我代表力主赴吳淞　 
　　各地凄凉有如大地震後 
　　國聯調查團、於昨日下午九時、在華懋飯店齊集、趁車出發、由日軍司令部派員引導、團長李頓爵士、與德國希尼博士坐第一車、美國麥考益少將與日本吉田代第二車、美國麥考益少將與日本吉田代表坐第三車、中國代表處總務主任張祥麟與日本代表處秘書長鹽崎共坐一車、華方陪往者、尚有參議王景歧·專門委員戈公振·張廷榮·日方陪往者、爲吉田代表秘書長等、國際聯盟中國秘書吳秀峰亦偕行、義大利團員馬柯迪伯爵因病未往、秘書長哈斯因事中止同去、由副秘書長代表、先後視察眞茹·閘北·江灣·吳淞·等處、又美國派拉蒙等電影公司、特派專員爲調查團攝取有聲電影、在眞如曁大·閘北商務印書館·江灣車站及勞動大學前·以及吳淞等處、均經攝入 
、茲將詳情分誌於后、 
　　第一線由華懋飯店出發後、經北四川路·寳興路·寳山路·寳通路·中興路·而至眞茹、寳已路一帶、滿目瓦礫、了無人烟、凡交通要口、均有日兵駐守、眞茹則防禦工事、處處可見、調查團入曁南大學下車后、即由日軍官每人授以英文日軍作戰地圖、並說明華軍退却後、日軍即來此駐紮、乃入致遠堂、及洪年圖書館略觀、館外側門、適貼有反對調查團來華標語、日人特舉以示調查團中人、以爲宣傳資料、 
　　第二線由曁南大學出發、經大 
統路·新民路·而至北火車站、日軍預在站内月台欄布作小室、桌上陳一大地圖、由一日軍官說明當時作戰情形、李頓爵士詢問頗詳、並以爲向無抵抗能力之平民、抛擲炸彈、似無必要、歷一小時之久、始退出、乃經界路·寳山路·而至商務印書館、凡鋼骨水泥之屋、牆垣猶存、調查 
團乃登東方圖書館各樓略觀、多爲歎惜不置、 
　　第三線由東方圖書館出、經北四川路底·天通庵車站·靑雲路·同濟路·横浜路·三陽路·西寳興路·柳營路·水電路·體育會西路·而至江灣跑馬廳、日人引調查團至屋頂、說明附近作戰情形、又往勞動大學及江灣車站一觀、跑馬塲内現有美國商團四人駐守、時已下午一時有半、乃往黄興路·翔殷路·寗國路·平凉路·而至公大纱廠、日軍司令部在焉、調查團盥洗後、先入客室小憇、旋由白川大將招待至樓下進冷食、白川問李頓爵士、尚須往吳淞否、爵士不置可否、顧維鈞張祥麟均謂吳淞地位甚重要、必須往觀、爵士乃意决、至三時辭出、 
　　第四線出公大紗廠、即沿軍工路而至吳淞、軍工路上、日軍入來甚頻、沿江一　帶、純爲防禦遺迹、而鎭上房屋、已全被轟毀、有如大地震以後、較閘北爲尤慘、三時五十分找砲台、砲基我炸毀、砲管多擊繼、舊砲且有移去者經一小時退出、乃經軍工路·平凉路·百老匯路·而回華懋飯店、時已五時半矣、是日因便於觀覽、除麥考益少將有微恙、乘轎車外、餘皆無蓬、適沿途風沙大作、故回滬後諸人對鏡、均彷佛黑人矣、 
 
[自右至左克勞特氏顧維鈞氏李頓氏]  
　　調查團視察閘北東方圖書饡（Ｗ攝） 
[昨議停戰原則]  
　　日軍按照一定程序撤退 
　　明晨晨議軍事代表參加 
上海停戰及日本撤兵問題、中日及關係國代表、昨日下午四時、在英總領署、舉行第三次會議、到外交次長郭泰祺·日本公使重光葵·英公使藍溥森·美公使詹森·及意代辦齊亞諾·惟法公使韋理德·因病未到、會議至六時十分始散、停戰撤兵大綱、業經議妥、約定明日星期三午前、舉行正式議、由軍事代表參加决定一切細則、昨日議定之基本原則、據會議公表如下、㈠中國軍隊、暫時留駐現在防綫、㈡日本軍隊、按照一定之程序、撤退至一月廿八日以前之原防、此項程序、將由正式會議規定、㈢由參加各邦代表在内之共同委員會證明第一及第二兩項之實行、 
　　雙方同意、依據上述三項基本原則、於星期三晨、進行正式會議、由軍事代表參加、我方爲十九路軍總指揮蔣光　參謀長黄强·日方則由第九師團長植田參謀長田代·及海軍參謀長島田出席云、停戰會議中最關重要之日本撤兵日期及撤退程序、將於此次會議决定、如進行順利、而無意外變化、則此次便議後、雙方可望正式簽字、 
　　南京及東京政府、關於星期一會議結果之訓令、同於昨晨到滬、郭次長接得訓令後、即與黄參謀長晤談、日使重光葵、亦與田代參謀長交換意見、即如期舉行會議、會塲空氣、尚屬良好、討論最久者、厥爲郭次長所提出關於原則第一項、日本軍隊按照『一定之程序』撤退一點、討論、小時許、始行决定、重光葵亦曾提出日軍撤退區域、由中立國軍隊駐防一點、嗣以各方認爲無此必要、此議遂打銷、散會後、英藍使即邀各代表至英總領事官舍茶話聯歡、 
　　二十一日東京電云、外交當局與軍事當局昨日午後會商滬案、至夜方已、今晨復集議、决定日政府對上海暫時休戰計畫之政策如下、㈠日軍之由目下陣線撤退、不得由外國監視、日軍祇可退至淞滬間之一線、㈡退出之區域、應由華警會同日警隊或國際警隊守衛、㈢休戰僅爲暫時計畫、休戰談判结束時、應即宣布召集圓桌會議以謀恒久之解决、㈣日軍之撤退、爲免續作敵對行動、以利議和談判計、與撤回日本不同、須俟恒久和平獲有保障時、始能撤回日本摽 
各團體聯合會 
[致蔣光鼐函]  
　　參加談判時力持正義上海各國體救國聯合會爲上海和平會議事、昨日上午八時、推代表劉陸民殷汝驪沈鈞儒張子廉鄭傑等五人、馳赴十九路軍後方辦事處、謁總指揮蔣光鼐氏、有所陳述、因未遇、特致函如下、敬啓者、日來喪權辱國之外交着着進行、我國民全體、由貴軍抗死力爭所求得之光榮與立國基礎有將盡被犧牲之危險、上海全市民衆、憤懣已極、敝會認此次談判内容如限制我軍駐防地點、日軍仍將駐紮租界之毘運地點、中日合組委員會會同中立國代表監視撤兵等條件、實已於無形中喪失主權、日文報紙所傳、尚有日本在吳淞建設宿營、中國自動緩和排日等條欵、果有此事、何異城下之盟、國民苟尚有一息生存、萬不忍我民族淪於萬刦不復、貴軍爲民衆托命軍隊、貴總指揮代表全軍、如參加此項談判、亟望力持正義、　終挽頽運、代表等奉大會使命、於本日上午八時趨前承敎未遇、特此具函奉達、敬祈埀察、務使外交當局稍存國家生機、爲民族爭此最後之生命、則幸甚幸甚云、 
 
[調查團視察江灣（Ｗ攝）]  
外交部 
[情報分處聲明]  
　　更正劉陸民談話 
昨據外交部情報司駐滬分處某負責人宣稱、今日本埠各報登載劉陸民君昨日在各團體救國聯合會理事會席上報告與外交次郭泰祺氏談話問答一節、讀之不勝詫異、查昨晨劉君與丁錦·周學潮·王漢良·曹毓才·沈鈞儒五君、往郭次長寓所、當經郭次長接見、對各代表等將前日在英領館兩次會議之大體及性質、詳爲解釋、並鄭重聲明、會議所談、係完全根據國聯會議决議案、以停戰撤兵爲範圍、凡有政治性質之問題、槪不列入討論、當時各代表亦均表示滿意、乃劉君報告、（據報載情形）殊與事實不符、且顯有片面宣傳作用、際茲外交緊急之秋、頗足以引起民衆方面誤會、於大局前途、影響至鉅、用特表出、以明眞相、 
駐馬尼剌美艦 
[準備開回本國]  
　　（華盛頓）今日美海軍下令、將驅逐艦六艘·潛艇六艘·潛艇供應艦一艘·及運艦嘉蒙德號·自亞洲洋面調回美洲、衆信此舉足以表示上海已不復再有發生危急局勢之虞、驅逐艦六艘將於四月十八日離馬尼剌、開回加利福尼亞之梅爾島海軍根據地、潛艇六艘及供應艦皮佛號、將於五月二日離馬尼剌、開回檀香山羣島中烏阿湖島之珠港、至運艦嘉蒙德號則將於三月三十日先行返美、（二十日國民電） 
日本 
[陸海軍行動]  
　　日軍開拔日本第二十四混成旅團、自奉到撤退命令、已於十九日運去一批計共二千餘名、其尚未開拔者、至昨日午後、始令其在楊樹浦集中、由日本陸軍省特派運送船巴陵丸·山城丸·及新谷丸（繹音）等三艘、在匯山大阪等碼頭停泊、兵士陸續登輪、共計三千餘名、至晚方始運畢、所有軍械等項、已于二十日先行裝運赴日矣、各兵士上船後、便開出吳淞、聞係先到門司、然後再赴久留米、十一師團現亦方在集中、第一批擬由筑前丸龍田山丸等輪裝去、 
　　日艦西進自戰事發生以來、日本軍艦之來滬者、有四十七艘、而原駐長江之第一外遣隊、亦有十五艘、兩共有六十餘艦、自戰綫西移後、日本海軍、遂移其目光于揚子江、而過去之兩週中、日海軍用江輪六艘·在滬裝運大宗軍械槍砲彈藥等、至漢口等埠、復又載海軍陸戰隊數批到漢、至前天、更將駐泊上海魚雷艦兩隊計八艘、開赴長江、而第一外遣海軍司令鹽澤少將、更乘旗艦安宅、溯江西上、係赴漢口連日日本軍艦大隊西進、頗有集中勢力子揚子江上下游各埠者、誠足引起我國人特别注意也、現時長江各埠所駐日艦、至少有三十七八艘、而輸送船之住來、更形繁密也、 
東南自衛軍同黨 
[蔣明極被逮]  
　　搜出中日文重要文件 
　　内有日使重光葵信函 
　　曁銀行存摺現洋九百 
　　蔣明極猶極力圖抵賴 
前假公共租界南京路大東旅社組織東南自衛軍之李明中等十人、經捕房恊助獲解高等第二分院裁决、移送市公安局訊究各情、已屢誌報端、茲悉市公安局失次偵訊結果、復據供出同黨蔣明極一名、匿居靜安寺方面、於是着手調查確實住址、旋經查悉該蔣明極係四川人、現寓西摩路自衛里七百四十四號江蘇綏靖督辦張之江氏之介弟公館内、遂據情報由溫公安局函咨第一特區地方法院、製發拘票及搜查狀各一紙、派總巡捕房政治部華探長潘連璧·與靜安寺捕房西探克勞克·於十九日午問、協助市公安局偵探齊海田·按址馳往張公館、將蔣明極拿獲、並在蔣之臥室、搜得中日文重要函件甚多、曁銀行存摺一扣、現洋九百四十五元、一併帶入捕房、由捕頭將該項函件、逐一檢閱、覺其關係、異常重要、隨即編就號碼、統於昨晨解送第一特院、由馮世德推事開庭提審、當經工部局代表律師王耀堂陳明破案情形、將一切證據呈案、謂該項證據内容、已極明瞭、故捕房對於公安局聲請移提、並不反對、馮推事即訊據被告蔣明極供稱、渠爲甘肅第四路軍總司令代表、此番係奉派來滬採辦物件、呈案函件、俱有來源、渠前曾留學日本、與日人相識者頗多、故彼此有函往來、但渠之宗旨、則反對日本現行之政策、捕房律師當提出二號證據、請庭上加以訊問、該證據係日本駐華公使重光葵致被告之信函、而被告則辯稱渠與重光氏亦有友誼關係、因曾以私人名義、致函重光詢問日本對華事件、重光乃作是函答復、此純爲私人函件往來、與大局無關、捕房律師又以另一函内有『山東與江蘇有來福槍五千支一語、詢其係何用意、被告辯稱、此種槍支、係對付勦匪自衛之用、而捕房律師、旋又檢出一信、内有實行計劃内部倒戈·及馮·于·蔣·汪·林·上海王彥彬·傅小菴·王一亭·等人名與不成句讀之語相詢、被告乃辯稱此紙係渠　寓逆旅時、由待者檢來、爲渠包物者、渠索視作廢紙等語、末由被告代表律師范剛爲之辯護謂公安局要求移提、並未提出確切證據、即供出被告者亦未帶案證明、今且復未提出正式移提公文、故敝律師對於移提、應行反對云云、遂由公安局探員齊海田聲明因時間侷促、不及　文之原因、馮推事及諭蔣明極暫押捕房、候公安局正式來文、再行訊核、是時被告即以二事相要求、㈠渠現方有病、請命令捕房於押所内予以優待、㈡渠係文士、在本案未决定前、由法院帶回捕房時、請命令押解人員免除刑具、以維體面、均經馮推事暫准所　　 
請、遂退庭、 
毛聖棟 
[對於王賡被捕事聲明]  
　　八十八師師黨部委員毛聖棟君、代表該師師長俞濟時、昨日由蘇來滬、慰問負傷官兵、對於該師抗日及獨立旅長王賡被捕經過、發表意見、茲錄如下、敝師參加抗日、自在滬日軍致最後通牒於十九路軍後、即在江灣廟行間佈防、日軍於二月二十日上午九時、傾在滬半數兵力約五萬之衆、向敝師陣綫攻擊、浴血激戰、斃敵無數、敝師官兵亦犧牲甚重、酣戰至三月一日、因日軍在瀏河登陸、威脅我軍左翼、我軍才奉命全線安全退却、至報載獨立旅長王賡在租界被日軍追捕事、殊多誤會、查王賡原爲稅警總團長、宋子文辭財長職後、曾一度暫歸敝師長節制、旋宋復職、業經奉命歸還財部統轄、此次該旅參加抗日、並未受敝師長指揮、至大阪新聞記者發表與王賡談話、謂王賡自認係八十八師旅長、並非奉命願意抗日、係爲少數廣東派所脅迫云云、想係日人故意挑撥之詞、倘王賡眞有此談話、殊可怪異、總之我軍抗日、爲中華民族求生存的唯一出路、並非局部問題、亦非某個人私意用事、希望全國同胞明瞭此養云、 
 
[調查團參觀眞茹（Ｗ攝）]  
紐約時報評論 
[日政局不安定]  
　　由於對華冒險行動 
　　大陸報十九日紐約電云、今日紐約時報評論、以目下日本政局之不寗、由於在華軍事冒險行動之結果、東京政局之不安定、乃因日人信其在中國本部與東三省所獲若干結果虚幻無寳益者、日益衆多所致、日人在上海之冒險、自始至終必爲東京負責任份子所嚴重反對、又謂目下各中立國對於日本、懷疑日積、無一贊成其成爲、故日人在日内瓦始終未得任何人之贊同、其在國際間、勢已孤立云 
市政公債 
[昨日第三次抽籤還本]  
　　中籤七支計還本廿一萬三千二百元市財政局、於昨日下午二時、假香港路銀行公會、舉行本市市政公債第三次抽籤還本、 
　　到塲代表昨日到塲代表、計主席財政局長蔡增基·財政部黄國恩·監視員審計训宋振品·銀行公會唐壽民·市政府孫葆煒·市金庫朱旭升·錢業公會裴雲卿·（吳有香代）市商會方椒伯·基金委員會樊介堂·抽籤員中央銀行李惕生·交通銀行金問源·中國銀行徐徴明·浙江興業行銀徐公權、 
　　蔡氏報告行禮如儀後、首由主席蔡增基報告云、本市市政公債抽籤還本、業已舉行兩次、今日爲第三次抽籤之期、承諸君蒞止、不勝欣幸、溯本市自一月二十八日事變發生以來、百業停市、庫收銳减、財政拮据、達於極點、然在此困難之下、本局對於此兩月之公債基金、每月五萬四千元、仍設法籌欵撥付、以維持市府信用與民衆利益、此次抽籤支數、仍係七籤、共計還本二十一萬二千二百元、請諸君查騐籤支數目、推定抽籤人員、執行抽籤、 
　　中籤號碼蔡柢報告畢、即由各監觀員查騐籤支、執行抽籤、其中籤號碼、爲○八·四○·四二·五七·六五·九○·○○·共計七支、 
孔祥熙 
[歡讌國聯調查團]  
　　總工會之歡迎 
中委孔祥熙、於昨日下午八時在西愛咸斯路本宅、歡宴國聯調查團及秘書長等、除意代表因病缺席外、餘均蒞席、陪席者、有顧維釣及夫人、吳鐵城及夫人、郭泰祺及夫人、及鄭毓秀女士等二十人、調查團秘書長夫人亦蒞席、由孔夫人宋藹齡女士招陪、菜用中式而西吃、席間極爲暢談、至十一時許始盡歡而散、 
　　上海總工會致國聯調查團書云、敬啓者、茲欣逢貴調查團、奉命蒞此、調查中日晤變眞相、敝總工會敬以至誠代表上海全市八十萬工友、致其熱列之歡迎與懇切之欽敬、溯自日本於去年九月十八日、以不法手段、佔取遼寗、實行破壞中國領土完整以來、悠忽至今、已逾半載、我國民忍辱負痛、傾心信任國際、冀以和平方法、求獲解决、今貴團翩然蒞此、不特使吾人深喻信任國聯之有效、尤見國際正義、依然彪炳於霄壞之間、而絲毫未有摧殘也、同人等深維貴團任務、厥在調查事實、爰即就事實經過、凟陳清聽、俾貴團加以考慮、報告國際聯盟會、用期世界和平及國際正義、得於國聯倡導之下、克保金甌之無缺、㈠佔據遼寗、日本佔奪遼寗、託詞南滿鐵路於九月十八日忽被華人切割、詎知南滿鐵路區域、向由日本軍隊保護、我國平民、且不得於路軌近旁越雷池一步、事實彰著、諒在貴團員洞悉之中、矯作推辭、不値一辯、日本慣用欺詐言論、淆惑世人耳目、貴團員明鏡高懸、當不至受其朦蔽也、㈡佔據錦州、日人於累次聲明、接受國聯十一月二十日及十二月十日决議之後、仍復以暴力奪取錦州、如斯行爲、尚得謂無領土野心乎、尚得謂爲文明國家所發接受國聯團體决議之表示爲有絲毫取信之價値乎、㈢上海軍事行動、一月二十八日午夜、日海軍陸戰隊、在鹽澤司令官指揮之下、竟於日本總領事表示滿意接受上海市長答復後之八小時、進攻閘北、經我軍自衛抵抗、戰事延長一月有餘、日軍屢以飛機大砲水陸軍士、進攻我軍、我軍遵從長官命令、除竭力維持地方治安及不分國籍保護人民生命外、絕未有其他越軌舉動、而日兵則對一切文化機關慈善處所以及商店居民、則盡力焚炸、鮮獲倖存、統計損失、已在四百兆以上、人民傷亡、數逾八千、目下中國軍隊、已退至日本所提停戰條件内要求之二十基羅距離以外、而日兵猶前進不已、此種行動、惟有戰之一字、可以代表、實有立予制止之必要、今者貴團蒞止、世界和平、重見曙光、貴團於此、應須認識我軍始終止於自衛、其應撤退者、厥爲用暴力佔春各區域之日軍、 
 
 

Page 2

 
 
設無徹兵誠意、空談和平、奚能有效、我人祝望和平已久、仰止國聯以求伸正義者亦已久、深信和平正義、終必來止、更信必由貴團斡旋必能歷久弗渝也、 
吳市長 
[向公安局員訓話]  
　　吳市長昨在公安局紀念惆週、對全體局員訓話云、各位同仁、本人就職未久、即有一二八事變發生、上海市陷人戰爭狀態、幸賴我第十九路軍與第五軍奮勇抵抗、至一個月有餘、但一方面前方對外作戰、一方面也須靠後方警察、能維持地方秩序、假使後方秩序不安寗、前方軍隊、也必不能安心對外作戰、所以對外作戰的軍人、是忠心衛國、忠心於軍人天職、而維持地方秩序的警察也是忠心衛國、忠於警察職務、本人曾在廣州辦警察四五年、那時候連年屢有戰事、深知維持後方秩序、是唯一重要的責任、這種責任、最貴能消患於無形、使地方上於危險未發生前、得將種種陰謀揭破、地方秩序與人民安寗、得以保全、這便是警察的最大的效能、前星期六公安局警察大隊黄隊長與江·盛·兩中隊長等破獲東南自衛軍一案、能於暴動未發之前、將危害政府擾亂地方的陰謀揭破、迅　　獲諸要犯、使地方秩序安寗、得以保全、這便是警察最大效能的表現、也就是消患於無形的好例、這件事行政院已有電來嘉獎、但是我們須知道那些漢奸他們决不能因有一次破獲便中止的、所以我們服務於警察的、應該隨時隨地隨事、加以注意、不拘什麽時候、不拘在何地點、不論事情之大小、都應該綿密注意、以求消患於無形、方足以表現警察最高的效能、方足以維持永遠的安寗秩序、方足以肩負維持後方捍衛國家的重任、以前的工作效能、旣經表現而被嘉獎、以後的工作、更應愈加奮勉、保持永久的榮譽、本人有厚望焉、 
工部局 
[外籍董事昨開始投票]  
　　公共租界工部局外籍董事、即於昨今兩日舉行改選、本年投票地點、分設兩處一在工部局捐務處、即往年投票舊地點、一在虹口捕房、以便日僑投票、昨日上午十時、開始投票後、選民初尚不甚踴躍、及至午間、始連袂而來、計至下午三時截止、兩處投票人數、約共三千餘名、外董共九席、而候選者則有十五人、美籍兩人、日籍兩人、均係舊董事、英籍十人、内舊董僅三人、曩年曾任董事者亦三人、餘四人則爲新進人物、此外尚有丹籍一人、至總董麥克那登與副總董歇巴德、雖歷任董事多年、此次竟俱未候選、現兩處選舉票將俟今日下午二時截止投票後、由工部局所聘檢票員、開　檢數云、 
[日艦日機踪跡]  
　　蘇州二十一日專電云、二十一日、七烏口到日艦十一、居民逃光、日兵未登陸、楊林口亦到日艦數艘、滿載日兵、二十一晨、日機三飛蘇偵察一小時、滸浦亦到日機二、 
[中英庚欵董事會議開會]  
　　管理中英庚欵董事會、昨（星期一）日上午十時、在本埠銀行俱樂部、開第六次常務董事會議、計出席董事長朱家驊·董事馬錫爾·顏德慶·曾鎔浦等、列席董事程振鈞、主席朱家驊、决議案未發表、 
[慰勞與救濟]  
　　甬同鄉會續收捐欵寗波旅滬同 
鄉會昨收聯興號洋五十元、阮善瑞洋十元、餘元昌糖行同人洋六十二元、李能縐二元、　　三元、寗波旅琴同鄉會一千元、匹社一百四十元、余運生二元、沈錦發二元、陸鍾麟二元、曹開林二元、王忠導一元、張阿興一元、寗波旅杭同鄉會一千元、韓庭性十元、升大號廿元、寗渡　　同鄉會五千三百零七元、慶昌泰洋五十元、水堂記五百元、水昌記二百元、愼泰五金號一百元、孫張太太　百元、周心伉五元、傅祥記紗線總號同人二元、義訓堂五十元、美興　鐵床號五元、邱繼昌五元、鄒根福十元、戴樵源五十元、新世界飯店同人節筵費一百五十二元、穆季湘五十元、李慶才二十元、倪顯廷二十元、陳聞達五元、張茂初三元、利興烟草公司一百元、 
　　郵務同人繼續捐欵各地郵務職工捐廉滙助前敵各軍者、紛至沓來、迄未少衰現查托由上海郵務職工工轉交第十九軍者、計靑島四百五十四元五角、湖北四百三十三元二角八分、廣西三百元、長沙一百四十一元、成都一百元、共計一千四百念八元七角八分正、交第五軍者、計北平五百元、湖北三百元、長沙一百元、成都一百元、共計一千元正、此次上海郵局發薪時、由職工會方面捐得四百二十元六角、已交十九路軍矣、又接成都郵局同人來函稱、尚有捐欵一百元、日内即將匯到、 
　　優游體育會辦收容所優游體育會發起人程貽澤君、以滬變陡起、戰地胞流離無歸者、莫不飢寒交迫、亟待收容、特就王家沙路一·二·五·號洋房、獨力舉辦難民臨　救濟處、自二月初起、收容難民、達三百餘人、現已額滿無餘、其無衣被者、　行發給　　　　　　、　　分派工作、婦女事緃袵男子任洗　、各司其事、故均相安而不怠懶、程太夫人　極熱誠、慰勞工作、如絲棉背心·衛生衫褲·　線領套手套·及棉襪等物、均已製就、送往前線、更購置肉類蔬菜等、時至收容所親自督察烹調、以供膳食、 
[金價仍在上漲中]  
　　業中交易活潑有生氣 
　　昨標金狀態堅利、漲勢頻仍、同業交易殊形活躍、雖意志逈異、終趨良好、而價銳進鈍退、半日間有九兩差額、殆銀市報跌、匯票内外盤俱緊、華商扒塞靡常、因之金價當開高盤、即已穿出六百八十兩之多、往後買　　奮、市况益鋒、續漲六七兩、後市仍在停頓中、早開即漲三兩五錢、爲六百八十一兩五錢、大條銀於前電近期勿吏、遠期微降十六分之一、美銀又跌八分之一、先令掛價亦縮一二五、美金僅縮一二五、無奈大德盛元茂永恒餘等前來賣出、即降三兩、爲七十八兩五錢、嗣後英美印匯均挻、匯豐出六月英金九辦士三一二五、華比吸現美金、三十二元六八七五、以致金價復出八十兩外、惟有二兩盤頭、至九點三刻後恒餘代某號努力而進、又義豐永丙興鴻康永等隨風爭購乃英金僅結九辦士二五又美金互做三十二元六二五至五六二五致價一路向前飛騰五六兩十點零爲八十七兩五錢後由元亨鴻康以及零星多頭乘此脫手、立降三兩餘然轉瞬間有一兩上下、至十點三下十分爲八十四兩復由空方來抵又上海進近期三十二元五六二五、盤根　遠期三十二元半、直至十一點時爲八十六兩五錢以後志豐永及散户出售、退爲八十四兩、至十一點昱恒餘來進遂爲八十六兩二錢、惟價旣高、買方不敢濫做、重又抑小一兩餘十一點三刻爲八十四兩半、繼則回上兩　、迨正午旋由八十五兩五錢收盤、比較上週六續漲七兩五錢、迭漲四天共計二十一兩餘、據半日間最大價八十七兩五錢、最小價爲七十八兩五錢計有九兩迥顧、揭價改爲七百四十上兩計撳六十二三兩至六十五兩午　五十八兩、比前少撳四五兩、登賬三月七　　　　月八十兩、五月八十六兩、補水七十　　　　　抑小一兩、交易較上週進步云、 
[銀拆續鬆洋厘稍]  
　　昨日銀洋市氣仍趨和鬆、洋厘早市爲七錢一分三厘、午市爲七錢一分三厘三毫七忽半、銀拆早午市同爲一錢、銀行掛牌四分、劃頭加水自四錢　跌至　　　　　　　　　　、早市三十四萬五千、午市六十三　五千、　票早市三萬、午市六萬五千、銀行交易、兩市五十萬、銀行收解外商一百七十餘　、華商二百二十餘萬、錢　洋公單收解三百二十餘萬、銀公　收角三千一百餘萬、江南小洋、　市同爲六錢二分八厘、交易　早市三千五百角、廣東小洋、早市爲六錢二分九厘半、午市爲六錢二分交易早市六萬角、午市二萬角、　元仍爲四百零九千文、衣牌早市二千九百十六文、午市二千九在十八文、角坯早訕二百五十七文、午市二百五十八文、　水早市三十五文、午市三十四文、 
[尋訪嚴志淞全眷下落]  
　　嚴志淞、字　溪、寗波人、向在吳淞經商、自一月二十七日前往太倉收取賬欵、並順道往南碼頭家中探望妻女、迄已多日、尚未歸淞、　　盼望甚急見報後望速即函知上海新閘大通路松壽里一弄第十二號嚴桂芳、 
[天氣報告]  
　　徐家匯天文臺昨日下午四時三十分氣象豫報云揚子流域天陰有雨、上海恐亦如是、　濱一帶有無定向之微風、福建海濱及揚子江口有輕霧、或重霧、北方天睛、又昨日午後三時前、二十四小時内、本埠氣溫最高六五·八　低三○·九、去年同日、最高七一·二最低四四·一、 
　　校正昨報英國提督晚宴條内、誤排史高蒂氏、合亟校正、 
國内要電 
[中政會昨開臨時會議]  
　　外長報告日最近外交 
　　各委均有意見交换 
（南京）二十一日十午四時、中政會臨時會議、到清汪　·蔣中正·林森·陳銘樞·朱培德　　　　濟深·陳璧君·何成濬·陳立　　　　　　作賓·曾仲鳴·楊杰·東公博　　　　陳肇英·外長羅文幹亦列席、主席　　　、對外交問題、各委均有意見交換、並由外羅即席報告最近對日外交事宜、歷三小時始散、（二十一日專電） 
　　（南京）二十晨羅文幹·陳紹寛·彭學沛·顧孟餘等先後晋謁國府主席林森、報告内政外交最近情形、（二十日專電） 
軍委會 
[正式開始辦公]  
　　軍界對蔣多擁護 
　　湯玉麟亦有來電 
　　（南京）軍事委員會委員長蔣中正、自通電就職後、即將該會辦公廳各處職員、分别任命、假前總司令部爲辦公地點、現已籌備就緒、於二十一日正式開始辦公、（二十一日專電） 
　　（南京）軍委會以前總司令部舊址爲會址、二十一日開始辦公、委姚琮爲副官處處長、（二十一日專電） 
　　（南京）蔣介石就軍委長兼參謀總長職後、全國軍界要人、如蔡廷楷·蔣光鼐·陳紹寛·何健　張學良·張作相·湯玉麟·萬福麟·商震·宋哲元·王樹常·沈鴻烈·榮臻·唐生智·顧祝同·梁冠英·等、皆來賀電、並表示擁護、熱河省政府主席湯玉麟、雖日人方面指爲巳加入滿洲獨立運動、今亦來電擁護、此乃可注意事也、（二十一日路透電） 
吉黑救國軍 
[各路均有發展]  
　　哈綏綫佔穆稜爲根據 
　　哈長綫向陶賴昭攻進 
　　呼蘭黑軍自動開望奎 
　　扶餘城内設立司令部 
　　（哈爾濱）哈綏綫下城子站、十九晚爲王德林救國軍攻佔、熙洽軍退却待援救國軍佔穆稜爲根據、分兵向磨刀石　横道河子站推進、救國軍與日軍十八在　安東京城間激戰、日飛機四架投彈、救國軍退穆稜、（二十日專電） 
　　（哈爾濱）駐呼蘭之黑軍一團聯絡警甲、組成救國軍、十九自動開望奎、聯絡民團、擴大組織、（二十日專電） 
　　（哈爾濱）扶餘縣頃仍在救國義勇軍手在城内設司令部、將向哈長綫陶賴昭攻進、熙洽令在哈之天深澂督隊往擊、義軍首領名李靑山、軍隊八千、極有紀律、（二十日專電） 
　　（哈爾濱）日軍一聯隊、飛機二架、抵呼蘭、（二十日專電） 
　　（哈爾濱）滿站之抗馬救國軍、一部於十八退往大　湖、蘇炳文爲保全實力、搶斃一排長了事、（二十日專電） 
　　（哈爾濱）駐扶除之常堯臣部騎兵、聯絡蒙軍、樹自治軍旗、十七攻陷扶餘縣城、並包圍齊默特王府、聲勢甚大、駐長日軍擬往擊、（二十日專電） 
　　（北平）外人長春電、佔據扶餘之義勇軍、勢力漸强大、（二十一日專電） 
[綏中附近戰事]  
　　義勇軍向日軍進攻 
　　（北平）榆關電、關外義軍前夜進至距綏中站七里許某地、將鐵路拆斷、日派軍車及砲兵隊馳往該地、與義軍激戰、日軍退至綏中站、截至二十一晨止、兩軍尚在激戰、僞奉山路東行客車祇由榆關通綏中、以東斷絕、（二十一日專電） 
　　（北平）榆關電、東北義軍某路司令李華階、率衆三百餘人、十七晨向綏中縣日軍進攻、雙方均有傷亡、因彈藥不濟、退入山中、（二十一日專電） 
　　（天津）關外義勇軍二十一晨進攻綏中、在城外七里地方、日軍以鐵甲車開砲轟擊、僞奉山路綏中新民間路軌時被破壞、火車不通、（二十一日專電） 
 
 

Page 3

 
 
國内要電二 
[溥儀招收匪徒擬組僞禁衛軍]  
　　日方不允發給槍枝 
　　祇以紅纓槍爲武噐 
　　（北平）溥儀派人四出招集匪徒、成立禁衛軍、日方限彼等擴張軍部、不允發給槍枝、表示將來祇能以紅纓槍等爲武器、（二十日專電） 
　　（北平）瀋陽來人談、日前義勇軍司令趙亞洲率部進攻瀋陽、日人恐慌、調僞　匪副司令李壽山率兵三營進城駐紮、并派王殿忠中往海城、于芷山部駐打通縣、及黑山一帶、與義勇軍作戰、（二十一日專電） 
　　（哈爾濱）　四郊多匪、日方調張海鵬部騎兵二千、前往剿擊、（二十日專電） 
　　（北平）長春來人談、僞國廢省制、改道　、以道管理縣、决組國防軍、以張海鵬·于芷山·等部及吉黑省府直屬軍改編、編禁衛軍一旅、另於各首各配置一旅、僞實交兩部突然起火被焚燬、聞係有人縱火、日來溥儀及各機關要人、均驚惶不安、（二十一日專電） 
東北叛徒 
[妄圖更改區域]  
　　長春城内將大興土木 
　　準備實施電氣化計劃　 
　　（哈爾濱）興安區將僞國改爲一省、由張海鵬任省長、（二十日專電） 
　　（哈爾濱）僞國改東省特别區行政長官公署稱特别區長官署、兼轄司法、（二十日專電） 
　　（北平）春城内已擇定地址、擬凍時興造僞執政府、溥儀將市外空地賜給扶逆有功之鄭臧等建築私寓、長市物價飛漲、居民極感痛苦、（二十日專電） 
　　（北平）僞國將取消各省財政廳、一切財政機關、將由僞中央直接管轄、（二十一日專電） 
　　（瀋陽）東三省現共有電氣廠約六十所、聞滿洲僞政府之新計劃中、有以資本十萬萬元將各電氣廠合併成爲一個電氣託辣斯一條、估計東三省全境電氣化之計劃、至少須五年方可志功、南滿電氣中心點、將爲撫順現有之大電廠、北滿則擬在哈爾濱造一新式大電廠、而輸送電氣於各處（二十一日路透電） 
熱河義勇軍 
[已組成十一路]  
　　（北平）熱河組就之義勇軍已有十一路、第一路孟希堯、二千餘人、在凌源朝陽等縣、地地孫漢章、八百餘人、三路李驚濤、九百餘人、在平泉凌源等縣、四路張其祥、六百人、在朝陽縣、已出發至義縣附近、五路溫秀然、三千五百餘人、在阜新開魯朝陽等縣、六路汪元平、四五百人、七路李福千、二三千人、在凌源以西、將東出朝陽、八路于硯池、約千人、九路李培元、八九百人、槍馬甚齊十路黄强、千四百餘人、十一路畢勝、二千六百餘人、在朝陽以束等縣、已與日軍接觸兩次、正候子彈應援、（二十一日專電） 
韓復榘表示 
[深願率兵屯邊]  
　　旣辭不獲請 
　　唯靜候時機 
　　（濟南）汪精衛覆韓電曰、韓主席向方兄勳鑒、政密奉誦寒電、具佩謙衷、此次二中全會議决、現役軍人不得兼任政務長官之規定、應於最短期間次第實行、於確立軍民分治原則、其中仍留審時度勢斟酌緩急之餘地、現在宼氛方亟、魯境地處衝要、正賴我兄長才共濟、兼顧統籌、務請積極負責、勿萌消極、俟危機已過、從容討論、我兄任其難者重者、而以較輕較易者付託其他同志、分任仔肩、庶幾責任與謙退心、兩得其當、想高明必以爲然也、掬誠奉覆、諸祈鑒照、弟汪兆銘篠印、韓覆汪電曰、南京行政院院長汪鈞鑒、密伏續舊電、狠蒙溫諭慰勉、感動五中、職分屬軍人、始終以服從命令爲天戰、當此國難方般、本不敢於危急存亡之際、堅求遽卸仔肩、惟山東绾　南北、且當黄渤兩海要衝、形勢異常嚴重、自顧菲材、難膺艱鉅、深恐貽誤地方、兼誤國家、是以電請辭去本兼各職、薦賢自代、職生平素志深願率兵屯邊、從事西北開墾、藉固邊防現旣辭不獲請、惟有靜候時機、倘得接替有人、俾遂屯素願、圖報將來、感荷生成、實無涯極、謹電奉覆、　韓復榘叩哿印、（二十一日專電） 
　　（北平）蔣伯　今日下午赴濟、奉蔣命慰問韓復榘、（二十一日專電） 
[粤軍分入贛閩]  
　　十日内即可總攻 
　　（香港）粤入閩贛勦匪軍已達目的地、旬内可總攻、陳濟棠正式委余漢謀爲贛·李揚敬閩勦共軍张總指揮、（廿一日專電） 
　　（汕頭）黄任寰統伍漢屏·曾友仁·王定華·三團入閩、李揚敬撥歐陽新·謝錚·郭潤華·三團相助、孫連仲叛兵在長汀附近掘壕負隅、鍾紹葵旂奉黄命向上杭推進、又張瑞貴在南山石窟中起出前赤澳燈塔被匪擄去英婦孺六名、已送交潮海關英領、俄人二名未起出、現進行築南山公路（二十日專電） 
　　（汕頭）張瑞貴部陳耀樞團進駐潮秋風嶺林招牛角坵赤竹坳、沿途不見人踪鷄犬、僅餘老弱婦女守屋、在翠峯巖穴獲匪百餘、肉票四十餘、牲畜衣布甚多、繼獲匪醫務所、軍服廠、槍械廠、軍政學校、重要文件等極多、匪自動投誠、師部召各團長及旅汕潮普惠同鄉、討論安民、（十九日專電） 
譚啓秀昨抵港 
[陳濟棠返防城原籍]  
　　（香港）譚啓秀二十一晨乘威爾遜總統號抵港、晚赴省、（二十一日專電） 
　　（香港）陳濟棠二十一下午偕妻乘東泰商輪返防城原籍、一星期内可返省、總部職務、由繆培南代、（二十一日專電） 
　　（香港）陳策二十一晚由港回省、（二十一日專電） 
[劉蘆隱已離粤]  
　　（香港）劉蘆隱二十一下午乘泰山輪　省返港、并無一人送行、（二十一日專電） 
　　（香港）胡漢民原定二十晚返港、臨時中止、至二十一晨始乘金山輪來港、下午二時到、（二十一日專電） 
[俄軍開到滿邊]  
　　（哈爾濱）札蘭諾爾一帶俄靑年滿二十歲者、均被召歸國充軍、十八日俄第一零六一零七兩砲兵大隊、第十九騎兵團、並飛機六架、到滿邊、俄人兩日中復自哈購去糧石二百四十七車、糧價因以大漲、（二十日專電） 
　　（哈爾濱）日機一架十九飛滿邊外偵察俄動作、爲俄機九架包圍俘去、滿站俄領向日領抗日侵俄領空、（二十日專電） 
　　（哈爾濱）十九日停在滿站之東鐵機車、爲俄境來工人百餘强開去六部、路警阻止、爲毆傷數名、（二十日專電） 
中東路 
[最近營業狀况]  
　　被歇路員頒發退職金 
　　（哈爾濱）在自去年十月起至今年二月底止之五個月輸出時季中、中東路共運輸出貨物八萬一千車、每車載重十六噸半、比上屆同期增一萬九千車、計經過綏芬河由鐵路運出者四萬二千車、經過滿洲里者八千車、經過長春者三萬一千車、蘇俄採辦糧食機關、近曾收買大批麵粉與小麥但僞政府則禁止此項輸出、聞此糧食係供海參崴廟街與大烏里駐兵之需、該機關曾奉趕速盡量收買之訓令、聞中束路於過去一月半之時期中、經過綏芬河運入俄境之車輛、不下機車七十輛、客貨車一千三百輛、聞鐵路所需各種用物、自軌道以至油漆、現皆裝入車中、經滿洲里與綏芬河而入俄境（二十一日路透電） 
　　（哈爾濱）中東路局依據被歇路員代表與路局督辦會辦所定之事同、現開始發給被歇路員各金盧布一百五十枚、（二十一日路透電） 
國聯調查轉 
[擬定留京程序]  
　　京警廳妥籌保護 
　　（南京）關於國聯調查團游京之暫定程序、現已擬定、第一日因不能確定調查團何時抵此、故未有一定辦法、第二日午前調查團晤會政府各要人、晚赴外長羅文幹宴會、第三日午前調查團進謁林主席、由林主席欵以午宴、午後調查團赴中央黨部茶會、晚間應南京谷市長宴會、第四日午前汪精衛茶會、午後民團體茶會、第五日蔣介石宴會、第六日午前游覽各處名勝、並赴中山陵墓、午後旅京外人茶會、（二十一日路透電） 
　　（天津）津浦路委員龔柏齡二十一晨來津、佈置招待國聯調查團事宜、（二十一日專電） 
　　（南京）頃從勵志社探悉國聯調查團留滬時期、較預料爲久、故在京盤桓日期、或將减爲四日、如屬必要、且將减至三日、原定在京六日、今恐未能如源願、（二十一日路透電） 
　　（南京）警廳以國聯調查團行將來京、已派定武裝警士隨行保護、並組便衣糾察隊數十人、以期周密、市府令工務局準備漢西武定挹江諸城門、暫行堵塞、並將各城門及城墻倒塌處、重行修葺、以固城防、（二十一日專電） 
[鄂人驅何運動]  
　　民衆代表到京請願 
　　（南京）湖北民衆驅何救省團到京、二十一向中央黨部國府行政院請願、列舉何成濬荒淫暴虐、倒行逆施、任意搜括、以致民不聊生、各罪狀、請迅予徹懲、以肅國紀、聞何成濬已向中央辭職、有夏斗寅繼任說、（二十一日專電） 
駐漢日艦 
[重新設置砲位]  
　　（漢口）報載日鹽澤司令已乘艦來漢率有陸戰隊五百名、二十日日海軍及陸戰隊義勇軍、演習巷戰、試放機關槍、所有日艦、均重新設置砲位、（二十一日專電） 
　　（南京）日海軍司令鹽澤、乘旗艦安宅號、於二十一日晨過京赴漢、（二十一日專電）、 
孝感附近 
[被毀路軌修復]  
　　（漢口）平漢路孝感附近陸家山路軌被匪拆毀、已完全修復、綏署令鐵道砲隊日夜梭巡並派隊追勦、（二十一日專電） 
　　（漢口）華文選電告、皂市西南有段匪千餘、圖斷皂應交通、二十一派辛旅往動、（二十一日專電） 
[黄紹雄昨到京]  
　　（南京）黄紹雄二十一日到京、即赴陵園、謁某要人、有所商陳（二十一日專電） 
[居正堅請辭職]  
　　（南京）居正二十一日滬來京、堅辭司法院副院長職、不以中央慰留而打銷辭意、（二十一日專電） 
[下關市面恢復]  
　　（南京）下關狀况現漸如常、不多日前行人稀少之街道、現已車輛不絕、影戲塲及其他游戲塲、自日艦砲擊後停止營業者、現已復開、前搬入城内之數萬居民、現漸復回下關、惟爲戒備起見、下午六時後、下關與浦口間之渡船、　依然行駛、九時後戒嚴、（二十一日路透電） 
　　（南京）現聞泊於下關外之外艦、計有英美法意軍艦各一、日艦二、（二十一日路透電） 
[牛蘭案移京辦理]  
　　（南京）第三國際東方主任牛蘭夫婦、以在華宣傅赤化、有危害中華民國之嫌疑、迭經江寗地方法院及江蘇高等法院偵查在案、嗣因上海戰事發生、該院院址適在戰區、致辦理該案、諸多不便、乃呈請司法行政部、將此案移至本京最高法院辦理、聞最高法院檢察官現正將該案一切巻宗及關係機關所翻譯之赤化中國計劃等件、詳細檢閱、俟全部完畢偵查、方向法院起訴、（二十一日專電） 
[鐵部擬設路警學校]  
　　（南京）鐵部擬設鐵道警察學校、關於學制學科學員待遇及任用法、均已規定（二十一日專電） 
[交部决改組招商局]  
　　（南京）交部定四月一日改組招商局、改組計劃、正由法規委員會起草、大致原有專員名稱改爲總經理、經理處設若干科、並設監督處、監督一職、擬由交次陳孚木兼任、總經理内定李國杰充任、（二十一日專電） 
[糖進口稅定期增加]  
　（南京）糖類進口稅、各海關已奉部令、於四月一日實行、據稅務方面估計、加稅實行後、每年可增收二百萬元、（二十一日專電） 
[馬驌被部下剌斃]  
　　（南京）旅京康人二十接西康電告、川康邊防軍第二旅長馬驌、於二月二十四日在康定寓次因所部機槍工兵新兵等連叛變、當被刺斃、現已派隊追擊該項叛兵（二十日專電） 
[陳珪璋殘部已收編]  
　　（北平）蘭州電、陳珪璋殘部已收編爲三旅、定謝紹安爲第一旅長、郭振海第二旅長、孫遠志第三旅長、以隴東爲防地、（三十一日專電） 
[宋哲元送父柩回籍]  
　　（北平）宋哲元今晨送父柩由平浦路回魯樂陵原籍、（二十一日專電） 
[莫德惠姪因戀服毒]  
　　（天津）莫德惠之姪松崑、肄業於南大經濟學院、戀一女友蘇力維、去冬津變、蘇返蘇省新浦原籍、日前來函、謂受家庭朿縛、日内如不能來津、必自殺、莫於二十一午服毒、至下午三時氣絕、（二十一日專電） 
[哈票連日大跌]  
　　（哈爾濱）哈票因僞國發行紙幣、將低價收回、連日大跌、（二十日專電） 
[哈日軍演習巷戰]  
　　（哈爾濱）哈日軍今演習巷戰、飛機終日騰空、（二十日電電） 
[日艦隊將過靑開連]  
　　（靑島）日領署昨函市府、日第一艦隊及聯合艦隊共三十艘、定二十九來靑、停三日、四月一日即赴連、（二十一日專電） 
[威海衛商家已復業]  
　　（濟南）威海衛商家昨已復業、（二十日專電） 
　　（濟南）威海學生焚仇貨、商家自十八起罷市、現正調停中、（二十日專電） 
[魯南無極道已擊散]  
　　（濟南）二十二師長谷良民談、魯南無極道前集合二千人、謂二月二龍抬頭、預備起事、現已擊散、擊死三四十人、（二十日專電） 
[錢大鈞自漢飛赴京]  
　　（漢口）錢大鈞二十一乘機飛京、請示武漢分校結朿及遷移事宜、（二十一日） 
[譚道源由南昌赴湘]  
　　（漢口）譚道源二十一晚由南昌起程赴湘、二十二過漢、（二十一日專電） 
[劉紀文任廣州市長]  
　　（香港）政會二十一日議决、委謝灜洲粤敎廳、程天固建廳長、劉紀文廣州市長、（二十一日專電） 
[杭市昨又發現日機]  
　　（杭州）二十一日、有日機一架、自滬杭路飛來、九時四十分經嘉興桐鄉、十時二十分抵杭、偵察全市、盤旋二週而去、（二十日專電） 
國外要電 
[埃首相住宅附近炸彈突然爆發]  
　　官場認係示威性質 
　　國民社二十開羅電埃及首相薛基住宅附近街衢中、忽有一自炸機關爆發、其時在首相赴外交團宴會後返家經過該處之前不過數分鐘、損失極微、主謀者尚未查獲、官塲認此舉僅因昨日將十七政治犯判處嚴刑後一種示威舉動、其目的不在暗殺首相、 
[日本破壞和平]  
　　竟以遠東和平之保護人自命 
　　長岡對法記者之談話 
　　國民社二十日巴黎電日本新任駐法大使長岡接見評論日報記者時、萖力言日本爲遠東和平之保護人、並謂法日兩國、一則保障西方之秩序、一則保障遠東之秩序、有協　調之利益與深切之關係、渠之使命則在增進法日現有之友誼云、 
[英俄商約十月滿期]  
　　英擬不再續訂 
　　俄報表示疑懼 
　　國民社二十一日莫斯科電外交盛傅英國正謀於四月一日通知廢止英俄商約、果爾、則該約將于十月一日期滿作廢、俄報對此已表示疑懼、謂若斷絕經濟關係、則兩國俱蒙損失、據稱、英政府此種計劃、因國内實業家懼俄貨傾銷、對于政府壓迫日甚之故、 
[英人募欵賬華水災]  
　　投函倫郭泰晤士報 
　　路透社二十一日倫敦電今晨泰晤士報登載一函、籌募賬欵、以救濟中國水災難民、該函稱、中國水災委員會總幹事辛卜森聲明、如不立即續得賬欵、則渠將不能進行其所經辦之工作、辛卜森以爲每月亟需英金十萬鎊、方可使最低限度之賬濟工作進行不斷、在此後三個月内、必實行修治河堤之工作、否則去年慘災、將復見於今年云、署名於此函者、爲約克大主敎及薛西爾愛狄士等人、委員會現已組成、辦公處設於倫敦、收受賬欵、 
[日人發明海戰利器]  
　　日聯社二十一日神户電三菱造船所大井上發明之魚形水雷、軍事當局守絕對秘密、據聞該魚雷與從來世界各國所使用者完全不同、其外觀略似現用最大型之魚雷、但其性能絕優、經數次實騐結果、其推進距離、比從來者大三倍、此種長距離新魚雷、將來實際利用、則日海軍戰略將劃一新紀元、　 
要聞 
[東北官方財產損失]  
　　根據各機關報告之初步統計 
　　東北事變、官方財產損失奇鉅、中央黨部統計處主任兼代國民政府統計局長吳大鈞、最近彙集東北官方報告、極爲詳盡、并編成全部統計、　探錄於下、（說明）本項統計係根據東北各主管機關之報告、分别整理編製、其中除鐵路與軍事機關辦公房星部份、因報告方法稍欠適合略加修正外、其餘數字、悉與報告相符、惜各方報告、尚未到齊、（如吉黑方面仍欠完全）故此祗可作爲初步統計、以待陸續補充、 
　　㈠民政機關損失三六·八五三·四六二元、計東北政務委員會一·三○○·八三五元、遼寗民政廳二三○·八五三元、財政廳二九·五五○·○○○元、實業廰二·五三二·○○○元、敎育廳七八五·六四六元、警務處二·一五八·三九四元、法院五九·二三四元、市政公所二三五·五○○元·㈡軍政機關損失四六九·○○三·六五三元、計陸軍司令部三七·○○一·六○五元、海軍司令部四四五·　四八元、空軍司令部五六·八七五·○○○元、憲兵司令部一五四·四○○元、軍隊九·三二○·二二○元、兵工廠三三八·八九五·九六三元、糧　廠二·四一五·四○一元、被服廠七·七○六·四八一元、軍工廠八一·四四三元、運輸機關一八九·○七九元、通信機關五一四·一○二元、測量　七·○七九·八九○元、軍醫院四三三·六一七元、軍校五·六四一·一○四元、房屋除陸軍司令部及兵工廠外、其餘機關、均未將房屋價値報告、茲公别爲之估計、并得一總數二·二五○·○○○元、 
　　㈢官辦鐵路損失六三○·七四一·二一六元、計北寗·四洮·吉長·吉敦·洮昂·齊克·瀋海·吉海·呼海·洮索·等十路、共長三四○·八六八公里、其資產與營業損失達六二五·九七七·三六○元、（係根據所報告之最初建築費、并加以累年增添之建築物與增長之物價、以及半年營業之損失、）交通用品製造廠損失、四八四·○○○元、東北交通委員會損失四·二七九·八五六元、　　㈣官　航業損失二○·三○○·○○○元（下列各機關損失船舶建築物不動產與器具等、總計加上　）計　務局七○·○·○○○元、水運局五○○·○○○元、江運局九·五○○·○○○元·漁業局八○○·○○○元、商船學校五○○·○○○元、造船廠二·○○○·○○○元、 
　　㈤官辦電台損失、二·六○○·○○○元、 
　　㈥官辦銀行損失五八八·九八六·一三一元、計東三省官銀號四三四·七一七·六○一元、邊業銀行一五四·二六八·五三○元、 
　　㈦官辦鑛業損失、（僅就已有報告之八處計算、）九·六五三·一五○元、 
　　㈧官辦林塲損失一六○·○○○元、 
　　㈨東北大學（及其附嚴機關與財產等）損失一一·八八一·八八○元、 
　　㈩國稅收入損失一五·一八五·三三○元、計鹽餘三·六五六·三八三元、印花稅一·六○一·○七六元、烟酒稅二·九二二·四六二元、統稅及其他七·○○五·四○九元、 
　　以上總計共一·七八五·三六四·八一二一元、 
 
 

Page 4

 
 
   
 
 

Page 5

 
 
   
 
 

Page 6

 
 
東北僞國 
[向日本借鉅欵]  
　　割問島琿春兩地爲抵押品大連通信、滿洲僞國成立以來、曾開兩次傀儡内閣會議、第一次於十日舉行、第二次於十二日舉行、出席者有僞國務總理鄭孝胥·僞民政總長臧式毅·僞外交總長謝介石·僞財政總長熙洽·僞實業總長張燕卿·僞司法總長溤涵清·及僞參議官袁金鎧·羅振玉·孫其昌·貴福等十餘人、對於僞國軍政費等項、加以審議、據僞財長熙洽之報告、新國家之經費預算、年須八千萬元、現因國家創設伊始、收支絀於分配、爰擬向日本借欵二千萬元、旋得各閣員同意、遂一致通過、並呈僞執政溥儀批准許可、聞日本政府對於此項借欵、當表同意、但須以吉邊之間島琿春兩地、劃入日本新特别行政區爲條件、僞國大體亦已默認、惟對外則秘密不宣、按間島即吾國之延吉邊界、地處中韓國境間、日人埀涎已久、故擅名之爲間島、該處居民、有韓人四十萬、華人則不及韓人十分之三、近年日人在該地設立警察、擅奪吾國警權、並强稱該處爲朝鮮屬地、吾東北當局、未嘗過問、華人之赴間島者、尙須繞經韓境、琿春亦吉林屬、年來移殖該地之韓民、已超過華人三倍以上、兩地均實屬我國版圖、日人現竟傀儡僞國、乘機割據、望我政府及國民、急切注意焉、（三月十七日） 
日暗殺團 
[牽涉愈益廣大]  
　　團體約百五十餘 
　　會員達五十萬人 
　　前衛隊宣言七條　 
　　東京報知新聞西京電話云、自血盟團要犯黑澤古内二人口中露出手槍之來歷後、警視廳將東京大學學生田中與西京大學學生田倉分别檢舉、查田倉爲京大内之右傾思想研究團體猶興會一分子、與會員佐藤光廣·森憲二·長尾郡大·等同庽勝榮館、該同志等當前月出征兵士經過京都車站時、曾聯袂而歡送、目下除長尾已爲加茂警署逮捕外、森與佐藤均已漏網、近由勝榮館女主人口中供出、每晚見田倉室中嘗有十四五人聚談、中有大學敎授軍人等、 
　　東京朝日新聞云、密謀暗殺政界領袖財界巨頭之血盟暗殺團、警視廳以田中田倉兩犯、確與暗殺井上藏相事件、有重大關係、今又供出分配暗殺之工作如下、㈠小沼正擔任暗殺井上藏相、㈡菱治擔任暗殺團男、㈢田倉擔任暗殺若　前首相、㈣田中擔任暗殺床次竹二郎、各備手槍、歸古内總指揮、日前警視廳官房課、對於最近流行團體、除政治敎化關係外、僅東京方面、有百五十餘團體、會員之分散於全國者、達五十萬人、業已下令秘密調查會員之動靜與本部聯絡之關係、同時偵探極左派之活動、 
　　東京國民報云、田倉被捕後、在其居室内搜出中國革命外史數册、聞田倉嘗與同學埋頭研究、又據東京時事新報載稱警視廳連日搜索暗殺團之證據甚多、其間有井上日召爲盟主之暗殺血盟商死隊、與狩野敏任隊長·伊地知義一任副隊長之日協前衛隊、最堪注意、十四日深夜、清水警部在狩野家搜出前衛隊血盟式之宣誓書一卷、署名者有十九名、宣誓書凡七條、 
　　宣誓書譯文如下、第一·以正大立志、以光明行事、嚴守信義、如同金鐵、第二·以氣相許、不以小異而置於胸中、對内互竭敬愛相交、對外以一彈勵行大義、第三·更須鮮明仁俠之意氣、且爲窮迫同胞計、應與○○等亡國階級挑戰、第四·憂樂咸以國家爲念、各種行動、宜一貫愛國之至誠、第五·須服從全軍之經綸而行、勇往直前、不許後退、第六·洞達世界之大勢、明瞭内外之思潮、勿逸大機、須具愼重處理大事之識見與眞勇、第七·生死任運 
不可妄露於口、 
日本小學生 
[組織竊盜團]  
　　日文報各新聞云、最近旭川市各處、盜案頻出、經徹查結果、所獲犯人、皆係十二歲以上十四歲以下之小學生、學校當局聞訊、頗爲驚駭、着手調查全市内各校學生之操行、竟發見一校十名以上三十名以下之竊盜團組織、彼輩兒童、見學友之爲竊盜、已亦被其誘惑、受竊盜風之感化、且據逮捕之學生所供、實因家貧而出此下策、甚至大多數竊盜學生之父母、皆喜其所爲、實爲敎育上之重大問題、又據高崎分局電話報告云、高崎市中央小學校高等課二年行新井吾十六歲、木村靜雄十六歲、清水大太郎十五歲、江口細吉十六歲、小野星三大郎十五歲等五人、自去年年終以來、組織三人一組之竊盜　、專赴該市内書店雜誌店文具店與上信電車車庫、竊取金錢書籍雜物、現已發覺、均被高崎警署檢舉、 
尼帕爾國王 
[舉行受勳典禮]  
　　我國贈勳專使爲張銘 
　　尼帕爾爲亞洲獨立王國、位於中國與印度之間、該國國務總理兼大元帥爲世襲職、前清時我國曾封該國國務總理爲『統領兵馬果敢王』、國民政府以該國總理賓君向友我邦、乃於去歲議决贈以陸軍上將名義、並給一等寳鼎章以資親善、特派記名公使張銘爲赴尼專使、二月八日該國政府、正式舉行接受上將及勳章典禮、是日特派皇家四馬禮車至行宫、歡迎張專使進宫、沿途軍警萬人、行禮致敬、民衆參觀者達十餘萬人、進宫時特奏中國文樂、並鳴禮砲二十一響、張公使爲總理兼大元帥佩帶勳章後、繼以定演說、由總理致謝詞、禮畢乃與張專使乃夫人握手告别、禮堂中除該國高級文武官吏外、外賓各國公使、均偕夫人列席觀禮、 
 
[中立者爲張使最左者張使夫人]  
粤省 
[瓊崖改特别區]  
　　伍朝樞允任行政長官 
　　惟提出管理辦法四項 
　　廣州通信、瓊崖向稱爲下四府之一、然瓊島孤懸海南、因天然之形勢、與内地隔閡、致島中實業、未能盡量開發、當局爲開闢該地起見、曾於上年十二月、由廣州國府臨時會議、將瓊崖改爲别行政區、并委任伍朝樞爲瓊崖特别行政區長官、中經政潮起伏、伍氏迄未就任、日昨伍氏以公務略閒、而當局又苦勸其就職、至是始慨然允許擔任、惟於未就職之前、請求政府特許下列四事、㈠將從前所定之瓊崖特别行政區、改爲瓊崖特别區、㈡特區範圍、除瓊崖原有十三縣之外、因天然地理關係、應將東沙西沙及附近羣島、一併劃入特區範圍、㈢依照胡漢民唐紹儀孫科等之提議瓊崖改特理由、期於比較不易受軍事影響、足爲三民主義之試騐塲、遴選黨中忠實同志、授以全權、假以二十五年之期限、責令實施三民主義、用意至爲深遠、蓋必如是、然後殷富華僑、始肯樂於投資、開發實業、至地方治安、將組地方保安隊維持、現駐之海軍陸戰隊如撤離後、將來萬一有外患、仍得呈請中央或咨隣近長官、派海陸空軍保護、㈣瓊崖地屬貧瘠、丁茲國難、不敢請中央協欵、惟改特區、則區域内每年收入之國省地方一切稅捐、及臨時募集之各項公債庫劵、請於本年三月一日起、廣東省府及管理國稅機關、停止征收、由瓊崖特區政府經管、其三月一日以前廣東省政府或該管機關在瓊崖地方預片之錢糧稅捐、及經募之一切債劵、仍應由廣東省政府及管理廣東國稅機關負償還之責、至特别區一切行政敎育司法黨務治安各經費、除國防軍費外、槪歸瓊崖特區政府負擔、惟在三月一日以前、積欠各項經費、應由廣東省政府及原擔負支付機關清理、以清界限、伍朝樞氏根據以上四項、經呈西南政務委員會核示、該會當經提出第七次會議、議决通過、并據情呈請洛陽國民政府察核矣、（三月十五日） 
 
