# 1922 - 284 - 4917837

 

Page 1

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 2

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 3

 
 
第一萬七千八百三十七號;中華民國十一年 西曆一千九百二十二年十月十九號
星期四 * *時評 
[享福（冷）]  
　　以總統與内閣爲享福宜乎猛烈進行以求得其欲望矣然而總統與内閣果享福與否須俟旣得之後始能知之也 
姑勿論國家職位原非使人享福者即曰享福當此國亂如麻財窮如洗之日所享之福能有幾何况乎旣總統而内閣矣向之受人命令而抗拒者今且爲人所抗拒向之向人要索欵項者今將爲人所要索一反手間位愈高而權愈小欲雖滿而運亦終我恐旣得總統内閣之後求返今日之地位而不可得禍且踵至福於何有哉我觀當世之權貴賢不肖之相去雖無大殊然終不若曹氏一系之昏庸者也 
[命令]  
　　十月十七日大總統令署財政總長羅文幹呈請任命高瑩爲僉事彥　黃鳳華朱大璵潘敬王毓霖爲編纂虞錫麟爲技正均照准此令 
　　又令參謀總長張懷芝呈請任命吳光宗爲海軍總司令公署參謀應照准此令 
[國内專電]  
　　北京電篠日㈩㈦黎見閩代表親寫閩督裁撤薩兼軍務善後 
　　北京電閣决維持現閣癈閩督薩兼善後（十八日下午九鐘） 
　　北京電杜錫珪電院李督殘部待艦裝運派靖安定前往收容遣散需欵薩省長維持福州城南秩序亦需欵萬急請速滙二十萬　　北京電今午特别閣議討論内閣自身問題及援閩問題結果續電　　北京電薩鎭氷與民軍交涉收編閩籍民軍並將南北客軍一律撤退民軍不允政府不准閩省戰禍未了（十八日上午十一鐘） 
　　北京電常德盛部已抵閩邊來電候餉再渡杉關（十八日上午十一鐘） 
　　北京電吳佩孚覆閩公團北軍到閩後仍可撤退安福軍民軍撤盡時北軍不留一營中央以全局責成海軍當副閩人公意 
　　北京電吳佩孚覆豫省議會並不更動馮督（十八日上午十一鐘） 
　　北京電洛對保某問題請待時勿信熱中派主張轉失固有資格追悼會吳僅派一少校副官與祭馮玉祥臨時以改葬先人亦未與祭並不派代表保派則全班人馬臨塲邊四初意在以死者喚起將士之代價熱而實行某項擁戴因吳馮冷淡致無結果（十八日上午十一鐘） 
　　北京電津邊曹派决議聯絡吳景濓維持王家襄實行嫡保派内閣張或高爲總理内務吳毓麟財政劉夢庚交通孫丹林其餘無成見鹽務署張英華王竉惠調財政討論會長此議達曹錕錕云要與子玉商量左右請勿必曹言務必商量一下遂派熊炳琦赴洛　　北京電邊等計畫新内閣以張紹曾擬正新閣成後實行副座選舉吳王大帮忙曹銳猶嫌慢謂黃陂任期已滿復職係找補九十二天（洪憲八十三天復辟九天）須知打仗是吾直隷人花錢是我姓曹的地方塗炭是我直隷省他人來享福豈得爲平（十八日上午十二鐘） 
　　北京電吳曾向左右表示謂大帥總統自有瓜熟蒂落時期不能急就邊守靖不問時機胡作亂爲恐將轉誤大帥前程如邊要亂來請他做鄭子明然後我來做高懷德（十七日上午十二鐘） 
　　北京電外部函交部美使函稱路局短欠價値鉅欵催討兩個半月並未函復應請切實聲明請查覆　　北京電外部函交部陳公使電覆與法政府交涉撤癈在華法郵法政府已交國會審查（十八日上午十一鐘） 
　　北京電今日參院决選議長以出席未逹半數流會（十八日下午三鐘） 
　　北京電昨閣議决定現閣全體暫留以待正式内閣成立（十八日下午一鐘） 
　　北京電今日選憲會審議長到三四一馬驤百零三票温世霖四九票星五决選（十八日下午九鐘） 
　　北京電本年各國爭購湖南紅茶現湘粤漢轉運公司包運湘鄂路局允减讓運費查湘茶在歐戰前年輸出六十萬箱（十八日下午九鐘） 
　　北京電本日止京漢車爲京奉京綏津浦留用未還者一千四百輛該局請部索還（十八日下午九鐘） 
　　北京電比友云比國營業公司陶普斯爲中政府辦百五十萬墊欵十五日簽字（十八日下午九鐘） 
　　福州電唐國謨所部二千餘人銑晚亦已繳械臧致平已到下游有高旅已戰年淸汝一旅被困說　　福州電薩鎭氷拘費毓楷及其科長姚烺陳翰費姚就拘陳逃 
　　福州電許崇智徐樹錚王永泉篠下午二時抵省垣（以上十八日下午一鐘） 
　　漢口電蕭篠日㈠㈦召特别軍事會議吳派顧問葛應龍列席决由鄂派北洋第二旅鄂軍第二旅援閩四十九旅赴鄭防皖 
　　漢口電傳孫傳芳將率第二師由鄂東移駐皖境英霍太湖長江上游司令由盧金山暫代 
 
 

Page 4

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 5

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 6

 
 
第一萬七千八百三十七號;中華民國十一年 西曆一千九百二十二年十月十九號
星期四 * *[國内專電二]  
　　漢口電吳電蕭徐樹錚密派黨徒謀亂長江應預爲嚴防蕭令軍警特别注意　　漢口電吳派員解欵一萬篠日交魯軍駐漢辦公處轉解武穴作張旅入皖開㧞費　　漢口電蕭派唐斌赴贛接洽援閩軍械問題　　漢口電新任漢口日副領事富田篠日由大福丸到漢（以上十八日下午五鐘）　　蘭州電因學潮中農二校長辭職敎廳亦在辭職中　　蘭州電陳能怡履新宣言先維持紙幣籌辦銀行然後財政公開以期收支適合（以上十八日上午九鐘）　　香港電援閩粤軍已下動員令紛紛出發當道恐報紙洩露軍事秘密派員檢查報紙　　香港電尹驥元日㈩㈢率二營向分水關進發　　香港電葉舉今日抵省　　香港電陳炯明令李炳榮部回防惠州虎門要塞司令黃鳳綸因須率部援閩當道擬以陳炯光繼任虎門司令　　香港電聞洪兆麟昨來省商援閩事（以上十八日下午九鐘） 
[特約路透電]  
[南北時局談]  
　　十七日北京電蒙滿聯合會昨在京開成立會那彥圖被選爲會長　　十七日北京電今日此間舉行孔聖紀念會由康有爲主持一切黎元洪派秘書劉春霖助之各官立學校及各公署均休息一日　　十七日北京電蘇同鄕多人昨在參院前發傳單請議員阻止發行蘇省債劵七百萬元　　十七日北京電西比利亞外電稱白軍巳失其抵禦力紅軍佔據雙城子後現向中立區域進發白軍主軍仍向博西特灣退走狄特里志斯將軍及其參謀人員不日將離海參崴前往軍中　　十七日北京電漢口美總領事電稱美敎士倫定氏被擄二美婦及二孩童未受援電中未云及敎士佛羅堡氏總領事已請吳佩孚馮玉祥派兵救之美使巳將此事照會外交部　　十七日開封電美敎士倫定氏福斯堡氏於十三日在汝州爲匪擄去　　十八日北京電福州外電稱薩鎭冰於十五日入福州出示宣布因省中無人管理暫任省長薩先以此事通告李福林黃大偉李黃勸其候許崇智到省再定許於十六日可抵李厚基之兵散走四處薩鎭冰之意粤贛援軍未可倚重　 
[英國建議召集協約國專家會議]  
　　十七日倫敦電路透社探悉英國巳向法意建議儘速在倫敦召集協約國專家會議以討論昔年對土和約財政經濟條欵之必要修改此非爲大會問題蓋此會係非正式且不决定任何切實辦法也意國巳允派員與會惟法國尙未答覆　　十七日巴黎電比國報紙稱比京會議時國際時局應有解决近東尤應如是若英國辦大選舉則比京會議將展緩至選舉完竣之後　　十七日巴黎電意國報紙稱英政府提議協約國專家亟宜在倫敦集議以預備對土新和約中之經濟財政條欵意國對此似無異議但須集議地點不致啓人疑竇耳　　十八日巴黎電半官消息政府雖承認協約國專家集議修改對土和約之原則但以土國國民黨領袖或疑協约國會議志在妨碍土國利益故法政府以爲集議地點擇定倫敦將使複雜談判愈臻困難法政府因此提議在巴黎開會 
[近東戰事之餘波]  
　　十七日巴黎電波益龍對新聞記者言在士麥那及安那土里亞各處放火者乃希人　　十七日巴黎電協約國委員巳於星期一日分赴趙爾魯·扣克·基里斯·愛德里亞諾波爾·羅杜斯吐等處塞拉斯境内凌亂兵士與恐慌人民擁擠於大道與車站搶焚沿途之村莊情勢吃緊使協約國不得不儘速佔領之 
[英國政黨之活動]  
　　十七日倫敦電沙里斯堡勳爵阿林頓厦向統一派急烈黨員演說反對張伯倫所唱擁護混合政府之議謂混合政府現巳不滿人意擁護之者以過激主義之危詞爲繼續混合政府之唯一理要知指勞動界大多數爲過激黨實爲荒謬之談蓋工人頭腦沉靜且知愛國也混合政府已成過去名詞統一派故要求本黨自由　　十七日倫敦電喬治定十月二十一日在里治演說邱吉爾現患胃炎症故已展緩在白里斯土爾演說　　十七日倫敦電國會中外部次官哈穆斯威氏已通告其選舉區聲明不願與聞下届選舉因欲讓年力强壯能擔任國會事業者膺選之故哈氏自認爲擁護喬治之人　　十八日倫敦電陸軍大臣藹文斯爵士昨在倫敦演說謂政府在近東備戰經費不足二百五十萬鎊外間估計未免過甚云陸軍次官桑德斯爵士昨在橋河演說謂已遞出辭職書但被請於星期四日會議以前勿遽出閣下届選舉時渠願爲保守黨之候選人　　十七日倫敦電格蘭斯頓勳爵投函報紙答喬治之抨撃謂世界以爲喬治演說必佈告公共大事乃首相費去若干時間發攻撃他人之言其實近東失敗乃政府政策所必有之結果故喬治不能逃責　　十八日倫敦電某政治記者稱閣員現正設法擬將大選舉延至明年一月舉行因遽辦選舉恐保守黨將全部分裂而碍及喬治内閣也 
[英國對於美國酒禁之合作]  
　　十七日倫敦電　透社探悉外部殖民部商部對於英美合作禁阻私運烈酒之議迭經討論現已議定英國政策如下英國表同情於美國擬阻英國殖民地破壞美國法律之志願故於數月前巳有訓令致各殖民地取締不規則之行爲並訓令各官吏在調查未完以前不得准美人船隻改掛英旗如船主不遵警告冒註英册則控訴其人並没收其船　　十七日倫敦電英使署佈告自十一月十七日起美國領海内之船隻禁止售酒禁令條文適用於十月二十一日後由外國口岸駛出而入美國領海之船隻往來巴拿馬運河而不入美國口岸之外船不適用禁令云云美使佈告僅言禁止售酒而不言禁止外船儲酒此爲可注意之點按美國司法長新近之解釋外船固受儲酒取締也數月前美國請英國在英屬口岸施行某種戒備方法以助美國禁止售酒但未言及司法長之解釋 
[英國鐵路運費减價]  
　　十七日倫敦電英國鐵路公司將自一月一日起减輕運費七分之一等於每哩减輕一便士之四分之一於是戰時所增較戰前高百分之七十五之運費將減至高百分之五十 
[各國近事記]  
　　十七日黎電日諾瓦會議所决定永設之國際鐵路會議今日午後在巴黎開會其目的乃在統一及改良歐洲國際運輸狀况　　十七日倫敦電工部生活代價統計表示明九月三十日之平均價高於戰前百分之七十八較八月三十一日低百分之一此爲一九一七年後最低之率　　十七日巴黎電今日賠償委員會開常會攷慮關於實行凡爾塞和約問題及恢復洛文圖書庫事　　十七日巴黎電羅皇與后加冕時法國福煦上將及委員團大受朝野歡迎茲定明晚離羅京啓程前將參與羅京陣亡法兵紀念碑開幕禮　　十七日倫敦電昨日證券交易所之特點爲橡皮股份之復活動交易之巨爲多時所未有價多漲高　十七日倫敦電橡皮種植冢聯合會通過决議案竭力贊助殖民部委員會之建議並請錫蘭馬來由政府施行必耍之法制使該計畫得速發生效力　　十八日香港電十一日在日船三島丸拘獲挾帶値英金三千五百鎊嗎啡高根之韓人周氏巳由法庭判罰二萬五千元如無力繳欵則改罰監禁一年並諭送該犯入獄作苦役六個月　　十六日東京電陸軍次官兒島中將病卒南洋大學無綫電 
[英國之政潮]  
　　倫敦電克松今晨往晤喬治衆料喬治星期六日在里治演說將宣佈國會解散　　倫敦電今日傳言甚多其最盛者爲喬治將於星期六日在里治演說時佈告國會解散一說喬治與張伯倫巳有互助之了解張伯倫將於星期四日耍求同黨議員投信任票 
[美國陸軍不敷]  
　　華盛頓電陸軍部長威克斯氏向哈定總統發表意見謂國軍至少須有軍官一萬三千員兵十五萬人若目前之軍額軍官一萬二千兵十二萬五千實屬不敷 
[美國煉鋼廠報告]  
　　紐約電美國熔鐵煉鋼公司半年報告載稱今年一月至六月公司營業餘利共達一·三八二·五九二·二五八元據公司總董稱如無工潮而各種商業皆有起色則公司可望繼續獲利 
[美拿大湖艦隊交涉]  
　　華盛頓電英政府决定准加拿大向美國直接談判關於大湖艦隊之問題 
[馬克滙市]  
　　柏林電十七日匯市對英一一六七九二五對美二五七○三五對荷一一一五二五馬克 
[公電]  
　　北京安徽同鄕會電申報新聞報　　埠皖同鄕鑒皖省選因僞造選册涉訟經法庭確定判决選舉無效省立法機關不容久曠請速行依法宣布全省改選滌垢蕩瑕與民更始本會誓本初旨與鄕人士一致敦促實行臨電無任盼切安徽同鄕會巧　　蕪湖馬聯甲通電各報館安徽同鄕會并轉省安徽同鄕會諸先生均鑒聯甲治軍皖省十年於茲矣本年十月七日復奉明令督理安徽軍務善後事宜業於本月十一日通電就職在案自維愛皖之心激發於中倍蓰於昔今茲負責伊始謹掬其愛皖眞誠敬告於全省父老兄弟之前質言不文循我之素邦人君子其幸聽焉（一）聯甲濫竽皖省前第忝領偏師未規全局措施旣多不當返躬久已滋慚今中央以善後相期全省更號呼求治聯甲以衰庸之軀適當其役平時愛吾全皖之意即當於此實施謹竭誠致敬申誓於全皖父老兄弟之前曰聯甲决不違全皖之公心而已矣謂余不信請拭目觀之此首應宣告者也（二）皖省自民二兵燹以後未芟伏莽未復瘡　所有駐軍一應餉械糧服之需俱由吾皖全力擔任脂膏已竭全皖痛心且大總統早有裁兵之電前督軍與本督理均又先後宣言願蘇皖困第手續有繁簡措施有緩急已經全皖負責聯甲更應力圖决不重累吾民貽擁兵自怙之誚唯願父老求全於事後不願父老責備於事先謂余不信請拭目觀之此又亟應宣告者也（三）目前全皖軍隊旣多餉糈自虞不給因此關係致令牽動度支因牽動度支而旁及民政造因成果彼此混淆條理蕩然無可諱語聯甲自矢宣告以後即舉軍民權限切實劃分軍隊遵令量裁以期省庫收支之適合决不容稍越軌道致阻民治之進行謂余不信請拭目觀之此又亟應宣告者也（四）共和國家職端民洽整理事實尤賴衆擎凡我全皖耆老縉紳哲人雋士鄕里碩彥痒序名賢職甲自矢凡以公誼來誥者罔不優禮延接願聞吾過其力所能及者興舉之其力所未及者考慮而籌備之屏除訑訑之聲音以求娓娓之告語其爲全皖人民公心之所好者吾尊之重之其爲全皖人民公心之所惡者吾拒之棄之此又亟應宣告者也總之職甲自今日宣告滌刷　慮强力更新外徵諸全皖公議内本諸淸夜天良用求我全皖之多福聯甲衰庸無似誓必併日兼程赴此目的稍有不逮公論爲昭天日照臨謹此宣告馬聯甲銑印 
　　四川省議會通電竊吾川自民國以來中央發生一次政潮人民必受一次兵禍而每次兵禍尤以川軍爲害深癸丑之役川東下游旣遭秦馬蹂躪而渝城亦受滇軍騒擾陳宦帶兵入蜀爲帝制効忠川籍軍人排除殆盡復興大獄羅織黨人嗣袁氏崩殂周軍西上抵禦無術遷怒川人大肆搜索誅及無辜拉夫惡舉創自北軍陳宦走時尤形殘酷川中父老至今能道其詳洪憲之役曹錕張敬堯輩爲項城出死力率北軍數萬踏蹴我川東南擄掠姦淫無所不至所過之處閭里爲壚至今思之猶有餘痛護法之役吳光新所部北軍較有紀律而川東人民仍不堪其驚擾滇黔兩軍始以護國護法之名義而來繼欲利我土地奪我政權其禍川之罪不减於北軍迨至庚申之役我川人感積年之苦痛奮自决之精神民軍上下同心戮力南驅滇黔之師束逐豫鄂之兵轉戰經歲復我故疆當時更從根本上思所以保境息民杜絕客軍之道爰於上年十二月魚日由本會代表金川人民與川中將領先後宣言川省爲自治區域不入南北漩渦復本先治後職之主義進謀中國眞實之統一文電具在全國共知乃不意劉湘楊森輩均昔共同宣言自治並共同出兵援助鄂人自治今復反覆變節倒行逆施始而與洛吳宜孫通欵訂立種種秘約繼而因敗生忿不惜引寇人境糜爛地方事經我軍於梁夔陣地鑒事實昭然是劉楊直爲四川之李完用固當爲川人所共棄而孫吳助亂禍川間接破壞中國和平直接破壞吾川自治尤爲國人所不容當劉楊發難之初孫吳曾囑部下盧金山等通電嚴守中立嗣因事迹敗露不可掩飾復託詞於排難解紛今更權借統一及法統爲名根本推翻吾川之聯治主義以遂其北洋正統宰割中國之野心前之二說不過緩兵之計欺人之談後之一說乃關係吾川自治有癈不能不辭而闢之夫吾川主張聯省自治不惟與統一不相刺謬並與約法不相違背蓋國家之主權惟一不可分無間單一聯邦單一國家固求統一聯邦國家亦何嘗不求統一自爲中國情勢計與其堅守單一制以求有名無實或爲一人一系之統一何如採取聯省制以求名實相符進爲全國之統一其謂主張聯省自治即爲破壞中國統一者非愚則私查民國約法中國應取單一制或聯省制並無明文規定尤不能以主　單一者方爲適法主張聯省者即爲述法况吳氏所主張之統一與法統果能見諸事實乎其對於西南六省且無論矣即北方之勢力範圍而言浙盧奉張均已宣布自治並主聯省矣吳氏固莫如之何其統一之謂何鄂省本黎氏之鄕邦屬吳氏武力之根據地乃湯薌銘長鄂之令朝頒而蕭耀南反對之聲夕起黎氏與吳氏均莫如之何又組織内閣本總統與國會之權而北庭組閣何以吳氏妄加干涉其法統之謂何乃知吳氏之所謂法統所謂統一與袁氏之所謂民意段氏之所謂威信同一自欺欺人之具其誰信之倘天誘其衷孫吳能及早悔禍戢其野心川人自當釋怨修好否則甘　不韙謬假法統之名以侵川之實即當認爲七千萬人之公敵爲吾川自治計全省人格計誓與同命法人有言所志不成當盡法人而成蒿壞以營大塚於其上川人之於自治亦當如斯特此宣言以表决心尙希海内同志鄕邦碩彥一致主張公道排斥强權俾聯省自治得以實現於中國則厚幸矣四川省議會眞印國外要聞 
[德國特約通信（王光祈九月五日柏林）]  
　　最近柏林市上之恐慌現象德國自外交總長那提老被剌後内則左右兩黨衝突内政騒然不寗　則無人折衝樽俎外交屢瀕危殆以致馬克大跌頗有江河日下之勢最近德國政府因到期賠欵不能支付特向協　國請求延期英國年來對德政策極爲和緩當然無不贊成惟法國方面則堅　非提出（生產的保證）不能允其延期所謂（生產的保證者）即㈠監管德國出口貨稅㈡管理德國國有森林㈢採取德國各大煤礦㈣參預德國各大公司換言之即德國財政完全置於協約國監督之下也此種監督財政之風味吾國人早已備嘗初無待記者詳細介紹之必要惟德意志民族性素稱倔强不似中國人之易於就範故交涉再三終無效果重修會議乃於八月二十日特派代表Biadbury（英人）Ｍayckere（法人）前來柏林實地調查與柏林政府直接談判法國方面要求德國政府立即允許法國收管萊因流域之德國國有森林及煤礦並要求德國政府將國家銀行所存之十萬萬金馬克移在協約軍占領地之萊因流域存儲此消息一出德國金融界大起恐慌在八月二十一日德國馬克行市尙係美金一元購買一千二百馬克到八月二十四日美金一元便可購二千六百馬克較之八月中旬約跌三倍較之今年正月約跌十二倍較之戰前則約跌六百倍矣當此之時一般德人皆以爲德國政府行將破產馬克價値恐等於零於是紛紛向銀行提取巨欵購買物件一時銀行支出陡然增加所存馬克不足應付乃由各大銀行聯名通告存户暫時不能提取巨欵其措辭大意略謂（現因國家印刷局罷工事件初了之故國家銀行對於各家銀行所需之紙幣不能如數供給故一時不能提取巨欵云云）諸君試思銀行不能支出巨欵乃以國家印刷局罷工爲唯一理由吾人從此可知所謂國家印刷局者即德國政府之（金庫）也馬克價値安得不往下跌落耶從前德國市上所流行之鈔票其數目最大者爲一千馬克一張近來則發行一萬馬克一張之鈔票至於二十馬克一張與五十馬克一張之鈔票則多裝成捆子銀行支付只點捆數不查張數蓋淸查張數甚費時間也客有自奥國來者謂奥國可崙小票早已束成捆子市場交易但點捆數不查張數甚或只用天秤權其重量記者以爲此後德國馬克如不設法救濟恐亦將有且秤不用數之一日也　　馬克旣如此大跌物價亦隨之大漲現在一雙男子皮鞋由三千馬克至六千馬克一雙女子皮鞋由二千一百馬克至二千五百馬克一套男子普通衣服由二萬馬克至二萬五千馬克一套女子普通衣服由一萬馬克至一萬五千馬克一雙男子襪子由二百馬克至六百馬克一雙女子襪子由一百二十馬克至五百馬克在食料中猪肉每磅二百一十馬克猪油每磅三百馬克牛肉每磅一百三十馬克白米每磅六十五馬克白麫每磅五十馬克白糖每磅七十馬克總之各種物價較之八月中旬增漲二倍三倍以至於四五倍不等然物價雖如此大漲而購者仍異常踴躍蓋以貨物雖貴終較之馬克將來一錢不値者略勝一籌各種商店之中尤以糧食舖子最爲擁擠如店中地位狹小不能容納遂羣集街上魚貫而 
 
 

Page 7

 
 
第一萬七千八百三十七號;中華民國十一年 西曆一千九百二十二年十月十九號
星期四 * *　　入糧店門首往往有一警察在彼維持秩序間某家糧店之玻璃窗上會　懸白糖價値每磅九十六個馬克字樣立被羣衆將其窗子打壞其一種不安現象吾人從此可以想見一二矣　　此外各家商店間有因馬克行市一日之間大漲大跌不能决定貨價之故暫時閉門停售者有在門外高懸本店貨物不賣與外國人字樣者亦有對外國人特别加價百分之五十者惟此種辦法仍不能限制外國人購買蓋外國人一方面可以轉託德國友人代買他方面外國人中除吾　黃種人及其他黑種人一望而知爲外國人外至於其他各國人如能操德語者有時亦頗難於辨認商店人員又不能隨時叩問買主國籍故各大商店中對於此種限制辦法多不以爲然現在對於外國人買貨仍一視同仁惟德國近來物價至不劃一譬如八月中旬所製之貨其價爲一千馬克而八月下旬所製之貨則其價爲三千馬克其相差之巨有如此大者吾輩外國人入店買物店中總以新貨相示而舊貨則留待德人儘先購買此種吃虧之處則在所不免耳　　近來德國商店中如金銀珠玉首飾皮貨之類往往喜用外國貨幣交易此無異對於馬克表示不加信任之心亦爲促成馬克跌價之一大原因現在政府主張限制此種行動以免馬克日益跌落但不知其結果究竟如　也 
[國際聯盟會三年來之成績]  
　　世界新聞社云國際聯盟會成立以來忽忽三年世人對之贊否參半有認爲達到世界和平之一重要步驟者有視爲仍不過操縱於二三强國之手與公道道正義無關者平心論之國際聯盟會近年成績頗復不尠唯泰半爲平亭小弱國間之爭端而於世界和平根本大問題鮮有解决此則無可諱言美人哈米爾敦霍爾德氏近撰一文題曰國際聯盟會之活動載諸紐約時報文中歷述聯盟會數年來所辦理判斷之事件力爲聯盟張目而於美國共和黨政府之不加入聯盟頗有微詞此君蓋贊成聯盟會者讀其文可知聯盟成績之一斑茲　詳譯於後 
　　一九二○年十月七日參議員哈定在台斯毛尼司演說第一次否認國際聯盟會其言曰「吾人之敵黨必欲知吾者當選者是否意欲「破壞」國際聯盟吾請以一語答之曰凡物已經「破壞」者固不必再費力「破壞」之也」哈定演說後一星期有三十一名重要共和黨員組織之委員會發表一敬告聯盟會贊成者之文力勸彼等投票舉吟定爲總統其理由爲哈定將使美國加入國際聯盟會之情形勝於柯克司氏之所爲今日哈定内閣中最有勞力之兩閣員休士與霍佛當時即委員會之委員彼等謂「依歐洲情形之要求條約（指凡爾塞和約）所已致成於歐洲列强間之安定勢力决不當復失之果有必要之　更應變更條約中之若干條件而不可完全重新改作此項方針哈定君願依行之」　　然而後來之事實則證明哈定君始終未變更其十月七日演說之意味三十一名重要共和黨　謂彼將使聯盟會内容修改然後加入美國以應合美人方面之反對理由者直欺國民之談耳不觀哈定君於就任總統　四月十二日第一次在國會中之宣言乎其言曰我共和國對於現存之國際聯盟會使世界受治於超强國之下者將不參加之於此不能有誤解不能辜負我美人民在此次選舉中愼重考慮後之表示吾人之判斷旣經决定茲應公告全世界及吾人在戰事中之與國曰聯盟約章不能得吾人之准許 
　　今試問哈定參議員所謂已經破壞與哈定總統所謂不能得吾人准許之國際聯盟會果作何狀邪果無存在之價値邪吾文爲篇幅所限自無望於將自一九二○年一月十日正式成立以來之國際聯盟會一切作爲詳盡叙述且其間事故紛乘積纍至迅凡巳完成及在計畫中之事件苟在奇尼伐（一譯日内瓦）聯盟會秘畫廳以外之人欲知其詳殆不可能 
按聯盟會得政院本擬以九國會員組織之因美國不加入遂祇八國其間英法意日四國均得永久席次議會中其他四國得永久席次八國之代表人物如下英貝爾福法鮑奇歐意殷辟拉里日本石井比利時海曼司巴西根哈中國顧維鈞西班牙黎翁行政會會議主席每次依代表各國國名之第一字母輪流更迭行政會討論　件與聯盟會任何會員國之利益關涉時該國卽有權派代表列席凡非行政會委員之國卽得利用此項特權行政院迄今已開過會議十九次所議皆世界重大問題各會員皆一致表决未有齟齬之事 
　　行政院會依據聯盟約章舉出各種委員會其中最重要者殆爲關於陸軍海軍及航空事務之永久顧問委員會其委員除陸軍專家外有代表資本勞動及政治之專員此委員會之職務爲㈠　議全世界解除軍備之計畫㈡對於請願加入聯盟會之新造諸邦之軍備大小加以勸告㈢提議消弭私人製造軍火及軍器之法 
　　行政院又曾舉出一法律家委員會從事起草永久國際法廷之組織法各委員皆爲國際有名法律家美國之伊立歐羅德氏在該會中尤擅勢力所擬計畫出於氏之手筆者居多夫羅德氏固排斥國際聯盟會者今乃盡力於此是亦覺悟祇有藉手於此聯盟會始能實現其一大世界公判法廷之理想矣 
　　行政院曾召集一國際財政會議於比京不魯舍拉於一九二○年完成其工作提倡裁減軍備爲商業復興之途徑又爲關於國際商業金融幣制及匯兌之種種建設的提議　　行政院曾處置五件國際爭端苟非然者皆足以釀成戰爭此等爭端維何卽瑞典與芬蘭之爭波蘭與立陶宛之爭波斯與蘇俄之爭阿爾巴尼亞與捷克斯拉夫之爭及德國與波蘭關於上西里西亞之爭是也　　瑞典與芬蘭所爭者爲阿蘭島事件行政院所舉之公判部判决芬蘭勝訴但行政院爲一般和平及芬蘭瑞典間未來之友誼起見决定該羣島應作爲中立地將所有砲臺拆除　　波蘭立陶宛之爭端聯盟會處置頗爲棘手至今尙未解决然迄今未至决裂者職盟會之功也且亦終必能得一各方皆可滿意之解决不過遲早問題耳 
波斯蘇俄之爭端第一次使聯盟約章第十條顯其效用此事起因似有蘇俄戰艦數艘發砲轟繋一波斯港口波斯立請聯盟會秘書廳召集行政院秘書廳依聯盟約章第九條之規定無考慮之餘地遂如所請召集行政院行政院會議結果使戰事終止波斯主權及領土得免於外力之侵迫是則聯盟約章第十條之功也 
上西里西亞之爭卽德國波蘭劃界問題最足惹人注意行政院以一切事實交一中立機關加以考慮並劃定一界線同時請德波兩國採用某種經濟上之保證以保當地人民之利益先是自上西里西亞問題發生以至舉行公民大會之後當地情形非常混亂迨聯盟會决定後風潮遂息　　行政院又舉出管理沙爾流域及丹雪希之委員會皆成績卓著又令秘書廳商請英日兩國修改彼等關於遠東攻守同盟之約俾與聯盟約章相符又接受印度加入國際勞工局管理部之要求又考慮法國提出在不魯舍拉、 
設一萬國大學之建議又許瑞士加入聯盟會爲會員附以瑞士憲法所需要之保留條件又核准派勞工領袖及雇主合組委員會至蘇維埃俄羅斯調查社會經濟情形此外尙有種種成績不勝枚舉　　然吾人欲明了國際聯盟會尤當研究其證會之工作議會迄今已召集兩次是爲聯盟會之德謨克拉西的立法院各國在其中一律自由平等其經過成績比諸行政院尤足爲聯盟會進步之證第一次議會由威爾遜總統召集之一九二○年十一月十五日開會於奇尼伐結果至佳其正式報告有四㈠議會開全體大會三十次之臨時口語紀錄㈡全部會議工作概略之官報㈢議會六分委員會之詳細紀綠　㈣　議會有關係及無關係種種間題之公牘數百通　　今請述議會之工作矣第一次議會開會時加入者四十國經議决許其他六國加入爲新會員其中兩國乃聯合國之敵　尙有四小國曩　俄帝國之一部分者即哀思土尼拉的維亞立陶宛及喬奇亞雖未即被許加入而許其派代表參加於聯盟會之各專門機關中關於阿美尼亞問題聯盟會中各國以各種理由均不能以代管之職自任議會中則全體一致通過一議案表示希望美國總統之努力得西班牙巴西兩國政府及聯盟會行政院之贊助可得保存阿美尼亞民族並爲其設立一鞏固政府之結果威爾遜總統　阿美尼亞出力無微不至而美國國會則不肯有所舉動故美國除已爲阿美尼亞劃定一界線外其他祇能聽阿美尼亞人之自决議會第一届主席爲比國著名外交家及政治家之海曼司氏經衆一致公推就此光榮之席開會後當然先通過會議秩序其最重要者厥爲斯堪狄那維半島諸代表所提議即議會每年集會一次定九月中第一星期一日召集另一重要規定則爲行政院與議會雖彼此權限互相兼攝但一方如先管理一事件後他一方不得干涉之是也在巴黎之萬國公共衛生局被委爲聯盟會衛生組織之根據其職務如下㈠與世界各處之一切衛生機關合作㈡使世界一切衛生機關與萬國勞工局及紅十字　等密切聯絡㈢於發生疫癘時促一致之行動㈣預備舉行國際衞生會議此外又在奇尼伐設一醫務部置諸一專家委員會指揮之下部員亦皆爲幹練人物議會之行動殆莫重要於核准伊立歐羅德氏及其同志諸人在海牙起草之永久國際法廷組織法僅加以極微之修正查其始英法日三國均不允此法廷有强迫判斷之權（美參院於塔孚脫公斷條約提出時亦持此意見）後經不魯舍拉會議修改使甲國不得硬拉乙國至法廷對簿但他國又認此爲太不進步今議會乃取折衷辦法改爲凡於某種問題願交公判者得先行宣布然後此等國家間發生此種問題之爭端時必須受國際法廷之强迫判斷 
　　議會曾請秘書廳通函各國詢問曾用何法以圖撲滅違反人道之販賣婦孺行爲又請簽字於一九○四年及一九一○年國際公約之各國政府立即實施此等公約又决定於第二届議會召集之前舉行一國際大會討論所得各國之答覆籌備一種共同行動之規畫（未完） 
國内要聞 
[北京通信（尊庸）]  
　　徐謙來京之情形　　過洛與吳佩孚談話 
自徐謙十三日到京之後外間遂有徐謙就職之傳言此事絕非眞相王閣成立之時徐氏即見命令徐果欲就職則已早來京不遲至今日所以遲至今日者徐對現政府始終未認其爲合法故對未合法之命令始終亦未嘗置意但對王竉惠個人私誼極深王氏再三電召謂無論就職與否亦必須一來京且電請中山代爲郭促中山亦以王氏對徐之意極　情不可拂勸徐無論如何可往北京一視徐以各方之敦勸乃以私人資格出爲長途之游其實與就職問題毫無關係也徐氏於本月三號離滬臨行時曾略詢中山政見中山謂無何目的仍只一兵工主張然徐謂須重在實行故先赴河南與馮玉祥商椎五日抵開封馮氏見之甚歡暢談竟夕馮并極以兵工主張爲然六日赴洛陽吳佩孚派人至站迎接徐初下榻旅館吳卒將其行李搬入巡署欵待極優吳對徐表示（一）不希望當選正副總統（二）不欲占督軍或省長之地盤（三）止願訓練國軍并贊成中山之兵工主義徐與所言極贊其遠識但以武人腦筋終屬單簡遂爲陳時局之大勢謂須謀根本解决辦法略謂治道有經當非兩　經常之軌首重法律但法律者不可以個人意思爲之派總統派政府皆爲不合法也又言中國之亂由於眞正之愛國者不謀團結實有互相聯絡之必要欲使中國統一必須與眞正愛國者共相謀之不可出於一人之政見并論及（一）制憲問題現時世界大勢已趨重國民制憲中國普通國民尙無制憲程度故以委託國會但國會之人爲少數制此大法應與全體國民協商使人人能發抒意見以便採擇如守天壇憲法則時移勢易今昔不同天壇憲法缺點甚多即强制成亦復難收實用與　终而有悔不若愼之於初且　實法律必須雙方顧及今事實上國會本身護法有問題此種事實不能除開應先想法解决（二）總統問題各國選舉總統不有競爭但皆出於平和運動以政見爭博多數國民之同情未有以兵力攘奪者且一國之中握有兵權者實衆此可以兵力爭得彼即可以兵力反抗此係危險之局亦非謂有兵權者即不能當選但握有兵權者欲從事總統當選必先將兵柄解除博得多數國民之同情即無兵柄未必即不能當選且選正副座候補者至少須預備四人若止二人仍不免中外藉爲軍閥硬派之口實（三）統一問題聯省分權制與中央集權制此僅爲制度上之爭其實同歸於統一中央集權統一試驗巳屢失敗聯省分權統一試驗亦未成功故此問題不必爭執主張雖有不同統一目的則一可不必急求事實上解决留待全體國民最後之决擇所最要聲明者尤在不可以兵力統一㈣兵工主義確是救國辦法中山但爲倡議者實行仍在握有兵權者甚望提倡即此是救國吳　徐所言均聽之不倦故徐稱吳謂其能受盡言徐并對吳聲明以現政府非依法組織本人决不願入閣吳氏亦未之强七日徐卽返汴仍客馮氏督署馮氏信道甚篤與徐談論基督留數日頗得互相闡發之益至十一日徐欲入京馮乃召集軍官全體開會歡送并請徐氏演說徐對衆首謂現政府非合法本人入京非就閣員乃爲游歷次述軍人之天職與宗敎之關係聽者數百人皆動容徐遂於十一日到津尙未知内閣變動先以電話告王氏欲約王至津談王氏覆電現巳總辭職無就職不就職問題儘可放心來京并派人赴津迎接徐遂偕王所派代表於十三日午到京王與羅文幹等迎至東車站徐氏下車王即邀其同到朝陽門私宅暢談契闊并述經過任總理之痛苦徐氏復勸之此徐氏到京前後之情形也徐因至京與王氏巳見面擬十六日赴華北大學校長蔡元培之約講演護法之成功及失敗後十七日即欲出京回滬惟議員劉盥訓等以民六民八爭潮已引起院法不良之評論有倡修改院法者恐因此外界對國會又别生枝節故亟欲謀本身問題速行解决且張繼亦啣孫命接洽保洛經過來京故欲約同徐張諸人共商一解决辦法堅欲留徐在京稍住數日以此看之徐氏十七回滬殆未必能行也并聞徐氏言馮玉祥赴保據在汴所聞追悼陣亡將士是一事馮之至保係爲改葬其祖塋馮昔家貧祖塋係葬於義地今馮之兄主遷葬馮亦不得不至保一行也（十月十五日） 
[北京通信（隨波）]  
　　吳佩孚與張繼對於時局之談話 
　此次張繼北來曾順道至洛因李大釗之介紹乃於國慶日會吳佩孚於使署李爲介紹人賓主酬酢之間恒居其列故吳與張之談話李悉知之李固與張繼十三日同道入都據其所述之張吳談話包有兵工内閣總統國會等等問題在内實爲重要於此亦可見洛吳對時局最近之主張也 
　　吳知張爲中山信用之人故一聞張氏前來即派人歡迎吳適於是日閱兵乃親携張李參與閱兵之禮閱兵時士卒如雲刀光耀日吳顧盼自雄屢回首笑問張曰敝軍如何張亦力贊其軍紀之佳吳甚樂是晚乃召團長以上軍官設筵於便署爲張氏洗　酒闌燈炧賓客盡散於是張與吳之談話開矣 
　　吳曰君來此予無任歡迎中山先生對予作若何感想張曰對君作好感吳曰予亦以爲如此然予所大　不解者今之所謂鬍匪與賣國賊人不屑道之而中山先生折節與之往來寗不有失孫先生之體面張曰君知其一未知其二孫先生平生以貫澈自已主張作事即中外人士亦當知之遍中國無人服從先生主義　獨鬍匪與賣國賊信之夫賣國賊與鬍匪　能服從孫先生主義則其賣國與爲匪之罪惡必已洗去故孫先生樂與之來往也若以過往歷史棄之則未免禁人改過矣吳曰君毌謂遍中國無孫先生知己我即其志同道合之一人　孫先生之主義我已夙聞之主張統一振興實業辦理兵工一二兩項我之贊問自不待言至兵工主義孫先生無兵不妨紙上談之然我旣有兵且已有手實行我之第三師即可作孫先生義之試驗品也我於兵工主義有兩條辦法一造林二治河洛陽苗　爲第三師一手辦成今已有樹四五萬株二三年後可擴充至十倍百年後河南境中必有第三帥所留之絕大紀念品也語至此吳笑曰人以爲我之仇敵爲賊爲匪然尙有一仇敵爲人所未知其人爲誰乃黃河也張正靜聽聞此不覺爲之大笑吳又曰大局平定假我數年我當率所有之軍隊盡力治河君甚無謂黃河難治地中海至紅海之蘇彜士河非人工所鑿通乎以我之理想以兵工爲主體以機器爲輔佐品治黃河如揚子江正亦匪難但看人之毅力如何耳孫先生聞予言當爲首肯予甚願孫先生棄却鬍匪賣國賊與我同立百年之　也次談及國會問題張曰民六民八之爭今猶未决聞有人質曲直於足下者足下之態度如何吳曰國會諸君　經憂患法統重光當力踐職守乃不料又有此無謂之爭同室操戈一摘再摘言之實爲痛心予爲局外人萬不能干涉國會民六民八問題惟有求國會自身了之淸夜　心諸公當亦不忍再三擾亂也倘以此而致國會有破裂之虞則國會諸公實無面目以見其父老子弟予恢復法統心血用盡予對國會可無愧矣張曰選舉總統問題足下以爲早乎吳曰然老帥獲選予無成見然以予觀之國會成立十年破亡者再今得法統重光似當努力制成憲法再議其他十年餘之國會而不成一部憲法而留之下届國會爲之國會尙有何體面耶張曰現最重要者爲内閣問題均言足下主維持現狀然否吳曰然王亮疇之爲人在最近時期間不易覔得無論如何當維持之高定菴與孫漢塵予均認爲好人請以二事爲證交通部之積弊内務部之贓案不均由二人查出乎我無論如何當維持之欲倒閣者非先倒我不可也 
以上爲張吳二人之談話由李君語予者次日張李即别吳去所言雖不多藏大千於一粟正復玩味無窮耳（十月十六日） 
[皖敎廳長江暐接事]  
　　皖省敎育界月前發生驅楊運動時多數主張敎育廳長當用本省人許世英亦以爲然乃電招旅滬皖人江暐回省先以省令委任代理敎育廳長江氏於民國初元曾一任敎育司長成績尙優皖人士頗表歡迎詎江氏忽於奉委後又匆匆赴京一時議論蜂起有謂江氏不願擔任者有謂江氏本擬即行視事乃因許世英左右挾制用人房宗嶽竟開單數十人囑江氏一一任用致江氏不敢接事者敎育界方面多以江氏之走恐係受人逼迫遂開會電請旅京同鄕胡適之等敦勸江氏回皖就職據聞江之赴京事前曾與許世英說明料理家務并以省立各校經費積欠頗鉅節關將届財政廳旣無的欵無法對付惟有俟渡過節關再來接事乃江氏入京後一工風潮𨺗起楊乃康以行將去任之人肯負責許世英遂一再電促江氏回皖加以旅京皖人極力勸駕江氏乃於十日南下抵皖巳於十五日到廳視事廳内辦事人員一仍舊貫楊乃康前數日即已離皖回浙江原籍今後皖省敎育前途將一視江氏之措施何如矣 
 
 

Page 8

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 9

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 10

 
 
第一萬七千八百三十七號;中華民國十一年 西曆一千九百二十二年十月十九號
星期四 * *國内要聞二 
[大政潮仍在鼓盪中]  
　　日來政潮之醖釀有超於内閣問題者據昨日（十六）所聞則總統選舉問題並不受閩事影響且有津保方面巳從事布置之說最近議員蔡達生巳預備提案彈劾黎總統此　於國會恢復之初即曾有一度之傳說後以連署者不足法定人數遂爾中止近蔡等又大活動其原因自有某實力派爲之後援聞連署者已達百人之譜此外大孫派議員亦提出質問書兩件皆與黃陂以打繋頗與津保方面之動作有呼應之妙其質問書如下㈠爲質問事本月十一日國會開會貴前總統於國會内曾經本員口頭質問以何資格出席國會並對於六年六月十二日解散國會釀成復辟再亡民國是否負責未荷答復茲依院法提出質問書請於二日内明白答復提出者凌毅㈡爲質問總統事實上任期請明白答復事查總統之產生由於法律内閣之組織出自總統故大總統選舉法於大總統任期及副總統依法代理任期均有明確之規定而内閣總理及各部總長之任命必經國會多數之同意所以防尸位戀棧與夤綠竊政之弊用意至爲深遠自國會第二次迫於非法之命令不能在京開會中樞政務混亂無統者五年於茲今天心悔禍各方武人均有覺悟國會得完全行使職權回京開會則一切問題自應依法解决以遏亂萌而杜藉口貴大總統以事實復任其任期究於何日爲滿任滿任之後依何法繼續前此雖有辭職書到院本院以大總統辭職手續法律未有明文業將原文退回亦以大總統任期年限選舉法旣有確定則期滿解職更無置議餘地更無須辭職手續也今越提出辭職之日又遒兩月未聞有一言之聲明復乘兩院休會期間任命署理内閣恐聞者不察或不免尸位戀棧夤緣竊政之疑本席爲尊重法律之信用愛護國家之體面僅依院法四十條提出質問務望貴大總統以事實上復職之任期究竟以何日爲滿於三日内明白答復提出者杭辛齋 
　　昨晚某通信社亦有關於此項消息據云自内閣總辭職以待曹吳面商解决後政局前途非常混沌而曹銳吳景濓邊守靖輩一方希望把持内閣一方對於選舉總統問題進行甚力惟洛吳未甚贊同現尙正待疏解外間傳說日盛有於一個月内必須解决之說聞其原因則以福建問題之擴大恐孫氏得志段氏復興則無機會再辦此舉故必乘此時機速圖解决惟是否與時局有益則殊爲極大之疑問也　　至内閣問題昨日尙無何等發展據聞保定方面對於此事並未開始討議大約須俟關於追悼會一切手續結束之後方能從容協商惟於此有一可注意之事即吳佩孚原定十四日來保與會乃臨時中止出發僅致電保定聲明因病不克成行此種舉動頗堪注意又代表王寵惠赴保之秘書瞿宣穎昨日回京由國務院編譯處發表個人訪問曹使之談片一則遍交各報社請求代 
布其中頗露曹氏有維持現閣之意茲節錄如下瞿云 
余以專爲參列追悼會而來且値内閣巳提出辭呈未便於目前政局有所叩問惟退訪熊省長炳琦於其私宅時據熊氏云曹使意始終不肯於人之問題有所主張外問言此間主張何人組閣者决非事實惟外交人物爲今日政治中堅之一總望不致如外間所云有分裂之趨勢尤望此時勿引起政潮此則可代曹使表示者也 
　　惟王寵惠態度近益消極昨有晤王氏者叩以急流勇退之故王氏答云余此次辭職有四大原因㈠財政困難㈡國會搗亂㈢軍閥把持㈣社會攻撃再詳言之㈠財政在秋節前本已難辦原望國會軍閥社會大家覺悟姑且一試乃至今仍不覺悟財政尙有辦法可言乎㈡余組閣時適國會閉會故由總統派署不及送交國會同意不料國會方而即以此爲口實縱余維持下去亦屬無謂㈢軍閥把持顯然易見㈣社會上對余亦不原諒如各團體各報紙紛紛攻繋有此四種原因决意早日下野辭　呈文雖經退還但余去志堅决無庸挽勸本擬俟繼任有人再行去職現對於各方無法應付故請總統先派代理以便本人早日擺脫云云聞昨晨洛系某閣員尙勸王氏暫　維　王答云不幹即不幹人各有志好在余單獨辭職尙留公等餘地觀此則王君去志巳堅即使洛方出力維持亦未必　再幹下去也 
[參院議長未選出]  
　　楊王均不足法數昨日（十六）爲參議院選舉議長之期延至下午二時十五分振鈴開會仍推年長之議員黃錫銓爲臨時主席大孫派議員謝持焦易堂王用賓等入席較遲議場門外之守衞聲言護法議員不得入埸於是大起交涉謝持首持守衞肩章大呼主席曾否下有此項命令焦易堂王用賓相繼質問主席有無指揮守衞與維持秩序之權倘主席不能維持議場秩序指揮院内守衞則臨時恐再有變故危險萬分請主席退席另請高明主席始則默無一言繼言并未對於守衞有此種命令謝持等卽又質問主席未曾下令究是誰下的命令湯漪發言請主席注意世界通例臨時主席只能維持議場内秩序其他問題在舊議長未交代以前當然負完全責任現在旣發生守衞對於議員有背禮貎行爲祇須取决院議究竟並信用舊議長有無維持之能力與否如院議不信任舊議長尙有此維持能力即可請臨時主席設法處分主席以湯議員之意見諮詢大衆沈維賢詢問在場人數究竟幾何主席報告現在簽到者已有一百八十人　裕熊即請發票選舉議長謝持等仍堅持前議請臨時主席維持議塲秩序趙時欽謂可先行開會選舉議長至於守衞對於議員有何不敬失禮之處再付院議公决丁銘禮調停謂應由秘書廳負責辦理主席報告憲法會議函詢星期二審議會席次因參議院尙未抽定席次可否舊議員仍照原來席次改選議員即照所補議員席假定衆無異議遂宣告開會選舉王鴻聲發言謂今日選舉議長本是極莊嚴隆重之事而在參議院門首竟接到許多印刷品警告議員加以種種汚衊并將候補議長之姓名大書特書無非甲乙各派互相攻訐毁謗視神聖議會之舉動爲兒戲本席主張今日開票須將選舉姓名一併開唱大聲朗誦主席以王議員之主張諮詢大衆衆無異議謝持復登台發言謂須先解决國會本身法律問題否則恐選舉之後亦屬無效卽將來制定憲法亦是釀亂之媒介其時多數主張卽行散票選舉謝遂悻悻而出主席宣告散票選舉議長鄭江灝主張由監票員數票以昭愼重免蹈上次衆議院之覆轍其時對於鄭議員之說尙有爭執主席以鄭議員之說付表决起立者少數主席指定趙時欽龔煥辰黃元操王伊文蔣舉淸雷殷郭步灜李安陸八人爲投票監票員主席宣告在場人數共爲一百八十六人散票一百八十六張票數與人數相符主席宣告請監票員另行投票王澤攽請監票員將選舉人名姓公佈各報並登院内公報主席宣告投票由演台東階上西階下秘書唱號投票畢主席宣告封匭旋宣告開匭檢票開票結果主席宣告楊永泰王家襄得票最多按照議則應再行决選但今日在場人數已不足法數當定一日期舉行衆主張本星期三决選遂宣告散會時已四時三十分茲覓得被選舉人與選舉人名單如下㈠被選舉人楊永泰六十一票選舉人王鳳翥劉濓楊崇山陳祖烈　克愼王懷淸姜繼黃錫銓魏鴻翼鄭濬梁登瀛李夙威徐步淸文登瀛閻克耀郭步瀛劉景雲祺誠武桂殿華呂祖魚劉丕元佈霖韓玉辰李述膺楊擇陳壽如丁文塋劉新桂金兆　趙守愚張光煒巴達湯林沁壽明河李伯荆葉蘭彬李英銓廖輔仁彭建標高家驥高仲和楊繩祖沈智夫鄂博噶台徐寳田李目芳黃金聲易仁善孫光庭黃紹侃秦錫圭唐古色張魯泉尹宏慶雷煥猷郭椿森王猷李安陸蔣舉淸王立廷宋汝梅鄭際平㈡被選舉人王家襄五十一票選舉人王文芹陸大坊劉鳳翔郭相維劉星楠王洪身姚翰卿李兆年臧景祺藍公武趙連祺黃佩蘭那旺舟畢呢嘛張雲翼黃元操沈鈞儒任同堂謝書林王伊文籍忠寅楊國瑞林炳華龔慶霖張復元周兆沅黃樹忱鍾允諧棍布扎布王觀銘苗雨潤孫乃祥訥謨圖張金鑑許　班建獻田應璜陳銘鑑趙世鈺洛藏達吉沈維賢張聯魁婁裕熊楊顯靑張鳳　胡鈞戰滌塵姚華盛邦彥劉正堃陳瀛洲侯汝信㈢被選舉人王湘四十三票選舉人王家襄馮自由蕭承弼張樹　劉映奎彭介石彭邦梀唐支厦盛時王法勤趙時欽湯漪德色賴托布宋楨萬鳴圖劉懋賞毛印相王鳴龐吳作棻李素李正陽吳蓮炬席業辛漢李槃牟鴻勛趙學良向乃祺何畏焦易堂黃伯耀李廣濓鄭江灝龔煥辰劉文通楊允升裘章淦胡慶雯楊肇錫田永正趙成恩蕭文彬谷嘉蔭㈣被選舉人湯漪十六票選舉人江浩李茂之蕭輝錦孫樹强王湘鄒樹聲蔡復靈雷殷謝家鳴王用賓王鑫潤黃緝熙丁銘禮熊正瑗符鼎升毛玉麟㈤被選舉人趙世鈺五票選舉人張漢章范振緒楊逢盛竇應昌萬寳成㈥其他之被選舉人蕭承弼一票選舉人岳雲韜黃錫銓一票選舉人王澤邠張翔初一票選舉人張蔚森王人文一票選舉人楊永泰丁佛言一票選舉人嚴恭韓玉辰一票選舉人王人文李槃一票選舉人楚緯經張駿烈一票選舉人張駿烈（外白票二張） 
[旅京閩人反對客軍入閩]  
　　政府對於閩事因尊重保洛意旨由張紹曾提議派常德盛軍入閩據聞常師十日以前巳奉動員令畫夜趲趕日内已至贛邊閩界旅京閩人以常軍紀律不振在援贛軍中已爲下乘今中央又遣以援閩若使事實有濟猶可說也今則李厚基軍隊巳成星散所有軍需品均送與許崇智而由贛入閩之路山道崎嶇益以馬砲輜重艱難跋涉常軍到時至少須二十日後閩之上游重山險阻一夫當關仰攻不易况益以常旅軍隊之渙散何能與以逸待勞之王永泉相見此等辦法在軍略上亦斷無此辦法不過欲重苦福建百姓耳前日各縣同鄕會代表特開臨時會議决向政府繼續請願昨早（十六） 
九時半請願代表林長民等八人由安福胡同九號出發齊集新華門適値黎總統午餐訂於明早十時接見茲錄請願書原文如下呈爲城陷官逃亟應簡派大吏收拾殘局並停止客軍援閩事竊長民等以閩局糾紛曾經呈請廢督撤兵諒邀察鑒邇者李厚基兵敗潛逃由海軍陸戰隊及十一旅王麒維持城台治安許崇智先鋒雖經入閩城中秩序未至大亂徐樹錚在閩建國計畫閩人根本上反對迭經各界團體通電事實昭然惟地方行政不可一日中止薩鎭氷上將旣出維持秩序應請中央速簡薩爲省長兼督理軍務善後事宜以奠閩局近聞政府將派常德盛一師入閩此則閩人所鄭重考慮而不敢贊同者也查此次閩變王永泉高全忠許崇智三部勢均力敵不相統屬加以鹽場兵警備隊民軍各有獨立規模情形至爲複雜倘各方互相箝制督軍一職决不能存在正爲從容裁兵之機會若以常師援閩無論各方不諒未必能勝即使獲勝而兵燹所及閭閻爲墟以暴易暴慘禍更甚且聞常師在贛九江兵變商民損失甚鉅外交嘖有煩言今以禍贛之兵禍閩何酷待閩人乃爾驟聞是信深爲痛心我大總統素抱裁兵廢督之懷急應趁此時機貫澈初志扶植民治應請　速任命薩鎭冰長閩兼督理軍務善後事宜並停止常師援閩以拯垂危之閩局迫切陳詞伏祈鈞鑒謹呈大總統代表林長民鄧萃英高驤瘳立峯楊慶霖黃荃張琴翁鳴瑝 
[西北墾殖協會之成立會（亦栖）]  
　　實行裁兵之先决問題 
孫中山之兵工政策頗爲裁兵後消納之一要道然便於東南而不易收效於西北蓋在西北尤莫如行兵墾政策也月來裁兵聲浪高唱入雲　遲必成事實直魯豫三省人士慮裁兵後無以安插反流爲土匪則害益滋大爲防患未然計乃由魯紳王朝俊張茂楷等聯合直豫人士發起一墾殖協會曾開籌備會一次繼因他省旅京紳士說以宜擴充範圍使形成爲全國之墾殖協會俾西北農墾之原料作東南工商之發展於是川湘鄂貴皖甘晉等省人士俱有加入之者遂於本日午後二時假太僕寺街三十七號開正式成立會到會者有王朝俊張茂楷徐炯王訥孔令煦彭占元張問山吳天澈李慶施胡鼎元李允峯何霽峯李楓岑沈與白葉雲表李榘劉冕執劉子任等四十六人當公推王朝俊主席將籌備會某君起草之簡章逐條討論通過首由主席提出先討論名稱劉子任發言先問墾殖範圍所在如指定爲西北自當冠［西北］二字以醒題目葉雲表謂如不限於直魯豫則宜冠以［全國］字樣徐炯從劉說謂須以墾殖範圍爲標凖不宜以加入貫籍之廣狹爲標凖卒多數贊成用［西北］字樣次討論［協會］二字徐炯謂涉於寛泛不如促進會等字爲善胡鼎元主張用共進會李榘贊成之沈與白謂［共進］二字與［協］字何異仍須另想一名詞王訥謂不如即用［協］字此點無須多究於是仍以［協會］通過次討論宗旨徐炯主用［發展民生促進墾殖事業］等字李慶施主用發展民生四字與下六字顚倒葉雲表從李說而略變動增添即［本會以籌進墾殖事業發展國民生計爲宗旨］全體通過次討論總分會照原草案通過次討論會員介紹之限制李榘謂且先討論組織制度乃能决定於是以制度付議徐炯主委員制劉子任附議葉雲表主用幹事制　亦有主理事制者卒從徐炯說通原草分委員會爲執行委員會經濟委員會調查委員會審查委員會宣傳委員會五種胡鼎元謂執行委員會於此權限不淸經濟委員會名詞不妥其他調查宣傅無設委員之必要只有審查則必設委員會劉子任謂經濟委員會亦必不可少本會旣與其他種類之會有性質之不同則爲表現本會精神起見必使財政獨立乃可不過［經濟］二字在此頗不妥當耳王訥主改用［財政］二字李慶施主根本上取消之以執行委員會改爲總務股而以財政事項歸納於總務股内其他各委員會亦改爲各某股王訥亦復贊同此處討論最多亦最久結果别爲常任委員會與臨時委員會兩種而以各股各列爲常任委員會之一種各委員人數亦有討論結果如後錄修正之簡章次重復討論入會資格李慶施謂除由會員二人以上之介紹外經由審查股認可衆無異議次張茂楷主尙須添附［各委員辦事細則另定之］之字樣衆贊成次討論集會大體照原草通過惟臨時會中之二十人以上之提議一語改爲十人以上次討論會費徐炯主張入會金二元月捐一元劉子任謂現今會之種類繁多有一人兼至十會以上者各會皆須繳納會金不過多寡不等要之如爲廣求會員加入計則會費不可太多且本會非籌特别捐則雖高其會費亦未必有濟於實事王訥沈與白贊成劉說减爲入會金一元年捐六元分春秋二季繳納多數通過簡章討論畢復討論宣言對於原文無異議嗣討論立案事公推王朝俊孔令煦李楓岑三人擬出呈文於下次開會場中選舉各委員後各簽名蓋章遞上時午後五時半遂散會其簡章及宣言如下惟簡章中之不關於表現該會精神與個性者茲則從略 
西北墾殖協會簡章㈠以籌進墾殖事業發展國民生計爲宗旨㈠設總會於北京遇必要時得設分會於各地方㈠凡贊成本會宗旨由本會會員二人以上之介紹經審查股認可者得爲本會會員㈠本會之組織如左甲常任委員會乙臨時委員會常任委員會分左列五種（子）總務股十一人（丑）審查股七人）（寅）調查股十一人至二十九人（卯）宣傅股十一人（辰）交際股二十九人以上上列各委員由會員中互選用聯記投票法於每年秋季大會舉行連選得連任各委員辦事細則另定之㈠本會事務由全體會員議决分别交各股執行㈠本會集會分左列四種（子）大會每年秋季舉行一次報告及討論進行一切事務并選舉各委員（丑）常會每月一次（寅）委員會每月二次（卯）臨時會遇必要時由總務股之議决或會員十人以上之提議召集之 
　　西北墾殖協進會宣言書立國之道各有其本救亡之策亦必各因其勢與時中國民窮財盡實由歷年内爭之結果使然今且由軍權分立進而爲财權割裂矣　若再由此演進恐中央破產之現象行將蔓延於地方勢必盡全國而犧牲之大亂將終無止期此同人等不能不謀一根本解决方法以與我全國上下一商榷焉夫以中國全局之現勢論之東南繁庶宜於工商西北空虚宜於農墾此一般覘國勢者所公認也取西北農墾之原料作東南工商之發展又一般談政策者所公認也乃據此地大物博之國家而生計日蹙卒至餓莩流離盜匪充斥饑兵變於伍　窮宦鬨於朝士失學工罷業商輟市舉國恐慌一若無術以濟此巨變者抑又何耶此無他羣謀私利於政爭而漫不顧及社會方面故也因政治問題而影響生計由生計問題更波及政治恐不待法國式之革命告終而俄國式之革命又起矣然則中國目前之最大問題孰有過於生計問題哉此問題不解决無論統一聯治均屬空談即廢督裁兵亦適足釀禍同人等非反對廢督裁兵者但兵猶是民養一兵猶多活一民裁一兵反多添一匪此墾殖政策同人等所視爲根本要圖而弭亂之至計也况中國自古重農今之能生利以濟民生者亦惟農重農之國家因游民叢集局　之故而發生亂源致實現土地勞力之過剩若復大裁冗兵混散内地社會前途險何可言故非有善後之具體辦法萬不可輕言裁兵墾殖政策者卽促進裁兵之一種絕好方法亦即解决民生之先决問題也非徒治内抑以防外勿事節流自然開源切望軍事家之覺悟政治家之策劃資本家之企圖學術家之主張羣策羣力共謀此政策之實現均民殖產救貧弭爭中國前途庶有豸乎是則本會成立之要旨也 
[唐山製造廠罷工風潮]  
　　唐山製造廠工人因京漢路等處工人罷工巳先後獲得勝利其中激烈份子早巳躍躍欲試九月十三日曾向該廠提出要求五條限時答覆（一）星期及各種假日須照常發給全薪（二）工人有入廠十餘年或七八年未加薪者應卽日加薪按月薪十五元以下者加三成十五元以上者加二成五十元以上者加一成（三）以後每年應加薪一次（四）此次直奉戰爭工人所受的損失應照車房例同樣發給恤金（五）關於待遇平等包含下列各項㈠三年須有二月例假㈡每年須有兩星期例假假期中發給全薪㈢病假須給全薪㈣工人向廠買物及購煤與員司受同等待遇㈤每年發給五路乘車免費票一次以上條件由廠長商之京奉路局長分别辦理如下（一）允工人每月全工作者准額外發給星期日兩天工資放假日期縮短每年爲六天（二）分别加資㈠學徒第一年以前每天工資爲二角二分現改爲每天二角五分起碼第二年工資三角第三年四角第四年六角四年後即爲工匠㈡小工以前每天資起碼二角六分現一律加八分每天工資起碼三角六分遞加至每天七角爲止㈢匠副（卽未成熟之工匠）以前每天工資起碼三角六分現一律加一角每天工資起碼五角遞加至每天七角爲止㈣工匠以前每天工資七角起碼現每天工資一元以下者一律加二成一元以上者一律加一成遞加至每天一元八角爲止（五）１三年須有二月例假照准２每年須有兩星期例假照准假期允發給全薪　３病假得醫生保證者給薪長期則除外４工人購煤須由工匠當與開灤礦務局商量辦理５五路免票現時交部在取締期中 
　　以上除第三第四條未准外其已准者於一星期前已遍貼唐山通衢但前星期該工人等對路局除以前所提五條要求又提出六條（一）鐵路當局應承認職工會有代表工人之權限（二）以後廠中僱用和開除工人須經過職工會委員會通過（三）鐵路當局應在適當地點建築工人居住房屋和工人俱樂部並須設備自來水電燈（四）工人因公受傷或年老不能工作時須養其終身並照常發給薪金工人死亡工作一年須給兩月工資恤金工作二年給發四個月餘此類推（五）罷工時間工資須照常發給（六）消滅舊包工制度以上六條限路局於本月十二日以前答覆否則仍須罷工十二日路局無答覆於是該工人等卽於十三日早七時四十分相率罷工出廠其時廠中員司尙未進廠即將全廠入門處派人把守惟外人員司則讓進其餘中國員司上自副廠長下至小書記一律不許入門工人中則糾察隊一千餘人維持秩序調查隊百餘人爲查探各機關消息秩序尙好惟該廠附近交通已阻十四日路局得電已派警務處長吳某前往調查至今尙未妥洽 
[蘇俄不允撤退外蒙軍隊]  
　　越飛致外交部覆牒 
上月二十五日外交部曾照會俄羅斯社會主義聯邦蘇維埃共和國駐華全權代表越飛要求在中俄會議未開幕以來先行單獨解决外蒙問題俄代表業於本月十四日答覆外部其文如下 
　　俄羅斯社會主義聯邦蘇維埃共和國全權代表巳接到中華民國外交部九月二十五日第一一五號照會經詳密審閱後本代表以爲有首先請貴國外交部注意以前交換意見經過之必要以前對於首先討論中俄問單獨問題之主張本代表不獨未曾同意且於交換關於未來中俄會議牒文以前本代表與貴國外交總長談話時曾堅决表示如自應在會議之全部問題中提出單獨之討論本代表不便容納並表示凡中俄間一切問題有應在中俄會議中同時討論之必要意藉此乃可根據中俄兩國國民互相友善之好感以建設適當之政治外交經濟商務等關係也貴國外交總長祇略持異議而對於本代表主張之要點確未表示反對故貴國上月二十五日照會中所述之意見謂在會議開幕　須先行解决蒙古間題實絕對出乎本代表意料之外且與貴國外交總長及本代表最初交換意見之要點完全不符 
關於俄國軍隊駐庫倫問題俄國曾受種種之攻繋且不必論本代表祇再作以前曾經聲述之意見即爲國家爭自由之中國優秀分子皆以爲如俄國軍隊立卽自外蒙撤退不獨不利於俄國且極端損害中國國民之眞正權利 
　　貴國照會所提及之蒙古捐稅問題謂貴國商人表示不滿此實誤會之結果蓋外蒙一切内政均由蒙古本地當局自行處理與俄國軍事人員無與也 
　　貴國不獨袒護白黨軍隊且曾摧殘俄國各種組織如全俄消費組合中央公會事件即其一例此不獨損害俄國政府之利益且禍及公共團體俄國對此曾再三提出抗議貴國並未答覆俄國遂不得不派遣軍隊至外蒙及新疆且派遣軍隊以前曾再次請貴國對於危及中俄國民之白黨與俄國取共同處理之態度 
　　上述各項之提議雖未得貴國之答覆且貴國仍以敵視態度對待俄國俄國政府當遣兵入外蒙及新疆在蘇維埃俄國國民外交委員長翟趣林氏於一九二○年十一月十一日致貴國外交部第四一五一號牒文中仍正式向貴國政府聲明略謂俄國軍隊將以友軍之資格遺入中國領土一俟掃淸外蒙白黨後卽認爲達到出兵目的繼以立撤軍隊恢復中國主權　　俄國遣至新疆之軍隊在白黨勢力肅淸後爲根據上述之聲明起見曾不顧該地人民之慰留决然撤退蒙古人民雖亦苦留俄國軍隊維持治安但俄國對於新省旣如是對外蒙亦必取同樣態度無疑也　　本代表曾再三宣言俄國對外蒙决無侵略或自私之野心且預定一俟撤兵確與中俄國民有利時即立撤其軍隊不幸此種時期至今尙未成熟耳中東鐵路因管理上及種種措置上之失當竟至於絕對不可整頓確爲現狀造成之結果外蒙方面對於遠東共和國之危險不獨尙未消滅且巳較前尤甚白黨確認蒙古爲該黨之重要作戰地點蓋蒙古爲對俄作戰之捷徑佔據該地足以斷絕遠東共和國與蘇維埃俄國之關係且危迫西伯利亞也其所定計劃乃由滿洲北部牽制遠東共和國而自蒙古施以總攻繋以分散俄國軍隊之注意點及軍力北滿方面且爲供給軍火之來源現於北滿方面巳開始進行本代表至此不能不舉出貴國北滿當局對白黨之措施實况據最近接到可憤慨之報告已證實北滿中國當局不獨未限制白黨之各種組織且贊助白黨侵害俄國國民本代表對此深引爲遺憾上年白黨利用中國領土爲根據地擾亂俄國領土巳有數起十一月十五十六兩日白黨軍隊自中國領土進侵俄邊炸毁維亞陜斯加耶（Ｖiasemskav）與多爾米當土甫加（Ｄormidontov 
 
 

Page 11

 
 
第一萬七千八百三十七號;中華民國十一年 西曆一千九百二十二年十月十九號
星期四 * *　　　間之鐵路橋樑當俄國軍隊追至時遂復竄入中國領土本年一月五日白黨伊利可夫上校（ＣＩＬkoff）自中國領土方面攻繋那狄士丁斯可伊（Ｎadezvdudsjiue） 
村殺掠該村居民拆毁橋樑復逃入中國領土二月四日該軍紥營於魯哥甫斯基（Ｌugdvskey）村中國管轄區内是月二十二日曾借道高爾地（Ｇoldy）再擾俄國邊境一月一日白黨斯爾尼可夫（ＳhilnikoＨ）軍隊自中國領土侵入俄境攻繋距尼爾金斯基工場（Ｎeichinskbeworks）西南七俄里之奇爾古銀斯基Ｋilguinsky)村旋亦退入中國領土二月二十三日布單諾甫斯基(ogdanovsky)村亦有白黨來侵彼等亦來自中國而仍退入中國五月二十二日白黨騎兵一隊曾自滿洲里車站進窺外蒙意圖視察攻蒙途徑及偵探外蒙俄國狀况七月二日復發生損害俄國主權之事件卽貴國四十二團三連步隊三百人携帶機關槍兩具在黑龍江轟自拉吟索素（Ｌabasusu)駛向下游俄船加哈加興號（Ｋabkhin）俄國護送艦雖發出警號及施放空砲一響貴國軍隊仍毫不顧忌未待發出接戰砲號該俄船船尾即被繋毁因而停止行駛又上月九日間滿洲里附近之第八十號十字街曾遭白黨　掠延燒三小時之久白黨復竄入中國區域内上述種種皆白黨藉貴國領土躪踏俄國國民之事實亦俄國不得不派遣軍隊入蒙之原因也最近白黨將領兵士等復借道北滿而入海參威九月下旬北京先農壇曾收容白軍一隊由北京俄敎會供給軍費亦由滿轉赴海參威北滿方面現復聚有多數白黨其對於俄國國民之危險日甚此種事實本代表巳得有種種證實白黨狄第里將軍與張作霖近復互相提携張氏助狄氏攻俄狄氏由海參威接濟張氏大宗軍火本代表已得確實之報告即日本報紙亦公然記載其事俄國國民深受貴國國民爲國家自由而奮鬭之激動决不容白黨在滿洲設立武裝區域有如其不願白黨在蒙古及新疆擁有堅固之根據地也 
　　本代表謹代表本國政府及國民對於贊助滿洲方面白黨之舉措表示嚴重之抗議并請求貴國終止允許白黨逗留中華民國領土之内 
[英人所紀中東路消息]  
　　字林西報北京通信云中東路董事部每年在京開會一次同時與交　部方面接洽北京社會尋常對於鐵路事項鮮加注意惟該路董事會議每次開會必引起他人注目哈爾濱報紙時當滿載各種關於鐵路交涉之新聞而北京方面所悉該路情形綦爲曖昧乏確切之觀察非至各董事到來耳無所聞也迨東省華人日人俄人至京舉行此會議而黑幕於是乎宣傳結果非但各報紙均發表非議即旅館俱樂部等地亦充滿爭論批評之空氣向之哈爾濱習聞之消息至是北京竟視爲創聞焉 
每年董事會開會與交通部所接洽者僅章程問題第會議之前必有種種之謠說今則華俄道勝銀行且因法文北京日報轉載及評論俄代表越飛對中東鐵路管理問題與道勝銀行預分中東路之說而提起訴訟矣平常一般對於中東路董事及道勝銀行之攻繋常言其欲將中東鐵路管理權出賣於日人今則如辛博森節本地各報所言越飛又提出中東路股權問題發表奇異之說謂華俄道勝銀行不應有鐵路股票除非其係從彼得格勒竊來云云據銀行界言越飛此種表示似足以明示越飛並無俄政府應有之關於該銀行組織之文件且并未讀過俄國政府與該銀行曾訂定一密約約定凡路股均爲該銀行所有不得售與他人此事實足證此股票係在該銀行越飛所述彼得格勒所有者或係鐵路舊價劵此物係俄國舊政府保管數約有四萬萬羅布此不獨代表鐵路用欵且代表整頓鐵路區域大宗用欵在内俄國革命之時此項債票或有一部被竊或散失在外道勝銀行否認該行巴黎分行保有此項債劵但亦以爲越飛係　債劵股票混而爲一該銀行苟非變更其國籍按照條約决不能將股票出售故該項股票必仍存於該行巴黎分行也再蘇維埃政府如早有該路股票必早巳宣傳於外不必待之今日要知中國政府在中東鐵路及該行創造立約時亦明白訂定以該行爲鐵路股票惟一之所有人及鐵路之管理人也 
　　至日本方面則除購得新債票或該路届期未能　付出欵外彼决不能參與管理雲年華俄道勝銀行曾擬發行新債票由日本人購買面以得管理該路爲條件旋以中國方面之反對未果及至今年此項借欵乃又有復活之傅說顧華俄道勝銀行之彼得西經寗君極力否認彼以爲中國方面現正對此事爲相當之考慮則利害關係之俄人當亦不至倡借欵之議彼又云渠對於中東路親自借欵俾該路資財雄厚路政方面得肆力于整頓則甚爲贊成至華俄道勝銀行則并無親日或願日本管理該路之意思該行從來之政策厥爲維持俄人在中東路原有之利益俟俄國統一政府成立後將此事爲合法之解决該行曾因拒絕日本之侵入而對該路爲各種之援助故該行之成績實較東路技術部爲優焉 
　　俄代表越飛曾謂東路因負債過多不出數月恐將無力支付用費或竟至破產彼蓋以爲戰後歐洲各國極盛大之企業且有破產之現象則窮迫如中東路自難應付各種之債務此說或尙有幾分確實惟所謂管理部將解散云云則全無其事蓋中國政府及東三省政府所欠該路之運兵費及各種軍事上供給以及從前俄舊政府之債務若得一一歸償則該路除償淸各債務外尙可盈餘三百萬也該路總工程師之力謀發達該路商務自無疑義如該工程師能得相當之資本並不受中國官吏之干涉則彼當能成功原來服務於該路之俄國人員其向視該路爲政治機關而不視爲商業投資者去年巳辭去不少此舉殊大有益於該路前途聞今年仍有大批服務俄人之撤換 
　　銀行界於討論風傳之鐵路借欵中謂並非華俄道勝銀行有設法救濟俄國在鐵路利益之政策惟法國使館因保護法國在該路之利益故極力主張勿損害俄國之利益而日本使館亦常主張訂借國際借欵以改良該路路政至若秘密借欵則事實上所不能要知中國方面旣阻碍該路之財政則外人對該路財政自不能信用欲得借欵必先談擔保品旣須談判擔保品而借欵之消息勢不能不外洩矣去年中俄管理人員曾不得已乃發行短期債劵原計出售時可集三百萬金盧布乃至實行出售在未得確實擔保品之前僅籌出十六萬許可知借欵之必需擔保品也如是 
又外間常謠傳中東南滿兩路聯運辦法係日本方面擬將中東路轉運商務集中於大連之舉現在作此說者尙不乏其人然考之實際中東路運貨其三分之二仍赴海參嵗往南路者僅三分之一　已 
[靑島土匪狀况（濟南通訊）]  
　　靑島爲吾國第一良港惟其爲第一良港因致惹起各國之注意發生許多糾紛此旣往之歷史巳不必贅述最近中日協議解决青島將於十二月二號將行政權交還三月二號將鐵路交還日本於估價部分提出一萬萬元之要求我國魯案督辦迭派委員赴靑調查將來减至如何限度得到如何結果尙難逆料然吾東各界人士已加以相當之注意將來或不至有重大之失敗惟關於治安問題殊有足資研究之處記者以事赴靑勾留兩星期謹就見聞所及略述於次靑島左近之土匪約分爲二十五隊每隊五十人以海西薛家島爲巢穴軍裝器械與正式陸軍無異該匪出入靑島街市毫無顧忌當地人名之曰官有土匪久居靑島者類能識别之據聞土匪腰間懸掛一小牌標識台西鎭一帶尤爲繁夥然靑島商民處於日人勢力範圍下皆敢怒而不敢言前兩月間劉福航在靑島市爲土匪架去靑島商會曾拍電王正廷向小幡公使交涉小幡致電日政府日政府訓令靑島由比司令查究由比大怒諭令憲兵限期剿盡土匪將劉某放回劉某因得生還而憲兵遂從此深銜商會屢次傳詢該會各董事檢查商會拍發之原電稿於是靑島商家鬨傳日人將驅逐商會會長出境蓋日人實有驅逐隋石卿（靑島商會會長）之計畫也至今隋氏猶緘口不敢言一事處積威之下實亦無可如何也由比司令自劉福航案發生後并得各路前線憲兵官之報告大爲震怒訓令各路憲兵限期將租界内之土匪肅淸并將土匪中之交涉員拘押詢問眞相交涉員即土匪中與日本人辦理軍械及兩方交際者以故九月下旬薛家島之土匪俱遷移於沙子口由沙子口前行包圍即墨縣城當匪人由薛家島遷往沙子口時台西鎭北爲帆船碼頭匪等公然扣留船隻不用命者痛打舵工之黠者偷將篙舵卸去船不能行土匪即向鴻元利船行强行捕拿一時帆船碼頭爲之運輪斷絕憲兵隊亦不問不聞然船戶對於日官廳負擔進口稅之義務固自若也土地匪攻即墨不克遂退　將樓兒裡頭傳家堡沙　等十餘村焚掠一空刻下靑島各大商號惶恐異常晚八點鐘即一律關門猶憶中秋之夕街上有一種謠傳謂是晚土匪將有兩點鐘之搶掠故東華旅社雖以旅館性質晚十一點即關門下鍵卽該館旅客亦拒而不納其恐慌情形於此可見將來靑島收回非有多額之武裝警察及優良之陸軍脫有不虞不惟無以副各友邦之希望而國際信用恐益墜落而不可挽回此負接收責任者所當早爲布置者也 
[長沙近訊]  
　　省議會討論拒吳　　沈鴻英假道回桂 
章譚聯電西南各省請一致拒吳原電巳誌昨報湘省議會於十三日開議之時由林議長報告大會請衆討論彭熙治云章等因西南各省關係密切而有此舉但不知政府方面是何態度如照湘省現情論自治省分應不受外界壓迫亦不能干涉外事章電關係聯治根基又不可漠視應請議長往問政府對此究處何等熊度如按兵不動則巳有何行動須與本會一致以免議會方面嚴守自治軌道而政府方面又態度不明與議會不能一轍致無良好結果李况松云長江各省對於吾湘之批評多認爲不澈底的假自治以政府與議會之行動殊不一致也吾湘旣樹自治模範即不應加入各項政爭漩渦並謂政府之派代表出省與南北要人聯絡交際實非自治省之應有行動况松等在外雖向各方再三解釋終不能消各方之疑團此事於自治前途實多妨礙應請咨行政府鄭重聲明在實行憲法以後凡有對外行動應依憲法取得本會之同意不得再有以私人名義派代表對外聯絡之事免滋誤會林議長云本席今日即往問政府詢其對此是何態度再回會詳細報告以便討論於是决定俟議長報告後再議 
　　沈鴻英所部桂軍由湘入贛又經半年現雖駐紥贛南然實日籌回桂之策日來外間又有沈軍將假道湘邊實行回桂之說宜章知事朱樹欣巳有蒸電來省報告沈軍决定返桂其前部將卽日抵湘趙總司令接電後當與在省各軍官商定辦法一面去電阻止其經湘一面防其恃强闌入業已急電湘東湘南各軍長官嚴密設法毌任沈軍入境茲將朱電探錄如次省長總司令趙省議會議長林雷孔鈞鑒聞沈軍假道回桂消息當即派隊四出並函詢汝城縣頃接汝城徐知事覆函沈部回桂假道湘邊敝處專函商阻刻接渠部鄧團長覆信即日來汝並委員到此接洽人數不少約三四日方陸續到齊等因查宜章爲湘粤邊界迭遭兵災人民損失已達數十萬困苦已極聞大軍經過驚恐異常懇賜電沈部改道並乞示遵宜章知事朱樹欣叩蒸印 
[蕪湖快信]  
　　許省長九月一日發行之金庫證劵六十五萬元由代理金庫之中國銀行擔保四個月後兌現此次金庫劵基金歸宣城六安合肥無爲和縣當塗廣德繁昌南陵等九縣丁漕作抵十五日馬聯甲及財政廳第三科科長郭壽康中國銀行行長劉苕石安慶分行長宋子衡曁九縣縣知事在烟雨墩會議茲將議决庫劵基金曁解期錄下（宣城）十萬二千元（六安）十萬（合肥）九萬四千元（無爲）八萬八千元（和縣）七萬五千元（當塗）七萬元（廣德）五萬五千元（南陵）三萬八千元（繁昌）二萬八千元以上共六十五萬元分陽曆十一年十月底十一月底十二月底十二年一月底四期解淸至遲不得逾二月十五日 
　　馬聯甲就督理軍務善後職後所轄舊安武軍五個混成旅賀電皆到新軍方面賀電僅張文生殷壽銘兩通其餘各路統領聞皆未到 
　　督理安徽軍務行轅暫設皖南鎭守使署内所之參謀長李玉麟秘書長王震昌刻均在京津並聞軍需處長巳定陳旨章伊等皆倪嗣冲舊部馬前日曾電促李王來皖供職李巳覆電十七日由京南下十九日可到蕪　　蕪湖皖南鎭守使一缺皖軍第二旅旅長李培基第五旅旅長史星珊均有希望惟第三旅旅長王峙生呼聲最高 
　　前新安武軍第六路統領李紹臣於十七日由蕪回蚌舊軍第五旅旅長史星珊亦於十七日回安慶 
　　　省自新糓登場後蕪湖海關輪運出口米數僅二十萬石左右然民船裝運直往下游者達一百四十餘萬石與皖省稅收大受影響皖當局擬在蕪湖下游西梁山地方添設安徽米捐分局一道抽收民船裝運出省米糧之米捐刻正派員察勘情形徵求蕪湖商帮同意 
[江蘇縣農會聯合開會紀]  
　　鄒秉文痛下鍼砭之演講 
本日（十七）下午二時江蘇縣農會聯合會假座中正街公共講演廳開創立大會農會代表到者二十餘縣行政方面自韓省長以下實業政務財政敎育四廳長咸蒞焉搖鈴入席後首由省農會代表徐瀛報告籌備經過情形次推定年長者范漢光爲臨時主席次主席宣讀開會詞次省長致訓詞由劉鍾璘代讀一遍次實業廳長致祝詞大致謂中國農民最多團體即最大非自動的發展不可很希望農會聯合會組織完全實行做事次省農會致祝詞次張仲仁演講大致謂農雖居四民之次面實最關重要人生衣食住無一不由農而來無農即無工商故歐戰以後農已成爲世界問題中國人以農爲最多據美國人調查約占百分之八十五天性和平各國稱許惟所缺者知識故鄕村敎育實不得不注意次錢强齋演講大致謂農業情形各縣不同諸位研究有得回去必能造福地方如推廣棉種除去害蟲等向時成續不著自有此會當必發達次鄒秉文以會員資格兼代表郭鴻聲演講大致謂今天諸位到會諒無一不注重於農說到中國今日農業諒無一不說必須改良旣須改良非有研究機關不可如改良種子除去害蟲必有專門人才專門研究方好研究結果必普及於一般農民方好農會與農民關係最密我以爲農會第一任務在保障農民權利不過中國人集會往往開過大會卽算了事嗣後即以會之名義供少數人打電報之用吾人試想一想要此機關何爲所以希望聯合會成立後互相監督祇能爲主義所利用而不能爲人所利用并不能僅掛一招牌聞者鼓掌咸以爲痛下鍼砭之演講畢全體撮影而散 
[杭州快信]  
　　閩事發生後江山衢縣等屬江防頗形周密惟贛邊廣豐土匪蠢動省中巳飭嚴加防範 
　　會稽黃道尹日昨呈請省長派員採辦湖南暹邏等處米石運甬平糶 
　　財政廳派員赴各縣催提驗契等稅吳興知事昨首先報解銀一萬二千元 
　　餘杭縣議會敎育會農會商會昨電省十四日下午北鄕冷水橋被盜百餘人連刦商舖槍斃團丁此股悍匪由孝豐入百丈竄徑山而來現逼近城區僅二十五里人心惶惶請速派隊防剿 
　　盧督辦鑒於本省水災及他省兵災發起護國救民祈禱大會敦請寗波諦　法師來杭宣揚仁王護國大乘經准下月初實行開講已由范古農籌備一切 
　　上年湖心亭暗殺王民　妻一案凶犯徐剛現已判决徒刑十五年周康八年送陸軍監獄執行 
地方通信 
[蘇州]  
　　高審廳籌設敎養局吳　地審廳沈錫慶廳長前曾呈請高審廳朱郁堂廳長設立敎養局以便安插人犯現經朱廳長與高檢廳許璣樓廳長商酌結果决定在本城婁門内小柳貞巷江蘇第三監獄内（即模範監獄）劃出餘屋數間組織敎養局一所開闢工塲遴委技師數員入内敎習工作昨已分令第三監獄管獄員吳伯英曁吳縣地方審判廳長沈錫慶遵照矣 
　　女職校組織工讀班朱鎭守使夫人朱周權女士鑒於女界缺乏工業敎育特有工業班之組織附設於職業女子中學校内專收年在十五歲以上三十歲以下之婦女課以學藝俾他日得以自立此項工讀班女生業將足額特定夏曆九月初一日上課茲將所訂簡章錄下㈠工作時之支配及程序由塲中指定之學者旣習甲科非待手藝純熟不得要求更換乙科㈡工作用品及其材料由塲供給膳宿及書籍筆墨等費自理工作或學業優良者按月酌予獎金以資鼓勵㈢一年畢業畢業後願留場工作者給予相當工資　願自出外經營者聽㈣學生如有左列情事之一者本場得命其退學（甲）品行不良傷及工場名譽者（乙）學業荒廢不堪造就者（丙）故意違規屢戒不悛者並聞該校此項工讀班經費均係朱周權校長獨力捐助云 
　　高審廳開審德人上訴案德人過璐在葑門外草橋開設磚瓦窰前因携帶獵槍出外狩獵誤傷鄕民某甲業經吳縣地廳審理以輕微傷害宣告過璐五等徒刑二月獵槍没收過璐不服判决上訴高等檢察廳偵查後刻巳起訴同級廳示期本月十九日公開審理矣 
　　拆除過街凉棚蘇州警察廳李廳長以居民及商店所搭過街凉栅遇有火警易成燎原爲預防火患計特諭合各區傳知各商店居民限一星期一律拆除 
　　學欵處派員收租吳縣學欵處管業之公租如游文賓興等項均係常熟縣沙田學董孔康侯以沙田佃戶頑抗者多現届秋收之期不日開徵恐有抗租情事昨特函請常熟縣知事先期繕發布告俾派員赴常收租 
[無錫]  
　　省令嚴禁後之烟賭窟無錫烟賭之風素盛自韓省長一再訓令嚴禁後其風稍衰然迄未禁絕本月十日爲邑紳浩鎭出殯之期唐爲黎黃陂親翁邑中喧傳總統將派哈漢章兩長將派王桂林來錫祭奠等語自此消息傳出後一般烟館賭塲紛紛歇業翌日探悉哈王等並未來錫立刻恢復原狀縣署及各警所雖日有所獲但大規模之烟賭窟均未獲案查禁烟賭之成績可見矣 
[常州]  
　　要犯在獄庚斃　弋橋某槽坊之夥友錢盤榮於本年四爲月間被唐根寳挾嫌暗殺旋於夏溪地方將唐緝獲供認行兇不諱縣署當卽詳請上官判處死刑收禁在案詎該犯押後週身生瘡體無完膚近又患踩穿疽醫藥罔效遽於十七日上午病斃看守所丁孫根山報告於獄官獄官遂備文到縣循例請騐姚知事爲愼重起見立卽帶同檢驗吏等親蒞該所如法相騐委係生前因病斃命並無他故騐畢諭令地保鄭某備棺收殮抬赴義塜插標掩埋 
　　富華銀行保障儲欵常州富華銀行前月間將上海分行裁撤後外間傳說頗多該行爲宣布保障儲欵起見十七日特致函縣商會并附本年六月底日計表及債票存單各證請核轉縣公署查騐備案原函略謂敝行自民國九年四月開幕所辦有獎儲蓄一項截至本年六月止連積存銀十五萬九千餘元爲保存生息俟十二年半期滿核付儲戶本息之用照章歸入特别會計不與其他往來欵目相涉查此項儲蓄爲一種長期存欵故運用方法不重在期限之修短而重在擔保之確實敝行本此宗旨從事是以先後放出欵項迄今計執存常州紡織公司債票銀十萬元又存單銀十萬元兩共二十萬元專爲前項儲欵之擔保品後查常州紡織公司資產負債兩項據該公司在上海銀行公會所公布計負債　下約合銀一百八十萬元而資產一項經外國工程師估計除折舊外實合銀二百零九萬元動產不計相抵　餘尙多即敝行執存之債票存單債權均屬確實敝行對於該公司爲重要債權人與借欵與該公司之上海南京鎭江無錫常州各銀團地位相等自可共同主張維持權利此尤可爲各儲戶告慰者茲爲昭示信用起見特將敝行本年六月底日計表及債票存單各證函請貴會核轉縣公署請予查騐備案一俟縣公署復准備案發還後仍祈餐覆以便分别通告藉昭信用 
[鎭江]  
　　咨請鄰縣緝盜太古山某西人住宅被盜行刦尙未破獲丹徒縣張知事昨特咨請揚中溧陽金壇各鄰縣飭屬一體協緝以免遠颺 
　　紙貨漲價之原因各種紙貨銷路甚暢今因閩省發生戰事其地點適在出紙之區來源斷絕故鎭地存貨價因而增殆有供不應求之勢云 
[揚州]  
　　食鹽改售洋碼淮南内河外江食岸鹽價定章本開錢碼去歲同福祥謙益永乙和祥合泰和等以錢價步跌暗虧甚鉅曾公呈運署轉詳鹽務署要求以一千四百文兌售洋碼以敷成本一案事隔年餘經鹽務署咨得稽核所同意以一千五百文　洋除江天兩岸外餘均每包加稅二角五分不另加價令行淮運使轉飭遵照於十一月一日實行惟新改之洋碼比較舊售之錢價每斤已增十二文之多一般市民咸以加價過重正在討論茲將岸名及新舊價錄下江寗江浦句容每斤舊價七十一文新改洋碼四分七釐三毫六合舊六十五文新改四分三釐三毫高淳溧水舊價七十九文新改五分二釐七毫儀徵舊價五十三新改三分五釐三毫江都舊價四十七文新改三分一釐三毫天長舊價五十文新改三分三釐三毫高郵寳應舊價三十九文新改二分六釐泰興太平舊價三十七文半新改二分五釐通州如臯舊價三十八文半新改二分五釐六毫興化泰州舊價三十六文半新改二分四釐三毫鹽城　寗東台舊價三十二文新改二分一釐三毫 
　　組設航業公會十二圩十八帮運鹽江船計有二千餘艘近爲聯絡感情　謀進益起見遵照交部定章組設航業公會並於十四日假彤花宮内開成立會選舉聯員是日與會者近千人被選之會長會董如下正會長段兆培副會長劉漢吳恩濤會董潘鑫萬炳星孫潤礎羅逮業楊靖李家梀都愼淸袁運謨李國華范承昇劉錦榮劉燮吳蓮佑謝光祚蔣太楊邢明塗熊煥卿 
[南通]  
　　久安廠議决增股四安市久安紡織公司招股建廠積極進行茲因生財等項超過股本銀二十四萬五千餘元該公司董事會爲籌備開車起見現經召集臨時股東會議决前收股欵四十一萬餘元作爲舊股另招優先股五十八萬五千元共合資本一百萬元其廠屋可容紡機一萬椗現祇購備五千四百四十椗决再添辦四千五百六十椗以符原議 
　　通揚添設電綫消息南通揚州間加設電報線一節業由王馮兩局長呈請交通部提前興工現奉部令以該段工程原派丁文元承辦嗣因丁氏派往蒙古修綫一俟修竣回蘇卽行籌備興工云 
[南京]  
　　皖同鄕電請改選省議員安徽旅寗同鄕爲皖省議會全部改選事致京省電二則茲錄如下㈠安慶許省長鑒皖省選訴經終審判决無效亟應依法全部改選維持司法獨立杜絕奸謀民情難拂祈主持安皖局陶知行孫洪芬梅光迪洪有豐姚文采湘帆佳㈡北京大總統國務總理内務總長鑒皖省選訴旣經終審判决無效亟應依法全部改選維持司法獨立杜絕奸謀民情難拂祈令皖省長籌備改選安皖局陶知行孫洪芬梅光迪洪有豐姚文采程湘帆佳 
雜評一 
[西北墾殖協會（默）]  
　　以兵築路可謂爲實行兵工主義以兵墾殖又可謂爲實行兵農主義東南繁富宜乎兵工西北荒漠宜乎兵農此兩主義果能相輔而行則非特裁兵之先决問題可以解决即至難决之生計問題亦可隨之解决矣 
兵工之說倡之者已多兵農之說近始有墾殖協會之發起吾謂中國而果有實行裁兵之一日者則此種組織必有人以全力促其成且必推行於各省而無待躊躇者也所懼者一因中内無此辦理墾殖之鉅費而延宕之前此移民實邊政策屢倡而屢不能實現者即以無此鉅費故今中央之窮甚於前而所費尤鉅於移一部分之民能立籌無誤乎二因軍閥無此實行裁兵之决心而推誘之擁兵之督軍巡閱使旣不願减軍以自削其勢力而士卒又不願捨此現成之飯以與辛勤之勞農伍如是雖有墾殖之計劃能安然進行乎 
墾殖之計劃須政府軍閥與人民三方通力合作而後乃有希望若中央不覺悟軍閥不覺悟而但有人民呼號奔走熱心於墾殖之活動效力能有幾何此非特兵農主義然兵　主義又何獨不然哉 
 
 

Page 12

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 13

 
 
第一萬七千八百三十七號;中華民國十一年 西曆一千九百二十二年十月十九號
星期四 * *本埠新聞 
[吳淞商埠局咨部省文]  
　　述寳山境内洋商租契之歷史範圍 
吳淞商埠局昨將寳邑境内洋商租契歷史範圍情形咨外交内務農商交通各部曁江蘇軍民兩長文錄如下吳淞商埠局爲咨行事案查吳淞雖爲自闢商埠前淸奏案准各國商民租地雜居故辦理埠政事事涉及外交必須愼重考慮爲亡羊補牢之計惟閱時巳久當初辦理情形京外官署或有未能接洽之處用將寳邑境内洋商租契歷史範圍分咨備考查寳山縣境毗連租界洋商之租置地產由來巳久初光緒二十二年各國在寳邑結九一圖借地作靶子塲當經江海關道與英總領事訂立章程聲明嗣後不得援例然民間私售地畝者仍不一而足但未經官廳之正式認可而已迨二十四年奏准吳淞開埠中外商民得公共居住從此洋商租地北展至吳淞其南境鄰近上海租界地方外權侵入益復漫無限制署道李因稟請變通洋商租地章程准予照民間納稅辦法凡在通商塲外一律赴縣報明給契經南洋大臣劉批飭不准翌年繼任余札縣勘明界址復以爲請始咨奉總理各國事務衙門允准約外通融印結新契於是寳邑征收年租凡有約之國均列有專册而以英册爲最多此洋商租契歷史之概略也至洋商租地之初由滬道余稟定成案係以淞滬鐵路爲界鐵路東偏坐落結一結九一兩圖田地與上海交界北自工部局借用之打靶塲起南至鐵路車站止約長三里有奇惟因美領事不允限制節經滬道余稟奉江督劉批准通融辦理於是洋商租地乃越結一結九一兩圖以外歷年旣久跨圖益多綜計吳淞開埠案内允許洋商租地凡十六圖屬於吳淞鄕者爲岡三十二圖岡三十三圖岡三十七圖（淸丈後是圖已併入岡三十二圖）衣三十六圖騰三十九圖騰四十圖騰四十一圖屬於殷行鄕者爲岡十四圖周十圖周十六圖周二十四圖周二十八圖衣十三圖衣十九圖衣二十九圖屬於城市者爲騰四十二圖是則因開埠而准許租地其南境之鄰近上海租界者則擴展至十五圖即所謂約外通融者是也屬於江灣鄕者爲結一圖結九一圖結九二圖闕三圖闕五圖闕十六圖闕九三圖雨二十五圖殷四圖殷五圖殷六圖推八圖屬於彭浦鄕者爲金二圖金二十三圖屬於眞如鄕者爲霜十二圖自民國成立經江蘇都督程公布江蘇臨時省議會議决上海洋商租地印契暫用單行法案先後令飭賓山縣此後遇有洋商租用不在租界以内之地請轉印契應即查照單行法案一律停止轉給本縣當即遵辦凡遇新發生之契概行停轉縣契無如各國領事羣起詰問一面稟請駐京使團向政府交涉外交部乃以事關成例迭經聲明繼續履行碍難一意拒絕咨行本省飭縣查照原安辦理此外不准稍有通融致成交涉並應抱定上寳交界一語隨時相機應付藉圖補救此洋商租契範圍之概略也至此後洋商租地轉契手續會丈辦法及嚴杜越界盜賣諸端統俟埠界定案後再行會商主管官廳酌議妥善另案咨商辦理此咨 
[寳山東西縣道進行之遲延]  
　　寳山交通事務局之縣道計畫本擬自南北縣道築通後即須建築東西縣道南北縣道起自上海之閘北經彭浦大塲劉行顧家宅羅店等處東西縣道東起寳山西門經吳淞楊行劉行廣福等處奈自去年錢印霞局長身故後一切進行事務主持乏人故各項均未見成績聞上月間向各處移借之二萬餘元借欵本以建東西縣道爲名借來現已改借與汽車公司修理南北縣道致東西縣道雖巳將土方堆起而一切煤屑及建築橋梁等均因無欵而停止進行未知現在之正副委員長等（交通局在錢局長時代係局長制自錢故後改爲委員制）何以善其後也 
[總商會開關係放欵之聯席會]  
　　今日上海總商會與銀行公會錢業公會因金融界放欵業務關係在上海總商會三層樓　會室開聯席會議昨日總商會巳分發通知單照錄如下逕啓者恒泰綢莊向隆泰錢莊押借欵項因僅有送貨交銀回單未立押據致發生訴訟上之爭議一案由錢業公會證明歷來習慣函請設法前來經本月十四日第二十一期常會公議以此事關係金融界放欵業務應定期開聯席會議共同討論等因茲訂於本月十九日下午五時邀集銀行公會錢業公會及本會全體會董開聯席會議届時務乞惠臨爲荷 
[商聯會總所書記携文卷赴漢]  
　　全國商職會總事務所前接鄂事務所諫電催促王中丹孫籌成二君從速赴漢茲悉孫籌成君於昨日（十八日） 
携帶去歲臨時大會各種文卷及議事錄乘太古公司吳淞號輪船與上海總商會代表葉惠鈞同艙赴漢聞總事務所昨特致電湖北省事務所文曰漢口總商會轉鄂事務所鑒諫電悉先派孫籌成君赴會准巧日起程總事務所篠 
[美國新稅則對於華貨之影響]  
　　駐華美國商務參贊署今日宣稱美國新稅則各國中以中國所受影響最小中國運往美國之貨其大宗爲原棉絲牛皮皮統皮貨織地毯之羊毛桐油等物占出口品總値百分之七十仍列免稅項内髪網草緶羽毛之稅率仍如一九一三年稅則所規定此數物占中國運美貨物全數百分之十故中國對美商業百分之八十未受新稅則之影響絲貨連府綢在内其稅率由百分之四十五增至五十五無重大影響及於此項營業製過之猪鬃每磅原收稅七角今增爲八角亦與營業無重大妨碍最受影響者爲蛋製品花生油大豆油花生胡桃數物其交易必將因新稅則减至極小限度惟此數物在中國對美商業總額中猶不滿百分之二十也 
[國憲草案之宣傳與研究]  
　　國是會議所擬之憲草甲乙兩種排印成帙分寄各省區各團體徵求意見已誌本報茲悉該會爲宣傳起見曾托黃炎培（任之）携帶百餘册赴濟南分贈全國敎育會聯合會各代表昨又托孫福基（籌成）携帶憲草赴漢口以備分送全國商會聯合會各代表並請黃孫二君將起草宗旨及會議情形遍告敎商兩聯合會各代表懇返省後代爲鼓吹以冀喚起國民對於國憲之注意 
　　上海總商會上次開研究國憲委員會時公推陸費伯鴻修正報告書以備討論後答復國是會議茲悉陸費伯鴻之報告書已於前日修正送會昨由會内分繕函送各委員俟遍閱後再開一次會議即可答復矣 
[旅滬閩人主張根本除李]  
　　旅滬閩人沈琬慶等昨致薩鎭冰電云福州薩鼎銘先生鑒李厚基禍閩久矣此次衆叛親離敗亡逃匿鄕人稱快乃聞仍在軍艦自由行動號召殘部糜爛地方不勝詫異我公素以造福桑梓爲懷望即嚴重處置務絕禍根幸甚並盼示復以釋羣疑沈琬慶吳應培江畲經李宣龔鄭貞文吳洗戈史家麟叩巧 
[海容艦長電告閩戰近况]  
　　本埠海軍第一艦隊司令處昨接福州馬尾海容旗艦周司令發來無線電訊一通略謂閩中戰事自李厚基出走後上游建安縣李軍部下之史廷颺即率隊反攻省城經黃大偉李福林二軍迎撃稍挫嗣黃李二部入城後四門緊閉史廷颺部尙有五千餘衆反攻甚烈黃李二軍勢已不支我軍聞信即派隊出西門外與李軍鏖戰黃李二軍潰退入城惟史廷颺軍因無接濟軍需缺乏不能應戰故史軍中有二千餘名繞道南城外投至敝處海軍司令部繳械請予收留並稱城内李福林軍有兵數百名於二十三夜竄往各處肆行刧掠居民逃奔無路泣不成聲云云 
[閩戰經過詳情之滬訊]  
　　國聞通信社云旅滬閩人某君昨接福州來函述閩戰經過甚詳原函云李氏自民六加人督軍團以後屢經風潮均得倖免因此意志日漸驕肆迨本省民軍被困甚致於被遂更覺睥睨一切其心中所最爲顧忌者惟延平王永泉而巳此次王許聯合李氏以爲但能摧抑王旅其他自可迎刃而解故併全力於水口明知許崇智兵入古田彼尙不以爲意王旅力不能支已退數十里不料許軍得古田後兼程而進分兵爲三自將精兵加入王旅與李軍堅持以一部斷水口省城之交通一部直搗省城十二早許軍到西北門外李乃命史廷颺率城内全軍迎戰城内民軍知城内巳空乃四起響應砲聲隆隆李恐棄署而遁城外應戰之兵聞李遁紛紛潰散而黃大偉李福林乃整隊入城矣自閩事發生卽有一般閩人思藉海軍之力以圖私便於是擁薩之聲大振然李氏雖處危難仍不肯讓步即薩氏禁烟督辦亦堅拒不許上陸此次李氏被厄乃薩鎭冰容其登楚觀兵艦且准其與外人通信於是李氏乃命其殘部於十三日反攻省城幸黃李方禦由上午血戰至晚間九時李之兵隊始完全潰散然洪山橋鹽船岸桐口一帶均成焦土矣此次人民之損失非海軍故縱李氏尙不至此李氏又得逍遙艦上向洛陽求援師來閩爲禍矣昨得厦門消息李氏要在厦設督署如果屬實則閩禍更無已時矣至内地民軍久抑思奮自北伐軍改道入閩各地紛紛湧起閩北盧良已於文日佔尤溪黃炳午於眞日佔閩淸吳適所部亦分佔連江羅源各縣閩南則張貞楊漢熊於眞日佔安溪城城職合現在灌口之秦望山攻泉州刻泉州城外均爲民軍張淸汝佔領城内正與民軍各首領妥商辦法永德方面自王榮光被北軍殺害後林靑龍等與張貞各部團結因王榮光本爲宋淵源死黨與張貞楊漢熊等積不相能王死則閩南更無復異派矣現自治軍正在進行地方尙安云云 
[許崇智代表抵滬]  
　　福建第一路總司令許崇智因有要事須與旅滬之某要人磋商特託乃叔許炳榛爲代表已於前日抵滬云 
[海軍陸戰隊第一營南下]  
　　海軍部令調陸戰隊第一營官兵赴閩增防該營曹營長業經率隊南下已抵南京約在日内來滬候乘兵艦赴閩聽候調遣云 
[潯同鄕反對蔡成勳自兼省長]  
　　九江旅滬同鄕會日前開大會討論會務陸續到會者約二百餘人公推蔣笈主席議定會捐分特别捐常捐二則一時認捐極爲踴躍現以原有會所不敷用另租房屋對於蔡成勳自兼省長一致反對請求政府撤廢督理仍推蔣笈主稿其電文如下（銜略）蔡成勳覬觎省長久欲自兼試探民氣權將李代開首滑稽之劇甫終蒙面欺人之具　啓果爾最後一幕居然袍笏登塲觀者譁然羣情憤激自蔡之來比陳且過到處皆呼天愴地之聲歷刼有竭澤焚林之痛迹其所行勢且成叛拒謝拒文拒朱盧中央命令無靈疆省割據巳兆更復擅委省長移時忽又自兼桀鷔不馴揮斥如意旣不知有政府何嘗知有人民且就其職務而言初來以援贛名義戰事旣無司令早銷即今加督理頭銜善後一完此席仍撤督軍干涉民政已覺大非督理事出權宜其時爲暫遽敢兼攝尤屬不倫况其部下之兵屢變統馭之力已無軍務已覺不勝民事更何所曉靦顔居之問心安否贛人目的在求自治變相之督須廢民治之障必鋤根本旣拔枝葉隨披爲此仍祇有懇求大總統乾綱獨斷亂絲立斬撤廢督理一職所有糾紛自除尊重魚電之言不枉地獄之入今者閩事方亟援師待徵政府有所借重蔡氏大可要挾第無論前途如何變化贛人有一息之存仍當盡一度之呼有一分之力量仍當關一線之生路爲地方人格計爲前途自救計不能忍爲亡省百姓爲政府顔面計爲國家綱紀計豈容有此跋扈將軍揮涙陳辭迫切待命九江旅滬同鄕會叩篠 
[李烈鈞赴港之原因]  
　　國聞通信社云李烈鈞來滬養疴其眷屬仍留香港現李病巳稍痊又因家事故於十日前搭輪前往香臨行時曾往中山處告别謂此行純爲家事並無别種活動外種訛言可置勿信云云 
[蕪湖廣肇公所反對礦產借債]  
　　本埠廣肇公所近接蕪湖廣肇公所銑電云上海廣肇公所公鑒文日代電敬悉陳炯明陳席儒以廣東全省礦產抵借外債一事喪權違法莫此爲甚同人等同深憤激一致反對除逕電廣州省議會各團體極力抗爭以期打消外爲此抄錄電稿一通即希查照爲荷蕪湖廣肇公所銑廣州省議會七十二行總商會各報館各團體公鑒報載陳炯明陳席儒以廣東全省礦產抵借外債一千萬元羣相駭異若不早爲打銷喪權違法貽患無窮務請一致反對抵死力爭毌任企盼蕪湖廣肇公所銑 
[又有一批赴日華工被拒歸國]  
　　本年九月以後吾國勞働界赴日被日本當道禁阻上陸陸續送歸者已有三百餘名此項退回華工多半爲温州籍其往來川資以每人三十元計損失亦達萬金矣乃昨日又有從春洋丸被日警押歸華工之事其詳情如下 
　　本月八號東洋汽船會社之天洋丸赴美係取道日本而行本埠有温州籍華工二十四名各購三等票乘此船往長崎當抵日時即有日本警察上輪盤查旅客在三等艙内查見此廿四名華工卽不許上岸驅至艙壁處派警三名看守當時天洋丸因急於赴神戶與警局一再交涉方將二十四名華工押入警署另行禁錮於一屋内禁止與外間交接聞日警署所以不許華工入境之原因以若輩在日並非固定營業亦無雇主到輪埠候接及往警署報告雖各人已照華工入境定例每人隨帶日金二十元然無留日體面華商之擔保故不許逗留當各華工在禁錮時滿身均被日警搜檢每人所帶往之二十元悉被收去迨春洋丸由日開滬時日警署卽將各華工押上輪船送回上海惟沿途已逃走五名故春洋丸抵滬時僅有十九名回滬矣現在被押歸申之各華工以資財盡失生計無着又歷受日警之侮辱憤鬱之餘竟有欲投浦自盡者聞本埠東洋汽船會社主客票事務之華職員對於此後購票赴日之華工恐再踏此復轍必詢問到日時有無擔保認雇之人否則便勸令勿往此亦體卹華工之意也 
[各工團昨開聯席會議]  
　　昨日下午三時本埠各工團執行委員會假工商友誼會開聯席會議到會者有張工權陳國棟侯三陽童理璋等三十餘人公推童理璋主席宣佈開會緣起後即依議案逐條討論茲記其重要議决案如下甲浦東紡織工會被封經該會代表張益章起述云對内不生問題對外須請各工團切實援助陳國棟主張三種辦法衆贊成（一）致函護軍使請願啓封（二）致函各路商聯會請加入援助（三）請楊春綠律師依法起訴公推王亞樵起草乙金銀業工人俱樂部代表梁茂康起述該部罷工之經過請爲援助公决致函南京路商聯會及銀樓同業公會和平解决丙此次我國出席萬國保工會代表巳由政府委派陸徵祥僉云陸非工人不諳工人生活且渠外交屢次失敗一致反對請政府收回成命另派相當人物並函陸氏阻其出發丁蘇省公債七百萬問題是增加人民負擔公决致函省議會勿爲通過戊贊同北京各團提議廢止治安警察條例　己改選本届執行委員爲張工權王亞樵王吉人等十三人云 
 
 

Page 14

 
 
第一萬七千八百三十七號;中華民國十一年 西曆一千九百二十二年十月十九號
星期四 * *[徽帮菜館夥友要求加資]  
　　旅滬徽帮菜館業南北市共六十家夥友二千餘人茲因生活程度日高所得工資不敷贍養特組織夥友聯合會昨日（十八）因要求店帮加增工資於午後一時在西門方板橋華園開全體大會到者各店夥友代表計二百餘人公推胡裕桂主席議决要求條件五條公推代表三人分赴各店接洽於五時餘散會茲將該聯合會致各店之原函及條件五條照錄於下 
　　逕啓者吾華陽麵菜館旅滬垂數十年於茲矣申江樹業夙擅價廉物美之隆譽新館宏開幾有日升月增趨勢此皆各館主大才大德常操勝算而衆夥友克勤克忠亦叨榮光竊自生活程度日高以來各業加增工資之聲浪日觸於耳鼓惟我徽館業因與他業情勢不同主賓盡屬同鄕衆夥友桑梓誼切數十年相安無事循規蹈矩久在洞鑒之中然夥友待遇一層惟我徽館最刻而薄按月工資不滿十元每日菜錢人祇四文茹苦含辛歷久毫無異議今春故鄕山洪暴發災荒深重米珠薪桂衆夥友在滬所獲微薄之勞工資不足以資贍養室家加以各店主現已集資創設公所力謀固結團體夥友等聞之非常歡迎蓋以我徽帮館業南北店肆已占六十家上下夥友幾達二千餘亟應組織同業公所藉以聯絡感情籌辦公益事宜則一切進行手續理宜　策羣力按照法定程序共同辦理何以以職員未舉遽行刋發章程對於夥友職業問題巳有嚴格取締之表示是以夥友等發起旅滬華陽館業夥友聯合會於本月十八號（即昨日） 
午後一時假方板橋華園開緊急會議各店夥友代表到者計二百餘人當塲各代表對於衆夥友歷年備受種種苛薄之待遇異常憤懣經衆提出要求條件五條公議即日通函各店主要求承認務限五日内答復如逾限不得圓滿之解决即當實行最後之一策並推定代表三人以圖與各店主接洽一切查此事關於夥友等之切身利害以及迫於合家老幼之生計故當塲有不達目的不止之勢一致宣誓衆志成城務乞賢東主憐而鑒之免傷數十年東夥深厚之感情同業幸甚附要求條件五條（一）工資一律加增四成查本業各夥友工資堂倌每日得三角者約占十之六七得四角者祇十之二亦有得二角數分者廚房自二元半起至十元爲止櫃枱二元起至八元爲止今要求一律加增四成以資贍養（二）飯菜改爲一葷一素查各夥友每日飯菜向祇每人給錢四文現下各物昻貴淡食堪憐要求一律改爲一葷一素六人一桌每月四大葷日務求仍照舊章每次每人照給鮮肉四兩折資概照市價（三）學徒歇業資遣回籍各店學徒如因違犯店規而至停業倘店主不允該學徒轉人他店學習須由店主給資派人伴送回籍交伊父母收領以免流落異鄕（四）夥友進出仍照舊規各店東夥間有因意見不洽發生分手問題彼此須照向來舊規辦理以便各夥友從容謀業店主亦可另免替人（五）承認代表參訂新章將來同業公所成立後選舉董事議訂章程須由夥友聯合會公推代表數人參預議訂至整飭夥友一節迨本聯合會宣告成立後嚴訂會章各夥友（會員爲限）在店中如有不法舉動（如竊盜銀貨等事）本會當令出會取消會員資格各店永不錄用惟此後各店夥友出進概由聯合會主持舉薦以免散漫無稽此節俟聯合會成立會章訂定會長舉出後再行通告雙方簽字實行現祇要求各店主俯允日後照此辦理而已 
[金銀業罷工愈演愈烈]  
　　套色工頭亦相繼罷工 
中國通信社云昨爲金銀業罷工第十三日雙方相持如故南京路商界聯合會雖調解多次然因轉圜無望亦將退出調人地位自罷工以來工人雖受失業影鄕　然銀樓方面亦因不能出貨門市頗有支配不齊之嘆現金銀業工人俱樂部巳因房屋期滿而遷移外間所傅巳被官　解散封閉者全非事實也昨日因套色工頭亦相繼罷工故情勢又爲之一變聞套色工頭鄭慶祥潘寳坤錢春榮傳有全楊樂銘周松根王餘慶莊玉堂裘運財黃水記葛炳森陳聚興等二十三人鑒於金銀工人同盟罷工故亦要求加薪日前曾同往九畝地靑蓮閣茶樓開會公舉傳有全爲代表均云加薪後如彼無故開除當一律辭職陰曆十九日傅有全遞呈請求書及價目單商諸各銀樓主各銀樓主當酌加修改昨日北慶雲楊慶和發記慶福星三銀樓之工頭傅有全（即代表）忽被開除傅不甘服特往俱樂部報告一切俱樂部聞之頗憤不平遂相繼罷工不達目的不止云茲將金銀業工人俱樂部復南京路商聯會書職工俱樂部致金銀業工人俱樂部書　以及套色工頭之請求書錄之如下 
　　俱樂部復南京路商聯會書椒伯先生曁諸位先生台鑒　業不幸發生罷工風潮荷蒙先生等苦心毅力始終調停感激萬分頃間又荷在報上得悉貴會轉來公所答復敝部之要求九條同人等相閱之下僉謂於敝部提出要求九條相去太遠萬難承認同人等固知店主方面倚錢仗勢久抱欺侮工人之心實無和平解决之望維感先生等多次調和之熱誠不得不再提出最後之答復懇乞轉達店主諸君若能翻然覺悟原諒工人之苦衷即加允許誠雙方之福否則前途險象同人實不忍言耳尤有告者當此調停期内詎料各店主聽信纜言揑報官廳汚衊同人煽動罷工之罪同人等爲同業謀幸福爭人格計任其汚衊破壞固不足恤其如破壞調停損及調人之體面何故敝部同人又不得不企先生等曁全國人士起而主持公論也肅此敬頌公安茲附上答覆讓步各條於下（一）承認工人俱樂部有代表全體工友之權（不讓步）（二）開除之俱樂部三人恢復原職（俟全體解决後再議）惟以後不得藉罷工風潮開除工人（三）增加薪資若照店主所允增加二成之數是萬難承認只能將敝部所提出之數目稍事讓步（四）學徒年限不得過三年（不讓步）惟學徒每月津貼數目可減若干（五）每逢星期休息（不讓步）（六）革除各種包工制（可再商）（七）改良待遇（不讓步）（八）罷工期中不得扣除工資（不讓步）（九）開除殘暴的新鳳祥德記銀樓工頭陸志香（不讓步） 
　　職工俱樂部致金銀業工人俱樂部函上海金銀業工人俱樂部大鑒敬啓者昨承貴部代表陳鼎元君駕蒞本處面詢合作組織法鄙人因時間忽促未及詳部陳今見報載貴部有合作銀樓之發起斯誠解决工友生活痛苦之根本善法蓋勞資二階級現已立於絕對不能調和地位即罷工要求加添工資之目的僥倖而達同時物價亦隨之提高則所得於此者仍還之於彼故現代主張社會主義者亦不願採此手段也合作肇始歐西未及百年已浸浸乎遍行全球良以其法之穩健而切實惟有消費與生產之别陳君昨日所面詢鄙人者完全屬於消費銀樓之組織屬於生產合作固同辦法則異也鄙人識見有限然於斯道則素所服膺倘蒙咨詢無不樂爲解釋恐有誤會爰特函告即頌均安上海職工俱樂部合作委員兼合作商店經理曹軼飛謹啓十月十八月　　套色工頭之請求書敬啓者年來市面凋疲物價飛昻生活程度之高達於極點是以各業工人罷工風潮紛紛蠢起皆得作主東翁體諒酌加工資始得次第和解平息茲我金銀首飾業工人亦因受此生活艱難影響以故南北市銀樓全體工人亦已罷工繼起雖得我業中諸領袖執事先生會幾度之會議無如未得圓滿之解决惟思工人停工長此相持不决日久則無貨出售凡我各銀樓店舖未免受此莫大之損失也自各銀樓做手停工以來凡我金銀首飾套色部份内之工人咸羣起加入銀樓做手罷工部份之内推其原因我套色部分與夫銀樓部分作塲雖有内外之分然銀樓部分因生活艱難而起罷工則我外塲套色業工人亦休戚相關故其加入罷工團體情有可原莫怪其然總之凡我套色所用各種原料價格騰貴工人所得工資微薄雖經敝作主同人盡力維持奈終不能得彼　做手之饜望况歷來南北各銀樓所發我業套色件頭工資洋碼錢碼尤不一致即發錢碼者際此銅元兌價低賤每洋可兌換銅元一百七十餘枚豈非受虧太甚此種苦况情形諒在我同業各大寳樓諸執事先生洞鑒之中茲敝作主同人再四思維惟有籲懇各大寳樓諸執事先生一視同仁體恤我業套色工人之苦况即體恤敝作主同人之爲難情形但各工人議定章程嗣後將南北市銀樓所發我套色業件頭工資照價目單革除錢碼一律改發大洋計算並南北大小作坊一應在内以昭劃一以維工艱而免紛擾應請將我業一部分提出先行議决俾得早日開工是所厚望焉不勝　企之至盼候明敎套色同人公議 
　　國聞通信社云昨爲金銀業工人罷工之第十三日銀樓公所至昨日止不再與工人言和故昨日費文元老鳳祥等數家均請有中西包探數人至店押令工人上工且宣言如不上工須解除雇用契約立即出店惟工人等態度堅决相率搬取行李幸由店友等出而勸解未成事實聞店主决自今日起停止工人膳食聽其自去對於第一項承認俱樂部問題無論如何不願承認云 
[縣議員聯合會致國會蘇議員電]  
　　請提議恢復自治案迅咨政府 
江蘇縣議員聯合會昨致參衆兩院江蘇議員電云地方自治機關爲袁政府非法停辦民氣消沉於今九稔兩院於五年六年第二期常會議决恢復咨達政府成案班班可考旋以國會解散停頓至今茲届第三届國會常會議員如故也法案依然也則恢復地方自治機關一案繼續有效當然不成問題前於寒日致兩院電請據議案咨達政府早日以命令執行計邀洞鑒執事梓桑碩望代表民意懇祈根據六年議决案提議緊急動議迅咨政府執行則全省之千萬同鄕咸受公等厚賜矣江蘇縣議員聯合會幹事莫錫綸方家珍李味靑梁鴻卓楊友熙孔昭晋陳傅德狄恩霖焦汝霖劉啓文兪惟珏叩巧 
[議員董昆瀛電辭授勳給獎]  
　　參議員董昆瀛近致黎黃陂快郵代電云北京黎大總統鑒據報載連日公布命令授勳給獎魚貫珠聯且遍及於兩院議長議員閱之殊深駭異在公以爲特頒榮榮典足以酬庸須知國會非下屬機關議員非文武官吏若果視同一律何以能保持監督之職權至民國政體之下應否有此勳位勲章是爲另一問題姑弗具論瀛因欲維持國會尊嚴保存議員人格决不敢阿容苟且濫受榮施俾留此淸潔之身以便周旋於神聖莊儼之議席實非故爲矯枉藉以鳴高祈鑒愚忱採納是幸參議院議員董昆瀛叩洽 
[沙發洋行宣告破產]  
　　星報云本埠九江路十四號沙發洋行爲中國物產出口商最大者之一於本月十二日宣告破產今日聞其債務共有一百二十萬兩之多據淸理員聲稱該行資產不滿一萬二千兩現資僅有十三元昨日債權人會議巳贊成法領事署派達爾氏爲淸理員之舉 
[航業消息彚記]  
　　提督輪船公司之約斐遜總統號今日可到來貨二千噸木材四十七萬五千尺郵件五百三十三袋香港小呂宋貨一千五百八十噸停泊中棧明日赴港 
　　日郵船日光丸此次來申載來東白糖六千六百包木材二千八百七十一根東洋棉紗七百四十三件花布等二十二件 
　　法郵船奥爾忙佩克號由馬賽來滬船上載有九月二十二日以前之郵件該輪現巳於十八日駛抵西貢據來電謂本月三十日可到上海云 
　　昌興公司因坎拿大皇后號郵船將於十一月四日實行直接赴香港班故特訂定上海赴香港之單行艙價計一等室爲八十元寢床室爲八十四元妝台室爲九十五元妝台室附浴室者爲一百十元座房九十元附浴室者一百二十元全備室爲三百二十元二等艙位五十元三等艙位三十元統艙二十元此價祇適用於坎拿大皇后與澳大利亞皇后兩輪云 
　　南滿洲大連大東商業學校特選派學生三十名組織視察團乘南滿鐵道會社之西京丸來滬現居萬歲館預備留覽上海四天至二十一日便起程赴蘇杭各地視察 
　　日本廣島商業視察團由該處之商業會議所所組織其團員爲籐井德兵衞山縣山崎氏等刻亦抵申將往蘇州南京杭州鎭江及廣東香港各地專事考察吾國各行省之商情現狀云 
[美銀團代表明日抵滬]  
　　國聞通信社云美國銀行團代表歐白脫氏由舊金山來華明日可以到滬云 
[苪恩施已赴南通]  
　　國聞通信社云苪恩施由漢來滬本預計昨日可到茲聞苪氏乘鄱陽號巳抵南通在通略有勾留再行來滬云 
[豫匪挷擄美敎士之滬訊]  
　　國聞通信社云本埠外人得北京來電謂河南有美敎士二人被匪擄去一名福斯保Ｆosberg一名盧丁Ｌud 
deen連從前隴海路工程師二人現外人被擄者巳四人軍隊對匪無可如何該工程師二人至今未能被釋北京美使館及開封美領事巳分别向政府及河南當局要求設法將該敎士救回否則將嚴重交涉云 
[上海商業市况彚錄]  
　　金融 
　　昨日銀幣上午市價七錢二分一釐八毫七五下午收盤市價七錢二分二釐仍與前日相同 
　　銀拆早市收盤爲一錢五分午市爲一錢比上日小五分滙豐銀行收欵四十萬兩道勝麥加利大通友華等收欵三十萬兩 
昨日有正金銀行由東洋公司來大條八十條交通銀行去通州洋二萬元本街去厦門洋四十萬元中國銀行去厦門洋十萬元又去杭州大條一百條（聞向正金銀行拆出）各銀行進出倉尙多滙豐銀行出倉洋四萬元正金銀行進倉洋三萬元住友銀行進倉洋二萬元花旗分行進倉銀十萬兩中國銀行進倉銀五萬兩出倉銀十萬兩各錢莊少存銀二十萬兩少存洋四十五萬元懋業銀行進倉洋三萬元大通銀行進倉銀七萬兩華義銀行出倉銀二萬兩昨晚止中外各銀行共存現銀四千一百三十二萬元現洋四千零二十八萬元大條二千零六十六條 
[公債票]  
　　昨日（十八日）各種公債交易尙不岑寂價格大都趨高金融公債現貨千元票開盤五十一元四角曾低至五十一元三角收盤又回高至五十一元六角五分結果較前日好起四角十月期受主寥寥價格無甚上落午後買戶　增開盤價高至五十一元九角收盤雖縮小一角較前日尙好起八角十一月期同增五角收盤價五十元零五角整六現貨開盤後逐步向上收盤價四十元零八角五分計遞加六角十月期亦漲六角收盤價四十一元一角十一月期交易亦旺價格步見漲高結果四十一元三角五分較前日好起一元一角償還短債八釐債劵開盤二十七元一角收盤高至二十八元二角計提漲一元四角五年大票上午無甚交易故無開出午午後開盤價四十元計縮小一角七年長期交易淸淡價格疲去六角收盤價三十四元九角整理七釐受主亦稀上午開盤三十九元四角較前日遜去六角午後交易毫無故無開出綜觀昨日各票市况因人心堅定故價格異常穩固云 
[國内滙兌]  
　　昨（十八日）京津各無電報濟平較（十六日）行市好起三兩爲一千零三十六兩七錢五分銀元亦增一元爲一千零五元烟台烟估爲一千零三十八兩七錢五分較前日提高二錢五分銀元同漲一元爲一千零三元漢口洋例升五錢計一千零二十八兩二錢五分銀元高一元爲一千零五元九江南昌銀元各漲五角同爲一千零四元半餘如宜昌宜平仍爲一千零三十二兩銀元爲一千零二十元蕪湖淸江海門銀元各爲一千零四元安慶蘭谿銀元各爲一千零四元半蚌埠徐州温州等銀元均爲一千零五元南京蘇州鎭江揚州無錫常州常熟等銀元同爲一千零一元半宜興銀元爲一千零二元南通銀元爲一千零二元五角杭州寗波嘉興湖州紹興餘姚等銀元同爲一千零三元奉天銀元爲一千零十元哈爾濱銀元爲一千零十二元重慶九七平銀爲九百九十兩萬九七平銀爲九百九十五兩銀元各與申洋相同成都九七平銀爲一千零二十五兩銀元爲一千零二十元亦與前日市價相同云 
[外幣]  
　　昨（十八日）各項外幣交易畧見遜色華洋各商及錢業中進出交易均不熱鬧兼以金價平疲致德票縮小二角買價爲二元六角美票低半分買一元八角五分法票買一角四分二釐較前日跌小二釐餘如英票仍買八元二角日票買八角九分荷票買六角九分港票買一元零三分一釐坡票買九角三分各無上落羅卜一千元新票仍買二兩一錢二百五十元票買九錢五百元老票買六兩五元至二十五元票買六兩亦無增减云 
[金市與滙價]  
　　昨係星期三大條銀近遠期均縮一八七五標金開盤三百十七兩人心尙定先令揭曉美滙大二五新滙小二五德滙大二百五十馬克餘價均勿動其時金價爲三百十七兩五錢先令市面較平十二月份先令銀行賣出三先令三辦士八七五買進三先令四辦士至三先令三辦士九三七五美滙賣出七十四元買進七十四元二五東滙賣出六錢五分二五買進六錢五分金價爲三百十八兩二錢迨至十時半先令忽改縮二五法匯小五法郎美滙小半分東滙大半分印滙小一羅比嗬滙小一盾新滙大半分餘均無改動斯時金價爲三百十八兩九錢先令等市面轉硬十二月份銀行賣出三先令四辦士一二五買進三先令四辦士二五美滙賣出七十四元二五至七十四元一二五買進七十四元半至七十四元三七五東滙賣出六錢六分半買進六錢四分八七五以致金價最小至三百十六兩五錢後至三百十七兩七錢收盤烚赤做過三百二十五兩至三百二十五兩五錢午後標金開盤三百十七兩八錢先令例無市而標金交易寥寥金價最高爲三百十八兩一錢人心轉軟即小至三百十七兩一錢後至三百十七兩三錢收盤較上日漲三錢據業中人云先令大條如再縮則金價尙有看漲之勢云 
[紗花]  
　　昨日星期三大阪三品紗來電比較上日好起二三元美棉電報現期遠期皆好起五十九個鎊　印度孟買電報朋搿而好四個羅比奥佛辣好二個羅比白洛去好三個羅比各交易所標準紗上半日略高下午又回小結果比前日猶小去三四錢市上客帮現貨買價本紗日紗均無甚上落客帮中如江西靑島天津蕪湖野鷄等帮交易皆有限祇成交本紗二三百包日紗三四百包公會小包亦僅零星一二十包上海紗廠開出十六支雙虎大包二百包價二十八兩淨盤期十月十一月出淸各廠皆未開市面仍疲 
昨爲星期三交易期棉行情平定十月期上午因無交易故無市價午後始終爲二十八兩四錢計好起二錢五分十一月期初甚堅俏收盤略疲價計二十七兩九錢五分與前日相同十二月高一錢收盤二十八兩零五分一月期收盤二十八兩二月二十八兩二錢五分較前日好起一錢至一錢五分不等交易尙稱旺盛計三井洋行進西十一十二月期陜花一千擔價二十八兩五錢崇新紗廠進蔡甸花現貨五百擔價二十七兩老公茂紗廠進太倉药五百擔價二十八兩五錢又通花五百包價二十八兩二錢五分又本花五百包價二十七兩又進蔡甸花五百擔價二十六兩七錢五分均爲西十一十二月期送廠係祝伊記獨家售出云 
[絲市]  
　　昨日市况較靜統市成交無多而售價則較前更大絲商方面依然堅硬計惟三井購進天來龍牌特别條份十擔價扯一千四百六十兩較前漲起二十兩又連納亦購成天來馬牌特别條份十擔價亦一千四百兩 
　　白絲經交易昨日更形淸淡成交祇有十擔價較前略鬆而美莊市面亦已轉靜故難望目上有大宗成交咋惟信孚購進雙鳥牌下干十擔價較前小十兩計售九百五十五兩云 
[茶市]  
　　昨日茶市洋莊去路頗暢婺源高莊珍眉市面最堅成交二百五十九箱價由天裕洋行加七十兩日來屯溪深渡等處之茶雖有少數裝運來滬然洋商對於珍眉尙多需求故茶商大都看漲暇目珠茶市面稍靜土莊改製之貨尤爲滯消秀眉交四百五十一箱其中高莊貨價二十一二兩中低莊貨十四五兩較前亦稍見提高針眉鳳眉因怡和洋行開辦頗呈發展之象但因存底豐厚價尙未能回高針眉成交二百九十五箱價二十七八兩鳳眉成交一百四十二箱價三十四五兩較前均仍無起落貢熙眉熙洋莊依然呆滯店莊因其價廉頗多購進成交一百餘箱貢熙價二十兩眉熙價十一二兩較前均己跌二三兩本年茶業大勢尙稱平穩近年市上存底平水湖茶四萬四千七百餘箱路莊茶四萬零六百餘箱工夫茶四千八百餘箱土莊茶一千四百餘箱本年消路如前之速年内當不難於售罄云 
[呌莊]  
　　咋日星期三輪値怡和洋行拍賣羽毛綾嗶嘰呢西緞羽綢市原漂布元絨寗綢斜細綢素襆毛布洋標等疋頭之之期排列一百二十七件計五千六百六十疋拍妥一百○九件計四千七百九十疋較上届多十三件計五百九十二疋未拍者十八件計八百七十疋所拍市價尙稱穩健各客帮及本街各有拍進云 
　　尙有本埠新聞等轉入後頁 
雜評二 
[賣空買空之風行（訥）]  
　　賣空買空商界之投機手段也不謂今日此種投機手段乃風行於各界 
　　軍人乘戰亂之機會收集數百潰兵土匪草草編制虚張其名曰若干師若干旅今日請餉明日請械此之謂軍界之賣空買空 
　　政客乘政爭之機會招集三數無聊人物草草組織掛一新招牌曰某政團某俱樂部即以請客時之名單呈報成立騙到開辦費若干此之謂政界之賣空買空敎育界敗類乘興學之機會假借名目設立學堂草草擬一章程羅舉敎育界著名人物或社會上名流於董事發起人之内廣登告白大吹特吹而實則空無所有終至席捲收入而去此之謂敎育界之賣空賣空 
以全國之人無論何界而皆有此賣空買空之風尙夫是之謂空國 
 
 

Page 15

 
 
第一萬七千八百三十七號;中華民國十一年 西曆一千九百二十二年十月十九號
星期四 * *本埠新聞二 
[陳國瑞案檢察官提起上訴]  
　　閩學生陳國瑞殺人嫌疑一案業經地方審判廳判决宣告無罪而原提訴之檢察官不服依限提出理由聲明向高等檢察廳上訴昨巳發出通知書原文如下一上海地方審判廳通知書爲通知事案查陳國瑞關於謝翔高部分殺人嫌疑一案業經本廳於本月十二日宣告判决在案茲據同級檢察聽檢察官聲明上訴查照刑訴案律第三百八十七條特此通知右通知陳國瑞准此 
[函請省敎育會取締假名學校]  
　　本埠工商友誼會昨致江蘇省敎育會函云江蘇省敎育會諸位先生台鑒敬啓者敝會近得浙江平湖會友楊進德君來函内云曾見報載有上海閘北新民學校函授部招生廣告彼因在平湖爲商店學徒志願求學遂即報名並納費二元該校當即回函云學額已滿彼即函致該校要求將報名費發還不料日久未見回　故請敝會前往調查據報該處並無此種學校知係假名騙錢如此黑幕非但敎育前途蒙其茶毒且我工商界有志求學者頗多窒礙素仰貴會爲蘇省敎育界領袖對於此張種假名驅錢之學校應請嚴格取締以杜後患則我工商界靑年子弟受惠良多云云 
[紀東南高專師校之風潮]  
　　國聞通信社云閘北實興路東南高專科師銜學校於昨日起罷課其原因實緣十五日午飯夾生有少數學生主張罷飯擲　翻　聲勢兇湧有學生朱　白因腹飢異常未曾服從衆加以非語朱甚忿事後即寫一紙條粘於膳堂反譏詎此條揭後該校學生周學文孔慶仁吳懷民等邀集同學以自治會名義請求學校當局將朱某開除否則即全體罷課該校校長王百堂以考察敎育逗留東京代理者爲會務主住陳　武未加允准僅宣布將朱某記大過二次周等堅不允從同時校中有趙吟秋湯鏡明在前晚八時自治會中起而反對周某等堅阻不許稍加辨論即生衝突結果將湯鏡明毆傷逃出逃出校外赴中國公立醫院醫治校中其他同學見此情形知將釀成大禍因往五區警察署報警旋由該署派來武裝警察五名當場彈壓直至十二時始去該校多數學生因組織一學生維持會監督周某等行動周某等益加忿怒又要求將趙吟秋開除陳某不許學生乃宣布改造學校請陳獨秀或于右任爲校長令陳某將學校文具及經費交出不許出校門一步刻下風潮甚烈正在相持中已由學生維持會致電校長請其即日回國從事解决云 
[關於赴美絲綢博覽會之函電]  
　　本埠絲綢商前以赴紐約絲綢博覽會曾求政府撥助欵項以資補助現時期已近政府尙未照撥該業商人特一再電催茲將往來函文錄下（一）錢江會館致總商會函各團體赴美賽會各貨正在陸續預備前經呈請部撥經費業泰照准現賽期已近必須趕備出發而各綢業選派代表赴賽貨品均須候欵到進行羣深盼望務請查催部欵速撥來申（二）實業廳致總商會電爲泰部令電開願赴紐約絲綢博覽會團體人數及出品種類限十一月十日以前報部以憑核給補助逾期無效仰轉行遵照等因奉此查此案前奉農商部訓令轉知各絲綢業迅願意加入明年赴　團體彚報等因經函請查照在案相應電請查照並希見復以便遵派（三）總商會呈農商部文爲據赴美賽會絲綢業團體錢江會館等函稱賽會期近亟須趕備出發選派代表運送賽品均候欵到進行請電懇大部將奉准照撥經費迅賜撥給等語到會事關國際商業合亟據情轉達伏乞准予早日餘撥俾令趕速籌備不勝　禱待命之至（四）總商會致江蘇實業廳函銑代電悉明年紐約絲綢博覽會團體人數及出品種類限於十一月十日以前報部以憑核給補助逾期無效轉行遵照等因查此案前奉農商部第五二號訓令當以絲綢業於江浙爲大宗山東四川次之而各業咸以上海爲總滙之區赴美賽會各商非滙總共同籌備無從辦理早經邀集絲綢業商人迭次開會籌議所有廠絲經絲東帮黃灰絲各業　各帮綢業及剌繡咸派代表列席會商結果乃有請欵八萬五千兩之呈以上各情曾於九月二十六日電呈農商部在案是就上海一方而論無庸依限再報茲准前因相　奉復惟祈察照　荷再時據赴美絲綢業團體錢江會館等函稱賽會期近選派代表運送賽品均候欵到進行復經銑電　懇農商部准　照撥經費迅賜撥給（五）農商部批迭代電巳悉查美國紐明年開第二次絲綢　覽會前經行知絲綢各商自由赴會在案嗣據該商會呈請撥欵前來本部爲獎勵海外絲綢營業發達起見復經提出國務會議議决准撥銀二萬八千兩連同上海應行歸墊及此次部派員籌籌各費均在其内所有赴賽各團體用費仍應各自籌措部撥欵項原係補助性質各團體不行即藉此欵爲赴賽全數經費之用現已電知各產絲省區將願意赴賽團體人數及預備出品種類限於十一月十日以前彚　具報候核除候各省區報部到齊再行酌量支配以照平允外仰即轉行遵照此批云云 
[道路協會執行董事會議記]  
　　道路建設協會於昨晚七詩在靑年會開執行董事會議到會者有郭乘文吳山等許秋驅史量才李英石維新洪伯言　因事　到亦均派代表到會由會長郭秉文主席提議各件於下（一）年會及臨時會會議規則案表决通過（二）第二届微求大會臨時預算案表决通過（三）年會聞會地點及日時案議定十一月十一日（星期六）下午二時在四川路靑年會殉道堂舉行（四）由吳山報告陜西組織分會擬敦請陜西全省　酒事務局局長林實君爲籌備主任及湖北分會籌徵求情形並報告部貫通全國道路圖通咨參陸兩部部及各省軍民長官積極提倡兵工築路議决由恊會分寄圖說於各省省長署分令所屬一律提倡協助云云九時許散會 
[友華銀行滙市報告]  
　　昨日友華銀行滙市報告云十七日倫敦大條銀價近遠期各縮一八七五紐約銀價落至六角六分七五倫敦紐約間間滙價長至四元四角五分三七五今日此間掛牌滙價英鎊落至三先令三便士半美金落至七十三元二五日金長至六十六兩其他滙價亦隨以更動晨間市况由堅轉硬英鎊成交價最低三先令三便士八七五最高三先令四便士一二五美金最低七十四元最高七十四元五角六分二五有時稍平以較低之價售者頗多而市况在最堅之時以高價購入者亦不乏人收盤市况微平英鎊如月期交貨售價三先令四便士購價高一二五美金十月十一月份售價七十四元二五遠期七十四元三七五購價高一二五收盤時日金售價六十五兩十一月十二月份購價六十四兩八七五今日銀行滙票定價英鎊三先令四便士七五美金七十五元七五佛郎一千○二十中國昨復在倫敦售銀印度購入收盤市况不定紐約銀市穩定購者照掛牌價格 
[公共租界東區地價表（續）]  
地皮每畝地皮每畝地皮每畝地皮每畝號數値銀號數値銀號數値銀號數値銀 
[女靑年會舉行第二次募捐報告會]  
女靑年會於今日（星期四）午後四時在崑山路十一號半會所内舉行第二次募捐報告大會届時備有茶點欵待各隊員並爲便利計算起見特請各隊員准時到會交欵如遲至五時後來者則携來之欵須至下次報告云 
[婦女節制協會徵求籌備會]  
　　本埠婦女節制會昨晚七時在霞飛路事務所開募捐徵求籌備會到者陳維新鄧梓良梅星一李路得孫金棟范定九張炳榮黃警頑石美玉梅雲英吳翠琳等參謀長陳維新主席（一）鄧梓良祈禱（二）李路得宣讀上次記錄（三）梅總幹事及劉景芳報告接洽隊長情形並謂慮信太天人允　隊長（四）議定於十月三十一日下午二點鐘敦請各界領袖到會舉行開幕禮現應公推開幕委辦旋舉定鄧梓良陳維新梅雲英劉景芳等爲委辦並將徵求募捐啓與徵求書分發各隊長茲由該會備函請各省軍民長官加入贊成請編輯部主任吳山起草致函各省軍政各長官團體商學各界要求提倡（五）主席報告王正廷允加入本會爲贊成員（六）張炳榮提議酬贈各辦法議畢散會 
[職業學校開俱樂會]  
　　本埠中華職業學校校長顧蔭亭君鑒於歐美職業敎育非常發遠故擬出洋一走將考察所得貢獻國人已定本月二十一日放洋該校學生自治會於十九日開俱樂大會歡送　君同時並歡迎黃伯　君繼任校長並加以西樂國樂幻術舞蹈新劇及電影等娱樂以增來賓興　但該會誠恐來賓過多招待不週故預先分送入塲券届時來賓須一律憑劵入塲云 
[國民製糖公司之近訊]  
中華國民製糖公司日前開董事會議公决購定德國格來芬　之機器並已建築大工廠各部房子價約値二百萬元限期年半工竣所有各件均訂包妥善又聞該公司自舊年十一月成立所收股欵之巨利將宣佈開派云 
[滬江影戲院開演滑稽影片]  
滑稽影戲以卓别鑒羅克泡洛三人爲最著名其態度之滑稽能令人破涕爲笑故好觀影戲者無不歡迎虹口武昌路乍浦路轉角滬江影戲院定於十月十九號起至二十二號止開演羅羅克泡洛兩人之滑稽影戲七大本窮形盡相均足令人　腹想好觀滑稽戲者又可一飽眼福矣 
[上海大戲院之觀客多]  
　　北四川路虬江路口上海大戲院於本星期一起重演愛情片賴婚影片日夜觀者頗多如距開幕時稍遲數分鐘即無地插足云 
[滬閔南柘公司董事會紀]  
　　滬閔南柘長途汽車公司於昨日下午四時開董事會由董事長李平書君報告未繳齊之股份照票面併股庶與後入之股份界限分明又董事秦介侯君因充國會議員長駐北京未能兼任本公司董事之職曾經來函辭職又黃譜蘅君自省議會開會後因議案繁多未克回滬任本公司協理職務亦據函請堅辭業經議决旣因公務殷繁自未便强留應准辭職决以黃譜蘅君補秦董事之遺缺遞遺協理公推股東沈春江君擔任當即備函致請沈協理就職云 
[汽車碾傷老嫗巳斃命]  
七十二歲之老嫗王氏前日下午一時在新閘路遭汽車撞倒碾傷身死該車號碼爲一千三百三十九號係南市新記公司李雲棠乘坐由汽車夫許成瑞（即昨報所紀之許順才）司機從醬園弄出由北往南嫗其時手持板櫈穿過馬路所走路線乃由西往東致逢其厄昨午已經公共公廨陸襄讞會同英米副領事往虹口　倫路騐屍所騐明屍體當時有一百七十七號印捕陳述出事後伊將傷者送院醫治情形據屍子王雅田稱其母雖年逾古稀然耳目均仍聰明請求伸雪李雲棠亦陳明伊目覩出事狀態而汽車夫則稱伊見死者從水門汀階沿上步至路中但已不及停車等語中西官核供以死者者生前委係因穿過馬路致遭汽車碾傷身死　着屍屬具結領屍棺殮至於該汽車夫有無過失須候捕房偵查報告再行核辦 
[汽車碾斃金阿壽之驗判]  
　　紹興人金阿壽於本月十四號下午在北四川路乘坐脚踏車與黃包車相撞跌倒突有麥生林所駕之汽車疾馳而過致被碾傷當經六百三十二號巡街捕查見抄錄汽車號碼將受傷人車送醫院因傷重醫治無效延至前日身死由院通知捕房將屍舁送騐屍所於昨午刻報請公共公廨陸　讞與英領米君蒞所檢騐之下塡明屍格升座公位捕房傳同屍親將被告帶案據六百三十二號華捕投案稟稱本月十四號下午時站崗在北四川路轉角死者之脚踏車先撞倒一輛黃包車自己跌倒致被該汽車碾傷云云並據屍親葉庭花投求伸雪詰之麥生林供是日實因死者乘座脚踏車與黃包車相撞傾跌致我汽車經過該處不及避讓非我之咎求宥經中西官得供判曰騐得死者金阿壽委係生前因所乘之自行車與黃包車相撞跌於汽車輪下致遭碾傷身死着屍屬具領棺殮車主從優撫卹此諭 
[寡婦怨憤輕生]  
　　住居墨克登路二百十三號門牌之山東孀婦秦王氏前日因受其姑某氏呵責忿無可洩潛服紅燐圖盡當經其翁姑覺察報捕派探錢光乾往將氏車送醫院不及醫治延至晚間毒發身死由院通知捕房將屍舁送騐屍所昨晨由屍親投捕房請求免騐捕頭戤畢生氏着屍屬領屍棺殮 
 
 

Page 16

 
 
第一萬七千八百三十七號;中華民國十一年 西曆一千九百二十二年十月十九號
星期四 * *[日總領事請假回國]  
　　國聞通信社云本埠日本總領事船津辰一郎因事請假三星期回國一行干星期六日起程云 
[龍華浦江中發現女屍]  
　　巳由救救生局帶去 
二十四保九圖地保宣連甫投上海地方憸察報稱今晨圖中龍華鎭新操塲東首黃浦江中發現女屍一口不知從何處汆來　該女屍年約三十餘歲身著藍布衫褲天然足查無家屬報請相騐車檢察長據　後昨午委派鄭檢察官沈檢騐員等前往該處相騐迨鄭君等到場又據該地保投案　稱自該女屍在此處發現後一保即派夥役看守一而投　報騐及地保返　則該女屍巳無踪跡急向夥役追究據稱被救生局之小輪前來將該女屍帶去故無踪跡求察問官得供著該地保來　繕具報告以憑辦理諭畢乘原車返廳 
[沈和生屍身巳撈獲]  
　　德興輪船上華人　　錫於雙十節之晚在船設筵歡宴賓其時三北公司買辦　寳寳亦偕妻子胞妹等同乘昌船廠之小輪船渡往該輪中途　被某公司之小輪攔腰猛撞致鴻廠之小輪立時沉没船中所渡男女各人齊行落水幸遇美國兵艦急放杉板　護將男女數人救起外惟該公司調查員沈和生當時失踪知　溺斃趕撈屍身已兩紀前報茲　沈之屍身現已捞　即經該家屬備棺收殮至於沉没之鴻昌廠小輪現正設法用　器抽水後即便撈起以免各輪船行駛阻碍云 
[武進誘拐案之滬訊]  
　　武進婦人　呂氏在該縣知事署控當地董事徐堯生將伊女阿多誘拐來滬賣人雲南路五百七十七號門牌李徐氏之雉妓院　娼等　前日武進知事備文派法警來申投公共公廨聲請協提李徐氏歸案訊由廨出單於昨飭探將該鴇傳案中西官判改期十四天着阿多投案證明再核 
[林文榮追究髪妻下落]  
　　恒通路國祥里十號淸江人林文榮去冬因貧病交迫憑婦人王姚氏介紹將二十七歲之髪妻林林氏押在法租界揚子里雉妓院鴇婦陳金氏處改名爲娼立有契約以三年爲限共計洋三百元先取二百元不料近來林林氏不知去向林文榮到院根究言語支吾昨午林文榮偕王姚氏等同至九畝地富潤里該鴇婦家中追究林林氏下落一時互起衝突山警到來一併拘送二區一分署當因案關刑備文將一干人并送地檢廳訊究 
[華商電車撞塌車]  
　　華商電車公司二十七號電車八號司機人張得勝昨晨由北駕車往南駛至中華路羣學會前適有塌車夫胡三等四五人駕駛塌車裝載笨重木料在電車軌道旁行駛張得勝開駛過疾致胡等避讓不及該電車撞在塌車之車梗上電車月台亦略受損塌車則連車帶貨被撞於路隅胡三亦　撃傷一時電車停駛交通斷絕該區崗警將胡三及張得勝拘送一區三分署當因案涉刑事命移送地檢廳訊辦 
[騙子施用迷藥刦物之請究]  
　　皖人周鳳山昨至大自鳴鐘捕房報稱民人向在法大馬路某旅館内爲福建輪船接客生意昨日有不相識之黃姓至旅館房間内向民人僞稱渠接得福建某巨商來電托伊前往迎接來申後即住民人旅館内因伊路途不熟故　民人帶伊同往民人信以爲眞故即應允其時黃即倒茶與民人不料飲後忽然昏迷不省人事當被取去金表金練銀洋包金　鐲一只等物共計洋一百七十餘元逃逸　二點時民人始醒黃已不知去向故投案請求查緝捕頭得供飭探南前往查詢一週據情回禀捕頭諭令務獲訊辦 
[陳根生携假手槍嚇詐宋漢章]  
　　總商會會長中國銀行行長宋漢章前迭接其同鄕紹與人陳根生化名王金富陸志奎姚靑桂信函拆梢洋三百元宋置之不理前日陳竟携帶假手槍前往面索宋即報告捕房派華探王金壽協同九十號西探將陳拘獲咋解公共公廨請究宋延律師到堂聲請展期當經兪襄　及英包副領事核准判被告還押展期再訊 
[增興春倒欠案之昨訊]  
　　汪春品前在法大馬路開增興春記自出水器具店倒次瑞昌順廣大等往來貨欵棄店逃逸經各原告具控法公堂判將店發封再核在案昨又傳訊先山原告代表律師稱被告迄未拘獲求請先將生財拍賣作抵外如不敷候提到被告再追等語中西官判准予先將生財作抵外改提被告到案再核 
[兩次失愼罰五十元]  
　　日前愛爾近路四百七十八號半門牌棉花店起火幸即救熄未致成災茲經該管捕房查得該店已發生火警兩次店主常州人王祖根實難辭疎忽之咎因禀請公共公廨出單於昨將王傳案救火會西人亦到堂作證而　　稱因棉花晒在露屋上想係被隣居烟囱中冒出之火星燃着等語經陸襄讞核供商之英米副領事以王漫不經心致屢告火警着罰洋五十元充公以儆將來 
[私開土行罰三百元]  
　　棋盤街十九號門牌德泰土行係潮州人林雙喜私開秘密出售鴉片烟土被總巡捕房包探周志仁偵悉協同西探往將林及雇　蔡天生高阿二拘獲抄出烟土不少昨解公共公廨經中西宜質訊之下以林故違禁令判　洋三百元充公烟土送海關焚燬蔡高兩人開釋 
[破獲賭窟兩處]  
　　老閘捕房捕頭開立根氏前晚與副捕頭西探等往六馬路三百九十八號屋内破獲搖攤賭窟一所計拿頭家金阿三與賭客共有四十六名之多昨解公共公廨經中西官質訊之下判金罰洋一百元其餘四十五名各罰十元賭具銷燬 
　　又虹口捕房華探譚鳳池車學曾與西探康仇前晚亦在北四川路靑雲里一百十六號屋内破獲牌九賭窟一所頭家爲廣東人何伍賭客亦係粤人梁桂王福梁志鄧敬廖何王南等十八名連　賭具於咋併解公廨中西官判何罰洋一百元餘人各罰三元賭具銷燬 
[代送烟土罰三十元]  
　　山東人姜玉山前日在黃浦碼頭代某販土機關輸送鴉片烟土被滙山捕房西探奎爾查獲咋解公共公廨將所抄價値二百六十元之烟土呈案經中西官向姜質訊之下科以罰金三十元充公烟土送海關焚燬 
[浙江路之烟案]  
　　常熟人陳三圓在浙江路七百三十一號屋内私售燈吃洋烟被老　捕房西副捕頭鄧訪悉前往將陳及男婦烟犯王陳氏周查生錢芝培王明成陳老二拘獲抄串烟具昨解公共公廨中西官質訊之下判陳三圓罰洋三十元陳王氏前因售烟曾經辦過今又私吃着罰洋六十元周罰洋五元錢等三人臨訊不到着將保洋充公烟具銷燬 
[公共公廨訊案彚錄]  
　　昨晨公共公廨民四庭由關讞員會同美奥副領事會訊（一）少婦楊王氏訴楊慶　抛棄不顧案由該氏上堂證明起訴情形其言與該氏之代表律師上次到堂請求時之言詞大略相同結果改期續訊（二）顯重慶控洪錫麒欠欵案結果登報傅達被告十四　　到案　　 
　午後民二庭由兪　讞會同英包副領事訊理正和莊訴　品川　欵糾葛案改期由巴和律師函詢理賬員答復後再核理賬員報告書兩本附卷民四庭由李襄讞會同美經副領事訊理（一） 
郭士　延台維斯律師訴齊大寳盛榮初　阿水顧振華欠租請飭出屋案結果准再寛限齊大寳至下月十號出屋房租除照數淸付外多住二十天再付半月盛榮初再寛限一星期遷輾　干押遷　阿水交四十元保顧振華交三十五元保（二）陳淸和與呂伯康爲存欵糾葛互訴　結果原告收息至七個月之久忽生異議否認存摺理由未能充分被告對於有條件之存摺之存欵手續亦未完全反訴尤訴尤無理由應着一併註銷堂　原告　負 
[誌謝]  
　　咋承錢業公會惠贈第二卷第九期錢業月報一册謝謝 
[來函]  
　　記者足下我國文弱成習一般靑年非瘦弱靡委即肥滿不堪欲覓一强健活潑之人什難一二而精神方面尤爲意志薄弱毫無男性的忍耐力奮鬥力以此種委靡不振之國民故　成不可救藥之國是年來識者炯知體育之不振幾　凡　廢堕之總因去歲張伯琴郭秉文麥克樂諸君組織全國業餘運動聯合會定今夏五月在南京舉行第一次全國運動大會海内同志無不額手相慶以爲我國運動界之新紀元從茲級始矣不意奉直戰爭突發北部選手不能參加當時該會登報宣布延期秋問現秋高氣爽正健兒鍜鍊體力之時乃該會迄無表示殊深驚異如第一次全國運動會竟成無期之延期則不僅該會之不幸抑爲我國運動界之大不幸也且第六次遠東運動會定於明年五月舉行日本菲列賓　國已積極準備頒布預選方法於秋間舉行第一次預選會乃我國音息絕無曾不作絲毫之預備回顧去歲第五次遠東運動會菲人獲得錦標開主參國失敗之先例在國人素輕視體有或者不存羞慙之念然當時日菲二國選手及在塲觀覽之外人果抱何感想耶往事已矣姑不置論吾輩對於次届運動會自當積極籌備不令我光華燦爛之五色旗重受一番沾辱故本年秋間亟宜舉行全國運動會一次預儲優秀選手俟明年四月再行全國預選會一次經此兩度之磨礪或可得較良之成績故無論爲提倡我國體育之根本計劃起見抑爲預備次届之遠東運動會今秋之全國運動大會實屬萬不容緩惟刻下政局飄零政府旣不能提倡獎勵國民亦多漠不相關貴報素爲社會先鐸尙望發爲　論喚起社會之注意併督促全國業餘運動聯合會俾第一次全國運動大會得於秋間如期舉行則幸甚矣則幸甚矣此候箸安ＬＤＴ白十月十六日 
[上海金銀業工人俱樂部來函]  
　　頃閱貴報載國聞通訊社稿稱城内恒和里之金銀業工人俱樂部會所已山銀樓公所姜步七呈准官廳由警署將其解散等語實深駭異查自工人罷工以來敝部向以嚴守秩序爲職志日前僅因事他遷警區亦僅派員來部調查一過並無解散封閉之事國聞通訊社不將事實詳爲調查豈可遽指遷移爲解散事關　部名譽實難緘默除逕函該社外乞大報賜登來函關内以明眞相而袪誤會爲荷專此敬請撰安上海金銀業工人俱樂部謹啓十月十八日 
[何靜山來函]  
　　逕啓者屢閱報章輒有假借學校名義行其欺騙行爲世風日下人心不古殊堪髪指憶前數月有少樸英文專門學校校長沈少樸廣登廣告徵聘敎員招收學生殆將開學則席捲收入之學費及敎員保證金而去受騙者不下二三百人其賞少樸乃其化名此人係游美學生沈克斐之弟沈克己是前曾肄業嘉興秀州中學爲監理會敎友平日素不安分詎沈案尙未破獲近日市上復有一黑膚妙齡女郎目歲玳　眼鏡操洋涇浜西語持國慶路樂英公學捐簿每日至各洋行向西人募捐查樂英公會早經停辦其房屋巳讓與芝罘路久記社開辦義務學校顯見又是騙局惟受其愚者大都中西熱心敎育人士若輩所爲足爲振興敎育前途之障碍爰佈眞相豆入來函俾各界注意勿受其欺庶若輩亦知所歛跡也何靜山謹啓十月十六日 
[黃叔平來函]  
　　敬啓者昨讀貴報載弟控其兄藏械賣烟一節閱之不勝詫異查此事黃長生之弟王秉鈞投警報告與賤名毫無干涉况鄙人弟兄均皆安分常在上海正經生理鄕里之事素鮮　問諒係訪員傳聞之悮爲此專函懇請更正登入來函門内以昭實在黃叔平謹啓十月十八日 
公布欄 
[上海地方審判廳]  
　　判决主文　一件判决常鴻鈞與趙景程等因交屋涉訟一案（主亠）趙景程趙書紳應將出賣於　初公司之平房二十七　又基地一畆五分九　七毫照約完全交付於　初公司接收管業並應自本年陰曆二月二十四日照所付契價洋四千八百五十元計算按月償給　初公司一分之利息至　地交淸之日爲止殷張氏所　　初公司承　之房屋二間又據屋一間應即　　訟費由被告人趙景程趙書　與被告人殷氏各半分　件判决周楊氏與周永芳因扶養費涉訟一　主文周永芳應給付周楊氏一次扶養費洋一百八十元又兩個　扶養費洋一百元訟費由周永芳負擔一件判决唐俊良與周思恩等因欠欵涉訟一案（主文）周思恩應償還唐俊良洋四千九右五十四元四角七分自本年舊曆八月十六日起按照一分起息至執行終了日止唐俊良對於周伯興之請求　斥本審訟費歸周思恩負擔一件判决顧文元等　顧朱氏因田地糾一案（主文）原判廢棄　文元所有坐落豐二塲四十四都十　下　號基地一畝又同字號徐業租　　畝二分五　　朱氏不得向其回　本案訟費　　朱氏負擔（以上十月十六日）　一件判决徐陳氏與顧趙氏路也涉訟上訴一案（主文）本件上訴駁斥訟費歸上訴人負擔　一件杜楊氏與杜張氏因津貼紏葛上訴一案（主文）本案上訴斥本訟費歸上訴人負擔　一件判决　冲　與顧　鳴地租涉訟上訴一案（主文）原判關於地祖及訟費廢棄袁冲　應償還顧　鳴洋十元零五角袁　其餘之上訴及顧　鳴在第一審關於　租其餘之請求均　斥第一審第二審訟費　冲負擔三分之　　鳴負擔三分之二　一件判决羅守坪與徐南華與應償邏守坪房租洋四十元米欵洋十九元八角並將租佳羅守坪房遷讓守坪假執行之聲　　斥本案訟費由徐徐南華負擔（以上十月十八日） 
　　批示一件王沛仙　領証物由准領此批　　一件金铷金狀請押追由已庭諭矣此批　　一件趙秋澄狀領証物由准領此　　　一件張韓氏狀請執行由己派吏執行矣此　　　一件　海林狀請嚴追此批　　一　張受　狀請迅將標　　領由假傳汪友綸訊明後傳案給領此批　　一件張　氏狀　拘案押迫由狀悉准如所請此批　　一件　　員等狀交案欵由准交餘欵着遵照限交案　再　延致干便此批　　一件陸秋餘狀請給領並乞飭　　界由狀悉准予來案繳証具領所請　界一節應俟訊明核辦此批　　一件周慶　狀領案欵由己當庭諭知暫緩給領矣此批　　一件顧明才狀請　追並先將會簿給領由准予傳追會　者即來案具領此批　　一件湯佑潮狀請暫緩執行由狀悉照准此擬　　一件盧友　狀請從　審　由狀悉查盛竹笙聲請救助未據查復到廳所請暫從緩　此批　一件陳正　狀請啓封由准予派吏啓封此批（以上十月十八日） 
[上海地方檢察廳]  
　　公告本日提起公訴案件共九起㈠鴉片烟案被告人方吉龍等㈠鴉片烟案被告王小毛㈠鴉片烟案被告　二㈠鴉片烟案被告倪阿林㈠鴉片烟案被告唐鳳山等㈠鴉片烟案被告趙水美㈠竊盜案被告張阿毛㈠　財及傷害致人死案被告　正興等㈠管利略誘案被告邱俊昌等（以上十　十六日 
　　公告本日提起公訴案件共十六起㈠詐財及傷害案被告費　　等㈠强盜案被告顧立業等㈠鴉片煙案被告郭全德等㈠詐欺取財被告沈維長㈠鴉片烟案被告金玉龍㈠　盜案被告王阿六㈠傷害案被　陸㈠傷害案被告唐錫昌㈠鴉片烟案被告蕭樹　㈠殺人及贓物案被告陳根福等㈠窮盜案被告馬鳳藻㈠鴉片烟案被告楊啓瑞㈠鴉片烟案被告　章泉㈠竊盜案被告王兆祥㈠竊盜案被告朱小老虎㈠鴉片烟案被告顔永年（以上十月十八日） 
　　批示宗全寳批（二三七八）狀悉仰來廳候訊此批　　　祖　批（二三七九）狀悉候傳訊究辦此批　　陳道有批（二三八○）狀悉案已起訴候將來狀轉送同級審判廳核辦可也此批　　朱萬山批（二三八一）查　來狀仍係一味空言所請不准　批　　劉崔氏批（二三八二）狀悉查此案因　無確據决定不起訴處分終　在案該氏如有不服儘可依法上訴所請傳究之處應毌庸議此批　傳阿桂批（二三八三）狀悉該民訴傳趙生殿辱究究竟有何確據未便空憑一面之詞即予傳究所請不准此批　陳見友批（二三八四）狀悉仰即來廳候訊此批　丁李氏批（二三八五）狀悉所請不准此批林張氏批（二三八六）仰假執行期滿所請應毌庸議此批　傳登明批（二三八七）狀悉仰候訊明核辦此批　沈維長批（二三八八）狀悉案經起訴仰候同級審判廳訊辦此批　陳樹棠批（二三八九）狀悉案經起訴同級　判　訊辦仰即知照此批　蔡天祥批（二三九○）狀悉仰即來　具領此批　　唐阿景等批（二三九一）狀悉仰覔妥保來廳聽候核辦此批　徐　大批（二三九二）狀悉仰即來廳具領此批　顔　氏批（二三九三）狀悉准予派　拘兇究辦此批（以上十月十八日） 
 
 

Page 17

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 18

 
 
第一萬七千八百三十七號;中華民國十一年 西曆一千九百二十二年十月十九號
星期四 * *自由談 
[座右銘] [  葉夢得]  
廉恥事大死生事小 
雜說 
[市之小販] [  古松陵墨]  
　　至於市上見夫肩任負擔絡繹孔道抗喉疾呼誇所挾以求售窮鄕僻巷無所不到祁寒盛署不肯少休者非小販耶 
雖然市之小販負販其貨物以給民生日用之所需有利於人實甚而今日之執大權者有欲以吾中國之礦山鐵路練兵購械之權悉以售於外人則有害於國實甚大販販國小販販物小販聚於下大販聚於上國之不亡幾希（未蓋章） 
遊記 
[伯弟游驂記] [  寄客]  
　　伯弟城有一問題甚趣即何種民族在彼占多數也捷克方面謂匈民所占數目不及全部人民百分之二十匈牙利人方面謂尙不止百分之二十内地報紙有時不易多得新資料則借此問題互相爭論各張旗鼓亦一時之盛也城中自動車日來漸見增加在平居無事時居户族派不同往還頗鮮有此車輛正不知作何用處惟在外國大人物蒞臨之時則内務部大樓重加灑掃居民整冠易服相聚合欵接過客如迎久别重逢之至親良友歡迎演說大旨千篇一律無非謂希望外來投資俾得振興一切事業此等奢望未易速達處此金錢主義時代希望吸收外來現欵正不徒伯弟一城爲然 
　　伯弟有古堡據小山之上其形勢似龐然大物迫壓全城多瑙河環曲過其前復有支流旁出明漪淸淺修蔭婆娑此中别饒幽趣距河岸稍遠原野間大道可直達奥境之下東山站ＢerginＮiederＯestelreich沿路盡胡桃樹經秋結實行人常採摘數枚以去捷克斯烈夫境地利之隨處充積殊令人徘徊繋戀然一念過境時關口查騐之苛又不禁代彼游客長歌行路難也錄百弟城卽景一首 
　　排山宮闕對長濠淸蔭婆娑水半篙分手便爲關外客秋風原壤折胡桃 
笑林 
[新諧鐸] [  聽潮生]  
　　有一位朋友問我道閩事近來怎樣我說李厚基早已逃走了他摸不着頭腦又掻首問道那一個是臉厚的（諧音）我說李厚基就是督軍他道哦原來臉厚的就是督軍们的徽號說時很露出自信的神情我知他聽錯了早巳忍俊不禁甲患咯血症消瘦得很乙是他的朋友素來帶有幾分東方朔色采聞了消息搦管作書云咯血不止恐怕要死某藥房的橡度膏靈騐頗著君可一試之橡皮膏可醫咯血症乙不但是滑稽家還是發明家 
雜著 
[蟋蟀金鈴子等之雌雄說] [  吉獎]  
　　諸君啊秋季巳到了各種鳴蟲巳出現了其中有蟋蟀金鈴子等不是我們所常見的麽不是我們所愛玩的麽不過普通人們往往不識雌雄把雌的偏偏說他是砱把雄的偏偏說他是雌這是實在奇怪我現在就把蟋蟀金鈴子做個例子說在下面舉一反三是在閱者 
　　普通人們以爲翅有金花並且能彀震翅作聲的是雌蟲翅色灰褐不能彀震翅作聲的是雄蟲這是不對了還說那翅色灰褐的尾部有三剌其中最長的一剌是爲雌蟲挑撥卵蛋用的那是誤會之至 
　　試觀察各種動物雄的大都比較的是美麗雄鷄頭有高冠羽毛有紋彩雌鷄冠低羽毛也比較暗淡些牡鹿頭有角毛色光潤牝鹿無角毛色也比較暗晦些現在這蟋蟀和金鈴子亦何獨不然所以翅有金花的是雄蟲翅色灰褐的是雌蟲　　 
　　試觀察各種動物多鳴的大概是雄雄鷄之司晨就是一個例子田間閣閣聲都是雄蛙林中知了聲都是砱蟬現在這蟋　金鈴子亦何獨不然所以能震翅作聲的是雄蟲不能的是雌蟲原來他們作聲的作用是爲着引誘雌者的緣故講到他尾部的剌雄的只有尾毛二雌的有三中部的一剌特長這在動物學上呌做產卵器原來他們要產卵在樹皮裡或是土中非這產卵器不行哪 
小說 
[社會小說人間地獄（二二七）] [  娑婆生]  
　　第三十一回墨飽　酣題名銅牓風斜雨密雪涕銀床 
蓮孫跟著嘯秋走進亭子間只見那間屋子雖是斗室布置得十分精雅迎窗設著一張銅床窗下擺著一張小四仙方桌兩張西式椅子一口五抽櫉疏疏落落並不擁擠逆孫瞧瞧那張銅床道這就是牟孚的貨色嗎嘯秋點點頭蓮孫又瞧見窗口掛著一桁綠色竹簾蓮孫走過去掀起簾子往外一瞧道原是窗外還有這種勝境嘯秋道勝境算不得比齷　的弄當略爲好些遲一刻你還可以在這裏聽見鐘聲呢運孫道這更雅極了兩人還要談别的忽然前房的姨娘走進來尋嘯秋道二少有一桌和已經碰好了請你出去呢嘯秋只得出來收拾了一部和局便讓客人到客堂間裏去入座吃酒蓮孫也隨同陪席席上的客人有一小半是蓮孫熟人一大半蓮孫不甚熟習蓮孫只揀那熟人談天蓮孫抽空問嘯秋道今天怎麽不邀華稚凰蘇玄曼趙棲梧一班人呢嘯秋道玄曼又到日本去了稚凰棲梧我全約在明天了蓮孫道原來如此恰巧這時候蓮孫呌的秋波來了秋波道煤汽燈底下眞比灶間裏還要熱呢說罷不住的用小麻紗手帕拭汗蓮孫道别人也没像你這般怕熱爲什麽你會汗下如雨呢秋波道我在三馬中朝南的沿馬路洋台住慣了風凉得很這樣悶的地方眞受不了蓮孫道你歡喜三馬路的房子你便在那裏住一輩子嗎秋波瞪一瞪蓮孫道你願意我做一輩子的生意嗎你這種没良心的話啊虧你說得出蓮孫道你不願意做生意是頂好了只怕你的娘老四不答應呢秋波道你怎麽到今天還不明白我是押帳押在三馬路我的親生娘並没將我賣給他老四怎好撳牢了我做一輩子的生意呢蓮孫道押帳没有滿還不是和賣給他一樣你也不能有一毫的自由秋波紅著臉低著頭用手撚著衣角低低的道堂了裏也有規矩的押帳没滿期可　的剛說到這裏門外秋波的相帮執著一疊局票喊小阿囡轉局秋波吃了一驚便不往下說了停了一刻秋波便立起身來要走蓮孫道你何必這般着急話還没談完呢秋波道今天調頭汎裏正忙家裏又有檯面不能多坐了這裏散了你今天可以早些來姆媽今天夜車到南京去呢蓮孫道南京去幹什麽秋波道去白相没什麽事蓮孫道這兩天正是生意吃緊的時候怎麽好走呢秋波道有人拉着他同走他也只好去生意好壞管能作甚蓮孫道誰拉他同去呢是客人嗎秋波披一披嘴道客人他再也不肯陪着同去呢蓮孫道那麽是誰呢秋波笑一笑道你猜猜看還有誰蓮孫用手做勢道是圈圈嗎秋波點頭蓮孫道你不同去麽秋波道他們要我同去做甚蓮孫道貓子不在家你這隻老鼠可以無法無天的胡鬧了秋波笑道你不要胡說晚上早點來陪我談談山海經生意上只剩我和琴嫣了寂寞得狠呢蓮孫點頭答應秋波飄然的先去 
[隨便說說] [  瘦鵑]  
　　長沙省議會中的茶碗長沙通信說省議會因爲查辦鑛務局協理胡瑛案未能成立又鬧出内鬨的怪劇來警衞送上茶碗等議員們唱完了茶就取還說是怕議員先生们殺得性起丢茶碗打破頭腦呢這位警衛先生虧他也想得周到還愛惜議員們的頭腦但我以爲議員們的臉子厚頭腦有連帶關係也一定比杭鐵頭還硬不怕被茶碗打破的不過地方上財政困難打破了茶碗倒很可惜間接也是使小百姓　損失我看妥當一些還是改備木碗纔不致打破另外再一隻隻用鏈條鎖起來免得被他們用作武器彼此抛擲呢 
 
 
 

Page 19

 
 
第一萬七千八百三十七號;中華民國十一年 西曆一千九百二十二年十月十九號
星期四 * *   
 
 

Page 20

 
 
第一萬七千八百三十七號;中華民國十一年 西曆一千九百二十二年十月十九號
星期四 * *常識 
常評 
[市政與路工] [  箴]  
　　凡市政之精神當以謀市民之福利爲第一目的故公衆衛生爲市政中最應注意之一事而路工亦其重要之一部分也 
　　交通旣便則全市爲之發達故路工爲市政之起源然苟不注意於養路之方法則其始雖因新路之日闢而市民日見其增多其繼必因舊路之失修而市民大感其不便 
　　即以上海一隅論租界之市政在世界已比較爲舊式然其養路之方法巳遠勝於南市萬倍一至南市則幾無尺寸坦平之道路車行其間若航海之遇大浪幾令人爲之暈眩試一觀其修路之工作不惟并壓路機而無之掬沙以塡坑掘石以補坎每修一路動經累月修未畢而乍拖工作之處巳復其高低不平之舊觀如謂其工程無中飽恐無有人能爲之證明者 
然而南市之市民若不知有所謂市民之福利者熙熙攘攘日往來於幾無尺寸坦平之道路中莊子云哀莫大於心死其此之謂歟 
道德 
[老丐還珠] [  傳香女士]  
　　某日余以珍珠五十粒（計値三千元）飭僕人駱頸出而換銀錢不料該僕行至半途衣袋破而珠遺路中時駱頸尙不自覺及至珠店始知珠失矣乃哭而歸余詢其故曰珠失矣余因而同駱頸沿出途而尋焉行至秦家巷見一老乞丐坐道旁口唱曰（有失珠者來問我）駱頸聞之面轉笑容趨前而問之老人曰汝失珠幾粒失於何時駱頸曰今日午前十時余過此失珠五十粒老人曰然以珠還之卽去駱頸後欲圖報而老人已不知何所往矣噫當今之世乃有捨三千金而願救人一命且不望報者誠非吾人所能逆料者也其事出於乞丐則更非吾人所能逆料者也余感其德而贊其人因記之以告世人（不受酬） 
[敬告乘車的女同胞] [  恨波女士]  
　　前天午後我乘着二號電車到靶子路這時頭等座裏已有人滿之患了車過抛球場時上來了一位年輕的西婦這時便有一位西裝的中國少年起身讓座那西婦笑着操英語道謝車到白渡橋那西婦下車時還笑着向少年告别這時更上來了一位裝飾華麗的中國女學生那少年便又起立讓位那女學生一聲不謝的坐了下去樣兒很驕傲似的彷佛車中的座位是女子獨有的權利我見着先前的西婦看着後來的那女學生禁不住興了無窮的感慨須知道人家讓座原是以禮敬我我豈有受之不謝的道理麽這原是很普通的禮節但是犯者很多我希望女同胞們注意着别再貽笑外人說我們中國女子不知敬禮啊（乙種酬） 
經濟 
[商業問題之研究（續）] [  吳東初]  
　　零購學（一零三）廣告與陳列上之協助㈣陳列之價値陳列之價値唯近代維新商店知之而此亦唯有新智識之商人能利用之也蓋陳列不無增加店中開支與夫多添手續上之煩勞再以其功效尙在可有可無之列故一般普通商家鮮願從事研究者抑知其功效是豐富的只分功夫用的深淺以及店中對於陳列一事是否認爲營業上必不可少之手續耳 
　　吾曾言陳列分内外二層外層櫉窗之陳列内層卽店内櫃檯與其他貨架上之陳列也二者尤以外層陳列爲格外重要蓋一店之觀瞻在此買客路過所觸目注意者亦即在此然陳列尤貴合宜店中有合宜之陳列輒爲買客所注意否則雖有所見亦不能引起若何感想甚非商店陳列之本意敢進貨人對於窗櫉之陳列如非爲其所兼管固可不必多事干預然仍當隨時帮助陳列人員研究精美之陳列而望其盡美盡善也 
　　假使店中對於各種貨品不與陳列非深藏棧内即收入櫃下有似舊式店家非買客指出貨名不知出賣何貨則上門買客無非幾位老顧客每年生意不减縮已算萬幸若與談進取與發展使生意最額多做二三倍必爲勢所難能吾人試對於一般新式商店一視其營業之方法與陳列之考研即知其用意周到立志遠大逐年生意必有增無已往往買客走入此項店肆本來僅欲買帽一頂而於出店時已另見其買鞋一雙其初只須購買一件者卒至不知多買幾件使店中内外陳列不足令人注意及啓人購買之慾念其生意豈能多做幾倍乎 
吾所望於吾國商店者多研究陳列之技藝如人才缺乏不妨養成一班所謂專門陳列員店中擔任進貨事宜者與夫發行部主任隨時輔助陳列員務使店中不論經售何種物品都能於陳列上發生美感并能促動買客購買之意念　使買客不入門則巳旣入吾門鮮有不購置幾件貨物也此稿係接零購學一百零二之後因遞到較遲致一百零四五六等稿先行登出茲特補刋閱者注意 
[廣告如何能使人注意] [  東郊]  
　　廣告之作用在引起人之注意如何始能使人注意　事心理學上研究綦詳今略述其概以備採拾神而明之存乎其人 
　　一剌激力强大者易使人注意如鮮明之彩色光亮之電鐙孹窠之大字巨福之廣告等是也 
　　一特别者易使人注意如萬綠叢中雜一紅色衆人之中　一侏儒等是也 
　　一有變化者易使人注意故廣告之語調圖畫宜時加變換但不可過於離奇使閱者茫然不解 
　　一活動者易使人注意故活動廣告遊行廣告較固定廣告爲有效 
　　一廣告之性質與閱者相近時易引起其注意如婦人大都注意裝飾品綢緞店之廣告學生大都注意於書籍文具之廣告是也 
　　一廣告與閱者有利害關係時易引起其注意如虎列拉盛行時各種避疫藥品之廣告人多加以瀏覽是也（乙種酬） 
敎育 
[選擇敎員之標準] [  孔詠之]  
　　辦理學校首在得人惟校長雖熱心聘用之敎員不適當則學校成績仍難優良茲將選擇敎員之標凖開列於後以供參考 
　　一熱心敎育爲敎員者或藉此以謀生計或視此無足重輕遂以學校爲傅舍聞鈴登壇敷衍敎授下課鈴鳴長揚而去若學校中多係此類敎員其成績未有不劣者故聘用敎員須選擇熱心敎育者任之 
　　二有研究心敎員之程度不能高深無患也惟患其無研究心耳每見程度較高之敎員自以爲滿足目空一切不知敎育日新月異牢守成規不謀改進反不若程度較淺而有研究心者事事加以研究成績日見優良也 
　　三無嗜好敎員若有嗜好不但敎授上容易有貽誤訓綀上亦萬難收效也蓋己不正何以正人故無嗜好爲敎員最重要之條件 
　　四年富力强敎員爲勞苦之事業一方面敎人一方面自學所謂敎學相長但學不厭敎不倦恐非老邁龍鍾之人所能勝任故敎員以年富力强者爲最宜其年齡雖老而精神　鑠者不在此例（乙種酬） 
法制 
[妨害飲水之處罰] [  劍芙]  
　　水爲人生日用所必需水之淸潔與否實與人之身體衛生有莫大之關係故汚穢供人飲用之凈水刑律定有處罰之專條乃一般人民不知公德每將垃圾穢物死畜等類任意傾棄河中致公衆飲用之水因之不潔値茲夏令尤爲釀成疫癘之原若非按律嚴懲不足以重公衆之衞生而袪社會之惡習爰舉新刑律所定妨害飲用水處罰之條文撮舉如下俾人民知所儆戒焉 
㈠汚穢供人飲用之凈水因而致不能飲者處五等有期徒刑拘役或一百元以下罰金 
㈡汚穢由水道以供公衆所飲之凈水或其水　因而致不能飲者處三等至五等有期徒刑 
㈢以有害衛生之物混入供人所飲之凈水内者處四等以下有期徒刑或拘役 
㈣以有害衛生之物混入由水道以供公衆所飲之凈水或其水源者處一等至三等有期徒刑 
　　以上所列四條雖處罰之輕重不等然皆對於妨害飲用水者與以一種刑法上之制裁蓋爲鄭重人民生命保全公衆衛生計不得不有相當之處罰也（乙種酬） 
雜錄 
[如何方是童子軍] [  潘光迥]  
　　中國童子軍盛行以來將近十載對於童子軍事業尙少專門研究提倡之人此不發達之原因由於二點一人民對於童子軍缺乏切實之了解二提倡者無良好之傳宣方法不足以釋羣衆之疑謹將我一己之理會與讀者諸君一討論之 
　　童子軍好野游識天文以推方向能結繩登樹游泳營宿并能利用癈物修理破壞若其家住水濱則知拉帆擋舵入森林識鳥獸之習慣濱海上辨水内魚類之名目 
行經森林靜而凖備雖地上殘木亂石橫存亦不致爲所傾仆隨地觀察形象而明森林内各種鳥獸之種類設法飼捕以研究其性情與習慣其觀察時常人固不知其在觀察也居森林間飲食起居均能自理風雨之日煑飲野外此中意味雖佳肴美酒亦不可及也露宿營賬間切守秩序布置整潔每日工作游戲均有定時較諸城市中生活實有過之 
童子軍素有修養寡言語出言謹愼應對有禮不與大言目傲者較祇滅自己名譽失他人信用平日克己謹愼性情和善食物有節不求過奢惟貴潔凈不吃酒不吸烟身心健壯童子軍以名譽爲重誠寗以身死不願對於一己名譽有所損壞認明一己權利義務而善行之見義勇爲受大衆之信仰 
　　童子軍遇患難不避鎭靜有謀遇有火警疾病等意外事則行動敏捷視他人之安全爲先對於柔弱者更表助力 
童子軍彼此相遇一見如舊交普天之下童子軍蹤跡皆是皆兄弟也又本推己及人之心每日各行一善事以盡其職羣衆對於童子軍之期望旣深爲童子軍者益知深自勤勉不致汚損童子軍之美名其衣服潔凈即代表其人格之淸高 
　　童子軍熟知野外及城市内之路徑能指導旅客到所欲達處知警局救火局醫生醫院之所在及達彼之捷徑識城市内行政官員而尊敬之 
　　童子軍愛國視爲國服務爲榮譽尊敬國旗不使其墮地或汚　知中央及地方政府之組織願以强壯之體力靈敏之思想與不餒之精神爲國服務一生崇拜爲國建業之名人而模範之 
　　童子軍旣以準備爲立身之格言是以素有凖備無論何時均可急救引導他如辨别是非爲國家爲人民服務而猶時時凖備維聓不逮 
　　我祈望凡童子軍能有此種之精神此種之訓練（不受酬） 
 
 
