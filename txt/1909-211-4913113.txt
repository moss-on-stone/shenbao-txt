# 1909 - 211 - 4913113

 

Page 1

 
 
   
 
 

Page 2

 
 
   
 
 

Page 3

 
 
論說 
　　 
[論地方自治第一次經費之難籌] （東吳二續）　　（乙）新收項之難籌按新收經費者何。即自治章程五章九十條第二欵之本地方公益捐。及第三欵之按照自治規約所科之罰金是也。罰金爲過怠之懲戒。與日本法文之租稅遲滯金。同寓勸懲之意。非必有之收入也。特章程既有規定之罰例。則自治經費不得不明列此項之收入。然則新收之項。章程雖以罰。金並附於公益捐。其實則公益捐乃可恃之欵目也。公益捐之名。仍不免於籠統泛設。於是九十二條別其種類。辨其性質。而取日本法文之附加稅獨立稅二者。名之曰附捐特捐附。加於官府所徵收之捐稅。而限以原徵捐稅定數十分之一者爲附捐。於官府徵收之外。另定名目種類徵收者爲特捐。章程籌措新收之經費者如此。夫以本地之人。取本地之財。辦本地之事。始之以機關上之議決。又重之以地方。官之核准其輸之也當免苛勒之譏。其用之也亦無冒濫之弊。此地方自治不能無經費之籌措。經費之籌措。不能不由議事會之議決。章程於九十三條所以復明定公益捐之創辦。委議事會以擬具章程。地方官之核准遵行也。然而有難言者。前此創辦學堂。定章亦准各地方就地籌欵矣。部臣入告。疆臣奉文。舊欵之撥充。新收之創辦。非不經公妥議。一再商訂。而後呈請地方官查核存案。出示曉諭。似亦有興莫廢有舉無刺矣。然而毀學之烈焰。抗捐之怪動。紳士因此而犧牲其身家。官司因此而奔疲於彈壓。前者蹶而後者趨。一波平而一波起。談虎色變。至今言之。猶懍然爲之心悸者何哉噫。上下交困。公私兩窮。財政之拮據。固近時各地方絕大之問題矣。或者少見多怪。生事害公。人民智識之不發達。亦有以階之厲乎。此前事之不忘者也。因此而論地方自治之籌措經費。因此而論籌措經費之創辦公益捐。附捐夾帶於正稅。且明以十分之一爲限。是無正稅者卽無附捐。雖同爲強制地方稅之性質。而其擔任尚責重於資富之一面。可矣富人。或不至遽焉暴動。理也亦勢也。若特損則注意於營業一途矣。其制亦單純獨立矣。日本學者黑澤氏之論獨立稅也。謂所稅在國稅與府縣稅所未及之小資本家之抽收。既近於竭澤之漁。且與正稅易於妨碍。度章程之所謂特捐。當亦不外乎日本之所謂獨立稅。是吾所取資於我國者。我國復視爲厲民之政矣。嗚呼。難乎不難。雖然。此猶僅論特捐之不中任使於吾國之社會而已。理想上之事實然。也。庸亦知吾民尚有不可究詰之怪現象乎。夫地方自治爲吾。國創見之事。少見多怪。吾民之習慣然矣。故僅論第一次辦理之未必卽臻完善。不特議事會僅有雛形。監督官亦難合格。即一般受治之民人。亦豈盡悉受治之利益也。而吾國今日各地方困難之達於極點者。又莫甚於財政。一旦易官治爲自治。爲利爲害。孰得孰失。尚在吾民疑信參半之中雖設法籌捐。事事與民以徵信。迥非前此不使諭財者與知用財之地之比。然一聞籌捐議起。不問其籌捐之本爲自謀幸福。但知籌捐爲向有病民之苛政。蓋因自治而籌捐。爲今日乍見之事。而不因自治而籌捐。乃前此習見之事也。加以議事會之成立未幾。以本地方之人。辦本地方之事。沿革損益。規畫無慮其不當。或者急於進行。而初次監督之地方官。既未受完全之法律。或亦膠守定章過於呈請之允准。及乎風潮疊起。阻撓已成。始悔前此之未能節節設防。遲矣晚矣抑又有進者。伏讀憲政籌備清單。其屬於第一二等年應行籌辦之事。則以地方自治與調查戶口爲尤要。地方自治以本年爲開首籌辦之年。調查戶口以文到日爲始。亦以本年爲開首籌辦之年。地方自治雖未有端倪。而調查戶口一事。近據各處報告并祥見於本報者。已有種種阻撓及戕殺調查員等事矣。鳴呼。民財告匱。民智未開。況地方自治之事體較重哉。況創辦捐項。之尤易攖民怒哉。前顧茫茫。後憂未艾。是豈僅籌措經費之一端爲然哉。籌措經費特其顯而易見者耳。竊願有地方之責者。庶幾化導於事前。以免窒礙於當事。而追悔於後。國庶有豸乎。（完）　　要件 
　　 
[江浙鐵路公司第三次呈郵傳部文（續）]  
　　　　　　　　　　　　　　　　　　（爲借欵事）若夫領欵一事兩公司確守存欵章程第五條辦理而大部壓不照付請領文電究屬請領若干非指第一批之八十萬兩乎。何以分次電撥猶止五十萬兩。既不自知其逾欺之非仍以未嘗全不撥付爲仁至義盡之舉不圖大部竟不審而出此無聊之詞。甚非兩公司所仰望於大部之意照會又云事關提欵必須路局規則不背奏定章程方可如數清撥是所以青備兩公司者詞意稍稍與上文不同但不知路局規則何項與奏定章程何條相背。未奉明命匪可懸測且章程祇云江浙兩公司選派滬杭甬路局總辦並不言路局應定規則應請大部核准此項所定規則不過兩公司總協理對於總辦所發之命令。僅得總辦之承受可矣本不勞大部過問而代總辦以鳴其不平者也若規則必經大部核准則凡有類於規則之各項命令如照會如函件如電報如面談皆將左記右述一一凟求 
 
 
 

Page 4

 
 
大部之核准乎至英工程司係總辦秉承兩公司之命令而屬聘日屬聘合同呈請察核在案更足以關英使之口大部亦何至以此萬非人情之事責兩公司。又牽引周道接任。並無文電領欵遂坐實兩公司以領欵逾期之咎。兩公司愚駿疑係大部游戲之詞否則施道已經請領之欵何以必須周道復領豈慮撥付施道所領之欵於周道兩公司可以不承認乎抑以施道之領欵文電僅值五十萬兩而不足爲第一批八十萬兩全數之憑證乎茍充此義。則外務部前尚書袁之借欵合同。大部前尚書陳之存欵章程。去任後均將失其効力。否稍明事理者當知兩公司非徒逞詞鋒有隙始投有瑕始抵非投抵者之巧殆愚弄人民者弄巧以成拙耳滬杭甬局去年之領欵爲確守章程兩公司今年受股東之詰責疊請大部將存欵章程作廢亦屬確守章程夫能確守章程則情理焉有不盡詞意焉有不完密者大部與兩公司彼此遵章行事即彼此有掉臂游行之妙否則荊天棘地觸處多所阻礙。安有倖免之望。至滬杭甬規則本無庸報部卽令大部因報章揭哉載而伸指駁之權兩公司已於本年二月二十二日合詞呈復意大部已終諒兩公司辦事之心不意今復牽緾及之。益以見大部之專欲詰責兩公司未嘗擇言而施毌怪人民惴惴然慮大部有人仇視兩公司矣除已於五月初一日照會滬杭甬路局總辦料理經手事件預備撤局並辭退洋工程司并於五月十二日咨呈兩江督部堂暨江蘇浙江撫部院請將分認部虧銀兩毌庸照解外。所有兩公司遵章請廢存欵章程實由於大部之不能如期撥付及滬杭甬路局辦事規則毌庸改定報部仍請大部查照歷次咨呈迅賜將存欵章程明示作廢各緣由理合備文呈請大部迅賜鑒核施行須至咨呈者　　 
[專電]  
○電一（北京）電諭各省督撫邇來民生日困水患頻仍實深軫念著各該督撫隨時督飭確查如有偏灾迅即電奏聽候恩施○電二（北京）學部奏定留學生考試章程不及格者下次准予再考惟不得過二次其應考程度須在外洋學過普通一年高等三年方准與考此校彼校不得併計○電三（北京）孫中堂病尚未痊又請假十日○電四（北京）張中堂病已痊愈因屢蒙攝政王諭令世中堂往視擬即日銷假○電五（蘇州）蘇屬優貢於今日二十一揭曉姓名如下朱祥紱李乃斌費廷璜李廷華陳廷銓王中葉压森葛尚沖顧保圻陳昌壬楊壽勳許樾柳詒徵旭朝趙鴻書○電六（東京）日本各新聞紙皆會聳動日本政府不俟清國之協力自行興修安奉鐵路謂日本改修此路之政策甚爲正當因觀於現在清國之熊度實使日本有不得已之處並歎清國之徒自固執云　按此則可與西報譯要叅觀日人經營此路步步逼緊我政府其何以　應之　　緊要新聞一 
　　 
[攝政王注重陸軍上之本圖] 北京　　○日前鐵大司馬入值時聞攝政王面諭良久大致謂近日陸軍部會議改良陸軍。所議各欵。尚屬完善惟皆治標之法非從根本上著想者。中國軍人程度。最爲幼稚愛國心最爲缺乏。故雖有堅甲利兵難保不棄以資敵甲午庚子。是其殷。鑒此次會議務須籌一完善之方法。廣使各軍人皆具有軍國民之資格不宜從在表面上著手致蹈往日之覆轍云　　 
[外部與法使大開愼事談判] 北京　　○雲南一省中之中法交涉。近日異常困難法人屢派調查員前往滇省各險要測繪地圖。又私運軍火。沿滇　鐵路。分站佈置均與約章不符。經外部照會法使電飭駐越法官速行調回。各調查員。並將沿路所安軍火一律撤退。以敦睦誼而符約章又以法人現在越南厚增兵力。名爲預防越亂實則欲遂其侵占雲南之意。一面與法使磋商謂滇越鐵路一帶。兩國均不得駐紥兵隊其在中國境內者由中國自行設立鐵路巡警。以資保護一面電致滇省疆吏。令將所有軍隊　速操練。俾得嫺習戰法以備不虞　　 
[外部對於澳門劃界事之意見] 北京　　○外務部以澳門劃界。一事在香港開議。甚屬非是。蓋劃界之事必須親自履勘非按圖所可索者僅據證劵不足爲憑。今在香港開議。則開議與勘界。截然爲二兩地相懸。甚屬不便。且此次劃界係在澳門。則開議自以在澳門爲最正當。否則亦宜在北京。或廣東省城等處。斷不應在香港。至欲與港督提議中國商業之事亦宜俟劃界事畢。再行赴港計議。不得牽合二事令相 
 
 

Page 5

 
 
混合聞昨已電告高大臣而謙速赴澳門與葡使開議　　 
[楊京堂封奏之調進] 北京　　○聞日前楊京堂遞一封奏懇請實行立憲明定宗旨。摺上後交憲政編查館知道該摺已交館中旋卽爲攝政王調進。時值端午帥。第二日召見王與端督談及憲政上之預備應如何進行。端督因提及楊度所上封摺。王謂楊度封摺多有可採處故卽調入以備不時閱覽　端督於宮門請安日下朝後往憲政編查館小坐得見京堂此摺。故因以提及也　　 
[楊京堂請假出京之原因] 北京　　○憲政編查館楊京堂。度日前請假南回政府諸公會以憲政緊要需人辦理。不允爲之奏請嗣經寶。劉兩提調爲之設。法陳明。始允請假兩月。并諭以不可逾期不至等。語茲聞楊君假滿後來京與否。尚無定見。蓋因在館時屢被參劾。大有鬰鬰不樂之意。故此次出京。須視政府誠心任用與否爲進止。如果政府並無誠心任用之意。急電催促。則擬暫不入京　　 
[外人注意京張路工] 北京　　○京張鐵路工程告成舉行開行典禮之期在邇詎霖雨連日河水漲溢山水陡發致將該路沖毀而修復則尚需時日昨有英國工程師。某君接到此耗擬輕裝獨赴南口或間其故。答曰京張鐵路成於中國工程師之手中國人甚誇其功績。但其工程之適否建造之良否平時未能審查。此次有沖毀之變是審查建築合格與否之好機會也。因此鄙人欲單身遠行察看該路沖毀情形並騐中國工程師之技能如何云　　 
[京師近事]  
　哈爾賓道施植之觀察。已於本月十七八日乘坐京奉火車前往奉天小住數日再起程遄往哈爾賓。俟到哈後即行開議哈埠地方自治事件聞至遲亦須三個月內將此事一律議妥　豫撫吳促帥因福公司事發見後對於交涉加意愼重日前特電告外部。已揀候補道胡鼎彝充爲交涉局總辦。　李德順昨日呈遞親供洋千餘言全屬自爲開脫之辭。買地吞欵兩事。尤極力躱避。那相閱後更爲震怒有將李解交法部審問之說。　張相國之公子張權係禮部與制司郎中現因相國政體違和部郎爰於日前向溥尚書請假侍疾。當蒙允准　張相國患病後再行趨朝。相國始假調養。仍力疾從公嗣經其少公子懇勸請於病痊後再行趨朝。相國始行請假延醫調治攝政王不時遣派近侍。問候並諭以少慮公事始能靜養等語現聘北洋軍醫學堂總辦徐清華來京醫治並有中外醫士數人商酌方藥。　日前陸軍部尚書鐵寶臣上疏請簡他差已誌各報聞原摺雖係留中而樞府已有擬調蔭午樓繼任之意以該員於各國軍事頗爲熟悉責以整理陸軍人地甚爲相宜　軍諮處官制及一切入手辦法現經濤朗兩貝勒公同擬定。不日入奏海軍副使譚學衡因海軍處現既獨立所有海軍一切事宜既責無旁貸而事又繁要恐有不能兼顧之勢擬禀請陸軍。部將關於陸軍各差一律辭去。以專責成　法部戴尚書使俄差畢於日前召見後即到法部署內接尚書本任。其署任之葛尚書亦於是日交卸回鑲紅旗都統本任矣。　法律大臣所辦之法律學堂。本年九月間卽爲三年完全科學員畢業之期該堂監督沈家本侍郎。因該班功課尚未授齊。擬於暑假。後加添時間趕補功課以符定章　度支部所設財政學堂已於五月間攷試一次現因人數不足又因遠道諸生來京不及。刻再招考。定於本月二十七八等日分別攷試。　度支部所設之計學館原爲造就該部人才起見現澤尚書因財政學堂業已設立。計學館似屬贅疣。擬俟該館學員此次畢業發榜後即行裁撤。以省經費　京東寶坻縣本居卑溼之區偶遇乾旱之年秋收尚獲八九近因連日大雨楊村一帶河沿驟時水發一望無際居民遷居者不。可勝數現經該縣令稽查被災情形據實詳禀順天府矣　十二日駐京馬西國公使。在六國飯店邀請各國駐京公使。及外務部各官宴會。約共三十餘員除各國公使外尚有外務部侍郎聯芳鄒嘉來丞堂張蔭棠周自齊。叅議吳宗濂司員唐國安等數人均與宴　世界教育會係禮部左叅議良揆法部主事江亢父等發起第一次開會即在良參議宅內所有一切章程尚未擬定。茲於本月十三日復在東單牌樓中國青年會舍開第二次會議。到會者英日法及其他各國人士甚多茲將議訂事宜列左　一廣招會員事宜。無論本國外國人皆可充任　一發行機關雜誌　一中外女子愿充會員者。亦可隨意。　一具禀學部註冊批准其他尚有二三條經各會員擬定後遂散會　又聞是日除第一次到會諸君外新添會員中國袁樹。五京卿惲薇孫學士美國李佳白。君德國華根納。隨員上次所擬華洋文章業經一律簽名。隨即付印宣布。並經公舉丁家立爲洋文書記。江亢虎爲華文書記兼會計。所有會員請願書代表保證書會中證明書等亦已定稿付印。以便招致同人尚有女會員入會規則。約計月內必有正式之宣布　民政部目宣佈禁賭命令後。對於此事頗爲注意聞探訪局現奉部飭嚴密訪查。凡有人到局報告作爲眼線因而抄獲者每案賞銀五十兩。故該局刻下到處索探冀得賞金 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[吉林大水之慘狀] 吉林　　○吉林自本月初八日早四鐘起大雨傾盆。雷電交作。時降時止城內外盡成澤國松花江水陡漲一二丈。南北岸全行浸灌。所有沿江木牌。均次第沖散。約計損失不下百餘萬金。江南公園。半漫水中亭閣均岌岌可危勸業道大門墻下。已被傾陷。署前碼頭初次修整者。亦遭沖壤。大東門外窯洞。均因水淹貧民悲苦慘不忍覯此外有俄輪公司拖船一艘。及江中各茶館。均不知何往。說者謂吉林五十年來無此水災葢亦意外之大變也　　 
[南菁改設文科高等學堂立案] 南京　　○前江督端午帥會同蘇撫瑞莘帥具奏云竊於光緒三十三年七月准學部咨開據江蘇教育總會。函稱南菁高等學堂。程度既不符合改爲優級師範。於蘇省情形經費地勢均不相宜仍請改辦文科高等。請飭司就近攷查詳細情形酌擬辦法等情當經飭據前江蘇提學使毛慶蕃詳稱遵往江陰詳加履勘並集深通中西教育員紳一再籌議僉謂寗蘇省會。早設師範各府直隸州亦多分設目前辦法。仍擬設文科高等其學科遵照奏定章程高等學堂第一類課程法文德文。暫請緩設。軍政學一門。則陸軍已有專門學堂。毌庸兼設學科既稍有減省所習各科必可深造詳請核辦等情具詳前來奴才查江蘇教育總會會長學部頭等諮議官張謇等原擬江陰南菁高等學堂改設文科高等學堂辦法係依據高等學校第一類。並文科大學之主要科目。參酌配置。以保存國粹並溝通中西文學塗徑養成完全文學家。發揮各科學之義蘊。俾國學日有進步爲宗實能洞明學理造就通才據開科目名額班次及招錄生徒添修校舍各事宜亦均條理秩然。可資釆用現在京師開辦分科大學文科高等即爲升入文科大學之預備。亟應釐定名目次第圖成懇恩准將江陰南菁學堂改設文科高等學堂敕部立案實於國學前途大有裨益其開辦事宜及預算不敷經費已飭司妥爲籌辦六月初九日奉硃批該部知道　　 
[西報譯要]  
○日本對於安奉鐵路問題之恫嚇　字林報載二十日東京電云據漢城電稱觀於安奉鐵路一帶之華商舉動張皇。證以他項聞見。足知大局漸形危急。日本已將重建安奉鐵路諸事預備告竣設中政府不允所請則即自行開工。惟日本現仍力請中國。再將此事從長計議。該問題無論如何。數日之內。必可結局東京各報皆箴勸中國保全國內之治安以便實行立憲及他項新政○美國對於川漢路債之期望　泰晤士報載紐約電云美政府現正盻望中國外務部答覆。川漢路債事宜協定各節。分類新聞 
政界 
　　 
[豐城調查戶口大風潮詳記] 江西　　○豐城縣趙大令於五月初九日照會七坊貢生胡紹虞生員李芳宋啟蕃鄒馥環游鳳池等編查戶藉因限期急迫刻不容緩遂邀集各紳造冊編查乃事將就緒突於五月二十五日聞五坊湖芒村有婦女數十名向該村編查員索還原冊任意嘶鬧窘辱交施胡等恐事訛傳禾敢深信二十九日至六月初一初二日復聞一坊之河灣村六坊之九都圩八坊之余姓葛姓謝姓等處有搗毀編查員房屋及綑吊毆打情事邇時風聲鶴唳草木皆兵謠言羣起有謂此次編查戶藉爲異日徵兵起見者有謂將興人口稅者其最下劣者則誤徵兵爲烝兵謂將來不免受釜甑之苦者又謂興築鐵路必須多數人靈魂鎭壓鐵軌始得安穩者訛言朋興遍傳遐邇附近曲江地方向稱熱鬧市鎭六月初三日忽來有頭紮白巾數人手擊銅鉦鳴鑼號召未逾時衆衆至千餘人先將西華山公局打毀旋至曲江拆去店房九所下午復將該處編查員胡紹虞李芳兩家鈔洗一空破壞門壁器具慘不忍覩當事機緊迫時胡等先行禀縣請編白話告示曉諭鄉愚邑令不應未幾復請派撥營勇藉資保衛乃俟至多日毫無影響卒致罹此奇禍尤奇者當時來縣請兵日內數十起邑令概置之不顧惟令巡防隊高臥縣治之攷棚一若專爲保護縣治者然以此鄉民愈無忌憚焚刦時有所聞云　　 
[監理官電催報告清冊] 杭州　　○浙省自設立財政局後所有各縣收支清冊業經札府飭縣按季造冊報告以便察核而資整頓無如各縣任意觀望雖迭次札電嚴催遵送者仍不及十之二三監理官當以清理財政爲憲政入手之要豈容各縣玩延致受大部駁斥昨又電府飭縣尅日遵送毌再延誤致干參處電文略云嘉湖寗紹合金衢嚴溫處各府太守鑒本年春季月報冊迭經專札嚴催又三次電催迄今到者仍屬寥寥合式尤鮮請再專差分催各將遵送日期先行電復再延詳叅　　 
[咨行民人訴訟西庭新例] 廣東　　○外部准駐英李使咨稱各通商口岸華洋訟案每有逕赴各國大審院控告者惟查此等案件多係逕自前往并未據情先行知照使館飭知領事妥爲預備實屬無從協助應請咨行沿海各督撫隨時詳請轉咨等情頃已咨行來粵札行司處一體知照交涉 
 
 

Page 11

 
 
　　 
[河南礦案之近情] 河南　　○河南福公司礦案發現以來外部意存延宕從未得一正當之交涉惟日前豫委同部委赴天津提議一次有許福公司准華商就廠購煤讓出河南三府銷售之耗豫人聞之憤激萬狀連電外務部暨豫委各代表等誓不承認惟英商狡詐異常近見豫人理直氣壯不急急於開議惟串通奸商實行銷煤刻下查獲數處已呈請吳撫出示嚴禁矣茲將近日電文列左　北京排子胡同陸軍部何轉豫委何王鑒讓出河南之議豫人誓不承認懇仍主持力爭無受誘喝豫保礦協會楊源懋等叩巧　北京豫學堂豫代表暨京官鑒讓出河南之議於國權民命仍多妨損豫人寗死不能承認祈堅持到底勿稍讓步源懋等巧　北京外務部王爺中堂鈞鑒白董避議暗串奸商銷煤民情憤激將生他變懇速飭議取消契約勿任狡展強行銷煤致生枝節愈難收拾豫保礦協會楊源懋叩馬軍界 
　　 
[鄂軍練習游滬術辦法] 武昌　　○張虎臣統制以現當酷暑之際各軍隊衛生之道尤當格外愼重爰將操課改於每辰五句鐘時練習並禁止軍人貪涼露宿下午時則責成各營官弁各率目兵出外學習游泳先須擇定水清地段畫定界限以保軍隊安全　　 
[禁止軍界嫖賭辦法] 武昌　　○鄂省新軍各標營上自統制下至隊官無日不羣聚雀戰及在漢口冶遊前經陳小帥訪聞通飭查禁但該員等位尊勢大憲兵巡警暨地方官等查知亦不敢過問昨小帥特飭督練三處派品行端正將校數員充當武漢緝查軍界嫖博專員重其權力凡查有軍官嫖博情事准其據實禀辦以肅軍紀　　 
[巡緝隊緝獲匪犯] 蘇州　　○蘇省巡緝隊前日在宜興一帶拿獲匪犯邱姓顏姓二名並起獲衣物等件解送巡防營務處派員審訊已據供認在宜興縣屬某村地方同捕快朱姓行刦李某家得贓不諱且朱在宜興又有開堂收徒等情當經禀明撫憲電飭宜興縣賴大令先將捕快朱某押解來省昨已發吳縣管押聽候撫憲核示辦理學務 
　　 
[學務總滙處定期重舉紳董] 蘇州　　○蘇垣學務總滙處前因樊提學照會該處紳董以名稱未洽應行更改另舉紳董經理學務公欵等情茲悉該處定於二十三日上午開會集議更定名稱並推舉經理學務公欵之人業已柬邀各職員屆時會議一切辦法　　 
[畢業生咨送游學] 蘇州　　○中學堂畢業生張籌豐預備科畢業生顧祖漢具禀學憲樊文宗願自携資斧前赴日本留學專科文宗以二生有志向學當即准如所請即飭來轅面試以覘程度計試三天各科學卷作至二十餘本之多昨已牌示兩生所作尚爲可采與專科程度亦無不合望卽來轅親書履歷聽候備憑申送東渡開張生係松江府中學堂最優等畢業生松府戚太尊知其勤敏向學特飭該縣官紳每年資助游學費二百金云　　 
[桐城中學經費支絀情形] 安慶○桐城中學堂係吳京卿汝綸所設立各員役薪工等欵向在五鄉公局書院原有崇文洲課項下提欵三百餘串田租三千餘石作爲常年經費嗣因該縣創辦高等師範以及各小學堂所需一切經費亦由前項欵內分撥應用以致該堂學欵頗形見絀實有人不敷出之勢頃該堂總理馬其昶據情禀請該邑令轉禀當道查核云　　 
[貴楊女學之統計] 貴陽　　○貴陽風氣漸開女學林立計達德女學堂學生一百三十餘人自奪女學堂學生八十餘人光懿女學堂學生六十餘人廣益女學堂學生五十餘人敬業女學堂學生四十餘人蘊貞女學堂學生四十餘人貞靜女學堂學生四十餘人叚氏私立女學堂學生三十餘人徐氏私立女學堂學生三十餘人共計學堂九所學生五百餘人此外調查未確之私塾尚屬不少聞時敏樂羣正誼各學堂且有創辦女學之議女界之昌明誠可翹足待也實業 
　　 
[贛人維持路事之熱誠] 江西　　○江西商務總會總理曾主政秉鈺協理熊主政元鍠致九江鐵路總協理要電云九江路局總協理公鑒嚴公電悉鈺鍠委難赴約謹擬辦法乞鑒定並請象公代表偕棣公（黃棣齊太史即潯路協理）赴潯面聆大教一勸股會推廣辦法就原有基礎再添入各商會併力實行一原派各屬二百萬股欵仍照原派之數請撫憲札飭各屬勸繳寓派於勸與派股亦不相背一勸股會列爲公司職務之一部惟事體重大由董事公舉正副經理二人可派出發勸股員由正副經理酌定開單商准總協理照會一擬潯局改爲工程支部總公司移至省城一既奏定之總理現主持之名雖未另舉而主持之實實不可少請嚴公堂川往來南潯兩路總持大綱以資鎭定而免渙散一擬赶緊預備南昌開工一由會計總長將以後按月支出各最亟之數預算列表以及經濟界種種生發分別計畫隨時報告董事公同酌議一擬仍由總協理函致京官請舉駐京董事數員以便京外融洽協商一股東會未成立以前已設暫定董事擬添請學會正副長喻庶三歐陽笠齊農會會長龍芝溪爲董事以上管見是否有當素仰諸公通識宏抱請卽示復商務總會鈺鍠叩　　 
[川漢委購宜萬路地] 武昌　　○川漢鐵路鄂境宜昌以上議定暫由川省修造二十五年後由鄂贖回茲督辦大臣張中堂據川紳喬京堂樹柟函稱川路早已勘定急須出示購地以便開工爰委湖北試用知縣藍汝濟巡檢魏正澍充宜昌至萬縣一叚購地委員會同地方官及川紳等妥爲辦理薪夫等項則統由湖北路局支給應購地備照章酌定等則價購取具賣契領狀以照愼重　　 
[照派漢紳襄理獎進會事] 漢口　　○武漢勸業獎進會現在改章辦理總會辦卞高黃三觀察迭次會商辦法以漢口爲商埠巨鎭所有商人報名並勸導各商赴會事宜非在漢口另立機關不足招徠商品現擬在漢口擇適中地叚設立出品所照請俞紳馬紳爲出品員並由坐辦胡子芴與漢商會各董籌商一切章程俟禀奉督批核准即行開辦 
 
 

Page 12

 
 
雜記 
　　 
[荊楚民不聊生之現狀] 湖北　　○荊州府公安石首兩縣被水極重斗米千錢百物昂貴居民有數日斷炊未能得獲一飽者其強壯者不有生變之慮近日又有湖南澧州龍陽等縣竄來錢民甚多性情強悍屢次乘機搶刦該處會匪又佈散謠言意在勾結起事該縣距沙市商埠僅二百餘里設有事變深恐外人藉口干涉除由荊宜道吳觀察品珩檄派水陸防營扼要防守外並電禀鄂督派陸軍三十一標第一營刻日開拔馳往公安石首兩縣駐紥鎭攝一面飭荊州道府妥爲撫恤勿得激生事變　　 
[省垣支應局庫支絀情形] 安徽　　○皖省防軍支應局庫月放各署局所以及練防各軍薪公餉項並協撥舉辦新政各欵爲數本屬繁多而所入之欵僅有蕪湖米捐鹽觔加價百貨釐金練軍底餉等欵項爲之挹注近年以來通盤籌算出入相抵實屬虧短甚巨而該局所放各欵或爲計口授食之需或爲新政要用若不先事綢繆另行設法彌補將來難免譁潰之虞頃聞該局將出入各欵造具表冊詳禀撫台懇請酌停協欵並援照丈洲局辦法飭司通籌彌補免誤要需　　 
[巡官鋪張揚厲] 蘇州　　○蘇垣中路巡官程大令自到差以來性喜任事鋪張揚厲每一星期必出一示諭文誥之勤爲各局所僅見實則警章未諳言不顧行者居多如開官井迄今未有動靜如禁倒瓜皮垃圾並不責成巡警清道夫督率辦理如禁放花砲近日宮巷內錦和館飯店觀西戴春林香粉店均因開張大放鞭砲該局近在咫尺站崗巡警反置之不見不聞現復以添置水龍爲名細微小故均拘局判罰昨日機房殿捉賭罰洋一百五十元或云尚屬不止此數　　 
[巡警滋事不法] 武昌　　○鄂省警察前局某叚派出所所總某甲及所正某乙日昨在長街路遇警務公所總務科長派出查叚之巡警某丙強欲令其站崗該巡警以奉命查叚不聽指揮該所總所正竟用佩刀痛擊兩造遂互訴於公所巡警道馮觀察以擅用佩刀擊人殊屬非是當飭將該所總等拘所管押並飭各局巡士一律將佩刀呈繳以免滋事又候補知縣胡某日昨在察院坡福順土店私購土膏經警察後局巡士某查獲向索十元胡即將烟土退給該店予巡士以老拳刻已禀明馮巡道將該巡士暫押拘留所傳胡令及店主人等對質尚不知如何了結　　 
[狀詞官買之不便] 蘇州　　○蘇垣南洋官印刷廠出售各項官用品紙張均可任人購買惟獨訴訟之狀詞一項必須有印文方可購買（昨日養育巷分廠門前貼有紙條書明府署狀詞已署經辦代書購備存儲如有人要用者即向彼處購買可也）照此情形民間欲訴訟者必向代書處購買則撫憲衙門並無代書欲上控者又將如何耶　　 
[勸業道量調之原因] 武昌　　○勸業道鄒元汴觀察人欠開通官習又深辦理勸業獎進會事因與諸員意見不洽致中途撤差鄒頗以此爲辱屢次求調他缺陳小帥亦以該道自授事以來毫無政績人地實不相宜現在署施鶴兵備道趙道艈楠已屆瓜期爰委鄒道署理施鶴道遺缺委存記道高松如署理清談 
　　 
[韓人猶不忘孔子]  
有志之士。惕乎西學之寖盛。孔學之日微。乃日日提倡國學。競言保存國粹。亦既異口而同聲矣。然起視各學校。於國學一門。則有退步而無進步。中等以上之學校。招攷學生。每嘆小學升送之學生。其國文恆不及私塾投攷者之順適。識者引爲大戚。令觀某西報載韓人以近來基督教傳布日廣。爲韓國教育前途之障礙。爰組織一會。名曰大韓會。以傳播孔子之道爲宗旨。冀藉孔教以驅除他教云云。鳴呼。韓人保　孔教之熱心猶如是。使我中國而不能自保其孔教。直韓人之不若。雖然。孔教云者。非僅僅設一會。立一名目所能保術者也。　　 
[考試擾拔之怪現狀續] （睡獅）　　戒幢寺菩薩顯靈某考生同伴四人。皆以拔元自命。第聞某某請搶手。某某遞條紙。恐眞才見抑。乃大窘迫。乃大會議。乃於某日偕往戒幢寺求籖。寺距留園不數武。至則燒香磕頭。先後喃喃禱。各訴生平不得志。唇微動。聲不辯。求籖畢。急忙忙。詳籖經。拍撻一聲。案棹響。（菱花鏡破復重圓。這重圓不是第二嗎。）不差不差。（張兄你籖是弄蜂須要求他蜜。應得要請帮手哩這也不差。但是猶恐遭其尾上針帮來的文字。還要留心呢。）李兄你籖最好。不過是五湖四海盡行船。恐怕要考九場。你好急煞呀。是極是極。（金兄你是不消勞心的。不見籤上有好似將燈來覓火嗎。）笑聲嘈雜。天色已晚。遂大踏步而去。　　 
[金閶門鐵口起課]  
求籤之四考生。既得吉籤。欣然作閶門游。既至馬路。躑躅道旁。見招牌有名聯元者。則譁然遙指曰。吉利吉利。有名吉陞者。則又羣笑曰。大妙大妙。行行重行行。瞥見一處。大字顏牆。衆急注視嘻。是朱鐵口課命舘遽闖入。大聲疾呼曰。起課起課。功名功名。一老者亦其膊。椎其髻忽見四生至。酸棄滿斗室。乃一一叩姓名。如法各占一課。三生均吉尤以李生得六問路　課。於功名更大昌。老者恭維了無數套語。四生懽聲雷動。一閧而出。嘖嘖稱鐵口之奇。　　 
[天樂窩開單算祿命]  
四生中有自命爲道學家。有自命爲落拓生者。聯袂到洋場。落拓者指天樂窩而笑曰。我們何不聽書。道學家曰。我目中有妓。心中無妓。賛成。既登書　。羣妓絡繹而來。互相品高下。評媸妍。眼力　殊。不能一致。李生正在興　采烈。忽憶得一事曰。我等求籤起課外。尚須算祿命。何以忘之。張生曰。我等衣裳楚楚。往算祿命。無弗值者。孰若遣一僕去。衆各曰。老兄所見極是。乃招僕至。另開年月日一單。並囑僕曰。說不得是老爺的神妙命。要說你的兄弟朋友的祿命。僕唯唯而去。逾二小時。僕持命書至。述這位先生言。四個祿命。應得讀書的。今不幸生長微賤。速投管效力。可以望五品軍功。四生曰寄哉我等祿命不薄也。這個五品官。在京即是御史。我們倒有都老爺的希望呢。乃鼓掌大笑。　　 
[姜家寓拍案間賓興]  
四考生　庽同庽姜姓者。尚有某縣一　。某日早晨。忽聽外邊聲勞洶洶。正在疑訝。遣僕打聽所闔何事。該僕不多時即回報曰。不好了。不好了。將用武了。李生從內趕到外邊聞拍案之聲不絕。見多數少年。指一老者而怒罵曰。爾吃得飽。爾吃得飽。老者畏縮退避。窘狀萬千。低聲下氣曰。我生平絲毫不茍的。李生詢何事。衆少年曰。老糊塗。向來爲賓興董事。今爲教育會財政員。此次考試某大令已批准撥用賓興數百千。老糊塗一文不發。居心可知。李生不敢置一詞。作壁上歡。衆少年挺其胸。伸其拳。老者上天無路。入地無門。幸有一中年者攔其前。向大衆作一長揖曰。幸看兄弟薄面。諸群少安毌躁。此事決有以滿諸君之望。衆乃曰。某先生宜可靠。遂各鳥獸散。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉開票　湖北武昌府於本月十五日在府署舉行複選投票十六日當衆開匭五票當選計得五標以上者十一名缺額一名於十七日再選姓名錄下　周學胡文濂　胡汝衡　金式度　詹次恒　黃文潤　鄧殷源　劉文俊但祖蔭　劉懋德　王錫恩漢陽府於本月十五日舉行複選舉五票爲當選計滿五票以上者共八名適足議員額數姓名錄下　萬昭度　何世謙　胡栢年　密昌墀黃寶樞　陶　峻　陳宣凱　劉賡藻　　專件 
　　 
[試用知縣於廷榮改選知縣朱廷英禀覆湖南籌辦處文]  
敬禀者竊卑職等各奉憲札遵於五月二十八日同赴憲處先由長沙縣余令屏垣契同管理員常紳達監察員左紳學謙奉處調齊該縣保存初選舉所開票紙到處在於大庭廣衆之中余令督同常左二紳將票匭啟封開鎖卑職等眼同先將有效各票點查當選票共計四千一百三十二紙不當選票共計一千七百一十五紙次將無效各票點查共計一百六十五紙合計六千零一十二紙逐一檢視照將各票所寫姓名分別鈔出並無娼優姓名字樣如從前外間風聞及報紙所豋怪現狀者檢視後仍眼同余令暨常左二紳隨將原票逐一收納匭內鎖固加封帶回保存去後所有卑職遵同檢視長沙縣保存初選舉票紙緣由理合據實禀復並造具一覽表齊呈憲台俯賜核奪本埠新聞 
　　 
[新任江督蒞滬四誌]  
　　○江督張安帥昨晨在洋務局行轅接見廣西候補道馮相榮江蘇候補道黃恩煥安徽候補道張雷滬道蔡觀察復旦公學監督夏敬觀鹽運使銜郭禎祥蘇州府何太守松江府戚太守裕蘇官銀局會辦吳其昌常州電報局委員張虎臣嘉定縣楊寶善崇明縣何希會等各員旋派道署繙譯萬翰香陳震東至駐滬各國領事署謝步午後安帥乘坐雙馬車至長發棧拜會張季直殿撰及廣肇公所各董後赴靶子路裡虹園會宴　　 
[塘工善後局紳董復會丈局函] （爲串托洋商抵　　　制築路事）昨奉手諭讀悉一切此案會於二十四日奉道憲函開接英副領事來函以該商李德立禀稱各節飭即查明復核等因當查該地係李德記界石並無洋文字樣實爲賈姓之地租與楊姓堆儲石子此處路綫在上年十一月初四日偕李故邑令暨浦東沈巡官勘定由洋涇鎭橋堍轉北直達港口太古後面毗連之洽記張姓地上爲止緣該港灘向爲津渡上落本年三月初李代邑令又出示分諭各地保通知各地主凡妨礙路線之物飭令遷讓後又親履勘視以重公益既經該地上年十二月出租該商該保當時何以竟無一語指明今路工築有八成延及該地所堆物料置之不睬突有英商李德立認爲新契租主顯見十四圖前保包子文預印官戳有意爲地主租戶勾串出頭希圖抵制之計現保傳達達佯爲不知業將路線必經畫用各地按戶詳列繪圖暨辦理情形禀復道憲照章請將該契退銷外抄稿繪圖送縣附卷提究各保責成理明以杜接踵李王前縣將二十二保沿塘各圖官戳弔銷禁售洋商係爲清理公地保全土權起見詳請瑞升道憲立案分行貴局在案轉契之風稍戢此次洋涇開辦路工廠局以二十三保十四圖二十四保十六二十一二十二二十四各圖路綫必經防及地保圖利串出洋商致多掣肘會於三月間函請貴局遇有轉契往丈止升免貽口舌幸此次契地尚未勘覆未會印契給執該地既爲路綫之要點禾可任彼阻礙所詢太古地上能否釀出一層早經貴局勘定印契給執即中間楊樹浦義渡碼頭並出灘公路一條被該商能西已難交涉近又繳升添契如何勘丈轉契能否設法辦理非局外所移詳悉今既建棧攔截煮米爲飯何可再生交涉祇能遷就止此倘得貴局鼎力提倡與之情商或可讓出俾此次路工直達口外靠浦建築碼頭更爲完善茲承垂詢用將路圖及禀復道憲稿送呈察　務祈查照道憲函意退銷不勝盼禱　　 
[巡警局劃用洋商契地之糾葛]  
　　○巡警總局前在閘北築造泥路一條內有劃用英商愛爾德之英冊三百零九號契地該英商以警局先未與商禀由英領函致滬道交涉當經蔡觀察函復英領請爲婉勸詎該英商堅不允遵復以警局並不遵照定章殊違公理等情禀由英領照會江督請飭該局讓還茲聞樊護督憲以警局築路係爲利便利人起見惟先未接洽似欠周到現已飭令巡警局江觀察於本月十八日起停工七天即由汪觀察派員與該英商妥爲商讓務期必允並已照復英領請爲勸導矣　　 
[民呼日報館訟案二誌]  
　　○護理甘督毛實帥以上海民呼日報館內所設之甘肅籠振公所解欵不多欵有弊實飭由滬道蔡觀察札行公共公廨寶讞員飭差協探將民呼報主筆於左任傳至捕房於十九日解廨訊問還押捕房已紀前報昨日上午十時英副領事布辣德君蒞廨會同寶讞員在樓上公堂復訊捕房將於送案先由寶讞員問日經辦甘省災振之劉道已否來案當由於所延之德雷司幫辦莫肅律師及佑尼干幫辦費信惇律師答稱堂上要問劉道容俟知照來案中西官又曰該報館經收振欵簿據不齊從何查察費莫兩律師答稱敝律師等承辦此案第一日即奉集訊次日令將簿據呈案因爲時侷促是以不得其詳寶讞員又曰民呼報館收振帳簿祇有兩冊內有由該報館帳房經手轉交與一林豐號之各振欵進出細數甚不明晣應將該館五月二十日以前之辦振帳簿一併呈案以憑查核並問民呼報與甘肅籌振公所帳目是否聯合一氣抑或分列於右任禀曰民呼報館祇經理江浙湖北協振所有振欵隨收隨解均有帳據可查至甘振與民呼報館並不聯合惟由帳房代交情或有之請爲明鑒寶讞員曰本分府就案問案毫無存見惟案由護理陝甘督憲飭查若不詳細研究必與籌振前途大有阻 
 
 

Page 19

 
 
礙如訊明案與該報館一無關涉自然與於無尤被告律師起而言曰堂上所諭敝律師等均已領悉尚有安徽鐵路朱協理控告該報毀壞名譽一案如堂上訂期審訊敝律師等均不到堂代表今先聲明請爲察奪訊至此寶讞員遂與布君會商諭令該報館帳房及經辦甘振各人卽於午後二時半檢齊辦振簿據到廨查對聽候察核於右任仍回捕房訂於下禮拜一再訊　　 
[寗紹人團力之堅結]  
　　○南市冰鮮業敦和公所曾邀集同人公議保存寗紹商輪之利權茲將議案錄下　一同業販運貨物均裝寗紹輪船其餘客貨亦由同業各具信函預先關照以歸一律　一同業夥友往返滬甬由本行給發寗紹船票以昭劃一如違察出向該行經理人罰洋二元充作善舉　一冰鮮魚船每年進滬銷售者約四百餘號每船以十人計之不下四五千人今同業邀集各魚商妥議嗣後往來滬甬務須均坐寗紹輪船凡我同業售貨之行給送每船每蹚寗紹船票二紙以盡義務　一滬上各販與同業交易寗幫居多故往返滬甬絡繹不絕然其間小本經紀者未免因船價稍有低昂不顧大義而趁別輪今我同業公議如有貪價廉之小販任其以最低廉之船價向本公所易寗紹船票一紙本公所願將公款津貼以保利權又洋布紙煙兩業爲寗波進口大宗該業諸君均係熱心公益聞現已議定此後均裝寗紹輪船以保權利　　 
[諭禁造謠惑衆]  
　　○總工程局昨日出示照得近有無賴之徒揑造謠言謊稱開闢小西門於人家小孩有所不利於是製造肚兜印刷符籙沿途售賣哄動鄉愚藉以牟利殊爲可惡當經本局密查拘獲出賣之人起出兜肚符籙等件訊明黃金榮係爲首造謠製賣肚兜趙培林係爲首製賣符籙各據供稱因近來生意清淡想法騙錢並無別故其秦壽根及季桂生蔡桂生均係代爲兜售之人除分別儆試並鎖示遊行外合行示諭爲此諭仰本局各區居戶人等知悉須知此等謠言無非無賴之徒爲誑騙錢財起見切勿輕信本局業飭巡警偵探將該無賴等隨時訪拿嚴辦至居戶人家小孩胸帶兜肚原係迷信受愚本局並不干涉如有借此爲名索詐生事准予扭局懲辦　又城內一路巡警分局游巡官出示云照得迷信之人無處不有而近日上海爲尤甚日前突有人傳說新闢小西門要沖殺三千小孩必用紅色兜肚上畫八卦符籙繋帶者乃免此謠一出於是婦女之見莫不爭相製辦小男小女竸令圍繋眞有非此不能免煞者其實煞從何來不過狂妄之徒鼓惑人心或藉此漁利一般無職無知之輩竟甘爲其惑殊可笑也庚子之變天津全城拆毀未見沖釘何人南京金川門閉而復開通行火車亦未聞沖殺何人此其明證地方良善甚多通達事理者亦復不少請將此理明白告語互相勸試勿爲外人非笑倘再有造謠煽惑及迷信此謠售賣帶用彩畫八卦紅色肚兜者准將售賣之人扭送來局其帶用之家亦卽帶局罰辦決不姑寬以杜謠惑而儆刁風其各凜遵　按工程局示諭。謂居戶人家小孩。胸帶兜肚原係迷信受愚。本局並不　干涉。乃以防騷擾也。而一路巡警分局示諭。則謂帶用之家。亦卽帶局　罰辦。是有意干涉也。何意見之適相左乎。　　 
[緝私營拿獲梟黨]  
　　○浦東張江柵鎭因有私梟羅本初等衆衆秤私由上海浙鹽事務所禀奉浙撫派委緝私營趙千戎正芳前往緝拿現將羅本初之羽黨羅阿榮李金生沈和尚陳和尚王阿毛朱小弟龔老頭子等七人拿獲於前日一併解滬送請上海縣就近訊辦並將獲犯情形禀報滬道請爲查核　　 
[鄞邑高等小學來滬募捐]  
　　○鄞邑高等小學堂自丙午年設立至今學生除通學外寄宿者近有一百餘人堂長勵廷侯因宿舍不能多容（係鄖正書院餘屋多不合用）現特來滬向旅滬同鄉勸捐數千金改建宿舍想旅滬浙人必能眷念桑梓以竟勵君之志也　　 
[虹口賭風復熾]  
　　○虹口賭棍向以胡家木橋爲巢窟目去年巡警拿賭釀成命案之後經江督札飭滬道轉移巡警總局會同上海縣協力拿辦且有格殺勿論之喻一時風行雷厲若輩始稍歙跡不意該賭棍等愍不畏法近又遷至張家口虹鎭巡防局相近華洋交界之處大張旗鼓毫無顧忌不識有捕務之責者亦有所聞否　　 
[留學生患病回藉]  
　　○日本早稻田畢業生李宗藩禀准駐日胡使來滬叅觀英美兩國第二審判廳制度業由滬道轉致駐滬英美領事妥爲指導在案茲李君偶然抱病囘藉就醫爰即禀陳滬道轉告英美領事容俟病痊再往參觀　　 
[謝贈]  
　　○昨承明德後麝香號送來紅靈丹妙應丹各二十瓶又承安雅居士送來救急丹黃金丹飛龍奪命丹各二服均當代爲分送書此誌謝　　 
[城內]  
　亦無確供○蘇臬委員劉郎府昨日升坐縣署花應審訊殺人放火之皮箱店主張毛毛再四研詰一味狡展明府喝寶四百板仍無確供判仍還擇候再復訊　又訊搶刦女優白蘭花家之盜犯朱阿三明府婉言開導朱矢口不承喝寶二百板上天平跪鋉良久仍不吐實判還禁再訊　遷回押所○本縣新建之待質自新兩所及女班房共計上下樓房二十八間業已竣工昨由田大令諭將各班房覊押之男女各犯一併遷入　道批三則○祥森火紫公司禀批據禀將代存海關之鹽酸二轉售禮和洋行運往香港准予出口等情候函致稅務司查核辦理可也　保赤會董許堃等禀批准予立案並候給示可也　立豐莊左仁昌禀批候據情轉行南市商務分會勒限理償可也抄黏附　官事○安徽監理財政官鄂芳　奏派測勘開徐清路線郵傳部郎中院惟和　淞滬厘捐督辦候補道劉篤烈昨均到道拜會蘇松鎭總兵徐傳隆由崇明洋南北沙線巡洋回差人到道禀知於二十五日回崇　救生局小輪委員陶鳳威禀謝委辦暫兼義渡局差　　 
[南市]  
　是否說謊○生義弄朱子明家婢女阿桂年已十七風破主母凌虐於前日黎明時捲物逃逸直至旁晚始在後隣成衣店內尋見詰據阿桂稱被干姓家已歇傭婦楊吳氏誘往鄉間等語迨向該氏追究不認當即扭至工程局請寫請究楊吳氏稱並無其事無端被朱率妻披頰陳副裁判斥朱不應動蠻判將阿桂戒責一百下交朱領回候查明復訊楊吳氏交保候示　代放存欵○金寶庚昨至工程局控稱小的前將銀洋二百五十元寄於萬隆肉莊主黃世華處向之索討僅還二十五元今又向 
 
 

Page 20

 
 
追黃稱欵已代存義記猪行將存摺挜交求追陳副裁判判黃先還洋二十五元交保限中秋年底兩次各還洋一百元具結斤退　剪竊鎖片○施家弄夏子明之小孩在門口玩要被匪剪去項內金鎖片旋由人追至同益里口經一百五十六號巡士幫同獲住張耀昌一名贓已拋去當即解至工程局判令戒責二百下收押七天　　 
[閘北]  
　不認爲盜○偵探隊官周二尹在义袋角緝獲夥刦內河小輪案內之要犯張才保已紀昨報前晚由巡警總局汪裁判提訊張從前會充當眼綫拿獲小任山等以致積怨被伊在臬署誣攀小的實未爲盜求鑒判押候移請上海縣解蘇訊辦　巡士索詐○鄉民孫達江控被三路三區門番巡士金家其藉案勒索洋兩元昨由該區劉副巡官將金送至總局經汪裁判訊明拘押候辦　上控無效○木作頭張俊記控王發大不付造屋價洋七伯餘元經四路四區錢副巡官訊明判王交保限期分還詎王抗不遵斷反至總局揑控經警法科批發四路一區訊明王發大欠銀屬實判限兩期清還具結交保開釋　飯帳糊塗○陳雲卿控四路二區巡弁程錦驥欠飯洋三十餘元一案業由黃正巡官特涙巡弁巡記查明是項飯帳皆局中各巡士央該弁代賖因該飯店未記各巡士姓名大半無從收取刻僅查出三元有餘且內有五元餘係拘留人犯之火食應由蕭巡官于公欵內付還昨蕭巡官已如數交到先給原告具領餘着自行查追具結了案　　 
[英租界]  
　是虛是實○謝謂莊控王步青串同妓女趙玉環冒探恐嚇等情昨由捕房一併傳至公廨請爲訊究原被均延律師到堂代辯中西官以虛實均須澈究判王交保候查明於下禮拜一訊核　設計圖菲○張洪寶控被鄭金生用刀戳傷昨由捕房將案中牽涉之羣芳樓餅攤主丁富三一併解廨經中西官訊明此事係由張鄭串同向丁圖詐判丁開釋張鄭押候下禮拜五訊辦　會否誑騙○嚴其達因騙倪錦明縐紗昨由捕房解廨請訊判嚴押候查明於下禮拜一再訊　限期料理○寧星齊控宋德發張洪壽串竊承裝繭子一案昨經公堂復訊明白判宋張押限一禮拜向原告料理　肥皂充公○英商祥茂洋行控費阿良出售冒牌肥皂一案昨經公堂訊明判費罰洋十元偽皂充公　抵單不贖○英商哈其控殷海潮抵單不贖昨由公堂傳訊判殷交保限三個月料理如違着保交案押追　牽累保人○英商老沙遜洋行控王友麟欠銀案內之保人陸允生昨晨由控傳至公廨請追判陸交保候訂期再訊　捐照不符○李阿根所駕之汽車因捐照不符由捕查獲昨晨將李傳至公堂請究判罰洋三元充公　　 
[美租界]  
　撞損電車○四十四號電車昨在靶子路被歸阿四之東洋車撞損嚴板鳴捕拘入捕房罰洋一元　拐案無憑○李朝貴將江胡氏扭至捕房控被拐匿其妻陳氏捕頭因無證據不准　賣瓜違章○衛生局西人查得西華得路一百十三號及二千八百五十八號六十四號等三水菓店均將西瓜切片出賣有違定章報告捕房禀廨傳究　日人行兇○日本人園梅太郎及沙石谷前晚將車夫王阿二扭住蜂毆由捕拘送日署各押十天以儆　律師來滬○美律師凱第士博士前日由美來滬昨赴美臬署拜會蔡雅爾君晤談良久而別　　 
[法租界]  
　本非已物○飯店主王阿麬與車夫瞿萬興爭吵由捕一併送廨請爲訊究瞿供於十八日虫某甲在方浜橋雇車至四馬路下車遺忘皮夾一日內有方單一紙因不識字押在王阿松處抵作飯資詎王以小的可欺昨稱並非方單乃係錠票希圖吞沒因此與之理諭王供方單已交呈捕房品司馬恐皮夾中尚有他物判王瞿一併收押七天以便招人認領　避匿已久○流氓陳阿三因拆梢案發避匿法界近爲南市工程局偵探訪悉遂持牌票投廨協同法探緝獲昨解訊究　司馬商之博副領事准予帶回歸案訊辦　爭奪私孩○唐阿桂前與某氏女私識生一男孩今已三歲該女現嫁木匠沈某爲棄該孩由唐抱回川沙三九里家內撫養計圖歸宗茲被沈某訪悉將唐扭至捕房解廨經聶司馬訊悉前情判候飭探將唐帶往川沙交孩訊核　竊取青菜○巡街捕見陳建亭携有青菜數十斤知係竊來即將人贜拘入捕房轉解公堂請訊陳供由鄉間田園內竊來判押五天以儆　不顧廉恥○某西捕見陳家吉王金福在浦灘勾引行路西人不顧廉恥因即拘入捕房解廨請究陳王俯首無詞判驅逐出境 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[護理滇督沈秉堃奏籌辦各級審判廳摺]  
奏爲遵章籌辦各級審判廳臚陳籌備情形恭摺仰祈　聖鑒事竊查憲政編查館會同資政院奏定議院未開以前逐年籌辦事宜清單本年應籌辦省城及商埠等處各級審判廳臣以司法分立實關憲政基礎自到護任即率同臬司妥商辦法電咨憲政編查館法部承准部電依次籌辦目前籌辦各事漸有端緒謹爲我　皇上縷晣陳之伏維司法官吏之職掌與人民生命財產關係最爲密切非深明法律之原理精研現行之章制洞達社會之情形斷難勝任吾國舊制舉凡行政司法事宜悉責諸牧令一身平日又無專精之學在昔政務清簡尤可藉法廷爲試騐之場今則百廢待興日不暇給自非速儲司法人才特設司法機關不足以資治理第儲才必須乎學愼省自設法政學堂原係官紳並教因官吏狙於故習人堂受學者寡且學科悉　通章不克偏重法律卽畢業有人未必適於審判檢查之用爰於堂內增設司法講習科考選本省官吏及有職人員百名授以今世必要之法學及吾國現行之法制已於本年三月初一日開課定於明年二月杪畢業屆時即按其官秩量其程度分別奏咨予以相當之職任此儲備司法官吏之辦法也至應行籌設之審判廳除省城外則爲商埠滇省已開商埠凡三一蒙自一騰越一思茅奏准將開之商埠一即省城南城外地面現在騰思兩埠商務未盛民刑訴訟之簡與內地略同又滇越鐵路年內可達省城蒙自一埠亦僅爲汽車通過之區以後中外互市之塲或將移於他處目前籌辦各級審判廳擬從省會及省城外商埠辦起共設高等地方審判各一廳各昆明縣屬地分設初等審判五廳一俟籌辦就緒再推及於各埠惟是審判各廳之創設爲內外國人觀聽所繋規模過陋體制固有未協一切從新建造財力尤苦不支現經擇定舊日衙署及公屋數處酌量改修務期建築之費可省而法庭之體制亦備此設廳修署之辦法也創辦伊始頭緒紛繁如規畫各廳管轄區域釐定各項辦事細則訓練看守役承發吏庭丁等事均不可無一機關爲之擘畫而指導之特仿諮議局籌辦處成案於臬司署內附設一審判廳籌辦處查現任按察使世增才識明通熱心憲政卽以總理其事又查有前督臣奏調來滇之京師內城地方審判廳推事王釆才華茂美於審判事宜確有經驗即以之賛助該司規畫一切並據擬定章程詳經審定已於三月十六日開辦此特設籌備機關之辦法也臣維立憲制度根於三權分立之原理凡屬立憲國家俱　獨立之司法機關所以保障人民之權利雜持社會之安寗方今　朝廷銳意立憲自當使行政司法漸次分立以謀內政之改良倘因人才缺乏財政艱窘竟置此爲緩圖非特延誤憲政無以保宇內之和平而外人之領事裁判權亦將永無收回之日此臣所以日夜兢兢不敢不急於籌備者也前接法部覆電謂前奏審判檢察各章俟憲政編查館核定奏准即當咨行遵照嗣後一切組織自當屬循定章隨時咨商法部辦理所有籌辦省會及商埠各級審判廳情形除咨明憲政編查館並將審判廳籌辦處咨送法部查照外謹恭摺具陳伏乞　皇上聖鑒訓示謹奏六月初九日奉　硃批該衙門知道 
[專件]  
　　寗波地方自治預備公會簡章第一條　本會爲寗波五縣一廳選民組織定名寗波地方自治預備公　會第二條　本會欽遵部章實行籌備地方自治範圍內一切應辦事宜及　造就地方自治人材爲宗旨第三條　本會以鄞慈谿奉化鎭海象山五縣及定海一廳選民公同組　織之　（甲）會員　無定額　（乙）職員　由會員中選舉出之　（一）會長　正副各一員　須公　　正明達衆望素孕有政治思想者　（二）調查部　調查長一員須　　熟悉地方情形明於統計之學者　調查員每廳縣六人或四人須　　熟悉地方情形能任勞怨者　（三）研究部　研究部長須會習法　　政公正明達者或由會長副會長兼充　研究員凡本會之會員必　　同爲研究員　（四）庶務部　庶務三員推一人爲長　（五）書記　　部　書記三員推一人爲長　（六）會計部　會計二員第四條　本會會員之職權職務依左列之規定　（甲）總會　總會爲全體意思機關凡關於地方自治之重大事件（　　預算決算等事項）須依總會之決議議決權以過半數定之　（乙）職員會　職員會以會長副會長調查部長研究部長庶務書記　　及調查員皆有評議之權議決權以出席過半數定之惟職員未到　　三分之一不得開議　（丙）會長　總理本會一切就應籌事宜內部提出議案召集開會及可　　否同數表決之權外部有代表本會之權　（丁）副會長　有幫同會長總理本會一切應籌事宜會長不在時內　　部外部均有代執行之權　（戊）調查部　專司調查一郡區域戶口田地賦稅財產公益事業風　　俗習慣及一切自治範圍內應查事宜調查長專司調查員報告編　　纂及決定之權　（已）研究部　專司自治研究所事務其章程依部章特別定之　（庚）庶務部　庶務長專司本會庶務其一員兼充調查部事務一員　　兼充研究部事務　（辛）書記部　書記長專司本會文牘及保存各機關往來文件其一　　員兼充調查部書記一員兼充研究部書記　（壬）會計部　專司本會收入支出事宜二員各兼充調查研究兩部　　會計第五條　本會爲自治預備機關除府教育會提撥及會員會費外地方　公欵無論設定未設定可由本會呈請地方長官籌撥者依預算籌撥　之但所籌撥經費不得趨過自治範圍第六條　依左之資格乃得爲本會會員　（甲）藉隸寗波者無論在藉出外均得爲會員　（乙）年在二十歲以 
 
 

Page 27

 
 
　　上者　（丙）須有選民資格者　（丁）品行端方者　（戊）無嗜好　　者第七條　本會會期分爲二種　（甲）通常會期　通常會期總會每年至少二次職員會每月一次或　　二次　（乙）特別會期　有特別重大事故發生非總會不得議決者由會長　　召集之有緊急須職員決議者亦同惟召集總會時須通告提議事　　件於五日前到會員所在之塲所但應守秘密者不在此限第八條　本會自宣統元年開始至宣統五年各廳州縣自治成立爲終　期屆時廢止改革依會員決議　寗波府教育會幹事部啓小說 
　　 
[美人虹] [  英勞敦斯著] 瘦狷譯意（二十四)葛蘭崖思極憤生。不禁春暈桃頰。旋聞梅黛嶺曰。葛蘭崖。聆君言。吾滋不解。彼已之子。果具何力而能使君方雨靈臺。戀愛不置耶。語已。兩人共坐於一村製之木橙上。葛蘭崖曰。君言吾愛耶。吾初亦不料一見鍾情。繩跡蘭絲。緾綿至此第。言至此。面頳益甚。久之。始續曰。第彼貌甚美。黛嶺。吾將以彼攝影示汝。言畢。疾趨而去。俄携一攝影返。以繡巾封裹數重。解縛。拂拭數四。不留一塵。授梅黛嶺。觀之。梅黛嶺問曰。此足爲佼好乎曰然。試觀其髪。燦若金絲。美婦人不逮也。梅黛嶺乃特注意凝視。葛蘭崖復曰。美不僅髪。雙眸非澄如秋水歟。梅黛嶺曰。君謂其眼何色者。曰蔚藍中微含白色耳曰然。外觀似美。第凡具是眼之人。心必。葛蘭崖急儳曰。心必若何曰。必且暴戾恣睢。機詐萬狀。葛蘭崖聞之。怒甚。頳顏相對。將有所語。梅黛嶺急曰。恕吾唐突。君友或不如此。抑君嘗審視其口乎。葛蘭崖曰。是胡爲者。惟當其笑語時。瓠犀微露。潔白殊人。吾固數見之矣。梅黛嶺曰。其口。虎口也。蘊毒以噬。所傷實多。今且藏此攝影。以此攝影論之。略觀儀表。固落落然其有風標者。君謂之美。良非過譽。然吾會遇一友。貌若神仙。心同梟獍。今且祝君此友心如其面矣。葛蘭崖曰。謝群善頌。抑吾友固可不慮。彼之心。吾固知之。葛蘭崖言畢。更詳告梅黛嶺。謂其意中人名愛特華伴　。初見之於一友人家。美姿容。精科學。具才略。復極傾心於葛蘭崖。葛蘭崖因與締交。梅黛嶺一一潛神聆之。終乃相對詞窮。遂羣起入於臥室。雅麗芙每年必藉教堂中迎神之名。往其夫非力魄寒蕾監禁處一遊。遊倦歸來。面有喜色。蓋以得見其夫爲幸也。此時雅麗芙復往候其夫。離家已一來。復迨葛蘭崖與梅黛嶺劇談之。日夕陽在。山雅麗芙歸。矣葛蘭崖於是日晚間。獨坐房中。凝睇其意中人攝影。益覺藹然可親。往事追思。心頭鹿撞。覺日間愚妄特甚。垂愛若是人。乃可容梅嶺以蜚語唐突耶。旋又思及一事。急趣至梅黛嶺門外。纖指輕彈。門闢而入。莊然曰。吾與伴雪事。雅麗芙一不之知。幸君爲我加秘。勿漏洩春光也。梅黛嶺諾之曰。然則祝君晚安。夜深再見矣。語已返室。抽毫作愛特華伴雪書。情詞綺語。不覺其長。書畢就睡。蘧然入夢。國外新聞 
　　 
[瑞典罷工之慌]  
　　○二十日倫敦電云瑞典各大商業現均大受工人之滋擾電車及國家電報之辦事員役亦相率附和受此影響者約萬人之多該城之旅客業已紛紛他適民間皆大購軍械以圖月衛　　 
[西軍獲勝]  
　　○二十日倫敦電云西班牙砲隊近藉汽球之助力將米里那之摩洛哥酋民痛加轟擊　　 
[居留島問題之危急]  
　　○二十日倫敦電云居留島問題勢已日急土爾其對於該島之權利誓不退讓分毫希政府答覆土爾其要求撤退該島希臘憲兵及國民軍兵弁一案謂此事須由保護該島各國裁奪土政府因希臘不允遵此要求故將以極強硬之手叚對付此事　　 
[美擬嚴懲暴動日工]  
　　○二十日鈕約電云美國法部擬以嚴峻之法懲治夏威夷暴動日工　　 
[俄國國民之欣慰]  
　　○二十日倫敦電云英皇與俄皇在考維斯酬酢之詞對於俄國國會尤爲注意俄京上下聞之深爲感慰咸以俄皇出爲立憲君主實歷史上創見之舉　　 
[俄皇啟蹕回國]  
　　○二十一日倫敦電云俄皇俄后業已啟蹕回國此次游英於政治上及交際上兩端均已遂志　　 
[賑務]  
　　上海商務總會代協振曾經收江浙振欵第一次清單時事報館江趨丹經募英洋三百七十三元龍洋一百二十七元民呼日報館經募英洋五十七元龍洋一元銅洋六元銅小洋一千八百零七角川漢鐵路股票一帋息摺一扣計洋二千元玉器四件源通官銀號經募英洋七百元　　上海商務總會經收甘肅振欵第九次清單振道體仁會陳國伸第一次交來洪慶增經募洋三十元 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
