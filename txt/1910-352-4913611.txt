# 1910 - 352 - 4913611

 

Page 1

 
 
   
 
 

Page 2

 
 
上諭 
[監國攝政王鈐章十一月二十五日内閣奉]  
　　上諭慶親王奕劻奏懇恩開去軍機大臣及總理外務部事務要差一摺現在時會艱危全頼親賢輔弼慶親王奕劻老成謀國爲先朝倚任歷數十年勳勤懋著中外周知庚子之役維持大局轉危爲安厥功尤偉戊申十月連遭德宗景皇帝孝欽顯皇后大事四海震動决疑定計卒致寰宇乂安是該親王兩朝開濟備歷艱辛藎畫宏謀泃屬有功宗社現雖年逾七旬仍復精神矍鑠擘畫要政夙夜競競職任一無曠誤當此提前辦理憲政籌設内閣庶務繁赜力求進行之時該親王分屬懿親允宜任勞任怨始終將事豈忍遽行引退稍卸仔肩所請開去要差之處著毌庸議該親王務當仰體顧命勉濟時艱毌再固辭用慰朕殷殷眺念之至意欽此　　上諭本日侍衛處奏三旗侍衛懸缺擬定推陛等第恭請欽定引見日期一摺着於十二月初十一日帶領引見欽此軍機大臣署名奕劻假毓朗那桐徐世昌　　宮門抄十一月二十五日召見軍機唐景崇李經邁 
讑說 
[讑學官宜速裁廢（寒續）]  
爲今之計。宜速裁學官即以養此學官之費。添立小學校。或蒙小。或初高等。酌量各地方情形定之。校舍卽在學宮中。可不必另行建築也。如此。一轉移間。於地方。教育。有無窮之。益且於學。宮設學亦爲。名實相副揆之往。昔建設。學宮。之初意。亦無悖謬。與其舉官欵養就。衰之老。儒何如培植青。年之有益耶。養老。儒惠在一人一家。培植青年。惠在全邑全。國一则際有。限之歲月。資以待老。一則當方興之時日。藉以裁成。孰優孰劣。固有不待。辯而自明者。向有將學官改爲奉祀官之說。夫奉祀之事。至微細也。非旦。旦。而祀之不過一時數。日之事倘此。一祀事而。必設之專官。則推此以往。恐我國之官吏。將更十百倍於。今日而未有。已竊恐五。洲萬國。無此政體。是則奉祀之說不足爲維繫學官之具也。蘇省大吏。近有裁併同城州縣。改爲審判廳之議江督亦持此旨。據以入告。期於必行。此則官制改革之一大善政但未審果能寳行否記者竊以爲裁學官較裁同城州縣尤爲有益。因同城州縣之設。原以地方遼闊。獄訟事。繁一官不能盡理。之故今旣有審判廳。爲獄訟之專官。則縣宰事簡。一人。儘可從。容坐理。同城之餘一縣宰。本無所用之。裁去自。爲合理。惟裁此設彼。形式雖異。實際。則仍爲。兩官。同治一邑。於國家有益。於人民無大影響。若學官之裁改爲小學校。於人民教育前途。實蒙大利也。原今教。育所以。不能十分發逹者。雖由於國家不行强迫教育。人民無上。進之思想。而辦學者敷衍塞責。復不能引動人。民求。學之。心然要。其終。由於經。費不充。足而中輟。者實居多數。雖有巧婦。難爲無米之炊。此固無可。如何之事也。學官之歲入。有租有俸。約計之。每年至少一官得七百餘銀。圓。則以之辦一小學校。略收學費以佐之。已可聘教師三四人。招納生徒。百五十餘人乃至二百人。且此種學校。旣得固有之經費。則所收學費必。極少。貧苦孤寒者。當酌行免費。則來學者均所樂就。自必極易發逹。其有。造於貧兒。厥功詎不甚偉。以一縣多培二百餘知書識字之。子弟則合全。中國千數百　州縣計。必可多培二十餘萬有知識之子弟。於教育普及。之影響。爲如何宏大哉。乃必以之爲奉養老儒之資。在學部各官主張者。之初心。亦自有猩猩惜猩猩之意。而講地方自治之籌備所諮議局等。顧亦漠然置之。試問此種官宰。於地方究有何益於治理究有何關。其所。謂政績者安在。其所稱職守者何存。胡一任優悠終老。而爲學官者。亦何其。不思之甚。甘自居於清冷之鄉。尸位素餐。若分有應得者耶。或謂學宮以清靜爲尙。所以崇奉至聖故舊日有學師而無學生。今借以設小學校。則集衆多之無知兒童。喧閧其間。似大非尊敬之道。不知際此。時艱。廣興教育。即聖靈有知。亦當首肯。矧聖廟學宮。本劃然分爲二截。取其一部分。以作小學校。自未嘗不可。與聖廟初不相涉。今之學師。携有家。室。盤踞其間。塵垢不潔。何嘗無穢濁褻瀆之事。若改爲學校。生徒日。聚暮。散。即在校中。亦多講衛生。較之學官若家居然者。清潔萬萬。也然則各地。方競言教育。無有言念及此者。果何故哉。私嘗以爲中國之革新事業。所以不能一鼓作氣者。皆由於情面二字誤之。若日彼學官者。窮一生。呫嗶。之勞。埋頭窗下數十寒署。不能飛黄騰達。以攫。取人間富若。貴循例入選。僅此冷官。爲終老計毌亦。大可憐矣。以一邑之大。何在不可容此者。而必。欲驅而去。之揆之人情。得非太過。斯言也。雖記者握筆。刺刺亦時以爲慮。者也。不特。記者云爾。即閱者恐亦無一人不。議此說爲過情。而與前所云。云表同情也。雖然。今之國勢。果如何之國勢乎。苟偷安旦。夕處處遷就人。情。相忍爲國。恐自此國將不國。更無可偷安之地矣。凡今新政效法歐西。如警政。單事。種種人行之。而强盛無儔。我爲之而奄奄無生氣者。皆此情。面之爲害也。私意今之行政。急宜掃除此種積弊。一切。以决。斷行之。問其。於國家人民有益否耳。不必以一情字論也。苟於國家人民有。益雖情所。萬不能已者。亦何妨已之。如此則令如流水。法重如山。庶乎其豸耳。此則。記者有感於心。不禁　然出之者也。尙願謀教育普及講地方自治者。一深省及之。 
要件 
[度支部試辦宣統三年各省各衙門豫算總說明書（十）（二）（續）]  
 
 

Page 3

 
 
　　貴州謹案貴州省宣統三年預算。歲入銀一百七十三萬四千六十餘兩以四川協餉及代徵之鹽課稅釐爲大宗。田賦次之。釐捐各欵又次之其雜收入因近年提解歸公之欵甚多。亦幾與鹽茶課稅收數相埓。歲出銀二百七十八萬八千一百九十餘兩以軍政費爲大宗。行政費次之解欵司法等費又次之出入相抵不敷一百五萬四千二百二十餘兩。預備金四萬九千九百餘兩在外本部按册查覈於該省歲入協欵類。查照九江關及四川省册應增銀一十萬九千七百五十餘兩又參照監理官報告將可增可减之欵。分别電商該省。旋據黔撫電覆。於應增之欵。認爲試辦於應减之欵。已承認者計三萬八千七百一十餘。兩實在尙不敷銀九十萬五千七百五十餘兩。其綠營屯衛電允照裁應俟該省奏准後咨部立案。至添練新軍一項估銀四十餘萬查照該省奏案。此項尙待另籌已電令該省自行酌辦。未據電覆其餘尙有允爲裁减一時未能定數者則出入權衡。不至不敷過鉅。前據黔撫咨送該藩司條陳各辦法亦以縮。減爲言。自是節流之義。但欲。停解賠欵。於全局。未免有碍。實難遽准。其所。擬由黔撫。自榷川鹽。已咨行川督酌覈。或可稍資挹注也。一切理由。詳於分表兹不復赘。 
　　熱河謹案熱河預算。宣統三年歲入共銀一百零七萬八千八百五十九兩六錢二分二釐。本部覆覈之數據熱河都統電允。由地方籌補銀十六萬二千二百七十二兩六錢四分共應銀一百二十四萬一千一百三十二兩二鈛六分二厘。歲出共銀一百五十二萬三千二百九十六兩九錢八分。本部覆覈之數。據熱河都統電允覈减銀三萬七千五百七十一兩七錢二分七釐。共應銀一百四十八萬五千七百二十五兩二錢五分三釐。歲入歲出相抵。尙不敷銀二十四萬四千五百九十二兩九錢九分一釐。原册並未將國家行政費地方行政費劃分爲二。應即由該處補行劃分以符定章至歲入各類。以正雜稅爲最鉅。部欵協欵及雜收入次之。田賦鹽課鹽捐雜捐又次之。官業收入爲最少。歲出各類。以軍政費爲最鉅。民政行政財政教育司法等費次之。解欵恊欵典禮實業官業等費又次之。交涉費爲最少。熱河軍政歲需七十九萬有奇。已占歲入。全數三分之二。僅以所餘三分之一。充各項要政之需。出入。不敷。抑有。由矣 
　　察哈爾謹案察哈爾預算。三年歲入共銀五十六萬九千三百七十一兩五錢三分八釐。其歷年餘存金一萬四千六百十四兩八錢六分七釐在外。歲出共銀六十五萬四千九百零七兩五錢七分五釐其預備金四萬五千兩在外計歲入歲出相抵。共不敷銀八萬五千五百三十六兩三分七釐如以原有餘存金全數抵補。仍不敷銀七萬九百二十一兩一錢七分。當經本部電商察哈爾都統。以歲出各類除解欵及預備金外。尙列支銀六十三萬有奇。但能酌减二成。即可有赢無絀。請卽通盤籌畫切實覈减嗣據電復覈减及追加數目備文咨覆等因應俟咨覆到日歸於另案辦理。此次預算。歲入各類。以部撥各欵爲最鉅。鹽茶課稅及恊欵次之。田賦釐捐正雜各稅及雜收入又次之官業收入爲最少。歲出各類以軍政費爲最鉅。民政財政工程等費及解欵次之。教育實業官業支出交涉典禮司法等費又次之行政費爲最少。察哈爾地處蒙邊。故軍政費一類歲需至四十七萬有奇。歲入之欵。除供支軍費外。所餘不及十萬。財用。支絀。非無故矣。 
專電 
[電一（北京）]  
江督電致樞府聞資政院議減各省行政經費請力爲維持恐議決奏准後設因應付支絀致生他故其用欵反倍蓰於今日 
[電二（北京）]  
皇室經費仍俟宣統四年再行議定 
[電三（北京）]  
東督電奏俄人在哈爾濱藉詞查疫虐待華人請密諭外部與俄使爭理 
[電四（北京）]  
黑撫電奏俄人於東清鐵路附近一帶踰越範圍開採煤礦請速飭外部與駐京俄使交涉阻止 
[電五（北京）]  
御史葉芾棠奏陜省財政窮困請飭度支部籌欵接濟並飭陜督撙節應用奉旨著度支部妥議具奏 
[電六（北京）]  
軍諮處奏請派大臣考試留學日本測繪畢業生奉旨派載潤潭學衡 
[公電（常熟）]  
各報館鑒常昭櫃價照巿抑短民心震動糧户開會公議照諮議局議决丁　積弊案由督撫公佈施行辦理兩縣不允全體士民僉謂諮議局爲一省最高等言論機關督撫爲全省執行機關知縣不照成案辦理城自治及鎭鄉籌備自治恐將瓦解陸懋宗等二百八十五人 
緊要新聞一 
[澤公對於憲法案之議論（北京）]  
　　澤大臣自奉欽 
 
 

Page 4

 
 
命修訂帝國憲法以來多係題外泛論并未做到正文日前倫貝子往謁始開端討議修訂宗旨略舉重要條文數則並以憲法大綱與各國憲法比較商榷聞澤公對於大權章内攝政監國兩條謂各國所規定者與我典章祖制逈不相同就條文解釋大權之有限無限二者又相去甚遠如此等處必須妥愼折衷不得徒沿各國慣例云云 
[其如政府已不容我官民置喙何（北京）]  
　　自宣統五年開設國會之諭頒布後各省督撫抣不甚满意時有函電研究再行陳請之法其中尤以滇督李經羲最爲熱心魯撫孫寶琦現亦發起請於明年四月資政院開臨時會解决國會及憲政缓急問題各督撫均覆電贊成而晋撫丁寳銓之覆電尤深表同意有舍是國事决無着手之處一語李經羲之通函有日有國會而後有眞内閣有眞内閣國會而後爲眞立憲憲政之成敗視乎心術之誠僞人心之向背卽爲天命之去留云云一時爲之傅誦 
[奉天人血枯淚盡矣（北京）]  
　　奉天同志會請願即開國會業已無效惟東省危迫人心未去其亟請請願之血誠實有不容湮没者茲將該省同志會致北京同志會一書追錄如下自國會縮短期限之上諭頒布後敝省紳學商農各界衆議沸騰羣以爲東省垂危若待至宣統五年恐國會雖開東土已非我有當於諮議局開各界聯合會議不期而集者數千人演說多人皆持急激請願主義全塲一致贊成敝局遂有告資政院及各省諮議局之電繼此數經會議或研究手續或推舉代表或籌措川資正研究進行間不意有初一日金君李君之血金君印毓紱李君印德權皆中學學生也十一月初一日兩君會同學界代表到諮議局會議兩君恐事稍　緩致碍進行之機金君於談次抽刀截左手小指大書金毓紱至誠及至誠感人多字羣起攔阻間李君復以割指之刀割其左股肉垂落以血大書李德權請速開國會等字大衆勸歸未幾又有文君蘇君之血十一月初三日學界同志會集數千人赴公署哀請錫督氏表請即開國會法政學生文君科刺左手食指蘇君毓芳向錫督叩頭流血哀求錫督允爲電致各省督撫聯銜代奏衆始散歸未幾又有于君之血于君印長祥營口商業學堂學生也於初四日因組織國會請願事宜恐衆懈志斷左手第四指一枚血流如注以壯衆志未幾又有張君之血十一月初五日集八圑　四十六州縣人民數萬人擬聯衔上書哀求錫督專摺代奏未至公署以前商務編輯　張君進治因　會求其寫旗以備赴公署標誌張君乃不以墨而以血斷其左手食指三尺黃旗幾變爲赤幟其意在開通商界使知國會之切急請求此次請願書錫督已於初八日奏出同日夜間又有厚君之血厚君印達高等學堂學生憤東省危急於初五日夜間自刺其股四處以碗承血作萬言書極長之文二分共十四紙一上諮議局議長一送代表均救亡之策切實而可行者當即送醫院調治未幾又有楊君之血楊君育春師範學堂學生也因學界下鄉演說誠恐有名無實乃自刺左手食指血書兩篇若規若諷以爲演說不力者警後又有曹君之血因赴京代表出發有日大書北京花天酒地足以壞人名譽弟曹憲廷切囑等語以振各代表臨行之氣敝會於初七日電邀各省共同請求而覆電已得多數省分贊成此敝省請開國會各代表將行以前衆心切望切肦之情形也各代表初十日啟程抵京後必謁貴會共商此事務請竭力設法如何上書如何遍謁當道凡三次請願所經過之歷史此次非惟不可略且較從前而增益之不達此請願之目的不止此敝會所馨香而禱祝者也其餘詳細情形敝代表自能縷述不贅除將各項血書紀實等篇呈閱略供參攷外耑此拜懇 
[資政院最新質問種種北京]  
　　全公質問變通旗制處謂現在縮改召集國會期限凡關於憲政各事均須提前趕辦變通旗制事宜應否一體提前辦理牟琳質問度支部謂東三省擬借外債二千萬興辦實業有質問度支部者數事（一）東省借債本屬一地方公債度支部何以出爲擔任一切義務（二）藩屬如蒙古如西藏邊省如雲南如廣西萬一援例以請度支部如何答覆（三）借得之欵用何方法交付東三省（四）曾詳悉東三省之用途否（五）東三省之用途果適合於法律事實否（六）東三省果有預計盈虧之說明書否（七）度支部如何監督其用途（八）東三省自辦銀行自發紙幣度支部亦承認否各省援例不收回鈔票且相率多發度支部其何說之辭（九）東三省所擬辦之實業度支部能認爲有利否能不害人民之生計否能合於振興實業之道否（十）度支部若不表同情何以不據理力駁周廷弼質問稅務處謂海關躉鈔餘存之銀何以不存儲本國銀行海關人員何以不改派本國之人充當 
[高議員竟欲以揮拳勝口說耶北京]  
　　十一月十六日資政院議員又在財政學堂開會研究新刑律議案議員到者約六十人旁聽者約七八十人首由法典股員長汪榮寳詳解規定各條文理由及附則暫行章程不能歸入正條之原因次由沈林一登台演說手執刑律草案支離駁雜人多嗤之高凌霄起與汪榮寶辯駁孟昭常卲羲章宗元陳懋鼎諸議員根據法理繼續駁詰高乃詞窮勞乃宣復登台演說 
 
 

Page 5

 
 
各議員多不耐聽陸續散出高淩霄因附和勞乃宣沈林一受嗤惱羞成怒出塲時適遇新律維持會發起人周震麟陳佐清（即前日在全蜀會館研究新律　痛駁高淩霄者）遂肆口謾罵周陳面叱之高大怒遂呼其同鄉萬愼前來同向周君揮拳周君退入財政學堂門内以避之陳君大聲質問高凌霄何以如此野蠻高反誣周君毆人周君更怒遂由章君宗元呼巡警前來並扭高萬同至内城右二區周陳說明高萬二人逞兇毆人情形區官訊問兩造忽有旁聽人多數前來证明實係高萬毆人區官勸各和平了結周陳堅不允區官遂呌車將高萬二人送總廳周陳欲同往起訴區官堅請暫勿同往衆証人亦欲同往區官再三婉勸久之復勸周陳二君暫歸並允必將高萬二人不是之處詳廳發落周陳二君復問高萬究何往區官答以確送總廳周陳以事有結果遂出探聞周陳二君以因公受辱深爲不平如總廳不秉公發落尙擬提起訴訟云 
[資政院修正剪髪黨禁兩議案内容北京]  
　　資政院議决剪髪易服及請赦黨人兩案情形已見前報茲得京友函述當日修正内容尤爲翔實特照錄如左 
　　剪髪易服案十一月十六日午後一時資政院特任股員開會修正擬請明諭剪髮易服　奏案牟琳易宗夔汪榮寶長福等相繼討讑其修正之結果有云凡官員軍警學界人等皆一律剪髮農工商民悉聽其便朝廷絶不干涉至易服一節則請旨飭下憲政編查館會同軍諮處内閣會議政務處博稽中外制度厘定常服公服禮服並限用本國材料至便服槪不准易其結束處有云我皇上爲海陸軍大元帥我監國攝政王爲代理大元帥銳意維新精進不已倘蒙酌量時變昭示大同遠師趙武靈王騎射改服之心近採日本明治剪髮易裝之制首御軍服爲天下先則柔靡之風不期絶而自絶 
　　解放黨禁案同日午後三時請赦國事犯具奏案特任股員開會文　胡栢年陳樹楷等相繼討讑大半主張專赦某黨汪榮寶倡議謂現旣奏請解放黨禁但戊戌之案朝廷並未認爲國事犯其罪名近於冒犯乘輿非先昭雪戊戌被僇者之罪名此案不能有效近旣有人提出請宣布先帝給予楊銳手詔並昭雪被殺者之寃抑具奏案應將此案議妥再議羅議員所提之案衆贊成汪又謂宣布手詔昭雪被僇者之罪名其事甚小其關係甚大以示朝廷維新之决心一以使國民知吾國憲政確定於先皇帝則愛戴皇室之心必日盛矣某議員相繼發言股員長遂付表决全體贊成旋易宗夔謂此案出語宜極渾含如謂甲黨當赦乙黨不當赦是不啻顯與乙黨宣戰殊非代表人民全體之意且謂某黨不當赦則某黨必生極大之反動力更在海外造謡生事於國家前途轉多窒碍究不如一槪赦回置之國内反可相安於無事旣可以示寬大之皇仁又可以殺反動之勢力長福謂易議員之說本員極贊成汪榮寳謂旣如此於結束處當申明自戊戌後各項國事犯如何恩赦之處出自皇仁云云衆贊成旋由股員長指定起草員遂散會 
[京師街巿將改易舊觀矣北京]  
　　内城巡警總廳以京師各商肆往往因陋就簡於舖面之整理不甚講求推原其故皆由於一次修理之後房東必因而加租是以因循遷就漸成糟朽甚或頽圮剥落聽其自然而大街舖面之不齊整者竟居多數京師爲首善之區不特觀瞻有碍且與商業尤有關係爰特飭區查明各舖户勸令修理限明年二月初十日以前一律報齊在此期限之内准其隨時赴該管區呈報建築由區勘驗之後即可興工並不准房東加租限满後仍按舊章辦理倘於限内抗不遵行照違警律第二十五條第九欵房屋勢將傾圮由官署督促修理而延宕不遵者酌罰仍令如限修理不遵至二次以上者由廳勒令拆毁或代其興修一切費用槪由該舖户擔認又外城巡警總廳奉民政部札開本部會奏以壇墻城垣牌樓各工爲觀瞻所繫擬請修補以昭整齊等因一摺十月十七日奉旨依議欽此查京師地面各舖户亦爲觀瞻所在自宜一律整齊相應札飭該廳按照單開處所飭區勸令各自修整或將不整齊處所拆去或將有危行人者移開務須一律整潔限宣統三年二月十五日以前報竣聽候補驗等因該廳奉文後以外城地面自興修馬路以來街道頗屬整齊尙有未經興修馬路之處舖户棚攤仍多參差不齊實與觀瞻有碍凡各舖商住户有碍官路之家均應拆讓以顧公益爰即出示諭令商民人等遵即拆讓如有妄造谣言煽惑衆聽之人准即扭送各該管區重辦 
[議准皖省兼收七項常捐北京]  
　　皖撫朱家寳奏安徽災重需欵極鉅請再續辦七項常捐一年以資接濟一摺曾於十月初九日奉硃批度支部議奏茲由該部奏覆云查原奏内稱安徽省向辦新案賑捐並倣湖北兼收七項常捐嗣經前撫臣馮喣於光緒三十四年三月奏請將常捐截止賑捐仍復展辦續扣　宣統二年六月初一日又届期满復經臣詳查情形奏請接展一年業經部議允准轉行勸辦各在案伏查皖省上年賑務本已災重欵絀應付極艱本年皖北宿州等十餘州縣迭遭霪雨河流並漲　墊之災傷心慘目爲數十年所未有惟是災區至廣災民至多計自冬迄春爲日方長所需極鉅旣不敢顧此失彼一方抱向隅之嗟復不忍勤始怠終爲德致不卒之憾此時多籌一分欵項即多活無數饑黎其關係重輕與尋常因事增籌缓急逈異第財政奇絀 
 
 

Page 6

 
 
舍辦捐之外别無措手之方賑捐雖經展辦收數究屬微末而七項常捐係屬部庫所收本不敢率請續辦第皖省目前情形舍此實無可籌之法惟有請於新案賑捐外再行兼收七項常捐自奉部核准之日起扣至一年限满即行停止俾收數稍冀加增即賑撫可資挹注裨益實非淺鮮其 
有好義紳民報効至萬金者應由臣尃案陳明籲請恩施以昭激勸據督辦賑撫局司道詳請具奏前來臣覆加查核委屬實在情形仰懇天恩俯准安徽將七項常捐遵照新章再行續辦一年以資接濟等語臣等伏查宣統元年九月二十八日臣部議覆前直隸總督端方等電奏整頓捐務籌擬核實報銷摺内陳明擬將七項常捐酌以五成實銀上兌等因奏准通行遵照在案茲據安徽巡撫朱家寳奏稱（中略）等因臣等查該撫所奏各節自係實在情形擬准該省兼收七項常捐一年用資接濟一俟限满即行停止其收捐成數即應遵照臣部奏定新章辦理所捐銀兩均歸大清分銀行核實兌收以符奏案至紳民報効至萬金者雖經各省奏請優奬有案均係出自特恩允准並無奏定優奬章程此次該撫所請紳民報効萬金專案陳明籲請恩施一節臣部未敢擅擬十一月初八日奉旨依議 
[京師近事]  
　　内務府爲數百年來京師第一闊綽衙署所有堂司各宫及書吏庫役無不身臥金穴揮霍無度其一種驕傲氣象尤令人望而生厭近月來清理財政間題及皇室經費釐訂案將定該府已决入裁撤之列殘喘苟延朝不保夕以故各官吏皆喪氣埀頭到署者寥寥無幾 
　　本月十六日駐京法國人及中國官紳會同組織華法交通社以資交换智識連絡邦交之助公舉會長副會長名譽會員駐京法國欽使阿可里君充名譽會員濤郡王亦被選爲名譽會員 
　　浙江財政監理官王清穆於十六日乘京漢快車到京次日赴度支部謁見澤尙書禀商浙省財政事宜並新政一切用疑諸多不敷請澤尙書主持節减 
　　前温肅奏准京師各級審判廳實缺候補調用人員一律補行考騐茲悉法尙廷杰意主調停於日昨發命令凡合於左列資格之一者准免試驗（一）曾經保以廳丞用者（二）由甲榜出身者（三）當差在十年以上者（四）曾充法政法律學堂教習满三年者（五）曾在法政法律學堂畢業者聞明年文官考試免驗條件即以此爲標準一般甲科中人曁資俸較深之員無不喜形於色　　此次資政院審查核减各衙門人員薪金郵傳部亦在其列該部人員曾向梁左丞士詒要求勿减并舉梁代表答覆資政院梁堅辭不往嗣由沈侍郎雲沛答覆核减二成闔部大譁現正痛罵沈侍之毫無能力云　　川路總理學部左丞喬樹楠虧蝕路欵曾經川省京官杜主政德輿等控告在案聞喬侵吞之欵已先行秘密存儲所置田産及實業各項契票均用戚友姓名以圖滅迹而避查抄一面餽金于同鄉京官之有勢力者以塞其口帮現在川人攻喬之舉已成泡影川省旅京學界尤置此事于腦後云 
　　吏部以新官制將次發表該部在淘汰之　闔部人員大爲憂慮現已秘密議定辦法於官制未頒布之前數日由李尙書具奏請將諸員一律安置 
時評 
　　其一資政院第一次會議彈劾軍機。满塲皆歡動。满塲皆拍掌。乃上奏之後未數日而全然無効。反遭申斥今院中又第二次議彈劾軍機矣。未知將來之効力如何。而满。塲仍拍掌。满塲仍歡動。各議員之精神。又爲之一振。記者姑弗讑彈劾之是否有效。與資政院將來之關係何若。但於演說之時。一句一拍掌。一字一拍掌。各議員足自豪矣。嗚呼諸議員。果何幸而處此愉快之境地耶。 
　　其二 
各國議院。彈劾行政大臣。如行政大臣不辭職。則解散議院。此通例也。今我國行政大臣旣不許辭職矣。而資政院。亦不解散。於是乎有續議上奏彈劾之舉。或日第二次彈。劾而仍無效。將何如。記者日。何妨三奏。何妨四。奏。五奏。雖至數十百奏。而資政院仍存在也。此則資政院議員。堅。持之。力也。 
　　其三 
方請願代表之入京也各省各團體或開會以餞之。或埀涕而送之各代表亦毅然自任。非與政府力爭。達到國會。即開之目。的不止。今國會雖經縮短三年。而即開之目的仍未能達。各代表或。逗遛京師。或另組團體。對於一般之人民。宜乎若。有慚色。也記者日。否否。今民政部步軍衙門。方將特派軍警。擁護代表出。京矣。以視開會餞之垂涕送之者。不更榮幸耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　浙議員又痛駁調查局人員資格矣杭州 
　　浙諮議局提出質間調查局人員資格業經增撫照章批答已詳前報茲悉該局接奉箚復後大爲疑慮日前由議員陳時夏據文痛駁發生四疑義具呈質問（一）撫批以奏定章程均須曾習法政通達治理之爲係兩種資格果如斯解釋則撫批所謂通達治理者非由於學習夫法政不外治理學習乃能通達今以未曾學習法政之人員而日别有通達治理之資格不啻法政外别有法理不學習亦能通達矣更退一步讑之若此規定之資格實爲二而非一當云曾習法政或通達治理者今法文旣無或字之規定而玩立法者所以設此資格之意亦無非恐任用者之非其所習特爲此嚴重之制限其文字實相關聯而不可分者故謂曾習法政而尙未通達治理則可謂未習法政而已能通達治理則不可撫批分而爲二其果爲正當之解釋與否所不能無疑者一也（二）撫批以求曾習法政之道府大員而不可得故委任有第二種之資格者是撫批所謂通達治理之資格隠然特别爲道府而設而總辦之任用必以有道府資格爲前提不復以曾習法政通達治理者爲條件矣考奏定章程第五條别無選派總辦限於道府之明文苟爲曾習法政通達治理者非道府亦爲合格若非曾習法政通達治理者雖道府亦爲不合格合格不合格視其法定資格之有無而已其有道府之位階與否非所問也即退一步以讑姑以撫批所云現所選派之總辦爲有第二種之資格則總辦之資格如此股員之資格如彼一寬一嚴揆之定章均須二字亦有不可解之虞所不能無疑者二也（三）撫批以直隸等省之調查局總辦非曾習法政之員爲引據果各省盡如是耶抑間有不同耶若知他省之不盡如是而獨援用其與我相同者爲證是法他省而使失奏定章程一部分之効力若推想他省之無不如是而以同此敷衍之心不欲獨行其事恐此種章程永無實行之可望充此以推凡近來司道局所新設之科長科員部章所規定必考試而後任用者亦將因他省之不考試而援以爲口實矣所不能無疑者三也（四）撫批以法制科副科員孫祖烈畢業於復旦文科即爲曾習法政是不惟於曾習法政二字誤其解釋亦視法政學之範圍爲太泛曾習之者指曾畢業於法政學堂或法律學堂者而言否則曾習二字將無確當之標準而文科中雖有關係於法政科之學科然一科學中與他之學科相關連者不獨文科與法政科也若以文科中有法政學科之故而遂以其畢業於文科者視爲與畢業於法政科者同一則近時中學及師範畢業生皆曾習法制經濟者亦可以之爲曾習法政通達治理者矣且本年春間撫批調查局詳稱請添設副管股各員並整頓情形有云仍應遵照部章一律選用法政畢業人員仰即分别遴選開摺詳候委辦是在當時已言曾習法政爲必須畢業法政者矣豈當時法政人才衆多半年之後頓形缺乏而爲變通之任用姑以畢業於文科者充其選耶抑此日之批文同去年十二月十七日之札文早已取消而特寬其任用之途不必拘泥於定章耶所不能無疑者四也以上四疑義敢援諮議局章程第二十六條之規定敬候批答 
[贛路風潮種種南昌]  
　　京内外各紳電商借欵情形贛省南潯鐵路工欵困難大有路權莫保之勢業經諮議局議决該路募集公債議案以救危險而保路權日前諮議局接奉京電催詢會議情形文云南昌諮議局鑒前電並寄公债議案計均接到會議如何急盻電復京局眞贛局接電後當電復云北京豫章學堂轉朱艾翁曁同鄉諸公鑒電悉議案已通過認爲地方公债惟公司須改爲公有用人權歸諮議局舊章作廢事乃可行餘函詳議局文印 
　　諮議局紳團藉公訴訟現象贛省諮議局自議决京官朱益藩等請議贛路募　公债一案一般反對路事之輩羣起破壞希兾推倒公司之地步而吉安議員賀　政贊元心爲最熱業已具呈撫院控告議長謝侍御遠涵違法營私一案惟馮中丞因去冬南潯公司開鐵路股東大會解散涉訟一案謝賀互控皆有嫌隙欲置不問而議局中人以賀議員反對議案實屬　存私見無理取閙多抱不平故託副議長黃大壎於十六日午後上院要求馮撫赶將賀呈從速照會到局以便逐條駁復各議員現雖紛紛　籍然聞可决贛路募債之議案簽名者已有五十餘人以爲預備聯名與賀黨長言辯駁之資料似此挾嫌滋事亦贛紳一般現象也　　拒債大會之蕭索内容贛省鐵路協會發布傳單已於十一月十七日在江南會館開會拒債所有演說宗旨一味謾駡洪都人士以於開會性質大相違背道途别有輿讑惟最後當衆宣布致江西京官改弦電文因會費困難尙未發出其辦事内容於　無濟槪可想見即宣布公推晋京拒債之代表鄒淩瀚王修紀似此情形亦不過空言塞責何能攻擊路事之改良最可詫異者新建曹沆去冬尙在鐵路公司照料開股東會事心尙温熱而今開拒債大會居然改變方針登台演說路局辦事之腐敗營私之歷史以致令人莫測也 
分類新聞政界 
[武陽城廂調查户口先聲常州]  
　　武陽城　户口　議九月　　因無的欵是以稍遲現因上憲催促刻不容緩故董事會史總董莊董事擬各籌墊千金刻日舉辦因恐人心惶惑先由官紳將查　　塡齊以爲 
 
 

Page 11

 
 
表率並印成淺說除按户發給外復各處張貼俾調查時易於措手爲要 
[陽湖豐南鄉舉行選舉常州]  
　　陽湖各鄉自治以政成豐南籌備獨早春間因小有風潮遂停止進行現聞調查均已竣事豐南則定於二十六二十八兩日舉行甲乙級選舉矣 
[淮揚道又將嚴申烟禁揚州]  
　　淮揚海道　觀察以禁烟事宜各屬設立分所酌定規則通行查禁惟禁烟在新政中最爲有益民生之舉期限綦迫不容缓宕乃各屬有認眞查禁者亦有敷衍從事者更有誤會局章因准開膏店而併烟館京縰舍不問者實屬不能整頓爰於日昨札飭各屬迅即認眞辦理凡禁種禁吸各事亟宜嚴禁各膏店應令逐漸勒閉以寓禁販之意各牧令精神固宜周至手叚必須從嚴如有煩苛相訊本道當力負其責也 
[贛議局臨時會缓期原因江西]  
　　贛省諮議局本擬常會後續開臨時會提議要案業於初十日閉會惟撫交財政監理官整頓丁漕議案關係吏治民生損害財政問題急須提議因無會期由局函懇撫院電請館院延長會期以便續議前接館電以臨時會並無延長明文要案須議應另行召集臨時會等因聞馮撫會商議長就此時接續開議以免另行召集而節旅行費用惟議員均因年關在邇業已紛紛回籍以致不能開議聞明年臨時會將定二月間召集議員到省舉行矣 
[新喻縣冬防之嚴密江西]  
　　贛省新喻縣地方四路通衢五方雜處陸則山林菁密水則汉港紛歧巡緝稍有未週賊盗最易溷跡現該縣周大令家衡到任以來整頓庶政事必躬親即如冬防夜巡一事歷任莫不委以警員現周大令與警員及糧捕兩廳訂約分班夜巡如輪應周出巡之期無分雨雪該令必親自巡查每值三更時猶輕騎帶領親兵四名掌刑二名挨户梭巡頗爲周密即對於私吃賣烟之户尤爲嚴厲故一班黑籍中人及宵小之徒咸畏之如虎云 
[皖撫親赴皖北鎭壓放賑蕪湖]  
　　皖撫朱中丞刻因皖北匪勢猖獗竟敢戕斃巡防官兵又饑民遍　隨在堪虞特率領兵隧親往皖北鎭壓銀欵沿途放賑定於二十三日由省乘輪來蕪改坐小輪赴廬州現在本埠官紳已在江干預備恭迓憲節矣 
[新常關稅之困難蕪湖]  
　　蕪湖新關本年春夏兩季收稅異常支絀洋稅項下及洋藥稅釐項下應行攤解英德俄法四國原續撥本息還欵及磅價加增之欵悉由常關常税項下挪移十餘萬應解現在常關應解第三批京餉及册檔尙無從設法云 
外交 
[英領照請查究廣元公所壟斷作弊廣東]  
　　增督昨接英總領事照會略謂烟膏牌照捐一事昨聞所發吸户之牌照有歧視苛待之辦法吸户祇准在牌照内所定之店買膏不得另向别家且有膏店數家均爲牌照内所不列者並稱此事聞係廣元公所串同某某膏店欲爲壟斷之計此事若確自屬違約請立飭將此項煩擾章程即行撤銷廣元公所利令智昏擅自把持權力以致違約及兩國互訂之合同深望迅爲設法取締遏制等語增督據此現已札行禁烟總局刻日詳查禀復以憑核奪 
[贛電燈公司日商業已起訴南昌]  
　　贛省開明電燈公司由賀主政賛元龍中翰鍾洢聯合朱培眞觀察等所組織開辦以來招股未齊所有機料均係賒自日商高田商會計銀十餘萬兩訂約分期交付現因公司經濟困難無力籌畫官欵维持亦乏鉅欵以致誤期經日商電懇撫院代爲追欵頗爲激烈惟該公司禀復所得日商材料尙須退還多數方能籌欵交付日商堅持不允現在兩造預備到滬投訴領事衙門云 
軍界 
[責成新任廣肇羅道督辦清鄉廣州]  
　　准補廣肇羅道王道良弼已奉飭知行將赴任現增兼督札飭該道略謂羅定股匪前經札飭蔣道王道易道親往督辦雖已勦撫殆盡惟此外各屬積匪尙多漏綱不速殲除仍恐日久蔓延復爲他方之患現該道已飭赴新任應即親歷各屬督同文武員弁確探何處尙有匪巢何處尙多伏莾切實清查撫捕獲案究明懲辦一面責成印委各員認眞清鄉妥籌善後勒限竣事前發大令一枝應由易道移交王道祇領所有肇羅水陸各營高州及陽江等處派出營隊均歸王道節制遺調以一事權照案月给經費銀四百兩俟布置周妥回駐郡城後即行停支 
[浙洋弭盗議案之批答杭州]  
　　浙洋弭盗建議案辦法六條係寗波學界戴其仁君提出經諮議局逐條討讑詳加修正照章呈送撫部院久未奉批茲聞昨日業已答復到局謂據呈生員戴其仁浙洋弭盗建議案六條查第一條裁减紅單等船添置小兵輪不爲無見惟浙省本年裁撤綠營已將水師各船統編入浙洋水師巡防隊與各兵輪分配三路按段梭巡甫經改編竣事奏定立案未便復議更張第二條設立巡洋議事會及第五條漁團會議俱關軍政與其他庶政不同雖在立憲之國並無使人民得以與聞之例其第四第六等條不無可採候酌奪施行 
學務 
[蘇提學司對于罰欵之政見蘇州]  
　　蘇城蒯某前因細故反對自治經勸學所總董章君伯英責令罰欵一千元以爲阻礙憲政者戒近悉蒯某已於前日如數繳上事爲樊學使所聞頗不爲然謂反對自治固屬可惡然罰欵一千亦未免過分擬即日通飭各屬勸學所遇有前項情事須先禀明本司再行核辦 
[惠興女學請欵維持眞相杭州]  
　　八旗惠興女學校開辦五年成績最著現訂期於本月二十五日辦理畢業先期禀請提學司派員分班考試以定甲乙併於是日舉行惠興女士殉學五週紀念會並擬於宣統三年添設師範專修班以廣造就業由該校監督貴中權君擬具簡章移請學司請予維持略稱本校辦理五年現已畢業明歲應添師範正科擴充學額兼設師範專修科以應女校急需除另文通詳籌撥的欵外惟師範專修一科爲現今刻不可缓之舉已擬有簡章定於明歲正月開辦而爲期僅隔一二月之時間所有租借寄宿舍添築講堂器具及製造美術品物等項至少需銀三百金方可敷衍而本校常年費僅有一千五百金已屬異常支絀爲持移請貴司俯念造就初級師範爲當　刻不可缓之舉特别補助銀五百兩待先行試辦一年再謀繼續云 
[組織求實女醫學堂蕪湖]  
　　蕪湖謝女士林鳳以方今女學昌明學堂林立獨于活人要術棄而不講甚爲學校缺點該女士昔在金陵曾從美國女醫章女士游歷深得泰西醫理凡求診者無不立起沈疴刻經同志多人慫恿女士在蕪發起求實女醫學堂業已擬定簡章計分國文 
 
 

Page 12

 
 
醫學兩科一俟校舍賃定即當招生開辦矣 
[贛省學界治游之現象江西]  
　　贛省客籍學堂開辦有年惟於管敎上不甚嚴密以故員生在外治游之事時有所聞現有某教員聯絡筷子巷地方旅贛皖人捐纳道府朱姓之輩每逢星期轎馬擁擠老錢局揚州妓院聚賭飲酒輸赢動輒千金以故該處地方每逢星期途爲轎馬所塞一時曲韻悠揚附近俱聞而警區人員形同聾聵不事過問犯禁之揚娼抑或暗受保護之托耶 
實業 
[開闢潯陽商埠之會議九江]  
　　九江龍開河岸賓興洲　與鐵路車埠毗連又臨大江實爲該郡要埠特地勢低窪塡築必需鉅欵前經德化縣紳學各界集議將賓興洲地劃分街道租人塡土築屋發起商塲每年可得租金萬元以助地方要需並由萬君才美擬定章程公决招人租賃現有大資本家託出前贛糧道錫觀察之公子殿部郎官報局經理李大令籌集資本數十萬兩包租該洲地開闢商塲現在會商地方官同自治紳董開議租地一切辦法以便訂約禀官存案 
[蕪埠籌設商品陳列所蕪湖]  
　　蕪湖商務總會刻接大平府穆太守照會略謂准南洋大臣咨開據南洋勸業會事務所詳稱物産會之設即勸業會之初基若振興工商非各處設有時常公所以供實業家隨時隨地之研究收效斷難普及查各府應設勸工陳列所商品陳列所係奉憲政編查館議定九年籌備内必須次第創辦此舉如閉會後各地方官紳寬籌經費將各府物産賽品設法購回仍於各府屬創立商品陳列所工商藉以廣告士農得以推求應請憲台札飭各府物産會監督迅速會同紳商學界籌議辦理等因到府奉此查太郡物産會本附設於皖南出品協會由貴商會代辦茲奉札飭籌設府屬商品陳列所應仍設於蕪埠以供衆覽而資研究合亟照會貴商會請煩查照希將太郡物産會賽品一併運回蕪埠設所陳列籌議辦理 
[皖岸緝私改章辦法蕪湖]  
　　大通皖岸督銷王少谷太守禀准鹽政處皖岸緝私各卡一律改爲練勇發給新式快鎗裁撤各卡文武每縣設一隊官隊官之下各設排長數弁均以武備學生充之本月初札行舊日各委員交卸現在隊官排長紛紛接札赴差而地方绅士均謂緝勇最易擾民全在愼選精明穏練之員嚴加督察令以毫無閱歷之學生當此重任尙不知能否民勇相安不蹈訛索苛罰之弊耳 
雜記 
[禁烟竟有冒充調查員者常州]  
　　武陽禁烟分所各調查員均係奉公守法之人日來每有無知之徙在外冒充調查員肆行索詐調戲婦女之事城厢中已有數次日昨該公所忽又接某君來函謂有某調查員恊同縣差至武進安西鄉奔牛鎭肆行索詐某家賄洋苦干均一一指出該公所接函後頗爲駭然因該所僅有調查員四人日内正在城廂調查萬無分身至鄉之理鑒於前後各事遂請兩邑令嚴密查拿懲辦並加給調查員証以示區别惟此等棍徒能否拿獲尚未可知外曞均知爲公門中人所爲云 
[公司竟有以放債便民者揚州]  
　　揚州城内近有大宗西帮之人專事放債爲務俗稱之曰印子錢又曰放帳局其放債方法按日連本帶利一併抽收大槪以百日爲满如放債一千文收利二百文自表面觀之利率並不過高惟按日連本抽收手叚甚惡已收之本仍然取利本不完全利仍不缺展轉盤剥積久成虧以致小民受無形之盤剥苦無所告前經府縣迭次示諭按照典章二分取息乃均未能實行現經紳士江忠第張振先等禀請地方官重申示諭並請組織義利便民公司稽查侵蝕刻已准予示諭矣 
[牧令竟有遺愛不衰者安徽]  
　　前署泗洲故牧王懋勳筮仕皖邦五十餘載所蒞各州縣政聲卓著抵禦捻賊頗有戰功遠近傳誦不媿良吏之目身没數十年遺愛不衰日前經泗毫紳士孫中翰書城李總戎永芳等聯名晋禀皖撫請予奏獎當由朱中丞援案具奏奉批照准並將該故牧生前載功政績宣付國史館立傳附祀皖省英果敏公祠以彰良吏等因昨該故牧之子韜庵觀察已奉撫院行知卽日上院敬謝矣 
[外委竟有與匪徙爲伍者安徽]  
靈璧縣汛弁外委劉永剛日前生辰慶壽竟有著名匪徒劉永鑑率領數十人手執鎗械排隊赴該汛弁衙門拜壽地方紳士以及居民見之頗爲駭異事爲該縣李令所聞以營汛有緝捕之責該汛弁竟與匪徒爲伍雖未有坐地分贓情事然彼見匪不拿任其出入衙門無怪乎皖北之盗風甚熾也刻經訪實情形已據情禀報省台核辦矣 
[清談]  
　　資政院之結果何如 
資政院與樞府。已成一不兩立之局。資政院。今者又擬彈劾。樞臣今者又擬辭職。筆舌互。轉戰。勢力互消長。此誠今日一元。黃未判大。劇戰也。 
然以事理卜之。異日者。果彈劾者勝乎辭職者勝乎。此亦今日一疑問也。或者資政院勝。則樞臣如何。樞臣勝。則資政院如何此又今日不可不研究一問題也。 
記者曰。噫嘻。資政院旣如此决議矣。其熱心。可欽。其毅力可嘉。其最後之結果。或勝或負。諒各議員今日。必有一確定之成見也。吾輩。於此。且勿疑勿慮。勿研究。勿揣度。請各拭其。灼灼之目。以靜瞻資政院議員之價值之態。度。之種種手續。 
[紀事（十）（一）]  
　　墨國獨立百年華僑助慶會記適總統公子至（現任提督）總統介紹黃。君與行握手禮。同時並坐。總統又問校規功。課。黃君具以告之。並云將欲遷該校於廣東。園。兼開農務畜牧實驗專科。以栽學後。（廣東園者乃。該總理。黃君所開殖民地也。）總統十分嘉尙并云他。日用農務畜牧敎科書。政府盡可。帮助。如欲敎員。政府可以派撥云。云。（　總統與該校長共談四十分鐘皆爲教育殖民務農畜牧諸要事）時七點半鐘。乃各握手而别。總統特委其公子親送至武。備學。堂門首。俟學童上車後乃别。二十六號。爲有美學校助慶會值理。　　朱二姓父老在會所宴飲剪辦諸君聞亦十分熱閙云。 
二十七號爲譚代辦請有美學校全體。往使署茶會。席中設有中西點心菓品中國茶。賓主盡歡而散二十八號。七時半晩車。爲有美學校起程回去之期是日。校長偕年長學生到處致謝辭行晚候六時由寓所用電車二輛。載至車站送行者華僑與助慶　值理約數百人俱皆殷　握别。此爲我華僑最有價值之事。至該。總理仍用。普文睡車。照來時辦法。不張旗幟。該車將近開行。學生則在車内奏　歟。歸歟。之曲。當時各西人在塲觀　者。大呼。中國萬。歲。有美學校萬歲。於是而别。各西報之與聞。其事者。無不極口贊揚云。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
　　直隷總督陳夔龍奏酌裁綠營官弁節省俸餉摺奏爲酌裁綠營官弁節省俸餉繕單恭摺仰祈聖鑒事竊查本年六月間陸軍部具奏酌裁綠營辦法一摺欽奉硃批依議欽此由部咨令體察籌辦等因臣查直隷綠營制兵同治年間抽成挑歸練軍光緖二十三年前督臣王文韶奏裁制兵案内除馬蘭泰寗兩鎭標兵不裁外其督撫提標及通永天津正定大名宣化各鎭標分年裁汰二三成嗣將大名鎭標所裁制兵挑作東明河防營二十九年前督臣袁世凱查得直隷制兵實存馬步戰守各兵二萬六千餘名無　之年應支餉米乾折等銀四十三萬餘兩内除守護陵寢之馬蘭泰寗兩鎭内外標各營外委兵丁又妙高峯汛有看守醇賢親王園寢之責河防營兵平時修工臨汛搶險均關重要未能遽裁應發全餉又骆捕盜營内四路廳已就餉改練巡警其張獨　三廳及熱河承德府能否仿照改練另行辦理其餘督標提標並通永天津正定大名宣化五鎭曁分防各營馬步戰守各兵共一萬六千餘名照向章應支餉米乾折七八成實銀二十四萬餘兩天津鎭左右城守三營葛沽一營通永鎭並通州協山永協各左右二營北塘一營以上共十一營當庚子之變紛紛逃避豈容再令入伍奏明悉數裁撤此外督標提標正定大名宣化三鎭並分防各營及津通兩鎭所轄各外汛就實存兵數各裁一半每年節省銀一十四萬餘兩其餘裁存之兵發給半餉又可節省銀五萬餘兩儘數撥充常備軍餉三十二年前督臣袁世凱又將圍塲四汛弁兵裁撤騰出俸餉充作圍塲四鄉巡警經費均經奏明在案是直隷全省制兵除馬蘭泰寗兩鎭及妙高峯汛並捕盜營河防營外其督標提標及通永天津正定大名宣化各鎭標營存兵已少藩庫每年所發兵餉銀不過五萬餘兩每兵每季所領餉銀不及二兩宣化鎭標有科布多年例换防兵丁其餘各標遇有大差皆須臨時派撥他如解餉解犯亦應撥兵護送若將制兵裁盡隨時雇募非特不諳規章難期得力即所費亦較餉銀數倍體察目前情形驟難裁撤惟現在陸軍逐漸擴充綠營自宜次第改革斷不容虚耗餉糈養茲老弱查從前迭經裁兵减餉而於官缺獨未議裁兵額所存無幾官缺直同虚設委署一缺多有延不赴任及飾詞繳委者殊不成事應即設法變通酌量裁併爲制兵悉數裁汰之預備查天津通永鎭標左右等十一營制兵前已全行裁撤而缺尙在除現帶海口巡警之　暫仍其舊外餘皆一併議裁此外各營官弁有可歸併者酌量議裁暫以十成之三成爲率前經咨行提鎭及督標中軍分别陸續議覆茲據藩司核明俸薪廉乾餉項銀數請奏前來臣詳加覆核計督標提標通永天津正定大名宣化五鎭共七標擬自本年冬季止裁參將一員遊擊十員都司十一員守備二十員千總三十九員把總八十三員經制外委九十七員額外外委一百十三名共三百七十四員名查額外外委係食馬兵之餉内除通永鎭標額外外委二十三名天津鎭標額外外委二十六名前於裁兵時業已停餉外其餘所裁參遊都守千把經額三百二十五員名每年共節省俸薪廉乾餉項等銀一萬一千三百餘兩爲數雖屬無多而循序以進自可徐收畫一軍政之效謹繕清單恭呈御覽請旨俯准照擬辦理節省銀數擬請湊撥直隷添練混成協軍餉之需至裁缺員弁年在六十歲以内者仍准留標候補遵照裁缺部章辦理除飭取清册分咨度支部陸軍部查照外理合會同直隷提督臣姜　題恭　具陳伏乞皇上聖鑒訓示謹奏宣統二年十一月十三日奉硃批該衙門議奏單片併發欽此 
本埠新聞 
[中國實業協會開會紀事]  
　　廿四日午後二時開中國實業協會於萬國體育會塲到者約五百人始由協會理事向淑予君述開會詞略謂協會之發生實應於中國時勢之必要此會始成立於南京現因滬巿衰敗年關伊邇苟不於此時極力設法維持必至發生極大恐慌一蹶不可復　同人等深爲此懼特亟開協會於此以期集我商界同人共圖預防之法云云次由理事李平書君報告本會成立之歷史略謂本會之設係南洋勸業會當局及各省出品委員並實業界鉅公聯合而成各省各大商埠均一律籌設支部調查各處實業界情形共謀擴張之道本日開會係同人等鑑於前此恐慌之大創恐年關必蹈覆轍特與淑予先生迭次商議開大會研究維持方法本會會員入會定章須由會員介紹本日會塲諸君可特别毌庸介紹願入會者均請書明銜名衆賛成次宣讀會員陳明善君意見書復提議滬巿互相維持方法張慕唐君謂須提高金利而後富者願各輸其財商家始獲營運之利朱幼鴻君謂須電請政府再行極力設法維持並應電請資政院提作議案庶或有濟沈绶青君謂政府不通商界情形不明實業利害實業界同人宜自行互相維持諸青來君謂互相維持之法即不外共入實業協會力求斯會之發達衆賛成公决互相維持之法由成立支部後集各業紳董討讑一面電呈資政院提作議案並請商部及督撫憲再行設法維持衆極賛成公推向理事起草交由協會執事議决於明晨照發次沈縵雲蘇筠尙二君演說滬巿今日之困頓及種種原因俱極痛切時已鐘鳴五下　理事宣布謂頃請入會諸君簽名一節茲時間已促不妨於日内函致白克路五百五十八號中國實業協會事務所但須本日本人到會於簽名簿上有名者方可承認大衆贊成遂摇鈴閉會附陳明善意見書從來商業之盛衰隨母財之盈細爲轉移我國工　進步甚缓土貨出口逐年减少洋貨進口逐年加多金錢外流漏巵難塞兼以賠欵消耗以致母財日絀此人人所知者也然五年之前上海巿面雖不如昔猶恃道庫存欵甚鉅隨時接濟巿面頼以周轉近五年來大清銀行旣開道庫存欵日少而上海巿面益窘蓋銀行性質重在分布全國非如道庫專顧一埠者可比此亦時勢爲之而滬上營業之母財不免大受影響外人在滬所開各銀行長袖善舞馴至今日遂全操我金融機關各商家恃錢業爲通挪而各錢莊又恃拆票爲周轉若一日無拆票卽全巿商業呆滯不靈巿面如此俯仰隨人眞可浩歎本年六月中旬正元兆 
 
 

Page 19

 
 
康謙餘三莊同日閉歇虧倒華洋商欵六百餘萬全巿震動外國銀行因三莊負欠至百數十萬之鉅提議迫收拆票各錢業聞之無不恐慌當經各商董及錢業總董請前道憲與各國領事各銀行大班籌議借欵挽救勿收拆票辦法各銀行堅稱須將三莊所欠之票欵百四十萬全數扣還方肯不收拆票借與現銀其爲要挾固不待辨然彼巿面岌岌三日之内錢莊相繼倒閉者又五六家滬上錢業幾有全數傾覆之虞如果無人維持聽其敗壞即殷實各莊亦慮被其牽動况滬上一隅商務關係全國即如各省所解洋欵向無現銀解滬全係匯兌而來倘滬巿不保匯兌不通則滬關應放洋欵必且撫從匯劃商家無立足之地即公家有切膚之憂維維持上海巿面即不啻維持全國巿面其允外人坐扣百四十萬豈得己哉商會總理周君金箴偕同前道憲面禀督撫兩院電奏奉旨欽遵辦理原爲拯救巿面起見今前道憲以此被劾商會總理亦以此撤差嗣後巿面恐慌復有何人出而担任目下商界魄力薄弱實業前途十分可危凡我實業同人各有資本各有身家不可不合力同心速謀善後之策望諸君從長計議不可仍前緘默仍前泄杳致蹈覆轍而誤事機此則商業前途之大幸也 
[限制出洋船户携帶鎗械之辦法]  
　　松江府戚太守頒發示諭云宣統二年十月念四日奉江海關道憲劉札開宣統二年十月初三日奉南洋大臣兩江督憲張札准外務部咨宣統二年九月初十日據駐韓總領事函稱前接統監府警務總長函上月二十七日有清國帆船胡仁裕載鹽人仁川港埠經稅關官員查出載有炮二尊洋鎗九支槍彈二千餘颗其中領有派駐清國大長山警察分局發給執照但此鎗械之數與執照不符且槍彈之類亦無記載該警察署長恐有私賣　朝鮮人情弊塹將槍械等扣留又於上月念九日有清國帆船趙楨　入仁川港埠該處警察署員與稅關官員會同調查該船亦載有村田式樣單響槍五支五響槍一支銅帽洋鎗一支鎗彈七百十八顆刀一把火藥二十餘斤盤問該船主據供係爲防禦海賊之用會領有派駐清國大長山日本官員發給執照因遭風濤遺失等供該仁川警察署長亦照前案將鎗械等扣留查載以上之鎗械鎗彈等航駛朝鮮沿岸與現時情形有碍碍難置諸事外擬請貴總領事轉請貴國海關官員日後遇有駛來朝鮮船隻應令不再挾帶鎗械子藥等件免滋事端倘不得已因防範不虞務必預將情事逕行通知併請將此頊事宜善爲酌奪等情查商魚船隻由直隷山東奉天等省載貨出洋夾帶槍械雖因防禦盗匪究屬有違禁令禀請裁奪通飭沿海各省稅關遇有來韓船隻夾帶軍器出洋即行查騐禁阻倘不得已因防範不虞或可通融准其酌帶應請飭由各該稅關監督給以護照俾有稽查而免滋事乞示遵等因前來本部查華船駛入韓境携帶鎗械旣據稱於朝鮮現時情形有碍自應查禁惟因防範不虞有不得不携帶者應由該船户禀請海關監督發給護照該監督卽一面將船户姓名曁鎗械件數給照缘由行文駐韓總領事該總領事卽預先通知該處警察署以免被阻除札行駐韓總領事外相應咨行貴督查照轉飭各海關監督遵照併曉諭商民知悉可也等因到要大臣承准此除分行外札關遵照出示曉諭等因奉此除示諭外合亟札飭札府出示曉諭等因奉此合行示諭爲此示仰商魚船户人等知悉嗣後載貨出洋因防範不虞有不得不携帶鎗械者應由該船户禀請關道憲發給護照聽候行文通知以免被阻其各凛遵 
[南巿另設請减房租事務所]  
　　南巿與法租界各商家聯絡發起請减房租一事業於前日同詣滬北萬國體操會面謁各商董力求維持均蒙允許惟未及簽字昨日又在滬南彚征旅館提議由各商家担任經費另設事務所以便隨時商議進行辦法 
[府縣會勘河工]  
　　松江府戚太守現將率同華亭等縣乘坐滬嘉鐵路火車到申勘驗蒲肇河工上海縣田大令得此消息當卽前往伺候隨同勘視 
[杜絶外人覬觎之佈置]  
　　城自治公所以西門外斜橋迤西至徐家匯等處與租界毗連恐有外人藉端侵佔情事茲特禀奉上海縣准將蒲肇河挖起河泥在該處沿浜一帶塡築泥路一條俾便將來推廣改鋪石子馬路聞此路擬由斜橋起經徐家匯達虹橋日後尙須築至松城爲止以利交通 
[孟長才前後供詞之異點]  
　　閘北巡警局騎巡孟長才即孟有才謀斃周副隊官之妻周邱氏經上海縣署襄讞承明府迭次研訊供認不諱均紀前報茲孟在押患病田大令恐其早夕畢命倖逃顯戮特於昨日下午三時偕同承明府在簽押房將孟提案會同研訊孟所供各節與前堂大略相同惟潑翻火油燈前供用槍撥翻作爲引火之具今供將火油澆在邱氏身上冀其火力愈猛以滅形迹數語略爲歧異大令詰其因何下此毒手孟供小的因欠局中同事洋四五十元屢被逼索無計彌縫因向周妻商借豈知周妻衹允借給兩元小的以不敷還債起意謀財害命當時即將鎗珠裝好撥機開放致周妻中槍斃命大令問周妻見爾裝珠何不畏懼圖逃孟供周妻見槍卽逃由小的跟追入内在後施放故傷痕背後較大胸前較小後小的見周妻已死遂在房中略檢一過席捲所有而出曾回到局中一次翌晨即乘滬杭火車至杭州旋即轉　紹興又至寗波餘姚希逃法綱詎被偵獲解案求鑒大令諭飭還押一面飭承將訊供情形備文詳請上台擬辦 
[屠夫訴陳誤殺情形]  
　　戳斃楊阿寶之兇犯朱竹山前晚由縣署襄讞承明府提訊朱供小的在宰牲公司殺猪缘同夥楊阿寶與趙貴初爭取熱水口角毆打由同夥陸銀狗上前解勸將楊阿寶用力推開場立脚不住跌撲過來其肚腹適撞小的所持之刀上旋即因傷致命實是誤傷求宥明府詰其平日與楊阿寶及陸趙等有無仇隙朱供素來交好毫無嫌隙判仍還押候再查明覆訊 
[印人欺侮華人之公憤]  
　　舟子陸召品前晚乘坐五十四號電車行經黃浦灘仁記路口陸欲下車詎車未停妥即被三號查票印度人推下以致跌傷頭面等處時有同車之陳李方王四人見而不服以該印人不應將坐客推跌受傷訴由五百十一號站崗華捕將該印人與陸帶入捕房由陳等四人與該華捕訴明前情捕頭飭將受傷人車送仁濟醫院 
 
 

Page 20

 
 
醫治該印人留候禀請印捕正巡裴立脫君核明究辦 
[造紙公司代表候質]  
　　信義儲蓄銀行倒欠官私各欵牽涉鎭江造紙公司曾經滬道劉觀察札飭上海縣予限十日傳集該公司各股東等訊明詳覆核奪在案茲該公司特派代表李國珍師恩祿何心川孟深卿柳壽軒何撰之曁查帳員蔡承烈許淦等到縣聽候傳訊旋因孟深卿柳壽軒何撰之三人另有别事不克投質僅由其餘五人於昨日投到聽候示期傳訊 
[汽車撞斃婦人]  
　　昨日十一句鐘有某西婦自駕汽車在南京路疾馳駛至浙江路口將年約三十餘歲之婦人某氏撞倒碾傷不省人事當經二百零七號西捕查見協同一百七十一號印捕將西婦汽車攔住令其簽明姓字住址縱之使去一面將受傷婦人車入老閘捕房轉送仁濟醫院醫治詎受傷過重旋即斃命捕頭卽飭將氏屍舁入虹口斐倫路驗屍所着保報請上海縣相驗一面飭探劉森堂查明屍屬令赴屍塲候示 
[拖船碰撞駁船]  
　　聚興公報關行前日雇駁船裝運洋紗五十五包至楊子碼頭某輪船交卸詎駛至該碼頭相近被某公司拖船衝撞舟子無力支持所裝洋紗盡行落水旋由鄰舟帮同撈起五十三包尙少二包卽投水巡捕房控請追賠捕頭允爲查核 
[浙江海運局今日開辦]  
　　本届冬漕將次開辦所有浙省海運事宜已奉上憲議定徴收新漕四十萬石又補解去冬截漕十萬石合共五十萬石刻由浙藩札委黃朗軒太守融恩爲滬局總辦徐皖生太守恭立爲會辦胡味蘭司馬遠芬爲提辦王受尹二尹慶祉爲帮提調昨均乘坐火車由浙來滬定於今日開局各委員亦已先後到滬部署一切又聞津局各員亦已委定以薜肇卿太守邦祺爲總辦陳麗生太守爲會辦 
[更調停車處所]  
　　新北門外天主堂街向由捕房規定所有停泊車輛東洋車應在西首馬車應在東首各清界限以免爭執乃近來往往有車夫在大昌洋行門窗外之銅欄杆上任意亂坐殊不雅觀刻由該行東函致捕房令將東洋車與馬車停駐之處互相對調並由副巡臘皮也君親往查察如違拘罰 
[庸醫誑騙醫金]  
　　外科醫生鄭泰森日前爲住居百老匯路之蔣金發包醫外症言明醫金三十元先交十元詎服藥後毫不見效昨蔣扭鄭至捕房控告捕頭諭鄭給還醫金斥退免究 
城内 
[巡長潛逃]  
　　東二區巡長彭四福因虧負私債難以彌補忽於日昨抛差私逃聞潛逃時尙有同人被彭攜去飯食資洋二百餘元該局長錢副巡官因特　報一路分局請爲核示 
[道批兩則]  
　　張金華禀批去冬裝運上棧之貨直至本年七月始以缺貨扣船送究其事本有可疑現據稱本年五月間先有該行出店竊貨私銷被包探查獲之事旣經指証確鑿自應准予傳集一千人証澈底根究以歸實在而杜枉緃仰會審官寳令即行遵照辦理仍具報毋違抄黏並發袁明榮禀批案經松江府訪查訊詳該民以暱流氓即於酌斷六百元之外勸明盛多出若干徒供各流氓一時攫取應令兩造自回原籍邀族長理處不明就近呈由原籍地方官訊斷以杜串唆而資保全等情所擬尚爲允當看即遵照毋得多凟 
南巿 
[認領小孩]  
　　總工程局查獲大帮拐匪及被拐男女小孩十三口詳情迭誌前報茲有住居滬北新閘之海門人張錦培仝妻楊氏投局禀稱兒子名阿榮年四歲於十五日拐失已在照片上認明請即給領湯裁判命張持函自赴縣署禀請給領 
[女匪吸烟]  
　　陳沈氏去冬串拐孫阿毛之女孩由工程局訊明判押善堂二年在案近因該氏在堂私吸洋烟昨由堂董函送到局判戒責五十下還堂收押 
[竊賊逞兇]  
　　西區四十四號巡士前晚在尙文門外查見三人手持竹竿圖竊電綫該巡士上前拘拿反被持刀抗拒割破大衣而逸該巡士遂將竹竿携回報告稱有一人走入八十六號屋内該區卽派巡長巡士拘獲湯金泉一名解回研訊堅不承認後由湯妻投稱實由混名油炸檜阿三及羅仁榮即混名喇嘛僧等所爲旣由馬巡將羅拘獲解區詰明然後一併移解工程局押候訊究 
閘北 
[盜匪就擒]  
　　浙江海寗州探目徐三帶同眼線沈阿大於前晚在閘北德生里内緝獲盜犯李阿炳即湖州阿三解至四路分局禀請寄押一宵並將該州移文呈請察核當經黃正巡官允准昨日仍交該探等解回歸案訊辦 
[無端被疑]  
　　合記九筒作小工龔根全前日上午雇車裝　水泥四桶行經新大橋北被四路三區崗巡疑係竊贓拘解分局昨經黃正巡官傳到作主陳桂江訊明判交保具結領回 
[打放船户]  
　　船户李阿魁前因撞斷艾金海船上桅杆由四路分局判令賠洋五元在案昨經黃正巡官覆訊因李無力繳洋改判笞責三百板開釋 
[始亂終棄]  
　　寡婦劉李氏控被木作頭應和記誘奸失節中道捐棄一案昨經四路分局黃正巡官覆訊　供應央同業趙桂記來勸祇允給洋三十元爲回籍川資求恩核斷巡官以應始亂終棄忍心已極判令收押聽候核辦 
英租界 
[突遇暴客]  
　　住居法租界之王徐氏前日乘東洋車行經乍浦路武昌路轉角處突被流氓四五人攔住將氏從車中拖下以致跌傷當被攫去金鐲一只氏即投報總巡捕房請派包探偵緝 
[盜犯解省]  
　　上海縣田大令前日派差徐文將蔣永慶等六盜解　過勘道經租界由差照章報告捕房派捕護送出境 
[不守清規]  
　　僧人嘉乙前晚行經四馬路某里口被一雉妓招之進弄旁有楊阿根見而戲謔謂和尙打野鷄該僧聞之老羞成怒與楊口角旋即扭至捕房經捕頭詢明以該僧不守清規楊亦不應多事一併甲斥釋出 
[疑及歇夥]  
　　包文榮在芝罘路三十號　内開設成衣店日昨失竊鈔票洋二百五十元疑爲歇夥包銀生所竊報請捕房派探蔣文彬將銀生拘入捕房押候解　訊究 
[妓院失竊]  
　　鴇　沈寳姐在福建路普慶里八十七號門牌開設妓院前日失竊値洋五百元之金飾各物昨即開單報請捕房派探張全林查緝 
[查獲竊賊]  
　　松江路德泰號失竊水烟一箱昨由包探殷玉鼎將竊賊邱阿林查獲拘押捕房候究 
[屢戒不悛]  
　　積竊陳守義即陳阿榮又名徐祥二專竊各洋人家物件曾經公堂訊辦五次仍不改過昨又潜來在南京路某洋人家施其故技當被包探周小弟拘獲帶入捕房押候嚴究 
[失竊報捕]  
　　寗波路三十四號鍾儒卿家失竊灰鼠獺皮等馬褂四件昨報捕房請派包探查緝捕頭允之 
美租界 
[窮兇極惡]  
　　西華得路一千七百七十九號押店主昨將郭阿金扭至捕房控稱郭持衣服來店押錢論價不合將櫃上玻璃　籠擊毁請究捕頭諭郭押候查辦 
[追獲匪]  
　　虞財記前晚持衣包一個行經乍浦路被匪徒金毛頭搶去喚由印捕　 
 
 

Page 21

 
 
金追獲解至捕房押候究辦又陸福生前晚行經乍浦路被匪徒　順來搶去緞帽一只由陸追獲扭送捕房候辦 
[探捕獲賊]  
　　沈長林昨竊日商嚴島丸輪船上之棉花又王九子昨竊某木作内衣服等物先後由探捕獲送至捕房押候究辦 
法租界 
[年老告退]  
捕房四十一號巡捕吳發祥當差有年近因年老力衰自行辭退麥總巡准如所請並以該捕辦公二十餘年謹愼無悮故即禀請　事賞給養贍銀二百兩以資奬勵 
[始終推諉]  
　　法馬路首善里萃泰昌與源合泰兩號推諉起火各情曾載前報茲經萃泰昌夥汪允庭俞順年同至捕房訴稱火係貼　源合泰所起當傳合泰夥周賢生馮錦堂到來詢問據稱火起時上樓取物樓上並不有火實係萃泰昌樓上起火捕房當即禀請公堂中西官前往會勘再行核斷 
[殃及鄰居]  
　　法馬路西寳順齋鞋店前晚二時起火延燒隣居泰昌酒店同豐永燭店等房屋數幢事後捕房恐有别情飭探將店主拘案候究 
海上閒談 
以全巿最稱繁盛之地。而茶樓酒肆。游戲之塲。十居其八九。此非巿面之佳象也。大抵此等營業。本輕而利重。故日。用雖巨。猶可以支持。正經營。業。本重而利輕。苟日用不支。則相率他去。所以富紳巨賈。苟欲。振興巿面。以保其入息之權利。舍减房租。其道無由。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院議員陳請修改結社集會律提議案（續）]  
　　三限制敎習不得列入政治結社集會於敎育政策大有妨碍政治之爲物最高尙優美具高尙優美之智識者恒樂從事於研究之途中國自今以往使政治思想不發達不足以成爲立憲國若其發達則具高尙優美智識之士必專以共同研究政治爲大快雖限制之必不受其限制即强其受限制必將逸出於限制之外寗不入於敎育之路而趨於政治之途羣具高尙優美智識之士舍敎育而趨於政治全國將無精神之敎育國民政治之能力亦必日即於薄弱即曰此極端之論不必事實所盡有姑就事實所易見者言之法政科學得其精深者全國恒不過數人此數人者設皆在政黨之列强其出政黨而充敎習勢固有所不能因其爲政黨而不使爲敎習此精深之科學不能不任下駟之濫竽明知爲下駟之濫竽格於例而不能挽精深之學術必淪於每况愈下之趨勢此就敎育政策論敎習之限制應行删除者三也 
　　四限制敎習不得列入政治結集會事實上必不能實行敎習負先覺之任其政治思想之發達必最早優秀之選其熱心政治亦必特甚以日本論政治結社集會雖列敎習之限制其名敎習以政治家自命者無一不在政治社員之列中國現時政治結社集會之稍露端倪者率以各學堂之敎習爲倡始嚴格限制即以斬政治結社集會之萌蘖名限制而實不限制又適以損法律之效力且普通之心理於國家之所禁者類必求其所以然之故求所以禁之之故而實可以不必禁已疑國家之不情以國家禁之之嚴其欲赴之念亦必愈烈限制敎習不得爲政治結社集會之社員敎育而無國家思想淡然置政治結社集會而不問者其程度蓋可以想見若其程度之高者必心醉於政治結社集會之愉快而務達其目的即不顯然冒禁以所懷抱政治上之宗旨爲精神上之鼓吹可以卵育無數政治結社集會之種子占絶大之勢力法律雖有明禁實無從而禁之此所謂法律與事實不相應敎習之限制應行删除者四也 
　　二原律第十條凡政治結社人數以一百人爲限政論集會人數以二百人爲限 
意見本條應全删 
理由本條爲東西各國結社集會律所無起草員以意加入者其應删之理由縷舉於左 
　　一限制人數於法理不合政治結社集會旣以爲正當而許其設立即無限制人數之必要且凡法律限制之數目必有可據之基礎以定限制之界綫就法理論何所根據定政事結社人數之限界必以一百人爲度定政論集會人數之限界必以二百人爲度質諸立法者必無以應之蓋所謂一百人二百人者純屬立法者之任意規定其伸其縮全恃下筆時意思之所動東西各國無此全無根據之法律此本條之應删除者一也 
　　二限制人數事實上亦無實效政論集會係一時之聚合逾二百人之制限警官雖可以行其干涉政治結社本律第四條明准分社之設立果人數不止一百多立分社以一宗旨之聯絡可以消納無數之人員是法律雖有百人之限制實際與無限制等焉用此有名無實之法文也此本條之應删除者二也 
　　三限制人數於政策上尤生重大之惡果立憲政治之必生政黨者勢也政黨之大害莫甚於多數小黨之分立蓋小黨分立其所持之政策必無一定之統系一國之政黨不持有統系之政策黨同伐異其影響於政治者必生分崩離析之惡果故政治學者論政黨之利弊恒希望國中祗有兩黨之並立而務抑多數黨派之競爭今限制結社不過一百人集會不過二百人是不務卵翼大政黨惟恐小政黨之不多以法律分析之自召分裂政策之惡果也此本條之應删除者三也（完） 
小說 
[武俠小說盜俠（三十七）]  
語旣。即麾衆搜取騎士之囊。嚢中金錢至夥。約之得三百枚。盜魁取其十之五。以餘者返諸騎士。且曰。公勇槪如是。吾至服公。然亦不能以公之故。而壞吾黨之成例幸公恕我。騎士見刦其嚢金之半。則大怒日死盜。以同。種剸刧同種。直爲泠血之動物。汝輩當知吾之嚢金。非可輙得。果欲刧我。之。嚢金者。汝輩中當推一。人出與吾决鬭。果能勝我。我乃畀汝以金。否則。金當返我。鬭死無靳。盜魁躊躇有頃。乃曰。公言亦有理。吾不能折。然吾尙不知公爲何人。請示我以名姓。騎士曰。吾爲康吉討克。撒克遜之聞家也。汝爲撒克　人。豈不知討克氏爲英王赫勒而之勛臣耶。盜魁日。君即密司脫康吉討克耶。吾輩乃無狀。狙刧撒克遜勛臣之裔。在理不當取君之資。乃謂盜黨曰。吾黨之兄弟聽之。此爲密司脫康吉討克。吾撒克遜勛爵之裔。吾輩不應刧取其資。頃所取之嚢金。宜返諸其人。諸兄弟以爲何如。衆皆欣然曰。吾首領之言甚善。速返其金無取。惟密司脫討克勇健無倫。吾輩宜推一人出。與角勝負。首領當知吾輩頃間以十人而勝一人。寗非耻辱之事。盜魁立頷其首曰。汝輩言當。第吾輩當以何人出與此勇士决其優劣。衆皆曰。度無如首領者。盜魁微笑曰。旣諸人以榮譽之事加我。吾亦不敢不承。即謂康吉曰。今吾兩人當徇衆人之意。一决生死。然不可不以吾之姓名告君。吾爲魯賓阿德。撒克遜之子爵也。康吉聞語似驚。引目視魯賓阿德久。始曰。君即善射之魯賓阿德耶。魯賓阿德鞠躬日。吾亦不 
 
 

Page 27

 
 
敢自承爲善射之人。第君苟與我較射者。吾尙能侍君無忤。康吉笑曰。君乃謙甚。今吾輩較藝。即在此乎。抑别有較藝之塲耶。魯賓阿德曰。吾意此間較廠。即此爲可。於是康吉討克出劍魯賓阿德出刀。相對而立。康吉忽。一躍距地。劍鋒已及魯賓阿德之胸。魯賓阿德見康吉來勢至猛。則疾躍。向左以避之。 
來函 
[楊翼之君來函]  
讀貴報有來函一則謹上復函并求賜予揭載不勝感荷之至 
支塘陳繩武君鑒本年進京兩次一在七月赴各省諮議局聯合會一在九月參觀資政院並無受蘇路公司委派謁商郵部情事且此等重大之事斷非公司辦事人所能派人商辦承登報見詢謹此奉答楊翼之啟 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
