# 1890 - 113 - 4906114

 

Page 1

 
 
[請取彩物] [  申報館協振所謹啓]  
　　本館協振所所製集腋社彩票巳於本月初二日下午在六馬路仁濟善堂當衆開彩計頭彩第一干零九十五號二彩第一千零三十八號三彩第八百八十三號餘俱詳載對號單上諸君子請早臨本館對明取物可也 
[新印宦鄉要則出售] [  申報館啓]  
　　宦鄉要則一書備載官塲禀啓婚嫁名帖以及奏摺題表告示文移上司下屬之稱呼文官武弁之酬答無不條分縷析擇精語詳名日要則誠不虚也宦鄉中人盍家置一編乎今用新鉛印成每部價洋一角八分售處悉仍曩例 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[文人輕簿箴]  
　　文人輕簿今古如斯自詡風流縱談閨閣描摹景狀侈口鋪張刺探陰私盡情汚衊甚至穢語淫詞聞者掩耳柔情冶態見之赧顏嚼蠟橫陳託浮屠之書以解說長生採戰借容成之術以售姦嗚呼是亦不可以已乎傳曰牀笫之言不踰閾禮曰内言不出於梱詩曰中冓之言不可道也所可道也言之醜也况乃述之於筆著之爲書家喻而户曉之傳千百年之話柄供千百人之笑談使人子孫蒙恥鄉黨　譏淸夜自思干卿甚事實則敗人之名虚則喪已之德隱以造口舌之孽顯以釀文字之禍其隳品行壞心術傷風化瀆倫常莫此爲甚彼閺闠之子畎畝之夫猶且指拔舌地獄以相告戒而彬彬風雅中人名列庠序才儲廟堂以名教道學爲已任者獨甘心犯之而不悔任意爲之而不羞亦惑甚矣按比興之體肇自三百篇後之作者從而效之屈原之湘君曹植之洛神莊周之姑射山人宋玉之高唐神女大都虚無縹緲惝恍迷離命意遣詞取神遺貎猶不失風人温柔敦厚之旨迄乎唐世小說興而傳奇盛雖上淸仙子如文簫綵鸞飛瓊弄玉杜蘭香蕚緑華等亦且浪傳佳話橫被惡名若姚生傳汚及星宿周秦行紀辱及后妃直是喪心病狂肆無忌憚矣其於詩則韓偓以香匲著王建以宫詞稱羅虬以比紅兒特傳元稹惟夢游春最勝李義山有無題等作白樂天多憶妓諸篇纎艷輕靡風行晚唐不可以更僕數長洲沈歸愚先生選别裁杜牧之銅　春深鎖二喬張祜之淡掃蛾眉朝至尊李商隱之薛王沉醉壽王醒皆置不取見解最高至元微之連昌宫詞有念奴潛伴諸郎宿之名淫汙猥褻不堪注目但膾炙已久故姑存集中微之又有古洪絶詞云幸他人之既不我先又安能保他人之終不我奪又云一年一度暫相見彼此隔河何事無嘻是何言歟向所謂拔舌地獄正爲斯人設矣非烟傳稱非烟才貎雙絶而嫁於武夫鬱鬱不得志見東隣某之詩而愛之唱和既洽燕婉是求始以詩媒繼以詩合及事發榜掠慘酷身無完膚竟以是斃聞者傷之有人詠之曰絶似傳花宵讌散空牀抛落最繁枝夜夢非烟謝且拜曰妾雖無花貎而零落過之敬佩瓊　感荷無極又有人詠之曰目古紅顏多薄命惟應羞見墜樓人夜夢非烟戟手責曰士有百行君能全乎余得請於地下矣未幾暴疾而死在非烟身敗名裂尙不甘爲人所譏誚若以純構虚詞加諸無瑕白璧則其怨毒又何如是可知文人輕薄之必有報也近時洪稗畦作長生殿院本乃以稗官正史串合而成非周内誣揑者可比然卒沉於采石湯玉茗文章鉅公四夢之成海巿蜃慺涉筆成趣然猶以牡丹亭一曲轉爲口業竟墮犁泥又撰西樓記之袁子令其爲人齷齪貪汙本屬無恥年踰七十猶謔浪詼諧顚狂佻　强顏作少年諸態以求媚於婦人與人談房術津津有味如見其人如聞其聲後寓會稽暑月忽染奇疾口中癢甚因自嚼其舌片片而堕不食不言二十餘日舌本俱盡而死導淫之罰有如是夫善夫盧雅雨鹺使作金石錄序其辨李易安再適之妄謂德父歿後六年始作是跋其時年已五十二矣以如是而嫁常人所不肯爲况其洊經喪亂尙愛惜一二不全卷軕如護頭目其惓惓德父不忘若是安有一旦背負之理又辨朱淑眞淫蕩之誣謂去年元夜一詞本歐陽公所作後人誤編入斷腸集遂疑淑眞爲佚女誣衊已甚自有此辨而千古奇寃一朝盡雪易安淑眞之目可以瞑矣前人詠巫山云朝雲暮雨連天暗神女知來第幾層賦洞庭云日落長沙秋色遠不知何處用湘君盖謂其人既不可求則其事實不足信以是辨神女湘君之誣妄也雖破家亡國如西施木眞後世猶有起而原之者袁簡齋咏西施云妾自承恩人報怨捧心常覺不分明毛馳黃云只有深恩酬不得向君歌舞背君啼簡齋咏太眞云唐書新舊分明在那有金錢洗祿兒趙甌北云馬嵬一死諸軍退妾爲君王拒賊多是非寛其責而薄其罰也吾人一吟一咏不過消遣光陰又何妨略假片詞稍留餘地爲古人計乎吾願天下之嘲風弄月摘艷薰香居然以才子自命者以是爲法而勿蹈文人輕薄之習也 
[電傳會試頭塲題]  
　　子貢曰夫子之文章可得而聞也夫子之言性與天道不可得而聞也子路有聞未之能行唯恐有聞知所以治人則知所以治天下國家矣凡爲天下國家有九經覇者之民驩虞如也王者之民皥皥如也賦得城闕參差曉樹中得門字五言八韻查塲中頭題本係兩章而就報所刻全題只有一章未知如何歧悞理合附陳 
[福州火警]  
　　上月二十九日下午四點餘鐘時福建南臺番船浦女巫某氏家失愼遽兆焚如回回熊熊火光高徹霄漢鄰里悉付一炬延燒至瑞人街而止計被災者多至二百餘家附近各洋人及廣帮隹宅危樓傑閣玉石俱焚殊可憐也直至上燈時回祿神始命駕而返當火熾時南臺海防分府唐司馬保甲局提調劉明府皆督率兵丁飛馳援救甚出力云 
[八間淸話]  
　　福州　事人云某甲年二十餘向在點心店爲夥今　辭歇遂賦閑居偶向堂兄某乙貸錢乙不允因於夜間掩入竊米而逃次晨乙查知尋甲送縣縣宰升堂提訊以甲形貎兇惡似非好人責而押入翼房待覆訊 
 
 

Page 2

 
 
○署順昌協朱總戎長陞奉檄交卸回間紳耆設筵祖餞并製萬民衣傘德政匾額以表去思○有某甲者其子已游庠娶媳某氏年纔二十有餘上月歸寍母家逡巡未返二十六日卓午陰雲四布大雨滂沱雷電交加令人驚駭忽霹靂一震氏被殛斃室中又東關外鼓嶺仰村婦某氏同時亦被震斃遍體有傷腹被裂開肝胆　出殊慘人也○卞頌臣制軍見巿上錢色太壞閭閣受害非輕因檄飭司道禁令重申現在各錢鋪每百票錢只支大錢九十文番票價更减三十餘文米價略平頂上者每斗須錢五百文之譜官辦海米則每石須銀二兩數錢云○卞頌臣制軍奉旨巡閱各營據聞本月十二三四日可持節回轅矣○福州私典林立率皆收押賊贓前有公正紳士多人控諸保甲總局局總飭縣拿辦各私典遂一律閉門都人士聞知感頌憲恩不置 
[潯陽風災]  
　　諺云三月三九月九無事莫在江邊走每届三三九九之期或前三日或後四日定有羊角狂風鯨波臣浪交相爲虐所以江行船隻均有戒心今年自上已迄今連日天氣燥熱異常礎潤如蒸行人無不解衣磅礴至初六日晨起東北風甚勁上永船隻片帆高掛其行如飛至午後飛亷河伯跋扈揚威大江上下雪浪如山江永輪船上水抵埠不敢靠躉船暫泊北岸以避其鋒九華門義渡局立卽懸旗止渡瞭見上游二套口一帶遭風壞船數隻順流直下船底有數人高喊救命義渡局卽派二號義渡船乘風破浪赶至北關前極力援起四人又南岸氽來一船帆槳俱無有兩水手抱住桅杆隨波逐流勢甚危險義渡局司役等卽派划船兩隻飛槳赶來救至局門兩人已奄奄一息不省人事局董等卽飭巡丁一面將兩人濕衣解脫換給乾衣用棉被蓋好隨用薑湯灌救得甦兩岸觀者萬人無不嘆賞義渡之救生得法也次日茶土兩帮董事齊集義渡局犒賞救生水手錢二十六千文又給救起難民六人盤川六錢六千文該水手等感激救命之恩相與叩頭稱謝而去 
[茶巿續述]  
　　漢臯茶巿情形前已略叙梗概今查各茶棧以謙愼安春華祥熙泰昌三家勢成鼎足照舊營謀至於同順祥聞欲復做若鴻遇順人和祥兩家業已收歇此外復添春記小茶棧統計今年棧家放銀不多皆因上海漢口諸莊縮手也　西商情形據說去年西人購辦出洋之茶元芳行吃虧最鉅本年止而不辦者共有五家元芳亦在其中故華商業茶者俱有戒心探諸西人亦言倫敦一埠存　粗茶甚夥可敷半年銷路想本届來漢購賈者未必踴躍也惟俄商或可照舊現如百昌行本年自樹一幟不附隆泰在協和行基另創門面巿情如此惟願華商入山採辦務選高莊赶做取速毋遲滯貪多卽二春荷花亦須見機而作勿再蹈上年覆轍是爲幸事近日山頭將近開秤行情尙未詳悉惟氣候和暖雨不纒綿不難採摘應時查各山所產向來寍祁最早其餘次第而　屈指計之約望後茶可抵漢分樣開盤亦當在二十間惟外洋茶師到漢者尙屬寥寥兩湖莊數去年共計二百九十六庄加口莊十二家今祗二百五十二家口庄十六是口庄似勝一籌寍祁等處上年計四百七十庄今祗二百九十三庄不過六二折光景矣 
[接錄潮州府曾告示]  
　　一風水宜力闢也風水一道本屬渺茫縱有書籍流傳要皆後人附會借以巧竊貲財實則地理本於天理卽屬人心書曰作善降之百祥作不善降之百殃禍福吉凶亦卜諸寸心而已嗟爾潮屬積習久沿人無賢愚莫不迷於風水每建一室則四隣之耳目偵察維嚴簷角墻眉偶或高出鄰居一寸則羣起相攻妄稱衝煞每營一穴則前後之山塲樹木咸思覇佔他人偶向營葬則又以騎龍斷脈爲詞平空搆訟小而糾衆阻止大而械鬥傷生竟有數十年纒訟不休仍復執迷不悟者良可哀矣夫同此一地吉則并吉凶亦並凶卽使方向果有凶煞亦營建者先自當之斷無低一寸卽吉高一寸卽凶自我葬之卽吉他人葬之則凶之理乃竟因此而爭論致訟因此而破產亡家卜云其吉吉於何有耶且使其說果有可徴則天下之精於風水者當無不富不貴有吉無凶何尙沿門獻技藉以謀食耶以此觀之益可恍然矣嗣後爾等紳民務宜各安天命遇有建屋築墳者倘無侵佔情弊自當聽其營造不可妄稱妨碍率意阻攔尤不可誤信挑唆滋訟生事則彼此相安心平而福自至矣一婚娶宜循禮也夫婦爲人倫之始婚姻乃王化之基是以問名納采笄冠親迎古先哲王特垂禮教雖俗尙不無小異而財禮斷不相爭潮屬則養女之家視同奇貨未求佳婿先論貲財或遠嫁他鄉希圖善價或與人作妾兾得多金甚至愛富嫌貧重婚另嫁致相雀角涉訟公庭遂令下户窮黎無力聘娶終身不偶興歎無家也至於娶婦之家貧富既不相同奢儉自難一轍乃潮屬陋習則綵輿之價動需三二十金并有地方乞丐無賴匪徒藉取喜錢攔途苛索致令新婦黑夜步行敗俗傷風莫斯爲甚本署府到任之後卽經迭次嚴禁諭飭各鄉紳老自置花轎藏之廟中以備公用並將輿夫抬値花子賞封逐爲議定永遠遵守不准仍前勒詐以便輿情他若各庵尼姑盈千累百與與宣淫寺宇不守淸規敦若還俗歸宗早爲配偶尙不失婚姻之正耶本署府前經曉示各尼姑至本年四月一律蓄髪各由父母親族爲之婚配以正人倫此實風化攸關後來者定仍執法愼毋謂本署府交卸在卽復行觀望遲𢌞不早自爲計致干查究也一賭博宜嚴禁也粤省賭風甲於天下潮屬賭局又甲於省垣盖省城之賭衙門差役有規防汛兵弁有規保甲之巡查委員有規地方之劣紳土棍有規甚而承餉包收明目張膽然一經滋事或被攻發仍復執法相繩絶不稍爲庇護潮屬則直以衙門爲標榜竟於文武各署之前平地分叚棋布星羅互相招徠各收規費此界彼疆劃然不紊如謂官府不知情則出久往還固目視而手指如其知而不問則有心弛禁本署府以廉恥所關初擬概行嚴禁惟自府而下者可得而禁之自府而外自府而上者不得而禁之也故於下車伊始卽將府署前無數賭塲盡行拆毁以絶根株庶幾各處聞風從而斂迹俾賭匪咸知畏懼地方可獲又安耳夫爾百姓亦知賭之爲害足以傾家蕩產喪命戕生乎無論新法綦嚴有犯必懲枷杖軍流等其輕重卽使倖逃法網而千金一擲旋踵消亡受鄉黨之揶揄爲親朋所不齒果何所戀而顧樂此不疲耶至於靑年子弟文秀書生尤當束身自愛勿以摴蒱敗德良家婦女繡閣名娃更當守女史之箴勿輕赴娥塲之約自貲財可保復名節能全本署府因憐爾等愚朦故特諄諄相勸倘其聞而不改戒之不堅吾恐患等噬臍悔之莫及凛之愼之毋怠毋忽一假命毋混控也夫殺人者死律有明條而誣告人罪亦干反坐煌煌律例何等森嚴潮屬則遇有命案無不牽連羅織或稱喝令或稱主謀所指控者大抵皆富厚之家兾得肆其油索眞兇正犯反多置身案外銀則累百成千不惜重費案則經年匝月傳審無期習俗相沿殊堪痛恨更有服毒自盡揑報因傷亡身妄稱被敺指路斃之乞丐冒認已親將久殮之屍骸赴官請騐傷痕可以不指見証可以不憑極口呼寃譸張百出甚有無賴匪徒或與他姓有仇自將親丁毆殺誣告行兇或緣傷斃人命自將親族致死冀可抵塡種種弊端實難悉數不知案情虚實一經庭訊涇渭立分縱能瞞准於一時斷難脫身於日後迨至眞情破露三尺難逃是害人適足以自害嗣後爾等各宜自愛切勿再蹈惡習儻怙惡不悛明有王法暗有鬼神决不爾容至若眞實命案務將傷痕部位兇手姓名見証何人因何起釁一一從實直叙報候訊騐切勿聽人唆弄牽累無辜天道昭昭其各猛省以上數條皆潮屬利弊是以重申勸諭夫習俗移人賢者不免所患狃於見聞無以悟其非安於固陋無以善其誘是在地方官之責耳本署府因念前此辦理積案爾民疉遭刑殺痛小民無知犯法罹此刑典夫殺戮之事雖屬巨案然要皆起於一念之微一事之細爭競不休遂致釀成巨禍古人所謂涓涓不竭流爲江河也使當時有學道愛人之官諄諄開導或不至此本署府所由不惜屢爲告誡兾爾百姓不至爲非不惟可免五刑而且蒸爲善俗兹當遠别用贈藥言爾等務宜父戒其子兄勉其弟互相規勸永作箴銘庶無負此苦心共享隆平之福本署府實深欣幸焉勉之毋違特示光緒十六年閏二月日示 
 
 

Page 3

 
 
[吳中團扇]  
　　姑蘇元妙觀後舊學前衣莊林立綺羅錦繡十色五光過其地者幾致目爲之眩是處本有宋文丞相祠宇兵燹後蕩焉無存所有地基陸續被各店鋪佔去元和縣李明府面奉憲諭限一月内一律淸還卽有由忠裔租賃建房者亦應早爲遷讓如敢抭諭定予責懲○婁門外吳生人素謹飭一日偕友觀劇後到酒肆小飲一時豪興不覺共入醉鄉散後各自回家生失足墮河幸水不甚深得免凶占滅頂然巳玉山頽倒竟於河灘高臥夢入華胥次日凌晨有小行販道出其間見生横臥河干疑已溺斃不及細視報信其家家中人聞報大驚急往察看適生夢醒各道其詳始相慶幸甚矣麴秀才之悞人也 
[查貨甚嚴]  
　　邇來蕪湖洋關於進口貨物查察極爲認眞不但挾私漏稅者所必究卽貨單少有錯訛亦必指爲違章或充公或議罰西人扦手於貨物充公拍賣後得提一成奬賞故搜查時十分踴躍也上月下浣有廣貨鋪六家共由上海購𨐰煤油千餘箱雇一夾板船裝運抵蕪當經扦手覆騐見箱上洋字與貨單名目不符蓋煤油有新牌老牌之分新牌稅輕各號所運者固是新牌洋字則悞書老牌洋關不察以其有心朦混判罰銀六百兩各商竭力分辯並電達上海一再商量始得連城璧返又某布號運來洋布十餘件亦因牌目稍訛薄罰領出諸如此類日有所聞各商往來運貨尙其早爲留意哉 
[寡鵠悲啼]  
　　揚州教塲街向稱閙巿近忽來一婦人年約三十許衣裳縞素蓮步姗姗手携幼子終日於該處蹀　往來向人求貸時或朗吟萍水相逢關山難越等句鶯喉婉轉悽楚動人略知文字可以對客揮毫嘗自書撫孤守節業已多年上月携子來此投親不遇因而流落現擬求助川資俾回皖南故里末署程周氏等字將閱旬日人皆目爲江湖故態望望然去之日前某姓眷屬乘輿經過見其嚶嚶啜泣形狀可憫飭從者略詢情由帶回府第細加盤詰果是淸白良民給以靑蚨若干而去跋來報往之區無一人爲之援手某眷屬一見垂憐解囊相贈此所謂綠法也 
[失火卽滅]  
　　上月二十八日傍晚揚州舊城三元巷附近某姓家因遺火積薪中登時烟焰迷漫勢將穿屋鳴鉦告警救者紛來人手衆多得以卽時撲滅然左近居鄰已受驚不淺矣 
[春賽二誌]  
　　昨爲寓滬西商春季賽馬之第二日是日也蕉陰霧斂柳陌風輕昨夜樓頭剛聽妒花猛雨今朝陌上却看嫩草如烟斗酒雙柑聽鸝有客錦鞭玉勒試馬何人由是墊林宗之巾携右軍之扇蠟阮孚之屐披宋玉之襟當午飯後而遨遊向跑馬塲而流覽軍中樂奏喧闐鐃吹之聲天半霞明飄颭旌旗之影挨肩擦背萬目觀瞻逐電追風四蹄蹴踘幾處曾停畫毂小立逡巡問誰奪得錦標大家歡喜俄焉夕照沈炊烟起行客散游騎歸逸興未闌閒情不少復紀賽馬者之勝負藉符新聞紙之體裁第一次七馬怡和洋行勝第二次五馬沙遜洋行勝第三次七馬西人名西夫牛勝第四次八馬西人南爾代天詳洋行勝第五次十馬南爾代天祥洋行勝第六次七馬西人道而司代大興牛奶棚勝第七次四馬沙遜洋行勝第八次七馬道而司代沙遜勝 
[讞員調省]  
　　縣署帮審委員詹明府現奉上憲調赴金陵委辦發審局差明府已於前晚趁輪前赴江寗云 
[商辦賭徒]  
　　昨報紀賭徒兇惡一則兹悉前晚復經楊都戎將奪獲木棍四根竹竿三根送至縣署昨晨裴邑尊詣道轅面禀情形午後蔡二源太守亦至道轅會商一切若何辦理容俟續聞 
[招宴堂董]  
　　上海縣裴邑尊昨日特請本邑果育輔元普育三堂紳董至縣署飲讌聞係商議經放積榖事宜云 
[盜犯解府]  
　　行刦引翔港周邱記案内盜犯王玉科等由縣三次解府翻供發回由上海縣裴邑尊會同華亭縣葛江村明府訊供各情早詳前報昨日上午邑尊飭捕役將王玉科等重行解府云 
[革勇候懲]  
　　去年滬南砲隊營勇丁周滿因犯營規經營官斥革嗣後遂游蕩無歸屢向同營某甲滋　上月某日因借錢不遂以致口角一日訪知甲有事往北卽約伴數人守候四明公所左近時已向晚甲踽踽獨行周等突上前揪住而按諸地褫去衣履紛紛脫逃甲回營據情禀控營官移請各局員嚴緝未獲前晚周在四馬路行走會捕局勇嚴頌眉等見之當卽拘捕周不服與之抗拒經包探李金隆唐寳榮等帮同拘獲解至捕房捕頭交嚴帶回法界讞員葛同轉公舘中禀明情節同轉着暫押捕房候下期解案究辦 
[縣案彚錄]  
　　沈蔣氏扭外孫陶桂文至縣前日晚堂由幫審委員詹明府提訊沈蔣氏訴稱桂文早喪父母由小婦人撫養成人邇來與匪人爲伍將住房一所賣去向論恃蠻無奈扭案求請究辦陶供年二十歲向爲荳行生意現在失業父母故後隨外祖母度日尙有一弟現年八歲賣去住房實是不合現已悔過叩求施恩明府着收所核辦○引翔港廿三保六圖人蔡松桂控族叔雪山糾同聶木木等將屋拆毁奉訊將聶等收所已登前報不料聶在押所連日吵閙由原差據情禀明邑尊於前日晚堂提訊據聶供不敢滋吵邑尊謂聶曰爾犯法收所不思攺過瞻敢滋擾可惡已極着笞責二百五十板枷號大堂前示衆○新花業王懋記等與舊花業張同泰等爭奪淸芬堂公所一案其詳已登前報前日晚堂邑尊親提集訊新花王懋記等十二家舊花張同泰等七家均投案候示旋據王再亭將歴年帪簿呈案並稱小的經管帪務至光緒十二年分爲止後有顧子香陳秋坡二人經管邑尊以兩造各有不合嗣後務須公同經管不得肇訟判令分别具結備查 
[英界公堂瑣案]  
　　昨日美國易副領事未莅公堂各案由蔡太守獨斷○包探秦少卿禀稱魯大投河自盡由某號巡捕救起又十五齡孩子徐寳初流落無歸今特一併送案魯供稱小的係山西人向在老北門内侯家浜同鄉李萬春所開印子錢店中爲夥嗣因虧欠以致辭歇蔡太守問滬上不乏同鄉當可告帮回里何必自尋短見答稱滬上尙有親戚諒可收留太守飭値日差送交其親戚留養徐供稱小的係寍波人偶至輪船玩耍悞被載來上海既無親族又無相識之人流落異鄉飢寒交迫太守謂本分府送爾回鄉爾意如何答稱莫妙於得些資本在此營生太守謂照爾所供回鄉爲是如何願在滬上營生殊見所供不實徐稱小的情願回鄉太守飭交捕房帶回候送往寗波輪船○馮某氏訴稱小姑往老虎灶買熱水突被流氓張阿福調笑丈夫見而申斥又被兇毆及報捕往拘竟敢拒捕且欲扭丈夫往西幸有印捕帮同拿獲丈夫今日不能投質其小姑申訴前情張供稱小的係浦東人向爲瓦匠昨日路經此處彼此悞撞不敢行兇蔡太守判令枷號半月發頭門示衆○兪愼章訴稱小的係南翔人同鄉陶金榮屢次稱貸共被借去洋銀四十餘元其間三十元立有筆據載明不再借擾豈知復來滋詐無奈報捕拘案筆據呈求察閱陶供稱小的前曾照顧伊現在失業無依亦思求伊照顧蔡太守飭送南翔分司署訊辦着兪自行投質○客寓主婦王范氏訴稱方益章偕姪借住寓中托小婦人向衣庄担保販賣衣服被欠洋銀四十餘元逃匿不出衣庄主責令小婦人賠償小婦人無奈尋方送案方供稱姪子裕坤欠洋逃匿致遭波累蔡太守飭押令將裕坤交案訊追○一百五十六號華捕禀稱昨日小的出巡時見王少卿駕馬車飛駛違犯定章上前拘拿逞兇不服後由他捕帮同拘住王供稱小的不敢行兇如今只求恩宥蔡太守判罰洋銀六元撥充善舉○一百十四號華捕禀稱昨日小的巡至馬車行前見陳阿林在門外配車有違規例憶及陳前者已因違章送罰今仍不改前非嗣又見王茂林初次違章今特一併拘案陳王同供以後 
 
 

Page 4

 
 
不敢如今尙乞施恩蔡太守以陳二次違章判罰洋銀四元王初次違章判罰洋銀二圓均撥充西醫院經費 
[法界捕房紀事]  
　　前晚有賊揉升德順　第五十九號門牌某甲家屋上穴窓入室扭壞皮箱銅鎖竊去洋銀五十八元昨晨甲查知卽奔赴捕房請緝捕頭命包探王榮培至甲家查看見屋瓦粉碎疑係比隣車寓主婦行竊當向查問婦言語支離遂將該婦及車夫某乙拘入捕房備捕頭訊問之下均稱不知該包探復將同寓車夫逐一盤問見車夫某丙面色頓異形跡可疑因一併押待下期解案請究 
[照錄杭垣章秉彝先生來函]  
　　諸位善長大人閣下晚自二月十四日從安吉估工回杭將烏牆弄壩工情形實需欵項詳禀局憲外並肅泐奉聞度邀淸聽旋於十六日又奉局委携欵赴德淸武康散放春撫照冬振原查户口先放一個月權應窮民之渴嗣後接放一月以留育蠶之資仰見憲懷體恤災黎之至意晚奉委後卽赴德武會同邑令出示開放適逢春雨連綿更値錢串罕貴是以欲速不能遲至前月一律事竣查該兩邑受災均重瘠苦之民武康尤甚兹値春日方長靑黃不接各災黎無不柺腹興嗟得此及時潤澤民困藉可稍舒惟寒暖不齊蠶桑不無被損倘煖日融和彼小民庶免怨雨嗟寒之苦也附申德邑飢民一萬五千九百十一口計極貧大口六千二百十五口小三千三百二十七口次貧大口二萬九千三十一口小一萬七千九百九十一口另補給西鄉極貧大口一百五十口每極貧大口給錢三百六十文次貧三百文小口减半共放錢一萬四千五百六十八千二百十文又武康縣飢户七千二百四十一户計極貧大六千三百五十五口小三千八百十八口次貧大一萬一千二百七十三口小六千六百五十口共放錢七千三百五十四千四百四十文合併聲明手此敬請德安晚章定勛叩首桃月初四日自杭州同善堂發 
[食字充腸]  
　　本館協振所前蒙某大善士以鄧石如墨蹟隸書字屏十二幀助振兹由余君購去得鷹洋三十六元在助者固德澤無涯而購者亦功施無量傾囊可以濟困食字亦得充飢利物利人善緣廣結矣 
[虔求冥福]  
　　兹有寓滬淅東錦來　以鷹洋十二元送交本館協振所委解浙省災區以資先父母及先兄亡弟冥福情深棠棣傾囊慨擲夫飛蚨愛及椿萱推惠不遺夫嗷雁仁施浙水福及泉臺矣爲志綠由藉明感佩 
[方外救災]  
　　海上盲人備册𠢳振喜蒙其昌禪師募正修禪師等由寍郡江東三官廟來洋十七元味琴子募禪林　三元由蘇來囑解災區誦經之暇頓萌救世之衷較之煨芋懶殘其用意良苦焉[  上海北巿絲業會館壽振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[辦賑獲報]  
　　禾郡金苕人觀察之封翁小岱廣文當咸豐季年髮逆肆擾時在藉舉辦團練奉浙撫憲王壯愍公檄守獨松關會垣　陷廣文殉焉觀察瑣尾流離避難滬上適合肥相國統師東下遂　筆請纓贊襄戎幕多所擘畫迨蘇浙底　觀　數往杭屬遍訪山巖村落求親骸骨而不可得蘇撫丁雨生張靖達兩中丞知觀察賢先後特疏保薦三綰江蘇邑符循良之蹟譽滿花封嗣因執法過嚴開罪當軸巨公以候選知府急流勇退卜居　當湖之濵不得已廣文衣冠阡表終天之恨雖精衛兮難塡光緒戊寅直豫秦晉四省洊饑蘇揚滬諸君子倡設協賑公所籌募義捐觀察聲應氣求出任散入之役先赴中州辦理代贖賑事從此由豫而晉由晉而直旋蒙李傅相以道員奏留直隸專辦畿輔水利兼總賑務兩署永定河道篆所歴宦境皆辛苦備嘗依然淸風兩袖非古之所謂好官者歟去歲其哲嗣籛孫孝廉采芹折桂又得弄璋喜國恩家慶萃於一門同人咸謂天道無親惟德是輔殊不知彼蒼蒼者猶未足以盡好還也秋間蘇浙大遭水患被災甚重値觀察因病假旋不忍桑梓父老瀕於飢饉力疾從公親詣武林謁見大史條陳救卹事宜崧振帥關心民瘼且開藩保陽時與觀察同官素重其人卽專摺奏請會辦全省賑務觀察感深知遇竭誠攄忠綜計自冬徂春集欵至百餘萬活人無算於是浙東西茅檐蔀屋之壽無不知有金觀察矣今春以工代賑躬往餘杭臨安等處察勘南湖水利工程有鄉人叩馬而請曰從前獨松關殉難之金小岱廣文得非公之一家乎觀察聞而驚駭急遽以應曰是吾父也何以知鄉人僉曰此間人　其歿於王事爲之安葬高原觀察喜出望外亟倩鄉人導至墓前展拜松揪見佳城鬱葱風水甚好設觀察不從事豫賑未必由晉而至直不服官直省卽遇浙炎崧中丞亦未必如斯見信得以官紳一氣實惠均沾又能鼓其餘勇兼辦工賑冥冥之中若或使之使畢生嘗抱之缺陷於數十年後無意得之此之謂辦賑獲報誰曰不宜吾願世之紳縉士庶巨賈殷商及身有不足之處者曷勿見義勇爲效法踵行太上曰禍福無門惟人自召心誠求之求無不獲立竿見影可操左劵焉 
[申報舘江浙恊賑所三月初六日至初十日止經收第三十七次淸單]  
　　初六日楷靑室規元十兩春溥室規元十兩樹德堂規元十兩𨲗氏求遂堂規元十兩𨲗錉懺非室規元十兩老易堂規元二兩且一閣規元入兩寶嗇堂規元六兩紫綬室規元八兩畹蓉居規元八兩第二圖規元二兩第六圖規元二兩注心經室規元四兩淸元室規元八兩潮音居士規元一兩華光居士規元一兩○初七日徐柳亭洋五元鄭守炎洋二元一角○初八日福升泰洋二元日生德銅洋四元周曉記銅洋乙元○初十日吳國均洋廿元淮浦吟身銅洋二元○總共收九八元一百兩英洋廿九元一角銅洋七元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年閏二月廿九日京報全錄]  
宫門抄○發抄硃批三道○閩督卞奏械鬥致斃多命重案審明議擬請旨遵行摺○署晉藩潘奏報接篆日期摺○總兵王奏報接篆日期摺○閏二月二十九日工部鴻臚寺廂白旗値日無引見○兆伯假滿請安○婁雲慶預備召見○㷇公請假二十日○嵩申淸安椿壽薩廉惲彥彬各請假十日○提督衙門奏拿獲盜犯王三等五名請交刑部○召見軍機婁雲慶○發抄曾國荃奏前河臣吳大徴遵母命籌勸賑欵奉硃批吳大徴籌欵助賑善承先志着傳旨嘉獎欽此○又江蘇安徽賑欵收支數目奏銷並在事員紳可否請奬　硃批准其酌保數員毋許冒濫欽此○又記名總兵李金鑑等接帶南字等營奉硃批兵部知道欽此○○頭品頂戴閩浙總督臣卞寳第跪奏爲械鬥致斃多命重案審明議擬請旨遵行恭摺仰　●望鑒事竊臣於光緒十四年十二月間據福建延建邵道恩良延平府知府雷榜榮轉據署順昌縣知縣程森順昌營都司支得勝禀報十　年十二月初三四日該營大幹地方江西人因扛鹽與下府人口角爭鬥致斃下府三人糾合千餘人傷斃江帮十三人受傷溺斃二人　訊緝兇又據管帶防營提督劉端冕禀同前情並下府聨首蔡和順鳴鑼紏衆千餘人發給砲火軍械旗幟倡率報復殺斃多命拿　蔡和順卽蔡達林成經徐報許孟林漢劉立王赤陳水杜阿小張泉蘇針王霞鄭飲王續林幅林榜等十六名交縣訊辦劉集劉季查無下落各等　　順昌縣知縣程森未能認眞訊究又不嚴拿致斃各命下手兇犯臣將程森摘頂留緝繼復彚案奏叅奉旨交部議處接准部覆議以革職在案案懸日久本擬提省又恐蔡達黨與甚多起解疎虞當將前獲各犯飭解署延建邵道劉悼雲審辦嗣據署順昌縣知縣王　瑞會同程森緝獲兇犯陳新注卽陳狗仔一併解道收審經該道劉悼雲發交延平府知府雷榜榮會督南平縣知縣孫興壽委員候補同知平元煃通判張慶鈞等訊據陳新注供認槍斃二人林榜林幅各供在塲傷人不諱王續鄭飲王霞蘇針張泉杜阿小陳水等或　人鳴鑼或在塲並未傷人蔡達一犯僅供邀集下府人並發給器械其餘堅不承認林榜林幅王赤三犯先後在押病故將現犯招解　道經劉倬雲　提覆審無異並傳大幹汛守備劉士信兵丁阮得泉地保盧陞亮等查訊俱稱親見蔡達執炬然砲鳴鑼發械率衆敺鬥委係此案首惡無疑按照衆供確鑿議擬具詳前來臣復提供証之王續等七名督同署福建臬司龍錫慶親加研鞫供與道府縣所訊相同並照道詳覆核緣蔡達卽蔡和順又卽蔡塔陳新注卽陳狗仔林榜林幅王續卽王石鄭飲王霞蘇針張泉杜阿小陳水等分隷永春龍溪安溪南安仙遊等州縣均寄居順昌縣大幹地方蔡達充當下府總聨首向開茶行餘各耕種貿易度日光緒十四年十二月初三日江西船户吳保得等軍鹽至大幹與下府人劉集劉水因扛鹽散失鹽斤口角爭鬥江西人致斃下府人吳宗尤牙詹生等三命並傷林矮等五人聨首蔡達聞知不服隨令人鳴鑼紏衆報復王續聞聲出視適遇王正元敲鑼走至告知情由並允央王續代敲一轉將鑼交還初四日下府帮約聚千餘人由蔡達發給器械督率尋鬥陳新注因蔡達令劉集等到鄉邀人伊卽帮邀鄉人並携六響洋槍前往助鬥開放致斃江西兩人林榜林幅各自用刀砍傷江西兩人鄭飲王霞蘇針張泉杜阿小陳水分携刀棍在場並未傷人維時人多手雜計下府人致斃江西人老余應厚財吳十喜熊贊仔吳保得吳夜失吳貞吉彭善喜林得生吳懋得林春茂黃福海劉得蓬吳采端吳干仔等十五命並傷桂富有等七人經署順昌縣知縣程森會同防營汛弁馳至彈壓解散分别騐報先後拿獲蔡達林榜等及林成經等共十六名接署縣王國瑞會同程森緝獲陳新注一名經臣札飭解道訊辦委據延平府南平縣暨各委員訊明解道覆審擬詳臣復酌提餘犯到省督同臬司親審無異應卽擬結此案蔡達卽蔡和順又卽蔡塔一犯充當下府帮總聨首該帮之人均聽指揮乃因江西人與下府人口角爭鬥致斃下府三人並不告官究辦輙卽鳴鑼紏衆千餘人發給器械尋仇復鬥殺斃江西人十五命之多按照械鬥糾衆至四十人以上致斃彼造十命以上首犯例應斬决梟示該犯已供認邀人並九節砲火藥木棍等械係其交給惟主使鳴鑼紏鬥各情堅不承認臣上年出省閱伍在延平親詢大幹守備劉士信並劉倬雲傳訊當時彈壓之水師都司黃得陞供稱初四日親見蔡達指揮械鬥並見其親燃九節砲施放傷人汛兵地保人等供亦相同且有在塲帮鬥之陳新注等供指確鑿雖該犯堅不承招應照例取具衆証情狀奏請定奪陳新注卽陳狗子一犯邀人帮闘並施放洋槍中傷江西兩人倒地未能指出死者姓名查順昌縣原騐已死應厚財等受砂子傷者甚多其爲搶斃無疑該犯應照爭鬥擅用鳥搶施放殺人者以故殺者斬律擬斬監候秋審應入情實該犯等事犯在光緒十五年三月十六日欽奉恩詔以前情罪較重毋庸查辦伏查下府人與江西人械鬥多年尋仇報復迄無已時地方官從未嚴辦以致肆行無忌上年五月間江西人䜿旗聚衆藉口向下府人報仇任意燒殺幾致勾結蔓延經官軍擊斃及先後拿獲首要各犯正法約共一百餘人而大幹致斃江西人十五命尙無一抵聞江西人心懷不服瞬屇茶巿仍恐恃衆尋釁復滋事並訪聞蔡達充當總聨首與兄蔡陽至殮錢聚衆事所恒有實爲兇暴之徒合無請旨將蔡達陳新注二犯一併卽行正法俾頑民咸知儆畏風氣或可挽回林榜林幅各用刀砍傷江西一人應照刀傷人杖八十徒二年律各擬杖八十徒二年該二犯與訊無在塲之王赤先後在押病故均毋庸議王續卽王石代人敲鑼鄭飲王霞蘇針張泉杜阿小陳水等在塲並未傷人均照内毆餘人杖一百律各擬杖一百事在　前均應援免林成經徐報許孟林漢劉立等均訊無在場帮鬥已由道先行保釋逸犯飭緝獲日另結除備錄供招咨部外合將審擬緣由恭摺具陳伏乞皇上聖鑒勅部速議施行謹奏奉硃批刑部速議具奏欽此○○頭品頂戴署理山西布政使按察使臣潘駿文跪奏爲微臣抵晋接署藩篆日期恭摺叩謝天恩仰祈聖鑒事竊臣於光緒十五年十二月初二日　恩補授山西按察使節蒙召見二次聖訓周詳莫名感悚陛辭後卽起程出都於十六年正月二十六日行抵太原省城旋奉撫臣豫山行知調任安徽按察使嵩崑奉旨着來見欽此所遺署藩司篆務查該司現已到省自應委令接署等因於二月初一日准署藩司嵩崑將印信文卷移交前來當卽恭設香案望闕叩頭祗領任事伏念臣洊歴監司毫無知識前在東省曾綰藩條兹者甫抵晋疆復蒙奏委署理藩篆涓埃未報兢惕滋深伏查山西爲畿輔右區藩司爲錢糧總匯察吏所以安民理財乃能裕餉如臣擣昧深懼弗勝惟有殫竭愚忱隨事禀商撫臣悉心整理不敢以暫時攝篆稍涉因循以期仰答高厚鴻慈於萬一再臣經過直隸山西地方雪澤均霑麥苗漸已滋長民氣極爲靜謐堪以上慰宸厪合併附陳所有微臣抵晋接署藩篆日期並感激下忱理合恭摺叩謝天恩伏乞皇上聖鑒訓示謹奏奉硃批知道了欽此○○頭品頂戴記名提督山東曹州鎭總兵奴才　連三跪爲恭報接印任事日期叩謝天恩仰祈聖鑒事竊奴才由雲騎尉世識投効戎行迭邀荐奉旨補授山東曹州鎭總兵當請撫臣張矅奏謝天恩旋以經手營務交替淸楚北上陛見又經撫臣附片奏聞於光緒十五年十一月二十四日到京二十六日跪請聖安十二月初十日請訓仰蒙召見二次訓誨周詳莫名欽感並荷賞頒克食彌戴恩施遵卽陛辭起程於十二月二十六日行抵山東省城兹於十六年正月二十六日准署總兵萬年淸將關防文卷等項委員齎送前來奴才恭設香案望闕叩頭謝恩祇領任事伏查曹州爲冲途扼要之區總兵有訓練操防之責整頓營伍彈壓地方激勵弁兵緝拿匪類在在均關緊要奴才自維駑純懼弗克勝惟有隨時隨事禀請撫臣指示機宜實力實心認眞經理以冀仰答高厚鴻慈於萬一除到任日期恭疏題報外所有奴才感激下忱謹恭摺叩謝天恩伏乞皇上聖鑒謹奏奉硃批知道了欽此 
 
 

Page 13

 
 
   
 
 

Page 14

 
 
[廣積陰功]  
　　謹啓　　有蓉記沁記善士　　申　因見蔽堂常年施醫給藥每期六百　　官事求是經費浩繁蓉記規銀七十兩沁記規銀五十兩樂助醫藥之資囑爲隱名拜登之下欽佩　如　孫孝廉　北上春關道經處尙　慷慨解囊而惠靡已愷悌慈祥於此可見將來福報豈有限量羡此時身列賢書既飲鹿鳴之宴　年　　　聨　題　塔之用泐　言　　間上海六馬路仁濟善堂施善昌等謹誌 
[名刹助賑]  
　　佛國有緣佛法相因救苦救難皆　　　　　　　成今有焦山寺大和　留　　中　等二十一名由鎭江信大昌來　二十六元六角内有銅洋一元金陵臥　寺　帆　　　　　　　　由　江全泰盛局來洋九元以上　命　　扣勻助江浙春賑各法名俟照錄淸單登報心香　瓣洵守戒　超塵腸轉九　願　飢而修　　宵　　頓萌救世之衷爲托　空　者亟　一　生　　邱說法頓石　頭其用意不是過也而備册鄧勸者良苦矣[  上海市絲業會館賑公所施善昌謹誌]  
[上海北絲業會舘籌賑公所施少欽經收山東江浙賑捐二廿八三十日第二千三百九十一二三次淸單]  
　　山東捐問花居士求身熱　賑咳嗽等病速愈洋二元又爲母骨痛求愈銅洋三元劉若卿爲病求愈一元執在敢求慈　　　　　　　　山東江浙洋十元　口泰隆名下夾絲摘捐助湖州營平銀六十兩另九錢一分合規　六十三兩九錢六分狡石泰豐恆九峰曹閔氏求目疾卽愈助浙江洋廿　　　　邵　　爲　　求愈洋二元江西吉水縣署陳季番錢叔常　署中例酒節省助賑　扳洋　十元傅北　蘭板洋四元江西吉水縣署沈虎臣又捐有心無力人各三元林登甫　　主人各一元九　幼女　修之一元　文　魚錢二千施寶出張寶恕啓雲峰東海氏傳松年　仙外吏求　萱并茂六户各一千文林健菴葛邵氏張李氏　　　屋　　各五　共十六户合洋九元銀七雨以十廿八　○　慶麟助求子　芳病愈助山東洋二百元陳古愚　子求愈王元江浙捐廣東大甫縣揚黃氏求子　楊雲谷翁　洋一百另八元無名　恆　　　四元普陀　　　菴　　和俏由定海道頭司署寄來一元以上廿九日○江捐　陽　文童程　善士曹平銀一千兩又曹平銀一千兩二户合規元二千一百廿兩吳樹　　洋一百元爲先堂兩元四户均由孟敷五先生交　原堂洋六元大通　賢進求合家平安五元失已利人銅洋五元如意里蔡姓洋二元格　子一元　　　火銅洋四十元　　敦厚　李助山東洋一元以上三十日 
[上海北絲業曾舘籌賑公所施少欽經救山東江浙捐月初初四日洋二千三百九十至九十攻次淸單]  
　　山東捐章國　求秒疹連愈四元天津人　元貧貧子　母病求卽愈一元江浙捐蘇城退省齋主人　元　　　主人三元半陽　善生爲繼至　孺人資冥福五元陸昭容四元陸小　求病速愈四元許彥　二元違潤　堂求人口平安二元桂記二元漂陽正帮募高淳張生　　二　求身勤　一元渭水堂一元姜阿寶求口瘡全愈並求　　平安一元江　氏求保胎平安身體安健一元　　氏求身體潮熱肚賑　多等病全愈一元揚州樂善居有心無力人各一元　江大全勉害　人銅洋一元日昇昌　駐德便　陶淸林善士　欲寡過齋退省齋張伯龍三户助湖州各十元退省齋紹景堂助震澤各三元以上初一日○　城陳松山求病遠愈助山東江浙廿元長江水師吳城營左　困府帪房募南昌熊張氏求病速全又爲亡女蓮生求冥福助山東浙江十元茅少　助江浙二元江浙捐沙巿無名氏由　豐厚求　元延陵子十元黑祈子四元徐欠　求病愈五元寓卾小蓮花吟　七八老八各三元景賦堂八元平仲氏望益軒各一元天津朱　文爲子德魁種天花祈安愈一元無名氏一元以上初二日○山東捐蔣門張氏祈病速愈十元　隱　山晋和莊十元嘉定祥泰成記銅洋三元江捐捐完齋署限房募問梅　由　成泰來洋三十元又同善居二元知非子爲孫　愈完愿　彤原莊來十元曹無名　元順　三元再門羅氏求保合家平安二　婁東歸龍　恆農氏求產平安二元相杏泉求病憲病由大吉樓來元宋文茂號來蘇州朱　　善士莫映　　　求妻病愈十元高朱氏還願五元錢願合宋仙　菴陳均還愿各四元馬二太太高瑞安高吳氏愼恩　汪汪四户均還願各二元虎邱徐高慶大曹家巷　王小妲　林氏盛家浜汪　松山沈劉氏董泰　九户各一元共十七户合洋四十元　江馮帮　翁募李韶九孝廉求病速愈助浙江十元以上初三日○山東　水　三味菴得　　　　尙募潤　　元　　不留名慈　光宗四户各一元法如明　法意仰高得照佛果志行祖培八户各五角性　悟本各四角文嚴州譚松泉得垣得參　成　鏡體解八户各三角體　福　得　三　各二角月來不書名各一角共廿　户　洋　八　普陀山洪代房慧　和尙四元道芳和尙助湖州兩元江浙販　邑周寶臣爲妻病　了願洋一百元嘉定水之　求　愈六元吳　田求病愈四元崑　王萃　潤資移助二元金門王氏又賑求病愈三百馬三又賑求病愈二百王承　求　愈　百童性甫洋一元蘇城金　一元又一元江　名　老人一　浩然四百張偃沈雅琴　　孔書名陳不書名夏不書名恆大典四户各洋五角沈不　名二角　心子隱名各錢二百共七户合洋二元六角太和室　洋四元以上初　日 
 
 
