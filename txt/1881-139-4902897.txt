# 1881 - 139 - 4902897

 

Page 1

 
 
[禮節單]  
　　謹奏為會奏請　　事恭查咸豐十一年　文宗顥皇帝大事同治十三年　穆宗毅皇帝大事王大臣等遵議奏准百日內及二十七月內一應服色載再禮部檔案今　大行慈安端裕康慶昭和莊晶皇太后大事臣等查照典例並恭考歷屆成案敬謹酌　分繕　皇上御用服色為一單王公百官應穿服色為一單一併恭呈　御覽為此謹奏請　　○夾單　御用服色○一百日內恭遇致祭　天壇　地壇　太廟　社稷壇俱遣官行禮　皇上不致齊百日外　請仍照成案奏准章程　郊壇大祀遣王恭代　皇上於宮內齊戒齊戒日　皇上常服不挂朝珠至四孟時享及祫祭前朝一日　皇上親詣　太廟仍照常御龍褂挂朝珠○一百日外元旦親詣　堂子行禮之處由禮部請　　遵行如親請行禮　皇上御龍袍挂朝珠○一百日外遇　列祖　列宗聖誕親詣　奉天殿行禮　皇上御藍袍龍褂挂朝珠忌辰仍素服○一二十七曰內凡遇　中祀　羣祀仍遵奏定章程俱遣官行禮○一百日外　坤宣宮祀　大神遇新正　皇上御龍袍龍褂挂朝珠四孟月敬　神　皇上御藍袍龍褂挂朝珠○一二十七月內如遇恭闊各　陵應遵照成案請　皇上在途次御行衣謁　陵時御青長袍褂冠綴纓緯大祭之日朝服行禮○一二十七月內恭遇　慈禧端佑康頤昭豫莊誠皇太后萬壽聖節　皇上行禮時御龍袍龍褂挂朝珠前三日後三日均常服挂朝珠○一二十七月內恭遇　皇上萬壽聖節正日御常服一日前三日後三日仍素服如遇齊戒日亦常服催二十六日　皇上詣　慈禧端佑康頤昭豫莊誠皇太后前行禮時御藍袍龍褂挂朝珠禮　易常服○一二十七月內百日外元旦令節　皇上詣　慈禧端佑康頤昭豫莊誠皇太后前行禮時御龍袍龍褂挂朝珠禮畢御貂褂挂朝珠前三日後三日御貂褂不挂朝珠遇忌辰仍素服於初五日禮穿貂褂一日○一二十七月內封賓開賽屆時御藍袍龍褂挂朝珠○一傳臚陞殿二十七月後舉行○一百日外每月朔望　皇上御常服不挂朝珠遇甲貂皮褂時仍御貂皮褂夏季戴緯帽○一百日內尋常召見大臣官員及引見官員俱御便殿仍服縞素百日外二十七月內俱素服夏季戴雨纓冠○一內庭主位二十七日釋縞素後二十七月之內均素服恭遇　慈禧端佑康頤昭豫莊誠皇太后萬壽節正日用吉服前三日後三日常服遇元旦令節用吉服前三日後三前常服○王公百官服色○一百日內恭遇　天壇　地壇　太廟　社稷壇承祭執事各官均朝服祭時作樂齊戒日咸素服帽綴纓二十七日內百官不陪祀百日外二十七月內齊戒日王公百官均常服挂朝珠前朝省牲視牲各官俱補褂冬季應穿貂褂着仍貂褂祭日咸朝服作樂○一百日內凡遇　中祀　羣祀承祭執事各官咸素服行禮樂設而不作百官不陪祀百日外二十七月內齊戒日王公百官仍素服祭日朝服作樂○一二十七月內元旦祭　堂子髓從王公臣官員等俱蟒袍補褂挂朝珠○一百日內除恭理喪儀王大臣並派出穿百日孝之大臣暨　殯宮守衛執事官員等均照例縞素外其餘王公百官均服縞素二十七日皆百日不薙髪二十七日後穿青長袍褂帽綴纓夏季戴雨纓帽至几筵前仍摘纓百日外二十七月內均穿青褂藍袍夏季戴緯帽遇朔望均常服不挂朝珠至几筵前仍服青長袍褂帽摘纓○一奉移　梓宮內　山陵隨從人員在途次傳青長袍褂帽摘纓禮後回京時穿青長袍綴纓○一百日外二十七月內恭謁各　陵隨從人員在途次均穿行衣詣各　陵時穿青長袍褂帽綴纓詣　大行慈安端裕康慶昭和莊敬皇太后山陵時穿青長袍褂帽摘纓○一百日外二十七月內恭遇　慈禧端佑康頤昭豫莊誠皇太后萬壽聖節正日王公百官蟒袍補褂前三日後三日常服朝珠○一百日外二十七月內恭遇　萬壽聖節正日王公百官穿補褂挂朝珠前三日後三日均常服不挂朝珠如遇齊戒挂朝珠惟二十六日行禮時穿補褂挂朝珠禮畢常服挂朝珠至几筵前上祭時執事官仍青長袍褂帽摘纓○一二十七月內百日外元旦令節王公百官均服蟒袍補褂一日前三日後三日傳常服挂朝珠遇忌辰仍素服於初五日補穿常服挂朝珠一日應穿貂褂者仍貂褂○一百日外二十七月內常朝坐班開印信日屆時俱補褂挂朝珠○一二十七日後百日內引見官員俱穿青長袍褂百日外穿青袍藍褂○一百日內雨衣帽氈褂不論品級均用青色百日外帽套各按品級雨衣氈褂仍用青色○一二十七月內閣衙門封開印信告條仍舊黏貼其王公大臣百官銜封條百日後黏貼對聯門神二十七月後張挂○一外省仔京各官赴天安門謝　恩俱穿常服遇鄉試會試之年停止筵宴內外簾各員謝恩傳常服挂朝珠 
　　右禮節單由京師寄來茲特敬謹照列然原稿字蹟漶漫容有錯訛實因無可校對閱者諒之　本館附識 
[法多啓寡] ○本月二十四日倫敦傳來電報云法國兵丁之往多尼思者現與該處人搆戰電音簡略不知孰勝孰負容再探登 
[縳孩肆竊] ○香港西字報言本月二十日該處由一華人住宅忽遭胠篋之禍聞該賊兩名帶刀前往進門見以小童恐其呌喊驚覺隨用繩梱住禁使勿聲肆行搜括約失　有二千元之多想須報官緝捕也 
[輪船失事續聞] ○漢廣輪船失事一節已列前報咋據招商局海定輪船來滬傳述一切較為詳晰用照錄 
 
 

Page 2

 
 
之據云漢廣輪船正在駛行因霧重不能遠眺緩緩前進忽然觸於石上先時尚無水入過一日夜零十點鐘時水乃汨汨而入然機器房尚無水進船上諸人　將機器及貨物等救　至次日復遭暴風其船本泊於石旁船尾緊對石上一為風激向石閥碰撞遂致將船尾及舵與暗輪均行撞壞刻聞美利輪船載有起水水龍前往察看設法救取矣 
[電絲近聞] ○字林報言中國創造電線一節由北京直達上海將次可以與工怡和洋行之順和輪船載有電線應用之物計值洋三萬元現皆連往天津不日即當舉辦矣 
[奉催履任] ○實任江甯府江甯縣陸春江大令由署山陽任調赴本任早經奉道憲劄綠後官因公羈滯故大令未能即時交御其江甯本任由上元郝邑尊暫時兼攝茲因上忙業已開征又兼首縣政務紛繁郝君難以兼顧故大令奉督憲札催趕速到任因即交卸署篆赴蘇謁見中丞已於十五日前抵金陵擇於十八日寅刻接印視事矣 
[蠶事不利] ○金陵南鄉一帶向賴蠶桑之利亂後則濱江人民咸相傚法耕耘之外多以種桑飼蠶為務故邇來該處所出新絲年年增盛茲聞今年春寒較重與蠶大部相宜既過三眠猶不時陰兩間遇薄寒蠶皆十死七八甚有全行殭斃者故各鄉養蠶之戶無不懊喪云 
[落星散彩] ○金陵於本月初五夜二更後忽見天半一星徑逾一尺光紅如火由東南飛至西北落下照耀屋宇明於月色星過處隱隱有聲餘光亘天儼若長虹一道約半炊許始漸漸隱滅不知者誤認回祿據友人謂為目親之事故照錄之明於天文者當能推求其故也 
[章江氣候] ○入夏以來風伯雨師依然不少收　肆厥聲威寒氣九凜凜逼人晨與夜寐重絮無溫誠給氣候之正也迨月之十二日始見晴朗稍為溫暖云 
[恃勢逼人] ○傳曰君子不為已甚士人束髮受書與聞聖賢大道豈下同於士豪惡役全無心得顧乃顛倒是非但知庇我之私逞己之勢以發不能收至令無辜被逼輕生如近日江石某甲所為豈猶得曰我實未殺伯仁即查甲係孝廉事因其戚某乙開設客棧為業棧之頭門則賃與成衣某丙設案內并帶有家室同居顧江省客棧生意非大碼頭可比客實無多專藉設賭抽頭為進欵之大宗上月某月乙棧因賭客進出通宵至丙失去案櫃衣物次晨告乙語言間不免略有相譏乙答以我昨夜正失箱籠數件並無扒墻挖洞形跡汝住在門口茍非與賊相通彼何以得來今反欲以是語先來搪塞豈復可忍乃請甲與理論丙聞甲為舉人自顧勢力不及亟欲謝過甲不許勒令重罰不從遽為乙控丙於官丙懼而逃夥伴亦散去祗餘其婦看守既而惡役果持票拿人見丙已走大肆咆哮勢將拉婦同行謂某舉人老爺等候過堂其實則欲嚇婦與以銀錢詎婦一文莫名進退無法遂轉身入房取剪亂刺己喉登時殞命諸惡役始鳥獸散人又告知丙者丙乃出而喊冤當經官帶同刑忤詣殮一面筋拘案內人犯候訊頃聞甲己詑人向丙說和　未知丙許了結否竊謂乙與諸役固步足責若甲則已身列賢書安知不一旦而南面臨民持躬率物應如何正直公平乃黑白之淆自為太甚士風之下即世道之憂故特據事書之惟姓名里居姑從闕如即所謂言者無罪聞者足戒之意云爾 
[登城違禁] ○蘇郡六門女墻向來任人登眺自去年發兵巡查兼設管房數處方禁聞人上下偶有犯者輒遭兵弁驅逐月之二十邊有某甲獨自登城徘徊瞻顧形跡可疑經營兵訶吒猶若罔聞遂被擊責立時送官究處聞鹽販之狡猾者每乘聞於城頭懸縋而入刻下整頓鹽巡故此禁不得不嚴云 
[圖姦反誣] ○蘇郡獅山之北某姓以姑一媳皆寡居守節形影相依別無親族前月以飼蠶乏人雇工某甲料理月初姑他往索逋越宿未歸惟時天正陰雨媳與某甲拭葉飼蠶夜間不寐詎甲四顧無人心頃起始則語言勾引漸至手足調戲媳惶急無措逸出後門告知鄰舍衆鄰咸抱不平當夜將甲痛毆受傷頗重翌日逐之回家甲家以指奸無証遽被傷殘　集多人與其姑媳為難幸衆鄰公怒同向琿論來人始散云 
[扒磚得寶] ○蘇閭南濠一帶遍地荊榛瓦瓦礫前有貧民往來其間取磚石變賣為餬口計刻下磚石殆盡人亦罕到有江北某甲於月初在該處挖掘自朝至暮迄不少停所獲之利日部及十數文而曾未他往乃本月十四日下午竟於土中獲珊瑚枝一株長三尺餘光彩照人色澤紅潤盖不啻金谷園中舊物也當時為某客所見出重價購去且囑之曰以所得實好為經紀成家立業再此頁聞甲雖貧寠而事母頗孝終日所得必先供母飽餐而已恒枵腹不顧此次得寶未始非天嘉其孝云 
[狐仙述異] ○北方多狐蒲留仙之聊齋誌異言之最悉京津一帶聞有異聞本館以其事跡類於干寶搜神齊諧誌怪往往刪去茲有友人談及已事據稱確鑿無訛姑照錄之天津之紫竹林下有村名梁家園環村有圍牆名曰墻資其外　係跑馬場一片郊原寥廓無際中有一門為西人遊獵必經之路稱營門口以外古塚纍纍士人謂有狐聚族而居歷年救援已成神物然茍人無禍心則彼亦不出肆櫌但使鹵莾者臂鷹尾犬馳驟其間鮮不受窘而返故人皆畏而避之前有英國醫生某聞其事不信故向該處從禽受其揶揄已非一次嗣每出此不復敢見獵心喜去冬偕怡和行某西人經過述前事以相戒該西人方笑其迂猝以大黃狐竄至馬前向西人眈眈注視西人即　搏取醫生阻勸弗聽馳馬縱犬　欲得而甘心約醫生於路隅少候詎馬行或徐或疾此狐終在馬前跑馬場繞見一週莧如海上仙山可望而不可即時已疲憊勒馬少息　所帶獵犬再前旋繞以爪抓地迄不少休方　棄而之他狐又猝出馬前西人被櫌不堪卒至墜馬受傷幾瀕於陰云又一日有小狐竄出由紫竹林至新　法領事公館中人見而呼逐狐　越強早為人執住後足從半墻顛下忽聞穴中有大聲呼曰此從梁冢園圍墻外來者毋得傷害獲者驚而釋手狐即渡河逸去對河地係鹽坨詎巡丁俟狐登岸乘其困憊遽取長鎗刺之應手而倒竟剝售其皮得錢兩千 
 
 

Page 3

 
 
乃夜間即病譫語發狂越遽死而執狐足者係紫竹林之桃夫其手亦發巨瘡云然思狐既龍報之於死後何不救之於生前況空際聞聲明明有保護這在也豈仙靈之術亦有時而窮耶 
[控換金戒] ○湖南人傳茂生投法公堂稟稱從原籍　赴揚州道出申江於三月二十六日抵埠住紫來街泰與棧因川資不敷將所携金戒指一個質資得洋四元錢五百文今向贖取詎被該舖掉　贗物故將其舖夥馮安桂送案求為究追翁太守詢其幾人同來赴楊何幹答稱同伴一人姓雲現亦住棧內因由伯父在揚州都司衙門當差往彼探望金戒係再湖南裕泰華兌換重二錢八分云問官質之馮安桂答稱傳茂生曾將金戒付質至前日來舖取贖乃既去復來稱為贗物但我舖決不敢掉換請賜鑒察兩下各執太守飭將原告傳茂生暫押馮安桂交保俟查明再為核辦 
[控奪養媳] ○前日有洪明高扭張許氏至英公堂喊控由陳太守訊詰據洪供憑張許氏謂媒娶陳氏婦之女名順金威童養媳已歷五六年載女之父母俱已亡故今由女父之拼識婦四阿姐及女之祖母陳吳氏令媒人張許氏來說欲暫將女領回俟及笄冉行迎娶　領童養媳原為儉省起見若此則轉多周折因固却只而前日媳出外買水竟被奪去向媒理說不問求恩看交云張許氏供係男家媒前日往說一切乃女媒所　至奪女之事實所部知陳太守飭將張許氏交官媒看交人證備訊旋據陳吳氏挈同孫女順金投案呈稟訴稱氏孫女曾配與洪家為童養媳得財禮洋三十元豈女道伊家百般遭虐　體鱗傷甚至冬間祗穿單衣二件髪際生瘡形容憔悴種種苦狀隣里咸知會謂既母家有人何忍視其就斃故向商將女領回調理俟年歲及笄再令娶去豈伊家又誣控奪女然氏斷不敢賴婚為此領女投案訴請察斷太守閱稟之下不覺喟然長嘆諭令候傳覆訊邇來毒虐養媳之事本報屢見兼為論說今陳吳氏所訴如果屬真殊堪痛恨覆訊情形如何再為探錄 
[竊取大黃] ○禮和洋行之西人投英公堂控稱小工張少亭竊取大黃三十餘斤當為買辦看見人　开獲據云係出店社阿五之指使為此將張及杜一併交捕送案求究張仍供杜令我行竊杜則不認副領事謂禮和洋人係德商本副領事未便會訊應請照會德領事商辦陳太守乃飭將張杜二人管押聽後照會訊理 
[舟獲拐走] ○上海縣捕役某甲再英租界蘇州河旁見一停舟內有幼女啼哭盤問來歷據女云年十五歲被蘇州吳縣署捕役某乙誘拐來滬當獲某乙固係吳縣捕役并搜出刀二柄擬送英會審署辦理至某乙之名姓及誘拐細情俟送案訊供後再述 
[工局患舉] ○二十六日本報列有勸修道路一則茲悉沿墟河滨一帶因木駁朽壞必得易料重　法工部局早已動工又鄭家木橋迤西至八仙橋本無駁岸現亦添建木駁惟工程浩大一時難以告竣而道路均須俟駁岸　齊方能修砌故目下行人雖暫形不便一俟竣工則履道坦坦咸感周行之惠我一如去年小東門外沿河鋪砌石路一勞承逸足見工部局之認真公事也至明公所至徐家匯一築有肇嘉洪舊路甚為開闊後通馬車行駛不過略為加寬聞此路因該局未有道契是以不便修整須俟中國善堂塡築也 
[來信照登] ○茲讀貴報見廿五日列有一言造孽一節失竊則有之餘皆子虛烏有也此事發覺後隨即請追盖被竊稟報大概皆然何用躊躇而待他人叢勇也迨經邑尊親訊該僕供認行竊不諱　　金練一條大珠廿九粒珠蝙蝠三隻　珠五十一粒犯供與報失相符亦並非廿五粒該僕本係雇再宅中當時立即送訊焉有捕役到該僕家內至云追　則該僕供田寄於某首飾店邑尊亦未飭币況該僕家住金山縣界邑尊又未移追何來捕役威嚇致斃情事事經到官案卷具再無可假借素仰貴館凡知前言訛傳失實者無不立子更正用特辯明乞卸俯列更正以昭核實幸甚感甚[  松江寺基弄葉縉臣啓]  
[望江南浣溪沙二闕戲贈張鳳卿錄請] 諸大詞長同政有序　○張阿鳳荀甬妓之翹楚也余昔客甬旋南同人設餞徵歌侑酒姍姍其來皓齒含睇宜笑兩情既洽頗有攀留之意則席贈以小詩有游絲已是隨風颺抓住楊花不許飛之句盖積年來不能忘情也客秋重遇甬東詢訪舊日煙花則見鬢影鬅鬆築爐相伴徐娘雖老風韻猶存屬以行色匆匆未遑　曲旋居滬上人車忙迫辜負韶光偶爾尋春適然邂逅詢自試燈節已到申江燈灺酒闌撫今思昔不勝杜牧芳時之怨也嗟乎匣中琴調久歇求凰樓上簫聲誰教引凰天涯淪落我輩鍾情漁洋云莫逐刀圭誤後賢某也受其咎焉耳[  主一山人食更子倚聲]  
　　望江南○江南柳二月鄭垂絲惜取芳菲容未折狅飆拂出牆枝空自綰相思　秋風裏憔悴病難支佯伴簾櫳匿笑祗今相見令人痴何況是年時○浣溪紗　窄袖輕衫拂翠鈿梨渦羞　鬢雲偏懊儂低唱杏花天　驀地相逢人海裏新愁舊恨兩纏綿可憐腸斷十年前 
[戲擬楊白花詞再呈諸大詞長鑒正張阿鳳極賞余抓住楊花之句因言春正來申為赴所歡楊氏之約今來此三月消息渺然情殊悵悵余感其意為賦楊白花嘲之] ○楊白花　春水二三月飛不止翩翩春燕子銜將楊花入窩裏燕子楊花何處樓美人二八樓中愁愁以悲悲春秋不為楊花駐秋不為燕子留楊花年復年燕子成白頭儂如燕子識故處歡似楊花隨水流水流滃滃駟馬莫及楊花無情不可收拾案龍使燕子重向歡邊集悲且歌歌以泣二日箜篌樓上急晚風環佩樓前立樓樓前望天涯楊白花落誰家　　主一山人盒更子草 
　　題欽旌賢孝　孺人隔圖應丹徒包曉村明經之屬卯請正是　○吁嗟乎丈夫立朝不願為忠臣淑女深閨無庸矜畸節情逼勢迫呼顯窮捨身徇義逥折是知心誠肌膚輕女流亦屬錚錚我友見示割臂圖神光灼灼仰名姝名系出嚴唆瀨龍圖閣畔　錦儒未幾文園竟善病巫醫束手咸奔迸即欲減齡身　夫天遠聽高何請命曾聞救親者剖肝瀝其液又聞療母疾刲股當藥石但使起沉疴妾力復何惜刃血淋漓明似霜割臂作湯奉天嘗洗手入廚默禱祝杯羹見作返魂香詎知蒼蒼胡太忍夫命雖續已命盡身後創痕露方知里太息戚黨憫霾風悼亡痛不已續此丹青圖一紙茍利國家死生以從來烈士烈婦同歸一致耳我對此圖淚汍天地變色風雲寒陰夜披覽情作惡 
 
 

Page 4

 
 
打窗奇鬼争来攬噫臂上一片肉心頭一點血閨閣芳名炳千秋石圖示人同此不磨滅[  古莒緻堂莊錫縝未定草]  
[奉題丹徒包曉村先生哲配　欽旌賢孝嚴孺入割臂圖即請諸大吟壇教正] ○東風槭槭吹庭梧包君示我割臂圖為言昔時抱痼疾婦也侍疾容顏癯心知存夫不知死金刀誓割冰雪膚以肉食夫夫疾起婦忽茹痛歸泉涂嗚呼毀傷古訓從有誡殺身成仁夫豈無肝腦塗地云報國詢忠徇義匪兩途　皇恩綽槭光門閭包君愼勿悲歌錦瑟傷長徂[  雲自在龕主人筱珊甫繆荃孫稿]  
[題　欽旌賢孝嚴孺人割臂圖即呈丹徒包曉村明經正可] ○為表貞心補書圖純全孝德奉翁姑勤修蘭膳承先意佐讀藥燈勛乃夫厄運偏逢因瘧　回春何處覔扁盧可憐夜靜　香候拜禱無聲淚眼枯○由夾刲股本愚誠子女曾傳孝母明豈果寸膚能起死從如一念可回升香煙分縷神應護血色沾裙鬼已驚君愈保身親自慰忍呻撫子道天明○作婦從君計百年闔門淑德讓前賢但綿夫如山壽取道儂新似鐵堅肉通靈惟至性參苓無效只憑天瑤池女伴歸相候應間猩猩臂上　○臂肉眞成續命湯沉迷服罷轉清涼但留世懷網常重不藉人傳姓氏芳錦帳空存運理帶鏡臺難覓犯魂香曇花一笑歸眞去合受　覃恩繼女皇[  江蘇需次縣山左芾卿甫唐樹棠未是草]  
[光緒七年四月十七日京報全錄]  
　　宮門抄○旨一道錄前○發抄　旨四道○學士寶　奏請　旨筋下嚴禁夾片○滇藩升　奏恭報交卸藩篆起程北上摺子○署滇藩李　奏恭報接署藩家篆日期摺子○廣西撫慶　奏恭草知縣歸案審訊摺子○著滇泉石　奏恭報接署皋篆日期摺子○粵督張等　奏甄別知縣夾片○廣西撫慶　奏請免騎射夾片○又　奏察看年滿知府片夾○四月十七日戶部通政司詹事府八旗兩翼值日無引　見○恩全假滿請　安○梅啓照歸授兵部右侍郎　恩○保顧謝授公中佐領　恩○祥麟謝再批本處行走　恩○　取知府黃兆樫預備　召見○順王續假十日○召見軍機○發抄　李瀚章奏江漢關徵收洋稅出力人員請獎奉　旨殷象賢等均着照所請獎勵該部知道單併發欽此○又保靖中營把總彭光升補永綏協守備軍　旨兵部議奏欽此○○又儘先恭將趙佑齡等　鄂差遣奉　旨看照所請兵部知道欽此○劉坤一奏候補守關桂中行補徐州守軍　旨吏部議奏欽此○○寶廷片　再每值　皇上親詣　觀德殿行禮齊集諸臣數本不少而僕從間雜人等亦混入聚觀　天顧咫尺殊屬成睾體擬乞　筋下所司每值親行之日勿先開門執事人員有必須先到者查明放入齊聚諸臣皆在門外伺候待　聖駕到後臨祭時自東門放入雞畢立時放出僕從雜人等概不許入有混入者查出治罪以昭整肅奴才為慎重起見是否有當附片商陳伏乞　聖鑒　奏奉　旨已錄　○○卸任雲南布政使奴才升泰跪　奏為恭報交卸藩家遵　旨入都叩謝　天恩仰祈 
　　聖鑒車竊奴才於本年正月二十六日接奉雲貴督臣劉長佑撫臣杜瑞聯行知准吏部咨光緒六年十二月十七日內閣抄出十四日奉　上觀雲南布政使升泰看來京另候簡用欽此並奉札簍皋司李德莪署理藩篆俾奴才得以交卸起程奴才遵於本年二月初二日將雲南藩司印信及交卷等件移交署藩司李德莪接收任舉奴才即於是交卸伏年奴才蒙古世僕知識庸愚由農曹於同治六年奉　旨補授山西汾州府知府旋調自郡　任河東道浙江皋司升授滇藩荷　天恩高厚之有加愧臣職涓埃之未報茲復欽奉　絲綸來京候　簡遂瞻　日月升恒之表用抒犬馬依戀之忱擬於二月下旬由滇至楚　　航海入都邑俟抵京都當跪聆　宸謨所有奴才交卸藩家並感激下忱謹　摺叩謝　天恩伏乞　皇太后　皇聖鑒冉此摺係雲南藩可印信合併陳明謹　奏軍機大臣奉　旨知道了欽此　　○○布政使銜署理雲南布政使雲南按察使臣李德莪跪　奏為恭報邀臣署理藩家日期叩謝　天恩仰祈　聖鑒舉竊臣於光緒七年正月二十七日接奉督撫臣會檄以雲南布政使升泰欽奉　論旨看來京另候簡用新授布政使吳德傳到任尚需時日所遣藩篆委臣署理遵於二月初二日准升泰將藩可印信文卷移交　臣臣當恭設案望　闕叩頭謝　恩　領伏事伏念臣吳下庸才學疏識淺恭陳泉事未報涓埃權綰藩條彌　競惕查滇省為民生瘠薄之區藩可有理財用人之資權有謹司出納勁求吏治於應　事宜隨時稟承督撫臣認真整頓不敢以暫時攝篆稍涉因徽以期仰答　高厚鴻慈於萬一所有微臣署理藩篆日期並感激下忱理合繕摺叩謝　天恩伏乞　皇太后　皇上聖鑒觀　奏軍機大臣奉　旨知道了欽此　○○廣西巡撫臣慶裕跪　奏為門丁踢斃人命知縣意皴玩縱請　旨革職歸案審訊恭摺仰祈　聖鑒事竊臣前因署昭平縣知縣馬銘柱因封　細故釀至紳士馮祖祺開堂毆官將該紳鎖押斃命當經附片　奏明江馬銘柱撤任專辦行司委員摘印接着一面　派幹員帶回諳練仵作前　驗明馮祖祺屍身是否有傷如何身死提齊該縣丁役屍親人証確訊分別恭辦去後茲據藩　范梁梟可鬆駿詳稱當經筋委　用知府黃鵬飛補用知縣鄧金鉌駛往昭平會同接署知縣高銓驗得馮祖祺屍已腐爛致命小腹有傷一處係腳踢致傷身死　　馬銘柱及一干人証來省發桂林府訊究顧縣丁役蔣福等　供光緒六年八月二十九日因解犯需船向船戶趙阿六封雇該船戶稱其戚馮祖祺已雇定裝貨不能再往別處馬銘柱　不能任聽叼抗節令傳案問話適趙阿六再馮祖祺店內聽聞縣傳即由店內後門跑走縣役李二廖九赶　忽忙悮將店內裝貨竹簍瓦缸碰壞馮祖祺上前欄截斥駡不應進屋內拿人船隻經其雇定不准縣署封雇該役回禀馬銘柱即　喚祖祺進署查詢斥其不應包庇船戶馮祖祺用言分辨彼此拍案大鬧門丁龔順見馮祖祺兇　請馬銘柱坐堂馬銘柱正值氣忿即吩咐坐堂審訊龔順恐馮祖祺逃走令值日差役將頭門關閉馬銘柱出坐大堂龔順與李二廖九將馮祖祺拉出大堂馬銘柱喝跪馮祖祺已未犯法不肯跪下馬銘柱令取鐵鏈鎖拿馮祖祺大肆咆哮用手將馬銘柱大帽打落馬銘柱起立喝罵馮祖祺又將案桌推到龔順撲攏捉拿馮祖祺用手推　龔順舉腳向踢適　馮祖祺小腹倒地隨將馮祖祺鎖押大堂　空房馬銘柱即起身赴府面稟一切詎馮祖祺於九月初一日晚身死訊之屍子馮炳元亦稱當日伊至縣署門口看見頭們關閉門縫間伊交立公案前喧鬧被龔順撲向捉拿踢傷倒地等情而馬銘柱不將龔順交案審訊以不知逃往何處含糊推諉詳請恭革勒交究辦前來臣查該員馬銘柱因封雇　隻釀至紳士毆官開 
 
 

Page 5

 
 
堂門丁踢斃人命已屬種種乖謬雖馮祖祺罪有應得明知被龔順腳踢重傷當時稟報既不據實聲敘迨馮祖祺身死又不將龔順管押交案任聽脫逃尤屬意存玩縱除一面咨行緝拿外相應請　旨將前署昭平縣事即用知縣馬銘柱革職歸案審訊勒限兩个月將龔順交出究辦以肅法紀再本案屍親呈詞牽及幕友全斂澗有主謀情事已筋一併提訊辦理合併陳明謹會同兩廣總督臣張樹聲恭摺具奏伏乞　皇太后　皇上聖鑒訓示謹　奏軍機大臣奉　旨馬銘柱看革職歸案審訊餘依議該部知道欽此　○○二品頂戴署理雲南按察迤南道臣石峻跪　襄為恭報微臣　理皋篆提起叩謝　天恩仰祈　聖鑒事竊臣於光緒七年二十七日　督撫臣　檄以雲南按察使李德莪委署布政使司索遣篆務委臣署理旋於二月初二日准李德莪將司信文卷計較前來遵即　設香案望　闕叩頭謝　恩祗領任事　念臣山右庸才至愚極陋由兵都職方司郎中　簡放臨安府知府縣署雲南府知府蒙　恩補授　南道涓埃未報競惕方甚茲復　奏委署理雲南梟司查滇省為邊　之區梟司持刑名之總如臣　昧懼　克勝惟有實力新矢勤矢愼隨時　承　撫臣力圖振作不敢以暫時權篆稍涉因循以異仰答　高厚鴻慈於萬一所有微臣署理梟篆日期并感激下忱理合撐摺叩謝　聽恩伏乞　皇太后　皇上聖鑒謹　奏軍機大臣奉　旨知道了欽此　○○張樹聲等片　再查定　內開期滿教習俸滿啟職知縣分發各省試用者刑省二年後令該督撫照例別案板　補又　部咨嗣後無論何項出身凡係補快應行具　題者使用期　由該督撫詳加甄別專摺奏各等因咨行遵照再按茲查數習期分發知縣章安禧江蘇句容縣　　由正　旗教習期滿引　見以知縣用呈　分發簽掣廣東領照赴粵中途　訃頂親友憂回　嚴滿　復光緒四年十一月十五日道省五年接　吏部咨准其起復試用已滿二年倒應甄別據　梟兩司詳加察看具詳請奏前來臣等覆加察核該　章安福年壯才明　　民社臣等謹會回附片陳明伏乞　聖鑒謹　奏軍機大臣奉　旨吏部知道欽此　○○娶裕片　再總兵劉應高前隨提臣馮子材出關追繳吳亞終股匪於同治八年九月在　難街　方打仗被　中傷左　鉛子未出又於光緒元年正月再越南　山剿　被賊　傷左臂筋骨捐折　經醫愈眞當陰雨傷處作痛手足　轉不　難以挽強命中具皇請奏前來查　屬　伏查軍營受傷　弃有艱於　射者歷經前撫臣　奏奉　論旨　免談射在案今總兵劉應　因剿匪被砲傷左　左臂筋骨損折難於挽強命中合無　　　天恩　准　筋都查照遇該員照例考驗免其騎射出自　鴻恩謹會同亮光總督臣張樹聲附晨具　伏乞　聖鑒訓示謹　奏軍機大臣奉　旨看照所請兵部知道欽此　○○　裕片　再定例未經　什人員如如捐遇班分發簽發各督令該督撫詳加察看使用一年期滿如果才堪擔任及據實奏明留於該省遇有相當缺出酌量題補等因茲查有分發虞西使用支付經綬免業已使用一年期滿據　梟兩司出具者語詳請留省照例補用前來臣查使用知府　綬先才具明白年力正當歷奉差委並無貽悟應請留於廣西遇有　出照例禧用除將該員履歷咨部外議會同兩廣總督臣張樹聲附片具奏伏乞　聖鑒　示　　奏軍機大臣奉　旨吏部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
