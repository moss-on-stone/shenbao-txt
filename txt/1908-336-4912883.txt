# 1908 - 336 - 4912883

 

Page 1

 
 
   
 
 

Page 2

 
 
[上諭]  
　　十一月十八日奉 
　　上諭湖北宜昌鎭總兵員缺著潘瀛調補所遺廣東南韶連鎭總兵著戴慶有補授欽此同日奉 
　　旨十六日恭請大行皇帝梓宮之校尉民夫加恩著該衙門按照名數每人賞給一兩重銀錁一箇由廣儲司給發欽此 
[交旨]  
　　十一月初十日交内閣大學堂總監督劉廷琛奏攝政王責任重大宜崇體制一摺奉 
　　旨着内閣各部院衙門併案會議具奏欽此同日交内閣御史蔡金臺奏攝政王體制關繫紀綱摺片單各一件奉 
　　旨著内閣各部院衙門併案會議具奏欽此同日交理藩部本日貴部奏逹賴喇嘛受封請變通辦理摺奉 
　　旨依議欽此又奏喀爾喀哲布尊丹巴呼圖克圖等呈進九白貢物摺奉 
　　旨准其呈進欽此同日交理藩部本日貴部代奏逹賴喇嘛藏中奏事權限一摺奉 
　　旨著理藩部查明該逹賴喇嘛所稱依照陳例事在何年有無案據詳細具奏候旨核奪欽此 
　　十二日交陸軍部本日貴部奏核明御史俾壽奏請派滿漢世職及聰穎子弟分赴各國學習海軍一摺奉 
　　旨依議欽此 
　　十三日交恭辦喪禮王大臣宗人府禮部内務府本日軍機大臣欽奉諭旨恭辦喪禮王大臣奏大行太皇太后大祭後間五日曁百日後間七日是否按期親奠一摺着前派恭代奠酒之貝勒載洵等四人輪班敬謹行禮欽此同日交陸軍部都统鳳本日鳳山奏赴日觀操完竣陳明參觀情形一摺奉 
　　旨知道了欽此同日交管理太醫院大臣繼軍機大臣欽奉諭旨太醫院右院判姚寶生因病奏請開缺一摺著仍由管理太醫院大臣請旨辦理欽此 
論說 
[粤路借欵感言]  
　　借外債固喪失權利之一種也。借外債而造路。則路權必爲所握而權利之喪失更鉅。異哉。以前經由美收回之粤漢鐵路而竟亦不免借外債以敷設也。今讀粤督之奏曰。粤漢鐵路。兩廣界内計長一千五百里。欵鉅無着。非借欵不辦。查粤省前與英國有約。造路借欵。先儘英國。現與外務部商定。並商允湖廣總督臣陳夔龍。湖南撫臣岑春蓂。借用英欵。由英派濮蘭德到粤。與臣晤擬合同。一面由臣派曾廣鎔並調高凌蔚與議。赶旬日内訂立合同。再行會奏。夫京漢粤漢。爲南北幹路。京漢鐵路。方由政府贖回自辦。而以完全商辦自造之粤漢蹉跎之又蹉跎。爭攘之又爭攘。卒不 
 
 
 

Page 3

 
 
能竟其功。以致借欵建設。固爲粤人所深恥。且以前湖廣總督張之洞前出使美國大臣梁誠等。與美國經幾許磋商經幾回爭議。方得於光緒三十一年八月經合興公司將草約批准。併經前兩廣督臣岑春萱奏准歸商接收辦理之鐵路。而今日復欲借英欵以建設爲可借也。蓋粤漢鐵路之經由兩廣界内者。僅長一千五百里。乃合兩粤之商力。而不能成。安在其爲粤人富有自治力富有愛國心也。且路僅綿亘一千五百里而時已逹四年之久。集股之欵。據迭次報造。已逹一千餘萬股。而路之築成。尙無分寸之望。則所謂粤人富有自治力富有愛國心者又安在也。夫造路之難。莫難於路權已歸外人掌握。而欲收回自辦。今粤漢竟能收回自辦矣。造路之難。又莫難於經費。今觀粤漢鐵路入股之踴躍。則籌措經費。又不患其難。而卒不免於借欵以造路者。此殊不可解者也。無已。請試略舉粤漢鐵路之歷史。粤人亦當知自觀矣。 
一粤路之收回。自光緒三十年二月。前兩湖總督張之洞聞承辦粤漢鐵路之美國合興公司。並未知會中國。私將公司底股三分之二售與比國公司。董事亦大半易置比人。卽電致湘省官紳。並電致督辦鐵路總公司大臣盛宣懐。痛言利害。竭力爭持。以合興無端違背合同。據理力爭。卒廢前約。議定贖路全價六百七十五萬金元。約合華銀千餘萬兩。兩湖總督張之洞之意。以京漢鐵路。已由比法兩國合辦。若粤漢鐵路。再入其手。則中國南北幹路地權。全歸比法等國掌握之中。倘與俄人。所造東三省鐵路鈎連一氣。則旣扼我吭背。又貫我腹心。其爲患於中國甚大。於是竭力而成此收回粤漢鐵路自辦之舉。今京漢鐵路旣經贖還。而粤漢鐵路乃欲借欵建築。粤人將何以對張督。又何以對梁使。雖借欵之舉。固非粤人所願。而造成粤路借欵之原因者。非粤人也耶。此記者不能不爲粤人深恥者一也。 
一商辦之原起。自粤漢鐵路收回自辦後。前署兩廣督臣岑春萱。以粤省此路軌道綿互。工程浩大。非資商力不辦。嗣經九善堂七十二行商禀稱。自創議集股。陸續已收二成。小股二百五十萬餘元。計實得本銀一千二百五十萬餘元。曾於三十二年四月初一日開會。舉定鄭官應爲總辦黃景棠爲副辦。此粤漢鐵路收回後兩廣路線歸商接收辦理之起點也。大利所在。勢所必爭。於是而港省兩派之紛爭以起。互相攻訐。互相排擊。會塲之地。幾爲械鬥之塲。衣冠中人。亦屬廉恥盡喪。各樹私黨。各挾私見。而路事乃不。堪問矣。至於今荏苒三年。而尙無百里告成之路。尙無一黨爭存之權。泥中鬥獸。可謂拙謀。揖盜開門。尙有何說。商不辦而官乃辦之。此非粤人造成借欵築路原因之明證也耶。此記者不能不爲粤人深恥者二也。（未完） 
來稿 
[上籌辦處論同城州縣選舉書（預備立憲公會稿）]  
　　敬肅者竊查諮議局章程第二條。以一廳州縣爲一選舉區。而同城州縣。未有特别之規定。伏念同城州縣。多析置於雍正之初。乃就一城而析置二州縣。非設官之初。卽置二州縣以治之。亦非相度形勢。建築城市。而設官以治之也。故語其區畫。則但有官廳之關係。而無形勢之關係。核其名實。祗可稱爲二州縣。而不可認爲兩區域。蓋其歷史地理。人情風俗。以及利害關係。生活根據。未始有别也。即其親戚故舊桑梓之情誼。與各人相互之間之信仰力。亦毫無歧異。與不同城之鄰縣風氣攸殊者逈别。今行諮議局議員之選舉而於同城州縣。不加斡旋。但執章程以一廳州縣爲一選舉區之文。槪令分額各選。恐非立法者之本意。造册期迫。不能不申請鈞處。轉詳撫院。電商憲政館通融辦理。請爲鈞處縷晰陳之。如甲縣人田廬墳墓財產。以及親戚故舊。皆在乙縣境。則其利害關係。與其所欲舉之人。置在乙縣。徒以籍隸甲縣。而投票區亦限於甲縣。不得舉其所信仰之人。是以籍貫之虚位。而抛棄其信仰之實際也。此不便者一也。衆望之所歸。决不以東半城西半城而異。受全部之信仰。而止受半部。之選舉。屈抑良多。此不便者二也。向來公益事務。皆係合辦。本有不可剖分之勢。自選舉額分。而選舉者被選舉者始有各爲其鄕之意。於是因畛域而猜疑。因猜疑而衝突。爲患滋大。此不便者三也。夫親愛之心。所以厚於同州縣。而薄於他州縣者。以無共同關係也。故不同城之人。雖負盛名。而與吾罄欬邈不相涉。則亦淡然遇之。同城異縣。則旣聞名。又見面。又共事。甚且同居一室。至選舉被選舉則禁不。與通。使若陌路。若異域者然。於義何取。若謂分區選舉。必因其固有之行政區域。則同城州縣。除刑名錢穀分理外。若慈善事業。若警察若敎育會。若商會。若勸學所。若地方公欵。若辦理公益之人。皆合而爲一。則其中一州縣尙不可爲完全之行政區。必合併之。乃不失因其固有之義。從前考試。非同城州縣。則有冒籍之禁。同城則往往有父子兄弟異籍者。彼一家之關係。固不以籍貫而異也。分區之制。行 
 
 

Page 4

 
 
於不同城之處。謂之得均平之良劑。行於同城之處。謂之失信仰之自由。似乎不必。至論其手續。則又有難焉者。同處一城之中。各不辨其爲何縣之人。投票時此縣人誤投彼縣人。則其票爲無效。而被選者有無故擯棄之寃。假使投票時必先檢對選舉人名册。則衆人麕集一處。同檢一册。旣慮躭延。且滋。紛擾。而每投一票。監察員必檢對選舉人名册。而後受之。幾與檢票時同一手續。其難一。現住本籍相近之投票區。亦有遠至七八十乃至百里者。必令跋涉。則放棄滋多。其難二。分配其現住相近之區。何人爲之指定。何法可以關照。手續繁多。人情不樂。其難三。某等再四思維。惟有合造一册。併額通選。初選監督。會銜會印。厥有常規。卽使訴訟。亦當取决於同城紳士之佐證。而决不可限於同籍。以刺取其少數之品評。庶與分區選舉之本意。益見融洽。憲政館前復撫院電。祗言住所與籍貫不同者。有借區投票之法。而未嘗釋及同城分選之難題。可否轉詳撫院。再行電咨憲政館。俯賜察核。允將同城州縣。合造一册。併額通選。以順輿情。無任惶悚待命之至。 
專電 
[電一（北京）]  
　　攝政王以大計已定緩辦擬先將督撫更動一二 
[電二（北京）]  
　　逹賴喇嘛將起程今日先派札薩克喇嘛及堪布兩人先行 
[電三（北京）]  
　　逹賴喇嘛所援藏中奏事權限成例理藩部查檢不符擬即覆奏 
[電四（北京）]  
　　溥尙書因誤奉移先帝梓宮差自請議處樞議罚俸兩月 
緊要新聞 
[續議攝政王禮節北京]  
　　外部各堂昨在内閣與樞閣諸大臣會議攝政王覲見各國使臣禮節大致攝政王升文華殿正座軍機大臣分左右座洋員覲見升階行三鞠躬禮攝政王起立還鞠躬禮仍座禮畢乃退如有應行商辦之件仍由部堂辦理 
十二日王大臣等會議各御史攝政禮節摺片惟趙炳麟奏請總統禁衞軍一摺業經議准由内閣恭繕議單呈攝政王欽定 
[議駁蘇省丁銀改章述聞北京]  
　　度支部議覆寗蘇兩屬上下忙改爲徵銀解銀一事各堂初不以改章爲然嗣接南省大吏電文曾兩次片商樞垣請示辦法而樞臣片覆到部大致以官民兩顧一言月初尙書澤公會集侍郎丞參專議此事各員主駁者居其多數僉謂蘇省習用銀圓罕用銀塊一旦徵銀解銀偏僻州縣民户仍以洋圓制錢合銀完折將來必滋弊竇且於賠欵之外再收公費六百文州縣多取盈餘民力亦有不逮該督撫所請改爲徵銀解銀另收公費之處似可毋庸置議云云即推掌印擬稿駁覆初十日由度支部繕摺入奏當即奉旨依議 
[逹賴喇嘛回藏消息]  
　　政府接駐藏大臣趙爾豐電奏稱逹賴喇嘛久出不歸所有應行舉辦各項政務因無人代理致生許多障碍應請逹賴尅期回藏或暫由喇嘛電派親近番佛暫爲代理以安藏心 
理藩部與逹賴喇嘛商議逹賴頗願及早回藏現已預備行裝准月内啟程特由理藩部代奏進呈金佛一尊哈逹一方已蒙賞收 
現值國喪期内逹賴回藏之時不須陛辭中朝亦並不設筵祖餞已由理藩部代爲奏聞奉旨依議 
逹賴啓程之前尙擬率領堪布唪經三日恭謝大行皇帝太皇太后恩禮之隆云 
[京師近事]  
　　頣和園明年不復作爲駐蹕之所現在輪船電燈兩公所及西郊電話三項差使已暫行裁撤聞電燈公所總辦姚福同觀察係慶邸委派者現特禀明慶邸辭差擬即赴吏部領照前往原省候補 
民政部肅尙書日昨選消防隊兵二百五十名駐紮景山保衞梓宮所有各水龍機器均設於守經棚後聞景山東北角共搭帳房十座尙不敷用又借内務府放錢粮東西兩樓爲消防兵之暫息所 
 
 

Page 5

 
 
　　宣統元年時憲書原定十三日進呈現因欽天監滿監正等奉禮親王諭派時憲科各員應先繕成滿漢文字兩份爲時不及故該監正改期於十二月初一日進呈並頒發各部院旗營等署承領 
　　法部戴尙書日前與各軍機商議恩詔赦免之犯其他皆可照例核减惟已革將軍貽穀雖未判結將來應如何核減經某軍機答以該革員侵欵颇巨仍行監追俟追償足額再將罪狀及恩赦减等辦法請旨施行近日又經法部詳細研訊仍無端緒聞有滿員淸榮儼三君連上封奏三件均極力參劾貽穀云 
　　攝政王閱看文件以淸文實屬荒蕪當會商於張相國云淸文爲滿洲國粹不可不加注重近來繙譯人員寥寥無幾若不設法造就恐將來無一通滿文之人張相國答云或專設淸文學校或於各學堂内加添滿文一科亦無不可 
　　郵傳部陳尙書因該部衙署讓歸攝政王作爲府第該尙書擬遷至西交民巷交通銀行地基作爲該部衙署其交通銀行仍遷回西河沿舊處不再他遷 
　　都察院張總憲與各道侍御議商現當新皇登極庶政均須頓本院整頓之法大致以酌裁各科道書手爲入手故已擬定先將各道書手甄别一次每道酌留三員並擬每月發給薪銀八兩以資辦公 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[先帝梓宮奉移事宜北京]  
　　十一月十一日禮部具奏云十一月十六日已時恭奉大行皇帝梓宮於觀德殿殯宮暫安是日五鼓鑾儀衞官設法駕鹵簿上駟院備馬四十匹駝包十八副恭辦喪禮王大臣率執事官校入撤黃幔素帷供牀香案香儿把蓮銀五供等項豫送殯宮内務府陳大昇輿及小輿於景運門外校尉民夫均服其服分班立竢禮部堂官奏請皇上詣梓宮前哭執事官進奠儿皇上祭酒三爾每祭行一拜禮興立於左恭辦喪禮王大臣内務府鑾儀衞大臣率執事官及穿駕衣校尉入内進小輿恭奉梓宮啓行皇上恭導梓宮出乾淸門中門至景運門外登大昇輿皇上於東北隅西向跪禮部堂官祭輿奠酒三爵每奠行一叩禮衆隨行禮畢焚紙錢三千張初班校尉舁行法駕鹵簿前導靈駕啓行時皇上興於靈駕左步行恭送後扈人員隨行近支王等御前大臣侍衞近前行走人員亦隨行靈駕出東華門換二班時皇上西向跪衆皆跪靈駕啓行皇上跪候過興乘輿入東華門出神武門豫往殯宮祗竢梓宮出宮後大内宮眷由神武門豫往觀德殿祗竢所有應行齊集人員值班内大臣侍衞於乾淸門外按班集竢王以下至奉恩將軍閒散宗室覺羅等於東華門外按翼齊集内務府官員在北池口外齊集左翼大臣官員等在北池口内齊集右翼大臣官員等在風神廟大街齊集漢大臣官員等在沙灘齊集皆候靈駕至舉哀跪迎候過隨行附近梓宮行走之王公大臣等由該衙門奏派恭辦喪禮王大臣禮部内務府堂官在梓宮兩旁隨行恭舁梓宮人等共分六班班各八十人每班外各豫備八人初班末班俱用校尉其餘四班用民夫由民政部選派人役均衣駕衣分班恭舁頭目四人服喪服擊響尺每班派公侯伯頭等侍衞以下參領輕車都尉以上並給事中御史郎中員外郎等官八員管轄派鑾儀衞官四員指示進退換班行走舁引旛人等亦分六班班各三十二人每班外各豫備四人俱穿駕衣幫扶牽引旛繩每班派部院官四員包衣官四員管轄所過門橋派内大臣各祭酒三爵奉壺進爵派禮部官每祭一叩興焚紙錢各五百張令喇嘛一百八衆豫往殯宮大門外西旁恭迎梓宮派包衣官員由東華門揚撤紙錢梓宮至殯宮大門前降大昇輿登小輿皇上豫於門外之左跪迎哭衆皆跪哭校尉恭舁梓宮入中門至殯殿皇上隨入立於殿簷東恭辦喪禮王大臣率官校入奉安梓宮於殿内正中設黃幔素帷照常安設供牀香案香儿把蓮銀五供等項近支王立於階下近御王大臣等於大門内王公至奉恩將軍大學士至副都御史領侍衞内大臣公侯伯子男至副都統閑散宗室覺羅蒙古王公台吉等於大門外東旁其餘官員等在景山東門内排立舉哀梓宮奉安畢皇上詣奠位祭酒三爵每祭行一拜禮衆皆隨行禮畢焚紙錢五千張引旛竢大祭時隨紙錢焚化闔門哀止皇上還宮大内宮眷俱還宮衆皆退其點香燈太監交與宮殿總管首領奏派每日三次照常供獻初滿月以前每日三次陳設法駕鹵簿滿月禮後停止遇祭日仍陳設大祭禮後三時供獻另行開列王等銜名奏請欽派輪流奠酒百日以内内務府三旗佐領管領下官員護軍領催拜唐阿分作六班一旗一佐領作一日一旂一琿托和作一日輪於三時供獻時齊集舉哀至應派值宿大臣侍衞及官兵看守之處並念喇嘛禪僧經等事交各該衙門照例辦理 
分類新聞政界 
[漳郡紳商消弭水患之計畫福建]  
　　漳州紳商公禀閩藩略謂漳州比來五年三遭水患揣厥原由實因河道壅塞所致按郡志漳州水道惟西北二溪西溪之水其源有南北之分北源自和溪永豐南源從銅壼小溪至南靖滙合東流赴郡經員山之陰繞城爲南河又從北曲抱城東過詩浦溪由浦頭出碧湖至福河與北溪合流詩浦溪上流分出有田裡港自康煕七年港岸被水冲壞西溪之水遂從此港直下滙出北溪而詩浦舊溪沙壅繞城之水甚微東南兩水隔斷水勢不能貫通摩盪泥沙隨潮以入潮退而泥沙存淤塞日甚浦頭溪幾成絶港南橋以下亦日形淤淺且南河下至二十里之鎭門傳聞道光二十一年英艦犯我厦門漳人心懼用船運石鑿沉於鎭門海門二處以塞水口由是溪道日淺水無受瀦之地水力薄滯不能挾沙泥以去壅積日甚不但商舶往來諸多窒碍即田禾不藉河水灌漑經旬不雨即成旱象一旦滂沱又遭巨浸雖光緒二十年有籌欵設局之舉後不果濬光緒三十二三等年兩遭大水受灾之後元氣未復今秋九月二十一二兩晝夜陡遭大風雨平地水漲二丈餘龍溪南靖兩邑幾成澤國冲塌城壘民房漂沒粮食淹斃人畜損傷商財難以數計而南靖隄岸冲塌六百餘丈所耗尤爲不資今欲弭此巨患當以修隄濬河爲第一義今幸憲節奉命臨漳深以濬河爲必要之圖　郡紳商士庶同聲忭慶若蒙籌撥公欵以爲濬河津貼一面聘上海濬浦總局工程師前來勘估倘公欵津貼外費若不資擬招股集資仿照商辦福建鐵路公司辦法每股五元如蒙俯准一俟工程師聘到後勘估若干費應用何式機船疏濬河道預計列表再邀集紳商會議章程禀呈察核並乞分咨外務部曁農工商部立案註册照會駐京各公使訂約將來所辦招股濬河航路公司永歸公司獨擅利權外人毋得侵奪等語尙方伯 
 
 

Page 11

 
 
以該紳商等所陳各節頗中機宜批准據情轉詳督憲請爲核奪 
[郵部咨准滬寗運貨章程南京]  
　　郵傳部咨江督文云鐵路總局案呈准稅務大臣咨開查滬寗鐵路載運已完正稅之洋貨發給免重徵單及子口稅單一案迭經本處箚由署總稅務司妥擬章程以憑核定各在案茲據署總稅務司將滬寗蘇鎭四關稅務司曁管理蘇州貨釐副稅務司等會同該路總辦所擬章程四條及江海關稅務司改擬八條彙齊斟酌妥洽重訂爲十條呈送前來並據申請先行試辦一年如無流弊方可作爲定章等語本處詳加查核該章程内所列十條大致尚屬妥適應如署總稅務司所請將該章程先行試辦一年嗣後如查有流弊再行隨時更定以臻周密除分咨並劄行署總稅務司轉飭遵辦外相應抄錄章程咨行貴部查照等因抄奉前來查此次所訂各條文内聲明先行試辦一年以後查有流弊隨時可以更定自應共相依據先予推行除分咨江蘇巡撫並飭鐵路總局轉知滬寗路局酌照外相應抄錄章程咨行貴督查照分飭關局一體遵辦可也 
[批准吳江縣設立辦事公所蘇州]  
　　吳江縣李令國琮設立辦事公所議訂章程禀請江督立案當奉端午帥批云禀悉地方公欵所以籌辦公益本應推舉公正士紳輪值經理核實支銷隨時榜示斷不能任聽一二經董把持包攬據爲已私來禀於該邑經董積弊抉發無遺具見不避嫌怨所擬公舉新董認眞經理辦法亦有步骤應准作爲暫時議事規則該令應卽督率新董切實辦理無畏攻訐以立異日實行自治之基礎仰蘇州自治局轉飭遵照 
[詳請奏保員紳南京]  
　　江浦縣鄺大令兆雷履任三年頗能勤求吏治前經提學使陳提學伯陶鹽法道榮觀察恒臚列事實摺呈督憲鑒核現蒙端午帥會同撫憲奏保矣又有海門廳警員張紳仁祖辦理分局有勞足錄經江藩樊方伯詳請督憲彙案奏保以示鼓勵 
交涉 
[日領又用日文函牘福州]  
　　駐閩日領事天野氏於十月三十日函告洋務局云自中歷十一月初一日起來往文函均用東文並不配用漢文譯件云云此事前由駐京日公使要求一切文牘均用日文經外務部嚴切駁詰事遂中止乃今日駐福州日領事復有此舉想洋務局定能駁阻之也 
[洋務局添用譯員安慶]  
　　安省洋務局以往來外國函件必須隨到隨譯方足以昭愼重該局向無繙譯日文之人茲特添派日本中學畢業生張灼棠爲東文繙譯委員月給薪水五十兩刻已禀報到差 
軍界 
[電請緝拿皖亂首領蘇州]  
　　蘇撫陳伯帥接江督來電謂皖省叛黨首領熊成基業已脫逃探聞已由蕪湖乘輪下駛誠恐竄匿蘇申隠避應請留心偵探加緊密拿等因中丞准即通飭水陸各營一體嚴緝毌任漏網 
[咨革緃容營弁之千總南京]  
　　阜寗縣民婦韓夏氏之夫韓師堯被虎字哨營弁任炳勳謀害身死一案兩淮運司趙都轉以該營管帶黃千總凱臣平日縱容徇庇致該哨弁任炳勳乘間脫逃又復延不交出特詳請江督咨參聞端午帥已飭仍著嚴拿任炳勳究辦一面咨呈軍部將黃凱臣革職 
[蘇藩改定弁兵恤賞章程蘇州]  
　　飛划鹽捕等營統領陳玉田以鹽捕後營後哨副哨吳振榮積勞病故禀請督辦瑞方伯酌給恤銀方伯查甲商抄閱恤賞舊章祗有哨弁陣亡恤賞錢一百千文勇丁恤賞錢五十千文一條並未分别正副哨其勇丁亦未分等差營官一層更漏未訂入殊不足以昭激勸爰特斟酌改訂嗣後營官及正副哨官目勇人等在營年久著有勤勞因病乞退者按照所支薪餉數目賞給一個月病故者賞給兩個月其受傷或積勞病故者賞給三個月陣亡者賞給四個月營官兼分統者各按月支統費加倍給賞此次副哨吳振榮積勞病故自應先准賞給薪水兩個月業已批飭該統領具領轉給矣 
[追究管帶朦領經費蘇州]  
　　飛划第三營即前飛划左營所改當改編之前係由陳家玉管帶本年四月間陳請領修理蓬帳經費計銀六百餘兩公牘上朦書棚帳經費現是營改由沈葆義接帶沈於日前請領是欵該營總領陳得龍查悉情形大爲震怒當即禀請督辦瑞方伯飭令拘陳到案追欵究辦 
[保商營採辦軍械武昌]  
　　駐鄂土稅督辦柯大臣前因黔湘土販持械自衛每有藉衆闖關抗稅情事特創立保商營於洪江此後土販槪由營派勇護送茲已將勇丁招齊經吳管帶本植詳請柯大臣咨明鄂督發給採買槍械護照以便向兵工廠訂購運湘 
學務 
[講習會定期畢業蘇州]  
　　蘇垣干將坊所設之講習會係爲改良私塾敎員起見該會敎習半由各校敎員担任義務額設四十名定章一年畢業自開辦至今已届期滿現於十四日起由敎習按日考驗各生歷史地理圖畫體操等項課程俟考畢後將試卷分數呈請敎育會會長核定分别給予力學證書以資策勵 
[女學擬設蒙養院常州]  
　　私立半園女校主人錢绅以振因莊君通伯今秋在青果巷創辦滌氛蒙養院成效頗著緣擬在校中附設蒙養院准明春開辦 
[咨禁學生吸食紙烟南京]  
　　學部咨江督文云普通司案呈據京師督學局呈稱案查光緒三十二年十一月二十四日奉部文通飭嚴禁各處中小學堂學生吸食各種烟草責成各學堂管理員敎員認眞稽查並由各處勸學所隨時勸導等因在案茲由京師内外城巡警總廳會商本局限制中學小學各學生一律禁止吸食烟草由總廳擬定辦法會局辦理除由局通行外理合抄錄原擬辦法呈請箚知各省提學司遵照辦理並咨會該管巡警道或巡警局互相查察以期實力禁止等因查該廳所擬辦法核與前本部通飭用意相同洵於幼年體育裨益良多應飭該 
 
 

Page 12

 
 
提學使司通飭各中小學堂管理員敎員實力奉行並由各勸學所剴切勸導該管巡警道曁巡警局應認眞查察以期杜絶弊害相應咨行貴督查照分别飭遵可也 
實業 
[宜沙航路被阻漢口]  
　　漢口招商局快利輪船日前開往沙市宜昌等埠不料行至沙市下游天心洲因水淺擱住該處水道狹窄上下輪船每被阻隔宜沙航路遂致中斷云 
[織綢公司註册杭州]  
　　楊華織綢公司總廠開設武林門甘露茶亭股本共有二十萬元創織綢紗等物已由創辦人吳元恩赴部註册刻奉部咨請浙撫轉飭保護 
[調查蘇綸紗廠蘇州]  
　　蘇綸紗廠接上海商務總會函以農工商部現擬在京設立紗廠安置旗籍男女特委李自珍部郎來滬調查紗廠事宜請將蘇綸廠基何年設立廠中安置錠子若干部每日出紗若干該紗號數分若干種何種銷行最廣所收之花以何地爲最良均請詳細開示等語該廠董遂將一切情形備函照覆 
雜記 
 [P李通判之失蹤武昌> 
　　鄂藩李方伯因施南府通判員缺前經詳咨以試用通判李應熊奏補迄已數月未據該員來轅禀見詢其同鄉僉稱不識其行蹤惟查差委册該倅前曾在東津灣釐局供差現在是否在差抑有别項規避回籍及患有疾病情事特移請襄陽道查明速復 
[巡官撤差之原因蘇州]  
　　中路巡官程開吳昨奉上憲飭令撤差聞因前日察院塲某衣莊夥某甲私自薙髮經程巡官瞥見以其有違國制飭差將甲拘至局中令將柏油塗其首枷號游行鳴鑼示衆甲受此奇辱即於翌晚自縊身死經屍屬告發爰飭先行撤差候再查辦 
[防營捉賭釀禍紹興]  
　　諸曁縣灣山湖邊一帶地方幽僻爲巡查所不及故各處賭棍均至該處開賭日前王紳因函請該邑保衞局局長嚴禁該局長當即率帶兵勇三十餘人往灣山湖邊捉拿賭徒王大德竭力奔逃該局長擬欲以鎗恐嚇王大德情急即投湖斃命該處鄉人見王斃命當由趙某鳴鑼聚集七百餘人欲將該局長及兵勇圍捆送縣該局長見勢不佳迫令兵勇棄號褂洋鎗而逃事爲縣令所聞即於昨日往灣山湖看騐未悉如何辦理也 
[批駁禀設彩票福州]  
　　舉人劉澧禀請在省設立彩票公司松督以彩票跡近於賭且厦門前以彩票之故幾釀事端碍難照准現已懸牌批駁矣 
[杭垣將開戲館浙江]  
　　職商徐人驥等集合同志擬在省洋壩頭地方創辦戲館每年認捐洋二千元禀請府縣及商務局未邀允准日前該商等復又禀呈撫院奉批云現在振興商務時代省城爲商賈薈萃之區據禀建立戲館似無不可所稱每年認捐繳洋二千元以開演之日起按月攤解作爲地方新政之用是否於市面居民兩無妨碍於商務有無利病並應否酌派警兵巡查之處札飭農工商礦局會同警務處核明詳復茲聞湯觀察以是項戲館旣經撫憲批准似可照辦惟須俟國喪期滿後方可開辦 
時評 
[粤漢鐵路之借債]  
　　羞哉粤人。羞哉粤人。 
　　粤漢贖回之困難。粤人知之乎。何以收回以後。競以意氣用事。始也紳與官衝突。繼則紳與紳衝突。空言爭論。齗齗不已。羞乎不羞。築路之重要。粤人知之乎。何以收回已閱三年。而方寸之路未築。致煩官長之代謀。羞乎不羞。 
　　粤人亦知借債造路之害乎。粤人不自辦。官長必出而代辦。官辦無欵。自必出於借債之一途。從前極力於外人之手爭囘者。今仍送之於外人之手。不幾令外人笑煞。羞乎不羞。粤人亦知招股之信用乎。各省之所以踴躍入股者。因粤人自辦也。今不自辦而出之於借欵。則從前所糜之欵。將如何報銷從前所收之股。將如何處置。不幾令他省入股者齒冷乎羞乎不羞。 
　　粤人亦知此路之關係乎。粤漢一路。扼中國之要樞。路權失而中國之生機絶。况與此路牽連者尙有他路。此路旣借英欵。他國必將生心。借欵之危險如此。而粤人有以啓之。羞乎不羞。 
　　從前築路之有一倡議借洋債者。其國人必譁然曰拒欵拒欵此次借欵試問粤人尙有何詞以與粤督爭乎尙能强顏以言拒欵乎羞乎不羞。 
　　中國鐵路之贖囘自辦者。實以粤漢爲創。當時我全國人所歡迎者。也今乃若是。是非特粤人之羞。抑亦我全國人之羞。 
　　雖然。粤人而知所羞也。則今日者。亟宜收集所招之股本。呈請粤督騐看。婉詞以懇粤督之拒絶。欵尚不足。則更竭力以勸募之。如是始可兾挽囘於萬一。而免粤人之羞。 
　　雖然粤人之羞。抑亦粤督之羞也。爲粤督者。宜先召粤人而激勵之。出全力以扶助之。粤人財力而不足。則以官欵補救之。官欵不足。則借商欵以維持之。協力提倡。而排解其衝突。巨欵未必無籌措之法。何必汲汲焉。以借洋欵爲請乎。張督其三思之。 
雜錄 
[立憲國之書信]  
　　拆閱五件以上之函件。果合於法理否乎。曰否。書信秘密之權。爲憲法所許。非惟他人不得侵。即政府亦不得侵。此通例也。謂予不信。請觀憲法。 
　　日本憲法第二十六條日本臣民。除法律所定情事外。不得侵信書之秘密。 
　　英國大憲章許人以書信秘密權。 
　　荷蘭憲法第百五十四條掌郵政或其他運送之官署。對於人民之書信秘密不可侵。除由法律所定情事。及受判事特别之免許外。不在此限。 
　　普魯士憲法第三十三條書信秘密。有不可侵之權。除戰時及因罪犯懲治受不得已之制限外。以法律定之。 
　　比利時。憲法第二十二條書信之秘密不可侵。破壞郵政書信之秘密者。其官吏所負如何責任。以法律定之。 
　　奥地利憲法第十條書信秘密不可侵。凡收檢書信。除依法捕逮人犯及搜索家宅外。其非戰時或依法廷之判斷。不得行之。　　葡萄牙憲法第百四十五條第二十五項書信之秘密不可侵。郵局於書信不可侵之權。如有違犯。嚴任其責。 
　　美洲聯邦追加憲法第四條書信秘密之權不可犯。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[貴州]  
　　貴撫龐鴻書片奏略云貴州僻處邊陲漢苗雜處風氣各殊則選舉人之規定不易地多挿花犬牙相錯則選舉區之劃分尤難當此期限緊迫若不赶速集籌何能及事茲謹就省城設立籌辦處遴選辦事官紳以司道會同督率其尤要者由臣親督辦理訪採鄉望秦孚士紳派定參議十二人書記庶務各員紳數人擇於九月二十六日開辦籌辦之法以淸查選舉人訂立名簿爲下手要義現已廣選候補人員到處先將奏定章程悉心研究以備派往各屬分投調查又慮民智未開或多阻滯由臣剴切示諭復飭處將憲法大意編纂白話報分給覽閱俾智愚均能通曉並將一切應辦之事分列月表按期催辦期能漸舉而望速成十一月初九日奉旨憲政編查館知道 
[江蘇蘇屬]  
　　江督批崑山縣張紹棠禀云詳閱摺開各條内有外府州縣人在本地雖有財產五千元以上而時來時往無家室者不入册等語是本省寄居人資格苟有家室即與本籍人無殊查現准部電寄居人資格非本府本縣人與非本省人均係一律核與該縣辦法不合應飭照章核改此外有無誤解章程之處仰蘇州諮議局籌辦處一併核明飭遵繳禀摺抄發 
士民動議調查 
[浙江（杭州仁錢）]  
　　仁錢初選舉事務所由仁錢兩縣邀集紳商學於十六日下午一時開會規定秩序如下一開會辭二報告初八日會議事件三報告舉定調查員姓名請公定四提議劃分調查區域及投票區城五說明各鄉董對於選舉調查之責任六提議調查員講習事宜 
[又（寗波鎭定）]  
　　鎭海縣致諮議局籌辦處電鎭海初選所十月初成立分九區派定調查先發廣告分投宣講現遵章調查入洋籍人應否入册屠户應作身家淸白否胥吏之吏是否在本省官吏一項乞示知縣鄒鎔 
諮議局籌辦處覆云旱電具悉選舉權及被選舉權自以本國人爲限入外國籍者即非本國人但入外國籍與否應以曾否在各國領事處註册爲斷其有自願註銷外國籍者仍與本國人一律身家不淸白諮議局章程案語以娼優隸卒爲限屠户自不在其列至胥吏原章並無限制之明文自不在官吏之内此復 
定海廳龔司馬日前與士紳會議舉辦選舉調查後當即撰發簡明韵示徧貼城鄉原文錄後照得諮議設局實爲立憲先聲選舉議員辦法初選尤宜認眞調查合格人數必須遵奉章程第三第六兩條去取各有準繩將來定期開會公推調查之人查就按名造册次第上逹憲庭定額頒布下來便可開選告成入選得有言權勝博尋常科名調查即有未到並許自行呈明業經曉諭照會徧逹城鄉紳衿又虞不及周知特再明示諄諄並非查户派捐務祈一體凛遵 
[又（紹興餘姚）]  
　　餘姚縣致諮議局籌辦處電姚人有他省各項股份是否與本籍營業資本一律武舉武生亦有選舉權否乞示覆知縣江文炳 
諮議局籌辦處覆餘姚縣電旱電具悉諮議局章程第三條第五項有在本省地方五字則餘姚人有他省各項股份者自不能與本籍營業資本一律武舉武生應查照日明專札仍不得有選舉權此復 
專件 
[蘇省籌辦處詳定司選員辦事規則]  
　　第一條司選員由本處遴選明白事理諳習法政者詳請撫院委派　　第二條司選員分赴所派地方應與地方官及當地士紳解釋諮議局議員選舉章程並調查造册等各種方法 
　　第三條司選員應幫同地方官會集當地士紳從速設立選舉調查事務所並幫同該事務所實行調查造册等各項事宜 
　　第四條司選員應辦各事須按照本處所頒發之日期表不得稍有岐誤如在定限内另訂詳細分日辦事之表者聽 
　　第五條司選員對於派往地方所辦選舉事宜認爲不合者得隨時商同地方官或當地士紳更正之 
　　第六條司選員應將派往地方辦理選舉情形每三日具報本處一次以憑查核 
　　第七條司選員遇疑義不能解釋可請由本處答覆 
　　第八條司選員如有辦事爲難情形可陳請本處核辦 
　　第九條司選員公費川資由本處支給所派往地方但准預備食宿處所該司選員不得收受一切餽遺 
　　第十條司選員之職務以人名册告竣爲止在派往各方不得干涉無關選舉之事並不得於職務未告竣以前擅離所派往之地方 
[華婁查驗所簡章]  
　　（一）本所爲華婁調查選舉事務而設凡犯第六條各項消極資格者皆可交所查核而尤以實騐有烟癖與否爲主務（一）本所借華婁積穀倉爲辦公處所受騐人均應住内（一）本所監督兩員由兩縣任之其餘設提調一員檢察官兩員司事兼司記一員（一）本所爲選舉訴訟而設非必盡人人所查驗也遇有訴訟吸烟等事被騐之人固應入所即原告亦可入所以察私弊所有原被告火食日用均由本人出資交司事代辦如查驗後可控不實原告應處五元以上之罰金所控屬實被告應處五元以上之罰金（一）本所旣負查驗之責任檢察員卽有搜索夾帶之權（一）本所不備方藥所用僕役亦俱無烟癖受驗人人所不得再携帶僕人倘查出有私遞烟藥等私弊均應究懲（一）本所查騐烟癮以三日爲受驗期限（一）本所經費由兩縣籌備監督提調檢察員均盡義務不支薪水惟司事兼司記一人酌送薪資各員及司事火食由所備給（一）本所俟名册確定呈報複選監督後即行撤銷（一）本所章程如有未盡未妥之處由開所後酌量增損 
 
 

Page 19

 
 
[江督電請請阻止築路]  
　　法工部局越界修路屢經滬道禀由江督電部商阻迄未就範茲悉端午帥又於前日電致外部略謂上海法工部局越界修築馬路一事務請轉商該國公使力爲阻禁以符約章而免交涉 
[滬道再請交出輪船舵工]  
　　常熟縣畢大令以大東船局之永福小輪前將黃根雲民船撞沉並溺斃人命禀請滬道函致日本領事飭令大東船局將舵局劉金福送縣覆訊去後日本領事以此案前經該縣顏前令訊明並無過失已蒙開釋且由該船局賠償撫卹了案不允交出蔡觀察以該舵工前由日員户波敬太郎保回曾經聲明以後如須覆訊仍可交縣是以該縣顏前令准予交保現此案係由臬司飭令覆訊自應遵照辦理因又照請日本領事迅飭大東船局仍將劉金福送交常熟縣覆訊擬辦 
[震澤縣購領鎗彈]  
　　震澤縣張大令因震邑地連浙界濱臨太湖時有梟匪出沒擬卽增設圑防以資保護惟前此所領洋鎗不敷應用爰禀請製造局撥發後膛舊鎗十枝隨帶皮件十副子彈五百粒修費若干照數備繳現已由局照給並移關道給發護照函致新關稅司准予驗放 
[改期提訊元源莊倒欠案]  
　　元源錢莊倒欠鉅欵一案滬道蔡觀察原定二十日辰刻親提訊鞫昨又懸出牌示改於二十五日早堂訊問 
[錫箔船户逃捐紏葛]  
　　俞福初陳和生馬福和等因偷漏釐捐與曹家渡認捐公所司事陳同珍巡丁殷湘雲唐阿弟等在租界口角控由捕房解廨訊究陳等延逹商幫辦律師代表譯稱俞等由杭州裝運錫箔一百餘包來滬舟泊西鄉法華鎭附近雇車裝運偷漏捐欵陳等追至曹家渡華界被俞糾合多人誣指搶洋拔至租界恐嚇查釐卡係奉憲設立今伊等逃捐並誣搶洋應請究辦訊之俞等各人供詞含混中西官以陳等已在道轅上控應候核辦惟不應在租界互毆判罰五十元充公 
城内 
[匯票紏葛]  
　　杭州某錢莊匯交滬南陳聚豐烟紙店匯票一紙計銀五百兩轉付江西某號收兌旋以晉益升虧倒道庫銀兩將票抵付道署届期向收無著由道札發上海縣飭提該號執事劉芝生到縣於前晚審訊劉稱由杭垣來電止付李大令以票已照對例應照解判王交差限十天繳銀 
[限交存欵]  
　　葉昌業控盧金帆不付存欵前晚由縣研訊葉遣抱投稱家主有銀三千二百兩存在大東門外同益里福餘錢莊今該莊已閉向索無著求追盧供在福餘莊爲經理本年因生意淸淡銀根奇緊是以收歇所有葉之存欵求緩料理判盧交差限十天繳銀如違押追 
[私賣廟基]  
　　本縣李大令訪聞曹家渡地方之長生庵廟基被王阿桂私行佔賣因即飭差將王提案看管候訊 
[捲逃未成]  
　　一路巡士前晚在東街見有男婦兩人搬運行李上前盤詰言語支吾當即拘至巡局昨由游巡官審訊先據駱溪臣投稱向在豐記海昧行爲夥今春出資娶李氏爲妻租借城内東街萬年春之餘屋居住詎有寗人鄭啓榮勾引李氏成姦意欲私逃幸被巡士拘獲請即給領訊之鄭與該氏不認犯姦游巡官以駱溪臣不欲深究判鄭開釋氏交駱領囘自行管束 
[竊賊攀供]  
　　舉人李樹本及鞋作主湯錦錫等先後禀控積竊朱阿五行竊部照衣服銀洋前晚由縣提訊朱供此項物件聞係楊小鳳所竊判收押候究 
南市 
[收閱禀詞]  
　　總工程局前因國喪停止收閱禀詞茲已期滿於前日起照常收閱 
[冒差索詐]  
　　唐香泉被某甲冒差索詐昨至工程局控告批准飭探查究 
[僞飾質洋]  
　　某氏婦專以銅首飾混質漁利昨被某押店察悉扭至總工程局當值處押候訊究 
[菜洋無著]  
　　北市海谷春番菜館前日傍 
晚遣夥跟甲乙兩人至南市索取菜洋六元有零中途乙忽潜逃甲遂誣指該夥拆梢與之口角被巡士一併拘至工程局經當值處查出甲之長衣内並無襯衣知非善類判押候堂期訊究 
閘北 
[勾引成姦]  
　　王增龍偕妻母黃陳氏至四路一區警局控被蕭某勾引伊妻與陳某姘識捲物潜逃事被妻母察破向之理論蕭陳二人反敢恃蠻逞兇請爲究辦孫裁判諭候飭探查明提究 
[茶館聚賭]  
　　四路一區巡長談邦楨前晚巡至富家里口見小茶館内有人聚賭囘報該局請究孫裁判諭候飭探查明再核 
 [L英租界> 
[嚴懲逃犯]  
　　西牢押犯高三周桂生串同三百零一號四百二十二號兩犯人將管牢印人戳傷同時逃逸旋經包探將高周二犯查獲解奉公廨中西官訊押在案昨日復訊高供由三百零一號犯人起意囑令四百二十三號犯人用洋槍刀戳傷印人將鐵梗撬開牢門逃逸周供係三百零一號四百二十三號兩犯起意當時用洋鎗刀戳傷印人推入大水桶内四人同時逃出小的從屈家橋逃至新閘家内探母即被包探拿獲求恩超雪中西官以該犯等胆大妄爲判高照原斷加押五年周加押三年仍飭包探查拿在逃二犯從嚴懲辦 
[愼重生命]  
　　魏淸記木作主因監工不愼跌斃學徒姚阿二一案昨又由廨復訊中西官謂近來作場内時有跌斃學徒情事總因作頭貪利專用小孩做工所致著於明年起不准再令小孩至高處工作判魏從寛開釋完案 
[勒令賠償]  
　　虹口京貨店主邊文錦控經理虞裕香司賬華開生店夥孫金康串竊洋四百餘元昨由公廨復訊屬實判虞賠洋三百元華賠一百三十六元孫交保幫理如無力繳洋虞華各押西牢九月孫則再擬 
[抵單不贖]  
　　英商白契爾控王吉祥抵單不贖昨由公廨將王傳案判交保候訊 
[領回幼女]  
　　浙江路淸和坊二弄四號門牌妓院内容留幼女陳菊泉被探查獲送至濟良所解廨訊究女母王氏投稱女兒偶往妓院游玩不知違禁求恩給領判氏交保具結領回 
[預防鼠疫]  
　　英美工部局昨日諭飭租界鋪户居民各置捕鼠籠一具惟捕獲一切勿置死須送至局中浸以藥水以免傳染鼠疫美租界 
[情節離奇]  
　　協興昌信局夥李春友昨至捕房報稱頃在元芳路碼頭吉和輪船提取九江寄來銀洋數包雇車裝囘逐一查點内有一包已彼人將斷木一根調去洋五百元請爲查究捕頭以情節離奇諭候查辦 
[事出無心]  
　　周子叙前晚在蓬路與俞錢氏互撞氏即指爲調戲嗚捕拘送捕房捕頭以事出無心一併斥釋 
[謊騙田單]  
　　浦東鄕婦陳陸氏被住居楊樹浦之宋永和騙去田單一紙昨特來申投報捕房捕頭飭赴公廨控告 
[姘夫搶物]  
　　蕩婦周胡氏向與倪阿福姘識昨被倪搶去銀飾報請捕房查究捕頭以涉喑昧斥不准理 
法租界 
[愼重火政]  
　工部局董以現須添備大號皮帶救火汽車一乘惟舊有自來水龍頭管口甚小不合裝配議定於境内各要道添裝大號水管龍頭共六十餘個上用白色牌畫一箭頭爲記專備救火至舊龍頭牌記亦因年久糢糊飭匠一律擦亮以資辨别 
[定期開訊]  
　　國喪停訊二十七天將届期滿公堂中西官業已議定於禮拜一即二十一日開訊昨特知照捕房届時將應解各案一體解候審理 
[竊賊收押]  
　　龔阿末竊某棧白米張利生竊新租界某作塲木植均被拘入捕房訊辦 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[川督趙奏設立全省礦務總公司摺]  
　　奏爲川省紳商仿照湖南成案設立全省礦務總公司以興地利而維礦政恭摺仰祈聖鑒事竊查川省礦產豐富向因道路險阻外省商人不肯輕投鉅資本省紳商間有集股開採皆以資本不充心志不一成效甚鮮夫資本不充故不能聘礦師購機器以爲大舉深入之計心志不一故不能絶疑猜泯紛爭以收恊力合謀这益而地方奸猾又復覬覦厚利不守礦章流弊百出甚可慮也况川省出產以土藥爲大宗現在實行减種利源驟絀欲求桑榆之補除極力獎勵農桑外非將全省礦產合全省商民財力速籌開採不足以濬自然之利而鞏久遠之圖奴才前在湖南巡撫任内曾經奏將阜湘沅豐兩公司併設總公司辦理近頗著效現經督飭礦政調查局傅集本省素有名望紳商爲之剴切開導衆情踴躍仿照湖南成案籌設全省礦務總公司除現在官辦各礦及華洋商人禀准已開之礦而外凡川省未開礦產槪歸總公司承辦經理此後無論本省外省外埠紳商有願開辦四川之礦者祗准指定礦區作爲總公司之分公司用人理財總公司並不干涉但不得另有總公司名目一切章程悉遵礦章及總公司定章用歸劃一總公司先集華股銀三百萬兩如有不足或由官量籌補助或再續招股本一面徧查礦地議價收買一面擇要先採所有提成納稅均照礦章辦理擬將全省礦產區分五路成綿道屬爲中路建昌道屬爲上南路永寗道屬爲下南路川東道屬爲東路川北道屬爲北路每路派總恊理各一人分任其事仍合辦總公司一切事務用專責成而期聯絡並由奴才選委監督官一員檢察稅項財政將來公司成績漸著尙須附設礦業銀行以資利便奴才已於正紳中遴派内閣中書劉紫驥爲中路總理陜西補用知府王道平爲協理内閣中書王廷佐爲上南路總理分省通判張習爲下南路協理侯選知縣楊朝杰爲東路協理優貢湖北知縣李儀文爲北路協理其餘各路總協理自應從速延訪委任俾公司得以早日成立籌畫開採茲據礦政調查局督同紳商擬定章程詳請具奏奴才覆覈無異除將章程分咨外務部農工商部查照立案外理合恭摺具陳伏乞皇太后皇上聖鑒訓示謹奏光緒三十四年十一月初九日奉旨該部知道欽此 
國外新聞 
[近東大變局五十七誌]  
　　字林報倫敦電云據奥京維也納傳稱奥政府於本月十五日答覆俄國關於歐洲大會之公牘已允仍再持平交涉文滙報十八日倫敦電云據奥京維也納電稱奥國某報接土京來電謂據駐德七國使臣電告政府謂德相蒲羅親王力勸奥國外務大臣速與土國立約因危機將發未便稍緩也十七日棑林電云奥國駐土大臣茲得政府最後訓條令其毋庸離任俄國已接奥政府答覆東方大會問題公牘内稱如各國先行承認不復論及歸併事宜則奥國願與會商巴斯利亞各事德國接里文口岸來電請勿由奥國口岸或奥國商船裝運德貨前赴土境以免受土人抵制之波及 
[俄國遠東近事]  
　十七日倫敦電云俄國議院已將政府停止黑龍江及拜喀勒湖自由各口岸之議案批准據賛助此策者宣稱封鎖各該口岸可免外人在該地得有和平之戰勝云 
[英政黨反對上議院]  
　　十七日倫敦電云英國急進黨現已禀請首相愛斯奎士設法運動國人反對上議院改革之舉 
[美准菲列濱自由貿易]  
　　十七日華盛頓電云美國國會議長開倫君前曾反對塔孚脫群擬准菲列濱島自由貿易政見今已允照塔君政策辦理故此事日内即可定議 
[美國財政事宜]  
　　十七日倫敦電云華盛頓電稱據美國財政大臣高太宇常年報告美國財政共須虧少英金二千九百萬磅勢不能不加徵各稅以爲彌補又電云高君於報告中提議組織萬國大會討論經濟拮据時救濟之策以避自他國遠道運金之累泰晤士報同日紐約電云高君報告中力請改革幣制使錢幣發行益爲靈便藉免經濟恐慌云以上譯字林報 
[美國稅務問題]  
　　泰晤士報十七日紐約電云塔孚脫君近與開倫議長在熱泉地方互商稅務甚久所議尚未發布 
[土國假員整頓海軍]  
　　十八日倫敦電云英政府已允土爾其借用海軍大將一員復行组織該國海軍事宜 
[英德交涉之訛傳]  
　　十七日栢林電云德國殖民地大臣丹勃在議院聲稱近斯丹逹報載稱德英已在磋議維爾菲虚灣問題之說實屬子虚 
[黑龍江鐵路之將來]  
　　十七日柏林電云俄國議院决議封鎖黑龍江及拜喀勒一帶自由口岸財政大臣柯苦甫齊謂黑龍江鐵路雖需築費羅卜三百兆枚將來獲利可操左劵云以上譯文滙報 
小說 
[探險實事北京巴黎間競車日記（六）]  
　　沿途全係沙漠。一望無際。余等甚渴。而無滴水可得午後七時。始見有一村落。居民約百餘家。遂止宿焉。 
十八日六時行沙漠中。荒凉一如昨所見者。余等以地闊得以極快速率馳行。三時之久。已百五十餘啟羅米違。最可怕者。地多坑窪。余等有一車陷入沙中。費二時許。始得出險。又行二百餘啓羅。尙未見有人烟。蓋余等所恃以無恐者。爲最有用之指南針。及沿路電桿也。 
午後一時。始見有天幕數十起。列平沙中幕以獸皮爲之。其毛尙有存者。余等就憩。蒙人聚而觀之。向索飲料。僅有馬乳可購。彼見余等之車。無馬能行。甚以爲奇。多伏車底。仰觀機件。若欲究其如何自動者。但彼等終不悟其理但相聚狂笑而已。 
 
 

Page 27

 
 
　　夜七時宿於彭洪（二字譯音）之電局。有司事一人通英語。率妻子出見。十九日五時行。所見僅僅電桿而已。此外無他物也。午後三時余等以燃料缺乏。分一車赴餘德（二字譯音）往購。余等俟之於此。至夜八時始返。張幕而宿。别有風味。 
二十日曉行。百餘啟羅。忽聞同行者呼曰樹！樹。！蓋自張家口出發以 
來。至此始見途中草木。俄而竟見三樹。鬰鬰。葱葱。其葉可數。旋遇七蒙人與蒙婦。遙呼余等停車。問余等來意。具以告之。彼等中有一人。出一佛像。向之跪禱爲余祈福。并向余等車頭戟指。喃喃若作符咒。并祝余曰。順風歸去。午後至餘德。憩於電局。此局較在彭洪者略大。余等發電至巴黎。此爲第二次報告。司事周某。據稱在餘德電局執事七年。此蓋第一次。見有發往巴黎之電也。 
蒙人鑿沙爲井。作方形。間可得水。卽就飲其中。駝馬及羊與人共之。蒙婦簪珥。以铜鑄成。若蚌形衣長袍。與天主敎之神父相似。其男子妝束。與内地等人彷彿。但赤足而已 
廿一日五時行。行約五十餘里。忽經一平原。綠草如茵。淸泉可濯。約廣三十餘啟羅米違。儼然巴黎附近路易宮之散步塲。自到北京以來。淸潔眼界之景物。當推此爲第一。余等留連不舍。遂就是地早膳。此實爲沙漠中之天堂。乃至杳無人跡。中國殖民計畫之疎闊。於是可見。 
來函 
[函告粤路意見書]  
　　敬啓者閱報見貴公司普告開收第二期股銀七月朔日起十月三十止杳照第一期收單按址投交等語貴公司開辦迄今兩載有餘風潮險惡罄竹難書溯爭回商辦之始萬衆一心義憤薄天擬招四百萬股不數月而至八百八十一萬餘股從此利權所在逐之附之運動官塲幾忘其爲商辦性質商律一部無非趨重股東即貴公司所刋章程亦以股東欵項爲重商等路隔三千餘里豈不望貴公司萬衆一心爲中國路政之特色讀股東陳大年等百餘人之控告陳慶雲之致董事書俾侍御之淸查弊混摺能無寒心平最近之調查郵傳部陳尙書派粤籍梁主政馳抵澈查謂風潮之激烈均由董事之植黨把持并有董事等串出劣商朋比爲奸假官府之勢以壓制股東即藉股東之力以抵抗官府照此禀復情形請代股東設身處地肯再以數萬血資輕於一擲乎愼勿援商律四十二條謂附股人逾期不繳卽失股東權利藉以爲箝制地步也就商等意見赶緊將財政工程購地材料行車各執事薪水各所之開支以至人欠欠人之數分别詳析佈告或者大局可定羣疑可釋如仍汇汇杳杳卽使欵有續繳恐後此風潮殆有甚於往昔者商等數人占有二萬餘股請將兩年之關防年結（貴公司章程第七章八十一節每人占一百股以上之股東各送加蓋關防年結一分）寄送四分另有問題三則股數淸單八紙統祈示復休戚相關敢布區區敬請籌安伏乞鈞鑒認股人陸怡和楊四知韓舞綵陳耘史同頓首啓 
　　再啓者上年傳聞澳門有僞票售出三千五百股商等所購之票諒不若是然不能無疑 
　　謹開淸單八紙請交各善堂核對加戳發還貴公司章程第二章二十四節云公司收支股銀支出股息紅利均以雙龍毫爲本位若交通用銀紙照毫子時價伸水細繹詞意似以小洋十角爲一元是否如此乞釋復貴公司旣以帳目每月一結分别詳訂表式按月佈告各股東應請查帳員淸結後發交刷印局約千股之一可印八千八百部散寄各埠酌取工本惟第一次須將章程及認股人之淸數董事總協理坐辦華洋工程師管理財政各執事員名及各隷屬之執役人等凡在公司車務處得薪水者俱須登載第二次與第一次有更動處自應註明其餘祗須將工程購地行車挅辦各收支表列四柱淸數照此月出一册庶幾中外股東有册可稽浮言淆不入耳此極簡易極應爲之事果能大公無我實事求是或者大股易集此條經同人一再集議研究而出之務請實行統祈示復 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
