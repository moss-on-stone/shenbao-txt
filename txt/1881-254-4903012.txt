# 1881 - 254 - 4903012

 

Page 1

 
 
[本朝沿尚時文與前明異意論]  
　　論士習之壞者必歸咎於時文然非時文之啓也以　本朝與前明較之何嘗不皆尚時文而且時文之格愈趨愈下今且不如乎明矣乃明之士習獨甚壞者何也蓋科目取士自隨以來未之或攺而所尚則代有變更以時文取士有明一代之制也第明代用人之制與考試之法未盡善耳明自太祖開基特重勳舊世家子孫藕蔭代居　官是謂之勳臣科目出身敡歷內外掌清要治地方謂之文臣武科爲前代所無明始創之以之與行伍並仕是謂武臣此三者各有應居之官應進之階絕不相通如勳臣之世襲俟伯掌五府及與外戚司爲錦衣指惲千戶者科目之人不與同班若武職更無論爲以故求科目者止自分爲文臣而所謂文者又竟以時文當之時文之外遂更不知有可用之文沿及季世庠序之士　吝迂腐甘伍駔儈而不慚清最之班局促佞諛託足權閹而不恤此皆時文之流弊也其所以专攻於是者以朝廷以此取士學道鄉會無一而非八股文卽間試他藝亦属不甚輕重譬如律賦以唐人格律取题字填之一萹敷衍文章而已至如鄉會之表判則坊本刻就類句傷中擇而用之如空策之頭尾無不現成若書院之設各分門戶以講其學並無月課章程此外則更無　習雑藝之事故其專攻時文亦功令致之也我　朝用人未嘗不以科目爲重科目亦未嘗不以時文爲務然取進之途貫寬雖官職殊途亦大抵如明代勳臣文臣武臣之別不相踰越而卽文臣而論實不專取時文一道當康熙朝　特詔舉鴻詞科試題典雅非賅博耆不能屬辭所取之士其升進有捷於甲乙科者稽古之榮不能專美矣葢人心惟上之好惡是居而士習亦惟上之取舍是務人見　國家於時文取士之外所重仍在乎彼則亦誰不樂居博雅之名而甘自伍於八股朋友哉嘗謂經世之學必由於稽古用世之學必本於窮物此二者不尋之載籍之中而僅於選家所注八股文中之典故識其一二庸有愈乎故二百餘年立說著書經學史學經濟技術蔚然成家而其間名儒輩出悉成明體達用之才而無迂拘庸陋之習也學校取舍首視八股師友講貫乃在雑文故學政案臨以考取經古爲最書院肄業以兼通小課爲優惟其所重如此也嘗見書塾師徒昕夕考究恒以家貧無耆爲憾至不得巳而記典又不得已而買類書寒士苦心可勝浩歡若在前明則應以書多爲累矣士習正而人才出卽我　朝已信而有徵夫乃知明之壤不壤於時文而壤於尚時文者之過也夫醫小道也朱子集注與農圃同稱此豈學問中事哉然往歲督撫保薦能醫各員近奉　諭旨優加獎厲此數人者固不盡世習岐黃家言也涉獵之餘深明其理偶然試技輙有明效卽所謂儒理也非世醫也亦旣久歷仕途又不爲專門之學何爲而奉技如神乎此可見學有餘力卽一事一物之亦有用於世可况乎其他也雖然典學者　聖德之所由成也身教者風俗之所自始也　本朝　聖　聖相承　宮庭教胃之法嚴於士庶之家故所學醇深淵厚如　仁皇帝沖齡踐阼　德並進所著文章蔚然典册固由　天亶之聰抑亦　宸脩之異自是厥後　聖學無不精純兵機吏治　指示周　臣下奏章立時　批答宅中馭外之道邁古無倫凡詞臣入直疆吏　陛辭恒惴惴以不知所對爲懼以故士林之中喁喁向學雖讀破萬卷而不以爲足其所以異於明人之專攻八股者誠有以夫 
[恭錄　諭旨]  
　　○閏七月十七日奉　上諭鹿傳霖着補授四川布政使倪文蔚着補授廣西布政使四川按察使着张凱嵩補授廣東按察使着龔易圖補受欽此同日奉　上諭四川布政使程豫廣西布政使范梁均著來京另候簡用欽此同日奉　上諭榮毓等奏恭備要差請撥欵項一摺　東陵永濟庫額徵租銀不敷開放現在恭辦普祥峪　定東陵永還奉安事宜需用各欵尤鉅着李鴻章卽飭藩司撥銀二萬兩於八月內解到以濟要需餘着照所议辦理钦此○十八日奉　上谕譚釣培奏神靈顯應請加封號並頒匾額一摺江蘇鎮江府城都天廟向祀唐臣張巡屢昭靈應同治元年賊非迭犯鎮江仰賴　神靈護佑獲保危城光緒二三年間飛蝗過境未傷禾稼上年地方亢旱經該官紳處禱立沛甘霖實深寅感着南書房翰林恭書匾額一方交江蘇巡抚祇領敬謹懸挂以答　神麻所請飭加封號之處着禮部議奏欽此 
[法國增兵]  
　　○本月二十一日倫敦發來電報云法國又發兵二萬前赴多尼思地方以備進勦云 
[華人倖生]  
　　○前日三菱公司輪船納格耶麥魯來滬載有華人數名玆數人者葢皆死裹逃生者也先是英公司輪船由香港至日中途見有華人數名因船遭覆溺呼號求救隨救之上船然該華人等已絕食六日內有二人上船之後仍卽奄斃其餘皆載往東洋故此次由三菱公司輪船送之回華也 
[捕盜獲勝]  
　　○寍波離鎮海約三百里地方有名長峙山者素稱盜藪近日官兵乘坐輪船前往該處搜埔見敢拒敵後爲官兵所敗陣斬約三百名生獲者九名餘皆兎脫蓋盜雖獷悍而所用軍械均不及官兵之精利故不能當也 
[打靶新法]  
　　○外國新聞紙言德國近來以新法操演槍炮打靶殞見思周慮密爰亟錄之中國或可仿行也緣兵丁當兩陣對壘之時雖有眼明手快之人苦於烟塵蔽掩不能詳視今德國於平時操演先以草柴等物爇而薰之使烟霧大作而後命兵丁就烟處打靶以期習慣之後烟不能迷云 
[傭婦慘斃]  
　　○俄國新聞紙言俄國一鄉村有園一區悉種羅蔔雇用傭作婦人一百十九名男傭四人其飮食則由園主給發一日傭婦等以所食饅頭未能可口與營園發食之人爭鬧言此等惡草具豈能下咽我等當停工不作云云及餐後皆在園中屋內午睡片刻以待種作管園者將屋門關上自去其男傭四人不知何故忽將園屋放火焚燒霎時四面俱着屋內婦女從睡夢中驚醒已見火光烟燄相逼而來無從逃出外人亦肩集救者而门外人欲闢其戶則門內人亦往外力推盖香憒中志其門之向內也比及將火救隱則一百十九人皆遭惨死雖內有五六人得救亦已焦頭爛額不久卽斃婦女何辜遭此一劫亦可慘矣其放火之男傭一人巳赴水而死其三人爲巡捕捉獲 
 
 

Page 2

 
 
解送刑司未識如何訊辦容後探錄 
[閩省通信]  
　　○廣東候補知府冒哲齊太守去冬被兩廣張制軍奏叅後卽經船政大臣黎星使招赴船局冒君於今五月間到閩由黎星使派司文案兼稽查事月給薪水銀八十兩但船局文案辦事者有四人挂名者又有四人加以近日工程寬鬆無處稽查冒君恐貽素餐之誚且所以赴船局者原兾將來保舉以爲開復計但前年鐵脅船告成奏案只作尋常勞績現時雖欲開造快船而材料尚空未能動手卽使告成亦非三四年後不可其保舉亦不過尋常勞　斷難開復原官也近聞黎星使又欲派冒君前往園裏鄉開辦礦務無如礦地尚未買就憲體又患病兼旬以致躊躇未定故冒君大有進退維谷之勢誠所謂謀事在人成事在天也按冒君係江蘇籍生於粵官於粵人頗精明强幹不知因何事列入彈章粵人士談及猶爲之咨嗟太息云 
[海鰌入江]  
　　○錢江潮汎以八月爲最巨相傳十八日爲靈胥生日都人士咸於是日往觀焉今年閏月以來江潮甚大較之往年八月殆有甚焉近日聞有海中巨魚爲潮打入者莫名其數幾如橫江鐵鎖亘截中流行船亦都窒礙杭城人成羣住觀有老年者流謂係海鰌蓋海中有一種魚巨喙箕口廣顙豐頤鼓吻雷嗚揚鬌波立小者亦數百斤大至千萬斤不等性喜噬人其巨者能吞舟是以作孽最重輒受天誅或陷之於泥沙之內或衝之於江岸之濵任人碎割以償　罪向年常有其事但未見有如是之多也聞清泰門外之三泰地方一鰌最巨橫臥沙際望之如平屋一所其重不能約計至小四渡一帶地方或三四尾一堆或四五尾一堆大小不等要皆千百斤物橫陳江面有礙舟行兼以魚身爛潰臭穢逼人渡江者恐染腥穢無不繞道而行云 
[巨蛇禦賊]  
　　○蘇閶虎阜山後村人某甲淘沙爲業兼善鎔銀家置爐灶常收買舊飾提出金銀轉輾兌換得利頗多因是家得小康月之十三日甲携工人入城探親家惟一妻守戶俟之深夜不見歸家將欲就睡忽聞詹瓦有聲隔窗窺視見一賊皂衣窄袖緣竿乘屋行將下躣妻驚　不知所爲欲待聲張又恐爲其所脅未幾見賊　　三匝仍復翻身向外乃呼隣舍共相驅逐賊旣遠颼出戶周視見屋簷有巨蛇橫亘其間長約丈許始知贼之不敢下屋者乃怯此巨蛇也 
[失慎卽滅]  
　　○月之十八日晚間苏城懸　巷某姓失慎以至燎原頓時卽有近處水龍三四起蜂擁澆灌卽時熄滅按日來蘇郡各處水龍甚爲踴躍齊整偶一聞警不分畛域故此次雖兆焚如得未殃及也 
[折賠當本]  
　　○漢皋於前月十五日晨協茂公典被災當經地方官出署彈壓飭役臨場看守並奉府縣出示曉諭以安當戶本月初旬該當主人請官酌定賠償章程卽遵示於閩月十三日開櫃借紹興陽明書院發賠首飾金銀等器照當本六折扣息賠還衣服無論綢布當本在十千以內者九析扣息賠償十千以外者俱八折扣息賠償仍請官帶役彈壓並奉府縣出示諭禁滋事更泒鎗隊數十名守護云 
[恩施棾穉]  
　　○英公堂據華捕送到一童禀稱見其在路啼哭詢無依託請爲安捕該童供名张阿全年十四歲七寶鎖人父母早亡並無親戚可依沿路求乞來滬云陳太守飭差將該童送樓流公所留養再爲安插云 
[賭臺續聞]  
　　○虹口東北鄉賭臺爲害鄉閭由陳太守飭差拿獲賭棍多名前經列報玆悉賭徒因聞是信其老臺新臺已搬至租界交界之張家堰地方聚賭而小臺則仍在裹虹口無賴輩因風緃火遂向賭徒擾索致彼此紏衆籌仇大有兩不相讓之勢事聞於捕房立派中西捕往拘乃皆烏獸散去按此時雀蚌相持正可乘機捕捉不謂交臂失之惜哉 
[具結幫尋]  
　　○英公堂據華捕送到在路爭毆之江某張某二人請究江供前日妻往張處一去杳然向張訊間推爲不知惟稱情願帮寻以致爭毆求令交人張供伊妻並未到我家伊竟一口向索我願帮同尋緝已許之矣陳太守謂江所控無憑本不准理然張稱情願幫緝第恐事非無內令張具帮寻結保釋 
[刺傷待究]  
　　○江北人王素才投英公堂訴稱前日差捕捉賭賭徒以我指拿挾嫌昨被其黨孫松咸持刀戳傷左腿報捕拘孫送案請騐傷究辦孫供上海縣人在裹虹口開設小烟館王素才卽小王賒久烟錢九十六文向索無著昨又途遇索欠伊以爲無颜糾其同鄉無赖沈麻子扭我至茶館評理沈令我向小王服禮不依沈竟将刀戳傷小王左腿誣我逞兇云王堅稱孫所刺傷陳太守飭將孫暫押令王邀同沈麻子投質以憑核斷 
[誣免懲]  
　　○前報列控竊待究一案昨甘經法公堂覆訊司帳人劉志生巳傳到帶呈帳簿三本禀稱徐伸甫未進店時早與店中往來結欠尾找銀四十餘兩旣進店後又经手放出银二百餘两此等欵目應惟经爭人是間徐仲甫禀稱放出之帳非我经手由前夥陳旭初賒放至尾找銀四十餘兩乃係鄉莊欠帳翁太守謂鄉人所欠亦應有店戶可記何必歸併在汝一人名下顯見託詞汝調陳旭初經手陳現在何處劉志生答稱聞涉訟在英會審署太守又問劉謂竊土之事究竟何如劉答稱我係管帳日在店堂而貨物由陳海珊耑管其日見伊等鬥毆謂徐竊土徐則不服餘皆不知太守隨詰陳海珊如何知其偷竊從何處搜出答稱于貨房門首在其身畔搜出太守又詰前期曾供協成另有一陳姓夥今已辭歇有此人否劉　稱此乃陳海珊弟翁太守謂若此則陳海珊挾嫌誣竊于情固合所調土在身畔搜出寶屬難信身着單衣何能藏此大件不辯自明所控不准訉理惟徐仲甫所短找項亟應歸清限五日理結至放出銀二百數十兩當俟找到陳旭初仝理陳海珊　人作竊本應懲辦今姑從寬宥免云 
[棄屍案訊供]  
　　○烟館棄屍一節昨法公堂據包探過永發禀稱查得死者名陳阿良福建人作小工度日收屍人係其堂兄陳阿才與其表兄丁雲卿業傳彼於今日投案候質詎竟不來今傳到該烟館堂　王阿六請訊并據丁雲鄉稱死者尚有短衫一件鞋子一雙茶壺一把收屍後向該店取回云翁太守詰之王阿六據稱其人早經有病日來吃烟每與一友同來惟是日一人獨至吸烟不久稱欲回去往外唤東洋事詎料出門不多路使自倒地云日新盛烟館主楊芳春卽楊芳仁供與王　翁太守謂明係人死爾店棄置墻側不然出外喚車豈有不穿短衫及鞋者今須俟屍親到案詰間明白然後發落着楊芳仁王阿六兩人交的實保人云 
[退貨案狡供]  
　　○退貨轇　一案翁太守以隆興土店業已關閉人亦逃逸故着包探傳通顺局主到案严詰緣通順南北兩局一在英界一居南市均非法界所轄故一時未能傳到隆興土店人雖逸去屋未退租雖無長物在內其木器粗夯之物究難驟檄而該土店尚欠日斯巴尼亞人銀兩經該洋人控諸本國領事照會英公堂將房屋發封嚴追亦無端倪法公堂昨日又據捕房將在押之通順局夥王順俊解訊原告郭新與土行夥投案候示翁太守再詰王順俊而王又供實因擦損包封字足跡模糊致有此怏及向隆興退貨索洋該店却稱包退包換是由 
 
 

Page 3

 
 
將錯就錯實乃曲在隆與太守謂汝竟推得干凈若此汝一無不是矣何以前期審訊汝供曾作四次然則此四次均照樣錯悮乎王順俊語　太守仍飭捕帶回管押待傳到該信局主張阿炳再辦云 
[祭陳仙海觀察文]  
　　○維　大清光緒七年歲在重光大荒落秋七月旣望賞戴花翎三品銜江蘇侯補道正任川沙撫民　知海　陳公卒於任嗚呼公蒞是邦十年矣公之政績備載志乘奚待應樞言邑之人感遺澤皆謀有以志哀者竊念公下車觀風應樞卽蒙首錄自時厥後備邀獎許雖銘誄誌述之事未敢與知然奉社輟春動於至性胡能已耶嗚呼公之治川如開浚各河創設小課立實興續廳志衛漁業增倉儲諸事在人耳目川地痏苦遇經費絀公每捐廉爲倡其他政術視此前歲應區參校志書得親聞緒論復與長君哲甫中翰訂文學交故知公事較　公生於道光十六年公性孝友未弱冠遊庠食餼卽以文名於時會今冡宰聽化萬公招入幕府襄牋奏監筆立就無不當盖文藝才经史学公實兼之五入鄉闡卒未遇遂投筆乘時而起咸豐庚辛間粵氛正熾江靳糜爛當事輒舉軍火糧臺諸大政試公蘇垣克復接辦善後洋務論功膺　　　今職海濱數萬戶德公壽公咸謂公勳業方隆異日必爲天下蒼生孰料竟止於此嗚呼天何奪公之速耶昔漢張綋嘗作陶俟哀頌至魏光祿始爲挽辭應樞不敏不敢望古人竊願學焉爰序其事而系以辭日天地惟民好惡勿匿帝立司牧國是是植疇昔之年渠道於填朱墦遄止澤我桑田公之接物胸無城府公之造士朂以規矩吏守其法民樂其業雲斾逝兮悠悠塵刦孰保護我孰教撫我於維哲人遽焉千古廢者斯興缺者斯葺吁嗟鄧侯挽之何及 
　　閏七月中浣治下陸應樞頓首拜譔 
[輓陳仙海觀察聨]  
　　○治譜足千秋縱天不假年巳無愧名儒循吏　部民齊一慟况感深知己最難忘說項推袁　治下陸應梅拜譔 
[光緒七年閏七月十三日京報全錄]  
　　宮門抄○目八遒錄前○發抄　旨五道○調授闔撫岑　奏恭報接印日期摺○卸任閩撫勒　奏恭報交卸日期摺○護陝督楊　奏借補守備摺○大臣吳　奏保舉人才片○江撫李　奏爲遵　旨審明定擬摺子○閏七月十三日刑部都察院大理寺正紅旗值日無引　見○麟書謝授廂白漢都統　恩○葉大焯謝授左庶子　恩○卓公請假一月○召見軍機○發抄　衛榮光奏請將蔬防城內被劫錢鋪之夏縣令萬啓鈞等摘頂勒緝奉　旨着照所請該部知道钦此○又請以胡德修試署祁县令奉　旨史部議奏欽此○又候　守玉吉委署寍武守奉　旨知道了欽此○又候補守周天麟病痊回省候補奉　旨知道了欽此○又留晉湘毅軍請將丁憂同知陳頌厘暫行留營帮辦奉　旨着照所請該部知道欽此　○○福建巡撫臣岑毓英跪　奏爲恭報微臣抵閩接印日期叩謝　天恩仰祈　聖鑒事竊臣於光緒七年四月二十五日欽奉　諭旨調補福建巡撫卽赴新任辦理台灣防務等因欽此當卽恭摺謝　恩專弁領　北上並將交印日期由驛奏明在案臣於五月十七日自黔省起程由廣西廣東水路航海赴闔玆於七月初五日行抵閩省初六日卽准調任貴州撫臣勒方錡委福州府知府解煜撫標中軍叅將莊鎮藩將　欽頒巡撫關防曁　王命旗牌文卷等項齊送前來臣恭設香案望　闕叩頭祇領任事訖伏查福建爲海濱重地政務殷煩舉凡吏治刑名錢榖皆係巡撫責成加以渡台　防尤關緊要如臣禱昧懼勿克勝惟有殫埸愚忱隨時隨事會商將軍臣穆圖善總督臣何璟督飭司道妥爲籌辦仰荅　高厚鴻慈於萬一所有徵臣抵閩接印日期及感激下忱除恭蔬具　題外謹緒摺叩謝　天恩伏乞　皇太后　皇上聖鑒再臣經過廣西廣東兩省地方雨暘時若百姓又安堪以上慰　宸厪合併陳明謹奏軍機大臣奉　旨知道了欽此　○○卸任福建巡撫貴州巡撫臣勒方錡跪　奏爲恭報微臣交卸撫篆日期仰祈　聖鑒事竊臣奉　旨調任貴州巡撫謹卽具摺叩謝　天恩並以離籍十有七年附片陳請　賞給假期省墓一面趕將經手事件妥爲清理玆新任福建巡撫臣岑毓英抵閩於七月初六日將巡撫關防一顆並　王命旗牌文卷等件派委福州府知府解煜撫標中軍叅將莊鎮藩齊送岑毓英接收任事臣卽於是日卸篆查自閩赴𪑇必由延建取道江西灘長水迅牽舟倍費艱劬陸行亦慮風雨不時致多阻滯現在輪船便利臣擬從福州徑往上海直達九江至原籍上塚事竣卽從湘楚趨赴新任以免輾轉稽延所有微臣卸篆日期除恭蔬　題報外理合繕摺陳奏伏乞　皇太后　皇上聖鑒謹　奏軍機大臣奉　旨知道了欽此　　○○頭品頂戴護理陜甘總督署理甘肅布政使臣楊昌濬跪　奏爲揀員借補守備以實營伍恭摺仰祈　聖鑒事竊照甘肅平川堡守備員缺前經臣奏請以營守備用武進士張全信補授嗣准兵部議覆查張全信甘肅人由營兵中式武進士以守營備用請仍回原營差操例應歸部候選今請補本省守備缺與例不符應母庸議其甘肅平川堡守備員缺仍令另揀儘先合例人員請補以符定制等因當經移行遵照去後玆據署肅州鎮總兵陳春萬呈稱平川堡守備員缺查有署雙塔堡干總留陝甘花翎儘先補用游撀敢勇巴圖魯浦陽春載功卓著　伍練達堪以借補請查核奏補等情前來臣覆　查核留陜甘花翎儘先補用遊撀敢勇巴圖魯蒲陽春久歷戎　勞績卓著以之借補是缺實堪勝任亦與定章相符合　仰懇　天恩俯念邊疆要缺需員准以該員借補甘肅平川堡守備以實營伍而期得力如蒙　俞允應請　勒部先給署札俟防務一律告蕆卽行給咨送部引　見以符定制除飭取該員屨歷到日另咨送部外謹曾同甘肅提臣周達武合詞恭摺具　伏乞　皇太后　皇上聖鑒訓示施行謹　奏軍機大臣奉　旨兵部議奏欽此　○○吳大澂片　再甯古塔琿春三姓等處現在奏請放荒招民開墾臣與銘安酌議章程先後派員經理兩三年後自可漸推漸廣將來戶口日繁生聚教訓不能無司牧之官邊土民風類多樸厚但得一二循良之吏知民疾苦政平訟理足爲邊城保障吏治與防軍實相表裹臣愚以爲籌邊之要以得人爲難以爲賢爲亟查有江蘇海州直隸州知州廖綸前署新陽縣時適臣以庶吉士乞假家居與廖綸爲道義之交見其居官用心事事以民瘼爲重補偏救敝其才足以濟之守正而 
 
 

Page 4

 
 
不失之迂愛民而不偏於寬歷任江蘇州縣政聲翕然輿情愛戴現在該員是否尚在江蘇久未得其消息如蒙　諭旨發往吉林該員必能力任其難不辭勞苦於吉林吏治大有裨益又揀選知縣番民表江蘇武進縣人癸酉科舉人前赴河南集捐助賑至誠感人所至民樂若令練習邊務委辦招墾事宜必可盡心撫字實惠及民候選通判郭之楨直隸臨榆縣人乙亥科舉人前在河間各屬隨臣辦賑實心任事條　精詳其才亦不易得該員現丁父艱尚未服闋奏調隨營辦事可期得力以上二員並請發往臣軍差委俾資歷練可備地方牧令之選臣爲吉省吏治需才起見謹附片陳明伏乞　聖鑒訓示謹　奏奉　旨已錄　○○頭品頂戴江西巡撫臣李文敏跪　奏為遵　旨審明定擬恭摺仰祈　聖鑒事竊照廣豐縣監犯吳勝彩等越獄脫逃一案前經臣將疏脫之管獄官蘇宗義等會摺奏叅革審奉　旨這所叅疏　監犯越獄之管　官江西廣豐縣典史蘇宗義着卽革職拿間六李交敏提同刑禁人等嚴訉有無鬆刑賄縱情弊按律懲辦有獄官署廣豐縣知縣高廷楨據報事前因公出境是否屬實看該撫查明照例辦理仍勒令將逸犯吳勝彩周詩發嚴緝務獲倘限滿無覆卽行從嚴叅辦餘着照所議辦理該部知道欽此欽遵轉飭嚴拿並提刑禁人等來省發　南昌府審辦一面飭據署廣信府知府許善長稟報查明署廣豐縣知縣高任楨因會算前署縣德海交代於光籍六年三月二十七日到府實係因公出境並無揑飾等情批飭南昌府覆訉去後茲擄該府賀良楨審明議擬由臬司沈保靖藩司邊寶臬覆審解勘前來臣親提研　緣紀根吳升王泳軒均籍隸廣豐縣紀根吳升充當該縣禁卒王泳軒充當刑書兼管獄務在監館宿斬犯吳勝彩因故殺緦麻服兄吳勝芳身死審依卑幼殺本宗緦麻兄死者斬監飭故殺者亦斬律擬斬監侯周詩發因故殺李黃氏身死審依故殺者斬監候律擬斬監侯均秋後處决分別解審具題發回監禁聽候部覆派紀根　升看管光　六年二月二十七日　典史蘇宗義淮監　明刑且將犯收　吩　紀根等小心防範是夜四更時分風雨交作紀根等與王泳軒並派防外監管兵劉斌鴻均因夜深睡熟更夫汪樂被風吹息燈範進房避爾詎吳升周詩發乘間扭斷　銬扳折籠　挖開墻窗逃走次早紀更等醒覺禀知典史蘇宗义督飭纪根等追捕無蹤時該县高廷楨先明奉調赴府会　交代典史蘇宗義禀知高廷楨回县會營勘訉禀報並經府道將典史蘇宗義揭請　奏叅奉　旨革　拿問行司札提人卷來省　委南昌府審辦玆據訉擬由司勘轉經臣提審據供前情不諱究無鬆刑賄縱情弊案無遁飾查律載獄卒不覺失囚者減囚罪二等司獄官　减狱卒罪三等又例载監犯越　如狱卒果條依法看守一時疎忽偶致脱逃並無賄縱情弊審有確據者依律减囚弊二等治罪仍紛限一百日各等語此案禁卒紀根等於該管斬犯吳勝彩周　發越獄脫　訉係一時疎忽並無鬆刑賄縱情幣勘明斷秦刑具實屬審有確據百日捕限已滿犯無弋獲自　按例問　禁卒紀根吳升均合依監犯越獄如獄卒果係依法看守－時疎忽偶致脫逃並無賄縱情弊審有確據者依律减囚罪二等各擬杖一百徒三年分別解配折貴充徒刑書王泳軒疎脫在監斬犯該刑書在監値宿亦應按律問擬刑書王泳　合依司獄官興减獄卒罪三等律於禁卒紀根等滿徒罪上减三等擾杖七十徒一年半據供父老丁單取有族　甘結應請照例枷號一個月滿日折責發落准其存留養親更夫汪鴻派防營兵劉斌鴻並不小心防範致犯越獄脫逃殊屬不合汪樂劉斌鴻均照不應重律擬杖八＋分別折責　役革伍逃犯吳勝彩等節緝獲日另結有獄官　廣豐縣知縣高廷楨事前奉綢赴郡會算交代己出本境　得吳　仍查扣疎防限滿有無獲犯興巳革管獄官蘇宗義再行平別照例叅辦除另錄全案供　咨部外所有審明定擬錄由理合恭摺具奏伏乞　皇太后　皇上聖鑒勅部核覆施行謹　軍機大臣奉　旨刑部議奏欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
