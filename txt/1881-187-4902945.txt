# 1881 - 187 - 4902945

 

Page 1

 
 
[諭永禁看礙]  
　　看礙者松郡土語葢延堪輿家看其葬地之有無妨礙也世俗最重風水之說以祖若父之骨殖博子若孫之榮華此已不異乎癡人說夢明眼人見之不禁莞爾而笑矣而又有既經下葬之後復延地師再為覆看地師者後至必指前至之瑕多方妝　任意批評主人為其聳勢必將已葬之棺遷而出之而彼乃以為得計而枯骨何辜頻遭顚播言之實堪切齒而況藉此滋生事端唆使成訟彼乃得以從中得漁人之利若此者又往往而有是又烏得而不禁哉本報前登婁邑陳明府禁止看礙一示昨報又將此事之原委細情悉取登錄閱之實覺其可笑而可惡而某丙竟以挽人請　雖一陳明府之明察而居然網開一面摘出名姓寬其既往俾恢恢之網竟漏吞舟之魚嗚呼幸矣然民間何其不幸也夫青鳥之術始於郭璞漢以前未之聞也郭璞習此術不得其死後人不之鑒而競尚其術以惑鄉愚無知之人漸而讀書明理之人搢紳閥閱之　莫不信而奉之而其實則不但近日堪輿家本無眞實本領不過藉江湖訣以湖口者其言無足徵信即眞有精於此術者亦未必可以取信也昔人有笑談云有大家延一地師定風水地師看地既畢大言曰此地葬後六十年如不出狀元宰相請掌嘴以懲余言之不驗聞者曰子已四五十歲矣再過六十年將索子於冥途而責子之鬼面乎此言雖屬笑談而江湖之言其口吻　復曲肖特信之者　受其愚而不之覺耳風水之說其害於死人者猶淺其害於生人者實深盖惑於風水之故而停棺不葬官法得而禁之且即官不之禁而死者既已棺殮不至暴　雖不能謀窀穸之安而猶未為人害也設或其術不精所定之穴育風有水死者埋骨其中未免不安然禍及枯骨尚不累於生人至於或因貪風水之故而爭產致　或以奪風水之故而互毆傷人此則育書於生人矣然啓　之由雖因風水而其而忿爭致禍則猶可諉罪於主人獨至看碍一端則其禍盡由於地師而初無可逃罪也東南人多地狹凡山居村居者往往依山傍水　比而居間雜以坆塋殯室亦所在皆有適有家人或病或死初未嘗有憾於坆地一自地師倡為看碍之說於是此延彼招皆欲請其過目如有屋旁之地作坆動土則必聲言有碍多方指摘故神其說以聳聽聞者惑其語則將向作墳之人商令遷徙如有勢力可恃則方將逼其讓地不允則以官法治之庸懦者往往為其魚肉而回問既徙之後其家之病人其果能霍然以愈否也昔有比鄰而居者累世交誼甚厚忽一日甲家造一樓正當乙家之右適乙家有病人亦於數日內身死堪輿家以為甲家新造之樓在乙家視之實為白虎昂頭故致乙家病人日內身死乙聞而惑之向甲商令拆卸甲不之允因而涉訟請勘請究訟之不休卒至兩家皆破產傾貲而後已此皆堪輿之一言階之厲也按堪輿家言前為朱雀後為元武左為青龍右為白虎朱雀忌開口然各處衙門官　往往門皆南向即民間造屋亦有向南者豈皆不可開門乎青龍宜高白虎宜低然人家起屋斷無有左右高低兩式者何以皆不見其有禍也孟子曰天時不如地利所謂地利者山川產豐饒可守可戰之謂非地師之所謂利也而今時之酷信堪輿者或且津津樂道之且每以大言欺人如某丙之向盤為欽天監頒發之類而人猶崇而信之則其識見直鄉愚之不如矣勒石永遠禁止快哉斯舉　哉此見 
[恭錄　諭旨] 　○六月初九日奉　上諭數日以來彗星見於北方仰維　上天示警衹　實深方今時事多艱生民未遂我君臣惟有交相儆惕修德省冀感召祥和又安黎庶爾在廷諸臣其各勉勤職守力除因循積習竭誠匡弼共濟艱難各省封疆大吏務當實事求是認眞整頓訪察閭　疾苦盡心撫綏庶幾日臻上理用　朝廷恐懼修省應　天以實不以文至意欽此同日奉　旨巡視中城事務着師長灼去欽此 
[橫濱火災] 　○華六月初五日橫濱地方失愼起火者係一華人寓處幸爾時風不甚大各洋龍趨前奮力救息不至延燒滋蔓惟焚去華人住屋三所幷外國洋行一所外國酒館兩處云事見日本新聞紙 
[厦門近事] 　○厦門西字報言厦門及旁近地方之武員　下頗形忙促操演兵勇惟日不足其沿岸炮臺上逐日試演開花炮及大炮於水中罡一活動之靶以練凖頭云又言漳州地方有一英禮拜堂於本月初六日忽出一事緣有一華人之頗有聲譽者至該堂與教中人辨駁喧鬧外亦有人窺探該堂恐滋事端隨將門閉上門內之人即高聲喊　門外諸人毀門而入將堂中物件搶掠並放火燔燒延及鄰近人家數處且大肆毆擊官憲聞之立即出署彈壓將滋事者捉獲數名帶之回署該教中人有受傷者亦帶之以去以資保護未識將來作何了結容再續探 
[茶工滋事續聞] 　○福州西字報言福州之太古洋行茶工滋事一節前受傷數人內又斃二人連前共斃六人現在官憲已出示嚴禁械鬥幷派兵勇在該處看守彈壓然據該報言聞包茶及杠茶兩幫人眾尚不甘服恐不　乘隙復動也 
[庇護鄉親] 　○皖省佐雜同治十二年停補以來空缺幾過一半傳方伯護撫　時以從九六某補合肥青　司壬某補巢縣柘臬司本班中有花　俱全者似皆不合例於是輪補者引領而望歴入關如所以有飛九宮占六壬之謠自盧藝圃方伯到任二等空缺盡行詳補覆一到即飭赴新任從前積弊廓然一清體恤屬員思同再造巡典二項亦已咨補十五員然邀准者不過四員方伯一秉大公加意振頓而房中書辦其子第大半在省候補上下其手弊　恒多去秋方伯政體違和衙期止轅未能親自核辦加以空缺懸宕已久册籍未易　查咨補各員幾至概　部駁雖其中亦有浙江湖南湖北廣東等籍未必盡係書辦之同鄉然書辦欲有意牽合即本官嚴明亦莫能挑剔大部苟含糊過去從此銓補章程竟可廢棄而書辦之至親好友皆得援引而升矣不必問花樣之有無不必計到省之先後幷不必論班次之是否第以借補二字包刮之藩司無權部章可廢類倒錯亂任意蒙宜乎方伯見部駁之回欲澈底根查勃然震怒禀商中丞先行停止分發斥革吏房亟思挽回積弊也 
[薙髪任] 　○皖省徽属某教官年遇知非莅任以來自諸生以至門斗皆畏而怨之其居官動作可知近送 
 
 

Page 2

 
 
考赴郡伺候學院起馬乃治任回縣途中令薙髪匠薙髪及歸則青青子衿看見老師之頭皮亦青青也乃皆喜曰得間矣相率具狀陳于府當奉太守示批查該教官年老昏憒時懸　疾今舊疾復發竟至違禁薙髪不堪　表率之任着立即撤任再行　辦還缺姑允委員代理即行詳請委署云云某教官結怨于衆宜為所傾然諸生不于其平日之事指實控告而借端以洩其忿名目雖大取徑　嫌不正矣 
[刃傷六命] 　○天津西門外之住家多回教中人有曹七　住居土台子亦回族也子女滿前兼有妻室但飽煖思淫慾多外嬖焉僕婦某氏津之西鄙人年二十餘別饒姿致傭于曹七初則每月工值津錢七百文繼則長至千文曹七從而染指焉七固非年少翩翩惟較婦之本夫則實有上下床之別蓋婦之本夫年已四十餘貌又不揚是以婦與七所謂見金夫不有其躬也但其夫時來要之還家七恐奪愛遂允每月給銀二兩然必延至四十日或　餘日始一發給無直捷痛快滿月即付者其夫亦不究問此銀是工貲抑是身價混含過去計已經年現在婦腹　然殆將臨蓐一日其夫到門春光盡洩盖從前知之為不知衹係耳聞並未目擊現經　面不覺憤火中燒若有不可終日之勢婦進退雜谷就七相商七謂彼忘八小子何足介意可質直告之分娩而再定行止棄櫝留珠固可遺珠取櫝亦可倘欲得錢奉命惟謹我七爺固不惜百十　潤窮骨頭俾渠買婦也詎未數日婦之夫竟携刀覓曹向來稱謂尊以七爺是日猝喚曹七何在其時已昏黑廉　重重望之不甚明白而七由內觀外固如掌上螺紋勢甚了了曹七之屋係前後兩進餘有廂披甬道僕婦與曹正在廂房猝聞是語知勢不佳婦素機警即答以刻在上房彼遂忽忽入內而曹與僕婦如遊魚脫鈎轉從大門而出伯勞東去燕西飛婦奔西庄曹則號召鄉保報稱盜刦若人入內　曹未得　其妻室子女亦將甘心于是白刃交下其家四口一無完膚最甚者係八齡一女時街鄰已團聚門外特未知虛實不敢逕入凶手又以彼衆我寡不敢闖出相持之下河北汎兵已到其屋之院落植有榆樹一株大可合抱兇手初匿于其下藉以自庇嗣有升屋而望者得其蹤跡遂長驅直入預備拿人詎彼于人未入時又改藏門後汎兵直前彼出其不意又刺兩人倒地前後傷者計已六人然後就獲是夜大搜該婦不得翌晨得之于僧王祠側報官請騐曹初不認與婦有姦其受孕委之臧禍嗣訊該婦始據供明各節上堂時雲鬢蓬鬆或謂猶面粉留痕口脂散馥也 
[鬧房滋事] 　○客有自寍波來者言前月山北某鄉某巨室為子完娶佳兒佳媳頗愜心期合　　俗例有鬧房名目親友團聚新房觥籌交錯或舉笑談或行酒令總以新婦一笑為快乃新婦莊容忍笑而鬧房者百計調之移燭於地作諸跳戲忽燭花爆落飛入新婦裙內霎時延及衣褲趕即撲救始獲無事然受驚已不淺矣 
[彗不為災] 　○自王安石八股取士天算遂無專家問有一二偶擴鄒談畢竟曲高和寡昨見魏君所測與余測不謀而合足見深山袍璞自有知音魏君其精於甘石者歟惜未謀面一水盈盈不禁向往耳據魏君初六日所測與余十二日所測彗星每日高行一度半及余十五日復測彗距極十度距天樞二十一度距帝星十九度是每日又高行一度十分及十六夜復測仍在原處其度似留此彗忽東忽高忽留亦如五星之遲留伏逆歟凡彗皆借日為光乃五星失次所變故於相對處現一形如明玻璃透以日光彗亦如人離魂失所見影也故太陽於八點鐘在地平下亥方上透彗光指已及五更三四點鐘時太陽在地平下卯方彗亦隨天至卯上透日光指酉細察其行度與水星同水星現在東井其度過速似稍失次行最高過小滿而遲留太陽亦於夏至過最高與水星同在東井故彗先隨水度東行次高行先速後遲至此而留推水星留五日而退二十日而伏復九日而留順　彗如此行乃水星變無疑容俟後測說者謂　彗進犯紫微所關甚大余謂彗雖不軌瑕不掩瑜現五星聚會連珠却轉禍為福四月朔日月五星會於奎婁所謂日月合璧五星連珠為治世昇平之象刻下六月中旬雖參差不齊火土仍在婁金木在昂胃水日在東井試於五更時仰視東方有數大星如貫珠最明大者乃金星在昂也推彗起上衛少輔之下逼近文昌進而近極又逢七　會於奎婁奎璧乃文章之府報載粵東見大流星奎光閣光明如火意　東南方有大文人應運而生歟　氣船主董子　謹識 
[水手竊表] 　○前一禮拜拜法公司輪船由外國駛行至　搭客西人失一金表在船中遍尋無着至十五日有一該船水手持金表向河南路之華鋪內欲賣洋五十元鋪夥持表問價於西人西人言甚為便宜乃即照數付洋適旁有一包探見而疑之即向鋪夥取得此表藏於身邊躡該水手之蹤見其自虹口一轉即回輪船包探亦跬步不離跟至船上問該船有無失少物件船上人告之以故包探即將表取出果係該西客之物同至水手所居令包探將竊表之人指明並令身邊五十洋繳出該水手面容失色旋即將該水手送入巡捕房想當歸公堂訊辦訊後情形再當續錄 
[任人助興] 　○前述六月十九日係法總統登位十　之期故滬地法租界公廨及工部局巡捕房等處均裝點燈景以伸賀悃至在法租界華人所開之店鋪有設燈彩與否悉從其便如法商亦無舉動捕房亦不相強云屆期恐人誤會故為聲明 
[借刀致禍] 　○本凖南市董家渡左近杨大茂靛青行主有房在海潮庵地方租與　甲甲小本營生積欠房金屢次見索無付數日前楊令人將門窗出去仍不交積又將屋瓦揭去欲使其不能居而遷徙也豈甲仍然不讓楊恨甚訴之二十三鋪巡防局局員飭地甲勇丁將甲驅逐當時甲不在家惟甲妻被逐後房即封釘無家可歸夜間謀撬門取衣向其鄰榮　鐵店借菜刀一柄前往適被楊姓子撞見喝阻詢悉刀向榮處借來隨與榮爭論甚至用武將榮推倒又踢傷小肚甚重經其家人昇赴縣署喊冤請騐莫邑尊飭騐得受傷不重而榮之家人謂飲食不進大小便不通勢甚危險不肯昇回邑尊隨飭差送榮至普育堂醫治據醫生謂傷果甚險不能開方云此事究釀成人命否再行探錄 
[因傷身死] 　○試槍傷勇一案茲悉啃官彭林秀於昨午刻又至英會審署謁見陳太守謂該勇薛大民刻在仁濟醫院因傷身死太守即令報縣一面將在押之恒德昌鋪夥彭海保解縣候質午後四點鐘時莫邑尊聞報帶同忤作書役人等至仁濟醫院略視該勇薛大民傷死情形見彈係穿喉入腹哨官彭林秀稱十五日午前十點鐘時同薛等共四人至恒德昌鋪　鉛彈有一夥將彈　入我九門手鎗彭海保實從外來　入櫃內向該夥取鎗扳機我急呼鎗內有彈則已轟然而發彈過櫃一擦復上起致傷薛喉然其扳時用力太猛否則不致成禍邑尊詰之彭海保據供江西人去年來滬在恒德昌幫夥今舊東已將此鋪聲頂與我前日我從隣近之同業鋪中回來見勇等持手鎗令夥配彈我不知鎗內有彈隨手取來扳機及伊等皆喊有彈已不及矣哨官又稱棺木已備請為發封但薛係江陰人俟函致其家屬領棺須遲數日其棺請飭妥為安置邑尊以本　無江陰會館只得暫行發壇驗地保格外照料飭將彭海保帶回署中訊辦 
[判令領孩] 　○婦發官媒一案經陳太守飭差協同廣婦鄭李氏前往虹口指拿據供之拐犯鄭阿洪即鄭阿榮及至虹口該氏指提廣東人溫阿和到案太守庭訊問該氏因何指提溫姓據供我原籍係廣東省城隨夫居香港夫於去年七月間病故遣一未週歲之男孩別無依靠致難度日有素識之同鄉人鄭阿榮稱滬地可荐幫傭因從之來滬豈到　後鄭將我寄於溫處溫竟佔我兒子並欲強逼為娼為此訴捕今 
 
 

Page 3

 
 
鄭阿榮已經逃避故先將溫阿和指拿求思着交兒子溫禀稱作雜貨店生意該氏之孩過寄與我為子由鄭陳氏作中立有筆據呈閱鄭李氏　住於我家斜對門今伊翻悔索孩成　並無逼勒為娼情事至鄭阿榮素不認識孩已帶案但求公斷太守閱溫呈之據見鄭李氏名下尚有指墨印詰之該氏答稱被溫逼勒立據印指印太守謂鄭李氏前後供情節不符至該孩既係該氏親生雖據溫供經過寄然並未得價着歸該氏收領該氏仍交官媒俟函致廣肇公所送回原籍溫阿和交保 
[押閉衣莊] 　○英租界石路中之同裕衣莊近於牌號上加錦記字樣有其同業方奎增徐桂記朱明記等五戶投英公堂訴稱與該店往來之帳結算共被欠九百餘千文今該店主沈毓秀串同杭州人陳錦山出名盤項加添錦記向索欠項沈陳推諉顯係有心圖吞求究陳太守准詞飭提沈陳二人到案據沈供我店未盤與陳不過托伊經手至各戶欠項數目無錯陳供沈已將店盤頂與我各前欠與我無涉太守飭將沈管押着陳交保具限清理今限期已滿延宕不理原告求追太守昨已飭差先將同裕衣莊押閉發封再行傳集人証訊斷 
[竊表被控] 　○昨日法公堂據天津人郭某偕同萬安樓客棧夥梁某投案郭訴稱在天津春源棧時即遇黃某同棧談及同往申江即作伴附輪以期互相照應於十四日到滬同厲萬安樓十五日便失去時時辰表一隻表袋內有洋四元搜黃身畔在套褲中取出萬安樓鳴捕拘黃幷將黃之行李物件一併起入捕房又於其身畔搜出銀表小元寶碎銀云翁太守將各物及所呈之單閱過詰之黃某據供薰山縣人前偕胡　察赴都繼附輪來滬尋友郭某與我偕行稱在船可相照應抵滬後本即欲訪友又被郭留住萬安樓至翌日即稱失表旋仍在伊處尋見所控委係子虛太守詢其有無功名到申尋訪何人據稱甲戌遊庠友人宋子榮亦蕭山縣人現在南市十六鋪同興雜貨店中太守謂既列士林宜　身自愛今姑不予深究着寫條喚宋子榮作保物件暫存捕房俟保人到案詢明再為給領呈案之表並洋四元交郭領去 
[交保領妻] 　○前有亢元成從湖州拐誘農婦張張氏到滬住三河樓茶肆後沈姓　中後被告發訊明的係拐誘當將亢元成重懲張張氏發堂在後張小狗得信來滬尋妻投法公堂申訴經翁太守詰問諭於滬地覔可靠之人作保方可領去今張小狗覔得妥保禀覆太守於昨日飭傳到張張氏着張小狗具領狀由保人簽字將張張氏訓飭給領張小狗叩謝領妻退出 
[勒限還欠] 　○前有開新合順牛羊肉庄之浦東人陳文彬遞禀法公堂稱與前在日新輪船充當管事之吳小寶往來被拖欠洋六十四元零屢索不還今吳生意已停更離望付求為訊追翁太守諭姑先自行理處乃陳復往向索吳仍置之不理陳復投訴以吳不常在家着其扭送今禮拜日陳與吳相值當即扭交法捕房昨解公堂經太守審訊據吳供與陳往來共有四百餘元生意其間當有扣頭合算祗欠彼洋二十七元當時憑摺取貨今特將摺子兩扣呈案太守閱摺見亦寫欠洋六十四元零太守謂爾自己亦載此數諒無差錯現今如何還法答稱擬有三法求為判斷詰其所說則稱或俟尋到生意再還或分期歸繳或立票據太守謂然則仍一個錢不歸究難過去今當分兩期繳清着於六月底還洋三十二元七月十五歸清毋得延宕隨飭交保陳文彬叩謝而退 
[押犯候信] 　○前報述英包探康阿順在法界福照樓客棧緝獲竊賊胡仁浩經英公堂訊實後因其曾拒傷法捕先送請法公堂核辦禮拜六康阿順將胡送到法捕房昨解法公堂而公堂早接英會審員陳太守函請將該犯於懲辦後即行送縣請辦遞籍故翁太守昨日略加訊問即飭送縣辦理着英包探康阿順回禀銷案乃康阿順去後復至稱英捕頭謂此案前由日耳曼領事訊究今須知會辦理請仍將該犯帶回俟禮拜六再行送縣翁太守謂陳大老爺來信逕囑送縣既有此一節可將胡暫押捕房須請陳大老爺函知細情再辦康阿順領諭而退 
[銷案取保] 　○野鷄馬車夫王阿巨拉韁不愼　傷管三省幼子之腳骨曾經列報昨日捕房又將王阿巨解案原告仍求銷案謂已經人調處明白太守又研詰再三准為銷案仍着王阿巨交保恐後有轇轕便於傳質云 
[桃花塢公所催請開示募賬紳士善堂銜名啓] 　○啓者敝處停收直隸工賑捐欵日期疊登申報想蒙　公鑒現俟六月念五日結帳後即行編錄徵信造册禀報所有募賑紳士之姓名官銜收捐善堂之地址堂名及願得外獎匾额與否均乞查照四月初六日申報所登敝處公啓於七月初一日以前一一開示以便於禀報中分別詳叙為期不遠伏乞迅示是所切禱再　諸君子募賑經年勞心苦志上邀獎典理得心安似不必過懷謙讓謝絕褒榮某等忝司收解尚借同人之力撫躬自問有豫晉舊案及光緒六年三月二十八日公啓在決不自負初衷失信大眾也臨池不勝企盼之至六月十五日原辨桃花塢收解賑欵公所人啓 
[宮門抄] ○發抄　旨四道○上諭一道錄前○文華殿大學士直隸總督李　奏為覆陳直隸河道地勢情形節次辦法摺○皖撫裕　奏委署知縣片○六月初六戶部通政司詹　府正藍旗值日無引　見○環德續假十五日○召見軍機○發抄　銘安等奏長春　所屬地　請照吉省丈地章程辦理奉　旨着照所請該衙門知道欽此○又添設教習在白山書院辦教學童奉　旨知道了欽此○又遵保勦賊出力員弁奉　旨永海等均着照所請獎勵該部知道單併發欽此○又筆帖式承晁請以主事升用並將前次保案更正奉　旨吏部知道欽此　○○大學士直隸總督一等伯臣李鴻章跪　奏為覆陳直隸河道地勢情形節次辦法恭摺仰祈　聖鑒事竊臣欽奉光緒七年二月三十日　寄諭左宗棠奏擬調馬步　營興修水利等語等因欽此並准順天府尹臣咨請主稿會奏前來伏查近　畿水利關　　國計民生興修無待再計臣莅直以來迭經察酌籌辦未敢稍涉漠視惟限於地勢財力河淀又受過深有難盡利無害者溯自宋元迄明代有興作實效鮮聞惟北宋何承矩就雄霸等處平礦之地築堰為障引水為塘率軍屯墾以禦戎馬專為　防起見今之東西淀皆其遺址維時河朔本多曠土堰外即屬敵境　其　潦無關得失故可專利一隅厥後人民日聚田疇日　野無棄地不能如前之佔地曲防故治之之法亦復不易我　朝康熙雍乾年間屢家　聖祖仁皇帝　高宗純皇帝巡行規畫　指授機宜迭　命賢王重臣董理其事先後歴時數十年官民用費千百萬濬築兼施節宣備至始克奏功然旱潦仍不能免即加雍正四年甫報工竣而五年夏秋永定等河漫决多口各屬被水者三十餘州縣其營成之水田又因缺雨難資灌溉未幾而多改旱田盖河道本來狹隘既少餘地開寬土性又極鬆浮往往旋挑旋塌且渾流激湍挾沙壅泥沙多則易淤土鬆則易潰其上游之山槽陡峻勢如高屋建瓴水發則萬派奔騰各河頓形壅漲汛過則來源　弱冬春淺可膠舟　不如南方之河深土堅能容多水源遠流長四時不絕也伏讀乾隆二十七年十一月　高宗純皇帝　諭曰從前近畿議　水利營田未嘗不再三經畫始終未收實濟可見地勢不能強同等因欽此　聖謨燭照洞見本源此往事之可考而知者也乾隆以後未興大役道咸以後軍需煩鉅更兼顧不遑即例定　　之費亦層疊折減於是河務廢弛日甚凡永定大清　沱北運南運五大河又附麗五大河之六十餘支河原有閘　堤埝無一不壞減河引 
 
 

Page 4

 
 
河無一不塞其止河身淤墊愈高永定河在雍乾時已漸高仰今視河底竟高於河外民田數丈昔人譬之於墻上築夾墻行水非一日已而節宣西南路諸水之南泊北泊節宣西北路諸水之西淀東淀又早被濁流塡淤或竟成民地其河淀下游則僅恃天津三岔口一綫海河迤　出口平時既不能暢　　令海潮頂托倒灌自胸膈腸腹以至尾閭節節皆病是以每週積潦盛漲橫沖四溢連成一片順保津河各屬水患特重此伺治十年前後之情形也曾國藩莅直時首以治河為務而未克興辦大工臣接任後適值連年大水迭經遴員周歴勘騐並隨時親自察度詳稽往牘博采群言求所以修治五大河東西淀之法蓋五大河為一省之網東西淀為各河之要須先從此入手若房山正定一帶尚非急切者五大河中以永定之害為最深然蘆溝以上束子于兩山間向無工程其病寔在蘆溝以下須挑去二百餘里中浤一二丈之積沙方能順軌否則以南堤為北堤而改河使南另築南堤以障之亦可流弭節而去二策者勞費皆不可計若挑去全河極厚之積沙自來無此辦法亦無出沙推積之處若改南堤為北堤則固安永清兩縣城近靠南岸須議遷　尤於民情不順其大清北運南運則須分別挑濬河身加築堤埝修復閘壩減河始保安瀾統計工程皆極煩鉅萬無此財力　沱趨向無定自來不設堤防同治七年由　城北徙以文安大窪為壑其故道之難復上游之難分下游之難洩曾國藩與臣均詳陳有案東西淀寬廣百數十里淤泥厚極人力難施此費鉅工艱不能大辦之情形也考之往事既如彼揆之今情又如此臣目擊時艱既不敢籲求巨帑於　君　又不忍坐視顛沛於民生只有逐漸設法量力補救豈有畏難苟安任其自盈自涸之理頻年以來脩復永定河金門閘及南上北三灰　以資分洩裁灣切灘以綠溜勢如築堤　添　麻袋土車以助搶險大清河則於新雄境內開盧僧減　於霸州文安境內接開中亭河勝芳河以分洩上游盛漲於任　開趙　減河以分洩西淀盛漲並將堤埝分別修築今年又於文安左各庄至台頭挑穵河身二十六里寬十餘丈深丈餘以暢下游去路　沱河則於河間及文妥窪酌開引河兩道今年又於獻縣朱家口另開減河三十餘里均歸子牙河達津以輕河獻任雄覇保文大積　北運河則於通州築壩挽復潮白河歸槽不使橫溢於香河王家務武清筐兒港修復石壩以減漲水於天津霍家嘴疏濬引河以通下口今年又於武清寶抵境內挑挖筐兒港王家務兩減河河身以　暢洩南運河則於青滄靜海等處脩復堤工二百餘里東境四女寺哨馬營直境　地興濟四處減河久廢遂於靜海之靳官屯另開減河工六十餘里使別途入海不併注津河又於天津城東永定大清　沱北運交會之陳家溝開河百餘里以分洩四大河之水徑達北塘入海庶免海河適於淤滯具無深　博高　一帶則堅築瀦龍河堤以　　沱北越任邱至天津一帶則加築千里堤格淀堤使河自河而淀自淀希沽韓家樹上至東淀則用西洋機器船節節挖淺水路已通又於廣平開洺　順德桃澧河趙州濬汿槐干河及此外各屬水道堤壩受害較深者亦隨時酌量疏築並令地方官民於無碍運道官堤之處或擇開溝洫或　水灌池有泉源者察看疏濬距河遠者開　井眼若河閭府屬井工則係專案辦　以上歴年所　工費除勻撥賑欵捐項以工代撫外並抽調淮練各軍分助挑辦淮軍統領周盛傳更於津東之興農鎭至大沽創開新河九十里上接南連減河又於減河兩旁各開一渠以便農田引灌其興農鎭以下又開橫河六道節節挖溝引水營成稻田六萬　且耕且防海疆有此溝河亦可限戌馬之足此臣頻年就賑捐兵力　蹶經營之情形皆有奏牘可　者也自來河道必須上下游並治是以臣於各河上游或修復閘　酌開減河以資分減下游或挑濬止河添　減河以暢去路近　順保津河各属水患較輕尚不致橫沖四溢連成一片但值廢弛已甚　後官民父窘之時　於康熙雍乾年間情事不同僅能量力補苴實無從更張大舉若欲使各河一律順軌則必籌定銀欵先將永定河自盧溝以下二百餘里改河築堤可保數十年無患又將大清河雄縣一帶之淤窄挑寬濬深北運南運河　薄未補之堤埝淤廢未損之減河分別加修東西淀南北泊及津東之塌河等淀為節宣儲水之高尤宜設法疏濬使可容蓄洩並將淀西上游　高境內之瀦龍河游窄挑濬寬深再次則酌修各属支河及畿東之　運等河務使脉胳貫通經緯畢具悉去胸膈腸腹尾閭之病然後廣開溝渠相濟為用庶水害　除而水利可眞不致　旱彼潦此　彼涸惟統計最要次要各工甚巨　如永定一河若照議興辦土方不知凡幾其一切　壩物料工用器具　用　民田等項為費亦復不資實非數營兵勇所能辦則臣部淮練各營　二萬餘人分札各要隘修築砲臺彈壓地面緝捕盜賊各有專司只能抽　　　酌調助　勢難全撤要防罷停操巡以致顧此失彼今年濬文安之大清河開献縣之　沱河減河挑寶坻武清之北運減河並於高　修瀦龍河堤任邱修千里場全籲東南各省官紳集捐協助始克就緒已　忠盡慮此後斷難為繼本省向係缺額入不敷出更　餘欵可籌倘能如康雍年間故事約計現在應辦工程先行由部按年措給銀百餘萬兩自可分投勘議招雇民夫助以兵勇及時　要辦理次第興作惟部庫拮据外省支絀竊恐一時難集巨欵似仍只能量力籌辦未　尅期奏效左宗棠以所帶各營移治上游正可輔直力之不逮前已咨請飭挑涿州北關外拒馬河淤沙以試其端並經左宗棠不辭勞　親履察勘惟本屆伏汎將臨盛漲即至難再別施　鐘此後應修河處即由左宗棠察酌隨時會商當飭地方印委實力襄助相與有成微臣忝司守土兼任河工實無另貸昨已督飭司道　確勘　無論上游下游仍當統籌兼顧盡其力所能行以期逐斬補救惟賑捐既已停止本省又無欵項可籌將來必不可少之工需只可奏懇　部酌撥以資　濟此現時統籌酌辦之情形也正在具摺　接准部咨以左宗棠前奏水利事宜業經醇親王遵奉　懿旨覆奏蒙　派恭親王醇親王會同左宗棠及臣等妥議奏辦等因仰見　朝廷厪念民生愼重水利至意除抄摺咨呈恭親王醇親王並左宗棠酌核仍隨時會籌議辦外所有臣等原　寄諭統籌酌辦緣由合先會同兼管順天府尹尹臣童華　順天府尹臣張凱　恭摺由驛覆陳是否有當伏乞　皇太后　皇上聖鑒訓示遵行謹奏奉　旨已錄　○○裕錄片　再英山縣　縣吳念謀現經撤任調省察看所補員缺應行委員往看查有本任五河縣知縣易華俊安評練達堪以調　該員任內並無承緝　起四　案件據藩臬兩司會詳前來除　飭　照外謹會　兩江總督臣劉坤一附片具陳伏乞　聖鑒謹　旨軍機大臣奉　旨知道了欽此 
[江管門抄] 　○六月初一日統領　德慶辭赴鎭江河工　廣西左江鎭劉光裕辭赴任　署廟灣塲大使許之軫察看　署布理問倪人　謝委　通判朱世基解餉銀辭赴　徐　○初二日署布理問倪人　　知任事　○初三日知縣車運昇禀知辭赴孟河看遊府　工程　巡檢王壽祺到禀知分寗　藩轅牌示阜甯縣與史　朱期華滿遺缺查有　檢顧樹　署理　○初四日帶橫重輪船薛鳳翔到上海回　○初五日帶慶雲輪船梁廷超禀知解吉林兵餉銀辭赴上海　○初六日知縣方臻峻到周　港　捐來　知縣張雲　謝酌委記功　濮嵩　禀謝酌委均一次　○初七日庶吉士汪受礽到拜由浙江來　直隸州孫國琛准補陽湖縣祁兆庚均禀辭赴蘇州　○初八日帶淮揚水師營周國興見　○初九日前署布理問吳鳳池回籍守制禀辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
