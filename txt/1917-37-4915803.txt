# 1917 - 37 - 4915803

 

Page 1

 
 
   
 
 

Page 2

 
 
時評 
[外交勢又稍緩（默）]  
　　最近外交界之消息勢又稍和緩矣據昨日之外電謂駐德美使巳安赴瑞士又謂衆料美德不至於開戰今日之外電則謂德允修改封鎖令後美和平派之運動甚力是美德邦交之險象巳不如前日所傳之甚矣 
　　中國贊同美國之主張者也美德邦交旣稍和緩則中德邦交亦自有隨以和緩之情勢據今日各電所述政府對德交涉僅此抗議而止者或亦非萬不可能之事是中德邦交之險象亦不如前日所傳之甚矣 
　　雖然外交之情勢本瞬息萬變者也吾鳥敢據今日之情勢以逆料明日之情勢 
專電 
[北京電]  
　　對德抗議提出後德國方面尙無正式表示聞某使館消息德尙欲與美國調和 
[北京電]  
　　據外交界要人傳述此次國際方針至抗議止前途無論如何不再進行 
[北京電]  
　　今日（十三）國務例會國務員以外梁曹陸汪皆到顧問室會同研究重要外交問題由伍朝樞代總長報告一切上午十時起至下午五時始散内容不能宣布 
[北京電]  
　　傳聞德國對我抗議巳有容納説中德邦交不致决裂 
[北京電]  
　　昨晨舉行紀念祝典畢仍集閣員全體開外交特議汪大燮陸徵祥曹汝霖外並莫禮遜有賀長雄韋羅貝等均列席至午始散决定第二步辦法日内當約日英俄三使爲正式之商議預料國際間或將有新發展 
[北京電]  
　　昨今兩日政府迭接各省區覆電主張堅守第三國中立者十之七主加入協約方面者十之三 
[北京電]  
　　各政團昨午假衆院開聯合會代表到六十餘人丙辰韜園稍持異議皆贊成爲政府援助定名爲國民外交後援會非議員亦可加入今午（十三）續開會議討論大體組織會章每團選出二人供同起草 
[北京電]  
　　老西開案今日（十三）開議聞照原案畧加修正作爲解决 
[北京電]  
　　姜桂題來電質問政府收買烟土有無其事抑係另有辦法 
[北京電]  
　　公府昨交諭陸部飛咨各督各軍使加意保護各國僑民維持地方治安外交守密嚴禁謠言 
[北京電]  
　　憲政會蘇園協議會三團合併定名大同俱樂部巳開大會宣告成立 
[北京電]  
　　中行管理處議復甘督請設隴分行准即派員携欵前往籌備 
[北京電]  
　　張勳電陳鈕傳善趙維熙金永等政績請政府酌用 
[北京電]  
　　田文烈到京該省政務由開封道尹葉濟代理 
[北京電]  
　　楊增新電請恢復元湖電局經費由新疆永遠擔任 
[北京電]  
　　唐繼堯因聞政府有開 
 
 
 

Page 3

 
 
辦川東銅鑛公司之説特電陳辦法政府言並無其事 
[北京電]  
　　張懷芝報告高密新編軍隊業巳到省濰縣軍隊俟運完再報 
[北京電]  
　　浙省長齊耀珊電陳巡防隊應設總司令部費由警備隊項下撙節開支 
[北京電]  
　　本屆祀孔派范源濂代 
[北京電]  
　　免職吉財廳長李哲濬因訟案不了在京寓服毒圖盡 
[北京電]  
　　中央欠發新疆協餉百三十萬楊增新來電催撥詞極迫切段總理昨命財部先籌十五萬速滙接濟 
[北京電]  
　　政府電召王芝祥還京昨得王復電哿日（二十）由川啓行 
[北京電]  
　　鄂省長有擬陳國祥消息 
[北京電]  
　　昨爲南北統一紀念故今日各報停刋一日 
外電 
[北京電]  
　　外交部對德之舉動爲國會多數贊成蓋以於潛艇戰爭問題中中國宜步美國之後也德國或將置此抗議文於不顧政府刻方籌辦與德奥絶交（十一日） 
[北京電]  
　　馮副總統與上海洋藥公所締結以國債劵收買存土之合同今日巳由國務院通過故鴉片貿易於本年三月底以後卽將完全停絶（十一日）以上大陸報 
[北京電]  
　　除少數曾經德人敎練或曾受德國敎育者外各界皆贊成政府對德之舉動以爲此舉可增進中國外交上之地位並爲在各國中新紀元之開始國會幾皆一致贊助政府尤有可注意者中國兩大政黨彼此立於反對地位者今對此問題絶對同意據華字報云政府曾電致各省徵集意見各省回電多年主張保持中立内有馮副總統一電星期日始到京惟時局眞相與政府用意所在一經了解則各省官吏必可爲政府後援薩鎭氷巳奉命南下表面上雖係巡視上海艦隊實則其使命舉南方各口岸所泊德國商船有關（十二日） 
[北京電]  
　　吳大洲被拘後雖有政黨要人爲之運動開釋然無效今巳送交軍法科訊辦 
（十二日）以上路透電 
[北京電]  
　　北京日報所載馮副總統反對中國抛棄中立之消息現經證實馮氏意謂中國之利益在維持其中立並反問政府設國會及疆吏對於抗議之通牒表示反對時政府將何以處之（十三日） 
[北京電]  
　　黎大總統派汪大燮陸徵祥孫寶琦蔭昌於中立辦事處襄辦一切該處事務極忙（十三日）德文電 
[北京電]  
　　目下政府政黨中有兩種之主張一主加入協約國一則主張無論中德關係如何總以至斷絶國交爲止梁啟超前日歷訪日英美三國公使語及贊成右第一説之意又段總理現在有巳决定至不得巳時亦不辭斷然加入協約國之説（十三日） 
[北京電]  
　　德國公使昨日往訪梁啟超述及中國之抗議全無理由要之德國亦巳預期中國與德斷絶國交惟中國之事應由中國人决定不欲中國與各國協同動作云云（十三日） 
[東京電]  
　　東京一般之觀測中國政府之抗議德國政府或僅辯解其潛航艇之戰策恐不提及中國之要求作誠意之回答（十三日） 
[北京電]  
　　外交後援會昨今連日開會本日議决於十五日開籌備大會會員議員及議員介紹希望者組織而成但國務員不加入（十三日） 
[北京電]  
　　馮副總統昨日電致政府露其不滿對德方針之意聲請政府須以充分責任愼重將事昨夜卽由總統總理復電安慰略謂此次之事卽經國務會議復與朝野之政治家及各政黨協議而後决定對外關係與對内異一旦决定之後不能變更然此對德並非宣戰應請安心云云（十三日） 
[北京電]  
　　德國駐京公使辛慈今日午後四時詣總統府就中國對德之抗議書辯明（十三日） 
[東京電]  
　　日本朝野以中國對德抗議爲中國之熊度巳决定之結果云（十三日） 
[東京電]  
　　美國電云美國政府許以防禦爲目的之武裝商船通過巴拿馬運河（十三日） 
[東京電]  
　　林公使於十二日歸京據談中日親善之具體的方法不一而足如中日經濟關係更加親密亦其一也日美兩國提携亦佳日美兩國均無抱何等之野心眞以開發中國經濟爲念固爲中國所歡迎又云中國之加入協約國問題係爲當然之事至加入後中國之利益與不利益云云然此非打算盤問題由東洋之形勢中國之地位而觀中國當然加入余獨怪協約國何不於開戰之初使中國加入云云（十三日） 
[漢口電]  
　　新任福建省長胡瑞霖今日首途赴閩履新（十三日） 
[漢口電]  
　　昨日爲南北統一之紀念日王督軍於午前十時舉行祝賀式禮巿民爲懸國旗以表祝意（十三日）以上東方通信社電 
戰電 
[瑞士京城電]  
　　駐德美國大使桀拉特君偕隨員人等由柏林抵此（十一日） 
[紐約電]  
　　昨日所傳德國致文美國一節未見明文但當局並未否認德國曾有所提議惟是否載於通牒抑係口述未能得悉（十一日） 
[倫敦電]  
　　晨報華盛頓訪員謂和平派之運動現正在進行中國會尤爲着力且因德國修改封鎖令之故有欲展緩議决陸海軍用費之意白乃安及其同志現正竭力運動媾和和平派之人擬於林肯紀念日在華盛頓開會慶祝且擬上請願書於威爾遜總統勸勿進於開戰地步（十二日） 
[瑞士京城電]  
　　瑞士爲德國宣布慘烈潛艇戰術覆文德奥關於中立國權利將受損礙一節措詞甚爲嚴厲且謂出入口貿易將因此大蒙經濟上之影響如德奥之舉動害及瑞士之國民與產業則若何對付瑞士自有權衡瑞士政府爲德國潛艇戰術事致文美政府復切實聲明保守中立與瑞士神聖不可侵犯之决心瑞士如舍棄中立則將卽成戰場無疑故瑞士有向德抗議及設法對待德國封鎖之權利苟封鎖實行而有不完全之效果或瑞士國民與產業因而受殃則瑞士尤將注意云（十一日） 
[波里維亞京城電]  
　　波里維亞（南美共和國）外交部長巳以覆文遞交德使駁斥德國無限制潛艇戰術措詞極嚴謂德國旣要求中立國船隻遵守中立而又以對待交戰國之熊度待遇中立國商船此直無對敵之戰爭耳波里維亞爲此理由特與美國一致要求德國尊重商業自由云云（十一日） 
[倫敦電]  
　　美國新聞聯合會柏林訪員巳抵丹麥京城據稱彼信德美戰爭難以倖免德國雖巳命潛艇司令勿貪圖省事不發警告面擊沉中立國船隻對於美船尤當愼重但美船如被擊沉或中立國船隻被沉而殃及乘船之美人則兩國勢必發生爭端德國决不欲取消近今宣布之潛艇政策德國專家現信德潛艇如能每月擊沉英船一百萬噸並阻止三百萬噸之中立國船隻駛行海上則可迫令英國媾和此舉將以所有潛艇三分之二奏功餘一分則常在歸途中或歸而修理（十二日） 
[倫敦電]  
　　以下諸船均被擊沉英船哈拉　森號（一三一一噸）瑙威船伊森哇新號（一○四五噸）及沙爾巴根號西班牙船魯伐芒太拉號另瑙威貨船荷蘭漁船各一艘共一萬噸（十日） 
[倫敦電]  
　　以下諸船均被擊沉英船日本親王號（四三七六噸）魯林噸號（二三一六噸）比區特里噸瑙威船愛爾伏爾號（二七三二噸）另荷蘭漁船一艘（十一日） 
[馬德里電]  
　　西班牙於歐戰發生至今共被擊沉二十七船載重七萬九千零七十噸值價英金二萬八十萬鎊（十日） 
[倫敦電]  
　　昨日共沉船九艘七屬英國二屬瑙威（十二日） 
[倫敦電] 　　 
　　據專家聲稱德潛艇前每日擊沉之船隻約一萬二千噸自施行新潛艇戰術後每日增至一萬八千噸此數未能饜敵人之望敵人今日之所爲尙未足達其目的云（十一日） 
[彼得格勒電]  
　　官中宣　彼得格勒中央陸軍實業會工團團員十一人因被控搆亂以圖將俄國改爲社會黨共和國業巳就逮（十一日） 
要聞一 
[中德問題之各派意見]  
　　此次外交問題解决之迅速實出吾人意計之外聞段總理最初之熊度極爲穏愼政府會議此事至五次之多前四次總理皆祇聽他人發言不輕下一斷語直至最後一次始毅然决定關於此事之贊成與否雖有兩派但與黨派絲毫無干皆各本其個人之意見發表而巳其中㣲有可指之處卽留德學生皆不主張加入如馬君武蔣方震諸氏是也留法學生皆主張加入如王寵惠蔡元培張繼汪精衛諸氏是也此蓋由諸君留學時代於其居留國之情勢觀察甚爲明瞭故其主張亦各有異同於黨派固無關係也又湯化龍氏對此問題亦有意見發表其語人云我政府對德抗議吾人認爲正當辦法抗議旣發政府必有最後之决心與一貫之計畫决非輕於嘗試者吾人不能祥聞政府之實情依吾人所見抗議之結果必至加入戰團此時當内度自力之所能至外結與國之同情利用時機使國家得相當之利益今茲之舉乃非無意議之行動人有恒言弱國無外交其實弱國之外交伺機運用因應得宜大有活動之餘地此次政府對德事件第一步之處置固爲得當能否更進一步對外增長國家之資格對内利用一致之心理整飭庶政以　自立此視政府之决心與能力爲何如耳吾國人民苟安性素重此次舉動直爲夢想所不到竊以爲振刷人民之精神實爲唯一之好機會吾人以政團爲生活當負指導社會之責任第一須用舉國一致之義促人民對外之自覺予政府以後援第二須以世界常識貫輸國民使經一次重大之事變得一次重大之敎訓增一次重大之經驗國民爲外交之中心實今世立憲國之原則吾國驟不足語此用種種指導方法使國民對於外交生利害切身避無可避之覺悟因此或可促牖國民外交之先聲吾輩以立憲爲職志固應不負此最良之機會至吾輩身居議會對於政府巳定之外交政策應負贊助之義務國家存亡一髮之秋無味之政爭一切停止此當然之事無待論也 
[我國與世界戰局（三）（飄萍）]  
　　今日（十一）星期外交上仍未有重要事故發生茲再以各方面聞見所得約略記之 
　　十九日政府對德提出抗議之情形尙有可以補叙者其以文書交付德使之手續乃以外交總長名義請德使辛慈氏親至外部由劉式訓次長與之接談先述中國不得不嚴重抗議之理由請其原諒然後以文書交付德使未加辨論但言即晚電致本國政府待其訓令而巳 
　　政府旣對德提出抗議同時通知各　即對奥國亦爲同樣之通知蓋雖提出抗議不過折衝之第一步中德邦交尙存在也而我政府之對於日本以關係接近之故乃爲特别之注意十九日上午閣議旣定即派汪大燮赴日本使館探訽意志其通知本又派外部秘書施履本氏親與日代使芳澤謙吉説明一切日代使但言個人之意極表同情惟日本政府意見如何彼亦未能宣布故政府一方又電駐日公使章宗祥令其就近與日本政府疏通一切昨有人往訪日使館某君仍言未接該政府覆電且謂中國須與日本相見以誠至問以中國加入有利與否某日人但答曰或者有利若尚有疑慮存焉東方通信社電謂日本似不願中國之加入斯言未可盡信而在京日本新聞記者對於吾人均言贊成惟探詢有何派反對與否似較之欲探悉何派贊成與否尤爲需要昨日國務例會仍改爲特會而梁汪曹廕及劉次長以外劉崇傑亦在座焉其殆備諮詢日本之情形乎未可知也 
　　政府接駐在各國公使之電甚多聞駐法之胡維德駐比之汪榮寳皆主張加入而駐英施肇基來電尤長詳陳加入之手續至於各省來電亦夥馮副座昨日尙有一電到京述其意見而章太炎譚人鳳則來電表示反對亦足見近日政府之如在山陰道上矣據路透電之所述荷蘭西班牙亦巳取同一之熊度昨晚六時該兩國公使訪段總理晤談甚久不問而知其即爲此事耳 
　　昨今各政派之活動亦有可以注意者益友社議决議員在議會中對於政府取嚴肅熊度惟警戒其今後要事必先與國會接洽勿僅爲事後之報告更推定朱念祖等六人與各派接洽以期舉動國一致對外又蘇園協議會憲政會今日開合併成立會議决一致援助政府丙辰俱樂部今晚開會恐反對者居多數其結果未詳研究會前晚開會之結果亦贊成政府之處置而明日各派且將發起外交後援會其結果尙不能預記也 
　　交通系雖非政黨然在國内有一種歷史上相傳之勢力今則此種勢力漸形活潑之時代也此次對於外交問題就其機關報觀察之蓋亦明言主張加入者也但今日之公言報又提倡創設特别委員會引英法事例爲證謂宜妙選元老名流充特别委員而閣員不必與聞此事否則此計難行則不如及今改組内閣而辱詈閣員乃以滑頭腐敗無心肝無知識等語加之余以爲今之政府每議大事則所謂元老名流必皆參與末議固不僅閣員與聞巳也是巳兼有委員會之好處矣若曰改組内閣竊恐因是而起黨爭反將以外交而供黨爭之具該報所言似不無商榷之餘地也 
[南京快信]  
　　蕯鎭冰巳出京來寗卽赴滬視察海軍軍艦海軍第二艦隊司令饒懷文昨乘艦開赴下游停泊吳淞 
　　省議會定三月十六日開第三届常會二十日選舉參議員 
　　聞王正廷王　惠汪兆銘黃大偉均巳出京今日（十三）午車即可抵寗 
　　國會議員吳景濓於昨日來寗住副總統府江蘇地方自治促進會定今日（十三）午後二時開茶話會歡迎國會議員吳景濓 
　　湖南正誼社派黃安石黎克威來寗調查江蘇政團狀况聞該社將在滬設立交通處 
　　駐滬交涉員楊晟昨日始由寗回滬　 
　　寗垣美孚牌火油昨日每箱驟漲三角 
　　聞陳之驥巳由湘回京日内卽來寗公幹 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美日商人之聯合]  
　　字林報云美日兩國商人今漸有聯合行事之形式刻方磋議各種企畫中有數種巳達實行組織之階級據日本某英字報云美日商人議照美國辦理銀行事業之托辣斯公司制度創立一公司刻正在東京集股其名稱爲萬國興業托辣斯公司資本定日洋二千萬元分四萬股每股五十元認股後先繳十二元半美日兩國各集一半資本美商頗願與日商合資經營商業故發起者不久即將由日赴美招人認股該公司之總部設於東京支部設於大阪國外各大埠亦設支部其營業範圍含括辦理債劵股票稽核賬目經理產業借貸資本並出入口貿易等事大致與美國托辣斯公司相同除此公司而外尙有在日本創辦規模宏大之機械廠及合資開浚中國之山東運河等企畫 
[兩院秘會中之閣員報告]  
　　中德國際公法 
　　日昨參衆兩院均開秘密會由國務員全體出席報告下午一時段總理即率同國務員及外交部特派員伍朝樞等至參議院先由段總理出席報告略謂此次德國通牒於我國華僑生命財產實有妨碍又經美國政府勸告我國謂宜與美國取一致之行動故政府不能不向德國提出抗議云云議員李述膺提出質問略謂按照約法三十五條宣戰媾和宜得國會之同意今此舉雖未至宣戰然巳爲宣戰之先聲何以政府並未先期告知國會云云馬君武亦提起質問謂政府此舉未免違法且本員反對加入戰團一事蓋以我國所處地位與美國不同云云此後質問者紛紛發言惟湯漪之言與衆略異湯略謂本員對於政府今日之出席略有懷疑蓋此事未至宣戰地位政府本有自行决定之權惟今日如係報告此事之經過則但遣一特派員宣讀抗議之文件足矣今竟全體國務員連同出席自去歲開會至今國務員全體出席實爲創見故本院今日亦特别歡迎以爲國務員等必能以其一切布置及其政策詳細相告也乃今所報告者仍甚簡單不知政府對於此事事前事後有否全盤打算可否報告云云嗣由特派員伍朝樞略爲報告然此後議員仍繼續質問閲兩小時議長乃謂此時衆議院巳屢次以電話催請國務員出席本院可以散會云云衆乃相率而散段總理等至衆議院時其報告情形與在參議院所言者相同無煩贅述議員如王乃昌蕭晉榮黃攻素等均有質問頗致不滿之意又有某議員質問政府此事如竟决裂是否即與德國宣戰叚總理答云以目前而言我國雖提出抗議中德邦交仍然存在至日後情形此時尙不能説到云云 
[敎部敦促各省學務進行]  
　　一月二十二日大總統曾頒明令對於敬敎勸學各要政反覆陳述意在敎育部與各省區長官察酌情形妥籌整理推廣之法以爲普及敎育之初基茲聞敎育部巳於月之七日詳錄令文通咨各省其文略謂敎育事業　大精密論規畫督率之方固在敎育部提挈於上欲期推廣進行尤賴地方辦學人員致力於下交相策應運以實心乃能日起有功本部前擬義務敎育施行程序其關於地方敎育者如檢定小學敎員規程地方學事通則以及學務委員會勸學所規程曁施行細則早經呈准核定公布在案惟是各地財政艱窘中更變亂多未實施方今國事一新秩序日定此後敎育進行自應急起直追力謀普及以固國本本部上年十一月招集敎育行政會議原在集思廣益協圖改進所有採擇議案巳將次第施行並令部視學准備出發分往各省區切實視察至各地方學務機關及權責内應行興辦之事巳有者如何規復整理未有者如何設法擴充以及勸導推行要惟各省區長官及各地方辦學人員是賴而地方敎育行政耳目所寄悉在視學除由本部　派專員分行查視外應請飭令省道縣視學切實巡視加意督勸務期敎育實况得以周知藉謀整理擴充之方而盡勸導推行之責茲特恭錄明令一體通行即希照章規畫分别飭知切實進行以仰副大總統勸學牖民之盛心俾敎育普及一事能收計日觀成之效除分咨外相應咨請查照飭遵可也 
[報界與敎育界之茶話會]  
　　日昨午後四時美國新聞記者安克門女士假座北京東城葵甲廠顧爾德夫人私邸特設茶話會邀請京中各報記者藉以聯絡感情敦睦友誼甲寅日刋英文京報北京日報京華日報大中華日報法言報新民報國風報㞎言日報民國新報陸海軍日報大輿日報愛國白話報民蘇日報等記者均蒞會少叙即攝影繼進茶點女士即就席演説辭甚長不及備錄茲擇其切要者譯述於後女士係新大陸有名之新聞家曾受高等敎育二十五年前來華遊歷即注意遠東狀况此次重來因其國各報之託除調查政治外尤留心於實業敎育二端年事在五十左右談吐風生娓娓動聽對於我國報界尤多忠告然於美德决裂一事並未道及七時許賓主盡歡而散 
　　本月四日敎育部通俗敎育研究會於北京手帕胡同本部大會場開茶話會先期特向海内諸收藏家借用所藏法書名畫陳列會場並請音樂專家奏演古樂以助娛樂午後一時開會到會者除該會會員外尙有來賓甚多會場四周陳列自六朝以迄近時名人手蹟約一百五十餘種其册頁及長卷之屬則攤置長案以供觀覽觀者從容評　均覺美不勝收其中央臺上則有内務部樂舞敎員諸君演奏各種古樂鏗鏘迭奏尤令人愉快異常嗣由會長袁觀瀾演説開會之旨趣并請諸入入座各進茶點旋由會員常毅箴君鼓七絃琴奏歸去來辭一曲又由周國黼君演奏提琴洵稱各盡其妙至五時振鈴散會而來賓尙有續至者乃復延長半時許 
[遞呈之行政手數料]  
　　我國人民對於各官署呈請事件除關於訴訟應徵訟費向由司法官署製備印紙令其貼用外其餘行政各官署並無徵收手數料之規定而不肖胥役留難需索之弊因之以生殊非崇飭政體通達民情之意財政部對於此事主張呈文均貼印花税以代手數料昨巳具呈請核略以人民具呈有所請求非主張其權利即免除其損害苟明定少數之手數料令其擔負旣無苛重之嫌復免婪索之苦現值推行印花之際此項手數料擬即仿照訴訟貼用印紙辦法毌庸徵取現欵卽令貼用印花票以爲替代於手續亦甚簡便嗣後人民或團體向行政官署呈請事件内而各部院署局外而督軍省長道尹縣知事各公署並一切内務敎育實業交通各機關與夫税釐關卡及其他各團體凡經投遞呈文請求批示者擬均令於呈文開首之處各貼印花票一角由收呈人員代爲蓋章如不貼印花或貼不足數者概不受理其由郵局寄遞漏未貼用者卽將原呈退由郵局擲還如收呈人員收受未貼印花之呈文未能覺察者以違背職務論當經本部擬具議案提交國務會議議决照辦准國務院函復前來此係以代行政手數料不屬於印花税法範圍以内俟奉批准後即由本部通行遵照辦理 
[關釐考成辦法之改訂]  
　　關釐兩項關係國家度支至爲重要非嚴核比較實行奬懲不足以資整理而昭激勸前經財政部參考舊制斟酌現情分别擬訂徵收常關釐金各考成條例於民國三年五月九日曁九月十二等日呈奉前大總統批准由部公布歷經遵辦惟該兩項條例條文内均有比較增收適用經徵官額外增加奬勵條例之規定等語現在額外增加奬勵條例業奉明令廢止此項考成案内自不適用即其餘各條文或與現時官制名稱不符或因施行不無窒礙財政部陳總長爲此昨特具呈請爲修正略以常關徵收考成條例第七條原文載各關每結收數依照按結比較額增收者以增收之成數爲記功之次數等語自施行後比額較小之關往往有每結記功六七次而全年考核增收仍不及格者辦法殊未平允擬請修改爲各關按結考核依照比額增收一成至三成者記功一次三成以上至五成者記功二次五成以上者記功三次庶每結功數得於年度内併案核計第八條原文載各關全年收數依照比較額增收者就所增收之數給予勞績金等語勞績金現巳廢止擬請修改爲各關按年考核應併計四結所得記功次數除應抵記過處分外在記功四次以上得由部分别呈給勳章其原第八條第二項及第九第十兩條均係給予勞績金辦法擬請全行删去原第十一條改爲一年度内前後兩任者各按照在任期間所記功數分别計算又查徵收釐税考成條例原第二條巡按使字應改爲省長咨陳字應改爲咨明以下各條均同原第七條擬請於條文末增入由財政廳核明呈由省長咨部備案一句原第八條擬請將給予勞績金五字改爲由財政廳核明呈由省長咨部呈請奬勵其原文第八條第二項曁第九條第十條均予删去原第十一條給奬字擬請改爲奬勵原第二十條查明溢額銀數照額外增加奬勵條例給奬二語擬請改爲查明分别呈請奬勵至兩條例條目序次即依此次呈改之案遞推照改施行如蒙允准俟奉指令即由本部通行遵照云云 
[蒙滿之外交消息]  
　　奉天之中日輯睦觀遼源交涉五欵中有互相誥誡軍警居民輯睦意旨現在奉天當局爲履行條約起見於前四項巳婉爲進行至誥誡一層以根據新約本有共同輯睦之義務茲爲軍申其意旨特由軍警界長官誥諭其所部軍士居民方面則由地方官將中日人民應遵之法律與應敦睦之情勢外人到境之互相優遇及保護之旨趣出示曉諭至守備隊及日僑方面由日官誥誡以期達到親善雙方進行之目的云 
　　兑現之根本解决法滿洲日日新聞云奉天六銀行代表於舊臘前往北京向日本林公使懇商兑現問題以期根本解决聞林公使因此時中國之要求於中日親善最關緊要應有適當之措置遂將此事通告於駐奉日本總領事館日總領事刻正從事調查根本解决之法並謂最近日人兑現額每日達一百三十萬元 
　　延邊之懸案進行譚前年締結中日新協約後忽發生延邊交涉問題相持經年成爲中央之一懸案其後又爲遼源事件所阻該交涉有一時停止之熊近來日紙相傳我政府擬將延邊交涉事件交由駐日中國公使與日本當局磋議以期進行故該問題有一槪移付東京之説 
　　外蒙之交通締約説日紙載稱近日中俄兩國政府關於外蒙交通協商條約正當進行之中不久將見正式發表其内容（一）爲外蒙電線歸庫倫自治政府掌管（二）爲外蒙郵政由中國政府管埋（三）爲外蒙鐵路由中俄蒙三方面協商合辦如需資本時俄國有投資之優先權云云 
　　東蒙之設置郵局期中國在蒙古向來祇有庫倫一郵便局其他各處大都由俄國郵局轉遞歐戰以來仍行此法頗苦遲滯於是東三省郵務管理局具禀交通部擬擴充内外蒙古之中國郵便先自内蒙之昭烏達錫林果勒等盟開辦數處現正在着手進行中 
[黔省查烟之近况]  
　　字林報一月二十日貴陽通訊云記者近游黔西大定兩邑當行經黔西時聞縣知事下鄉查烟繼由大定回貴陽時適與黔西知事相遇於途而大定知事亦從鄉間查煙回以日内將赴他處調查烟禁相告黔西大定兩邑多山易於私種罌粟向爲著名種煙之地記者循大路行游蹤所至未見罌粟惟在數處見烟苗被毁狼藉於地面巳聞他縣鄉民抵拒官吏不許其㧞毁烟苗致有警備隊兵士一人被毆而死兇手刻繁獄中大約行將鎗斃惟據邑人傳説此兵被毆之故非因查烟實以其於查烟之暇强汚弱女致犯衆怒爲弱女之家屬毆斃耳此説未必果確但其眞相究非外人所能知聞婺川抵抗禁烟之風潮頗形劇烈官場巳派兵前往彈壓婺川種煙素稱繁盛今禁令煌煌遍處張貼不獨省憲道尹縣知事各有禁烟示文即審判廳檢察廳亦復出示諭禁然一紙空文遽難收效設曉諭警勸之文字而能有靈也則禁煙一事爲不難矣日前滇省來信訽問外間所傳貴陽軍隊譁變督軍出亡一説是否確實記者即以絶對子虚覆之近日貴陽街談巷議謂滇軍與法軍在安南邊界開戰此説之虚妄正與滇省所傳者等耳 
[西報述柳州之賭與匪]  
　　字林報二月一日柳州通訊云數日前薄暮時北河番攤正在呼盧喝雉興高彩烈之際忽有不速之客二人挾手鎗利刃而來强取番蚨三百元以去但未及行遠河警巳聞警馳至一盜匿於河干破船中旋被查覺盜即㧞步飛奔警士自後開鎗將盜擊倒次日尸身猶未掩埋血跡模糊任人觀看以爲刦財行兇者戒其他一盜則頗僥倖當時未被搜獲得以挾贓遠遁今縣知事懸賞二百元欲獲此盜並警告居民不得容留盜匪致犯刑章但未知果能就捕耳上月二十日廣合興磁器店失愼全店皆燬損失幾值萬元幸鄰屋未被延燒柳州金道尹患病數星期於二十日逝世金就任僅四月政聲尙好今道尹公事暫由柳州黃知事代理云 
[陳督軍抵粤續誌]  
　　廣西督軍陳炳焜氏抵粤情形略記昨報茲聞陳氏原奉准中央明令來粤本月二日偕同隨員八員由　動身東渡六日抵梧州陳氏因巳擇定七日正午舉行受勳典禮恐有貽悞以故各處柬邀歡迎均未暇蒞會即由梧乘坐廣西第二號巡輪趕行東渡六日午夜始抵三水河口即轉乘廣三鐵路專車南下旣至石圍塘站遂又轉乘粤當道派往歡迎之江固兵艦逕赴天字碼頭該艦泊岸後東方巳白其時陸督軍巳派武備軍帮統馬鑑堂率隊在碼頭迎候俄而朱省長譚代督亦聯同出署滿擬逕至天字碼頭歡迎惟路至華寗里郵政支局前巳見陳督軍等擁簇而來各皆降輿握手復登輿逕進督軍署時方六點二十五分鐘當由陸督軍等迎登觀音山上歡叙是日午刻遂在督軍署大堂舉行受勳典禮八日辰刻陳督軍即帶同衛兵六名出署回謁朱省長各當道十時許回署後復到省長公署赴席陳督軍年約四十餘歲體質肥胖精神甚健此次所帶各隨員計財政廳田承斌蒼梧道尹溫德溥特派交涉員羅誠　州水警廳長黃肇熙梧州統税局長朱芾廣西軍署副官王翼秘書陳德眞陳錦光以上各員現均隨同陳督軍在督軍署下榻陳係廣西柳州馬平縣人號舜卿並聞廣州商務總會各商董於九日開會歡迎陳督軍并有數商　各將廣東土產遺贈惟陳氏除受食品外餘槪璧返 
[蕪湖快信]  
　　蕪湖公益維持分會業於十日午後二時假舊縣議會開成立會到者四十餘人皆認爲該會會員會長吳雲副會長陸如衍評議長崔星門及評議十六人悉由行政官推定並給各會員會證一份 
　　蕪湖善會亦於十一日在湖南會館開成立會公推陳惟彥爲正會長翟展成濮秘澄爲副會長余壽平吳怡生李仲絜爲名譽會長 
　　宣城縣知事高培德南陵縣知事章壽椿均奉倪省長令來蕪會同履勘禁墾天成圩事 
　　皖省印花税處處長　日　偕同部委督查員姚東彥前日由蚌埠過蕪赴省 
　　蕪湖明達電話公司機器由漢口美商愼昌洋行承辦定期六個月運到 
　　蕪湖上年商業蕭條今春收歇及店事未定之商店有五十餘家因而失業之店夥據人調查約有一千四五百人之多 
　　皖北鳳台縣難民男女四百餘人前日由甯國來蕪經官廳資遣出境 
　　停泊漢口之美國兵艦名比拉羅　司及奎露司兩艘均於十日夜由漢過蕪往滬候令出發 
[淮陰籌賑大會紀]  
　　江北淮陰一縣自丙午以還災荒疊見募捐籌振力竭聲嘶去歲由夏徂秋　雨爲患二四兩巿濱臨河湖上下游洸官柴窪續復乾涸諸灘地畝受災之重巳在三千頃以上所有振欵以淮揚等十三縣支配爲數僅得九千餘金杯水車薪難乎爲濟振委樊時霖前赴二巿調查災情目擊哀鴻遍野雖巳散放急振冬振恐仍不足以維持其生命現在災民之數約在二萬數千口以上必須加放春振方可稍沾實惠當卽電請淮揚籌振會辦馮夢華加撥若干以惠災黎旋得覆電云淸江浦振局樊小南尼鑒電悉加撥四竿係官欵來電雖商滬會然欵拙恐難再加淮陰繁盛請商縣長及籌振團開會勸募當得鉅欵以資補助縣長籌振團並代致拳拳煦豓云云振局得覆後請由縣公署函致淮陰縣籌振團略謂頃得　應馮夢帥來電（中略）函請示期等因到署查勸募振欵誠不可緩茲訂於陽曆二月九日卽陰曆正月十八日假商會爲開會地點所有紳商各界應行通告之處卽乞早日分發俾得届期蒞會共襄善舉云云該團於是分别通知五巿二鄉紳商各界届時與會　救災卹貧爲慈善事業一般人士情關桑梓踴躍輸將實爲良心上所應爾記者於是日午後二時許赴會預料會場中當必無容足地乃事實與想像適得其反蒞會者趙知事樊振委而外紳學兩界尙有數十人以一巿爲多二四巿災情雖重到會無人頗里　　之象彼自命薦紳以及巨腹賈咸避匿不敢一出以視某公司宴客時之爭先恐後者心　上冷𤍠度相較如以華� 
 
 
 

Page 7

 
 
氏表計之當得百與零之相差有頃由籌振團團員喬國楨君起而報告募振情形其中有邑紳俞慶瀾（山東萬城縣知事）陳官彥（湖北當陽縣知事）等所捐百餘元大豐麵廠罰欵三百二十千趙知事以其數爲四百今胡止此某君答以此中八十千巳爲某某四人所......語音含糊幾不可辨一時傾耳聽側目視者實繁有徒趙頗解人亦不再問矣喬君續謂此間雖不乏富有之家但使人破鈔最爲人所切齒自慚無狀不能如鹽城馬爲瓏一朝而募得鉅萬繼由旅滬紳士張福增君略述在滬與紅十字會接洽數次沈仲禮以此次該會所經募者只募皖北振欵淮邑災重自屬可憫勉力於皖振項下酌撥千元瀕行尙昭沈氏欵可作定云云復經公衆討論以豐濟倉存欵萬串除以五千串平　外尚有五千串可以充振此際有主張當場募捐者某君起而反對以今到會人數寥寥無幾不如責成巿鄉董事擔任勸募各先認定數目最低額或可有濟衆韙其議巳募之欵統計六千七百餘串再認三千串以足萬數然後再由趙知事樊振委籌振團分電馮副總統齊省長力請加欵以爲哀鴻乞命時董事在場者僅一巿董周壽齡三巿董郭士魁馬頭鄉董李淮東餘均未到惟以巿鄉饒瘠不一未便平均攤任紛紛出會集議秩序凌亂厥後一三兩巿願共認千五百串其餘分擔於是被災無力之聲大作一若此會專爲領振而來非爲籌振而至者時趙知事方就張紳福增之皮大衣反覆展視並詢厥值亦足爲斯會之餘談也五時許乃散 
[嘉興發現白畫行刦案]  
　　浙屬嘉興商業繁盛之地首推北門大街與塘灣街曁南門之絲行街一帶富商巨賈咸集於此而寶成申天寳許祥和三大銀樓均開設於北門大街一帶昨日（十二）下午五時許申天寳銀樓有身穿大衣足履皮鞋口操北音年約三十餘歲之某甲入内稱兑手鐲該銀樓店夥某以二兩餘之金鐲出視某甲嫌分量太輕該夥友又入内以四五兩重之金鐲二副出視某甲將三金鐲取而細視作挑選狀該夥友向之詳述價值不料某甲突　　　　 
由身畔取出尺許之手鎗向内開擊諸夥友均向櫃下躱避擊中藏厨之玻璃斯時該匪乃乘機取鐲出店向衆安橋而逸並將手鎗棄於門首大衣則棄於衆安橋上旁人畏其鎗擊不敢追捕嗣經警佐石中同到店勘視並安慰店東而去張知事亦於晚間到店安慰並准予飭警限緝於是鄰近各商號以商業繁盛之區竟有此白畫行刦之事甚爲惶駭各當舖均同時閉巿而鄰近之寶成銀樓亦於是時將貴重物品設法藏匿當時大街一帶秩序雖未亂而商民巳驚恐非細是役申天寳失去手鐲三副計重十餘兩約值四百餘元不識張知事對於此案將若何辦理也 
[杭州快信]  
　　昨日（十三日）下午五時城内撫寗巷有山東帮礦工數十人因工頭朱堃山呑沒工資五百元兩造大肆械鬭巡警鳴笛彈壓無效當時受傷工人甚多各抬赴地方檢察廳喊驗觀者塞途 
　　警備隊司令省長自兼擬加各道尹爲分司令餘改游擊隊省長直接指揮 
　　西湖烈士祠風雨亭行將動工警廳長昨呈省長支領工程費二萬元 
　　内務部召集全國警務會議警務處長夏定侯擬親自赴京與議昨巳呈請省長核示 
　　中央派員來浙調查淸丈及其經費莫財廳長通盤籌算以大中小三等縣匀攤計每縣約需銀七萬餘元 
　　浙江省議會第三届第一次臨時會前定三月一日召集茲因莫財廳長趕編國家預算隨帶赴京所有地方歲出入預算尙未編定故巳改期三月十五日召集 
　　齊省長擬訂章程甄别各縣知事各統捐局所人員 
　　第五區烟酒公賣局長徐士　調省另委以第一區局長韓秉彝調充所遺第一區缺以總局總務科科長葉永淸接充 
　　省長擬派員分赴各縣調查實業敎育警政財政各狀况以資整頓 
　　財政廳長莫永貞准二十日同財政部特派員陳遵統赴京參與財政會議前派金華道尹沈鈞業不再北上 
　　齊省長今日（十三日）傳見分浙各候補知事 
　　杭縣勸學所仍照部章組織現由杭縣姚知事 
　　委范耀文爲所長所址仍附設城自治公所以節經費 
　　浙典業公會接蘇會函擬聯合全國赴部要求仍照現時以十元以上貼用印花 
地方通信 
[松江]  
　　軍隊到松楊善德護使督浙時遴選所部編成一旅隨節前往惟該旅轉輾遷調缺額尙多現由楊督軍令調駐甯之第四師步兵十四團第三營全營補充缺額巳於今日（十二）傍晚由小火輪載至松江在南外登岸各肩行李整隊入城至十五團暫駐聞此項軍隊尙須小住數日再行赴浙 
　　增收契税縣署奉到省令略稱本署奉財政部令開該省契税舊係賣四典二原期減少人民負擔現恐收數短絀自本年三月一日始一律改爲賣六典三官契一紙收費五角不得額外加徵 
　　劇界新譚松地各報反對新劇甚力致兩方勢成氷炭前晚雲問第一社演劇時某戲員對於松報力肆譏諷惹起公憤全場大喝倒采異常紛擾經軍警干涉始止昨晚該社復排要錢不要命主筆鎗斃一劇揭示後又復大擾經多人排解始將戲目撤回改演 
[蘇州]  
　　籌備規復地方廳蘇省恢復地方廳一案曾經高等廳長莊景珂呈准齊省長擬在吳縣鎭江揚州浦口各設地方一廳並於南京淸江各設分廳即於本年五月以前一律成立齊省長並允准先撥十萬爲開辦經費至蘇州之吳縣地廳原址向在牙釐局現因屋巳變賣另定穿心街中軍署（即現駐禁衛軍團部）内日内即須修造着手組織所有廳長等缺聞擬在高等廳民刑庭長内或各推事中擇尤密保簡充云 
　　四查天平山石案范墳山石一案牽涉政界人員甚多迭經蘇紳范氏禀請查辦早巳由省委派鍾堯堦殷鴻壽陳調元等三次覆查其結果則知事記過隊長撤差分别徵處了案現因蘇紳意猶未滿控訴京部者尙未結束齊省長因又委派金陵道尹俞紀元到蘇覆查聞蘇常道尹公署昨接俞道尹來電定於十四號蒞蘇云 
[揚州]  
　　禁烟省委蒞揚省公署以禁烟期限逼近深恐各縣境内仍有私種罌粟及私售私吸情事昨特電令江都縣限本月底一律肅淸並另委禁烟員張宗嶧蒞揚前往各鄉查察周知事奉電後除訓令城鄉各警區認眞查禁外特委一等警佐沈墀曁隊長季維周會同張省委於今（十日）早先往東鄉一帶查勘如獲有私吸私售者即帶揚嚴辦 
　　商民兑現未成丁家灣厚餘錢莊因虧本於舊曆除夕閉歇曾載前報近來外間傳言該莊有於十一日將發出三千四百吊之錢票一律兑現之説故今早商民持票往兑者約百餘人而該莊大門依然鎖閉一時人多聲雜該段崗警恐其釀事特約同該莊鄰居人等向兑現者再三解説始行解散 
　　體育球會成立蔣君少華發起之球會巳於日前開成立會舉定商團司令劉隴溪爲會長第八中學體操敎員許易山爲副會長第五師範附屬小學體操敎員陳邦才爲指導員孔小山及蔣少華爲評事曹芻爲球長并勘定南門城根空地爲球場 
　　添設國民小學西北鄉楊子壩鎭人烟稠密商務繁盛刻由縣視學李伯樵會商該董籌設民國小學一所現巳擇定地點布置一切聞此項經費由大儀鎭牛捐内撥充 
[南京]  
　　鳳凰山礦交涉近狀南京鳳凰山鐵礦前由華寗公司呈由農商部批准給發採礦執照并派張壽齡充該公司督辦當時收受大倉洋行礦砂定銀一百萬元由財政部保證存貯中交兩銀行上年農商部谷總長以該公司私與外人訂約未奉部准卽行文該公司吊銷執照一面與面京紳商提議改組𥞊陵公司又以� 
礦砂無處可售自設製鐵所又無如許資本遂商之三井久原等諸日商三井等知有大倉關係且有華寗公司種種前事　𥞊陵� 
公司一時亦難望成立遂亦謝絶現聞大倉洋行巳請日使署向外交部提出抗議而華甯公司方面亦正式向平政院提出行政訴訟是亦礦務前途之一頓挫也 
來函 
[江陰福音醫院來函]  
　　啓者敝醫院自剏辦以來四方就醫者濟濟盈堂幾無餘地可容殊爲憾事且上年寒暑兩假往往停診於病者不甚方便故敝院今擬診視並不間斷但其中貧苦者實居多數院中分病房爲三等一二等膳宿較重是以貧苦之人恒趨三等房内敝院有鑒於此久欲增建俾貧病者不致失所無如爲經濟所困有力不從心之嘆對於此輩尤深抱疚幸蒙江陰紳士吳仲安張子湘吳　靑諸君𤍠心公益以慈愛爲懷發起捐助經縣長遼陽陳公捐廉首倡集成銀洋一千元即於去歲十二月聖誕日送入敝院敬領之餘曷勝感佩行將擴充基址搆造平房使貧病者畢償其願欲愧孤掌之難鳴賴衆擎而易舉謹書數語以表謝忱美國華爾德康志道同啓 
雜評一 
[西報紀日美商界之聯合（一子）]  
　　今日無論何事欲登世界之舞台者不可不有所聯合然欲與人聯合不可不自審能力之若何 
　　中國人與世界最接近而有所聯合者厥爲商業如某實業團體某營業公司非不有與人合辦者也然而實力不能與之相等則所謂合辦者權利亦不能相等可且我擁其名而人獲其實故今日我國之商業而欲於世界競爭之舞台中占一地位者不能僅恃感情聯合也必預儲能力充實與人相等而後聯合乃有實效 
　　日美商界何以能聯合以其皆有實力也我國商界其勉諸 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[禁烟大會開會紀事]  
　　反對收買存土 
　　電請國會否認 
　　昨日午後萬國改良會全權代表丁義華君在四川路中國靑年會開禁烟大會中西男女來賓之蒞會者約五百餘人華人如唐少川等宗敎家如俞國楨徐理繪等徐國樑廳長委勤務督察長張桂榮代表到會馮副總統代表則未到西賓如通問報館撰述吳板橋博士又美華書館費立君等亦到本埠土商之來聽演説者實繁有徒五點一刻開會由吳板橋博士宣布開會宗旨畢後即繼以祝禱復唱國歌旋由吳板橋丁義華唐少川俞國楨四君相繼演説茲將各人演詞大旨撮紀如下 
　　吳板橋博士首言印土流入中國國與民均受其毒前在蘇省傳敎時有人問外人來華傳敎原所以勸人爲善何以一方面勸人爲善一方面販土來華弱我國民幾至無詞以對張之洞所著勸學篇力言鴉片之害現距六禮拜即須禁絶望始終勿懈以底於成 
　　丁義華君華語本極純熟因來賓中西人甚多故以英語演説倩徐理繪譯以華語演詞甚長略謂予之致力於贊助禁煙在此間開禁煙大會者屢矣實以鴉片爲中國之巨害極宜上下一心力除烟毒現禁烟期限轉瞬即届今日之會實爲最後之攻擊俾免受土商巨害前聞中政府巳與土商訂立合同收買存土並聞巳經内閣通過所聞果確想參衆兩院未必能即予通過據友人面告此約如果實行不但失信外人卽中華多年禁煙之功亦隳於一旦殊爲可惜今將予歷年對於此事以迄於今日奔走烟禁情形爲諸君告民國成立後予由京來滬與土商面商禁烟之策土商憤沮謂如果干涉予之性命將受危險予無所憚未幾回京向袁世凱力言鴉片之必宜禁絶袁始一口贊成惜爲僉壬慫恿帝制致命蔡乃煌以辦理禁煙爲名開放三省禁運以爲搜括巨金之計據予所聞袁得欵有十兆之鉅蔡亦所得不資存諸外國銀行致予多年計畫遂成畫餅幸天鑒不遠蔡遭粤官鎗斃此所謂惡有惡報之明證袁心不良亦遭天譴昔年予受袁託來滬向孫文聲言决無帝制自爲之心孫文不信且譏予受愚旋籌安會發生袁令外交部向予運動予深訝袁言行之矛盾當謂予來自美國美爲共和國予爲共和國民貴國共和旣爲敝國承認予實不敢聞命袁黨貪利在甘肅種烟冀收土税至洋藥公所運動政府展期先後計發三電第一電純以利誘謂土商願報効銀一千萬兩第二電則恫嚇中政府如不允展期應負收買全數存土責任第三電恫嚇更甚謂中國如不允則前定税銀未便再付段總理謂信如此言中國當立卽廢約予言面謁黎總統段總理均立主禁張絶詎三禮拜前據可靠消息有中國大員因受土商運動巳訂收買存土合同馮副總統亦被牽涉當即至寗面昭馮副總統詰問理由據馮氏所説有三理由（一）收買存土以作藥品（二）禁吃極難（三）英政府强迫並謂此事全由上海國民黨員唐紹儀溫欽甫所主張予固不擔責任也予遂由寗來滬向唐君詰問詎知唐君實不知情並托李德立君電詢北京英使對於此事之熊度及英政府是否出於强迫茲李君巳有回信覆余知英政府並無强迫情事旋將李君洋文覆信當衆宣誦並謂似此行爲實同壟斷諸君須知雖有少數人得鉅利國民則實受大虧熊希齡君嘗言救國非藉宗敎力不可實爲至論我等當求上帝以期戰勝此惡魔云 
　　唐紹儀君謂予今日到此無異受公堂裁判前見路透電紀載此事牽涉予名不勝詫異當囑温欽甫商令更正惟禁烟一事爲予十三年前所首先主張則予是否干涉此事無足辯白烟固須禁予謂嗎啡之毒較煙尤毒主張禁烟者亦應注意云 
　　俞國楨君謂第一次革命推翻滿淸係孫文等偉人之力第二次革命推翻袁氏係蔡唐等偉人之力今第三次革命即屬推翻鴉片其責應屬之全國國民云 
　　末由丁君謂諸君如果贊成公電北京參衆兩院反對此舉不予通過此收買存土之合同者請卽起立全體起立一致贊成遂散會 
　　另一訪函云萬國改良會滬部昨日在英租界四川路上海靑年會特開禁煙大會商議對付收買存土一事中西人士蒞會者數百人内如江蘇齊省長代表金寳楚滬海道徐道尹代表陸韜上海地方審判廳長袁鍾祥上海縣知事沈寳昌前國務總理唐紹儀萬國改良會會長丁義華滬埠萬國改良會代表徐維繪浙省嘉善禁烟局代表江憲章上海策進地方自治會會長謝强公自由黨本埠代表徐煜等皆與焉傍晚五時一刻開會主席美人吳板橋博士宣布開會辭牧師俞宗周禱告上帝願默佑中國消滅鴉片以違禁烟之目的報告畢衆來賓起立由敎會中國女士奏琴並唱中華民國歌凡四章（其一）愛我中華民國立於世界大陸中華我國萬里河山廣漠漢滿蒙回藏族共享平等幸福中華我國（其二）喜我中華自由堂堂大好神州中華自由從今布政優遊萬民百祿是遵自由鐘聲永留中華自由（其三）慶我中華國旗永樹東亞大地中華國旗我今託賴上帝共和建立鴻基五色高出雲際中華國旗（其四）祝我中華國民萬衆協力同心中華國民偉大事業造成歷史紀載光明友邦相慕相慶中華國民次吳板橋起而演説略謂予敎友也來華傅敎有年深知華人受鴉片之害故不惜倡議禁之初時提倡各界頗有違言近因濡染旣久故亦一致贊成現在禁烟末日迫在眉睫譬如爲山僅虧一簣之功故今日特開大會邀請丁義華君到會演説深願衆來賓萬衆一心達此最後目的俾中國早絶烟毒馴致富强云云次丁義華君演説略謂中國受鴉片烟害之深現巳人人皆知當此禁絶期近自應屏棄無餘乃不意中政府受士商之要求竟有收買存土之舉實出意外予據傳聞謂由馮副總統主持故於日前特至南京晉謁馮公面詢實情據馮公答覆謂收買存土實由英政府來電敦迫情不可却不得巳而出此且主之者實爲唐少川氏並非予所主張云云乃予抵滬後質諸唐氏又不承認且謂此事曾致電馮公表示反對日前到甯係因他事往見下關商埠會辦温宗堯氏并非爲收買存土與馮公會商等語及晤英商李德立詢以英政府電請收買一節經李電詢英政府答覆毫無其事查中政府對於禁烟非無决心當烟商要求展限禁絶之時出其全力多方運動中政府能毅然决然嚴行拒絶不稍假借中西人士莫不誦之乃不意於禁絶之際忽有此舉豈不可怪現聞此次收買合同雖未簽字而國務院業巳通過贊成此項計畫如果實行將使十年苦功盡棄一旦豈不可惜鄙人現擬致電中政府請求取銷此舉在座諸君如荷贊同請即起立衆來賓咸起立一致拍掌贊成次唐紹儀演説略謂鄙人今日到會係承丁義華君之邀來對於收買存土一事表明一切鄙人在鴉片未禁之前首先倡議施禁後由淸政府採納得以見諸實行現今收買實非予所主張云云演説畢復奏琴誦贊乃告散會時巳鐘鳴七句餘矣 
[土產輸出之最近調查]  
　　我國地大土沃物產富饒環球各國罕與倫比惟歷觀每年海關造送華洋各貨出入貿易册進口洋貨值價超越出口土貨值價數倍以上是輸出額數遠不及輸入額數商業之不振於此可見推求其故當由於出口税重茲聞出口税減輕巳經政府提交閣議凡我工商各界自當聯結團體堅持此旨請求國會議决實行以期成本減輕則推廣銷路庶克有濟今將本埠各洋行最近採購土產裝運出口調查列下花旗公司船開往新金山及紐約共裝怡和洋行灰絲二百四十八包美隆洋行生羊皮二萬另八百張湖羊毛四十包捷成洋行草帽六件天福洋行麝香一百三十九斤福來洋行草帽一百件猪鬃二十五包生羊皮四十包棉毡六件天津毯八件鵝毛四百另七擔泰和洋行山東府綢六包華商猪鬃二百三十包愼餘洋行草帽一件又東洋郵船會社船𤍠田丸開往倫敦共裝老沙孫洋行白� 
芝麻一千另五十五包蛋黃五十三件黃豆六百包華商猪油七百件皮蛋一百件隆茂洋行頭髮二十五件錦隆洋行茶葉一百三十九件好時洋行猪鬃五十包 
[總商會攤還公債之預備]  
　　上海總商會致函入會各業云專啓者本會爲籌備建築商品陳列所及彌補巳建議事廳欠欵曾於上年十一月十八號十二月二號兩次常會議决籌募公債八萬兩分十二年還淸每年須攤還本息銀一萬兩議定各業應交會費項下每年按户照原認數目酌加三成及本會常年開支裁減撙節爲預備攤還之欵是項加收會費曁撙節欵項指定中國銀行陸續存儲無論何項要需不得動用載明募債簡章現公債售募正在進行每年應攤還之本息信用攸關不熊不按照常會議案及募債簡章辦理除本會開支業巳實行裁節於本届常會報告外貴業維持會務夙具𤍠沈務祈按照常會議案將貴業� 
會費加納三成備還公債本息以免失信並希示復爲荷 
[紀總商會常會議事情形]  
　　上海總商會於星期六開常會議案總綱略誌前報茲將公决議案詳情補錄於下是日爲第三次常會正副會長坐辦均出席議董到者朱五樓王一亭沈仲禮宋漢章唐露圍郁屏翰謝蘅牕胡稑卿張知笙祝蘭舫丁欽齋朱鑑堂錢達三陳潤夫聞蘭亭陸費伯鴻姚紫若勞敬修張樂君楊信之黃搢臣李伯葆田澍霖項如松等二十四人所提議案（一）招待美國實業團預備案由會長坐辦報告美國實業團來華游歷二月廿四日到上海訪上海總商會二十五日總商會招待然未接美國領事正式知照爲時巳近不能不先預備應如何辦法請公議卽由沈會長發言此事本會巳函詢美領事今日接到美領車復信謂本總領事祗聞悉該團於本月望後可以抵滬然其行程敝署尙無實信諒數日内或有的確消息到署一俟接得確音本署當卽轉達云云應如何預備請諸公商議公决如該團果於本月二十四號到滬即在本會特設西餐欵待　行程侷促不能在滬勾留則茶會接待仍俟美領來信知照後定奪（一）報告前任收支賬目案本會收支賬目向例於總協理換任交替時刋刻報告上年舊曆四月底爲止應刋報告因選舉會長轉折至陽曆十一月方始交替迄今尙未核報前任會計議董業巳任滿應由何人查核請公議公决請現任會計議董朱五樓林蓮蓀二君於下星期内蒞會查核後刋刻報告朱林二董處備函知照（一）報告上年底止巳收未收建築公債數目案由嚴坐辦起立云本會議辦之公債巳發交各業勸募計發出債票三十二本每本二千五百兩共計銀八萬兩巳交到者錢業三千兩振華堂二千五百兩中國銀行二千五百兩樂俊寳君一千兩煤業一千兩綢業一千兩此外尙有未交到者如顏料業募定一萬餘兩務請各議董設法分頭籌募以期早日告成即可興工開辦請公議公决本會籌募公債八萬兩歸還前首建築四萬續建商品陳列所四萬兩非但償期不誤卽收銀起息按日計算節經常會公决在案舊曆年關各業無睱顧及現據報告必可得美滿結果一面由各議董商諸本業盡力購買一面請會長商諸以外各業領袖廣爲勸募分頭辦理共底於成（一）擬定辦事職員通守規則案另稿宣讀通過（巳誌前昨兩日本報）議畢宣告散會 
[烟酒代表函告並未加税]  
　　全國烟酒聯合會兩業同人自見報載烟酒加税之説奔走相告頗有巿虎杯蛇之勢當經陳良玉函詢在京代表頃接聶允文由京來函内稱巳由全國商會呂會長向政府探聽消息始知加税之説實係訛傳并稱政府對於改良税則巳有俯順輿情之意正在討論籌備務望轉告各埠同人幸勿驚疑等語該會接函後昨巳通告各埠團體矣 
[國貨維持會大會紀]  
　　報告一年成續 
　　中華國貨維持會前日特開大會報告會中經過情形由會長王文典演説謂本會成立以來慘淡經營於茲六載其宗旨始終以維持國貨改良工藝及推廣商業爲目的茲將歷年經過事實及進行程序略述梗槪查辛亥十月專制消滅共和創建易服之説盛行全國於是絲織衣典各業同起恐慌籌謀挽救乃由綢業錢江雲錦緒綸盛涇縐業京緞及衣業典業等八公所聯合發起組織成立事務所於錢江會館並得帽業繡業二公所之贊助同時加入當即公推代表請願於臨時政府得達去髮不易服之目的當時絲織衣帽各業賴以保全生計維持營業同人等益自奮勉羣策羣力共國進行復承各公所工廠商號𤍠心贊� 
助陸續加入由是基礎日形鞏固會務益臻發達然近年以來鑒於世界潮流社會趨向及洋貨之充斥土產之阻滯知非改良工藝推廣商業不足以圖存於二十世紀乃堅持宗旨積極進行遂由維持而進於改良工藝一途故近年極力勸導工商各界悉心研究鋭意改良竭盡棉薄毌敢少懈而同人等復以勸用國貨爲唯一救時要着故凡屬國貨詳細調查編輯成卷籌資刋印分贈各界仰荷海内外同胞齊聲贊許藉爲採辦國貨之南針而工商各業亦能加意製造日見進步查前年小呂宋嘉年華會吾國出品運往與賽均得優奬並承前會長伍秩庸先生及鄙人犧牲一切親往南洋各埠考察商業回國後勸導工商各界悉心改良注意海外貿易故近年工商二界得以益加精進漸著成效者皆伍前會長𤍠心提倡竭誠勸導有以致之况自歐戰久延洋貨缺乏價值驟增正爲吾國工商推廣海外貿易之絶好良機南洋各埠僑胞約達數百萬均皆𤍠心祖國樂於購用倘能乘時推銷國貨蒸蒸日上可操左劵因是堅持方針積極鼓吹設法推廣然近年海外僑胞亦聞風興起故回國調查採辦國貨者接踵而至復經本會𤍠心會員隨帶貨品分赴美洲及南洋羣島等處調查情形打樣推銷以冀廣闢土貨之銷路並副僑胞愛國之𤍠忱現正竭力進行期達目的惟事大責重關係至鉅本會自量棉薄於事無裨尙祈各界𤍠心同志贊助進行以匡不逮云云演説畢即將上年會中經過事實報告（因宂長從略）旋即散會 
[協和餅亁准照泰豐税則辦理]  
　　協和餅乾公司前曾商由國貨維持會轉呈 
 
 
 

Page 11

 
 
農商部請求立案並援案免税茲經該部核准於昨日批回云據呈巳悉所請將仿造各種餅乾援照成案核准免税等情本部當以事關税務咨請税務處核辦茲准覆稱查華商用機器製造罐頭食品前於核定上海泰豐公司所製食品税法案内曾經聲明泰豐公司機製餅乾一種品質旣精實能嫓美洋貨嗣後運輸外洋各口應准免納出口税運輸本國境内應准援照仿造洋貨辦法征收正税一道槪免重征其餘各種罐頭食品皆照土貨辦法辦理於四年十一月間通行照辦在案此次上海協和號機製各餅乾呈請援案辦理核與前案情事相同考驗原送餅乾樣品亦尙精美應即准其照辦所有上海協和號機造之罐頭餅乾及麫包如運輸外洋各口應准免納出口税如運銷本國境内應准按照機器仿造外貨辦法由第一關按照值百抽五征收正税一道給予運單沿途查驗單貨相符並無夾帶影射及漏税等情弊卽予放行除崇文門落地税外不再重征税釐此外除繳單期限各辦法均照本處通行成案辦理惟此係提倡實業特别規定將來税章如有變更之處該商號亦應一律照辦等因准此合行批示遵照可也此批 
[抛擲炸彈之查究]  
　　公共租界九江路（即二馬路）洗淸池浴堂於前晚六句半鐘被人從後面窗口抛擲炸彈幸牆垣堅厚並未炸入傷人旋經老閘捕房八百三十六號華捕聞聲趕往拘獲形跡可疑之張某一名巳誌昨報茲悉被拘者係皖人張楚萍帶入捕房卽經捕頭詢悉其同黨北京人姜子棋江北人張筱子奉天人李河等三人匿居法租界寳昌路即飭中西包探前往將姜等三人一併緝獲提回昨日傳同見證沈洪初李德生包阿六將張等四人併解公共公廨請究即據十五號西探目依克上堂譯訴前情並稱此案尙須調查首要下落請爲展期開審關讞員商之美博副領事判被告一併還押聽候查明於下禮拜二解訊 
[法新租界新舊刦案彙紀]  
　　（一）首安里法新租界愷自邇路首安里二十八號門牌陳姓家因有餘屋出租於本月十號有某甲前往陳家以轉租房屋爲由糾黨刦去金壓髮金戒值洋五十餘元報捕查緝在案昨由探目沈德福包探陳三林任水揚任阿坤梁大寳劉友發項光福等偵知此案盗匪匿跡敏體尼蔭路格洛克路等處當卽不動聲色前往各該處擒獲匪徒馬玉山趙三張四張其三梁旺等八名解入捕房經捕頭詰訊供認搶刦不諱諭飭管押聽候錄供解廨訊辦 
　　（二）紫陽里前晚七時有匪徒六人至法新租界格洛克路紫陽里一號門牌魏紫雲家以問信爲由敲門入内各出手鎗嚇禁聲張刦去金戒金圈及銀洋等物共值洋三百八十一元事後事主魏紫雲投報捕房捕頭諭飭各探嚴緝懲辦 
　　（三）寳安里法新租界敏體尼蔭路寳安里六號門牌住户徐某前晚偕同其妻出外探親祗有傭婦在家看守門户於八點時有匪徒四人乘該傭婦出外之隙一擁而入當將皮箱撬開搶去鈔票五十七元徐回家得悉當卽開明失單投報捕房捕頭諭候緝匪訊辦 
[命案關係人自行投案]  
　　流氓林嘉康探夥張阿友因賭起釁被同類陳仁才等用刀戳傷林當時因傷身死張送醫院醫治業巳全愈旋經捕房將陳仁才緝獲解至公共公廨經中西官訊判陳與張阿友分别押候補提人證再核在案昨晨由廨復訊據中西包探投訴與此案有關之張林寳今日自行投案惟此案人證未齊請爲展期研訊會審員王肇之君商之美沙副領事以張林寳旣自行投質毌庸交保諭令退去候再傳訊陳仁才張阿友仍各還押候禮拜四再行訊核 
[懸賞購緝兇僕]  
　　成都路寶裕坊婦人蒯王氏與子蒯彥先於舊曆正月初七夜被僕人汪廣福糾黨殺害盜取銀洋珠飾皮衣等逃逸無蹤當經尸子蒯孝先懸立賞格禀准中西各官廳一體跴緝兇犯究辦在案現滬城淞滬警察各區所均巳奉到警廳通令略謂查該兇犯汪廣福係安徽桐城縣人年約四十餘歲尙有同黨二人無論軍民人等如能將該犯探明住址報告前來得能拘獲者由該尸屬賞洋一千元云云各區署己轉飭各長警一體留心嚴緝矣 
[請購便利華商之日刋]  
　　上海總商會於二月十一號致函各業領袖云頃准江蘇交涉署函開海關進出口日報改刋華洋文合璧原爲利益華商起見每年僅收報價銀十五兩爲數無多而獲益甚大應請貴總會竭力提倡俾早日定購足額卽行改刋似於商務前途大有裨益想亦樂於贊成也等由查海關進出口日報向祗洋文一種現改刋華洋文合璧無非爲便利華商起見定價旣廉獲益匪淺相應錄函奉怖卽希查照轉知各同業應定若干份請於一星期内示知以便彙集總數具函訂購爲荷 
[滬濱各校之新春消息（十二）]  
　　郇光女校北四川路克明路順大里廣東郇光女學校於正月十五日開學學生約五十人該校係中華基督敎會所立由𤍠心校董十餘人輸捐集欵以補學費之不足設於民國五年學生成績甚佳學額亦績漸增多且兼收幼稚男生云 
　　惠光義學惠光義學係歐彬君夫人譚惠然獨力設立專收寒素子女俾免失學於去年在横浜橋順盛里開辦學額二十除人今年將校舍移至北四川路白保羅路全福里巳收學生六十餘名報名者尙陸續而至惟因限於學額後至者不免向隅 
　　中華商業學校新閘麥根路中華商業學校於昨日下午二時行春季始業式來賓到者甚衆學生到九十餘人首由嚴校長致訓詞繼由校董王文典演説大致謂商人宜注重道德又當具世界眼光以推廣國貨爲己任云云後由各職員相繼演説而散 
　　中醫學校白克路人和里中醫學校於二月十三號行開學禮由主裁丁甘仁校長謝勵恒偕諸敎員率新舊學生兩班行謁聖禮繼由丁甘仁謝勵恒以誠靜有恒勗勉諸生聘謂之各敎員均係參酌新舊醫學敎授惟生理剖解一門聘請德醫陳魯珍敎授學生巳達五六十人額滿後擬另行擴充校舍云 
[國貨維持會早開評議會之通告]  
　　國貨維持會昨日通告各議員云本會評議常會於上年陰曆年終循例閉會茲查本會應議事件亟待解决進行故特提前照常開會討論一切以免延擱茲擇於本月十六日（星期五）下午七時半開第六届第九次評議常會籌議一切緊要事項届時務望撥冗早臨公同討論是所至盼 
[通俗宣講社宣講記]  
　　通俗宣講社前日（卽十一日）午後二時在南巿老白渡街巿立隆德小學校東區通俗宣講所内開第一百零一期宣講會聽講者以工商兩界爲衆先由總幹事袁頌豐報告次由俞元爵君講家庭社會學校三者敎育之區别陳子和君講自治要旨汪龍超君講賭博之害印培君講滬俗之改良談單貽孫葛雲韶講勸學要言散會時分贈該社及少年宣講團各種印刷品聞下期宣講擬在南區舉行云 
[法工部局總辦逝世三誌]  
　　法工部局總辦唐登君於本月十號晚因洗浴昏暈逝世巳兩誌前報茲悉昨日成殮後於下午四時將靈柩用馬車裝載先至新北門外天主堂内由神父舉行返思禮畢出堂由法大馬路迤邐往西載往盧家灣外國墳山安葬出殯時有法總副領事法捕房正副總巡各捕房捕頭救火會各員及泰西官紳鉅商並工部局中西全體人員執紼恭送 
[春季賽馬預誌]  
　　公共租界西人跑馬總會定於陽曆五月七八九三日（卽陰曆三月十七十八十九）舉行春季賽馬 
[盜匪消息靈通]  
　　上海縣警察所偵探戴逢春前日據眼線報告謂行刦張家橋季正昌布米莊案内之盜魁張阿妹（卽臘燭阿妹）宋鳥春（卽白眉毛鳥春）兩名匿居浦東大團鎭等語戴探立即禀准景警佐主任持文往捕詎該盜等消息靈通巳經逃匿故該探昨日稟復景警佐主任移文英法兩公廨飭探協緝務獲解究 
[飭查剿匪出力之水警]  
　　去年自秋入冬蘇省各鄉時有梟匪滋擾嗣由内河水警官兵竭力剿捕匪氛始靖茲悉水警第二廳長趙會　以匪患肅淸皆由第一專署之各分署長督率官警奮勇查剿所致所有剿匪出力官長警兵自應一併請奬以示鼓勵昨特飭令第一專署長沈葆義着將去年剿匪出力官兵迅卽分造淸册註明何員在於何處攻剿某處梟匪案由及出身履歷詳細聲叙送廳以便呈由省署咨請内務部核奬 
[奬勵練鋼廠員司之預備]  
　　中國製造各種軍械所用之鋼料向由上海練鋼廠自行開爐提練其練鋼之鍋爐乃用外洋火磚砌成惟鎔鍊純鋼質料之時火勢𤍠度甚高所砌鍋爐欲其經久耐用者頗難前淸練鋼定章如� 
所砌鍋爐能鎔化鋼料滿一百爐者則該廠委員司事工匠人等均得呈請核給奬勵去年上海練鋼廠造成鋼爐後連鎔鋼料多至一百零九爐耐久經用實爲難得節省公欵甚巨陸軍部得悉後擬將該廠員司照章請奬各工匠等亦均給予犒賞昨特由部令飭製造局總辦將練鋼廠委員司事彙造履歷淸册送部核奬 
[解散工人聚會]  
　　高昌廟警區李巡官查得高昌廟富安里内現有工人一百餘名租屋開設黨會每夜聚衆會議實屬有違警章昨飭該房主勒令解散如違拘究 
[洋商貼助警費]  
　　浦東陸家嘴英美香烟廠門首設有三區第一派出所每逢放工之際所有男工均由巡官郝文翰親自搜查以杜偷漏是以中國巡警漸爲西人所信仰至該派出所警費聞由該廠擔任補助每月自一百八十元起業巳增加至二百十元云 
[女飛行家今日抵滬]  
　　飛行家史天孫女士准今日携飛機與一般機匠抵滬卽日可將飛機運往江灣巳僱工人多名修葺跑馬場昨日梁總理親在江灣督率工人整備布篷安置飛機又將各等座位并學生地點整備欲觀者届時早往以免臨時擁擠 
[催繳橋工捐欵]  
　　太倉縣瀏河鎭老浮橋工程係由龍晋記木作承包建築估計工價銀三千餘兩曾由太倉旅滬同鄉會向諸同鄉募捐現因該橋巳於昨日開工建築而諸同鄉認定之欵尙有未繳巳由旅滬會董顧仁甫據情函催矣 
[渡夫需索之查究]  
　　浦東陸家嘴春江碼頭渡船爲八長渡之一向例渡資每人制錢五文不得額外需索詎該渡夫等日久玩生每人改收銅元一枚如遇潮水漲大或手携包裹者須銅元二三枚不等昨爲淞滬警察第三區解警正查悉當即函請新關水巡捕房梅捕頭飭捕就近嚴行查禁並飭傳該渡夫頭到署以便嚴究而安行旅 
[黃包車夫傷巳醫愈]  
　　二十六號華商電車三十一號司機人田照洪日前開車至民國路小北門附近與孫竹三所拉黃包車互撞致坐客婦人周姚氏跌出受傷斃命報由地方廳派員驗明由屬棺殮孫竹三亦受輕傷發堂醫治司機人田照洪業奉法庭判令罰洋五十元田奉判不服聲請上訴在案茲悉此案田照洪旣不服判决則孫竹三與此案甚有關係現孫傷巳愈昨日電車公司函請警廳派警將孫竹三由新普育堂帶出轉送地檢廳看管候質 
[汽車撞傷行人]  
　　江北人顏以章年四十四歲昨日行經靜安寺馬霍路口被某號汽車撞倒由八百五十八號華捕立將傷者送至寳隆醫院醫治經李梅齡醫生察得係撞傷頭部其勢非輕云 
[察破冒領人參之字條]  
　　邑廟裏園茶房張海大於昨日午後手持字條至小東門内童涵春藥店領取每兩值銀十兩之人參八兩計價銀八十兩該字條上書明小東門外洋行街爲綢緞滙票生理之沈鳳記字樣並蓋有圖章當由該店察得此項字條上圖章係屬僞造前次曾被冒領貨物當即鳴警將張拘送一區二分署向之詰問據供係由茶客囑托往領立派長警往拘巳無蹤跡遂將張收押候查旋該藥店亦遣夥到署要求澈底根究 
[煙土案兩則]  
　　陳阿發昨在北巿購得洋烟四十六盒烟土一大包烟灰一小包帶往南巿擬乘小輪至内地販售漁利當爲水巡隊偵探將人贓並獲立送地檢廳請爲罰辦 
　　閩人焦茂順近在高昌廟附近賃屋私設烟燈供人吸烟昨爲該處二區三分署派出所巡警查悉入内抄獲大小烟具連焦一併拘送地方廳究懲 
[拿獲大批賭徒]  
　　探夥史金生前晚在閘北華興坊聚賭抽頭被四區一分所崗警查悉歸報趙警佐派長警往捕當場拿獲賭徒二十餘人惟史巳從後門逸去當解閘北司法科押候提到爲首之人再行核辦 
[協拿逃犯]  
　　沈阿瑞（卽小麻皮）因在法租界犯案逃匿公共租界前日被法包探偵悉協同公共捕房中西包探將沈拘押昨解公共公廨經中西官訊悉前情判沈押候法公堂備文來廨移提歸案訊辦 
[搶匪與雉妓之關係]  
　　匪徒姚光裕蔡明小朱裕康先後在山西路西藏路等處攫取徐張氏尹管氏徐秦氏等值洋五百餘元之珠花兩朶金押髮一支消贓於雉妓李桂寳被老閘捕房包探沈阿岳將姚蔡朱三匪緝獲昨日傳同收贓之雉妓李桂寳將姚等併解公共公廨經中西官略訊一過判被告男女分别押候查明於下禮拜二解訊 
[雉妓跳出火坑]  
　　揚州婦人張阿香被匪拐來上海賣入雉妓院爲娼因被鴇婦凌虐不堪其苦前日逃至北火車站經五區崗警查見帶回區署昨解司法科由李科員訊問一過判送慈善團留養擇配 
[姦拐案移送檢廳]  
　　丹陽人鄧福來偕證人巫和尙控巫長明姦拐其媳鄧巫氏一案經司法科訊不供認巳記昨報茲悉此案昨經李科員判送地方檢察廳核辦矣 
[賣良爲倡之結果]  
　　住居蘇州閶門外小楊樹里之婦人周徐氏被在逃之趙老七誘拐來滬串同姚雨亭及胡開元陳楊氏得洋三十元將氏押入漢口路二百九十九號門牌龜奴尹金生鴇婦韓陳氏所設之雉妓院内賣娼因氏不願逃出經六百六十三號華捕查見攔阻旋被包探居阿巧得悉禀奉捕頭將以上各人一併拘解公共公廨訊供分别管押候查在案昨晨由廨復訊明白判姚雨亭與胡開元各押西牢三月陳楊氏旣未到場着卽摘釋尹與韓婦旣據代表律師聲明未經查悉來曆身價不追姑寛一併斥釋周徐氏暫留濟良所候移傳其夫周如卿來案再核 
[婦人被虐之控訴]  
　　湖州婦人趙潘氏昨晨偕代表律師海德禮同至公共公廨據潘氏訴稱於十五年前嫁與趙文仙爲妻向來和好近因夫有外遇時遭虐待請求傳究中西官諭令退去候傳趙文仙到案訊核 
[姦夫兇毆本夫]  
　　向爲包車夫之周炳金家住滬城大新街其妻陳氏近與楊錦春有染昨日被周撞見將妻扭毆詎楊助氏行兇將周毆傷經旁人鳴警將兩造一併拘送二區警署函送地方檢察廳訊辦 
[債權人達到目的]  
　　王志明前至法公堂控被作頭徐翰卿虧欠往來貸價洋一千餘元管押不繳故判封產備抵在案昨日王投案聲稱前蒙移請該縣將徐所置坐落原籍川沙縣地方之房屋並地基發封後商人卽投該縣知事署請求過户奉諭須同被告到署並須將糧串等據呈騐方能核准今徐不肯將糧串等據交出難以過户管業請求訊追徐稱商人於上年底巳將糧串等據檢齊王自不來取並非商人掯匿不交今巳帶來呈案請鑒判給原告具領持往川沙縣過户執業完案 
[小工爭運貨物]  
　　小工王得才朱金榮等昨在虹口順泰碼頭某輪上因爭運貨物起釁互相兇毆由捕查見喝阻不服將王朱二人拘入捕房禀明捕頭押候訊核 
雜評二 
[收買存土之欵問二（庸）]  
　　禁烟大會之感觸 
　　姑勿問中國有無收買存土之義務亦勿問主其事者是否如丁君所聞有受土商運動之嫌疑卽以禁吸甚難一語爲收買存土之理由巳不能不令人驚疑莫定也 
　　禁吸之難由於未能絶對禁運蓋土之來源未卽吸者之心亦不死深房密室之中偵查旣有所難施而禁吸遂無由著手苟無烟土則巳絶犯罪之具吸者將不禁而自凈今以大宗之烟土銷納於名爲製藥暗行專賣之中是使民間有土也民間有土而謂禁吸可以減少困難無論與事實多所舛謬卽理論上亦不可通國會議員現縱注意於外交然對此禁烟生死關頭當不輕心掉之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬代黑籍公民呈當道文] [  天虚我生]  
　　爲呈請事竊讀報載政府此次决心禁絶鴉片將洋藥公所所有存土盡數收買法良意美可謂至盡惟此項烟土聞有二千五百箱之多價值至一千零五十萬兩之鉅收買以後作何處置未見明文有謂宜付之一炬有謂宜投之海洋推除毒務盡之至意固其宜矣然爲國家計爲公民計竊有説焉夫國家財政方苦支绌平添一千餘萬之債額其將何所取償若謂另籌新税藉資抵補無論人民負擔有所不堪而挹彼注此人情亦未必　輸蓋禁烟政策不過爲黑籍公民脱離苦厄之計於一般人民初無何等重要之關繫不責此而責彼亦非事理之平是以公民等激發天良自甘報効願與全國黑籍公民擔負此一千萬兩之償欵請以所收烟土悉數製成戒烟丸藥由官設局發賣責成各省縣地方長官繳價銷並將巿上藥舖所售戒烟丸藥一律禁凈是則專利可收而價值不妨騰貴自四月起定爲若干時期仿累進税法遞增其價則此二千五百箱之土化爲丸樂變作金錢取償之數必且什倍於本可斷言也若慮服丸之人易於戒絶則丸藥之内不妨加重成分可與尋常戒烟丸之方法反其道而行之先由少而後多價目旣係繼長增高自無虧蝕血本之慮而引人入勝又不患服丸藥者之能一日無此君也是於公民有益於國家有利要何樂而不爲即以法律而論則服食戒烟丸藥本不能與吸食鴉片同科大理院之解釋可循最高法院之判例具在固無傷也以人道而論則公民等不致因絶食而死留得餘生尙足以報効國家獨擔重負是一與而數善備較諸擲向東流付之一炬孰得孰失要無待公民等之嘵嘵置喙也伏祈采納迅賜施行國家報甚公民幸甚謹呈 
詩囊 
[寫南湖居士所贈千秋萬歲牋八疊放鶴亭韻壽南湖梁孟梁孟年皆五十又同月生] [  蘭臯]  
　　同爲始滿百年歡舉案鴻光對畫闌早歲珊瑚連理貴異時松柏後凋寒幾回塵刦超超度十部因緣種種看（南湖居士將爲萬柳夫人營美術紀念館館有十名所）我是漢家老方朔蟠桃待摘倚欄干 
短篇小説 
[科學短篇一百萬金之競賽（三）] [  太常仙蝶]  
　　維廉至此巳六畫夜不睡憔悴乃類於鬼鬚髮　　有如秋後之草面白無血色燈光照之乃同紙灰卽其衛身之衣亦寛不附身目光空然無靈胃力驟減卽牛乳菓汁亦不能進休息時亦不肯坐但向室中四週蹀　顧予曰派克吾目倦極欲閉不能開矣每過一分鐘其久乃似一點而十五碼之遙䟦涉艱於數里此將奈何予慰之曰無傷再過兩句鐘卽愈蓋汝每日恒如此也時球機巳動競賽之末幕開場十簣之功相去巳無幾矣杜洛德此時神色亦漸安予因曰吾意此事即此終止請以五十萬鎊爲酬如何杜洛德笑曰謝君吾人作事當有始終吾固毌恤於百萬金也且吾尙可與子博二萬鎊吾信維廉更無兩小時之支持矣言時維廉忽一蹶則有金錢四枚琅然墮地衆皆一驚維廉卽一一拾之起投入空球及返則球機巳動矣維廉因此一駭精神轉振時爲三句半鐘再過六點半者此事卽當結束然維廉精神益頽每步蹶躓吾與信生則伴之而行但不能近唯有鋭喊使其淸醒半句鐘内失敗者幾至三次顧又不肯飲酒唇燥且裂縷縷皆作血沁予乃設法使之略嗅鼻烟則大嚏索飲香檳凡罄其四精神乃漸復步履雖滯顧巳穏定不致時時行出地蓆之外時鐘巳鳴九下予因喜曰球中所餘金錢巳不盈一握再六十四分鐘者大功且完全告成矣信生曰否僅五十八分耳蓋末次六分鐘之休息巳在告成以後故至九點五十八分卽可終了因呼曰維廉五十七分矣五十六矣而孰知維廉此時竟巳不能支持目光鋭減左目巳閉右目尙留一線行動乃如入夢衆人此時心皆懸懸不審此百萬巨金究落何人之手時巳只餘四十五分鐘矣予心狂躍唯盼球機速轉顧乃不能而時光且覺其愈長維廉之身恍惚如蹈雲霧而予之視線亦爲擾亂頃之信生高呼曰維廉僅四十分鐘矣而維廉木然竟若巳失其聰作枯笑曰嗟乎我將痴矣汝不見此蜿蜒而下者非金蛇耶語次身搖搖幾仆然仍勉强而行予見其一目又將閉亟將燈罩一一除去室中乃𨺗放光昵維廉精神爲之一振信生呼曰僅三十分矣維廉置若不聞碌碌往來直至第十一次取罐而前傾之西面球中乃竟頽然而倒於地室中掌　雷動蓋此一次巳爲末一次也維廉一睡直至禮拜四傍幕始蘇歷時凡九十點鐘晚餐之後入浴薙面而神氣淸醒殊無異兆杜洛德雖損失多金亦無懊喪之容且與吾人研究維廉所以得勝之故曰維廉此次佈置殊勝前人燈上加罩及遮牆壁足抵八小時而罐底襯皮亦可抵五點鐘維廉之舉動有序亦抵四五小時是維廉但費六日之光陰而能成七日之功也維廉初不欲受其百萬之奬以爲此事實出好勝之心初非志在巨金而杜德洛决不可曰汝勿謂我失此且將貧窘吾在美洲固猶有二千萬鎊足以自贍此欵汝卽不取吾亦但有沉之大西洋中蓋吾生平不能自食其言也維廉乃始受之權其體重竟至減輕十七鎊有奇至十日後始復原亦不見有惡果其後語人曰吾之所以敢爲此者無他賴於體育之學研究有素耳大凡人有永久之勞働無不蹈始勤終惰之弊不知此中實有一訣卽行動有序而飲食毌恣所欲神經毌暓而時光勿求其速知此則困難自忘而能行若無事矣（完） 
　　今日插畫爲『中國果能與美國取同一之熊度乎』十四字組成 
　　更正十二日插畫爲『願政府對於美德邦交宜愼重應付將字』十六字 
　　閲者諸君注意今日老申報印在後幅 
 
 
 

Page 15

 
 
四十年前之廣告 
[代人裝船]  
　　啓者今有馬立師開設宏昌客機一間在上海新北門外永安街專理客商辦貨裝船保無疏失等事一切照應妥當價錢公道凡士商賜顧者請至本棧面議可也三月二十三日宏昌棧謹啓 
[火輪船]  
　　啓者本行有火船名漢陽擬定於下月初四卽禮拜六開往漢口等埠其水脚格外便宜欲賜顧者請至本行面議可也三月二十三日馬立師洋行啓 
[失票告白]  
　　啓者本號今被竊去至誠第四百九十九號莊票一紙本月初七日期計九八元銀五十二兩八錢七分巳向前途説明作爲廢紙望各寳號切勿收用爲要特此佈聞四月初二日震泰號告白 
[失票]  
　　啓者本棧遺失旗昌杭州船起貨單一紙計羽毛十疋此貨由鎭江裝來的曾向該行及金利源棧均説明巳作廢紙無用矣特此佈聞四月初二日旗昌東棧啓 
尊聞閣筆記 
[瘋人（見本報癸酉年二月十六日）]  
　　浙江撫署在通江橋東鈴轅籖閣氣象森嚴鴟尾虎頭之禁兜牟劍佩之屬自轅門以達於宅門者至嚴且密一日撫軍方在花廳小憇左右近侍適皆不在忽見一氈笠草履之人衣大布之袍貿貿然來歷階而上爰叱之曰爾何人斯而至於此詎此人見撫軍呼叱反大笑曰大菩薩在是矣我踰嶺涉江而來得見古佛亦有緣法語畢復大笑不絶撫軍又叱之曰田舍奴爾知此爲何地乎其人復大笑曰此係上天竺我來參觀音大士聖誕耳今得見大菩薩吾何憾言次遂跪地叩頭合掌誦佛撫軍見其憨狀痴語無如之何命將其人發交巡捕官巡捕細加研詰瘋語如故爰呼大杖杖至四百其人不呼痛不乞憐憨笑如故但曰求菩薩弗加罪而巳中丞遂發交錢塘縣審訊錢塘令知其人實係鄉愚特行同莽男子無他故心憫之不加刑也乃其人一見縣令輒呼曰我此番天竺進香眞不負此一行旣見大菩薩又見小菩薩何佛緣之深耶令和顏接之甜語話之曰爾此來誠爲燒香乎杭州亦有熟識之人爲爾地主乎則對曰有之其人爲孫某住海濱鹽舍中予之舊友也令遂差傳孫某孫舉家惶駭不知所措至縣廨始知爲若人來也令亦不加呵責但令熟視其人問之曰爾識此人否則對曰識之此越人某某家固有田數畝爲越土著今則瘋矣問其致瘋之由則以其先家有寡嬸欲圖其產未遂故鬱鬱成瘋耳令訪之　遂請於中丞而釋之 
文苑 
[新年雜詠（見本報癸酉年正月二十四日）夢花詞人]  
　　浮華莫笑競相投到處紅雲片片留姓字誰家人物盛衣冠先導禮儀周便同懷刺情粗别合並宜春典更搜海上新傳羅綺句漫將一紙話風流（拜年帖） 
　　盛世昇平聚嘯歌金朋玉戚互相過年年樂事諧歡會户户春風飲太和庖鳳是誰佳味美餐霞常見醉顏酡丐他殘冷休開口一例沾人總不多（傳坐酒） 
　　臚雲隻手奪魁標漫詡持來握算饒高下科名　一　等閒勝負判重霄爭先入坐兒童喜排悶開　女伴招昨夜隔鄰赢幾局有人衣錦正趨朝（狀元籌） 
　　雲程得路賭誰先滿座喧呼快着鞭富貴儻來防有失功名紙上也須緣但留捷徑同高步若箇飛騫赴衆仙笑我此圖成負負看人赢去幾多錢（陞官圖） 
花叢談屑 
[桐嚴妹（見本報癸酉年𨳝六月初八日）]  
　　月前予遊富春溯桐江謁嚴先生祠釣縮項鯿佐酒歸途至六和塔下泊舟適遇友人招飲於江干之茭白船中蠡窗映月蝶帳烘雲須臾粉白黛綠者雜　而前華筵遂啓蓋是日正同年妹拜十姊妹之會也其會云何合各舟中女子之年　相當神情相契者訂爲女兄弟每月各携酒饌一叙歡悰髣　秦淮舊院中盒子會故事也羣花畢集姹紫嫣紅予幾目迷五色友人爲予一一指示其名并各系以綽號以當評花之月旦予按圖索之不覺失笑而益嘆其評　之曲當也爰記之以博尋芳者一粲云 
　　桂鳳一子不蝕愛珠二不打溜蘭花三心兩意眞珠四平八穏檀香五馬六羊冬妹六國七亂早鳳七顚八倒愛翠八面圓到桂花九死還魂桂香十箱俱足 
　　月旦評皆杭俗土語詳其意義均似有不滿者然一見其人眞覺神情畢肖不可以其鄙俚而少之也有好事者將緝錢江畫舫錄乎我請爲之磨墨伸紙以俟之 
雜錄 
[級秋客廋詞（見本報壬申年十二月初二日）]  
　　且向百花頭上開筆名一第一枝兩鼠相銜可慶得朋古人名四............子西子南顚之倒之變陽爲陰南子西子從來佳茗似佳人古美人名一茶嬌𤤳四書兩句無以則王乎高朋滿座曲牌名一集賢賓仰屋高籌龍圖公案中目錄一數椽子玄孫四書人名一曾子老太婆求子四書一句爲難養也箕藥名一天南星書中自有顏如玉西廂兩句............那見珠圍翠繞不出黃卷靑燈且向百花頭上開戲名一占魁（未完） 
 
 
 

Page 16

 
 
   
 
