# 1917 - 130 - 4915896

 

Page 1

 
 
   
 
 

Page 2

 
 
時評 
[横議（默）]  
不待國會通過說 
　　政府對於國會之舉動有二說其一以和平所謂調和國會是也其二以激烈所謂解散國會是也調和之變相乃有使國會抛棄宣戰同意權說解散之變相乃有先宣戰而後由國會追認說此皆所謂策士之横議也愈欲貫澈其主張而無法於是横議乃益多 
　　吾謂此種横議屢屢傳播在當局未必有實行之决心亦未必有實行之勇氣不過當局之左右借以威嚇國會冀有以自固其地位耳殊不知以此威嚇國會其效力與公民團之舉動等非特非國會所懼適以增國會之反感而巳 
　　以民鬧事後段氏不嘗宣言此後外交問題一任國會自由解决乎果能實行此言則一切自不張皇旁觀無責任之言自不聽信力除此種危言謠說以待國會平心討論爲當局無可如何之唯一方法雖然國會亦當弗爲危言謠說所惑而稍阻其速决之心 
[命令]  
　　五月十六日大總統令財政部呈請將署次長楊壽　叙列一等應照准此令 
　　又令國務院存記之任祖安着發往廣東交該省長酌量任用此令 
　　又令陸軍總長段祺瑞呈請將王起貴加陸軍騎兵上校銜崔盡忠王玉興加陸軍步兵少校銜應照准此令 
　　又令陸軍總長段祺瑞呈請授張永勝爲陸軍步后偗校並加陸軍步兵中校銜應照准此令 
　　又令兹制定青海區補選衆議院議員日期令公布之此令 
[專電]  
　　北京電段總理巳三次催衆院開議宣戰案外傳含有絶大作用如議會久置不理將效俾士麥與奥宣戰先例不待國會通過而以時機緊急先行宣戰再求國會追認 
　　北京電叚昨派范源濓吳笈孫晚車赴津携帶改組内閣名單徵求東海同意一說叚預備下台請徐繼任 
　　北京電王參謀長主張段暫勿去職已决意不　臺萬不得已則徐東海爲宜又云無論何派之人上臺皆竭力協助對於督軍行動言外頗多不滿意 
　　北京電范吳至津後徐意巳活動但必先成過渡内閣而後正式出組并提出條件要黎段承認現黎意屬王士珍暫代已約王進商 
　　北京電協約七公使昨用半公式文書致外部對我加入戰團所提出利益條件爲相當承認之宣示 
　　北京電頃公府大會議列要案四（甲）停頓之内政外交如何清理（乙）内閣爲行政樞紐如何維持（丙）外交風雲日亟國局如何鞏固（丁）政客意見多左如何融洽 
　　北京電衆院今日常會停開效（十九）日開會列議程者八未載宣戰案聽議員自由動議故各派協商甚忙 
　　北京電十九日衆院仍開會惟預定不議外交段總理意必外交解决方定去留與國會多數意見互異聞十九日將有人動議改爲審查會未必成立 
　　北京電宣戰案聞衆院效日常會時將臨時改全院委員會審查决定立付大會用投票法表决 
　　北京電段辭呈並未曾遞出但亦無絶對不去之意昨晚與范總長及張秘長密談討論此問題表示歡迎東海聞已密派人赴津就商 
　　北京電張勳不來京其原電云庚電悉又錚枉敎感荷良深勳以形迹名牽未敢輕諾今日之事得公毅力主持袍澤諸公同心夾輔不難指揮裕如勳之北上與否無關輕重也下情巳囑又錚轉逹乞曲恕 
　　北京電陳錦濤濤案擬敬（二十四）日公開已延江天鐸辯護 
　　北京電徐蘭墅對楊蔭杭懲戒提出嚴重質問 
　　東京電據東京日日新聞紐約電德向俄提出單獨和議 
　　東京電單獨講和消息傳來各項股票驟跌價東京株式取引所股票跌十二元八十錢日本郵船會社新股票跌六元二十錢大阪商船會社股票跌五元鍾淵紡績會社股票跌四元八十錢繼傳單獨講和不成說股票市况乃定價亦復舊 
[外電]  
　　北京電北京政局仍搖動不定李經羲旣不就財政而他部總長辭職者已有四人今政府祇有總理一人與次長一二人而已際此情形國會不獨不允討論宣戰案且自上星期滑稽的威逼舉動發生以來暫停開會段總理刻正設法挽留辭職之部長尚未收效而仍逗留京師之各督軍則歡然向協約國公使聲稱總理與政府必欲與德宣戰之决心北京爲發現政治上奇觀之地惟從前所見無有如今日政局之奇者也（十六日）字林報 
　　北京電政局無甚更變衆院將於星期四或星期六日討論宣戰案但能否有法定人數殊無把握反對段内閣者决計不欲於段爲總理時通過宣戰案然又不願否决此案故相率不出席使國會不能開議（十六日） 
　　北京電聞各督軍原擬本星期内出京今决定再留京十天以待政局之解决（十六日） 
　　北京電政府接川督戴戡來電報告川省財政情形並請撥用鹽欵四月略謂此次衝突大半由於軍餉缺乏而起欲弭爭端惟賴寛籌軍餉川省預算每年軍費六百萬元今每月竟需七十五萬元之多統計每年所缺爲三百萬元再政府雖允撥一百八十萬元接濟滇軍然滇軍之餉猶缺九十萬元目下積欠蜀軍餉銀共一百五十萬元此外邊地防軍屢索欠餉亦無以應蜀省經此亂事金庫一空外縣解交之欵共一百餘萬元已被竊去故請留用鹽欵以四個月爲期並請政府指定的欵以應軍餉（十六日） 
　　廣州電廣州中國銀行分行定於本月十九日開始兌現自十五日起所有鹽稅皆交該分行滙京（十六日） 
　　廣州電裁撤冗兵禁種禁吸鴉片皆有良好進步粤政府刻擬用被裁兵士拆毁廣州舊城（十六日）以上路透電 
　　北京電段總理爲依賴徐東海調停時局並預備至不得已而辭職時請徐出任總理組織後繼内閣故於昨日派范源濓赴津訪問徐東海（十七日） 
　　北京電政府與民黨調停一事政府方面有人頗作樂觀以爲民黨中人因恐解散國會衷心希望調停者頗多故調停可望妥協云（十七日） 
　　北京電廣東中國銀行分行近向台灣銀行借欵五百萬元業已成議其擔保爲口（電文不明）債劵該借欵並非政治借欵（十七日） 
　　北京電日本名古屋實業觀光團於今日午後二時半入京（十七日） 
　　北京電據民黨方面消息云益友社民友會前日（十五日）曾開會議議决定必推倒段内閣議會即被解散亦所不辭民黨各派領袖亦於今夕會合爲固團結擬開協議會（十七日） 
　　北京電膠州灣租界及膠州鐵道間中日兩國郵電事務暫行辦法係三月二十六日由交通部參事權量與出淵一等書記官之間訂結該約計四條項今日由政府公報發表（十七日） 
　　北京電衆議院定於後日即十九日開普通會議據某議員談政府黨議員議施策輹豫料當日民黨議員出席之數必少擬行臨時動議變更議事日程討議宣戰案民黨議員旣有所知亦定對付之法是日全部議員先集議員休息室内討議宣戰案之動議如起此等議員立即入場阻止討議宣戰案該議員又云憲法研究會前日曾開秘密會議擬段總理如果辭職即推梁啓超爲後繼内閣總理倘仍不獲成效則主張解散議會（十七日） 
　　南京電田中參謀次長一行到寗馮副總統及齊省長特於今日在省公署開歡迎午餐會陪座者有副總統之代表江甯鎭守使王廷楨等數大員次長午後會見馮副總統定於明日乘坐火車赴滬督軍署爲次長等特備專用汽車三輛諸般接待均極懇切（十七日） 
東京電預算會議擬於明日開會據大藏省之查定案明年度追加預算額屬一般會計者約八千萬元臨時軍事費及臨時事件預備費二千六百萬元合計一萬萬餘萬元内外 
（十七日） 
　　東京電德國對俄國新政府提議單獨媾和紐約有此電報惟官場並未接到公報（十七日） 
以上東方通信社電 
[戰電]  
　　俄京電外交總長米留柯夫氏業已辭職 
（十六日） 
　　俄京電工軍代表會發表敬告陸軍文懇請軍人勿忘德皇之兵現方以摧殘革命的俄羅斯爲務又曰自由俄羅斯苟有喪失萬難恢復單獨媾和勢難辦到德軍俟敗西歐協約軍後即將廻其馬首佔我土地奴我人民君等苟不阻遏敵軍之壓力則和平無望君等苟蟄伏戰壕焉能逹此目的願速取攻勢力爭自由勿爲敵人噢咻所惑單獨條約或單獨聯好匪特不能得和平且將使俄國失其革命之功須知革命之得安全不繫於和平與單獨休戰也云云（十五日） 
　　俄京電工軍代表會幹事部現正計議參與組織新政府事宜議定條件如下（一）政府應取活動外交政策（二）應以速成和局爲目的不佔土地不索賠欵且應根據國家自行發展其前途之權利（三）陸軍應取完全平民主義（四）增厚俄國兵力以保所得自由（十五日） 
　　俄京電政府下院委員會與工軍代表幹事部商定要點如下（一）與協約國合力禦敵（二）完全信任改組内閣之革命的民治（三）政府有充分之權力（十六日） 
　　倫敦電海格將軍報稱愛泊希東面有哨隊戰事今晨敵軍猛轟布勒柯爾與興登堡防線之英軍陣地繼乃從事回攻甚爲猛烈其攻興登堡防線者完全失敗其在布勒柯爾進攻者猛戰後亦爲英軍擊敗英軍駐該村西北部之前鋒哨營曾被迫稍退今晚報稱晨間敵軍進攻一役共分四起助以砲隊希圖逐走佔據布勒柯爾村與村東興登堡防線之英軍第一次攻擊在興登堡防線英軍陣地之右翼戰壕佔據立足地即爲英軍逐出棄下死傷之兵二百五十名其攻擊左翼與在希勒柯爾東北隅之一次均爲英砲隊擊退第四次乃由南面與東南面衝出英軍哨營棄布勒柯爾村西部之地百碼是役敵軍損失甚重斯加泊河境敵炮轟擊甚烈昨日敵飛機被毁者兩架受損者一架英飛機失蹤者兩架（十五日） 
　　巴黎電今晚公報宣稱各地點砲戰仍在進行現確悉昨日敵軍進攻一役受創甚重（十五日） 
要聞一 
[英報論中國時局之危疑]  
　　京津太晤士報云目下中國政局極波雲譎怪之變幻殊令人莫測其端倪即以今日之情形推明日之事勢亦常出人意表東西各國苟有事故常能據其同一之前例而預定其結果獨中國則不然事故雖同而處理之法常異其前後行動如出一轍者實罕見也中國各政治家對於政局無不以利用時會爲不二法門故每有大事常以壓迫一時之急需爲求逹目的之計慨自共和成立以來各政治家之目的素無繼續之常軌惟各樹旗幟相時而動以互爭權利而已自中國爲歐洲戰事所累已處於一髮千鈞之地位謀國者協力同心猶懼不濟而乃分道揚威各張旗鼓以乘時逐利爲務而將國家幸福置諸腦後是不大可嘆乎今者公民暴動議員被毆閣員以時局益險惡而相率掛冠以去内閣中僅餘段總理一人一木不支榱椽崩塌蓋中國至是而實陷入於無政府之境矣然段總理尚欲辭職現雖爲各督軍勉慰勸阻撤回辭職呈文據段總理宣言國步艱難政策難行必須退讓以待賢者若果如是則段總理亦委肩卸責以後之結果如何殊難預料而改組内閣之呼聲愈唱愈高中繼任何人亦殊堪注意據近日外間傳言有敦促徐世昌出山組織新内閣而引用一部分之南方人士者有主張以李經羲爲國務總理以某某民黨領袖爲閣員者有仍請唐紹儀來京者有另以王士珍繼任者然皆仍定以段總理爲陸軍總長是則其相同之點殊可味玩也惟事勢至此而陸軍中人均維持段總理不使去職則前途茫茫正未可量北 
 
 
 

Page 3

 
 
洋派人以此事之變爲南方首領謀攫政權之舉動苟如其意則政府全權將爲所握然當此時機實無一黨能全握政權苟反對派主張改組内閣而能成功且將國會通過則又必有反對派應時而起而即以其派之手段還沮其派之進行於是國會中必屢有搗亂之舉動發見而國事永無進行之希望矣豈不大足惜哉 
[内閣問題與各督行動]  
　　自公民團事件發生後各政團態度表面上皆甚冷靜卽政府方面前數日亦復混沌及昨日段總理意旨似已表示暫不引退而將内閣實行改組辭職各總長前本擬以指令慰留今已决定一律准免各以次長暫代部務以爲改組地步聞命令業已擬就於昨日傍晚送府用印但能否卽日發表現在尚難懸測至秘書長張國淦之辭呈則已由院發還矣叚總理之所以躊躇不欲遽去者據段氏親信所述之理由第一今日可出而接手者只有徐東海王聘卿李仲宣三人而三人皆表示消極態度不欲出而用世則段氏遽去或恐繼任無人第二現在雙方感情巳傷稍觸即發叚在尚可鎭攝段去危象立見第三請願團事件閣員固當引咎然事有經權不可概論卽今危機已伏又豈一去所能塞責倘因此而陷國家於無政府之域或更發生意外之危險則咎戾轉增故即欲引咎辭職亦當在接手有人或善後辦妥以後方爲公私兩盡以上皆段氏親信所述然則叚氏連日之輾轉躊躇其故蓋可知矣惟聞政局雖爲沉默而内部進行未嘗稍息大總統與叚内閣於昨今兩日極力設法維持現時政局聞已有端倪内閣一時不致改組但對德宣戰案政府認爲非常緊要除日昨咨催衆議院迅速决定等情已誌昨報外兹聞叚總理又同時另作一書與湯議長亦係請求轉致同院諸君速予决定此案者其文云敬啓者對德宣戰一案業
經政府於七日前提出至今尚未解决此案爲國家非常之舉軍事之行勳外交之因應實有稍縱即逝之虞遷延稍久危險實多不得已另咨貴院請予議决務祈鑒諒并轉致同院諸君迅速决定國家幸甚臨頴無任翹盼之至云云此函逹湯後衆議院昨晚尚未刋發日程據聞有一部分人從中力阻謂發日程而不能成會徒與政府以藉口之資云云但刋發日程係議長之職權談話會之所决（即政府未懲辦公民前不開議此案）旣非正式議决自無拘束之力故已有擬於本星期六開會之說而政府方面則聞一二日内尚將有第二次之咨催此項咨文並已具稿 
　　昨日（十五）各督軍仍在倪省長庽處開重要會議自正午十二時至三時半始散未知其所議何事據聞靳翼青將軍亦得與席以此推測必與段總理進退問題有關各督軍於開會散後分赴外交部大樓讌請兩院議員並推定福建李督代表演說此次赴會議員頗不如前度之踴躍總數不過二百五十人左右聞某某等會均先時通告各本會會員請無庸赴會故到場議員較各次爲特少是日開會之後到會者於七時許齊赴餐室由李厚基督軍代表演說略謂今日承諸君寵臨不獨鄙人等感激實全國人民所同感以國家休戚大問題皆待諸君解决諸君不惜降臨相商此後福國利民之舉皆諸君之賜也前日公民團事件實出意計之外不獨諸君之憤慨即鄙人等亦深爲怪詫惟此等無意識之舉動政府自當懲辦至國家重大問題諸君權衡已熟當不至介介於一無意之舉動牽及絲毫之感情鄙人等近日晤人每以行期爲詢本省亦多來電催促意亦急欲出京然就此出京終覺有一事未了譬如在朋友家遇朋友有事故猶不忍恝然舍去况其爲國家利害所係哉故終望能於外交問題解决後出京此心方安云云隨由王議長致答詞略謂各督軍勤勞國事猶屢次與同人等周旋共商大計同人實深感佩公民團一事誠出吾人意計之外此後同人甚望政府注意不再使逾越規則事件之發生當然不至以感情作用牽及國家重大問題對於外交之事議員表决各有其自由當本其良心上之主張詳愼討論云云届八時賓主陸續散出又外交大樓散會之後李厚基督軍卽至中央公園來今雨軒招待蘇閩兩省議員蓋先時柬招本爲六時因與外交大樓之會時間相衝突故賓主兩方均不能不過時始到也計兩省議員到者有四十餘人李督軍席間致詞其關於外交者與在外交大樓演說大略相同惟最後綴以數語略謂某於蘇閩一爲故鄉一爲服官之省甚望以後能常與諸君相聚談則不獨某一人之私幸也云云至段氏辭職問題各督軍中意見亦不一致有主張絶對挽留段總理者有主張如有條件即段總理去職亦未嘗不可者日昨有人在天津晤江西督軍李純君述李君之言謂段總理辭職以後繼任之人如能維持北洋系之局面使北洋系人人能安心則亦未始不可但總須在外交案通過以後段總理始能去職云云又山東督軍張懷芝氏昨午在中央公園來今雨軒招宴山東議員席間張氏演說略謂目下吾人應以國事爲重前日公民圍議院之事有如蠍螫傷人不關輕重望諸君勿介意云云言時有議員起致答辭略謂此雖非重大事故然譬如一招牌忽受點汚要不可不加以洗濯云云除此兩個譬喻外並未交換何等意見總之各督軍之招待雖忙碌而疏通之效力如何要自難知也 
[政潮中之各派主張]  
　　當此政潮洶湧之時恰逢前國務總理熊君希齡之太夫人生辰熊君於十三十四兩日在天津廣州會館演劇開筵賓客甚盛而北京政客因是麕集於天津者甚多熊君身被禮服在禮堂中招待賓客甚形忙碌而仍不斷的與政客交換政治上之意見此亦極有興味之事也據熊君之意以爲外交方針國會應與以通過而解决現在之困難似乎段總理能暫時以退爲進比較的稍爲容易云云其時徐東海梁任公李仲軒三君之門亦車馬　溢但徐東海不肯見客見之亦不肯多談無從得其對於時局之意見惟有與梁任公談者謂任公頗抱悲觀以爲現在時局政府與議會皆走入極端雙方皆無覺悟欲於此種情形之中想一持平之法非常困難且云以己之意見觀之毫無辦法云云聞者頗失望蓋凡往訪任公者皆希望其有一種主張不意任公之悲觀一至於此又其座客甚多亦不能有極詳細之討論故多廢然而返李君仲軒本爲現在所擬繼任總理三人中之一外間亦極希望得聞其意見者也李君之意見以爲如此時局段總理以暫退爲佳段總理爲人剛正肯負責任素所欽佩不過其人喜負氣人有恒言利令智昏若段總理者可謂氣令智昏者也當此危機總以不使段再負氣爲妙最要者即國會方面能保持冷靜態度能有三星期之猶豫期間使段得以從容布置然後或去或留解决方爲圓滿若在此時期以内我能爲之斡旋亦必盡力云云 
　　前晚有政客二十餘人在外交後援會（在民國大學内）開便聞此會係黄雲鵬等發起約集二十餘人討論時局先是有自稱公民團代表者向民國大學借屋開會該校未允及晚間政客等集合於此該校誤認爲先時借屋之公民團一面從樓下關閉電機以滅會場之電燈一面急以電話報告警局遂有十餘名巡警匆匆而來將命其解散政客等自辯並非公民團巡警乃向諸人索名片而去是亦一趣聞也彼等討論之結果（一）主張嚴懲公民團（二）决定向段總理上改組内閣之條陳昨日上午十時黄雲鵬張知競孫潤宇等十餘人遂以個人資格往謁段總理先談及嚴懲公民團段總理淡然答之云此案已交法庭依法辦理政府不能再干預矣彼等又言内閣零落應速引各派重要人物改組内閣段總理答云余之進退無可無不可至改組内閣一事尚不能談及待國會通過宣戰後余自有持平辦法云云彼等乃復往公府謁見總統談及外交問題總統謂宣戰案旣交國會應聽國會主持余毫無意見於是此十數熱心政客之一場運動全然不得要領而攻矣又聞昨晚益友社開會討論結果對於内閣問題主張暫持鎭靜態度聽其自然對於外交問題以爲政府對於公民團領袖並不懲治如陳紹唐張洪　孫熙澤依舊聽其招搖過市故主張暫時不議云 
　　自上星期四衆議院爲審查對德宣戰案曾開金院委員而被所謂公民請願團者圍繞攻打以至宣戰案之審查陡然中止段總理於無可奈何之中乃邀請衆議院議長湯化龍及全院委員長彭允彛到國務院請湯彭二君向該院議員方面疏通可否趕於本星期四續開全院委員會審查宣戰一案以便提出本星期六之大會湯彭二君答云星期四之全院委員會能否舉行須於星期三傍晚方能確定至此案能否審查成立殊無一定把握段總理聞之 
各方感情得以融洽免生衝突而對外亦可不致發生困難而在衆議院方面則非徒尚意氣欲早早否决之以爲快以此際不能不稍假考慮之時日聞昨日該院全院委員長彭允彛君曾往訪湯議長於院中商量繼續開會日期彼此意見均謂此時開議有害無益不如稍緩以待疏通故星期四無論如何决不開會審查也 
[南京快信]  
日本田中參謀次長昨日午前由徐州乘特别專車抵寗馮副座派何副官長齊省長派曹政務廳長曁通城軍警機關人員渡江赴浦口車站歡迎人城時軍樂前導頗極優禮午後軍民兩長在省署設宴馮副座因病未到日領高尾氏曁江寗鎭守使王廷楨憲兵司令陳調元軍署副官長何紹賢警察廳長王桂林交涉員馮國勳金陵道尹俞紀琦江寗縣知事吳其昌俱陪座二時入席歡飮至午後四時而散聞田中次長准今午卽乘車赴滬 
　　省議會連日均開預算審查會明日（十八）開大會 
　　哈漢章昨午車回京據傳馮副座頗屬意王士珍出組内閣 
張一麐昨奉馮副座電召由蘇來寗住華洋旅館灌雲縣公民周光祖等在省署控告知事陶士英違法殃民臚列十欵（一）濫用職權（二）賄和人命（三）私立規費（四）縱差殃民（五）詐欺取財（六）侵吞公欵（七）濫用警員（八）廢弛烟禁（九）侵占民田（十）專嗜賭博 
國會議員温世霖昨謁馮副座晤談甚久 
　　馮副座今日（十八）續派軍需課長張調辰北上贛省長戚揚因贛議會提出彈劾案昨密派宋育德赴徐謁張勳宋昨乘招商江輪抵寗准今日午車赴徐 
　　馮副座今日（十七）通電中央及各省力主尊重約法維持秩序 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川滇兩省會之電訊]  
　　一請清還機器一爭東川礦權 
　　滇軍搬取成都兵工廠機器一節川軍各旅長團長等巳附電陳述然恐軍界一面之詞不足徵信兹據川省議會致中央電亦謂滇軍確有毁壞兵廠機器之事其電略云四川兵工新廠器械完備成品甚夥廠長劉雲峰係羅前督任内薦派上月兵禍　生該廠長勾留滇軍佔據廠内將重要機械及應用器件任意取攜毁損及滇軍退後僅以一紙空文布告塞責龜玉毁櫝是誰之過當此外交吃緊軍械一項即爲全國生存競爭之命脈豈能因一省主客軍隊之衝突准國有製造機關聽其毁敗卽令另籌鉅欵亦恐無從買購應請電飭顧師長勒令所部將携去機件如數退出並電戴督嚴飭劉廠長認眞清還以重公物而維軍紀無任迫禱 
雲南省議會電致政府云據東川礦業公司股東等以攘奪人民權利阻滯礦業進行等情请請願到會當查明、東川礦廠前清因係官辦虧欵甚鉅民國光復前蔡故督鑒於前清官辦之失始議招商集殷承辦迨該公司經營數載始見成效兹聞大部有收歸國有派員督辦之命是眞攘奪人民權利而阻礦業進行欲富國者不應如是且該公司前已遵部頒條例劃定礦區何得又言歸官自失國家信用大部若爲擴張礦業起見則滇礦甚富儘可由部另覔礦區發欵開辦何必定收東川商辦之礦蹈前清官辦之失　　帑而召民怨乎該公司股東等以關係數萬家之衣食誓不承認懇請維持復經本會提議公决應請大部收回成命再行實地調查勿偏聽建策者一面之詞以誤大局臨電不勝待命之至 
[川省之善後問題（成都通信）]  
五月五日發 
　戴省長於二十六號召集黔軍熊旅長其勳及各團長營長到署會議滇軍退出皇城後保持公物及維持市面防範滇軍刦掠燒殺各辦法由熊旅長率所部於川滇兩軍交界處特别注重議畢即於午前十時下令派黔軍一連接管皇城並出佈告云皇城滇軍已完全開出所有一切公家器具等物不准軍人携往及移地如有抗違者許由守衛兵扭報衛兵長轉送來部定即嚴懲不貸是日戴省長復面諭商會各帮商董轉告各街商民每舖號出壯丁一人夜間集合持械駐守本街以輔黔軍防範並令各舖號於傍晚時每家門首懸燈一盞澈夜梭巡 
　　戴省長本日（一日）午前十鐘接理兼代督軍職務各官廳公署及軍事各機關人員均紛紛到署賀喜接印後隨即出有佈告歷述兼代理由詞情謙遜又出佈告謂兵燹之後恐有不肖之徒溷跡省城希圖擾亂飭令省會警察廳及憲兵司令部嚴密防範云云是日城内各街商民已有十分之三四營業秩序漸復惟食品昂貴省會警察廳各區署所及六門探訪所警察亦均於本日午間一律照常服務矣惟探訪所守衛鎗械公物均已失落現正由警廳另行措辦 
　　昨日　省長會司四川全省籌賑總局總辦曾鑑出一佈告云照得省中突起變故演出戰爭本省長德薄　鮮解救無方致令我父老子弟横罹兇災　弱流難啼饑露宿耳目所　肝腸爲摧兹特會同本總局籌撥欵幣由本省長委任西川道尹專辦城内急賑以期拯濟於萬一凡諸規章并由該道擬定另告揮涕布此咸使知聞四川省城冤民調查事務所公啟云慨自兩軍失和變起省城肆戕生命縱燬房屋寡人之妻孤人之子獨人父母蕩人財産以及攔路搜刧入室　搶砲彈横飛旬餘不絶都會夷爲戰場生民極於塗炭神號鬼哭天日爲昏綜其冤慘情形自獻賊　川四百年來未見演此惡劇同人等覩露骨之纍纍相陳聞冤魂之啾啾四哭撫傷者之奄奄垂斃痛流民之焭焭無依念之所及憤不欲生爰組織一省城冤民調查事務所附設於成華城自治公所内調查此次直接受害者若干間接受害者若干不憚煩勞務求實盡以便電陳中央請願議會呈控省署具訴法庭凡屬受害之人皆可來所接洽期得共籌申理其舉家被害無人陳訴及係貧乏無力申請者一經本所調查明確或他人查實告知本所均擔任代爲申雪不使死者瞑目生者甘心而不巳嗟嗟飽鎗炮以血肉之軀人道奚存許人民有訴訟之權約法具在共處邦域之中咸在受害之列諒願同聲呼籲協力進行俾國家刑典弗至等於弁髦兵燹遺黎稍得慰其冤痛是則同人等所切盼深禱者也馬盛鴻馮元輔劉咸榮蘇兆奎胡登岱紀鏡清同啓 
　　羅佩金移往外東兵工廠時廠内各執事工匠等紛紛逃避該廠由此罷工而廠内所有鎗枝子彈及各種軍械簡單機器等物概被滇軍捲去連日該廠輸運出走者車馬不絶 
　　羅佩金當出城時屢下命令嚴禁騷擾而所部各旅團營毫不遵令犯法如故羅氏見所部將驕卒暴軍紀蕩然曾迭次函告省長涕訴其苦再三要求維持羅氏在東門駐三日即起行惟究竟至瀘至自井尚無確信 
　　劉存厚現居北門外外國醫院内并將新津縣之電機於四月二十號移在北門外之礳子牌機械掛麵廠内安設近見人民慘狀遂於三十號函咨省會警察廳廳長雷飇請轉令各區署所切實調查被難狀况謂將毁家经紓難云云 
　　瀘縣納谿叙府一帶駐紥滇軍第七師師長趙又新所部各團營連日紛紛開上分駐兵工廠白藥廠望江樓鎣華寺農業學校等處并開有兩連由武成門晉城二十六號夜復開往北門川軍戍守區内挑戰故又在川門方面與川軍衝突大戰半夜該兵潰敗 
　　近日附省之新都廣漢崇寗郫縣温江雙流簡陽等縣均巳戒嚴各該縣匪風又復大熾巨富土豪均爲土匪拘禁勒繳多金或追押田産契約須俟所索銀數依限備齊始能贖取刦場搶市概係白畫深夜則公然燈籠火把毫無忌憚誰使之歟 
省城各報館連日會議出牌本定一號爲始繼因該軍尚在城外遂議展期俟軍隊去後始行出版 
[殷承瓛之川邊屯殖計畫]  
　　川邊自改流設治以來施行强迫政策草萊日闢户口漸增如桃源子牛古渡一帶沿河兩岸已有墾户百餘家迄於民國兵燹頻仍夷人反覆懇夫牧豎轉徙流離遂使趙爾豐氏所辛苦經營之墾務一蹶不振兹聞殷鎭守使對於屯殖事業頗有繼續進行之意其着手之初擬抽選各營士兵給地屯墾大要約分四端曰墾殖曰牧畜曰礦産曰林業四者之中擬以墾殖爲先使牲畜有資　後可言牧畜饔飱無虞而後可言林業儲畜稍富而後可言礦務而此三端中又擬先從屯田入手餘則次第舉行並聞舉行屯殖之手續已擬有辦法九條（一）先飭各縣將境内曠地荒山森林礦産分别面積土寈礦質列表詳報以便支配士兵著手舉辦（一）飭各營長官各於所部宣示屯殖要旨將來利益志願屯殖者卽將該兵姓名年歲籍貫原有職務列表詳報以便編爲屯殖軍分配屯殖（一）各縣知事及各軍長官斟酌情形委爲屯殖處長或屯殖委員以專責成但不另給薪公（一）屯殖兵士旣定其名曰屯殖軍是即寓兵於農之意平日給與半餉以作口糧徵調仍給全糈以期捍衛農器籽種均由公家酌給丈地升科三年始行酌定成績優者給予契紙農業廢者另給他兵懲勸兼施成效自著（一）凡屯殖處長或委員對於屯殖士兵須勤加考察指導以便易於進行（一）凡屯殖處長或委員須將屯殖士兵進行程度按月呈報（一）官長有自願屯殖者分别階級多給地畝以示優異並委爲屯殖監督督率屯殖之進行每年酌給薪水若干以資鼓勵（一）凡任屯殖處長委員監督等項人員如克盡厥職成效昭然由鎭守使報部請奬以答賢勞如不盡厥職者嚴重懲罰以儆效尤（一）由專門人員編纂墾殖牧畜林業礦務淺近說明書分發屯殖士卒以資研究至於實行時期則分爲三段（一）民國六年三月以内擬定關於屯殖各種詳細章程及各種淺顯說明書頒發各營使從事預備（一）民國六年八月以後各縣及各營須照上擬各種辦法詳細籌畫切實進行（一）民國六年十月以後須派專員赴各地視察屯殖進步情形課其殿最以資鼓勵 
[清理漢冶萍鄂産之近訊]  
　　漢冶萍鄂産清理之聲浪喧傳已久北京同鄉代表時象晋君業已抵鄂多日省議會代表亦經票選張國恩胡潛李法李宗唐四人會同時君前往乃近日進行狀况反見遲滯探其原因聞係各方意見尚未一致故不能積極進行兹將各方面最近消息分誌如下 
　　議會方面省議會對於此事頗爲注意自今正接得北京清理處來函即將此問題提前討論其抱積極主義已可想見嗣因陶甄諸議員所持論調不一故一切辦法尚未議妥雖將赴滬代表舉定而進行手續尚無具體辦法聞須於續開臨時會時討論妥洽後方可與清理處一致云 
　　團體方面駐京鄂産清理處當組合之始團體甚堅數月來對於清理一事函電交馳乃遷延至今於公司方面尚無若何行動時代表象晋　雖回鄂而赴滬接洽一舉迄無影響探其意見蓋恐無敏活之手腕不能得良好效果故决意稍緩數日俟李宗唐等到滬然後雙　方進行日來頗露逡巡不前之狀 
　　官廳方面王兼省長對於此舉頗具熱忱故於清理處成立時立案諸事無不表示贊同近見該處進行遲疑恐中途發生阻力致鄂中固有利權長久抛棄日昨特由京電囑政務廳長何韻　氏電致上海該公司力爭爲清理代表之先導 
[鄂軍民對於宣戰之態度]  
　　鄂督軍王子春近在京頻傳歸期而終不驗聞王前日往津本擬即行回鄂因叚總理以宣戰案國會方面尚無把握復召返京商榷並令疏通議員意見以致不果回鄂須俟國會解决宣戰以後再開一次軍事會議始能出京大約必在二十之後也十日公民請願宣戰團鬧衆院風潮發生後兩院議員以政府舉動通告來鄂王子春亦有一長電分致代理督軍王金鏡代理省長何佩鎔是時爲十一日下午即由軍署參謀處發出通知召集武漢夏三埠駐戍主客各軍營長以上於十二日晨八時齊集軍署開特别會議各師旅團營長官以王金錢代督視事以後曾命停止每星期六之常會兹忽傳開會所定之時間又如是之早是必有極大問題意者或爲與德宣戰乎次晨各軍督齊至會議廳列席者共四十餘人由王代督主席將内閣宣戰主義略爲演說後即出示王子春所來密電大致以吾國對德有不能不急速宣戰之勢無如兩院議員昧於外勢宣戰案恐不得一部分之同意京師已激起圍閙衆議院風潮吾鄲軍人爲保衛國家計亦應請纓催促云云王金鏡將此電宣讀一遍又發表其自已意見謂吾輩軍人對於戰事須犧牲生命且願樂從吾輩亦應電致兩院請願並嚴切忠告以爲政府後盾衆皆唯唯遂將草擬電稿交衆閱看囑各簽名所有出防在外之各師旅團營長未能赴會者援少數服從多數之例一律代爲簽名一面以電通知此會散後代理省長何廳長即返省署片請武漢紳商領袖殷爾彛俞崇敬李子雲等多人至署會議囑其發贊成宣戰文電並組合請願團殷俞係商會會長謂商會前曾表示反對未便遽改宗旨且日來武漢各公私團體會社電京懷疑者尚繹絡不絶難於號召婉詞却謝不歡而散但軍人旣已請願於前紳民必有繼起於後據一般揣測日内武漢方面必有若干以人民名義請願宣戰之電報惟電内署名者爲何如人則尚不可知耳 
[歸綏商民之呼籲]  
　　綏遠匪患又熾已誌報端兹聞政府昨日又接綏遠全區人民李靖等電陳略以武川三縣盜匪出没無常所至搶擄一空人民逃亡殆盡地畝不能播種後患堪憂地方長官坐視不理懇乞選派軍隊痛剿而保綏民云云又包頭鎭商會等電呈中央略云綏遠連年匪患民不聊生八縣之中除歸綏五原包頭鎭三處賊未入城外雖無一片乾淨土而商務總可相機貿易農務尚能擇地耘耕若從此肅清三五年可復原狀乃自收撫議成撫衆從夾沙地移駐五原後撫衆與散匪黑白莫辨姦淫搶刦時有所聞婦女兒童哭聲震野明定編帛只一千四百名而其實有萬人左右一切供給出自地方牲畜糧草羅掘皆窮受害之慘較前尤甚歸緩爲西北屏藩而五原卽歸綏門户五原廢則門户　而屏藩撤數十年之經營慘淡開墾移民今忽破壞於撫衆散匪之手言念及此泣不成　商民其亦國民分子也乎受其害何忍緘默惟有懇請速派有威望得民心之大員來綏剿撫查口外道路崎嶇氣候苦寒非熟悉地面剿撫卽無從着手寗夏馬護軍使　祥晉北孔鎭守使庚皆熟悉地面情形者又素孚民望若令一來綏剿撫成效必收但綏區蒙漢雜居非聯絡蒙人助剿亦不能遽爾肅清孔鎭守使庚素爲蒙人所推載倘督綏剿撫必能收善滿之效果商民等亦知用人行政政府自有權衡塞外商民何敢妄參末議要皆輿情所盼望者用特詳陳不勝惶悚迫切待命之至云云 
[汴省久旱之隠憂]  
　　字林報五月十一日開封通訊云開封久旱糧價奇昂向所未有麵粉每斤百文米價尤貴較十日前巳漲起十分之六高梁亦然貧民受累不堪無以度日無日不有搶刦米店之勢兩日前城中老年婦女結隊而行嗚鼓揚旗齊至督署申訴苦狀趙督婉詞勸令散去並允於次日出示平糶昨日衆老婦因未見示文乃復紛擁而來其乞賑之决心較前尤堅向督軍聲明與其餓斃不如犯法而死之意今日城内巳分貼告示略謂南方來米不久將至届時定平價發賣貧民之困苦巳極苟不急設法挽救亂事恐將不免也 
[宿遷播散烟種案翻供]  
　　字林報五月十二日宿遷通訊云播散黑色種子之人共已捕獲十六人今日由縣知事提訊彼等翻供謂與敎士並不相識亦非由敎士資僱知事雖根究主使者爲何人然終未得實供今擬嚴加申斥令其覔保釋放窺知事不施壓力之意蓋恐累及無辜也此椿疑案迄未揭明民間雖未談論然滿腹狐疑頗爲憂慮云 
[蘇省第六師範生之參觀報告]  
　　蘇省敎育狀况比較的尚爲發逹惟江北以交通上經濟上種種關係不免較江南稍遜一籌清江省立第六師範學校本科四年級諸生本年暑假應行卒業特往無錫蘇州上海各學校實地參觀以便爲將來執敎鞭時之攷鏡而期蘇省敎育一致進步也 
　　該級學生計三十四人由職員許人傑率領南下歷揚州鎭江無錫蘇州上海等埠需時二十有七日除行程八日休息四日而外參觀十五日每日平均五小時約得七十五小時計參觀師範女子國民外國等三十一校於五月初回浦爰於十二日下午在本校開會由該級學生分别報告參觀各校之狀况及其特點之所在先期函邀浦地各小學敎師與會云 
　　是日爲星期六午後天有雨意來賓蒞會者約四五十人三時五十五分振鈴開會首奏樂次由校長徐公美登檯報告開會宗旨並略言參觀之必要次由本科四年級學生分别報告（甲）邵貴驤說明概要（乙）王宗軾首述無錫第三師範校長顧述之對於諸生席間之談話多勉勵語注意研究心競爭心次及無錫第一國民小學校（丙）徐書屏述無錫三帥附屬小學校縣立第二高等乙種工業市立第十一國民等學校狀况（丁）李祚靈述無錫第八國民學校秦氏國民學校狀况（戍）徐一鵬述無錫國文讀音分高等以上及國民學校之高低音讀法以滑稽出之聞者絶倒（已）聞衣錦述　錫縣立第一高小榮氏學校（附大公圖書館）南洋公學足球等狀况（庚）謝仁溥述無錫私立競志女學縣立女師範附屬小學等狀况（辛）謝恩　述無錫童子軍將抄來之章程略讀一　時聞者漸有倦容乃由學生王鎭淮作幻術而語多於術無非惹人人興味而巳鐘鳴八下乃暫休息邀來賓會餐於河廳餐後稍矩復繼續開會時已微雨（甲）顧敦詩述蘇州一師附屬小學狀况（乙）王鎭淮述蘇州二女師附屬小學狀况（丙）吳釗述上海二師附屬涉學萬竹小學等狀况後中西樂器雜然並作有頃乃止（丁）馬德和述上海商務印書館私立尚公學校之狀况（戊）龔繼成成先述黄炎培之演說注重發展兒童能力極力形容黄氏之聲音笑貌歷一小時之久乃述英人傳蘭賈在滬所辦之盲童學校對於所習之文字音樂手工體操　等均自愧弗如後及日本學校謂於圖書室未引參觀（己）金應元首述在蘇州一師寒松社聞吳濟時講演歐戰開始後德國之狀况其後由學生張乃瑜金振玉爲雙簧之演説以作餘興頗足解頣樂作閉會時已十一時三十六分鐘矣學監李荃君乃遣人篝燈送歸爰泚筆紀其大概如右 
[浙垣之近狀（靜眼）]  
　　自政府對德宣戰問題發生浙省大吏不欲多所論列頗持冷靜態度其他各方面自表面區觀之似亦頗主冷靜但中等社會以上對此國家重大問題孰能默然以予所聞各界對此問題亦分贊成反對兩派在贊成派之意以爲吾中國積弱已久今日德國已成强弩之末趁此時機與之宣戰將來有百利而無一害并可由此一躍而爲頭等國此派係軍人居多一種豪爽果毅之氣溢於言表至反對派所持理由謂中國兵力有限倘如對德宣戰實無單獨行動之能力勢非加入協約國不可一經加入協約則種種接濟自不必說當此迭遭喪亂民生凋敝之時一旦糧米出口食物騰貴生計艱窘險象叢生前途殆不堪設想商界一方面尤慮宣戰以後商務必受影響不願此等大題見諸事實現聞政治商榷會將組織特别研究會研究中德宣戰問題定本月二十日開便届時必有一番議論也 
　　審檢所裁撤以後一般專審員之壽命亦同歸於盡間有由知事呈請改充承審員者然爲數寥寥此項被裁之專審員無所事事祇得重遊會垣另覔噉飯之所但以人浮於事之浙江謀一噉飯地位亦豈易言不過夜宿晨餐爲旅館添一場生意而已自政府公布司法公署及地方分庭組織法若輩頗形活動且以過去之專審員頭銜將一變而爲推事大有躊躇志之概惟浙省司法經費有限若將各舊府屬首縣地方分庭（除已設地方廳之杭鄞金永四縣）及其他各縣司法公署盡行設立計年須增加經費洋二十五六萬元本年度預算已由財政廳送部變更預算勢巳不能日前曾由高等審檢廳經陶兩廳長召集廳内人員會議一次有謂地方分庭與司法公署須次第成立者有謂地方分庭與司法公署須雙方並進者會議結果仍無確定辦法蓋非呈准追加預算尚難見諸事實也 
　　絲茶爲浙産大宗故每遇絲茶上市時候金融爲之一緊近數日來現水陡漲省城各錢莊多向上海滙劃現洋連日裝運到浙聞已逹五十餘萬萬元惟今春天氣寒冷茶葉收成較爲減色如紹典之玉芝茶處州之縉雲茶衢縣之綠茶收成尤爲不佳 
 
 
 

Page 7

 
 
復受外交影響洋莊停滯　人又禁止華茶進口所以茶商殊形裏足至今春蠶汛聞亦不佳推原其故亦因天時不正育蠶之家多抱減少主義卽如桑葉一項前因天寒葉少每擔售至三元五六角今則葉價低落巳減至二元八角零恐將來絲繭收成不甚暢旺也 
[杭州快信]  
　　齊省長因組織縣司法公署問題特招高地審檢四廳長曁各庭庭長在公署會議進行辦法 
　　友聲社（政團之一）成立至今社員異常發逹總幹事朱鴻逹昨已分派人員赴各縣組織支會 
　　梅東高橋第一師司令部房屋狹小不敷應用二月間由工頭王東麟承包翻造洋式房屋現經童師長飭催限期竣工約月杪可告落成 
　　對德問題中央電徵意見楊督軍擬召集中校以上各軍官赴署會議 
警務處委潘光烈爲孝豐縣警察所警佐 
　　楊督軍昨日午後至公立醫校（前山東巡撫張耀生宅）拜會孫寳琦晤談甚久 
　　赴京會議警務人員川旅各費昨經財政廳撥放計二千五百餘元 
　　杭諸公司輪船向限定義橋臨浦以外不准裝客載貨現因任意違反各公司羣起反對齊省長巳飭縣查禁 
地方通信 
[松江]  
　　報騐浮屍十四號晨東鄉新橋鎭南西蒲涇河内發現無名浮屍一具當由圖保報告新鎭警所由所轉報來縣翌日經縣署派令帮審員壽藕香往騐無傷飭令地保備棺掩埋聞該屍由松上交界地方隨流汆至而上海縣境之馬橋地方亦適於近日走失男子一人惟該屍是否即係馬橋走失之男子則因屍身入水多日面目糜爛不復能辯識矣 
　　知事赴杭李潤之知事生長北方素慕西湖風景近日春光明媚爰將縣事交由第一科劉科長代拆代行已則輕裝往遊業於十六號隻身入浙聞李知事此次遊杭尚須順道往晤其同鄉浙省長齊耀珊云 
　　開浚城河之預備松江城内市河年久失浚淤塞巳甚各襪廠又往往將絲襪入缸漂白後復向河中洗濯致將漂白粉内所含綠氣毒質流入河内當水盛時隨潮流去尚不足爲害近來河水淺涸漂白毒質留滯不去致河水盡變黑色於公衆衛生極有妨碍自經公民函請市經董呈縣開浚後縣中巳批令該董先將河身丈量然後邀集城紳籌措經費現市董朱紫綬君巳在物色丈河人才以便趕辦 
　　敎育部搜求書帖縣署前奉省令轉准敎育部來文以部中亟須搜求各府縣志書並各地方古碑榻本等故由李知事購買松江府正續志及華婁兩縣志並府縣文廟各名人碑帖一併呈送核收云 
[南通]  
　　新興煎丁之自擾通紳張謇提倡實業自通海墾牧大有晋大豫各公司成立後各地灶民領煎領墾初無異詞乃新興北七灶煎丁邇因大綱公司進行不明眞相無故自擾現由張氏昆仲代表該公司撰成告文曉諭鄉民其文云新興北七灶宋垣六旗係完全商置　灶有執照草蕩有印票煎丁有領劵蕩隨𪣿轉載於鑒志彰彰甚明此不可以口舌爭也余兄弟歷辦淮南鹽墾各公司無非爲地方闢利源爲灶民謀生計無絲毫目利之意也但不藉資本家流通之力何以謀灶民生計發逹不藉各灶民承種之力亦舞以謀資本家經濟之發逹如鳥　翼依輔而行余兄弟一面顧全少數資本家之公司尤一面顧全灶民數萬人之生　將來無論辦煎辦墾煎則仍是灶民領煎墾仍是灶民領墾如果灶民足敷分布何必更招灶外之人公司爲灶民移　繳價　隄浚河分别煎墾以資其生而灶民將來飽食煖衣安居樂業必倍蓰於今日並無不利何必輕信人言無故自擾夫無故自擾軼出正軌之外國家自有法律制裁使愚民觸法於無知轉大背乎余兄弟發起公司之本旨夫公司與灶民實如　　之於手起當宋商全　　代尚知體恤灶民及後租與各商與灶民利　不切關係　　亦無怪各灶民之感情漸疎釀出種種惡因此次公司成立余兄弟即切囑公司辦事人守正持平優加體恤須視灶民如子弟敎訓而約束之不能視灶民如僕役如路人灶民之困苦無告公司義應拯援之情應愛護之所派辦事黄徐各生亦皆遴選及門中和平愷悌之士必可爲各灶民實心籌畫期進於和親康樂之途嗣後灶民對於公司進行如有不甚瞭然之處可推請灶中明白事理之人隨時向公司詢問其有不便之處可隨時向公司商請酌辦再如不明辦墾之效及公司作用與地方獲益之處可推請明白事理之人來通參觀通海墾牧大有晋大豫各以司視各公司灶民憂樂趨嚮如何歸述於鄉里必恍然知人人之大利在後决不爲目前無益之舉矣余兄弟所以反覆申勸不厭加詳者實緣創辦各鹽墾公司之本意即鑒於淮南煎丁之苦而以鹽墾公司爲苦海之一筏現在漸可誕登彼岸而渡客反怨篙師寗入旋渦而不顧夫篙師豈忍坐視而自負其苦海濟人之初意該灶不乏明逹之人請以余兄弟之言善爲勸導勿令篤實勤苦之灶民致受不逞者之煽惑鼓動陷於非罪而若輩反得因以爲利悠悠事外也如果各灶猶有甘心鼓動煽惑顚倒是非者一旦發生事故國法具在寗可倖逃掬此肫誠爲大衆告 
[蘇州]  
　　警廳又開會議警察廳長崔怡庭日昨上午八時召集各區署隊長及本廳各科科長各警佐等在廳内辦公室會議調查户口稽察印花漏稅實行清道注意水利敎練巡士等各項事宜議决散會時已十二鐘矣 
　　通令清理積案蘇常道署近接省長訓令以各縣舊案及收管鹽犯前已飭令認眞清理現值整理司法之際乃各知事册報仍多有未曾理結者實屬違玩功令仰即轉飭所屬遵照前令一律辦理詳報查核事關考成切勿自誤王道尹頃已通令道屬各縣遵照 
　　日學生來蘇旅行昨有上海某校日本學生五十七人乘車來蘇旅行下車後先至盤門外日租界月廼家旅館少憇隨卽進城至元妙觀北寺塔滄浪亭圖書館府學瑞光塔前無樑殿等處徧覽勝景傍晚出城住宿日租界月廼家旅館翌日往虎邱寒山寺天平山靈巖山等處遊玩一周今日已乘車返滬 
[鎭江]  
　　英員定期蒞鎭會勘烟苗英員陶樂爾偕同部委趙沅年李卿牟及省特派員俞壽璋等現往徐州淮安一帶會勘將竣今早丹徒縣署接到俞特派員來電謂英員陶君等定於日内南下至鎭俟鎭屬勘畢再往江陰通縣等處查勘囑即妥爲預備以免臨時匆促倪知事得電後巳飭該署科員等籌備一切一面函知縣委劉幼仙趕赴各鄉勘視一週兹留心偵察有無散播烟種匪徒以免疏虞聞昨日西鄉二擺渡地方又有匪徒二人在田間播散烟子被鄉民某甲察覺立即紏集多人將二匪圍獲用繩綑缚舁至縣署禀請澈究 
　　官紳聯席秘議丹徒城廂市董事會正會長王振文發起函邀各鄉董事一齊來城於十五號下午三時在薛家巷董事辦事處秘密會議並請倪縣長臨時蒞會惟所議何事外人不知其詳有謂關於鄉間匪徒偷播鶯粟籽種情事者直至六時始行散會 
[揚州]  
　　恢復縣勸學所本埠於前清時代即設有勸學所嗣因光復停頓日前縣署又奉省長訓令從速恢復刻聞周知事將於六月内組織成立所長一席擬委縣敎育會會長焦君兼充 
　　發生漫高盜竊邵伯鎭腰鋪坊人畢業高日前因進城完稅未歸家是祗有婦女居住詎於是夜被盜漫高入宅竊去銀洋三百元并銅元十二千文當即鳴保置之不理刻已由畢某訴報縣署周知事已飭警緝獲并提保比追矣 
　　蘆灘撥歸善舉李鐵匠等日前控告高光勳吞没善田一案業於日昨由縣署開庭鞫訊當即判定高將蘆灘七十畝充作接要堂經費每年造册報銷如有虚浮定將該灘收歸官有并諭董事經理兩造遂具結了案 
　　擬換酒類代辦江都酒類支棧經理朱小樓自承辦以來對於各代辦處徵收頗爲認眞兹以大橋酒類公賣代辦處郭某比較不足已改換張某承辦聞該地商董仍欲挽留郭君接充不知能逹目的否 
　　警佐倚勢凌人江都地方鹽獄署稽查楊玉光家道素寒未雇僕役今日（十五）午後其妻居氏偕女至公井携水向范姓借用水桶正在取水之際適某警佐家奴小梁亦來携水硬將楊居氏水桶搶去取水致將該氏潑濕氏卽至某警佐家訴說理由詎某警佐不分皂白即鳴崗警持片將該氏母女及小梁三人送三區警察究辦區長朱康侯以警佐所囑卽將該氏小梁等拘押嗣爲楊知即將情形面禀縣署周縣長以共和時代何能倚勢凌人即用電話飭該區長將居氏等釋放聞楊受此氣腦欲向縣署正式起訴來知若何了結　 
[南京]  
　　發起全國社會敎育會杜君權等　集同志十餘人　議發起全國社會敎育會經寗當局及一般名流之贊許巳於南京奉直會館暫設籌備處並擬定簡章十三條發表宣言書認定社會敎育爲根本救國方法其最要之宗旨則在補助政治機關之不足輔佐敎育機關之進行改良社會不良之習慣而施行則首重講演歌詞新劇小說諸端以次推行其他接近社會各事項現正積極籌備聞俟開過大會一次卽照簡章第一條將總會移設北京再於各省組織分會各縣組織支會以符全國二字之義云 
[杭州]  
　　印花稅預算概略浙江印花稅分處自設立以來逐月印花稅欵比較前財政廳辦理印花稅時大有增加聞畢處長編造六年度預算印花稅收入列銀四十萬元處費支出仍照部定數目歲出經常門列銀二萬六千四百元歲出臨時門列銀九千元　此次臨時費係派員稽查印花之用云 
　　考試審判官之籌備浙省縣司法公署曁地方分庭高等審檢兩廳長擬先行考試審判官卽令考取各員分赴各縣組織昨日（十六）在本廳會議將考試審判官章程通令各縣知事外聞定於六月一號先行報名仍以前司法籌備處爲報名處云知照 
　　古墳發見古器杭縣臨平鎭五杭村北方渭地方向有古墳一所（俗　鷄頭墳）歷年已久逐漸坍塌日前有鄉人某路經其地於土堆之隙拾得玉馬一隻據古玩家云此馬價值不資日來近村人民咸往搜尋昨有某磨坊主胡阿唐又在該處拾得玉鐘一隻後爲醬園主顧小梅出價洋二十元購去 
[安徽]  
　　程家檉身後狀况休邑口先烈程家檉奔走國事多歷年所其生平歷史經前宋遯初君於民國元年表述曾見各報甲寅年程爲國事在京發覺竟以身殉景况極寒遺有董氏及年甫三齡之幼子在京寡婦孤兒甚爲悲慘同鄉一面將先烈遺柩暫存京中一面資助董氏與其幼子回休與程正室裘氏同居更覺拮据現聞董氏已率其孤子向親族求得川資於日前往京求程之同志白逾桓等代上國務院轉呈元首請爲撫卹並扶靈柩回休安葬矣 
[武昌]  
　　科員無弊餘波財政廳鑛務科員童炳鐈前　遺失鑛商逹部案件並虧空公欵三千餘元爲張詠霓廳長查知於去秋將其發交武昌縣管押着追並令夏口縣知事將所娶蘇妓陸小寳拘案查抄衣物備抵旋童巳託戚友將虧欵繳出張詠霓念其舊交姑免深究即飭交保開釋現由廳呈請農商部銷案詎奉批令以童炳鐈於經手歀項案件旣據查明有私挪遺失情事又復私向鑛商乞貸巨欵旣虧職守尤玷官箴僅予發押四月驅逐回籍不足以蔽辜應送交法庭依法辦理張廳長特令飭武昌知事遵照着保將童交案檢同原卷轉送地方廳辦理乃保人黄宏發竟謂不知童之蹤跡無從交案現縣署已將黄管押矣 
　　冒官詐騙敗露雲夢人張某起義時曾充軍務等司秘書各職嗣投考知事二次均落第兹因久賦閒居經濟困難乃由籍來省居斗級營同安棧携帶僕役數人虚張聲勢謂伊係保免知事蒙當道咨請留鄂任用現委署宣恩縣知事籌備履新並僞造委狀多件於名剌上載明官銜每日出外拜客所有新官赴任燈籠旗牌各物亦無不購辦各旅客深信不疑運動執事者絡繹凡縣署内應有職員賄賣殆盡多則五六百串少則一二百串受騙者共二十餘人得欵數千金之巨旋以約定首途之期變更數次遂被人窺出破綻密向省署探詢則宣恩知事並未更動且保免知事中亦無張某其人正謀追欵而張已露捲逃形跡棧主恐受連累已報警廳將彼主僕拘案所有僞造公文各項一概抄去大約須送庭科罪也 
雜評一 
[十九日之衆院何如（一子）]  
　　今日王内閣徐内閣之說雖紛傳然吾謂尚屬懸擬之詞也何以故以段内閣現尚無下台之决心也段内閣所以尚無下台之决心者以國會或尚有通過外交之望也國會究能通過與否則須視十九日之會議也使十九日之會議而宣戰案竟得通過則段内閣自有絶而復續之機使十九日之會議而宣戰案竟不通過則段内閣自無再事苟延之理故改組不改組皆須視此日之會議而决定也所懼者是日之衆院對此問題置之不議政府督促之法旣窮而延宕又無可延宕則段内閣之决心將何如耶此亦足以令人注意之一問題矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[衣周塘路工差强人意]  
　　衣周塘路工問題自省議員沈君迭禀軍民兩長官爭回自辦後卽經省公署一再訓令上寳兩邑知事邀同各紳士籌措欵項迄尚未得要領惟濬浦局本限六個月興建否則仍照前議由彼築造近齊省長知難延緩特委金其釗來申會同上寳兩知事曁工巡捐局朱局長等前赴該塘實地復勘該委回省禀復後經齊省長商由馮督軍允准籌撥公欵赶緊興建所有築路工人亦已商准盧護軍使於第十師軍隊内輪流抽撥兵士充任路工惟橋樑監工等事由工巡捐局擔任是以前日金委員重復來滬邀同護軍使所委代表馬參謀曁王道尹上海沈知事朱局長寳山張知事等假吳淞鄉公所内會議全路工程聞節前即須開工擬就淞地之藴草浜砲台灣着手興築云 
[開工建築新監獄]  
　　上海地方監獄籌議創建新大監獄設備已非一日民國二年夏初中央曾派監獄司長田荊華南下會同前江蘇司法籌備處長蔡冶民籌商一切未幾革命事起事遂中止延至四年冬間前任江蘇高等檢察　長徐蘭如遵奉部令飭派委員在本邑漕河涇地方購得地址約近百畝由中央委派施熙台駐滬籌備建築上年秋季敖雲亭繼任上海典獄長後見監中地方窄小人犯衆多非但擁擠難容且興設工場預防衛生各事皆生障碍以故迭次赴蘇謁見上峰縷陳前情請亟建築新大監獄高等檢察廳長王仁山亦以擴充新監爲要遂令施委員赴部請示現已携欵出京所有招工投標手續亦已布置就緒於昨日開始建築敖君親蒞該鄉謁晤鎭董會同施委員前赴監址視察一週惟該地購買時係分東西兩段中間隔有道路一條收買手續未曾清楚以致打圍時一般鄉民頗有議論經敖施二君傳到地保曹仰卿會同鎭董楊福元詳詢原委始明眞相遂將監旁迤西隙地讓進數尺另闢官路一條各鄉民始無異言議畢時已薄暮敖君始興辭回滬 
[杜止現銀出口之急切]  
　　上海總商會因近日又有大批現銀陸續出口轉瞬絲茶上市若不設法杜止於金融市面殊有關礙故昨由副會長沈聯芳特往道尹交涉各署陳明情形並請查照前議統籌全局速電省長轉逹中央設法補救以免恐慌云 
[閘北地方自治研究會開會預誌]  
　　閘北地方自治研究會前經本市住民竭力組織迄今半載會友已逾三百人兹定於五月二十日即舊曆三月三十日在華興路道尹公署西鄰開成立大會修正草章選舉正副會長及各項職員籌備進行辦法並借定華興路九百零三號爲事務所 
[第三批赴法華工今日放洋]  
　　道信洋行所招第三批赴法華工一百名定於十八日由滬放洋迭誌前報兹悉該洋行總理梁耀卿昨日通知各工人須於今日（十八日）午後一時齊集本行對驗面貌二時由本行派員偕同各工人在法公司碼頭乘坐小輪送往吳淞口登法郵船亞大利號載赴法國麥賽地方造船所工作至該工人等薪資應於抵法之日起算途中並無工資一面報告新關稅務司威君請爲准予放洋 
[恐嚇圖詐案類誌]  
　　前在蕪湖充當陸軍第三營營長之安徽人鄭少成與李少雲羅宗財迭次串黨在英法兩租界書冩揑名信函冒充民黨要人並將僞炸彈向九江路（即二馬路）三百四十號門牌季吾氏烟膏店主王阿深漢口路二百五十二門牌胡柏芬（即拆字人小糊塗）北海路（即六馬路）三十二號門牌王長貴（卽法界老北門外牛肉店主）等先後嚇詐鉅欵案發被法捕房緝獲解至法公廨訊明押辦嗣經老閘捕房捕頭得悉禀請公共公廨備文派令中西包探投請法公廨將鄭等三人提回解由公堂訊供判押候再訊核辦在案前日午後由捕傳集人證將鄭等解廨經王崧生襄讞會同英卓副領事升坐刑庭鞫訊先由工部局刑事檢查科代表牛門律師上堂譯述案情並稱被告等在租界内迭次書冩恫嚇信函並用炸彈勒索鉅欵不遂希　傷害人命業經捕房將西探在六馬路三十二號門牌樓上檢獲之香烟罐炸彈送請工部局衛生處驗明性質並不猛烈故捕房控告被告等詐欺取財應請按律懲辦以維租界治安次由西探老卜司（譯音）禀明往提被告及檢獲炸彈情形後由事主王阿深胡柏芬王長員偕證童克儉等先後上堂訴明迭接恐嚇信函及炸彈圖詐鉅欵各情當堂將各被告逐一指認並將信函呈案請究訊之鄭少成供稱光復時在蕪湖當陸軍營長於癸丑年二次革命失敗後來滬有陶姓友人在上海擬辦貧民工藝廠託我勸募開辦經濟並不向各原告恐嚇圖詐亦無遞送僞炸彈之事訊之李少雲羅宗財亦均不承認中西官會商之下以捕房所控各被告將炸彈圖害傷人一案業已化驗明晣並非危險炸烈品應卽將案註銷惟詐欺取財罪巳成立應照民國三百八十二至三百八十五條刑律判鄭少成押西牢五年李少雲押四年羅宗財押十八個月期滿一併驅逐出界 
　　公共總巡捕房捕頭訪悉吕鳴卿胡春柳兩人專在公共租界内串黨揑冩恐嚇信函向富户巨商圖詐鉅欵實屬有礙治安巳於前日午後派令中西包探將吕胡二人緝獲拘押昨晨併解公共公廨經中西官略訊一過判吕胡還押候查明被詐各人再行訊核 
[偵探跴緝盜匪]  
　　昨晚七點時有盜匪四人由華界偵探尾隨至法新租界白爾路地方一面遣人報明嵩山路捕房捕頭立飭探目沈德福包探孫金禮前往帮同拘獲陳光弟宋啓明兩人尚有李王二人連開手鎗兩響逸去幸未傷人旋將陳宋兩人帶入捕房經捕頭略詰數語飭交華探帶去候今日再送法總巡捕房盤詰聞係搶刼華界某當之犯云 
[沈家灘發生刦案]  
　　前夜一句餘鐘有盜匪十餘人各執手鎗等械擁至虹口楊樹浦沈家灘一千零零八號門牌沈祥茂糧食店用石撞開大門入内嚇禁聲張搜刦值洋數十元之現洋衣物而逸迨經事主沈槐蓀投報楊樹浦捕房立飭中西包探馳往兜拿各匪巳携贓遠遁 
[安南副捕頭被匪傷害之結果]  
　　法公廨中西讞員訊斷安南副捕頭被匪傷害一案大略已見昨報兹據另一訪員報告詳情如下法新租界嵩山路捕房一道頭金線二十五號越南副捕頭阮文林於本月三號將次黎明時巡緝至吕班路文德里口見有匪徒進里入内拘拿即被該匪等開放手鎗擊傷喉間左脇身死事後由探目黄錦榮沈德福包探魏志金九林拘獲孫寳川卽沈毛全孟五吕榮卿及嫌疑犯江恒忠王雪平李倍秋耿三成耿雲仁吳小三子並盜婦沈范氏王周氏王馮氏王杏英等十三人並在吕班路中段空地上檢獲白郎林手鎗一支解入捕房錄明供詞前日解送法公堂經讞員聶君會同法副領事德君升坐特别刑庭研訊先訊見證七十六號一百十八號兩越捕陳訴當日情形（未譯）又訊見證蔡桂松稱我在華隆路三十一號門牌開設成衣店於三號黎明時在牀上聽見前面文德里内有鎗聲一響當即起身聽見鎗聲復起先後約聞槍五響並聞吹警笛聲埲聲甚微心知有異開門出外至文德里口見有安南捕坐在地上警笛尚含口中囑我鳴捕因途中並無巡捕站崗故奔至左近顧家宅營房内喊得越南軍士三名後又喚巡捕一名到來四面拘拿受傷之越捕當即身死後由巡捕車回捕房是實事主劉順記聲稱於二號晚二點時有匪徒多人撬門入内將妻子柳氏兩手扭住掌頰數下當被搶去銀飾衣服洋銀制錢等物携贓逃逸今蒙拘獲求請重究捕頭阿而風西禀稱該匪徒等拒捕行兇四散飛逃後由七十六號越捕追至霞飛路拘獲沈毛全一名餘匪係後來陸續獲案今將檢得之手鎗及吊出各贓呈鑒訊之沈毛全供海州人前在山東周村當兵取消後領得餉銀七十元於二月初十日携帶妻子沈范氏來申先躭擱在朋友朱麻子家中後又遷往米店樓上因洋銀用盡出外謀事於三月十二日在途與同鄉人潘曾傳遇見同至民人寓處言及貧苦難度潘即邀民人至伊家中有事商酌民人隨伊前去及抵伊家後復携民人至隔壁空屋中據言現在無事可做祇有搶刦方能得資糾合民人同往約定晚上行事民人當即出外至十一時又至潘處潘云諸事齊備偕同至小皮匠即吕榮卿家中有綽號王大奶奶即王玉谷及小滑頭吳某並江恒忠等均在吕處等候因爲時太早故由吳一人先行前往將劉順記硝皮作大門撬開然後約同民人等前往潘吳兩人各執手鎗一支入内搶得各贓後仍回吕榮卿家中將贓暫藏預備翌日分派民人等從吕處出外欲至潘曾傳家中行經吕班路文德里口被越捕查見攔住盤問來歷潘云在某處賭畢回家該捕動手將潘拘拿潘之右手即摸袋取槍民人乘隙飛逃聽見開鎗聲響如何將越捕擊斃並未目見民人逃至霞飛路曰爲七十六號越捕拘獲潘逃匿何處實出不知吕榮卿供揚州人前爲皮匠來申已歷八載住在唐家灣地方本年正月間送母柩回籍於三月初回申向小滑頭吳某商借洋銀吳言伊金靠伊妻爲女工得資度日今妻已逃逸故此日用不週何來餘錢借給後因一籌莫展故商同搶刦至二號日間吳言已探明劉順記家道甚豐紏同潘曾傳王玉谷沈毛全孟五等七人至民人家中由吳先往撬開大門潘王孟三人各持手槍同往行刦民人搶得衣服四件尚有銀練等物被沈毛全取去至拒傷越捕之事民人實不干涉惟潘等三人各持手鎗擊斃該捕諒係潘等所爲孟五供海州人於五月一號來申前與潘曾傳在山東同事故此相識躭擱伊家二號晚上潘邀民人先至小滑頭吳某處商酌行刦之事又復同往吕榮卿家中見先有四人在内均不相識至半夜時同往劉順記作内搶刦得贓後仍回吕處將贓記明若干一半被沈毛全取去一半藏在吕處約於翌日分派事即破獲故未分贓惟拒斃越捕之事民人實未帮兇求宥沈范氏供於二年前嫁沈毛全爲室沈向在山東當兵取銷後於本年二月間携同婦人來申二號晚上搶刦劉順記之事婦人毫不得知直至翌日丈夫被捕房拘去始知其事周王氏供海州人嫁周姓爲妻丈夫捉魚爲生貧苦難度因母親王馮氏胞兄王立仁住在上海故此來申在肥皂廠爲女工度日約在半月前婦人放工出外在途與潘曾傳遇見被潘引誘私姘婦人曾問伊是何營業伊言當兵不知有爲匪情事二號晚上吃晚膳後出外未回至翌日婦人即被包探拘入捕房潘究匿何處實出不知王杏英供係周王氏之胞妹在肥皂廠爲女工與沈毛全同居致被拘案伊等搶刦之事婦人毫無關係王馮氏供周王氏王杏英均係婦人之女大女兒與潘曾傳私姘住在婦人家中致被拘案餘事不知江恒忠供海州人於二月間來申托沈毛全謀事未成故在沈處暫爲廚夫是晚並未同往搶刦求請杳察王雪平供海州人與沈毛全之母係前後村鄰居現因沈母在原籍患病思子故托民人來申找尋伊子於一號抵滬不料沈於二號晩上作此不法之事因民人住在沈處致被拘案實非沈之同黨求宥李培秋供海州人於二月初來申謀事因民人之子與潘曾傳之小孩同學堂讀書故此民人之子時往潘家爲探查出疑有關係致被拘案實無同往搶刦情事耿三成供安徽人携帶妻子來申謀事未成靠妻子代人梳頭得資度日並無爲非之事耿雲仁供於正月十八日來申找尋朋友陳天家覓就因陳已往天津故此等候在申實無同往搶刦之事吳小三子供係小滑頭吳某之胞弟來申祇有四天實不知胞兄有爲匪情事現逃何處亦出不知民人年未成丁不敢爲非求察中西讞員會商之下判沈毛全吕榮卿孟五各押五年期滿永遠驅逐出界送至西牢執行後禁押一月再作苦工一月週而復始至期滿後帶堂再核沈范氏周王氏李培秋耿三成耿雲仁押候查明再核江恒忠王雪平王馮氏一併永遠逐出租界王杏英吳小三子從寛開釋判畢中西讞員以七十六號越捕當場擒獲該匪沈毛全奮勇可嘉面加奬勵又當堂諭各探捕曰二十五號越捕阮文林查見手持鎗械衆匪徒毫不畏懼情願犧牲性命奮勇拘拿受重傷後尚口吹警笛又囑蔡桂松鳴捕拘拿卒致擒獲匪徒如此奮不顧身殊屬難能可貴今因公身死深爲悼惜云云 
[報告嘉定鬧荒之失實]  
嘉定各鄉民因遇雹災赴縣請勘詎縣警突然開鎗致起風潮滬海道尹得報後即委趙崧前往該邑調查眞相所有該委報告情形巳錄十三日本報兹由該縣農會會長顧瑞商會會長高騫敎育會會長黄守恒將報告失實之處一一糾正如左 
報告原文猝降冰雹二起前後約八九分鐘時 
　　案此節就城廂情形言良爲無誤顧趙崧未赴各鄉查勘不知各鄉受災之處如庵橋樊橋陸渡橋小紅廟一帶降雹二度歷時一點鐘以外牛羊擊斃屋宇破壞者隨在而有初非僅八九分鐘時已也 
報告原文一面先往外岡各鄉查勘 
　　案此節全非事實受災各鄉在邑城外東北東南一帶外岡則在西鄉當時姚知事往外岡係爲催徵而去諭者或以是爲知事咎顧爾時災况若何城中官民均未深悉自不能苛責知事而趙崧必美之爲查勘則災於東北東南勘諸西方非透頂糊塗之人决不出此趙崧意存袒護而誕妄失實至於此極良可異也 
報告原文詎本城著名地痞囗囗等見人多勢衆混人來署蜂湧聳鬧一時人聲鼎沸内署各處竟致佔據廚房各處搶掠一空案敝邑向來鄉民報荒者到署往往挾其苦情逕入内署徘徊瞻眺署中不之禁也温語勸慰之則施施而出以待發給點心錢此熟於敝邑情形者類能知之四日報荒初亦如往年情形欲入内瞻眺時姚知事在外岡第一科長章季衡不善撫慰衛隊又威阻之始起衝突一部分之報荒者乘機入内至廚房大嚼而出而趙崧竟謂爲佔據誣爲搶掠張皇幽眇誠不知其是何居心矣至其所稱地痞囗囗不知所指何人然以鄙人等所見聞則自内吃飯而出者婦嫗居多並無本城地痞也 
　　報告原文署員在大堂勸慰大呼知事已赴外岡衆猶不聽以屋瓦石子亂擲 
　　案此節全屬虚妄當時幸未說知事巳赴外岡耳若果有此語則災於東北東南而勘災者乃赴西鄉必益惹起報荒者憤怒矣羣衆在大堂時以攜來豆麥抛擲者確有數起並無以屋瓦石子亂擲之事况大堂之上衆非升屋又安所得瓦石耶 
　　報告原文遽將陳徐二員强拽出署沿途兇毆 
　　案徵收員陳序伯以徵收手段嚴厲素爲羣衆怨府此次對於災衆以滑稽語調勸之曰小熟本不當數刻下被雹打完正好種大熟了且災亦未必甚重衆詰其姓名以實對衆乃大懟促其出北門親勘究竟災重否陳不肯往衆乃拽之至北門王家橋適鄉董黄雪生遇於途勸釋之聞在途曾被毆擊然無重傷也城市董事徐頣百操淮音衆以爲署員也幾受困卒脫去並未被拽兇毆報告中此節半爲　言耳 
　　報告原文若輩復闖入警署奪械逞兇逢人便毆以致監所押犯羣起暴動斯時監所秩序紊亂縣警佐恐釀巨禍立命向空開鎗 
　　案此節入警署奪械各節全屬虚誣監所押犯亦未稍有暴動警察開鎗係爲災民擁陳序伯出署而發而趙崧爲粧點者殆明知警佐胡德坤指揮開鎗之謬故甚其辭爲胡德坤留立足地步隨心所欲拉雜造謊人之無良一至於此 
　　報告原文迨該知事聞訊曾有人力勸暫避其鋒幸不爲所動徒步回城向衆安撫許以勘災請賑而退 
　　案此節大致不誤但阻知事勿回者係署中人姚知事以爲不可遂入城將至照牆乃舍輿步行而入聲言羣衆勿怒開鎗之人我重辦災荒情形我即履勘詳報請賑衆皆悅服婁塘鄉董潘保誠亦力勸衆回乃散故邑人均稱姚知事善於撫循設署中人早能如是必不致激成鬨鬧也惟報告中徒步回城一語亦係虚妄揣趙崧之意欲以是顯姚知事之刻苦誠懇殊不知外岡去城十二里步行不如輿行之疾若果如趙崧所言則是姚知事於緊急之時舍敏捷而求遲鈍也旣非事實抑亦厚誣姚公矣 
 
 
 

Page 11

 
 
要之四日之鬧荒官民雙方均無甚越軌謬　之舉惟衛隊威阻警察開鎗均屬失之威福操切與第一科之庸懦均爲輿論所不許而姚知事之善於撫循則固異口同聲也（未完） 
[調查棉布鎖額]  
　　上海縣沈知事昨致縣商會公函云案奉省長公署訓令内開案准農商部咨開案據直隸高陽縣商會呈報該會成績案内有民國五年分布疋鎖額表一册查上年該縣銷售改良布疋總額爲一百六十八萬八千五百疋售價至一千二百二十七萬三千八百元此項織業純用家庭手工多係農家副業查最近三年海關貿易册棉布入口平均之數爲七千一百六十一萬七千兩折合銀元一萬零四百五十六萬元高陽一縣所售之數已逾輸入額十分之一洵屬可驚如各省所屬能設法提倡不惟棉布一項可以發逹他項實業亦可仿照辦理或由公家勸導或由民間興辦各就物産所宜就地傳集一面敎養工藝人才一面籌畫銷貨方法以期全國普及實與國計民生兩有裨益相應刷印原表及說明條例咨行查照刷印多分通飭各縣轉致各自治機關參照辦理並飭將興辦情形隨時詳報以資稽考等因並附件准此合將原表令仰該知事刷印多分轉行各商會就物産所宜地方分别勸令興辦並將辦理情形隨時具報此令並發原表到縣奉此查上海布廠林立出品較多銷額當亦不少合亟照印原表專函送逹即希查收分發照式塡註並將牌號廠基設立年月資本金額發起人或經理人姓名男女工人數一併詳細查塡務於十日内送縣以憑彚轉事關提倡實業幸勿稽延是爲至盼 
[粤路驗票處之結束]  
　　旅滬粤路各股東自維持會假廣肇公所設立驗票處以後紛紛吾驗已逹九十餘萬元該會驗票處業於十三日截止收驗分别列册彚總考核約計所驗之收據頭二期各有一半其餘未騐者雖尚不少然大半携往他鄉難期趕到是以該會於昨日將册檢對後卽行封固交郵局遞寄粤省總公司查收以便開會時稽考云 
[騙子冒名募賑之懲儆]  
　　騙子程傑（即程志英原名程振奇）假江皖籌賑名義赴南滙大團鎭騙募捐欵被浦東同人會會員盛羹梅等察破跟蹤來滬鳴警拘入淞滬警察廳移解南滙縣歸案訊辦在案兹悉此案業經葉知事訊明判處程傑四等有期徒刑監禁一年又四個月以示懲儆所有募得之捐欵一百數十元現由被騙之家請求商會轉請縣公署一併發還 
[鄂省官産委員在押脫逃]  
　　本埠軍警各機關昨接省公署快郵代電云准鄂省公署電開據官産處長黄祖徽呈稱前清理黄孝各屬官産委員陳開元迭被紳民控告營私舞弊貪婪肥己等情曾經發交武昌縣公署看管聽候查辦在案詎陳開元忽於本月十日晚乘看守睡熟之際越牆逃逸探聞巳乘輪赴滬自應電請飭屬協緝等因到署合行令仰該機關轉飭所屬一體協緝 
[無錫偵探來滬捕盜]  
　　無錫縣署昨派偵探蔣壽松來滬投四區一分所報稱有盜匪張根福王二等行刦該縣某姓家得贓逃滬匿居華興坊地方請爲派探協緝當經趙署員加派探警協同來探將張王二人拘獲解送司法科訊核 
[會勘爛泥渡北岸]  
浦東爛泥渡鴻升公司在渡口北旁塡泥築駁與當地紳董因寛放丈尺以致爭執各情巳迭誌前報兹悉昨日午後復由浚浦會丈兩局派員與塘工局董洋涇市經董等會同履勘以便設法解决 
[倉聖萬年耆老會之程序]  
　　愛儷園主哈同氏及盛慶藩徐士珍等三十二人發起組織倉聖萬年耆老會凡旅居滬上之老人年届六旬者均得入會現於舊曆本月二十五日起至二十八日止假愛儷園爲會所開歡迎會嗣後每年舊曆三月二十五日至二十八日及九月十五日至十八日開大會每月十五日午後二時開常會商議會事聞滬上老人入會者有千餘人之多兹將該會所定會場程序照錄於下二十五日歡迎耆老會會員十二句鐘開會下午六句鐘散會愛儷園門首由招待員迎耆老下車（來車概停園外）耆老下車後由騐證員簽名入册招待員導耆老換車入園（不願坐車者聽）至戬壽堂陳列場下車另有招待員引入耆老入座招待員致贈品耆老出玉照事略交招待員即付臨時書記收存耆老瀏覽陳列品後由導引員延往各處撫琴處阿耨池彈棊處九思廎射虎處風來嘯敲鐘處延秋小榭各處招待妥爲佈置射虎處並贈各品下午三時天演界謹備茶點六時備車送至園門首（如欲先行者可知照招待員備車）是日謹謝廣倉學會員二十六日招待廣學會會員曁來賓十二句鐘開會下午六句鐘散會愛儷園門首田招待員指導會員曁來賓下車（來車概停園外）會員曁來賓下車後由騐證員核對證書簽名入册其來賓則驗劵折角親自簽名海棠艇招導員引導至戬壽堂陳列場天演界左廊設發餐劵處臨時會計主之每劵一元設新會員報名處（來賓願入會者）臨時書記主之會費一元（非會員不發餐劵）會員旣來賓瀏覽陳列品後由引導員延至各處與耆老同下午三時天演界准備茶點六時散會是日耆老來會驗證後一例歡迎惟不備車送迎二十七日休息耆老曁會員如下午一時至四時來園驗證後仍在陳列場招待（車馬仍謝入園）陳列備茶不備點四時散會收檢陳列各品預備祝聖典禮二十八日恭祝聖誕八時記聖十二時演劇開幕六時閉幕散會愛儷園門首由招待員引耄老曁會員下車（車馬仍謝入園）驗證員簽名入册八時以前由招待員肅耆老上車至校觀禮會員亦由招待員導引到校八時以後均導引至戬壽堂十一時各耆老按照所定位次入席公推年齒最長者爲倉聖萬年耆老會會長並贈古爵以爲紀念會員購有餐劵者亦照所定位次入席十二時設筵演劇三時仍備茶點六時閉幕散會耆老仍備車恭送是日無參觀劵謹謝來賓本會概不招待女賓注意 
[少年團出發宣講]  
　　少年宣講團遠游隊褚君勉陳克勤等定本月十八日（即今日）赴大場等處宣講勸導聞該處近有迎神賽會之舉褚君等擬趁此解釋迷信開通風氣云 
[檢查危險物品]  
　　前昨兩日六時以後凡英美法租界毘連各要道俱經公共捕房分派探捕在來往行人身畔逐一檢視有無危險物品卽坐車者亦在其列蓋欲使匪徒知所畏懼云 
[明晚之音樂大會]  
十九號（卽明晚）八時四川路青年會殉道堂特開音樂大會由上海正樂社男女全體音樂家數十人歌奏各種諧曲並調弄種種樂器研究音樂者盍往聽之 
[英美電車添築軌道]  
　　英美電車公司近因營業發逹添置車輛另在滬西麥根路鋪設軌道擇於今日興工定名十五路聞此路電車專走滬寗車站以便坐客云 
[手工圖畫展覽會預誌]  
　　西門外林蔭路江蘇省敎育會定於六月一日至三日在會舉行 
分函各學校校長預爲檢齊送會陳列並邀政紳學界届時蒞會評覽刻正從事佈置云 
[皖南繭業經費仍循舊章]  
　　本埠江皖浙三省絲繭業總公所昨日分送緊要通告云爲通告事案照江浙兩省各繭行向照乾繭每百斤繳納公所經費洋三角列入總公所章程第三十七三十九兩條禀奉農商部批示　准並分咨江浙皖三省立案上年曾在大通設立皖南繭業公所並在蕪湖崔謙泰設立公所分辦處並於宣城縣商會設立青貴銅涇四縣分公所又在蕪湖崔謙泰設立寗陵郎宣四縣分公所均經延請司員辦理各事並議定經費三角歸皖南公所本縣分所上海總公所各得一角曾經禀請前安徽巡按使曁財政廳核准在案現届新繭登場之際自應通告各繭商查照惟江浙經費係由各捐委隨正解省再由總所赴省具領手續甚繁今我皖南繭業經費每擔三角應仍援照上届辦理凡在大通出口者即在躉船報關時交付皖南公所掣付收條爲憑其在蕪湖出口者即於報關時交付蕪湖崔謙泰掣付收條爲憑尚有不經蕪通兩處出口者應由本總所向經理人收取合先通告務望各繭行共維公益不勝幸甚特此通告江皖浙絲廠繭業總公所總理沈鏞協理黄晋紳 
[派警保護馬戲場]  
英商克拉克馬戲昨日在閘北華界北四川路之日本體育場開演該商卽禀請英總領事署照會交涉公署請飭該處警區妥爲保護朱交涉員已據情函轉淞滬警察廳查照辦理矣 
[公廨訊究逆倫重案之愼重]  
　　公共租界北海路（即六馬路）仁壽里三百二十七號門牌居人骊來福之妻馬陸氏年已六十五歲被其領女馬仁寳串同姘夫李金生（卽李順金）購得鏹水給氏飮後毒發斃命業經工部局西醫剖腹驗明並由捕房將馬女與李順金及見證沈卓雲（卽沈昭容）等連同搜獲之鏹水瓶與銅鍋内所煎紅頭火柴一併解至公共公廨經中西官訊據馬女供認給飮藥水惟不認與李犯姦至見證沈昭容因其供詞含糊判與李及馬女分别押候補傳人證再議而地方檢察廳以案關逆倫函致公廨從速訊明引渡各情已迭誌本報兹悉昨由捕房傳同馬之比鄰老虎灶主丁阿五帶同在押人證解請公廨質訊先由中西包探上堂訴明前情即據丁阿五投稱在該處開設老虎灶已有十年仁寳自幼看見惟與李順金並不相識曾記李於去年八月二十日以後來店吃茶一次與仁寳有無隠情不得而知至馬來福之妻死後據馬來福云伊妻被仁寳給飮藥水以致身死餘不知情乞鑒訊之沈昭容仍供此事實不知細底等語訊至此會審員王肇之君與美柯副領事退入領事憇息所命將仁賣帶入秘密研訊良久復又升座會商之下以案關逆倫情節較重惟見證所供均極含糊未便遽行定讞遂判沈昭容開釋丁阿五與馬仁寳李順金仍分别收押候展期兩禮拜飭探調查確實再行訊核 
[悶斃他人寄養之嬰兒]  
　　住居滬西麥根路七百零二號門牌之江北人孫啓同有一新生男孩寄養於附近海防路王何氏家詎前晚何氏熟睡不醒竟將孫孩悶斃昨晨經孫得悉控由靜安寺捕房將王何氏拘解公共公廨請究據孫啓同偕妻沈氏上堂禀稱伊孩生有半年寄養被告處亦已三月昨晚被氏悶死請爲嚴究訊之被告供詞支吾中西官判王何氏押候下禮拜二復訊核辦 
[小工糾衆搶親]  
　　浦東爛泥渡鐵廠小工莊生梅自幼憑媒嚴海林聘定楊家渡嚴阿土之女阿五爲室尚未迎娶前日（十六）傍晚莊糾集戚友數十人預備小轎一頂麕集氷廠地方乘阿五由紗廠放工歸家經過該處時一擁上前將阿五抱入轎内希圖搶回成親當爲三區巡邏警察撞見將一干人拘解警署經解警正訊據莊供年二十五歲未婚妻阿五現年十七歲本擇於今年十月間迎娶兹據媒人密告阿五邇欲隨人私逃是以糾衆搶回詰之阿五堅不承認解警正以糾衆搶親有礙治安本應科罰姑念鄉愚無知從寛判令出外自行理處 
[惡少調戲女工之可惡]  
　　浦東洋涇鎭邇來時有游浪子弟三五成羣在各織布廠門前調戲女工或在放工之際尾隨女工沿途調笑各女工不堪受辱因而輟織者有之亦女子生計前途之障碍也前日午後五時許源茂布廠女工金奚氏余周氏放工回家行經王家木橋被惡少多人攔路調笑不遂復扭住毆打該女工大聲呼救由田中農夫聞聲趕往當場扭獲張黑基一名縛送三區二分駐所經馬警佐詰明前情諭飭押候解究一面傳諭長警嚴行查禁以整風化 
[續誌丈母女婿之控案]  
　　鄉婦唐楊氏控其婿尤春泉圖謀次女作妾等情已詳昨報前日經許科員覆訊尤堅稱因租田糾葛起釁致遭誣害許科員判解送淞滬警廳司法科訊明核辦 
[捲逃婦人押候訊究]  
　　引翔港鄉民周榮章控石雲卿串令伊妻周李氏於民國元年冬間捲取值洋二千三百元之金飾現洋逃逸等情業經捕房將石拘解公共公廨詰訊判交五百元人洋並保在案昨由捕房將周妻李氏提案請究經中西官訊供一過判氏押候下禮拜三解請原陪審官英卓副領事會訊核奪 
[拐案移送檢察廳]  
　　崇明人施揚發王兆明二人誘拐通州婦人邱徐氏之女翠娥及鄰女宋金蓮至法租界小客棧借宿後邱女與王偕逃已記昨報兹悉此案昨由閘北司法科訊實移送地方檢察廳究辦 
[空屋内私售烟膏]  
潮州人劉阿二携帶烟膏至東有恒路二千零二十號門牌空屋内私售前日有戴阿根挑膏出外被哈爾演捕房包探周阿金與八十六號西探鄧查見將戴拘入捕房禀明捕頭請廨出單傳究 
[不認搶攫珠花]  
　　流氓丁榮生於上月八號在六馬路串黨攫取吳張氏值洋一百五十元之珠花逃逸經氏控請老閘捕房飭探查緝在案前日丁在愛多亞路被包探姚錫卿查獲拘押昨解公共公廨請究據姚探禀竊丁謂此事係在逃之某某等五人所爲訊之丁供不承認中西官判丁押候查明於下禮拜四再訊 
[攫取金圈被獲]  
　　蘇州人王阿二昨在虹口密勒路搶取婦人魏張氏值洋九元之金圈一付圖逃被包探薛正昌追獲拘入捕房押候解廨究訊 
[錢債案聲請上訴]  
　　已閉信通錢莊股東宓松亭在公共公廨呈控李瑞久不理往來銀一千二百餘兩等情由廨訊判被告還銀在案而被告以此項銀兩早經交付該莊經理鄭銘三因此不服判决昨延代表律師投廨聲請准予上訴經關讞員商之英卓副領事會同簽判云被告律師聲請上訴仰另具禀詞聽候核奪此判 
[騙單案候邀證人]  
　　工部局工頭談勝炎指控族弟談炳炎於去年十二月間冒伊名義向其妻談譚氏騙取方單一紙串同劣保嚴耀廷等向粤人張某抵銀等情已由北四川路捕房將嚴拘解公共公廨諭交一百五十元人洋並保在案昨由捕房復將談炳炎拘解公廨請究先由中西包探上堂訴明前情並據原告夫婦證明受騙情形訊之被告供詞推諉經王崧生襄讞商之美領博君判嚴仍交原保談炳炎交一百五十元人洋並保限兩禮拜將中證嚴月岩及押主邀案證明再核 
[美副領事銷假視事]  
　　駐滬美副領事博金式君前請假赴日本游歷現已游畢於前日返滬昨日銷假即蒞公共公廨照常陪審 
[道尹公署批示兩則]  
　　張葆培呈送訴願書副本由呈及訴願書均悉仰候省公署决定可也此批副本存 
　　陸儒行呈爲國計民生據實陳請由呈詞含糊詞不逹意無從索解應再明白具呈以憑核奪此批 
[工巡捐局批示]  
　　工巡捐局批脚划船户禀請認定停泊地點由云據禀已悉本局建築公共碼頭五座係備各項船隻停泊之用該船户等　可在各該碼頭自由停泊所請認定之處應母庸議此批 
[上海大戲院落成]  
　　海寗路愛倫影戲園開幕以來於兹五年所演影片各界均甚　迎兹聞該園股東粤人鄧子羲與義國人羅樂另在北四川路虬江路口建築分院一所名曰上海大戲院其建築悉仿歐洲劇場形式裝漢華麗座位寛暢售價尤廉刻已竣工開幕矣 
[中華職業敎育社通訊]  
　　五月七日第一次臨時幹事會到會者張菊生史量才郭鴻聲朱少屏沈信卿黄行之諸君 
　　一件報告現巳有特别社員一百二十五人普通社員一百十六人 
　　一件議通信選舉先通告發起人之未塡志願書請即補塡志願書於五月三十一日以前寄逹本社其未繳年費諸君亦函請於五月以内寄逹本社三十一日以後造特别社員册六月五日寄出選舉票七月十日截止十五日開票議事員額照章至少七人至多三十五人假定特别社員五百人則每百人約舉七人每十五人舉一人 
　　一件議推定沈信卿君爲臨時主任 
　　一件報告申報允特闢中華職業敎育社通訊一欄專載本社文件各處如有意見亦可寄該報發表又商務書館敎育雜誌亦允代發表本社文件　 
　　一件報告擬購入工廠機器以備學生實習事議由社員彚股而以中華職業敎育社名義購之 
　　一件議永久特别社員之金質徽章由臨時主任先擬式樣 
　　一件議現收社員年費暫存上海商業銀行歸臨時主任管理 
　　一件議月出臨時印刷品一册分發社員由臨時主任擔任 
　　一件報告江蘇省敎育會附設之職業敎育研究會擬加入本社共同研究所得由本社代爲發表議照辦 
　　一件議臨時幹事會中月開三次其期由臨時主任酌定之 
　　一件報告廣東敎育界中人請設分社議暫緩 
　　一件議組織大綱即照成立會增損者修正之作爲正式章程 
　　五月十六日第二次幹事會到會者朱少屏沈信卿二君 
　　一件報告張菊生君函告因事不能到會 
　　一件報告薩鼎銘君交到特别捐銀二百元照章推爲永久特别社員 
　　一件報告劉琴生君永昌於五月十三日到會任事開始調查職業敎育種類 
　　一件報告申報本社通訊攔於五月十六日始登載本社文件 
　　一件報告社務叢刊第一册於五月十三日出版 
　　一件報告新入社社員特别二十人連前共一百四十六人普通二十九人連前共一百四十四人 
　　一件報告自五月六日至十六日止共收到來函六件意見書十件贈書二册發出函二十件通告三百七十八件社務叢刋第一册五百本 
　　一件議决永久特别社員徽章式 
　　一件議决本社辦事表式四種 
來函 
[外交協會來函]  
　　申報大主律先生鑒讀貴報公電載有北京請願團來電電末署有上海外交協會請願代表吕一志等名目敝會並未派遣代表赴京吕一志等前曾由滬通電亦無外交協會名目查滬地吏無第二外交協會發生電文如此令人不解除函京查究外謹此聲明乞將此函登入來函欄内以免誤會爲荷此頌箸安外交協會李振亞陳志羣章杰等同上 
雜評二 
[外交協會聲明感言（庸）]  
　　京津請願團元日之通電其詞旨本不值一覽惟以奉令特交法庭檢舉之徒而能發一等官電此中極可研究今外交協會又舉發其剽竊名義揑稱代表則更令人笑其伎倆之劣吕一志等前此號稱一千六百餘人詭秘發電大啓社會之疑然猶襲上海政商軍學各界之頭銜並未敢顯然冒團體之名義今吕一志等又居然標代表之名而被代表者即發其覆則前此之架空巧搆不益使人瞭然所可怪者公民團旣有大力者爲之後援使法庭不敢執法逍遙事外其勢力巳足驚人何必竊拉一不相干之團體謬託聲援以自暴其冒揑之黑幕哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[請擴充地檢廳優待室議] [  罪我]  
　　蓋聞人格之卑無逾於罪犯排場之闊莫過於官僚掛來大好頭銜官原上級借問是何脚色泣到南冠守周室之成規還應議貴與楚囚而爲伍未免褻尊此地檢廳之所以有優待室也惟是囹圄雖好堪爲君子之居而位置無多難爲後來之繼邇者官場鉅子政界名公惹錢魔者滾滾而來染官瘟者多多益善是以堂堂總長也變爲階下之囚卓卓名流亦來領參官之味羸得犯官兩字聊作加銜可憐春夢一場何人喚醒際此黄金走運大開賄賂之門將來黑幕揭開還有貪汚之案染指者旣不少失足者亦必多雖朽索難防亦有脫韁之馬而按圖可得終無漏網之魚佇看接踵而來自是到頭有報若不將地檢廳之優待　擴而充之竊恐人滿爲憂無以下陳蕃之榻囹空莫覩更難受許子之廛博罪犯之歡顔安得萬間廣厦增官僚之經驗還須一例拘留是宜大啓圜扉特開樓牖（見宋史刑法志）表示寛容之意大布鴻慈更加優待之條俾沾駿惠苟藏嬌之有屋何妨携眷而來打撲克兮一場儘許偷閒取樂飽餐大菜不勞送飯之人幾度清歌聊洩骯髒之氣國務閒來會議儼成内閣之雛形公餘於此逍遙不啻東山之别墅九天福地無此清閒八大胡同同斯熱鬧爭道此間殊樂誰來蜀道之思如斯格外文明直駕歐洲而上其庶乎有合於優待官犯之意乎是否有當即乞公裁（四） 
家庭常識 
　　去舊銅器斑點洋式銅器往往有黄水飾其外表日久變色或生綠銹斑每不易擦亮可用球牌擦銅油（五金店買）加鹽强水 
擦之其光如新 
　　銅面飾黄以擦亮之銅器燒火酒燈上使温用黄水蘸新棉花順絲揩銅面即成黄色其光永久不變惟棉花上所染之黄水不可太多亦不可太少多則起皮少則不匀且初染不匀不能復染只能以火酒滌去重上黄水其色匀否全在手法（黄水在上海英大馬路楊萬和洋鐵店買惟顔色不能如東洋所製之佳） 
　　擦銅生光法平面銅器以布蘸擦銅油少許將布平舖於桌上以所擦銅器平面倒壓布上依直絲往來磨擦不可隨手亂轉約磨擦百餘次光可鑒人如圓件銅器可將銅器挾住用布條蘸擦銅油執其兩端套其上左右拉之其光即匀 
　　照相上光漂過藥水曬就照相之白金紙每每黏於玻片上光時不易揭下功敗垂成至爲可惜可將漂就之白金紙先使陰乾復以擦淨之玻璃入水洗淨將巳乾之照相紙浸濕以藥面黏於玻片上紙背以卡片刮之使水泡逐去陰乾即易揭下不致破損又日久之相片面上齷齪可將相片浸入水内揭去厚紙如前法上光與新無異[  蓉軒]  
譯叢 
[心語] [  黑子]  
　　醫生治病必用聽診器按聽胸部然則吾人之心究向醫生作何報告不可不知也人如一無疾病則其心常作勒勃特潑之聲勒勃者心肉收縮血液受筋肉之壓榨而源源流出心向胸腔輕輕撞擊之聲也特潑者大動脈管之閉聲也是故勒勃特潑之聲匀而繼續不斷則卽表示完全無病之確證若特潑之聲不聞則大動脈管已壞故失其運用之效力或特潑聲太高則動脈之伸張過度醫者頗重視之蓋已忠動脉瘤之症也忠寒熱病者則勒勃之聲必較常人爲低又心房機關沈　不靈則有勒夫特夫之聲若機關全失其次序則其聲頗如風箱之一開一闔卽啞化啞化也醫生聽此種種之報告可以診斷其人之病症如聽得勒勃特潑則彼必斷曰無病如云勒勃特夫則大動脈管失其常度醫者遂可設法治之如云勒夫特潑則是心瓣失其常序如云勒夫特夫則症尤沈重如云啞化啞化則醫生將收其聽診之器而搖首言曰病象已深不可救藥矣（一） 
工業須知 
[貯藏桑葉新法] [  張靜生]  
　　前閱經常君育蠶簡法一篇無任欣喜蓋大有裨益於育蠶界也憶前閱美國實業雜誌有貯桑新法一則特譯出以供參攷意大利實業家巴法君ＰＢugffa對於蠶桑一事極爲注意近來發明一法可以保藏桑葉久而不壞其法係藏之於箱而要點有四（一）貯藏室之温度在華氏（三三八）至（三五六）度爲最適宜（二）貯藏箱（按吾國俗例貯桑向不用箱隨地堆積非所宜也）之體積其大小當以三英立方尺（約華尺二尺半見方現成板箱亦可）爲準（三）箱中貯藏之桑葉不可過於充滿必有餘隙使空氣流通（四）當桑葉未入箱之際必洗冷之數小時後再置諸箱中按此法貯藏之桑葉其性質毫不損壞蠶食之如新葉所得之繭亦甚良美吾國之從事於蠶業者盍仿行之庶於桑葉賤時不妨多購 
長篇小說 
[冩情小說柳暗花明錄] [  常覺小蝶天虚我生合譯]  
　　第四章（三）（陰曆三月十四刋起） 
　　其時牧師方挈子女散步而歸女侍莎露迎之門次曰伯爵巳來訪矣茜雪一愕曰來耶牧師曰今尚在室中乎莎露曰去矣卜蓓曰彼亦有言乎莎露曰無之但謂特來回謁並問禮拜二之夜亦將播道否牧師詫曰彼問此乎莎露汝誤聽矣莎露曰否彼聲浪清如銀鐘聽之又安得誤牧師乃向衆人曰汝儕思之此何意者然此疑團亦不久且解蓋至傍晚莎露又以一函人　爲伯爵所寄者其詞曰鄧伯先生鑒枉顧失迓趨訪弗值吾儕乃似作迷藏之戲可發一噱禮拜二聞將宣請聖經度公必忙不敢奉勞禮拜三能否屈玉寒含把盞一叙座無他客並望闔第光臨羅倫謹上其下又附注曰務請齊賁千萬勿忘小友卜蓓牧師讀已卜蓓即曰卜蓓彼乃直呼吾名大似素識此何謂耶薏德曰巳而人不卜蓓汝亦將稱汝爲先生乎阿父汝亦往乎牧師曰彼來意至誠却之不恭是當一往茜雪曰阿父言當蓋彼旣以誠來吾儕焉能慢而不報薏德曰然則若儕行耳吾則不往且亦無衣茜雪曰薏德汝何得不往彼伯爵來書不云須闔第光臨耶薏德曰汝勿强我吾固不喜宴會且尤厭之茜雪曰但信中固云别無生客往亦何礙薏德曰無客豈不更厭雖然阿姊欲我往者則亦不得不往唯吾最新之衣花邊且脫須阿姊爲我加缝紉矣且望阿父預戒卜蓓至彼處時萬勿坐我對面蓋吾最恨於餐宴之時人乃耽耽注我卜蓓笑曰如旨吾但計得食卽坐扶梯之上亦可薏德乃不禁失笑禮拜三之傍暮牧師偕其子女巳至爵邸則有白冠黑衣之侍者鞠躬而迎曰看等來正佳爵主方在室中相俟也時白萊生亦出嚮導諸人且爲薏德去其外衣笑而撫其肩曰吾愛汝今長矣態乃愈美使老身。。薏德立笑　言曰媪休矣吾美又焉能及茜雪之半卜蓓曰薏德謙哉然汝性格之佳實猶不及茜雪四分之一白萊生夫人吾謂汝不當讚讚之不將助其驕耶白萊生笑曰卜蓓母妬汝姊弟皆美又焉能使我不讚今且入應接之室爵主待久矣於是衆皆隨白萊生而行室門旣闢衆皆入而薏德乃大愕一足已入復踟躇欲退目耽耽以望羅倫伯爵發爲奇異之光見其一身晚服亭亭如玉樹臨風心竊自疑以爲目幻然一辨其聲容態度固明明爲井邊坐談之人也不謂其人乃即伯爵寗非出人意料外耶（第四章完） 
　　更正三月十七柳暗花明錄第二章（一）第三十二行薏德聞語誤爲茜雪 
　　附告家庭常識彚編材料係截至陽曆五月十號止連工業須知集益錄新食譜及雜錄秘方均分部類一一編入並多更正之處預定辦法見五月十二號自由談附白此係　爲附印而設故就成本計算每洋一元得取同樣之書（卽均第一集）八册更無變通辦法謹此登明免勞函詢天虚我生白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之天文談 
[說月（見本報甲戍年十二月二十日）]  
天清氣和長夜把酒談心賞玩明月從古以來未有不以此爲樂者仰看月球朗朗映射於地以繼長盡日球之光而心往往興感是以文人學士每託意於吟咏也夫天穹諸光不可勝數然星宿之光惟能見其數點而日球雖大亦惟見照耀一大光球蓋因世人目力有限日光所射目光不能敵故亦不能窮究惟於月球則獨爲不然球中之形紋實景皆可據辨因此而覺月球實爲穹中近於地球之大球也然月面雖有形跡可辨而未聞我華人有能推度其實在之形也兹近有西士名納士麥者歷二十年傾心於度測盡成月球之實形令人觀玩而能詳明其理也夫月球也離地球計約英里二十四萬較地球則倍小四十九次較日球則小十四兆七十萬倍也納士麥以遠鏡最精者窺測之而照作半球大模樣内將月球實形皆備細塑成現在該模已告成歐洲西報無不贊爲奇妙細閱之其中高峯絶壁窮谷深溝重巒平原皆瞭然如地球之象只是諸山類多火山之形惟有此少異焉且各山亦皆爲天師取名其最要者名亞白奈如重巒一帶孤立平原計長一千三百里而其雄高之狀較地球上諸山皆覺不能與比蓋自山脚至山頂有如壁立分爲多峯者皆有一千八百至二千丈之高也其峰頂小尖於平原射影有若二百七十里之遠又一山名亞白士高八千至一萬尺所奇者山中有谷寛十八里長二百二十五里在山脚穿過之而此山之頂分爲小峯覺稠密太甚實難於計數又一山名排多此亦一火山也山如覆環形山上有鉅圓穴方　二百十里深四百丈而穴之圍有如垣牆又分爲諸小峰高插於圍上亦四百丈此穴也似爲太古時流石所上洩之口其山則如流石嘖出所成在山巒又見一處亦如流石所結而流下作山崩狀又有一火山名可白尼革此山孤立平原高插一千二百丈而山脚四面見有無數巨裂長至一千八百里其狀如山内有力地面爲之冲裂者又似流石中出而堆作此山也其餘各地不能盡言也乃聞此球内旣有山谷平原且又映有日光則天豈有徒設此球而不令復出生物耶曰非也天文家俱以鏡測此球查悉皆無水流於其間且兼無天氣以故山谷皆荒赤全無寸草尺木旣無草木且無天氣與水則生物何以生乎且更有一說月球之授日光旣以二十八日零有光爲一晝又以二十八日零無光爲一夜又無天氣以節蔽蓄存其熱故歷久無日光而必寒極爲地球上所不能見故長久受日光無氣以節之又必鉅熱矣納士麥亦曾以博學捕算之曰該球之面旣歷一百五十時之久受太陽光不止則球面必勝於極沸之水兩倍餘熱或至足以消鎔錫物之熱度一盤至於夜時則必比寒暑針之零度再冷二百五十度勢旣如是則生物更不能生也納士麥此攷乃地球上各國創始之圖說本館於日後續作一論代爲推廣其義也 
尊聞閣筆記 
[奇婚（見本報甲戍年三月二十九日）]  
　　某乙者江右人其父向賈於蜀後遂移家居焉乙生而韶秀風致翩翩性復温婉詞令亦妙絶一時父鍾愛使習童子業不慧於讀年十四尚不能通一經乃使改業爲賈乙初入肆極勤愼持籌握算終日不倦暇則以絲竹自娛平居不出肆門一步父欲與論婚乙位置頗高必須親見其人而後可陰相數家皆不當意父怒遂置之後父見乙能自成立出入賬目悉以委之乙得資始稍稍爲狹邪遊時有名妓彩霞貌最都麗乙惑之往來約兩月費數百金後店夥見乙夜恒不歸微聞於父父知有異趣入召乙乙恐事發被責遂逸去轉徙至重慶府屬無所得食傭於土豪某家某艷其貌售之於苗人苗無子得之大喜養以爲子苗故雄於資乙爲經理絲毫不苟漸出資使乙營運所往輒利苗有女絶色也與乙年相若見恒以兄妹稱苗俗不謹於禮兩人相得甚於畫眉僅不及亂耳後乙出賈數月不歸女凝思成疾日漸不起婢以白主婦婦商之苗苗執不可婦曰若因假子之名而殺眞女於義何取且婿爲半子不較愈爲假子乎苗首肯婦使婢逹女女喜疾漸瘳乙歸遂爲合　後苗死里黨每憑陵之乙日思歸女亦慕華俗遂挾資奉苗婦返省先是乙父自乙遁去遣人四出追尋杳無蹤跡父大悔恨母尤哀痛哭至失明一家俱無生趣一日聞門外車馬聲方欲詰間乙巳携艷婦入拜堂下父母驚駭不知置詞乙細陳顚末始大歡喜設筵爲苗婦壽乙本家不中資得苗家産遂成巨富享用同於世家女生二子貌尤秀　見者不知其苗産也 
文苑 
[後竹枝詞（同年五月初七日）]  
　　不唱楊枝唱竹枝竹枝聲最惹相思都將蜀國名箋紙冩出吳淞絶妙詞二三么二又長三别有彈詞號女先除却花烟間不算半么門亦有三千十五雛姬信可人盈盈一搦掌中身却將花貌翻新樣帶個茶晶看打春待歡不到暗疑猜且整新妝石路來故把湘裙裁窄窄逆風吹處便吹開蘇州大姐眼如波山上娘姨情更多覓得姘頭無處所纔時相會野貓窠好是吳中窈窕娘春風一曲斷人腸只因聽慣京班戲近日兼能唱二簧洋涇浜裏浦灘邊軋軋聲來斷復連郎若欲知春意味雙鈎看取小車前蓊帕蒙頭雙履拖别饒風味蜑家婆雪青紗袄敲綢褲香水朝朝榻幾多吉祥街却不尋常惟見行人站兩旁忽聽一聲鑼鼓響髦兒戲正鬧頭場虹廟門外買香燭虹廟殿前燒錠球輪與吳儂作話柄觀音菩薩吃猪頭 
神話 
[採藥遇仙（見本報甲戍年三月初九日）]  
　　青溪生者佚其姓名六朝世家子也早慧在襁褓中即識之無年十二能文章殷不樂制藝以爲汨没性靈無關實用喜爲詩古文詞尤好讀神仙傳及修練之術貌極韶秀　屐翩翩每一入市有看煞衛玠之况少孤性至孝朝夕不離母側食物必嘗而後進十三舉茂才第一聲名藉甚大家爭欲婿之生悉謝去生家城東偏城市山林地頗幽僻有良田二百畝足資衣食茅屋十數楹亦頗修潔疏花峭石位置井井後一院落大可數畝種梅百株間以修竹每至雪月交輝翠禽爭喚生披鶴氅徘徊其下望之如神仙中人母嘗訓之曰汝承父餘業可得温飽但當潔身修行奉老身以終不願汝求富貴也生自是益屏棄外事絶意進取閉門奉母不與世通所居室三楹實以圖書除晨昏定省外坐臥其中良辰佳日一二良友至　茗清談娓娓不倦賓主俱忘饒有晋宋人意生有友某早舉科第鄉人思交歡之以是座上客常滿惟招生不能致往往謝客從生遊後暴卒委棺敗寺中舊時賓客無一至者生臨哭甚哀即宿寺中經紀其喪復鬻産爲營葬事歲時每以錢穀恤其家然自歸後忽忽如有失每以身爲泡幻概然有出世之想日誦黄庭道德諸經不去口後母病有藥不能得生乃徒步數十里入山求之時巳薄暝歸鳥爭巢白雲封徑但見山氣蒼莽四合不辨去路正躊躇間見山後有燈光射林隙急趨投之一叟鬚貌古樸佇立門外如有所俟見生大喜邀之入曰相待久矣來何遲也叟自言藉隸上清其女與生有姻緣分當於是夜合　生告以故叟付一丸且笑曰子亦太憨生若爲吾婿明日吞此即可位列仙班何必復向家事又呼婢裝女出年可十五六光彩四照誠天人也叟卽扶生交拜生大怒揮叟曰翁言何謬也天上豈無母之國哉甯死不能從命憤憤而出一凝神間人屋俱杳幸贈丸尚在懷中次日持歸進母服之尋愈後數年母卒生遂入山不知所終 
雜錄 
[姙娠時之攝生法（原滬）]  
　　（一）適宜身體之運動長時間作業强動搖身體甚害胎兒故頻繁階梯之上下長時散步跳舞凹凸道路之乘車等須嚴禁之然適宜運動於新鮮空氣中姙婦胎兒均有大益故不得不行之 
　　（二）避精神之感動劇烈之喜怒哀藥有悳流産之虞每日睡眠須較平時加多 
　　（三）注意身體之清潔姙娠中皮脂腺汗腺分泌增加故身體尤易汚穢沐浴宜每日一回時間宜短浴水温和 
　　（四）亂房每日一回用淨水或酒精揩拭俾哺乳時不致有損傷之虞 
　　（五）居室須清潔空氣流通光線射入者爲佳　　（六）六服須寛大不可緊束胸部及下腹部至姙娠第四月可用腹帶寛繞腹部以免腰下垂而將來分娩時受障碍 
　　（七）飮食物擇易消化而富滋養力者用之忌芥子蕃椒酒類濃茶咖啡等之剌戟性之物並不可飽食此於姙娠後半期尤要 
　　（八）便通便通須每日一回若有便秘者行適宜之運動每早空腹時飮冷水或冷牛乳一杯飯後食水菓不但有通便之效且能助消化之功又每早一定時上圚若用以上之法便仍秘者可用蓖麻子油一匙和茶服之則便自通矣 
　　（九）房事姙娠至後半期宜絶對禁止以免小産及他種危險 
　　（十）嘔吐姙婦嘔吐患者甚多若嘔吐頻發則招全身之衰弱即所謂惡阻症是也惡阻症之重者嘔吐晝夜不息營養之途絶遂發諸種之神經症陷於衰弱而死今錄最經騐最穏妥之方於左以便採用 
　　擰檬酸二錢冷開水一飯碗 
　　右藥溶解貯於瓶内再以 
　　臭素加里KalinniBrom（臭素鉀）一錢 
　　小蘇打NatriumBiourbonionm一錢 
　　冷開水一飯碗 
　　右藥溶解另貯一瓶内 
　　服法將此二瓶之藥水同傾一茶杯内則立卽沸起正在沸時服之如嘔吐過甚每半點鐘以此分量減半服之服至全量一半爲止俟明日再服如以味不佳可加以白糖最妙加以菓子露此方價廉至藥房中調劑不過四角左右 
 
 
 

Page 18

 
 
   
 
