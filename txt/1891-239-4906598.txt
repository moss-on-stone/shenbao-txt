# 1891 - 239 - 4906598

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早己收回　下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如　列聖鴻謨乎 
[論盜刼官署]  
　　官也者所以治盜者也官旣有治盜之責則盜之畏官也必甚官旣有治盜之責則盜之恨官也必深傳曰盜憎主人主人且憎之况其爲官乎然而盜之恨官則亦無如官何盜之畏官官亦無如盜何官之與盜勢不兩立孰知竟有恨官之深并不畏官之威而公然行刼於官署如津友所述青縣盜匪明火執仗夤夜行刼青縣衙署從大堂直入上房知縣事者殷大令棲梅鶴於偏院幸未罹其凶鋒失贓無幾其時更鼓未殘班房差役尙未散盡而街上又有露坐納凉之人一聞喊捕聲齊出應之盜遂不敢久留稍得資財卽便逸去現雖己獲兩人畢竟是否眞係此案之盜尙未可知此事眞足以駭人聽聞者己雖然官治盜者也盜畏官者也盜何敢行刦乎官署盜之行刦官署者官實招之耳夫官則豈有招盜以行刼己之衙署然雖非招之而實無異乎招所謂招也者非必牌薄而面諭之平日捕務廢弛於緝盜之案絶不講求署中雖養幾多差役捕班而一如無有如此則盜之向來所畏者至此而稔知其黔驢無技乃無復顧忌而敢於刼之矣觀其明火執仗直上大堂由大堂而入上房此其心頭眼底尙有所謂官者在耶說者謂官本非盜敵手盜之所以畏官者畏其法而己畏其手下有捕快足以制賊而己官欲盡法以治盜而捕役不爲之緝獲則亦無可施之法盜孰從而畏之故盜之橫行不法至於如此捕快之咎非官之咎也當日青縣行刼之時班房差役尙未散盡而盜居然肆其刦掠得贓以去然則班房中　差役等皆睡裏夢裏乎平日有鄉人來打官司則差需幾何捕需幾何爭多爭少人人皆神清氣爽一遇此等事卽縮頸不敢出今幸而官眷在偏院不被其禍倘住在署中橫遭刦辱此等差役其足恃也否乎然差捕又不足責也彼之所視者官之意旨耳本官平時於捕務初未留意遇有報盜案者輒掩飾而彌縫之或諱盜而謂之竊或避重而就之輕明明應緝之盜而不爲之緝明明應比之捕而不爲之比彼其意以爲民間自不小心慢藏誨盜而顧欲爲之上者爲之緝捕是牛馬我也其姑置之所以有時亦或比捕飭緝者不過恐上司有所聞見抑悉置基罔聞恐民有後言有碍自己考成不得不稍裝塲面其於民間之被刦被搶若秦人視越人之肥瘠漠然無所動於厥心彼爲差捕者見官若此又孰肯出死力以防盜羣居飽食自在逍遥若爲固然也者一旦而事在本署禍到己身始知盜之可畏而可恨者如此捕役之不足恃也如此斯時猶能以明火執仗之盜而諱爲踰牆鑽穴之流乎衙署大堂上房悉被搜掠猶得曰軟進硬出者乎官眷雖禾遭刦而盜己得贓而去猶得曰所失無多不足計贓乎平日所以爲民間盜案掩蓋之詞至此而一無所用事後嚴比捕役捕役且有詞矣謂不能講求於平時而欲認眞於一旦民間被刦雖盜亦竊官署被刦盜乃非竊然則民間固該應被盜者耶以是爲言恐官亦無以答之矣由是言之盜固有罪而招盜者之罪爲何如耶莊生云竊鈎者誅竊國者侯盜其竊鈎者耶官其竊國者耶今則竊鈎者亦不能誅而竊國者猶鯤然侯耶有老吏者出爲科罪則斷斯獄者官爲首罪捕次之盜乃得末减焉非庇盜也盜固畏官者也官固洽盜者也捕役則奉官之命以禦盜者也當畏者不畏更何所用其畏當治者不治更何所用其治當禦者不禦更何所用其禦轉不若盜之爲盜尙不失其職也噫 
[京邸郵談]  
　　郡王銜多羅貝勒載漪之嫡長子恩封花翎頭品頂戴漙僎年屆十七自應議擇淑配由冰上人說定己故奉錦山海道景福之孫女現卽選道惠綸之長女公子近於孟秋旣望將惠觀察之長女傳入南海經皇太后看視畢卽頒綸音卽選道惠綸之長女着指與漙僎爲室欽此除漪貝勒應自行專摺謝恩外其惠綸照例由廂藍滿都統代奏謝恩云○戸部雲南司爲示傳事所有雲南管解京銅委員花翎候補知州王宏章一員本部於七月十九日帶領引見相應示傳該員於是日五鼓穿天青褂補褂佩帶荷苞手巾赴西苑門外六項公所戸部公所内報到伺候排班帶領引見並傳該員於十七日辰刻赴部演禮萬不可悮爲此示傳○戸部爲通行事俸餉處案呈准正黃旗蒙古都統文開本旗恩緜佐領下領催一缺於七月初九日將本佐領下候補中書景和挑補等因到部查例載候補中書謄錄繙譯等官如係家道貧寒無力墊辦當差准其呈明咨由本旗以馬甲坐補以示體恤不得挑補他項錢糧若係現任文職五品武職四品以上官員之子應不准坐補馬甲等語今正黃蒙候補中書景和挑補領催之缺核與例案不符應不准其挑補仍由本旗照例坐補馬甲之缺並應由本部再將定例申明俾得遵循合卽通行八旗滿蒙漢各固山一體查照遵行○吏部具題各省督撫勸辦順直捐賑出力之四川總督劉秉璋等請　旨奬叙一本於七月十五日咨送内閣票簽鈐印十六日進呈御覽於十八日奉旨劉秉璋李瀚章張之洞王文韶楊昌濬許振褘崧駿沈秉成德馨張煦張曜劉瑞祺譚繼洵譚鈞培潘霨馬丕瑶劉銘傳鹿傳霖剛毅均着各加一級並給予紀錄三次餘以議欽此○總理各國事務衙門示傳各省送到考試算學之江蘇附生張承沂江蘇附生張爔江蘇廪生秦樹鍠江蘇廪生黃兆麟江蘇附生胡炳文江蘇禀生程維權江蘇廪生葛繩武江蘇附生馮誠求江蘇附生王春林江蘇廪生崔國慶湖北增生張元燡順天附生夏庭桂直隸廪生李汝山直隸附生黃起鸞直隸附生李光勲直隸廪生張允勷直隸附生馮國璋直隸附生宼恩鎔等知悉限於七月二十三日以前取具同鄉京官印結赴本衙門報到於二十五日黎明赴本衙門聽候點名錄科毋得自悮特傳○景運門檔房爲知會事現奉十堂大人諭傳知兩翼前鋒營八旗護軍營印務章京司鑰長各帶本營辦事人員於本月二十日己時在景運門十處班房會齊預備各堂會同說差幸勿遲悮○新簡山東按察使松晴濤廉訪林遵旨入都請訓己自滇池携番北上於孟秋望後二日進京遂卽回歸安定門内郎家胡同宅第敬繕安摺膳牌差弁於十九日子刻齎往西苑門分交奏事官軍機處呈遞晴濤廉訪卽於寅初趨詣宫門伺候上御勤政殿將松廉訪於第一起召入詢以滇省吏治民情數語廉訪一一敬奏迨退值出海卽驅車回宅小憇再往各處 
 
 

Page 2

 
 
禀安云○各衙門保送漢倉差人員經戸部於前日帶領引　見恭候　欽定本日奉○硃筆圈出光祿寺署正曹鈺彛兵部堂主事文炤都察院都事王廷本内閣中書成惠詹事府主簿陳廷樞戸部候補郎中徐宗蔭刑部候補郎中朱懋政工部候補員外郎柏森戸部候補主事王旭東等九員均着記名以倉監督補用該部知道欽此○新任甘肅布政使沈方伯晉祥近將湖南臬篆交缷清楚事畢航海北上於七月十八日抵京暫假西華門外北長街靜默寺小住襜帷卽具安摺二分於二十日子刻齎至西苑門交奏事官呈遞沈方伯亦卽衣冠於寅刻詣闕先將綠頭膳牌遞交樞垣于膳前恭進旋由内傳令第一起入見方伯進入西苑門由御前帶入勤政殿先行謝恩畢　上卽略詢湘南要務數句方伯撮要以對然後退出西苑卽歸寓所○管理戸部三庫事務大臣爲曉諭事照得本衙門銀庫挑選庫兵之期誠恐閒雜人等混跡任意出入往來以致喧譁擁擠滋生事端卽著甲班兵等認眞稽察彈壓不准混入其各旗備挑庫兵之人應由識認參佐領點名放入外如有閒雜人等不遵約束立卽鎖拿懲辦該甲班如敢不認眞奉行一經查出定行重懲各宜凛遵毋違特示 
[遼陽墨瀋]  
　　營口海關道誠觀察丁艱缷事上憲檄委錦州府希太守護理誠觀察於六月初一日交缷印務卽乘永平輪船扶柩起程復調湄雲兵輪護送本定於初四日展輪因是日風號浪湧遂於初六日起椗希太守與文武各員均至江干恭送如禮○五六月間霪雨不止裏遼河兩岸農田約淹四成外遼河水勢較大營臺以北新民廳以南則一望汪洋幾成澤國此水由昌圖府界通江子口建瓴而下奔騰淜湃湍急異常所祈大宇放晴水勢早退庶免其魚之歎也○六月十八日西南風驟起聲如虎吼潮水大漲營口河沿二道街水深尺餘近海之田都被鹹水淹没村落屯房倒塌不計其數營口以南盖平縣以北鹽灘被刷漂没鹽索二萬餘石向來每歲產鹽三十萬石左右今年僅產一半鹽戸吃虧不少此次又被水淹生計愈蹙矣○戸部籌措鐵路經營頒發各省令於鹽厘項下增收以濟要需奉省軍督憲遵照辦理每石加捐東錢二吊七百餘文由六月初一日起爲始商民踴躍樂輸集腋成裘洵非小補 
[吳山挹爽]  
　　今夏自江蘇安徽湖北江西各省有焚毁教堂之事浙撫崧振帥先事預防調撥精銳營兵凡有教堂地方日夜梭巡竭力保護雖有匪徒溷跡徧布匿名揭帖蠢焉思動而憲威一振强暴潛消民教遂相安於無事兹又奉軍機大臣字寄光緒十七年六月初六日上諭查拿會匪力除地方之害保護教堂遠播柔懷之意天語煌煌勸懲互用振帥恪遵聖訓卽付梓民之手刊刷成章徧帖城廂内外以及各郡屬鎭巿等處俾軍民諸色人等一體知悉各保身家無自貽誤化暴安良實當今之急務也○前任學憲黃文宗倬捐廉生息作爲科塲卷費無如日久弊生書吏門斗往往隠瞞侵吞仍向士子浮收卷資或一元或半元多寡不一兹因秋闈在邇署藩司龔仰蘧方伯出示曉諭定價每套塲卷計錢三百文毋許學差藉端濫取濟濟多士庶幾身受其福乎○修造貢院百工皆己告竣四面外圍墻向例全用灰水粉白今科滲和煤墨其色青藍取青雲得路之意有善詼諧者笑而指曰此西式貢院也盖杭垣西人住宅及教堂圍墻其色均作青灰云○有吳某者性成狡獪向爲某員臧獲旋以鑽營得充四明厘局巡役遂與司事等朋比爲奸凡往來商賈私索規費卽便放行大約視船之大小定價之多寡而船戸亦樂從其事盖不論有無偷漏如數呈繳概行私放也家中積有數千金親族往來莫不如蟻附羶如蠅逐異某乙安徽人與吳同鄉年老無事向吳借貸不遂所願乃與紹興人某丙串同行竊七月十九日鼍更三躍乙潜身床下俟吳熟睡將箱籠銀洋席捲而去吳知爲乙所謀翌晨徑往乙所見案頭有單衫一件遂執贓問罪欲送至保甲局懲辦乙妻見勢不敵崩角稽首卽將竊去衣飾銀洋一概繳完其事遂寢 
[三泖涼波]  
　　茸城西關外烟袋店顧某少年挥霍癖睹摴蒱一日在某甲家作葉子戲入局後有趙二者屢戰屢北囊槖蕭然向顧借青蚨五千以爲孤注無如五木無靈依然輸罄越數日顧以其久假不歸也前往索取趙竟反顔相向曰汝曩年假我英蚨五十翼而忘之耶區區五千文尙不足以抵償薄利何嘵嘵爲顧聞言勃然大怒隨以老拳奉敬趙亦舉手相抵爭執多時顧大遭窘辱而返隨邀局勇數人徑往報復趙復大受夷傷乃私立僞據倩人扛舁擬投婁署請騐事爲某書所聞立使數人要於路竭力排解令顧出洋數元爲趙養傷費并焚毁假劵遂消雀鼠之爭○前署華亭縣葛江邨邑尊於上月廿四日辰刻排道出署前赴崑山縣任涓吉八月初二履新本邑紳董設香案以祖餞者約有四五起各鄉各莊各圖各董均製萬民傘德政牌匾預期送入衙齋以誌愛戴惟南鄉倪董所製牌匾獨不憚跋涉躬自送往崑山任所以備張掛○松郡時疫之盛早經列入報簡邇來日甚一日患急痧而斃命者竟不可以僂指計西鄉泖濱一帶村落較城廂尤甚好事者於七月廿一二等夜迎賽驚風司偶像以禳奇災而廿五六兩夜華署執事人復恭舁瘟天君神像出巡四城賑濟孤魂冀圖掃除疫癘特未知天心果否厭禍耶○前紀營兵肇釁一則兹悉副營十長彭某平時專以詐擾爲事當日赴西關日暉橋堍趙姓豆腐店買腐漿六文硬用鵝眼二翼趙不允陡起爭競擊破物件對門楊姓肉店主大爲不平帮同毆打小受傷夷彭投婁署請騐後復至該店百般騷擾直趨寢室躺臥大床趙係武生隸入左營充當馬兵亦赴婁署喊控該兩營主將二人口糧先行斥革移知婁縣懲辦張小芸邑尊查得彭素無行檢姑念身受損傷從寛免究趙以被毁多件面諭數語楊旁觀多事掌責數十令各貝結而退 
[皖垣宦轍]  
　　委辦華陽厘局安徽候補府知府文少樵太守庚月望前驟患瘋症延醫診治投以凉劑稍稍鎭定無如水米不進隨飲隨嘔太守自知不起具禀飭丁赴省立請交卸大憲未經俯准寛假調理延至七月二十日晌午四點鐘殁於差次其公子等隨侍含殮如禮遺差由阿嘯山方伯札委牙厘局文案王明府文銘暫行代理○管帶撫標練軍右營李遊戎因火藥房失事將頂戴摘下謁院自請議處沈中丞姑念接事伊始從寛革職留營以觀後效情形疉紀報端兹遊戎以營務任重管理綦繁旣已貽悮於前又恐不善於後具禀撫轅力請委員接管以重營務中丞俯允所請開去差使札委現管練軍馬營徐泉洗副戎接管遞遺練軍馬營差委周鎭戎接管 
[劍池洗眼]  
　　江省鄉試之時賭風極熾會城各試館非鬥牌卽擲骰或壓寳甚至招花枝以點籌雇狡童以侑酒引誘浪蝶狂蜂使之沉溺迷龍陣中而不知返士習之壞至斯而極惟省城隍廟左近萬載辛氏試館建自嘉慶初年經二三老輩嚴禁賭博迄今己百餘年應試士子雖多至數十百人要皆恪守遺規無一敢違禁犯賭於館中者間有爲劉盤龍之家無擔石一擲百萬者亦必於館外另覔快意之塲終不敢於館中消憂忘倦以犯清規故當兹惡業世界獨留此一片乾淨土巍然如魯靈光殿作砥柱於中流亦以見風氣之波靡都由爲之長上者不爲整頓故也○學憲龍芝生宗師於考取遺才時經營慘淡頗費躊躇緣各屬正案人數甚多刻下送考錄遺者又復不少恐貢院號舍不敷因酌定遺才十取五六或十取七八惟於正取之外多列備取飭俟貢院號舍有餘卽按各塲各府次第挨補先儘各第一名次儘各第二名以次遞補必使號舍無一空閒而後己不但多士無向隅觖望之嫌卽招摇撞騙者亦無所施其伎倆今於七月十一日考試南昌府屬遺才十三日考試瑞州袁州撫州各府十五日考試臨江吉安建昌廣信各屬十七日考試饒州九江南康贛州南安寍都各府州屬十九日補考南瑞袁撫臨吉建廣各府屬遺才廿一日補考饒九南贑南寗各府州屬遺才廿三日考試各屬正途貢監及現任候委教職廿五日考試各屬俊秀貢監并補歲考廿七日總補各項一塲照例截止廿九日覆試俊秀貢監 
[主考過漢]  
　　新簡四川正副考官李陳二主試於七月十四日由驛抵漢暫假閩商會館之福建庵駐節一宵地方官迎迓如禮次日卽 
 
 

Page 3

 
 
[試電行船]  
　　輪船以水火旣濟之利而棄帆檣槳櫓之功固己極製器之巧矣兹有電汽輪船公司由美國製造電汽小輪船運回中國其行駛不用火機專以電汽激輪使動其行較捷月之十七八日午刻在省河試行是日新築隄岸聚觀者人如山海莫不羡其製作之巧較之用火力水汽者精益求精焉說見廣報 
[滬災]  
　　滬上淫雨連旬恨不懸掃晴娘於簷際以禳之前晚二點鐘時忽又東北風大作飛揚跋扈不啻虎嘯龍吟房屋爲之震動固不僅風到貧家壁有聲也虹口西人豢雞之所及同樂園西戲館棚子均於昨日九點鐘時被風捲去及至十點鐘棋盤街風聲一嘯樓茶舘隔壁長元麵館樓楓　然一聲頓時塌下屋中有二人不及逃避均遭壓斃公家花園平地水高尺許南泥城橋大楊樹一株連根拔起黃浦灘及靜安寺一帶樹本　多有催折者浦中舢板船遭風覆溺者尤不可以僂指計其他各鋪戸所搭凉棚以及頺垣敗壁坍塌者幾於書不勝書至午後始轉西北風然飛廉氏依然興會飛騰未肯淫威稍歛而雨亦廉纎不止云 
[滬上鄉談]  
　　上海縣光緒十七年分下忙錢糧業經袁大令擇于八月初四日設櫃開徵再行傳保諭話○本埠邇來秋雨連綿上海縣哀海觀大令恐秋收有損特於昨日親詣邑廟虔誠求晴○前日晚堂袁大令飭傳本邑各圖地保至案謂爾等圖内如有教堂理應隨時保護如有外來形迹可疑之人卽當驅逐出境若有滋生事端等情惟爾等是問各保均唯唯而退 
[覆訊拐案]  
　　寡婦朱張氏於本年五月間遭陳慶誘拐當由姑朱陸氏投縣控告袁海觀大令訊供之下卽將朱張氏交姑領回陳笞責收所詎陸氏將媳領至中途又被萬克乾誘匿該氏復投縣喊控大令訊悉情由着將萬笞責二百板限交張氏在案其中一切情形疉登前報前日晚堂大令提訊朱陸氏携次子朱寳坤投案申訴前情並稱兒子寳坤所駕之小船亦遭萬克乾藏匿現在張氏由萬交案叩求給領嚴加管束大令命提萬研詰供稱此次張氏並非小的誘拐惟六月初張氏到過小的家中當卽送其回家前堂奉訊着交小的遂在滬北尋見今己交案求恩明察大令訊得萬誘拐孀婦殊屬可惡本當重辦姑念人己交案從寛着冉笞二百下仍着交差限卽日將舟交案朱張氏屢次背姑私逃無恥己極喝令懲責籐條二百下交朱陸氏母子領回朱陸氏又稱媳婦初被陳慶誘匿尙有銀練銀鐲衣服等物迄今分毫未交叩求嚴追大令命原差將收所之陳慶帶案問爾所取朱張氏之物如何挺押不交答稱小的家中並無一物張氏所有一切均穿戴在身况小的之祖母等在家患病叩求交保出外大令謂爾身當差役應知法度瞻敢拐領寡婦實係知法犯法加等辦罪爾供首飾全無本縣亦不要爾交出喝令拖下笞責陳叩頭如搗蒜大令不准責至四百板命還所擬辦朱陸氏同子叩謝而退 
[會訊洋棉紗案]  
　　祥記洋行控義泰和金瑜麟定買洋棉紗延不出貨一案各情己列前報昨日午後三點鐘又經覆訊原告邀同利記醫生被告邀同威金生律師曹吉福繙譯至案蔡太守問汪先生邀到否原告稱汪有恙不能來案卽據威律師稱起初義泰和屢次要料理引事原告不肯且義泰和備銀前往出貨十包祥記卽將銀扣住此等行爲實不規矩亦可控官究辦譬如有某人欠該店銀千兩不還某又特銀百兩前去購取别物該店亦不能將其百兩扣住此英國通例也今祥記以貨價日跌虧耗保險棧租等銀遽將義泰和銀扣住而義泰和以代客買定十包不能不出不得己又備銀四百兩前去出貨十包所付之四百兩卽是貼還祥記餘貨以作了結利記醫生謂如己了結合同何不注銷金瑜麟稱與該行交易有年合同從未注銷大都以信義爲實且初次備銀出貨祥記不允有碍小號聲名以致倒閉富副領事謂旣有如許轉折何不先行控告金稱生意中人怕見官府可免則免祥記洋人稱軋住之銀亦可劃入棉紗帳迨四月廿九出貨時尙囑其陸續出貨被告亦以刻下忽稱事己了結該店於八月初方說退貨故虧耗更大威律師謂付四百兩卽是貼還虧耗儘可了結蔡太守謂金曰該貨共虧耗若干答稱四月廿九止大約虧四百餘兩若以目下而論要虧一千餘兩威律師檢得祥記洋東呈案之信初次收銀四百七十兩零六錢四分二次收銀四百兩出貨十包前次供明該店第二次付銀四百兩托伊行買辦代保七十餘兩顯見前後不符是祥記洋人之言反覆無常不能取信於是原被互相辯駁各執意見照威律師之意祥記並不能控義泰和亦不能向義泰和索銀利記醫生又稱扣銀一事上海松記號前次亦有其事蔡太守謂原告曰本問官有持平之論然並非堂諭請曹繙譯傳知原告曰扣銀一層原屬常有之事然總非正經行爲惟貨色之漲落業己聞知亦當早爲控告另行售賣免致躭延二月之久况定貨時須先付定銀若干而祥記稱因該店殷實故未取定銀後因貨價日跌致扣住銀兩譬如有客十人如欲出貨初次見被扣銀其餘均裹足不前義泰和倒閉之故實由于此祥記如此行爲不是要渠出貨實是要渠不出貨猶之河源被其擋住不能流行卽如被告所供付銀四百兩事己了結本問官亦不深信如果了結不要請汪先生調停矣此案不但義泰和爲難卽本問官亦爲難隨商之富副領事俟函詢汪先生其中究係如何再行定斷其時己五下鐘矣原被告遵諭而去 
[英公堂案]  
　　隆茂洋行西人聲稱行中時常失竊昨見洗澡房浴盆内藏有洋酒牛奶醬油等數瓶不知何人所竊隨囑出店廖彩鳳不聲張不移動無何各物忽失所在卽向西崽等查問知爲廖所藏匿當在堆積舊地毯房内搜出廖之竊物雖無人見但此物曾　其不必移動瞻敢私藏况據管門人顔長海說前次曾見廖携出食鹽二三十斤顯見廖竊無疑爲此報明捕房經包探來查明形跡將廖拘案請究包探秦少卿禀詞相同管門人顔長海供前次曾見廖取出鹽一包是實廖供並未行竊惟於十二下鐘時見出店長根到樓上一次卽傳長根對質長根供該處非小的等所到之處並未去過蔡太守謂廖曰卽不是爾偷竊何得移藏他處卽此一節己可概見廖語塞太守商之富副領事判將廖管押十四天以儆起案之贓交失主領去○包探秦少卿禀稱昨見前次遞解回籍之王云卿又來上海拘案請究王供前蒙遞解後現在閔行鎭緝私巡船上當差昨同艙長來滬被包探拘獲請乞寛恩蔡太守謂旣經前次遞解回籍不應再至滬上旣供在閔行吳老爺處當差着押候派差函詢如果屬實送交吳老爺收管如係冐供自當嚴辦不貸○浦東祥生鐵廠送小工張春春至虹口捕房稱張竊鐵條一枝值洋十元有朱阿大爲証請押候解案請究包探唐寳榮申訴前因質之張春春供並未行竊實係誣指蔡太守以原告人証均未投案隨諭張曰本當懲辦今格外從寛省釋 
[法捕房瑣案]  
　　積竊張阿桂由英捕房拘獲供出法界有案送歸法廨訊押己詳前報昨晨葛蕃甫同轉蒞捕房時命包探王榮培將張逮案詰問據爾在英包探處認明曾竊小工劉三和英洋三十元究屬如何供稱小的數年前確曾偷人物件現己改過在十六鋪汛地周仁名下充當夥役是日在小東門行走途遇英包探高麗卿當被帶往英界逼令小的供認行竊小的因未曾犯竊無案可認被伊帶到鄭家木橋東首弄内木匠金壽家私刑吊打小的無可奈何只得認竊金利源棧房内之衣服以圖搪塞該包探將小的吊起卽飭夥役往金利源查問並無失衣之事回來將小的加刑重吊小的熬刑不過又供竊劉三和洋三十元謂爾如何知劉在金利源作工他有洋元答稱小的與劉本來認識日前見新聞紙遂知劉竊得客貨高麗參售得善價小的以此爲由始得解至案下務請寛宥謂年紀輕輕據供家中尙有父母兄弟如肯勤儉何業不可糊口偏要犯此下作張一再求恩同轉着將劉三和帶案問爾與張認識否供稱張乃小的朋友素來認識問爾所竊高麗參是否與張通同供稱參係小的獨自行竊且售參價洋亦係自己賭輸未曾被人竊去問據金利源巡丁朱慶慶禀失參其有廿五斤之多現查葆大小貨行中之柴才喜 
 
 

Page 4

 
 
供祗收參約十一斤半合來爲數甚遠其餘賣與何處供稱竊得之參均售與葆犬一家聞葆大店中人云小的之參極爲公道秤貨時約二斤作一斤所以廿五斤參祗秤十一斤半同轉卽將交保出外之柴才喜傳案原告朱慶慶亦投案候質柴卽遞呈禀詞一味求恩同轉閱畢後謂爾保出時限爾廿七日將售出之參廿五斤如數交還或者照價賠銀亦可料事詎爾逾期二日不將參及價銀繳案反敢遞稟搪塞是何道理朱慶慶禀稱參客昨日至帳房内吵閙索還失竊之參廿五斤據云是參在高麗地方買來每斤約需價銀廿八兩照上海售價每斤約值銀三十五兩光景目下照廿八兩價合算所失之參須值價銀七百兩之譜同轉卽問柴曰參價銀七百兩幾時交案供稱小的祗收買參十一斤半且是參斷無是價謂照爾用之秤收物自然不合分量矣况爾秤早被包探檢取在案何得狡賴同轉卽諭令朱回去查明失參實在分量另開清單呈案柴才喜劉三和一併還押復問張阿桂曰爾己經學好租界中可有保人否供有表弟劉阿連現在公舘馬路零剪店内爲夥可以請其作保着押候交保○車寓主婦王陸氏偕鄰人戴楊氏蔡龍寳等投案禀追車夫陳阿六竊去之衣服十餘件並將阿六床底下搜出之押票二張交案同轉卽問包探王榮培陳阿六所居之地方可有物件否禀稱有小竹箱一只内中不知何物着將竹箱當卽檢出來案令陳阿六當堂開騐王包探卽在箱中查出押票十八張同轉訊問根由陳供内有四張係小的自己之物其餘十四張卽王陸氏所控原贓問爾如何當得供稱衣服由蔡龍寳竊得典押之後交小的收存蔡卽稱小的租下擱樓好意留陳居住不料竊人物件反欲誣攀小的求請明鑒同轉謂陳曰爾行竊人家衣服胆敢如此狡猾喝令笞責八十板復問押本放在何處代託蔡龍寳之叔謀業被其用去蔡稱小的並無阿叔着將陳還押吊贓再核蘇州人王阿五日前在後新街竊取單被被失主陸吳氏扭送訊押一節己紀前報昨日又將王逮案問爾爲何到人家樓上行竊單被供稱小的之妻在德善里朱公館爲梳頭傭婦嗣因家母有病着小的來申尋覔是晚在後新街途中瞭見詎小的在後面呼喊妻竟故作不聞向弄内第一家走進小的只得快怏而回次日十二點鐘時又往察看時見窓前晒出之單被一條係小的妻子之物爲敢上慺認視豈知陸吳氏將小的扭送捕房誣指行竊求請釋放小的出外尙要找尋妻子也問爾身畔之銀耳環鈕扣何來供妻寄女兒之物因不合式囑來更換謂上次在公堂爲何不將此中情節供明旣如此說當飭包探帶往朱家質問少頃據王包探禀查得朱家確曾僱用其妻爲梳頭傭目下不在他處王阿五稱放出小人自行找尋到案同轉准照所請卽行釋放張順蘭同子正榮及親家母顧盛氏投案禀追被二房東張金香覇逃之媳婦阿金當據包探孫錦榮禀昨日奉諭往提與阿金合借房屋之林子雲及張金香之姘婦林浦氏等今據林子雲之妻云於廿二日出外至今未歸特將林浦氏解案請究同轉問顧盛氏曰爾云廿二日往彼找尋曾否見過林浦氏答稱先與林浦氏見面繼卽上樓在後面房中看見女兒床上尙有男子臥睡正要扭獲時被張金香林浦氏硬行覇阻以致阿金脫逃務請追究同轉問林浦氏時一味抵賴着掌責四十下問阿金幾時向爾賃屋林浦氏始供初十日阿金自己來借後樓面半間議定租洋七角問阿金逃在何處供不曉得着再比責林浦氏一再求恩聲稱小婦人懷中有孕務求恩宥同轉着將張金香帶案問爾曾到過林子雲家借屋供稱初八日林與阿金來借房屋因林去而不來阿金請測字人繕就書信囑小的代遞况阿金向來賣花時常不在家中當據張正榮禀張金香己認得阿金係小的之妻不應出借房屋同轉謂張金香曰爾若不將阿金交出定當從重嚴辦張禀稱妻懷孕數月求准交保着押候准交的保須將阿金交出諭令張順蘭等自己赶緊尋緝○施子卿張培珍因哄騙堂倌方鑑樓葉益梅等代荐生意得洋三十元同轉着方葉邀同見証人到案質訊曾列昨報昨晨方葉邀同見証人夏長桂奚慶祥南誠信堂倌顧阿長等到案同轉卽問夏奚兩人爾爲見証曾看見他兩人交付洋元否奚稟稱小的現在西門外爲染坊生意與葉益梅素來交好葉云欲做烟間堂倌生意須付酬勞洋十五元因葉祗籌成洋十三元尙缺兩元小的代湊兩元五月二十日同送往益泰烟館内交與張手其時施亦在塲過目許葉月底接充堂倌問爾知張荐葉爲正堂抑或下手答稱言明正堂同轉卽問顧阿長曰爾在南誠信爲堂倌曾出酬洋否供不出問葉如何在爾處爲下手稱另有堂倌少卿亦係施子卿荐就葉益梅由少卿轉薦與小的言明不給工資每月祗要點心錢六百文同轉命將施張帶案問爾等均認得否張稱與奚不甚熟識奚稱五月二十日在益泰見面時未與爾交談難怪爾不認得我張稱其時祗有夏長桂還我借洋我若得人酧勞定可荐成生意謂爾用人定要人酧洋乎供稱不敢要酧洋方鑑樓禀付洋之時夏長桂在旁見付同轉卽問夏是否答稱有施同在確係目覩問施是否供見付洋十元米兩担作還夏之借欵洋元夏稱借欠之洋二月間己經還楚當將借據收回銷帳日久矣施稱葉因求荐生意于六月間薦與阿長作下手問下手生意爲何得人如許洋元施仍稱毫無影蹤可對天設誓同轉曰爾之行爲乃進不得廟門矣設誓有何用塲爾等狼狽爲奸斷非一次喝令掌責四十下施口稱冤枉始稱伊等託薦生意祗惠過烟鈔三四次並無洋元葉供屢次請吃烟約需洋四元有奇同轉着將施張還押再行核奪當有張之堂弟張培恩投案求將堂兄具保出外同轉謂若要具保須將張往常所作所爲明白具禀始准保出張遵諭而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年七月二十一日京報全錄]  
宫門抄○諭旨一道錄前○分缺單○雲督王等奏揀員請補知州摺○又奏請仍原保奬叙摺○粤督李奏委署提鎭各員缺片○又奏水師提督因病出缺請旨簡放摺○粤撫劉奏甄别知縣片○川督劉奏特叅叅將請以原品休致片○七月二十一日兵部太常寺太僕寺廂黃旗值日無引見○湯子坤謝授雲南遺缺知府恩○孫毓汶續假五日○倉塲奏漕船五日回空○召見軍機徐樹銘湯子坤○光緒十七年七月分缺單知府江西瑞州逹春布故山東萊州惠志病知州廣東化州杜紹唐開缺知縣甘肅隴西劉更新丁廣東吳川張兆齡近饒平王崧革河南原武周永丁山東臨淄管錫仁丁縣丞福建晋江林榮綬病巡檢廣東德慶州悅城鄉王慶革典史浙江富陽張崇業故江西廬陵蔣伯蔭丁廣東高要周壽灜革○○雲貴總督臣王文韶雲南巡撫臣譚鈞培跪奏爲揀員請補夷疆要缺知州以重地方恭摺仰祈聖鑒事竊查雲南鎭雄州知州成占春於光緒十七年四月初八日在任聞訃丁母憂當經具題開缺聲明所遺鎭雄州知州係夷疆要缺例應在外揀選調補照例以該員聞訃丁憂本日作爲開缺日期歸於四月底截缺該州係題夷疆最要三年俸滿留任再滿三年保題升用之缺毋庸掣簽業將截缺日期咨報在案查定例知縣以上官員如遇例應題調缺出及烟瘴地方俱准升調兼行又州縣如係奉旨命往或督撫題明留於該省候補者無論應題應調應選之缺令該督撫酌量補用等語查鎭雄州地方遼闊漢夷雜居接壤川黔客民多於土著詞訟旣繁撫綏尤要兼以催䟎運銅之責必須才堪肆應熟習夷情强幹耐勞之員方能勝任臣等督飭藩臬兩司於通省應調應升人員内逐加遴選非現居要缺卽地未宜實無合例堪以升調之員惟於應補人員内查有運同銜儘先補用同知直　州候補班儘先補用知州孟蔭桂年六十二歲直隸正定府阜平縣人由附生報捐典史選授雲南河西縣典史同治七年到省於力雙　圍案内出力保奏同治九年正月初七日奉上諭看賞戴六品頂翎欽此嗣於克復麗江永北等城出力保奏同治十年九月十七日奉上諭着開缺以府經歴縣丞儘先補用欽此又於克復大理府城出力保奏同治十二年正月二十四日奉上諭着免補本班以知縣儘先補用並賞加同知銜欽此又於克復永昌府等城出力保奏同治十二年五月十三日奉上諭着免補本班以知州儘先補用並賞戴花翎欽此試看期滿甄别留省補用委署雲龍州知州缷事遵章考試光緒四年委解三起頭批京銅交納無誤經戸部帶領引見六年八月二十日復經欽派王大臣騐看領照回滇銷差以運銅議叙案内准以卓異註册俟補缺後卓異到班時先儘升用七年委署南寗恩安等縣知縣九年委赴軍營差遣十一年委署南寗縣調署宜良縣知縣於克復廣威府不拔縣等處　内出力保奏光緒十二年十一月十四日奉上諭着俟補缺後以同知直隸州儘先補用並賞加運同銜欽此十三年調署保山縣知縣是年十二月在任聞訃丁母憂當卽交缷給咨回籍守制十六年三月服闋起復十月十八日經吏部帶領引見奉旨着照例用欽此十七年二月十九日到省兹據雲南布政使史念祖按察使岑毓寳詳稱該員才具開展辦事老成歴署邊要各缺均能措置裕如毫無遺誤且在滇年久熟習夷情各任内並無叅罰案件請以補授鎭雄州知州實屬人地相宜與例亦符等情會詳請奏前來臣等覆查孟蔭精明老練洞逹邊情合無仰懇天恩俯念員缺緊要准其補受鎭雄州知州實屬人地相宜與例亦符如蒙俞允該員係候補知州請補知州銜缺相當毋庸送部引見其運銅所得議叙照例帶於新任所有揀員請補夷疆要缺知州緣由謹合詞恭摺具奏伏乞皇上聖鑒勅部核覆施行謹奏奉硃批吏部議奏欽此○○雲貴總督臣王文韶雲南巡撫臣譚鈞培跪奏爲覆查滇省剝隘騰越電工保案奉駁各員實係異常出力懇請仍照成案奬叙恭摺仰祈聖鑒事竊雲南地處極邊距京窵遠前經北洋大臣李鴻章派員安設川滇電綫由黔之畢節以逹滇之蒙自是爲滇省幹綫嗣因西南邊界毘連外域邊報緊要經前督臣岑毓英奏請展設剝隘騰越兩路枝綫縱橫二千五百餘里使萬里邊防毋虞隔閡所有在工出力文武員弁經臣鈞培臣文韶先後奏請擇尤奬叙奉硃批着照所請該部知道欽此嗣接准部咨均以此次出力各員核與沿海各省創設電綫接遞車報不同改照尋常勞績辦理奏奉諭旨咨行到滇當經轉行遵照去後兹據雲南善後局司道覆加核議懇請仍照原保奬叙會詳請奏前來臣等竊維中國設電未久創造與展設固無區分其勞績似應就道里之險易以定工程之等差剝騰僻在荒遠所歴多係瘴鄉與沿海各省造綫實有安危勞逸之殊前此粤員由廣西南寗造線至剝隘經前兩廣總督臣奏准照案以異常勞績給奬而滇工由蒙自造至剝隘較之粤工艱險十倍又由滇省造至騰越工程旣倍於剝蒙而水土尤爲惡劣上年猛喇游匪魏名亭滋事軍情瞬變而因應幸無貽誤者實深得傳電之力核與部議所謂接遞軍報情形正復相符且剝蒙均屬極有關繫若一律按照尋常給奬似獨令滇工向隅不足以示鼓勵應請查照上屆及粤東成案　其尤爲出力各員照異常勞績給奬其出力稍次者仍照尋常勞績擬奬以昭核實謹開具清單恭呈御覽合無仰懇天恩俯准照奬出自逾格鴻慈除咨部查照外謹合詞恭摺具陳伏乞皇上聖鑒訓示謹奏奉硃批着照所請該部知道欽此○○李瀚章片再廣東水師提督總帶兵勇江海巡防事務本極繁重而親赴各屬查辦匪鄉尤爲當務之急印務未可一日虛懸應照案暫行委署以資統攝查記名提督北海鎭總兵王孝祺昔平粤捻各逆久著戰功光緒八年補授廣西石江鎭總兵十年統帶兵勇出關攻　十一年二月諒山之捷竟日血戰挽回大局蒙恩賞給世職並頒賜白玉翎管各件該總兵器識忠勇智慮深沈歴署廣東高州潮州各鎭曁奉旨調補廣東北海鎭於水師情形極爲熟悉其資勞威望寅僚素所敬服十三年經前督臣張之洞奏委署理水師提督整飭戎行措施悉當臣現照會該鎭將水師提督印務暫行署理其北海鎭一缺籌備海防責任重要查有准補大鵬恊副將何長清才略雄偉謀勇兼長於海口機宜俱能洞悉堪以署理除檄飭遵照外理合附片具陳伏乞聖鑒謹奏奉硃批知道了欽此○○頭品　戴兩廣總督臣李瀚章跪奏爲水師提督因病出缺請旨簡放恭摺由驛馳陳仰祈聖鑒事竊照廣東水師提督方耀前赴各屬查辦積匪在途感受暑濕牽動昔年傷病猶復力疾治軍未敢暇逸於六月初二日在營出缺據署提標中軍叅將丁志德具報前來伏查該提督從戎四十餘年忠勇性成聲威素著光緒九年欽奉密寄上諭方耀素頗勇往着調回省等因欽此迨接手查辦匪鄉以清内患復經臣奏派督辦廣州府南海等縣緝捕事務頻年除暴安良一變强梁積習粤中士庶倚若長城乃以觸暑奔馳染病不起官紳同聲惋惜臣現派員經理其喪除將該提督戰功事蹟另行確查具奏外一面嚴飭所部各營認眞巡緝不准稍懈所有廣東水師提督員缺相應請旨迅賜簡放以重職守謹結摺由驛馳陳伏乞皇上聖鑒訓示謹奏奉硃批另有旨欽此○○劉瑞芬片再前准部咨無論何項出身凡係補缺應行具題者試用期滿由督撫詳加甄别專摺具奏等因歴經遵辦在案兹查大挑知縣沈士菁福建詔安縣人由附生應光緒元年乙亥恩科本省鄉試中式第五十九名舉人己丑科會試大挑一等以知縣用遵例報捐指省廣東歸大挑班補用光緒十五年九月十三日到省試用己滿一年例應甄别據藩臬兩司詳加察看具詳請奏前來臣等查該員沈士菁識練才明講求吏治堪膺民社除將該員履歴册送部外臣等謹附片具陳伏乞聖鑒謹奏奉硃批吏部知道欽此○○劉秉璋片再臣查侍四川提標中軍叅將張旭升年力就衰越嶲營叅將慶曜聲名平常營制攸關未便稍涉遷就相應請旨將張旭升慶曜兩員均以原品休致以肅營員所遺提標中軍叅將越嶲營叅將兩缺川省現有應補人員應請留歸外補理合附片奏叅伏乞聖鑒訓示謹奏奉硃批着照所請兵部知道欽此 
 
 

Page 12

 
 
[光緒十七年七月二十二日京報全錄]  
宫門抄○發抄硃批四道○粤督李等奏察看庸劣不職各員分别糾叅摺○陜撫鹿奏設留壩廳學校摺○閩學政沈奏報接辦科試一律完竣摺○雲督王奏揀員借補副將員缺摺○粤撫劉奏甄别各員片○川督劉奏援案請開復布照磨摺○七月二十二日刑部都察院大理寺正黃旂值日無引見○西安將軍恭壽假滿請安並請訓○召見軍機薛允　張蔭桓恭壽○發抄楊昌濬奏副將王有德借補大通營遊擊奉硃批兵部議奏欽此○又己革遊擊才力堪用請開復奉硃批周文翔着開復革職處分餘依議欽○劉坤一奏請以江寗令陸元鼎調上海令奉硃批吏部議奏欽此○張曜奏本年鄉試仍請由學政代辦監臨奉硃批着照所請該部知道欽此○○頭品頂戴兩廣總督臣李瀚章廣東巡撫臣劉瑞芬跪奏爲察看庸劣不職各員分别紏叅恭摺仰祈聖鑒事竊維安民之道察吏爲先行政所宜用人尤重臣等到任以來督同司道於所屬人員留心考察間有庸劣不職之員　便稍事姑容查有開建縣知縣劉照乙才具平庸縱容丁役屢招物議應請卽行革職開平縣知縣張煦春人甚　頇難膺民社惟係進士出身又　尙優請歸部以教職選用化州知州杜紹唐性情偏執不洽輿情請開缺另補德慶州悅城司巡檢王慶性情輕浮不知自愛高要　典史周壽瀛任性妄爲毫無顧忌均請卽行革職以肅吏治如蒙俞允所遺化州知州開建縣知縣開平縣知縣各缺廣東現有　補人員應請扣留外補所有甄别不職各員謹合詞恭摺具陳伏乞皇上聖鑒訓示謹奏奉硃批另有旨欽此○○頭品　戴陜西巡撫臣鹿傳霖跪奏爲設留壩廳學校以興文教恭摺仰祈聖鑒事竊查陜西漢中府之留霸廳於乾隆十五年移該府通判分駐於彼三十年撥鳳縣地界設爲撫民通判三十九年改爲同知一切刑名錢糧均隸廳治維時地居邊徼文教未興應試生童仍歸鳳縣合考迄今百有餘年戸口漸臻稠密士人奮志讀書文風日有起色核計現入該廳丁册文武生數逾百名應考文武童生至百七十餘名較之近鄰繁劇各縣數目相仿該廳素號瘠區士民耕讀並營生計極窘每遇考試之年寒畯資斧難籌不免同清興嘆且人戸以籍爲定住居留壩應考鳳縣廪保無從認識官吏亦難稽查易啓詐冐攻訐之弊據該廳同知陳文黻援照孝義寗陜二廳成案請設學校當經批飭該管陜安道漢中府督飭確查妥辦酌擬自下屆爲始該廳歲考定以額進文武童生各六名科考額進文童文名廳民五方雜處客籍甚多廪增額缺似宜稍爲從寛以便互相認保應請定以廪增額缺十五名以次帮補二年一貢新補　生照例食餼十年後方准出貢所有該廳增廪額缺從前孝義等廳係由他屬抽撥查明漢中府屬之南鄭城固洋縣各學額一十五名廪增各二十名寗羌州學額十二名廪增多至三十名略陽鳳縣學額八名廪增亦各至二十名擬卽在於寗羌略陽鳳縣三屬額設廪增内各抽撥五名以足該廳十五名之數應設儒學寗羌州學額不多事亦較簡向有學正訓導各一員如留學正一員可期勝任應請將該州訓導一員移爲留壩廳訓導俸工齋斗等項均仍其舊文廟學署俟經費稍裕再行設修暫於該廳紫柏書院供奉先師神位展修時祀訓導暫賃民房棲止辦公歲支廩膳祭祀銀兩照例開支如有未盡事宜另行酌議咨部立案等情繪具輿圖查造册結由該管道府詳由藩司張岳年詳請具奏前來臣查留壩廳設治己逾百年聖澤涵濡人文逐漸可觀學校迄未創立洵屬闕典兹據授照孝義等廳成案請設學額抽撥增禀各缺量移訓導係爲因時制宜振興文教起見除將輿圖册結咨送禮部外謹會同督臣楊昌濬學臣柯逢時合詞具陳伏乞皇上聖鑒勅部議覆施行謹奏奉硃批禮部議奏欽此○○二品頂戴福建學政都察院左副都御史臣沈源深跪奏爲微臣接辦科試一律完竣恭摺仰祈聖鑒事竊查福建科試前學臣烏拉布曾考福寗興化永春泉州各府州臣奉命任事後當卽延聘幕友赶緊部署於二月初四日出省歴試漳州龍巖汀州邵武建寗延平各府州於五月十七日回省舉行福州府科試至六月十四日考畢計通省科試一律竣事伏念考試事宜必須嚴除弊竇庶可拔取眞才臣歴試各屬隨時稽查防範整肅場規統計六府一州與考童生二萬三千二百三十五名生員六千一百十七名悉心衡校取士如額文風以福州府屬爲最優其餘各屬雖稍分優絀亦皆有可造之材閩中夙崇正學人文蔚起臣於發落時諄諄勉以讀書明理束身勵行期爲國家有用之才以仰副我皇上覃敷文教培植士林之至意現在鄉試伊邇卽擬定期考錄各屬遺才所有科試事宜除遵例分别造册並應行磨勘各試卷解部外理合將接辦科試一律完竣情形恭摺具奏再臣經過地方早稻先後揷秧分秧田水一律充足福州省城五月下旬因溪河汛漲低區間有被淹幸水退甚　尙無妨碍民情均屬安謐堪以仰慰宸厪合併附陳伏乞皇上聖鑒謹奏奉硃批知道了欽此○○雲貴總督臣王文韶跪奏爲揀員借補副將缺以實營伍恭摺仰祈聖鑒事竊臣准兵部咨雲南楚雄協副將員缺係題補第一輪第六缺應用應升人員又維西協副將員缺係題補第二輪第一缺應用儘先人員行令迅　合例人員請補各等因臣遵卽按照部章於滇省應升應補人員内逐加遴選查楚雄協副將輪用應升人　查有副將銜　南　守營叅將張鳳鳴樸誠果敢歴練老成堪以升補雲南楚雄恊副將員缺又維西　副將應用儘先人員按照部章大銜借補小缺應歸　先班補用查有留滇遇缺先題奏總兵潘永勝質地伉爽辦事樸實堪以借補雲南維西協副將員　該員等均係諳練營務勞績素者以之補借補副將各缺均屬人地相宜與例亦符謹將該員等簡明履歴繕具清單恭呈御　合無仰懇天恩俯念員缺緊　准　　員張鳳鳴潘永勝分别補授副將各缺實於營伍地方兩有裨益如蒙俞允俟接部覆後分别給咨送部引見以符定制所　雲南城守營叅將員缺係部推之缺容另揀合例人員請補所有揀員請補副將員缺緣由謹會同雲南巡撫臣譚鈞培署雲南提督　蔡標恭摺具奏伏乞皇上聖鑒勅部核覆施行謹奏奉硃批兵部議奏單併發欽此○○劉瑞芬片再查勞績捐納候補試用知府同知到省一年期滿例應分别考察面試甄别具奏歴經遵辦在案兹查候補知府王秉恩張佩緒試用同知孫鴻勲等三員均到省一年期滿據藩臬兩司詳請照章考　面試具奏前來臣等查候補知府王秉恩才具穏練明幹有爲候補知府張佩緒才明識練辦事勤能鄭工試用同知孫鴻勲諳練樸實勤愼從公均堪各按木班序補除將各該員詳細履歴開單咨明吏部外臣等謹附片具陳伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲己革孝廉方正四川試用布照磨夏咸才力堪用陳請援案開復恭摺仰祈聖鑒事光緒十五年三月十六日欽奉恩詔内開自同治元年以來曾經任用現己革職官員除大計貪贓及居官不職以至失守城池各員若有事係冤枉被革果有才力堪用者在京聽候該衙門在外聽候該督撫查明詳開緣由奏明請旨等因欽此又查陜西撫臣張煦片奏改發陜西卽用知縣杜牲因繳照逾限五月以上獲有降二級調用處分例准抵銷該員無級可抵照例實降係屬因公獲咎蒙恩准予開復降調處分仍留原省歸原班補用兹查有己革孝廉方正四川試用布照磨夏咸年四十五歲係河南陽武縣監生於光緒九年考取孝廉方正以布照磨簽擊四川試用十三年十二月初十日在部領照起程因途次患病措資雨水阻滯申報遲誤至十四年十月十六日到省繳照詳咨在案十六年二月十五日接准部咨以該員繳照遲延至六月以上擬依繳照逾限半年以上例降三級調用公罪因無級可抵並無三級可降之員議以革職等因兹據署理布政使德壽署理按察使黃毓恩詳稱該革員夏咸因繳照誤限無級抵降遂議除名較之他故實行降革者有間核與陜西知縣杜甡獲咎之案情同一轍事在恩旨以前例得查辦且查看該革員才力堪用懇請援案開復並請免繳捐復銀兩等情詳請轉奏前來合無仰懇天恩俯准將己革孝廉方正四川試用布照磨夏咸留川省試用免繳捐復銀兩出自聖　除咨部查核外理合恭摺具陳伏乞皇上聖鑒訓示謹奏奉硃批夏咸着准其開復餘依議該部知道欽此 
 
