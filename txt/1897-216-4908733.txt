# 1934 - 216 - 4908733

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王　　先生所輯計書十二種曰　　與傳曰質疑　曰　家心法曰易氏醫宋曰芷　　草存案曰敖氏　塞　　　曰痎瘧論疏曰達生編曰扁鵲心書曰本草崇原曰侶山堂類辨曰學古診則集前明及國朝緒名醫箸述　　成編　醫　之準　後人所宜　爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每都　洋一元六角 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　　　晣條分久爲醫家寳笈前印五百部早經售罄今倩本局二次重印每部八丁定價洋一元半○校印脉學四種每部四本洋六角寄上海三洋經橋緯文閣發售 
[論暹王游歴事]  
　　暹邏南洋一小邦也北界中國雲南東界越南南臨大海西南連所屬各番部西界緬甸西北隅界南掌西人以綫度測之自北緯綫四度至二十度東經綫九十六度至一百零二度得二十五萬英方里男丁約二百萬有奇華人之寄寓者約一百五十萬人國中有大河二一曰瀾滄江發源青海歴雲南入暹之東北境至柬埔寨入海一曰湄南河發源雲南之李仙把邊等河至暹之北境合諸水成大河海口曰竹崎都城曰曼谷亦曰萬國國中田疇肥沃其土宜稻米極賤每石不及銀一兩時有載赴粤東售之者向時臣服中朝以期入貢我朝定鼎之後職貢尤虔尚釋教稱佛弟子者得免官徭西歴一千八百七十年始有英船入口是年外洋輸入之貨卽多至七萬三千一百二十四噸輸出者多至八萬零一百五十噸其生意亦不爲不盛矣顧壤地雖不甚狹隘而其民才識短淺無志振興坐令日受外人之欺等於安南緬甸其不至滅亡顚覆者蓋亦幾希近年國王始漸漸改絃更張仿行西法機器製造務極研求更遣使外洋旁搜博采其使臣之駐日本者復列名亞西亞恊會以聨交誼而廣見聞然終未能國富兵强如日本之得以鷹瞵鶚視也今乃有暹王親自游歴歐洲之舉當暹王之出游也西報曾紀之謂欲研求國政民風及一切製造及本月初九日偷敦來電言王已游歴至英京適當上議院議事之期遂亦入院觀聽焉嘗謂泰西各國政治之美實由於議院中主持清議不倚不偏故凡有設施兆民無不允洽議院之制不一有總爲一院者有分爲上下二院者英國之制國有大政朝廷先與軍機閣臣會商然後於三十五日之疿傳諭議院中人屆期集議議員中有因故出缺者院中陳明情節令國之人公舉以補之會期例於正月起至六月杪止上議院議員分五班一世爵勳舊二新簡大員三有職守者如教中監督之類四挨爾蘭公舉之大臣五蘇格蘭公舉之大臣下議院例設議員六百五六十人與其選者爲英之土著年在二十一歲以上者每事朝廷付之上議院上議院下之下議院下議院議定後上之上議院見爲可則申奏朝廷而後施行故一切軍務工務刑罰支度民臣罔有違心無不急公奉上蓋朝廷大公無我凡事必期曲當民心也暹邏自開港以來其於國政民風一切製造大抵漸摩有素漸漸改而取法乎泰西獨於君權過尊類得獨斷獨行不必覘民情之向背竊見日本亦蕞爾小國而議院旣設民間皆鼓舞懽欣故暹王一至英京卽人議院觀聽殆將欲師其成法仿而行之歟惟是議院之設亦難矣每見有酷信西法之國當選舉議員之際公行賄賂希冀舉以入院爲榮未必有實學眞才而一入院中卽侈口而談國政甚且各糾黨羽互相引援招集亡命之徒捨死格鬥我壹不知此輩入院後果能大抒崇論宏議壓倒時流否而卽此結黨營私局外者已早爲之齒冷今暹王回國後倘欲仿西法而設議院必先痛除此弊舉公正廉明之官紳士庶各抒所見以裨朝廷始能一洗從前貧弱之風馴致兵强國富否則法立弊生有議院與無議院等且更不如無議院之爲愈也暹王苟有意乎盍采鄙説而加意行之 
[浙興鐵路]  
　　聞之官塲中云六月二十八日有廷寄至浙江著就杭州江十以　　宸橋創興鐵路綿長四十里由紳士林菽原觀察督辦不歸盛杏蓀少常管轄行見火車來往獨握利源風　之開可以豫操左劵也 
[紗廠紀聞]  
　　漢口訪事人函云鄂垣自設紡紗廠以後風氣大開銷塲日　大有應接不暇之勢當道大憲因就織布廠側另建一廠較諸前廠規模尤爲闊大今春已招女工若干名在内工作兹聞　有未便處當事者遂擬改招男工不知究竟將如何也 
[示禁假冐]  
　　漢口訪事人函云漢上有種不法之徒冐充洋關私查名色　　招摇撞騙貽害商民事爲税務司穆君和德所聞爰出示禁止併聞刻下整頓一切所有緝私諸事統歸扜手辦理 
[禀設學堂]  
　　江西訪事人函云江省熊茂才羅宿等禀請上憲創設藏書樓以爲士人講求實學之用兹鄒孝廉凌沅胡優貢復發珠等禀請創設中西實務學堂已蒙各憲批准爰將禀批詳文照錄於後爲遵旨設學懇請就地籌欵以育人才事竊見順天府尹胡山西巡撫胡山西學政錢刑部左侍郎李貴州學政嚴侍講學士秦安徽巡撫鄧先後奏請設立中西學堂經戶部禮部總理衙門議覆奉旨允准通飭各省照辦至再至三京師又新設大學堂以待各省之掄升此實中國轉弱爲强之機淬柔爲剛之本薄海臣民自應感激奮勉成此盛舉伏睹大人眷念時艱奏改友教童課爲算學課移緩就急崇實務精有識人士聞風鼓舞引領翹企謂百年虚僞之習千載維新之基將轉移於大人之一舉幸何如之惟由此擴充似宜遵旨另立學堂指撥欵項尚慮庫欵支絀一時自難應手合無仰懇通飭各府州縣上縣籌欵五百金中縣四百金下縣三百金或撥垷欵或酌新捐又令通省城典各捐百金鄉典各捐五十金又令江西鹽商每票歲捐二十金更請官商之在外在籍者量力捐助如此則衆擎易舉五六萬金不難立辦皆取於彼甚徽而益於此甚大助以若人之財育若人之子弟又兵農工商均有裨益學有所成以之轉授各府州縣開誘來學使一切練兵製器交涉礦務舟車等事不必取資洋人收利權而塞漏巵正如欲實倉囷精選種子事雖迂而實切道雖遠而實近雖曰解囊分潤俗情所難抑知棟焚榱折猶酣睡堂幕將固有之物盡屬他人何如稍出羡餘自爲曲突徙薪之計孟子日今之欲于者猶七年之病求三年之艾苟爲不畜終身不得今日之謂也且時會已開憂患迫切補救之方惟速爲妙誠能迅行舉辦庶上以慰皇上育才求治之至意下足表大人經國保民之遠模至江西紳富亦應知此時爲國爲家舍自求實學更無他法踴躍輸將正爲自保身家至計擬名曰務實學堂擇地建造卽藏書樓儀器院繙譯館并設其中或 
 
 

Page 2

 
 
别有籌欵之方如戶禮總署議准鄧中丞摺内可以奏明請　旨飭下戶部酌量指撥者均候鴻裁定奪伏祈批示施行撫憲德靜山中丞批云來牘閲悉仰布政司會同總局司道確核妥議詳覆察奪禀摺抄發藩憲翁筱山方伯臬憲張筱船廉訪糧憲劉獻夫觀祭鹽憲文問生觀察會詳覆稱擬將各屬人烟稠密或生意較大或出産較多之南昌新建豐城廬陵臨川鄱陽高安贑縣上饒清江萬載樂平義寗等十三州縣爲上等每處飭籌捐銀五百兩其餘較遜之區以寗都奉新玉山新昌宜黄武寗萍鄉泰和萬安安福吉水崇仁南城南豐廣豐鉛山貴谿浮梁宜春新喻金谿東鄉等二十二州縣爲次等每處飭籌捐銀四百兩以德化進賢靖安上高分宜新淦龍泉新城弋陽餘千萬年都昌安義南康等十四縣爲又次等每處飭籌捐銀三百兩以蓮花湖口彭澤樂安興國會昌峽江永豐永新廣昌安仁德興永寗星子建昌瀘溪德安瑞昌興安大庾崇義上猶定南龍南雩都信豐安遠長寗瑞金石城等三十廳縣爲下等每處飭籌捐銀二百兩以上共分四等總計實可籌捐銀二萬五千五百兩加以通省典當城典飭捐百兩鄉典飭捐五十兩以江西通省典當核計共一百七十餘家内城典四十餘家鄉典一百餘家堪以籌捐銀一萬數百兩通核共可湊銀三萬六千數百兩擬俟籌捐到司悉數發交公舉紳董轉發妥店生息以供支用至江西鹽務係歸督憲主政將來規模宏大擬爲推廣再行詳請督憲核示勸辦所有學堂應立規條並應如何考取入額統俟捐有成數再行會商紳董妥定章程辦理 
[示緝私貨]  
　　廣西蒼梧縣正堂吳爲出示嚴禁事案奉本府憲劉札開光緒二十三年五月廿九日奉督部堂譚札開光緒二十三年五月初三日據臨全水客張棨興等具禀梧州現設新關梟匪恃符販私入口乞恩出示嚴禁並札飭嚴拿究辦等情到本部堂據此當批據禀各情應如何嚴定章程設員稽查仰兩廣鹽運司悉心核議飭遵具報仍候札行肇慶梧州兩府督同封川蒼梧兩縣嚴密查拿走私匪犯勿任縱逸此繳等因除批印發外合行札飭札仰府卽便遵照督同蒼梧縣照所開屯私處所並梟匪姓名選派差役前往查拿務獲究辦勿任縱逸爲要切切計黏單一紙等因奉此查梟匪屯積及販運私鹽例禁綦嚴豈容披猖無忌肆意販運入境私鹽充斥不惟引餉有虧抑於正課有礙若不嚴行示禁無以肅法紀而重鹺綱除飭差並會同緝私扒船從嚴緝拿外合行出示嚴禁爲此示仰諸色人等知悉爾等務宜安分生理毋復屯積私鹽及販運入境致干拿究甚至偷關漏税射利肥已尤屬瞻玩不法处示之後務當痛改前非勿再違禁私販倘再仍前不法一經查出或被告發除將私鹽起獲入官變價充公外並將梟匪按律從重嚴辦决不稍從寛貸各宜凛遵毋違特示 
[白下試期]  
　　金陵采訪友人云江蘇提督學政龍大宗師按臨江寍府科試生童本月初二日清晨乘某兵輪船抵下關登小火輪船至旱西門外官碼頭下碇合城官吏齊集接官廳迎迓及文旌戾止城守督標等營兵弁咸在江于跪接次第鳴槍致敬各官先後登舟遞呈手版宗師接見後排道入城各學廣文咸在試院伺候叅見華已鐘鳴一下至晚宗師發出塲期單初三日謁廟放告初四日考各屬生員經古初五日考童生經古初六日考生員正塲初七日覆試生員經古初八日覆試童生經古及生員補考初九日考溧水高湻江浦六合四縣童生正塲初十日覆試各學一等生員十一日考駐防上元江寍句容四屬童生正塲十二日提復溧高浦六四縣童生十三日第一塲考優生十四日提覆駐防上元江寍句容四屬童生十一日第二塲考優生及貢監錄科各屬生員補考十六日考蘇松太三屬生員遺才十七日第一塲考拔貢十八日考鎭淮通三屬生員遺才十九日第二塲考拔貢二十日總覆新進童生並給奬貢二十一日考揚州徐州海門三屬生員遺才二十二日教官錄科二十三日考江寍京口駐防常州等屬生員遺才二十四日各屬正途貢監錄科二十五日考各屬貢監遺才二十六日會考拔貢二十七日補考生員遺才及貢監遺才二十八日會考優貢二十九日補考生員貢監遺才 
[報災批示]  
　　江西采訪友人云豫章水患已紀報端省乎沈災已澹鄉民仍紛紛具禀乞恩南昌縣孟子卿明府批示日本年五月中旬以後大雨時行撫贑　河汛水同時漲發以致卑薄圩堤低漥田畝間被漫溢惟幸天氣暢晴存水於六月初旬卽已消盡其時節候尚在小暑南邑向來各區田畝均種晚稻卽圩堤漫决之處亦可及時補種不得藉口災歉别生希冀著卽傅諭圩董督率農佃人等迅將各圩堤决口合力堵築疏消積水及時補種盡力南畝以冀有秋毋稍觀望自悞禀詞三百四十七紙並發又批曰查光緒二十年周前縣確估該堤遷費計高一丈面寛一丈脚寛五丈均匀牽算每堤長一丈折合土方樁料錢三千八百文照此計算每百丈長堤亦祗需工料錢三百八十千文今該圩首以三百餘丈之堤浮開工料至四千餘串顯係任意浮冒現圩内祗田五百餘畝當此經費異常支絀之際豈能爲該圩堤撥發如許鉅欵據以照轉必致大干駁詰現已天晴水落著卽仍遵前批詳細確估實需工料妥籌修築另禀察辦不得槪行仰給於官徒事躭廷無益又批曰查大有圩定章如係被水衝決至二十丈外是爲患口工程浩大獨力難支自應合圩照畝派費修築但被决字號加倍出費以爲修守不力者戒本年出字號决堤一百餘丈據禀工不可緩自屬實情惟該圩修築患口旣有定章且自光緒丙子以來圩田從未被水連歲豐收民力無虞不足以圩内糧田三萬四千餘畝計之每畝派費百文約錢三千餘串以之修築百餘丈之患口工費亦沛然有餘卽謂被淹之處民力猝難辦到本年决在下游圩内高田及被淹未久無礙收穫者不僅過半其應出費如該紳等所議先築半塹餘待秋後加修亦不致無所藉手丙子决口雖有借欵之舉但彼時庫藏充裕其時又有浙商捐集鉅欵堪以融撥以視今日之度支奇窘者未可相提並論事關桑梓利害切身該圩紳等近在省垣具有見聞諒不至希冀必不可得之公欵停工待費致滋貽悞著卽刻日速集各叚圩長督同業户人等妥籌集費興修藉資捍衛可也 
[主考過杭]  
　　杭州訪事人函云典試福建葛黄二考官於本月初二日行抵禾郡初三日在塘棲尖宿初四日午前抵杭省撫憲廖中丞及學憲織造將軍都統各憲俱出郭迎接循例預備供張兩主司於次早卽開帆前進仁錢兩縣送至富陽界而回 
[香港火災]  
　　六月二十八日之晚十二點時香港西營盤大街二百四十三號昌源燈籠店三層樓上失愼迨水龍馳至已化刼灰惟平屋及二層樓未遭毁壞聞店主倩全安公司保火險洋銀八百圓尚可作桑榆之補惟比鄰二百五十號樓下薙髮店二層樓上烟館三層樓上住眷均慘被池魚之殃并毁許多衣物至二十九日晨八點鐘時危墻忽而傾圮壓斃二命傷者十一人七號巡捕房急雇人竭力鋤挖將傷者舁往醫院調治 
[重辦電燈]  
　　杭州訪事人函云浙省電燈公司前由陸茂才集股開辦嗣因機器不靈燈光忽明忽喑以致生意　佳拆股停歇刻有裘某者擬招股分置辦頭等機器重新開設惟附股者有鑒於前故集資殊爲不易也 
[武林近事]  
　　杭州訪事人函云每屆科塲往往有賭徒冐充考生賃屋於僻靜處招人賭博杭府林太守查知共事責成房主凡有租賃考寓者必須問明來歴倘一時不能盡知底細誤租賭匪赶卽呈報保甲局往事免其治罪如知而不舉扶同隠匿者一經查出除將房屋發封外并提房主從嚴懲辦如此雷厲風行此風或可稍息乎○候補道任芝蓀觀察前奉撫憲札委帮辦洋務現已改委會辦差事因觀察任仁和縣事於洋務事宜頗爲熟悉兼與各國領事及西商人等尤極相契合也 
[求志書院丙申冬季五齋課案]  
　　經學超等六名曹錦章許克勤施世杰項藻馨劉邦霖何長慶特等六名施元福謝鍾麟許克邦俞鑑金承熙王赤一等六名曹錦文許玉庭王有宗黄思曾韓子庚馮玉昆○史學超等九名王誦芬許玉庭朱景陶俞鑑汪錫祺程桐陳仰曾姚元揆張錫珙特等九名王恆齡何鳳翔俞孫樵王岱齡劉宗灝黄肇棟耿覲文程祖勳錢桂文一等九名樊炳清周廷華文琪姚庭炘汪大禮耿杏林顧 
 
 

Page 3

 
 
仰基張瑞甫蕭驖○掌故超等七名余宏淦朱景陶施世杰文國華耿覲文張錫琪耿杏林特等五名黄志曾李寳鑄周廷華汪錫琪汪大禮一等二名張端甫丁桂珙○算學超等五名支寳相陳其鏖莊曾謨崔銘槃黄恩曾特等無一等一名王國久○詞章超等六名沈福保許樹枌李鼎頤王德坤錢銘盤朱錦綬特等六名沈修李寳鑄阮惟和孫紹璟陳國銜鄒登泰一等六名錢人龍孫國仁楊應環張錫琪程祖勳江于灃 
[札設公局]  
　　南巿創設自來水前已出示曉諭擬定章程曾經登報兹關道憲劉康侯觀察在滬南另擇一地設立自來水公局爲辦公之所已於昨日札飭紳士曹寄耘蔡三泉二君常川駐局並另札姚孝廉子讓等七人爲襄理 
[擬建廠屋]  
　　法界向無自來水廠所設水管係由英租界自來水廠接至法界現有法商某君欲在滬南砲隊營後購地建造廠屋擬將水管由沿浦灘新築馬路接至法界以期利權不致外溢已經禀請法總領事轉咨南北洋大臣俟允准後卽行興工 
[幾肇火災]  
　　前晚九點鐘時南巿大東門外毛家弄口盛源泰皮箱店樓上所懸保險燈火力過猛忽然爆炸以致火星滾滾蜿蜓滿室店中人急卽奔出狂呼由鄰佑帮同撲滅不致成災然已受驚不淺矣○本邑小東門外陸家石橋南首慶雲茶樓某餅攤係某甲所設前晚學徒將紙煤燃著悞放櫃内卽入睡鄉以致火勢蔓延幸有人見而狂喊汲水澆灌始得熄滅不致成災事後比鄰萬通醬園等數家環投十六鋪巡防保甲北局報請押遷局員楊聘侯二尹飭勇限三天内速卽遷去如延提提究 
[寄犯解回]  
　　前晚由省發回南匯縣拐犯孫溎榮來滬寄監昨午上海縣黄愛棠大令飭書吏繕就批文派差押解至南匯縣交割 
[幼孩吞烟]  
　　蘇州人某甲住居寳善街左近生有一子聰頴異常撫之育之業已七歲惟甲癖嗜烟霞每值一燈相對卽呼其子在側陪侍不料甲過癮後兩目如迷全不知覺其子不知阿芙蓉滋味將盤中餘膏盡行吸盡及子大呼口苦甲始聞聲驚起見子口角烟漬淋漓急詢其故當卽遣人請陳與昌司事施救業已不及甲雖搥胸頓足然亦徒呼負負矣 
[買靛受騙]  
　　有陳某者向在嘉定縣治之南翔鎭開設染坊近日來滬購辦靛青其友王某見之爲言適開靛行如欲辦貨價可從廉陳以其老友也信而不疑當付定洋一百餘元約期銀貨兩交迨後尋王不見心知受騙立卽投報捕房不知以後若何了結也 
[盂蘭勝會]  
　　每屆中元令節寓滬粤人必於新閘迤西之廣肇山莊建設盂蘭勝會並在正廳陳設書畫骨董等件隙地上搭蓋蘆篷點綴各種花卉並用細絹紥成戲劇以供游人賞玩本屆由廣肇山莊董事定於十四五六等三日舉行業已鋪飾一切較往年更覺推陳出新想璇閨麗質白袷名流結隊往觀定卜清興非淺也 
[墜淵兩誌]  
　　新閘某醫生之傭婦昨日上午携衣在閘橋堍浣洗適值潮漲之際挑水者紛紛而至擁擠非常傭婦立足不穏跌入河中幸經多人帮同救起未遭滅頂亦幸矣哉○叉袋角蘇州河邊有一數齡女孩在河灘邊捕捉蟛蜞偶不經心跌入河中隔河某鄉人見之急呼划船往救雖獲撈起然以食水過多回生無術矣 
[英廨紀聞]  
　　王榮生扭控王和尚冒充探夥希圖訛詐值日差據情禀明翁明府飭押候訊究○陳錦甫婦人顧陳氏在途互毆爲四百十一號華捕拘送至廨由值日差禀知翁明府奉諭飭分别押候待訊 
[上海巡局瑣案]  
　　楊樹浦大順紡紗廠小工頭目周毛毛與女工頭目陸趙氏啓釁互角雌雄氏略受微傷訴知總辦飭長隨劉某持片將兩造逸至巡防局請辦李葆初二尹於前日下午升座訊問氏供常熟縣人年三十有六在大順廠爲女工頭目無故被周毛毛毆打求請究辦周供本邑人年三十有一當紗廠始創時小的卽在廠内充當小工頭目從不敢爲非此次陸趙氏因越俎多事致犯衆小工之怒被小工某甲毆打實不干小的之事求鑒二尹飭交人保出尋獲該小工到案訊核○楊樹浦松柏里楊姓家前晚被偷兒撬門入内竊去皮箱一口内藏衣服約值數十千昨晨開繕失單投報巡防局求請代緝李葆初二尹准之飭差訪緝務獲究辦○本邑大南門外十二圖内有紫竹菴焉梵宇軒昻美輪美奐向由某比邱尼住持香積廚中頗爲饒裕日前突有胠篋者流覬覦其貲乘夜半人靜時將後垣挖成一穴蛇行而入至尼臥房中竊去皮箱二口衣服十餘件以及零星器物翌日尼開單交十二圖地保顧桂榮曁捕役令分頭跴緝前日之晚捕役夥潘榮春行至南碼頭見有形跡可疑者上前盤詰言語支吾因卽拘解至高昌廟巡防保甲局經局員魯介朋二尹立卽升座提訊其人供稱小的姓李名洪生向在金陵某營當勇刻下流落滬江寄居高昌廟畔親串家以小販餬口不敢爲非二尹謂爾旣曾當勇難免習穿窬伎倆此案究竟是爾所爲否供稱小的方由湖南原籍來滬並不爲非二尹盤詰至再堅執前供遂喝令笞責二百板命捕役在身畔搜獲質劵數紙因謂爾旣稱安分藏此質劵何爲李俯首不答二尹命再笞責四百板押候吊齊各贓再行訊究○昨日南巿施相公弄口俞德記草貨店中人將垃圾傾棄路旁爲巡差所見拘至十六鋪巡防北局請究局員楊君判罰洋銀四角○南巿楊家渡救生局司事陳某之孩年甫五齡前日在局門外閒玩突有拐匪石見生購荳腐花二盌與孩啜之陳見之詢其爾可認識此孩否石稱不相稱遂拘送十六鋪巡防保甲北局局員楊二尹提訊之下判令笞責五十板交人保釋○朱福寳投保甲巡防總局控被朱裳華等攔路拆梢鍾明府提案訊問朱供向爲醫生前日應某姓之招往鄉間治病途中遇朱裳華張復寳二人無端糾纒出言不遜打毁紈扇且被詐去洋銀三元有零求爲追究朱張同供並未攔路拆梢明府大怒將朱鞭背七址下掌頰四十下始認奪得紈扇一柄又洋二元張供分得洋一元一角此事係朱起意求鑒蔡心順供是地保朱張兩人向來誠實明府曰爾包庇流氓殊爲可惡着笞責二百板朱張兩犯交差看管限七日將洋及物繳案再核 
[法界捕房紀事]  
　　永安街愼記雜貨行歇夥某甲落魄無聊冐刻愼記圖章向往來各行中支取貨物前日又至某行取糖若干被行夥察出破綻將甲扣住交巡捕送入捕房昨晨克捕頭詢悉原委令押候解送公堂禀請懲辦○乙丙二流氓在小東門外某酒肆沽飲適遇江北某邑人某丁某戊以爲懦弱可欺攫取洋銀一圓而去丁戊向之理論反遭毆擊爰呼巡捕至將乙丙拘入捕房昨晨克捕頭究問之下令押候原告來案時再行核辦○鋸匠某已年僅十六前夜掩入小東門外某錢莊桌下莊夥瞥見以其赤身露體疑爲圖竊交巡捕送入捕房昨晨捕頭向之詰問供稱前日行至十六鋪被流氓擁入某小烟館將短衫褫去不得已躱入錢莊桌下捕頭令押候解送公堂禀請訊辦○某包探深夜在途巡綽拘獲竊取水烟袋之某庚竊取布衫之某辛盤詰之下認竊不諱爰將人贓解送捕房克捕頭詢悉情形令一併押候解送公堂禀請懲儆○浦東鄉人某壬手携水烟袋一枝在護城河畔某押店質錢包探見其形跡可疑拘入捕房昨日克捕頭究問之下壬供稱家住　左因貪吸水烟被父親毆擊懼而逃出將水烟袋携之來滬捕頭令押候解送公堂禀請核 
[分發人員騐看名單]  
　　新海防例掣籖分發員外郎花翎蔭德賀滿洲主事歐陽錡湖南單傳序山東王雲藻浙江陳嘉榖浙江應國樑浙江都倫蒙古内閣中書俞壽慈順天○新海防例指省分發知州周鴻藻四川貴州通判陸邦純江蘇雲南周桂生湖南貴州知縣徐德修湖北貴州汪承祖江蘇安徽王藩四川湖南吳廷模浙江河南姜炳榕江西湖南羅浚福洒西廣西羅汝澤湖北福建歐陽守和湖北四川鹽大使葉向榮廣東福建叚士璋安徽兩淮張調燮浙江福建布政司經歴陳鴻爵湖南貴州府經歴滕忠江西安徽潘常翰江蘇福建劉斌江西湖南縣丞崔幹臣順天河南鄭秉璘湖南安徽洪運昌湖北湖南張廷玉湖南廣西謝龍慈山東四川茅恒 
 
 

Page 4

 
 
基山東河南程之萬安徽河南滕紳江西湖南陳錦琦江西山東勞洪章浙江安徽吳鳳儀浙江福建顔掄才四川湖南周啓祜四川湖南沈嘉祺浙江陜西唐我辰湖南四川吳良楨河南安徽鹽運司知事程祖惠安徽兩淮縣主簿楊承澤湖南甘肅州吏目陳錫周湖南四川何爲金湖南廣西黄恩榮江西山東倪宗裕浙江四川鹽巡檢程宜福浙江兩淮巡檢唐韶湖南安徽劉建曾江西福建樊利賓江西湖南阮覲光安徽福建邵承褘浙江安徽俞乃璧浙江安徽李宏猷河南安徽從九品張鼎浙江福建李守和浙江山東典史王克承順天甘肅張聨城湖南四川程遠湖南廣西趙元炳安徽河南丁玉能安徽河南孫桐吉四川陜西譚立宗陜西四川嚴寳衡浙江山東任德裕浙江陜西周德壽四川貴州馮守一四川貴州鹽茶大使王光圻河南四川未入流朱紹祖浙江河南○海防例指省分發巡檢曹汝璋江蘇河南○籌餉例指省分發鹽大使李作霖浙江福建典史曹紹先江蘇四川○勞績掣籖分發知府鹽運使銜常忠滿洲○勞績指省分發道二品頂戴李祐漢軍四川鹽運使銜况桂馨江西湖南知府朱啓鳳江蘇浙江知縣謝宇俊貴州雲南傅承禧貴州四　陳宗雍福建江蘇馮嘉錫江蘇湖北劉清書漢軍吉林張用賓江西廣東費綏祖江蘇浙江盧金章江蘇浙江鹽大使魏作樞浙江兩淮縣丞林華福建浙江縣主簿陳寛潤湖北江蘇未入流藍翖杜大德湖北甘肅○優貢呈請掣籖分發知縣邱道孝陜西○司文館教習掣籖分發知縣同知銜文聘珍湖南○截取掣籖分發同知蔡思榮福建○截取呈請指省分發同知王昉徴山東直○議叙掣簽分發通判沈學淦直○議叙指省分發從九品王毓瑛直山東未入流王光熾江蘇湖南○應補呈請分發知縣仲呈材浙江江蘇趙從炳江西湖南鹽大使黄維藩江西福建縣丞高軒廣東福建夏獻衡江西湖北未入流沈壽謙浙江廣東陳有猷廣東福建 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　徐正卿等控地保王海和匿糧前日經蔣刺史訊問王供年二十八現充地保徐正卿有無單蕩田去年九月徐赴糧櫃完納錢糧後來册書令小的將糧串轉交與徐查此項蕩田係正卿之叔徐世香之業由童世香央小的爲中價賣與洋商收過定洋五十元並非盜賣求提世香自能明白册書汪步雲亦知底藴刺史飭差傳汪至案問曰爾是册書此案糾葛可從實供明汪稱徐正卿昆仲因爭奪此項蕩田書辦故未將糧串付下後知此蕩已由正卿之叔賣與洋商餘不知其細求察徐正卿供五十三圖人祖遺蕩田六畝現被地保王海和盜賣一畝二分經小的查悉賣與洋商已收定洋五十元不得已投案控告宋胡氏供丈夫宋秀山有病在家不能來案前在櫃上完糧被王海和掯匿糧串後經婦人給與小洋五角向取糧串仍一味推叩諉求追給刺史謂此案旣係將田賣與洋商非提訊徐世香不能水落石出宋胡氏之糧　者王海和給還胡氏前呈糧串一併給與領去○報紀押犯脱逃一則前日蔣刺史命提拘獲之莊關慶至案訊問莊供一時悞聽王錫榮之言　牆圖遁卽被拘獲求開恩典刺史判重責五百板釘鐐還押並諭飭看役嗣後務須小心如再懈怠定不輕恕一面仍赶緊尋緝逸犯務獲究辦○江北人滕利貞控杜明奎誘領伊妾亦經蔣刺史研訊滕供業屨因無嗣續出洋一百四十元價賣朱氏爲妾已經懷孕被杜誘拐小的去年以事奉押改過所不能來案控告以致遲至今日杜明奎供年六十一歲滕於去年與小的涉訟奉發改過所收禁現已釋出來案誣控誘領伊妾求恩明鑒刺史以滕控誘得無憑候移交原籍辦理杜明奎交人保出 
[美界捕房紀事]  
　　江仰之寗波府屬某邑人有女名阿寳芳齡十七娟麗異常自幼許字與同鄉人鄔蘭友爲室鄔家計中落窘迫不堪江又故昻其聘禮以致一對玉人難成眷屬前晚阿寳因事出外途經虹口吳淞路鄔預知行蹤邀同董阿虎等若干人將阿寳搶去成親昨晨江在頭壩路與鄔蘭友相遇爭論之下互相扭打不意董阿虎突出相助將江毆傷因扭董至捕房控告捕頭飭押送英界公堂訊究○第二千九百十八號東洋車夫陳裕芳拉客至虹口蓬路客去遺下手巾包一個内有洋銀二十三元陳取視之下不林喜出望外旋至伯頓路爲包探施　江之夥紀許而譚桂堂訪悉將陳軋至某茶肆中事爲蘭捕頭所聞飭探將紀譚二人及車夫陳裕芳一併拿至捕房禁押候送英界公堂訊辦○黄阿四王小山吳王王三人串同在西華德路東王家宅地方攫取曹姓女孩之金戒銀鐲等件報捕後捕頭派包探石金榮將三人一併拘入捕房押候解送英界公堂究辦○小竊趙金棠在某鄉竊得綢衣三件持至虹口意欲付諸質庫經包探洪阿寳緝獲拘入捕房押候送英界公堂訊究○御者沈阿蘭驅駕馬車疾馳至百老匯路四十三號西捕以其違章拘至捕房押候訊罰○偷兒胡錦芝犯案破獲判令遞解回籍前日捕頭飭包探石金榮帶至法界附江寛輪船解往鎭江原籍○昨晨有小竊某甲溷至漢璧禮路小菜塲竊取雞蛋若干爲事主所見扭交一百四十七號華捕拘入捕房押候解送英界公堂訊辦○常州人顧某在楊樹浦華盛紗廠執役刻已遄回原籍其妻某氏亦在廠中做工前日午後工畢而出竊得棉紗若干途經楊樹浦橋爲巡街捕拘獲解入捕房黎副捕頭令押送英界公堂訊核 
[省官報]  
　　七月初四日署理太湖同知孫毓驤禀知交缷任事回省從九謝步雲禀知奉委文闈執事差○初日太倉州蔣禀辭同知吳其昌禀謝奉委發審局卽日到差又梁孝熊由滬回知縣傅維祚禀知山京引見同省縣丞陳守杭巡檢陳錫祿均禀知奉委文闈執事差准補太倉州七浦司巡檢文濬專丁來省禀知交　署崇明縣貔　司巡檢事並謝奉飭赴七浦司巡檢任典史胡廷珍禀知交缷代理震澤縣縣丞事 
[江西官報]  
　　六月初一日候補府陸錫康辦景德鎭卡候補縣周景祁缷辦樂平緝私卡回又謝酌委優缺一次行知陳善垣由廣信審回楊鴻翥檀家琮俱解地丁進京縣丞彭國鈞接辦永平藥庫析長青南糧倉彈壓駐京提塘周定邦由京請假回籍○初二　署撫州府經陳福齡缷事回撫州營都司韓定國留省察看以標　　振聲署理○初五日候補府李宗言總查七門城外保甲 
[上海虹口元濟善堂經收五六月分捐一文愿常捐清單]  
　　唐茂枝五月捐洋五元東可良韋文圃翁醉樓五六月各四元黄薰南陳鴈初義成號錦章號各二元永增祥廣泰祥萬順豐各一元李珊記燧泰號長和號元昌號各六角恆昌號長茂號同春祥寳成成昶利利亨號恆裕昌順興源寳昌號寳興號聚昌號源泰號生昌號各四角唐藴輝堂四五六月三元吳敬堂一元五角梁誠謙正月至六月三元全信質二元四角恊昌成一元二角昌昇泰一元二角五六月共收捐洋四十七元九角○梁日三惜字捐五六月　元○陳鴈記五六月百愿謝鑑記六十愿梁日碱五十愿禮和帳房四十愿華榮和永義源怡珍居戚益齋陸門張氏巢子餘巢潘氏潤德堂各二十愿致寳長洗亮光各十四愿至義居十二愿守拙子湧幢氏各四愿華榮昌十愿靜慮居四愿殷茂庭殷守泰殷恆濬殷許氏殷恆懷各十愿筆唎　房八愿張季園四愿讓德堂十愿禮發押六愿江蓉生胡玉　各二愿愼安堂滋源靜怡軒傅各六愿衆友康健四愿李芹香二愿恊大莊鄔達齋鄔棠林史致泰各六愿王榮生寄生洪元鄔宅各四愿鄔識深八愿樂善居士愿張榮官江月三愿鍾聖輝郭啓之正月至六月各三十六愿韋紫光黎蓮勝各十八愿何日葵鄭梅庭王禮堂四五六月各十五愿王尊勳何麗初洗烴珊各九愿譚始端六愿恭壽堂徐宗潢昭敏氏各三愿共計八百八十四愿五六月共計收錢二十六千五百廿文九章號不計愿五六月一元二角湯鴻賓六角湯雲亭三角洽盛恆榮順號沈紜福各二角麥義民恤釐錢一千二百文佘明一恤嫠正月至六月錢三千六百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十三年六月二十八日京報全錄]  
　　宮門抄○御史鄭奏爲督臣衰憊不堪重任據實糾叅摺○東撫李奏爲豫省　裁駐東嵩武三營摺○又奏爲遵旨裁撤營勇據實覆陳摺○陜撫魏奏爲理事同知再行留任三年片○漕督松奏爲防營更換員弁奏聞片○六月二十八日推班○召見軍機○皇上明日卯　　刻升中和殿看版○○掌湖廣道監　御史臣鄭恩贊跪奏爲督臣衰憊不堪重任據實紏叅恭摺仰　聖鑒　竊維時勢艱難至今　而　極全在封疆大吏公忠亮直　　國爲民人心得以固結斯邦　賴以維持未聞以　竊戀　　人尚　　共　飭地方裨益時局也兩廣督臣譚鍾麟久任兼圻資望頗著其先精力强盛辦非不認眞自　任兩廣總　以　精神日衰智慮　　雙目失明不能視物僚屬不常接見政務弗能親裁著中公事悉悉任其子分發江西知府譚寳箴及該督之妾弟保舉都　張鍾緣張鍾充督署巡捕兼統　輪船練軍該督最爲信任與督署刑錢幕　藩姓内外勾串賄賂交通又有該督之家丁徐姓骫法舞弊倚勢　摇凡此曖昧情形豈能授人以實據而人言藉　衆口鑠金謗讟沸騰宣播道路實不能爲該督　諱者廣東賭風甲於天下闈姓之外則有白鴿票貽害地方久經嚴禁乃聞該督署内開設白鴿票　按月抽費闈姓商人承充時以十萬元饋譚寳箴張鍾等人始得開辦候補知府方功惠士存善爲之過付上年十二月督　忽有械鬥一事調勇彈壓合城驚惶遂搜出賭票賭具將書吏三十餘人發交南海番禺兩縣訊究該書更聲言　給譚寳箴張鍾賭規二千　　兩幕友家丁俱皆分潤該縣因案情牽涉督者不敢深問將此案隠爲消弭廣東連年添募勇營該督以各省散勇　湖南游蕩不法之徒　　　　營官多不安分去冬營勇與鄉民爭毆街巿商人來相勸解營勇兇燄　張持槍施放反往愬於都司張鍾調勇白名　　商尋釁傷及多　　　　　　鍾一而之詞立飭首縣會營查拿民心不服爲之罷巿廣東向有八旗滿蒙漢駐　生計困　　有被莠民誘使犯法　前因　犯共　　　　　曾同　刦分贓該督不照章移咨將軍辦理竟派營　處提調知府林賀峒帶勇搜拿草菅人命旗丁羣向將軍　内呼寃該督乃袒庇林　峒並不秉公查　將此案含混了結劣紳劉學詢劉學詮業已因案革職乃勾串家丁徐姓納賄於巡捕張鍾多方夤緣該督遂爲奏　開復原官舉　譁然劉學詢等旋卽隠匿香港家丁徐姓已於正月出者以避風聲此外署廣州恊副將鳳鳴前安定　知縣李家焯狼狽爲奸廣行賄賂皆因　督　氣昏　坐受欺蒙信用私人一至於此廣東素號巖疆浮囂難治非忠諒幹濟之材無以挽回　俗整　地方朝廷宵旰憂勤孜孜於用人圖江西罷去德馨官塲之污濁頓除山東摧用李秉衡吏治之更新立是今譚鍾麟久病衰頽若仍令其膺斯重任左右私人　肆蒙蔽其害有不可勝言者擬請旨簡派廉正大員認眞查辦時局幸甚臣職司糾劾旣有所聞不敢安於緘默謹披瀝上練伏乞皇上聖鑒謹奏奉旨欽此○○降二級留任又降二級留任山東巡撫臣李秉衡跪奏爲豫省請裁駐東嵩武三營謹遵部議專案奏明恭摺仰祈聖鑒事竊准户部咨議覆河南巡撫劉樹堂奏裁汰防營並請照裁出省防軍一摺内稱嵩武軍十營餉向　豫省供應該撫擬令裁汰三營除河南索回二營自行裁汰外山東再裁一營歸併作爲裁汰三營之數惟該軍駐紥山東膠防辦理船澳關繫緊要能否　裁一營未能遥度請旨飭臣體察情形專摺奏明辦理等因奏奉諭旨依議欽此欽遵咨行到臣伏查嵩武軍駐紥東省將二十年光緒十八年前河南撫臣裕寛請撥兩營回豫經前撫臣以東省正築砲臺需勇工作請俟臺壘工竣再調回豫奉旨允准欽遵在案迨光緒二十年復將該軍分布海防是豫省雖有調回兩營之名而東省實全收十營之用該軍所駐之處除驤武左營馬隊分駐曹州府屬專辦緝捕外其分布海防者膠漢四營烟臺四營登州一營各該處地屬巖疆兵力本不爲厚不獨膠澳辦理船澳誠如部臣所議關業緊要未能裁營州臺登州亦實有不能　减之勢惟該軍餉銀向由豫省籌解當兹庫藏支絀各省皆同豫撫臣請裁三營期在節餉償欵臣旣不能自備三營之餉何敢令豫省獨爲具灘不得已將膠漢烟臺登州三處各裁去嵩武一營照豫撫臣原奏共裁三營一面將寗海州上莊等處所駐東字副軍三營分調膠澳烟臺登州三處塡補嵩武三營之缺以重防務　後豫省祇籌解七營之餉其所裁三營騰出之餉卽由豫省提出還欵此三營餉銀截至五月底爲止仍照案以豫省所解六月之餉作爲　餉俾各勇得資生以廣皇仁除咨戶部兵部曁河南撫臣查照外所有照裁驻東嵩武三營　由謹專摺具奏伏乞皇上聖鑒訓示謹奏奉硃批該部知道欽此○○降二級留任又降二級留任山東巡撫臣李秉衡跪奏爲欽奉諭旨裁汰勇營謹將東省遵辦情形恭摺覆　仰祈聖鑒事竊臣於五月初二日在利津西韓工次承准軍機大臣字寄光緒二十三年四月二十五日奉上諭督辦軍務王大臣等會奏議覆御史李擢　奏請酌裁長江水師曁各省營一摺前據戶部奏請業經諭令各直省督撫認眞裁汰並著通力合籌赶緊辦理仍將所裁兵勇數目日期分晰具奏毋稍延緩等因欽此欽遵寄字到臣當卽轉行遵照去後伏查山東陸續招募計新舊各軍各三萬餘人節次裁汰計撤防勇一萬六千餘人練軍一千九百餘人伏讀光緒二十三年三月初四日寄諭裁兵减勇一事據户部奏稱自行知各省以來惟山東一省奏明將制兵分限五年裁减五成並將防營練勇分别裁减等因欽此是微臣力求節餉之心爲部臣所深知亦爲聖明所洞鑒惟東省瀕臨大海接壤江淮居南北之要衝爲畿疆之屏蔽臣是以於上年八月有增兵萬人之請復念部庫支絀的餉難籌臣是以有不敢輕言增募祗就現有各營加意訓練之請蓋帑力有限應增者不能遽增而事變堪虞欲减亦未敢遽减也今河南又裁去駐東嵩武三營東軍單弱揆時度勢實屬無可再裁惟旣欽奉諭旨令各省合力通籌仰維宵旰憂勞臣曷敢不勉爲籌畫查奏調來東之廣西補用總兵楊昌魁所統新魁營上年六月已將後營裁撤兹復裁撤前營一營又於中左右三營中汰弱留强共裁去勇丁五百名前營共裁遣一千員名餉銀均於五月底截止其遣散各營卽直滇黔湖鄂等省各按道路遠近加給川資作爲恩餉俾不至逗留生事所留三營營哨官弁各仍其舊以便有事時勇額易於募用此係於無可裁减之中爲力求節省之法據善後局司道具詳請奏前來除咨部查照外所有遵旨裁撤營勇據實覆陳緣由理合　　　○奏伏乞 
皇上聖鑒訓示謹奏奉硃批該部知道欽此○○委光燾片再理事同知三年俸滿例准註册升轉茲西安府理事同知定泰現年五十　　　　黄　蒙古監生由侍　處筆帖式年滿奏留直隸試用于同治八年補授直隸總督衙門筆帖式年滿奏留直隸以理事同知通判知縣補用歴經委署早平縣　縣廣　　大使　補保定府理事同知調辦天津海運出力請加四品銜光緒十三年十月丁憂回旗十四年七月由　　帶領引見奉旨交吏部照例辦理欽此簽分工部都水司主事行走十一月吏部帶領引見奉旨定泰著外用欽此十六年正月服闋十月引見奉旨陜西西安着同知府理事定泰補授欽此領憑到省十七年四月到任二十年四月三年任滿經前撫鹿傳霖會同前西安府將軍臣榮祿奏請留任三年奉旨允准欽遵在案兹扣至二十三年四月復屆三年任滿應行候補推升惟查西安理事同知政務殷繁必須精明幹　　員方足以資治理該員老成穏練辦事隠勤於旗民交涉事件細心　斷辦理持平且清釐保甲稽察匪類均屬　眞洵爲理事同知中出色之員據藩司張汝　臬司李有棻會詳前來臣覆查　　合無仰懇天恩俯准將西安理事同知定泰再行留任三年以資熟手實於地方有裨是否有當謹　同西安將軍臣國俊　片具陳伏乞聖鑒訓　　奏奉硃批　照所請吏部知道欽此○○松椿片再各省防營如有更　員弁前於光緒十五年欽奉諭旨飭　隨時奏聞等因歴經遵辦在案現在管帶清淮左營步隊候補副將　　　據報　故所遺差使查有四品頂戴補用守備　樹椿熟悉營務謝練　　堪以委合　　　繳飭道照外理合附片陳明伏乞聖鑒謹奏奉硃批兵部知道欽此 
 
 

Page 15

 
 
[光緒二十三年六月二十九日京報全錄]  
　　宮門抄○給事中龎奏江浙等省徴收地下條銀所折錢價與巿價縣殊請飭部核議酌減摺○鄂撫譚奏報湖北省收支牙帖釐金數目摺○又奏爲領運京銅附搭輪車起程日期摺○御史徐奏爲江西水災賑濟宜速摺○粤督譚奏爲遴員接署道篆片○川督鹿奏爲調簾各員循例奏聞片○東撫李奏爲承襲世職各員緣由片○六月二十九日禮部宗人府欽天監正紅旗值日無引　○錫公續假十日○禮部奏派塲内監臨派出文治胡燏棻○關防衙門奏初七日大高殿大光明殿拜表端王瀅貝勒行禮○召見軍機○皇上明日寅正至太廟行禮畢還海辦事召見大臣○○禮科給事中臣龎鴻書跪奏爲江浙等省徴收地丁條銀所折錢價與　價懸殊請飭部核議酌减以除中飽而恤民艱恭摺仰祈聖鑒事竊惟近年以來民間制錢短少銀價日落前之每兩值一千六七百者今則止一千二三百矣雖經各省廣開鼓鑄而庫欵支絀礦産不豐所鑄錢文未足流通錢價迄不能平物價因之騰踴民情拮据日甚一日我皇上眷愛斯民蠲緩賑撫無歲無之當此民生雕敝之時必以休養生息爲先催科之政所尤宜加意者也查各省徴收地丁條銀大都以錢折銀由州縣易銀批解其章程由藩可參酌議定查照巿價每兩加收數百文以爲火耗解費等項之需各省時有叅差未能畫一卽以江蘇而論於光緒二年减定每兩二千二百文其時巿價約一千六七百文所增止四五百文耳二十二年因銀價低賤减爲二千文本年奏准仍循舊章核之巿價一千二三百則增多七八百文矣浙江省折徴之數與江蘇省大略相同安徽省則每正銀一兩實徴一兩三四錢不等而每兩折收錢一千七八百文本年亦經奏准减收一百文核其實數每正銀一兩亦在二千文以外如江浙等省民間多用銀圓完納時胥吏再加挑剔抑勒是不啻以二兩完一兩矣夫徴收地丁例載科則皆以銀爲定而定章准銀錢並收者原以便民也其火耗雜費自不得不酌加若干以資應用然從前銀價昻貴之時州縣未聞賠累則現在銀價日落斷無需費反多之理州縣官吏利於折價之多以飽其私槖而小民竭蹶輸將已受倍徴之累矣且條銀與漕糧起運之費迴不相同漕糧事繁費重故定章每石加收錢一千文若條銀則徑解藩庫傾鎔火耗之類所費自不如運漕之鉅伏查耗羡舊例每兩僅加五分而現在折徴所加視耗羡已幾至十倍甚非朝廷薄賦愛民之意也可否請旨飭下户部核議凡折收條銀查照從前定章叅酌巿價略增火耗雜費每兩比巿價不得加過四五百文其以銀完納者酌加以三肆錢爲限不得抑勒折收通飭各直省一律遵辦如以後鑄錢日多巿價增漲仍可隨時酌加於國家正賦並無出入面中飽之弊可除小民受益不淺矣臣爲體恤民艱起見是否有當伏乞皇上聖鑒謹奏奉旨欽此○○頭品頂戴湖北巡撫臣譚繼洵跪奏爲湖北省光緒二十二年秋冬二季收支牙帖厘金銀錢數目恭摺具奏仰祈聖鑒事竊恭照同治七年十月欽奉上諭厘金報部章程著照兩淮鹽厘格式每年分兩次奏報等因欽此欽遵辦理歴案奏報至光緒二十二年六月底止在案兹據湖北布政使王之春會同牙厘局司道詳稱光緒二十二年七月起至十二月底止除洋藥税厘銀兩另案造報外貨厘舊管項下實存巿平荆沙銀十八萬六千八十七兩四錢五分九厘又收牙厘錢九十二萬五千一百五十八串七百五十八文開除項下實解湖北鹽道轉發長江水師二十二年秋冬二季分俸餉庫平庫色新寳銀八萬七千兩合巿平荆沙銀九萬一千四百三十三兩五錢二分實解湖北善後總局巿平荆沙銀九萬八百六十三兩七錢七分四厘零又遵奏案撥解二十二年秋冬二季分善後總局委員薪水雜用銀五千一百三十兩六錢巡防保甲員弁薪水經費銀一萬一千三百七兩發審委員薪水經費銀一千六百二十兩武職操練弓箭月課奬賞銀二千八百二十兩救年紅船水手口糧經費銀二千八百八十兩又提牙厘各局局用八分經費銀一萬四千八百八十六兩九錢九分六厘零實解湖北善後總局錢八十五萬一千一百四十六串五十七文給牙厘各局八分經費錢七萬四千一十二串七百一文實在項下銀錢兩欵掃數解清無存等情詳請奏咨前來臣覆核無異除清册咨送户部科外所有光緒二十二年秋冬二季收支牙帖厘金銀錢數目理合理同湖廣總督臣張之洞恭摺具奏伏乞皇上聖鑒謹奏奉硃批户部知道欽此○○頭品頂戴湖北巡撫臣譚繼洵跪奏爲滇省委員領運十六起二批京銅到鄂發給水脚銀兩搭附輪車開行日期恭摺仰祈聖鑒事竊查滇省委員試用知縣王嘉福領運十六起二批京　五十一萬五千斤於光緒二十三年四月初一日由四川巫山縣護送到湖北巴東縣境四月十四日全數運抵漢陽縣報經飭委漢陽府知府余肇康漢陽縣知縣薛福祁會同該運員王嘉福將運到京銅逐一盤騐過秤並無短少搭附輪車眼同過載於四月十八日由漢開行取具運員無虧鈐結由該府縣加結轉詳其應領水脚在於藩司庫存地丁項下動支銀一千八百兩發給該運員具領據署湖北按察使瞿廷韶具詳請奏前來除將册結咨送户部工部曁錢法堂電照外理合會同湖廣督臣張之洞恭摺具陳伏乞皇上聖鑒謹奏奉硃批該部知道欽此○○江南道監察御史臣徐道焜跪奏爲江西水灾賑濟宜速恭摺仰祈聖鑒事竊惟江西諸水匯於鄱陽湖而達諸江蓋湖口爲江西門户而適當長江之衝長江漫溢下流不暢則勢必倒灌鄱湖故湖北大水往往殃及江西然使江西雨暘時若内漲不生則雖有外來之漲亦未遽爲大害乃聞本年春夏之交江西上游各府屬雨水過多贑江袁江盱江諸水建瓴而下支河汊港早已瀰漫至五月中旬連日大雨水勢益猛又值湖北江水之漲灌入鄱湖使内地諸水無由宣洩而更相助爲虐遂致衝突潰裂爲數十年來未有之災上下游各州縣田廬被淹省會城内水深數尺附郭之南昌新建等縣圩提　　　塌良由内漲外漲同時並至是以災區甚廣飢民衆多若不急籌賑撫恐致别生事端相應請旨飭下江西巡撫迅速查明妥籌賑濟以　　　　主子惠元元之至意臣爲桑梓民命起見是否有當伏乞皇上聖鑒謹奏奉旨欽此此○○譚鍾麟等片再署南韶連道羅麓森　光緒二十三年六月初五日病故所遺南韶連道篆務應卽委員接署查有候補道顧元勳品端才裕資望較深堪以署理除檄　遵照外臣等謹附片具陳伏乞聖鑒謹奏奉硃批吏部知道欽此○○鹿傳霖片再查道光九年禮部議覆御史牛鑑條奏各省鄉試如實缺人員不敷考選内簾准於卽用分發人員中擇其文理優長者一體充當等因歴經遵照在案本年丁酉科川省文闈鄉試所有堪調内簾實缺人員或因久歴簿書稍涉荒疏或因地方緊要未便更易合計所調實缺各員不敷考選十四房之額隨卽遵照部議在於卽用大挑分發人員中擇其文理優長者與實缺人員一體選充以重校閲理合循例附片具奏伏乞聖鑒謹奏奉硃批知道了欽此○○降二級留任又降二級留任山東巡撫臣李秉衡跪奏爲查明應承襲接襲雲騎尉各世職彚案恭摺具陳仰祈聖鑒事竊照陣亡殉難官紳應襲世職例應半年彚奏一次歴經遵辦在案　查光緒二十二年下半年應承襲雲騎尉年已及歲應發標之高永脩展其爲尚　逵展慶齋劉翔龍李澄清趙萬峯張鎭西應　襲雲騎尉年未及歲之房昭辰傳記棠應承襲　騎尉因不諳騎射請以頂戴榮身之官詔爵應承襲雲騎尉年日歲請在籍養親之王蓬洲均經臣隨時騐看逐案查核相符將高永脩等十一名分别發標學習房昭辰等二名飭俟及歲時再行騐看核辦統　兵部　奏奉旨之日作爲收標及起支俸銀日期官詔爵照例毋庸給俸王蓬洲　食半俸至房昭辰之父外委房永勝本係房姓並非方水勝因投　効力時房方字音相近誤報姓方應請　部更正以昭核實除宗圖册結送部外理合敬繕清單單恭摺具陳伏乞皇上聖鑒訓示謹奏奉硃批兵部議奏單併發欽此 
 
 

Page 16

 
 
[光緒二十三年七月初一日京報全錄]  
　　宮門抄○粤撫許奏爲遵旨查明原奏督臣情形並糾叅文武員弁各節據實覆陳摺○東撫李奏募夫防修河工片○浙撫廖奏報海沙河水情形摺○七月初一日兵部太常寺太僕寺廂白旗值日無引見○吏部呈進月官卷○倉塲奏漕船五日回空○兵部奏派考試繙譯文童彈壓副都統派出芬車色楞額○召見軍機○○頭品頂戴廣東巡撫臣許振褘跪奏爲遵旨查明原奏督臣情形並糾叅文武員弁各節據實恭摺具陳仰祈聖鑒事竊臣承准軍機大臣字寄光緒二十三年四月二十五日奉上諭有人奏督臣衰憊不堪重任據實糾叅一摺據稱兩廣總督譚鍾麟精神日衰智慮昏眊署中公事委任其子分發江西知府譚寳箴及都司張鍾幕友家丁恃勢招摇署中開設白鴿票館　姓商人行賄承充並有營勇尋釁傷人及搜拿旗丁草菅人命情事劣紳劉學詢劉學銓因案革職納賄夤緣奏請開復署廣州協副將鳳鳴前安定縣知縣李家焯狼狽爲奸請飭查辦等語著許振褘按照所叅各節確切查明據實具奏母稍徇隠原摺著抄給閲看將此諭令知之欽此臣當卽欽遵事涉兼圻大員又與同城共事何敢諉爲不知自取徇隠之咎除就臣聞見所及外仍細密查訪始得據實上陳如原奏稱督臣自履任廣督以來精神日衰智慮昏眊雙目失明不能視物僚屬不常接見政務弗往親裁署中公事悉委任其子分發江西知府譚寳箴及其妾弟都司張鍾緣張鍾充當督署巡捕兼統帶輪船練軍該督最爲信任與督署刑錢幕友　姓内外勾串賄賂交通又有家丁徐姓骩法舞弊等語臣聞督臣自言目力勞甚則多蒙靜養則見愈凡日行公事皆其自閲會銜各牘皆其親署未至遂爾失明不能視物伊子譚寳箴在署侍奉從不出門細訪督署委員皆言政務係督臣親裁僚屬亦隨時接見子弟未曾于與至張鍾本一武舉投營向在陜甘督署奔走有年並非妾弟人人皆知此次委帶輪船練軍前數月因輪船辦事未妥經督臣斥責盡撤差使似不至最爲信任至謂幕友藩姓内外勾串未有確據家丁徐姓早不在署亦未有舞弊實據大凡人言之所以藉藉於督臣者厥有三端曰闈姓也白鴿　也楚勇也然闈姓之弊由督臣自行審辦白鴿票之賭由督臣自行拿獲楚勇之管帶由督臣自行撤道此其心迹可共見也查闈姓爲廣東第一大弊朘削貧民流毒通省凡自愛官紳皆不敢與聞劉學詢爲廣東第一巨猾舞弊得資至數百萬凡粤省士民皆人人切齒督臣甚惡其人首先叅革後因劉學詢欠餉百三十萬遁逃無著遂爲權宜之計誘令償清開復劉學詢因卽繳欵其實劉學詢所許各人陋規已多騙欠故控告者纍纍若不急求開復亦何肯償此鉅欵原摺謂劉學詢劉學銓兄弟因案革職乃勾串家丁徐姓納賄於巡捕張鍾多方夤緣該督遂奏銷開復原官密查似無其事去年正月督臣牌示招商首先禁絶各處使費一切皆由善後局委員知府方功惠招商承充後因臘月該商繳餉不應督臣亦疑有弊因傳集商人蔡壽嵩等到案令藩司督同府縣添派道府公同究告以據實指出何人需索官爲追還嚴辦旋據蔡壽嵩供商等因催餉急迫無力措繳誤聽羅安之言云可代覓門路實騙去六千圓又該局催餉委員譚炬詭稱幕友乾修騙去銀四百兩又云但給銀單交方香寳則餉可緩繳此外各衙門毫無使費傳譚炬質訊交給幕友何人則云向不認識冒名取用屬實查方香賓係方功惠之孫現不在粤羅安係方功惠之僕開設廣泰洋貨店當飭營縣嚴拿羅安業已逃逸因將貨店變估抵欵譚炬所得銀兩亦照數繳案方功惠撤差闈姓商人以誤餉革追此督臣先後懲辦闈姓之實在情形也白鴿票之賭與番攤久經嚴禁然在城内則不見蹤迹在城外則有查拿大約城内因與衙門較近故密之又密　外則歸廣州恊副將稽查聞武弁藉此爲弋利之塲故不能盡絶不料城内督署書吏竟有密賣白鴿票一事當時臣與通城僚屬實無所聞若非督臣得自家屬之言自行查拿三十餘人搜出票具發交兩縣訊究則此案何由得發城外之賭亦是督臣嚴飭副將鳳鳴查究迨鳳鳴語多回護遂將鳳鳴立撤原奏謂督署内開白鴿票館按月抽費闈姓商人承充時以十萬圓饋譚寳箴張鍾等始得開辦候補知府方功惠王存善爲之過付又督署書吏聲言月給譚寳箴張鍾賭規二千六百兩幕友家丁共爲分潤該縣不敢深問隠爲消弭一節查王存善爲洋務局厘務局委員於闈姓事不能預聞案經堂訊兩次商人並未指出譚寳箴張鍾等只言爲方功惠之僕所誤亦未言方功惠有得贓情事闈姓一案必俟羅安拿獲始能水落石出白鴿票一事則正在兩縣審辦未曾消弭皆經督臣自爲懲治其無袒護可知原奏又謂廣東添募勇營該督以各省散勇及湖南游蕩不法之人充補所派營官多不安分去年營勇與鄉民爭毆街巿商人勸解至被放槍張鍾調勇尋釁民心不服因之罷巿查當時實因兵勇誤　路人事本極微激而相持並未傷人經臣出示旋卽解散臣查粤人與楚勇自同治年間械鬥大有殺傷積仇已久不能相安亦是實情原奏又謂去歲盜案供稱旗丁某人夥刼分贓該督不移咨將軍竟派營務處提調知府林賀峒帶勇搜拿草菅人命旗丁羣向將軍署内呼寃該督乃袒庇林賀峒並不秉公查辦含混了結等語查此案實因旗丁稍違約束　將軍臣保年懲辦督臣自咨會以後並未再議林賀峒本係道員爲營務處總辦並非知府是時林賀峒告假在閩家居事後兩月始行回粤當是傳聞之訛原摺又謂副將鳳鳴與前安定縣知縣李家焯狼狽爲奸廣行賄賂查兩人各有緝捕之任不在一處無從指出爲奸納賄實據又安定縣當是定安之訛臣查督臣力主除弊如撤叅辦理闈姓之方功崽撤退收受賭規之鳳鳴撤退管帶楚勇之張鍾實不至信用私人坐受欺蒙惟三人情形雖未必遂累督臣聲名然實各有應得之咎如闈姓一節督臣咨稱善後局　調方功惠經手其事屢爲商人懇請展緩繳餉至數十次僅繳三分之一辦理甚屬含糊雖無索賄情事而家人羅安則騙去六千圓方功惠茫然不覺應卽撤差夫闈姓之事上辱政體下戕民命隠竭民財明失士心公家每年不過數十萬兩而六年一屆徧括民財殆逾千萬以小人之事用小人之人謂爲無弊其誰信之方功惠旣以衰庸不能約束家丁則辦理不善致招物議是實鳳鳴身充廣州恊副將凡查禁白鴿票番攤等賭是其專責乃外間紛傳每日所入不貲該副將倡貪於上衆小弁分肥於下如此廣東永無禁賭之日武營各懷收贓之心雖經督臣誡飭仍復陽奉陰違則鳳鳴嗜利鮮恥敗壞軍政是實　鍾本一粗庸之才供奔走則有餘當委任則不足外人指摘未必有據然其派人緝捕亦常失實招降充綫往往滋事且又壇用文移未免不安本分屢經督臣戒斥尚敢倡爲大言則張鍾招謗有由迹近妄爲是實候補知府方功惠廣州協副將鳳鳴都司張鍾均應　　曰一併革職以示懲警又候補從九譚炬亦愚懦無知雖收受陋規無多旋卽繳出亦應卽行革職江西知府譚寳箴未與公事請免置議于存　李家焯俱大不理於口而李家焯爲尤甚現生所查於該二員無涉日後如查有不合定當隨時嚴叅所有微臣遵查督臣譚鍾麟現在情形並各員弁被劾各欵謹據實查明具陳伏乞皇上聖鑒謹奏奉硃批另有旨欽○○李秉衡片再東省黄河下游地叚本長險工亦多本年又將利津縣境南岸民埝自里莊至韓家　六十餘里改歸官修官守原設河防各營實屬不敷分布必須添設一營以資修防當經飭據　帶成字土夫營守備郭成按照河成等營勇陸夫肆章程於本年正二十一日　齊六成弁勇三百七員名禀報點騐一律精壯足額名曰河安中營口糧等項卽於是日起支其四成土夫應俟查看情形隨時添募所遺成字土夫卽派遊擊李開元接管各　責成據河防局司道詳請奏咨立案前來除咨部查照外謹附片具陳伏乞聖鑒謹奏奉硃批該部知道欽此○○頭品頂戴浙江巡撫臣廖壽豐跪奏爲查明本年四月分海沙河水情形恭摺具奏仰祈聖鑒事竊查浙江省仁和海寗二州縣海塘沙水情形向係按月繪圖具奏茲據布政使惲祖翼杭嘉湖道王祖光會禀稱四月　　雨汛時屆孟夏潮墊旺棧查勘得東塘尖山護壩併西塘范公塘兩處沙塗及南岸各山之外新舊漲沙誌樁丈尺曁東塘念尖二汎海中新漲陰沙逐細查量均無升刷　上月相同等情禀報前來臣復查　　謹繕單繪圖恭摺具奏伏乞皇上聖鑒謹奏奉硃批丁部知道單圖併　欽此 
 
