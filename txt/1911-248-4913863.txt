# 1911 - 248 - 4913863

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月十七日内閣奉上諭湖南京官署大理院　少卿王世琪等奏聲明湘路　股欵情形一摺據稱國家特　因各省股本不敷造路故籌鉅　欵以期速成旣准商民一律附　股並無排除民股之心已爲中　外所共見惟湖南商股不過百　五十萬懇將房股租股皆准作　爲私股路用鹽觔加價賑糶米　捐之欵皆准作爲地方公股款　皆實銀請一律給與分紅分息　股票以後商民繼續附股並請　照收以免向隅等語所陳各節　核與五月二十一日諭旨各省　所抽所招之公司股票盡數騐　明收回由部特出國家鐵路股　票按股分利辦法尙屬相符朝　廷籌欵收路祗在速成並非排　出民股湘省紳商已能仰體所　擬各節尤見愛國之誠自應　准如所請即由該部將　其公司股票盡數騐明換給　國路股票其賑糶捐　款鹽觔加價兩項旣歸　路用亦准作爲地方公股　俾得一律分紅分息　藉充本省備荒及地方公共實　業之用責成公正紳士會同經　理官爲督察自經此次頒諭之　後該公司卽應遵照迅速交收　著郵傳部會同督會辦鐵路大　臣即日派員接管赶緊開　工尅期告成以重交通要政　欽此監國攝政王鈐章奕劻　那桐徐世昌署名 
宮門抄七月十七日召見内　閣總協理大臣澤公 
[評論]  
　　今皇典學（無名） 
一國之治亂一國君主以之一國君主賢否君主年少時入學基之今爲今皇典學之年則今後中國數十年治亂之機關悉於是焉預伏其機雖微而其關係實極大也典學最重之端實爲帝師於今帝師旣經簡定無庸贅論其次爲典學之課程在學之課程亦田帝師議定亦無用紛爭而竊又不能安於緘默者則於帝師授課之時涵養帝王之性質是也夫皇帝方在冲齡所授之課只求聆悟勿恃高深固無大異於常人者唯有性質則厥宜於年少之時養成之若至年長則學問可以日造而性質轉不能改變故當典學之始而帝師不可不竭誠著意者也。 
今後之時局日卽紛繁故國君之性質第一宜養成其决斷若猶豫不决實爲敗事之原今後時局日即變幻故國君之性質第二宜養成其活潑若拘泥不化實爲壞事之本於此二者之外猶有宜注意者勿使以察察爲能喜小忠小信而惡逆耳之言又當養成鎭定之性質勿使知之而不能行行之而不能果稍有折挫卽生變計若此數者今日中國帝皇不可稍缺之應時性質也各帝師厥宜留意之 
[專電]  
　　今日（十八）皇上典學京師各店舖均懸旗結綵較前年慶祝登極爲盛 
　度支大臣澤公因川人抗路牽及課說面請内閣總協理速陳攝政王妥定辦法 
　四川旅京官紳二百餘人同赴都察院投遞公呈堅請代奏收回鐵路國有之成命並嚴劾某大臣蔽君釀亂 
　吳士鑑奏川漢現定路綫紆迴難期收效請改道川北由漢中接洛潼 
　鄂督電奏搶刦喩標統之輜重營兵現已訊實請准就地正法 
　内閣寄諭粤督濬河關係海權甚鉅宜選熟悉澳門地形人員嚴重交涉所有派往步砲隊戰艦務宜隨時約束恪守紀律毋輕啓釁（以上北京） 
　水師提督李準傷勢大愈可無礙（廣東） 
　按前報載李提出缺之信係據北京通信社報告今接此電京信當是　傳聞之誤 
[譯電]  
　據西班牙京城電稱摩人曾猛攻米里那腹地激戰多時雖爲西軍撃退損失已巨西軍戰死士官一員兵士死者七人傷者二十五人西政府已急派大隊往救　 
　駐德法國大使與德國外務大臣今日（十七日）互談聞已議定法國在摩有自由行事之權德國則獲法屬孔戈之半及法屬宇班其之半德國各報對於交涉最後之結果頗有希望 
　柏林商會因芻草騰貴陳請政府禁穀出口並减輕榖稅又請准阿琴廷及美國肉食入口農務大臣已諭普魯士各省官吏平定芻草價値以應農民之急需 
　倫敦至溫特沙間之飛船寄遞郵件已於今日（十七日）實行聞將限定遞到時刻證明飛船於緊急時寄遞郵件之 
 
 

Page 4

 
 
効用郵局收信已滿十萬封内有寄英皇英后之信一封 
　　　　　　　　　　　　（以上倫敦） 
　有飛船家二人簽名互賽由開列福里之洛安其爾斯飛至鈕約城先至者獲獎金洋五萬圓計程四千英里簽名者之一人爲阿脫胡特近由路易斯飛抵鈕約計程千有餘里爲世界創見之成績此人於西九月十五號起程赴洛安其爾斯豫備一切此次飛行其路程實爲最遠　　　（紐約） 
　沿海貿易船桑台克喇拉號在本港附近擱淺搭客二百人大爲驚慌目下施救頗爲費力因擱淺之地位不佳海浪又甚險惡現已有公私拖船數艘開往助救（舊金山） 
　巴黎洛佛博物院失竊之其哇康達名畫一幀尙未尋獲據警察推想此案必係萬國黨人所爲該院並失竊零物數事 
　法國財政大臣開魯君已簡爲首相 
　法國依泊爾那地方拘獲中國間諜兩名 
　法政府出巨資開一飛船大學校專敎海陸軍人員駕駛之術　　　（以上巴黎） 
　俄國陸軍參謀部中之帕斯里柯夫氏因私以軍事公文售與某某三國經軍事裁判所定以苦役八年之罪　　　　　　　　　　（聖彼得堡） 
[公電]  
　各報館鑒西洞庭山連日風雨太湖水溢田廬淹沒民情惶迫叩求同鄉急賑靖湖紳商學界公叩（震澤） 
[要聞一]  
　　蘇撫救濟災荒之 
　　　　政策 
　電奏災情蘇撫程中丞電奏災情業於本月十四日奉上諭發帑四萬散放急賑茲覓到電奏稿照錄如下北京内閣鈞鑒洪竊照上月十六七八等日大風大雨晝夜不息兼以初四五六等日以後東南風緊積水至今不退疊據各縣電禀圩堤潰决田畝被淹等情前來查前次風潮沿江沿海冲破圩堤田廬漂沒腹地尙無大碍此次霪雨腹地亦復被災濱臨江海則較前尤重常昭亂民復搆煽饑民搶刦米行當棧以及紳富住宅並搗毁學堂自治公所等處錫金崑新等縣亦均有莠民麕集已電飭各該縣妥爲勸導俾知省悟並飭司撥欵俾資急賑一面派撥飛划等營馳往彈壓分别解散脅從嚴拿首要並飭保護敎堂現據常昭來電城鄉大局已平又經嚴飭妥爲防範德奉職無狀未能感召天和哀鴻遍野寢饋難安現在庫欵奇絀災區太廣勉籌急賑深恐不敷江蘇各屬秋收本遲新穀尙未登塲滬市存米不足十日之糶以目前情形而論固急於籌欵尤急於購米安南暹邏等處素爲產米之區現已電詢米價設法籌欵採購或招商承辦督同司道相機辦理合無仰懇天恩准予免完沿途厘稅俾輕成本並乞頒發帑銀以廣皇仁而活災黎無在屏營待命之至除各屬災情輕重情形會同張人駿另行電奏及未盡事宜隨時奏陳外各將亂民搆煽饑民滋事現已派兵彈壓大致安堵曁採購洋米請免稅釐並請頒發帑銀各緣由謹先電陳再饑民固應拯救亂民必應懲辦擬援照光緖三十二年前督臣周馥因江北米價昻貴土棍率饑民搶掠奏明派兵前往保護敎堂學堂嚴拿首要各犯重辦倘或拒捕或聚衆搶刧不服解散准其格敎勿論之案飭屬並官兵妥辦合併陳明乞代奏德文印 
　嚴防亂民蘇撫通札 
所屬道府州廳縣文云爲通飭事照得常昭江鎭崑新錫金等處低區被淹均有亂民煽惑饑民情事疊據官紳紛紛請兵彈壓不獨省城兵力單薄不敷調遣且臨時禀請亦屬緩急難恃茲於常昭崑新江震錫金等縣扼要處所除原有防營師船外酌量派師船並淺水兵艦以期策應所有附近各該州廳縣倘或有前項情事准予各就附近駐紥之處乞爲聲援一面報明本撫院查考惟不得稍事張皇致分兵力而亂人心除分行外合行抄單札飭札到該道府州廳縣即便遵照計開一江震所屬以平望爲駐紥根據地該處原有飛划二營師船八隻又有太湖四營師船四隻又巡防左路三營兵隊四棚今再加派兵艦仁勇一艘一崑新所屬以崑山爲駐紥根據地（新陽縣與常昭連界西有陽城湖要隘）該處原有飛划五營師船八隻再加兵艦振威一艘一常熟搶米風潮波及四外現應以陸巷鄉鎭爲重要之地卽作爲駐紥根據地（南防陽城湖匪類出沒西至省城藉作堵守）該處原派巡防一營兵隊四十名再加兵艦陪戎一艘再加太湖師船四隻一常熟一處即可責成王道專辦太 
 
 

Page 5

 
 
　　湖師船可撤回派紥鄉鎭地方一無錫即派江防軍隊一哨前往彈壓 
　會議放賑程中丞以日前奏請發帑僅蒙恩賞四萬不敷散放現擬籌撥官款二十萬兩合成二十四萬設局派員分赴各屬設法散放惟應如何撥欵議定章 
程設立總局分派各員辦理之處應卽會商議辦中丞爰飭長洲縣在滄浪亭預爲收拾定於十八九日邀集司道以下各官同至滄浪亭會議後再定辦法刻下蘇藩左方伯已派委候補直隷州劉國郇赴陽湖直州判周雨農赴錫金二縣分别查勘水災情形究竟被淹田畞若干詳細禀復察奪該二員已奉委啟行矣 
　　内閣預備會議外 
　　　官制 
内閣總理大臣慶邸前日與那徐兩協理議定各省所派參議外官制各員到京期限以本月十五日以前爲奉鄂兩省參議官制員到京之期十五日左右爲江督所派人員到京之期二十日左右爲滇督所派人員到京之期至内閣特開外官制預備會議之期亦經商擬訂於本月下旬其正式大會則由慶那徐三大臣預定於八月初旬舉行刻已將以上各節分電奉江鄂滇四省總督一體知照矣 
[川路風潮近狀]  
　　川省路事風潮日形激烈保路同志會各員及川省各界極力反對於初九日用正式公文向督院宣言不納捐輸一面裁留地丁銀糧以抵股息（聞政府收回川路以六成償還所餘四成擬以川路利益償還然川路告竣當在他年故所餘四成賠款之利息擬以糧銀撥充）於是成都將軍川督及司道因事關重要聨銜據奏以去就相爭而川省罷市風潮仍相持不下如成都華陽雙流 
金堂什邡灌郫新繁 
新都崇寗新津彭温江簡州漢州及崇慶等十六州縣其他各府州如潼川府嘉定府資州重慶府等處均行罷市極力提倡反對國有不達目的不止 
成都守于宗潼近有電致都察院長張英麟略謂川人主張廢約異常堅决非收回成命不足以安人心而泯隱患公領袖台諫關懷大局務懇據情代奏否則宗潼一人之生命不足惜其如西南大局何 
端督辦參劾川督趙爾豐破壞路政已迭誌前報茲聞端督辦於劾趙之後復電保瑞澂袁世凱堪勝川督之任疏入朝旨即派端入川查辦事件端復電力辭昨有廷寄准其酌帶兵隊前往由鄂督於第八鎭中抽派步隊八營交端率領入川以爲彈壓之用並催令迅速起程聞端又有電來京謂大約十五前後即可由鄂起程云 
[粤督電爭民股]  
兩廣總督張鳴岐近日有電入奏原文甚長探聞係因路事而發大旨谓鐵路國有所擬收回民股辦法有以六成折還其餘四成作爲無息股票俟路成得餘利後分十五年攤還等語伏思粤省人民刻因路事風潮甚烈路歸國有旣經定爲政策朝廷又何吝此數百萬金以失數千萬之民心此實爲失策之大者竊爲朝廷所不取聞政府接電後尙未答復 
[小說]  
　　無名罪人（二）（十）（六）（無名） 
檢事官又高聲說道不肯說出眞姓名那是被告的奸計故意疑惑裁判陪審諸君以求减罪的但是如果因他不說眞姓名將他的罪减輕了那麽必至以後的犯人都效他這法沒有一個肯道自已姓名的裁判的方法不是更加難了麽而且我看這被告不肯說出眞姓名來更有深意他現在殺死了烏得取了他大金暫時隱匿過了等到後來因爲不說眞姓名不能定他重罪罪滿後出來取了大金濳歸舊巢依然可以用他眞姓名享他不義的富貴怕以我說證據確鑿之後斷不能因此减罪不但不能因此减罪且應加倍治罪以警將來不肯直說姓名的犯人又道倘若受他之愚將他的罪减輕了暗中必被犯人耻笑非但現在的犯人耻笑將來的裁判史上必留存一極大的污點說罷怛然自若檢事官訴說旣畢律師黑兒便接着分辯黑兒的演說本係極有名的據平時衆人的批評實勝石勃只是黑兒的演說不事虚文全歸實際所以如遇眞實寃抑的事滔滔汩汩如湧如潮語語出於至情感人十分深切如語理屈之事郤一語不能强辯此次犯人别人的事雖不是理屈郤因總總原因來歷一點不明犯人又不肯實說因此茫無頭緖不知從那分辯的好只得先將檢事官的議論駁詰一番然後暢說犯人所以隱暪自已姓名的緣故爲要保全家聲之故出於萬不得已 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[廣東保路會大會詳情]  
　　蜀鵑聲中嶺海潮十一日廣東保路會在香港假座叙賢酒館開正式大會宣佈成立先期遣派代表分赴省城柬邀廣東全省團體諮議局總商會十善堂院七十二行自治會自治研究社宏仁演說會報界公會等依期各派代表赴會是日晨風怒號大雨如注省城團體代表赴會數百人同志男女會員到者數千人會塲遍掛萬國旗内中陳設極爲整肅十二點鐘開會先由事務所幹事胡鼎男宣告開會理由次請會中公舉臨時主席旋舉定慈善會代表愛育堂總董陳春田四邑工商局董事伍耀嘉屬學會董事熊長卿三君爲主席衆大鼓掌三次表示歡迎即由幹事持徽章向主席襟前懸掛衆均起立歡呼萬歲乃各就坐旋舉胡鼎男任宣佈梁竹園任書記先宣讀保路會全體會員祝文及各團體代表人數隨請開議四川代表龔煥辰獻議四條並登座道達意見痛哭流涕舉座感動并勗會衆堅持宗旨萬勿暴動致爲政府藉口又云川省現雖罷市停學停糧實具萬不得已之苦衷敝省人民仍守文明舉動爲正當要求期達破約目的今此會成立四省聨爲一氣事必有濟煥辰等日後將有相見若事不濟則此會卽爲離别會云云龔發言聲情激越說至痛心處衆皆奮勵演畢劉少雲復以粤語譯述一遍旋將何黃鮑三君審訂會章逐條宣讀請衆研究（一） 
命名廣東保路會有人提議宜聲出旅港兩字黃世仲君駁議現在此會純是廣東人組織省中團體均有代表在會此次假座港地設立不過因省地有碍故爾遷就若加此旅港兩字是以廣東三千餘萬之同胞不出力爭僅此二十餘萬旅港僑商獨出肩任不特貽笑中外且爲政府所輕萬不可改全座撃掌小置（二）宗旨以破債約保路權維持完全商辦并聨合川湘鄂三省爲一致進行有人提議將商辦二字删去以爲力爭商辦係股東分内之事與此會頗有分别黃世仲伍憲子黃汪波亙有討論最後提出川省代表龔陳兩君意見再行决定黃世仲乃先申明兼爭商辦要旨以粤路集股時善堂行商曁港二十一家登有商辦不成交回原銀之佈告此次收歸國有不特失信將令股東羣起與收股人爲難且借債爲收路之用約破即以保全商辦若商辦不全約必不破又惡可删去耶乃請龔代表陳述意見龔登座發言川省不爭國有原有苦衷路長款鉅籌辦匪易故但注重救亡决在破約惟各省情形不同而路亡國亡受害則無不同其同者一致進行不同者分途辦理固不相背也敝省注意破約非破約後即不辦路仍一面籌款以爲後盾願諸君酌之言至此鍾某猝起仍主兼力爭商辦掌聲如雷遂决將章程二十八條次第表决旋將龔君建議四條提出（甲）派遣代表進京限　日内起程給以證書予以宗旨及進行範圍提議當塲推舉代表黃汪波舉劉少雲胡鼎男舉梁楚三黃某舉江栢堅省城各團體代表舉陳芝昌朱淇兩君衆均和議贊成是時劉梁兩君在會江君寓鄉奉電未及趕到只由劉梁兩君登座謙讓數語并言此次進京與政府相抗身履險地願會中諸君堅持後盾乃可解决胡鼎男慷慨陳言代表員重大責任爲救亡起見身入虎口將來或遭不測即與辱我會中全體無異應於代表起程時開一哀送會會中穿白衣冠送之說至此涕不可仰哭聲驟起閙成一團皆曰諾蓋至是已嗚咽不成聲矣唐某忽又言曰今日保路會在香港成立實爲最傷心之事今政府堅持國有政策可將國有兩字改爲債有衆聞言又收涕現忿恨狀不可方物忽人叢中突有疾聲極言者曰今會已成立將來辦事應需多款曷不當塲集捐俾覘衆志旋將集捐提出黃汪波先捐百元以爲之倡續再捐百元曾伯詞捐二百五十元李煜堂車茂軒曾伯諤各一百元其餘捐者極多即將題名標示停議少息更有紛紛上前索取捐册担任勸募約百餘人是時收集捐欵約二千餘元另掛號後交數千元一霎間搖鈴開議陳惠普提出中外僑商勸捐衆均贊成旋擬派舉代表陳朱兩君京電卽行發去（乙）公呈張督請其代奏公舉老成碩望領銜撰請願書呈諮議局請提議求張督電奏衆舉領銜陳春田伍耀廷李煜堂馬應彪陳惠普何藻雲復舉熊龔兩君撰稿（丙）組織進行遣人赴南洋聨絡華僑及各州縣設立分會互相聲應限制鐵路公司總協理及董事人等使其不敢私相授受 
 
 

Page 11

 
 
　　擅將路權喪去（丁）報告各省會畢將情形分電中外及詳細佈告表示廣東人政見以免政府動稱廣東人毫無異議而以少年喜事加之三省云云衆均贊成最後提議本會財政暫舉伍耀廷担任所有捐欵悉交伍君暫行經理即在事務所用明舉複選法舉定董事分别辦理續有捐欵希請交到文咸東街萬益堂參茸行伍耀廷處收貯遂畢會幹事百餘人仍討論移時茶會乃散 
[澳門交涉種種]  
　　澳門交涉迄今彌月政府堅持秘密主議而外間傳說紛紛不一有云葡人停工復浚者謂澳門友人來函以葡人浚海之船前因粤官紛調水陸軍到境即行停工經已二日乃初九早又復開工疏浚旁泊躉船四艘駁載沙泥工程比前尤爲迅速有云確已停浚者謂日昨前山莊丞電禀省憲以浚海業已停工浚海船雖仍舊灣泊諒亦不致復浚前山一帶軍民相安堪舒憲厪有云張督意主和平速結者謂張督日昨特電外務部澳門交涉細察葡人動靜似可和平就議惟商民積憤已久時虞閙事迭經飭行勸諭自當遵照鈞電早日妥議辦結以免遷延貽誤有云張督意主堅持主權者謂張督日昨又電樞部以現在兵力與民氣均可用澳門交涉請堅持國威主權在此一舉有云葡願和平議結者謂葡公使已照會至外務部略謂浚海業飭停止本國已派員前往澳門預備開議亦願和平了結免致宕延日久有礙商務惟外間謠言甚多請飭粤督禁止免礙邦交有云葡願派員會勘者謂葡使已照會葡政府擬派大員會勘界務現部議仍派高而謙會勘之說茲將近日情形彚錄如左 
　水陸防兵近狀新軍撥隊馳赴澳門防守後經由標協統擇要駐紥併由陸軍測繪生詳繪險隘地段以資行軍用需現該協標統特將佈置駐紥地段區域情形分别繪圖詳禀張督曁龍統制察核至調粤之湖鷹湖鵬兩軍艦聞不日抵粤所有煤斤餉項應由粤省担任昨由張督財政局預備一切以便該艦行抵時發給現大吏並以香山前山毗運澳門地方緊要近因葡人蠻橫特派兵駐防查該處地方險要水陸均通擬於該處擇地建設礮台數座以資防守 
　鎭統親往勞軍新軍此次駐防前山地勢不甚熟悉當經張督電飭地方官妥爲照料現聞聞龍鎭統擬卽前往親自佈置當以地方形勢險要均應瞭明庶有事時方能接應迅速不致貽誤事機已商請督練分怕派委精於繪測者數員以便偕同前往勘查繪測詳圖俾得刊發各該營研究張督亦甚韙其議並會商龍鎭統以新軍此次出防於表面上甚爲奮勇人民亦甚接洽况乘暑出防辛苦備至亟須有以鼓勵之即飭由糧餉局預備犒軍各品交龍鎭統親自帶往分賞各軍以慰士勞 
　參謀誥誡目兵鎭部正副參謀官黃士龍徐錫坤於初七日乘座兵輪抵前出即到標署會晤陶統帶及各軍官旋卽出營通傳各目兵在堂演說大致謂本參謀官在省閱報得悉我軍士到此後各鄉紳耆士庶甚爲愛戴彼此具有感情所以博得最好之名譽惟有名必須有實有始尤貴有終况鄉人期望愈殷則責任愈重務望各軍士始終認定愛惜名譽四字做去更有一層本參謀官今來之日係奉長官命令而來因緊要事情宣布各軍士知之俾知遵守該處地方係與澳門毗連澳門係外人租界各軍士切不可私到該租界游玩又不可因口角細故惹出交涉說畢各軍士肅然而退當卽發出犒賞習日乘輪回省覆命矣　紳民請示宗旨香山勘界維持會陳德駨等上張督書云自上月二十二日蒙派蔣協統親率新軍駐紥前山如日經天歡聲雷動然而無知愚民動生恐懼輙謂新軍此次宗旨吉凶莫卜 
日與敝會相詰難蓋有二說焉有謂政府以葡人違約浚河無理已極列國公論莫不非之此次特爲嚴重交涉收我主權倘葡人怙惡不悛定以兵力從事此一說也有謂政府與駐京葡使涉無效已將疆土讓定顧全邦交所以報載有部電飭派新軍嚴禁鄉民暴動之語此又一說也由前之說是政府之特恩粤省荷如天之福由後之說是政府之慣技粤省受無窮之禍敝會未奉明諭難以措詞迫得披瀝上陳請云辦法爲此敢乞明示宗旨以息謠言而安全局然更有請者前山附近鄕村林立港紛歧萬一與葡人兵戎相見新軍雖强誠恐百密一疏顧此失彼况在窮鄉僻壤軍火全無决不能使國家赤子徒手搏戰喂彼虎狼更恐遍地萑苻乘機竊發是又不得不求恩施逾格每鄉酌派鎗枝子藥若干以資捍衞則衆庶有成城之志地方賴磐石之安矣 
　灣仔萬難疏防香山紳商分致粤督龍鎭李水提文 
 
 

Page 12

 
 
　　云葡違約橫侵海陸岌岌蒙派新軍駐衞感極現葡仍浚海志在必逞非多築炮壘不足圖存抑更有請者灣仔一帶地方葡涎已久如移水泡拘船隻干預魚苗等事顯圖侵併葡若發難必先進踞灣仔乞飭撥軍駐紥並在灣仔擇要建築砲壘以保邊境香山各鄉紳商楊文銳等叩（又電北）而勘界維持會亦致北京電云分送軍諮府外務海陸軍等部堂憲鑒灣仔爲香山險要與澳門隔河瞬息可通葡久注意萬難疏防乞飛咨粤督憲分軍堵禦藉資保障各埠通信 
[廣州]  
　　廣澳鐵路批准梁商自辦廣澳鐵路所經各地皆殷富之區自廢合同後全歸華商自辦嗣因界務未定發起人梁商雲達等以勢難久候於今春禀明郵傳部先築至香山縣城俟界務議妥再行展築業經郵傳部　准并飭梁商回粤集股勘築日前梁商經已抵省間已集股六百萬現已得優先股約二百餘萬日間認股者頗爲踴躍擬俟招足股分即行開辦 
　　廣保兵輪緝獲大帮私鹽 
粤省兵輪分統昨申報省憲云竊據管帶廣保兵輪孫錫璋禀稱卑輪於本月初四日下午六點半鐘巡至白濠地方　有帆船一艘由下流張㠶駛來與輪遠遠撞見而該船即轉舵入涌躱避管帶以其形迹可疑當即駕輪前往查驗甫至涌口即見該船已將帆桅卸下船夫人等四顧張皇管帶即督率水勇過船檢　見該船裝載私鹽約萬餘觔而船户則持一逾限照票希圖影射經管帶逐一指駁該船户自知無可朦混乘間棄船疾力逃連云 
[湖北]  
　　川督電請緝拿逃弁 
鄂督近准川督趙季帥電咨以川省鹽捕營哨長唐美南勾通匪黨擾害閭閻該管統領稍加約束唐弁即與其黨二十餘人身着號衣携帶鎗械子彈由彭水縣郁山鎭叛逃該處與鄂省來鳳咸豐等邑毗連山深林密最易藏奸請電飭該縣令等一體恊緝云云已電飭施鶴道曾廣鎔迅速分飭該兩縣會同防隊上緊捕拿矣 
[張彪請開提督底缺]  
湖北全省綠營現已全裁一切善後均經兵備處結束淸楚所有提督行轅公牘案卷刻分别已結未結淸理完竣文案幕友各員指日即令銷差出署昨張軍門咨請鄂督電詢軍部以提督之職應如何日銷滅其印信應繳存何處旋奉部電以提督職任專間裁撤與否須具奏請旨辦理以昭愼重 
[湖南]  
　　湘潭中學之小衝突 
湘潭縣中學堂因已定期開學新舊各生已多數入堂昨初七日因某某兩生在體操塲踢球爲戲球忽躍入敎員室該生等遂逕往取出詎該敎員跟丁竟肆行喝阻謂老爺不在學堂爾等何得擅行入室假若遺失物件那個担認等語學生聞之於是大譁隨禀陳監督請將該跟丁斥退以伸衆忿監督則謂該跟丁責任所在不得不然諸君何以如此擾亂秩序全體學生遂愈爲忿怒相率出堂現在尙不知作何了局也 
[肥料廠已經開辦]  
　　湘省永順府士紳陳君先達等曾於去歲具稟勸業道衙門擬就府城紏股開設肥料廠已照商律第十八及二十五條三十一條之規定專造農林各項應用肥料以供農家之取求經卸署道沈觀察祖燕批准立案在卷現聞陳君等已將一切應用器具購買全齊於日昨開辦各處之定購者已不乏人云 
[浙江]  
　　學堂經費之准駁無定 
浙省中等工　學堂經費本年由諮議局臨時會議决照案追加預算呈奉撫院核准公布並飭藩司照案迅速籌解復經提學司核計本年夏秋兩季　需銀一萬另三百十兩迭次移催無奈司庫一貧如洗羅掘俱窮且此項學費前奉度支部咨復指爲尋常學務用款並非臨時特别之事本届預算不敷甚鉅追加預算碍難照准等語致方伯左右爲難　情詳請撫院示茲奉增中丞批札大略謂駁復部咨係在諮議局未經議决之先現在該局臨時會議决事件早經本撫院批准公布又經度支部核復准予立案是前次議駁咨文已由部中自行取銷本案又非爭議事件亦無庸再送資政院覆議仰即照案撥給勿再遲延 
　　杭府不兼裁缺首縣之爭議 
浙撫增中丞前准閣部電飭將省垣同城之仁錢兩首縣照章裁撤歸併杭州府暫行兼理並定於七月二十一日爲實行裁併之期業已通札司道各屬一律遵辦在案茲聞本府英雨亭太守以現値各屬被水成灾灾區較廣辦賑撫餒吊死扶傷又須廣採米糧分配運濟毋使民食或缺灾書旁午在在均資臂助迭次面商沈蘇兩大令力請暫緩交卸至再至三情辭懇切奈沈惟賢大令去志甚堅必請如期照辦並將印信送府英太守亦謂沈公决不肯留届期惟有將印信文卷轉送藩司等語連日磋商致成爭議現已據情回　撫憲尚不知中座如何調停也 
[安徽]  
　　開設編製竹帽工廠 
安徽潛山縣商人張經亭前曾游歷東京學習手工頗有心得聞其所製竹帽一端頗稱精美足合軍人之用頃已紏約同人集股五萬元在省城東門外開設編製竹帽工廠禀奉勸業道批准詳請咨部立案惟邀求專利一節未知果能辦到否 
[江西]  
　　督練公所再减員薪 
贛省督練公所經費不敷業經司道會議籌欵當經移撥公欵薪費六三折照實發銀以爲收支適合詳復到院現馮中丞以該所薪費應照部章七折實發所有不敷之數札令軍事參議官張道季煜再爲裁减人員儘欵開支妥議詳復以便札派委員定於八月初一日開辦 
　　馬道侵呑工欵之慌恐 
贛省工程局委員捐升道職馬大令獻廷因爲經理工程數達二百餘萬頗得鉅利現辦九江營房工程輦金赴都運動大通督銷總辦以達升官發財之目的後因被控侵呑工欵經馮撫札飭司道會同查辦事頗决烈潛回潯陽即派心腹葉某晋省探聽大吏動作以爲佈置之計畫現開馮撫電飭馬道晉省自行淸理措詞嚴切馬因之極慌恐云 
[鎭江]  
　　鎭郡米荒續志 
鎭郡米荒已紀報端茲悉近日米價增至九元五角貧苦小民難謀一飽幸十五六七等日天公放晴水勢稍退昨有航船五艘由卲伯一帶　來新米五六晨石得以接濟市面價遂稍形跌落一時各米行購者絡繹於途聞江北裏下河各州縣秋成豐稔想此後新米當可來源不絶矣日昨鎭江府承太守以鎭屬各洲大水爲災秋收絶望爲顧全民食起見誠恐米價再有增漲勢將激變特面論米業董事歡導各米商一律平價毋許私抬價値切實維持以故鎭地民心尙稱安靜云 
[蘇州]  
　　法官分發江蘇 
蘇撫程中丞接准法部咨稱大理院候補推檢杜芝庭係進士在律學舘畢業已應第二次法　考試堪以分發江蘇遇有審　檢察各廳廳長缺出酌量　用等情中丞接咨後已札行提法司查照 
　　委充鐵路局提調 
江蘇候補知府鐵林現已捐升道員呈請遇班並奉郵傳部札委充京漢鐵路局提調差該員奉札隨即禀明撫憲後擇日啓程前往到差 
[革辦退伍徵兵]  
　　丹陽縣呂城鎭退伍徵兵袁金勝專事索詐滋擾經該鎭各舖户禀奉邑尊陳大令查提袁金勝及被詐各户到案訊明開設麵館之冷生發被詐去洋二元染坊店主楊學恭被詐去洋二十元開膏店之陳明遠被詐去洋一元酒席一桌等情當即錄供具詳各憲撫請將該退伍徵兵袁金勝斥革軍籍從重敢習藝所工作三年以消其桀驚不馴之氣 
[淸談（平子）]  
下之於上也。不從其令而從其意然而袞袞諸公且以是爲愚。民不我諒也。而因以日夕督責之嗚呼寃矣。 
下之於上也。心乎爱國匪以誤國。然而廟堂之　且以是爲多。言必失敗也。而因以相與秘密之嗚呼異矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬上民食大恐慌四誌]  
　　上海縣平定人心本縣田大令昨出示諭去七月十五日奉無憲通電各州縣内開（原電已見昨報從略）等因到縣奉此查上海因米缺價昻節經本縣會同城自治公所商務總分會議决設法採辦客米卽經分電香港湘省購辦洋米湘米接濟一面照會南北市米業董事代表剴勸米商力平米價並禀奉道憲札飭釐捐總局暫禁米船出運以顧本地糧食節經簡明示諭在案茲復奉撫憲通電各州縣於採辦客米已分投電請廣爲採購則日後來源當可暢旺而米價自必漸平至本邑積穀一項向係存錢而不存穀現在市上存米不足平糶亦苦無米除照會城鄉紳董妥議籌辦外合行出示曉諭爲此示仰闔邑諸色人等一體知悉須知本埠雖米缺價昻現奉撫憲分電設法廣購洋米湘米接濟實爲糧食一大轉機爾等勿得輕聽謠言自生疑慮至囤户存米原期得價而估今價已漲至極頂嗣後祗准平减不准高抬即當迅速出糶倘仍有囤積居奇及米業等故意高抬情事一經查出定行提案分别詳辦米即充公流氓造謠或借此訛詐滋事並行提案嚴辦决不稍貸其各凛遵 
　　禁止燒鍋之示諭田大令又出示諭云照得開設燒鐹虚糜穀米雖在豐稔之年尙有一定限制如遇歉歲照章須立即停燒現在各處風潮雨水米價逐日增昻每石已至十一元零實爲從來鮮見且本埠居户繁盛調查每日米店銷數須四五千石市上存米旣少民食可虞豈能再事開燒昨奉撫憲電諭以大肆燒鍋豐年且宜查禁何况災歉責成各該縣會同紳董嚴密查禁愼勿虚應故事爲胥吏等開一利孔等因除照會調查並飭差查禁外合行出示嚴禁爲此示諭開設燒鍋人等知悉自示之後立卽停燒以顧民食如敢陽奉陰違仍有開燒情事一經查出定干提案嚴究從重詳辦　　米客貪得無厭滬上自米價飛漲以來滬道劉觀察深恐無知愚民聽信匪徒造謠致生變故特即札縣嚴加防範並責成米業董事迅速傳知米商一律平價無如近日米船甚少來源不暢米店業嘉穀堂司年等以十一元一石之定價次號白米尙可遵照應售而高白米則因各客不肯售脫延不開盤故復公議開出高白破每石十一元六角衆客始允出售 
　　警務處特别給賞城自治公所警務處昨出通告略云近日米價陡漲爾等長警偵探家食不易本警務長定於卽日特别賞給三區警探及水巡隊巡長巡士每人米洋一元以示格外體恤 
　　商團輪流梭巡閘北商團公會坐辦錢君貴三因米價昻貴人心浮動預防匪徒乘間擾事特於前日邀集衆會員議决辦法於每晚七時起每叚派會員十名往來梭巡以二小時爲一班輪流更替至一句鐘爲止以輔巡警之不逮云 
　　客米來源不暢英美工部局各西董咨請代理總巡麥高雲君轉飭各捕房派探調查租界内米舖若干家及每日消數以資研究米價漲落之原因等情曾誌前報昨又諭飭老閘捕房捕頭派探劉森堂沈阿岳蔣文彬等分往南市及火車站等處調查有無米石運滬旋經該探等查得雖有客米進口仍以爲數無多不敷接濟業已據情回禀捕頭核示矣 
　　調查租界米店法工董局各董事及捕房麥總巡等咸以近來雨水爲災米價飛漲民心甚爲惶恐故連日飭探調查境内各米店存米若干及每日銷數以資研究 
　柴價亦隨之增漲邇來米粮騰貴柴價亦漲販柴各户俱推託内地水泛舟楫難通是以近日稻柴每担需錢七百餘文似 
此米珠薪桂貧民將何以度日耶 
[慶賀典學彚誌]  
　　昨爲皇上典學之期預由學部通飭各省勸學所轉飭各學堂敎員學生届時一律望闕行禮故昨日滬上各學堂敎員學生均於上午十時齊集校所同伸慶賀本城道營廳縣以及文武各員齊至西門内萬壽宮行禮朝賀是日均掛燈結彩城自治公所董事特在所前高懸大淸國龍旗兩面並紅色紙燈以伸慶祝大典南市裁判所亦停訊一天商務分會前特掛龍旗兩方 
[求新廠新船下水]  
實業家朱志堯君創辦之求新機器輪船廠又有新製快輪定於今日上午十一時下水朱君預邀中西官商届期前往該廠參觀成績想必同聲贊美也 
[委員不淸潔]  
管理巡警總局習藝所委員李廷獻前與王某通同代汪浦二人運動承辦淸潔事宜得賄洋數百元嗣因所謀不成王已被汪浦在上海縣署告發經田大令訊悉底藴禀詳滬道巡警道於前日奉諭飭將該委員先行撤差聽候查辦據聞尙有已經撤差之某課長於此案亦有關係云 
[探弁錯怪巡士]  
閘北巡警總局暗探員汪景龍前日帶領探警數名至公益里查拿售賣僞照之周少卿周即逃往租界汪以該處崗巡趙自强巡邏隊巡士林鏡吾辦事不力致被逃逸禀請總局長發交司法課看管候查明有無縱逃情弊再行核奪 
 
 

Page 19

 
 
[押犯勒詐平人]  
　　上海縣監押所自兇犯徐仲魯翻供後經田大令諭飭禁卒看役人等以後無論何人一概不准入内探望免通關節非比從前任憑閑人以及小販人等隨意出入毫無顧忌前日忽有邑紳郁某不知如何混進所内樓上同押犯應瑞文對面橫臥呑雲吐霧之際被各犯等羣起勒詐洋一百元譁譟之聲直達户外應瑞文等勸郁親寫服辯筆據始得脫險昨被田大令查悉立即諭令管監丁書切實查明禀候帶訊嚴辦 
瑣聞 
[城内]  
　　延繳欠款○陳鈞　控徐達夫不還欠欵等情經縣訊明交保理楚詎徐交保出外迄今分文未繳由陳禀催到縣前晚經帮審承明府提案復訊徐達夫俯首求恩寛限明府諭謂曰現據原告不要此欵求令押繳充公一味求寛究竟何時可歸答稱二十天内先繳洋一百元再到年底繳洋一百元明府照准判令具結仍交原保着繳違干未便 
　　劇賊能否改過○西門外孫家祠堂看更人徐囡囡被賊陳根生圖竊拒傷送縣訊押候緝餘黨到案訊核現經帮審承明府提陳復訊略詰一遇判押改過局一年期滿再行核奪 
　因竊瓜毆傷杏寳○孫杜氏投縣喊控楊廷生毆傷其夫孫杏寳抬求請驗昨晚七句鐘經帮審承明府升座花廳提訊據孫杜氏供稱本地十八圖内人昨早因被楊廷生在田園内採去南瓜一個見而奪下起釁被楊廷生喊集楊金泉等二十多人將氏夫撳住蜂毆拳打足踢受傷甚重叩求請騐當飭仵作騐得孫杏寳左腰受有靑紅色傷二處尙無大碍明府判令自行醫治候緝兇手究辦　一問張媳便知○張阿虎控謝江江胡德和地保王咸咸等串拐其媳無蹤等情昨經帮審承明府提集一干人証復訊張供媳婦去年七月二十日逃走之後直至今年三月二十二日回家盤詰之下始知被謝胡之内眷勾引逃走詎隔六天復又逃走找尋無着向伊追問由地保王咸咸挽托該圖董事王濟亨出場勸了着收衣飾洋五十元收過二十一元餘被王咸咸等呑用分肥人亦不知拐往何處求追質之謝江江胡德和同供從中有竺榕因地轇轕挾仇指使張阿虎揑情誣控並被竺姓邀集多人私行吊打不得已所以議賠張姓衣飾費洋五十元又酒資洋四元皆由王董事經手乞察又詰王咸咸供由蔡錦林來喊出勸餘供畧同明府得供判王咸咸交保餘飭退去候提張媳到案訊核　　縣批五則○莊肇元禀批龎姓訂買爾家房產議定價洋若干先收定洋若干曾否立有定據遷屋成交有無限期均未明晣聲叙無憑察核如果依照原議催令成交龎姓何能反悔短價詞不近情碍難備案姚薛氏禀批王生齋與該氏孀媳通姦已有幾年並未叙明察核呈詞難保非平時縱容致姦夫毫無忌憚遂有此控否則必有隱飾着將田產號畝户名開呈淸單並氏孫是否仍隨其母度日聲明年紀及王生齋姦佔氏媳年歲明白呈候提訊包文祥禀批無論如何强辯若入繼爲嗣而將所得之家產全數分派置其母並其寡媳而不顧天壤間無此情理亦斷無此審判之官案已飭提着速投候訊斷不必多瀆焦夏氏禀批前次提訊本係並傳原告乃原差解訊之時不將該氏傳案發令看管又以胡老妹患病代求該氏謂賄患　擱恐非無因候飭催提集解訊如延即將該差帶案嚴比柯洪氏禀批　此案前據曹榕供明墨模爲氏夫柯新寳運出私押係屬的據何爲與案無涉庭訊之時察係氏夫從中播弄故予管押示懲候飭差勒令李榮甫將墨模次墨即日呈案聽候復訊究追現在案尙未了不准開釋 
　道轅紀事○奏署江蘇高等檢察廳廳長特用知府癸卯舉人壬辰進士江紹杰管解雲南第二十九起第二批京銅委員補用知縣馮慶樹候補府照磨汪自立儘先補用都司吳玉春均稟見管帶鈞和輪船補用守備馬廷樹稟知赴鎭江龍塘賑濟　統領蘇省左右兩路巡防隊兼帶右路第一營林開武禀安稟知奉滇督憲電調赴滇差遣業已將統領事宜交卸遵即趁輪前往禀辭 
[南市]  
　傳訊保人○漆匠夏長榮虧欠房租已經房主傳子祥投控公共公廨請追保租陳樹生因陳住在南市開設漆匠店昨由廨員派差持函至南市裁判所飭探傳論赴廨投質　祗能送縣○已閉合興甡蜂蜜行前因虧欠藥業公所　捐銀一百餘两經該公所將股東代表盛菊生扭控裁判所供明該行已被司帳陳蓉蕃股東潘伯芹通同舞弊控告有案判俟各股東來案責令併理詎仍違抗昨又被扭至案判一併移縣訊追 
[閘北]  
　拖累保人○瞿芝林前在總局控告陳靜山抵田不贖奉判交保淸理在案刻因逾限日久前日經司法課飭傳陳之保人姚寳壽到案由裁判員陳大令訊問一遇判姚限三天交到陳靜山再行訊斷 
[英租界]  
　不及醫治○馬夫費夏長昨因病劇由其友雇車送請虹口同仁醫院醫治當經醫生騐得病已沈重不能施救即令車回詎至北京路四川路口即已氣絶被三百七十五號華捕查見回禀捕房飭將屍身車至斐倫路騐屍所着保報縣請驗 
　召領小孩○小孩袁小四子前因迷路由廨留候認領在案茲已留廨兩禮拜無人投領昨奉内諭着送棲流所懸牌召領 
　不認賠償○王阿福昨與顧江郎在四馬路互扭悮將大吉樓箋扇店之玻璃窗揞碎索賠不允當被鳴捕一併拘入捕房押候解廨訊究 
 
途拉客被捕查見一併拘入捕房即派包探沈阿岳查明屬寳轉送公廨押候訊究 
　車夫違章○東洋車夫王阿大吳來生胡四奎等十餘人昨日均在黃浦灘電車軌道内行走經管理馬路捕頭查見以其有碍電車通行即飭五百二十五號西捕等將王等各車夫一併拘入捕房飭和存洋一元保出候訊 
　竊案彚誌○匯豐銀行寫字間内昨日失竊由神户匯來之鈔票洋三百五十元即投總巡捕房報請派探偵緝香港路十號西人失竊金香煙嘴又漢口路十號西人失竊雨衣草帽等物均於昨日報總請緝張紀三昨日竊得某洋人家銀器具携贓至蕪湖路某押店内求質當被包探查獲將人贓一併帶人捕房捕頭驗得張有疾病飭送醫院醫治候愈再核美國兵輪上西思蔡某昨在東洋車上失竊値洋二十七元之鑽戒一枚即報捕房派探查緝自治公所昨日派探帶同竊賊陳炳生至總巡捕房聲請派探協往吊贓經捕頭查得該押店在老閘捕房境内飭赴該捕房派探協吊戴阿四昨竊馬霍路沈典生家布衣携贓至法租羃圖消被法包探查獲即送總巡捕房押候解辦 
計阿華昨日潛至山東路晉泰烟紙店内　竊當被包探陸根山查獲拘入捕房押候究辦何阿三因竊山西路杜雪萬家及廣東路吳時卿家衣物　被包探葛祖元查獲拘入捕房押候解辦潘阿金昨與周阿二在黃浦灘圖竊被九百另五號華捕查見一併拘押捕房候究又九江路二百十七號王姓荐頭店内失竊衣物昨由包探劉森堂在貴州路某質舖查到原贓吊存捕房候傳失主認領 
[美租界]  
　車夫受侮○人力車夫曹阿二昨載某西人至華特路不給車資反被撃斷車槓曹即投報捕房捕頭飭探查明諭赴領事署控告　拐逃婦女○住居百老匯路之張鶴泉昨報捕房報稱弟媳周氏被王阿寳拐逃四尋無着請爲查緝捕頭准之 
　尋獲女孩○江北女孩王順子前被匪徒曹和尙拐匿浦東昨由捕房中西探將該女逮案送交濟良所留養候核 
　查獲原贓○楊樹浦六號洋房日前失竊金表金戒等物値價百餘元昨由包探在某押店　見原贓禀明捕頭候核 
[法租界]  
　女子遇暴○女子葉小妹前日經過潮州坟山被匪徒王時庚住硬將袋内洋銀兩元摸去推入該處浜内逃逸旋由該女報告包探將王緝獲送廨請究判押捕房一月以 
 
 

Page 20

 
 
儆 
　虧欠房租○寳興里陞來客棧及居民蔡老炳施阿金吳順興項小灰等家俱因虧欠新陽和房金洋一百數十元被房東控由公堂一併傳案訊追判各交保限七天理楚又何阿二亦欠祥茂洋行租洋念一元被控傳案當堂先交兩月尙欠一月亦限七天付淸　木工行竊○木工張金寳在宋閔氏家工作行竊主人金銀珠飾一包赴押店求質當被包探撞見即將人贓拘廨訊究張供此物由娘姨交與小的並非行竊判押候補提娘姨到案再訊 
　不顧公德○捕房包探查見新租界某洋商住宅門前時有傾棄垃圾查知係花園出店劉根福所爲因即稟請公堂傳劉質訊供不承認判令退去候下期再訊 
[海上閒談（亮渠）]  
年來上海一隅時起恐慌非銀根緊急。卽米缺價貴。約略計之。每年必有數起。其直接受苦者。咸以貧民爲最。而人猶以此間。爲樂十。愈聚愈盛何哉可知他處之生計。尤較上海爲艱難。而吾中國無可以安居之地矣。是果若何之現象耶。 
 
 
 

Page 21

 
 
   
 
 

Page 22

 
 
上海四馬路日信大藥房 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[要件]  
　　陸軍部通行各省擬定火藥保存曁檢查　　　　詳章文 
　火藥保存章程 
第一條保存各品之範圍本章程保存各品之範圍爲火藥子彈火具等其貯器統名曰箱 
第二條火藥本章程所稱火藥爲尋常藥無烟藥黃色藥三種尋常藥係包黑色藥褐色藥而言無烟藥係包各項槍用礮用者而言 
第三條火具本章程所稱火具係包引信雷管爆管門管藥囊藥筒等而言 
第四條濕度及温度本章程所保存之品均以乾燥淸凉爲主惟依藥之性質無烟藥之保存首重淸凉尋常藥及黃色藥之保存首重乾燥故庫中之濕度温度尤應視火藥之種類如何分别格外注意 
第五條庫存之分别凡火藥應各依種類分庫貯存火具及子彈亦應兩相區别不宜混置一庫惟庫室不敷用時黃色藥可與尋常藥同庫火具可與子彈同庫 
第六條庫内堆積之規定凡庫中各品之堆積法列項如左一凡箱須分排堆積其靠墻之排須離墻五十生的以上二每排之深最多以二箱爲限三凡排與排之中間須留三十生的或四十生的之距離四凡各排堆積之高除導火綫不得逾一米突八十生的外其餘各種火藥各種火具各種子彈之箱堆積時最高不得逾二米突五十生的五最下層之箱須用三寸高之枕桁墊起 
第七條堆積前之注意凡堆積前應注意之事列項如左一應察視各箱封口情形有無裂縫破損如有裂縫破損等情形應行補封 
二應察視各箱四面有無裂縫並有無妨礙保存之破損或蛀蝕潮濕等處如有此項情形或修理或換箱應即斟酌辦理三無烟藥係夏季長途輸送而來者除照上列二項辦理外仍應照檢查章程第二章第十二條第二項辦理四各箱應即編庫存號碼立簿存查 
第八條堆積時之注意凡堆積時應注意之事列項如左一凡同廠同時所製同種各箱應堆在一處二堆在一處各箱應察其箱面是否一律平正如有不平正者應置在上層又不得於堆積時將箱有翻甩　搖等事三同種之品不同廠同時或同廠不同時同時不同廠者其分别各置一處當以左右列爲分别不得以上下層爲分别又本項及第一項所稱同時其製造年月不明者俱參照檢查章程第一章第三條辦理四堆積時發見有上條第二項情形者即照該項辦理五堆積後應察看全體是否平正六堆積畢後即各將保存品之種類廠名製造年月入庫年月重量或個數尺數并經過履歷或試騐成績一一用另紙寫明貼於箱面 
第九條庫中之服務庫中應服之事務列項如左一掃除每一星期一次二氣候交夏季應即取最高寒暑表或最高最低寒暑表懸於庫内每星期檢點一次將温度記出三每季揀連晴之日將窗啟開其向日光之窗用窗慢遮去俾不受日光而庫中可流通空氣惟無烟藥不得於夏季盛暑連晴之日開窗並不宜於積雨後天晴未久卽指爲連晴四夏季人藥庫服務以朝夕淸涼之際爲合宜 
第十條服務時之注意服務時應注意之事列項如左一掃除時應兼注意庫用木料并箱板等有無生蛀情形並各處有無鼠迹情形二雨後入庫服務須兼注意庫頂有無滲漏情形三入庫服務時除應帶之件須先檢點一次准其帶入外其餘酸類鹽基類可燃物已燃物鐵類石類曁一切不應帶之物均不准帶入庫中四入庫服務時所穿之履以軟底者爲宜 
第十一條庫外之注意凡庫外應注意之事列項如左一庫外空地應每日掃除潔凈其溝道等應隨時察看修理不得於雨後有積潦又不得於庫外空地堆置污穢不潔之物及雜物等二夏季應於庫外陰懸一塞暑表每日午後將最高之温度記出三應時時留心察看各窗有無損裂情形并隨時察看有無透風之罅穴等四避雷針及電導子等每年應於夏間修理一次并隨時察看銅絲有無損斷 
第十二條更換貯箱凡庫存之品除火具之箱不禁更換外其火藥之貯箱應照原來之箱堆置非騐係確不能用者不輕更換茲將火藥箱更換時應注意之事列項如左　一　須將該箱取出另置他處 
二藥之檢查三箱式及裝置等須與原箱同四不以原品餘下之箱更換時須察其堅固者如係新製須木質合宜并乾燥者五更換後須在箱面編明原號記明更換字樣及年月等并須查對簿中原號照上註明六箱内所貯之品仍須照第八條第六項辦理七更換須在乾燥之日 
第十三條導火綫之貯藏凡導火綫收貯於箱内時先用巴拉賓油紙包其末部用麻線紥好然後收諸箱内再行封好其所貯之箱因先於空氣晒乾 
第十四條藥囊類之貯藏凡藥囊類每年當於夏季盛暑連晴之日連箱取出分别曝於日光一次俟其風乾乃用揮發油所浸之布拭箱一次并將該油所浸之紙襯於箱内各面再將固體防蟲劑若干塊置入之然後收所晒之藥囊類於箱内俟裝滿後再投入若干塊固體防蟲劑并取揮發油所浸紙蓋上卽閉下箱蓋封好送還原庫存儲 
第十五條揮發油及固體防蟲劑揮發油爲泰來便油樟腦油彭仁油等可隨用其一種固體防蟲劑爲那夫打林樟腦等亦可隨用其一種 
第十六條各種藥包各種藥包之箱雖許並存於子彈庫惟無烟藥之藥包應審察庫中情形存於較淸涼之處爲合宜其箱堆積之高均準第六條第四項之例 
第十七條檢查後之處置凡庫内貯存之品行檢查後應將同廠同時所製同種之品將上層　箱移於下層下層之箱移於上層 
第十八條製造年月不明之藥凡製造年月不明之藥當貯存時應 
 
 

Page 27

 
 
取少許貯於著色乾燥之玻璃瓶内緊密封好另置於適宜之處備存查其應分析著卽行分析一次 
　　　火藥檢查章程 
　　　第一章總綱 
第一條火藥火具本章程所稱火藥火具等俱與保存章程第二第三兩條同 
第二條彈藥本章程所稱彈藥係指已成子彈之裝藥而言 
第三條同時之製造品本章程所稱同時之製造品間有不可考者係兼指廠名可考同批起運之品而言 
第四條乾季本章程所稱乾季係指攝氏百度表温度十五度之季候而言 
第五條專管官本章程所稱專管官係指各軍械局庫之王任管理員而言 
第六條本章程所應行檢查事務均由專管官執行 
第七條本章程所稱製造成分係指廠中製成時分析之結果而言 
第八條列表報部本章程所定檢查規則每執行一次後應由長官將執行方法數目成績等並檢查各品之經過歷史等詳細列表報部第九條本程章之範圍本章程之目的係爲庫存之藥有不良之品而設其考較良藥所應行各種試騐之法俱不在本章程範圍之内 
第二章無烟火藥 
第一條檢查法無烟火藥之檢查法分二種一耐熱試騐法二游離酸試騐法 
第二條耐熱試騐法耐熱試騐法以沃度加里澱粉紙審其變色之時間爲火藥良否之證據其方法如左方法取湯煎器一具滿盛以水用蓋蓋好（蓋須有孔俾插入塞暑表及試騐管）置諸鐵製之三足架上以火酒燈徐徐煏之視由蓋孔浸入水中之攝氏百度寒暑表約升至六十五度即將火候調匀只宜保住此温度不宜再便上升乃取所欲試騐之火藥置於試騐管内最多以滿全管高五分之三爲度另取輕木軟塞中鑽一孔通以圓玻璃桿桿端有鈎次取沃度加里澱粉紙以蒸鎦水及葛利舍林等分之混和液濕其上部懸於玻璃桿端之鈎而插入之於試騐管内此時將軟塞塞住管口並將玻璃桿移動使沃度加里澱粉紙離管内火藥之上面約四五米里許然後取此試騐管由蓋孔插入之於六十五度之温中檢錶爲何時何分乃細視紙面之乾濕分界部徐俟其變淡褐色再視錶爲何時何分而中間經過之若干分鐘名曰耐熱時間其規定如下條 
第三條耐熱時間之規定耐熱時間以十五分鐘爲最短界限其在二十分鐘以下者爲近最短界限 
第四條關於耐熱時間之注意凡行耐熱試騐時應注意之事列項如左一凡試騐器具均須潔凈而試騐管及下開玻璃瓶等尤須用蒸鎦水洗凈後俟其乾燥方可取用二臨試騐時所用蒸鎦水以煎沸一次再行冷却者爲佳三蒸鎦水及葛利舍林須用試騐紙試騐必確爲中性者四沃度加里澱粉紙須先插入於空試騐管中其裝置及潤濕等法均照第二條所開如法處置畢將試騐管浸入於攝氏百度表六十五度之温湯内以騐其是否自行變色如若干分鐘後能自行變色即爲不純良之紙不得爲行耐熱試騐之用五沃度加里澱粉紙及里脫馬斯試騐紙平時須貯於密合之玻璃瓶内並須將瓶收存於暗處又下開之亞硝酸加里亦宜照上法存 
六沃度加里澱粉紙爲耐熱試騐之主要品除照本條第四項先行試騐一次外應取純亞硝酸加里約十五立方生的盛於玻璃盂内和入之以五分蒸鎦水一分硫酸之稀硫酸約二三滴將沃度加里澱粉紙浸入之此時以立呈藍色者爲佳又取蒸鎦水十五立方生的和以上開之稀硫酸二三滴將沃度加里澱粉紙浸入之此時以不易量藍色者爲佳七試騐所内應備凈水一盆以便試騐員隨時凈手之用惟不得用肥皂洋鹼等物又當試騐時應於唾沫等格外注意不得略沾於試騐器具若夏季執行試騐時試騐員尤宜注意於汗瀋等 
八試騐員取藥入試騐管後須用指將試騐管輕彈俾沾附於管面内周之藥均落於管底又寒暑表及試騐管插入於温湯中以同一之深爲度約三生的許　　　　　　（未完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[滑頭致厚皮書（愛]  
　　厚皮先生閣下久仰大名夙欽雅度自見豐裁益增健羨漢劉寛蒲鞭示辱婁師德唾面自乾不足以喩先生之有容也溯念先生少便能忍誦讀時受師撲責衆方以爲羞獨先生恬不知恥怡然安之及長學作賈資財人槖不可復出累積千萬皆以賴債得之債主登門坐索學菩蕯低眉百無一答有毁罵之者充耳若不聞逮之官署亦挺押不理蓋先生之心頭可斷骨可折而入槖之資終不可復出也先生聞仕途得利較易於經商乃以錢買官由司馬而本守由太守而觀察由觀察而京卿侍郎尙書在部時仍惟利是圖知借國債售路權得回扣不菲乃日營其事蓋此時先生顏甲十重實較勝於往昔言官彈之而不懼報館攻之而不羞萬民唾罵之而不赧養由基透甲之箭不能穿克虜伯毁艦之礮不能破矣甚矣先生之面皮如同階石鎭江之醃豕川沙之黃魚安能望先生之項背也哉而僕也雖有蒼蠅滑跌之稱荷花出現之號而所得者不過吃鑲邊之酒碰搭脚之和售僞貨而得盈餘掉鎗花而獲酬報然指東畫西猶有脫空之日詞窮力竭常多出醜之時所恃者膝間絮墊脚底桐油論其眞才實不逮先生遠甚也幸祈先生念同胞之誼錫規箴之言使僕得躋於先生之列也盻甚滑頭頓首。 
海外奇談 
[電氣捕魚（掩耳）]  
　　法報載德國柏林都城近開賽珍會聞會中有電氣釣魚機器一座爲某國大博七創製其法置機於河干垂綸入河設餌亦如舊法魚來呑餌綸必下墮竿尾觸電機竿即上躍返擲而魚已登陸矣旣免人力守候之勞又得起落自如之妙觀者莫不撃節歎賞。 
[空中行軍] （欽） 
英國某船主蕯可納創造一種紙鳶飛行車法用紙鳶五隻繋車一輛而以繩之下端繋於船船上有螺旋絞車一座能使該繩索上下伸縮車内坐有引道官以爲海軍指導日前該船主在某巡洋艦試演升高時在車内起立三次第三次起立時已升至三百英尺此車也可與軍營中之氣球輔行矣 
[滑稽譯藪]  
　名我所固有俄將謂拿破崙曰俄之戰也爲史法之戰也爲利其程度相去遠甚拿曰是誠不謬凡人自已所無之物必出死力以爭之俄將默然。（奇想客） 
　法將自誇法王路易第四時有一將校每向王瀆求無饜一日又有所干王怒曰我軍中最可厭者莫汝若矣將即欣然答曰敵人亦是如此說法王言竟與之不期而同也王爲之解頣（近今各國必曰最可愛者莫中國之外務部若） 
　樂人所苦英國有一排蘇格蘭黨其黨人有自蘇回者人詢以在蘇時所聞所見以何者爲最有趣味答曰聽人家哭亡人看人家出殯爲最有趣味（我於我國之賣國大臣亦然） 
　模棱兩可挨爾蘭人某世故甚深爲人和藹可親生平不欲忤人嘗有二婦就詢於某曰試測我二人孰年少某細閱數瞬指一婦曰看你比他少年些看他又比你少年些（此種老猾我國甚多。） 
[瞎費心思]  
　　寳塔詩 
　酒賓主問答（寄傲） 
誰我何來特訪泡茶來喝酒罷張秀三杯劉伶一石無餚何可飲有酒亦堪傾飲一壺而可止開兩罈亦何妨廚下小僮皆已睡房中尊嫂未曾眼惡客貪杯眞非君子東翁惜酒亦是小人夜已深正當踏月歸家天未曙還可執杯飲酒嗒嗒嗒咚咚咚三更三點來來來請請請一口一杯 
[心直口快（笑）（時）]  
電報局收歸國有鐵路收歸國有招商局又將收歸國有郵政不能收歸國有領事裁判權不能收歸國有租界不能收歸國有 
礦產海港忽賣忽贖是中國政府物别之權利。 
親貴賑捐五千兩得未曾見是預備立憲後第一加惠家奴之無二善策然某老聽小呌天唱戲三天放賞六千兩比而較之數省災民不如一小呌天也。 
徐仲魯初言祗要多化幾文首領何愁不保今其言已騐。 
[鶴唳鵑啼]  
 
 

Page 35

 
 
[耕織嘆（驥道人）]  
村婦急　杼田夫勤力作衣食常。不周終歲乏周郭。不堪胼胝勞。不顧風雨愕。東鄰壯厥居。土石廣墉。壑。西鄰夜開筵。笙歌閙院落。我織。冬無衣。我耕秋無穫。朝夕不得安。飢寒積成瘼。 
[飢民嘆疊前韻]  
號泣滿路衢。平地風波作。身無完。衣裳。袒跣竄郊郭。飽暖非敢。期困頓良可愕。親朋半爲鬼。鄉里已成。壑。有子易充飢。掩面身首落。苟延。一息命。安望十月穫。逢人詢艱難。未識流離瘼。 
慷慨悲歌 
[中流砥柱贊（臨）（湖）]  
（西園雜記）中流砥柱贊云。此波。不知東奔幾千。百里此柱不知中。立幾千百世。非此波。無以表。此柱。之壯。非此杜無以障此波之靡。其在人也。達而爲抑洪水。驅猛獸。之大禹周公。窮而爲作春秋距楊墨之孔子。孟子。又幸而爲掃俗學挽。正傳之程子朱子。其不幸也。爲二十四郡之斫舌漁陽。三百年之。風沙燕。市嗚呼。此其所以爲中流砥。柱也歟。語簡鍊可誦。惜不知何人所作云。 
[纒綿悱惻]  
　　别父詞（劍虹述） 
十年前有署榕東蘇寳玉女士者其别父詞一首最爲悲惻慷慨膾炙人口詞云 
微明天未曙對鏡垂嚴粧山花簪小髻布帶束疏裳掩面不敢泣拜父上高堂昔朝拜父父顔喜今朝拜父父顔悲父悲父喜都何益只是生儂是女兒女兒原屬他人婦安保終身不别離父初惜兒苦擇壻壻今寒微兒命戾翁雖與伯溺阿蓉壻豈終身共沉滯堂前有嫂復有兄絲服春風無袖輕閒自弄孫厭靜臥思兒愼莫淚盈盈兒今别父永春州困苦艱難不用憂春雷倘見魚龍變焉識郎非曲逆侯 
[榴花軒瑣錄立]  
小叫天京江名校書也揚州人姿容歌舞冠絶一時性敦靜無靑樓習氣初其父貧不能自給乃以叫天之女兄質於鎭娼家其父得資作小營生家漸康其女兄不堪鴇　尋遁遍覓不得鴇乃先發制人之揚刦叫天父謂此事實與同謀立交人出否則捉將官裏去叫天父固鄉人甚恐以第二女償之即叫天也叫天時年十三聞言誓死不從父紿之渡江探親遂以與鴇鴇挈之漢皋張艷幟不久名大噪兩年復返鎭與某生善面未及亂嘗對某生泣下悲身世求代脫樂籍生允之　價未就未幾病卒卒時言曰予雖墮火炕　幸得潔身以去遂沒年十五　京口寳盖山下生手題其墓曰嗚呼紅顔薄命　天眉史之墓 
[小說]  
短篇實事小說無袴婆（糿） 
賭中誰最善　推無袴公此蒲榴仙先生語也讀者已爲捧腹乃至今日更有所謂無袴婆者褫衣非因博負裸體出自性成無魏賈逵之貧有劉禹錫之達　述梗概以供博古家精鑒焉。 
婆以蘇人而徙於滬年五十餘寡而無子膝下三女長次已嫁幼女亦出閣有日矣婆性吝擁資數十萬而刻嗇逾窶人嘗謂人生衣食二事惟食爲要日非饘粥一甌不足以延殘喘若夫衣服不過飾身之具可有可無即使一絲不罣無傷也謂予不信幾見街頭衣不蔽體之乞丐有凍斃者婆具此特識故衣履常不完時或破衫晃宕兩腿赤露趨走彳亍如猴戲人咸竊笑之婆自若也月初忽患病裸臥呻吟或勸之衣則以天熱爲辭有甥某聞其病特來省視婢媼奔告促其袴婆坦然曰余已垂老外甥少爺一家人有何嫌疑之可避哉乃延甥入則見翹足仰臥點大蠟燭吸阿芙蓉者舅母　甥大駭且愧逡巡遁婆以其無殷勤慰問語也喃喃怒詈不止自是病漸加劇歷數日而歿親友奔集見屍身赤條條如赴無遮大會羣致疑訝有强作解人者謂佛說無罣礙生不帶來死不帶去婆已悟澈此理請從其志裸而歛之可也然以意見紛歧莫能决其長次兩女則抶婆頸而哭曰母生平愛財如命不肯予女若壻一文錢今死矣并一袴而靳之遺產將作何用耶其幼女則撫婆臀而哭曰母死矣女奩尙無着母能無袴見閻君女能無袴見夫壻耶一時哀動隣里聞者莫不下淚幾自忘其身之有袴也。 
 
 
 

Page 36

 
 
   
 
