# 1919 - 55 - 4916535

 

Page 1

 
 
   
 
 

Page 2

 
 
時評 
[和議與陜事之前途（冷）]  
　　如以陜事未定而復開和議乎此南方所决不肯也如以陜事旣定而仍不能復開和議乎此非特北方所不肯亦南方所决不爲也 
　　如以停戰之令下而即爲能定陜事乎此南方所决不信也如謂陜西之停戰旣確實以前不停戰之責任旣查明而懲治而尙謂陜事爲未定乎此非特北方所不受亦南方不願出也 
　　然則和議之前途仍視陜事陜事之前途仍視政府之决心與能力何如耳 
[命令]  
　　三月二日大總統令嗎啡爲害甚於鴉片久經懸爲禁令頒定治罪專法近歲厲行禁烟無知愚民往往代以嗎啡飲鴆自甘流毒寖廣積成沈痼害及民生而廛市痞徒或違禁販運或製藥朦售稽察偶疏流弊錯出亟應從嚴查禁期與烟禁一律肅清着各省區軍民長官飭屬認眞查察遇有私運私售嗎啡情事按法嚴懲毋稍寛縱其攙合嗎啡毒質製成藥品者亦應切實檢查隨時懲禁以弭隱患而惠羣生此令 
　　又令任命姚聯奎兼直隸黃河河務局局長此令 
[專電]  
　　北京電　政府接北代表全體辭職電已切電慰留一面决定明令嚴飭各將領遵照五條辦法辦理（二日下午五鐘） 
　　北京電　昨徐接蘇李督請發停戰令電後卽在公府召開會議决定一面公布明令稱陜民苦兵已久亟須停戰俟張瑞璣到陜查有違令者嚴懲一面嚴電前敵陳樹藩等迅速停戰不得再有違抗今日均已發表（三日下午四鐘） 
　　北京電　錢覆滬朱電前因文電稽遲致陜事延誤今已切實訓令陳樹藩等以後停戰余敢負責望仍商南代表勿停和議（三日下午四鐘） 
 
 
 

Page 3

 
 
　　北京電　參陸處昨開緊急會議參陸總長府院秘長均列席討論陜西停戰軍隊收束事結果除請發明令外並催張瑞璣兼程赴陜交部已爲預備專車但張執定原請求條件必政府先電陳樹藩與于右任兩方容納其意見方肯首途（三日下午三鐘） 
　　北京電　陳樹藩復電五條辦法已飭前方遵照茲奉前因除再派員分往查看外先此奉復 
　　北京電　停戰令今晚已下誡陜將遵五條辦理（三日下午八鐘） 
　　北京電　上海全國和平聯合會電請飭陜軍立時罷戰（二日下午五鐘） 
　　北京電　徐對代表總辭職態度極鎭靜除温語慰留外陜事卽交張瑞璣馳往查辦所云限時答復祗好用於外交將來誰直誰曲查辦結果自可相當處置此時未便以陜西一隅問題牽動和議全局頃再電朱啓鈐勸仍照常進行並電熊希齡張一麐分任疏解（二日下午二鐘） 
　　北京電　某派督軍聞和議停頓來電質問徐用箇人名義答復囑各盡地方職守不可出頭干涉中央已有辦法不久自能解决（三日下午三鐘） 
　　北京電　武鳴來電請收束軍費百四十萬徐飭財部籌撥 
　　北京電　馮昨謁徐談論時局甚久惟對於調人一節則堅不肯任（二日下午二鐘） 
　　北京電　風傳外交圑預備之勸告將於日内提出（二日下午二鐘） 
　　北京電　外圑昨開會議某使宣言對我内爭無干涉理滬議無論如何决裂祗盡友誼的勸告 
　　北京電　甘督電奉到停戰辦法五條已飭各軍遵辦（二日下午六鐘） 
　　北京電　此間發現軍警名義傳單對龔財長減薪案攻擊甚力但兩界長官否認已飭查禁（二日下午二鐘） 
　　北京電　所得稅府財政委員會全體反對交財部復議决緩實行（三日下午三鐘） 
　　北京電　八年預算新國會文催甚急各機關不及開報决照七年總數交議（三日下午三鐘） 
　　北京電　張聯陞以顏德基聯合王安瀾猝入嵐平等屬謀攻安康電請防守辦法（二日下午六鐘） 
　　北京電　詹天佑對鐵路統一案亦來電反對（三日下午二鐘） 
　　北京電　陳光遠電贛省收束軍隊請速撥欵（二日下午五鐘） 
　　北京電　財部又有營業稅法案提出閣議（三日下午二鐘） 
　　北京電　吳淞同濟醫工專門學校生電請免遣該校各敎員（二日下午五鐘） 
　　北京電　湘督以桑慈妖匪曾經王軍擊散並未勾結電黔督勿聽謊言並飭林等各守防線剿匪安民（二日下午六鐘） 
　　北京電　稅務處呈報濱江關巡役在火車拿獲私土被俄軍隊奪去又俄軍隊中有力之支隊現佔據車站月台及往來火車管理權海關衛隊不足憑恃請設法保護（二日下午五鐘） 
　　北京電　本日令嚴禁私運私售嗎啡及攙合嗎啡毒質製成藥品者（二日下午五鐘） 
　　北京電　北京大學有敎員陳獨秀胡適等四人驅逐出校聞與出版物有關（二日下午三鐘） 
　　香港電　外交後援會昨在省議會成立舉林森爲會長（三日下午二鐘） 
　　香港電　李烈鈞因病辭參謀部長及軍事委員會長職（三日下午二鐘） 
　　香港電　吳景濂褚輔成電致李根源主張進兵贛閩以分北軍取陜兵力（三日下午二鐘） 
[各通信社電]  
　　北京電　今晨錢能訓邀各閣員會議對陜停戰令决定即下 
　　北京電　昨院（一日）電朱啓鈐不承認唐紹儀限期 
　　北京電　徐世昌召張瑞璣明日（三日）入見 
　　北京電　公府某要人云陳樹藩來電遵五條辦法並無不奉命之說張瑞璣到陜可了 
　　北京電　張瑞璣昨（一日）申刻見錢能訓久談陜事錢甚覺有難色張遂據電滬粤述陜西無停戰確耗現正與錢商議辦法入陜暫緩此電即由錢閣代發 
　　北京電　余詒電錢能訓謂陜事全由陳樹藩一人主張該電由潼關發爲余抵陜後第一次來電（以上二日） 
　　南京電　平和期成會聯合會冬日開成立大會有江（三日）電致北方政府要求對陜事即發停戰明令嚴懲抗令各軍並分電致唐朱兩總代表仍請維持和議（三日）以上平和通信社電 
　　北京電　陳樹藩電復遵照五條辦法已飭前方軍隊 
　　北京電　政府决發明令告誡各將並促張瑞璣兼程入陜將陸部劃一剿匪防線圖交張實地調查 
　　北京電　蘇督電南代表請另提别案俟陜事查明秉公核辦 
　　北京電　將有勵行義務敎育及人材敎育明令發表（以上三日）以上中華通訊社電 
　　北京電　徐請黎黃陂馮河間維持和局黎辭馮允惟聲明不負責聞熊鳳凰此次南下亦於和議前途極有關係 
　　北京電　余詒由陜來電告知沁（二十七）日赴三原與于右任商劃界事 
　　北京電　曹錕表明願辭四省經略使命參謀長潘榘楹前往漢口結束一切 
　　北京電　政府因魯南皖北匪警迭傳足爲裁兵計劃之阻礙令蘇魯皖豫四省協力剿除限日肅清 
　　北京電　吳光新以鄂西劃界停當前請取消上游總司令部未奉訓令現復呈請以期卸責 
　　北京電　總統手諭籌助陸榮廷軍餉財部允先籌匯五十萬 
　　北京電　祀孔典禮總統諭令仍行四拜禮内部因時期已迫不及修正呈請暫照上年儀節秋季再行修改（以上二日） 
　　北京電　院復和平聯合會電大致謂陳樹藩已電遵照停戰前此容有誤會當再嚴責實行和會將裂切望維持 
　　北京電　張瑞璣得陳樹藩歡迎電又知陜已遵令停戰决於日内起程 
　　北京電　私人消息政府對於南方之要撤陳樹藩决俟張瑞璣到後再議并有即以張長陜說 
　　北京電　鍾體道許蘭洲張樹元已先後電京陳報遵照五條辦法劃防停戰情形 
　　北京電　飭陜停戰明令蓋印後由院用萬急電拍致陳樹藩遵照并電朱（啓鈐）轉唐（紹儀）閱看 
　　北京電　海軍部趕編議案俟薩鎭冰到京交令帶赴巴黎海軍會提議（以上三日）以上中孚通訊社電 
　　北京電　錢總理昨日午後電致北方總代表朱啓鈐云陜西問題因交通被阻礙致所發電報不得如期遞到遂因此發生誤會至更迭陳樹藩一節尙不能允從南方之要求總之今後若陜西再發生戰事余當負其責任云云（二日） 
　　北京電　徐總統於今日午後發布總統命令略述陜西人民困苦情形並謂爲拯救陜民起見着即迅速停止軍事待不日到陜之張瑞璣實地查勘有違此令者卽從嚴懲治云云同時對於陜西軍事當局發布較上述命令更形嚴厲之軍令命其停戰（三日） 
　　北京電　參陸辦公處昨日决議關係時局之問題三件如下一閩省方面適用停戰之辦法南北各派一委員二陜省方面派遣監視員三湘鄂兩省之西部由雙方直接派遣委員劃定停戰區域另行派遣監視員（二日） 
　　北京電　詹天佑最近致長電於巴黎中國媾和委員反對中國鐵路歸國際共同管理之議列舉理由四條大意如左一中國人之學識經騐足以與外國專門家相頡頏者頗不乏人若中國鐵路一經作爲國際共同管理事業則不論優劣凡中國人必皆屈居外人之下位二各國不從中國之習慣故必不用中國所有之材料反用價值昻貴之外國材料三購買材料縱用投標之法然彼等以當時之物爲標準直與專買無異（按此條電文不明瞭）四中國與他之多數之國有關係較諸僅與他之一國有關係時交涉更形困難（二日） 
　　北京電　政府决派詹天佑爲中東鐵路中國方面之委員（二日） 
　　北京電　湖南督軍張敬堯對於國務院之質問於二月二十八日電覆政府云王占元部下决無向南方進軍之事政府已囑李純通知南方（二日） 
　　北京電　最近徐樹錚曾赴天津邀集參戰軍各旅長協議軍費問題外間因此傳播種種之風說（二日） 
　　北京電　今晨李純電請發布停戰命令聞政府將於今明日中以總統令發表之（二日） 
　　東京電　今日東京各報及日本亞突浮泰壽報之記事大致皆謂唐紹儀所謂猶豫期限將於二日期滿北京政府對之將如何答覆雖不得而知然萬一和平會議有决裂之勢則北京外交圑或將如前電所言提出第二次之勸告亦未可知日本政府因須與其餘四國保持同一之協調於必要上不得不徵集其餘四國之意嚮但因當初提出第一次勸告時日本實佔主動之地位因有此等之關係日本又不得不考慮其特殊之地位段徐等一派利用參戰借欵尙未解决之關係近又在北京散布流言謂日本表面贊成和平會議而裏面實欲維持北方武斷派云云致令人對於日本公明正大之地位輒抱猜疑之心内田外務大臣以爲此種情形斷難輕視並顧及自居於和平勸告之負責任者之地位故如前電所述力疾從公於二日晚間親到外務省協議對付方策擬首先對於目下在北京爲衆矢之的之齋藤中將發至急召還之命並將電命小幡公使於公使圑會議中非正式聲明日本政府公正之地位及日本政府之方針將在中國和平統一之時期未至以前將參戰借欵與軍器供給兩事暫緩舉行且内田外務大臣將於適當之時機在帝國議會聲明日本政府之地位與决心較諸前在議會開院時所宣言者更爲具體的聲明以釋中外之疑圑云（三日） 
　　東京電　四日將開内閣會議研究處中國目下之時局之方策（三日） 
　　東京電　東京帝國大學中國留學生王兆俊（譯音）新發明空中炸裂聲速聽器已得日本政府之特許權該器之構造係應用物理學上聽官之學理者雖空際遼遠極微弱之音響亦能聽得學理上軍事上有價值之發明也聞農科大學之白井博士頗矚目於王氏之將來以中國人而受日本之特許權當以氏爲嚆矢（三日） 
　　東京電　亞細亞學生會於二日下午在築地精養軒舉行成立大會與會之朝野名士各國大使公使等多至二千餘人甚盛會也（三日）以上東方通信社電 
[路透電]  
　　二十五日丹京電　滿漢消息多數社會黨與獨立共產黨商得同意宣布共產黨所建設之民國不復存在兩黨承認巴登臨時國民政府並願取銷戒嚴令交出軍械與子彈 
　　二十五日亞姆斯特丹電　德國泊拉巨斯台資消息星期六日全日戰事甚爲劇烈共產黨佔據公共房屋多所學生與國防軍曾與共產黨作戰攻入該鎭清除佔據房屋之黨人 
　　二十五日倫敦電　巴伐里亞閣員狄姆氏與郝夫滿氏近於國會擾攘中受傷現不在末尼克隱避不出戒嚴令仍未撤銷惟末尼克今頗安靜工作照常 
　　二十五日倫敦電　今日下議院討論調查煤鑛委員會議案時首相喬治氏宣稱委員會主任桑基氏言鑛工如參與該會則關於鐘點與工值之報告當提早於三月二十日提出議員白拉斯氏起稱歡迎此言該議案已經三讀通過 
　　二十五日倫敦電　鑛工路工運夫今日在倫敦開聯合大會討論工業地位期取一致行動議决延會俾聯盟會中會員得有續行商榷之機會並議决聯盟會中無論何部分與大會重行集議前不得允定任何解决此項會議須於三月十五日以前舉行 
　　二十五日倫敦電　亞逹姆森氏昨夜在下院宣布鑛工投票最後足數如下主張罷工者六一一九八八人反對罷工者一○四九九七人不投票者三四○○○人議院休息室中之意解决之希望較討論所表示者爲大調查煤鑛委員會主任桑基氏昨晚曾與首相長談 
　　二十六日倫敦電　鑛工路工運夫昨日决定聯盟衆以爲此舉將使工業情勢愈增嚴重蓋以此三大圑體約定一致行動以期獲其要求也首相宣稱關於鑛工鐘點與工值之報告三月二日可望擬就此言頗能挽回罷工風潮昨晚鑛工聯合會某幹事員聲稱全國鑛工會議將於今日提出通融辦法如鑛工聯合會可自選代表加入政府委員會則罷工日期前定三月十五日者可展至二十一日聞首相已允聯合會指派代表四人此層能否接受將於今日全國鑛工會議時决之 
　　二十六日倫敦電　倫敦國際航員會議决定要求設立國際工值定率並將工值問題送交和會核議已派委員會擬定工率 
　　二十五日華盛頓電　威爾遜總統曾在赴華盛頓之火車中簽定五千兆元戰稅議案 
　　二十六日倫敦電　泰晤士報云傳說阿富汗斯坦王阿米爾之弟那塞額拉可汗已竊據王位據最近消息阿米爾王宿於營中其地距加布爾約四十英里有刺客二入營開槍數響並手刃阿米爾王而遁衛兵是否受賄抑係疎忽今尙未知 
　　二十六日倫敦電　公報載有示文禁止顏料入口惟有執照者不在此例 
　　二十五日紐約電　亞拉斯加消息斯托克森及其他探險家五人上年五月間曾在北冰洋據浮冰隨流而進希圖越過北極已於十一月七日安抵大陸 
　　二十六日倫敦電　第二炸彈隊昨由德境回國内有一九一四年赴法之兵士僅十餘人下車之際大受國人歡迎聞游行各街時軍民興高采烈爲倫敦罕覩之快樂遊行會過白明漢宫時英皇與皇后等立於廊下對兵士行禮 
[法國無線電]  
　　二日里昻電　星期二日和平大會委員會開會福煦上將呈遞迫令德國承受之軍事條件之報告最後休戰條約之條欵在限制德國軍隊之實力高等軍事會議將於星期一日午後集議研究福煦上將之報告及迫令德國承受之休戰條約最後條欵 
　　二日里昻電　和會日本代表領袖西園寺侯爵及其隨員約二十人於星期日乘馬賽快車行抵里昻車站侯爵偕其公子及女公子同行日本駐法公使赴車站迎迓 
　　二日里昻電　華盛頓消息威爾遜總統定於星期二日離華盛頓晚間七時抵紐約卽赴大劇場演說畢乃登喬治華盛頓號星期三日黎明啓椗此次威爾遜總統居留巴黎將下榻於此斯旭夫希旅館之美國館乃法政府爲威爾遜總統所特備者 
　　二日里昻電　華盛頓消息按照商船部部員巴克氏赫萊氏及植棉區域參院議員所訂之契約陸軍總長在四十日内將釋放若干船舶以減輕商業運輸之恐慌 
　　二日里昻電　瑞典京城消息俄國過激派因戰敗已遣派軍使與總司令談判 
[公電]  
　　夔州黎天才通電　各報館均鑒頃奉政務會議咸電開轉唐總代表微電據路透電稱日使警告干涉我外交主權謂巴黎和平會議我國所派專使須受日本指揮無容我有所主張否則參戰借欵契約須即取消并索還前交之三百萬元等語奉聞之下不勝駭異我國自對德宣戰後本協約國之一所派和平會議專使自有完全提議之特權乃日使竟横加干涉其蔑視我國主權已逹極點凡我國人驚此亡國先兆安能容忍此等之凌辱服從此等之威嚴敬懇我軍府及當軸諸公一致主張向日政府嚴爲交涉并祈發抒讜論遍告各協約國主持公道以爲專使聲援事關大局無任盼切黎天才感印 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[歐和會中之德國賠償問題]  
　　華北明星報載里昂轉來二月二十七日巴黎電云今日審查賠償問題委員會已假定德國所能賠償損失之數額國際委員會所聘考慮該問題之專家對於中歐諸國所有之產業而可用以履行戰爭義務者已得了解其數在二萬五千兆至四萬兆之間最後之數尙在三萬兆左右此項消息蓋得諸可恃方面者德國及其與國所應賠償之欵一部分須以現金或債劵即行交付一部分則展緩若干年惟期内敵人須付利息其數以使彼等可有機會備償債金清理債欵爲度目下之計劃爲迫令德國即付金元五千兆德國若變動在賠欵所給予之國之動產即可爲之此項計劃或有更改亦未可知當普法戰爭時法國爲賠償之故曾發行公債德國亦購之今將援例請美英法意等國各購德國公債若干而由各賠償委員會之一種機關擔保之優先要求之主義大約可得公衆承認如是則法比意塞羅數國之被敵軍攻入所受之損失均將先行賠償聞賠償之大綱尙須經賠償委員會全體正式贊成然後移交十代表會議重行討論委員會曾將（賠償意義）之問題置諸不顧彼等所討論者爲德國賠償之能力至於何種損失須令賠償一節則各國見解不同美國以爲乃屬普通之損失而他國之意除賠償損失外尙須賠償用去之兵費此節現已展緩决之惟委員會刻方努力將諸事辦妥俾於三月八日和會開全體大會時得以提出計劃和約中之軍事條件届時亦可擬定其最後之稿星期四日當可提交五大國代表會議 
[北代表辭職之外論]  
　　字林報社評曰南北和會之北代表全體辭職事誠可悲雖然自好之士處此地位除辭職外無他法也軍閥欲得陜西地盤徐總統等未能約束之設軍人得陜或可帖然聽命但稍不如意故態又將復萌情勢如斯北代表旣無實力爲其後盾縱與南代表委蛇和席亦不過徒費時日而已在和會未開時唐紹儀氏曾因軍械由日本取道秦皇島輸入中國提出抗議北京政府則以言無根據爲答實則唐氏固能臚舉運入之日期與額量以證明其言之非無根據也頃吾人又得一軍火輸入之證據緣上星期即上海和會正在開議之時有軍械一萬二千箱左右運至浦口旋由鐵路自寗運赴杭州運者名義爲某日商此殆唐氏所指日本軍火之一部歟敢問此項軍械果供誰用耶 
[張瑞璣尙難入陜]  
　　張瑞璣到京以後本有一二日即赴陜西之說惟張氏乃一無槍砲無勢力之委員苟有一方不願和平張氏雖往亦無可如何故前晚特電陳樹藩詢其有無停戰劃界之誠意如得陳氏覆電願和當即出京前往否則仍須與當軸交涉聞張氏昨日謁錢能訓時錢詢以赴陜之期張氏答謂余此次奉雙方總代表之委託赴陜係主持劃界問題但陜西若不實行停戰劃界事宜亦無從着手故必須待實行停戰之後方能赴陜且余即能赴陜亦不受何方約束與南北兩方政府均不發生直接關係將來所有劃界情形只報告於滬上和會云云聞錢氏當時告張謂閣下若赴陜省絶不干涉牽制又聞張氏昨日謁錢時談話頗久張意此行任務專在監視劃界至停戰區域應如何劃分仍由雙方各將領直接商訂决不參加個人意思目前非得陳樹藩于右任雙方來電證明確已停戰决不入陜 
[參戰借欵與國防軍]  
　　參戰處編練軍隊近尙積極進行原定國防軍三師已回復參戰軍名義由曲偉青馬子貞陳雨臣三師長照章籌備預定四月内完全成軍其餘之西北邊防軍四大混成旅所有宋子揚宋邦翰兩旅原係奉軍四旅中之半部故已全數成軍一駐洛陽一駐廊房至三四旅之褚其祥張鼎勳兩旅係用新招之兵現由徐州廬州等處招募截至二月二十五日已將全額招至四分之三若再加以時日可完全成軍惟現因外交關係財政困難故未成軍以前無論官長士兵一律給以小口糧每日大洋兩角 
　　據益世報消息段合肥因西南反對國防軍甚烈特召陳文運來京在私邸内討論應付方法堅持碍難中止四字爲第一要義又據中美通信社消息連日因南方反對參戰借欵及陜西戰事遂至會議停頓此事殊惹一般人士注意查參戰借欵雖有一千七百萬之餘欵尙未交出其實去歲中日協約訂定日本方面除交過三百萬元外又以二百萬元存之朝鮮銀行爲參戰處隨時取用不意該參戰處取出之數已逹六百萬元又聞日人在參戰處敎練部軍官共二十名尚未到齊 
　　又新聞編譯社消息日政府訓令在京日使館停付參戰借欵一千七百萬元之說吾國方面早已喧傳前日日本某通信社亦有此種報告昨據與日本方面極接近之某君云日政府對於參戰借欵是否繼續交付正在審議之中尙未確定訓令之說殊不可靠且日政府即使有停付之意尙須與中政府妥商之後始能確定停付因此係雙方契約一面不履行須得他方面同意也惟前次訂定之供給軍械以現在形勢之變遷决定在南北未統一之前暫不交與中國 
　　軍界消息現在東北問題仍極重要據政府所得報告日本及聯軍在滿洲里者皆因俄亂未艾刻已預備全數出發昨日黑龍江督軍鮑貴卿轉來滿洲里警備總司令車慶雲急電請速加派國防軍前往協助參戰處因是特開會議討論結果擬派第一師第一旅赴黑協防 
[裁兵問題之現在與將來]  
　　軍興以來各省任意招兵額數驟增據近來調查民國四年度全國兵數八十七萬八千零九十人最近有一百四十三萬六千一百八十人二者比較增加五十五萬八千零九十人之多以最近之百四十三萬兵力年需薪餉各費約逹二萬二千萬元之鉅幾佔全國歲入十分之八坐是收支不足相抵各種重要事業無由進行最近因有裁兵主張幾爲南北兩方所共同屬望而上海會議朱唐兩總代表最初即甚注意此事各欲以全力設法解决北京政府因爲搜集各種材料擬定裁兵及軍民分治各案提出上海會議預備討論案提多日迄未議及聞當局昨特電囑朱總代表催速開會以便討議此案但上海和會現方因陜事停頓北方當局不於根本上求解决之法空言催促烏能有效也 
　　據聞北方當局關於將來收朿軍隊事宜近日迭次協商曾决定兩項（一）軍隊額數全國規定六十師現在國内軍隊爲數已逹至一百四十餘萬人擬裁去一半（一）全國軍餉暫以三千萬爲標準俟裁軍手續告竣再行另定方針此項裁兵計畫在二月二十前後曾通電各省區徵集意見日前倪楊二督已有覆電到京請通盤計畫愼重進行日來覆電又有數起（一）姜桂題電略云熱地鄰封與魯蘇等省匪勢蔓延雖經協助剿辦尙未一律肅清况熱河地方鄙遠内則空虚外則緊迫原有軍隊不敷調遣勉力維持并未增加追募此時裁軍一節似難辦理請允暫緩（一）趙倜來電略謂中央收束軍隊計畫目下軍署正在開始軍事會議磋商一切遵即設法裁併軍隊限定範圍自不能再行增加俟經議决再行奉陳（一）李秀山電略云蘇省地處四衝原有軍隊各地駐防僅敷分布較之他省夙稱減少即所有補充續添軍隊亦屬有限且裁撤輸送卒爲數已屬不少當此内外財政困難自應撙節軍費减輕負擔此後如何設法籌畫之處再行報告以副中央收束軍隊之意此外如張宗昌王占元聞亦有電到京就已經答覆之各省區軍報言之大約分爲三種意見（一）地勢衝要從前並未增加此時不必再減（一）請求從長計畫目下暫不必提議（一）已經裁撤輸送卒可不必再裁軍隊正額蓋皆無形中不願裁撤之答覆也然則裁兵案即使將來上海會議提出解决而實行與否恐當局亦無甚把握蓋北方督軍政府無完全指揮之能力也 
[東報所傳中日軍事協定]  
　　據二十五日大阪每日新聞所載中日軍事協定内容如左 
　　陸軍協定（一）中日兩國以敵國勢力逐漸侵入俄國東方將有危及兩國平和之虞因基本今次參加戰爭之義務實行共同防敵之行動（一）關於協同軍事行動上兩國之地位與利害須互相尊重其平等（一）中日兩國基本本協約而開始行動之時宜訓令其本國軍隊及官吏使於軍事區域之内彼此推誠親善中國官吏對於該區域内之日本軍隊須盡力協助免生軍事上之妨害日本軍隊須尊重中國之主權遵從地方之習慣免生人民之不便（一）在中國境内之日本軍隊於戰事終了後一律撤退（一）苟中國境外發生派遣軍隊之時兩國得協同派遣之（一）作戰區域及作戰任務由兩國軍事當局參酌其本國之兵力臨時協定之（一）中日兩國軍事當軸在協同作戰期間之内爲謀便利起見應行左記各項（甲）關於軍事行動及運輸補充通信事宜須共圖彼此之利便（乙）關於作戰上必要各項工程之如何設備由兩國總司令官臨時協商之戰事終了後此項建築工程悉行撤棄（丙）共同防敵上必要之軍用品及其原料由兩國相互供給之其供給之數量以不妨碍其本國之需要爲範圍（丁）作戰區域内之軍事衛生事項由兩國相互補助之（戊）兩國相互派遣直接作戰之軍事職員以資聯絡若技術員有發生輔助之時由一方以補助他方（己）於軍事協同區域之内互相交換軍事地圖以圖便利（一）以軍事運輸之故而使用東清鐵道之時關於該鐵路之管理及保護等須尊重其原來之條約其運輸方法則臨時協定之（一）本協定實行上之詳細事項由兩國軍事當局指派各當事者協定之（一）本協定及其附屬事項中日兩國均不公布按照軍事秘密辦理之（一）本協定由中日兩國陸軍代表調印之經兩國政府之承認方發生效力其作戰行動須由兩國最高機關於適當之時機商定之後方得開始而本協定及由本協定而發生之各項細則當於對敵事終了之後失其效力（一）本協定以中日文字各製兩種彼此對照各保其一部以爲證據 
　　海軍協定（一）關於軍事行動彼此應尊重其平等（一）中日兩國當局基本協定而開始行動之時兩國對於其各本國艦隊官民之在軍事行動區域以内者務期互相推誠親善同心合力期逹共同防敵之目的（一）關作戰區域及作戰上之任務兩國海軍當局酌量其本國之兵力而協定之（一）在中日兩國海軍協定作戰期間之内爲圖共同作戰上之便利執行左記之各項（甲）直接作戰上之軍用機關由兩國互遣職員充任海軍運輸通信事宜（乙）兩國互相圖謀修造艦艇之便利（丙）兵器原料由兩國互相量力輔助之其軍輸品亦然（丁）互用技術人員並各自設置諜報機關（戊）互相交換軍事行動上必要之水路圖誌情報及協同商定之共同軍事暗號（一）本協定及其附屬詳細事項兩國均不公布按照軍事秘密事項辦理之 
[財政部最近之難關]  
　　軍政費一無着落 
　　近年以來財政奇絀以故財政當局無不日處窮窘之地然羅雀掘鼠亦必勉强圖維敷衍門面龔財政長自到任以後力持節流主義首唱减政之說内閣會議至以去就相爭勉强通過而四面楚歌大有羣起而攻之勢於是乃决定先行官吏所得稅自陽曆四月一日施行現又擬辦運輸稅地價稅兩種不日提出閣議以資補救與减政主義同時發表者尙有八年公債一案此時龔氏方在急謀進行不料南方大加反對而北方代表吳鼎昌昨亦有電力請緩辦龔氏接電之後大爲氣忿當即覆電拒駁並於國務會議大發牢騷謂志在必行東海恐因此更予南方以口實昨值龔氏入府之時面諭其不可操切宜待時機龔氏以計劃屢遭頓挫深爲懊喪昨日語人云刻下中央財政頗極困難種種彌縫無計可施以今日實况論三月分若無借欵之收入及八年公債之收欵則政軍等經費必無着落本月中央行政經費只好請各機關自行設法借墊頃聞已咨逹各部知照矣 
[北京法學會復活]  
　　吾國之有法學會創自民國初元昔時組織該會分子多當代俊彥發行雜誌開會演講極盛一時旋因事中輟時論惜之近經政法界同人鑒於目前世界大勢趨重法律緣是重加整理大事擴充現聞京外新舊會員將及四百人其中屬於司法界者占十分之七餘爲行政各界二月二十三日曾假交通博物館舉行本年度大會是日在京會員到會者一百餘人如朱深姚震張一鵬汪爔芝余棨昌王家襄王揖唐江天鐸曾彝進王式通孫潤宇等及外國顧問二三人均經到會當場議决修改會章廣幹事五人爲七人評議員二十四人爲三十人繼續投票選舉職員開票結果朱深姚震王寵惠曾彝進陸宗輿孫潤宇曹汝霖七人得票較多當選爲幹事尹朝楨黃德章汪有齡張一鵬張孝栘方樞施愚朱學曾李祖虞郭則澐石志泉徐紹宋朱獻文邵章李景圻吳笈孫蔡元培章宗祥江庸徐彭齡有賀長雄董康陸鴻儀李國珍汪榮寶余棨昌唐在章汪爔芝德尼思鐸爾孟三十人得票較多當選爲評議員聞已定日内復開職員會籌商該會應辦事業如調查法制刋行雜誌特别出版並開討論會演說會等事均將議定辦法次第舉行 
[京華短簡]  
　　二十八日下午三時錢總理特在國務院召集各部總次長開特别會議聞大半屬於財政問題因二月份總支出需一千四百餘萬而財政總長所籌得者僅有鹽稅餘欵五百萬向匯業銀行借得一百萬又天津各銀行小借欵一百萬其餘則以八年公債設法彌補故特開會議討論一切此外尙有其他要務 
　　統一全國鐵路問題前數日贊成反對兩派議論大張近日以來似稍歸沉寂旁觀推測有云已暗中打消者惟昨據局中人言此案目前實在停頓之中緣春藕齋特别會議曾推定梁燕孫曹潤田合擬具體方案呈覆厥後曹潤田又以此事諉諸梁氏請其主稿梁業於前數日擬就送府現時該案正在府内留閱尙未發出駐海參威總領事邵恒濬昨來統密急電略稱駐威聯軍司令皆無開動之意外間所傳日軍與過激黨在東北開戰勢將牽動威埠聯軍之說實屬不確查日軍近與過激黨交戰係在滿洲里他處均無亂事 
　　政府决定組織對外貿易公司官督商辦並在英美設立分公司昨由外交農商財政等部會商派定新任駐法總領事廖世功等分赴天津上海漢口哈爾濱各總商會接洽籌辦事宜 
　　農商部田總長以近來京師物價漲落無定與人民生計及商家營業市面盛衰均有關係擬由内務部警察廳京師總商會派員組織一會維持物價昨已諭司草擬此項辦法 
　　山東省長沈銘昌原定二十九出京山東同鄉會何勵嚴王鍾岳等爲之餞行後沈氏又改期一號或二號起程現聞二號仍不能起程須再遲三日始能决定 
　　魯匪顧德林近忽統率大隊股匪器械精良攻破高唐魯督張樹元所派駐防一營因守備未週刻已退出防線日昨張督來電報告加派三營馳往協攻限期克復 
[廣東之國民外交]  
　　兩院贊成國際聯盟參議院議長林森衆議院議長吳景濂昨以兩院議長名義致電美國議院轉呈美總統恭賀美總統提倡之國際聯盟并代表全國公民願意恊助一切茲譯西文原電云華盛頓議會國會在廣州開會代表中國國民眞意採擇恊助貴大總統威爾遜閣下提倡之國際聯盟主義懇將吾人恭賀貴大總統之尊貴事業及吾人所願其主義得以成功之誠意轉告貴大總統參議院議長林森衆議院議長吳景濂同叩 
　　國會致各國和平代表電巴黎和平會各國代表鈞鑒貴會提倡國際平等條約公開主義仁聲義聞寰宇同欽敝國人民旣受巨痛尤表同情所有敝國一二私人與日本訂立秘密條約經敝國國會宣告否認在先並經敝國列席和平會議代表次第提出乃日本軍　派野心未戢威嚇阻止力謀進行欲逞武力違反公理實足妨害世界和平敬乞貴會昌明正義貫澈初衷非惟敝國之幸環球各國亦利賴之中華民國國會議員童杭時周學宏王宗堯張善與李瑞椿張知本項肩張復元田美峯沈殿三郭相維趙舒祝震畢鼎琛陳廷颺金溶熙等同叩 
　　外交後援會催舉幹事日昨外交後援會開第三次籌備會議討論預備開成立大會辦法甚久并决定三月二日先開幹事會議并分函各圑體催令趕速舉出幹事到會五時始散原函云公啓者國民外交後援會組織伊始亟待進行前期會議公决由各圑體推舉幹事至少二人到會辦事前經專函奉佈限期本月二十六日舉出函交敝籌備處以便定期召集先開幹事會議當蒙鑒及本日敝處開第三次籌備會議决定新曆三月二日爲幹事會第一次開會之期用再專函奉逹務請貴圑體於本月二十八日以前將舉出幹事銜名函交敝處以便通函專請事關國家存亡問題幸勿放棄是所切禱報界舉出外交後援會幹事銜名列下莫揚波陳無涯馮春風陳蘿生鄺嘯侣張鏡藜羅嘯璈謝英伯吳宗慈黃魯逸何傑三梁懍丹胡伯孝黎佩詩郭世焯李登林 
　　國民救國會之發起易倩愚等發起國民救國會其通電略云東鄰旣割台灣又侵遼瀋加以辛亥迄今内亂孔棘乘間坐弄吸髓剝膚何期天幸歐戰告終世界從此和平吾國庶蘇焦涸迺聞我顧王兩使在巴黎茶會時提及日本歸還我青島事并要求宣佈近年與中國所結諸秘密條約凡皆言所應言未嘗少溢會議範圍之外而駐華之日本公使即向北京政府交涉其意何在路人皆知我國自改民政以來以民爲本國即是家形式雖未悉更精神早已合一何忍坐見後悔惟慮無總承之機關則消息不能靈通因偕各省同人先後發起國民救國總會於廣州即定名曰國民救國會伏希二十一省會尅期各設分會并立轉各省所屬之縣同時各設立支會延及鄉村鎭集一氣貫澈身臂手足互相爲使而此會尤以各支會爲重分會次之總會又次之總會不過專司函電按時報告各情爲分支各會溝通之用通函電處暫附於廣州城右都前民生實進會易倩愚李六更等 
　　美洲華僑請廢苛約美洲華僑頃致外交總長伍廷芳赴歐專使伍朝樞等電云歐戰停息暴德失敗威總統爲人類主義而戰之目的已逹世界之自由可期凡屬人類靡不歡躍但查吾等華僑向不蒙友邦之平等待遇如南洋羣島華人進口者男女均須特别檢騐居留則有限制不特爲人類自由之詬病抑亦文明進化之阻礙應請由外交部將各國待遇華僑現象先事調查交赴歐專使提出和會立將各種苛待華僑之例則一律撤廢取消庶於平民主義不相背馳人類自由可期實現現除由僑等電懇威總統請予助力外用併佈陳即希鈞察紐約華僑公會美洲各埠華僑聯合會余逹成謝康泰 
[鄂籍議員爲蔡濟民訟寃電]  
　　萬急廣州軍政府各總裁雲南唐聯帥貴陽劉督軍成都熊督軍楊省長夔州黎總司令柏總指揮唐總司令鈞鑒前接唐君犧支江電得悉鄂西靖國軍蔡總司令濟民利川遇害副司令牟鴻勛生死莫卜眞象未詳羣相驚疑旋得唐總司令轉來滇川黔靖國聯軍援鄂第一路第一縱隊參謀長吳清熙等艶電及鄂西靖國軍總參謀蘇成章等自夔來電猶復情詞各執是非曲直不敢臆斷正擬電詢隨接黎總司令通電據其派往利川編制蔡部開拔來夔之副官馮福東諮議葉崇明之報告一則曰方軍向蔡部射擊蔡軍並未動作再則曰吳清熙率招安軍入城不由交涉逕將蔡軍衝散三則曰招安軍將蔡總司令擒至方部職等跑步向前救護而羣兵不由分說竟在職等手内將蔡司令奪去槍斃可知此次禍變之啓曲在方軍而蔡總司令死事之慘顯係方軍有意加害此乃馮副官葉諮議躬與其難之所經過歸以報告黎公者方吳雖有百口莫可飾辯竊念蔡總司令辛亥武昌起義功在民國癸丙以還護國護法屢蹶屢起上年武穴之役幾以身殉此次總師鄂西保有利川尤爲聯軍聲援敵人未敢正視彼方吳何爲者旣自號援鄂即當顧名思義友愛相助竟乃包藏禍心倒戈相殘旣攻其軍復奪其地又戕其生命是援鄂其名而犯鄂其實也縱使蔡有不赦之罪而方吳亦無殺人之權自應申請主帥依法裁决何得目無長官慘無人理一至此極况據吳清熙艶電並未加蔡以微詞則蔡之無辜被殺尤可想見倘不澈底根究嚴加懲治誠恐各軍聞風效尤弱肉强食禍變相尋貽憂大局良非淺鮮同人同切憤慨未忍緘默用特電叩諸公維持人道力予昭雪迅即飭委澈查依法究治並請軍政府追念前勳查核蔡總司令生平事蹟援照陣亡例明令從優議卹以慰忠魂而仰法紀臨電不勝涕泣待命之至鄂籍國會議員公叩 
　　據鄂函云鄂西川軍第九梯圑長方化南與鄂軍第二路總司令蔡濟民大起衝突將蔡槍斃一節迭紀前報而其内訌眞相則至今莫能明晰茲據軍界報告云蔡氏爲鄂中民黨重要人物前歲荆襄獨立蔡圖謀鄂東武黃之役一再失敗遂潛入鄂西是時牟鴻勳有兵三千蔡藉爲基礎擴充範圍編成六梯圑取得鄂軍二路總司令之職牟副之蔡復以餉械無着奔走滇蜀要求協濟當得唐督撥欵二十萬熊督撥槍五千枝該軍遂成立鄂西局勢因之一振兩次攻宜雖未得手然吳軍（光新）攻擊數月亦未能一舉肅清迨重慶會議蔡以大兵屯聚鄂西難謀發展創分兵犯陜之議唐熊深韙其說乃派葉荃石青陽王天縱王安瀾四部入陜以蔡軍移駐梧溪在川鄂陜交錯之區擔任游擊任務爲聲東擊西牽制鄂北之計旋因種種困難蔡軍仍分散於夔巫利酉施恩一帶未能按原定計畫實行調集而利川酉陽兩縣劃爲川軍防地蔡軍久未退出交涉多次意見以生兼之川軍餉欵係由省運濟蔡軍係就地籌措去臘蔡在酉陽籌餉萬五千串川軍圑長方化南聞知以酉陽係川省屬縣函促蔡氏退還蔡置未答覆遂致决裂方乃督率全圑開至利川聲言照前定防區履行換防蔡知有變閉城拒却川軍開砲轟擊蔡軍分駐甚遠呼應不靈其駐紥利川護衛總司令部僅基幹隊四連機關槍一連抵抗力弱未敢應戰蔡急派衛隊長高敬蘭馳請商會長王某及縣知事龍林鈞出城勸解詎商會長縣知事早已匿避蔡復急令本部停止迎戰派委參謀馬某持白旗一面至城牆上揭揚表示遵從之意惟時在深宵川軍猛攻不息突有一開花彈射中總司令部蔡飲彈而亡其部内員弁受流彈傷斃者三十餘人副司令牟鴻勳參議長吳某當逃至敎堂某神甫家藏匿始獲倖免次辰川軍入城搜索潰兵勒繳槍械殺斃數十名全邑混亂閉市四天經方圑長委任執法官黃旭爲知事出示安民亂局始得維持鄂軍將領異常憤激蔡部各圑羣向利川進攻誓言爲蔡復仇并以劉存厚之殺戴戡爲比例一時風聲鶴唳較北軍之進攻爲尤甚旋由黎天才柏烈武唐克明等極力阻止以停戰議和之際内訌不息適授北軍以剿匪之口實並聯電熊克武電派重慶余鎭守使馳赴巫山會同鄂西將領妥議維持現狀議定辦法三條此事遂告終結（一）方圑退入萬縣利川防地交還鄂軍並退還搜繳之槍械（二）蔡軍仍恢復原狀公推吳醒漢接統牟鴻勳仍充副司令（三）爲蔡鑄銅像建專祠照上將撫恤遺族 
[廣東關於遣送敵僑電]  
　　惠州來電云聞北政府擬將德僑驅送回國敎士亦在其列惟敝會學校華敎士孤寡會以及各慈善事業經費悉仰給德敎士等維持一旦回國勢將束手待斃乞力爭俾敎士回國條例收回成命禀隨發惠州巴陵會范瑞光黃福延等曁敎友千餘人同叩 
　　軍政府復電云惠州巴陵會范君瑞光曁諸君鑒來電悉北廷驅逐德僑牽及敎士一案迭接各屬電請主持業經咨交内政部查核辦理矣此復軍政府馬叩 
　　河源來電云聞北政府擬將敵僑遣送回國並及敎士夫商人爭利尙有可言敎士救人當有分别且牽動慈善灰人熱心得失所關尤在敎育乞力爭禀隨上廣惠梅三屬巴色會基督敎徒同叩支 
　　督軍署通電云省長鑒各局鎭守使道尹覽遣送德僑之事現軍政府政務會議已定有西南各省統一辦法日内便可發表希各飭屬靜候復命爲要督軍馬印 
[湘省之最近軍事談]  
　　湘督張敬堯自私運軍鹽案發生後即已四面楚歌如駐京湘議會之彈劾上海湖南善後協會之控告爲其力量之最大者張督雖經延聘律師通電自辯然究竟於事無補近且愈弄愈眞中央已令王鄂督查辦（亦有謂派有專員來湘查辦者）結局如何縱不可知而更易湘督之聲又洋洋盈耳近據某方消息且有由第十一師師長李奎元代理之說雖無根據亦足見張督之不能安於其位矣 
　　現在和議旣已開始則種種善後亦須着手進行張湘督近日宣言主張裁兵然裁兵省須籌措大宗欵項爰將湘省應裁兵額詳爲規定所裁之兵如何安插經費 
 
 
 

Page 7

 
 
共需幾何均經詳細計劃於日昨電逹中央請予察核並請將所需之欵迅予籌措從速匯湘以便辦理 
　　直軍師長吳佩孚以現在駐湘北軍已陸續撤退本師之分佈湘東湘南各處者爲數尙多南北和平旣已實現則本師亦應預備收束撤回原防爰於日前親赴該師所駐地方詳爲檢閱以爲撤回之準備昨已事畢返衡並已將檢閱情形電呈中央察核並懇將所欠軍餉迅予撥還以便結束 
　　湘西總司令張學濟因不得人民之歡心致惹起辰州各保衛圑聯合攻擊昨已公推揚振初爲總司令與張氏宣戰張氏亦即率領所部與民圑交綏已在山後宣坪鄉一帶實行戰鬭張軍以人數不多以致失利刻正兩相抗拒尙未解决並聞民圑已一面宣布張氏罪狀謂張氏爲辰沅道尹總統已有令免職譚浩明亦有令通緝足見張爲南北所不容之人况又濫發軍用證券使吾人大受痛苦是非將彼驅逐吾人不能安枕云云 
[贛省議會之第二日無結果]  
　　江西省議會開始會議之第一日無結果而散夜間發出通告定於二十六日繼續開會選舉審議長及各股審查委員（仍係二十五日之議事日程）是日二點三刻各議員始相率入場及至三句鐘議長查點簽到簿計簽到議員祗有六十八人仍不足法定人數龍氏乃向衆云本會開會兩日對於選審議長及分股兩事皆因無法定人數致無結果殊非議會前途之幸而今日開會時間已過出席仍係不足將以何法善後尙望諸君指示李澤蘭云本席對於缺席一層殊多感慨而揣擬各人所以不出席原因大致不外爭持審議長問題不知審議長職權純係義務性質毫無權利之可言本席意見對於組織審查會各職員主張用掣籖法定之以免爭執致誤會期龍云此乃變更議事細則須散會後另開談話會再行討論遂擬搖鈴散會譚振阻止之云本席對於簽到不出席之議員主張要求議長查點名姓以免同流合污之嫌且質問昨日秘書不查點出席議員是何意見秘書李政準即就席答辯云查議事細則祗有速記查點出席人數並未規定秘書職務是以未便越俎代庖陳鏡第云缺席議員究竟有無請假郭衛城云本會現已開會若能以請假二字不到會吾恐將來尤而效之大家都可不到會那時我亦要請假三年陳鏡第云有事故請假乃載在本會細則當然不成問題惟對於已到會而不出席者應請議長詳查予以相當處分或扣罰公費以儆效尤至於選審議長及審查委員問題本席主張由各道區分派免再爭執不然本會將以此無關輕重之事擱淺會務殊爲不值匡世德云本席對於李陳二君主張用抽籖法及分道分派審查員一則查議事細則並無此法據本席意見仍係從協商着手况今日時間已晚祗有散會而已匡說甫畢陳祖怡葛第春譚振三人愈形憤激再要求議長將已簽到未出席者查出姓名以分清白而燕世經則主張將缺席芳名臚列報章以示懲罰葛第春主張以是日大會改爲談話會陳祖怡等反對云時已鐘鳴四響轉瞬即昏更有何話可談於是由龍議長飭速記再點出席人數共計五十四人遂搖鈴散會此第二日開會之成績也昨日龍胡饒三議長曾邀請兩社議員開協商會一次而今日仍無結果其中蓋别有原因先是兩社議員就商後遂各返本社報告情形徵求衆意聞讜社所主張以審議長一席讓歸合羣社惟法律財政請願三股長均須歸讜言社取得方昭平允并聞今晨曾公推許英代表回覆龍胡饒三議長查照於是合羣方面議員以讜社所指定之三股均爲本會重要職任萬不能任聽讜社揀擇致成偏重遂亦公推歐陽煒陳祖怡等至議長處說明理由以故是日仍無結果散會後龍胡饒三議長又約訂本晚繼續邀集兩社議員再開協商會 
[陳光遠之裁兵廢督談]  
　　贛督軍陳光遠昨日歡宴援贛安武軍總指揮馬聯甲氏席上曾談及裁兵廢督二事陳云自南北停戰議和以來全國輿論皆主張裁兵爲永久和平之保證誠有鑒於國内之連年戰爭皆緣養兵太多爲患及至今日人民已大覺悟知非裁兵不足以求永久之和平知非廢督不足以謀民治主義之發展且國際聯盟案現已成立其盟約内亦有裁減各聯盟國兵額至最低度之條文吾國旣爲聯盟之一國則裁兵一事已無討論之餘地今所待商者祗爲時間問題與兵額問題耳今大總統亦主張裁兵將來上海和會議决此案中央必依照實行吾儕軍人惟有絶對服從中央命令而已至於廢督軍制乃裁兵後應有之事余（陳督自稱）素贊成軍民分治俟有相當時機即先行辭職云云 
[九江近事]  
　　潯埠敵僑聞此次歸國中政府已在滬僱定英國郵船特派代表彭松要求改乘美輪警廳業經據情呈請内務部核奪昨接部電不准現已租定潯陽客館爲敵僑集合之所以免分散四處並限二月一日以前一律到齊預定二日乘招商局輪船赴滬 
　　敵僑把爾向充潯關騐票員此次奉到特准免遣後忽有自由行動情事當經警廳查明傳廳申斥 
　　馬聯甲收束前敵安武軍將次完畢業於前日乘輪回皖 
　　九江地方檢察廳定三月二日焚燬民國七年八月至八年二月所獲烟具膏土等件已函各官署派員蒞視九江楚城鄉灰山煤礦前清即有人開採嗣因辦理不善中止近聞有人招股續辦又仙居鄉城門鐵礦經參議院議長李盛鐸呈准農商部開辦聞已着手進行 
　　九江開設久大精鹽公司原爲抵制洋鹽而設曾經呈請財政鹽務署試銷通商口岸奉准有案現督軍省長以江西全省僅九江一隅爲通商口岸此外均屬内地向食淮鹽該公司精鹽銷場只能運至九江爲止不准在他處設棧批發開店分銷 
　　灣商會會長金至大决不復職副會長陳中瑞又以病軀未痊不能擔任正會長爲辭已定三月三日改選 
[杭州快信]  
　　督署參謀處以本署在錢塘門内建築陸軍監獄拆用城垣牆石餘土補助工料曾經咨商省長贊成行知在案現因建築在卽復咨詢應否俟省議會通過抑可先行拆卸工程緊急希卓裁尅日見覆以便轉呈核辦 
　　新任甌海關監督周嗣培抵温後寓墨池坊布業公所呈報到省已於東日接篆視事 
　　杭州中國銀行上月終調查實存現銀二百餘萬元 
　　杭州總商會定今日（四號）特開臨時會公推續赴全國和平聯合會代表 
　　紹縣承審員周德桓因事辭職王知事呈請委任程諤接充已奉令照准 
　　吳興陸同源殺人案高審廳現又訂期十四日開庭審理昨已飛電該縣王知事勒令將全案人證依限傳到措詞極嚴違則惟該知事是問並公函江蘇吳縣知事以要證陸阿巧住居該縣洞庭山湖口村三十三都一圖東栅請爲飭警協傳 
　　此間大有利電燈公司定四月一日開股東會所定秩序（一）報告七年度營業狀况（二）决議七年度盈餘利益分配案（三）臨時提議案（四）選舉監察及董事 
[南京快信]  
　　北代表因陜事提出總辭職聞國務院已電滬慰留並電李督設法疏通李督持冷靜態度 
　　熊秉三昨晨偕張仲二抵寗帶河工隨員十餘人衛隊一連住太平巷北代表公寓江蘇水利協會定今日（三日）上午十時開會歡迎明日接開研究大會熊之灜眷亦已於昨日抵寗軍署副官處因熊此次南下係爲河工事宜故未派員招待南京地方公會亦定今日下午二時開會歡迎 
　　徐佛蘇谷鍾秀張紹曾孫發緒因和平期成會開聯合會成立大會均於昨晨由滬來寗住太倉園 
　　北京和平期成會駐寗辦事處昨日上午十時函約各省和平分會代表到辦事處開聯合會成立大會熊秉三張仲仁徐佛蘇谷九峯孫發緒均相繼演說旋推定熊秉三爲聯合會正會長梁燕蓀張仲仁爲副會長遂撮影散會 
　　李督昨日仍未見客熊秉三昨到軍署慰問病狀由何參謀長接見 
　　省議會近旬日接到反對米糧弛禁電五十餘起議員中提議否决弛禁案者亦有二十餘起 
　　民食維持會一千七百餘人昨上書省議會請拒絶米糧開禁措詞頗爲激烈 
　　李督齊省長電京反對軍政費發八成辦法 
　　北京大學敎授陶履恭今日午車偕南京高等師範校長郭秉文赴滬航海赴歐調查戰後敎育 
　　南京青年會因余君日章日内赴歐昨特開會歡送 
　　齊省長今日壽辰各道尹縣知事各機關人員均到省署祝壽 
　　省議員章紀綱上議長函略云運米出洋一事各地方圑體函電紛馳剖析利害僉主張萬難弛禁乃閱報載財部已與日本訂定購米草合同本省行政長官旣不許可立法機關亦未經通過財部遽結此草合同誓難承認請於開會時擬先去電力爭取消合同云云 
地方通信 
[蘇州]  
　　市民大會之定期蘇州市公益事務所董事貝哉安陳公孟陸守墨近因籌備市立電燈公司事定於本月四號即夏曆二月初三日開市民大會公决進行昨已遍發通知所有道養等各市民公社亦已預備議案到時提出討論矣 
　　知事晋省祝壽本月三日爲江蘇齊省長壽辰吳縣温知事特備具禮物於昨日上午九時乘滬寗快車晋省慶祝所有縣署職務委由第一科主任何筱圃代拆代行 
　　蘇經廠罷工續誌齊門魚郎橋浜蘇經織緞廠因機工要求加價釀成罷工風潮已紀前報該廠經理謝守祥以此次罷工要挾加價全係工人方春泉賈忠才二人主動脅迫所成特赴該管東區警署第四分駐所王文彩巡官處請求將方賈二人拘區懲辦王巡官以事關重要未敢擅專迨輾轉請示於署長廳長等處而方賈二人已經潛逃他往崔怡庭廳長得悉大爲震怒以該管巡官旣據謝經理指控何得不將爲首之人拘區解廳訊辦殊屬辦事失當應將王巡官記過一次仍責成該巡官限三日内將方賈二人拿解核奪已令飭遵照並派員前往該廠查明現狀籌商辦法矣 
　　黃埭鄉民捕盜詳誌縣屬黃埭鄉小方橋汕車浜潘詠我家道小康久爲匪徒所垂涎陰曆正月二十六日晚有東橋土匪阿蓬與巢帮匪首老葛等糾集數十人持有槍械以巨石撞開後門蜂擁入内先將潘之祖母鍾氏（七十八歲）及潘之妻施氏均用繩綑縛以洋油火燒灼兩乳及肚腹等處逼令說出藏洋處所鍾施二氏呼救之聲慘不忍聞長工朱福生與盜抵抗即被擊破頭顱迨各盜等分投搜刦贓物之際潘之子潘予美乘間逃出鳴鑼呼救附近各村鄉民聞警各持農具圍集捕盜各盜等刦得贓物四散逃走僅留四盜持槍抵拒幸各鄉民等愈聚愈多遂將盜首老葛打傷斃命並拘獲老蓬時少昌汪阿全三名一併綑送黃埭警察分所轉解縣署經藍承審員提訊供詞飭將三犯釘鐐收禁一而親赴該失事處查勘騐傷以憑核辦事主潘詠我已查開失單〔計贓一千數百元〕赴縣補報並將鍾氏施氏送蘇州某醫院醫傷矣 
[無錫]  
　　電燈公司竊案破獲耀明電燈公司於上年被竊銀洋角子共約計一百餘元當即報告警察第一分所經所長許湛之君飭探嚴密跴緝上月二十七日已緝獲竊賊王金盤一名解所後由許分所長訊供行竊不諱並供出尙有同黨一人得供後即命押候緝獲餘賊解縣核辦 
　　祝壽官過錫之游興江蘇齊省長本届壽辰政界皆預備赴寗祝嘏蘇常道尹王可耕鎭守使朱琛甫水警第二廳廳長趙雲生皆於昨日由蘇起程便道蒞游由水警第二區區長師蘭亭陪赴梅園等處赴覽今日聯袂赴寗 
[鎭江]  
　　昨日米價又漲糧食出口之聲喧傳已久而一般奸商無不預爲囤積以圖厚利昨今兩日各路來源稀少加以各米行廣爲收買以致米價較上星期又漲三角之譜現市高白秈米已售至六元四角次白米亦須六元一角聞此後尙有增無減 
　　學務通令兩則齊省長准敎育部咨請轉令所屬各縣對於地方敎育應按照地方學事通則及施行細則確定基金不得挪用又謂學務委員資格並非專限師範畢業一項惟須辦理地方學務有年夙有敎育經騐者方能勝任嗣後造送此項履歷應詳加考核勿涉含混 
[揚州]  
　　催解官中稅縣署奉財政廳訓令略謂官中營業稅應按年催收報解不得積壓於一月份擬頒表式飭於一個月内塡表解送刻已逾期該縣仍未遵辦實屬違延亟將七年度稅欵趕緊勒限收齊塡表解送來廳以憑列收造報云云佟知事奉此轉諭各官中遵照矣 
　　扭控拐賣縣屬北鄉農民孫長龍之妻來城傭工被同夥之龔宋氏與張玉仁誘賣與陳永泉爲妻得洋三十二元朋分現孫得悉前情來城尋獲扭送警所傳訊屬實於二日解縣訊究 
[湖州]  
　　基督敎三餘學社開幕吳興三餘學社爲基督敎同人所發起二月二十六日開幕來賓二百餘人學界居多商界紳界政界次之勸學所所長汪軼羣第三中學校校長潘廉深縣署第三科長徐省石等及海島中學校師生童子軍全體於下午三時開會首由浸會牧師倪鴻文禱告次由社長江長川宣布開會宗旨又次由來賓徐肖石潘廉深黃仲豪夏拔命金濟時相繼演說後由江社長報告進行方針乃散 
[杭州]  
　　金融恐慌中之布業談杭州布業同行昨發出通告云敬啓者敝業洋貨本重利微向申辦貨槪需現銀交易吾杭自經平現風潮以來金融呆滯倍於疇昔銀根奇緊實爲從來所未有各寶號於惠顧時所用上單期票盈千累萬信用素著者固多每届年終循環退轉者亦復不少偶生枝節虧耗靡涯與其失歡於日後曷若整理於事先爲此邀集同行公同議定嗣後凡蒙各寳號往來及各水客賜顧所有貨賬務須按月一次結清不得輾轉宕欠所付莊票至多以十日爲限展期者槪不收用俾資週轉事關保全血本統祈體諒無任企禱 
[安慶]  
　　霍邱縣脫逃人犯之處分霍邱縣誣告犯竇祖佑經鳳陽高等分廳判决處三等徒刑三年六個月派法警王新銘迎提到縣詎行至定遠交界地方乘間逃逸卒未追獲高檢廳以該縣簽警不力應比照疏脫監犯扣俸修監章程條欵扣俸十分之二兩月已呈報省署核辦 
[漢口]  
　　侵佔公巷之訴訟漢口元興巷係張元興紅紙號所讓出近被張碧泉建築於房屋之内有李合洲等報告永平會召集街鄰開會議决由張將契紙携帶會塲當衆表示張碧泉聲言建造房屋有官廳勘單許可爲憑該會據情函請警察六署張亦禀報前情署長囑往法庭起訴李合洲等以張碧泉侵佔公巷有犯刑條狀訴夏口地方檢察廳公舉余玉笙龍希文爲全體代表出庭告發夏口地方檢察廳不予起訴該代表呈請湖北高等檢察廳核辦趙廳長以地檢廳處分合法認爲係民法上占有問題將卷發還原廳飭令移送同級審判廳審理該代表等不服呈北京總檢廳按律查辦總廳維持湖北高廳及夏口地廳原議令知該兩廳遵照該代表等是否狀請審廳正式起訴尙未結局 
[哈爾濱]  
　　俄商復業之計畫霍爾瓦特中將因俄人將輪船售與華人無法禁止其已經售出者又係均經駐哈俄領事簽字認可霍氏前曾質問俄領據何理由簽字認可至如何答覆無從探悉現俄船商等以戊通公司所購之俄國輪船已逹五十艘俄人航業幾去其半刻船商等擬遵照霍氏諭令聯合組織一大輪船公司在松黑兩江航行以恢復舊業云又聞後貝加爾省自遭過激派蹂躪後實業均已廢棄現由俄人組織實業公司首先恢復該省沿邊各鑛股票每股五百盧布現已招足若干擬春融即將舊日各礦從事開採又聞俄人近以外人在國境收售實業擬設法抵制禁止外人收買實業股票組織運貨公司抵制外商先行運貨於後貝加爾省又擬聯合西伯利亞工家創設工廠恢須舊日各項工業以與外商競爭 
[廣州]  
　　糧食救濟會之進行廣東糧食救濟會自經各圑體聯合舉辦後督軍省長首先贊同各界得此消息異常踴躍昨聞廣濟醫院黃仲屏平糶公所李芝畦等特請該會代表路錫三簡琴石到廣濟醫院籌商進行辦法平糶公所於今日復召集同人商議聯合手續以免紛歧茲將各圑體舉出幹事錄左廣州總商會梁佩唐潘棣甫韓翼樓姚輸三鄺拔民平糶公所李芝畦黃儷炎廣濟醫院黃仲屏衛華邨林紋亭何仁卿陳柱臣愛育堂陳肇祥林偉生馮公傅陳德農廣東省敎育會馮春風機器總會粤董事局黃煥庭熊錦堂潤身社陳瑞廷梁柱石郭仙舟朱少初華僑工業聯合會潘勵紳防務公會李靈川蘇湘屏吳鑄雲林頤山何心葵梁孝魯永安公司大東酒店霍公鈸梁星橋眞光公司尹藻旒黃熾祥所有未經舉定之各國體該會亦已致函敦速矣 
雜評一 
[維持和局（默）]  
　　和議已中止而人尙謂和議仍有希望者何也曰各方均主維持和局也問何以能維持和局曰有第三者爲之疏通也在野要人之奉命奔走各會圑體之紛電籲請或將因此而有轉圜之機也嗚呼第三者之空言疏通而有效者和議何至遷延若是哉 
　　吾謂今日而言維持和局其維持不能責諸局外而仍當責諸局中第一問陜西確已停戰否第二問究能復以前原狀否第三問能去陳樹藩否此三者爲和議轉圜與否之惟一要點北方當局亦早已知之者也知之而無力以實行此三者爰不得不責望於第三者之疏通疏通固無效知之而并有力以行此三者特不欲因此示人以弱姑令第三者疏通爲無謂之周旋則疏通更安有結果哉 
　　是故今日之維持和局非第三者所能爲力也蓋第三者無左右陜西之眞實力量也嗚呼有左右陜西之眞實力量者何人哉舍此有左右陜西之眞實力量者外更誰能維持和局哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息]  
　　南北代表私人之談話 
　　本社特别消息昨日（三月三日）下午三時北代表汪子健君抵愚園以私人資格訪南代表適胡展堂君已先至汪君遂與胡君開始晤談有頃北代表王叔魯君繼至南代表舍章秋桐外亦復聯袂偕來抱碧臨流之倚翠軒遂爲南北諸要人抵掌雄談之地北代表來意大致謂政府已願嚴電陜西停息戰爭和議似可從此轉機南代表答語總旨不撤陳樹藩陜戰無休止不停陜戰和平無著手處故必先撤陳樹藩乃得息戰乃得眞確之和平也汪王二君有難色僉謂政府若遽撤陳恐有特别困難反於大局有礙不若先下嚴令俟其有違忤時再行更換云云南代表辯曰北京政府先之以去歲十一月十六日停攻之令繼之以本年二月十三日息戰之令陳樹藩旣敢違抗於前何嘗不可違抗於後况及時果斷因其違令而撤之與遷延姑息待其藐玩而始撤之同一撤也設今撤之虞有他變試問他日撤之能保其無變否政府威信去一陳樹藩且不可得試問其他和議問題尙能照行否北代表所答始終不得要領此對撤陳樹藩事件之談話也北代表措詞多圓活惟王君叔魯尙有一負責任語謂我輩必擔任十三日後息戰停攻事而南方代表主張就去歲十一月十六北京發布命令時兩軍戰綫爲根據劃清雙方界限北軍退出續行進取諸侵地北方代表則祇認以二月十三日兩軍所守地域爲限劃還南軍續被侵略之範圍南代表又言靖國軍防守境内卽自十三日後被侵者已去全部十分之六其中人民財產之受損失更不知凡幾北代表謂旣已規復二月十三日原有地域則請南代表回復去年十一月十六日原狀之主張及人民財產等損失祗可暫從緩議云云此對劃分界限事件之談話也北代表談至四時五十五分方各辭去聞唐總代表同日午後亦與朱總代表晤面故唐總代表直迨五時十分始抵愚園南方各代表四時至五時之集議今日遲至五時一刻方開迨其散去已在六時三十五分以後各南代表所議决者爲馳電長江各督及吳子玉將軍陳訴一切 
　　平和通信社消息今已停止開會甚少可紀述之事惟北代表汪有齡王克敏等曾至愚園南代表辦事處與南方各代表爲私人之談話據北代表之意思以爲陜事解决宜分停戰與免陳樹藩爲兩事現唯力促北方政府速下停戰明令至陳樹藩罷免問題不妨緩商免致激切生變南代表之意則認陜戰不停全由陳樹藩一人作梗不免陳决無停戰之望即如前次北代表聲明十三日下令以後當負停戰之責而北軍節節進攻三原被圍陜省靖國軍自十三日以後又失去許多土地今若仍下一紙命令設北軍仍不停戰更有何保障方法故非免陳及恢復去年十一月十六日前之原防則命令亦未必有效嗣北代表續言政府如再下命可嚴飭各軍不得違抗否則加以重懲負責恢復二月十三日後原防至於陳樹藩北代表絶無爲之辯護之意但是非固宜講而形勢亦不能不顧云云南代表言顧全形勢亦終當保有幾分是非之理在内隨即各散南代表於下午五時在愚園會議後即拍致長江三督及吳佩孚各一電聲明和議停頓始末情形與昨日宣言電措辭大同小異 
　　聯合通信社消息昨日爲南方代表宣告和議停頓後之第一日黃浦灘會議場所已無南代表足跡下午三時許北代表汪有齡王克敏兩君先後親詣愚園南代表辦事處晤南代表李述膺等有所談論同時朱總代表亦邀唐總代表晤談大旨謂現已接北政府來電不允我等辭職陜西問題允即發嚴令實行停戰至陳樹藩免職一層一時尙難辦到我等負責只及十三日以後完全停戰而止他非所知南代表對此有所駁詰汪有齡君謂吾人旣言和議只問事實不問是非總望貴代表諸公從事實上着想云云王克敏君言陜省靖國軍二月十三日以前之原防吾人主張公道當負恢復原狀之責現今北政府實心轉圜總望繼續開議云云南代表對此不能滿意未予確實之回答四時許南代表開會討論和議停頓後一切事宜七時散會議决將經過情形電報軍政府并將和議停頓之事電逹長江三督及吳佩孚師長云 
　　國民通信社消息三月三日午前朱總代表得北京政府電云已嚴令陜西停戰午後朱携電往訪唐總代表報告各情唐閱電頗不滿意同時北代表汪有齡王在敏同至愚園南代表辦事處詢及南方對於此種停戰命令是否滿意并云北代表前僅要求北政府嚴令停戰實未擔負撤換陳樹藩云云後南代表集議對於陜西問題仍以撤換陳樹藩爲肅清陜事之條件明日唐擬訪朱熟商仍不開會頃唐總代表接于右任總司令二月二十三日快函摘錄於下（前略）計陜西自覃日後之戰如岐山（奉軍）被圍乾縣（陳軍奉軍）被圍現則攻擊日烈（以上皆西路）自十八九日至今日（二十三日）攻我關山興市史家坡（陳軍劉興隆等）攻我交口攻我相橋（張錫元）攻我紅崖渡無日無劇烈戰事况綏遠李際春騎兵圑仍日進行不已等語據此可見北政府對於陜西在十三日以後 
確未停戰今次和議之停頓其責在北而不在南益可證矣 
[王廷楨與北京來往要電]  
　　長江巡閱副使王廷楨受北政府命來滬招待南北各代表前日一日目擊和議行將破裂曾電府院疏通昨日午前始接院秘書長郭則澐覆電措詞仍不得要領茲將王廷楨去電與郭則澐覆電錄下 
　　王廷楨去電急北京大總統國務總理鈞鑒統密儉電發後續聞朱總代表等全體辭職廷楨不能消弭事前深愧照料無方厥咎至重竊惟鈞座主持和平爲中外所共仰陜局停戰明令在先前敵侜張致多頓挫廷楨到滬以來連日與各方接洽參酌輿論籲望早日和平得有結束無不萬口同聲今以陜事局部之違令生此大梗幾疑中央派代表議和本非誠意僉謂旣派總代表即應畀有特殊之權與以信任之用乃一面言和一面仍戰致總代上無以護持明令下無以慰謝國人辭職之請實有出於萬不得已者况國内糾紛究應自謀解决若西南逕訴五國勸告圑於國體主權影響非細伏乞當機立斷迅示慰留總代辭職之請嚴懲前途違令黷武之員如天之福哀我生民决裂和平間不容髮臨電迫企不勝冒凟待罪之至王廷楨叩冬印 
　　郭則澐覆電上海王巡閱副使鑒貞密儉電悉四十八小時定限係外交手段同屬國内何能承認已告桂莘總代表近來滬上各圑體各和平聯合會等對於陜事每有懷疑現擬明令催飭停戰劃域未劃以前剿匪事亦暫行中止以示尊重和平之意十三日以後對於于右任所駐三原等處確無進攻情事我公在滬晤各方時望酌布則澐冬 
[和平聯合會昨日評議會紀]  
　　全國和平聯合會昨日開評議會時滿洲代表毓善陜西商會代表張繼宗因北方代表總辭職於前南方代表宣言停止和議於後實於國家前途異常危險以故特提出維持和局議案一件并附辦法二則原文云今日報載南代表已對中外宣言正式停止和議大局異常危險迫切請變更議事日程速行討論此次重要問題亟圖挽救擬辦法二條請付公决（一）仍照前日致各圑體改郵之電速電各處一致進行并要覆電（二）按照唐代表主張認陜督爲不遵停戰命令有意破壞和局速電北京政府質問茲將原電錄下北京大總統國務院鈞鑒吾民苦戰禍久矣商嘆於市士泣於庠富者已貧貧者待死種種慘狀秃筆難書本會集合全國法圑爲民請命事非得已乃一再呼籲未荷採用任一二奸人之驕横棄億萬無辜於水火竟以一隅之爭執牽動全局之和平激令南北之代表一以未敢負責而辭職一以不克進行爲宣言大禍將臨全國號痛千鈞一髮爭此片時用復披瀝愚誠位血上告務懇當機立斷快斬亂麻勿待外人再行勸告致起干涉之漸倘或有所掣肘請即明白宣示吾民雖弱尙有心肝衆志成城誓爲後盾急不擇言祗希諒察全國和平聯合會各省區商會敎育會省議會曁滿蒙回藏公會代表叩江 
　　補錄朱啓鈐覆聯合會函敬復者昨奉大函以據楊君銘源函稱接于張來函盩厔乾縣依然被圍東路進攻尤急屬將眞像具復以慰輿情等因此項傳聞昨在議席經唐總代表提及當以陜省各軍旣奉停戰命令斷不應再有戰事旣經飛電政府請其將十三日電令到陜後實在情形查明見覆并候令陜省各路軍隊一律按照五條辦理停戰劃界不得再生戰爭頃接院覆電迭已電飭各軍恪遵五條辦法一律實行云 
[上海商業圑體開聯合大會]  
　　上海商界因國内和議停頓異常恐慌昨日下午在寗波旅滬同鄉會招集各商業圑體特開大會到會者中國烟酒聯合會甯波旅滬同鄉會廣肇公所潮惠會館肇慶同鄉會昵絨公會出口公會凡陽旅滬同鄉會素絢堂顏料雜貨公會江淮旅滬同鄉會中華工商研究會温州旅滬同鄉會嘉應五屬旅滬同鄉會上海洋貨商業公會上海五金公會上海股票商業公會洋貨集益會上海皮商公會上海商帮協會粤僑商業聯合會旅滬大埔同鄉會中華國貨維持會上海皮絲烟業公會四川旅滬同鄉會上海參業公會江寗六縣同鄉會上海義德堂粉麵公所上海南北市報關公所上海西菸公所江蘇陶業公會上海書業商會紹興七邑旅滬同鄉會浙江旅滬學會中國花邊聯合會中國棉業聯合會華商紗廠聯合會上海藥業公會旅滬平湖同鄉會上海揭普豐會館上海運輸同業公會中華商帮協會花業吉雲堂等公推商帮協會會長鄒靜齋君主席宣佈開會之宗旨申說圑體聯合之必要復由各代表决議商人受戰事之影響痛苦已逹極點今和議停頓商業將不堪設想公議結合公共圑體積極救濟保我商人利益定名爲上海商業公圑聯合會以聯合上海商業各圑體促進商業協力保持商界利益爲宗旨公推臨時幹事張讓三鄒靜齋沈卓吾湯節之朱伯爲徐春榮方椒伯陳良玉諸君修正會章當場宣告成立一面議决電致北京政府及廣州軍政府長江三省督軍痛告和議停頓商業危險之情形請求力予維持以延國命討論至此全體呼號者再後又議函致南北和議總代表請勿停滯决議推張讓三君起草議畢六時散會電稿錄後均由到會各圑體具名 
　　（電一）北京大總統國務院廣州軍政府鈞鑒和議停頓商民大受影響近日沿海各埠及長江上下游各商貨紛紛止裝設再遷延大局不堪設想敝會係眞正商民各公圑集合力圖和平冀延全國命脈伏乞鈞座力主和議勿使停頓祛除和平障礙以保商業而符民意臨電憂悚 
　　（電二）南京武昌南昌督軍鈞鑒和議停頓商民大受影響近日沿海各埠及長江上下游各商貨紛紛止裝設再遷延大局不堪設想敝會係眞正商民各公圑集合力圖和平冀延全國命脈夙仰鈞座擁護共和商民感頌伏乞電請大總統國務院曁南北代表力主和議繼續進行兵事早息一日卽商業少受一日之損害否則長江流域景象更不可問臨電憂悚 
[和平期成聯合會成立]  
　　全國和平期成聯合會昨日在寗開會後即發通電云各省和平期成會鑒聯合會本日成立票選熊秉三先生爲會長梁燕蓀張仲仁先生爲副會長特聞全國和平期成會聯合會冬 
[三和平會繼續開會]  
　　中華國民策進永久和平會世界和平共進會廣東策進永久和平會本定昨日下午四時開會因四十八小時限滿後未得確實消息延長至七時開會到者甚衆公推徐紹楨主席報告昨日議决事件及今日九時以後之經過情形北方實無誠意言和張瑞璣停滯北京余貽杳無消息可見北廷號令之不行又將何言以對國民今日亟亟所討論之事有三（一）推代表晋見各領事叩其當初提出之勸告作一公理之談論（二）應電告各公使作同一之論調衆贊成遂推起草員及三會各推代表一人定翌日下午七時繼續開會 
[關於遣送敵僑之消息]  
　　敵僑上船期之布告遣送敵僑事務局昨發布告云爲布告事照得遣送敵僑船隻業經預備茲定於本月六日起至十日止爲敵僑上船之期（地點在招商局中棧碼頭）仰各應遣敵僑速爲準備行裝以免遲誤至分批上船之先後當再通知特此布告 
　　第一批遣送之人數遣送敵僑第一批放洋現已改定於十一號由滬起程曾由事務局令飭待船所迅將到滬各敵僑匀配人數造册預備遣送在案茲悉待船所已將放洋人數匀配定妥此次第一批先行遣送一千五百名其餘應於第二批内遣送前後擬分三批送完昨將第一批應行遣送敵僑人數姓名造册送請事務局盧蔡督會辦查核 
　　各處護送員之集議遣送敵僑事務局盧蔡督會辦昨日午後二時邀集各處押送敵僑來滬之監護員天津楊慶明山西劉蔭遠漢口那玉連汪星福奉天陳英山董貽德福建林廷幹察哈爾林泉友烟台李友洙陸耀章姚志道厦門王子斌吉林王懿訓黑龍江趙永志吳文斌杜育鵬京兆吳述先汕頭張羣何全等到局集議由盧督辦派委使署副官長孫占元並副官李幹卿陳述意見請各監護員對於各敵僑之行動加意監察並以北京爲敵僑聚會要區該區敵僑尤關重要更宜特别注意勿稍疏忽各監護員一致贊同允爲分别防護 
　　昨日續到之敵僑昨日（三號）由天津續送來滬之敵僑男女及護兵共二百六十七人由津浦鐵路乘車至寗再由滬寗鐵路南京江邊車站特備專車於昨日上午九點四十分開駛來滬至上海北站已四時半即由北站轉運滬杭甬鐵路南車站已五點三十分又湖北第二批敵僑十七名亦由南京轉乘火車蒞滬均經遣送局派出接護員唐露園李逹卿分到車站接護送入待船所安置 
　　將到敵僑之接護遣送敵僑事務局昨接各處電告遣送候船回國敵僑計黑龍江定於三月三日啓行山西二名山東三名均已行抵江寗定於二日晚十時附滬寗車起程均陸續來滬囑爲接護該局當已派定妥員前往接護 
　　天津敵僑之安揷日昨二號由天津轉送來滬之大批敵僑及護送軍警等共四百餘人由南京江邊車站特開專車運抵上海等情已誌昨報茲悉是項敵僑人數太多所有普益習藝所内敵僑第一候船所房屋不敷住居故將無眷屬之敵僑先行送往習藝所其有眷屬之敵僑當夜宿於車内由軍警護守至次日（三號）上午九時半始將宿於車内之男女敵僑卸畢送往大吉棧與羣學會兩處住宿並聞此次由天津護送之軍警先後計一百十餘名昨由淞滬警察廳徐廳長諭飭第二游巡隊隊長劉某會同偵緝隊隊士王愼卿等與方浜橋之共和影戲館内主任張某商議暫借駐紥俟星期四（即六號）乘輪開回天津所有前昨之大批敵僑行李約萬餘件已於昨日由南京開滬一百零三次之貨車掛十輛來滬至上海北站約下午四時半由北站轉運南站此次行李件數甚鉅因普益習藝所無從安放旋將此項行李均用塌車搬往製造局存儲候輪裝運 
　　脫逃敵僑之查緝遣送敵僑事務局查悉前日滬甯杭車站所到天津來之大批敵僑七八百名因人數過多照料不週乘間被脫逃敵僑兩名並聞在南京車站亦曾脫逃兩名該局現正照會公共捕房及法捕房並通電各省跴緝 
　　敵僑要求移居之不准新北門外大旅社敵僑候船所内現已居留敵僑四百餘人因該厔地甚狹窄扶梯祗有一條人衆聲雜聞各敵僑要求移居被該局駁復不准 
　　郵局股長再請緩遣郵務管理局股長德人音立（譯音）前因到局請求緩遣未將緩遣理由提出致遭駁詰日昨已赴醫生處騐明確係因病故又赴局請求緩遣 
　　護送軍警之遄回日前護送山東德僑來滬之膠濟鐵路游擊隊長陳贊臣京畿憲兵排長曹仲五與兵警十六名現因事畢於昨日乘車赴寗回濟銷差惟濟南交涉員董翼之孫靖邦姬喻卿等三員尙須在滬守取回文回濟云又由北京奉天等護送敵僑之軍警有一部分即須返津昨由天津保安警察隊長蘇義山向滬杭甬鐵路任局長開專車任局長即飭車務處特掛三等專車二輛於昨日（三號）早晨六時半出發赴寗轉乘津浦火車北上 
　　神道雜誌之招領遣送敵僑事務局昨接外間寄來敵僑報告一册拆閱之下係未出版之神道雜誌並非敵僑報告册檢查原封紙上未書地名未知爲寄件人之誤抑爲郵局之誤遞該局本擬將稿送還因無寄件人之住址可稽以致無從投遞現特牌示布告飭令寄件人赴局領取 
[江寛案第十七次續訊紀]  
　　江寛船被楚材兵輪撞沉案昨日（星期一）第十七次續訊原被代表律師均到庭惟旁聽英美法丹領事仍未到午後二時二十分開庭審判長沈壽堃率同陪審官出庭據穆律師起而詰問西崽夏明來爾看見楚材放槍是手槍抑來福槍或砲答是洋槍問如何放的答立而向江寛放的穆即請求堂上取一空槍令該證人做一放槍形式堂上准之問你跳到楚材立在何處答立在油桶上問照你說此船艙面上不能站人答因恐他們做事有碍問你見彼等在做何事答見跑來跑去問有幾多時間答約數分鐘問客人都跑來跑去惟獨你立桶上答因脚痛問你立在桶上脚痛否答仍要痛的問你是否恐因人家踏到你脚痛處故而立桶上答是問你立桶上遂看見錨練條放下去答是問練條在何處何邊答兩面都有的問練條連住何所答連住船上的問你看見練條在桶内拖出來是否過第二洞答是問其船上有電燈否答無問你可看得清否答看得見的穆律師將攝就之楚材船影命該證人指出練條所在及所過之洞該證人指洞在船頭上問錨在何處答在洞外掛的問究在何洞出練答洞内出來的其練根所在不曉得問豈有練無根的答被物遮蓋看不見不能說問你於勿遮没時看得出否答没有看見問你豈非勿遮没連眼都閉不成答亦未留意問有幾個人將練條拖出來的答約五六人問你看見搬練條是否在桶内搬出答没有搬我祇能將看見的說問你有無看見他們做事答我亦不留心問你看見五六人做何事答我不曉得他們所做的事問是否吃雪茄烟抑唱山歌答我不知祇見他們因拔不起錨有要斬練的樣子問究竟五六人是否在拖練答大約拔錨不起像要斬練的式樣問錨練放出去後他們四五人在做何事答祇有二三人在做事惟不知他做何事問放槍的人你何以曉得是兵答有軍帽號衣問他們幾個人旣不做事是否亦在看答我没有看見問你在看何以不曉得答我又不能射住他們看的問你要堂上信你的話總要實說問究竟你看四五人在做何事答像起錨的樣子問是否一直立在桶上答船又不到碼頭不能起岸問你立在船上有幾多時間答約數分鐘問你現在所說的話都是假話江寛船被撞後無如許之時光問辣待吒（譯音）你從未有此語聽見何以曉得答常聽見的問你的話完全係聽人說的答我的話都是看見問可成聽見放槍答看見的問你有無將放槍的事與人講過答說過的問與何人說的答在漢口與船上同事人講的問何以要與人講豈有人家不知的答我與人說如何跳到兵船如何險法險些打死問有無打死人答我没有看見問你是否將放槍的話盡人都講過答客人未說是船上人講過的問何以不與客人說答客人不認得問何以要與船上人說放槍的事答同事遇面大家講講亦不妨事的問他們聽你說放槍事古怪否答他們說亦聽見的問你想古怪否爲何他們不先與你講答他人不見我是先見的問你可能說出與講的人答係大領江水手頭目等都說過的問你有無將案與人議論答我没有祇到了上海到局内領辛工問你此次到堂乘何船來的答小火輪來的問在船上有無講過案情答未講問是否係小心謹愼答係講的别話問係第一次到堂係幾月幾日答已忘記問你第一次到堂在審何證人答祇見兩律師說話訊至此堂上宣告休息二十分鐘尙有理事官詰問證人供詞及麥律師起言本律師方面現有三個見證（一）三領江（一）水手（一）瓜得賣司以馬斯德律師與本律師意免予詰詢如堂上要訊抑理事官或湖北代表律師要問請命到堂計第一人係水手戴阿來第二係三領江鄭徤如其所訊之供詞甚長明日續錄訊畢宣告退庭本係星期三續訊因穆律師無暇故改下星期三續訊云 
[御木本巨竊案無意中破獲]  
　　文匯報云本埠南京路日商御木本珍珠行失竊以來已及兩月捕房雖逐日偵察迄未破獲贓物乃今晨遽於無意中覓見六萬三千元之珍物緣三日清晨西捕福克　巡行於黃浦灘公園中偶見一外人形色張皇手携一包甫覩西捕即將包擲入浦江中西捕喝問何物答稱鴉片西捕以其可疑即拘其人而撈起其包　視之則御木本珍珠行所失之物固儼然在焉當將人贓一併送入捕房聞此人係俄人名齊爾白斯丁曾因此案嫌疑拘交俄領署審訊旋解赴海參崴候訊覓保釋出數日前復來上海大約前次在上海被捕之前此俄人先將所竊珍珠埋於公園中今晨甫經掘起不意即爲西捕所見也 
[杜錫珪抵滬]  
　　磋商海軍統一辦法 
　　海軍司令公署藍總司令以南北和議業經開始會議所有海軍統一辦法亟須提交和會討論是以特電第二艦隊司令官杜錫珪趕速來滬就近接洽社司令接電後已於昨日由鄂到滬庽居西門外寳隆里本庽當日即詣海軍司令公署晋謁藍總司令晤商一切 
[南黃浦軍艦之調查]  
　　現泊南黃浦防護兵工廠之海軍軍艦計有六艘茲將艦名艦長及士兵人數列下楚泰砲艦艦長饒涵昌士兵九十一人建安砲艦艦長許建廷士兵一百三十九人甘泉運艦艦長張兆宣士兵三十二人辰字魚雷艇艇長林承啓士兵三十八人列字魚雷艇艇長彭瀛士兵三十八人利川運送艦艦長林添壽士兵三十二人 
[兩路債權圑推定晉京代表]  
　　蘇浙路債權圑前日下午三時假座公共租界福州路萬家春番菜館設筵歡宴舉行新選職員就任禮並推舉晉京請願代表到會者四十餘人開會後由衆會員向理事長楊鴻生理事方福平胡寄凡陳則民汪幼安常議員方漢臣等致詞歡迎楊理事長勉允就任後遂以選舉法選定汪幼安楊鴻生陳則民虞迪人爲晉京代表並舉胡寄凡黃石安唐泳芝方福平爲候補代表俟部署就緒擇日起程其代表目的（一）一次收回現欵（二）追償票欵（三）追償逾期利息 
[烟酒聯合會聶允文演說詞]  
　　中國烟酒聯合會開會歡迎吕超伯等詳情已紀昨報茲將該會駐京代表聶允文演說詞續紀如下允文到滬以後曾兩次見烟酒聯合會之歡迎其一即爲鄙人而開會其二即今日歡迎吕君超伯凌君星樓張君耀庭安君厚齋而開會是也鄙人之德薄能鮮對於我聯合會同人又無涓埃之効補其不足當歡迎前已言之吕安凌張四君者俱爲商界人望且與鄙人俱爲舊同人今得以我聯合之盛會俾我人舊雨歡聚一堂鄙人對之實不勝其快愉者也鄙人於極快愉之中發生兩感想其一則今日所在非在烟酒兩業會場中乎回想數年以來兩業商人所受之痛苦與請願改良之困難兩業生機不絶如縷紹酒向稱大宗歲產一百餘萬石今但五十萬建烟汾酒西菸及各處土烟土酒均有日見減少之勢長此以往前途已屬不堪設想今聞政府有以烟酒歲收抵借債欵之說如果屬實則華商兩業從此斷送而舶來烟酒將較今更爲暢銷政府中人於本國土貨則認爲消耗品類不惜苛徵重稅而於舶來物品則莫可如何是一面行自殺之政策一面爲他人推廣銷路如再加借欵抵押則誠有如字林報所謂外人經營中國中國財源將盡爲所吸收矣前已由鄙人會商各同人致電政府力爭取銷斯議尙未得如何答覆深願本會同人及商界圑體對於此事務必堅持到底也其二則吾人來滬均爲希望和平而來南北和平會議開議數次尙未解决一案近因陜西問題爲之停頓吾儕人民渴望和平與會淋漓頓受此一大打擊連日以來各地商人因有和平會之希望商業略有活機今無論因此擱淺商業將受大損失矣即前日之消息傳出商業金融亦將受莫大之影響前途茫茫殊令人不寒而慄吾輩商人應向雙方代表懇求勿遽停議勿遽辭職并請北京政府對於陜事有切實之辦法想雙方諸公俱本悲天憫人之懷與其將來因外人之勸告或干涉而繼續會議毋寗因人民之請求而繼續會議之爲得也陜西問題若能於現時解决大體雙方賡續會議吾儕人民應向會議中提起請願請雙方俟吾民得受法律上眞正之保障約法載明人民依法律有納稅之義務是人民對於不依法律者當然無納稅之 
 
 
 

Page 11

 
 
義務也試問項城時代由彼以命令頒布之煙酒公賣費牌照稅屠畜捐印契稅種種名目是法律乎是命令乎又印花稅法元年經參衆兩院通過者其後經政府以命令變更法律時有修改人民不堪其擾凡上所舉種種苛法俱爲約法所不許中華民國以人民爲主體對於人民行此違法之稅吾儕人民不自提及殊爲坐失時機人貴自助約法賦予吾人者吾人應當急起直追愛護可以保障吾人之法也國内設和吾人已生無限之感慨今又發生停頓之事其感慨更爲如何故當茲歡迎盛會連類說及遂不覺言之冗長想我最　愛之商界同人或亦當與鄙人同此感慨也 
[民議聯合會之新會員]  
民議聯合會昨接北京葉迎輝等來函云接讀手書藉瀋先生近爲南北和議事件奔走呼號煞費苦心且爲促進和平起見組織民議聯合會本公正之心理解時局之糾紛又被推爲名譽會長不禁於贊成之下無任羨慕輝亦國民一份子愛國之心敢後於人業經聯絡同志共百餘人欲附驥尾加入貴會祗祈不遺在遠悉數收容名單另箋附陳云云該會已去函歡迎矣 
[雜物運英之限制]  
　　字林報云駐東京英國大使曾接本國政府電報謂以下諸物嗣後不許無限運入英國其許運入之數以一九一六年入口總數爲限此類貨品如下帚·毛刷·紐扣·帽·革製與織物製成之手套·煤氣紗罩·染色印花或有色之棉布及花邊鞋帶等物 
[春洋丸行將到滬]  
　　東洋汽船會社之春洋丸定於本月五號在香港開駛七號可抵吳淞八號即須出發赴舊金山經過日本及檀香山等處其渡船准於是日上午九時半由海關碼頭載送乘客至該丸云 
[科發藥房仍未遷移]  
　　首善堂於上年間遣李連記至法公堂控房客吳敬仲不應將房屋轉租與德商開設科發藥房請求限遷等情吳延逹商律師代辯一切判限一個月内搬遷等情已誌前報昨又届限傳訊吳敬仲未到先據原告禀稱科發藥房仍未遷移實違堂諭應請提吳到案訊究逹商律師聲稱敝律師日前函致被告吳敬仲令伊到案嗣接復函據稱不肯到案故敝律師現對於此案已辭却代表請核中西官會商之下以被告不應違背堂諭抗傳不到遂判改提到案隨交一百兩人銀並保聽候核奪 
[被匪攔刦戳傷之請騐]  
　　浦東三林塘迤西中心河鄉民李炎大昨午倩人舁至上海地方檢察廳具禀聲稱前日下午一時民因事行經三林塘鎭後面突來盜匪七八人將民攔阻當被搶去金戒二只及銀洋等物並被行兇毆打用刃將民亂戳受傷當時曾至該管縣警察第五分所報告請緝未獲爲特來案請求騐傷並求緝拿該盜匪等到案追贓究懲云云林檢察長據禀後諭候騐明傷勢再行核辦 
[購買炸彈謀害之懲儆]  
　　住居新閘派克路一千七百五十一號門牌之孫金章指控伊戚陳壽山串同范紀生與女子王三寳至法租界張宗海處購買炸彈串同謀害一案訊供詳情已誌前報昨晨由廨復訊先由總巡捕房華探目王松濤與西探堯克上堂禀明將被告三人先後緝獲情形繼據陳壽山供稱於兩星期前見有頑童在途抛擲金錢紙砲偶與范紀生談及炸彈性質與紙砲相同詢其何處購買范遂囑女子王三寶往法租界素識之張宗海處購取無着然我與孫並無仇隙豈有謀害之理云云訊之范與王女供詞含糊關讞員核供商之英卓副領事以陳等不應串同謀害判分别各押九月以儆 
[嚇詐禁錮半年]  
　　寗波人許鴻敖串黨先後向公共租界龍江路二百五十六號門牌薛義敖及南成都路七百二十六號門牌許德成恫嚇圖詐被控捕房派探將許拘押昨解公共公廨請究據許薛兩原告相繼投案禀稱被告串黨多人來家嚇詐是以報捕拘究訊之許鴻敖供不承認中西官核供以指證確鑿豈容狡賴曾判被告禁錮西牢半年示儆 
[訂購廢鐵案之牽涉]  
　　江蘇李齊軍民兩長以本埠已閉永茂五金公司經理武進人汪坤瑜違背訂立購買江蘇全省廢鐵合同致受鉅大損失電延代表律師穆安素氏控由公共公堂將汪及該公司股東李炳生陳章敏傳案訊判陳交二萬兩人銀並保汪李二人無保管押候訊等情已紀前報昨晨經王襄讞與美丁副領事會訊據原告代表穆安素律師上堂譯稱李督代表即本案見證昨已到滬所有關於本案文件敝律師均已閱過尙有謝衡牕邱渭卿二人亦在被告之列請飭傳案該見證因身有要公即須北上要求堂上諭令檢察處於本禮拜三排審謝邱兩被告及各被告若不如期投質當以該見證口供爲憑缺席判决云云中西官核禀判候傳齊各被告於禮拜三下午訊核 
[上丁祭孔之預備]  
　　本月六日黎明即夏曆二月初五日爲上丁春祭之期昨經上海縣沈知事柬請地方官紳届期（准三時半齋集）前赴孔廟分别陪祭執事以重祀典一面致函淞滬警察廳派警前往彈護以昭鄭重茲將官紳名單錄後（主祭）道尹王芷颺（陪祭）交涉員陳安生監督姚文敷警察廳長徐輔洲審判廳長張子鄭檢察廳長林仲立滬南工巡捐局長姚石蓀滬北工巡捐局長曹履冰公共公廨會審官關炯之法公堂會審官聶榕卿上海監典獄官敖雲亭上海第一監典獄官李紹延上海縣警佐王敬常滬海道屬敎育行政委員余芷江上海縣視學朱伯華姚子梁姚子讓莫子經陸崧侯（執事員）丁賡堯范麟書曹瀚亭蔡紫黻陸蔚臣曹幹臣王稚梅王叔炎王慕請曹頌甫徐友之姚玉孫錢紳齋賈季英賈叔香李頌唐曹潤甫林問之葛嘉甫林康侯金松甫沈丹丞曹子文 
[顏李二儒從祀孔廟之電飭]  
　　上海縣署昨接省公署電云頃准内務部電開孔廟先儒顏元李塨兩木主經本部呈准於春丁前一日恭逢崇祀（顏李有功聖學從祀兩廡位湯斌顧炎武之次）希即轉飭所屬一體遵照文續發等因准此仰卽一體遵照辦理祭期在即勿稍延誤云云沈知事已分令欵產經理處孔子廟保管員一體遵辦矣 
[浦東高小學校聯合會成立]  
　　浦東高小學校聯合會昨假浦東公所開成立會午後二時開會公推陸叔昂爲臨時主席所議事項如下（一）修訂簡章（二）不設會長公推會務主任一人按年輪值（三）投票選舉職員陸叔昂爲會務主任馬蝶醒爲研究主任朱振華爲編輯主任 
[少年宣講圑宣講紀]  
　　本埠少年宣講圑游行宣講隊昨日下午（二日）在閘北太陽廟地方宣講聽者百數十人該處下級社會中人居多該隊即用勸世圖書懸掛按圖宣講首由王維民講烟酒之害次顧雲翔講衛生戒賭汪龍超講勤儉及勸剪辮等約二小時之久頗有感動者又分贈白話傳單至五時半散該游行隊員便至江南養雞場參觀一切至七時返圑 
[國貨維持會亦將開歡迎會]  
　　中華國貨維持會定陽曆三月五號〔即陰曆二月初四日〕午後三時在中旺弄會所開會歡迎前全國商會聯合會會長吕超伯及北京商會會長安厚齋業己邀請會員届時到會矣 
[浦東公所開第一次職員會]  
　　浦東公所前日開第一次職員會午後二時各職員相繼蒞止開會後首由總幹事傅佐衡報告進行狀况及賬略次公推張伯初爲臨時主席由張君將草章逐條宣讀共同討論當衆表决將該草章登載新浦東報徵求同意如有未盡善者再行删改次提議籌辦慈善事業張曉初發表以公所旣經粗具規模施棺給藥等事亟應首先開辦傅佐衡提出創一負販借債名目以濟同鄉之貧困暫以百名爲限另訂簡章規定之當衆表决着手籌備俟大會公决後即須實行次提議勸捐方法公决刊印調查及勸募表式分發各職員擔任調查勸募限陰曆三月底交到次浦東青年圑圑長楊立人演述青年圑事略并以附設該圑事務所爲請衆皆贊同定於日内實行比及散會已鐘鳴五下矣 
[物華公司營業發逹]  
　　虹口兆豐路物華電機織綢公司係綢業陳保欽集股創辦設立年餘營業頗佳去年頗獲盈餘近日復剔選廠經織造華絲葛等綢品花色鮮明質地堅匀故客帮銷路極爲暢逹云 
[股票公會展長交易時間]  
　　本埠股票商業公會同業交易向例除星期日休息外每日上午九時至十二時會集交易惟近來市面更形發逹每日同業中所做各項股票證券等爲數甚鉅致該業中人以會集時間殊覺短少不足以發展營業現悉該公會已於二月初二日起通告全體同業援照錢業公會例不論星期及下午咸能到會交易以免向隅云 
[徐警廳長整頓緝務]  
　　淞滬警察廳長徐國樑查得本廳規定每日由偵緝隊長撥派偵緝隊士兩名或四名分往南市及浦東等處查緝盜賊要案該隊士等每於奉派出差至該營警察署所報到時有一人代及數人任意朦混直至傍晚歸隊並無案山回報區爾詢及各該署所發生事故茫無頭緒即對於地方上發生事件更不能知似此情形實屬不成事體爰特重行整頓明定新章使若輩無從偷懶必須於回廳時將本篠署所發給之批回註明報到之隊士姓名以及有事無事等情呈騐確實以憑資考而重緝務　已於本月内實行矣 
[菉筍價格驟跌]  
　　菉笋一項去年臘月應銷之候因福建產地之貨被傅兆祥軍阻止不能到山以致各商家奇貨可居每擔漲至二十三兩尙無貨可售現值舊曆正月已過關省已實行停戰戒嚴區域已可通行無碍燈節之後陸續到貨不少市上竟無人願購市價大有一落千丈之勢故每擔已剩十三兩左右矣 
[和誘少女之懲儆]  
　　隆茂洋行歇夥周仁伯被住居虹口愛爾近路一百零一號門牌之某姓在公共公廨刑事科控其於陰曆正月初三晚將伊第三女兒誘至某旅館住宿兩宵後拐賡西門華界某號門牌屋内並將所戴金鐲金戒等飾物質洋化用等情昨由滙司捕房包探王桂亭王桂生奚德安與四十號西探目泮林士〔譯音〕將周與女一併移提至廨先由中西包探上堂禀明前情並將吊出之金鐲等物呈案請察繼由原告所延之代表哈華托帮辦律師士堂述明案情旋向女詰據供稱年十七歲於去年九月間與被告周仁伯相識本年正月初三夜我在門首找尋哥哥突見被告前來聲稱爾兄現在大世界游玩曷不偕往尋訪我遂信以爲眞一同前去致墮其計將我誘至旅館至第三日遷入西門貨屋居住迄今所有金飾悉被騙去我事前並未函約至我家中等語又據原告投案訴稱女兒早已許字與人與被告並無婿姻之約求察又據被告之父周某投稱原告父女所供全係子虚當此事發生之後原告曾令陳三寳至我家中向我聲稱三小姐已於初三夜携帶一小包裹與我之第三子仁伯偕遞無蹤如將來雙方得有消息互相走告願締朱陳當時我因門楣懸殊不敢仰攀惟旣已如此願認作兒媳原告所云其女已許字他家實係謊供云云詰之周仁伯供稱年二十二歲前在隆茂洋行爲寫字與三小姐相識將及半載嗣因人言嘖嘖我遂絶跡不往伊家乃三小姐每令車夫持柬相邀故復前去會晤初三夜出走所持小包裹一個可見係屬預定並非臨時被誘之明證兩造往來信函雖已焚燬然尙有送信車夫可以證明等語俞襄讞核供與英包副領事磋商之下以按諸新刑律被告行爲和誘罪業已成立判押西牢一年半判畢原告律師要求被告期滿逐出租界問官以此非竊盜可比所請未便照准 
[過犯攫取珠花]  
　　匪徒王阿生前日串黨在蘇州路攫取婦人范曹氏值洋七十五元之珠花一朶圖逃經氏喚到包探沈阿岳將王追獲拘押捕房昨晨解送公共公廨請究即據沈探與原告上堂訴明前情並稱贓物已被在逃同黨取去請求嚴追訊之王供詞推諉中西官核供以王犯案已非一次判押西牢九月示儆並着緝提同黨解究 
[私掘祖墓案之和解]  
　　唐家弄某米店主唐禮耕被婦人楊周氏控其於去年三月間私發伊家二十三保十三圖内之祖墓等情迭經公共公廨將唐及要證地保辛明周（即辛菊初）分别傳提至案訊判唐交二百元人洋並保辛退候訊核等情屢誌前報昨晨由廨復訊即據原告代表博良律師上堂譯稱本案業經人和解請爲註銷云云中西官核票會商之下以旣據原告律師請求銷案應予照准判令被告開釋 
[私帶烟膏之科罰]  
　　刁義孫前日身藏鴉片烟膏二百餘盒行經虹口百老滙路被包探譚鳳池查出以其違禁連同烟膏帶入捕房昨晨解廨請究由中西官訊據供稱係友人托爲帶回江西原籍云云官判刁罰洋三十元無洋改押西牢一月以儆烟膏送請海關焚燬 
[和誘案斥釋了結]  
　　閘北潭子灣開理髮店之揚州人吳國西在四區警署控張合卿假冒伊名函招其妹顏吳氏來滬藏匿法租界小客棧内等情已誌昨報茲悉此案經張警正訊明後以張合卿不獨姦佔有夫之婦且敢冒名通信實屬狡猾已極本擬解科重辦惟原告聲稱妹婿顏德富在籍病危急欲送妹回揚懇求免究故諭一併斥釋了案 
[鐵路局請辦車站竊賊]  
　　滬寗鐵路局前日函送竊賊蘇全甫李文彬二名至五區警署據稱有源源轉運公司承運之鹹魚五百數十斤在車站被竊由路警緝獲蘇李二賊抄出原贓十餘斤請爲嚴究該公司亦遣司事　登榮投案候質經王警正略訊一過諭解司法科究辦 
[綺雲樓中之兇劇]  
　　郭相廷因向金振山等索取會錢起釁昨晨相約在小西門外安瀾路口綺雲樓聚吃講茶一言不合彼此用武並出菜刀等行兇金振山方面人數較多致將郭相廷砍傷數處一時流血滿地當由巡警到來將金與朱友才辛清山等拘獲抄出菜刀柴刀利斧各一柄連同傷者一併拘解二區二分所當經孟警佐提訊一過立命備函移送地方廳下午經檢察官提案預審一過騐明郭相廷受傷屬實判令發送醫院醫治金振山等分别收押兇器存案聽候調查究竟因何起釁再行核辦 
[誘姦捲逃之尋獲]  
　　泗涇鎭人陳梅生之女囡囡年十八歲尙未字人舊曆正月初七日被該鎭某洋貨店歇夥任鎭祥誘姦捲逃來申匿居十六舖附近茲爲陳梅生查悉於昨追尋到申當將任鎭祥並女囡囡一併尋獲鳴警拘入一區警署轉送地方檢察廳經檢察官預審一過判任與囡囡分别收押原告退去候示 
[尋獲四年前之逃妻]  
　　常熟縣鄉人高如耕田度日於四年前髮妻鄒氏走失無踪前日高因事來申得悉伊妻實被妻母鄒錢氏由高家誘出偕同來申轉嫁與某姓爲妻錢氏則爲靠老計依倚在某姓處昨晨高往南市訪尋時適鄒錢氏高鄒氏母女出外購物彼此在途撞見高逢喚警將兩氏拘入一區警署轉送地方檢察廳訊究 
[夤夜入室行兇]  
　　住居閘北之客民朱長和向爲小工度日其妻王氏現已四十三歲有鄰人唐起公曾迭次向之調戲前晚唐突入該氏臥房欲行非禮詎是晚朱長和並未出外做夜工正與該氏同臥在牀唐遂將朱等所蓋棉被揭去揪扭朱之腎囊意圖謀害朱竭力抵抗致被唐咬傷手指該氏狂呼救命當經鄰人畢至將唐拘獲喚警拘送五區警署昨日轉送地方檢察廳請究 
[法公堂訊理錢債案併紀]  
　　晉錫合大寳記前舉代表王頌和至法公堂控稱有陳錦堂代立大號主向晉錫等擔保貨欵除收外凈欠洋二百八十元請求訊追等情飭傳去後由王文濤代到判王交保限交陳錦堂在案現陳始提到供稱商人因母親病故回籍料理喪事並非抗傳不到商人雖則擔保惟立大號主現在上海可否請向欠欵人訊追判交三百元人洋兩保出外限七天交欠主到案再行訊斷 
　　謝志謙前控吳問氷不理欠欵銀若干兩請求提案訊追經中西官核准於昨日傳訊原告禀稱被告聞控即托人前來商人處料理清楚請求銷案判准如所請將案注銷 
　　山渭熊投廨控某店主葉茂春虧欠往來貨欵銀洋日前將店閉歇人即避匿棄下物件已抵欠租請求提案訊追嗣經公堂出票飭提去後仍不投案昨又傳訊原告禀稱請求堂上傳提該店股東等到案訊追中西官判准如所請俟傳到股東再行訊奪 
　　新瑞和洋行昨遣收租人至廨控住居瑞福里之房客徐富春田雙喜各虧欠租洋三個月計一百二十六元請求訊追徐富春由婦人王朱氏到案供認欠租惟稱婦人家並無徐富春其人請着房東更正現祗措得一個月租洋四十二元呈案餘欠請求寛限措繳田雙喜供認欠租措得二個月租洋呈案餘請寃限判交案之洋交原告領去餘欠各限期繳清 
[稽查搭乘小輪之賭徒]  
　　駐滬水警二廳第二區第三隊隊長王壽良近悉由滬開往閔行及平湖等處之日班小輪時有賭徒搭輪於開行後以僞賭騙取乘客銀錢受害者頗不乏人實爲行旅之害爰於前日（一號）爲始特派水斃警士每輪二名於開船後隨輪稽查一經查獲即行解究以保行旅 
[商人虧本自盡]  
　　住居大南門外之李某以經營起家積有餘資去年歐戰正盛時鐵價昂貴李羨其利厚遂積儲各種舊鐵不少詎目下每擔由二十餘兩跌至七八兩虧本三分之二故虧折須七八萬李無法彌補遂於前日背人吞服生烟而死亦云慘矣 
[拆梢剝衣之拘究]  
　　無賴佘金山將江北人朱明其軋至吳淞路某小茶館希圖拆梢洋五十元不遂將朱掌頰兩下迫令將長衫馬褂剝下攫取而逸經朱訴由包探薛正昌將佘拘獲帶入捕房押候吊贓解廨訊辦 
[滬南工巡捐局批示照錄]  
　　滬南工巡捐局批城内天官牌樓大生弄洽康里公民請予嚴飭清道夫掃除本里堆積垃圾以重衛生由云來牘閱悉查清道衛生事屬警政範圍已據情函請該管區署轉飭清道夫刻日掃除嗣後並勤修拾務期清潔以重衛生仰即知照 
[謝贈]  
　　昨承商務印書館贈第一百七十九期英語週刊一册又大世界游戲塲見贈一月游　二十紙書此併謝 
來函 
[浙江嘉善洪溪鎭公民來函]  
　　護啓者竊維浙省嘉善縣屬各區連年蟲荒民不聊生而以洪區爲最是區人民大半業農此次疉遭荒歉爲數十年來所未有雖經本處　辦平糶無如杯水車薪於事無濟飢民嗷嗷待哺大有朝不保暮之勢爲此函請將原函登諸報端俾各會董事遐邇週知慨解囊金同深拯救則數十萬飢民庶得賴以保全性命也浙江嘉善洪溪鎭公民全體謹叩 
雜評二 
[北代表之表示（庸）]  
　　和會之入於中止狀態爲陜西問題也陜事而二日不解决則中止之和會必無回復進行之望此中外之所知也 
　　北方代表對陜西問題昨日非正式表示一北京政府决下嚴令停戰二回復元日以前靖國軍之原有地位南方代表以此非根本辦法不能同意北代表之表示是否平允而適當吾人且勿深論第就彼所表示者而言吾知其亦不易辦到也陜西最近之戰事謂北京政府竟未嘗知自非政府中人斷不敢作此欺人之語知之而不嚴厲停止是政府本無停戰之决心也否則無指揮停戰之能力也無决心則靖國軍之回復元日狀態必非北京所願無能力則雖願而且非北京當局所能觀於張瑞璣之不敢赴陜北京當局之誠意可知能力又可知此豈北方數代表之力所能望其實現耶 
　　嗚呼北代表之不能代表北方也久矣代表之意思且不能視爲北方當局之意思而况乎南方之又斷不滿意也然則欲時局之發展將屬望於何人乎 
 
 
 

Page 12

 
 
[上海泰亨源方記銀樓廣告]  
本樓始創金銀號繼設金銀化煉兩廠歷經五十餘年在英租界鐵大橋南首北京路觀音閣碼頭東首坐北朝南石庫門内發兌電烚元字足赤條葉天字紋銀精製特品金銀首飾粧臺器皿專收各國金銀礦沙兼售珠鑽西式寳戒類皆玲瓏無美不備並發行五色禮券可兌貨能取現送禮最宜倘蒙惠顧不惟金足銀紋價廉秤準而金飾用舊且有餘金可申　電話中央二八五八 
商務 
[國外滙兌三月三日]  
上海滙至倫敦（以上海規銀一兩計算） 
銀行電滙　四先令八辨士　銀行即期　四先令八辨士二五　銀行四月期　四先令八辨士五銀行買進四個月期滙票　四先令十辨士　帶根電滙四月定貨　四先令十辨士二五　又六個月滙票　四先令十辨士五　大條銀　四十七辨士七五 
上海滙至法國　以上海規　百兩計算 
銀行電滙　六百零六佛郎五　銀行四個月買進　六百三十七佛郎五 
上海滙至紐約（以上海規　百兩計算） 
銀行電滙　美金一百十一元　銀行買進四個月期滙票　美金一百十五元五 
上海滙至香港以香港百元　上海規　 
銀行電滙　六十六兩五 
上海滙至印度（以上海規銀百兩計算） 
銀行電滙　三百十一個羅比 
上海滙至日本（以日本百元　上海規　） 
銀行電滙　四十六兩一二五 
昨日下午二時半先令改縮半辦士後各國滙兌亦即更動如下 
倫敦電滙　四先令七辨士五　印度又　三百零八個羅比二五　法國又　六百零六法郎紐約又　一百十元美金　荷囒又　二百六十八元二五荷金　香港又（以百元）六十六兩五錢　日本又（以百元）四十六兩五錢 
[金市]  
昨日先令未曾更動標金開盤尙平至先令交易有某某等銀行費出六月份期數千磅價四先令七辦士八七五又三月份萬餘磅價四先令八辦士一二五又買三月份二三萬磅價四先令八辦士二五至十一時許因香港縮去二五故價略漲惟享源等金又漲數兩故恒孚泰烚赤永豐餘曁銀樓大同行之首飾金每兩漲洋五角至一元迨至午後先令忽縮半辦士東洋亦漲三厘七五是時金價最高爲二百二十七兩先令有某某等銀行　出六月份期數萬磅價四先令七辦士半又四月份數千磅價四七七五至收盤時因六月份先令有四先令七辦士六二五可結以故金價爲二百二十六兩三錢收市今將其價錄下 
烚赤足金　開盤　二百九十三兩　又　收盤　二百九十六兩　足赤條金　開盤　二百九十一兩　三月份標金　開盤　二百二十四兩六錢又　最小之價　二百二十四兩三錢　又　先令揭曉　二百二十四兩四錢　又　最高之價　二百二十五兩六錢　又　收盤　二百二十五兩四錢又　下午開盤　二百二十五兩五五　又　未改先令　二百二十五兩七錢　又　小到　二百二十六兩一錢　又　收盤　二百二十六兩三錢恒孚銀樓上　永飾金　　出　　　四十四元　又　大牌　　　兩　四十二元　又　足飾紋銀　　　　一元六角　銀樓大　　　　售出　　兩　四十四元又紋銀　　兩　一元六角五分　永豐餘　　　　　　　　出此兩四十三元　又　本脫兌　　四十二元泰亨源銀樓元　　　　　　　兩四十二元　又元字本牌收進　四十元零五角　又足飾紋銀　每兩　一元六角　出品所在英租界觀音閣碼頭東 
[銀洋市]  
昨日上下午收盤之價　下 
下午收盤 
國幣　七錢二分二厘五　墨洋　七錢二分二厘五　江南小洋　六錢三分二厘　廣東小洋　六錢三分二厘　銀拆　五分　轉賬　五分銅元　一百八十七　五百文　銀洋兌換　大市　　元一千三百五十文　角子（照廣東小　合算）一百十八文　貼水（照角子會算）十六文三月底期英洋　七錢二分七厘二五　又　龍洋　七錢二分七厘一二五 
下午收盤 
國幣　七錢二分二厘七五　墨洋　七錢二分三厘　江南小洋　六錢三分二厘　廣東小洋　六錢三分二厘　銀拆　三分　銅元　一百八十七千五百文三月底期英洋　七錢二分七厘二五　又　龍洋　七錢二分七厘一二五 
[俄國票價]  
昨日上下午收盤之價列下 
老票五百元　上午　千元　八十兩五錢　新票一千元　上午　七十二兩五錢　老票五百元　下午　八十兩　新票一千元　下午　七十二兩五錢 
[證券]  
上海證券交易所報告 
元年八厘内國公債　購入大票八十二元五　元年八厘内國公債　購入小票八十一元　元年六厘内國公債　售出大票四十三元　元年六厘内國公債　售出小票四十一元三年六厘内國公債　售出大票六十五元　三年六厘内國公債　售出小票六十三元　四年六厘内國公債　售出大票六十六元五　四年六厘内國公債　售出小票六十四元五年六厘内國公債　售出大票六十七元　五年六厘内國公債　售出小票六十五元　七年六厘内國公債　售出長期四十一元　七年六厘内國公債　售出短期七十八元交通銀行（庫平）售出　三十五兩　通商銀行　購入　四十三兩五　浙江興業銀行巳繳四期　購入九九折蘇路證劵除十二期　售出　十五元　浙路證劵除九期　售出　十七元　招商局航產股　售出　二百元　漢冶萍公司　購入　三十一五 
江蘇銀行發行鈔票及準備金星期報告自二月二十四日至三月一日　地名　發行鈔票地數　準備金總數　通州　準三·八六八元　準一二·八六八元 
[紗廠股票價]  
三日取引所售開上下午日華廠每　股日洋二十元之股票價如下 
陽歷三月份上午每股銀　十五兩五錢　又　四月份　十五兩九錢　又　五月份　十六兩八錢　又　下午　十六兩五錢　楊樹浦紗廠下午三月份　九兩五錢 
[上海取引所股票價]  
三日上下午收盤價如下　陽三月份上午收盤十九兩五錢　又又　下午又　十九兩二錢　又四月份又　又　二十兩　又五月份又　又　三十兩零二錢 
[米市]  
昨日滬南米市鎭昌致中和益盛等廠由滬寗火車裝來江邊糙秈二十餘車上廠碾白河下船貨到陸潤齋等之貨三十餘艘銷路仍類暢旺其價堅昻茲將市上開出大盤行情錄下 
珠涇機白稻　六元九角五分　錫帮機新梗　七元六角　北帮機新粳　七元六角　蘇同機羅秈　六元六角　蘇同機新粳　六元九角五分　錫帮機白元　七元三角常帮機白元　七元三角　泗涇機新粳　六元六角　又客機元　六元八角五分　松江白新粳　六元九角　𧈢蚇機新粳　六元六角　黎里機新粳　六元七角五分陳慕新機粳　六元七角五分　常帮機白陰　六元八角五分　角里機粳　六元　杜機白秈次貨　五元九角五分　機客秈　六元四角七分 
三日閘北一帶所到蘇錫常規帮米船二十餘號價稍平定今將各米行售開之價列下 
金根興船白粳　七元四角二分　陳祥根船白粳　七元四角　曹二大船白粳　七元五角　石柏榮船白粳　七元四角四分　石全福船白粳　七元三角七分　石桂興船埠尖　六元八角五分錢業生船晚粳　七元三角五分　金友泉船晚粳　七元二角　沈金波船白粳　七元一角　陳大老船白粳　七元一角五分　毛巧全船羊尖　六元五角七分　通信户船機白粳　六元四角徐鳳岐船機白粳　七元三角二分　顧二二船機白粳　七元二角五分 
[油荳餅]  
昨日滬南福昌號進口金萬和泊兒沙船一艘愼記號進口金源泰海州沙船一艘采菽堂開出者有新記公司錦記鎭康祥記益昌祥泰中和興等號之牛莊荳油六百件又牛莊籽油三十件公和號之靑口豆油二十件又夾倉生油一千件又靑中餅七千二百片茲將市上開出各貨行情列下 
牛莊豆油　八兩九錢　牛莊籽油　十兩　五錢　靑口豆油　八兩三錢　夾倉生油　八兩八錢五分　靑中餅　一兩七錢四分六 
[麵粉]  
昨日（三日）粉市平定南公會祇有三萬餘包北公會共有七萬包交易早豐老車牌向做現貨昨亦抛出陰三月份五萬包之譜 
其餘以綠兵船爲多價與上日相等今將上下午售出之價列下 
綠兵船　現貨凈盤　一兩四錢四分　又陰　本月底凈盤　一兩四錢六分　又陰三月份　一兩四錢八分　又陰四月份　凈盤　一兩四錢九五　阜豐老車三月份　一兩四錢六分以上係兩公會上午售出醋三萬餘 
綠兵船　現貨凈盤　一兩四錢四分　又陰本月底　凈盤　一兩四錢五分七五　又陰三月份　凈盤　一兩四錢八分二五至一兩四錢八分又陰四月份　凈盤　一兩四錢九五　又陰三月份廠成單又一兩四錢九分五　又陰四月份廠成單又一兩五錢一分　阜豐老車每袋現貨廠盤　二元綠山鹿　現貨凈盤　一兩三錢七分五　綠礮車　現貨凈盤　一兩三錢七五　綠鸞珠　現貨凈盤　一兩三錢七五　綠麥根　現貨凈盤　一兩三錢七分五綠雙馬　現貨凈盤　一兩三錢七分五　紅雙馬　現貨凈盤　一兩三錢五分　綠天字　現貨廠盤　一兩三錢五分　綠雙燕　現貨廠盤　一兩三錢七五紅雙燕　現貨廠盤　一兩二錢七分五　綠寳星　現貨廠盤　一兩四錢五分　紅寳星　現貨廠盤　一兩二錢三分五至一兩三錢二五紅兵船　現貨廠盤　一兩三錢二五　紅山鹿　現貨廠盤　一兩三錢　紅礮車　現貨廠盤　一兩三錢　紅麥根　現貨廠盤　一兩三錢　綠犀牛　現貨廠盤　一兩三錢七五　紅犀牛　現貨廠盤　一兩三錢五分 
以上下午北公會共售開七萬餘包 
[花衣]  
昨日市面仍平淡祗有内外紗廠購進鄉火機花衣一千色又某紗廠買漢口花衣三百包大倉與本花衣均抵額交易三井洋行買通花衣一千包今將市價列下 
火機花衣　隨送廠　價二十八兩四錢　漢口花衣　現送　價二十七兩五錢　太倉花衣　抵解　價三十兩　南市本衣花　抵解　價三十六兩五錢　通州花衣　抵解　價三十兩零五錢 
[孟買棉花電]  
報昨接上月二十七日從印度來電其價如下　歷陽五月份　四百五十八個羅比 
[美國棉花電]  
報一日美國來電報告云花價如下　陽歷五月份　美金　二角一分一五　又　七月份　二角　五 
[棉紗]  
三日大阪三品紗例無報告一日孟買棉花五月份跌去五十六個羅比美花價亦跌去八十五個磅車上午未得外洋棉花跌價之電紗市尙堅午後因美花印花均小故各牌紗價略疲同昌紗廠開出二十支電市一百包申新紗廠亦開出十六支人鐘小包二百五十包餘無開出日商安部洋行收進二十支十六支水月大包各一百包四川帮購進二十支頭紗三百包又十支印紗現貨期貨約八九百包天津帮略有交易他帮祇有零碎生意今將售開之價列下 
二十支電車　大包　一百七十五兩　此係同昌紗廠開出一百包本月底出淸　十六支人鐘　小包　一百六十三兩　此係申新紗廠開出二百包陽歷四五月出淸二十支水月大包扯價一百八十一兩　十六支水月扯價大包　一百八十一兩　此係安部洋行收進二百包陽歷四月内出淸二十支五福　大包　一百八十兩　二十支牧羊　大包　一百七十九兩　二十支三星　大包　一百七十八兩　十支四洋房　理　　一百四十六兩五錢　又　水月期　一百四十五兩五錢 
此係四川帮共購一千餘包除期貨外均現貨 
二十支水月　大包　一百八十四兩五錢　二十支漁翁　一百八十兩　十六支水月　大包　一百八十四兩　十六支文明　大包　一百六十五兩十六支丹鳳　大包　一百七十三兩十六支雙虎　大包　一百七十三兩七五　十六支紅團龍　大包　一百六十九兩二五　十二支紅大班　一百五十四兩　十支洋四房　一百四十六兩五錢　以上天津靑島漢口江西河南等帮共有六七包即裝 
十六支文明　現貨大包　一百六十九兩五錢至一百七十兩　十六支文明四月份大包　一百六十七兩七五至一百六十七兩　十六支水月四月分大包　一百八十兩一百七十九兩十六支寳鼎本月　小包　一百六十四兩二五至一百六十三兩七五　十六支人鐘本月　小包　一百六十二兩五錢　十六支飛馬本月　小包　一百六十二兩　以上公會與競智團共有四五百包 
[上海三品紗]  
三日取引所售開上下午收盤價如下 
陽歷三月份上午收盤　一百七十一兩　又　四月份　一百七十兩　又　五月份　一百六十二兩　又　六月份　一百五十八兩　又　七月份　一百五十六兩　又　八月份　一百四十八兩又　三月份下午收盤　一百七十兩　又　四月份　一百六十七兩　又　五月份　一百六十三兩　又　六月份　一百五十八兩　又　七月份　一百五十一兩　又　八月份　一百四十八兩 
[東紗新三品]  
紗三日收盤之價如下 
二十支漁翁三月份上午　一百七十八兩　又　四月份　一百七十五兩　又　五月份　一百七十三兩　又　三月份下午　一百七十八兩五錢　又　四月份　一百七十五兩　又　五月份　一百七十三兩十六支雙虎三月份上午　一百八十二兩五錢　又　四月份　一百七十八兩　又　五月份　一百七十四兩　又　六月份　一百七十兩　又　七月份　一百六十一兩　又　八月份　一百五十九兩又　三月份下午　一百八十三兩五錢　又　四月份　一百七十八兩　又　五月份　一百七十八兩　其六七八月之價與上午相仿故不贅述 
[大阪三品電]  
報二十八日午後大阪收盤之價如下 
陽歷三月份　每包日漲　四百零八元九角　又　四月份　三百九十一元　又　五月份　三百七十二元八角　又　六月份　三百五十五元六角　又　七月份　三百四十五元五角　又　八月份　三百四十元零九角 
[輪船進出口日期]  
三月三號（初二日）禮拜一進口 
同安　秦皇島　開灤　快利　長江　招商　新豐　天津　招商　　丸　大連　南滿　三河丸　日本　郵船　大昇　崇海　大達　大順　揚州　大達　大貞丸　長江　日淸 
三月四號（初三日）禮拜二出口 
岳陽丸　長江　日淸　　丸　大連　南滿　德和　長江　怡和　大昇　崇明海門　大達　大順　揚州　大達　寳華　定海石津海門　越東　天潮丸　靑島　南滿　江天　寧波　招商安慶　長江　太古　新豐　天津　招商　盛京　汕頭　太古 
三月五號（初四日）禮拜三出口 
快利　長江　招商　襄陽丸　長江　日淸　近江丸　日本横濱　郵船　墨西哥丸　新嘉坡　大阪　寗紹　長江　寗紹　武昌　長江　太古　綏陽　厦門香港廣東　太古新寗紹　寗波　寗紹　新北京　寗波　太古　大德　通州揚州　大達　大　　崇明海門　大達　景星　天津烟臺　怡和 
三月六號（初五日）禮拜四出口 
基隆丸　靑島大連　大阪　亞弗利加丸日本美國　大阪　江新　長江　招商　塞列伯斯丸　南亞倫敦　大阪　大貞丸　長江　日淸　大濟　通州揚州　大逹　大通　長江　太古 
三月七號（初六日）禮拜五出口 
建新　泉州興化　安記　德興　長江　鴻安　築後丸　神户横濱　郵船　大福丸　長江　日淸　神户丸　靑島大連　南滿　大龢　通州揚州　大達 
八號【初七日】禮拜六出口 
春洋丸　舊金山　東洋　熊野丸　門司神大阪　郵船　阿拉比亞丸　長崎美國　大阪　永利　定海石浦海門　越東　大　　通州揚州　大達　寳華　定海穿山　平安 
三月九號（初八日）禮拜日出口 
江孚　長江　招商 
三月十號（初九日）禮拜日出口　 
湖北丸　靑島大連　大阪 
[ＴＫＫ上海支社東洋汽船會社]  
往來日本美國間自上海出帆過長崎神户横濱檀香山以達舊金山 
上海出帆赴舊金山日期　春洋丸二二○○○噸三月八號上午九時半在江海關碼頭上渡　天洋丸　二二○○○噸五月六日　春洋丸　二二○○○噸五月廿四日各船皆完全新式裝置無線電報海底信號洗灈室育兒室婦女消閑室及一切新式安舒器具備有樂隊影戲並可於甲板跳舞至於伺候周到烹調適口尤與衆不同所過口岸旅客均可小佳且可改乘花旗輪船公司及昌興火輪公司之輪船本會社且代客辦理長崎神户横濱間之鐵路運輸事務（在四川路七十一號）電話三二二九　經理ＴＮＡＬＥＸＡＮＤＥＲ謹啓 
[甘油燐]  
補腦蜜燐粉　（男婦並宜）　甘油燐補腦粉（補腦最宜）　甘油燐補腦酒（宜飲酒者）　甘油燐補腦糖漿（宜孩童）　以上四種功效相同 
主治　腦力衰弱　思慮過度　諸虚百損　五勞七傷　陰虧肝旺　足軟腰痠　婦女貧血　月經不調　各種經驗良藥應有盡有另印藥目函索立奉　上海南京路科發藥房謹啟 
[雙龍洋行廣告]  
本行今有新到各種金銀時表金銀手鐲表皮帶大表大小雙單望遠鏡大小木石座鐘風雨表寒暑針金銀手練時式鑲嵌鑲石寳石戒指金銀眼鏡托力克鏡片修整鐘表各種機器均可保用如蒙賜顧移玉爲幸　上海南京路四十號 
[恭賀新禧]  
河合照相館同人鞠躬敝館研究照相事務巳數十餘年分設上海己來亦歷有年所藝術精良早己膾炙人口極蒙　蒙各界愛顧營業得以日見發達茲因又逢新春敝館更當精益求精特别改良以酬　貴客雅意也　虹口北四川路四十號海寗路轉角河合照相謹啓 
[介紹儒醫堪輿家]  
葉敦夫先生係朔生廣文之孫子謙仲甫之姪堪輿三世家學淵源堪輿中却病催丁等術本與醫道互相發明讀書得間悟澈岐黃精於傷寒一科屢試輙騐實難得之兼才也今臨滬上問世懸壺用誌數語以當介紹　庽所上海北四　楊綬卿　鄭鳳階　徐福如　王一亭　張近樞　錢自嚴川路聚賢里一千七百另八號半　鮑星明　汪洋吳鍾秀汪載揚　吳倉碩　奚嘉猷同啓 
[上海三馬路太乙大藥房廣告]  
本藥房所經理之華美實業公司華來福駱駝牌補體丸金丹丸業經派往各省分别暢銷各省縣如有未經派往者請向本藥房訂定領牌或經理經售或零躉批發當無不格外歡迎上海三馬路中國全境總經理太乙大藥房謹啓 
[君需氣力麽　兜安氏補藥片]  
血　則氣力自生脾胃自强體常舒泰矣此藥片為最近新叢明之一種補血良藥效騐奇速功能生新血長氣力健脾胃㕥之補血靈體弱普通衰敗詻靈等症洵屬佳品凡患有上述各盍請一試各埠大藥房均有出售每瓶洋一元二角或直内上海北京路兜安氏西藥公司函購　可　ＤＯＡＮＳＴＯＮＩＣＴＡＥＬＥＴＳ兜安氏補藥片 
[棉業厰　紡紗織布針織機器]  
比年上海等大埠於棉業日進旡巳本行機器工程部組織完備規劃該項工廠種種事務辦理規模宏大之工廠發售裝配各種要品至數百種之多延請經驗宏富之工程師往來各廠亦均屬海外馳名 
本行發售紡紗織布針織全部機器及各項材料辦理繪圖建築水泥工程發售各品略舉如左 
沙谷洛廠　紡織機器　蘇革威廉廠　針織機器　美國潤濕公司　噴潮機　樂基公司　繪圖及工程師　雅谷來復公司　引擎汽鍋　古孚亞士公司　測繪儀器迪克有限公司　傳力皮帶　范摩公司　工程材料　萱威廉士廠　各色油漆　人牌油毛氈公司　屋頂布瓦 
奇異電器公司　電器電機　嘉南平速機公司　平速機　利竇父子公司　汽鍋　美國聯合機器公司　各種機器機具　道治牌機器公司　傳力機花旗黑鉛粉公司　黑鉛粉　國家鉛漆公司　紅丹粉二白漆　貝納波玻璃廠　各種玻璃　花旗橡皮品公司　各種橡皮品　模範電線公司　電線電繩 
上海美商慎昌總行啟　分行　北京　天津　張家口　庫倫　濟南　哈爾濱　漢口　長沙　海參威　廣州　香港　紐約 
[高昌自動襪機注意]  
生手能織特别妙法一線起頭不用鈎襪織尖織跟手不挑捺襪成向下無須錘壓另加羅紋套上快煞出貨極多開廠發達 
[注意]  
欲與外貨媲美者欲與同業競爭者欲辦慈善事宜者欲興地方實業者欲創家庭工廠者欲節監獄囚糧者 
[皆不可不購]  
敝工場前造羅紋蓋襪機久己風行各地於北京上海兩次賽會屢得優等金牌今因時勢之要需特採各國最新襪機之優點製成新式自動襪機供獻於社會凡織襪之一切繁難均由機器自動不假人力且出貨精美成功迅速逈非普通襪機所能及今後之辦襪廠者如讀拿破崙字典而無一難字矣另有普通襪機數種特别减價俾謀生活者易於購買是則敝同人之微意也　上海北河南路四百三十五號高昌機器製造工場披露 
[中西醫藥函授學校奉贈中西醫藥講義錄]  
本校創辦有年成績昭著現屆第五期招生承華僑助欵特增學科贈送講義錄一千份不論有無醫學智識均可入學研究凡索取講義錄及本校詳章祗須附郵一分　校址上海西門方浜橋 
[時中公司　保十年　金絲　光學　托力克　眼鏡　每副　二元　上海　英大馬路　香粉衖對面]  
[遺精聖藥金剛百鍊丸注意假冐]  
本藥房發行遺精要品爲天下莫敵靈藥歷售三十餘年凡官紳商學各界莫不同聲譽美治愈之人不可思議咸推善治遺精無上聖藥謝函証書早經盈箱滿篋全國聞名口碑載道但華人惡習每見暢消品物必多假冐近有同業無恥混售希圖漁利以假亂眞情實可恨特加松鹿商標購者注意蓋人之精華關係最重精固則强精竭則亡患有遺精更宜急起調治以衛自强本藥房家藏經騐秘寳係坐茅蓬老僧所傳寳元眞方一再研究始獲出奇制勝功能療治戕代過度慾火妄勤未交先洩少年誤犯手淫中年操勞失節夢遺滑精肢體虧損服後精關堅固養腎滋陰應效不爽抱此症者宜速調理却病延年每料四元半料二元小盒一元外治遺精一貼膏每張七角功效同上雙方並用偉力最速年久遺精務使内服外貼宿疾無不斷根永不復發誠乃善治夢遺滑精益世良藥外埠函購郵局回件上海三馬路大舞臺對面鍊雲藥房啓 
[中華商立保險公司廣告]  
逕啟者本公司集資一百萬元遵例呈准農商部查騐資本註册給照在案所有各項保壽章程均經詳細規訂務使投保者利益均沾便於儲蓄倘蒙　惠顧投保請於每日上午九時起至下午五時止　駕臨本公司取閲章程接洽一切無任跂禱此佈　總董施則敬　總理程鴻　協理王霓仙　總司理史藜菁同啟　總公司上海英租界四川路四十五六號　電話中央九百八十六號　 
[科法醫老白濁]  
醫濁須醫其原使病至斷根爲止倘用平常醫法或服立止藥品一時無濁病者以爲濁巳脫體不知積毒於内久後使發晨起封口似膿非膿似精非精兼覺濕熱時淋時止纏擾身體病者雖無重要但保養不適必致倒痿無力小便短促血淋閉塞種種危險絶症本診所博士在歐洲習得最新發明科學手術無痛醫治新白濁藥到病附奏功神速久年白濁限期包愈保無後患無論男女兩界患有生殖器病者請駕臨英大馬路抛球塲第七十三號西醫余景誠毒門專科診所便是醫例門診一元二角通信求診者照門診倒空函不覆　本掛號處謹啓 
[此處作爲廣告地位如欲登者請與廣告處接洽]  
 
 

Page 13

 
 
   
 
 

Page 14

 
 
自由談 
新談 
[旅美觀察談（二十九）] [  一之]  
　　美人士尊重黃金連類而及尊重時間「黃金時間」一語尋常習俗中隨時隨地皆足有所表見而社會上所呈諸現象自不得不與我華迂徐恬退之國民大相逕庭也 
　　其最可笑者厥爲步趨之疾速紐約下市「垣耳街」WallStreet世界著名之金融大市塲也銀行報館及其他重要營業設立於垣耳街附近者尤夥每當晨九時許此數街中行人來往如織匆遽之狀若烈日中熱地之蟻雖有各式車輛縱横疾走其間行人常冒險馳突而過若毫不畏輪鐵馬蹄之猛力者此又美國街市特殊之現象也是以一月之間報端街車傷人之記載必不止一次兩次而已 
　　美國各街市行人無論因事外出或安步遣興均有一種準直向前之勢苟非專注一物而暫駐足自更無東張西望行止不定之態度設竟有人焉忽前忽止徘徊不定若我國街巷間之負手閒行者則必有人上前詢問慮其不辨東西而欲引之出迷途矣若其人曰並無所迷誤則致訽者覩其旅進旅退之狀又將駭爲異事而匿笑不置 
　　美國摩托車之發逹實爲各國之冠考其發逹之原因實國民「務疾速」「重時間」之一念有以迫成之也試遊美國各大城若金山市之金門公園與紐約市之中央公園每當風定日斜之候春融物麗之時摩托車之來也竟若甘霖瀉地長虹際天吾人袖手遙看無法令其得有寸隙之中斷也至若紐約海　河Ardson　River畔之長街與第五街之衢道設驅車者與行步者均不能確按定則而行則一日間殞命於車轍間者殆將不可勝計矣世事愈繁複愈足以見尊重法律之利此事雖小可以喻大其接轂啣尾之情言之固若可笑其有條不紊之處似有可當傾佩者云 
老申報 
[假子爭婚（見光緒元年十一月十八日）]  
　　客言某翁者忘其名姓籍貫約略係江寗府屬之某鄉人也翁有子一自幼與鄰村某氏聯姻子年舞勾遭粤匪之亂被擄無信翁後隨營貿易遇一賊内逃出小兒與其子年相若因留之爲螟蛉子並以其子原名名之稍長令學藝有成父母愛之不啻已出省城旣復翁仍在外貿易而某氏則已歸矣因親翁久未通信不知其子在否爰四處探訪始知翁子所在遂作書通問並詢及親事翁接來信知某氏女尙在因思子雖被擄無信幸螟蛉子年正相仿何妨作以李代桃之計遂作書覆之言今年夏秋間携子回來完姻某氏接翁覆函遂料理嫁事及七月間翁果携子回來當即擇吉擬行親迎禮於是兩姓俱各安排婚嫁不料翁之眞子昨勿由遠省歸來因離家久不知父母在否且當日住處片瓦不存無人居住莫由探訪思岳家近在鄰村或知家中下落故特尋至某氏宅適女父在家翁子晉謁後遂述來意女父聞之不勝詫異思翁祗一子昨已歸來今乃又有此子且直認爲吾婿觀其衣服藍縷形容憔悴或係假冒否則或係年輕人近被匪徒勾引在外賭博以至如此今恐回去被責故來我處欲我收留暫住耳於是細加盤詰始知並非賭博等因實係今甫歸來探訪家室者不禁更加疑惑遂親自送歸以覘虚實抵家後子見父母不禁牽衣慟哭父固明知其子歸來奈親翁當面恐被覷破意欲不認而其妻謂吾子今晚回來豈能置之度外翁又碍於妻意祗得含糊答應謂自吾姪並非吾子緣渠自幼失散故記憶不清耳女父雖去然想親翁適纔情景心中不無疑惑留心暗訪翁旣認子爲姪子猶不知父之用意旣詢其母母遂告以緣由子始恍然天悟然轉思父旣認吾爲姪姑不具論但某氏女係我聘妻自應我娶何能讓伊外姓爲婦時螟蛉子亦知眞子回來且闻其欲爭某氏女遂生爭奪之意鄰里聞至此始知底細一時風聲傳出女父亦得其詳着媒人來問究竟孰是孰非且言原聘者自應爲婿何能以他人頂替翁見女父已知祗得據實以告媒遂述女父原聘爲壻之意囑翁不得以假亂眞並一面將實情轉告女父（未完） 
常識 
[深呼吸之效用] [  翔叟]  
　　衣食爲人生不可缺之事此固盡人皆知者也然人絶粒斷餐尙能保存生命至十餘日滴水不入咽且可數日不死無衣遮體猶須數日方始凍斃惟空氣者較衣食尤爲緊要直可稱爲第二生命苟無之則數分問人即不克生存仙經曰有呼吸則生斷呼吸則死可見呼吸之重要矣但吾人之呼吸每只能得其益之半蓋其吸氣也不能入肺之深部其呼氣也亦僅能將肺之上半部濁氣排出甚至以肩呼吸者（婦女爲多）因而不能十分得力故血液污濁皮膚蒼白身體孱弱雖進滋養最多之食料亦不能使身體日臻强壯此蓋因養氣供給不足之故也設行深呼吸法使養氣供給豐富則身心自然康泰其影響於呼吸器循環器消化器皮膚者良非淺鮮也莊子曰吐故納新即深呼吸之證也 
　　深呼吸影響於呼吸器之效用欲知深呼吸與呼吸器之關係當先知呼吸器之作用肺居於胸部爲清潔血液之一機關蓋血液周游全身呈諸種作用因而含有炭酸瓦斯及種種之不潔物變爲紫赤色於是乃送之於肺使接觸於肺中攝取之空氣而受空氣中養氣之酸化復變爲紅色轉入心臟再循環於全身而保持人之生命焉若酸素不足則血液不能完全清潔復挾其污濁之物而送往各機關則於人身體上生許多之障害固不待言且爲誘起疾病之主因然深呼吸何能供給許多之養氣乎蓋肺臟爲富有彈力之一物居於横隔膜之上行深吸氣時則横隔膜下降於是肺乃膨脹而胸廓亦隨之擴大如是則空氣可自鼻腔入内經過肺之全部無不及之處而供給充分之養氣使血液十分清潔行深呼氣時則胸部縮小横隔膜上壓肺囊使肺中之炭酸瓦斯及其他污濁氣體均由口中呼出且如此上下動作使胸廓肺部擴張收縮於是胸部漸擴大筋肉漸臻發逹其利益可不待言矣深呼吸影響於循環器之效用血液賴赤血球之作用而輪送養氣於身體各部身體各部之體質受此酸素而燃燒以保持身體之温度並促進臟腑各種之作用此血液復吸收各部之老廢物而輸送之于排泄機關以排泄于體外如此新陳代謝而人始克有生活之能力故血液爲最寳貴之物設循環不良則身體各部即不能十分營養且其老廢物不克排去而人體之各機關滯而不靈即生疾病焉可不愼哉但若保持其循環良好則非有强健之心臟不可蓋心臟者血液之總府且血液循環之總機關也血液之循環賴有心臟之鼓動始克分布于身體各部然深呼吸之運動實爲强健心臟之妙劑蓋閉口而屢爲深呼吸則有助心臟動作之利身體之適度運動爲强健心臟之良法然過劇之運動則又有致心臟破裂之患若夫深呼吸即使胸腔及腹部諸臟爲適度之運動者也横隔膜之上下運動能鼓舞心臟使血液之循環强盛使筋肉發育肥厚不寗惟是又因于胸腹各部筋肉之收縮使其部血管之壓力屢屢變化而益以增進血行之度其利益之大有如此者深呼吸影響于消化器之效用深呼吸有健康腸胃之效用蓋横隔膜之上下開放壓迫之間使腹部諸臟器忽弛忽緊得適宜之運動且能增加胃之摩擦力不但此也並于消化上有一大關係者胃賴種種之分泌液汁（如膽液肝液脺液胃液腸液等）始克呈消化作用若消化液缺乏則胃之消化即遲緩而食物因以停滯然血液中養氣旣充足則消化液之分泌自然增加則消化自易行之久常通便無滯食慾自然亢進而人之身體自可强健矣然若血液中養氣充足非深呼吸不可故雖夙患胃病者習行深呼吸法自得恢復其健康矣深呼吸影響於皮膚之效用皮膚賴血以養是以血榮則皮膚柔潤顏色嬌艶血枯則皮膚澀弛顏色鉛白如老人之滿面皺皴形容枯槁良由血之不足也故歐美婦女多營深呼吸以求顏色美麗若我國之婦女　其　而求其末專務塗抹雪花膏也白玉霜也不知一露本來面目依然故我且有一種裝飾品傷賊皮膚非但無益而且有損亦或歎矣故欲改營深呼吸則容光煥發華美異常定可預卜也以上所言不過舉其主要者耳然全身臟腑無不由血以養之無血則臟腑停其作用人立致於死富血則身體康健然血由呼吸而後生效力故呼吸者血之養也然則呼吸直接有益於血即間接有益於臟腑身體可知矣但平常之呼吸其有益於血也甚微是以血亦不能完全呈其作用故欲使血暢其作用必當習行深呼吸不可由此可知深呼吸之重要矣 
小說 
[飛行家失踪] [  雄倡]  
　　車乃徐徐緩其機戞然遂止於道上左嚮去此五百碼外則波光如拭海乃鏡平在日影亭午中作蔚藍色其在右嚮則一徑蜿蜒直緣畀門河壖而去河身微見　環處則架一鐵道浮橋面鐵路旁側河堤之上則遙見一帶鐵瓦之屋宇簇簇然近水次攢聚此大道與小徑分界處則立二椓杙爲籬扉絶　狹僅容一人出入有告白揭橥其上曰閑人莫入如違必究潘西佛下車指籬外蠅徑曰搜覔當自此始昨夕七句鐘白雷同曾行經此間將以自行車歸此徑舍吾輩中人外無他人出入者白雷同昨晚來自岸橋族館即吾偕渠同館於彼者白雷同行後逾刻吾亦徒行經此自此前行半里許徒見白雷同所御脚踏車已翻於此大徑中今謂君輩同前吾且示君輩以其處於是三人聯翩行嚮所指處行次柏累堪則凝昨審觀此徑上見其上泥頗鬆軟蓋新經雨後三人所行處足印乃陷入甚深時潘西佛爲導旣行近鐵道浮橋相去可五十碼有地一區域於栅内潘西佛直抵其次言曰此處是矣昨夕吾已爲之界劃用保存其轍跡然其轍跡尙有越出吾所劃界線而前者足見白雷同旣前行而復以他故返至此遂隱今試問彼果安適者且若何而行設彼徒步返者吾必且道遇其人彼固未有此步行而前則以徑上並無其足印而此徑直通至彼鐵瓦羣房之栅門前而止且彼亦未能自右嚮渡河而去以昨晚七句鐘時潮退水乃極淺彼欲渡者須先横跨此百碼許之淤泥而過始及河心是安能者而足跡亦且了了然雖黃昏時可辨今固未有是也復指左次田間曰抑彼亦固未踰此田隴而去以彼間用鉛綫結爲籬落旣高且固未可攀越姑無論其兩方灘次且歷歷留其足印也柏累堪聞言初不置喙但就得車處伏地審察潘西佛所云其車旣前而復返乃無疑義以轍跡往復作雙行尙了了可見又其復返之跡果突然終止於得車處柏累堪復前行徐徐嚮徑盡處其未經足印掩没處尙間見雙行之轍跡柏累堪往來偵索如獵狗之偵獸欲覓其下車轉車處乃終不可得行行漸及鐵路浮橋之次白德世及潘西佛則遙遙相隨而至時柏累堪方立觀橋下支撑之二鐵柱潘西佛曰設其轍跡終止於此者似白雷同乃遵鐵道而去然此廣鐵柱甚光滑彼又安能攀緣而上且彼又胡爲欲自隱乎柏累堪曰請二君且至彼鐵瓦屋舍寓中少待吾欲獨自少加偵索幸見恕二人遂行柏累堪乃遵原路復返至得車處逐步俯察復又折回至鐵路橋次色至煩惑近橋處路上頗堅實乃不留足印柏累堪乃趨過立觀忽爾凝眸見溝底有一木板片遂下而拾取似此板置此未久以板下草猶青綠尙未枯萎方其拾時有物陡落直墜草中捫索旣得則淤泥一塊其上微見脚踏車輪之印遂出顯微鏡細覘復加繩尺量此板其直徑適得三碼 
[自由談之自由談] [  不冷]  
　　詰吉言也而義爲詰責誤吳言也而義爲差錯造字者之取義何故若是乎且吳言旣爲誤矣而胡言亂道之胡言不用吳而用胡此又何故乎 
　　右說字十一 
 
 
 

Page 15

 
 
[增修補註正續歷代通鑑輯覽]  
我國編年之史詳略得中合于學校參考學子自修之用者向惟御批通鑑輯覽本編依據此書去疵取瑜上起三朝下迄明末不推重君主不侈述災祥益以有淸一代二百六十八年之事實凡百四十卷不繁不簡應有盡有凡共和國民均不可不瀏覽也全書六十四册定價大洋十元　外埠郵費六角　上海文明書局發行 
[文藝叢報]  
○特别廉價○並加贈品 
侯官陳石遺先生精於古文尤長經史詩學久爲天下所宗仰箸述宏富巳刊者有石遺室叢書一百卷曩曾主任京師大學堂講席一時出其門下者濟濟多士皆能以文章馳騁於藝林騷壇凡所交游率爲耆老宿儒如陳弢厂梁鼎芬梁任公鄭蘇戡章太炎沈子培樊樊山林琴南陳伯嚴馬通伯諸名士皆爲先生至友探討詩文函札往返無虚日皆以斯文衰頽爲憂先生現膺福建通志局總纂之任以閩亂避地來滬與二三至友談及國學飄零輒爲愴然涕下於是毅然以挽救墜緒自任自行創　文藝叢報一種月出一厚册體例與時下雜誌大異宗旨專重文藝内容經史子學詩文詞文法詩法詞法書法畫法筆記小說叢話游戲文無一不備每册約一百餘頁先生自撰者居半其餘撰述皆爲先生至友（姓名見前）尤名貴者先生親將前編京師大學堂國文講義十餘種逐一校勘分期刊登本報俾後學者得奉爲師承其餘名貴之作如石遺室師友詩錄皆先生師友撰箸古近體詩石遺室詩話乃先生說詩之精華石遺室詩文集爲先生最近之箸作海内詩文錄乃先生精選海内能詩能文者之箸述尺牘觀止凡近代名人尺牘之可觀者皆精選刊登淸詩三百首乃有淸一代之詩駢文指南學駢文者得此可以循序而進詩法津梁學詩者必不可少餘若讀史蠡測詞學叢談小說叢話尺牘規範皆爲學者所當備之智識以上所列各種精華皆於本報第一年刊全首尾完足名雖雜誌然購滿一年分訂卽成數十種有用之書藉洵堪寳貴珍異者也石遺先生主任此報聚精彙神不肯苟且卽以小說一欄而論在本報不過聊備一格並不重要然先生亦以全神注之除自撰小說外特請當今小說大家林　琴南先生擔任撰譯此外邀請海上小說家數輩分任其事蓋必使此報自首至尾成爲完美無瑕之壁而後巳也定價每册大洋六角全年七元二角郵費自備茲爲優待預訂者起見凡預訂本報一年减爲大洋四元郵票代洋九五折入（郵費每月三分）　並　贈送石遺先生手書對聯一付翠微女士手書屏條四幅先生法書高古絶倫世不經見贈送及减價期限以陰歷二月十四爲止第一期准陰歷二月十五出版預訂從速此布 
[石遺室叢書價目]  
本社屢接各界來函詢問石遺室叢書價目茲特附述此　早經完全出版現在福建愛閲諸君可就近向本社繳納書價二星期卽可將該　運出寄奉如需掛號另備掛號費以下所列價目皆係實洋並無折扣郵票代費九五折入 
石遺室叢書　實洋六元　郵費六角　零購石遺室文集　實洋八角　郵費七分半　零購石遺室詩集　實洋七角　郵費七分半零購列女傳集注　實洋一元　郵費一角　零購閩詩集　實洋二元　郵費二角　零購木菴詩集　實洋五角　郵費二分半零購說文重文　實洋四角　郵費二分半　零購道安室雜箸　實洋五角　郵費二分半　零購攷工記辨正　實洋五角　郵費二分半零購感舊集小傳　實洋三角　郵費二分半　上海新重慶路三十八號文藝叢報社啓　 
[國華書局奉送精印五彩美女月份牌]  
以下各書一律七折買滿實足大洋五角送己未年丁雲先繪五彩精印美女月份牌一幅 
李著十種　四元　定夷說集　一元四角　指嚴餘墨　一元二角　艷情書牘　一元　閨房金鑑　二元　女界寳　二元　女學生　九角明淸軼聞大觀　二元　情書規範　八角　淸代十葉野聞　一元　黎黃陂軼事　五角　復辟之黑幕　四角　南巡秘紀正編　六角　南巡秘紀補編　七角諧文辭類纂　七角　名家說部彙編　二元　新談彙　一元二角　美人福正編　六角　美人福續編　六角　鴛湖潮　五角　霄玉怨　六角井底埋香記　五角　西方美人　六角　江上靑峯記　六角　千金骨　六角　亡國影　六角　曇花影　五角　瓊花刼　五角　紅粉刦　六角刀光血影錄　六角　　西夢　五角　破鏡圓　四角　伉儷福　五角　同命鳥　六角　女才子　五角　傻兒遊滬記　四角五分　湘娥淚　三角廿年苦節記　四角　楊花夢　五角　廣笑林　四角　笑話世界　四角　情舞台　九角　技擊述聞　三角　茜窗淚影　六角　定夷叢刊初集　六角定夷叢刊二集　六角　雙縊記　四角　名人扇集第一集　一元二角　名人扇集第二集一元二角　辣女兒　三角五分　吳苑鶯聲譜　二角　民國趣史　每集四角歐美禮俗新編　二角五分　實用演講術　三角　古畫大觀初集　一元六角　古畫大觀二集　一元六角　仇十洲仕女册頁　一元六角費曉樓仕女册頁　八角　陳南屢花卉册頁　八角　蔣恒軒花卉册頁　一元六角　邊壽民蘆雁册頁　五角　百豔圖初集　一元　百豔圖二集　一元　　 
贈品期限陰歷二月初一起二月三十日止惟月份牌行將送完欲購從速送完即不續印外埠函購書籍寄費照價加一成贈品寄費七分五厘　上海四馬路國華書局 
[女史記]  
含蓋羣書包羅萬象　廉價預約樣張函索即寄 
女史記之作分妬史悍史艷史趣史四大綱舉凡女界有趣味之事實莫不一一搜入曲曲傳出撰述者皆小說名家若冷紅生之遏抑蔽掩李定夷之温文爾雅蔣箸超之老練遒勁苦海餘生之挺拔雋秀花農之高瞻遠矚爛柯山樵之珠圓玉潤飯牛亭長之卓爾不羣姚天亶之風流倜儻江季子之羅羅靑疎周燕儂之生面别開皆屬著名作者洵筆記小說之大觀號曰史記誠無愧也全書分四編計四百餘篇六十萬言分訂八厚册第一編曰妬史篇末附刊療妬術第二編曰悍史篇末附刊馴悍術第三編曰艷史篇末附刊止蕩術第四編曰趣史篇末附刊陶情術旣可破除社會淫鄙之習尤切男女實用女子得此不啻獲一閨中良友晨夕盤桓興味無窮回顧出版界中無此標新立異之箸本社出版書籍素不步人後塵如謀生錦囊婚姻指南諸書無不憂憂獨造爲他人先茲編尤能包羅萬象舍蓋羣書稿巳殺靑業經排印定價大洋三元茲特廉價發售預約以五百部爲限每部祗收一元五角外埠加寄費一角掛號另加五分郵票代洋九五折算書准陰歷三月初一日出版逾期不出憑預約券退還原洋本社並印有女史記樣張内刊冷紅生定夷苦海餘生諸先生著作並有種種新書樣張函索即贈不取分文　上海新重慶路中華編譯社啓 
[新十三經]  
合小說筆記諧文黑幕爲一書之傑作　廉價預約展期布告 
本書體裁新頴材料豐富包羅之廣奄有衆長計分嫖經賭經烟經酒經窮經苦經拍馬經吹牛經括地經竹槓經拆白經滑經曲經十三大綱卽分爲十三卷每卷首編有奇趣横生百讀不厭之經文其末編則有新頴無比奥妙異常之訣數正編則搜羅上下古今之事實以資引証五花八門光怪陸離有聞所未聞見所未見之妙譬如第一卷　嫖經首編經文則形容嫖者及被嫖之各等情狀末編則附刊嫖界秘訣正編則廣徵博採古今來之嫖史此就一卷而言他卷體例可以類推著作者多屬小說界巨子共足五十萬言分裝八厚册定價大洋二元四角預約减價祗收大洋一元二角外埠寄費另加一角五分購預約劵者奉送美女月份牌一幅錦匣一只外埠另加贈品寄費七分半本書原定正月底出版茲因增添材料又値新年停工遂致稽遲茲准陰曆二月二十出版决不延誤預約期限以出版前爲止　上海四馬路國華書局發行 
[繡像繪圖神州光復志演義]  
我人　詳　滿淸入關後士眞情實事不得不快看此書 
[特價一月為度]  
浙杭王雪　先生編。内容始於滿淸入關。以迄於亡國。廣搜各種罕見之秘籍。詳述當年眞確之異聞。按次序面串演。摹形繪色。窮形盡相。名爲神州光復之演義。實爲有淸二百六十餘年之一部大歷史。在專制時代。種種事實。都封禁於悶葫蘆中。無從窺其底蘊。一經此書逐回宣布。不但揭破許多假情形。現出本來眞面目。而且以攝政王開幕以攝政王閉幕實發表絶妙因果於世界。允當推爲第一信史第滙兌不通可用郵票　全書十六册分裝二函定價二元四角特價一元四角四分外埠函購另加郵費二角　 
[一奇書]  
故無論何界人士。手此一編。莫不眉飛色舞。拍案喝采。可增特殊之智識可發新異之思潮。可佐爽快之興味可資雅俗之談助。較讀他種空泛小說。尤覺獲益實多也。 
是書經本局舊歲登報披露後各界紛紛爭購先覩爲快早經一版而再版矣　歲以來承遠近惠顧來購此書者仍然絡繹不絶敝局存書無多幾難應付現特赶印三版仿照前例克巳特價以答　諸君見愛之情然仍以一月爲限期滿卽照定價時乎時乎不再來頴　諸君幸勿失此機會是禱 
繡像神州光復志演義　全書 
目錄 
第一回　佛庫倫呑果成孕楊經略奉命出師　第二回　熊廷弼冒雪巡邊李選侍移宮弭亂　第三回　王化貞棄城入關孫承宗屯田備戰　第四回　方吉納　書請和魏忠賢磔屍　罪　第五回　袁督師誘誅島帥淸太宗直抵燕京第六回　宣聖論楊鶴赦降賊犯皇陵李闖抗天兵　第七回　廬象昇血　鉅鹿多爾袞擄掠幾南　第八回　洪承崎貪色降敵李自成稱兵犯闕　第九回　崇禎帝煤山殉國吳三桂滿洲借兵第十回　宏光帝正位南京史可法督師淮北　弟十一回　攝政王遺使說降左懋第齋書通好　第十二回　九宮山義民誅逆四總兵同室操戈　第十三回　破揚州多鐸屠城興水師魯王監國第十四回　隆武帝正位福京　親征軍班師中道　第十五回　鄭芝龍出守仙霞關永寧王大捷建昌府　第十六回　吳志葵蘇州失利李成棟嘉定屠城　第十七回　春申浦水師大敗陰城義旅初興第十八回　十方僧代民請命　典史爲國捐軀　第十九回　魯監國出奔南澳永歷帝正位粤中　第二十回　瞿式耜力守桂林孔有德連陷湘楚　第二十一回　鄭成功進取福建張煌言大下江南第二十二回　攻石城全師敗績取台灣鄭氏孤存　第二十三回　鄭芝龍招子降敵何騰蛟被執効忠　第二十四回　孫可望挾帝求封吳貞毓討賊遇害　第二十五回　白文選設計除奸永歷帝避敵幸緬第二十六回　李定國入緬報仇張煌言覆書拒命　第二十七回　吳三桂祭陵起事梁淸標草奏解國　第二十八回　取衡州三桂稱尊戰衢州耿軍敗績　第二十九回　吳世瓀退保五華嶺淸顧塔大戰石虎關第三十回　耿精忠都下就刑洪秀全廣西發難　第三十回　味夷情督臣被擄要和約英法聯軍　第三十二回　下湖南天王頒文告據武昌策士謁軍門　第三十三回　取金陵書生獻策援江石淸將進兵第三十四回　練水師國藩定策保鄂垣林冀求援　第三十五回　石達開退保漢水韋昌顰殘殺東王　第三十六回　彭玉　師援江右張國樑戰殁金陵　第三十七回　李鴻章倡辦洋操隊曾國荃大戰雨花臺第三十八回　失南京洪氏滅宗遊香港孫文求學　第三十九回　興中會滅淸扶漢馬關約割地償金　第四十回　孫中山秘密招兵史堅如從容就義　第四十一回　入使館英雄被繫游横濱志士訂交第四十二回　平山周旅邸談心康有爲中途遇救　第四十三回　康有爲運動哥老會孫逸仙組識革命軍　第四十四回　保皇黨拒絶興　會義和團擾亂北京城　第四十五回　平山周登岸被拘孫逸仙上書請願第四十六回　李鴻章北京議相唐才常漢口敗事　第四十七回　鄭弼臣敗走粤海洋秦力山倡立亡國會　第四十八回　蔡元培組織義勇隊胡經武聯合留學生　第四十九回　汪大爕計誘志士王竹安狙繫胡兒第五十回　徐錫麟倡辦新學堂孫逸仙組織同盟會　第五十一回　孫逸仙倡辦民報吳孟俠謀炸欽差　第五十二回　徐志土歐洲求學恩中丞警校被剌　第五十三回　挖人心致祭亡　賣鷄蛋謀剌胡婦第五十四回　水澄橋學生遭　軒亭口女俠受刑　第五十五回　紹興府搜查學校偵探隊敲詐平民　第五十六回　袁世凱上書弭黨禍孫逸仙開會　雄　　第五十七回　謀大舉密聯會黨奪砲台戰退淸軍第五十八回　入河口革黨興師攻開化淸軍奏捷　第五十九回　新加坡會黨被　熊成基皖江倡義　第六十回　范傳甲捨身就義黃樹中製彈被傷　第六十一回　汪兆銘潛身北京城熊成基被逮哈爾濱� 
第六十二回　埋地雷英雄密計覊黑獄烈士聯吟　第六十三回　黑獄贈書王公好士重洋就學昆仲齊名　第六十四回　劉元楝陰蓄死士馮九如試演飛船　第六十五回　混生財槍戕孚留守饒輔廷力助革命軍第六十六回　韋雲卿聞風回國馮超　别父從征　第六十七回　洪順堂羣雄謀響應廣州城烈土被拘囚　第六十八回　黃克强圍攻督署林覺民演說公塵　第六十九回　小北街革軍血戰佛山鎭會黨圍攻第七十回　吳參議公署炸傷蔣協統巡營演說　第七十一回　德鄰里發現軍火黃花岡埋沒英魂　第七十二回　李達泉殺妻自刎李漢業奉母出洋　第七十三回　　黑獄名成巾　搜黨人密設稽查第七十四回　良敎沙慘斃民命龍神宮搜獲軍裝　第七十五回　告密　軍官　黃避槍車士子呈　　第七十六回　李世芳造謠惑疆吏林冠慈懷彈伺提臣　第七十七回　陳敬岳改裝行乞余化龍歃血聯盟第七十八回　張偉翰買友求榮周德培累父繫獄　第七十九回　林冠慈炸傷提帥張鳴岐取締股車　第八十回　股東會尺書洒血宜萬綫衆役停工　第八十一回　爭路事衆商罷布上星文化表叩　第八十二回　同志會文明對付革命軍布置從容　第八十三回　尹鋭志密組機關趙爾豐誘拿代表　第八十四回　總督署哭聲大震龍泉山砲火環攻　第八十五回　端午橋帶兵入蜀岑春煊奉命離申　第八十六回　孫君武密藏租界彭楚藩抗對公庭 
第八十六回　孫君武密藏租界彭楚藩抗對公庭　第八十七回　楚望臺全軍起義工兵廠一飯說降　第八十八回　淸將竄跡劉家廟民軍佈告領事團　第八十九回　錢際官密謀響應劉家廟迭奏凱歌第九十回　張鳳　被推大統領黃忠浩不任降將軍　第九十一回　焦達峯結黨據湘楚馬毓寳被舉督潯陽　第九十二回　倉前街留守被戕江岸站民軍受挫　第九十三回　淸兵進佔大智門湘軍連誅兩都督第九十四回　燒華界淸軍肆虚復太原陸撫盡忠　第九十五回　燬撫署江右舉兵扯旗燈粤東罷市　第九十六回　滇軍苦戰軍械局民兵攻打皖江城　第九十七回　陳其美力攻滬局楊盡誠怒動峒苗九十八回　督蘇軍雪樓受任攻旗營德濟投誠　第九十九回　袁世凱遣使說和沈秉坤識時反正　第一百回　張鳴岐棄城避沙　汪兆銘出獄識英雄　第一百零一回　淸兵進逼漢陽府　軍戰敗雨花台　 
第一百零二回　福建軍戰勝旗兵山東省錯舉都督　第一百零三回　瀋紳設立保安會淸艦投効革命軍　第一百零四回　彭程萬攝理都督黃煥章擾亂皖江　第一百零五回　黃克强大戰漢口鎭吳祿貞被剌石家莊第一百零六回　失漢陽黃興出走入資州端方被誅　第一百零七回　四川省宣告獨立烏龍山首奏奇功　第一百零八回　聯軍進佔幕府山淸師大敗孝陵衡　第一百零九回　領事團代表議和麒麟門淸軍敗績第一百十回　紫荆山大隊進攻江寧府全城光復　第一百十一回　漢口鎭領事勸和外蒙古活佛獨立　第一百十二回　殺志鋭新疆反正囚長庚甘肅奏功　第一百十三回　除淸吏西藏獨立失重關太原淪陷第一百十四回　柳大年被逮寧遠籃天蔚密圖關東　第一百十五回　孫寳琦取消獨立唐紹儀奉使議和　第一百十六回　兩代表議和開始十烈士倡義被戕　第一百十七回　趙爾豐川中伏誅淸皇室御前會議第一百十八回　孫總統南京受任　成章醫院被創　第一百十九回　灤州軍王懷慶敗謀東華門袁世凱遇險　一百二十回　擲炸繟良弼喪生下和詔淸常辭位　上海棋盤街廣益書局發行 
分設北京楊梅竹斜街　廣州雙門底　漢口半邊街　長沙萬福街　開封書店街　各省大書局均有發行 
[包天笑主仕小說画報]  
第十九期出版本期要目插圖彩色時裝士女短篇金鋼鑽（天笑）廢止死刑（毅漢）二十元（鐵絮）嫉妬心（卓呆）長篇風雲變幻記（天笑）考工野史（無可奈何齋主）同命鴛鴦（髯翁）市井檮杌史（海上說夢人）峰屏泖鏡錄（鴛雛）價目月出一册價洋三角全年十二册三元郵費每册三分　發行所上海文明書局 
 
 

Page 16

 
 
   
 
