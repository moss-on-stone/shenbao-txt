# 1886 - 215 - 4904785

 

Page 1

 
 
[八十四號畫報出售] [  點石齋主人啓]  
　　美國總統名格抗威郎於今華歷五月一日娶大狀師之女以爲妃西畫報按照在官成婚時景象并將貴官命婦年貌裝束繒入畫報　觀　　　齋亦卽摹繒成圖以供衆覽庚字已滿十二號隨送目録一張淞隱漫録圖說一則并各寶號屬登告白一紙均附畫報之後准於　六日出售以　申報首幅登售畫報告白十日中分登兩次以免煩廣閱者仍可隨時購取再者各寶號欲登告白於畫報後幅者請至點石齋南局帳房面議　目較昔年爲廉連登亦可减讓欲知一切規例請閱畫報後幅此布 
[靜安寺游記]  
　　靜安寺古刹也枯僧一二居其中去洋涇浜約十里游人甚衆皆曰至靜安寺實則寺之門未嘗欵焉寺側有申園園有樓上下計之不過坐二百人右屋數楹亦不甚寛敞無山石池塘名花古木而往來如蟻夏秋之際夜游者尤多乘馬　招妓女司空見慣　若故常究其極唯啜茗一甌成雜以點膳茶有角半一角之分點膳每件需十文若洋酒洋烟雖亦豫備然呼吸者不多也其游景大略如此而竟絡繹不絶者何哉按滬北馬房統計馬車共六百乘而洋商之自備與夫零星攬客俗呼野鷄馬車者不與焉然當星期休沐及前一日非先付定錢不得坐繁華氣象于此可見一斑間有雇　洋車者羣笑爲村俗要亦猶是游耳卽不啜茗庸何傷習俗移人少所見者多所怪天下事大率類然吾因之有慨矣古來避暑盛推南皮之游魏文帝爲太子時與吳季重輩推襟送抱一時沈李浮瓜追憶之餘尚復留連不置文人雅興招二三同志登山臨水仿蘭亭修褉故事一觴一詠固足以暢叙幽情今之作靜安寺游則大異富商大賈逐隊嬉遨于　金窩中别開生面一若多費幾許便得出人頭地而所謂良辰美景賞心樂事漠然無所動于中此則務游之名無游之實殊不足挂人齒頰至于騷人遷客慕名游訪或曾現宰官身抽簪蠟屐小作勾留發爲歌詩以記雪泥鴻爪事非不韻也特蓮飄萍泛勝會不常有心人又不禁感慨係之若夫書塲妓館送客留髠坐馬車三字竟爲口頭言語彼初不爲　凉計祗欲招摇過巿以示時髦客則費番佛一尊得親香澤往還可兩點許鐘且或藉此結同心昔袁簡齋以錢爲雅　此等事雅不足云而其揮霍也已甚獨是滬上諸土著讀書明理之人其于洋場也雖居鄰咫尺如畫鴻溝未嘗一涉足焉或强之歷覽則舉步蹣跚不能辨東西南北旁觀者或以迂闊嗤之而不知天地之正氣得稍留一線於滬城者未始非諸君子之功吾不能禁客之游而于其不游者輒復愛之慕之庶幾爲江河之一障爾抑西商之旅居滬上者亦未嘗不游也清晨五六下鐘沿黄浦江邊蹀踱往來或男或女窺其意見早晨游覽得天清氣爲多迨夕景西斜又復寳馬香車馳驟於紅塵紫陌無所謂試茶也無所謂沽酒也道塗憑眺儘堪游目騁懷何必千手雷同若滬北之馬車日坐一回而始快哉雖然吾于坐馬車者　不滿意而自已亦未始不坐于其坐時亦未始不興高采烈或招致一二雛姬試虚仝七椀其果未能免俗聊復爾爾耶抑居心不净輙思穢滓太清耶自顧旣無以自明且欲急索解人而不得則亦姑妄記之游如不游焉可也昨爲暇日寄鷗主人曁倚翠生約吾往靜安寺吾以事爽約二人遂驅車策馬行沿途之聞見旣到之留連歸來之景象吾皆未親歷而二人以游記爲囑爰卽胸中所欲言者一爲傾吐明知扣槃捫燭貽譏大雅之林特天下事皆可作如是觀必待身爲嘗試得母近於拘墟乎夫古人有言于山見泰華之高于水見黄河之大且深于人見歐陽永叔可知吾人眼界必須造極登峯見人所不恒見而後可以自慰且自矜區區　　間湫溢塵囂無奇峯怪石一寄其嶔崎歷落之懷而又無嘉木之葱蘢好花之點綴徒徇流俗人耳目詡詡然號于衆曰頃從靜安寺來申園味蒓　無不徧及是直囿于一隅耳何足記然則是記也不以記觀亦可 
[上諭恭録]  
　　七月初三日奉上諭潘霨奏正雜各員有忝厥職分别叅處一摺貴州安平縣知縣何銓年力就衰難期勝任著開缺送部引見平遠州知州王維舉控案纍纍士民怨憤降調知縣劉管罔利管私不知自愛開泰縣典史周霖聲名狼籍惟利是圖銅仁縣典史隋錦雲行同巿儈不守官箴候補從九品王廷珍舉止輕浮性情貪鄙廣順州學正姚墟昏瞶糊塗難孚士望均着卽行革職以肅官常餘着照所議辦理該部知道欽此 
[録張樵野星使致美國外部函]  
　　敬啓者本大臣奉我大皇帝使命駐紥貴國以表永遠和好之意呈遞國 
書之日復荷大伯理璽天德歡　接受并奉答詞本大臣實深慶幸記本大臣自本國起程之先曾電寄鄭大臣轉　貴部將本大臣搭加力船并隨從員役行李數目先爲知照卽荷貴部轉咨貴户部行文稅關以禮相待并免騐行李足徵貴國敦信修睦之雅迨本大臣抵金山時正在搬運行李而稅關令將所奉國書送至該關閱過始准本大臣登岸本大臣不勝駭詫當告該稅關以所齎國書係敬遞大伯理璽天德之書該關若必要展閱須與我以展閱之據否則電致鄭大臣商明貴部再酌卽遲遲不登岸亦無不可相與辯駁數次該關總查官乃許本大臣登岸續荷貴部行查該稅司黑假偕總查官天年來見力辯當日並無索閱國書之事恐是傳話之說本大臣廻頋天年將船上問答情形重述一遍天年謂非出自已意本大臣因告該稅司以所奉國書不能給閱者因係我大清國大皇帝敬致大美國大伯理璽天德之書非他項執照之比有關兩國體制我不能不慎重其事該稅司仍以並非索閱爲解並欲本大臣函達貴部爲之伸說本大臣無暇絮談當答以接任後定將當日情形縷達貴部必荷秉公裁酌本大臣接任後查閱案卷知此事鄭大臣業與貴大臣函牘往還至再矣本大臣素稔貴大臣公正和平已深馳仰晤教以後和藹之氣現於詞色尤令人敬佩無量本大臣甚不解金山稅司奉到貴户部以禮相待免騐行李明文之後猶復如此阻礙間訪之别國出使大臣之到貴國者無論何年何月入境亦無如此情形本大臣初次奉使人地生疏惟恃貴國與中國素敦和好本大臣奉條約公法以相周旋今當入境之始輙遇此意外之事本大臣不能不詳告貴大臣以荅貴大臣前此行查之盛意而本大臣登岸阻礙情形亦願貴大臣垂察焉不勝盼望之至謹佈卽頌日祉 
[擇譯美國外部大臣拜亞復張樵野星使函]  
　　敬復者本大臣於前禮拜六日接奉來函理宜卽日裁答奈書到時已晚本署司員事畢將退且鄭大臣叙及此件之函存檔司該擋之員亦公出故未克卽復鄭大臣函知本人臣於貴大臣抵金埠時敝國官員有未能按友誼盡禮相待以致遲遲登岸而拂　意本大臣聞之　滋不懽貴大臣職崇位尊本大臣深信敝國稅關官員等斷不敢稍存無禮之念迨行查後尤難確悉並無此情用敢奉達敝國官員均以敦友 
 
 

Page 2

 
 
誼爲心無論公私交涉莫不肅敬貴大臣者間有意外之事義涉兩歧者亦妥爲辨明矣○本大臣接到鄭大臣函藉知貴大臣指日抵美之耗卽行咨知户部大臣請照轉飭金埠稅司欲按例盡禮相迎時惟貴大臣抵金埠係在立例之後迨稅司欲按例盡禮相待時卽翻例書細閱見該例内載有中國使臣並各官員之基厘田舍士譯卽國書文憑之屬可替所給别項華人之執照各字樣此詞意義實涉兩歧惟於待使臣一節議例時理當詳慎查文武官員奉委在本國或别國公幹者其所奉劄子卽爲授權基厘田舍士至貴大臣所稱國書孫欽奉吏命親遞伯理璽天德他人不得展閱倘將國書給與他人閱看者則厥職有忝並於體制有碍等說此解甚是金埠稅司並料理貴大臣登岸之總查旣承貴大臣訓示後當卽以爲然來函亦述登岸情節足證該稅司奉示之後立卽遵奉嗣又親詣客寓恭謁台駕等情該稅司等詳户部之禀内敘一經貴大臣將基厘田舍士解明之後立卽遵奉等語禀内之詞尤爲明切○該稅司公事房距貴太臣所登岸之碼頭稍遥且閱例以定接納貴大臣之件只得片晷未及半時之久非敢有心以示不恭或無禮於貴國朝廷徒以循本國之例耳兹因閱例以定分内應爲之事遽致稍涉不恭於貴大臣深爲惋惜此事咎有應得諒非稅司本心也查該稅司前曾奉嘉省之民公舉在議院行走素稱莊重秉禮之人若謂其犯交誼之例而不致敬外國使臣者誰其信之但該稅司從未奉委迎接外國使臣此次所行似未臻妥若再經閱歷必不致有此本大臣謹將此事各　縷陳緣知貴大臣職崇位尊理宜盡禮盡恭相待故抵敝國之日謹已照行矣至云禮慢之事實非出於有心請貴大臣從此釋懷勿以此爲念也可專此佈復卽頌日祉西歷一千八百八十六年五月十二號光緒十二年四月初九日 
[詳述孱王自盡]  
　　前報巴華里亞王自盡一事兹見粤報所載小有異同爰照録之按王名力域第二乃前王列士威連皂梭之第二子其母乃前普皇之女今普皇之猶女也王於一千八百四十五年誕生幼聰慧善讀書目數行下惟性好格物與夫樹藝之事至於國政素不留心年十九父薨於位王遂嗣立當時值普奥交兵王本奥之屬國而未嘗預於戰事迨普奥議成普乃請於奥廷認王爲自　自　其國遂與普連列入南北日耳曼各國之中當普注宣戰之時法國曾致哀的美敦書於王令其勿預普邦之事須照局外之列王不但不從日秣馬厲兵整理軍糧助普以觀注釁并倡議聯合南北日耳曼各國尊普王以帝號咸遵約束於時王於政事頗爲認眞故法難卒底於平王未嘗不預其力也迨法事告平王卽漸荒於政宮中無事惟講究樹藝之術且好音律精益求精日處宮中不與外人交接卽大臣上封事亦罕有面王者惟憑内侍衛以　來傳達而已王有時演戲於　宮觀者惟王一人卽親信大臣亦不能寓目又時乘馬獨在山間馳騁亦不許人隨扈時諸臣以　性情如是議論紛然且見王舉止殊常恐其染疾乃求王延醫調治王初不允嗣以諸臣殷請乃不得已而從之時王居離宮多命羽林衛守之不許他人出入由是在宮中調理於西六月十三號晚膳畢王因語醫曰朕邇來已覺稍愈乆未窺園未審緑瘦紅肥至今何許先生盍偕寡人往玩乎醫頷之乃携手偕行諸侍衛欲扈駕同遊王曰寡人已俞性躭靜逸毋用爾等多人　滋煩絮語畢卽偕太醫入御園深處諸侍衛恐違王意不敢隨行惟在園前鵠候乃至是夜十點餘鐘未見王歸初猶以爲乘興登臨樂而忘返也然時已夜深以千乘之尊亦不宜露處因率諸人入園尋覓冥索殆遍均不知王蹤跡繼至御溝之旁見有亦帽數事及雨傘二具委於溝畔就前審視蓋王物也衆至此知王墮水卽溯流覓去不數武果見王與醫浮沉水際溝水深不滿五尺而溝畔淤泥頗多零亂觀此情形知王必倐發癲狂拖醫赴水醫與之　紥故至此也衆乃將二屍撈起尚存微息急爲救治然延擱多時無從爲力由是王與醫同歸蓬島云 
[示期接篆]  
　　初九日新任江蘇巡撫崧振帥牌示擇定本月十二日接篆任事調補浙江巡撫前江蘇巡撫衛靜帥則擇於十五日由蘇赴浙二十一日接篆 
[皖垣喜雨]  
　　匝月未雨田禾漸枯上月之杪酷熱薰蒸田皆龜坼鄉民翹瞻屏翳幾於秋水望穿至月朔傍晚始黑雲密佈白雨斜飛翌日午後更大雨滂沱田疇沾足鄉民喜而雀忭咸謂得此大雨不特有年可望抑且可免瘟　云 
[皖上巵言]  
　　甲乙二人在府城隍廟右首正街合開茶館蟹眼初圓履綦滿座勞勞終日獲利頗豐一日有本街米鋪某丙偕同店友二三人來此品茗偶與茶博士齟龉各揮老拳丙勢不能敵被丁及衆夥一陣毒毆拽出門外斯時丙身受重傷血痕遍體腰間有磁碗片嵌入肉中頸後而若泉流重傷數處當卽禀明巡局赴縣訴寃能明府飭差將甲乙丁帶案訊明判責丁一千四百板收押俟簽提帮毆之數人從嚴懲辦丙之傷痕亦飭甲乙延醫施治○某甲傳者失其姓氏賃得數畝　田夫耕婦　沾塗之暇相對怡然間或操蚱蜢舟相羊於菱湖烟水間得魚換酒一遇庚躔金伏四野秧歌則捕捉癞蝦蟆沿街喚賣蝦蟆最喜食禾田蝥螣稻之得以實頴實栗者惟此物是賴有殺而烹食者官憲必出示禁之甲則性成殘忍任意試以刀碪人或勸其效馮婦之卒爲善士甲反笑爲迂腐之談數年以來所傷殘者奚止以千百計去夏其妻懷孕至此已年餘日前始腹痛坐草生下一物渾身血裹略似人形口耳都無指尖駢合甲遂置之蒲包内擕出抛擲湖中君子曰是爲多殺蝦蟆之報 
[禾中紀事]  
　　日前有某甲口操北音至嘉興北門内各店估看貨物後至天孫錦綢莊看定物料約值洋一千七八百元中自言作販馬生意有馬三十餘匹已至東栅口所有貨價於次日照付因一時身畔無零用錢向該莊借洋三元該莊允之潛遺一夥尾隨其後以覘動靜將至東栅口看出破綻將甲所借洋三元搜出人則縱令逸去○雙星渡河之夕禾中人士都買輕舟一葉鼓悼城南或登樓而禮佛或奏曲以怡情桂楫　橈銜頭接尾青衫紅粉對影聞聲幾疑人間此樂未必遽遜天上迨月斜風定時畫船燈火照入凉波與明星相掩映東方旣白游人始歸相傳純廟南巡時翠華於是日臨幸禾人遂傳爲盛事相沿至今未之或改也○聞海鹽縣署大堂東偏屋於六月三十日倒坍一角壓斃支更夫一人亦无妄之災也○嘉興北門外聚順樓茶肆主有一女年將及笄忽于前夜逃遁次日遣人尋覔幸已珠還合浦矣 
[出蛟述異]  
　　傳聞徐州迤上數十里地方於前月中出蛟平地水深數丈房屋器具蕩然無存人口牲畜復遭淹斃小民何辜罹兹慘　誠可憫也 
[江右雜聞]  
　　九江府同知德心泉司馬椿在任候候選有年日前奉到部文選授山東武定府知府藩憲卽祥請以建昌府同知董小石司馬允斌調署九江同知所遺建昌同知事務以正任南安同知楊厚齋司馬其福署理約計八月間德司馬當可交卸也○近聞靖安縣出一叢毆命案報縣相騐據仵作自頭面騐至胸腹喝報無傷屍親憤憤不平有遥擲碎石者縣令謂尚有下身未報何得多事當時人衆口雜愈辯愈紛不知如何將縣令袍褂擠破縣令大怒專丁禀請撫憲發兵拿辦聞撫憲另委幹員前往查辦矣○吉安府向有吉字營駐紥前經調赴省垣已閱三月日前上憲以弋陽營調紥吉安卽飭吉字營填紥弋陽胡文忠謂兵猶水也不用則滯今一轉移彼此皆可習勤勞而熟地勢是爲不用之用也○近有某營一哨因閙娼起釁經營官將哨官以下一概革除另行招募一時以尺一書作說客者紛至　來甚矣情面之難破也○作護花鈴　謂之蓑衣卽青皮之别派也一生衣食用度專取給於迷香洞裏闊綽揮霍擬諸世家蓋其串賭局騙機謀百出稍有不慎無不入其　羅近日　 
 
 

Page 3

 
 
傳南新二縣訪知若輩之尤著者約十餘人飭令多製站籠盡法懲辦如果　實則前之站斃二命除窩賊大害今又將除娼賭大害也○六月以夾貢院背之街巿二次失慎幸卽撲减均未成灾該處鋪户居民議設醮壇以答神庥　 
[拿獲搶犯]  
　　上月初九日慈谿縣舉人馮全墉所雇挑夫行至横溪相近之周家獵地方被匪搶去箱籃洋銀報縣後懸賞購拿搶匪此已列報兹間横溪汛兵已於前日在近處拿獲湖南人三名在身畔搜出藥包小刀知非善類當卽解至城守營由松叅戎解送鄞縣經朱邑尊嚴訊該匪堅不吐實現已釘鐐收禁再行覆訊 
[倫常大變]  
　　南匯縣屬杜家行左近某姓昆季兩人同氣連枝素稱莫逆本月初五日兄忽私摘弟田中豇豆弟知之向兄口角馴至杻毆事後弟私取廚下菜刀將兄砍死旋卽私遁無蹤地保聞知據情報縣次日南匯縣蔣樨林大令帶同刑仵人等前往騐明刃傷六處勒令緝凶究辦 
[意員調任]  
　　駐滬意大利國領事費尹濟君素稱幹練辦理交涉事件頗能和衷共濟日前接奉意廷電諭調任比利時國總領事因彼處有緊要口岸非精明幹練不能勝任也聞費君已料理交卸不日就道所有駐滬領事缺暫由意　駐華欽差兼攝 
[暫停會審]  
　　前任英會審員羅太守之太夫人於十一日開弔十二日發引新任蔡太守知照捕房自今日起停解公事三日統歸十三日審辦 
[邑尊相屍]  
　　滬北豐泰石灰行主章士增向歇夥陸厚卿索欠遭陸紏黨行兇擊斷足骨由胞兄祥增舁送縣中請騐莫邑尊騐明著卽自行醫治候提陸等到案訊究各情前已兩紀報端嗣由原差將陸解案候訊而祥增因臥病不能投案旋經士增之長兄錫增到案訴明情節並稱　陸兇毆時有唐家太太卽唐氏賄通周爽臣糾同顔玉樓書塲夥毛信山王長桂等在場帮助亦請拘提邑尊以人証未齊着陸暫行交保候再提集覆訊此前月十三日至本月初之事也前日毛已提到陸亦中保人交出下午邑尊升堂覆訊錫增訴稱胞弟士增遭陸等毆傷後已奉騐明遵諭自行調養無如日漸沉重醫藥無靈現在勢將　斃陸毛兩人初時供語游移詰之再四始認兇毆屬實邑尊因着分别管押候究至昨晨北曾之母高氏　長子錫增協同三圖地保錢金和赴縣報稱兒子士增已於初九晚戌刻因傷殞命叩請詣騐邑尊當諭在屍塲伺候迨下午四點半鐘時帶同刑仵書役人等前詣屍塲并飭差將在押之陸毛兩人帶往邑尊先行周閱情形旋卽升坐公案飭差傳訊屍兄錫增錫增訴稱死者係第三胞弟名士增年三十七歲母親年近八旬痛子情深幾欲尋死叩求嚴辦以雪冤誣邑尊謂須候本縣驗明是否因傷身死再行辦理遂飭仵作如法檢騐少頃喝報屍身受傷三處足骨中斷兩脇亦均受傷委係被毆後傷發身死邑尊離座親視見與所報相符遂問　增可是自行成殮答稱小的願自行成殮請免發封邑尊允之飭具自殮免封切結陸毛兩人帶回收押聽候訊供洎命駕入城已鐘鳴六下矣 
[英界公堂瑣案]  
　　捕房解送曾經犯竊之張寳生到案因有前爲包探夥之蔣茂亭見張携有牙柄摺扇恐是竊贓查問拘獲質之張寶生據稱現已改過蔣茂亭實係藉端圖詐蔡太守飭將蔣押捕房三天着張自行回籍扇卽給還○蔣阿鶴向丁小幅索取賭錢爭閙解案後蔡太守判各押十四天以儆○某校書遣女僕控沈唐氏同在書塲竊去銀荳蔲盒一個值洋三元請爲追究沈唐氏堅不承認蔡太守判將該氏押令繳贓開釋○伶人章金富控陶紅興屢次纒詐訊之陶紅興稱實向索欠一百餘元並無証據章則堅稱陶纒詐已非一次且原籍長洲縣曾經涉訟蔡太守諭令抄到長洲案卷再行訊究○巡捕在路獲到莫阿大並衣服九件訊得在西鄉竊來蔡太守斷管押十四天○李阿四管駕馬車停在路中無人照管解案後判罰洋一元充醫院經費○各巡捕先後獲解沈阿士等七户均因傾倒垃圾作踐街道太守判各罰洋三角 
[法捕房瑣事]  
　　江北人范思金混名麻皮四金僦居八仙橋地方始推小車繼推東洋車略通西語故西人皆樂坐伊車日積月蓄稍有餘貲專放印子錢盤剥重利若借一元滿六十天已需利洋半元其利之重可知近因其夥某甲經手放出之印子錢不能收到卽將夥閉空屋中被法捕房西人瞥見通知備捕頭飭法包探將四金及夥傳到捕房略詰情由范以通西語得先放出其夥友反被管押○小東門捕房解到摇小船之甲乙兩人至大巡捕房據稱兩人因爭釁之故致將某丙打傷備捕頭以原告不到碍難質問着將兩人暫押如有妥保准爲保去俟原告到後再核○某甲投法捕房稱到小東門外某飯肆中午膳算帳爭執被店夥將頭打傷請爲究辦備捕頭卽飭法包探將店夥傳到管押候訊 
[法廨停訊]  
　　今日禮拜二枯係法公堂訊期翁太守因别有要事知照捕房停解各犯 
[反柳子厚乞巧文]  
　　主人步自中庭徘徊良夜俯仰塵寰忽焉不懌雁呌蟲鳴悽悽欲絶見夫瓜果陳庭馨香散布兒女喁喁若有所訴怪而詰之則曰今兹七夕之辰天孫以巧餉人故陳辭而上乞也主人咥其而笑曰巧固有之拙亦宜然惟我所乞與子異言乃拜首稽首嘿嘿陳虔曰臣聞大智若愚大巧若拙隆隆者絶炎炎者滅高明之家鬼瞰其室惟兹天孫巧莫與抗組織雲錦終日七襄雕文刻鏤銀漢爲章然而聘　十萬赫罰斯張迢迢雲漢終古相望而不自戢乃貽下方臣有愚忱乞乖聰聽惟兹良夕臨臣之庭苾芬肅潔酒醴惟清容臣畢詞以罄悱忱凡物之生人爲最靈知覺運動非嗇於臣他人有身所投輙合曳裾侯門拜恩私室叱之不怒麾之不怨毁聰黜明甘爲鷹犬凡彼有爲智士所羞而干豪貴易於探喉胡使臣心時出戈矛退焉若浼曾不自謀如水斯清如月斯明凡有燭察不能蔽形以投顯要避之若驚名刺一進閽者屏營貌常若厲言輙藏鋒詞條所至聞不欲終退而自咎非臣不工聾瞶道長智巧途窮至於文章言爲心聲一丁不識得意矜鳴尋章摘句獵奇取新剽竊餘緒移步換形而必沈思渺慮　質金相枕經葄史屈豔班香知者愈希渺不可期凡臣所處志士含悲彼士碌碌聲名早出臣迹所到十投九黜伏惟聖明鑒臣落拓收回臣巧易之以拙削臣傲骨予以柔節塞臣文心渾沌不鑿爲世所稱聲聞赫赫不知不識驟登顯籍若癡若聾位亞三公曰夷曰希印綬纍纍遂臣志願抱拙而歸言訖葡匐階畔屏息以待久之無聲隱几假寐忽有人兮霧帔風鬟乘空而降欵欵陳言曰人之所乞惟巧斯謀胡子異趣而拙爲求子之所願非天可酬諒子飢渴聊與子籌閟子英華塞子聰明含羞忍垢和光同塵彼拙者皆自見爲巧而子斤斤於人醉已醒耶言訖而退主人嗒然若喪咍焉若失再拜而起艴然不悅甘爲斯世所訕毋棄巧以償拙丙戌孟秋七夕武林省身防過子少卿氏蔡寳善未定草 
[江督轅門抄]  
　　七月初一日新授蘇松太兵俻道襲見辭回廬州測海輪船董全才祥雲輪船李家泰均禀知送撫憲崧赴鎭江 
[浙省撫轅抄]  
　　七月初二日候補同知王慰祖禀知臬司委湖州公幹差禀辭牌示仰新選蘭谿縣訓導胡禮謙知悉卽于本月初四日來轅聽候本部院考騐給憑赴任　違特示○初三日候補縣丞姚學源由京騐看來省禀到○初四日前署温處道唐差人禀知交卸回省禀奉委接辦支應局禀到從九品裴鳴謙由蟹浦局專丁來省禀謝飭知留　 
[蘇省撫轅抄]  
　　七月初四日候補直隷州魏彦禀知交卸巡洋册藉差許繼元禀奉飭知泒蘇差委未入戴源灝禀知奉撫憲泒甯差委卽辭赴金陵○初五日　轅牌示照得武進縣奔牛司巡檢劉炯丁憂遺缺查有新班卽補用巡檢蔣端堪以請補候補通判金兆熊禀知辭奉牙釐厘委解淮餉赴揚州○初六日候補同知劉敦義禀知奉委管解京餉差府經歷汪爾艙禀知奉飭泒蘇差委縣丞趙恩燕禀知換蘇差委布經歷銜孝亷方正試用縣主簿何樹勳四川人服闋回省禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧陳竹坪經募山東賑捐七月初八日第三百五十七次清單]  
　　蘇州　稼生兄交來朱博珊經募戴耕書求妻朱氏病愈洋六元無名士燕山堂陳梅涇主人潘蓮卿吳月記各洋一元王吉安錢九百文有陽　長記沈竹　各錢五百文張鴻賓青　書屋各錢二百五十文朱曹氏朱吳氏各錢二百文朱鄒氏錢一伯文吟梅　懺罪子文献通考一部計原價洋六元又册錢福堂經募郁富俊永泰祥各錢五伯文王雲亭計淦山計華莊明寶錢張氏王氏張炳雨計有德計陳氏補過氏錢本記硯耘氏倪恆吉各錢三百文王倚臺少雲莊同盛春記各錢二百文以上二册計三十五户共洋十九元錢三百四十五文文献通攷一部○大通汪文瀚翁經募趙新齋洋三元汪文瀚洋二元秀麟　泰各洋一元恆昌號孫裕鑒甯裕　鶴務本堂各洋五角程文儀堂洋四角無名氏洋三角崔和泰汪錦祥義順焦天泰德泰和方少叔祥泰方如意康恆興各洋二角二酉堂恆豐　奏章王永茂同春陳聚德王星乙春陽焦景星崔榮茂周恆泰隆昌陳德榮劉方盛趙煥庭永順崔百朋各洋一角以上三十六户共洋十三元錢二百文○乍浦振泰昌布　徐君翁經募元義堂洋五元林達記徐寶記鶴記林鼎記賈炳華趙繼記各洋五角汪來記一元周光　七角知足記四角葛云記六記各洋三角錢守記二角昌　陳孟定黄記各洋一角以上十六户共洋十一元錢二百十文○油頭全泰成信局寄來成美號經募夥内　印洋十元實德堂爛印洋四元誠敬齋義疆萬和蔡長生無善梅記各爛印洋兩元無名氏　心氏不名氏　　子各爛印洋一元以上十二户共來爛印洋三十元○硤石吳購泉善士祈病復元洋五元又募魯記無名氏求合家健爽各洋一　所居士祈保平安洋五元徐慈記錢五百文朱媽錢五十文以上六户共洋八元○湖州府安吉遞鋪鎭洪昌號寄來潘叙齋洋五角王承炳孫張氏張相臣童葉氏各錢二百文周宏坤錢一百十文廿四户各錢一百文三十一户各錢五十文以上六十一文　洋五元○諸曁效尤子經募章永豐錢九百文永和號合興號各錢五百五十文恆泰號錢二百廿文以上四户共洋二元○寧波諸興號募來無名氏洋三角公記槐　錦錢各錢二百文十户各錢一百文以上十八　共洋兩元○蘇州恆春號交來明德堂潘洋二元敦記錢六百　徐雲帆錢五百文以上三户共洋三元錢十五文○崑山祥隆昌銅洋三元云記錢五百八十文補過氏錢三百文省酒生錢二百文以上四户共洋一元銅洋三元以上均係塔册○高易籌賑公所撥來銅洋四十三元裕德銅洋三元宜石主人繼助洋四元保安居士洋三元○青浦儒學正堂陳子愚善士書潤移助洋五元一角○本日共收英洋一百零六元内花洋三十元銅洋四十九元小洋　角錢七百七十文文獻通攷一部合併聲明 
[上海四馬路文報局内協賑公所經收賑捐七月上旬清單]  
　　初八日湖北江筱棠翁交來江村恊賑公所募九八半它平銀一百十三兩滬上四達瑞洋貨號交來崇明龔心友翁募第九次洋廿六元○急單公大莊交來江右省李筱浦肥經手瑞金縣華悔初大令募延綵閣爲慈親增壽洋銀七兩四錢二分寧輔堂經手折席洋銀四兩二錢楊韻三求嗣益壽二兩六錢九分李芝園嗣益壽一兩三錢六分五厘頼小園求順遂一兩三錢一分鄒錦成求謀遂生意一兩三錢六分六分五厘何子奎求嗣益壽五兩六錢李筠峰一兩四錢八分文義堂伍常尊二户各一兩四錢何錦祥一兩三錢七分曹樹亭何俊卿劉克鴻三户各六錢九分熊渭臣七錢一分劉　鄉邱進利鴻二户各二兩一錢無名氏二兩九錢六分鍾黼生一兩四錢七分鍾翰才六錢四分共計九三　江西平銀三十七兩七錢六分寶收規元四十兩另四錢安孚莊交來吳履本爲子咳嗽等病求速全愈五元王昭志三元蔣偉堂糊塗氏吳魯齋三户各二元章啓榮王會仙王太遵吳麗生協成問古堂高李文青吳老振庵馬時農汪樹庭十户各一元○金閨福幼册三馬路滬報館分帳房募阿　完愿五角阿　求祖慈病愈五角○船字册蕪湖招局募知足知不足齋四元補讀書屋一元邵耐香筆耕齋二户各五角○○本日共收九八半它平銀一百十三兩英洋五十六元規元四十兩另四錢虚對開二個 
 
 
 

Page 10

 
 
   
 
 

Page 11

 
 
[光緒十二年七月初三日京報全録]  
　　宮門抄○上諭一道録前○發抄旨三道○鄂撫譚奏獲盜審明懲辦摺○楚督裕等奏揀員請補知府摺○直督李奏報關稅期滿緣由摺○七月初三日户部通政司詹事府侍衛處值日禮部引見七十八名○莊王請假十五日○崇光請假十日○李端棻續假十日○召是軍機○發抄衛榮光奏請將欠債不價之候選道鄭官應解蘇質訊奉旨看照所請吏部知道欽此○又太倉等處海塘工竣請擇尤酌保奉旨　照所請吏部知道欽此○又請將在營積勞病故之記名總兵優卹奉旨樊政陞　准其照軍營立功後病故例從優議卹該部知道欽此○○頭品頂戴調補廣東巡撫湖北巡撫臣譚鈞培跪奏爲拿獲强刼得贓拒捕盜犯審明懲辦摺具陳仰祈聖鑒事竊據前署荆門直隷州知州陸祐勤詳事主范東甲染坊於光緒七年十二月初三日夜被匪　門進内劫去錢文布疋衣物拒傷平復一案報經該　升州恒琛會營勘騐通詳批飭緝案詳叅嗣因疏防及二三叅限滿開　各職名題咨在案恆琛曁代理州吳寳儉均未獲犯先後卸　睦祜勤到任比較兵役於光緒十一年二月初三十三等日先後拿獲董倫　何效元到案並於三月初一日准河洋州　王廷選拿獲董士珍牒解到州均騐無掬刺痕跡飭查事主傷均平復提訊董儉賢何效元供認聽糾行刼得贓拒傷事主董士珍供止被逼同行臨事畏懼逃避事後分贓不諱録供禀經前撫臣彭祖賢批司撽委侯補知縣陳富文前往會審旋董倫賢董士珍先後在監病故禀道檄委宜城縣知縣舒善慶騐訊禁卒均無凌虐詳經批飭歸案擬辦陸祐勤未及會審卸事羅緗到任會委提訊何效元供與原審無異將該犯照章就地正法具報在案兹據該州　緗録叙供招議擬詳經湖北按察使黄彭年核明請奏前兼署撫臣裕禄未及核辦移交前來臣覆加查核緣何效元籍隷荆門州董倫賢董士珍均籍隷潛江縣或遊蕩度日或小本營生先未爲匪光緒七年十二月初三日何效元董倫賢與在逃之鄭幅賢鄭華賢遇道貧難鄭幅賢稔知事主范東甲染坊有錢起意行劫得贓分用各犯允從適董士珍往向鄭幅賢索欠鄭幅賢邀令入夥董士珍未允鄭幅賢聲稱如不同　定卽殺害董士珍被逼勉從卽於是夜三更時鄭幅賢鄭華賢董倫賢何效元分拿刀棍油捻火蛋董士珍徒　共夥五人行至中途鄭華賢忽忠腹痛轉回董士珍畏懼亦乘間回家鄭幅賢等三人齊抵事主門首撞開大門追内范東甲同父范光明及妻范朱氏起捕董倫賢用木棍戳傷范東甲右額角並范光明左右額角左手腕右手背左膝右臁肕鄭幅賢用刀背毆傷范朱氏偏右左右臀膞赫禁聲張鄭幅賢令何效元在堂門外把守白同董倫賢擁准左右臥房搜劫錢文布疋衣物范東甲卽携防夜更鑼　開　　敲擊喊捕鄭幅賢卽放人蚤與董倫賢何效元携贓逃至僻處點贓表分而逸次早由鄭幅賢找見董士珍分給錢三百文並未將如何行刦拒捕情形告知囑勿聲張各散事主范東甲經該前升州恒琛會營勘驗詳緝嗣因疏防及二三叅限滿贓盜無獲開列職名詳叅恒琛曁代理州吳賢儉旋卽先後卸事陸祐勤到任較兵役先後　獲董倫賢何效元到案並准河洋州同王廷選拿獲董士珍　州訊供禀經前撫臣彭祖賢批司檄委候補知州陳富文前往會審旋董倫賢董士珍先後在監病故禀道委騐詳報批行該州歸案擬辦陸祐勤交卸羅緗到任會委提訊何效元供與原審無異將該犯照章就地正法具報在案兹據該州録取供招議擬詳司轉詳前兼署撫臣裕禄未及核辦移交前來臣覆核無異查律載强盜已行但行財者不分首從皆斬又例載强盜逼盜臨時逃避行刼後分與贓物以塞其口贓在一百兩以下者照共　爲盜臨時畏懼不行事後分贓减一等杖一百徒三年各等語又光緒九年湖北省奏定章程拿獲執持刀械强刼拒傷事主盜　地方官訊明後禀請派員前往會審明確卽行就地正法歷經遵辦在案此　董倫賢聽從在逃之鄭幅賢起意持械强劫范東甲家得贓拒傷事主平復實屬兇暴昭著何效元聽糾偕行入室分贓亦屬同惡相濟原贓雖未起獲犯係先後到案供詞如一正盜無疑白應按律問擬董倫賢何效元均合依强盜已行但得財者不分首從皆斬律擬斬立决董士珍被逼同　臨時畏懼逃避事後得受錢文亦應按例問凝董士珍合依强逼爲盜臨時逃避行劫後分與贓物以塞其口贓在一百兩以下者照共謀爲盜臨　畏懼不行事後分贓例减一等杖一百徒三年例　杖一百徒三年何效元業於　明後照竟就地正法董倫賢董士珍各在監病故應與訊無凌虐之禁卒及董倫賢等在外爲匪無從覺察之原籍牌保與董士珍之父董金昌均毋庸議事主范東甲等傷已平復亦毋庸議何效元訊無父兄其失察之牌保事在光緒十一年正月初四日恩旨以前免其傳責仍革役逸犯鄭幅賢等飭緝獲日另結此案　夥五人已於四叅限内獲犯過半盜首未獲例止將承緝印捕官議處查承緝印官前荆門直隷州知州民琛先於三叅限内升授荆州府　任前已咨部議結所有四叅限内獲犯過半未獲盜首承緝不力捕官係荆門直隷州州同王廷選相應隨案開報附請議結是否允協除供招咨部外理合會同署湖廣總督臣裕禄恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○頭品頂戴署湖廣總督臣裕禄頭品頂戴調補廣東巡撫湖北巡撫臣譚鈞培跪奏爲簡缺知府照　　補恭摺具陳仰祈聖鑒事竊照安陸府知府李恩熙於光緒十一年十一月二十八日在任聞訃丁母憂當經具題開缺聲明所遺　缺扣留外補查截缺章程内載丁憂病故之缺有本日可計者卽以各本日作爲開缺日期今安陸府知府李恩熙於光緒十一年十一月二十八日在任聞訃丁母憂應於十一月分截缺是月分只此一缺毋庸掣籖應照例擬員請補查例載道府同知直隷州知州通判知州如係奉旨命往或督撫題明留於該省候補者無論應題應調應選之缺悉准先儘補用又道府直隷州知州遇應用候補時先儘科申出身人員如科甲出身人員不合例或人地不宜應令詳細聲明方准以别項出身候補人員請補又丁憂終養迴避撤回各項選缺應先儘記名分發人員請補不准於摺内聲叙人地未官如記名分發無人始准以各項候補班前候補正班人員酌補各　語今安陸府知府雖係選缺轄地濱水居堤防最爲緊要非精明練達熟悉堤工之員弗克勝任湖北省知府一項現無記名分發人員而正途出身之員又與堤務不甚熟諳臣等復在於通省候補知府内逐加遴選惟查有候補本班儘先補用知府吳廷華年五十九歲安徽涇縣人咸豐六年投効軍營隨同官軍迭次勦匪獲勝由從九品洊保至知府仍留湖北歸候補班補用經部議准覆奏同治七年三月十六日奉旨依議欽此九年請咨赴京經吏部帶領引見奉旨着准其免補本班以知府仍留湖北歸候補班補用欽此十一月二十三日領照到省嗣因委解京餉經部議叙本班儘先補用十二月十八日奉旨依議欽此試看期滿詳經奏准以簡缺留補旋因辦理厘金出力保奏請加二級復于歷年籌辦軍需轉運出力案内奏請俟補缺後以道員補用均經奉部議准覆奏奉旨允准臣譚鈞培到任未及三月例不出考臣裕禄查得該員吳廷華誠樸幹練爲守兼優前在漢陽施南各署任措施均能裕如迨署理安陸府事督修堤工尤資得力以之請補安陸府知府洵堪勝任據湖北布政使　德標按察使黄彭年會詳請奏前來合無仰懇天恩俯念員缺緊要准以候補班儘先補用知府吳廷華補授安陸府知府實於地方吏治大有裨益再該員係候補知府請補知府銜缺相當毋　送部引見謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨史部議奏欽此○○大學士直隷總督兼北洋通商大臣一等伯臣李鴻章跪奏爲天津鈔關一年期滿徵收正額盈餘額外盈餘有盈無絀恭　仰祈聖鑒事竊據津海關道周馥詳稱天津鈔關每届應徵正額銀四萬四百六十四兩銅斤水脚銀七千六百九十二兩三錢一分三厘盈餘銀二萬兩又隨徵部科飯銀及本關經費銀一萬三千二百四兩七錢三分共銀八萬一千三百六十一兩四分三厘又應徵内務府額外盈餘銀一萬二千三百八十兩八錢一分自光緒十一年三月十八日起至十二年三月十七日止共徵收稅　銀六萬四千三百九十兩七錢七分三厘又江浙等省海運米船到津例免二成貨稅銀二萬五千二十一兩五錢共實徵免徵銀八萬九千四百十二兩二錢七分三厘計徵足正額盈餘及銅斤水脚部科飯銀本關經費各項尚溢徵銀八千五十一兩二錢三分又徵内務府額外盈餘銀一萬二千三百八十兩八錢一分存俟批解等情具詳請奏前來臣查該道經徵本屆關稅正額盈餘及額外盈餘均經徵足又溢徵銀八千五十餘兩洵屬稽徵得力除另行題咨外理合循例奏報伏乞皇太后皇上聖鑒勅部查照謹奏軍機大臣奉旨户部知道欽此 
　昨由京友寄到初三日京報合先排印所有初二日京報俟别船遞到後再行補録[  本舘附識]  
 
 

Page 12

 
 
[粤東官報]  
　　藩憲牌示准補三水胥江司張震飭赴新任大埔白堠司史之瀾徐聞甯海司姚錫綸平遠典史徐守仁鎭平典史施增裕均飭回本任乳源典史缺委從九品姚恒濟署封川文德司缺委試用巡檢吳錫齡署四會典史缺委從九品陶鍾彦署翁源磜下鄉司缺委從九品何璿署 
[卾省官報]  
　　六月二十四日新選寳慶府常如楷來省禀到候補府徐家幹代武昌府辦理學院提調二十五日署榖城縣典史莊光藻禀辭赴任二十六日候補同知傅屺孫自坪坊厘局回省銷差並謝准補武黄同知東湖縣斯康新選房縣張超俱禀謝飭知署光化縣左旗營巡檢王繼周禀辭並謝俸滿保題行知二十七日指發湖南試用縣萬發元　京來省禀到署榖城縣張家集巡檢宋維清謝委二十八日候補縣王志章大挑縣王如松各禀知奉藩憲委解第六批京餉候補從如徐麟禀謝賞給拔委一次二十九日武昌府李署江夏縣嚴禀知府城隍廟設壇祈雨禁止屠宰候補同知王肇祥奉委查江陵隄工禀辭 
[福州官報]  
　　蕃轅牌示甯洋縣典史左運增丁憂遺缺應以海防典史吕嘉謨咨補羅源縣葆成准補龍岩州遺缺應以候補知縣鹽法道庫大使朱之棨請補候補縣程森飭知奏請題補政和縣發試用典史陳書自京禀到初四日署閩縣典史陸宗阮卸事遺缺委典史林德懿接署同知曹廷献委赴江西湖北催餉從九品查汝濟委辦漳　詔安洋藥厘卡典史胡震起服到省委署龍溪縣典史張圻禀辭赴　 
[江西官報]  
　　候補縣徐敦仁禀銷修理北壇工竣南康府經歷陳豆謙聞訃丁憂以試用典史祝福如署　候補縣恩沛委解協餉往甘肅典史鄭錫章起服來江程津禀到繳照順天人馮永年委辦鄱陽正卡新選銅山縣程肇鑄禀到江蘇人署糧道張暄謝奉札委會辦善後局事務鹽道長祿謝奉札委勘驗修理溝渠布理問王鵬翼帮辦善後局事務 
[皖垣官報]  
　　審轅牌示云本任池太同知沈守謙由本司會詳檄飭仍回本任供職以專責成候補從九品李慶番由臬委稽查東門候補典史周伯星巡查北門内外街道 
[姑惡]  
　　杭垣某甲家在王親巷中已則出外就紙業家惟一母一妻晨昏共度母素以酷虐聞視其媳如畜類偶違其意非駡卽笞一日因細故撻至體無完膚媳忿不欲生遂於晚飯後私服鹽滷半盆上床而臥魚更五躍毒發難熬是晚甲適在家解救多方終於無效及曉雞乍唱日玉殞香消　急專人至紹通知母屬來杭始可收殮其姑防母家凌辱奔避他方又下城北橋　某鞋店臨河開設主婦某氏母人蟲也其子則闒茸無能惟以烟霞爲性命媳日遭磨折苦辱不堪兼以諸姑伯叔惡語時聞本月初三日因受小姑摧辱乘店中午飯時潛身躍入河中幸仙林埠脚夫七八人見之急爲撈起其姑聞聲赶出高擎手掌批媳頰兩下喃喃效山膏之駡甚且旁及脚夫衆人咸抱不平意欲羣起爲難氏知犯衆怒始稍稍歛其虎威 
[平安福助振勸世]  
　　松陵寓公隱名氏來函承賜寄平安是福主人又助賑洋二百元囑擇要匯寄如願以償名實固臻相副救　恐後脯誠悉出兩全類多飄泊餘生銘恩靡旣並汰徼求奢願退省皆舒祇列報章用攄頌捆上海北巿絲業會舘籌賑公所少欽施善昌謹誌 
乙酉秋九月游　陵聞李芊仙先生逝於海上曾寄輓詩四首不知沈浮何處今復録呈倉山舊主曁諸大吟壇正刊先生有知當　比微忱已○感别偏當歲暮時鴻緘　寄奉懷詩申江忽報先生死大地無如小子悲名世才華能有幾匡時經濟更推誰凄凉終　難成寐數點寒窗涙暗垂回憶登龍氣自揚同游更有蔡中郎謂蔡君寵九敢將手筆稱詩史獨把頭銜署酒狂先生招余七夕同游詩有　子京堪署酒狂之句七夕徵歌虚末座名園招飮待歸航時余欲游東沙先生約歸來日邀諸名士同飮張氏園至今已隔重泉路遺恨　由奠一觴彭澤當年早挂冠先生嘗爲彭澤令晚游海上主騷壇生前辭祿原非易身後留名亦大難人往一時多慨慕我來何處冉言　尋思賜稿今安在尚被佳人留住看先生賜余自著天瘦閣天補樓諸詩刻如意校書見而愛之今尚留樓中寄跡吳陵歎賣文瓣香遥對碧空焚旅魂應返四川地先生爲蜀之忠州人孤櫬誰憐北郭墳節近清明傷宿草客多故舊弔斜曛省親未識人來否先生嘗爲余言其子將至滬省視祗恐登山慘白雲[  楚南家祥甫草]  
[中元節潔治祭品哭小藍田主人三疉悼艶詞韻録請同人賜和并乞夢畹生刊政]  
　　自携麥飯與塵羹　奠先教涙暗傾蝶夢化烟寒 
月冷鵑聲啼血旅魂驚無情黄土偏埋骨有恨青衫不負卿碧海迢迢銀漢杳傷心何處證前盟署離恨天多愁司使小藍田　情侍和涙草 
[贈材麗卿校書二律録請諸大吟壇斧正]  
　　驀地相逢暗自驚回眸一笑獨含情腰輸楊柳添新恨面暈桃花帶宿梧好　偏無山　合幽懷常共月虧盈背人私檢香羅帕怕負當年囓臂盟曾上巫山第一峯淡雲細雨夢魂通情深荳蔲辛難忍恨譜鴛鴦色印空燈下思量書寄素枕邊惆悵豆拈紅無端憶著當初事偷向窗前認守宮

  廣寒宮待史未定草[贈霧裏看花客]  
　　絶大聲華絶人才豈惟絶域築金臺我今又泛春江棹欲繡平原日幾回[  武進濬生吳鍾藩稿]  
[浮海行]  
　　客有不　游都　飛舟忽欲歸吳淞三日已抵大沽口茫茫海水浮鴻蒙我家本住東海曲生小卽欲乘長　苦　浮槎約游客雖欲觀海嗟毋從番舶何突兀樓櫓何崇隆五花八門各生色流丹飛白何玲瓏五更刻期卽遄發輪機擾攫　磨冲初　海壽猶激蕩之萬象皆騰空混茫天水各一色絶無樓本鳥獸能尋蹤海潮起聲渱渱不可住浮蒼窮掀天拔地　海底如聽千騎萬陣鳴鉦擊鼓夜　馮夷宮生年二十四何處開雙瞳偉哉造物此巨觀欲言竟日殊難窮我思英吉利相隔十萬三千重却憑南針線路迢迢遂與華人通其問周歷百千處嶔崎光怪將　同緑本深互碧顔色浮殷紅黑水窈然紫相視皆濛濛沈幽絶險不可測恐有海　當其衝計程三日夜一葉　飄篷陸　不過越齊魯舟行日高粤閩都相逢遊蹤際此亦已足不數東登碣石北涉遊崆峒海中三神　飄渺何巃嵸上有不死藥服食成仙翁乘虚御空如飛走却笑仙人結侣難　雄濤頭高起撼山頂海風激撞聲磨銅登高四回顧站站不可容漁舟出没忽不見但見日光雲影浮朦朧乾坤變態　寫盡大書十紙留詩筒詩成擲筆不敢詠祇恐夜深驚起海底眠蛟龍[  武進濬生吳鍾藩未草]  
[上海北市絲業會舘核奬籌賑公所施少欽經收山東賑捐七月初三四五六七日第一千零六十九七十七十一二三次清單]  
　　張小溪求妻章氏目疾速愈節省平日衣食資移助由清江天和局轉寄鎭江政大局來洋二十元李虎臣續助由太倉致大局來五元無名氏三元延陵澤古齋爲妹平安奉又命還　由杭省恊興局來二元雙林鄉下人還願由蘇州老正大局來一元鄭氏子求保童子平安洋三角錢三百文以上初三日○程喬年還心願祈産婦平安由姑蘇恊源局來洋十元靜觀樓主人祈禱資移助求消　降福家室平安由周　日生局來十元陳子敬求父病愈祈保康健合宅平安由乍浦正大局來六元趙仁卿求女病速愈五元蘇州元和有心無力人因子病愈完願由張堰順成局來三元安徽黄應立求母病速痊由閔行航船來二元屠有春挑痧資移助求氣急病速愈一元同春錢六百文以上初四日○常州隱名大善士求保平安由惠泰莊來洋三　元安徽王春泉文郎入泮芹筵資移助洋八十七元虚對開二元玉記洋八十元林步軒求子吳生消災免羅並保出痘平安四十元廣東梁李氏求子病愈六元江甯信士香資移助由同昌典來五元張運虞爲長兄景陶求病速愈還願四元知過子求病速愈四元愛吾書屋求妻病卽愈三元殷氏求病卽愈節省針資一　仁德堂徐祈保人口平安由屠鎭全盛局來三元又銅洋二元○本埠翁公舘經募吳維桂羅帆生施佑文唐憲章鄭康　嚴立成陳世義陳阿忠袁沈合韓四喜任桂恆葛補堂張昌禮林敦甫任熾銓戴雲全未世　鄭竹山任德順傅瑞春二十户各五角合來洋十元○　湖顧家航船來七千八百十九號救災同字一次册王輔記洋一元悅記錢五百鏡記純記春記三户各三百玉賡記天盛　記黄少記四户各二百顧少記鄭立記江本記沈福記王申記伍克記梅茂記韓幼記王錦記王茂盛張恆春十一户各一百共二十户合來洋四元○劉保安募四千五百二號救災圖同字一次册耕讀氏錢五百又四千五百三號册保佑氏洋一元又四千五百四號册竹記錢六百又四千五百五號册求平安老人一元輔臣氏四元申官錢五百無名氏願合家平　人　照堂三户各二百共四册合來洋八元○退思補過子還心願祈諸恙全愈合家平安由浙寧清一齋藥舖寄全盛局來洋一元又金戒一只重三錢售洋九元以上初五日○洪炳瑞求身康體健益壽延年由乍浦聚興號寄全盛局來洋五十元裘景陽求子由浙寧廣大局來四十元一旦氏求媳病速愈由羅店潘同興號寡過山人寄老正大局來二十元隱名氏因子週年懺資移助求冥　由恊源莊來二十元吳下善女放生資移助由全盛局來十元蘭風勉力子求平安六元誠心子節省盂蘭會資移助六元金山丁六吉齋王八爲繼母瘡忠求速愈由洙涇恊源局來四元啓迪堂求合家平安由沙溪泰昌號寄永義昶局來三元單恩炤求平安二元○昌字一萬三千二百七十號册葛祿憶十元脩竹軒八元胡寶善　德照二户各一元四户合來洋二十元○揚州同德堂募四千五百十六號同字一次册同善堂錢十千零四百六十四震泰代募十千文餘蔭堂六千吳德照四千四户由全泰盛局寄來洋廿八元以上初六日○吳建侯由源豐潤號來九八規銀十兩余仰齋爲子森官求病速愈由常州全盛局來洋二十元泉唐觀心子爲妾汪蔣氏患病還願續助二元江海關滸浦分口年例月祀孤費移助十元敬業堂爲弟心齋四七懺資移助求　福十元和樂堂爲兄心齋四七懺資移助坟資冥福十元求病子節省醫樂資移助由太倉永義昶局來十元謝廣美七唐日均求妻病速愈四元不留名由常州心餘山人寄全盛局來二元一角井養生爲媳臨産平安　元盛伯平得女平安二元黎陽儷松女　求慈故康　並　自身平安節省日用資移助由梅里永和局來英洋一元本洋一元○坦直橋信昌典募八千二　零九號同字一次册汪坤成求病愈五元曹邱江施雲甫求母康挺曹樹滋周君選經募人五户各一元黄雨佳二元曹鳳香曹硯香二户各半元九户由日生局來洋三元以上初七日 
 
