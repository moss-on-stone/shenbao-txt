# 1893 - 117 - 4907193

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一湍運無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新　益復旁搜博訪遠而海外近則目前上逮官場下迄閭巷瑣聞佚事纎悉靡遺綴録報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[新印增註香尺牘告成] [  圖書集成局代啓]  
　　魚鴈往遠藉通情慷尺牘雖小道然非腹空如瓠者所能走筆而成是書係白下慵隱子所箸由頌揚東請以迄箴戒致覆分爲二十八門門各数十首或駢或散其體不同要皆鍍月裁　精心結撰卷首冠以時令賀壽賀喜諸集自尤爲切要之文茲由飲香居士倩本局排印刻己告成每部四本定碼洋三角世有先　爲快者請臨上海逢源里熙記書莊以及各書坊購取可也 
[論渝郡書院閙事]  
　　余嘗論及國家設各府州縣教官以教養士子又何必再設書院以示歧出凡一切教育之事責之教官足矣此說也頗有見而韙之者然而各處之有書院則固多有奉旨賜帑贍給師生膏火令有　向上無力就師者入院肄業其載在會典者如直隷之運池山東之澯源山西之晉陽河南之大梁江南之鍾山江西之豫章浙江之敷文福建之鰲峯湖北之江漢湖南之嶽麓城南陜西之關中甘肅之蘭山四川之錦江廣東之端溪粤秀廣西之秀峯宣城雲南之五華貴州之貴山他如奉天之灌陽安徽之紫陽臺灣之海東亦皆賜帑修建每歳經費與各省會書院一體報部覈銷其有由官紳商民捐建如浙江之紫陽崇文揚州之梅花等名目不可勝舉則皆不在此列至書院師長則由督撫學臣不分本省鄰省己仕未仕擇經明行修足爲多士模範者以禮聘請而會典又言丁憂在籍人員理應杜門守制不得延請書院而今則往往不遵此例觀於乾隆三十年曾奉諭旨改書院山長之稱爲院長又伏讀道光二年上諭各直省督撫所屬書院務須認眞稽察延請品學兼優紳士住院訓課其向不到館支取乾脩之弊永遠禁革煌煌聖訓何等森嚴可知各省會之書院亦未嘗不在朝廷厪念之中故其章程院中生徒由駐省道員專司稽察各州縣秉公選擇布政司會同該道再加考騐果係有堪造就者方准留院肄業各省書院師長實有教術可觀人材奮起六年之後著有成效者准督撫學臣請旨酌量議叙諸生中材器尤異亦令薦舉一二以示鼓勵其餘各府州縣書院或紳士捐貲創立或地方官撥公經理俱申報該管官查覈各處書院不得久虚講席教官本有課士之責不得兼充書院師長由是言之省會書院之賜帑建修者固爲鄭重卽各府州縣之書院由官紳創建者亦未嘗可以輕視也乃昨報載有宜昌來函謂重慶創修御郡書院計各屬捐欵及府署罰欵共銀一萬五六千發交各當鋪生息以爲肄業諸生之膏火此事由王太守所創原期認眞培養成就大器並非僅給膏火藉此見好以博虚名太守之志願可謂宏矣期望呆謂切矣諸生童豈皆如木石如鹿豕噩噩然一無所知者而乃於二月廿三日開課太守正在點名給卷諸生童之魚貫而入者不下千人定章皆須騐籖給卷有林生所執之籖未注姓名太守以其疎忽薄責示懲此亦扑作教刑之義生童俱係太守之子民遇有不合規矩者教賁幾下亦屬應有之事而諸生童乃羣起而爲不平之鳴大聲喧讓擁至公案擠倒籖筒筆架其勢洶洶竟欲與太守爲難此則殊足駭人聽聞者矣太守創此書院原以作養人才今生童輩不諒其心稍有所拂卽羣起爲難所以爲作養人才計者反使爲聚衆滋閙之地此何說哉回憶幼時在書院考觀風其時顧淡如觀察攝府篆向來觀風告示中雖有扃試字樣而接卷之後往往携以回家至是而竟欲認眞扃試諸生童多不帶食物枵腹從公直至各卷收齊而後開門放班先是生童中亦有約衆往攻儀門欲脫扃而出者乃顧公端坐儀門邊皮交椅上見諸生童至起而揖之謂本府久聞貴處文風最盛亟欲一觀傑搆請諸君速卽回號作文本府當拭目以俟諸生童爲其禮文所縛遂不敢肆或者王太守於此事亦未免操之太切乎然觀於事後出示曉諭則固剴切懇至其意拳拳吾知諸生童見此示諭未免汗顔悔悟知太守之待我輩者不薄正不得逞一時血氣之勇以隳太守作育人才成就大器之至意而太守亦不至終棄諸生童而以爲不屑教誨也乎 
[本館接奉電音]  
　　昨由京友電傳諭旨二道敬謹譯登○三月十六日奉硃筆許景澄澄授内閣學士兼禮部侍郎銜欽此同日奉上諭福建布政使著黄毓恩補授趙舒翹著補授浙江按察使欽此 
[龍池柳色]  
　　總管内務府大臣爲知照事准總管李連英傳奉懿旨皇太后於二月廿七日前往頤和園駐蹕所有應行導引扈從以及跟隨關防侍衞官員人等均於是日卯初在德昌門外伺候等因交出相應知照各衙門一體查照歴屆成案辦理○題升戶部山東司郎中等缺於二月廿四日帶領引見奉硃筆圈出戶部山東司郎中員缺著山西司員外郎尹序長補授戶部四川司郎中員缺著廣東司員外郎楊晉笙補授所遺廣東司 
雲南司主事張汝熙補授遞遺雲南司主事員缺著候補主事萬錫行補授欽此又奏請留部候補期滿禮部學習主事宗室玉麒於二月廿四日帶領引見奉旨玉麒著准其留部欽此廿五日述旨奉旨是欽此欽遵到部分别知照吏部宗人府曁廂白旗滿洲都統查照○年例於二五八十一月下浣由兵部奏請欽派大臣二人會同兵部堂官演放水帥砲位並揀選水師官弁等缺兹届二月下旬經兵部開列乾淸門侍衞銜名請派硃筆圈出乾淸門侍衞廂黄旗護軍統領謙光乾淸門侍衞正藍旗漢軍副都統福森布欽此得旨後卽由兵部司員請期經謙統領等訂於二月廿八日卯時在東直門外東褡褳坡會同兵部堂官校閱水師官兵演放水師砲位並揀選水師營官十一缺由兵部傳飭水師營官兵屆期前往預備○庫倫辦事大臣安德等以庫倫逹剌嘛等缺有經筦黄教教演經典事宜未便久懸照章擬定正陪緒單請簡二月廿七日奉淸字諭旨庫倫逹喇嘛員缺著擬正之齋桑喇嘛巴特瑪多爾濟補授庫倫副喇嘛員缺著擬正之綽爾濟喇嘛色哷依塔爾補授欽此○神機營分撥馬步各隊於二月廿五日入苑駐操廿七日五鼓出八成隊伍角聲嗚嗚各隊次第排列嚴陣以待須臾中營親軍步隊擁護札桂文三堂憲並騎而出統率各隊 
 
 

Page 2

 
 
至營南十餘里德壽寺前校閱馬步操演步伐整齊槍聲絡繹操畢三堂憲立頒奬賞整隊回營○庫倫恊理哲布尊丹巴呼圖克圖商上事務現在懸缺應卽派員充補查有札薩克一等台吉圖魯伯羅特辦事明白素爲蒙衆悅服堪以擬請充補經庫倫辦事大臣安德等專摺入奏二月廿七日奉淸字諭旨著照所請該衙門知道欽此○鴻臚寺爲咨行事前准步軍統領衙門咨稱現懸學習筆帖式一缺咨請各衙門保員考充等因前來查有本寺五品銜八品筆帖式文銓人尚明白繙譯通順堪以保送應開送貴衙門查照辦理 
[津電譯要]  
　　昨接天津來電云新簡出使美日秘大臣楊子通星使在津小駐候乘新豐輪船來滬該船約廿二三日可到津電又云新簡福建學憲王文宗於十七早由津乘海晏輪船啓行該船須繞道烟臺然後來滬云 
[津災餘話]  
　　本月初六日天津河北大街失火燬去店鋪一百三十七家房屋約計二千椽本館己兩次列諸報端矣兹又據訪事人函述云是日之火酷烈異常遠近水會中人如雲之集共舁水龍四架將機鼓動其水幾如萬斛源泉而炎燄曾不少衰依舊轟轟烈烈據父老言此處於五十年前被災一次情形與是日相同是日晚間侯家後刷紙廟前擺渡口又報火災然惟燬屋數椽而己河北某山貨鋪於被焚後將移出之貨堆積其中不料一炬可憐盡成灰燼又聞河北人稠地窄房屋密比如鱗災後環歴一週約計瓦礫之塲圍環里許荒凉滿目慘不忍觀惟德茂當砌有高墻依然無恙是誠不容以天數藉口咸陽三月未始非人謀之不臧也初八晚西門迤南警鑼又報火燭霄漢幾始餘霞之散綺津人係驚弓之鳥遠而望者互相懸揣不知何處復兆焚如後查知草廠被災人心始定 
[江撫行程]  
　　江西巡撫德曉峯中丞赴都述職於十二晚七點鐘行過蕪湖時值大雨傾盆老湘營及湘營及練軍列隊江干恭迎憲節洎憲舟泊岸雨收雲散月湧波平文武各官投版晉謁中丞一概擋駕旋坐緑呢大轎詣金昆蓮舫明府公館晚膳宦海相逢暢叙天倫之樂誠快事也直至斗轉參横始回舟次翌晨八點鐘解纜下駛憲舟以祥雲小火輪拖帶向金陵進發十三日午後行抵下關各營排隊恭迎槍砲聲絡繹不絕申酉之間迤邐入城在淮淸橋行臺暫駐襜帷各員禀謁如禮十四日中丞拜會劉制軍而商要公艮久興辭而出卽排道至盧妃巷曾公祠赴省垣各司道之讌冠蓋雲屯珍錯山積南都富麗畢萃於斯中丞定於次日起程赴滬由管帶靖威兵輪之徐君護送江波浩渺之中當領略幾許詩情畫意矣 
[將星遽隕]  
　　老湘營統領王純農觀蔡詩正向隨左文襄轉戰西陲功勛卓著光緒八九年間需次金陵旋爲帮辦南洋軍務之陳閣學所劾落職南歸不數年再蹶再起仍以道員留兩江補用劉峴帥委以統領之任拊循士卒上下一心誠不愧幽燕老將也近以二豎爲災和緩束手竟於十四日騎箕西去湘水無情長城遽失舊時部曲能不臨風灑涕哉 
[銀行又倒]  
　　泰西來電云邇日新金山又有一銀行倒閉何此處巿面竟若此之衰耶一切細情且俟訪明再述 
[厦門近事]  
　　楊西園軍門補授福建水師提督去臘入都陛見今春附某輪船南下赴邗江接瀛眷至滬二月下旬乘超武兵輪船赴閩與督憲面商一切三月初一日偕陸路提督孫庚堂軍門乘伏波琛航超武三輪船抵厦其時厦門己預接電報道憲以下均赴提督路碼頭接官廳恭候初二日午後孫軍門坐船先進口砲臺升砲以迎武營各官弁均登舟呈遞手版文職則鵠俟於官廳中初三日上午十點鐘時楊軍門坐船亦入港各官仍迎迓如儀○厦門人某甲巨費也邇年購致田産多至萬金同安縣稅契差以匿不投稅爲詞向本官禀訴縣宰卽據情轉詳道憲許觀察大怒立卽札飭海防廳將所置寮仔後棧房數處并茶棧行號先行發封限月内理處亦可謂雷厲風行矣○賣雞巷栅門邊有一棉花店爲某氏婦所開婦命犯狐鸞嫁後其夫卽杳計昆琶别抱者己三次刻仍獨守孀幃自念緑悴紅憔未克如夏姬之雞皮三少誰復有賞識于牝牡驪黄之外者與之重繫紅絲而又膝下無兒形單影隻不覺釀成心疾時發瘋癲客臘曾赴水仙宫聳身入海幸有船戶救起送返其家嗣自時吞服洋烟以圖畢命上月二十八日曉起忽用煤油澆於身上爇火燃之面目烏焦幾如鬼怪或曰此孽也非痴也執筆人烏得而知之請還問之歴齒蓬頭書空咄咄者 
[永禁浮收]  
　　福建发溪縣糧差浮收擾害經人控廟道轅道憲提辦之餘擬定章程泐碑以垂永久兹録其全文云欽加二品銜軍機處存記署福建分巡興泉永海防兵備道許爲申明定章出示諭遵事案据安溪縣學生員陳試等赴轅禀控櫃書劉肇修於應徵錢糧格外勒索算工及折食並糧串錢文請提案從重懲辦並請勒碑定額以杜濫征等情當經飭提該櫃書劉肇修到厦發廳管押懲辦除將控案另行究詰外查安溪各里應完錢糧屯米各前府立有定價章程頗爲允當該糧書等自當永遠遵行豈可於定客之外 
明定章出示諭禁以昭遵守合行出示曉諭爲此示仰安溪縣糧書圖差及紳耆軍民人等知悉嗣後征收錢糧也米等項務須恪遵前定章程每銀一錢折收錢二百六十文另貼櫃書紙筆錢二文鄕徵加錢二十文屯米每斗折納錢五百文鄕徵加錢四十文單串每張八文再加工食八文番銀折納亦照向章每分價錢十五文此外所有算工折食銷櫃盤脚銀水挑工各名目一概永遠禁止自示之後該櫃書等如敢仍前玩違額外浮收一經訪聞或被告發定卽委員嚴提懲辦各花戶亦宜檄發天良務將應完錢糧屯米依期完納淸楚製串安業不准絲毫拖欠隱匿致干重究其各凛遵無違特光緒十九年二月日給 
[皖山拾翠]  
　　安慶防軍支應局出欵甚繁糜餉實甚以致逐年虧累無可彌縫沈仲復中丞日與司道再四籌商凡有可裁者無不悉心裁去以冀事歸實在餉不虚糜刻仲帥復將護轅小隊二百名盡行裁撤又客歳由皖北招到親兵左右兩營日前札飭右營統領宋佩箴軍門善爲開導令各兵次第散歸田畝各安恒業毋許逗留臨撤時除月餉外每名又優給兩月餉銀軍門更每名給洋銀一元須到家後各持憑條赴皖北支應局照領○沈仲復中丞蒞任以來加惠儒林無微不至每月添設孝廉月課給以膏火資至各書院甄别之期生童之于于而來者不知凡幾兹己案發取列超等三十名旋牌示轅門云本部院捐廉添一内課所有上取三十名於三月初二日整肅衣冠來轅在花廳接見講學論文其特等一等不在此列所有各生奬賞膏火以及點飯均係本部院籌備供應一時八百孤寒歡麗雷動咸感中丞知遇之恩云 
[之罘瑣綴]  
　　海防營統帶夏君於上月二十二日乘某輪船公出聞赴旅順口大凌灣一帶○本年正月地方官兩次禁賭雷厲風行雖在曲房密室中亦不敢爲博鑿之戲惟有所謂地灘者或抺牌或擲骰明目張瞻忌憚全無劉盤龍一流人爭以黄金擲於虚牝何牧民者竟付之不見不聞乎○今春痧疹盛行比戶悉皆傳染懸壺巿上者終日奔走街衢指下生涯不愁落寞矣○烟俗娼婦不准坐肩輿每由龜奴劍負而出官府以其外觀不雅拘而笞之不數日間復萌故態然以視滬北之藍輿高坐無異貴人眷麗來往人叢中横衝直撞偶一避讓不及龜子且大聲　喝聲勢洶洶覺天壤相殊不第彼善於此矣加以笞責能不呼寃○有冐充營勇身穿號衣者入西國某飯店中探望西人然槍擊之其人懼而逸去西人恐有後患禀請道憲轉飭地方官查禁現己經福山縣出示嚴拿矣○因利局由官創辦以錢貸與無業貧民爲營運之本不收利息按日繳還誠善舉也乃竟有朝間借去暮卽遁逃者盡昧天良尚復成何人類哉○烟館爲藏垢納污之所奸民一紅緝捕每每遯跡其間屢經官府示禁容留終於玩視兹復由新任彭嗫尊重　曲禾諭有犯必懲想烟霞洞中人當可隨時留意矣 
 
 

Page 3

 
 
[幾釀巨案]  
　　永嘉縣邵補堂邑尊於二月十八日申刻輕輿減從前往稱溪楓林地方騐屍此處皆係徐姓聚族而居烟戶千餘家素稱强悍械鬥成風邇年科甲蟬聨頗知守法邵邑尊又善於化導客歳倡立靑溪書院絃誦用然風俗因而丕變忽有某甲與花會師拚股設壇鄕人互相猜壓日無暇晷嗣有某乙代花會壇收巴因壓著彩資向甲索錢甲靳而不與乙遂邀同丙丁等共往甲家滋閙甲忿然大怒舉洋槍擊之適中乙之眉稜彈子深入箝之不出於除夕報案請騐延至今因傷處潰爛卽於十三日斃命甲家聞其己死恐其黨前來報復隨備槍械爲禦僞之計屍屬亦欲以洋槍相格鬥彼此糾衆幾成巨案幸邑尊聞信較早馳往彈壓飭令將屍收殮准爲緝兇究抵民情當可安謐矣 
[臺灣試事]  
　　臺灣自設行省以來考試皆改歸巡撫主政所有添設府縣各學每逢科歳分作三棚上屆歳試時邵筱村中丞因大嵙崁一帶生番蠢動應辦一切善後事宜深恐展轉需時曾經具摺奏明將臺灣府屬生童調赴臺南併試今歳科試在邇臺灣府屬紳士以是處文廟試院己建造竣工懇請分别按臨俾免生童跋涉中丞深悉寒士艱苦又以臺省分治旣定生童自宜各歸各屬况臺灣府所轄四縣苗栗尤爲偏北之區若再令遠赴臺南殊非所以體恤寒畯而巡撫主持一省海疆公事尤屬紛繁若駐紥中路省城則每考一棚旋卽回省尚不致久延時目有悮要公今由臺北按臨往返不無稽遲之慮因念前撫憲劉省三爵保帥曾因病假其内奏請釟派臺灣道代辦有案可稽因擬除臺北一府由中丞自行按試外所有臺灣臺南兩府應請照章欽派現任臺澎兵備道顧緝廷觀察肇熙分投代考以重公事而慰士心想無不仰邀　辰允也 
[東車釀命]  
　　津郡人稠地窄除輿馬外復有大車轎車二把手車東洋車等絡繹而來異常擁擠而東洋車尤覺横衝直撞彼插足塵中昻頭天外者稍不留意使有傾跌之虞至於釀成人命尚未數數覯也上月廿五日北門之東竟有東洋車釀命一案頗覺駭人聽聞該處逼近城恨前臨嚎水地位本自無多加以回　一平殊難涉足有車夫胡光魁李奉公二人各拉坐客一自東來一由西去東來之車半陷漥中而西去者己近城濠恐有水濱之問不能讓道後面行人又接踵而來以前途被阻焦灼不堪中有王某擬從兩車中間逕過王向有短主簿之誚側身而入甫至中間進旣不能退又不可兩車又無從避讓正進退維谷之時車軸偶爾動摇遂將王之胯下擠傷腎囊軋扁當時倒地不省人事地方官知釀命案當將兩車夫扣住查悉受傷者居住北城根尚有母在卽告知其母舁歸療治詎料傷勢沈重醫藥無靈於廿六日身死當由屍母報縣請騐縣署委藩大令於廿七日蒞塲相騐地方將兩車夫解案潘大令研訊供詞各責小板二百鎖押候訊死者年祗二十餘兩房祇此一子一旦死於非命嗚呼痛哉 
[皖中考信]  
　　安徽學憲吳肅堂宗師由寗國試竣轉蒞徽州兹聞己將生童各塲次第考畢定於二十左右按臨池州 
[江撫抵滬]  
　　江西巡撫德曉峯申丞將次來滬其夫人等己於十四日蒞止以英會審署後面民房爲行轅己列前報兹悉中丞由江寍乘坐鈞和兵輪於昨日午後四點鐘時駛進浦江卽在金利源馬頭停泊浦中各兵輪然砲鳴虔聲震江滸俄而提右營廖參戎松海防劉司馬上海縣黄大令及其餘印委各員均至江干迎迓中丞登岸乘坐緑呢大轎前導有五梅花並江蘇撫標滬軍營親兵十六名名執長槍大刀戈什哈十二名撫提部院親兵八名前後簇擁由金利源碼頭往北過外灘入法大馬路過鄭家木橋入英大馬路迤邐而至行轅 
[鵠候軍髦]  
　　江南提督譚靑崖軍門將臨滬瀆本邑各營己派兵弁在小東門外吳淞碼頭准備迎迓 
[叅戎回署]  
　　提右營參將廖楚才叅戎日前赴松謝委旋乘大號官舫用小火輪拖帶於前晚回滬下椗大東門外大馬頭乘輿登岸署中執事人等恭迎如禮 
[儲憲赴津]  
　　浙江糧　世敬生觀察日前由杭來滬在滬南浙江海運局暫駐行旌此己列報前日觀察向各衙門辭行定於十六日乘輪北上松海防劉司馬上海縣黄大令均至行轅恭送昨日觀察乘招商局新裕輪船赴津各員恭送如禮 
[擬濬吳淞]  
　　聞中國總理衙門某大員與英欽差商議欲同列陣圖法將吳淞口疏鑿俾利舟楫遄行按吳淞口自淤塞以來不特西人貨物不能流通卽中國兵艦商船亦多未便用船駁運所費良多苟得去其泥沙略無阻滯則所益豈有涯哉泚筆紀之良深慶幸己 
[雨師惡劇]  
　昨爲寓滬西商春季賽馬之期適逢隂雨連朝以致阻人豪興須俟今日癡雲漸散始呈罄控之能矣 
[水手溺水]  
　　有輪船上之水手二人於前日五點鐘在虹口飲酒不覺酩酊行至下海浦新碼頭雇杉板船渡浦因舟行太緩該永手遂親携短棹破浪而前甫離一箭之遥因酒性湧上支持不住跌入江中同伴急行援手得免沈淪嗣忽將舟子推入水中竭力挣起而水手又效蜻蜓之點水浪急濤翻遂占滅頂經舟子與同行之水手投報美捕房黎副捕頭立飭中西包探雇舟打撈以待殯殮 
[古刹重興]  
　　浦東高橋相近高家巷地方有蕭王廟供奉神像鄕人以三老爺呼之祗以年深丹久日炙雨淋棟宇漸形頃圯由董事王某集欵興脩迄今工程告竣遂於前昨兩日迎神賽會並雇英租界天儀戲園諸伶於十五六七等日登臺演唱　板一聲裙屐紛至海曲居人又添無數興會矣 
[新臺繼詠]  
　　前日傍晚時鐵馬路小烟館内有一少年與其友人短榻横陳作烟霞供養突有一老者携繩至欲將少年捆縛少年與之爭拒固結不解旁觀相與錯愕不解何故有識者謂老者乃寗波人向爲洋行侍者賃居鐵馬路東華里少年卽其子也因效新臺故事故欲將子送入棲流所拔去眼中釘聞者爲之齒冷 
[依舊爲尼]  
　　新閘鄕人賣魚阿土者不知其姓其子於前年娶鐵馬路四川某公館之婢爲妻靑衣隊裏訂就良緣結褵以來頗諧伉儷袛以命途多蹇鴛侣分飛阿土以媳年輕未必能守節欲令别抱琵琶而媳巳與阿土之螟蛉子某甲有染相携偕遁居久之蕭然四壁無以爲生遂投亭子左近之吉靜庵拜老尼爲師尼亦四川産也爲之剗去靑絲皈依蓮座晨鐘夕唄凈業修持未幾塵心復動至主人公館中欲爲餬口計主人不願再留函送新閘巡防局經局員飭十圖地保金梅亭將阿土夫婦傳案訊問阿土稱共生二子長子有跛疾次子小本營生前年娶某公館之婢爲妻未滿百日遽爾云殂媳暗地私逃今己削髮爲尼不欲再留在家老尼供稱與彼素來相識彼自願爲尼是以代爲披薙媳俯首案下默默不語局員著將媳交老尼帶去懴陵宿業不准再動凡心媳遂與老尼合十稱謝相携俱去 
[調員鞫盜]  
　　行刼太倉朱姓案内之盜犯張幅忠由太倉州程直剃三次訊實押赴道署過堂皆以翻供發回此次又經直剌備文解道張仍狡展不承聶觀　飭發上海縣寄監候示此己詳列前報兹聞觀察以該犯張幅忠迭次翻供殊屬不成事體現須札調太倉州程直剌來滬訊供云 
[解犯過滬]  
　　南匯縣飭差押解擬定流罪之何逹仁於前晚過滬赴上海縣投文黄大令著收禁内監昨日仍由原差押解登程 
[勸繳捐欵]  
　　去年順直反蘇屬之丹徒丹陽甘泉等處被災甚重經大憲派員向各業勸捐各業有書定捐欵迄今未繳者松海防劉司馬上海縣黄大令出示催繳以便散放春振 
 
 

Page 4

 
 
[人血解縣]  
　　湯婦楊蘭貞吞烟自盡經黄大令相騐屬實嗣由蘭貞之母瞿氏供稱女在阿四姘婦三寶所開花烟館爲傭被盒爲娼又遭凌虐是以吞烟斃命大令遂飭提阿四及三寶到案研究爲前報所己紀前日原差將阿四三寶拘獲解至縣署大令著看管候訊 
[查辦漏捐]  
　　貨捐局總辦朱太守查悉小東門外某水鮮行偷漏稅捐飭差往傳未到太守卽備函到縣請爲提究黄大令遂照會法領事提行主到案訊究○滬南集水街碼頭向由貨捐局設水巡船一艘以便查緝貨船前日有駛船一艘載曰花七八十包在此經過被巡船人上前查見執照與貨不符將船扣留禀知局中飭傳該花行主詢問行主言此貨由寍波來滬現己售與洋棧故不報捐今日雇舟載往舟子見水巡捕至恐出捐錢立卽往南遁逃致爲巡船所疑惟舟子當時不應說謊現求免罰總辦朱太守以棉花漏捐照例應罰廿五倍今不予深究著捐一倍外再罰一倍船貨當時釋回 
[滬壖雜紀]  
　　崇明人張某在吳淞地方傭工度日積銖累寸遂作求凰之計聘徐姓女爲室己畫鴛鴦之諾未賡桃李之詩女於去年十月間至滬南利川碼頭姑母李姓家探望李謂女曰兒如此靑年大好姿色何苦嫁與貧賤家兒我當代擇良匹使兒一生喫著不盡也女聞而頷之旋由李託隣居某甲爲媒將女另字吳淞碼頭開馬口鐵店之某之於去歳十一月初八日行合卺禮張弔知也上月間向原媒某丙商議欲於月内迎娶内卽女之母舅也日前至李處具述張意李支吾以對丙知有異訪問隣里始悉前情尋至吳淞碼頭適見女在店中遂指交十六鋪地甲看管内則馳赴吳淞邀張來滬再圖處置○前報紀瞿姓之童養媳陶氏被其姑逐出行經集永碼頭問路間被范阿狗之母騙至家中另字與鐵匠吳阿大爲妻嗣經瞿姓尋至經張老三調處令吳出洋三十元了事等情兹以瞿未能釋然於懷遂於前日投廿三七鋪巡防局控告瞿訴稱不願得洋務欲領妻李二尹判將吳阿大笞實一百板具改過切結所生子女給吳領回陶氏則判歸瞿姓具結備查○小南門外海音菴有團防局焉昨日有住居茶館并地方之張氏至該局訴稱兒子順梅不受教訓求爲申斥俾知改過適有某營哨官在此喝令勇丁將順梅重責至一千下兩腿血肉模糊痛極聲嘶始命釋手再以鐵鍊鎖在頭門示衆○浦東塘橋鎭某姓家被某甲行竊小羊一頭某姓上前拘獲正欲帶回爲柘林管汛弁所見將甲拘至營中用麻繩將雙手綑縳吊繫空中旋有金沈二人入營請釋汛弁謂爾等旣爲緩頰盍卽保去金沈不肯吵閙良久遂投上海縣禀控黄大令准詞飭差提訊 
[完人骨肉]  
　　謹啓者敝堂前乞登報招尋小孩一則嗣奉到閩省南臺恊裕茶行蔡贒箴大善士來函曾以百餘金買得一孩情節相符知係兩房合嗣不忍奪人所愛囑其家屬前去認領并云如鄔姓無力償價亦不計較善昌遵卽備函交鄥姓持往南臺昨己由閩返　父子團聚來堂致謝備述蔡君盛德出示復函捧讀之下欣悉珠還合浦璧返藍田益增照乘之光肖宻連城之價如蔡君者眞可謂仁至義盡者矣天佑德門福壽多男將見三槐五桂不得專美於前威鳳祥麟定卜克昌厥後乞附報章用誌謝忱身鄔姓幸并爲蔡君頌上海六馬路仁濟善堂董事施善昌等拜啓 
[萬人頌德]  
　　謹啓者敝鄕鎭海縣柴橋泰婦兩鄕被災待賑急迫疉蒙大君子解囊接濟濟萬口哀鴻得延殘喘情殷梓里感謝莫名兹又奉嚴筱翁大善士樂助洋二百元施少翁大善士由仁濟堂撥助洋三百元九章號大善士樂助洋二十元張柏房大善士樂助洋十二元張慶餘堂張聚興兩大善士樂助各洋十元謝森記大善士樂助洋五元隱名氏大善士爲故在寶長女求貲冥福樂助錢五千六百文無名氏大善士樂助銅洋四元同舟共濟百福千祥頌生佛於萬家望慈雲而百叩除迅速解往接濟外乞登報牘敬謝鴻施鎭海縣柴橋泰邱兩鄕胡儒亮張德鈁等拜啓 
[晉賑特誌]  
　　謹啓者敝堂接奉無名氏大善士因公入都道經滬上俯念山西待賑急追樂助洋一百五十元又奉西興厘局紫石山人大善士樂助賑洋二十四元並父來沈汪氏大善信樂助善舉洋二元又奉楊潤記大善士樂助賑洋二十元救命造蒼黎之福隂德耳鳴好生體天地之仁心田手種眞是萬家生佛定看一路福星敬代災黎望風禱祝叩謝鴻慈倘能源源而來敢請多多益善上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[搶劫頻聞]  
　　寍波南鄕張兪地方兪紳家於月之初六夜有盜匪多人越墻而進刼去首飾衣物約值數白金兪　於次日　　　　　請勘騐楊雉虹大令於初十日下鄕騐視當飭捕役四路跴緝未知卽能破獲否查寍郡城廂内外自上月初旬以來被盜搶刦者不止一家均係軟進硬出如西門外新河塘周姓南門外半街袁姓江北岸浮石亭孫姓皆因所失不多以爲多事不如省事遂隱忍不報盜風則因而愈熾矣有緝捕之責者撫衷自問乎否乎 
[浙省官報]  
　　二月廿九日郭之楨蘭谿厘局專丁來省票奉飭知試看期滿加考奏准留省補用叩謝候補運判胡汝翼禀知運司委嘉興局帮辦差禀見叩謝新城縣蔣票見禀辭赴任正任分水縣劉亹交卸瑞安縣回省廪到候補縣王賡夔禀知藩司委京餉差叩謝初一日布理間盛文頤禀知藩司委廣東查探硝磺差叩辭從九品陳松禀知厘捐局委柴橋茶捐差叩謝初二日縣丞張濬海禀知厘捐局委龍山茶捐差叩謝初三日金遵祖平陽厘局專丁來省禀謝飭知留辦一年記大功一次江蘇補用縣金敏生起復領咨禀辭赴蘇初四日縣丞白曾蔭禀知厘捐局委富陽絲捐差叩謝初五日主簿蒯廷燮禀知厘捐局委嵊縣絲捐差初六日牌示仰新選靑田教諭傅佐淸知悉於本月初七日來轅聽候本部院考騐給憑毋違特示初七日牌示仰新選永嘉訓導徐士瀛分發委用教諭趙漣知悉於本月初九日來轅聽候本部院考騐給憑委用毋違特示初八日東陽縣丞應鍾湘禀辭赴任准補東陽典史陸應森禀知厘捐局委諸曁絲捐差叩謝 
[蘇省官報]  
　　二月廿七日藩轅牌示照得松江府教授汪麟昌在任丁憂遺缺前經詳委前通州訓導謝高育署理在案兹據江隂縣詳報該員業己在籍病故自應另行改委查有儀徵縣人拔貢教職晏崑琦堪以委署廿八日候補道吳承潞知照現奉撫憲奏保給咨送部引見本日交卸牙厘總局善後總局籌賑局差麟恒禀知奉委崇明厘局差從九王紹燕謝委署太湖東山司巡檢事許祖蔭上海來謝飭知准補丹徒縣安港司巡檢缺廿九日藩轅牌示照得南匯縣典史陳恩綬撤任遺缺查有試用巡檢兪侃堪以酌委署理三月初一日候補道福盛通知接辦蘇省牙厘總局差從九陳履泰謝飭知准補陽湖縣馬蹟司巡檢缺初二日候補道吳承潞辭行赴都三月十五日太倉州程十九日撫憲奎同日上海道聶老太太張氏均壽辰初三日藩轅牌示宜興縣縣丞朱康壽病故遺缺查有候補縣丞李湘堪以酌補府經歴王華齡謝委署崇明縣丞事從九湯毓楙謝飭知請補蘇州府照磨缺初四日府經金彞奉飭派蘇差委初五日委署崇明縣丞王華齡辭赴任初六日藩轅牌示照得蘇總捕同知惠榮請咨赴部引見遺缺查有補用直隷州知州魏彦堪以札委代理指發江蘇本班儘先補用府經歴孔昭泰浙江人改指江蘇遇缺先補用縣丞孫繼釗順天人均禀到吏目吳星耀禀知臬憲委赴徐州緝捕差從九兪侃由昭文塘工局專丁來省禀謝委署南匯縣典史事初七日知府劉式通專丁來省謝海運案内蒙保歸道員班後加二品銜初八日截取同知劉錫庚服滿回省直隷州魏彦謝委代理蘇總捕同知事六品銜指分江蘇試用道庫大使王德齡湖南人由京騐看到省初九日縣丞何森銷靑浦保甲並委赴昭文以幹 
[金陵官報]  
　　初六日巡檢凌瑞保銷北十五叚冬防差初七日知縣盛毓英交卸署高湻縣事回通判朱廷佐銷下關厘捐差並辭赴大橋厘捐差議叙班補用典史艾聨芳到由京來分寗差委巡檢張壽同奉藩司牌示請補甘泉縣邵伯司巡檢督轅片示吳淞營輪船都司員缺本部堂查有署掘港一號艇船正哨守備調補狼山右營守備徐大保升補又南匯營輪船都司員缺查有儘先遊擊署通州營都司實任蘇右守備謝克明堪以借補初八日知府羅章督糧同知敖謝委文闈供給所知州汪紹賢起服回省南匯縣汪以誠辭赴任初九日候補道陶森甲叩謝飭知初十日卽用縣孫友蕚禀知派寍差委十二日藩轅牌示如皋縣主簿程聨棣病故遺缺查有稅課大使汪時煥又淸河縣典史李葆森期滿遺缺查有巡檢羅肇元又廿泉縣邵伯司巡檢吕賢詢病故遺缺查有巡檢沈蔭章均委署十三日兩淮鹽巡檢嚴澐奉示騐看 
[英界公堂瑣案]  
　　張福元訴稱某處炒麫店主陳巧生時被乞丐及小流氓强賖硬買甚致行兇搶奪是以報捕拘案　懲事後伊等常挾恨尋仇昨日陳收得洋銀十元零三角路逢陳阿二糾同張阿三王春榮等人擁至某茶館向之滋詐小的見而喝阻被伊等用　尺擊傷巧生訴稱小的在治下開炒麫店横被毆擊失去洋銀阿二供稱小的係上海人年二十歳曾被巧生辱駡故與口角不敢行兇亦未知伊失去洋銀之事張王同供稱巧生與阿二爭閙時小的等雖在塲並不隨聲和附蔡太守判令將阿二枷號一月張王各管押半月○雷學如訴稱小的係淮安府阜寍縣北鄕人現在治下虹口怡和碼頭當小工昨與林貴業口角被毆身受重傷叩求騐視林供稱小的在棧中供堆裝之役因雷做工過快故與口角不敢行兇某號華捕禀稱小的曾送林至某西醫院由醫生騐明所傷無甚緊要大約閱一禮拜卽可告痊蔡太守飭將林管押一禮拜諭令雷仍投醫院醫治俟傷痊再行發落○有馬車駛至大馬路撞傷一老者己曾列入報章昨日三百六十四號華捕禀稱老者行路時被徐小金所駕馬車撞倒以致受傷現在某醫院醫治不能投質是以小的先將徐送案李小雲訴稱父親行至大馬路被馬車撞傷叩求判斷徐供稱小的駕馬車出外老者不照章程行走是以撞傷蔡太守飭押候受傷人投案以便訊明核辦○包探顧阿六禀稱前者靜安寺附近某酒肆主婦某氏失去洋犬一頭知被陳金虎竊去後得尋見陳卽將犬交還不料有應開桂者竟藉端訛詐日内大又失去由主巡投報捕房小查查無陳再竊之眞憑惟前案未經　訊是以解請發落西巡甲訴前情陳供稱小的係寍波人向業髹工前者洋犬走入小的家並非小的行竊交還後應到來圖詐給以洋銀五元應尚不依現在不知如何失犬而應又來圖詐無奈扭交捕房應供稱小的亦寍波人現在治下操煤炭業目見陳將夫局諸店内故向查問蔡太守判令將陳管押兩禮拜如能尋還原犬則减押一禮拜應管押一禮拜○包探顧阿六禀稱日前汪仁孝竊取法租界包恒興舊貨店自鳴鐘二架布一匹拿獲人贓暫行管押不料伊在押所竟私將脚刀撬去墻磚意圖逃逸幸卽知覺將脚刀搜出送葉請懲汪供稱小的係寍波人年二十二歳前曾犯竊死有餘辜今兹若荷施恩則終身感戴矣包訴請領贓蔡太守判令管簤一月後押加押三禮拜贓給失主領去○包探何瑞福禀稱湖州揚公館失去婢女旋卽自行回去向之盤問知被細崽趙阿金誘出留宿一宵兹洋人己將赶斥去公館主並不在滬大約二十左右可回來兹特將趙解訊趙供稱小的係寗波人年二十四歳向在某洋人處當細崽楊公館婢女自言被主人凌虐是以私自出門迷失路途由小的送至伊主人之親戚處並無留宿之事尚乞施恩蔡太守飭交何探帶回俟原告到堂質訊○包探張九意禀稱小的緝獲竊賊陳小林吊出衣服八件詰知竊自小東門外浦江所泊朱有才糧船上今日失主未到查得陳尚有誘拐女孩之事是以送案請追陳供稱小的係揚州人衣服自家中寄出並未誘拐女孩蔡太守飭移送上海縣請黄大老爺究辦○虹口機器鑄鐵廠主徐　來訴稱曾買舊船上鐵器貯諸棧房被賊竊去六百八十磅由某號巡捕查獲人贓送案請究竊賊王金根供稱小的係上海人向來行乞度日偶然竊物尚乞開恩周丫頭王阿三同供稱小的等雖曾竊鐵然實由金松起意蔡太守判令將金松笞責一百板管押六禮拜周黄亦管押六禮拜免予笞臀贓給失主領去○包探王阿二禀稱積竊張阿生沈洪華經小的緝獲詰知曾竊孫寶生冢衣物今弔贓送案孫及吳少岩王晉德王榮齋了亦桂李又炳同訴稱張沈挨門而入竊去衣物由包探查獲請准領贓張供稱小的係寗波人年三十一歳連次行竊罪實難辭求沛宏恩永銘心版沈供稱小的亦寍波人年十八歳前者確偕張阿生行竊以後當改惡從善學做好人矣蔡太守判令將張沈各管押一年期滿後各笞責一百板贓給各失主分别認領 
[法界捕房紀事]  
　　前日太古洋行北京輪船由寍波來滬旣下碇諸客紛紛登岸有某甲及名興三者守候碼頭上藉查看私貨爲名見某水后携寍綢袍料兩件卽尾隨其後將至英租界寶善街向之阻住簇擁至愛吾廬花室旋又軋入寄園烟館大聲曰夾帶私貨例禁綦嚴爾何人斯敢若此犯法乎水手畏甲等兇横不敢較量取出銀表一枚質得洋銀八元雙手奉送始得脫身而出旣而查知甲等皆在法界因於昨晨投大自鳴鐘捕房據情聲控捕頭立飭某包探將兩人查獲管押捕房靜候解送公堂請葛同轉訊辦○某戲園茶房某甲年逾而立尚未成家角枕錦衾時嗟獨旦曾倩乙内等作伐聘定南巿某丁之女爲妻顧囊内空空天錢難貸以致梅雖將摽桃尚未夭前日傍晚時乘女由鹹瓜街某南貨店回預備肩輿擁之使入令舁者飛步向十六鋪道經捕房門外捕頭聞輿中人隱隱有悲啼聲阻而視之則甲在輿中將女抱持女極力挣脫乃一併拘入管押昨晨女母投捕房聲稱女兒己許字與甲本無異方但甲不應行此無禮之事捕頭諭以須解赴公堂判斷 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九三月初八日京報全録]  
　　宫門抄○諭旨三道録前○黔撫　奏查明藩司履歴事蹟指○晉撫張奏查覆辦賑情形片○江撫德奏江新關第一百二十九結洋稅收支數巨摺○三月初八日内務府國子監廂紅旗值日無引見○懷搭布師曾各假滿請安○巴克坦布續假十日○掌儀司奏初十日十一日祭奏先殿瀅貝勒澍員勒行禮○召見軍機懷堵布奕年○○頭品頂戴貴州巡撫臣崧蕃跪奏爲查明藩司履歴事蹟恭摺仰祈聖鑒事竊查貴州布政使王德榜藉隷湖南永州府江華縣秉心孝友夙負大志咸豐二年髮逆竄擾江華與胞兄吉昌在籍慷慨散家資募勇剿賊三四兩年隨吉昌　平寍遠道州常寍龍陽益陽湘潭等處經前督臣曾國藩咨保六品頂戴五年經前湖南撫臣駱秉章調援江西克復萬載新昌上高女義淸安等縣十一月進攻奉新吉昌戰殁於陣接統此軍七年正月拔奉新旋克瑞州右手二指授炮子傷疉保藍翎府經州同八年攻豐城之白馬寨剷賊壘數十身受矛傷回援廣信肅淸江西東路又隨同將軍福興率師援浙克壽昌城解衢郡圍收復江山常山開化處州遂昌等處浙境肅淸摧知州九年二月克復安徽婺源縣城擢直隷州知州加捐道員六月大殲賊於江西浮梁縣之景德鎭是時彭澤廣信一帶復爲髮逆竄踞逐節掃蕩連單皆捷江西東路復獲肅淸賊遁入浙調防玉山賊屢來薄皆擊退之得旨賞換花翎十一月寗國逆匪及僞忠王李秀成先後傾衆甲攻玉山晝夜數十戰左腿受傷三處賊卒不得逞玉山解圍先後賞給銳勇巴圖魯名號賞加按察使銜並交部從優議叙同治元年奉調援浙其江山花園港之逆壘十字街之堅巢曁龍游縣城皆次第克平右足受傷特旨以道員留浙補用三年三月攻賊華埠乘勝繞出廣信立解廣信城圍四月復弋陽縣城鉛山境内賊乘問竄擾北岸圍攻赭亭山保力戰却之四月蹙僞烈王林彩新逆衆十餘萬於黄沙然悉殲無遺前督臣曾國藩左宗棠沈葆楨彭玉麟以哥功疉著兩次會奏得旨賞加佈政使銜記名以道員簡放五月攻克陳湖兩坊水巢掃淸鷹潭羅田山巢七月復東鄕縣城八月以迎剿湖州竄逆克復開化縣城之師追勦江山玉山廣豐銅山等處逆匪所向克捷受降凡三萬餘湖州廣信諸路一律肅淸特旨以按察使記名簡放九月奉調援閩兼署臬篆四年二月實授福建按察使四月會各軍進攻漳州之烏頭門及南崝城破鉅疉數十遂平僞侍士李世貴全股日克之回軍汀州旋奉上諭補授福建在政使十二月復會援粤各軍殲僞康王汪海洋於嘉應州收捕餘孽招降四萬餘人賞穿黄馬褂五年督軍回閩勦辦興泉各屬積匪一律肅淸以兩親年老力請開缺回里六年九月丁父艱十年八月前陜甘督臣左宗棠奏調會督諸軍渡洮進勦河州回逆身負重創裏衣血戰出奇制勝凡邊家灣鄧家灣黑山頭三家集七家集鐵門關數百賊壘以次削平十一年總統甘南四百餘營底定全境受降回衆十餘萬拔出難名數十萬廣開狄道河渠引泉灌地得沃田百餘萬畝關隴肅淸蒙賞頭品頂戴旋因母喪歸里光緒六年奉旨馳赴新疆十月經左宗棠奏率舊部取道蒙古草地繞赴張家口七年五月奏調教練火器健銳營京兵兼率所部興治畿輔水利馭軍嚴整防濬得宜士民愛戴屢見奏章工竣乞假省墓路過金陵經左宗棠留辦江南朱家山河工畢八月到籍旋奉旨馳赴廣西關外因染瘴過深乞假回籍調養十五年蒙恩補授貴州布政使十六年七月初二日抵任十九年春間因舊傷舉發猶復力疾從公詎醫治罔效於二月十二日因病出缺奴才查該藩司自束髮從戎卽誓捐軀報國轉戰湖南江西安徽浙江福建廣東廣西甘肅新疆各省規復大小　　 
城寨無數皆由善於拊循故人樂爲用善用間諜故所向有功然雖身經百戰不肯妄戮一人裹創徧體從未敗挫一陣其招降回匪以單騎親往開導能令萬衆投戈誓無二志夫插降虜難民隨處開墾因地爲糧全活尤多方之古名將亦不多覯若使天假之年誠足爲中流砥柱綜其生平戰功昭著歴經各疆臣陳奏久在聖明洞鑒之中凡屬飾終卹典必邀曠大殊恩無待奴才瀆請維自奴才到任以來與之商議各事每志同道合其勤淸忠毅尤令人欽佩今年甫五十七歳竟因傷發不起不獨奴才少一臂助而朝廷失一倚畀之臣尤堪痛惜也謹就見聞所及約舉上陳冀備採擇該藩司有子八人長子漢雲戶部郎中次子漢文分省補用知府三子漢鯤出嗣俱未隨任以下漢鵬漢泉漢卿漢良漢東俱隨任讀書有孫男九人長永綏年十二歳餘俱幼謹將該藩司履歴事蹟會同雲貴督臣王文韶合詞恭摺馳報伏乞皇上聖鑒訓示謹奏奉硃批另有旨欽此○○張煦片再晉省災廣振繁需欵甚鉅經前護撫臣奏明援照順直推廣賑捐章程就地勸捐本屬萬不得己之舉各屬紳民目睹北路情形亦所共諒臣到任卽與藩司胡聘之各倡捐銀一千兩臬司張汝　捐銀八百兩運道府州縣共官捐銀二萬餘兩河東鹽商捐銀八萬兩各屬紳富共捐銀約三十萬兩俱係按地方情形約定數目遴委妥員分赴各屬會同地方官糾妥爲勸辦捐銀多寡隨令榜示通衢期於共見共聞以杜從中影射之弊開及以來各紳富體念時艱情切桑梓踴躍輸將不過月餘卽藏行事其間實在民力不及不敷派數者亦卽諭令停止間有溢捐數百兩捐千兩者如霍州太平襄陵等縣均由該邑紳禀經各該印委轉禀留作本地橋工廟工及書院經費之用現在所書捐項己收者甫及辦其北路災區及向乏殷富地方概未派捐卽間有好義紳商目擊災情誼難坐視情殷助賑者亦由各地方官禀奉批示准其一體收半仍聲明照章給奬方能遵辦俱係官紳會商辦理此次勸辦捐輸似尚不至弊混兹奉寄諭御史王傚片稱各州縣因奉有派捐明文從中加派漁利等語臣與該司道明查暗訪毫無影響該御史旣未指出何州何縣受累何人亦未據人告發無從根究惟事關民瘼小民脂膏豈容稍滋弊竇臣仍當與司道隨時密查倘有借端浮派侵吞者卽行據實從數叅辦斷不敢稍事姑容至晋省米糧經過關卡無論粗細向不抽收厘稅現當賑需吃緊全賴商販流通己飭所屬遇有米糧過境隨時妥爲護送其赴外省購運者並給護照冀廣招徠而便民食謹附片覆陳伏乞聖鑒謹奏奉硃批知道了欽此○○頭品頂戴江西巡撫臣德馨跪奏爲九江新關第　百二十九結洋稅收支數目開列淸單恭摺具陳仰祈聖鑒事竊查案准戶部咨鈔奏内開各海關洋稅收支數目辦理未能畫一以致無從稽核應請飭下通商大臣曁管關督撫將軍監督一體遵照前次奏案卽將征收洋稅及收支數目按結開列淸單奏報一次仍按四結奏銷一次一面造具四柱淸册曁支銷經費銀兩淸册分送戶部曁總理各國事務衙門以憑核銷等因同治十三年七月十九日具奏本日奉旨知道了欽此欽遵歴經查照辦理在案兹據署九江關監督徐椿年詳稱查九江新關征收洋稅以英國三個月爲一結前經截至光緒十八年八月初十日第一百二十八結止業將征收各數開單詳奉奏咨今自光緒十八年八月十一日起至十一月十三日止第一百一十九結期滿共收各國輪船及招商局輪船並夾板船正半子口各稅曁船鈔共銀九萬七千十四兩九錢六分三厘共支解銀十萬三千三百五十一兩七錢八分又上結支欵不敷融借此結銀十二萬三千二百七十兩五錢九分七厘總共銀二十二萬六千六百二十二兩三錢七分七厘實不敷各國輪船稅銀十萬六千九百五十六兩八錢九分九厘商局輪船稅銀五萬二千六百五十兩五錢一分五厘其本結支欵内加解部庫存儲四成各　輪船稅銀二萬六百二兩三錢四分四厘内除奉文每結提解加放俸餉案内銀六千兩及豫先撥解銀八千兩外實撥剩四成銀六千六百二兩三錢四分四厘又扣解部庫存儲五成二厘商局輪船稅銀一萬七千二百三十五兩二錢三厘内除豫先解銀六十兩外實撥剩五成二厘稅銀一萬一千二百三十五兩二錢三厘又應解總理衙門三成罰欵銀三百十五兩五錢一分又三成商局船鈔銀二十一兩零分别歸入下結提還及洋員批解淸欵等情具詳請奏前來臣覆核無異除分咨戶部總理各國事務衙門外理合恭摺具奏並繕淸單敬呈御覽伏乞皇上聖鑒謹奏奉硃批該衙門知道　併發欽此 
 
 

Page 14

 
 
[光緒十九年三月初九日京報全録]  
　　宫門抄○諭旨四道録前○大臣載等奏佳貴妃金棺奉安預領工料銀兩請勅部給發摺○又奏奉安佳貴妃金棺購辦靑曰石塊片○東撫福奏訉法整頓東綱鹽務摺○又奏甄别各員片○將軍祥等奏遵旨詳細覆陳懇請借補恊領摺○三月初九日理藩院鑾儀衞光禄寺正藍旗值日無引見○慶王因伊子賞乾淸門行走謝恩○李紱藻謝授侍講學士恩○召見軍機崑岡鳳鳴李紱藻○○奴才載遷載卓志元跪奏爲佳貴妃金棺奉安預領工料銀兩應請勅部給發恭摺具奏仰祈聖鑒事竊准工部咨佳貴妃金棺於本年四月十三日奉移十八日奉安寢圈等因案查妃位金棺奉移奉安應搭創橋棚座開刨寢圈修建月臺寶頂等工應需工料向由工部預領銀兩事竣造册覈銷歴經遵辦在案光緒十四年成貴妃金棺　安照案咨部預領銀兩旋准部覆前項工程現己差竣自應造具細册以憑核給錢糧所請預領銀兩應毋庸議至十五年恭辦金棺奉安各工亦未預領嗣於十七年經工部將奉移奉安各二准鎖實銀二千九百五十九兩零亦在案今佳貴妃金棺於四月十三日奉移慕東陵蘆殿暫安十八日奉安所有應辦各工奴才等自應照案預爲　理　工料價銀無欵籌墊奴才等公同商酌仍照歴届成案擬由部庫預領實銀一千兩應請勅下工部照數給發恭候命下奴才等欽遵派員趙　　　　　　　　　　　　　　　　皇上聖鑒訓示謹奏奉硃批著照所請工部知道欽此○○載遷等片再道光十五年慕東陵原存修建月臺靑白　　除陸續安砌外餘因年久酥鹻均難適用前於光緒十四年奏明在案此次佳貴妃金棺奉安修建寶頂月臺需用靑白石塊卽應購辦新料謹附片陳明伏乞聖鑒誤奏奉硃批工部知道欽此○○尚書銜山東巡撫奴才福潤跪奏爲東綱鹽務歴年銷不足額現遵部議設法整頓恭摺仰祈聖鑒事竊准部咨山東省鹽務每年南北運缺銷甚多亟宜整頓將現行引票按年照額全銷並設法帶銷積欠妥議章程奏明辦理等因於光緒十八年十二月十四日具奏奉旨依議欽此欽遵咨行到東當經轉飭遵照去後兹據鹽運使李希蓮會同南北運總辦提調各員悉心妥議請將光緒十五年前撫臣張蠗奏准商運額票二成作餘一案俟來年限滿後規復舊制毋庸再减至官商應銷額引酌擬整頓章程詳請核奏前來奴才查南運商邱北運濮州等州縣當道光年間物大全盛之時銷數卽難足額迨後水災匪擾竟致引積課懸前撫臣丁寶楨委員設局試辦竭力維封至今二十餘年課運雖無貽誤總未能照額全銷緣南運距塲甚遠本重價昻而地方非鄰淮北卽近蘆岸小民貪賤食私禁不勝禁北運則半屬沿河連年黄水爲災民情困苦銷鹽異常短絀其餘官辦州縣或地近塲竈或水旱頻仍情形雖各不同要皆商乏引懸疎銷無術不得己而歸官經理是以歴年知銷之引局辦居其半官辦十之四商欠者僅十之一二誠以地勢使然非敢置課額於不顧也兹奉部議飭令整頓現引帶完積欠實爲正本淸源之計夫多銷乃能裕課定法貴於因時山東鹽務章程疉次厘訂業己詳明周密該司於無可設法之中議將二成餘票限滿規復舊制並力籌辦法四端奴才端加確核敬爲我皇上陳之一奏銷宜依限辦理也查鹽務首重緝私而緝私責在牧令如不認眞查拿銷數何能暢旺各州縣廻護處分軍興以後有遲至七八年始行造報者近亦延擱一二年及至彚辦該州己物換星移惰省無所儆賢者亦無所勉應卽申明　例勒令依限造報嚴核分數將督銷不力之員立予處分全完者照章議叙局辦委員並以銷數多寡定其功過庶各知所勸懲疏銷可期得力一巡務宜整飭也每歳南漕北上往往夾帶淮鹽回空則帶蘆鹽兼之各州縣地多斥鹵小民埽土煎熬隨處灑賣在在皆足爲害前擬於德州柘園鎭地方設卡稽查並於海豐陽信霑化銅山宿州渦陽等處增設巡勇以防浸灌民聞私設鍋池責成州縣隨時訪查平毁有犯必懲不准玩泄一體恤同艱兼顧正供也東綱商碎戶散資本微薄自運自銷者不過十分之三餘則商領張介商告運撥商銷鹽竭蹶從事每致敲捕比追仍多領不足數現在禹城平原館陶等處卽因招徠無人飭地方官代爲經理或减欵先顧正供各立年限引背仍留商名冀其徐圖恢復惟商艱雖宜體恤仍應力顧正課無論官商以後應責成按額領銷不准短欠一裁革浮費平價利運也永阜塲灘池被黄流頂托滷氣不升癁鹽短絀欀價增昻商人成本旣重運鹽至東阿縣南橋寍州安居等處逆流上挽告餘里脚費尤復不資船戶人等往往沿途盜賣兹據擬嚴禁竈戶攤派一切浮費以平穰價並設河巡分叚稽查防船戶究包盜賣之弊以上各節均爲目前緊要關鍵奴才當督飭運司認眞經理如有未盡事宜仍隨時分别籌辦總期多銷一分鹽弓卽多裕一分課欵以仰副聖主整飭鹻綱之至意是否有當謹繕摺具陳伏乞皇上聖鑒訓示謹奏奉硃批戶部知道欽此○○福潤片再勞績保舉人員應於到省後予限一年察看甄别兹查有候補儘先前補用同知郝廷瑄在任候補直隷州知州淄川縣知縣黄華候補知縣　嘉第兪夢曾屠乃勳劉邦彦到省均滿一年例應甄别據藩臬兩司會詳前來奴才詳加察看郝廷瑄舉止安詳黄華才具明敏李嘉第年富才明兪夢曾辦事安詳屠乃勳才識明練劉邦彦勤奮有爲均堪以各本班分别補用除履歴淸册咨部查照外謹附片陳明伏乞聖鑒謹奏奉硃批吏部知道欽此○○奴才宗室祥亨奴才瑞興德禄等跪奏爲遵旨覆奏仰祈聖鑒事竊奴才等前於光緒十八年七月二十二日恭摺具奏荆州駐防鑲藍旗滿洲金壽告休恊領一缺案經奉准部覆亟應補放因右翼滿洲佐領並無應補人員查有花翎儘先即補八旗滿蒙協領鑲白旗滿洲佐領炳泰前於同治十三年投効伊犂軍營疉次打仗克城出力經原任伊犂將軍金順歴保花翎恊領銜儘先即補左領光緒九年在伊犂軍營補授遺缺佐領復於十一年收還伊犁剿辦竄匪案内請奬遇有八旗滿蒙協領缺出衋先卽補賞加副都統銜軍功隨帶加一級嗣經兵部議奏除將所請升階加級照准外其加銜應改爲俟補協領後再加副都統銜十三年六月初七日奉旨依議欽此十六年八月二十七日顺防請咨十七年四月十七日兵部帶領引見奉旨着照例用欽此欽遵在案所出告休鑲藍旗滿洲恊領一缺以之擬補洵堪勝任合無仰懇天恩俯准以鑲白旗滿洲佐領炳泰補授如蒙兪允將來左翼滿洲協領缺出卽行撤還等因具奏於光緒十八年九月十六日奉到硃批兵部議奏欽此欽遵在案兹於光緒十九年正月十三日准兵部咨開查定例駐防滿洲蒙古漢軍恊領缺出由該將軍都統副都統等於該處本翼應升人員内揀選擬定正陪送部引見補放等語是駐防協領補缺舊例係於本翼應升人員内揀選正陪補放惟近來有因勞績得有保奬人員該處又無輪補章程每遇缺出若皆盡應升人員揀選補放其勞績人員補缺無期未免向隅自應稍爲變通准以勞績人員揀補仍照定例各案本翼補用今荆州右翼鑲藍旂滿洲協領一缺據該將軍聲稱現在右翼滿洲佐領之無應補人員請以花翎儘先卽補八旗滿蒙協領之廂白旗滿洲佐領炳泰補授將來左翼滿洲協領缺出即行撤還等因臣等查該員雖經保奬儘先卽補八旗滿蒙協領而右翼因何並無應補人員摺内亦未詳叙明確所請以左翼廂白旗佐領炳泰補授之處礙難蜀議應令該將軍詳細聲明再行覈辦等因於光緒十八年十二月十六日復奏奉旨依議欽此欽遵咨行前來奴才等伏查所出廂藍旗滿洲協領一缺例應於右翼滿洲四旗佐領内揀選補用因該翼佐領内現在並無勞績保奬補用協領之員亦無卓異及揀選擬陪曾經引　記名人員惟查有鑲白旗滿洲佐領炳泰前於收還伊犁案内保奬遇有八旂滿蒙協傐缺出儘先卽補於光緒十七年四月内併案送部帶領引見各在案若於右翼應升佐領内揀選補放該員未免向隅此奴才等請將右翼廂蘆旗協領員缺懇恩以炳泰借補之情形也現准部姿飭令詳細聲明奴才等復查該員炳泰年力富强諳練營務因勞績保奬遇有八旗滿蒙缺出儘先卽補曾經引　見而右翼四旗佐領内現在實無應補之員所出廂藍旗滿洲協領員缺合無仰懇天恩俯准仍以勞績儘先卽補滿蒙協領花翎佐領炳泰借補俟有左翼滿洲協領缺出卽行撤還該員前於光緒十七年四月送部引見未逾三年照例毋庸送部引見合併聲明所有遵旨詳細覆陳懇請借補恊領緣由謹恭摺奏聞伏乞皇上聖鑒訓示遵行謹奏奉硃批兵部議奏欽此 
 
