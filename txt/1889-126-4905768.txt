# 1889 - 126 - 4905768

 

Page 1

 
 
[石印四書古註羣義彚解出書啓] [  點石齋主人啓]  
　　是書計九種一皇侃諭語義疏一李文貞公大學古本說中庸章叚中庸餘論一毛次可四書改錯一劉楚楨論語止義一焦里堂孟子正義一宋　山論語札記孟子札記盖皆博考羣言闡明古義於章句註疏說文之學融曾貫通精當不易較之尋常味根錄備旨合講諸書尤覺原原本本　制詳明習舉業者果能家置一編臨文時自必别有慧心獨具隻眼惟是書見於叢書者多冋無單行本可購茲特以家　九種彚爲一册精楷重抄　點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從亷售價每部洋八元售處向上海北申昌點石齋帳房外埠京都琉璃厰本局粤省雙門底本局漢口黄陂街本局閩省皷樓前本局湘省府正街本局均可購取此佈 
[石印四書撮言發售] [  點石齋代啓]  
　　四書撮言一書閩省蓉芝胡氏采衆說會羣言於朱註中逐字逐句爬剔疏證繁簡適中洵足翼聖經而啓求學其是閩省督學使者爲河間紀文達公閱是書大加奬賞立付開雕惜所印無多故所傳未廣茲倩善作宋體字者一律繕正付之石印分裝十本外加綢套　處在廣東潮州府前街文林關發兌此佈 
[續興利說]  
　　言治之道自在富國而足民則興利尚巳利之大者莫如國家與民共之夫利之所在而爲上之人所專有是私也非公也徒知富國而不知足民利之藪卽怨之府也瘠民以肥國必至天下困竊上亦安能獨享其利哉惟以利爲天下之公器其量乃溥其力乃全譬諸扛鼎合衆擎則易舉譬諸製裘集衆腋則易成有子曰百姓足君孰與不足百姓不足君孰與足三代以上皆知藏富於民故取之於民也寛用之於國也舒蓋上古之世君與民近下情得以上達所謂師箴瞍賦　誦百工　庶人傳語卜皆得以所知貢之於朝廷故上之於下痌瘝在抱疴癢皆聞民間三年耕必有一年之蓄户有蓋藏俗鮮彫　泰西立法猶近於古其國計民生所係專恃行商商力有所不逮則以官力佐之故商之所至兵亦　焉英之得通于中國也首在設東方貿易公司逮至議簡領事駐劄而其權益重在其國中無論何事皆許糾衆集資設立公司官不惟不爲禁阻且竭力且之奬其有餘而補其不足卽如所開銀肆所立礦局所創　行所設機器各廠有益於民生日用可以通有無濟緩急遇有折閱倒閉國家且發帑項以爲補苴所以利無不興弊無不革而商務之旺蒸　日上也今我中國自與泰西通商以來中國之財日流於外洋漏巵之最大者莫如鴉片西國商務日興而中國利源日蹙幾於歲贏中國三四千萬西國進口貨物除鴉片大家而外其次有若洋布匹頭有若鐵斤有若綿紗條歲入皆以一千數百萬計此其報關納稅簿册有可稽查者也中國出口自茶絲兩項外餘貨寥寥無幾且絲茶貿易日見其衰中國巨商殷賈近年來因之以虧損者不少華商本少利微不能自行販運貨物遠至外洋祗知爭目前微未之利而不知擴後來遠大之模且也意見未融嫉妬潛生傾軋時聞播煽不免誠如是也利安能興我以爲中國近日旣欲倣傚西法崇尚西學以立富强之基藉以裕國而足民則莫如一切按照泰西之法而行如開礦也造船也設機器各廠也　造輪車鐵路也開設銀行也悉許民間自爲設立公司官不必爲之掣其肘且爲之奬勵　裁成之將見民間必有歡欣鼓舞以爲之者如其一舉動一造作動必禀請南北洋大臣兢兢焉慮其不行南北洋大臣許矣咨部或干駁議或以爲窒碍難行旋作罷論夫官之所以不許者以爲興情不能允洽衆議不能僉同或有所妨碍于閭閻耳如謂開礦則足以擾民是監於明代之失而因噎以廢食也若由官商相爲維持由其地土著之民踴躍從公更爲之設立善法盡杜諸弊安見事之不可行哉如謂機器行則奪百工之利輪船行則奪舟人之利輪車行則奪北方車人之利不知此三者皆需人以爲之料理仍可擇而用之而開礦需人甚衆小民皆可藉以餬口卽以其地礦之所出以養其地無業之貧民何不可之有至於居間自造輪船通商遠近安見利之不可獨擅今輪船但能至長江而不能至内河利之流通猶有所阻若令民間自立公司購置輪船用以往來内河轉輸貨物裝載人客旣無虞乎盜賊亦不費乎日時何憚而不爲如慮民間輪船之所至西商輪船亦必接踵而來則有泰西之公法在歐洲諸國立約非通商之地外國船艦無得闌入我常與之申明約章彼自俯首而無辭天行駛内河之輪船其小焉者也其大者亦可上沂乎長江而遠至於外洋載運各貨以貿易於東南洋各島國新舊兩金山歐美兩洲投其所好其利自溥西國初建輪車鐵路民間亦以爲不便逮後行之而獲益遂自集經費　趨畚　由僻縣窮鄉以合於通都大邑由是輪車鐵路徧於國中及乎境外非始之難而後之易也民情可與樂成難與謀始創始者難爲功繼起者易爲力事當甫創行之維艱惟能不惑於人言始能毅然而爲之耳今南北道阻貨物賤之　貴貴之徵　每苦其販運之煩勞道途之遼遠自有輪車而遠近相通可以互爲聯絡不獨利商并且利國凡文移之往來機事之傳遞木捷而速化馳若神遏亂民禦外侮無不恃此焉况如北方爲輪船所不能達商民悉恃　車爲陸運日行百里已見其勞兼以風雨泥濘雪窖水大一步不可行如遇水旱災荒籌辦賑務必至緩不濟急飢民坐而待斃者衆矣此北方鐵路之斷不可無也如謂敵國資其鐵路而反可長驅直進適以因之自敝此殆不然鐵路雖蜿蜒千里輪車雖勢若奔電而去其尋丈之路卽車不能納軌輪不能驟馳或投石而斬木焉卽爲之阻又何慮之有若謂足以壞風水此愚者之言可不必與之辦泰西何國無鐵路何國無戰事未聞以有鐵路而反爲之害也如以爲宼能來而廢之則將如列禦宼所云矢來無鄉不如築鐵室以自藏之爲固也至於織　之利必當亟爲講求織必紝以機器爲先事半而功倍巧捷異常而其利無竊宜度各省所有之物産而設立機房如織羢織氈毯則設於天津直隸以取口外之羊毛織布則　於上海蘇州以就其地之木棉織綢則設於湖郡杭垣以購其地之蠶絲西人貿易於中土不過以匹頭爲巨宗若我自織則物賤而又省且無需乎輪船之轉運其價必貶且可仿其花紋色式以販售其國中西人又何能獨專其利歟以此言之民間設立公司其利自興官但隱爲之助不必别設總辦會辦以分其贏餘且西人不畏官而畏民以中國之大民間誠能億兆一心勃然振興百利具舉西國安能與吾民爭利哉此之謂以民戰 
[浙西試事]  
　　浙江學政潘嶧琴文宗考畢湖州接考嘉興約本月望後可回省二十一日復出轅按試金華次及　州嚴州約計六月望後　省再考杭州府屬云 
 
 

Page 2

 
 
[枷示棍徒]  
　　杭州茶寮　賑一案　由郭太守督同仁錢兩縣辦理並遵崧振帥札文將善後事宜另行舉辦賑捐則限六個月煌煌告示徧貼街衢惟查當日有棍徒擲石滋事致碎鄒　察坐輿一事因復明查暗訪拘獲爲首擲石者五名訊得皆係地方痞棍並非開設茶肆之人遂判令分别笞責荷以木枷飭差帶往湖南會館下首示衆俟枷示期滿仍飭帶回以憑核辦 
[惠及遠方]  
　　山東濮州民埝　刷百餘丈災民徧野待賑彌殷張朗齋中丞電致粤藩求助賑銀四萬兩藩憲恐欵項難籌禀商張杳濤制軍制車慨然允許諭飭廣恊黄副戎就番攤陋規欵下先行籌墊以備解東查番攤陋規上年海防告急時曾提撥四成以充車餉故此次制軍擬移緩就急以拯災黎也 
[嶺南迎夏]  
　　粤東大憲前在大佛寺設立課史局每逢朔望親赴局中傳集候補各官講論吏治嗣因軍務倥忽不遑兼顧其事遂幾如告朔餼羊矣現署藩憲王灼棠万伯仿照前規改爲候補官月課自同通以迄佐雜均准與試定期三月二十八日在撫轅點名考課嗣後每月考課一次同通州縣取列五十五員佐雜取列工十三員奬賞各有等差於造就人材之中實寓體卹貧吏之意誠一舉而兩善備焉○越華粤秀兩書院春季輪應督憲課試張香濤制　示期三月二十六日在撫署扃門開考不許傳題出外如甄别無名者亦許報名投考以期拔取眞材是日應考者約十二百餘人斯文濟濟可謂盛矣制軍原欲欵以茶點嗣因人數過多遂每人改派大錢一百文八百孤寒無不同聲稱頌 
[宫保過潯]  
　　彭　琴宫保由杭省起節回湘南路經安慶云云迭詳前報兹悉初八日十一點鐘旌節駛過九江選鋒新勁等營均列隊江干燃槍致敬鎭道府縣遊守等員恭往迎迓宫保飭差宫辭之蓋不欲重勞供張也 
[委征魚稅]  
　　四月間魚苗上市潯江漁户舉網臨流均售與蘇皖撫贑等處商販小艑大舳滿載而歸向由九江府委員征收厘稅本屆曹朗川太守遴委曾叅軍仰顔劉貳尹鶴齡分駐姑塘官牌夾兩處征收連日到有蘇船贑船甚夥想今年魚稅當必有贏無絀也 
[松試提覆]  
　　十一日辰刻楊文宗提覆奉賢金山上海三縣童生題奉己欲立而立人己欲達金用之則行舍之上奢則不孫儉各作一講一釣又通塲而盡力乎溝洫作中二比是日申刻楊文宗牌示提覆南匯靑浦童生各四十名准於十二日未刻進院覆試 
[火災彚紀]  
　　宜昌訪事人接到川及來函云川省瀘州地方生意頗旺上月中旬陡遭回祿被焚者千百家　從來所未有焚斃者約二百餘名洵非常之災也又上月下旬謠傳宜昌城内外失愼之處甚多又有荆沙被火之信其實皆係子虚烏有之談不料數日後沙市之竹家子地方被燒三百餘家又江口董市宜都陽溪各地方上至夔府以迄瀘州疉遭回祿之變雖災之大小輕重不一然亦可見祝融氏之肆虐矣 
[彝陵瑣誌]  
　　本年江水增漲較往年爲遲前日江岸陡漲七八尺旋又退落近日漸次　漲河下蓆街於冬春赶生意者邇日已拆缷大半移住岸上矣○固陵輪船前在宜昌會議碰船事宜尚未議定現已駛往上海修理俟修竣　　當駛人四川云○江岸一丐沿船乞食上月廿六日不知何故自將舌嚼爛而死人以爲是人有隱慝云○城内被焚之户其殷實者現已立柱盖屋照前貿易而城外自龍王廟以上多有洋人盖造房屋天主堂之育嬰堂大興土木邪許之聲聞於遠近 
[出殯誌盛]  
　　皖垣支應局張敬堂觀祭月前逝世已紀報章兹悉長公子於初七日扶櫬由水路還常熟原籍是日晨刻出殯前導引魂旙銜牌十數對繼以誥命亭眞容亭等靈輿用龍頭　以三十二人舁之出局門走風節井下吕八街三牌慺四牌樓大二郎巷高井頭出小南門迤邏　官碼頭登舟文武官員執紼而送者異常熱鬧沿途擺祭者　起觀者爲之塞途生榮死哀觀察有焉 
[將星忽隕]  
　　統領安慶練軍馬步各營撫標中軍吳崇菴叅戎峻基患病兩月有餘投以藥餌見無效騐至初七日午後三點鐘仙逝當飭　什哈赴院禀報出缺俄而各營官紛紛策馬而至籌辦喪事其中軍一缺經大憲檄　管帶練軍右營邱雨亭軍門時成署理軍門奉札後已於初八日辰時接篆視事至統領一差尚未委人接統也 
[蘇省秋審]  
　　蘇護撫院黄子壽中丞擇於本月初八日舉行秋審大興是日卯刻兩司及屬卜文武官員均至撫轅禀見及至辰初鳴　開門兩司率文武各員行堂叅禮中丞避位答揖各屬員退後中丞卽升公座潘臬憲亦於堂下設公案就座其餘各員分班鵠立巡捕官跪　放秋審牌傳令各犯點名而進從東入立堂下叩頭應名從西出各賞　一條芭蕉扇一柄靑錢二百文饅自四個各犯出後卽禀請退堂兩司各屬員堂叅如前儀中丞答揖後卽入内小憇兩司隨入少頃辭出始各紛紛回轅撫轅一帶車馬喧闐往觀者人山人海擁擠不堪本屆秋審人犯共有五十九起除淮徐海三屬例由該管巡道代勘外解省者共計二十九起云 
[難民騷擾]  
　　常昭崑新等縣客民滋閙人情惶惑地方官先後禀請資遣回籍兩江制府曾宫保以客民太多一旦驅之回籍恐其聚衆生事預飭統領鎭武等防營張車門景春酌帶營勇馳往彈壓護撫院黄壽師則札委王小安别駕等兩員前往會同地方官設法資遺回籍各員奉委後辦理甚爲迅速現已陸續遣回過半惟其中良莠不齊有實係災民來南墾荒者亦　遊勇藉端滋閙者大抵有家眷者爲墾荒之人無家眷者係外來之棍初四日下午忽有船數十隻客民四百餘人至蘇泊舟胥門外碼頭聲稱欲進城叩禀撫憲府縣及城守中軍聞信後旋卽出城彈壓若輩恃　滋閙抗不遵諭一再上岸與官爲難城守叅府劉叅戎勃然大怒以省會地方爾等尚敢恃衆滋閙定須拿人請令衆始稍退府縣面允每人發給三百文速卽開船客民堅不肯行再三求加倔强之形現於言色次晨署藩　田熾庭方伯出城面諭若輩作速開船每名酌給錢一千文如再不遵定須嚴辦云云客民雖梗頑然見方伯聲色俱厲令出維行均諾諾連聲領錢而去一面由水師營派撥砲船護送出境或謂此等人臺無歸宿必將去而復來也近日由崑新常昭等處來者仍絡繹不絶故水陸巡查格外留心梭巡城門尤較往常爲嚴密矣 
[接錄張野星使與美外部辨駁新例往來文件]  
　　外部復文爲照復事照得上月二十八號接准貴大臣是月二十六號來文今日始獲披閱内開切要各件姑卽略爲照復其餘詳細容俟後日裁畣謹附上去年十月一號總統批准議院禁止華工來美新例諭文一本送請察收此諭文似曾遞送一次旣載有總統推論中美往來文件并申明新例之立係　中國　意相合等情伏祈察核爲荷貴大臣文内末叚有謂猶憶前會議新約時本大臣曾言倘議院例與歴來和約相悖總統定必批駁等語本大臣用特先行布復蓋本大臣於議約之前談次並未如此確切措詞亦斷不致似此篤言想貴大臣必係錯會本大臣詞意當時本大臣並無逆料議院擬立律例與和約相悖者且亦未嘗談及此節也貴大臣與本大臣皆藉繙譯傳言想錯誤由此而起以致本大臣所述總統遵約辦事心志詞義未能透亮且當時並無違約之例須要總統批駁者何致本大臣無端聲及此說　殊難索解也貴大臣與本大臣歴來辦事妥協仰慕之誠可表天日故貴大臣稍有疑處本大臣更應明告以釋其疑本大臣每於會晤之餘必飭書記記錄所言各節本大臣細繹所錄並無貴大臣文内所開之件敢爲貴大臣陳之去年九月十八號徐代辦來署晤談所言各節經巳紀錄謹照抄一分送閱細繹所錄徐代辦并未叙及如來文如指本大臣曾言之件不過冀望本大臣力勸總統不可批准新例而已今本大臣歴歴解明此節者但求貴大臣明察本大臣所曾應許者未嘗不踐言而力所未逮者斷不能妄許也爲此照復請煩貴大臣查 
 
 

Page 3

 
 
照須至照復者右照復大清欽差大臣張一千八百八十九年二月二號光緒十五年正月初三日 
[津門紀俗]  
　　京師人楊春霆在天津北門外鍋店街開張恩佑齋鐘表鋪其妻某氏素以賢淑稱每當持籌握算之餘花下板輿親承色笑天倫樂事洩洩融融眞神仙不啻也鋪後有披屋一椽上葢小樓一座三月二十九日之夜楊於樓下奉母夜談其妻作女元龍之高臥約及三更許突有兩賊破窓而下露刃挾氏索取贓物氏素有胆略詭隨以對兎脫下樓高呼有賊楊問伊誰賊應曰我乃向爾借盤川者時河北賈家柴廠失愼遠近火會正救火而回人聲車聲及鸞鈴聲喧成一片楊雖極聲高喊無奈隣右俱充耳不聞不得巳鼓勇登樓賊知之急取板桌抽屜從空擲卜中有乳　碎如　粉飛濺楊額傷雖不重然已皮破血流於是不敢誕登賊亦不便久留收拾　中衣飾約值津錢百十千飛上屋簷而遁楊於火會過後邀集街隣役報守望局局董急飭緝賊追贓賊在屋上絶迹飛行至竹竿巷擲下袱包一具由在宫人役拾獲呈案而賊已蹤影俱無矣少焉河北汛曁四門千總均前往踏勘許以嚴緝務獲惟賊由牖人與鑽穴同旣非硬入又異明出是竊非盜着於報案時務須斟酌免取罪戾翌日事主開列失單投保詣縣報請騐傷委廉當堂訊問勒捕於十日内破案違十未便其拾獲之衣物發楊檢認的係原贓至初三日捕役在侯家後緝獲一犯年約廿餘歲聞係由保定越獄脫逃不知與是案有無干涉也○袁洛先者原係附城蘆庄之混混現已垂老改過遷善就紫竹林北開張小店以餬其口小店者賣漿屠狗之流雜處其内旅邸之最下乘也附近有　搗鋪麻搗兩字曾見宋人詩麻搗女墻唯牡　盖搗麻爲之津人購以和灰堊壁者其肆主張姓不知其名人以其業名之曰麻揭張鋪中除麻摀外兼售釘鐵麻包等類託業雖微獲利頗厚年來已家足人給矣袁有寓客某甲於初二日向購麻包一具計錢不過百十文緣有破爛請易完壁者張以過於挑剔摽諸大門之外以致兩相口角張謂汝　恃而不恐豈以居停爲混混袁老先耶袁以張語侵已謂是可忍孰不可忍立向張聲罪致討張亦攘臂而前幸經旁人勸開未成毆門閱片刻張忽　蘇木一根大踏步前喝袁住足袁剛回顧遽被當頭一擊血流滿地倒臥不能動彈洎舁回寓中巳口嘌不能言語其叔聞知連夜投縣請騐習日又報水米不進邑尊遂於初三日委員詣騐逮張管押飭具保辜俟袁延醫調治再行發落說者謂麻搗張共有兄弟數人其肇事者係行二云 
[請龍求雨]  
　　龍亦神也深其爪出其目作其鱗之而藏則不盈尺而窟　淵出則不崇朝而雨六合秦人見其首楚人見其尾談之者莫不謂天龍苟下降吾當不爲葉公之駭而却走也然乎不然乎金陵十年中以雨暘不若請龍者四龍之來與否吾不得而知也然龍至必浹旬而雨則龍之爲靈昭昭也否則不浹旬而又雨且澤卜尺焉則龍之爲靈益昭昭也如是而謂牧民者求饜民之欲能不恃龍爲慰彼黎庶之上策哉屈指大江南北農民無一處不需水浸種灌秧望雨甚迫上江兩縣就龍土廟設壇朝夕祗候可道憲臨壇祈禱巳經匝月神念香火情或廉纎於紅杏技頭或浙瀝于碧挑樹下要皆如今日諸當道之敷衍人情不過聊以解嘲並無實濟故到處轍涸井枯猶如向昔督憲宫太保知壇久無效非祈者之不力亦非聽者之不聰因委戴可馬前赴江西請龍蓋司馬於此役巳四度就道似與善睡君有宿緣世俗遂疑其隸籍上清宫一如白香山在匡廬之香爐峯爲道士者然不知王喬乃仙而吏非若梅福之吏而仙也前月廿七日司馬在院禀辭有笑其此行何異登仙者司馬曰仙安敢望但每屆到山住持必爲書符拜籙緑章夜奏通明殿此時賤名得以附達紫府是豈奔走風塵者之所及料歟尤奇者此項龍　山中恍恍惚惚渺莫物色其蒼黄赤白迨一聞感召雖千數百里肸嚮所及有格皆通且先徵夢於潭上之住持故每委員到山道士早迎門而笑一若預知有客之不速者可見龍之爲靈迥非尋常之鱗甲所敢妄擬方今景連聿興上下神祗爭依日月之光而龍神以顯應見於各直省之奏報者指不勝屈崇錫封號籲請匾額皆擁兼圻者所有事上年宫太保之請錫奎章特其　大焉耳或謂此龍自劉峴莊制府撫豫章時始徵顯應嗣峴帥移督兩江而江南遂沿爲故事早潦之役當道實爲民請命焉然則人非神固無以保單厚之福神非人亦無以昭禋享之崇 
[處州决犯]  
　　本報前紀處州靑田縣捕役在金華府屬蘭溪縣拿獲匪犯林劉一事兹悉所獲實係兩犯一爲楊友寶卽老劉一爲林姓未悉其名皆靑田九都人屢次訊供直認不諱因於三月十二日　赴市曹處决并將首級解回靑田縣犯　地方懸竿梟示以爲作惡者戒 
[鄂垣官報]  
　　三月二十日調署江夏縣楊禀見赴兩院禀知於二十一日考試武童止塲候補州英勳禀見解荆州滿營米折銀兩赴院禀辭候補縣史賡雲兄辭赴洋樓峒彈壓茶市差謝元祖奉臬憲委赴遠安縣會審案件赴兩院禀辭張飛鵬禀見奉到奏准甄别留省補用同知赴兩院禀知謝署鍾祥縣縣丞事唐文治禀見謝委候補巡檢買撫辰奉藩憲委送恩詔赴宜昌府差赴兩院禀辭鄭工分發補用府司獄羅廷珍來省赴兩院禀到二十一日漢陽府赴兩院禀知考歲試武童新選隨州州同土瑞明自京來省赴兩院禀到委辦蘄州厘局候補州判傅德潤赴兩院禀辭赴局二十五日大挑縣武忠睿奉江漢關行知鄭工奬叙拔委一次禀謝湖南補用縣杜湜奉南藩憲委解長江經費並書吏飯食銀兩來鄂赴兩院禀到二十八日禀辭回湘調署江夏縣楊覆試武童候補巡檢舒鴻圖奉武昌府委送通山縣謄黄差二十六日本任漢陽仁義巡檢楊寶森赴兩院謝回任飭知候補縣丞涂定中候補典史陳元弼俱奉臬憲賞准給予酌委禀知武昌府李於二十七日考試江咸嘉　縣文童正塲試用縣丞朱榕奉藩憲善後局委帮辦餉錢所差各赴兩院禀知二十日委辦鄂岸督銷淮鹽局不蘇卽用道沈守謙來省差人赴兩院禀到專辦老河口厘局候補府蔣斯崧禀辭赴局候補府丁柔克奉委敬讀大婚禮成崇上皇太后壽恭　號恩詔差候補縣杭宗傑朱有寛俱奉委恭捧恩詔差各赴兩院禀知藩　牌示鶴峯州州判員缺詳請以候補班補用州判方文瀚咨補二十八日補用巡檢王家瑞奉武昌府委送恩詔赴嘉魚縣差赴兩院禀辭准補黄州府經歴吳明禀辭赴任候補巡檢余祉錞奉漢黄德道委巡查大智坊街道差禀知二十九日署中衡璞游戎進見謝准補行知 
[蕙蘭爭馥]  
　　徐園蕙蘭之會曾列前報昨日主人招邀滬上諸名士設宴賞花第見裙屐風流與梅仙荷素掩映生姿以視春蘭之會有過之無不及宜乎聞風而往者此三日中車如流水馬如龍也 
[站籠示衆]  
　　去年瞿阿掌楊阿英在華涇鎭　開　生源家厝棺圖竊未成由沈獲解到縣又陳阿掌在浦東張家橋刨開張次梁家厝棺亦經逮案裴邑尊訊明定擬解省發回監禁復恐黨與仍　儆懼乃禀請各憲將三犯置之站籠示衆兩月期滿然後照例發遣 
[上海縣署瑣案]  
　　前日二十七鋪陸家浜人陸阿四陶沛沛陶發寶等因抽糖口角忽有陶士明者上前喝阻致被攅毆因將陸扭赴縣署喊控裴邑尊升堂訊究士明稱小的道經陸家浜見　及土和尚等數十人與挑糖担人胡閙而兒子沛沛亦在其中是以上前喝阻不料竟被蜂擁拳毆以致受傷叩求騐視陸稱小的以抽糖爲戲後察知賣糖人籖上做有記號是以向之理論不意誤毆士明沛沛發寶同稱小的在彼閒看並不相于邑尊飭仵作騐明士明傷處着自行醫治陸及沛沛發寶一併鎖交原差看管候補提土和尚到案訊辦○王子明　磚木鐵名業控欠逮　巳紀報章前晚裴邑尊升堂覆訊王稱磚木各行已允折償惟鐵店所欠祗二十千之譜竟開虚帳今繳洋十一元叩求飭領邑尊准予　案開　○陸朱氏控夫弟陸允發圖吞家産一案曾登前報兹裴邑尊訊究之下朱氏伸訴前情邑　飭暫退去候傳該處二十五保頭圖地　　關寶到案訊明核辦 
 
 

Page 4

 
 
[英界公堂瑣案]  
　　包探秦少卿稱查獲竊賊丁來友詰得行竊銀飾十一件自鳴鐘二架水烟筒四枝衣服十八件贓均弔到據言　以 
指明失竊人家今將人贓先行解案容再傳失主到堂認領丁來友供寧波人年三十一歲以後不敢再犯蔡太守飭該旬探將人贓帶回捕房傳同失主解候判斷○包探唐靑山稱陳會生至義盛烟店購辦呂宋烟四箱囑店夥宋阿福着出店陳阿元送烟跟伊前去收洋豈料中途　逸追獲交捕房查得陳會生尚在别店騙取呂宋烟二箱今先解案容再查被騙之家宋阿福申訴前情陳會生供蘇州人年二十二歲失業無聊致出此下策蔡太守飭宋阿福將呂宋烟四箱領去旣據該包探聲稱陳會　另有誑騙之案着該包探將陳會生帶回查明情形再行解訊○包探顧阿六稱周福生因犯竊解案奉判遞回無錫今又來滬昨日在路相遇因拘案周福生供因有幼子在滬是以復來蔡太守判周福生笞責百板押候與其幼子備文遞籍○三百十三號華捕稱昨在小菜市見張晉良擺攤小賭丁阿毛是同伴一併拘拿并起賭具送案張晉良供小本營生偶擲骰于尚求寛宥丁阿毛供帮傭度日在旁觀看不敢與賭蔡太守判張晋良管押七天以示薄懲丁阿毛旣不與賭從寛斥釋賭具存毁○一百五十二號巡捕稱昨見陳阿生所開舊貨店門口堆積木料有碍道路喝移不依反與其妻陳周氏逞凶致被拉脫號衣上之號碼銅字尚有沈寶元亦有傢伙碍路一併拘案號衣呈騐陳阿生供開舊貨店堆有木料巡捕喝移搬動略遲不敢逞蠻陳周氏供與同沈寶元供有傢伙業已搬移蔡太守判罰陳阿生洋二元撥充醫院經費該氏從寛免議沈寶元斥釋○西人軋立而控馬夫王二戳傷值銀九十兩之馬四因難醫治將馬用槍擊斃蔡太守飭王二交保查明再訊已列前報昨據該西人投案聲稱請免追究王二仍供馬繫在屋旁因跳躍致壞屋柱帶落馬口銕水絡拖在馬身上奔走以致割傷並非小的有意傷馬太守飭將王二開釋 
[謝筵資移賑]  
　　九華堂主人函來英洋二十元助賑因其新開箋　寶號蒙諸親友致送　儀主人僅以銜名登記賀儀當卽璧還惟禮雖不收亦須設筵致謝未到諸君均應補席第念各處災歉頻仍以節省齒頰之餘作爲賑欵交敝處彚解與諸親友共造無涯之福意至善也從此生意日隆天必佑之好施爲懷者若此願諸君子與九華堂主人有同情焉[  上海北市絲業會館籌賑公所施少欽啓]  
[鉅欵疉來]  
　　旱潦薦臻廼仰天而太息仁慈普被胥救世以肫誠今有寄嘯老人助漕寶銀一千兩竹西小隱助漕寶銀五百兩鋤月山房助漕寶銀四百八十兩承蔚豐厚號趙蓉生翁患莅交來　規元二千一百二十六兩九錢一分六釐均囑解山東鉅欵疉頒隱姓名而不告殊恩共沐實銘感於無窮並廣流傳藉資則傚大善　回天有力其不謀而合者何若是之巧耶上海北市絲業會館籌賑公所愚弟少欽施善昌謹誌 
[求消孽延年助賑]  
　　求消宿孽延年益壽果　如願以償豈不大快於心乎今有鎭海張善士元萃爲求消宿孽延年益壽助山東賑洋四十四元二角承時明齋先生交來顧名忠義洵足以爲斯世勸[  上海北市絲業會館籌賑公所愚弟施善昌謹誌]  
[身世玉琴樓己丑年題畵詩之四]  
　　梨雪輸淡冶月輸清除是瓊瑤琢得成祗恐近來消瘦盡玉容無主涙盈盈○梅酒醒天寒翠袖來幽芳冷艷出塵埃何當雪月雙清夜移向孤山手自栽○碧桃露華濃處挹仙姿崔護尋春一見之賤却人間輕薄種遙從天上寄相思○海棠艷質丰姿酒未消曾將銀蠟照春宵緑章更向通明奏金屋終當貯阿嬌○山茶一簾香霧試春妝嬌似楊妃倚玉床欲製絳綃新步障夜深重與按霓裳○芙蓉欲擷秋芳意渺然拒霜雖好已堪憐搴裳莫怨來遲暮爭奈寒江阻不前[  太痴生侣琴高瑩稿]  
[蘇省撫轅抄]  
　　初六日候補同知洪摸解塘工經費赴浙江回委署上海縣黄浦司巡檢霍正坤禀辭赴任○初七日候補縣汪國奎謝飭知九十兩年海運蒙保儘先前補缺後以直隸州前先補用○初八日候補同知惠榮禀辭奉委赴華亭縣驗收工程差 
[浙省撫轅抄]  
　　四月初四日紹興府霍專丁來省禀知捐助蘇皖賑欵奬叙花翎禀謝○初五日主簿方臻榖交缷瑞安縣丞回省禀到○初陸日運判鳳藻禀銷徽屬鹽局　辦差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
徐園主人棣山司馬一月四集同人分作琴棋書畵度曲等會更及諸般賞心樂事數之無窮滬上極俗之區難得别開年面誠豪舉也　 
[以張之誰曰不宜]  
　　園林難得主　賢明月清風不費錢招引良朋尋韻事居然平地小神仙由來海上移情事流水高山一曲琴幾輩惓懷風　客台當洗耳此間尋忘機鷗鷺了　驚花下丁丁聽子聲一局纔終諸籟寂落紅如雨墮揪枰揮毫得意客紛紜董趙荆關總出羣衆妙洵堪供衆賞張皇四壁盡烟雲長笛聲清占勝塲聽從花底更悠揚恼他北鄙音何劣掉首瓊筵去不遑秋菊春蘭遞品評就中月旦最持平主人况具看花眼一入芳叢分外明安排筆硯待鴻裁誰是人間七步才滿壁塗鴉勞注目獨將殊玉朗吟來杏帘飄處酒逾香第二泉清煮茗甞餘事投　還射覆任人選取樂徜徉衣香鬢影朅來忙點綴樓臺景更芳留得玉容圖畫裏雲屏羅列勝琳瑯吾家勝地已千秋浪迹還經五大洲敢向寰　侈游福喜從君又識　裘[  己丑初夏倉山舊主題壁]  
[識梅館主手繪蝶圖四幀贈涵樓林湘君女土索題詩句各拈一絶於上]  
　　舞衣初試粉痕輕一碧平蕪糝落英明月半　香夢隱春寒亷幙悄無　轉瞬春風說艷陽花探杏苑任徜徉緣知得意皇都日爭羡翩翩傅粉郎心事幽香冷豔知一生最易惹　痴　光九十渾彈指莫訝繁華夢醒遲成團鳳子撲烟低芳草如茵夕照西舞到緑肥紅瘦後蹁躚還自學虞兮[  惜紅生題於侍閣]  
[立夏二律錄郢政]  
　　人家一例餞花忙吹律欣交夏日長榖雨棟風多過了攖桃梅豆　先嘗上官巨秤衡人具代　疏　郤病方我亦有時願同俗南薰解阜　無央風薰乍覽度前墀繞屋頻添草木姿細雨未占梅子熟暖風已恨棟花遲祫衣甫脫猶嫌煖　　輕揮好入詩燕緑紅今乍屆牡丹餞罷爲傾巵平江廣寒宫侍史伯欽未　艸 
[虹口鐵馬路天后宫廣肓堂施醫厘今將各善士樂助三月分捐數開登於左]  
　　唐茂枝六元陳善亭五元葉成忠四元吳雲波闕鳳書黄佐卿譚幹臣朱寶珊徐棣山吳春池王欣儒張金和各二元周蓮塘一元莊源大順益泰各陸角復泰恊各五角洪記廣生各兩角五分何立昌兩角徐雲岩錢一千文總共計洋三十陸元九角錢一千文又收諸善士樂助建造廣育善善捐數謹以附登恊愼木行助規銀二十兩王守銘經募助英洋三十元吳廣之助英洋二十元崔春生助英洋二十元竺錦章助英洋五元敬愼　彭府無名氏各三元大生磚瓦行助石灰二十担王文孝助方磚一伯塊蔡合興助階沿五丈徐春園續助洋五十元總共計英洋一百三十一元規銀二十兩石灰二十担方磚一　塊　沿石五丈 
[上海三馬路陳與昌恊賑公所解賑捐巳丑正二三日總結第四十六七八次清單]  
　　戊子年十二月底止第四十五次清單上結存規銀一千另四十一兩九　三分九厘銅洋八百三十七元四角銅銀一兩九錢八分今自正月初一日至三十日止共收規銀四百十一兩四錢七分九厘又收英洋二千三百六十六元對洋三個小洋一百廿九角半大錢九千三百五十九文四項合規銀一千七百三十九兩四錢四分九厘以上本月共收規銀二千一百五十兩另九錢二分八厘銅洋二百七十四元五角半○二月初一日至廿九日止共收規銀一百廿四兩五錢又收英洋二三百三十七元對洋十四個小洋九十二角錢九千八百六十九文四項合規銀一千七百三十兩另一錢五分六厘又收花洋六十六元内估出銅洋三元羊見規銀四十五兩九錢六分三厘以上二月共收規銀一千九百兩另六錢一分九厘銅洋一百六十九元銅鉛銀三兩○三月初一日至三十日止共收規銀三百八十八兩八錢五分七厘又收英洋四千零五十五元足對洋一個對洋二十個小洋三百四十三角半大錢六千四百四十一文四項合規銀三千零六十五兩零九分一厘又收花洋九十七元内估出銅洋三元羊見規銀六十五兩七錢四分五厘以上三月共收規銀三千五百十九兩六錢九分三厘銅洋七百五十七元三角半○連前自乙酉年六月初三日起至本年三月底爲止統共收進規銀二十萬零三千三百十一兩五錢一分四厘○五月二十日解營口第四批規銀一千兩○二月初三日解營口第五批規銀一千兩又廿三日解營口第六批規銀一千兩○三月二十日解山東第二批規銀三千一百六五兩又廿四日解營口第七批規銀一千兩○　乙酉年六月初三日起至本年三月底止統共解出規銀二十萬一千八百六十三兩三錢三分五厘外結存規銀一千四百四十八兩一錢七分九厘銅洋二千零三十八元三角銅鉛銀四兩九錢八分其餘物件巳按日登報茲不贅所存之欵于四月初三日統巳解往山東矣 
[上海三馬路與昌恊賑公所陳竹坪經收山東河南奉天皖北賑捐三月三十日第一千三百五十三次清單]  
　　蘇省叅署寄來湖南湘鄉曾傳家將藥資移賑以保全愈洋三十元南匯縣署來謝新燕四元潘夢溪徐曉樓陳亦齋莊硯花沈芝岩盛家莊夏笑軒王錦亭沈舒甫六吉徐安卿鴈汀十二户各一元以上共十六元山東姑蘇蕭家巷周公舘寄來祥符周小甸洋廿元又杭省景家弄沈八元又册雙江愛梅居士二元又杭省按經署少胡氏天餘子合二元無錫朱府各記鈺兩久錫耋鎭培　莊耀芝十户各五角朱詒榖壽松高朋飛陳介記吳竹記菊記無名無名八户各五角朱省記懷記各虚對　個以上共來洋九元虚對一個闕鳳書先生爲孫滿月卽將湯餅酒資賑以答諸君種福廿元東册朱涇施仲記二元高平如一元錢四十文吳近三四百張寗儉陸藹人各三百共四元宜興泰來典汪程氏病愈了愿四元東册武林申昌書室來王舜儀乙洋陳美章英甫姚振康胡陳氏四户各五角共三元姑蘇瑞長女史四元蔣陳氏一元靑蓮堂李爲室人四旬節燭　移助二元東省杭州黄撫卿乙洋又杭省滋生號募八户一元二角又杭州退思子兩元又朱經李惇裕募李壽不書人九户二元又常熱程義和號一元王榮保盧徵記合乙洋裕豐庄程光啓各銅洋一元又長興生乙洋又清遠居士四洋又勉百氏廿元嘉廣生藥行募十二户二元製局張蓮翁五元同順昌花行乙元儉和堂十元乾泰四元亭湖山人一元再興氏一元山東葆大參號一元又册　省芳約言居等二十户共三元又册三槐堂三元泊廬軒三元同記一元江少甫五元余武坤三元李鼎元二元隆興利銅洋七元東册不書人一元無力子一元顧雨田先生醫金助半元樂安氏銅洋二元無名銅洋五元嘉會永裕銅乙洋沈與孫先生來錢江祝三多乏桃江老花寧綢旗袍料四件廟桶捐散一元三角虚對一個錢一百三十七○本宅門前捐廣東履厚堂一元饒文記兩角散洋六元三角銅三元○本日共州洋二百十三元小洋十五角虚對三個銅洋廿元錢一百三十七文乏寗綢旗袍料四件令併聲明 
[上海北市絲業會舘籌賑公所施少欽經收奉直預皖山東揚鎭賑捐三月廿九三十日第二千零六十八九次清單]  
　　慈邑玉蝶梅齋董善士規銀二百兩星江長慈氏規銀一百五十兩又五十兩寡過未能氏洋十元培德堂規銀一百兩安定三兄弟求母病速愈洋一百元無力氏求病愈五十元火團萬森號汪毓鳳五十元庽津黄印守謙三十五元甬東雙湖居士頓覺道人鋤雲氏求佑母康健永年並遂心願三十元設身處地搔首問天人廿元怡樂集諸人十四元挹高書屋十元錢宇眉爲室人小産平安完願兼求小女病全合家平安十元揚州彭門周氏十元葉焕堂十元乾泰號十元棣華居十元不留名求平安十元太倉武詒經堂武倩記節省壽　費十元武恆記一元休寗金芝靑以應備喜筵資移助卽爲諸君造福六元丁徐氏五元長田傳臚第殷芝眉募殷葆源求久病卽愈五元守記五元杭城敬之氏由恆濟戒烟局來四元盛雨村二元揚州徐佑生一元如臯心遠軒宋雪齋六八老人直隸無名氏四户各一元陸純記一元隱名氏一元黎里周鄰表求外舅潘馥患病卽全一元壽爰草堂五角隱名士求母强健五角久孚號銅洋九元鄂江除害氏銅洋五元吟霞别野洋二元補過齋容德堂各一元靑蓮學九士角梅花主人靜心軒無名氏三户各八角朱隱名七角裁杏軒四角醉坡仙舘紫陽醫室各三角竹林處士二角五分芍藥居士毛克生　學亭三户各二角蘭花主人一角五分墻薇舘牡丹室各一角共十八户合洋十二元二角以上廿九日○彤霆子求兒病速全八十元喬建孫席費移助廿元隱名士五十元金陵袁承重四十元内銅洋一元沈商甫洋廿一元九角冬心齋衆友廿元通海宗布業由仁元布號來廿元嘉善朱文治求病速愈十元蘇州德記號代心息氏十元江陰泰生衣莊無力子十元松江華婁公堂馮怡軒代王秋勝求子病愈十元穎川季子求病速愈十元怡樂集同人第三次六元虹口汪冶堂求病速愈金戒一只重一錢八分兌見洋五元七角祈母延年五元吕純卿求身體强健三元崑山隱名氏二元太倉亨記募婁東恆農了願居士一元建平定埠鹽棧代泉唐敬承堂梁一元常熟楊少庭一元賽記求病卽愈一元蘇州宏豫庄代歸耕棧吳銅洋五十三元蕉溪濟和典一元又募愼心軒二元丁學記晋記一元春記志章大記三户各錢二百篤初一百四十文焦記德不書　三户各一百文共十一户合洋六元杭州待雲舘主人求父病速全五角又募恭壽堂因出瘖平安一元銅洋三元平安室五角幼蘭草堂同洋二元江灣外强中乾人樂安氏陸立記三户各二角碧雲軒主人黄住記力不足日新子宋源黄秋記陸户各一角共九户合洋一元二角以上三十日 
 
 
