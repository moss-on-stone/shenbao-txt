# 1908 - 317 - 4912864

 

Page 1

 
 
   
 
 

Page 2

 
 
[今日本報目次]  
　　第一張上諭論説專電緊要新聞 
　　第二張接緊要新聞分類新聞國恤紀紀事 
　　第三張各省籌辦諮議局本埠新聞小説 
　　第四張來稿文苑 
[上諭]  
　　十月二十九日内閣奉 
　　上諭山東鹽運使著丁達意補授欽此 
　　上諭山東兗沂曹濟道員缺著吳永補受欽此 
論説 
[書攝政義例（續）（心）（史）]  
　　我朝龍興東土。自太祖以來。稍成軍國主義。然猶家人父子之誼多。君臣天澤之分少。崇德八年八月庚午。太宗龍馭上賓。和碩禮親王代善。會集諸王貝勒貝子公。及文武羣臣。以同心翊戴嗣皇帝位。共上誓書。昭告天地。斯時初無所謂攝政。是與今日正名定分者不同。旋諸王貝勒公議。以鄭親王濟爾哈朗。睿親王多爾袞輔理國政。誓告天地。時亦無所謂攝政。且公推輔理之親王有二。與今日之重以。大行兩宫之命者又不同。嗣是羣臣上啟。有稱攝政諸王者。蓋攝政王乃諸臣私擾之詞。初無。 
 
 
 

Page 3

 
 
明旨。時不過以國粹尚武。車駕無往而不親征。攝政諸王自受推以來。更迭出師。不遑寗處。開國時朝制多參軍禮。諸王貝勒公推之意。亦曰賞罰有所自出。軍旅之任。最忌不定一尊焉爾。洎乎順治元年四月九日丙寅。攝政睿親王出師。長驅入關遂有天下。以應天順人之師。爲弔民伐罪之舉。招携服叛。教令風行。天卜已祗知有攝政睿親王。九月奉迎世祖至京。十月甲子。先頒與民更始之詔。革除苛暴。咸與維新。然後加封多爾兗爲叔王攝政王。攝政王之名。於是始奉詔旨。故謂國初之攝政王。生於事實。非生於體制可也。越三日丁卯。加封鄭親王濟爾哈朗爲信義輔政叔王。乃不得與攝政王並。此本朝攝政王之故事。 
夫以手定皇　之人。當芟夷羣害之日。使貪使詐。就撫者狙儈充廷。盈野盈城。阻兵者竿木竟起。有此艱鉅。而睿親王已成之功烈。又實至而名乃歸之。今日之中國。自常人視之固猶是守文之世也。穆宗登極之初。外憂内訌。百倍於今。恭忠親王。身繫天下之重。初不居攝政之名。孝貞皇后。曁大行太皇太后。竟以垂簾定難。我朝雖以攝政爲上烈。絶不輕議及之。故今日大行兩宫。及身而革除垂簾之事。先正攝正王之名然後建立嗣皇帝。人以爲善承國初之家法。吾以爲篤信立憲之政體。自今而後。欲移家人之禮。褻神器之尊。復議及埀簾故事者。皆我大行太皇太后大行皇帝之罪人。萬世之爰書。自此而定。纖兒佻竪之伎俩。無所容矣。 
　　以經義言。二年諒陰。百官猶總已以聽家宰。三代以上。從無母后與政之風。故　御罔非正人。後漢和熹鄧后臨朝。始以婦人不與士大夫相近。小黃門遂當傳達之要任。馴至十常侍之禍。而漢以亡。漢文帝除肉刑。後議除議復。紛紛不定。至隋始定笞杖徒流斬絞之制。若使古無肉形。三代聖王。何至戕人肢體。以爲男女防閑之用乎。中國有太監一物。爲全球第一污點。溯其禍始。亦與母后干政有關。然則自兹以往。能成我大行兩宫之美者。必以去宦官爲第一義。蓋我大行兩宫已默詔之矣。此皆與日月同其光耀。與萬國競其文明之舉。嗚呼我大行太皇太后。我大行皇帝。其聖矣乎。周情孔思。直窮憲政之本。諸臣工學士之競考察侈問學者固器械之作用。逐風氣而趨者矣。 
專電 
[電一（北京）]  
　　先帝梓宫暫停乾清宫俟官德殿工竣於二十七日後再行搬遷大行太皇太后梓宫奉安甯壽宫 
[電二（北京）]  
　　廷寄江督皖撫責成解散滋事營兵 
[電三（漢口）]  
　　鄂省派秋操軍一標由恊統王得勝率帶赴皖勦匪 
[電四（安慶）]  
　　安慶至廬州電缐被匪竊毁 
[電五（安慶）]  
　　亂事平靜叛兵逃散 
[電六（蕪湖）]  
　　蕪防營巡警接省電密捕砲營在逃熊隊官 
[電七（蕪湖）]  
　　周玉帥連日哭臨極哀 
[電八（蕪湖）]  
　　端午帥今午（二十九）過蕪回寗 
[電九（南京）]  
　　端午帥由太湖操畢回省 
緊要新聞 
[宮廷三日大事紀]  
　　萬壽節後大行皇帝積勞成疾累日大便不解至二十日下午病勢增劇以大便初下力不能支不省人事暈而復蘇者數次王總管急遣内監禀知慈宫奉慈諭速召軍機於是樞臣散而復集一鐘時進内慈宫屏退内監密對一鐘慈宫泣樞臣都垂涙三鐘時又召樞臣慶醇兩邸先人（是時慶適由奉回京）稍緩樞臣續進遂定醇邸爲攝政醇子爲大統之議慈宫并諭以不可推諉是晚大行皇帝病又加增喘咳氣壅等症相繼而至湯粒不進人事不省按向例皇后每日祗到皇上前請安一次其餘嬪妃非奉上召不得入宫是晚病雖垂危仍由内監照常服伺廿一日仍不召見摺片均由醇王批行慈宫因昨晚病亦加劇即諭飭内閣禮部另議攝政王禮節一面以今 
 
 

Page 4

 
 
上入宫教養之旨電寄各將軍督撫而樞臣知上危在旦夕散值後各堂多至地安門外張中堂公館商議要事午後又集醇邸鎭日在樞垣傳齊滿漢小軍機商擬遺詔聞係張中堂主稿並由樞堂傳諭内府預備吉祥板吉祥轎六鐘西苑門照例關門七鐘時傳出升遐消息十鐘樞臣及各部院大臣會集而禁門不開十一鐘慶醇二邸齊到閽者以請旨對良久乃開醇慶率樞臣進其餘各大臣仍不得入廿二日黎明頒布遺詔始開西苑門用吉祥轎將御躬送入景山内之壽皇殿奉安梓宫后及妃嬪相繼偕往哭祭王公貝勒詣梓宫前叩祭醇邸現須照料梓宫又須兼顧政事異常忙碌是日奉慈諭嗣皇帝冲幼不必往祭俟登極後行禮并諭崔玉貴總管擁抱嗣皇帝八宫慈顔稍慰即派張太監爲諳達（即服伺儲宫之稱）大行皇帝尚未預備萬年吉地聞有葬於東陵之説照例須在壽皇殿奉安梓宫一百天 
[國喪海外之悲觀]  
　　神户通信員云十月二十二日清國領事館下午接胡欽使轉外部電開奉二十日上諭醇親王授爲攝政王同日又轉外部電開二十一日酉時大行皇帝龍馭上賓是日適盛宫保鳳都統曁唐在禮莊藴寛等在神户均痛哭失聲旋即辭觀日本海軍演習均擬二十八日搭輪回國領事署當即分别照會各國領事日本知事及市長等處并傳知各僑商二十三日神户清國領事館接轉外部電開二十二日未時大行太皇太后仙馭升遐同日接胡欽使電飭東京使署從二十三日起下半旗三天各口領事館下半旗二十七天臣民舉哀哭臨均穿白布喪服二十七日除去東京使署定於二十五日舉哀哭臨神户領事館定二十五日在中華會館舉哀哭臨先日傳知商界學界恭集行禮以誌哀忱自是以後日本各報疉接非常可驚之電報日政府異常注意僑民亦甚惶恐大約各報所得消息當不確實云日皇自接中國大行皇帝大行太皇太后升遐警電即於二十四日午後二時欽派式部長官户田皇后亦派主事度邊代表赴永田町中國使館弔唁 
[公共公廨寳讞員復工部局函（爲戲園停演事）]  
　　啟者頃接復函以本分府飭傳戲館有違租界定章等因展閲之下殊多不解查兩宫升遐凡屬薄海臣民咸深哀慟自應照例停止音樂本分府奉到道憲飭知即經分别函致領袖領事曁貴局及捕房總巡請飭各戲園停止演唱並將諭送領袖領事簽字去後詎領视領事不允簽字貴局亦無復函續用電話相商貴局復不置答迨至二十五日晚間各戲園猶依然開演人心惶惑本廨復派譯員親赴貴局面商復據貴總辦稱須次日再行商量亦未告以一定辦法本分府不得已於二十六日早晨飭役往邀各戲園主到廨商議並未飭令閉門詎料捕房竟由半途截回查各戲園主執業雖卑亦係商人本分府此次邀集到廨商議旣未出有牌示亦未出有傳單係以尋常往來相待並非以公事傳唤相待界限井然於貴局權限毫無侵犯乃來函竟横加詰責豈竟欲限制本分府不與本國商人往來實出貴局權限以外本分府斷難承認至函致領袖領事曁貴局時並須一體函致捕房總巡乃係向來如此辦法亦並非本分府開端查此届痛值兩宫大喪北京各公使下旗二十七天停止宴會作樂足徴各友邦睦誼之厚各公使館尚且停樂二十七天而租界戲館僅停三天似未足以盡哀思而昭誠敬除已禀道憲外理合奉復 
　　附譯工部局原函逕復者西歷十一月十八日接准來函以大行皇帝升遐請查照等因查旣由貴會審官提議業經本局飭各戲館於十一月十九日起閉門以表追悼至貴會審官致本局捕房總巡之函亦經本局核議始知貴會審官繵自諭飭租界内領有執照之各戲園停業一節本局聞之殊爲不樂且此事貴會審官直接函致總巡亦有不合聞昨日上午竟派差役至各戲園令園主閉門查租界乃西國商務薈萃之區華人居户度日情形大與内地有别因此雖有極可贊成之舉若未隨時按照成例一切辦法致碍生業殊屬不合且該戲園領有本局按租界地土章程所給執照故此次酌定規例令其遵守以歸劃一乃本局獨有之責任觀此次貴會審官所行與租界成例大不相符實出貴會審官　限以外此乃本局甚不以爲然而無詞以形容者也若不本此時有所辦法俾華人　户不按相宜之禮以盡　　哀情亦所不合爲此由本局發給以上所云之示論定該戲舘主等常行一切係本局酌奪情形視爲相宜應守之禮也更有陳者此次貴會審官所行實與本局捕房總巡向敦之睦誼有礙若貴廨差役再在本局限内擅自辦公難免拘提 
[浙鄂因謡言戒嚴]  
　　浙省浙省大吏以近日接國喪警電後人心惶惑謡言蠭起亟宜戒備自二十四日晚起憿飭兩標新軍分派隊伍劃叚梭巡站崗巡警一律擎鎗各大憲每日赴督練公所哭臨均加派洋槍隊數十名隨轎護衛並由府縣會同巡警嚴密稽查城内客棧旅客須按簿點名詳詢來歷如有造謡生事者須拘拿懲辦云 
　　鄂省武昌近來謡言甚多已由江漢關道出示嚴禁茶樓酒館亦各派有偵探如有數人圍衆交談者即被干涉漢口人心較省地尤爲浮動陳小帥特飭總理兵艦委員温令朝儀派兵艦二艘水雷艇一艘常川駐泊漢口又添派陸軍二百名在漢口沿途梭巡 
[國恤彚紀七]  
 
 

Page 5

 
 
　　陸軍部電咨各直省將軍都統督撫内開本部擬定軍隊學堂服制大略辦法業經電達茲復核定詳細條目如下一軍隊奉到電傳哀詔後凡業經領受標旗之鎭先置旗上加寛徑一寸白色帶一條其長徑與旗寛度相等該鎭統制調集全鎭官兵均右手持鎗槍口向下整列掌旗官請標旗向前持平長官宣讀大行皇帝哀詔畢標旗竪起兵丁舉槍馬砲兵舉刀官長撇刀恭行哀禮復宣讀大行太皇太后哀詔禮式如前二鎭恊標司令處官長在各該處行舉哀禮三日三官長戴官帽去纓官長兵夫操帽均用黑布蒙罩穿操服腰繫白布均下垂四自奉到哀詔之日起二十七日除服五凡營署原設有國旗杆者均下半旗二十七日各軍隊學堂均停操課九日爲止標旗白帶亦滿二十七日撤去六官長兵夫均百日不薙髮停軍樂百日七官長操帽一律去紅結馬匹鞍韉襄具等項均不用裝飾滿百日復舊八未經成鎭之陸軍及巡防隊陸軍學堂局廠公所均參照上開各條辦理九二十七日内文移俱用藍印十官長穿袍掛或行裝時喪服素服均照定制 
　　外部通知各省督撫電云准領銜日使來照各館懸半旗二十七日希飭知各關如有各領來問即照此答 
　　天津直督楊蓮帥於二十三日赴公花園舉哀兩次出門乘青布轎藍傘屬下司道各局間有反穿羔皮外褂及反穿珠毛褂者南叚總局傳飭各局區禁止唱戲唱曲説書妓館彈唱並携妓赴館侍晏及婚嫁慶壽等事各署將照墻刷白門神罩油門匡加以藍綫天津縣署已紥白亭子兩座 
　　湖北警察局示諭居民一體持服凡有穿着綢緞衣服在途行走者即由巡警勒令换去俟二十七日後再行弛禁 
　　杭州紳商學界二十六日在白衣寺行舉哀禮上午由陸春江中丞領袖下午由王虁石相國領袖西醫梅　更君飭介持片詣寺道達哀忱并致詞慰唁 
　　杭州省城巡警自二十六日起將衣帽緣飾之邊一律除去另加白布一條纏於左臂 
　　蘇撫及三司諭飭屬員停止衙參二十七天如有要公仍隨時接見 
　　長元吳三縣示諭官紳商民人等公館庽所各門條改用素色紙並另書國制二字 
　　蘇撫接民政部電警員制服於左臂束三寸寛白布一道二十七日除去百日内不薙髮其原有金黃紅三色一律撤去 
　　滬寗鐵路蘇州車站西人於二十三日起見乘客中戴有紅色帽結者悉令摘去 
　　上海英美租界華捕現均摘纓俟滿二十七日後一律改换紫色帽纓 
　　上海英租界大馬路華商各大行號均於二十七日起謹遵國制懸素誌哀惟興業銀行及費文元裘天寳兩銀樓尚未舉行 
　　上海西菸同業昨日上午十時在公所舉哀祭奠 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[度支部議駁征銀解銀消息北京]  
　　十九日京函云江督蘇撫會奏上下忙改爲征銀解銀一摺抄交度支部部臣甚不爲然旋得督撫專電歷陳州縣賠累關繫司庫恊解懇請議准後部臣咨商樞府而樞府有官民兩顧之説尚未得准駁之斷語昨度支部又復咨商樞府却以改徴困民擬即議駁而某樞臣則謂解欵有關擬准如督撫所請然各堂一再商槯意見不盡一致究不知如何議覆也 
[唐使考察財政情形北京]  
　　專使唐紹儀出京時共携　　帶國書六分嗣軍機處著外務部再備國書四分亦已由部郵寄出洋聞此次唐使考察財政樞臣擬令前往者共計九國仍限一年内考察完竣回京覆命或謂新幣之所以遲不頒鑄者尚有所待也 
[湘撫咨請密拿革黨廣東]  
　　湘撫岑堯帥咨行來粤内開湖南邵陽縣税契科書曾柏堂勾通孫文匪黨爲該縣邱令景章拿獲搜其書櫃有用印僞札僞照及信據等件並有授曾剴（即柏堂）著以知縣用印僞札一紙僞官一紙招勇僞照七十二紙捐納僞官章程一紙均係木刻印刷札首僞稱欽命撫安王統屬文武兼理水陸二師全軍全權平章事章爲行知事中稱查部文内所開之曾剴著以知縣用合行飭知札尾則稱黃帝四千三百九十六年甲辰歲八月初二日等字年月上蓋有僞印其篆文曰全權平章司印六字其封皮則有自粤省寄字樣其僞照則曰公字七營前哨一棚至十棚什長正勇等字逐張均有公字七營四字蓋有統領公字全軍僞印文其捐納僞官分文武兩途載有品級據供該僞札等件係素識之容馥即容世榮交來囑其轉交劉惠心手收至於頭目姓章名富年係廣西龍州人曾統帶圑勇近在龍州城内閑住有黨羽約四五百人據稱常與孫文來往遥通聲氣等語現劉惠心容世榮章冨年均尚在逃請爲一體通緝云云 
分類新聞 
[政界]  
[電催梁侍郎回京廣東]  
　　梁敦彦侍郎回粤謁祖已在本籍龍眼鄉高搭戲棚開演三日現聞外務部各堂官以近日外交繁難需人經理昨特聯名電請張督轉知梁侍郎刻日回京供職當由督院飛飭順德縣轉行知照 
[浙省因謡言戒嚴杭州]  
　　浙省大吏以近日接國喪警電後人心惶惑亟宜戒備自二十四日晚起檄飭兩標新軍分派隊伍劃叚棱巡站崗巡警一律擎鎗各大憲每日赴督練公所哭臨均加派洋鎗隊數十名隨轎護衛並由府縣會同巡警嚴密稽查城内客棧旅客須按簿點名詳詢來歷如有造謡生事者須拘拿懲辦云 
[吳江設立地方辦事公所蘇州]  
　　吳江縣李國琮前日會商各董籌辦自治調查各事已誌前報茲經各董議定設立地方辦事公所一所爲廓清積弊預備自治起見選舉公正紳商共和董理命令出自官長可否公諸輿論嗣後應興應革各事宜由所公議報縣察核施行目前辦事方針自應從統一財政調查選舉入手酌議公所章程及辦事規則通禀各憲核示 
[禀留武令未准蘇州]  
　　署武進縣顔緝斯經藩憲撤任查辦各情已誌前報詎日昨忽有該縣士紳具禀藩轅請爲留任當經方伯批云該令近來辦事實出情理之外現已派員查辦所請斷難照准等情昨已飭常府傳諭各紳知照 
[裁缺人員派充科長科員蘇州]  
　　蘇撫陳中丞准政府電咨云各省巡警勸業兩道所設分科科長科員各差充補新章現經議定應由本省裁缺各員派充知府以下充補科長縣丞以下派充科員量材使用依次遞派隨時造册報部核辦除咨行各省外請即照辦 
[禀報警監改良辦法寗波]  
　　鎭海縣鄒筠坡大令日前具禀道憲略云警察監獄二者均爲當務之急是以撫憲每於接見僚屬靡不諄諄勸諭期在必行無如財政困難籌措匪易所謂搜集閒欵如圑練保甲更栅夫役及迎神賽會演劇各費果能挹彼注茲仿辦北洋巡警自不難漸收成效乃杳鎭邑向無圑保其迎神賽會演劇等事地方之迷信甚深勿論鄉愚即搢紳士大夫之家亦不免爲婦孺牽制習俗旣久急切不能變更知縣前此過滬商之鎭藉紳商抵鎭後復會商城鄉董事於警察一項總期設法先辦無論數十百名必先籌集經費以便進行俟議有成局另文禀辦其監獄一項鎭海缺累過鉅無廉可捐而帑藏奇絀又不能　發庫欵即地方绅商每因籌辦公益重疉勸募不啻竭澤而漁今與商籌監獄大都直截峻拒無可如何嗣聞沿海内地有前明廢壘石料並棄置　鐵廢砲之陷於泥土中者不止一處約可值銀數千兩徒供匪人之竊取誠爲可惜紳商提議欲爲變價辦公知縣因急欲調查擬將此項廢壘廢砲變值以爲監獄改良罪犯習藝化無用爲有用此不費之惠也相應禀懇憲台俯准先行委員會同如縣曁鎭海商會董事前往勘估即托商會變售將來得價若干再籌改建監獄辦法應請憲示 
[請酌改高等巡警學期浙江]  
　　浙省西大街銅元局基擬改辦高等巡警學堂加委劉廷鈞觀察爲監督兼會辦各節已迭誌前報茲悉此項高等巡警年内必預先組織俾明年上學期成立惟部定章程高等生需四年畢業未免曠日持久日昨王觀察禀請撫院請咨商大部請酌改爲三年其簡易科仍定爲一年並加衛生生理二種科學 
[實行裁撤三防同知浙江]  
　　浙省海塘工程例設中東西三防同知承管歲修近年來積弊叢集自省城沿塘迄海寗尖山各堡塘坍陷接軌險工迭出上月增中丞親詣　勘博採輿論深悉塘工員弁之難恃因 
 
 

Page 11

 
 
特設海塘工程總局遴派籍紳章觀察樾督同辦理茲探聞增中丞已得政府許可决議將三防同知各缺一律裁撤昨已專札飭知所有塘工事宜槪責工程總局隨時會紳妥辦 
[呈請緩辦店捐未准江西]  
　　贛省籌辦房捐擬先抽收舖捐業經當道設立工巡局委員開辦惟各商家以錢價日落大受影響多數建議請俟南潯鐵路告成之後商務發達再行議辦以恤商艱當經商務總會據情呈院復經該會總理曾主政秉鈺熊主政元鍠於十七日上院代懇緩辦而馮中丞以贛省財政支絀用欵浩繁似難緩辦爲辭 
[戒烟章程因地制宜揚州]  
　　注甘兩縣令將戒烟事宜就地變通酌定章程首以領照買土僅准殷實商户六家承辦次以挑賣烟膏各店將膏匣分五錢一兩三兩五兩四項送局黏貼印花方准出售設章程内有未妥善准紳士入局與局員議商以期有益無弊 
[詳請開辦官紙印刷局安慶]  
　　藩司詳以前奉撫台札飭委員調查贛省官紙印刷局章程參酌仿辦現據調查員回皖經司參酌章程若能開辦將來獲益必多刻由司庫籌銀一萬兩以備購辦機器鉛字及紙張等項之用其局所或就藩經歷署空基建築或租民房開辦如蒙允准應請札委李守宗言爲提調駐局辦事 
[藉端招摇之縣丞安慶]  
　　考察商務張大臣前派龍守佐才調查蘇皖等省礦産當經龍守札委方縣丞淦前往廬州府屬調查詎該縣丞到舒城縣後沿途調查行帖藉端招摇擅收禀詞批判科罰等情經舒城縣陸令士奎禀請兩江督院咨請皖撫札飭廬州府嚴行拿辦訊明確情詳請咨部斥革以儆效尤 
[攤還創辦巡警欵項安慶]  
　　南陵縣以該邑創辦巡警添置警服衣帽及建築守望亭等工料等項爲數不資别籌欵項無從措施該縣又無力賠墊遂禀請上台無論正署各任按作三年攤償以重公欵 
軍界 
[測繪軍用三角地圖廣東]  
　　粤垣督練處近日擬定測繪全省軍用地圖已派出測繪學生先由省城以至燕塘東路一帶所定測繪方向係按三角測量之法以省地爲中心點即以省城燕塘爲一角直行以南至海爲一角又東向以進赴惠州爲一角均作弧式每以三十人當測量之任又於三十人中各分十人各向所指定點内測量每三角内又分一等平式小三角二百餘點弧式小三角百餘點二三等平弧小三角約一萬七八千點而三等之中更分至五六萬點之多現已由測繪各生各向指定之點割綫設標次第進行其由省至西江封川入海之平面三角點又高雷廉欽之弧面三角點約須年底始能設標開測云 
[贛撫批駁練兵條陳南昌]  
　　江西儲材館畢業學員曾試軾以練兵事宜禀奉馮中丞批云據呈條陳練兵事宜於古今兵制變遷稽考未確且有錯誤之處至欲行丁漕項下革除丁役需索之欵而以兵丁餉項責成徴兵區域自行供給查州縣門丁久經禁用且需索之欵亦無確數可稽現在民智未開調查户口尚有疑爲抽丁不肯實報者若令供給兵餉尤屬萬難辦到至練兵所需軍火衣裝器械馬騾官長薪公等項爲費更鉅亦不止兵餉一項也所呈應母庸議仰兵備參謀兩處轉飭知照 
[飛划司令部軍佐易委蘇州]  
　　蘇省飛划水師司令部會計官　鴻鈞病故遺差經該營統領陳得龍札委第一營書記長劉定邦升充遞遺書記長遴委司令部領班司書生譚凌霄升補 
[防範匪黨假扮官軍廣東]  
　　欽廉匪黨假扮官軍已成慣技日前二十營楊管帶率勇在防城海利平圃梭巡見有身穿北海鎭兵號衣者十餘人形跡可疑立向盤詰匪即舉鎗相向被拿五名訊供不諱現郭道以此等舉動若官軍稍不措意即被竄進特會商龔道所有欽廉各營一律製發小牌一面飭令配帶一經相遇即互出示知倘無此牌雖軍官亦帶回營中查明發落云 
[咨請免征軍米税安慶]  
　　直隸提督咨行皖撫以總統武衞全軍月需米糧不容絲毫缺乏所有明年應需米糧自應派員前赴安徽蕪湖等處産米之區採購十萬石應由水運北上經過關卡請飭騐照放行俾資軍食 
學務 
[酌定法政學員膳費杭州]  
　　浙省法政學堂學員添備午膳經費前奉撫憲批飭藩司會同法政學堂擬定開摺詳送核奪茲聞法政學堂移復藩司謂官班人員現尚陸續報明入堂所需經費未能額定現已在到堂人員合計新舊兩班截至本月初十以前統共一百十九人每名每餐六分每名每年約需洋十八元就現在一百十九人計算每月需洋二百十四元二角每年共計需洋二千一百四十餘元擬分上下半年請　每一學期於正月七月開校之始請先撥解一千元俟每學期終造册核實報銷如有盈餘留爲下學期之用倘有不敷再請補領 
[法政學堂增額揚州]  
　　揚城所立法政學堂學生額數原定六十名兹以報考者太多爰又廣取三十名以二十名附人前定額内以十名爲副取分班上課 
[青年會遷移揚州]  
　　郭美生蔣少籛等以所設之青年會現已大爲發達擬推廣規模原在磗街之會所太嫌狹窄爰於鈔關門内硬子大街擇定大宅一所即將該會遷移以便入會者不致有擁擠之苦 
實業 
[電咨滬寗鐵路運貨辦法蘇州]  
　　蘇撫陳伯帥電咨江督云滬寗鐵路運貨抽釐辦法郵部前駁各條蘇釐局朱道早經逐一擬復嗣以部文飭與路局會商鍾道擬俟代理黃道商辦致未具詳非釐局置之不議此事旣奉外部電催且英使以延不妥定歸咎釐局不如即飭朱道將所復各條先行詳咨並將鍾道遲未會議黃道來蘇無期隨文聲叙俾知遲延之故在彼不在此是否有當仰祈指示以便批飭朱道照辦旋接午帥電復中丞請即照辦 
[浙路城跕記聞浙江]  
　　浙路江墅線穿城一事原議僅開一處現定穿城須另闢二門與當時原奏不符經將軍瑞爵帥會商撫憲以未便通融照復嗣有某股東會商董事會創議改由清太望江二城水門建築 
 
 

Page 12

 
 
洋橋通軌一説亦以窒碍未果茲聞湯總理已决議呈請增撫悉照原議開闢城洞兩處業經中丞俯允於日前專摺具奏一俟諭允即可開工 
[提鍊五金礦質公司立案廣東]  
　　日前留美礦務學生王寵祐留英礦務學生梁焕彞組織一致遠公司專學提鍊五金礦質特與英人遂竹里氏商議將彼所發明之提鍊純銻水銀白鉛雄黃各礦質之秘法及其機器之專利權歸該致遠公司專辦曾由出使法國葡國大臣咨農工商部立案專利昨已咨由粤督札飭勸業道立案 
[飭完税契銀兩廣東]  
　　粤省海陽縣徐令慶元以潮汕鐵路公司購地延不買契投税過户納糧等情具禀張安帥奉批云查鐵路購用地畝其税契一項前准度支部電復應行照例辦理業經通行遵照在案潮汕鐵路公司所購地畝應完税契銀兩自應照章定納以重國課據禀前情候行潮汕鐵路公司查照辦理 
[銀根奇緊長沙]  
　　湘省商業素稱饒裕近因漢口某某錢店三家同時閉歇致湘省市面亦爲所牽動所有票號錢業均有戒心不肯照常存放故近日銀根異常緊迫各色商號甚爲呆滯 
[請籌農業研究會經費浙江]  
　　杭垣組織農業研究會業已成立惟經費尚付缺如日前由農工商鑛局總辦湯昧梅觀察移商藩司請籌撥銀數千兩以資辦理等語未識顔方伯如何設法籌撥 
[商務分會總理連任蘇州]  
　　盛澤鎭商務分會總理張慶鏞本年期滿已於日前重行選舉連任又平望鎭商務分會凌翔漢衆望素孚本届選舉亦復連任該分會等昨已呈請蘇州商務總會呈部備案 
[聯昌行倒欠鉅欵厦門]  
　　荖葉街聯昌洋行向做南洋滙劃生意及配辨貨物厦門各莊均夙信服該行東葉姓殷實生意可靠不料昨葉某忽將在厦各錢莊洋北疋三郊銀貨十餘萬席捲逃去各行甚爲惶惑紛紛向官禀追聞倒欠之欵以阜源爲最以致阜源亦於昨日倒閉捲逃又謙吉錢莊四千餘兩施範其君已將其行貨物看守并擬扣留港内豐茂輪内儎該行貨物 
雜記 
[錢莊倒欠公欵之鉅漢口]  
　　漢口怡和利等三錢莊倒塌官洋等欵迭紀本報茲悉該三錢莊倒欠官欵計藩庫存銀二十餘萬另有李藩私囊欵二十萬官錢局存銀二十萬善後局存銀十餘萬牙釐局存銀十餘萬鹽道庫存銀數萬荆宜道關庫存銀二十四萬其數在百二十萬以外先是各署局因莊主黃某爲江西巨富故敢存放及至倒閉後聞黃姓家財已爲贛撫杳抄備償南昌怡生厚官欵漢道齊觀察據情禀知鄂督督帥立傳李藩司詰問李以實對陳小帥頓足大怒面加申斥謂各署局鉅欵不應存於一人所開之錢店立即札飭該司移行各署局迅將查明欠欵開具清摺禀覆並聞有嚴參之説日内即可揭曉 
[體育會員獲盜松江]  
　　松江新橋鎭有江北口音六人詣當鋪典質男女衣飾附近體育會員見其形跡可疑向前盤詰言語　吾當塲拘獲魏長生汪福昌二名其餘四人乘亂逃脱乃將所獲兩犯解至華亭縣署該會員退至迎鶴樓茶肆忽見王金桃正在吃茶干即四逃匪之一遂一併扭縣釘鐐收押聞若輩均係鐵路小工向在新橋一帶工作此次至婁境張莊地方夥刦得贜携赴當舖遂被擒獲並於身畔搜出銀洋質票等物不少 
[税書繳欵贖罪武昌]  
　　湖北潜江縣税契書吏吳竹樓朱俟臣兩人因塗改契價朦混營私經黃州府詳請將吳監禁十年朱監禁五年在案茲潜江令陳福蔭具禀藩司以吳等情願罰欵贖罪請免監禁業奉批准監禁十年者繳銀一千兩五年者繳銀六百兩准其贖罪否則仍以年限監禁不得稍寛 
[紳界請免榖米釐捐武昌]  
　　鄂紳吳心階侍御等以湖北年榖無論豐歉其榖米仰給江西四川者十僅一二仰給湖南者十居其八現值米珠薪桂哀鴻徧野而城陵磯藉兩湖賑捐設局抽收米捐每担錢四百文較之統税局每石抽錢四十餘文幾加八倍特聯名公呈鄂督懇奏請將湖南城陵磯米捐永遠裁撤並免榖米釐税以平米價而惠災黎小　以此事有關國用民食是否可行特批飭藩司善後局牙釐局詳細考查核議 
國恤紀 
[薙髮（朔）]  
　　國喪典禮。人民自宫中大喪之日爲始。百日不薙髮。此固見諸示諭。而我民亦耳熟能詳也。前日大馬路某薙髮鋪。有二人困薙髮被拘。將欲修飾容止歟。則此後且有九十餘日。共容止仍未必能美觀。將謂租界以内可以藐視禁令歟。則各領事爲敦睦邦交起見。華捕且摘纓。領事署且下半旗。豈獨能容汝濯濯者。兩夜之拘留。殊辜負君大好鬚眉矣。 
[懸素]  
　　大馬路一帶。爲華商各大行號薈萃之區。自二十七日起。各大行號紛紛懸素。此皆大行皇帝秉承大行太皇太后慈訓。實政及民。故我民愛戀之深也。乃有極大行號。爲各業之巨孹。經理人員。爲衆人所信仰。而竟視若無覩。不懸寸白者。豈平時侈談愛國。此時竟忘愛君耶。抑衆商皆懸素。故以此翹異於衆耶。噫異矣。 
紀事 
[妬婦傳（續）]  
　　明紹娶汪氏女生五子咸幼汪氏性傲慢不能得氏意。氏甚恨之黨罵曰。賤軀毋呶呶爲。吃吾老娘刃矣。故對於諸孫每以母猪稱其母。以其生子之多也。汪氏懼。自是莫敢違其意。 
　　里有姚子發者無賴子也。艶秦氏産。乃　於李氏曰。汝子荒淫驕侈。放縱無度。若不早自爲計。若産將非若所有矣。氏然其言。與之密商善全之策。姚曰紹生有五子。不自撫養。而雇乳焉。若曷不以其奢侈故。召族人而告之曰。若家産薄。不克任其揮霍。爾不遷。將出汝族。氏從其言。邀諸伯叔親舊於庭。而詔明紹曰。汝來前。汝揮霍無節。我家薄。不克容汝。汝悛則止。不則還爾家。余老矣。不能爲汝受苦也。明紹口吃。又突然莫知其究竟。良久莫能出一語旣而憤然。曰惟惟命是聽。 
　　汪氏聞之。泣曰。余年未三十。而有五子。所恃以生活者。惟若人耳。今以違忤嗣母之故。將有大咎。吾死無日矣。一死本不足恤。所可哀者。惟此無宴無知之小子耳。乃泣告於氏曰。吾夫年幼。未有知識。不克順姑意出族宜也。惟念妾身無託諸子誰依。重垂三春之暉以培寸草之長。督以晚蓋。則幸甚矣。氏哀其　也而舍之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
 [G 
[註册商標每月丸]  
調理月經根治宫症虔脩所日本大阪丹平商會大藥房 
河南路東亞公司書藥局虹口濟生堂大藥房 
三馬路中法大藥房並各大藥房均有寄售 
[戒煙無過於此善後亦無過於此]  
本公司發行惠醫士新發明之戒烟善後丹反對於鴉片嗎啡之毒如湯沃雪極有影響當未經發行之前己經吃烟之人屢試屢驗乃能出面問世因非尋常戒烟藥品可以望其肩背最善者凡係服食他項藥物戒烟而受毒不化者此丹有犁庭掃穴之功可使毫無後患購試諸君定可知戒烟無過於此善後亦無過於此矣售價每匣一元每打十元躉批另議○本公司創設上海英租界大馬路巡捕房東首逢吉里三百卅九號門牌便是日勝公司啓 
[好富滿紅利股票公司]  
經理歐洲國家工部紅利股票上海義國銀行擔保開設黄浦灘第二號 
此股票每份開彩有一定時期每開一次有多數股票可以得彩所得之彩有英金二萬四千磅者有二萬磅者有一萬二千磅者有八千磅者得此銀歀遂爲富人外國各政府均以此法抽取辦公經費此項彩銀隨時即付並無遲誤欲知詳細情形者請來詢問可也再本公司發售此票均係現售又可逐漸零付其價自五元起至三百元不等欲每月先付一成者亦可通融無論爲數多少均照此辦法第一次付銀之後開彩時已可望得彩如到期不付可將所售之票轉售他人已付之銀照九折歸還本公司經理此事代客領彩並不抽取用錢開彩時當佈告大衆也 
[普濟藥房望平街時中書局代售咳嗽不吃藥]  
秘傅百草萬應養肺膏潤肺化痰立愈每張銅元十枚獨得第一良方揀選上品藥材煆煉取汁法製蜜棗專治諸般咳嗽哮喘不止氣急氣逆陳病老痰吃棗立愈第箇銅元陸枚 
[（伊文思書館告白）]  
本館自運英美極新書藉最優教科讀本格致化學文法地理代數形學三角形數筆算數學以及學堂用品零購批發格外克己本館西人精通華語兼有華友招待如蒙　賜顧者請至上海北四川路三十號内接洽可也　伊文思啓 
[衣愛姻愛去頭等保險箱久己名馳天下用者均稱妥善現歸本行一家經售倘蒙賜顧請惠臨面議可也　增裕洋行告白[頂上美紙香烟]  
[氣臌全愈]  
氣臌腹大飯不吃下吃粥半碗身瘦乾柴三年不愈遍訪名醫久治不効看報知周觀文由太醫院來申包醫臌脹急取靈丹價洋二元立服立愈看我窮人送洋錢不收以無感謝叩首神醫周觀文先生寓望平街祥陞公棧西門外橋西徐桂林叩恩 
[永和洋行告白]  
余在工部局辦事有年久蒙中外紳商所信任現創辦永和行凡監督工程繪圖打樣測量營造建築碼頭經理地産掛號一切均可承辦無不精細稳妥以飫諸公之望用特登報廣告如蒙　賜顧請駕臨江西路第八號洋房樓上本行寫字間面議可也　永和行紐門謹啓 
[命課館遷移陳鏡如]  
鄙人因抱病數旬使賜教諸君徒勞往返存批各件約期延誤抱歉尤深今因賤尤深今因賤恙就痊特移硯於英大馬路巡捕房隔壁德裕里内本宅 
[（雪衣批發）]  
本號專做長毛羢雪衣風帽各色厚呢披肩大衣中西水陸軍裝操衣學帽各色衛生羢花邊女衫褲采條絨布呢絨洋貨俱全　仕商賜顧須請三茅　擱橋北首萬成永便是 
[寳大洋行白]  
本行專製泰西各國細巧玲瓏名點蜜餞糖菓咖啡菓古冰凡淋以及罐頭食物一應俱全几仕商送禮最爲合宜内設西式起座以便嘉客隨時品賞各種茶點特請名司精益求精無不賛美預先廣告開設在虹口外大橋下堍洋房 
[透魯士治肺甜漿]  
肺家一部分之最良劑 
在本藥房新遷一月期内 
買一瓶贈一瓶買一打贈一打 
燥者潤躁者静張者冺喘者定疑者信病者慶傅者應唉這本是藥中之聖不但治病而且醫命 
米國透魯士治肺甜漿爲治肺家百病之聖藥風行歐洲數十年西國官紳士商及婦孺之患肺病者莫不服之而愈以是名譽甚隆非尋常止欬化痰等藥可比今由本藥房訂立專約轉運來華以治我國同胞之有肺患者將見此藥暢銷所有　癆瘵　氣逆　傷風　咳嗽　哮喘　痰壅　欬血　痰紅　肺痿　乾欬　胃呆食滯　風痰入絡等一切　肺病皆可因是而愈夫吾人生此二十世紀争競劇烈之時代能博得一分優勝者全恃精神之健康肺病爲耗損精神之賊若令肺病不去精神何以健康是以本藥房特運此藥至華實爲我同胞共除肺痰同享健康起見今既到滬合急登報佈告想我各同胞之患有肺疾者定以先愈爲快也價值每瓶洋一元二角每打十二元　上海棋盤街中泗涇路口萬國大藥房啓 
[駐顔丹]  
室人幼遭纏足之慘·血分本虧·兼以小産兩次·愈形尫瘠·僕雖好德不好色·而對此黃臉婆·憂心扣焚·盖不愁其貌之醜·深慮其體之衰也·且年未三十·便有此等症候·欲求白頭偕老·戞戞乎其難之·往者不忍坐視·亦曾延著名女科診治·藥餌之費·五百餘金·不足可惜·所惜者·病若贅疣·不能遽去也·本年春·内姑丈劉子清先生·薄游淞水·購歸中法藥房之月光鐵丸·持以見贈·室人服至月餘·面龎潤澤·身體豐腴·遂爾陸續函購·如法吞服·近者非獨前後如出兩人·幾令親友不能認識·且喜腹中己砰砰然矣·余感受月光鐵丸功效之神·爰作駐顔丹三字·以報中法藥房主人·臨安何伯瑜廣告 
[（法捕房諭）]  
本捕房六續吊出之各臧存積甚多今定於十一月初一日爲限仰各失主自今日起須在限内前來大自鳴鐘捕房具領若逾限概不准領准於十一日初十日在本捕房將各臧物一律拍賣特此通諭 
[四川路中國青年會樓下左邊店堂綫間出租如欲租者請至大馬路東首謀得利公司面議此佈 
[京都周觀文望平街祥陞公棧半身不遂]  
筋骨寒凉兩腿如氷下痿困在房内投周觀文先生包治半身不遂背往請診吃風靈酒　藥七日下地能走十日全愈價洋减半爲此登報鳴謝　中紅橋南堍同仁醫院對門　曾公佈曾廷子啓 
[洋房出售]  
啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報館轉交可也]  
 
 
] 

Page 17

 
 
   
 
 

Page 18

 
 
各省籌辦諮議局 
[專件]  
　　山東諮議局袁撫演説辭 
　　查各國立憲多出於人民之要求以冀解脱於淫威政體之下而享和平之幸福吾國數千年來聖君賢相代作洞悉夫民視民聽之所繫務取乎民好民惡之所同説者謂典謨所載如衆非元后何戴后非衆罔與守邦君民一體之精意實含有各國憲典之性質古書新籍均可覆按也我朝深仁厚澤二百餘年治邁往古自道光以來海禁旣弛門户洞開於是此國與彼國人民日相見於盤錯之地日本蕞爾三島首經外界種種之激刺幡然變革政體號爲崛興吾國此二十年來甲申之役甲午之役最後聯軍之役亦云多故矣而一切艱鉅之任均責難於君父衆與守邦之謂何使者習聞經生家言曰不識不知順帝之則以爲人民不應預聞國政之據竊謂古者君與民親範圍之而不過不識不知極形容其治體之純所謂皥皥如也順帝之則則知識之至矣蓋不識不知並非無識無知無識無知則中今日之作奸犯科者且比比安在其順帝之則耶伏讀諭旨有云朝廷軫念民依將來使國民與聞政事以示大公因先於各省設諮議局以資歷練等語聖訓煌煌作之君作之師凡我臣民若不奮起直追稍具歷練之知識是有則而不知順之也如時艱何山東爲齊魯名區孔聖立人達人之教孟子先覺後覺之訓當無不誦言之自今日開辦以後凡我紳民當曉然於今日之天下當無人不立無人不達亦必先無人不覺籌辦處之設照章先自選舉調查人手條緒頗煩使者當愼擇士紳之有學行者派充司選員分赴各屬並先期在省演講俾稍資歷練將來由覺而立而達非異人任也我山東父老子弟其勉乎哉 
[川沙選舉調查事務所章程]  
　　一定名本所以補助初選監督辦理選舉調查事宜遵照省籌辦處通飭名曰川沙選舉調查事務所 
　　二所址以至元堂爲事務所開會時借用勸學所會塲 
　　三職員本所設所長一員副所長二員駐辦一員書記兼庶務二員會計一員分區主任調查員六員分任調查員無定員宣講員無定員除所長副所長外餘得以便宜兼任駐辦員得酌支薪水調查員宣講員得酌支舟車雜費願任義務者聽餘員均不支薪水 
　　四職務甲分赴城鄉宣講選舉理由選舉權利乙就舊定學區分區調查合選舉資格者丙編造選舉人名草簿呈報初選監督鑒核丁秉承初選監督籌設初選投票區投票所及開票所地址戊選擇初選投票開票監察員開單呈由初選監督保薦其投票開票管理員請由初選監督於現任佐貳雜職或紳董中保薦 
　　五期限本所成立較晚惟有以速補遲總以不踰省籌辦處通頒預定日期表十一月三十日編查選舉名簿終止期及其他期限爲度 
　　六經費本所應支經費由官紳合力籌措以敷用爲度 
　　七撤銷本所俟複選監督給與複選當選人執照即行撤銷 
　　八附則省籌辦處如有通行章程與本章程有歧異處應即遵改辦理 
本埠新聞 
[漢口商界致上海商會電（爲維持市面事）]  
　　商務總會轉錢業諸董鑒漢口銀根奇窘公同上請官欵一百萬兩中國各銀行銀號備現銀一百萬兩由大清銀行發交錢業董事轉貸各莊以維大局市面照常流通先電奉慰商務總會錢業公會同電 
[嚴防匪黨乘間滋事]  
　　滬道蔡觀察昨接省憲密電謂疉遇大喪東南行省謡言蠭起前據安慶日本領事署繙譯張灼棠擬具防匪條陳八則不無可採然有言之過甚者不足深信惟匪黨由東回華假扮行商小販混入城市煽惑生事不得不防等情蔡觀察立即函致本縣李大令會同英法兩公廨曁巡警局工程局一體嚴查如有形迹可疑出言無倫者即予拿究李大令奉函後當即諭飭差捕多派夥役密爲查察 
　　製造局張總辦昨日加派妥員守護儲放子藥鎗彈之所閒雜人等均不准入内窺探 
　　南北洋水師統領薩軍門提右營參將楊參戎昨日嚴諭兵弁不准身懷藥彈出外閒行如違以違法論 
　　巡警總辦汪觀察以各區境内亟須派人密查除城内外各處分飭偵捕隊員訪查外其浦東二路一二三四各區則於前日起派出孫榮生等兩捕前往即將見聞各事逐日查報以憑核辦 
[諭禁學界吸烟]  
　　上海縣學師杜廣文出示略云轉　提學憲札照得鴉片流毒病國病民迭奉嚴旨查禁業經先　省城學務公所各員司逐一傳見取具甘結所有省外各學堂校長教員人等有無吸烟應即取具甘結並取具同堂二三人互保切結送司備查其未經出學之廩增附生應責成儒學認眞訪查如有生員吸烟未戒者查　據實造册詳報不准舉薦優行並不准應他項考試等因到學准此合行出示曉諭仰合邑生員人等一體遵章戒絶母違 
[晉益升滙票號倒閉三誌]  
　　晋益升滙票號倒欠巨欵已兩誌本報茲聞滬道曾經函致商會請爲理處茲由商會總恊理函復略謂晋益升兩次檢送帳簿十四本同義公司各同一扣吳蓉記抵押大生紗廠股摺一扣另帳六紙等到會查敝會向遇倒帳莊號檢簿呈會核閲者均隨時發還責令各債户公舉代表向倒帳之家先自詳核收付帳底逐欵清理設遇倒帳東夥先期逃避亦應由債户與該號現在夥友或債户公舉代表妥代清釐以期放出外欵逐漸收回公同攤派此乃商界通例故敝會凡遇此等呈會帳簿均經隨時發還今晋益升事同一律無論熊氏弟兄是否避匿鄙意該號旣倒欠官欵商欵至巨則官界商界同屬債户應照通例將呈會簿據由貴道遴派熟悉帳情之友一人各被欠莊號亦公派一友會同將晋益升簿據逐細詳核所有外欠欵項户名銀數及該號倒欠官商之欵户名銀數分記兩簿由貴衙門出示登報曉諭欠銀之家限期歸欵設置不理有職者詳情參追平民送官追比庶官 
 
 

Page 19

 
 
商各欵逐漸可以收回云 
[華工被虐慘聞]  
　　駐英李欽使照會滬道略謂據利物浦華僑禀稱有中國水手二十六名受雇於格拉斯哥地方之英國輪船司德拉塞沿途倍受船主虐待致有一水手鬱極投河詎船主不加憐憫肆虐如故復由某水手聯合十人於船抵鈕約時相率投海救起八人餘二人　遭滅頂聞之殊爲可憫查該水手於去年在上海與英國輪船司德拉塞訂定傭工合同言明在船工作共十一個月零取領工資統計不過半年之數查該水手等旣於上海立有受雇合同必存該船在華之公司經理人處請咨照駐滬英總領事飭知該公司經理人調取原訂合同查閲辦理 
[函告巡士捉賭情形]  
　　閘北巡警局總辦函致滬道略謂家木橋分水廟地方前有開塲聚賭情事由本局會同貴道示禁並札飭上海縣訪拿在案昨日下午三路四區副巡官帶同巡士十餘名前往該處見有流氓數百人開塲聚賭該副巡官飭速收歇該賭徒恃衆不服竟將該巡官等四面兜圍經馬隊聞信前來幫同彈壓該賭徒等仍抗拒不退各巡士均未携帶軍械遂即退至馬隊旋聞賭徒從後追赶開放手槍鐮刀楷棒不一而足各巡士受刀偒者一名受棍傷者一名馬受刀傷者一匹其時馬隊巡士開放空槍藉以恐嚇該賭徒等始各退去本局巡士楊占春見有流氓兩人最爲兇暴扭住不放該流氓因與互扭竄至租界爲哈爾濱捕房巡捕帶至捕房收押巡士隨即送回又據馬隊巡士當塲拿獲賭徒張阿全張雲清兩名現在三路分局管押該巡士楊占春身受棍傷又巡士劉麗生受刀傷數處均送醫院醫治事後聞知有孩童受鎗傷者二人受刀傷者一人均已送至醫院并未據地保到局禀報傳聞傷重者一名業經斃命報縣蒞騐確係中槍身死本局受傷巡士兩名現在虹口同仁醫院醫治已函致上海縣往驗飭緝正兇從嚴究辦至三路分局管押賭犯張阿全等兩名又哈爾濱捕房收押流氓兩名俟訊明情形一併送縣訊辦 
[安徽旅滬路礦會開會紀事]  
　　安徽路礦公會於二十五日下午在均益里商辦鐵路公會開特别大會提議各項事件來賓到者百餘人首由汪君瘦岑宣布開會宗旨次舉李君斐君爲主席李固辭由何君宇塵代表略述皖路情形并請總恊理發表意見及辦事方法次由總理周君味西演説大意以鐵路必期速成辦法另詳意見書次恊理朱君星齋演説籌欵辦事方法次恊理康君特璋演説總恊理之權限責任及路礦公會對於公司之關係皆必有法律之規定乃能立於不敗之地惟被舉恊理一層目下能否承認尚未能决定云次由何君宇塵依規定提議草案提議前路礦會公舉之查帳員急宜定期分查路礦兩次帳目公决於十一月内查清比因原舉朱君幼鴻現不在滬未能尅期前往故當塲舉茶商股東金君介堂爲查帳員衆贊成次提議總恊理任事日期决定十一月半接事次提議規定公司内容組織章程有遞意見書者可投交望平街路礦公曾及愛而近路均益里安徽鐵路公司次提議規畫路線决議統籌全路不分南北界限但須次第興築定以蕪宣爲第一叚宣屯爲第二叚北路亦即從速查勘次提議招股宜速改章加添利息爲八釐其細章由總埋擬稿從速宣布次提議路礦公會於公司董事會未成立以前應有董事局之性質　輔助監察之責次由崔君南山提議將來公司每月須出報告一次衆賛成以上所有決議議案均由總恊理當塲承認議畢摇鈴散會 
[示諭加收膏捐]  
　　本縣李大令抄發蘇省禁烟公所司道告示略云本月十六日起各屬膏店每售膏一兩照原捐加一倍共收錢一百文各膏店銷數應再核减一成就原領執照加蓋戳記俾資遵守各膏店務各安分營業遵章减成熬銷應繳捐錢按期清繳倘貪利多售及延欠捐欵定即發封提辦 
[江督批辦英人毆斃人命案]  
　　英人丁姆生毆斃陳所文一案經上海縣詳奉江督批詞已略誌前報茲將原批錄下查英國人丁姆生毆斃車夫陳所文一案經英國按察使訊判雖無謀意實犯故殺具徴明决不阿惟案情旣得自應按律問擬以昭折服乃原判監禁西牢兩年已與西律故殺罪名不符又因公正人一再苦求改减監禁西牢一年兼作苦　似此毆斃人命重犯憑證確鑿按諸中律本應擬抵若止以監禁一年定擬不特不足以服死者之心實於文明國律法大有出入應由上海道切實辯論照會英總領事轉致英按察司再行秉公另擬從嚴懲辦以昭公平至陳所文之年邁父母及身孕寡妻亦應切商從優撫恤以示平允仰蘇臬司轉移上海道迅速妥商辦理禀復辦奪 
[又獲一犯]  
　　鋸木匠王瑞生顧良卿毆斃同業張根祥曾由美副領事將王顧二犯一併開釋旋復經新租界捕房飭探李星福將王瑞生拘獲收押　案昨晨又由李探在嘉定境内將顧良卿查獲解人捕房押候解辦 
[柴船撞沉渡船]  
　　昨晨五點鐘曹家渡渡船載洋紗廠做工小孩九人駛至江心被西鄉來滬之柴船撞翻一同落水旋經各船户救起八人其餘一孩及舟子均已溺斃屍身蹤漂失無 
城内 
[道批二則]  
　　張景軒禀批前以抄呈縣諭祇有空地仍聽空曠並未令朱將所開後門永遠封閉是朱開門在未經縣斷之先其不在空地之上可知業經批縣照斷飭遵在案茲復據繪圖呈閲前來究竟楊朱兩姓前後所開後門是否在空地之上有無任意傾棄堆積碍及該職産業之處仰上海縣立予查明照案持平理結勿任纏訟爲要圖併發傳臻記等禀批欵項紏葛應以帳據爲憑此案現旣由縣送交商會邀同董事兩造復算孰虚孰實不難水落石出著即赴會候理母庸瑣瀆黏抄姑附 
[勇丁崛强]  
　　某營書記駱恩德失竊案内拘獲形跡可疑之勇丁胡成貴趙新階由縣訊問並無實據判令遞解湖南湘鄉縣原籍在案昨日派捕押解起程胡等因李大令未曾訊明不允遵辦該捕陳金當即回禀大令諭飭還押候核 
南市 
[榜示罰欵]  
　　總工程局自十月十一日起至二十日止所收罰欵計共大洋八元小洋百二十二角錢四千一百七十文昨已榜示以徴信實 
[欠繳捐欵]  
　　竹行碼頭窰貨認捐公所虧繳捐欵二千餘金昨由捐局函請上海縣派差恊同總工程局偵探將該公所經理王姓拘回候訊 
 
 

Page 20

 
 
[私售洋烟]  
　　萬裕碼頭榮臨里顧阿掌家私售洋烟由南區巡士將顧及婦女三人一併拘送總工程局押候究辦房屋發封 
閘北 
[劣馬傷人]  
　　前日上午七句鐘騎巡隊巡士乘馬至夏家弄口馬忽溜韁將形似乞丐之劉某踏傷肚腹立即斃命當經尸屬投報四路一區分局由黃巡官給撫恤洋二十元飭尸屬自行收殮一面將該馬巡收押候辦 
英租界 
[護送難民]  
　　前日上海縣李大令派差押送湖北難民一百餘人至虹口怡和碼頭附乘長安輪船回籍經過英租界該差即投總巡捕房請派華捕護送出境 
[走失婢女]  
　　靜遠街裕記號李某走失十六歲之婢女雪紅一口昨投總巡捕房報告捕頭允飭包探查緝 
[寓客失竊]  
　　山西路福裕公客棧庽客朱肯堂前日失竊綢皮衣物鈔票昨報捕房飭探查緝 
[雉妓强]  
　　會香里雉妓金鳳寳前晚在途强拉吳王二人人内吳王不允該妓即串令姘夫王根生與流氓陳裕法將二人兇毆打失緞帽銀表等物吳王投報捕房飭探往查當將行兇二人及該妓一併拘入旋由二房主將該妓保出王陳押候解廨究辦 
[雉妓違章]  
　　恩慶里雉妓花月仙九江路雉妓花金香廣西路雉妓花三寳均在馬路拉客由捕拘入捕房詰明住址遂即開釋聽候公堂傳訊 
美租界 
[水管爆裂]  
　　西華得路二十號洋房前自來水管前晚爆裂由捕報告捕房轉知公司赶速修理 
[調戲婦女]  
　　王蔣氏前晚行經北四川路被流氓謝榮華扭住調戲不遂大肆兇毆由捕將謝拘入押候送辦 
[誘拐女子]  
　　顧得桂前在揚州誘拐瞿王氏之女三子來滬匿居西華得路由氏跟蹤尋見報由捕房飭探拘獲捕頭飭將三子送廨顧押捕房候究 
[踢傷小孩]  
　　小孩王寳林被趙三山踢傷腎　由孩母華氏報知捕房飭將寳林送往醫院求治一面飭拿趙三山解廨究辦 
[面試官話]  
　　美捕房各通事門差昨奉總捕房傳諭於禮　一二兩日赴張正巡官處面試官話 
法租界 
[副領事到滬]  
　　新任法副領事顧寳前由汕頭赴津乘船來滬業已抵埠即日視事 
[驅逐艒艒船]  
　　新北門城河内近日泊有江北艒艒船數艘捕房深恐肇事特飭中西探捕前往驅逐華界巡警局亦派巡士在對岸　同彈壓 
[空歡喜]  
　　揚州女子曾小和子被人拐賣爲娼曾由公堂判發善堂擇配在案嗣經夫屬在鹽城縣具控派差來申移提聶司馬查悉小和子已由堂中配與孟錫春爲妻昨請堂董將孟著保交送捕房飭令覔保出外候有堂期再行傳訊 
[竊衣服]  
　　積竊陳阿春開釋未久茲又行竊衣服赴押舖求質常爲包探撞見拘入捕房押候訊辦 
小説 
[短篇小説鐵血姊妹（選譯）（一）]  
　　莫斯科附郭二十里。古柏森森。若虬龍蜿蜓。挾雲雨上騰。村民傍崖石。藉箬葉爲屋。祝髮鞨巾。皆伉爽不屑屑事生業。飲露吸氣。怒則目眥血噴出。故不甚識字。而往往多奇男子。 
　　蕯利布者。世業商。能急人之難。招致游俠亡命。恒數百人。然平居　　。不敢踰禮法尺寸。家人皆化。之里老顔其閭曰。俠骨儒心商面目之薩利布家。 
　　一日天色暮。薩氏餐畢。坐籐楊。聽架上白鸚鵡誦漢巴尼雪夜破陣曲。嚶嚶如兒女子語。不類莽男兒喋血赴敵時情景。薩氏方欲調其舌。使其聲激厲。鸚鵡忽呼曰。客至客至。 
　　薩氏回首望之。有兩女子自外來。年可二八。素裙布衫。狀貎類貧家婦。而　色瑩潔。風度莊麗。雖不施芳澤。而如出水芙蓉。無少許廛滓氣。兩女見薩氏。自道貧乏。願投身爲店員。 
薩氏心異之诺其請。待之在一般店員之上。兩女勤於職。簡於詞。然對待店中諸執事。皆應以極隆厚之感情。人接之者。如游於桃李之林。不言自芳。居久之。自薩氏以下。咸稱之爲女師。然女師終不肯道其姓氏。 
女師暇日。輙以書自娱。時或閉户。不發一語。微聞步武進退聲。或疑女師習劍術。顧孑然兩女子。青衫一領。外無長物。安所從得劍。店中諸藝徒。時時向女師問字。女師因教之句讀。間語以青年成立之不易。及俄國人民生事之艱難。則潜然涕泣。諸藝徒雖不解所言何事。然見女師泣則亦泣。一日女師忽辭去。主人强留之。不可店員合詞乞少休。藝徒之問字者。相率牽其衣裙。女師曰。吾行止自由耳。若胡爲者。且我久留此將累主人。是時俄羅斯法禁嚴。警察吏每一週間必登門檢騐名籍。稍不類常人。輙以嫌疑捕繫之。有一唖者行於途。警吏呵之。不能答。鞭之流衆仍不語。則械以戲官。道旁人無敢辯言此子唖者。其殘酷如此。 
路股報告 
[徐州府張佐清經招蘇路認股單]  
　　王邵宜汪　襄各一百股李世德李馨泉劉士元各五十股陳尊謙闞恊　各三十股趙魁文二十五股　懋齋徐　南楊乘幅王景孟汪仁瑞韋宏　各二十股　山公學全體學生趙聚五許樹人張慕陶　懷書翟清冰徐懋修各十五股蓂記王庸行李景疇尉錫朋尉岐嶽朱聿修段秀升李連科薛法武馬向榮楊傳言楊傳正楊傳聲楊傳經楊傳典邵崑山宋明珠宋潤德楊世遠闕懷玉劉化成周慶雲集義社張世芳高雲祥汪學思以上各十股徐化鳳七股楊順溪六股戴縉臣趙士宏馮順興陳兆軒房有濟鄭蘭香王明珠韓張氏徐傳楨劉克章張振倫徐仰均唐　珠朱元善盧心元王鳳台賈彦傑王化南劉化文温開泰以上各五股楊洪九六股朱承箕朱承翼鄭鏡　張德峻李繁清　允成各三股李獻瑞四股馮馬氏張香谷各二股文　　文聚葵文聚蕙各一股 
[蘇路公司本埠陸家浜鎰泰典周鐵生君經招股分清單]  
　　唐克勤克明各六股夏桂　劍秋各五股周小妹黃伯頭仲貞各四股　鮮生瑜生各三股唐永江曹慶善正書陳根生楊懷若允何和尚曹季貞馬　如陳杏生楊寳寳　　生刁　棠劉廉卿劉婉清黛雲慈雲陳祥和周桐想各三股朱和尚徐世瑞張錫三胡心　汪作之錢亦莊唐鐵生錢斌競趙蓮君孫逢吉倪　　張達卿徐惕乾陸　　　臣　　官蓮棺荷倌願吟香徐月泉陸立　金雨堂黃朶雲朱書　周定安　萬門金　　　　　何竹鼓馬柏根子蓮陳有雲劉　生何九雲顧嘉明樓炎根子　唐　舟李克仁何新　馬小　　子　　伯和周晉甫馬　金陸德忠何秋堂曹究生　根新根全根各一股 
 
 

Page 21

 
 
   
 
 

Page 22

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[學校管理説（縣陸清）]  
　　弟子一職。規則森　孝弟謹信。無往不敬。粤稽吉昔。聖經　言。納幼年學童於規矩繩墨中使少成若天性。習慣成自然。冀底於完全無缺之人格者。已數千百年於茲矣旁來各國。管理之法。雖不盡同　攷之古代。希臘國民。志力堅固羅　民風。意氣勇敢。中世紀之整頓。宗教無非藉立法之嚴以達其斷射之目的。　　者扶植天良之一道也。 
　　沿革及今。教育新　。漸見完備。訓練誘掖默化潛移。信賞必罰定一標準。而體罰一端德　不免英亦問用。蓋所以藥不知道德不愛名譽之　等生。非此不足以使之畏懼而向善也。執法者之用心良苦矣。 
亞東人性。偪於躁急體膚之罰自宜戒用。乃或因噎廢食任學務者。一　曩時私塾蠻橫之弊。一味姑息法律廢弛盡情放縱。現今學校通病。養成一種任性驕貴不知自治不能受治之學生。嗚呼值旣病且弱。百廢待舉需才孔亟時代之中國。而造此絶無毅力不守法律之多數青年。非特不足以救國是直促之使速亡也。此蒙所以注意於學校管理法也。 
　　管理法分二種。一兩等小學校。二中學校。初等高等小學校宜整齊。中等學校宜嚴。肅主　等以上之大學專門。則不妨從寛焉。 
　　小學何以宜整齊也。原教育之理。小學宜活潑其天機引導其天性。啟發其固有之天良。而以不背其自然教育爲宗旨。然蒙以養正基礎不立建築無從。知李幼子弟。摹仿力甚富。設不及時矯正。則習慣爲第二之大性。日後補救　難爲力。故小學校之管理法。官出以整齊畫一。以養成其遵守規則。服從命令。尊敬師長之心。而漸人於自尊自敬重。以底於力能自治之資格。如是則規則以内任其自由。規則以外。不容寛縱。旣不困苦。又不放任。基礎立而施教自易易矣。此小學管理之所。以宜整齊也。 
　　中學何以宜嚴肅也。其年齡槪在二十左右。專心求學者。固多其人。然血氣尚未定。德性尚未堅閲歷尚未深。舉動尚未盡合度。而其意氣則蓬蓬勃勃。大有一觸即發之。勢於此而不約束焉。不納之於規範焉稍縱即逝。舉小學所受整齊畫一之規則。不數年而掃蕩無餘焉。况過渡時代之中學生。未必皆自小學來。即小學未盡必整齊畫一乎。嗚呼中學生品性之良否。學業之　就與否。惟中學校管理法　賴。立法可不嚴乎哉。（未完） 
文菀 
[浦東中學校雜誌緒言]  
　　昔宋吕本中撰師友雜志一卷江鄰幾撰元祐雜志三卷周密撰癸辛雜識五卷近人高郵王氏更有讀書雜志之鉅箸雜志古矣顧非今所爲按日程月繼續刋行之志也今所爲雜志東西諸國命爲社會感化物之一一社圑之立輒有所刋布以爲聯合之機關而即以襮　政　上學衛上藝能上研究之心得與其抱持之主義響應於一般社會若夫學校之中時時間作則亦藉廣其教育影響謀學校社會間之聯絡云爾本校自甲辰草創忽忽五易寒燠其間殆如昆蟲之自幼而蛹而成屢示其　態以有今日尋其往迹筆而記之有所會集或挈諸生出校爲旅行近環峯泖遠走京口上溯白門又筆而記之凡如干首諸教師時有撰述爲課外之講授凡如干首諸生課藝甄取其優者而存之又如干首以及往來書翰之文課餘諷咏之篇纍纍盈篋笥輒爲之抉剔排比付之剞氏豈敢有所襮哉區區之愚不　廣教育影響於社會而已同人靡日不端居私念曰此巋然浦東中學校誰之校乎夫非當世所稱社會主義實行家楊先生斯成斥　三　年風雨經營日蓄月積之汗血錢破羣疑排衆謗手創而成者乎先生往矣莘莘學子日繼而月有增焉白以成千千以成萬浦東中學不　而先生不死莘莘學子學成而散散而播其道於四方行所學於國於世界國與世界不死而先生不死此區區册子數百輩姓氏數萬言文章雖謂以先生一人心血幻開此第一花可也而忍秘之也而忍秘之也若夫刋布之期年出一册焉或數册焉一視材之多寡不預約戊申九月黃炎培 
 
 
 

Page 27

 
 
   
 
 

Page 28

 
 
   
 
