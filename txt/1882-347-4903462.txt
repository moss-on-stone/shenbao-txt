# 1882 - 347 - 4903462

 

Page 1

 
 
[石印三國演義全圖出售] [  點石齋主人啓]  
　　三國演義一書久巳膾炙人口惟坊間通行本字蹟模糊紙張粗劣繡像祇有四十葉閱者病之本齋現出鉅資購得善本復請工書者照謄校讐數過然後用石印照相法印出故是書格外清晰一無訛字爲圖凡二百有四十分列於每回之首其原圖四十仍列卷端工緻絕倫不特爲閱者消閒兼可爲畫家取法每部訂爲八本用錦套裝成兩函定價洋二元四角於十一月初八日發兌上海在三馬路大禮拜堂　首申報館間壁申昌書畫室出售各外埠發賣處悉照曩例此布 
[說賭]  
　　昨讀十月念一日邸抄盛京將軍崇公奏移居宗室在遼城開傷放賭因被查禁使婦女攪鬧撕毀公文一案又有銘將軍奉駐紥橫道河洋槍練隊總管貪賄容賭一案竊難賭風之盛何以至於如此其甚也賭之爲害前人先我言之者幾於楮墨難罄卽遭賭之害而至破家喪身或貽祖父之羞或貽妻兒之累若是者亦不啻恒河沙　而人顧溺於此而不之覺此何以故或曰賭之戲自老子作樗蒱而其後遂流無窮其解五木訣者大都皆無　之公也聖人云不有博奕者乎爲之猶賢乎已　非聖人之以博爲可爲盖痛砭飽食終日無所用心者之不肖直博者之不如耳夫賭本牧豬奴　士大夫嗜之可者猶少其後世風愈變人民愈貧於是乎貪心愈熾而競欲於賭乎取盈諺曰賭對冲嫖脫空所謂對冲者但言其理勝負之數尚在参半之列至於流品則不之及也　國家定例賭博之罪律有專條官紳胥役得賄縱賭則法亦不恕其所以正人心而維風俗者何等深遠而無如昏愚之輩留三尺於腦後而但知自逞其奸貪之意六朝時宋之劉穆之家無擔石　樗蒱一擲白萬人稱其豪載諸史傳然亦因劉穆之佐武帝　勳用集位望卓然後人故以爲褒詞雖曰豪氣　然而其少年無賴之情狀已隱躍言下可見賭之爲禍雖以　勞佐命如劉穆之者尚且不能爲之掩蓋其他又何論焉近世士大夫之從事於賭或非專爲貲財起見知交聚處日夕談心無可消閒間於燈前酒後藉在骨子以爲消遣第　夕爲之不免另生花樣雖無進出而因此以賭一東道則亦常有之事厥後乃好勝之心愈熾漸而小賭勝負漸而大張旗鼓其甚者日夜孳孳專心致志遂與賭結不解之緣迨至家業蕩然猶復眈眈於塲中盆裏雖父兄之訊誡妻孥之詬誶亦有不顧者矣夫以閥閱之家而至一敗塗地其　往往皆中　此至若市儈之流肩販之輩因賭而喪其貲本失其行業者尚屬自檜以下不足與論者也以宗室之貴而居然開場放賭彼之意固自以爲有恃無恐無如乃公何也故一被查禁而猶敢縱其婦女肆其擾鬧其於國法王章直已等諸弁髦雖曰閑散宗室所得之世俸不足自贍因而借此以圖利然亦思何事不可爲而顧以賭爲生涯　貽玷於世族乎以洋槍練隊管總之人而有心庇賭則其藐法爲何如欲因庇賭而受其賄則其與於賭也可知賭風之盛如此是獨　世道之憂哉本埠賭禁最嚴地攤賭徒時有拘獲解案究辦而租界之　仍未能盡絕近日虹口等處　以肉一方令人猜其斤兩以賭勝負者賭之變租層出不窮前有西友談及外國散給兵丁口糧之際兵官莅止肅靜無譁規模最爲嚴肅而兵丁中竟有私賭者其法各以唾津吐於地上視散糧之官踐履所至先踐其唾則爲勝否則爲負而以所領之口糧輸之此等事雖屬偶然遊戲然亦可見賭博之術有無時無地而不有者固不必定以紙牌骨牌骰子等始足以稱賭具也賭之術愈巧賭之事愈多賭之風愈熾上而宗室練隊等貴胄顯官同其痂嗜下而肩挑貿販輩自食其力者亦酷好雉盧雖有王章不難顯干雖有官法不能盡禁世風如此其亦將何導以力爲挽回哉雖然勿謂挽囘之無　也廣東　姓之賭禁之甚嚴若輩無可逞志遂去而至澳門以隣國爲壑可知欲絕其源本非難事但爲上者能認眞查禁不授下屬胥差等以賄縱包庇之權當有以淨絕其根株而勿使再有萌孽是在當軸者之善於布置也已 
[本舘自已接到電音]  
　　○本館於昨日接到在津友人專發電音到本舘內有十一月初六日　諭旨八道謹敬譯登○十一月初六日奉　上諭禮親王世鐸着與伯彥訥謨祜等一同在毓慶宮行走欽此同日奉　上諭恭親王奉久病未痊懇請續假一摺覽奉殊深厪系恭親王着安心調理不必拘定假期一俟痊愈卽行入直所管正白旂滿洲都統及各處印鑰均着毋庸泒署欽此同日奉　上諭潘祖蔭着在軍機大臣上行走欽此同日奉　上諭吏部右侍郎着孫家鼐　　兼署欽此同日奉　上諭昨日降旨命翁同龢在軍機大臣上行走玆據奏稱軍機處總攬幾事才弗勝任現在入直毓慶宮若兼任要差實恐貽誤懇請收回成命等語覽奏具見悃忱翁同龢經朝廷特簡惟當體念時艱力圖報稱着遵旨卽行入直毋許固辭欽此同日奉　上諭戶部左侍郎兼管三庫事務着許應騤調補未到任以前着張家驤署理兵部左侍郎着黃體芳補授未到任以前着薜允升兼署張家驤所署之都察院左副都御史着王之翰署理欽此同日奉　旨察哈爾都統着吉和補授欽此同日奉　旨內閣侍讀學士員缺着郭勒敏布補授河南道監察御史員缺着曾禾補授欽此 
[江撫行程]  
　　○新簡江西巡撫潘偉如中丞　陛辭後聞於初二日出都在津門小駐一天卽於初七日辰刻乘坐輪船由海道南下到滬後須赴金陵與左侯相面商一切公事然後再由長江望豫章進發云 
[粵線可成]  
　　○報中國擬再增設電線刻聞李傅相批飭通盤籌畫如各省毫無窒礙商情一體踴躍准予會銜奏請想當軸諸公智珠在握足能克底於成也 
[沙市郵音]  
　　○沙市牙厘局委員龔鳳台太守名寳英聞於九月初十日在局病故十月念二日其家屬扶櫬回蘇州原籍現在接辦局務者爲王大守官印開福云又前雲南督糧道崔觀察　　係奉　旨着沿途地方官派員解送來京近閱邸抄江蘇巡撫　大中丞奏稱該員已在丹徒病故玆聞觀察之家眷寓在沙市之三府街已於十月念七日開喪成服矣 
[開設粥廠]  
　　○江西省南昌縣進賢門外及得勝門外兩處地方開設粥廠定期於十一月初一日起至次年正月十五日止每人給籌一枝以便照籌給粥刻　縣署已出示曉諭矣 
 
 

Page 2

 
 
[誤中陳交]  
　　○昨援章門友人來信云今科江西鄉試中式之第幾名首蟄係抄錄某科會卷正考官待此卷　賞不已擬以第一人位置之副考官　　卷文雖佳然於故紙堆中似曾相識因極力阻之正考官謂如此名作棄之可惜遂中前列揭曉後物議沸騰　將此事控諸撫轅者斯時副考官已入都覆　命正考官陳星使已拜督學江西之　　具摺自劾此雖一時疏忽未及檢點然衡文法眼固自　爽也 
[禁婦女揀茶示]  
　　○江西南昌縣賀新建縣劉爲出示嚴禁事據禀生吳昌齡姚紹樞等禀稱近來省城內外茶葉舖戶效寍州茶莊陋習　揀茶必選及符室女當街對櫃設一長案兩旁婦女如雲來往買客言語宣　　　不　公懇出示　禁　淸到縣據此除批　外合行會同出示嚴禁爲此示仰城廂內外各居民及茶葉鋪戶人等　悉爾等須知舖戶之內以婦女揀茶實　有傷風化嗣後務須父　具女夫戒其妻細則可以縫裳作織粗則可以傭雇帮工何事不可自食其力而獨以此爲生　言之殊屬可　自示之後毋許仍待各店舖門首揀茶該店戶需人揀茶僅可另雇男子不准再倩女流绱敢有不遵約束者　行報縣以便拘案嚴懲　宜凛遵　違特示 
[憲舟過鎭]  
　　○左俟相札調蘇蕃憲譚方伯赴寍已列前報兹聞方伯憲駕　初四日下午四點鐘時經過鎭江船泊太古碼頭所有在城文武各員均至碼頭恭迓而沈觀察在船留話多時聞方伯座船另有利川火輪船引導約於次日起輪赴省矣 
[京口紀聞]  
　　○前有福安小火輪船主欲裝客往南京蕪湖京口各處　料該船行至京口關上匿　偷關被京口洋闊所見卽將該船追回扣留前聞有和押三月之說刻已定規矣本欲重罰該船因祈懇而免袛將福安火輪船充公至該船前用之水手皆已逸去刻下關上另雇水手三名在船看管云○鎭江禁用小錢已不啻三令五申無如日久玩生刻下市上又將小錢攙和行用但祇可以採買雓物面不可以糶米贖衣遈以小民殊有怨咨倘得地方官重申嚴禁勿使死灰復然亦惠愛閭閻之一道也○本月初二日同雲密布至晚十點鐘時密霰斜飛頃刻之間已積寸餘初三日旭日烘晴雪化爲水但聞檐溜淙淙然近日雖朔風吹面氣候較寒而納日南檐頗覺晴煖則六出飛花或　遲其有待也○前月杪京口招商局之躉船有搭客由申購辦京貨抵埠後雇小划船一隻裝運　貨該船帶有家卷有一女年約二十　亦來助搬內有洋火數包女不知也因擇其輕者而携之忽發一聲包內洋火盡然火光四射遂將女之眉髪燒燬衣亦燃及幸女之父在側赶爲撲滅而女之手臂已傷杏臉桃腮倐變爲焦頭爛額西人給藥敷治其痛稍止可無大碍也○入濠口西鄉人陳疤子者率子阿七駕一小舟裝米至京口糶與某行得洋蚨十二元陳疤子遂以三元交七囑往西門大街買洋布等物盖備新婚之用也七行至該處忽見老者年約五旬狀類鄉人汗淋淋然謂七日汝父因汝一人講辦頗不放心適我亦欲買布故托我追來可同至惠風茶室候汝父來時再購可也七因素　　識爰卽其姓氏老者云我與爾父一行賣米豈不認識耶七遂不疑二人啜茗多時未見陳到老者復邀七至烟舘並臥二人各有手巾包形狀彷彿而互相掉換老者遂言汝可在此稍候我去泡茶卽來及老者己去七始心疑啓包檢視惟見碎石一包洋銀己歸烏有矣該烟舘索償烟資七又出錢五十大哭而返○凌某者向爲某觀察之僕辦事多智觀察信任之派令稽查揚由關木微之稅局設京口江邊風神廟中逐年進欵頗有贏餘凌妻不育凌某因此常爲嗣續憂有孟某者河南人爲六濠米捐司事與凌甚爲投契前因豫省災歉孟某遂接眷來鎭孟有甥女年幼無　亦挈之以行女標梅已屇迨吉尚虛孟某因欲結歡於凌遂以甥女爲凌簉室凌甚寵之遂於京口獅子巷構別墅以藏嬌焉居久之無間言然凌素有煙霞之癖一日短榻橫陳見妾在側偶謂妾曰爾離鄉背井閱路甚多閱人當亦不少前後共閱幾人蓋明以告我妾閱言勃然色變曰汝疑我耶汝可問我舅氏凌見妾怒卽慰曰適與爾戲言耳何怒爲妾亦不復再言俟凌他出旋竊煙膏一盒私自吞下迨凌某知覺求藥灌救則已不及矣○京口西門內演軍巷戚某者家小康前妻於去年病故遺一子二女子年五歲長女八歲次女在抱戚於今春繼娶陸氏婦爲妻婦固有夫者也性頗强悍虐待子女無所不至翁姑及夫每勸之婦不聽反唇相稽曰兒雖非我所生然亦有母子之分焉有母而敬　子女皆耶未幾次女忽殤日前又用洗衣棒扑兄姑見之將棒奪去婦怒愈甚口出怨言侵及其姑旋又欲撻兒兒婦道愈急忽被門檻絆足傾跌於地致將頭顱碰破鮮血淋漓半日方甦狀似癡顚人以爲悍婦之報云 
[光緒壬午科河南鄉試題名錄]  
李見荃林縣　王廷芝固始　成金壽祥符　唐季元鹿邑　李養溪温縣　泰樹聲固始　郭勉堂輝縣　馮　騤祥符　熊其兆光山 
高丙奎固始　陳　振祥符　孫相賢鎭平　葉崇貫光州　田其生衛輝　劉內勳遂平　田樹林祥符　張樹同河南　劉川兆汝寍 
張　濤河南　張樹南封邱　趙景濂澠池　陳金台郾城　濟　生蒙古　高士　安陽　梁苑棣鹿邑　鄧鉗侖桐柏　孫友信鞏縣 
栢玉嵩彰德　魏聨奎氾水　邊祖祥　邱　張思臣羅山　許守均祥符　張漢屏南召　陳　棕洛場　李鏡淸光山　陳煥如嵩縣 
胡郁周鄧州　王錫三魯山　史緒任輝縣　關西白郾師　魏文周河南　　乾亨商州　于耿光　慶　范振獄河南　孫壽祺祥符 
席陵雲商城　張鳳祥涉縣　張林召光山　馮　森廂白　陳汝諧光山　柏景元修武　張　楷澠池　袁庠身鎭平　陳澤　信陽 
梁乃庚陳留　范芍南獲嘉　張廷齡商城　杜祝山孟津　焦雲路泌陽　傅松齡鹿邑　王　均新　　崔　洪滑縣　梁晉山鄭州　 
荊寳楨祥符　姬星南禹州　李　德安陽　朱　鐸泌陽　蔣亮照考試　陳　琥　寳　王汝梅光州　鄒立中光州　王益三商城　　 
齊玉廷濟源　刁　旬延津　盧愼德滑縣　詹　照商城　愜　其寍陵　承　烈正黄　陳麗生歸德　郭書堂項城　黄其岱光州 
馬對驥西華　副　車　張景芳臨漳　張漢屏南召　郭淸弼汲縣　周　煥先山　邢可彬祥符　彭　變光州　張叙九長葛 
毛常謙祥符　宋傳賴汲縣　陳庭楨　胡文甲禹州　商城 
[新置洋龍]  
　　○蘇城今年火災甚多各叚陸續添置洋龍不一而足近聞於養育巷道前街一帶復　各店捐募新置大洋龍一具仍仔　察司廟初一日擡至吳縣學空場上試驗激水甚遠人皆稱其靈便該龍　有兩輪今擬改加兩輪兩旁用洋燈兩盞亦極明朗云 
[墮馬傷足]  
　　○蘇城元妙觀向有墊馬而賃人騎者屢經禁其玆於初四日有包衙前某姓子弟雇馬一匹在北局裹馳騁止在願盼自雄之際馬蹄忽蹶竟將某掀墮在地某素非善騎兩足爲踏鐙所套住急切不能脫爲馬倒拖　餘大呼求救幸路人扯住馬匹將某救下某已疲憊不堪足亦受傷痛楚異常不能行動旁人爲之喚一肩輿送歸不善駕馭自貽伊戚錄此以爲戒焉 
[老嫗虐媳]  
　　○人有佳兒佳婦因當憐之愛之卽使兒未必佳婦未必佳亦當數之誨之而不當虐之暴之若因區區細故而竟逼婦於死何物老嫗可謂全無心肝者矣揚州東關外有旌德戴姓者賃屋以居夫婦皆業成衣生一子一女另有一童養媳女九歲媳十一歲子十二歲婦愛女而虐媳前日女買梨三枚藏之木櫃中次日少一梨以爲此必媳所偷也婦怒甚子　之婦愈怒先杖其子媳懼極而奔遂投黄金壩而死媳賃且孤又無母家無人爲之伸理嗚乎慘矣 
 
 

Page 3

 
 
[運仁聲]  
　　○實授兩淮鹽運使孫榖亭都　於十月二十六日未時接篆聞　轉以木天淸望出膺繁劇主試學差久着淸譽前日覆任入署商民皆歡聲載道蓋久悉都轉精明而不隣於刻薄也當初見屬僚時只問商民疾苦口岸消滯灶丁窮困並不計及出息於是鹽　各員　不欽其公正而憚其神明現定於十一月初二日令各票販　課面諭典史各書吏衙役小班人等應發之口粮工食皆照從前滿支不准折扣並諭各教官云書院爲培植人才起見膏火所以養膽士子優獎所以鼓勵工夫皆望其進德修業也聞近年揚州書院中每月之取超等特等者必須與衡文之幕友暗分一半方得列於正副課似此貪鄙不堪上下相蒙不肖孰甚自今以始如再蹈此惡習准各士子公同指名上禀如果屬實定行從嚴懲辦以快寒士而鼓眞才各教官均唯唯而退其餘應辦各事所諭甚多皆興利除弊盡反以前之陋習者故氣象爲之一新云 
[將計就計]  
　　○客有自皖垣來者言懷寍州鄉間有凌某鮑某交稱莫逆鮑生一子拜凌某爲義父後凌某亦生一女經媒說合許配鮑子十年前鮑子　寇亂離散杳無音信凌某見女已長成鮑子又不歸家遂將女改配陳某之子定於今年九月間完姻不意八月初鮑子由遠方逃回聞凌女改配陳姓亦不介意仍備禮物几件往凌宅探親凌某夫妻雖笑言相接而面有愧容慇勸留住女亦不廻避至次夜凌某陡起很心與妻商議欲於明午備酒欵鮑乘醉殺之以免將來爭競之禍其妻不肯私相爭論其女在隔房聽知欲救鮑子無計可施次日戌刻凌某請鮑子及家中健漢會飲酒至兩巡凌女卽將手飾藏好至屋後放起烈火一家驚駭散席救火凌女急出告鮑子以實情卽携手偕遁迨凌某將火救息時已夜深不見鮑子及女卽乘夜帶人往追此處離女之姑母家不遠見女遺衣一件於地疑女必往姑母家卽往尋之不見又疑往姑母之女家又往尋之不意姑之女素與某和尚私通是夜方與和尚結歡喜緣忽聞叩門聲駭甚急將和尚藏於櫃內外　鐵鎖然後開門凌某尋女不見欲開櫃姑女不肯凌某懷疑强將此櫃搶出和尚在櫃中跼　萬分又恐開櫃事露無顏見人竟至急死凌某抬櫃到家開看見一死和尚只好將計就計買棺將和尚裝　詭云伊女含羞自縊一面延僧齋醮一面送信陳宅陳姓女婿親往吊焉聞見所及不能無疑卽告凌某夫婦欲開棺一看凌某不能阻及開棺則是死和尚非女也陳婿卽報諸官鮑某未見其子亦控凌某於官現在凌某已簽拘到縣不識以後如何懲辦也嗚乎不見生女而得死僧固凌某所不及料也然旣以死僧代生女亦孰能揭其底蘊哉而不意適有陳婿之開棺諺云天下本無事庸人自擾之吾於凌某亦云或謂照此情節於小說中似曾見過然皖友報來確有年月名姓則又近日事也會逢其適固常有之安得謂今必異於古所云耶 
[九江近聞]  
　　○九江城堞坍塌處及周城四十八更棚業經五縣派費修葺刻已告竣經九江鎭朱軍門飭選鋒兩營及新勁營兵勇於上月二十六日持鐮登陴芟草斬荊又恐居民驚異業由府縣派差數名在各城門曉諭使見者不致驚疑也從此荊榛盡刈望仡仡之祟墉管鑰彌嚴聽聲聲之宵柝不潔合有備無患之意也哉○九江之廬山背鄱湖面長江　　二百餘里奇峯插漢峻嶺摩空秀甲吳西諸山其中草木茂盛禽獸潛藏玆民屇冬令木落草枯前日中旬有人縱火焚山燒至三晝夜之久火光燭天照耀如晝五老雙劍諸峰頓改爲火𦦨山矣○九江府東北接壤安慶宿松縣水鄉夏秋江水泛漲民不聊生有數百災民欲往異地逃生并有頭目數十名往吳某家借錢四十串以作川資孰意守錢奴視錢如命靳而不與以致災民數百均往吳某家就食米穀粟麥爲之一空吳某控於縣雷邑尊見災黎頗眾　未忍刑驅勢迫也○德化縣仁貴東鄉毛家山係明威國將軍毛繼泉征蠻有功御賜此山並建表功碑一座並有石獅上馬石等外有故封君毛方祥鎭國將軍文淵諸墓　國朝嘉慶年間毛姓又有十數塚咸豐三年紅巾擾亂毛姓避亂他方突有蓮花廳教官王某欺毛姓無人盜葬數塚並毀其碑欲佔此山光緒七年三月佾生毛某在山塟母胡氏被王姓逞兇率眾掘棄毛卽報縣經前署縣劉明府飭王族人往蓮花廳學署索坆出契據而王某無契旋經本城紳董調處王不依毛爲勢所脅無可如何乃墳中忽湧水淹斃掘塚人二名今年十月王毛二姓又因爭山控官二十日經葉邑尊往山踏勸二十三日訊斷取毛姓及看山人鄒某之結飭差督率毛某塟母胡氏詎王某之子抗不具結葉邑尊將王子發學取結並飭差拿掘塚人到審究辦引可見葉邑尊除惡安良合邑士民無不頌其仁明也○德化縣馬生今　四十在甘泉鄉熊宅爲童子師　無行比隣有熊某夫婦年五十餘有一男一女男在馬生處誦讀女年及笄頗有姿色而馬適有登徒子之癖見而惑之屢　其徒作撮合山其計不諧上月十八夜馬瞰女父母均不在家卽以乞火爲辭徑入女家女尚未睡不及趨避馬近前將火吹滅意欲強姦女不從大聲疾呼女之祖母及族人聞聲集視馬遂就擒女將馬髮剪下五鼓後馬家邀人至熊宅將馬搶去馬老羞成怒反以誣姦控熊於縣熊亦赴縣具控上月二十一日晚堂葉邑尊傳女面訊女將馬平日央弟撮合及乞火强姦等情歴歴訴明並將剪下之髪呈騐官卽退堂不識將來對質時如何訊理也噫嘻素女艱貞不作雙棲之燕靑　佻達竟成斷尾之雞若馬某者豈所謂養其小體而失其大體也歟○九江自初一至初三日狂風大作江濤澎湃德化縣尊業已懸旗封江不准船戶渡人恐有失事小池叚窰北關二套口等渡均不敢開船惟關牌夾渡戶素行玩法初二日大風時開船渡江載有八人開至江心船遂傾覆惟船戶　泅水得生其餘八人則盡與波臣爲伍矣又南門湖有兩人坐小划一隻過湖往新埧亦至湖心傾覆雖死亡之數莫非前定然未始非舟子不諳風信之咎也○初二夜風雪交加狂颷所過走石飛沙屋上之瓦震震有聲居民無不恐懼至黎明平地之雪隨風吹散宛似霜痕而廬山一帶高峰雲影模糊九疉屏風忽變爲萬丈銀屏矣○德化各鄉夏秋之間猝被水災民不聊生蒙上憲發給撫恤銀兩到縣葉邑尊飭各鄉紳董照丁分給不期惡紳等不體上憲鴻慈胆敢侵蝕强者每丁分一二串三五串不等零丁孤苦者或每丁分二三十文或十餘文甚至分文不與者亦有之種種情形迭經灾黎具控在案不知縣尊將來如何辦理也 
[雙鳧泣止]  
　　○新任上海縣黎明府卽日抵埠情形已列前報玆聞昨早六點鐘時由本埠放小火輪船前往迎接聞黎明府抵滬時因大東門大碼頭現在修理故在老白渡海關碼頭登岸云 
[縣試初覆案]  
　　○上梅縣試初覆案仍由范邑尊於昨日懸榜曉示前列錄左　朱培頤　薛鴻藻　曹銘新　陳運標　葛士鑑　楊振棻　馬昌煥　王受祺　楊載春　沈汝福　劉欽謨　秦本立　顧學瀚　戴杰　凌鈺玉　徐上珍　唐早安　朱樹人　顧元福　汪杭明　凌鳳藻　吳鉅康　沈毓才　朱淸論　沈印灝　朱承鼎　吳福森　陳敬銘　莫炳垣 
[寒信遞催]  
　　○昨日本埠天氣頗寒晨起時見盂盎間薄氷粼粼午後東北風甚緊雪影繽紛隨落登樓遠眺饒有冬景獸炭煨紅　醅泛绿其在此時乎 
[火警續述]  
　　○前夜九點三刻本埠六馬路松盛胡同間壁朝北市房失愼當經各捕房水龍齊集當卽撲滅已列昨報茲聞該處被焚　房五幢係老沙遜洋行之產其起火之由聞係某首飾店樓上轉租與某成衣匠居住該成衣方做夜作而燈火星忽飛入棉花內霎時烟𦦨滿屋不及撲救致兆焚如當各水龍齊集時適有雨霰道路甚滑英界會審委員陳太守亦帶司役徒步而來以便彈壓計被焚者有　　　作小　舘等其西首尚有門面三間已被拆毀矣是夜滿庭芳戲館新開正演趙家樓忽聞警鐘看客與伶人皆蒼黃出外而　　　卽乘間搶掠行頭怨 
 
 

Page 4

 
 
礫等物聞所失亦不貲云 
[孀婦陳情]  
　　○浦東洋徑鎭東寡婦李胡氏投上海縣署控稱我子已死祇遺霜息李沈氏及三歲之孫女家無恒產無以糊口不得已央媒招陳勝金爲婿以爲養老之計詎未及一月卽　無賴徐　全楊錫春等紏眾前來將媳及孫女并衣飾等件攫去當由𨼺　帮同攔阻奈無賴輩凶橫莫敵竟被俻船渡浦而丟會將情訴知　保地保不理爲此特同陳勝全投案求請提究范邑尊訊供之下論俟飭差查提以便訊究云 
[匹夫自經]  
　　○昨晨見法租界同仁轉元分局栅欄上有缢死無名男屍一口年约三十餘歲頭帶小帽上穿呢馬褂藍布衫褲元布套褲雙梁布鞋白襪尚無屍親具報故擬同堂收險云 
[潛踨妓舘]  
　　○紈袴子弟一人温柔鄉卽樂而忘返致使倚閭而望旣傷老母之心棄我如遺難免室人之謫此雖由於習俗移人然亦可謂不知自愛矣如寡婦金趙氏於昨日役英會審公廨控稱又夫棄世時遺子秋卿年僅四歲撫養成人倍嘗艱苦現巳接充父業爲道轅洋務淸書已娶婦矣而子常不返家四處訪探知在寶善街東首妓女張文　處留連不返前會尋子歸來今又私去爲該妓所匿乞恩提妓着交陳太守准詞飭差提該妓到案至訊供情形容俟續錄 
[天花盛行]  
　　○虹口地方近日天花盛行且多危險聞頭　老街中小孩之患痘症者頗爲不少前夜有四孩患此而殤凡有孩之家其可不先事預防哉 
[爭產續聞]  
　　○昨報爭產涉訟一節其間尚無被告沈文幅之供詞且沈並非管押實係交保者玆特再述其詳義陸沈氏稱父之遺產房屋五間地約一廠光景執有父之遺囑今被叔沈又幅吞沒求請究道陳太守着該氏邀同丈夫陸和尚　案一面傳沈又幅到案前日晚堂又經集訊該氏申訴前因並將遺囑呈閱陸和尚供爲贅婿已十五載應得岳父遺產因我隨　東遠出故將契據遺產交沈又幅代管詎被吞沒不屬沈又幅供房屋衹二間地只三分本係堂兄之產因其無後病逝醫藥棺殮均我料理得產執據已於咸豐五年過戶另換田單塺年完糧有串可據至已嫁之侄女同婿欲查沈姓之產情實不合陳太守着沈交保限令將田單糧串呈案以憑核斷 
[至誠之道可以前知解]  
　　○嘗觀天垂象見吉凶此以天言之和氣致詳戾氣致灾此以人言之詳多者其國安異多者其國危此以数言之詳多而自恃未必不危異多而知戄未必不安此以理言之知天不知人委諸氣運之偶而奉若敬承之意邀知數不知理假夫推騐之煩而恐戄修省之賈　至誠則知天知人知　知理故能前知所謂自誠明誠則明者其道自可以知也盍以洪範春秋者之洪範自仲舒劉向後推　正多如曰貌之不恭主於恒兩言之不從主於恒暘田獵不宿川入不節則本不曲直棄法律逐功臣則火不炎上夫以一事之失必欲強合於一咎之徵則雨晹之愆舍貌言之外皆可以不敬乎木火之沴舍田獵出入法律功臣之外皆可以自縱乎此卽不可以前知也春秋自左氏作傳後謂騐不之如雉門兩　灾則日定公失季氏之誅六鷁退飛則日襄公逆子魚之諫以大早爲僖公之勞民興役以人水爲成公之政在三家夫　固爲火而離中有水坎固爲水而坎中　火安得以秋大水爲水行之應成周宣榭火爲火行之　又安得以晉厲公周單公之一言一視而能開於五行之休晉甲生鄭子臧之一衣一冠而能開於五行之沴乎此亦不可以前知正是惟誠至者則明　明至者則知至知之於前者道可以知實誠可以知行洪範之　推　秋之旨返之於視聽言動之微而達之於三德之義審之於肅謀哲又之德而稽之於五福之徵鬼神體物不遺能洩災祥之幾於不覺至誠淸明在抱能察禍福　幾於未形昔者周公聞齊魯報政歎日魯後世其北面　齊矣孔子聞衛亂日柴也其來由也其死矣此前知也以至誠之道知也至若子貢觀執玉而辨高卑邵子聞啼鵑而知治亂雖不盡至誠而要皆前知者也其卽自誠明誠則明之一證也夫 
　　王　稿 
[游亦壁]  
　　○神祠屹屹大江頭携酒登臨快壯遊鳥革翬飛新赤　山高水蒋古黃州三分事業烟雲散二賦聲名日月浮今見峨嵋蘇內翰果然潚灑一名　　睡仙床上酌金甌自笑身如不緊舟醉後誰知天地瞬醒時同唱古今秋南來烏鵲橫江渡東去鴻濤帶月流興盡杯停宜共返坡公兩賦又勾留 
　　濤陽柳樹人漢卿甫未定稿 
[秋日雑感]  
　　○作嫁年年恨蕭齋客思深晨鐘侵曉夢夜雨洽遙岑天地埀靑眼江湖剩赤心茫茫時獨立雲氣接千尋　世事秋雲薄蒼松本性存江山過白露風雨入黃昏國土金無色佳人夢有恨　書今己斷誰復問王孫　客思皆秋思秋情攪客情離腸　下轉詩筆雨中淸署退蚊收市天寒鴈有聲壯心消未得仕劍破愁　　秋興眞無耶蕭然似野僧會聲驚落葉蟲語喚孤　客路飄琴劍他鄉重友朋自憐同病鶴風骨尚峻唱　不盡滄桑感登樓發浩歌水光寒斗陃秋氣下天河黃葉呤詩好靑山入夢多一博淸　是莫問夜如何　笑我謀生拙淸風滿阮囊客心酸夜雨瘦骨鍊秋霜　月償詩債烟霞入酒觴途窮猶有句一詠九回腸　落日淡簾鈞蒼茫動客愁浮生憐皓月往事間東流肝膽一如鐵乾坤獨倚棲呼雲相上下天外劇悠怒薄暝萬山沈江喊急暮砧酒盃和客淚木葉碎秋心斷鴈號風緊寒　呌夜深姮娥如有意夾照撫瑤琴作客他鄉久生涯似昔時風聲吹舊夢秋色入新詩德業毫無進饑寒分固宜自夾盤錯者磨嘱卽英奇　邵說枝棲慣尋巢年復年小孤纔作容薄醉卽飛仙駒影金難購雞聲夢不圓吳江秋王好凝泛木　船 
　　懹寍　泉氏丁泮林未定草 
[浙省撫轅抄]  
　　○十一月初二日補用縣侯康田禀知　藩委海寗覆查堤工差　秦繼武銷海寗勘　差回省禀到　按熙磨沈福淸稟知臬委監印差　○初三衞日恩奎禀知藩需司委估　學憲衙署差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百八十號]  
[光緒八年十月二十六日京報全錄]  
　　宮門抄○旨三道錄前○教職　○　撫裕　奏爲籌辦工賑並豫籌撥欵購米接濟緣由摺子○直督張　奏　　定　摺○大臣杜等　奏大員因病請假摺子○十月二十六日內務府國子監侍衛處値日無引　見○豫王等磨勘弓刀石覆　命○張緒楷因伊子中舉謝　恩○芸公備　請　安○陳蘭彬謝稱查覺羅學　恩○誠端前往口外賜奠請　訓○王文韶奪摺謝毋庸開缺　恩○六額駙奏請開缺○侍衛處奏派前引俻引之大臣　派出克勤恩　○召見軍機○光緒八年十月分教職單　教授江西南昌曾培桂臨江廪四川松潘張運春成都　雲南大理朱輝萼雲　舉　正諭山東恩縣鮑鎭東濟南　諸城孟善保臨淸雲南路南李聨甲麗江河南安陽查翯成開封江西淸江饒祖芬建昌甯都楊韻屏臨江四川冕甯姚桐生成都鹽源高人傑雜州俱舉　訓導河南襄城蔣伯昌陳州歲直𨽻肅甯葉荃順天歲平鄉王定淸永平陜西　君劉文熙西安延長强鴻烈同州浙江孝豐鄭士掄台州江西石城　錦標袁州貴溪邱必全南昌俱舉新喩吳　澄撫州歲上猶褚明誠瑞州優湖南江華陳運昌長沙醴陵王振輝岳州新甯勞崇模長沙四川會　唐歌風重慶俱歲　復諭直隸葉城王瑞麟保定廪安徽靈璧姚一舉池　舉河南　武高履謙南陽甘肅靈台崔承泰蘭州福建古田鄧晃邵武湖北居縣蕭廷齡漢陽俱恩通城陳鳳翀黄州副湖南通道陳定捷長沙副藍山鄧逢漢乾州歲廣面藤縣張元鈞思恩拔雲南永平尹希仁雲南拔　復馴山東魚台于樹棠　州廪浙江臨海陸鴻烈紹興歲　西南安彭兆槐瑞州廪湖北孝感鄭本勳荊州虜廣東德慶林家瀾潮州廪雲南　甸楊開蔭大理舉四川綿州薛炘叙州廪　○○頭品頂戴安　巡撫臣裕祿跪　奏爲報陳皖省災務現辦工賑情形並擬豫　欵項乘時採辦米石分運災區以　接濟恭摺仰祈　聖鑒事　皖省　災各屬仰蒙　恩施賑撫迭將辦理緣由恭摺陳　奏在案臣復於八月初八日在江寍監臨差次　准部咨光緒八年七月二十一日內閣奉　上諭朕奉　慈禧端佑康頣昭豫莊誠皇太后懿旨兩月以來迭據各省奏報水災詳加披閱時切　　　因欽此各　撫務當　飭所属將所撥銀兩核實散放毋任　夫失所仰　皇太后節　推恩勤恤民　　意欽此欽遵咨行到臣跪讀之下仰　　慈恩特沛　聖澤汪洋凡在臣民同深欽感當卽檄飭藩司遵於本年應解京餉項下赶緊照數　足　撥濟用一面恭錄　諭旨宣示災區羣黎老幼歡呼無不歌頌陽恩淪肌浹髓伏查上游濳太各州縣自七月撫恤之後災民雖陸續復業幸免淹亡惟被水淹冲之田個復遲早各有不同沙石積壓淺深不一本退後飭據印委各員逐一詳勘凡受災最重處所沙壓多致積厚三四尺餘並有田畝被水冲刷竟成河道者　時挑復卽屬不易而已除沙礫補種晚粮者又値秋後雨澤愆期未能一律收獲現時民情雖定而困苦未蘇其下游沿江續被水災各州縣經臣飭令該管道府督同牧令一併妥爲撫恤並飭由直隸來皖　賑之候補道員周金章携欵會同查辦該道等親歴灾區隨查隨賑據報共已查散極貧灾戶一萬四千餘人現仍接續挨查妥　辦理惟本年江潮盛漲水落遇遲　田地勢　　至令積水難退晚禾雜糧槪無補種目前艱苦情狀尤甚於上游至沿江圩堤情形臣此次前赴江寍往來察看並接見地方官紳詳加查詢統計南北兩岸應修險要各工以銅陵蕪湖繁昌和州無　等處爲最鉅其潰臨湖河之合肥含山當塗等圩埧潰決坍損亦輕重不一通核土木工料約需十三萬餘金方敷修理當此灾祲之後民力俱難自籌爲時已逾深秋亟宜由官撥欵赶爲督辦俾得春耕無　現查所籌欵項經臣兩次　奏撥並蒙此次　恩頒之欵旣本省所捐以及各省協齊捐助之項余已動發上下游工賑等欵銀十三萬八千餘兩外截至八月底止陸續撥解到皖尚未散放者仍存銀十九萬一千餘兩以之接辦今冬工賑局可無再事別籌　當與　　公同商酌擬　提撥銀十三萬兩分發各處赶修堤埧以濟要工其餘銀六萬一千餘兩並尚有續報捐解未到之欵一經收到均卽盡數解歸賑齊之用如此　分辦理庶期統顧兼籌而寓賑於工仍爲一舉兩得之策所有賑務事宜現仍督率原派員紳竭力稽查核實散放刻値隆冬將屇並壬午十一月初九日申報附張不取錢文　　　　由臣率同司道籌捐大小棉衣二萬七千餘件本省及隣省好義官紳亦共集捐萬件有餘併卽發交辦賑委員查明極貧戶口隨時散給以禦初寒其沿江應修堤工現在南　之銅陵蕪湖繁昌當塗責成徽霸道張蔭桓北岸之無爲和州合肥含山等處責成直隸候補道周金章曁安徽候補道孫振銓廬州府知府黄雲鵠帶同地方員紳認眞督辦工款皆已籌備辦理無虞缺手冬初江水日落飭令涸出一處卽速興一處之工總期來春一律蕆事此現在通籌全局辦理工賑之悄形也至目前　撥捐助各欵僅敷本年工賑之用來春青黄不接之際被灾各處有米粮不繼之虞亟宜先事綢繆豫爲之備現聞隣境江蘇湖北等省收　均尚豐　正當新榖登場粮價極爲平賤擬懇　天恩准於蕪湖常稅項下撥銀四萬兩俾得遴委妥員乘時分赴各處趕購米右運解回皖分發各灾區擇地存諸以備來春減價平　接濟民食之用俟平　事竣核計折耗若于　存若于再行核實　奏明辦理此項採　之米係爲救荒之用經過沿途關卡並請　案免完厘稅仍由臣經發月照並咨行各省轉飭關卡查驗俾資稽核除工賑收支各項統俟事竣核明具奏外所有現辦工賑情形並豫籌　欵購米接濟緣由謹會同大學士兩江總督臣左宗棠恭摺具陳伏乞　皇太后　皇上聖鑒訓示謹　奏軍機大臣奉　旨知道了欽此所籌工賑事宜着卽責成泒出各員妥爲辦理並准其動潑官稅銀四萬兩購運米石分發各灾區　　接濟餘　議該部知道欽此○○太子少保署直𨽻總督兩　總督臣張樹聲跪　奏爲審明刑禁人等疏防斬犯越獄脫逃按例定擬恭摺仰祈　聖鑒事竊查前據淶水縣知縣易學趙禀報監犯劉金棍越獄脫逃一案經臣將該　獄　獄各官奏奉　諭旨分別革職拿問革職留任等因遵卽行司將管獄官　作濂撤任提同刑禁人等來省　審懲辦一面勒限嚴緝逃犯　獲作案玆據臬司剛毅會同審司崧駿督同保定府知府恭鈞　審明確擬議由司解勘前來臣親提覆審無異查　犯劉金棍係青縣回民前因紏竊事主　濫棠家牛驢拒傷胡廷彥身死擬斬監候題准部覆　入光緒八年秋審解省審勘發囘覊禁候示之犯劉廣德籍𨽻淶水縣充當內監禁卒康添碌係外監禁卒徐普係更夫劉　堂係刑書帶管獄務向不在監値宿光緒八年六月二十九日傍晚時分典史張作濂帶領劉華堂進監收封騐明各犯刑具完固將劉金棍收入南牢籠房封鎖籠門飭纖令劉廣德等小心看守劉華堂仍回科房辦公是夜三更時分劉廣德等困倦睡熟詎雷雨大作震塌監　劉金棍乘間扭斷鐐銬籠鎖由塌墻處逃逸迨劉廣德驚醒喊同康添碌徐普追赶無蹤由該典史報縣勘訊差緝經臣奏叅提省審辦嚴詰並無鬆刑賄縱情弊應卽擬結查例載監犯越獄　獄卒果係依法看守一時疏忽偶致脫逃並無賄縱情弊審有確據者依律减囚罪二等又律載不應爲而爲事理重者杖八十各等語此案內監禁卒劉廣德看守監犯是其專責乃不小心防範以致罪應斬候　犯劉金棍越獄脫逃　審明並無鬆刑賄縱情弊究屬　忽應於逃犯劉金棍斬候罪上减二等擬杖一百徒三年到𨟰折責拘役外監禁卒康添碌更夫徐普雖非專責究屬疏於巡防刑書劉華堂雖向不在監値宿旣帶管獄務亦難辭管均應照不應軍律各擬仗八十折責革役典史張作濂疏防斬候人犯越獄脫逃業巳革職應照例留於該地方勒限　緝知縣易學趙巳革職留任並飭按　嚴緝　限東滿有無獲犯另行辦理除備錄供招咨部外所有審　　　緣由理合恭摺具奉伏乞　皇太后　皇上聖鑒　勅部核覆施行謹　奏軍機大臣奉　旨刑部議奏欽此　○○奴才杜　爾車林多爾　桂祥跪　奏爲蒙古大　忠望兩照　派員查騐屬實給假　理恭摺具奏仰祈　聖鑒事竊據三音諾彥部落副將軍札薩克和碩親王軍林頓多布呈報軍林頓多布因素患腰腿疼痛自本年入秋以來　受　　觸動　疾致兩腿青腫動履維艱深恐有誤要差呈請照章派員查　給假兩個月調理如蒙允准所有副將軍印務可否派　本盟何具公達爾瑪巴札爾其札薩克印務派委本旗　薩拉克齊布揚巴雅爾署理等情祈請照章派撥前來查該副將軍王車挪頓多布係實任大員現旣患病自應照章由奴才等派員查騐當經特派筆帖式　色哩前往查騐去後旋據　筆貼式禀稱騐得該副將軍王車林顿多布委係兩腿青腫不能動履查騐屬實取具印結禀覆前來奴才等伏查該副將軍患病旣經派員查騐屬實自應照章給假兩個月令其調理所有副將軍務卽照所請飭委該盟何貝公達爾瑪巴札爾其札薩克印務卽着本旂　薩拉克齊布揚巴雅爾等分別署理除將取具印結存案備查檄覆外理令恭摺具　奏伏乞　皇太后　皇上聖鑒謹　奏軍機大臣奉　旨知道了欽此 
 
