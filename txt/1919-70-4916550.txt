# 1919 - 70 - 4916550

 

Page 1

 
 
   
 
 

Page 2

 
 
時評 
[密約宣布之停頓（冷）]  
　　政府居此懷疑之時欲示信於人之事而復使人有懷疑之心竊以爲政府所爲爲不智也 
　　夫密約之宣布所以示人以信也乃宣布之後而忽又停頓是不特不能使人見信更使人生疑焉何也不宣布密約之外更增一自食宣布之言也 
　　或曰今日特暫時停頓耳其他密約之宣布與否今尚未定也嗚呼苟如斯言他日而仍須盡行宣布者更何必多此曲折而使人復生一疑竇乎故我以爲政府之所爲爲不智也 
[命令]  
　　三月十六日大總統令任命張仁爲黑龍江全省警務處處長此令 
　　又令國務院存記鄭家漑著分發吉林交該省長酌量任用此令 
[專電]  
　　北京電東京確電四國擬續提勸告要日參加日尚躊躇如和會久停亦將贊成又日當局謂勸告無異干涉望我速自了勿啓干涉内政之嫌（十八日上午十二鐘） 
　　北京電巴黎專使團電陸使巳自瑞士出發回法英相美總統亦均重來國内和議宜先於歐洲和議成立（十八日上午十二鐘） 
　　北京電本日閣議協約國人服務中國關郵鹽務等處請假回國從軍者另訂優待辦法 
（十八日下午四鐘） 
　　北京電黑省探報有華人二千餘曾投入激黨近有三百餘名將回國提倡均産主義政府巳通飭防範（十八日下午四鐘） 
　　北京電政府决派員赴南洋羣島調查實業（十八日下午四鐘） 
　　北京電本日令皖政務廳長鄒日煃免職李大防繼 
（十八日上午十二鐘） 
　　北京電川省大竹江北兩縣公民電請拒日使干涉 
（十八日上午十二鐘） 
　　香港電唐繼堯稱已電請熊克武準備率兵援陜並令鄂西援軍前進（十七日下午三鐘） 
　　香港電兩院得北京國會派議員二人赴比參預萬國議員商業會消息已電告王正廷北京國會代表不能承認（十七日下午三鐘） 
　　香港電李述膺轉于右任函稱陳樹藩迄未停戰請軍政府分令各路護法軍從速備戰 
　　更正本報京電載汴趙督病故傳說兹據駐滬河南省長公署諮議張之銳君來函謂閱報即與自汴新來委員高君相閤電詢汴軍署參謀長時君文卿頃據復電趙公安健如常云云特此更正 
[各通信社電]  
　　哈爾濱電哇木斯克公報云十三日俄軍佔領烏發與基施米車站此爲南面鐵路要區俄軍又佔領由烏發至斯特里台瑪古之大道堵斷敵軍在該方面之退路俄軍在自本姆至維特加之鐵路線上佔領波羅杜里諾車站截斷敵軍在格拉索夫境之交通敵軍現由烏發倉皇退走雖有援兵然全不能有抵沆力（十六日） 
　　哈爾濱電圖們消息新招之俄兵一部份倐爾譁變衝開軍需室刧取槍械轟擊居民掠搶店舖蓋逹將軍已派兵往剿遇有叛兵即行槍斃無須審訊兹得最近消息該處秩序業已恢復（十五日） 
　　哈爾濱電過激黨領袖穆金氏自認指揮過激黨之行動軍法科已判定其死罪解赴監獄時穆金擬脫逃但衛兵開槍繫中之據可恃消息西比利亞前敵之戰事發展甚可滿意（十五日）以上路透電 
　　北京電張瑞璣電陳擬請陜紳及敎會隨同監視預計劃界期須在有日（二十五日）後 
　　北京電段合肥有辭參戰督辦消息 
　　北京電長江某督電堅請元首明令嚴斥陳樹藩李厚基朱桂莘電以去就爭請懲違令長官 
　　北京電政府復朱總代表電謂唐稱陸部與日商訂合辦鳳凰山鐵廠合同一節確無其事希復唐 
（以上十八日）以上中華通信社電 
　　北京電唐在禮電告陸專使已回巴黎 
　　北京電魯閩兩督均電財部如欠餉無現欵撥給請迅發八年債劵折抵 
　　北京電陜督署電告張瑞璣已抵西安同日張本人亦有電逹院 
　　北京電今日外部會議决定未宣布各種密約仍繼續宣布 
　　北京電陳毅電俄兵進攻鳥梁海傷我兵數十現已備與接戰請速派援（以上十七日） 
　　北京電財部以兵截則費自減决即籌欵一百二十萬交陸部俾所擬裁之四萬四千名輸卒得早遣散 
 
 

Page 3

 
 
　　北京電總統前傳見魏師長宗瀚詢籌邊方略甚洽聞將畀以邊防責任 
　　北京電段祺瑞决辭參戰督辦參戰處取消參戰軍歸陸部管轄 
　　北京電公府秘書述總統意見參戰處可以取消參戰軍當此邊防多警大有用處不能廢棄 
　　北京電將任命張仁實授黑省警務處處長 
（以上十八日）以上中孚通信社電 
　　北京電現在錢總理一面頻接受陸徵祥等詰問之電報一面又因陜閩問題被朱啓鈐等責以政府之失信用頗陷於窮追之境因此已有一部分人士傳播錢内閣動搖說者（十八日） 
　　北京電段祺瑞於今日呈請撤廢參戰督辦處並辭督辦之職（十八日） 
　　北京電據外交部方面消息云政府對於四國公使之回答近又略有變更前星期六日曾以談話向英國公使陳述中國之意見擬於兩三日内再行正式答覆大致謂參戰借欵從來未嘗用之於内爭之事今後當然不復提出餘欵至參戰軍之處置目下政府正在研究中云云（十八日） 
　　北京電聞段祺瑞將於今日呈請取消參戰督辦處並自辭督辦之職徐總統將照例慰留（十八日） 
　　廣東電廣東國會得北京政府將派新國會議員二名赴比京不魯捨拉萬國議員大會之報不日擬提議向内外發表宣言聲明非法議員無出席該會之資格及由正式國會派遣議員二名赴會之事（十七日） 
　　東京電西伯利亞鐵路管理協定已於今日午後發表（十七日） 
　　東京電憲政會總務尾崎行雄今日啓程赴歐 
　　東京電朝鮮之暴動已完全終熄（十七日） 
　　東京電中國公使章宗祥今日自午前起詳細視察警視廳至午後始完畢（十七日） 
　　東京電據此間一般人士之觀測云北京政府對於小幡公使之勸告若再過三日仍不答覆則將由該公使向北京政府催促云（十七日） 
　　更正昨日北京電憲法大綱中第三條平政委員决定依舊存置云云委員二字係院字之誤 
　　以上東方通信社電 
　　東京電中東鐵道及西伯利亞鐵道之聯合國委員據吉澤政務局長曰各國已决定者爲英愛里奥特氏義牙斯帕爾氏日海參威政務部長松平氏中國劉鏡人氏等委員長當以奥木斯克政府之烏蘇特魯格夫氏任之（十八日） 
　　東京電日本以學生修學關係上决定脫退極東競技大會（十八日）以上共同通信社電 
路透電 
[歐洲和議之現狀]  
　　七日巴黎電媾和草約之海軍條件規定裁减德艦隊至足供巡防用之限度當然不列於頭等或二等海軍之中該製定限期若須更改由國際聯盟决之天空條件規定德海面飛機應有之數許置飛行員千人專事收集水雷至十月一日即須完全遣散 
　　七日巴黎電斯巴談判之停頓一節查休戰原約曾含有協約國以糧食接濟德國之希望旣展長休戰期限德國應允交出商船今德人拒絶交出顯係違背約文協約國之意此事困難不日可以解决蓋吾人雖不能任令德人將吾人之本意改成契約然必以糧食濟之也高等軍事議會已展期明日開會討論斯巴德國代表謂德國不能交出商船之原因乃爲交出後德國水兵四萬二千人均將賦閒也 
　　八日巴黎電審查比利時要求委員會已贊成比國有割據瑪爾末等之權利按該地現屬德國高等軍事議會决議致文德國謂德國必須履行一月十六日休戰附約之條件將其商船交由協約國管理協約國以爲德國今不應於此事提出條件 
　　七日巴黎電審查破壞戰爭法律委員會之報告明日可以告成主張和會應訂定懲治戎首與違背戰前存在之條約者及於戰時行兇作惡者之規則現望委員會關於行暴罪惡之建議得以嚴伸公道 
　　七日巴黎電今日午後高等軍事議會採納喬治氏提出縮減德國軍備之修正條陳較陸軍專家所訂之條件更爲嚴厲克勒滿沙氏極贊成之高等軍事議會决議將取道阜姆與特萊斯特運濟奥國之糧食自每日八百噸增至三千噸此外特萊斯特尚有待運之糧八千噸高等軍事議會已將德國海底電線問題移交法律委員會議覆明日高等軍事議會將委派陸軍委員會商决斯巴談判停頓事宜 
　　八日巴黎電高等軍事議會已商定關於斯巴談判停頓之辦法英相喬治氏宣讀某英將之來函内稱英國兵士以德國婦孺受苦爲言高等議會之有此决議蓋此函之力也路透電社探悉協約國以糧食從速接濟德國之决議實根據於游歷柏林等城者之報告此次報告皆謂德國存穀僅可支持至三月中旬如民食繼續不足則過激主義勢必大作再德政府抵制過激黨之方法尚嫌不能充分及早和平實爲要圖云路透電社又探悉限制德國軍額之修正案並非志在抑辱敵國但欲打消强迫軍役制耳高等軍事議會之英美委員以爲德國廢除强迫軍役制則全世界亦可踵行故協約國軍事專家所提出德國陸軍應有二十萬人之原議今特減去半數蓋英美委員以爲德國若每年可徵募兵士二十萬人則二十年中德國將有數百萬精兵法國軍事家謂如欲打破德國軍制則凡有效力之軍事組織皆當破壞之宜減少其軍官至數百人並取銷其總參謀部而陸軍學校亦宜有限制又足以擾害法國之砲臺宜事拆毁毒氣等之製造宜加禁止云基爾運河問題尚未議决賠償問題因協約國意見稍有參差亦未决定 
　　八日波森電波蘭總統今日至波森與協約國委員團及波蘭國會熟商萊姆堡事日前萊姆堡有被烏克蘭人攻陷之虞烏克蘭截斷萊姆堡唯一交通線致該地糧食無從輸入再萊姆堡之波蘭軍隊遠不若烏克蘭兵之精多援救萊姆堡之道唯在從波森與德邊界派兵而已但德兵今仍逐日施攻故邊界之波蘭兵正未易調開 
　　十四日巴黎電巴黎聞協約國國際委員團與德國代表在波森所開談判業已决裂消息大爲注意聞德國代表始終無誠意從事談判在法之波蘭兵兩師已豫備出發開往波蘭 
　　十三日巴黎電協約國現準備以嚴厲方法擔保波蘭不使過激主義由俄侵入並使波蘭得取相當計畫保護邊界捷克斯拉夫現運糧食接濟波蘭蓋此爲抵拒過激主義最要之舉也法政府已派亨利將軍充波蘭領袖比爾蘇特斯基氏之專門顧問 
　　一日巴黎電在和會史中昨日爲重要日期文明世界將知和會所採用以滅德國强力之方法高等軍事議會已通過加諸德國之軍事條件德國陸軍將減爲十萬人福煦上將與喬治氏之原議擬限定德國常備軍十四萬人但高等軍事議會猶主張減少此數美英法意對於將來約中陸軍土地財政經濟各條皆完全同意近數日磋議此事進行旣速且無異議凡抱悲觀者咸訝其神速 
　　十一日巴黎電法首相竭力贊助喬治氏廢除德國强迫軍役之决議此舉可引使全歐廢除强迫軍役制改用志願投効制 
　　十二日巴黎電近數日内和會之進步足可希望媾和全部事務之告成得早於務料之時期 
　　二日巴黎電意首相歐蘭杜氏已於昨日抵巴黎 
　　九日巴黎電比國之要求已提交賠償委員會其數在英金一千四百兆至一千六百兆鎊之間 
[德國之内亂與糧食]  
　　七日丹京電今晚柏林消息謂政府之兵已清除亞力山大區佔據警務部維廉區及其他數地點尚有零落之槍聲未罷工者現由政府之兵保衛之國民海軍師業已遣散城内戰事已止政府之兵死傷甚少俘獲多人總計此次騷亂死傷者約四百餘人内有平民多人罷工人代表今日已抵韋瑪 
　　八日丹京電昨晚柏林半官消息謂叛變之水兵與國民軍將海軍部改爲砲臺守以機關槍及其他新式器械政府之兵以重霰彈砲發彈三枚擊中該屋守兵紛紛逃亡餘樹白旗而退旣而有平民入内刦掠今日柏林半官消息警務部有激烈之决鬭歷數小時之久卒由守兵將猛攻之敵軍擊退敵軍乃以各大廠携械之工人與逃兵及被釋之陸海軍俘虜組織而成曾用砲隊與野戰砲轟擊有一小隊暫在南邊得一立足地但被擊退午後政府之兵攻擊各地點完全獲勝　力山大區乃由志願兵廓清御圍國民軍叛變轟擊政府軍者由政府軍回轟制服旋將該軍遣散柏林電氣廠亦罷工城中數處今夜未有燈火 
　　九日倫敦電昨晚柏林半宫消息謂罷工風潮業已平息地底鐵路照常開車印刷工與手民亦均上工柏林工業聯合會委員會幾一致贊成停止罷工惟大柏林工會之决議尚未宣布工會開全體大會提出停止罷工條件（一）罷工者不得懲辦（二）被拘之人悉行釋出（三）各廠軍隊及志願兵應退出柏林愛爾佛特之罷工已止惟戒嚴令尚未取銷柏林斯巴逹克斯團樹帝國旗於皇宫卽經政府之兵除下 
　　九日巴黎電政府委員數人游歷德國一月調查糧食現局及過激主義傳播情形頃已歸來覆命據稱普魯士與薩克遜二處局勢甚危羣衆咸目俄人爲自由人東陲德俄軍隊不敢保其不致聯合興登堡部下之兵約近二十萬人如其兵未染過激主義則足防禦過激黨而有餘但德國今無一完全可恃之聯隊德國過激主義之傳播乃因過激黨允以糧食濟德之故今欲遏滅過激主義必須以糧食接濟德國協約國如能禁止俄國境外之任何銀行於若干時期内不收用盧卜則過激主義之鼓吹將受一重大打擊斯巴逹克斯團之經濟將日見窘迫德國商民皆言彼等寗願受協約國之任何條件而不願陷入過激黨之手凡非過激黨各派皆言協約國宜從速助德云云 
　　九日倫敦電柏林斯巴逹克斯團之大舉雖已失敗但據最近消息觀之德國大局仍令政府爲之不安柏林消息謂西里西亞十六鑛坑之鑛工業巳罷工白萊斯洛發見柏林斯巴逹克斯團之陰謀政府軍已佔據該地各公署以防黨人襲擊薩克遜煤區所用鑛工一萬四千人同盟罷工亨堡亦恐將起事端訪員由柏林來電詳述今日繼續騷亂之情形斯巴逹克斯團伏處四鄉曾用砲隊機關槍作戰天空且有炸彈之聲 
　　十日瑞士京城電昨日韋瑪消息謂外間所傳政府將陷危境之說實無根據德國各報謂施特滿氏與藍超氏之政策雖不同而巳商得同意藍超氏願德國以被動之抵禦對付協約國施特滿氏則願受納協約國提出之媾和條件 
　　十日丹京電柏林半官消息柏林大局未有變動政府軍所佔區域完全安謐斯巴逹克斯團仍在區域外行暴且在里區台堡之鄉間攻擊巡警警吏與警士六十人全被殺死 
　　九日倫敦電柏林無線電稱新近交閧之際計死傷者約有千人斯巴逹克斯團之最後抵抗力縱未全破然危點業已安然過去星期六日城内肅清後黨人戰於城外以波斯索夫釀酒廠爲其主要砲壘政府軍隨飛機之指示以重砲轟之而飛機復目空擲下炸彈以毁此釀酒廠亞山力山區附近房屋因連日砲轟傾覆頗多 
[英軍中之俄過激黨騷亂]  
　　七日倫敦電利物浦捷報載稱本月四日里爾（英國韋爾斯之避暑地）附近某軍營因對於免役及兵餉事抱有怨望致釀成重大之事端兵土一大羣由一坎拿大兵引領攻刦商店槍擊軍官住處旣而復擬開機關槍施擊但被阻止聞死者在五人以上傷者在二十五人以上現信該坎拿大兵乃屬俄人陸軍部代表駕飛機至該營安撫兵士允於兩星期内載兵萬人回坎拿大 
　　七日倫敦電俄産之坎拿大兵一人在里爾地方倡亂大呼（過激黨盍從余來）於是兵士數百人携各式軍械由營舍衝出入海陸軍兵房酒肆之女侍處諸女侍時方酣睡乃捲取其衣服搗毁其寢室兵士數人卽以女衣披身暴動者繼乃攔刦釀酒人之貨車一輛鑿桶狂飮而以酒桶塞途當道會召騎兵出而鎭壓但禁施用武器後以暴動者開始戰鬭當道乃不得不用更嚴厲之方法對付之營中共有坎拿大兵二萬五千人暴動之領袖多係外國解回之逃犯所釀損失約值英金五萬鎊聞死者十二人内有曾得維多利亞十字勳章之少佐一員該員圖阻暴動者入軍官居所爲暴動者推倒踐踏而死尚有一軍官希圖援救亦受重傷殞命 
　　七日倫敦電昨晚里爾當道宣稱暴動者被圍後騷亂已止營中殊爲安靜不致續起事變坎拿大軍官未藉英兵之助力恢復秩序且通告陸軍部謂不願因騷亂而增加運返坎拿大之兵數因彼等不欲爲兵士威逼也坎拿大業於兵士破壞紀律之行動負完全責任今已拘獲開槍之兵多人此次騷亂純粹限於一隅非因全軍怨望所致蓋有盡役已久之兵二百人因見後入伍之兵已經遣送回里乃挾恨出此也 
[俄國之過激黨戰事]  
　　九日瑞士京城電鳥克蘭公報局宣稱烏克蘭之戰局逐日轉危過激黨之軍兩枝携有大砲子彈武裝火車現向俄迭薩與文尼柴二處進發烏克蘭政府已委棄文尼柴烏克蘭軍缺乏子彈現於優勢敵軍前向東加里西亞退走公報局宣布法政府致俄迭薩之電報謂法政府已委安塞爾末將軍與貝爾台洛將軍與烏克蘭商訂共同抵禦過激黨之條約美意兩國現派代表至烏克蘭政府 
　　十一日倫敦電今日下議院討論時漢穆斯威氏稱英政府得悉過激黨强令軍官入紅衛隊効力並留其妻孥爲質如軍官潛逃則拘其妻孥絶其飮食 
　　九日巴黎電瑞士駐俄公使行抵瑞典京城巴黎回聲報訪員往見之據云過激黨政府現準備與協約國磋商之期撤除經濟上封鎖並恢復外交上之關係 
[各國近事記]  
　　八日倫敦電商部宣稱上月入口品較上年同月增多英金八○四四三二一錢出口品亦增七八一五二○○鎊　 
　　七日巴黎電衆院今日討論財政現局時豫算委員會之報告員貝萊氏估計法國之戰爭虧空共有英金八百兆鎊貝氏之意今殊難發行内國公債故組織列國財政聯合會實爲急要之圖蓋協約國以今日之財力無一能應付財政困難也國際協約國借欵可保有成其第一目的乃在修復戰爭所釀之損失與清理戰爭之費用貝氏又論及法國議徵資本稅一節謂今宜先施於德國之資本蓋以經濟而論德國實優勝於法國此爲不可爭辯者貝氏復以法國受兵燹糜爛各境與德國資産相比較謂吾人對德不應有所哀憐云 
　　七日比京電比皇巡閱洛文時有一男子圖越哨兵線爲軍警各一所阻乃出手槍轟擊之軍警均受微傷該人當場就逮拘禁比京比京盛傳有人行剌比皇之說卽由此發生 
要聞一 
[游歐通信（三）（太玄）]  
　　記者於二月十七下午六時抵星加坡星埠爲南洋華僑中心不可不紀記者目西貢海防來至此而耳目爲之一新蓋兩處僑情比較大異星埠華僑全數約三十餘萬馬來人及其他外國人共計尚不到五萬市面商業殆全在華僑掌中固定資本過千萬者甚多有林某者有海船四隻銀行一所大橡樹園四所其資本殆在五千萬以上又有道南學校校董陳君亦有橡園極多前此彼曾有波羅大王之名資本雄厚與林某亦不相上下記者以該埠南洋華僑中學校長涂君九衢之約在總商會中住一夜因得見該埠華僑之毅力與團結力該會成立已三十餘年建築極宏闊凡議會廳閱報室藏書室花園等規模均極宏大議事廳上尚有該埠歷來各資本家像連綿約百人正廳有大總統賜羣策匡時匾額外有楊士琦對聯甚多聞該埠華僑有重要事件皆於此决之因平時極能指揮華僑也該埠尚有得英國博士者一人亦係林姓至華僑敎育亦頗可樂觀與記者前在内地所聞頗不相符蓋資本家多事極易舉道南學校校長顧旭東君爲記者言之頗詳即如該校每月除去一切開支尚可贏餘五千餘元以一兩等小學而經費充足若此則該處敎育前途自有極大希望記者因爲時甚短只參觀道南學校一處見其高等國民各班均極有精神學生至國民三年級即無不能以官話問答其手工科之木工等均能自製桌椅亦設有學生販賣部尚有學生自辦之勵志雜誌印刷裝訂皆自爲之其師生之際亦頗有情誼並不隔閡顧君固敎育界能手然聞其他各校亦相去不遠中學校尚未開課惜未能參觀然涂君所聘敎習多係國立師範或國内其他專門學校畢業者必能勝任愉快也該埠一般僑民愛國心極重國中治亂時刻不忘相見問詢皆無不憂形於色且彼等與英人相處甚好凡英人公共機關均無不倚重華人一切待遇亦頗平允聞近日日人在該埠亦漸發逹該埠商業以橡園爲最大而英人最近則有關於橡園之禁令謂此後英人所有橡園只能售諸英人華人所有者亦只准售與華人僉謂其對於華僑能如此者皆積年信用致之也僑商在外欲求他人之待遇平允非有相當之知識道德不可聞李石曾君過安南時曾將此旨反覆爲僑民言之其說明書中有謂（法屬華僑子弟多畢業於法國大學則法政府之待遇僑商其地位必立見增高其感情更非常聯絡假如我同胞俯采鄙言立派子弟十人或二十人同時赴法五年以後得此一二十專門家在屬地協助經營事業斯時僑商猶困於種種不平之待遇而無所陳訴者吾不信也）此外又詳列赴法學校經費種種情形又黄炎培君亦謂不能赴法亦當多選子弟赴國内留學中央敎育部應各屬華僑之請在南京創辦之曁南學校其中設備於華僑子弟回國留學最爲相宜黄君亦有詳細說明書供其詳閱星埠氣候較西貢好因時有貿易風調和平時温度只八十餘度至多亦不過九十度但至九十度即有風雨街市甚整潔種植花木極多青屏綠幛景物極妍舟抵埠即有馬來人乘獨舟至舟側乞錢擲之海中渠爭泅水追取其與水狎玩殆如魚獺自船中視埠青山數點蓊然而深海水澄碧細波瀠洄晨夕晴雨皆足悅人以視香港又曠遠過之 
[北京通信（桂生）]  
密約宣布忽然停頓之内幕 
　　十四日外交當局在部中招集中外新聞記者正式宣布中日軍事協約各項文件時曾當衆聲明謂除與日本關係各密約外尚有與英法美關係各密約共計十五六件政府之意决將各約盡行宣布以釋中外疑團并由部中擬有辦法逐日宣布一件原定十五日宣布參戰借欵合同餘如軍械借欵合同四鄭鐵道借欵合同吉黑林礦借欵合同電報借歀合同濟順高徐鐵道借欵合同與美之裕中公司鐵道借欵導淮借欵事同英之馬哥尼公司無線電報無線電話借欵合同等排日宣布并由部中與各報約以後應宣布各文件由部用油印印成小册分送各報其中除中日軍事協定旣宣布外自餘各種合同皆關係國際上借欵由該部通商司主管者也十五日記者因未得接該部預定宣布之參戰借欵合同文件即由電話探問題中人則謂此事尚待考量遲三數日或可宣布云云是晚又據某通信社報告稱日本使館緘致外交部謂奉其政府訓令此事與各方面接洽尚需時日請將軍事協約以外其餘文件暫行從緩發表俟其本國政府來電再行奉告是殆所謂密約宣布停頓之原因也 
　　惟據記者所聞上說係屬數日以前之事日使館之照會雖爲停頓之一原因然此外尚有他原因在則政府中人之意見不一致是也决定將各密約宣布原爲國務院之主張初則决定十三日宣布嗣因某方面别有主張卽行擱置是日又經國務會議結果遂定十四日先將軍事協約宣布今復戞然中止蓋爲第二次之停頓矣聞某方面之主張有兩理由其（一）因國民多數主張將歐戰以來與他國所結一切密約均須向巴黎和會提出作廢一經宣布即由密約變爲公開之約性質不同廢約目的恐難逹到且此等密約皆係當局一二私人與人私立不特多未通過議會甚有並國務會議亦未曾通過者此等密約謂爲不能承認猶可說也若一經宣布即不啻自承認其爲非密約矣其（二）與日本關係各密約應否盡行宣布旣有可考量之價值况與英美關係各密約原不如日本之重大宣布固無不可惟不可與日本關係各密約同時宣布以致引起外間誤會而傷感情當局亦承認某方面之主張頗具充分理由遂將各約暫不宣布雖然將來是否尚照預定計畫進行更屬一問題矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陸專使之近狀]  
　　比日威總統及英首相均已先後抵法和會不日續開遠東問題行見提出日本代表自西園寺到後甚爲活動而我國代表近來反形沉寂領袖專使陸徵祥氏近日且有辭職之訊國人對此頗爲疑慮聞陸氏曾於本月初致電政府聲明於和會未開以前暫赴瑞士休養當時尚未言及辭職之事迨月之八日陸氏突由瑞士來電稱病辭職電文用洋文似係陸氏親自拍發者政府得電極以爲異當即覆電慰留十一日政府續得巴黎代表電訊報告協約國對德要償欵額該電係陸專使領銜惟未提及回法之事又據昨日駐美顧公使來電謂和會事務紛繁亟待專使主持大計擬親赴瑞士之魯加諾士迎陸回法任事云云是陸專使此時已回巴黎與否仍尚疑間也 
　　另一消息陸外長因積勞致病赴瑞士稍事休養經當局去電慰問又值美總統英首相赴法和會進行事件正多陸君已扶病回法十二日來電報告會議情形已自巴黎發出 
[西報紀烟濰鐵路問題]  
　　英文京津太晤士報云建築烟濰鐵路問題久已動議後因故輒行中止現經烟臺商會毅然重新提議並得該埠外商極力協助以促進行查籌畫建築烟臺鐵路本在西曆一八六八年間提議之事當時有久居烟臺之英商發嘉森公司（譯音）繕具說帖呈寄駐京英國公使不意該公司所請一節未得英使批准迨七年之後該公司又受他人慫恿捲土重來又向當時之駐京英國公使呈遞條陳其中詞意與初次所遞者大略近似詎知仍未獲核准嗣後該埠華商迭次提議忽起忽落均無效果延至西曆一千九百零八年始得政府批准由華商自行集股建築而倡辦者因困於募集股本始呈請當局收爲國有而政府因格於膠州條約又不能收歸官辦因此項條約中有某欵内載中國政府無論何時若計畫發展山東實業必用外資辦理而德國應得有優先之利權究竟中國政府解釋此項條欵其中有無錯誤之點抑政府是否特以此項條約遏華商之要求時過情遷無從查考至徒以發展山東字樣包括旣廣縱有不實不盡之用意亦難阻撓彼時德國之抗議倘建築山東鐵路或由政府籌欵創辦或由華商集資建設均有不利於青島鐵路之形勢且有礙德國在山東經濟之勢力因是青島商務日漸發逹而烟臺之商務則愈趨愈下該埠華商關於此項問題雖迭次失敗而進行之力仍不稍衰常得該埠外人之贊助至西曆一千九百十四年該埠各國商會呈請外交團設法贊襄建設烟臺鐵路及出水碼頭後藉外交團之力建築出水碼頭問題得邀核准此後建築鐵路一事進行尤力近日該埠中國商會選派代表進京獻陳建築烟濰鐵路請政府委派該商會承辦籌欵一切並稱該商會對於召募資本定可先奏成效惜烟臺華人祇知要求政府准予募集資本建設烟濰路線殊不知一 
二欵曾經中日簽押謂如德國對於建築烟濰鐵路抛棄投資之權中國政府應向日本資本家籌借債欵以供建設該路線之用途因是該商會代表又未得核准之結果後該商會改向巴黎和會聲明此事始末並將膠州條約電陳梗概謂發展山東地面乃中國主權關係應請和會秉公處斷其第二國奚得干涉　爾不特該埠商務得能推廣營業即中國之主權亦藉可維持到底總而言之烟臺鐵路之議案是否能生效力祗視一九一五年中日條約能否作廢而烟臺商會徒執膠州條約嘵嘵不休誠是無謂之談殊不知自中國對德宣戰之後所有中德條約即同時廢止其膠州之約當然亦在取消之列矣惟是德國旣失膠州條約之權利而承其後者尚有日本在焉故昔爲中德膠州之條約如今一變而成中日之條約華人宜注意取消中日之約乃爲當今之急務也其實烟濰鐵路問題即山東是否爲日本之領土或爲各國公共之通商地之問題是也各國駐節巴黎各委員素常主持中國開放主義對於中國所受威嚇簽訂之條約豈肯緘默不言而置之不問此非吾人之所敢信也至日本焉能昧於時局固執己見此亦非吾人所敢預料也且日本現今對華之政䇿恍然亦知不能徒恃强迫之力如此次日人反對中國統一鐵路問題即前車之鑒也現今建築烟濰鐵路之議多半視統一鐵路問題之成敗爲關鍵若統一 
新路各節自必兼程並進以求路政之發逹果爾則烟濰鐵路問題當可得各方面之贊助一往直前無所遏阻矣 
[海參威會議中之兩路問題]  
　　西伯利亞鐵路及中東鐵路協商各國决定設立監管會（即委員會）技術會均於三月五日在海參威開正式會監管會舉渥斯徒戈夫爲會長决定各國共同管理俄路及中東路之宣布方法俄路由渥氏以俄交通總長名義飭知各路人員並由沃木斯克政府向一般俄民布告以釋疑慮中東鐵路由霍爾瓦特通告以後間日開會一次至技術會舉司諦温爲總理先將運輸辦法决定並擬分段選派人員一俟通告完畢即着手整理此會每日開一次此外尚有軍事會美英法意日等國均已派有代表我國現正在選派中聞會中大綱早經議定各國之意希望中國不反對以免多所更張但我國之於中東有地主關係自未能使中東與西伯利亞等路同視劉鏡人公使屢向列邦據理力爭但尚無效果 
　　中東路此次在海參崴會議各省多來電詢問聞政府已有電答覆謂此項委員會所訂辦法與我國並無侵損且此項辦法業已訂定現在所討論者不過俄國從前利益之一部與各國所有關係故不能不重行討論 
[西北邊防日緊]  
　　近日邊患迭見昨日庫倫都護使陳毅來一緊急電謂據鳥梁海方面電告俄政府（當係指西比利亞俄政府）派馬隊數百持新式槍械向烏梁海猛攻我軍猝不及備致傷亡數十人現正預備接戰等語又黑龍江鮑督急電謂黑省接連蒙地人民刻以受民族自决主義之感化漸有别種作用近日所謂大烏里會議庫倫會議均與此事有關除巳分飭各軍隊嚴密防範外請政府加派軍隊出防蒙邊以固邊圉 
　　西北邊事驟形緊急政府曾電囑新疆省長楊增新從嚴防範以免不虞頃聞政府昨接楊省長拍來正密急電據稱防備要隘現已遵令加派得力軍隊從事布置並於元日（十三）施行全境特别戒嚴防範周密不致發生意外深恐遠路傳聞失實特此馳陳 
[川邊不靖之外訊]  
　　大陸報二十五日成都通訊云打箭鑪消息謂南路卽鄉城藏匪雖巳佔據裏塘及河口與巴塘間之地然力量單薄不能進攻鑪城據鑪城來函此路藏匪無猖獗之虞鴉礱江爲其東界華兵現方扼江而守至於北路藏人則與敎會友善故美敎士不以此爲慮其所懼者則爲鄉城藏匪之搶刦此輩乃無責任游牧之徒無所顧忌爲人所憎巴塘防兵刻巳準備以對付矣英領事狄志曼氏已取道北路由巴塘遄回鑪城對於和議頗多出力沿途辛勞今當稍事休養川省統兵大員現集於成都逐日開議大約不外保全祿位之計畫詳情今未洩漏於外但未必能終守秘密也 
[留英學生會聲明烟禁問題]  
　　字林報一月十四日倫敦通訊云上星期星報發表一文論鴉片問題其中所言頗傷華人感情而在英學生助長倫敦烟毒一語尤爲留英中國學生所共憤故學生聯合會名譽書記丁錫林氏親赴星報編輯部辯正其說丁爲白明罕大學之畢業生刻在皇家專校從事於科學之研究向星報記者辯明提倡禁止鴉片之說者留英學生實爲主動並以鴉片之害警告華人再華工與水夫聯合會之成立亦以留英中國學生之力爲多該會設有水夫寄宿所嚴禁吸食鴉片復設有引人入勝之置備以免水夫閒居無事趨赴烟館丁在白明罕創立學生會兩年來勤奮進行專以照料該處華工利益爲職務學生曾請英政府禁止鴉片入口但政府不採其議蓋以關稅將受影響故也丁之意見以爲今若謂吸食鴉片乃華人普及之習慣此直荒誕之談要知華人曾受敎育者無此嗜好其有烟　者惟限於一部份無知識之中級社會耳 
[東報之朝鮮消息]  
　　清津電云金羅南道騎兵隊機關搶隊於十二日天明之前由海道開往城津鎭壓其暴動又以明川方面亦有不舠之形勢十三日派兵兩連前往間島暴動勃發十四日派步兵兩連前往聞形勢頗險惡國境之會寗可危自十一以來會甯軍隊已出動警備極嚴 
釜山電云十三日慶當南道密陽地方有朝鮮人數千名列隊呼萬歲沿路散布宣言書釜山臨時守備隊派兵六名與憲兵三名聞信趕往協同密陽憲兵分遣所逮捕主謀者七名命羣衆解散離密陽三十町地方聚衆三千餘形勢頗險惡 
　　漢城電云漢城商店自九日以來一律罷市當局於十二日派警官四十餘人按户促令開店但鮮人亦踵其後脅令勿開商家左右爲難終恐有後患無敢開者鐘路銀樓商信商會獨自開店未幾玻璃窗陳列櫃等悉被鮮人擲石擊毁損失頗大不得巳仍復關閉鮮人之參加示威運動者因當局搜查甚嚴陸續逃亡於他處信居之寛動洞之靴商柳昭浩等三名運動漢城西大門外鐵路築隧工人同盟罷工因此被捕并獲柳之運動費百元平壤則漸巳平靖 
　　十四日朝鮮總督府公報云十一日下午兩點平安北道龜城郡南市聚衆三百名迫近憲兵駐所首魁被捕餘衆解散黄海道遂安郡陵里於九十兩日有基督敎徒一百五十人騷擾被解散該道之安岳郡温井道於十一日上午十一點半有基督敎徒二百名襲憲兵駐所亂投石塊憲兵發槍擊之殺鮮人二名憲兵及補助員受傷者數名咸鏡北道之城津十一日上午十點有基督敎徒七百人集合於敎會所辦之濟東醫院闖入市中毆斃日本人一名至正午而鎭定鮮人多負傷者京元鐵路之鐵原站附近十一日朝有基督敎徒七百名聚衆騷擾首領被捕餘衆解散全羅南道之光州十一日有基督敎徒騷擾被解散 
　　此次事變除署名於宣言書之鮮人外暗中尚有鼓煽之人其中之一人己於宣川被逮彼等之運動費係某方面所供給現正在嚴探其出處十一日下午釜山起事時有某國女敎士二人混於人羣中該處警署正在調查又平壤起事時某國人以朝鮮國旗分與學生其對於日官之詰問則謂爲敎民所喜故製以與之云 
　　慶尚南道之晉州自十二日起有民心動搖之勢十三日朝救火隊出動與官吏協力徹夜警備 
漢城學生暗中煽動脅迫之舉動現仍未絶當局自十四日起派許多警吏巡邏街市一遇學生即周身搜索因此學生之出外者驟少 
　　漢城電云十日黄海道載寗之亂有一受傷之女學生到死不受日本醫生之醫治駐於該處之公醫欲爲診治彼即以强硬之豪語拒絶之云（以上十五日大阪每日新聞） 
[阿卜脫來華之任務]  
　　美國方面之宣言 
　　關於阿卜脫氏來華之事美公使近曾宣言謂外間所傳阿氏欲進行磋商特别借欵者絶非事實阿氏前來中國實代表美國銀行團考察並報告中國形勢阿氏巳自說明其來華宗旨希望此行能爲美國銀行團探得確實消息以便將來進行之事又外傳阿氏將充爲中國政府之財政顧問一節查阿氏在美國之事務關係如此重大無論其如何願望贊助中國亦不能承充顧問云云此路透社之報告也 
　　又據美報社消息日前美國芝加哥大陸商業銀行托拉斯協理阿卜脫來京外間喧傳專爲商議借欵而來兹據其親近友人所譚則云阿氏此來專爲調查中國經濟商務各情形以報告該國銀行團並非運動借欵而來其意已如數日前在萬國新聞記者俱樂部之演說但其友人又云若果中國有欲向彼商量借欵事項其目的須在建設且須有良好之抵押品乃能進行云 
[龔心湛對外記者之談話]  
　　中美新聞社駐京記者日前往晤財政總長龔心湛叩以中國財政之前途龔云余於一九一五年及一九一六年之初任財政次長兼鹽務署時中央政府尚能享受財政上之獨立斯時各省解欵仍按月照解中央政費及軍費七百萬元故所入有餘且當時鹽稅並不能如今日之旺關稅亦不足抵付外債本息於是不得不割鹽稅盈餘之一部分以抵銀行團按月可交政府只二三百萬元所幸各省解欵政府出入自可相抵及余今次親掌財政全局大變實出余意料之外政府一月用費（軍費政費還債）忽增至一千六百萬元每年出欵逾五億元大半充作軍隊之用而各省同時又皆停止解欵且反向中央請欵結果每月所入大砂抵所出政府遂困窮矣中國關稅巳經押抵今所依賴之惟一入欵厥惟鹽稅盈餘近二年來政府歷經困難爲勢所逼不得不借欵至寳貴之物品大多抵充外債押品在昔政府遇危急時尚可借債度難今因國内不靖銀根緊急即借債亦爲難而民國之財政乃益窘然亦有希望中國地大人多佔全球五分之一天然富源取用不竭此皆製造一國富强之原料改良財政之法可分二步（一）節省費用（二）增加歲入第一步實行時首當注重軍費及他冗費務必大加裁減無用之兵一例裁去所省不資原夫一國所入皆出諸民政府多用一文必爲人民多增一利事固爲公衆所享受者不問費之若何大政府萬不能省去之其不能利於民者則不問費之如何小决不可浮費若論中國軍隊南北統一之後不必如此衆多無用之兵多留一日即多一日之費用故宜大裁兵第二步之增加歲入普通法爲加重稅中國人民已窮不能再增擔負歷年來民間損失甚多政府固當優恤若加重稅必不能行珵意提倡實業開發富源爲最上策礦例應修改以符目下情形商例宜改良以引入外資而振興對外貿易庶有豸也 
[審訂鐵路法規會開會（十）]  
　　十三日上午十時五十分交通部審訂鐵路法規會在鐵路協會接續會議會員到者四十餘人首由主席關賡麟宣告開議第十案鐵路收用土地處理方法案三讀會修正文字由建設股主任華南圭逐條報告本股修改各條第一條無修改第二條第一項規定路基應備複線之用增礙難照行時得呈請交通部酌核辦理並增第六項條文爲地界轉角點宜在路線公尺數之整數處第三條全文修正改爲二項第一項條文爲需用土地圖之比例尺定爲五百分一及百分一但需用略圖時得用千分一之比例圖紙寛度定爲五十公分及三十公分第二項條文爲需用細圖時得用百分一之比例尺第四條修正爲需用土地圖每半公里或一公里作一張第五條之二項應以圖紙左端爲起點一句删除第十一條丈量各户土地句下加直線内三字末尾加但曲線内得用分形丈量法一句第十二至第二十三條無修正其餘附屬各表式略有修改均經多數會員贊成通過復由主席以修正全案付表决全體贊成接議第十一案路線上之防禦案即建設編第四章第二節二讀會由主任華南圭逐條報告第一條由會員任關東晏紹璵胡靖清互相討論將應設藩籬句改爲應有阻攔之設備第二三四五條以下經會員韋以黻晏紹璵申湘權國垣任關東等互相討論略有修改内字句應修正者甚多俟三讀會再行提出修正第六條主席提議儲藏易燃貨物改爲物料第七條由魏會員武英修改全文爲凡開採路線兩旁之礦坑無論明暗均以鐵路兩旁中線各六十公尺爲限非得交通部許可不得在此限内開採第八條末由會員魏武英提議增加如有損壞仍由開採者負責二句均經多數會員贊同復由主席以全案付表决全體贊成時届下午一時四十五分主席宣告散會明日續議 
　　十四日上午十時五十分開第十七次大會會員到者四十餘人首由主席關賡麟宣告開議第十二條躱避處案即建設編第四章第三節二讀會由主任華南圭報告大意會員首鳳標任開東凌鴻勛互相研究標題改爲待避處第一條由會員孫謀提議應加附圖第二條由華南圭報告長橋之躱台下加至少一平方公尺並有圍樣二句均經多數會員贊成復由主席以修改標題及全案付表决全體贊成接議第十三條鐵路運輸規程案初讀會由主席關會長宣告此案共有一百條之多現開初讀會應先由本股說明大意將當時討論議决各路簽注各要點報告然後指定人員審查會至逐條報告應在審查後二讀會行之遂由營業股專任會員陳福咸報告運輸規程規定營業法方能施行前本股於第十次討論會議决於原案改正甚多大概純重實誠恐偏重學理各路實行時有扞格之虞即如運貲負責一層運輸會議議定須三年後籌備完全方能實行而本規程議决復即須實行何能待至三年之久故本規程仍不能採取負責運貨辦法現第一章總綱各條不過文字上之改正無甚修改第二章旅客運送其中二十七條二十八條三十三條係將營業法十五十六兩條原文移此使旅客注意第三章行李運送各條係文字上之修正第四章係小貨物運送現在各路辦法即在貨物運送章程内無須另立一種辦法而現行之包件爲運案所無故將第四章改爲包件原案第五章改爲行李包件保險運送第六章靈柩運送係原案第五章移此第七章動物運送原案有保險運送辦法因動物時有駑惡致有逸走之虞鐵路萬難負責故删除第八章貨物運送除將原案關於負責辦法删除外又增加以多報少以貴報賤之各種罰則悉照運輸會議議决之辦法列入條文此運輸規程全案改正之大略情形也當由主席宣告此案大體無甚討論即按照會議規則組織審查會派定會員首鳳標郭則洵龍學競劉景山曹景皐章理綸陶元壽孫謀權國恒祝開原魏討銘等下一人審查接議第十四案運轉規程案即運輸編第一章行車保安規程之第一種三讀會修正文字由會員首鳳標報告第十五條修正案採京綏意見將第四項改爲第五項加第四項條文爲上駛峻急斜度之鐵路上運行時又第十九二十二條並二十八條之附表略有修正曹會員景皐提議修正第十八條第一項第十九條第四項均經多數會員贊成主席復提出第五條第十一條第十五條第三項二十六條第二項三十一條應改字句略有討論復由主席以全案修正付表决全體贊成時届下午一時宣告散會 
[京華短簡]  
　　公府前日（十五）旁晚曾有軍事會議之召集除軍界要人外尚有李階平吳鏡潭列席與議聞討論事件第一項即爲和局重開無期應以何法善後第二項爲在和議未成期内維持近畿治安方䇿第三項爲應如何將中交票價值提高至八五以上俾可定期早日開始兌現聞吳總監對於第三項頗有表示 
　　本月份軍政各費總計四百九十餘萬元經龔財長竭力籌劃截至十五日（即前日）晚間僅逹十分之三不敷之數實有三百五十萬元之鉅聞龔總長以無術措辦故一面通電各省催促解欵一面將此情形面陳東海懇其設法補救 
　　南代表爭持參戰軍問題當局與段合肥幾度磋商之結果决定巳編練者另有辦法未編制者實行停募並曾將此意電知朱總代表轉知南方各代表查照以解除一切誤會聞段氏已分别電知各路微募人員因此連日各路人員已回京銷差者 
　　福建清鄉督辦薩鎭冰氏奉吕來京擬以海軍委員長名義派往巴黎列席和平會議正在籌商辦法而福建紳商吳徵鰲等紛電挽留請促薩氏仍回閩省辦理清鄉聞政府徇閩紳請求擬令薩氏仍回閩辦理清鄉至巴黎方面本係軍事分會現尚未成立暫可不必前往惟某方面消息薩氏决欲赴歐一行除已調前海軍次長李和爲隨員外近又調虎門要塞司令李直繩爲隨員似薩氏赴歐行止問題尚未决定也 
　　奉督以盧布價格日見跌落三省商民咸受痛苦最甚日前電請政府向俄國交涉所有在外流通之舊盧布應與俄國將來所發新幣有同等之效力以免商民咸受損失政府對於此事如何辦理尚不知悉 
[李烈鈞與陸榮廷辭職說]  
　　旬日以來所最爲粤人注意者一爲李恊和辭職一爲陸幹卿辭職二人皆與時局大有關係李恊和之去志說者謂因作戰計畫未見施行且當和議進行之時無參謀必要故不如直截了當毅然告辭云云然有護法之責任者則皆以爲不可故參議院長林森旣有電慰留今滇軍旅長伍毓瑞又有電慰留文云參謀部長勛鑒奉林議長歌電稱公已向軍政府辭參謀部長及軍事委員兼職惶恐無似方今大局猶棼和議中梗北人狡逞戰備未休我公總握戎機悉資䇿略長城重望關繫安危即令徼天之幸和局有成此後設施尤資偉　我公出處當以國家前途爲重不當以休養爲辭憶從開國以來艱難險阻公已備嘗今護法將成更宜勉與仔肩相爲終始辭職之議請勿堅持區區誠懷伏乞鑒納云云惟李昨覆參院林議長快郵代電有猥承奬飾有加慰勉備至無任慚感徒以病拙難勝鉅艱驥尾幸附所願追隨馬首是瞻佇期奮發鈞雖不敏當竭駑鈍等語則李之辭職可以打消矣 
　　陸幹卿辭職之舉現方提出其原電云榮廷竊以菲材猥承軍府重寄委任總裁一席屬以老病未能赴粤視事遙領虚名無裨國是撫躬自問慚悚滋多幸賴諸公贊助協宜百凡就緒比來停戰言和總代表及各代表次第到滬會議有成大局指日解决私衷良深忭幸惟是病體衰弱久曠職守足疾近復劇發尤須息靜調醫應請軍府開去總裁一職俾得安心調攝倘叨福庇早獲安痊來日方長自當不惜此身爲國効命以從諸公之後也臨電迫切無任依遲陸榮廷庚說者謂陸之辭職或因廣東督軍問題有所激而發日前喧傳廣東督軍位置有所更動先由南甯會議决定繼而粤商會亦致電陸氏歡迎馬濟而陸之復電有熱誠可感一語不加拒絶則其態度可知乃更動之事卒因軍政府而取消其消極態度殆由乎此然此乃一小部分之事陸幹卿所見者遠斷不爲此一說謂現軍政府對於和戰之事應付極難旣因陜事而和議停頓急激者流方力主再籌戰備催促速定計劃當如何應付責任極爲重要陸之告辭所以表示願意和平之一番苦心此又一說也但軍政府與參議長均已致電慰留矣 
[廣東糧食救濟會之臨時會]  
　　廣東糧食救濟會總理簡照南日昨抵省因籌畫進行諸事特於十日午刻邀集各團體幹事開臨時會議到會者數十人二時開議總理陳廉伯簡照南主席梁孝魯書記首由陳廉伯宣佈本會成立皆由簡君首先提倡并墊捐鉅欵得有今日今簡君抱恙未痊猶且力疾上省與各界籌畫一切我粤人感激之深匪可言喻云云隨由簡照南詳述經過情形並致謝各界維持盛意復謂旅滬粤人此次籌捐辦米踴躍異常計現時所得已逹三十餘萬除北帮米石行將到粤外尚有數帮可以陸續接濟將來辦米責任儘可由旅滬粤人任之等語隨將各項問題逐條討論（一）議决將本會名稱改爲省滬港澳廣東糧食救濟會（二）議現在上海粤僑聯合會已辦米三萬二千石刻日運粤約至十七八日可抵省垣應如何接應衆推黄顯之擔任（三）議現某國要求北京政府准運米五百萬石出洋應如何設法拒絶以維民食衆議分電北京政府曁同鄉京官上海唐朱兩總代表將此案打消（四）議决各部辦事人員之支配隨將舉定各部職員宣佈並宣讀各處來函遂散會 
　　粤神再請增運蕪米電云北京南横街粤東館梁燕蓀梁崧生蔡耀堂麥敬輿曁列公同鑒吾粤米荒百年未覩現南洋兄弟烟草公司簡照南昆仲與陳廉伯集資五十餘萬創立救濟糧食會與平糶公所合辦熱誠可佩惟米源缺乏前粤政府疊電部處擬赴蘇皖採辦五十萬石蘇尚未允吾粤地廣人繁杯薪無補來日方長乞顧念桑梓轉求國務院再准赴蕪運五十萬石仍免關稅如承俯允當商省長給照護行聯懇盼覆廣東自治社易學清楊樞梁慶桂盧乃潼叩青 
　　省會議長致江蘇省會電云江蘇省議會鑒敝省米荒已成前經敝省翟省長發照分赴貴省購辦頃准李督軍齊省長復電須提交貴會解决敝省米荒亟盼鄰助購有定額非無限制且均在中國領域與貴省輸米出口之禁兩不防碍此次購辦諒邀允准諸公至仁盡義夙所欽遲萬冀迅速可决百粤人民感戴靡已馳電請命敬盼示復粤省議會議長宋以梅副議長曾國琮陳世恩叩庚印糧食救濟會亦有電致南京省議會請提出原咨議案立予通過然頃得寗電已被該會否决 
　　上海唐總代表致南京李督軍齊省長省議會電云粤省此次米荒爲百年來所未有飢黎遍野人心惶駭前由粤省長電商北京部處核准在蘇皖合購平糶米五十萬石内皖三十萬石蘇二十萬石皖省經准照運蘇省因蘇省會否决致未放行竊念蘇省之堅持米禁想因嚴防出洋然蘇粤同屬國内此次粤省請糶係爲拯 
 
 

Page 7

 
 
救國内飢黎而設與運米出洋者不可同日而語如恐商人從中舞弊偷運出洋則加意防維不患無法何必以防弊之故致令百粤飢黎遂不得沾蘇省恤鄰之賜而因以絶粒相率爲溝中之餓莩用特爲粤省災黎請命敬希貴督軍省長將此案再咨蘇省會覆議尤望貴議會立予議决准即放行百粤災民同深感頌再現在上海粤僑商業聯合會已籌集欵項四十餘萬元辦運平糶日問當來蘇省會請願並以奉聞唐紹儀巧又致廣州電云總商會自治研究社九善堂院商團公局省會敎育會廣東糧食救濟會總理陳廉伯簡照南先生鑒眞電敬悉當即轉電南京李督軍齊省長蘇省議會請將日前核准採購之二十萬石立予放行矣此次吾粤米荒向所未有南望鄉邦曷勝焦灼此間粤僑商業聯合會已籌集欵項四十餘萬元辦運平糶尚望公等合力進行以惠災黎不勝禱切唐紹儀巧 
[蔡濟民被害案之調和條件]  
　　鄂軍總司令蔡濟民在利川遇害各情迭誌前報粤軍府以此案迭據各方報告情詞各執難明眞相巳電唐總裁派員澈查核辦惟昨接夔州函云蔡總司令濟民前被方軍慘害鄂軍將領及各部隊異常憤激蔡部各團向利川進攻爲蔡公復仇并以劉存厚殺戴戡爲比例風聲頗厲旋由黎柏諸氏力爲勸阻以停戰議和之際内訌不息適授北廷剿匪口實成都熊督軍深同此感亦派重慶鎭守使赴巫山會同鄂軍將領盡力調停提出三項條件會商議和（一）方團退入萬縣利川仍還鄂軍并退出搜繳之軍械（二）蔡軍仍復原狀公推吳醒漢接統牟鴻勳仍充副司令（三）爲蔡氏鑄銅像建專祠照上將例撫卹遺族現在磋議中倘得鄂軍多數承諾此案即可告一結束矣 
[關於閩事之北方消息]  
　　國務院覆李厚基電電悉所述保陜讓閩之謠聞之不禁詫異中央力謀統一維持區域一致鄭重奚有歧視之見此等捉影之談道路喧傳必有人乘機煽惑動搖大局實堪痛恨矧閩疆夙爲完善之區關係東南半壁值此和議肇始雙方商洽辦法甫就端緒此等搖唇鼓舌蜚語無稽尤當嚴行禁阻務希明白宣示佈告各屬母得輕聽謠諑並即約束軍隊安慰民心是爲至要除分電李秀督曁西林諸公外特復 
　　李厚基致陳炯明蒸電頃據惠安縣周知事電稱接杜信忠由河市郵寄函稱軍隊駐紥河市需費浩繁不得不越雷池一步勸籌正欵以重軍用擬於近日開軍往惠轄地方應先飛字通詳等情不勝詫異迭接來電均以尊重和平確守範圍爲言何以杜信忠又復公然函投前往惠安境内開隊籌欵擾害地方究竟杜信忠所部是否正式軍隊貴部能否制之希即明白電示停戰期内誼屬友朋數月以來自問尚無片言相欺事實具在無俟爭辯亮能鑒及也 
　　李厚基復國務院電尤溪係我防線範圍奉電即飭姚師長查復據稱我軍并未調動當係陳炯明有意啓釁先佔地步頃又據姚師長等報稱南軍現又攻陷順昌縣仁壽地方驅逐縣佐奪去印信是彼方甘心破壞和局信而有徵請轉朱總代表向彼質問 
[奉天迫禁中交票]  
　　東三省中交兩銀行近年來屢受地方官之壓迫幾陷於消極地位而當局猶以爲未足必欲該兩行紙幣不得發行於奉省而後快推厥原因無非爲官銀號興業銀行增漲勢力而巳此項取締稍有常識者皆視之爲無理由故兩行紙幣商民仍樂於行使當局遂於十二日以省長名義訓令警務處財政廳商務總會各道尹各縣知事官銀號興業銀行各稅捐局文云查中交銀行所發長春吉黑小銀圓票前經通令警務處曁各縣知事督飭警察查收送換免紊圜法果能認眞辦理自應立時收效乃時逾五月此項小銀圓票仍流通吾奉市面未能杜絶足見承辦不力殊堪痛恨兹再責成速查前案切實遵辦其各項稅捐收欵以及官銀號興業銀行之本行號曁各分莊一律禁用中交吉黑長春小銀元票不准稍涉通融並由縣轉知各處商會切諭商民勿再行使將來察酌情形當援照違令罰法第二條罰則令核辦愼勿自誤其各縣知事各警察廳長等務各振刷精神厲行查禁倘敢玩忽定予重懲除分行外合令查照辦理云云按中交兩行爲國家銀行地方官有保護維持之義務無取締干涉之權能况其取締理由曰足以紊亂　法不知其所謂紊亂者何在因省界之故則吉黑長春非東三省乎若因兌換則人民對於該兩行之紙幣信用甚深豈足以紊亂圜法省公署是令一出各署警察竟赴各商户布告謂除今明兩日準用外若再不停止行用即須懲辦要知現在市面上所賴以活動者僅此信用堅固之中交票遽爾停止行使商業必致停頓况省長已爲三省巡閱使於轄界内不當屏棄吉黑於範圍之外此種辦法何異對國家機關施行排擠聞是項禁止之内幕無非聽從劉海泉輩之慫恿而巳我恐繼今以後商民定必照常收用壓力有何用哉 
[湘省辦賑之要電]  
　　國務院十二日接張敬堯電云冶密敬堯蒸日電陳湘省西南兩路民食缺乏請派大員督辦借欵籌濟情形計巳上邀鑒察自昔救荒之策不外請帑募捐就地勸富濟貧三端而以勸富濟貧爲最親切濟事年來湘省用兵南軍餉無所出多向富户捐給不計次數以富户力竭爲度斯富户盡等於貧民無門告貸昨詢自西南兩路來者據云草根樹皮不皆可食而可食之品瞬時食盡牲畜因無芻秣久已鬻賣一空是民情之困苦荒象之迫切均逹極點祗以未歸統一無可告訴其實南服之興出於少數人之意見於民何與敬堯職司民牧心竊傷之而竊計本省旣無收入中央又無帑可發募捐則緩不濟急本地復無富户可以濟貧不得已而出於請派大員督會辦息借的欵速籌救濟之一途蒸電所陳如荷允准請速令督會辦熊希齡朱恩紱先借欵一百萬元分投採買米穀雜糧籽種分别賑糶隨後陸續借欵並設法募捐接濟湘南湘西兩路四十餘縣千數百萬災民得食得種不誤春耕則秋收有望可期存活人心自安設誤春耕則一年乏食挽救更難民無生路其慘况危機必有大不堪設想者用是見聞所及不得不披瀝上陳伏乞迅賜施行並求訓示再湘省春來十日九兩南路西路河水盛漲即購米籽種逆流而下挽運奇艱遲則無及合併陳明聞日昨已由國務院電覆略云迭電均悉湘省災區甚廣待賑孔亟業令熊希齡朱恩紱爲正副督辦中央撥帑提倡並電各省區集募巨欵協濟以資急賑俾惠窮黎特復 
[蘇米弛禁問題之近聞]  
　　英國請求運米出境一事迭詳前報兹聞英國曾與中央交涉商榷此項問題照錄最近兩函如左 
　　英領事函敬啓者兹因江蘇禁米出口一事本署奉到駐京欽差大臣（朱爾典）照錄三月七日致貴外交部文一則開江蘇禁米出口一事接准二月三日來文閱悉一切所稱本國駐南京領事於致本大臣之報告及致該省長之去函其中所稱係未曾調查確實一節本大臣應即力爲責辯今請記憶若本國領事並未調查確實則不能於致本大臣報告及致華員文函中切實聲明也查該領事致本大臣之報告及非同時致該省長之去函其所述事實不同之處若查其發致報告及去函情形之不同則不難解明也緣在十一月杪每星期由寗用津浦路運出米穀其總額在五千袋卽五千包以上而所運者强半並無何種執照至於十二月杪則由該路所運出之米穀已經減少至每星期約只二千袋而已此項米穀雖於彼時均領有軍用護照而其實際乃皆係私人所有意欲爲平常之銷售也似此則足知前者每星期五千袋之强半乃運出以供非軍用之銷售而後者每星期之二千袋亦不過如是而已查光緒二十八年中英商約第十四欵内載倘於旣禁之後如准無論何項米穀除漕米軍米外載運出口則應視該禁業已廢弛兹應向代理總長聲明由南京用津浦路運出米穀之所有情事其詳情均爲本大臣所澈悉乃因該處政界實有任便售賣所謂之軍用執照於願買之華商各情可憑之現狀以致此中詳情本大臣不能不逹知貴政府也現願上言各情應行正式要求將江蘇禁米之令開弛俾便中國政府按照此事向來顧及之條約上責任辦理以圖補牢未爲晚也云云等因奉此旣經欽差大臣聲明詳情若此則是貴省長所云不能弛禁之理由應屬不攻自破毫無可言相應函逹貴省長希卽查照辦理爲荷此頌日祉翟比南啓財政部電李督軍齊省長鑒堂密肯宥電敬悉駐甯英領事請弛米禁一節經商外交部復稱蘇省米糧有餘自可開放一律照允否則輸運米穀由此口至彼口之禁令亦可仍舊按約施行等語希查酌辦理爲荷財政部庚印十三日財政部又來一電云南京李督軍齊省長鑒堂密虞電敬悉英領請弛米禁一件業於庚日電復至與日使商訂採米合同一節並未訂定報載非實特復財政部元印 
[南京快信]  
　　張瑞璣電告李督已於寒（十四）夜抵潼關約十八日可抵西安 
　　徐東海又電李督謂陜事稍緩即有確報務望敦促雙方代表即日開議李督仍轉電王巡閱副使婉商 
　　北代表施愚昨日午車來寗住軍署西花園 
　　寗垣各公團日前因鳳凰山鐵礦借欵案電京反對昨接院復稱並無其事 
　　省議會議員以屯田繳價案前經大會議决免繳兹聞官産處財政廳乃一再嚴令各縣知事强迫屯户繳價甚至托言事關軍需迭用軍棍責打屯户以致民怨沸騰昨有議員數十人聯名致函軍民兩署質問並聞軍民兩署接到屯户控告各縣知事違法威逼案數十起李督已批交軍法課擬辦 
徐東海派來之關冕鈞巳於昨日晚車赴滬 
李督齊省長前電京反對裁减政費迄今尚未接復 
皖議會昨電蘇議會米糧弛禁案業經大會否决已由會咨請省長重申禁令 
　　八年短期公債聞齊省長已電北京財政部擬照上屆經募額數認購 
[杭州快信]  
　　熊希齡昨乘早車抵杭挈有眷屬五人寓西湖新新旅社聞此來專爲清游並不謁見當道 
　　調任安徽菸酒公賣局長朱鈞弼昨經軍民兩長第二次電請挽留恐將來尚有變更 
　　官場消息瑞安衆院議員章獻猷（前北京大學學監交財政部存記任用）有將出長魯省財政廳之說 
　　龍統捐局長劉鍾瑑昨奉令調充安昌統捐局長遺缺委省署第一科長張鐸（號金聲直隸人）接辦 
　　新市統捐局長錢誦槃已奉調署麗水縣缺財政廳昨委郭芳春充該局局長同日又委蕭春元充寗鎭船貨局長陳與椿充寗波閩貨局長尚有温洋廣局早晚亦將更動史久芳最有希望 
　　舊十一府屬考察警佐成績委員馬振中等昨已一律派定即日出發（以上十七日） 
　　浙省米穀漏海以温洋爲最迭經省署查禁現由永嘉知事擬就城内外各米舖實銷數目旬報表册責成業董調查塡註并派員會同外海水警三區隨時查拿已報省備案 
　　杭地檢廳長陳元嵩請假回籍委民庭長劉光鼐暫代蘆瀝場改煎爲曬該處鹽民約三千餘户不允認領曬板蔣運使下令停閉現鹽民紛紛來省求省長救濟昨已咨請運署轉圜（以上十八日） 
地方通信 
[蘇州]  
　　黄埭鎭肉業罷市縣屬各市鄉屠宰猪稅上年經商人顧義增稟准承包後即由顧分别派人至各鄉鎭徵收上月間望亭鎭肉業因顧商欲加增捐稅致全業閉市迨經允許照舊額徵收始行開市乃日前顧商派陶某至黄埭鎭查得該鎭共有肉店八家向認每日納稅五隻半計洋兩元二角現須增加至每日十隻須納洋四元各肉店不允立即閉歇相約闔鎭不許宰猪致人民無肉可食迄已旬日昨經吳縣公署特派法警二人前往該鎭勸諭 
　　查獲揑名誣控之烟犯警廳崔廳長日前接郵遞信函謂　區第五分駐所巡官鮑立華收受烟賭陋規終日嫖賭逍遙請求澈究等情署名劉正康許嘯九等並蓋有金闓市民公社圖記崔廳長信以爲實立傳鮑巡官面加訓斥並將原函發交閬區袁署長查辦袁署農片邀劉正康等面詢劉等茫然不知查閱原函有金問市民公社圖記當向袁署長聲明我等爲　門馬路市民公社之正副社長今圖記與名字不符其爲揑名信函已可概見袁署長又將原函送至金　市民公社核對所蓋圖記係屬僞造遂食鮑巡官自行密訪辦理鮑巡官憶及前充稽查員時曾報告巡長葛壽堂私收烟規致葛被革挾有嫌隙恐此函係葛所爲鮑巡官即親至葛家查探適葛在房中與其婦對燈吸烟對而房係同居之孫希爲亦與其婦對燈吸烟葛壽堂見鮑至立即從洋檯跳下逃走鮑巡官立即喚集崗警在孫葛二房内搜查當時查獲金開市民公社圖記一個又有揑名信一封書而末發者遂連同各烟其及葛之婦並孫希爲夫婦等一併押帶至署經袁署長訊供解廳候究金　　門等各市民公社等以市民公社向不干涉政界事務此種揑名信函已經迭次發現爲害地方實非淺鮮今旣發覺亟應依法嚴懲公同具函聲請警廳將此案解縣法辦警廳崔廳長已密飭各區及偵探隊查拿葛善堂歸案訊辦 
　　取消官中之布告吳縣公署昨奉財政廳轉奉部令略謂前經各省省議會以官中滋擾提議取銷由省長咨逹到部本部顧全契稅起見未便遽予照准現經衆議院議决請一律取銷自應查照辦理由該廳長通令所屬將官中或中證員所領帖照一律吊銷其所繳帖費並仰妥議辦法分别核辦至官中取銷之後所藉以稽核契稅杜絶隠匿惟推行官契紙一事應仰該廳長切實整頓將發行契紙細則或從新擬訂或仍舊推行務使人民買賣田房土地均遵照定章向發行所購買官契紙並將買賣雙方姓名成立契約年月日及契載價目報明該發行所塡載專册轉報徵稅官署以憑催繳契稅勿任隠匿除咨呈國務院並分行外合行印發衆議院議决原案令仰遵照等因查官中一項旣經衆議院多數議决取銷自應遵辦除官中所繳登錄稅應如何辦理以及此後稽查契稅隠漏推行官契各辦法由廳分别擬訂另呈請示外合先抄錄議案訓令該知事遵照將各官中所領憑證布告一律吊銷所有官契紙循環簿推收證領契證各件並應取回一面遵照契稅條例補訂施行細則於所管城鄉分設官契紙發行所以便人民就近購用仍出示布告周知 
　　米糧弛禁否决之效果蘇城米市自舊曆新正以來逐步增漲糙粳每石竟較去歲年底提高六角左右近自弛禁案經省議會全體否决并得悉南京金陵關扣留無照私運之白米三萬數千石而各路局亦一律停頓故昨前兩日市價已回去四角糙粳高貨每石僅售四元八九角倘各路來貨擁擠則尚有看疲之勢云 
[揚州]  
　　參觀各縣教育江都勸學所曾所長呈報縣署與行春季參觀派兩淮公立第三國民學校長符墨林第六校長李祖薩縣立第一國民校長厲月鋤第四校長劉儒第七校長張紹志第十校長張俯塵第十六校長郭蔭槐第十七校長陶秉和等八人往各縣參觀於十八日首途先往無錫蘇州循序至上侮繞道南通而返 
　　匪徒攔路攫洋揚城轅門橋糜雲銀樓主趙秉文於十六日晚由店内携帶金飾鈔票返李宫人甚庽所將欲進庽時被匪上前攫去趙追跡呼救當由夏某在木香巷口將該匪扭住匪即將金飾等物擲於星上迨趙檢時已少鈔票七十元即將該匪扭送該管警區並由該業董事陸某稟該區長懲辦 
[鎭江]  
　　改良棉業之部咨農商部規定改良棉業要點咨行江蘇齊省長轉令實業廳通飭鎭屬各縣農業學校及農事試騐塲研究試騐以期由根本上切實改良其内容如下（一）本年種棉時亟應改種各國之木本棉以易中國草本可望花大而棉多（一）改良肥料之意見（一）改良花籽式樣飭繪具圖說附以說明書呈送該部以備查核 
　　鄉民迎賽燈會鎭郡南門外各區鄉民每届二月必有觀音燈會今屆自十六日至二十止連賽五天丹徒縣倪知事恐釀事端特派警士前往彈壓 
[南通]  
　　謠言之揭破南通近兩月來夜間恒有似雷非雷似砲非砲之聲隆隆空際天明即寂然他如平潮秦灶陳家橋四安西亭石港各市鄉亦皆聞之以致謠言四起有謂主兵禍者有謂主疫萬者不一而足現向各地調查始悉其聲實發自唐閘資生鐵廠蓋緣通明電氣公司前係借用紗廠電機發光於去臘方就資生廠内隙地建築引擎間自行開火其回龍汽管係倒置地弄與普通朝天裝者不同汽從地洩其聲極大電機日日均係下午六時開車次晨關閉適與各市鄉所聞之聲起滅時間遙相膽合疑乃大釋 
[嘉興]  
　　疏濬東關河之進行嘉興東水關至舊府署前一帶河道淤淺不堪由水利議事會議决呈請省署撥欵開濬業已在縣自活辦公處内附設濬河事務所派員勘丈完竣共計一千餘丈分六段開濬所有沿河坍損帮岸及船隻等均令尅日拆卸以免危險否則即由事務所代爲卸進現定於二十一日起即行開濬限一月内竣工 
　　師範生出發參觀縣立女子師範校本科三年級生已屆修業期滿於下學期起將在校實習敎授該校長方景昭特於本星期起率領該級學生赴城内成績優良各校參觀敎授以資借鏡業由該校函知各校接洽矣 
[廣東]  
　　遂溪股匪殺斃官軍粤省長致高州陳鎭使道尹遂溪鄒知事電云現據該縣在籍省議員楊文光羅乃勛第二區長麥嵩鍾電稱遂溪現有股匪千餘人匪船數十隻到樂民港門一帶刦掠駐防樂民警衛軍被匪斃數十名失槍數十桿匪勢浩大地方危在旦夕乞迅飭駐雷胡統領會同鄒令刻即派兵嚴剿以拯民危而靖地方等語股匪聚衆千餘駕船刦掠傷斃防軍多名兇暴猖獗殊堪髮指仰縣迅即會營督率警團並飛咨胡統領派隊協同痛剿務將該兇匪悉數殲除勿任竄逸貽患是爲至要仍將辦理詳情通報察核曁候督軍示遵省長魚印 
來函 
[在法華工通訊處謝芸庭君來函]  
　　上略十四萬同胸在法作工與家中通信常有不逹鄙人有鑒於此特在華工青年會内設通訊處凡有兒子或弟兄或丈夫在法作工而久未通家信者皆可函逹敝處問訊鄙人無不回信事關同胞義務之善舉祈登貴報俾衆周悉謝芸庭謹上通訊地址照下列洋文冩信件由美郵局寄信費五分Ｍｒ·Ｙ·Ｄ·ＺｉＡ，Ｙ·Ｍ·Ｃ·Ａ·Ｓｅｃｒｅｔａｒｙ，１２Ｒｕｅｄ，ＡｇｕｅｓｓｅａｕＰａｒｉｓＦｒａｎｃｅ 
來函須冩明（一）姓名（二）何省何縣人（三）年齡（四）何年何月何日離本國（五）由何國招工隊來法（六）合同訂幾年（七）由何人介紹入工隊（八）嗜烟酒否（九）家中現有何人如父母弟兄姊妹妻子等（十）離家後有否接到書信及幾封（十一）從前作何事業（十二）是否基督徒 
雜評一 
[世界同情（默）]  
　　人與人交際間非得其同情即不能得其助力政府與人民國家與友邦其間相互之關係亦莫不然故凡立國於世界之上欲得人民與友邦之相助必自先得其同情始 
　　夫此同情云者非可以强力要得之也亦非可以權謀智術騙得之也必其所行所言一本至誠深合乎公理公法依多數輿論爲從違絶不踰越世人共由之軌道則此人類自然之感心心相印而同情油然以生由此一念之同情相鼓動相維繫結果可以得世界公共之助力反是者必樹全世界人之敵是故同情與否之機發動甚微而結果之關係甚大也世之悍然獨往不顧失世界之同情者非人之至愚者乎陸電之言可思矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（十八）]  
　　唐總代表復朱總代表函敬復者接三月十五日函開王安瀾於停戰期内進犯平利三月十六日函開郭堅樊鍾秀葉荃等在鳳翔城内意見决裂互鬨擾民又一函開王安瀾於雙方停戰時率衆横竄勒索商民各等由均悉查此間距陜道遠電阻究竟有無以上等情尚難懸揣惟來函一則曰停戰期内一則曰雙方停戰據中外報紙所傳陳樹藩實未遵令停戰皆可覆按不獨于總司令一面之詞爲然陜之西面如興平醴泉武功扶風寶鷄汧陽隴縣盩厔郿縣等縣本爲陜靖國軍所有於去年十一月十六日北京第一次下令後相繼失去陜之東路如岐山鳳翔乾縣在包圍中交口相橋興市關山修石頭紅崖渡等處戰事尚極激烈史家坡已於本月一二日爲陳軍劉世隴所陷此皆事實彰彰可考者也至於疊函所開各情自應從速電詢以證虚實乃此間屢次與于總司令通電均未接復且據電局通知去電均爲陳樹藩之陸軍檢查員扣阻兹欲通電詢辦從何着手尚祈有以敎之特函彚復此致朱總代表唐紹儀三月十七日 
　　張鈁致李述膺函龍門兄鑒弟奔走行間久疎函候郵電阻滯報告鮮通一切情况已經右公詳逹矣兹不多贅弟自在盩厔退出後率軍至鳳翔完全取守勢靜待和會解决繼因北軍攻我三原甚急即冒險穿敵營而來幸賴將士用命佈置周備敵雖各方進攻於今月餘劇烈之戰雖多而我守禦之力不弱交口相橋戰事時停時起至劉世瓏之攻興市（戰事最烈）張飛生之攻乾縣許蘭洲之攻岐山劉鎭華之攻鳳翔張丹屏之攻紅崖渡（距三原四五十里）就表面上觀之敵人雖其勢洶洶實則一處潰則各方緩矣第一路及滇軍抵劉管等第二路（樊司令）因舊曆正月二十八日及二月初一二日間奉軍犯我鳳翔我軍與奉軍大戰於潢水勝之追過岐東張飛生攻乾縣死傷千餘人劉鎭華攻盩厔死傷九百餘人張錫元劉世瓏之來犯也又死傷共千二百餘人官長居多弟日前赴交口相橋關山櫟陽宣平一帶視師昨晚師原始悉和議有停頓之勢嗚呼兵連禍結於今兩年中外之人莫不禱和局之有成乃彼等仍欲逞其野心而以對陜獨戰破壞之在他人觀之或爲彼輩幸而自弟觀之實天奮其魄促其滅亡耳（中略）且和且戰陜西獨受其害然今日吾陜在中國之地位實爲武力派與正義派勢力消長之一大關鍵一旦陜西若入彼派之手則北方之民氣盡而正義派之屏藩撤矣弟雖軍人然於强權公理二者之間辯之自明彼恃强權我恃公理終歸孰勝不卜可知孟子所謂執挺以撻堅甲利兵者弟於陜事而益悟其眞義矣北方第三次停戰令江日下後迄今日又已閱週餘而陳許劉管等仍無願意息兵之表示豈眞欲滅盡吾軍而後和邪北方對陳等若猶知重威令對我軍若猶知有誠意則陜事未必無解决之望若必欲私袒悍將重苦陜民則亂國禍民破壞和局之責天下人當必能知其所攸歸也事不盡意諸維明察此請大安弟張鈁手啓十日 
　　平和通信社消息唐總代表昨接朱總代表來函已分别答復大要關於閩省問題略謂接函開以接福州李督電開粤軍攻陷順昌仁壽地方並驅逐縣佐奪去印信應請轉電該處軍隊退駐原防免生衝突等因正擬去電詢辦適接廣州軍政府轉來陳炯明省長灰電開李厚基增兵沙縣順昌等處圍攻長樂尤溪北軍軼出原防相離甚近請嚴重交涉適與函開了厚基電稱各節相合除仍電詢陳省長有無其事外對於陳省長灰電所開情形尚祈轉電彼處實行退駐原防以維大局等語關於陜西問題原函見上據十日陜西戰報尚稱北軍進攻甚猛南北代表屢次電京要求與三原直接通電而北方政府仍復陽諾陰違南代表頃得陜西轉來三原電報局與于總司令函一通第一函略謂接西安局局長周君鳳岐由督署參謀處電話知照據稱朱總代表來電令三原電局尅日通電陳督亦已允准望將電機從速裝妥以便通電云云敝局奉到此項電話後已將電機裝妥鈞處如有電報當可照章拍發第二函忽稱又接西安局領班夏君在電機上知照云頃接督署令三原通電一事暫爲停止云云是三原不能與上海通電明明爲陳樹藩所阻止于此兩函中巳足證明南代表得此訊後以爲三原與滬旣不能通電則于總司令縱有電來亦必爲陳樹藩所扣留可知南代表胡漢民李述膺饒子和三君現因此事特往訪朱總代表交涉云雲南省議會來電謂靳雲鵬現巳提用參戰借欵餘欵一千五百萬元現當國外和平無戰可參國内和平無敵足防提用鉅欵其意何居望速取消國防軍並嚴懲段祺瑞徐樹錚等以弭後患云南代表辦事處現巳將文書股辦事概則訂定並規定各秘書值日表其餘各股細則亦正着手編訂兹將該股辦事概則及秘書值日表錄後（文書股辦事概則）第一條本股辦事由主任主持一切第二條本股應辦事物承主任分交股員辦理第三條本股各員以五人爲一班每日按時至股辦事第四條本股主任自上午十二時至下午七時到股辦事第五條本股值班各員每日自三時至七時止（文書股秘書值日辦事表）星期值日以一人輪流代理主任徐元誥星期一三五羅家衡蘇理平陳嘉異謝曉石徐元誥星期二四六王天木謝樹瓊郭同趙建藩方於笥 
　　國民通訊社消息今日（十八日）南代表照常開會唐總代表病雖稍愈尚須休養數日陜西停戰事雙方皆無確切證明李代表昨接三原十日急函言戰仍未停興山市乾縣岐山等處尚有激烈戰爭而興山市尤甚前朱總代表迭次電北政府須使三原與上海能直接通電朱唐兩總代表皆有電與于司令詢明目下是否停戰迄無答覆頃得三原電報局函于電確爲陳所制止朱總代表電到後九日陳樹藩曾令電局許于通電同日陳復令三原電局許于通電之事暫時停止據此可見于之不能直接通電陜戰未切實停止已可證明南代表公議將此種種原因同向朱總代表交涉午前至德華銀行與朱總代表談話者胡漢民彭允彛李述膺三君首由李君持三原急函及三原電局前後兩函質問朱總代表言陜戰何以致十日尚未停止陳樹藩何以終不許于總司令與滬通電朱即述北京來電言陳于確有信使往返戰事七日始已停止李言陳于信使往返雖有其事而陳提出之條件（一）要于總司令承認陳樹藩爲陜西督軍（二）要于將靖國軍交陳改編（三）要于出陜陳向中央爲于另謀位置似此辦法是陳直欲于爲城下之盟于當然不能承認且陳如眞遵令停戰决不斷絶于司令之交通云云朱答當將此情轉電北京談話畢三君遂興辭而出據此陜戰尚未停攻開議誠不知何日也又據北京消息倪嗣冲李厚基張敬堯三人探悉上海和會對彼等均表示不滿之意而各方面輿論對之尤爲激昻聞有聯結要挾北政府中止和議之勢昨傳長江三督將宣告中立說聞係不確云頃唐總代表又得廣州政務會議轉歐洲和會代表删電云共同防敵約早成陳跡乃某猶與日本互商作違理解釋種種悖謬罪在參戰處代表同人决否認害國悖行應電知唐少老請談判時痛斥懲究等語又得唐督繼堯元電欲於張瑞璣君之外再委總司令部顧問續君西峰爲陜西劃界會辦協同張君監視劃界云云又接湖南來函云湘中人民慘遭兵禍已歷年餘其痛苦較各省爲尤烈故一聞撤兵議和之令舉欣欣然有喜色而相告曰吾民庶幾其少得休息乎又以時届人耕播種在即人民流亡在外者至此亦漸次復歸故鄉乃近日迭聞陜西未停戰事之訊已料和議必致中斷嗣聞南方第一次宣言及朱總代表辭職加以駐各處北軍時向人民言及將再開戰鬪殺個不留因之大起恐慌流亡復業者又復遷回鄉僻小本商民已經擺攤市面營業者亦爭先走避即春田已治其半者亦俱率婦子奔竄山谷此在岳州平江湘陰長沙湘潭醴陵茶陵攸縣一帶俱有之而尤以秼醴攸爲尤甚因該地前此受禍尤慘人民咸有戒心也及聞陜西停戰和議復開之言則又爽然若失矣云云 
[商界求和之辦法]  
　　商業公團聯合會接中國烟酒聯合會旅滬商帮協會西菸公所皮絲烟業公會及馬翼卿君來函後擬定明日下午二時召集各公團開會討論進行辦法兹將該會所接要函節錄於后 
　　商帮恊會提議停納稅項敬啓者和議破裂舉國倉皇敝會各省各帮各莊客俱不敢放手辦貨長此遷延商民必將坐以待斃商人以重大之血本轉販數千里外繩頭之利求得與否尚不敢知而重複之釐稅必先探囊供獻其愛國家也較愛身家尤切今國家得商民之資財作無厭之戰禍爲殘害商民之計不啻商民自戕其生敝會於本月十七號開緊急會討論僉以商民無黨無偏無分南北年來苦口呼號未邀感悟非商民之背國實國家自棄商民惟有提出停納稅項一法陳請貴公團付諸表决庶雙方或可鑒商民愚直之忱和議得以早日促成則商民幸甚大局幸甚旅滬商帮協會謹啓 
　　馬翼卿對内對外之主張略謂近者南北和議異常黑闇缰察内容仍爲某國軍閥一種外交陰謀事機危迫應宜由我商業公團急速正式宣言要求兩方當局容納我商界全體眞正民意承認下列諸端（一）嚴懲抗令武人結束戰事（一）取消一切密約及借欵（一）目前一切内政問題概取决於上海平和會并負履行責任一方面向京滬外交團要求（一）監視各國弗以欵械濟助南北軍人（二）與違反我民意之政府斷絶國交關係上列各項國内當局有不從者卽是違反民意自促國亡我國民宜取如左態度（一）宣言不承認其爲政府（一）實行停止納稅（一）另籌最後嚴重對付方略外交方面有不從者顯是蔑視我國民意爲幸災樂禍我商界人民尤宜大聲疾呼喚起全國人之救國心自愛心云 
　　陜西同鄉會致商業公團聯合會函（上略）兹聞貴團準開商界聯合大會研究補救方法謹將鄙等意見陳述於左（一）宜强硬要求罷免抗令挑釁之陳劉許張管鍾各武人以爲實行停戰及永久停戰之保障（二）宜將數年以來與各國所訂一切秘密條約正副一律宣布取消杜絶亡國張本以上二者如北政府不從所請則宜實行國民應有之正當防衛即時宣布停納租稅義務且另籌嚴厲對待方法此種要求並非有私意存乎其間蓋不如此則陜戰不能實行停止和議到底不能有成即吾全國商民之利益終不能不受其損害也况巴黎顧王兩使專電國内和議因陜事停頓發言權大受影響苟再不爲最後之對待不特吾民之損失不知至何地步且國將不國並欲要求而不可得矣（十略） 
[籌備遣送第二批敵僑消息]  
　　會議遣送手續遣送局盧督辦因第二批遣送敵僑已定四月一號開船所有二次遣送手續亟須籌備故特令辦事員孫梓琴李幹卿許釗青楊小堂等於昨日午後三時邀同分辦處主任沈醖石黄輯虞姚鑫之尹村夫王竺賢及捕房副總巡張森等在局開會磋商種種辦法决定如左（一）租界敵僑四百十三人准於二十四五兩日送到候船所華界敵僑一百零七人二十六七兩日四時至八時到所居留候船出發（一）上船日期定於三十三十一兩日行李艙位票於未上船前兩日先行發給各僑收執（一）敵僑行李定於二十七八兩日由江海關派員檢騐（一）碼頭上照料一切由捕房帮同辦理其餘一切手續仍照前次辦理 
　　遣送局之通告遣送敵僑事務局昨出通告云爲通告事凡未執遣送事務局免遣執照之各敵僑務於指定之三月二十四二十五二十六三天上午八時至下午四時止自行携帶所有行李至西門外第一候船所候船出發行李照前定每人限帶三百五十磅租界敵僑於二十四二十五往候船所華界敵僑於二十六日前往候船所但上船時祇准隨帶手携物件其重大行李當由海關於三月二十七日在該候船所檢查後於登輪前運往船上每人在途中祇可開用重大行李一件此件行李須貼附候船所發給之途中應用字樣條特此通告 
　　英輪尚須修理第二批遣送敵僑回國之英輪安的爾綠格斯號（譯音）已於前日抵埠惟艙位不合尚須裝配故卽至江南造船所入塢修理約於本月二十七日竣工二十八日開至招商局中棧碼頭停泊聽候出發故昨日上午十時遣送局蔡會辦特偕内務部特派員警政司長王揚濱辦事員李幹卿等前往該船察看一切（該船原有艙位一千餘位） 
　　查緝在逃德僑德僑新納克前於第一批臨遣時潛逃曾經遣送敵僑事務局盧督辦蔡會辦等令飭軍警各機關一體緝拿在案昨日淞滬警察廳長徐輔洲發出賞格云爲懸賞緝拿事案查德僑新納克年五十七歲於本月十日乘間逃匿前據警署呈報後業經通令嚴緝在案事關遣送未便任其遠颺兹經本應懸賞一百元不論軍民人等如能將該敵僑新納克一名查獲送廳者即如數給奬其有偵知藏匿所在報信緝獲者减半給發儲欵以待其各遵照母違須至賞格者計開潛逃德僑新納克一名年五十七歲前爲礦師居住寳山路三十三號又南市外日暉橋德奥收容所收容之奥人克來姆拉（譯音）一名原擬於第一批内遣送回國詎該奥人於三月一號夜間忽從該收容所後門逸出躍入浦中鳧水潛逃未獲以致迄未遣送現由收容所長王文山禀呈盧護軍使令飭駐滬軍警一體協緝一面照會租界領事分致各捕房嚴行偵緝 
　　香港敵僑未到報載太古公司綏陽輪船裝儎香港敵僑五十五名來滬一事該輪於昨日清晨七時許抵埠遣送局接護員李逹卿等上船查無此項敵僑據輪船賬房云改乘他輪遲日可到當即返局報告矣 
[上星期流行病死亡之人數]  
　　大陸報云過去數日中流行性感冒病患者增多醫士極爲忙碌據公共租界衛生處表册觀之上星期外人死於是症者二人昨日又死一人前星期華人死者三十四人上星期則增至七十三人惟患者人數幾何無册可查故無從定患者與死者比較之確數但此症蔓延似屬頗廣而死額尚不爲高耳上星期氣候寒煖不定據工部局史醫士意見此爲感冒病蔓延之主因一俟天氣和煖此症即當減少云 
[平和期成聯合會所接公電]  
　　廣東軍政府電南京平和期成會聯合會鑒江電悉貴聯合會舉熊梁張三君爲正副會長領袖得人四方慶幸斡旋時局伫聽鴻謨政務會議鹽印 
　　成都電南京和平期成聯合會并轉熊秉三梁燕蓀張仲仁諸先生鈞鑒江電誦悉貴會被髮纓冠合海内名流之力求弭兵定亂之方而熊梁張三先生以崇德碩望協爲選首臨風嚮往欽忭奚如惟滬上和議開會已久而北庭對於陜西義軍大舉進攻運械調兵有加無已不特違約背信置大局於不顧並舉諸公促進和平之盛意亦蔑視若無有和議停頓咎有專歸克武才識短淺誠不知禍之所屆切望諸公堅持此誼力折狡謀俾全國延頸企踵之心不致消沉於一二僉壬之手杌隉榮瘁值此斯須謹佈愚衷冀垂察鑒熊克武叩齊印 
　　太原電南京平和期成會聯合會鑒江電誦悉大會成立和平可待領袖得人至爲慶幸閻錫山陽印 
　　長沙電南京和平期成會聯合會轉熊會長梁張兩副會長鈞鑒江電敬悉全國期望和平有如望歲貴聯合會組織成立並舉諸公爲正副會長勳高望重同慶得人寰海士民雲霓稱慰從兹積注全力贊助和平解南北之糾紛奠中華於磐石豈惟私幸國家賴之謹佈區區專電馳賀張敬堯叩陽 
　　北京電上海熊秉三先生鑒奉誦致元首庚電並轉組安電均悉陜事詳情早經通電宣布所云進攻三原皆非事實自五條辦法通電頒行後陜省已復電切實遵辦云未經劃界以前即剿匪亦暫停止中央爲維持大局起見振導和平不遺餘力北方羣帥亦皆靜聽指揮謂爲宵小之播弄野心家之搗亂純屬誤會中央代表辭職一舉早經慰留現正敦促西南尅期開議此次會議問題多關大計遷延日久影響實多務望轉致前途協力匡持俾早日賡續會議國家前途所關非淺臨電迫切不盡悃誠能訓蒸印 
　　西安電上海平和期成會聯合會會長熊希齡先生副會長梁燕蓀先生張仲仁先生大鑒頃讀江電敬悉貴會於冬日組織成立本寗人息事之苦衷爲制治保邦之大計一心一德同力進行寰宇雍熙佇覘宏效鶉疆翹首忭賀良深劉鎭華陽 
[全國和平聯合會近電一束]  
（其一）北京大總統國務院鈞鑒陜戰未停和議中止停戰之令屢下悍將迄未遵行爲政府威信計爲吾民痛苦計務懇從速處分陳樹藩並將二月十三日以後入陜之軍隊撤退以謝邦人一髮千鈞伏乞立斷（其二）廣州軍政府鈞鑒陜戰未停和局危迫本會已電請北京政府處分陳樹藩並將二月十三日以後入陜之軍隊撤退以謝邦人應請軍政府保證于右任維持地方治安擔負完全責任更祈電促和議代表繼續開議俾速逹和平目的（其三）北京國務院錢總理鑒頃奉麻電振振有詞而以會議延滯中央固不任咎爲歸宿本會再三討論僉以爲此閣下不自負責之表現也謹就來電略分四點判而斷之（一）認陜西陳督未嘗抗令之袒護也來電非旣曰七年十一月十六日頒發明令罷戰退兵又曰本年二月十三日電令宣布實施李督所擬之五條辦法乎查兩電相距三閱月間陳督之未遵前令停戰無可諱言而竟以未嘗抗違命令非袒護而何（一）認二月十七日以前不受拘束之諱飾也對於二月十三日以前陳督之抗令而旣袒護之則自十三日至十七日之四五日間認爲不受拘束更不足責若然責之是不揣其本而齊其末也况自十七日迄今陳之停戰與否尚難證明又無論十七日以前耶其爲諱飾豈待煩言（一）認參戰軍取消尚非其時則參戰借欵當然支付之剌謬也所參若爲歐戰則歐戰旣了無所用參即不必成軍而必曰參戰軍取消尚非其時閣下縱可自欺國民及外交團固不受欺雖投資助害之日本亦不敢欺人而有停付參戰借欵之表示乃閣下獨曰當然支付此實縱容黷武派之利用此欵以對内作戰任誰保證其不然國民均不信之其爲剌謬更屬有心（一）認摭舉外交内政種種事實以詰難政府爲失集議本旨且軼權限範圍之非誠意也前此借欵自殺之武人内閣其對日外交爲誤國其强權内政爲病民中外人士非之千百載下笑之獨少數桀驁武人及貪婪政儈利令智昏不及覺悟耳此次南北和議當然以救此兩弊爲本旨而與此兩弊相關聯之事實苟各省代表認爲於國不利於民不宜何者不宜指摘豈得謂爲軼出權限範圍是故種種詰難自彼武人政儈言之不願受詰不勝其難而吾民參以上述理由殊認此詰難爲必要若使和會捨此種種事實不先解决而空議一切法律不獨滯碍特甚抑且裨益全無况會議次席固早經雙方同意乎豈足下眞見不及此直言不由衷而誠意不屬耳今請就來電下一轉語云此等外交内政不取决於此次和會則和會可不設矣總之足下居負責之地出無責之言全國人民大失所望本會旣以人民代表集合對於誤國病民諸大端雖欲置閣下不自負責之言論於不問奈皇天后土及後世子孫均不之許何爰本其判斷之力發爲深切之詞意在仍請足下對於議會遲滯認明是非先處陜事停借欵罷參軍予北代表以全權而自身亦正當負責以促和議進行幸勿因陳詞戇直認爲有意偏袒而不知省察民國幸甚（甚四）北京大總統國務院鈞鑒頃閱報載財部發行八年公債四千萬元以充軍實殊深駭異當此和會進行之際忽募此等鉅欵不惟南代表認中央無謀和誠意函電交馳抗議詰責即全國人民亦疑中央爲續戰之準備於和局前途影響極大敝會爲中央不欲謀和則巳如誠意謀和則於此時局未解决以前無論如何因難斷不可募此鉅債致人疑懊倘虞軍隊譁變不妨以國家他項收入暫爲挪轉以資維持一俟時局解决如有募債之必要再議進行吾民雖毁家紓難亦所不辭若此時發行鉅債則斷斷以爲不可也謹披瀝直陳伏乞亮察 
附總商會致和平聯合會函　敬啓者案查貴會暫行簡章第二條本會以代表全國國民公意力圖和平統一爲宗旨又查本年一月十五日貴會致敝會函内開至本會南移主旨意在與南北各代表就近接洽以公正意見爲雙方之仲裁完全持超然純粹之國民態度以求逹到永久和平之目的囑卽推舉代表與會各等語是純然處國民地位爲南北代表之仲裁人敝會遵囑推舉沈仲禮聞蘭亭二君爲代表追隨於諸君子之後以貢一得之愚昨由敝代表交閱貴會解决時局意見書披讀一過議論閎碩細察書面印有此係草案暫勿公布字樣想貴會亦以事關重大未敢遽作定案尚待研究妥洽再行發布者也在敝會意見貴會設會及南移一以國民公意處於仲裁爲要素現在南北和議尚在停頓時間無發佈意見之必要就現勢而論祗有催促開議爲應辦之手續卽使開議有日旣處於仲裁亦應聽雙方會議倘單方或背乎情理而未洽輿情或雙方所議不循軌轍始行設法糾正庶與設會及南移之要旨不致矛盾如其稍易方針無論持論如何竊恐有人議其後者此敝會所鰓鰓焉不能已於言也况此會皆係法定團體所組合與其他隨意集會起滅自由者不同應請格外注意免滋物議實爲萬幸此致全國和平聯合會上海總商會啓三月十六日 
[各省對張紹曾支電之答覆]  
　　張紹曾氏對南北和議停頓問題曾提出意見四端於支日通電全國（見七日本報）徵求同意兹將各省覆電照錄於後（其一）支電敬悉和議停頓羣望轉圜我公遠矚高瞻深維形勢以被髮纓冠之意爲清源正本之謀主張四端切中情事其謂此次和會兩方應視爲國家共同根本改革之舉不得視爲南北權利之解决語尤扼要果行此䇿可使法律事實兩無牽就近憂遠患一概掃除根本之圖無逾於此再三循誦欽佩靡極至表同情謹明愚意特復光遠齊（其二）捧讀支電擬就消弭内爭各辦法爲根本之解决偉論名言至堪欽佩鄙人極望和平不計權利耿耿此心當所共諒但能勸告雙方當局得其同意鄙人無不贊成特此敬復王占元庚（其三）支電悉卓籌四端爲和平根本計畫佩甚陜事業經明令停戰並催促雙方開議所冀捐除枝節促進平和庶爲大局之幸清暉在望益佇良箴能訓青印（其四）支電誦悉列舉四端實爲和議前提匡時名言莫名欽佩北方如能贊同和局自易解决特電奉復時乞敎言政務會議印（其五）支電誦悉此次議和爲解决國家根本大計以蘄永久和平並非局部之爭及南北權利問題故組織之初亦曾略具意見大要本諸國情公理掃除一切無謂之紛爭以求眞正民意與尊旨大略相同不圖甫經開募遽因陜戰密約各問題頓生波折推其原因無非鞏固私人之權利遂至破壞和平毒痡四海斷送國權亦所勿惜誰生厲階此救國志士奔走呼號欲救於萬一也台端深維禍亂之源爲救時之要略卓見四端極中竅要倘得邀天下之幸奸人警於公論大局得有轉圜則一言興邦不禁跂予望之特此布復無任欽遲唐繼堯寒印（其六）支電敬悉和會停頓枝節横生瞻顧前途憂心如搗尊見四端扼中竅要廻環莊誦欽佩無任即懇鼓吹進行見諸事實解糾紛於南北謀永久之和平舉國蒙庥寗惟私幸謹電奉復張敬堯叩印 
[華僑平和期成會之往來電]  
　　致江蘇李督軍電秀山督軍鈞鑒和議停頓全國悚惶海外華僑尤爲痛心敝會現嚴電北政府請速懲辦陳樹藩以謝天下倘北政府能俯如所請和議當可續開否則影響歐會國家人民淪於滅亡我公一言九鼎南北倚重斡旋和議惟公是賴華僑平和期成會巧 
　　朝鮮華僑總商會來電上海華僑平和期成會公鑒國内政爭擾攘經年種種痛苦不堪殫述苟不及時促進和平後患何堪設想敝會同人一致贊成貴會宗旨願附驥尾章程已分布各華僑知照特聞朝鮮京城中華總商會銑 
[林森覆䇿進和平會電]  
　　上海中華國民䇿進永久和平會鑒奉電祗悉貴會長憤時感事嘆惜以終曷勝悼歎劉公德望事功炳彪寰宇飾終令典允宜從隆尚幸諸君子慨念時艱和衷共濟用紓國難而慰英靈無任企禱林森寒 
[舊國會電催旅滬議員回粤]  
　　來電一上海唐總代表鑒和會問題旣有公爲總代表主持全權復有分代表贊襄一切同人深信必能克盡職責爲中國人民造福乃公虚懷若谷復欲延攬國會人材用備諮詢以致兩院不能開會舉凡外交内政以及憲法各要案均無從議及須知國會意見取决於院議個人無代表機關之權公如果尊重國會但求着力於前次議决之大網足矣此外必不分心周旋即和議能否進行要在兩院能否開會爲後盾長此散漫不整將來議及國會問題恐北廷滋爲口實公幾無辭以對公愛護法團體尤愛國會者務望將已延攬之國會議員及其他留滬議員一律勸其立時回粤共維大 
 
 

Page 11

 
 
局杜個人分馳之風習納多數意思於軌道護法幸甚國家幸甚 
　　來電二旅滬兩院同人均鑒頃因和會開始公等以酷愛和平擁護法律之故紛紛奔馳於滬瀆弟等固深信此行爲愛國也時論不察多以熱中好名相責備竊以爲過矣雖然吾儕職責規定法律因此而令兩院不能開會舉凡日前外交内政各要案以及永久之根本憲法案均無從議及則招人責備亦固其所即此間同人函電督催者均因乎此未有他意也來函詢各議長所薦之羅家衡陳䇿馬驤諸君是否應一律回粤敢簡單以答之曰議員之行動以法律院議爲從違者也凡非法律院議所許可者均在回粤之列和議雖關重要旣有總代表主持全權復有分代表贊襄一切吾人但求其隨時報告足矣此外儘可信任代表諸公若將來和議於法律之外或不滿於國人之期望吾人代表國民尚有最後之贊否權吾人又何苦舍棄尊貴之職權以求法外分歧之行動乎况乎人之聰明材力有限專營一事猶懼不足若兼收並包顧此失彼知必不免同人中果有熱心他事者竟可辭職俾得專心所事遂可不曠公務而塞反對者之口否則恐責難終不免也近聞北京非法國會將開或將有法外之行動吾人於應付時局又多待商之件務盼公等即日回來各盡職責總之此次護法戰爭能否成功關係於國人之有無毅力而尤關係於同人之自身有無毅力團結堅持到底公等逹人諒鑒於此 
　　去電廣東參議院林議長曁同人均鑒北廷違約攻陜迭爭無效經唐總代表提出四十八時限期答復北廷竟置之不理似此藐視西南毫無誠意萬難容忍請速定大計貫澈護法主旨無任懇禱鱗等不日返粤并聞周震鱗陳毅王法歧黄明新黄汝鑑牟琳彭漢遺彭介石李燮陽張敬之李奇丁象謙唐寳鍔張我華居正方濳王軾功郭人漳茅祖權楊銘源焦易堂張書元温世霖王乃昌彭養光叩 
[江寛案第十九次續訊紀（續昨）]  
　　江寛船被楚材兵艦撞沉案第十九次續訊情形續紀於下被告律師畢士華詰詢艦長趙進銳供詞問何以曉得有船往前走抑看見的答祇聽見水響問碰了以後你跑到船面上看船損傷否答看見船頭碰壞及兩邊艙板均壞問你見船進水後你急不急答一船性命何以不急問你下去堵水後復上船面見他船否答没有聽得他船情形問楚材其時如何情形答祇亂跑問他船其時如何答他船回轉來靠在我船問那時江寛第二回碰楚材那一部分答左邊問是否碰左邊時有許多人跳來答是問救多少人答百餘人問你觀江寛有記號否或燈旗答没有問楚材船有聲音否答曾拉救命聲打救命鐘問你船上有的兵係何兵答衛隊問此兵是你管否答兵官管的問楚材有多少舢板答四隻問有壞否答碰壞二個問還有二隻如何答一係小火輪問小火輪放否答因有鉛絲紥住如要放須點餘鐘可放下很費事的問你如要油漆楚材用何船答一小舢板問可救人否答祇能容二三人問後來江寛如何答退後去不知道問楚材被錨拖住不能走你做何事答欲起錨練恐震動船所以斬斷練條問斬斷否答斬斷的問兩船相碰時楚材離岸有多遠答一百數十丈問楚材上有槍否答没有問你船開槍否答救人尚不及何及開槍問你分付否答没有問你疎忽不救人如何辦法答我的舢板多壞將何救人問招商局證人說碰了江寛尚兜一轉答我船旣被錨拖住如何能走問你船斬練後開往何處答福中碼頭問到碼頭船上何人管答領江負責問到了碼頭如何答穿跳板人都就跑問你那時可有工夫將他們名姓一一記錄否答無暇及此問你認識此洋人否（指坐在堂上之招商局漢口碼頭洋人）答不識問你曾親口與他講英語係救起三十五人答没有問你平日與該洋人見過否答未見問你想將二錨起來否答未起問兩條中有一條已起來答曉得的問何人所起答水　子問碰船時天氣如何答陰天且有大風雷電間現在楚材在何處答在武昌訊至此取一楚材船艦碰後之照片令該證人閱看答是又取一楚材船所開之修理清單及來往文件案卷一束令該艦長閱看答是的問是否欲開湖北督軍修理答是的問此項修理工程何人估計答揚子公司問多少修費答十五萬三千八百兩訊畢即據原告代表麥克樂律師詰據趙進銳供問航海簿子在何處答已經遺失問何以曉得遺失答找不到想必遺失問何時找的答碰船以後問機器房有無航海簿答不曉得在何所問你是管事離開漢口之後有無命令答我在劉家廟分付開船問你除分付開船有别的命令否答没有問何時離漢答八時問有無呌楚材跟楚泰走答我祇分付開船而已問有無呌楚材如何走法否答航行有定例我不干問你在船招待客人是否答是問適才你說在船艙跑出來看看答是問何以要出來答因我船停機問你是否料停機有事故答是問你上來如何答已碰了問兩船碰在何時答我没有看鐘表問未碰以前亦不出來看否答是問你未上船面兩船是否已碰答我在床上已碰問你碰船以前有無信號答只一回聲問一聲回聲有多少時間答說不出問你在下官艙未出來以前聽見回聲出來有多時答約二分鐘問你說碰了船曾拉救命回聲答是問是不是遭難拉的答是問救命回聲是否係分付拉的答是問你看見他船情形否答祗見往前走問你可曉得傷幾百人命否答不曉得問你船旁岸有見洋人否答没有問你從來未見過答祇法庭上看見問你何以記得清楚答外國人不注意的問當時旁岸黑暗否答小雨問你有無見彷彿是洋人之人答没有問那天晚上旁碼頭一個洋人多没有否答没有問你現在有無狡賴答没有問旁岸以後眞未見洋人答祇見關上有兩洋人問是否一係河泊司等答我要招呼船上事没有計及問有無與人說話答没有我不諳英語問海關洋人能中國語答我没有說因參謀在船無暇問何以知係關上洋人答有水手報告我的問有無楷片與你答没有問關上洋人來你亦不着急不將碰船事報告關員答我們須報告督軍與關員無干問有幾個報與督軍答三個訊至此係休息尚有審判官詰問供詞頗長明日續錄 
[美國取銷花生入口禁禁令]  
　　大陸報云本埠美總領事接奉美國來電略謂自三月十一日起取銷花生入境之禁令但仍須領有入口證據再向領署請發領署執照時無容呈報入口證據之號碼云 
[廠絲對外貿易之未旺]  
　　我國各繅絲廠之廠絲自今正以來對外貿易雖有一千餘擔出口運往美國頭號價開過八百餘兩較去臘漲起銀二十兩上下至目下又見清淡據業此者云如無法國大宗交易實非正當市面所以滬上乾繭市價除江北貨開過一百零八兩外無錫紹興等貨仍無轉機希望以致各絲廠迄今未能一律開車云 
[縣商會定期改選會董]  
　　南市縣商會昨致各業領袖函云逕啓者本會遵照商會法改組本擬於上年十二月間選舉因時值陰曆年關歲務忽促曾經會董開特别會公决改於本年舉行依法投票選舉會董兹於本月二十二日（卽陰曆二月二十一日）爲開選之期特檢附選舉票一紙被選舉名單一紙即希察入照章選舉塡冩限於本月二十二號以前送投本會選舉匭内並請屆期午後二時蒞會監視開匭以昭鄭重專佈祇頌台綏 
　　又函云再啓者本届選舉經會董開會公决援照總商會呈部成案凡曾任會長會董者滿任後仍認爲會員應將本會滿任會長副會長及以前曾任會長會董者姓名一律加於選舉名單等語當經列入議錄在案執事係本會前任議董一律有選舉權被選舉權合應奉逹依期投票選舉爲荷 
[回國華工毆捕之判押]  
　　由法回華之華工銅匠余富金韓掌林沈申年等日前至法新租界愛來格路招募華工事務所内向捕頭臘脫來領取薪資不知因何起釁余等持洋傘將該捕頭頭部擊破捕頭無奈開槍誤中二百四十三號華捕左臂旋將余等三人拘入捕房候究等情已誌前報昨日解送法公堂詰究捕頭上堂稟明前情詰之余韓二人同供民人等均係浦東人餘供支吾沈申年供民人雖與余等同往領取薪資不敢帮兇求察中西官判余押西牢六月韓押五月沈押一月 
[工商研究會歡宴楊小川]  
　　工商研究會會員昨假東亞酒樓設備西餐公宴該會正會長新任滬交涉員楊小川上午十一時副會長郭建侯吳善卿會員沈卓吾金子兼徐春榮王漢强沈佩蘭等三十餘人陸續蒞止楊君於十二時到來當由全體同人歡迎入客廳略事寒喧即行入席由郭副會長起立代表全體舉杯向楊君稱觴並致歡迎之詞述畢楊君起而道謝並稱歡戰已終正吾工商界發揮之良好機會諸同志自應振刷精神力圖進步並希望會務日益發逹云云演說畢吳善卿起立略謂鄙人無德無材此次謬承諸同志推爲副會長實不敢就請另懌賢能云云經楊君起而向吳君一再勸勉並由全體挽留繼由金子兼沈卓吾等先後演說大致均勉勵工商力圖振作之詞演說畢飮酒聚餐至三點餘鐘始散 
[匪徒白晝搶刦烟紙店續誌]  
　　本城虹橋南首祥成烟紙店被匪徒王長根攫取大洋四元小洋三十二角銅元十二枚當場由警趙鳳桐追獲人贓解由二區二分所申送警察廳訊辦等情已紀昨報兹悉此案於昨日午後經司法科劉科長提案研訊祥成號主沈仲山投案伸訴當時被刦情形請求將被攫銀洋如數給領並求將搶匪究懲質之王長根供蘇州人向爲錢業失業已久不得已出此下䇿請求成全等語問官得供以王匪尚有同黨在逃在外因判王收押飭警緝拿在逃羽黨到案併究所有起案大小銀洋銅元等如數給沈仲山具領 
[巡警查獲盜贓]  
　　閘北潭子灣協興祥布店於本月初六晚被匪搶去土布斜紋布數十疋事後該店主顧毛國並未報告警區請緝前晚有阜寗人杭照其在滬寗鐵路北荒墳内取出所藏之贓物被四區派出所長警查獲帶回所内詳細盤詰據供由住居义袋角草屋内之陳錫慶爲首糾同民人及陳朝品江二李某王某等同往搶刦云云當經張警正立飭探警將以上各人一併拘獲押候究辦 
[訂書匠照常上工]  
　　訂書工帮於陰曆本月十四日起要求增加工資同盟罷工已見前報兹悉此項工人全體約有二千餘名前日在新疆路某茶樓開會集議公推孫永萬爲代表向書作主沈瑞林浦雙寶請求轉商書局主李東昇葉九如實行加資聞李葉二君亦鑒於各工人生計困難慨然允准加資限兩星期内决定辦法工人方面經吳某等再四調停已於十七日起一律照常工作矣 
[油紙傘工人要求已遂]  
　　甬帮油紙雨傘工人因要求增加工資同盟罷工已迭誌前報兹悉各店主以工人等罷工多日頗有損失遂停止供給飯膳而各工人以此項工資本屬論傘數計算店主不應將火食停止遂於昨日由工人代表常玉林等向同和生源裕泰等提出理論各店主亦以工人久曠不做殊非雙方之福乃允每百把大中小統扯照加二角五分令該代表轉勸即日開工並備辦酒肉以謝數日來不給火食之過業已雙方允治即日可以開工矣 
[青年會義務學校之發達]  
　　四川路青年會童子部内附設之義務夜學一所專收有志求學無力出資之童子及工商業界之學徒倡辦以來已逾二載上星期爲該校本季開學之始報名入學者多至二百餘人内分英文六班國文四班算術二班義務敎員三十餘人近聞該校力求推廣現擬崑山花園路開一附校及每日下午四時至六時該會再設一二時學校（皆不收費）俾一般窮困子弟均又得受良好之栽培云 
[農部亦給救濟婦孺會匾額]  
　　中國救濟婦孺總會昨接松滬護軍使函云案准農商部咨開查該會長等設立救濟婦孺會成績卓著洵屬熱心公益有裨世道人心自應題給匾額以資表揚附上匾額一方相應咨行貴護軍使查照轉發等因准此並附匾額一方文曰義聞宣昭四字云 
[籌辦温州公所近訊]  
　　温州旅滬同鄉會日前購地一方建造温州公所計地十餘畝坐落康衢路已字第三百九十九號與徵寗會館連界契價業已交付完訖計購費連同建築費約洋五萬餘元現已分途　募第一組爲吕文起第二組張雲雷徐寄　第三組潘鑑宗周季綸姜少泉第四組林楚雄黄敏之陳幹夫謝俠遜第五組金莫階孫秀峯林炎夫白成道沈滋澄曹序　朱壽卿林仲昭楊敬之朱仲衡第六組楊雨農唐伯實吳松齡王子亭張益平潘聘如曹桂生潘梁卿金介眉張植三陳百川等定陰曆年内建築完竣其木料磚瓦均由温州内地用夾板船運出云 
[浚河限期完工之縣令]  
　　上海縣知事公署訓令三林塘陸磊塘河工局總協董云案查開浚三林六磊塘河道自據報興工以來已閱多時現計春耕在即農田需水方殷前項河工亟須趕緊興挑趁此天氣暢晴之際督促工程早日完竣免誤農作要需仰該總董等傳諭各團董保曁在工夫役務須限於本月内一律完工勿任玩延並仰依限具報聽候騐勘切切此令 
[泰亨源正式開市]  
　　公共租界北京路泰亨源方記銀樓首創金銀號並設金銀化煉兩廠歷五十餘載近復發兌電烚元字十足條葉天字紋銀各種金銀首飾自去年先行交易以來門市營業頗盛兹擇於十九日（明日）正式開張云 
[美丁副領事抱恙]  
　　昨日星期二公共會審公廨上午訊理各捕房瑣案其第一公堂輪應美副領事丁君陪審因丁君偶抱小恙不克蒞廨故併歸樓上第二公堂由俞奠孫襄讞與美副領事思君訊理 
[醫生張汝舟逝世]  
　　數年前負海上盛名之張汝舟醫生於前晚病故於麥家圈病房張前曾任仁濟醫院副監院其所患之病爲近今流行病之變劇症中西人士凡識張氏者皆致悼意於其家屬今日將舉殯暫厝閩會館所建之山莊張蓋福建人也 
[緝私營長親出緝私]  
　　蘇屬緝私第二營營長薛藴卿查得浦東川沙南匯二縣毘連之欽公塘一帶近有梟匪聚衆販私意圖運滬販往蘇州各鄉私銷爰於前日親率師船二艘及弁兵等由滬馳往嚴查拿辦 
[迷路女孩待領]  
　　女孩杭富金頭梳髮辫身穿格子布棉襖格子布夾袴大脚著皮鞋在法新租界地方迷路爲捕查見帶入捕房昨送法公堂請示詰據杭富金供稱家有母親住居公共租界五馬路地方姐姐嫁與在大世界内執業之某甲日前出外購物以致迷路等語判送堂留養匯家屬認領 
[電車撞斃小工續誌]  
　　英商電車司機人陳同生日前駕車至法租界洋涇浜口適有一掮包小工經過軌道不及停機將該小工撞斃已誌咋報咋日由捕房將該司機人陳同生傳至法公堂請究陳供是日民人駕車至該處踏鈴甚響不料該小工置之不聞從横路衝出民人不及停機以致撞斃該小工咎由自取求察中西官以該小工自不經心與人無尤判將案註銷 
[徐錦章尚有另案牽涉]  
　　前由松滬護軍使署訊明發往陸軍監獄收禁之案犯徐錦章一名現因爲另案牽涉必須覆訊昨由盧護軍使特令軍法科派弁馳往陸軍監獄將徐錦章提解回署候訊 
[押遷日暉港以西之艒艒船]  
　　滬西斜橋以西之蒲肇河爲通達徐家匯虹橋七寶等處之要道船隻往來甚多前因淤塞故由滬南工巡捐局租用挖泥機器聞挖惟江北艒艒船隻在裏日暉港之西兩岸灘久泊不移以致該河淤泥易於積聚非將此種船只勒令移泊他處則所濬之蒲肇河不久仍然淤塞實與水利大有妨碍故由工巡捐局派員押令艒艒船户迅速遷移如違拘辦 
[盜賣無主墳地之查緝]  
　　上海市經董前據西門外某圖董報告有前充該處十圖地保之邵阿炳將萬生格舊基無主墳地七分有奇盜賣與馬姓管業於去臘二十八日將該墳地所埋之棺柩掘起遷移無蹤查該墳地久已無人管業應當歸入公家接管請即轉呈上海縣知事飭提盜賣是項無主墳地之邵阿炳到案訊究追還等情當即據情稟縣請究在案沈知事得稟後立飭催徵史詳細調查始知該墳地原係楊姓祖墳已無後商邵因充過地保洞悉原因故竟私自毁掘盜賣法無可貸遂即派警查提究辦詎邵已聞風潛逃並無下落現已移咨各警區嚴行查緝矣 
[惡姑虐媳致斃之定罪]  
　　范張氏控親家潘錫華縱容伊妻王氏伊子福舟虐待伊女潘范氏（即福舟之妻）因傷致斃一案因福舟在逃經地方審檢廳先將潘錫華潘王氏夫婦訊明收押聽候宣判飭遵在案昨日午後仍由刑庭長端木棻會同李檢察官開庭飭提潘王氏至案略詰一過以其傷害媳婦致死罪已成立判處二等有期徒刑著監禁五年以儆判畢飭令還押候上訴期滿送監執行潘錫華仍命收押限交伊子潘福舟到案究懲 
[查獲和誘偕逃之男女]  
　　前在南倉街開設煤炭店之甬人吳振卿病故已久吳妻陳氏自吳故後將店出盤與人已則仍居該店樓上該氏有女大妹現年二十二歲尚未字人日前該女忽失所在該氏找尋無著不料該女爲天津人前在敬界辦事之吳承明誘拐偕逃昨日同乘同華輪船擬往天津當爲救濟會探員虞占順查獲知照女母吳陳氏到塲證明一併拘送地方檢察廳下午經檢察官提訊之下判吳承明吳大妹分别收押該氏退去候示 
[逃媳交姑領回]  
　　崇明婦人單紀氏前日在义袋角尋見其逃媳曹氏扭控四區警署據曹氏供稱已被丈夫單喬坤賣入四馬路某妓院得身價二百元因不願接客被鴇婦毒打逃來閘北織布謀生請爲鑒察云云張署長命轉解司法科昨經段科員質訊之下因曹氏所供均非事實判仍交其姑領回管束 
[成衣舖雜物價先抵房租]  
　　收租人丁欽堯昨至法公堂控成衣舖主蔡子榮虧欠租洋四十元又陳李氏控蔡將托製之衣料取去棄店逃逸所有店内雜物祗值十餘元請求核示中西官判先將生財拍賣抵租餘欠俟被告出面扭案訊追 
[塘灣鎭破獲嗎啡窠]  
　　西鄉塘灣鎭婦人朱喬氏邇來在家私購嗎啡爲人打針過　昨爲該鎭縣警察第二區查悉飭警至該氏家抄獲嗎啡針二支並每日代人打針之賬簿二本連同在彼打針之徐銀松孫銀華等一恲拘解事務所轉送地方檢察廳訊究 
[南車站查獲烟犯]  
　　昨日上午八點五十分滬杭鐵路南車站開車之際有松江人張月生身帶烟膏四小盒被駐站之二區派出警士杜文魁搜獲當即解區訊辦 
[茶館留人吸烟]  
　　前日有駐紥浦東其昌棧之三十七團兵士毛鍾秀李明德二人在陸家嘴雙龍園茶館啜茗見有多人在内吃食洋烟上前干涉致各吃客紛紛逃散僅獲店夥王阿文一名並烟具全副就近拘解遊巡第四隊轉解三區總署訊辦當經曾署長詰明前情判令該兵士回營王阿文押解警廳司法科訊辦 
[聚賭售烟之科罰]  
　　紹興人謝阿高在公共租界山東路四十號門牌成衣店樓上私設總會聚賭售烟被總巡捕房捕頭偵悉於前晚密飭中西包探協往將謝與烟客賭徒金明潮張德和張炳賢韓金發汪雲發湯家祥山金榮周阿家王阿鳳戚阿元黄成昌俞芝蘭王金富吳維卿等十五人連同烟賭共一併帶入捕房將謝收押餘人各存洋保出昨經公共公廨傳訉據中西包探上堂稟明前情並將烟賭其呈案請究訉之謝阿高供稱因友人金明潮到來聚賭撲克是實其餘各人亦承認賭傳俞襄　核供商之美思副領事以被告等聚賭違章屬實判爲首之謝阿高罰洋十元餘人各罰洋三元一併充公烟賭具銷燬 
[拘獲大批賭徒]  
　　新北門口某號門牌前晚糾合數十人在内賭博經二區一分所馬警佐訪悉於十一時許親率巡官並全班長警馳往將前後户把守人内捕拿各賭徒聞警奪門跳牆奔逃當塲由警分投拘獲張安春俞金生等二十四名起獲賭臺上大小銀洋百數十元馬警佐諭令一併帶回本所研訊一過判令一併收押咋午備文派警將各賭徒連同賭洋申送警察廳下午經徐廳長發交司法科訊辦 
[車夫拾遺不報]  
　　黄包車夫秋阿海前日在百老　路拾得鈔票洋二十元匿不報捕被戈登路捕房包探毛伊文查悉以其違章於昨將秋拘解公共廨經中西官訊判秋押候查明於下禮拜二再訊 
[質衣乘間竊褲]  
　　季田元昨持衣服至閘北海昌路閣盛押店質錢時乘間竊取櫃上之灰布單褲一條圖逸被該店學徒蔣榮華瞥見當塲追獲扭控四區警署押候訊讥辦 
[划船内煤炭何來]  
　　浦東三區崗警柴啓明前夜在爛泥渡口查見小划船一隻裝載頗重形跡可疑正擬喝令近岸騐看詎該划夫即行逸去當將划船扣留内有煤炭七百餘斤報經曾署長招人認領一面飭緝在逃划夫務獲解究 
[搶珠花禁押半年]  
　　匪人桂生前晚在河南路攫取婦人趙朱民值洋六十元之殊花一朶圖逃經氏鳴捕追獲人贓昨晨山探王松泉將李拘解公共公廨請究原告投訴當時被攫情形訊之被告認搶不諱中西官得供判李押西牢半年贓交原告領回 
[串竊線襪各押三月]  
　　無賴季鈞前晚與許楚四同在南京路永安公司洋貨部串竊線襪一打圖逃被包探陳阿根查見當將人贓一併帶入捕房昨解公共公廨經中西官訊明判季許兩人各押西牢三月贓交原告領回 
[道尹公署批示兩則]  
　　崇明縣紳士嚴師孟呈爲故違訓令請示解决由據呈已悉此案前據具呈即經令縣迅速集訊判决具報在案迄已日久因何延不訊决殊不可解候再催令崇明縣知事立即傳訊判决具報母得再延滋累 
　　上海馬德記木工廠請求給示保護由旣據聲稱赴縣註册有案所請給示保護之處應予照准 
來函 
[求新機器船廠來函]  
　　逕啓者頃見報載有敝廠小工毆傷日人一節甚爲詫異敝廠並無日人更無毆傷日人之事諒係誤傳應請更正爲荷 
雜評二 
[錢内閣之負責語（庸）]  
　　錢能訓覆熊秉三蒸電有北方羣帥皆靜聽指揮之語北京政府可謂能負責任矣 
　　此次陜西江日以後之戰事論者或謂由於軍閥派之發蹤指示非出北京當局之意此固或係深知内情者之言然亦極欲爲北京政府開脫其責任也今錢氏旣謂北方諸將惟政府之馬首是瞻然則所謂陳樹藩等違抗命令破壞和議者眞不成問題矣 
　　錢内閣有此一電不啻表示北方武人之行動皆出政府之指揮故使陜西江日後之戰事得完全證實則北京政府之責任雖置百喙無能爲之辯解也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（四十四）] [  一之]  
　　昔記者旅美京與外交界人員相往還以我東方同洲諸國言惟暹羅及日本耳茂漪與暹羅駐使之家屬過從極密記者偶一往日使署則見使署附近尚有寄居留學之日人甚多詳稽其所從來大抵皆精通本國文史曾任若干年之大學敎授者也彼輩留美期限甚短歸日本後收效反覺甚宏所謂事半而功倍者誠足令人望而生羨不徒法良意美之足稱也 
　　日本人之往美國者即係尋常僑民亦必愼加選擇若將負笈游學茯難蓋什伯於我國我國尋常中學程度不足之人祇須學得殊方異域之文言歸國不難敝屣國學菲薄先賢舉國瞠目結舌不辨孰是孰非而日木人之歸國者環境皆通人新學中正多耆宿後生小子自萬不能輕忽若是日本人中竟有留歐精研法學十三年歸國僅得一尋常大學之法學教授者故旅美諸日本人大抵藐視吾華其尤著要之點謂我華學子外國大學甫畢業本國情勢或未知便欲擔當國家大事而目空一世信手推翻一切云紐約日本文報紙之短評嘗有「生爲中國青年機遇至堪艷羨令人盼想不到」等語嗚呼此豈眞堪艷羨眞足盼想者耶 
　　日本某博士供職美國之農部嘗顧記者言曰日本伊藤博文桂太郎諸名人皆昔日之留學生也而日人之留學生中每多建設之才故日本五十年來寢昌寢盛眞足以語圖新中國留學生不乏出類拔萃之選然就過去者言破壞之事業尚可見建設之人才實不可多得也記者聞之因復憶及庚戍辛亥間某外人來中國搜集影片事蓋我國在五十年前内地各照相館有一至可笑之事實其攝影仿單中嘗印有（戲裝加半洋裝加倍）等例一時好新奇者莫不欲一着洋服留一全身小影以誇耀於朋輩中但洋服非如我中國服置得一身盡人可試着也必須修短合度肥纖稱體乃得着向人前被之外出故屬某甲之物决不宜於某乙之身而此等照相館偶備一襲不倫不類之洋服竟須令無數人悉試之寗非曠古之創聞乎某外人嘗彚列此等異樣影片爲一帙而以大字顔其卷册曰新中國之新改革誠可謂之謔而虐矣以記者所見其各類影片中有領未加釦者有加釦而無領結者有袴未鈕者有雖鈕而下長及地者種種怪狀不勝枚舉逆料當時留影之人又奚料其陃劣若此此誠所謂當局者濁旁觀者甚清也世之一意孤行而率言改革者當時雖若可行日後不免成畫餅亦猶不審洋服之稱體與否而試着之以留影者當時雖若可喜迨數年後出洋留學者衆御西裝者日多自必深慚穢陋事後追悔之不遑矣 
老申報 
[太平彭（見光緒元年十二月二十八日）]  
　　燕市多無賴了弟不務正業好爲游戲茯所戲弄者靡不窮工極巧如削竹爲箇名爲空鐘糊紙作鳶名爲沙燕甚至踢球擲石亦手足靈便身軀趫捷故雖小技亦有可觀也每值令節良辰朋從咸集羣作諸技以爲悅婦女則延頸以觀兒童則拍掌而舞途中車馬爲之擁塞顧作者習焉不察而有司亦漫不加禁其中最可厭者莫如太平鼓一物其名雖雅而其制甚劣旣不能列於笙歌亦無從施茯会倆徒以鐵閱裏革繫以長柄柄下綴大環有小鐵　數枚左手執柄以搖之右手又秉竿以　鼓唯聞鼓聲淵淵鐵聲錚錚嘈雜聒人毫無趣味但祗習以爲戲無碍地方亦聽之而已惟相傳道光年間有因太平鼓而滋事者蓋鼓聲極大每於冬令夜間三五匪類持鼓羣擊圍住一方幾令人震耳塞聴别無所聞若於閙熱叢中男女雜沓之處匪人挾鼓於胯勾結成羣訂時畢集擊鼓爲號乘機擄脅婦女剽掠財物無所不至從旁之人但聞擊鼓其鏜而初不知其踴漸違禁難保無匪人復蹈故轍即使不萌歹意此物亦覺索然無趣徒令騾驚馬孱行人爲之戒途何不重申舊令永遠革絶耶竊謂歌頌太平亦無庸藉此一鼓作氣也 
常識 
[屋外生活與健康] [  陳俊時]  
　譯美國體育雜誌 
　　吾人鑒於事業之成敗全視其人身體之强弱以爲斷有志者莫不以衛生爲要務鍜鍊其體以爲他日爲國効軀之預備顧衛生之途亦多矣而屋外生活尤與身體之健康有莫大之關係記者不敏敢黄所見以告世人願有志者諦聽也 
　　屋外生活之益知者固多然力行者究不多覯尋常二十分或半小時之屋外居處每日行之者雖夥然效不易見蓋以時間之太少也依衛生原珅每日至少三小時在屋外愈多則愈佳即終日居屋外亦未嘗有害 
　　屋外生活人生一快樂也步行也拍球也坐談也游戲也莫不興趣盎然或則偕家人叙天倫之樂事或則與知己傾久别之積愫更參以種種天然之　影其樂曷極哉 
　　吾人每日作事大多皆在室内空氣流通類皆不靈尤以工廠及公司辦事室爲甚工作時間平均常在六小時以上吾人皆知血液之清濁侍空氣之流通與否方血之發自心房循動脈管而流行也體中各部之汚穢悉爲所清乃自靜脈管而入肺部賴呼入養氣之洗清而復入心房養氣變爲炭養氣而復呼 
出故空氣而潔吾人體内血液清空氣而濁吾人體内血液汚是可見新鮮空氣重要之一斑以屋内空氣之汚濁人居之五六小時若不出外呼吸新鮮空氣血液之毒將入皮膚而成疾病即幸面晃病則頭痛目眩精神疲倦去病亦不遠矣 
　　上述呼吸新鮮空氣爲屋外生活利益之最大者次爲藉陽光以除微生物保人體於健康耳據最近微生物家宣言一立方寸空氣中有微生物不下萬千空中徵生物之多蓋可想見其中雖非皆有害然有害於吾人者亦不少身體血液不清微生物入之更易滋蔓陽光者最良之殺微生物之物也據科學家言微生物經三小時之直接陽光無不死者且血液潔淨微生物亦不易繁殖蓋微生物最喜者爲汚穢與黑暗而最畏者厥惟清潔與陽光而已吾人久處室中衣服皮膚常附着無數微生物若不除之待其入體内設抵抗力薄弱不爲所侵者幾希常人春夏兩季出外者尚多至冬季畏寒而終日幽居一室者往往皆是此則大謬人之筋肉愈耐苦則愈富抵抗力若保護太周則抵抗力益弱而病易侵故科學愈發達人之抵抗力益弱而病益多也久幽於室設一刻出外則傷風受寒自不免矣不觀夫彼農人乎終日孳孳耕耘無時或息旣無滋養料以食又少講求衛生而其身體之强豈常人所能同日而語其道維何亦曰多吸新鮮空氣血液潔淨肺心俱强病不易生耳更有一證即彼飛翔上下活潑潑地之鳥類一旦爲好事者捕之而置之籠中則往往不久即死無他亦以缺新鮮空氣而已 
　　星外生活與健康之關係旣如上述至於屋外何作當亦爲一問題身體不甚强健者當以步行爲第一以其温柔而全身運動各部皆能得益方向宜向日而行路程不可太少當在三四英里左右次爲　球頗能得益尤合於婦女至於青年壯男自可作較劇烈之運動如足球游泳長跑捉迷藏滑冰及他種游戲也至於屋外生活時間當以清晨爲最佳蓋是時空氣最潔淨也然若不便他時亦無妨終以常常行之爲要而時間問題猶其餘事也 
　　肺病國人患之者夥矣以其療治之難患此而不起者不知其幾何矣然近今醫家已有發明治肺病之法其法維何即利用天然能力屋外生活多得新鮮空氣是已關於此點叙述甚多兹不能詳姑俟他日 
　　譯者按美人素以講究衛生體育發達聞於世而著者尚以此大聲疾呼以空氣不潔之害肺癆之危險警告國人不亦愼且謹哉回視吾國年患肺癆而死者曷可勝數未嘗聞有以此警世者人種衰滅旦夕可見國内不乏有心人亦有聞風興起者乎 
 
[召伯甘棠（古蹟圖三十五）]  
小說 
[牕中死婦] [  雄倡]  
　　偵探家柏累堪方閑坐室中展報披閱狀至慵惰復時時舉報中所載語其友白德世白德世則方置日記本於膝前作狂草加以注脚翹兩足於床閣之上爲狀至適柏累堪曰君不觀去歲報載謀殺案中大率爲抱奇癖之老婦獨居平頂之樓屋屋或荒凉孤悄但一侍僕或竟無有今晚報中復載如此類者一案案中頗有數節足耐人尋味者君試聽其辭曰昨日之晨有一性情怪僻之老婦名曰密期杜蘭文尼居英吉利場一平頂屋之樓下去此乃未遠婦乃富碩而多金人人知之家傭一婢名曰秀山密斯杜蘭文尼深居簡出每日晨間約八句鐘有半此婢則出而市物可一時許始歸習以爲常昨日之晨秀山又以筐加其臂出如恒例是日濃霧四塞細雨蒙蒙君當猶憶及迨九句鐘有一密司忒奚克司德者經紀商也居屋之樓上下樓將往趁早行之火車入城下時瞥見一年少出自密期杜之屋中奚固未知其僕婢已外出也因亦不甚措意據其言是人年可二十五狀至安詳而落落且似憶行經其側時其人方爲掩關尚迴身與户内人語但此節記之亦不甚清切迨九句鐘逾刻有女學生數人赴校道經其地此女生每日晨間恒於此時過其處則决謂曾見密斯杜方上其起居室中臨衢之牕簾似此女生與密斯杜覿面微能辨識又以其幽居塊然無偶則輩中私加以外號曰女隠士云據此女生所述密斯杜髮作鐵灰色寢衣緣以羊毳則良與報中所紀載者合蓋此婦非至午後罕整其衣人皆知之迨九句鐘有半秀山歸方上門首梯級斗遇餅師家僮厮賫送是日之傳飥至秀山出匙啓關思入而置其筐然後受此餺飥乃足未踰閾忽爾太呼復坌奔而出此僮厮見其驚怖失措則欲以膽力自詡獨奔入第一即見密斯杜伏臥起居室之地上逝矣尚加羊毳爲緣之寢衣則以堅韌之鞭絲縊死者絲繩尚深陷入其頸肉僮厮即亦大呼謀殺而不踰時醫生及巡警咸戾案情如是而已即其情節而觀亦非無味今請更言其意巡警旣至急加以搜索則一物未失屋中貴重之物甚夥而婦死時指上猶加至美之金鋼鑽戒指數事並盜御一金鋼鑽十字之架故自外觀之行殺之主義初非爲刦也人但知此婦親屬中惟有一姪數年以前曾與角口因大相怫忤無可挽救其姪以跡涉一無恥之事爲鄂斯福大學所逐乃渡海赴美洲至今猶居彼中此消息乃得自密斯杜所延之律師而巡警以電諮訪復微實其事 
[自由談之自由談] [  不冷]  
　　任事雖當不避嫌怨行我志而不屈然苟必擇世間唾駡之事而爲之原非我之本志而又不必我爲其亦不可以巳耶古語有云萬夫所指無疾而死人亦何樂乎此也 
 
 

Page 15

 
 
   
 
 

Page 16

 
 
   
 
