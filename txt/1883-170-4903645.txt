# 1883 - 170 - 4903645

 

Page 1

 
 
[佩文府出售] [  點石齋主人啓]  
　　本齋所印之佩文韻肩丟年　售與某客不料尚剩數百部竟延遲不出故將伊定銀罰去此書歸本齋自售結帳其價仿照原定每部十六元連木箱一隻顯微鏡一面購者祈仍向申報舘間壁申昌書畫室暨各外埠之賣申報人價買可也 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒署始蕆事進呈　乙覽　賜名古今圖書集成仍命儒臣重加編校越十餘年未就雍正時復詔虞山蔣文肅廷錫督在事諸臣成之凡爲日四十爲卷一萬爲册五千二十爲　五百三十二上白歷象下至方輿以及明倫博物理學經濟靡不畢備圖則鑲銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵　內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔白餘年剝蝕消沈流傳漸少若再越數世　祇存其名而盡歸磨滅豈非一大憾事哉因思本齋現有照相石印之法擬將此書縮小照印惟工本大鉅且非點石齋一處所能告成須得另設一處廣招人工約三易星霜當可脫手是以　欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收錢照數掣發收據俟三年完工每股取書一部本齋除照股外誓不多印一部倘印成後育股諧君或不願取書自間本齋又可另立一售書公司凡育股者仔書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售每三月將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入服者請先將銀五十兩交至申報舘當由申報館點石齋蓋用圖章並由美查洋行主人親簽西字爲憑給發收單井將現已印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典放大蓋取便於翻閱也如遠處諸君亦願入股其殷銀可由票號匯來收軍卽交原票號帶回轉寄當亦無悞也按刊印此書工本頗多近數百年內恐未必有大力者重刊則今之所印者數傳後必當視爲珍帙故海內藏書家茍欲　架曹倉增色伏祈早交入股爲盼 
[出使各國宜愼其選論]  
　　行人之選自古爲難使於四方不辱君命乃足爲士宋之富鄭公與遼爭獻納二字至於死生以之若是者方不愧爲行人然而目下之時勢則與當時又判然不同今日之行人則又與昔時迴然各別何則前時行人不過暫遣而非常馳也至於常駐之使則苛非操守有素品行夙敦才堪肆應者不足以充斯選盖其難有更甚者己西國每與一國通商立約例派公使駐於其國都而其餘各埠碼頭又有領事官以駐其間以資保護又有兵船停泊以爲官商之衛其法最善中國自與各西國通商以來此法亦漸次推行雖未克徧約畧大備然竊有不能無慮者欽差駐節使臣位尊望重欽派特簡自必皆不愧皇華之任而其下領事等官未必皆屬朝廷親簡設有一二未甚可倚之人濫竽其中則實爲中國之羞貽使臣之恥是顧可不愼之又愼哉本報昨載美歐郵報言舊金山華民時被該處土民殘殺樹黨尋仇鬥毆無已自中國派黃肥度爲駐舊金山之總領事下車伊始懸示誖誖勸導繼卽懸賞嚴拿凶手並移文追捕押属交凶於是化莠爲良命案漸少該處寄居之箏人多以接洗西人衣服為業前忽爲土人禁逐謂每店須得本街國人十名互具保結方准業此以致該店大半閉門黃領事乃延律師與之反覆辯駁美人自知理屈亦卽弛禁華民賴以安業閱竟不禁爲之拍案一快滿浮一大白又云古巴夏灣拿島多買華民爲奴期滿則又轉售其虐待情形非可言喻竟有求死而不得者偶有自行贖身方謂天空任飛從此可以跳出火炕矣乃島人復不給以街紙巡街捕疑爲私逃執而拘人捕房出險而復入險殊爲有屈難伸近得劉湘浦爲該島總領事竭力稽查凡已滿期者不准轉　并給以街紙使得自由又勸各人信致家鄉由官代爲郵寄造有華民戶口册籍刊印發往閩廣等處俾各家屬知其人尚在世間華民因是而得回故鄉感激流涕如戴二天閱見又不禁拍案一快滿浮一大白鳴呼如黃劉二君者眞不愧爲使臣之選者已夫中西風氣情　固難强同然情理則實無二致彼西人之在華者西領事莫不竭力保護勿使有一夫失所華人設有稍稍　侮之者領事官卽爲之查辦必令屈者得伸危者得安前者汕頭爲爭地一事德領事致檄水師登岸以兵威相恫喝雖油　之事曲什德人然其所以如此者原祇爲保護起見是亦可見西官之於保護本國人民一事其認眞爲何如矣身在中國凡在通商各西國多有欽使駐紥而各處碼頭大埠亦有領事分任其事雖尚無派駐之兵船而華官之在外洋爲領事者已不乏人然如黃劉二君之堅强不屈思周慮密念念在於華民則亦近來所僅見夫欺生侮弱人之常情華人之在外洋人地生疎易招欺侮而華官又示之以弱不急出爲保衛則西人之視華人眞不啻爲砧上之肉苟有人焉與之據理以爭準情以断不必以兵威相脅制而已不難戰勝於樽俎之間以美人之仇華人如此而黃君有以感化之以古巴之凌華人如彼而劉君有保全之若中國派往各處之領事官人人皆如此二君之所爲則西人亦且聞之而欽佩决不能以二君之保護華民而反指爲非是也竊以爲中國𣲖往外洋之領事官實較中國州縣官尤爲關係緊要以華官而治在華之華人則爲理也易以華官而治在外洋之華人則爲治也難西人之所窺伺者正在乎此一事而辦理未善不特貽華人之害更足貽西人之笑華人之保全在此中國之體統繫此和誼之敦睦因此此而不愼其選而但因其能西語識西文遂以爲可以勝領事之任迨至措置失宜或以因循示之弱或以鹵莽啓厥釁轉致欽使貽羞中朝失體此則當軸諸公所不可不籌之於早者已 
[安法近聞]  
　　○前月廿六日倫敦發來電報登諸字林西字報言有法國兵船將河內被困之法兵業經解圍矣又閱香港四字報據稱黑旂兵約有一萬五干人法兵三百人由河內出隊被越兵攻殺計法國員弁兵士死者約二百人元帥李威利亦與其難並有味拉兵船上之兵官五人皆殲焉又據西人來信言法兵旣得河內之後該處稅捐盡歸 
 
 

Page 2

 
 
法人收取而黑旂黨人則亦在該處四近屯紥四月十三日法元戎李威利乘小兵船駛至鈎心地方尚未登岸卽用遠鏡測視見岸上闃其無人乃率兵上岸忽聞號聲黑旗黨猝然　集奮力攻殺九十餘人某兵官臂有五條金線者喪其元爲黑旗黨携去其餘兵官之被殺者則法兵將其尸首搶回蓋黑旗黨用埋伏計以斃法兵也惜舉號略速法兵尚不至全軍覆沒倘再遲則法兵深入重地必致無噍類矣又聞黑旗黨人定有賞格云殺得法兵官一名者視其臂上金線之多寡以給賞每金線一條則賞洋十五元以次遞加計法兵之在越南者海防約有五六百名南定約三百人現在海防之商人聞此敗耗皆有動搖之意欲去而之　矣按二說不同莫衷一是想因時日參差之故但究不知孰先孰後也 
[法使行程]  
　　○法公司輪船於上禮拜卽前月念八日黎明由香港開行來滬聞法國新簡駐華公使葛君理古卽附輪而來大約日內可以抵滬也 
[輪船被焚]  
　　○西貢西字報言有輪船名愛格里向在西貢往來蓬繃地方運載貨物至上月初二日行至沙特地方突兆焚如火勢猛烈僅能救人所有船貨均成灰燼具船係公同輪船該公司乃華人所紏集者殊可惜已 
[般鳥續聞]  
　　○般鳥地方土膏腴潤昨已由香港循環報錄出登報茲閱香港西字報云西人名商達思在沙岑開地公司地上栽種烟葉所產之烟葉極其肥大而且生發極速實爲上品爲外洋從來所未見皆以爲出於意料之外現在已製成佳烟甚多卽此可見該处地十之肥饒遠過他处矣又有某四人自新金山前赴該處擬購地二十萬英畝將以種蔗製糖該處情形日見生色輪船每到一久則益見興旺一次工資亦厚小工每日洋三角木匠每日洋七角另給飯食故人皆視爲樂土之適挈家而去日增月盛也 
[閩省官報]  
　　○福建水師提督彭軍門楚漢三月間晉省與督撫晤商水師事宜約住旬餘回署現於四月十二日乘振威輪船渡臺查辦事件聞旌節先駐臺南然後巡洋回廈門云○福建臺灣道劉觀察　素有胆識敢作敢爲自去年赴任今已寒暑一易现闻積憂成疾雖延醫調治恐非且夕所能奏效故已禀請病假並欲轉懇奏請開缺回籍調治云 
[廈門消息]  
　　○金門洋面極寬故設有金門縣丞駐劄以資憚壓三月二十九日有賊船一艘於黃昏時遇見泉州划船過此載有神麵市疋等物約値銀數千元賊卽乘其不備擕手鎗紛纷上船正在格鬥間巡洋轮船將到贼乃搬取神麵十餘箱而遁泉州剗停帆求救於輪船候輪船到時而賊船已遠去數十里不可窮追矣噫有捕盜之責者其可不先爲防禦歟○廈門往年生意極闊近歲以茶市屢跌巨腹賈無不折閱至去冬而氣象衰極矣客臘倒去錢莊十餘家今春只餘數家未閉市面畧可支持不紏三月間合記洋行之買辦凌際雲竟倒去銀四十九萬有零其次戶自十數萬至數百兩不一內有某家傭婦粵東人被倒去五百元日夕悲啼幾有不欲再生之勢又有某官亦粵人被倒去千餘元現在寄跡漳州聞此敗耗業已臥病在床因此二人俱由工資薪水節省而存實靠此爲養命之計今一旦盡失其情誠難堪耳前月十五日各欠戶呈控于廈門分府曾經訊認當卽管押署中嗣以所虧甚鉅非數月所能了結故姜司馬將凌發交石潯司凌少尉看守須侯倒項畧有頭緒方可釋放也○廈門地方奉神甚誠每遇神誔多設臺閣鼓樂喧鬧異常四月十一日爲保生大帝聖誔各舖戶皆醵資演戲糜費數千金復於十二日出彩亭三十六座男女臺閣六十餘架馬八十餘匹鼓樂二十餘檯舁神於途家家祝拜觀者塞塗鎭日游人絡釋是日天氣炎熱加以人氣擁蒸途人無不汗流浹背其無常鬼之奇形怪狀雖似馳人瞻視然高短肥瘦老少喜怒畢肖其形故婦儒輩皆凝眸熟視甚爲誠敬云 
[白門近事]  
　　○中國市面無論何處咸以鴉片烟土爲生意之大宗金陵亦然近因印度陳貨尚多新貨又將上市是以來源價稍鬆動也又中國近來產土幾敵外洋金陵人向以力薄味輕無人過問乃近夾售西土者幾三之一訊之吸者則去習慣成自然可見印度土如不略爲减價是不啻爲叢敺雀爲水敺魚矣○蓬蒿滿地蘆芽短正是河豚欲上時可見河豚之美當與桃花流水之肥鳜相似前月下關有數魚船聨泊於沙岸是日河豚滿網入市未銷船上人遂就岸作行灶架鍋其上而擘蘆荻以炊之此所謂河水煮河魚多且旨矣有一少年醉飽先倚舷而睡夜未半呼腹賬甚衆不虞其中毒也初不爲意未幾急而自投氣奄奄者僅一息視其腹膨脝如五斗㽋衆始失措內中有識解河豚毒草者天將曙向洲上之靑靑者遍覓得之搗其汁灌三匙而腹如常且痛止惟支體弱軟至今尚不能　榜舉綱唱杜子美打魚歌以行樂耳諺云拚命吃河豚殆浮家泛宅者之座右銘歟○馬頭娘惡署惡雨三眠三起養蠶家專以天時卜蠶之盛衰焉今歲陰雨久而氣候過寒以故繭薄而縣不豐管子謂絲爲夏之秋則是秋也有何望乎○金陵近有紳士四人在督轅禀請開荒侯相卽批四人爲墾務局董每名厚给月薪二十四兩孔子曰敬其事而後其食今則後其事而先其食可見侯相不僅師劉晏用土人之意也○調補江寍善将軍刻已來省蒞任省垣各大憲無不出城迎接以便恭请聖安軍民之欲瞻漢官威儀者早奔走塞路聽佩玉之趨蹌望控弦之健武當有如趙普之覘范魯公者矣○金陵米價每石大錢三千文柴每担四五百文菜油每一洋九斤牛庄油每洋十一斤小菜每斤二十文遲则無所得空籃而返迂钝者每愁淡食也○金陵现募十五管歸李儉齋太守總統太守爲壯愍公嗣壯愍在咸豐年間撫院剿賊急欲救皖民於　炭殉難三河故皖中談節義惟壯愍與余忠宣後先輝映馨香爼豆皖人其永如桐鄉之奉朱邑與○城北鼓　相近之三步兩板橋地方前日有男子挺臥於地呼吸不絕者加縷地保恐有干碍急就審视見其人年僅三十許衣履都備頗不似蘆菰中人雖心頭未冰而急切無回生之　不得巳用鴉片少許和水灌之有頃而蘇瞠目周視淚涔琌下地保更如前法試之卽能就地掙札而起自云係汀北人距家僅數十里昨間負氣而出囊中羞澀實不名一錢冀來此有親朋可託誰知悉查如黃鶴計不下咽者已一日腹枵癮發走至此稍坐不覺奄奄便入睡鄉因解衣酬地保且乞烟数錢始踉蹌渡江而去○金陵賣菜傭多半少年人每日街頭一檐醉飽自由陰恃其與物無求於世無競也往往驕且吝與論値輙出言相議講前日有某公館廚子以其出言不遜致相口魚庸自將菜擔傾潑滿地反誣廚子行兇扭赴保甲分局時觀者甚衆或爲廚子不平分局略訊後便予　責以儆其餘於是人人稱快且頌分局之公生明焉○金陵俗尚好捕風捉影之談近因各門添𣲖巡員保甲益　嚴密鄉人於數日內竟有多不進城者謂城門已禁出入也又謂蚩尤旗見於揚州分野其色赤長數十丈又謂有月並出種種虛誔殊足令人噴飯金陵向以英洋多僞故抑其價以便本洋通行近日各錢店一見英洋故作躊躇之狀於是以訛傳訛者公然謂中　失和英洋從此廢而不用也此謠一起城鄉之有英洋者幾如恐失荊州大爲擾累鄉間自聞齋匪志在揭竿遂各驚怖凡有女人家其及笄者必促婿家速行奠鷹否則不待諏吉而白送至婿門甚且有聱婿於家以了向平之願者鄉間因此嫁娶者不一而足上月念四日制府爲其文孫授室喜轎綠呢八座由水西門輕南門大街而過鄉人有見之者遂援此爲濫觸轉相告語爲當務之急近日鄉間賦標梅者昔尚迨其吉兮今直迨其謂之矣 
[行轅述聞]  
　　○昨晚八點鐘時李傅相行轅前忽然人聲嘈雑衆皆聚觀巡捕等絡繹奔赴旁人紛然議論或謂係兵丁等與巡捕爭鬧而起究未知其中若何情節容俟續聞 
 
 

Page 3

 
 
[增設驛站]  
　　○昨聞上海縣黎壺山邑導接奉憲札着於上海至蘚州預設驛站以期投遞公文得以迅速云是以邑尊飭在本埠新閘地方起建驛房想不日丙卽有驛騎往來也 
[新橋工竣]  
　　○英法交界之三洋涇橘於去臘經兩工部局核議攺建鐵橋與三茅閣橋及新橋相似現在業已竣工而橋邊又設兩大鐵管以通自來水過界均已粗就現在舖設橋面不日卽可通行矣 
[英界公堂頊案]  
　　○寍婦王鳳仙與妹素蘭在滬作倚門生涯卽俗所謂打野鷄也本城人蔡仁甫同弟祿甫均被所感前日蔡仁甫同弟約鳳仙至靜安寺遊玩仁甫手戴金鐲與弟先雇馬車而去鳳仙乃向妹素蘭借得金鐲一只邀同堂弟另雇馬車往靜安寺與蔡等同至茶館啜茗仁甫心愛鳳仙乃捉其臂脫其釧而戴於己臂旣而夕陽西墜返　忽忽遂忘交還詎鳳仙意疑蔡爲騙竊紏合多人向索以遂其拆梢之計蔡將原鐲交還謝過而鳳仙姊妹以爲眞贓現獲竟欲扭交捕房後經旁人佯爲解勸勒書筆據一紙並令出洋八十元以作酒水之費其洋限昨日措交詎蔡之父茂春亦非庸懦者己於昨早禀請陳太守究辦太守卽出傳單將王鳳仙並幫勸之張受生拘案聽候訊究矣○上海人黃某孑然一身家徒壁立前日下午竟在虹口下海浦吞服洋烟自盡幸被巡捕查見富卽拘入捕放捕頭訊無別情立飾送英公堂安插云○前報列靑年拐竊一案茲悉已由陳太守廷訊沈厚山申訴前因并稱與曹魯岩係親戚其子增桂誘領我子三寶今旣尋見求恩從寬免究曹魯岩供增桂實被張阿寶指使誘領沈三寶到滬曹增桂涕泣求恩張阿寶供曹增楼領同沈三寶來滬圖費我不干涉旋由曹魯岩尋到上海我碗關照其增桂在虹口故得尋見言畢啼哭不止陳太守調曹增桂誘領沈三寶圖賣情眞本當從嚴究辦旣據沈厚山推念戚誼求免姑從寬免辦着曹增桂張阿寶均具攺過自新結保釋沈三寶交沈厚山具領○稱阿生稱寍波人爲裁縫者昨在石路之小瑯環里口突遇流氓王阿寶誣我碰撞卽將我扭到茶館并有其同黨將我百般恫喝罰我烟酒资致被剝去馬甲長衫及手持之夾被料均被典押始得脫身報捕拘王送案王阿寶供詞含混寭捕頭禀王係僧人還俗者現在專興無賴爲伴藉端拆梢請爲重辦以敬陳太守隨判責王百板伽號一個月發頭門示衆○金長發稱與韋阿成周成泰爲鄰韋因失貓誣我所竊與論爭歐詎周帮韋逞兇致我受傷　捕拘案請騐傷究辦韋供貓確被金竊去向索不還以致口角周是解勸者周供畧同太守騐得金長發略受微傷到韋控竊無憑　與周共繳洋一元給金養傷完結○十九號華捕稱此福建人肩挑檀香擔在馬路中行走斯時往來之馬車甚多我故喝令靠邊豈其將擔停棄街心抽出扁担將我毆打故拘至捕房送案范阿炳供因有人買我磁盌一只甫欲付錢適捕來驅逐我向商侯收盌價再走捕不依致與爭執云陳太守廉得其情隨向范曰凡在租界中之小本營生者行走街坊均有定章爾等應遵巡捕指引免致拘案擔則給還開釋○王大寶至英公堂稱昨被推永車者碰倒致碾傷右足由捕拘車夫送案請騐傷究辦王小毛供碰倒原是無心今求施恩陳太守騐得王天寶受傷屬實飭將王小毛押候過堂核辦 
[法界公堂瑣案]  
　　○昨報列拐賣婦女一節經捕房將男女六人解歸公堂訊理法包探又將花烟館主朱戴民沈王氏傳到據一婦稱名王寶和湖南長沙人因家貧在嘆口爲娼家有弟名子仁今年十九歲近因漢鎭謠言四起闔鎭驚惶故逃避來滬爲日無幾住鹿鶴春弄內經楊瞎子荐到朱戴氏家爲夥太守詰其是誰領汝到此答稱是徐敦發楊慶雲陳生茂旋據徐稱亦是長沙人在漢口作棧房生意與該妓素來認識因漢鎭不靖該妓要來滬地曾與其經手向楊慶雲處代借洋五十元以陳生茂爲保人故偕之來滬欲收前欠楊陳二人則與徐語相同又詰之陳錦山稱今年念九歲在萬安樓攪客住在𡩋春里第七號門牌與彼等認識並不敢窩頓朱戴氏稱丈夫朱二在滬開設花烟館以圖餬口而王寶和由楊瞎子薦來要取帶擋洋一百二十元我只肯借洋八十元故尚未定昆惟領來時取定洋兩元後又取去洋二十三元云翁太守詰訊沈王氏家拘到之婦答稱名陳香姑年二十歲有親母今已五十八歲本在漢口陳發家爲夥於三月十七日因避亂到滬經楊瞎子與李姓周姓等荐到沈王氏家中太守詰問沈王氏楊瞎子究是何人陳香姑旣在爾家取去洋元若干答稱楊瞎子向作荐人生意陳香姑祇取去洋十元太守又問徐楊陳等漢口載來共有三婦尚有一婦何在答稱實是兩婦並無三人旋據朱戴氏稱去看王寶和時曾見三婦同住一房其一身矮年約三十歲左右而徐等仍然不認翁太守着將男女六人仍交捕帶回分别管押朱戴氏沈王氏两人交保侯再覆訊○高橋人徐玉坤同妻某氏至法公堂稱今年二十九歲作成衣生意生有小孩現己六歲妻氏於去年八月間經南門外朱荐頭荐到王宅爲乳娘現在偵知王宅　家要搬往東洋此去不知何日始行回滬故不願隨往欲將妻領回詎王姓不肯放回而妻氏亦不肯跟我回鄉反願隨王遠去爲此請理翁太守詰之徐妻在王處按月工資若干爲何不願回鄉答稱家中貧窘去年由我母領到上海帮傭現往王家按月工洋三元今陸續支透工洋二十元光景一時不能淸還祇得隨同出洋始可彌補翁太守詁之王姓稱福建人父在東洋貿易今有信來滬命奉母同往東洋卽日動身乳傭透借工資情願同往今旣具夫欲令回鄉去留聽其自便所有欠洋還否但憑其夫太守着除將妻領回至該氏自認欠洋將來設法繳還○婦人陸湯氏投案訴稱本年三月間經媒人吳嚴氏張阿榮說合顧錦堂之女爲養媳取去財禮洋二十二元并衣服首飾等物領來之後住僅月餘卽又領去連接數次竟不放回爲此邀同原媒到案請究翁太守問張阿榮顧姓因何翻悔答稱己經還財禮洋十六元矣大守詰陸湯氏有無收到答稱從無其事太守着將張阿榮交保限兩天將顧錦堂之女邀到再爲核斷○原告徐本　訴稱去年九月間與郎爾安裘松山合做　頭生意店名通泰利從山東濟𡩋州辦來之貨寄存順泰棧內今被郎與裘將棧單易爲祥泰意　圖吞現在　名下應歸本銀二千九百兩光景郎則避不見面今遇裘松山因將其扭交此案曾經控千英會審署已訊過兩堂云云翁大守詰之裘松山據稱與徐郎合　通泰利是實現在徐名下應歸銀二千五百兩光景而郎名下亦有銀六千七百兩左右其貨現存順泰棧內約値銀四千兩之諸必須尋到郎爾安方有頭緒翁太守詰其可知郎信何處答稱據聞住在寶善街太守着將裘松山交保限兩日交到郎爾安再爲核理 
[晚香老人巾車過訪出六十自訟詩屬和得二律爲贄]  
　　○三絕才名賬鄭虔相思早稱十年前客中訪我先留約意外逢君欲放顚神俊還如雲舉鶴康強合號地行仙蓬萊莫怨罡風惡　君赴禮闈試罷舉歸　濁世簪纓太可憐○元亭問字列紅妝鴛湖陳慧娟江𡩋江稚香大平屈芷廂三女士均受詩於君我亦甘從弟子行湖海氣豪陳國士文章價重蔡中郎多情秋水深千尺好句春風艷一囊但得脩來腰脚健管他兩鬢漸蒼蒼 
　　梁溪瘦鶴詞人初草 
[煖香書屋圖爲林竹村題]  
　　○閉　無事足淸娛不與今徒與古徒換世滄桑雙眼冷放懷天地一身孤倚窓索句花都笑韞匱完貞玉漫沽邱壑胸中平未得揮毫自寫臥游圖　一衿無用亦游民樂得安然老此身瘦杖頻支貢葉路好花共擁白頭人淸閒有福何須貴温飽忘情不厭貧羨煞煖香書屋裏浮雲出處付環循 
　　瘦鶴詞人呈稿 
[聽素岑史詞歌]  
　　詞史本名袁雲仙十年前申江名妓色藝冠時後家某大令大婦妬甚鬱鬱不自得前年太守死大婦逐之來賃屋於 
 
 

Page 4

 
 
東市典鬻一空不得已重理舊葉老大秋娘見客輙潸潸淚下嗟乎名妓下塲才人末路所如不合千古同悲因成四截句哀其遇并以自 
　　梁溪瘦鶴詞人稿 
[哀云爾]  
　　好因緣是惡因緣容易歡娛誤妙年况是徐娘悲老大何堪重理四條絃生成薄命奈天何往事思量眼欲波紅袖靑衫同一轍人聞大半寡恩多一曲收塲悵莫伸玉顏骯髒可憐春而今世局翻新樣眞個多情有幾人又抱琵琶過別舟更誰靑眼識風流飄零我頗商人婦兩樣遭逢一樣愁 
[喜晤王紫詮廣文韜於海上]  
　　○燕雀聚千萬不如鳳皇良桃李競穠郁不如蘭蕙芳人生重交道亦貴擇其長西方有美人顏色驕施嬙入時眉樣好被服增輝煌去年熟櫻候相逢在萍鄉姻緣結如意好合矢毋忘長命黃金縷同心白玉牀何期轉離別孤負雙鴛鴦惘惘出門去琴瑟悲參商鷗波隔魂夢銀漢音乖張如花誤妾貌匪石轉郎腸昨夜飛蟢子燈蕊生明光早知歸有信喜氣蛾眉揚繡幃重相見把袂看端詳風塵多旅色慰問心孔傷但願郎憐妾無任妾思郎良辰去冉冉短髪易蒼蒼寍爲伏櫪馬休作挾瑟倡江湖多荊棘傀儡皆登塲丈夫愛兒女莫漫拋故鄉 
　　梁溪後學瘦鶴詞人呈稿 
[曉起觀薔微]  
　　○小院春猶在花明　日淸枝低知鳥立蕋密引蜂爭蕞綠風微漾輕紅雨乍晴柳鶯驚蝶夢栩栩足稱情 
　　綠筠女史稿 
[木蘭花慢送春]  
　　○道春光去也問春去欲何之見燕蹴飛英鶯啼深柳可有離思芳時是誰不負更　堦絮雨濕花枝因怎忽忽別却問曾留住伊誰瑤池獨見永相期歲月儘遲遲待整槎翠水常瞻阆阙頻泛金𢨴如斯世驹過隙算塵棲萬事總參差又况红疎　暗助人几許愁絲 
　　補蘿山人倚聲 
[浙省撫轅抄]  
　　○四月二十四日新授運司成稟謝飭知禀安　署運司嘉湖道豐禀奉飾知仍回本任禀謝　知府李實章股滿來省禀到　署慶元　沈懋嘉差人晉省禀知藩司飭知請補桐盧縣缺叩謝　署金華府經歷朱毓英禀謝委叩見　○二十五日錢士芬禀知防軍局委江蘇查硝磺差叩辭　題補鳥程鯀徐禀知藩司飭题補由湖郡差人來省禀謝　補用縣蔣紹琬以知藩句委解京餉　侯康田禀知藩司委查夫役需索節包差　布理間杜禀知防軍局委騐武林水門木橋望江淸泰門外吊橋工程差永嘉縣丞世德禀辭赴任　補用府經歷徐寶棻禀謝藩司飭咨署衢州府经歷　驛丞陸惟楷禀知厘捐局委管聨票差 
[蘇省撫轅抄]  
　　○四月廿八日南河遇缺卽補道路崇淸江來赴杭州　候補縣周鐔禀辭回籍守制　分發江蘇試用徒九梁伯怡福建人禀到　○二十九日淮南監掣同知卓景洵揚州來常鎭道黃到蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百三十六號]  
[光緒九年四月二十一日京報全錄]  
　　宮門抄○上諭一道錄前○雲貴督岑　奏爲請開復知縣夾片○江撫潘奏爲委署道缺摺子○又　奏爲遴員接署水師炮船夾片○將軍祟等　奏勘估工程摺子○大臣額　奏請　旌表摺子○四月二十一日理藩院鑾儀衛光祿寺正藍旗値日無引　見○莊王假滿請　安○松淮等塲內專摺請　安○汪鳴鑾謝授侍講學士　恩○禮部奏派稽查中左門　派出恩全○又奏請繙譯覆試日期　旨着於二十四日○又奏𣲖查看標識　派出徐桐張之萬麟書崑岡薛允升徐用儀○召見軍機○○光緒九年四月分缺單　知府湖南寶慶蔣常垣送部引　見　知縣浙江餘杭王崧辰丁山西芮城廣魁故江蘇靖江朱昌霖丁安徽潛山張聲遠丁　吏目貴州定番陳祥麟革　○○岑毓英等片　再查前委管東川府屬蒙姑厘金試用鹽大使王贊春等因失察書識舞弊經本任督臣劉長佑會同前撫臣潘鼎新奏叅奉　旨着暫行革職提訊按律懲辦欽此欽遵行司提訊先將補用知縣易朝棟失察書識舞弊一案訊明奏結在案玆據雲南布政使唐炯按察使李德莪會詳轉據署雲南府知府鄧華熙等詳稱審看得前管蒙姑釐局暫革鹽大使王贊春失察書　吳玉私塡大頭小尾厘票侵蝕釐金銀兩一案緣吳玉籍隸四川鋼梁縣光緒元年十月來滇探親適值王賛春奉委管理東川府屬蒙姑匰局雇其充當書識自元年十一月十四日起至二年七月初十日以前凡塡寫屋票均係王賛春親手七月初十日以餐于賛春染患瘴瘧或間日一發或一日一發每遇發時周身寒戰不能起坐執筆客商到局完厘又難久俟王贊春當病發時令吳玉代塡厘票經收厘銀病不發時仍自行經理吳玉趁其病發起意侵欺於客商經過完厘時將匣票照所完貨物銀數據實寫交客商携去於票根內少塡銀数共陸續塡過大頭小尾厘票五十四張計抽厘銀五百五十八兩六錢七分除照少寫票根共交過王贊春銀六十兩零五錢三分六厘外實侵蝕銀四百九十八兩一錢三分四厘王贊春因收厘較少向其查問吳玉揑稱秋季雨多貨少藉詞矇弊遂將银兩票根彚送屋金總局至光緒二年十月初五日王贊春交卸厘務適奉前撫臣潘鼎新札委赴上海採辦軍械嗣經厘金總局將客商繳回照票核對票根查出蒙姑分局有大商小商厘票五十四張係在王贊春經管該局厘務期內是否該員有意管私抑係丁書舞弊詳請奏叅革職發府督同讞局委員審辦並札調該革員回滇質訊於光緒三年八月二十日據王賛春回滇投遞親供復關提書識吳玉於光緒四年四月二十二日到案訊悉前情並據吳玉將侵蝕厘銀四百九十八兩一錢三分四厘呈繳到案當將所塡大商小商厘票五十四張令該書識當堂照寫筆跡相符其爲該書識乘王贊春患病舞弊王賛春失於覺察已無疑義當經本任雲南府知府毛慶麟照例詳請開復奉本任督臣劉長佑批示覆查詳辦維時王賛春因案已訊結請假回籍無從傳訊玆據該革員回滇呈明前情無異查例載監守自盜倉庫錢糧入已數在三百三十兩至六百六十兩杖一百流二千五百里勒限一年追完限內全完免罪又處分則例內載書役犯贓本管官止係失於覺察查犯該軍流者本管官罰俸一年又例載被叅革職訊問之員應以罰俸歸結者開復原官再按所犯分別降罰又律載斷罪無正條者援引他律比附各等語此案蒙姑厘局書識吳玉因本管委員王贊春染患瘴瘧暫令塡發厘票竟敢舞弊侵蝕殊屬不法徧查律例並無私塡厘票收多報少作何治罪明文但厘金係供支兵饟正項錢糧無異該書識抽收厘銀侵蝕入已卽屬監守自盜吳玉共侵蝕厘銀四百九十八兩一錢三分四厘應照監守自盜倉庫錢糧入已數在三百三十兩至六百六十兩杖一百流二千五百里例擬杖一百流二千五百里勒限一年追完該犯係光緒四年四月念二日到案訊追至四年十月二十日將銀兩如數繳案解交總局兌牧係在一年限內全完照例免罪仍刺字發落暫革鹽大使王贊革春因染患瘴瘧失察書議舞弊詰無知情縱容情事該書識罪止擬流該革員失於覺察例止罰俸應請開復原官交部照例議處完厘各商民均不知情邀免傳提以省拖累等情詳請具奏前來臣等覆查此案旣經訊明暫革雲爾試用鹽大使王贊春實無知情縱容情事合無仰懇　天恩賞准將該革員開復原官交部照例議處耳同案奏叅之知縣吳開基業已病故另案辦理台併陳明謹合詞附片具陳伏乞　聖鑒訓示謹奏軍機大臣奉　旨該部請奏欽此　○○江西巡撫臣潘霨跪　奏爲委署道員印務恭摺具奏仰祈　聖鑒事竊照江西督糧兼巡南撫道裕昆於光緒九年二月十一日聞訃知親父嵩祿於光緒八年十二月二十六日在旗病故該道係屬親子例應丁憂經臣另行恭疏具題所有江西督糧道員缺業蒙　諭旨間放嵩崑在案惟該道尚未到省應先委員接署以免曠誤查有侯補道賀元彬明敏有爲勤能素著堪以署理除檄飭遵照外臣謹會同大學十兩江總督臣左宗棠恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○江潘霨片再江軍水師砲船經前撫臣李文敏奏明𣲖委江西候補道賀元彬統帶在案玆賀元彬委署江西督糧道篆務所遺江軍水師自應遴員接統江省雖稱安靜然游勇會匪出沒靡常時虞竊發水路尤應嚴防得力大員督率巡緝以安行旅畫有候補道王德權熟悉營務堪以暫行接統除檄飭接統江軍水師督率弁勇認眞操防外理合會同大學士兩江總督臣左宗棠附片陳明伏乞　聖鑒謹奏軍機大臣奉　旨知道了欽此　○○奴才祟綺啓秀跪　奏爲勘估永陵泊岸要工應需工料銀兩數目並請援案支領實銀恭摺奏祈　聖鑒事竊奴才祟綺曾於去歲十二月間會同工部待郎興恩將泒員保護泊岸及已方被冲各工委員覆勘情形較重亟宜赶緊修理恭按　欽定吉方立成新書與　永陵圖說詳加核對今年已方宜修奏請於春融後由奴才崇綺等再行委員詳加覆查核實勘估等因具奏奉　旨知道了欽此欽遵在案茲因工部侍郎興恩因病請假奴才啓秀循例遞署工部事務當於淸明節前奴才等會派佐領依勒杭阿六品官啓昆前赴工次詳勘核估去後旋據禀稱謹勘得草倉河已方南北兩卓椿笆無存計長共一百一十四丈河身於沙積滿蘇子河北岸石子偏坡冲開一段計長十一丈寬四丈五尺深七八尺不　均應滿换樁笆荊囤照舊塡儲石子挑控淤阜其草倉蘇子二河之間車道冲刷斜長一百四十四丈寬八九丈深三四尺至五六尺不等應照舊塡墊平坦所有各工按照例價核實估計共需工料銀八千八百六十三兩三錢七分六厘等情結報前來奴才等覆核無異惟此項工程關係綦重若按核减章程銀錢票三項兼支實屬不數工用查去歲請修辰申二方泊案奏蒙　恩准支領實銀今已方工程情形尤重謹擬照案請領實銀以期工堅料實而昭愼重如蒙　俞允奴才等卽飭員由盛京戶部銀庫照現估例價之數關領趕緊興修工竣照例造册核銷並請　旨飭下欽天監於本年四月內選擇吉期行知到日遵卽開工謹將勘估泊岸要工並擬請援案支領實銀各緣由恭摺由驛具奏伏乞　皇太后　皇上聖鑒謹奏請　旨軍機大臣奉　旨看照所請該衙門知道欽此　○○奴才額勒和布跪　奏爲據情額請　旌表以閘幽光而彰風化事　據署八溝營叅將陳飛熊等呈稱湖南已故節婦湯余氏係慈利縣處士余光陞之女永定縣封職湯啓達之妻運同銜現任直隸承德府平泉州知州湯華衰之母道光六年于歸時年二＋一歲逾年啓達病歿該氏慟身　以舅姑慰勸乃强起食息事姑嫜以孝處姊姒以和是時湯家五世同堂合　餘　口氏親操并臼不以累親閭里稱賢以夫兄之次子華䘱爲嗣撫之愛若已出敎養有方早登賢書二十餘年身力交摧於咸豐二年卒年四十七歲計守節二十六年查該氏女箴素悉婦德無慚一載眉齊愴所天之遽殞九原骨冷哲人地以相徒綠慰椿萱乃甘茶蘗以婦代子承歡而色養無違俾姪作兒提命則心神俱瘁而艱辛之備歷宜節孝以兼全職等誼属梓桑操欽松柏旣見聞之共確虞湮沒以無傳爲此繕呈事實公懇轉予奏請　旌表等情前來奴才覆查該節婦湯余氏雙鸞甫阡寡鵠旋悲敎嗣子以成名題來桂榜奉姑嫜而稱孝徽著梓鄉揆諸年例相符宜沐　旌揚鉅典除事實淸册送部查核外理合恭摺具陳伏乞　皇太后　皇上聖鑒訓示謹　奏軍機大臣奉　旨着准其旌表禮部知道欽此 
 
