# 1885 - 165 - 4904377

 

Page 1

 
 
[四十二號畫報出售] [  申報舘主人啓]  
　　新奇幽險之境海外居多亞洲極南地方有柔物一部風土人情迥與中西不同該處陸居者名曰土民山居穴處專以獵獸而食水居者名曰海民　家泛宅一以捕魚爲業他若鳥道蠶叢鯨波蛟窟尤非尋常畫筆所能曲盡其妙兹情能手分繪水陸兩圖以供衆覧閱是圖者若不啻親歴其境目覩其人矣兩圖俱編入此次四十二號畫報准於本月初六日出售附送畫譜兩圖均係任君伯年所繪一係山水一係人物筆致蒼勁雅韵欲流畫報仍舊九圖後仍附淞隱漫錄圖說一則閱者鑒之此佈 
[經藝淵海出書] [  點石齋啓]  
　　缩本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹與周詳將是書印成之樣重加校勘凡小有舛誤錯落必攺正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路及法馬路申昌書畫室並各埠申昌號均有發售惟所印無多有志場屋之士勿以筌蹄視之而爲捷足者先得也特此佈告 
[善後策設官第一]  
　　中法新約首言定界法兵不過北圻與華界華兵亦不過北圻各限鴻溝不相侵越而定以保勝以上諒山以北爲開埠通商之處華人在彼設關征稅法人在彼設領事官自此滇南粤西兩邊界常有中法交涉事件則關外自當設官分職以資鎭撫以成控制之勢然而設官有難焉者法國雖遠隔重洋而僅設領事官於其處則似乎我中國亦祗須以微官末　聊以備員而不知泰西之制與中國不同泰西領事官位雖不尊而凡在領事所撫治之地事皆可以專主除有疑難重大事務而外不煩往返禀詳多端周折盖泰西政尙簡便不若中國之大小相維内外相制動多掣肘之處也若以卑官承乏其間一遇交涉事件而竟聽該員獨斷獨行似乎非中國之政體倘必詳禀候批而後行則時日稽延道路間隔諸多不便故鄙意以爲該處當以大員駐紥其地顧大員駐紥俸祿養廉疑乎所費過鉅且以大員而當其衝或疑無此政體而不知毋庸慮也若恐費用之鉅則有一法於此粤西東皆有撫憲而總督則駐廣東省城則是廣東一省城而有兩大員矣雲南貴州亦皆有撫憲而總督則駐雲南省城則是雲南一省城而有兩大員矣計不知移兩廣總督於粤西邊關移雲貴總督於雲南邊關使之專辦交涉事件如南北兩洋大臣之例而節制水陸與夫地方兵刑等事之重入者仍得預聞如此則並不須另增廉淎但一轉移之間而兩得其便至於辦理各事則仍當以委員自隱不過有總督在彼以督責之則事可專主而時日不致稽延有事可以迅速了結且遇重大之事亦可隨機應變尅期敉平若恐以總督外駐爲失治體則直隸總督本治保定省垣現以北防有事李傅相移鎭津沽此正權宜緩急酌量輕重之至計此後滇粤兩省重在邊外則何妨援直督以爲例而移節出駐以資鎭撫也或謂該處旣多交涉之件則自需通洋務之員倘以邊外地方廣阔則亟須多派精熟洋務之員以分其任而不知熟諳洋務之員固不能不用而或有交涉事件則究非一二通洋務之員所能專斷也卽如上海租界之會審委員辦理租界中諸事區區數里之地事本無多而西人猶以委員位卑權輕不能專制屢議欲禀請總署攺派大員以駐其地事雖不行而西人之意已可知矣夫以上海租界近在城外而城内駐有海關道憲遇事禀商本屬極便卽撫憲藩臬兩可在蘇相隔不過二百餘里南洋大臣則駐節金陵輪船遄行不過二日間可以往返若有要公專往稟謁面授機宜俱屬稱便而西人猶以爲不便而欲請派大員若滇粤邊外則離省數百餘里千餘里不等又無輪船之便利鐵路尙未創行按丫飛禀往復亦須半月一月甚或至於二三月則其爲不便也可知設以小官而承其乏專命則官斱之體統不尊請命則辦理之事機或失殊有未便抑不但此也和議雖成而邊外旣許法人通商勢不得不設防營以爲防微杜漸之計而防營之官弁或有提鎭叅游等官苟非大員不足以資控馭况防營旣設兵丁駐防在彼尤易滋生事端卽非專爲法國交涉事　而邊外通商大埠亦非卑官末秩听能勝任故曰滇粤關外當以大員駐紥其處也且夫新疆之地内屬回部外接俄邊其形勢亦與目下之滇粤邊界無異前者新疆僅設辦事大臣官位雖亦不卑而威權尙不甚重葢以前者但治回部各屬地面諸事而與俄國未曾有釁故也至俄人啓釁西陲告警皇上命將出師戡定其地申畫郊圻俄患以弭而新疆之地則仁俄漸近較前稍逼於是劉毅齋中承斟酌時勢力謀變更特奏請設巡撫一員並更建置郡縣以重其權而專其責此最爲法良意美盖巡撫并治兵民位尊權重下制府縣各有分地卽各有專司由是以控扼邊陲安内攘外均可因時制宜隨機設法上可以宣朝廷之威德下可以作邊關之鎖鑰不至輾轉禀詳有稽時日凡於邊陲辦理交涉事宜皆當如此而粤西雲南則新與法國立約初次開埠通商其辦理尤宜愼之又愼所關甚重正不得以輕易視之故余籌善後之策而以此一條首列焉 
[本館接奉電音]  
　　昨晚七點鐘後本館在京訪事人專電飛傳本月初八日諭旨一道敬謹譯登○五月初八日奉旨巡視中城事務着本貴去欽此 
[美日兵鬥]  
　　駐仁川之美船上水師前與日人無端滋事客有詳述其事者爰照錄之先是有美兵在華人所設酒店中沽飲暢飲懽呼頗形喧閙忽來日本兵船上之水師一百餘名一哄而入譁噪不堪美兵不能忍如則口角紛爭繼則拳棒交下店中器皿打毁一空美兵僅十數人然頗赳赳雄健所有日兵盡被逐出店外日商之在仁川者聞風奔至以爲奥援合計約共二三百人美兵或持木棍或舞柴枝日人倉皇莫能抵禦惶迫之際各於腰間抽出利刃以敵美兵轉戰多時始各散去現美人以日人身帶腰刀謂其有乖法令日人無言以對尙不知若何了結也 
[查辦據島事宜]  
　　日本報云英國佔據巨文島一事信達漢城舉朝駭愕適中國北洋水師提督丁禹亭軍門汝昌率領超勇揚威兩兵船巡洋至南陽韓王遂請軍門同嚴叅判世永穆叅判麟　駛赴巨文島覎該島已有英國兵船八艘在彼山頂高竪英國旌旗嚴穆二叅判遂拜會英兵船主詰問情由并請將兵撤退英兵官答奉提督之命在此近海測量提督現在長崎請往彼處就商可也軍門爰偕二叅判駛赴長崎晤見英提督問其佔島之故英提督稱恐被 
 
 

Page 2

 
 
俄人佔住故先行下手旣承明問當電請政府訓示再將詳細照覆軍門諸人遂由長崎回國於廿五號抵京軍門入謁國王面陳一切後卽乘輪開往天津至西歴二十五日英提督已接英廷覆電决意佔守該島毋稍搖動由此觀之英人之覬覦朝地顯有明徵矣查該島屬朝鮮全羅道管轄距日本　州島祇二百里日本漁舟常泊於此全島居民約千餘人田畆遼濶土質肥饒子母三島形如鼎立中間一港天然環帶現泊英兵船數艘山上扼要處俱建築炮臺駐營防守港内外密布水雷并派兵船巡邏沣面不遺餘力云 
[東報譯登]  
　　日本報載日政府與中國在天津立約後日廷已派三菱公司之住江輪船往朝鮮運載護衛使舘兵士回國并遣小倉分營澤木監督總司撤防事務以踐約章○近有旅居長崎之人坐五墩小舟滿載食物開往朝鮮巨文島擬售與英國兵船冀博蠅頭之利不料駛抵該島時英人不准登岸貿易停泊半天廢然而返據云其時該島泊有英兵船大小七艘口岸暗置水雷甚爲嚴密云○朴泳孝徐載弼徐光範等三名因去臘漢城亂起濳伏他方西歴五月廿六日由横濵附美國公司輪船前往美國然禍首罪魁恐不能終於漏網也○去年日本對州島漁人某甲訪知朝鮮濟州外東南諸島每年所出鰌魚甚多遂購得各種機器前往捕魚旋經州牧下令阻止因轉至仁川港按照兩國約章禀請日本領事照會韓員照准再赴濟州謁覎州牧州牧以未奉政府明文爲辭辯讑紛紛終不相下甲躭擱多時虧折甚鉅日前將折耗若十開列淸單禀請日本飿事向朝鮮政府請償嗣以無例可援未經允准現聞朝鮮義信公司禀准諸政府反向日商購買捕魚機器不日在該島開捕矣 
[朝鮮近事]  
　　有遊舊王宮者趁無人時闖入不意閽者將門扃鐍及是人興盡而返門已緊閉相隔四五重雖大聲疾呼亦無人聽欲復尋别路而去則又萬戶千門迷不得出情極踰墻正攀援間其下草叢中蛇蝎等聞聲四竄是人覩之乃驚墮幸細草如茵未致跌傷然窘急已萬分矣嗣有中使路過自門隙視之驚告閽者始啓鑰扶之而出○故舊之家藏書甚富有至數萬卷者因中國多買書之人且出善價故皆以瓊編瑤簡出易靑蚨計運回中國已不下數十萬卷此書皆自中國來者合浦珠還琕固然也○八道士子集於宮外稽首上書約五六百人懦冠儒服拜跪維虔不知欲爲何事有謂求袁同馬來者有謂以前臣某德行文章士皆仰重請入聖廟者有謂上富强策者傳說異詞未知孰是○朝相閔泳翌現爲外官雖重之實疏之也屢次告辭王未允諾○大院君有信返國其宮室在舊王宮後已加修整聞小民樂於趨功並不索求工值云○四街入夏以來臭氣逼人不啻入鮑魚之肆現王已下令修整不許潑積穢物並將不平處用土塡平○王宮尚未竣工聞於後宮隙地將建一樓可以眺遠然脂膏竭矣○去歲之亂宮女逃走者甚夥後雖稍稍聚集然尚不及原數聞有挑選民女之說未知眞否○米價昻貴實因盖藏短少也全羅道所存之米可運至仁川銷售於本國可以富邦用可以救民生豈非兩全之道乎○有耕出者致陷一穴探視之中有古盌數十古劍一柄古鏡一枚玉磬一片農人取出不知寳貴持於市而售之商人某以錢十餘千購得鑒賞者評論其價得值數千金○日人英人各設醫局所治之症效否參半昨有一小兒身患瘡症被伊將肉挖去致見風而死各處傳說遂覺門前冷落矣○機匠現已開織王嫌其所織之件不甚精工頗厭棄之○四月八日爲浴佛會夜間燈火花炮如慶元宵婦人女子徧街遊玩肩相摩轂相擊也○營兵某有被妖魅者終日面壁而坐口中喃喃如與人語夜間作淫暱聲同人每搖撼之則作怨詞曰我方與美人並臥被爾驚擾彼美已他去矣如是半月背如駝項如龜不復成人形矣一息奄然尙不知悟前數日忽大呼曰美哉婦也聲未終而氣絶談者曰此狐媚也 
[觀察德政]  
　　署天河兵備道胡雲楣觀察璚棻於上月二十四日缷事萬觀察培因卽於是日履新闻发布会此均列報兹悉胡觀察缷篆時津地　　 
紳民公送匾額萬名傘等以頌德政記去思者紛紛不絶觀察固辭不獲而後受之蓋觀察以名翰林備兵近畿恩威並濟寛猛兼施懷德威畏士民交頌而且疾惡如仇除莠務盡凡津地混星嚴拿密訪先後懲辦不少臨行以兩混星付站籠爲除暴安良計嗣經痛　攺過目新又有紳民環籲始子釋放而自是憊黨絶跡以是民情愛戴憲　優隆現雖卸津道篆務而蒙委支應籌賑工桂等局務共有四處要差我獨賢勞之詩可謂觀察詠焉矣 
[輪船捕盜]  
　　洋面盜徒愍不畏死所憚者輪船耳前經雷瓊道王觀察派紅單戰船巡洋盜徒膽敢拒捕觀察聞報勃然大怒當派執中綏靖兩輪船四處兠拿旋聞輪船巡至臨高洋面見各賊船趕刧二商船甚急該輪駛往救護鏖戰數刻砲沈賊船兩隻賊懼鳬水登岸輪船水手亦用船板渡師追捕幸該處百姓恨賊入骨聚衆助拿亦相拒數刻之久賊始就擒此一役也計共斃賊數十人生擒賊黨自從約二十人内有吳姓者聞係狗頭山山主渠魁現經王觀察訊明就地正法餘黨亦歛跡矣噫商船挾資本謀什一之利出入於奔濤駭浪之中不幸遇該賊船人財俱空良可太息此二商船當瀕危之時得遇救援誠天幸矣安得洋面時有輪船梭巡哉 
[防黎告示]  
　　欽差總理營務處統領毅安春字水陸等軍二品銜廣東督糧道署理雷瓊道王爲築寨防黎以垂久遠事照得黎匪擾民爲害已久兼有客奸煽誘嘯聚剽忽靡常雖經防軍協同團練隨時堵剿而兵出賊歸兵歸賊出爲患未有已時欲求保衛之方惟有築寨之法鄉之有寨堡猶邑之有城池杳嘉　年間川省教匪縱橫四出咸同年痱捻匪馬賊蔓延西北雖經大軍勦滅揆厥成功實因南北一律廣築寨堡行前人堅璧淸野之法故能制禦流宼誠爲意美法良築塞之法就各州縣擇其最大村莊或險要處所仿照官軍營　以挖濠之土築墻留東西兩門出入牆外以竹編籬或栽刺竹寨中煤水軍火均備牆垜堆放亂石門樓安置鎗炮一遇有警附近小村庄婦女牛馬糧物均運入塞中固守其壯丁伺隙而出兼可聯絡附近寨堡追擊賊匪該匪進無所掠退亦受創自然計沮勢渙瓊屬近黎州縣　應仿辦築寨以資保衛札飭各州縣督　 
率鄉團紳民實力勘築并由本道飭各防營如遇軍務有暇可以就近助工外合行出示曉諭爲此　仰闔屬鄉轉紳民人等知悉爾等須知禦宼方能保家一勞乃可永逸禽鳥爲巢尙防陰雨蟄虫坏戶亦禦風寒如念剝牀之灾同爲謹戶之　衆擎易舉合力興工其首先報竣寨工堅固者分别給獎倘有偷安阻撓或敷衍塞責作不如程者定行提懲責令攺作本道擇可勞而勞如父兄之衛子弟爾等因所利而利合鄉鄰共保身家庶無負懲前毖後之苦心各宜懔遵毋違特示 
按王灼棠觀察具經濟才早歴行陣旌麾所蒞壁壘一新自署雷瓊道篆務後勵精圖治整頓地方逖聽之餘早馳威望昨有粤友郵來築寨防　 
黎告示一紙因思瓊屬黎匪嘯聚久作閭閻癬疥患今觀察堅壁淸野之舉爲籌保衛所以靖萑苻而綏井里者意至美法至良已用乞附登報章將以見安良除暴賢使君具有深心不獨爲珠崖居民額手慶幸焉[  江南下吏金汝霖附誌]  
[秣陵瑣錄]  
　　秣陵彩霞街儀鳳戯園前次閙事受傷之伶人現已痊愈卽於本月初一日開演淸歌妙舞不異曩時並由理事　曰派旗兵兩名在園彈壓以免再滋事端所謂見兎顧犬未爲晚也○向例於初一日開局施藥並請名醫在局候診不取分文今年一切均照舊章辦理是亦濟人之一端也○自去年法越事起市面蕭索異常加以近日陰雨連綿途間每多積水天中節屆各店由帳之夥均奔走泥濘之中情形頗爲狼狽去年河下尙有龍船兩隻扮演競渡故事今歲則響寂音沈無從一擴眼界於此見世道之艱難○梁檀圃方伯粤東貴胄科第名家其封翁矩亭京卿由翰苑起家洊躋順天府尹越十二年方伯亦蒙特恩簡授是缺旋放江甯承宣布政司使春間方伯倩工繪橋梓京兆圖作啓徵 
 
 

Page 3

 
 
詩以紀盛事上元蘇慶生少府有炯效初唐體　首最爲擅塲一時爭相傳抄幾於洛陽紙貴昔人云不計官資祇計才少府有焉○某甲者江甯府屬之句容人也向在奇望街錦榮齋扇作爲夥積欠同街某氏洋　十枚屢次來索而原璧仍未歸趙前日某氏忽携刀而來意圖拚命甲見此情形急挽店主代爲擔保店主未允某氏卽用刀自刎店中人急將刀奪下己如徐夫人七首血濡縷縷店主恐遭施累一面雇人將某氏抬回家中一面將甲辭歇交付地保帶去葢恐某氏又向索也嗣聞甲有鄉人出爲調處約分兩期淸償事遂了結甲亦卽由鄉人代爲保去○某乙住水西門陡門橋下徐家巷内家中頗可自給然乙素無賴好納交匪類動輙結黨成羣酗酒滋事鄉黨畏之如虎不敢少攖其鋒久之氣益熾訛詐奸拐無惡不作與人偶有齟齬卽從暗中播弄必傾其家而後已前年被人上控適左侯相秉節兩江飭縣嚴密訪拿以便盡法懲辦不意乙消息極靈早已聞風潜遁兩年以來稍爲歛跡去冬桂實之明府委署江甯下車之始卽以除莠安良爲首務一時訟師痞棍無不匿跡潜蹝不敢復萌故態閭閻頗爲安靖前日乙在城南所歡土妓處復修舊好適有某公館與夫數人來打茶圍妓以閉門羹待之輿夫不服將用武乙見勢不善號召徒黨大張旂鼓以决雌雄當被公館查知將乙與輿夫一併擒獲送縣辦理乙在縣中積案纍纍現已收押班房鄉里聞乙被獲無不酌酒相慶云按此與前報所述黑牡丹事相彷彿正不知是一是二姑兩存之○秣陵自交夏令以來寒暖不齊雨我晴少加以山谿暴漲句容各處之水皆由東水關匯入秦淮一片晴漪緑波如畫二分明月玉笛迎風此眞銷夏之名區招凉之勝地也近日梅火藻序節屆天中舉凡解珮騷人墜　公子無不欵佳賓以開讌招　侶而同舟楊柳陰中鵾絃乍撥棗花簾底螺酌初酣島人輸欵以來誠不可無此點綴也 
[宜昌塗說]  
　　上月十五日晚　鎭軍乘江通輪船晉省恭迎新簡湖廣督裕制軍同行者有厘局委員陳黃兩觀察原營操防管各兵弁升砲燃鎗聲如雷動宜昌府存太守因抱淸恙未獲偕行○彞陵船於四月二十日抵宜聞上水時所載之貨僅百餘件下水更覺寥寥云○近日江水又退一二尺魚市較往年减色去歲鰣魚極賤今年則一鱗一尾網獲爲難即鯿魚亦不可多得魚貴米賤其豐年之兆歟○上年民人陳靑年率同族人滄刼某姓穀米一案經龍柳二明府斷令如數賠還陳已當堂畫諾明府復將陳之長子禁押追賠迄今事隔年餘陳猶心中不服乃復控諸道轅矣○天中佳節城關内外例設水嬉本年地方官出示禁止不准賽龍舟恐釀事端故也○宜昌向無蠶桑之利邇來漸有育蠶者刻下黃絲每斤值錢三千二三百文荆沙下游河溶地方所出尤多價亦較貴每斤約三千三四百文云按宜昌絲秤每二十二兩五錢爲一斤○江通輪船於上月二十三日抵宜二十五日晨開去所裝客貨依舊無多生意之衰可見一斑已 
[津事記餘]  
　　輔仁書院司事某茂才給發膏火時常有扣底攙和諸弊衆情不洽遂爲董事所辭前月課其某連徧累牘大書院中諸弊端董事山長無不連類及之山長旣蒙不白之寃興辭他往經衆慰留始安講席本月課期某又任情攻訐遂由肄業各生聨名控諸道署請爲澈底根查想一經逮案斷難逃扑責之差矣　由自作夫何尤○上月二十九日竹竿巷合泰洋貨鋪斜對門某姓被災延及錢鋪洋貨舖等三家幸在日間火會易集不致一炬可憐云 
[絲汛述聞]  
　　蘇市絲價業已開盤看高之貨每百兩約洋二十元光景但今年出絲高下不齊故價亦不等自十七信元有遞减至十二三元者鄉民典質辛勤葉價旣昻出絲甚短而價又至賤挖肉補瘡誠有不塂設想者矣 
[不堪回首]  
　　武員陳維新因賭釀命之案因凶犯王阿松未獲先行擬結各情前已登報兹聞過司後已於上月廿七日將陳維新楊萬柱分别收禁廿年轉戰龍沙未遂封侯之志一旦身覊狴犴方知獄史之尊回首前塵　無痛絶 
[賠累甚鉅]  
　　法事已定漕米卽日起運所有在棧發變米石曾由大憲先行陳奏當奉嚴旨詰責現聞已變之米每石需贴洋五角由米商抽換此項賠累將來擬攤派於各州縣云 
[槜李雜聞]  
　　太平橋出一命案已列前報兹悉死者姓曹名少峯年四十六歲在成泰米行爲夥平日與網船婦有染近　婦向曹索取夜合資而該處匪黨偵知其隱亦欲從中漁利曹一時短見於初二日薄暮時在棧内自縊及人解救已無及矣當由棧主催其家屬　棺成殮若曹者豈非等性命於鴻毛歟○邇來天氣晴少雨多初三日傍晚又降大雨河水徒漲三尺餘田間麥荳等物盡被淹没二蠶亦大半㓕色農家作苦者無不怨碧天翁之狡　也○聞德淸縣城内某絲行於上月杪被盜搶去絲五百數十兩并洋銀衣物等又拒傷事主數人當由縣主飭捕會營四路訪緝未知卽能破案否 
[茸城紀事]  
　　纔麥穗之舒黃又身針之抽碧郊原匹望生意盎然惟以梅雨過多身根半腐東鄉一帶高田尙可無害而偷身賊甚多老農患之往往露宿以守盤中粒粒孰非從辛苦中得來者哉○近日時疫漸作中疾者往往猝斃如某店夥往跨塘橋歸帳頭眩倒地及人扶回店内身已僵直又明靜堂火工以肚中作痛正擬如厠　至而踣不及救治又某甲晨起不懌欹枕稍息迨家人喚吃午飯已淹然逝矣○松琴僧與何仙姑謀斃小和尙一案經時太守批飭提訊除松琴　風遠颺外何仙姑業已投到惠山客實係起意之人最爲案中要証因借司房爲護身符而時太守則必欲提到以成信讞也○某甲有餘屋數椽賃與乙居每月需房租若干自上年至今分文不付甲向婁縣控理邑尊諭甲讓去房租勒乙於十日内搬出詎滿十日之限乙仍佔屋如故邑尊立卽提乙乙以功札護符居然晶頂上堂邑尊喝令除帽乙不肯邑尊大怒命紅班代除掌責四十以爲鵲巢鳩佔者戒○婁縣舊署頽廢已久官亦視如傳舍不肯出資修理致六房案卷每多遺失近奉恩詔豁免錢糧時太守飭各縣盤串而婁縣缺夫串張一箱串書某現已收禁或云遺在舊署該房東籍端勒索不肯呈出也○育嬰堂虧空甚巨時太守欲提司帳錢某查究錢某惶恐無措竟將各紳竽呑吃陋規帳簿呈出凡衣冠中人無　列名其中有多至數百千者一經和盤托出恐後來者難乎爲繼矣 
[皖省雜聞]  
　　懷寗縣屬渌水淸化兩鄉濵臨江岸港汊紛歧比因淫雨浹旬江水泛濫低處麥田爲水所灌尹仙坡明府親赴鄉間督同紳士設法堵禦櫛風沐雨不憚辛勤洵　謂賢令尹矣○近　米價頗漲每石較前增至二角餘而鄉間牛豕均患瘟疫相繼倒斃人皆不敢購食卽有過屠門者亦不復作大嚼之想矣○每屇天中節好事者刻舟爲龍打槳渡頭衝波沙嘴以綵縷繫角黍而投之江以弔屈大夫相沿已久今年因市廩減色此舉遂不果行簫鼓音沈彩旙影杳江邊野老不勝感慨係之矣○西門外同安橋匯福閣等處向多行棧近以水溢街衢另在後街租賃房屋移儲貨物以避水患說者謂今嵗江水暴漲較上年趕早一月也○鐵釘洲老湖塔丁家洲等處被水淹没菜麥尙未登塲洲民扶老携幼至南門外狗兒山一帶搭盖草棚暫行棲止盖洲民多奉叵教而狗兒山一帶又多回民故羣往依之○淮北人某甲孔武有力向兖城守營兵朱都若察其勤愼令在内署當差初二日午後中用紙撚點洋油燈火焚其半甲覺指痛用力一揮紙撚遂落洋油瓶内立時火發延及甲之衣褲一時不及解脫俄而徧體皆火無從撲滅甲痛極躍入簷下水缸始將火浸熄及往視之則皮已脫而氣已绝矣朱都戎憫之出貲爲之棺殮觀於甲之慘死用火油者可不知所愼哉○初三日早江右某客放運木牌出楊家套順流直下水勢甚急因撞於新馬頭下首之躉　樁椗繩練立時折斷損傷甚多將某客及牌夫等十六人扭送江防分府管押聽候查辦 
[公廨停訊]  
　　昨日英會審公廨仍停訊今日係禮拜亦當停訊計捕房不解犯者迄今已有五日押犯雖多然皆無關緊要也 
 
 

Page 4

 
 
[賴婚受辱]  
　　老閘浜北人周姓家有一女早年許字瞿姓子彼此皆以耕種餬口儼然門當戶對嗣因瞿姓有地租與洋商得善價居然成小康遂嫌周家貧詭以算命求神不合爲詞託人向周議退婚周聞言大怒　訂姻已五六載豈從前不曾算命求神乎顯係恃富而　我貧也立卽奔至瞿處爭論瞿目知理屈降心服禮俄而周姓族人聞之咸謂瞿旣欲退婚　問我家女有何不是復糾人至瞿家尋釁并拉瞿至茶館評理瞿無詞以對周姓族人擬罰瞿酒筵十席并用香燭謝罪瞿唯唯聽命諺云貧賤之交不可忘糟糠之妻不下堂瞿小有資財便忘却本來面目居心已　可問卒致負荆請罪貽笑親朋咎由自取於周乎何尤 
[欠戶交保]  
　　錢莊夥陳恭洽赴縣控欠等因早已詳登前報前日下午莫邑尊飭提被告李承安升堂集訊陳伸訴前因並稱李於上年將萬年靑萬年春萬如意三沙船抵去規銀一萬四千兩至今本利俱無向索　付　得已叩請押追李供皆將沙船三艘向公記莊抵銀一萬四千兩莊主係小的同宗陳惟在該莊經手　得出面控追陳稱李抵銀時由小的一人經手目今本利俱無莊主屢向小的催逼故由小的控告邑尊謂李曰現在爾究想作何處置答稱可否求恩交保出外赶緊淸償邑尊准如所請着李交保邀同公正人理處陳斥退 
[流氓鞭背]  
　　著名流氓跛脚錫錫由總巡馮蓮士刺史訪拿研訊吞烟避責各情早登本報刺史查得錫錫烟患己痊因於昨千飭勇赴堂提案研訊之餘錫錫供稱日後不敢犯事情願攺過自新求恩寬宥刺史謂爾等棍徒爲害地方實非淺鮮豈容寬恕飭卽鞭有八百下送歸上海縣再行發落　邑尊飭值日差收捙候訊 
[法界公堂瑣案]  
　　昨報列受傷送院一則兹悉擺餅攤人係胡桂蘭受傷人卽胡之夥由范子仁荐去故范于前日將胡扭進捕房並將該夥舁案昨日捕房將胡解案范子仁未到法包探禀稱受傷人送醫院後痧己略愈尙有别病小肚有傷約二禮拜可痊據云下身被踢一脚兩脇被打兩拳翁太守詰胡蘭桂因何起釁該夥是何姓名胡答稱夥名寳　不知　姓由范於去年荐來每月工洋一元已透支一月尙要借錢一千文不允卽與我尋釁並未打伊翁太守以原告未到着將胡桂蘭交保待後集訊○捕房解到東洋車夫翁進發請訊原告廣東人羅阿明投案訴稱在火輪船上營牛昨在五馬路雇東洋車到小東門言定車錢二十文詎車夫欺我不識路徑推到新北門兩相角口伊糾四五人將我毆打致失落洋兩元翁進發稱伊在五馬路喚到新北門及至興聖街下車尋　旣到新北門又欲到小東門我不肯推他卽打我有該處飯店麫館中人眼見可証翁太守詰羅阿明曾打伊否答稱我不打伊伊却拉我翁太守謂新北門近在咫尺着法包探帶兩造前往查問及包探回禀稱飯店已閉歇麵店中人亦未眼見打架太守以翁進發撒謊笞責八十板羅阿明失洋無憑着退去○萬利米店主龔樸如曾保薦陳如松之子爲司帳嗣因虧空銀四百餘兩涉訟着保理處經陳如松將房産託徐炳春抵銀二百兩外尙少之銀合洋一百四十元仍由龔樸如挪欵歸淸此已列報詎知徐炳春經手之三百兩係洋人之欵該洋人將抵據送交于副領事請卽傳案究追而龔又係保人昨日投案捕房亦將陳如松解案龔稱陳如松之子現在某酒肆中但當時伊等借銀我不與聞况與徐炳春不相識伊等說定後在鴻運慺硬要我作保于副領事將抵據送與翁太守閱看太守謂龔樸如爾之苦衷亦所深悉但保單上何又寫得如此着實龔稱伊等說定我不作保卽不借銀事仍不了翁太守謂爾嗣後做不得保人復詰陳如松作何料理陳稱有房可賣我與龔二十年好友卽託伊代賣了結翁太守謂爾今尙要害伊况中人尚有陳姓等口爾子在外儘可料理今限五日理淸違干嚴比○婦人陳程氏扶其老母程陸氏并挈其子陳永坤永升兩人到案訴稱丈夫向爲大可務現在賦閒小婦人住鄉間老母住租界後新街因無人陪伴故將永升領在身邊前晚與鄰兒玩耍回家後忽聞鄰孩跌傷少頃卽有多人赶至我家掌我之頰及母出勸又被痛打并將大兒永坤打傷連打三次伊等男女各四人程陸氏等供語相同又有蔣曹氏領七歲男孩到案稱丈夫本在酒館爲夥今已回家此孩前晚被隣孩打傷故來投訴翁太守着包探將小孩領至案前見其左眼角有傷詢係跌傷所致隨訊蔣曹氏爾所糾合之男女究是何人蔣曹氏稱並未邀人去打太守謂不難前往杳明又訊捕房解到之人據稱名韓恩全撑沙船爲業家住高橋鎭路經該處誤被捉來旋據陳永坤稱伊是巡捕從蔣曹氏家内捉來翁太守着將韓恩全暫押飭包探往查并將受傷者帶往仁濟醫舘騐傷再核 
[正字]  
　　昨登山東電報中漫口二字誤爲掘口合亟更正 
　　　贈西湖花隱楊槐卿先生並引僕寒士也少未讀書性亦疎散辱承不棄折節下交又復寵賜佳章益增顔赧盥微雒誦欽感莫名發經　　　通於腕底吐情愫於毫歸言言金玉字字璣珠如云華言奘賞則吾豈敢所謂酬咸池於北里彈寳瑟於齊土矣謹賦巴詞　律并依見贈 
[原玉並請武陵漁隱正可]  
　　　華詞芳馥妙於蘭惠我琳瑯感肺肝折桂秋來雲路近乘風此去海天寛筆搖五嶽精神爽詩法三唐趨步難羡煞淸吟多雅興劈箋終日築騷壇西泠自昔鍾靈秀問字擬將載酒從點易研硃歸哲匠春風化雨仰儒宗六橋烟雨黏吟屐三竺雲山盪碧胸滾滾詞源流不竭鱣堂家學逈超庸[  海上種榆山人悅彭氏就正稿]  
[蘇省撫轅抄]  
　　初五日二品銜湖北候補道程春藻安徽人由大通來縣丞李廷璧禀知奉首府委赴鎭海衛守提銀兩差○初六日候補府張球禀辭回上海貨捐局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州官塲雜錄]  
　　有鹽無照一事業經程都轉委員查覆擬結安豐塲大使記大過一次孫家莊掣驗委員記過一次垣商鄭寳記罰停運一年○上月念八日海州分司項書巢分轉到揚隨於次日赴省公幹○分發運判陸分轉積康浙江人禀知到淮○新任通州分司楊小亭分轉由省回揚聞於上月念五日履任○陳分轉其儀委解甘肅餉銀 
[九江府示]  
　　欽加道銜特授九江府正堂加十級紀錄十次王爲曉諭息訟以安生業事照得處世之要以和爲貴保本之道無訟爲先民間果有寃屈難堪之事自應赴官陳告若以錢債細故口角微嫌聽人唆使動輙興訟不特廢時失業轉恐蕩產傾家言之殊堪憤懣本府蒞任方新志在安民息訟除飭縣訪辦訟棍外合行出示曉諭爲此示仰闔郡軍民人等知悉爾等務宜士習詩書民安耕作休爭閒氣各保身家愼勿聽唆輕興訟端自取罪累後悔無及勿謂言之不預也各宜凛遵毋違特示 
[德化縣示]  
　　欽加同知銜署理德化縣正堂加十級紀錄十次周爲示諭趕緊投稅過割以免究罰事照得民間置買產業例應卽時稅契割粮卽或典産亦應將戶粮隨業過割限滿十年將契一體投稅如匿契不稅照例罰半充公瞞粮不割按律計畝科罪煌煌功令何等森嚴乃敝俗相沿往往以匿稅瞞粮爲故常迭經前縣妥立呈契推割章程曉諭在案兹本縣下車伊始訪查化邑民情以白契管業甚多而遵例投稅者殊屬寥寥則是有心抗匿實堪痛恨除飭差訪查辦外合亟示諭爲此示仰闔邑軍民人等知悉爾等須知買業必須割粮而推粮須憑稅契自示之後務宜趕稅白契無論年分遠近統限一月内檢齊赴櫃投稅推粮寛其旣往之咎概免究罰倘敢仍蹈前轍或匿契不稅或抛糧不割一經查出或被告發定卽拘案照例究辦决不姑寛其各　遵毋違特示 
[狀頭佳搆]  
　　高麗以詞賦取士考試無常期每逢令節九在鎖院掄才定例以第一人爲狀元餘稱進士不錄者爲庶人此次又值闈期揭曉後友人錄得元作郵來爰卽照登如左○思樂泮水賦溯宗邦之雅教披魯頌之遺篇峙宮牆其數仞鳴鐘鼓之千聲賢者而後樂此君子于胥樂兮旣歡忻而飲酒且戾止而觀旂地宛通夫鳳液文如現夫鳥闌豈蹄涔之淺隘誠首善之規模匯衆流以仰鏡接勝地於閟宮賂南金而入貢撫衆土以宣猷瞻黌門於咫尺步璧沼以抵徊餘澤承夫三代圜橋視者萬人噦噦鸞而從邁振振鷺而于飛濟濟來者多士穆穆敬者魯侯歡樂同夫靈沼於樂溯夫辟癰君親臨而講學士習坎而逢原乃載色而載笑復献办而献功馬蹻蹻而就道虎矯矯而稱臣鴞食桑而音變魚在藻而歡騰播仁風於學校敷湛露於臑林環半池而曰頖傳千古以流馨際上丁以釋菜選諸子以掄英爰采茆而采藻洵爲幹而爲楨月彎環而如璧風蕩漾而成波源遠而流白暢海觀而水難爲當觀水之有術追立賢之無方道淵淵而悠久派浩浩而綿長繞清流于泮沼布新化于泮宮類智者之助樂近聖人以爲居想川流之不息浴德澤而常新笑潢汙與行潦莫較量其高深棫朴生而教育蒹葭溯而殷勤 
[春暮懷人詩八首錄呈霧裏看花客高昌寒食生二大吟丈誨政]  
　　平江長笛樓主人趙潤庭明府廷玉十年捧檄願初償愛物仁民展魏塘兩袖淸風酬聖澤一囊明月助歸裝梅開共賦春前句燭滅曾飛月下觴他日黃麻宣紫禁風流應不亞潘郎○鋤花農金苑卿茂才臺選醇儒身價重雞林酒脫襟懷俗不侵秋雨一簾曾話舊春風滿座仰傳心羡君案有生花管愧我囊空賣賦金何日論文附驥尾西牕剪燭酒盈斟○鑑湖釣徒孫蔭松茂才樾是否當年賀季眞烟波歸隱寄吟身詩囊句挹山陰秀釣艇香浮鑑水春南北東西千里倦悲歡離合幾番新畫眉初試張郎筆從此堪停馬足塵○愁紅怨緑主人史茀軒茂才肇淇論文曾記盞初停妙理名言日細聆筆大如椽量玉尺花因有福護金鈴兩經鶚荐衣難紫十載雞譚衫尙靑準擬今秋重九後天台桂子爲君馨○也陶居士何濟川茂才文波一身落脫不干時際遇綠慳命太奇椿樹葱蘢庭有蔭荆花燦爛氣連枝階前玉挺雙秀座上書攤一一奇豪飲却忘名與利淵明以後此襟期○平江餐秀詞人毛靜涵布衣士澂飄零書卷駐餘杭風月吟懷錦滿囊一局楸枰忘歲月半生詩酒寄疏狂交情喻水金能斷豪氣凌霄劍有鋩息影名場勤養　親栽花竹供高堂○泉唐補琴逸史蔣菊槎茂才祥鎬吟身多病又多愁淸比寒梅孰與侔瀟酒情懷塵不染語言風雅俗難投筆端波湧搖山獄文陣光鋩射斗牛曾記丁牕雙刻燭持螯聨句酒盈甌○西泠漁隱开品珊俊秀賡熙儘教傅粉媿何郎擲果潘安足較量不枉羣流傳魏玠况兼家世繼高陽放懷杜牧狂無碍縱酒劉伶醉不何日漁舟容我載共評風月泛錢塘[  西湖花隱詞人楊槐卿季長氏稿于申江客邸]  
 
 
 

Page 10

 
 
[光緒十一年四月三十日京報全錄]  
　　宮門抄○諭旨二道錄前○發抄○旨四道○廣西學政詹奏歲科考完竣並考取選拔緣由摺子○皖撫慮奏請議叙片○豫撫鹿奏請調署知縣片○雲督岑奏請調員差季片○湖督卞奏請徣補副將員缺摺子川督丁奏爲據情代請進貢夾片○四月三十日　部宗人府欽天監鑲藍旗值日無引見○漪貝勒等謝賞穿黃馬褂恩○福錕假滿請安○崇禮請假十日○召見軍機○發抄李用淸奏審明平遠州民劉三有殺穆二穆李氏夫婦二命定擬奉旨刑部速議　奏欽此○曾國荃等奏衛守備李桐陳志魁註銷保案仍以原班序補奉旨兵部知道欽此○衛榮光奏審明如皋縣匪犯吳沅等圖財謀殺李錦瀧及其女珍娜二命定擬奉旨刑部速議具奏欽此○又儘先叅將張興元等請免騎射奉旨着照所請兵部知道欽此○○廣西學政　詹嗣賢跪奏爲廣西各屬歲科兩試一律完竣並隨棚考試選拔恭摺仰祈聖鑒事竊臣於九年八月十九日業將考過四府一州歲試情形報明在案嗣於九　出省按試柳州以次遞及慶遠思恩南甯太平鎭安百色等處並調考泗城按章歲科連考于十年六月竣事旋卽順流科試鬱林潯州梧州平樂三府一州十月可省本年二月接考桂林本月試畢查桂林等五屬文風仍以省棚爲優餘與歲試不相上下柳州等八屬以南寗爲最次則柳州思恩慶遠太平惟鎭安泗城百色文風較遜而額亦較少歲科兩試除興安之　籍無人應考外歳試於平樂猺額扣留一名科試於西隆苗額扣留二名餘皆取進如額臣查照向章於各屬科試後接考選拔擇其文　兼優者照額取定隨時咨明督撫存案聽候會考惟泗城府屬之西隆州無可選拔謹遵例任缺無濫以昭愼重此次按臨所至仍照歲　調覆之法嚴密關防不敢稍涉疏懈生童均各恪遵場規各屬廪生亦知實力稽查於柳州平樂指出頂冒童生各一名當發交提調官懲辦仍於覆試發落之日多方董勸並嚴飭教官隨時稽查以期文成行立仰副聖主作育人才之至意所有各屬歲科一律完竣並隨棚考取選拔緣由理　繕摺具陳再去歲年穀順成闔省民情極爲安謐堪以仰慰宸厪伏乞皇太后皇上聖鑒謹奏軍機大臣奉旨知道了欽此○○盧士杰片再皖北沿淮各州縣光緒九年水災籌辦賑撫本省文武各員所捐養廉薪水以及各處官紳商富慷慨解囊捐資助賑均屬急公好義非尋常捐欵可比除記名提督李振甚等三員各捐銀兩業經前撫臣奏准分别獎勵建坊外尙有安徽學政臣徐郙捐銀四百兩前直隸提督現任福建撫臣劉銘傳捐稻一千二百六十八石二斗烏魯木齊提督臣金運昌捐銀二千兩壽春鎭總兵郭寶昌捐銀一千兩稻二百石又自行捐放稻一千三百九十三石小麥八百二十二石秫米五百石江西布政使劉端芬記名提督蔣東才各捐銀五百兩處州府合肥縣紳士候選郎事劉朝驥遵其故父前任浙江按察使劉盛藻遺命捐銀一千兩中書科中書劉盛儒之母一品命婦任氏捐銀一千兩甯國府太平縣紳士湖北候補知州李元亨遵其故母二品命婦方氏遣命曁繼母二品命婦趙氏之命捐銀一千兩先後呈請兌收濟賑現已事竣據署布政使張端卿會同前鳳頴六泗道任蘭生具詳請奏前來合無仰懇天恩俯准捐助賑欵之大員徐郙劉銘傅金運昌郭寳昌劉瑞芬蔣東才等勅部分别從優議叙又劉朝驥之故父前浙江按察使劉盛藻又劉盛儒之母一品命婦任氏又李元亨之故母二品命婦方氏繼母趙氏各照例建坊給予樂善好施字樣以照獎勸其餘捐欵銀兩四處集捐居多可否俟送齊捐戶姓名銀數册籍援照光緒八年沿江賑案請獎章程以現行常例十成銀數請給虛銜封典之處出自鴻慈謹會同兩江總督臣曾國荃附片具陳伏乞聖鑒訓示謹奏軍機大臣奉旨着照所請該部知道欽此○○鹿傅霖片再署理永甯縣事孟縣知縣王蘭森調省差委所遺該縣印務現值上心錢糧吃緊之際亟應揀員調署以資整頓查有正陽縣知縣吳淸庚穩愼篤實堪以調署所遺正陽縣缺查有寳豐縣知縣項則周明練勤奮堪以調署其遞遺寳豐縣缺查有項城縣知縣杜信義樸誠耐勞以之調署寳豐縣亦堪勝任由藩臬兩司查明各該員本任内均無盜刼已起四叅及錢糧有關降革處分與調署之例相符會詳請奏前來臣覆查無異除批飭分别檄遵並將項城縣知縣揀員接署外相應附片陳明伏乞聖鑒謹奏軍機大臣奉旨吏部知道欽此○○岑毓英片再臣出師關外所有軍中採辦糧米支發兵傏以及軍裝軍火糧米運費雖經設局委員辦理而餉需支絀支應煩難亟應遴委幹員會同營務處道員湯聘珍核實勾稽以節浮費如昭愼重查有雲南鹽法道鍾念祖會計精長堪以派委除會同撫臣張凱高檄調該道員暂行來營淸算並檄委雲南府知府鄧華熙兼護鹽法道篆俟算淸各帳再飭回本任外謹會同雲南巡撫臣張覬嵩合詞附片具陳伏乞聖鑒謹奏軍機大臣奉旨該部知道欽此○○頭品頂戴署湖廣總督湖南巡撫臣卞寳第跪奏爲揀員升補副將要缺以重邊防恭摺仰祈聖鑒事竊准兵部咨湖南沅州協副將施鴻恩丁憂遺缺係陸路題補之缺應照例於現任應調應升人員内揀員升調以符定制等因移咨到臣查定例各省題調之缺先儘現任人員揀選題請調補如無合例　調者准於現任合例應升人員内保題升用等語臣查湖南省副將九員叅將八員除題調邊缺之永綏永順靖州各協副將並衡州協副將馬朝龍現已請調湖北竹山協副將尙未接准部覆湖南撫標中軍叅將汪迎順升補永順協副將尙未引見底缺例不應開湖南提標中軍叅將田宗管保靖營叅將謝憲章准補各缺均未引見授劄宜昌營叅將焦克勝甫經調　岳州城守營叅將福隆阿歴俸未滿以上各員俱不合例外其餘長沙寳慶乾州常德四協副將臨武桂陽各營叅將或缺居緊要或不諳苗疆均未便遽請升調致滋貽誤惟查有湖南灃州營叅將崧煜年四十三歲廂白旗漢軍艾德成佐領下人由武備院備箭柏唐阿升轉於光緒二年十一月初五日揀選湖南灃州營叅將員缺是月十二日經兵部帶領引見奉旨准其補授湖南澧州營叅將三年二月初六日領劄四月二十四日到營任事七年副叅列等案内經前督臣李瀚章保列一等八年軍政案内經前督臣涂宗瀛保荐卓異均經兵部議覆准其卓異誩册九年五月經前督臣涂宗瀛照例給咨赴部由兵部帶赴内閣經欽派大臣騐放請旨准具一等註册照例回任候升奉旨依議欽此欽遵在案現調署湖南撫標中軍叅將辦理營務悉臻妥善該員守潔才優以之升補湖南沅州協副將洵堪勝任核計歴俸已滿三年與調缺請升之例相符合無仰懇天恩俯念苗疆邊缺緊要准以崧煜升補湖南沅州協副將員缺於邊伍均有裨益如蒙俞允該員引見未滿三年邀免送部併祈勅部頒給劄付以昭信守除餾取該員履歴送部外謹會同署湖南巡臣龎際雲署湖南提督臣李勝恭摺具陳伏乞皇太后皇上聖鑒訓示再所遺湖南澧州營叅將員缺係部推之缺湖南省現有應補人員容臣另行揀員請補合併陳明謹奏軍機大臣奉旨兵部議奏欽此○○丁寳楨片再據署打箭鑪同知石光熙管理巴塘糧務周上達禀稱據乍了尼們罕呼圖克圖總堪布洛宗丹增及增儲巴江彩登達大頭人札喜魯秀澤旺多吉札什饒登舟登達及僧俗衆百姓等呈稱乍了僧俗百姓自康熙年間歸順天朝同應藏道夫馬東至江卡界西至察木多界共十二站又乍地界連上中下三岩時防夾壩野番出没又早年尼們罕呼圖克圖曾自捐兵費口食奉調隨征廊爾喀及瞻對共三次出派民兵一萬四千餘衆曾傷亡五千有餘及今計一百八十餘年未敢有悞差徭惟自思巴塘察多木各鄰均得呈請進貢獨作了一處未同隨班無可報我大皇帝之恩叩懇轉禀請硷准　隨同進貢等情復詢據該頭人等面稱食毛踐土無非天朝恩德今願隨班進貢實係出於至誠未便阻其向化之心據情轉禀到臣臣查江外各番乍了最爲地廣人强巴塘察木多德爾格忒江卡等處壤地環　又素爲三巖野番所憚早年雖有呼圖克圖名號未及親領號紙咸同以來外邊各番紛紛滋擾近來勦辦三巖劃分瞻對疆界並訊結麻書孔撒等巨案名夷漸就範圍惟綜籌邊圍情形瞻對旣已歸藏衣乍了與三巖兩番實未便令其漫無統屬究爲西南邊防一隅罅隙上年道員丁士彬遵旨赴藏查辦廓案行抵巴台卽據該乍了再三呈懇該道温言拊勉得其輿圖戶册諭令循舊當差並密禀到臣臣細加察訪無異兹復據該管同通轉禀前來察其歸化出於至誠合無仰懇天恩俯准該番與巴塘察木多各族於例應入貢之年一體隨班進貢伸其百餘年湮抑之忱於邊庭大局實有裨益再該乍了頭人具稱從前隨征廓番等處曾奉賞給呼圖克圖號紙及總堪布洛宗丹增大頭人札喜魯秀虛銜頂戴可否並懇飭理藩院查明原案俯准賞給以資撫馭而固邊防爲此附片具陳伏乞聖鑒訓示謹奏軍機大臣奉旨該衙門議奏欽此 
 
