# 1894 - 324 - 4907759

 

Page 1

 
 
[新印駢林摘艷並文獻通考出售] [  點石齋主人啓]  
　　南海胡敬之先生蒐輯羣書並古今駢體文上自六朝唐宋下迄元明國初凡鴻篇鉅製以及腴辭雋何原原本本灑灑洋洋並蓄兼收得五十卷門分類别綱舉目張名曰駢林摘艶與近代所傳廣事類賦等絶不相同向爲駢文家秘鑰未付剞劂今托本齋用潔白連史紙石印業已告成每部十本價洋兩元又文獻能考一書風行已久掌故家所當各置一編現亦重印工竣每部價洋十元賜顧者請向上海棋盤街廣東雙門底各分局購取可也 
[開印黃氏醫書八種] [  圖書集成局代啓]  
　　昌邑黃坤載先生所著四聖心源十卷素靈微藴四卷四聖靈樞五卷傷寒懸解十四卷傷寒說意十卷金匱懸解廿二卷長沙藥解四卷玉　集解八卷醫學超絶治稱神術今覔行原本辨證精確不愧軒岐功臣本局爲飛鴻閣代印業已開工不日卽可告成此佈 
[開印傳家寳] [  圖書集成局啓]  
　　傳家寳一書爲有明石天基先生所輯分爲初二三四集所言皆修身齊家之事樸實說理務去陳言誠吾人所不可不讀者也茲由換文書局託本局代爲排印刻已開工一俟印釘告成再將售處佈告可也 
[論浙防]  
　　昨言南邊防務亟宜加嚴有客問於余曰先事預防國之善經也然未事而張皇則未免惑人聽聞卽如浙江海防所最關要者不過寍波一口而定海之舟山尤爲捷徑幸而前時曾與英國有盟舟山一口不准他國兵船駛入現聞英國兵船已有數艘在彼寄椗意者踐前約而固邊防此處地方可以高枕無慮而鎭海守禦已極鞏固浙省門户防守旣嚴他處如温台各海面與夫紹興之小泗渡等處細數口岸實亦防不勝防而扼要以圖大約鎭海之防旣固敵人卽無從攔入不必故爲矜張也余曰惡是何言與浙江口岸處處可以欄入豈僅寍波一口而已哉寍波爲通商口岸人皆知之他處非通商口岸人遂有不知者而倭人詭計百出狡謀甚多處心積慮亦旣有年内地情形早爲窺探而又間諜四布密若繁星雖拿獲亦曾有人然獲者不過十之一未獲者蓋十之九也則彼倭奴於海口道路定必洞若觀火故倭人而不來騷擾浙口則已如來騷擾豈有專攻寍波鎭海一口之理前明倭宼内擾直至嘉興之王江涇而紹郡戒嚴者亦旣多日幸而兪將軍痛剿截其歸路而後不敢再來殷鑒固尙不遠也故論浙防所重固首在寍波而温台等處口岸亦不可稍有疎虞前聞甌防頗稱鞏固爲之一快王江涇等地乃由江蘇攔入並非别有可至之口岸也台州海面與温毗連其所以防之者亦如犬牙之相錯互爲犄角之勢想甌防旣極認眞則台防亦必有加意者而紹郡濵海雖曰尙遠口岸亦不甚多惟雖不甚多而卽此一二處皆在冷僻之處敵人設或逞其陰謀施其暗箭則竟可以乘隙直入一被竄入而後驅除則難乎爲力此等冷僻之處汛守向來虚設不知近當海氛不靖之際亦曾有人一念及之或添紥營頭或多撥戌兵以資防禦否此等冷僻之地官塲或竟不知抑或未及措意而倭人詭計多端未有不早探悉今我若明言其地則似乎開門以揖盜要之此數處地雖冷僻向來亦有汛兵不過僅爲具文且地方父老猶能歴歴指之則地方官以及防軍諸將苟能訪而咨之卽可以瞭如指掌竊以爲此等地方苟旣知之則所以防之者宜乎用暗而不用明此等地方暗中布置頗爲易易卽爲堅壁清野之法亦非所難但預先密密籌畫故作空虚使之乘虚潛入而後施吾計焉則可以使敵人片甲不回而地方終於寍謐所願爲該處司防務者大聲呼之至若寍波防務則由張奎垣軍門開辦以來聞極認眞又聞有檄調吳吉人遊戎回寍辦防之信未知確否蓋前此法人一役吳吉人遊戎攺裝冐險親探法船虚實法船駛近招寳山遊戎首先開砲擊壞法鐵甲巨艦不敢相逼遂相率逃去厥功偉焉惟是有才者往往不修邊幅粗豪任性以致名罣彈章至今甬人猶爲之呼寃不止聞事後攺分川中今張軍門或者因博採衆論俯順輿情故檄之使回亦未可知又有黃金滿者前經彭剛直公招降之後聞近來作弁於粤東張軍門亦有檄調回浙以保桑梓之信黃君於台州洋面出沒最久熟悉沙線其道里礁石一一詳記於心用以布置台地海防當必有駕輕就熟之效此時張軍門勵精防務當必不至爲倭人所乘若英兵船之寄椗於舟山聞其數已不少踐舊約而拒外侮亦屬情埋中事然中國而力足以退倭人則舟山之地决不使倭人得越雷池一步倘中國而力不足以退倭則亦將順流而下以收漁人之利謂爲可恃則固可恃也謂爲可患則亦誠可患也而此時則但宜自勤其防務而不必兼顧此一路也浙防情形大略如此至於若何分防若何設措何處宜密何處宜先何處宜用重兵何處可設埋伏糧道勿爲所斷軍裝勿爲所刼此則在乎司兵柄者之慮周藻密非外人所能贊一詞焉 
[紫禁簪毫]  
　　近有某統兵大臣奏調神機營八漢砲隊官兵携帶大砲前赴軍次攻剿倭人未悉睿意能否允如所請俟有續聞再錄○初十日皇太后萬壽慶辰大内門廷宫殿結綵懸燈北長街演劇嗪經陳設景物都人士爭欲一新耳目咸戴紅纓帽出入各禁門熙熙皞皞如登春臺惟値海疆有事恐有倭人間諜混跡其間經前鋒護軍十堂憲面諭三五旗司鑰長轉飭内外圍各處値班官兵等認眞稽察如各項官員進内詢明何項有差方行放入各項蘇拉人役騐明腰牌始准出入不得僅以頭頂官帽任其往來倘有不遵攔阻任意抗違者立卽拿交偏吉解署枷示如該値班官兵仍前疎懈不肯認眞查察定卽叅革○倉塲侍郎衙門現懸隨轅委用鹽督一缺應卽傳補以資差遣經祥許兩倉帥遴得記名以倉監督用之宗人府主事宗室桂烈堪以充補隨轅委用監督除檄飭該員赴轅認差外已分咨吏户二部曁宗人府查照矣○此次武進士以侍衛用各員帶見御前大臣領侍衛内大臣各堂後由侍衛處分撥三旗按班行走計分撥廂黃旗行走頭等侍衛張鴻翥一員三等侍衛六員藍翎侍衛十一員分撥正黃旗行走二等侍衛杜天麟一員三等侍衛七員藍翎侍衛十員分撥正白旗行走二等侍衛岳慶福一員三等侍衛七員藍翎侍衛十一員已飭由各該本旗掣分佐領下隨旂行走矣○甘肅凉州總兵田鎭軍在田奉命往山左募勇現已成軍來京繕具安摺膳牌齎赴内廷於初二日夜子刻交由奏事官呈遞田鎭軍於初三日寅刻趨詣内廷在傳心殿候旨旋由軍機處發出傳單田在田頭起備見鎭軍遵卽步入乾清門此於乾清宫西煖閣召詢募勇情事鎭軍將細情面奏畢退下步出内廷乘馬回寓○富陽所產冬笋現已解京崇文門監督循例派員分齎冬笋赴太廟奉先殿交首領太監於　列聖列后前恭薦時食並委員於初九晨進内交内務府呈進此用○雲南普洱鎭總兵一缺經王制軍奏明仍循 
 
 

Page 2

 
 
舊例辦理旋由王制軍以普洱鎭總兵一缺揀得雲南夁副將屈洪泰擬正貴州夁副將阿明阿擬陪給咨到京聽候兵部定期帶領引見○神機營管營各堂憲諭飭存儲槍砲局軍械所軍器局製造局及各隊駐兵廠各將現存槍砲逐一查明共計若干造具清册呈報總理營務處委員騐察以憑核辦○八旗漢軍砲營大小砲位向存本旂砲廠曁分存本旗城門門樓内廷由神機營密咨八漢固山飭知砲營章京各將本營所存大小砲位若干有無不堪請用之砲逐一查明詳細造册卽日封送本營以憑核辦事關軍政勿稍延緩 
[購馬免稅]  
　　吳清卿中丞統帶湘軍現抵山海關駐紥咨請户部以所統湘軍十七營並魏中丞光燾所募六營各親軍衛隊營哨各員應需戰馬已派員前赴張家口外喇嘛廟一帶選購高大臕壯戰馬五百五十匹來營分用請咨張家口監督察哈爾都統照章免稅放行已由户部分咨查照矣 
[警電姑譯]  
　　昨日清晨此海各西字報館先後印派傳單大略謂本月二十三日倭奴以水雷船數號在旅順口外往來游弋以作疑兵砲臺上發砲攻之不虞倭奴大隊陸兵自背後抄轉倂力攻擊兇悍異常華軍諸統領督率三軍誓死抵禦躬冐矢石愈戰愈酣擊斃倭兵數千名斷脰折脛之人高如山積戰至二十四日之晚倭奴雖大受挫衂依舊排山倒海而來華軍力漸不支旅順遂被倭奴所據又悉官塲得烟臺來電亦有警信姑照錄之 
[天津來電]  
　　昨晨本館旣聞烟臺傳來旅順警信卽發電至天津令訪事人詳詢顚末至晚間得覆電云岫巖州失守前昨兩日倭人在旅順口水陸夾攻現在旅順平安按天津爲軍務總匯之處所得消息意者其信而有徵乎 
[營口訪事人述近日戰事]  
　　本館昨接添派營口訪事人二十一日來函云金灣於初九日辰刻失守我國大兵扼守南關嶺以斷倭奴進竄之路營口巿面甚形安堵近日天氣和煦尙未見冰宋帥大兵已紥復州貔子窩花園口倭兵之屯紥者祗八百餘人宋營稍事休息卽當進剿兩面夾攻必操勝算二十日接電報聶功亭吕道生兩統領於十五六兩日在大高嶺連獲勝仗殺斃倭兵數千人現又檄潘統領萬才率所部八千人由遼陽前進尅日東征馬統領麗生紥潘家大嶺聶統領馥山屯岫巖州張統領金波紥懷仁縣唐軍門仁廉率帶廣勇不日來營前登州鎭章軍門高元督兵四千協守旅順旅順要隘以南關嶺爲最此嶺在金州南十八里兩面皆海中間僅寛三里山勢險峻現有黃軍門姜鎭軍以重兵扼守旅順能守營口决可無虞　天嶺電局已退二十里在張家寨安設機器周臬憲於二十日回營聞東邊道宜觀察鳳凰廳章幼樵司馬安東縣榮小峯大令已於十五日奏叅革職照例治罪鳳凰城被倭人佔據後攺名順義城又在沙河等處設立僞官均以高麗人之不知順逆者爲之輕舉妄動攺易制度大孤山一帶人民見異類實逼處此紛紛逃避倭兵又任情刦掠房屋十燬其八殘忍酷虐爲有生所共憤十九日福太守拿獲逃兵三名訊係鳳凰城糧臺護勇携有現銀廿錠詰問何來以在城邊拾得爲言及後究出實情乃搶糧臺所得恐不免以軍法從事也復州所獲倭奸井上卿已於二十日起解赴都是可以償欲至北京之願矣 
[津上雜言]  
　　本館常寓天津訪事人云每次輪船回滬寓津商宦以及蓮花幕客之挈眷南旋者多若名士之魚艙中幾無駐足處而牛莊旅順之附船至津郡者則又絡繹於途南人旣以滬上爲安樂窩北人又以津沽爲桃花源裏宇宙茫茫不知何處爲理亂不知之所○糧臺專司接濟諸軍俾士飽馬騰殺敵致果兹由李傅相札委胡雲楣廉訪璚芬督辦一切俾力籌餉項解往軍中○天津奉旨招募民團總其事者爲郡紳兵部侍郎王少司宼文錦前福建藩司張方伯夢元前廣東水師提督曹軍門克忠提督銜記名總兵鄧善卿總戎本月十二日就西門外僧王祠開招額定三十營名曰津勝軍用以衛畿輔而安黎庶 
[巡防章程] 　　 
　　武林添設巡防局已列前報兹將所議章程十條列後一省城上中下三城分設十八叚每叚遴選董事一人專司稽查每城延請總察紳士二人以稽叚董之勤惰一各户頒給門牌由叚董會同保甲委員逐户稽查必須認眞塡寫不得虚行故事一每巷之中由叚董敦請紳耆數人帮同稽查庶可周知不致稍有隱匿一大小客寓不准容留面生可疑之人如有外來客民商賈寄寓於此者必須有確實保人方可居住一庵觀寺院及西人教堂醫院亦宜一律稽查一客寓及過塘行醫院等均須設立循環簿間日一換以便隨詩抽查一庵觀寺院如有遊方僧道前來掛單者須騐明戒牒道籙方准收留並須報明保甲局中登記一夜巡勇丁自二更起至天明止逐巷巡察不得鬆懈一巡更人夫按叚支更毋許疏虞各巷栅門責成栅夫於二砲上鎖如有緊要事務必須問明方准開放一總局設於宗陽宫上中下三城設分局三處各叚董須常川駐局督率勇丁認眞巡緝倘有查察不力者立卽更換以上各條由紳董與局憲商妥禀明撫憲俟批准後卽行出示曉諭 
[好雨知時]  
　　杭垣天時久旱井泉皆涸西湖之水淺不容篙頭號遊船不能行駛向之湖面三十里者今僅得十餘里城廂居户取水頗艱甚切雲霓之望二十日和暖如春淡雲徐捲午後略有細雨轉瞬卽霽廿一日忽晴忽陰傍晚始雨入夜更如匡廬瀑布響振林梢至廿二晨始止旋又疏疏密密遍灑芳塵而井水已長二三尺矣 
[武林小火]  
　　杭垣正陽門外某姓家於二十夜四鼓時不戒於火焚去草屋五間瓦屋一間 
[鷹揚宴]  
　　浙江武闈鄕試揭曉後廖榖帥擇於廿一日飲鷹揚宴是日辰刻新科武舉人林燦華等齊集撫轅榖帥朝服升堂會同印委各員率同武舉人排班望闕叩頭謝恩先於十九日赴提院塡寫親供 
[江南武試續聞]  
　　金陵訪事人云江南武鄕試於本月初八日開考十六日署南洋大臣兼將軍兩江總督張香帥接印滿漢文武官員親詣督轅叩賀香帥應接不暇諭令停試一天十七日接考二塲未了之步箭及弓刀石主考提調監試同考校閱各官臨塲後弁兵安設步靶丈量三十弓安設石木椿巡捕官禀請開考如頭塲儀應試諸武生仍以十人爲一排挨次發矢連發六箭中一枝者卽擂鼓一通插一籌於桶中二箭者爲合式方准入三塲有徽州府屬某武生一箭斜飛而去中在彈壓之某兵足背雖則血流皮破尙無大傷通州某武生所乘之馬聞砲驚躍撞傷觀者二人至三場考校技勇硬弓弓弦去背七寸用鉛錘秤較復用箭桿量之秤足時容箭二尺六寸必須開滿刀則以舞花爲率石照例離地一尺當拽弓時有從容引滿者亦有勉强拽開者刀石則有舉重若輕者有竭力從事者塲中五人壓傷足踝計三項技藝出衆者十有二三有在石上加刀者更十餘人以刀加石上復提筆作楷書考官均於册上蓋雙好戳記三塲考畢東西闈所考馬毬步箭合式者送至中闈覆試如房官之薦卷然二十二日覆試畢例應在督轅接覆後三塲香帥以督轅尙住劉制軍之眷屬在内故諭令攺在貢院於二十三日覆試又聞今科人數甚少各屬錄遺生監以及正案取錄者合計上下兩江祗二千一百七十餘人臨點未到者四五百人除不合式被貼外覆後三塲者祗八百餘人擇吉二十六日入院默寫武經二十七日發榜 
[金陵火警]  
　　金陵訪事人云聚寳門外捕署左側一望皆茅檐蔀屋有王某者就其地誅茅築室開設烟寮鳩形鵠面之流皆於此呼吸焉某夜初鼓時忽然烟霧騰騰自廚下積薪中出王急號召諸烟客起而救援無如室中滴水俱無火遂炎炎直上自葦壁穿出大肆厥威城中人見之立卽鳴鑼告警水龍飛馳而至吸水以噴捕廳及營汛保甲諸人亦派人分投救護幸封家姨直趨西南方空曠處是以西北一帶草舍得以 
 
 

Page 3

 
 
保全然毗連四家已付之一炬矣 
[招勇駐防]  
　　前報紀蕪湖當道因軍務繁興内地防務必宜嚴密布置因就地籌捐招募土勇二百名督率訓練專爲防衛地方之用刻已籌畫就緖札委候補佐雜三員分司勸捐並由縣宰王明府出示曉諭諄諄勸勉兹聞典當四家已共認月捐一百廿兩錢鋪通幫月捐一百兩土帮月捐七十兩尙有布藥洋廣雜貨等商號次第議捐區區六百兩一月想不難旦夕立就所有管帶訓練必須愼選其人兹已由閩埠巨商公舉旌德武解元饒翼卿守戎承乏緣守戎投効皖南鎭標充當領哨業已多年前此奉調帶營駐防蕪湖三載巡哨彈壓深合機宜商民至今感頌不忘故特禀由道憲咨調前來聞操防各章程皆經官商核就不日卽當招募精壯設局開辦矣 
[練軍開差]  
　　駐紥蕪湖之鎭標練軍奉大憲檄飭調赴廣德州等處駐紥以重防務本擬擇吉二十左右起程兹因該州有土匪蠢動之信卽於月之十五日拔隊登程由内河道出小南湖而達建平轉往廣德瀕行之際地方紳商因營官曾笰田遊戎營規整肅紀律嚴明而於民間火災一事尤能奮勇出力因相約衣冠鼓樂恭送行旌輿情愛戴亦可謂深且至矣 
[空舲詩思]  
　　宜昌北鄕霧渡河地方在深山之中前日出一命案入城報縣東湖縣魏明府卽率差役仵作往騐如何訊辦尙待續聞○彝陵輪船擱淺後設法拖出駛回漢口略加修整已於前日來宜昌未幾沙巿輪船亦到裝貨三千餘件惟下貨寥寥耳○皇會過後地方官日夜梭巡宵小不敢滋事半月以來甚形安謐惟鎭轅前戲臺唱至十二日止又在署内演至於十五日止實有官民同樂之象○河下水勢漸退輪船上下漸有擱淺處而掛旂民船則逐日開行但有上貨無下貨碼頭生意亦頗清淡○有人鳴鑼大喊失去一女年只三歲身穿花布衣裳其父母愛若掌珠有人收留卽當從重酬謝不知能否珠還合浦也○往歲宜昌水菓極多今年則大爲减色收成十不及二往年有下路販菓之人來宜先付定銀然後販運者今則寂不聞矣 
[禾中小誌]  
　　前報嘉興李汛官被賭匪鎗斃回城後卽在東碼頭建廠舉喪旋於二七日出殯排設全副儀仗佐以僧道過北門至四明義園寄柩執紼而送者頗覺濟濟也○賭匪拒捕鎗斃李汛官宗太守回轅時以該匪已四散奔逃須待訪明往捕十七日由撫憲撥來護旗親兵又由乍浦某統領撥來寅字營新左旗親兵兩共數百名以及水師砲船嘉恊練軍於十八日經宗太守及楊都戎統率前往分兩路兠拿○李汛官被戕後遺缺經張恊戎以現駐青鎭汛李子元署理於二十一日接鈐所遺青鎭汛札委周汛官前往接署○宗太守楊都戎往西塘鎭一帶查拿賭匪及抵該處匪已遠颺祗將開烟間客寓之某甲等三名帶回發縣查辦並將房屋發封太守等卽於次日回轅○秀水縣寍邑尊會同水師砲船及楚軍親兵乘舟往新塍鎭拘拿客匪及到時匪已先機逃遁矣○嘉防楚軍水師及巡鹽水師各砲船經楊統領調集郡城於廿一廿二兩日在東門外南湖中操演陣法楊統領在烟雨樓閱看迨閱畢時已下午矣 
[潯陽紀事]  
　　九江訪事人云周德泉鎭軍杨飭部下新勁營營官范鎭戎坤元攺帶飛虎營而以管帶飛虎營兼砲臺營劉清泉叅戎攺帶新勁營所遺砲臺營著中衡遊擊兼管帶選鋒左營周梯山游戎兼理○湖口砲臺營管帶石傑平叅戎寳青奉兩江制軍調赴北洋差遣擬於日内起程○九江關道誠果泉觀察以倭人未靖時届冬防保甲門牌亟宜赶辦乃札委蔡次眉二尹王紫綬馮萃如于蘭軒楊芑泉三少尹往所轄廣信饒州南康九江四郡各縣催辦日内已馳驅就道矣○本月十七日江西吉字營管帶曹遊戎督率所部抵潯於十八日乘舟北上○兩廣督標統領李君在九江迤北各地招募勇丁本月十九日督帶來潯分住各客寓二十日卽揚帆東下○鄱陽濵臨大湖港汊紛歧匪徒最易跡匿羅少垣明府履任後卽率同保甲委員凌棣青二尹盛瑤散給各户門牌五家一聨輪流巡夜各飯店則令設立循環簿不准留宿形迹可疑之人烟館限二更時息燈違者重究○德曉峯中丞以倭氛不靖九江防範宜嚴特派重兵移營駐紥幷委九江關道誠果泉觀察總理營務處事宜○某日新募之長勝營勇丁行至湖口有七人畏葸脫逃管帶陳總戎拿獲二名立卽正法其餘五名情罪較輕割耳徇衆○誠果泉觀察崇濟川太守會同周德泉鎭軍禀請撫憲在潯城設立團防保甲將城廂内外劃分六叚立上下文行忠信六字委員辦理上字叚委候補從九口林志忠下字叚委候補府經易偉文字叚委候補縣丞沈霖巖行字叚委候補縣丞許應鋐忠字叚委候補從九蕭恩銘信字叚委候補巡檢崔榮達分叚辦理又委候補縣彭騰瑞總理其事 
[招股鑄銀]  
　　候補縣陳大令慶餘近奉江蘇補用道范季遠觀察德培分委轉奉北洋大臣李札委辦天津鑄造銀錢局招集股标三千張每股銀一百兩共集紋銀三十萬兩以銀到之日起息約於明春開爐鼓鑄現在漢鎭鹽帮公所之寅字殿巷内設立分局招徠股分其股銀均交票帮代收彚解天津總局武漢富商巨宦集資入股者紛至沓來甚形踴躍 
[皖山晴翠]  
　　安慶訪事人云十七日清晨十點鐘由獄中提出男犯一名年甫三十餘身材魁偉面貎猙獰一路厲聲詈駡不絶於口至� 
臨刑時面不攺色查該犯係皖北毫州人有謂犯逆案者有謂犯盜案者連揮數刀身首始分爲二處當由地保將首級提去須解至犯事地方懸竿示衆以昭炯戒○藩憲德靜山方伯月前奉召赴京祝嘏嵩呼事竣請訓出京署中戈什哈及執事等聞此消息卽乘輪東下赴清江一帶迎接○委辦洋務局提調安徽候補府王子裳太守詠霓於十九日禀辭赴白下謁見張香帥禀商機要○節届隆冬江水逐日退落一尺有奇隔岸一帶洲地鄕人播種菜麥有日不暇給之勢雖下種較遲幸日來天氣融和當易發生滋長也○前紀保甲局在招商局躉船獲住扒手三名移交懷寍縣責押兹由黃漢池明府提案訊問令剃髮匠爲之剃去髮辮半邊肩毛一角荷以巨枷責成差保押令遊街示衆○廿一日小南門外河濵見有某甲年三十餘面白無鬚手執摺扇一柄長吁短歎頗有憔悴可憐之色行至江邊一躍入水適附近泊有漁舟卽往撈救無如水流甚急一轉瞬間已不知飄往何處茫茫大地托足無從竟欲向水府中求知已殆古之傷心人歟○鳳潁六泗道王鼎臣觀察定安於廿一日行抵省城卽住湖北會館次日謁見撫憲福少農中丞温語逾時然後辭出小作勾留不日卽當回署○候補直隷州張直刺恩培現奉臬憲丁濳生廉訪札赴廬州會同地方官詳訊要案業已輕車说道矣 
[蜀岡樵語]  
　　揚州訪事人云兩淮鹽運司江都轉赴金陵謁見新署兩江總督張香帥事畢於本月二十日下午言旋甫卸行裝卽探聞江蘇巡撫奎大中丞起節出轅恭送劉峴帥入都幷寄請聖安籌商一切遂於二十一日清曉命駕往鎭江迎迓○府縣曁隄工保甲各官均於二十日往江口伺候劉峴帥幷飭差役就徐凝門外官廳結彩懸燈預備供張○江南主考馮星使回京覆命於本月二十一日上午行抵維揚印委各員急往碼頭恭迓乃文旆並不小駐卽循運河赴清江○兩淮泰屬安豐塲大使談子訥鹺尹因病出缺泰分司沈分轉暫委鮑鹺尹庖代旋由江都轉查得是缺輪應經歴到班有候補經歴陳鳳章鹺尹毓詳堪以委署遂禀奉督鹽憲批准本月二十一日已牌示轅門矣 
[嚴訊倭奸] 　　 
　　杭垣設立巡防局派撥勇丁各處偵探誠恐倭奸漢奸出沒於省會要區兹聞望江門外所獲倭僧二十日在府署嚴加拷訊自戌刻起直至次日黎明始行訊畢仍收監管押口供若何尙容續錄 
[示期縣試]  
　　欽加運同銜特用府特授江蘇松江府上海縣正堂黃爲歲考事奉府憲札奉學憲札開照得該屬童生通限本年十月二十日縣試等因奉經會同各邑禀請展緩至十一月初五日一律開考在案除移知儒學遵辦外合行出示曉諭爲此示仰闔邑與考文童以及廪 
 
 

Page 4

 
 
保人等知悉届期齊集考棚聽候本縣扃門考試均毋違悞切切特示 
[捐及糙糖]  
　　本邑各糖行向分赤白糖二種以判厘捐之輕重兹者倭奴肇事需餉浩繁貨捐局擬添立糙糖名目諭令分三等報捐已由總辦朱竹石廉訪批示准行矣 
[賊秃騙錢]  
　　自租界中嚴禁佛店後三馬路德壽庵佛店掌櫃僧道傳膽大妄爲竟敢繕就禀詞投英公堂朦求寛限宋讞員未經批示而永平安里龍井寺佛店中又捉獲與奸僧苟合之淫婦陳張氏道傳知之以各佛店如此穢跡昭彰勢必難寛禁令因另生一計四出招搖妄謂本店有一老僧坐關已三載現在店將閉歇是以擇日開關旋於所謂關上遍綴銕鎖四十八具如有開願一具者至少須餽洋銀四十圓昨日爲開鎖之期佞佛者流羣持番面錢以往女菩薩亦多混跡具内與老潔郎眉眼傳情一時香積廚中纍纍者多至銀錢一二千餅道傳至此乃自詡神通廣大喜逐顔開嘻是則和樣而得以和暢矣特恐一經閉店卽變而爲和宕和撞耳 
[滬南香巿]  
　　昨日相傳爲三官誕辰本城南門外至三官堂一帶小本營生設攤求售者密若繁星莫不利巿三倍紅男緑女結隊燒香自晨至暮不絶於道該處巡防局員派勇多名彈壓然匪人之乘機攫物者仍有所聞翁某手提香籃匍匐入門在神座下喃喃默禱突被小竊將香籃私行竊取籃内尙有手巾包一個及翁知覺該竊已不知去向矣又某姓婦行經三官堂後面被匪攫去挖耳一枝大聲呼喊經行路人代爲追獲該竊一味苦求將挖耳歸還婦亦不與計較釋之使去 
[柴船受驚]  
　　本城大小南門外護城河中停泊稻草船不少前日晚飯時有某姓柴船忽然火起幸經鄰船上瞥見急行呼救將燃著之柴抛擲河中始得無事然受驚已不淺矣 
[一喜一驚]  
　　美界西華德路餘慶里第十二號門牌之某姓家擇吉於前日完婚至晚明燈四照賀客盈門正在熱閙時後進灶屋中忽然火發炎炎上熾家人大驚奮力施救得以卽息惟樑柱已焦灼矣其起火之由因灶中火力太猛烟囱破裂遂致火星四射幸未冐穿屋頂故捕房並未鳴鐘告警云 
[跌傷斃命]  
　　江北人吕連生在虹口招商局碼頭某輪船上意圖竊煤倉卒之間從艙面失足墮下經捕頭飭送同仁醫院求治兹悉吕連生又名金魁向藉小工以餬其口此次受傷後勢甚危重延至昨晨九下鐘時一命嗚呼當卽報知捕房捕頭飭傳三圖地保王順和諭令收殮地保謂事在二圖未便越俎旋有屍弟吕金順不肯甘休已於昨午投上海縣署求請黃大令相騐捕頭另遣二圖地保奚坤寳妥爲料理如何了結容俟續錄 
[挾纊銘恩]  
　　災户顚沛非常困苦情形莫可言喩兼之西風漸緊裋褐不完何以禦寒卒歲乎裘恒安大善士俯念順直瀕厄餘生不勝憫惻助鷹銀五百元由協源莊交來委解拯濟慷慨傾資播仁風之煦育歡欣挾纊瞻愛日之融和正在需用孔殷而鉅項有加其識見洵迥超儕輩焉[  上海北巿絲業會館籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奪嗣抛屍]  
　　杭垣某姓大族也談者隱其姓氏住助金廟相近地方婦年七十餘宜另未卜寂守空闈已四十餘年家中尙有房產　　撫族中某甲爲子延宗祧之一綫同族某乙甲之叔也欲以已子入嗣當立繼甲文書乙固未曾畫押今冬某日婦辭世易簀後由寢室迎至正廳棺殮至半途乙忽呼子搶奪屍之頭顱捧之而出甲不允互相爭奪旁人帮扶者立脚不定竟將屍身橫倒在地及捧屍入木乙不獨搶頭而乙妻復搶屍脚親族送殮者見此情形殊屬不成事體親中之長某丙鬚髮蒼蒼植杖而前告乙曰立繼早定斷難更改汝之爲此者欲得房產耳今以東文昌閣地方酒店巿屋一所歸汝毋爲此態也乙聞是說不覺心平氣和唯唯而退旣　棺蓋内將繼甲文書屬乙補押復以酒店　劵糧甲　歸乙承領乙叩謝而去遂寢其事 
[喜溢門楣]  
　　本月廿一日爲周堂吉日揚城嫁娶者不一而足東圈門周亷訪之公予亦於是日迎娶坤宅爲原任福建按察使徐口山亷　之女公子有見者謂郎才女貎儼然一對璧人可謂天生嘉藕至妝奩之盛儀從之多一時無兩　過之處觀者塞途莫不嘖嘖稱羡東圈門一帶車塵馬跡賀客如雲尤爲熱閙 
[破案神奇]  
　　金陵訪事人云此間定例凡有竊案日間責成丐頭夜間責成地保若輩皆生長烟霞之窟烏能捕盜獲　間有　宦之家於被竊後送官比究者若輩惟拚著兩腿流血依然　後置之至兩縣捕快則專向土娼賭局屠牛坊等處婪索陋規從未聞有奉票緝　　故民間凡遇失竊之案祗喚丐頭地保前來一視鮮有報官者蓋明知報官與不報官相同也某日聚寳門内武定橋畔晉源錢莊被賊竊去　箱内銀禀對時表及銅質僞洋銀櫃内亦失青蚨十餘串曁衣服之類次日照例喚地保來視旋有一人持洋銀一圓來換錢莊夥見是銅質上蓋本莊　記是原贓遂將其人扭住詰以從何得來其人云我乃某烟館値堂人此銀適由　客付下其人尙在請同往擒之可也莊夥曰諾卽帶同來人　烟館其人果未去爰卽獲住搜出各贓詰其餘贓何在其人一一指交惟稱錢十餘串及對時表已被同黨取去刻諒聞風脫　矣莊　乃將其人　　嚴辦此月初事也至近日而又有水西門一事水西門人王某操雜貨店業春間喪其偶家中乏人照料每出必扁其門一日被宵小脫其　盡　所有而去王歸見之亦惟喚丐頭察視一周而已閱數日王至江浦販雜糧借宿某飯店店中人見其塲面闊綽知爲上客出大紅　　新被　之以圖賞號之豐厚王認明被係已物卽日前所失者立喚地甲至將店主看管以便送官店主情急訴明此係薙髮匠陸四九子所質土遂偕地甲押同至陸處搜查至則原贓具在所少無多而陸已於八月中投威靖管當勇家中　一妻一女鄕老再三勸慰土念其女流無識不復深求 
[舊案翻新]  
　　日前王秦氏攔上海縣黃大令之輿訴稱小婦人向駕航船光緖十七年被　而沈溺斃八人尙有三屍未獲此已列入報章旣而王秦氏復與船户周金山顧寳三索取三屍周顧告以此船前係張二寳所駕及碰　肇禍始轉賣與我　祗可尋張與我不相干涉一奏氏以周顧能宙與訟互扭至縣署喊寃大令諭候堂訊判斷前晚升座花廳飭差帶案周供稱小的係南匯縣人年五十七歲光緖十八年九月十六日以洋銀三百四十圓買張所駕之航船由松江船埠董事張苿巖代請婁縣夏大老爺　諭准在松滬往來前月王秦氏向小的理論說是串同頂名顧供稱小的亦南匯縣人在周船爲夥船上共有同事八人大令問王秦氏爲何至爾船上理論答稱光緖十七年張駕此船　撞伊船溺斃八人旣而張經官定罪柁工在蘇州吳縣獄中瘐斃案結後張無錢使用將船價賣與周不料近日王秦氏忽向索屍　王奏氏訴稱　婦人原籍山東丈夫王萬順在杭州駕船爲業光緖十七年十一月三十日張所駕松江航船將小婦人之船撞沈於鬥富浜内滿船豆餅悉數淹沒幷溺斃八人尙有三屍未獲雖經婁　訊及定罪案尙未結屍屬一在道轅當護勇一在家鄕時向小婦人吵閙小婦人故於今年四月十七日由杭州到申二十七日往松江查得周得受張之賄賂朦稱船已售出其實周代張出頭包訟　負異鄕婦女訴畢呈上白禀一扣大令閱畢　九月二十八日所遞者何詞答稱是周存案之詞大令諭令兩造暫行退下候飭承辦書吏　閱九月二十八日周詞再行核斷 
[竊衣被獲]  
　　崇明人陳阿根前晚在外虹口老街某姓家竊取衣服等物負之而遁行未數武途遇包探江阿三不及兎脫當將人贓一倂拿獲送入捕房捕頭命押候解送公廨究辦 
[著交蟻棍]  
　　三百十一號華捕見有十餘齡小女子踽踽獨行向之盤詰不答一言惟嚶嚶啜泣異而挈入捕房捕頭略詰情由遣人送至英公堂請訊宋通　提問之下女子訴稱家在武林年十一歲姓陳小字順金六月間被歹人誘來滬上賣與蟻棍松江董某旋由　轉　與美租界大墳山附近吳王氏爲義女邇來時聞　王氏向鄰人言俟撫養至及筓將售入平康作爲錢樹是以乘機逸出幸逢巡捕拘入捕房吳王氏投案供稱小婦人年三十五歲本邑人丈夫阿二小本營生生有二子長年十九歲次年十七歲女孩順金於本年六月十七日憑松江人董先生執柯出洋銀七十圓娶以爲媳童養家中日前小婦人囑至某處購物迷失歸路經巡捕送至老爺案下求恩領回通刺問順金曰吳王氏家中共　若干人答稱有二十六歲及二十二歲之男子二人不知與氏是何稱呼自本年六月十七日到彼家並未云及作爲養媳通刺令將順金仍交官媒收管著吳王氏將董交案再行訊奪 
[英界公堂紀事]  
　　新閘西首杲繅絲廠每遇女工入廠工作門者必給以一籌至禮拜停工則持籌取値前日司事者騐得某女工有籌一束比他女工倍之向之詢問由來女工言所多之籌爲廠内茶房如松所給據云在帪房中竊取得錢則與之俵分司事者研詰如松如松低頭不語遂將情告知廠主立由德律風告知新巡捕房捕頭捕頭卽遣包探何瑞福往查將一干人帶回捕房捕頭略詰情由命將如松管押女工則轉解公廨請懲宋通刺著暂交官媒管押聽候二十九日早堂訊究○前日將晚女孩阿珠隨其母出外閒游忽於人叢中擠失在途啼哭倀倀無之適爲二百零二號華捕所見帶入捕房捕頭命轉解至公堂通刺著暫交値差收管 
[法界紀聞] 　 
　　昨日禮拜六公堂停訊一期前晚有偷兒掩入會捕局線勇某甲家竊去棉被一條當場拘獲人贓解送捕房捕頭命押候堂則解訊 
[邗江官報]  
　　十月十八日杜鹺尹仲賢委赴保甲局聽差○十九日許鹺尹濬儒　復回淮吳鹺尹瞻廷由淮北新關卡來揚葉鹺尉徑禀銷押解金陵餉銀差○二十日揚軍廳朱司馬由郵工泰　林分轉由署到揚公幹○廿一日海分司徐分轉紹垣由　回卽辭回署徐别駕敦業由京　旋銷解餉　同知余司馬貞祥禀辭○廿二日江蘇候補道陸觀察元鼎過揚辭行隨同劉制軍北上 
 
 
 

Page 10

 
 
   
 
