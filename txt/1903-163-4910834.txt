# 1903 - 163 - 4910834

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閲爲憾本局不惜重貲禮延通才博學將是書條分　繫編成目錄四十卷已讀九通者得此槖鑰固屬筻於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[重印十三經注疏○五經備旨○十七史商搉出售] [  點石齋啓]  
　　自來詁經解經之説莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書警校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求茲亦用頭等潔白連史紙印成每部定價洋銀五角卽日出售 
[閲申報紀檀人嗜烟槪而書此]  
　　嗚呼鴉片烟之爲害於中國亦可謂甚烈哉一曰損精神少年精氣充满事無論勞心勞力皆無畏難苟安之心若一經癖染烟霞則神氣旣頽作事必多疲懶久之而精髓枯竭百病乘隙而生其害一一曰費時日早作夜息人情之常若烟窟中人則杲杲日出深匿睡鄉夜靜更深一燈相對晦明顛倒事皆延閣不行其害二一曰糜貲財人生所必須者爲衣服飲膳然苟不甚求精美則一衣一食所費亦殊無多若一吸阿芙蓉膏則每日非青蚨數十百翼不可擲黃金於虚牝家無恒產者必至窘乏難堪其害三有此種種貽害故旣吸者咸痛心疾首慨後悔之難追未吸者尤瞻顧徬徨懼積習之或染嗚呼鴉片烟之爲害於中國亦可謂甚烈哉雖然其物非中國素有也攷之本草初名阿甫容亦曰一粒金丹由外洋入貢中國藉爲醫病之需迨後西人航海東來於是印度等處以烟土流入中國年多一年中國民人知其有利可沾於是各直省相率起而栽種惟地脉之厚不及印度故所產亦不能與之頡頏呑雲吐霧之流咸謂非印土不足以過癮夫富媪生成大半皆有益於人之物乃今西國所產之鶯粟專以流毒中華雖嗜之者自蹈其愆並無人爲之逼勒然天苟不生此物人亦何自陷溺其中尤異者土旣產自西國運自西人而泰西各國從不聞有嗜此者嘗聞東西諸國律例凡民人一犯吸烟禁令政府必治以嚴刑故民皆兢兢然不敢違犯邇者日人自得臺灣後聞亦嚴申厲禁臺民雖甚頑梗亦不敢輕蹈刑章吾知數十年後彼處吸烟之人亦必漸至絶迹嗚呼烟之爲害如是之甚中國人民則　精神費時日糜貲財而西國則獨握利權有百益而無一損天下不平之事孰甚於此雖然觀於昨日本報所紀檀人嗜烟事而不禁深有異焉檀香山來簡云邇來檀島商民之吸鴉片烟者日益加盛幾如布帛菽麥之不可須臾離就土著之吸烟者計之已有數千之衆攷檀香山在北太平洋之中凡大島小島各四其通商口岸日火奴魯魯日本人譯作布哇中國人以其地產檀香最多故以檀香山名之初時爲人迹不到之處至中國乾隆中葉有英人可克者始尋得之斬闢荆榛遂成都會自後英美諸國商民接踵而至規模益漸擴張近人核其户口册計島中華民約一萬八千歐美兩洲人民約一萬七千日本人約二千土番約四萬合而計之不過八萬人而已夫地方如此其狹人民如此其寡宜乎盡力農工方足以謀衣食乃不謂土著之有烟癖者竟多至數千人土著旣如是則旅居其地之各國人亦未必果能無所染又聞檀島現已隷於美國以理而論美旣收爲屬地必有整齊風俗之思胡可任人民之染此惡習意者烟之一物本出自西國從前之爲患於中華者今將轉而及於海外歟天運循環無往不復吾觀於此爲中國慨而又不禁深爲各國慮也 
[宮門抄]  
　　五月十三日理藩院鑾儀衛光祿寺正白旗値日無引見釗公假满請安肅土恒壽各續假十日崇啓盛桂預備召見侍衛處奏派保和殿監試派出頭班濤貝勒麟公松公榮福色清額一班博公逹公卓凌阿榮華鋭瑛召見軍機及崇啓盛桂○十四日外務部正紅旗値日無引見山西冀寍道連甲謝恩廣東高州府知府英麟謝恩調授山東登州府知府吳筠孫謝恩文紳崇康伺候召見召見軍機及連甲文紳崇康 
[議約譯錄]  
　　前昨兩報紀中朝與各國議訂商　軍機處面奉諭旨欲將議約大臣召回京師開議茲閲某西字報謂美日兩國頗不願意以爲此事儘可在滬議成也 
[俄兵分駐]  
　　日本某日報云頃得遼東電報悉東歴六月五日有俄國陸軍二百名携帶大砲一尊由遼陽赴鳳皇城計鳳皇城所駐俄兵共六百名左右砲八尊通化縣則駐有俄兵四十名 
[擬築枝路]  
　　琿春來電云俄人擬由貝加爾湖之西開築西伯利亞枝路迤邐至土耳機斯坦俾亞西亞東部或有戰事得以運兵載械脉絡貫通刻下正在勘察地形以便從長計畫或曰今者陸軍大臣苦洛拔托幾痕氏因此而有東游之舉理或然歟 
[續譯英法諸國電述塞爾維亞事]  
　　塞爾維亞國王被弑一事前已兩紀報端兹得英京倫敦來電云塞王被弑於培路餓立獨京城其妃及妃之弟一人妹二人侍衛一員陸軍統領一員總理大臣一員内閣大臣二員御林軍十一名皆及於難下手弑逆者係陸軍隊中人歐洲各邦聞此大逆不道之事深恐若輩肆其兇燄煽勳東方各國無不惴惴於心旣而陸軍中人咸思擁立向居瑞士國之卡辣席矮痕烏伊之氣公而公則一聞培路餓立獨變起非常心内大爲驚懼國人定於西歴六月十五號齊集議院中公議選舉國王之事俄奥兩國皆允之至塞王及妃之屍骸則已於本月十二號之夜以禮葬諸唖捕立烏伊之氣王祠内矣繼又得法京巴黎來電則謂塞國陸軍悉數潛謀弑逆致國王於 
 
 

Page 2

 
 
中夜突被若輩用手槍轟斃刻下新王卡辣呆矮路席烏伊之氣明宣教令以矮烏矮誇木路烏伊之氣爲總理大臣叧選諸員新立政府朝野上下遂得安謐如常 
[英患雨雪]  
　　華歴本月二十一日英京倫敦來電云日來英國忽患淫霖歴兩日半未止積水平隄房屋皆被水灌入路上水深没踝以致火車不能按時駛行餵馬之草大受損傷北方一帶又六出花飛天氣殊冷 
[議製兵船]  
　　日本大阪某日報云邇來日本擴張水師之事已由上下二議院議定奏諸日皇批准施行計添製戰船三號一等巡船二號其巡船製自本國造船廠戰船則倩泰西某船廠定製限本年先成一號尙有二號約於三年内告成 
[意船通電]  
　　聞之京師友人云意大利國駐京使臣頃由使署創設麥路誇尼無線電機以便與駐泊津沽之護衛兵船互通消息西歴六月十二號已購料興工矣 
[華聘日員]  
　　有客自日本東京寓書本館云中國二品銜軍機處存記江蘇儘先補用道陶榘觀察帶同方君旭徐君履泰僑寓東都觀風問俗東歴六月十一日乘火車詣神啔就海岸西村屋止宿十三日午前赴三江公所小憩隨附弘濟丸回華聞觀察總辦金陵練將學堂因禮延日本步兵大學堂教頭阪田少佐虎之助及陸軍士官學校教頭天野少尉平八爲教習於東歴六月十日訂立契約大約須俟學堂署假後二君方可航海詣白門也 
[力爭國體]  
　　羊城日報云前署美日比使臣沈鳳樓觀察奉旨送部引見業於華歴三月初八日交卸篆務部署行裝至四月初一日偕前任使署隨員曾觀察兆鈞李太守光亨黎太守廷桂周部郎自元吳司馬培祖伍大令學濂林二尹鐸由華盛頓起程十二日行抵舊金山卽附多力輪船航海東下五月初十日行經小呂宋島官醫照例到船察騐有無沾染疫癘之人觀察援各國優待使臣之例聲言僕於覲見美總統時亦不過握手爲　小呂宋旣隸美籍如欲察騐非所敢違惟使署同行各官不妨暫遲登岸俟電詢美外部是否應如此辦理不能遽聽官醫所爲官醫猝爲所屈與之握手而罷十四日已安抵羊城矣 
[詳記户部被焚事]  
　　户部被焚已登前報兹得京師采訪友人手書云五月十四日午後三點鐘時忽見前門内迤東黑烟　　匝地漫天警鑼亂鳴自遠而近急出訪之知户部官署陡遭回祿之災火自署之北偏捐納房起時値北風猖獗以致一發難收霎時延燒江西司河南司福建司雲南司旋及八旗現審處俸餉處縀匹庫顔料庫司務廳承發科督催所銀庫二門大堂畫棟雕梁同付一炬旣復轉而南向延至貴州司直至更鼓初敲火始漸熄當火之初起也城内外水會陸續到來激桶齊施無濟於事未幾各洋人亦齊來救護日本人首以洋龍入井吸水噴激勢若飛泉本署堂官有已回私邸者一聞警信立即馳回姜軍門桂題親率大軍四面巡綽步軍統領左翼某君復督率绿步營弁兵分分投彈壓正陽門只放人入不准人出者半日迨黃昏後軍門傳令麾下各兵放槍一排以資鎮懾洋兵亦於城上遠遠放槍匪人遂膽戰心驚不敢乘火行刼聞捐納房書吏將次散直悞遺星火於故紙堆中未幾卽火燄上炎致釀燎原之禍是日爲廣西司當月恐不免有應得處分而捐納房吏人益難辭其咎矣 
 [P撥借餉銀> 
　　聞之廣州友人云月初某日廣東善後總局憲禀詳兩廣總督德靜山制府略謂廣西提督兼邊防大臣蘇歴年在西省統帶防營爲時旣久口糧一切積欠甚多一旦結清賠累頗鉅現在欽遵諭旨赴京陛見順道來東商請禀求設法恊濟以免貽誤而便遄行自應勉籌應付惟東省應解廣西恊餉早已按期解清無可移撥司局各庫正形奇絀挪墊爲難而蘇軍門奉召入都自難稍緩不得已擬先在收存兩粤振捐項下暫撥紋銀一萬兩交蘇軍門兑收將來由京回粤時就近籌還西省於欵項當無所出入請示祗遵等情刻已奉制府批令如詳辦理矣 
[粤西軍事]  
　　廣西訪事人云粤西匪亂尙未肅清聞柳州府屬羅城縣游匪頭目王飛鳳糾黨數百人劫掠南門外七里山總圑潘姓家附近登頭村人知之吹角集衆窮追匪卽遷怒於村中人羣往報復燒燬房屋數所槍斃張姓一人又有游匪頭目覃四者於某日率同匪類百餘人擁至東門外上洞大村行劫圑總歐姓家經圑衆發砲抵禦轟傷遊匪五名拘獲梁金山一名送縣正法餘黨竄至小牛嶺路遇剛字營勇互相格鬥被勇槍傷遊匪六名中有冒充官兵穿克勇號褂者克勇管帶邱統領聞之飭在各勇號褂肩上加白布圖記以便分别真僞又象州大塘村被匪滋擾先鋒新字營與之接仗陣亡哨弁三人勇丁數十人管帶亦被圍受傷幸所帶親兵奮力救援始得突圍而出 
[嚴查軍火]  
　　廣州訪事人云高州所屬水東口岸爲沿海衝要地方近有奸商在外洋私販軍裝由水東運往越之河内事經上憲偵悉檄飭　洲營統將派撥弁兵悉心盤詰而各輪船仍任意出入始終不服查搜因是　洲營都司許都戎世恩禀請上憲勒令各輪船於進出口時一律赴營報騐 
[陽春匪患]  
　　廣州訪事人云羅定州屬東安縣著名匪首李北海自蕭屋寨敗退後潛往陽江會合羽黨數百名在肇慶府陽春縣境肆行搶刼縣屬潭水墟連劫十餘家槍斃永隆店司事蘇宏日内大憲已派福軍前往剿捕矣 
[鶴山患潦]  
　　廣州訪事人云四月二十一日大雨連綿至二十五日始開霽鶴山縣境下游由烏鴨潭至址山墟一帶各堤被水衝决坍塌房屋一千五百餘間淹斃男婦人民二十餘名口壓傷二百餘人其他流離失所者更不知凡幾縣宰張大令親臨勘騐具禀通詳旋經藩憲丁方伯札委候補知縣馮大令秉經赴善後局領銀二千兩前往彼處會同撫卹並諭令廣仁善堂速備乾糧振濟 
[漢皋防務]  
　　漢口訪事人云此間文武官弁自聞長江上下游會匪蠢勳之信急督率差役勇丁嚴行查察所有客棧烟館娼户尤極意搜查遇有形跡可疑之人立卽嚴加盤詰併通飭各街董事規復火更舊制以便遇事報聞似此防範綦嚴卽有羣不逞之徒諒亦無從施其伎俩矣 
[ >虹橋月色]  
　　漢口訪事人云本月十六日之夜更魚三躍漢鎮後湖東嶽廟左近某姓家不戒於火霎時濃烟烈燄上徹層霄各鋪水龍聞警而來竭力施救約歴數點鐘之久火始漸衰是役也計燬民屋二百家左右甲乙二人不及奔避以致葬身火窟中東嶽廟甫慶落成亦付之一炬 
[虹橋月色]  
　　揚州訪事人云兩淮湘岸壬辰秋綱引鹽雖經各商訂運而棧引尙多運憲程雨亭都轉正飭局催運又接湘岸督銷總　 
 
 

Page 3

 
 
局來電以岸　暢旺請卽迅開新綱以濟銷巿等情隨詳請督鹽憲魏午莊制軍示遵旋奉制軍批回如詳准開癸已春綱以疏棧引而濟岸銷仍將開辦日期具報查考都轉當卽札飭准南局員轉諭湘岸各商一體遵照○小满之後迄已兩旬幾於無日不雨本月十二三等日傾盆倒瀉晝夜不休聞諸鄉農云各鄉二麥今年收成本甚豐稔惟遭此兼旬淫雨不免均受摧殘刻下未割之麥倒臥田中根爲水浸類皆秀而不實已割者未能晒晾亦已多半萌芽如就此放晴尙有六成可望不識蒼蒼者天能粒我烝民早遣銅鉦高掛否 
[潤州近事]  
　　鎭江訪事人云駐紥清江之南洋常備左軍總統正任雲南提督張蘭陂軍門奉命督辦滇軍務因於日前統率練軍四營由袁公浦乘舟南下十九日有一營駛抵瓜洲俟後隊到齊當即就道○南洋常備右幂統領杜雲秋觀察向駐潤州邇奉兩江督兼南洋通商大臣魏午莊制軍檄飭將所部右軍五營移駐金陵另調江陰某防軍來鎭駐紥刻下觀察已部署一切定於日内拔隊起程矣○前者江南提督李壽亭軍門命駕赴白門與兩江總督魏午帥互議軍情事畢於月之十八日乘某輪船東下道出京口小駐軍麾次日卽鼓輪回江陰水陸各營勇丁列隊江干鳴槍志敬○月之十九日辰刻有日本兵艦二艘由上海駛抵京口下碇後艦中兵士羣至租界各處閒游聞小住數日卽往漢皋 
[分撥兵艦]  
　　前署兩江總督張香濤宮保奏奉諭旨將南洋龍驤飛霆策電虎威四兵艦停泊江南機器製造局前聽候招人承買邇者兩江總督魏午莊制軍接護理江西巡撫柯遜菴中丞咨請將龍驤兵艦撥歸贑省差遣旣而江南提督李壽亭軍門亦請將策電一艦撥歸松江被防海之用制軍因於前日札行江南機器製造局著諭令龍驤策電兩艦分赴江西松江虎威一艦仍留泊局前飛霆則駛赴沿江一帶查緝梟匪總辦趙渭卿觀察接奉札文已通飭各管帶遵照辦理矣 
[縣訊盜犯]  
　　前月本邑浦東連出刼案旋經縣主汪瑤庭大令嚴飭捕役緝獲盜犯王小洪邱臘梨等人再三推鞫供出盜黨陸開泰土寳臣李清和三名避匿金匱縣境因派捕前往拿獲押解回申前晚升堂研訊王供稱小的係湖北長沙縣人前與友人李清和行至某處遇專販私鹽之陳麻子邀令入夥小的及李允之隨每人出洋銀十餘元在八圩港買得私鹽數十擔運上陳所駕之船三月十一日駛至蘆溪港被緝私廣艇截拿小的等三人登岸逃逸後與李來滬分寓親友處十九日同赴蘇州三十日至無錫卽被拘拿小的實未犯過劫案李供稱小的係湖南湘陰縣人前在飛划營統領歐愓大人處當線人誤拿無辜被人控諸金匱縣署遞解回籍今與王寶臣陳麻子同販私鹽途遇巡船逃赴蘇州在某小輪船上竊得馬甲一件及至金匱卽被差捕拘拿並未往浦東行刦大令命鞭背二十下並提邱臘梨質對邱供稱四月十九日小的在蘇州與李王遇於某茶館李言日内卽須返滬邀令小的同行小的知伊曾犯劫案故不允從王係初次識面不知底藴陸開泰供稱小的充當運糧小工向與母親及嫂賃居萬聚馬頭因接蕪湖來信知嗣父病故遂於三月初七日前往料理喪務至本月初一日回滬初八日往蘇州與人爭毆被巡捕拘解公堂一訊卽釋初九日至無錫悞被差捕所拘浦東倪包兩姓家被刼之日小的適在蕪湖實不與諸盜同黨大令核與金匱縣堂供大相歧異因命鞭背五十下釘上脚鐐與李王二人一併收押 
[高行盜案]  
　　　浦東高家巷鎮半歸上海川沙廳轄半歸上海縣轄前晚有盜匪數十人持械行劫方鴻源油米雜貨店及某衣莊銀錢衣物所失不貲鎭中人鳴鑼兠捕各盜膽敢開槍抗拒昨已由失主開單投川沙廳署報請飭緝矣 
[示護居民]  
　　日前公共租界工部局董出示曉諭曰照得租界居民本工部局應有保護之責卽本局雇設包探巡捕兼用華人無非爲實行保護除莠安良起見租界章程至爲明顯爾等居民諒已共悉近聞有不肖華捕等肆行抑勒私索錢財無知之徒被其愚害本局深爲痛恨前有不肖之人冒探勒索迭經拿獲送公堂懲辦在案兹再明白曉諭爾等居民如有受包探巡捕等之欺凌訛詐者儘可據實禀陳但係安分良民所控事件確有證據本局無不秉公懲辦該包探巡捕等如事後尋仇洩恨爾等亦可前來控告訊實加等責懲至中國衙門差役釐局巡丁如有在租界中向爾等滋擾者爾等亦可來局控告無不照章核辦本工部局專爲保護居民而設本局惟恐辦理未至致居民稍罹疾苦但受者不肯自陳則亦無從憑空查辦自示之後爾等切勿稍懹疑懼本局辦事一秉大令决不絲毫袒護各人也切切特示 
[法租界捕房瑣案]  
　　玉器掮客趙少惠前向姚陸氏誑騙金剛鑽所鑲戒指二枚約値洋銀八百元被氏控案奉前讞員孫建臣直刺訊供押追嗣以趙無力措繳判令枷號二月期满責釋昨日讞員魏蒓塢大令查悉枷期已满命帶案開枷重責五百板釋之使歸○竊犯王金有姚阿四前由包探解奉大令訊明判各枷號一月昨已期满命帶案開枷各責五百板然後釋出○偷兒錢阿四毛阿標被包探拘獲解奉大令訊明著將錢責三百板毛責二百板○扒手李桂行趙阿發被包探緝獲吊到各贓解奉大令訊供著各責五百板 
[四月分教職單]  
　　教授直隷順德劉蔭椿天津甲安徽安慶孫傳澍鳳陽恩山東沂州于文泉登州甲山西太原吳振鐸大同澤州耿文光霍州陜西鳳翔曹慶安榆林同州曹良模西安潮永順劉廷域常德貴州思南章湘貴陽俱舉正諭直隷冀州王景三順天廪安州齊贊廷永平霸州管萃超正藍漢直隷阜平褚寳訓順德江蘇吳縣茅錫恩鎭江山東益都張葆儼濟南歴城陳雲　東昌東平姚子雲青州陜西華州支維棟西安湖北隨州陳永慶漢陽福建永春陳新滋福州廣西富川毛肇熙桂林永康陳福全潯州上林李夑坤梧州四川屏山李培榮保寗雲南昆明華國魁昭通楚雄孫棨森曲靖廣西葉燦辰雲南俱舉貴州廣順陳允恭鎭遠廪訓導吉林農安王汝玉永平歲直隷鉅鹿張燕昌河間歲山東樂陵蘇春畦沂州舉山西蒲縣李焞霍州歲陜西紫陽李瑩西安歲商南劉時霖西安歲山陽陳金章延安歲甘泉申南邦興安歲澄城崔有珍西安歲甘肅西和鄧南英秦州舉福建福安梁禹績福州舉甯德盧振基臺灣歲甯洋高其閎福州歲泰寗林棟福寍舉江西上猶涂經南昌歲東鄉穆泰然南安歲湖北竹谿管喆武昌挨廣西思隆蔣德彰桂林舉博白謝景安桂林歲恭城熊振翔桂林舉四川蒲江志廉成都歲宜賓江載恭重慶優江津張師成都舉雲南大姚蔡邦師景東歲貴州湄潭何贊清貴陽挨復諭直隸清河張　與宣化拔順天寍河趙光藻天津廪安徽寗國陳一經廣德人福建光澤鄭駿福州舉泰寗吳雲藻福州附湖北應山林夑元黃州副宜都劉壽峒黃州附廣西荔浦桑全士潯州舉藤縣覃五崑慶遠恩桂平秦度桂林拔北流候思鄴桂林舉馬平黃國儒平樂舉四川温江聶培璟叙州廪綦江陳邦倬綿州廪復訓直隷隆平王藎臣順天廪易州步其灝冀州天津李倬須天山東蓬萊張清池濟南俱附福建惠安曾其源漳州廪湖北沔陽阮俊武昌廪京山張樾黃州附監利呂聯乙武昌舉湖南寳慶温調元永州廪辰州向壽山沅州廪廣東歸善李敦肇慶附惠州鄧淮廣州增廣西桂林温承憲柳州增四川樂山劉煓瀘州廪雲南永北方濟昌雲南副貴山獨山吳鼐貴陽附 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日傳阿茂控稱小的突被胞姪榮春毆傷叩求騐明訊究縣主汪瑤庭大令研訊之下阿茂供稱小的有屋基七分數釐與姪合業本無田單近被姪串同瞿洪生盜賣與招商局得洋銀二千八百元已收一千八百元少的欲向瓜分致被毆傷求恩　究大令察得並無　痕諭候飭差查明是否禀覆核奪○唐書紳扭朱章桂至縣控被其侵吞所墊洋銀大令研訊之下唐供稱朱係開平局某輪船上工頭去年九月邀小的合夥小的當卽墊付伊所欠和記洋　三百元載明合同自後陸續籌墊至十月二十四日止除收凈墊洋銀八百餘元其時小的方患病伊往局中收得洋銀五百二十四元悉數吞用小的隨卽與伊分拆及向索取一味恃蠻是以扭求追究許益卿投案供稱小的與唐親戚朱唐合充工頭之事係小的介紹朱供稱小的僅管工人銀錢出入由唐一分管理去年十月之杪唐因無力墊欵與小的拆股小的並無侵吞之事大令察閲唐所呈帳簿衹有收墊欵項並無裝貨若干應收應發數目詰間何故唐稱此項工帳由朱雇梁某經管大令飭將朱交人保出邀梁與唐結算明白禀復訊核○前日划船户張銀發偕二十四圖地保沈妙金投縣報稱兒子金根因事上某輪船被管貨人馬玉珊推入浦江以致溺斃大令訊詰之下張關林陸海江二人投案訴稱當日小的等目覩情形兹特將馬扭獲請訊馬供稱小的係廣東人在天祥洋行爲夥其時小的在船卸煤張立足不穩顚入浦中尙求鑒宥沈保禀稱小的刻已訪查明張予確被馬推跌以致斃命大令將馬收押飭差協保打撈屍身昨日午後張等復投案禀稱屍身現已撈獲叩求免騐請將兇手究辦以雪沉寃大令准之飭卽棺殮埋葬 
[馬路工程局瑣案　]  
　　數日前包探黃量海解積竊陳阿三張阿四錢阿二並銷贓之陳寳生至馬路工程局總辦翁子文太守倩襄讞委員黃衡堂二尹略訊供詞暫行管押前日帶案復訊黃探禀稱小的查得陳等曾於四月初八日在公義碼頭船上竊得祝家橋人嚴子　所携竹籃將籃内洋銀烟膏悉數取去籃則抛棄路旁報由小的查見交嚴領去今旣緝獲求卽嚴懲至陳寶生素不安分並未在小的處充當夥役陳供小的帮同緝案時雖向陳張等人索取小洋銀三四角然並未爲之銷贓二尹判掌頰四十下交人保去陳張錢三犯移送攺過局禁押○陸阿毛與張金大因會欵轇轕扭至捕房轉解馬路工程局黃二尹研訊之下陸供小的係無錫縣人在滬上爲鐵匠前者張紏合一會此次由小的得彩張不付給求冋究追張供稱並無其事二尹判責二百板○包探黃量海拘獲竊取升吉里田松青家濕衣之胡阿生解案請訊黃地尹向之研詰供認不諱遂判責二百板以儆○某號巡捕拘解餅師毛愛生到案禀稱伊深夜叩殷茂堂家之門致起爭端請卽訊辦殷供稱小的在十六鋪橋南堍河南中茶樓執事　在門外設餅攤屢次滋事前晚一點鐘時由外歸來任情滋閙求恩究辦二尹向毛申斥數語　以嗣後不得深夜在外逗留○包探黃量海拘獲竊取楊福堂船上布篷之戴阿友解案請訊戴供小的係福建人是晚在楊船上暫假一席地棲身並未犯竊二尹判掌頰四十下 
[英美租界公堂會訊案]  
　　奥商瑞嘉洋行主投本管總領事署控稱商人曾向華人陳大文定購貨物陳於收銀後不將所定之貨照交等情奥總領事許乙詩君卽據情函致公廨讞員孫建臣直刺准之立飭將陳提到前日午後會同許君升堂研訊瑞嘉行主投案聲稱商人前向陳定購頭髮等貨付過銀四百兩除已收各貨外頭髮歴久未交屢次向催始得交到然與原樣不符因之不元收受令交還所付之銀伊一味游移尙求追給陳延律師雷满主控直刺向之推鞫陳訴稱洋人所定之髮小的早已購就安得與原樣不符乃伊欲小的付還價銀叩求明鑒瑞嘉行主又稱陳旣無銀兩可還必將著實憑據作抵否則務請押追直刺商之許君著將陳交人保出措資候下禮拜四復訊定奪 
[英美租界晚堂瑣案]  
　　周晢如控殷守謙積欠土價等情前晚讞員孫建臣直刺升堂研訊周　　　向在臺惟沙遜等洋行當跑樓之役殷倩小的購定大土一百二十二箱小的當向土行十四家分購不料殷有意倒閉致被　銀　　　　　　　恩究追殷供所欠鄭如　等　家土價現已央人緩頰以四折歸償不日卽可禀求銷案至周處土帳照小的核算尙應令彼找出銀二千餘兩蓋此事實係空盤交易也尙乞　臺明鑒直刺飭仍還　俟照會土業董事秉公核議復候察奪○殷菊亭前控孫金相盜賣書籍等情時張柄樞司馬未解讞篆訊明一切著孫措繳洋銀八十一元迄今日久置若罔聞前晚直刺升堂提訊孫稱小的一時無力措銀求恩寛限直刺准展限半月將洋銀如數繳案書籍先給殷具領 
[英美租界公堂瑣案]  
　　包探張天林解黃金仁卽黃阿金及其妻楊氏到案禀稱伊等夫婦建造房屋佔及英商愛爾德之地向之理論反被毆傷控經大老爺訊明管押兹小的特將地保周文邦傳案請訊黃延律師台佛司投案聲辯襄讞委員魏蒓塢大令商之美總領事署白繙譯官以原告係英商著將黃暫行管押楊氏交人保出候禮拜一與英總領事署繙譯官迪比南君訊奪○包探陳金標解張培生到案禀稱此人前曾犯竊今又行竊吳阿鳴家烟槍等物報由小的拘獲解請究懲大令判責三百板遞解回籍○周丫頭誘騙李梅根之女鬻與朱銀槎家控經保甲總巡朱森庭明府派探役王榮培獲諸租界中送交包探米順解案請訊朱投案訴稱此女以洋銀八十五元購得今已不願究追大令著將一干人給王探帶回請明府訊辦○句探竇如海劉光震同解妓女崔三寳及鴇婦陳查氏到案禀稱此妓經其夫倪永興賣與陳鴇處操皮肉生涯近因病勢纒綿不能作夜度孃乘間逃出陳鴇報諸捕房捕頭令小的等人緝獲送請訊究陳鴇呈騐賣身據倪供小的賣妻屬實大令判責三百板枷號一月崔妓發濟良所調治陳鴇從寛開釋○包探倪順泉解李順言到案禀稱此人行竊王月福所開店内花布十餘疋報經小的拘獲請卽訊追大令判責五百板追賠洋銀八元 
[美租界捕房紀事]  
　　昨日清晨梁上君子陳阿成不知在何處竊得自來水管若干行經吳淞路適爲包探倪順泉所見連贓帶入捕房捕頭令押候解送公堂禀請讞員孫建臣直刺懲辦○昨晨偷兒褚阿大潛入蘇州路某姓家竊得衣服若干件携之而出適爲某號巡街捕所見拘入捕房捕頭令押候解送公堂禀請訊辦○昨日亭午橋居吳淞路之甬婦孫吳氏與比鄰某氏婦不知何故忽相扭毆嗣以各受微傷扭至捕房呶呶聲訴捕頭詰知事起細微申斥一番釋之使去 
[上海六馬路仁濟善堂籌振公所施子英經收各處賑捐四月初一至卅日第一百四次清單]  
　　初一日李肖鶴善士洋二百元　康子求慈親以下平安洋廿元○初三日求次子病愈免災易養人洋一百元佑安氏洋六十元振德堂將中秋天香資預助二元○初四日鄭楚翁續募懷德堂洋一百元○初五日無名氏洋一百元求保平安人洋廿元不留名求妻及子病均求速愈十元無名氏洋一百角袁三房求病愈悔過子求次媳病愈人求孫女病愈平安人四户各洋五元恆孚桶捐錢六十文○初六日求次子病愈完愿人洋一百元求兩子免災易養人求妻生產平安人各洋十元○初七日東海二善士延陵三善女各洋一百元○初八日邗江顯吳氏節省零用求却病延年少思生瞿朱氏三户各洋十元無名氏五元○初九日金山慶芳居士彭洋廿元錢金氏求延年益壽六元○十一日張雪堂募助銀二百兩金善士陶鳳山各洋一百元不書名卅元金壽榮堂求病愈五元○十二日丁子欣洋四十十罰錦心清一元○十五日汪迪君洋一百元汪遺　堂六十元永昌寨號廿四元隱名氏銅洋五十三角○十七日彚康莊交來紹興華記　　 
 
 

Page 10

 
 
合　五百元義善源莊　殳山市　　二百元泰州王存厚常洋一百元　葛姓三元倪榖豐倪聯豐各二元唐金連唐周氏各十角姜　成唐荃錩各五角　昌　四角唐　昌　洋廿三角俞開秀洋一角○十八日奪纘館　　仙館無名氏　氏合洋卅七元許氏周氏曹氏三户各洋一元　棋書畫四解亦記二角　記潤記各一角○廿一日周菊　洋五　元汞次孫女病愈人五元○廿三日求妻生產平安兩子易養免災人十元唐敬業主人善書餘資四元吳淞　隱名二元唐鳴球爲子逢凶化吉一元德泰　記銅洋廿元○廿四日湖州章榖孫洋一百元來册無名氏一角○廿六日　幼堂　裕莊各洋一百元於履刚爲長子了心愿洋十元○廿七日無名氏洋七元餘杭無名氏銅洋四元廿　　人氏銅洋二元○廿八日鎭江寄來不要回　純就子洋四元又逹靜子一元迪光堂二元陳衡堂沈贊臣呂清波二户各一元○廿九日朱詒訓洋四百元楊迎德堂五元程聯壁堂二元程春如堂趙瑞堂翁不留名三户各一元○卅日陶楊氏洋卅元敬善堂一元○四月份共收元二百兩又洋三千一百六十元扯七四二五申元二千三百六十一兩三錢一分小洋一百四十四角申元九兩六錢七分七厘錢六十文作元五分三厘以上共收元二千五百七十一兩四分銅洋地五元六角連　共收元十四萬八千六百九十兩七錢三分二厘除解各處振欵不敷外凈墊解元三百四十兩八錢四分八厘存銅洋七十九元八角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十九年五月十一日京報全錄]  
　　宮門抄諭旨均錄正張○接錄前摺○滇撫林奏糧道交代緣由摺○順天學政陸奏遵旨籌辦順天鄉試監臨事宜摺○護晉撫吳奏省會首府員缺緊要仍請以原擬之員調補摺○又奏陳明移駐攺設各員官階陞轉並兼理鑛務水利事宜片○福建督糧道啓奏報接署臬篆日期摺 
　　接續前摺一指勳押荒查原奏修理衙署監獄各項經費均在新收押荒内勳支旋准政務處吏部核覆令將何項押荒聲叙明晣等因查光緒二十五年前撫臣胡聘之會同察哈爾都統奏辦豐寗兩廳　連察哈爾蒙地押荒二十七年升任撫臣岑春煊奏請盡放察哈爾荒地及開辦西盟墾務旋奉諭旨派兵部左侍郎貽榖督辦晉邊墾務並准該大臣咨先辦東路察哈爾勘荒升科諸務前埨擬勳押荒卽指豐寗兩廳現辦應收察哈爾蒙地荒欵而言擬咨商該大臣會奏辦理至應修衙署監獄各工程需欵茗干已飭該署缺各員切實核估隨時咨報查考一優給公髟查七廳攺制一案升任撫臣張之洞以各廳初攺政務殷繁奏明寗和托清四通判向稱瘠苦均添設辦分費銀在案現在新分各廳例支廉俸數目有限又當設治伊始應興應革事宜規入遠設非寛籌用欵俾足自給則賢者有左支右絀之虞中才蹈越矩偭規之弊民風吏治安望起色此優給公用之舉尤爲辦理地租暫尙無收擬于現辦押荒欵内暂行借支將來于地租内歸還其每廳公費應需數目由晉省隨時咨商督辦墾務臣貽榖酌報部查考庶各員辦公充裕可期盡心職業敷衍侵漁之弊不禁而自絶矣其新設各缺應支廉俸等項卽仍支原設太原汾州澤州蒲州等四同知及寗遠通判原支數目各項役食亦均一體照支以符原奏而重公欵奉硃批覽欽此 
雲南巡撫臣林紹年跪奏爲糧道交代遵照新章攺題爲奏恭摺仰祈聖鑒事竊查糧儲道到任照藩司交代盤　例定限兩個朋交代清楚造具清册具題歴經遵辦在案兹據布政使李紹芬詳稱准糧儲道陳燦咨於光緒念六年三月十八日到任起至十二月十九日交卸前一日止所有任内經管米折等欵舊管新存銀一十七萬二千六百七兩二錢零新收銀一十五萬一千三百四十一兩四錢零管收共銀三十二萬二千六百六十二兩九錢零開除銀一十四萬九千六百九十八兩六錢零實存銀一十七萬四千二百四十九兩九錢零以上各欵俱經按欵照數盤查實存糧庫並無虧短當卽接收清楚分晣繕造清册出俱印結詳請查核遵照新章攺題爲奏並聲明此案交代例應詳請盤查因各屬徴收未復舊額歴經設法騰挪勉供存營制兵及解司轉放邊餉等項之用若按年核計鮮有存儲即現在實存之數亦係發舊欠新勉爲暫存以副糧儲之義曾經彚同司庫專案奏准緩辦是以照案請免盤查等情前鵊臣覆查無異除册結分送部科查核外所有糧道交代造報緣由謹會同署雲貴總督臣丁振譯恭摺具三伏乞皇太后皇上聖鑒敕部核覆施行謹奏奉硃批户部知道欽此 
兵部有侍郎臣陸寶忠跪奏爲籌辦順天鄉試監臨事宜恭摺具陳仰祈聖鑒事竊臣於四月二十日行抵永平府棚次恭閲邸抄本月十二日奉上諭本年鄉試仍在河南省舉行著卽派陸寶忠前往監臨欽此跪讀之下欽悚莫名伏查上年順天鄉試均照禮部奏定借闡章程辦理所有塲内外一應事定有陳迹可循自應一體遵照臣拜摺後當仍咨照河南撫臣妥商一切以便先期籌　　　　　　考試下月初旬卽按臨遵化調考順天府屬生童並接辦遵化本棚歲科並試約閏月中旬可以回京再行請訓衣往河南斷不敢自　駕輕就熟掉以輕心　　委任謹專摺具陳伏乞皇太后皇上聖鑒謹奏奉硃批知道了欽此 
　　頭品頂戴護理山西巡撫布政使奴才吳廷斌跪奏爲省會首府員缺緊要仍請以原擬之員調補恭摺仰祈鑒事竊照山西太原府爲省會首府前經臣以澤州府知府俞恒調補在案旋准吏部咨俞恒奏補澤州府知府應俟引見奉旨准其補授方准升調今該員尙未引見所請調補太原府省會馬府之處應無庸議行令叧行揀員調補等因於光緒二十九年三月十二日奉旨依議欽此臣督同藩臬兩司詳加察核太原府係省會首郡管轄十一州縣政務殷繁時有發審案　現在晉省教案甫經議結而所屬教堂林立不獨教士洋人往來動須加意保護卽民教雜處亦宜隨時勸導輯睦以冀弭患　形華洋交涉較前倍蓰啊關緊要加以省城新設當備續備巡警各軍以及創立各學堂在在需人助理若非精明幹練熟悉情形爲守兼優之員斷難勝任晉省現在正途及各項出身知府非居要缺卽人地不宜一時難得其人惟查澤州府知府俞恒才猷卓越器識宏深於辦理洋務交涉等事最擅專長其在晉最久地方一切利弊無不洞悉實爲　省知府中不可多得之員上年正月奏補澤州府經部議准調取引見疉據該員禀請以試用聞知馮啓鈞補授經部議駁復經兼署督臣端方奏請仍以該員補授奉硃批著照所請吏部知道欽此仰見朝廷以時局艱難爲地擇人不拘成例量加委任今太原府爲省會首府較之該廳尤爲緊要該員俞恒於是缺人地最爲相宜且核與光緒十三年前任湖南撫臣俞廉三由山西寗武府知府尙未引見卽經調補太原府知府成案亦屬相符據署布政使胡湘林按察使豐紳泰會詳請奏前來合無仰懇天恩俯念員缺緊要准以澤州府知府俞恒調補太原府省會首府實於地方交涉大有裨益如蒙俞允仍當遵照前案給咨赴部引見所遺澤州府知府員缺遵旨卽以恩聯補授所有省會首府緊要仍請以原擬之員調補緣由理合恭摺具陳伏乞皇太后皇上聖鑒訓示謹奏奉硃批著照所請吏部知道欽此 
　　吳廷斌片再此次移駐興和廳五原廳武川廳並攺設寗遠廳各撫民同知及移設陶林廳撫民通判等缺業經臣叧摺奏明遴委明幹之員前往署理在案因查原請移駐各廳缺之現任太原府同知陳學富汾州府同知朱焜澤州府同知陳廷瑞浦州府同知孫汝漳雖于邊外情不甚熟悉惟均久任内地辦公尙無貽誤前以口外新設各廳將該員等原缺攺移致令賦閒未免向隅生慼除移設之在任候補知府實缺寗遠廳撫民通判吳廷夑一員已於辦振出力案内保准開缺歸道員補用毋庸置議外其餘現任同知陳學富等四員如有在任以知府升階候補者擬請以升階留省補用無升者擬請仿照奉天成案歸裁缺卽用班内叧補以符定章而策後效至該同知等原管鑛務水利等事仍照前奏歸併各府縣經理藉免矌務據藩臬兩司會詳前來臣覆核無異理合附片具奏伏乞聖鑒飭部一併議覆施行謹奏奉硃批吏部議奏欽此兼署福建按察使督糧道奴才啓約跪奏爲恭報奴才接署臬篆日期叩謝天恩仰祈聖鑒事竊奴才接奉兼署閩浙督臣宗室崇善行知福建臬司楊文鼎奉旨以道員降補所遺臬司篆務委奴才兼署等因於四月初四日准前任臬司楊文鼎將印信文卷移送前來奴才當卽恭設香案望闕叩頭謝恩祇領任事伏念奴才满洲世僕部署輇材由京秩而觀政農曹承簡命而薦膺外任糧儲忝掌慚無裕餉之功風紀權司重以提刑之任查閩省乃海疆重鎭臬司爲名法專官誦陳力就列之言暫承乏而亦虞隕越守履正奉公之素冀竭誠以少効涓埃奴才惟有隨時隨事禀商督臣認真辦理斷不敢以暫時兼署稍涉因循以冀仰答高厚鴻慈於萬一所有奴才接署臬篆日期曁感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
 
