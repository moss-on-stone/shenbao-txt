# 1921 - 214 - 4917409

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[王占元與鄂（冷）]  
　　王占元當志得意滿參與巡閱會議之後而即逢宜武之兵變又值湘軍之來攻乃不數月間遂與鄂脫離關係矣鄂人去之愈力而王占元之位置愈固幾疑王之與鄂殆相終始矣今乃輕輕去之非特鄂人所不及料殆亦王占元所不及料歟 
　　然則與之同列會議之張曹其亦聞之而有動於中耶其亦有所醒悟而知强據地盤之終不可以久耶盡禍國害民之力以求赫赫之權威而及其結果依然權威屬諸他人然則所爲者果何事耶而國之禍民之害已百身而莫能贖矣然而張曹者方且以爲一則拓地於蒙疆一則得志於陜鄂沾沾自喜也雖然亦能有幾時哉 
[專電一]  
　　北京電　吳佩孚巡閱兩湖蕭耀南督鄂令已下（九日下午三鐘） 
　　北京電　王免職吳佩孚巡閱兩湖蕭耀南督鄂孫傳芳長江上游總司令令下（九日下午五鐘） 
　　北京電　擬令准王辭職以蕭耀南督鄂吳佩孚兩湖巡閱孫傳芳長江上游總司令（九日上午十二鐘） 
　　北京電　漢各界電催速免王占元并請將蕭耀南援鄂二字刪去卽爲總司令就此廢督（九日上午十二鐘） 
　　北京電　蔡成勲昨晨由保回謁徐靳報告曹錕態度主責成吳佩孚止戈並派湯薌銘非正式赴漢邀集蔣作賓孔庚李書城夏斗寅輩先爲鄂人之休戰運動然後由蔣等推而爲鄂湘休戰運動事成則湯長鄂徐靳適接黃陂等通電故决以鄂局善後付曹吳辦理吳令日可到保再南下（九日上午十二鐘） 
　　北京電　院覆王占元二師准交孫傳芳十八師准交劉躍龍所請辭職當此鄂局吃緊應予中央以考慮地步希勿操切離任曹使擔保吳副使决不袒湘允將援軍進至前線附聞（九日上午十二鐘） 
　　北京電　鄂王陽（七日）電現豫軍趙旅駐紙坊二十五師王團駐賀勝橋靳旅退駐汀泗橋鄂軍仍在蒲城前前綫駐守（八日下午八鐘） 
　　北京電　曹錕陽（七日）電據蕭耀南報孫傳芳旅五日晚力盡退却靳旅在蒲圻車站收容退兵現武漢人心驚惶南擬俟魯軍張旅二十四師蘇旅開到塡防武漢後再行前進（八日下午八鐘） 
　　北京電　孫傳芳歌（五日）日失蒲圻虞（七日）日退咸寗宋大霈部下棄甲僅以身免但直軍仍不放棄戰備催令指調援軍依照原計畫前進曹言務令湘軍將通城蒲圻崇陽通山公安石首退出爲妥協地步惟恐南亦有相當條件（九日上午十二鐘） 
　　北京電　黎等通電湯薌銘名臨時除外留與蔣作賓接洽地步 
　　北京電　援鄂魯軍開出一旅尚有兩團特發爲本省抗阻（八日下午三鐘） 
　　北京電　晋閻不允出兵援鄂 
　　北京電　鄂事黎周等庚電主休戰後政府亦回心轉意加之天時人和財力斷無續戰餘地故决准王解職蕭督鄂吳巡兩湖爲第一步 
　　北京電　政府應付時局計畫决以和平政策促進統一令各軍固守防地派員疏通撤換王占元以蕭耀南任督軍田文烈或湯薌銘繼任省長在鄂軍編爲省防軍聯省問題依多數取决廣西問題聽桂自决（八日下午七鐘） 
　　北京電　駐京鄂督辦公處稱蕭部確有一團開赴前線保定議决計畫在水陸並攻現專候軍艦調到卽實施總攻擊（八日下午二鐘） 
　　北京電　魏使電太平會吾宜自動的縮減軍備實行門户開放撤廢列國在華勢力範圍代表人選宜破格與西南商量免有掣肘 
　　北京電　津訊日來黃陂部下極活動密議擁黎復出黎亦以收拾殘局引爲已責不久有勸湘鄂停戰通電發表聞此次湘軍發難費黎願佽助（八日下午二鐘） 
　　北京電　府院會議各督駐京代表均列席靳謂王督辭職准否政府毫無成見應請公决奉代表張景惠極端反對稱奉雨帥電如蕭師按兵不救奉必全力赴援王督地位誓必保全結果暫察趨勢再定（八日下午五鐘） 
　　北京電　胡使電日本新成立太平洋俱樂部七八處各種新聞記者及各界均組臨時機關預備直接間接派出協助太平洋會者二百餘人其注意可知（八日下午一鐘） 
　　北京電　八日日斯巴尼亞新任公使鐸斯芬德覲見總統呈遞國書（八日下午二鐘） 
　　北京電中東路請增護路馬兵千名又請設林場保安隊千名 
 
 
 

Page 9

 
 
[寶和洋行禮拜三拍賣]  
准於初七日上午十點鐘在法界天主堂街即密采里舊址拍賣著衣鏡火爐鏡藤椅檯子木器另物不計拍後當日出清此佈寶和洋行啓 
[禮拜三拍賣]  
凈漬貨 
魯意師摩洋行創始自同治十三年即英一千八百七十四年 
准于初七日下午二點半鐘在本棧拍賣洗衣皂十箱鉛絲信籃二打品紅三大聽聽頭鱈四魚十六箱鱈魚二箱黑軟皮二打有光紙一件臘光紙四件茄飄油五十五箱獸夾一桶葡萄糖醬一桶紗罩眼鏡一箱打蛋棍十二扎鉛筆花麻）衣服發電機（台熱邊舊一箱水漬日記簿二箱香皂一箱襪子一箱肥皂料三箱什物等貨不計此佈　魯意師摩洋行啓 
[禮拜三拍賣瑞和洋行]  
准於初七日兩點半鐘在本棧拍賣華記英皇藏寶順風車桃　圖英粟花桃童元羽綢三磅半至六磅駝鳥野鷄鹿頭駱駝紅標洛士利羊牌打登迷賞荷美人戲魚萍花果回朝隂騭燈色毛厚呢元厚呢色毛夾呢元平光呢元雙面呢公平連城璧元西緞天綸藍三鷄細斜怡德色花標太和莊青毛不吱稍漬公平人馬弓花旗細布三友元羽綢餘貨不計此佈瑞和洋行啓 
[禮拜四拍賣]  
魯意師摩洋行創始自同治十三年即英一千八百七十四年 
准于初八日十時在本行拍賣男女衣服皮鞋皮靴電風扇檯燈書籐器衣箱鐵床氷箱打字器廚房器以及一應木器什物不計禮拜三可看此佈魯意師摩洋行啓 
[瑞和洋行禮拜四拍賣]  
各種上等洋酒 
准於初八日十點鐘在本行拍賣香餅酒琴酒爲司格白蘭地口立沙浪姆酒把德立口酒白酒紅酒各種水菓汁櫻桃等共計三百餘箱均分小莊拍賣各客欲拍者請先一日可看此佈 
[禮拜四拍賣]  
充公藥材 
魯意師摩洋行創始自同治十三年即英一千八百七十四年 
准於初八日上午十點鐘在江海關棧房拍賣充公姜黃五十五件計二百二十六担四十斤白瀉十八件計四十二担拍後當日出清此佈魯意師摩洋行啓 
[禮拜四拍賣汽油船]  
魯意師摩洋行創始自同治十三年即英一千八百七十四年 
准於初八日午時在英大馬路碼頭拍賣汽油船一只船身柚木四只汽缸用自來火或煤油走水捷快今日要看可至蘇州河舢板廠拍時請至英大馬路可也此佈魯意師摩洋行啓 
[寶和洋行禮拜五拍賣]  
特等住宅 
准於七月初九日上午十點接下午三點在靜安寺路一百七十六號住宅内拍賣串堂吸烟問書樓間大菜間寫字間房間浴間廚房一切德國來路頂上木器全皮沙法大椅織絨地毯洋琴花架啞克木山扒酒架大菜檯椅寫字檯來路墨哈格乃房間式對床書橱留聲機器古董磁器花瓶車料器磁器銀器刀叉大油畫鏡紗窗簾來路鐵圓冰箱鐵灶轎式汽車一切另物不計星期三四可看拍後當付定銀即日出清此佈　寶和洋行啓 
[禮拜五拍賣]  
凈漬貨 
壳件洋行始創自同治九年即英一千八百七十年 
准於初九日下午二點半鐘在本行拍賣秈米三十二包洋釘十餘桶英國草帽八十打金漆皮十打硬鉛條四十五箱羊毛十件膠水三十二瓶汽車燈數十只汽缸二十一只電燈十二只聽頭茶葉數十罐油漆玻璃門帮浦喇叭另星什物銅鐵器等貨不計此佈壳件洋行啓 
[瑞和洋行禮拜五拍賣]  
准於初九日十點鐘在本行樓上拍賣電風扇電火爐饅頭架掃灰機器鐵箱磁鐵浴缸面盆水盤脚踏車小人車皮箱衣服皮鞋以及鐵床外國木器另物不計又七人可坐機器車一部此佈 
[地皮及洋房出賣]  
壳件洋行始創自同治九年即英一千八百七十年 
今有地皮一塊約三十餘畝坐落長浜路徐家滙路之西上連高大洋房一所以及花園樹木俱有該地每畝價定二千五百兩洋房另議如合意者請駕臨敝賬房詢問可也此佈Ｄ壳件洋行啓 
[遺失提單聲明]  
兹於隂歷七月初二日江孚輪進口由九江運申Ｔ嘜生漆九桶T嘜又一桶K嘜又四桶該提單計七八九號三紙在途中遺失已向招商局及棧房聲明補給提單爲憑特登申新兩報聲明作廢倘有原提單發現無論中外人等拾得概作無效祈各寶號行切勿收受抵押特此聲明新開河復昌恒啓 
[遺失股票聲明]  
蘭記户名太倉濟泰紗廠濟字第三三五號五股票一紙計規銀五百兩前因遷寓紛亂或已遺失　向該廠掛失並照補新股票外特登申新二報聲明嗣後如有該號股票發見作爲廢紙刁松圃啓 
[遺失圖章]  
鄙人遺失楕圖形希賢篆文晶章一枚倘後發現不作效用此啓何希賢啓 
[聲明遺失]  
德豐莊票一紙第六千二百六十七號七月初九期元一千零三十一兩三錢九分七除向該莊掛失止付外特登申報聲明望各寶莊行號切勿收用爲要南市大碼頭協泰花號具 
[遺失派司]  
於ＳＳＰyrshus7·７·２０船進口嘜２３號１９０／９１獺絨二件該派司前已報過一件尚有一件現已遺失已向海關另補新派司爲憑無論華洋人等拾得作爲廢紙特登報端聲明怡和洋行告白 
[被刦滙票聲明]  
兹於三月初八日本號使到泰源號第四十九號申票一紙計規元三百三十四兩五錢正又轉使於莒州天元號赴滕縣辦繭三月十五日至該縣界内途中被刦此票業已向泰源號聲明作廢無用外特此登報聲明請中外官商注意爲禱山東昌邑柳𤱝同祥泰啓 
[遺失田單]  
寶邑周號二十八圖鳥字圩第十五號三十一坵徐 
衡一户則田九分二毫又騰號三十九圖制字圩第一號第九坵徐衡 
一户則田二畝五分五厘以上兩單前年遺失當卽登報迄今查無着 
落除已呈請寶山縣公署備案補給新單執業外舊單作廢今特再登 
申新兩報聲明徐衡一白 
[收條遺失聲明]  
兹於本月初四日下午一時在十六舖遺失崇明大 
通紗廠股份宋貢禹下收據四紙第一期計一百號洋七十五 
元第二期計一千零九十六號洋七十五元第三期計一千四 
百八十一號洋七十五元第四期計一千八百六十七號洋七 
十五元共洋三百元計三股該收條中外人等切勿受押現已 
向該事務所掛失作廢持登申新兩報崇明油車橋宋正豐貢 
記謹啓八月九日 
[遺失棧單]  
今遺失漢冶棧英四月六號彦島丸船進口額三百十一半華夫一六五五號棧單八三九六號高尾煤屑棧單一紙計念五噸出過八噸尚存十七號已向該棧聲明倘有華洋人等拾着者概作無效特登申新兩報聲明作廢協豐順煤號啓 
[遺失棧單]  
敝廠於本月八號上午遺失老公茂紗廠第二千三 
百六十一號布棧單一紙計十磅二二粗布二百疋業向該廠 
掛失如有中外人等拾得作爲廢紙特登申新兩報聲明裕豐 
麫粉廠啓 
[聲明遺失存單]  
今遺失沈子彝户第一千六百零九號陽歷八月七號到期興業銀行存單一紙計洋一百元往領在途失竊特登申新二報外已向興業銀行掛失無論何人拾得作爲廢紙特白南市中和里白 
[遺失股據]  
今因遺失本名記商務印書館第一千零八十四號股份收據一紙計二股已向該館掛失註銷作爲廢紙特此聲明毛魏媜啓 
[遺失存摺作廢]  
今有吳月山遺失老介福存洋一千元摺一扣因一時自誤以致失去恐拾得之人不知底細已咨照老介福作廢特登申新兩報聲明 
[遺失莊票聲明]  
逕啓者敝號于昨日遺失鎰康莊第一萬零三百廿七號七月初五期票元三百八十三兩一錢除向該莊掛失止付外請各寶行莊號切勿收用特登申時兩報聲明謙愼號啓 
[聲明遺失]  
今因本公司遷移時遺失中字第一號至二百號之保留股定銀收據二本現本公司定銀收據及第一期股欵早經結束清楚嗣後如有該項定銀收據發現作爲廢紙恐未週知特登申新兩報聲明中華信託公司啓 
[遺失聲明]  
啓者先兄道生在日曾于乙卯年附在周君名下股開大連昇源號現因姪輩年幼無意繼續營業願將該股歸還與周君業已交割清楚日後盈虧均與蘇氏無涉惟當時所立小議據一紙遍尋無著諒已遺失日後檢出永作廢紙如有人藏匿此據者可於自登報日起一情月内前來接洽逾期無效特登申新兩報聲明蘇頴傑養存同啓八月八日 
[聲明]  
上海南京路元豐合記洋貨號各股東所執宣統元年之合同議據間有因年久遺失無所憑証兹爲愼重起見重立新合同議據爲憑所有宣統元年之合同議據一律作爲廢紙元豐告白 
[聲明]  
啓者本會社籌備藏事正擬開始營業而鄙人適因調查别事離滬今甫言旋所見本會社經已發出之章程致被手民所悮將贊成人悮印作發起人字樣合亟登報聲明以副事實上海公益人壽儲蓄會社籌備主任勞樂吾謹啓 
[聲明]  
本號於上月廿五號起至廿七號止在申報所登關于金泰號之告白一律取銷本號于七月十號所發出英文通函内云金泰店業及全部財産盤與本號此言實係悮會本號現設金泰原址而金泰號除生財外其他店業財産並未盤與本號該號在海寗路同昌里二百五十一號門牌照常營業今本號爲表示抱歉之誠意特捐洋二百元于中國紅十字會合再聲明大昌啓 
[聲明]  
今遺失泰豐公司第二千五百九十至二千五百九十一號公記抬頭股票一紙計兩股已向該公司報失補給新單爲憑如有在外抵押等情切勿受愚特此告白吳滋堂啓 
[廣泰號聲明]  
夥友張志樑刻因另有别就與小號脫離關係至於張君在外一切經手之事以及銀錢往來概與小號無涉再小號向無代友蓋印作保等情合并聲明 
[上海公共會審公廨]  
爲已故劉蘧六遺産事公告 
案據劉受甫由其代表古沃律師禀稱劉遽六於西歷一千九百十九年之初身故並無遺囑祗遺親生子劉受甫一人請爲給諭准劉受甫執管已故劉六之遺産等語前來爲此公告如有反對劉受甫管理遺産者限十四天内來廨聲訴逾限即由本公廨給諭准該劉受甫執管該項遺産特此公告中華民國十年七月三十日 
[會審公廨諭]  
案據穆安素律師代表陳爲達控胡克昌及協勝祥主葉元幹欠欵一案該被告等避不到案今准原告律師請求登報限該被告等於十四天内自行投案答覆原告所禀否則即行缺席判决此諭 
[何寶森君鑒]  
六月廿二日不别而行豈是了局所事現在李君深望足下出來料理决無爲難之處况李君與令先尊在時向稱莫逆頗擬顧全足下名譽有和平解决之意見報望即出來我等可以担保决不爲難萬事儘可商量豈一避能了結若執迷不悮將來起訴恐悔無及矣項蓮蓀傳文泉同李瑞祥何念君啓 
[陳財記緊要廣告]  
啓者陳陳氏與陳陸氏屢起爭端以致雙方涉訟現承各戚友從中勸解陳陸氏情愿與陳姓脫離關係由陳陳氏給與銀洋爲度活之資已於古七月初五日經各戚友訂立過割據存證嗣後如陳陸氏在外與各同行各寶號支借銀洋貨物與陳財記無涉恐未週知特登申新兩報祈各注意爲荷陳財記白 
[汽車出售]  
今有福達客車一輛油漆全新坐位寛暢行走捷穩及一噸半五噸運貨汽車各一輛車身引擎異常堅固因車主急欲出讓故價格極其便宜如欲辦者請至北河南路靶子路口大陸汽車公司接洽駛看電話北一二五四 
[招匠投標]  
久承堂有地三畝餘坐落杭州聖堂路井北現欲建築精美房屋一所如有人承包建築者所有一切章程圖樣寄托杭州新市塲省會工務處取閱可也久承堂告白 
[招請華經理]  
兹有開設已久殷實英行專做進口機器及大小五金兼理輪船事務現擬招請經理一位須有殷實擔保並交友廣闊方能合格薪水佣金格外從豐有意者請投函新聞報第七十七號信箱可也 
[延聘工程敎員]  
國立某工程專門學校擬聘敎員一位以歐美大學土木工科畢業爲限有意者請投函申報第一百卅三號信箱 
[工程師待聘]  
兹有俄國著名工程師一名能操英語富有工廠經驗如紗廠紡織廠及麵粉廠等而對於各種電鍍及製造洋釘及瓦輪白鐵皮尤獨擅所長各大工廠如欲聘訂者請投函申報第一百三十四號信箱當再詳細答覆以便接洽 
[上海模範英文夜校招生]  
本校聘請經騐敎員三人分級敎授英文文學并商業重要科目章程請向武昌路同德里本校函索 
[上海英文夜校招生]  
章程函索卽寄校址南陽橋北首奥禮和路九號主任崔白 
[思敬女學招生]  
高等小學科專收女生學費七元●國民科男女兼收學費四元●貧而好學者免費●校址大東門内西姚家衖●開學陽曆八月二十日隂曆七月十七日●章程函索卽寄 
[秀珍妹鑒]  
妹已出門多日至今未歸余之性情妹素深知過後即忘現在眠食不安心痛欲碎十分懸念見報速歸或函知家中切勿執迷從此余盡改前非以待妹也庭芳白 
[RoomWanted]  
AyoungChinesemerchantwantsalivingroominaPrivatefamilyHighreferencesReplystatingmontblyrentandlocationtoBoxNo132TheShunPao 
[尋屋]  
刻欲在英美租界沿電車路一帶尋二上二下或一上一下住房一所需要房屋清潔弄堂寛暢如願出讓者請開明地點及房租價目函致山東路二百四十七號蔣佩之如能合格定以相當之酬金爲謝 
[實業家之機會]  
兹有開辦已久成績卓著之毛巾廠一所坐落在本埠地點適宜商標已經註册並已行銷全國所有機械手術均係上乘故所出貨大半已由客家包銷可無存積之虞兹因廠主另營他務難於兼顧故願推誠割愛讓之同好或合資亦可但合資後廠務一切胥歸來東支配俾本主人得專營他業如於此業不甚明瞭之處在接手一月内儘可討論本主人當將經驗所得竭誠奉告有意者請投申報館一百十九號信箱再當訂期面洽 
[現銀出借]  
凡有公共租界房産之人願將該産作抵押品者請投新聞報第六十五號信箱接洽可也 
[新到織襪機現貨出售]  
兹者本行新到美國電力織襪羅紋機及襪身機尺寸大小均全如欲購者請到敝行北京路十一號面議可也中華商業公司啓 
[上海化學工藝學社招生]  
竊以吾國工業不興外貨充斥若不亟謀補救將何以挽回利權而濟民生同人有感於此爰將海外所學曁營業之經騐摘其簡要編成講義設社面授按科實習學期定爲兩個月俾有志者於短時間可得專門之技術以小資本可謀獨立之生計其亦利國福民之一策歟函索章程付郵一分通信處靜安寺路一二四號三西公司 
[上海縣沈知事告示]  
頸項結核 
瘰癧立消瘰癧丸 
瘰癧一症癆病根苗隂虧火旺氣血不和思想不遂氣鬱成癆憂思勞心血脈虚虧先天不足後天失調脾虚不能運化痰多流於經絡氣血凝滯頸項結核以致病成瘰癧本醫生祖傳秘方合製丸藥消痰和血活絡養隂輕者二盒重者一料包愈每盒洋一元每料六盒五元外埠函購郵寄妥速寄費加一上海浙江路三馬路口時芳照相店南隔壁程鳳生醫生德法藥房製藥公司啓 
[英文晨學招生]  
本校因應社會要求特聘中西有經驗敎員專授商業英文打字各科每早七點至八點半上課今招第二期新生二百名誠以人當晨起之際頭腦分外聰明遠勝讀夜學也今定于隂歷七月初十日正式上課有志者不拘省界程度速到北四川路橋堍美賢里廣東商業晨學部索閱詳章可也 
[優待出洋游學諸君]  
諸君學成畢業　將聯翩游學外國　前程萬里　無任企慕惟歐美係文明之邦諸君之服裝　務須精益求精　方能保住祖國之榮光　敝公司係中國自辦之唯一皮鞋公司　出品精良式樣鞋料皆　能與舶來品並駕齊驅　而價格則未及舶來品之半　以故歷届出洋諸君之皮靴皮鞋大半係向敝公司購辦　兹特備九折優待劵一種　如蒙函索　當卽寄贈　藉表歡迎微忱　敬祈惠臨賜顧爲幸　預祝平安總店南京路Ｐ五六六　號支店北四川路Ｙ四二號上海中華皮鞋有限公司啓 
[瑞和機器磚瓦廠]  
TRADEMARKCBC　　 
此瓦製法精良其成品各料熱度與别種不同早經馳名可保久用不漏永遠無須修理諸公購辦紅瓦必須留心認明商標市上仿樣冒牌甚多務望各界注意是幸本公司並有火磚數種及各色火泥爐子墊磚火爐灣磚一應齊備倘承賜顧請至大馬路餘興里内本公司總發行所可也 
[出售西藏馬寶]  
正眞西藏馬寶一物○其性能入心肝脾胃腎五經○可治神醫束手之重症○有起死回生之功效○如患文武痴癲○痰迷心竅○猪羊癎風○以及新久吐血哮喘氣急○痰塞胸喉○虚癆咳嗽○山嵐瘴氣○中風中痰○久病脚腫○噎隔反胃○肝胃氣痛○單雙喉哦○手足麻木○婦人白帶血崩○小兒急慢驚症○可卽購服此寶○輕者五六分○重者三四錢無不立見奇效○而最奇者○斷根後永不復發○誠天下第一靈藥也○服法另詳仿單○寄售處上海天津路石路東首富康里昌記綢莊杭州廣興巷章錦和莊綢程佛意公館啓 
[總局設在天津]  
（烟煤）最合輪船火車各厰及家用等所需之各種塊煤末煤 
（焦炭）最合鎔爐鐵厰翻沙厰等所需之焦炭 
幸荷賜顧請駕臨上海仁記路一號上海開灤礦務局無任歡迎 
（火磚坭）最合煱爐烟自爐灶及潮濕地方建築基礎堅固營造所需之各種火磚及火坭 
（輪船）往來上海秦皇島天津之間承接裝貨搭客 
[小腸疝氣丸]  
疝氣之症因寒邪入於肝經久伏厥隂之中不能發洩以致隂囊脹大睪丸偏墜非常疼痛或上床不腫下地卽脹本醫生秘製此丸能泄肝經寒氣散濕邪使隂囊縮小脹痛亦平初起一盒全愈重者一料斷根每盒一元雙料二元每料六盒五元不論老少皆可服用藥性和平效驗極速外埠函購郵費加一疝氣膏每張五角上海四馬路丹桂第一台對面濟生藥房費伯英醫生啓 
[廣東寶華堂藥房秘製神方]  
止咳定喘平安錠 
此錠甘美絶倫小兒喜食而且製煉最精功效最捷能於片刻之内將極利害之咳嗽哮喘立時平定如欲試驗可由患者親自來購當咳嗽大作喘促異常之時祗服二三錠入口即化立覺喉中滋潤癢痛全消氣順痰寛哮平喘定妙在不論早咳晚咳寒咳熱咳男婦大小新久哮喘咳嗽晨起服之終日不發臨臥服之安寢達旦屢經試驗百不失一眞乃止咳定喘平氣之聖藥也○每瓶一元二角五分半打六元二角半遠處函購郵費加一○上海北河南路小菜場對門朝南門面便是 
[每瓶愈膚水四角]  
藥學博士屠坤華製 
每瓶愈膚水四角 
ＣＵＴＡＣＵ 
濕癢游瘋癬癩痜癧鵝掌繡球皸裂膚屑頭粃班疹雀點汗蹟 
屠君歷在紐約麥羅藥廠費城茂孚製藥公司約翰彚司藥廠彭省醫院任製藥事經騐良方及配製法多得實地研究製品負擔保責上海北四川路橋堍太平洋藥房 
P>京都天寶齋 
嫩面玉容散 
此散專治男女面上黑氣油膩烟色酒剌雀斑暗晦等患每晨搽擦自然嬌嫩滋潤清秀眞整顔妙品也每瓶大洋二角每洋照拆六瓶雙料每瓶四角每洋三瓶舖設上海三馬路西鼎新里口 
[上海縣沈知事告示]  
耳聾立聰丸 
耳聾包愈斷根 
人之中氣不足清陽不升耳不能聰卽聾也肝腎虚弱隂虧火旺耳不聰少陽膽火更兼濕熱阻塞清空之竅耳亦不聰此丸滋隂補腎清理濕火益氣升清服之耳不聾矣輕者一盒即聰重者一料痊愈每盒一元雙料二元每料六盒五元不論十年廿年老聾包愈斷根不靈還洋如有耳内爛膿水淋漓者另有立愈耳爛散每瓶洋一元外埠函購郵寄妥速寄費加一上浙江路三馬路口時芳照相館南隔壁德法藥房製藥公司程鳳生醫生製 
[一分時立止心胃氣痛藥]  
此藥無論何種心肝胃氣痛痛到人事不省祇須吞服二分其痛立止兼永斷根每大瓶一元中瓶半元小瓶三角上海棋盤街三茅閣橋堍門牌念二號廣東保太和啓 
[蘇州分申]  
上海恒孚銀樓 
本樓創設姑蘇歷今百有餘年庚申赭亂遷於上海乙丑移回蘇城元妙觀東民國丁已年爲因便利主顧設支號於上海英大馬路發兌古法加烚上字足赤條錠葉金各種金銀首飾器皿貨眞價實遐邇馳名如蒙紳商學界閨閣名媛賜顧請認明牌記庶不致悮 
上海昨日上足首飾金售出五十一元半本牌首飾金收進四十九元紋銀售出一元六角總號在蘇州元妙觀東蘇州支號在閶門中市大街上海南支號在小東門内無錫支號在北門内打鐵橋（○）上海北支號在英大馬路常熟支號在縣南街州橋南電話中央五一五五 
[上海同義堂銀樓]  
十九家大同行 
門售行情烚赤天字十足紋銀每兩價洋五十一元一元六角五分 
楊慶和福記老慶雲甡記寶成振記裘天寶德記方九霞成記老鳳祥裕記慶雲仁記楊慶和久記楊慶和發記鳳祥和記裘天寶禮記新鳳祥德記方九霞潤記方九霞新記慶福星恒記景福元記費文元裕記寶成裕記寶成德記 
[上海望平街北口]  
永豐餘金舖 
本號發兌加烚眞字足赤條錠首飾成色之高提鍊之凈業已有口皆碑各種首飾花樣繁多工料又極頂眞售價便宜收價克已進出僅差一換每日行情登報奉聞伏希公鑒昨日眞足赤飾金（售出）五十一元（收進）五十元本號電話中央五六六八 
[立效遺精丸]  
遺精 
遺精之症癆瘵根源遺洩不止生命攸關本醫生具救世之念費數年之心研究此丸專治腎經虚虧精關不固早年斵喪操勞過度心腎不交相火妄動或有夢遺精無夢滑精或每夜遺洩或數日一遺等症新起二盒全愈久年六盒斷根倘多年遺精面黃肌瘦四肢無力並服保腎生精丸可以補腎固精永不再發抱病諸君勿忘惜命先惜精生精須保腎之語單料每盒一元雙料每盒二元單料六盒五元外埠函購寄費加一上海四馬路丹桂等一台對面濟生藥房費伯英醫生啓 
[小腸疝氣丸]  
疝氣包愈斷根 
疝氣一症肝經受邪寒氣伏於厥隂之中隂囊時發脹大疼痛難忍本醫生秘製小腸疝氣丸能散肝經寒氣使隂囊縮小脹痛即平輕者一匣痊愈重者一料斷根每匣洋一元每料六匣洋五元批售克已無論十年廿年危險重症脹痛難忍諸醫束手只須服丸藥一料包好痊愈斷根内服丸藥外貼疝氣膏藥不到三點鐘其脹痛即消眞世上治疝氣第一聖藥也疝氣膏藥每張洋五角包退包換不靈還洋外埠函購郵寄妥速寄費加一浙江路三馬路口時芳照相館南隔壁德法藥房製藥公司程鳳生醫生啓 
[梅毒之救星]  
僕少年之時偶爾冶遊致染梅毒十餘年來中西醫治不下十餘人所費醫金何止千數均難奏效間有眼前似已有效而遲數月復發者緣此症毒入骨髓非澈底廓清勿能絶其根株也前年荷蒙陳志方先生將家傳秘方合丸服之遂見效驗如是五閱月竟將十餘年之痛苦完全脫離迄今三年安好如恒皆出陳君所賜也并聞有友治愈尚能生子者兹陳君憫世之患斯症者甚夥將秘方合藥應世每料計洋念元如數捐入聯義善會以充善舉凡我同胞有患此症者可至江西路義記洋行向陳君購之如欲知服藥後如何情形請臨僕處詳細面告可也　抛球場口敦裕洋貨號周志成啓 
 
 

Page 10

 
 
[專電二]  
　　北京電　張勲介紹之借欵條件不妥擱淺（九日上午十二鐘） 
　　北京電　美京電馬素在美活動以廣州爲正統派代表於太平洋會希注意（九日上午十二鐘） 
　　北京電　府許聶憲藩辭職 
　　北京電　辛博森電其友由英赴美以國民資格鼓吹中英美三國太平洋樂利惟力是視（九日上午十二鐘） 
　　北京電　沈領電交還庫恰一再向赤政府提議仍藉口謝黨尚多不允此間已無磋商餘地請由部交涉（八日下午三鐘） 
　　北京電　駐歐某委電告郵政大會列强注意首在國際郵政滙兌我應提前籌辦 
　　北京電　胡使電支日（四日）内閣會議延琿交涉决行讓步已電駐京日使遵照 
　　北京電　各校四五月臨時費已由敎部措發惟六七月經常費無着（八日下午三鐘） 
　　北京電　外交界消息勞農政府已與粤政府訂立同盟條約（一）莫斯科勞農政府與中華民國之西南政府各尊重其主權（二）雙方即刻恢復商業關係（三）准在軍府範圍内傳布主義（四）宣傳方法由勞農自選相當手續（五）隔離北京政府與赤塔之通商（六）遇必要時勞農政府對統軍政官應爲經濟上協助（七）兩國人民應互照最惠國例待遇此約已簽字恐引我國抗議暫不發表（八日下午二鐘） 
　　天津電　蔡成勲虞日（七日）抵保接洽兩事（一）鄂王内調下將軍命蕭督鄂兩湖巡閱暫擱置鄂善後由曹主持（二）内閣不宜動摇應共同挽靳聞曹已同意蔡齊（八日）返京曹昨又接徐電托留靳（九日上午十鐘） 
　　漢口電　蕭庚日（八日）晚十時自汀泗橋返省趙傑佳（九日）午前二時亦回是晨同在督署開軍事秘議 
　　漢口電　蕭師九十九團自劉家廟移駐鮎魚套直軍設兵站於咸寗蕭委張景龍爲站長 
　　漢口電　陽（七日）庚（八日）前方無戰事鄂軍一防線在汀泗橋孫傳芳部駐守二防線在咸寗縣靳旅駐守三防線在賀勝橋蕭師九十七團駐守湘軍前線在中伙鋪傳雙方相約停戰一星期新堤方面鄂軍二十一旅全部庚（八日）退回金口 
　　漢口電　漢商會議决電請湘鄂停戰（以上九日下午三鐘） 
　　滁州電　皖財廳已定督署軍需長孔祥麟代理 
　　滁州電　省覆選展至九月一日 
　　滁州電　津浦兗州站南被水衝毁軌道數十丈一三次車晚到十一時（以上八日下午十鐘） 
　　香港電　翁式亮楊坤如報稱歌日（五日）入南寗黃培桂申葆蕃均未繳械退往武鳴黔軍佔慶遠仍未下柳谷正倫微（五日）電稱戰事方劇 
　　香港電　邕訊馬濟擬死守龍州黃培桂擬守武鳴一說黃已退入安隆與駐龍桂軍會合沈鴻英自賀縣退守桂林劉震寰已由陽朔進攻經抵南亭相距僅四十里贛旅吳忠信所部已入八步將與劉合攻 
　　香港電　邕垣各界電請馬君武早往就職 
　　香港電　葉舉電陳炯明擬刪日（十五）將西江解嚴 
　　香港電　民黨鄒魯古應芬等二十餘人組太平洋問題討論會並懸賞徵文（以上九日下午八鐘） 
世界路透電 
[高等會議中上西萊西亞問題]  
　　八日巴黎電英首相喬治氏外相克松貴族財政大臣郝恩爵士駐英日使林權助男爵星期晚行抵巴黎由法總理白里安氏等在車站迎迓喬治氏邀白里安氏在英代表團所寓之克里隆旅館晚宴兩總揆宴畢作長談各報皆注重此舉謂兩總揆已承忍彼此之意見想異不若初料之甚和解報探悉兩總揆交換意見後雙方已具極温和之情感今日侵晨喬治氏與英國專家討論彼等辦事之結果及關於分割上西萊西亞各提議殊異之點高等會議因意首相遲到故定午後三時開會微言報謂高等會議議事日程計八九欵以上西萊西亞問題爲要點小巴黎人報之意法英兩國關於上西萊西亞公民大會之解釋雖意見大異但同意之希望顯尚未絶惟欲得同意唯有一法即注重專家之决議及雙方抛棄該地之實業區域不能分裂之見解是也古風報以爲意美兩國代表或將倡議調和英法兩國之異見晨報主張英法兩總揆之會議如欲發生效果則地方問題縱屬重要不應專注重之且當注重英國所有關之政策全體法國各報載有波蘭外交總長之宣言懇請速依和約與公民大會之本旨謀解决之法英國報絶如每日紀聞報不欲掩飾時局之困難每日郵報深信雙方必能得滿意之和解且謂禍害之大莫如協約之呈露弱點該報與每日新聞皆以爲美代表之出席高等會議必能斡旋一切每日捷聞謂高等會議應設法遏止止西萊西亞今所存在之戰爭危險其道在解决各問題力求公允對於德人及波蘭人無所偏袒晨郵報亦主張公允解决之必要意國各報所持之態度似贊成法國之觀察點國民報謂法國於上西萊西亞問題如覺完全孤立則意國宜出助之俾保有阿爾巴尼亞問題之利益 
　　八日巴黎電高等會議於今日午後三時在外交部開會法總理白里安氏主席英相喬治氏居其右英人方面以爲上西萊西亞實業區域應視爲莫可分裂之一部宜給予德國其所根據之理由則以波蘭在此區域僅得二十八萬之票權而德國則得三十一萬五千票權也至於白萊斯與里白尼克兩城英人不算入此區域之内其地雖有若干礦産與工廠及二萬五千工人然在比較上非重要實業地然若將兩城併於實業區域則公民大會票權之多數屬諸波蘭蓋波蘭共得三十八萬一千權德國僅得三十六萬權也故主張以實業區域全部歸諸波蘭者亦非言之無理但法代表並不如此堅持惟主張將實業區域依照所投票權之多數分配與德波兩國如是則波蘭當占大部分英法雙方於此顯不同意希望兩國總揆之直接磋商或可得一種解决 
　　九日巴黎電一般專家大都贊成不分裂上西萊西亞之三角實業區域但法國專家拉羅希氏則主張分裂之而以大部分給予波蘭英國專家赫斯特氏謂六百七十八區投票贊成波蘭八百四十四區贊成德國計傾向波蘭者都四十六萬九千票而傾向德國者則有七十萬七千票英國意見分爲三層（一）解决當以區爲根據此層法國同意（二）此國領土不可被圍領土之内（三）各區在經濟上不能分立必不可分割故三角實業區域應歸德國英國又謂人民十一分之七投票贊成德國而法國乃欲以十一分之七之土地給予波蘭不容德國獲一礦産法專家拉羅希氏辯駁英國之說意專家兩無袒護惟謂英人持論較諸法人稍符合公民大會之結果 
　　八日巴黎電公報稱高等會議今日在外交部開會聆上西萊西亞專家委員會陳述意見明日該會議將聆駐哇泊林協約國高等委員宣布關於時局之意見 
[英屬之太平洋會議觀]  
　　八日英屬哥侖皮亞維多利亞電泰晤士報主人北嚴貴族已啓程赴火奴魯奴首途之前曾在加拿大俱樂部演說裁减軍備問題謂英屬哥侖皮亞爲遥曯太平洋及東半球最近之窗户今彼方面地平線上有一顯著之點即哈定總統倡議太平洋應藉限制軍備而成眞正之太平作全世界之表率是也北巖貴族在華盛頓時曾晤哈定與休士氏（國務卿）深信彼二入對於華盛頓會議之重大性質具極明亮之了解該會當能成前所未有此類性質極盛之集合北巖貴族之意如與會之代表能眞確代表其本國之志願則必可商定條約開遠東和平興盛之新紀元因此發生之榜樣與利益必可延及世界之全部分又謂彼此次之入太平洋希望於後數月内於太平洋數問題能得貫澈之研究而較在國内研究更可明白能洞鑒其性質能確悉其危險所伏之點北巖貴族切言喚醒世人竭其能力脫除人類軍備之擔負在近代歷史上從無如今日之迫切末謂此舉之失敗即無異大禍之禍之降臨 
[英屬之英日同盟觀]  
　　八日倫敦電今日下院質問時議員福萊斯特氏詢問曾否有「日本無權移民入英屬哥侖比亞惟在中國某某指定數省享有某種優先權」之建議張伯倫氏答稱政府不知有此建議 
　　八日倫敦電今日外交次官在下院答覆議員里斯氏之質問聲明英日盟約並無印度有亂日須助英之規定里斯氏駁稱與此相反之事實近已有人言之而爲人所共信致引起重大之影響外交次官竭力　明此說無稽 
[英相與太平洋出席]  
　　八日倫敦電聞首相喬治氏曾在巴黎語美國新聞記者謂彼不能參預華盛頓裁减軍備會議倫敦聞此消息甚爲詫異咸以爲秋間當有重大事件須需喬治氏親理故乃有此决議或疑乃因愛爾蘭時局將有發展故首相乃變其初志據首相親信之人云當渠赴巴黎時並未微示此意或以爲首相之變志乃與秋間或將舉行總選舉有關 
　　八日倫敦電路透社巴黎訪員奉命宣佈英代表團及英使署並未發表　於首相赴美意志之任何宣言喬治氏亦未接見美國新聞記者 
[各國近事記]  
　　八日巴黎電雅典消息希首相戈拉里斯氏自士麥那歸來據稱希臘須俟完全掃除土人然後罷兵 
　　八日巴黎電俄國勞農政府宣稱災區發生疫患疫患最甚之點乃在伏爾加河下游薩拉土夫州與俄毘連之國如芬蘭愛索尼亞里特倫波蘭　馬尼亞聞皆屯兵邊界以阻俄國難民入境 
　　八日巴黎電據貝爾格勒消息南斯拉夫國會共産黨議員五十三人被逮 
　　九日華盛頓電僑民局督辦已通諭各口岸超過七八兩月定額之入境外僑刻在各口岸被扣留者仍准覓保入境列入一年總數之内計外僑因此而得入境者約一千人 
　　八日倫敦電路透電社探悉希臘軍艦因外人在小亞細亞海面上被土人攻擊故開砲轟擊特萊比松與桑森等口岸有何效力今尚未詳 
　　八日倫敦電新芬黨國會議員麥克喬恩氏英政府因其犯殺人之罪初擬拘留不放者今晚釋放 
太平洋路透電 
[武漢之外電]  
　　八日漢口電北京政府已命王占元留任蕭耀南所統之第二十五師已離武昌大約乃赴湖南第二十四師直兵現怱遽來漢粤漢鐵路已在第四十三哩處被斷武昌來漢避難者仍絡繹不　 
[廣東近事記]  
　　九日廣州電反對廣州證劵交易所發起人壟斷購股利益者於七日開會議决抗議壟斷並建議抵制之且指諸商受日人之資本發起人今仍進行一切不爲介意 
　　九日廣州電立秋日降雨農民豫料可以豐收近數日天氣甚熱得雨後稍爲凉爽 
[東俄近事]  
　　九日海參崴電據海蘭泡消息境内乏雨樹木亦爲焦枯阿穆爾州本年恐將歉收 
　　九日海參崴電據上烏丁斯克消息反其産黨之人若干名被拘米索凡亞已爲恩琴占據 
[日首相宣言]  
　　八日東京電首相原敬氏於討論華盛頓會議及日兵退出西比利亞問題時發表宣言謂華盛頓會議今以保障持久和局商定軍備限制籌劃太平洋問題之滿意解决爲目的故得日本之熱切贊助美政府關於議事日程覆日之文已予日本以參與會議之佳機蓋此會求於世界和局與人類幸福貢獻重大之輔助也全國今宜維持平和高尚之態度以極銳厲之眼光靜觀時事之發展而當力戒囂張首相述及西比利亞問題謂日政府願儘速撤退駐西比利亞之軍隊惟以該地時局變化甚速故殊受妨礙日本在西比利亞並無占領土地之野心此節已爲列强所深悉 
[公電]  
　　安徽省敎育會等代電各報館各公團鑒皖校學生六二請願之役横被倪道烺馬聯甲趙繼椿劉碩恣行殺戮傷殘至四十餘人慘無天日皖人痛切呼號誓懲首惡乃案懸兩月兩府及吾皖軍民長官迄無依法制裁之辦法而皖法官劉以茀喻建勲袁鳳曦等骫法營私縱任羣凶逃匿姜高琦慘死戴文秀殘廢法律失效沈寃莫伸其周肇基一名前被議會衛警倪馬衛隊刀戳拳毆後復拖入會内拘禁凌虐眉角手腕左肘左膝刀傷四處肺部暗受重傷惡血淤塡送院醫調迄未奏效八月東日周肇基傷痛陡增吐血數次歷冬江支微歌等日連續吐血不止顆粒未進生命垂危報經檢察官帶同醫官詣驗認定周肇基委係因受重傷肺部内蓄淤血至今復發等情塡單在案除呈院部及皖省軍民兩署並狀催法院緝凶法究外爰於魚日電陳北京政府文曰北京大總統總理内務陸軍財政司法敎育總長總檢察廳鈞鑒江宇老轉旅京同鄕諸公鑒蚌埠張督軍鈞鑒皖學生慘遭殺害姜死戴廢凶犯全逃詎前被殺打拘禁之周肇基傷情慘重自東日至今淤血噴吐不止絶食五日生命垂危除報廳相驗詳呈外懇主持懲凶雪寃安徽省敎育會學校聯合會被害學生周自衡等同叩魚等語謹錄馳告伏乞諸公主張人道力促政府依法懲凶以雪寃憤生死銜感無盡安徽省敎敎育會省　學校聯合會全省學生聯合總會同叩魚 
　　皖人徐光廉來電各報館各同鄕均鑒六區選舉舞弊賄賂公行現有安福餘孽陳光譜兄弟及私黨等重資購買議員壟斷選舉覆選監督祝坐視不理實屬違反民意似此舞弊選舉若不根本推翻勢必誤國殃民八皖前途何堪設想除電總監督誓不承認並請查拿外特電懇迅速援助以維桑梓徐光廉吳國魁等卅餘萬選民叩 
　　蕪湖來電申報鑒昊天不惠淫雨浹旬鳳台地最卑下淮淝驟漲冲堤决壩一片汪洋都成澤國人民蕩析離居死亡飄泊滔滔皆是生者匍匐高岡呼號待救尤爲慘不忍聞誠數十年來未有之奇災用敢竭誠呼籲特電奉懇伏乞諸大善團曁鄕先生諸大善土矜憫痌瘝保全桑梓慨施惠澤拯救災黎無任感激待命之至旅蕪公司宋學騫謹代鳳台闔邑災民公叩青印 
國内要聞 
[北京通信（鏡）]  
　　各團體會議外交問題 
　　八月七日北京各團體開第三次聯席會以討論各外交問題其重要議案仍爲太平洋會議問題到團體十四代表十九人北京敎育會與全國和平聯合會爲新加入之團體於下午四時半在女高師開會公推孫幾伊爲臨時主席首先討論太平洋會議問題先由孫幾伊報告研究委員會之經過略謂在委員會中曾提出兩大問題討論（一）太平洋會議代表人選條件（一）太平洋會議我國國民所當表示之原則上一項曾由委員會議决三條件（甲）代表須代表全國民而非代表北政府或南政府（乙）代表須有外交上之經騐與才能並充分夠用之言語（丙）代表須在外交上積極的有成績消極的無惡跡關於第二項則委員會亦議决二條（甲）以正義人道爲基礎爲維持太平洋及世界之和平起見不承認國際間有任何不平等之待遇條約及地位（乙）爲保持國際平衡並中國自决之機會起見中國之門户完全開放之其有妨害中國自决之機會者中國亦必盡力反對之以上二者本會議如認爲適當可先通電各省團體徵求同意張煊謂關於代表人選之條件其第二條似可刪除以太平洋會議之代表英爲首相美乃總統其外國語言亦未必充分足用蓋會議必有譯員初不必一定通外國語者以此爲條件之一恐各團體亦必以爲不急之務可以刪除不如先自刪之爲愈孫幾伊謂此條實别有作用我國之代表但求其有能力不求其牌子高近來有傳某某等出爲代表者若輩至會議席上非特不能爲國爭權利且必發生種種笑話蓋其腦經太舊太簡單也不通外國語者多半腦經陳舊故此種限制實用以爲若輩擋駕也吾以爲中國萬不必用一種無外交才能之高位者出而與各國比以我總理或總統在外人視之則至輕并不崇拜此種要人顧名謂第二條之限制除孫君所說外尚有一部分意義譬諸伍老博士西語精通而以耳聾之故不能使其語言充分夠用則吾人亦不期其去張煊謂使各團體可以了解此條之意爲擋無外交才能而欲爭此以爲下台地步之駕者則可列入結果對於委員會所主張全體通過函各團體徵求意見其一曰本會議以太平洋會議關係重要迭經開會討論並特組太平洋問題研究委員會專門研究太平洋會議各項問題七月二十八日該委員會第二次臨時會議决代表人選問題案對於代表人選主張須具下列三資格（見上）合於上項資格者國民承認之否則反對之本月七日經該委員會將該議决案提出本會議大會通過特電奉聞並請垂敎倘荷贊同希即一致主張俾代表有得人之慶外交獲勝利之效民國幸甚云云其二曰啓者此次太平洋會議關係我國前途至爲重大當爲國人所共知本會同人疊次開會討論僉以此時對國際間似應先有一種宣言以表我國國民之態度遂議决下列兩原則並擬即日對外傳佈（見上）惟此項原則固爲舉世所贊同而少數宣言深恐不爲列强所重視乃擬聯合全國各團體共同發表兹特函知貴會敬希對於兩原則未妥之處加以修改時機已迫如表贊同請於函到之日一週間以内即予答復并乞指定起草機關爲盼云云對於以上二文件全體主張即日發出第二案林幾提出大連金建問題案首由林君說明日本用意請討論張煊謂此事我國民當然反對本會議宜有一反對之文電發出但空言無補本會議當函銀行公會及各省商會請一致反對結果全體通過此外尚有該會議本身事數則至六時十分始散 
　　附京報消息太平洋會議之代表人物據可靠消息政府已决定遴派三人以一人爲首席代表主持一切其人選亦已商有眉目首席代表將由外長顔惠慶自行出任另以駐英公使顧維鈞副之尚餘一額則於南方外交人材中擇一充補當不出伍廷芳王正廷二人之外此議俟商定後同時並以明令調回駐美公使施肇基爲外長又赴會三代表之外更於有關係各機關（如陸海農法各部）各派專員二人隨同前往就於主管事件參贊一切 
[王占元預備出走（漢口通信）]  
　　自五日至六日之間鄂督王占元頗露一種不可暫安之態并聞五日夜間竟夕未寢是夜發出最决絶之辭職電報據可靠消息係因前日開往趙李橋之第八混成旅於四日有一部分返省不肯擔任中路前線任務二十五師又僅肯維持武漢治安表面上雖紛紛調動向南出發實際上未嘗離武昌五十里以外如九十七八兩團渡江陸行者不過至紙坊（武昌縣屬）即駐紥不進西上水行者不過至金口（武昌縣屬）即停止前進外傳爲防範潰軍掩飾耳目敷衍王氏之舉動故王氏對於客軍不能相助不無惆悵憤懣之意又况五日夜間北軍以後路空虚敵軍勇猛中路勢不能支由趙李橋節節退讓茶庵嶺已爲南軍佔領雖暫守蒲圻而危殆已極二師三旅長孟昭月受傷返省醫治右路旣有失利之訊左路通城通山兩縣北軍完全退出十八師師長孫傳芳於六日回省報告失利情形是此次總攻擊令之結果除傷亡官兵尚未得確數外其中路之大宗軍械軍糧均完全損失南軍又復漸漸逼近有此二大原因王氏爲自身計已勢成孤立爲地方計又能力漸薄六七之變信用旣漸歸消滅湘事發生又未能先期設備蕭靳兩軍態度均不明瞭業已處於進退維谷之 
 
 
 

Page 11

 
 
境遂於六日下午一面着眷屬啓行北上赴津一面召集武陽夏中級以上軍官簡任以上文職在署内會議聲明决心去職暫俟替人事前曾與蕭珩珊師長劉浩春省長商請暫接督篆未得同意現祗得稍候并有不願以個人之去就爲大局之障碍等語會議畢後并囑軍需課將主客軍餉一律發清特請豫軍直軍入城維持武昌秩序是日豫軍在兩湖師範設立旅司令部直軍則由漢口造紙廠移至文昌門城外織布局設立師司令部各機關人員曁北籍軍政界眷屬紛紛渡江商民隨而遷徙者甚多漢口華界商民不悉實情亦恐慌殊甚遷避租界者亦夥七日午前聞前方業已停戰惟又有崇陽危殆之說但外間連日盛傳王氏已逃實非確訊蓋王氏於六日會議之後并曾聲明决不爲張敬堯第二也（八月七日） 
[王占元免職已决定北京消息]  
　　政府準備罷王手續鄂人提議通電停戰 
　　湘鄂戰爭最近消息確係王軍不利據京中某交通機關昨日（七日）所得蒲圻車站報告蒲圻確已爲湘軍佔領王占元之敗軍因後方無接濟全部向武昌退却蒲圻爲武岳線之最後險要蒲圻旣失鄂中已無險可守若政府不免王占元之職則王氏除爲逃將軍外别無辦法先是漢口六日下午七時來電謂王占元准備魚晚（六日晚）潛逃七日上午十一時來電則謂王占元已離督署武漢商民要求蕭耀南入城維持秩序蕭師已於魚日全部移駐武昌楚望台兩湖書院等處以上消息聞政府方面已有正式報告惟因昨日爲星期休息之期故電報尚壓置未譯據昨日下午四時某交通機關所得電訊謂王占元已上兵船其離開武昌與否則尚未提及政府方面連日接王占元辭職電報明知鄂軍形勢不隹然猶望王占元尚有一綫生機所以仍照平時慣例覆電慰留嗣因前方不利之消息頻來始學王占元形勢不甚穩妥乃於六日下午一面覆電王占元屬其暫維現狀一方面密電蕭耀南令其布置一切當晚（六日）即以政府决意易王之消息轉告鄂省某要人並派陸軍次長何恩漙赴保與曹錕磋商一切何氏已於昨早返京謂直軍前方布置業經就緒昨日爲鄂紳周樹模氏壽辰府院要人萃集於太平胡同周氏私宅周曾力言鄂民不堪再遭兵禍王占元旣無維持治安之能力請早謀維持鄂省治安之策府院要人均謂王占元罷職已無問題惟在未發命令之先尚有種種手續更聞院秘書長郭則澐昨日下午三時曾爲發表此項命令手續馳往靳宅磋商或今日（八日）召集特别閣議通過發表此項命令抑明日（九日）定期閣議再行通過發表雖尚未定然至遲當亦不過九日也惟湘鄂局勢至此是否可因王氏罷職遂能調和已成問題聞鄂人黎元洪周樹模張國淦與湘人熊希齡范源濓等確已準備一調和湘鄂之通電昨晚由鄂人轉往天津請黎簽字即由天津拍發又聞鄂省旅京同鄕會亦於昨日（七日）上午九時召集代表會議於湖廣會館公推李繼膺爲主席討論鄂事一致主張通電全國要求雙方停戰其内容（一）責備中央政府何以因一王占元而犧牲鄂省（二）宣佈旅京同鄕會之態度以去王爲前提停戰息爭爲目的其主張與湘鄂要人及武漢各界相同或亦湘鄂調和之一綫曙光也 
[鄂戰之外人觀察]  
　　論處置王占元方法贛鄂兩方之戰訊 
　　字林報社論略曰鄂督王占元不復能維持鄂省治安已向北京呈請解職苟非北京不接受之則其辭呈似可盪清湘鄂間戰爭之空氣但若王占元竟許安然下野挾其所有之資財以上海爲安樂土則亦未免太無公道矣吾人對於王氏無個人之仇恨據知者云王之爲人頗爲和靄但其治鄂政績包括大搶刦三次二在宜昌一在武昌行搶者皆欠餉兵士也旣未聞遭損失者受一文之賠償亦未聞著名負責者受治兵不善之懲戒兵因欠餉而變取償於無告之平民然孰吞其餉致成兵變之禍乎王爲湖北一省之唯一長官大權獨攬自當負責應責令王氏自解囊槖以賠償之然後容其退居上海可也外人誠不願干預湘鄂之戰爭主張湖北自治者儘可勿以此爲慮但外人若派兵圍王督之署而幽禁其人直至王氏賠付損失後而始釋之則此種干涉想可爲中國各處主張自治者所歡迎也人民已被搶兩次何堪再取償於人民然不欲取諸人民則除責令王氏賠償外殆無他法也賠償之請求北京輙諉諸王氏而王氏又諉諸北京結果全無徒傷外人之威信今若對於王氏採行一種雖稍嚴厲但極合理之處置方法未始不可增進中國境内生命財産之安寗焉 
　　大陸報八日漢口電云粤政府已派李烈鈞侵入江西李之軍隊現進逼贛省西疆萍鄕已有戰事贛西鎭守使方本仁已捨棄陳光遠而與李烈鈞携手贛省國民黨傾向於李烈鈞方面大局已形嚴重陳光遠請曹錕速派援兵因南軍現距宜昌僅七十里之故王占元兵士現擬抵拒南軍之前進戰事即在目前聞國民黨不久將集議於長沙討論控制長江之方法曹錕之弟曹鍈今日將率第二十四師到漢王占元諭令交涉員通知領事團謂未交卸以前必盡力保護武漢 
　　大陸報八日漢口電云湘軍已佔蒲圻進窺咸寗蕭耀南現列隊於武昌陣線出兵汀泗將與湘軍接戰蕭兵已據守武昌總司令部已由漢口移往武昌靳雲鶚之兵聞與湘軍戰已獲勝利佔據長沙武昌鐵路線之要點約距武昌六十哩王占元之兵則屢戰屢北 
　　大陸報云英砲艦兩艘蜂號與馬格諾里亞號今日將由上海溯河上駛因上游戰局已有發展也聞將開赴岳州該處近曾發生槍擊商輪情事上海海軍當局接蘇督來文請派軍艦兩艘赴寗以防變端 
　　又上海日人某通訊社八日漢口電云王督雖提出辭書然政府不允命負責收拾湖北同時直隸河南之援軍亦受命出動因此蕭耀南已於昨日出發其軍隊之大部亦已前進又靳雲鶚及趙傑之援鄂軍亦依次出發漢口總商會及各團聯合會以王督辭意甚堅昨電北京政府及曹張吳三使推薦蕭耀南爲湖北督軍又九日天津電云英文京津時報曰吳佩孚將湖北收入掌握之中雖爲張作霖所不喜但東三省人口不及湖北之半張之軍隊號稱十萬三千而吳氏合併直豫魯四省共有軍隊三十八萬况民心復怨張而歸吳勝敗之數明如觀火張之態度旣不足慮且於中國有最大之關係之太平洋會議横於眼前故在今日吳佩孚能與陳炯明相握手則中國之統一當可實現而兩者之政見亦無互相扞格之虞云 
[湘軍援鄂戰記]  
　　二日長沙通訊云湘軍援鄂原定自岳臨進攻蒲圻爲中路以駐湘鄂軍團爲先遣隊並湘軍一二兩師之各一部份擔任之自平江進攻通城爲右翼以第一混成旅率同鐵道警備隊擔任之自澧縣進攻荆沙爲左翼以一師騎團及第八混成旅擔任之自三十日開始攻擊以後於三路略有變更除右翼仍舊外左翼則令其暫取守勢而將中路分爲二支一出臨湘沿鐵道前進者爲中路以劉鉶及鄒序彬兩旅擔任一出臨湘沿江而下者爲左翼以唐生智賀耀祖兩旅擔任開始攻擊時中路左翼先與接火先由五里牌進行中路循鐵道東下以攻羊樓司左翼以一軍由聶家巿趨易家橋出天井山黃星堰攻鍾家舖桐梓舖一軍由聶家巿出楓林舖瓦子畈攻新店至三十一日即將羊樓司新店先後攻克北軍退據羊樓峒趙李橋等處因此兩地均山嶺高聳形勢險要足以據守也北軍自退駐此地即掘溝築壕以大砲兩門機關槍數架併力死守湘軍奮勇猛攻歴一晝夜之久因發出之彈大半爲壕石所隔勢屬仰攻故全然無效北軍凭高瞰下其所發之彈多能命中湘軍數次衝鋒死亡枕藉第二軍軍長魯滌平以迭攻不下除加調生力軍前進外並發緊急命令猛力衝鋒所部五團團長即督率所部向北軍大砲前衝進此時彈如雨下湘軍死傷愈多然皆奮不顧身前撲後繼某連長率兵直進突至北軍大砲之前舉手奪砲北軍正開砲猛射致湘軍手臂斷折極多某連長亦中彈死某連旣進其餘均鼓勇冒彈而前北軍不及防護其大砲兩門遂全被湘軍奪得羊樓峒趙李橋兩要隘亦遂爲湘軍佔領而湘軍死傷之數亦共及千名刻正進攻蒲圻縣城指日可下右翼湘軍則於三十日進至南江橋以下即與北軍接火歷數小時之久北軍不支退至九嶺死守葉旅率軍再進三十一日遂克九嶺一日又克頭陀山目下正指揮所部直薄通城湘西之左翼尚未進攻惟北軍曾大舉進攻鄭公坡等處經湘軍猛力接戰將北軍擊退 
　　又三日長沙通訊云湘軍援鄂自開始攻擊後節節獲勝惟羊樓峒趙李橋兩要隘爲蒲圻屏蔽就北軍方面言之此兩要隘一經失陷蒲圻即不能保蒲圻一失則嘉魚咸寗等屬均極危險故當湘軍開始進攻之時北軍知羊樓司等處均無險可守即决定退守趙李橋及羊樓峒惟欲保全此兩地　新店地方亦不可不特加注意蓋新店與羊樓峒勢成犄角足爲聲援也因之北軍之於新店亦派大軍竭力保守迨第一軍於三十一日攻克新店而趙李橋及羊樓峒遂亦爲湘軍所得此中關係於此可見湘軍得此三處險要以連日勞頓防範未免稍疏北軍總指揮孫傳芳探知湘軍戒備不嚴即乘機督率各軍衝鋒前進乘勢旣驟新店羊樓峒兩處遂先後被其奪回湘軍敗退數里始行屯駐其被北軍擊傷者數甚不少總指揮宋鶴庚及第二軍司令魯滌平當即命令各軍反攻限期將兩要隘奪回以便進取於是各軍皆奮勇前進衝鋒數次歷一晝夜之久始於一日拂曉奪回羊樓峒新店則於二日早始經第一軍賀旅耀祖率隊奪回雙方士兵死傷枕繕宋魯兩氏鑒前此覆轍於奪回兩要隘之後立將軍隊渡河準備向蒲圻前進總指揮宋鶴庚氏並將總指揮部由岳州移赴羊樓司俾與前綫接近以便督率聞已與第二軍商定於三日拂曉即將各軍會合向蒲圻開始攻擊 
[優林與奉張談判之前途]  
　　進行恐未必順利 
　　遠東共和國外交總長優林三日在奉關於交還庫恰與張作霖僅作初度之談判外間所傳張氏業已提出條件四項似尚未至若是之程度兹據某方面消息亦云是項交涉尚未開始因優林之意頗以此事如在奉天談判則彼與赤塔政府往返電商殊多濡滯似有請在滿洲里磋商之意張氏於此亦無成見但如果在奉開議則當然由張自行接洽若在滿洲里則擬借重前代理庫烏科唐鎭撫使李垣代任交涉之衝因李通俄文又久習蒙事故此次特辟爲經略使署左參贊俾資臂助李原在滿洲里日前由張電召回奉聞即商議此項交涉又據某西人觀察謂赤塔外長優林此次來華交涉通商及交還庫倫問題現雖赴奉與張作霖面商然前途恐仍不易妥洽其原因蓋有種種三江口之案中政府曾提嚴重抗議迄今尚　滿意之答覆此其一在庫倫之軍隊並不純屬於赤塔政府管轄之下亦有大部分屬於勞農政府者赤塔政府是否以完全負責尚屬疑問此其二優林對於中東路辦法之要求須完全將舊黨之職員等擯除易以新黨人物然技術上之關係豈能一時盡易生手致害路務且此事背影複雜非得日人允許尤難辦到此其三然則優林此行之成效如何恐大部份不容樂觀也 
[張志潭有南下借欵說]  
　　財政部庫藏之窘爲一般所熟知而近來征蒙援鄂兩大問題更爲政府耗財之舉即就征蒙軍費一項而論迭撥數百萬元當局早已窮於應付加之援鄂軍事一出曹錕先索三百萬元其他魯督索六十萬豫督索五十萬豫督又請發百五十萬統計其數非千二百萬元難於濟事而庫空如洗羅掘俱窮釁端已起非錢莫辦最近當局之所籌除商業銀行三百五十法郎明華銀行四十萬元一無所得前方待用甚急政府自當趕行辦理因是當局爲保全湖北地盤維持目前政局起見有推張遠伯赴滬借欵之議張氏業於前日秘密南下惟恐外間事前反對故消息異常嚴密據聞投資者爲美商美隆洋行其欵額預商爲五百萬美金當局之意以此欵苟能借成則鄂局之危險或可轉圜云 
[賑災餘欵救濟河患之動議]  
　　外交團及魯人將向政府提出 
　　魯省此次河岸决口爲數十年來未有之奇災人民受災慘狀不忍言述日昨魯省各界人士特假省議會召集各界大會討論善後辦法僉以滿清專制時代黃河一遇决口政府動撥國帑百數十萬修治河堤地方官平時偶失覺察均予以嚴厲之處分是猶不失愼重民命之意今政府對於治河經費平日不肯撥給分文事後呈報災情亦僅僅給以區區五千元敷衍塞責視人命如草芥曾專制時代之不如若謂政府無錢則上年北五省旱災所籌之海關附加稅及交通附加稅辦賑完畢聞尚餘六七百萬元之數且至今仍繼續加抽未已如此鉅欵果作何項用途擬要求政府即於海關附加稅或交通附加稅餘欵項下撥給魯省二三百萬元作爲治河基本金之用以賑欵防災當亦不爲過分當經全體贊成並决定即日派遣代表赴京請願 
　　又聞駐京公使團方面近亦以上年華北旱災中政府在關稅項下附收賑欵爲數甚鉅據調查所得該欵除撥賑之外尚餘三百餘萬元現在山東水災鄂省兵災均待救濟日内擬正式照會中政府請將前項盈餘之欵仍充賑濟之用俾符友邦承認加稅宗旨 
[杭州快信]  
　　省憲法會議八日九日休會九日上午開審查會審查自治宣言書並起草省憲法之附屬各法 
　　法團聯合會今日（九日）上午分組選舉各屬省憲會議議員計選出陳其宗張學誠（衢敎）余壽堃袁素（衢農）陳其惠貴德馨（衢商）李光玷江義均（寗敎）盛在珩王守鶴（寗商）吳球屠敏恒（寗農）江步瀛孟毅（温敎）許壬李宗直（温商）蔡信義劉縉（温農）何紹韓徐晋祺（金敎）餘待續選下午七時復開大會又省敎育會今日亦選出周錫經爲省憲會議議員以張衡爲候補當選省農會則定十日開臨時評議會并選舉省憲會議議員省醫藥公會公推韓清泉張葆慶爲省憲會議出席代表昨已函請加入 
[南京快信]  
　　軍民兩署昨接王占元六日通電聲明電京辭職請蕭耀南繼督軍任又聞蕭耀南派諮議許維錡由漢來寗與齊督接洽今日轉車赴蚌 
　　魯軍張克瑶部一旅前站已抵浦口待輪運鄂 
　　陳光遠又派李定珩帶連排長三十六員由贛乘輪抵寗即改乘津浦車赴直招募新兵 
　　湘鄂戰起商業停滯聞蘇財政廳得各稅所報告近旬日稅收因之銳減 
　　張一麐當選省議員蘇州紳商各界公推龐復庭李澄遠杭伯華赴京促張南下今晨轉車北上 
　　齊督以徐淮海各軍隊剿匪不甚得力昨嚴電陳馬白三使認眞剿捕以靖地方並擬日内派本署參謀副官赴各屬檢查各軍器械紀律以肅軍規 
　　六合縣知事金彭年病故省署電委承審員徐守初暫行代理兹聞有改委張某署理說 
　　造幣廠長主克均以本廠人浮於事現擬將稽查員辦事員等名目一律裁撤以節經費 
　　常州女師反對新委校長風潮甚烈敎廳委省視學鄒楫赴常調查昨返寗聞將以代理校長劉古愚補充校長以　平風潮 
　　四川防軍司令袁如駿乘招商江輪過寗赴滬北京菸酒署廳長李祖年財部僉事衛勃府顧問籍忠寅陸部科員王鏡銓均由滬來轉車赴京中國駐俄赤塔領事管尚平皖軍副司令參謀長張鎭過寗赴滬蘇督署參謀王恩桂沙田局長屠文漙財部司長唐文漙均由京來寗 
地方通信 
[蘇州]  
　　學術研究社之發起近有公民凌祥浩黃希憲周稔先等鑒於蘇省敎育人才缺乏非亟加培養不可特組織江蘇學術研究社先從吳縣試辦如有成效再次第推廣昨已擬具章程呈請敎育部曁省公署立案一俟核准即行定期開辦 
　　講習會期滿吳縣敎育會及勸學所於本年暑假期内開辦講習會聽講員由學務委員就鄕校敎員中選送講習期規定五星期刻已期滿昨日分發聽講證并合攝一影以留紀念各學員爲聯絡感情起見於下午六時在會中舉行叙餐盡歡而散 
　　青年會開蕃展期蘇州青年會原定九月一日開幕兹因内部工程急切不能告竣故開幕日期刻已展至十月一號各會員之本屆應享權利期限扣足十二個月至明年九月底爲止所有會員證書於開幕前按照志願書分别塡送 
[鎭江]  
　　大風中之損失本月七八兩日忽發大風停泊瓜洲三江口之民船因風傾覆者計有十餘隻並淹斃二人又沿江七濠八濠等處之草瓦房被風吹倒者難以數計小河口左近有王姓雜貨船亦被風浪擊沉所載之貨漂没殆盡損失約有萬餘金之譜 
　　英艦游歷長江本月八日上午十時有英國頭等巡洋艦一艘由滬抵鎭下碇江中午後艦中弁兵相約登岸至金山鳥洲山等處游覽一周聞該艦小泊數日即須開往上江等埠游歴 
[揚州]  
　　運銷局長調充塲知事鹽阜運銷局長沈銘新現經丁運使調充通屬拼解塲知事至前任知事王儒鏡則調揚另予差委 
　　壁虎壩開放後之防護揚屬瓦窰舖董事陳以鶴等以壁虎壩開放後雖由塲運食商事務所撥紅船來此梭巡然河南寛闊不敷支配行船時有遇險情事特函請該所加添船隻佐理護救並聞江都王知事日昨亦委江鑫至灣頭西岸督同締夫晝夜防險 
[嘉興]  
　　緝獲大邦鹽船本月六日緝私第四營龍隊長據探報有在帮鹽船過境當即帶領巡船三艘出巡在善邑丁家栅附近遇見大帮鹽船龍隊長即開槍追捕截獲鹽船十一艘旋又在陶莊三家村地方獲鹽船六艘蘆墟截獲三艘並獲私販海頭尚等數名據供首領係安徽宋老窩子現由　隊長呈報上峯核奪矣 
[南京]  
　　全國童子軍研究會成立南京東南大學高等師範署校童子軍組此次異常發達共有十四省代表由江蘇謝嘯僊等發起組織全國童子軍研究會以資聯絡於昨日成立首由謝君主席報告略謂此次集十四省同志於一堂研究童子軍事業機緣難得惟苦時期太短不能充分研究故特組織此會共策進行次通過章程選舉職員結果唐閏生顧拯來兩君當選爲正副會長當即歡迎會長就席唐君暢論研究會組織之必要章君疇薛噓雲汪仁侯諸君均演說研究會之希望曁進行之步驟次請薛君演奏銅絲琴梅花三弄一曲始歡呼而散 
雜評一 
[吳蕭令下（默）]  
　　吳巡閱蕭督鄂之令下王占元問題已告結束矣今後之待研究者湘之出兵果僅爲鄂人驅王乎抑爲西南爭地盤乎果僅爲鄂人驅王而出兵則王去自無問題矣日來喧傳奉軍之南下果僅爲援王乎抑别有野心乎果僅爲援王則王去已失赴援目的亦可無問題矣鄂人之驅王僅爲王占元個人乎抑必欲達廢督自治之目的乎蕭耀南與蔣作賓雖同爲鄂人然名義上有督軍與司令之别亦將有所選擇乎如王去而果皆贊同蕭耀南者亦可以無問題矣苟其不然則此三方面後起之糾紛正多吾前謂驅王爲鄂戰之第一幕即爲此故而第二幕之孰爲首先登塲人物則尚未可料耳 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[農部咨外部請禁交易所文]  
　　農商部咨外交部文云爲咨行事查證劵物品交易所兩種條例業經先後公布所有交易所非經本部核准不得開辦此項營業關係商業金融至爲重大本部對於核准一節極爲愼重以期於維持之中仍寓限制之意現在上海一區紛紛設立各種交易所或係交易物品之性質及營業時間未能合於交易所之通例或係業有同種貨物之交易所組織在先區域已屬牴觸除上海證劵物品交易所中國機製麵粉上海交易所上海華商證劵交易所上海華商雜糧油餅交易所上海華商棉業交易所上海華商紗布交易所等六家批准者外其餘有已報尚未經本部核准或有未經具報者乃租界内不問其是否合法概推其擅行設立其中各交易所難保無藉端招股私圖漁利借名詐騙各情事各交易所設立地點雖在租界以内將來牽動金融其影響必及於全埠屆時華商旣有破産之危洋商亦必遭波及之累皆由租界内華商不依照本國所定條例呈候省部核奪辦理階之厲也相應咨請貴部查照轉商駐京英法公使轉飭駐滬領事以後凡設立交易所者以本部曾經核准給照者爲限其餘凡未經本部批准者一律查禁以顧邦交而保商業此咨 
[查禁華洋合辦名義之交易所]  
　　江蘇特派交涉公署近奉外交部電令准農商部咨以報載上海各交易所自由設立且有華洋合辦名義查此種交易所早經批駁今竟以華洋合辦名義希冀逃法律之制裁咨請轉電滬交涉員迅予查禁等情特電該交涉員迅予遵照辦理云 
[旅滬鄂人忠告蕭耀南]  
　　旅滬鄂人汪榮致蕭耀南書云衡山鄕兄總司令閣下竊聞伐暴救民古今同義天意從民無違衆志順者成而逆者敗得機會易奏膚功愚者昧而智者明識時務者方爲俊傑乃者民國十年矣風雨飄颻干戈遍地南方則樹幟民權北地則暗圖專制因是外交屢敗内務恒弛省長職管行政而政未克行督軍分在整戎而戎無能整如吾鄂土宜武兵變王督之縱兵禍鄂當爲全國所周知天人所共憤現在湘軍入鄂爲民請命借助隣封原非得已乃閣下全師抵漢大旗遥臨惡耗傳來因受某方面之要挾以致於態度之未明甚有率全師而開赴前敵指三軍而助王一人旅滬同鄕聞之寒心言之齒冷但願傳聞不確或因佈置宜嚴音信衡疎高深莫測竊維麾下誼切同鄕意難衆拂知公必不致爲夫已氏一人之犧牲而爲四萬萬同胞之公敵且王勢蹙已難立足繼此職者將屬我公竊爲公不以督鄂爲榮而在順民爲請應世界之潮流造成聯省自治依鄂人之公意宣布對鄂方針他如收回軍隊辦理善後爭存人格保持梓鄕時勢英雄非異人任設以　盤之是爭干犯衆怒必致前車之可鑒瓦解冰消同鄕同里敢獻蒭蕘利國利民願聞明敎旅滬鄕弟汪榮謹上 
[福州大火之電訊]  
　　字林報八日福州電云星期六晚大風與火同時發作福州城南大受摧殘生命喪失恐不甚少而産業損失約值二十萬元云 
[赴德學生放洋紀]  
　　自歐戰停後往德留學者漸多而以學醫工者爲最前中德絶交後在中國以德文研究德國科學之學校僅同濟一校故歷年往德留學者同濟佔大多數現在德境各處之同濟學生不下百餘人並設學生會於柏林此次法郵船包島斯號放洋同濟學生同乘此船赴德並組織互助團姓名如下周宗琦至醫院實習王傳羲至工廠實習莫庸胡樹輯劉茂寅劉獻捷及其夫人秦文沼朱昌琦鄴肇經以上均習工科又同　者有黃正化浙江醫藥專門學生赴德習藥科單文樞同德醫校學生赴德習醫科又聞同濟上次預備科畢業學生有數人乘下次船動身云 
[航務消息彚紀]  
　　昨日中國郵船公司之尼羅號出口赴美在申裝往有湖絲八百餘包茶葉二百數十噸扁荳二十餘噸胡桃二十餘噸雜貨三百數十噸又有十二日出口之中國號亦有茶葉一百數十噸運至美國云 
　　英國郵船公司頃因孟買運滬之貨件甚多尤以花紗爲最爰又調加新輪船一艘名那茄普亞號已於本月五號在孟買裝貨開出矣 
　　怡和洋行之德和號輪船現已入廠修理須停航二十天俟其竣工出廠時再易他輪入塢云 
　　大阪汽船會社之歐洲貨輪暹邏丸在埃及之亞典觸礁一節已誌本報兹悉該輪遇險係在本月一號上午當時船主發出求救電報後日兵艦鹿島號首先接到警報趕往援救船中職員水手總計五十九名刻下均經鹿島艦救出但船身以受傷過重現無挽救希望矣該社又有漢堡丸爲去冬新造之一輪現亦行駛歐洲班聞該輪前日在横濱進口之時亦有與他船互撞之事惟受傷尚輕該社自一號至今已有三輪相撞矣 
　　日商佐籐商會以經理船舶爲營業其在華航務以臨時代運客貨爲主故並無一定之期此外爲運裝鹽斤至海門者現時該行往來福州青島之貨輪共有安陽丸三福丸廣榮丸神港丸千歲丸三島丸泰昌丸等倘或需用噸量則該行隨時可電至日本加添船舶初不限定此數輪也又往海州十二圩一帶之運鹽者有有通丸日勝丸神吉丸第三御崎丸小川丸等數輪至上海青島間之定期日輪則有日華協信公司之大進丸富士丸兩輪在中國南部者又有申亨洋行之會通丸係行駛福州厦汕等處者（若大阪日郵社日清等船已經載見本報者不再贅）近來日輪之駛行吾國各部其勢力日益擴張矣 
　　日本郵船會社本年添造之中日班快輪兩艘現經日政府决定撥給該社補助經費三十五萬元該兩船現在英國建造本年不及出廠須至明年開駛 
　　日本郵船會社之伏見丸由北美西雅圖還申昨已進口旅客中有華人吳明亮鮑有生及謝某等三人來貨有花旗機花及洋松木板等項今日即赴香港小吕宋又有山城丸來滬由日乘來旅客有華人馬駿宋城徐亞屏馮祖煦等七名現定本日還東出口貨有大批菜子及菜餅屑萬餘包運往云 
　　昌興公司蒙梯格爾號由温哥武開來將於今日（十號）午刻十二點到虹口公和祥碼頭明日（十一號）早晨七點鐘即須離滬開赴香港 
[昨日火車運出之寶銀與現洋]  
　　昨日（九日）滬寗路大通運銀公司承運中國銀行寶銀二箱計重六千兩又交通三箱計重九千兩裝至南京又現洋二千元至鎭江又同和公司承運現洋二萬一千元至杭州又現洋五千元至松江又三千元至嘉興 
[省令嚴查私鑄銅元入境]  
　　淞滬警廳徐廳長昨日通令各區署隊文云案奉江蘇省公署令開近日訪聞有人自外省運來銅元多以九折售之錢莊而錢莊換出一轉移間每元贏餘百數十文獲利甚厚故頗歡迎此項銅元而私販自外省運入價僅六折或七折不等來源青島大連等處爲多等情查各處銅元充斥已極迭令禁止入口而價格迄未稍漲必有陽奉陰違未能切實嚴查或私庇放行情弊除再通令嚴禁外合行令仰該廳長飭屬認眞澈查嚴禁並將辦理情形具報備考此令又據督軍省長冬代電開頃據報稱滬上輕質銅元愈出愈多確係奸人圖利私鑄所致近來某國商人來滬與一般錢客私相結合使人遍購銅斤運往漢口某租界私鑄銅元現有吳姓李姓擔任購買大批銅之合同已簽字將來經質銅元充斥巿面不堪涉想等語如果屬實將來行使滬寗一帶殊於蘇省金融關係甚鉅仰即嚴密債查詳情迅速電覆以憑核辦各等因奉此除分行外合亟訓令該署所隊認眞遵照辦理仍將辦理情形並偵查所得迅速具覆以憑核轉勿稍違延云云 
[米巿最近之狀况]  
　　滬上米巿現届青黃不接之際價格每石仍在十一元半之譜故米店進貨咸不敢多存銷場亦殊冷落上年六月間十六七元之米價今届不致再見蓋米業已早預防也惟六月份各處産地裝米來滬甚少兹據南帮及常昭兩公所調查六月份一月内上海所到白米計北帮常錫一帶七萬石有奇南帮之蘇同青角松江𧈢蚇等處四萬五千餘石兩共十一萬石有零比較五月份又少二萬數千石昨由南帮公所等將數目開送仁榖公所俾便有所查考 
　　近來南巿米價與北巿略有上落緣滬南浦江中連日常錫帮高機白米到船極少一因内地存底不豐二因時當盛夏各米船大都乘此米貨不多停裝油修即有船在途者因大風阻礙不能即到南巿各米行又因與碾米廠爲加增斛力攙肩一事交涉兩月未决故近來對於廠貨暫時有不斛之意愈爭愈烈銷場並不十分活動昨日河下高白米之巿價較前日每石須高二角左右 
[糖巿之昨訊]  
　　車糖巿面仍轉緊太古無貨怡和太古東白三二五温至四温統劃盤十兩零六錢五分四二半漲一錢四半又漲一錢上擋竟斷目前幸各處客帮銷路少動否則各行家亦無可應付也香港電音嗬白港巿見漲細砂嗬白報十三元九角五分劃申元十一兩粗砂十二元三角劃九兩七八錢青赤申巿亦帶緊故巿面預料貨缺供不應求有升無降云 
[英使指摘烟禁廢弛後之部令]  
　　軍官勸種私運喪失國家體面 
　　本埠警政各官廳前日接江蘇督軍省長公署訓令内開本年七月十四日准外交部咨開准駐京英艾使照稱頃奉本國政府訓令將下開關於中國種烟販烟之意達知貴總長查照查本國政府對於禁止在華販烟之情形以事關國民大部分之利害認爲大衆不可漠視者自不能不儘先顧及中國向英國擔有協約上之重責以爲觀察之點現爲益詳表明本國政府自以上觀點體察此事若何起見特將兩國間所立協約之主要實事陳述於下以資回憶一九零七年間本國政府應許於三年之試辦時間内每年將印度運華之烟土照平均每年輸運之數減少十分之一並叙明若此三年之内中國果於栽種及吸食實行减少則本國政府允認三年限滿仍行照前减少等語此項條件經中國鄭重應允後在一九一一年之中英協約内由本國政府承認中國政府辦理國内禁烟之誠信允於七年内若中國能有確實憑據凡土藥概行絶種則停止自印度運烟來華至民國四年底中國各省未經宣告並無種烟者只賸六省而於六年間該六省約同本國各處領事等查勘即曾宣告並無種烟於是年底則亦停止自印度運烟來華故兩國間所有協約上關於販烟之義務本國政府顯係篤實履行旋閱中國各省現時情形則即揭視以下之狀况兹先顧及歸中央政府實際上管轄之省分陜省據可靠之報内稱該省廣種烟苗以渭河之流域漢中府以南及該省之東南等處爲尤甚該省西部有向農民徵收烟稅甚重其不種烟者一律徵收故農人被逼必須種烟若干以資得欵納稅且確聞有自陜省運烟入晋由下級官吏默許之情至熱河區種烟雖經迭次布告禁止然曾通知該處人民若每畝納欵六元即許種烟云云綏遠區亦種烟苗非鮮甘省情形實屬異常惡劣確聞近來該省長官紳商之聚會公然告以爲補救財政起見擬定勸勉概種烟苗其孔鎭守使管轄之秦州一帶地方本年春間有種大宗烟苗而以每畝徵收六兩之稅承認其種植該稅欵六兩係分栽種開花收成三期每期徵收二兩鄂省西南種烟聞比從來益廣皖省毫州之情形亦然閩省之南部栽烟之地面極廣其仙游縣地方尤甚李督軍所許一經本年一月一日克復該省南部之後必將一切烟苗剷除之言並未履行而據本國領事報稱北方軍隊多處勸勉農家種烟大衆皆知其種烟之地重在鄧口桂亭楓亭兹孝等處而建寗府一帶地方爲尤富於烟土之區藏邊之東部乃邊域中較爲穩寗之部分種有大宗烟苗而爲貴政府直接屬下之川邊鎭守使所收欵權多以此爲來源至東三省種烟之情　本大臣近來朱　若何消息但於近年間聞吉林黑龍江兩省種植之處亦屬甚多曾經本使館於八年五月六日函内詳細聲明在案其新疆一省之烟已與貴部迭次文牘最後爲上月九日之去函亦在案至其餘各省則據本國駐雲南總領事報稱該省各處種烟殊堪憾惜亦經該領事於省城附近親自目覩更有藉名種烟罰金正式抽稅之制而該處農民種烟若非經迫令即係加以勸勉之法者其蜀省種烟除塾江梁山南江南川等處於縣城切近地方亦行種植外可謂較稀然盛販滇土及由軍官縱容私運下江之情仍不減少又據湘省來報即係該省種烟因軍官直接勸種業經擴充黔省亦有盛種罌粟之廣大地方以上各情本大臣殊甚痛惜無法只得呈報本國政府去後兹奉訓令囑爲聲明本國政府對於中國政府及人民肆行直接違反其對於本國按照協約上之重責即爲悍然失信聞之憤憤並囑戒告貴政府此事眞相將來披露之時則環球各文明國必視中國官憲之退化行爲即或許可或多處勸勉使在華鴉片重興自當一體認爲悖謬之舉再國際聯盟會業經專設委員會將烟土問題加以調查辦理貴總長亦已知悉而本國政府預料該聯盟會必不忍中政府在此事之失信得免置議也等因到部查中國禁烟一事爲地球萬國之所屬目從前訂立萬國禁烟公約其精神即注重於中國自上年歐州和平會議以監督販賣鴉片訂入國際聯盟條欵於是中國烟禁之能否實行實對於世界各國擔負責任近因國際聯盟會組織委員會討論此事謂中國烟禁廢弛已極中央無權禁止應由駐紮各該省之外國領事向該省大吏嚴重抗議我國代表顧公使維鈞以此事妨碍中國主權體面統因建議由我自行派員查勘經本部與内務部往復籌商議决照辦奉大總統明令特派大員分省查勘在案現復據英使照會前來除由本部咨行各該省按照英使指摘各節實力查禁詳晰見復外其未經英使指出之省分自應一體注意先事籌維於禁種禁運禁吸各節極力辦理以符明令而昭信用爲此咨行貴省長即希轉飭所屬切實查禁並將現在辦理禁烟情形咨復本部以便查核可也此咨等因准此除咨復查蘇省禁種烟苗業於六年春間經英員會勘一律肅清嗣後復節次委員嚴查實無烟苗發見現又派員分赴各鄕復查以期周密至私運私吸已經迭飭地方官及軍警人等認眞查拿盡法嚴懲以除流毒而肅禁令等語印發並分行外合行令仰該廳即便查照督率所屬嚴厲查禁勿稍疏懈並由縣轉致省派查烟委員知照切切此令 
[徵求改組商界總聯合會意見]  
　　山西等路商界聯合會通告各路商界聯合會云啓者總聯合會之副總董吕君靜齋因此届省會選劵有嫌疑關係由總聯合會開會議决除名而總聯合會之總董陳君則民亦因省會選劵涉及刑事對於執行會務自當迴避然總聯合會爲各路聯合會之聯合會機關决不能因噎廢食若執行無人於會務前途大有妨礙敝路等擬選舉臨時總董（續前總董之任期爲限）以主會務特此具函徵求貴路意見如表同情請即示復如以臨時總董爲非完全之策則請將妥善辦法詳細示明以便公决進行專此函致貴路商界聯合會正副會長公鑒再復函請寄山西路商界聯合會以便彚集即行開會公决合併聲明山西路四馬路吳淞路天潼路福德路北山西路商界聯合會同啓十年八月九日 
[總商會募金團之昨聞]  
　　總商會募金團已着手進行疊紀前報兹悉該團以各業商爲主體每業各組一隊現已由各業商承認者計得四十餘隊分别如下錢業隊銀行隊捲烟隊煤業隊鐵業隊金業隊棉花隊油荳米隊紗廠隊麵粉廠隊絲繭隊物品交易所隊麵粉交易所隊雜糧交易所隊粤僑隊洋貨隊紗號隊綢緞隊證劵交易所隊西藥隊地産隊澤承隊板木營造商隊糖北貨海味隊泉漳隊絲業隊佩箴隊蜀商隊出口隊商船會館隊寗波隊吳興隊中央隊馬玉山隊山東隊九業隊紗布交易所隊火柴隊報關運輸隊招商隊江西會館潮州會館隊織襪隊廣肇隊信託隊蛋廠隊等每隊設正副隊長一人參謀一人隊員二十人 
[大風中之種種消息]  
　　連日浦江潮汛大漲狂風未息前晚尤甚所有各公司班期輪船均未開駛出口各渡口渡船一律停止載客以防危險浙紹滷簟船由滬裝載美商德士古公司之幸福牌煤油一千六百箱於昨日下午由淞出口開往浙江駛至鴨窩沙相近之裡紅船海面忽來暴風該船正在行駛掉搶之際力難支持船舵損壞急將帆落幸而未遭傾覆惟船面所裝之泏被風吹落水中有數百餘箱一時漂浮四散時大風未息船不能行又不遇援恐有危險祇得寄椗該處海面進淞船雙　　　此項漂散之煤汕云本埠連日廳風大作杭州方面亦復如此滬杭鐵路因先事預防故無車輛溜軌等事發生惟莫干山至拱宸橋之輪渡武康號於前日（八日）由三橋開出行至中途因被風力迫壓輪機畧受損壞不能行駛當經船老大率同機匠從事勘修約經六小時始行修竣照常開駛而速率因之驟减該輪到拱時刻本與杭開夜快車銜接前日竟遲至夜問二時三　分始行到埠當時中外乘客因乘車不及只得分投住宿於昨晨（九日）乘快車來滬云 
[昨日滬寗快車遲到原因]  
　　昨日（九日）滬寗路由寗開滬之六號快車駛至蘇州車站機頭忽然損壞不能行駛當山該站站長立派貨物車上之機頭拖掛到滬計逾時一點三十分鐘 
[滬閔柘長途汽車公司消息]  
　　滬　柘長途汽車公司業已訂定自本月二十一日至三十一日止開收認股定銀一面分函上南松奉四縣知事請爲布告汽車經過各鄕民迅將所劃馬路基址民地按照公司規定地價可向該公司籌備處具領價洋並以秋收在即正值農忙之際開工築路准定本年舊曆九月初旬予限一年告成全路須改建橋梁二十九卒因工程浩繁恐誤限期擬將建橋工程赶緊開工故先將橋工圖樣招人估價投標矣 
[近週中之紗花巿况]  
　　紗巿受鄂事影響花價又見漲高 
　　棉紗本星期來紗巿因受湘鄂戰事影響人心恐慌且大阪三品紗價自上星期跌落以來本週中未見平復是以人心益復軟疲客帮交易清淡價格步步見跌各客帮意存觀望少有辦進惟江西牛莊汕頭等帮稍有購辦二三百包綜數日中價格小二三兩左右惟趨勢雖疲苟湘鄂戰事即了紗巿當能復原星期一大阪來電紗價見漲計價八月期二百五十三元九月期六百四十九元三十仙十月期二百四十三元三十仙十一月期二百四十八元八十仙十二月期二百三十五元十仙一月期二百五十元三十仙結果遠期略疲元餘近期與上週始仿最近本紗價二十支一百八十一兩至一百七十三兩十六支一面五十五兩二錢五至一百五十四兩十四支一百五十一兩日紗除汕頭帮稍有辦去外餘無交易價亦稍疲 
　　棉花本埠花巿兩週以來價格曾稍回落計通花價二十六兩左右按邇來花巿之高完全由於投機商操縱是以花巿之漲落完全須視天時若何及新棉收成如何以爲斷近來大風達三晝夜各産棉區域所受損失頗不貲以致消息傳來花價又復見高最近棉業交易所開出本月份通花價在二十八兩八錢之譜較之上星期又復抬高二兩之外在花廠家仍無銷胃公會内數日無巿交易所期花交易則頗稱活動美棉據紐約行巿十月期價十三元四角七分十二月期十三元八角九分三月期十四元零二分現貨十三元半較上週又好起數角云 
[友華銀行銀巿報告]  
　　中美新聞社譯友華銀行九日報告云昨日倫敦銀價近期跌一便士之八分之五遠期同紐約銀價仍不動倫敦紐約間匯價約高一角今日此間開盤金鎊跌一便士金洋跌一角半交易價金鎊本月份三先令七便士又四分之一九月份爲三先令七便士金洋本月份爲六七又四分之一九月份爲六七巿况尚鬆動 
[博物會審查植物名詞]  
　　中華博物學會因統一博物名詞開會審查發始於民國六年在蘇州舉行大會之時公推寗支部部長吳子修起草先定植物術語名詞稿成多年以迭經事變至本年方得開會審查八月三日開始與會審查之代表爲王壽彭孫英選任琯亭黃子彦吳芑洲吳和士彭型百黃頌林吳子修彭敏伯等就中除彭型百爲敎育部代表外餘均爲各校各會之代表公推吳和士爲主席吳子修爲書記全日討論至八月五日下午告竣除術語之外植物科目亦連帶審查對於日本式之名稱頗多改正主席推定吳子修彭型百黃子彦三君加以整理分期登載博物學雜誌俾早日發布徵求意見以四期登畢即刊單行本再付科學名詞審查會徵求意見然後送敎育部審定公布繼此即起物名草案預備明年審查 
[理科講習會第五次演講]  
　　理科敎授研究會之理科講習會第五次之演講者爲武昌高等師範學校動物敎授薛德焴君薛君早年畢業於日本東京高等師範學校之博物科精研動物尤擅解剖著作甚富八月六日上午九時至講習會演講因先日講習會學員往龍華旅行採集故講題即爲「野外敎授」吳和士因事請講師陳榖岑主席介紹登壇薛君詳述野外敎授之必要及出發前之種種預備野外敎授之方法歸校後之整理及筆記等等聽者心領神會歷一小時方畢 
[致遠號夥撫恤事宜之會議]  
　　各團體聯席會前日（八日）下午七時假廣　公所會議北四川路致遠商號楊喬二人撫恤等結束事宜到會者各馬路聯合會寗波同鄕會勵志愛國宣講團等數十團體陸文中主席蔣夢芸紀錄首由委員任矜　報告委員會經過之事實略謂委員會自受各團體之委託辦理此案後曾連開會議數次初時曾擬聘請律師以備觀審繼聞廣肇公所等已聘有許理律師等且按察署亦有按律處罰兇手之訊於是議定暫緩進行以觀動靜今幸兇犯已按律處死刑在死者可以暝目而吾人亦可告慰委員會之責任至此已畢吾人所尚擬盡力者即楊喬二家之撫恤想滬上不乏熱心仗義者必能獲極佳之結果也云云報告畢請致遠店主劉子榮報告兇犯就刑時之詳細情形次陸文中報告捐欵情形計現時已募到實數爲四百四十四元經衆議决分配方法楊喬二家屬各分半數現時先提二百元與喬氏屍屬以便將死者棺木運回浦東購地安葬俟將來募得巨數結束後再將餘欵均派分請浦東公所廣肇公所董事具領轉給屍屬議畢遂散會 
[法捕房懸賞緝盜]  
　　法捕房總巡費沃禮君西探長脫雷沙克君以界内發生盜案尚未破獲深恐日久遠颺故傳諭無論軍民人等得知該盜等匿跡之處投捕房報告拘獲之後如訊係眞實資犯每名賞洋一百元儲洋以待訊實即給 
[閩省新招警察到滬]  
　　閩省派員在徐州招新警察二百六十名於昨日（九日）乘滬寗路四等車到滬待輪赴閩 
[學校消息併紀]  
　　寰球學生會日校寰球中國學生會日校暑假後即開補習課以免學生荒廢學業科目分國文英文算術每日二小時兹因開學期近於二十號起停止補習二十六號正式開學並聞該校下學期力加整頓添聘教員且高小班皆有商業簿記高小三年級又添打字科課程日增完備故報各者頗形踴躍云 
　　勤益女校北浙江路和濟里勤益女學設立剌繡專科聘剌繡名家張華璂女士爲專科主任敎授山水花草及肖像等因報名者踵相接特廣學額以餉有志聞定於陽曆九月一日開科前往參觀者極所歡迎云 
　　求是學校法租界巨　達路求是學校於前日上午開新舊敎職員會議討論對於敎務上之進行辦法列席者爲陶雪生蔣佩玉女士周瑛女士陶琇敏女士姚鍾秀女士陶鳳威陶翔生邱俊倍等十餘人聞該校商業英文夜學部女子部高等小學部工讀部均於八月十三日（即隂曆七月初十日）上午九時行開學禮 
　　青夜義校閘北青夜國民義務學校自徵求後以經濟旣足維持而籌劃監督不可無人故於褒榮會時曾通過組織校董會公選方椒伯霍守華聶雲臺陸文中孫梅堂任矜蘋戈公振徐贊華余華龍王廉芳周生發余鵬姜維良陶笑舫孫道勝等十五人爲校董各校董已先後允諾就職兹聞該校已敦請校董方椒伯爲該校代表函請各校董訂於本月十四日（星期日）下午十二時假座西藏路寗波同鄕會西菜室叙餐並舉行成立大會云 
　　滬海公學北西藏路（新垃圾橋浜北）中公益里三弄滬海公學日來新生報名投考者頗多恐原有校舍不敷應用故特通告前江蘇第二公學舊生統限舊曆七月十二日上午來校報名該校因學生衆多急須添設敎室增聘敎員已由敎務主任梅頌先添聘劉敬一任體操俞翼舟任國語李壽宸爲書記員並聞該校附設商業英文專門夜校請林煒爲敎務主任定於舊曆七月十九日開課云 
　　坤範女校梅白格路坤範女子中學學生增至二百五十人下學期舊生均仍留校故缺額不多且以暑期内新生報名者衆多高小國民各級業將額滿昨日特通告各舊生限於夏曆七月初十日上午來校報到是日下午考騐新生以補舊生之缺額該校暑期補習科定後日（星期五）停課 
[天馬會展覽會紀]  
　　天馬會本屆繪書展覽會假寰球學生會樓上爲會場開幕已有六日國粹畫出品王震及杏芬女士爲最有精采西洋畫新進各作家亦有努力的表現他如留法留日歸國的及在國内有天才的各畫家皆能以個性發揮自已的特長故作品上都有情感的表現該會定今晚九時閉幕閉幕後行將携本屆出品於秋間帶往都門舉行展覽云 
[暑疫救急隊服務紀]  
　　少年宣講團組織暑疫救急隊又於本月六日出發赴邑廟浦東白蓮涇黃浦灘等處調查疫症分發痧藥並於晚間在寗波同鄕會類思開明聚樂部開會時擔任臨時救急事務計是日痧受治者三人電車受傷者一人隊員胡硯香王溶水陳子模等對於所負職務熱從心事於七日又出發往本埠南北等處調查 
 
 
 

Page 15

 
 
[聯益善會收殮貧屍]  
　　有江蘇吳縣人張和尚年十二歲壬坤榮年五十六歲又江蘇高淳縣人楊希青年十六歲先後病死於西藏路上海時疫醫院内因無人棺殮報告上海聯益善會繪棺收殮埋於該會義塚 
[金洋交易所考試所員]  
　　江西路金洋交易所養成所定於八月十二日至十四日三天假座靜安寺路寰球中國學生會分班考試並請杭州杭辛齋君閱卷云 
[又有一交易所開籌備會]  
　　昨日（九號）下午四時中華國産物劵交易所在江西路開籌備處成立會發起人全體到會所有股額由發起人認足並議先營雜糧麫粉及各種有價證劵當塲公推榮貫卿王紹坡王景齋周椿山張仲芳爲籌備主任並議定經紀人定額爲六十名各得三百股内二百股爲保證一百股爲優待股並呈請軍署備案一面物色相當巿塲籌備一切 
[蘇州男孩迷路]  
　　前日午後有一孩子在北四川路迷途經二百三十一號華捕查見帶入捕房昨送公共公廨請爲發落據該孩聲稱名官富洪現年十二歲家住蘇州西白塔子巷父名官春玉開錕鈍店爲業伊因在家做事不好經父訓責後逃來滬上尋親迷途等語中西官諭將該孩送蘇州同鄕會資遣回籍 
[英美烟公司工人罷工十六誌]  
　　浦東陸家嘴英美烟公司新老兩廠車間工人罷工風潮迄未解决各情迭誌本報該公司兩廠共有製烟機車一百四十餘部工人約四百餘名自同盟罷工後全廠員司女工小工等不下八九千人因無事可做均停工以待該廠華經理汪某一再向衆開導並擔任增加工資昨晨有工人三十餘人先往老廠開工女工亦有五六十人入廠工作致新廠工人大起反對羣集廠門左右俟若輩放工出外擬以激烈手叚對付當爲廠内辦事人得悉立用電話通知三區警署及游巡第三隊各率長警到塲彈壓故未滋事 
[開工築寛馬路]  
　　南巿滬軍營舊址之西山陳家橋至望道橋一段馬路面積旣狹且多曲折車馬經過殊多不便現由滬南工巡捐局呈奉護軍使署核准展寛路面應將原有小浜一律塡平下鋪瓦筒陰溝刻下浜基均已塡滿瓦筒亦經鋪接完全故於昨日起開工築寛馬路矣 
[催築龍華寺前之大洋橋]  
　　龍華寺對面馬路通車站之大洋橋一座前經滬南工巡捐局改造開工業將三月水泥橋墩早已築成現正築造橋面惟該橋面積計寛三丈改用鋼骨水泥而限期又極侷促故前日由承包工頭督催各匠趕緊工作務於下月内工竣以利交通云 
[禮明律師被控案之昨訊]  
　　文匯報云美人禮明律師一案今日續有發展禮明請求减少監禁日期並准交保按察使羅平吉批示减刑請未便照准但准其具保美金二千元出獄俾禮明得依法上訴云 
[昨日公共公廨訊案紀]  
　　昨晨公共公廨民四庭由俞會審官及英包副領事訊理（一）朱裕興訴陳森記不還欠銀九百餘兩洋二百元案被告代表律師聲請减輕交保原告律師以陳森記係一木作頭當有能力照控數交保故反對其請求「結果」被告減交五百兩舖保候訊（二）王陳氏訴其夫王福根虐待請求離婚案前經訊明原告證據不足判决註銷兹據該氏代表律師到堂聲請以案旣註銷則所繳訟費要求發還王福根代表甘維露律師即起反對謂公堂向無此種辦法「結果」王陳氏之請求註銷（三）陳森記訴江顯丞兜攬造屋不成請追取去欵項案「結果」准原告登報十四天傳達被告到案逾限不到應予缺席判决（四）顧子毅訴來士拏違背合住契約迫令出屋案「結果」註銷（五）披蘭司那訴顧子毅不將房屋交還案「結果」改期再訊（六）陳全記訴張順生拖欠房租請求押遷案「結果」着限被告於八月底遷讓（七）章長發訴羅氏覇屋不遷案原告上堂聲明案經了結請爲註銷「結果」照准 
　　又午後民一庭由陸襄讞會同美約副領事訊理周逸卿王萬欽張福東等同訴新世界前經理陸錫侯不還押櫃欵項案「結果」查被告另案已經交保本案准予具結出外候訊民二庭由李襄讞會同美領訊理美商瑞裕洋行訴許莘田不理貨欵等項案判决後因無力一次還清並請求分期拔付「結果」着被告於一禮拜内先還銀一百兩以後按月拔還五十兩如違定予押追 
[誘姦有夫之婦之押儆]  
　　住居虹口哈爾濱路八十五號門牌陳志根之妻秀雲由婦人方王氏介紹得識住居墨克登路一百八十九號門牌之寗波人楊偉堂嗣被楊引誘成姦時往秘密處所尋歡陳不知也日前楊以信函致秀雲函爲陳得展閱之下有責秀雲不應又另交新歡抛棄舊奸且將新歡領至伊二人秘密歡會之所交歡等語陳方悉其妻與楊有噯昧行爲轉詢秀雲堅不承認陳即持此信控由該管捕房飭探尤雲卿將楊拘獲楊承認與秀雲有姦兩人曾合攝一影昨晨傳同原告將一對男婦解送公共公廨經中西官逐一質訊之下以楊不應誘姦有夫之婦判押西牢三月秀雲交陳志根領回管束 
[領回八年前失妻]  
　　紹興上虞縣民人陳升富髮妻成氏八年前被匪拐賣與小南翔地方陸阿海之子阿男爲妻得洋一百七十元强迫成親後十四個月陸阿男死仍被監住不能逃出直至去年八月有人通信陳升富輾轉尋覓始得確實報告救濟婦孺會派探持函致嘉定縣知事協同警察將陳成氏提案判歸陳升富已於昨日發救濟會由陳升富具領完聚矣 
[竹筷插入肛門之惡劇]  
　　大南門西王家弄業做肚兜之葉某於舊曆初三夜半時被小福生許阿二（又名榮生）將葉軋至顧家弄口顧琴川家勒索洋元不遂扭住痛毆並用竹筷一只從肛門口揷入致受重傷若輩即紛紛逃逸經葉弟小蓮得悉立即舁往一區三分所稟控諭飭送往醫院醫治一面派警分投查緝昨晨先將顧琴川小福生許阿二等三人拘獲到署令飭申送警察廳究辦聞葉自抵醫院後據醫生云傷勢頗重須剖腹方能取出筷子葉懼不從當即回家昨晨已將竹筷設法取出然一時恐難痊可云 
[五誌渭源茶館之凶劇]  
　　南巿老馬路竹行弄口渭源茶樓主王福生因遭北帮流氓索詐不遂糾合大衆械鬭由警當塲拘獲各犯並起獲各式凶器押送警廳諭飭查拿在逃之楊金生等到案再核在案兹悉此案肇事各犯或避租界或赴蘇杭等埠並未續獲一名警廳司法科以該案未便久懸爰於昨晨備文飭警將王福生朱慶堂等連同鐵斧二把鐵棍一根扁擔六根一併函解地檢廳請辦午刻奉許檢察官提案研訊一過判令分别收押凶器存案候嚴拿在逃各犯到案訊懲 
[行兇各押七天]  
　　無賴吳小道薛伯小顧三小三人日前至法新租界地方向某烟紙店購買香烟口角將該店夥孫小毛兇毆後即逃逸嗣經巡捕到來將孫送往醫院醫治後由包探周寶生先後將吳等三人拘獲帶入捕房昨解法公堂請究先由孫小毛稱某日吳等到來强買香烟不遂致被毆打請求重究詰之吳等供稱實係在逃之某甲糾同民人等前往毆打餘供支吾中西官判吳等三人各押七天以儆 
[無票乘車反行兇]  
　　小工宋小二仔唐四楊小三子韓小六等昨日清晨六句餘鐘在東楊樹浦路乘坐第十九號電車被二百二十五號售票人王桂生查得並未買票向論反肆凶毆二百二十七號司機人姚大上前攔阻亦被毆傷甚重當經乘客畢光生代鳴六百六十號華捕與包探姜喬喬到來將兩造一併帶入捕房經捕頭詰得起衅情形遂飭將受傷人姚大車送醫院療治宋小二仔等四名均押候解送公堂訊究 
[嚴禁烟賭之布告]  
　　南匯縣知事李文玉上海縣知事沈寶昌昨在上南兩邑交界處發貼會銜布告云爲布告事案照賭博鴉片大爲民害久已懸爲厲禁節經會銜示禁在案乃近聞日久玩生有等無業游民於三林陳行等鄕上南兩縣交界地方藉賭漁利私售鴉片除會飭長警不分畛域隨時查拿究辦外合行會銜布告仰居民諸色人等知悉須知賭博鴉片禁令綦嚴自示之後務各父誡其子兄勉其弟切勿以身試法如再有於交界地方藉賭漁利及私售鴉片者一經查實定即提案從嚴究罰决不姑寛其各凛遵特此布告 
[貨船上查獲違禁品]  
　　駐滬水警第三隊派駐莊家涇之巡船於本月四日夜在通榮小輪所拖陸阿根貨船内查獲槍上戒烟丸一百八十四兩烟膏三十二兩並將船夥戴阿妹一併獲解到隊昨經王隊長研訊一過當即轉解上海地方檢察廳訊究矣 
[併紀科罰燕子窠主客]  
　　楊樹浦捕房華探目楊阿泉包探程明德查得揚州人朱貴卿在東楊樹浦路二千六百三十八號屋内私售燈吃洋烟因於前日午後協同一百二十號西探目馳往將朱及烟客王阿福陳德祥趙喜元畢松林顧阿毛等連同烟具一併帶回昨晨解送公共公廨第二刑庭禀山李襄讞會同美正領事博君訊明違禁屬實判朱罰洋三十元無力改押一月餘各罰洋三元充公烟具銷燬 
　　又總巡捕房包探周志仁邵仁初於前日午後破獲燕子窠兩處一在九江路四百二十號門牌何萬昌信局樓上一在又新街十八號門牌萬泰洋貨號樓上於昨將其主金元成　榮財烟客張阿大連同烟具併解至公共公廨第一刑庭經陸襄讞會同美約副領事逐一訊明判金元成押西牢一月虞榮財罰洋二十元張阿大罰洋三元一併充公烟具銷燬 
[私售煙膏分别科罰]  
　　張文春包安友兩人邇在法租界鄭家木橋街等處私設烟膏店秘密挑膏事爲探目沈德福偵悉稟明西探長於前晚至各該處抄出烟膏數缸盒頭烟數百盒一併帶入捕房昨解法公堂請究先由沈探目上堂稟明前情詰之張等供認私售烟膏不諱中西官判張罰洋一百元包罰洋七十五元充公以儆烟土銷毁 
[帶土與搶土並儆]  
　　傳瑞源日前在某處購得烟土一大包行經法新租界爲無賴唐紹亭得悉糾黨上前强搶傳大聲狂喊始由巡街捕聞悉趕來將傳人贓並獲帶入捕房昨解法公堂請究先由傳瑞源上堂投訴被搶情形詰之唐供認搶取不諱中西讞員判唐押西牢一個月傳不應私帶烟土着罰洋五十元充公以儆烟土銷毁 
[被指刦案嫌疑人之訊供]  
　　住居胡家木橋沈鴻章（即沈四紅）被眼線邢小三子指爲搶刦源豐衣莊之盜犯由探將沈拘送警廳司法科奉訊判押候送法庭訊辦在案兹悉此案業奉司法科令飭偵緝隊派人一再獲查現據查復謂沈四紅昔日所開小店早已出盤現專在楊樹浦一帶爲人包運烟土此次源豐刦案據邢小三子供明由沈四紅糾衆搶刦後伊亦分得贓洋因此自首報告警廳當沈未獲案前已在各處犯案數起云云該科據復後即命持文派警將沈邢二犯并送地檢廳請究昨午奉檢察官提案研詰沈堅稱商界中人此次實遭挾嫌誣振等語質之邢供源豐衣莊實由沈鴻章等往刦沈得贓後尚分給民人洋元云云問官判令一併收押候究 
[搶取賭洋之兇劇]  
　　流氓周金海周保泉前晚因見新閘重慶路四百九十三號門牌天津褲帶店内聚义麻雀糾人入内刦取枱上賭洋詎周金海被在賭之黃德九擒獲用繩縳住周保泉即逃出復糾衆持斧圖奪周金海不遂將黃德九之頭顱砍傷經一千二百號華捕與包探沈壽章查見往將兩周拘獲並將張車送醫院醫治昨將兩周報解公共公廨即據沈探投訴前情以原告傷勢匪輕不能到堂請求展期以便查拿在逃同黨解案併究經中西官得稟判被告兩人押候原告傷勢平復再核 
[私造銅洋之押儆]  
　　住居法新租界黃河路之孔利錢日前將餘屋轉租與陳東才私造銅質僞大洋在巿混用現爲包探韓邦達偵悉禀明西探長脫雷沙克君於前晚同至該處抄出僞大洋五十餘元及製造器具等物當即連同陳及孔一併帶入捕房昨解法公堂請究先由韓探上堂稟明前情詰之陳東才供此項僞洋實係在逃之阿春所製民人祗代銷售餘供支吾質之孔利錢供房屋雖係民人轉租實不知私製僞洋之事中西讞員會判陳押西牢十八個月孔押三個月以儆抄案之僞洋器具一併銷毁 
[塌車撞斃行人]  
　　前日下午五時同仁輔元堂接法租界大自鳴鐘捕房電話知照轉據公共租界仁濟醫館電話報告謂午前有一形似鄕人年約三十餘歲身穿藍布衫褲之無名男子被某塌車撞倒碾傷腿部脇部到院醫治無效身死務即車入騐屍所候騐云云昨日因查無家屬經捕房拍照後即由堂棺殮矣 
[調戲嚇詐押一月]  
　　江隂人蔣堯文前晚因在滬西檳榔路向婦人許姚氏劉季氏調戲不遂將氏等同伴姚漢亭軋至附近小茶館内嚇詐洋十元被控揷房由探毛伊文將蔣拘獲昨解公共公廨即據毛探投訴前情並據姚漢亭供稱被告與在逃數人向許姚氏等調獻向勸即被軋入茶館内拆梢請爲訊辦而姚李兩氏所供與姚略同訊之蔣堯文供詞支吾經中西官核供以蔣不應攔路調戲並圖嚇詐判押西牢一月示儆 
[粤鴇縱妓拉客之押儆]  
　　虹口斐倫路二十七號門牌廣東妓院鴇麥阿六縱令妓女出外拉客經專查妓寮之中西兩捕查悉以其違章轉請公共公廨出單將該鴇於昨傳案由中西官訊判押女所兩禮拜示儆 
[客棧違章之科罰]  
　　蕪湖路月桂里同福昌客棧因不將工部局所給執照掛於顯揚之處被包探居阿巧查見以其違章回訴捕頭請廨出單於昨將該棧主董順雨傳至公堂經中西官訊明違章屬實判罰洋五元充公示儆 
[誌謝]  
　　昨承商務印書館惠贈第三百零五期「英語週刊」及第七卷第八號「英文雜誌」各一册又銀行週報社惠贈第二百十號「銀行週報」一册誌此併謝 
來函 
[楊樹浦三新紗廠來函]  
　　本廠男女工人要求加給工資此次係按生活之輕重勞逸每名酌加三分二分一分半不等以外别無他項名目查閱各報所登誤傳之處甚多特此申明三新紗廠 
[招領迷路女孩]  
　　逕啓者昨夜崗警帶進迷路女孩一口詢據聲稱名丫頭不知姓氏年十二歲阜寗人母已去世隨姐夫三十子到蘇州盤門居住刻由姐姐託人帶來上海娘舅處因行走不動與來人失散等語該孩頭梳雙辦身穿綠柳條布褂藍廇白花布褲除暫送閘北慈善團留養外特此函請登諸報端俾伊家屬得悉領回團聚以免失所是荷淞滬警察第四區第二分駐所啓八月九號 
雜評二 
[赤膊與國際地位（訥）]  
　　赤膞有礙觀瞻外人將引爲我野蠻之證影響於國際地位不可不有以革除其澆風固也然而赤膊之陋習不過在觀瞻不雅非若烟賭之廢時失業有傷財喪命之懼也赤膞之陋習僅在一時革之甚易非若烟賭之陷入其中有永不能除之懼也赤膊之野蠻僅在表面烟賭之野蠻在國家之骨髓國民之精神外人指摘已久奈何今之注意國際地位者但知嚴禁赤膊而不知嚴禁烟賭 
　　再進言之赤膊雖爲外人所譏笑然中國事之爲外人譏笑者正多在外官吏有種種失體面之行爲財政外交有種種喪信用之舉動國内武人有種種野蠻之戰鬭國民希望息内爭以對外而内爭偏不息外侮偏不顧外人譏笑之詞騰載於報紙奈何今之注意國際地位者但知重視赤膊而不知重視内亂 
公布欄 
[江蘇高等審判廳]  
　　民庭判决陳天才與劉萬高等爲買田涉訟上告一案（判决主文）本案上告駁回上告審訟費歸上告人負擔屈公旦爲覆選舉訴訟聲請註銷一案（决定主文）本件關於聲請人呈訴部分准予註銷吳錫欽與劉青廉爲佃地糾葛上告一案（判决主文）本案發還上海地方審判廳迅予更爲審判　　批示殷季和呈爲與殷禹甸爭繼案該縣延不送達判詞進行由呈悉仰候令吳江縣知事迅予查案依法辦理此批律師陳煜呈請登錄由狀悉據請登錄仰候轉呈司法部核准令遵此批證書登錄費均存吳日新呈爲吳縣知事延不執行請求迅賜依法予以嚴懲由據呈已悉仰候令縣查明迅予尅日依法執行此批以上八月九號 
[江蘇高等檢察廳]  
　　批示陳共炘狀悉仰候令催如臯縣送卷到廨再行核　此批陸錫卿狀悉查本案經崑山縣旱覆據稱業經傳同證人周韓氏即周老二妻訊明被告任張氏即任老太並無串逃及藏匿伊女陸任氏情事因諭令雙方尋找不生刑事間題該民一再請求押追未便濫押無辜等語合行批示知照此批蘇美明等狀悉查此案已令行句容縣依法辦理該民等如有若何陳述　即逕向該縣申訴毋輙來　越瀆此批陳龍海狀曁抄件均悉仰候卷核辦此批馬星福狀悉候調卷核奪此批吕學詩狀悉候訓令秦縣知事乘公辦理此批徐中和等狀悉該案究况係何實情姑候轉令上海地檢廳依法辦理可也此批盧錦範狀悉候調卷核奪此批曹小弟狀悉仰候同級　應送卷到廳後再行核辦此批朱魏氏對於朱子英案附呈來電請求鑑核等情呈遞一狀鍾世有等補具控訴理由呈遞一狀侯履吉等委姚建辯護呈遞一狀以上三狀業經本廳查閱函送同級審判廳核辦仰即知照此批以上八月九號 
[上海地方審判廳]  
　　判决主文（民一庭）一件判决沈邵氏等與蔣楊氏等執行異議一案主文系爭之地原告等應得分之二其　三分之一係沈上之所有應拍　備償蔣楊氏債欵原告等共餘小請求駁回訟費原告等負擔三分之一被告　負擔三分之二一件判决張阿根興張鍾氏借欵涉訟一案主文張鐘氏應償還張阿根不关一百五十元訟費歸張鐘氏負擔一件判决陳文奎與劉榮栽等爲欵項涉訟一案主文原告人之請求駁回本件訴訟費用歸原告人負擔（民二庭）一件判决張金生與顧春海因票欵糾葛控訴一案主文本件控訴駁回本審訟費歸控訴人負擔一件判决蔣岷與黃福鈞等因基地糾葛控訴一案主文原判决關於系爭地歸黃福鈞黃毓黃崗共有及訟費部分撤銷黃福鈞黃毓黃崗在第一審之請求駁回本案訟費歸黃福鈞黃毓黃崗負擔一件判决朱錦榮與包永生因保證債務糾葛控訴一案主文原判撤銷被控訴人廳償還控訴人洋三百元本案訟費歸被控訴人負擔一件判决張肇鎭訴胡伯仁等爲貨欵捗訟一案主文原告人之請求駁回訟費歸原告人負擔 
　　批示一件周擬發狀請執行由狀悉已派吏執行矣此批一件施氏狀交欵洋由准交此批一件陳其法狀領欵洋由准領此批一件吳錄泰狀請執行由狀悉業已飭吏執行矣此批一件張金生狀交欵洋由准交此批一件錢桂松狀領生財器具由准領此批一件湛興發狀交欵洋由准交此批以上八月八日 
　　判决主文（民一庭）一件判决朱厚甫與陳傑稅欵控訴一案正文本案應維持本廳民國十年六月二十四日之即時判决聲明窒礙後之訴訟費用歸控訴人負擔一件判决李季恩與徐江氏執行異議控訴更審一案主文本件控訴駁回本審及前上告審訴訟費用歸控訴人負擔（民二庭一）件判决傳錦芳訴謝運舫米欵糾葛一案主文謝運舫應償還傳錦芒米欵洋一百三十八元六角六分五釐訟費歸謝蓮舫負擔一件决定吳如生與吳鳳生房屋糾葛聲請飭傳訊判一案主文本件聲請駁回聲請費由聲請人負擔一件决定虞長厚訴虞陳氏爲婚姻涉訟一案主文本件訴訟駁回一件决定柏陞堂聲明窒碍一案主文本件窒礙之聲明照准一件判决楊麗生訴俞純然等爲定貨糾葛回復一案主文本廳原即時判决廢棄之俞純然應給付原告人洋一百零四元零八分又蔴袋五十七只原告人其餘之請求駁回本案訟費除聲明窒礙費用歸俞純然負擔外餘歸原告人與俞純然平均分擔以上八月九日 
[上海地方檢察廳]  
　　批示吉士俊狀悉所請備案防患無此辦法此批劉松泉狀悉此批項雨卿案經訴辦所請不准此批孫陳氏候傳訊核辦此批城長明查是案已於七月二十三日宣告該被告徒刑四個月仰即知照此批項志當狀悉爾之弟媳袁氏如果被王福安夏正才等姦拐爾弟何以不出頭告發訴稱此案非王即夏非夏即主等語顯係摸糊糊影響之詞母得率請提究仰速尋找袁氏下落後另行具訴可也此批沈徐氏狀悉此批祁龍寶等狀悉爾媳祁毛氏如果有忤逆不孝情事爲翁姑者儘可善爲訓導嚴加管束以保全家庭和氣所請提究廳毋庸議此批唐汝福狀悉案已却下仰即案度毋再反唇相稽以致興訟此批宋桂臣狀悉案已起訴仰候審判此批戴羣狀悉供狀矛盾顯係事後串通須知誣告僞證律有專條母得以身當試致干咎戾此批王秀如狀悉仰即遵傳到案候訊此批潘楊氏狀悉候傳訊核奪此批周錫永等狀悉此案係由淞滬警察廳依照違警罰法判處拘留不涉司法範圍所請提案釋放之處應毋庸議此批仲金聲等狀悉案已起訴仰即知照此批嚴學貴狀悉仰即來廳訊奪此批王錦才狀悉候傳訊奪此批卞海鵬等狀悉何大斗子有無犯罪事實現正在偵查中棄關人命未便遽予保釋所請應毋庸議此批李孝莊狀悉案已起訴仰即逕赴同級審判廳呈請核辦可也此批蔣有因狀悉案已起訴仰即逕赴同級審判　呈請核辦可也此批朱桂生狀悉案已起訴候同級審判廳核辦可也此批王袁氏狀悉候據情再行函請公廨協傳至該氏儘可挈女先行回籍俟該被告到案再予傳喚此批鞏效奎等狀悉因提貨發生糾葛係屬民事範圍仰向同級審廳起訴可也此批以上八月八日 
[上海縣公署]  
　　批示香業本帮工人業董趙章卿曁柱首楊俊效等呈爲持强行兇破壞行規請維持由批呈悉此案先據勒　藥房函稱該藥房剏設之九洲製藥廠僱工專製除蚊藥香被香業行頭强迫工人入行請予取締等情正在查核間據呈前情應候將互控情形飭吏查明再行核辦此批勒喊藥房函陳香業行頭强迫香工入行請取締由批來牘已悉正擬批辦間據本帮香工業董趙章卿柱首楊俊效等呈控該藥廠持强行兇覇阻工人入行破壞行規請維持等情兩造情詞各執究竟曲直如何候查明再行核辦仰即知照此批王元記沙石行呈爲議訂規章公學業董謂立案給示由批呈及粘件均悉據稱該商等承接黃沙石子煤屑三和土等工料爲業是否代客買賣居間取佣仰係自備資本辦貨銷售該貨來自何地銷路以何處爲大宗該商等是否均設有行號兼　營造工程來呈悉未詳晰叙明行規亦甚簡單所請劉一價目取締兜售之處無馮核辦此批 
[滬南工巡捐局]  
　　批示郭順生呈爲抄錄執照呈騐請决眞僞由呈閱查該匠目未領執照前曾兩次來局詢問路線尺寸詎請領執照後並不遵照路線收　亦未請打樣椿逕行排做底脚嗣經本局查照不　派葛測繪員前往照線打椿飭即依照樣椿拆進該匠目抗玩不遵迭經飭令停工亦未遵照藐違局章已逵極點兹復揑詞禀訴希圖朦蔽殊堪詫異本局長已督令葛測繪員與該匠目實明毫無欺詐行爲該匠目逞刁妄瀆妨害公務尤屬不法仰即遵章拆進務照路線收足毋再違抗致干嚴究切切此批認商張才卿請出示嚴禁煽動以維法紀而安商業等由呈悉查清潔事宜關係衛生公益豈容煽動嗾使任意破壞致誤船户挑夫業務殊屬不法除布告嚴禁並函請淞滬警察廳轉飭保護外合行批示仰即遵章妥愼辦理毋稍違誤切切此批女尼錫泉請迅令顧長興花團遵遷以便築路進行由呈悉已照案續傳該圖保并顧長興來局諭令速拆酌貼拆費業由該租户願長興領費具限於十日内將房屋一律拆繭以利交通矣着併知照此批 
 
 
 

Page 16

 
 
   
 
 

Page 17

 
 
   
 
 

Page 18

 
 
七夕特刊 
[七夕閒話] [  碧梧]  
　　耿耿銀河雙星待渡今夕又將忙煞百鵠駕橋矣一年一度暢叙幽情吾知牛郎織女其視今夕也必有甚於春宵一刻值千金者獨是良宵苦短好會不常一載相思未傾萬一而金雞報曉又唱離歌盈盈一水之隔深深兩地之心欲圖把晤更待明年吾於是更知牛郎織女度此一歲光陰必然備覺酸辛矣雖然牛郎織女一年就有一度相見也至若人間鴛侣嘗有數年而不得一見者此天涯　客樓頭思婦所以多離别之感也值此七夕不益覺難以爲情乎然而此身旣在終有團聚之期最凄凉者莫如從戎之戰士也砲聲如雷彈落如雨中者肢殘骨斷慘死疆場孰無妻子此際必猶痴守閨房日盼捷音之至其度一日也或且較天上雙星度一年爲尤難然則此中之苦况得毋令人憫然耶今者粤桂戰事未休湘鄂風波又起塵戰一塲死人無算故吾料今年之七夕其望穿秋水而不見郎歸者必較去年爲尤多牛郎織女於歡笑之餘下視此種境界其將有所動於中而嘆天上究勝人間也 
　　年年此日家家乞巧然巧豈可乞而得者吾觀於今日之時事且有弄巧反成拙者在焉陸榮廷欲借北方之力對粤作戰洩其私憤而北方亦即將計就計冀可圓其統一之夢其互相利用亦云巧矣然而今日陸已失勢而走粤軍遍壓桂境巧又何在哉王占元巧用湘軍攻鄂之名向中央力索餉械不料所願未償而湘軍果猛力進撲直魯贛各軍又相率而至客軍勢勝主軍及失勢主占元處此其亦後悔當初之妄用此巧字耶 
[星盟記] [  沈禹鐘]  
　　旣夕夜色力欲藏掩此世界使之一一遷入於夢境大類染人投素綾於黑色之染器中徐徐浸潤而易其色移時黟然盡黑矣此時在微茫中隱約露畫樓樓臨小園春物葳蕤尚留其餘蔭微沾秋色爲此園林點染樓上簾几幽淨窗啓處俯挹綠陰凉意如水令人悠然生瓊樓玉宇之想是夜爲七夕星月徐徐空雲罅而出未幾天宇頓朗銀河横於雲外望之似有水聲起耳際而輕風度林樾亦且疑其生細浪矣俄有一中年美人伸皓腕捲簾絲使起捲時仰望中天星月凝眸無際已就欄次籐椅坐倚臂於椅環之上狀至蕭閒彼流眺所及覺一一皆呈甜蜜之象然心中隨起一種不可名議之感想對之若有格然不能相入者繼乃自思忽有所會則噫氣嘆日天下美景其惟年少人管領之若一入中年則美景立爲哀樂所堵不復相屬而紅顔老去尤無美景之可言今夕者銀漢懸天雙星欲渡一年好景惟此最關兒女痴情故人人艶說焉然亦有思婦樓孤征夫道遠轉自恨其不及牛女之一年一度者若在歷刦情天坐悲遲暮則對此良夜爲感更將何若耶彼涉想至此覺已身已不着於此温縻清麗之良夜中似有人力擲之於人世之外入諸魔窟對此夜色遂茫然如處局外矣凡此印象非實有其事不過積年環境之壓力不許彼更與賞心樂事爲一步之接近耳蓋爾時芸珊嫁已十年當日相屬人即其中表已掬心授芸珊而身葬夜臺矣芸珊之嫁以貧委身於富人多財夫壻今世且競慕之芸珊獨不能忘其舊情燈昏月黑常悲有負逝者此際芸珊觸景生悲斜倚椅背合眼而嘆未幾忽有人自後撫其肩芸珊訝而回顧則一少年藴藉人遂徐徐起逆之曰醒哥何時至此别後令人苦憶少年微笑乃臨欄並倚玩夜色芸珊曰今夕雲物倍幽西去銀河波漪隱約可望意此際鵲橋成矣少年曰聆妹言似深信有其事實則齊東野語荒誕孰甚試思仙侣胡太無術一河之暌何至乞靈於羽鵲且牛女寗有其人以仙侣而不能逃離恨之天則爲仙又何樂耶芸珊曰天下事何必盡求其眞此事艶傳旣久以幻爲眞亦誰謂不可者而君必斤斤苦辯迂矣且君不言仙侣不能逃離恨之天又何樂爲仙耶不知古人臆造此說正以慰人間離恨耳少年粲然曰敬受敎我誠不廣雖然尚有事足以决勝負今夕繁是滿天我與妹試一一舉其名疇能無誤者芸珊曰善遂自西漸指而東其名互有訛舛聞有不能知者迨數至牛女二星忽停睇不語久久始白其名則兩心深印矣比終芸珊爲負顧不肯自承持以無據少年笑置而已已而少年復言曰余謂天上星辰惟牛女人間男女惟爾我耳芸珊仰首有頃曰此言儂滋謂然少年間之頗示得色則續言曰然則我曹其爲塵世雙星乎果爾者則吾雖窮年叱犢一無所恤顧妹甘織錦乎芸珊紅潮頓起於臉際雖心許顧羞於逕諾則泛其詞曰以君揚柳條叱犢夕陽下爲狀殊趣雖然日與村豎爲伍寗無厭惡耶少年立曰否否雙星鑒之願永矢弗諼芸珊羞極而俛忽覺有物猛觸粉額作奇痛驚躍而起揉目四睇悟爲夢醒而觸額者即椅前欄楯也彼力索夢境不覺　然自語曰此十年前事何以忽復夢見歷歷無爽豈死者靈爽未泯雖事過情遷亦能攝而致之入夢耶傷已憶儂嫁後之一年醒哥鬱鬱以死而此事在醒哥未死之前三年爲時亦在七夕則屈指計之相隔可十四年經七夕亦十四度涙血光陰忽忽若許而當日之　誓旦旦亦但存於耳可知天下痴男女結果皆爲愛情戰敗之俘擄而環境每揚凱旋之旗以凌人最後則死神臨而見　矣彼思至此悲極垂簾而入不忍復對此傷心之夜而此時園風襲樹枝宿鳥驚起而呼雜然數聲彷彿仙眷笑語出自迢迢銀漢間也 
[七夕戲言] [  舒舍予]  
　　芙蓉草大要流星 
　　七夕戲劇上演牛郎織女鵲會故會者甚多月之初一天蟾舞台亦演是劇織女一角屬於芙蓉草惟劉玉琴劉小衡同時隨侍兩側亦和歌並舞實所僅見吾祗知七夕雙星並未聞更有以外兩星也劇中有雲路一塲趙居中央劉分左右劉固不得謂非星而舞綢亦曰要帶是可謂要流星矣（劉流同音） 
[牛何之] [  瞻廬]  
　　雙星渡河日天孫遲牛郎於銀漢之濱鸞抒甫停鵲梁已就久之又久而牛郎猶不至天孫自忖曰年年今夕郎輙跨牛來會未嘗後約而今來獨後郎豈忘儂耶噫郎豈忘儂者度别有覊絆欲來而不獲耳正涉想間而牛郎喘息而至舉足踉蹌汗流被面天孫訝其狀又怪其坐下無牛握手不暇作别語第曰郎乎牛何之牛郎憤然曰提起老畜令人恨恨且語且蹋其足維時足底烏鵲吱吱亂呌幾以老牛之故遷怒及鵲活活蹋死老牛爲災殃及烏鵲七夕之鵲何不幸也天孫慰之曰郎毋怒第爲儂詳言之牛郎吁氣有頃乃扼腕而言曰疇昔之夜繫牛於天漢之濱恣欽錄水偶一失檢牛竟脫繩而逃潛往下界生靈塗炭罪犯滔天縱傾天河之水亦不能洗此甲兵腥血奈何天孫曰牛纔脫逃便造下如許惡業耶牛郎曰山方中七日世上已千年天上歲月與人間歲月本有久暫之異故雖一刹那頃而老牛已墮入畜生道中永永不可超拔天孫曰牛在下界造何惡業牛郎曰上界漢河與下界漢河盈盈一水可以相通牛從上界漢河逃入下界漢河耀武揚威不可一世其惡業之最大者莫如借用牛之名義濫施牛之職權天孫曰牛之名義爲何職權爲何牛郎曰牛名一元大武此經書相傳之典其間固無深意也無如老畜利用此四字以恣其跋扈於是乎牛之職權遂不可一世老畜之意以爲一元者一人可以占元也大武者將發展其大武昌之主義也牛本有角老畜則出頭露角列席於三角同盟之下牛又善浴老畜則載沉載浮沐浴於温泉熱水之中牛身多毛老畜則剥人肥已不肯拔牯牛之毛牛蹄善走老畜則蹂躪生命悉踹爲脚底之泥人人爭欲剥牛皮抽牛筋以致牛之死命而老牛戀芻甚於老馬戀棧近且出其九牛二虎之力以與反對者抗茫茫中原正不知牛死誰手耳語訖又大蹋其足且詈業畜不已天孫慰之曰郎忽爾業畜造業遲早終當伏譴憤憤奚爲良宵易盡好景無多願與郎細談衷曲以無負此佳期也情話伊始天雞大鳴牛女雙星灑滬告别塡橋之鵲如釋重負背上羽毛紛紛褪落如鵝毛之散舞（相傳七夕後鵲必脫毛） 
[巧日雜詩] [  劉豁安]  
　　莫跨風雲莫跨波年年佳夕望銀河豐財未解飛機便怎樣神仙巧甚麽（雙星） 
　　　算張羅想盡方促成四海一空囊堂堂政府槍花好謚號差堪巧字當（政府） 
　　大好頭銜代議尊黃金兩字換精魂閒來且足驕妻妾富貴功名巧莫論（議員） 
　　聞道蒼蒼却是空何妨人巧奪天工眼前信托兼交易多少鴻毛遇順風（商業） 
[七夕以後] [  張舍我]  
　　一日午後吾方就凉院下讀吾友張君所爲小說因同學淑貞女士岔息而入香汗淫淫被其兩頰則以左手之帕力拭其粉面右手小羽扇狂摇弗已渠未及啓口吾即問曰淑姊乃有暇來視我耶北京之楊竟容姊獨來耶淑貞嗔曰吾原有大事就商於姊故不憚溽暑跋涉而來乃謂蘭姊不肅客坐不予客飲而獨調美我乎吾亟起謝之淑貞旣坐芳心稍稍鎭靜乃徐徐語我日大禍將臨吾身吾右思不得脫解之法姊慧人能出計救吾乎吾日姊胡言吾力所及當竭誠和助淑貞乃爲吾言曰 
　　吾之寡情姊所知也吾以爲男子愛婦人非以色即以財以眞性情相契合者萬不獲一吾旣非嫫母又薄有私蓄因疑男子之近我者殆在謀我愛情外之儻來者耳故吾常深惡痛疾之獨渠心地光明性情誠摯篤直吾頗敬愛之蓋吾二人爲姨表親幼即常相見彼此心意都極明瞭也想此點吾姊亦必知之彼於去年往北京習美術臨行彼執吾手久久不釋吾心怦怦血行驟速想吾之頸頰都紅矣彼曰吾妹知吾心乎吾囁嚅曰吾知之彼日然則吾非妹不娶矣吾乃毅然曰妹不得爲哥婦者死耳 
　　今夏暑假與姊别後寄寓長姊家蓋妹不欲長日受彼後母虐也三日前長姊歸寗適值姑母在家姑母密告長姊謂吾父與後母合計已以妹字人矣長姊大駭詢之於父父直言不諱長姊婉言勸之父怒斥不理妹聞訊亦詣父哀求至於泣下父但詈我厚顔絶無憐心更乏悔意噫妹將何以自救耶計唯有一死以了此案耳 
吾聞淑貞言意芙曰愚哉淑姊何自尋煩惱爲此愛情問題非生死問題也此主義問題非名譽問題也姊來問吾計吾遂與之耳語 
　　淑貞聞言而笑捔然與吾道别時隂曆六月二十九日也 
　　淑貞去後之旬日有友人自蘇來者告吾曰美術家楊生與淑貞女士同於七夕失蹤矣 
　　慧蘭女士曰天上牛織一年一相見而必於七夕苦矣吾知吾友淑貞女士與其意中人者則自兹七夕之一相見而永永歡合無間矣天上雙星得勿妬煞耶 
[雙星下凡] [  紅蕉]  
　　却說七月七日俗稱巧日牛郎織女興怱怱的跑到銀河邊上一望迢迢候了好久才見一大隊喜鵲從北方飛來棲在兩岸慢慢積起來成了一座仙橋牛郎情深若渴先走上橋去迎接織女織女却仍姗姗的走上橋來叙了許多契闊之情一個是郎情似蜜一個是妾意如雲離别了一年只此一夕稍訴相思自是綢繆萬分牛郎道我們的天譴不得那一天才得大赦鎭日價守了一條牛也没個出息一天十二個時　没有一刻不想念着你出外望望總是銀河白練也瞧不出你的影子幸而你還是情影婷婷没有改變否則我又何以爲情呢織女道我也如此想念着你每天織着雲錦一絲一縷之中似乎都有你在那裡對我說道七夕一年只有一次我們的心神却天天脈脈的通着銀河是阻不斷的我想你就是一輩子看牛我一輩子織錦也是天長地久此情綿無極可是今天一過又得度上三百五十九天才見得你面我時常痴想着我的機杼就算是你是化身所以每天轤轤的織着聊慰離情之苦牛郎道你究竟是個女郎心靜還有情緒自耐我守着的只有一條蠢牛再拿什麽來比喻你呢每天想着了你總是五中欲裂我聽說現在下界盛倡一種風氣呌做解放我們也得解放解放織女道什麽呌做解放我到没有聽得過牛郎道解放就是男女有了愛情誰也不能干涉他誰也不能禁止他山他們自已喜歡愛那個就愛那個這就呌做解放我想我們愛上了幾千百年却被束縳到如此地步每年除了七夕休想見面所以我狠傷心做了仙人倒還不及凡人的逍遥快樂呢織女是個懷春之子牛郎是個風流吉士把這話一提起大家凡心大動與鵲兒們商量鵲兒們也凡心大動立刻應允道這個狠便利我們先解放就是了說罷一羣鵲兒就南北紛飛一座橋立刻坍得乾凈牛郎見不是頭路立刻抱住了織女呌他不要慌誰知一轉瞬間他們都墮在銀河裡面不得起來銀河就是愛河愛河裡的風波要算最險就把他們一捲就此脫離了仙境下凡到塵世來了這兩顆星宿却落在上海的自由路解放里内兩家人家這兩家前後門只隔着一條弄兩家後面亭子間的窗正對着這家前面廂房裡的窗每天兩面窗上總有一個少年與一個女郎倚着窗子眉來目去投桃贈李足有一個多月了他們也曾在窗子上研究個幾次解放的學說那天七月七日夜裡碧海青天　冷人靜他們又眉語了一陣子又商景定妥决計採行解放主義一個說道今天是七夕你做了織女罷一個說道旣然如此就委屈你做了牛郎罷一個又說道那麽這條弄就算是銀河罷那個又說道我去找塊板來擱上窗上算做鵲橋你就跑過來罷他說罷當眞去找了塊板子擱在上面那少年果然在這鵲橋上過來走到中間脚裡一軟幾乎跌了下去那女郎見他危險立刻跑上去扶他誰知那條板一側這兩個凡間的牛郎織女都跌了下來跌悶了就此没有醒過來升天做眞仙去了這時候天上的牛郎織女剛被受河的風波一捲墮塵下凡兩顆星宿恰巧落在這兩個人的身上 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[說婢（續）] [  老團]  
　　中國家庭有極黑　之事即虐待養媳及虐待使婢是也養媳之法城巿罕見而鄕人習以爲常大率由賣買而得此亦奴隸之一種雖號稱姑婦亦猶古俗以贅壻爲奴固不以家族待之也虐待使婢皆由主人婦未受敎育此在賣買者固習以爲常即雇傭之婢亦不免鞭撻飢餓故賣買雇傭不過形式之異而根本問題則由於女子無敎育此在男子當首負其責不得諉爲婦人之事而忽之也曾在法庭見婦人虐婢致自盡之案其婦人皆巨室世族而百計營救卒處長期之徒刑雖法官閔之而無如何也吾親見此類之案二宗屢爲人言之以相戒勉願世之婦女勿自詡爲貴族而陷於刑辟也 
　　香港西人問華人畜婢是否供男主人取樂至厭棄時轉賣他人此蓋有所見而言平心論之中國男子犯此者極多中國人講道德未嘗不以鑽穴逾牆爲大戒然犯此者或以爲從末减而不知利用權勢以行苟且之事其罪實不容誅以道德言其品至爲下賤以法律言蓋似和而實强吾國人果聞西人之言而引爲深恥當求所以雪此恥者不必空言諱飾也 
　　中國家庭之罪惡莫如畜妾吾屢言之矣以畜婢爲畜妾之過渡則畜婢亦罪惡之媒介也畜妾有二種皆足以破家其一妾爲專寵而妻受其虐待其一則妻之力足以制妾而妾受妻之虐待凡以婢爲妾者多屬第二種中國婦人之深心者知夫之志在畜妾乃畜婢以待之冀用其積威以制妾之死命然爲婦人計與其豫畜奴隸固不如禁絶奴隸之爲愈也 
　　故畜婢小事也而家庭之罪惡往往出於畜婢修身齊家者當知所愼矣 
經濟 
[忠告未來之糧食交易所] [  惠祥]  
　　現在吾聽說本埠有一部份之米商在發起一個「糧食交易所」近日正在秘密的積極進行之中吾因鑒於商業上前途之利害關係故不得不有所忠告而供諸君之採擇夫交易所者苟辦法得宜未始非商業上之一種良好機關否則辦法失宜而誤認交易所係一種投機性質的機關則必致發生種種弊病殊非商業上之好現象也今苟以人人所必需之食米而作爲投機品則其危險殊非淺鮮兹將糧食交易所成立後之弊病與交易上之困難擇其顯而易見者分述於下 
　　（一）此項糧食交易所成立之後一般商人自然認爲一種投機性質的機關作孤注一擲之想遂致發生操縱米業高抬巿價等弊病則必影響於全埠人民以至於産米之區尚或投機失利終必演成自殺等事此其弊病一也 
　　（一）苟或有某國人串通華人混雜其間廣行收買（指米）則米有缺乏之虞亦必演成上項之覆轍所謂影響於全埠人民此其弊病二也 
　　（一）米之高底參差不一大概言之僅有南北帮之分而無一定之牌號例如（麫粉有兵船牌等等）則將來苟遇交貨時必致發生種種糾葛此係交易上困難之點 
　　總觀上項種種弊病其於商業上危險殊非淺鮮故吾希望諸君於糧食交易所未成立以前宜如何百般考慮然後審愼從事於旣成立之後猶須力除上項之弊病以成一良好之交易所而發展商業總之萬不能以民食爲投機品而視交易所爲一種投機性質的機關以自害害人否則定無良好之結果可斷言也（乙種酬） 
衛生 
[夏令衛生談] [  郭皥丞]  
　　衛生這件事體無論什麽時候都是應該注意的不過夏天的天氣在四季裏面比較難過些瘟疫的發生在夏季裏面也比較增多些所以我今天偷個空兒和諸位說一說 
　　（一）衣服夏令的衣服應該用白顔色因爲他能反射日光可以减少熱度如衣服一經污垢就要即時洗濯因爲污穢閉塞衣服的細孔能妨碍皮膚的蒸發且易發生黝菌爲疾病的媒介他如臥具之不能洗的也要時常曝曬借日光的熱度以减殺其細菌又我國一般人民一到夏天就喜歡裸體很不雅觀殊不知物理學的公例温度不平均的相遇必求平均人身的温度平常在三十七度零夏天空氣的温度約八九十度（均以攝氏計算）兩者相平求凉反熱了 
　　（二）食物夏令的食物容易腐敗因爲夏天的温度和混氣易使空氣中的黴菌及食物中未死的黴菌盛行繁殖而蒼蠅羣飛尤爲腐敗食物和傳染病毒的緣因所以夏天的食物貯藏要嚴密略有腐敗即宜不食我國人勤儉性成好以廉價購食惡物而巿上之以餒魚敗肉以及糖塊水菓不潔之物出售的狠多警察又不加禁止這也是狠危險的事（三）睡眠溽署薰蒸惱人欲死到夕陽西下晚烟四起的時候執蒲葵扇飲冰忌淋團坐乘凉眞是一樂境所以一般人恒至更深不寐殊不知睡眠太少則腎臟之排洩不靈腦量之消耗過甚日久成病鄙意睡眠不宜太遲如實在太熱不能早睡可翌日日中休息以補足之他如露宿庭中或開窗而臥受温度劇烈之變化也不相宜 
　　以上所云僅略譽大概然能照此而行定可減少疾病（乙種酬） 
[赤膞是不規則的行爲] [  黃槐蓀]  
　　人之體温平均約三十七度有病者則過多過少皆有之倘能保持此温度不致過多過少則不因天氣之寒暑而人有冷熱之虞故冬天重裘蔽體所以不寒者以保持温度不致外溢也夏天温度較體温爲高吾人所以覺熱不可耐者以外界熱度侵入故也每觀刈稻農夫當炎日當空酷熱灼體之時非穿一件重厚棉布短衣否則即服一背心蔽體叩其故對以不如此則烈日炙膚更難堪受此熱也證以上說則天熱赤膞意圖凉爽者反不如衣一短衣以禦外熱之侵之爲得也兹者正值盛暑之際試觀巿塲店舖中之夥友及居家負販者莫不因此炎熱赤身露體甚或有祇穿一短褲且褲脚捲與腿齊尚手摇大扇呼呼不休賭此景象殊足奇異匪但於道德體面有關即對於衛生亦大有妨碍吾將分别言之夫人之食物入腹與養化合後營養者留而排洩者去排洩或由尿道排出爲尿或由膚孔中放出爲汗尿與汗名雖各殊而同爲污穢則一也若赤膞則汗氣薰臭觸人頭腦人已俱受其害此妨碍道德者一也男子爲女人之模範女子沿知羞恥雖酷暑不去衣衫奈何身爲男子反身無寸縷恬不爲恥此妨碍體面者一也至赤膞之妨碍衛生莫如受蚊蠅之害蚊蟲嘴含毒質吸人血時將微生物傳入人體發爲虐疾蠅子喜集污穢處赤膞則羣蠅叢集將他處帶來污穢粘附人體均非所以衛生之道赤膞之害旣如此吾人獨不以此爲意者亦習慣成自然耳况不赤膞且有禦敵外界熱度侵入之美又何樂而不爲乎（乙種酬） 
[我鄕强迫滅蠅法] [  沈尚眞]  
　　我鄕一村居户四十餘均務農業鄙陋不堪對於滅蠅非惟不加注意且云罪過予曉以不潔之毒蟲乃諸病之媒介諺云螞蟻可吃一百蒼蠅不可吃一脚其毒可知并告以蠅之孵卵迅速及周身之細菌衆咸昨舌顧農人吝於金錢未能實行滅蠅予有鑒於斯購滅蠅瓶五十具按户各一至九月底收回如有碰碎照值賠償（因農人少道德心）暇時周巡各户察其有無懈怠等情（農人吝錢用恐碰碎）二月來傳染病况未聞見豈不愈於施送藥物乎明年猶謀擴充云祈各團體速起而謀之（不受酬） 
道德 
[西方格言（一七四）] [  謝介子選]  
　　失一物斯知一物（英吉利諺） 
　　所言少於所知所言且當必信（德意志諺） 
　　節儉爲成功之雙親（英吉利諺） 
　　正當之譽如舖道而達友誼（丹麥諺） 
　　問之煩瑣者可不答（柏拉圖）（Ｐlato） 
　　孤鬱時始知柔惠之可念（盧梭）（Ｒorsseau） 
　　兩犬得一骨鮮矣和（德荷諺） 
　　小縫可沉巨舟（英吉利諺） 
　　高歌能釋煩慮（西班牙諺） 
　　少而儉老而裕（英吉利諺） 
[悲觀與樂觀] [  蔡俊夫]  
　　有抱悲觀主義者見國事錭鎕社會陳舊窳腐觸處皆可悲之境跼天蹐地此身無須臾之安此心無須臾之樂其一種悲天憫人之念得不令人同聲一哭有抱樂觀主義者謂能力不滅盡一分能力有一分事業九仞之山始於一簣千里之途起於跬步時間分秒積未來希望無可限量目前困難皆必經之階級不必用其疑慮也吾儕但向前行樂境當不在遠此其一股血誠又可令人勇氣百倍是二主義者形似相左而其愛國愛民之心則同一皆吾人所深欽敬者也惟是悲觀屬於消極的樂觀屬於積極的悲觀者常鬱抑拘滯樂觀者多勇健活動悲觀者所志不遂易致厭世樂觀者隨機應變易於成功悲觀者與社會接觸感化之機會少樂觀者與社會接觸感化之機會多方今舉國沉霾之候氣象愁慘如鄰死地易使人抱悲觀主義馴至厭世而後已然於事無益豈不聞剥極則復否極泰來世事糾紛正與吾人以革新之機會奮其熱誠用其毅力抱樂觀主義以建造世界無窮之福此則吾人之大任也（乙種酬） 
問答 
[問防止印刷用廣膠潰爛法] [  王瑾士]  
　　廣膠一種向由本國自製爲印刷界必需品然每遇暑天熱度較高不免潰爛舶來品則無此弊　想必另有製法乞海内研究印刷業者有以敎我此亦提倡國貨之一端也 
[答紅白殭蠶治法] [  雨農]  
　　白殭紅殭全係一種細菌繁殖作用同屬硬化病有傳染性凡盛行天温育法及夏秋蠶發達之地方往往被其慘害也防除之法有如左之數項 
　　（一）洗滌蠶種以除去卵面之本病菌胞子 
　　（一）用富爾買林Ｆormalin消毒蠶室蠶具以殺滅附着之本病菌胞子 
　　（一）飼育及上簇中不使空氣及蠶座多濕此爲本港預防上最有效之方法也（因殭而發生必藉濕氣空氣乾燥則胞子枯死） 
　　（一）除去本病蠶而消毒之以防胞子之逸散 
　　（一）宜注意於飼育法 
　　附注使用富爾買林消毒時宜先稀釋爲一·五％至二·％然後納於噴霧器而撒布之 
[七巧]  
　　第一巧小說大觀四年廉價贈物 
第二巧家庭醫庫十種特價二元 
第三巧白話古文觀止特價六角 
第四巧小說名畫大觀特價二元 
第五巧中華六法全書特價八角 
第六巧武俠小說廿種特價二元 
第七巧艶情小說廿種特價二元 
　　上海棋盤街 
　　文明書局發行 
　　各省中華書局代售 
 
 
 

Page 23

 
 
   
 
 

Page 24

 
 
   
 
