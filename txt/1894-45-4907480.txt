# 1894 - 45 - 4907480

 

Page 1

 
 
[蒐求大淸一統志] [  圖書集成局啓]  
　　大淸一統志一書囊括古今搜羅宏富本館擬蒐求原本重付手民諸君子藏有四百廿卷或五百卷者如蒙割愛當不惜善價以沽或俟印成後璧返原書酌量酬答或與本局合股同印以廣流傳本局一聽尊裁不膠成見世有具鄴架曹倉之富者幸毋金玉爾音也手此佈陳惟祈雅鑒 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
合肥李傳相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聨額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印研四驪六宋艶斑香色色俱足不特蔚爲大觀兼可增長學問無論士農工商皆當各置一編兹用潔白連吏釘爲四本外加錦套裝潢精妙大堪悅目賈心每部收回工本洋一元不折不扣惟所印無多欲先覩爲快者請至上海五福衖口京都同德堂藥局三馬路申昌書畫室購取此佈○此書甫成多人購取錦套赶製不及百餘部買客未曾有套乞往添補可也 
[論山海關接造鐵路事]  
　　鐵路所以便商賈利行人備緩急與輪船電報相輔而行法良意弄實爲謀國者所不可廢近來歐弄各洲幾於無地不設無路不通明效大騐概可想見西人於中國營造輪船一事刻不能忘富同治十二年英國擬聨會醵資製造火車器具以稱賀大婚典禮爲名貢諸上方且爲五利之說以聳當局之聽聞而當時執政諸公多拘成見卒不果行昔年鐵路議興飭下中外臣工各抒所見詳明條奏南皮張香濤制軍獨創南北幹路之議計自京師盧溝橋至鄂省之漢口鎭爲止荆襄形勝據南北之衝爲九省之通衢苟有鐵路以利轉輸則南北呼吸相通各省兵力盡可效臂指之助而一切使商賈利行人猶其利之小者香帥之鴻謨碩畫洵屬一時無兩惟計程三千里之廣經費須三千萬兩之多雖分年分叚次第興造而當度支匱之之時如此鉅欵實難籌措且自京達漢數千里中或阻於山或阻於水或阻於邱墓或阻於田園其中繞道迂避及鑿山築橋之費實屬不貲且難保不越估價之外於是議者憚其難遽爾中止然亦知鐵路之利中國不可以不興因擬於道途平坦易於奏功之處小試其端以爲日後推廣之漸有倡議自直省至山海關一帶土地平曠堪以興築爰集資紏股於天津設立鐵路公司相地興建近得北通州來信言該公司接修鐵路已由天津直達山海關車行如電運貨載人咸稱利便又由關外接修大里河計三百五十里築成土道俟今春冉行鋪石安置鐵軌後卽可開車附近有大山一座用炸藥開成山路以利車行惟大里河河面甚寛擬修石橋一道刻下石料已積累如山惟工程浩大恐非旦夕所能奏功由大里河往北三百里名柳河溝再北百餘里卽至瀋陽觀於此不禁撫掌雀躍而喜防務商務之兩有裨益也蓋俄之與我攘接地連素負虎視鯨吞之志自黑海渝盟旣不得志於歐洲其欲逞於亞洲也久矣所以相安無事而未嘗輕開兵釁者非力有所不足勢有所不可蓋將待時而動乘我間而抵我隙耳故中國與俄爲鄰　人有腹心之疾不可一日而或弛其防然東三省形勢兵力兩無足恃旣乏崇出峻嶺可爲金城湯池之固又鮮精兵勁卒可爲衝鋒陷陣之選如欲另駐重兵以爲防禦則兵餉浩繁籌撥維艱亦非目前坐言起行之策今苟有鐵路由天津直達東三省則調兵轉餉朝發夕至凡畿輔重兵及近京各省鎭守之旅皆可遥爲援應聲勢相聨脉絡相貫不啻合數省之兵爲一省之防兵力爲之一振此則山海關鐵路有益於防務者也津滬爲通商總埠輪船絡繹終歲不絶每届冬令嚴寒津河封口南北卽行阻隔輪楫不通須至春暖開河始得展輪北上數月之中貿易旣停而都人士之往來南北者雖可遵陸而行而長途跋涉殊苦不便今有鐵路以利其行則自津乘輪車可達於山海關復由山海關換坐輪舟可以達於上海客冬龔星使階辭出都不數日而已抵滬星使非有輪車以爲之助安能若是之迅速是有此鐵路之後津河雖南北依然無阻凡運貨載人向由天津取道者皆可改道山海關而以輪咱濟其窮且東三省物旌殷富有鐵路以捷其轉運廣其流通北路商務當必日有起色此又山海關鐵路之有益於商務者也顧竊有慮者天下事創始固難守成亦非易易當今建路之資旣由各省撥解異日路成之後設局用人及歲修一切在在需欵必須搭客衆多載貨繁旺饒有餘利始敷開銷否卽難免虧耗之虞鄙見以爲銀行巨莊皆有分鋪今鐵路公司雖設於天津不妨另擇商賈輻輳冠蓋會萃之區若蘇滬嘉杭等處興建數百里之小鐵路人烟稠密往來必衆獲利可操左劵以此之有餘補彼之不足似亦統籌全局之一法近來西國用電氣行車立法新奇更出汽車之上日本已仿而行之頗見使捷中國苟能留意新法依次接造積以時日假以歲月將見四通八達聨絡枝幹東西無阻南北無間雖遠在邊疆無異於輦轂之下而後鐵路之利可與泰西齊驅並駕吾蓋深有望於當局諸公也 
[本館接奉電音]  
　　昨由京友電傳上諭二道敬謹譯登○正月十二日奉上諭祥煜著留京當差熱河正總管著世綱補授欽此同日奉上諭劉秉璋奏剿辦建昌鎭屬夷支完竣靖將出力員弁奬勵一摺四川建昌鎭屬夷酋何甫沈等於上年夏秋間出巢滋擾經總兵劉士奇等調募營勇勦撫兼施現已一律肅淸辦理尙爲妥速所有在事出力之建昌鎭總兵劉士奇著交部從優議叙寍遠府知府唐承烈著俟歸道班後賞給二品頂戴記名提督留川候補副將周勝得著賞給强勇巴圖魯名號千總馬步雲著免補千總以守備留於四川儘先補用並加都司銜廪生夏著勲著以訓導不論雙單月歸本班先卽選文童閔榮第著以巡檢不論雙單月卽選五品軍功譚鶴鳴著以千總儘先補用知縣劉松年著俟補缺後以直隷州知州用餘著照所議辦理另片奏請將前保知縣之穆秉文仍照原保給奬鹽大使穆秉文著准其免補本班以知縣留於四川補用以示鼓勵該部知道單併發欽此 
[鰲燈春戲]  
　　倉塲委用監督工部候補員外郎柏英業經充補舊泰倉監督所遺倉塲委用監督一缺應行傳補以供差遣經祥許兩倉帥查有記名在前以倉監督委用之大理寺右寺丞李桂文應行傳補除檄傳該員赴轅差委　已分咨史户二部曁大理寺查照可也○禮部舉辦甲午年京察保薦一等人員錄後郎中魁麟俞培元員外郎曾銜斌儒惪齡郭曾炘筆帖式塔思唅聨康淸治　颺吉泰○户部山東司示傳吉林請領練餉銀兩委員慶和等知悉所領銀兩本部庫於十二月二十二日開放該委員等務於是日辰刻赴庫承領毋違此傳○吏部爲曉諭事所有光緒十九年十二月分選通判張廷鑾一員知縣唐廷鎭李福淶張淸瀚陳國華李沛霖等五員共六員相應出叙傳令該員等於二十四日赴部過堂二十五日黎明赴天安門外本部朝房聽候掣簽如有不到立卽指名題叅毋違特示○刑部湖 
 
 

Page 2

 
 
廣司滿掌印員外郎德隆患病日久告假調理所有該司印鑰應卽另行派員佩帶以專責成經秋官諸堂憲遴派前署雲南司印鑰之安徽司員外郎瀛桂充補湖廣司滿掌印缺○每届年終商販雲集人烟稠密之區宵小易於竊發流丐肆行搶奪且向小販强討經左右翼步軍營自封印日起至開印日止於熱鬧之區飭由各該管固山按叚派撥領催一名技男兵九名常川在街巡察彈壓遇有前項不法各事立卽鎖拿送究以靖地面其所派兵丁每名日給京蚨八百文由本營支放以資津貼而示體恤云○侍衛處爲知照事十二月二十二日奉旨朕於明日辦事用膳召見大臣後出内右門走隆宗門西華門進西苑門德昌門至豐澤園門步行至儀鸞殿皇太后前請安侍膳午初出瀛秀園門時應宮拈香進垂花門武成殿小坐至紫光閣黄察察升座筵宴蒙古王公閱看貫跤畢出福華門三座門進神武門順貞門還宮欽此○值年旗准都察院爲知照事本院具題請旨更換專司稽察一年旗務御史一本於光緒十九年十二月十九日奉硃律著派國秀英樸寳安松齡專司稽察一年旗務欽此欽遵到院相應知照值年旗轉行查照可也○侍衛處爲知照事十二月二十三日奉旨朕於明日辦事後由内乘轎出順貞門神武門走隨墻門至大高殿拈香畢仍走隨墻門進神武門順貞門還宮用膳召見大臣卯正二刻預備欽此○熱河正總管祥煜以自蒙恩補放熱河總管以來到任已及三載循例奏乞恩准入覲天顔俾紓犬馬戀主之忱如蒙俞允一俟接奉批摺遵卽入覲等情專摺於光緒十九年十二月二十一日入奏本日奉硃批著來見欽此○吉林烏拉打牲總管雲生派委翼領珠爾雅遜率牲丁等管解松子榛子温朴凍梨香梨等年貢計二十餘罈簍已運來京於十二月廿四日報明東華門齎入内廷至總管内務府常上投文交納以備恭進上用云○京師於臘月二十日下午輙見六出花兩點三點時由空中飄陸嗣卽陰雲四合天氣嚴冷滕六君稅駕於斯大小間作　紛飛舞晚間卽屋瓦皆曰一望林中如堆瓊珤琉璃世界次晨卽泳開門雪滿山句天氣益冷人御重裘屋添獸炭猶覺手足瑟縮不勝其寒而雪花翻飛竟歴二十一二十二二十三等日畫夜無休至二十四日辰刻始止計得雪有一尺三四寸厚普澤祥翼來歲麥秋定卜豐懹溯自咸豐朝迄今此番大雪實爲春明第一次所見云 
[使星移度]  
　　揚州本館訪事人來書云正月初六日申刻運司江都轉設筵本署恭讌出使英法義比四國大臣龔屋使以伸祖道之忱月下飛觴花間選舞情來興往美滿風流至初八日下午星使秉節登舟各官均赴江干送别星使命以飛馬小輪船拖帶官舫出瓜州口溯江上駛遄返廬州府珂鄉事畢須順道至金陵與劉峴帥面商一切然後至滬率隨使諸員弁出洋 
[雲津雪澤]  
　　去臘二十日夜天津得雪五寸有零經列前報翌日瓊瑤滿地路人踏雪戞戞有聲小街僻巷各家打掃門前其大街由工程局夫役掃積兩旁隨用小車裝棄租界則用以堆培樹本餘亦裝棄然奏功雖速無如積素之多窮一日手足之勞依舊係銀妝世界晚間復雪一白平鋪惟不甚密耳廿二日晨再接再厲旣若風前之絮復同掌大之花竟日不停晚間密密疎疎依然玉戲至廿三黄羊祀灶之日午後始停飄無得雪又六寸有零合前計之蓋已深至一尺一二寸爲十五年來之所未有土膏脉潤明年二麥當獲有秋惟道旁積雪消融深有行不得也哥哥之嘆春頭臘尾未免令僕僕道途者怨咨交作耳又去冬天氣融和於二十雪後稍露寒威至廿三四日獸炭無温狐裘不暖玻璃窓上冰花重疉枝枝葉葉不啻如妙手寫生案中盂盎則無一不氷非澆以沸湯萬難解脫人則肩寒高聳膚凍如僵翹目詹前冰箸纍垂各二三尺北窓寒氣滴於炕上亦沍成冰河東有賣佛花者資本數竿係由借貸而來緣花係用紙翦裁屈指小除而連朝雨雪深恐年關鐠過該件卽成明日黄花利固難圖本歸烏有遂於廿三夜自縊身死其餘卑田院中乞丐慘遭凍餓而斃者更不知凡幾津沽善堂林立當必有大善士暗爲拯濟有爲天公彌此缺陷也 
[漢皋火警]  
　　本館僑寓漢口訪事人云淸軍府署對門有李正興棺木作焉纍纍　具高與楣齊新正初九日正午十二點鐘時有一十二三齡幼童效褒姒之驪山舉烽在樓頭爇火爲戲焚及積薪之内以致蔓延及　正四出嗚鑼招人赴救而已徼墨廣博望之有圻頗似枚督七發中所述矣淸軍府厲司馬有保護地方之責急督水龍而往左近各善堂水龍亦接踵而至就照墻外池中吸水以噴迨祝融氏力竭而回只焚樓而一椽樓下依然無恙云 
[杭州火警]  
　　新正初九日午刻杭州城隍山麓某姓草屋中方作午餐忽然失愼一殺那焚去草舍二間○初十日天明時萬安橋西潤興船行火起焚去平屋三間延及鄰佑二家一爲某姓宅一爲悅來閣烟館館中厝有棺木二具均已烏焦幸菜市樓慶春集水龍夫將後壁擊通急從火中搬出事後地保拘拿行主人向之詢問據云火自屋外入疑係匪人所放云 
[火神湊趣]  
　　杭州訪事人投函本館云新正初五夜艮山門外横塘金姓家虔祀五路財神至四鼓時忽然火發幸近處有水龍二架急往救援僅燒去堂屋三間内進得保無恙當火熾時金妻倉皇無措急將金珠首飾投入井中次日雇人打撈則止水一泓深不可測乃命溝兇匠將井闌拆去縋而下取出各物并得本洋數十元寳銀四錠赤金廿餘兩此眞意外之財也火神其亦善於湊趣者哉 
[漳州虎患]  
　　漳州來信云郡中近有山君爲患穿林越㵎日出噬人同安縣境中其患尤甚去年譚制軍巡閱至龍溪縣派人偵探情形深入山間竟爲所噬至臘月厦門某西人駕舟至漳郡小泊鎭門手携火器上山探尋得穴獲其一柙以鐵徿縱火斃之旣而三虎捷足奔來吼聲動地西人開槍連擊中其二虎權之約重五百斤噫班生班生何得意一朝遽爾害人若此馮婦不再見亦惟一任其餐膚吮血肆虐我民而已矣 
[大被教]  
　　蘇州訪事人云胥門内大石頭巷人某甲年逾不惑大被教中大頭目也平日專誘鄉愚入教凡被惑者須先赴小會然後入大會終乃入開光會旣入開光會始可登樓睡大被中否則祇在樓下觀望也每年小會十二次大會二次開光會一次赴小會者每人須出洋銀二元大會四元開光會八元每會必集男女百數十人室中供一極在糍團咸向之合掌長跪甲乃高聲朗誦餘則隨聲附和按部就班毫不棼亂會　必緊閉大門鬼鬼崇崇人莫能測其行蹝某晚二鼓後若輩正當如痴如醉之時適有某公司偶爾閒游過其門前聞之不覺大駭驀地推門而入門者阻之不能止遂得入室升堂見若男若女若大若小約百人齊向滋團跪而狂歌公子欲取糍團食之中阻之曰請勿爾食之必腹痛而死公子曰若然雖死無憾决不向汝索命也甲堅不肯與公子回頭見桌上書藉鱗次順手取一本揭觀面上標天下皆知等字欲再看甲文伸手奪取致紛紛撕碎公子恐遭不測乃大踏步出門噫邪教横流伊於胡底向惟行於鄉僻耳今則堂堂省會亦敢公然集衆諷經星火涓流竊恐後將　遏不知有地方之責者亦有所聞知否耶 
[淡泊會]  
　　日本子爵長岡君護美别號雲海爲已故熊本藩細川侯之介弟精通中西文學曾派充出使荷蘭國大臣現爲貴族院議員平日好與中華文士交著有詩稿大半唱和之作前叅賛黄公度觀察爲之序去歲十月之望仿東坡後遊赤壁故事設席距京數里之植半　招汪芝房星使宴飲並延岸田吟香爲之布置一切是日星使命車前往隨以東譯官劉子貞司馬及羅君在席有日下部嗚鶴重野誠齋諸君皆日東知名之士飲至月上卽席各　一詩盡歡而散至祀灶日又在爵邸啓書畫會名曰淡泊會聞中國僑寓横濵之徐子琛茂才在京特令吟香招往茂才以素未謀面　王君惕齋引入長岡君先導往園中周　林泉之勝上燈後始出書畫詩文相質酒酣主人索茂才題句茂才武二絶句會 
 
 

Page 3

 
 
之主人欣然步韵并珍重訂簽會　别猶憶昔年僕游覽東瀛時諸名士曾設淡泊會於吾妻樓爇燭揮毫歡諧竟夕僕素不工書畫適有喜晤岸田君一律云七千里外訪良儔一諾三年願始酬舊雨别來欣復聚濃春過盡惜難留樽前琴筑聨同調海外雲山話壯游他日歸家好誇說求仙眞箇到瀛洲遂書以懸之壁間醉墨淋漓聊資一噱其時赴會者爲岸田秋山村瀨瀧金井及野口小頻女史歡聨縞纻興往情來而長岡君尤意氣相投嗣是每會必偕或聨詩於紅葉館中或聽雨於中村樓上長謠短詠揮灑從心今者别四年矣每懷往事如夢如麝所苦俗事拘牽不能重上蓬萊一証雪泥鴻爪耳泚筆之餘輒呼負負不置 
[蓬島春雲]  
　　我中國簡駐日本之汪芝房屋使奏調王勝之太史同愈赴東已於舊臘某曰乘曰郵船神户丸就道臘月二十日下午四點鐘時船抵横濵横濵理事邱玉符明府卽　入署中小憇至晚太守卽乘火輪赴東京使署○華歴正月之朔東京各國屋使及日本外務大臣咸驅車至中國使署道賀各埠理事館則有各國領事及日本地方官賀禧華商中諸紳董亦衣冠赴署拜謁如儀初二日横濵理事邱玉符明府偕東西繙譯官書記官乘火輪車赴東京使署向星使賀年紳董亦有隨之而往者○皇太后豫傳懿旨定於二月六號幸相州葉山是日午前八點鐘時至新橋停車塲乘火輪車前往杉大夫并文官數員隨賀并有竹田林田澤等處供奉官數員太后上御淺葡萄色綢衣下穿緋色袴啓行時大將小松親王偕皇妃及各皇族方宮内大臣德大寺内大臣德川公爵林子爵宮内吏數百員齊集恭送 
[津沽瑣誌]  
　　戒僧向不多覯但祗飲酒食肉而不宿柳眠花如水滸傳醉打山門之魯智深已屬禪宗上乘至以五大皆空六根清淨律之是回於風塵之中求節烈之婦矣天津僧衆向不以挾妓爲嫌人亦以僧之出入花叢係見慣司空一若熟視而無覩而若輩乃益無忌憚直不自知爲佛教之罪人然亦有幸有不幸非眞可以爲所欲爲也津城有某僧言者不詳其法號寺名不守淸規向喜儇紅倚翠尤喜於半開門裏叅歡喜之禪東門外有僕婦某氏正臉平頭頗不惡劣而又係不貞之婦人盡可夫僧以其得味外味也吻外垂涎憑人引線公然於十二峯頭同選巫山之夢久之爲無賴偵悉雙雙捉獲把法聰頭當磬子敲猶以爲不足蔽辜擬送鄉甲局懲辦僧始駭懼乞靈於佛而佛係自了漢不發慈非於是又乞靈於番佛乃得轉圜事旋寢息不知秃奴亦顧蔬笋之資得來不易稍稍檢束否耶或曰此卽所謂紥火屯也卽使屬實亦咎由自取殊不足惜耳○津郡市廛大有江河日下之勢去歲緣四鄉被水年景愈覺蕭條貨物旣不行銷帳項尤難討取城廟内外受一廛而爲氓者均各眉尖蹙損云 
[巴人訟芋]  
　　重慶校書王小濤年方二八秀麗可人蘇小薛濤髣髴似之近在萬壽宮側倚門賣笑名譟一時有某署幕友數人在彼閒游適督標駐渝營勇某甲突如其來始則齟齬繼且用武擲毁雜物咆哮而去事爲王太守訪聞飭縣拿辦耿大令以事介兩難須禀明道憲核示再行遵辦○福泰源錢鋪開設有年臘底諸債紛紜有天順祥欠欵九千江巴鹽局欠欵數千無銀交兌遂至倒閉其外欠各欵統計四萬有奇○日前巴縣耿大令升堂將彭雨潭並幼婦一口隄案派差押解長壽歸案聞彭姓向以算命爲業今在重慶一帶發賣通書因由長壽縣拐得某婦來渝經其夫赴長壽控告故須關案訊究也○歲聿云暮宵小濳生重慶關稅務司夏君在二仙菴寓所被　穿穴入室竊去虎皮等件當卽報縣飭差勒緝 
[閩中集錦]  
　　本館派往福州訪事人云南臺白龍菴有老潿　　　猶　　　　　　　　　　　　　　　　　　　　　　　　　　　　　　　　長端坐神龕齒白如玉令人一望生敬畏心邑人奉祀香火租極盛焉本月初五日鄉中紳耆士庶集貲在廟讌飲召三連升班梨園子第以佐春觴衣冠蹌濟十分熱閙當觥籌交錯之際董事出捐册一本就席乞客爲集腋之舉無不踴躍樂助約可捐百數十金以作廟中添置器皿經費南人信神於兹益信○南臺保甲局向得審理案件一日有人扭某甲到局乞爲訊辦開係海關中人因甲欠錢久抗不還故也○南臺倉前山洋行林立當今春日和煦每到午後番中士女或跨驕駿或坐輕輿遊歴山面暢叙幽情有一種小郳女裝束與常人殊以曰皮作衣翻穿淸潔無比皆有女傭扶侍盤桓於亂墳叢草之中意甚自得也現有某洋人欲就該山上　造洋樓奈滿目荒墳祗得出錢買地勸令遷葬小民因得其重利多有從之者一日有某棺其親人爲之起遷别地另作外槨一層擡之以行糜費良亦不少時往來觀者如堵誦鳩居之什不禁爲九泉之下感慨系之矣○侯官南嶼鄉因地棍陳土悶春炎開設花會閙事以致江口鄉民有攔路擄搶之舉現南嶼鄉民亦將江口鄉民拿獲二人扭送五縣分司衙門求爲詳辦司官吳少尉立卽出差拘辦兹翻此案已經公親調處息訟亦云幸矣○侯官垚沙鄉牛連山離城三十里有陳金灶者向在阜昌洋行茶餅接主爲其先人造墳正在開礦之頃掘地約二尺許卽見内有地窖由門而入直三丈零横二丈零四圍上下俱係厚磚共中空無所有祗遺劍盆瓶爐各一銀鈿一隻不成銀色并有石碑一個字畫模糊不辨恐是唐宋文字其磚約有萬千塊堅硬無比色亦古雅可以作研陳引爲至寳雇匠挖取堆積如邱入正方始竣事閩中好事往觀相傳爲談鋒一助云○垚沙鄉有浩生嫂不安於室於去年秋間托媒許嫁於浦口鄉陳姓爲妻琴瑟和諧只閱月餘時氏揑稱歸寍陳信以爲眞慨然俞允詎氏心存叵惻將陳畜積百餘金席捲而去迨陳知情偵騎四出已查如黄鶴現有線民向陳報知氏存匿處所不免有一番鼠雀之爭云○花霞洲有陳歹歹者在閩淸私造假茶一路販運到省售賣與在泰茶棧林七哥處本月初八日總局哨丁協同地保在棧中後房搜出假茶十餘擔林東立挽黄連吓利隆大命三面調處卒出孔方數十元始了其事豈當事官憲尙未聞知耶否則三尺森嚴斷不爲若輩稍寛法網也○福州市景蕭條有每况愈下之勢去臘内中亭街甲乙兩家布店因周轉不及以致倒閉入正挽出公親調停尙未了局又聞靴襪小技藝店亦倒帳有十數家吁豈地方之福也耶 
[道憲將回]  
　　江海關道憲聶觀察赴蘇叩賀各大憲新禧已記本報兹悉觀察日内將次抵滬差役執事人等當卽預備恭迎 
[春江燈市錄]  
　　柳營燈景已紀報端前日砲隊營各哨弁復於傍晚六下鐘時迎賽銀花火樹　爛如雲　邐過十六鋪巡防局局員飭勇燃放高陞白子以迎舁龍燈者卽廻舞盤旋以助雅興龍前有一勇手擎鐵絲毬内熾青炭迎風旋繞以辟閒人繼有一人扮作壽星手扶鳩杖又一少年絳脣玉貎穿緋色百褶褲袒其酥胸微掩金訶子扮作蜯精此外更有扮作豬八戒孫行者從唐僧至西天取經者斷以高燈一對上書慶賀上元牌燈十餘對燈傘四頂魚燈五盞長柄紙燈五六十盞上書砲隊營字樣鑼鼓五班沿途敲擊折而南過二十三七鋪巡防局局勇亦爭放爆竹聲如百面春雷又南過小普陀橋往西穿桑園經捕盜局回營每遇橋梁由弁長施放花筒觀者如雲幾致萬人空巷誠可謂新年之樂事也 
[賭風甚熾]  
　　新正以來本邑城廂内外以及西鄉等處賭風大熾民間受害者指不勝屈有某甲者武生也在本邑西鄉虹橋相近紏合賭棍不分畫晚聚賭抽頭然猶曰僻處窮鄉地方官無由覺察耳乃某乙又在城中縣橋浜石庫門内賭博呼么喝六之聲達於户外劉盤龍一擲千金若輩遂趨之若駑某丙亦在郎家橋公然開賭忌憚毫無賭風之甚一至於此豈爲民上者果充耳不聞耶 
[報堂收殮]  
　　昨報記滬城西馬橋相近城上平房内有一不知姓名人　臥在地氣絲一息當經該處九鋪地甲往查親屬等情兹悉其人延至是日午後一縷幽魂竟歸地府地甲查無親族並不投縣禀報逕赴善堂禀請給棺收殮說者謂其人頭面等處傷痕畢露何以　　中　 
 
 

Page 4

 
 
遽行成殮　 
[言歸於好]  
　　金鼎齋香店小主人莊某於元旦糾人往浦東陸家渡岳父宋姓處搬取雜物一事已見前報兹悉宋物被搬後心不能甘連日邀同親屬向之理論莊自知鹵莽願將原璧歸趙宋尙未允當經親友等再三排解令莊將宋之檯椅等一併歸還其妝籢等物不予深究並令莊向岳父服禮兩造首爲之肯昨日莊自備香燭等物親登宋門向泰山泰水負荆請罪始各言歸於好 
[流落可憐]  
　　廪生劉承淦口操外路音流落滬江難歸梓里屢向叅府署稱貸滋擾此次提右營廖楚才叅戎由蘇回申後劉又往纒擾强借銀洋叅戎再三開導詎劉執迷不悟嘵嘵不已叅戎大怒立飭家丁持片將劉送至上海縣請辦及抵縣署黄愛棠大令諭飭值差金昇將劉先行看管至傍晚時叅戎到縣赴宴與大令晤談告明前情大令念劉異鄉落魄情殊可憐當著賞給鷹洋二元飭該差押之出境以後不准再往滋閙如違提究 
[虹口委談]  
　　楊樹浦東昌街恒吉酒鋪主鴻順性好漁色尋花問柳殆無虚日其妻某氏身懷六甲數月以來腹膨　如五石瓠比鄰有修英者年華十九略具丰姿鴻見之不覺垂涎吻外遂商令其妻作户外之紅娘已則爲張生之選夢前晚修英欵步而來指東話西眉目間隠含蕩意鴻順持小洋六角付於修英神女楚襄遂同入巫山深處次晨修英索取洋蚨六翼爲遮羞資鴻順慳囊各破致相口角旣而爭扭其妻出塲駡詈娘子軍各逞雌鋒鴻順恐肇禍端暗允給洋其事得息惟前門後户環而觀者已若堵墻修英自顧無顔卽於翼日遷往他處○美租界新關衆會之旁有空地數畝平莎貼地動不驚塵新正以來附近西洋小孩競向是處高放風筝以相娱樂昨日正當興高采烈之時突有廣東小孩四五輩亦持紙鳶紛紛而來爭先恐後俄而風息鳶墮廣東孩某甲見西洋孩之風筝玲瓏可愛奪之而逃西洋孩飛步窮追直至吳淞路口始行扭住拳來脚去各不相能經巡街捕到來始各一哄而散 
[英界紀聞]  
　　昨日下午三點鐘時有年約三十左右之不知姓名人病莫能興横臥英大馬路保安司徒廟東首燭店前旋有三道頭華捕到來雇小車載至捕房諒當移送公堂安置也○江阿春扭俞方紀至公堂控被兇毆俞稱偶因細故口角並不行兇旋經兩造親入出爲調處宋通剌准其免究著俞具改過切結備查 
[法界瑣聞]  
　　烟妓小寳年方花信饒有風情向在菜市街某花烟館爲夥與南市某水菓行小主人某甲結不解緣誓海盟山如膠似漆無何改作野雞不啻乍膺九錫甲素有蓄積遂慨解腰纒於某處假屋一椽爲藏嬌之地久之厭故喜新又與小東門外一家春开烟妓富寳有嚙臂盟小寳知之深含醋意遽興問罪之師富寳以爲此事必係銀珠饒舌向之詰責銀珠者亦係該妓姊妹行心不能甘約同小寳至富寳處質証唇槍舌劍大肆雌威旁有小野雞帮同富寳舌戰被小寳批頰兩下甲袖手旁觀不敢爲左右袒惟有垂頭喪氣而已○積竊某乙屢經犯案幾於書不勝書前晚又在菜市街某姓屋内挖洞圖竊爲巡街捕瞥見拘入捕房克捕頭以此賊怙惡不悛命押候堂期解請葛同轉從嚴究懲 
[量宏施濟]  
　　無名氏經募晉饑捐册共得洋銀五十元彚交本館協振所又梅州韵香氏舉家婦女幼穉集得洋銀十元本館先後祗領備解災區凡此一念之誠足救萬民之命裒多益寡酌盈劑虚誰謂草莽微臣不可宏博施濟衆之量乎除塡奉收劵外特書崖略以表頌忱 
 
 
 

Page 5

 
 
[宸翰輝煌御筆對聯]  
天家翰墨珍若珙球世人誠所罕見然帝王宸藻古今不乏流傳本朝　聖祖　高宗御筆碑碣徧於海内　慈禧皇太后御書福壽字搨本石印本幾於家寳一幀貴同拱璧兹由京都郵來八寳珊瑚硃砂石搨今上御書十六字小長聯龍翔　　綠字赤文萬丈光華上燭霄漢敬謹裝裱精妙無匹懸之室中如覲　龍光使薄海内外咸知尊王之義焉每匣收回工料實洋一元一俟集有成數卽當撥充善舉此佈○此聯現存在英大馬路泰和里對門載陽油號後馬路三晋源票號隔壁興隆里孫公館兩　永平氏謹誌 
[始創第一家]  
本行精造各種顔料貨眞價實馳名已久精製盖燭紅粉乃是本行第一家所始創其色鮮艶潔凈不變並無污物在内非與别者次貨之可比每聽計重六兩可盖燭八百斤之譜其價之公道貨之鮮艶眞潔已蒙各貴客賞識風行海内購者絡繹甚廣而來不敷其消路近因别家仿繁甚多魚目混珠購者難辨眞僞致受其欺實堪痛恨特登報章嗣後諸尊光顧須認明聽上有禮和洋行牌號悮　上海禮和洋行啓　上海禮和洋行啓 
[福星照臨]  
他報載有新旗滬關謬論信口雌黄妄譏時政其立言失體直是管窺蠡測閲之可發一笑夫所謂洋務者不過識大體明條約準理酌情調和中外而已初非拾西人之唾餘沾沾以語言文字機器化電等事一知半解詡然自矜爲能事也當今威望及遠得此中三昧者首推北洋魯公乃其舊部耳濡目染閲歴已多從前籌兵籌餉諸大事已不知經辦幾許而乃疑其未諳洋務其誰信之　朝廷用人必有深意斷非局外所可仰測試拭目觀之當必知淵源有自來矣新放江蘇蘇松太道魯公旧陽合肥人也斯時有忌嫉者有讒言者余竊以爲不然盖　魯公之功烈余久遊於外頗爲開之　李傅相昔日克復蘇省　魯公正委辦糧台籌兵籌餉悉合機宜盖其才大卓著而言語謹愼有深藏不露之志平生不喜巧言奉迎諂求差使以致久候江南今　朝廷一旦用之是知之最久審之最眞以有功必錄之深意也由是幸上海得此福星則敎化百姓與華洋事件必能盡善盡美請諸君拭目而觀焉 
[仙傳真方萬病回春靈膏發兌]  
廣東保壽堂大藥號開張粤省太平街○分鋪上海鐵馬路東首坐北朝南雙開門面便是 
本堂依方配製仙傳眞方百草萬病回春靈膏包除遠年内外異難宿疾功效異常實有起死回生之妙消路甚廣濟人甚衆每張雙料黃緞價洋八角單料紅緞五角每盒一張附送銅人圖大藥目一頁上有督憲翰林紳士匾額多方分别眞僞倘貴宦躉購百張或送親友照價九折躉購五十張照價九五如願代勞廣消招徠以行方便救濟世人者該價批發格外公道惟近有無恥之徒冒牌仿造式樣朦混發賣實堪痛恨諸君光顧認明登報妥實行號就近取辦分别眞僞○香港廣利隆號○九江同興公棧○漢口字林漢報館○上海四馬路芝蘭室西法鑲牙鋪○望平街南米家船○滬報館帳房○鐵馬路益三堂○蘇州劉公館○南京朱順興號○杭城文宜書局○天津廣揚森○汕頭森昌茂○嘉　曹啓記○鎭江詹大有○松江宏茂昌 
[天儀茶園]  
新正月十四夜演 
檯包每位洋三角正 
雙龍大會　轅門斬子　法門禪寺　馮志奎煩演巧拿鄒應龍　坐樓殺媳　重排全本新戲　貓狗告狀　外加洛陽橋三十六行檯閣車 
[天福茶園]  
新正月十四夜演 
湘江會　巧洞房　法門寺　李春來准演蓮花湖　李長勝　金鑲玉　汪桂芬　八千紅　魚藏劍　斗牛宫　飛來峯 
[天仙茶園]  
新正月十四夜演 
天官賜福祿　劉璋讓城都　提拿一枝桃　瞎子眼前報　小連生　五月仙　董三雄　煩演翠屏山　新排綢絹燈彩新戲　財源茂盛　新式　機器　電光　水法　法門寺大審　大閙看花燈 
[丹桂茶園]  
新正月十四夜演 
燈戲洛陽橋　新排新戲　南樓傳　聽琴　園會　遊街　斬刁　過江赴晏　新排全本燈戲　善遊　斗牛宫　新添　大機　新紮　異樣　變化　燈彩 
[大仙茶園]  
新正月十四夜演 
烈火旗　轅門射戟　法門寺　殺四門　三進士　閙酒樓 
[新排全本文武燈戲　善逰廣寒宫]  
本園去臘預辦中外名家巧匠紥成新式輪機五色絹彩抬擱套戲電光雜要並調龍燈百鳥朝鳳簇新花樣而且此戲現已練熟擇吉起演亮抬以應燈節至日光鑒須知小園言之不謬也　天儀園啓 
[丹桂茶園燈戲告白]  
本園特請名師新排新戲名曰青錢萬選大富大貴并請各省巧手紥成異機燈彩五色徟弲大彩倒彩此劇係宋朝古事其中情節曲折疊疊並無奸淫賊盜大有可觀擇吉起演並重拼善遊斗牛宫准於十三夜起演務請諸君早臨賞鑒是荷　周桐蓀啓 
[交代清白]  
江夢園汪俊卿前在蘇城興和復申莊經手因有他　業已辭謝所有經手帳目一概交代清楚特此布啓 
[初次新到紫才子]  
本園不惜巨資親往京都内城府聘請頭等名角山陝花旦紫才子初次到申才貌雙全聲音宏亮戲齣佳美筆難盡述現巳十六夜登檯准演遺翠花駕臨賞鑒方幸不謬蒙顧天福茶園 
[禮拜一拍賣]  
准於十四日十點鐘在本行内拍賣洋琴畫鏡火爐抽水龍頭閃光壁燈脚踏車舊鐵管切烟機器全副各種外國書籍及檯椅床廚木器雜物不計此佈　瑞和洋行啓 
[禮拜一拍賣]  
准於十四日下午二點半鐘在泥城外王家庫新馬路北首有恆住宅間壁住宅内拍賣房間大餐間書樓廚房祥琴盆景花草樹木等類餘物不計此佈　瑞和洋行啓 
[拍賣車糖]  
本行准於每逢禮拜一四早十點鐘在本行拍賣B唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
[禮拜一拍賣]  
准於十四日十點半在本行拍賣新式五彩花絨毯新舊衣服磁器料器畫鏡天津地毯鐵灶一應上等大菜間書樓房間廚房木器家用什物另星不計此佈　魯意師摩啓 
[禮拜一拍賣]  
准於十四日兩點鐘在本行拍賣瓶頭桃紅十餘箱硃紅十餘箱聽頭硃紅十餘箱洋針數箱油絲鐘香水手套花瓶牛奶彈子檯鷄絲迴巾洋燭等此佈　永發洋行啓 
[禮拜二拍賣]  
准於十五日兩點鐘在本行拍賣火爐毯玻罩花自鳴鐘八音琴墨水罐糖碗玻璃杯手照鏡茶杯盆台燈燈罩水瓶各色洋酒什物不計倍發洋行啓 
[禮拜二拍賣]  
准於十五日兩點半鐘在本行拍賣太平八四飛鳥原布念包地亞士縐地色花布美人白邊黄羽布色花羅絨等貨稍有漬破義源八四銀獅尖一00原布三十餘包公信松子推車斜文天祥大旗細斜花其新獅斜文猪頭洋呢印度十支中國人人面四同人棉紗餘貨不計此佈　瑞和行啓 
[禮拜二拍賣]  
十五日兩點鐘拍賣和大雙工龍牌色小呢魚牌色羽毛牛頭紅嘰等貨此佈公平行啓 
[禮拜四拍賣]  
啓者禮拜四卽本月十七日十點半鐘拍賣路燈九老羽毛九老人鎗小呢GGH嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗市布八磅四五子登科紅三元藍彩人鎗藍三元藍四美藍人鎗洋房雙人七磅藍三元藍四美藍人鎗原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十四磅老人頭雲獅九獅粗布十二磅人鎗九獅細布彩萬壽紅金星白三元七十二線紅二美紅五星紅雙路燈六十四線烏金三元藍雙路燈藍洋房光毛市漂布等貨特此佈聞元月十二日　元芳洋行啓 
[聲明]  
茲者裕豐莊設在法大馬路西首客歲章鄭兩姓合開因本年章姓情愿央中立出推據所有往來帳目等情一切舊裕豐恆記經理如有各外友欠宕等情與恆記無涉恐未週知特此登報　　 
[中西萃]  
滬上　舘難更僕數然多專肄洋文而於中學忽焉不講以視墨守舉業而不識天算格致爲何物者弊正相同而其弊更甚本舘有見於此用特中西並重之意聘請青浦朱楚材孝亷主講中學批改時藝及詩賦經解策論等項又聘請周幼雲鐘鴻惠先生主講英文曁杜叔達伊文鵠戴桂芳丁芝亭李雲峰先生等敎習　法語言文字以上希天算格致之學立法嚴明日夜並課自登報以來報名者趾踵交錯今將額满有志讀書者務祈速至四川路雲南礦務局對門本舘報名或單讀華文英文均歸各便再本舘兼　繙繹公文要件書契合同信札告白等類筆資格外　亷　光顧者請惠臨本舘與德管面議 
[燧昌自來火廠]  
啓者本廠製造自來火歴十餘年均用上等藥料購自英國所以火頭速而不爆决無危險兹復添用貴重藥料製造雙鳳牡丹牌小盒自來火加工加料陰雨不潮如蒙　貴客賜顧可以保退保換 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滃州春色]  
　　寗波府錢太守訪拿串客早有牌諭給發府署頭役曹某乃曹希邀奬賞急欲見功誘囑陳五寳特往鄉間雇召串客脚色上郡在太平巷藥局阿林卽張仁林娼家扮演曹某在塲點演一折賞洋一元而去衆以爲府差曹某作主並不畏忌不料曹某出去之後立刻通報府憲錢太守速派幹役多名會同緑頭勇前往該娼家前後兠拿共拿獲五人到案内有二名審係看客當堂取保釋放其餘三名分别責枷示衆並將該娼家房屋封鎖入官有知其事者咸謂曹某不應如此作爲然串客等苟能恪遵官諭不再扮演何至受曹之愚是亦可謂自投羅網而已矣○寗波府錢甘卿太守於月之初九日晉省叩賀各大憲新禧屬下各員均往碼頭恭送如禮云○鄞縣正堂楊爲出示曉諭事照得本邑城廂内外火警迭聞全賴水龍紛至撲救俾免燎原之患是水龍藉以保衛民居非因人衆而啓爭端也本縣每遇救火之際往往見有各會水龍與營中水龍互相爭競甚至拳棒相加設有不測爲禍匪淺以禦患之美舉反成釀禍之厲階言之實堪痛恨除諭飭水龍局董約束外合行出示曉諭爲此示仰水龍會執事人等知悉爾等須知水龍爲保衛地方而設一遇火警自當竭力往救總以設法撲滅爲主安放之所不准互相爭攘致釀事端自示之後如敢聚衆滋閙定卽立提到縣從嚴究辦决不稍寛其各凛遵毋違特示 
[同文館教習名單]  
　　總教怕習丁韙良化學教習畢利幹請假施德明署醫學教習德貞天文教習駱三畏算學教習席淦格物教習歐禮斐漢文教習王裕宸夏曰琖陳啓濬文聘珍英文教習馬都納法文教習華必樂請假柯必達署俄文教習柯樂德德文教習威禮士算學副教習貴榮胡玉麟法文副教習閻海明德昆天文副教習熙璋俄文副教習毛文遇英文副教習文祐茂連化學副教習聨恩記名副教習陳壽田文秀○總理衙門纂修官兵部郎中席淦繙譯官花翎二品銜候選道張德彝鹽運使銜分省補用知府沈擇四品銜候選郎中恩光三品銜升用道候選知府塔克什納四品銜分部員外郎聨湧以上錄新刊同文館題名錄 
[隨使名單]  
　　龔星使於去臘十六日由天津起程到山海關坐兵輪至申均列前報其奏調叅隨各員之摺子於十八日到總理衙門兹將名單錄後翰林院檢討宋育仁三品銜候選道杜俞記名選用道周榮曜兵部員外郎曾廣銓刑部主事陳春瀛刑部主事王樹善特用主事吳保初内閣中書伍元芝湖北試用知府黄邦俊候選知府錢恂候選知府吳宗濓知府用候選同知袁世選江蘇候補同知李企晟四品銜大理寺候補寺丞聨湧四品銜候選直隷州知州劉玉麟同知銜湖北候補知縣藩承烈遇缺儘先選用知縣龔心湛候選復設教諭陳國經候選中書科中書李盛鐘湖北試用縣丞楊葆寅揀選知縣查濟元候選縣丞朱壽慈江蘇候補巡檢汪鳴梧補用筆帖式沈銘廪貢生周隴附貢生金維楙○附海軍衙門游歴人員四品銜刑部員外郎彦愷五品銜兵部主事鳳凌 
[入險出險]  
　　小孩金富家在本邑南市趙家灣昨日隨羣兒至薛家浜戲於河漘所泊空船一先足墮入河心幾占滅頂適有人行經是處曳之上岸然已呆若木雞矣 
[得珍廣惠]  
　　去臘李少眉觀察囑其令甥魯介彭二尹購去本館協振所助賑之伽楠香朝珠一掛計英洋五十元香滿朝衣染御烟之馥郁恩敷蔀屋禦中野之飢寒是誠一舉兩得者矣除掣奉收條外用誌數語以誌 
[上海北市絲業會館籌辦順直新災賑捐滬局瑣記四十五]  
　　十九年十二月三十日承皖省卽補府祺子麟太守署壽州知州錢孟超刺史續募洋一百元二十年正月初十張雪堂善長續募中記助洋一百元憫飢寒之交迫承募助之多方分别拜登益深感謝同日接經佩鄉兄電開霸州春撫業經查竣折大五萬餘口求速解濟等因查本年節氣較早約計廿四五日必可鼓輪北駛擬届時集欵解現免致另籌匯費惟核計存欵無多非蒙四方善長解囊賜助不足以資散放謹再奉懇伏祈查照無厭之求不勝惶悚至前承新嘉坡總領事黄公度觀察募助規元三千兩檳榔嶼領事張弼士太守兩次募助規元一千零九十五兩均指交連聰肅同年列收散放早經分别匯解當因前欵係由京都助賑同人具函逕懇黄觀察張太守分頭勸募僅囑則敬代收代解故均未禀報在案現接張太守函囑照外辦章程核給奬叙實屬無以應命繼思旅居該埠華商一經張太守竭誠勸助卽能慨助鉅資及時匯解若不照章請奬恐無以勸後來不得已將前項規銀四千零九十五兩劃歸絲業會館撥濟之欵則敬當另解如數列入奬捐項下以便隨時核辦謹登報附聞俾淸經手而免爲難元月十一日錢塘施則敬子英甫謹啓 
[上海北市絲業會館籌賑公所施少欽經收順直山東賑捐十二月二十至三十日第三千八百至八百十次淸單]  
　　二十日揚州復茂恆恊賑公所續募由惠泰莊來揚平漕寳銀二百九十一兩一錢二分五合規元三百十三兩七錢一分二磐隠洋廿元趙冠記十元無名氏求病速愈十元日本東京使署劉子貞直剌祈保母病速痊十元奉賢阮留餘求病速痊一泰康泰四元木偶子保合家七口平安二元　垣慶福綢莊丁曉芳募無名氏一元求無愧齋銅洋六元○廿一日揚州廖錫光趙子獻兩善士募修俟堂由厚吉士棧來曹平實銀二百兩合規元二百十五兩一錢黄門胡氏爲五旬生辰求保身體康健洋十元金陵江小齋爲内子病愈完愿十元嘉興姚家　放生室主人求卻病延壽四元○揚州福和祥募隱名氏曹平銀五十兩徐公館吳揚氏各洋十元金吳氏五元存德堂四元無名氏趙姚氏各一元無名氏九八錢三十千文共八户合規元九十七兩三鈛八分一厘○福和莊來興化乾泰恆募劉陸舍劉松亭劉老四房各錢六百文劉雨村劉階升劉霞村劉老三門四户各三百文劉單氏劉張氏劉發貴劉天偕劉永偕劉春榮劉中林劉沛瀛劉玉貴劉玉成劉道林劉仁安劉春湖劉玉田劉百川劉燦明劉鴻喜劉漢艮劉發源劉懷津劉玉美劉成林劉熾貴劉福善劉躍藻劉春林廿七户各一百文劉旣良五十文共三十五户合洋五元○廿二日四明趙閏臣求便通内姪女痘安并合家病愈平安洋三十元無名氏還願五元張少甫一元○無錫萃興莊寄來俞均銓錢二百文無名氏必祀無名氏慶記無名氏成記近記名氏無八户各一百共九户合洋一元○廿三日振鄮先生募助由源記來洋二百元梅州謝小梅求庇胞伯病速愈十元鎭江潤昌李肩吾募張敬甫再求妻咳嗽速痊先還願十元東山盡心不足子還願五元如臯無名氏四元亷秋泉求合家平安角洋五十角周延甫小錢十七千五百文○廿四日謝器之求父病速愈洋五十元蕭金麟保病速全十元廣方言館年節節省陪欵敎習司事筵費移助八元無錫恆泰王靈卿五元畊餘軒吳五元松江金菊孫四元不著名節省年費四元姚伯欣還月願一元蕭銓保身康健一元梁余氏保子平安五角○高郵丁玉軒墓悔錯因果人票錢三千一百文式榖堂求來歲豐念一千文又求病愈功名二千文不留名一千文十笏堂六百文一善堂鏡記張廣豐劉文照三户各五百文陳雨春四百文孫二奶奶盧修林各二百文畢姓一百文盧松林盧茂林盧萬選高學勤四百文盧萬餘三百文盧廣文姜長樂一百文陳玉衡洋一元共十六户合洋十一元○廿五日盛杏蓀觀察爲尊人年届八秩精神步履和常助賑以爲百歲期頤之兆由朱虎臣先生來洋一百元無名氏共保家宅祥和五十元皖江有心無力人求保母病痊淸吉平安廿元李萬甫敬遵先父廣明遺囑勉力十元沙坪鹽局九九二平銀七兩郭麗許一元○廿六日不留名由太倉復豫莊寄來洋二百元無錫老天生王靜孫募張鉅源求病速愈三十元陳玉堂劉華亭求水陸平安消災解厄廿三元楊州瞿蘭記十元無錫萃興無名氏五元無錫許藴山减價畫潤三元孫斷恆昌無名氏二元楊州隠名氏孫孫女出痧平順二元楊福菴求身體康健二元又求合家平安二元○廿七日藴寳堂洋廿元安定壽堃三歲面辰有恙求速痊由周少梅兄來十元史謙儉堂求合家平安七元史門沈氏求身體康寗三元木瀆葉陶氏四元朱門殷氏二元○廿八日蔣蘭階爲妻病愈還願由江天船來洋一百元川沙署陳善士四十元崇讓堂劉由裕源號來三十元嶺海游人朱季心求心疾早愈廿元湖南彬州黄癸生由江西湖口縣署寄來二元王雪香還願一元五角○廿九日吟芳盧潘洋四十一元南匯藩森荃求父病速愈四元楊鴻鈞求消災延壽二元陸慶芝一元坦直橋仁益堂病愈還願洋一元○三十日吳門徐氏洋五元意安居士銅洋一元泰源莊銅洋一元生銀助洋一元無名氏助銅洋一元 
 
 
 

Page 10

 
 
   
 
