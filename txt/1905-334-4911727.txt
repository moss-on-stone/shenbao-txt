# 1905 - 334 - 4911727

 

Page 1

 
 
[諭旨恭錄]  
　　十一月初三日奉旨癊生廕濤着以侍衞用吏部騐封司員外郎著劉鴻熙補授江西南安府知府著裕隆補授福建福安縣知縣著言寳書補授山東安邱縣知縣著許葉珍補授河南澠池縣知縣着裕恩澤補授四川間中縣知縣著松桂補授河南長葛縣知縣著朱名炤授補廣東樂會縣知縣著存霈補授廣東仁化縣知縣着余雲龍補授山東蒙隂縣知縣著沈黻清補授刑部四川司員外郎著祁師曾補授山東濟南府通判著黄玉森補授截取舉人皮宗義著以敎職用徐乃鼎著母庸截取俞振均著以敎職用鐘戴堯著以敎 
 
 
 

Page 2

 
 
職用秦杰著以敎職用馮翰先善以敎職以張之華著以敎職用汪冠藻者以知縣用截取内閣中書謝銓國子監監丞棟俱著照例用奏留廣東補用道李湛陽著發往廣東補用奏留河南補用知府鄒道沂著照例發往保舉江蘇補用知府衡珊甘肅補用知府張炳華貴州補用知州馮培德安徽補用知縣張祖彭山東補用知縣江學思倉永培浙江補用知縣曹鑑清俱著照例川開復前貴州修文縣知縣龔啓蓀著准其開復原官仍發原省照例用欽此又軍機處交出奉 
旨本日召見之開缺送部廣西左江道嚴震著以簡缺知府選用廣西慶遠府知府沈維誠著以同知用欽此又暫革湖南候補道周冕著開復原官發往直隸交袁世凱差遣委用欽此 
[謹註設立學部上諭]  
　　設立學部之議創於數年之前而始實行於今日自科舉停止之後而學部成立之機日以接近本館於本月初九日接得京師專電謂朝廷准於初十日頒發設立學部諭旨果於是日明降上諭夫我國當振興學務之始各省設立學校紛如亂絲混如散沙今有學部以總持於上提綱挈領於是乎有整齊畫一之希望大哉王言非我國家普興敎育轉弱爲强之基礎耶 
雖然學部之責任何等鄭重學部之事務何等複雜苟非有熟於敎育制度富於敎育思想精力才識超越恒流之大員不足以當其責任榮尙書管理學務監督大學有年碌碌無所表見張管學每欲有所改良率牽制於榮尙書之持重而因循遷就故大學堂之名譽日漸喪失而學務處亦遂無振刷之氣象今學部之設似與昔日之學務處異名而同實然組織伊始範圍廣大條目紛繁榮尙書雖年力富强若守其平昔之宗旨而仍以辦理學務處之法辦理學部補苴罅漏率爾從事則何以上副朝廷付託之重而下慰士子饑渴之望哉夫學部爲全國學校之總匯而經營之始尤爲敎育進退消長之機關係之重如此爲當局者宜仿日本於創立文部之初派遣文部大臣游歷歐美考察學制之法先派榮尙書出洋洋考而後回國措手庶乎稍有裨益也至於組織之法則尤宜斟酌妥善其最重要點莫如分别官職籌措經費兩端 
今試先言官職之制原奏有曰學部之制近參日本文部之成規請卽以日本文部省之制論之攷日本文部首内設大臣官房分專門學務局普通學務局特立秘書文書會計圖書四課之名分掌各主管之事務秘書課者掌機密之文書與其事務管守大臣次官之官印及省印與聘用外人及學校職員進退等事文書課者掌公文書類之成案自送受編纂保存敎員檢定統計報告各事會計課者無論爲本省之豫算决算一切會計所營官有財産物品及教員退隱費遺族扶助費學校建築及會計課之主管各事圖書課者掌敎科用圖書之檢定圖書之編纂圖書之參攷等事而專門學務局又分爲三課第一課凡關於大學專門高等各學校及學術會天文臺學位稱號學術技藝之保護奬勵海外留學生之事務皆其責任第二課凡關於中學校各種學校及專門學務局主管之事務與夫府縣郡市町村之行政等皆屬焉第三課凡關於農工商業美術及其餘各種學校之事務并圖書館等皆任之普通學務局亦分爲三課第一課掌師範學校小學校高等女學校盲啞學校與其餘小學校幼稚園及各種學校之敎科目學校衞生修業年限校則敎科用圖書器具等事第二課掌師範小學高等女學盲啞及其餘小學各種學校設置廢止經濟設備及郡視學學市町村學務委員屬於普通學務局主管各事第三課掌師範小學高等女學盲啞及其餘小學各種學校之校長敎員及生徒與學齡兒童之就學并家庭敎育各事（未完） 
[滿約將次告終]  
　　初十日北京電云本月初八日之會議至午後七點鐘始行散會一切難决之問題均己解决此後再議時當可將此約議結初九日並未會議據中國人之報告各欵中最難解决者爲滿洲行政權及管理税關問題之兩則譯字林報 
[中政府詰問俄兵刦掠華人]  
　　初十日東京電云駐華俄使璞科第因俄境電綫斷阻消息難通頗形孤獨同日北京電云駐紥北滿洲之俄兵因俄國内亂勢盛致糧食匱乏時有暴動且任意刦掠華人中政府己向俄國詰問譯字林報 
[美國已開議院諭及華工禁約事]  
　　初十日倫敦路透電云美議院業已開議總統羅斯福宣言謂現在受職各員其權過重定須加以筦理憲法若須修改亦可照行財政界雖宜節省然欲廢棄振頓海軍問題或停止開鑿巴拿馬運河工程實爲萬國之公罪中國不用美貨之舉實以反對美國虐待中國學生及商人所致此等學生及商界中人宜聽其徑入美境而以對待各國人之優禮待之所禁者惟工人一項耳美總統於日本所創保全中國主權之主義深表同情謂此實足以保全世界之和平云同日東京電云美總統之宣言頗注重海軍問題曾謂每年必須添造戰艦一艘以補不足按近世之海軍歷史實宜特别注重驅逐艦固爲必須品而偵探快艦尤不可或少此外則海軍後備隊亦爲大有用者而海軍之全力終係於戰艦美總統又謂美國世傳之舊例凡欲入我美籍者必嚴加辨别考其是否合於國民之資格蓋不能不察其宗敎思想或愛國心之何若也至華人僑居問題則美國之苛待其有學問者實爲大不平之事此今夏不用美貨之議所由起也（以下云云與倫敦電同）美總統聲言至此又謂巴拿馬運河之工程不能或緩亟須續行工作云譯字林報 
[曾少卿致美總領事營君函（爲抵制工約事）]  
　　近日疊接金山等埠來電以貴國提議工約側聞仍有不能滿意之處電請一體力爭前來除轉電各埠外所有菲律賓檀香山兩島新入貴國版圖前來列入工約商請貴領事電告貴政府此次提議兩 
 
 

Page 3

 
 
島應照曩例不入工約是爲至要萬一不能俯聽工約卽由敝國政府簽允人人亦不公認造至相戒不用美貨六字因此人人抱定轉非貴國商家之利因念敝國與貴國睦誼最敦僕與貴領事又有一日之雅旣知衆意所在不敢不據以正告務希趕急電知貴政府以免事後爲難貴國工黨因可畏敝國衆志亦宜審此正貴領事今日之責書不盡意諸乞揆度肅此正告祗頌日祉（容） 
[彚錄抵制工約各函電]  
　　金山正埠致粤商拒約所電廣肇醫院粤商拒約所鑒美昨開院約歸北京訂立兹聞外部與美使議定獨准五等及上等事業人來美請電阻簽 
金山等埠致曾少卿電美已提議工約側聞仍有不滿衆意之處求電各埠一體力爭 
廣東致曾少卿電聞美定約稿獨准五等人來美大失衆望請轉鄰埠合力電爭 
公忠演説會致外務電北京外務部王大臣鈞鑒聞美昨開議約歸北京訂究何等人可往是否拆木屋廢量身尺寛驗疫免一切苛待請先宣布天下現勿簽約上海公忠演説會同人公叩 
四明同鄉會復南京文明拒約社書得書悉貴處泰昌昇號周涂二夥顯作拒約罪人云云夫二夥者雖隸甬江尙非同鄉會人敝會不敢自棄當推其愛國之誠馳書忠告雖聽否由伊然吾盡其責固不容稍稍辭遜也敝會豈敢以同鄉私誼昧此大義爲四萬萬人之公敵乎謹覆（容） 
[蘇省商學界對於李京卿創議五省鐵路總會之竟見]  
　　昨日愚園李京卿經方與其參謀洪蔭之大令發表總會之意見各省多不贊成會未成立先發籌欵問題且係普通籌欵尤屬無此辦法在坐諸紳均不謂然蘇人因李會辦滬甯與盛朋比感情本淡洪亦蘇省人從前在臺灣在旅順兩次之歷史有能言之者此二人今爲發起已不滿意而開會階級亦全然不諳聞現在商學各界儗擇日開研究會爲李洪二人是否堪勝鐵路總會之任五省是否承認之問題云（外） 
[批令婉阻英兵船駛入鄱陽湖九江]  
　　前有英國兵船司乃普駛入鄱湖游歷潯道瑞觀察申報胡中丞兹奉批云查此次英國兵輪駛入鄱湖游歷前據派辦政事處錄呈湖口縣商令電禀攔阻不住當經電准兩江督部堂電復英艦入湖昨曾咨請部示尙未復惟前准香帥咨彼據英約或因捕盜入中國無論何處買取食物甜水等語是有盜可捕房得駛入無盜可捕自不應入德約或因保商或爲捕盜可以任便前往等語是以保商捕盜爲准江省現非通商口岸亦非有盜可捕之處卽不應往自應理阻爲是惟已進湖應派員迎探看作何舉動併見彼兵官詢訪來意仍將今年幾次兵輪入湖情形電逹外部知之惟部復未到不知將來如何望嘱去員切勿與該兵官爭吵但據理婉言嘱其出湖可也等因行處查照辦理昨據該處已飭令南新兩縣併繙譯委員黄爕前往迎阻據該縣委等回稱英艦已入省河晤詢兵官來意據稱進湖取水順道來省游弋併無他意初十日該管帶來處通謁經該處據約婉勸理阻始允卽日駛回等情呈復又經本部院電致九江道據約照會英領事仰派辦政事處轉移查照辦理併候督部堂批示（名） 
[駐兵防衞泰興縣通州]  
　　揚州府榮太守奉飭赴泰興縣查勘糾衆閧學一事榮守於初六日到縣時衆己解散城内官鹽棧雖受虚驚尙幸無恙大守見城市又安堵如常卽於初七日遄返揚郡留朱令枚在彼會同該縣龍令查拿爲首肇事之人並籌商善後辦法至運司恩都轉派來之虎字營黄管帶擬駐紥數日以資防衞云（方） 
[粤漢鐵路集股已足述聞漢口]  
　　粤漢鐵路早經廢約收回歸中國自辦兹據武昌官塲傳述謂粤湘鄂三省經費均已籌足開辦之期當可計日而待矣（民） 
[德使派人調查四川礦産四川]  
　　駐京德使所派繙譯之人至四川調查一切礦産昨己抵渝邀同駐渝副領事魏君同往探訪其行程係由渝至南川綦江折而至於江津永川榮昌隆昌富順遂甯合州等處然後仍回重慶聞此行大約須一月半方可蕆事（事） 
[樂平巨案賠欵計數江西]  
　　潯道瑞觀察拿獲之張姓凶犯三十餘人先正法者七人其餘俟解者審辦其張姓焚毁童姓房屋衣物亦經瑞道斷令張姓賠繳洋銀二萬二千圓己將田畞作價一萬圓立契賣與童姓永遠管業並勒據張姓公親呈繳現洋六千圓餘欠六千圓限令十日内悉數繳清昨張姓公親禀稱所欠洋圓委實無力繳出擬請將估價田内割收稻榖變價作抵觀察己允所請又徐姓焚燬胡姓房屋衣物瑞道斷令徐姓賠繳洋銀一萬三千圓勒令陸續繳案張童徐胡四姓皆已具遵結了案現畱常備軍第三營仍駐樂平會同張令樹森辦理（信） 
[孝廉堂擬改養粹學堂長沙]  
　　湘省孝廉堂自去歲改爲逹材校士館除各孝廉照常駐常肄業外另添生監一班惟每月課奬微有分别其大致半皆仍照舊章略仿學堂章程課試各門科學現因科舉停罷不能不專作學堂辦理日前經黄紳敬輿孔紳靜皆等酌議更改命名養粹學堂取保存國粹之義悉遵奏定學堂章程擬訂簡明規則一俟王紳益吾參定後再行禀請撫院龐劬帥奏咨立案（美） 
[禀請長元吳三縣分設高等小學堂蘇州]  
　　蘇城前於光緒二十八年裁撤蘇州衞衙署改建長元吳三縣高等小學堂定額四十五名開辦已久日前長洲縣蘇靜涵大令具禀略謂現在停止科舉奉飭推廣學堂長元吳三縣非各設立一高等小學不足以興學務而宏敎育擬將葑門内羊太傅廟内東書院及道士院改建長洲縣高等小學堂飭匠勘估約計開辦經費需銀六千 
 
 

Page 4

 
 
數百元所有前次由縣勸捐顧元基錢二千千文提歸應用外不敷之欵可否請藩憲撥籌現在擬定學額四十名副額二十名常年經費由縣另行籌措其原有三縣高等小學堂坐落吳縣境内應改爲吳縣高等小學堂元邑亦應由元和縣另行建設原有常年經費六千餘串應分作三股攤派所有堂中前置器具書籍等類係三縣合力置辦者亦須三分攤派云云想必蒙上憲批准也（業 
[江西錢漕近狀南昌]  
　　近因銀貴錢賤贛省各州縣開征丁漕收錢解銀大受影響屢禀大憲請免上年加提平餘八分批准減免四分並准上年加收畝捐改作征錢解錢各縣不致受虧惟近數年來錢價愈貴銀價愈賤贏餘終不及前年之厚於是别設一法如廣信等府屬縣櫃書勒繳洋圓每圓市價一千零七八十文而櫃書僅作九百三十四文嗟彼小民何堪此官吏之朘削（信） 
[皖省減免貧户房捐安慶P ] 
　　日前皖垣籌議公所出示略謂安省房捐自二十八年起一律遵辦在案現奉督撫憲以皖省地瘠民貧量予减免刻經本所查核議復凡每年百文至九百文大半均係貧户應一槪豁免以示體恤禀由撫憲批准照辦爲此示仰各州縣城鄉居民一體知悉自十一月初一起凡百文至九百文一槪免捐其在一千文以上者則不得藉故延宕致干追究（詩） 
[撫署舊卷付炬廣東]  
　　粤撫旣裁所有案卷册籍均應併歸總督衙門管理故日前由撫署飭夫舁至督轅糜費數百金惟此等案卷自有巡撫以來畱存二百餘載汗牛充棟多有霉爛不能寓目者日昨雲帥因飭員檢出無用之件飭人舁往撫標大箭道付之一炬以省收儲（署） 
[公廨派差查察捕房續志]  
　　公共公廨讞員關司馬派差二名至老巡捕房常川查察有無違章並堂期不解情事己志本報前日二差至捕房時捕頭問來此何事差卽據情告知又問有無公事答以腰牌爲憑捕頭當卽禀諸總巡總巡謂捕房派捕至廨祗有一名差役亦可祇准一名該差因回禀司馬司馬選定幹差張福徐升兩人每四點鐘一班輪替至捕心晝夜查察回廨時據事禀明不得朦混（見） 
[會審讞員上蘇松太道禀（爲捕頭擅將女犯帶回捕房事）]  
　　敬禀者竊據巡捕房禀請飭提價買良家婦女花桂生逼娼之妓院主謝寓到案並據濟良所解訊被陳劉氏卽謝寓乘病逼娼逃所之周王氏卽花桂林又卽花桂生又名王桂生一口請究到廨業經卑職曁帮訊金令會同英寳副領事一再訊得周王氏因病被陳劉氏勒逼賣娼屬實當由帮審金令於本月初八日會判罰令陳劉氏繳銀八百兩以作周王氏養病之費並將陳劉氏遞回蘇州吳縣原籍交保管束以示懲儆按公堂向例凡有訊判遞籍之犯均押本廨候備文起解是以金令判畢飭令廨役將陳劉氏帶下收押英寳副領事尙無異詞詎解送該案犯之老巡捕房捕頭木突生擅敢出頭飭令探捕將陳劉氏强拉下堂帶回捕房當經金令喝阻不聽堅欲帶往金令雖力爭至再該捕頭仍敢强令探捕等將該女犯奪去帶回收押捕房次晨始將該女犯送廨聽候備文派差起解伏查向章無論中西案件所有女犯均押本廨後因捕房藉口押所狹小卽經禀請改造業己落成自應按照向章將各女犯還押卑職已屢與各副領事爭論並節次禀請憲臺照會領袖領事轉飭工部局遵辦在案詎該捕頭此次仍敢用强將陳劉氏帶回捕房實屬有違定章藐視官長若不予以革懲則主權日被侵奪更難挽回除卽備文立將陳劉氏派差起解並將該捕頭擅專藐視情形理合據情照會領袖領事轉飭工部局核辦外禀請憲台鑒核俯賜轉詳兩江督憲曁江蘇撫憲本核並乞一面照會領袖俄總領事轉飭工部局立將擅奪女犯違章之捕頭木突生斥革以爲違章藐視官長之戒仍請將西牢所押女犯一併照會領袖領事力爭還押卑廨女所俾符向章而保主權（機） 
[會審讞員致俄領事照會（爲請斥革捕頭事）]  
　　敬啓者（叙事與上滬道禀同從畧）除卽禀請道憲核辦外用特函請領袖總領事查照轉飭工部局迅將該捕頭木突生斥革以爲違章藐視官長者戒並請再飭捕頭以後遇有收押女犯須循照向章聽候本廨核示勿再違背是爲至要）機） 
[韓人不服筦理]  
　　初十日京電云韓京已較前安靜京南坡（譯音）曾有反對日本筦理之暴動被拘者十四人 
[英新内閣將以名單呈英皇]  
　　初十日倫敦路透電云辨任首相白納門君將以内閣部職員名單於本月十五日進呈英皇 
[倫敦車站失事]  
　　初十日倫敦路透電云倫敦邱林克洛斯火車站之屋面忽於昨日崩潰傾陷於鐵軌中馬車亦爲擊毁并傷及愛文牛戲園之怪面計擊斃數人傷三十人譯字林報 
[英政界意見相左]  
　　十一日倫敦路透電云得白納門君與提文省公爵會唔之報告謂二人會晤時意見頗爲相左 
[英海軍會操]  
　　十一日倫敦路透電云英國之海峽大西洋地中海三大艦將與鐵甲巡洋艦三隊會於臘哥斯及葡萄牙定期西歷明年二月中會操譯文匯報 
[英皇離倫敦]  
　　初十日栢林電云英皇愛德華已離倫敦將於下禮拜之初在鄉問接受新内閣白納門君之職員名單 
[英德商約展限]  
　　初十日柏林電云利溪担搿報接得德政府之公文將英德兩國暫行之商約展限両年譯德文報 
志謝英商信記洋行惠贈老船牌香烟○抛球塲長和號經售英商信記洋行老船牌香烟向己馳名中外昨承以一盒見貽吸之氣味和平芳而不烈誠佳品也特書數語以志佳貺（顚） 
 
 
] 

Page 5

 
 
   
 
 

Page 6

 
 
 [G　　中國合衆保險公司賠欵迅速誠實可靠 
　　兹於十一月初三日晚十點半鐘因鄰居失愼致被延累幸先在合衆公司保有火險元二千兩今蒙該公司如數賠足業已收到規元二千兩正特此鳴謝　法界永安街萬安樓主人啓 
　　廣東彭壽堂始創參茸芝术海狗精如意丸壯陽之速種子之妙功效無敵立刻見功如不信將别家之丸當塲比試立分眞僞 
始創真方人參鹿茸靈芝野术海狗精壯陽種子如意丸 
　　海狗腎爲助陽生精補腎益氣能補一切虚損勞傷人所共知兹本堂煉其精液配以滋補上藥爲丸功力更大凡高年陽痿少年色傷以及吃烟人種種虚弱無子等症尤爲應效無比最奇者雖白髮老翁極虧損之身體服後立刻陽物雄壯堅如鐵石任意房事百戰百勝倘能堅心久服即可連舉數子以其精髓充盈故也尤妙在藥性補而不燥滋而不滯與市間霸烈宣淫諸品大不相同故常服最能豐满肌膚光潤面目堅長筋骨烏黑鬚髮因其血肉之品無尅伐之弊尤與陰虚陽虚氣虚血虚等體質極宜故公卿士庶不獨視爲壯陽秘寳且推爲補劑聖藥也每瓶雙料二元單料一元如用雙料取效更速雙料每大料廿瓶三十六元單料減半○另有參茸芝术海狗精壯陽種子如意酒大瓶每瓶四元小瓶二元雙料加倍○外貼壯陽種子膏藥尤妙每張一元○婦科調經種子夢熊丹每料八元小盒一元○廣東彭壽堂鋪分上海二馬路石路西首興隆里内 
　　奏辦南洋籌捐大票頭彩伍萬元第七會十一月十八日開彩 
　　本局奉南洋大臣兩江督憲周奏請改歸官辦派委梁鈺堂鄭業臣兩觀察總辦一切事宜許苓西觀察總司稽查并委滬道袁觀察粮道譚觀察率同文武官到塲監視開彩所有中彩紅票由源豐潤銀號擔保第七會大票額設二萬二千張每張分爲十條售洋六元以八成派彩紅票十足兌洋大票准十一月十八日副票准十月十二廿三日在南市董家渡江西會館當衆開彩兩湖分局設在漢口花樓街九江分局設在西門外生記號鎭江分局設在全昌仁局内杭州分局設在後市街南京分局設在清和坊高銀巷批價紅水悉照定章辦理特此佈告 
　　泰西頭等化學家贊君參通善戒鴉片苦提水運申濟世 
　　戒烟簡便斷癮容易 
　　一多年宿癮如身瘦撤骨諸藥試盡屢戒不脫者服此水數日即覺心癮漸淡半月便可除根　一爲病吃烟成癮後病仍復發戒之猶恐加病服此水隨吃隨戒不但癮能斷盡且能治愈百病　一染久癮大骨瘦如柴日夕臥榻精神疲憊服此減癮肥體壯筋健脾較之諸補劑功勝十倍　一年輕上癮精疲力盡陽舉短促子嗣未續服此水癮斷陽盛精力頓增壯陽舉子功難盡言　一巨卿殷紳被烟上癮雖有珍貴補劑仍然削肉損體不欲戒烟照服此水能掃盡腹内烟毒補之可對徑也　一紳宦子弟父兄教他吃烟免有外務猶恐傷子身體吃烟後照服此水不特保他體質偶有要事停吃亦不覺着有癮也　服法另詳仿單　郵局原班回件　每瓶洋一元每打洋拾元　總發行所設上海二馬路中市西鼎新里暹邏大德通公司便是 
　　三馬路晝錦里錦成合出售宏昌仁綢緞底貨花色俱全减價售現 
　　奏辦機器造紙公司廣告 
　　本公司自開辦以來勘定日暉港基地四十餘畝業已塡土築壩掘池次第告竣廠棧等屋亦正興工前向茂生洋行定購頭等新式機器據接外洋來電已經陸續裝船頭批約年内運到是該廠落成計日可待所有股份每股規銀一百兩除第一期已收銀二十五兩外兹應續收第二期股銀以補機器屋價之需每股照章仍收銀二十五兩爲此登報廣告請與股諸君携同第一期收據或抄錄原收據號碼户名前來本公司繳付第二期股銀以便照塡收據俟第三期定期繳足將第一二期收據兩紙交完然後換給股單息摺幸勿遲誤謹啓 
　　老存濟堂大開藥局設英租界六馬路仁濟善堂斜對門老仁壽里内第三石庫四十三號門牌 
　　大聲疾呼不可不備 
　　　謂救急如救火藥非預備不爲功往往小孩誤觸沸水滾油燙傷或弄刀撲跌受傷在在堪虞重則性命之憂輕則因此破相爲家者豈可忽諸耶本堂秘製一分時玉樹神油專爲救人危險而設不特爲喻家曉户必需之良藥卽行軍陣前或州縣騐傷備以方便功莫大焉緣止痛止血之功確能限定分時不論刀打砍跌沸水油火燙傷立將此油敷於患處只須一分鐘時消患無形他如風濕襲絡骨節痛楚以及山瘴時疫等症縱不省人事略搽少許於臍眼鼻孔間立卽起死回生誠天下千古未有至奇神藥也溯自已亥正月創始迄今忽將六載世人得此油而轉危爲安者實屬數不勝計因此名震中外有口皆碑不謂生意一盛假冒蜂起頻年以來市上之魚目混珠者比比皆是大抵依樣畫葫希圖曚混我謂玉樹彼亦玉樹我謂一分彼亦一分甚至抄襲本堂告白一字不更殊可笑也雖然聒臀伎俩爲讀者所不齒究之製藥稱秘豈有其二况本堂未創此油以前玉樹神油之名千古未聞何以必待本堂出售而後始見紛紛假冒顯然不言而喻此後辱蒙遠近賜顧務祈認定本堂招牌開明詳細住趾庶幾不爲若輩所愚則幸甚矣本主人因念時艱爰於今春三月中旬略更舊章俾好善購施亦可多拯疾苦未始非稍存濟世之意耳兹將價目列下○向章每大瓶一元小瓶五角無扣如購五元以外則如一成○十元以外則加二成○三十元至五十元以外則加三成在五元以内則仍照舊章大瓶一元小瓶五角無扣加交信局寄購必須同時另發空信一函交郵政局遞來詢問俾得接筍不致隔膜而杜假冒切切至囑勿忘 
　　本社會於各省埠均設有分會上海南北市各烟紙號均有分售以便有志諸君尚可就近購取 
　　文明戒煙社廣告 
　　鴉片者亡國之材料而弱種之器械也自道光中葉運入支那其毒蔓延於十八行省幾幾乎與布帛菽粟同爲日用飲食之常矣前歲日本東京博覽會且以吸鴉片者列於人類館内見者引爲大辱於是稍稍有思革除此習者然而湔染旣久蟠結又深無良藥以餌之則雖繋諸囹圄加以鞭撻亦無所用之也海内之售戒烟丸多矣市招如林不曰立刻除根即曰七天斷癮巧立名目漁利欺人致吸鴉片者咸抱諱疾忌醫之見識者恫之　文明主人爰集同志創製此藥每服十丸戒烟一錢每届五日則減一丸減盡爲止而精神之頽喪者復振矣意氣之衰颯者復旺矣眞有旋乾轉坤之力補天浴日之功誠一餌之方知其效每大瓶七千五百粒實價十元中瓶三千五百粒實價五元小瓶六百粒者實價一元每打十元每封十粒廿文　上海三馬路鼎豐里對門大甡堂内經理處啓 
　　包愈内外痔瘡立見奇功 
　　廣東陳恒德堂始創熊膽珍珠人參蘆飛龍化庤丸此丸獨重用熊膽珍珠人參蘆專治一切惡痔服之立刻消患無形不靈還洋凡患痔瘡之症雖風濕燥熱四時受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更捷每盒正號二元副號一元○假冒甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
　　此藥專治疝氣名馳中外咸推第一廣東彭壽堂鋪分上海二馬路石西首興隆里内交易近多假冒賜顧留心 
　　專治小腸氣立刻見功 
　　小腸疝氣之症治藥紛紛如欲立刻見效實難其選惟本善所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手痛苦難當但將膏藥貼於膀胱之處陰囊立刻縮小其患若失氣鳴脹消步履如飛雖數十年老症無不藥到病除屢試屢驗百發百中誠治疝之絕世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每匣一元　上海二馬路石路西首興隆里内廣東彭壽堂啓 
 
 

Page 7

 
 
   
 
 

Page 8

 
 
   
 
 

Page 9

 
 
[建始分設磺局武昌]  
　　建始設立磺務局廣開各礦磺硝一項由官售銷已有成效兹局員歐陽大令柄榮因該邑城北一帶相距太遠購運不便請分設官磺局以便運銷據情禀請洋務局請示酌核辦理（文） 
[禀控鹽局寗波]  
　　甯波鹽釐捐局由湖商沈學憲包辦其在局司事陸成祥冒加釐金每引兩角又高抬運價尅扣銀水以致鹽價昻貴闔屬肩販恨之切齒謡傳有折毁釐局之説頃聞該地巨紳竺庶常等已據情禀逹撫運二憲未知若何了結也（外） 
[滬城官事]  
　　二十三七鋪巡局委員楊聘侯二尹昨日到道禀知卽日接差○浙江銅局委員候補縣丞華湘坡二尹承基由杭來申住福興棧又陜西卽用知縣洪君亮明府寅昨由原籍安徽來申住盤記棧又歸部卽選縣丞姚榮峯二尹昨亦因公來申住新泰安棧又松江府知事兼理經歷胡叅軍由松來申住鼎陞棧昨日均分别到道禀見（近） 
[侍郎過滬]  
　　工部左侍郎張燕謀侍郎翼前日由英國公畢回華道經滬江住祥發棧昨日命駕入城分詣各署辭行赴京（近） 
[美副領事宴賓]  
　　前晚美副領事安立德君假座滬西味蒓園設宴請公共公廨讞員關司馬會飲（見） 
[派員查閲製造局]  
　　南北洋大臣因製造局總辦將次出洋考察製造派委候補道張楚寳觀察士珩來滬先將廠内查閲一切以備接辦局務（欣） 
[派充管駕]  
　　南北洋海軍總統薩軍門前派管輪學生許陛恩乘龍驤兵輪在吳淞口等處習練駕駛刻己著有成效故經軍門派充建安兵輪管駕之職卽日到輪辦事（欣） 
[札催赶繳下忙]  
　　蘇藩司陸申甫方伯前日札飭本縣汪大令著將三十一年分下忙錢糧赶速催繳（近） 
[法新租界議築馬路]  
　　法工部局自新拓租界以來馬路四通八逹暢行無阻惟寳昌路至徐家匯一帶道途尙未興築以致車馬往還須由西門斜橋等處繞道殊多未便故工部局各董事近日集議興築業已出示曉諭各業户所有該處築路田畝照章每畝給價洋一百元赴局具領聞已繪樣立樁尅日動工矣（居） 
[嚴飭緝兇]  
　　日前本邑南門外因傷斃命之無名男子由地保陳春到縣報驗後案中兇手迄今未獲大令因於昨日飭差及該地保赶緊晒緝如延血比不貸（近） 
[押限理楚]  
　　祥泰絨線鋪東徐鎭宗控掮客王獻之延欠貨銀前晚奉襄讞金大令升訊徐供被王陸續取用各貨揭欠洋四百二十八元屢索遊約情急控追訊之王供所欠貨銀一帳可查求恩交保措還大令判押限五天理楚（見） 
[償銀了案]  
　　英商貿興洋東控王嘉賓卽加炳購地不遵合同前午後讞員關司馬會同英德副領事提訊貿興洋人投供前由王經手代購地畝詎被舞弊現查出浮開銀兩請追訊之王供求公斷司馬商之德君判王交捕帶同捕房押償還銀五百兩了案（見） 
[塌車肇禍]  
　　協興木行塌車夫徐阿金等四人昨日送貨至元芳路將男孩陳瑞甫撞倒受傷甚重由二百八十號捕將兩造一併拘入捕房奉飭徐等押候解辦陳孩送醫求治（古） 
[大令騐屍]  
　　昨報紀形同匪類之陳洪生被人剌傷報捕送醫斃命一則兹悉死者實名陳士生係崇明人當晚臥在楊樹浦十二圖九十六間房畔被鄉民羅永生等悮認爲盜遂肇此禍當經該圖地保報縣請騐捕房又將陳屍舁入斐倫路驗屍所昨日四點半鐘上海縣汪在令帶同刑仵蒞驗委係受傷後流血過多身死屍子開郎求請伸寃大令飭其結領棺並赴肇事處查勘一週而回（古） 
[拘獲拐匪]  
　　昨日鄱陽輪船抵埠載有拐匪李炳人李如意李炳祥與婦人李王氏鍾徐氏等并被拐女孩十五口爲包探趙銀河偵悉一併拘入捕房捕頭飭將李等三男收押兩婦送押西女牢被拐女孩暫送濟良所留養候解公堂訊奪（見） 
[英界火警]  
　　昨晚八句半鐘大馬路小菜塲東首某號失愼詳情再錄（見） 
[九訊誣控拆梢牽涉通匪案]  
　　英繙譯寳述德君昨日上午蒞廨會同讞員關司馬第九次訊錢毛毛控朱海郎王毛毛等一案先由被告律師愛禮思傳訊見証潘子甫供詞潘稱在南市董家渡開鐘表店每一禮拜至祥園二三次不等己有二年十月初四晚錢在祥園被逮之時在彼目賭又問爾在祥園出入日久可知堂倌何人答因現錢交易並不認　堂倌此次緣穆律師知小的在彼吸烟眼見拘錢之事故令來案作証餘無别情穆律師傳訊五十四號西探馬克濤曰爾昨天辦公曾至董家渡去否答稱因有人说及潘之鐘表店曾有二人前往恐嚇謂潘再在公堂拖累應桂馨等必將爾店封閉故曾親往訪問愛律師謂詳查確據固亦應辦之事但説及此事之人爲誰其人是否可靠爾往探訪是否得實馬稱當日見一店中老婦問其爾等聞此封店之言驚恐與否老婦答言甚恐我因安慰數語允爲保護而回至於來説此事之人因尙有别事托伊探聽未便説出姓名穆律師謂此事關繫緊要如愛律師必欲指出其人本律師可以著其到案語畢卽傳錢毛毛之妻沈氏至案由穆律師問供氏稱十月初四夜因夫未回次日至祥園找尋櫃夥答稱已解公堂小婦人駭詰何事其時應桂馨亦在櫃内聲稱爾夫人太利害范高頭船户不少洋紗生意被伊壞事小婦人聞言大恐勸令調停應云要罰小婦人答伊家貧應言議定罰歀更須具結嗣後不許再做洋紗尋一英界店鋪打蓋圖章並在陸頌和朱海郎王毛毛前服禮方可將案求消約禮拜一回話而散次日因至捕房與夫見面將應所言向夫告知夫言寃枉不能答應愛奸師聞言起曰此案乃是寃枉並非誣控係錢自己説出於是原被律師互相辯駁堂上卽照寃枉三字錄供穆律師問罰欵究要若干供曾言多則一千八百至少須五六百郝門律師問因何欲與陸頌和服禮氏供因同西探曾至伊家抄查之故穆律師又問此項罰欵如果拿出交與何人氏稱交與應手訊畢退下穆律師又傳見証陳根祺問供稱年十九歲前定范高頭之女未曾完姻現在不願再娶陸頌和乃係行東王朱俱是船户小的向在法文書舘讀書由陸嘱顧百千喚至源來行中生意與顧同往通州收帳去年十一月起本年四月爲止在通州上海往來第一次三月間送至范處時辰表雪茄烟及洋七八百元第二次四月間送去零物又洋七八百元送去之洋開有細帳按照洋紗多少每紗一件計洋五角因上年有坐船一艘爲捕房拘獲搜去人名簿一本此後均以全記爲號然陸頌和每件提洋五角與茫顧百千祇與三角五分其餘被顧吞没因被不的説破顧卽不睦乃在范處播弄是非范欲置小的死地幸有孫錦章暗中通信從通州羅計港逃命而回初時陸曾應許小的每件亦提五分酬洋穆問此五分何時所許答在上年十一月書館出來之時此欵言明存在顧百于處以備喜事之用今年五月向索陸卽推托八月至顧家避不見面適與舊同事之錢鼎臣相遇訴知原委同至捕房控告冀免後累 
 
 

Page 10

 
 
當時自已寫一供單留呈捕房是實穆律師卽將該供單檢出呈案因爲時已晚訂於下禮拜一上午再訊（見） 
[上海縣案]  
　　船户王阿根雇輪拖帶逃捐由閔行釐卡送縣訊供狡飾收押在案前日汪大令復訊王供上月二十一日裝花五百四十包小的自不在船託夥關姓逃捐是實大令以前堂不合謊供判掌頰一百下還押再訊○俞桂生虧欠葛慶華之洋避匿葛將與俞股開染坊之陳根福扭押法捕房陳母年氏向俞理論俞反唆妻楊氏投縣控被陳根福誘去關閉等情朱氏聞知前日扭俞到縣喊控大令訊明底藴判俞送法廨訊辦○萬宗文分給地十二畝與寡媳何氏該媳糾兄何春田母舅孫姓搬萬棉花十四包售洋六十餘元前日復往搬花將萬夫婦毆傷控奉大令提訊判候查明究辦○改過局解押滿流氓趙永增請示判著趙之母舅來案保釋（近） 
[總工程局紀案]  
　　潮惠會館擺設賭攤之王關通與同類三三爭奪攤基互毆將三三毆傷頭額由十三號巡士拘局請究正裁判官孫明府判王關通罰洋一元五角將一元充公五角給三三醫傷○太平弄鼎茂小錢莊夥宋子堯陸長林因暗昧事在途扭毆由巡士拘局孫明府提訊之下以両造均不安分判各其改過結飭釋○前報紀同茂棧茶房張秋堂控閔行扞船陳旭初吞貨一案昨日孫明府復訊陸木全湯儒齋曹桂生陳旭初同供奉斷攤賠洋三十元無力照繳須求察出何船吞貨明府飭張指認詎張不能指實明府飭其咎由自取姑著陸等四人幇同查詢查核（欣） 
[英美公廨早堂案]  
　　銅匠汪阿才與過犯黄阿標在美租界身藏利刃强攫路人陳保才朱來法張二生張樹生曹林保等衣服時表由探錢盈堂拿獲解究襄讞金大令商之美副領事安君判黄押西牢一年汪押西牢九月○水探陸阿九禀莊鑑和卽林和竊茂生洋廠香烟曾被因案在押之王嘉賓串同捕夥李阿六向莊等詐去洋六十元香煙亦被取去請究訊之莊供與探同王供祗得洋十元因在縣署涉訟已經繳案大令以各歸各案判王押廨二月照數賠贜洋一百四十元如違加押四月○朱小弟因其戚周桂林之妻鄒氏逃避法界賣娼設法領回詎氏以朱糾人兇毆爲詞投訴包探朱桂生解究經大令察得並無傷痕判氏交夫領回管束惟朱不應多事著罰洋十元充公○馮景範控拆貨工人胡文明等加索工資由探張天林拘得胡等十七人判押七天在案昨日又獲洪紀泉等十一名解究大令判洪等各押捕房兩禮拜王本記等九名各具安分結開釋完案（見） 
[法租界捕房發落]  
　　沈阿林竊皮衣多件質洋四十元被探緝獲吊贜解究有英捕房劉姓包探投稱衣係畢老四所失請爲給領陳明府於發落時准予領去沈押候枷示二十天○黄鶴亭竊法書信館郵票逃往杭州己誌前報兹黄見事不了昨日自投捕房陳明府姑念無知從寛判罰洋十元充公○李坤泉在醫生處就診與王阿虎爭先起釁毆傷王之頭面經公堂判令押候罰繳傷費洋十元在案兹因李在押日久無力措繳昨日提案斥釋（居） 
[美租界捕房事]  
　　某西人酒醉在坤明路滋閙由捕拘入押候醒釋○錢阿大竊新記浜路松板由捕拘究因無失主開釋○王芝惠行經黄浦路被流氓搶去銀洋並刀傷手部報由捕房飭探倪順全查獲李阿春陸關福二人押辦（古） 
[更正]  
　　昨報紀泰興縣民人毁學之由係揚州訪函頃據友人來述謂金太史浮用等事係屬子虚合爲附誌於此（外） 
來函 
[長沙曾鑒吾致江蘇學會書]  
　　蘇省學界諸君鑒僕僻在湘省近聞貴省於爭額事主持甚力又聞全省學會已就成立不禁額手稱慶謂貴省學務從兹可以日有起色雖然竊歎貴省僅能爲其細而不能爲其大也夫以本省之財産興辦本省之事本省人皆有干預之權此皆世界之公理也凡事應爾而于學務尤甚盖學務者造就國民之基礎全省興廢之所關國家存亡之所繫僕留東數年學成歸國道經上海南京等埠各處皆留連數日借以調查一切不料貴省之現象竟有大惑不解者在則貴省之著名大學堂不以本省人自辦而爲多數無知請之候補人員之巢窟也貴省最著名之大學堂上海則如南洋公學聞該校一切課程尙稱完善然所缺者有形式而無精神蘇州則如速成師範高等是二學堂形色精神兩皆無有不過書院之變相耳南京則如水陸師將備高等三江師範及前格致所改之實業是數學堂者非但無形式無精神且時現種種不可思議之怪象噫三吳巨區夙稱文物之藪乃學校如林所在黑暗誰實爲之而令致此推原其故大抵皆誤于各學堂之腐敗總辦而爲之也夫貴省如著名學堂之總辦類皆外省候補人員爲之我國宫場人物大部腐敷者居多其所揣摩最熟者要不出勢利二字而欲望此輩之留心學務造就國民是欲責盲者以離婁責聾者以師曠鳥見其可也貴省人竟能俯首下氣聽若輩之貽誤無數青年何其愼也夫全省之機關以武備爲最要試問貴省之武備學堂中有一貴省人主持否無有也夫主持者果係熱心敎育之人即外省人猶之可也乃主持各學堂者皆係無恥之尤狗彘不食之輩如南京水師學堂總監督蔣錫形者卽前中法一役沈艦而逃之國事犯也乃令靦顔爲水師學校之代表人矣陸師總辦之俞明震者乃新黨中之僞種也吸鴉片好狎邪卑汚齷促無所不至而徒以逢迎上司壓制學生爲無上之妙策將備總辦陶森甲者亦以夙負盛名悻膺此任外人非之者徒以共引進同鄉爲彼詬病而不知彼所引進者皆其　戚故舊牧夫走卒而湖南之志士不與也試問該堂此次卒業學生湘人雖占多數有一翹然特出負軍國民之偉畧者無有也僕雖湘人甚不願其引進此輩貽我湘省羞也武備旣如是他若高等三江師範及實業亦係本省師資財政之所關也乃聞爲是數學堂之總辦者闒茸依然高等學之總敎乃繆某該堂一切皆其主持徒以夙負八股白摺之盛名謬膺敎務其宗旨以養成學生奴隸之資格爲主課程腐敗學生脆柔故該堂開辦數年一無成效實業學堂之總辦乃李閹之子聞該堂一切課程尙不足當普通之目實業於何有三江師範之總辦近爲李君梅庵觀其到堂之新政似有整頓氣象然尙未知結果何若夫以上所列舉之學堂如武備如高等如師範如實業皆本省命脈之所繫國民敎育之所資其現象乃如此僕尙何言哉尙何言哉雖然實有不能已于言者則以貴省學務之不興非但貴省人受害中國各行省亦將同受其害也貴省地勢居揚子江之下游爲南洋第一門户物産殷闐財賦充足五洲之人麕集其地虎視鷹瞵咸思染指當此外患日迫窮起力追猶恐不及而乃袖手旁觀聽多數之狐羣狗輩盤據各重要學堂之中志士爲共摧鋤愚魯受其鞭撻僕知不數年間貴天演學界將成就一完全無缺之奴隸廠志士英豪絶無僅有矣於此而欲求爭存於省有界其可得乎僕非過言實以若輩辦學堂之手段非但不能培植人才必將堂中現而之人才誅鋤盡淨彼輩始能暢所欲爲而莫之敢抗若輩之居心僅知保全衣食計之不知爲中國危亡許其手段固應爾爾而貴省人僅能默然聽之此僕所屢索不解者也夫學額讓之人不過爲外省人多培植一人才其究竟尙不出吾中國人猶之可也公産讓之人現雖屬之他人吾内力旣充猶有爭回之一日猶之可也獨至學務一層所以培植人才者在是所以改良地方者亦在是而乃放棄天職聽一班魑魅魍魉輩占據而指揮是不啻置本省無數青年於火窟也是不啻致全省人之死命而絶其吭也貴省人何其一無心肝至於此極耶貴省人如有一缐之明宜及時合全省人之勢力爲糞除學界蝥賊計然後行投票選舉之法公舉本省之極熱心敎育者出而主持不以名位拘不以年齡限僕知不數年間貴省之學界必有大放光明之一日右爭之不成不若將省城各學關門落鎖令本省子弟閉户自脩决不能令此磨牙吭血之輩隱誤青年於無形也而况國家現今注意立憲准行地方自治夫地方自治之謂何卽本省人辦本省事是也學堂且不能本省自辦他何有焉貴省果能萬衆一心誓在必成僕知督撫雖冥頑决不能冒犯不韙爲把持計亦視乎貴省人團結力之厚薄爾矣如以此舉爲創格則敝省已行之數年矣敝省之大小學堂約共千所其中主持者皆係本省人間或有一二大學堂之總辦爲外省官塲人物然若輩無干預學務之權不過爲本省作傀儡故敝省學務興辦未及數年而成效已斐然可觀各學堂中亦皆課程完備各學生亦具有獨立之精神夫敝省之財政不及貴省也辦事之人才甚少於貴省也興辦學期又短於貴省也乃一則辦有成效一則辦無成效一反比例之式者何哉一言以蔽之曰敝省學堂皆本省人自辦貴省除中小學堂爲本省人自辦外餘則皆候補人員辦理而已僕非好彰已省之美而揚貴省之惡也實則貴省人團結力太薄致合學界蝥賊肆行無忌如此僕不禁爲貴省惋惜也敝省人處貴省之地位早已將此輩斥逐無地矣敝省學界中非但無候補人員之干預卽如本省極頑固之紳士如王先謙張祖同一流人物且不 
 
 

Page 11

 
 
合其千預學務此敝省之學務較發逹于别省者此也雖然敝省之短亦有無容自諱者矣則省界太重規模限于一隅也僕嘗謂貴省人弊在太無界限致令本省權利聽人侵越敝省人又弊在界限太嚴外省文明恐雖收吸要之無界限與太嚴界限均之弊也然與其優容也無寗狹隘是又兩害相形取其輕者之意也貴省人不欲學務之振與則已若欲振興學務舍驅除學界三蝥賊外無下手處僕本湘也爲貴省學界進改良之策多事之譏固所難免然僕迫於愛國之熱誠故爲是越爼之饒舌是依違之是聽從之惟貴省人自擇焉不勝翅企懇迫之至謹奉書以聞 
[振武宗社書記員報告]  
　　城内敬業學堂英文敎員韓紀英函云閲貴　　程深爲欽佩僕願隨時力勸學生以及親友不吸鴉片○衢州振武支社社長崔嵬副社長王潛張邦瑞等函云鴉片流行中國其毒較八股纒足爲尤烈惟其烈也故傳染速而滋蔓多天下之足以戕人生毁内家病人國弱人種者莫甚於斯（中畧）嵬等學淺年青雖乏時望而發起全衢振武精神不敢諉爲而退卻也（後畧）城内萬壽宫前王子香立誓全家不吸並勸各親友○營口元康成號郭漁笙函云洋烟之害遍及全國鄙人心傷已久特以人微言輕雖欲發起禁戒無從下手公等具此婆心組織成社誠美舉也竊願追隨於後隨時勸導由一而十由十而百層累遞推結成團體（後畧）杜行鎭姚元春勸槽坊業友吳正千江硯卿立誓終身不吸 
[杭垣官報]  
　　十月初一日憲駕黎明出轅詣武帝廟行香畢上院八座司候補道杭中二恊武職統領旂務紳士均差賀本司經歷陸照磨鄒候補府經歷嚴鎭寰縣丞舒善元從九王慶庚趙惟清均禀見杭州府宗禀知赴臨平一帶查保甲差候補府周志靖禀知本日接辦課吏館提調差朶如正禀銷課吏館提調差同知魯彤曾樂平瑞泰四縣知縣靳元華嘉秀海三縣均禀奉臬憲委抽查保甲差初二日候補道雷心仁拜會候補府王晉觀段慶熙潘祖頣瞿倬知縣秦家穆張兆鏞陶霦縣丞郝泰年黎澤耀均禀見初三日杭州府宗由臨平一帶查保甲回省候補府汪清麒禀奉憲委紹郡公幹差縣丞宋嘉珍禀奉憲委署會稽縣丞缺候補縣陳金聲禀奉撫憲委接辦兼署撫憲收呈差府照磨石葉林禀知委江干士藥分局差叩謝初四日候補道戴啓文拜會候補府夏遹桐禀辭赴紹興厘局差知縣胡爲和禀奉憲委全屬公幹差候補縣方象堃禀知奉撫憲委總理文案差初五日杭州府家候補府吳京培知縣潘雲興張其昌貝藴章府照磨潘誦輿縣丞程祖韶黎澤耀高長惠均禀見知縣程肇元禀辭採辦於术差卽用縣增春禀奉憲委壽遂二縣復勘荒差並奉臬憲委錢餘於臨富五縣抽查保甲差初六日候補道楊葆銘禀知本日接辦銅元總分局差知縣岑兆鴻禀奉運憲委岱山鹽局差叩謝德因禀奉憲委平海二縣復勘荒差薛邦祺由京引見回省均禀見初七日候補道萬福康親拜候補府汪清麒禀辭赴紹郡公幹差通判錢鵬年禀辭赴尖山查米差新選永康縣曹鴻澤由京領憑來省禀到候補縣丞毛鴻逵禀奉課吏舘飭知蒙記大功一次存記差委叩謝曾紀泉禀知起服來省禀到初八日紅示慶賀事本年十月初十日恭奉慈禧端佑康頣昭豫莊誠壽恭欽獻崇熙皇太后萬壽例應慶賀合行出示曉諭爲此示仰闔屬官紳人等遵照至期一體隨班慶賀毋違特示候補府宗舜年禀奉憲委牙厘局帮辦提調差通判李濱禀奉憲委江干警察總巡差叩謝初九日署東防同知李金堂禀知本日受事候補府劉蔚仁禀奉臬憲委讞局總辦差候補同知三多禀奉憲委敎練處帮辦提調差初十日東防同知李金堂禀知九月二十九日止經征膏捐解清通判李濱禀知本日接辦江干警察總巡差候補縣德因禀奉杭府委仁和海寗勘歉差籌辦崇匯寳沙水災賑欵送給棉衣由屏號經收經放第七次清單又蒙諸位大善士憫念風潮遭災房物均捲入海夺不堪言公信洋行捐元一千五百兩日新盛邵琴濤四旬生辰答筵移賑各捐元一百兩寳森號李柏葆鼎裕謙益泰各捐元五十兩德昶愼怡然大春各捐元三十兩高易公舘捐元二十五兩運記公記德順祥各捐元二十兩全泰美捐洋七百元瑞和洋行賑房捐洋五百元趙馥記魯意師摩各捐洋一百元金利源捐洋四十元鴻裕仁捐洋三十元晉大松江許海記各捐洋一十元瞿富全捐洋五元眉壽堂葉捐洋四元全泰美捐棉衣褲二百件北天成捐棉衣褲六十件鴻遠堂捐棉衣褲四十件謙誠元周仲若各捐棉衣二件以上共捐規元銀二千零七十五兩捐英洋一千四百九十九元捐棉衣褲三百零四件上海正心善堂司董郁懷智曾鑄趙榮昌祝大椿朱佩珍蘇德鏞張嘉年席裕福張德鎭熊定保鄧熾昌焦發昱沈顧承宋逹道葛繩孝陳作霖同啓 
[上海六馬路仁濟善堂籌振公所施子英經收各處山東等賑捐十月初一日至三十日第一百三十五次清單]  
　　廿三日朱承福洋十元廿六日蘇滸關鹽局交來陶炳松洋十六元廿七日章正輝洋五十元又王梅修病愈完愿洋五十元本月　共收洋一百廿六元扯七三申元九十一兩九錢八分連前共收規銀十六萬二千九百八十四兩二錢零二厘除解各處賑欵外净存元五百四十八兩零四分五厘銅洋八十三元九十五角 
[德發洋行經收上寳義務善會捐欵第廿五次清單]  
　　錫策堂洋三百八十元棉衣五百件泰州延壽堂洋一百元胥江釣叟求三子身健洋廿元潘式凡洋廿元隱名氏洋十元泰州延壽堂續　洋三十元顧蘭伯求病速愈洋五元謝吉庭洋三元張文海洋兩元沈道三廬大和各洋一元以上共收洋五百七十二元棉衣五百件 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
