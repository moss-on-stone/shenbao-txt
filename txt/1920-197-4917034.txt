# 1920 - 197 - 4917034

 

Page 1

 
 
   
 
 

Page 2

 
 
   
 
 

Page 3

 
 
時評 
[段祺瑞與袁世凱（冷）]  
　　袁世凱自爲罪惡而使人受之段祺瑞縱人爲罪惡而己代受之故以個人論段實勝於袁然以國家論則其爲罪惡同也段祺瑞個人之志節未嘗不足道然段愈足道而其部下之人之罪孼愈不可恕何也以足以爲善之人而借之以爲惡是不特有負國家抑且深負段氏 
段祺瑞今以窮途失志而謀自殺矣其爲怨憤其爲悔恨雖不可得而知然其不屈不苟之精固非彼全無廉恥者所可同日語也 
[命令]  
　　七月十八日大總統令晋授陸洪濤以勲四位此令 
又令宋有材黄得貴均授爲陸軍步兵上校此令 
又令陸軍部呈請將汪恒泰授爲陸軍步兵中校並加陸軍步兵上校銜周自绅授爲陸軍步兵中校胡長勝授爲陸軍步兵少校均照准此令 
又令李義給予二等文虎章此令 
七月十九日大總統令陸軍部呈請任命李欽洛爲陸軍第八混成旅步兵第一團第三營營長應照准此令 
又令馬廷輝晋給二等嘉禾章此令 
又令洪錫齡給予四等嘉禾章此令 
[専電]  
　　北京電近畿戰事遵令停止地方秩序可望漸恢復（二十一日下午一鐘） 
　　北京電戰事復起津路毁去兩段京車又停（二十一日下午九鐘四十五分） 
　　北京電東路又發生戰事旋卽停止張口王部與徐部接觸商界停市（二十一日下午九鐘三十分） 
　　北京電廊房宋旅謀反抗又將京奉路拆斷直軍己包圍勒令繳械（二十一日下午七鐘四十五分） 
　　北京電曹以引渡罪魁爲先决問題單開徐樹錚曾毓雋丁士源正法王郅隆驅逐李思浩朱深梁鴻志等十二名免職罰鍰（二十一日下午三鐘三十分） 
　　北京電段今日舉槍自殺經護兵奪去仍具自殺决心家屬現輪流守護（二十一日下午七鐘四十五分） 
　　北京電使館消息馬良佔德州（二十一日下午九鐘四十五分） 
　　天津電曹鍈晨十時往泊頭鎭指揮軍隊攻德州（二十日上午十一鐘） 
　　天津電北倉方面現完全爲奉軍把守今晨又有飛機一架向該處奉軍抛下炸彈但仍無損傷（二十日上午十一鐘） 
　　天津電傳良佐今晨單身往謁曹銳爲段祺瑞作說客省長大怒立將其拘禁（二十日上午十一鐘） 
　　天津電天津今晚十二鐘後禁人出入實行戒嚴（二十日上午十一鐘） 
　　天津電東路今日祇有小衝突聞吳佩孚西路派兵二旅往蘆溝橋横過京奉路之黄村欲將楊村之邊防軍之後路截斷（二十日上午十一鐘） 
　　北津電北京派來和代表六名請奉直軍先行罷兵隨卽實行四條件奉直軍拒絶之罷兵一事仍無效果（二十日上午十一鐘） 
　　天津電奉軍馬砲隊開抵天津者繼續不絶京津路軌雖己修復但爲車軍所塞致今日火車仍不通行惟各路局决定馬日試開客車一次（二十日上午十一鐘） 
　　香港電譚延闓通電討段願作前驅（二十二日下午七鐘） 
　　香港電軍府哿日密會通過下討段令及軍事籌備各案 
（二十二日下午七鐘） 
　　香港電海軍消息擬不日宣佈討段爲直系聲援（二十二日下午七鐘）　　電港電自北江滇事發生各軍赴桂募兵現新兵來粤者計六千餘（二十日二下午七鐘） 
　　香港電川電熊己逃成都治安由劉成勲維持（二十日二下午七鐘） 
　　香港電軍府接吳佩孚電詢（一）湘軍不出鄂原因（二）藍天蔚能否助王占元（二十日二下午七鐘） 
[公電]  
　　曹錕哿電各報館均鑒段某不道肆意横行弄兵京畿殘民以逞各省聯軍憤紀綱之將墜痛人道之無遺聯合同民壹志救國並無繊毫私意可質天地鬼神邇來安福系力竭勢窮覆亡在卽猶復鬼域其心豺狼其性設詞誣揑謠惑聽聞或謂此舉爲直皖之爭或謂其中寓復辟之意挑撥離間肆彼陰謀雖爲識者所嗤恐難盡燭其隠亟應揭其内奸爲天下告查各省聯軍此次義舉純爲救國良以安福系數年以來假借段徐把持政柄陰行賣國横挑内亂種種罪惡罄竹難書各省同志或綰軍符或膺疆寄對於國家大局人民安寗當負完全責任且外觀列强之大勢俯察人民之呼號辰此任彼横行深懼國將不國是以不顧利害共起義師絶無私意於其間何來省系之界限矧賣國者非盡皖藉舉義者非盡直人全國一致同仇省見早經融化奸系造此邪說不過飾掩其罪惡以掀天下之耳目藉免天下公敵之罪名而欲蓋愈彰多見其不知量也至曩者復辟一役是誰造作而成早爲天下所共曉同人等或曾聲明反對或曾舉義興師當亦天下人所周知况廿世紀潮流只有君主攺共和斷無共和攺君主稍明世界大勢者率皆知之同人等雖愚萬不至作此無謂之舉即定武張公亦早聲明報盡清恩服從民國態度光明毫無私意則復辟一說尤屬無稽之談總之錕等此役爲國家安全計爲正當防衛計不得己而用兵是非曲直事實昭然苟有私心不但無以對同儕亦且無以對天下敢布誠悃正式擊明惟祈公鑒曹錕叩哿印 
　　趙倜皓電各報館均鑒竊自安福跳梁政綱解紐把持朝局厚樹黨援包藏禍心肆行兇慝外增國債内括民財國會聽其指揮閣員受其支配上不承於總統下不謀於庶人鬻爵賣官名爲黨費窮兵黷武假託防邊海内爲之寒心道路於以側目雖鐘鳴而漏盡猶倒行而逆施近更愚弄合肥威脅元首甘冒不韙妄自搆兵挾政府以脅羣藩行操莽而矯僞命乞彼外力殘我同胞成則爲石敬塘敗則爲李完用旣爲天下所共棄自必盡人而得誅幸曹經略使首舉義旗張巡閱使同申天討同志固奮戈而起各省皆聞風而從論心則彼暴而我仁論事則彼曲而我直對元省則彼脅而我尊之對國家則彼賣而我保之順逆之勢旣殊勝負之操可劵義麾指處百姓簞食以迎先聲奪入前徒倒戈以北邊防軍十五師己宣言停戰上游軍五旅長料通電輸誠天視所昭民情可見孟子曰得道者多助失道者寡助多助之至天下順之寡助之至親戚叛之此之謂也倜志存清側誓賦同仇願率中州五千萬健兒爭進全國四百兆人格爲民除害素以家國爲前提殺賊効忠早置死生於度外諸公夙懷鋤奸之志各抱愛國之忱伏望俯順民心曲從與論共扶大義力掃兇氛出元首於危境之中奠邦基於苞桑之固時哉勿失智者見幾敢布腹心宁候明敎趙倜皓印 
　　田應詔通電各報館均鑒庚日致湖南譚督軍電文曰自南北政爭省口中斷聯軍退駐衡陽職軍孤縣津沙危險萬狀因約各友軍退守沅澧流域而陳復初構兵常澧王正雅通欵北庭職以維持地方起見驅陳出境嗣馮旅人踞武陵職遂退守辰口維時軍隊林立秩序紛纭軍餉無着應付幾窮而羣情惶惶幾有朝不保幕之勢各友軍悚於形勢涣散遂從權有軍政處之設對内對外始得要領及鈞座銜命來湘竊以禀承有自乃電辭不獲左支右絀至於今日有知咎尤叢集而委卸無由亦不嫌代人任過現在長沙克復湘政統一自當將軍政處長即時取銷仍以鎭守使兼靖國聯軍湖南第一軍總司令名義行使職權竊思暴師三年旣無裨於大局復無益於桑梓神明内疚寤寐難安一俟時局稍定自當潔身告退還我初服天日在上共鑒斯言臨電無任屏營等命之至各等語特電奉聞田應詔叩庚 
世界路透電 
[斯巴大會之結束]  
　　十七日斯巴電斯巴大會己於十六日晚間閉會喬治氏曾演說謂彼殊反對武力干涉但德國如不履行煤斤條件則屬咎由自取云議長台拉克羅瓦氏宣稱茲議定諸大協約國及德國各派代表兩人組織委員會於數星期内在日尼瓦開會解决關於賠償問題之各點 
[英俄往覆牒文]  
　　二十日倫敦電泰晤士報云過激黨答覆英國提議俄波休戰之牒對於英國提議簡直拒絶過激黨不允參列倫敦和會以英國並非毫無偏袒之故聞覆文不接受關於藍格爾將軍與南俄避難者之條件但要求彼等無條件之投降覆牒全篇語氣可謂譏諷 
　　二十日倫敦電英國致俄之覆牒今夜發出俄牒語氣極爲模稜釋義不一現須有切實之說明如過激黨侵犯波蘭則英俄恢復商務之談判卽須中斷 
[法國與叙利亞之關係]  
　　二十日倫敦電據法國可恃方面電稱法國與叙利亞王菲蘇爾自昨日起處於戰爭地位因法國圖用倍羅至亞里波路線而取道於菲蘇爾境内之里雅克鎭菲蘇爾態度游移之故土耳其國民軍首領基瑪爾氏近嘗將各鐵路截斷東加里西亞之法軍因以瀕於危境不得不用上述路線以利運輸法軍今己佔據里雅克未受抵抗此爲大馬斯之主要鐵路交叉點大約尚將佔據其他鐵路要點法人謂今爲軍事所迫不得不出此舉法國殊願依照對土和約及英法協約所給予之委託代管權尊重菲蘇爾之主權惟如有必要或將佔據倍羅至亞里波全部鐵路以保大局候菲蘇爾擔保不防礙交通始己 
　　二十日巴黎電總理米勒蘭氏今晚在衆院報告斯巴會議之結果謂叙利亞曾有運動英國反對法國之舉動但英國忠實承認法國在叙利亞之地位米勒蘭又謂願英相喬治與過激黨關於俄波休戰之磋商克告成功但頃聞過激黨己以異常無理之牒文答覆喬治氏矣如勞農政府不接受休戰條約則協約國願以所有兵力保護波蘭云云衆韙其言後以四百三票對一百五十二票通過信任政府案 
[愛爾蘭之新戰鬭]  
　　十九日倫敦電公報云愛爾蘭柯克地方昨夜發生衝突·緣有未携軍械之兵士出外步行爲當地人苛待且被轟擊派入城市之游行隊亦隊人從屋内與路旁開槍轟擊兵士乃回擊之共發彈一百四十八枚見有平民受彈倒地在柯克統帶兵士之長官己發熄燈令自晚間十時起至次晨三時止今日午後杜白林王橋站有軍衣三車澆以煤油而焚之衛兵皆被没收武器而救火會亦不肯援助 
　　二十日倫敦電昨夜有警察四人乘摩托車由加爾威赴鄧摩爾中途爲持械者四五十人所狙擊當場有警察二人受致命傷餘二人力盡被擒巾蔽其目載往段城聞警察得報搗毁段城房屋店舖全鎭皆毁但未聞死傷人數 
　　二十日倫敦電段城損失估計約英金十萬鎊官報自認警察見同事身死慘狀憤而爲此又承認警察開槍並謂據警察聲稱鎭中亦開槍轟擊警察 
[中國近事紀]  
　　二十日倫敦電陸軍部宣稱貝加爾加派出救援幼發拉底河魯美太鎭之縱隊因阿剌伯人截斷鐵路不得前進英縣機以炸彈擲擊魯美太顚獲效果阿剌伯人死傷其衆亂事似己蔓延至夏米雅區該地至少有一部落加入亂黨但未延出幼發拉底河中段區哉英兵陣亡或失蹤者約一百六十人傷者約二百四十四人 
　　二十倫敦電每日電報得悉羅馬尼亞願參與小亞細亞之戰役擬以大軍聽里凡地方英希軍總事令調遣 
　　十九日紐約電墨爾邦大敎正滿尼克斯氏己得紐約城之自由其演說之際謂美國雖無需於澳大利亞而澳大利亞則必有需於美國云 
　　二十日君士坦丁電土耳其内閣業己辭職 
　　二十一日倫敦電南部决計反對礦工所提出每日加給工資二先令與減輕家用煤價之要求衆料礦工將投票以决定罷工與否之問題 
　　二十一日倫敦電勞合特輪船公司稱六月杪以前三個月内英國商船造成三百五十七萬八千噸較諸前季增多十八萬四千噸美國造船則於同一時期内減少四十六萬七千噸在最近之十五個月内英國造船工程增多百分之六十而美國則減少一半 
[太平洋路透電]  
　　二十一日北京電（午後三時半發）雙方現正休戰調和之謀尚未有切實結果安福軍事組織破裂無遺 
　　二十一日海參崴電濱海省共産黨通過關於尼港事變之議案聲明尼港特里亞比新氏雖自以勞農名業行事然並不代表勞農其行爲純屬私利性質實有害於勞農之利益吾人及於羣衆之勢力未爲充分故屠殺許多婦隭之事或係有之然此事全係外人干涉所致今不可不調查眞相並將特里此亞新氏諸人送交軍事法庭此後當以其嚴峻手段取締私利是求之私人蓋此輩有害於勞農宗旨也云云格洛台柯伏萊電海濱省與貝加爾省參與哥蕯克大會之代表通過議案知照赤塔與海參崴兩政府謂不承認兩政府且不受其節制現哥蕯克人擬與農民聯合日人與上烏定斯克政府之談判現己中斷因俄政府要求承認其爲東方政府也日軍退出後貝加爾之舉因此展緩實行 
　　二十二日神户電神户英人協會今日午後在東方旅館開會歡迎英使愛理歐爵士蓋以爵士自任駐日大使以來第一次到神户也 
　　二十二日東京電波蘭孤兒五十三人由海參崴赴美路過日本明日可到東京由日本赤十字會照料至船赴美國時爲止 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[中國與巴黎和會（十一續）密勒氏著]  
　　中國代表團致和會會長克列曼索公函和會會長先生閣下總理會議曾於四月三十日宣告對於處置德國前在中國山東省之權利問題己有决議徴祥亦己於五月四日代表中國代表團提出抗議矣後於五月六日和會全權會議席上宣讀對德議和條件之槪略徴祥對於處置德國在山東權利一節曾要求保留因此種處置似専以總理會議之决議爲根據者五月七日之晚德國全權大使旣接受議和條件原文全部中國代表團亦由和會中取得一份觀其一百五十六一百五十七及一百五十八諸條處置膠州與山東問題尤使中國大失所望不但無一二條欵以示保全中國山東省之領土權與他項權利或擔保數百萬久居山東人民之安樂味彼三條中之語句實足使中國人痛心無極蓋彼輩爲愛國起見方希望由德國方面索還各項權利不意實際上竟因忠心參戰且協約國而受此損失也自總理會議宣告膠州與山東問題後中國全土無不失望民間抗爭之聲起於八方中國代表團曾得國會省議會商會敎育會農會及其他中國國内外重要機關之來函咸力請中國諸代表拒絶簽字於對德和約現於中國人民此種表示極爲顯豁故中國政府對於對德和約舍不簽字外别無他法然一方面亦極欲避此一着以副協約諸國恢復世界和平之至意故於對德和約如能附帶五月六日全權大會中國代表所提對於移交山東德國權利之保留案則中國未始不可簽字中國政府立此决心亟欲奉達左右須知中國之反對並不在德國放棄其山東之各項權利而在反對其有利於日本而放棄之致妨害中國之主權也茲者徴祥服從吾政府訓令瀝誠奉告中國之全權大使等敬當代表中華民國簽字於對德和約惟須附帶一九一五年五月六日在和會全權大會中所提之保留案並遵各項細則進行敢重行申說此爲徴祥再三考慮而出者簽字與否視上此息壤陸徴祥簽字一九一九年五月二十六日 
山東問題决議後之情勢山東問題决議後之一閱月中頗有人壓迫在巴黎之中國代表與北京之中國政府對於和約爲無條件簽字者顧終未有效驗當在萬歲里簽定和約之日巴黎之中國代表團與四國會議曾交换文書如下中國代表圑書（一九一九年六月二十八日午後二時三十分）和會會長先生閣下中國代表團前遵本國政府訓令曾於一九一九年五月二十六日奉上一書謂中國全權大使等凖備代表中華民國簽字於對德和約惟須附帶中國代表團所提之保留案并導一九一九年一百五十六一百五十七一百五十八諸條而與山東問題相係屬者乃和會中之最高會議對於和約原文内外竟不能容納何種呆留案并於簽定和約之前拒絶一切合於公道情誼之調停甚至不許有一種宣言謂中國代表雖暫簽字而將來仍得許中國於適當時期將山東問題重行審慮故徴祥正廷以中華民國全權大使之資格茲特奉達台端今日似覺不能簽字於和約一方面旣將最高會議之最近决議報告政府惟仍以政府名義要求保留中華民國對於對德和約最後决定之權陸徴祥王正廷（未完） 
國内要聞 
[補紀吳佩孚决戰之言]  
　　皖直兩軍戰事勢將告終皖軍固己大敗矣然當調和决裂之初張作霖由京返奉過津之際曾招集各方要人在省公署開一緊急會議開會時各省代表皆熊度激昻一律主戰而曹銀對於段之兵力則尚懷游多謂戰事一開直省首當其衝倘未能大獲全勝東海受段派之要挾乘轉船加以叛亂之名義則直省危矣吳佩孚起言謂共和國家以法律爲根據違犯法律卽是叛亂國家此等名詞非他人所能妄加也段派種種行動皆越法律軌道以外我等起與相抗何叛之有就實際上諭段派所恃者僅邊防軍該軍成軍以來未經戰陣上論段派所恃者僅邊防軍該軍成軍以來未經戰陣經騐缺乏且聞所用軍官多係學生頗有思想决不肯効忠奸黨與同胞爲難一臨戰地潰散立見師長自量僅本部軍隊足當段派全部之衆而有餘即萬一戰而不勝我軍阨守京漢路線聯合西南以直省爲前數河南爲中堅湘粤爲後盾徐圖進取更有張巡閱使控制東北則段派直如甕中之鼈又何慮哉各方皆大赞成於是作戰之議乃决觀吳氏當日寥寥數語而勝負之數己瞭如指掌矣 
德州戰事開始之魯訊 
　　德州方面目前尚無戰事據一般揣測德州方面之所以遲不交緩一因雙方之戰備仍未完全妥協二則彼此均有不欲先行起釁之勢現邊防軍多數駐紥禹城附近五師之混成團准於明日再開往曲柳店黄河崖等處以預爲聲援昨日有自禹城來者云兩軍挖壕築壘岌岌不遑惟截至昨日止尚無戰聲附近居民久己草木皆兵一夕數驚久旱之餘甫經得雨此時晚禾尚可播種乃因戰事影蠁附近十數里内己野無行人矣 
直軍第二十旅駐魯有年聞該旅長吳長植前日忽然撤防離寗究竟移駐何處尚不可知濟寗商民因該旅在寗地方實蒙其惠今一旦返旆防務深虞空虚近推代表孔憲標具呈軍署請予挽留現批該旅調回曾電中央挽留未得准註現己責成第六旅長何元章撥兵塡防决不使地方空虚云云並聞吳旅以鐵路停車己由運河乘船北上矣自備戰以來本省軍隊防地均有變動據目下駐防情形濰縣第五師己撥一團來濟塡防濟寗第六旅拔一團駐韓莊曹州第四旅拔一團駐觀城兗州第七旅拔一營駐曙縣沂水第五旅分駐臨沂郯城費縣東臨補充旅分駐夏津高唐禹城距濟八里許西北鄕無影山向爲軍署存儲火藥之地田督近因時局不靖昨特由九十四團内選派精銳三連前往駐防戰事旣旦夕將現前日省警廳長邀集商界及各醫院院長到廳共同討論從速組織紅十字會馳赴德州方面預爲準備當决定由商界擔任六百元原紅字會内助二百元再由政府撥足千元暫爲置備預定分三批前往其第一批業於前日首途軍事起後日人深虞其在東僑民之生命財産或陷危險己由施交涉與日領訂立規約三項共相遵行（一）中國軍隊完全保護日僑生命財産（二）日領應通令沿鐵路日兵於本省不靖期内不得野操旅行狩獵以免誤會（三）沿鐵路如發現土匪得仍照先訂互剿辦法以圖撲滅 
駐德直軍旅長商德全自兩系决裂以來對於戰事之籌畫不遺餘力一方面由自保定發來大宗軍餉子彈一方面挖築戰壕支配軍隊以便分路迎敵日前特乘一堅小鐵甲車親赴邊防軍第一道防線（卽舊黄河涯）視察佈置週遊兩小時即返軍司令部十八日早九鐘北來電報忽然不通消息梗塞有謂德縣通濟南之綫路爲直軍截斷者大約戰事業己開始矣 
日昨省議會因直皖戰爭問題特召開緊急會議當場議决通電全國聲明山東現處特殊地位不宜牽入戰事範圍直軍之在山東者急應撤回即東省軍隊亦祇許保守本境不得侵入直界以此意籲請各省注意山東外交代爲請命并分電段曹請以此意嚴令所屬軍官遵照辦理現己令秘書處擬稿日内卽可發出 
日昨軍政兩長發出布告云爲布告事查近有人煽造種種謠言報紙不辨虚實任意揭載足以搖惑人心查此次津何一帶發生戰事本督軍省長當經會同文武查吏一體决議以保境安民爲惟一宗旨所有本省防務業己一律布置妥貼並經能令各屬營縣共同負責節據連日報告全境一體安者堵其省城方面及重要商埠各處路線防護尤爲周一切政治照常進行各軍隊並皆手臂一心異常綏睦一切與魯省交界各隣封誼同袍澤休戚相關己聯絡一氣各以保境安民爲主自守疆界彼此拆不相犯對外對内籌畫布置力保安寗須知本督軍省長共負守土之責旣抱守境安民之目的自必循此目的以實施當然爲吾魯人民策其萬全决不使全境以内發生事故爲此飭警廳查禁並通令曉諭外理合會同布告所在商民人等知悉各安生樂業照常生理不得妄信謠言自滋紛擾如有前項造謠之人准卽扭送所在文武官廳從重懲辦决不姑貸特此布告 
[豫省最近之軍事譚]  
直軍與段派之戰連日鮮得詳確之報告昨記者由某方面探得曹王等與趙倜往來之電均與戰事極有關係因撮記如下（一）曹錕咸咸電略云邊防軍佔據涿州·固安·　水等處於寒删兩日向高碑店等方面猛攻東路佔據梁莊·北極廟·向楊村攻擊槍彈如雨敝軍嚴陣以待云云（二）保定郭參謀删電云删日段軍百餘人僞降猝然發槍我傷數人士氣憤激衝鋒直上進佔涿州以北奪獲大砲四尊機槍多架郭葆楨删印（三）王旅長銑電云十五日指曉直軍開始進攻邊軍節節退卻或四五里六七里不等我軍同奉軍鄒芬所部合力進攻追過涿州邊軍一師一旅一團全團殲滅知注謹聞王濟臣銑印 
同盟軍原來計畫以直軍爲前線以豫援直以鄂贛援豫以蘇軍牽掣皖魯之師以奉軍拊京畿之背與直軍互相犄角今聞張己率兵入關主己於十五日令十一師渡江陳部安武軍繼之鄂軍第八第四兩混成旅同時開至廣水孝感等處節節進行以實行其援豫計畫故武勝關信陽州一帶雖有上游吳軍亦不足爲直軍患至豫省軍事近來亦大忙碌駐洛之西北軍近在孟津搜索民船意圖偷渡逃命爲豫軍堵截仍回南岸該軍衣食俱窮形同乞丐每日向四鄕派飯騷擾不堪行人經過鮮不被截剥衣脫鞋時有所聞該軍兩旅僅有快槍四千餘支每人分得子彈入九顆蓋己無戰鬥力矣刻下趙督與直奉各軍議定準於三數日内施行總攻擊逼令繳械遣散以除心膓之患豫南方面趙己飭第一師長成愼馳赴駐馬店令宏威軍司令趙傑駐確山寳德全亦於日内前往助防與鄂軍作夾攻勢南陽吳慶桐此次曾電請曹銀代向趙督說項又倩成愼代表心跡决不助段並將其部下散布各處専任剿匪以示决心 
[直軍戰勝後之鄂訊]  
　　日人某通信社二十一日漢口電云直軍報捷後王督軍己决定態度聞曹錕以王督軍爲後援軍總司令王督擬率鄂軍參加又一消息王督軍與曹錕協議結果决定恢復京漢交通日内即可通行又電云王督軍探知鄂省人民與吳光新殘黨計劃擬於二日内起事之報現正嚴重警戒中又京漢路本日開到廣水於一星期内可開至保定 
[吳光新拘後之情况]  
　　十七日下午武漢兩商會代表徐榮廷萬澤生張則先蘇善夫吳佑人吳幹丞等十餘人謁見王督軍王督軍將扣留吳光新之情形源源本本詳告一切大略如下皖直爭起王督嚴守中立對於雙方毫無偏袒吳光新爲謀皖系發展起見先調四營王督卽竭力勸阻嗣調兩旅王督又親過漢口面晤吳氏謂加皖軍力於武漢直必繼之皖直互爭一旦破裂武漢勢必麽亂我在湖北數年承鄂人愛載不忍兵戎相見塗炭生靈吳光新乃發誓謂决奉老大哥之命再不調兵此己往之事也十六號吳氏在奉直會館用漢口海天春番菜讌請湖北文武行政長官王督本擬偕省長同往忽接電報處密告吳光新又有密電調且沙上游兩旅刻日來漢王督閱電驚詫不己同時接吳光新電話謂親來軍署面談再往奉直會館王督亦表歡迎不一時吳由漢至軍署王督當即延入質問調兵理由吳諱無其事王督以電己證明吳惱羞成怒謂調兵與你不相干王督謂我是地方軍政長官應管此事吳愈强硬王督謂你一定調兵我就對你不起祇好將閣下扣留於是吳遂不能自由矣何省長以下各官員均在奉直會館候駕一聞驚信均各鳥獸散王督旣扣留吳氏一面電令漢口商會長萬澤生會事鎭守使副官畢君赴漢口英界宏安里吳氏衛隊營王營長私宅·商令繳械王不服以交换放出吳爲辭正研究問槍聲突起用武裝勒令繳械王營長無法只得遵命繳械所有雙方被傷兵士均由漢口紅十字會抬往醫院診治其餘市面驚擾人民恐慌張敬堯逃避一切情形諒武漢各界必己詳知不必細贅也王督軍繼又嘆曰吾於皖於直均無關係上服從政府下保衛地方不知其他吳光新逼我太甚不得不押將來段督辦有言我自當之决不令湖北人當之也吳氏與我素有交誼現雖被留軍署花園飲食衣服一律優待將來世界承平吳光新與我打官司我亦只得聽之而己再吳光新現駐孝感兩旅長劉躍龍趙滙福二人均係王督軍第二師舊營長撥歸陳二庵赴川隨由川交吳光新節制是劉趙兩旅長於王督之交深於吳氏之交淺吳氏被扣後王督電慰兩旅長曰爾等如安静吳氏卽平安爾等如暴動我則以相當手段對吳矣現己派十一師曁第十六混成旅開往下游一帶監祖一切並聞趙　華旅長己馳赴諶家磯矣 
另一消息漢口槍聲一響武漢商人莫明眞相均起恐慌武昌商會長徐榮廷邀同副會長張則先會董吳幹丞並約漢口商會長萬澤生會董蔡輔卿蘇善夫汪美堂吳幹廷史晋生等於十七日午後一點鐘晋見王督軍王督宣布武漢防務鞏固上下游張吳軍隊己有正當辦法至吳光新留住軍署蓋因其蓄意不良有碍武漢不得己耳但加特别優待如其部屬軍隊别無非法舉動一俟大局平息自當恢復其行動之自由並請徐萬長等轉告各商各安本業萬忽驚疑要知迫令吳之衛隊繳械確係防範其有擾害行爲云云徐等唯唯興辭惡行時督軍又曰武漢以後絶無絲毫之事也 
吳光新被拘後與其副官留住軍署極荷王督軍優待刻己移住東花廳派衛隊一棚保護茶點飲食欵待一如上賓吳氏亦適然安居並准通信各處聞王督軍昨將留吳暫住軍署不得己之苦衷通電各省並電總統國務院段督辦祇云爲保全鄂境治安其他一切行爲並未涉及吳光新來鄂時在民國二年原先所部僅十三混成一旅嗣至宜昌入川劉躍龍所部之第二混成旅方歸其所轄吳入川後迭次招募輸送隊共編四大隊七年南北停爭吳以輸送隊改爲暫編四個混成旅刻己調兩旅到灄口信陽其餘均住宜昌巴東松滋白洋四旅軍隊約一萬數千人馬砲輜工各隊多不完全王督軍刻己派員分途安撫暫由各該原任長官節制能否服從此時尚難預定萬一違抗如漢口吳軍之幹部及其衛隊妄肆暴動亦惟有勒令繳械决不能爲鄂西患也所有漢口警備事宜昨又增駐近畿軍及十八旅軍隊益增完固不至再聞槍聲矣 
王督對於吳光新張敬堯所部軍隊决定實行賢視十七日己分别大調遣大略如下十一師李奎元全赴信陽監視吳軍行動吳兵約一旅一團第四旅劉佐龍又地二十一混成旅孫傳芳赴廣水一帶監視吳之兩團行動十八混在旅趙勞華率一團赴潛江會同新編安武軍陳德修一部分軍隊實力堵截吳兵下駛之一旅一團軍隊十六旅馮玉祥暫緩下鄂令截吳軍下駛之後路（以上就吳部言）第三混成旅盧金山赴武穴監視行鴻恩張繼忠等之軍隊又張敬堯在陽邏一帶駐紥之軍隊王督派兵艦兩艘前往勸令繳械給資遣散又聞張敬堯潰軍現己接照原擬辦法編制妥協開往黄石港等處駐紥其餘夫編散隊一律資遣回籍其己編在之七師所地點均有近畿六團軍隊及湖北三混成旅軍隊監視以昭愼重（以上就張部言） 
[湘省出兵說之續聞]  
　　湘省出兵問題前以王子春尚抱中立態度不易籌商故久無確實辦法蓋不僅不得王氏贊成湘軍不能通過且湘鄂誼同休戚尤宜一致進行也故譚組庵於接得吳子玉來電後卽迭派代表赴鄂請王氏贊同交涉多次又經梅聲蔣作賓諸人從中聯絡陳說王督始行允許與湘省一致進行譚於王督同意後即與軍界各要人籌商辦法遂决定組織湘鄂聯軍之策由湘鄂兩省各出師旅若干編在湘鄂聯軍推舉一人爲總司令總攬全軍進退攻守之權此策旣定乃由譚氏委蕭廣理爲代表即日赴卾與王接洽蕭代表尚未首途而吳子玉又來一電請組織直豫湘鄂四省同盟軍以解决大局並請由湘鄂兩省發起以期妥協此時鄂王亦來一電大要係報告駐紥通城蒲圻新堤一帶之直軍均己開往武漢並謂至必要時應請湘軍應援以示湘鄂聯成一氣之意是王對於同盟軍之組織必可赞成故蕭廣理當即迅速赴鄂商請共同發起並派張子午分赴直豫籌議進行至湘省出兵額數聞係由兩旅或至四旅之數出兵計劃亦己數次議及湘西鎭守使田鳳丹之意（田於昨十五日到省）以爲湘省出兵萬不可緩惟必特别審愼以免貽誤事機因向譚氏建議請先由湘西出兵鄂西與鄂西靖國軍聯絡東下然後省城之軍再由岳州出發如此辦理則不惟足以來攻吳光新且可防　他種種變動聞譚氏甚以此項計劃爲然將來如實行出兵必將照此計劃分途進行也 
[江西軍事近誌]  
　　吳軍與姜軍合變 
張敬堯部第七師軍隊在江西樟樹市汊生米街各處與贛軍衡突情形屢誌前報日前喧傳與贛軍抵抗之兵爲吳新田部並非姜團云云茲據調查肇事張軍確爲吳新田與姜團混合而成（修水萬載距離甚近僅二日程皆在湘邊）旬日前姜團長率隊過樟所部不肯繳械與贛軍屢直小衡突時二十三旅長張之傑承陳督命　姜偕來省垣面商一切陳囑姜力勸所部和平解决又於十六日歡宴姜氏盡力敷衍其實姜團長固尚和平而所部軍隊則異常蠻悍不聽勸告卒成激戰彼此傷亡甚衆姜團在湘時卽有亂混成團之名以其好勇很鬭不明軍法也湘戰發生姜團偶與南軍交緩即退入贛境並非不耐戰鬭蓋有他故在焉生米街贛軍於十六晚與姜軍開仗一次頼機關槍刀所向無敵姜部子彈不足難以持久連日繳械之兵約有一團之衆均己派四十五團兵士押送九江赴漢尚有一團餘人野蠻難馴不願繳械姜團長會赴生米街鹳勸慰所部兵士仍置不理十七八日聞均停戰今晨（十九）四十五團一營又開往生为附近助防恐日内尚有戰事發生也 
[粤省對外聲中之内憂平]  
　　自曹吳决以武力對付段系此間視爲非常機會議定實行助直比復接直派來電催促顧以一時出兵爲難擬由外交方面着手前日温宗堯親往沙面各領事館請其轉電北京公使團阻止參戰軍出動惟因各領事不願干涉中國内政故交涉未得要領昨軍府又開聯席會議籌商應付方法討論結果桂軍遽難調動因令譚延闓黎天才路先行出發稍俟時機再令駐令駐粤浙軍攻閩惟黎天才最近來電頗持異議略謂討伐計畫夙所贊同第和會未經宣布决裂以前遽行興師恐予人以侵襲之口實至直皖戰爭屬北方内部之事似未可同流合污更不必用期偏袒云云軍府據此以黎前後異致恐有他故特電藍天蔚查明眞相再行定奪至浙軍攻閩必須假道閩南陳炯明寗不之慮恐一旦挑動粤軍東江或起戰事故此時尚在考盧中必先籌固奥防然後進攻且近日内變可慮如李耀漢餘黨擾亂恩開袁帶餘黨騷擾東江下游一帶雖先後撲滅而刼灰難免復燃又聞龍濟光李耀漢等曾派人携帶鉅金運動軍隊前日劉志陸部下即發生此項事實又軍署消息近據探報龍濟光部將李嘉品己南下返香港又民黨要人 
 
 

Page 7

 
 
近來返香港者極衆將於粤事有所運動日來軍署接報關於此項消息極多故莫督軍昨特頒發通飭各軍官等謂近有亂黨派人來粤到處運動煽亂愼勿受其煽惑云云蓋即因此而發也由此觀之則此時出兵助直尚屬虚聲惟仍暫時觀望直系如獲勝利則以攻閩爲第一着先去陳炯明以免以膓之患次去李厚基全佔閩省地盤總之皖直苟非調停了結無論孰勝孰負吾粤恐均難免戰禍也 
[廣西第一師範之風潮]  
　　廣西通信云省立第一師範學校素穪辦理完善迨劉介自長該校以來剛愎自用對於學生救　運動多方壓抑曾爲當地敎育會及學生會所警告劉乃稍戢淫威并親自至申江南通等處游歷回里後故態傷萌凡遇學生會派出調查員稽查日貨者即厲行禁止并將各學生減分記過日昨（十四）竟將學生會辦事上之主要人物如陳拔萃方規黄每樹梁滋潤黄賦之等十餘人斥退出校卽素以新潮敎授學生之敎員如陳學禮黎旋乾等亦設計剷除且持省界主義排斥省外敎員如湘人顧鑄公等現亦紛紛辭職該校學生數百人覩此情形甚爲憤激嗣即召集各班班長會議設法對付并懇求其將所斥退學生之牌示取消劉不允該校學生僉謂本校長旣與多數學生意見不合且與社會主張相反吾等當一致反對遂於昨夜九時一律出校并通電全省歷數劉氏反對學生救國運動侵騙校欵濫用私人懇求各方面主持公道爲學生後盾劉氏則以該校學生恃衆威迫近因挽留陳學禮黎旋乾顧鑄公等敎職員不遂乃聯袂出校意存要挾事請省長核示兩方相持現　米决不審該省當局如何處理耳 
[豫省會彈劾財廳長鄭焯案]  
　　提出七大罪狀 
河南省議會自前月開會以來到會者向屬少數故所有一切緊要議案暫時均爲擱置（如預算等項）今忽提議此安署名贊成者均數十人是否純爲河南利害起見實未可知兹將原案錄下財政廳長爲一省財政總滙機關得其人則雖值財政竭蹶之餘亦可徐圖整理不得其人則財政日就困窘馴至不可挽救所關甚鉅查河南財政廳長鄭焯值此財政困難不爲開源節流之圖惟以聚歛敷衍爲事以致入不敷出竟至二百餘萬之多長此遷延將至破産該廳長整理無方咎無旁諉茲將該廳長違法瀆職各節分列於左（一）揑造預算我省每年圖地歲人在蔣前財政廳任内約收一千零二十萬餘元該廳長到任後去歲減免漕耗約計每年不過少收七八萬之譜而該廳去歲所發通告豫省財政狀况書所列國家預算歲入總數爲九百六十五萬二千餘元其呈報中央之豫省八年度國家預算清册所列國家預算歲入總數則爲九百六十四萬八千餘元即就地丁一項言之我省定額爲三百萬餘兩經攺征銀元按二元二角計算爲六百六十萬餘元而核以通告財政狀况書内國家省地方兩預算表所列丁地總數合計僅六百二十四萬餘元且該表内說明田賦因歉蠲免約一百萬元實際亦無如是之多此就歲入方面該廳通告書其預算不符者一也至歲出方面該廳通告書所列八年度國家歲出總數一千一百三十七萬餘元而呈報中央之豫省八年度國家預算清册所列歲出總數爲一千一百零九萬餘元相差竟有二十八萬餘元之多即如第一項按月寠支不過四十六萬九千餘元之譜合計每年共五百六十二萬元而通告書中所列國家預算表歲出經常門内陸軍部所管竟列五百九十七萬餘元省城及各縣監獄經費約計不過十萬元之譜而通告書中竟列二十萬元其中相差甚鉅此就歲出方面其預算不符者二也由以上所言歲八歲出之實數與預算不符而預算又與能告財政狀况書不符其違法揑造預算顯而易見（二）違法開支凡預算外之開支皆爲違法開支查該廳所擬統捐案並未公布施行統稅稽查各員經費並未列入預算我民當然不能負擔該廳長對於所派稽查各員擅由正稅欵内開支違法濫支可見一斑（三）虧短國稅豫省近來財政困難己極就原有稅收極力整頓尚虞不足何得於原有稅收再行虧短按征收考成條例本有分别懲戒之規定該廳長爲一省財政總滙機關值此財政困難之際應如何嚴定考成以裕省帑查釐金一項每年比較九十四萬八千七百餘元去歲僅收六十八萬一千餘元其中各局短解之數竟有至七八九成者該廳長未聞懲撤以儆玩惕者傚尤恐後自好者觀望不前歲出旣有定額歲入復任其虧短無怪財政之日形竭蹶也（四）袒護僉小鄭州統稅徴收局長葉幹藩前經本會諮請查辦未聞懲撤該廳長復委其兼充鄭縣豫鄂火車貨損局長查新鄕駐馬店統稅均己取銷鄭州統稅局何以依然存在其所收稅欵並未報解何以不令行撤懲又中牟汜水新鄭榮澤柿餅柿霜棗子瓜子各稅共八千八百餘元向係地方徴收去年改師統稅爲國家收入該局長葉幹藩亦未報繳分文該廳長多方袒護聽其侵蝕毫不過問不知是何用意（五）藐視議會本會爲監督機關議决各案應阿施行質問之案應行答覆法有明文該廳長對於議决釐金局包辦不便私圖藉攺辦統稅以爲搪塞至本會所提出質問各案皆擱置不覆（六）任意浮冒查財政廳經費項下年支七萬八千元又財政廳金庫經費項下年支六千五百餘元經費不爲不鉅廳内薪俸及一切雜費應無不足之虞何以該廳通告書内廳經費支出項下又指出秘書差遣科員硍硃黄丹夫役公食諸多名目經常開支八萬餘元而由牙帖費内開支本廳秘書諮議印刷牙帖訓令各項全年竟有一萬五千餘元之多即奉部規定准予自行配收支如此適合其中浮冐開支不實不盡之處不難推測（七）擅借省債去冬該財政廳長與山東齊魯銀行結借欵契約債額五十萬利息一分五釐以中原有公司股票爲抵押品回扣九二查本會暫行法官廳締結與人民有負擔之契約必經本會通過况中原公司股票權屬於省議會該廳長貪九二回扣之利旣違法擅借欵項又違法處分股票經本會質問復不徐覆違法擅權莫此爲甚以上各節彰明校著似此違法瀆職應請查辦以清財政而肅官常是否有當尚祈公决 
[南京特别通信（二）（復）]  
　　甯垣現在秩序安甯人心大定北方戰報傳來己徴實段軍失敗一般人士舉欣欣然有喜色以爲不獨東南可保和平而國内亦可希望統一據聞李督軍計劃俟政局大定卽聯合各省建議政府定軍制定兵額實行廢督裁兵協謀民治蓋以軍制一定督不廢而自廢兵額一定兵不裁而自裁較之空言廢督裁兵者當有實益也 
有安福重要分子密圖破壞江蘇旣在某地招集流亡預備成師復派人勾結靑紅帮首領及七匪頭目令至蘇省各内地乘機起事連日各鎭守使紛紛呈報破獲關多起一據確鑿軍署己於前日（二十）分電各處通緝帝　餘孽之顧鼇年來投身安福部奔走京外近忽由鄂來寗意在游說李督軍保釋吳光新到後寓華洋旅館即以電話達軍署睛見李督軍己得鄂電請注意扣留當告以即派汽車來接顧即坐候稍頃軍署派副官一兵士二乘汽車來迎顧以爲督軍優待意頗自得迨登車後遂由副官指赴驚察廳交該廳嚴加看管矣號在其行篋中搜獲販米證據及赴部領欵憑單存根多紙並其他秘密信件多封聞將暫爲拘留俟大局定後再爲發落 
兩淮段鹽運使爲段芝貴之弟於本月十日即棄職乘車北上經李督軍查知以該缺關係重要特委不蘇烟酒事務局文局長前往代理遞遺烟酒事務局則委李幹臣君代理以重職務聞日内卽分别就任矣 
寗垣自十三日交通恢復蘇滬軍隊各歸原防後人心大定市面金融亦漸活動寗商會代表甘陶顧三君十六日歸來後報告在上海與滬杭商會接洽情形知於調解浙蘇誤會後復商及六省聯防事宜擬仿照庚子成例辦理己由李督首先贊成浙閩皖贛亦表同意東南各省當不致再有事端而各代表之不辱使命商民皆表示滿意聞日内將歡讌之 
[杭州快信]  
沈金鑑仍擬到任前日派吳某來杭默察各方動静浙省吏治日即窳敗省議員許祖謙前日函致張師長載揚請其轉陳盧督力加整頓盧遂據情商妥張代長延見屬員規定每星期二二五日由省署接見二四六日由督署接見昨午後五時仍以齊省長名議將龍游桐廬泰順孝豐松陽上虞等六縣知事一律更調另委袁思古署孝豐趙祖壽署松楊李錫畯署上虞聞日内尚有大批要缺次第發表 
浙江陸軍監獄自本月五日由百歲坊巷舊獄移至新監後軍署看守所仍附設該監署由所長陳建時負責 
[地方通信]  
[松江]  
　　制止搶米辦法縣公署以各鄕迭出搶米風潮釀成毆驚傷人情事於巧日分電督省兩長及上海何護軍使請比照亂民重懲茲接何使覆電略稱巧電悉仍希督察警役設法開導如仍集衆抵抗即予强力解散倘警力不敷可就近商請松江防守司令及水警専署酌派軍隊及師船帮同捕治首要依律懲辦以昭懲儆云云縣署奉電後業己出示布告矣 
[蘇州]  
　　靑年會募捐近狀蘇州創辦靑年會需費四萬元目下正在募捐時代上海英美烟公司某西人允許捐助一萬五千元惟須蘇州方面在七月三十號以前能募集二萬五千元方允捐入否則作爲罷論而蘇州方面己經認定者如朱鎭守使一千元王道尹一百元勸學所一千二百元許博明一千元美人高白四千元美孚行一千元洪省圃五百元蔣季和一百元中交二銀行各一百元商業銀行二百元以及其餘紳商等零星捐助者合計己有一萬三千元之譜旅滬蘇州同鄕會方面代募約可得五千元統計己有一萬八千元尚有總商會方面募捐册三百本未曾收回現定於七月二十六號在怡園開會柬邀經募各員結束募捐總　大約可以如額矣茲將該會酬贈捐欵人紀念各項簡章錄下一能捐五萬元上者鑄銅像於本會門前二捐一萬元以上者鑄鋼像於會内應接室三捐五千元以上者會内用一房間門楣上以樂捐人名名之四捐一千元以上者照像嵌於應接室五捐五百元以上者照像懸掛應接室六捐一百元上上者刻名於銅版七捐五十元上者贈褒獎證八募捐最優勝之隊攝影懸掛九募捐閉幕之後設宴以酬出力人員 
　　平糶司事與糶户衝突蘇垣平糶原定章程大口每人每日半升小口減半每兩日一糶又聲明每户以三升駕限失票不補遂引起種種糾葛陰曆六初四日舊元和縣署平糶南局有住居蔡滙河頭之徐小胖子住居由巷之陳福卿各持票到局購米司事誤量升數以致爭論詎該司事非惟不認錯反肆口謾駡徐陳等亦與之對駡該司事竟將兩户米票撕毁以致其餘購米各人咸抱不平以失票不能袖給今遽將票掑毁是絶二家糧食羣欲與該司事爲難經巡警地保等出爲排解允許代購二票給還徐陳二人此事遂　 
　　食榖運瀆被扣蘇城豐備義倉前日撥赴木瀆平糶榖八百石分裝七船道經横塘被該處稅務所扣留革令報捐十六元船户謂此榖係作平耀財政廳早有通令免稅該所員司仍堅執不放及示以籌備平糶之旗幟及貧民執照册亦均無效當經船户至瀆飛報市董嚴子詢具函說明請其騐放刻尚未得解决 
[太倉]  
　　女校成續展覽會紀劉河鄕私立女子職業補習學校十九日開成績展覧會將一學期中學生製成之山水花卉以及風景繡件約計一百三十餘種陳列一室邀請各界參觀來賓千餘人均讚許其成績之優美云 
[揚州]  
　　河工局啟川關防江北運河工程局近奉内務部頒發木質包銅關防一顆其文曰督辦江北運河工程事宜即日啓川特通告各機關查照矣 
[湖州]  
　　監犯鬧獄吳興大監共設八櫳禁錮罪犯二百七八十名十七日上午三句餘鐘該監第三櫳監犯忽羣起喧鬧聲達垣外其餘七櫳亦各響應一時秩序大亂經縣内駐警飛入彈壓將監門把守未幾知事吳鬻臯第一科長姚湘典獄胡耀眉承審王廉夫等亦到監搜檢提騐各犯鐐銬並將櫳頭重鞭籐條五百下其事始寢現該監尚派兵防衛十二時後罪犯家屬即不許人監探視云 
[安慶]  
　　皖省軍事談張敬堯軍隊己有數營由鄂督派員照料押運華大商輪下駛十八日過皖分别遣散回藉又陳德修統帶之安武軍尚有兩營駐紥贛省日前財政廳長陶鎔赴贛即與贛督接洽此事蓋陶去歲曾充安武軍總司令與陳督交誼頗善故此行頗關重要云 
　　社刊出版近有皖紳胡祝如邀集同志組織一報名曰社刊専以代表民意並提倡工商敎育爲主旨所有印刷機析均係集股自購並兼營印刷事業現因組織完備己擇於八月十日出版 
[杭州]  
　　杭紹兩塘工出險海寗塘工局自前鹽運司陳廷緒攺長後己有四五年之久歷年恃有天幸蕭紹塘坍没漸廣·而海寗塘則漲則漲出沙地不少塘身得沙地護持得以數年無恙本年八夏後潮水較大前數日内竟將駕肥輕等字號新舊塘一律冲坍鹹水灌入農田沿塘民民大起恐慌當由士紳張幼賓等邀同縣知事惲衡督履勘聞擬赴省向軍民兩長呈控並將陳局長從速撤换搶修舊工俾利耕種並聞某老己函達同鄕京官設法維持矣紹屬丁家堰塘本月十五號（即舊曆五月三十日）下午十二句鐘狂風驟雨相挾而來丁童石塘爲潮水侵盤而過衝破忠字號舊修之塘將塘石冲去數塊塘身亦破裂有痕期丁堰迤西之塘衝破塘缺兩個立即水高數丈自楊老生埠直落以東花地盡遭淹没不下六千饖畝冲坍草舍三十餘家淹斃男女大小十餘命亦一浩刼也另函云紹屬東關鄕瀝海塘角徐家塘中巷新河六處被江潮冲場坵塘遭損失者約七八千畝坵堤己决大塘甚危十七八兩日（即舊曆六月初二初三日）潮水己平大塘村人惶恐嗚鑼喊救該鎭商會會長胡秀凡曁自治委員孫介凡當派人携簟袋等物往勘着塘夫加意防議西湖閘西首十塘亦防出險余知事東區管理員章伯墉搶險勘得被受潮水衝擊之築泥土果被滾去杉椿東倒西歪情形極爲危險亦令塘夫以簟袋盡力保護一面由孫君函致余知事仍飭管理員趕速修固云 
　　浙敎育界近事浙敎育廳夏敬觀近趁學潮己告段落將工功於一師風潮各員分别行賞一師代理校長金布由夏荐任烟酒公賣局科長曾被師校學生拒絶之敎員羅志洲則委任第六師校校長　近復將蔡敦辛（蔡曾爲師校敬師師校事平被學生驅逐）委任第七中學校長並聞關於一師之役尚有多人夏將擬一一委任云 
雜評一 
[中立態度（默）]  
　　今日非安系之督軍皆有一種正式宣言以表明其態度其有非安系而亦不反抗安系之督軍則以非正式表明其中立之態度如山東之田督軍前旣有否認聯奉之聲明今日又有保境安民之布告固亦近乎中立者也然當無事之時固可長保此中立態度若於其境内發生事故或外界侵犯因而牽入旋渦中者則其中立勢不能保而偏於何方之眞態度見矣今德州己有大戰田將助馬良以攻直軍耳抑助直軍以抗馬良耶境旣不保民旣不安又安能一無表示哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於聯防問題之來往電]  
　　寗杭滬三商會致鄂贛皖閩電武昌王督軍南昌陳督軍·蚌埠倪督軍馬殷二公福州李督軍鈞鑒東南各省仿照庚子成案聯防互保疊蒙各省督軍分别電復極端贊同伏念蘇省爲東南重鎭沿江上下游脈絡貫通因於馬日電請李秀帥查照前清劉忠誠聯合辦法電咨各省從速實行又奉杭州盧嘉帥馬電表示大綱五條皆聯防互保之切要辦法惟沿江各各會僉以百貨停滯商業大虧非早日實行聯防無以鎭定人心爲再電懇鈞座迅賜核定發布宣言或由武昌王春帥主徶稿抑由南京李秀帥主稿終以迅速爲主要迫切電陳伏候鈞裁除分電各省軍帥曁商會外乞賜電復南京杭州上海總商會同叩養 
　　盧浙督來電上海總商會南京總商會杭州總商會鑒永祥昨發通電致武昌王督軍蚌埠倪督軍江西陳督軍江蘇李督軍福州李督軍文曰津保一帶發生戰事爲國家計爲人民計亟宜保全善區域以期縮短戰禍維持和平萬不能輕蹈政治之漩渦致摧地方之元氣永祥前曾宣言以保境安民爲職志現據寗滬杭商會一再陳請亦以仿照庚子成案東南各省聯防自保爲言足再人心厭亂同具此心時局胥安誠在此舉惟無具體之辦法及公共之宣言則何以徴信於商民何以表示於中外茲就管見擬就辦法大綱於下（一）京津保戰事無論狀况如何我聯防各省不得取干涉軍事主義如背此言視爲公敵（一）我各省長江濱海區域視力所及嚴密保護我聯防各省並須有互助之精神守和平之秩序（一）聯防各省内通商口岸爲中外人民生命財産之所託應通告領事團力任保護所有此項共守和平聯防互保辦法一俟商妥并卽照會領事團以明眞相（一）聯防各省水陸交通以及郵電糧食金融各問題均應各就區域各負責任不得發生妨礙及他項情事設有困難視力所及互相劻助水陸交通及郵電則官廳任其責糧食金融則官廳與商會同負其責（一）以上電陳各節如諸公之意無須增減則擬公推子春兄就此辦法大綱挈銜主稿發布宣言並聯銜照會各領事各省商會一體查照永祥與諸公患難相共肝胆相期故特電布所懷爲民請命如尊意共表贊同即祈急電子春兄從速宣布以免往返榷商致稽時日和平救國亮有同懷即請鑒裁並盼示復等語貴會維持和平同此宏願用特錄電奉聞並希積極進行共紓國難所有鄂皖贛閩各商會卽祈一體速爲轉布以收羣策羣力之效是所切盻盧永祥馬 
[諜報中之蘇督調兵說]  
　　松滬何代護軍使近據報略謂蘇督李純近有秘密備戰之槪調兵請餉籌械日在積極進行中茲聞李督又有密令第三師開拔步兵一團駐防崑山等處除再秘密偵察隨時具報外合先具報等情何代使據報後以當此滬蘇浙商會正值創議聯防關於蘇浙兩路不得運兵運械業經蘇浙兩督贊同以故對於該間諜報告尚難取信聞之另派親信實地偵查一面電禀盧浙督核奪云 
[李蘇督再派員來提軍械紀聞]  
　　江蘇李督軍因江北剿匪前日派員來滬向滬南兵工廠提解軍火并持函向誰軍使接洽請即照解何代軍使以值此多事之秋人民不免驚疑請爲緩提婉詞拒却茲聞李督軍昨又派趙副官來滬守提謂江北匪勢猖獗亟待應有不能誤事如謂人民驚疑可先告以剿匪之用云云 
[防務加嚴之昨訊]  
　　本埠華界本在戒嚴期内而江蘇李督軍亦宣布全省戒嚴上海亦爲蘇境昨日（卽二十二號）何代軍使又傳特别戒嚴命令并由新任上海防守司令榮道一君擔任防務此外來滬水陸各要隘均加派防守衛兵水陸巡哨以保地方 
[民食問題之昨訊]  
　　辦理平價局近訊本邑十九市鄕先後設立平價局以來購買平米者均日盛一日每日各局銷場總數約二千餘石在西貢香港及江西源南等處採購之秈米現己運到六萬餘石並由南洋兄弟烟草公司簡照南電致西貢採購之秈米亦己運來一萬六千石此項秈米來價約在十二元左右在滬平價出售須每石虧耗洋三元核其總數耗費頗巨也 
　　白米來滬不多滬上各米行前因本地米糧缺乏來源阻滯深恐民食不繼特在縣商會領取縣給護照分赴無錫常熟蘇州松江等處採辦食米聞此項護照扣至昨日止共己發十三萬石有奇惟陸續運滬之米數僅十成之一揆其原因係因中途搶米者多一般船户頗起恐慌不敢承運刻由米商董調查滬地現雖有秈米到來接濟恐距新榖登場之期尚遠尚不敷用且各米舖所銷者亦祇秈米並無白米應售云 
　　江和輪載湘米來滬近日漢口因吳光新謀鄂事起商界咸懷恐慌各輪船之下水者皆滿載貨品怡和洋行之江和輪船向係行走宜昌漢口兩埠是屆因湘米擁積漢鎭由漢口怡和行特派江和裝湖南秈米二萬餘包來申於昨日到埠起卸完竣即於今晚開行上水矣 
　　又有兩米船被搶航船户周福貴於前日由洙涇承裝龔姓白米一百四二石開駛來申託何某米客銷售前晚經過浦東陳家巷港口突來鄕人客民三四十人一躍登船搶去白米二十餘石現在各米船頗懷恐懼相戒不敢單獨經過又蜆子船户俞順泉於本月初五日由浙江嘉善裝載白米一百五十石於前日下午駛經南黄浦氽來廟迤西突有小划船四艘上有巢湖口音者十餘人手持鐵尺木棍等物喝令停船登舟搜刦俞與之抗拒致被匪用木棍擊傷手臂肩背等處並將俞妻手上銀鐲一付捋下因搜無現洋將棉夾衣服十餘件白米二十餘石搬搶而逸昨日俞船返滬報告貨主代報官廳請緝 
　　水警派船護送米船水警第一區沈區長近因外間時有搶米風潮發生雖經分令各隊師船分途巡防然恐轄境遼闊難免顧此失彼茲查得泗涇七寳虹橋長橋北橋顓橋等處河道均爲米船往來要道自當専派師船分别駐泊遇有米船經過無分晝夜妥爲護送以資保衛昨日己通令第二第三兩隊長迅即調派師船各按管轄汛地妥爲巡緝矣 
　　學生會之平糶游藝會上海學生聯合會爲平糶籌備游藝會事連日己見各報茲聞環球著名之加省大學音樂團己矣加入并有擅長古樂受日人（琵博士）錫號之留學生某君亦連日登台奏技某君琵琶之妙弦指之間能象百音曆次在日奏技市民空巷售價昻至六元此次特自京津馳來滬上聽者旣飽耳福又贊善舉 
會事屬善舉均允擔任售劵云 
[駐英日使抵滬]  
　　新任駐英日使林權助二十三日乘日船到滬 
[德僑請給護照回國]  
　　駐滬和總領事近據僑滬德僑某某第一百餘人請求離境回國並請轉函交涉公署給發旅行護照經和領函轉交署聞許交涉員將電請外交部核示云 
[公共租界重定地價表（中段）（續昨）]  
地籍號數　　每畝價銀　　地藉號數　　　每畝價銀 
五一　　　七九·○○○　五二　　　　八六·○○○ 
五三　　　六六·○○○　五三Ａ　　　八三·○○○ 
五四　　　六八·○○○　五四Ａ　　一二二·○○○ 
五四Ｂ　一一一·○○○　五四Ｃ　　一一二·○○○ 
五四Ｄ　　四六·○○○　五五　　　一二五·○○○ 
五五Ａ　　七五·○○○　五五Ｂ　　　七五·○○○ 
五六　　一二○·○○○　五七　　　　七五·○○○ 
五八　　　六七·○○○　五九　　　　五六·○○○ 
六○　　一一○·○○○　六一　　　一二○·○○○ 
六一Ａ　　九○·○○○　六二　　　　七五·○○○ 
六四　　　三六·○○○　六四Ａ　　　三○·○○○ 
六五　　　三五·○○○　六六　　　　三五·○○○ 
六七　　　四○·○○○　六八　　　　三五·○○○ 
六九　　　三○·○○○　七○　　　　二五·○○○ 
七○Ａ　　二五·○○○　七一　　　　三二·○○○ 
七二　　　三五·○○○　七三　　　　四○·○○○ 
七四　　　三八·○○○　七五　　　　二六·○○○ 
七七六　　三五·○○○　七七　　　　三八·○○○ 
七七Ａ　　四七·○○○　七七Ｂ　　　四八·○○○ 
七七Ｃ　　四六·○○○　七七Ｄ　　　五三·○○○ 
七八　　　七六·○○○　七九　　　　五三·○○○ 
八○　　　七六·○○○　八一　　　　五○·○○○ 
八一Ａ　　五三·○○○　八一Ｂ　　　五○·○○○ 
八三　　　九五·○○○　八四　　　　九五·○○○ 
八五　　一○○·○○○　八六　　　　九○·○○○ 
八八　　　八○·○○○　八九　　　　七○·○○○ 
八九Ａ　　九五·○○○　八九Ｂ　　　九五·○○○ 
九○　　　七○·○○○　九一　　　　七五·○○○ 
九二　　　七○·○○○　九三　　　　七○·○○○ 
九四　　　六三·○○○　九五　　　　八八·○○○ 
九五Ａ　　七三·○○○　九六　　　　七三·○○○ 
九六Ａ　　八五·○○○　九七　　　　六五·○○○ 
九八　　　四八·○○○　九九　　　　七○·○○○ 
一○○　　五六·○○○　一○○Ａ　　五七·○○○ 
一○○Ｂ　六七·○○○　一○一　　　五六·○○○ 
一○二　　六五·○○○　一○三　　　八一·○○○ 
一○四　　四五·○○○　一○五　　　六四·○○○ 
一○六　　六九·○○○　一○七　　　七五·○○○ 
一○七Ａ　五三·○○○　一○八　　　七五·○○○ 
一○九　　五七·○○○　一一○　　　五五·○○○ 
一一一　　三六·○○○　一一二　　　五六·○○○ 
一一三　　五一·○○○　一一四　　　二八·○○○ 
一一六　　三○·○○○　一一七　　　三○·○○○ 
一一八　　五八·○○○　一一九　　　六五·○○○ 
一二○　　五○·○○○　一二一　　　五○·○○○ 
一二二　　三五·○○○　一二二Ａ　　三三·○○○ 
一二二　　三三·○○○　一二四　　　三三·○○○ 
一二五　　二五·○○○　一二六　　　二五·○○○ 
一二八　　三○·○○○　一二九　　　二二·○○○ 
一三○　　一九·○○○　一三一　　　三五·○○○ 
一三二　　二四·○○○　一三三　　　一九·○○○ 
一三三Ａ　一九·○○○　一三四　　　一九·○○○ 
（未完） 
[各公司輪船消息]  
　　福來洋行經理之愛迭托號Ｅditor己定本日開住香港出口貨裝去有機器麵粉一千餘噸聞自上海裝往小吕宋·及香港兩處之麵粉每噸運費需洋六元去 
提督輪船公司昨日由美國之紐約開來輪船培爾福惠號Ｂellfower専來華運貨至英比兩國故並無進口貨裝來本日在上海僅裝去雜貨十餘件即開往浦口運裝各貨云 
太古洋行昨接長江進口之安慶輪船裝來有小麥白米七千餘包木耳一百餘件又有白油五十餘簍二紅桐油一千六百餘桶此外尚有苧蔴數百件 
招商局開赴寗波之新豐輪船裝去棉紗·紙烟·肥皂紅皮·曁海寗電報局之電料等發瘩五百餘件並印書報紙三百數十令又昨日開赴長江各口之江裕輪船裝去之出口貨爲洋靛五十餘桶糖二百餘包厚生廠之肥皂二百餘箱紙烟六十餘箱紅皮五件其餘爲鉛皮鐵絲等雜貨近來各輪船出口貨以香港廣東班裝出之貨爲最多昨日招商局之廣利輪船開往香港在當日上午船上貨己將足後來之不及裝運者尚有花衣四百數十件洋葱三百數十包大遠·大康·及厚恒昌之布疋二百餘件各種廠布棉紗三百件此項貨件聞須俟下次有香港班船再裝去云招商局之新康新銘兩輪原定禮拜三開赴天津烟台嗣因進口不及改爲昨日開行而昨日猶未到滬困之又改爲今日啓行 
太古洋行之奉天輪船定明日開住靑島出口貨中聞有在批小麥運去現在招商局棧房内己在駁裝矣花旗輪船公司之貨船惠斯敏幹號ＷestMingo大的二十五日可從新金山駛來滬上約二十八日開往小吕宋新加坡各處 
英國巡洋艦隊之哥倫布號ＨＢＭＣolombo昨日由秦皇島·及日本各處出巡回滬於十二時許進口 
太平洋輪船公司之貨船Elkridge大約三月之二十八日可從香港來申定一號仍赴香港 
昌興輪船公司之亞細亞皇后號大約本月底到滬當日卽須開赴温哥武又有蒙梯格爾號於八月一號亦可抵申隨即開往香港云 
[昨日滬寗路火車運來之貨物]  
　　昨日（二十二）滬寗路各傳運公司來滬之貨物如下華盛義公司由南京裝來小麥二百十二包又鎭江裝來一千五百七十五包無錫裝來五百二十五包翔茂由鎭江來小麥六百四十五包協茂由南京來黄豆二百九十包花生一百九十包鎭江裝來上麥三百四十五包無錫裝來小麥二千零八十包茂新由無錫裝來兵船牌麫粉五千四百包中國運輸公司由南京裝來黄豆二百八十包雞蛋七十四件鎭江裝來小麥二百四十包恒大由南京裝來黄豆四百九十包鎭江裝來上麥八百九十包麫粉一千三百四十包永泰隆由横林裝來小麥一千四百三十包無錫裝來九豐之山鹿牌麫粉四千九百六十包福中由南京裝來花生五百七十五包鎭江裝來小麥二百四十五包通達由南京裝來黄豆一百九十六包公益由南京裝來黄豆二百四十五百九十六包鎭江裝來小麥三百三十五包協豐由南京裝來黄豆六百八十六包茂新由南京裝來小麥二百二十包鎭江裝來小麥三百五十包中華捷運公司由南京來花生二百四十包悅來由南京來花生二百二十四包鎭江裝來小麥五百九十五包公興存由南京裝來棉花一百十包 
[招商局定造之新輪船]  
　　招商局董事會近議决添置長江輪船兩艘寗波輪船一艘現己在本埠浦東耶松船廠内定造其長江兩船曰江平號·江安號寗波輪船爲新江天號尚有専駛重慶之淺水輪一艘名江慶號在江南船塢承造以上各輪訂定十一月一律竣事 
[友華銀行銀市報告]  
　　中美新聞社譯友華銀行二十二日報告云昨日倫敦銀價當地及遠期各漲二便士半紐約銀價漲至九四紐約倫敦匯價跌至三八三倫敦銀價之漲因印度收買之故紐約銀價雖漲聞市面頗軟弱照定價無人購進此間定價金鎊五先令四便士半金圓一○二日金四九又四分之一照此價要求甚多故旋卽跌價金鎊跌至五先令三便士半金圓一○一半日金五○於日市况穏定有照定價售出者預料印度未必照現價繼續買銀故銀價亦不至再漲云 
[美商採辦麵粉說]  
　　昨日傳聞滬上美商某洋行接該國來電擬採辦大宗小麥緣原料中國禁止出口遂有攺辦麵粉之議故各粉廠聞信現貨更不易開出矣 
[常關攺建洋式房屋之預備]  
　　南市江海常關遷移問題前經滬南各業商號·沙衛船號報關行等一再具呈江海關稅務司及海關監督請免遷移以便商家納稅茲聞此案己得稅司詳奉北京稅務處核准取銷前議母庸攺遷旋由常關副稅務司聲明常關房屋未能合式急宜攺建三層樓洋式大厦以崇體制亦經准予攺築洋房現將招工承攬並先繪就圖式以期雇工估價建築云 
[大東門外塡浜退屋之進行]  
　　滬南大東門外自壩基橋迤東直達出浦之肇嘉浜河道旣淺且狹船隻進出多有不便曾經滬南工巡捐局長姚石孫提交董事會議决照塡浜退屋章程辦理將該浜塡平房屋退後放寬老白渡道路以興市面業己佈告是處沿浜舖房迅將所搭水擱拆除並撥派工人在附近之悅來街油車街等處理設瓦筒陰溝建設溝井現塡浜工程開始期近是處各户均己遵照將水擱廊棚一津拆卸惟此項塡浜工程與攺建常關房屋工程有連帶之關係故必待塡至出浦地點常關始免阻礙現方積極進行云 
[小學圖畫手工展覽會紀]  
　　江蘇省敎育會前日（二十一）起舉行全省小學圖畫手工成績展覽會十天前昨兩日來賓甚衆各縣小學敎員如無錫溧陽等處遠道來會者亦頗不少計各小學成續送交該會陳列者達數百校由劉海粟·汪亞麈俞江蘇全省小學校圖畫手工成績展覽會攝影 
　　寄凡君等審查布置計入選者約六七千件分校陳列均標明校名一校之中復别圖畫手工爲兩組故展覽時頗爲清晰其最佳者如武進女子職業學校上海勤業女師範培得公學崇明縣立第一高小無錫縣立第二高小南通第一·二·四高小等其餘亦有可觀今日以下八天仍均可往參觀也 
[抄獲手槍案之訊判]  
　　駐紥虹口捕房特别機關中西探目前率同包探在元芳路東桂芳一百三十四號門牌小京貨店樓上拿獲寗波人陳芳卿·世生·華莊甫·王子成·祝根元·唐裕根·六名在東處抄獲六響手槍一支解經公共公廨命一併押候查明訊安等情己紀前報昨晨由張襄讞會同美約副領事升座第二刑庭提審據華探目引芝卿鍾星南西探目壳羅香等先後上堂禀稱本月十四號下午包探王長根·蘇長生·在西華德路元芳路轉角處之茶館内啜茗時第二三四五四被告亦皆在座旋聞一人用竊匪切口云我這傢伙敎於身畔路上頗覺危險故己囑人送往機關中該西探聞語知若輩均非善類因俟其出外時追隨其後見若輩均入第一被告（　陳芳卿）家蘇探即在該處看守王探歸報由我等同往將以上各人拿獲在陳處抄出手槍華莊甫己在捕房供認手槍係彼之物西華路一千九百五十八號門牌被刧鈔票案華亦承認知情錄有供單云云並將供單呈察堂上命華站入證箱訊據供稱手槍係我在西門石灰港拾得後被友人順興借去十四號我隨楊世生至陳芳卿家閑坐不知如何此槍忽發現於陳之床上楊世生供與陳相識故往探訪華王祝三人因在一處是以偕往手槍何來實不知情亦無非法行爲王祝兩人所供皆稱隨楊至陳家並無不法舉動等語陳芳卿·唐根裕·則同延律師辯護以陳現在印刷所執業其父在日曾充小工頭目楊世生係小工故而相識然己有二三年不見唐甫從甯波來申託陳代尋生意是以在陳家内手槍藏在陳之床上但未抄出之前曾洗滌其席並未看見究不知何時由何人藏在該處應請澈底根究云云中西官訊畢判陳唐兩人無干開釋楊華王祝四人一併逐出租界不准逗留手槍充公 
[各船廠工匠加薪之餘聞]  
　　日前浦東船廠公所工匠因米價飛漲停業要求增加工資以維生計由該公所議决每工加錢五十文己誌報端惟聞工匠飯食向由廠中供給今工匠因米貴原工值不足以瞻養家人廠中照原價市米亦不能使工匠館膓特於六月初一日經船廠全體議决自六月十一日起每工加大洋七分三分半與工人三分半補助米價除通告入塢各船主照加外復由船廠公所業董顧羡前陳茂全函請淞滬駁船公所轉告各船户遵照辦理 
[中華上海太平洋會今日宴會]  
　　中華上海太平洋會章程己見前報今日（二十三）午後十二時半該會費吳生董事受董事部委託邀請能任該會布告股委辦者在寗波路卡爾登飯店會餐並討論一切云 
[基督敎禮拜堂新屋落成記]  
　　基督敎聖公會諸聖堂始於一九一五年由西牧師美人麥甘霖組織成立在法租界霞飛路（即寳昌路）賃屋講道己數年矣前因敎友漸多原賃房屋不敷應用經該堂牧師禀商郭主敎設法撥出敎會公欵若干並經牧師會同該堂諸董事募損若干集腋成裘凑得萬餘金遂在辣斐德路買定空地一方約三畝許造屋兩所一爲禮拜堂一爲中國牧師汪孝硅奎住宅尚有男女助士兩人一爲朱雲昌一爲周寳安小姐分住於禮拜堂樓上之餘屋刻下新屋落成佈置就緒聞定下星期内遷移擇於八月一號上午十時行新屋成立典禮是日適逢星期想屆期必有一番熱鬧也 
[北京大學招考餘聞]  
　　北京大學在滬招考新生一事早見報端至昨日下午四時本豫科各種科目皆己考試完畢此次因時局變遷交通阻滯各科考試題未能如期寄到故十五日檢查投考生禮格完畢之後考試曾宣告中止遠道來滬投考諸生候居客棧頗感困難後十七日試題寄到始於二十日繼續考試但考生己減少八九人矣至此次檢查體格係北京派來醫學士毛咸君及本地之江莊二君檢查頗嚴不及格者計十名聞其中患肺病者二人心臟病三人肺臓病一人患花柳病兩腺腫大發現第二期症狀者則有四人云各科試題皆係北大新生入學試騐委員所命以本科數學題爲較難投考各生能完卷者約十分之八中有投考豫科之黄孝貞女士係北京女師畢業再肄業大同學院二年各科試卷卓異儕輩數學卷又能出以新隷簡潔亦有夾帶傳遞公然作弊者如南京某校畢業之某某二生經監試委員查出後當即扣考令其出場現試卷己整理清楚監試委員不日携帶北上請各敎授評閱如時局寗静交通不再阻滯半個月後或可在上海報上揭嘵云 
[五馬路聯合會歡迎會]  
　　五馬路商界聯合會昨日開會歡迎南洋公學英國敎員李思廉君 
 
 

Page 11

 
 
參觀該路之義務學校是時蒞席者正會長朱葭琯副會長周崧生·孫承甫贊各職員等三十餘人首由陳國樑起立致歡迎詞略謂李君對於義務敎育素具熱心聲譽昭著同人久仰今幸辱臨敝校無任歡迎之至尤望先生賜敎以匡不逮繼由李思廉答詞曰鄙人今天到貴校參觀成績甚佳失序井井實深欽佩鄙人幼長中國旅居滬瀆二十餘年凡義務敎育極端贊助因國家强弱全視乎敎育振興與否甚望貴國能從此努力進行以期普及使人民咸具普通學識國家自當轉弱爲强今商界諸公熱心敎育創設義務學校造成靑年適用人才以謀商業發達而圖國家强盛鄙人對於斯舉深表贊同極願贊助貴校擔任敎務尤以英語一科爲商業上所不可缺鄙人敢承此責云說時由高憲英逐次總譯繼由總務科張炳臣立致詞略謂李君如此熱心義務敎育同人甚爲銘感惟對於敝校帮助一事尤爲心感此後不特生徒受惠無量而商業前途受益尤鉅鄙人特代表全體學生致謝云云詞畢茶點散會 
[彚誌各學校消息]  
　　坤範女學新閘梅白格路坤範女子中學之暑期補習科内部進行手續屢誌本報茲悉該校己於昨日開課除本校學生外他若務本女中學等處學生亦有往該校補習並聞該校附設之婦女半日補習科亦於是日開課該科之組織専爲成年失學婦女而設其學科和敎授法與他科學生性質略有不同聞暑假期内額定祇四十名額即不再收詳章可往該校函索云 
　　大東門義務夜校大東門公立義務夜學校在孫家弄先春公所内係大東門商界聯合會捐資開辦於夏曆六月初五日行暑假禮（一）副會長勗詞（二）敎員訓勉（三）會員來賓演說（四）發給奘品（五）學生向敎員會行暫别禮聞下學期開校定於夏曆七月十七日云 
　　引溪學校引翔港鄕引溪國民學校於昨日（二十一日）行暑假休業式秩序如下（一）全體向國旗行禮（二）校歌（三）校長天馬會第二屆繪畫展覽會出品之二王一亭之水墨畫荷 
報告（四）職員訓詞（五）來賓演說（六）給獎憑獎品是屆學生己達三百五十餘人頗患校舍不敷現己商諸鄕經董設法推廣云 
　　志成團夜校上海志成團創設之義務夜將届一載茲爲暑假畢業之期定於本月二十五號（即古曆六月初十日星期日）行休業禮昨己由該校分送人埸劵於各界請届時前往觀禮矣 
[靑年會童子部之同樂會]  
四川路靑年會童子部定於今晚八時在該會殉道堂開夏季同樂曾請北京靑年會總幹事張佩之演講演畢在屋頂花園舉行同樂會助以音樂雙簧趣談影戲等等凡屬會員皆可憑劵入座 
[小學敎員國語講習會開幕]  
　　上海小學敎員國語講習會係奉敎育廳規定通令各縣知事轉令勸學所函知各小學校校長敎員於暑假期間舉行俟秋季始課一律實行茲經李所長假定城内縣立第一高小（即敬業）學校爲講習實規定每校派一人或二人由所給劵到會聽講須先時報所許可方能領劵到會聞報名者己達一百四十餘人昨爲開講之第一日與會者有縣視學朱伯華·勸學所長李頌唐·市學務員賈粟香等上午八時主講員潘贊麟顧潤章胡少亢與聽講員一　餘人齊人講堂即按預定秩序依次舉行（一）開會（二）向國旗行敬禮（三）勸學所報告（四）市學務員演說（五）講習主任報告（六）講演說（七）閉會（八）茶點（其講演资料）（一）注音字母（二）發音學（三）文法（四）會話（五）讀本和敎授法（六）成語以上六則由潘君等三人分任 
[工界公益事業之進行]  
　　本埠楊樹浦橋口曲折北行二華里許至蘭路華德路之交點五閱年來連續設立兩紗廠一爲德大開業於民國四年夏一爲厚行開業於民國七年秋紡織事業逐步擴大現在雇用工人己達三千餘名聞兩廠當事人年來逐步爲工人公益計首設童工學堂次設立厚德義務小學専收工人子弟學費書籍及紙墨筆等用費一槪免收己辦三閱年就學各生於應用學識上進步願著又舉辦厚德給材處凡貧苦工人得免費領用亦己實行兩年餘此外更有養老金體恤工人又聊絡醫院工人急切患病立即送醫院醫治醫藥食用槪由廠給又每逢暑天贈送必需藥物工人社會多數樂用本國藥品該處僻在引翔鄕奸醫士旣難遇新鮮藥物亦不易得聞厚德兩廠聊絡出資新辦一厚德堂藥號聘請名醫二人按期送診凡兩廠工人就診取藥槪不收費云 
[甘肅旅滬同鄕會開會紀]  
　　甘肅旅滬同鄕會因正會長王文彰畢業於南洋路礦學校李成蔚吕兆麒李天瑛周焕文吕漢臣畢業於中華職業學校孫文俊畢業於圖畫美術學校曁水楚琴由歐美考察敎育回國前日特假新垃圾橋華通坊二百十號開茶話會到者約五十人首由副會長王時敏報告閒會宗旨并勉勵畢業諸君大致謂諸君在求學時代腦筋純潔抱負不凡希望諸君此後服務社會愼勿爲利慾所囿而變换其腦筋次王文彰致答謝詞次水楚琴演說略述甘肅教育進行之困難及學生前途之悲觀至四時茶點攝影而散 
[神州醫院擬設臨時治疫所]  
　　南市蝛瓜街太平弄滬南神州醫院因鑒於天時不正時疫己見發生擬就小東門中華路設臨時治疫所於前晚開董事會董事到者逾半數首由院長李平書報告一切次袁履登演說醫院開係之重大次推補石運乾爲經濟董事全體對於設治疫所事一致贊成議定赶緊佈置即行開幕晨夕駐有醫生看護診察不限時刻並備病房俾重病人住所門診不取分文隨給各種救疫藥品惟不屬於時疫之症槪不收容仍歸醫院診察以免傳梁 
[公衆閱報社半年之成績]  
　　少年宣講團部附設之公衆閱報社將届一載成續頗佳茲將該社前半年閱報人數報告如下一月份一五三六人二月份一六一四人三月份一四一九人四月份一七一二人五月份一八一一人六月份一九止六人共計一萬零四十八人聞該社擬於八月一日舉行週年紀念會云 
[太平洋手表公司將開幕]  
　　太平洋手表公司自瑞士國來華設立中國第一専賣所於本埠南京路石路西首専售本廠所出手表式樣新奇機件靈巧巧己定陰曆六月初十日正式開幕昨己由該公司柬請各界届時前往參觀 
[催征吏求加工食]  
　　上海縣署所用之催征吏連同伙役共有數十名茲因米珠薪桂所得工食不數事蓄乃於昨午邀齊全體聯名具禀請求縣長沈知事第月加增工食俾資度日 
[被歇船主請賠薪水之辯論]  
寗紹輪船公司被己辭永興輪船主挪威國人漢斯福姆在公共公廨呈訴無故被歇請着賠償薪水洋一千二百元並從香港來滬之盤川膳宿費洋二百十一元一案原告證供經紀前報昨由關讞員會同挪威國領事升堂續訊據被告公司經理人上堂供稱原告係由三北公司總船主推薦原爲試用並非拍電往港聘來詚其充永興船主爲期甫三月竟兩次將船遇險公司受損不資而租永興船之人以及該船保險三家均以實由原告無船主資格致臨事無策挽求若再用爲船主彼等聲言爲營業計勢必反對是以將其辭退云云又由富有船主資格之某西人上堂證明普通慣例凡爲船主者遇船遭險等事不能卸資伊爲船主己十八年云云旋由原告律師向以上兩人盤駁一過至是雙方人證訊供己畢開始辯論首先發言者爲被告律師所辯大旨以原告因溺職而被辭何賠償損失之有至川寳一層更不成爲問題次原告律師徐辯略謂兩次遇險責在領江與原告無干並引外國法律作證被告律師見其引用西律遂又起反對聲稱受理此案之法庭旣屬中國管轄當然通用中國法律查此京大理院亦有與此案相同之判决者敝律師主張引用云云迨辯論終結問官命兩造退候攺期宣判 
[索詐不遂誣告之訊明]  
　　陳子榮·劉德清·楊阿康·陳桂芝等禀控王阿旺王胡氏夫婦欠欵不還王則禀控陳等索詐不遂栽贓陷害等情當經二區警署將一干人證傳案審訊因其中枝節頗多一併移送地方廳訊判分别收押交保候核在案茲悉此案業經檢察廳偵查明確起訴審判廳昨午由該廳堵許推檢各官開庭審訊先命傳當時拘拿此案一干人證之二區警署巡警上堂證明一切次提王阿旺至案供爲成衣業住西門外寗康里本年舊曆五月二十五日下午忽有陳子榮糾合劉德清陳桂芝等多人來家誣指民人行使僞幣任意搜查不一刻據陳桂芝聲稱己在内室器具中抄出僞角數枚又在民妻胡氏身畔亂摸亦稱得僞角一包乃向民人勒索鉅欵不遂嗚警送案若輩之來本存拆梢之心因民人不允所以串黨抛贓圖害是實求究王胡氏供詞略同提詰陳子榮供稱王阿旺曾欠民人洋五元屢索無着是日邀同友人向之索取並無陷害之事陳桂芝等供詞支吾問官問陳子榮曰爾前在檢察廳供明手中所持僞角向崗警報告時謂王阿旺囑爾行使且王胡氏處亦有僞角抄出究竟此項爲角爲誰所有子榮供詞含糊駁詰至再子榮始供稱其中四枚爲角是民人之物饖爲劉德清所有又據許檢察官起而論告略謂陳子榮劉德清陳桂芝楊阿康等己由本廳偵查明確其行使僞角及誣告罪業己成立應請公判問官遂諭辯論終結判令一干人證分别還押聽候宣判 
[吳掌南請求覆訊之結果]  
　　黄紀生前與吳掌南因租地糾葛涉訟法公堂訊判黄勝訴地皮租至期滿爲限嗣因吳不服判决提出理由延巴和律師代表遞禀法公堂請求覆訊經中西官核准傳訊判宣佈堂諭飭遵各情己誌前報昨又會案經中西官商明堂諭判曰此案前據黄紀生控吳掌南違背契約等情己經本公堂判决今被告請求覆訊前次己有吳小弟吳毛郎到案證明實己租與黄紀生所請覆訊着即駁回仍照原斷執行堂費歸吳負擔 
[西婦欠債之判决]  
　　無領事管束婦人樊勒美奚因不理俄婦輿搿柯爾得沙夫代爲墊付羅卜票洋二萬一千元現洋三千九百元並將該俄婦寄存價值四千元之首飾抵押不還被控於公共公廨迭次集訊皆紀前報茲悉此案昨晨經承審官陸襄讞會同俄麥副領事升堂判决被告敗訴並着押追 
[華商電車碾斃女孩]  
華商電車公司七號路牌之電車於昨日上午九點二十分鐘由小東門開往高昌廟駛至砲台營後門有現充混成第六旅二團第一營二連排長李德元之四歲幼女在馬路行走該車二號司機人開駛甚速致該女孩倒入軌道軋去雙足右腿及腹部均遭壓傷腸流腹外血肉糢糊李排長聞耗後急往援救因傷重斃命李痛女情切回營報告長官要求嚴懲該車二號司機以冀伸雪旋爲電車公司聞悉肇禍立派車務長朱少圻飛往該營親與李排長道歉並允將該司機人送交檢察廳從重懲辦以爲開駛快車者之戒一面擬由該公司從豐棺殮該女孩以消李排長之悲憤聞李排長己允予息事云 
[烟葉抵欵案之堂諭益大錢莊前延巴和委師代表投法公堂控稱前有源記號將堆存鼎昌棧内之烟葉一千一百五十一包之棧單抵押洋三萬元期限二月贖取嗣因源記延不料理原告向出貨物詎竟無着請求訊追鼎昌棧股東孔佩卿由郭蘭克律師代辯稱貨物實被源記號陸續出去今有源記號股東王佐臣親筆據爲憑王佐臣亦延達商律師辯護稱王與源記號己經脫離關係並無書冩出貨據等語判聽候宣佈堂諭飭遵在案昨又傳案經中西官商明堂諭判曰此案己經訊明着王佐臣交保限源記號股東共同料理堂費核交孔佩卿案展限七天下堂諭飭遵 
[違犯烟賭禁之押儆]  
　　虹口捕房副捕頭邢紫垣偵悉北四川路責雲里一千八百九十六號屋内有人開設私烟間兼設賭場於前日偕西副捕頭麥根泉率同中西探捕協往查明屬實當將爲首粤人何凱芳·烟賭客陳阿生·麥生·梁郁·王阿六·李友·周誠·李有寳等連同烟豪烟灰烟賭具等一併帶入捕房着何存洋五百元餘各存洋十元保出昨經公共公堂傳訊即據中西兩副捕頭相繼上堂禀明前情並將抄獲之違禁各物呈案請察訊之何延律師到堂辯護張襄讞核供商之美丁副領事以何故違禁令判押西牢兩個月餘人保出未到着將保洋充公烟豪烟灰及烟賭具一併焚燬 
[煙案須解警廳核轉]  
　　淞滬警察廳長徐國樑昨通令各區所隊略謂現查各區所破獲烟安間有直接遞解地方檢察廳訊辦殊非正辦嗣後凡遇煙案發生應解由本廳核轉以清權限等因名區所隊警正佐奉令後己遵照辦理矣 
[輪船碰損駁船]  
船户莊福桂之駁船前日午後五時許裝運寳隆洋行棉紗駛經招商局金利源三號碼頭外適江裕輪船抵埠傍岸因風浪甚急不及避讓致被撞壞船稍經鄰船赶到將該船援救出險貨物雖遭水濕不致傾覆事後由該船户報告海關水巡捕房復報請淞滬駁船公所致函招商局要求賠償損失 
[控製冒牌香煙案押候質訊]  
　　英美烟公司在法捕房控鎭江人王炳齋與在逃之印錫榮在法租界藍維靄路德純里二十六號屋内開設華通有限公司製造棉羊牌香烟並冒戤翠鳥牌香烟混售漁利業經該捕房飭探將王拘獲搜出製烟器具及戮記一併帶至冩字間經捕頭詢問一過以原告係屬英商於昨將王移解公共公廨即據原告西人上堂譯訴前情以尚有同黨在逃要求提案併究中西官得禀判王押候移提人證到案質訊 
[徐寳生尋獲逃妻]  
閘北天保里附近作舖店主徐寳生之妻張氏日前背夫私逃徐各處找尋無着前日下午徐在滬城小世界將該氏尋獲囑令同回不允互相吵鬧由警到來將徐夫婦拘入警區轉送地檢廳判氏收押徐退去候示 
[車夫串拐養媳]  
西門外羊尾橋陳小弟家十五歲養媳王彩雲於上月十六日走失無踪茲經查明爲附近車夫孫仲桂陸家才趙小和尚等三人串拐藏匿控經二區警署飭警將孫等三人拘送地方廳由檢察官提訊一過判孫等三人他别收押候侒 
[指控偷用電氣]  
　　工部局電氣處西人前日投新閘捕房指控白克路六百十三號門牌信昌電燈公司主瞿育良·瞿毛毛等私動火表偷用電氣等情捕頭准飭中西所探往將兩瞿拘押昨晨解送公共公堂即據該探等上堂禀明前情以原告方面證人未到請爲展期開審俞襄讞核供商之美丁副領事判被告兩人仍帶回捕房候展期七天開審 
[失竊紫銅懸賞購緝]  
　　浦東楊家渡寳隆碼頭前夜失竊紫銅入十磅昨由該棧買辦嚴錦生得悉立懸賞洋五十元函請該管三區一分駐所飭緝 
[攫金挖耳押兩月]  
　　婦人張高氏指控張金福在新閘路攫取金挖耳逃逸由捕將張拘押昨解公共公廨經中西官訊供屬實判被告押西牢二月示儆贓交高氏領去 
[道尹公署批示三則]  
　　顧曹氏呈爲預立遺囑請求備案以安宗系而杜後患由呈件均悉據稱該氏子掌生身故無後以無養同姓子子岳爲嗣旣經戚族贊同别無他項糾葛巴赴縣呈縣母庸來道多瀆仰即知照 
　　南滙縣民顧順翹呈爲濫權違法請求查核迅賜飭查訊釋無辜由據呈己悉仰南滙縣知事查案迅予查明訊結具報 
　　海門縣民顧鳴臯呈爲延不處斷再叩吊卷查碑維持成案由呈悉仰候海門縣知事呈復到日再行核辦 
[淞滬警察廳批示兩則]  
　　閘北大力車行公會批呈悉查該公會前因辦理不善多數同業友對業經會同滬北工巡捐局詳加研究利少害多呈奉省公署命令取銷在案茲據修改規章請由本廳核轉之處碍難照准　　王補生批呈悉該商設立醫院施診給藥獨任經費洵屬義舉仰將該院組織章程送廳以逓查核備案再行給示保護可也仰即行照 
[誌謝]  
　　上海女子職業學校訂於陽曆七月二十四日即本星期六假座夏令配克大戲院開遊藝大會昨承贈入座劵四張又靑年會童子部承同樂會入座劵三紙書此併謝 
來函 
[楊了公來函]  
　　敬啓者頃閱貴報載有上海縣商會致縣公署函據南帮米商報稱金邑氽來廟卿董錢卓然等横行不法親率無數流氓等四五百人喝令躍上各船將米石搶刦顆粒無遺云云查米船被刦在十三日夜地在横潦涇口而錢卓然己於十一日到松住在楊伯良家凡屬松人衆目昭彰所云親率全屬子虚其他槪見而上海商會爲商呼籲亦是職責所在不究原委偏聽人言未免有失體格矣况錢卓然志行純潔有口皆碑用敢繕函前來請登入來函門内以明眞相至紉公綰肅此即頌撰安楊了公啓 
[聯益施材會來函]  
敬啓者敝會辦理施材瘞葬收殮路斃今夏又創辦施醫院逐日下下午施醫給樂不取分文現在天時炎熱氣候不常心屬貧民居處狹窄攖病垂危在所未免用是函達貴報館請將來函登入來件門以期熱心諸君見有貧民病斃無資棺殮應請知照來會當即舁材殮殮以免暴露如遇貧病無資延醫者亦請令其來會以便就診事關公益諸祈公鑒美界梧州路胡家不橋南上海聯益施材會謹啓七月廿二日 
雜評二 
[何以不廢（訥）]  
　　今日之南北以表而言尚有所謂南北之分以實際言則己無所謂南北矣南之湘北之鄂可以聯合而出兵南之軍府與南之海軍可以助直而討段是南北實力派早己不和而和段派失敗則前此議和中之難决條件早己不解决而解决則尚安所用其議和旣無所且其議和則此上海和會之空名與負此空名之代表又而何必久留不廢豈眞所謂有其舉之莫敢廢之也耶 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記鵬南北顧城之片面觀] [  中實]  
及抵大旅社中附設諸會列堂果口種類尤屬書不勝書有似石榴者其名爲Ｐinha而似柑而靑者其名爲Ｌaranja均令人所未見道旁有小賣商肩擔呌賣之物亦鮮果其聲籟又絶似我中國内地西方某旅行家曾言凡抵（鵬南北顧）一瀏覽者若不以盈筐嘉果登舟去對於此城必有依依不能遽捨之感想云 
世界産嘉果之處所雖檀香山恐亦不能與此城比美此間果品鳳梨（一作波羅）最夥芒果最不芒果之色美艶似桃實而其分量幾成一瓜若仿檀香山習俗於香蕉上加形容詞而爲（蘋果香蕉）等美名者則此妃紅之芒果直可稱之爲（蟠桃芒果）矣其地又爲糖之出産地全國最大之糖廠今方大啓鴻圖行見蔚爲北方大城市之巨觀也猗歟美哉此鵬南北顧城也吾更得一語以槪據之曰鵬南北顧者誠（甜美）之區也其甜其美皆受赤道陽光之賜古人（近水樓臺先得月之佳句）不意視此尚遜一籌造物萬能誠令人嘆觀止矣 
 
[西半球之（浮蔭西）即指此河] [  中實攝影]  
 
[鵬南北顧城河川美景]  
筆剳 
[縊情記（中）] [  碧梧]  
　　性孤介不喜與俗人交亦不求仕進有勸之者曰如此錦心妙律苟出入公卿門才名可立噪爭延爲入幕賓功名殆指顧間事耳韞山必笑應曰我之力學豈徒爲博取功名哉夫博取功名其道孔多奚必讀書重辱先聖人旣以此言語吾則其人必以經書史集爲獵取功名之具此殆學者雖多而學之眞理怕以日晦歟韞山學識旣卓絶如此一時文彦都非所顧惟於麗貞父則深心折之尊之爲飾間數日必造共家與論經史頗多闡發韞山與麗貞誼屬表兄妹固無所用其規避然麗貞父至拘謹以爲二人年相若終未可接近致礙禮防故韞山至時十八九不得見麗貞縱見之亦僅略與爲禮未嘗同坐一室共話二三語也顧二人之才則彼此知甚悉麗貞父常出女之詩文示韞由韞由讀之覺句香字艶每嘆弗逮嘗自思曰吾苟得麗貞爲婦者綠窗文几間不知生幾多艶事吾雖因之死亦殊無憾雖然吾一窮措大耳豈有此艶福又奚能作此非分想麗貞縱不惜爲貧家婦惟冀所天之賢其父嘗必見阻吾之想殆終妄想耳後久之韞山屢讀麗貞詩或文仰佩之心日甚愛之之情亦益深不能自仰乃央父執某試商麗貞父蓋某亦其友也冀麗貞父或能以愛才故而允所請某本業商一市僧耳韞山素鄙之不屑與近今以麗貞甘心低就之亦可見韞山顚倒麗貞之甚矣 
新聞拾遺 
[樂師忽發老興] [  秉光]  
　　英國利物浦城中有音樂家惠斯納者爲人異常冷淡現年八十二歲喪妻己四十五年近惠氏忽結識一寡婦情意頗洽竟於前日在禮拜堂中延牧師結婚矣 
[知事竟寫别字] [  吳秉恬]  
　　友自杭垣來言該省某縣知事本一市儈胸無點墨以運動得膺民社平日披閱公牘謬誤百出日前有控告地保庇賊害民者訊斷時其堂判中有該地保三字不意怱怱落律將保字脫去人傍作（該地保）闔境傳爲笑柄謔者謂地痞地棍之外又有地呆實爲聞未所聞云 
[異蛇會點頭] [  不承]  
　　前日行經北浙江路兩江義塜前見一老者手持一蒲包内有蛇一尾在彼放生其蛇長約四五尺全身有瘢據老者云此蛇毒極由一捕蛇者處買來代價須五十元最奇者此蛇臨入洞時常望老者三點其首可云奇矣（却酬） 
[奇嬰能知音] [  武]  
　　住居英界新閘大統路東新康里二衖一千零五十四號之科永江向在先施公司貨房内爲夫役其妻爲掦州居民林氏女成婚己年餘夫婦素稱和睦去歲懷孕至今年五月初足月産生一女孩體肥大如二週歲甫經數日卽知人呼唤其名并能嬉笑其聰隷誠向所未有也 
餘興 
[零碎時評] [  鴛雛]  
　　兩段段軍欲勝非使段祺瑞與段芝貴離開不可蓋兩段者不詳之象也 
　　養兵中國諺云（養兵千日用也一朝）吾信今之養兵誠用在一朝第二朝用之非降即潰矣 
　　攺名王占元擒張敬堯吳光新有不審其如何處置者吾謂第一步須爲攺名曰（張敬桀）（吳光舊）責其名不副實也 
　　中國派爭中國者曰皖直桂滇四派其實此中不盡皖直桂滇之人也故吾祇認爲此中國派與波中國派 
　　甲與田嘗聞有言解甲師田者甲字與田字相去僅藏一尾巴耳 
小說 
[社會小說衆醉獨醒（一○五）] [  瞻廬]  
　　第十八回女公子姓名魁多士老秀才著述冀千秋校長低語道慧姑這三個題目是今天試驗新生的國文題目我方才到課堂監視時大家都是振筆疾書陸續交卷只有張中將的女公子不成一字依舊是一本日卷張中將是有勢力的人張太太又同我拜過把子又曾在學校裏捐過鉅欵他的女兒來讀書任是不及格也要算他及格發榜的時候又不好奉屈這位女公子去掮這張考試榜這與張中將的面子有關須得斡旋須得把他女兒排列在前然而不着一字的居然高高在上又怕同考的羣起不平因此我要奉託你替他周旋這三個題目任憑你選擇一個隨例替他做幾句也不須做得長一二百字便夠了你是文才敏捷的又是對於本校很熱心的周旋這位女公子就是維持本校的常年捐你是誼不用辭的說着便在慧姑肩上輕輕的拍了兩下又在薄克上撕下一張紙衣襟上取下自來墨水筆説道紙筆都有你隨意發揮幾句是了慧姑正待推辭忽聽得外面電鈴響校長道我要接電話去這事拜託你千萬守秘密又連說了兩句（生客游河）的西語逕到外間去接電話慧姑却不過校長的情分没奈何拈筆在手颼颼的寫了幾行字比及校長接罷電話慧姑早己套起自來墨水筆把這幾行字用吸水紙吸乾了一并授給校長校長没口子的稱謝慧姑道校長命不敢辭冩便替他冩了幾行但覺對於自己的良心····說到這裏把下半句缩住了 
[自由談之自由談] [  鵑]  
夙慕北方湯山西山與北戴河諸勝夢游久矣苦爲俗事所絆未能往也所不解者彼袞袞諸公腰纒己富正可息影其間嘯傲風月胡尚繫戀京塵爲誤加殃民之舉耶嗚呼可以休矣 
 
 

Page 15

 
 
   
 
 

Page 16

 
 
常識 
常評 
[談史一] [  老圃]  
　　一戰之勝不得謂之成一戰之挫不得謂之敗五代石敬瑭乞援於異族以傾後唐後唐敗矣然石敬瑭未嘗勝也取一時之快意受萬古之惡名故五代史中最失敗者實莫如石敬瑭 
且也仗他族之力以取勝即自認其力之不能勝唐晋之役乃契丹之勝非石敬瑭之勝也推而言之張邦昌劉豫未嘗勝宋特金能勝宋耳吳三桂未嘗勝李自成特清能勝李自成耳故五代史中最無能者尤莫如石敬瑭 
且也趙孟之所貴即趙孟之所賤石敬塘藉契丹之力而得大權非不赫赫於一時也然曾幾何時上書於契丹稱孫而不稱巨即動契丹之怒契丹一怒而石氏之宗社墟矣契丹一怒而石氏之子女妻妾係累入黄龍府作囚人矣故五代史中最可憐者亦莫如石敬瑭 
吾願天下萬世皆以石敬瑭爲戒故言之不足又重言之 
商業叢話 
[記商店競爭（二）] [  周國賢]  
　　商店競爭原是極好的事要望商業進步除了競爭没有旁的法兒然而競爭得太過分了大家不顧利害只鬧着一時的意氣可就做出可知的舉動來往年上英國有兩家輪船公司彼此都有一艘船在利物浦和特羅甘達二名城間往來行駛雙方的營業旣是同一性質船和航路又是相同的不消說自然要競争起來在長夏中避暑的人來去很忙那兩家船公司便又得了個競爭的好機會都整顿全神預備在這長夏中做那水面上的雄獅把别家船公司一起壓將下去開始時甲公司先把船票減價十成中減了二三成乙公司也即忙減價進一步減去四五成這樣一連幾個月利物浦人快樂得甚麽似的都能把很低廉的船價往特羅甘達逛去兩方面的營業却也不相上下甲公司氣不過便發一個狠索性分送船票不要搭客化一個錢能從利物浦安抵特羅甘達這種便宜事誰也不想嘗試一下子於是男男女女都擠滿在甲公司的船中住是没有甚麽事也趁此往來逛逛開開世眼在船公司中自然没有甚麽利益到手了不過爲了要奪那乙公司的營業爲將來獨覇地步不得不犧牲眼前的利益料知乙公司未必再有這魄力和他們比賽咧誰知乙公司一不做二不休願意受更大的犧牲决不給甲公司搶在前面做大阿哥一天早上那利佛浦城的街市中忽地貼滿了乙公司的招貼說搭客們倘有坐了我們公司中的船往特露甘達去的不但船票奉送不要你們化一個錢并且附送威士忌酒一瓶在路上做個消愁解悶的好朋友這一下子自然打敗了甲公司一般醉翁之意只在酒的人自然都要去坐他的船任是不暍酒的女子也爭先恐後的趕去給他們的丈夫或是情人去换一瓶威士忌來做個情愛中的貢品呢甲公司見他們魄力不小着實佩服從此不敢再競爭索性攺了航路開往别處去從此利物浦和特露甘達間的航業就給那乙公司獨覇以後不但威士忌酒不再奉送連船票也要錢了然而營業終占第一 
道德叢話 
[西方格言（一三）] [  謝介子選譯]  
　　人心之需修養猶身體之需飲食 
（西漱螺）（Ｃicero） 
欲遠行者必徐行 
（德意志諺） 
與其擁大火以焚身曷若取小火以温體 
（丹麥諺） 
植忍耐於人之園其根雖苦其果甜 
（奥斯亭）（Ｈ·Ａustin） 
痛齒之存留不如除去之爲愈 
（英吉利諺） 
老烏不虚鳴 
（俄羅斯諺） 
柔懦如羊斯見食於狼 
（意大利與法蘭西德意志諺） 
眞言恒出諸將死老之口 
（爾腦德）（Ｍ·Ａrnold） 
朝優於夕 
（俄羅斯諺） 
人能導馬至水邊然不能强其飲水也 
（英吉利諺） 
[我們要做怎麽樣的人] [  籋雲]  
　　四要做自給的人自給就是不靠人家的意思我們做人第一要除掉那種根深蒂固的依賴性應當自信有　力的可獨立的我想中國人依賴性的養成大半爲了家産世襲的緣故那麽要除去依賴性的根本辦治只有父母的家産不一定傳給子女子女不想望承襲家産這様依賴性旣然破壞自給力就容易建設但是這種自給的能力非根本於職業敎育不可 
五要做明白的人做現在時代的人祇可要明白了解以下的問題（甲）我在人類中的地位怎樣（乙）我的責任怎樣（丙）我的權利怎樣（丁）我和他人有什麽關係（戊）我們的家旅制度怎樣（乙）社會上的各種組織的普通情形怎樣（庚）國家對内對外的政治的大槪狀况怎樣（辛）國際間的關係和世界潮流的趨向怎樣丨總之應當明白做人所應有的常識 
六要做具有人格的人人格是做人的格式人格的分子很多像自重自制謹愼知足博愛···我也不必細細解剖總之做人所不可少的就是私德和公德丨就是拿自己的良心放在一切對己人的言語行爲上 
七要做有益於人的人人在世界上並不是爲自己活着乃是爲人活着並不是求自己的好處乃是求别人的好處所以雖然做了健康的快樂的活動的自給的有人格的人丨但爲自己丨還是不夠一定要做些有益於人的事纔不虚度了一生須知現在的世界是一個互助的世界人類間彼此應該有多少的貢獻所以我承認以前六種做人方針是這第七種的預備和基礎不過前後須同時做去並不是說做了以前六種的人纔做有益於人的人 
以上七種是（人生觀念）的常職健康是做人的根本有益於人是做人的目的（至於宗敎觀念的做人的目的更有進於此者今且不講）總之做人應當先抱定個做人的方針就這方針上步步的做去纔是（乙種酬） 
衛生 
[仙方危險] [  伯匡]  
　　以休咎叩偶像究其極耗時廢財而己以仙方代醫藥則直以生命爲兒戲矣 
藥不論中西必有學理經騐之所本若仙方則一無所本者也考其方劑如紅棗三枚蓮心七料燈芯草一撮之類用之皆不生影響者也如薄荷茅柴根楷把葉之類或爲清署劑或爲發散劑或爲消痰劑則以傷風咳喇發熱之病起者較多方不對症飲之亦無大害偶然籖與病合則人將爭誇靈騐若陰陽水香灰之屬更無醫藥之價值類皆僧道巫覡混騙之伎倆也 
人體中之白血球本有殺菌消毒之能而筋肉　織皆有新陳代謝之作用故偶染微恙竟可依（勿藥爲中醫）之語而藉生理之自然作用以治療之仙方而有時奏效者非仙方之能奏效也生理自然作用有以療之也 
其危險之症非生理作用之可療者仙方即不使加劇亦必不能使之稍痊病者恃有仙方而忽於延醫浸假而病入豪盲不可救藥不亦冤乎 
世之爲庸醫誤投方劑致喪其生者家人必興問罪之師仙方誤人則徒歎天命未聞有搗毁神像之舉者何哉 
要之藥貴對症訪醫宜早願我同胞勿再以盲人瞎馬毫無醫藥價值之仙方兒獻其生命也可（乙種酬） 
家庭常識 
[改良婚制的成見] [  駕白]  
　　（自由戀愛打破家庭）這兩句話是帶有（安那其）色彩的絶端論和現在事實相去還遠據我的直覺組織完善的家庭不但與社會進化無妨而且還有促進和補助析可能所以我對於婚制絶對主張攺良 
我旣承認婚制有攺良的必要自應先把他的壞處簡單說明然後再貢戲我的意見請大家研究研究 
原來做父母的因爲過愛子女所以處處關心事事顧算不知不覺把那子女自身的事不應該管的事也要（越爼代謀）起來却全不想到子女的自主權統統剥奪完了然旣奪了過來固能放出明確的眼光去物色相當的人那還不狠危險可是他們並不親身去辦却去聽信那（媒灼之言）可恨這般媒人東家進西家出告着了（三寸不爛之舌）男才怎樣好女貌怎樣俊說得天花亂墜他們居然十分相信就把子女的終身大事冒冒昩昩的定了下來所以我常說父母替子女定親簡直與法官和囚犯定罪一般 
有許多迷信的人單單媒人的話不能算數還要呌瞎子算命請星家排八字甚至求籖打照取决於泥塑木雕咳决定子女婚姻大權竟然旁落於吃江湖飯的無賴和冥頑不靈的木偶手裏眞是又可憐又可笑了 
照這樣（囚犯式）（機械式）的婚姻那裏會有好結果難怪（仳離之詠）（脫輻之占）多的不可計算所以我認定這種萬惡的制度眞不可一刻存在願全國的人趕快覺悟趕快攺良 
至於攺良的婚制自然絶對以自由爲原則以學問道德感情軀體爲條件所以必先男女社交公開起初因切磋學問道德的關係認爲朋友到了過從旣密交誼日厚倘得兩人同意便可結爲夫妻用不着媒人來作合有父母的只要父母認可父母也不該干涉的咳以這種手續結成的夫妻那裏會發生怨恨以這種情意相投才覺相稱的夫妻做本位組成的家庭那裏會没有利益於社會這就是我對於婚制主張竭力攺良的理由（乙種酬） 
[街頭巷尾的迷信談] [  醉翁]  
我國人隨地隨事無往而不有迷信的表示卽如街頭巷尾所見的字條亦多可發一矣者試舉兩端如下 
人家小兒犯了睡勿着的病必用紅紙書（天皇皇地皇皇我家有個小兒郎走路君子念一遍一夜睡到大天光）數語四處黏貼殊令人莫明其妙如果此數語念了一遍便有熟睡的効力那麽一天到晚來來往往的人不計其數横一遍豎一遍不且令小兒永遠睡不醒麽總而言之小兒如果睡勿着夜中啼哭一定有什麽毛病應該細細去想出法子來使他安睡纔是道理這種天皇皇地皇皇的紙條眞可算得迷信之極了 
更有一種紙條寫（出賣重傷風一見就成功）兩句也時常有得看見的重傷風而可以出賣可謂像心適意這種字條非惟表示迷信且存着害人的心腸顯見國人的没有道德其實憑着一張紙條倘使果然可以把重傷風移到别人身上那麽無論何種毛病都可以照這樣辦法天底下那　如此便宜的賣買這眞合着無用欺心的一句話了 
我以上所說的話雖很覺得細微但也可以表示我國人的迷信須要快快破除纔對呢 
調查錄 
[寗波粹成傘廠之成績] [  來稿]  
甬商王君冰生自去年五四風潮發生後卽糾友集資組織粹成國貨陽傘公司設廠於江北岸雇工製造綢布鋼骨木柄各品足與舶來品媲美頗受社會歡迎業己行銷各省數月以來聲譽卓著亦提倡國貨聲中之絶好消息也星期日特至該廠參觀其工作約分四部（一）爲發料處有専司其事者二人（一）爲鋼鐵銅製造傘上附屬品零件處一切機器俱甚完全其機　半由旅美技師闕君給圖向滬定製半係在甬工廠仿造頗切實用（一）爲幕面裁翦縫紉科女工居多數（一）爲木匠漆工等工作之地見其所製灣形木柄一種尤爲特色實爲服廠所不及所用木料由台州定海蕭山奉化等各産地採取據說第製一傘經過手續甚多物物俱由自造不若香港等處悉用舶品配面而成者之易也其廠基雖不十分寬敞而内部設備則樸實無華布置適宜詢其出品量數及稍額狀况有求過於供之勢每天出百數十項猶時虞不敷最近行銷地除舊寗屬六邑外如浙東浙西外埠如山東福建湖漢南京上海各處亦時有運銷營業尚稱發達新近又出一種女傘用杭産塔夫搭綢配面色澤鮮明式樣輕巧遠駕舶來品之上其對待工人章程亦甚優異該廠開辦未及一載己有此成續將來發展前途未可限量又聞王君招收練習生二十名每晚課讀二小時授以普通常職實行工讀主義云 
小說 
[商業小說範商人（四二）] [  瘦鵑]  
　　第十六章道歉與更正 
山爾格旣在大音報館中發見了那個血跡就料知嘉德多分吃了惡人的虧一心想整頓全神探明那惡人是誰鼓德在那裏這天他讀了静報上那篇侮辱鼓德的記載心中好生氣憤但他並不做聲仍很鎭定似的他的臉好像礦中一塊堅石態度又冷冷的好像一座冰山把山爾格比做冰山可是很確切的譬如冰山在冰洋中模樣兒又明凈又鎭定但那船隻倘和他相撞時可就粉碎咧閑話休絮且說山爾格從頭至屋讀完了那静報上的記載便一逕上静報館去八到主律房中此來是問罪來的因此不用客套門上三聲剥啄也取消了不管三七二十一直闖到裏邊那時這位静報主筆先生葛來德正坐在那裏高高的翹着兩隻脚擱在窗檻上衡着一個挺大的烟斗不住的吸一見山爾格進來忙把脚放下來站起了身深深的鞠了一躬油嘴滑舌兒的說道咦山爾格先生我們很快樂很歡迎你老人家我想你老此來還是破題兒第一回咧我們這裏地方很小也没有甚麽裝飾品眞個簡陋極了然而來了你這麽一個尊貴無上的警察長大人可使我們四堵破壁也生出光彩來山爾格先生快請坐了這一把椅子還有一個背兒坐了適意些那一把椅予可連背兒也没有咧山爾格冷然道我不要坐你也不用如此嘮叨我是有事來的有幾句話要動問你可是静報的主筆麽說時那聲音又冷又嚴直使葛來德周身的神經都像感受了電氣的一般當下囁嚅着答道正是在下便是静報主筆山爾格道報中的文件大半是你的手筆麽葛來德道未必未必在下不過做一篇社論和旁的緊要新聞罷了我們的城市通信員是喬頓君本鎭的新聞和其餘瑣碎的文字都是他一手做的山爾格道但你現是三筆對於全報不是負完全責任的麽葛來德道這個自然山爾格便一聲兒不響慢慢地從衣袋中掏出一張静報來舖在桌子上指着一邊（夜半出走）的一篇記載睜眼　看葛來德大聲問道這一篇是誰做的葛來德假做着咳喇身體在椅上移動着兩個眼珠兒斜到了眼角上向山爾格偷瞧一壁囁囁嚅嚅的答道吓這丨這篇麽這是丨我丨我們全報館的人丨合在一起做的山爾格怒道這話我不信瞧他的文氣分明是一個人的手筆原稿在那裏快取出來給我瞧葛來德道呀這個我不知道山爾格道這原稿擱在排字房中可不是麽葛來德道未必留在那裏怕己丢了說時又瞧看這個鷹眼獅面的警察長心中暗害怕額上不覺迸出許多汗珠來 
 
