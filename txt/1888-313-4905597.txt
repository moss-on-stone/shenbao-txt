# 1888 - 313 - 4905597

 

Page 1

 
 
[順天江南浙江江西廣東福建闈墨出售] [  申報館主人啓]  
　　毎當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又皆魯魚亥豕訛誤良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壞之殊焉毎本售洋七分正本埠歸申報舘帳房及申昌書畫室發售各外埠則概歸申昌經理此佈　 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當面檢點　勿自悞其尙有未繳二次銀兩者數十戸請卽付繳勿遲其三批之書亦將次可以裝訂齊全特此佈啓 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵　土飯概不闈入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能備載本埠外埠俱有分鋪士商就近購取可也此佈　 
[平臺亂策]  
　　臺亂矣何策以平之曰無策也無策則臺亂何以平曰無策者非平臺亂之具無策也謂臺亂平而無侍策也然則又何謂平臺亂策曰臺亂不足平矣然未亂而何以防其先旣亂而何以善其後必有策以處此其處此奈何今夫事必求其所由致與其所由成而平亂之道得焉矣臺灣横亘東海康熙間鄭克塽來歸始籍而郡縣之置府一縣三其民習爲盜賊不因飢寒方慶削平又圖復起朱一貫倡亂於前林爽文倡亂於後陳周全蔡　等相繼而起烽烟相望羽檄交馳鶴唳風聲迄無寍歲是豈臺民之獨好作亂耶抑自有所由致所由成者在焉大抵亂之生也其志大者爲叛逆勝則爲王敗則爲宼是也其志小者爲行刼横行江湖殺人攫貨是也其志不在大亦不仕小者爲竊據盤踞一方戍守深固是也若夫凶荒而無以卒歲窮蹙而無所逃生其勢亦足以爲亂是則爲無志臺灣之亂何爲乎不爲叛逆面亂也不爲行刼而亂也不爲竊據而亂也不爲凶荒窮蹙而亂也所爲者辦理　賦一端耳夫賦稅爲天庾正供所宜輪將恐後者清丈爲　家公道所宜禱祀以求者又何爲面俾亂曰臺没白餘年來科則之上下不等賦額之多寡不均臺民皆習而相忘漫不加察矣一旦清而丈之豈不大善無如積弊日深成心未化一聞清丈之令則皆驚駭相告騷機不寍妄意揣求訛言四起疑將有所多求於我者恐將有所苛責於我者加以獷悍闘狠自其性成　　一呼雲集　應而亂作矣噫嘻是固爲清賦而亂也哉是豈爲清賦而亂也哉向使清賦一端並未辦理苟在上者恢其勳　　其經綸　立一法而法至良中一意而意至美而其亂也亦可翹足而待夫法至良意至美而亂者何也盖臺民習俗相沿牢不可破有所更變必致驚惶夫必堅以持之緩以等之善人百年王者必世而後可以成厥功若其望之過殷操之過蹙斯亂矣夫望之過般操之過蹙而亂者何也盖其心猶有所不信不願耳知其心之不信不願於臺亂乎何有或曰諸葛之征孟獲也馬　曰攻心爲上攻城爲下孔明深然之是以七縱七擒而南人遂不復反平臺亂者具當法諸葛攻心之策乎斯言也可謂要言不煩智珠在握矣然吾以爲得其半而未得具全也知其外而未知其内也請相提而並論焉兩蠻之勢與臺灣異盖蜀漢自昭烈云殂諸將淪喪北懾於魏東偪於吳岌岌乎有畏首畏尾之懼鞭長莫及之憂焉孟　有輕渙之心乘則抵隙長驅直入效伍員病楚之計以病漢彼出則歸彼歸則出亟肄以罷之多方以誤之使渙君臣疲於奔命又恃其險阻瘴癘卽綸巾羽扇元戎啓行料不敢深入重地拜賜彭衙而我旣大肆劫掠載春輜重而還且得寸得尺進窺成都漢其奈我何哉孔明知其有輕漢之心非遊說之所能懾服也非要盟之所能取信也於是不得已而用兵使知戰無不克攻無不取出没機變非南人所能測於以動其感愧而生其悅服焉所謂攻心也然叛則征之服則舍之不設官不　戍者蓋南蠻據蜀漢之脊得失無與於中原若必取其地籍其民謀富謀教非數十年不爲功而伐魏之志甚將何日償乎但使綏撫覊　無令入宼足矣此攻心之效也今臺灣久隸版圖爲海防　鎭斷無舍而去之不設官不置戍之理夫旣設官置戌矣則必爲之謀富謀教者勢也夫臺民非不欲富且教也徒以習俗相沿牢不可破有所更變必致驚惶耳夫所以更變而驚惶者則在上者望之過殷操之過蹙始無以固結其心而其心猶有所不信不願耳然則臺民之爲患惟此不信不願之心而已夫固未嘗亂也戕官攻城亂之谈也不信不願亂之心也平臺亂者當平其不信不願之心又焉用攻爲哉假令以攻爲策吾恐殺愈慘而憤恙彌深威愈加而猜疑尤甚雖至肝腦塗地頸血飛天而其不信不願之心有百折而不回者矣又焉用攻爲哉此臺灣所以異於南蠻也蓋其勢異其心異也故吾謂平臺亂策在平心不在攻心而所以防其先而善其後者胥於是乎在 
[航船覆溺]  
　　南潯鎭航船於初七日由蘇州開行是晚適值風雨交加駛至南潯不遠被風吹覆船中搭共十三人船夥等六人盡入河心後經救起兩客已氣絶船主祗得投縣禀請相騐未知有無屍親其詳容俟　　 
[詳紀台捕盜情形]  
　　管帶台防水師新前營吳喜祥游戎以商船一艘藏匿廣勇於其中艙面仍以商人駕駛於九月十九日由海門駛往外洋巡緝海盜是夜路經錦屏山途遇盜船三艘該盜等以爲商船正可行刼遂將其船駛攏意圖圍住搶刼各廣勇早作整備覷定盜船相離不遠立卽出艙將火藥包火藥罐等物抛去適中一盜船之火藥桶該盜船頭篷等處登時火發各盜忙亂均各縱身落水其餘二盜船一見廣勇亦卽轉舵潛逃其時吳游戎以一船不能分追况在黑夜之中遂令各廣勇速過焚燒之盜船搜尋落艙餘盜當卽斬獲首級大顆活拿海盜四名典衣圖大包帶回海門送交海防總捕府審問供出温郡永嘉塲恒泰聚源各店與鼎盛衣店被刦之案吳游戎將首級六顆匪盜四名典衣四大件於廿八日解送來曙歸案研訊○永嘉縣張邑尊前曾撥派親兵差役赴温台父界各處訪查盜犯旋據 
 
 

Page 2

 
 
兵役先後回署報稱永嘉塲行刼之案首盜係大荆所轄桐頭山潘汝良糾黨搶刦並稱該處毗連鄭頭山和睦各山廠匪盜麕聚時出肆刼等語張邑尊復差素與潘汝良認識之馬得麟帶同兵勇二十餘人馳往桐頭山相機誘拿馬得麟一抵大荆先將各兵勇用匿四處獨自到潘汝良家中其時潘適恩病在家一見多年契友爲之欣然遂邀吸烟對榻談心忽一盜夥飛跑進内聲稱現有台州楊統領帶勇數百人將左右隣近各山廠概行縱火焚燒相離不遠汝可赶緊逃走其妻一聞此信當卽上樓取出六響後膛小洋槍兩桿小尖刀數柄潘全身紥縳遂向馬言不能奉陪立卽出門而去馬得麟亦即跟隨而出意欲在途中下手捉拿因潘身帶洋槍小刀逡巡畏怯不敢動手及至和睦江邊潘即下　板向烏茄盜船中落海潛逃馬得麟念此機一失回温如何銷差遂轉身復至其家向盜妻商借贓物以作川資盜妻遂答以連日官兵搜山謡傳四起我將永嘉塲做來貨物裝成竹箱一担寄仔隣地某甲家中詎意某甲兄弟心懷不良將存貨吞没屢討不還以致我家與船上各夥友火食不能接濟馬得麟聞言相辭出門即往各處將二十餘人邀齊赶往某甲家中搜出存贓一担並將某甲兄弟兩人獲住押解回温路經某處即遇候補某把總被其攔住聲言某甲兄弟素來安分並無窩匪通盜情事今既在伊家搜出存贓請將某甲兄弟交我帶回如嗣後永嘉縣獲到是案匪盜傳喚質訊我定將兩人送案决不有誤馬得麟見來意不善遂囑某弁開具職銜保狀以便回去銷差馬得麟以兵勇於九月廿六日返甌呈繳贓物一担并保狀一張一切往返情節詳細面禀張邑尊遂賞馬洋若干元並即當堂點補充當差役於以知張邑尊爲永嘉塲搶案盡心搜捕已屬不遺餘力焉○温州鎭周鎭軍日前乘坐龍艚兵船偕紅單船鄭統帶會同海門鎭調集水陸各營兵分往大荆桐頭山匪盜出没之處四面兠剿水陸並進當將該處毗連之山無論瓦屋草廠統行縱火焚燒兹復聞周鎭軍札飭温標右營城守營各派陸兵數十名協同新到小隊親兵右右兩旗各皖勇馳往桐頭山等處駐紥斷絶匪盜歸路以免再有盤踞麕聚之患至於水師各兵船三鎭軍親自管帶駛往各洋面常川梭巡故連日商船進山頗稱靜謐惟首盜潘瑞良阿攏等落海潛逃至今未行拿獲到案是以三鎭軍尙不能高枕無憂也 
[主試回籍]  
　　福建正主考黄潄蘭大銀臺文闈事竣奏請賞假三月順道回温省墓富由福建船政局撥派兵船護送已於初四日十點餘鐘抵温文武各員均往雙門外碼頭呈遞手版迎接憲駕旋在接官廳相見是晚命駕馳往瑞安騶從僅有兩人行李寥寥數担亮節清風可見一斑 
[穗垣雜聞]  
　　粤垣西隆里尾某姓家前夜四更時因煮茶遺火積薪致兆焚如霎時火光燭天鑼聲震地水龍聞警赴救多至二十餘架約歴兩點鐘之久延燒房屋三間始行撲滅當火初起時匪徒乘機搶奪各家物件被搶一空甚至神主牌位亦有被其搶去者綠匪徒于黑夜之中不暇分辨爲何物也次日潛將牌位放回社壇上以待失者之尋覓南海縣張大令謂起火之家不自謹愼貽害鄰里飭差拘案笞責以爲疎忽者戒○闈姓廠定章凡遇武鄉科於開射步箭之日即行截收將簿分派今科武闈校閱甚速闈姓廠工夫忙迫不能依期派簿而到廠索簿者日繁有徒咸謂揭曉有期而簿仍未印出此中顯有弊端紛紛向闈性廠爭論有保太和一家因與衆人相辯口角之餘繼以鬭毆致傷一人見者大抱不平皆謂該廠恃强欺人此唱彼和竟有數十百人欲向該廠尋仇報復幸保甲局聞之立調兵勇彈壓始得無事現值開派文塲彩銀之時恐匪徒乘機搶奪遂禀請官憲毎廠派勇若干名駐守以資保護○武闈於九月廿二日開考至廿七日所有馬步箭技勇一律完塲馬箭分設三把步箭分設六把技勇分設六廠委候補道三人提督三人帮同校閱故得如斯迅速也主試張制軍定於廿九日親赴貢院調集合式武生面試步箭技勇以定去取又牌示轅門准於十月初一日揭曉初三日簪花○武生丁某技藝嫻習體貎魁奇卜榜花者咸推爲鷹揚之選詎演試技勇之時誤　大刀壓傷左足當塲倒臥於地經人扶掖回寓延醫調治聞受傷已車縱能醫愈亦成廢疾矣惜哉○武闈試卷在番山關帝廟設廠開賣大憲委藩經廳李參軍駐廠料理 
[資遺游勇]  
　　閩省前因中法有事招募防軍一時又武弁勇爭來投効旋因和議告成長門各海口防營陸續裁撤若輩遂人浮於事無可謀生左文襄公心焉憂之飭局籌欵派輪資遣約有十餘次奈來者甫去去者又來溷跡於客寓烟館之中一至衣食無資遂勾結黨類流爲盜糾甚至糾衆刼殺見諸案牘者不勝枚舉現在閩中上下游游勇尙多卽省會城廂内外亦復不少總理閩浙總督營務處楊芝仙觀察正儀洞見及此已禀明督憲卞頌臣制軍當卽懸示南較塲飭速報名以便分别遣送現在約有二百多人觀察又查出前數次資遺毎爲押解官浮報私肥兹於初三日首次資遣委劉游二武員押解於登舟之日另委本營務處差遣委員張司馬翥前往洪山橋點名十分認眞聞實在只有九十多人皆鳩形鵠面見者憐之其二三次資遣業已定十月二十十一月初六兩期邇來閩中市景蕭條游民日衆制軍下車伊始产重保甲深得爲政體要也兹將告示照錄於後其略曰爲剴切曉諭事照得負戰從戎丈夫雖志在報國服疇力穡君子不輕去其鄉閩省各防營湘軍爲多自辦理海防以來湘楚之人不遠數千里投奔鄉親圖充勞勇者躡屩搶簦相望於道迫防務旣定營額早滿不能復充遂致徘徊道路無所于歸乞貸俱窮進退維谷上勞父母之懸望下慨家室之仳　無食無衣情殊可憫曾經前部堂楊設法貲遣逐栓遞送而先者甫去後者復來訪聞省城海口一帶留滯尙多其往來下下游各郡縣者亦復不少現在時近冬令轉瞬嚴寒似此異地游民困窮無告其良懦者不無溝壑之虞其桀鰲者迫於飢寒設或流爲盜匪旣爲國法所難容更爲鄉黨所不齒及今不歸後將有欲歸而不能者本部堂督楚撫湘計經六載凡爾楚人皆吾赤子安忍坐視不爲手援現已籌備巠費限三次貲遣回籍除分檄閩省防營各統帶嚴飭各哨員弁稽查驅遣不准擅自容留致滋事端外爲此出示曉諭爾等須知各營防勇現均有减無增日久淹劉徒滋困憊當此指示迷津之日卽爲言旋故里之謀赶緊前赴省城南較塲營務處報明籍貫姓名聽候查核一律遣送俾得及早還鄉各圖生業切勿因循自誤貽悔噬躋自不之後倘再任意逗遛窮而爲匪或有攘奪不法情事一經查獲定當照章嚴行懲辦决不姑寛本部堂愛民如子執法如山勿謂言之不預也其各凛遵毋違特示 
[東報彚譯]  
　　日本報云居留朝鮮之日本人宫田久和吉向在法公使處服役上月十三日晚被朝鮮兵丁等痛毆後遇同鄉人平山藤次郎等前來解圍詎意平山藤次郎亦被打傷兩人皆死而復蘇此事當卽咨照法公使及日本領事辦理本月二號韓京來信謂日本領事已照會韓官當從重處治而法公使殊不爲理但事起於公使館内日人咸抱不平兹幸法公使頓然醒悟以宫田等在法公使館不意遭此苛虐實屬可惡因贈金百圓于日本領事以充宫田等醫傷之費所有當晚毆打之兵丁等廖下尙須逮案也○前明治十八年西歴一千八百八十五年九月十六號日本鹿兒島種子島口有美國帆船揩西那魯號遇難於此島民岩坪平衛門吉田貞吉極力救助得船上駕駛等人全慶生還次年六月美國大統領特贈黄金褒章各一個金二十五圓以彰二人救助之勞近聞揩西那魯號駕駛人極感該島人民厚意思有以重報之當經美國國會議定支出國庫金五千元並具謝詞遞來大意稱亞美利加合衆國上下兩院集議爲一千八百八十五年我國風帆船遇難於日本種子島一應駕駛水手人等存命者切感該島居民厚意合衆國大統領允許謝此厚意本年五月廿四號將金如數贈交日本國祈政府通牒國民是荷○鹿兒島縣下大島向屬琉球邊部維新以來薩州一隅雖各置郡縣而該島尙闕如且不與他島交通故一切風氣未開目下務須以日國法律行之據該島首董現在上京呈書請設島司各事其費卽於土産砂糖茵葉類内提支云○前報載海山嚴華商失愼略而未詳兹得該處續信云 
 
 

Page 3

 
 
上月二十四號午前五點鐘火從華商復泰隆内起是時西南風甚烈延蟯四鄰終及北京街屋三十戸頃刻一掃而光至七點鐘後火始熄查得金銀貨物都歸烏有其數甚巨無慮數十萬金日本商人亦有罹斯　者其中長崎人小林藤平新近修繕店屋陳列物品同歸於盡是日俄國海軍士官帶領水兵救火無不盡力而該埠匪人甚衆乘機欔取金銀物焉　地皆是雖經警護巡察拘　數十名下之囹圄然未得其半也○客有從琿春回者述及彼處自華歴九月中旬迄今已下過大雪三次嶺上　雪堅凝不釋居此者身御重裘猶號寒不絶故日上遇有輪船赴日本及上海燕台等埠無不欲整頓行裝及早言歸云云本月初五日晚俄汽船半克而由海山崴到長崎載有山東人四百多名後來者尙衆轉瞬封河恐迫不及行也○日本陸軍省總務局目下調查徵兵令亟行改正據聞此次所改徵募軍兵方法意極嚴密事極公平可合民心不致民間愛子者將子預行藏匿及自行逃避本月上旬新令當可發示○西彼杵郡各村近來赤痢症依然流行此次郡役所調查自六月一號至本月一號止計患症者六百八十九人已愈者二百九十四名死亡一百五名目下醫治未愈者尙有二百九十人而病尤延至七西釜村現在患者六十七人已死八名高濵村患者八十名小開倉村患者四十三名其勢蔓延尙不止於是當道特派巡查一名駐查高濵小開倉二村又一名輪流出查以司防疫之法○近日歸朝近術部内某少將巡歴歐州時晤他國士官霜各於軍事上種種議論某士官繼更抵掌而談並出實測日本沿海圖以示言貴國於軍事上一應海防力有未盡我國凡旣經丈測之地必立深測量家畫出精密寶測圖出如遇戰爭事起方可知其險要等語少將聞之若受意外之驚可見同此巡歴彼密我疏歸朝復命後遂以某士官意見述於陸軍大臣目下陸軍省再將測量事加意講究 
[竊贓待領]  
　　包探顧阿六至英公堂稱緝獲形跡可疑之潘錦山搜出押票計押洋四元吊得亨達利字號悶表一隻據言於癇月十七八日在四馬路陽春烟雨樓下拍賣行中向看客身邊竊來無從交還失主今將人贓送案蔡太守隨判潘錦山管押四十二天表存捕房俟失主認領○包探沈金隆稱緝獲竊犯胡有彩起到水烟筒三隻尙有洋傘三頂因無失主報捕尙未起贓該竊犯言在路行竊無從交還今將人贓送案蔡太守飭將人贓交該包探帶回捕房俟失主認贓胡押七日期滿釋故 
[縣案彚錄]  
　　歐陽桂生刃傷楊東明一案迭紀報章兹悉歐陽供出同伴七人經斐邑尊於昨日飭提沈金堂土福堂葉金友楊宗武周鴻貴周福勝李什長等七人到案於早堂訊究歐陽申訴前情沈等同稱小的等向皆充當營勇遺撤後一概安分所有歐陽將楊刃傷一事聞係索錢起見小的等均不在塲並不知其底細邑尊謂爾等旣已遺撤自應及早回里除歐陽還押俟楊傷勢如何再行訊辦外餘人概俟備文遞解回籍○蔡子文控范少墀圖吞欠銀一案疉次訊供已登前報昨晨復經邑尊升堂訊供謂此案拖延已久今本縣衡情酌斷着范歸蔡銀七百兩以斬葛藤范堅不遵斷邑尊再三開導范忽痰湧倒地邑尊飭令扶出再候訊判○王松泉潘玉卿前因郃胡氏控案經邑尊訊責何枷在案兹由王潘二人合繳洋四十元叩求開釋邑尊以誘貸婦女銀洋居心實爲不善今爾等旣經繳洋姑飭交保開釋惟嗣後不可再蹈故轍如違嚴究 
[英界公堂瑣案]  
　　包探陳阿九緝獲行竊小孩吊取銀水烟筒衣服等件押候解案已列前報昨據該包探將小孩錢阿根錢文奎解案聲稱錢阿根常混入妓院烟館茶樓行竊衣物報案請緝者不一而足拿獲别孩盤詰據言錢阿根毎日花用銀洋或同孩子坐馬車看戲甚至一日用洋七八元不知其洋從何來及指獲錢阿根直認行竊妓女徐瑞英朱賽花張善貞王素英謝三三等各家之銀水烟筒馬褂并有胡愛廷錢文守汪壽生及聚豐園酒館内之寗綢馬褂均已質洋使用質票無存帶同錢阿根逐一吊贓惟汪壽生在紳園烟館失竊之馬褂無着錢云忘記質在何處現起案各贓共計質本洋三十元失主均已投案各失主均遣傭人投案請領汪壽生稱在新關生理曾到紳園吸烟馬褂懸仕高處見此孩來過一次即失馬褂請爲究追錢文奎供蘇州人年十四歲父親在棋盤街妓院爲傭母親在妓女小廣東家爲傭有詠霓茶園内賣瓜子之人囑我行竊該包探又稱盤詰該孩認明一人行竊並無他人蔡太守飭將起案之件交各失主分别認領錢文奎押候戒責交其父母具領管束餘贓候再追究○包探康阿順稱近來常見有人手持鐵罐牛奶出售價極便宜推共味甚臭深恐食之患病查得係孫阿茂所開之呌貨行内托葉德茂兠賣與人是以將孫葉送案牛奶呈閱孫供牛奶我亦從西人處買來托葉消售葉供與同蔡太守商之易副領事飭孫葉交保牛奶交捕房查騐眞假再行核辦○包探唐青山稱粤婦羅氏失竊鍍金鐲一對由傭婦王吳氏報捕及我往查時見陳王氏棄鐲在門簾旁其實係王吳氏行竊囑陳王氏抛贓拘案請訊王吳氏陳王氏均不認行竊抛贓羅氏亦投案申訴前情蔡太守隨判王吳氏陳王氏交官媒管押二十一天贓交羅氏領去○一百三十九號華捕稱前夜見東洋車夫丁桂卿之車無捐照正在查看坐車之阮姓客大怒爭閙副捕頭至被阮掌頰今特一併送案丁桂卿供拖東洋車祗有法界照會原不到英界阮客定要拖至英界致被拘獲阮因瘋供不成語蔡太守以該車夫情尙可原從寛斥釋阮俟其家屬領回醫養○七十六號華捕稱昨見宋玉介投河尋死當卽阻救送請安挿宋供寗波人向在木行生理因失業來申謀事所如不偶故欲尋死原籍尙有父母蔡太守隨飭值日差送宋至棲流公所留養再行安置○顧大榮稱在王成太木作生理兼在河浜開設天福園茶館有賭徒陳小弟綽號大荳芽來寄馬褂一件俄由他人來取我言須陳自取其人言陳在間壁吸花烟可令卽來及陳到將我大駡謂我不應輕待伊繼便行兇被毁檯凳拉碎衣服三道頭印捕至將陳拘住被扭同落河中又有印捕吹呌各捕齊集橯起三道頭印捕獲陳送案三道頭印捕與各捕同訴陳之兇横且陳疉經犯案陳小弟供不敢行兇蔡太守商之易副領事判陳小弟發捕房管押一年以儆兇横○包探秦少卿唐青山查獲開酒店之西婦老其司報失之銀洋押候解案已列前報昨據該包探將潘阿祥陸阿發送案聲稱老其司報失鈔票銀洋一百廿五元查得情形非外人行竊又查問侍者戴寶山知管事潘阿祥及曾爲廚司之陸阿發不告而辭殊屬可疑後來先獲陸阿發直認與潘同居曾在潘名下做廚司應得工洋五元已經照收潘欲回紹興現在法租界源記石灰行等語着其同至該行則稱與潘並不相識俄而潘將所購衣物畫對等件携來因卽拘拿搜出票洋現洋八十五元據言置辦衣物用洋十餘元付陸五元尙有二十元交與戴寶山等語今將鈔票現洋衣物一併送案又稱據潘言老其司尙欠伊代墊火食洋七十五元其所以行竊私逃實因負角各項三百元之故西婦老其司申訴前情潘阿祥供紹興人由戴寶山囑我行竊銀洋交伊二十元我被老其司欠洋七十五元是實陸阿發供寗波人潘犯行竊我不知情收伊工洋五元老其司又稱欠伊火食洋七十元並無七十五元現在起到之洋尙少情願照算扣除餘下之洋存案可也蔡太守商之易副領事判監守自盜之潘阿祥管押八個月陸阿發暫押俟查明發落銀烊照算給領所餘之洋存候攤派各戸至戴寶山亦須傳案質訊俄而戴寶山自行投案繳洋二十元聲稱老其司囑我持洋呈繳太守隨飭戴寶山暫留俟質訊核辦所繳銀洋併存 
[法界公堂瑣案]  
　　前報列寗人贖妓一則昨晨王司馬至公堂訊據寍妓朱文仙供稱年廿八歲夫於去年逝世父名陸元盛現住虹口母在寍波小婦人於去歲隨鄰人至上海於七月起在新德仙堂爲妓係由傭婦領去後在清河坊作住家至今年五月中至洪福堂有素隨我之周嫗領去司馬訊以胡雲德控爾欠伊等洋元究竟如何料理筆據是滞的確供稱借洋是實筆據是眞角欵請從寛料理吳雲德呈上文仙借據一紙叩請追洋司馬以筆據旣有中保三人着邀到中保後再行核斷○昨晨上海縣差至法公堂提陳錦堂等八人捕頭派包探江德林拘到七人由王司馬略訊後派役恊同送縣○王李江三包探在長豐客棧拿獲形跡可疑之周錫堂起到皮箱等物并將烟妓楊月仙鴇婦李劉氏及妓 
 
 

Page 4

 
 
胡洪仙等訊究各情曾登前報周實是白螞蟻尙有餘黨嚴三在十六鋪内經該處地甲曹錦將嚴獲到送縣轉解公堂昨日訊理周錫堂來時帶不山東人王安仔與嚴三及伊姊李嚴氏等販賣與施戴氏得洋一百五十元立有票據昨經王司馬研訊着一併帶回分别管押於今日訊斷 
[助賑紀略]  
　　湖南善後局楊佑廷善士來函云前由報館送來爲衆乞命册一本接閱之下不勝慘淡適科塲期近公務冗繁未克勸募心耿難安九月初至友人吳敬亭兄處將册送閱恰值敬兄患病沈重願捐錢十串以期病愈如有不測托佑從薄安葬餘産盡捐河南災區專作今冬棉衣之需等語不料數日内竟作古人查敬産僅數十串除照遺言從儉殮葬外連生前願吸之十串並餘産共錢四十七串六百十九文現易湘平銀三十兩託蔚盛長匯號寄上煩查收彚解河南等因泉壤有知當無遺憾○海鹽朱通奉第助奉天棉衣五百件當經即日解去嶺南香邑李豫堂鄭馥泉楊星門三善士來函云現募得速解倒懸册十三扣共捐銀一百三十五兩八錢六分八厘俟收到後卽按戸掣奉收條嘉興徐家埭殷宅内徐善士寄來秀水無名氏善士助振英洋一百元元豐玖寶號交來山東兗沂曹濟道秦舸南觀察捐廉助奉賑京市平紋銀一百兩申規元一百五兩二錢五分均照收到先此報聞[  上海四馬路高易公館内籌振公所詠南陳德薰等謹誌十月十二日]  
　　林湘君詞史羅致名菊分布於筠廉棐儿間頗得雅人深致余偕玉如山人自得子秋航道人乘月往觀詞史出箋索句口占二絶以應錄 
[請高昌寒食生點鐵]  
　　老圑秋容淡夕烟瓷盆位置鏡屏前捲謙人亦如花瘦顧影珊珊骨欲仙黄花生性本清幽一種奇芬燭畔流不是美人眞藴藉誰能消受十分秋[  惜紅生初稿]  
[浙省撫轅抄]  
　　十月初一日泰順縣金鴻霄禀知藩司飭知赴任禀安叩謝卽用縣江峰青禀知厘捐局委曹娥厘局差叩謝候補縣楊葆光禀辭解餉進京史久榮由京騐看來省禀到○初二日蔣星瑞禀知捐厘局委黄道關厘局差禀安禀謝主簿沙炳鑒禀知厘捐局委温州雙門厘卡差禀安叩謝○初三日候補府張濬萬禀辭赴温郡總局大挑縣楊毓俊禀奉委轅下收呈差○初四日大挑縣楊毓俊禀銷發審差 
[蘇省撫轅抄]  
　　初五日新任常鎭道楊儒到蘇船泊胥門碼頭巡檢姚紫宇禀知奉委閶胥門外一叚冬防差陸巡卽日到差從九高曾彦禀辭赴吳淞會辦貨捐局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安省官報]  
　　九月二十七八日候補知府彭祿到由金陵回典史殷耀光知奉臬台委查北門内街道九月三十日十月初一日分發安徽大挑知縣楊汭到甘肅人直隷州同李乘時到解京棕回本　含　運漕司瞿曜祖辭委解京麻六品頂戴分發安徽鄭工遇缺先補用巡檢顧民喦到河南人牌示試用訓導沈可訓委署懷遠縣教諭准補太湖典史劉松琴知銷查北門内街道初二日主簿任兆坤到起服來省巡檢周志寛到委查天長縣被旱戸口回初三日卸署泗州州同沈世德到候補巡檢滕翰章到起服來省牌示新選寗國府訓導甯希俞飭赴新任初四五日候補巡檢陳師曾到赴宣寍提京控案回初六日牌示來安縣嚴組璋調署蕪湖縣准補宣城縣主簿蔣士珂均飭赴新任候補知縣挑積昌知奉委解火藥赴南京張小潦奉委解河南鄭工餉銀 
[俚言兩律奉題大著天籟新韵錄塵鑑堂仁兄大人雅鑒並請倉山舊主同玫]  
　　仙尉河曾染谷挨拚將身世委蒿萊君在湘潭聽皷多年遭逢不偶退而著書林不爲韵學别開生面用心亦良苦矣逢迎未善長材廢抉澤　精衆妙該頴士家風名士業同文世界說文才問途直可通西學倉山舊主有西學　徑贈額賈重鷄林到九垓○問字停車滿滬濵修羊雖瘦　安貧千秋絶學傳流遠一卷奇書著述新音辨宫商角徵羽功叅喉舌齒牙唇孫枝茁向春風裏余使雛孫子仁請業門下不數月間而標射反切疉韵雙聲均能略有領會衣鉢相傳有替人[  浙西醒緣道人少瀛弟黄福增拜稿]  
[謝玉屏縣許大令分賜佳肴並和餐霞逸史原均]  
　　萬里長途大是難客中深感使君餐蘭肴絶稱調羹手醉到清狂笑語懽險灘如過澦塘難對此狂瀾媿素餐落拓不爲賢主棄得渑滋味有餘懽[  種榆山人稿於古平溪舟次]  
[上海北市絲業會舘籌賑公所施少欽經收河南皖北賑八月初九至十一日第一千八百四十二三四次清單]  
　　湖北蔚泰厚經募助奉天九八五平銀一百兩合規銀一百零五兩三錢五分吳崑圃湧興裕由順全隆洋行來各規元十七兩五錢丹陽王已瞻堂求合宅大小平安由恆興木行來洋一伯元蘇州需次客求病退身安由沈積臣翁來一百元杭州楊廉伯翁慕嘉禾錢晋甫善土求病全一伯元仁和陳佘氏爲已及子錫善均求病全又助廿元吳興不名　物典資又助求文場得意助河南永定由杭州寄廿八元郁叔謙求姪病愈廿元松江華婁公堂吳芝嶺求病全十元隠名十元蘇州汪秉之柯儀五元青蓮閣吳蘭亭病全五元蘇州公正祥貽徽奥餘且補過子求合家平安均助永定各二元古梅仙一元二角杭州龔敬親一元無民一元安慶叙克柔號陳雨香封翁求孫應王病全延年益壽一元存園堂銅洋三十元南橋德隆　衆友洋三元勉力子一元隐名氏勉力人各五角求母平安錢八百不留人五百文二戸各三伯三戸各二百戴田邦汪厚戴各五百求椿親太平四伯無民氏汪廉泉汪虎臣三人各在伯胡榮椿心恆存各二伯共拾九戸合洋拾元以上初九日澄江詩義堂助奉天由泰潤寄規銀一百兩隠名氏一百兩皖省徐星查善士爲中二彩附彩分半助賑由同得利洪藍亭翁寄到洋一百廿五元清遠堂堂主人徐寶之善士爲售吉祥藥水盈餘並湊滿第三次助賑一百元邳培恩求恙全廿元南市姚錫兩爲三兒求疾全廿元平胡湧源木行三影書屋試塲費助賑拾元沈唐氏求疾全先繳八元籌記求内子疾痊了願六元嘉定和樂主人六元青浦沈恩潤求父疾卽全六元百忍堂張求恙卽全四元南翔瞿聨卿求妻病愈先助二元楓經畢廷照爲女蘭寶求病速　二元隆良州求妻冥福二元○慶泰絲號餘杭楊秀水吳平湖朱湖州施四戸各二角胡州邱海鹽盛各一角吳縣金五分南尋未錢三百湖州張秀水陳各二百共十戸合洋一元錢七百五十二以上初十日○漢鎭培心堂諸善長經募先湊墊助規元一千一百兩松江萬宏卿善士求病速愈由恆掾莊來洋一百元古越病足道人募金馬氏積念佛次以備身後懴資移助由愼裕莊來五拾元胡少軒經手鄭樹梅由和豐紙號來五拾元無名氏完願由豐泰莊來廿元又求保平安拾元邱晋齋求病全廿元杭城隠名氏賣助拾　蘇州吳頤齋求喉風速全助奉天拾元杭州有心無力氏求病全助永定十元王店厘局古潭詶何宇孫求父母病全助十元大通及古堂由同孚號寄來八元沈養和保佑身健病除不受驚赤易養易成由源豐潤六元五角錢七十五九江祥發元節省中秋費洋六元陳光裕陳怡裕均節省中節費各二元鄭琴舫助奉天五元李桂巖二元周少屏徐葆分采芝外史沈作寶汪論先姜肖石范古香張子敬小同蘭舘九戸各一元朱乃賽爲妻李氏求痢症全翁四元零問五齡童還願二元揚州榮記二元硤石悟因氏募曹章氏還願二元曹珍姑求全　四元董愚生畫潤由戲鴻堂一元零五分戲鴻堂潤資扣餘八角無名氏求子痰消一元延州季子求腿早復元一元蘇州不留名本買錫箔心爲助賑以求死後免災一元李趙氏二角○利二昌來莫振甫二元魯瑾田一元魯佛衫銀二兩綠文軒一兩以上十一日 
[上海三馬路陳與昌恊賑公所收解賑捐丁亥十二月第三十三次清單]  
　　丁亥十一月底第三十二次清單上結存規銀三千四伯七十兩六錢二分銅洋六百另五元一角今自十二月初一至三十日止共收規銀二千一百三十二兩另五分三厘又收英洋六千九伯三十五元虚對洋廿一個小洋四百六十四角半錢五十六千六伯七十一文小錢九伯文兌見錢四百五十文四項合規銀五千一百十一兩五錢另一厘以上本月共收規銀七千二伯四十三兩五錢五分四厘又收銅洋七百十九元七角銅銀九兩八錢八分連前自乙酉年六月初三日起至本年十二月底爲止共收進規銀十四萬二千八百另四兩一錢一分四厘○本月付製新棉衣褲被規銀四百廿四兩另一分二厘又付還崇明縣吳董村明府賑捐洋一伯十三元錢二百六十文合規銀八十二兩一錢四分七厘双付製新棉衣洋七伯元合規元五伯另七兩八錢五分○自乙酉年六月初三日起至本年十二月底爲止統共解出規銀十三萬三千一百另三兩九錢一分一厘外結存規銀九千七伯兩另另三錢另三厘又凈存銅洋一千三百廿四元八角銅銀九兩八錢八分其餘物件已按日登報兹不贅 
[上海三馬路與昌恊賑公所陳竹坪經收河南皖北峟捐七月初五日第一千另九十二次清單]  
　　徽州席先生來畢鉞卿洋三十元胡仁甫二元江西錫山華衍升來梁溪華募移筵助賑花洋八元紫勝吟舘求目疾卽安二元企雲女史求目疾速愈平銀二兩四錢蘇省顔子賡善士續來廬明珊集醫二元吳汪氏十元杏華畫屋求痔少發一元合家平安一元點見錢三百九十四文以上共洋十四元錢三伯九十四文○解囊册金匱可園公寓由東亭鎭來善斗南募倪蓉生求增福延壽五元又休寗吳來師竹子粗翠軒貞起山房竹虚書屋吟雅山舘詠露書屋潤德堂海陽樂善人孝友山房十四人各一元世枝有珠丙南學雲四氏合乙洋以上共十五元水災圖册廬陵横江渡厘局交到范潮之蕭理甫無名氏三戸各二千龍萬儀萬全生和隆福裕雷玉藻春森和胡潤吾等十戸各五伯周守訓堂等十四戸各二百以上合來平銀八兩零一份又如臯汪錫汝雲山氏汪緝照三戸合三元薄俊卿先生又來吳惠堂孫雲臺二君送杜子巢兄弄璋之禮移賑二元廣東莊怡記八元正心局七元泗水倪秋記保母康健一元肇隆行求免災降福三元高姓女病愈先助二元南邑李長生二元孫堯記保平安二元梅花室主人保子病全二元黄育才五元隠名氏心願二元吳淞徐代車十元○本日共收英洋一伯廿五元銀十兩零九錢四分九厘錢三伯九十四文合併聲明 
[上海三馬路與昌恊賑公所陳竹坪經收河南皖北賑捐七月初六日第一千零九十三次清單]  
　　蔚長厚寶號趙蓉生先生來都門千兒胡同寄來孝感屠再思堂節省食用又助京平銀一他兩申規徐一百零三兩浙杭仁和縣署錢席寄來耶溪魚叟爲先母九旬隂壽抽懸資助賑以保冥福十元又爲弟婦病重禱告卽愈完願廿地崑山沈遵清五元同里選大坊寄知非俗客五元溧陽寶大典隠名一元安徽客寄繭生爲母病求速愈洋一百元廣東鄭徐氏求合家老少平安十四元四明劉二元梁溪棉力子祈保慈親日季平安諸凡順遂一元仁德堂江三十元掃葉山房十元勉力子爲妻朱氏病重向灶神祈禱許願果能轉機完愿十元閔壽林爲謝心愿六元求合家平安無民氏節省錫箔費以求冥福合三元朱姓無名氏二珌各二元怡樂堂李平安願二元又求身熱泄瀉速愈一元隠名求病全周養孫各一元水災圖册湖南益陽有心無力人三元○本日共收英洋二百三十二元規銀一百另三兩合併聲明 
[上海三馬路與昌恊賑公所陳竹坪經收河南皖北賑捐七月初七日第一千另九十四次清單]  
　　張恆豐洋五十元中山叔子求病速愈洋七元中山季子求病速愈十洋倪三如求保老宅新宅人口人概平安十元王旦華交來成美書彩移賑十元同順昌第五次藥資移助十洋願孕平安人三元莫厘山人榮陽無力子完願以求子疾復元張茂記爲兒病速愈三戸各二元奚黄書畫潤資助賑一元八角問心子完愿合家安吉乙洋水灾圖册杭州錢子省先生募錢關氏恕堂關恨有心無力了已繳卷四戸各一元錢思齋棨誠秀姑安姑四戸各半元以上八戸共六元又册樂善堂無名氏榮記文記四戸各一元浩記美裕堂桐山别野無名藹記從善堂六戸各半元以上共七元蘇州繆邵生先生寄來求手臂速愈人求早復元節醫資移賑十元宜興邵先生來樂善齋十元太倉王開五先生來楊達氏十元平湖乾益昌來沈安記四元寗波江東安館永慶子四元錢汝林病愈完愿五元公大莊交來紹興程先春十一元○○本日共收英洋一百八十八元小洋八角合併聲朋 
[上海北市絲業會舘籌賑公所施少欽經收河南皖北賑捐八月初六七八日第一千八百三十九至四十一次清單]  
　　甘棠無名氏由同愼祥來洋一百元又歸厚堂十元新市同興陳棠善士薪水助賑求保子病全愈五十元福建建寗崇安縣武彝愼獨子由齋光裕號託元甡莊來規元廿兩魁盛隆助奉大洋三十元蘇省牙厘總局朱潔如翁募薛良因病漸愈續助完愿再求速全廿元浙省萬承志堂馮聽五募師竹齋十二元杭州楊廉伯翁募伽舘主爲妻陳佘氏求病速愈十元又爲子連官求病速愈十元金匱唐葉卿求病速愈十元涂雋之求子病速愈五元邦上祝親平安人募湖邱農人爲二女病全完愿續助求身體康健五元楊硯農預支束修求子鄉塲功名利達五元公估局古多東海莫四元婉繭寄舍四元嘉郡億昌吳氏求合家平安四元乍川源隆昌夏志祥求病速愈四元内銅洋一元無名氏求保合家平安洋三元浙嘉州衡平氏求妻産平安由大昌號來三元又有心無力人三角青浦祝豐年二元楓涇長盛畢廷照求母康健合宅平安二元東山席梓峰求全家平安二元孫斷蕉窗客一元孫春江對開一元安省安廬道署王珍貢爲弟珍彝求病卽愈洋二元嘉興同月女士因病許愿斗懺資移助祈平安速愈二元棒印童子省小食資移助求病速愈一元嚴壽椿一元蘇州瑪璃經房潘門孫氏求合家平安一元無錫時長中船費一元吳以維父在外病求速愈一元不留名一元又二角常熟孫伯涵募求消灾一元錢六百文禹平氏助奉天銅洋十元○陳源生布號來閩省宜子孫主人募陳坤元蘇炳漢林在鎔黄裳蘇雲蘇良驥蔡聨登阮達天阮達墀羅作林何吳興洪吳士俊曾耀道蔡名石十五戸均鄉試庽祖移助各洋二元二角五分隠名氏九戸均鄉試庽祖移助各二元二角五鳳山陳坤元蘇良冀阮達墀臺灣蘇炳漢林在鎔曾黄裳蘇雲　臺府學蔡映登阮達天吳士俊平和曾其源漳浦諸人鳳山羅作林十三戸各一元何吳興洪占春正耀道名石四戸各五角共四十一戸均助奉天永定奉天永定合規元四十九兩六錢八分以上初六日○節省氏棉衣費助永定由朱大全號來規元一百廿兩務本堂吳祈保店宅消災平安由寶泰豆行來一百兩嶺橋村愚奉庶慈命捐助由百川通號來廿五兩七錢八分漢口信和裕洋貨號洋五十元淮揚署刑席周允甫爲妻病愈讀助完愿十元菉圍主助永定十無名氏求病速愈五元志遠居求目疾速愈由震泰隆來五元抱愧人助永定五元印溪勉力子求外症速愈四元馬鶴南六七月分捐新宦途平安兩元太倉錦記求合家平安助永定二元景鎭甡記隠名氏本洋六元盛源爛板洋二元以上初七日○直禮子祈保平安郤病補過由杭垣彭公舘寄來洋一百元不留名助奉天由文記號來五十元劉棣堂爲父病速愈廿元南召有志未逮人求科名速捷由杭省金錦標寄來廿元徐吉記由張雪堂兄來十元壽石山房經懺費分助資先八冥福十元沈桂山求父病速愈十元余張氏嘉興塘匯鼎源典許應山十元古棠材求諸事平順十元畢兆鑾求保産婦嬰孩平安十元除洪度求保嬰兒平安六元梁溪顧子爲母祈冥福懺資二元又爲子愈病完愿四元又爲友祈病愈先繳十元無錫乾源徐門過氏爲已及子七寶求病速愈三元朱培記一元湖州洪蘭皆求病速愈保平安一元徐石士四角○江右貢州興國縣抹陵秉乾翁募司空小隠求福王文方求病愈無名氏求合宅平安王文方司空小隠無名氏六戸各七錢洋一元徐南樵求壽王黄記求順遂草廬居士求病愈紅豆山人求病愈鍾英堂劉求平安鍾英堂劉六戸各五角施慶怡六八洋一元又二戸各五角馮子卿求平安二戸各對開一元陳秋生求順遂銀二錢五分又三錢敦吉堂田求福懷德堂許求壽許德軒各三百文郝德聲堂求平安王黄記　子卿鐘英堂劉王典記五戸各二百文謝善廣求壽李丕顯求嗣方寶卿求壽謝靜齋求病愈郝桂庭方寶邵懋林伍瑞珍謝善廣王文方春祺堂王華記王繭記王淑記朱素位堂朱壽記朱靜記徐南樵田成五許馥齋郝桂庭許德方寶卿謝善廣廿四戸各一理文陳秋生廿八文共五十七戸合九三八平銀十二兩三錢以上初八日 
 
 

Page 10

 
 
   
 
