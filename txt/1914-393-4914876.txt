# 1914 - 393 - 4914876

 

Page 1

 
 
   
 
 

Page 2

 
 
時評 
[滅上海新法（）]  
　　産銷併征最新發明之滅上海法也何也産銷併征行華商盡變爲洋商矣上海非復中國有矣 
今商人一再懇免當局一再聲斥兩方已無復有轉圜餘地夫商人曾有多少能力者皇皇擾擾而米價暴漲百對阻滯因此失業不得食者又奚止數十百萬夫蠢蠢者徧國中矣何堪平添此東南數十百萬人也 
凡亂之起有誘之爲亂者尤必有驅之使爲亂者不有産銷併徵安能盡驅東南數十百萬人心使之他向也上海一埠之存亡其小焉者矣 
嗟乎余日望平和其奈之何其奈之何 
[命令]  
　　七月八日大總統策令據興武將軍督理浙江軍務朱瑞呈稱浙省三年度預算軍費原定五百二十萬餘元經竭力裁節擬自本年六月底止减至年支三百五十一萬餘元較諸預算及元年二年度實支之數年减一百七十餘萬元嗣擬酌加退閒軍官津貼等八萬元部議照原案自行挹注謹遵核定概算三百五十萬五千四百十五元之數綜核酌支尙未絲毫超出核定總數於七月一日起切實奉行等情查近年庫欵萬絀外債日多險象日現幾瀕於危而推究支出之鉅實以軍費爲大端是以此次核定各省概算節將軍費大爲裁汰誠謂舍此無以爲救國之計卽如唐宋諸朝當其盛時内外任軍寄者皆以節省軍費爲重迨至晚季則莫不以增加軍費爲要求有視其初年至十倍者而其國之亡亦不旋踵此皆其可証者也詳閱來呈所稱軍費尙未超出核定絲毫各節具徵體國公忠力顧大局唐郭子儀之請罷曜德軍宋龐籍之節冗兵冗費何以加茲使各省皆如該將軍之竭誠奉國節省鉅費何患國基不固富强不進嘉慰之懷莫可言喻尙望各省任軍寄者皆能以愛國愛民爲前提恪遵此次核定之數使軍用可節國力漸裕則有功民國其無涯量榮典嘉譽當興共之此令 
又令參政院參政馮煦毛慶蕃因病呈請辭職馮煦毛慶蕃均准辭職此令 
又令任命高增爵秦望瀾爲參政院參政此令 
又令署貴州鎭遠道道尹任可澄著留京另候任用此令 
又令貴州黔中道道尹林炳華著調任鎭遠道道尹此令 
又令任命龍建章爲貴州黔中道道尹此令 
又令内務總長朱啓鈐呈准奉天巡按使張錫鑾咨據署奉天省城警察廳廳長廖彭詳請辭職廖彭准免本官此令又令内務總長朱啓鈐呈准奉天巡按使張錫鑾咨請任命宋文郁署奉天省城警察廳廳長廳照准此令 
又令國務卿轉據主計局局長吳廷燮詳稱擬將參事唐桂馨叙列三等僉事劉保慈叙列四等等語應照准此令 
[專電]  
　　武昌電匪過荆關後豫鄂境内舊有之匪相繼響應現老河口聞有二千數百名南陽聞有三千數百名趙倜張聯陞均已追至南陽府相近因天熱兵卒疾病甚多重以數月無雨饑民載道是匪是民幾不能辨其眞相大總統雖念切桑梓嚴電吳慶栩田作霖扼守荆關不令入境其如遍地皆匪何目下情形頗有不勦不可欲勦不忍之勢 
北京電英文京報昨論藏事最難解决者即英藏所要求關於包括内外藏之領土問題中國意以江卡爲界而藏人乃要求青海全地及其南之怒江以東歸外藏更欲沿川邊歸内藏中國何能承認中國擬讓青海以南迤東至怒江爲止可劃入有自治權之西藏而一方面青海南部及江卡以東約五百里劃入内藏實十分顧全邦交青海及怒江東邊領土久屬華境中國軍隊固明明管理江卡及其東之部落中國於會議前即巳聲明華軍不西進藏軍不得東向此預約即表明中國應保存其固有領土今藏不認此言則咎不在中國矣質言之中國只能願讓其實在不能管轄之領土今中國又堅執江卡以西之吉雅達爲三十二土司之部落實係華土故該會議只能停止 
北京電霸縣案雖劉犯不認而證據已有六種故已結案呈袁總統核　示 
北京電王治馨案昨開審郭則泌亦傳訊 
北京電奬學基金案及學術評定會已公布其内容略如吾通信所預報 
北京電吳廷燮與張一麐不合辭職 
張家口電口外包頭及張垣迭次兵變擾及居民因之蒙古王公稍懷異志者欲乘機鼓動全部蒙民向政府提議仿外蒙例由各王蒙旗自治不准中央駐紥軍隊 
迪化電新疆一帶素多哥匪時起時滅日前喀什噶爾又有大帮哥匪起事經邢統領督兵進剿官軍大挫邢統領致被擊斃楊將軍得報後已另添新軍楊團長親率所部迅速進攻近日風聲至爲不靖 
廣州電此間近日謠傳孫黄已派多人入城放炸彈並派飛機用裝甲機放機關鎗以攻擊將軍署因之巿面大受影響 
南京電韓巡按使通飭各縣嗣後民刑訴訟事件概由審檢廳行文縣知事代爲執行傳案之權似較往提稍省手續 
南京電韓巡按奉京電馮將軍現來入覲江蘇軍務應由該巡按使會督各鎭守使師旅長妥　辦理 
南京電財政廳官制僅設財務稅務兩科其會計總務亦裁撤刻蔣廳長擬設庶務員就舊有各員略加改組以符新章 
[特約路透電]  
　　北京電鼓勵中國敎育基本金章程業巳公布自民國六年起至四十五年止政府將籌敎育基本金一千二百萬元每年定額三十萬元加入豫算案内此欵存於中國銀行由敎育總長管理受此津貼之學員額設一千二百人每年以四百元爲率惟每年僅能遴選定額四分之一 
北京電上海華人致電政府反對公共租界工部局建造麥根路新大橋因在中國境内故當由華人建之 
北京電據華人消息朱葆三將與周金箴合理中日實業有限公司上海分所事務 
[譯電]  
　　北京電政府所擬開放之五商埠内有三處巳由委員實行勘查會同當地紳士擇定洋商貿易之地一俟訂定章程卽將正式宣布開放各委員現居張家口 
北京電上海法租界推廣至徐家滙及華法官員和衷辦理會審公廨事務問題業巳商定合同聞關於推廣租界各節均已滿意解决惟其内容數日之内尙不能宣布據法使聲稱須俟手續理清始能公布合同 
北京電去秋福建匪亂損及美國敎會之産業已由中政府繳付賠欵洋三萬六千元了案倫敦電外交次官亞克倫君在亨汀頓演說謂曷爾斯特之備戰自由黨置若罔惟目下仍有調停之希望如果失敗而敢蔑視政府則將以武力對待武力而不計其結果矣 
倫敦電倫敦特里今日查獲大批軍火値價英金一千二百鎊蓋爲假充家具輸運者 
倫敦電平民議院政府黨之多數於宣讀豫算案時復减至一十三人衆皆目此爲自由黨任意反對財政大臣喬治君之危徵上議院亦駁絶擴張印度事務大臣職權之重要議案倫敦電現有要求女子參政權之黨人另行組織一派其宗旨在激烈和平之間勞倫斯夫婦亦在贊助員之列 
紐約電鈕約進步黨敦促羅斯佛君受舉爲鈕約州知事羅君已謝絶之 
巴黎電法國借欵英金三千二百萬鎊已募逾定額四十倍 
柏林電奥匈内閣在維也納開會後决議暫勿從事仇視塞維亞俟查明暗殺案後再定辦法巴斯利亞之制度並不停行奥國巡警現在邊界嚴加巡邏以拒塞人入境達納白河之小船隊行將擴張塞國商民及旅行者現皆抵制奥船柏林電警察已在柏林塞維亞學生庽内抄出關於行剌奥國王太子案之函件塞維亞陸軍參謀部中之克里皮西維斯陸軍少佐被控同謀暗殺巳由塞政府准假出游外國 
[公電]  
　　内務部通告蘇省道尹駐地電南京巡按使鑒各省道尹駐在地業由本部分别籌定擬將金陵道駐江寗縣滬海道駐上海縣蘇常道駐吳縣淮陽道駐淮陰縣徐海道駐銅山縣現已彚呈於六月二十九日奉批令照准即由部通行遵照各等因相應先行電達查照飭遵内務部支印 
要聞一 
[將軍制進行之籌備]  
　　將軍府之制度統率辦事處於前日午刻特别會議討論京師建設將軍府及府制等件曁請附加前頒各省軍政民政長官管轄軍隊權限條例准各省將軍督理軍務包括陸海兩軍以崇體制各辦法並聞京師將軍府議以步軍統領衙門改建至步軍統領及左右翼兩總兵是否照前議分任總司令左右司令之處現尙沬詳聞日内即呈總統請示裁奪又一說云該府内容編制及權限規定曾經總統提交法制局起草呈請候核刻聞此項草案業由該局擬妥於昨日（五日）呈請總統核定公布大約日内即可由總統以申令頒行云 
大會議之召集將軍府組織事宜段將軍巳著手辦理茲聞擬於該府完全成立後即行召集各省將軍輪次來京會議一切要件其劃分軍區確定軍額等案亦於此次會議作最後之解决 
閩軍務之督理各省將軍制前巳發表惟因福建都督早經裁撤故付闕如茲悉統率處日昨會議仍擬呈請添設議以海軍總長劉冠雄兼代該省上將軍或以新特任之昭威將軍蔡鍔督理閩省軍務所聞如是姑誌之以待發表 
張巡閱之駐地張勲之爲長江巡閱使因官係新設並無舊署長江流域寥廓巡閱駐紥勢不能限於一處聞中央刻巳擬定本署及分署地點如下（一）本署設於安徽太平縣（二）分署三處瓜州岳州九江按此與前定略有更改 
[審計院仍定事後監督制]  
　　審計院長周樹模業已到京連日與徐副院長議商任用人員辦法對於本院制度仍决定用事後監督制謂表面上似以事前監監有預防效力而實不然蓋事前監督最顯明弊害有二（一）妨行政之敏活（一）减輕行政官之責任且遇有緊急支出或交通不便之地仍不能不議例外且行政官恒卸其責任於審計院查各國行此制者大都小國（如意大利比利時荷蘭等國）若法德　國幅員稍廣即不適用况我國幅員如此廣袤故决定取事後監督制爲宜云云記者按事前監督之利有顯然者若如　總長之言則審計院設如不設耳尙當審愼出之 
[王治馨案之側面觀]  
　　結果之預測王治馨被肅政史紏彈拿交平政院嚴審後各界無不爲之注目遂致議論紛紜茲聞有老於政界之某君論及此案結果謂勿看此時之嚴厲不過爲衆人之想像平政院於其家人不能獲到該案勢必懸擱令王待質日久便有開脫之機以生即或將其家人立獲到案而千斤重負亦家人當之矣彼時王之處分不曰失察即曰縱任家人舞獘而巳云云 
證犯之遠颺王治馨婪贓案内之證犯史博泉聞信潛逃後當由步軍統領衙門因平政院之追索當即派人四出偵查得其隱匿地方係在右安門外某村其親戚家内遂卽派兵前往搜緝詎意史某異常狡猾乃向其親戚家改變裝束即於是日乘火車遠颺無蹤矣 
窩贓之看守王治馨已被逮押於提署日昨江軍長忽派翼兵將王宅院内之古玩舖看守據聞此古玩舖爲窩贓處所與王案頗有密切關係故被看守云 
[高等廳開審陳伯台案之第一次]  
　　陳伯台被人暗殺一案已經地方審判廳判决董升處死刑董徵處無期徒刑其餘均判爲無罪取保釋放而董升等不服判决在高等審判廳控告此亦當然之手當然之手續惟地方檢察廳對於地方審判廳判决亦有不服之處遂由地方檢察廳將原案移送高等檢察廳提起控告高等審判廳遂於本月初三日九時開審潘庭長蒞庭董升律師鄧爾邦曁陳璧等若干人均到先由庭長提出董升董徵訊問控告理由董升對以六爺（即陳伯台）與我素無嫌隙我豈有起謀害之心所言均極狡執後請　察官陳述所以不服地方廳判决之理由何在遂由檢察官起言地方廳判决周文潞黄貴爲無罪甚爲含糊蓋黄貴最可疑之點在衣上有血迹並經醫家證明此血迹實係人血地方廳對於此層何以不能證明此血迹與此案無涉且據黄貴自供前後亦多矛盾是此點最滋人疑竇也至周文潞筆迹與匿名函之筆迹相符地方廳於此點亦未訊明遂判決該二人爲無罪豈得謂之平耶後又經庭長對於陳璧等若干人逐一訊問均無關係緊要者至十二時前宣告閉庭並定期到陳宅作實地之查勘云 
[覲見問題之近訊]  
 
 
 

Page 3

 
 
道尹覲見之暫緩各省道尹業經總統先後任命其未經覲見各員尙居多數日前徐國務卿呈請道尹未經覲見各員一律暫緩覲見先行發給任命狀以資信守茲將呈文錄下爲各省道尹未經覲見各員擬請一律暫緩覲見先行發給任命狀以資信守事銓叙局詳稱杳覲見條例第五條簡任官非覲見後不得發給任命狀但因必要情形得由大總統特免覲見等因現在各省道尹業巳先後奉大總統策令任命或任命署理各在案自應遵照辦理以符條例惟上諭時各省道尹除業經覲見或經呈准緩覲已由銓叙局遵發任命狀外其餘未經覲見者尙居多數竊查各道尹所在地方雖有遠近之不同而職務重要大概相似擬請將現奉任命未經覲見之各道尹一律暫緩覲見先行發給任命狀以便進行而資信守其有必須覲見者仍可隨時請覲似此變通辦法旣於條例相符又於事實無碍是否有當理合呈請大總統鈞鑒示遵謹呈巳於七月二日奉批令准如所擬辦理矣 
職員覲見之定期總統府各職官覲見總統曩由總統擬定以每香港一爲覲見常期其餘特别覲見者可隨時呈請在案近以覲見人員漸多每星期僅以一日爲覲見期旣略有不敷而特别覲見之隨時呈請者又幾於無日無之實不勝其煩聞刻擬改訂辦法每星期以星期一及星期四兩日爲覲見期無論尋常及特别者均限於此二日内開單請覲唯覲見之際尋常者儘先其特别者在後以便有所諮問著以爲例定於日内卽分飭各機關遵照辦理又一消息覲見日期之規定文武分爲兩期文官普通覲見　期巳定於每星期一日由各該部總長帶領覲見其武官普通覲見日期聞定於每星期三日至特别覲見無論文官武官均須臨時批令各部遵照刻已咨照矣 
[覆判章程之新改定]  
　　司法部前以覆判案件改歸各省高等審判廳辦理訂定覆判暫行簡章於民國元年十月十九日公布施行嗣復定修正覆判暫行簡章於民國二年三月二十二日公布施行聥在案茲該部以原章尙有修改之必要另定覆判章程十一條已於七月三日公布如後第一條知事審判左列刑事案件未據聲明上訴期限經過後五日内詳由高等檢察廳於接收後五日内附意見書送高等審判廳覆判（一）最重主刑三等有期徒刑以上或罰金五百元以上者（二）因減等而降至前款所揭以下者（三）案中有數犯處刑不同其、 
處刑最重者爲前項之刑時應將全案送覆判第二條詳送覆判依左列之程式製初判書署名蓋印（一）告訴人被告年齡籍貫職業（二）案由（三）主文（四）事實（五）證據（六）理由（七）年月日詳送初判書應附供狀證件第三條高等審判廳接受初判書後依左列爲覆判之裁判（一）情罪相符者爲核准之决定（二）證據未足或引律錯誤致罪有失出者爲覆審之决定（三）引律錯誤於罪並無出入或僅止失入者爲更正之判决第四條前條第二欵之决定酌量情節依左列分别行之（一）發還原審知事覆審（二）發交隣近地方審判廳或鄰邑知事覆審（三）提審（四）指定推事蒞審依前項所爲之審判除本章程有特别規定外適用通常各規定但各該衙門應於判决後或指定推事覆命後五日内將判决送高檢察廳接收第五條高等審判廳於初判書中發見有疑義事項得令原審知事查覆第六條爲第三條第三欵判决者準用第二條規定製覆判書第七條第三條第一欵之裁判高等審判廳於裁判後五日内送由高等檢察廳飭原審知事諭知裁判並依左列執行（一）判處死刑人犯依通常程序詳報司法總長　覆准後飭原審知事執行（二）判處無期徒刑人犯依通常程序飭原審知事執行並照部定專案報部辦法詳報備案（三）判處有期徒刑以下各刑人犯依通常程序飭原審知事執行後按照部定册報定式彚齊詳報備案第八條依第四條第一項各欵所爲之判决若重於初判處刑時被告得於受諭知之翌日起十日内聲明上告於大理院但於期間内以書狀表示有　服該判决之旨者以有合法聲明論檢察官對於第三條第三欵及第四條第一項各欵之判决均得聲明上告但聲明上告期限自接收判决之翌日起算聲明上告發送記錄及審判程序適用通常規定第九條依第三條第三欵及第四條第一項各欵所爲判决確定後由高等檢察廳迅即依第七條各欵規定分别辦理上告審所爲判决確定後由總檢察廳依通常規定辦理第十條新疆司法籌備處及熱河都統府歸綏將軍府審判處準用本章程關於高等審判廳之規定第十一條本章程自公布日施行民國二年三月二十二日公布之修正覆判暫行簡章廢止之 
[交通部最近之路政進行]  
　　裕通貨棧之禀批六月二十七日交通部批山海關裕通貨棧等禀云據禀已悉查該商站等所稱該副站長王文祺每運貨物逾量五斤或一斤即以一擔核收運費等語該路定章零擔貨物逾量在二十五斤以内向不計費如係分打兩擔合計不逾二十五斤者亦同並無一百四十斤外方以二擔核收之章程又所稱重複過磅一節亦以防杜零擔貨物以多報少及磅後私自添裝等情獘起見經路局飭令站員極力整頓榆站每日所開第一百零三及六十四兩次貨車因開車甚早夜間過磅之後商棧往往私自添裝貨物希圖朦混省費是以有重行過磅之事須知路局此種設施亦具有不得巳之苦衷該商等果均持公守正力保商人道德復何懼路局稽查之加嚴况路局一切施行章程俱經分别揭示該商不難周知决非站員該能舞弄即果有一二不肖員司敢於通同作弊勒索刁難該商等儘可將日期貨物種類數量或婪索數目等項詳細指證禀候核奪本部嫉惡如讎一經查明確實定卽盡法嚴懲以昭炯戒决不姑息若以毫無事實徒摭莫須有之詞來部干凟妄冀陷害　便私圖殊負全部整頓路務之意爲此明白批示仰即遵照切切此批 
周長鐵路之興築與築周長路線業經商人阮崑林呈請轉咨地方官加意保護曁需用土地照章分别價購等情請查照飭屬辦理茲交通部於七月一日除咨直隷巡按使及順天府府尹外並批該商遵照辦理矣咨文云爲咨行事查周口店至長溝峪路線前經高線鐵路公司商人王賢賓等呈由前農工商部核准歸入該公司範圍以内嗣以該公司延不興築迭經本部咨請前直隸行政公署查催在案茲據商人阮崑林呈稱該項高線鐵路曁原案所有一切權利業由商人遵照財政部投票章程備欵承買所有周長一線自應由商人繼續興築以利運輸面符原案現巳籌定的款擬即派工程司前往實勘開具工程辦法曁各項概算呈請查照前案發照前來本部當以該商所請各節係屬賡續前案籌欵興築此路辦理尙無不合即經批令呈驗的欵一面派員往查屬實業經按照民業鐵路條例第五條之規定准予暫行立案茲復據該商呈稱工程司早經聘定不日前往實測懇予轉咨地方官加意保護並稱路線經過地點需用土地遵照部章分别價購請一併轉知飭知等情前來相應鈔錄該商呈文曁本部批示一併咨請貴巡按使府尹查照飭屬辦理可也此咨又批示云據周長鐵路公司商人阮崑林禀曁工程司履歷均悉已據呈分别轉咨仰即遵照卽速進行並將勘路情形隨時報部以憑審核此批大約此路不日即可動工也 
[江蘇財政廳之人物]  
　　財政廳係財政司國稅廳合併改組共設四科茲將委定各員姓名錄下財政廳秘書主任汪增仍田賦科長倪文德釐稅科長施懷榮典用科長江遲主計科長褚銘恭科員王一夔包　　俊賢蔣廷瑩方永年張　　高光第程源漢胡葆良宜翼華吳銘常劉德智楊念棨孫念祖吳增榮胡振翼許國陶瞻淇米祖納余壎孫耀川岑郊麟楊元枚 
[雜評一（抱）]  
　　據西電上海法租界推廣至徐家匯與華法官員和衷辦理會審公廨案已决定其合同不久可宣布就電文論上一節殆從法國意下一節殆從中國意也然於會審公廨僅曰華法官員和衷辦理則其主權並未收回可知而推廣租界一節固西電所稱爲滿意者倘外交史上又將增一失敗事乎上海人其注意旃 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[說鐵路免票（岐）]  
　　鐵路免票大别三種（一）特别免票無論何等列車均可持乘（一）普通免票爲有限制於幾種列車上可用之（一）半免票如軍人半價劵及慈善團體半價劵所行使者茲就江甯方面之滬寜津浦寗省三路免票之現狀略述之 
滬寜鐵路管理路政素有最高之名譽者也而於核發免票致受交通部之干涉前半年所發出之洋行派司總計一千餘張各有名轉運公司每家四五張不等蓋沿途各大站皆得一張行政官廳方面總數不及其半而皆爲普通免票特别快車不能行使此項免票現已一律收回從實核發大爲削减僅存數百張而已 
津浦南段之免票無可限制總數不知若干唯乘客無票者可隨便給與查票人車價若干收票卽在車上此種免票乃不可勝數現有駐浦營務處及徐州軍隊皆有發給免票之權其票樣如護照并母庸路換給本路之票也故鐵路執事人羣羡津浦路員之幸福頗願爲之執鞭焉 
甯省鐵路免票之價値最爲低廉乘頭等車僅獲六角之利耳而免票亦爭之不巳屢經整頓至本季七月一日起只發二百張惟都督府須一百六十張所餘四十張萬不敷各官廳之用現正在酌議增加之時如此十餘里之短程免票亦須數百張則免票一端實爲路政之障害也 
普通免票與特别免票之異即通車特别車兩種不能照常使用頭等車免票例可隨帶僕從一名常有甘爲持此種免票人之僕者甯省路現在三等票註明公役以杜轉借而不知能享權利雖僕從公役庸能减少其熱行使者仍爲高等人物屯有人行使免票至一季後巳經取消遂以名片匣或硬紙片冒充查票時一現即隱竟有長此而享一季之權利者此弊滬甯無之寗省爲甚又有以符號爲免票者最奇則熟臉卽爲免票之代此熟字乃與查票人熟識之謂現在此獘亦稍整頓矣 
軍人半價劵屢屢改章屢加限制而眞正軍人乘坐者不過十之一二有公事而乘坐者百之一二耳此半價劵一爲部發之執照一爲軍隊所發之執照有時即爲免票最近章程限制尤嚴而能與軍界接洽之人一索卽得且皆具備法定之手續者也比較言之究竟減少矣 
官廳免票團體免票大約無一日休閑者蓋利之所在又寗止一方而爲然者 
[警政一夕話]  
　　警廳發覺撞騙頃京師警廳致報界同志會函云　啓者案查有通縣人金　貴來京借勸募通縣地方廣濟醫院捐欵爲名目稱　經理到處招搖曾向政界諸宅飾詞欺據募集捐欵經本廳偵查屬實將金朝貴傳訊供詞閃　希圖掩飾當即　警赴通縣將廣濟醫院經理人金銘傳廳訊　金朝貴雖係廣濟醫院發起人之一並非經理且實無委託金朝貴來京募捐之事顯係金朝貴藉詞善舉撞騙確實所得捐欵計一百四十餘元　經爹朝貴花用無存除將前　面知助欵諸宅並將金朝貴另行核辦外誠恐外間不察致受欺　用特函　貴會查照轉知各報登載以供衆覽面免受欺此致報界同志會京師警察廳行　處啓 
通飭考核警長自張家口兵變發生軍界多歸咎於警士違章侵權以致激成此變内務朱總長曾派員到口密查一切及探聽輿論茲據　稱此次兵變警士尙無違章之舉惟平日兵警不和彼此挾　嫌巳久故致釀成此禍朱總長以兵警均負保護治安之責應和衷協濟今以兵警不和反遺地方之禍深負天職應通飭各省警長對於各警士嚴加考核其品行如遇兵士有違章之舉應平和勸解不可逞威干涉致釀風　其警士每月考核一次呈册到部以憑察核云 
[豫省公私立法校立案之准駁]  
日前敎育部咨河南巡按使該省公私立各法校立案准驳情形請分别飭遵其原文云爲咨行事案查民國成立以來各省公私立法政專門學校先後報部請予立案者甚多本部爲愼重敎育起見對於各學校正式認可一事備極審愼迭經鈔錄校名咨請各省行政長官飭司就近查覆並先後飭令本部視學分途前往考察以備　駁在案茲據視學呈報河南省各公私立法政專門學校辦理情形並表册前來本部詳加核閱查有公立第一法政學校現設本科兩班預科一班别科兩班辦理尙無不合敎授頗爲認眞學生成績亦大致可觀應予正式認可惟該校丙班别科巳於二年二月畢業其中有四十八人因　插班經部飭令補習現該班業經開課而學生到校聽講者甚少其餘各班學生亦間有任意曠課情事應由該校切實整頓嗣後崀有曠課過久學生務須嚴加甄别其丙班應行袜習各生如在補習期内未能按堂上課届時仍不得隨同畢業以示限制而免冒濫公立第二法政專門學校現設預科班别科兩班職員辦事尙屬認眞校中一切設備較公立第一略爲完全惟各科學生程度甚低口試解答多不明瞭其預科生外國語程度尤爲不合現値法政學校歸併之時該校自應照章停辦所有各班學生即由該校長嚴行甄别將未能合格各生悉予淘汰其程度較高者一律送入公立第一法政專門學校肄業公立法律學校現設别科一班學生有二百七十八人之多當視察時其到校上課者共一百八十九人缺席旣多成績亦欠優良該校本已奉有部令俟别科畢業卽行停辦惟該班畢業爲期尙遠而歸併之舉卽須實行應由該校長切實甄别擇其平日學業尙優勤於上課者一律送入公立第一法政學校肄業其任意曠課各生應即照章悉予開除以肅學風私立大梁法政專門學校原有學生六百餘名借倭袁二公祠作爲校舍異常簡陋形式且未完其辦理安能合法其主要各科目敎員多係别科畢業生又坐定章不符到校人數不及全額六分之一且係别預兩科合班敎授以專門學校面用單級法尤屬荒　應卽飭令停辦以上各節相應　　貴巡按使查照分别飭遵此咨 
[延吉旱灾之恐慌]  
　　延吉前因苦旱麥米昂貴巳達極點現雖雨水霑足然麥秋收穫必大减色故人人有自危之心一般糧户又積存麥米居奇不賣中户人家或糧食早已買罄或存糧不敷應用現在雖有現錢亦無處購買至於貧民小户旣無糧又無錢嗷嗷待哺者比比皆是恐惶之極發爲一種動力各鄉民乃聯合聚衆向糧户强迫分糧公定價目（比時價略底）給與者固居多數不給者亦有其人而居奇之家因衆怒難犯無可抵抗大都安受而之惟聞存糧者究不若無糧者之多前途恐惶正不知伊於胡底也 
[湖北之天灾人禍]  
　　水灾湖北漢川沔陽各邑堤垸近被大水衝潰多處受灾甚重幸日來天忽酷熱水漸退落繼以水災見告者甚少乃昨聞興國縣屬南鄉花園地方初二日又遭大雨據鄉民言有蛟從山中出山爲之裂遂爾洪水漫溢衝毁民房不下千餘户斃人無數田禾牲畜均付汪洋已報請縣知事前往詣勘并電請省長撥欵賑　誠巨災也 
旱荒黄陂素爲膏腴之區今歲旱魃爲虐不雨巳有二月餘之久各鄉所種棉花萎枯巳無生意田禾之苗盡槁尙有偏僻近山者數處竟未栽秧聞圻春圻水二邑旱象亦略相似刻正盼望雲霓然終無雨意相彼小民何以爲生 
風刧咸甯縣境前月二十九日忽然狂風暴雨大作雷電交加有東鄉楊穴地方魯姓居屋一連數棟被風吹塌壓斃人口一名傷六名又附近黄姓祠堂及賀聖橋一帶房屋亦同時坍塌不少壓傷人口亦　棚屋則多隨風捲至空中大木被拔不知其數田禾十九損傷誠該邑從來未有之風刧也匪禍武漢附近鎭巿近日土匪猖獗大半係劉鐵餘黨前日離漢口三十里之新溝地方曾有水警炮船二隻被刧茲聞沔陽麥旺嘴地方亦有劉黨嘯聚數百人擾亂商民約期起事該處距漢宽祇五十里經杜鎭守使聞信於二號派隊前往剿捕當斃匪百餘名生擒三十餘名昨巳押解到省懲辦其餘匪黨均已解散遠颺 
[鄂省軍商兩界之熱閙]  
　　將軍府成立歡賀紀湖北都督叚芝貴現已經總統任爲彰武上將軍督理湖北軍務遵即將都督府門匾於四號換去改製將軍府門區懸掛並於是日行就職禮武漢軍政各機關長官均於是晨禮服往賀漢口各領事亦於翌日聯袂來省致賀現在軍府各項人員均未更動惟軍界中恐蹈巡按署裁員故事不免多所憂疑段公以都督之名雖廢而軍權統一責任愈重府中屬嘧巳奉令暫仍其舊並無何等更動卽將來中央將軍府成立亦不過於名稱上稍有改革爰飭參謀長宋玉峰傳諭各員照常安心供職惟將軍府組織令未頒布以前遇遇有缺出暫不請補至公文上印信現仍蓋用都督印僅於印旁鈐用彰武上將軍小章以資查考　徽章一項亦於四號更換職員係佩橢圓形銅質鍍銀章兵役剛仍用布徽章均標明湖北將軍府字樣 
武商會奬匾歡迎紀袁黎二總統以武漢商務總會擁護中央頗著功績特奬（拱衞國家）（商羣保障）匾額各二方頒送來鄂吕巡按即於初三日派政務廳長陳希賢將三匾送往武昌商會初四日再將二匾送往漢口商會聞武商會於初二夜得信趕卽紥綵懸旗通知商界恭迎故是晨各帮商董均禮服齊集至午前十一時陳廳長率衞隊鼓吹送匾赴會各董皆至頭門佇立恭迎先是商會曾備全紅鞭砲四萬以資點綴歡迎盛意乃會前爲照料警長瞥見謂有違禁令即報告警廳長差片前來道喜附請放鞭可以通融切勿加配紙炮該會總理吕超伯當覆以巳經配妥不便拆下議董劉君謂本會得此殊榮正由辛亥陽夏與去年滬寜隆隆之砲聲而來豈有旣以砲價購得此榮而反不能以炮相迎而資點綴映照耶該警長乃無語而退未幾陳廳長率衞隊軍樂隊送匾到會各商皆脫帽歡迎命將匾亭抬入會之正廳中由總協理率同全體向陳廳長各官鞠躬敬謝謝畢即囑將匾懸掛廳中開筵歡宴所有隨來兵夫俱賞食點上下興高彩烈至午後一時許始散 
[湘省最近消息]  
　　認解借欵之决定湖南財政廳陶廳長以前奉中央電令謂本年應還外欵多至八百五十餘萬鎊尙無着落應由各省籌解等因查湘省匯解中央借欵依從前之規定計庚子年賠欵七十萬元其餘各零星借欵共計一百二十餘萬元自辛亥反正後此項應解之欵巳積欠至二百五十餘萬元亟應趕速籌解茲巳决定辦法凡前年所積欠之欵分爲一起今年及以後應解之欵又爲一起均擬設法陸續匯解聞刻已籌集三十餘萬於日前先行匯解中央矣 
黨人又槍决八名湘省陸續拿獲黨人多名均經發交軍法課嚴刑審訊其先後槍斃者已有四十餘人均誌前報茲又於七月一號將訊有實據之黨人八名綁赴瀏陽門外一律槍决 
舉行禁烟慶祝會湖南政務廳長陳豪生君以湘省自嚴厲禁烟以來迄今兩年成效大著各縣私吸私種等情事現在俱已禁絶使二百年來之流毒一旦廓清實爲近今一大慶典擬就省城開一禁烟慶祝會以爲紀念聞巳將所定開會一切手續呈請湯巡按使核辦一俟奉准即當擇期舉行 
[杭商會將開會請緩統捐]  
　　浙省實行統捐新章較舊率爲苛致全浙商民羣起呼籲茲聞杭總商會昨日通函省城各業董事以統捐新章較前增加各分會紛陳代請緩行並各業董略請轉詳邀免各等情前來本會忝司總樞凡遇重大同題自應悉心研究竭力從事以盡天職况捐欵增則成本重成本重則運銷難於商業前途關係至重亟嘗詳請巡按使戔函財政廳詳部修改俾輕擔負惟物繁多情形互異自非周諮詳詢未克逐　編悉遺漏亦恐不免茲定於本月九日下午二時開會集議務望駕臨爲盼云云 
[江蘇公債票案（三）]  
　　三年六月應德閎呈大欵文呈爲呈訴事竊蘇省公債票一案所有財政部指駁各節業經開具節略述明原委呈請鈞座鑒核在案現奉發交平政院先　肅政使南來調查確情呈復核辦仰見大總統仁周智燭明愼公平感激私忱敬戴天日自應靜候交審惟此案發生由於地方黨派借題發揮排斥異己而德閎等在職時因公結怨及謀望未遂之徒更復利用勾結合謀傾陷搆成此獄據聞江蘇財政廳查復原呈謂上年四月廿七廿九江蘇銀行接有省公署提取債票函據債票抵押在先何以四月始行提付此爲抵押不實之證若從表面觀察自不免有疑　足滋指摘惟其中事實要不可誣不得不將其中曲折再爲大總統據實陳之查元年五月接收留守滬軍兩機關以後裁遺收束事機所在間不容髮需餉萬急庫空如洗騰挪拚凑痛苦自知當時經借各欵純從感情信用而來其初皆以私人名義出立期劵並無抵押保證九月間因積欠過巨擬以債票售抵略作結束各户要求先與咨部核准發息故所押借票多數存候奉准發息後再行提取緣信用借欵當初本無押品故亦不急急於一時且寄存蘇行銀庫本甚穩妥也前項用途旣有可考前項挪借各欵又多有各處收付帳册可證所謂抵押不實豈不問用途不問來路即可證實罪案耶及移押西門子時第一次合同載明債票未奉財政部核准發息以前仍由省公署代存完全負責字樣第二次展押奉財政部函如向找絶價稍高卽照辦否則暫時商展等因議將債票交付以爲後來找絶地步合同又復載明上列債票自續訂合同之日起一個月内交付清訖字樣第二合同係四月三十日所訂故先期向江蘇銀行提取預備交付此廿七廿九兩日函據之由來也前項合同先後照式兩份所存省公署兩份第一份巳塗銷但有稿可查第二份並未塗銷原查旣不聲明亦不根究下落是否亂後遺失抑或銷毁滅跡雖不敢度以小人之腹要亦不得不爲寒心惟合同雙方各執一紙公署擋案若無從檢查而西門子所存兩份雖欵塗銷尙可設法調取查驗斷無假借僞託之餘地且四月展押簽字後廿七廿九兩日雖有提取債票函據交存江蘇銀行而實則債票仍未即時交付緣五月下旬前財政司長龔傑至滬函約西門子定期交割該行函復買辦管祥麟有事他往候渠回滬約期點收六月中旬西門子函催龔傑到滬交接德閎已奉召入覲未便離署又經函復候德閎南旋始能來滬辦理不意德閎病足留京一月比及旋寗越宿亂作七月十七至滬於廿一日始行交付清訖足證第一次抵押債票尙未交付者一則純然信用關係一則債票尙未奉准發息未生效力其中含有催迫省公署速予咨部之意蔣廳長將種種事實一权抹煞亦不詳細根查但見四月廿七廿九兩日函據即覺加罪有詞居爲奇貨若知第二次展押後債票實行交付尙在七月正恐吹求周内更有什倍於此者矣伏念大總統尊重法權哀矜庶獄似此出入重大之案必不令德閎等沉寃莫白無可自明特就近向西門子行檢錄合同底稿披瀝上陳仰祈鑒核行查蘇省擋存原合同兩份或飭商明德領向該行調取查驗以憑審理不勝迫切待命之至 
三年五月三十一日程德全等呈大總統國務卿節略稿竊德全於民國元年四月再任江蘇都督遵奉大總統令接收南京留守滬軍都督兩機關軍隊事宜時熊前總理正長財政由德全電奉核發八釐公債票五百萬元熊前總理秋間辭職南來井囑加意保存可爲實業準備屬以餉需萬急勢不得不售募應用除陸續發行並搭放各營俸餉一百十八萬八千八百元業奉財政部核准發息外又奉大總統諭撥交陳其美二十萬元計餘債票三百六十一萬一千二百元　閎時充都督府秘書長承命赴滬與前松鹽局長史家修前財政司長龔傑諸人分别籌措運輸接濟甚至鄉里戚族之欵均爲搜羅挪借應急迨十一月德閎受任民政所借短欵畸零散碎略作收束擬即以前項債票售抵而鄉僻之户其中井有婦女之欵對於債票殊不信用時近歲闌省中需欵尤急復由龔傑與上海西門子洋行經理管祥麟向該行洋人商售五十萬該洋人以票未發息不肯收受一再磋議改爲六五折抵押先付四成俟咨部奉准再行找算龔傑前借短欵本有管祥麟間接經手在内乃由管祥麟提議彚結總數移歸西門子名下承押計債票三百六十一萬餘元四成抵借一百五十萬元旣免紛雜且以堅鄉户之信用二年四月押期屆滿即經咨請財政部核發利息原議奉准後找算故仍以六五折咨報旋奉部復如向找絶價能稍高卽請照辦否則暫時商展唯事關國債應將用途先行造報審核俾便迅速付息免失信用等因當以該行屢來催贖現正派員前往商展一面磋商找絶價格果能稍高擬即售去至用途一層均係湊濟軍餉歸還借墊惟有俟造送軍用册報時彚入全案詳細開列等情具復在案六月間德閎奉命入都省署接張總長自通州來函抄示熊前總理熱河所發銑電略開大借欵成監督極嚴五團結合宜速於商務實業力圖振興前年中□銀行曾有計畫今宜設法促其實行南京都督府餘存八釐公債三百餘萬可設法售抵即以此項作爲中□銀行資本表面上全由國民結合不涉國際事關根本速起圖之等語德閎七月南旋越宿亂作而西門子第二次押期又屆復經咨奉財政部冬電飭令查照前咨暫商展期或磋商找絶價格報部核辦等因遵即派員磋商結算應欠押本一百五十萬元八釐息金十一萬元外加二釐六毫佣金四萬一千八百六十元共一百六十五萬一千八百六十元按照七折升算應交債票二百三十五萬九千八百元當因熊前總理曾有保存之囑因提出債票一百六十一萬一千二百元七成結價低付一百十二萬七千八百四十元别於地方欵内竭力　挪五十餘萬贖回二百萬元適張總長北上就職道出滬上因即請其轉陳熊前總理取决進止張總長告以六月熊總理熱河來電詢及此事曾接到否閎答寗亂以後文卷散佚無從檢查熊總理如仍本此恉進行應卽陳明大總統並補抄原電寄滬以便聲叙備案張總長行後隨又詳細再寄一函轉陳候示中外合資國際信用所關甚鉅其時不得不保守秘密因將西門子一欵遵奉部電磋商找絶各節先行咨報財政部核辦奉九月敬電債票付息須將用途報部蘇省軍用册報至今未到應查照原案迅速造送查核無誤再行照章付息等因又於三十日電復債票售押各欵與他種歲入混合列收礙難提出另辦擬俟造送軍用册時彚案報考西門子票巳找絶勢難久待上年巳售一百三十八萬餘元巳蒙核准同一用途乞一律俯准等語聲復核辦嗣後迄未奉復十一月中熊前總理抄寄熱河來往原電二紙囑卽照此聲叙原委查原電有表面全由國民結合不涉國際等語不得不在蘇省軍用案内列銷結報因　　函韓民政長詳述情形並抄熊前總理來往原電曁德閎寄張總長函稿附送備案以上種種事實皆在報告尙未遣送到部以前迨報告編竣分别呈 
 
 
 

Page 7

 
 
送核銷所有熊前總理中口計畫餘存債票二百萬元一案隱同收支總摺另函附陳國務院備案一面隨案開具債票號碼數目清摺另函聲請財政部核辦内二百萬一宗又復登明此欵已函致省公署並陳國務院有案應請另案辦理等語旋奉發交江蘇民政長核復比張次長壽齡　部後又令移歸國稅廳辦理本年二月債票發患屆期西門子屢來催索旋持財政部兩次飭向原人理楚復電至寓詰問均經婉爲應付三月初旬德閎接德領函據西門子商人禀前項債票不能付息本擬控告特先函請查照見復等語萬不得巳始爲電部請示奉復事先並未詢部蘇省軍用册報尙未核銷礙難核辦希一手清理等因德閎即歷叙財政部上年四月函咨七月冬電及九月找絶咨報原案並以是否俟報册核竣再與解决抑另有辦法電請指示迄未奉復三月九日下關善後督辦金鼎到滬面交馮都督韓民政長函奉財政部轉奉大總統令前存債票二百萬元撥充江甯賑欵遵卽如數點交清訖專函具復並另電報明財政部查考惟西門子行因部電飭向原人理楚認爲私人交涉遂於四月中旬禀經德領提訴當於皓電呈明大總統財政部核示次日即由公共租界廨員傳知准德領函該商禀控德閎經售債票欠付息金六萬餘元一案應即票傳該被告到案聽訊等語業延高易律師檢錄財政部往來文電譯送德領證明此係職務上關係非個人債　且得中央認可不能認爲被告詳晰辯白要求註銷迄今尙未解决旋奉大總統府抄發財政部呈復節略大　謂本年二月轉據江蘇民政長復稱德閎密函巳贖回二百萬元此外已按七成作價售與西門子等語本部仍未逕行核准以故德全等近日又以西門子提起訴訟等情聳動聽聞又債票初次抵押並未報部巳屬專擅迨押欵到期始擬以六五折找絶及本部復令酌改又稱商定找絶價約七折是所存債票已全數找絶即所送報册亦列債票三百六十一萬一千二百元乃本年又稱贖回二百萬元前後歧異情節可疑又收買債票均須赴部詢明無誤西門子廠並未來部核對直至本部飭查用途始據該行電請付息未免太無根據又日暉呢廠有無收回之必要含混報銷至五十七萬八千八百元之多此外所支之欵亦必類是俟國稅廳復到時應否承認方能定奪等因又經繕具略摺分欵聲復大總統鑒核各在案此案始末極爲奥衍複雜今爲排比次第撮叙大略如上所述（未完） 
地方通信 
[松江]  
　　門差舞弊紀聞西外一區巡警分局區員馬文濤所用門差王某頗弄威福陰曆五月二十一日住居諸行街之香山人孔老虎有女愛寳年已及笄被同鄉之唐順泉先行藏匿復唆令其徒俞阿土携往上海孔知係唐所爲繕具報告請一區警局傳唐查問詎門差王某素與唐密邇爰將報告書匿起延至兩星期之久唐勢將向孔反噬孔惶急復至該局探問並申明早經報告馬區員茫然爰喚該門差詰問因此揭破其隱王始俯首無詞陰曆閏月十二日被誘之愛寳及串誘之唐俞二犯由孔獲解馬某轉解總避尙未知如何辦法現孔已具訴松江縣知事署矣 
[鎭江]  
　　詳定四聯稅單辦法江蘇財政廳通飭各關釐局略云奉財政部飭據鎭江關監督詳送四聯稅單式請鑒核等情前來本部詳加查核該關此次所送單式尙有應行修改之處除甲聯仍存分關内聯仍行給商外應將乙聯改存本國丁聯給商改由經過第二關局掣銷按旬彚送該　考核如查無經過第二關局時始由該商隨時簽字繳還收稅本口彚呈核對以期整理而絶獘　等因奉此查揚由關巳稅商船經過該局應即飭令呈騐關票倘該局以上無第二關局商船持丙丁兩聯稅票一併呈驗應由該局掣銷丁聯按旬彚繳鎭江關考核具報 
創辦騐妓所鎭江中西醫院院長余殿祺醫員黄瑞卿吳良臣等以南京秦淮河一帶及下關兩成妓館日見繁盛擬在寗垣創辦一驗妓所凡經所中驗明無毒之妓方准營業否則勒令停業就醫俾免繁種流傳有害商旅巳自籌資本赴甯呈請擇地開辦矣 
[淮安]  
　　控　　案之内容淮安羅知事被入控告一事久誌報端茲聞控呈居首者爲吳慶恩吳即去年春間因辦理小學賄賣文憑被人告發者案尙未結現因司法取消故復敢到省爲呈首至於暗中主謀之人一喬西琴乃去年冒稱江陰南菁大學畢業經省公署批斥今春謀得縣署課員羅知事以其不明事理撤退者一、 
譚騏乃前充清鄉局會計而茫然不知簿記之法致收支無從稽考爲羅知事所聞欲加重辦者現聞彼等因見控後無大效巳又約同前充議員之某君等到省協力辦理不知又將演出何種幻象云 
[杭州]  
　　行杖役請復笞刑嘉興袁知事蒞任後一般前清書吏差役紛紛　營以冀復充昨日又有曾充行杖役之孫和等六人異想天開向縣公署禀請恢復行杖請求錄用以冀達到狐偕虎威魚肉鄉里之目的當經袁舫寅知事批斥不准矣 
運河塘白　搶刧桐鄉商會電浙垣公署云頃據濮院　鎭絲商略稱本月五日午刻一點鐘由嘉至濮信船駛至離城西門外未及五里運河塘姚墳之東此處來往船只日有千數不料盜膳如天竟敢白日搶刧該船洋四千玉百元濮院絲綢濟欵全賴嘉興錢莊流通此欵爲二蠶登場特備流通巿面起見遭此不測營業勢將停歇商等寒心近日巿面大爲震動火速請飭嘉興水陸警軍嚴緝獲案追緝藏欵以安營業急迫待命之至桐鄉商務分會總理王康祚叩 
[安慶]  
　　查驗存留紙幣皖省中華銀行紙幣去歲因亂事停兌刻聞此項紙幣存留巿面尙有三十九萬餘元至銅元紙幣亦有七百六十餘千迭經商界呈請長官設法維持現行政公署以庫帑空虚碍難舉辦惟此票久不清理亦殊非是茲訂於陽曆七月十五日起至九月十五止爲查騐之期所有商民人等存有此項紙幣務於查騐期内送交本城安徽清理公欵局詳查加蓋戳記一伊查騐竣事即予換給短期公債票所有辦法手續已由公署正式公布矣 
僞造銅幣之破獲　垣黄甲山地方有余祥華家每夜釘錘敲打響達户外不料昨夜被南署查覺隨帶警兵前往搜出未造成之銅幣若干鑄造眞模井鐵器多件當將余某拿獲轉送正區訊辦 
[湖北]  
　　漢陽兵工廠試砲之特點漢陽兵工廠爲軍火出品重地上年由德國克虜伯廠購回七生的五退管陸路快炮按式造成　尊昨巳一律拖赴赫山演放計試　花彈十出經段將軍派羅參謀會問該廠　總理慶恩敖協理　安前往試　該新砲射力中點成　　　茲兩錄試騐新炮之特點如下（甲）電氣引火試　新砲往往　調料不佳造法不精致遭意外爆烈即在外國亦恒有此事該廠有見於此設法製成電氣　針接連電線展長離遠砲位以免危險如一二響無異再用人力拉火（乙）彈頭傭沙開花彈頭原儲炸藥始生開花効力該廠所製七生五開花彈炸力範圍約六萬四千方米達中點附近何等危險現以試砲彈頭儲沙以免落地開花致傷範圍内人物 
[湖南]  
　　湯將軍提議減薪靖武將軍兼湘巡按使湯君以現在財政艱窘省垣曁各屬紛紛呈報水災人民困苦流離亟須设法賑撫面三年度預算又經中央核減頗多實有無可如何之勢昨特召集本署人員提議節減問題當經議决凡辦事人員月薪在百元以上者八成發給百元以下者九成發給惟五十元以下者仍發原薪以示體恤其餘伙食雜役津貼及一切　項概行停發巳通知各員即日一律實行 
協助湘賑彚誌湘省此次水灾情形慘酷鄂省大吏爲救災恤鄰起見特撥公欵二千元於日前滙解來湘以資賑濟又旅漢湘商王弼臣等因聞湘省長沙湘潭湘陰益陽新化衡山寳慶等處大水爲灾特邀旅漢湘商開會籌集賑欵五千七百三十二元匯寄湖南商務總會分發各處酌量散賑又長江上游警備總司令曹君琨亦令所部軍官量捐賑欵並由曹君先捐五百元以爲倡導聞刻巳凑集二千一百元匯交湯巡按使領收散放矣 
[天津]  
　　馮將軍由津赴京江蘇馮將軍華甫已於初五日由浦口　車到津城内卞紳特於昨日上午敦請馮君在本宅内宴會并邀闔郡官員陪座聞即於下日午後乘專車晉京 
津地亦有蝗患南鄉八里台村正賈恩魁等以該村蝗　爲害民食攸關昨在縣公署禀請設法維持王知事特飭該村正副等趕緊招集農民將其餘　迅速撲滅勿任滋蔓 
[雜評二（默）]  
　　北京通信員遠生曰今日乃新聞記者休職時也南京通信員亦曰今日無事可紀且苦熱懶於報告夫無事可紀則國家之太平可知矣通信員因太平無事而得享休暇之幸福所苦者我輩編輯耳雖無新聞不得不極力搜羅以充我篇幅雖無批評之資料又不得不東拉西扯以實我批評之欄通信員愈閒逸愈從容而我輩編輯者愈發極也通信員得藉無事以少息其酷熱中奔走探訪之勞我輩編輯則雖汗涔涔然而終不能稍事休息也今者無事可評即以此拉雜之言代我雜評斯即記者之善於偷息乎 
然記者方欲偷息而訪函又來矣吉林之函謂延吉因旱災糧絶鄉氏將　事也武昌之函謂鄂省水災旱荒風刦蝗禍匪患交至人民將不堪也哀哉吉鄂之民不較我蜚役役於筆墨間者苦萬倍耶前次發現之大案往往關於骨董店今王治馨案又牽及之矣豈骨董爲近今最流行之物而事事必需以點綴耶陳伯台暗殺案今又由高等廳開審矣又將從事於查勘糾纏已久未知何日得了訟案可畏也粤商會滬商會浙商會方　中央爭氣而武漢商會則以中央奬匾而大爲歡迎然則世界上所役役者不外此爭氣爭利爭名三者而已我思及　而汗之涔涔然者心坎中忽又覺一冷斯亦所謂拉雜之言也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[反對産銷併徵之無效]  
　　油豆餅業之活動滬南油豆餅業因反對産銷併微停止交易多日嗣由該業商　商允稅務所韓所長暫爲變通故前日己照常交易茲將該商董與韓所長商訂之暫時變通辦法摘要錄下生油巳售未出者約有三千八百簍限一月内如數出清過期不出照數補納半稅生油存棧未售者卽憑行棧客棧報數爲證限三個月售清如遇期不出清照補半稅荳油存於船棧之貨自七月一號以前酌提三成爲就地零銷其餘出境憑捐票一律照補半稅荳餅每片産銷全稅洋二分四厘生油每簍以一百五十斤作算産銷併徵全稅洋二角七分　 
第二機關之解釋上海稅務總公所所長韓君昨日出示一通照錄如下爲佈告事案奉財政廳飭將貨物稅徵收方法改爲産銷進出併徵一案原爲整頓稅收期社獘漏起見在商不過將到地應完銷稅先行併完一稅之後經過各機關概不重征而於稅章又未加增絲毫洵屬裕稅便商之舉業經函致南北商會轉致各業商一體遵照於七月一號實行在案讀奉函知七月以前已完半稅未經逾限之貨如遇出運補收半稅換給驗單其章程内經過第二機關者係指隣境稅所而言並非逐所倒換譬如已在本公所完納全稅之貨經過各分所僅祇查驗須至隣境第一機關始再復扦換單旣無慮節節稽滯於船户毫無留難之可言自應悉遵此項章程辦理誠恐各商於新章未盡明瞭合亟剴切佈告各商人等遵照母再觀望特此佈告 
[澈究僞造銀幣之公禀]  
　　浦東奉賢縣境破獲僞造銀幣機關起出機器三部並拏獲工匠八人及朱桂元一名均經解請上海鎭守使署訊辦在案茲將奉賢縣境商號韓全福等三十四户禀上海鎭守使文照錄如下爲私設幣機貽害商業案已破獲環請澈究嚴拏按律懲辦事竊於六月廿三號奉鈞署密派兵探在本邑南橋鎭北首二十八圖地保陸雲生家抄獲私鑄洋元銅幣機器多座以及簿摺證據並拏獲寗波工匠七名無錫工匠一名一併解署訊辦遠近商民聞悉之餘仰見賢使君發奸摘伏赴機神速無不同深欽感伏查此項機器並可製造槍械曾由松江南匯等處轉入奉境先則私鑄銅質不洋角獲利頗厚因此股分甚多以致近來奉境各商舖售貨所得銅質僞銀角充斥巿場即敎育經費地方附稅亦有銅洋時向縣公署退換此中商困諒邀洞鑒查陸雲生者原屬在官人役竟敢知此膽玩實係南橋鎭一般勢豪主持假其地址故敢恃符附從當破案時陸雲生適隨股東馬道明等赴滬添置貨料致未併獲但事發後奉賢縣知事並未傳陸訊究抑或縣知事尙無聞見殊難令人索解近日謠傳及報纸所載有謂此項僞幣係接濟亂黨機關者有謂各機關中人均有股分專造僞幣牟利者有謂會警查抄時該　消息靈通乘間潛將模型廣質沉匿河底滅跡者有謂該機爲製造洋錢箱及榨油之用希圖彌縱者局外紛傳原未可信然資本家之正當營業必先擇定通便巿場開明地址牌號呈部核准註册給標方可開辦斷無密不通風挖藏深穴不使人知之理况前本省　調查實業由縣派員周歷四境將各商號塡表彚送有案可稽更不得飾詞卸諉且此等機器究竟是何來歷係造何器之用做過幾次旣有拏獲之工匠同黨可證又有簿摺可據况陸雲生係屬地保不難飭縣提案經嚴鞫不難按圖索骥得其眞相現在事閱旬日想鈞署正在澈究之時民等爲關係巿面大局起見不得不具情環請仰求鈞署迅賜飭縣嚴緝地保陸雲生及在逃各股東馬道明等到案澈底訊究按律懲辦商界辛甚大局幸甚 
[會議修橋問題誌聞]  
　　滬海道尹兼外交部特派交涉員楊小川君因建築閘北杉板廠新大橋一事訂期昨日與領袖領事會議解决曾誌前報茲悉此項交涉楊君自京回滬後即照會領袖領事聲明仍照前次議定辦法完全由本署責成工巡捐局開工建築旋又柬邀會議昨日届期代理領袖領事樂斯考君曁駐滬英總領事法磊斯君帶同繙譯至署當由楊君接入内廳晤談良久聞其結果仍照前次辦法完彟 
全由華官修理未知確否 
[裁撤保安隊警士]  
　　淞滬警察廳長徐輔州君以現在警餉支絀亟應裁減查有保安隊警士（前名警備隊）儘可裁撤遂於昨晨託詞會操命將駐防浦東爛泥渡欽賜仰殿三林塘等處之警士共五十六名連同保護上海地方檢察廳第一第二兩看守所之廿六名一并飭傳到廳先命將軍械服裝等件一律繳清然後聲明國家財政困難警餉竭蹶所以奉令撤消爾等消差後各給恩餉速即歸里另謀生計切勿流　爲匪諭畢即命科員將該隊士等帶至上海縣署公生明前隙地分列四排合攝一影以留紀念所有第一第二兩看守所防護一差則由地方廳汪檢察長仍派司法骎警輪値保護 
[管鵬案又訊一堂]  
　　中央政府以皖人管鵬違法擅辦安正鐵路並以鐵路及安徽全省米捐作抵私借日欵洋二十萬元又私將借欵之一部份計洋九萬七千一百元移作别用故情代表高易律師控經公公共公廨提案迭次預審押候商辦在案前日午後由廨復訊捕房仍派中西探將管挾乘馬車解送公堂而原被代表律師亦各到堂候示 
至兩句半鐘時由關讞員會同英領康君升座樓下公堂中西探即將管帶案站於代表律師之後先由政府代表高易律師上堂譯稱此案前堂因討論管轄權堂上不能同意故展緩兩禮拜商辦當經安徽代表電致北京政府請示嗣得政府回電命交涉員察核各方面供證辦理今辦法尙未决定仍請暫押此非政府另欲搜查證據不過解决管轄權之辦法至被告律師恐引渡後中國法庭不以公道裁判此節實不足慮 
即據被告代表德雷司律師辯稱被告逮捕迄今巳有三月之久所有證據應巳預備完全且巳訊過多次預審亦應終結原吉所控第三層問題以被告不應將借欵移作别用（即指借與柏都督而言）然亦無違法性質故敝律師前次巳經要求將被告開釋况開釋後原告如另行覓到實在證據仍可在公堂起訴請究今被告被押日久不但剥奪被告之自由權且一切律費等項亦巳耗費不资是以不能再延一任原告從容羅織至原告欲將被告引渡之目的敝律師前巳反覆申辦堂上諒亦　悉今原告旣無實在證據呈出可以證明被告實爲有罪之人敝律師反對原告所控第三問題亦即爲此至於被告交保保人雖有然被告係國事犯非尋常訟案可比不知堂上須要何等保人方爲合格應請明示 
關讞員曰交保一層本會審官並未確定許可德律師復辯稱然原告所控第三問題無論按照何國法律均不能認被告爲有罪高易律師駁稱被告律師以所控第三問題不能認被告爲有罪想被告律師於刑律不甚諳熟　則如依據英國法律被告確爲有罪之人故必須靜候政府解决辦法德律師復稱如須候北京回音亦甚容易如敝律師前曾有一信寄往北京不過一禮拜即收到北京回信故此案解决亦母須多延時日高易律師又稱大約一禮拜政府必有正當解决之回音如逾一禮拜則被告似可准予交保惟交保之辦法敝律師前曾承辦漢冶萍煤礦案被告亦係德雷司律師代表被告交保係將價格與控數相符之道契或現款存案今此案亦應援照辦理德律師辯稱此案與漢冶萍控案性質不同漢冶萍係控侵吞公欵此案被告並未侵吞故不能作爲比例高易律師駁稱被告私將借欵借與柏都督與侵吞何異兩律師互相辯論多時中西官會商之下康君意欲准被告律師請求將被告交保關讞員則以此案第三問題證據確鑿堅持不允交保旋復磋商良久會判被告還押候再會商核辦 
[滬海道尹之監督權]  
　　滬海道尹楊小川君前日奉江蘇韓巡按使飭委監督所屬各縣行政司法事務昨日又奉飭開委任江蘇滬海道道尹楊晟監督該道所屬各縣財政事務等因昨楊君巳遵照通飭所屬各縣知事一體知照矣 
[承租城濠基地之周折]  
　　城濠基地未經收歸國有以前曾有瞿慶生在吳前知事任内繳銀若干租定北門外城濠基地　日瞿詣縣公署具禀聲請將地給領洪知事以此案已送交工巡捐局轉移城濠官産丈放局接辦該民果有糾葛須赴該局聲明昨巳明晣批示矣 
[再紀召賣公産之畫餅]  
　　前清江蘇海運局及海神廟基地房屋前由江蘇韓巡按使令飭上海縣洪知事二次出示招人投標　無一人顧問是以洪知事諭將所設之匭撤消在案茲聞洪知事業已收詳韓巡按使略謂前次奉文出示布告招人投標繼復展限廿天迨屆期開標仍無一人投標查第一次布告投標期内於期滿前二三天有一范姓來署詢問一切情形並聲明其住在閘北共和路自言次日來署投標詎届時仍無影響現在應否再行展期招人投標或减其原定價値請爲核奪云云 
[淞滬警察外部人員姓氏錄]  
　　淞滬警察廳内部人員姓名巳錄昨報茲再將該廳外部人員姓第一區警察署長董希賢巡官孟廣銘王尙緯一分署署員倪炎巡官白榮桂韓允執二分署署員王金山巡官夏雲昇三分署署員施繹巡官周遇春 
二區警署長王汝霖巡官杜　温中廉歐明修一分署署員孟荃蓀巡官李蘭亭二分署署員鮑基清巡官谷子瑞三分署署員余炳文巡官焦嘉圖 
三區警署長解恩桂巡官倪文彪一分署署員　煥文巡官范書田二分署署員許壽青巡官劉秉寅三分署署、 
員譚漢誠巡官石元動 
四區警署長薛振中巡官宋壽山吳宗漢一分署署員王　文巡官李鳳翥二分署署員劉樹棠巡官錢鎔昌三分署署員藍挺英巡官劉振山四分署署員杜金釗巡官韓　年 
五區警署長楊士奎巡官趙連耀孫國寳馬恩起一分署署眞吳榮實巡官謝楷二分署署員姜圖清巡官歐從雲三分署署員張光烈巡官解廷桂四分署署員唐毓芝巡官周孝譜 
六區警署長張桂榮巡官吳鵬程一分署署員李玉庭巡官安義泰二分署署員嚴善增巡官牛玉麟 
偵緝隊長程錦驥隊員翟世清傅明業 
警衞隊長曾永奎一等巡官馬毓麟二等巡官楊德明保安警察隊長龔國英巡官尹濤 
騎巡隊長馬長連隊員楊廷發 
水巡隊長潘恒言巡官蒲春城宋琪 
[徐廳長裁减雜欵]  
　　淞滬警廳徐廳長昨日通飭各區署云照得本廳併組伊始迭奉省飭以經費支絀自後减照二年度實支數目八成發給現計本廳月須减裁六千餘元於事方濟查各該區署正雜各欵均屬必要之需萬難再行减削惟查雜欵内有聽事一項每有三名或二名不等分侍署長巡官現將巡官二員裁去一員聽事自不能多用今自本月分起應照南京及北洋章程無論總署或分署一律留用二名如有逾額多用者於文到之日卽行裁去又額定火油費一項每月開支數目亦鉅亦應取消門燈應歸署長署員專備並令各棚巡警分攤以資撙節 
[警署之改觀]  
　　淞滬警察廳徐廳長現將各區辦公室卽周番室）改爲巡官室一切違警事宜均由巡官主理遇有爲難之處仍着會商署長署員酌定辦法其門崗警察現照北洋警章辦理凡日間上差均須佩刀夜則持帶鎗械巡邏隊亦照此辦法已於昨日爲始一律照辦矣 
[防營連獲兩盜]  
　　駐紥浦東居家橋陸軍第三營排長謝發廷於本月七號下午據嘉定縣偵探員陳俟卿等報告稱有該縣刦案要犯潛匿浦東請爲協拿即經謝排長督兵至美孚火油棧附近拿獲徐發源一名並搜獲贓件業於前日解送東溝營部管押又聞該營軍事偵探顧元修前日在川沙境虹橋城隍廟後緝獲前年光復時由川沙獄中逃出監禁八年之盜犯陳和尙一名解營訊據供認在上海川沙兩境行刧前後搶過六次同夥楊金林顧坤林龔阿富等現均逃逸等語昨廖營長已將以上二犯派兵用小輪船解交上海鎭守使署訊究矣 
[偵獲夥刦當舖之盜匪]  
　　盜匪王一定張其德曾於陽曆上月二號在嘉定地方糾黨夥刦恒泰當舖衣飾携贓逃匿公共租界北四川路經嘉定縣知事署偵探俞耀章偵悉於前日帶同眼線顧裕山來申報請美捕房派探宋掌貴等協同　往將二人拘押昨解公共公堂請究先由中西包探偕俞偵探上堂禀明協往缉獲情形繼據眼線顧裕山投訴撑駕西人游船爲生是日泊舟崑山青陽港由王等雇乘來滬迨至四港口忽有十餘人下船囑令開往嘉定縣屬安亭鎭供至此關讞員以無公文來廨卽商之美領博君判王張還押着俞偵探補具正式公文並邀見證到案於下禮拜四質訊再核 
[檢察廳不理民事]  
　　西門外二區警察署昨日函送原告孫桂生被告唐王氏至上海地方檢察廳請爲訊理當經檢察官訊供之下以該原告所訴一切乃指該氏覇房欠租全係民事本廳未便受理除諭令該原告親詣審判廳民庭起訴外所有被告唐王氏一口立飭法警送還該警署查收 
[地保拖欠忙銀]  
　　西鄉廿六保十一廿七圖地保潘來生拖欠忙銀洋六百六十元三角二分五釐又同圖地保趙順香虧欠洋三百五十九元六角五分五釐迭經洪知事嚴限催繳一味延宕是以洪君於前日飭吏將潘趙兩保一并提案諭令分别押追 
[楊道尹往見日領事]  
　　滬海道尹楊小川君於昨日午後兩時乘坐馬車至駐滬日本領事署謁見日總領事有吉明君當由有君延入晤談在京辦理各事及議决收回會審公廨管理權與閘北界務問題之大略情形良久始握手而别 
[卜顧問考查警務]  
　　警察顧問卜羅斯君定於十號（即今日）搭乘日本鄱陽丸商輪赴長江等處考查警務聞須出月初方可返滬云 
[務商中學暑假補習科開課]  
　　閘北務商中學暑假　習科已於日昨開課學生六十餘人内分高等中等初等三級其課程以英文數學爲主要科目該校敎務長余裴山君並手編數學講義以簡括詳明有裨實用爲要義云 
[洋商索償冒牌損失]  
　　英商利華洋行控西門外鼎豐肥皂廠經理許致祥製造冐牌肥皂請追損失銀五千兩昨由捕房將許移傳到廨請示判交一千元人洋兹保候訂期會訊惟未訊之前不得再將原告指控冐牌之貨出售 
[女子自訴墮浦原因]  
　　南京路同和祥洋貨號主婦張周氏之義女張文卿投浦圖盡由捕救起解送公堂訊供言語吞吐中西官恐有隱情判女暫留濟良所候傳家屬到堂再核在案昨晨由廨復訊據女供稱幼失怙恃由寄母撫養成人女子素有頭暈之症以致失足墮浦並無别情繼據其姨平葛周氏投案所供與女相同中西官以旣無别故判張女交葛周氏領回 
[具領幼女所帶之珠飾]  
　　三馬路二百二十八號門牌妓院鴇婦蘇瑞雲因令其十三歲外甥女秀雲懸牌應客由探將該鴇與女並其妹蘇黛雲一併拘解公堂訊明判蘇鴇罰洋一百元充公黛雲開釋秀雲發濟良所留養三年擇配秀雲所帶珠飾留候查明再核在案昨由住居雲南路二十四號之李王氏偕蘇鴇之代表律師上堂聲稱前項珠飾係由氏租與蘇鴇每月租洋十四元請求發還孫襄讞商之美畢副領事判交李王氏具結領回如有冐領或被告發定即提究不貸 
[阿叔苛待阿嫂]  
　　住居北四川路華洋交界處之甬婦顧王氏因被夫弟虐待於前日自投濟良所昨晨由所將氏解送公堂訊明前情判候函送寗紹同鄉會安插 
[母女恩斷義絶]  
　　雉妓許根寳前因不願爲娼由廨判發濟良所留養迄今巳有六年之久茲由其母許王氏延律師投廨聲請給領以便擇配諭候飭知濟良所將女帶堂再核在案昨晨由所將女帶堂許王氏延律師投案求領即據女供前次被母押入妓院賣娼今不願隨回中西官判女仍留濟良所如願嫁人准予自擇 
[祖孫斷絶關係]  
　　塘山路一號居人蕭耕垣控巳經登報逐出之孫兒蕭賓璜來家滋擾昨由捕房解廨訊據原告供稱被告係其螟蛉子所生之子前因與父串竊現洋金飾私逃出外前日又來是以鳴捕拘究訊之被告供稱前因至漢口營生故私取金戒五只現洋四百元及銀表銀練等物現在漢口某公司寫字因婚事來滬至祖父處探望並無他意中西官會商之下判被告交保具結以後不准再至原告處滋擾 
[電車撞傷小孩]  
　　男孩沈載生家住虹口茂海路昨日在途被某號電車撞倒跌傷頭面及左足等處由捕查見雇車送入捕房轉送同仁醫院療治 
[乞丐自經]  
　　閘北梅園後侯家宅空地小樹上前晚有年約三十餘歲之男丐自縊身死昨由廿七保十一圖地保投報檢察廳分庭經李庭長立傳電話知照地方檢察廳請派檢驗員吏蒞場相騐 
[擾害船户之懲儆]  
　　船户泰培根控徐海泉以搜查烟土爲由攫洋三元等情昨由捕房將徐拘解公堂訊實判押西牢九月期滿逐出租界 
[珠還合浦]  
　　新閘白克路居人鄭禮安控婢女王士香竊取珠鐲一只由捕將該婢拘解公堂押候澈查在案昨晨由廨復訊據原告訴稱前項珠鐲現巳尋出請爲免究中西官准之判王士香交鄭領回 
[押店夥扭獲竊賊]  
　　昨有邱某等二人至北四川路某押店内希圖行竊當被店夥瞥見扭交包探王金茂送入捕房押候解辦 
[弔閱雇用外人之合同]  
　　法商尼各老投法公堂控稱前與　商李少庭股開店舖並在店中爲夥現巳辭退被欠薪水洋一百五十元及所出股本一百四十五元向之索討　不交付請爲訊追李供尼各老並未出有股本商人於上年九月間用尼爲夥並倩尼出面每月共計薪水及出面洋八十元有令同可證聶讞員判李將合同譯成華文呈候察閱冉行訊斷 
[被告實在貧苦]  
　　通泰莊主黄耕伯前延　　律師投法公堂控被毛冷店主張鑑英虧欠往來銀四千餘兩向收不付等情因張供稱店已閉歇無力措置故從寛判限三個月理清在案迄今逾限不理昨又傳訊蒲律師稱查得被告貧苦屬實原告是否可以通融須由被告向原告求情請堂上免追判准予注銷着被告交堂費銀八十兩限一月交銀 
[自謂並無不家産]  
　　耿仁亭元和振裕等各户同投法公堂控被馮煥新虧欠往來貨欵向索延約判交人銀兩保在案迄今仍未保出挺嘸不理昨日各原告同稱馮原籍家産甚大並非無力求請嚴追馮供並無家産請爲查察判交保限一月交清如違將産查明發封作抵 
[註銷追還股本案]  
　　高厚前投法公堂控稱卓質庭前來糾合股　報關行當出股本銀二百兩至今未將股單交來銀亦不還求請追索等情卓將銀交案稱高與錢培章另有交接有蔣奎昌郭子甫可證判銀暫存公堂候傳同證人訊明再核在案昨日蔣等投案同稱高之股本附在錢培章名下股單早巳交與錢手惟此股本銀二百兩係惠記所出惠記又係公共營業高不能以個人名義具控求察聶讞員察得蔣等所供屬實判將案注銷存案之銀發還卓質庭具領 
[竊用電氣之科罰]  
　　英美工部局電燈公司控北河南路七百十四號理髮店主曹茂記與串同裝電燈之畢友生竊用電氣等情昨由捕房將兩人拘解上堂請究原告由牛門律師上堂代表請究訊之曹畢兩人互相推諉中四官會商之下判各罰洋三十元充公以儆 
[理髮店聚賭]  
　　愛文義路八百三十二號門牌理髮店主顧生福因容留奚金川等八人在店賭博被捕查獲昨將各人連同賭具解送公堂訊明判顧罰洋四元餘人各罰洋二元一併充公賭具銷燬 
[賣氷小販被拘]  
　　小販林阿二昨日在途賣氷被衞生局洋人查見拘交巡捕送入捕房押候解送公共公廨罰辦 
[關於司法經費之通飭]  
　　上海縣知事昨奉滬海道尹公署通飭云爲飭知事三年六月二十七日奉江蘇巡按使公署　四八四號飭開案准司法部咨開 
查知事兼理司法暫行條例於四月奉大總統公布各級審檢廳各知事署理留用司法收入辦法業經商同財政部呈明大總統批准登載五月廿八日政府公報公布各在案查承審員係酌量及縣情形分别設置詳繹該條例第一第二條所載原以知事處理司法事務爲原則以設承審員助理爲例外此次裁廳固因人才缺乏亦半爲節費起見乃近據各省文報紛紛以承審員經費無着爲詞並不酌量縣缺之是否緊要有無設置承審員之必要殊與減政之旨不符至經費一節本部查核此次財政部核定各省行政經費獨於各縣者公費多未減核原　兼理司法特爲寛定則挹注當自不難如實有不敷始准於本部指定司法收入項下酌量貼補此爲甲前暫時補救之策務望兼籌並顧而紓財力除飭高等審檢廳外相應咨請貴巡按使暫飭所屬一體遵照等因准此查蘇省司法經費前因部定範圍極狹不敷支配擬整埋各項司法收入提省抵補業經令飭各縣查報並派員實地調查在案茲據各該縣曁各委員先後查報前來本使就各委員查得實數以六十縣平均牽算將各縣狀紙費訟費罰金鈔錄費四項假定每月收數並擬定狀費訟費加收辦法又恐理想於事實未能相合特召集高等審檢兩廳長財政廳長江寗地方審檢兩廳長本署政務廳長及江寗縣知事並原查各委員共同籌議悉心討論議决將狀祗費及訟費假定酌量加收狀費如刑事訴狀刑事辯訴狀民事辯訴狀民事上訴狀每張擬照法定價加倍半收費計各收錢四百文鈔錄費照章每百字應取銀五分頗聞各縣有以每一字收錢一文計算者此項鈔錄費約略計之每縣可收五六十元不等以之抵充各縣　用錄事經費似尙可敷諭狀紙 
 
 
 

Page 11

 
 
廳仍照向章解狀局費等項由高等廳另訂　　外共餘之欵　准各該縣知事悉數截留抵支即於七月十日起先行試辦惟開離省稍遼之縣仍沿甲年民混合時都督府所發狀紙或由縣自行製　　非劃一之道自此次通飭後均應一律照章辦理如有陽奉陰違查出定即嚴懲其罰金一項在刑律上頗有裁量之餘地各縣雖有此項收入只能儘數報解聽候撥濟自未便恃爲一種抵支之欵任意苛罰自應將每月所收罰金三聯單方法具報本署及高等審檢廳以便宣示登報俾衆週知至設置承審員一節詳譯部咨以知事處理司法爲原則以設承審員爲例外另表規定各級乙丙兩級事務較簡應由各知事兼任承審職務不得另設承審員以節糜費須知訟獄關係民命亦知事考成所在卽准予設置承審員各縣凡關係重要案件仍應由知事親訊核判倘承審員有辦理不善失入失出情事仍由知事負責以杜流獘除分别咨飭井俟核定各縣月支數目分級表另文飭遵外合飭該道尹轉飭所屬一體遵照辦理情形先行具復等因奉此合就飭仰犫知事即便遵照辦理具復此飭 
[謝贈暑藥]  
　　昨承保安堂送來痧氣丸一百瓶臥龍丹一百瓶午時茶一百服敬當代爲分送書此誌謝 
[誌謝]  
　　中國紅十字會現就法租界西新橋南首禮拜堂隔壁組設時疫醫院業巳布置就绪定於十一號（陰曆十九日）下午三時至六時行開幕禮昨承院長沈仲禮葆三二君柬邀觀禮書此誌謝雜評三（訥） 
[解散保安隊]  
　　黨人之解散不難也所難在解散後無事故軍隊之解散不難也所難在解散後不騷擾巡警之解散不難也所難在解散後能安分今保安隊巡士突然間託名於會操而解散之俟鎗械服裝繳清而始宣布不得不裁撤之故手段不可謂不敏捷各發給恩餉若干待之不可謂不優厚然被裁之警士果能感此恩餉之恩而不以突然之解散耿耿於心耶即不耿耿於心而此後果有所資以謀生竟如官長之勸告不流而爲匪耶此皆非我人所能預測者 
專件 
[四部核定招商投標承運米石辦法]  
　　招商投標承運米石辦法巳略紀前報專電茲將農商總長張謇内務總長朱啓鈐財政總長周自齊交通總長梁敦彦會呈總統文錄下爲遵議招商投標承運米石辦法會核呈覆請令飭施行事六月五日准政事堂交順天府尹沈金鑑呈請招商投標承運米石一案奉批交内務財政農商交通等部會核呈覆候奪　程並發等因奉此鈔交前來竊維京畿粒　夙资轉運於東南巿肆蓋藏尤賴招徠於商旅自非及時而儲時何能適應於供求查順天府尹沈金鑑原呈内稱自南漕改折糧運巳停京師根本重地民食關係綦重不能不先事預籌免稅釐减運費損公以利商旣屬非計籌鉅欵備平糶責官爲營業亦慮多疏第北方非産米之區全恃南方爲接濟不能不因時變通以維民食擬具招商投標辦法請予核奪各等語未雨綢繆籌慮尙屬周密所稱投標一節農商部查招商投標各國通例原以調劑巿廛物價之平杜絶商賈居奇之弊自可照准惟米糧爲民食所關與他項營業不同須防壟斷該辦法内旣聲明運者不必一商第一條甲項應叙入不准專利仍准各米商自運目賣等語始免貽累他商致滋口實運輸一節交通部查招商承運米石規定由鐵路或招商局輪船專運係爲防止影射偷漏起見自應照准除招商局係屬商辦所有船價費用照常計算外此項大米五十萬石自南而北凡經由京漢京奉津浦三路運載至京者以本年年底爲限均准照普通運價七五折核收現欵各鐵路一切雜費仍照章核收現欵項此特别運價須由交通部發給執照每張五百包於運米到站時呈交該站站長算清運費雜費等期方准起運此項鐵路特别减價辦法係爲維持公益起見嗣後不得援以爲例减釐一節財政部查此次招商運米係因京師米糧缺乏接濟民食起見該府尹原擬辦法所請减收米釐十分之三應予照准卽由該府尹將領發護照及運完繳銷各數目隨時詳報本部查核仍飭承運商人務應按照辦法護照隨同米石不得借先行後到名目私自通融其無照之米及所持護照已逾兩月定限及照貨相離者均由沿途局卡責令照章完釐並將扣留逾限之護照轉送銷案至其餘雜糧與南米情形不同均不得援照辦理以示限制其借用倉厫酌令捐輸補助善舉各節内務部查原有南新舊太等倉現在旣無儲蓄本屬空閒自可准予該商等借用屯積如有損壞倉屋情事仍行責令賠修平時守護倉厫人等應由該商等自行雇募由京師警察廳　警隨時照料至酌令捐輸補助善舉京師官立各工　貧兒院等處及順天府備荒平糶等項所需米　孔多該商等所有報効公用米石自應按照所定成數不得臨時邀請滅成以資公益而惠窮黎至該府尹所擬章程因端緒繁多故一律改稱辦法以期愜當茲將原呈辦法酌加修正另繕清單呈候核奪奉批令准如所擬辦理即由内務部轉行該府尹遵照附錄核定辦法如左 
一宗旨（甲）京師向恃漕米爲接濟　米停運民食維艱全恃商人自運不免有遏糴居奇之慮故特設招商運米辦法嚴定期限使其源源而來可免缺乏之患該商不得恃爲專利其各米商自運自賣者仍准照　不加限制（乙）京師地廣人衆需米實繁資本甚巨一商承運不免獨力難支轉致愆期缺貨且獨運獨售難保無抬價居奇之獘故設投標辦法使運者不必一商米自不致缺乏而抬價居奇之獘自去矣 
一米數查財政部與通濟運米分司訂立運米合同壬子一年共計四十萬石有奇從前漕米係供爵職軍旗及官員俸米之用此次招商承辦以補停漕之缺米數以五十萬石爲限不得隨時加增 
一運商義務此項米石旣有給予護照減收釐金及火車運費並借倉囤積特别利益則該運商自應稍盡義務使其報効米石以備内務部及順天府平糶及京都各種慈善之用報効之數俟投標之時由商目行承認惟至少不得短於百分之二分五（未完） 
來函 
[上海縣公欵公産經理處函]  
　　敬啓者頃閱各報載本邑城廂内外如求志敬業龍門梅溪等並浦東三林以及四鄉各書院之公産公欵茲奉江蘇巡按使韓以自治旣經奉令取消則上海之各書院公産公欵亦應在取消之列着上海縣知事查明分别接辦洪君奉諭後圂致各紳董知悉外又定於前日午後假勸學所邀請各紳董開談話會紳董以此項公産公欵爲本邑士紳所捐歷年輔助各學堂並地方公益之用今擬改歸官辦紳董大不贊成洪君即據情禀詳韓君請示辦理云云讀竟不勝詫異查本邑各書院欵産悉充各學校基金在前清時早經由官通詳立案卷牘具在瞭如指掌各報所載韓巡按使之取消洪知事之會議各紳董之反對均無其事其餘情節亦多失實用特函請貴主筆登入來函門更正以釋羣疑而昭核實感紉公誼上海縣公欵公産經理處經理員丁熙咸謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[寓言短篇自由夢（一）] [  蔚雲]  
　　刮剌剌一聲霹歷大地動搖在下這時節正與槐安國長公主在蓬萊宫中雲霞殿上參天拜地姘禮告成内監掌燈宫娥執扇前導後擁送入洞房鼻觀内但覺麝闌噴溢耳膜間伹聞　管悠揚在下這身子直弄得飄飄欲仙沈沈如醉生怕痴魂一縷瘦不禁銷却巧經過鸞屏形影相對陡見自己的大像全身湧現衣服麗都神采飛揚頓覺今非昔比人要衣　佛要金裝這話原再不會錯但是仔細打量一股寒酸氣味未能掃隊盡淨總不免金玉其外敗絮其中一刹那問良心發現便有些不自在起來獨自沈吟我一個貧家子驟躋貴戚正似碧嚴胡乍入　山雖說千里姻緣一線牽冥冥之中自有月下老人在那裏盡紅絲　足的義務旣巳雀屏射中鴛譜塡成只索端　乘鸞安排跨鳳伹我這自漸形穢的一念横梗胸前便覺處處拘牽時時　　對於如花似玉的公主竟未敢作劉楨平視及至坐牀撒帳徵聞香澤心殊忐忑好像十五　弔　七上八下纔想從　底倫窺又怕貽笑大方做成話柄自己便暗暗的囑咐自己千萬不可慌慌張張露出些急色兒的輕薄相被他們取笑須要故示　凝勉爲鎭定方不失駙馬都尉的態度况且我與公主旣　夫妻將來水晶簾下細看梳頭茜紗窗前代爲畫眉地久天長正不愁没有飽餐秀色的機會這時候急他怎的古人說得好凡人不見可欲使心不亂爲今之計注意在别的地方最爲上策轉定念頭便游目四顧伹見洞房之内富麗無倫古琴垂囊寳劍在室牙籖　架法書盈壁鼎彝棋布不得主名者占大多數還視身旁珊瑚製床　　作帳流蘇四垂明珠互映五色錯綜光怪陸離便敎宦室子弟富家兒郎到此地步只怕也免不了目炫神迷何况一介寒儒怎不魂飛魄醉床前設的是青玉案案上金盞銀盆滿貯山珍海錯宫娥纎纎玉手高舉瑪瑙盤盤中雙盛琥珀夜光杯杯内滿泛流霞屈一膝跪獻左右口中聲請駙馬與公主行合巹禮伏願白首齊眉在下暗想旣巳到此地步若還一味價拘拘束束戰戰兢兢將來勢必閫内將軍威權無上萬一乾綱不振坤道獨昌那可不是頑的牝雞司晨惟家之索　兩句似乎在甚麽書本子上曾經見過這會子可是没有許多餘暇的工夫去思索這些話兒但是據俗傳的老例講來却也狠爲可怕說什魔新　的時代男子不論何事須要占得上風不占上風不打緊遇下去便免不了要怕老婆因此上纔想到這兩句古話究竟怕老婆是怎樣一回子事怕老婆的滋味是甜的苦的酸的辣的在下宛實還没有嘗到　壁虚造是不行的况且眼前的公主嬰嬰宛宛又是可受又是可憐至於挾貴而驕噍不起丈夫的意思可是一些也没有若說他這種人會變做河東獅子在下非但不敢出這等的言詞去唐突西施并且也不忍作這等的揣度趁此月圓花好天上人間准備　香温玉軟終老　鄉但得安安穩穩甜甜蜜蜜傲　三千年的駙馬便是　上上幸福這會子却胡思亂想怎的這一下子登時便把匝地陰霎漫天黑霧迅　一空便歡歡喜喜謙謙遜遜與公主各取一杯四目並舉兩線相交公主低下頭來却又微微地一笑這一笑不打緊可是在下早弄到三魂失二七魄賸一就便碩果　存的一魂一魄也只在他兩個酒　中來回打旋迷離　恍正不知如何是了聿面送酒的宫娥跪的久了他又不敢驚動便想出法兒哭說請駙馬與公主行交杯禮伏願和諧到老瓜瓞綿綿在下正設開交被這宫娥一驚這纔如醉初醒如夢初覺游魂蕩魄悠悠地還入軀殼連忙凝一凝神將琥珀夜光杯凑近　邊輕輕呷丁一口雙手奉上與公主交換彼此一飮而盡置杯盤中着宫娥起去少停領賞本來這領賞兩個字腦筋裏頭一向是没有的這就呌居移氣養移體居然老着面皮脫口而出算來這駙馬都尉的頭街到在下身上連頭帶尾不過數小時前後便若兩人 
[俠女花彈詞（二十三）] [  東埜]  
　　第九回結婚 
　　話說襄陽府西門外有小小一所莊院其中數楹精舍纔以短垣庭前屋後雜種些梅杏芑蕉之類風景甚是幽蒨　西樓房兩　面南開窗憑着一帶　字攔杆可以遠遠望見襄河帆影映着那山光水色分外清淑這所莊院便是以前周志蓮先生幼年讀書之所那一天秦老夫人領着素珠小姐回到家鄉守門的接進去一看但見門庭如故花木依然階前寸草不生户内　　絶迹心裏歡喜重重賞了那守門的親友們曉得了都來問候大家叙了一回契闊秦老夫人便將結婚觀禮劵以及請酒帖子一齊發出去又請一位族長主婚不多幾日那東牀快婿花懷璧也來了馮子淵夫婦本想同來因王氏忽然患病所以作爲罷論了又過兩天吉期巳届喜的是天放麗晴堂開華景那天早上裏邊女嬪相等就替新娘粧扮起來 
東方日出映紗窗繡　佳人理曉妝雲鬢堆成七　艶風鬟斜綴一枝香眉彎柳葉侵雙鬢貌比梅花壓衆芳對　罷梳還掩映搴幃欲出又徬徨憑欄偷向窗前望只見那雲淡風和日正長檻外花枝開並蒂樑間燕子語成雙還有那簷頭鸚鵡渾無賴不曉　家心緒忙窺廉故故喚新娘 
不說裏面新娘打扮且說外邊禮堂之上賓客如雲主婚人贊禮員個個到齊男賓席女賓席紛紛入座老的少的村的俏的没順没倒都在那裏延頸企踵摩肩疊背睜出兩隻眼睛抹着幾根鬍子不住對着柱子上掛的時鳴鐘張望專等時候一到新相公新娘子出來看他一個飽可恨那隻時鳴鐘毫不知趣依然大搖大擺走他自己的路不要說趕緊快走就是較之平日也像分外的慢起來了好容易把到正午主婚人取出錶來一瞧說道時候到了但聽時 
一番軍樂奏洋洋奉請新人出畫堂隔户先聞環珮響臨窗透出麝蘭香瑤臺忽降神僊侣看客紛紛站兩旁萬目睽睽來注視只見那秦樓簫玉巳配成雙新郎是丰神濯濯臨春柳衞玠當年樂未央玄髮平分光可鑑呢衣革履學西裝新娘是輕紗罩面芙蓉艶八幅羅裙拂池長霧裏看花花更媚隔簾窺月月如霜主婚　朗朗把婚書讀贊禮殷勤起贊襄鑽石指環交換巳又聽得琴歌一曲婉清揚賞心樂事渾無極目送他夫婦雙雙入洞房 
婚禮已成那些看客們都在那裏紛紛議論有的說新郎新娘的面貌都是刮刮呌的看起來倒　同胞姊妹我出了娘胎幾十年從來没有見過這樣　緻的面孔有的說不便面孔一樣縹緻并且身材的長短也差不多　到牀上凑起頭脚來倒狠是齊整的呢又一個人說道　說你的令夫人生得大模大樣有名的四金剛像你這種矮子將來做起親來只夠吃他的奶那個人也還口道你必然是吃慣的三句不脫本行所以說出這此話來又一個人說現在的世界眞是　兆人家喜事廳堂上也掛起白來了倒像···又一個人說你這土老兒少見多怪的懂得什麽　呌做西法文明呢那個人說甚麽文明不文明只跟着洋鬼子走外國人撤一個屁也是香的又一個人說道這種天氣他們兩家頭今夜　在一只牀上不怕熱的麽又一個人笑道還怕熱麽你這呆貨虧你說得出難道你的家主婆一到夏天就不同你一牀上睡覺的麽另一個人笑道你還不曉得他不同他的家主婆一牀上睡覺却另有人同他家主婆一牀上睡覺的只欺他不曉得罷了起先那個人駡道放你娘的屍說着便伸手過去要打他耳刮子經衆人謁力勸開方纔住手各自散去了 
劇本 
[滑稽新劇錯姻緣（續）] [  天虚我生編]  
　　第十幕辯護士力爭宥減條（審判向檢察云）貴檢廳以爲他這辯論是否正當檢察）被告年齡却是没得證據的被告自稱十六歲安知他定是陰曆巳亥年正月初一生的柏式　你說你的年齡可有證據嗎（公子）阿唷唷一個人的年齡那裏有一定的證據除非我死了之後我那訃文上才有呢（律師）堂上說要年齡的證據請問還是要證人呢要證物呢若要證人那還容易證物可是任何人都没有的（檢察）被告旣是讀書人或是前清的學册部照都好算得證憑書的（律師）學册部照只塡年歲不塡生年日月仍然扣算不來請問他如果有星家批書可算得麽審判）那個不能算是法律上有效的證書（公子有了我定婚時的庚帖可以算得有效證書嗎（審檢商酌介）（檢）這個總要算是法律上有效的證書（審）這種婚帖並無經過登記手續如何算得（律師）照此說來那柏式竇若要重婚時那個年庚也就算不得憑據了果是如此請把這一層叙在判書上以便大家曉得曉得（同旁聽人云）（你們聽聽瞧你們要賴婚的如今都好賴了年庚禮帖算不得法律上有效的證書呢）（旁聽人張口作無聲笑介）（審判）聽了貴律師的辯論理由也還充足且去檢來證明（律師請派承發吏問他岳丈檢去）（審判派承發吏下）（復上呈帖）（審判）旣有此證准照第五十條減一等判决六十天拘役（未完） 
詩選 
[世亂日深避居何所讀陶淵明桃花源記及其詩句感而賦此] [  淮南秦粤生]  
桃源何處是爲異武陵人邈矣不知漢超然爲避秦村中敦古處世外隔凡塵欲訪迷前路無由一問津 
[雜感]  
　　世有道則見無道隱其身窮通相倚伏此理有屈伸知止則不殆獨自養其眞一切名與利擺脫如泥塵此外何所求應是葛天民大道日陵夷天意存傾覆人心起波瀾擾擾徒爭逐要在返厥初淡然處渾穆於世無所爭閉居滇　獨手把古人書時時一披讀古人重節操立身孤且直今人重功名富貴皆苟得士生三代後宜以古爲則今人非古人　心何叵測古人不可見思之心惻　世人　長生艱難只一死百年那可求光陰迅彈指超然心境空萬物皆敝　天地一邱墟王俟等螻　一笑陳死人而今俱巳矣兩間鍾毓靈不朽惟文字上下數千年得失俱載記與世相終始造化洩天地國家無文化何以有人類著述在空山罔知造物忌 
[癸丑春日感賦]  
　　永和以還幾癸丑我生乃在古人後風流韻事長已矣逸少才名世少有當年盛會集羣賢今茲厄運丁陽九那堪世變感今昔往事悠悠空回首揮　無語看中原江山與我俱不偶 
[憶柳] [  夢廬]  
　　愴江潭舊客悲天涯搖落幾多時繫春情短難開口殘月風寒未展眉花樣怕量芳態度苗條消瘦玉腰肢可憐一擲長安外夜夜如啼露葉垂 
詞選 
[龍橋步月（明月逐人來）即青龍橋在巿東横跨楊林湖] [  許瘦蝶]  
纎雲輕展冰輪初滿良宵永遲催虬箭閑携吟侣清景供消遣共倚赤闌干畔欲挽嫦娥細問風流瞥眼胡人事盈虧未免金蛇萬道亂攪澄波面祗恨玉簫聲斷 
[鶴灣觀潮（定風波）在青龍橋東爲楊林湖故道紆曲如鶴頸故名]  
沙鳥風帆眼界空楊林渡口水朝宗怱訝小舟高泊岸旋見蘆芽徐没碧流中懸想滄洲當此際濺地飛濤噴雪更洶洶如此風波誰道惡遙矚虎涇西畔夕陽紅（東北二里許有虎路涇清乾隆時諸生黄某隱於此 
[清風樓閣（風入松）清風禪院在巿北明時建清乾隆時重修樓殿宏壯竹樹葱蒨署遊最勝]  
禪房先得一分秋花木翳吟眸凉生羅袂迎佳客悵當年題句　酬日色不臨深院竹聲都在高樓（前人題壁句云日色不到　竹聲都在樓寫景眞絶）波光雲影兩悠悠消夏稱清遊臨風一枕圓詩夢熱中心到此全休漫羡月廊水殿此間大好勾留 
儉德會 
　　儉德會規則一不狎邪二不賭博三不必華服四不必以酒肉宴客五不輕寒素 
入會者揚州藍劍隱餘跳施春林蕪湖汪行巳 
[輓了青先生] [  竺山樵隱]  
　　如許才華不永年詩人長此恨綿綿浮生大夢君先覺一卷殘篇萬古傳 
先生著作重詞林憑吊英靈涙滿襟太息情緣終不了練溪流水繞哀音 
[輓徐了青先生] [  寳山甘元楨]  
　　縱觀干古横覽五洲閉户著書聊養晦 
哲人云亡琴絃亦絶高山流水失知音 
輓了青君詩文聯語極多不及備載祗將作者名氏彚錄於左以誌感謝 
休甯華魂瘦鴻休寜光凈温嶺異 
 
 
 

Page 15

 
 
   
 
 

Page 16

 
 
   
 
