# 1908 - 61 - 4912608

 

Page 1

 
 
   
 
 

Page 2

 
 
[上諭]  
　　二月初五日奉 
　　旨奈曼札薩克多羅郡王蘇珠克圖巴圖爾著加恩賞挑御前行走欽此 
[宮門抄]  
　　二月初五日召見軍機世增李經邁 
評論 
[滬杭甬鐵路問題（評一）]  
　　我江浙人民日夜希望爭回路事。之痴夢。今已大覺矣。讀昨報電傳外郵兩部奏稿之要點而得可疑者數端。請分兩方面言之。 
[從表面觀察]  
　　（甲）滬杭甬鐵路。將歸國有乎。則有不可解者兩說。一旣歸國有。則應撤消商辦。何以曰欵存郵部。由商領用也。一旣歸國有。辦理儘由國家主張。又何必求合兩省紳士之意見也。 
　　（乙）滬杭甬鐵路。將仍歸民有乎則有不可解者三說。一旣認商辦。則何以曰路權悉歸國有。又何以改名爲國家滬杭甬。將置奏准之公司於何地也。一旣認商辦。則兩公司自有總協理。何以又改名爲總辦。將即派兩總理爲總辦乎。抑另派總辦。如另派總辦。又何以處此兩總理也。一旣認商辦。則路欵自有商民擔任。何以曰如再不敷。由關内外鐵路籌撥。抑將拒民股而不納也。 
（丙）滬杭甬鐵路。將歸外人有乎則有不可解者一說。欵項旣不能不借。總工程司又不能不派。何以外部反云與英人絶無干涉也。 
　　然則是路也將成一非國有非民有非外人有之鐵路。亦即成一亦國有亦民有亦外人有之鐵路。此路何名。名之曰官督商辦借外債之鐵路。 
[從内情觀察]  
　　所謂官督商辦借外債之鐵路者。即國家人民外人共有之鐵路也。實則是路也。外人已握其樞。中國國家爲之傀儡。而人民爲之傭工耳。在政府之意。以爲如此辦理。外可以杜英人之干預。下可以絶國人之要求。而路權可悉歸國有。不知國人烏可以外人爲比例。路權爲外人所有。則交通機關絶。而國家之命脈亦斷。路權爲國人所有。則交通機關靈。而國家之命脉亦壯。今政府旣不能堅拒外人。而徒攫取此鐵路於兩公司之手。而納諸政府三數人之懷。夫此鐵路。旣非政府三數人所能保守。而又拒絶國人之助力。則他日之滬杭甬。必至於不堪設想。政府之失計。未有甚於此事者也。我國人所以舉全力以爭之者。蓋謂借外債卽所以亡鐵路。爭路權即所以保國家之存亡也。我國人所以舉全力以造鐵路者。蓋謂發逹此鐵路之營業。即所以發逹此國家之前途也。我國人豈有自私之心。而亟亟焉爭爲民有哉。政府則疑我江浙人民之心。甚於疑外人。而必標其名曰國家。易其名曰總辦。用意殊不可測。我江浙人千辛萬艱以爭此路之成立。其結果乃至不特不能拒絶外人之干預。而轉以招致國家之干預斯眞我兩省人民大不滿意之事。而亦萬不料及者也。外部原奏。反云與兩省紳士之意見亦合。所謂兩省紳士者。將指江浙多數之紳士歟。抑指少數之紳士歟。吾誠不敢見者。特兩省必無與政府合其意見者。特不解與政府合其意見之紳士。將何居心也。吾乂敢必與政府合其意見之紳士。當日亦曾倡言扺制者也。烏乎鐵路已矣。吾其他不敢憾。吾惟憾與政府同其意見之紳士。 
[鄂川兩督對調問題（評二）]  
　　年來督撫之更調。愈益數數。而以四川爲尤甚。四川於此一年中。督已三易。去年七月廿八日以趙督鄂以陳督川論者方以爲政界之波瀾。於焉平靜。不料本月初四日又有鄂川兩督趙陳對調之上諭。 
　　川督何以必以鄂督補授。鄂督又何以必以川督補授。此中機括。殆欲索解人而不得。 
　　如謂川督不宜於鄂。鄂督不宜於川。故對調之耶。究竟不腚之故何在。且又何以自解于七月廿八日之諭旨。 
　　如謂鄂督宜於川。川督宜于鄂。故對調之耶。究竟兩相適宜之故何在。且安知一對調而趙陳各不相宜也。 
 
 

Page 3

 
 
　　或曰。此中機括。或援之。或排之。内中有司機之人在。 
專電 
[電一（北京）]  
　　諮議局章程已經憲政館議定將入奏 
[電二（北京）]  
　　陸徵祥密陳保和會情形一摺慈宮甚關念不時翻閱曾召張袁兩軍機有全仗爾兩人之諭 
[電三（北京）]  
　　鹿傳霖紹英赴熱河等處兼查察改設行省事宜由度支部給發川費無庸馳驛前往 
[電四（北京）]  
　　袁軍機面保總兵梁永福韓鳳昌張金發三人奉旨軍機處存記遇缺即簡 
[電五（北京）]  
　　學部奏左丞喬樹枬赴湖南商議路事不另派員署理 
[電六（北京）]  
　　駐京俄使璞科第於初五晨六點鐘逝世 
緊要新聞 
[度支部通咨銀行則例北京]  
　　度支部奏訂四種銀行則例計大淸銀行二十四條普通銀行十五條殖業銀地三十四條儲蓄銀行十三條一摺已錄昨報兹聞該部現已將原奏並則例淸單刷印成册恭錄諭旨通咨京外各衙門欽遵查照辦理（靑） 
[袁軍機退出外部消息]  
　　字林報載京函云前有某御史爲蘇杭甬借欵西江捕權二事曾上摺奏參袁世凱惟被留中未發近聞袁已具摺自請開去外部尚書差使並舉唐紹儀梁敦彦伹廷芳呂海寰袁樹勛等爲繼任之人上月二十七日軍機處會議此事後即電召唐紹儀來京陛見大約唐有實授外尚之望聞唐約本月初八日方可抵京現中政府又電促楊士琦迅速來京蓋將畀以奉天巡撫一缺云聞袁出外部後將仍在軍機處行走或謂將繼孫家鼎入宰内閣云慶邸因屢被御史揭參甚爲懊喪已屢在太后前懇求開去一切差使大約慶邸退出軍機後醇邸將爲軍機處領袖主持國政總之北京政界不久必將大有更動也 
蘇浙防匪彚聞 
[紳富願以巨欵保釋匪犯]  
　　去冬靑浦崑山交界之歇馬橋左近梅園里紳富曹姓有子名士龍被江北阿四等擄拔經曹挽鄰人王掌生關說妥協約定十二月十四日在陸家橋以英洋三千元回贖是日梟黨挾曹登岸正議交割不料左近吳姓娶婦放砲數聲梟黨疑王等預約官軍來捕紛紛奔躍回舟意圖携鎗抵抗其時事起倉卒委曹於途遂曹潜匿鄰家少焉亂定梟黨覓王曹不得遷奴吳姓擄其一主三客爲勒換地步方欲登舟適鹽捕營務處孔子元鹽捕中營張普沾先後馳至梟黨乃棄所擄四人向北逃去孔廉得其情命曹母給分文一面勸曹暫避城中本年正月二十一日江北阿四從楓涇敗退其心未死復竄至歇馬橋將曹舊居拆毁并向王尋釁綑縛撻楚至於嘔血時市上哄傳凌得勝軍將到梟黨遂又棄王逸去近日聞有人以王某串匪詐曹等詞郵禀靑署遂由飛划左營陳嘉玉率兵前往執送靑浦縣曹姓聞之以釁由我起恐防結怨立赴靑署禀保並自願捐洋三千金充公縣尊趙大令諭以事關重大需由郡尊作主初二日將王解送到郡曹亦約同紳耆跟蹤而來峹府署進禀不知如何發落也 
[松府親訊夏竹林妻供詞]  
　　梟魁夏竹林妻夏李氏經漕涇地方董保於初二日拘獲解案後初三日戚太守親提訊鞫婦供嫁夏已久夏之行事向不預聞至去年冬間田房屋産均被抄封夏始聞信潛來挈我舟居惟婦女不慣風浪且夏時有投誠之意故於去臘在金山縣屬之太平寺賃屋居往并購買綢緞雜物兩箱爲預備投誠之用此次夏在楓涇鎗斃以水陸異處未有聞知太守問所携各物何在稱在太平寺被差役營汛掠奪殆盡問王四胖子來過否答稱未來問爾姑娘王夏氏（即王四胖子之妻）來過否答稱來過一次惟以家門不幸釀禍至此非赶速投誠不能保全萬一等語力勸氏夫太守又問爾夫有所餽贈否答稱並無餽贈又問爾家田産抄没後歸何人管理答稱租米等類均由地保周姓收取又問張傑之妻是否熟識答稱並無一面太守遂判令還押候再研鞫 
[請示梟婦辦法]  
　　松府戚太守將夏竹林之妻李氏親提訊供後即電禀撫藩臬三憲云華令昨夜獲夏竹林之妻李氏據供自去年十一月初 
 
 

Page 4

 
 
上船十二月夏竹林與余孟亭合幫劫輪船曁袁化等處當舖伊均目睹正月十六日至法華橋分贜是日五妹子即王四把子之妻到伊船上勸夏竹林吃糧十八日伊即上岸住張姓家因夏竹林死後東逃西避投河不死至被拿獲所有皮箱各物先由金山獲解其餘贜物陸續被人搶散等語該犯婦應作何辦理乞電示祗遵 
[梟匪暴屍示儆]  
　　梟犯王得標等十名奉蘇撫電飭正法已記前報現悉十犯於初二日綁赴嶽廟斬决後各屍横陳法場至初三晚尚未收殮特准民人前往觀看以爲觸目警心之助惟本屆劊手係由上海資雇而來伎藝甚劣竟有斫去牙床刴落鼻柱并有連斫五六刀而首不殊者血肉狼藉奇慘不忍屬目又聞此次駢誅之沈阿全一名係奉賢人操縫衣業年祗十九問官憐其年輕無知意欲超豁詎沈供認入幫拜師及隨同劫輪開放排鎗不諱致會審各官面面相覷遂科斬決而臨刑又斫多刀談因果家謂有夙孽是耶非耶 
[捕梟網開一面]  
　　初四日鹽捕前營王遊戎又在漕涇海濱拘獲郁傳根張阿榮張阿和三名解送到郡奉府尊戚太守飭發華亭縣收禁聞尚有一名往捕時以逃墮海中而免此即所謂網開一面者耶 
[滬甯鐵路管理處上江督禀（爲約束洋員事）]  
　　竊查滬寗鐵路經由五府一州各站皆有洋員充役惟其中良莠不齊常有與華人滋閙情事查光緖三十二年七月間夺前督辦大臣唐札開查各路辦事洋員爲數甚多其充常上等職任者尚能咸知大體向無與華人滋事其洋鹽工稽查人等良莠不齊近來毆打華人情事時有所聞殊屬不成事體本大臣自接辦以來凡遇此等事件一經發覺無不認眞整頓查洋員犯事應交地方官按照條約辦理亟應預先宣示以戒將來除因防身保命等情外不得濫向華人用武經此次誥誡以後倘仍故犯一經報告或訪查屬實本大臣無論事之大小定將犯事之員立刻撤退交地方官按照條約辦理决不寛貸札道遵照轉飭總工程司格林森通飭各洋員人等一體凛遵等因當經轉飭遵照在案查洋員犯事自應交地方官按照條約辦理現在路工將竣地叚綿長在路辦事洋員尚多容有不知檢束以致滋事者職道等鰓鰓過慮擬請憲台飭下各該管地方官一體遵照嗣後如有洋員人等犯事一經查實由本路巡警員弁隨時送交本管地方官收管按照條約辦理如係無約之國洋人無他國領事保護者即由地方官審辦職道爲維持路政起見禀祈鑒核 
[附批]  
　　察核所陳係爲愼重華洋交涉維持路政起見應准照辦抑候札行蘇臬司通飭各該地方官嗣後如遇送交收管犯事洋員隨時禀商該處按約辦理以昭安妥善仍候撫部院批示繳 
西報譯要 
[大津丸之前程]  
　　初四日字林報東京電云日本大津丸案中政府已有謝罪釋放之意惟軍械藥彈一項仍堅持扣留以待審查并將請第三國仲裁現日本對於以上之意已一概拒絶聲言處置此事可採行任意之方法并謂拘捕辰丸之舉中西商人之在船者咸嘖有煩言蓋所載貨物計有三千　之巨云同日紐約電云華盛頓官場得北京消息日本對于大津丸一事如不滿意將行强硬之手段美國國務大臣曾與日使高平談及此事高平氏謂中國不久必將讓步云又文滙報云本報訪得中國外部照會駐京日使謂大津丸拘留一事已電諭粤督與廣州李提督辦理蓋命大津丸缷下國旗之舉乃李提督之責云 
[滬杭甬之末路]  
　　初四日字林報北京電云滬杭甬鐵路借欵合同已于上星期議結今日由外務部簽押此合同之經濟情形與津浦路約大略相同惟照一千八百九十八年銀公司原約所載之權利與目下江浙兩省鐵路局所議者則大相徑庭故其中條欵大有增損如該路線之一端原定蘇州今已改爲上海且中政府以北方鐵路公司之盈餘作抵不以兩省之入欵作抵云此次銀公司之欵係由中國國家擔保借與郵傳部故此路建造之完善與經濟之出入均爲郵傳部之責任每年出入賬目報告須分刻華英文各一紙此次合同訂立後其効果將爲大衆所注意蓋于此事可以考證中政府借外債而不受債權者代表之監督果能有使用妥善之能力否也 
[郵傳部訂定鐵路地畝納稅章程]  
　　一官商各路完納地稅均照原業主科則完納 
　　一各地方附徵之稅如畞捐隨糧捐等納稅之路應一并照納 
　　一官商各路佔用官河官道無庸納稅其餘官荒未經官用及未撥與民用者如經官商各路佔用仍准免捐地稅惟業經官用民用從前曾經納稅者則應一并照納 
　　一官欵官辦及集股商辦鐵路應目購地之日起過割完納錢糧 
　　一借欵官辦各路俟全路通車獲有餘利再行照完未獲利時由各州縣將應免各錢糧行文該路局彼此核對無訛報知該省布政使司轉詳該省督撫咨度支部郵傳部立案 
　　一借欵官辦各路其未竣工未獲餘利者俟獲利之日由郵傳部咨照度支部轉行各該省起徵其已獲利之路應自此奏定之日起徵以前所欠地稅概予豁免以淸紏葛 
　　一官辦各路應納地稅每年由各該鐵路局逕交該省布政使司一次收淸其每畝完納若于應以該省報部每畝徵收之數爲準所有火耗平餘毋庸隨解 
　　一商辦鐵路所佔地畝應目購地日起知照地方官曾同勘明每年仍按上下忙納交各州縣　　一官商各路租用地畝祗給地租其地稅由業主自行完納 
　　一此項章程自光緖三十四年上忙起實行其官商各路辦理成案如有與此次定章不符者自此奏定後應均改照新章辦理 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[直督楊奏江防新軍餉項設法酌籌摺]  
　　奏爲江防新軍奉撥餉項運關兩庫頗形支絀現經設法酌籌以應要需恭摺仰祈聖鑒事竊查臣前因直隸淮餉竭蹶奏請將前雲南提督臣夏辛酉原支淮軍前路餉項仍留北洋夏軍防餉由部另籌以紓餉力光緖三十三年十二月初八日差弁賚回原摺欽奉硃批著該署督在關運兩庫内另行籌撥該部知道欽此遵即轉飭運司關道竭力設法騰挪爲該軍另籌的餉以資撥給在案嗣於光緖三十四年正月初七日承准軍機處電傳諭旨吳廷斌電奏悉夏辛酉原部各營著甘肅提督姜桂題接統未到差以前暫責成該軍營務處妥爲照料並莉姜桂題統率原帶六營會合新接各營汰弱留强共五千人開往長江一帶扼要屯紮專作爲游擊之師仍會商沿江各督撫籌辦江防事宜其前派會辦江浙剿匪一差著即撤銷欽此等因欽遵知照到臣復經飭令司道迅籌該軍的餉去後兹據鹽運使凌福彭津海關道蔡紹基詳稱運關兩庫所收各欵均有應解之項並無大宗存欵且關庫上年稅收較遜運庫人欵亦歲有常經頻年出欵加增騰挪應付更形竭蹶實屬無可籌措第前項餉需關係重要遵即勉力設法於無可籌撥之中作移緩就急之計竭力騰挪應付擬於關庫子口稅運庫本節年商竈課項下各認籌銀四萬兩以資接濟其餘實難籌措等情詳請奏咨前來臣查直隸本屬缺額省分近今舉辦新政整飭庶務凡稍可挹注者均已羅掘早空且夏軍五千人本有江海等關部撥銀四十二萬現已奉旨飭令甘肅提督姜桂題統率原帶六營合新接各營共五十人查姜桂題原帶六營本有底餉現在旣無新增三千人之多則情形甚不相同餉項所省自鉅是姜桂題一軍僅缺夏軍二千人之餉核計部撥之欵已屬有盈無絀自可無待直協惟旣奉旨飭籌關運兩庫苟可騰挪自應不分畛域竭力協濟庶部撥各關之欵得以從容應付免致爲難擬請暫由運關兩庫共認籌銀八萬兩其餘十二萬四千餘兩合無仰懇天恩俯念直隸餉源奇窘飭部即在於原指之四十二萬欵内抽撥足數是度支部前撥江海各關之欵可少撥銀二十數萬兩於南北餉力均可藉敷周轉實屬兩有裨益謹據實恭摺具陳伏乞皇太后皇上聖鑒訓示謹奏正月二十五日奉硃批度支部知道欽此 
[魯撫吳奏南運河淤淺擬一律挑濬摺]  
　　奏爲詳陳東省南運河淤淺情形勘估明確擬即一律挑濬以興水利而便商民恭摺仰祈聖鑒事竊查前准郵傳部咨開御史沈潛奏開辦郵政宜修濬運河添駛小輪以通航路等因當經檄委鹽運使張蓮芬前往會同升任兗沂曹濟道胡建樞候補道郭勗候補知府方桂芬等周歷履勘核實估計一面籌欵興工臣於上年十月間附片奏明在案伏查東省運河向有南北之分黄河以北爲北運河經正任撫臣楊士驤於光緖三十二年奏明挑修由東昌府至臨淸州一叚僅九十餘里此外幾如平陸惟黄河以南至江蘇邳州黄林莊交界止名曰南運河歷東平汶上濟寧鉅野嘉祥魚台滕縣嶧縣及江蘇沛縣等處共長五百餘里向恃汶泗兩河爲一線來源者泗河之水古制冬閉金口埧導水入黑風口西流府河至馬塲湖收蓄以濟天井等八閘之運若下游水淺則開金口埧閉黑風口使南出魯橋以濟棗林等八閘之運現在古制久失馬塲湖已成田隴府河亦早淤塞南趨魯橋入運僅能頂托上游水勢不能逆流而上遠濟北路之運是此河來源全賴汶水一路而汶河由戴村埧遏流南下經何家埧引河上口至南旺分水口入運全河形勢以其地爲最高夙稱水脊自何家壩北壩台及龍骨冲壞後汶水改由劉老口入運而劉老口居分水口北三十餘里地勢較低遂掣汶水全溜由此北行年來汶河愈淤而愈高支河愈刷而愈暢計南旺至白嘴三十餘里節節淺阻良由何家壩汶水旁趨全河因之受病從前漕運之際歲需經費數十萬亦僅擇要疏濬迨南漕停運前撫臣周馥於光緖二十九年奏明歲撥搶險挑修各項經費共銀七萬五千兩並申明大挑另請專欵向係另行委員辦理不在此内等語歷年因限於經費未能一律深挑故於春末夏初之時雨澤稀少來源短竭稍形淺滯上年夏間天時亢旱遂致新淤舊淺利濟爲難正擬請欵大挑適准部咨亟應妥爲籌辦現在北運河規復不易勢不能同時並舉祗有先其所急即將南運河淤淺段落挑深二三尺至五六尺不等其切灘處所間有挑深至一丈一尺者共計工長二萬一千二百餘丈一面挑挖汶河曁堵築汶河泉河滙河各缺口並修復何家埧滾水石埧綜計工料約需銀十二萬五千餘兩實屬無可再减雖庫帑支絀籌欵維艱第運河爲南北氣脈航路所關不得不在司局各庫先行竭力騰挪以濟要工嗣後每年在藩庫運河大挑項下陸續歸還刻已按段興挑限以伏汛前一律完工所需工欵事竣核實報銷惟添駛小輪一節查運河自淸江以北閘埧林立節節皆須宣洩是以河身淺窄小輪吃水旣深裝載較重逈非尋常船隻可比且輪船迅駛千里閘埧啓閉諸多窒礙一時恐難辦到據鹽運使張蓮芬等會同河防局司道造具估册詳請奏咨前來臣維治運河與治黄河不同黄河之水患在有餘運河之水患在不另汶河爲運道來源自何家埧冲塌以後奪溜旁趨以致水緩沙停逐漸淤墊今張蓮芬等所謂挑挖汶運兩河及修築泉河匯河各缺口並何家埧石工係爲束水濟運之計均爲必不可緩之工從此運河通暢舟楫利便東省商務必可日有起色東平等州縣亦可免汶水每年旁溢之患實於國計民生兩有裨益除飭認眞挑修不准草率偷减以重要工並分咨查照外所有東省南運河淤淺情形擬即挑濬緣由理合恭摺具陳伏乞皇太后皇上聖鑒訓示謹奏正月二十五日奉硃批該部知道片併發 
分類新聞政界 
[滇督續展病假北京]  
　　滇督錫制軍於正月二十七日致軍機處請代奏電云竊錫良於去年十二月二十六日因舊疾復發專摺具奏懇 
 
 

Page 11

 
 
恩賞假一個月計此摺月内當可到京錫良拜摺後即上緊醫調無如病根過深猝難見效現在假期已滿病仍未愈據醫者云氣體已虚非安心調理難期痊復伏維愼省時局正值艱危疆臣責任至爲重要若以病軀勉事支持必致貽誤大局惟有仰懇天恩俯准開缺回旗調理一俟病體就痊即當泥首宮門求賞差使决不敢稍躭安逸自外生成無任屏營籲禱之至再滇省程途過遠摺奏驛遞需時用敢專電瀝陳謹請代奏二十八日奉旨錫良電奏悉滇省關繫重要該督素矢公忠辦事認眞自當勉爲其難以維大局據稱舊疾復發朝廷深爲系念著再賞假一個月以資調養所請開缺回旗應無庸議欽此（政） 
[南京官界之調動南京]  
　　法政學堂總辦于道德𢡟改委徐州礦政局遺差以丁憂候選道田吳炤接辦並改總辦爲監督以副學堂名義廣西臬司鄭廉訪孝胥前在江督署辦理學務洋務文件嗣簡臬司遂交缷入都陛見現以鄭臬司不願到任仍由午帥調寗總理署中文件已於二十九日下札陶拙存部郎奉督札辦理洋務等件已於二十九日到差繆小山太史勞玉初主政均於去冬奉旨來京日内已約伴入都不日即將首途（小） 
[釐卡賠償米船損失安慶]  
　　江西撫州職商黄得三丁錫孚等具禀皖撫略謂客臘被華陽釐卡苛索米船遭風沉没之米共計二百石血本不下七百餘金坑害實是難堪雖蒙派員澈查不獲當面抵質即乞憲台札提該卡委員追賠血本懲斥司扞革除陋規等語當奉馮中丞批云米船遭風長江恒有之事若指爲釐卡留難所致請飭委員賠償未免語近要挾無此政體惟此起米船過卡究竟有無聚幫挾制以及委員司扞曾否留難需索亟應澈底查明分别懲辦仰牙厘總局迅遵前批確切查明禀復核奪（女） 
交涉 
[催結黄岡日敎堂案廣東]  
　　去歲惠潮道查封日僧敎堂一案迭經惠潮道與日領事交涉久未辦結日前外部有電來粤稱日使照會催辦請即赶將此案從速和平了結現張安帥以日僧在内地傳敎本不載在條約地方官自難任保護惟前封之日敎堂原稱該敎堂設在黄岡有窩藏匪類等情應即切實確查持平辦理除已派洋務委員梁道會商查辦外昨電致該處道鎭責成赶辦此案並以該案原稱窩藏匪類如果證據確鑿照案處辦着即確切會查明確持平辦理不得再事延擱（子） 
[銅官山交涉之近聞安慶]  
　　英鑛師麥奎現仍逗遛銅陵縣屬之銅官山雇工修路惟該礦師業已移住徐家村該邑楊令不時派差保護免生交涉（女） 
軍界 
[皖撫飭改防營舊制安慶]  
　　皖撫札飭巡防營務處將皖省舊有步隊向分中南北三路共二十營現飭改爲十七營中路五營南路四營北路八營中南兩路直隸營務處不設統領北路八營分爲左右兩翼每翼各四營各設統領一員南北鎭道均爲營務處各路之軍歸其節制調遣所有衛隊馬隊四台官南北兩水師暫仍其舊俾符定章現營務處已轉飭遵照矣（美） 
[請除兵丁迎送大員積習武昌]  
　　鄂省荆襄水師七營統領姜觀察思治具詳鄂督略謂所屬各營動輒奉調迎送大員空防而出殊非治軍之道懇請永遠停止等語當奉趙次帥批示云水師積習但事迎送原屬非是然羣泊無事不講求操練之方緝捕之實轉不若藉差往返尚可藉習駕駛稍明沙線之路應如保力求實地操練之法仰該道另行籌議禀復核辦（音） 
[水師管帶易委安慶]  
　　巢湖水師管帶戴守禮現奉省憲調省另委所遺差缺札委管帶巡防第一旗江蘇補用直隸州樊溥霖前往接帶其巡防管帶一差委降補同知黄鳳歧接管（孔） 
學務 
[曁南改辦中學之佈置南京]  
　　寗垣曁南學堂總理田伏侯觀察近將該堂改辦中學及預算開支情形禀請江督核示奉批謂華僑子弟遠道來學管理敎授自應求一合宜之規以期日起有功該學生等回國未久語言尚未諳練風俗人情亦未習慣驟然分送各學堂自難有效所請改設爲完全中學附設兩等小學辦法程度優者可以日有進步克底於成即其次者亦可漸見進益具見籌劃精詳足令華僑興感應准照辦惟此時學生尚少而所設敎員人數甚多自爲再有學生回國地步查稱再來學生五十人不必增添敎員布置頗有條理將來不致紛歧辦法亦是應由該道督飭各敎員無論學生多寡一律盡心敎授勿令辦法前後參差是爲至要再預算各費亦尚核實應准照支以後如添學生每人每年須增銀五六十兩之譜屆時視來學人數再行禀明核辦奬勵一節爲鼓勵華僑起見目應用特别辦法去年内閣會議政務處議復御史徐定超摺内旣有寛籌奬勵之法歆以登進之榮等語此班學生畢業如成績果優當援照此案奏明辦理至分送各學堂自以諸生程度志趣爲準分别升送以資造就應俟改辦中學兩年後再行酌辦此次釐定一切辦法規則敎授表目應即會同學司具詳聽候附片奏明咨部立案（商） 
[毛學使鄭重女學]  
　　毛提學札飭各女學堂略謂蘇省民智早開學校樹立即省垣女學興辦者殊不乏人惟女學生上學歇課往往朝出暮歸道路往來實所不免無如有等輕薄子弟於稠人廣衆之間輒敢肆行郮謔殊於風化有關除移會嚴拿究懲外所有各女學生務令在堂住宿非有緊要不得出外即尋常星期亦可在塾休息不必外出閒遊（命） 
[江督整頓鹽城學務南京]  
　　寗學司日前將派員調查鹽城敎育會及會長會員侵吞學欵各情形詳禀江督茲經批示云查鹽城興學甚早學堂經費亦尚充裕乃據稱該縣敎育會經理之高等小學堂學生僅三數十人尚有附設師範班在内其地理課則師範生與小學生合班敎 
 
 

Page 12

 
 
授至初等小學四處敎員不講解學生不作課科目之配置課本之陳腐均不合法等語敎育會有轉助地方興學之責地方學堂辦理不合之處尚賴爲之商摧改良乃所經理學堂腐敗情形竟至如此不獨虚糜公欵且適阻地方興學之機實屬有負職任該敎育會會員不由公舉辦事不洽輿情亟應重行組織除會長陶鴻慶據稱人品尚優應准留辦外其餘會員均應由縣照會地方紳士開會公舉以期信用大昭敎育得以發逹所有學堂經費據該縣委禀稱陶紳鴻恩陳紳壽春鄉望素孚堪任經理至總會調查員則議全數移歸勸學所經理應由該縣會商紳董詳請核辦該敎育帳目諸多疑竇書生未諳簿記誠不免於掛漏但如陶鴻慶修理私宅之欵與質義學堂重報之欵自應責令會計員如數賠償以重公欵禮書朱秉忠調換報銷膽大妄爲殊堪痛恨應由縣先行革退一面提集人證訊明嚴行究辦以爲舞法弄弊者或其餘各欵旣無大段訛謬應准免予深究至李保堂於新敎育旣無經騐貿然請辦中學雖出於興學熱心亦屬不知自量敎育總會擬定改辦初等小學所議甚善應由該縣轉飭遵照如學生年齡較長亦祗准辦兩等小學不准遽辦中學以免躐等仰該學司即轉飭鹽城縣將該縣學務嚴行整頓不得瞻徇敷衍貽誤要政仍將遵辦情形具復察奪（商） 
實業 
[飭償玻璃公司欠欵北京]  
　　北京玻璃公司總理蔣少珊君前因虧空股欵經各股東控由農工商部派委時郎中前往淸查曾誌本報兹已查明該公司所欠各欵計銀十七萬兩當由該郎中禀奉該部飭令蔣少珊先將所欠之欵如數淸償所有該公司善後事宜擬委時郎中接辦并由部撥公欵若千萬以繼其後聞時以此事未易辦理已力請改委未知能否照准（工） 
[復勘路線完竣武昌]  
　　鄂境川漢路線復勘委員覃令兆瞗等現已勘至四川重慶當即繪具圖說呈請鄂督核示（音） 
雜記 
[革辦詐諭勸捐之董事蘇州]  
　　桃源縣董事單明智前因詐諭勸捐經淮揚海道楊觀察提訊明確詳奉江督批謂該監生抗捐不繳轍敢詐稱奉諭勸捐形同誑騙囤積米糧獲利至萬餘串之鉅甚至魚肉鄉民劣跡多端實屬胆大妄爲應即嚴繩以法將單明智革去監生監禁五年以示懲儆仍查明該革生詐勸捐欵寔有若干勒令悉數繳出具報（眞） 
[拳匪罰充苦工江西]  
　　江西吉安府許守祐身近將萬安習拳吳智煒等廬陵習拳龔治平等訊明各情分别擬罪詳請贛撫察核奉批謂所稱提訊吳智煒等七名或供失於約束子姪學習神拳或供思習拳歛治病戒烟旣無縱亂爲亂搶奪重情准將吳智煒夏勛昆夏翔樑龔治平宋挽非五犯發交習藝所分别年限充當苦工俟限滿由各該縣察看禀辦仰按察司飭即轉行廬陵萬安二縣遵照並飭將夏勛華是否確已身死查勘坟塜取結禀辦仍即查拿楊吉慶等務獲究辦（工） 
[一家三命案犯正法蘇州]  
　　蘇垣桃花塢謀殺一家三命案兇手周王氏李金寶奉蘇撫批飭蘇府親提復審已記前報兹悉蘇州府何太守督同局員提案復審該犯婦周王氏及李金寶均供與縣審相同隨即開錄供摺禀准蘇撫批飭正法初四日蘇府督同三首縣及兩中軍四守備各率隊伍齊集府署飭提周李二犯綁赴北寺校場正法 
[修建樊口堤閘作罷武昌]  
　　湖北武昌縣紳民去冬具禀鄂督請修建樊口堤閘當奉趙次帥批飭武昌黄州二府及江夏武昌大迨黄岡四縣會同查勘酌議禀復在案現由該府縣等繪圖呈核利少害多故此項堤工已經作罷（今） 
[嚴申堆積煤油火柴之禁令蕪湖]  
　　煤油火柴引火最烈前經官商妥訂章程舖房堆積每種不得逾十箱之數近則日久玩生母逾限額竟有積至二三百箱者刻經巡警總辦鄭常仲探悉嚴申禁令并派專員查禁以伸警章而防火患（水） 
[密查小輪私帶軍火蕪湖]  
　　關道文仲雲觀察深恐浙匪潜入内地滋生事故特通札江北内河各屬釐卡凡小火輪過境時必須嚴查以防匪徒暗中私帶軍火等件惟隨查隨放不得稍有留難致礙行旅（絲）評事 
[租界禁烟]  
　　今日何日乎。非上海租界工部局會議禁絶烟館之日乎。旅滬商民。拭目以望禁烟之實行者。已歷多月。至今日會場議决。大約主張禁絶者居多數。主張遞減者居少數。 
　　於何證之。證之西報。 
　　英國國務大臣對於工部局減少執照之議。甚不謂然。（據字林報）卽下議院羅西孟謂上海禁烟。英人當盡力鼓勵。（據文滙報）據此。則工部局議員。雖尚有遞減之意。恐亦將服從彼中行政部立法部之意旨。而以禁絶爲是也。 
　　華歴正月二十四日駐滬英領事致函工部局。請其另籌進欵。爲廢除烟館捐照費之計。而上海基督各敎會。亦已禀請工部局一律禁閉。據此。則工部局議員。想不敢公然與輿論反對。而必執定遞減之成議也 
　　租界華商。雖不能躬與其會。然傾耳以聽好消息可也。 
小說 
[短篇小說鐵路柳浦四太郎]  
　　路事起。路權失。江浙亡。人心死。國家遂大壞。二三志士。熱心熱血。號呼奔走。激昻慷慨。開議會。日演說。涕涙輒涔涔下。 
　　籌辦法。爭集欵。倉猝數千萬。若學生。若志士。若寒儒。若女子。若老媪。若小子。典衣爭購股。勞働工乞丐士。尤勇敢。 
　　舉代表。拒路事。曰惟我江浙有亡是賴。臨北上。别江頭。送行者逾數萬。萬歲聲撼江瀨。 
　　拆犧甡。殉江浙。憤塡胸。酸到鼻。鼓掌聲若雷動。演說語。猶在耳。感激且流涕。回首顧猶餘感。 
　　方至京。尚强項。說利害。用威嚇。變方針。改面目。忍尤兼含垢。暴横行。莫敢說。曰路欵事。堪回挽 
　　宣告書。言數萬。演說詞。已忘臆。一生醉飽策已。工江浙人心安足惜。小官兒唾手得。爲虎倀。無足惜。計甚得。 
　　路欵成。定官辦。傷心事。慘難語。余敢大聲疾呼。告吾江浙數千萬同胞曰。我江浙數百萬貲財血本。我江浙兩省之生命財産。從此後。付流水。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十二）]  
　　華特恩之友司搭葛兒醫士。與倫敦著名之醫學士倍西。同騐勃雷之尸體。倍西以爲此殺人之凶手。必爲子爵夫人無疑。而司搭葛兒之意。則殊不然。與倍西辯論至烈。倍西幾不勝。然充裁判官之意。及倫敦合邑之輿論。則以爲倍西者。乃著名之醫學大家。何物司搭葛兒。謬欲與倍相爭勝。咸不直司搭葛兒。而附和倍西之議論。司搭兒大忿。顧無如何乃。以此事之始末。告之華特恩。并爲華特恩詳述死者鎗傷之形狀。華特恩遂以司搭葛兒爲證人。而爲此可憐之子爵夫人。逹此辯護之目的。 
　　逾華特恩入潑來特獄中之數日。爲九月之一號。子爵夫人之第二裁判期至矣。華特恩挾一册法律之書。昂然入座。諸律師之與華特恩反對者。皆睨視華特恩之面。相與竊竊姗笑不已。而前控子爵夫人之律師羅爾生。尤舉手自撫其鼻。藐視華特恩。至於極地。華特恩雖明知羅爾生之意。而不發一語。佯作不解。須臾。陪審員一一皆集。即有書記官。朗聲謂此可憐之女子曰。被告起立。聽宣布罪狀。子爵夫人竦然遽起。俯首而立。神色之間。似有絶望之狀。惟時時引其妙曼之目。流盻此皇家之律師華特恩。若舉一身之利害生命。皆授之華特恩之手中。而望其發出絶大之能力。以拯罪人於死網。此時堂上之景狀。至爲靜肅。惟聞書記官宣布罪狀之聲浪。直刺入聽者之耳鼓。華特恩凝息靜聽。目不旁注。 
　　華特恩俟書記官之宣佈旣畢。倏然起立。力趨裁判官之前。謂裁判官曰。此案吾敢斷言。與子爵夫人無涉。子爵夫人無罪。乃一淸白婉妙之好女子。此語一出。裁判官似有驚意。乃謂華特恩曰。君以子爵夫人爲無罪。鄙人亦不敢專指子爵夫人爲有罪。然子爵夫人對於此案。犯罪之證據甚多。絶無解脫之方法。此定子爵夫人爲有罪之人。乃英國之法律。非堂上之裁判官也。君欲爲子爵夫人辯護。其事甚善。果君能指出子爵夫人無罪之證據者。鄙意亦至爲愉快。第鄙人尚有一言。欲貢諸格雷先生之前。君爲皇家律師。非常人可比。果有一二失敗之處者。裁判。官言至此。華特恩乃大怒。止之曰。勿爾勿爾。君今日不應向我作此等語 
本埠新聞要事 
[土棍哄閙敎堂]  
　　土棍張新時張昌時倪掌生葉阿生韓阿弟等專在上靑兩縣交界小冬圩地方擄人勒贖前日將敎民潘姓所娶之再醀婦某氏搶匿潘訴知該處敎堂設法究追張等竟擁入敎堂擊毁玻璃窗肆行胡閙現該堂敎士已將韓阿弟拘獲解請上海縣請究矣 
[商議租界緝匪辦法]  
　　上海縣李大令以近來梟匪流氓到處充斥爰諭飭差捕隨時隨地嚴加搜捕其匿跡租界者若須照章出票持往領事署簽字然後派探協拿則轉輾週折殊爲不便故特面商法讞員聶司馬團商費繙譯陳錢債等案仍照向章辦理外遇有流氓梟非隨時恊令探捕拘拿以免掣肘 
[盤詰華比銀行竊案要証]  
　　忻順金行竊華比銀行鈔樯托忻楚生兌洋被獲等情已紀昨報兹又經法捕房麥總巡詳加盤詰楚生供去年密采里西國飯店小東門協興昌煙間及某洋行等鈔票銀洋大衣各物俱順金所竊因伊向爲銅匠枚工於撬開鐵箱等語諭還押候再究請解廨訊辦 
[統領賣山之傳聞]  
　　吳淞砲台灣靶子山一座聞爲某統領盜賣於荷商某公司附近某學堂初曾出而梗阻旋亦寂然其原因非外人所敢知也 
[諭令偵探按期禀報]  
　　本縣李大令招募偵探十六名分赴四鄉查緝梟匪已紀前報昨又傳諭各偵探每日在鄉調查無論有無影響及事情輕重均限五天一期回縣禀報以資查核 
[封翁逝世]  
　　翰林院編修朱錫百太史自去臘游歷日本回國便道省親詎太史封翁朱蘭第君於本月初一日逝世現已飭丁到縣呈報外艱禀由蘇撫轉咨翰林院矣 
𤨏事 
[城内]  
　　提訊逼斃妍婦○公共公廨片送逼斃妍婦陳氏之醫生何鼎臣到縣經李大令提訊何稱上月廿九日陳氏不准母親食飯復敢毆駡小的回家將陳氏掌頰一下後查箱内失去皮袍皮褂詰問陳氏交出質票兩紙當洋十七元問其何用不答是夜睡後聞氏打噁聲小的查看已自縊身死同居王某聞聲來救小的解繩未釋王即投報捕房飭保報騐實非威逼求宥判押候查究 
　　不認閙事○去冬浦東閙事案内之周三全秦阿永拘獲訊押在案現周染病昨由上海縣提秦復審供實由王姓肇禍小的於前四日駕船出外並不知情李大令喝責二百　仍執前供判回押再訊 
　　盤詰賊犯○學宮大成殿失竊銅鐘迭誌前報昨上海縣李大令因上年秋祭失去爵杯管笛復提該犯王根生詰訊不認掌頰一百下仍執前供判還押查辦 
　　劊手銷差○松江府戚太守飭縣派劊子手陳桂顧壽二名赴松當差昨已回滬到縣禀覆爯初二日斬决王得標汪小周等十匪當蒙華婁兩縣賞洋三十元大令諭令匀分　　竊金飾○王貴生竊唐張氏金飾携至慶雲銀樓兌換金戒一隻又找出洋廿六元與同黨阿坤長根等分用由巡士查獲並在身畔搜出金戒一隻大洋七元小洋五十四角 
 
 

Page 19

 
 
銅元廿二枚一併解送一區警局訊判笞責二百板押交同黨再辦 
　　竊大帽○小竊陳桂生在彩衣街竊得大帽一頂被巡士拘至警局訊判笞責二百板驅逐出境 
　　官事○淞滬釐捐督辦朱宜振民政部外城總廳七品警官王鏡澄試用縣丞王鼎新關查騐委員馮元璋等昨日到道拜僵禀見貨捐局總辦金兆蕃禀辭赴寗 
　　道批彚錄 
　　（一）調查漲灘○南市商船會館禀批此項漲灘究有若千畝分仰會丈局速即查明四至詳加勘丈具報該地每畝市價幾何一併據實查復勿遲 
　　（二）飭查道契○美商營業公司經理雷文禀批此項單地由英商馬海轉立何號道契未據叙明何從核辦旣經控廨提究究竟所控各節是否屬實仰公共租界會番委員查案復奪 
　　縣批彚錄 
　　（一）自願退婚○張增寳禀批爾婿李成瑞窮極無聊不能顧瞻妻室收回禮洋八十元立據將女退回聽憑另行擇配旣係出於自願爾並無逼勒情事將來何致别生枝節所請備案殊屬過慮抄件發還 
　　（二）申斥健訟○吳雲等禀批此案蔡根義呈有撥據可憑吳迪甫屢瀆不已迨經該族新等理勸又復一昧固執殊屬健訟據稱蔡根瑞現擬出外經商未便久住延訟致遂其拖宕之計旣據該親族等具呈根瑞確係得東半應即將案註銷以釋訟累可也 
　　（三）另換保狀○顧根祥等禀批查凌銀海與糞夫滋事一案旣不承認即應惠卿指控拆稍一節亦稱莫須有之事當經判押改過局二月雖已期滿究竟能否改過交保出外能否不再滋生事端爾等旣爲具保須於保狀内聲明凌銀海如果再有犯事惟爾等是問一層所呈保狀發還另換呈候核奪 
　　（四）不准保釋○蔣蓮卿禀批爾甥張金桂係奉道憲訪拿賭犯如果並無犯賭情事何致被包探誣拿應候隨堂覆訊察辦不得以家貧平病飾詞瀆請保釋 
　　（五）催令交媳○陳咸之禀批此案現經飭催押令楊黄氏將爾媳楊氏交給領回完叙楊黄氏如仍抗不遵辦再行提案押交可也　　（六）紏虎逼醮○張鄷氏禀批王連卿等夤夜紏衆入室希圖逼醀不遂並有蠻言恐嚇果如所呈不法已極候提到案訊明察究該氏亦應投質 
　　（七）勒令歸宗○錢樹釗禀批爾義子國勛竊物踞擾形同流氓已無克紹箕裘之望勒令歸宗可耳如其再來無理取閙准予送官訊究毋庸俻案 
　　（八）同惡相濟○張杏寳禀批查爾係小百鵾搶奪趙文文洋銀並强姦尹朱氏已成案内徒犯同惡相齊前縣禀奉大憲批准監禁二十年現未限滿不得飾詞禀請保釋 
[南市]  
　　公舉區長○南區區長穆杼齋現赴仁川等處採辦鐵路料木所有長區一差已另舉顧韾一到區接辦 
　　嚴懲船户○萬聚碼頭划船户熊小三子向渡客吉至剛勒詐銀洋一案昨由工程局陳叅軍復訊判鎖示各碼頭三天期滿發押改過局二年 
　　冒認逃妻○浦東人徐阿大在王家碼頭尋見張蔣氏與張和尚同行指爲逃妻一併扭至工程局經孫明府提訊氏稱張係本夫曾被徐誘姦騙飾是實徐供前憑張阿發等爲媒出洋一百八十元娶氏爲妻明府因無憑証將徐斥退張覓保領妻 
　　押追宕帳○協泰米行股東蔡錦華前控掮客吳海珊虧宕帳洋二百十餘元因不遵勸理昨由工程局復訊判押候交保理處 
　　木匠被毆○木匠張桂林被孫厚生掯給工洋反遭毆擊傷及頭額報由南區解至工程局判孫給予醫傷洋兩元了事 
　　大閙茶坊○船户魏老美徐祖堂在三鳳樓打架毁物被堂倌金榮生扭至工程局判各戒責一百下賠洋四角 
[閘北]  
　　女匪發所○巡警局緝獲盜犯蔡文卿李桂亭衛寳香等解蘇處决已誌前報昨警法科長聶司馬飭將衛之嬸母沈氏及戚張氏並小孩四名一併飭發棲流所候緝到在逃各犯質訊 
　　續獲盜婦○巡警局偵探科長兹又獲到盜婦石范氏一名禀奉總辦汪觀察飭發上海縣管押候緝伊夫到案再行訊究 
[浦東]  
　　罰修馬路○駁船户汪阿五之夥郭阿和楊福壽等日前與人在浦江中口角毆打報由水包探將郭等解至英公廨並補提汪阿五一併押送浦東總巡局經沈明府訊判汪罰修華通棧前至陸家渡止之馬路從寛免責汪遵諭具結了案 
[新租界]  
　　嚴拿流氓○新閘捕房捕頭昨日諭飭各探捕搜拿流氓如能擒獲身藏兇噐之人從優奬賞 
[英租界]  
　　累及老父○德商克魯森控張少和欠銀逃避請提伊父和卿究交昨由捕房將張解訊原告洋人投案請究訊之張供兒子與原告交易欠錢小的並不知悉且小的在家患病不知兒子下落求察判送醫院醫治托人將少卿尋回交案 
　　人贓並獲○王阿福在法界竊取恭順之家綢衣各物逃至英界昨由英捕房拘獲解廨判將人贓押送法廨訊斷 
　　流氓收禁○流氓陳小照子徐海洲子陳小六子等將徐阿法胡阿二等誘至茶館拆梢洋元經徐胡報捕拿獲解廨訊判小照子押西牢三年徐陳各押年半 
　　收贓認賠○小山東阿如等串竊禮和洋行洋紗一案昨由包探投廨禀稱此案已由收贓之孫家駒賠償洋紗五十疋又銀六十九兩請示寳讞員判交禮和洋行執事胡禮卿領去仍查緝正賊究辦 
　　拐案一○趙邱氏探羅阿炳誘拐女兒一安昨經公廨寳讞員復訊氏供訴女兒被拐情形請爲究追訊之羅供詞以吾判押候查明於下禮拜六訊斷 
　　拐案二○陳阿囡與華阿四串拐朱陳氏女兒阿根圖賣經氏偵知報捕將陳華拿獲解廨請究陳供由華拐來誘匿倪秉均所開之客寓内旋被拿獲求宥華供由陳拐匿訊之倪供不知情叩求明察判陳押三月華押一月倪斥釋 
　　拐案三○韓施氏朱陳氏費徐氏朱楊氏邱胡氏等串同朱桂法沈曰洲夏小榮等將女子江北小妹及小妹等誘拐圖賣由捕房查悉拿獲昨解公堂復訊堅不承認判分别押候查明於下禮拜六再訊 
　　公堂瑣案○積賊陳阿毛掩入甘竹林等家竊取綢衣等物押西牢一年期滿逐出租界流氓蘇阿福攫取王天順洋元押西牢六個月逐出方阿昌竊葉明齋家珍珠等物贓未吊齊押候下禮拜六再訊殷泉江專收賊贓鷄毛等貨押三禮拜馮阿三竊榮昌泰衣服押三天徐雨亭違章聚賭罰洋五元彭大保竊樂阿三衣服押十四天陳鳳山竊文富才衣物押一月楊阿福竊王熙宇綢衣押候查明究辦羅阿毛陳阿其竊王長林脚踏車陳押五禮拜羅押三禮拜 
[美租界]  
　　假鈔票○粤人劉某持五元鈔票至吳淞路天成錢莊兌洋經店夥察係僞票交捕送入捕房詰係無心用下當即釋出 
　　尋死路○瘋子韓大發住居西華得路某號房屋前晚吞服洋烟由家人覺察報捕送入同仁醫院求治 
　　打館子○徐生生顧松法錢火春王阿六等在西華得路長林館午餐毆傷堂倌周四雲並擊碎碗盞由印捕拘入捕房斷令賠洋兩元斥釋 
[法租界]  
　　騙羽綢○甲乙二巨騙干前日傍晚至德源祥洋貨店購買羽綢計價洋一百數十元令丙丁二學徒送往升和里廿五號門牌屋内當付莊票一紙由内持往照對不符該騙又同丁前往旋於中途逃去始知受騙報捕限令通班包探至各輪船等處緝拿未獲遂將户東及包車夫拘訊供房屋甫經借定車夫亦當日所雇實不知情捕頭命交保再核　　剥皮衣○林子雲在城河浜被張家寳持刀剥去皮衣報由捕房飭探至城内拘住解交上海縣移回公廨訊辦昨又將同黨陳阿五一併解訊判押候拘齊黨羽併究 
　　犯竊案○過犯張長生入境圖竊拘解公堂押候驅逐出境又丁阿二竊木料唐晋生趙永生竊衣物各押三天 
國外新聞 
[英德秘密國際問題]  
　　初四日倫敦電云泰晤士報軍事訪員報告德王曾有函致英國海軍大臣德完特木資論德英兩國之海軍政策詞句間頗有導誘主任海軍豫案之大臣爲便利德國之意該訪員催請將原函及覆函即在議院宣佈以明實情泰晤士報評論此事謂英德官塲往來公牘不容秘密望英政府即將此函發表云 
[美國選舉候選總統]  
　　初四日倫敦電云美國尼孛拉斯卡省亞麥哈民黨恊會公舉孛立安氏爲候選總統甘薩斯省議會亦舉定塔孚脫陸軍大臣爲候選總統 
[西班牙王定期啓行]  
　　初四日倫敦電云西班牙皇愛芬沙定期 
 
 

Page 20

 
 
本月初八日啟程前往巴塞魯那 
[討議孔戈條約]  
　　初四日倫敦電云修改孔戈問題條約已送比國議院交付委員討論 
[横濱撞損輪船]  
　　初四日東京電云今晨法公司之東京輪船停於横濱埠頭時有日郵船會社之即華太（譯音）丸在旁駛過適北風甚烈致相撞擊東京船略受損壞以上譯字林報 
[英德政府辯正之詞]  
　　初五日倫敦電云英國大藏大臣愛斯寛虚在下議院聲言正月十七日海軍部大臣德完特木資曾接得德王所寄信一封此信純屬私人之通函即德完特木資大臣之答詞亦屬私人之言而非正式者也至英内閣于原信覆信均無所知今外問流言頗多故再一言以釋羣疑須知本年豫算案最後之裁决乃在德王函信抵英之前云云大衆聞言均歡呼無異言常愛斯寛虚演說之前内閣諸大臣曾聚議一次欲將外間言論討議明白又據栢林來電謂德國官塲亦有佈告辯明德王並無欲設計干涉英國海軍政策之心德王之信不過爲辯明英國對于德國海軍流傳之種種誤謬意見耳况德王素不願外人干涉其本國海軍事務故亦無干涉英國海軍問題之意也 
[摩洛哥增兵問題]  
　　初四日柏林電云栢林法公使康龐以增兵前往摩洛哥事通告德政府時德外務大臣曾請轉飭法軍于攻戰之際務須保護德之商務聞法使已允許矣以上譯文滙報 
調查 
[日本輸入鐵鋼塊類國别表]  
國　名　　　　明治三十八年　　　　　　明治三十九年　　　　　明治四十年　英吉利價額　　三，八七七，四一○元　　二，三六一，三○五　　二，六六七，一九一又　　數量　　一七八，三八○，三二五　一○五，八一九，○一七一一五，八○一，○二○淸　國價額　　八二九，○五二　　　　　八六六，○五三　　　　　八一七，三八○又　　數量　　三八，九六○，六○四　四七，四四二，四六七　三九，九二五，四九三德　國價額　　三三三，八六二　　　　二六五，七七九　　　　一二六，○一一又　　數量　　一一，六五五，二五一　六，九七五，六四八　　二，○一九二八六瑞　典價額　　二三九，○四三　　　　四一二，五一○　　　　五一八，四七六又　　數量　　五，七五七，四九八　　九，九九三，六六○　　八，○一七，一七二美　國價額　　一二三，八五三　　　　一三，五七，三　　　　九，六三四又　　數量　　四，八六五，九一四　　三四一，一○九　　　　二○八，三五一其他國價額　　二七一，四五四　　　　一八，三一○　　　　　二九，二五二又　　數量　　八，四七八，六一四　　八四八，○一八　　　　七五六，八五七總　計價額　　五，六七四，六七四　　三，九七七，五七○　　四，一六七，九四四又　　數量　　二四八，○九八，二○六一七　，四一九，九一九一六六，七二八，一七九按日本産鐵地價有陸中釜石越後數處産數式微不足供若松大製造場之用故每年輸入外國類有五百六十餘萬元之價額英國居其大半中國不及英國三分之一然中國與日本比鄰大冶鐵質冠於地球航路近則運費廉貨品佳則競爭易英商雖智恐不敵切勸實業家厚集資本廣開鐵礦俾得輸出之價額日高一日藉以杜塞漏巵振興商務否則經濟恐慌年迫一年中國有何商務可言哉且查湖北大冶縣鐵礦礦脉延長二百六十方里据日本根岸結氏豫算約有二億七千三百萬墩除漢陽鐵廠採掘外其餘毘連之礦地極多此眞絶好之礦場也實業家勿忽視之中國幸甚 
　　更正○正月十四日報載日本十年比較表係專指日本貿易額與中國無涉悞註（即淸國進口貨出口貨）合行更正 
來函 
[致蘇路公司書]  
　　敬啓者頃閱各報登貴公司告白有遠近各股東携帶票據騐取入場劵等語夫股東之有股票猶畸田産者之有單契也莫不固而藏之今無端携帶懷中奔集滬上呈騐於貴公司拂人　情莫此爲甚我國官場惡習動輒曰騐明曰呈騐不料以商辦性質之公司而亦若則幾忘其爲各股東組織之公司矣查股東會章程零股聨合百股可得一權今如廣告云云是股票收據欲零星集於一人勢實難行又豈但産業劵委付他人非人情所願乎若是則權數盡在大股東而零股理之權數一網盡矣廣告又云前會期十天携帶票據來滬是時去會期尚遠將徘徊滬上靜候開會乎抑再往返乎公司試默爲股東計之愼母高坐堂皇指揮我各股東也查上年浙路第二次股東會並不查騐股票先期致函敦請其所訂章程便利可行誠以公司原有股東名册可憑按册函訂本非難事蒹以表尊敬股東之意泃至當不易之法也今附呈浙路股東會簡章一紙務希參照倣行如謂開會期迫不及趕辦則不妨登報展緩會期定章股東會年祗一舉公司數百萬血本均藉此舉維持埋宜鄭重將軍烏可草率塞責倘云粤路有此例則粤路腐敗無人不知想貴公司亦斷不學步也 
　　又會場議事近已進化前之哄然舉手者今多改用議决票在股東會議原計權數不計人數若伸手烏能核算此次亦乞註意改良毋蹈去冬十月大會積習致受浙人羞辱也 
　　再查公司詳章第四十二節本公司不得有掛名乾修等名目自興工以來公司所派之監工彈壓及帮工程司等類浮冐者多購地所尤多不實應請董事局遵照商律第四十七條辦理於開會十五日前將公司年報及總給分送衆股東查核以上數條略陳意見敬請總協理大人曁董事局諸君鑒核施行股東李伯雄林憩南黄芳墅王文虎高望之王瑞豐高時若陳愼盦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
