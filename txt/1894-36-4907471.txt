# 1894 - 36 - 4907471

 

Page 1

 
 
[定斯附送月分牌啓] [  申報館主人拜手]  
　　春回梅蕚萬象昭蘇本館循照向章印成中西合璧月分牌花樣斬新五光十色鮮妍艷麗更勝於前兹已告成定於本月初六日隨申報附送肅此布達順頌春祺 
[代送助賑福報圖]  
　　順直一帶被災甚重冬撫甫經蕆事春賑爲　方長現内滬上恊賑公所諸君印成助賑福報圖交本館代爲分送諸君子盍節新年行樂之資爲積德累仁之舉乎推恩此日食報將來操劵期之竊願瓣香祝之矣 
[籌經費以設義塾議]  
　　新年數日内開手作論必思論及極關緊要之事正苦無題有客不衣冠而至升階長揖相與執手讓坐撫掌暢談客曰以上海今日而論其最關緊要者孰有過於大設義塾哉上海之地五方雜處品類本自不齊生齒日繁幼者日多一日近年以來租界小流氓之横行恣肆至於報不絶書先生向曾屢言之矣謂此等小流氓若不早爲設法禁化則涓涓不息將成江河星星不滅可以燎原欲禁之則必須官爲執法罪坐家長拘而痛懲之庶幾人人自束其子弟不至於相率爲匪欲化之則必須廣設義塾使家家子弟皆有日常程課不令有一人游手好閒而後子弟有所拘管不至於結隊成羣横行街市舍此二者另無良法此固不易之正論也顧欲官有以禁之而爲官者往往以慈祥爲念孰肯過事苛求責及家長養癰貽患此理未嘗不知而患在後日雖大莫知是又積習之無可如何者也廣設義塾則又談何容易約計上海小孩其數當以萬計一學堂所教至多不過十餘人則當有千數百先生而後可以敷教一學堂以學徒十人計逄必須房屋一千所乃可以容則房屋約計需三四千間如令各家自請先生尚可以分供若彙而成一大學堂則此項經費殊覺不貲顧欲令人家自請則又不可得之數有請有不請而子弟之流蕩者多矣去年英商至中國五十年大會之期中西會議有人談及此事而迄未成功殊甚可惜非惜此議不成小流氓之害不能除也惜夫中西人於此大關緊要之事而視爲緩圖爲不知治本之道也然原其所以不能成議之故則意者恐人各一心不能强之使同彼各家有子弟而任其流蕩不願送入學堂則又將奈何又苦於人數太衆恐經鄪瓣從籌措大會所集欵雖亦巨究非持久之道其與舉而仍廢不若不舉之爲愈以是議遂中止未可知也不知此事若欲舉行實亦非難惟當以西法行之責成其事於工部局凡在租界中者家諭而户曉之令凡有子弟而無力自延先生者均須送入學堂中倘家有子弟而任其游戲者罰之且學堂不止一處必須分作千百處以便就近往附彼家有子弟者若在書香世家自必延聘名師在家課讀其在小户人家雖致未嘗無向書館附讀者或又吝惜束修工實無此閒錢遂致漸成流蕩今若設立義塾凡來就讀者概不費其分文彼有子弟面議塾爲之管教則亦誰不樂從惟分設學堂至於千百其數延請先生至於千百其人收教子弟至於數以萬計則所費亦殊不貲安得有此巨貲作爲恒産則有一法於此中西人之庽居上海者皆有巡捕捐西人則每百兩月捐八錢華人則每百兩月捐一兩是爲工部局一大進項所以備租界中一年所用者也今以創設義塾之故建議加捐屈指計之華人每百兩加捐一錢西人每百兩亦加捐一錢或八分集之其欵卽已不菲以之設義塾不憂不足且事屬大有益於地方大有補於人心世道卽庽居租界之中西人當無不樂從雖或有有力而自延師者亦有並無子弟者其中不免略有偏頗之處而彼有力之家决不因此而阻義舉卽彼無子弟者安知其日後不有子弟且所加者無多當亦必無異議也至於教化則一如教堂義塾之制不專在乎教以文字卽有不能讀書識字者亦可各授以事業如訂書糊匣做鞋製襪一切等事隨其資之所近各使其有一藝之可以執若此則各家之子弟不但目下皆有拘束而不至爲非將來亦各有成就而不至於無餬口之資吾知此法旣行小流氓之名目可以永除矣豈不美哉余聞之不禁鼓　稱善謂天下卽無此快事亦不可無此快論爰詮次而存之 
[本館接奉電音]  
　　昨由京友電傳上諭五道敬謹譯登○正月初三日奉上諭朕欽奉慈禧端佑康頤昭豫莊誠壽恭欽獻皇太后懿旨醕賢親王福晉每年著加賞銀七千兩欽此同日奉上諭朕欽奉慈禧端佑康頤昭豫莊誠壽恭欽獻皇太后懿旨本年六旬慶辰妃嬪平日侍奉謹愼允宜特晉榮封敦宜皇貴妃著封爲敦宜榮慶皇貴妃瑜妃著晉封瑜貴妃珣妃著晉封珣貴妃晉嬪著晉封晉妃瑾嬪著晉封僅妃珍嬪著晉封珍妃欽此同日奉上諭朕欽奉慈禧端佑康頤昭豫莊誠壽恭欽獻皇太后懿旨本年六旬慶辰施恩懋賞在廷臣工克勤職守宣力有年應一體加恩以光盛典恊辦大學士吏部尚書麟書著交部從優議叙協辦大學士吏部尚書徐桐著賞戴雙眼花翎户部尚書熙敬著賞加太子少保銜並交部從優議叙户部尚書翁同龢著賞戴花翎並賞用紫紅韁禮部尚書崑岡著賞戴花翎並交部從優議叙禮部尚書李鴻藻著賞戴雙眼花翎並交部從優議叙兵部尚書烏拉喜崇阿著交部從優試叙刑部尚書松桂著賞戴花翎並交部議叙刑部尚書薛元升工部尚書懐塔布均著交部從優議叙工部尚書孫家鼐著賞戴花翎並交部議叙理藩院尚書松森著交部從優議叙都察院左都御史敬信著賞戴花翎吏部左侍郎壽蔭著交部議叙吏部右侍郎廖壽恒户部左侍郎崇禮均著賞加太子少保銜崇禮並賞穿黄馬褂户部左侍郎張蔭桓著交部從優議叙户部右侍郎陳學棻著父部議叙禮部左侍郎長麟著賞加頭品頂戴並交部從優議叙禮部左侍郎錢應溥禮部右侍郎景善均著交部議叙禮部右侍郎李文田著賞戴花翎兵部右侍郎克們泰兵部右侍郎徐樹銘刑部左侍郎阿克丹刑部左侍郎李端棻刑部左侍郎裕德刑部右侍郎龍湛霖工部左侍郎鳳鳴工部左侍郎汪鳴鑾均著交部議叙署工部右侍郎英年着補授工部右侍郎並交部議叙理藩院左侍郎志顔理藩院右侍郎慶福倉塲侍郎祥麟倉塲侍郎許應騤均著交部從優議叙盛京户部侍郎緜宜著交部議叙盛京禮部侍郎文興盛京兵部侍郎啓秀盛京刑部侍郎文煦盛京工部侍郎鳴莠均著交部議叙廂藍旗蒙古都統恩佑著賞加太子少保銜正白旗漢軍都統定安著賞戴雙眼花翎廂紅旗蒙古副都統廣忠著賞加都統銜内務府郎中文琳著賞加侍郎銜欽此同日奉上諭朕欽奉慈禧端佑康　昭　在壽恭欽獻皇太后諮旨本年予六旬麆辰所有南書房上書房行走各員供職克勤宜加 
 
 

Page 2

 
 
恩賞都察院左都御史徐郙著賞加太子少保銜國子監祭酒陸潤庠著賞加三品卿銜國子監司業吳樹梅著賞加四品銜翰林院編修張百熙翰林院編修陸寳忠均著賞加五品銜徐郙陸潤庠吳樹梅張百熙陸寳忠並均賞戴花翎兵部左侍郎王文錦工部右侍郎徐會澧均著賞戴花翎詹事府右庶子李培元翰林院侍讀高釗中翰林院侍講張仁黻五品銜翰林院修撰曹鴻勛均著加四品銜六品銜翰林院編修高賡恩著賞加五品銜欽此同日奉上諭朕欽奉慈禧端佑康頤昭豫莊誠壽恭欽獻皇太后懿旨予六旬慶辰在廷臣工業經降旨加恩因念各省文武大臣有久膺重寄卓著勤營允宜同膺懋賞大學士直隷總督李鴻章著賞戴三眼花翎伊子李經邁着以員外郎用兩江總督劉坤一着賞戴雙眼花翎陜甘總督楊昌濬著賞加太子太保銜四川總督劉秉璋閩浙總督譚鍾麟均著賞加太子少保銜湖廣總督張之洞著交部從優議叙兩廣總督李瀚章著賞加太子少保銜雲貴總督王文韶著賞戴花翎並交部從優議叙河東河道總督許振褘漕運總督松椿均著交部從優議叙江蘇巡撫奎俊安徽巡撫沈秉成山東巡撫福潤山西巡撫張煦河南巡撫裕寛陜西巡撫鹿傳霖甘肅新疆巡撫陶模浙江巡撫廖壽豐福建台灣巡撫邵友濓江西巡撫德馨湖北巡撫譚繼洵湖南巡撫吳大澂廣東巡撫剛毅廣西巡撫張聨桂雲南巡撫譚鈞培貴州巡撫崧蕃均著交部從優議叙盛京將軍裕祿著賞加尚書銜吉林將軍長順黑龍江將軍依克唐阿西安將軍榮祿寧夏將軍鍾泰江寧將軍豐紳杭州將軍吉和荆州將軍祚亨廣州將軍繼格均著交部從優議叙福州將軍一等繼勇侯希元着賞戴花翎成都將軍恭壽綏遠城將軍克蒙額伊犂將軍長庚定邊左副將軍永德熱河都統慶裕察哈爾都統惪銘直隷提督葉志超均著交部議叙陜西提督雷正綰甘肅提督周達武烏魯木齊提督董福祥均著賞加尚書銜江南提督譚碧理著賞加太子少保銜浙江提督馮南斌福建水師提督楊岐珍均著賞加尚書銜福建陸路提督黄少春著賞加太子少保銜廣東水師提督鄭紹患廣東陸路提督唐仁廉均著賞加尚書銜廣西提督蘇元春著改爲二等輕車都尉湖北提督吳鳳柱著交部議叙湖南提督婁雲慶四川提督朱慶雲南提督馮子材貴州提督羅孝連長江水師提督黄翼升北洋海軍提督丁汝昌均著賞加尚書銜河南河北鎭總兵劉　休廣東南韶運鎭總兵方友升廣東南州鎭總兵左寳貴廣東北海鎭總兵王孝祺廣西右江鎭總兵張春發廣西肇慶鎭總兵　　治雲南開化鎭總兵蔡標雲南昭通鎭總兵何雄輝貴州安義鎭總兵蔣宗漢貴州古州鎭總兵丁杲貴州威寧鎭總兵蕭元瑞均著賞戴雙　花翎直隷正定鎭總兵徐邦道山西太原鎭總兵聶士成河南南陽鎭總兵崔廷桂歸德鎭總兵王甘肅寧夏鎭總兵衞汝貴江南淮揚鎭總兵　萬才江西九江鎭總兵朱淮森福建福寧鎭總兵曹志忠廣東瓊州鎭總兵滕嗣林湖北宜昌鎭總兵傅廷臣均着賞給如意一柄用寳壽字一方直隷馬蘭鎭總兵文瑞浙寧鎭總兵志元通永鎭總兵吳育仁宣化鎭總兵王可陞山東登州鎭總兵石高元兗州鎭總兵田思來曹州鎭總兵王連三陜西陜　鎭總兵姚文廣漢中鎭總兵孫金彪甘肅西寧鎭總兵鄧增江南蘇松鎭總兵張景春福山鎭總兵韓晉昌浙江温州鎭總兵張其光福建汀州鎭總兵宋得勝湖南永州鎭總兵賈起勝雲南鶴麗鎭總兵岑有富臨元鎭總兵姜桂題長江水師湖南岳州鎭總兵張捷書長江水師漢陽鎭總兵高光効長江水師江南瓜洲鎭總兵謝濬畬長江水師江南狼山鎭總兵曹德慶北洋海軍左翼總兵程幹曾北洋海軍右翼總兵劉步蟾均著賞給用寳壽字一方大巷八絲縀二疋直隷大名鎭總兵吳殿元天津鎭總兵羅榮光山西大同鎭總兵程之偉陜四延綏鎭總兵蔣雲龍河州鎭總兵汪彦和甘肅肅州鎭總兵李培榮凉州鎭總兵張永清伊犁鎭總兵張俊阿克蘇鎭總兵黄萬鵬江南徐州鎭總兵陳廣恩安徽壽春鎭總兵任祖文皖南鎭總兵李占椿江西南贑鎭總兵何明亮浙江處州鎭總兵陳濟清衢州鎭總兵喻俊明定海鎭總兵陳永春海門鎭總兵孫昌　福建渾州鎭總兵俟名貴建寧鎭總兵秦懐亮澎湖鎭總兵周振邦臺灣鎭總兵萬國本南澳鎭總兵劉永福廣　潮州鎭總兵劉世俊碣石鎭總兵鄧萬林廣西右江鎭總兵董履高湖北鄖陽鎭總兵何長清湖南鎭篁鎭總兵周瑞龍娞靖鎭總兵陳海　四川　　　　其錢玉興建昌鎭總兵劉士奇松潘鎭總兵王金鰲川北鎭總兵何秉鰲雲南騰越鎭總兵張松林貴州鎭遠鎭總兵邵耀會均著賞給用寳壽字一方小卷八絲縀二件前甘肅新疆巡撫劉錦棠著晉封一等男前福建臺灣巡撫劉銘傳着開復革職留任處分欽此 
[西電彙誌]  
　　去臘三十日倫敦來電云廿九日倫敦地方有亂黨與巡捕打架亂黨内有大半係德國回教中人有多人被巡捕用木棍擊傷又元旦來電云法國在阿非利加駐紥之兵又與英兵攻擊英兵死者五人法兵死者三人又云從前在法國議院施放炸藥之人現已正法矣又初三日來電云英法兩國報館因　國之兵在阿非利加時相攻擊遂著論說謂似此情形均屬不合以後宜設善法庶免再蹈前轍　 
[青史標名]  
　　已故天津府鄒岱東太守振岳循聲卓著遺愛在民現由郡紳劉君錫九等臚列太守禦水災治河道辦鍋匪維得圜　清理積獄諸善政上諸傅相懇乞入奏籲懇天恩宣付史館俾循史風規得以垂諸不朽傅相念太守服官直隷三十餘年歴任饒陽清苑易州各州縣升授宣化府知府皆有政聲適已故宣化府知府章太守洪鈞亦由在籍紳士臚陳政蹟懇請入奏傅相覆查屬實遂一併奏請宣付史館立傳以彰治蹟而厲循良已荷　　思俯如所請君子疾殁世而名不稱彼赫濯於生前而泯没於身後者以視兩太守其優絀爲何如 
[分犒軍士]  
　　去冬北運河虹廟决口傅相委吳贊臣觀察曹軍門克忠辦理堵築事宜並以統領津城練軍何薪如軍門督率隊伍相助爲理無如口門水緊其下又係　沙以致將及合龍猝被滾去如是者不止一次後經竭力堵築始告成功傅相以在工員弁著有勞勩　　登諸薦剡酌保官階並頒帑項發給統領分犒該軍於是三軍之士莫不歡聲雷動 
[閩中火警]  
　　福州南　洋中亭寳順桶石店於嘉平十九日午後二點鐘不戒於火時東南風甚緊火藉風威風憑火勢其上目左燒至隆記課爐店止石燒至謝姓繡店止其下首左燒至周天成鏡箱店糞坑垣止右旁觀音亭家私店等幸某營勇折落火路回祿神不得越雷　一步是役也計焚去民居鋪户二百餘間對血南禪寺幸有空地間隔得保無虞南臺保甲局委員徐少尹督帶水龍前往救　甚爲出力閭閻無不感頌 
[八閩年景]  
　　去臘十八夜鼉鼓二通閩垣后布司堤地方有某甲年約二十餘被匪徒毆倒在地奄奄一息行人有相識者知其係總督后藝芝玉器店中夥友急任通知該店東前來探視立備門板將甲抬回見其遍身作紫色不省人事旋卽氣絶據店東云是夜伊赴糧者討取買玉　　　　數十元行至中途被　搶去因之毆斃遂於二十日報官想有地方之責者定必嚴拿兇徒盡法懲治以爲圖財書命者戒也○有船户某甲裝運板木由上流駛至花霞洲因水勢不順暫行停泊被賊偷木六根甲立時偵尋至安樂橋頭見該賊將木搬連工岸上　擒　正在喊拿突有春發木頭行東夥强爲解散賊得乘機遁去甲忿極歸咎該東夥等指爲同黨有意縱放遂禀控南臺保甲總局派員查辦想明鏡高懸不難水落石出也○閩中花會日盛一日貽害閭閻難以盡述臬司張笏臣廉該以此風斷不可長札令保甲局八叚委員認眞查辦○有工娼祥號燈籠妹年在青春體態頗肥與玉環相彷彿某憲署跟丁與之樂數晨夕凡往來者皆衣錦中人於臺基塲獨樹一幟近日新遷在織縀巷内居住對隣林芝馨孝廉查知其事往告屋主敦姓請令遷移他處以免滋事一面邀集紳耆具禀保甲局飭差驅逐想崔護重來不免日人面桃花之感○總督口地方某酒庫後面開張烟館業已有年近日有無賴林姓常往勒索錢物不計其次不滿其欲輙肆咆哮居人皆惡之於去冬公　保甲總局提調王大令提訊之下著將林重責六百板荷以重枷在肅政鋪示衆以昭炯戒○某屠夫在通衢大道宰殺牲畜適某憲經過公然不避立卽扭送保甲局提調王大　將屠夫重責荷枷示衆○新任侯官縣張翼臣大令下車後卽將北門著名地棍拿獲又將虎婆廟前某土娼在屋 
 
 

Page 3

 
 
標封並出示嚴禁地棍惡乞花會等事遠近聞之無不拭目以覘新政也○時屆隆冬宵小乘機竊發或在三义路口攫取婦女財物官憲恐滋事端札令保　局八叚委員按日帶勇沿途巡邏各營弁亦督帶兵丁防緝誠綏輯地方之意也○恒昌埕有土娼綽號叅吓藏姊妹花四五株風流年少以千金買笑幾於户限爲穿塢尾街王姓之甥年甫弱冠被人引誘窩　其中流連忘返將其母女紅所積三十餘金付之一擲現被王查知前往理論無如之何遂赴官署控告當蒙准詞飭差拘究叅吓膽敢糾衆拒捕亦可見其勢焰之薰大矣○打稻埕觀弟嫂妓院有土娼采英者本鄭棠棠之妻也姿色頗佳輕薄少年每加青眼現其夫以數百金贖身自立門户計甚得也去臘有楊生至某汛署控其將姪窩匿業經汛署飭差提究該娼恐卵不敵石挽人排解未知猛虎頷下鈴果能解下否 
[封印盛儀]  
　　杭垣大小各衙署擇於嘉平二十一日封印早登報牘是日護撫憲劉中丞仍在藩署拜封撫鹽兩院印篆辰初一刻杭州府陳太守仁和縣伍大令錢塘縣朱大令排道至藩署中書省外官廳略坐俄而補授布政使趙方伯署臬司王廉訪署杭嘉湖道丁觀察運司惠都轉杭協鎭林總戎中恊白總戎省防統領劉軍軍曁現任候補文武各員弁先後蒞止辰正二刻宅門内打點傳鼓轅門外升砲啓門左右兩營官兵如鳥之舒翼自大門至大堂簷下兩旁站立旌旗風捲刀戟霜凝見劉中丞衣冠徐步升堂導前者則有文武巡捕官擁後者則有隨員十餘人花衣炫耀翎頂輝煌繼以親信家丁六七人監印官隨後將撫院鹽院印篆謹敬捧至公案前鳴贊禮房高唱詣位中丞至拜墊前兩亭細樂悠揚行兩跪六叩首禮畢將印篆封訖中丞升座趙方伯率同司道進至暖閣下下三揖禮中丞出位答禮暫退杭中二協及各現任候補府縣文武官堂叅叩賀中丞答禮如初仍打點傳鼓升砲中丞退堂掩門於是趙方伯曁司道文武員弁絡繹出轅呼殿回署各封印篆 
[叚橋殘雪]  
　　杭垣自嘉平二十後滕六君剪水裁氷興高采烈重陰不展朔風砭肌披輕裘而不暖裝新絮而驚寒加以道途泥濘路上行人咸有行不得也哥哥之歎○石門縣長生庫掌櫃某甲素與杭垣聨橋直街某衣莊夥某乙相友善去歲杪乙生意清淡將皮棉夾三種綢衣運至石門向甲典當約一千五百餘金說者謂乙所典之衣已獲一分利息較出賣尚得便宜也○富家每屆臘底分給米票以濟貧寒某中懐票三十餘張至銀洞橋地方見丐者三四人取懐而與適有江北婦女携帶幼孩呼羣而至將甲困在垓心甲知孤掌難鳴取紙包一個抛擲地上羣丐爭拾甲始得脫不料紙包内全是空白紙張丐轉追甲而甲已去遠矣蓋甲老於出情者故預備此空白爲脫身之計耳○甲乙内三人於去歲十月中旬在羊壩頭直街柳翠津巷口開設留春園西法照相店層樓曲折金碧輝煌頗覺雅觀而生機亦不寂寞至臘月某日忽然倒閉三人乘夜逃遁次晨左右鄰人見其雙門虛掩入内覘之則已空洞無物惟存零星玻璃細碎紙片而已遂令地保看管嗣有某綢莊聞風而來請該園欠綢料洋二百餘元木作裝修欠找三十餘元又欠各店食物等項約有三百元之多均用紅紙標明貼於該園門首○每屆臘底近城四鄉地方宰殺　鬣公挑入城廂沿途喚賣去冬自清河坊大街至武林門十里長街絡繹不絶蓋鄉人因肉價昂貴故負販而來以卜利市也○杭俗祀竃每在二十三日是夕鞭爆之聲震驚街巷有某甲手提燈籠貿貿然由油局橋東岸至皇誥兄巷適某乙正在門首燃放雙響高升手指稍偏適中甲之　旁轟然一聲眉毛燃灼肌膚紅腫乙知之再三賠禮甲怒甚扭定乙之衣袖勢不干休有某内乙之鄰人也出爲調停敷以火泡樂雇輿夫肩送　歸更許贈番佛一尊始寢其事 
[陽市景]  
　　九江一郡去年收成中稔惟八月間雨水過多地方間受蛟災九十月又久晴不雨以致秋收稍歉本郡所産糧食無多全賴起來船隻販運米榖接濟民食去年隣境豐穰來船亦廣上熟米每石價錢二千七百零中熟米二千三四百文黄豆價亦如之惟菜茶桐麻各油每百斤均八串左右 
[九江氣候]  
　　九江自嘉平十六日起北風怒吼江上船隻不敢行駛十九夜雪花繽紛旋落旋止風伯不稍歛威直至廿五日午刻天始開霽風亦稍息停泊船隻遂高扯十幅蒲帆分途駛去 
[粥廠舞弊餘聞]  
　　金陵粥廠舞弊一節業經登報兹悉該廠在江東門委員洪姓當經撤差記過司事夫頭人等由江寧縣訊結某司事罰洋二百元某夫頭罰洋百元並追還振米若干而當堂繳清釋放所有釘鐐收禁之喬家薄懲後亦令取保如此辦理可謂網開三面矣 
[老嫗跌傷]  
　　金陵省垣微有雨雪路滑難行傾跌最易客臘廿二日午後一老嫗入市購物行至武定橋青石滑潤如膏立足不牢頽然倒地半身側臥賣菜者囊中額角直觸欄干之上血滴涔涔沾染衣袂兼傷左目立時青腫呼痛不休喘息良久方能起步所幸未中要害不然將有一蹶不振之虞矣 
[府學命案餘聞]  
　　江寧府學教授季廣文之子殺斃查太太一案前因廚役張衡供詞狡展延未定案去冬封印之前督憲嚴札承審官呈遞確供於是阮水三太守陸春江觀察立提人證研訊大季鴻詒招認謀殺是實廚役　衡招認幫兇當堂畫押二季鴻甲雖亦知情承審官憫其兄弟駢誅情殊可慘特開三面之網求懇憲恩從寛發落大約臬司覆訊後可以保釋矣外間傳言鴻甲業經回籍此係子虛烏有之談緣廣文第三子鴻度新由江陰來省進監看視其兄勾留數日仍搭輪船歸去指鹿爲馬之誤或由此耳 
[裁革工匠]  
　　兩江督憲劉峴帥面諭金陵機器局總辦節省浮費郭觀察因將工匠中懶惰廢事者革去百餘人仍有百餘人未卽裁革將姓名登牌以觀後效實事求是於此可見 
[大令赴蘇]  
　　前日午後上海縣黄愛棠大令諭飭差役備大號官舫一艘停泊滬南大碼頭地方晚間家丁等將行李搬運下船昨晨黎明時大令命駕登舟卽用小火輪拖帶向蘇省晉發恭賀各大憲新禧聞松江府恩詩農太守亦在蘇城大令可以順道賀年免向茸城鼓棹矣 
[二尹履新]  
　　代理英讞員宋莘樂二尹擇吉昨日卯時接印前晚子刻原任蔡二源太守先命家丁將印齎送西門内二尹公館少焉差役等人齊來伺候至三點三刻二尹朝服而出由新北門入署行祭門祀灶禮隨至花廳小憇俄而拜闕拜印以次舉行復升坐大堂書史呈上任大吉四字二尹用印畢差役一一叩賀二尹旋退入内堂少焉更換衣冠升坐二堂以次唱點書辦差役代書皂隷捕快洋務差役紅班禁卒軍健轎班頭門地保民壯官媒時紅日已升二尹卽排道至保安司徒廟及本署土地祠拈香然後赴道轅謁見午後又往拜英吉利法蘭西美利堅德意志意大利奥斯的雅諸國領事尚有俄羅斯比和時葡萄牙日本諸國領事定於今日午前往拜至訊案之斯擇於初八日爲始海濵下士又當泚筆而縷紀新猷矣 
[銀行帳略]  
　　匯豐銀行一千八百九十三年之帳現已印成清單分送各股友觀看並定於本月十二日在香港大議院議事查該銀行之帳自一千八百九十三年七月一號起至十二月三十一號止除去一切開銷凈贏洋一百十一萬七千一百二十一元七角八分連上半年滾存帳洋十一萬九千二百八十元零一角六分共存洋一百二十二萬六千四百零一元九角四分現在董事擬在此數中提出三十萬元添在公積帳内共積有四百二十萬元又劃去本銀行各處銀行房屋帳洋十萬元其餘分給各股友利銀每股英金一磅應付洋三十五萬五千五百五十五元五角五分再因先令漲落今昔不同從前洋每元值四先令六辨士目下祗值二元令三　　　　　耗應　補各股反洋三十　萬五千 
 
 

Page 4

 
 
五百五十五元五角六分除付外尚存洋十一萬五千二百九十元零八角三分滾入今年上半年帳内按去年市面艱危中西貿易皆不免於掣肘該銀行尚能獲此大利亦可見辦理之得法矣 
[陶鑄人才]  
　　近聞滬北中西書院延請馮昌黎先生爲教習先生乃美國博雅士來游滬瀆十載於兹化學格致探賾索隱剖析毫芒先生精研其理復能諳習其法且抱此絶業尤欲傳之其人凡電線鐵路開礦濬河諸法有舉以相質者先生口講手畫均有端緒可尋而又工於掣器不惜多方指示俾願學之士得所從入之徑以馴造乎精微方今我朝創行西法數十餘年矣華人恒多以西儒記載汪洋侈肆一時未易沾其教益今先生性旣冲和不立崖岸而其化學復有成法可循其成就當有不可限量者矣謹誌數言爲中國之講求西學者預賀焉 
[財神默佑]  
　　昨爲財神日犬家小户以及行鋪店作均用鯉魚祀神卽俗所謂元寳魚也有陸某者向爲魚販昨晨在小東門外販得元寳魚數條入城喚賣行至海防廳署前見地上有一紙包俯身拾取定晴視之乃係白銀一塊喜出望外取回張家弄中權之計重七兩五錢此眞所謂意外之財也今而後喜可知已 
[派中彈壓]  
　　滬城邑廟豫園自新正初三日起每日自午至暮游人如蟻小本貿易之輩以及茶坊酒肆莫不利市三倍保甲總巡葉臨恭司馬東局委員王二尹深恐無賴之徒及剪綹小竊乘間滋事因派勇丁地甲人等在邑廟左右往來梭巡以免滋生事端 
[年景補陳]  
　　去冬十二月初十日英捕頭解送不知姓之女孩至公堂蔡太守飭役訊之答以小字曰齡弟年十一歲籍隷寧波有父親在滬當轎班等語視其手足已成殘廢疑是有心抛棄乃暫發棲流女所留養○除夕有粤商多人至三洋涇橋長發棧與某股東爭閙旋扭入捕房捕頭以時屆年關不予查究若輩始各散去 
[贈牌鳴謝]  
　　昨承中西大藥房以甲午年中西合璧月份牌見贈上繪各大憲所贈匾額中列各種藥名四圍徧綴珍禽奇獸五光十色洵足生蓬壁之輝又承萬寳來亦以月分牌見贈並皆佳妙拜登之下合綴數語藉表謝忱 
[嗷鴻受惠]  
　　德徧羣黎沐宏施而全活恩推一飯垂偉績於賑飢敝堂施粥經費正在支絀兹蒙杭州佑申小子由全盛和記局寄來洋三十元又韋文圃翁二十元羅熙泰翁十元陳玉南翁五元席錫蕃翁葉雨田翁各二元無名氏一元又楊隱名氏因敝堂歲底停施助錢三十八千三百三十文囑每名給錢五十文以資接濟云云先後拜嘉具徵諸善士惻隱恒存畛畦悉化厚意定邀神佑命自天申陰功不冀人知福由己造謹登報牘藉展謝忱[  上海虹口元齊善堂董事唐廷桂等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
之　塵臨去魁送程儀多少不等亦有委員　　　家丁捧　於慶　地方悉將程　不回　　　　　盤來　　　　已久去冬有在復 
尉　義　委赴汀州一帶催取錢糧竟因多索程費以致挨延其同委之唐少尹人賓早日回省　差新任藩司黄方伯誥　其事卽於嘉平十八日懸示著將楊少尉記大過三次一面札令汀州府勒令回省以免逗留一時末秩閒曹爲之不寒面標 
[定讞通詳]  
　　前報紀揚屬仙女鎭趙姓家去春被竊江都林邑宰履勘後遴捕跴緝拘獲案犯張三一名嗣因正犯張鳳山在逃未獲又懸賞格勒緝去年十一月杪經捕派夥在鎭江拘獲徐老虎一名由丹徒縣宰訊取口供加差押解至揚歸案訊辦兹聞所獲　犯經林邑宰迭次研訊直認不諱繼與張三對質徐供出張三卽係張鳳山張尚欲狡辯徐謂曰大丈夫作事磊磊落落何必狡賴吾已直認張大哥你也認罷張聞言始俯首無語邑宰虛懐似谷猶恐不實連訊數堂皆無異詞遂於日前定讞錄供通詳一俟省憲批回卽可按律定罪矣 
[箱中有人]  
　　有某甲住居浦東塘橋集水灣地方其妻名阿寳素不守婦道與該處流氓陳聖全有染陳近來蹤跡漸稀婦又與在外四廠作水工之某乙姘識明來暗去已非一日甲尚昏昏如在睡夢中去臘二十八日晚問乙適在婦處爲陳所聞不覺怒髮衝冠糾合無賴十餘人並放風與甲連夜赶至婦處一擁而入並不見乙陳等慌張異常明知乙知風躱避遂用麻繩將婦綑縛加以鞭撻務欲令其說出眞情婦抵死不語陳等恐捉姦不獲必遭反噬乃向室中偏處搜尋復將大板箱開看見乙端臥其中一絲不掛陳等上前拖出痛毆一頓一面令人築該處地甲至欲將乙送官究辦乙自知事巳敗露向甲等　頭如搗蒜願出洋蚨二十餘翼爲遮羞之資其事始了 
[新衣扯破]  
　　前日上午有年約三十左右之某甲衣冠楚楚赴各親友處賀年回時行過外鹹瓜街地方仰面忽來一人肩掮鋸刀在甲身旁擦過甲正欲避讓勢已不及竟將天縀外套扯破一塊甲怒不可遏立將其人扭獲責令賠償洋廿四元其人身無半文伏地哀求甲初尚不允繼經行人解勸令其人　甲叩頭服禮甲亦無可如何縱之使去 
[賭術敗露]  
　　元旦以來因賭肇釁之事層見迭出有某甲者素爲牌九司務卽俗所謂郎中也新正三日甲又在流瓣新北門内假某紅木作開塲聚賭有劉盤龍之癖者趨之若鶩甲乘賭客不備卽施其伎倆適被木作夥某乙察出破綻當將地牌三隻拿超以爲贓證向甲理論甲非惟不服反出不遜之言衆人代抱不平羣起攻之頃刻間拳如雨下將甲按倒在地肆意毆擊迨甲僅存一息各賭客始一供　散甲臥在地下昏迷不醒旋經相識者舁　歸家　傷科醫治聞甲受傷甚重命在旦夕三十年作老娘今日倒綳孩兒此語眞堪移贈 
[賭負衣]  
　　有某甲者前晚至滬南王家嘴角某乙所設牌九攤上賭博將身畔所帶悉數輪去尚欠錢一千二百文囊空無以應也乙等遂將馬褂剥下作抵甲父在鹽公堂爲長隨聞而勃然卽赴十六鋪地甲處告以情形欲乙等將輪去之錢剥下之褂一併歸還始肯罷休該地甲旣至賭檯乙等已知來意一一如命始免雀鼠之爭 
[英界瑣言]  
　　麥捕頭於本月初二夜訪知有人在大馬路某小茶館賭牌九卽飭中西捕探往拿少焉拿獲某甲等十餘人覊押一宵次晨卽從寛開釋○前日下午五點鐘時有娼婦挈婢呼姨高坐雙輪馬車招摇過市甫由四馬路向西至泥城河畔卽與東洋車相碰所坐老嫗跌仆塵埃車亦損壞不堪七零八落車夫將馬車拉住堅不肯放馬夫無奈與之商議給以修理費半元嫗默默無言另雇他車而去○昨日午後二點鐘時江海關道聶觀察排道至英公廨蔡二源太守迎入花廳晤談良久而别 
[法界捕房紀事]  
　　甲乙二人各携梅鶴僦居睦和里甲子年未十齡乙子則齒稍長一日同在門前嬉戯不知如何爭執旣而甲子歸哭訴於甲甲卽興師問罪將乙家肆行抛擲乙以事起細微不應孟浪若此互相毆扭訴諸捕房捕頭謂揆度情由兩造各有不是之處遂禁押片時卽行釋出○小東門外萬來仁烟館值堂人某丙以其友某丁無端失業留在烟榻上暫度寒宵不圖丁頓起賊心乘間攫取烟槍向某押鋪質錢二百文以供日用館主向丙根究丙轉詰之丁丁不承認遂投捕房聲訴捕頭飭某包探詰得實情卽將原贓吊到捕頭命將丁押候堂期解請葛同轉懲辦○昨報紀永安街賭棍約同拒捕將探夥某甲攢毆皮傷據云尚失金約指一枚事爲克捕頭所聞立飭通班探夥及中西各捕拘到賭棍九名翌晨向之訊問探夥傷勢尚輕遂罰令出養傷洋銀四元並將金約指照賠交人保釋 
 
 
