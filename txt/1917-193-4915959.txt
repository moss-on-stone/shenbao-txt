# 1917 - 193 - 4915959

 

Page 1

 
 
   
 
 

Page 2

 
 
時評 
[失望（冷）]  
　　我於中國事未嘗有所失望即至最困難之時我亦以爲困難過後仍可樂觀也然而有一事足爲我失望者其事維何即各黨紛爭之際無不以惡口相加及其他日事實發生無一不爲敵黨惡口所預中者此則我所最失望而最痛心者也 
　　其此故蓋有二說一則足證今世之人以假面目示人者多舉世皆有甯我負人母人負我之概一則由於時運所至好消息多成虚夢惡預言多成讖語也 
[命令]  
　　七月十七日大總統令　教育總長兼署内務總長范源　呈請辭職范源濂准免内務總長兼職此令 
　　又令　特任湯化龍爲内務總長此令 
　　又令　李經羲著免財政總長鹽務署督辦各兼職此令 
　　又令　特任梁啓超爲財政總長此令 
　　又令　任命財政總長梁啓超兼鹽務署督辦此令 
　　又令　署司法總長江庸呈請辭職江庸准免本職此令 
　　又令　特任林長民爲司法總長此令 
　　又令　署農商總長李盛鐸著免署職此令 
　　又令　特任張國淦爲農商總長此令 
　　又令　特派張國淦兼充全國水利局總裁此令 
　　又令　署交通總長龍建章著免署職此令 
　　又令　特任曹汝霖爲交通總長此令 
　　又令　迭據討逆軍總司令國務總理段祺瑞並各路司令電報收復京師情形本大總統披閱之餘良深欣慰此次張勳倡亂窮據神京逞其逆謀矯誣天下倚都城爲負嵎之計假清室爲盜窮之資寰宇震驚全國共憤本大總統猝聞奇變義憤塡庸亟圖濟師戡除大　惟慮道阻且長久稽時日水深火熱民何以堪幸賴國務總理叚祺瑞勇於赴義視師馬廠各省雲集景從同深敵愾分兵三路直取京師廊房告捷首挫其鋒豐台會師遂蹙其勢蘆溝橋長辛店等處節節進攻將逆衆迫於城内而逆勳尚不悔禍負固阻兵防禦日增布置日密屯聚天壇密布砲位於天安門景山東西華門南河沿各處合餘燼以肆鴟張藉俱焚以爲挾制兇計狡謀中外切齒我軍揆時度勢利在速攻不忍必亂其謀不取必受其各指示發縱力減地方損害爰於十二日拂曉分途進攻天壇逆衆死力抗拒國軍奮勇攻撃逆衆勢始不支繳械投誠聽候安插其天安門景山東西華門南河沿各處亦經國軍冒彈薄登斃其梟悍餘衆勢窮乞降首逆張勳於砲火猛烈之際冒死潛逃即於是日下午三時半將京師完全收復地方安堵如恒各國使館區域未有損失雖元惡尚稽顯戮而大局於焉底定全賴該總司令暨各路司令忠勇奮發調度有方不出旬日膚功迅奏允宜特頒榮典用酬殊勳即由國務院會同陸軍部擬議呈明辦理所有前敵　　將士暨從征文武官吏奮勇爭先冒署力戰應由總司令暨各路司令查明呈請奬勵京師内外軍警保衞地方有勞足錄由各該管長官核實請奬以昭激勸首逆張勳尚未擒獲責成内外各路軍隊與各省地方警察長官一律嚴緝務獲究辦切切此令 
　　又令　據内務部呈稱准清室内務府函稱本日内務府奉諭前於宣統三年十二月二十五日欽奉隆裕皇太后懿旨因全國人民傾心共和特率皇帝將統治權公諸全國定爲民主共和並議定優待皇室條件永資遵守等因六載以來備極優待本無私政之心豈有食言之理不意七月一號張勳率領軍隊入宫盤踞矯發諭旨擅更國體違背先朝懿訓冲人深居宫禁莫可如何此中情形當爲天下所共諒着内務府咨請民國政府宣布中外一體聞知等因函知到部理合據情轉呈等情此次張勳叛國矯挾肇亂天下本共有見聞兹據呈明咨達各情合亟明白佈告咸使聞知此令 
　　又令　此次張勳謀叛危及國家罪在不赦除張勳已有明令通飭嚴緝外所有此次同謀造亂之康有爲劉廷琛萬繩栻梁敦彦胡嗣瑗均着京内外各軍警長官一體嚴緝務獲交法庭盡法懲辦其實被罔脅者一概從寛免究此令 
　　又令　徐州鎭守使張文生海州鎭守使白寳山當張勳倡亂之始即經進電聲明未預逆謀并約朿軍隊力維秩序此次土匪新兵裹脅爲變又復親督所部立予殲除淮徐一帶得以保持安寗實屬深明大義克盡職守張文生白寳山著照舊供職並責成將所部軍隊申明紀律切實整頓以衞地方此令 
　　又令　據貴州督軍劉顯世轉呈戴戡電稱劉存厚舉兵團攻督署並據各方電告本月五日川黔兩軍在成都激戰焚殺惨烈人民生命財 
産損害其鉅聞之殊堪痛恨四川疊遭兵禍瘡痍未復戴兼督身膺重寄有保衞地方之責劉存厚籍隸本省有敬恭桑梓之義况在查辦期内尤應朿身待罪著各約束所部息爭安民靜候中央查明處理其各路開赴成都軍隊即就所在地點駐紥不得前進致滋紛擾倘仍違抗軍律具在决不曲貸懔之切切此令 
[專電]  
　　北京電　今日開苐一次國務會議劉冠雄决不就海軍職各部次長外交高爾謙教育袁希濤財政李思浩均留任内務爲蒲殿俊司法江庸農商李國珍交通葉恭綽一說内次蒲殿俊或李國珍農次爲江天鐸（十九日上午十一鐘） 
　　北京電　張一麐將爲公府秘長（十九日上午十鐘） 
　　北京電　中銀總裁定陳國祥（十九日上午十鐘） 
　　北京電　中行總裁改王克敏烟酒督辦有籍忠寅消息（十九日下午八鐘） 
　　北京電　馮先派代表師景雲張調辰來京接洽梁湯張即日到部接任（十九日上午十鐘） 
　　北京電　頃晤靳雲鵬言派迎河間尚未成行俟得馮允來京電再往迎迓（十九日上午十一鐘） 
　　北京電　聞黎仍住法醫院已準備出京（十九日上午十一鐘） 
　　北京電　各部新總長均明日就職梁啓超即下榻國務院（十八日下午四鐘） 
　　北京電　荷使今晨訪汪外長提出兩種談判（一）送還日前交戰時暫釋海甸所拘德俘（二）磋商處分張勳問題（十八日下午四鐘） 
　　北京電　召集臨時参議院電徵各省意見（十八日下午四鐘） 
　　北京電　頃段訂日内開一臨時軍事會議集各司令商結束辦法指定國務院西花廳舉行已飭布置會塲（十八日下午七鐘） 
　　北京電　段今午就陸軍總長任未到院（十八日下午四鐘） 
　　北京電　日使詢問荷蘭公使張勳逃走確否答係誤傳（十八日下午七鐘） 
　　北京電　四川戰事外交團接該處報告甚形恐慌日使曾向汪勸令停戰故有今晨之命令（十八日下午七鐘） 
　　北京電　今日總司令部及各路司令於上午十一時在國務院東花園開會議以軍隊現漸撤完决即行取消司令名義總司令部亦即撤還（十八日下午五鐘） 
　　北京電　確查討逆軍第三師曹錕之一師一旅業已撤還原地第十一與十二師撤回南苑京畿第一混成旅全回通州第十八混成旅還駐廊坊第八師尚餘小部分昨日曾於五小時内開車十九次現駐京中之兵已較未復辟前減少（十八日下午五鐘） 
　　北京電　四國團今日交鹽欵三百萬元（十九日下午七鐘） 
　　北京電　靳雲鵬後日赴甯商馮北上（十九日下午七鐘） 
　　北京電　奉吉浙閩等共解欵六十餘萬到京（十九日下午七鐘） 
　　北京電　命滬軍使速將第十師調回兼防浙（十九日下午八鐘） 
　　北京電　公民團案已結白亮拘役四十天史俊人等罰金三十元（十九日下午八鐘） 
　　廣東電　省會咨督軍弛賭案以出師爲條件如不出師本案無成立之餘地（十九日下午十鐘） 
　　廣東電　孫中山篠日抵粤巧日晉城演說要旨以粤爲根據地請海軍全體艦隊來粤在粤招集國會組織政府請黎來執行職務（十九日上午十鐘） 
 
 
 

Page 3

 
 
[外電]  
　　北京電　今晨公報佈告國務院組織之成功及馮國璋允來京就總統職之消息時局當可因以略定北軍奏捷入京段祺瑞遂處於狄克推多之地位京中人士咸注意段將何以運用其權力能否得馮國璋爲總统得進步黨領袖爲國務員今既得温和份子相助爲理段已證明其確無復古之意惟憲法與國會問題段尚須妥爲辦理俾可予新政府以合於憲法之性質耳（十八日）字林報 
　　北京電　黎元洪歸邸之說不確今仍住於法人醫院有數方面主張收没張勳産業但此問題迄未解决據華字報估計張勳産業共值一千六百萬元有餘（十八日） 
　　北京電　新内閣有進步黨員梁啓超湯化龍范源濂林長民四人京人輿論尚無訾議上月鹽稅餘欵張勳未曾要索蓋知銀行團必不允付也今此欵可望從早繳付故新政府不致因財政缺乏有所棘手（十八日） 
　　北京電　吉林省議會及公民等要求罷斥督軍孟恩遠因其贊助復辟接受僞職並諭民間懸掛龍旗故也（十八日）以上路透電 
　　北京電　德使署衞隊已於今日午後五時撤回海甸（十七日） 
　　北京電　協約國公使昨日午後往晤汪大爕賀新内閣之告成並勸中政府對德宣戰汪答稱段總理之外交政策至今仍堅决如前俟馮代總統到京後當有適當之辦法（十七日） 
　　北京電　政府是否集舊國會抑由各省各派代表四人暫行組織臨時参議院目下尚未决定（十七日） 
　　北京電　馮國璋既就代理總統職段總理主張舉陸榮廷爲代理副總統蓋以陸可與南方談判各種未解决之問題也（十八日）以上德文電 
　　北京電　北京銀行團據中國政府之要求特於昨日開代表會議决將鹽稅餘欵交付中國政府遂於今日交欵三百萬元（十九日） 
　　北京電　中國政府召集國會有如左之三說　一回復昔日解散之國會二召集臨時参議院　三改選國會議員（十九日） 
　　漢口電　王督軍接到黎元洪辭職之電報遂發長電勸告黎氏當此時局艱難之際務勉留任（十九日） 
　　漢口電　王督軍　夜招集省議會議員出示馮國璋發來疏通去見之電報及段總理召集國會之通電謂各省議會此際宜認段總　擁護共和之功與表同意俾得迅速整理　　　　云（十九日） 
　　南京電　馮代總統通令全國緝捕此次内亂之巨魁萬繩栻康有爲梁鼎芬等（十九日） 
　　南京電　薩鎭冰電馮代總統辭海疆巡閱使之任（十九日） 
　　南京電　近日風傳馮氏不日北上或有謂其眷屬已經離寗者其實全無其事蓋馮氏非與西南各省之意見調和融合後决不北上一說謂黎總統之辭職尚未成爲事實馮氏决不輕易入京現黎氏既經通電辭職馮亦辭其代理總統此間有心之中國人見如斯之狀態甚望元首早日蒞任並確立强固之政府云（十九日） 
　　東京電　北京政府因此次之事變似曾挪用中國銀行準備金之一部近以塡補該準備金之目的擬向日本實業家借欵七十五萬元目下雙方正在交涉其間擔保一節尚未議定云（十九日） 
　　東京電　孫逸仙曩曾公言張勳此次復辟暗中有日本之援助等語日本朝野聞此頗滋不悅所謂日本援助張勳既實之事全然無根其後却明德國方面援助張勳之事實至是愈足證實孫氏公言之誤說者多以孫氏對於事實不加探究出言如斯輕卒甚爲遺憾云（十九日） 
　　東京電　今日午前於宫中開臨時樞密院御前會議討議關東都督府朝鮮總督府臺灣總督府樺太廳等官制中改正之件又關滿洲駐在領事特别任用之件又朝鮮總督府鐵道局職員特别任用令廢止之件等其結果悉照特别委員會議决（十九日） 
　　東京電　本日樞密院會議滿鮮鐵道統一案經該院决定大約本月二十八日發布擬由八月一日實施其梗概如左關東都督府官制中改正之都督權限中（都督監督南滿鐵道公司之業務）改爲（指揮監督南滿鐵道公司業務之意）同時大小一切事務均置都督指揮命令之下查此次樞府之修正都督雖不兼行滿鐵總裁然事實上滿鐵一切之業務皆與關係又拓殖局設立之關係上從來都督隸於外務大臣今改屬於總理大臣監督　朝鮮總督府官制亦有改正廢在總督府外之朝鮮總督府鐵道局新於府内設立一局稱爲鐵道局朝鮮鐵道委任滿鐵經營該鐵道局即爲其監督又該局之吏員悉仍其舊從事滿鐵業務鐵道院之官制亦改正廢鐵道院從來與滿鐵之關係統理事項削除此條其結果現中村關東都督辭任勅命滿鐵總裁中村雄次郎男爵爲關東都督特復現役陸軍中將一面行將關於滿鐵之勒令改正廢總裁别設首席理事統轄滿鐵事務將以國澤副總裁充之又因朝鮮鐵道委任經理之結果於朝鮮設立滿鐵支社派駐理事一員委以經理之任 
（十九日）以上東方通信社電 
[戰電]  
　　巴黎電　半官公報云昨日法軍在末斯河在岸所得之進步至關重要三○四山今可脫除敵軍之壓逼通凡爾登之諸路可以廓清德軍刻在香巴業進攻甚猛衆信必因中央帝國内局急需勝利之故比境線陣砲戰甚烈（十八日） 
　　倫敦電　海軍部宣稱昨晨英國輕巡艦隊游弋北海時瞭見德船若干艘即發號令止且發砲撃之德船置之不顧向荷蘭海濱駛去兩艘受重損駛擱岸上餘四艘被攔爲英驅逐艦所拘即置兵諸船兩船之人已被逃去餘兩船之人則均就俘四船今均駛至英港（十七日） 
　　葡京電　街中屢起暴動且有人以炸彈擲撃電車傷數人議會已展長戒嚴期一月（十七日） 
[公電]  
　　河南省議會通電　馮大總統段總理各督軍省長各報館鑒讀黎大總統寒電擬歸林泉不聞政治殊深驚駭張勳復辟破壞民國罪大惡極普天同憤我黎大總統身居困阨之中善後有方委託得人不數日逆氛殄滅共和得慶更生乃遽萌退志何以慰天下喁喁望治之心擬請一致電懇元首即行復位以奠國本而安輿情除逕電大總統外特達河南省議會叩巧 
　　田中玉請馮河間北上電　南京馮大總統天津段總理鈞鑒張勳叛逆覆我民國政府中斷危何可言現大總統已在南京依法就職我總理已在天津暫設國務院辦公處國政有人主持人心藉以稍安惟近聞有人主張暫設政府於南京之說如成事實頗多窒礙一則各國使館交際之關係二則内外蒙之關係三則北京方面人心之關係均宜詳審熟慮冀臻萬全刻下徐州逆巢既有倪省長爲南路總司令籌畫剿撫當不難漸次就緒應請我大總統從速北上與我總理亟謀北京善後辦法以恢復民國政府之原狀籌畫外交及設治之進行不勝翹企盼禱之到田中玉叩眞 
　　田中玉告庫倫都護使電　庫倫嚴代理都護使鑒中密頃由電局檢到貴使致國務院外交部虞電當以中央政變電報不通深恐貴處消息久虚轉滋疑慮爰損中央月餘之消息約略陳之其始以外交問題國會挾私推翻内閣各督軍激於義憤要求政府解散國國繼以京外意見稍有参差張勳乃以調人資格帶兵入京突於本月東日晚挾迫清帝復辟總統失權叚總理當奉總統密令組織討逆軍現各省區會師業經齊集都門張軍敗潰大局解决指日可期馮副總統業於六日正式就大總統職代行大總統職權内蒙一帶安堵如常惟外蒙地方如有誤會之處仍望貴使設法消弭藉免國家北顧之憂並望將此情形傳諭文武各員無稍疑慮是爲至禱察庫唇齒相依同舟誼切利害共之大局所關難安緘默統希亮　田中玉庚 
要聞一 
[俄京又有反對政府之紛擾]  
　　路透電社接十七日俄京電云星期一夜間極端派煽動軍人示威反對臨時政府遣散前敵叛變之聯隊致里夫斯基泊洛斯貝克街鎗彈亂飛死傷平民多人舁入醫院者十二人數分鐘後騷亂終止兵士安然回營工軍工表會幹事部及農民代表會幹事部均發表宣言書申斥反對遣散叛變聯隊之示威者爲國賊代表會通過决議案謂違令携械出現道中之兵必須嚴加懲罰臨時政府出示禁止聚衆示威　参與示威者僅戌軍之一部分又云軍人示威之舉起於星期一日下午示威者於摩托車密架機關槍馳行各街居民初皆閉門伏匿繼以並未釀事紛出觀看視爲希罕之舉晚間戌軍之數聯隊受誘離營且違背命令携帶軍械一聯隊列隊行入里夫斯基泊洛斯貝克街顯赴下院者忽遠處飛來鎗彈六枚於聯隊兵士及觀者均避於人家户口兵士亂開排鎗無何子彈告罄乃停鎗復入道中爭論良久决議止赴下院安然回營二十分鐘後全城恢復常狀　海陸兵士與極端派人員紛乘摩托車肩負來福鎗出現全城各處歷數小時之久且有摩托車六輛駛至俄京華沙鐵路車站阻止陸軍總長克倫斯基氏赴前敵但克氏已於一刻鐘首途矣尚有若干人占據洛伏佛萊雅報館迫令排字者排印一示文請人民携械出現道中並要求推翻臨時政府抄没反對黨之報館占據前土地廠所等處　第一機關鎗聯隊亦爲倡亂者曾將跳舞家某氏之别墅改爲其機關部　軍工代表會幹事部之機關報痛詆倡亂之人豫料軍工代表會與農民代表會之幹事部及臨時政府將有堅决之舉動阻止亂事重見又云軍工代表會與農民代表會開聯合會議討論星期一日之事變時有携械之示威者出現門外要求該會接收政府該會乃通過决議案宣布凡國民提議此事者即爲反對法定之政府此種舉動及星期一日之事變均屬背叛現與維廉軍隊交戰之革命軍其罪至爲重大又云軍工代表會與農民代表會之幹事部發生宣書略謂今日國民急宜消釋意見力助前敵戰士苟不出此則實驅戰士以就死且背叛祖國與辜負革命云 
[派員迎迓馮河間]  
　　段祺瑞現决推戴馮河間爲大總統曾於十五日特派司法總長林長民氏赴寗傳達段氏仰望之殷敦請馮氏迅速來京就職近日各方面鑒於黎總統業已辭職馮總統又遲遲其行故一般神經過敏之小政客襲前天津總参謀處之餘聲力倡徐世昌出任總統之說昨聞徐氏自向段總理及各要人申明此次來京純爲擁護清室優待條件計俟此項問題解决後即日出京至其他政事决不預聞云云段總理亦於日昨電促馮總統早日收拾起程觀此則徐氏任總統之說自難成爲事實矣又據某要人云此間電請河間來京就職馮已有復電允即就任云云惟又聞數日前馮河間有一時尚不來京之說係因左右之人主張不一有主張即日北來亦有主張緩來者不知是何用意兹聞段氏之意一俟河間有電允許來京此間即派靳雲鵬林長民前往迎迓云 
[張勳財産之調查約三千餘萬]  
　　張勳除在原籍江西所置之田地房屋外如天津德界奥界以及青島濟南北京徐州等處均有張之住屋巿房尤以天津德界新建公館爲最巨張妻終年寓彼也張勳投資事業甚多外人僅知彼爲交通銀行南潯鐵道大股東不知張勳自在清季任長江水師統領以來冒名扣餉所入甚豐當時天津各項實業成立多視張爲好户頭無論股份多少彼總應酬故如天津啓新洋灰公司天津造胰公司天津火柴公司天津鐵公廠江西廬山森林公司以及最近發生之天津金城銀行（係倪嗣冲大股東張由倪介紹）無不有其股份舍此而外張與有股份之公司尚有招商局漢冶萍某書館某銀行北京自來水公司玉泉山脾酒汽水公司天津製革公司計共十餘家除不動産以及各項股份外尚有歷年公債票儲蓄票并聞天津日界旭街恒利金店北京觀音寺街文華金店珠寳巿寳善金店張亦均有股份並有存欵前張曾存青島德華銀行若干旋青島入於日人之手德華銀行爲日人没收張存欵尚未了結因此不信用外國銀行故存出外國銀行欵項有云不多有云均已提存某金店矣舍此而外尚有徐州存土以及金珠玉器古玩字畫各色傢具足值若干合計其財産總數約達於三千餘萬聞張對於股票均係用某記某堂名稱云 
[南京快信]  
　　馮代總統因黎黄陂决絶不回任段總理昨又派人來寗勸駕現决定本月二十六日携瀛眷北上此間昨晚特别緊急戒嚴警察均加派雙崗各通衢十時後即斷絶行人 
　　馮代總統電海軍總司令程璧光速調海琛應瑞兩艦回滬 
　　海軍上將薩鎭冰尚住下關揚子江旅館段總理昨來電促薩入京 
　　楊善德飛電調潘支隊長撤回防浙 
　　西南各省昨又有電來寗催促馮代總統速復舊國會俾民意有所寄托以慰民望 
　　剌殺浙督軍署参謀長趙禪之嫌疑犯陳鳳昌在寗就獲昨已押解赴杭 
　　張鎭芳托某要人關說願罰巨欵貸一死 
　　白寳山前日來省請罪馮齊均以海州防務重要飭白即日回防以資鎭懾 
　　津浦沿路線之定武軍已廓清連日照常通車 
　　徐州兵變善後已辦竣聞巿面已回復原狀 
　　蚌埠前日兵變潰散四出焚掠外傳爲倪嗣冲所部之安武軍倪報則稱爲定武軍 
　　聞徐州巡閱使署人員已全行走散有候事者百餘人資斧缺乏無車票現尚困守江西會館及各小客棧情形極狼狽 
　　前日有一穿便衣之某甲持張勳免票由徐上車行至某站被查車者察覺即呼路警十數人將某甲扭令下車痛毆撃遍體鱗傷可見逆部之積怨於人深矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京特别通信（九十三）（飄萍）]  
　　七月十六日 
　　黎宅衞隊之肇禍 
　　惨死者五名 
　　黎公移居法國醫院 
　　肇禍原因之一說 
　　京城當大兵之後陰霾未霽商巿蕭條居民心懷惴恐摇摇如風飄五色之旗未嘗一刻寗息不幸之黎大總統方以通電鳴其哀思冀得安居私邸休養政躬孰料一波初平一波又起終不能不託庇於他國人所設立之醫院在他國人視之實我國前途不詳之一種徵候也 
　　今日之事可云至奇蓋肇禍之舉出於黎公就任總統後所自招致之衞隊其兇手王某殆類狂易而血刃者倐忽五人尤爲希有之惨劇據所調查兇手於昨晚已似異狀至今晨（十六日）五時事乃爆發首先被刺者爲一什長（均用剌刀）該什長近方患咳嗽氣喘不能成寐兇手曾語之曰（你到外面去轉一轉就會好了）蓋勸其向外行也至五時許什長方昏睡直近前剌之於榻上衆莫之知入内見隊官黄炳坤復剌殺之又見隊官賓士禮賓君正在盥沐又剌殺之更入内欲達三等護兵室此項三等護兵爲黎所信共二十名中一名正往便溺遂遭惨死三等護兵急掩門取手鎗追撃兇手兇手立斃數分鐘間死於非命者已五人矣 
　　黎公在内室聞手槍之聲（三等衞兵撃兇手）知必有變急派人調查已成巨禍乃致電話於住在六國飯店之舊部秘書（夏壽康燒漢祥等均住在六國飯店一號至四號室黎公之如夫人亦住六國飯店）問應作何辦法僉答以速招江朝宗統領黎公乃召江告以故江立赴段總理宅報告情形請示辦理段君之意擬迎黎公於團城加意保護而黎公以近日眠食亦稍有不豫初議移住日人之同仁醫院繼乃决定仍住法國醫院上午八時半江朝宗親送之行法國公使聞知親臨存問並特往日本使館與林公使有所面談雖兇犯已斃無從問其原因而外人之觀察或與政治問題有關故其注意如此 
　　黎公家宅之衞隊即前此公府之内衞兵計三百名黎公就任總統而後在京招募者（係金永炎統帶）當黎公返其私邸之日段總理曾請以警察前往保護黎公意不如己所招募之衞隊較爲熟悉起居情形誰知竟釀今日變此黎公所萬不及料者也 
　　此案發生以後京中知其事者甚少若何原因則更無從揣測若曰有人指示行剌則應用快利不窮之手槍何以僅有剌刀然又安知非恐搜查證據之易得其線索故惟以該兇手原有之剌刀師專諸直入上階故事愚從某方探索則謂肇事之原不關於行剌黎公而以衞隊中一部分人得有自張勳處携來之贓物分配不均遂致啓釁現贓物已在東四牌樓之某店搜獲云云其詳情究竟則今未判　不容妄記諸俟其事實之發生可耳 
[黎總統受驚之兩說]  
　　十六日黎總統受驚又復避入法國醫院此事眞象如何尚未大明據某方面消息此爲謀剌總統未成是日午前五時黎邸衞隊一兵士將向内室行走連長及一將校急出防止均被剌殺該兵持手鎗闖入内室幸黎躱避獲免危險該兵不能逹目的而逃出有一兵士開鎗撃斃兇犯黎公即赴法國醫院避難衞兵所以敢出此兇行者其背後或有人主使但黎氏爲人何至與人有何深仇宿怨以致出於謀剌此誠一大疑問也官場方面力闢此說段總理曾爲此事特遣人前往法國醫院晤商黎大總統擬一面由黎大總統用個人名義將此事通電各省一面再由國務院用段總理出名通電各省此兩種電報均將以萬急電報發出其重視此事之情形可見矣至官場所發表者則謂爲衞隊瘋狂演此惨劇故京師警察廳函告此事原委之文云本月十六日上午五時餘駐紥黎總統住宅旁花園内之護衞隊兵王德祿忽發瘋狂手持剌刀兩柄由所住兵房内衝出尋人時該護衞隊多身睡未起猝未及防致被扎死正目王鳳鳴三等護衞馬占成旋奔至該護衞隊官長室内連長賓世禮見其來勢甚凶持手鎗向撃未中追至室外假山石下連發兩鎗未響該兇手反刀將賓世禮扎死又連傷伍長李保甲衞兵張洪品二名奔出大門外持刀亂舞護衞隊多名追至東廠胡同東口小巷内鎗撃兇手腿部即時倒地被亂槍戳死當時即由該管内左二區警察署長孫秉璋馳往看視見王鳳鳴死於該兵房牆角下馬占成死於兵房西首院内賓世禮死於花園内假山石下其致命處皆在腹部確係用刀扎死該護衞處即將情形報告陸軍部陸軍部傳示不用檢騐即由該處將兇手王德祿抬往朝陽門外掩埋並將賓世禮王鳳鳴馬占成用棺盛殮送往弓弦胡同延禧寺停寄至受傷者李保甲張洪品二名均送同仁醫院醫治該護衞隊中人多稱兇手王德祿平日人尚誠實對於同輩亦無惡感乃忽爾演此惨劇有知其事者向人　說云該王德祿爲山東曹州人此次討逆軍於十二日入　該護衞隊有四五十人前往南池子助戰該王德祿亦隨隊前往惟在戰場内並未發一鎗當時該護衞隊中人多譏笑其無勇事定後該護衞隊在張勳宅内檢有物品多件又未分給王德祿該王德祿因此激剌惱羞成怒發生瘋疾向人尋仇云云惟查該護衞隊係黎總統用私人名義所招之衞隊用以保護家宅現在成隊有四月餘當招募時由黎總統委派現充該隊營長之郜翔宸與衞隊司令王祥發經理其事郜爲河間人王爲滄州人故所招衞隊多係直隸以南山束以北之人黎總統平日對於該護衞隊等恩視有加該護衞隊等對於黎總統家屬亦極盡保衞之責任此次黎總統疊遭政變於本月十五日方回邸宅乃於第二日即發生該隊兵王德祿持刀傷人之變故黎總統因受驚即時與其眷屬同赴東交民巷法國醫院所有該廳衞隊由江字澄統領回明黎總統將其分别遣散現地方秩序經步軍統　衙門京師警察廳加派兵察於東廠　同一帶　邏防視故人民均安靖如常云云 
[段祺瑞組織内閣情形]  
　　段總理昨召集隨行諸人及在京重要人物商議善後諸事首列謙題爲犒賞前敵士卒及撫恤商民因戰事死傷損害業經分飭從事調查警察廳并已發出佈告一面籌議進行手續至組織國務院之名單前經擬定者爲梁啟超財政湯化龍内務張國淦農商林長民司法王士珍陸軍張一麐教育汪大燮外交曹汝霖交通劉冠雄海軍旋有一二更變昨京中盛傳馮代總統已有復電並無異議惟張一麐本人不願北上馮亦不能相强故昨已擬就命令發表段總理自兼陸軍總長劉冠雄爲海軍總長汪大燮爲外交總長又有令任薩鎭冰爲海疆巡閱使又有令撤銷京津警備總副司令又有令雷震春張鎭芳馮德麟均交法庭依法辦理並褫奪所有勳章勳位此外併擬以段芝貴任衞戍總督但用何種形式發表尚未確定名稱或尚有斟酌其本體閣員所以日來尚未完全發表者則因中間關於梁啟超出處問題頗多異議反對梁出山者分兩派如蹇季常徐佛蘇等意謂當此軍事時代各省尤難統一財政一席必非容易與其上台不免失敗何如仍退而在野尚有許多補救大局之處其他一般意見則梁氏上台爲有種種之妨礙故頗表示不欲惟中有一二人又以財政一席須由總理自肩較爲便利進步派聞此消息即主張大家退讓故前三日梁湯等相率向段堅辭並代林長民力辭因林尚在南京衆將以黨義强之從衆也據昨日所得消息則段仍欲梁上臺任内務梁謝之有人獻計合肥欲以田文烈任財政因田爲北洋派人物且與各督軍容易接洽此議究竟能否實行尚不可知又一消息謂段仍擬照原議（即梁長財政餘見前軍）現正在疏通中昨日梁啟超已於晚車蒞京聞昨夕即逕到府學胡同總理邸中商議大政其内容雖不得詳知唯昨日政府已飭爲預備兩處寓所一爲團城一爲北京飯店又據續聞梁氏昨晚與段晤商後對於入閣一層已表示不固執之意并聞梁果能首肯則財政次長當屬意於金仍珠但此尚在未定之際惟梁既入閣則進步黨員自將紛紛隨之故張一麐不就教育即改擬以范源濂繼之至已任命之閣員則外交汪總長已於昨日下午三時到任視事并於下午往謁日使又聞汪以高子益資勞較著擬仍請其擔任次長俾可相助爲理陸軍前次王聘卿擔任時次長本無變更此番率由舊章更無何等問題海軍劉子英聞將於今日進京視事海軍次長曹嘉祥似須更動此内閣組織之大概情形也並聞往迎馮代總統之公府顧問王克敏氏昨日已由寗來京據云馮總統不日可以北來大約不日國中重要人物將重行齊集北京矣 
[徐世昌入京之原因]  
　　徐世昌於昨日（十六）上午十一時專車入京聞爲磋商關於清室問題而來段芝貴等皆迎之車站徐氏下車後即歸於東城五條胡同本宅徐氏對於此事主張修改優待條件已與當局略有擬議擬於原文並不加以更動而另設别種制限附入優待條件之後作爲附件其内容約略如下（一）去帝號（二）改服制（三）移宫（四）廢除上諭等名稱及特别儀制優待經費及護衞等仍如舊章惟處分清室乃此次復辟問題之一大結束斷非當道一二人意見遂能擅定上所云云不過當局有此一種意思而已 
　　又據共同通信社云黎黄陂不願居大總統職馮河間亦恐不來京兹據消息徐東海此次來京大總統職或由東海擔任云云此種消息之能否成爲事實驟聞之似無研究之價值然而蛛絲馬跡不無可尋閱者無作等閑觀也此次政變黄陂被難河間代理約法所許一日黄陂恢復自由準諸約法河間應即還政但黄陂有决不復任之宣言河間亦鑒於時勢之趨向决不願膺此艱鉅然則首座之任究屬何人自有解决之法與解决之時萬無屬於徐氏之理然而徐氏大元帥之頭銜前爲政爭各省所擁護此刻雖時黎事易彼固自謂可以繼續有效此亦國人所應注意之一事也 
[豫人請誅張鎭芳]  
　　張鎭芳被捕解京已屢詳報端惟張前在豫督任内殺人甚多久爲豫人所切齒昨有河南公民曹倉陳仔和等具禀國務院其文云爲惨殺人命謀叛民國懇請明正典刑以伸國法事民賊張鎭芳本爲袁氏爪牙民國二年盤踞我豫以一省長官不知造福桑梓乃設立非法機關軍警聯合會草管人命天日無光嗣後若無總理按臨來豫恐兩河人士將必屠戮以盡此次張勳復辟張鎭芳又明目張膽参預逆謀更爲背叛民國之要犯今兹落網死有餘辜乃適聞張賊黨徒暗中運動擬令將金贖罪想張賊始爲袁氏盜國冤殺人命搜盡我豫民財今更背叛國家似除明正典刑外所有孽錢私産亦應没歸國有若此罪大惡極之徒任其金作贖刑將來冤殺人命謀叛國家者勢必視爲故常後患曷堪設想我總理手平大亂立靖妖氛明鏡高懸目光如電必不容此等害馬倖逃法網敢乞總理將張賊鎭芳即予顯戮以快人心我豫幸甚國家幸甚河南公民曹倉陳仔和等謹禀云云又聞該公民等以此禀若不生效力必再向法庭嚴重起訴務逹到宣告死刑之目的誌之以觀厥後 
[湘軍北伐之波折]  
　　張康叛亂舉國同仇湖南陸軍第二師秣馬　兵定期七月十五日出師北伐刻正集中湘陰準備出發乃駐岳總司令吳光新忽於日昨由漢口拍來一電阻止湘省出兵該電内容略謂辮逆屢北而津魯義師又已逼近京城原狀立可回復光新奉馮代大總統暨段總理命令即日率軍退回原地（按吳氏自得段合肥任討逆總司令信息後即以北伐爲名率軍出駐鄂省而於岳州設留守司令部派参謀長汪樹璧爲司令官）貴省北伐軍隊務望撤回俾復原狀而安人心云云譚督得電後以湘軍此次北伐原爲奠定共和剷隊妖孽乃尚未出師吳氏即來電阻止就實　上考察刻下尚未到停止用軍之時我湘省究應採用何種方法爲適宜如何電覆方覺妥善亟應舍商决定爰於十二日下午一時在軍署召集軍界要人會商一切内容如何無從探悉惟聞第二師師長陳復初在會場宣言此次出師北伐在國事未得愜意之正當解决以前誓必堅持到底一往直前無論外界發生何種阻力决不爲其所挫云云故湘軍第二師之出發仍將按程前進頃晤軍署某要人謂吳軍留守岳州之参謀長汪樹璧以湘軍北伐必須經過岳州將來南北軍隊聚集一處或不免因誤會而生衝突故特電致譚督軍仍請照前次劃定新牆分駐界限令湘軍暫守原界勿遽入岳境以免發生意外所有假道北伐等問題應候吳司令回岳後再行商辦以昭愼重並聞原電措詞堅决大有非阻止湘軍進行不可之勢此項消息果眞則地方甚屬可慮惟譚督究竟如何辦法尚未可知也湘軍守備隊司令吳劍學因聞有人阻止湘軍北伐極爲忿恨昨特致電譚督與趙陳二長務速北伐國會制憲等問題如無確實解决萬勿班師該司令并自願組爲北伐游撃隊以爲後援竚俟明令即行出發又有督署顧問諮議差遣代表梁元超胡兆枬李金山吳連斌劉耀武鄧超有志請纓特呈督署云我公以功高望重兩督湘軍深知超等拚萬死以購來之共和戰餘身首酧不償勞故有顧問諮議差遣三項閒員之設查此三項人員共一千數百餘人月需軍欵逾二萬元以上當此財政奇絀之時而爲個人補苴之計亦云至矣夫復何言惟思月費巨欵養此閒員何如將此閒員編成勁旅且能將辛亥前後同志休職在省軍官不限官階一齊收入同湔竊國謀逆之仇而免向隅疾時之感或名爲憲兵隊或名爲將校團更或名爲補充軍如遇時機所至有正式推廣軍隊之日則改頭換影早備三師之實力總之名目雖立而餉不另支誓師北伐勢在必然斷不能以現有兩師之人即終無添補軍隊之舉某等不敏竊於英雄用武之地點咸具當仁不讓之　心經歷具在往事可稽除前三項委任外並合各休職軍官暨諸同志樓情呈懇鈞座察核施行譚督軍批示云該代表等激昻之氣溢於行間自係愛國熱心查張勳叛國神人共憤現各省義軍四起京城不難尅日恢復湘省陸軍兩師及守備十營對外對内均敷調遣實無　　之必要且餉械兩絀尤無加編之可言閒員編成軍隊仍就原餉所呈不爲無見惟餉雖可就而徒手實無能爲役敢府設諮議各職安插軍人原具苦心甲云某項功勞乙云某種資格爭自標榜迄無已時湘財奇絀破産堪虞覆巢之下安有完卵所望該代表等具愛國之禂心愛護桑梓愛護己身可也 
[出師聲中之川訊]  
　　據滇軍中傳出消息謂羅前督接唐督軍電商北伐討逆之事羅已回電誓秘整隊出發以維共和并聞不久即整旅起行 
　　自流井消息雲南出兵全師於七月三號後可到叙府劉旅長提鹽務稽核所之欵交資中顧師長去前日顧師長又轉遣范参謀長石生來井向劉旅長索欵劉謂欵隨時提交但非將砲兵兩連 
 
 
 

Page 7

 
 
助我防地不可范即電顧允諾當飭砲兵兩連來井二十八日午已到有大砲八尊云云可見防備之嚴緊矣 
　　自流井中國銀行管理員黎廣濟及全體人員於端午日忽然私逃街巿對於中劵大爲恐慌六月二十五日滇軍第十四旅旅長劉法坤在該行門外出有命令略云中國銀行管理黎廣濟潛行逃避已由鹽務稽核分所電重慶中國銀行飭其回井料理一切所有發行之中劵係國家信用所關凡爾諸色人等不得妄自驚疑阻擾凡納稅一切均照舊通行母違 
　　宜賓消息下川南一帶因軍事未定匪徒蠭起受害者鄉民爲多近來水陸均梗塞如金府二河上下船隻途中屢遭刦掠金河有上水船五艘中載家具木器等行至下鹿角附近被匪搶刦一空并傷二人 
　　叙府方面消息戴兼督派代表邱王二君由成都到叙并於六月十九號抵叙城現駐小北街興盛店内聞係調停川滇之惡感羅前督之参謀長鍾麒亦於六月二十四號親往自流井原因未悉又聞羅前督處某要人云羅以川滇不睦惡感太深苟有意外則軍餉無着不足以勵將士而軍軍心故擬於六月二十八號親往自流井一行叙屬牛喜場（離叙城四十里）消息叙州對岸吹歌山增兵防守井於叙城週圍添於哨兵來往人民盤詰甚嚴 
　　雅安消息川邊殷鎭守使擬出屯雅安所帶之滇軍第一旅四營六連於陰曆五月初六日雇筏拔隊東下聞係往洪雅以攻嘉定之川軍之第二師 
　　該縣武俟祠志載諸葛武侯大軍常駐於此舊稱萬勝崗下一草堂前清黄翔雲太守葺而新之前後出師表泐石其内後里人李心菑復爲之修理聞刻下門窗板壁拆以代薪神前祭品香爐花瓶均被私押祀典頽敗岌岌可危街鄰已具呈請爲保持此亦今日出師聲中大足感慨之一事矣 
[龍口商埠與復辟影響（懷瑾）]  
　　龍口一隅位置在北緯線三十八度扼渤海之中樞爲直魯之鎖鑰氣候温和交通便利每當春夏秋之交商貨雲集貿易利巿誠天然之商場也自開埠以來已歷數載内之設立局所整理街巿組織商會醫院學校等等機關去歲又修築馬路數道並提議建設公共碼頭商埠模形已成立故各貨生意亦頗發達據最近之調查（甲）該埠商號五年以前總計之不過百餘家而已近則洋廣雜貨商已有七十餘家客棧六十餘家糧行五十餘家行店十家輪船行三家錢莊銀號四十餘家此外又有龍口銀行爲中日合辦資本金二十餘萬元又設分店於大連青島營業極佳（乙）該埠出口貨近年粉干約有二萬餘包牛皮梧桐磁器水菓等一萬餘件皆運往大連青島香港安東等處銷售進口貨每歲由東三省運來之豆餅約二十萬片高梁大豆三十萬石雜糧五六萬石洋紗約一萬餘件麵粉十萬餘包烟煤二萬餘噸煤油十萬餘箱由該處卸載分銷於黄縣招遠掖縣平廣昌邑各地（丙）該埠商業交易通用黄平銀及各種銀元鈔票俄國羗帖各省銅元諸種類往年巿面以羗帖爲夥近因歐戰延長價值低落黄平銀百兩較庫平小八兩二錢（丁）船舶由大連營口旅順安東烟台來往龍口者有中國船六隻日本船四隻其餘帆船約有二千餘隻多往來於壽光之羊角溝利津之埕子口掖縣之虎頭崖等口岸此等船裝載貨品價值漲落無常惟以所運之貨及競爭之有無爲標準而已 
　　商業之盛衰恒視商場之適宜與否爲比例龍口西毗天津東接芝罘北與營口大連僅隔一衣帶水輪船往來朝發夕至可謂便利矣而口門以外淺瀨極多船皆下碇於五里以外尤不便者爲冬期之結冰與港水之過淺當落潮之時雖民船亦不能近裝卸貨物極爲困難建築碼頭之議自去歲發起招商承辦組織一興築公司由掖縣人趙琪總理其事招集股金六十萬元尅期辦理趙富有資本興吕海寰有葭莩誼既得商人之信因又有吕氏爲之帮忙故公司發起不兩月已招足現欵二十餘萬元趙於日前到濟謁省長呈請轉咨立案不料復辟禍起金融恐慌商家之已入股者多持觀望態度並有請求退股者吕海寰復招趙赴天津囑其即辭總理之職勿以偌大資本輕於嘗試趙至此亦束手無策現已搭輪回龍宣告解職該埠之建築至是乃不得不暫行停頓矣 
[贛省之北伐軍與省會]  
　　贛省北伐第一軍前衞第一支隊早經完全出發開赴南京聞吳隊長恒瓚抵寗後曾將沿途經過情形報告來省有謂該軍行至蕪湖地面因未先期通知該處守防軍隊遂致引起誤會擬令沿汪砲台開砲贛軍一面準備防衞一面派人向該處台官接洽該台官等始向贛軍致道歉忱現李督軍已令第一軍軍長齊燮元親往南京謁見馮代總統請求令飭沿江軍隊砲台日後對於贛省軍隊須一律放行不得加以阻止以免因誤會而生枝節其第二支隊已由第六師二十四團團長高俊林統率本部步兵三營及機關槍一連炮兵一連於十二日乘車開拔來潯先一日督署派副官賫送訓詞饅頭猪肉等件犒賞全團兵士軍政紳商各界聞該隊奉令出發赴車站送行者約數百人現駐九江府縣文廟内及大校廠一帶本擬繼續出發惟因發生前事是以遲遲不行須俟齊軍長返省覆命後方能拔隊也近又聞李督以張逆兵敗復辟取消魯皖一帶辮兵投誠繳鎗者亦復不少無勞大軍痛剿之必要刻下北伐各軍會合金陵者一師有餘足供驅使本省北伐第二支隊暫以九江爲駐紮地點保衞地方一俟奉到馮代總統命令後再行開拔至第六師第十一旅二十一二兩團及其砲馬工輜各營日前本有出發消息近亦將視第二支隊之行動爲轉移矣 
　　贛省議會議長任壽祺前因逆燄方張本省出兵討賊曾商陳督軍擬即日召集會議爲官廳後援近聞此項召集手續僅由該會發出函電官廳則未發出正式公文故至今尚未有人來省報到者並聞督軍之意以現時逆賊不久就殲本省出兵之舉亦可暫緩進行即該會開會一層亦可毋庸亟亟惟任議長之意則以爲國事雖不日可望寗靜而本省六年度預算案等亟須辦竣故仍擬促各議員來省定期開會也 
[浙省實行戒嚴之佈置]  
　　杭垣宣布戒嚴各情已誌昨報所有取締民間規約九條當經貼示通衢其文武各機關應盡職守之事務則由督署規定二十餘條印釘成册昨（十八）已通令分給各屬一體遵照全省戒嚴總司令官即由督軍主任並不另委先是戒嚴未宣布時軍政兩界曾連日在軍署會議司法方面高等審檢經陶二廳長亦俱列席聞一切手續均仍照舊對於司法問題並不停滯所有民刑事訴訟仍歸法院受理惟匪盜亂黨概歸軍法課訊辦並不另組軍政執法處僅擬添委軍法課員二人自戒嚴令頒布之後駐太平門巡邏警察隊管轄區域内如雙蕩兒頭忠正巷毛兒弄新開河等一帶地方與省公署財政廳警務處錢塘道尹署俱相近咫尺該隊隊長朱直旌昨已規定日夜巡邏夜間十二鐘後親出協同一棚巡長李如玉率隊巡邏至天明五時回隊日間派一等巡長張紹宗二等巡長黄潤生俞光明等帶同落班巡士輪流梭巡自昨日起一律實行至於外縣各屬聞亦同日戒嚴並經楊督軍委顧鎭守使乃斌爲台州戒嚴司令官第三旅旅長葉煥華爲寗波戒嚴司令官第六區警備隊統帶戴任爲温州戒嚴司令官第六團團長盛開第爲紹興戒嚴司令官又聞即以省城衞戍司令部充作戒嚴司令部督軍公署附近之城頭巷馬弄及佑聖觀巷梅花碑一帶並其他軍隊駐紥處所自本月十七號夜間十二時後概以兵士站崗又各區警崗於即晚上起鎗上一律加刀以示嚴肅又以火車輪船轉運客商人類最易混雜故於昨日（十八）上午起杭州城站南星站艮山站及江干拱宸橋輪埠遇有火車到站輪船抵埠一律實行檢查凡旅客携帶行李認爲形跡可疑者均須開鎖檢視有無夾帶危險物品尚擬設置女檢查以便稽查女客又鳳山候潮各門爲來往行人最多之處昨亦施行檢查矣又自戒嚴令實行夜間十二時後無論何人不准行走街巿惟城站新劇院新巿場鳳舞台向來每夜必須十二時後演畢現因戒嚴改早時刻由警署通知即日起下午五時平開演至十一時左右完畢免觀客行走不便云 
[杭州快信]  
　　江寧捕獲之剌趙嫌疑犯陳鳳昌曾充馬隊隊長昨引渡來杭 
　　松江何司令官來杭協商江浙聯防事宜並弔唁趙参謀長昨已公畢辭行回防 
　　齊省長昨召集政務財政沈張兩廳長警務夏處長錢塘王道尹杭縣姚知事暨本署全體課長課員於下午二時在署開臨時會議至五鐘餘始散會 
　　警備隊七月份經費九萬零九百餘元省公署昨飭財政廳趕速籌劃撥解俾得提前放給各區 
　　司法部前據茶商方達甫電控高審廳推事劉廷鼐違法濫押查無其事經廳長昨已電復並飭地檢廳依法起訴誣告罪 
　　台屬臨海知事汪瑩電省請兵已飭駐海門陸軍二師五團第七連到縣塡駐報告地方安靖 
　　鹽運使丁役傅毓豐隨從出巡時得賄招摇被報揭載胡運使已飭紹屬各場分别查明復奪 
地方通信 
[蘇州]  
　　軍事雜聞駐蘇陸軍第二師第四旅第七團團長張星喬另有差委遺缺經齊兼督派委一等副官董濟川（號韻松）升充董已於日昨來蘇接事駐南通第三旅旅長張亞威奉命開調回蘇張旅長已飭令所部整理行裝即日開拔起行外特先乘輪來蘇謁見朱兼師長面陳一切蘇垣軍警各機關奉齊領督軍令略謂駐揚辮子兵已於日前携帶鎗械離揚誠恐改易服裝潛赴各處仰各該長官如遇逃散定武軍過境時應即截留以免沿途滋擾云云各機關已通令所屬遵照矣 
　　省委調查廳長案　省議會前據吳縣公民蔣廷章等請願查辦蘇州警察廳長崔鳳舞溺職殃民一案由議會咨請省長派員澈查即經齊省長派委縣知事趙汝梅調查復辦趙君於前日由寧來蘇假寓閶門馬路惠中旅館聞趙君到蘇後先至蘇常道尹處調查此案原卷然後至警廳公署經崔廳長傳集原案内牽涉之警界人員至署由趙委員逐層盤問其幽蘭巷賭案梅家橋捉烟案均有案卷可查查畢後趙委員又至夏湖橋宋紳銘勳處會晤詢問此案細情後又至縣知事公署調查案卷晚間崔廳長邀請趙君晚餐並當場聲明捐欵均有存根可查云云現趙已邀同請願公呈列名之蔣彭二君帮同調查騾轎車妓各項捐欵確數一俟查竣即行返甯復命 
[松江]  
　　屠宰稅少收六日　松江全縣屠宰稅係由楊文石包辦每年計繳洋一萬四千元近因肉商於陰曆六月初一日起循例禁屠六日内所有稅欵自不能責令肉商賠繳而在縣署則以係屬包辦不能於一萬四千元内扣除若干故爲此猪捐董事之楊文石祇能暗虧此六日内之捐欵矣 
　　兜剿帮匪　巢湖帮匪首領李老窩子等近被浙江水警率隊痛剿業已竄匿江蘇邊境在青浦縣珠家閣附近之殿山湖内經蘇州水警第二廳趙廳長訪悉即飭駐青之水警第一專署第二分署長沈致祥速帶師船就近痛剿當經沈君挑選巡士一百餘名備足鎗砲子彈親自乘坐雲青淺水兵艦拖帶師船八艘於十八日上午駛往兜剿是日下午又據該分署消息知沈分署長開往澱山湖内即遇梟匪開火痛撃矣 
　　定期集議惜漕　借漕一事縣署决擬照上届成案辦理一面出示佈告一面即令二十四巿鄉自治委員分頭勸借惟擬先行召集各該鄉自治員等集議同意後然後實行兹錄縣長致各鄉董函稿如下（上略）息借本年冬漕一事疊奉上峯電催並委員范君駐縣催促甚急亟應查照上届成案辦理除另備公牘奉佈外兹定期陽曆七月二十四日邀集各鄉紳董在敝署會議籌商以利進行届時務請執事於午後一句鐘惠臨與議俾叨雅教 
[無錫]  
　　最近之兩鉅案　近年無錫社會踵事奢靡摹仿海上繁華色色俱備時有小上海之目因此生計艱難痞匪麕集以致擄人勒贖匿名索欵抛擲炸彈攔路搶刦之事亦時有所聞后陽坊前鎭元聚政繭行被匪徒以送信爲名招引同類刦去鉅欵報縣請緝拘獲盜匪所坐汽船之駕駛葉萬生阿三阿榮及嫌疑犯韓傑張得林嚴維江逐一解縣收押在案已二誌本報兹聞嫌疑犯韓張二人訊問多次尚無確情至嚴維江曾在滬寗鐵路充任查票司事上年因事斥退嚴以生機甚穹即代販賣烟土團内之周某朱某等担任自　購運烟土來錫每次得酬金數十元以爲餬口所以前日嚴於下車時在大洋橋下被法警逮捕手中尚挾有由滬私運來之烟土一大包價值千餘元也嚴於被逮後由孫審判員鞫訊一次除承認販土外不認與元聚盜案及新世界炸彈案有關而孫承判員於晚間十二時再行密訊許其超豁嚴始微露於此次盜刦略爲知情由案中某甲酬洋數十元而不允認爲贓私惟峙嚴之妻某氏曾畢業於某學校英文甚精聞警駛極即延某大律師代缮禀稿詣縣投遞希圖歸販土案辦理縣署當然不予批准惟不知因何忽將嚴維江格外優待碑日晚間交由警士看守於優待室中以署内駐有警備隊署中大門有警士通宵站崗輪流值夜楊知事之意以爲萬無疏虞不料該犯竟於夜間偷出署門逃逸及黎明發覺亟往該犯宅中搜捕則其妻某氏亦已走避無着一若事前預爲商定者暢知事聞信驚駭萬狀立即四出偵查已查無蹤跡至於此案尚有嫌疑犯季某等則仍未見緝到也　新世界旅社自前次疊接恫嚇信函與僞飾炸彈之洋鐵罐後上月　於屋頂花園並經一度眞炸彈之爆發雖經縣署飭緝迄未破獲兹悉該社於十七日又接署名李漢臣張俠者由滬寄來恫嚇函一封該社經理即將此函鈔送縣署函内稱告偕五千元如欵不足亦可預兌若干務求三日内明白答覆否則五日後敝處即派人往貴處恐將來損失不止五千元云云未知楊知事如何辦理也 
[揚州]  
　　司長履新消息　兩淮鹽運使一職已明令張季煜繼任按張字子偉湖北咸寗人現充省署諮議長與江都知事周光熊最稱莫逆前已派員來揚與代理張司長接洽一切聞定於本月二十三日蒞揚接篆　又聞防守司令張旅長於昨日赴甯面禀要公聞孫爲鹽務及調防兩事 
　　商會提議借欵　江都周知事以奉省令籌欵急濟省需特曾商商會以冬漕作抵籌借一萬四千元該會總理周榖人即於昨日召集各商董討論此事僉謂營業凋敝實難擔負况前曾籌過軍餉故此次磋議多時未得結果又城外徐公祠（即徐寳山）曾由袁氏撥欵一萬元興工建築工竣後不敷尚鉅擬向各商攤認若干以資挹注亦於昨日提議共認一千元（典商二百錢業三百其餘各大業分認）已略决定矣 
　　提倡不吸捲烟　本邑現有人發起不吸捲烟會其章程係遵上海總會辦法已設幹事支會於賢良街現有某君等廣爲提倡入會 
[江北]  
　　江北軍事譚　此間傳聞徐屬窰灣鎭昨日亦被辮兵搶掠新任淮揚鎭守使馬玉仁訂於七月十七日晨八時接篆劉詢送印委員劉副官尚未離浦現寓空心街西域館内至淮揚道尹左杕周由省撤任說此間官廳尚未徵實　此間又傳軍署將任第十九師師長楊春普爲海州鎭守使即日率隊馳往平亂　旅司令派隊兩連縣公署派警備隊一排馳赴張家圩一帶會剿土匪匪首王西毛趙圈膀衞六等聞風分竄老子山泗陽黄家圩　淮陰縣公署以高梁密茂伏莽滋多定於舊曆六月初一日起舉辦夏防適用十家連坐罰以三個月爲限已分飭各保衞團總遵行　昨日縣署鎗斃焚刧擄贖之盜匪耿雲龍陸如桐趙二縣金標胡從義等五人　江北匪風甚熾商務頗受影響商會會長王文藻電請馮代總統齊兼督軍迅予維持　清江河北岸西圩外保衞團總丁啓棠呈請淮陰縣公署發給鎗枝以資防守已照准由警備隊撥交十枝應用 
雜評一 
[政黨内閣（一子）]  
　　據外電進步黨决議贊助段總理以組織純粹政黨内閣爲政策嗚呼今日而言此得毋嫌於過早耶夫所謂政黨内閣云者非僅懸一招牌之謂也必先經歷無數之艱辛焉必先培養深固之根本焉政黨有力而後政黨之内閣乃有力故其間必具之條件一須有善良之政黨以爲基礎今日政黨之模型且未具試問内閣之根據何在也一須有有勢力之議院以供運用今日議院之名目且不存試問政黨之助力烏在也無此二要素而僅以三數政客乘時得勢接近政權遂囂囂然曰政黨内閣有不失敗者耶 
　　在共和政治之國誠宜以議院多數黨執掌政權爲較良然而今日黨派糾紛議院解散既無多數少數之可言他日議院即復活又安能料其孰優而孰劣是則所謂政黨内閣者特一時快心之論耳政黨云乎哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍隊防範遣散辮兵之滋擾]  
　　步兵三十八團團長馬鴻烈以京城大局已定秩序安寗惟張逆辮兵雖已遣散恐其潛竄商埠繁盛之區勾結土匪滋擾刦掠防範自應愼密查本埠華界地方遼闊夜間防查尤宜注意故於前日爲始通令所部三營每夜輪派士兵一連荷鎗實彈由營由發馳往華界各處澈夜梭巡並飭二區警署余炳文代借老西門内之關帝廟餘屋二間以備梭巡士兵於每夜遊巡時作爲休息之所 
[檢查車站旅客]  
　　駐滬京畿憲兵營張營長内邇來杭垣謡言甚盛業已宣布戒嚴而本埠南北兩火車站皆爲旅客赴杭要點誠恐有人携帶禁品赴杭自應將旅客所携包裹等件從事檢查故於前日飭令第一連連長吳金亭督令憲兵自昨日爲始面南車站檢查又飭第二連連長朱玉軫親率憲兵於昨日起在北車站檢查惟飭各憲兵於施行檢查時對於乘客不得苛擾以碍旅行 
[法租界取締私行集議]  
　　法巡捕房施總巡以近來中國北京政局尚本平靖捕房有保護治安之責故對於本界居留之華人無論何種團體集合開會應加取締曾經諭飭中西包探實行偵察善爲勸阻而住居法界之各省旅滬黨人時有集議之舉故特選派包探數名專在寳昌路白爾路霞飛路貝勒路一帶往來梭巡如查有私行集議人數在六人以上者即行禁阻並須將所議何事隨時報告以憑核辦 
[各團體赴甯代表業已就道]  
　　旅滬民黨各團體日前在護國軍後援會開會集議公舉代表錢剛王開疆二人赴寗晋謁馮代總統請示解决時事兩誌本報兹悉所推代表錢王二君已於昨日乘坐滬寗火車往而陳一切矣 
[警察嚴防盜匪]  
　　淞滬警察廳長徐國樑因近日盜案迭出自應從嚴防範除通飭各區於商務繁盛區域加派崗警站防外並令各區署於境内典當槽坊銀樓等各大店門首加派崗警一名若有後門者派二名嚴行防範各分區署均遵於昨日起分别加派站防矣 
[軍警自置輪船須報部備案]  
　　松滬護軍使署昨接陸軍部令云本部會同内務交通兩部暨稅務處擬定軍警用輪船暫行簡章十二條當經呈奉批令照准通行遵照辦理在案現查該簡章第三條内稱凡軍警用自置輪船應報由本部暨内務部後轉咨交通部查核備案是各省各特别區域關於軍警用輪船自應查照該簡章第三條之規定隨時報部以憑查核當此戒嚴期内尤希注意除分别咨行外爲此令行轉飭遵辦並仰具復爲要 
[陳鳳昌就獲後之消息]  
　　浙督軍署趙参謀長被剌殞命後曾由寗省警廳偵緝隊弋獲兇手陳鳳昌一名已電告駐滬軍署業誌昨　兹聞陳鳳昌於獲案後在寗已供認行剌不諱故由警廳長王桂林派撥隊長一員衞隊士四名將陳押乘夜車於十七號七時抵滬即在梵皇渡站換乘早班快車起解赴杭當爲滬軍署所派隨車偵探所見昨將陳鳳昌由寗解滬換車解歸浙省情形報告軍署查照矣 
　　又一訪函云浙江督軍公署参謀長趙禪被人在途行剌後前日由寗垣省警廳偵緝隊緝獲兇犯陳鳳昌一名禀解到廳即晚派隊送登滬甯車到滬轉乘滬杭車押解到杭即發交軍署軍法處嚴訊在案昨日午後據由杭來滬之軍界某君述稱陳並非兇手乃係誤拘陳曾跟隨趙聯璜多年此次隨浙因無位置故由趙函致省警廳長夏超推薦夏已允許而未派定差務故趙囑伊在家教讀伊女出事後經偵探等赴趙宅中調查餘均在宅惟陳不在守至晚間亦不見返遂以爲可疑後經訪查始悉其乘滬杭車而去於是稽查員偵探等紛紛出發注意滬地及寧垣追蹤偵緝嗣果在寗城拘獲解回軍署提出密訊陳極口稱冤經軍法長詢其何以逃避據供我與趙参謀長交情頗厚深受彼提拔驟聞兇信後急欲報知封翁故急急趕登火車至滬詎封翁往寗是以轉坐火車至寗報告不料人未見面即被拘捕云云問官以一面之言難以憑信後悉趙参謀長乘坐之黄包車夫仍劉警廳遂用電話傳至令其辨認當據該車夫稱是日兇徒年紀尚還輕些且無鬍子（據云陳已有鬚）未便誣指軍法長再三駁詰無異仍判將陳還押車夫退去候派員偵查陳究竟有無關係再行訊核現該車夫由警廳每日給予小洋五角留在廳中以便獲到眞正兇犯時當堂指認浙軍署所派偵緝員等初聞兇手已獲紛紛返杭迨得悉此信於昨午仍陸續來滬或駐申地或赴他埠上緊追緝矣 
[棉紗與大連豆價格驟漲]  
　　我國各紗廠所出之紗向銷四川及長江一帶暨天津青島營口厦門等埠尚未能推銷於國外乃今春迄今北京多故謡言不絶致本國各埠商業均受絶大影響棉紗銷場因此阻滯而駐滬日商湯淺鈴木安部等三行自四月中旬起逐日在紗業公會及紗廠收買二十支十六支之本廠紗不下六七萬包其中現貨期貨者有以致十六支價每包漲至一百五十餘兩（上月下旬之巿價）自本星期一迄今祇有三四天遠期貨每包又驟漲銀三十兩左右聞亦係日商江商與伊籘二行放價廣收之故現二十支水月（期貨）大包昨開二百零五兩十六支一百九十兩十支印度紗向售八十七兩者今亦隨本廠漲至一百三十二兩然除日商廣購之外我國各埠客帮均不敢顧問據業此者此次棉紗價之奇漲實駭人聽聞况紗價如此昂貴而土布廠布之價反跌尚無銷路雖老於經商者亦無從索解此理云 
大連豆一項近年以來滬上頗爲暢銷是以價值頻增近一星期間每石價忽驟漲洋一元一角（向售四元七角今則漲至五元八角）且無現貨緣日商在産地搜羅殆盡而滬南各豆麥行不知底藴既無現貨可售紛紛抛出期貨數十萬石之多均係日商購進目下交貨期限已届日商皆携銀往出詎料大連豆竟無一包到埠蓋産地均爲日商購罄也近日滬地各豆麥行恐慌異常該業董張樂君正在設法維持磋商對付方法不知如何解决也 
[近數日内之來往現銀]  
　　調查本星期内本埠與各埠來往銀洋總數計十六日滙豐銀行由東洋公司輪船裝來金山大條銀八百六十四條又麥加利銀行來大條三百二十六條中國銀行裝赴漢口洋十萬元十八號客帮由大連來銀七萬兩又漢口來銀五萬兩又天津來銀十萬兩又烟台來洋七萬元東方銀行裝往安南銀二十萬兩廣帮裝往香港洋十萬元十九號中國銀行由杭州來洋五萬元道勝銀行裝往俄國寳銀九十六萬兩 
[總商會議决案]  
　　上海總商會第十三期常會議决案錄下 
　　（一）江蘇印花稅分處請籌解稅欵案案准上海縣知事公署函奉江蘇印花稅分處電開現在時局多事本省財政機關聯合一氣設法維持本處成立未久稅收甚絀上海南北商會前領稅票三萬元萬隔半年賣出不少未據解到令仰該知事迅催兩商會籌解數千元以濟要需等因查本會所領稅票二萬元至今僅售脫三百餘元應如何辦法請公議公决本會與南會查驗各業現存之稅票尚有四萬餘元存積既多銷行自滯如欲籌解數千元如何能辦函請縣公署照復印花稅分處 
　　（二）美國莫更斯經售代辦處請開示各貨商號案　案准該代辦處來函請轉致各會員將製造各品之商號及有勢之銀行一併見示等因貨品照例如下美國近時進口所需者爲獸皮及牛皮以銷牛皮片爲尤山羊棉羊兔及野兔之皮　化學用品　膠之原料　膠　橡皮樹膠　木油　澱粉　染料　續畫顔料　猪毛　公議此係美商欲與華商直接貿易之意所以云有勢之銀行一併見示等語應正式函致出口公會上開各項製造貨品有何號能擔任與美國直接貿易請開示牌號並詳叙貨物出口如何情形以便轉答美商但所開示之牌號須得該號允許及出口公會能信任介紹者爲限 
[李文卿家後門首之炸聲]  
　　法新租界白爾路四百十六號門牌開設古董店之李文卿家前屢有人投信恐嚇索借欵項李悉置之不　前夜二時半李後門首堦沿石上忽有巨聲轟發不知從何而來既未傷人亦未損物李即據情投報嵩山路捕房經捕頭着各包探偵查再核 
　　又一訪函云巨商文源齋古董店主李文卿住居法新租界白　爾路鴻儀里口四百十六號門牌於去年冬間曾接匪徒徒遞來恐嚇信内有借洋五千元不允須繳烈手段對付等語報經捕房飭緝在案距前晚二點四十五分鐘時有人持馬口鐵筒炸彈一枚至貝勒路地方李之住宅後門抛擲炸聲甚大左右鄰居均從夢中驚醒咸往看視匪已遠颺當即投報嵩山路捕房捕頭立飭包探劉有法前往察看檢得該彈壳一片惟炸力甚微並未損傷牆壁遂據情禀復捕頭昨晨施總巡率同西探目石維也親往察勘一週即回捕房傳諭通班各探捕嚴緝抛擲之人到案訊辦 
[五誌夏粹芳之舊案重提]  
　　商務館前總理夏粹芳被害案内之指使人周棲雲（即李海秋）由推獲解公共公廨迭經訊供判押候復訊各情屢紀本報前日午後由廨繼續研訊先由周之代表哈華托律師上堂譯稱被告係民黨份子黨員雖良莠不齊而被告具有政治思想數年來爲國事奔走頗具熱心至西探朋山往傳時被告改名李海秋因不知案情恐係政治關係政府搜羅黨人滬上偵探密佈之故且傳單似有牽涉伊父之處被告欲保護乃父安全是以改名遮人耳目總之被告於西曆一千九百十三年間赴日本距離東京四十餘里之豪粹學堂肄業至十四年夏間來滬回滬後恐黨事牽累家屬迄已二年從未回家一次亦未與乃父會面現有見證在堂可以證明云云堂上命被告周棲雲上堂由哈律師詰據供稱二次革命後政府搜捕黨人甚嚴各處均有暗探如與黨事稍有關係者終難幸免因之易名至於夏粹芳被害我雖略知並不詳細與夏素不相識不知其住處並無仇隙王慶瑞雖然相識並不親密因彼時爲國事奔走與彼會過而滬上素爲黨人會集之處王之狀况現已記憶不清即使相識斷無留其住宿與陳其美相識約有十年之久捕房抄獲之統一黨憑證我係國民黨因政府反對經友人介紹入統一黨會至陳其美所給護照係友人曾爲都督府科員周仲生之物至呈案之新聞紙數條非我所有供至此復由捕房代表牛門律師向周盤詰至鐘鳴五下經關讞員商之英卓副領事宣諭退庭判被告仍帶回捕房候再訂期復訊 
[引渡搶刦無錫繭行之匪徒]  
　　湖南人劉宗宇近因糾黨在無錫南門外搶刦元聚繭行内現洋二千零八十元小洋四百八十角分贓逃匿滬北公共租界福州路蘇台旅館内經該繭行主倪大成控經無錫縣知事派警偵悉劉居滬地於前日備文派警來滬報請總巡捕房加派中西包探協往將劉緝獲昨晨押解公共公廨請究經王崧生襄讞會同美博副領事預審明晣判交來警吳正榮帶回歸案訊辦 
[護國軍後援會之通告]  
　　護國軍後援會爲總統及優待條件致各省通告云（銜略）比者盛傳徐世昌有被選舉爲總統之說證以外電及各方觀察此說不爲無因要之所謂被選舉云者選舉機關屬於何處選舉權之行使者在法應屬何人夫共和何辜於武人乃必欲根本推翻自甘牛馬國法淪亡網紀廢弛大亂之興即在目前該陰謀家武人輩直可直截了當曰擁徐世昌即位而已又何必多費周折哉夫徐本一卑鄙齷齪之夫三朝元老兩度帝孽既不明政法爲何物復不知立憲爲何解秩序稍定國人方欲與裁判跡其嗾使張逆顚復國體搆成内亂犯罪自宜束身歸罪靜候宣判乃竟　然無恥覬覦元首國人雖懦豈能戴此逆賊牙諸公坐擁雄歸熱心愛國於此必能有所表示消患未然誓不使妖孽再現諸華之擾亂無有已時至此次復辟逆謀雖肇禍者爲張康諸人而蛛絲馬跡黑幕中指使者固屬實繁有徒欲謂清庭不表願意吾民尤不能信若事成則不成問題事敗則託言被脅欺人欺己夫誰信之既經通謀叛國自當先奪其優待之利益靜候裁判查約法第六條中華民國人民在法律亦一體平等約法拘束五族自不能因溥儀一人而破壞之此在法律上當然失其優待者一吾等竭其汗血之資日供僞廷濫行消費以權利義務爲對待之詞使四族負供獻之義務獨彼一族安然坐享不當之利益優此薄彼試問將何辭以解此在情勢上當然無優待之必要者二藉曰有清德澤綿厚辛亥之際贊助共和翩然頒禪讓之詔不知頌清德者實一二遺老之言嘉興揚州之惨毒怨氣猶存黨禍文獄之虐殺罄竹難書迨降及季葉政出親貴專制益烈夫立憲尤遲廻觀望則共和又豈其眞意贊助乎漢陽之役彰彰在人耳目既見舉國鼎沸彼滿虜爲保持種族之計乃有降服之舉謂爲贊助共和誰能信歟况考之史乘既畀以虞賓之禮從無有納貢之例此徵之歷史上當然失其優待之根據者三四海困窮民生凋敝量入爲出時虞勿繪必欲剜肉補瘡養此附疽借外債塡其無底之溝壑剥民脂養其一姓之私人以四萬萬人不同認之支出强欲令吾民負擔英法前車可爲殷鑒此主政治上不能承任優待者四寰球交通競存斯烈坐食山空依賴可危飽食終日游手堪憂小人閒居君子不取使吾人長此養養之累其事尤小行見滿入蒙天演淘汰之惨其害實大此在時代上認優待爲不可者五世界政治上趨勢均由不平等而趨於平等詳言之共和政體絶不容有階級制度存於其間今便滿人獨稱帝號高拱受祿名曰優待條件實則皇室經費之變稱不啻大地主制復見於中夏此等非驢非馬之國體既貽笑柄於世界猶背共和之精神此優待條件認爲與國體不能相容者六夫君子之愛人也以德吾民平日雖竭脂膏豢養滿傖以致其飽食終日無所用心嚴刻言之復辟之禍實吾民養成之耳此優待條件在治安上認爲無存在之必要者七此次巨禍雖已消滅羣情憤激之餘必欲殺滅滿族戮溥儀以爲快若戰之餘不將其優待條件立予剥奪實無以服海内之心持事理之平此於調停息事上認爲必除其優待資格者八有此八端則優待條件之剥奪誠爲刻不容緩之要素證諸衆意之所向情理之公平實爲辦理善後之一大問題諸公皆手握實力主張或可較其他效力爲强務望一致主張速請政府飭下財政部立予停止支付一面再行取銷其帝號翼之於幽囚或流之於荒島俾帝號不再發生内亂庶可早息國基奠定萬姓始安全國同胞不勝馨香祝禱者也攄忱上逹即乞惠復特此通告 
[粤人公宴程璧光]  
　　昨日廣肇公所潮州會館嘉應同鄉會大埔同鄉會暨旅滬全體粤僑等在寗波路廣肇公所公宴前海軍總長程玉堂至五時許唐少川温欽甫陳可良唐翹卿梁綸卿曾明村黄少岩柳傑士温佐才謝藴珊李亮星蕭韻珊等百餘人先後蒞止未幾程君亦應邀赴會經各團體同人延入客廳略叙寒暄畢已届七時遂設盛筵於正廳中即相邀入座一時觥籌交錯賓主盡歡餐畢復由同人偕程君赴樓上廣東俱樂部游覽一周程君以其布置周洽所訂章程頗爲完善遂願加入發起人之列襄助進行散會時已十下餘鐘矣 
[毆辱教員案函請公决辦法]  
　　淞滬警察廳長徐國樑毆辱教員一事致動教育界公憤尚不知如何解决兹又由教育界樊書瑞等十四人致縣教育會函云懷疚季英會長先生大鑒敬啓者巿立時化學校教員張海雲君以傭婦口角細故被徐警長毆辱一節諒早洞悉書瑞等以徐警長大肆威權蹂躪斯文教育界自聞此信莫不憤恨塡膺引爲奇恥大辱我會長爲教育界領袖對於斯事定有以平服人心不致漠然置之惟迄已多日尚未見有何種表示倘緘默無言不與理論我教 
 
 
 

Page 11

 
 
育界同人凡在徐警長治下者將人人自危矣應請速集全體會員開會討論公决相當對付辦法以維法紀而保人權無任企幸並希見復樊書瑞朱瑞基樊耆文曹鴻俞逹馬錦陸福基張鵬黄圭金潤章周祝封曹浩甘紀蘭唐透清公啓 
[米商函請澈查卡員勒稅]  
　　上海稅務總公所高所長近接米業商董函略謂米石出省一事曾奉省令禁運在案所有運米來滬之船隻均以分運單在沿途各卡照驗放行不料前日忽有閘北某米行報稱該行由錫金等處裝運來滬之某米船户經過周太僕廟由該卡主任指爲外省運來之秈米勒令照繳半稅經該船户再三聲請終無效力遂繳納半稅洋數元始允放行等語但米糧關係民食豈容勒稅留難况乎本省之米在本省運載何用重繳半稅名義多所枝節若不設法維持恐將來在在可慮應請迅行澈查務求持平辦理以恤商艱等情高所長接函後因事關徵稅問題立即派員詳細調查一面令該卡主任切實呈復以明眞相 
[各學校消息彙誌]  
　　愛羣女校　城内蓬萊路愛君女學校前日舉行暑假休業式及高初兩等畢業式下午三時開會先由校長袁希澔女士報告次道視學余芷江頒給奬憑次沈知事代表李頌唐縣視學朱伯華校董嚴濬宣先後致訓詞復由男女來賓王章孚君胡彬夏女士相繼演說計高等科畢業者三人艾振寰孫祖英沈葆珺初等科畢業者二十六人楊浣薇歸瑞貞深書舲程德賢林啓賢陳惪瑾秦嶺棣華義雲許馥珍錢雲錦張松　張桂芳陸慧雲陶鴻儀劉寳劉多葉秀娥葉敬文吳洪寳傅秀寳蘇蕙芳邵晋翰王佩芝陸月珍周淑娟蔡爾梅 
　　競雄女學　白克路競雄女學開辦六載歷年冬夏期内舉行商初等畢業七次成效卓著校長徐自華君於去年下學期添設師範科其預科一班至今年暑假舉行畢業考試計畢業者葉瑋陳亭利汪又傑嚴斯馨余松筠五人 
　　豆米業商校　大東門豆米業私立乙種商業學校創辦已十餘年自分設課堂於邑廟豫園萃秀堂後學務尤形發逹去年曾得教育部頒給茂育君生四字匾額以示奬勸繼經該業董事張樂君袁祝三顧馨一等又籌措經費隨時督率提倡於是該校組織日益完備兹届第四届學生修業期滿由桑校長函請上海縣知事轉呈江蘇齊省長批准特於昨晨在校舉行畢業式開會後分别給發奬憑兹將畢業各生姓氏錄下左炳源何星武袁懋坊施景良閭邱新伯張浩鈞 
　　崇正小學　大南門外送子庵舊址巿立崇正初等小學昨日舉行暑假及第六届畢業式計畢業男生部丁根寳等二十九人女生部衞桂員等十二人上午十時振鈴開會（一）報告校史（二）諸生行敬禮（三）校長教員致訓勉詞（四）唱校歌（五）畢業歌（六）畢業生與同學行辭别禮（七）師長勉學詞（八）分奬成績單（九）授畢業證書（十）畢業生男女部分别攝影散會是校爲曹肅雲主任收授諸生以貧家子女居多不收學費下學期定陽曆八月三十日開學 
　　圖畫美術學院　西門外圖畫美術學院於暑假休業後仍由該院長張聿光劉海粟二君開補習科以每日上午八時至十時爲教授時間教課由該院第二學級主任教員王濟遠擔任鉛筆畫水彩畫油畫均用寫生畫法教授尤注意來學者程度之深淺務使按步就班聞已於本月十五號開課日來報名入學者尚絡繹不絶云 
　　時化小學　淘沙場巿立時化小學校於昨日舉行暑假休業式並商業補習科及國民科畢業式計商業科畢業者爲陳鼎益湯炳元夏永福汪潤生俞文龍王松泉張雷元等七人國民科畢業者爲朱榮福等二十人先集禮堂行禮繼各職員訓辭攝影而散聞該校下學期定八月二十七日開學尚擬添招國民科一年級新生一班云 
　　同義女校　法租界打鐵浜中華女子同義義務學校定陽頣七月二十一日舉行暑假休業禮及初小畢業式聞届時滬海道尹江蘇交涉員上海縣知事皆將蒞校考察課程監授證書而馮總統浙督軍亦將派代表來校参觀成績云 
[科學社贈送生物學雜誌]  
　　上海靜安寺路五十一號中國科學社通告各學校云敬啓者本社以提倡中國科學爲職志棉力所見罔不盡力兹有美國惠斯特生物學會應本社之請願以該社所印行之五種雜誌寄贈吾國各學校并屬本社代爲介紹等語該五項雜誌開列如下 
　　（１）Joumal　of　Morphology. 
　　（2）The　Amerioan　Joumal　of　Anatomy 
　　（3）Journal　of　Neurology 
　　（４）Anatomical　Record 
　　（５）TheJournal　of　Experimintal　Zoology 
竊思此五項雜誌皆爲生物學中有名之作凡研究生物學動物學解剖學所不可少者今既承他人厚意此情似不可却素聞貴口注重斯學必樂得此以資研究即請將貴口英文住址於兩星期内寄下俾得彙齊寄駐無任盼禱專此奉佈敬請學安　中國科學社謹啓七月十八日 
[催編各巿鄉六年度預算]  
　　上海縣公欵公産經理處昨致各巿鄉經董函云逕啓者本處前以各巿鄉六年度預算迄未送齊先將縣地方費教育費預算編送在案昨奉縣公署函開接轉來函并六年度縣地方費教育費預算册兩本均經聆悉其巿鄉預算務希轉催各經董從速編送由遣處彙編送署以憑核辦幸勿稍稽爲盼等因奉此相應函逹貴經董查照迅將六年度預算編送爲荷 
[冷作工業會議漲價]  
　　本埠專做軋花刀等冷作工業因鐵價飛漲難以支撑昨日邀集南北各店主於下午一時在邑廟内開會共到一百餘人首由領袖顧壽生宣言自歐戰發生以來生鐵來貨缺乏巿價飛漲而買主方面難以增價自今春到今到鐵價格較前超過三倍尚無貨可購不但無利可獲且多虧耗現夥友又欲加工資實在不能支持故不得不邀集會議云云旋由公衆决定自即日起每把加洋一分以後憑鐵價漲落隨時增滅經大衆贊成又議定同業倘有不照規章私自賤售者查出邀集同業議罰 
[發票不貼印花之科罰]  
　　浦東爛泥渡松盛醬園出店張貴全昨日肩挑燒酒二譚經崗警查得發票上未貼印花將張帶至三區經解君略詰之下判令罰洋二元又收買小貨之孫紹喜昨日購得洋梅冬笋等物發票上亦漏貼印花爲崗警查出帶署判令罰洋二元 
[夫婦同意離婚]  
　　魏有林於上年十二月間投法公堂控稱髮妻李氏乘商人出門時私與族人魏道友姘識迨至商人回家妻已與道友逃逸並捲去衣飾銀洋甚巨後被商人將妻尋獲惟道友避匿無蹤求請訊究李氏供認與道友私姘不諱判押六個月期滿帶堂再核在案昨已期滿因又提訊魏有林投案聲稱妻子不守婦道後患堪虞求請斷離詰之李氏供丈夫既不願將我領回要求斷離婦人亦同意求請公斷中西官以雙方既然同意准予離婚遂判李氏開釋完案 
[梅家弄附近之命案]  
　　本邑西鄉梅家弄附近農民錢友生之子東金娶陳康氏之女爲室成婚後夫婦不甚和睦舊曆五月二十五日錢陳氏因事往親戚家回時已晚錢東金以妻不應私自出外向之訓斥陳氏與之力辯遂被東金扭住痛毆當經家人等上前勸散事後陳氏入室將頭髮盡根剪下至更深時潛出後户奔至河邊投河自盡當時因深夜無人知覺竟致溺斃直至前日氏尸始行浮起事爲尸母陳康氏得悉以伊女身死不明即向錢家理論當即將尸阻止棺殮錢友生父子知肇命案急央該處二十六保二十三圖地保梅仲文等出爲解勸希圖私和事爲該處地方警察第四區第一派出所訪悉立派長警前往將錢友生錢東金父子及梅仲文一併拘獲傳到尸母陳康氏於昨晨押送地方警察所景警佐領袖以事關命案着轉送地方廳騐究下午經檢察官提案預審一過判錢父子收押陳康氏退去候今日（初二日）乘火車下鄉相驗再行核辦 
　　又函云梅家弄西北錢家塘農民錢老生之子阿東娶妻徐氏完姻四年夫婦從未反目本月二十五日因本埠法租界掛燈徐氏私自來申觀看至二十六日回家被伊姑辱罵痛責並將髮髻剪去後該氏即於二十八日不知去向至二十九日晨該氏屍首浮起於就近河面現在該氏母家以該氏曾遭伊姑凌虐疑係身死落河訴知該處董保投漕河涇地方警察第二警區請爲驗究矣 
[紗廠工人被人戳斃]  
　　楊樹浦三新紗廠做工之清江人周廣才昨晚被同類某甲誘至附近空地上突出利刃戳傷要害倒地立時斃命事經該管捕房得悉立飭包探李和卿楊阿泉前往將屍舁送斐倫路驗屍所候報請公共公廨中西官相驗一面通飭中西包探跴緝兇手到案究辦 
[戳傷髮妻之押儆]  
　　張少慶前因無端將妻胡氏兇毆並將利刃戳傷手臂等處後經巡捕到來將張及胡氏一併帶入捕房飭將該氏送往醫院鹥治張解送法公堂訊判交保俟該氏傷愈再核在案昨日胡氏傷勢痊愈故又解廨請究張少慶供因妻子不守婦道並將民人所儲銀洋十四元竊去化用故一時憤恨將妻戳傷是實質之胡氏供婦人並無竊洋情事實由丈夫無端尋釁求請公斷中西讞員以張不應將妻戳傷判禁押十四天示儆 
[晏海樓上之械鬭]  
　　住居九畝地高墩路漆匠華采青之子阿寳娶段氏爲室近因該氏與乃翁同業之顧秉彝有暧昩情事爲伊翁等查悉將段氏送回蘇州一面糾合多人於昨午邀顧至老北門晏海樓吃茶評理一言不合兩相用武華所合黨羽用利刃將顧雙腿上連戳二刀而逸治巡警到來將華采青拘獲餘均四散該警將華顧拘送二區一分駐所轉送地方廳午後經檢察官驗得顧受傷屬實判送新普育堂醫治華采青收押候查拿在逃兇手到案再究 
[同室操戈]  
　　浦東洋涇鎭張家灣居民馬金林之子阿生於民國二年間（時已十五歲）被金林堂弟杏林用手鎗撃斃當時由金林投報地方廳派員驗明將杏林獲案訊押嗣有人在外和解經原告禀求銷案所以杏林得以釋出然對於金林一方面惡感未釋昨日午前金林與妻姜氏因細故口角不知如何觸動杏林之怒突出利刃將金林亂戳右頸項下被戳一刀肋下被戳三刀一時鮮血冒出入即暈倒金林之姪馬柳根上前救護左乳上及右手臂亦被戳傷迨馬姜氏趕來凶手早已遠颺遂將伊夫及柳根舁入臥房設法醫治聞所傷甚重恐有性命之虞該氏一面即報告該圖地保丁雲卿轉禀三區二分駐所警署立派長警將馬杏林拿獲當因案關重大立命將馬姜氏馬杏林丁雲卿函送地方廳下午經檢察官提案預審之下判馬杏林收押馬姜氏等退去候次日（即今日）下鄉詣該氏家檢險馬金林等傷勢再行核辦 
[夫婦反目之兇劇]  
　　住居楊樹浦路沈家灘一千零二十七號門牌之奉化人康娘子前日與妻陳氏口角起釁互毆當有聚集附近一千零二十號門牌東興園小茶館内之無賴多人帮康向氏尋仇致氏忿無可洩自將菜刀砍傷頭願（或云被康砍傷）頓時血流如注倒臥於地經巡街捕查見急將氏車送廣仁醫院請爲醫治一面歸禀捕頭飭探李和卿楊阿泉往將康及其妻弟陳樹才拘入捕房捕頭略詰一過諭飭押候查拿在逃之人務獲併究 
[爭奪攤基之兇劇]  
　　在南巿董家渡擺設草帽攤之劉阿毛近被朱三毛（混名馬夫三毛）侵佔攤基爭奪生意因此互相口角昨晨朱約集無賴多人將劉誘至王家碼頭某茶肆啜茗詎在途朱即拔刀戳傷劉之背部助際臂脅等處血流如注由警得悉追獲兇證連同傷者併解了分駐所飭送地方檢察廳驗明刀傷三處着將劉送往新普育堂醫治朱收押兇刀存案候再訊核 
[西洋人扭控傭婦]  
　　西洋人甘禮來現在南京下關開設影戲園其傭婦王阿金近與甘之汽車夫司筱弟私通偕逃來滬匿居閘北滿洲路養正里内前日被甘尋見將該婦扭控四區警署經姚警正質訊一過判甘領回了案 
[流氓搶攫烟膏之懲儆]  
　　流氓王阿寳王伯生陳小坤串將私賣烟膏之陳祺祥誘入山東路三百十九號門牌春江旅館内向之勒詐洋二百五十元不遂攫取陳所携值洋四十元之烟膏逃匿同安旅館十八號房間内被陳控請老閘捕房派令中西包探經將被告三人一併拘押昨解公共公廨請究經中西官研訊屬實判王阿寳押西牢三月陳與王伯生各押一月分别示儆 
[押店主違犯烟賭禁續誌]  
　　楊樹浦路八百三十六號門牌發逹押店主翁耀南因私售烟膏並暗設大成公司花會聽筒雇人四出誘賭歛錢被楊樹浦捕房中西包探查悉前往搜獲烟膏及花會證據連翁一併拘入捕房收押在案昨晨解送公共公廨請究先據中西包探上堂禀明前情並將烟膏二十七盒及花會賭票等呈案請察訊之翁延律師到堂辯稱所獲烟膏係一潮州人抵押花會賭票乃夥友與學徒等買來請爲明察經俞襄讞核供商之美柯副領事以翁私售烟膏兼設花會機關已由捕房證實未便推諉姑寛判罰洋五十元充公花會賭具燬去烟膏送海關銷燬 
[搶飾男女各押一月]  
　　無賴陳冬虎在途强攫孫桂生之金圈一只又尤順華攫取馮張氏頭上所戴之銀簪一支又婦人蔡顧氏强搶廖文奎所抱小孩手上之銀鐲一只均各圖逃被捕一併拘獲吊出原贓昨日併解法公堂請訊各原告投案甲訴被搶情形詰之陳等均供認搶物不諱中西官判陳等各犯各押一月示儆贓給各原告具領完案 
[控妻捲逃案註銷]  
　　樂萬順在公共公廨呈控伊妻張氏掷取值洋二百五十六元之現洋衣飾逃逸一案昨晨由廨傳訊原告延侯魯公律師上堂譯稱原告於前清光緒二十九年娶被告爲妻屢次逃逸尋回此次又捲取現洋衣飾潛逃請爲訊究訊之張氏供不承認中西官核供以原告所控屢逃尋回各節查中西律法並無專條會判將案註銷被告開釋 
[押候原告傷愈質訊]  
　　王九金控李阿三石松山將伊兇毆受傷等情昨由捕房將被告兩人一併拘解公共公廨請究原告延朱斯芾律師上堂聲稱原告傷勢甚重現在醫院醫治請爲展期研訊云云中西官得供判李石兩人押候原告傷愈於下禮拜四質訊 
[匪徒混用銅洋]  
　　匪徒席財生專以混用銅洋爲業箇中人名之曰　白前日向閘北恒豐路石金照所開之鹹貨店以購買雞蛋爲由施其故枝當被石察破扭控四區二分所轉解司法科判移地檢廳核辦 
[緝獲竊賊併誌]  
　　閘北偵緝隊士張福前日緝獲積竊劉三王永祥二名吊到贓物多起又四區三分所崗警前日查獲行竊江灣某姓家衣物之陳阿寳一名先後解送司法科押候訊辦 
[三竊賊各押三星期]  
　　陸仲明昨投法公堂控竊賊陸錫海錢瑞根顧春芳等三人乘民人出外之時潛入房内竊取衣服二大包而逸後爲民人得悉在後追捕至路口始由巡街捕到來帮同拘獲今解案下求請訊究詰之陸等均供認行竊不諱判各押三禮拜示儆贓給原告領去 
[限七天尋到車輛]  
　　楊方元昨投法公堂控稱於上月間由王阿四前來租去價值一百元之黄包車一輛詎王一去不返直至日前始將王尋見故此扭案請究詰之王阿四供由楊處租來後轉租與金某在城内失去後民人着金賠償詎金畏懼逃逸請求堂上准民人保出定能尋交到案中西官判王交一百元人銀並保限七天將車尋到再行核辦 
[淞滬警察廳批示三則]  
　　批李永泉呈　呈悉該商民所欠之欵直接雖爲包捐而間接實爲公欵案經訊明且據該商民自願具結存案何得又藉詞推諉希圖延宕即使果與張紫卿有何糾葛事屬私人交涉應照庭諭於本案結後另案正式起訴乃輒又來廳嘗試殊屬可恨仰即遵限尅日趕速措繳以清公項如再故違定干勒保押追不貸 
　　批徐維勤呈　據呈歇夥烏人發藉算賬爲名糾同母舅敲詐滋擾按諸違警罰法即屬妨害安寗倘該夥再有前項行爲可即鳴崗解辦所請備案之處應毋庸議 
　　批三聯鐵路轉運公司禀　禀悉查前據一區一分所單解嫌疑犯季連順一名迭經從嚴詰究堅稱錫箔三塊係在荒地拾得等語本廳以其年未及歲格外矜全當經决定拘留示禁在案據呈前情仰候令行該管警區及偵緝隊跴緝解辦可也 
[工巡捐局批示兩則]  
　　新閘橋渡船户馬子廉具禀工巡捐局聲明歸併渡船請加捐續辦昨經朱局長批示云禀悉該渡由石長春等歸併該户一人經辦既據來禀聲明並願加認捐欵應即准予續充仰自本年七月份起照現認捐欵每月十八元按月繳解並另具認保結狀聽候核給印諭以符手續其七月分以前所欠捐欵限即日掃數清解毋再延誤切切此批　又商人王萃田因組織戲園具禀工巡捐局請領執照昨亦由朱局長批示云禀悉該商擬在虹江路瑞樂里組織中華戲園開演粤劇應予照准仰即來局繳費領照遵照取締章程妥愼經理並逕禀警廳備案着即知照此批 
雜評二 
[處分清室問題（步陶）]  
　　處分清室爲今日聚訟之一問題後援會起而與各省相商榷意甚盛也然平情度理此事之起因乃由當局者先有一清室不與復辟之成見横互於胸臆而後處分清室乃成問題也吾人試回思復辟初起時一般有力者反對之電文不皆力爲清室開脫乎此即今日聚訟之引線也顧以事實言不有清室張勳何從而假惜既經復辟又何有所謂優待此本當然之唯一辦法原可不必多所擬議其必從而議之曰如何修改如何保存得勿以爲一張勳去而即爲根本剷除倘異日衆多張勳來勢必無所憑藉以厚惠吾民乎吾民懲前毖後安能終忍而不一言特手握重柄者成竹既已在胸恐言之亦徒付諸馬耳東風已耳 
　　嗚呼處分清室之結果何如我國人其安可不注視之哉 
 
 
 

Page 12

 
 
[萬國儲蓄會七月份第五十八次大奬號碼報告]  
本月第五十八次二千元儲蓄會開標共計全會三千三百七十號頭標第六百七十九號上海禮查旅館安狄克君得洋二千元弍標第一千四百十五號上海怡和洋行柏思寬君上海四川路一百十七號黃信夫君合得洋一千三百七十元三標第二千四百十七號上海自來水橋北首安慶里恒和蛋廠忠恕堂君合得洋一千元四標第二千七百二十四號天津張春甫君何次衡君周氏合得洋六百元五標第二千五百十一號天津法界廣吉祥唐壽之君得洋三百元六標第一千五百四十九號天津蘇君得洋三百元七標第一千一百二十二號天津黃妞君上海南市黃君寧波慶泰號合得洋二百元八標第四百二十九號上海史君得洋二百元九標第三千零五十七號天津李仲仙君得洋一百六十元十標第二百五十號刁津克利球君得洋五十六元　又一百五十元簡便儲蓄會頭標第七百二十六號上海台灣路八姚字仁君得洋一百五十元 
[浙江興業銀行爲中華書局押欵事廣告]  
按照民國六年五月十四日福州路河南路轉角中華書局與南京路四百七十六號浙江興業銀行雙方訂立契約由中華書局將靜安寺路一百九十二號廠内之全部鉛字銅模銅板鉛銻錫各料抵押與浙江興業銀行擔保契約内銀洋四萬元並利息爲此通告各界對於上述各擔保品不得再受抵押或購買及其他各種之授受如有發生此項情事槪作無效　浙江興業銀行代表高易律師啓 
[奉送實業講義六十種]  
時事日匪生計不易諸君得此六十種講義一目瞭然完全畢業如人造棉花造黃金造寳石造象牙漂白眞珠菓品造酒製糖煉古銅種冬菇製五色玻璃造洋漆洋燭救火藥水美容粉生髮香水提百花精香水香皂脫毛劑等所用的藥料及製造的器具到處都有數十元資本即能製造獲大利誠實業界前途發達無量如蒙函索附號金一元欵由郵滙寄上海法界八仙橋首安一弄寰球交通社收當日回件 
[立止腦漏丸]  
本局向在上海興壤街開設有年藥必揀選道地方須博考經驗精製立止腦漏一方早經海内馳名愈人無算精益求精專治腦漏虧症髓關不密無論男婦老幼新久未愈實因風寒濕熱蒸釀而成邪入肺腎内朦淸竅以致濁涕濕膩滋膏髓液循竅散流風藏失固久延大損精血耗散髓液頭暈如空耳鳴似聾背肩骨脊酸楚頭痛畏風目視少神乃敗症徐出甚則醫藥無功如不早治則成損途宜服此丸立見神效輕者一料除根雖十年五載老病三料斷根屢試屢驗永不再發每料洋一元　　上海東棋盤街五馬路廣濟祥又麥家圈萃秀里華泰和記藥房朱氏蘭臺藥局謹啓 
 
 

Page 13

 
 
   
 
 

Page 14

 
 
自由談 
泰西名人傳 
[莎士比亞傳] [  瘦鵑]  
　　莎士比亚W.Shakesqeaie者英國大戲曲家也以一千五百六十四年四月生於哀文河上之斯屈福Stratford.on.Avon父爲屠人且以販獸皮製手衣爲業氏幼入斯屈福之免費學校續於英文外得少習拉丁文字一千五百七十八年父業忽敗遂出校習爲屠人尋乃夤緣入一律師之門充司書焉一千五百八十二年娶田家女安痕海山惠Ann　Hathaway爲室得子女三越四年以偷獲忤某貴爵倉猝去斯屈福走倫敦爲賤役以餬口後此數年備嘗艱苦迨一千瑼百九十二年始投身入梨園而其最先之傑作曰「維納斯與安度尼」Venus　and　Adonis即於翌年出現逾年又成「羅克麗斯」Lucrecs一種二作均爲叙事詩頗傳誦於時於是社會中人亦有稍稍知莎士比亚名者吟詠之餘復從事於戲曲首編一劇曰「愛工之失墮」LovesLsbourstLost繼以「撃誤」The　Comedy　of　Lrrors「維龍那二士」The　Two　Qentleman　of　Verong「夏夜之夢」Ａ　Ｍidsummer　Nights　Dream諸劇名乃大噪其後復摭拾英右史事編「亨利六世」Henry　Ⅱ「利却特王三世」King　RiohardⅢ「利却特王二世」King　richard　Ⅲ「約翰王」King　Tohn等劇由是文名藉甚内達宫闈女王哀利沙白Queen　Eljzadetb召之入朝令演於紅氍毹上一曲甫終歎賞之聲騰六宫時則氏已戲曲致富得意歸故鄉購一巨厦以居名之曰新宅端居多暇文興益豪復爲「羅米歐與周立葉」Romeo　and　Juliet「威匿斯商人」The　Merohant　Of　Venice二種文情並茂一悲一喜稱二大名劇外此又有「如爾所好」Ａs　You　LikeIt「馴悍」The　Tamingof　The　Shrew「第十二夜」Twelfth　Night等皆爲著名喜劇所編諸劇率演之於格羅勃劇場Globe　Theatre刃勃拉克茀拉亞劇場Blaokfriare　Theatre中氏亦投資其中獲利頗厚一千六百零一年後專爲悲劇有「裘利斯西惹」Julius　cooar「哈姆萊脫」Hamlet「奥山洛」Othello「利亚王」King　Lear「馬克白司」Maobeth諸名作爲全世界所歡迎一千六百十六年四月二十三日以病卒於斯屈福是日適誕日也 
家庭常職 
　　風寒入骨　夏日貪涼臥通風處每致風寒入骨氣血凝滯以致筋絡隠痛大抵患在股際爲多或則臂背肩隅亦恒有之可用葱白姜汁和麫粉炒熟（加陳酒尤效）以青布包裹熨察患處數遍覺皮膚灼痛不勝即止另用整塊生錦紋（即大黄之上品）挫極細末和薑汁　患處越宿皮色變青或紫即是效徵更敷之則青紫色褪變白即愈是方實騐見效足爲家庭常識之一[  廬]  
　　玉章易刻　法以地榆煎湯并煑之即可轉硬而爲軟令其復硬則以冷水淨之[  陳接之] 不受酬 
牙章易刻　法以黄泔水泡浸蒸之則冋軟近風則轉硬矣[  周維周] 不受酬 
　　藏魚翅　霉天常曬用洋灰拦根然後惴淨雖久藏不壞[  衍蕃] 不受酬 
　　治蜂剌　以馬齒莧搗爛敷之可以已痛去毒此方余曾親驗甚效 
　　埋瓜　夏季取極熟西瓜剖取其肉置小罐密封之深埋土中至次歲夏季取出則盡化爲清水飲之芳凉異常患火症者尤宜 
[  素餐氏]  
工業須知 
[製紙淺說不受酬] [  海陽吳廷揚]  
　　工藝一途有理有法理法之外尤貴實驗蓋非實驗則手續曲折不能明白領悟從事改良鄙人以寄食之身不能營業只小試以求心得故於製紙一項亦曾稍稍問津兹緣良農君之問願出所有以質諸海内同人尚乞進而教之製紙手續約分四項述之如下 
　　（一）取料　各種樹皮之有粘質者均係天然美産尤以桑皮楮皮雁皮爲最良竹與舊麻稻草玉蜀黍莖甘蔗渣即下至破布木屑等等均能取以製料但皮必刮去外層黑壳竹必去節布必褪色莖必榨去糖汁以待用 
　　（二）煑料　樹皮麻竹截成一二寸長下確搗碎與各原料入大釜釜煑何種料備何種藥如炭酸鎷苛性鈉等一分入百分水同煑沸而後分别投入各料有煑四小時不到四小時而即爛者有煑六小時不止六小時而始爛者最易惟稻桑最難爲麻竹且竹非加海砂竟久煑不爛煑時必水餘於料除上下翻動啓蓋外又必密閉釜中不令透出一絲熱氣方能如法盡爛煑爛之後如製棉狀盛以竹箕淘洗多次偶有未全爛者隨手摘出少搗之傾入清水缸中加硫酸千分之一用木棒上下儘攪和匀後浸一小時以備用（未完） 
集益錄 
　　再答二十三問　螺甸鈕扣之原料製法及所用之機械等已經再三揭明而漂白法尚未披露但漂白法爲製造螺甸鈕扣之最主要者蓋粗製之鈕扣晦暗無光殊不雅觀一經漂白則輝光閃鑠價值頓高余廣探工業書籍刻得日本化學工業最新製造法中載貝釦漂白法一則急譯之以供研究其法於陶製器桶中注冷水百分溶解硫酸瀉利鹽三分再加過酸化曹逹一分徐徐加下且加且拌待完全溶解後乃以鈕扣漬浸漬浸一時間乃徐徐加熱常保存攝氏六十度至七十度之温度約二小時後取出鈕扣以清水洗過置空氣中暫時晒之次於别之木桶或陶製器中放冷水百分蓚酸一分溶解之再將鈕扣浸漬五分鐘後即取出之用毛刷以水拭剔之如是反覆行之三四次後再用光粉磨擦之光澤乃輝發矣以上漂白之際所以不用金屬之釜或桶者因所用之藥品有侵蝕金屬之力故也故使用時必用木桶瓷鍋云[  左丹]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十三章（一） 
　　裘狄斯死乎嗟夫汝言僞也此聲破沈寂之空氣而出尚帶微顫蘇惠恩曰伯爵吾言實確即欺汝於我亦何利伯爵思之言時目眈眈視羅倫不瞬羅倫支手於頣面白如死目光與屬光相逗似病邪熱啞聲曰嗟首蘇君汝今此言直不啻爲瀕死之囚宣告其特赦是又何怪我之不信然而彼竟死言時支頣之手已落桌上砰然乃作巨聲蘇惠恩莊容曰吾亦知君必疑羅倫摇首現爲奇笑曰蘇君此恐非君所能解者蓋非處吾之境必不能知既而曰但汝何由知裘狄斯死因移椅以近蘇惠恩蘇惠恩俯身近案而面避燈光徐曰其事亦甚凑大似小說家言今日下午予自事務所出有孺子以信至折而讀之則疑詫亦正與君同其信至簡但曰書到速來將有言奉商署名乃爲羅倫伯爵夫人言至此即以箋授羅倫羅倫曰噫果其筆跡也其後如何蘇惠恩曰吾當時頗疑爲局詐以我雖爲伯爵代理人而於婚事則未嘗前聞思不往既念事關伯爵若果詐僞亦須追究乃竟命車而往則......羅倫頗不耐曰則何如曰則此作書之人已先長眠謝世去矣其家祇一聾媪授我密函啓視乃結婚證書也並附以短箋今請伯爵讀之羅倫曰請讀我聽之蘇惠恩曰箋亦甚短囑我尋汝完其後事唯君憐之羅倫一聲長歎伸其微顫之手曰試授我閱之顧其眼簾已起重霧拭而復視曰是其手跡也蘇惠恩曰然今結婚證已得但再得醫生證書並存我處則伯爵即可自由矣羅倫不禁長歎起而蹀　曰上帝鑒之彼死吾心亦欲致其悲悼顧乃不能蓋彼死之日實即吾生之時此中情節蓋有不可備言者蘇惠恩亦起曰今我職務亦盡宜告别唯當與伯爵一往臨視其尸羅倫曰此事爲必要否蘇惠恩曰雖非必要但爲汝將來計而吾又爲汝之律師於職務亦不能不盡羅倫點首遂呼備車同向榴花街行 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[蘇松太道曉諭絲業告示]  
　　（見本報癸酉二月初五日） 
　　近西商販往外國之絲常有底面不同之弊上年新絲未出已多低次夾雜新絲出後更甚或斷續不齊或大小色樣低次以至向來之牌子不能取信至西國後甚有將貨逐把揀剔出樣紡過始得定價西商販絲諸多受虧誠恐將來中國之絲如東洋絲之滯銷而跌價蓋東洋絲價前因貨色底面不同間有夾雜以致莫敢交易而價以日跌現東洋絲已整頓剔選無如牌子已壞故歐羅巴絲雖不及東洋絲面價得二十三個半至二十五個先令東洋絲亦祇二十二至二十五個法國利榮城衆絲業於西曆上年十二月二十八日議得選絲條目三欵謂之絲業要略特於二月二十五日函至上海貿易所繙譯刋行其一略稱絲不可潦草而紡更不可雙繭與單繭同紡二須愼選一色一樣頭雜另把不得夾雜三則各牌子貨均須配與舊時相同一可以副作正以四作三等語准英國麥領事將所議要略照會沈觀察已出示曉諭各絲業遵照矣（３０） 
[絲茶公立新規（同上四月二十一日）]  
　　前春記茶客賣茶於大成洋行茶已交而銀未見既而又有利杭買絲未付銀之事絲茶兩公所以二事爲鑒會集衆商公議妥協聯名禀請上海道將歷年絲茶交易之規改定並附新議規條一紙據云凡華人向西商買貨者無不先付銀而後交貨乃西人向華人購買茶絲反有先交貨而後付銀之規其延時捷則四五日遲則十日甚之半月之久故公所之議雖不能如洋貨之例使西人先付銀而後交貨然擬定貨既過磅須即行結賬付銀此後諸客必以此條注諸簿内云云該公所禀陳西人有電信能先悉情形而中人則乃在暗中無路可探消息是以改立章程有不得不亟亟者事經上海道照會各領事請其飭知各西商而西商之能從與否尚未可知以理論則似不能駁斥惟恐其以事有不便藉端把持耳其所云不便者何也蓋西商辦茶所用之銀多銀行所借西例銀行與中國錢莊異所買商人滙票多以絲茶相質故滙票雖已到手而非貨單并貼猶不肯付滙票之價今西商既現銀不足者多則欲遵新制必請西國銀行預先代付貨銀矣吾知西商甚不願向銀行爲此請而銀行非出於不得已亦斷不易從也夫銀行與西商信息相通者也華商與西商其勢相隔者也銀行藉電報可得西商虚實猶不能慨然相信而謂華商能深信不疑乎西人或曰爾等先交貨後納銀曾有何損而遽更舊例耶大成之案銀雖未見而已公賠矣利杭一案銀行雖始不肯付至告之西官已斷定銀行不可擅行截留商人之銀矣復何虜而必欲更章耶則應之曰上海雖無大損失之事而西商生意近甚不佳後事豈可先測我華人慮患預防亦奚不可且漢口曾有交貨未納銀之事大爲虧累者矣一處受害他處豈可不慮及乎惟願華商同心合力期以必成則西商雖有不欲烏得不從豈非華商之幸哉（３０） 
尊聞閣筆記 
[記聶氏二孝子（見本報壬申年六月初五日）]  
　　堯舜之道不外孝弟孝弟之至通於神明自來孝子悌弟其精神　貫注可以動天地泣鬼神而愚夫愚婦亦往往觀感而興起予鄉有聶孝子者佚其名與弟某均有篤行孝子三歲時其弟方在襁褓父即以貿易赴西域十餘年不歸竟死於其地賴母氏撫養家素貧母日則縫絍夜則紡織不辭辛苦者數年孝子兄弟稍長時嬉戲母側見母勞瘁過甚孝子每暗祝天顧速長庶得稍貫母勞又數年孝子已十三歲弟亦十齡孝子入山樵採日得錢百餘每奉甘　以進母餘以食弟己則雜糠粃以爲食弟見兄如此以食讓兄兄不食亦終不食孝子每入山弟必隨往助之山多蒺藜剌手足至流血終不顧也是年得父噩耗孝子兄弟哀毁如成人孝子請於母擬自往西域負父骸骨歸毋以其年幼不之許其族人亦責以母老弟幼奚可速離孝子聞言悲泣愈甚遂不復言往日與其弟侍母側母有疾則日夕徬徨若有所失中裙厠禴已屬皆自浣洗旁人輒言其穢孝子兄弟均勿覺也迨母以病卒孝子年二十矣歛葬畢偕其弟三年盧墓側乃謂其弟曰吾將赴西域矣爾在家好自持門户弟涕泣受命孝子遂隻身啓行至半途而旅費斷絶不得已和泥成丸衣以赭土僞爲賣藥者姑以給錢取食乃途中買其藥雖危症亦立愈以是相傳頗得善價遂因而逹西域輾轉尋訪始於荒郊得父葬處躬自負畚鋤往至則先有一人在焉視之蓋其弟也大驚間所從來弟言自兄去後久不得消息適有鄉人來此貿易弟遂附之偕來於昨日始到也於是兄弟相持大哭開土啓棺别以匣盛父骨負之同歸彼處人聞其事爭來餽贐孝子謝不受强之乃稍取焉足供二人旅費而已一日薄暮行至一松林中猝遇數盜持刀行刧孝子急棄其行李負匣疾奔其弟乃返身向盜屼立賊見其狀驚疑不止亟遣一人追及孝子兄弟乃涕泣訴其事賊衆皆感歎共憫而釋之中有一盜聞其言俯默良久忽擘踊大慟曰吾不可以爲人矣吾向自命爲英雄豪傑之士而生不能事親死不知葬所尚不如此二孱弱男子竟能於敗萬里外負骨歸耶公等好自爲之吾亦從此逝矣不得親骨誓不返矣語訖揮手竟手其徒呼使别妻子終不返顧而去夫孝天之經也地之義也彼聶氏兄弟亦祇行其常耳而率能得天之助又能感化盜賊蓋其所入者深矣書曰至誠感神詩曰孝子不匱永錫爾類其斯之謂歟（３０） 
警世寓言 
[刃筆孽報（見本報壬申年七月十四日）]  
　　（香港中外新聞） 
　　陳某者素以包攬詞訟起家凡求其援手者無論曲直靡不爲所魚肉其子陳昻甫操舉子業見父所行非義諍之曰天道福善禍淫兹親庭所行者惟財是助恐與天道未洽竊欲將儒業棄去另謀養生之法緣春秋榜上未必發此刀筆殺人之後也某曰我使汝久於負笈者實非欲汝作黄卷青燈客不過欲汝得筆墨中能事以便作跨竈物耳其子聞言益驚曰不肖於父業素未留心且有婦人之仁不忍乘人之危也某曰異哉我何嘗乘人之危吾自業此以來藉我以伸冤洩恨者擢髮難數汝何薄吾業而不爲其子曰兒非惟厭薄不爲且欲親庭亦從此罷業另圖善舉稍蓋前愆庶幾殷人不見血之孽不至愈積愈重某以爲　叱之其子見父而愈悖料難免禍然究無如何會子婦某氏以産難亡其子嘆曰此禍端矣因而屢諫其父某曰壽殀天定彼素積德之家其子媳豈遂無死亡者汝何得因妻之死數數懟父其子乃不復言數日後遂亡去某未知其意猶以爲偶出游觀耳後有外戚於城外見其子已作善知識模樣訝曰何至此其子泣下數行略數衷曲且囑勿以告父戚問其出家之所答曰現尚居　花淨室行將從師返羅浮耳遂别去戚走告於某某曰此等孽子認爲已死可耳勿復論戚亦覺其太過寡情識者見其媳死子亡知其敗亡之兆已現天之報施惡入者竟與人心如出一致也嗣某犯氣痛疾諸醫無效苦甚擣席翻床求一息之安亦不可得因悟爲孽報曰此殆無所逃也與其多活一日受此活地獄之惨何如早死一日向刀山劍樹了此公案乃於二十一日乘家人不覺生飲洋藥數錢比毒發家人欲救之執不可而家人亦不忍見伊痛楚狀遂任之未幾死幾於五竅流血吞洋藥死者亦從無此惨也或謂某即不仰藥自裁亦無生理蓋其項後瘡乃斷頭之症也天之伏死機殺此惡人亦可謂不遺餘力矣某番邑人被害者聞其死爭相傳說云（３０） 
 
 
 

Page 18

 
 
   
 
