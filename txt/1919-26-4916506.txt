# 1919 - 26 - 4916506

 

Page 1

 
 
   
 
 

Page 2

 
 
時評 
[結賬之期（冷）]  
　　商家習慣以舊曆年終結賬故今日者結賬之期也然以大局言歐洲之大戰今日亦正在結賬戰時損失若干用兵若干誰爲負責者孰應賠償者無不於今日清算之中國南北之爭戰今日亦正在結賬利權若何分配舊事若何消泯軍隊若何解决兵費若何布置亦無不於今日總核之是故謂今日結賬之期僅僅以商業爲言猶其小焉者也 
命令 
[二十三日大總統令]  
　　派權量充吉會鐵路督辦此令　　又令　兼署湖南省長張敬堯電呈政務廳廳長王丙坤因病懇請辭職王丙坤准免本職此令 
　　又令　任命史久紹試署湖南政務廳廳長此令 
　　又令　敎育總長傳增湘呈黑龍江敎育廳廳長劉潛呈請辭職劉潛准免本職此令 
　　又令　任命廖宇春爲黑龍江敎育廳廳長此令 
　　又令　任命徐彭齡爲大理院推事署庭長此令 
　　又令　任命邵修文爲司法部司長此令 
　　又令　調任徐聲金署甘肅高等審判廳廳長此令 
　　又令　調任党積齡署甘肅高等檢察廳檢察長此令 
　　又令　任命嚴式超爲都護副使充唐努烏梁海佐理員此令 
　　又令　司法總長朱深呈請任命葉翼鑾爲直隷天津地方檢察廳檢察官余俊爲陜西高等檢察廳檢察官干建書爲陜西長安地方檢察廳檢察官曹鳳簫爲浙江高等審判廳推事均照准此令 
　　又令　奉天督軍兼省長張作霖呈前署西豐縣知事唐家㻫僞造决算委查得實經法廳判處四等有期徒刑一年又六個月請予褫職執行等語唐家㻫著即褫職依法執行交内務司法兩部查照此令 
　　又令　陸軍總長靳雲鵬呈請任命張芝田爲陸軍第一師步兵第二團團附關純一爲步兵第三團第一營營長胡建中爲步兵第四團第一營營長劉徵惠爲步兵第一旅少校副官均照准此令 
　　又令　陳峻嶺晋給四等文虎章此令 
[一月二十四日大總統令]  
　　馬麟授爲陸軍步兵上校此令 
　　又令　内務總長錢能訓呈請任命張汝桐爲直隷天津警察廳廳長應照准此令 
　　又令　内務總長錢能訓呈准浙江省長齊耀珊咨請調任陳贊唐爲武康縣知事董增春爲新登縣知事魏大名爲雲和縣知事林鍾琪爲松陽縣知事張蘭爲黄巖縣知事王家琦爲淳安縣知事張嘉樹爲孝豐縣知事郭曾煜爲安吉縣知事均照准此令 
　　又令　陸軍部呈請授馬海潤李述美馮漢卿靳鎭南爲陸軍步兵中校馬萬成陳鳳翔馬步雲馬榮馬騰鳳爲陸軍步兵少校均照准此令 
　　又令　國務院存記甘常憲着發往江蘇交該省長酌量任用此令 
　　又令　朝克巴達爾祐結予一等大綬嘉禾章此令　　又令　陳繼鵬晋給二等嘉禾章此令 
　　又令　吳　孫晋給二等嘉禾章此令 
　　又令　陳冠給予四等寳光嘉禾章此令 
　　又令　濮良玉李盛銜蘇世樟衞渤黄體濓吕宗恪均給予四等嘉禾章此令 
　　又令　吉林省長郭宗熙呈舉劾屬吏請分别奬懲琿春縣知事熊孟鰲嫺熟外交洞明治體晉給四等嘉禾章署樺甸縣知事朱約之明敏有才講求吏事署方正縣知事楊步墀緝捕勤能老成練達均給予六等嘉禾章署汪清縣知事秋福豪貪劣不職着交文官高等懲戒委員會依法懲戒此令 
　　又令　車玉衡給予四等文虎章此令 
專電 
[北京電]  
　　管理敵國人民財産條例頃用第一號敎令公布（一）敵國人民存留之財産無論動産不動産均由該管地方官接收管理（二）凡受敵國人民委托或因其他關係管理或占有屬於敵國人民之財産者應於一月内據實報告該管地方官核辦商店或公司之有敵國人民股分者亦同（三）凡有應付與敵國人民之欵項物件除别有規定外均應送交地方官廳（四）違背前二條之規定者處五等徒刑拘役或千元以下罰金（五）對於敵國人民提起或續行財産權上之訴訟得對於管理敵國人民財産之地方官廳向審理敵國人民訴訟章程第二條第一項所定之司法官廳爲之（六）敵國人民或商店工場因債務關係必須清理其財産時得由管理敵國人民財産事務局清理其財産事務局於辦理清理事時發現該産業確有不敷償債情形得請求司法官廳宣告破産（七）因所管財産直接發生之費用由該財産中支付但須由局核定（八）中國官署與敵國人民合辦之商店或工場其管理方法由農商部與主管官署定之（九）本條例施行細則以國務院定之又管理敵國人民財産事務局分局條例各十條遣送敵國人民事務局條例五條均同時公布（二十六日下午一鐘） 
[北京電]  
　　管理敵僑事務局直隷國務總理設總務處執行處局長簡任評議由總理遴員呈派委員就外内財法農部及警廳職員中選派因事務之必要得派專任委員及聘用顧問分局條例局長由各省颧長官就政廳長交涉員高檢長財廳長警處長實業廳長道尹中擬定一員呈院請派局員就省公署及原辦關於敵僑事務人員交署司法官署警財實廳道尹及其他關係各機關職員中遴派兼任亦得委聘專員顧問管理事由警官秉承分局長遵辦未設警察處縣知事辦理遣送敵僑條例於上海設事務局直隷國務總理事畢即撤以護軍使兼督辦會辦就蘇交涉員滬道尹上海警廳長滬寗津浦路局長中擇員兼任專任委員至多不得過十人兼任委員無定額由軍署交署道署警廳路局上海縣知事及縣署各職員遴派並得酌用雇員（二十六日下午一鐘） 
[北京電]  
　　遣送敵國人民條例原定與事務局條例同布協商國公使團以對於被遣敵僑去而復來未著 
 
 

Page 3

 
 
嚴格之處分提起質問因復交院修正將與管理財産之施行細則同頒 
（二十六日上午十二鐘） 
[北京電]  
　　政府昨接陸徵祥巴黎來電原文言二十二日五國會議處置物國問題按照美總統提議英全權贊成决定邀請所有在俄國及西伯利亞現時之各政府及政治軍事各團體停止軍事動作並派員於二月十五日赴馬而馬拉海之潑蘭斯島會同英美法義四國代表設法使恢復俄國之自由及秩序與和平再我國南北商議情形如何各國對俄决定處置亦爲謀世界之平和我國南北爭執甚屬不利望速以已力恢復統一云云（二十五日下午八鐘） 
[北京電]  
　　寗電西南代表章行嚴王伯羣劉光烈彭允彞昨晚抵寗與朱總代表商議盧信谷鍾秀已事畢返滬（二十五日下午六鐘） 
[北京電]  
　　谷盧赴寗商分關餘政府答以用途皆定無可通融（二十五日下午六鐘） 
[北京電]  
　　吳鼎昌今晚已行正午徐傳見吳報告材料 * 
搜集略備且言各派誤會多已解釋徐頗樂觀 
（二十六日下午九鐘） 
[北京電]  
　　劉光烈係自川順流過寗各代表遂留其在寗接洽（二十六日下午九鐘） 
[北京電]  
　　今日新閣議要案中東鐵路未决辦法待星期二外交委員會討論處置敵僑辦法案通過即發表（二十五日下午六鐘） 
[北京電]  
　　昨新國會又秘密會議謂果犧牲新國會决仿舊會在粤例移赴奉天開議又有人主張如至不能抵抗時率性自行解散但必先發一種通告聲明兩院經過事件概作無效（二十六日上午十二鐘） 
[北京電]  
　　文官甄用委員會審查會議决於卅一日截止（二十六日上午十二鐘） 
[北京電]  
　　關餘又由天津撥到二百萬由外部提充出使經費（二十六日上午十二鐘） 
[北京電]  
　　新任川浙兩運使均昨日出京就任 
（二十六日上午十二鐘） 
[北京電]  
　　警備司令部主撤（二十六日上午十二鐘） 
[蕪湖電]  
　　馬聯甲赴贛收束軍隊（二十六日下午七鐘） 
路透電 
[巴黎電]  
　　公報宣稱五大國代表今晨復行集議但未討論俄事及波蘭問題　今晨二時受菲爾塔無線電台傳電請俄國有勢力各政黨派代表至泊林斯島管理與俄國使者通訊之協約國國際委員會尙未任定惟聞凡曾任俄國外交職務之員概不列入　赴波蘭之軍事代表大約將由該處協約國各大將中選任巴塞爾米將軍已在波蘭文代表四人將由美英法意四國任之尙未任定（二十三日） 
[巴黎電]  
　　和議明日之公開會議當爲和會之重要一步届時將提出五大問題移交協約國國際專家委員會研究（一）國際同盟（二）國際工制（三）戰爭之負責者（四）補償與賠欵（五）船港河道鐵道歸各國公有　關於國際同盟喬治君提出建議案申明承認國際同盟之大體然後將以草擬之各計畫移交國際委員會核議今確悉英國之計畫與斯末資將軍前發表之小册實際相同威爾遜總統之計畫乃集合英法等國之計畫而成而採用斯末資將軍之意見頗多蓋威爾遜總統深韙其議也（二十四日） 
[巴黎電]  
　　協約國高等軍事議會今日開會與會者法國代表爲克勒滿沙君畢勛君福照上將韋干將軍英國代表爲喬治君貝爾福君海格上將美國代表爲威爾遜總統藍辛君裴興將軍意國代表爲欣蘭都君松尼諾伯爵狄愛士將軍另有凡爾塞議會代表維爾森將軍白里斯將軍英國陸軍大臣邱吉爾君法國軍械總長羅希爾君及日本代表人等　高等軍事議會議定主張各國發同式之勳綬以奬參戰有功人員 
（二十四日） 
[倫敦電]  
　　法國報紙仍批評關於俄事之决議但有數報謂威爾遜總統此舉在迫令過激黨表示手叚其用意不過欲使世界覺悟而有反對過激黨之行動猶昔年使美國覺悟而有反對德國之行動也　波蘭政府派出之委員會已抵倫敦將轉赴巴黎商辦與協約國合謀波蘭商務發表事宜（二十四日） 
[巴黎電]  
　　昨日和會議决請俄國各黨連過激黨在内各派代表赴瑪摩拉海泊林斯島會晤共同作戰國作表以便作完全明白之討論法國各大報紙對此重要决議皆著長論批評之大半以爲俄事尙無解决之法但廣大公正之調查今已開始外交總長畢勛君曾稱决不能與過激黨調和此言可代表法國輿論目前所擬之他種解决方法終必使過激黨代表前來巴黎　委員會已出發赴波蘭此爲臨時辦法協約國代表現與波蘭内閣接洽討論徵兵與糧食供給問題　俄前外相薩松諾夫君力請協約國援助俄國並謂爲人道計宜占據俄京（二十三日） 
[倫敦電]  
　　現寓倫敦前俄國閣員米留柯夫君語路透電社代表深以協約國大會邀請俄國過激黨代表爲憾且謂今解决俄事之唯一方法乃在同協約國以大砲軍火供給愛國之俄人推倒過激黨（二十四日） 
[瑞典京城電]  
　　彼得格勒消息過激黨刻正準備委棄該城一切貴重物品均移至莫斯科彼得格勒狀殊凄凉逃兵與罪犯成羣結隊互分地叚從事刦掠現料爲過激黨拘禁之人多將被殺（二十四日） 
[巴黎電]  
　　前俄國内閣總理里伏夫君反對邀請過激黨代表之議惟此間俄人多以爲此舉有益無損 
（二十三日） 
[巴黎電]  
　　里巴·北愛沙尼亞·里伏尼亞賴芬蘭兵之援助已無過激黨蹤跡（二十三日） 
[倫敦電]  
　　路透電社得悉意境英軍之一部分將加入佔據奥境之協約軍英軍大約將留駐外高加索數月埃及現有兵四師候船出發美索波太米亞現需佔地軍若干將多以印兵組織之（二十三日） 
[亞姆斯特丹電]  
　　柏林消息稱英政府八日牒請德政府勿激怒東西普魯士與波森及西里西亞之波蘭人謂和會將來决定德國東疆時將視德人所表示治理居民複雜區域之能力而定其决斷德政府答稱德國已施行所可行之方法以解除波蘭人之疾苦答文内指斥波蘭人謂其激怒德人又言及波森境内巴特里夫斯基氏與華特氏之行爲謂波森省之暴動迫令德政府用兵恢復秩序（二十二日） 
[亞姆斯特丹電]  
　　柯尼斯堡消息過激黨兵數百萬人進窺德境之説大爲失實實則僅有不足五萬人越過里加·特文斯克·維爾拉陣線（二十二日） 
[倫敦電]  
　　德當道向柏林荷蘭公使聲明德國從未有秘密俘虜營荷使亦稱未得秘密俘虜營存在之證據目前搜覔俘珍者仍在德境訪求不知下落之戰俘 
[巴黎電]  
　　聞英國願將美索波太米亞·巴力斯坦與德屬地等難題於國際同盟成立時即交同盟解决以免和會因此等事而延長時日此事足徵英政府未有要求土地之意蓋要索土地與國際同盟之主議不相適合也（二十四日） 
[倫敦電]  
　　路透電社探悉英國海軍造船程序有無更動非至和會結束後未能决定目前政府已有訓令諭將已造而未完工之驅逐艦及巡洋輕艦等暫停工作（二十五日） 
[倫敦電]  
　　公報局稱工部大臣與船廠中汽鍋匠船匠鐵匠等聯合會之代表晤談代表允每星期作工四十七小時並稱如工資不減允爲勸令照常上工工部大員答稱如能於二十七日照常上工廠主願於二十九日與代表討論各種問題恢復工作爲開議以前之條件在場各代表不允通告上工故無結果而散 
[亞姆斯特丹電]  
　　亨堡有斯巴達克斯團之暴動宣布處於受圍狀態（二十三日） 
[倫敦電]  
　　漢特萊斐巨式飛機一架置有發動機四具今日由貝爾發斯飛至歇飛爾共歷兩小時三十六分鐘載重十二噸内有七人及行李半噸（二十四日） 
[巴黎電]  
　　據政府報告法國於一九一四年八月十五日徵兵八百九十萬人一九一八年一月一日徵兵五百萬人（二十三日） 
[西班牙京城電]  
　　伐倫西亞消息葡京已宣布復辟（二十四日） 
[維哥電]  
　　聞葡京戌兵大多數贊助保皇黨該黨已佔據葡京附近芒桑特之無綫電局聞保皇黨領袖柯塞拉氏之秘書啣重要使命赴西班牙京城 
（二十四日） 
[倫敦電]  
　　西班牙加達洛尼省之自治運動會繼續發展該省參衆兩院議員提議在巴塞洛那組織臨時政府以待加達洛尼國會之成立對内有全權對外則否（二十四日） 
法國無線電 
[里昻電]  
　　華盛頓消息美國參議院以五十三票對十八票投票通過經費一百兆金元爲供給東歐糧食之用（二十五日） 
[里昻電]  
　　葡萄牙京城消息里斯本之激戰其結果共和軍獲勝擊敗王黨同時共和軍已開始圍攻泊爾托該處爲暴動者主力軍隊所在之處預期泊爾托當有一决戰（二十五日） 
[里昻電]  
　　瑞士京城消息柏林電稱政府公報宣布選舉結果之臨時表册該表僅載各黨所得票數之概略絶未宣布各黨所得票數之數目社會民主黨得一千一百零十萬五吉票佔總票數百分之三九又三民主黨得五百五十五萬二千票佔總票數百分之十九又五中央黨得五百五十六萬八千票佔總票數百分之十八又八國民黨得二百七十三萬九千票佔總票數百分之九又六二獨立社會黨得二百十八萬六千票佔總票數百分之七又六八平民黨得一百零十萬六千票佔總票數百分之三又八帝國忠言報載稱一九一二年選舉社會黨僅得百分之三又四八之票數民主黨僅得百分之一又二六之票數云（二十五日） 
[里昻電]  
　　瑞士京城消息自維也納傳來之新聞描寫德意志奥國（即德人所居之奥境）之財政現狀極爲悲慘財政總長文特氏因有設立新税之計劃大受抨擊文氏宣稱若不設立新税恐將不能免於破産下届半年財政之不足額計爲一千兆克郎須由税收彌補之設欲增發銀行新紙幣以彌補此欵國家破産將不可避免云（二十五日） 
[里昻電]  
　　阿根廷京城消息船埠罷工繼續予商業以嚴重之損失汽船駛回烏拉乖及巴西裝卸貨物 
（二十五日） 
[里昻電]  
　　正月二十五日巴黎倫敦間匯兑率英金一鎊合二十六佛郎法國公債劵市價如下三釐公債六十三佛郎一九一七年四釐公債七十四佛郎八○一九一八年四釐自由公債七十四佛郎五○一九一八年五釐自由公債九十二佛郎五○（二十五日） 
各通信社電 
[澳門電]  
　　昨夜此間有擁護共和之表示軍民人等集成大羣執共和旗導以軍樂隊游行各街高呼葡萄牙民國萬歲海陸軍萬歲先集於公園繼排隊赴軍人俱樂部澳門俱樂部及行政衙署至市政局總督出立於游廊亦歡呼共和以答羣衆之呼聲總督又諭羣衆高呼三次衆從之總督亦歡呼海陸軍萬歲由是觀之復辟一事不爲軍人所歡迎也（二十五日） 
[海參崴電]  
　　協約國與哇木斯克政府議定軍事指揮權限以俄國柯爾察克氏爲最高總指揮法國諧甯將軍爲全陣線總司令英國諾克斯將軍爲後路司令捷克蓋達將軍爲西比利亞陣線司令日本大谷將軍甩爲遠東司令　法國軍事委員會今日發表一文否認法兵一聯在烏拉爾戰地爲紅衛兵俘虜之説 
[哇木斯克電]  
　　法國高等委員以法政府公文送交柯爾察克氏内稱法政府聞愛加特里諾達政府與哇木斯克政府聯合之消息頗爲滿意此值可使人承認柯爾察克氏爲最高執政之人（二十二日） 
　　以上路透電 
[北京電]  
　　參議院議員某關於南北和議之權限向政府提出質問政府答覆如左一此次之會議法理與事實雖必同時討論唯其範圍斷不爲口（此一字電文不明）外之行動且不發表依國民會議制定憲法之議一議决之手續不依多數决議若關於亘各省區之事有問題發生時則政府當隨時與該省區協議之一總代表及代表有同等之發言權因總代表爲各委員領袖故特與以全權名義唯須將會議情形隨時報告請政府之許可以免專擅之弊（二十六日） 
[北京電]  
　　政府因得湘督張敬堯來電云有南軍約五千名自稱土匪在慈利縣乘虚起事當卽電告李純並令向西南政府詰問若無滿足之答復中央即將派兵討伐（二十六日） 
[東京電]  
　　在東京意國大使館今日失愼被燬大使以下均無恙（二十六日） 
[東京電]  
　　一月中旬日要對華貿易計出口九百十三萬三千元進口一千一百六十八萬三千元 
[東京電]  
　　日皇日后定於二十八日行幸葉山御用邸避寒諭旨已下（二十六日） 
[東京電]  
　　日本駐意大使伊集院氏於二十三日抵巴黎（二十六日） 
[東京電]  
　　日本現已决定朝鮮李太王殿下國葬下日派閑院宫載仁親王爲日皇代表偕其王妃赴朝鮮參預大典（二十六日） 
[東京電]  
　　外交調查會於今日上午開會審議媾和問題及其餘外交事項（二十六日） 
[東京電]  
　　法國飛行團長福爾大佐等二十三名於今日午前入覲日皇（二十六日） 
　　以上東方通訊社電 
[東京電]  
　　美前大總統塔虎脱氏對於國際聯盟發表意見曰宜以世界由便宜上分劃區界使五大强國擔任預防將來之戰事而美國可以擔負西半球云 
[東京電]  
　　前計劃設立之日本銀行由日美兩國資本家醵出金幣二百五十萬弗本預定置本行於加利佛尼亞州惟因美國法律有多大之制限故一時又爲停頓近加州已内定改正該法律以便認準包含外國資本之金融機關得以設立故該行不遠當可成立 
[東京電]  
　　日本國民新聞對於西伯利亞鐵道攻擊其政府之失策曰管理該鐵道之協約雖曰美法英意中之五國而實多由美國握其技術運輸等之實權日本不過任其警備此不過爲各國之守犬耳云云 
[東京電]  
　　據（愛哥特巴黎）報所報云提出講和本會議之諸問題不由多數决而預由英法美日意之五大國見其相一致之條項而另以形式的决定之故中國亦只由他國委員之厚意爲提出希望條件而已此時日本之助中國最有效云（二十六日） 
　　以上共同通信社電 
[北京電]  
　　朱啓鈐電已派人赴滬與唐磋商地點會期等事院覆外人保證一節萬難依允 
[北京電]  
　　國防軍專備各省裁兵後替代實防之用徐總統已將此旨間接通告西南俾免誤會 
[北京電]  
　　胡翔林有更動説聞内幕并非以張南通函請實緣江蘇某當局早有撤胡之意特借張爲之表示 
[北京電]  
　　河間前擬南行現聞某會擬推爲領袖馮鑒各方形勢知某會决無斡旋時局之力不願與聞暫緩南下 
[北京電]  
　　中東路事奉黑吉三督均電請力爭閣議决定中東路應完全由中國監管擬即對外宣言 
[北京電]  
　　外内兩部議訂上海遣散敵僑事務總局條例即日頒行 
[北京電]  
　　陳光遠吳鼎昌均本日出京 
[北京電]  
　　汴綏兩財廳將易員有分簡鄭焯譚椒馨説 
[北京電]  
　　政府將嚴頒運違禁品之禁令 
[北京電]  
　　内部呈請將署天津警察廳張汝桐實授即日發表 
[北京電]  
　　政府據探報某激派受運動採社會主義集會結社電飭各省區嚴密查禁 
[北京電]  
　　黑龍江敎育廳長劉濳辭職已准（以上二十五日） 
[北京電]  
　　蘇督贊成裁兵有將某某兩師改旅説 
[北京電]  
　　楊增新請將阿爾泰辦事長官改爲道尹部議蒙旗情形不同内地改道諸多窒碍擬仍舊 
（以上二十六日） 
[香港電]  
　　莫榮新病劇軍界各領袖紛紛回省問訊陳炯明亦將返粤（二十五日） 
　　以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[國内和議之京聞]  
　　在滬之唐少川雖尙未正式承認總代表名義而已向各方面爲種種接洽先是谷九峯張蓉西等頗熱心爲朱唐兩方疏解自處於居間地位唐氏笑却之謂予與桂莘無事不可談何待諸公疏解爲云云蓋朱唐本係舊交故也日内南方代表到滬後唐氏擬就代表中遣一二人赴寗訪問朱氏朱氏亦擬就代表遣一二人赴滬訪問唐氏彼此爲非正式訪問並交換意見如地點問題等即可由此解决然後正式開議 
　　日前因事來京之代表吳鼎昌氏已定本月二十六日赴寗至於和議日期南北當局屢次研安截至前昨兩日（即二十二二十三日）始有兩種辦法一在下月中旬以前開始會議期限以兩月爲度不能延長（此件須將法律讓諸國民會議）一先將閩陜鄂西問題定於三星期以内辦妥嗣後再開和議然政府則謂以二月一日爲宜已分電唐朱兩總代表矣 
　　江蘇督軍李純馬（二十一日）電據稱雙方總代表朱啓鈐唐紹儀刻以閩陜事件未决確已互通電報將議席上事先籌備之件交換兩項意見第一爲法律由在野派輔助解决第二爲軍事先要求北方極端讓步并謂法律係由朱提議者軍事係由唐提議者目下正在磋商 
　　總統昨日以個人名義致電南方總代表唐少川大致請唐氏對於法律方面宜以全國多數人民心理及現在國情爲標準不應仍以元二年事實爲憑且告以和議地點名稱中央均無爭持之心務希專在法律問題退讓又聞國務院有養電致李督略謂號皓敬電均悉陜事曾經執事詳擬具體辦法三條停止進戰劃分區綫分任剿匪特派威信素著人員赴陜監視當即分電一律照辦王督電稱鄂西亦並無侵略之舉動實係誤會所致開議地點似無爭執之必要務希執事堅執初衷迅與諸代表疏通一切當照原議在寗爲宜萬勿發生枝節貽誤事機諒羣公明達必能諒體斯意也外人保證一事實屬欠妥應即毋庸置議特復 
　　閩陜問顧將由雙方代表先在滬上磋商解决惟政府意謂解决此項問題不外實行停戰劃定區域各自剿匪以及派員前往監視各辦法南方對於此點本無異詞惟其中所最困難之點即陜境以内孰軍孰匪雙方意見頗不一致豫料議席上必有一番爭議其結果難保不仍如近來之函電徒勞而不能圓滿之解决故必另籌一簡單辦法俾雙方易於遵行則正式會議方能早日開幕最近由軍政兩界各要人商妥一種計畫擬令雙方軍隊各守原防即以原有之防線爲停戰之區域不另劃界以免曠廢時日至雙方應剿之匪限於各在本軍防線以内且在停戰以前未經兩軍認爲正式軍隊者但亦不得因剿辦此項匪徒而有越界情事自後雙方中如有一方尋釁侵略即屬正式軍隊亦得目之爲匪雙方當共棄之此爲維持現狀之辦法元首對於此議極爲嘉納業於昨日有一密電拍致朱總代表矣又李蘇督致于右任函有云和議進行鄙人忝任居間自當遇事疏解關於陜事日來正與北方商洽日内當有辦法所企安心忍耐公平解决也至貴省久經凋敝元氣已傷秩序維持尤宜倍切承示各節顧全大局調護地方其詞藹如誦之增佩仍望愼益加愼毅力堅持勿使珂里人民稍滋疑擾則不諒之辭固將自息而梓桑受福更悄無涯云云 
　　林紹斐關冕鈞回京後有人就詢陸幹卿最近態度據言陸氏以元首總理俱屬文治派而能熱心毅力斡旋時局此點最爲敬服且深知外患緊迫内訌不可久延甚望和議早成南北復歸一致故日前辦理湘省撤防事務即極認眞其厭言兵革之心已時常向人吐露至國會問題陸氏全不置論謂應由和平會議决對於粤省局面亦無多談 
[外洋各埠華商之近况]  
（靜觀） 
　　吾國人民僑居外國各埠經營實業者實繁有徒外則殖民於異邦内則輸金於祖國具愛國之熱忱富殖産之能力此吾政府國民所不容忽視者也兹以調查所及述其近况如左 
　　華僑之在外埠也以南洋爲最多所謂南洋者其範圍甚廣暹邏之華商在彼國京城設有商務總會入會之户約六百人每年會中用費約華銀六千元其毘連暹邏之越南中國商人亦設有商務總會一所商業多數在西貢每年所用會費與暹之商會等惟越南爲法所屬一切商業亦頗發達緬甸亦與前列二國相接近現爲英之屬地仰光乃其商業中心華僑之居斯邦者男女合計約有二十萬人其中從事於商業者約十萬人從事於工業者亦九萬餘設有商務總會會員一千七百餘人僑民以閩粤兩省爲最多此固不僅仰光一地爲然出英之屬地在南洋者尙有檳榔嶼·新嘉坡·霹靂·雪蘭·麻株巴轄·數處爲華商薈萃之所各埠均設有中華商會就中規模較大者首推新嘉坡會員在千人以上每年支出會費約華銀二萬餘元美之屬地在南洋者有菲律賓島其中小吕宋（卽麻尼拉）及蘇祿兩埠華商亦復不少小吕宋早有華僑設立之商務總會會員頗多蘇祿華商雖較少近亦設有華商總會矣 
　　南洋各島昔日本在葡萄牙西班牙兩國國徽之下自兩國國勢不振屬地大都脱其覊絆荷蘭乃代之以興故荷在歐洲雖屬小國而在亞洲南洋屬地之廣則當首屈一指我國人民佔一廛以經營商業於其屬地者略分之可得二十餘埠此二十餘埠者多半已有商會設立其設立時期且有遠在前清光緒三十年間者試舉著名各埠則有泗水·三寳壠·梭羅·巴達維亞·渤良安·日惹·峇釐·多隆五公·坤甸·望加錫·安班蘭·萬里洞·松柏港·巨港·山口洋·日蘭·把東·棉蘭·其大部皆屬於爪哇我華民在此經營實業頗佔勢力並考其歷史固已經悠久之歲月而論蓽路藍縷以啓山林之功則我華人更無庸我讓也美屬之檀香山雖孤懸大洋之中我國人民經營工商業者亦及一萬餘人並聞斯地華僑頗知注重敎育公同組織之華童學校頗多澳洲則南澳一部分華人頗衆經營鑛業極有勢力有南澳華商總會設於克列（埠名）會長朱和頗有能力雪梨亦有華商會一所合計華民在澳洲之總數約達三萬人 
　　南洋及澳洲各埠中凡屬華商較衆商業較繁之區我國政府無不設有領事官以管理之旣用以平其紛爭且藉以保護其殖業計仰光新嘉坡斐律賓爪哇泗水把東檀香山澳洲均設有總領事一員副領事一員惟檳榔嶼則僅設副領事一員又昔爲德屬之薩摩島華僑人數雖不多（不足三千人）以其地方較爲重要近亦增設總副領事各一員年來南洋各埠領事對於保護僑商調查實業尙不乏勤於職務之人 
　　其在日本之華商則以長崎横濱大阪神户四埠爲最多惟無較大之工商業比之南洋殊不逮也各埠均有華商總會長崎神户兩處政府並爲之設領事官至就僑民之籍貫一檢查之則以江蘇浙江山東福建四省之人佔其多數絶不似南洋各埠到處均閩粤人也朝鮮之京城仁川新義州釜山元山甑南浦六處皆有華人之商業而尤以新義州之華商爲最多直隷山東兩省之人佔其多數農工商三界均有之在昔我國夏布銷之朝鮮境内者爲數甚鉅華人業此者實爲大宗近數年來此項商業已將絶跡矣各埠華商大半已設有商會除元山甑南浦政府僅設副領事一員外餘均設總副領事各二員 
　　俄屬海參崴最稱大埠華人在此經營工商業者約四萬餘人亦以直魯兩省之人爲多昔年陸是元任領事頗能盡心引導華商並詳晰調查工商狀况報告政府繼任者殊難嫓美前人也該埠華商於前清光緒三十年卽設有總商會當民國之初俄之官府頗有干涉舉動謂華商不應在俄境内設立商會勒令將商會名目取銷近早言歸於好矣惟該處因近年西比利亞一帶風鶴頻驚又兼羗帖價值大跌華商境况頗爲不佳其他若俄屬之雙城子伯利驛馬河三處華商亦有經營於其間且已設立商會矣 
　　華僑之在美洲者美國紐約有一萬餘人最多爲工其次爲商英屬坎拿大之域多利温哥佛二處則各有二萬餘人亦以工爲多二處均設商會並置有領事官其屬於坎拿大之小埠若都朗度若滿地可近來亦有華商會之設立可知該處工商各業已漸啓發達之機此外若舊金山則華人在此營業者合工商兩項計之約及二萬人以上至墨西哥秘魯厄瓜多古巴諸國工商各界華人均有民國以來亦已結合團體設立商會在美之華僑當以粤閩兩省之人佔其多數無異於南洋各埠而粤人之勢力尤優至於在歐洲之華人爲工爲學者近亦漸衆容另述 
[財政界消息財政部之新態度]  
　　龔總長到任以來對於財政未來之計畫約有三端（一）實行减政主義縮減各機關人員薪俸及經費（一）募集地方公債以辦理地方善後統一各省財政行政（一）收束軍隊以期减縮軍費其於部内事務則幣制局已組織就緒仍暫設於財政部後院内印花税之原處表面上權限雖已劃清然泉幣司應行辦理幣制上之事務甚多幣制上亦有關於財政者故泉幣司仍然存在僅縮小範圍而已該司人員則改編於賦税司賦税司因前以關税成立將次實施非設專司不可故賦税司分爲兩司之議目下迄未停頓至調動人員則如庫藏司長李光啓前經調任印刷局長其遺缺暫由科長張訓欽代理現已薦前廣東財政廳長劉慶鍾簡任此缺官産處總辦金兆蕃調任秘書其遺差以丁道津接辦已見部令惟聞東海對於裁汰附屬機關冗員兼薪等項以爲非目前事仍須俟中交兩行兑現後愼重進行並謂大宗支出並不在此苟减一師一旅之餉可供千百冗員之用云 
[中交票價近聞]  
　　二十三日下午三時總統傳見中行總裁馮耿光諮詢維持票價情形並責成馮氏迅速籌劃將票價抬高至八折并詳呈兑現之意見以憑採擇别一消息謂政府向台灣銀行借欵一事現已成立日前該銀行已先行交到欵額一百萬元當由院飭財政部如數收存國庫聽候應用元首昨日諭令總理飭知財部謂此欵專爲收買中交鈔票準備金無論如何决不能移作他項用度院秘書廳已以此諭通知財部遵照矣 
[地方自借外債]  
　　各省長自由借欵政府疊次發電嚴禁無如各省電請斯事者均藉有特别情形故禁止後嗣又改募地方公債聞東海現又擬定將來嚴禁自行借欵辦法數端日内即分電各省囑其遵行所有電請自募公債者亦須加以極嚴的限制其詳章本月内准可定妥惟據外交界消息云最近直隷總硝廠向某國訂借要欵一項日内可簽字其欵額爲三百萬元抵押品爲直魯豫三硝廠年利八釐還期七年其用途爲擴張硝廠購辦機料等項 
外交要聞 
[中東鐵路問題]  
　　吉林孟督軍於二十一日由吉林電致府院略謂此次協商國委員會議决定西伯利亞烏蘇里阿穆爾中東四鐵路歸英美日法意五國共同監督查中東路與該三路性質不同我國未便默認亟應力爲交涉冀挽主權應請中央特派大員來東交涉以圖補救云云又孟督軍先有皓（十九）電孟督郭省長又有聯銜號（二十）電略謂據傳參贊電稱訪司稊生據云協商路事已定等情竊謂劉使所陳應付之三策亟應悉力抗爭效電所陳仍乞内外堅持力圖補救再美員巴爾穆等今日來吉容俟接晤再行詳報云云昨日閣議時特開密議商榷辦法聞已略有端緒矣 
[外交團簽注遣敵僑章程]  
　　外人方面消息日前政府咨送遣散歸敵僑及管理敵國在華財産一切章程辦法於各關係國駐京使館聞公使團方面曾經集議簽註意見已於二十三日知照外部又據政府方面消息政府擬定於本星期六國務會議時再將此案提出詳議一俟决定即可發表 
[商請英領事保證會議]  
　　政府昨致駐藏陸興祺川邊鎭守使陳遐齡及現駐察木多鄂郡王等要電各一件係囑令速與英領事磋商請渠作保證與達賴開維持現狀會議俟夏曆年後應速防止藏番謀擾地方至所請添兵要隘一事須將其數額情形電呈中央核示 
[二十三日之閣議]  
　　二十三日爲星期四閣議之期除外交部仍由次長代理出席外其餘閣員均列席龔總長爲第一次之出席昨日開議時約十點一刻所有議案均未議及惟關於舊曆年關撥發京内外各機關各項經費及撥發遣送敵國人民回國經費等各大問題得有結果决定以關税餘欵分别支配統由財政總長照提用關税指定用途等項及部中所擬逐一開列清單一紙俟星期六閣議時由財政總長携交閣議共同討論决定分撥辦法此事議畢又討論關於中俄鐵路之派員問題事關外交秘密無從探悉約下午一時散會 
[政府之新年宴會]  
　　二十三四兩日全體閣員以新年讌會之故公讌兩院議員於石大人胡同之外交部新署二十三日先讌參議員原定一時開讌嗣以該院適值開會改爲四時賓主均甚欵洽錢總理席間有演説略謂新歲伊始萬事都有刷新改舊之希望能訓不敏猥以新閣成立總司行政獲與立法諸君子携手進行極爲榮幸久思以從政之暇樽酒言歡藉聆明敎祗以新閣同人間有缺席以致稽遲猶憶本届選舉之初承乏内務躬與籌備諗諸君子之德望崇隆克膺茂選即以識面爲榮而此次提交新閣員悉荷贊同雖以鄙人行能無似亦勉得諸君子同意所謂異苔同岑氣求聲應殆非偶然時會艱屯亟待康濟尤必賴立法行政相濟相成以諸君子愛國公誠定能一德一心圖國家之福利鄙人雖屬輇鈍以夙昔相期之雅曷取不勉竭知能風雨同舟卬須我友民陳此義敬進一觴祝諸君子健康萬福演畢李議長致答詞而散又外交部每於新年後開跳舞會一次以資與各方面聯絡現訂於二十七日晚間在迎賓館大樓開跳舞會前日已發請帖遍邀在京外人並京中政界要人及中外新聞記者惟因地方狹小故所約並不甚多 
[新參院最近之會議]  
　　二十三日爲參議院開會之期是日下午一時振鈴開會議長李盛鐸主席因人數不足遂宣告延長時間三十分兩次延長至一點四十五分計出席議員一百零五人已足法定人數開議首由秘書長報告文件畢主席報告請假議員衆無異議乃照議事日程開議衆議院提出國會議員經費支給規則案主席云原案已分配應付討論鄧鎔等主張先將本案付審查而後再行提出討論主席以本案付審查付表决贊成者大多數遂議釐定再造共和紀念日案衆議院提出卽係以段前總理於七月三日在与廠誓師打消復辟之日爲再造共和紀念日也主席付討論議論紛紜最後主席以本案成立付表决起立贊成者大多數於是七月三日之爲再造共和紀念日通過兩院矣又議王學曾提出新疆距京篤遠議員到京程限迫促請修改院法條文提議案由王君説明理由以新疆路遠交通不便不能不顧全事實以變更院法以爲議員之保障俾免因路程不便致被解職之宣告王君説明畢並無反對者均請先付審查主席以本案付法制股審查付表决贊成者大多數此案遂付審查又議于貴良提出咨請政府查辦吉林督軍孟恩遠案由于君説明提案理由畢主席付討論而議場之内意見紛歧莫衷一是正在聚訟間乃有人發言喚起主席注意云現在人數已否足數主席遂命秘書檢查在場人數果已不足遂散會時已將至四時矣 
[南方代表出發之消息]  
　　南方議和分代表自經軍政府派定章士釗等十人充任後曾於十四日在府公同祖餞又以各代表此行任務重要關係極鉅除電知北方查照外并各給以證書業於昨日分送該代表現定今日（十八日）卽實行出發先赴香港然後附搭最先開行之輪船赴滬然聞代表中有一二人因别項公務昨已先赴香港矣 
　　昨日軍政府咨復衆議院文云爲咨達事案查國民七年十二月二十日准貴院咨開此次和議非陜閩鄂西問題解决不得派遣代表各等因當於二十七日咨復在案頃據錢能訓卅一電稱陜閩鄂西問題雙方劃駐辦法香山意旨略同已囑將詳細辦法逕商尊處迅圖解决并盼尅日開議早息泯棼閩陜等事籌議旣有端緒無難賡續商洽等語旋據江蘇督軍李純敬電請開示在陜部分將領人數地點雙方適當界線劃定暫駐區域各守原防等語是陜閩鄂西問題已可解决復接唐總裁陸總裁來電催請軍府速派代表當於本月九日政務會議派定章士釗胡漢民繆嘉壽曾彦郭椿森劉光烈王伯羣彭允彞饒鳴鑾李述膺等爲代表與貴院議决事項相符除訓令各代表赴滬協同總代表交涉陜閩鄂西等問題俟解决後再行開議外相應備文報告咨請貴院查照 
　　各省軍代表質問軍政府書云總裁諸公均鑒敬啓者昨日接軍政府茶會通知以爲有重大問題磋商及代表等蒞會聆伍總裁演説始知爲議和代表及軍事委員會委員送别代表等不勝詫異因場中俱多遠到之客未便當面質問致碍軍府體面然代表等以爲軍府此等行爲有背軍政府組織大綱試爲總裁諸公約略言之查軍政府大綱第三條第二項護法各省及經政務會議承認之議法各軍得各派代表一人關於第二條所載第一（關於和戰事件）第二（辦理共同外交訂立契約）第四（裁决省與省之爭論事件）第六（關於統籌軍備及計畫作戰事件）各欵得參與政務會議法章具在理宜遵守此次上海和平會議派遣唐少川先生爲總代表旣經提交代表列席之政務會議議决卽派遣分代表之案又經代表列席之政務會議認可是軍府深知此案根據於軍政府大綱第二條第一項關於和戰事件而來常然使代表等參與政務會議以解决之何以此次派遣章士釗彭允彞郭椿森劉光烈李述膺繆嘉壽饒鳴鸞胡漢民曾彦王伯羣等十人爲分代表之案竟不提交代表列席之政務會議遽由軍政府逕行派遣此其可疑者一也又軍府任命軍事委員會委員十餘人據昨日伍總裁説明所有軍事委員與分代表等一同赴滬并在滬上開軍事委員會又據岑總裁所提出議和條件之第三條劃軍區并裁撤各省軍隊事宜（附説由軍事委員會議决提交和平會議）云云此外尙含有何種性質代表等均在黑幕不得而知但查此一問題與軍政府大綱第二條第六項有密切之關係何以軍府又不提交代表列席之政務會議於迅雷不及掩耳之中竟發生一似議和機關非議和機關之軍事委員會夫護法各省各軍情形晨各軍軍事代表不能深知今各軍俱派有軍事代表在此軍府竟不之問將來收束軍隊之事宜裁撤軍隊之緩急補充軍費軍實之數目是否局外人之所能處分所能負責且各省軍事代表問關來粤奔叩軍府其代表之責任與代表之意思有不被此軍事委員會打消殆盡乎又何貴軍事代表之有况軍事委員會開在上海而軍事代表又覊留粤東卽欲將護法各軍之艱難情形貢獻於軍事委員會以備臨時開會參考勢亦有所不能是軍事委員會對於護法各軍直不啻秦人視越人之肥瘠然則軍政府之有此軍事委員會其用意安在此其可疑者二也以上二項如謂軍府因所派之人員間有不滿人意者恐代表等反對始不提交政務會議耶然政務會議向例由多數公同取决非少數人所能反對者固有成案可查如謂非代表權限所能過問始不提交政務會議耶則軍政府大綱所載甚爲明瞭軍府不乏精通法律之士是以代表等百思不得其解代表等痛惜民國缺乏柱石人材國家日形杌隉對於國内賢豪不敢輕加菲薄望之深故不能不責之備我總裁諸公旣以護法爲職志又爲宇内所推崇一舉一動觀瞻所係旣允納代表等於政務會議而此等大事又不依法公開在代表等固無足輕重然一念及委託之重旣不可卸責於本軍而溺職之愆又不能見諒於天下是以不得不剴切陳詞一尋究竟幸總裁諸公有以敎之 
[舊國會議員之議和意見]  
　　舊國會議員陳子斌等百七十餘人昨在國會提出上海議和國會應先表示意見交總代表爲根據案惟原文甚長僅將其標舉三大綱細目摘錄於後其一大綱爲先議法律而後事實其二大綱另貫澈西南歷次之宣言（一）國會完全自由行使職權（二）解除禍首之兵柄及職位依國法懲治其三大綱爲確定永久和平之方法（一廢督裁兵其辦法如下（子）督軍即時撤廢另以裁兵之相當名義暫時統理之至類似督軍之巡閲使護軍使鎭守使等亦如之惟將軍府國防處不得易名存立（丑）别設徵兵區平以一師爲管轄之本位直隷中央（寅）全國暫定國軍二十師以南北各出一師拱衛京師南方一師隨同議員至京各省及邊省均不得超過一師其餘限一年内裁完所裁之兵咨送邊陲墾荒及修路治河之用其軍官仍給以相當薪俸或咨送高等軍事學校（卯）設裁兵之委員會以南北各出同等人數組織之所有裁兵前之軍槍砲子彈及全國兵工廠均歸裁兵委員會管理（辰）前項委員會以外國之債權者爲見證至裁完全國冗兵時解散（二）恢復自治 
粤聞紀要 
[舊參院通過全權大使案]  
　　二十號參議院開會出席議員一百三十八人照法定人數僅多一人首以軍政府提出之赴歐議和全權大使同意案交大衆投票結果除廢票三張外有效票實一百三十五張孫文得票一百三十三伍廷芳得票八十八均通過王正廷王寵惠伍朝樞得票至少均不通過次議衆議院移付之上海和平會議選派代表條例因有韓玉辰等數人逃席遂不足法定數宣告延會是日尙有劉芷芬提出之取消廣東省議會違法改選案亦因延會未能開議 
[和平期成會派代表赴滬]  
　　目下南北和議日見接近南方各代表日間出發各省和平促進團體迭次請願雙方當局從速開議聞廣東和平期成會因和平會議開會在即並屢接北京總會來電囑派代表赴會參聽以促進和平故議定本星期六日在該辦事所選派代表二人赴滬組織一促進和平機關與該議和大會代表商酌條件使和議終於有成不致中生變故致誤大局聞該代表以該會名譽正會長王芝祥副會長陳其援爲最有希望 
[政務會議函復李執中]  
　　政務會議致國會議員李執中函云昨接大函以彭允彞不堪勝議和湘代表之任等語湘南首義苦戰經年此次南北議和焉能置之局外彭君充選出自湘督及前敵總司令等電推本府礙難可否旣准公電湘督應俟湘督電到再行核辦 
[陳炳明等推舉童杭時爲代表]  
　　漳州來電云廣州軍政府總裁諸公國會議員童杭時鑒此次派遣議和代表本爲全國求永久之和平似無須爲各省各軍分酌同額今鈞府旣以省區軍團爲標準閩省關係重要自應分薦一人前電計達鈞鑒兹擬推童公杭時爲議和代表務懇如請委派以重要務並祈童公俯就爲盼炯明人望肇英叩删印 
[陳炳坤請詰劉鍾]  
　　保寗來電云讀吕師長梗電劉鍾乘隙襲我褒沔甘爲戎首罪不勝誅竊軍興以來手足一變而寇仇故舊一變而敵國情深萁豆涙洒鬩牆忍痛出師情非獲已故我軍始以政治之爭執至萬不得已而用兵繼以外禍之傳來復萬不得已而停戰無非欲早日依法解决奠我國本還我共和孤詣苦心朗如星日乃劉鍾當川滇决裂旣忍心作亂於前值南北言和又昧良啓釁於後禍川不已且轉禍秦自始至終甘冒不韙若不早加懲處萬一戰禍因此延長雖肇亂樂禍責有攸歸而或引起列强之干涉則非特禍及川陜且危民國斯時卽梟劉鍾之首豈足告天下以謝我邦惟中央言和是否出於誠意而劉鍾舉動又是否出自中央請卽詰問北廷速其明白答覆以便告我有衆尙加戎車鐵騎數萬齊集嘉陵謹率諸軍提械待命滇川黔靖國聯軍援陜第二路副司令兼嘉陵道尹陳炳坤叩 
[中行增加兑換紙幣額]  
　　財廳長楊永秦中行長貝祖詒以中國銀行自規復兑換後每次祗限十元未足以符階級兑現之旨且刻下又值舊曆年關商場之待現金週轉者比平時爲亟昨特由廳行互商核定將台行二次借欵一百萬元悉數撥交中行爲增加兑額之用即於本月二十一號起實行辦理每人每次可領雙籌計共兑現二十元并飭東園發籌處將領籌章程大加改良以防此後搶兑及擠兑之弊又聞中行現有基金二百萬存欵七十萬元資金日見充足現新定辦法每兩星期即行階級兑換一次每次增兑十元 
[議决舉辦程璧光紀念會]  
　　日前軍政府政務會議議决創辦程公紀念會其辦法以海珠程公遇難處爲 
 
 

Page 7

 
 
紀念地建搭大生花栅一座紀念典禮定於東園舉行辦事職員業已推定如下　工程科幹事魏邦平歐陽榮之傳秉常湯海山劉汝霖　總務科幹事李茂之程祖彞饒鳴鑾彭澤易廷彦梁慶端甘日暢莫紀彭　文牘科幹事莫紀彭程祖彞鄭道實謝日如又聞程公銅像現已由軍政府請外交次長伍朝樞君赴歐時代辦一切 
和議中之施鶴問題 
[夔州吳醒漢來電]  
　　鶴峯密邇荆定形勢頗爲重要漢爲軍事便利起見早經派兵佔領以爲直趨武漢地步旋奉電令停戰議和敬謹服從且以鄂民流離不忍兵戎再啓嚴守兩月於兹聞王占元有意硫壞和議指鶴峯爲土匪區域電令攻取漢已秣馬厲兵嚴密防範倘其背約來犯誓必滅此朝食釁自彼開曲不在我但事關聯軍行動理合電請示　滇川黔鄂靖國聯軍湖北第三師師長吳醒漢叩文印 
[雲南唐繼堯來電]  
　　新成密熊督軍沁電悉北方劃施鶴爲匪區乘間猛攻實屬破壞和議應請由軍政府再電嚴詰務須各守屬地以免糾紛此問已得黎柏諸君電以王占元欲乘此言和以期肅清鄂境當已一面嚴詰北方一面飛令顧軍向沅援應至田旅駐守夔萬力扼川省門户未便飭令進駐施鶴致有疏忽除仍令顧軍及黄盧各司令增援外特此奉聞統希鑒察繼堯 
[粤官紳協商平糶辦法]  
　　廣東南番兩知事昨將會議辦理平糶情形聯呈督軍省長察核文云竊知事等奉省長函開現有趙君士北呈遞採辦外洋米接濟民食摺陳一件並請委李卓峯鍾榮光梁澤民前往辦理查所陳辦法頗有可採事關維持民食自應徵集衆意妥愼進行兹特將原摺抄送希即會同酌定地點日期約會廣州總商會九善堂院合辦平糶公所各紳董公同研究各抒所見議定具復以便辦理等因奉此竊查粤省山多田少産米無多本屬不敷本省民食向藉外洋及各米埠販運到粤接濟去年夏秋兩季頻遭水災早晚兩造收成大减米源益形短絀加以歐戰以來外洋之米來源短少而日人復在香港高價收買求過於供以致數月以來米價飛漲民不聊生前經知事等會同出示平沽並咨請省警廳轉飭各區署認眞干涉不許各米舖抬價居奇以維民食無如米榖日少各舖商屯積無多米源旣少米價因之愈高自非緊趕設法辦米平糶不特民食堪虞將有在陳之歎而地方治安亦恐因之不靖知事等於一月十日在廣濟醫院邀集九善堂院廣州總商會及趙君士北等會同研究商議辦米平糶以維民食衆謀僉同或謂此事刻不答緩互相籌議請由政府先行撥欵數萬元即日開辦平糶辦理之法如買米平糶則手續過繁且有偏枯之患不若照向來辦法由平糶公所委派調查員紳多人會同警區將極貧次貧户口先行調查登刋表册計人口之多寡分給米票由各户自行持票前往米舖購米以銀毫九毫買米一元其一毫之票價即由米舖憑票到公所領回一面隨時稽查各米舖不得以糠粃碎粒攙雜如違嚴重取罰並由平糶公所每日按册發給米票似此辦法旣免手續之繁而各貧民亦易於領取實惠均沾可無向隅之歎至於欵項全恃政府撥助爲數固屬無多且恐未能持久益以近來庫帑支絀要需繁多何能專顧平糶擬由官廳及各善堂紳董分别勸募並由李君卓峯等親赴安南募集撥濟衆擎易舉集腋藉以成裘至米石擬由各米商前往蕪湖等處採辦運回前經議定先辦米五十萬石業由省長印發執照給各米商前往採辦現擬各商運米一石收照費一毫以五十萬石計之可得照費五萬元即作爲此次辦理平糶之用在米商所出有限取之無損且得持照往辦可免關津留難之虞自必樂於從事而平糶得此一欵亦可藉以支持一舉兩得事屬可行惟各米商前往蕪湖等處採辦往返需時恐緩不濟急尤恐蕪米無多仍不是以資接濟趙君士北等擬請鈞署派撥廣海兵輪一艘借給各米商駛赴安南暹羅等處購米運回迅速平沽以活市面維持現况知事等與各善堂商會紳士再三籌議均各贊同其辦理平糶章程由平糶公所詳細擬訂再行呈請察核謹將知事等會議辦理平糶情形聯銜呈請鈞鑒察核是否有當伏乞指令祗遵實爲公便 
[舊會中之憲法起章]  
　　廣東憲法起草委員會自前次開會討論地方制度起草推定五人草擬條文後業將條文擬出計共十九條前昨兩日開會將第一條地方之定義第二條省之議决執行權各事項條文决定惟討論第三條省警備隊之設置大起辯論歷三時之久（原擬條文云省於警察制度未完備以前得依國軍之編制自置警備隊其名額由省議會議决之第二項警備隊於對外戰爭時大總統得調遣之第三項各省遇有事變非至不能以自力平復時不得請求國軍援助）辯論之點在此條正項（甲）以警察制度完備與否無確切之標準應删除（乙）贊成原案决議結果概不得總額過半數之贊成原案與修正案一併打消然此爲審議會所議决之大綱不能廢除另由各委員提案并從實質上詳細討論因此項警備隊之設置意義不同有認爲省防軍如美之各洲民軍各省皆須設置且爲永久性有認爲補助警察之不足以之防治盜匪警察設備完全即取銷無永久性故條文不决定辯論結果雙方各持一見不能犧牲將所提出之九個條文俱打消其後無可奈何乃將舊條文中含有調和性者變更文字再行提出始以多數通過文云（省依省議會之决議照國軍編制法自設警備隊）討論至此已下午五句鐘延會聞明日仍繼續開會每日開會時間自上午九時至下午五時止起草委員可謂認眞但不知提出大會後能開二讀會否耳 
[關於閩局之兩電李厚基致劉冠雄電]  
　　北京海軍劉總長並轉旅京閩省同鄉會南京李督軍和平期成會熊秉三先生鈞鑒歐戰各終内爭宜息和平希望心理所同諸公卓識熱忱共維大局爲民爲國感佩俱深近日雙方預備提議情形漸次接近而關於閩省事件頗有爭持誠恐眞相不明致以一隅牽動全局誰執其咎兹特將最近事實爲諸公一一陳之敝處自奉令停戰以後即經分飭各軍隊一體遵照嚴守原防並電致陳炯明表示和平之誠意請其切實答復協商辦法文電具在可以證明乃許崇智於上年十一月二十日以全力圖攻莆涵一帶經耿王兩團會同抵禦歷時半月地方始保治安而粤軍司令蔣國賓又於十二月八日陷我永泰比派周旅長前往救援將縣城收復搜獲信件内多陽假和平陰行侵龔之計並據彼方軍隊來歸者面稱此次進攻永泰係謀襲取省城等語又是月十七日匪首藍本陳子明等乘虚攻古田縣城巷戰一夜幸而擊退又本月九日據姚師長電稱據報大股土匪千餘人帶機槍三架由永泰上洋鄉竄入圍攻尤溪甚急所轄二十二三五七等都均被攻破縣城岌岌可危等情並屢據地方商民來省泣訴南軍及土匪焚殺淫掠種種蹂躪荼毒之處可爲痛心以上情形均經電達陳炯明彼則或以誤會衝突爲詞或以成事不説相約二三其德言與行違苦我人民何所底止又查林葆懌本月一日電告在廣東海軍部就福建督軍兼職内有尅期入閩現正積極籌備力策進行等語是彼方意果何居已可概見倘竟侵擾無已不准破壞和平糜爛地方勢必至全局受其影響瞻念前途豈堪設想敬希諸公主持公論詳察確情鼎力斡旋調解意見俾和議早日就緒刧運得以挽回大局攸關全國屬望臨電神馳佇候明敎李厚基皓 
[臧致平等致李厚基電]  
　　督軍鈞鑒前日范營長帶隊會同縣知事嚴辦同安烟苗業於佳電呈報兹據范營長高知事報稱先後同到馬巷於元寒兩日率隊剗除附近烟苗並勒令各鄉自行剗除咸日探聞距馬巷約十五里之沙溪嶺有土匪結合數百人意在實行抗拒即由營長帶隊往剿銑日晨與匪接戰頗形劇烈歷三不時始將匪擊退追逐五六里我軍受傷護兵一名斃匪三四十名生擒五名獲步槍兩枝手槍一枝子彈百餘粒炸彈兩箱大旗兩面該處與安海接近惟恐匪復勾結來犯請增援及補充以資預防等語查鄉民種烟均係藉匪保護若非剿匪禁烟雙方嚴厲并行不易收效除將該營十連加派前往并補充子彈外謹電聞致平玉林廷颺叩號 
[川省靖國軍退守廣元]  
　　川省靖國軍第五師前因劉鍾兵變乘勢攻入陜南現已退出兹得廣元來電云成都熊總司令鑒啓燮前在陽平以總指揮名義率兵北伐原期先復漢南再平河朔料詎會師漢南域下旦夕即竟全功適值中央停戰議和遂廼稽延撻伐不得已回軍廣元勒束士兵靜候大局解决復蒙靖國軍第五師師長吕採納虚聲不嫌聞茸謬加委任爲獨立第二團團長兼游擊司令自維才短學疏深慮敗乃公事迭次堅辭未邀允准勉於八年一月一號就職北伐軍完全結束并將獨立團曁游擊司令部組織成立啓用關防就職視事明知轅駒難以任重敢言附驥藉以名彰倘蒙不棄庸愚遥頒訓誨南針時錫俾有遵循北斗雖高頻殷瞻仰臨電神馳不勝翹企待命之至周啓燮支印近因南北停戰廣元之援陜各軍如第五師吕師長所部江防朱司令所部獨立旅彭旅長所部（即邊軍向南併入五師者）刻均回防廣元除收束前綫各士兵各歸本部外又有五師十七團李團長率所部抵廣龍慰勞使及喻旅長昨亦先後到廣元城内外民房遂將有充塞人滿之象矣 
[川省維持紙幣持别法]  
　　川省當道對於紙幣一事以前所擬維持辦法均不生效頃又擬一辦法由財政廳靖國各軍總司令部省長公署菸酒公賣局會銜布告云照得濬川源銀行兑換劵當發行之初原籌有充分之準備金隨時均可兑現故當時流行市面價值與實銀毫無差異蓋以信用旣昭人皆樂於行用故也迨上年軍興準備金被提兑現停止劵價始逐漸跌落去冬劉存厚任督軍時雖經籌欵抽簽兑現然兑回之劵無多旋復發出行使且變本加厲將籌得之現欵悉行拉用并增發兑劵百餘萬元遂致信用全失劵價低落益甚本總司令兼代省長本廳長局長蒞任以來覩此情形知整理須從根本解决斷非補苴罅漏所能爲功奈軍事初平鉅欵難籌治本之法一時未易辦到加以中國銀行劵流入川境者其額且倍蓰於濬劵雖其初非本省銀行所發行而其後大多數爲川省政府所借用故税收搭成市面行使一切均不有不與川券視同一律其價值之低亦幾與川劵相等若不與川劵同時籌收而聽其流毒市廛亦豈整頓幣制之道數月以來屢經集議欲籌兩劵併收之法迄無良策本總司令兼代省長前此赴渝與聯軍會議因與各軍將領曁各界人士深曉財政者一律討論期於廣集衆思解此難問提出銀劵兼收用銀燬劵之法幸得各方一致贊成返省後復與財政主管人員籌商亦皆謂此法不煩不擾切實可行籌議旣定亟應公布實行除印花税鑛税收回軍票臨時附加税即向來全征生銀名欵不計外所有川省正副税加一征解費肉酒油各税糖税統捐茶税常關税菸酒公賣費騐契費及各項税收均應自八年一月一號起每税額十元一律改收實洋七元并一元紙幣六張不及十元者依此類推除以七成生洋備支軍政各費外其紙幣則中濬兩劵并收濬劵則騐明截角中劵則加蓋停用二字石刻陽文小篆圖記長一寸寛六分爲度均由各税局於收税時當同納税人及地方公舉監察人隨收隨即分别截角蓋戳每五日將此已截角蓋戳之劵彚齊由郵解繳一次并將各劵號碼張數表報主管官廳備查除川東道屬曁距渝較近各縣應就近解交濬川源渝行騐收仍將號碼張數表報外其餘各縣均應逕解來省政府收到此種劵後濬劵則彚齊焚燬中劵則交還中國銀行抵除川政府歷年借欠該行之欵以後該行亦永遠不再發出凡此辦法業經電達該行查照并電達川南鹽務稽核所以後鹽税亦均照此征收銷燬其所以應搭三成紙幣必加倍征收者則以此後税欵搭繳之劵即併收回備燬之劵多收一張即可多燬一張與其别籌基金仍當取之吾民何若核實劵價藉以剔除中飽此理甚明當爲人民所共喻况現在劵價每元僅值銀三角有奇即令加倍繳完仍少於照銀額應納之數且從前收軍票亦係五折收回現在劵價之低實比昔之軍票尤甚則酌半以五折定價商民决不致稍受虧損合計全省税收益以截留鹽欵不過半年有餘兩劵均可銷盡從此惡貨絶跡官與民實交受其利且此後兵餉純發實銀則各縣可立免軍人換劵之苦至於餉項祗發實銀七成實較銀劵各半之十成有盈無絀各軍將領類皆深明大義前此徵求意見莫不欣然樂從此後决不致稍有異議發生本總司令實可爲之保證除電令各縣局各税關遵辦外合行布告仰全省人民一體知悉再完税人有繳欵數微不能搭足紙幣一元者應照逐日劵價折錢完納由局員截繳不許税局朦收實銀合併告知此告廳長蕭德明總司令兼代省長熊克武局長王希閔 
[九江近事]  
　　駐潯日領事瀨尙恕治不知何故忽將其夫人及其公子三人殺斃刻經泊潯日本軍艦艦長將日領鎖閉於黑室内一面電詢駐漢日領事有無他項原因英捕房亦派人搜查莫悉眞相據聞日領自上月就浴受暈並蒸殺其子後神經迄未回復曾報告捕房謂該署有出鬼情事今突殺其妻子想係神經之大潰裂云 
　　贛財政廳楊慶鋆於前日返贛在潯小作勾留旋即乘車晉省聞携帶欵項五十萬 
　　贛督署接京電陳督准二十二日啓程二十五日可抵贛李參謀長已電吳帮辦届時預備歡迎一説陳將趁津浦車南下便道至寗度歲 
　　南潯鐵路公司因現届年關亟待發給薪資前向台灣銀行商借未成現因他處無法可設擬仍向興業會社暫挪日洋二十萬以濟眉急刻已飭會計科長李少海赴漢接洽矣 
　　賓興洲事務所因各租户延不繳欵於工程殊形窒碍特向中國銀行商借洋一萬八千餘元以備建築之用藉免遺誤工程 
[秣陵公司之所聞]  
　　秣陵關鳳凰山鐵礦問題前聞不日提出閣議惟該鐵礦爲吾國大鐵礦之一中外合辦之是否有利頗爲人所注目江寗士紳陶保晋仇繼恒等昨已電政府抗爭據秣陵公司中人云江蘇紳商及省議會在未設立秣陵公司之前原推舉代表金鼎向部院爭鳳凰山礦權後因事離京續推國會議員吳榮萃氏繼任駐京代表在發起人本意此項代表權限僅可向部中催取速發礦照旣舉之後部中以交涉未了不我發照此種駐京代表亦即若有若無去年陰曆十月間吳君來寧時聞携有河間一信來與秣陵公司商酌云及河間頗有興辦實業之意近頗欲開辦鳳凰山鐵礦囑渠來甯徵集意見羣以河間督蘇時本爲發起人之一且其在蘇督任内屢次發電中央阻止外資所設之華寗公司進行並電部取銷華寗原案甚爲出力大家一聞此信無不樂與贊成吳君回京之後亦未來信秣陵公司中人亦淡焉視之在半月之前寗紳某君因事往京聞知吳氏有以秣陵公司名稱與日本人某訂立草合同合辦鳳凰山鐵礦之計劃中間並有牽涉河間之事某紳即就近與京友討論此事並走謁河間叩以究　旋據河間親言此事乃蘇人某某來言已得秣陵公司及蘇人全體同意始有此商量事件發生今旣如此則此後關於該礦事務絲毫不願與聞一面又有旅京蘇人向農商部田總長申説利害田氏亦云無論有無與日人合辦之事此礦照斷難塡發等語某紳歸後正在報告秣陵公司時各報紙均已載遍此事現公司中人已發出傳單召集官商股東及職員開會籌畫對待方法一面電京將吳君駐京代表資格取消立時理明大總統國務總理農商部聲明十七日滬報所載中日合辦鳳凰山鐵礦各節南京紳商及秣陵公司中人均不知之如果有人擅自冒用秣陵公司名義與外人私訂草合同等事並請查究禁止以保此中華民國之最大鐵礦同時商會農會敎育會省議會等法團亦預備開會合力電呈中央請即查明設法禁止頃間又有某君從京歸來以此事河間日前不免有被人朦蔽之處今已洞澈内容則某氏所訂草合同决難發生效力其條件中之第十條云俟中國政府給秣陵公司礦照後即將一九一五年袁世凱所訂之一百萬元借欵註銷等語實爲餌人之計傳聞經手此事之人有事成後可得十萬元之報酬云 
[南京快信]  
　　北代表公推王克敏江紹杰二人赴滬與唐少川接洽南代表劉光烈前日晚車赴滬其差弁押送行李出城行至儀鳳門被守城警察將其行李差弁一併扣留劉在滬寗車站久候不到乃先行登車赴滬其差弁行李至昨晨始釋放聞李督尙不知情某廳長已電滬道歉王家襄已於前日晚車赴滬 
　　北代表吳鼎昌携眷南下明日早車可抵寗 
　　上海策進永久和平會會長劉人熙派代表陳家鼐楊嘉壽來寗接洽一切 
　　李督預備西北花園爲贛督陳光遠駐節今晚或明晨准可抵寗陳督决定在寗度過陰曆年關再回督任 
　　新任鎭江關監督冒廣生昨出京抵寗今日午車赴　接事 
　　齊省長昨日下午四時宴北代表各機關長官均陪席晚七時散席 
　　江蘇省政研究會昨日下午二時開會歡迎梁善濟宋育德 
　　新任烟酒公賣局長文龢已於今日接事 
　　糧食研究會昨公推代表來寗向軍民兩署請願開弛米禁 
　　董永成季通朱紹文爲米禁事電請兩院蘇屬議員向政府力爭 
　　齊省長函請水利協會轉邀沿運紳耆并水利機關人員於二月二十五日齊集省城與熊督辦會商沿運事宜水利協會一面函告各紳耆一面開職員會搜集運河及沂泗沭水道各圖説以備開會時研究之用 
　　齊省長昨以又通令所屬嚴申烟禁 
[杭州快信]  
　　政界消息財政廳長張厚環行將他調繼其任者爲張允言不久將成事實 
　　財政龔總長昨電召袁思永赴京俟交卸後即須首途新運使蔣邦彦准下月六號接印視事已遣王某等二員先期來杭接洽一切約二十八日可到 
　　省金庫昨撥放本月份軍政警各費一百四十餘萬元各機關派員赴領者絡繹於途 
　　寗波商會上年甬亂時解散叛兵墊用洋八萬元雖奉部令核准撥還迄無切實辦法昨始由財部咨行到浙分兩年在國税項下攤償已轉行該商會查照 
　　諸曁盜匪林培元斯元江先後奉令槍斃陶知事已於前昨兩日在牛市場小東鄉執行 
　　永嘉禾業公會前呈准省署請開放西郊陡門水閘以利交通曾奉省長令飭實業廳行縣照辦迄今仍未實行該會長陳玉軒現又電省請示昨已下各嚴催 
　　僞造紹蕭塘工奬劵案犯孫某等在滬就獲總辦張道生主張派員迎提來杭以憑澈究昨已呈請省署核示地方通信 
[蘇州電燈公司盤替之合同]  
　　蘇民反對電燈公司正在組織市民協會籌備收歸市辦然聞該公司經理　敏伯已交卸公司全部業已點交新董龔楊諸人接收矣其合同原文如下　共益公司代表龔子英　蘇州振興電燈公司代表祝蘭芳　祝蘭芳（以下稱甲）與共益公司（以下稱乙）訂立合同如左（第一條）甲將蘇州振興電燈公司之現有基地房屋及機械器具其他材料各種設備在棧預備用品營業權商號一切按照現狀開明目錄交付與新公司（第二條）乙用同一之商號按照公司條例組織股分有限公爲同一之營業（第三條）新公司總額定爲五十萬兩甲認繳十五萬兩餘由乙全數認定（第四條）甲所有之産業全盤估價上海銀七十五萬兩正其支付時間及方法如左（一）財産檢點清楚及事務上必要賬簿一切完全移交手續妥貼且同時新公司成立後交付甲現欵三十五萬兩新公司股票額面十五萬兩但本合同簽字後三日付銀萬兩（二）除上條外由新公司交甲可靠之期票銀二十五萬兩言明照六年爲期年息五釐利息按六個月一付此欵由新公司擔任另行借歎交甲（第五條） 
移交手續定於民國八年一月一日完畢營業之限簿亦於同日更換（第六條）舊公司之債權債務由甲自行處理負完全責任與乙無涉但怡和洋行之合同及定銀一切由新公司繼承之（第七條）舊公司發行之股标應於民國八年一月一日由甲收回全部交付於乙如有一部分不及收回應由舊公司及甲個人負完全責任陸續收回（第八條）本合同爲新舊公司授受之合同候授受妥貼代價清繳合同即行作廢　（第九條）新公司以祝蘭芳龔子英洪少圃楊翼之吳訥士爲董事楊玉滄葉養吾爲監察人（第十條）本合同書立同式二分各執一分存證 
[城内之强刦案]  
　　十二月二十二日夜十時許有販賣洋油之浦永安身帶洋一百六十元擬往兵馬司橋季太昌付賬行至喬司空巷思通橋塊突來匪徒二人從後將其扭住將洋搶去浦極力抵禦並喊救命該匪即出小刀將浦腿際連戳數刀浦受傷倒地匪等即行逃逸經附近南區崗警聞信趕來將浦扶起問明情山立即喚同鄰警將浦先行扶送回家（浦家住禪興寺橋殺猪弄十二號）一面報告本區丁小屏巡官轉報南區警正各派警長分投追緝奈匪已遠颺迄無蹤跡云 
[揚州戊午商况之統計]  
　　揚城商業均於陰曆歲闌结束賬目兹將盈虧略紀如下（鹽業）濟南淮南各塲鹽産均豐惟春令因運河淺涸運圩較少夏秋之間湘岸由張督借運蘆鹽而濟南鹽船航海轉運頻遭風險綜計由産地運圩者約四十萬引銷四岸者約五十萬引故今歲者塲運商家均屬平平（銀行）中國銀行可餘一萬二千元交通銀行一萬元鹽業銀行八千元（錢業）秋令受申鎭兩埠銀拆高漲之影響各莊交易均較舊歲爲減色然獲利仍厚計怡大二萬三千元德餘一萬八千元滙康永一萬四千元惠餘一萬元益源八千元晉康八千元恒泰祥七千元慶源七千元同興源五千元豫隆祥四千元同源信三千元德春三千元瑞泰二千五百元兆昌二千五百元慶和二千元和泰一千五百元謙吉恒一千元永德一千元（金珠）金價低廉婦女多購製手飾計寳慶實盛兩號約做交易三十萬元寳成次之（綢業）近年來世風日趨奢華以花緞行銷最廣如慶懋復宏興慶源祥等各做三十萬元各獲利四千元左右（布業）銷塲向以四鄉爲九宗今庚年歲豐稔農民咸辦布疋各店交易甚盛賺錢最多者首推一言堂馬源興福源祥（廣貨）生意本年甚形發達鴻昌鴻興昌廣泰恒等均獲厚利（油業）今歲因荳價低廉成本較輕而銷塲頗好王廣盛等油坊約賺三分之利（茶葉）以景吉泰生意爲宏大今年可獲利六千元（茶食）所進之油糖麵各生貨均逐漸鬆小而售出之熟貨亦較往歲爲多如大同大麒麟閣等約得三分之利（鞋業）轅門橋一帶鞋店均獲四分之利（藥業）夏秋之間疫症流行生意甚好彭泰和協茂等均賺五分之利（木業）南門外之森源寳祥隆便益門外之致和宏盛昌等約各獲利千元（南貨）糖類近價甚小以慶豐恒昌祥等生意爲最好（米業）各行存貨極多而價格逐步鬆落鳳皇橋一帶米行至目下止仍存米一萬餘石信豐裕遠大昌等二十餘家均皆虧本（醬業）以何公盛徐恒大交易爲暢旺其餘如（炭業之戴森茂（棉花業）之匯通（漆業）之同泰（衣業）之庚源（紙業）之雲藍閣（酒業）之羅仁和率皆獲利總之今庚除米業而外鮮有虧本者 
[安慶盜刦桐城烟酒分局]  
　　桐城縣屬之老洲灣烟酒税分局於本月十九日夜三更時被土匪數十人持械突入將該局本月徵存税洋一千餘元及同人衣物擄掠一空當經該分局裴局長報由桐城縣知事到局勘騐通緝 
[粤員來皖購米]  
　　日前廣東省長咨到皖以該省米糧缺乏物派專員來蕪湖鎭江等處購米五十萬石以濟民食皖省長當即電部奉覆准以五萬石接濟并塡給護照只准在蕪湖一埠購辦并飭屬各關卡一體照騐放行 
雜評一 
[一星期中之變化何如（默）]  
　　今日之世界大問題多矣關係各國者正在歐洲和會上討論關係國内者正將由南北代表協商故此後一星期間即爲世界大問題謀收束之日也然此世界之種種大問題繁複重要决非少數時日所能成事前之疏通接洽詳細研究又必有種種之籌備故此後一星期間又爲沉靜無事之日也 
　　雖然人事無常世態萬變此後七日中世界和平事業果能順利進行於沉寂中乎抑或另生枝節於沉寂中而爲人所不料者乎則此一星期中之變化何如須俟一星期後之報告矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[戊午年各項商業概况]  
　　商家習慣以舊曆歲底爲結束各業全年之盈虧均於此時結算兹調查得戊午年各商家營業概况分錄於下 
[花紗]  
　　本年新花未上市之前花衣洋紗本紗價格莫不飛漲達於極點通花太倉等花每擔價須四十兩上下而十六支本紗價每包在一百七十兩左右及新花上市年歲豐稔銀根又緊致市價逐漸平落花價至今每擔自三十兩至二十五六兩十六支文明丹鳳現僅一百五十餘兩當夏末秋初花價之漲由於大宗十支十二支粗紗出口所致各紗廠之存花較多者則皆未獲大利而中小各紗廠因經濟問題不敢多存出紗均已預先抛出嗣花步步跌價故盈餘反爲優厚云 
[絲廠]  
　　滬上絲廠所出廠絲廠經等向恃洋莊出口爲大宗銷路自歐戰之後英法美意等國洋行少有購辦各縣廠本已創鉅痛深故本年新繭上市之際抛盤亦未開過各廠咸有戒心對於收繭一層亦淡漠視之詎於此時各洋行洋莊廠絲忽有活動開出四五千包價在九百餘兩以是收繭之興忽然陡發當斯時也各廠已具有洋莊已有動機之觀念雖不敢如昔年之放盤濫收然箭在弦上不得不發一般内地之收買餘繭者隨滬廠爲轉移隨之收買價遂抬貴後因銷路不動無不虧折各廠有因銷路不動早經停車者目下廠絲祗剩七百餘兩存繭統計值銀數百萬之鉅現聞政府已徇絲繭總公所之請求由財政農商兩部撥欵一百二十萬以爲維持該業計畫云 
[錢莊]  
　　滬上南北市各滙劃錢莊若不吃倒賬則穏可獲利是以該業大小同行抱穏健主義者居多數本年新絲上市之際循例必洋價奇漲故先期抛定届時交貨不致臨時應付竭蹶後各絲廠收繭之時放出銀欵雖皆有抵押品然絲繭不動欵被擱阻不能活動而又以某國銀行拆欵運往西比利亞作軍費之故南京銀元局開鑄鎔爐後每日須用現銀約六萬兩故三月開爐以來吸收現銀不可勝計至中秋節銀根漸緊銀拆升至七八錢歷數月至十一月仍未見平復卽稍有轉機亦祗外寛内緊而已近日復有倒賬者如金仰生林大成布號駿昌木行裕順米廠鄭茂和麵粉廠等各錢莊之受其虧欠者爲數頗多云 
[金業]  
　　近年以來該業期貨標金出入頗鉅惟本年先令自上春以來常在五先令之上立住不動是以惟恃佣金而已該業同行現有四十餘家聞能盈餘者惟宏興永義豐永裕豐永延豐永晉祥萃太泰慶恒裕祥晉亨晋康恒孚等十餘家總共約餘二十條萬金餘者同豐永等均平平而已蓋做多頭者咸注意歐戰和平時之先令必能縮短金價必漲致受失敗者爲多數聞明正歇業者有多家云 
[茶棧]  
　　洋莊出口業受歐戰之害者茶業首當其衝惟已閲數載尙能謹愼從事現謙順安謙泰昌洪源永同春榮吉祥永盛昌恒記久成謙益恒豐泰震和瑞昌等十二家本年尙稱平穏現在年關預備結束度歲調查存貨新陳路莊約四萬餘箱平水茶四萬以外祁浮建茶約存三萬餘箱而對於茶客方面因山價巨售價低是以均難獲利 
[顔料]  
　　滬上各顔料號本年營業除外行稍有存貨外如瑞康咸康萬順豐等皆有包牌均主穏健做法現美國來貨惟顔料粉各坊之配色合宜者亦咸相爭購聞定貨已較前鬆落不少惟同行團體尙堅能守穏不受虧損云 
[麫粉]  
　　本年小麥出數大豐出口不能流通以是積貨愈多上春綠兵船等牌每包銀在一兩七錢之外現已跌至一兩五錢以下如鄭茂和廠財力不足遂不能支持突於前日倒閉故存貨較多之家大都均受暗損 
[火機花廠]  
　　北市益泰等今庚上半年春夏兩季存貨多者類能獲利新花上市尙能平順厥後花價跌落秋冬後亦以子花存底爲轉移下半年存籽花多花衣一時不能脱售者則獲利皆不能滿意焉 
[綢緞]  
　　杭州之緯成九成夔章日新等廠所出之鐵機雲霞綺霞等緞全年營業除津京兩帮之外餘省皆少安謐未能暢達本埠則因先施永安兩大公司及九章九綸等先後開幕遷移銷場頗多每尺價元高貨需一兩零二分故以上各廠皆　獲利其失敗者則各小機户所出之棉地絲搶緞線地緞等貨質低次花式不新所恃者惟鞋莊現在亦被呢絨侵奪遂致一落千丈現趙長春等廠　已收歇矣 
[洋貨]  
　　各莊號之做洋貨呢絨及花色者本年以各國來貨花式繁多購者皆喜新厭舊是以無不歡迎故業此者大都利市三倍惟白貨疋頭因磅價定貨等吃虧未能十分獲利云 
[銀樓]  
　　本年南京路一帶各銀樓均裝潢華利電燈照曜開銷浩大近來大同行以外則有恒孚泰亨源方記永豐餘等亦各樹一幟相繼競起營業除北市楊慶和久記恒孚南市裘天寳等獲利較多餘者平平而已 
[五金]  
　　銅鐵等價均爲歐戰提高而尤以鐵爲最故業五金者手中有貨無不獲利下半年來因歐戰終止航路漸通鐵價銅價跌落其半鋼板由三十餘兩跌下現僅十餘兩鐵板由十七兩跌至七八兩故永盛五金等承訂江蘇全省舊鐵不能承受以致虧倒涉訟云 
[遣送敵僑卽將實行]  
　　遣送敵僑返國事宜經政府决定設立機關於滬地委任盧護軍使爲督辦即將發表命令實行組織故盧使於昨已飭淞滬警察廳轉令各區署對於檢查敵僑手續迅即彚集造報以憑備考徐警廳長當即遵照轉飭各區署查照辦理矣 
　　大陸報云昨有德人許多羣赴靜安寺路交涉員署探聽關於政府實行放逐敵僑訓令之消息聞放逐辦法須由盧護軍使執行所有敵僑住址今皆一一註明於册以便通知估計上海敵僑在放逐列者約有二千人又聞交涉員署已接敵僑請願書多起求免放逐云 
[商會推舉和平會代表]  
　　北京全國和平聯合會係全國商會各省議會各省區敎育會及其他法定機關所組織以促進南北和平統一爲宗旨近擬設立會所於上海各機關均已舉定代表先後來滬本埠總商會尙未推定代表故該會函請從速舉出昨自總商會通告各會董略云此事本須交常會公决現因年關已到各會董年務倥偬所以本期常會不再舉行據會長意見擬舉沈仲禮聞蘭亭二君爲代表合亟備函徵集意見請於二日内見復云云 
[盧護軍使宴客]  
　　松滬護軍使盧子嘉昨日在公署設筵柬邀和平期成會代表熊希齡總商會正會長朱葆三縣商會正會長顧馨一曁沈仲禮徐乾麟淞滬警察廳長徐國樑上海縣知事沈寳昌上海地方審檢廳邱林兩廳長等飲讌聞席間互商和議問題及籌賑事宜良久始散 
[委任衛戍司令之函知]  
　　盧護軍使昨接江蘇李督軍函云時届冬令又值解决大局之際寗垣爲省城重地亟應注意以免疎虞兹特派江寗鎭守使齊燮元爲省會衛戍總司令省會警察廳長王桂林憲兵司令楊恩培爲衛戍副司令除委令外函請查照云云 
[第二次焚土之第二日]  
　　昨爲浦東陸家嘴海關棧房二次焚土之第二日上午九時各機關監視人員齊集工部局碼頭乘海關小輪渡浦下午四時後始各乘原輪而返兹將詳細情形錄左 
[焚土計數]  
　　上午八時開怡和棧房之門將土運出雇榻車運送至海關碼頭裝上駁船用小輪拖運渡浦沿途由海關巡江輪兵士及捕房巡捕協同護送比九時張專員到後騐明封口鉛絡卽令小工開箱將土投入烈燄中計四汽窰内共焚大土二百零一箱自八百二十八號至一千零二十八號 
[蒞場人員]  
　　是日蒞場者爲張專員一鵬部派員邵福瀛汪振家税務司威厚瀾江蘇李督軍代表何乃中齊省長代表岑兆鴻護軍使代表王嘉溪道尹公署顔德清交涉公署楊筱堂檢察廳長林仲立上海縣公署湯潮海淞滬警察廳顔玉琛滬杭鐵路局長任筱山萬國改良會徐維繪省敎育會吳和士吳叔明全國禁烟會安鏡泉中西普益禁烟會吳禮鑫張保廷北洋團體代表王字功盧陸民趙祥齋及毛子堅朱叔源等中西士女不下百餘人 
[場中概况]  
　　昨爲星期又適學校已放寒假故中西士女到者較前數日爲多有西婦三人在場寫眞而張專員之太夫人及夫人等亦蒞場參觀欄外圍觀者亦頗不少所遺土箱二百零一只仍由中華職業學校顧校長督率職員學生在場搬運軍警彈壓一如昨日入晚由三區曾警正游巡杜隊長各派長警輪流看守 
[今日焚完]  
　　此次收買滬港存土除由馮監督售出三百箱外怡和沙遜兩棧已經檢騐之土計一千二百零七箱統計六日間其焚燬一千零二十八箱尙有一百七十九箱今日均可付諸一炬焚土告竣後羣衆痛惡之毒物此後不能公然出現於光天化日之下矣 
[賞贈銀杯]  
　　此次辦理騐焚存土事宜除監督公署張專員兩方辦事人員外海關西人尤爲出力張專員極爲稱賞故特訂購銀杯七只上鐫焚土紀念張一鵬題贈字樣定於今日分别贈與海關税務司以下人員並聞尙擬攝影以詰紀念云 
[此後烟禁]  
　　此次收買滬港存上旣付諸一炬則此後官土已告肅清而馮監督所售出之三百箱及蔡乃煌所售出之印花土官廳均不負責任此後如有發覺卽爲私土聞張專員回京復命卽擬條陳嚴懲私販條例販運私土者將處以極刑云 
[鐵路嚴查運土之部令]  
　　滬寗鐵路局長奉交通部訓令一月六日奉大總統令近年禁烟綦嚴（中見命令從略）用副保民除害之至意此令等因奉此查鴉片爲害甚於洪水猛獸禁令森嚴載在約章尤關國際清查之法禁運爲先鐵路爲運輸機關貨雜人多易於偷運自經此次奉大總統令之後尤應厲行稽查務絶來源爲此令仰遵照督飭車務人員認眞偵查如查有包運情事務照章懲辦云 
[花旗公司兩輪船行蹤]  
　　大陸報云美國航務部貨船加杜倍克號由花旗郵船公司經理載貨二千噸將於星期一日清晨到滬自美國宜戰後此船改駛大西洋上月二十四日始由舊金山駛赴東方到滬後將取道香港前赴小吕宋又花旗郵船公司之愛瓜多號定星期三日駛離香港二月一目自滬赴美云 
[籌固松黑江防之會議]  
　　海軍司令公署近奉海軍部訓令略謂據黑龍江督軍鮑貴卿咨稱松黑兩江航權前被俄人操縱現乘俄亂收回航權籌設江防計畫交由國務會議通過請由本部抽調淺水兵輪數艘駛往游弋以固邊圉合行令仰該司令即便遵照籌議抽撥等情藍總司令奉令後特於前日邀集本埠浦江各艦艦長並本署郭參謀長軍衡課林課長及機要　等在署會議事關國防計畫關防異常嚴密 
[公廨舊曆新年之停讞]  
　　公共公廨正會審官關炯之君以舊曆已未歲首係中華民國八年春節之期應循曩例停理讞政六日（二月一號至六號止即夏曆已未元旦至初六日）故於昨日照會輪應蒞廨陪審之英美義日四國副領事卓丁羅林四君查照外並諭檢察處西員史賓斐而君通告本廨各辦公人員一律停止辦公 
[年關保護商旅之周密]  
　　時届舊曆年關本埠各行號商舖結束賬欵之期各店夥往來收取賬洋經過英美租界勢必擁擠總巡麥高雲君深恐匪徒乘間攫竊昨特通飭各捕房捕頭於即日起加派中西探捕分往各要隘橋樑嚴密梭巡以保商旅 
　　滙司捕房捕頭麥搿來搿以本捕房轄境地處偏僻防範更應周密因於前日下午六時起至九時止派令特别巡捕督同華印各捕分赴北蘇州路各橋樑及華界接壤之處嚴密梭巡遇有形跡可疑之人隨時搜檢身畔如擕帶危險品物准即拘押解究 
　　淞滬警察一區二分所王清和警佐以本所管轄區域内如大小東門及邑廟一帶商人來往收賬居民購辦年貨較之平日爲多故於昨日午後起特　落班長警分往各處認眞梭巡以保治安 
　　南市第一區警察署趙墨林署長會同一分駐所王琴軒署員除放間加班巡邏添派崗位扼要巡察外昨又會議自即日起無分畫夜俱派全班警察在境内各要隘注意梭巡實行保護淞滬警察廳長亦撥派游巡隊士每班數人在境内輔助巡巡各碼頭派偵緝隊士往來巡緝 
[華貨運入北婆羅之調查]  
　　滬寗滬杭甬路局接交通部函云本部前訂華貨運往歐洲各國調查表式函請外交部分行派駐各國公使領事照式塡報業准函送駐元山釜山仁川鎭南浦領事副領事及駐朝鮮總領事等分别塡具華貨輸入調查各表當經函發該路在案兹又准外交部函送駐北婆羅總領事照式塡造華貨運至北婆羅調查表一分到部合將原送表册抄發該路用資參考　附華貨運至北婆羅調查表（國名）英北婆羅州（地名）亞庇古達·山打根·豆歐拉哈達突（貨目）布·絲編織品·紗線内衣·紗襪·毛巾·紙·茶·烟·草蓆·花生油猪油　黄豆·綠豆·山東粉絲·豆腐皮·瓷器·瓦器雨傘鞭爆·各種燒酒·其餘零星雜品不俱錄（市價）二十碼長上等土布每疋價九元五角中等土布七元五角廣東紅煙六十五斤九十八元花生油每百斤四十六元綠豆每百斤十五元猪油每百斤五十三元黄豆每百斤十六元元高梁燒酒每斤一元二角（銷額）按全轄大小各埠屬統計每月土布銷額約五萬元左右花生油猪油二萬五千元食物五萬元（運費）每個四尺立方箱由香港起運到山打根計六日海程取載費八元三尺箱六元小箱一元五角包頭一元五角（關税）布疋綢緞以及一切品物凡爲棉絲毛羽蔴葛樹根草所編織者皆征值百抽十五進口税木質並金石各等器皿器械值百抽十食物兼紙張印刷品值百抽五鴉片酒紙烟具屬專賣品牌另有規定章程 
[鄭茂和麫粉廠擱淺]  
　　新垃圾橋浜南鄭茂和麫粉廠係粤人鄭茂如所設以土業起家積有餘資數年以來場面闊綽本年因積欠莊欵十餘萬難以彌縫於昨日避匿不見遂致擱淺云 
[麵粉業呈請維持]  
　　本埠麵粉廠業近來存貨積至數百萬包一時不能脱售卽或有客家購成者僅付定銀兼之貨價疲軟故多觀望勢難轉運業此者對於貨物流通異常困難爰呈請商會轉懇當道設法維持云 
[桐油來源銷路之調查]  
　　江蘇實業廳張廳長前欲調查桐油銷數與出産數特致文商會轉請該業集成公司派員查覆迭紀前報日前經該公司推舉代表二人分投查明將本年由産地運滬及對内對外各銷路一一分别開列清單報告公司並謂川省産地因兵匪　起路途危險來源殊少國内銷路則因銀根緊急夏令銷場亦殊平淡云云兹將該代表調查之來貨及銷數錄下　計　午全年　來貨）共九萬三千桶（銷數）共八萬四千桶對外者英國二萬三千桶美國一萬六千桶南洋各埠一千桶國内二萬三千桶（存底）現存太古棧内六千四百桶招商金利源棧三千二百桶（總計）來貨比較上年祗十分之四銷路亦不過十之六七年終存底亦較上年得百分之七十分云 
[張蘭生不知下落]  
　　南潯夫張蘭生寓居南市泰潤米行内近因營業虧累無計彌補忽然避匿昨由各債權得悉細查張共虧負二萬餘金聞其原因係囤買貨物屢受跌價影響所致現已派人四處招尋尙無下落恐不免興訟矣 
[紗廠聯合會之來往電]  
　　本埠華商紗廠聯合會以日前西報載新任棉業局督辦周學熙氏有用日資創設中日棉業公司爲入手辦法之説特電周氏詢問現已得覆謂並無其事兹照錄來往電文於下 
[華商紗廠聯合會去電]  
　　天津棉業局周督辦鈞鑒西報載公將私用日資合辦中日振興棉業公司羣情惶恐乞示眞相華商紗廠聯合會叩宥 
[天津嶁督辦來電]  
　　上海華商紗廠聯合會鑒宥電悉無稽流言必奸人播弄請勿信熙 
[陳子正在精武會演技]  
　　提籃橋倍開爾路精武體育會昨日（二十六號）請黑龍江高師國技敎員陳子正君　會指導國技到者該會會長聶雲台會員寗竹亭胡慶昇等六十餘人上午九時開會會長致歡迎詞陳君答詞旋請陳郡表演如梅花刀大紅拳刁手以及内外家諸法詳加演講指導各節均爲練習者所佩服次會員亦各表所能如寗竹亭之節拳盧煒昌之武松脱銬陳公哲之大戟姚蟾伯之子孖丹唐豪之翼德鎗黎惠生之溜脚勢劉日暄之八卦刀楊琛倫之伏虎拳胡慶昇之武松十八技吳志青之工力拳戴元發之奪命丹翁耀衡之揷拳先後演來頗稱嫻熟而陳君之手法神速一舉一動咸呼呼有聲觀者皆拍掌贊美不已聞該會現留陳君小住數天懇其指導國技云 
[爲西伯利亞難民乞衣]  
　　昨日西字報多載有募集舊棉衣拯恤西伯利亞難民之能啓我華人亦當贊助之爰爲譯錄原文如下　天氣嚴寒草木凋零身體四肢被冷氣所侵頓成麻木不仁之症當此時也忽有聲自遠北來此即西伯利亞數十萬難民之呼衣呼食聲也現世日進文明對於被難者不論中外莫不一視同仁然則慨然樂助此其時矣前滬上各報曾登載賑助棉衣之請求而應者寥寥竊願諸君一思自身之安樂再思難民之痛苦則樂善之收自油然而生矣諸君如有積存陳舊棉衣形式不論中西爲數不拘多寡均請於每星期一二四五上午十時至十二時交愛多亞路二十五號班奇門棧代收處則千萬難民挾纊同溫咸沐仁風於無旣矣 
[覆訊波彌文欠欵案]  
　　本埠德華銀行清理處在公共公廨控德商波彌文洋行不理欠銀三十萬零七千五百三址兩零五錢八分一案由廨迭次傳訊明晰判照原告控數還銀嗣因被造延不料理復經原告代表律師禀奉公堂給諭將該洋行生財房屋發封並將賬簿吊案聽候查明再核在案前日由廨派探前往檢齊簿據將該洋行經理德人傳至公堂經李襄讞會同英卓副領事訊據原告代表律師上堂陳明前情請求派員查核被告賬目云云詰之被告德人某甲訴稱原告請求派員查賬一層極爲反對現願籌繳銀十萬兩餘欠請求展期六禮拜設法料理中西官核供會商之下判將賬簿存案候下禮拜二再核 
[盜匪尙犯另案]  
　　糾黨持械夥刦文監師路九百九十四號門牌周廉甫家鉅贓之盜匪陸金章王阿三盛江郎龔榮甫等業已由探拘解公共公堂訊判押候查明研訊等情已誌本報兹經捕房查得北山西路三百二十二號門牌楊國襄家被刦值洋一千一百元之金珠飾物現洋一案亦係陸金章等所爲因於前日午後飭探將該匪等帶至寫字間逐一研詰口供良久並將該事主傳至捕房辨認各匪面貌以憑解廨復訊 
[協提刦案匪徒]  
　　昨有法捕房包探方福林至閘北五區警署稱有搶刦方浜橋某姓之盜犯通州人郁阿二現匿貴境壽福里十六號屋内請爲派警協提等情經王署長飭警將該犯拘獲解送司法科段科員諭交來探帶回捕房訊辦 
[願負誣指爲盜之責任]  
　　奥人白拉石拿維去前延賚美律師爲代表至法公堂控鄭洽記土棧主鄭幹卿誣指爲盜示追名譽損失一案昨又傳訊先據被告達商律師稱此案實係林春森所指日前林至敝律師處聲稱自知不合願自至原告處料理請求核示原告律師稱今林旣願擔負此項責任應請堂上判决損失實數俾得理處中西官判候傳林到案再行核奪 
[松江縣之殺人越貨案]  
　　松江五庫鄉沈家浜沈子雲家於本月十九夜半時突有盜匪數十人明火執杖入内搶刦現洋八百元珍珠七百餘粒金飾十餘兩沈妻毛氏被盜槍斃該縣李知事昨日據情呈報護軍使署通傳軍警各機關一體嚴拿盜匪務獲解究 
[奉賢航船中途遇盜]  
　　浦東奉賢縣航船於前日開駛來滬傍晚七時許行抵頭橋鎭左近被盜攔住去路刦去張長興花行洋箱一只内有現洋二千零八十五元並毆傷船夫二人事後船主協同花行主投報奉賢縣公署請求飭緝 
[蘇州偵探緝獲嫌疑犯]  
　　蘇州水警廳偵探李得標昨在閘北四颧一分所境内緝獲盜案嫌疑犯全三朱上初陶毛頭三名寄押司法科聽候來文迎提歸案究辦 
[捕獲宿遷縣要犯]  
　　宿遷縣匪首臧匯海（即貴海混名岡子）在該縣犯有命盜案多起逃來上海匿跡閘北太陽廟地方昨由該縣保衛團長蔡小樓孫仲山投報游巡第三隊郝隊長會同巡官劉啓賢率領隊士前往將該匪捕獲解送司法科暫押聽候該縣來文提回究辦 
[鐵路近聞路員要給奬金]  
　　鐵路營業路線愈長獲利愈厚滬杭鐵路在商辦時每年虧耗自收歸國有與滬寗通軌以來營業收入逐年增加滬寗路亦因之每年獲有餘利在路員司皆得分給奬金滬杭路近數年來之比較民國六年較之五年分增加四十餘萬七年分又增加二十餘萬此即通車後路線增長所致也兹悉滬杭路員司因滬寗路近年皆有奬金故特援例呈請該路局長任小山核給以資鼓勵云 
[巡官帮查得奬]  
　　松滬盧護軍使以滬寗鐵路正副巡官在站帮同朱稽查及憲兵隊檢查行旅挾帶違禁物品頗能認眞特行面諭該署軍法課酌給賞洋一百元以資鼓勵當由軍法課　諭發交滬甯鐵路管理局局長任小山核收轉飭該路正副巡官按照各長警平時勞績分别核發 
[特定停車規則]  
　　滬杭甬鐵路每日例行各車惟慢車及嘉興區間車各站均有停止而早快車及貨車則小站不停若特别快車則僅大站停止而已故附近中小站之各鄉鎭客商如有特别事故欲來滬或赴杭者每見列車駛過不能附搭殊抱向隅該路車務總管有鑒於此特定停車規則即各站如有客商要求停車者須預向車務處接洽然後由車務處知照該站惟除應出各費外當須另加停車費十元由出發站徵收現聞此項規則已自本月二十四號起實行矣 
[碾斃鄉人二名]  
　　昨日（二十六）由杭來滬之一百零五次慢車駛近莘莊車站時有鄉嫗一人蹣跚軌道之旁當由機車鳴放警笛詎知仍不避讓以致被車撞出軌外斃命又江墅段之區問車由艮山門開往拱宸駛至第三號橋地方亦碾斃鄉人一名聞均由路警前往照料矣 
[皖人對於加賦之呼籲]  
　　旅滬皖人得京津消息旅京津皖人如周玉山許世英吕調元曁諸同鄉對於皖省田加賦鹽加價等三案曾於日前在津會議僉以此事應先向國會請願倘政府仍不能從人民之請願則擬聯合同鄉向平政院控訴其所擬向國會請願書如下　爲請求主持公議取消苛政以蘇皖民事竊皖省自改革以來烽烟遍地水旱連年饑饉荐臻瘡痍滿目及兹休養生息尙虞補　爲難何意於南北息爭舉國來蘇之會而吾皖剥削小民之政令猶復層見疊出至再至三萬衆驚傳疾首蹙額呼籲求告力竭聲嘶而長吏一志孤行罔恤民隠以竭澤而漁爲得計以挖肉補瘡爲有功皖民何辜罹斯茶毒一曰田賦展加一五以供省費也查田賦加重之案部令試辦三年即行停止各省多未實行皖省行之已 
 
 

Page 11

 
 
太偏苦人民因政費支絀茹苦含辛擔此重負逆計三年民困可蘇何圖期滿又復展限上失國信下逆民情此法不除民何以堪一曰田賦再加七分以辦警備也夫三年所加一五之賦吾民已苦力不能支乃旣展限於前復加徵於後再接再厲忍無可忍藉曰警備關係通案而完省壤地褊小正苦兵多就隊改編亦足挹注奈何事事必從搜刮著手比年災祲疊告彼胼手胝足者衣食尙不自給加賦之議一出哀號之聲四起是保民之效未收而戕民之害已先見矣一曰鹽斤加價每石一元以興實業也夫興辦實業惟有招股集資未聞以貧民膏血爲營業資本即使集欵民間不得已酌加物税亦宜取諸奢侈消耗諸品斷不能於日食要需滋以苛擾理財原則當局詎未前聞今一旦加價不惟貧民有淡食之虞且官私價格懸殊尤必致鄰私充斥梟匪旣遍誅不勝誅恐苛徵所得不足供緝私剿匪之用更與實業何裨况鹽税關係賠欵外交稽核甚詳倘因價增銷滯税收鋭減是以重累吾民之舉復貽外人藉口之資事之失計寗有甚於此者耶綜上三政有一於此皆足病民今三者並行皖民之水深火熱不問可知彼長吏之所以毅然出此其用意所在固未可厚非但丁此民生凋敝之秋疊加重負竊恐三千萬皖民不逃亡於兵災饑饉而反流離轉徙於所謂保民利民之策也民生所關國本是繫緘默未能呼籲無路伏思貴院爲代表民意機關有減輕人民擔負之責謹依約法第一章第七條提出請願伏乞俯察皖民痛苦無告之情主持公議咨達政府令行皖吏立罷苛政以蘇民困實爲公便謹呈 
　　旅滬全皖同鄉會又接有皖省舊省議員管　致省議會函一通其文曰自三案通過羣情憤激鵬曾供職於舊省議會案之始末知之較悉有不得不相告者幸存察焉一五加徵一案第二届常會時咨請取消其所持之理由有三一曰未經國會通過爲不法之税二曰皖人貧苦不任負擔三曰各省未能通行違反税法平均主義以此三事力向中央抗議雖事格未行然本會之持之有故言之成理固無可非難也今年限已滿當然取消諸君子不能根據前案乃變易名目據爲省有吾皖行政經費是否有賴於此非法之惡税是爲别一問題惟昔之責難中央者今則截以自私於中央則爲非法爲惡税爲不量民力而責負擔今則一旦截爲省有豈即爲合法爲良税爲民力足任負擔乎昔據圓滿之理由以抗中央而不蒙矜恤今皖人恃何權力奪食於中央之口使之不敢更置一言乎一語反詰禦以何辭此鵬所未喻者一也丁賦附加七分爲警備經費夫養兵原以衛民吾皖苦兵多乎苦匪多乎地非窮邊不鄰强敵皖南北各有駐使鎭守其所以防制地方不靖固已嚴密周詳縱曰體制殊歧胡不建議於當局就現有軍額中撥編若干成爲地方警備之用民力不憂重苦閭閻自可無虞今不爲地方根本之圖而助長武人弄兵之惡以一省駐兵數萬人而不足保衞地方又附益之勢非全省皆兵盡奪民之食以爲兵之食不可不知治匪之道在使家給民足人不爲匪今重征暴歛人將救死之不赡鋌而走險雖威以重兵庸有濟乎淮泗道一區警備隊已率地舉辦一縣多至二三四營不等夷考其實適與當局之期望相反此其故可深長思也諸君子受人民付託之重不能爲之根本討論而猥以减輕五釐齗齗市惠抑亦末矣此鵬所未喻者二也鹽斤加價藉口於開發實業此議已逾二年鵬前在皖垣曾矢詞勸告嗣以反對者繼踵而起幸遂停戰今乃於呼號最力之時民意機關悍然不恤官威重於山岳民命輕若鴻毛諸君子昌言不諱謂人出百錢雖極貧者亦綽有餘裕是而忍言孰不忍言諸君子亦知貧民饑寒無告有賣兒貼婦以永朝夕者乎今曰汝當量腹而食以其所有應公家之求汝何不忍須臾之死吾方爲汝籌未來之生計緩急之不相赴廣狹之不相侔雖至愚者猶知之矣利源未闢而轉徙溝壑者纍纍實際之利害固如此遑論假借開發實業之口頭禪以行其罔利營私之毒計者哉此鵬所未喻者三也總之國家税制未經合法之規定以前不宜多所附加祗供揮霍罔計富源自爲經濟學所不許鵬覊身異域同屬皖民聽父老之呼號愴焉如割鄉園北望無涕可揮當此民生垂盡之時敢援遂事不諫之例披瀝腹心實圖利之鵬管 
[私運烟土之破獲]  
　　羅松公司之某輪船昨由外洋來滬停泊下海浦畔中有史長安雇九百五十一號杉板船代運私帶烟土一大包計重十餘斤經水巡捕房探目何春生與海關洋員到來查獲人證連同杉板船户周長連押送捕房除將烟土送關候燬外史等轉送地方廳當經檢察官提案預審一過判史周分别收押候究 
[濟生會經濟團成立]  
　　本埠升安里中國濟生會成立兩載經辦水旱兵災義賑兼地方善舉計經費已達四十餘萬元之鉅近因該會同人尙慮基本不充一旦發生急賑有緩不濟急之虞特於二十三晚邀集會員組織經濟團預定六十四人每人年捐洋百元輔助會中特别用度以固基礎當經認繳足額特開正式成立大會公决辦法副會長王一亭宣言爲慈善事全憑良心作用辦理手續以收支賬目清白爲徵信云云嗣公推陸維鏞薛文泰專爲保管存收生息主任平時不得動用另推王曉六爲經濟監云 
[膠州路火警]  
　　大陸報云膠州路九號美藝公司之工廠二十五夜十時左右失愼施救一時餘始克撲熄估計損失至少當爲八萬兩起火原因尙未查悉 
[新任關監督年内來滬]  
　　新任江海關監督姚煜號文敷浙江人業已出京抵寗順便祝齊省長母壽辰昨有函致滬某君年内須來滬惟接事之期尙未訂定云 
[學校消息兩則學生會今日開補習科]  
　　寰球中國學生會學校於昨日午前十時行寒假休業禮到者爲副會長唐露園君水久會員薩福懋君之代表張之脩君等學生到者四百餘人禮堂中座爲之滿其秩序首由校長朱少屏君報告成蹟并致訓詞略謂本校今日雖行年假禮然明日即開補習科所以寳光陰而重學業也諸生能來校補習最好否則亦望在家中温習舊課以免荒廢又言本校今秋學生過多致課堂中有人滿之患此種發達現象固極可喜然爲將來計不得不擴充校舍兹已與董事會共籌進行方法必期達目的而後已次由唐露園君給憑奬其得奬者（一）爲考列優等者（二）爲一學期内不缺一課者（三）爲中西文書法有大進步者直至十二時始散聞是日新生報名者亦絡繹不絶云 
[廣肇義學昨日寒假]  
　　廣肇公所設立之廣肇義學自今學期由第一第二校推廣至第七校後學額頓增至千人且組織有童子軍一隊人數近百名兹因考試已竣於昨日（二十六日）上午十時在海寗路廣肇醫院行寒假休業禮其秩序如下（一）振鈴開會（二）監學馮少山報告校務經過情形（三）行敬禮（四）同鄉霍守華羅芹三及監學温欽甫致訓詞（五）唱校歌（六）給奬（七）茶會（八）閉會并聞該義學定於夏曆正月十八日開學云 
[公賣分局長接任之佈告]  
　　新任江蘇二區烟酒公賣局長羅飴（煥章）昨日發出佈告云照得李局長呈准辭職本局長奉省局令委接辦兹於本月二十六號接篆視事除分别呈報咨令外合亟佈告仰烟酒兩業商人一體知照此佈 
[新浦東報社遷移]  
　　浦東同人會及新浦東報社事務所向設南市竹行碼頭邇因報紙出數漸增事務日繁該處房屋不敷應用故定於舊曆年内遷往王家碼頭内交通部電報傳習所對門新屋内辦公聞明年起將該報刷新内容大加擴充云 
[永衡銀號控案准予上訴]  
　　吉林省永衡官銀號駐滬分號經理黄高純延律師在公共公廨控陳小瑜不理伊故父陳玉麟於前清爲吉省藩司任内欠銀一萬三千餘兩一案業經由廨訊明註銷在案嗣因原告不服仍延律師於前日投廨聲明不服判决理由要求准予上訴云云而被告代表律師到堂反對經李襄讞商之英領卓君判着原告繳存保證金五千元准予上訴 
[婦人尋夫被拐]  
　　寗波婦人胡陳氏又名阿招年二十四歲其夫胡孝茂向在滬上爲洋行出店家居虹口蓬路此次其夫因事赴江寧日久不回該氏思夫情切親往該處找尋不遇旋爲拐匪李金奎拐婦戎郭氏探悉其情設法將該氏價賣爲娼經該氏報告巡警將李與郭氏一併拘獲當以此案發生滬上遂備文飭警將雙方移解來申前日下午抵埠當至上海地方檢察廳禀到經檢察官預審之下判胡陳氏發堂留養候屬認領李與該氏分别收押候究 
[藉端訛詐之解究]  
　　前充緝私隊偵探之沈坤今秋因案經盧護軍使訪拿避匿在外近始回家甫及一星期爲一般流黨所知咸欲向之索取銀錢前日清晨沈在王家碼頭三鳳樓茶肆内啜茗突來口操北音形似革警者十餘人向之勒索盤費每人須五十元沈潛行避去挽人解勸旋於傍夜時該黨相約闖入沈之家内取欵無着内有一人用刀自向腿際頭額刺傷血出沈妻某氏見而大駭急報崗警到來詰問該黨指沈行兇遂一併帶入一分駐所其同黨均已逃散當由王琴軒署員詰問據沈妻供明前情並稱丈夫現往蘇州並不在滬安有傷人之事王署員以事關訛詐遂備函申解警廳司法科訊究 
[控告不攤銀兩案之復訊]  
　　李耿齋前延達商律師爲代表至法公堂控倪祖菴擅將原告攤於各債權人之銀洋取去不理求追判候傳隆茂莊經理人再訊在案昨又傳訊隆茂錢莊副經理李順鈞稱於五月間由李與倪共有八人同來隆茂拆去股本洋四千六百元又銀二千兩當時商人將銀如數置於檯上由倪取去其時實聞有六債權人餘不知情是實陸源昌主陸嗣基稱李共欠商人銀四千二百三十五兩先由夏寳蕚給商人銀二千兩將議單贖去當欠二各二百三十五兩言明俟公正人倪祖菴再將四千六百元攤給等語六月間倪亦到過商人店中言及公攤之事倪豈有不知六債權人之理求察詰之倪祖菴供商人雖與夏寳蕚同至陸源昌店中實未言及公攤之事是實被告律師聲稱陸源昌前於八月間由夏寳蕚給伊銀二千兩出立收條上書六月間收訖顯見陸之欠欵完全還清請察陸稱周李於六月間議定故商人先行將收條書就後周延至八月間始行收到此銀即將收條交與夏寳蕚現有商人賬簿可證中西官判退去候再覆訊核奪 
[債務人暫釋限還]  
　　俞明葵於前年間至法公堂控作頭陳信高不理墊欵銀一千數百兩一案經中西官訊實因陳無力繳洋判着原告貼償飯資繼續押追在案昨又傳訊陳供民人實情貧苦無力措繳請求釋出俟日後興隆時設法拔還聶讞員以陳管押已有年餘遂判暫行開釋限三個月内投案禀明如何拔還再行核奪 
[拍賣方單抵欠]  
　　張進如前至法公堂控張秋生不理抵押方單銀四百兩飭傳去後被告避匿不到判令將單拍賣作抵在案現由捕房將方單拍得銀一百二十六兩禀明公堂於昨日將原告傳案請核原告投稱現今查得被告尙有别項産業請求准予發封備抵中西官判拍得銀暫交原告領去餘欠准予再行訊追 
[三女子與拐匪質訊]  
拐匪陳德竇串通拐婦王阿英誘拐女子王秀貞一案經地方廳訊明判决陳監禁四年阿英監禁一年王秀貞候屬認領嗣又據女子葉桂卿等亦控被陳德實等拐賣請究等情已紀昨報前日下午地方審檢廳堵沈推檢兩官開庭審理據葉桂卿供寗波人丈夫文小桑向駕福建船業已病故家中尙有親母舊曆今年十月間來申住在新閘路是月二十七日被陳唆使羽黨將我拐至哈爾濱價賣爲娼氏心不甘願因此報警護送上海救濟會得悉陳德　因犯他案收禁案下爲此來案禀訴並求究懲蔣阿寳供蘇州虎邱人家中有母有妹今年十月二十一日在上海海寗路楊阿虎家爲大姐某家有混名女老三者與陳匪同黨串通將我騙去經陳主張將我賣至哈爾濱賣娼又據王祥寳供稱平湖縣東門外曹家橋人家有胞兄名王和世本年十月十四日來到上海觀看賽燈致被陳匪誘拐至哈爾濱賣人娼寮餘與葉女所供相同問官得供命提陳德寳至案供稱與葉等三女均不相識亦無拐賣之事實被誤指問官一再駁詰陳犯始俯首求恩遂命陳還押候示葉桂卿等三女仍發該會留養候查傳家屬認領 
[縣署批示兩則]  
　　王雲杜等呈爲集資建築凈土菴請立案由　呈悉備查三山會館董事羅星衡等爲呈請諭給執照以資管業由候查明給諭 
淞滬警察廳批示四則 
[指周華峯]  
　　呈悉查李吉霖即李金霖因窩寄贓物關係已准嘉定縣警所迎提訊辦所有該民被騙洋百元仰候據情咨請於窩贓案訊結後再行解廳核辦可也 
[批顧洪氏]  
　　呈悉准予易繳罰金仰即完納開釋可也 
[批朱志霖]  
　　呈悉准即派警傳諭褚經伯尅日遷移可也 
[批王發祥]  
　　呈悉准將塌車及車照發還仰即投廳具領 
[介紹新刋]  
　　周惠南君以測繪之學吾國素少研究爰糾合同志組織測繪學會並設學校以造就測繪人才開辦至今成績尙侍兹增編學報發刊行世議論精詳測圖明晰研究測繪者盍往購之 
　　新年道賀爲交際上不可少之事文明書局歷年印行賀年信片用五彩刷印極其美觀今年又出新式多種面上畫以各種花草風景人物并撰祝賀小啓用以賀年極爲得體各界盍試購之 
　　二馬路跑馬廳生生美術公司發行之世界畫報現已五期出版兹聞第六期年内遲至二十八亦須出版其中關於新年之畫甚多頁數加增一倍每册角半購全六期贈萬福箋一封云雜評二 
[戊午之滬市觀（邠）]  
　　成午年之滬市可謂不平穏也矣春夏之樂觀者或至秋冬而一落千丈夏秋之束手無策者或至冬季而頓有轉機求能按照常序平穏進行者十無一二推其所以不平穏之原因則惟國内戰爭與世界戰爭而已矣 
商業者和平之事業也時世平商業乃發展人心平商業乃穏固時局亂而人心擾斯不平穏之現象隨之其或乘此不平穏之時機而因以獲利者幸耳非能自卓立於擾亂之潮流也然常此播盪於不測之潮流我商人其有寗歲歟 
　　所謂播盪於潮流者謂我無勝此潮流之能力也我之所需而人不輸入我即無由得之我之所餘而人不輸出我卽無由售之輸出入悉聽命於他人而我無絲毫自主之力噸位水脚又悉聽他人之支配而我别無運送之方此播盪於潮流之一端也金貴銀賤則輸入物價昻而難售金賤銀貴則輸出物亦復如之至其所以貴賤之由我人　焉聽命而已非直此也銀兩與銀幣之比值資金之收放利率之伸縮又何一非懵焉聽命於他人者我人豈有絲毫自主之力哉此又播盪於潮流之一端也 
　　戊午已矣我願今後滬市中人先共赴於兩的曰金融獨立曰商業自營 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒談 
[臘月之紀念] [  小孤山人]  
　　世界有紀念日無紀念月吾國自暴秦滅六國壹四海始改臘月爲嘉平月迄於今而未改此亦歲終一大紀念也今則民國改建以來有光復紀念日有統一紀念日有雲南起義紀念日有共和恢復紀念日迨南北爭起一年有餘去歲臘月議和今歲臘月又議和一若和平之希望獨起於臘月之間兹雖南北媾和究竟和平實現尙不知在何日此時姑以臘月爲紀念月將來和局告成即仿秦臘嘉平故事改稱臘月爲和平月以爲吾國民之一大紀念可乎 
老申報L ] 
[日本近制（見光緒元年五月初九日）]  
　　日本仿傚泰西諸法固已日臻美善近又仿　制建一議院院中立正副主席二員正主席由國家派補歲給俸銀六千元副主席由公選舉每年廉俸銀四千八百元其餘各員尙未議定額制而廉俸則以四千二百元爲率又院中尙須　書吏數人聽正副主席黜陟此院中專議新例與舊例之應變通者酌量修改而出治之權則仍不由院操之惟各衙門條敎號令有不合例者則院中得以禁止宰臣亦可預議特不能干公舉主席之權以避嫌疑而杜噡徇云 
新拾遺 
[英國之凱裕植物園内幕情况] [  呆正未艾譯]  
　　日本理學博士早田文藏原著 
　　英國有所謂凱裕植物園者乃著名之世界植物園也凡會遊英地者莫不知有凱裕植物園而急欲一遊探悉其内幕究爲何如也閲者諸君想必聆悉該園之名而恐終未親臨其地故余（早君自謂）將其内幕情形揭曉以供世人之一覽而代未遊該園者之理想遊玩一次諸君靜待容余詳述 
　　凱裕植物園每年之入園游覽者常達三百萬人以上俄人植物園設計專家歷波斯開氏亦曾親臨其地寓目一次而評凱裕園曰凱裕植物園洵可於世界上占第一之位置矣不獨於世界上爲第一之植物園即合全世界上之數百植物園而相比亦終不敵凱裕植物園之什一不問其内容之如何而先觀其評語已可概見其大矣宜乎欲游者之望眼將穿已游者之依依不捨也該園總計面積有二百五十愛克之大容積之大公園也入口之處形狀頗爲莊嚴且佈置頗爲精緻遠望之凛凛有生氣而其内部則有種種建物如有所謂天南星室者乃一極大之温室也内中所集植物爲天南星植物熱帶木生羊齒類胡椒科　荷科曇華科等之熱帶植物惟所集者各有界限大抵在赤道直下南北各在八度以内所生者云其他之熱帶室則培養熱帶之固有植物而尤以大水蓮室爲最足令人注目該植物爲自亞謀松河運來而葉大無論且强固無敵若置小孩於其上亦可以支持而種子則極小余（早君自謂）游該園之時曾向園丁索得種子三粒携歸試種培養則因温熱不充以至枯死云 
　　該室右側爲一應用植物室凡應用植物之標本莫不盡行羅集而陳列於其中隣接爲一蘭室培養世界上珍奇之蘭而其中則旣有肉食植物又有感動性之植物新奇古怪遍植於其中觀之實足以移心悦目活潑潑地者也更於附近之大池之側有一極大之玻璃室如水晶宫然蓋即爲棕櫊科植物室也該室之長約有三百六十尺廣有一百二十尺中央之高約六十六尺集全世界之棕櫚植物而包羅其中眞壯觀也 
於此大温室之隣室有熱帶水族室在焉前述之大水蓮室者即其一也尙有自其他各處搜集之各種種類如那爾河希列島印度等地方之各種雜草水蓮等觸目皆是舉不勝舉一言以蔽之則曰多至不可勝稽是已園之一側尙有所謂温帶温室者移植温帶産之植物於此温室之中室之面積長約六百四十八尺廣約一百五十尺高約六十尺實世界上之最大温帶温室也除此之外尙有三個之植物博物館在焉第一第二之植物博物館爲陳列應用植物之用而第三博物館爲陳列木材云更有高山植物室陳列栽植物高山産之植物岩石園栽培種種之岩生植物凡見所未見聞所未聞者遍處皆是可謂大矣 
　　究凱裕植物園之簡單歷史知該園之始源實在三百六十年以前云當一各五百五十一年之時該所栽培稀有之種物爲私人之庭園而凱裕植物園之起源蓋即於斯時也後經數世一變而爲國有植物園經許多之有名人物爲園長如亞東惠利阿馬等逐漸改良而到於今日之園長法萊氏始成世界上最大之植物園其規模之宏大已非世人之所能意料及矣好遊家其遊諸 
常識 
[説人工呼吸法] [  一龍]  
　　昨報載叔豪君投稿謂救重凍傷須行人工呼吸法此法益處極夥爲人人所不可不知者凡遇毒氣悶死縊死溺死及其他忽然呼吸中止之病均適用之兹約略述之如下　將患者衣服解開令平臥地上於其背下墊以枕頭衣捲等物令頭低於胸部如是則腦血漸多知覺易復再以巾繫舌牽出口外繫巾於頸使舌不得縮回蓋已失知覺之人舌向後墜壓迫喉頭蓋能使氣不得出入也預備旣妥然後跪於患者頭後兩手握其肘關節下部引患者兩臂上舉與其頭平行斯時胸部擴張空氣内入此人工吸氣法也後引患者兩臂下落至胸部兩側用患者前膊壓迫胸廓使肺内之氣因壓外出此人工呼氣法也一人放行此法易於困乏最佳每邊一人人執患者一臂照上所述行之但二人須同時動作方可如另有一人於人工呼氣時用兩手由患者腹部向上擁擠則横隔膜被迫上行呼氣更大收效益速 
　　此法每分鐘可行十四五次患者面色前爲青紫如漸變紅色即爲呼吸法有效之證可暫時住手視胸部自動或否即患者自能呼吸與否如患者自能呼吸則可望活否則須重行人工呼吸法至彼自能呼吸爲度即自能呼吸後亦不可立時他去因有時呼吸數次後仍可停止也 
　　附按救重度凍傷最要勿遽移至温暖之處舁時及施人工呼吸法時須格外小心以防骨折 
雜錄 
[國光星影] [  一之]  
　　寳玥夫人辭世之由雖有遠因近因之别然其犧牲一已以謀祖國榮光實足爲中華外交史别開生面先是美國各影戲片大抵嘲笑播弄毁我華人不遺餘力直迨本年九月始有傾動一世之華産美婦人名Tsen　Mei者應某園主之聘演成宣揚祖國榮光之新影片園主欣然致函顧使乞於十月一日開演之始親臨一觀用示介導顧使以我華榮譽攸關遂允所請嗣又以美政府於同日有自由募債講演之請顧使匆匆赴紐約乃以夫人代表抵費城不意因是染疫而竟感寒以殁也殁時爲雙十節一若造物有知故假此日以昭夫人犧牲爲國之功云 
　　小　難長駐（夫人有才德而不永年確令人有此感）華　隠翠　新寒雙十節故里萬重關縹渺人問世（人世榮華眞如夢幻）低回海上山國光旗五色星影點秋斑（夫人犧牲爲國乃以中華名女伶費城新影戲之開演而留紀念美國稱名女伶爲星（Star）而推重才媛美婦人亦尊之以明星之號若在我華則稱公使曰星使三者均得以星爲喻） 
小説 
[社會小説青年鑑（八）] [  載英國小説雜誌（君玉譯）]  
　　裴斐爾初不料予乃有此着則驚駭失措面上慘白至無人色肥碩之身幾頽然欲倒而宓爾培夫人則覺死神已厭其頂上長歎一聲趨至老人之前跽於地上撫老人膝曰蘭司德汝昔日固愛儂者願汝一發慈悲並體上帝好生之德恕吾罪戾老人慈祥之氣初未少改仍靄然謂之曰梅麗汝乃絶無慈悲之心反欲予發慈悲乎嗟乎予受汝痛苦至矣盡矣蔑以加矣即予今日所患疾痛雖猶未至於死然而裴斐爾醫生之方藥者實爲慢性的非急性的終至送予老命此法實爲穏妥而汝儕猶以爲未足必欲速予之死梅麗汝猶少艾甘冒不韙犧牲汝下半世幸福予實爲汝惜之惟予必欲令汝與一老骨　相處亦殊不情今與汝約汝與裴斐爾醫生當於明日之晨離去國土在吾譬汝二人已死在汝流落異域聊當身受上帝之罰吾與汝二人弗復爲仇讐也夫人見老人不加深究則大感激立吻老人之手惟老人力縮其手厥狀似避毒蜂之躉裴斐爾則以手自拭額汗向老人曰予有友人適欲招予同往國外予當行耳至於夫人則吾當任保護之責有情人竟成眷屬倘亦爲君所欣喜者也言次轉現笑容立挽宓爾培夫人之臂而出二人從此弗再見於倫敦社會上矣予俟二人出則力圖其户其聲震人耳鼓蓋以示懲辱也及予重入寢室則老人涙被滿面予以兩臂環老人之頭且慰之曰汝應感謝上帝自今而後汝之前途得光明矣以前種種比之一塲噩夢亟應忘却汝能輕縱彼兇此着實佳當知天網恢恢疏而不漏汝縱不懲彼異日上帝必加懲於彼也厥後化騐室中化騐得瓶中所蓄實爲毒劑果不出予所料而裴斐爾醫生與宓爾培夫人則竟一去無蹤不知所終老人自後身軀日復康健惟予每一念及輒覺不寒而慄因嘆曰凡人當有知人之明彼嘉露爾女郎誠有知人之明彼美人者特爲陷阱耳當日之晚吾身乃如兵士困伏於戰壕之中然而戰壕中之兵士惟槍彈之是懼設果飲彈而死則爲國捐軀雖死亦猶有餘榮使吾身而墮入美人之阱竟被殺人兇犯之惡名吾將何以自白哉然而世間少年血氣未定之人正不獨一予也因濡筆記之供世之青年借鑑故直名吾書曰青年鑑（完） 
[自由談之自由談] [  周鍾洪]  
　　或謂和字右旁當作算式中用表方形之符號□解是故圓出於方爲形學之定理由是推之當然産出圓融之好結果也 
　　第算式中又嘗以△表幾何二表等於而△　頗似私利二字之右旁且又各得其□之半故吾謂欲求完備之圓融必自求完備之□始非然者其去私利幾何耶奚等於和 
 
 
 

Page 15

 
 
   
 
 

Page 16

 
 
   
 
