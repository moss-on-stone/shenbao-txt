# 1918 - 169 - 4916292

 

Page 1

 
 
   
 
 

Page 2

 
 
時評 
[活動（冷）]  
　　墊欵一千萬交付而軍事又即活動甚焉戰費與戰事之不可須臾離也 
　　然則以前之所謂和所謂不願戰者皆此軍費無着故耳然則今日之所謂若干時日平粤所謂各種司令各種官制之發表所謂招兵所謂籌械皆此軍費之如其請以撥發故耳然則無所謂系也無所謂派也無所謂方也無所謂主張也更無所謂法律與情理也一言以蔽之曰受其驅策者財也因以活動者財也他無有焉戰費也軍費也借債也墊欵也皆關於財之名詞也 
[命令]  
　　六月二十四日大總統令上年七月十一日國軍恢復共和邦基永奠允宜著爲紀念以昭令典一應舉行事項均查照前定各紀念日一律辦理此令 
　　又令任命魏宗瀚爲陸軍第九師師長此令　 
　　又令任命黎丹署甘肅西寗道道尹此令 
　　又令任命劉宗儀爲湖北陸軍第三旅步兵第六團團長此令　　又令國務總理段祺瑞呈法制局參事梁鴻志呈請辭職梁鴻志准免本職此令 
　　又令司法總長朱深呈請任命翊振褆署僉事應照准此令 
　　又令司法總長朱深呈請任命徐用錫李宗理俞鍾爲直隷天津地方審判廳推事胡時亮爲山東高等審判廳推事陳於邦爲浙江高等審判廳推事均照准此令 
　　又令司法總長朱深呈請任命賀家耀署山東濟南地方審判廳推事張其潤署河南高等審判廳推事許維常署山西太原地方檢察廳檢察官馮致祥署甘肅皋蘭地方審判廳推事均照准此令 
　　又令司法總長朱深呈請任命鄔繩準署大埋院書記官穆元植署奉天高等審判廳書記官長馬文翰署湖北高等檢察廳書記官長均照准此令 
　　又令陸軍總長段芝貴呈請任命傳應珩爲陸軍第三混成旅步兵第一團團附孟興富爲第二團團附李鈞爲江西陸軍叔兵第一團團附蔣鎭臣爲第一營營長均照准此令 
　　又令陸軍總長段芝貴呈請任命郭明志爲湖北陸軍步兵第六團團附朱莊恩爲第一營營長均照准此令 
[專電]  
　　北京電善後借欵先由正金承墊一千萬已得銀團公認訂日内交付（二十五日上午十二鐘） 
　　北京電第二次善後墊欵一千萬元銀團已允月内交 
（二十五日下午四鐘） 
　　北京電小徐招兵五旅派人赴豫魯募集九月前繼續成軍（二十五日下午四鐘） 
　　北京電龍濟光將赴奉一行係向張督借兵借械大舉攻粤（二十五日上午二鐘） 
　　北京電張懷芝返魯後電告已派員赴漢改編軍隊惟自身南下應俟所費指定然後成行段即於本日提出閣議决在日墊欵内如期動撥（二十五日上午十二鐘） 
　　北京電段芝貴對人言曹不日仍將南下（二十四日下午九鐘） 
　　北京電馮派言粤事絶無把握段則言三星期可下 
（二十四日下午九鐘） 
　　北京電報載陸榮廷有電來主和但據張秘長言本月中並無電來（二十四日下午九鐘） 
　　北京電中央選舉會第一部選候補者人數屢欠遂宣告停止（二十五日下午四鐘） 
　　北京電中央選舉提起訴訟者已有四起逆料均不得直 
　（二十五日上午十二鐘） 
　　北京電府院均派專使前往接洽黔督持使節者一爲任某一即劉弟（二十五日上午十二鐘） 
　　北京電閩李督電促曹張尅日就職南下（二十五日上午十二鐘） 
　　北京電京奉路局長徐廷爵因開罪奉督部議撤換 
（二十五日上午十二鐘） 
　　北京電奉省殖邊銀行查賬風潮已平鈔票照常通用（二十四日下午九鐘） 
　　北京電阪各聘爲財政顧問已决定聞其條件與國權大有關係（二十五日下午三鐘） 
　　北京電阪谷由財部聘爲財政顧問待遇條件極優異（二十五日上午十二鐘） 
　　北京電美使館接美京覆電言對於干涉西比利亞亂事不甚爲然而主張對俄之新政府加以警告出兵問題因此停頓（二十五日下午三鐘） 
　　香港電廣州民主報記者陳幹夫（譯音）因登載關於粤省桂軍消息於二十三日由督軍下令鎗决廣州各報定二十六日停刋一日藉以誌哀（二十五日下午三鐘） 
　　香港電粤省議會致電北京反對龍濟光以粤省礦産抵借外債（二十五日下午三鐘） 
　　南京電參院開匭段書雲韓世昌鄧邦述徐果人周作民當選（二十五日下午十鐘） 
[外電]  
　　北京電内務部函復禁烟會長略謂接英使抗議後即飭陜督查報該省烟禁情形其已種烟之地 
 
 
 

Page 3

 
 
　　速厲行禁止方法兹接陜省長呈報陜境多匪地方不靖省憲文告不生效力而政府委員亦因匪亂未能前往關查云劉劉存厚由四川退至漢中電告北京謂敵軍壓境四無援兵依此情形勢難與抗請示機宜北京政府接香港來電據稱瓊州雷州爲大批獨立軍艦所封鎖惟星期六日龍濟光宴請各大員時尙大言炎炎有其軍連日大捷祗須統帶援軍親臨陣地全粤不難到手等語龍運動大宗軍費是否成功今尙未知第此類傖夫如由政府允其召募北京兵肆毒粤省則誠可痛事也兩月前蘇省派兵援助粤邊之贛軍但蘇軍後折入湘境今方與南軍接戰故未能離湘此次皖省所選出之參議員内有倪嗣冲與姜桂題之子及張敬堯之弟而直省則舉馮國璋之子與曹錕之弟爲參議員秣陵關鐵礦合同似已簽字日人方面爲三井大倉三代表中國方面爲代表陸軍部之蘇督李純大約日人即將交欵日洋一千萬元以備開辦聞合同内容與漢冶萍合同相同所有出産皆運往日本僅留若干以供國内由日人管轄之冶鐵廠需用耳（二十四日）字林報 
　　北京電鴉片合同簽字之說雖未證實惟據確實消息今日已簽字現有華人運動英使干涉取消此合同（二十四日）大陸報 
　　北京電美使芮恩施於星期六日率其家屬前赴旅順然後由日返國離日之期約在七月十日此次假期爲三個月今美使署參贊斯賓塞爾氏已調赴東京而駐東京之麥克穆賚氏則調至北京（二十四日） 
　　哈爾濱電六月二十二日謝米諾夫公報云據探報告西比利亞西部事變發生過激黨軍聞之頗形擾亂其參謀部不得已撤回前敵兵士多隊調往伊爾庫次克因該處勞兵會已被解散地方由乞克斯拉夫人管理故也敵軍兵力旣薄我軍乃乘機進攻將敵先鋒隊逐往波齊亞方面云斯基白羅夫將軍對客云西比利亞目前政局祗須反對過激黨者之軍事各機關立即團結一致奮行俄人必竭忱歡迎如能有此行動則不待協約國相助即可制服過激黨矣（二十三日） 
以上路透電 
　　北京電日來外間喧傳龍濟光向日本三井洋行借欵五十萬元而北京三井洋行聲言並無其事（二十五日） 
　　北京電中國續聘日本有賀長雄博士之合同因欲避外間之惡評不供給顧問官之薪俸惟對於中國政府所委託之兩種著作給與與前次爲顧問官時所受俸給同數之報酬金（二十五日） 
　　北京電龍濟光因通融鎗械及招慕軍隊等件與張 
作霖有商議之必要將赴奉天（二十四日） 
　　北京電二十四日政府接得張懷芝之報告云出征預備事宜已畢不日將由濟南啟程赴漢口（二十五日） 
　　北京電據國務院方面消息本月十五日以後吳佩孚與趙恒惕相約停戰因趙有降服北軍之意政府頃已電覆吳佩孚囑查明趙之眞意如趙果眞意降服則以金錢供給之未爲不可宜與趙愼重協議云云（二十五日） 
　　北京電二十四日發表命令以七月十二日爲共和恢復之紀念日與他紀念日視同一律 
（二十四日） 
　　廣東電王家襄於二十四日由北京電致廣東國會提出左列三欵爲南北調停先决問題（一）恢復舊約法（二）先由舊國便議定憲法（三）總統由北方選出副總統由南方選出經此間國便議員討之結果即電覆王家襄云一二兩條可照辦第三條須俟國會審議後再行决定（二十五日） 
　　廣東電此間民主報主筆陳耿夫（譯音）因於二十一日在該報登載傷害廣西派之記事於二十三日晚間拘入督軍署於二十四日上午鎗斃該報爲孫文派之機關報故常爲官場所注目此間報館公會對於此事頗抱不平但恐有後患故未有何種舉動僅於二十六日停報一日以誌哀悼而已（二十王日） 
　　漢口電王督軍發電祝賀曹錕張懷芝之新任命（二十四日） 
　　漢口電河南省郾城方面河水漲溢京漢鐵道自昨日停止運行（二十四日） 
　　漢口電湖北議員選舉於七月初旬舉行故安福俱樂部研究會進步黨等各在漢口設事務所開始運動（二十四日） 
　　濟南電援粤總司令張懷芝令朝一點半鐘乘臨時火車歸來爲處理山東軍之事務再往北京將設立援粤軍司令部至南征日期當在兩三月以後矣（二十四日） 
　　東京電本日爲日本地久節英國康腦脫殿下特於上午十時入覲日皇陛下面奏祝辭（二十五日） 
　　東京電神户法國領事館於二十四日被火焚　燒（二十四日　） 
　　東京電美國大資本家以資本二百萬元組織亞細亞銀行在紐約設立本行分行設於舊金山及上海又有計畫在北京漢口天津哈爾濱海參威爲設立分行之預定地云（二十四日） 
　　東京電東京帝國大學文科大學敎授文學博干荻野由之文學博士田中義成兩氏今日奉命前往中國（二十四日） 
　　東京電加藤海相大島陸相後藤外相勝田藏相於今日午後訪問寺内首相聚議甚久（二十四日） 
　　東京電巴黎來電云在法境戰場之外國人義勇隊中之日本飛行家小林肅之助氏（譯音）於六月十七日之役與敵軍飛機數架奮鬭之際從一萬咫尺之高處墜下遂至戰死法國報紙皆激賞其可驚歎之勇敢之行爲（二十五日） 
以上東方通信社電 
[戰電]  
　　倫敦電今晚海格將軍報稱前敵無事可報昨日因有風雲無天空戰事（二十三日） 
　　巴黎電今日下午公報云法軍在芒第第愛與瓦斯河間突撃數次俘虜數人德軍攻撃瑪恩河與萊姆問之白里尼山暫時佔據山巔意軍後反攻逐走敵軍法軍陣線完全恢復原狀（二十三日） 
　　倫敦電美國公報云美軍復於夏陀蒂愛里西北稍得進步美軍在伏斯巨敗襲撃之敵軍（二十三日） 
　　倫敦電德國公報云德軍在萊姆西南俘意兵三十六人（二十三日） 
　　羅馬電公報云自芒台洛至海濱之敵軍已爲意軍所敗現正紛亂渡比亞夫河意軍緊追於後（二十三日） 
　　羅馬電意國公報云意砲隊仍在轟撃全陣線之敵軍意步兵亦在芒台洛與比亞夫河一帶壓逼敵軍英軍在亞歇哥南奮力襲撃破敵軍陣線殺敵百人俘虜三十二人意飛行家以炸彈擲撃敵軍之交通線並撃落敵飛械十架自六月十五日至今敵軍共失飛械九十五架（二十三日） 
　　羅馬電奥人自稱共俘意兵四萬人茲經半官公報否認謂意兵死傷者實有四萬之衆但是役戰線甚長用兵甚衆死傷此數尙屬甚少而奥人竟以此爲所俘意兵之數誠欺人之談（二十三日） 
　　亞姆斯特丹電柏林轉來莫斯科消息薩瑪拉過激黨之大權已經推翻現有數處懸掛俄國舊旗（二十二日） 
　　華盛頓電荷繭方面傳來未徵實之非正式消息布國委員已抵維也納與奥磋商更變對德外交問題（二十三日） 
　　亞姆斯特丹電維也納消息今日内閣開會决議全體職（二十三日） 
　　蘇里克電維也納新自由報載稱奥國内局日見困難布達貝斯之軍火廠工人同盟罷工馬隊曾驅散聚集示威之人政治風潮恐將於明日成熟國會議員豫料將請首相塞特勒博士另組新内閣惟社會黨現控制大局反對此舉要求召集新國會（二十三日） 
　　亞姆斯特丹電新洛特丹郵報載稱布國現缺乏衣鞋布疋而鹽與咖啡則無從可得某訪員謂布國拉杜斯拉伏墻氏内閣之倒實因此故（二十三日） 
　　倫敦電德國對於强施於羅國之媾和條件尙不滿意目下顯欲促迫羅政府懲辦主張對德奥宣戰之羅國諸領袖故協約國之良友土萊斯庫氏等均赴瑞士意塞駐羅公使亦告假離羅（二十日） 
　　倫敦電法軍大本營路透訪員電稱昨日法總統授旗與波蘭新軍該軍乃以美國波蘭人組合而成其中多有自歐戰發作後卽戰於法境者當時該軍奏波蘭國業表示歡迎此樂德人曾禁奏之違者治死（二十三日） 
要聞一 
[决定攻粤策後之張龍行動]  
　　援粤總司令張懷芝於二十二日下午二時五分乘專車赴津聞總統總理均派代璷至車站歡送據聞張氏抵津如早能與曹倪兩督議定攻粤計劃則可尅日南下否則仍須遲滯數曰又聞張懷芝於二十二日下午六時抵埠後即馳往曹家花園謁兒曹經略使作兩小時之接洽内容不僅關軍事問題已也張在津寓意國租界二馬路十六號内勾留一二日仍須返京一次 
　　龍濟光於二十二日上午十二日特假外交部迎賓　館大樓宴請京中簡任官以上之人物六十餘人下午三時始行散席下午六時復召讌各部次長秘書科長等五十餘人直至夜晚九時三十分始完全散盡並聞龍使昨日兩次讌曾之費用在二千元左右又據政界人云龍濟光又定於二十三日午刻仍在外交部迎賓館續請公府在職重要人員筵宴以聯感情自中央明令張懷芝爲援粤總司令後龍紫丞意以爲得此援助粤局實不難平定故龍於二十二日讌請賓客時特將該軍連日收復瓊崖附近各地之捷電交大衆傳觀並謂俟彼率師回粤後粤局不難一鼓盪平云云其所派之各路募兵委員日前出京後即銳力進行聞近數日來共募得二千名下月初間可望招募足額龍因亟欲偕同張子志即日起程故亟盼在奉省招募之軍隊趕期募集以便早日出發二十二日午特派新軍參謀長潘漢奇專車赴奉催辦募兵一切事務並聞潘參謀長已於是晚八時三十分車出京前往龍最近向人云倘軍費撥到三二日内准可南返援粤問題事先政府曾密電各省區（獨立中立省分不在此限）徵詢意見自二十日起至二十二日止除直魯兩省發起不計外贊成續戰之電確有十七省之多此外尙有各師旅長護軍使鎭守海軍司令主戰電三十餘件故當局者相繼接到斯種覆電後位覺滿意刻正竭力籌劃此項大宗軍費參陸辦公處並於昨日致電湖南督軍張敬堯令全線積極的採取攻勢軍費械可應必要而供給云云至援粤所屬軍隊編制亦在着手進行之中陳贛督昨有電分致政府及張總司令關於援粤軍隊編制有所籌商倪皖督亦有由天津發來馬電特再申請將馬聯甲李傳業所部安武軍編歸援粤總司令節制又一消息云討伐廣東乃段内閣根本方針自龍濟光到京後益復强固刻吉會借欵之墊欵一千萬元業已到手軍費不患不足所購軍器亦已運到又無慮缺乏是討伐準備俱已完成矣六月四日用火車十四輛滿載軍器彈業由京送滬交盧永祥收納由盧護軍使再轉送福建交李督等接收補充由某輪運到後即行送往大部分皆經上海轉送福建張懷芝携帶軍費不日亦將首途先返濟南布置一切尙須與李厚基磋商計畫張氏瀕行語人極形得色似援粤之舉已極有把握又聞段總理自任命張氏及李厚基童保暄等司令發表對於粤事甚抱樂觀依預定計畫四路進兵粤事不出一月當告解决而對於川省仍不放棄前此之主張云云特未知將來果能如其意想否耳 
[二十二日之中央政紀]  
　　公府情形馮總统二十二日下午一時四十分蒞辦公室披覽文電數件於二時十分見海軍總長劉資頴司法總長朱淵博諮詢閣議情形約四十分鐘三時見新簡都翊衛使培旺布里甲拉三時半又見南潯鐵路總理李盛鐸四時二十分李君退出後總統復與張秘書長師軍事處長談話良久五時報告選舉情形之某要人入府總統與之接治片時即回内室 
　　國務院會議二十二日星期六國務例會段總理曁各部總長均於上午十時三刻到齊照常開議第一案即援粤期中之各項軍事計畫按照參陸處所定之辦法通過第二案即援粤軍費問題交曹潤田總長積極籌備曹謂非某項借欵成立殊不足以資應付段即諭其趕期辦理第三案總理報告李厚基爲閩浙援粤軍總司令童保暄爲閩浙援粤軍副司令均無異議决定發表第四案爲某項邊防問題此外僅决定財政案數件即行散會時尙下午一時三十分一說是日國務便議共有議案九項其關重要者有五一預籌攻粤行軍方針（未决）一籌劃攻粤軍費一討論陳贛督來電請欵本百萬元問題（交財政部核辦）一籌撥攻粤軍火手續一電令劉存厚迅速規復川北方略此外如任命官吏案及普通議案兩件均已通過其餘尙有某項借欵案亦提出討論多時始行散議由劉朱兩總長赴公府報告 
　　參陸處消息參陸辦公處二十二日上午九時由段香巖總長主席召集例會一次首將援粤期中之各項軍事布罫一一討論次將連日所收之各項軍電核定辦法十一時段總長即入閣議下午一時左右曾發　　兩督要電各一件又問段總理對於攻粤問題倍極償重除事前徵詢各省區長官意見外二十二日復分電各省區軍民大吏徵求攻粤行軍進行軍進行最後方略統希即日詳覆又聞各省軍氏長官以及各統兵大員曾來電表示攻粤者頗不乏人惟貢獻計劃者尙屬無多又據某政客談云段總理以攻粤方針旣定其軍費亟應預籌妥協見特規定嗣後中央供給各省軍費方法（一）以攻粤軍費爲最急項下（一）以有戰事軍費爲次急項下（一）凡無戰事省分軍費均列爲普通項下並聞此三種辦法均註明籌欵期限俾昭愼重云云又據某要人消息參陸處二十二日曾將段總理所親定之援粤新計劃通電前敵各軍以便知所遵循電末并嚴諭各路軍隊猛力前進以期母負中央之希望云云是日參陸處又分至陜督陳樹藩川督劉存厚漢中管金聚旅長電一件略云自川北形勢變化後政府迭促令許蘭洲司令即日赴陜援應一切刻接許可令來電稱口内即遵令啓程用特轉知以釋懸盼 
[北京之各方消息]  
　　靳徐意見尙未融洽據某社消息自奉軍入關而後靳將軍每當因病請假近晤靳之親信人員言靳君態度非常消極雖主任參陸辦公門事而到處時間甚少談及時事時抱悲觀其内容則與徐樹錚之意見終不能十分融洽云 
　　層出不窮之借外債自南北戰事發生以來中央因軍需浩繁每月均有供不應求之苦故借欵之事時有所聞頃據政府某要人傳述本月内所發生之新借欵除地丁借欵因問題重大一時似難成爲事實外尙有吉會借欵（兩千萬）京奉借欵（數未定）七年公債借欵（即以七年公債抵押）均在積極進行之中政府因援粤軍隊需餉甚急故希望各項借欵成立之意亦磓迫切云云 
　　農部之選舉處撤銷據可靠消息中央選舉會之第三部事務處因該部投票事畢擬將辦理選舉經過情形詳呈農商部存案備攷日内即將該辦事處撤銷處中辦事各員仍回農商部原職並聞田煥亭總長以該部此次所派定辦理選舉事務各員成績卓著擬俟事竣回部後即開單呈請政府分别給奬以示鼓勵 
　　京漢路停車之原因二十二日京漢通車忽然停止頗足滋人疑慮據確實調查其停車原因係近日暴雨爲災順德以南數十里水勢甚大冲毁鐵路十餘里以致京漢間火車不能通行據該路局辦事人報告現正飭工晝夜修理通車時期當在一禮拜左右 
　　贛督電告撃斃黄淦政府接南昌陳光遠督軍電稱匪首黄淦等自竄田坂後又威脅餘黨竄擾石門鴉橋一帶聲勢頗大當飭各軍分頭圍攻寒日（十三）晚在石鼓撃沉匪船數隻撈獲匪尸三十二具内有僞總指揮嚴道平删日（十五）早在石鼓山塢獲匪陳德美等二十餘名鎗枝子彈印信多件匪首黄淦逃至浮梁西鄉爲人民撃斃除將陳德美等就地鎗决外更飭令各軍搜剿餘匪云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於戰局之最近京聞]  
　　張作霖電陳攻粤意見張督軍於十九日有統密急電拍致中央略謂攻粤計畫旣由政府確定不日可望西南一致肅清惟作霖以張龍兩使所定手續似有未盡之處故敢冒昧陳述伏望垂聽蓋兩廣問題因循不决已非一日莫如純用積極最嚴手段對待並請速將某某三四軍官從嚴懲辦始能平定粤局云云 
　　湘省軍事之近訊湖南督軍張勛臣致電政府據稱南軍中下級軍官來省投誠者甚夥其余毓芳等四十九員已交軍警機關認眞查看確有誠意後再行分别委用云云又據政府某當局言湘省各路軍隊現時尙未積極進攻近日除馮玉祥有一執告查復漢壽之電報外餘無何等發殿之消息報告前來 
　　鄂西現在之形勢宜昌總司令吳光新二十二日電府院謂光新所招補充團新兵現已募齊惟軍費無着希將前允軍欵迅速撥滙無任感盼云云又聞參陸處二十二日電復沙市吳光新略謂孟團（昭月）呈請撤回宜昌略事休息等情查前言軍事正在吃緊未便准行應轉飭遵照 
　　贛南乞援之急電贛軍攻粤總指揮吳鴻昌馬日致政府統密萬急電據稱南軍探悉中央攻粤計畫已定李烈鈞率同滇桂粤各軍於號日起由南雄附近分五路出發丁旅長效蘭疊次迎撃衆寡不抵前部已退至贛州立待援軍惟查楊師長春普縱能迅至所率軍隊亦不敷佈戰請催奉軍急速救應俾解危局云云又聞政府鑒於贛南形勢日趨險惡而北方又無兵可派昨特電商倪嗣冲請其酌派安武軍前往贛州等處援助吳鴻昌矣 
　　劉鍾已退守陜邊劉存厚退守川北後屢電管旅救援迨廣元緊急政府並已嚴飭該旅進兵詎至廣元朝天關相繼失陷管旅雖有電致中央而所部并未進援嗣政府據陜督陳樹藩之請又飛飭該旅迅速進兵雖曰援川亦以固陜邊也但管金聚仍復觀望不前直至前日始有號電來京稱劉鍾現已退至陜邊該部全無戰鬭能力現已撥派本旅之王鴻恩一團進駐寗羗云云此可謂亡羊而補牢矣 
　　援閩浙軍之續派浙江援閩軍隊原定計劃分兩批出發現在第一批在閩之十一營已告勝利第二批亦已發動二十二日浙督楊善德電致國務院略謂第二批浙省援閩軍已令其集合寗台待命出發并先指定三營其步兵兩營一爲梁韞一爲趙英育砲兵營爲黄元祥云云 
　　雷州危急之探報聞駐香港探員韓賓禮致政府輔密電一件據稱雷州危急昨已電陳其海洋方面有海琛永翔楚豫三艦封鎖雷州之南另有雷艮等十八艦圍攻瓊島事極險惡請速騗設法維持 
[攻粤聲中之湘鄂戰事]  
　　湘省常德一隅自被馮旅攻克之後所有常德南軍分向桃源沅江退去惟湘西爲長沙背腹之患馮旅長轉戰以來兵力恐不免疲憊刻下肅清湘西之軍隊由第十一師四十四團及四十混成旅擔任期收一鼓蕩平之效辰寶爲直軍第三四之攻撃地近日三師在辰迭獲勝仗已逼近辰州邊界寶慶之南軍近來反攻甚力以田樹勳一軍當之殊難制勝奉軍開至寶慶者已有兩團協助田旅至於攻永直軍雖迭有戰事尙未有發展之處攸縣南軍反攻甚力情勢殊急蘇軍旅長張宗昌已馳抵黄土嶺督軍進戰奉軍師長孫烈臣已在醴陵抽撥軍隊向攸縣進攻與張宗昌之一旅援應此近來湘中戰事之大略情形也昨又得衡山來函云邇來南軍反攻攸茶不過馬濟趙恒惕兩部僅及萬餘人軍械軍火又甚缺乏而北軍方面若皖基魯若蘇若奉共有兩萬餘人比較兵力南軍之勢似難發展至衡陽方面南北兩軍仍是各守防線各駐原地無甚激烈戰爭祁耒方面亦無戰鬭北軍仍駐祁陽黄瓜嶺一帶南軍仍駐冷水灘各處寶慶戰事現亦沈寂湘西方面常德雖爲馮軍佔領而南軍仍未遠離援軍且日增加即令馮旅可保無虞而該項兩軍難免不東衝西突侵越防範之外矣 
　　至鄂西巫巴之間自孟團因兵單退守之後封鎖之局遂爾破製嗣經後路援軍及側面之軍齊施攻撃乃得恢復以前要隘近且突入巫山境内兹聞上游司令吳光新分電鄂中當道及政府大致謂將巫巴形勢親自查視之後仍以巫山爲封鎖之區以遏南軍東下之路利川方面仍主急行攻撃以搗夔萬之側云云又聞孟團駐紥野山關原以兵力不敷難圖發展故僅保持佔領之地旋經吳司令抽調補充旅一團及穆恩堂一團前往協助馳入前線孟團暫仍駐守野山關一帶作後方援應聞已與南軍交戰數次刻已攻人巫山境内衝入南軍陣地十餘里相持於南軍第二火線之間又據鄂西政界人云該處各部靖國軍合計三萬有零近聞朱旅廷燦王旅汝勤已出野山關欲先將施南肅清然後一致攻蜀但肅清施南本非易易蓋施南山多與川黔無異此滅彼興此仆彼起破敵雖易而防敵實難若不除盡後患遽行入川將前有重兵重險後有伺隙謀我者恐前此之固阨又將不免矣故吳氏計劃惟有暫行封鎖巫山俟鄂西平定然後大舉入川 
[湖南民食之前途]  
　　湘省爲産米之區各地賴以接濟者不少乃自遭兵災而後軍隊又任意搶掠致農民不敢回鄉種田秋收無望又在意中影響於全國之民食豈淺鮮哉兹將湖南張兼長之布告錄下爲佈告事照得國以民爲本民以食爲天湘省素禰産米之區沃壞千里對外交易亦全恃榖米爲出口大宗此次逆軍潰竄所過地方肆行擄掠一般農民羣相逃避以致田畝荒蕪坐棄地利於不顧本省長蒞任是邦首以恤農爲争務前已出示勸諭農民從事耕作并嚴令各軍隊不准强拉民夫凡以保衛農民者無微不至爾等須知湘省去歲收成歉薄今春已呈荒象各屬請榖接濟者絡繹不絶現已時届夏令若不及時耕種則秋收無穫後患何堪設想爲此再行剴切曉論仰即遵照其各服田力穡有事西疇萬勿輕信謡言坐失地利庶幾時和歲稔比户蓋藏變瘡痍爲富庶培元氣於將來本省長有厚望焉切切此佈 
[英艦赴浙閩海勦匪交涉（續）]  
　　附外交部王司長繼曾會唔英館巴參贊問答如下（六月六日上午）巴參贊云福寗安立甘敎會敎士被浙江海賊戕斃業經兩月有餘閩浙兩省均無切實剿匪辦法現本國政府已决定派兵艦前往剿辦尙希貴國政府開誠布公派艦會同辦理必能事半功倍王司長答云剿匪當由本國艦隊自行辦理無庸貴國艦隊越爼巴參贊云此事從發生至今業經兩月有餘貴國政府一無舉動閩省所派之艦乃係一鹽務巡船水手四名不諳海性舊砲兩尊六年未用聞浙匪有百五十名之多以之往剿能否奏功不言可喻此事本日本館有正式照會到部本參贊不過以朋友私情與貴司長一接洽耳並非磋商此事王司長答云此事政府自當切實辦理會同剿辦一節自可不必且政府亦不能允認巴參贊云肅清海盜爲造福行旅之舉當日本參先在威海衛時曾經實行剿匪事後商旅無不稱便此次適爲貴國一絶好機會蓋貴國現在在歐美之榮譽因不能保護外人日見墜落無可諱言此次若能會同辦理早日肅清實爲恢復貴國榮譽之地步此時中國政府應從實事上着想勿僅顧及虚名也王司長答云浙海灣與威海衛之地位不同自應由中國自行辦理巴參贊云海盜爲世界之公敵人人得而誅之况驅除海盜爲英國海軍唯一之職務此事不論中國允認與否英政府志在必行若能合力會剿俾可事半而功倍耳王司長答云驅除海盜只能在公海中行之此事中國方而已經派艦剿除而貴國艦隊又復前往或致發生誤會實有不便巴參贊云該處向無中國艦隊且兩月以來中政府毫無舉動絶不至有兩國兵艦相遇發生誤會之事本館此次正式通告並將船名告知貴國政府請派艦會同剿辦可見絶無藉端尋釁或意存製造誤會情事貴政府儘可放心總之此事英政府志在必行本參贊不過以個人名義先釁通告亦請以個人名義轉陳貴部部長可也 
[潮汕虚警後之狀况]  
　　廣東陳炯明督辦聞日前汕頭各機關大小文武官員均無故自相驚恐擅離職守致地方秩序紛亂商民受驚大爲憤怒當即電飭照常辦公出示佈告以安人心并據情電逹當道其電文云莫督軍李省長鈞鑒前本處警耗省謡四起實於行軍大有關係今電明其事以息謡言炯明自以士卒勇進乘勢直攻入閩以爲黄岡乃故有之地防務上不免稍涉疏虞所紥該處羅紹雄之部兵被莫擎字密遣腹心運動潰變冀絶我軍之後莫仍率三千軍以助斯時並未預防一時黄岡竟爲所佔將我軍追却六十里傷亡少許迨方軍長得聆告急確耗立率隊衆馳往援助直進追撃不一時而莫軍大挫退出八十里敵軍傷亡不少今已完全收復請釋疑虚禁止謡言陳炯明叩馬印聞莫督接電後即派福軍司令李福林親率所部前往汕頭俾實鎭懾兼爲前敵應援昨已通電汕頭各機關及鎭署分發佈告免軍隊到汕時商民又生恐慌陳炯明以李福林不日到汕現已分飭前敵妥爲佈置擬於日内親自回汕一行與李接洽并將各擅離職守人員分别懲治以資儆戒又聞汕頭虚驚發生後陳炯明以黄岡方面爲閩省入潮要衝北兵迭取攻勢非有雄健之師鎭懾共間不可昨特將第四支隊正司令洪兆麟所部步砲三營由大埔調赴黄岡而以鄧本殷維紹雄所轄之衆各調二營馳赴大埔填防又以汕頭此次紛擾係有歹人混入衙署從中造謡刻復密派高級偵探多名分頭查察 
矣此次汕頭虚驚道尹吕一夔離職因而弄出一道四尹之怪劇兹得省長電則此缺已有着落原電云廣州莫督軍汕頭陳督辦鑒陳督辦眞電敬悉潮循道尹吕一夔離職遣缺應如電以楊嘉紳代理以維治安耀漢叩删印 
[廣東之艦欵與兌現]  
　　十八日廣東省議會開議出席議員八十八人羅議長主席省長代表詹憲慈警廳代表周萬里均蒞會開議保存廣海艦欵及當押行本金一案是日議員態度異常激昂爲向來開會所未有陳世恩李綺菴譚兆萱符夢松關越傑康緝熙慮伯寅等僉稱欲維持紙幣先要保存現金傳聞政府欲厲行鈔銀政策是自居於淡友地位而欲藉以自肥理應極力反對一面應會同政府商會將前後所收之欵封存殷實銀行不准移作别用以促成兌換機關我省議會處於監督地步必當始終堅持以告無罪於粤人云云討論至三點餘鐘之久將案表决全體通過并限政府盡三日内答復以便執行 
　　廣海艦開投後昨日已由雷州返省各界聞此消息以中行將開兌換故昨夜紙幣由八二而高至九成現聞此艦雖已到省而二星期之限尙有兩日至今尙無實在辦法卽使到期交易此欵是否作爲兌換尙未可卜故總商會各員咸欲質問當道惟聞政界以紙幣流行市而總有二百餘萬故必須籌足此數方可舉辦現財政新廳長上任尚無把握日來之所謂理財人員紛紛會議亦無何等辦法即省會等函致質問亦無實在答覆然則所謂開設兌換者不知何時始能實行也 
[川省靖國軍之戰守紀]  
　　東北方面之戰事川省之滇黔川聯軍援助鄂援兩省現皆以守爲戰并未進攻而他方反來侵犯日前進窺夔州之北軍係爲察某所部人不甚多迨漢軍大部開到巫峽後北軍知已有備乃完全退出夔門葉軍長香石現駐夔州開北軍退後並未來政刻下各軍紛紛東下聞有反攻北軍之說大約將規復歸巴進圖宜埠也 
　　李善波司令到渝後與黄總司令計劃軍事聞李日内將東下酉秀黔彭防地有歸黔軍防守消息因該地接近黔西邊界不能不早爲防守上川東之渝南至綦江一帶地方現紥有黔軍不少南川焙陵方面所紥黔軍亦多黔軍於三十一號又運到子彈百餘箱大砲數尊刻又向巴縣征收局提欵五萬聞前日已交一萬五千元黔軍日來在川東甚爲活動號稱援鄂軍之副司令李善波紥渝大江東旅館約有衛隊一排一號午後四鐘該司令在留春幄餐館宴會方開茶黠即被黔軍捕去抬至新豐街另雇肩輿异之輿夫不允黔軍遂用剌刀戳傷其腿聞該司令至黔軍總司令部不到一時卽綁出門前鎗斃而大江東一排鎗械概行繳予黔軍惟該司令罪狀則尙未悉也 
援陜川軍第五師十八團彭團長駐防梓　不能前進前派所部在縣舉行清鄉甚爲認眞匪風漸次肅清頗受人民歡迎惟因對河劉存厚之軍隊頗爲衆多五師不能對付人民甚爲焦急廣元前駐紥之劉存厚軍隊聞前已紛紛開到南江方面現又聞尚有田頌堯之軍未開去田部現駐廣元城内女學校鍾體道部隊亦多在廣援陜第一路司令石靑陽近在安岳編制軍隊約一團編後即返潼川李國定勞軍使不日來省將與熊總司令籌商一切　　西南境内之防守聯軍不能進取熊在武祇有團結舊有軍力以待時機第三師旅長張　舞曾經總司令部改編爲靖國第一軍第二縱隊長頃聞該部一團團長袁彬第一營營長何金鑿二營營長吳介瀋二團團長唐義承第一營營長葉濟時二營營長何鍾璧三營營長張文俊等均經該縱隊長呈准但怒剛軍長轉呈總司令加給任狀並頒發關防前一師劉輔臣師長刻亦回榮正著手從事編制該師已將第一師之名目改爲第二師兹據嘉定劉行營來電云成都財政廳蕭廳長鑒查榮縣地面自軍興以來主客兩軍先後就食於此悉索敝賦之餘民生益形凋瘵現敝師駐防是地待餉情殷旣不能爲無米之炊更何忍加溢額之賦祗有催收糧民歷年積欠挹彼涓滴整我饑疲惟查貴廳懲罰糧稅積欠章程如元至四年積欠今尙未繳者則罰有等差餘均不在罰例立法至爲周詳惟念榮民兵燹餘生蓋藏早竭值此軍需孔急之會催收積欠似宜從權兹敝師爲恤民籌餉起見業經委員代收此項欠數并暫免前項罰章以期踴躍輸將易於茂事想應電懇貴廳軫念民瘼一視同仁飭令榮局遵照辦理俾士卒早得一分餉糈人民少受一分痛苦則公私沾感無既矣臨電無任翹企盼覆之至劉湘叩 
　　六月一號清晨劉師長輔臣陳旅長福五由新津首途回防聞啓行之前一夕與劉禹九師長作長夜談情極浹洽舒萍九司令回仁壽後聞與劉禹九所商各節亦均贊同無異議隨即遄返仁防滇軍趙軍長昨嚴令各招安軍在瀘所設之征集留守梯團支隊等種種非法機關限二十四點鐘一律遷出距城四十里以外如違以匪論昨又通電各軍長官痛除招　之弊兹聞劉師長復電云自流井趙總司令鑒奉讀尊電言之深切不予遏止流弊何窮合力痛陳庶維軍譽謹佩閎議復逹清聰劉成勳叩支印 
[奉天參議員揭曉]  
　　奉天參議院議員選舉已於二十日舉行午後三時開竣計天字　選出曾有嚴地字匭選出陳瀛洲元字匭選出趙連琪黄字匭選出陳克正蘇毓芳等二十一日選舉候補當選人選出者爲于麟炳秦毓瑛泰錫光李樹滋四人是日候補選舉揭示後即在督署設讌一般選舉人及當選人張督勸酒酬答各職員亦在場相陪並小有贈品以資紀念各議員小史如下曾有嚴了子威瀋陽人附貢庚子亂後任省學敎席甲辰後在籍主持學務庚戍補諮議局議員城廂議事會議員民國元年趙督委宰廣寗三四年因分發山東署無棣等縣去年回籍陳瀛洲字海峯鐵嶺人前清孝廉資政院議員政治約法會議奉省特保議員國會恢復爲議員二次國會解散賦閑趙連琪字玉雙歷充諮議局及前國會參議員公署諮議此次本省選舉並派赴各處考查陳克正字子中遼陽人前清北京法律畢業歷充法校敎員法廳法官近充吉林濱江地方廳長特辭却法官就參議員蘇毓芳前清山西候補人員法政畢壽丙辰以還張督委署撫松縣於今春解組 
[三誌直隸參議員覆選]  
　　連日舉行參議員覆選共選出當選人四人均詳誌本報二十二日仍行繼續補選一切手續如前至午後四日完全告竣經監督當場榜示本日維續投票計選出當選人一名候補當選人五名業經足額計開當選人一名趙元禮得一百二十票　補當選人五名郭經相九十票（第三次選出）冉凌雲一百零　票（第四次選出）王毓秀八十九票（同上）高冠甲一百零七票）第五次選出）張藎臣八十二票（同上） 
[甯蘇選民之爭議]  
　　甯議員請將選民册全體註銷 
　　此次寗屬選民浮濫蘇屬各縣公民紛起爭之寗屬議員亦不能默然無以自解於是阜寗省議員陳伯盟等乃有上齊省長書矣其文如下敬啓者閱五月五日滬上各報載蘇屬省議嗣季通戴思恭王撰曾等通告歷叙寗蘇議員額不平之理由盟等以爲當此過渡時代法制未備財産旣無登錄户籍亦未編查標準毫無或缺或濫自不能免豈獨寗屬即蘇屬亦何獨不然推而至於全國亦莫不皆然爲根本計應電請内務部將選舉暫停一二年先從登錄法户藉法辦直必不得已將本届選民册全體註銷重行調查以昭覈實方爲正辦舍此不圖而斷斷於寗蘇之間爭多論寡　若敵國此等一隅之見本可置諸不論不議之列乃松江吳江無錫等處公民先後繼起致電省長詆排江都阜寗措辭尤爲激烈竊恐賢智之士不遑深察寖至寗蘇界說深入人心其影響於將來議會必大盟等冀免誤會不忍緘默請略言之揚州繁盛史所艶稱自漢以來列爲都會今兩淮鹽政集中於此乾隆南巡曾謂鹽商之富甲於天下及江甘合併幅　加大户口加衆選民之多乃歷史地理使然若以選册所填直接稅二元以上爲不符稅額現在法律智識未能普及調查員或有認鹽稅爲直接稅者然以其實質言之該縣鹽商久成土著旣負鹽課重額其不動産亦必在五百元以上此等手續上之錯誤似應發還選册令其改填况江北商人籍隸皖贛者甚都納稅資格本不以省爲限寗屬商人而在他屬他省納有直接稅二元以上者事實有之不應指此一端爲浮冒確據至於阜寗自雍正十二年析置後其地占海岸線四百餘里面積之大過於蘇府土廣民衆財産資格自居多數倘蘇屬諸代表能實地調查一覽揚州之盛阜寗之大當無間然至其通告書中攻撃寗屬不遺餘力盟等按之法理徵之事實尤有不敢默認者查該通告書中最足聳聽之話謂寗屬一部可以足法定人數而有餘議案之議决卽有力顧全局之議員爲區域主義所束縳必被大多數所裹脅挾而趨之隠憂不可勝言云云不知省議員代表一省並不以縣爲單位本届揚中溧水均無議員何嘗有法外之損江都員額極多何嘗有法外之益且省議會法第二章職權所載咸指本省全局而言徵之歷届議案自兩藩廢置後從無寗蘇之界即議員發言亦未嘗藉口甯蘇顯分畛域紀錄具存班班可考寗蘇兄弟也非胡越也蘇與寗何仇甯與蘇何怨何致釁起蕭牆互相歧視如謂江南江北利害相反則靖江屬蘇而孤懸於江北南京屬甯而几立於江南誠如蘇議員之所憂若非移民移地劃江而治憂無已時法理如彼事實如此爲得爲失必有能辨之者至所述四種理由（一）謂第一項選民資格爲年納直接稅二元以上蘇屬稅額多於寗屬則選民數决無少於甯屬之理是誤認支配議員名額採用稅額主義查名省議員名額表雖無採用何種主義之明文然照各國解釋法律之公例則國會組織法第四條衆議員名額依人口之多寡定之一語當爲此法正確之解釋直隸丁糧僅當江蘇三分之一而有省議員一百八十四名雲南全省稅額不及吳縣一縣而有省議員八十八名此爲不採稅額主義之鐵證至納稅二元以上之解釋自係以個人負擔爲單位而非以地方總額爲單位就地方稅額言之蘇多於寗就個人負擔言之蘇人納稅多額之人過寗人十倍數十倍有前清資政院選舉册及本届參議院選民册可憑按大地主之多寡與不納稅之佃户之多寡成正比例顧炎武蘇人也其所著日知錄載有蘇屬佃種之家十之九有田之家十之一最近崇明分縣原因實爲鑫數佃户無權選舉之反動蘇屬多大地主於此益信該通告書謂納稅千元不能得五百權百元不能得五十權該議員等如以所言爲非則不當舉以攻人如以所言爲是則第一項資格之少之原因蘇人已自知之而自道之矣必如該議員等所主張以稅定額每稅二元卽有一權則蘇松賦稅抵全國十三分之二總計全國省議員二千二百二十四名以蘇松稅額支配應得省議員三百十九名有奇其餘别項資格尙不在内即使寗屬全數讓與亦復不能滿意且蘇松稅額一倍於毗連之常二倍於同屬之鎭此次選民常鎭多於蘇松蘇與寗爭蘇與蘇亦自相爭否耶（二）謂第二項選資格爲不動産五百元寗屬五百元不動産使爲土田則必有二元以上之直接稅若爲房屋及其他不動産寗屬斷無超過蘇屬之理蘇屬交通便利地獗人稠工商業勃與過於寗屬倍蓰奢侈程度又日益高寗屬樸陋一畝之價一椽之屋不過抵蘇屬十之一二云云溯蘇松賦重乃明洪武没收豪富之産以租額爲官糧相沿而未能驟然改革者也不能比附若論價格據最近省公署調查報告寗屬句容上則田每畝價銀折中三十元東台四十元萬郵二十六元蘇屬上海上則田每畝價銀折中四十七元常熟三十元吳江三十六元是一畝之價可知矣至於房屋甯揚與蘇相埒無待贅言其淮徐通海俗雖敦樸未必皆是一椽之屋苟有數椽之屋五畝之宅照省議會寗屬農場蠶場預算案之估計則價值五百元有過之無不及也若論交迫便利是烸一隅爲各國各省菁華之所聚非一屬一縣之所有自不能概括全蘇其他蘇松常鎭太與寗揚淮徐海通比較工商不過魯衛之政所謂過於寗屬㥉蓰者安在若謂蘇屬奢侈寧屬樸陋則又言人人殊崑山周夢顔云蘇松居民稠密風土繁華皆出於四方之富商大賈非本處力田之人若本處力田者所居皆荒僻之處非官長之所經歷故但見其市廛之富不知其鄉里之貧顧亭林言江北地大物博蘇松地瘠民貧蘇松之民農夫蠶婦凍而織餒而耕供稅不足則賣兒鬻女蘇人言蘇當是眞象歷覽蘇松減賦請賑諸奏　從未有誇蘇屬之富者曾國　李鴻章 
 
 

Page 7

 
 
　　之　形容蘇屬窮苦陋劣尤甚或者時過填遷今已進化歟然觀最近蘇人所輯蘇松田賦考云蘇松本禹貫揚詶之域原屬下下若謂土性變易古瘠而今肥則昔之厥土塗泥者何以至今塗泥如故昔之厥草惟夭厥木惟喬者何以至今夭喬如故乎此語在未有選舉之前實爲蘇屬各省述家所共認曾幾何時誇張若此究竟此種奢侈程度是否因選舉而高盟等雖常往來蘇滬惜未能徧壓村落讀蘇人之書聽蘇人之言孰是孰非殊難辨護（三）謂第三項選民資格爲在小學校以上畢業蘇屬爲全國文化之發源地畢業生多於甯屬三倍云云考吾國文化發源地不在蘇屬稍涉經史者類能知之即以畢業生而論按江蘇省敎育會黄韌之郭秉文諸君歷次演說蘇屬實業學校寥寥無幾而普通畢業學生大都謀生活於敎育一途由是推之蘇屬學校旣多則畢業生之充當小學敎員敎長及學務委任職與升學學生停止選舉權者必居多數即謂皆可入册亦不過一萬七千二十八人尙不滿議員一名之票數何足誇多（四）謂第四項選民資格爲前清科舉時代之資格科舉名額以各邑地丁多寡爲根據蘇屬地丁旣多於寗屬則寗屬此項資格自必少於蘇屬不知何所見而云然查學政全書寗屬大學之縣二十中學之縣十三蘇屬大學之縣九中學二小學爲多寗屬每次共取七百八十七名而兩淮商籍灶籍由該學政每次按十取一尙不在前項名額之内蘇屬每次其取六百二十七名此原額也厥後疉次廣額皆按大學五名中學四名小學三名之定例嘉慶時又有大學增進七名中學五名小學三名之諭旨累進愈多學額愈衆此案定後蘇松常三府分析之元和等十三縣當時諭旨則有該各縣爲長洲等舊縣所分設地不加廣人不加多不准議加學額之明文依此規定寗屬大學中學旣倍於蘇屬則增加之額必數倍於蘇此廣額也成案俱在可以查考總而言之選民之多在轄地之大户口之衆不僅根於賦稅一項寗屬三十五縣蘇屬二十五縣寗屬有地三十二萬六千餘方里蘇屬祗九萬二千方里此爲固定不容强詞今不談法理不論事實堅謂無論如何蘇屬選民必應多寗一倍或兩倍以上此何如事而可以意爲之並迫官廳承其意旨耶原宣言者懷抱不平之故在於賦稅之重其實不應遷怒於寗前届蘇屬議員有請減苛稅者寗人一致贊同並無秦越之見方謂物我無間之心當能共諒於同會盟係阜人自蘇屬公民王豐鎬等控告後省委已迫令阜寗縣核減十分之四矣盟等未有不平之鳴豈料咄咄之來有加無已以理由論此次省署旣有不信任各初選監督之意當然不分甯蘇派委按房澈查以去浮冒不應視選民册如一紙空文可以筆之削之謂無其人而去之憑何佐證苟有其人而去之該公民所犯何罪而竟剥奪公權况此届選民册業經宣示確定報部在案行政官已負完全責任斷無輕信揣測之辭自蹈違法之咎又去年開臨時會時該議員等曾以此事轉相告語如有異議儘可提出於未宣示以前不應於宣示確定數月之後陷官廳於違法之嫌啓寧蘇以仇視之感盟等亦江蘇分子誠不願以議員名額細故惹起寗蘇惡感然又不能解同會之惑釋蘇人之疑惟有援例懇請省長電部將選民册全體註銷重行調查並請函邀該五屬通告之議員及發電之代表與呈控之公民分往寗屬各縣境挨户清查實釋五屬公民代表之疑竇而解五屬議代表之隠憂江蘇前途實利賴之謹啓 
[江蘇參院覆選競爭之結果]  
（南京通信） 
　　昨日（二十三）參院覆選投票安福系共投一百八十餘張今日（二十四）繼續投票上午投四百八十餘票下午投二百餘票總計票額共有八百餘票已超過法定三分之二之人數明日上午九時准於開票兩黨一場大激戰於此乃告終結矣聞安福票吸收已超過四百五十餘票足以組織三名議員究竟何人當選者未開票之先原不能斷定惟該系預先組織時已發有名單開票時自不外昨報所紀之五人但蘇省參議員名額僅有五名安福系選出三名可謂已占優勝研究系藍某此次辦理參院選舉實煞費苦心祗以金錢勢力不敵對黨故種種計劃均歸失敗現有四百餘票祗能組織二人其預定者爲徐某鄧某此二人或可當選其預定候補當選者則不知爲何人明白揭曉再行報告 
[南京快信]  
　　參議員選舉昨（二十四）已到八百六十餘人投票今日開票須至下午二時始可揭曉據知其内幕云段書雲可當選第一韓世昌第二鄧邦述第三徐寯第四周作民第五候補爲雷楊張季朱五人均由安福研究兩系協商結果有無變更須視開票證明 
　　頃（十二時）天字匭開票段書雲（蕭縣人）得五百十七票韓世昌（湖北人）得三百三十票均足法定票數應當選爲參議員惟韓原係鄂人而所投票紙均書江寗人籍貫錯誤將來有效與否尙屬一疑問其餘韓國鈞得一票黄炎培得一票張譽得一票　文　得一票　　　得一票知家銓得一票徐授經得一票王清穆得一票許國風得一票均無效下午接續開地元黄宇四廳 
　　張懷芝已回魯聞昨有電致李督准今日（二十五）由濟南起節專車來寗李督已通知各機國預備歡迎大約明日（二十六）下午可到 
　　各縣參議院初選當選人昨日投票完畢今日已相率旋里 
　　省議會昨開大會到六十餘人又不足法定數未能關議 
倪嗣冲已回蚌聞昨有電致李督商抽調駐徐新安武軍援粤 
　　滬浙當道所派赴津會議代表盧小嘉潘振亞昨由津浦車過寗轉車赴滬　　 
　　贛省紳商各界於南昌城外滕王閣建立李督德政碑李督特派本署顧問謝傳安胡慶培赴贛道謝 
　　昨晚四象橋全安棧住客某甲與同棧某乙因姑姦殺傷三命已由該管警區將一干人犯抬送第一醫院療治聞兇手傷勢甚重恐有性命之憂 
[杭州快信]  
　　英國政府派嘉德艦駛入閩浙洋面勦捕海盜浙省當道已奉中央電咨隨時輔助勿起反對 
　　童保暄已拜閩浙軍援粤副司令命　間軍界昨紛電饒平致賀前砲兵團團長王維因案覊禁陸軍監獄現經童師長呈請發往軍前効力贖罪聞楊督以王獲譴深重未便照准已予駁覆 
　　浙省應選參議員五名以屈映光沈銘昌周承菼劉焜吳佩葱呼聲最高 
　　衆議院議員昨在水亭址舊錢塘學宮舉行覆選票匭俟投畢送錢塘道署當衆開視 
　　餘杭態知事昨呈請委楊昭元充該縣承　員敎育伍廳長請委劉德懷充松陽縣視學員昨俱奉令照准 
　　諸曁縣民刑積案甚夥派委清理至今尙難結束昨由該縣陶知事呈請高審廳展限至八月爲止經費由司法收入項下開支 
　　印花稅分處長畢畏三以本届六月爲遵章查騐上半年印稅之期已將各區督查員一律委定并函致警廳飭屬認眞會同抽查 
地方通信 
[松江]  
　　匪徒白晝搶洋昨日傍晚有某商人携帶貨洋二百餘元前往西車站到站後因火車未來暫候待車室中旋因燃吸紙烟將洋包釋置櫈上詎被旁立之匪徒乘其他顧攫之而奔此及回首匪已在數十步外該商人因急於追　未遑喊捕致被兎脫 
　　學生聯合會藝松江市敎育會於本月二十三號午後假座縣立第二高等小學校舉行全市國民學校學業競爭會是日田又各校三四年級生之到會者合共三百餘人由第一區學務委員吳子祥及市敎育會會長懷守良主持會務函由縣視學倪伯英擬成國文兩題算學四題交會課作自午後一時迄四時始行課畢課畢後每生各予以糕點一包然後由各校敎員率領回校 
　　景賢女校失竊二十三號晚間城内楊家橋堍之景賢女校被竊賊在西牆脚挖一巨穴竄入室中竊去衣服等件幸無貴重物品故損失尙徽刻已報請警所緝賊追贓矣 
　　變更警餉發法各警區發給警餉向由各該區開具數目向總所領回散發兹聞領袖警佐那鹤年因恐各區或有扣延等弊致各長警暗遭虧損爰擬變更散發方法聞俟下届起將由總斷點名發給矣 
[蘇州]  
　　敎育廳之訓令吳縣公署奉江蘇敎育廳訓令略謂本届檢定小學敎員凡合於檢定規程第十四條之資格列入無試騐檢定者其填給許可狀應分别按照規程所列各欵辦理已呈奉敎育部指令照准惟一年畢業之專修科前奉部令由廳酌定祗准充當國民學校專科敎員至現在國民學校及高等小學校校長合於檢定規程第十四條第四欵所規定者應認爲有正敎員之資格倘敎員資格調查表内填有兼任管理等字樣而其所擔任本科科目並非全部核與國民學校令第二十九條曁高等小學校令第十六條之規定有未合者祗准充當助敎員云云吳知事奉令後當飭發第三課主任趙杏蓀查照茲趙主任以本縣飭學所已經成立特擬稿送請吳知事核准轉令勸學所知照 
　　省會選舉之手續吳縣選舉所主任汪鴻藻以省議會議員初選舉期相距不遠所有手續尙未循序舉辦即如名册一項如爲投票時檢查便利起見非將每姓另集一簿不可否則雜亂無章徒令投票管理員煞費腦筋故此次一切辦法似較前次參衆兩院議員初選舉之投票爲整齊也 
　　東吳大學定期舉行畢業東吳大學定期陽歷七月二日下午二時開會舉行文科理科　　　　　並綸附屬　一中學畢業證密先於六月二十九日　　學會常會三十日上午十時行畢業禮拜七月一日上午十時辦論會彚辨刻已布通知矣 
[鎭江]  
　　勸學所之會議丹徒勸學所長宜君奉委後已在城内警萬壽宮組織事務所報告成立其辦事手續亦已布置競緒益於日昨午後二時邀請縣敎育科科長敎育欵産經理處徒邑各區學務委員各市鄉經董管到所會議各市鄉按月請領學欵事經衆决定暫依舊章仍向敎育欵産經理處具領次提議委任勸學員議决六區學務委員一律兼任勸學員以節經費議畢已鐘鳴五下矣 
　　財廳電催解欵丹徒縣倪知事昨奉財政廳胡　長電令以本月分軍政費用亟待支付特分電各縣迅將徵存地丁欵項掃解來廳以憑撥用云云倪知事奉電後業飭遵辦矣 
　　複選監督蒞鎭齊省長將江蘇省議員覆選劃公十一區委任覆選監督十一人計第七區程學恂地點爲丹徒縣屬（丹徒丹陽金壇溧陽揚中）該監督業於日昨由省乘車蒞鎭赴縣面商一切並假城内舊萬壽宮爲辦公之地至事務所内部組織計設司選庶務兩科各置科長一員科員一員書記三員 
　　金鋼鑽之漲價金鋼鑽一項銷場頗佳蓋近年錢地風倘凡小康以上之家無不購鐵指戒耳釧等項而該貨來源又因歡戰影響殊形缺乏以故價格逐步增漲現市最佳之貨每克力（計重五釐四毫四忽）開至六百餘元此後市面尙須看高云 
　　路局預防危險駐鎭滬寗鐵路分局昨奉上海管理局通告云自今以後凡各列車在行駛之時遇有車輛損壞及遭逢危險情事應即就最近之站停車設法解下報告車務總管及本局長機務處切勿勉强行駛致蹈非常危害特此嚴爲通告仰告　係人員一體遵照爲要 
[揚州]  
　　請鹽署豁免新稅北京鹽政署前爲鹽稅收入短絀令通如興平各食岸加認新稅（按各岸定章不同通如舊收每石稅洋一元五角現加增五角）以資挹注兹聞淮運署迭據通如商會及興平食岸太合成等禀陳營業凋敝碍難遵行情形張運使已於二十四日轉詳鹽署請爲豁免未識能邀允准否 
　　禀控北商阻撓河運濟南鹽引前因海運多故兼行河運淮北商人擬具理由出而反對迄未實行現濟南商大德公司以北商阻撓河運有礙營業在運署禀控張運使於二十四日特令行淮北運副轉諭該商興濟南場商妥籌辦法以期兩有裨益而社競爭 
　　請提倡日本櫻木江都縣公署刻接仙樂園森林部來函謂現得一種福島櫻木苗凡植百株十年可獲利千元請轉飭四鄉農栽植以資提倡云云刻趙知事已諭慶桑模範場及各鄉農會遵照矣 
　　議决學校署假期本邑第一區市敎育會二十三日下午召集各校校長在會提議署假時期公决以七月十五日起至八月十一日爲署假時期其在假期内每早八時至十時仍令學生到校温習課程如逢天熱即行停止並聞省立第五師範亦定於七月十七日舉放署假 
[南通]  
　　振興布業大會議通崇海泰總商會於六月十七日召集本縣全體布商會議其要將以通海土布銷數年減一年現在土嘏免稅三年似政府已有維持之意各商亟應乘此機會確立根本計畫俾可恢復銷路擴充營業庶免一蹶不振公議儲蓄公積金進行根本計晝如能贊成卽日假定每布一捲儲蓄公積金六角由會通知通海花布公所從速組織以爲聯合推廣之基礎凡花布同業應各述意見交由總商會彚集以便訂期另案召集會議 
　　參觀員絡繹於途安徽無湖省立農校敎職員率領學生十八人來通參觀農校師範中學高初各校暫借農校爲宿舍現已乘内河小輪往各懇務公司參觀今日蘇州農校敎職員率領三年級學生多人自滬來通參觀各學校亦借農校爲宿舍 
[嘉興]  
　　嘉屬省議員之名額嘉屬六邑省議員名已由齊總監督依照選民人數之多寡分别支配計嘉興應選出初當選一百六十一人嘉善應選出初當選二十七人海鹽應選出初當選四十一人崇德應選出初當選二十二人平湖應選出初當選四十一人桐鄉應選出初當選八人業已通知第二區覆選監督孫智敏轉知各該縣遵照矣 
　　拘獲著名盜匪嘉興軍警於前日在縣屬東鄉購線緝獲著名盜匪阿三龍慶等二人聞係前月刦掠羅家港黄某等家之案現軍警已將該盜匪押解縣署研訊矣 
　　　　　　盛行嘉興近日　行鄉較上星期更甚各學校以學生染病甚多恐被　　故均提前放給署假此外商　　民　染此症者　多國庸醫亂投　劑致變病殞命者亦頗不乏其人現　各　院擬設施症一科以　資民 
[杭州]  
　　旅杭東陽同鄉開會今年正月問杭諸輪船四拖船過多在灣灣地方出險溺斃乘客十三人（内東陽籍十二人）每人僅給埋葬費二十元了事東陽同鄉異常忿激業於行政司法兩方面同時提起訴訟（聞已有人赴部）昨復開同鄉會籌議辦法由各戰員捐洋一千二百餘元以一半作訴訟費一半作輪船公司開辦費擬自辦輪船以免生命上或再遭危險也 
　　覆選衆議員之所聞今日爲覆選衆議員議員之期所有第一區議員六名業經各初選當選人組織妥當爲汪建齋金蔭塗汪季諾錢立凡周赤城金鞏俾等六人誌之以待開票後之徵實 
　　實行革除現水先聲杭紹甬錢業同行對於現水問題已願官廳限制定一最高限度兹聞財政廳與各銀行籌商擬將杭市現水首先革除苟無現水名目即是現進現出無所謂劃單與現貨矣至寗紹兩市現水暫定一元或二元爲最高之限度將來再行革除又紹市所用竹籤與支票效用相等旣不貼用印花並不受取締紙幣條例之制裁似太取巧擬即實行革禁　 
　　法官廻避本籍之不確各省司法官於七月一號實行廻避本籍消息早已登載各報兹探得浙省司法界消息謂司法官廻避本籍及蘇浙對調之說並無其事特將高等審判廳分函所屬各廳原文探錄於下逕啓者日前杭滬各報登載浙省法官廻避本省各節業經國詢部友現准答復以廻避本省之說部中並無所聞蘇浙對調尤屬無稽當將此節面叩部長亦謂並無此意等語合特函逹知照 
[武昌]  
　　宣撫使贈送紀念杯第一路總司令曹仲瓏氏回津後眷念第一路受傷士兵除製銀牌分奬各傷軍外刻又製就紀念銅茶杯一千只派員送鄂杯之上端鐫有兩湖宣撫使曹中間有國旗交义花紋及紀念字樣凡前敵受傷在院調養未痊者均有所贈以昭激勸并聞曹使所部之第一路軍隊現留湘者並不撤回惟有少數病軍來鄂調理其在武漢病院調理痊愈之病軍傷運刻已陸續回防矣 
　　開採銀鉛鐵　礦資本之調查鄂省富有五金鑛産非資本雄厚不能開採取美滿之效果兹將各種調查如左一鐵鑛查該鑛之在大冶面積甚廣官本銀約近二百餘萬兩在鄂城者爲西雷二山商辦集股已及一百萬元後因該山有關水利爲鄂咸新冶等六縣紳耆所阻止一錳礦該礦址在陽新之石玉灣聞漢冶萍公司擬以數十萬元爲開採資本金一銀鉛鑛該礦之在興山者主鉛附銀計曰開者數處一爲草鞋掌資本已費二萬元一爲黄金院資本已費六千元一爲深坪資本已費四千元一爲吳家　資本已集五千元在陽新者尙未開採故不復贅以上共計各鑛資本金約有三百餘萬元 
　　籌辦湘賑之進行湘省醴陵林州常德等處近遭兵水爲災哀鴻遍野待賑孔殷漢口慈善會深爲憫惻特聯合武漢商會各商家擬在漢設立籌備湘省急賑事務所該會長蔡輔卿於十八日上午地止督軍公署面請王督先行墊欵解送災區切實散放王督深表同情茗談良久始别 
　　挽留財政廳長財政廳長張壽鏞長以湖北財政百孔子瘡實難維持現在軍需緊要稍一不愼貽誤匪輕故稱病提出辭呈王督軍以湖北財政誠難維持幸該廳長調度有方尙無意外之虞况時局未寗正賴勉爲其難業於十九日傳張廳長到署親爲挽留矣 
[漢口]  
　　京漢路局之新取締京漢鐵路管理局昨發出通告云爲通告事邇來本路列車中途失火屢有所聞考其原由純係旅客及押貸人對於燈燭不愼所致值此輸運繁劇車輛缺乏客貨車輛豈容漫不經心所有客車及貨車内嗣後一概不准燃點無罩油燈及易生危險之燈燭并按貨站通例貨車不准吸烟以免肇事兹經嚴飭車上員司注意查察如有違犯上列各項應按左列罰則科罰爲此通告知之計開罰則（一）旅客在車上用無罩油燈及易生危險之燈燭者罰洋十元（一）押貨人在貨車上用無罩油燈及易生危險之燈燭與吸烟者罰洋十二元 
　　又有大批病兵到漢前敵發生疫癘將士來漢就醫者時有所聞二十號下午兩句鐘有駁船四艘裝載口操北音面帶病容之兵士約三百餘名從貼魚套開駛來漢至張美之巷起坡由紅十字會派員招待分送各醫院及各臨時病院診治據稱湘南疫症尙未肖除此項病兵係由武岳路車運來者 
　　英商　行　　會旅漢英　事四該國現與德戰大　特於二十日之夜九句鐘時舉行提燈大會並用大砲四尊以汽車載之紥滿花彩沿各租界横行一週往觀者途爲之審 
　　襄水又　入夏以來襄水澎漲已　三丈有奇二十號下午六句鐘又接襄陽來電襄水今日陡　一丈一尺水警廳長何錫蕃氏除命水保鳴　宣告外當即示諭龍王廟一帶大小划船小心防讓以備不虞 
[奉天]  
　　殖邊銀行近訊殖邊銀行自經張軍長派員　查賬目後所出之紙幣實與現欵大相逕庭故飭令警廳長王連坡氏出示晚諭各界人民暫行停止兌現兩星期係自七號起然期限已過賬目仍未辦理完竣故又行展限三星期又聞奉當局已設法籌有約欵一俟賬目告畢即行兌現决不令無辜人民受損失也 
[天津]  
　　火車誤擡述聞津浦鐵路由浦口開來天津第四次火車於二十一日行至沙溝車站附近遇加車相撞將客車三輛均被撞毁受傷客人三十餘名至是日下午十點二十分始抵津站故遲誤六點餘鐘又據濟南消息云昨午八時之津浦南來通車延至下午一點方到濟站探其原因係該車行至黨家莊時適有由北開去之貨車亦到搬鐲夫誤搬入一轍故兩車遂撞爲虀粉共傷司機員及搭客數人濟站得電後即撥去車頭二輛及千觔墮馳往迎接始克成行 
　　關於水漲之消息直隸津海道尹兼河務局長姒錫章以近來北運河水勢陡然暴漲經北運河工警長勘驗具報昨特指令大清子牙南運各河迅將河水陡漲情形呈報以防不虞又水上警察中隊隊長呂富文呈報各河水勢稱案奉局長電令内開以刻届夏令各河水勢漲落不一着即將管轄區域内水勢漲落逐日調查每五日呈報一次等因奉此遵查南運河黄家花園上下游岸高六尺三寸河心水深六尺六寸五日水共漲三寸金華橋上下游岸高六尺八寸河心水深八尺一寸五日共漲水一尺七寸西河大紅橋上下游岸高一丈一尺五寸河心水深一丈九尺五日共漲水二尺北河金鋼橋上下游岸高一丈一尺河心水深二丈九尺五寸五日共漲水二尺海河金湯格上下游岸高一丈三尺二寸河心水深一丈七尺八寸五日共漲水一尺八寸等情理合繕單呈請局長察核施行 
　　東明縣亦有匪耗東明縣近聞有大帮土匪約千數百人佔據縣屬東明集有尅期圍城之耗該縣商民異常惶恐縣知事及城内紳董已電禀曹省長派兵救援聞省長已咨請大名王都統撥隊剿捕矣 
　　總商會維持燃料天津總商會現據煤商德潤生等五十三家聯名投遞說帖稱上年順直各處洪水爲災薪桂米珠饑饉相繼幸糧商轉運平　得以接濟民食而釜底柴薪尤關重要去秋蘆葦各地盡成澤國炊釁之需端賴煤球而津地製造煤球尤以垞里高線煤末爲大宗自軍興以來鐵路車輛運輸煤炭諸多困難長此以往雖有米糧詎能生饜查垞里張資興長泰昌各山號函稱山内存煤極多無法營運是以公懇貴會函請天津水災賑務督辦咨請交通部於京漢路線每日酌撥二十噸加車一次每次二十五輛以運至一千車爲度由垞里車站運至天津各站每車情願認捐欵三元等情該會以事關維持燃料民生獲益良多昨特據情請省長察核轉咨矣 
　　檢閱軍隊預聞曹督軍將赴保定一節業誌前報兹經調查督軍此次赴保爲檢閱軍隊已於前日特派參謀長趙子聲赴保布置一切矣 
雜評一 
[悲歡離合（默）]  
　　今日之政局一悲歡離合之政局也某督某使所而離者忽而又合矣某派某系忽而合者忽而又離矣其合也非神合以有利而合利盡則離矣其離也非眞離以爭利而離利至而又合矣利之運用無窮離合之變幻亦無窮而悲歡之現於外者亦因之無窮故此片刻之離合悲歡有識者視之不過如電光石火耳而身處局中之人若世界無窮之功業皆藉此片刻之悲歡離合以建設者不亦大可憐哉 
　　嗚呼治國有常道處世有常經而乃竭其縱横捭闔之術爲一時市道之交紛紛擾擾自以爲得計豈不異歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四誌華界徵收攤捐之反響]  
　　縣商會減半收捐之調停 
　　城廂内外各菜市攤販及小本擔販因滬南工巡捐局實行徵收攤捐羣起反對醖釀罷市業已多日惟該局早已預備並函由警廳協助是以尙未全體停業自昨農起更於四鄉來城各要道加派探警駐守嚴防故昨日各菜市仍行售賣惟該局鑒此形勢亦未敢勒令繳捐所有穏健派各擔販因無執照尙能營業故均得過且過不願附和自受停業之捐失惟挑至市上恐被關體中派人且攔故大半由荒僻之處繞道入市售賣 
　　各小販所舉順福許生等三代表昨日函致縣商會會長略謂各攤户近來營業艱難安有餘力繳捐因請會長等體卹維持不料連日並無確切辦法而警廳反提民等爲首唆使聞連日有飭探警拘拿民等消息故而民等匿居租界爲此據情函請會長代爲設法維持云云 
　　南市第一區警察署長趙墨林致該區一分駐所函云頃接工巡捐局函開有朱志潭報稱聞有攤菜擺之麻子許生等三人爲首邀集各攤户不准擺攤有罷市風潮並有三角街大同昌南貨店仁裕祥洋貨店主謀唆使邀請各舖罷市祈即調查酌奪辦理等情據此查此案係在貴轄境内祈派警嚴密調查有無此舉動切實查明如查有此等行爲務須善言解釋和平對待勿許煽惑人心滋釀事端以免他變而弭禍患並將原函寄上察閱仍卽交回爲荷一區一分駐所張際平警佐接得趙署長公函後當派差遣警察前往調查該兩店均諉爲不知並將麻子許生等三人傳所詰問亦不承認當即諭令退去安分營業不得唆使聚衆要挾致干查究 
　　縣商會正副會長自接各小販所舉之代表王敬銓龐章俊函呈後當傳該兩代表到來勸導定於昨日午後四時邀集高昌廟南碼頭三角街郎家橋外倉橋董家渡等七處販户公舉代表許生順之福壽等男女數十人到會由正副會長切實勸導令於明日起照常設攤營業不得聽信浮言停業觀望自受損失至於捐欵一項候人陳工巡扣局長緩商酌減暫繳半數以示體恤各販户咸感激斯意無不允洽即行散去一面令代表王敬銓於今日午後來會聽候示奪俄而顧會長即請姚局長到會面商折衷辦法以便和平解决 
　　縣高會發出通告云爲通告事昨爲工巡捐局納捐一事釀成風潮業經本會長向工巡捐局長磋商准作減半收數以示體恤事旣解决務望各攤户於明日（二十六）起一律照常營業母啓釁端致干未便特此通告 
[再紀電燈加價問題之劇戰]  
　　上海華商電氣公司增加燈價一事因有志成公所等二十六團體羣起反對迄未解决兹聞該公司連日派令員司向各用户收取燈費收到者已居十之六七尙有一般反對派仍未照付昨日公司内重復派員往收凡有不付者卽給付該公司知單一紙大旨謂敝公司因煤價奇昻不得已而加燈價承蒙各燈户已多數照加尙有未付之户請曲諒敝公司營業爲難即日照付實深感激倘不以爲然祇得停止發電尙希鑒諒爲禱 
志成公所等二十六團體昨日因見華商電氣公司發布通告仍迫各用户照加燈費否則停止發電該團體亦即繕發傳單知照各用户略謂查此事現已由交通部特派華蔭薇先生來滬調查令其按照電氣事業取締條例擬具持平辦法呈部核辦該公司先與調查員接洽待其查明呈覆候令解决方爲正辦不期該公司仍以强迫停電爲要挾凡我團體在部派員未解决前所給燈費仍照舊章付給特爲通告團體各業云云 
　　交通部因據滬南志成公所等二十六團體呈請調查華商電氣公司無理加價等情已特派華蔭薇君來滬與各方面接洽聞華君所奉之部令大意謂據上海南市商界代表俞圭卿等呈控上海華商電氣公司無理增價内空腐敗各節究屬如何情形仰該員速即前往調查清楚按照電氣事業取締條例擬具持平辦法呈候核辦原呈抄發云云 
　　附南市商界代表俞圭卿等原呈呈爲上海華商電氣公司壟斷專横誅求無厭請求按照電氣事業取締條例派員檢查令行更改事竊維電燈之設原爲地方謀公益市政肅觀瞻起見非徒供營業者作奇貨之居開壟斷之漸也是以近數年來各處電燈公司呈請大部立案註册凡章程中有專辦字樣輒批令删除豈不謂電氣供給係地方公共事業無專利之可言許其專辦難免不把持市面妨碍公益本年四月十一日復奉大總統命令公布電氣事業取締條例六十三條捧讀之下仰見大總統顧全市政體恤商艱防微杜漸具有深意查該條例第十六條載明電氣事業者所定之營業價目及供給電氣章程交通部派員檢查或主管官署認爲公益上之必要時得令更改之今華商電氣公司在上海南市方面自詡專辦高增價目苛定章程任意横行毫無忌憚商等含忍已久勢難再行緘默不得不提呈公禀靜候批示查該公司向章六盞以内二十五燭光全夜燈費月收一元五角半夜燈費月收一元三角六盞以外遞減去年正月該公司藉口煤價昂貴每盞加洋二角實爲第一次之加價本年正月該公司復以煤價飛漲爲言將半夜電燈縮燈兩小時於夜半十二點三十分熄火無形中已爲第二次之加價豈知該公司貪得無厭瞬隔兩月復廣發傳單登報布告將爲第三次之加價擬自舊曆四月初一日起每盞再加大洋兩角計全夜燈通電十小時每盞需費一元九角半夜燈通電不到六小時每盞竟加增至一元七角之詎實屬駭人聽聞查近數月來煤價並無上落旣縮短時間於前即不應再加燈費於後况受煤貴影響者非祗華商電氣公司一處今姑不援租界爲例即就閘北而論同在上海市内營業情形應與南市無異今江蘇省立閘北水電廠三十二燭光電燈晝夜通電不過月收一元八角以此例推南市廿五獨光全夜電燈理應月收一元四五角今已收至七角之多豈有再行漲價之理至半夜電燈通電不到六小時以時計算祗應收一元左右今已浮收至一元五角更不應繼長增高要求無厭閱其通告謂目前交流機未到實無省煤之法可見該公司内容虧蝕别有原因約舉數端可概其餘供區廣闊送電路長機用直流本非所宜一也廠分三處機備六七容量旣小耗煤益多二也架空裸線桿低屋高近牆傍樹觸處漏電三也屋内皮線年久不換電流旁走損失難免四也技術專門乏人負責因循數衍不知改革五也凡此五端實爲該公司失敗之原否則燈數二萬餘盞卽月收燈費約有三萬餘元煤價縱貴何至入不敷出乃竟藉口煤貴欺我用户責爲彌補我用户非股東可比當煤價低賤獲有盈餘之日不聞該公司一再減價分潤利益煤價稍貴即欲再三增費按户取償揆諸情理豈得謂平况用半夜燈者小本商店實居多數當此商業凋殘之日蠅頭微利已不易博前因縮短時間早收夜市另備油燈致多損失已不免嘖有煩言如必繼續加價勒令照繳竊恐牽動市面激起風潮於地方治安關係非淺商等不忍知而不言故此先函致該公司總理陸伯鴻請共撤回前議竟不見納迫不獲已始由各業同人公推商等代表全體具呈鈞部請求按照電氣事業取締條例第十六條之規定派員檢查令其取消前議仍照原價收費以維公益而恤商艱實爲德便再查該公司新訂營業章程對於裝燈之户除裝費外再須繳存押櫃加訂契約約中所載各條無非取締用户不許稍生異議并派人持約勒蓋圖章不遂即剪除燈線不予通電種種横暴實爲他處電燈公司所未聞應請大部一併訓令該公司將所訂章程呈候核定暫緩實行如果該公司抗不遵從請即查照電氣事業取締條例第五十六條之規定取消其立案或停止其營業商等當自集資本另行組織或援長沙分區辦理之例相與競爭以杜壟斷而儆專横無任追切待命之至 
[流彈撃傷農婦]  
　　浦東楊思橋西北江境廟南首張家宅農民朱掌桂之妻王氏現年二十四歲前日下午在家織布不料松滬護軍使署前面操場上有陸軍操演放鎗打靶流彈飛出突向該氏臀側撃入至前面穿出該氏受傷痛極倒地當經其夫得悉立時知照二十四保六圖地保沈心田轉報三林塘縣警察第五分所王警佐往查明確飭將該氏急送滬北廣仁醫院醫治一面由王警佐詳報上海縣沈知事轉詳盧護軍使核示辦理 
[海陸軍協力援閩誌聞]  
　　聞海軍司令部昨接海軍部來電略謂准國務院抄交本日參陸辦公處提出會議决案内開閩防吃緊海陸並援着交海陸兩軍部查照迅速辦理等因到部合將該議安電知總司令即使遵照辦理迅調某某等艦集中閩省掩護陸軍協同動作云云 
[高昌廟又須清查户口]  
　　高昌廟一帶爲戒　區域逼近之區故府由軍隊稽查户口頗爲注意茲聞盧護軍使因近日又有謡言謂有黨人於附近處所暗設機關雖屬無稽防範不厭周密故昨已令行上海防守司令會同警區清查户口日内即當見諸實行云 
[傾盆大雨時之盜案]  
　　前晚九時許大雨之時有盜匪五六人突至新閘派克路二百十四號門牌施姓家賺開大門一擁入内各出手鎗嚇禁聲張其時施出外未歸該盜等將施之眷屬及傭婦人等驅入一室即至臥室内搜刦值洋八百元之金飾現洋呼嘯而逸迨事主報請新閘捕房飭派通班中西探馳往兜拿各盜早已遠遁遂向事主詢明該盜等年貌服式口音回訴捕頭轉禀麥總巡通飭各捕房中西探捕一體留心偵緝 
[馬霍路亦出刦案]  
　　公其租界新閘馬霍路大沽路轉角大有亨烟紙店於前晚十時許突來盜匪兩人跳入櫃内各出手鎗向店夥學徒嚇禁聲張當在賬檯上搜刦大小銀洋鈔票約共二百七十餘元得贓呼嘯而逸迨經事主飛報新閘捕房捕頭立飭通班中西包探前往兜拿奈盜匪早已遠遁該探即據情歸禀捕頭轉禀麥總巡通飭各捕房中西探捕一體跴緝贓盜務獲解究 
[强盜仍被刦去]  
　　浦東南滙縣境瓦屑墩地方某姓家於上月間被盜搶刦報由南滙縣公署飭警拘獲夥盜某甲一名研訊之下供係混名敗河豚即陳阿新等起意糾衆搶刧當經杜知事令飭法警龔葆昌祝昌林等於前日在周補鎭附近將陳拘獲正擬解交該鎭警局中途被該盜羽黨三十餘人各執兇械拒捕刧奪該警等雖竭力抵拒無如寡不敵衆致被刧去該警祗得回署禀明杜知事立即轉請水陸軍警一體協緝復於昨日移請上海縣知事轉飭四鄉巡警隨時協緝務獲解究 
[香港戰事彩票開標]  
　　英文滬報云香洪發行之戰爭彩票業已開彩茲悉頭彩爲一一八二○號得彩洋十七萬六千二百五十元二彩爲五四六二四號得彩洋五萬二千八百七十五元三彩爲八○四一五號得彩洋三萬五千二百五十元 
[生皮仍可運美]  
　　英文滬報云駐滬美總領事署接該國政府電報謂現僅禁止熟皮入口至於生皮仍可遵章領取執照運美云 
[六誌軍官誘拐女子之發覺]  
　　松江倪姓女學生被陸軍四師八旅十五團二營掌旗官唐人棟（即唐萬寅）以手鎗威逼成姦旅又囑令姘婦某氏將該女生誘出由唐之僕人包左符伴同來申暫居高昌廟附近林老五家擬帶赴海門嗣爲林詢悉前情報告警局將包並倪女拘送地方檢察廳經檢察官預審明確起訴審判廳昨日午後二時由趙毓璜推事官會同李素軒檢察官特開第五庭命提倪女至案訊問據供年十八歲家住松江察院弄官問爾與唐萬寅認識否答稱唐於前年冬問來租女子家餘星居住因此認識此次實遭廋萬寅威逼成女姦又被唐唆使伊之姘婦並包左符誘來上海等語趙君問曰爾何以情願跟隨包左符來申答稱實係受騙自五月初四日來申到林老五家之後知事不妙即向林陳述被騙情由得以保全求鑒趙君又曰爾不應如是糊塗當庭申斥數語又提民左符至案訊問據供年十七歲山東濟南人此次係奉主人唐萬寅之命伴同二小姐（指倪女）來申暫居民人之親戚林老五家擬帶往海門是實趙君一再駁詰各執如前遂與李君會商之下以包左符帮助和誘罪當然成立判處五等有期徒刑監禁十個月以儆倪女留候傳其家屬來案具領 
　　又聞陸軍第四師楊師長得悉此事後卽派師部稽查員馳往松江及上海兩處秘密調查業已證實楊師長以該掌旗官膽敢姦拐民女厥罪非輕自非撤差嚴懲不足以示儆戒除電飭十五團劉團長先生撤差看管外昨又電致上海地檢廳請將此安訊供情形先行查復以便核辦聞此案之結束必須將人證卷宗一併移提回杭歸入軍法訊辦云 
[浦東布廠花邊之近况]  
　　浦東一帶華商實業年來漸露萌芽乃與社會生計最有關係之布廠花邊兩種今竟大受打撃茲將業最近將况調查錄左 
　　布廠　沿浦一帶原有布廠三十餘家比年以來因紗貴布賤顔料飛漲不易獲利兼受時局影響銷路停滯以致逐漸閉歇至本年新正開機者統計尙有十餘家度端節以後白貨上市當有暢銷之望詎考其内容竟有大謬不然者據稱近日市面之蕭索實爲從來所未有目下廣東廣西湖南四川等省客帮均停止購貨而其他交通便利各省類多當地已有布廠開設故亦無大宗購辦專恃本埠銷路洵屬有限以故暫爲停機者已有多家惟資本雄厚者如源茂源昌福成大倫大森等數家尙能維持現狀此外莫不減少織機縮小範圍該業經此打撃恐一時難望恢復女工之失業者不下數千餘人誠工部業之厄運也 
　　花邊花邊一項三年前盛行於浦東一時效尤者接踵而起幾於遍地皆是女界生計大爲活動至上年以來銷路逐漸擁塞業此者已難獲利詎本年春間美政府限制消耗品入口本埠各洋行相率停止收買以致各花邊公司紛紛輟業共有公司七十餘家竟閉歇過半現在照常營業者亦多減少出品統計各公司從前每月可出貨十萬目下祇有二萬左右而陽曆六七八三個月本爲銷場最旺之期乃市面迄未起色該業前途希望幾絶惟據該業中人謂絲織品不在限止之列現美境紐約芝加哥舊金山波土頓等處上流婦女均喜採用絲織花邊云 
[靑年會新會所募捐紀]  
　　昨日（二十四日）雖大雨　沱而各隊經募員仍四出勸募不稍休憇午後一時又聚集報告成績第一隊趙晋卿君捐得洋一百元第二隊歐彬君捐得洋一百九十六元第四隊梅華銓君捐得洋七十五元第十隊林其發君捐得洋二百五十五元第十一隊張嘉甫君捐得洋一百五十元第十二隊李觀森君捐得洋一百六十元是日王正廷君仍到會報告執行部又募得認捐洋一萬元聶雲台君亦到會演說路謂鄙人對於靑年會一切事業素表贊成蓋靑年會宗旨在乎灌輸德智體三育於有用之靑年若我國人都能深知此三育之大有造於國家則此次新會所募捐事必有完美結果即欲永募二百五十萬亦易事耳鄙人對於此次募捐事本擬竭力經募能以鄙人獨力捐得二十五萬元最爲愜意無如近來體質贏弱力不從心竊引爲憾然鄙人之意必欲竭一己之能以助此次新會所募捐之成功助其成功之法亦在奉懇諸君努力進行諸君不但爲靑年會收獲佳果且爲鄙人彌補缺憾實鄙人所永久銘感者也云云 
　　明日午刻照常聚集報告成績並有靑年會全國協會如雅德君演說 
[奬勵工業專校之體育]  
　　上海工業專門學校校長唐文治昨奉交通部第一六二三號訓令内開案查該校前在聯合運動會比賽優勝該學生李大星社榮棠張信孚羅錫暄黄韻三張倫邵鵬李庭三關文俊等奮勇過人洵堪嘉尙應即傳諭嘉奬以示鼓勵童子軍洋敎員李思廉隊長卓觀潮救護重傷深明公德應即一併傳諭嘉奬仰即分别轉知遵照此令刻唐校長已分别轉知矣 
[函請加長安亭旗站之月台]  
　　靑浦旅滬同鄉會於六月二十三日致滬寗鐵路局車務總管函云靑浦珠家閣等處自有小汽船接通滬寗鐵路安亭旗站以來行旅咸稱便利惟邇來敝會迭據同鄉前來陳述僉以旗站月台尙嫌太短火車經過之時往往越過月台乘客上落頗覺危險設遇天雨尤爲困苦而年老之人與婦女小孩爲更甚若能接長月台方無缺憾等語敝會爲謀同鄉公益起見擬懇貴局准將安亭旗站月台加長添築俾便行旅如蒙允許照辦似與貴路營業亦不無關係可否乞卽察核早日施行臨頴不勝盼切待命之至 
[守眞中學及柏美蘭女墊開會記]  
　　北四川路一百零六號懷中堂敎士伍君所創之守眞中學柏美蘭女塾歷有年所此次署假畢業定於陽歷本月二十七日舉行本星期日下午三時先在懷史堂開會首由校長報告開會宗旨繼由黄牧師禱告講聖經復有兩校男女學生相繼唱歌並請史德夫君宣講誠靜怡博士佈道崇論宏議並皆佳妙是日到會人數有二百餘人之多講畢振鈴散會已鐘鳴五下矣 
[續辦夏季聖經學校]  
　　基督敎靑年會所辦聖經學堂專以提倡道德造就靑年完全人格爲宗旨故歷年來報名八校者爲數衆多自去年創設夏季聖經學校計期二月成效卓著今由該校同人議决於今年夏季仍繼續開辦分華英課程五班所請敎員均係中外名士道學兼優俾諸靑年研究聖道不因天熱而阻進步誠良機也今年定於本月二十六號禮拜三晚六時半鐘開始報名領取入班據七時半正式開課分班敎授有志研習基督眞理者不論中西文均可按程度揷班惟須於今晚六時半到校報名學費概不收取 
[通俗宣講社南區宣講記]  
通俗宣講社於前日（二十三日）下午三時在迎春高昌廟南區通俗宣講所開會是日天雖大雨而到會聽講者仍踴躍不已三時振鈴入府先由袁頌豐君報告次由單貽孫君講作事宜專心一致王立才君講夏季衛生方法俞元爵君講忍氣要旨五時發給各種印品乃振鈴散會並聞該社下月起往浦東各處舉行夏季宣講一切講演辦法仍依前届辦理云 
[甯波旅滬同鄉會建築輸捐之先聲]  
　　旅滬寗波同鄉會自庚戍年剏辦以來其會所初在福州路嗣遷於九江路歷年經常用費均出於旅滬各同鄉之會費從未向各行各業募捐分文去年倡議建築會場先募會董個人捐集有三萬餘金購得大馬路北之西藏路勞合路長方形地基數畝今年擬續辦各行各業之舖捐並定有特别普通各等級之紀念條例及會場草圖前夜由建築主任朱葆三虞洽卿并現任張讓三錢逹三方樵苓正副三會長在一枝香公宴或股東同鄉或經理同鄉之各業經理人聞擬分次公宴故前夜祇請五十餘人適值大雨到者計逹三分之二經主席說明公宴宗旨後均當席紛紛書捐　連屠君特别捐在内計是夕爲止共捐洋二萬九千元之譜 
 
 
 

Page 11

 
 
　　查滬上各行各業寗波不下百餘帮或有股分或爲經理大率熱心公益將來各帮樂輸會場落成當可計日待也 
[浦東楊思鄉救火會成立預誌]  
　　楊思鄉地演黄浦與製造局隔江對峙商業日繁人烟稠密自去年穆君抒齋就職經董以來於地方公益次第舉辦而於火政一層尤爲注意溯自去歲開會籌備召集紳商會議後一致贊同簽名入會者數十人無如購置洋龍以及備辦各項器具在在需欵穆君鑒於欵之難集也首先捐助百元並由恒源花　獨購價值數百元之洋龍一架以爲提倡於是在場紳商踴躍捐輸頃刻集欵百元旋即推定穆君抒齋陳君悅周爲正副會長王君學汀陳君子馨爲領袖楊君鵠儀爲書記孫君楚翹爲庶務其餘志願會員擔任職務者二十四人普通會員三十六人並議决一龍不敷應用再行添置洋龍一架並置備銅帽衣服等件籌備迄今已將一載刻已籌備齊全綠定古曆五月二十日上午十時齊集本鎭第一校操場試演緘請鄰鄉紳商各界參觀並全體攝影宣告成立並即呈報立案云 
[郵局滙票之利便]  
　　上海郵務管理局發出通告自七月一日始上海管理局曁各支局並高昌廟吳淞二等局開往福州羅星塔馬尾之滙票其滙費已由每元二分減爲一分並聞福建管理局局長爲利便取銀人收欵起見正籌辦法可將滙往之洋銀飭人送到收銀人處所是不惟寄欵者旣省滙費收欵者且免奔走之勞矣 
[往遊名勝之便利]  
　　杭州莫干山爲近時避署之佳境該處電報郵政銀行均已開辦惟獨少代客轉運物件之機關今見中華㨗運轉運公司亦已設立分機關於該山源大號内招待一切則此後之往遊者尤爲便利焉 
[日新織綢廠之新出品]  
　　實業家葉晉康爲振興實業發揚國貨起見集合資本在杭州下城萊市橋東清巷建設日新織綢總廠揀選純潔匀凈之廠經　絲聘請上等技師織造綢緞紗羅又在本埠九江路東鼎新里設立批發所價廉價物美頗爲各帮所歡迎近又新出元靑四只粉團芙蓉紗由大津大綸香港先施曁本埠先施九章老介福等爭先訂購價僅六錢二分故該廠出品頗有應接不暇之勢云 
[新小麥紛紛上市]  
　　今歲新小麥收成頗豐自月初上市上來閘北各行收數甚鉅價則四五元不等昨日又到小麥船十餘艘由蘇州湘城唯亭正儀等處運滬計有林順昌朱春浦顧二大石松和陸根發許文榮章仁林陸五第等船每袋重一百四十餘斤價約五元左右惟近兩日銷路雖佳天雨不止不能開斛是以各船小麥至今尙未銷盡 
[海軍學生展期練習]  
　　此次海軍大學選派畢業各生來滬至海軍司令部分乘湖鵬宿字等魚雷艇訂期昨日前往淞口練習試放魚雷各技已誌前報昨已届期適逢天雨未能舉行聞該司令部决定延至天晴前往操演云 
[海容軍艦購辦米糧]  
　　上海稅務公所陳所長奉財政廳電略謂本年六月十四日奉財政部文電開准海軍部咨海容軍艦現購白米一百包麵粉二百包由上海品音輪船運往海參崴除填發護照外請轉飭放行等因仰卽遵照驗明放行等因奉此合電該所長尊照遇有前項白米經過驗照立即放行按季填表彚報母漏 
[舊機裝入新船]  
　　水警廳遊巡艦隊之仁勇陪戎二淺水艦因船壳已壞污爛不堪曾飭上海華興造船所另行換造新船並因遊弋太湖緝匪緊要催令趕製在案兹悉船壳業已造成所有艙中機器鍋爐仍以舊船内之機器拆卸裝入故該造船所業已電由趙廳長轉令該二艦於昨日駛滬泊在江邊碼頭聽候換裝 
[破獲花會機關續誌]  
　　昨報紀城内天官牌樓由警破獲花會賭窟拘獲賭徒一則兹悉此事係由著名賭棍鄔寶寶並冒充警廳偵探之郭相庭綽號郭麻子等爲首租賃天官牌樓五十六號五十七號等門牌前朱公館舊址爲花會機關每開一次花會付給房東張張氏等三家各洋五元事爲一區二分所警佐王清和訪悉迭次往拿無如若輩消息靈通屢拿未獲前日下午四時許若輩又在該處集衆開彩經王警佐查悉不動聲色親率巡長王之佐並全體長警馳往當場拘獲郭相庭並史阿金錢國棎謝梓橋王永安王有福周連雲王順卿陳榮發李厚德等十名一併解所收押一面又入内搜查起獲花會簿據賬摺各色花會紙張以及大小銀元鈔票銅元等約其二十餘元白王警佐親自帶回所中旋將郭等十人提案研訊同供此項花會係由鄔寶寶等爲首現已逃脫房屋乃向張張氏趙張氏周仇氏等三家借下王警佐得供後派員長警前往將張張氏等三婦拘案仍由警佐研訊三氏一味求恩當即備文派警連夜將郭相庭等十人並張張氏等三婦以及賭具銀洋等物一併申送警察廳昨日午後由徐廳長發交司法科劉科長提案審訊當以首犯在逃判將郭等並該氏等分别收押候提羽黨到案再核 
[鄉民含忿自盡再誌]  
鄉民史桂松（昨報誤史爲施）家住引翔港其妻陳氏近與開老虎灶之夏榮生私通前日被史察破本夫姦夫大起衝突史忿甚即於晚間自縊身死事爲五區四分所查悉飭令地保報請地檢廳蒞驗收殮昨將陳氏及夏榮生一併解送司法科經段科員判移法庭歸案核辦 
　　又一訪函云引翔港東市鄉民史桂松因伊妻陳氏與人私識氣忿縊斃由五區四分所將該氏並姘夫竹匠榮生拘局收押一面報告地方廳於前日下午由夏檢察官等下鄉驗得史桂松委係自縊而死判令家屬棺殮夏君遂返廳禀復昨日午後該警所已將該氏並榮生等送至檢廳歸案訊辦矣 
[電車撞斃行人]  
　　華商四號電車二十三號司機人因駕駛不愼在大逹碼頭撞斃一人前日下午由地方廳夏檢察官等蒞場驗得該無名男屍頭面頸項等處有撞傷痕迹委係撞跌致斃判由善堂棺殮候將該司機人送案訊核 
[迷路女子待領]  
　　新閘捕房巡街捕前日查見迷路女子韓阿彩一口帶回捕房經捕頭詢據該女答稱年十六歲江北人家住閘北共和路　面當派包探張成全帶同該女至四區報告前情余署長立飭巡長李桂賓往查無着仍交來採帶回聽候出示招領 
[甬孩幾做小和尙]  
　　寗波小孩朱丁堯年十二歲前日午後在寗波地方走上江天輪船遊玩該輪起行時未及登岸隨輪來滬昨晨起岸在十六舖地方途遇年約五十錢歲之老僧挈之爲徒領往某小客機同居被人看破報告崗警帶至一區署詰問朱孩供稱兄名阿中在寗波五香集當警察家住鼓樓西首等語該僧亦供明前情趙署長飭將該孩留候函送寗波同鄉會遣送回里該僧斥退 
[補提串攫鈔票烟土之人證]  
　　郭炳成指控流氓胡正祥吳阿金王金才沈毛頭陳阿根屠阿二金雙林等在台灣路串攫鈔票洋三百元並值洋一百十元之小土一只業經老閘捕房包探姚錫卿將胡等先後拘獲解送公共公廨諭着一併押候訊究在案昨晨復由捕房將明等各人押解到廨即由姚探上堂禀明將被告各人拿獲情形經關讞員商之美副領事德君以此案尙有同黨未經查獲判胡等七人帶回捕房候補提人證於下禮拜二再行解訊 
[小工被毆之原因]  
　　小工羅殿發控徐大寛丁董氏將伊毆傷已紀昨報兹悉此案業經司法科段科員訊得因二十二日傍晚天氣炎熱丁董氏在門前乘凉晚膳其鄰羅殿發酒醉胡閙向氏調笑以致互相口角同里諸鄰居上前解勸詎羅似患瘋癲又遷怒他人衆以其野蠻已極遂飽以老拳羅以丁董氏租住徐大寛之餘屋故投四區控徐糾衆行兇段科員以羅不應酗酒滋事任意誣訴判徐大寛先行省釋著伊自行歸家醫傷丁董氏還押候提到行兇諸人再行核辦 
[假親家大起衝突]  
　　住居閘北共和路鎭江人朱學茂之姘婦胡葉氏有女十八歲已嫁於德仁里沈錦桃爲妻前日朱不知何故與該女口角錦桃之父沈春銘不認學茂爲親家向之理論旋被朱及鄰居陳承二馬子和等打傷頭額當由四區崗警一併拘獲解候訊辦 
[婦人聚賭抽頭]  
　　滬城三牌樓　子店弄中有婦人吳金氏糾合各賭棍在家聚賭牌九抽頭漁利前晚九時許爲一區二分所訪悉飭警前往拘獲賭徒張玉林朱錫泉翁榮銀包東生嚴六平張根生李和尙陳瑞卿張阿二奚阿二張金林朱珍生孫長福許項福顧阿興王二等十六名抄獲賭具連同該氏一併拘廳訊問屬實判吳金氏罰洋三元張玉林等各罰洋一元賭具没收 
[行兇禁押半年]  
　　圓明園路一號門牌愼昌電燈公司工人王米生（綽號小老鼠）於前月間被洋東辭歇後疑係工頭趙金木唆使遽於五月二十二號糾衆在西藏路用鐵棒將趙之右足骨撃斷逃逸當時由捕將趙車送醫院醫治候提王米生訊究在案前日經派駐老閘捕房專查　别事件之華探目陳雲忠西探目壳羅香偵悉王逃匿閘北當即協同四區警署偵探將王緝獲提回捕房昨解公共公廨先由原告上堂禀明被王糾衆持鐵棒將伊右足骨撃斷請爲訊究繼由中西探目投訴被告前曾犯案此次撃斷原告足骨被告已在警局捕房　處自行承認今將所錄供詞呈案請察訊之王供詞支吾中西官以王行兇屬實判押西牢半年 
[抵押電燈發動機之辯論]  
　　北蘇州路五百三十四號門牌機器店主毛連亭控甬人張正樂將伊寄於附近五百二十三號門牌賀祖廷顧德山店内值洋四百二十五元之電燈發動機一架騙去向北西藏路二百二十一號門牌某機器店抵洋一百元化用等情昨由捕房將張拘解公共公廨先由中西包探上堂禀明將被告拘案情形繼由原告偕證賀祖廷等投訴被騙各節訊之張供爲掮客是項機器當時已代爲售去旋因電燈損壞用去修費洋七十五元原告不肯擔任故即抵押等語經張襄讞商之美恩副領事以兩造供詞各執判被　押　　押四　該　　吊案再行訊機 
[賭徒消息靈通]  
　　著名賭徒繆阿玉（綽號花蝴蝶阿玉）於舊曆端陽節後糾合同類陳阿慶在美租界吳淞路設立花會大廠誘賭斂錢事爲該管捕房捕頭所聞立飭中西探捕馳往兜拿詎已聞風逃避該探等回禀捕頭後諭着注意查拿務獲懲治 
[三誌理髮匠挑痧之意外]  
　　天津路三百零六號門牌理髮匠趙招福曾至寗波路二百七十四號門牌爲雄妓王老二挑痧偶一不愼挑痧針半斷腹内即經該妓院中人報由老閘捕房派探將王妓車送醫院部腹檢取斷針並將趙拘解公共公廨押候王妓傷愈再核六案昨晨又由包探將趙解廨禀明前情請爲核奪中西官以王妓傷勢尙未平復判被告還押候展期一禮拜再訊 
[筆莊歇夥屢次滋擾]  
　　滬南王家嘴角陳洪興筆莊曾雇一夥名小范專做拆工嗣因不安本分過節後即被店主陳福全辭歇詎小范出外之後屢次到店滋擾遷怒於該店夥劉錦珊硬欲軋往茶館評理經陳勸阻小范不服突於二十三號糾人前往尋釁經該處崗警開信將小范拘送一區一分署經張警佐判罰洋一元並具不再尋釁切結保釋記小范出後又邀集南門一帶流氓帮匪許某（爲該帮老頭子）帶同二十餘人手中各持鐵尺器械恐走前門爲鄰居所見故從後門房東周寳興家闖入欲圖報仇周姓恐釀事端立將後門鎖閉若蓋深入店内經店主狂呼救命警察到來若輩仍從後門圖逃見門已被鎖將竹笆打破遁去故未被獲經房主周寳興偕同陳福全投區呈報小范等横行不法情形張警佐聞報大怒立飭探警務獲拘辦並飭暗探隨時在該處守拿昨日周又偕陳投淞滬警廳請爲備案以杜後患 
[貨欵展限理清]  
　　馮元培前至法公堂控曹國庭不理往來貨欵洋五百元旋由曹妻徐氏代爲到案繳洋一百元餘求寛限措還判徐氏交人銀並保限期繳還在案惟氏因無從覓保尙未釋出昨已届限又經提訊徐氏供稱奉判人銀並保無人肯保可否改交尋常保出外設法理楚中西官准判交尋常保出外限七天如數料理 
[安貨糾葛之判斷]  
英商老公茂洋行延代表律師在公共公廨控莊鈺慶不理定貨蛋黄變壞請追損失等情由廨迭次訊共判候會商堂諭宣布飭遵在案前日午後因届判决之期原被律師均到堂候示　二句半鐘由關讞員會同英卓副領事升坐第一分堂磋商之下援筆判曰研訊得本案全部證據確係被告違背契約但原告請求賠償損失問題候繼續開審被告莊鈺慶仍交原保再行訂期復訊 
[祇可出外自理]  
　　浦東人盛寶泉在公共公廨呈控姚大林不理擔保談富卿方單押欵洋一百二十元由廨准詞飭傳兩造到案前日午後經中西官會訊原告盛寶泉投案訴明前情請追質之保人姚大林供稱是項押　因被千境况拮据一時無法料理今原告旣迫不能緩祗得將單地變價歸償云云復據原告盛寶泉稱此項方單現已轉押於友人處一時無權取回等語問官以原告旣將方單轉抵他人另有糾葛著出外自理遂判將案註銷 
[川沙鄉民提起上告]  
　　浦東鄉局劉舊福因　朱阿坤霸吞田産盜割麥苗曾投川沙縣公署　　　究定爲宋阿坤賄通商董陸某代爲設法致於提訊之時被朱承坤誣指劉雲福私藏軍械經章知事判令押辦嗣由地保證明誣告始得省釋現劉不服於昨日來滬提起上告請求地方廳查提案證秉公訊辦 
[縣公署牌示照錄]  
　　上海縣知事昨出牌示云案查前據王朱氏呈以莊欵過緊請催董設法料理一案業經本公署批示並函催欵産經理員轉致董事會議復在案兹據該員復稍遵卽轉致醫院董事會即於本月十九日下午二時在本處開會提議此項欵項僉謂王松雲因公賠累請求彌補欠欵祗有華成公司押欵銀一萬五千兩當時議由公欵公産經理處分期按月代還並代認加息銀三千五百六十四兩五錢四分正合計九八規元一萬八千五百六十四兩五錢四分正每期交華成收王松雲户押欵銀五百元正原係格外體恤勉力籌措現在王朱氏節外生枝又以存德莊押欵要求清理萬難承認應由欵産處轉復等因准此相應依據議决情形肅函陳明並抄本處自丁已五月起至戊午三月止交華成公司收王松雲房押欵清單一紙呈請察閱備案至王朱氏所請料理存德莊押欵非但董事會業已否决卽本處當日與王松雲接治時祇指定華成公司押欵並未提及存德莊字樣閱時已久松雲物故王朱氏枝節横生應請約署從嚴批斥以絶覬觎而重公欵等情並抄呈華成公司成欵單一紙到署據此除收欵單存縣備查外合行牌示仰王朱氏即便遵照特示 
[縣公署批示四則]  
　　桂沈氏呈爲夫病身故呈繳諭單由呈悉諭單存銷此批 
　　公民楊振恩爲遷移牌坊請備案由如呈備案仰即知照 
　　高昌機器製造工場宣時敏爲繕送遵改章程請核轉由呈及附件均悉候據情轉呈可也附件分别存送着即知照 
　　沈維熊爲奉批陳明積盜殃民累犯脫逃請查案起訴由呈悉沈順順越獄脫逃一事本署無案可稽應據函請檢察廳查案核辦可也仰即知照 
[誌謝]  
　　中華鉛筆公司訂於今日午後四時行開幕禮又旅滬廣東崇德女學仁德女學訂於今日開展覽會並於二十八日行畢業禮又明强中學訂於二十九日行預科畢業禮昨日均承惠劵邀往參觀書此誌謝 
雜評二 
[責任心（二）（訥）]  
　　責任心者第二爲勿放棄各人應負之責任也無論何人各有職業即各有分内之事能於此分内之事絲毫勿苟且勿推諉即爲人之責任盡矣故其任責自審而力不能負也則勿輕負之旣負之後即爲自身分内之事生命共之矣然吾以此言證之各界騐之社會多數人於此界限能深明而無惑乎權利義務人之恒言然明白義務之心能敵其明白權利之心乎此又一欵問也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[不嗜殺人者能一之（八股文）] [  公毅] 　 
　　一天下有道嗜殺者當自反矣夫嗜殺人所惡也奈何今之一天下者竟以格殺爲能耶且自劊子軍大戰湘江生人陷塗炭之艱豺狼抗爪牙之毒殺人已不少矣然前之殺人雖極裂肝碑首之慘猶未明目張膽以殺人爲標題而今則大聲疾呼宣示其旨直以殺人爲統一之上策三星期時日無多好施辣手數百萬生靈何罪會見斷頭吁慘矣抑又誤矣誤矣「試以殺人論「作漂匪而受娘姨之駡　爺鼈脚祇贏得三字官銜曰殺千刀而已聽聲聲之垢詈恨他薄倖不爲刀下之魂「遇剌客而嘆行旅之難元老驚心驀聽得一聲劈拍曰暗殺黨來矣嗟悵悵兮何之無地逃生難豎朝天之脚「甚矣殺之可怕人也而要非所矜於一天下且夫一天下者何嘗不可用殺哉「洪憲紀元一輩子封侯掛印清廷復辟許多人拜表　臣其破壞共和罪無可逭有可殺之道矣然而當局之所欲殺者不在此也望三湘而進發龍蛇再鬭暗無天日之光「狂奴賣國結密約而斷送河山政客挑唆肆陰謀而往來津漢其摧殘家國罪不容誅固可殺之材矣然而當局之所欲殺者又不在此也剗百粤以胥平難犬不留說甚南風之競「蓋今之時矣當夫兩陣交鋒相持勢急驀聽東南角上一標人馬轉出林中殺氣騰騰喊聲震地料得敵軍慌亂定殺大敗而回况夫持狹巷之短兵非常利害放轟天之在砲好不威風抖擻精神虎威大振吾知大將軍必翹其拇指曰快哉此殺也吾之氣其稍出乎「吾於是默揣格殺之後矣當夫三軍旣罷弔古人來一望平沙無垠剩有屍骸填於溝壑陰雲冪冪怨氣冲天可憐深夜凄涼怕聽鬼魂之哭縱令驚弓鳥走也當體折肢殘漏網魚遊已是妻離子散顧贍閭里鶴訊頻驚吾知小百姓必蹙其愁眉曰慘哉此殺也某之肉其足食乎「嗟乎兵鋒屢用已傷天地之和民怨沸騰安望人心之順吾願今之一天下者勿以格殺爲能也（五） 
家庭常識 
[結鮮花球] [  揚北濤] 　　 
　　花球一物所以點綴風光而壯觀瞻也然逾時即萎殊爲憾事若改作鮮花球則可永久玩賞法以蔓生草本栽於盆内盆外紥篾球卽以盆絡於球之中心球上則繋一繩以便懸掛乃持於屋外培養旬餘則花葉徧繞全球即可隨處作飾物焉 
[拌靑果] [  企庾] 　　 
　　新正應友人之招道出平湖飲於酒家有客購靑果十數枚令酒家用錘撃鬆以好醬油麻油拌食試嘗之味大爽口如於玉山將頽酒腸旣溢之時食之可以清口可以解醒 
工業須知 
[藍靛詳細製造法（五）] [  禾呆] 　 
　　（丁）印度之製藍法 
（一）醱酵法取成熟之藍浸漬於水槽之水中放置二十四小時間醱酵之作用已終去其汁液而别盛於哭攪拌而使之沈澱所收之藍再於水中經一日間之沸騰而後瀘過壓迫使之徐徐乾燥即得前日之醱酵時渣滓去之可也 
（二）沸煑法此法較前爲新其法取成熟之葉入銅製之釜加水而熱之使之沸騰火勢稍弱及藍分已充分溶解則當移其汁液於槽中攪拌使之沈澱如此所集之藍再入熱水中經一回之沸騰而後濾過乾燥之亦得此之方法比醱酵法利益誠屬不少然須多量之燃料而後可薪炭缺乏之地行之亦殊不便也（未完） 
詩話 
南湖先生自日本來書略道近狀自署爲世外人附詩數章婉妙絶倫無復愁思然則成得世外之樂矣　不忍池書所見云柳花漠漠藕絲香涼綠一簾映夕陽十八女兒嫩如水轉頭含笑　人王題小室翠雲秋江圖屏風二首云雲水微茫寄此生邊鸞妙筆待誰評分明照見雙飛影落日秋江萬里情屏風六曲水彎環溼翠千里不見山新雁一聲霜解曉斷人鄉夢到江南六月十五夜聞歌示靈山二首云天風吹送隔牆歌石罅銀魚弄夕波醉臥旗亭呼步醒蹴翻東海奈君何冰簾倒挂月娟娟龍女如花總解禪一曲廻波塵外聽莫敎腸斷李龜年贈歇者華玉川云病葉狂花不自持却耽風月問南枝殷勤爲唱涼州曲今日何戡更有誰 
集益錄 
[再答第一百零六問] [  周芝餘]  
　　常見小兒生數日其口内近腮之處略腫或云此乃螳螂子之症若不醫治數日後不能吸乳而死語固然也但查此症之原係由於小兒吸乳力過猛至有此患鄙人初生二子亦染此症而殤今有一法先用冷淨開水三大碗再用寶藍粗布在小兒口内略腫之處擦抺俟布上有黏涎卽在第一號冷淨水内洗淨仍用此布擦摩俟有黏涎即在第二碗冷水洗凈如是者三即可立愈永無後患屢試屢驗 
　　栩按右述之法似有未盡先慈對於育嬰之法極有經驗嘗督率保姆每日必以黄連煎汁用靛靑粗布套於食指蘸汁入兒口重擦其口腔之内部任其啼哭每擦一次即於另盆水中滌淨再蘸再擦日常如是自墜地後至彌月乃止從無一患是與右述之法相同而黄連與靛靑均有袪熱之功似尤具有深理故聖述之予家子姪十數輩爲先慈所手撫者無一不育惟予第三子以噤口而殤蓋是時先慈已棄養乳媪愛惜小兒不忍其哭擦之極輕致口腔内無所感覺不能引其熱毒外出迨口噤而不能乳則已不及救矣是宜防患未然 
長篇小説 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＯＯＡＥＬＡＮＤ）法國囂俄著 
第十三章變起（二） 
　　羅拉斯村聚議之第三日瑟汶將軍方在署中披閱公牘以追史芘格之邏卒久而不返意殊狐疑忽見一牒爲司貢根市長所呈報告村中發見死卒五人狼藉草中俱無頭但有血書其襟曰爲羅拉斯鎭工復仇意必追躡鑛工遂爲所殺耳瑟汶閱竟愕然曰此必追史芘格之兵矣然史芘格一老弱之人豈能手刃五卒豈彼已投入鑛工之黨遂糾衆而拒捕耶因顧吏曰汝可通牒村鎭懸賞二百金以購史芘格之頭時吏亦方披牘面色殊驚惶無定瑟汶曰汝視何牘豈有意外事耶吏曰然蓋羅拉斯鑛工變起矣瑟汶蹙額曰果耶昨吾見鑛工呈辭求免征稅吾已疑其將變而不料其如是之驟也汝試以牘授我旣見牘乃愕然曰奈何竟以舒墨客爲盟主耶此事得母傳訛蓋舒墨客雖不直於衆口然亦何至若是且今在蒙貢堡中孑然一身豈有翻騰之餘地言至此忽止仰面而思曰當此數日前礦工變象未現而彼亞菲爾夫人何以預知礦工之有變故耶且謂舒墨客實主其謀今果出此事不大可異耶言時以手自搔其白髮矯首而沈思旣乃展爲微笑摇首曰此中鬼蜮殊有不可信者爲今之計吾唯有防患於未然因呼吏曰汝即草牘分檄諸校即令維梅大佐引其所部先進維佳然後近薄羅拉斯村吾當以精兵後繼而亞菲爾之子菲力久處蒙貢堡中亦殊不足恃當調往四明湖次引軍以爲犄角此人庸才雖不足恃亦聊助聲勢耳吏受恉則伏案而書瑟汶復披他牘於時乃有侍者推門進報京都有急使赍命至瑟汶起曰京都乃有急使蒞此將爲奚事且召之入侍者退尋即引一軍服之人進以書授之將軍瑟汶讀曰聞羅拉斯危變甚亟或且釀成巨患願仗將軍威信速討平之冬星一職暫由亞菲爾冢宰兼攝可也瑟汶讀已顧使者曰今亞菲爾冢宰未至事將如何使者詫曰冢宰尙未至冬星耶當其夫人啓行之翌日亞菲爾伯爵亦即奉王命而行何至今日而猶未至或者途中爲他事所覊亦未可定然旦夕必抵此矣瑟汶頷之曰但俟冢宰一臨吾即首途實則此等小寇不難一撲而滅初無勞宸慮也使者退後瑟汶乃微歎曰吾不患鑛工之變亂而獨患庸臣之禍國蓋此輩之叛實亞菲爾有以助成之也吾於其夫人鬼祟之狀如見其肺肝矣（第十三章完） 
 
 
 

Page 15

 
 
   
 
 

Page 16

 
 
   
 
