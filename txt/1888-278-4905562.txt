# 1888 - 278 - 4905562

 

Page 1

 
 
[新印三借廬談出售] [  申報館主人啓]  
　　古今説部汗牛充棟大率慶羹土飯陳陳相因求其運意遺詞概新領異者曾不多見鄒翰飛茂才名下士也著有三借廬贅談其中　羅故事搜採遺聞俊句名篇亦爲摭入雖未知與古作者何如然其書旣新則閲者之耳目亦當與之俱新爰取其稿付諸乎民卽日出書每部六本價洋三角五分售處仍照曩例 
[點石齋訪書啓]  
　　啓者本齋現須購用殿板初印桃花紙九通一部必得卷頁完全無少欠缺者如海内藏書家不吝割愛祈卽寄樣本至本帳房一觀本齋不惜重幣也或各省業書諸君子有深知某處某家有此書設法轉售亦可以獲重酬特此布知統希雅鑒 
[石印御纂七經先印五經發售] [  點石齋啓]  
　　是書兵燹後惟荷澤馬文愍公摩印於浙省官書局披讀一過間亦不免舛錯本齋覓得殿本縮爲抽珍本校勘之嚴密至五易手而後巳若備以爲作經文之用可免臨文疑誤之弊分装二十六本碼洋八元准于十八日出售上海文瑞樓及南北申昌各書坊外省如金陵京都廣東福建湖南湖北山東江西等省皆設分局從近購辦可也此佈 
[石印五鳳樓試帖發兑] [  點石齋主人扄]  
　　五鳳樓試帖精選名家藏稿曁鄉曾應制之作分編上下平韻得萬餘首凡典制時令詠古賦物有題皆雋無體不工或冠冕堂皇或風華掩映或巧思綺合或好語珠穿出處則梳櫛詳明事類則編排匀稱其中抝澀纖佻之作不宜場屋者概從擯棄洵推試帖之金科玉律也准于二十五日出書每部四本價洋二元在南北申昌文瑞發售此啓 
[述鄉闈五事以證塲中不論文之諺]  
　　桂子飄香菊花綻蕊瑣闈試士返棹言旋故鄉父老莫不拱手而頌之以元魁其密邇者相與翹足而待引領而望恨不得泥金帖子冉冉飛來婦孺騰歡親朋道賀此時此際不知當若何消受日者折箋召客樽酒論文各出文藝以相傳觀别其瑕瑜評其優劣若元若魁一一推許而剖决之有無名氏作壁上觀瞠目若不解者索其文則愀然曰僕之文陳腐相因疵累百出不足供諸君一噱今科已矣無復望矣大一山人笑而起曰不然子不聞乎塲中不論文豈虚語哉請以余之所聞證之昔有題字錯寫而中式者師與弟同塲弟文謄眞必就正於其師至第三塲戲将題字第一問第二問之問字省筆寫作門字以試其師之眼力其師不覺也弟亦遂一笑置之交卷出塲不復記憶弟卽以是科中式復連捷詞林銓選禮部暇時查檢歴科試卷始見已卷門字之誤憶及當時戲師一事不覺大笑雖然此猶字體增减之偶誤也有潦草成篇而中式者淅江某生粗通文理倖獲一衿日就荒蕪胸無點墨棄而習星命之學因查已造當於某科中式惟恐不克完卷有兩弟爲名諸生與之熟商兩弟慫惥之且許以捉刀之任是科首題爲享禮有容色兩節二三題皆有窗稿抄錄而首藝無之搜索枯腸艱於下筆自朝至暮僅作一小講迨放牌開號将倩代於兩弟兩弟简　揣摩無暇他顧某惶急曰苦無典制奈何兩弟曰典制易耳一弟爲之錄享禮典制洋洋三百言一弟爲之錄私覿與制亦洋洋三百言舉以付之某将剪裁而連綴之乃吚唔良久而散漫難成不得已徑錄兩叚不加斧鑿以爲此種文字必在孫山外矣不意房官以爲起講寥寥數語一氣清空兩大叚則五光十色璀璨陸離必係文壇老手薦於主試主試然之高中前列文刻魁墨可覆按也雖然此猶文詞拉雜之小疵也有並未終塲而中式者師弟同塲第三塲空策了事師将卷囑弟代交弟愼重師卷收放胸前卷袋中手持巳卷而去至交卷所手交一卷口報兩卷收卷官以兩簽授之弟得簽急趣而出師卷實未交也持簽授師出塲歸寓始見袋中師卷不敢聲張收藏秘笈迨揭曉而師中矣弟怪之将卷呈師師亦怪之比謁房師而後得其故蓋首場已中而三塲卷獨無有監臨命查藍榜則未被貼也命查號册則已點到也遂赫然大怒謂此必有與該生爲仇而隱藏之者若不查出将干大咎其下不得已急另造一卷繕策五道以進此所以不終塲而中式也雖然此猶詩文完璧也有並未作文而中式者某生進塲夢其父謂之曰今科當中式但須交白卷至囑至囑醒而不解其故某旣文思艱瀝筆機遲鈍竟不復作文曳白而出比見藍榜並無已名某奇之二三塲遂曳白如故迨揭曉而中式矣後謁房師座中有某官詢其姓氏笑謂之曰此非汝師余眞汝師也盖某官自負學問必調内簾不意僅派收卷差使鬱鬱不樂雖有擬作未必見賞於主試見有白卷遂将擬作謄眞以進二三塲亦如之此所以不作文而中式也雖然此猶安坐闈號也有並未進塲而中式者某監生錄遺不取抑塞無聊屏居城外某寺寺中有某公子亦赴試者獨據一大院落狎友俊童酒食徵逐某因夤緣而阿諛之公子喜日與之俱一日公子忽若有事甚惶急者與其友切切私議不知何詞忽顧問某爾亦赴試耶某以監生錄遺犯規不取對公子又亂以他詞而令其友挈某浪游妓院日醉夜眠樂而忘返至公子三塲試竣友與某然後歸寺見臥室中青箱故物不復曩時位置逐件檢點並未遺失亦姑置之迨揭曉而報錄者接踵而至首報者公子也次報者卽某監生也某大驚公子亦大驚急令友爲之關説而隱其事蓋公子覓一貢生爲槍手塲期伊邇而貢生丁艱不得進塲籌商無策由是私竊監照賄取錄遺令貢生頂冒姓名乃貢生游刃有餘餘勇可賈皆得中式公子之幸亦某之幸也此所以不進塲而中式也由是觀之塲中不論文豈虚語哉又何爲是鬱鬱者爲無名氏搔首仰天微笑不答 
[本館接奉電章]  
　　昨接在京友人發來電音有本月初六日諭旨九道敬謹譯登○九月初六日奉上諭陜西巡撫着張煦補授欽此同日奉上諭續昌現在出差禮部右侍郎着清安兼署其所署刑部右侍郎着松溎暫行兼署欽此同日奉上諭奎潤現在出差禮部尚書着紹祺兼署欽此同日奉上諭崑岡現在出差工部尚書着麟書兼署欽此同日奉上諭徐用儀現在出差工部左侍郎着寥壽恒兼署其所署刑部右侍郎着曾紀澤暫行兼署欽此同日奉上諭山西布政使着豫山補授薛福成着補授湖南按察使欽此同日奉上諭陜西巡撫葉伯英由道員洊擢封坼簡任以來克勤厥職兹聞溘逝軫惜殊深加恩着照巡撫例賜卹任内一切處分悉予開復應得卹典該衙門查例具奏欽此同日奉旨厢黄旗漢軍都統着奕絪署理正紅旂漢軍都統着載漪署理廂紅旗蒙古都統着錫珍署理 
 
 

Page 2

 
 
正藍旂漢軍都統着本格署理廂藍旂漢軍都統着榮祿署理欽此同日奉旨鑲白旂滿洲副都統着恩全署理欽此 
[美屬大火]  
　　美國新聞紙言八月初四日下午一點鐘舊金山鐵廠失火延及銅鐵各房罹災甚鉅所燬房屋物件約共值洋一百五十萬元云 
[漢臯火災]  
　　漢鎭於八月二十九晚間八點鐘龍王廟碼頭猝遭鉅災聞係因火油燈潑翻所致當被冒穿屋頂節節延燒待警鑼亂鳴諸龍魚貫而來已無及矣直燒至十一點鐘火勢方衰忽又上熾致将龍王廟燒去計上自打扣巷下迄柳家巷所有下首河街兩岸盡成焦土約共焚一百數十餘家江邊官渡局與碼頭栅子牌額等皆蕩焉無存只有善濟堂高墻卓立故得無恙當救火時幸有招商局施蔡二君飭工人多名将碼頭水龍拖駛至柳家巷竭力澆灌祇以人手未齊龍力雖大不能致遠旋有太古等行二西人見之令添借皮條親身從事於是水若銀河倒瀉約一點餘鐘下首一路盡被灌息此誠施蔡二君與西人之力也 
[都門談屑]  
　　九江關道李觀察希連将設立洋藥棧房並華洋刷印文憑印封以及名項經費共開支銀三千四百二十九兩零造册咨報户部核銷聞户部以今春曾准總税務司赫德照會内稱有油頭鎭江九江甯波等關應銷棧房經費約計每關不過二三千兩今查該關開銷較照會所稱數目過多因将該道原册咨送總理衙門酌奪至應否准如所開數目支銷抑或核减辦理一俟總署擬定章程後再行通咨各關一體遵行○京師内外城粥廠向例於十月初一日開放刻聞諸善士因遵恩賞粟米諭旨兼念京西貧民避水來京者紛然於途提前一月辦理俾災民得以果腹而嬉不致啼飢載道也○地安門外有一冥衣鋪突來某甲乎持利刃向該鋪主人尋釁觀者如堵皆不解其爲何事也旋見該鋪主人忽提八九齡之子擲於地下當卽殞命有好事者上前詢問始愁顚末盖甲係旂人只生一子年未十齡珍之如拱璧前二日與該鋪主人子打架稍受傷痕越日而死甲痛子情切移怒於該鋪主人未遑審愼竟爾持刀問罪該鋪主人素性鯁直知甲尋釁之意無非爲子適見子立於其旁因卽擲死以相抵制幸好事者上前排解二人始不致爭鬭各赴步軍統領衙門控告未諗作何了結也○客冬户部奏撥各省解部之籌邊軍餉共銀一百萬兩曾限五月間解到一半十二月解清聞各省解到者尚不足一半八月初間經户部具摺奏催現已行文各省一體遵照矣○内務府於八月中旬通咨京師六部九卿大小各衙門因各衙門應差官役出入禁門理宜佩帶腰牌以便稽察咨令於十日内派員親赴内務府領取並将額設各役數目開具花名年貎清册送府以便按名塡寫花名 
[河務述聞]  
　　有客自豫工來抵掌而談河務稱向來桃汎水皆增長惟今年勢甚平平一似天心悔禍俾得奏功免至帑項虚縻民生塗炭李蘭蓀欽憲倪豹臣中丞新舊兩任河督督飭河員均刻刻以合龍上慰聖心下救民生爲念各員之投効者亦絡繹而來惟中有門户之分畛域之見不能如心之使臂臂之使指現辦河務者狃於積習以稭料爲要需經手人員不無侵蝕鄉人因之觀望不前春間材料復燬於火河員至此富者愈思致富貧者不安於貧互相推諉故意遲迥思以要工爲生財大道貽悞之钻率由於此並非天時之不就河患之難平亦非上憲之督率不力指撥之欵項遲延也嗣經侍御先後将情形入告皇上以延悞要公虚費鉅帑新舊兩河督發往軍臺而李蘭蓀欽憲倪豹臣中丞等俱干嚴譴於是河員之罪昭然若揭除革職留工及摘去頂翎外其尤要隘印委各員加以枷號現在河干示衆者不下一二十人不知該員亦深愧悔否 
[析津瑣述]  
　　新任福州将軍希軍憲晉京陛見於八月廿七日由營口坐兵輪來津闔郡印委各員及各營弁均就江干站班站隊　迓天津縣預飭丁役糞除江蘇海運局俾作行臺並假浙江會館茶坐軍憲小作勾留聞於初一二日當循北運河前赴通州取道入京○北闈士子試竣出京擁擠情形經列前報自八月二十日起至月晦止長安道上肩相摩毂相擊而紫竹林大小逆旅均有人滿之患嗣得火船絡繹而來彼踏槐黄者均附輪以去皇都秋色飽載歸帆矣○九皇者不知是何神而梨園子弟崇奉尤虔自孟秋月朔起至重陽止設壇誦經謂之九皇會其會中人於數日内莫敢飲酒茹葷卽屬雛伶亦奉行惟謹今屆業已舉行矣○西蜀蕭廉甫太守世本前任天津縣篆務嗣歸知府班歴充厘捐各局總辦前年委署正定府知府去年卒於任所靈輀回津寄厝於城東厲壇寺現由公子扶柩於九月朔日附輪回籍安葬云 
[毆傷考生]  
　　每届武闈赳﨣者流以應試爲名夾帶私貨闖越關卡此爲向來惡習爲憲示之所不能禁絶者也含山縣屬之運漕鎭爲皖北首鎭店鋪林立人烟稠密河下帆檣往來絡繹如織設有牙釐總局一所抽捐百貨釐税上月下浣有舒城縣武生七人結伴乘舟赴白門應試行經釐局門首局中司巡人等令其停船查騐該武生等以船中略帶土産例不完税於是兩相齟齬武生性本粗魯自恃應試人多出言不　而司巡等又不肯委曲遷就遂致爭毆武生寡不敵衆有三人受傷内一人手指齊斷適含山縣至該鎭迎候道憲衆武生奔赴喊寃聞邑尊擬請道憲批示再行核辦也 
[大閙華總會]  
　　金陵東牌樓華總會點心店爲上海人陸姓所開工人十餘名皆由陳栢林代雇後陳見店中生涯鼎盛索加工資不子則糾停工作陸向理論大肆咆哮店内生財肆行毁壞當卽控諸江寍縣署陶明府訊供之下各責百板驅逐出境不准片刻遲延此八月廿一日事也 
[白門零拾]  
　　淮清橋迤東爲烟花淵藪有大喜子者色藝並佳艷名甚著翩翩裘馬座上常盈地痞青皮垂涎已久某日之晚有客開筵暢飲正在淺斟低唱倚翠偎紅驀有青皮一擁入門盡情毆擊織造府近在咫尺惡其喧嘩卽飭親兵将青皮拏獲三名送請陶邑尊反復嚴詰将大喜子房屋發封差提龜鴇到案責懲後聞有大力者欲爲魯仲廉排解其事未知龜鴇能否無事也○金陵從未聞有所謂吊脚　者有之自今歲始所最奇者有一醫至病家診視未及立方卽呼腹痛正欲舁回氣巳絶矣嘗閲小説有妊婦方臨盆呼穩婆至詎産者猶未坐草而穩婆袴内驀有呱呱聲蓋穩婆亦懷孕彌月聞呼忍腹痛至不隄防其卽産袴中也今視此醫不亦同一笑柄也哉○金陵時疫盛行東牌樓夏姓棺鋪兩三日中售出至二三十具尚留一具美者以價昻無人顧問熟知店主卽於是日染疫而亡主婦卽以此具殮之豈在其有定數歟 
[厦門近事]  
　　日前有奥國三枝桅大兵艦一艘駛泊港内適奥領事印務由英領事官代理英署遂改懸奥國旗號八月二十四日領事佛禮賜君在萬石山名刹中設筵邀請兵船管帶兵弁及各國領事海關税務司曁各洋商數十人聚飲暢談○八月二十二日升旗山頂懸旗以報颶風港中各船均格外小心将横桅放落開往淡水福州上海之福建南澳等輪先期已鼓輪出口至此皆折回暫泊鼓浪嶼山後港中以避飛廉之禍二十四日爹利士輪船擬往臺南安平口亦不敢開直至二十五日清晨風浪稍平名船始敢鼓輪出口○厦門賭局以車馬砲象棋四色紙牌爲最盛其次則十二門每一局給勝負數十金百餘金計抽頭之家必以土娼伺應少年紈袴入其彀中蕩産傾家爲害無極數年前有吕宋人在海關口開設賭館一年之内抽頭多至數千金迨經提憲訪明照會領事官拿禁此風遂爲之一衰兹則寮仔後復有人踵其故智作奸犯法律有明條想高坐堂皇者斷不能任其妄作也○本科鄉試題爲子曰孝哉閔子騫兩章前分巡興泉永道孫師竹觀察在厦時課考玉屏書院曾經出過此次厦門應試諸生適逢此題多以月課所取者稍加潤色想今科登賢書者必多也○閩海關官銀號夥大半福州及浙江寗波人一日 
 
 

Page 3

 
 
有某號夥至銀號完納税銀遺失匯通錢店人票兩認銀票一紙計銀三十餘兩銀號中人拾得卽往支取匯通以非其人掯不付與銀號夥某甲僞稱某夥完税不敷屬我代取迨後掛失始知號夥之僞挽人向商愿以四成爲謝而銀號中人不允後失票者具禀海關委員批諭照還始各交出事經福州號東查知謂號中人貪鄙不堪卽将某姓等逐出 
[保安清帳]  
　　保安保海險公司昨有繕成清單送到本館繙閲一過知該公司於一千八百八十七年核算盈餘銀共實洋一百十二萬二千六百十一元三角四分於今年四月付扣去回用洋每百元付十五元除付過尚餘洋十五萬五千三百五十一元一角四分現在董事議付公司各股友每股洋五元該公司前所收股本每股僅洋二十五元照此合算得利厥有二分矣計付利銀外所餘之銀提出二萬一千四百元歸入公積帳内尚餘八萬三千八百五十一元一角四分滾存於八十八年内結算今觀八十八年九月底約已有餘洋三十萬元其賠償之費僅十七萬三千元左右該公司八十八年六月底帳上巳餘洋三十八萬六千八百九十一元八角二分再加至九月底之三十萬元光景共約六十八萬餘除應賠之費十七萬餘外尚存有五十二萬上下可見該公司之日進豐盈樂書之以爲有股諸君賀 
[滬上官塲紀事]  
　　陸鳳石修撰在籍守制現巳服闋乘舟來滬暫住英租界坭城外山家園地方先至各署拜客各官亦往答拜聞太史不日乘輪北上也○錢君硯觀察於昨日來滬暫住英租界集賢里内之天保棧各官咸往拜會 
[巡丁歸案]  
　　土藥局總辦程南金大令查得已革巡丁頭目郭學武同巳革巡丁胡德標胡阿榮等在外訛詐商人備文移請英會審員蔡太守派差趙金張福於前晚拘到三人解歸上海縣訊辦 
[諭候理處]  
　　昨報列順盛土行主投縣喊控同康恒康昇昌恊茂各荘夥盤踞滋擾裴邑尊飭傳該荘夥等到案質訊云云前日晚堂經邑尊庭訊順盛土行司帳沈珊卿伸訴前情并稱刻已有人向各荘理處各庄夥同稱被該土行共欠銀七千餘兩向索是實並無盤踞滋擾情事邑尊謂旣被欠銀理應向索惟不應在彼胡閙該土行旣已有人向爾各荘理處應俟理處如何再行核辦各荘夥遵諭而退 
[探聽號東]  
　　餘茂震吉慶豐實泰各荘被天津字號信興源虧欠銀兩控經上海縣将該號股東王鑑堂提訊押追在案前日復經裴邑尊升堂訊究荘夥石子久周栢林等稱該號欠銀閉歇後監生等曾将該號東王瀛洲張香一等尋見向追各欠被王鑑堂担保放走實屬有意串吞今聞嬴洲香一在北地樂業務求嚴追王稱信興源監生並無股分當時張香一説到津措銀來滬歸欠豈知一去不返監生實遭拖累邑尊得供之下令将王發廳看管並令該荘夥等将嬴洲香一遍匿何處探聽明確禀案核辦 
[婆心苦口]  
　　黄宗堅控叔兆熙吞産一案迭紀報章前晚復經裴邑尊升堂訊究宗堅稱叔父将祖遺現銀掯匿圖吞務求公斷兆熙稱父親並無現銀遺下姪一再胡閙叩求明鑒邑尊調本縣再四開導並令将孟子惻隱是非羞惡辭讓四端詳細體會爾等固執不化實由利令智昏飭家丁入内取聖諭廣訓一卷授黄叔姪令将親親之道反覆體究庶敦親誼而息爭端諭畢飭令暫退再候訊斷 
[慨捐鶴俸]  
　　昨報列無名男屍一具報經上海縣裴邑尊臨騐飭殮發壇召認云云兹悉死者姓陳安徽合肥縣人向在招商局漕運處充富小工今因患病倒斃途間情殊可憫由邑尊慨捐鶴俸買棺成殮發檀標記以俟親屬來滬認領邑尊之愷惻慈祥於此又見一斑 
[飭查烟館]  
　　上海縣裴邑尊訪得小東門外戯館街六十四號門　女堂烟館中有婦女吞生烟抬赴仁濟醫院因函請法會審員王司馬飭法包探江德林查得該烟館係沈千所開沈之姘婦名金珠爲吃醋起見遽吞生烟於初一夜十一點鐘擡赴醫院卽於次晨擡回安然無恙該烟館前曾用過小脚阿寳卽女堂倌也沈千開有兩店在戯館街者爲新店在水　閣弄者爲者店王司馬當将情形函覆邑尊未知如何辦理 
[英界公堂瑣案]  
　　豫昌質鋪翁春泉稱去年八月廿八日有人來質縐紗套　一雙至今年二月間有嚴恆九來言票已失去所言花紋式　相符且有德昌錢荘圖書具保掛失始聽将套褲贖去前日忽有岳才東持票來贖吵閙不堪急尋嚴恒九來與岳質對岳仍吵閙不得已同至捕房我鋪原定八個月爲限期滿再放二月若至十一月卽将貨消售倘未售去聽憑取贖此套褲交質早已期滿旣有人掛失贖去應向言明嚴供洞庭山人向開錢荘早經閉歇因有急需将套褲付質復因失票掛失贖回岳才東供寍波人套褲實是我物可以言明花紋式樣嚴稱翁來邀我與岳在茶館質對時我言套褲現穿在身伊眼見花紋式檥蔡太守以岳拾票圖詐顯而易見本當懲辦從寛斥退○包探顧阿六稱緝獲積竊沈阿奎起到衣物係沈邱氏之失贓今将人贓送案沈邱氏投案請領蔡太守判沈阿奎發捕房管押四個月贓交該氏領去○包探陳阿九稱拘獲初犯行竊之戴桂林起到水烟筒衣服係吳愼昌邵順泰二人之失贓今將人贓送案吳愼昌邵順泰各請領贓戴桂林供寍波人向在石印書局描字失業流落初犯行竊蔡太守商之易副領事判戴笞責百板再行遞解囘藉贓交失主分别認領○華捕稱昨見徐阿桂持錢在押鋪贖衣被寍人葉小旺搶錢百文追獲時錢已轉遞别人今特送案徐供本邑人向在　園　茶房與葉曾有一面之緣伊向我硬借百文吵閙之下被捕抲案然係小事求免究辦葉供與徐認識向之商借不敢搶錢麥捕頭禀稱明明因搶錢拘案何謂商借况葉拆梢已非一次蔡太守問徐爾畏葉懷恨不敢直訴耶徐連稱是太守判葉小旺笞責二百板押候遞解回籍麥補頭請将葉帶回拍照再行送案發落太守允之 
[法界公堂瑣案]  
　　昨報列王李兩包探拿獲賭徒一節捕房昨将崇明人陳載郎上海人吳海全解案陳供推車爲生吳供爲米行生意現在失業土司馬判将陳荷校半月吳罰洋一元充公交保釋放○英捕房查得法界打狗橋南恒元錢荘張子齋有混用銅洋情事派英包探康阿順至法捕房請法捕頭派包探李雲發恊同往拘該店主歸案訊辦○童鴻喜者續娶王氏相安度日童在某卡辦公在家日少詎其泰水将女携至滬上惑於白螞蟻朱陸氏沈萬喜兩人竟将女領至棋盤街雙林堂講定做包帳每年洋五十元取去洋七元幸未寫紙而童母在籍聞知其事往王姓家内被王逐出童之泰山王培福妻兄王金洪僱就船隻同童來滬尋見王氏報明英法各捕房昨歸法公堂訊理童呈遞禀詞開雙林堂之毛高氏稱女由朱沈兩人於八月初八日領來十四日知係有夫之婦未曾寫紙恐干未便故送法捕房王司馬将衆人逐一詰問着将童王氏交伊夫領回於今日再到捕房質訊王方氏朱陸氏沈萬喜三人分别管押候核毛高氏斥退王培福父子退去○法包探獲賊王阿海衣服一包於昨晨解案旋據虹口捕房包探陸阿長帶同廚司張阿榮投案聲稱王阿海本因犯竊覊押捕房一年甫於兩禮拜前放出伊認熟捕房路道潛在廚房偷大司務張阿榮之衣服今知被獲捕頭遣我來請将王阿海帶回辦理王司馬商之祁繙譯官准将王阿海交該包探帶回并衣服給張阿榮領去○張觀泰訴稱在小南門外舊貨店生意上月二十五日有素不認識之王坤元來店揀定釘靴九雙兠肚一個共計錢七千零七十文伊囑往取銀錢轉輾進城至某典鋪稱人不在隨又往北後至某小押店進前門出後門逸去今在租界遇見扭送捕房法包探将搜出之押票三十張并洋一元呈案王供向張觀泰價買釘靴等物約伊二十八日歸錢是日因不應手不與相見王司馬詰其釘靴何在答稱均已付質得錢四千六百文司馬着将王坤元押候比究 
[分發人員騐看名單]  
　　鄭工例掣籖分發主事方廷璋廣東董崇仁山西○海防例掣籖分發員外郎麥之軾廣東○鄭工例指省分發同知叚士浤安徽北河孫鴻勳四川廣東通判謝式侯廣東廣西蕭贊廷湖南福建沈秉炎浙江廣西知縣林鈞澤福建 
 
 

Page 4

 
 
江蘇梁登仕安徽浙江州同胡惟照江蘇安徽府經歴鄭熊廣東福建李官雲奉天直隷張梓卿廣東廣西李兆勤山東山西方駿泰安徽湖北李桂芬安徽河南縣丞仝世隆直隷山東黄三祝廣東福建唐乃亮江蘇浙江吳朝棨四川福建席德恒河南陜西縣主簿周彭仁河南東河鹽巡檢金壽諼浙江兩淮巡檢彭若沛廣西雲南林書鼎奉天直隷德昌廂紅滿直隷曾開倬湖北湖南陳宏丁安徽江西朝俊安徽四川嚴治江西四川周敏浙江廣西陳步青浙江江蘇沈新之四川湖北從九品劉盛琳安徽河南典史蔡鶴壽福建陜西劉焜順天四川王廷桂山東河南陸永泰山東廣東戴丙源安徽浙江顧保恒江蘇直隷高蔭都江西江蘇陳庭超浙江福建石抱瑩河南山西趙吳瀾浙江山東陳宗　浙江雲南舒津鑲黄漢山西劉庚順天陜西未入流張頣年順天河南○海防例指省分發道張蓮芬浙江直隷靖鹽大使傅樹清江西廣東縣丞邱春霖四川福建巡檢趙逢春浙江貴州陳履泰浙江江蘇典史馬銓之江蘇山東○籌餉指○分發知縣徐嘉祥順天湖北徐壽昌順天四川鹽大使王鍾貴安徽兩淮布理問趙惟淦安徽江蘇府經歴潘延溥江蘇廣省縣丞游景周順天福建文蒸貴州四川李娬江西江蘇姚貴慈浙江江蘇巡檢载潤遠安徽直隷從九品吳塏安徽山西未入西孫珍山西河南○勞績掣籖分發知縣吳季昌四川○勞績指省分發直隸州知州余維獄湖南四川知縣許鼎九湖南山東流克昌湖南四川丁乃清浙江山東縣主簿費繼武浙江北河高靄堂直隷江蘇州吏目黄德熙廣東廣西劉善邦湖南廣西巡檢陳遺書廣東廣西從九品李芬湖南山東典史譚楷湖南陜西截取呈請分發同知朱敬之直隸○應補呈請分發知府邱黄昕廣東福建知縣徐錫祉浙江福建鹽大使徐元勝貴州雲南州吏目凌釗浙江河南從九品李元衡貴州湖南未入流晉勾瑞春山東山西振麟正藍漢陜西 
[書聨助賑]  
　　陸鳳石殿撰書法蒼勁久爲士林所欽仰今者邂逅莅申值奉省被災需賑孔亟願書大小楹聨五十副潤格四尺一元五尺二元六尺四元加磨墨一成由戲鴻堂氏收交陳春記賑所全數彚解災區散放欲求墨寳者以速爲妙也 
[蘇省撫轅抄]  
　　初二日候補通判王祖慶缷署丹徒縣事回候補縣陳鳳蔚禀辭奉委領解甘肅新餉差縣丞李楙禀知丁本生母憂○初三日上清宫道官候選同知張　煃禀辭回江西咨補奉賢縣典史徐承乾禀謝奉飭赴任縣丞周恩楙禀辭赴滬到嚴家橋釐卡差據報發審局委員候補縣范壽棠於九月初二日未刻病故在侍其巷公舘擇於初四日已刻大殮 
[浙省撫轅抄]  
　　八月廿七日運副卜文杓禀知押鞘起程叩辭鄞縣徐振翰專丁來省禀謝飭知調補鄞縣缺○廿八日照磨王恩洪由京騐看來省禀到○廿九日通判裘贊堯禀知賑捐局委赴寗郡催勸賑捐差禀見叩辭○九月初一日運副程汝鏡禀知運司飭知奉部推其服滿起復叩見禀謝巡檢張汝瀚禀知臬司委監印差叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[怪胎可駭]  
　　離寍城六七十里之西南山鄉地名裏村有某姓婦近生一孩四手兩足一頭兩臉相背而生五官畢具該處鄉隣聞之駭羣異往視之户限　穿且見其哺乳時一面哺畢轉面再哺家人並不驚怖且居爲奇貨噫是誠可怪也 
[鄂垣官報]  
　　八月二十一日候補道彭觀察禀辭赴申專辦寳塔洲厘局候補府王興韹來省禀到禀並謝留辦候補府經歴姜本仁奉藩憲委解繙譯試巷赴京赴兩院禀辭二十二日署漢陽縣鍾赴兩院禀知赴南鄉勘案委辦富池口厘局候補同知羅金壽解釐金來省赴兩院禀到 
[安省官報]  
　　八月二十五牌示候補縣彭燦垣委署頴上縣分發安徽試用知縣廖光珩到江西人府經彭名保辭奉委解三批京餉○二十六日五品頂戴分發安徽遇缺先補用縣丞李維源到廣東人署懷寗縣陳兆慶知奉鄉查勘秋成圖○二十七日張振華知奉委赴金陵武闈差巡檢鄭文郁面試○二十八日牌示於九月初二日换戴暖帽調署旌德縣事七任建平縣崇福到由金陵簾差回○二十九日指發安徽試用典史凌世　到浙江人 
[海天春卽席次惜紅生韻賦贈四詞史錄請霧裏看花客高昌寒食生少室山人惜紅生郢政]  
　　涵碧樓林湘君桃腮紅暈帶微醺丰致嫣然鶴立羣湘竹簾櫳人意悄知卿風雅勝文君○香雪樓朱梅芳亭亭玉立步廻廊淡雅風神勝豔妆梅鶴自宜高士伴一枝香雪冠羣芳○林書香秀質靈根迥異當護持惟願祝東皇書窗气得瑶臺種不羡人間草木香○王蔭芳何處園林嫩蕊藏乍驚玉貌試新妆蔭濃桃李春風滿隔座無言意自芳[  武林映紅桃館主待定草]  
[上海三馬路與昌恊賑公所陳竹坪經收河南皖北賑捐六月初五六日第一千零六十二三次清單]  
　　金陵涂紫巢善士晚年得子湯餅移助以謝親友而結續規元一百兩奕茂申號來南林邱杞祈合家康健十元姑蘇葑門外同興典來無民氏一洋其明六百益堂等七户各五百杏生徐水金各三百殿元一百共來五洋六百四十文江西吳山洪中和號有心無力子募消災童子等十七户合洋二元宋求病全等合銅洋乙元本埠詒清白室王喜得孫兒並母子皆安十元浙寗洪際唐三元平湖不留名爲嬈母求病全二元新勝旅居子五元鎭江榮昌代友求平安一洋南匯沈躍如求肝全二元又坦直橋信和花行陸甫廷銅洋二元小洋二角無錫梁溪恊昌號張元培求子病愈五洋杭省清吟芸程來無民兩洋浙湖無民氏病愈一洋南京陶品三四元廣人吳士三元銅兩洋又鄭氏兩洋月桂一洋義記洋行内屏記號将徐學生進店習學業席資助賑六洋本埠梅太記四元史京山一元不書名一元雲記二元純居昭記名一元心愿求病全一元元吉求諸事稱心二元同源亨來無民五元戴留耕堂肆元兩日共收洋八十六元規銀一伯兩銀洋五元小洋二角錢六百四十文合併聲明 
[上海三馬路興昌恊賑公所陳竹坪經收河南皖北賑捐六月初七日第一千零六十四次清單]  
　　解囊册無錫縣詢芻交到强雲瞻十三元賈記壽十元又三人各一元又册杜東生五百又五人各三百五十又七人各三百方榮春周建亭各二伯五十周中海等十户各二百又五人各一百以上二册共洋三十三元錢三伯七十又福建藩署朱雅生來　坡庵五百聊漢錢章厚齋各三伯王俊生二伯夢草堂等廿户各在伯共二元六角水灾圑蔚泰厚宋子晉奏天募來李富榮等五户各助東錢十吊無力堂東錢八千又五户各東錢四吊用通五東錢六吊張曰取等七户各東錢二錢共來文銀十兩申規銀十兩零五錢河北隱名氏求保家口平安十元陜西李先生來唐樂石求合家平安洋一伯元松江恆益益典來隱民求父母康寗並求目疾愈二元勉力子求合家平安妻病愈二元共四元本埠榮陽無力子求子病全三元義徵一元四角錢一伯枉臣士求病愈五元同豐紙號銅洋三元朱姓求婦人平安三元隱名無名合銅乙元本日共收洋乙伯六十乙元規銀十兩五錢銅四元小洋十角錢四伯七十文 
[上海三馬路與昌恊賑公所陳竹坪經收河南皖北賑捐六月初九日第一千零六十六次清單]  
　　蘇州鴻源局寄來趙霞峰善士求病速愈五十元趙紫春徐氏求速産保平安五十元以上共一伯元杭州馬所巷劉公舘來劉邱氏爲孫元甫病愈完愿廿元水災圖册嘉定鄧萬　募南陽子五伯張永順二伯金竹山房清河倚子不書人隱名氏無民氏五户各一角宣少谷一伯廿文劉福堂朱竹卿孫松泉朱茂功四户各一百陳桂芒九十吳勝林浦宣甫徐紹榮等八人各五十楊榮等三人各三十共二元二角蘇省胥門外仲安寄吳氏母子求病速愈二元曹氏求脚疾卽全一元以上共三元爲善册進思追補二洋又水災圖册蘿補氏二洋鴛水頌樁氏十洋湘西用拙山人　洋肇隆求平安二洋無名一洋一角爲善册本埠安生典來休邑陳一息存二洋又洪心田一洋江南楊氏一角隴西信氏五角居安子銅洋二洋以上共三洋六角銅二洋本日共收英一伯四十六洋銅二洋小洋九角合并聲明 
[上海可熾順陳春記在四馬路經辦奉省水災恊賑公所第二十次收捐旬單]  
　　元亨洋行東翁規銀廿五兩咪也洋行東翁廿五兩裕興洋行東翁廿兩耶松洋行一百元飛鵬船主十元裕興洋行帳房十元興隆洋行帳房六元王邦才六元沈德昌六元南瑞兵船頭目舵工水手油夫火　　水夫共洋一百元郁亨有籃寶雲　　順三户各四元吳崑圃孫雅堂楊益壽徐炯德四户各三元顧國雲袁啓江吳洪才陸金記四户各二元蔡福林傳德洲遠昌三户各一元陸蔭生楊德　二户各五角○鎭江順訊來舁昌新洋十元張元　森裕荘二户各三元木和荘南京吕祥興又井元泰乾泰四户各二元無名氏公和號復興順不留名朱海卿無名氏六户各一元○泰興何月樵翁求　病速愈一百元○祈安氏祈諸事平安五十元○平湖餘康荘來簾青草舍客三十元○志雨草堂主人父七十冥壽　資十元○松江程雪門來修省子四元○陳炯青求百病速愈六元○頴川沈氏祈百病速愈十二元又賈氏祈胎平安百病速愈十元○壽康堂二元一角○安定氏還願二元鐘俊超五角袁夏氏祈子平安五元○江西來桐葉軒二元○吳城省心如意祈財清欵一元湖坤謙祈文試取中一元○張合記一元應積堂六角補過堂五角了心願處心子二户各三角洪義生洪長生力不足三户各一角○營口來宣少雲募萬少卿　銀廿兩陳　文營銀五兩隱名氏營銀二兩三户共合規元廿八兩三錢五分陳氏二元不留名生姜二百斤○捐册宜昌川鹽局蒋銘動來欲濟訪翁規銀一百兩○陳韞石氏洋廿圓又祈合家平安廿元○常熟凝善堂徐鼎華翁募第二批南門外總馬橋大生南貨號洋五十元又凝字七號册願凈後學貽經堂張二户各四元龔寅谷二員無名氏一員無名氏四角又周靜翁募啓字元號册周高氏省十月朝令節經費十圓又五十號册棣華舘周同福歸陳氏三户各二圓吳恆和思義子周雲記三户各一圓○衢州府十圓怡和堂汪二員韻芬室二圓○甯波來定海關各友一員○南通州城内豫豐號來周鄭氏求合家平安六員又來不留名無名氏桂芳氏無名氏黄霞彩五户各二角心善堂介甫記愛善氏桂善氏無名氏又無名氏六户各五角不留名時運氏不留名無名氏全衡山從吾氏無名氏三槐堂四川氏心願氏廣原氏君正氏祿元氏十三户各一角不留名無名氏二户各一角半改憂氏四角砄石和春祥行來禹航胡久記二員五角東甄朱子坪安徽陳叔平祥號三户各五角○京口陶聚隆號來謝茂湘錢三百鄭炳南孫耀庭史恆源劉文良陶太太陶貴保六户各錢一百存心氏五元○揚州蕭怡豐梁門氏募月下聽琴客蕭敏濬蕭門王氏蕭門李氏四户各一元劉門曾氏梁門氏趙門氏三户共一元鄭幹卿錢四百余快喜定夷氏二户各錢三百三十五○德茂二元善記馬氏保安居三户各一元○同心助願八元○衆興裕泰荘來各友十四户共洋三元○以上共收規銀一百九十八兩三錢五分洋七百廿七元錢二千五百七十生姜二百斤○今将大生南貨寶號移筵助賑誌列左○常熟南門外總馬橋大生南貨寶號因初八日晚鄰家失愼廷及對門間　危急萬分蒙諸親友互相照料竭力施救仰賴天佑得以轉危爲安理應設筵敬謝今念奉天灾民待賑方殷特将筵資洋五十元移助托凝善堂寄繳彙解表厥微沈藉爲諸親友祈福卽請登報以供衆覽凝善堂恊賑分所拜啓九月初五日奉省恊賑公所同人謹啓 
 
 
