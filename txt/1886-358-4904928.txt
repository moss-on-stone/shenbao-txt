# 1886 - 358 - 4904928

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆人圖出售摹繪精工著色鮮麗早巳不脛而去惟神像尚未全備或以爲憾兹復不惜工本請顧惠卿先生燮别出新裁另開生面其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然　生刻巳用照相石印法成軸卽日出售每幅著色者收回工本洋一元三角水墨者洋五角裱成者洋一元六角五分售處仍照曩例諸君幸賜顧爲盼 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[長搭小典文彚出售] [  點石齋主人啓]  
　　是書四明三益書舍爲向無專刻而采輯者也盖其旁搜不敢憚勞重出均從割愛長搭則百發百中穿透　枝小典則一字一珠翻新花樣洵藝林之鉅制文苑之大觀也開卷特標諸法庶應手以操觚終萹附刻各評自賞心而擊節至若校讐之細稀豨帝虎正其譌工作惟精繭紙麝煙極其妙每部裝訂六本得文凡千五百首十二月上旬可以成帙計價洋二元倘欲躉買請至三馬路千頃掌書坊新開河洋貨行而議 
[論上海風俗之壞]  
　　上海一彈丸地耳從前沙衛各船之裝卸貨物者皆泊於南巿故自董家渡至十六鋪一帶百肆喧闐萬物充牣隱然一都會焉洎乎海禁大開城北一隅遂闢英法美三租界長衢夾巷且邀趙李以經過畫棟珠簾不數王侯之第宅於是上海巿面遂盛於北而不盛於南以言乎茶館則自第一樓被焚後如華衆會萬華樓陽春烟雨樓四海昇平樓等無不晝夜喧闐座客常滿以言乎酒館則除專售外國大菜之海天春一家春等不計外如天津帮之中和園三晵園寗波帮之鴻運樓南京帮之復新園等無不調羹列鼎供我朶頤以言乎戱館則除文班之三雅園早經閉歇外如天仙茶園老丹　茶園留春園詠霓茶園靡不鼓鉦聒耳歌管遏雲以言乎烟館則除售烟兼售酒之醉樂居青蓮閣等不計外如英界之北益泰法界之南誠信等無不招携侣伴呼吸烟霞凡此數者巳足耗人之貲財誤人之術業然旣置身闤　　則　與友朋通聲氣與親故叙契　夫固有舍此不可者推而至於妓舘則自書寓長三么二以至住家無不有蜂媒蝶使以引游人然書寓向有賣嘴不賣身之目近來雖巳大貶聲價然欲真個銷魂必須呌局擺酒而後可以問津長三亦然么二住家雖不能與書寓長三相提而並論而欲謀一夕歡則亦需番佛五六尊苟有登徒子之癖而無孔方兄之威焰則亦未易問津是猶未爲風俗之大害也所最足爲害者莫如女堂烟館從前法界小東門外及吉祥街等處英界蓬萊園等處皆有女堂烟館以輕儇便佞之婦女一二人雜厠其間供往來奔走之役而彼儼然爲座上客者以其旣可以呼吸烟霞又可以評量風月遂無不趨之若鶩就中解事者更於會鈔時多費小帳一二十文以結其歡心浸漬旣深則俟我乎桑中邀我乎上宫且不難共諧好事彼店鋪之學生紳富之子弟因此而失業敗名者正復何限官憲深知其弊煌煌然垂爲禁令亦旣剴切而詳明而若輩仍不免陽奉隂違近日法公堂又有景芳園女堂烟館之事經翁太守究出情弊嚴行笞責此後或可稍挽頽風於萬一此外之與女堂烟館大同小異者則有女堂酒館樓僅半楹帘挑沽酒當壚者旣有蜀巿之文君數錢者又有河間之姹女三杯以後耳後生風密意柔情暗中逗引當此之時誠有如淳　髠所謂能飲一石者及乎酒闌人散送客留髠會雲雨於巫山結纒綿於密室此中情味更有非門外漢所能領略者而近時滬城小南門外又有某嫗所開酒肆有二女郎應酬過客因此其門如巿自晝迄暮履舄常滿爲巡防局訪聞立將女郎驅逐此後當不敢復犯惟北巿有數處依然明目張膽想有地方之責者尚未訪聞耳如其聞之豈有不查禁之理然而女堂烟館女堂酒館之足以害人雖甚於妓館而究不若臺基之尤甚誠以女堂烟館女堂酒館雖開設於隱僻之處然苟欲查禁則不過一舉手之勞若臺基則外面門户旣不異於尋常室中擺設又無殊乎大概且皆有白髮龍鍾之老嫗以看守門户曠夫怨女之會合不過一刹那間巡捕包探卽欲查禁又安能不先不後趁此一刹那間將曠夫怨女一齊掩捕旣有不能彼曠夫怨女巳兎脫矣則雖明明臺基而亦不敢指之爲臺基此其視女堂烟館女堂酒館之難禁固巳盡人而知之而其害人則實有不可勝言者無論北巿之小家碧玉往往被其誘惑卽南巿婦女亦有被奸人煽誘相將往北或以看戱爲名或以探親爲名而實以踐其陽臺之密約其間男女相悅者居其半而勢利相刼者亦居其半一朝失足畢世貽羞此誠有心世道者所痛心疾首者也風俗之壞不一端而以此爲尤甚賢有司欲整頓風俗似未有急於此者拉雜書此以當芻蕘之獻 
[高麗瑣紀]  
　　十一月初一日電局總立陳君接辦理龍山領事之任○元山領事久無其人巳派仁川繙譯吳仲賢前去代理○新任釜山領事李君蔭梧於十三日搭日本公司船赴任起行之日商民餞送於南郊頗有依依不捨之情○仁川殺人一案兇手卲姓名五天津人久在史稅務司寓中之廚房帮閒又薦其友於史君巳蒙收錄日婦某欲不用其友而另用日人史君信其言而辭之邵五乃憤憤不平以致持刀殺人日婦是妓女爲史君所包來者故言聽計從耳○史稅務司人頗慈惠以邵五殺人實因忿激所致懇請仁川領事洪君從輕辦理洪領事于初五日親押邵五送至憲署並面陳一切情節初六日袁觀察親審邵五加以重刑尚無實供初七日仁川洪領事龍山陳領事並釜山李領事三人會審邵五前後所供自相矛盾着仍鎖押再訊○日欽差請龍山仁川釜山三領事宴飲聯轡而往從者多人觴籌交錯賓主盡歡○主人奸詐日甚一日有賣假金者商人惡之公同具禀領事請該國官嚴行禁止○日商爲土人所 
 
 

Page 2

 
 
嗾使代持紅參篇處求沽有差役窺破其弊將土人執住究出實情而不敢向日商盤詰日商竟將參據爲巳有飽其私囊○仁川華界有與英毗連者被英侵占數尺與之爭論置之不理只　讓之而巳○洋布到者甚多若無售主卽减價求沽亦不能十分消暢○德欽差舘移於西門以内地名貞洞美英法俄諸國欽差聚居於斯往來甚便○龍山陳領事巳將眷屬移於商務總署之北卽當日陳總立之舊署也與雷局在一胡同中相去數矢之遥呼吸相通來往亦便○華商同順泰被朝商誤控陳領事審問悉朝商情虚大加斥責無不頌審斷之公○從前行客上船者由海關門首經過必截住翻閱今則不然以爲弛其禁矣不意於船將放之先數刻乘筏上船逐件搜索莫可隱藏遂無漏網之物○前次敦賀丸船由仁港將開時海關洋人上船嚴搜一衣囊中有參數包被其搜得無人承認將參包裹而去其報知稅務司否未得知也○仁川雜人過多有一屠户與一開設烟舘者口角交毆頭面各受傷血流不止控於領事將二人薄責並將烟舘封閉○松都爲出紅參之地查拿甚嚴凡華人入城者必行盤問如無護照卽不容留有與爭競者則執送總署懲辦○閔相現居香港將遊歴各國以終其身王聞之頗以爲恨○黄海道某島中出一種異魚前二足類犬尾如常魚濳山於水足能蹲立見人則退伏水中游泳以去得而食之多暴卒者○袁觀察與三領事審問邵五數堂　將請日使會審尚未擇定何日也○游商遊勇一而二二而一者也設一小肆則爲遊商資本失盡則依然施勇游勇固滋事遊商亦　安分者蓋積習然耳○通事無不奸詐爲官通事者則傳語之間不免高下其手任意重輕爲商人通事者則勾通土民撞騙財貨表裏爲奸有誅不勝誅者○商人某由全羅道販來牛皮數千斤以時價核之可獲厚利○外道土人見華人經過必多方凌辱或不如意必砌詞以誣告之推原其故皆游勇之恣睢無忌致觸衆怒○仁川繙譯吳仲賢赴元山領事之任所遺仁川繙譯由海關管帳吳禮堂兼攝○華人有改朝鮮裝束者巳有四五人棲止何地經營何業不得知也○民多嗜鴉片富貴家婦女亦有犯之者不數年間東方淨土將成烟霞世界豈不可慨○閔妃之病現巳就痊遣中使赴各廟致祭以答神庥○王因閔妃病愈特開恩科以誌慶幸取中五十人各官亦賞賚有差○當日後營墻壘一律傾圯濠溝巳半汙過其地者頗有今昔之慨○各處所立感戴華軍營官之木牌大半傾倒脩整者殊屬寥寥○仁川因商會社經土人集股而成今因賠累關閉男屋轉售於人欠欵約有七八千吊之多○有商人某醉後與署中某役爭閙在署前大聲喧噪被巡捕執而責之醒後知罪當卽釋放該役亦被痛責○本地巳設局鼓鑄洋錢出售於人每元只值錢一千二百文銀色不佳故也○初九日西門外斬犯三名詢之仍是前年逆黨今始正法○徐相雨又　津門謁李傅相面禀機務○進貢之官巳於初十日辭王而行合之隨往者約有四五十人○金督辦雲養　用後仍居原籍經此番磨折精神亦覺頽唐而耿耿之心依然在抱○游勇慣騙小兒女至中國售賣今番又乘民船而來行至中途在船尾便溺忽顛摇暈墜於水屍身無獲議者謂孽報○東南北三廟重加脩　盖因閔妃病痊故有是舉 
[履任有期]  
　　新任安徽巡撫陳六洲中丞彝近巳握節抵金陵皖省官塲聞信後卽預備行轅恭伸迎迓據云中丞定於本月初八日接篆云 
[餉項被竊]  
　　雲南平彝縣地扼通衢五方雜處盜賊之潛蹤匿迹者當道亦防不勝防兹聞有土人郭小炳郭小十窩藏劇盜徐尚清等在家偷竊縣署中餉銀八千兩將上房之墻穿一小穴幸劉明府早爲知覺飭捕獲住三人并將窩家根追獲住郭氏之屋全行拆毁一面詳請上司再行候批定奪未識以後若何再俟續訪說見益聞錄 
[屢獲梟匪]  
　　蘇省大憲前派統兵大員在江浙交界處查辦梟匪兹聞一月内共獲三十餘名統帶撫標親兵水師營龍軍門殿　拿獲尤多統領緝私水師營陳游戎光全歴在震澤金澤南潯等處訪拿梟目十餘名有最著名之何老大卽何大辫子者陳游戎屢次設計兠拿因其黨羽繁多信息靈便尚未就獲其江北老大現巳擒解省垣矣 
[沿路設防]  
　　九江往江西省城旱道三百餘里平沙曠野四無居人建昌義蘭信局遇盜後地方官有鑒前車爲亡羊補牢之計禀請大憲每三十里設一卡房選派塘兵扼守凡九江及省垣信足晚間准其住宿卡房以資保護從此行旅往來可無地棘天荆之苦矣 
[爲善最樂]  
　　漢口善堂林立每年臘月施粥濟民多至十餘處少亦七八處貧民受惠實爲不淺本年天氣晴暖粮價亦平是以各善堂未卽舉行現在節逾冬至在年壯者尚可自食其力其疲癃殘疾者未免向隅故熊家巷培心堂與石碼頭下首之安善堂皆巳預備米石將擇期開鍋放粥矣又聞培心堂於平日施茶捨藥施棺檢拾字紙龍局義塜等事無不實力奉行今除施粥外又將洪益巷後面八角亭義塜基地改建爲義櫬所四圍繚以高垣地亦填高數尺于前月落成各商靈柩可以寄頓左首尚有餘地將添造别式善局本年冬至節該堂將遠年地下所積之枯骨盡數挖起裝貯新棺數十具統送至漢陽義塜安埋旣無暴露之虞又不至重重積壓誠所謂澤及枯骨也巳 
[庸醫殺人]  
　　金陵隷洋務局之同文館洋教習某君于上月十六日騎箕西去聞刻下巳另延精西學者專坐皋比昨有人云某君初患痢症經西醫治以西法因服牛肉雞洎轉成夾食傷寒凝汑○胃脘間胀作痛西醫又用藥水納一物于榖道中爲之釜底抽薪而某君遂死甚矣醫之不可不慎也 
[閩中雜紀]  
　　故員眷屬度歲之資由現任各廳縣捐集而成每家給洋四元由同鄉官出結具領以杜冒濫而冒濫之弊仍不能絶首府侯太尊洞悉情弊出示令出結官不得仍蹈舊習如敢故違定卽詳請記過停委見者莫不頌太守之精明○南後街某孝廉曾向銀匠王阿清借錢九十千去歲王病故遺母與妻甇甇寡守度日爲難王母傅氏遂向某索還前欵某置諸不理傅氏偕媳控於侯署經陳大令提訊因票據筆跡不符諭以此票不足爲憑姑念相識多年准某帮給該氏錢二十千以卹嫠寡該氏等心尚不甘聞將赴臬轅控告未知確否○西湖淤塞巳久現經善後局司道飭令唐太守賛襄前往勘估工程 
[虹口失火]  
　　昨晚八點餘鐘英捕房鳴鐘報警分明二下聞係白大橋迤北失慎至其燒燬房屋幾間及如何失慎探明再登 
[擬送牌匾]  
　　上海縣莫善徵明府回任迄今兩閱寒暑現將升任太倉州牧治下踏布坊公製匾額一方德政牌四扇擬擇吉送至署中其匾曰澤潤生民牌曰惠徧黔黎恩敷倉赤口碑額頌肺石心清 
[辦米棘手]  
　　本届所辦糧米由縣核定價錢每石洋二元四角南巿各米行以日來米價騰貴殊形棘手爲辭前日莫邑尊差傳米行司月到署諭令知照各行赶緊承辦 
[法員抵滬]  
　　昨日午刻法公司輪船抵埠有新任法領事乘之而來於午後三點鐘登岸諒日内卽當接篆視事也 
[查究烟館]  
　　前報列汪耀根在小東門清芬堂吸烟被葉南堂扭打一案捕房昨將通案人解訊翁太守先詰汪耀根據稱當日被婦人拖之下樓裘裕　將我兩脚拖起我情急呼喊華捕不管幸西捕至拘進捕房葉裘等均至捕房門口觀看後回去吸烟巡捕始往捉到葉南堂不認動手祇認多嘴太守謂爾是多手汪實多嘴遭辱究竟謝公舘飯司爾等認識否葉稱不認識太守謂何以知伊到杭州答稱爲伊囑我喚李阿連故知之太守又詰裘裕福不認拖脚又詰葉德金供實眼見太守着將裘裕福葉南堂各責一百下裘氏掌頰八十下斷定將三人先行帶出太 
 
 

Page 3

 
 
守又謂汪耀根爾年紀尚輕不可到烟館汪叩謝退出太守又謂葉德金爾等容婦女進舘闹事　屬不合况見人拖下樓不喚巡捕尤屬不合本該重辦姑念到堂直供從寛免究本分府亦非深惡烟舘然有婦女進内則必肇事今年八月以後各烟舘甚多婦女現當重申禁令着包探嚴頌眉王榮培於下期將各大烟舘主傳案曉諭再犯查出重究 
[拔刀相向]  
　　本埠招商局碼頭小工頭向由陳蕭兩人合股承充嗣局中以陳作事不端旋令蕭獨自承充而由蕭按月貼陳洋四十元邇日陳見蕭之生意日佳因羡生妬因妬生忿前日竟向蕭口角突出小刀刺之幸蕭閃開躱避不致受傷後兩造復扭至上海縣署訴寃莫邑尊飭值日差分别看管以憑核訊 
[續訊賣女]  
　　上月杪報登賣女轇轕一案當王成觀　禀控告之後翁太守出單提人尚未齊到而案内之大阿姐同朱錫山先在法馬路福馨樓茶肆央出凌增向王商酌出洋一百元將身契取去觀看因現洋祗有五十元由朱錫山出票洋三十五元凌代出票洋十五元湊足交付後朱又赴英捕房控王拆梢勒寫票據牽涉法包探上禮拜五王成觀偕凌投案將洋及票呈閱凌又將以前惠阿連所出交王成觀之擔代據一紙呈案翁太守閱畢着將洋暫存捕房因朱錫山朱阿巧等均住英界出票送領事簽字於昨日飭法包探王榮培協同十七號西捕到英捕房請英捕頭派捕將朱錫山及伊姊朱巧姐卽華朱氏并小女阿金等於十二點鐘提到其時法公堂審案巳畢太守正在文案處收閱禀詞王榮培將情禀明并稱英捕頭派包探秦少卿將朱送到旋據秦稱奉捕頭之命帶朱投案訊畢仍帶回因朱　電報局作工三點鐘必須到局英界曾　保人臨訊可以交到翁太守詢法包探向來在英界提人可有人送來包探稱無人送來太守卽詰朱錫山拆梢如何朱禀稱二十六日九點鐘前到福馨樓被王成觀軋住索洋太守謂爾非此案中人旋據朱阿巧遞禀並呈紅契一紙稱於十月初遇王成觀患阿連等同入英捕房訴明後小婦人旋回去現奉傳到案太守詰阿金供稱實名葉阿寳蘇州人母殁父存太守詰其如何到上海如何到王成觀家答稱去年七月間同父來滬住大馬路客棧被父之友王巧生將我賣與王成觀父親不知後于九月間投英公堂控告聞說是阿連經手訊後于九月十四日發堂太守謂旣發堂如何又到朱家答等因父親要到廣東無人照顧將我賣在朱家朱阿巧供實是買來作養媳兒子現亦在外太守訊其在四馬路作何勾當答稱　傭　守謂帮傭何能帶兒媳同去况契上寫明或奴或婢聽憑使喚豈是養媳究竟是何人賣在爾處爾須交出朱阿巧供是在公和洋行内王三少爺家丁張二爺來歴可以喚來太守謂禀中有中四人今雖事隔多日無論四人卽四十人亦可湊足隨謂朱錫山爾在電局辦事甚有體面不可做此等事爾自斟酌本分府當全爾體面但事總須說明不可含糊朱稱我實是被逼出洋太守詰在何處出洋答在茶館凌等勸我出者旋據法包探嚴頌眉禀稱是日堂期同原告往傳惠姓等據云往城中時巳九點三刻解案際朱錫山與案内大阿姐在茶肆稱待惠等到再上公堂因不及待故着夥計在彼守候此事與我不干故囑伊於下期投案詎伊至英捕房誣我翁太守問今日原告等在否包探將交保出外之王成觀凌增及上期傳到交保之惠王氏卽惠娘娘陶王氏卽大阿姊等均傳　王成觀供訴前情凌稱朱錫山自來邀我到福馨樓大阿姊亦在朱說伊姊不來　否　限五日故將洋一百元作抵如人到卽還原洋在後朱稱伊姊要看筆據將　取去担代一張在我處太守謂原被之中本無凌姓爾亦出票實屬詫異朱錫山將契紙呈上太守閱畢卽詰朱洋元不能兩用爾出洋買去身契乃是私和假如不應出洋而硬要出者方是拆梢試問此一百元是拆梢抑是買契如告拆梢不應收伊身契可見教導爾之人尚未老到現在祇須直說朱稱是英捕房喚去太守謂胡說難道英捕房管爾此種事朱　稱洋是忍氣所出契紙是伊等與我太守謂契紙爾可不取此事是别人要想拆梢豈知事被凌獨作别人無分故教爾控人拆梢爾不肯直言本分府說明可是否朱稱大老爺明鑒太守謂今日拆梢之事業巳問明再究小兒之事卽詰王成觀據稱是去年四月間買得至九月間惠王氏大阿姐等來說爲英公堂涉訟須將小兒領去質對後竟不送回從未發堂太守謂英公堂及善堂兩處均要查案土稱今在四馬路見阿金在巧姐妓院故尋大阿姐惠王氏供此事實是小婦人所做不干兒子惠阿連之事太守謂爾經手賣人巳錯如何又將兒領去致多紏纒陶王氏卽大阿姐供我實不干不過王成觀夫婦至我處呌我領至巧姐處將我牽入後王要喚捕巧姐囑我相助餘則無干翁太守謂英包探秦少卿曰法界章程須法界店鋪作保英捕頭亦是辦公之人諒必明白人可交爾帶回須送保單到來免致臨訊傳人費事英包探遵照太守着在案一干人交原告華朱氏覔保訊至此巳午後一點餘鐘矣 
[英界公堂瑣案]  
　　前紀慶雲銀樓執事人李蕙洲投捕房報失鐵箱内金釧及零星金飾洋銀共值銀千兩之譜包探陳阿九查得箱無損壞痕顯係用匙開鎖定係監守自盜當將管匙學徒費芝平拘案蔡太守研訊不承飭交李帶回并諭該包探查明實在情由再行解訊昨該包探禀稱奉飭查贓後有人通信言及該銀樓歇夥裘仁生連日在福彩堂妓寮住宿場面登時闊綽所穿衣服亦華　異常諒係是裘行竊如果屬實須酬洋百元小的當卽偕往獲裘并在幼妓牀下籃内搜出金飾鈔票洋銀按照失單祗少現洋二百元將裘盤詰裘稱田該銀樓費芝平謝元順取來曾將現洋五十元購紫毛皮褂寗綢皮袍又七十元還友人欠欵尚有六十八元花銷巳罄詰其旣由費謝朋交如何可以使用裘言實在通同竊取遂帶裘至銀樓將費謝二人拘到詰其友人何在則云巳往甯波尚有洋十二元寄存福仙堂隨往吊到今特解案至報失金釧二對金挖耳四支金戒三十枚鈔票一百四十元現洋三百元照單祗少金戒三枚其現洋二百元有皮衣值五十元福仙堂弔出十二元還友人七十元亦函追至花銷之六十八元則無從根究矣李費前曾私取重錢餘之小金戒其非誠實可知謝素樸誠惟平日與裘不洽或被挾怨誣扳裘供小的在該銀樓爲夥六年去秋八月十六日辭歇現無生理此次贓物實由費謝寄存太守謂爾旣犯竊尚圖朦混抵賴乎裘俯首求恩該包探又禀獲裘盤詰時自稱是日將晚挨入竊取詰其箱上鎖匙從何取得裘始說出費謝二人費謝均不承認太守謂裘竊取如許之多情殊可惡惟費芝平是否通同飭該包探帶回捕房候再覆訊核辦可也起案之金釧金挖耳金戒指鈔票現洋皮衣均交李領謝旣據李言可靠准李保去一面着裘追還交與寗友之洋七十元○譚東保訴稱曾與華雅卿合租房屋後往蘇州洎回則房巳退去内有圓桌書畫詢之管房人汪阿福據言由友徐少卿退租洎尋華理論據云徐言我令伊退租是以華亦遷出各物明明被徐吞没爲此報捕拘案汪供徐來退租時屋内並無物件且欠洋二元五角言明向華收取徐少卿供小的並未吞没退租後華之物件寄存我處後被搬去華供我無物件寄存徐處且我應会租洋一元五角　徐收去未付蔡太守謂少卿舞弊不問可知押令交還物件及吞没之退房租○一百五十一號華捕禀稱奚新泉陸阿和朱保三等爭毆拘案請訊奚供小的在長利行生理曾欠友人錢三百餘文昨忽有陸朱二人來索小的以非債主不肯交付以致被毆身畔洋三元及小洋若干互扭時失去一元三角陸朱同供友人劃下之錢向索支吾與論爭執並未打失銀洋蔡太守飭將陸朱押候過堂覆訊核辦○某錢莊學徒顧　生宋繼卿同稱林文彩來兌洋銀論價不合卽肆行辱駡爭閙間失去錢千文爲此交捕送案林供兌洋爭執並不知其失錢蔡太守飭林賠錢了案○錢莊夥張文鈞訴稱前夜有湖南人偕一女子持銀五塊來兌洋銀估得皆係青鉛鑄成問其來源支吾莫答爲此交捕送案僞銀附呈楊裕川供銀惟五成原籍向來通用卽滬上可以折算並非矇混我與虹口森昌鐵行主相識可以作保蔡太守飭值日差帶楊至森昌鐵行查問是否相識僞銀存候估明再行覆訊核辦○縫工郁新泉訴稱有主顧委製皮袍被夥顧雲福竊去囑他夥紀阿金往尋紀亦不返旋查得皮袍被顧質洋紀分用 
 
 

Page 4

 
 
三元刻得遇見問明前情交還質票自巳備洋贖出特將其二人交捕送案請懲顧紀均俯首求恩蔡太守判各押二十一天以儆 
[法界公堂瑣案]  
　　劉和尚昨偕同居之王吳氏至法公堂禀稱該王住樓上小的夫婦及小兒住樓下本月初四日午後小兒忽不見妻敲鑼尋訪亦一去不返昨日有沈吳氏到我家將我所買成衣機器搬去其時我不在家王吳氏攔阻不及想妻子必是沈吳氏串通騙去王吳氏供語相同翁太守詰之沈吳氏據供摇划船度日與劉同住一弄劉妻向我借洋二十元立有憑據共三紙現在白大橋林姓處想是劉夫妻串通圖賴我借洋無着故取伊機器聞劉夫妻是姘識者並非結髮翁太守謂借洋旣有憑據着交保出外將據檢呈并將所承機器交出又謂王吳氏爾與劉同住一處可知借洋之事伊妻可是姘識可在沈處王吳氏含糊回答太守着查明再核○王桂生屢次犯竊又往城中偷莫金章之衣服白銅手爐玉器等物拘解公堂訊究因其中物件有質在城中者須由　署吊贓翁太守因着將王桂生送縣原告赴縣請追 
[更正]  
　　昨報洩氣有故一則内今年用煤氣四千六百方尺明春須用三萬五千方尺句兩方字誤作萬字合爲更正 
[蘇省撫轅抄]  
　　臘月初一日正任松柘林通判潘兆芬禀辭奉委解京餉差候補縣曹鑾禀知本日到西路總巡差題補山東樂安縣曹慶恩前任山東昌邑縣錫元均禀辭赴滬守提江海關撥解山東河工銀兩委署崑山縣石浦司巡檢陳漣荆溪縣張渚司巡檢葉承福無錫縣典吏朱汝漣均謝委縣丞馮詠芝禀知奉委齊門水關差何福鍾江北緝補回家人來轅禀報江蘇拔貢知縣趙之藺於十一月二十七日在省寓仙逝○初二日大挑知縣程桂林服闋回省禀到從九王承烈銷上海貨捐查騐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十一月十八日京報全錄]  
　　宫門抄○諭旨六道錄前○將軍希等奏爲遵旨查明巳故將軍現有一子摺○陜撫葉奏爲擬籌興除利獘摺○將軍慶奏請獎勵摺○又奏襲職補行引見應請展限摺○十一月十八日刑部都察院大理寺鑲　旗值日無引見○曾紀澤由外洋回京請安○河南按察使邵友濂到京請安○前粤海關監督海緒到京請安○克侯假滿請安○福建叅將惠林謝恩○岳林請假十日○召見軍機曾紀澤邵友濂○奉上諭謙禧奏神靈顯應請頒匾額摺熱河郡街關帝廟火神廟河烈河河神廟凡遇地方偏災祈禱輙應本年夏秋大雨連朝河水泛濫又值街房失火經該都統及官紳等分詣虔禱均著靈應實深寅感着南書房翰林恭書偏額各一方交謙禧祗領分詣懸挂以答神庥欽此○○奴才希元恩澤跪奏爲遵旨查明巳故伊犁將軍金順現有一子恭摺仰祈聖鑒事竊　光緒十二年九月十二日接准兵部咨開　閣奉上諭伊犁將軍金順忠勇樸誠勳勤懋著上年諭令來京陛見中途患病當經賞假調理方兾漸次就痊長資倚　兹聞溘逝軫惜殊深着加恩追贈太子太保銜照將軍例賜卹該將軍有無子嗣着該旂杳明具奏等因欽此欽遵咨行前來奴才等當卽飭查去後兹據署鑲藍旗協領事務佐領松年呈稱遵查巳故伊犁將軍金順自咸豐三年奉調出　計今三十餘年並未回籍該將軍委因從征年久尚無子嗣惟於光緒八年經伊妻託英洛氏生前將金順胞弟春順之子文祿承繼於金順名下爲嗣當時造入册檔在案文祿現年十一歲等情呈報前來奴才等覆查該將軍壯年從戎轉戰各省當逆回肆擾首先出關開諸軍奮擊之風還萬里戎索之舊計其蒞軍三十餘載家有老母木遑歸視嗣子文祿尚未及歲况聞身後蕭條毫無積蓄合之古之勞臣一意滅虜無以家爲其勛猷足多其情形可憫除將該將軍出身履歴造册咨報兵部杳核外謹恭摺具奏伏乞皇太后皇上聖鑒謹奏奉旨巳錄○○頭品頂戴陜西巡撫臣葉伯英跪奏爲陜西利弊　籌興除大略恭摺縷陳仰祈聖鑒事竊維陜民當兵祲後彫殘不堪幸歴任疆臣力圖補救漸有起色前蒙皇仁軫念黎元諭飭裁减差徭臣任藩司時隨同前撫臣邊寳泉悉心酌議併合前兩次計算所有不下數十萬民困爲之一紓臣近日巡行井野體察情形非不日有生聚而元氣仍未全復推原其故皆由利未盡興而獘未盡除於夫民樂其利必導之而後行民惡其弊必袪之使勿慢臂醫嬴弱尅伐固足以戕其生峻補恐亦難速其效也臣識寡才疏未能恝置僅就目前利弊急需從新整飭者約有八條用敢分晰臚舉爲皇太后皇上陳之一荒地宜續招墾也民倉攸關亦正供所出陜省原報巳荒營田民地共計三萬七千餘頃歴年各屬招徠二墾一萬八百餘頃上年酌改章程由省局籌發斗價以期迅速因續墾不多細加查詢知上中地均巳領墾臣今仍飭各屬認真舉辦除腴産仍照章招墾外如係磽硝之區再行酌緩升科推行自易並察各屬牧令勤惰分别勸懲總期野無曠土賦稅漸次規復一水利宜亟興修也汛濫之地應事隄防壅塞之區必勤疏濬陜省榆溪河久爲榆林水患築堤後出良田　千餘畝臣上年隨前撫臣籌欵移飭該鎮道開濠引水以便開種龍洞渠分灌涇高三醴四縣爲利甚溥歴次籌脩惟高陵地居下游尚未能如期受水仍當設方修冶州羅汶河夏間水汛淹没墾田前飭令極力疏鑿功止及半臣現派防勇協修以竟前工至寳雞之利民省門之通濟等渠均飭各該令籌脩其餘委員查勘如何興修者卽行斟酌辦理不必定復古制惟　因利而行預防旱澇一蠶桑宜　推廣也幽風所　始於西北今日之利轉在東南非物土之殊實人事之缺陜省惟漢中一郡向獲此利督臣譚鍾麟撫陜時設局勸辦並招募機匠教織綢縀頗有成效嗣因亢旱桑多枯萎臣令籌欵續辦並刊發農桑輯要幽風廣義二書飭各屬會同教佐勸導令民廣植桑株以興蠶績每年以桑之多寡誅其殿最　使民樂從事毋令坐失美利一義倉宜慎出易也陜省户口稀少豐年本可自給惟榖賤傷農貧民實鮮善　督臣譚鍾麟撫陜時勸積糧石數十萬適值奇旱全活甚多前撫臣馮譽驥補積八十萬石修倉一千六百餘座臣九年署任查　存　足備荒續捐　增擾累惟小麥不耐久儲逐年出易易滋虧短諭以榖豆更　勿壞成規惜比種者不多未能全易臣今仍飭各屬更　如　榖豆之區准照常平存七出三舊例辦理以免屢變選公正　實紳耆董之不准攤派抑勒不准囤寄民家事竣候查庶弊　可兾稍清而兇荒乃有所備一人才宜廣教育　關中爲人文淵藪書院造士本足補學校之不及兵旱以後生機日窘寒峻率多逐末而崇儒重道漸不如前臣擬於書院添購書籍加修齋房以廣稽居巳於常課外每月在署内增詩文課一次捐廉發給獎賞並擇候補牧令中長於經學者時時與之講論兼朂以敦品植行之道務望鼓舞　興爭自濯磨以培文風而端士習一鶯粟宜禁種值也陜省種植日久習染益深農怠耕而女休織士失學而工廢業不特此也内而家庭外而朋友小有口角輒吞食自盡大爲世道人心之害前撫臣邊寳泉出示嚴禁並奏明在案惟風氣所趨偷種仍所不免臣擬通飭一體嚴查責成各牧令勤加訓飭曉示利害並以士爲民首於書院課時嚴諭士子不准吸食洋烟致敗品誼又散給各種戒癮良方書帖令四鄉徧告愚氓一律禁止亟于農民未種之先一律預爲申禁不許鄉地徇隱查出與違禁奸民照例懲治州縣官倘有奉行不力者亦卽分别撤叅舊勉者擇尤獎勵務使惡卉日少嘉禾可兾蕃滋一厘委宜重責成也需餉孔殷抽收本非得巳陜省自嚴比較以來收數仍未充裕非盡關行商之少洋票之多也經理不得其人書役家丁互相舞弊在所不免臣今與司道酌議新員遴委必擇幹廉之員收數多者酌翁優差少　記過停委書役年久必須更換不准藉口熟手致滋獘端如查有弄文舞弊者立卽拿辦以儆其餘庶人知愧奮厘務可期暢旺商賈不致裹足一保中官常整頓也丁口户業按册可稽奸宄卽無藏身之所陜省北山各處地方遼闊户口畸零南山則客民棚民遷徙靡定且界連川楚時有紅黑籖教會各匪匿跡其中幾致防不勝防欲求盜戢　安非力行保甲不可臣今飭屬認真整頓其編户稽查互相覺察聞警救護等法悉照定章妥辦賭博爲盜賊之源如有棍徒開塲引誘吏役鄉地包庇徇隱訪拿照例嚴辦至著名籖會匪如有犯破獲照章就地懲治惟期杜漸防微良民可以安枕以上各條督耕以成賦濬泉以澤田桑事以佐農備荒　善後課士以崇文去害以易俗理財以裕餉弭盜以安良事皆平易經常原非操切功利蓋誠見夫土曠　稀亟宜休養生息以培本根思欲有所廣益而爲此裨補闕漏之計也臣勉竭愚誠惟有督同司道隨時叅酌次第舉行嚴責牧令認真辦理期收實效以仰答高厚生成於萬一所有陜省和弊擬籌興　大略謹繕增縷陳伏乞皇太后皇上聖鑒謹奏軍機大臣奉旨均着照所請行該撫務當飭屬妥辦以期興利除獘勿復訐徒空言該部知道欽此○○慶裕片再黑龍江記名總管依崇阿前於光緒十一年奉省拿獲馬賊案内經奴才保請以總管遇缺題奏旋准兵部以依崇阿於光緒四年因會拿賊匪出力經前任將軍崇厚保奏請以本省水師營總管儘先卽補經部奏明照章改爲候補副總管後以本省水師營總管儘先卽補在案此次擒獲馬賊出力請以總管遇缺題奏覈與定章不符應令另行核奬等因奏奉諭旨咨照到奉當經奴才飭遵兹據該員依崇阿禀請另行改獎前來奴才查記名總管依崇阿此次在奉拿獲馬賊甚爲出力前經該員以總管遇缺題奏旣准兵部駁飭核與定章不符可否將該員依崇阿改爲賞加二品銜以示獎勵之處出自逾格鴻慈除咨行兵部外所有擬請另行改獎緣由理合附片具陳謹奏軍機大臣奉旨兵部議奏欽此○○奴才慶裕濟祿跪奏爲襲職補行引見應請展限恭摺仰祈聖鑒事竊查盛京鑲白旗漢軍世襲雲騎尉成繼前於襲職時因年未及歲當　照例將襲職家譜咨送部旗奏准承襲在案今世職雲騎尉成繼現年十六歲例應補行引見曾經飭據該協領詳報出襲雲騎尉成繼身形矮小騎射未然暫時難以當差呈請展限一年學習騎射等情詳請前來奴才等查成繼旣據該協領詳報身形矮小騎射未熟暫時難以當差擬請給予半俸展限一年令其學習騎射俟該員年至十七歲騎射嫻熟堪以當差再行補送部旂帶領引見理合恭摺具奏伏乞皇太后皇上聖鑒謹奏軍機大臣奉旨著照所請兵部知道欽此○○奴才宗室松森跪奏爲恭報起程日期仰祈聖鑒事　奴才前以正届三年期滿循例奏請陛見奉旨著來見欽此奴才謹遵向章將盛京刑部侍郎印鑰移交署盛京工部侍　啓秀署理奴才當將協同將軍管理移居宗室事務移知將軍慶裕暫行專理奴才卽於十月二十五日出省西上趨赴關廷敬聆聖訓所有奴才交卸起程日期理合恭摺奏聞伏乞皇太后皇上聖鑒謹奏軍機大臣奉旨知道了欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十二年十一月十九日京報全錄]  
　　宫門抄○諭旨兩道錄前○東撫張奏爲經征商竈課未完一分以上各員摺○又奏委員會辦河防片○又奏前叅革知縣完解虧欠請開釋片○又奏委解排造剥船銀兩片○又奏請飭司道各赴任片○又奏委署並對調道員片○又奏請獎叙片○又奏夏季委署州縣等缺片○又奏調馬隊收支銀兩摺○又奏排造剥船工需先解一半銀兩仍難設措擬請推展年限摺○十一月十九日工部鴻臚寺正黄旗值日無引見○曾紀澤謝在總理衙門行走恩○烏拉布徐中儀前往東陵西陵請訓○廣東巡撫吳大澂到京請安李端遇謝署太堂寺少卿恩○直隷叅將劉振維謝恩○侍衛處奏派保和殿監試之干大臣派出頭班那王長順德福熙朗阿卓凌阿二班大額駙長春載瀾惪銘保良○召見軍機吳大澂曾紀澤劉振維○○頭品頂戴山東巡撫臣張矅跪奏爲光緒十年東綱經征商竈課未完一分以上各員開單恭摺具陳仰祈聖鑒事竊照前准部咨奏請籌備餉需摺内嚴核各項奏銷一條所有鹽課銀兩亦應將欠解一分以上之員先行開單奏報以資考核等因歴經遵辦在案查東省引票地方無論官辦商辦均歸商課案内造報民運票鹽歸竈課票内造報現在辦理光緒十年商竈奏銷據升任鹽運使福潤查明未完一分以上各員任邱起上日期及額征巳未完數目造册詳請具奏前來臣覆查無異除飭將未完銀兩嚴催清解並赶造册籍詳送具題外理合繕具清單祗呈御覽爲此恭摺具陳伏乞皇太后皇上聖鑒謹奏軍機大臣奉旨該部議奏單併發欽此○○張矅片再新授湖南按察使豫山向會辦河防局務經臣派委履勘提埝險要工程該臬司均能實心實力現據禀請委員接替前來查有二品頂戴候補道張桐廉謹有爲辦事不苟堪以會辦河防局務除札飭遵照外謹附片具奏伏乞聖鑒謹奏軍機大臣奉旨知道了欽此○○張曜片再巳革德平縣知縣郭長凝因交代案内虧欠司道庫雜捐各欵銀兩延不完解經前撫臣陳士杰奏請管押勒追在案兹據藩司崇保詳稱該革員原參虧欠司庫雜欵銀五百六十五兩七錢九分六厘糧道庫行糧米折銀三百七十兩八錢七分七厘現巳據完解清楚下欠捐欵銀兩例不計罪應請開釋等情臣覆查無異除飭將因案參追之東阿知縣張養德等分别查抄勒追另行詳辦外合無仰懇天恩俯賜將巳革德平縣知縣郭長凝准予開釋出自鴻慈謹附片具奏伏乞聖鑒訓示謹奏軍機大臣奉旨着照所請該部知道欽此○○張曜片再准湖廣督臣湖北巡撫臣咨稱排造剥船需費孔亟由司委員守催東綱悉欵以濟要需當經行據鹽運司詳稱此次奉部措撥生息一半銀十二萬三千餘兩巳具詳請奏光緒十二年起每年批解部庫銀一萬兩兹因湖北委員候補通判孫繼高來東守領本年九月二十八日籌撥銀三千兩發交該委員領解起程具報前來除分咨外謹附片陳明伏乞聖鑒謹奏軍機大臣奉旨户部知道欽此○○張曜片再新授山東按察使成允現巳到省自應卽飭赴任供職現署是缺之濟東泰臨道王作孚亦應飭回本任俾令各專責成除分札飭遵照外理合附片陳明伏乞聖鑒謹奏軍機大臣奉旨吏部知道欽此○○張矅片再鹽運福潤欽奉上諭補授湖北按察使自應委員接署以便該升司交卸北上查候補陳錦老成練達才具優長堪以署理又直隷大順廣道鐸洛崙因廻避藩司奉旨與山東督糧道誠勳互相調補現在鐸洛崙領憑到東經臣卽飭赴任供職並令誠勳俟交代清楚後卽赴直隷到任理合附片奏聞伏乞聖鑒謹奏軍機大臣奉旨吏部知道欽此○○張矅片再據浙江助賑紳士候選知縣施則敬禀稱上年冬間有運同銜候選同知葉成忠奉故父葉志禹故母葉洪氏遺命同知銜王鄉泉奉故父王德榮故母王張氏遺命監生龔溥齡奉故父龔柱榖故母龔孟氏遺命知府銜羅宋文奉故母二品命婦羅潘氏遺命各捐助棉衣一千件按照直隷賑捐章程每件作銀一兩各合銀一千兩又二品銜候選道朱領成奉故父二品封職朱德徵故母二品命婦朱胡氏遺命捐銀一千兩童生黄炳華黄炳枋奉故父員外郎銜黄濬遺命捐銀一千兩均解呈前來撫臣陳士杰騐收仍交助賑紳士嚴作霖專在齊河惠民一帶散放懇請照例建坊前來臣查該紳等仰承先志慨解私囊遠濟沈災洵稱好義所捐棉衣銀兩數目核與建坊之例相符合無仰懇天恩俯准葉成忠等爲其故父母各在本籍照例建坊給與樂善好施字樣出自逾格鴻慈謹附片具陳伏乞聖鑒訓示謹奏軍機大臣奉旨着照所請禮部知道欽此○○張曜片再定例州縣缺出先委正途一人次委勞績一人再將各項委用試用人員輪委一人於應署班内統按出缺先後察看人地相宜之員酌量委署毋庸計其科分名次並試用年限俟届三月彚報次歴經遵辦在案兹據藩司崇保將光緒十二年春夏二季分所出州縣各缺並委署各員班次銜名造册詳請具奏前來除咨部查照外理合附片陳明伏乞聖鑒謹奏軍機大臣奉旨吏部知道欽此○○頭品頂戴山東巡撫臣張曜跪奏爲核明善後局第二十八次調馬隊收支銀兩繕具清單恭摺仰祈聖鑒事竊東省前因辦理防務抽調緑營官兵馬匹訓練馬隊核議章程奏奉部咨照辦除底餉乾銀仍由藩司按照定章給發官兵馬隊奏銷案内迭報外其厘金項下動支各欵由善後局專案辦理巳將歴年收支銀兩先後分作二十七次奏報在案兹撥提調候補知府劉景宸將光緒十年正月初一起至六月底止收支各欵核辦第二十八次報銷抽調各營官兵五百名分立兩營每營設正營官一員月支二十兩公費銀六十兩親兵六名帮帶官一員月支薪水銀十五兩親兵四名文案官一員月支薪水銀十二兩書識二名薪水銀聽差二名哨官五員每員月支薪水銀十兩餘十二名馬兵二百五十名每名月支津貼銀一兩二錢馬二百五十匹每匹月支津貼銀二兩一錢每兵各五十名爲一哨合計餘丁六名至親兵每名月支口糧銀一兩五錢又各營醫生獸醫各一名各藝工匠四名每月支工食銀四兩遵照部議每兩扣平四分均按湘平支給扣出銀兩列入收欵作正開銷製造軍火器械悉照例價請銷五成帮價奏准扣存攤廉銀内支領另册報部減平餘平銀兩均巳入正作收以上各欵自光緒十二年正月初一日起至六月底止共用過銀一萬五千二百十九兩五錢二分五厘四絲查收欵項下共收銀一萬五千二百九十二兩二錢三分計不敷銀三兩二錢九分應請核數撥還善後局司道開造總局各册詳請具奏前來臣覆核無異除將清册咨部查照外所有東省善後總局共交馬隊第二十九次撥銷緣由理合繕具清單祇呈御覽爲此恭摺具陳伏乞皇太后皇上聖鑒謹奏軍機大臣奉旨該部知道單併發欽此○○頭品頂戴山東巡撫臣張曜跪奏爲排造駁船工需部議東省先解一半銀兩仍難設措擬請推展年限陸續籌解恭摺仰祈聖鑒事竊准部咨各臣具奏湖南等省排造運米剥船奉撥東綱續欠生息銀二十四萬餘兩無欵籌解該省運庫近年撥欵繁多一時不敷周轉亦係實情行令先籌銀十二萬三千四百餘兩分解湖南湖北及江西之欵改解直隷仍限光緒十四年一律解清等因奏奉諭旨依議欽此咨行欽遵前來臣當經轉飭鹽運使遵照辦理復查剥船爲運漕要需生息係應解專欵部臣推念東省庫藏支絀巳未免解一半尚可竭力籌撥何敢再行瀆請惟東綱商累疲累巳非一日昔年先鹽後課不特各項生息積欠甚鉅卽正應課欵亦不免虧欠道光十七年調劑案内奏准以堰工加價貼補現年帑利至二十九年欽差查辦始定先課後鹽章程寛其額外之征輸力求正供之無缺咸豐年間疉遭兵燹引地多荒　力更累領運有少　征加價亦少連年京協各餉撥欵逾於課額又不得不將加價湊解以應要需致各項帑利匀解無多並非征在不解自同治四年酌提積欠直隷剥船生息銀三十萬兩兩次展限至二十二年之久共解銀二十九萬兩名爲歸補積欠實則掩舊挪新　次奉撥造船經費仍捐牛息匀解溯自道光年間以來徒有生息之名並無完繳之實所賴加價分成貼補查加價一欵不足各欵帑利三分之一每年儘數動支並無盈餘光緒十年辦理海防户部籌備餉需又經奏明在於加價内按五年解銀二萬兩以是益形竭蹶臣督同升任運司福潤再三斟酌擬請推展年限庶可挹彼注兹查前因湖北委員來東守提當經拔撥銀提千兩又准直隷督臣咨催動支加價銀五千兩並將應解天津道庫銀五千兩一併劃撥委員解交應用除天津道欵不計外所有巳解湖北直隷共銀一萬兩應請作爲解足前提銀三十萬兩之數以清界限此次奉撥銀十二萬三千餘兩請自光緒十三年起每年籌銀一萬兩解交户部銀數未敢請減不過短寛年限較之原定每年解部銀七千兩尚屬有盈無絀其餘各項帑　　酌量匀解先儘部庫至各該省排造剥船待用孔殷其湖南湖北兩省應請自行籌墊直隷代造江西之船仍由江西墊　直隷以免貽誤要需據該升司福潤詳請具奏前來合無仰懇王恩俯念東省庫欵支絀敕部照例辦理出自鴻慈逾格謹恭摺具陳伏乞皇太后皇上聖鑒訓示謹奏軍機大臣奉旨着照所請户部知道欽此 
 
