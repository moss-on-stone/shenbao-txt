# 1886 - 48 - 4904618

 

Page 1

 
 
[江左校士錄出售] [  申報舘主人啓] 　 
　　黄漱蘭宗師玉尺高懸冰壺朗抱程才江左士論翕然去冬彚刋各屬所取文賦詩詞經解策論名曰江左校士錄本舘取而讀之見其根經据史　古茹今詞華則庾　兼長者訂則許鄭是式有體皆備無美不臻洵近科試讀中不可多得之本亟思公諸海内内好以備伏案揣摩因命手民以五號　字排印圈點則悉照原書校對無訛裝潢盡美准于本月二十一日出售分裝六本收回工料洋五角諸君子有願奇文共賞者乎請向本埠申昌及各外埠分售處購取可也 
[六十七號畫報出售] [  申報舘主人啓] 　 
　　法人性情傲岸意氣矜張於行軍攻守一切有寗輸人不輸陣之目乃自諒山大敗舉國驚惶雖經　和而其所以致敗之由寔亦未知答　伊　　其議院人員將東京元戎柏里也提案會審本齋特圖之以明中朝致勝之良非易易准於十六日出售後附淞隱漫錄國說一則備 
[論華人好色之原]  
　　前者上海閬苑第一樓被焚英界讞員羅少耕太守傳該樓夥友諭以爾東人旣有二三萬之鉏資何事不可獲利而必開此烟茶之館以至男女混雜傷風敗俗莫此爲甚今日付之一炬是亦天理使然以後倘欲重復舊規務須愼澤所　勿再爲是以敗壞風教此言也具徴太守之仁心仁術不特該樓東夥宜憬然覺悟卽旁人之聞此言者亦且毛骨悚然行見有幡然改圖者矣夫太守之爲此諭也猶是前此禁游妓之心也顧吾不解前者該樓生意非常興旺幾於無容足之地迨一經嚴禁游妓塗脂抺粉之流不得涉足於其地而該樓卽從此而衰無論日間夜晚烟榻上尚或有人吞雲吐霧已不若前此之衆至茶桌則尤闃其無人凡日與游妓相徴逐者皆相率翺翔於法租界之南誠信該樓幾有支撐不住之勢旣而羅太守赴省算交代該樓不知打通何人關節因而游妓復返其初不過偶焉翔集浸假日來日多盡復　舊於是遊人又爭萃於該樓而生意較前益盛此何故哉昔有妓名一點紅傾倒一時座中無此不懽時人爲之語曰　上若有一點紅斗筲之量飲千鍾今之游妓豈皆一點紅哉何以茶烟生意之盛衰一似全視乎該妓之去留也者是　與各戲館之演淫戲以招觀者有淫戲則觀者衆無淫戲則觀者稀事同一律以是知中國人之好色實有自古已然　今爲烈者然則雖有羅太守之令行禁止要亦塞其流而未溶其源也好色人之所欲當亦無分於中西而西人之好色若有不如華人之甚者嘗有西友爲余言曰中國愼男女之防而男女姦淫之案愈覺其多西人男女之防尚不如中國之嚴而姦案絶少然則中國之所以防之不啻其縱之矣余曰噫是何言與防之尚且有潰敗之事若一去其防則其　尚可言哉西友曰否不然也中國之防固不可去然僅曰防之仍非持原握要之道也西國女子無不讀書識字不但　閫教而且知外事故内眷皆可以見客或彼此設席均得以請内卷赴宴茶會中皆可以同遊卽外國戲舘以及一切影戲馬戲等類無不并請内眷同觀而其告白中則早已聲明惟無人陪從之婦女則不准攔入盖西國婦女出門必有　從或以丈夫或以兄弟子姪其無人陪從者則惟有妓女而已故凡外國花園等處無論男女均可遊玩獨妓女則止　在門外觀望不得擅入誠以妓女爲西人所賤倘有偕妓女以行者則人皆竊竊然笑之鄙不與齒數華人則獨不然止經内眷終身閉　室中不令出外一步而其外間游戲之地娱樂之境所與偕行無非妓女假如赴席也必招妓以侑　觀劇也必招妓以徴歌或遊名園或涉勝境無不挾妓與俱似乎有妓則興高采烈無妓則案然意盡者而且不但同車並坐足以爲樂卽不相聞問彼則啜茗此則呼煙兩不相關而徘徊瞻眺於其閴亦若心目俱暢詩序言國風好色而不淫竊以爲此等風氣則直謂之淫而不特僅目之爲好色已也夫至於人人心目　有妓則懽無妓則否而第曰吾將　之使其目中無妓則心中安得有妓噫是可得乎前聞華人說一笑談謂有一老僧僻處窮鄉血抱一孩以爲之徒比　至六七歲領之至鎭徒固不識不知也偶見女子問師曰此何物耶師紿之曰此虎也專能噬人爾勿近之遊畢夜歸師問其徒曰今日所見何物最好看徒曰虎最好看此雖笑談實有至理以是知華人之好色自幼而已然又安得而禁之然則將若何而可則莫若仿西國之法使女子自幼讀書教以内外諸事凡有宴會游賞之事悉與其婦俱如此則男女之愛旣得遂其所欲不至别有外好而賤若妓女又何敢與人家内眷同遊並坐一人倡之衆人效之將見不數年問而華人之好色者皆得其正矣余曰子之爲此說也雖不免可言而不可行然亦未始非一片婆心請存其說以俟後效何如西友笑曰諾遂書之 
[諭旨恭錄] 　 
　　光緒十二年正月初一初二初三日奉旨貝勒載漪之第二子着命名漙　欽此同日奉上諭福建泉州府知府員缺緊要着該督撫於通省知府内揀員調補所遺員缺着李耀奎補授欽此 
[清帥行期] 　 
　　欽差督辦中俄分界事宜吳清卿朗憲已於本月十七日隨帶司員隊伍由津起程赴吉林抵吉後擬再蒞琿春一帶與俄欽差商量劃界一切事宜昨日本埠官場已接津門來　飛報矣 
[德人來華] 　 
　　西國商人聞中朝議築鐵路之事無不樂爲襄助近聞德國某巨商遣德國人三名乘輪抵香　卽赴廣東省城游歴再行折回香港候輪舶之便由滬北赴燕京謁見總理衙門王大臣商訂承辦鐵路事宜 
[使節抵比] 　 
　　駐紥德法等國大臣許竹篔星使聞於西歴去年十二月十五日抵比利時國京城越一日比　外務大臣列仗恭　禮意殷渥隨引星使謁見比王其陳通好之意比王待之有加禮如星使者豈不足增壇坫之光歟 
[船工已竣] 　 
　　中國前託德國船廠代造水雷船聞已工竣將於今春試行如試行得法卽當照式再造數瞍聞其船製可分可合極爲靈動如載回中國時便可將船拆開以免多佔地位若需用時只須照式鬥筍亦不費力又聞又國所派機器師三人現已行抵德國聞係管理船廠所造之兩兵艦者 
[遥賀生辰] 　 
　　德皇威路自御宇至今屈指已二十五年日前恭遇壽誕舉國臣民同深慶祝各友邦亦馳電致賀而中朝發去之電由駐德星使齎送德廷較諸國爲先至亦以見中德兩國之交誼獨厚也 
[據地述聞] 　 
　　馬孻埠之深巴華海島與渣華地方相近久爲法人所垂涎近得金山傳來消息言此海島現已爲法所據並欲竭力整頓以成商埠法之勤兵遠略於此又見一斑 
 
 

Page 2

 
 
[體卹舵工] 　 
　　德忌利士輪船觸礁失事疉列前報聞其舵工等已於十一日附搭福建火船抵港該公司以其同遭意外殊堪憫惻優　兩月辛工以示體卹至當時緣何觸礁業經故該舟師禀請船政廳詳究明白惟未定期提訊故案尚虚懸也 
[擇地設官] 　 
　　吉林將軍擬在俄境華商雲集之區設官一事已見報章兹聞軍憲擇定海參崴海蘭泡等處擬照西例設立理事官俾各該處僑㝢華人遇有事件卽可就近歸其管理並聞總署已據情咨請俄國駐京欽差核辦然未卜俄政府能否照辦也 
[軟紅中人語] 　 
　　新正初四日爲錢業開巿之期本年銀價較客歲更賤每兩祗值當十錢十二千數百文内城東四牌樓迤南房胡同油萬盛錢店　因寧閉歇云○客臘之杪齊化門内大街屠户某甲向某乙索欠乙債臺百級欲避無能妙手空空托詞延緩甲怒抽身畔屠刀用力猛砍乙應刃而倒斃命于血泊中經官廳拘甲解送步軍統領衙門收禁乙屍由東城司官于初四日相騐云○客歲除夕大内用荆條箥籮舁二人由神武門出查二人一係内務府郎中文姓一尚未悉姓名是日皆在内廷供差驟患痰疾是以遣人舁歸云○順天府因目下銀賤糧貫民食維艱擬將客歲平糶餘粮數千石派委官紳仍在中城西珠巿口天和舘西城彰儀　内大街河東舘東城東柳樹井大慈庵三處開設平糶局大約本月底或二月初卽可開糶矣○正月初四日惇肅二邸諭令侍衛處明日保和殿賞宴蒙藩務須多派管宴侍衛及親軍人時以便入宴時認眞管轄倘各項執事有任意擁擠雜亂搶宴等情立卽拿交該衙門叅辦以昭嚴肅○右翼總兵文鎭軍進内行至西華門北長街見甬路損壞高下不齊當將該管步軍校喚至飭令隨時照料勿准擅行作踐○阜城　内大街路北天成茶舖旁設有錢攤便人兌換一日有快車　至是處二人從車内躍出手持洋鎗飛奔攤上驀向攤主燃轟攤主急避去二人卽將攤上現錢錢票攫之而去揚鞭出城攤主查得失二百　千立赴官廳呈報廳官許其訪明拘究云 
[鎭海盜案]  
　　去臘十七夜鎭海崇三庄某姓家突來緑林豪客多人毁門入内主人驚喊卽被刃傷隨劫去衣飾等物約值數百金去後檢得地上遺藥油繩火藥遂開單報縣請查廖邑尊踏勘之下立飭捕役跴緝並移請隣封一體協拿數日以來迄未就獲刻已高懸賞格購線拘拿矣 
[四明雪景]  
　　上元之夕六出花飛玉砌瑶階盡變爲粉裝世界自是卽嚴寒砭骨冷透重裘河中舟被氷膠至雪阻不能入巿貿易以致菜蔬之屬昂貴異常向來柴草每担易錢一二百文刻則驟加三倍尚不免缺乏之虞也 
[火警類誌]  
　　十五日黎明揚城灣子街盧刮刮巷内某姓草屋不戒於火本街水龍首先馳至得以　熄幸四圍皆係瓦房雖未殃及然已受驚不淺是晚薛家巷内某姓草屋上忽爲匪徒縱火業已烟燄迷漫幸有行路者望見大聲喊呌衆人聞而出視始得撲滅幸未成灾是處草屋甚多稍緩須臾尚堪設想耶○元宵前一日瓜洲口内有炮船一艘從他處歸來繫纜旣定料理午炊不知何以遺火於火藥包上登時轟發不可嚮邇各兵咸泅水逃避哨官某姓亦已先時登岸故未傷人惟船桅高約數丈燃着時適倒于岸旁某姓草屋上立兆焚如於是水陸皆焚萬點火鴉隨風亂舞至延燒數十家之多誠意外之災也 
[燈巿瑣談]  
　　淮左名都竹西故地燈巿之盛甲於他處姜白石花前月下無歸路不到天明亦不歸之句堪爲此處寫照不僅月底吹簫讓杜司勵獨傳佳話也然游人如蟻之時每有匪徒混跡其中攫簪搶珥是以保甲局特派員弁率帶巡勇往來彈壓仍令地保等在熱閙之虚　鑼巡察防範不可謂不周一日有某姓眷屬携帶小孩乘輿在轅門橋街遊玩正在左顧右盼忽聞小孩啼哭視之手釧已被人攫去因用力過猛致將手皮擦破驚極而啼又有某氏女兀坐輿中無賴少年欲窺全豹竟將玻璃窗故意擠破箇中人驚駭無似諺云好女不看燈良有以也又每屇燈節卽有小孩成羣結黨向燭店索取燈燭初時不過隣右之孩所索無幾近年竟有無賴棍徒唆使羣孩逐日挨店索討如不與卽肆口詈罵甚至拍凳搥檯各燭店不堪其擾聯名禀請文武各衙閂給示嚴禁現聞江甘兩邑尊及朱沁泉參戎已先後出示禁止矣此外可供游賞者則有南河下之江西會舘江右人供奉許眞君甚虔以其有功於桑梓也每在新年於正殿上懸掛水陸圖廿四軸上繪眞君斬蛟故事栩栩欲活幾於頰上添毫會舘中人珍同拱璧不肯輕以示人惟自元旦起至元宵止此數日中任人遊玩寶馬香車絡繹不斷各行小本生涯亦於舘門内外設攤售物熱閙非常聞於本月杪團拜已飭人往雇名班在内臺演戲臺上楹聯云二分明月正當頭仰寰宇澄清好將金管玉簫唱西江月千里暮雲同想像對樓臺歌舞恍見珠簾畵棟飛南浦雲 
[袁江雜錄]  
　　新歲之初人皆深居簡出爲飲酒鬥牌計街巷人跡遂稀某氏女年已十齡餘裝飾出外突遇强徒要於太平橋左近按　 
地上搜括簪釵等物一閧而散○烟業某甲以骨牌葉子爲新春生活詎入局者迷喪貲過甚負欠千緍甲異鄉人雖知串局無力與爭經人調停折成儥還其半約計四百串賭之害人甚矣○去臘歲暮火警三次二十三夜五更時廳門口大街迤東狀元齋帽鋪後進被焚延及間壁漆鋪後進共七八間始熄二十七夜四更時官員坊迤北某姓家又被焚延及憐舍共十五六間因火勢猛烈男婦於睡夢中驚覺衣褲已難掩體器用又安及搶謹三十日黄昏時行臺之西南某茶爐又被焚數家同院者共七八間水墉密邇洋水龍等均各得力已燃之屋並經救下而無如前兩次則頗憾太平本缸涓滴莫濟焉當此度歲之際忽焉罹此巨禍是可矜已○某甲於歲暮往祭先塋有十數歲之子隨行以去焚紙時遭風捲入該孩衣衫炎炎上熾撲之不熄遂致跌仆地上衣衫灰燼身體焦傷扶掖不起辱車載還竭力解救早無法以延其殘喘斯誠慘矣○虎毒不食兒　類猶有慈愛之心人非獸類何竟獸類之不若耶有某婦生女甫週歲扶床試步呀呀孿語婦亦顧而愛之忽一日因貧生忿正無聊賴之際該女不識不知號哭不止婦遂頓生惡念雙手交勒其頸禁使弗聲不料用力太猛掌上珠竟向掌中斷送悔之不及痛哭而已○淮徐海各屬自兵　以來久爲强梁淵藪芟刈終不得淨賴漕憲麾下兵衆緝拿防範故屢次肇事未得逞志民獲高枕乃近來部議删節軍餉以應海部之需外間遂物議沸騰咸抱杞人之憂竊調淮屬揚州江防上游亦係要區想漕憲必有以善持其後矣 
[江省雜聞]  
　　本年皇上選妃凡旗員之官外省三品以上有女及歲者例應送京備選江撫德曉峯中丞之女公子二人已及歲時均應送選已奏明正月初八日起程赴京現派武弁二員兵丁多名護送由水路取道滬上乘輪入都并聞中丞之長公子現以道員寓居京中云○客臘海軍衙門有咨文到江凡有能自出新意製造利器者呈明本管縣府詳送督撫考騐如果有裨實用卽咨送海軍衙門覆騐量才器使等因今由德中丞行知善後局刊刷告示多張徧貼曉諭想有眞才　藝者不難脫頴而出也○省城向有育嬰公局月費二千餘金用欵可謂鉅矣近見局門首貼有去冬月四柱清摺計墊用已二千餘金閱者頗憂其難繼 
[火災詳錄]  
　　十一日下午三點鐘後香港之對海尖沙嘴近處有承攬人李亞慶之寓所失愼致兆焚如瞬息間殃及隣居時正狂颷陡發故火勢更覺延蔓有不可向邇之勢未幾尖沙嘴捕房間警　差忌理鐸偕差役一隊刻卽牽水龍馳救俄而英國干士丹戰船又有水師兵一隊登岸助救遂將火撲滅然已燒去小屋多椽矣聞此次所燬物業約值銀四千員皆未保險者 
 
 

Page 3

 
 
[鄂渚官報]  
　　初五日委辦富池口厘局候補通判程懋昭見辭赴局候補通判金講廉另補州燕永烈候補縣朱恩錫俱禀謝給予酌委一次准補黄梅縣李毅見辭赴任初八日本任按司獄管篔禀辭赴荆州押解官犯赴京委辦武穴厘局候補府吉爾哈春新垷厘局候補通判沈　献金口無局候補州畢大琛黄岡縣戴昌言署武昌縣鍾桐山署通山縣丁國楨署興國州龍兆霖委辦應城陸路鹽課候補縣李頴名委辦湘　厘局候補府司獄王權俱來省初九日督銷局江蘇題補道張稟知開秤初十日巴東縣焦起騫見辭赴任並銷江夏縣帮審案件差委辦河溶　局候補同知程寅清襄陽縣梅冠林蔡甸候補縣余受祺俱來省電報局差遣直隷試用同知黄邦俊自安徽來省禀見委辦應城淮鹽分局江蘇候補縣王觀熙來省各禀到委辦沙口厘局候補同知羅鎭回局禀辭候補通判李華傑奉委辦孝感厘局禀見謝大挑縣汪瑞曾奉藩臬憲委赴監沔會同勘辦疏河事宜禀見知候補縣馬驥禀謝酌委調署江夏縣山坡巡檢崔炳卸任金子磯巡檢事回省禀到 
[皖垣官報]  
　　候補直隷州文翰委辦蕪湖洋關兼保甲局發審事張先華委辦蕪湖保甲局事安慶協劉元文禀知前赴金陵謁見制憲 
[越亂譯聞]  
　　自法人據越以來勞師糜餉三閱星霜越之君臣雖俯首帖耳莫敢妄動而其國人則每欲蹈瑕抵隙以與法人爲難　河相近地方前有越人聚衆抗法海東一省尤覺騷擾前半年法人出兵剿捕屢次敗北大挫軍威于是按兵不動者久之今閱東京法字報言法軍第一營已將紅河相近之亂黨剿平其第二營亦已奉命將剿海東亂黨然其說譯自法報不過法人之說而已矣 
[星軺蒞滬續述]  
　　出使英俄大臣劉芝田星使蒞滬已登昨報兹間星使於十八日午刻由金陵乘坐由滬開往之鈞和輪船於前日下午抵吳淞駐紥該處之朱星鑑觀察及炮臺統領寳山縣葛明府鹽河廳等均至憲舟謁見旋卽開輪當晚至下海浦停輪昨晨八點鐘時移泊招商局金利源碼頭上海道憲邵觀察製造局總辦聶觀察松海防劉司馬上海縣莫邑尊英法會審員羅翁兩太守洋務局提調陳太守提右營　叅戎傳守戎等均到憲舟星使分别接見約一點餘鐘時各官始行告辭至十點鐘時星使登岸乘坐緑呢大轎前有肅靜廻避出使英俄大臣欽差大臣等銜牌五梅花執事頂馬前有戈什哈後有護衛親兵并有駐紥南閂外之忠信兩營以及江蘇撫標蘇松太滬軍營提右營水陸親兵均在岸上站隊　舟攏岸時升炮放槍聲如雷震及憲駕登岸各兵丁皆持槍執械隨轎護送惟滬軍營兵丁有奏西樂者及進滬北天后宫行轅各隊兵丁均回營紙留提右營水師兵與滬軍營兵丁共約五十餘名留駐行轅門前道營廳縣及印委各官員又往遞呈手版星使又一一接見五將午時始各告辭又有江蘇浙江海边局貨捐局等總辦委員陸續往見不絶於道寳山縣葛明府亦來滬謁見署江蘇督粮道韓古農觀察及前任粮道王魯薌觀察適亦在滬均至行轅拜會云 
[轉鶯遷]  
　　前任廣東鹽運司瑞都轉來滬以天后宫爲行轅已列前報兹因出使英俄大臣劉星使來滬亦以天后宫爲行轅是以瑞都轉已預遷至廣肇公所矣 
[戟轅献壽] 　 
　　前日爲提右營陳叅戎五十大慶現任各官及各統領各哨官之到署賀壽者殊形熱閙云 
[公廨停訊] 　 
　　英會審員羅少耕太守昨因迎迓出使英俄大臣劉星使飭差知照埔房停訊一日今日又逢開印之期所有捕房公事併歸明日解訊法界會審公廨昨亦停訊所有各案歸二十二日併解 
[失火卽熄] 　 
　　法租界寳仁里某姓家於前晚十一點鐘時不戒於火燃及床帳一時人聲喧譁巡街捕聞警赶到幸人手衆多立時汲水澆滅巡捕走報捕房拘到婦人一口不知如何發落也 
[遇人不淑] 　 
　　無錫人某甲在妓院帮傭執業固甚卑卑其家住英租界胡家宅地方有妻有子女悉賴傭資以餬口不意甲舍家雞而戀野鶩與同處爲傭之某氏婦姘識不復念床頭有結髮人矣甲妻爲人洗衣以作家中用度去臘幾不能卒歲甲亦置之不間近日甲忽爲其姘婦置辦新衣及一切器具甲妻知之愈增憤懣遂尋甲而數之曰家中日用告匱我不能作無米之炊汝豈不知而反與私人置辦衣物良心安在但見新人笑獨不聞舊人哭耶甲初尚不答嗣因妻盤間愈急遂以老拳奉敬其妻飮恨吞聲於前夜將布衫押錢二百文購阿芙蓉膏將圖自盡先與子女哭别經隣人偵知急尋甲來婦已將烟吞下立卽設法救治始得嘔吐而愈甲至此乃向妻立誓謂此後不復與私人往來云 
[賣女轇轕] 　 
　　蘇人某甲有女押在開妓院之某乙處計洋七十元近日甲知女己被乙轉賣而得重價心不能平僞若不知也者備洋南乙贖女乙初則言語支吾繼言女本賣絶豈容再生枝節以致兩下爭毆由捕將甲乙一併拘至捕房立送英會審公廨羅太守命管押候訊 
[勒繳罰洋] 　 
　　去冬有駕車不愼之馬夫王阿二撞傷路人陳阿四由捕拘王送英公堂經羅太守判罰王洋八元給陳養傷等因已列前報兹聞王在押延不繳洋陳在醫院養傷苦無飯食投案請追罰欵太守憫其困苦送陳至棲流公所養傷而王仍未繳罰洋陳又投案言原籍松江急欲回去等語太守怒王疲玩飭差帶案喝令笞責王一再求寛太守准限三日繳洋延干比追 
[斷給川資] 　 
　　江北人劉國祥在縣呈控陶士金及姚氏等拐賣伊女甘仔一案王司馬提訊情形已列去冬本報嗣經司馬覆訊以陶等並無拐賣實據劉被蟻媒　勒身價洋元是以揑情誣控遂勒令各媒自行調處事隔多日劉復赴縣投催莫邑尊飭保將媒人交案昨日提訊　稱小的價賣女兒後急欲盤妻棺回籍詎陶等竟將身價吞没叩請嚴追買主陳阿三供稱小的因未授室故託陶等說合出洋九十元娶劉女爲妻過閂後當卽將價交清由媒經手請傳來質對可也邑尊隨飭陶等五人至案五人同供劉將甘仔嫁陳小的等確曾經手所付身價洋九十元劉早經收楚小的等惟各得酬儀二元何得妄稱拐賣邑尊謂爾等旣爲蟻媒斷非善類究竟吞勒身價若干五人堅稱實不吞勒邑尊揮令退去復謂劉曰爾價賣親女本應懲辦姑念因盤柩乏資所致着賣主再給爾洋十元並將陶等所用之洋罰令交出此後不得再行瀆訴劉叩首稱　邑尊遂著兩造各具遵斷切結完案 
[獲犯歸案] 　 
　　去臘法包探獲到蘇城盜案要犯郭忠福等兩名經翁太守訊供送縣等情己列爾時報上前日莫邑尊略訊情形將該兩犯交長元吳來差帶回歸案一面備文加差護送云 
[變故未了] 　 
　　昨報列家庭變故一事兹悉虞臣尚在押所匿名揭帖實係虞臣之友所黏昨各處所黏揭帖外復附以小條細書爲虞臣出首云云末則署名不平子告白想一經官憲聞知定當澈底根究也 
[書顧亭林先生遺書二十種後] 　 
　　昨承埽葉山房朱君槐廬以新刊顧亭林徴君遺書二十種見贈刻工紙張均精潔可喜都計十六册按徴君務爲經濟之學生平著作約有三十餘種今之行世者祗十中六七朱君尚擬廣爲搜羅次第付梓然卽此二十種已足爲後學之津梁　夕觀玩其嘉惠士林實非淺鮮朱君誠有心人哉 
[兄爲弟病助賑求痊] 　 
　　謹啓者接誦九江張仁丈印恒惠書悉令弟於往歲得嘔血之恙今春較劇醫藥無效知敝公所關聖帝君每　患病助賑籲請者無不如響斯應善昌謹卽代爲具禀叩求神佑定占勿藥渥承助賑由本埠太古東寳號匯到洋銀一百元正容解山東災區同胞誼篤彌伸友愛之忱枵腹望紓還拯顚連之苦洵堪嘉許必獲安痊爰列報章伏祈賜鑒上海北巿絲業會舘籌賑公所教弟少欽施善昌顚 
 
 

Page 4

 
 
首謹誌正月二十日 
[奉和伯仁兄通家大人元韵錄呈一笑]  
　　惜未相將介壽巵披吟人日杜陵詩紙林種福同門善文苑摛華異域知著作羡君多以富蹉跎愧我補爲　鶴南飛曲應重奏高會羣仙醉莫辭 
[蘇生弟凌旭拜稿時年七十有一]  
[  許淞漁先生文稿出售]  
婁縣許淞漁先生工於制藝所選時文操觚者奉爲金科玉律一時執經門下得其指授入錢序登詞林類皆破壁飛去生平自撫小試文百篇得輕清靈三字訣爲其戚評華舘主　主 
藏視同球璧託點石齋用照相石印法印成業已裝訂成帙每部價洋一角五分如要躉售可向南北申昌及各書坊面議可以格外從亷[  評花舘主人啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十二月二十八二十九三十日京報全錄]  
　　宫門抄發抄旨五道○都察院奎等奏爲請旨摺○大臣崇奏病請展假摺○司業治奏病請開缺調理摺○陜督譚二奏審明定擬摺○楚督裕奏據情呈請廻避摺子○大臣紹奏請提撥官兵俸餉銀兩摺子○十二月二十八日○六額駙謝賞荷包恩○延煦等謝入座次序恩○師曾因伊予賞還頂戴謝恩○安徽布政使張端卿到京請安○内務府奏派弘仁寺聽經派出耀年○召見軍機○十二月二十九日○德慶假滿請安○長順因伊子保獎謝恩○張端卿預備宣仁廟聽經派出恩輝○召見軍機張端卿○皇上明日辰初升保和殿筵宴○十二月三十日○惇王等謝賞荷包恩○漪貝勒謝伊子命名恩○李耀奎謝放福建遺缺知府恩○召見軍機李耀奎○持上明日寅正至奉先殿行禮畢辰初三刻至慈寗宫行禮畢辰正三刻至中和殿受禮太和殿受賀畢已初二刻至大高殿拈香壽皇殿行禮○發抄岑毓英等奏請將瘴故之副將謝敬彪等議卹奉旨着照所請該部知道欽此○又補用道翁壽籛會辦愼邊軍務報銷奉旨知道了欽此○又候補道楊景修等勸辦迤西米捐奉旨知道了欽此○又縣丞華鎭安履歴更正奉旨着照所請吏部知道欽此○劉秉璋奏杭嘉湖各屬起運米數奉旨户部知道欽此○○都察院左都御史臣宗室奎潤等跪奏爲奏聞請旨事據湖南新甯縣工部主事江孝詒遣抱鄧升以發塜見屍案擱寃沉等詞赴臣衙門呈訴臣等公同訊問據抱告鄧升供年三十歲家主江孝詒寫詞遺遞求閱便悉查原呈内稱緣職父江忠義原署貴州巡撫調署廣西提督于同治二年剿賊江西軍營病故蒙恩賜諡誠恪塟廣西全州光緒六年三月間據看墳人報稱墳被賊掘開棺見屍職赶往睄看當經報明全州會同新寗縣勘騐明確會差協緝除夥盜孫十一楊老三易元章迄未弋獲先後緝獲許順洽戴老三唐閏四洪老滿黄三哇子李老三向老八到案均供認不諱解省覆勘亦無翻異嗣據犯供盜得棺内朝珠等物承審各員起贓無獲疑有屈抑游移不决該犯等頓翻前供並誣職用刑逼供希圖狡卸竊思尋常盜竊各案自以贓証爲憑職父病故時職年甫二歲棺殮各物無從查悉詎承審各員舍已獲之眞犯道無據之假贓信私刑之狡供寛盜墓之正罪案懸六載父讐募報是以來京瀝陳等語查主事江孝詒控稱伊父墳墓被掘開棺見屍承審各員藉詞延宕已獲之犯任令狡展未獲之犯並不緝拿伊父生著勞勩死遭凶毒案擱寃沈呼籲無門無奈遣抱來京控訴等情控關大員墳塚被發開棺見屍情罪重大亟應確切審究按律懲辦毋任玩縱謹抄錄原呈恭呈御覽伏乞聖鑒訓示再據該抱告結稱伊主江孝詒在何衙門控告伊不知悉合併聲明謹奏奉旨已錄○○奴才崇綺跪奏爲續假屆滿宿疾未痊再懇天恩賞假調理並請派署要缺恭蒼具陳仰祈聖鑒事竊奴才前因感冒風寒並因行動舊疾連次請假先後蒙恩賞假三十日調治　復因失路蹉趺重觸左足舊傷再行請假復蒙恩賞假二十日調治現在假期又滿病仍弗瘳緣奴才左足挫傷爲患有年氣血日虧有感卽發前因蹉跌觸犯舉發倍重於前雖屢經服藥薰洗而筋骨疫痛步履維艱時有顚撲之慮加以左半支體症現麻痺左手拘擧痛楚尤覺運動不靈因之急火上炎頭風復熾疼痛昏眩　或不支頻服舒筋活絡驅風化痰補氣養血之藥兼用推拿按摩之方均未得效祗有據寔陳明再懇恩施賞假一個月俾得多加調理兾可速痊惟奴才蒙恩調任吏部尚書最要之缺而病勢淹纒一時不克進署合無仰懇天恩派員署理以重職守奴才不勝感悚屏營待命之至伏乞皇上聖鑒謹奏奉旨已錄○○國子監司業奴才治麟跪奏爲百日孝滿病軀孱弱懇恩開缺以資調理而免曠官恭摺仰祈聖鑒事竊奴才自七月間得忡怔之疾初尚可支近乃加劇支離悄恍語過輙忘每一凝思卽覺目眩頭昏喘汗交作服藥百餘劑病勢有增無减醫謂心氣大傷非靜養二三年斷不能愈伏思成均爲造士之區司業有表率之責奴才學疏識闇恒愧素餮當此病軀彌難勝任若復糜祿久曠職守則上無以副聖主作人之意下無以慰先臣報國之心何以爲臣何以爲子惟有籲懇天恩俯准開缺調理庶可有瘳奴才年甫四十有二犬馬報主之日甚長一俟醫治就痊卽當泥首宫門求賞差使以繼先臣未了之志萬不敢稍耽安逸自外生成爲此披瀝直陳伏乞皇太后皇上聖鑒不勝悚惶待命之至謹奏奉旨已錄○○頭品頂戴陜甘總督臣譚鍾麟跪奏爲審明逆倫重犯按律定擬恭摺仰祈聖鑒事竊據玉門縣知縣王吉士詳稱訪聞西大渠民王鹿娃毆傷生父王庭章身死一案臣以案情重大批司提省發委蘭州府知府恩霖督同局員嚴行審訊兹據該府審明擬議詳由臬司陳彝解勘前來臣親提覆鞫緣王鹿娃籍隷玉門縣係已死王庭章親子務農爲業該犯素有痰迷病症時發時愈王庭章因其並不滋事未經報官鎖錮平日侍奉王庭章亦無過犯光緒十一年四月十八日該犯在地薅草力乏痰喘往他處坐歇晌午回歸吃飯王庭章卽以適纔往喊不見在地工作之言斥罵该犯分辯王庭章生氣用脚向踢該犯往外逃避王庭章跟追揪住衣襟拖至門口拾取鐵鋤舉砍該犯用手架格致格傷王庭章左眉該犯將鋤奪過挣脫欲遁王庭章一手揪住該犯髮辭猛力向内拖拉並變身另取麵刀稱欲將其砍死該犯被拉心急一時舊疾復發痰迷心竅用鋤向王庭章毆打一下適傷王庭章右耳根接連右耳　從門檻下撲跌倒地磕傷其　門近左右額角移時因傷殞命該犯事後病愈畏懼卽將王庭章屍身移至炕上用被掩蓋將門外鎖逃逸次日張亭喜路遇該犯見其言語支吾盤出實情稱欲送官辦罪該犯畏懼脫身沈跑張亭喜連日尋找未獲正在投知坊長報案卽經該縣訪閒獲犯訊詳因案關逆倫批司提犯至省發府嚴審擬議由司詳解到臣提犯親審據供前情無異案無遁飾查律載子毆殺父者凌遲處死等語此案王鹿娃因父王庭章斥駡薅草懶惰不服執持鐵鋤向砍該犯痰迷心竅奪鋤向毆致傷土庭章身死實屬行同梟獍自應按律問擬王鹿娃合依子毆殺父者凌遲處死律凌遲處死該縣距省千數百里且有黄河阻隔臣於審明後恭請王命派委按察使陳彝督標中軍　將駱高升將該犯王鹿娃卽在省垣綁赴巿曹正法仍將首級解回犯事地方梟示以昭炯戒張亭喜旣知王鹿娃素有痰迷病症不卽報案應比依瘋病之人隣佑容隱不報以致殺人者照知人謀害他人不卽阻擋首報律杖一百例擬杖一百折責發落坊長宋禮崇失於覺察應照不應重律杖八十折責革役除供招送部外所有審明定擬緣由理合恭摺具奏伏乞皇太后皇上聖鑒謹奏軍機大臣奉旨刑部知道欽此○○頭品頂戴署湖廣總督兼署湖北巡撫奴才裕禄跪奏爲臬司呈請遵例迦廻恭摺具陳仰祈聖鑒事竊據湖北按察使黄彭年禀稱案奉札開准吏部咨光緒十一年十月二十四日内閣奉上諭湖北巡撫着譚鈞培補授欽此恭錄轉行到司查彭年故妻劉氏與譚鈞培之故妻劉氏係屬同胞姊妹現譚鈞培奉旨補授湖北巡撫同官一省該臬司應遵例廻避禀請具奏等情前來奴才查吏部則例内載外姻親屬中妻姊妹之夫分屬至親應令宫小者廻避等語今該臬司黄彭年與新授湖北撫臣譚鈞培係屬外姻至親同官一省例應廻避旣據遵例陳明相應據情具奏恭候諭旨祇遵所有臬司呈請廻避緣由理合恭摺具陳伏乞皇太后皇上聖鑒訓示再湖北巡撫現係奴才兼署毋庸會銜合併陳明謹奏奉旨已錄○○奴才紹祺永德跪奏爲提撥光緒十二年應放軍台官兵俸銀等項銀兩循案恭摺奏祈聖鑒事竊查阿勒泰軍台四十四站每年俸餉羊價馬價紙張等項共應放銀二萬一千八百七十七兩五錢五分遇閏加銀一千六百二十四兩自乾隆五十四年奏准由張家口稅務監督每任解交銀二萬二千四百兩零遇閠加銀二千兩歲有盈餘預備災荒之用仍限年扣還截至道光二十六年共積存銀三萬六千兩零是年十一月經户部奏准自二十七年爲始所有應解軍台俸餉每年改解銀二萬兩其少解之　卽將前項餘存抵補一俟將次用完先期由該都統奏明按照每年寔用數目撥解等語奉旨依議欽此遵辦理後截至咸豐十年分積存銀兩　已用竣曾經核明應行找領數目並聲明以後分别有無閏月先期奏明撥解倘遇災荒屆時另行酌辦奏奉硃批依議欽此欽遵各在案上年預調光緒十一年軍台官兵俸餉等項銀兩時奏奉諭旨知道了欽此欽遵亦期請撥之時查明年係屬無閏之年應放軍台官兵俸餉馬價羊價紙張等項共需銀二萬一千八百七十七兩五錢五分奴才等循照成案奏請由張家口稅務監督照數解交奴才衙門以備明年二月間分别散放恭候命下再行移咨户部理藩院内務府張家口稅務監督遵照辦理所有提撥光緒十二年應放軍台官兵俸餉等項銀兩緣由理合循案恭擢具奏伏乞皇太后皇上聖鑒訓示遵行爲此謹奏軍機大臣奉旨着照所請該衙門知道欽此 
 
 

Page 10

 
 
[上海三馬路與昌絲棧陳竹坪經募山東江寗沙洲賑捐棉衣正月十三月第二百十七次清單]  
　　無錫鴻源局來錫山南陽氏十元○馬仲忻助廣東洋八元無名氏銅洋廿九元愼修堂銅洋五元還愿氏願將藥資助賑廣東宏度氏二户各洋二元晬樂軒林祈保平安飛霞居消灾延壽愿二户各洋一元億中票行銅洋一元○之罘槯署汪徐二大署士經募昌字七百四十七册浙寗立生號又義和號黄邑廣順永三户各錢廿千文浙寗范世恩堂錢十五千文汪三餘堂銀十兩膠州韓人千又義豐號又惠泰號又徐戬穀堂又易記號浙寧蘇麓樵六户各錢十千文江蘇阜寧左友三膠州王兆起又管立發三户各錢六千文膠州裕春錢五知文增壽堂吳銀四兩膠州同源虎公立棧又范泗又辛在庚又順源永又宋芳田又隆興號又張清源江蘇鹽城陸高順船福建王叔吉又柯守行又惠邑莊大德又莊德輝又莊毓材又莊振鏞又晋邑高沛攀又黄虎夔又陳雨章又福萬太張元禎又閩邑陳孝銘廿一户各錢四千文山左日昭葉壽三膠州德全堂又鑒古堂又鄧春華堂又劉振清又沈秋芳黄邑杜沛霖鹽城朱元泰船又張萬順船九户各錢二千文以上四十六户共來申規元九十九兩零一分四厘○申字單梅里知命庸人求孫一年平安無病洋二元又募料絲客洋四元○同康莊交來庽粤東江寧帮經募江寧昌字一伯另九山續來尾找銀五兩一錢一分其各捐户花名另列於後○本日共收規元一伯另四兩一錢二分四厘洋三十六元合併聲明 
[寓粤東江寧帮經募昌字一伯另九册續來尾找銀五兩一錢一分]  
　　正菜帮銀廿一兩六錢朱鴻巢銀十兩督署無名氏銀九兩八錢八分李銘之宋培之陶筱松虞星五四户各銀七兩二錢寶眞室銀七兩張秋田銀五兩海關庫廳李銀四兩二錢葉雪帆銀三兩四錢四分五玉堂督署無名氏撫署無名氏佘蘭溪鄭雨生五户各銀二兩八錢周樹三銀二雨八錢八分梁星五葉松山二户各銀一兩四錢四分點道人耕耘堂二户各銀一兩四錢龔子厚銀一兩三錢七分楊源山錢福齋吳斗垣四户各銀七錢二分阮翕堂張石卿二户各銀七錢以上廿八户共銀一伯十八兩一錢一分前來銀一伯十三兩今尾找來銀五兩一錢分 
[上海三馬路與昌絲棧陳竹坪經募山東江寗沙洲賑捐棉衣正月十四十五日第二百十八九次清單]  
　　陳文塲洋十元無名氏銅洋四十元又銅洋十元戴梅翰洋二元又銅洋二元太昌生樂安畹手埔邑人姚仁昌六泉居士五户各洋一元○申字單同善氏節福洋四元愧無力不留名周氏自求居四户各洋一元天錫氏隱名氏二户各洋九角勉力生徐荻氏許氏陸氏靜氏葉新氏不留名七户各洋五角陸瑞氏洋四角鄭氏洋二角顧氏洋一角以上十七户共來洋十四元○申字單恆茂公銅洋六元○顧姓求合家平安洋五元烟台海關經募無名氏助江寗錢二千文來洋一元八角○申字單無錫通裕局來金邑唐時長銅洋三元○申字單十齡童子求病速愈洋一元四角又錢七百文○申字單江夏氏銅洋二元○一鴞齋桶捐銅洋一元○本宅桶捐散銅洋八元白帋包銅洋五元又銅洋一元推車爲業洋一角散小洋一角散錢二百文無力子歲朝恭禧並如意錢四十五文不欲人知求父母平安錢三十二文○兩日共收英洋三十七元銅洋七十九元小洋十四角錢九百七十八文合併聲明 
[上海三馬路與昌絲棧陳竹坪經募兩廣山東江寗沙洲賑捐棉衣正月十六七日第二百二十二十一次清單]  
　　無名氏今楊子香交來劉公名下面言囑書洋三十元○申字單江天輪船帳房洋十元○寗波舊雨草堂銅洋十元青陽居士銅洋五元成興祥保店中生意興旺人口太平銅洋四元彭谷蘭銅洋一元○春生鑑寳號經募江寗昌字二百十三册易朝恩銀四兩二錢蕭雲樵孫松泉各銀二兩一錢張方山銀六錢以上四户共來規銀九兩二錢四分七厘○同康庄交來愛蓮氏經募江寗昌字一百零二册不留名洋念元無名氏洋十二元但求不脫人洋十元無名氏銅洋八元師山时人懺悔生柳湖無力人三户各洋五元力不足子洋二元以上八户共來关五十七元内有銅洋二元又銅洋八元○梅里潘公茂號續募周虎記求病速愈洋四元無名氏銅洋二元○邱聯傳爲父百歲冥誕將猷儀移助春賑洋五元三晉源洋四元湖郡含輝廬主洋一元○申字單儀徴保甲局沈耐冬翁助洋四元○楓涇㭝香林茅棚經募錢芹州葉潤記彭恆義不留名程四户各洋一元同源號錢五百四十文守傳和尚錢七百文不留名鄒錢二百文以上七户共來洋五元錢三百四十文○申字單嘉興屠椿盛號經募屠漱芳銅洋五元屠伯清屠叔仙二户各本洋一元屠椿盛銅洋一元以上四户共來本洋二元餇洋六元○南誠信烟寳號桶捐洋一元又各堂倌小帳并各攤頭油火錢分派在内共錢六千九百七十文○浙江江干局來申字單無名氏洋二元又銅洋一元○兩日共收規銀九兩二錢四分七厘英洋一百　五元銅洋三十九元錢七千三百十文合并申明 
 
 
 

Page 11

 
 
   
 
 

Page 12

 
 
[光緒十二年正月初一初二初三日京報全錄]  
　　宫門抄○諭旨兩道錄前○直督李奏請建立昭忠祠摺○大臣謙奏請頒發匾額擢○直督李奏請祔祀昭忠祠片○江撫德奏請允准片○將軍希奏叅革哨官片○直督李奏請旌表片○黔撫李奏循例呈進方物擢子○雲督岑奏爲委員辦理報銷片○正月初一日○惇王等謝賞八寳荷包恩○吏部呈進春季搢紳○禮部呈進春山實座○順天府呈進春牛圖○欽天監奏風從艮地起主人壽年豐○召見軍機○明日吃肉卯正二刻入座○正月初二日○恭王六額駙謝賞荷包恩○召見軍機○皇上明日夘正二刻至壽皇殿行禮○初三日○恭王專摺謝賞神肉恩○惠王續假十五日○張中堂請假五日○潘祖蔭請假十日○召見軍機○○大學士直隷總督一等伯臣李鴻章跪奏爲古北口擬建昭忠祠合祀陣亡提督史榮椿樂善並將直隷堤標各營歴年陣亡之官弁兵丁一體祔祀恭摺仰祈聖鑒事竊原任直隷提督史榮椿樂善於咸豐九十等年在天津海口禦敵殉難均蒙恩准建祠在案兹據直隷提督李長樂呈稱軍興以來提標各營迭奉征調歴經出師本省及山東河南安徽江蘇甘肅等省剿辦髮捻回各股悍賊從征年久立功之處旣多而陣亡捐軀受傷殞命以及積勞病故者正復不少而該將土等以死勤事原係分所應爲惟念暴骨沙塲異地孤魂靡所依附寔堪憫惻兹擬在古北口地方建立照忠祠一所合祀史榮椿樂善卽將歴年春調出師陣亡之升任漢中鎭總兵哈連陞叅將趙樹棠遊擊袁得名都司蔣先烈貴州安順府知府任式坊曁一切陣亡傷故之弁兵確查銜名設立木主一體祔視俾忠魂義魄得所依歸其購地建祠所需工料等費卽由該提督率同中軍叅將許春浦練軍營官總兵丁大文副將賈吉齡叅將張錫祿傳廷臣等公同捐資應用並不請領宫帑呈請查明具奏等情前來臣查史榮椿樂善當咸豐末年海彊多事敵氛屢犯畿境該故提督等見危授命後先相望大節凛然久已仰邀恩旨准建專祠古北口爲提督駐紥之區自應建立祠宇以妥忠魂至該提標歴年越境討賊陣亡傷故員弁人等或身任偏裨或挂名尺籍均能戮力行間奮不顧身揆諸殁於王事之例俱在聖慈惻念之中允宜一律從祀李長樂等集資建祠表率前烈照示來兹慰九原死事之心作衆士同仇之氣洵於軍政有裨相應籲懇天恩准於古北口建立昭忠祠將史榮椿樂善以下各員曁弁目兵丁等分别附祀並由地方　春秋致祭以彰忠烈而勵戎行理合繕摺具陳伏乞皇太后皇上聖鑒訓示謹奏軍機大臣奉旨着照所請禮部知道征併發欽此○○奴才宗室謙禧跪奏爲廟祀正神靈應顯著懇恩頒發匾額以答神庥而順輿情恭摺仰祈聖鑒事竊據豐甯縣知縣陳功亮詳稱據該縣候選訓導謝祖洤等禀稱竊有本城關聖帝君廟曁赫山龍王廟元寳山龍王廟靈異素著地方凡有水旱偏灾並閭閻疾疫禱無不應光緒十年夏間竄匪滋擾圍塲一帶隣境多有被其焚掠惟豐甯縣境均得保全無恙去歲春夏及本年春夏亢旱田禾將稿人心惶懼當經該縣率同侯選訓導謝祖洤等恭詣各廟虔誠祈禱旋卽渥沛甘霖轉歉爲豐居民寔深寅感公同懇請欽頒匾額各一方以答神庥而隆報享等因詳請具奏前來奴才查廟祀正神寔能禦災捍患有功德於民者例得奏請頒發匾額今豐甯縣紳士等以關聖帝君廟曁赫山龍王廟元寳山龍王廟素著靈異實屬有功於民合無仰懇天恩俯賜頒發匾額各一方交奴才敬謹祗領轉飭豐寗縣摹擬懸控以答神庥而順輿情出自逾格鴻慈除咨禮部查照外所有豐寗縣關聖帝君廟曁赫山龍王廟元寳山龍王廟神靈顯著籲請匾額緣由恭摺具陳伏乞皇太后皇上聖鑒謹奉奉旨已錄○○李鴻章片再准直隸提督李長樂文稱據古北口理事同知文麟禀據密雲縣紳士趙士英等聯名呈稱原任湖北提督傅振邦由侍衛出任湖南都司隨提督向榮勦辦髮逆轉戰湘鄂江皖等省懋著勳勞荐升專閫嗣奉命督辦三省剿匪事宜旋經僧格林沁奏令總統全軍掃蕩東捻同治七年西捻張總愚北犯竄擾幾疆振邦復帶隊隨剿所向有功同治八年簡授直隸提督到任後整頓練軍督率操防力　緑營積習同治十二年口外馬賊吳振英莊垣太等倡亂於朝陽縣之東荒聚衆千餘縱横四擾震及邊關振邦督兵剿捕敗賊於大力八溝等處生擒首逆解散脅從東荒素爲盜藪自是十餘年來不復有嘯聚之事光緒元年春奉天馬賊猖獗振邦派隊恊剿盡殲醜類奉省全境肅清直隸沿邊亦賴以安堵在任十年克已急公所入俸薪捐濟公用如津貼差盤墊放兵食動輙千金其餘培植義學存恤孤寡設潮河渡船修新開嶺路見善必爲不遺餘力功德在民同聲感戴懇請祔祀古北口昭忠祠以伸報享由該提督呈請具奏前來臣查傅振邦由侍衛洊膺專閫寄身後仰蒙卹諡其戰功事蹟久在聖朝嘉奬之中古北口爲該故提督駐紥之所遺愛在人謳思勿替該紳士等聯名呈請祔祀出於愛戴之誠應懇恩施准將傅振邦祔祀古北口照忠祠以彰忠藎而順輿情伏乞聖鑒訓示謹奏軍機大臣奉旨覽欽此○○德馨片再前准户部咨光緒十二年選看八旗秀女所有各旗將現在外任官員等秀女造册咨部由部轉行各省將應選秀女現年十二歲至十八歲者迅速送京俻選等因奴才兩女一現年十五歲一現年十四歲均例應送京業經造册咨送龍旗在案本擬遵限十月内啓程赴京適次女感受風寒未能就道現已延醫調治甫漸就痊而氣體尚未復元奴才一子文翰供職兵曹未隨任所此外並無親屬堪以護送長途跋涉舟車千里在在堪虞現奴才另摺陳請陛見如荷恩旨允准卽當趨詣宫門擬卽由奴才順道親送京師以俻選看誠　到京遲延謹附片陳明伏乞聖鑒訓示勅部查照施行謹奉軍機大臣奉旨着該撫派人卽送伊女來京聽候選看該部知道欽此○○希元等片再靖邊左路右營左哨哨官倭什渾由軍功六品藍翎挑選三咅哈哈奉旨賞給護軍藍翎長復由神機營跟隨欽差大臣喜昌來吉派充該營哨宫差使兹因不能約束兵丁致該哨隊兵有互毆情事該統領報經奴才等一面札飭撤委一面咨行甯古塔副都統容山就近查辦旋據覆稱倭什渾奉飭禀覆情形朦混遲延迨經嚴傳來案猶敢負氣抗違咆哮公堂不待質訊而去咨請叅辦前來相應請旨將六品藍翎護軍藍翎長倭什渾卽行革職以爲目無官長者戒除將該哨隊兵互毆之案另行辦理並分咨兵部曁廂白旂護軍統領查照外理合附片具陳伏乞聖鑒謹奏軍機大臣奉旨倭什渾着卽行革職餘依議該衙門知道欽此○○李鴻章片再據署按察使劉樹堂等禀稱雲南昆明縣節婦李周氏係原任户部侍郎李煌之妾前直隸通永道李培祜之庶母自二十二歲守節奉親撫孤經理家政並爲衆子婦扶持子友素著賢名今諸幼成立該氏年已六十計守節三十八年依養於李培祜寓所又據保定府同知　瀛等禀稱浙江歸安縣節婦孫王氏孫和氏係原任直隸望都縣知縣孫　之妾王氏自二十九歲和氏自二十四歲守節家本寒苦賴十指以教養孤兒現其子德保已經成立王氏年五十五歲和氏年五十歲均守節二十六年依養於其姪肅甯縣知縣孫錫康任所該員等誼屬同鄉見聞眞確其原籍現無親族呈報照章由直禀請具奏前來臣查節婦李周氏孫王氏孫和氏皆屬深明大義現寓在直擬請旨勅部照例旌表以彰風化理合附片具陳伏乞聖鑒訓示謹奏軍機大臣奉旨李周氏等均着准其旌表禮部知道欽此○○署貴詶巡撫前布政使臣李用清跪奏爲循例呈准方物恭摺具陳仰祈聖鑒事竊照前准内務府咨黔省准進方物檀香殊砂雄黄各色茶等項歴經前撫臣及臣遵辦在案兹臣飭令藩司曾紀鳳轉飭貴陽府及龍里各屬照舊採辦運省逐加點騐敬謹裝配齊全派員護解赴京齎由奏事處呈進外謹繕清單恭摺具陳伏乞皇太后皇上聖鑒謹奏軍機大臣奉旨該衙門知道單併發欽此○○岑毓英片再此次滇邊軍務支用頭緒紛繁亟應遴委道員辦理報銷以重度支而清欵目查有署雲南糧儲道湯聘珍精細勤能前經派管滇軍營務熟悉顚末以之經理軍務報銷事件可期清厘完竣除檄飭遵照外臣毓英謹會同撫臣張凱嵩附片具奏伏乞聖鍳謹奏軍機大臣奉旨知道了欽此 
 
