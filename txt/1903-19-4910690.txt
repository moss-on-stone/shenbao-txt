# 1903 - 19 - 4910690

 

Page 1

 
 
[第六次印二十四史售書啓] [  圖書集成局謹白]  
　　經世男學備於乙部二十四史薈萃歴朝之典章制度興衰治亂卙今酌古洵足以因革損益上以佐隆治之宏規下以起民生之疾苦矧自科舉攺章以後大小考試皆以史事命題博求通逹之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[易服色辨]  
　　有客問於執筆主曰邇者外間喧傳朝廷將下詔攺易西裝爲仿行西法之　矢其說果信而有徵乎執筆人曰烏足信哉是特康梁餘孽出其故智妄思煽惑人心耳烏足信哉夫時勢凌夷至今日誠不可不變法以圖自强特變法必先變人心誠能使朝野上下間去其奸詐之心滌其貪婪之心化其偏私之心袪其迂謬之心然後振作其奮往之心鼓舞其忠愛之心堅持其歴久不敝之心則守舊固足以圖存維新更易於興國不此之務而紛更擾攘靡所折衷雖事事效法歐西亦惟如楚人之沐猴而冠於國事有何裨益矧僅卽服色而易之乎抑朝廷亦斷不能詔令民間盡易歐西服色也蓋以易服色必先易官制今者國家定制官自正一品以迄從九未入頂戴則分寳石珊瑚靑金石水晶車渠金銀之類補子則文有仙鶴錦鷄孔雀雲雁白　鷺鷥　湖鵪鶉之類武有麒麟白澤繡獅虎豹熊彪之類初未嘗有所攺易而祗將服色攺之試問西帽之上能加以頂戴西衣之上能飾以補子乎雖五尺之童皆知其不可而謂朝廷可貿然行之乎且中國亦何嘗禁民之易服色哉當五口通商之後卽有沿海農户航海至南洋及歐美墾荒彼其人旣遠適他邦輙易经西人鞋帽衣褲蓋一則短小便於工作一則隨處易於購致不必豫先携帶出洋也自是而新加坡葛羅巴庇能蘇門答臘吕宋西真火奴魯魯新舊金山紐約克諸處華商亦有任意用泰西冠履得然髮辫仍堅留不去用以示心向中朝洎乎皇上稅氣更新飭各省選派學生赴東瀛肄業若輩皆易其裝束俾與東人之子耦俱無猜此亦一時事出權宜迨　　而回仍還我本來面目而不料人心　　新　本原　　上私設各學堂諸生之浮躁飛揚者亦往往去　攺裝以示　同立異甚至有身衣華衣而頭戴四帽者有足穿丁履　　於洋塲十里中者其爲人也大都趾高氣揚目空　　與之語輙詡詡然曰變法變法而叩其所學則略識捱皮西提諸字或能講阿理阿　尤耳西殺要拿洛諸語而已凡若此者朝廷不之禁官吏不之懲已爲幸事而謂詔令遐　僻攘相與尤而效之天下有是理有是情乎抑我嘗觀天日本矣當明治維新之始舉千餘年相傳之典章法度禮樂兵刑一切攺而效歐人上自天皇下逮黎庶凡向之峨冠愽帶者悉令攺作短衣窄袖非惟歐人不信而崇之且復　笑譏訕之直至近數年來兵日以强地曰以拓始　譽漸起不復如從前之見鄙於人令中國之攺爲西裝者亦祇出洋傭工者耳經商海外者耳以及無知妄作之年輕學生耳安有朝廷信其所爲將二百數十年列祖列宗之制度文爲一朝廢斥而惟歐西人之是傚者我是以知此說之出自康梁餘孽妄思煽惑人心也雖然儀又竊有說馬我中國官制不可變服色不可變而惟戎裝則不得不變中國營兵號褂寛布且大實不便於行軍其下半身所圍戰裙尤毫無取義至官弁之　鍪鎧中更五彩文繡如戲衣然用之操塲徒供人笑誠能攺而用緊身衣服與各兵艦水手相同庶幾陷陣衝鋒輕捷便利此外仍循國家定制不准稍有變更則國制以遵國憲以立而堂堂上國不致貽楚人沐猴而冠之　乎要之處今日而言中國不容不變者敝法也不得使其變而嚮外人者人心也服色變則人心必隨之而變我恐　往之心無從振忠愛之心無從生而其奸詐之心貪婪之心偏私之心迂謬之心則仍一成而不可易庸詎非世道人心之隱憂哉爰走筆作是辨以質諸當世見微知著之君子 
[本館接奉電音]  
　　昨日午前京師飛電傳來上諭四道旨二道敬謹譯登○十三月十九日内閣抄奉上諭漙良充對引大臣欽此同日奉上諭兵部左侍郎著鐵良署理欽此同日奉上諭刑部右侍郎著孚琦補授欽此同日奉上諭廣東按察使著程儀洛補授黄祖絡著調補兩淮鹽運使浙江鹽運使著恩銘補授欽此同日奉旨繼祿著派管理圓明園八旗並鳥槍營事務欽此同日奉旨正藍旗漢軍副都統著隆斌補授欽此 
[宫門抄]  
　　十二月初五日内務府國子監侍衛處値日無引見阿王假滿請安濤貝勒崇中堂拴婚謝恩榮中堂續假五日掌儀司奉十二月十一十二日祭奉先殿倫貝子捕貝子行禮召見軍機○初六日理藩院鑾儀衛光祿寺廂黄旗値日工部引見十一員理藩院二十員都察院五員廂紅蒙八員圓明園二十六員武備院六員咸安宫四員睿王等挑選兵丁覆命徐中堂假滿請安徐會灃等同鄉宫謝恩江南副將歐陽成祥謝恩直隷副將梁永福謝恩鼓見紳預備召見召見軍機及姜桂題彭紳 
皇上明日辰初至中正殿拈香 
[外部咨文]  
　　爲咨行事光緖二十八年十月二十一日據管理學生總監督呈稱所有詳細章程俟到日本考察會商後再行妥擬惟查近年各省開設學堂往往有堂中學生經本堂斥退旋卽自備資斧赴東游學擬請大部通行管學五臣及各直省督撫學政無論從前堂中開除之學生及將來遇有開除學生之事卽將該生姓名籍貫年歲三代知照總監督存案如有此項學生到東詳細察看如果眞心悔過有志向學仍當保送入學否則卽可遣送回國愼之 
 
 

Page 2

 
 
於送學之先與董之於入學之後兩者柜輔而行庶幾實效可期等語本部查該總監　所稱將從前及將來經本學堂開除之學生查明各該生 * 
姓名籍貫年歲三代知照存案備查係爲愼重送學起見除札復該總監督外相應咨行貴督撫學政查照辦理可也須至咨者 
[因材器使]  
　　聞之京師友人云前者京師設立警務學堂挑選旗營子第一千名訓練有成已於七月初旬分撥五城及左右兩翼各甲喇官廳辦理警務迨十月初一日第二次開學刻下亦將曅業大約仍派赴左右兩翼當差 
[大帥行期]  
　　金陵采訪友人云揚州府屬各圩隄頻年籌欵興修所耗不少而總司其事者有無侵冒及工程是否堅實均未可知儀徵鹽棧爲兩淮鹽務所關稅課餉釐賴此挹注閱時已久亦復弊竇滋多署兩總督兼鹽政大臣張香濤宫保聞之擬卽親臨查勘初定本月十六日啓行嗣以將屇封印之期傳諭隨從諸人准於二十日由省垣起節 
　　　三續黔撫鄧小赤中丞所訂貴州武備學堂章程○第十四章齋含條規第一節内堂齋舍無多正額學生均住宿石門之内正額領班學生分住稽核所左右齋舍每房二人正額學生分住稽核所前後左右齋舍每房二人附額領班及學生均住石門外左邊前後齋舍每房一人均依榜次編列名號不得擅自遷移以便稽查第二節正婵每房置方桌一具方橙浊牀各二俱書架一具附齋每房置小牀方桌方橙書架各一具已足敷用諸生家有美器不必搬入堂中他所之物亦不得擅自挪用第三節學生晨興後齋房之内務宜布置整齊打掃潔凈穿戴齊備然後出齋作事第四節堂中每學生十人派齋夫一人伺候灑掃茶水等事如胡不堪使唤之處禀知支發委員更换惟不得擅行打駡以肅堂規違者記過一次第五節學生功課餘暇住齋休息之際或自温習講堂所受功課或與一二同學互相討論不得羣居妄言以端心術第六節每晚九點半鐘學生鑒查齋後各學生俱須安宿十點鐘各齋一律息燈第七節凡官中所發之物務各格外珍惜檢查如有遺失損壤者除責令賠償外仍分别記過凡处假署假請假過十日及因事除名者所有一切官物均令繳還第十五章飯廳條規第一節學堂設立飯廳規矩最宜嚴肅查湖北章程辦理甚善兹即仿照辦理凡堂中委員學生鑒領班及學生等均在飯廳同餐以昭畫一 
第二節每日三餐早餐粥午晚兩餐飯早餐冬六點鐘二十分春夏秋六點鐘午餐通年十二點鐘晚餐通年六點半鐘每餐先一刻鳴鐘一下廚役卽將飯菜攏設齊備再鳴鐘一次各委員學生監領班及學生等聞鐘次第集廳就食如出堂習野外操午餐晚餐時刻不能照常遇有更攺隨時牌示無論何項人等均應候大衆齊集不能先食　有在私室獨餐者其飯錢卽由廚役向本人索取第三節廳上每桌設一飯桶飯各親添凡委員之家人學生之齋夫均不得上廳伺候以杜喧譁而昭肅靜第四節學生偶有疾病學生監騐明屬實報知教習方准在齋舍吃飯停止功課以示體恤由支發另飭廚役備葷素各一小品須以清淡爲度以資調養第五節早餐粥每桌鹹菜一碟午晚兩餐每桌八品四葷四素全廳一律第六節每年逢年節午節秋節是日午餐或晚餐支發另備酒席此外一槪不得飲酒並不得私行添菜第七節廳上每桌八人排有定位不得叅差惟委員不論何桌均可坐食意在稽查廚役不令各桌肴饌偶有異同第八節學生每桌八人遇有告假缺席由支發酌量移動每逢一六日更定桌數以省縻費第九節委員及學生同集飯廳理應莊肅夏令特備風扇散署不得解衣踞坐以昭恭敬第十節每桌每人前各置碗箸匙碟各一分委員學生監領班有學生等均不得自備飯具以昭劃一 
[詳述江慘]  
　　金陵下關太古洋行貨棧碼頭同時坍塌傷人實多本館前已兩紀情形而標其目曰江　慘　昨得金陵采訪友人手幹云肇事之次日驅車往觀昔時貨棧馬頭已無蹤跡惟見一灣大水浩乎無涯所有躉船浮沉江滸其崩塌之處作半月形洋關稅務司安格聨君派人測量以弧爲例弧弦幾三十丈弧背幾五十丈深處約十丈許時有男女老少焚化紙錢一陌若招魂然哭聲震天幾令鐵人涙下訽之則皆挑夫車夫及客棧接客人唤賣餅餌人之家屬也追詢坍塌時情形知本月十四日清晨六點鐘越十五分鄱陽輪船由滬抵埠閱三十分時客貨往來尙未及半馬頭忽岌岌震動旣而貨棧十間　然而仆駁岸亦牽連傾倒壓及躉船鐵練中斷輪船遂激而移動與躉船相離尋丈跳板堕入水中人貨隨之而下前辦揚州某要差之某道員挈眷來此乘輿先登隨跳板入水時眷屬尙在輪船上見而大號幸水師巡江船將到員救出得保無恙又一中年婦衣裳楚楚狀類大家閨秀遠嫁他鄉歸甯父母者登岸後女僕與東洋車夫磋磨僱　正在口講指畫忽覺地維動盪立足不牢亟手扶車夫之肩瞬卽同隨於水車夫旋遇救而婦已不知漂泊何所矣是役也墮水者約三百餘人獲生者不過七人而止棧中各貨估値十餘萬金泛泛如鳧無一存者事後江寗縣主盧肅卿大令馳往踏勘江寗藩憲李方伯江寗關道徐觀察亦先後乘馬車戾止向稅務司道驚旋往沿江履勘一週見太古躉船頗有捐傷招商局洋棚距崩塌處一里而遥而躉船鐵索竟已中斷怡和馬頭相距尤遠鐵　亦斷去兩條日商大阪輪船公司方築馬頭原限年内完工今鑒于前車暫停工作日内方伯方頒發示諭懸賞撈屍云 
[蘇省官塲紀事]  
　　蘇州訪事人云上月某日甘肅候補道李觀察璜奉上憲札委來蘇公幹旣戾止卽詣撫藩臬各憲轅謁見旋假道前街某客棧小駐襜帷事畢於本月十二日詣各憲轅辭行十三日就道○候補知府莫太守枚現奉上憲委辦牙釐局提調於本月十二日謝委十三日到差○委署太倉州知州謝直刺謙本擬十二月初六日起程赴任嗣以公館被竊以致不克如期遲至十二日始詣各憲轅辭行十三日朿裝就道○撫憲恩藝棠中丞考試十一月分同通州縣月課於本月十一日出案計超等汪受榖丁樹曾伍輝裕五慶耀胡榮王培鈞楊士晟周慶賢王廷揚沈聞喜特等徐光煦富光祖林廷堦王金壽金承熙周之黼孫樹稷蕭啓英胡殿聲傅振海張峻基應德元壽慶慈唐啓勛嚴寳某一等徐炳章宋殿元高鴻飛張桂鼎周煦山戴壽昌黄元吉黎耀森萬繩武兪世球黄赤暹胡顯勳張某霍鎔炳郝炳麟宋乃謙趙宗獻鍾蓀黎明樓蔚然吳光煜阮尙疇劉某管彬陳其　陳沛霖藏毓麒陸冠灜張克煊吳承德黄鍾振某張恭彝姚體羲阮崇德殷勳閔廣綸吳汝繹陳錫純丁某丁年易子亨許涵怡李修梅金銓○江蘇候補道劉觀察麟瑞近蒙撫憲恩藝棠中丞給咨赴都引見已於本月初八日詣轅禀謝束裝啓行矣 
[鶴樓晴眺]  
　　武昌訪事人云本月初六日之夜更魚二躍時省城伍億豐雑貨店夥某甲持寳銀一錠赴察院坡福順錢店兌换行至高觀山下黑巷前突來一人舉掌批其頰甲猝不及備昏仆於地其人即攫取所持之銀飛奔而逸及甲驚醒已不知所之遂投報警察局請追未知能珠還合浦否也○武勝門外爐坊後有胡姓者夫婦二人年將半百僅生一子約六七齡視之如掌上珍日前聞某處演劇酬神私往縱觀直至夜半未返胡四出尋覓蹤跡杳然遂相與抱頭痛哭聞者憐之 
[皖水寒鱗]  
　　安慶訪事友人云近來孔方兄分外居奇鷹銀龍銀則巿價漸貶惟華人所謂本洋　　元仍空擡二錢四五分之譜前經撫憲示禁各錢鋪竟視爲具文以致巿中百物皆昂鮮肉每斤須錢一百四十四文黄魚每斤九十文雞鴨每斤一百四十文銀賤錢荒居民莫不 
 
 

Page 3

 
 
[愁眉雙鎖]  
　　前者東西花園龜鴇因事涉訟公庭懷寗縣陳大令惡之飭將土妓流娼一律驅逐地保某甲暗中庇護陽奉陰違某日妓院中又因事起釁事爲大令所聞立提地保至案重責一千板釘鐐收禁飭將各妓尅曰驅逐出境違卽究懲○上月十八日之夜南門外所積蘆薪被匪人縱火付之一炬 
[金閶雑錄]  
　　姑蘇訪事人云省城臨頓路楊大有棧係本城楊姓所設田租帳房本月初八日之夜被宵小混入竊去銀櫃一具内儲洋銀一千數百元當經司事人繕具失單報請地方官飭緝○每届年終聽鼓人員之無缺無差者例由上憲酌給度歲薪資以示體恤本届上憲委蘇州府向子振太守經理其事太守示期本月初十日在府署傳見各員親呈履歴然後分别給銀如有雇人頂替等情查出扣除酌罰○臬轅武弁方都戎於本月某日至胥門外公幹人叢中失去對時表一枚當卽責令地甲查獲原贓不識能否原璧歸趙也○洞庭東山人黄某年已七十有三上月下旬某日因事附航船至申江駛至太湖風阻四日及抵姑蘇暫泊閶門外馬頭登岸購物行至吊橋邊忽爾顚仆泊舟子掖之登舟已溘然而逝因星夜報知其家家中人不肯收殮謂非載至上海不可舟子無奈祗得解維向上海進發駛至洋關被查艙洋人扣留報縣請騐未識若何了結也 
[委查釐卡]  
　　江蘇巡撫恩藝堂大中丞特派候補府李聲甫太守往各屬釐卡稽查有貨釐金昨日捧檄到申趨赴道轅謁見蘇松太兵備道袁海觀觀察並詣上海縣署投刺拜會 
[飭併巡局]  
　　浦東爛泥渡向設保甲局邇者蘇松太兵備道袁海觀觀察因附近已設總巡局遂飭局員徐錫臣二尹將局併歸陸家嘴巡防局以節度支 
[滬城巨劫]  
　　昨日正午十二點時滬城新北門迤東小街中永慶祥珠花店午炊失火勢燎原時適西北風甚勁摧枯拉朽一發難收霎時延燒比鄰李萬昌錫器店某板行某碗店某姓紅木作某姓薙髮店等大小鋪户百餘家約計房屋一百五十幢左右當由十二鋪地甲飛報文武各衙未幾蘇松太兵備道袁海觀觀察江南提標右營參將廖楚材參戎各率文武員弁臨塲督救城廂内外各洋龍陸續到塲吸取自來水四圍噴薄無如風狂似虎人力難施直至四下鐘時毒𦦨濃烟猶是漫天匝地也� 
[上海求志書院壬寅冬季課題]  
　　經學題周之宗盟解碩人之薖解夏官秩官環人同異說或爲獻或爲儺說性理題天地萬物本吾一體論仁是性孝弟是用論無思而無不通爲聖人論不有兩則無一論史學題漢黨錮宋道學明東林合論陳志不僞曹魏歐史不僞朱梁說湘軍志書後擬前漢書循吏論贊掌故兼時務題擬續聖武記篇目并序問英脫美西兩戰於中國有無關係禁華米出口禁洋鹽進口議板權論算學題設有甲乙丙平三角形有重心丁從甲乙丙三角各作過丁點之三分角線又作過丁點與三邊平形三線其三分角線每線必分全積爲兩平分而三平行線每線所分之積左右必不等試作圖說以明其理夏季課題兩種面相間體七形皆從不相間五體而生卽如立方六面體截去八角其六面四邊變爲六面八邊而八截角處則成八個三邊面卽八面三邊六面八邊相間體也若截去之角增大左右兩截角之尖相遇其六面四邊仍是四邊不過面積减半而已卽八面三邊六面四邊相間體也其餘五體皆然又按截去之角皆是三四五等邊爲底之尖錐其積易求則相間七體積亦必易求矣設邊線一尺試從不相間五體定率求得相間七體體積列爲表并具細草諸乘堆垛除數種幹垛外餘皆兩垛相乘而成幹垛元垛止一種平垛二種一三角垛二方垛立垛三種一三角垛逐層皆三角平垛二四角垛逐層皆平方三六角垛弟二層以下皆立方廉隅三乘垛四種一三角垛逐層皆三角立垛二四角垛逐層皆四角立垛三方體垛逐層皆立方體四廉隅垛弟二層以下皆三乘方廉隅四乘以下各垛均類推每增一乘增一種出以自然試詳論之興化劉氏九章實義書後輿地題荆蠻號句吳考詩邶　先衛魏先唐而檜不先鄭說沛公先諸侯至霸上論日本建國由西漸東論無論遠近均以題目載在申報之日爲始繳卷限兩月截止逾限不收 
[攺期發落]  
　　法界公廨所判枷杖各犯同於翌日午前九點鐘時在八仙橋捕房發落兹由讞員孫建臣大令商之謝副捕頭定於本禮拜一起攺爲午後二點鐘時發落昨已諭知各役屇時一體伺候遵行矣 
[法董回國]  
　　法界工部局總董濮奴拿君旅滬有年邇來頗動蒓　之思遂於前日將局務暫交某君庖代乘法公司某輪船遄回瀕行時寓滬法國官商均赴江皋恭送 
[上海縣署瑣案]  
　　前者衡泰魚行夥李錦文永泰魚行夥張秋琴扭沈桂全到縣請追所欠貨價洋銀縣主汪瑶庭大令研訊未結兹飭補提桂全之子炳林復訊炳林供小的父親所欠洋銀業已還清惟小的所欠三百餘元實因患病年餘不能貿易至今处八月爲始每月拔還衡泰五元永泰八元尙有餘欠甚多擬售田料理惟被已閉榖香村現開新日昇茶食店之張梅生欠錢八十餘千屢索不還叩求追給李供炳林欠 
 
在分駐如皋之鹽捕營當勇九月某日裁撒後與同營友人劉崑山來滬擬往蘇州謀事旣而身帶刀械行走馬路中巡街捕指爲違章拘押捕房今劉患病身死孫大老爺遂將小的等送案大令飭一併收押聽候備文押解回籍○前日羅葉氏訴請騐傷大令訊詰之下氏供丈夫已故撫子守寡有年當夫在時曾將祖遺墳地抵與陳姓旣而故夫棺木亦厝其旁今被陳將地轉售與陸姓掘毁祖墳棺木不知抛在何處向陳理論被陳姓婦恃蠻毆傷大令騐得並無傷痕化令退去聽候飭差查明核奪○惡棍陸文卿前晚從攺過所逸出後卽糾同黨羽沈桂生至浦東王李氏家任情滋閙訛詐錢財氏就其所爲置之不理隨遂攫去衣物若干前晚氏奔投縣署撃鼓鳴寃大令勃然大怒立飭差役薛貴往拿洎至則陸已他往僅將沈拘獲解案大令飭嚴加看管聽候究懲 
　　申報館恊振所經收山東四川振捐十二月初一日至十二月初十日止第三十二次清單 
　　○十二月初二日雙榴堂葉告許月内平安洋十元○初三日徐興貴洋一元○初四日海安全泰盛來海　壽足山房節者藥費洋廿元○初五日盛京輪船銅洋七元銅小洋七十四角不如軒銅洋七元小洋三十三角○初七日安定完願洋卅元○初八日無名氏洋五元○初九日知足居洋五元○初十日全氏洋十五元喜定全盛來知報子洋三元銅洋一元吳姓洋一元以上總共收洋九十元铜洋廿五元七角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示定程限]  
　　九江訪事友人云日前調辦江四九江查騐　捐局兼管德　縣屬釐卡補用府　歴詐叅軍出示　諭曰本年十一月二十八日奉牙釐總局憲札開據洋林港兼大航渡卡員徐令新　禀以　商局與統捐兩項護照有遲全數月始行過卡者其　限是否仍照釐金章程一律定限禀請批示祗遵等情到局查本年前發保商局曁各項統捐護照除　麻外餘均並未議立程限現在百貨俱擬攺辦統捐若不明訂章程難保無奸商以舊票朦混藉圖偷漏自應仿照釐票舊章辦理擬嗣後商民採辦各項貨物無論行銷本省及販運出江所有護照以各縣卡局塡給之日起吉贑南寗四府屬限九十日南昌饒州南康三府屬限四十日其餘各府屬均限六十日倘逾限不及十日從寛免議逾限一月應照三分二倍加罰以杜弊混而昭劃一除禀請批示外合就通飭爲此札仰該卡卽便遵照辦理並卽出示曉諭遵辦俾衆週知毋違此札等因到局奉此合行遵照出示曉諭俾衆週知爲此示仰商販人等一體遵照切切毋違特示 
[馬路工程局紀事]  
　　前日劉阿虎持茂順公報關行支票至十六鋪江增茂水果行兌取洋銀一百元行中人察知其僞因卽告知茂順公行主某甲隨由行夥李洪生扭劉入捕房捕頭令轉解馬路工程局總辦翁子文太守倩讞員黄衡堂二尹研訊李供小的係寗波人劉僞刻圖章繕成支票持赴寳成水果行冒兌洋銀五十元旋又至江增茂冒兌洋銀一百元幸卽覺察以故送安請懲劉供小的年一十有三寗波人向在高橋首飾店學藝父存母亡貧難度日故於本月十七日來滬訪尋堂叔王東蕃隨經東蕃送至愼泰藥材行寄寓昨在泉漳會館前見遇一素不相識之人將茂順公支票交小在令往江增茂兌取洋銀許給酬勞若干小的貪小往支被人送案二尹謂付票之人爾可知其名姓劉稱素不相識旣而忽稱憶及其人姓楊名紹忻現已不知所之小的實受其愚叩求施恩王竹亭供小的寗波人開設愼泰藥材行與東蕃素識前日伊令族姪阿虎寄住小的處不知其有冒騙情事王供族姪阿虎確由小的寄與友人王竹亭處餘供與竹亭相同二尹令將劉還押捕房兩王交人保出聽候查明實在情由然後核奪○日前南巿公茂花廠夥厲明熙倩司帳人奚炳元將洋銀五十元付花販曹少村曹妄稱未收控諸工程局總辦翁太守倩黄二尹提集研訊諭令靜候飭查前曰帶案復訊以曹並無帳據可呈顯見情詞刁狡遂一併移請上海縣主汪瑶庭大令訊辦 
[浦東巡局紀事]  
　　近日浦東老白渡日本大阪公司貨棧迭次失物管棧洋人遂投報保甲總巡局并請總巡謝岳松明府派勇數名常川照料○浦東楊家渡招商局棧近已開辦冬漕工人叢雜其間良莠不一總辦翁緝甫觀緊柬請總巡謝明府預派勇丁十餘名在彼彈壓以免滋生事端 
[英租界捕房紀事]  
　　有朱宋氏者傭於兪姓家乘𨻶竊取金臂釧金藤釧及田單等物約値洋銀一千餘元報經包探李星福覓得眼線訪知氏携贓避匿蘇州某鄉因卽前往拘獲押解來滬告知捕頭押送英美租界公廨禀請讞員張柄樞司馬訊懲○偷兒朱少甫葉吐根串竊邵萬生同三和三益宏茂錩生源等店中衣被銅錫器報由包探張寳成拘獲吊出贓物帶入捕房捕頭令押候解送公堂禀請嚴辦○有張起芳者前因犯案解經讞員張柄樞司馬訊懲遞解回籍今又潛入租界中試其伎倆適爲包探金立生所獲帶入捕房捕頭令押候解送公堂禀請訊核 
[法租界捕房紀事]  
　　某姓婦背夫潛逃前日被夫尋獲扭送捕房捕頭令押候解送公堂禀請讞員孫建臣大令訊究○匪人某甲誘匿某乙幼孩被乙尋獲扭送捕房捕頭命押候解送公堂禀請訊辦○丙丁兩流氓在護城河畔攫取某人之帽被巡街捕拘獲送入捕房捕頭令押候解送公堂禀請究辦 
[美租界捕房紀事]  
　　昨日流氓吳阿高向其父阿登索取洋銀若干元不遂所求遽肆毆撃適爲某號華捕所見拘入捕房捕頭惡其行同梟獍令押候轉解公堂禀請讞員張柄樞司馬訊辦○昨晨無賴徐桂生在西華德路向鄉民金阿才訛詐不遂遽肆兇毆金遂投訴捕房捕頭令包探朱桂生將徐拘獲押候解送公堂禀請懲辦○東洋車夫朱金甫私造工部局捐照在外招搖撞騙昨經六十二號西捕察出拘入捕房捕頭令押候轉解公堂禀請訊辦 
 
 
 

Page 10

 
 
[光緖二十八年十二月初四日京報全錄]  
　　宫門抄諭旨均已錄前○熱河都統松奏爲報銷旗租銀數摺○護山西巡撫趙奏籌墊墾務宫官本銀兩片○貴州巡撫鄧奏爲粤西遊匪竄踞册亨調營剿辦片○又奏叅失守興義縣城各官片 
奴才松壽跪奏爲旂租銀數報銷遵章由題攺奏仰祈聖鑒事竊查直隷各屬經徵旗租銀兩向外八項爲人案奏銷分春秋兩次造報嗣於道光六年二月二十三日經直隷總督籌議旗租善後章程奏明嗣後旗租奏銷應請合八項作一次春秋併計考成以杜熱解之弊常年額徵與節年帶徵分册造報奉旨照所議章程辦理在案兹查口外旗租銀兩項由直隷總督按年奏銷嗣因口外事宜攺歸熱河辦理所有旗租銀兩卽由河熱按年題銷兹據熱河道錫恒飭據承德府並平泉等州縣各將光緖二十七年經徵各項旂租銀兩遵照攺歸章程陸續造册詳由該道將徵完銀數核明造具總册詳請具奏前來奴才當查得承德府併平泉等二州縣光緖二十七年分舊管額徵存退另　庄頭四次收典公產等六項共地六百六十一頃四十六畝八分四釐九毫九絲基圍塲園院子地基房身地等地一頃六十畝四釐瓦草土房棚七百一十七七間水道一條各徵租銀不等共徵租一千八百七十四兩五錢四分二釐七毫四絲二忽九微八纎除押納民糧銀四十三兩九分九分六釐外實應徵租銀一千八百三十兩零五錢四分六釐七毫四絲二忽九微八纎新收無項開除光緖二十七年灤平縣被沖存退另案等項旗地十頃零五十三畝五分三釐瓦草房四十間各除租銀不等共除租銀五十六兩三錢二分零九毫三絲七忽六微六纎派員會勘明確實係沙石積壓不堪耕種請於光緖二十七年勘辦之年除租爲始實在存退加案莊頭四次收典公產等六項共地六百五十頃零九十三畝三分　釐九毫九絲基圍塲園院子地基房身地等地一頃六十畝四釐瓦草上房棚六百七十七間水道一條各徵租银不等共實徵完租銀千七百七十四兩二錢二分五釐八毫零五忽五微二纎奴才覆加確核均屬相符卽飭熱河道委員解部兌收謹將徵完旗租銀兩數目恭繕簡明黄册恭呈 
御覽並將細數各册咨送部科外理合恭摺具奏伏乞　　　皇太后　　皇上聖鑒敕部核覆施行謹奏奉硃批户部知道册併發欽此 
趙爾巽片再前准欽差督辦蒙旗墾務大臣兵部左侍郎貽榖咨鈔創設墾務公司一摺内開前據山西在籍紳士直隷試用知府曹潤堂禀請創設墾務公司當商之岑春煊擬先由商務局剩存欵下撥給官欵六萬兩普由該紳等自行籌集銀六萬兩共湊銀十二萬兩計成本官商各半先行試辦准貽榖咨逹拉特旗有撥地一千七百頃先償十七萬之說該旗旣分起撥地正可分起贖回請飭司於前籌之墾務公司商務局兩項十二萬外再設法另籌五萬兩湊成十七萬另欵存儲俾應要有各等因先後咨行到晉並疉准咨催令將官商股本以及另籌墊欵迅速委解以便收地前來奴才查晉邊蒙旗墾務上爲國家恢拓利源下爲蒙藩疏濬生計内消隱患外固邊防關係極爲重要自光緖十　年至一十三年前撫臣屢議屯墾皆由蒙部疑阻弗竟厥功現旣有可乘之機自富設法因應免致中輟惟晉省庫欵萬分厅絀本省賠欵尙苦無出代墊蒙欵原屬力有未逮第念逹拉特旗地前經調任綏遠城將軍信恪議結該旗教案内聲明以該旗地畝　賠銀一十七萬兩現該旗不願棄地屢次呈懇貽榖以地歸晉開墾由晉籌墊賠欵情勢頗爲迫急若不順其所乞有以應之誠恐蒙欵無指墾議多碍迹所從違動關大局又查伊克昭盟烏審旗前議以鹻地賠抵教案經陜省奏明以陜欵五萬兩付給教士將鹻地收歸陜省與逹旗情事相同當與藩司再四商度不得不於萬難設措之中竭力措墊銀五萬兩合之官商股本共成十七萬之數以應蒙急以成墾事業飭司將南局存欵六萬兩另湊墊欵五萬兩解交貽榖收儲俟墾務辦有端緖仍應將另墊賠欵五萬兩由公司歸還晉省以重欵項其曹潤堂等湊集銀六萬兩亦飭自行解往俾免貽誤除分咨查照外所有墾務公司宫本銀另籌墊欵先後解交各缘由謹附片具陳伏乞聖鑒訓示謹奏奉硃批該部知道欽此 
鄧華熙片再據安義鎮岑有富咨稱本年九月十二日據册亨州同張兆芑飛　九月初三日有粤西游匪另股渡江竄踞册亨屬之團烘央壩者述板汪等處距城只二十餘里墊甚猖獗等語當由該鎭檄派鎭標營管帶鄭錦榮親兵營哨弁和繼　等率領所部於十三日馳往剿辦十五日行抵板汪探悉該匪已退聚央壩當卽督兵前進至者述寨外林深箐密該匪設伏以待我軍猝與之遇鏖戰自午至酉陣亡哨長裴有慶一員練勇六名受傷練勇十七名該匪亦爲我軍槍斃三十餘人是時大雨遂卽收隊十六日五更時我軍卽分四路埋伏先距形勝天明後該匪挑隊前來適過其半我軍伏起用槍轟撃匪等猝不及防死傷無算正衝殺間該匪忍來悍黨數百接應奔入團烘遂卽駐軍央壩商議進攻團烘之策詢之土人僉謂團烘在羣山之中分五大寨環以二十餘堡路險隘多附近皆係水田不易進取再三查詢探有距江邊三十餘里之者岳寨乃團拱後路僅有匪二三百人屯聚於十八日商令伍樹棠張占元督隊由大路往攻團烘鄭錦棠率領所部由間道馳取者岳遂各分軍前進午後將抵者岳該匪探悉督隊出戰我軍奮力轟撃斃匪甚多始行潰走團　之匪聞者岳後有失亟派悍匪來援而伍張各軍已到遂與合力夾攻哨長和繼聖奪踞山巓用抬砲轟大寨該匪抵禦不住遂分悍黨護送輜重先行餘匪斷後且戰且走各寨之匪相繼奔潰我軍一面收復各寨一面分兵追殺生擒匪首王浩然等三名陣斬首級二十七顆奪獲槍械多件我軍陣亡二名帶傷六名八逹百隴者童之匪聞大軍掩至一律奔　粤岸訊據匪首王浩然等供稱此次犯黔原約六路並進大股注意興義縣城其餘分股竄擈牽我兵勢等情不諱富經正法示衆咨報前來臣查此次粤匪分股圖黔計甚狡悍黔省邊地延長防營遂覺單薄東馳西突力實不支該鎭調派得力之軍指受機宜尅期進剿地鼓蕩平不致重煩兵九辦理尙稱訊速所有在專出力人員可否擇尤保獎以示鼓勵之處出自天恩其陣亡勇容俟查明分案咨部辦理謹附片具陳伏乞聖鑒訓示謹奏奉硃批准其擇尤酌保毋許冒濫餘依議欽此 
鄧華熙片再粤西游匪竄陷興義縣城旋經官軍收復經臣將大槪情形電奏奉諭旨所有守防不力之文武各官著卽查明具奏欽此欽遵咨行到臣查該縣趙崇晉於本年八月十八日到任九月初六日游匪大股闌入縣城維時該縣抵任未久猝不及防賊衆兵單以致失守旋卽督帶鄉團於本月十二日與同城游撃謝承奎於旬日内隨同官兵將城池克復該員等雖貽悮於前事後尙知愧奮據該官鎭府查明咨禀由署藩司曹鴻勛署臬司桂霖詳請奏叅前來相應請旨將署興義縣事候補知縣趙崇晉署　縣典史候補縣主薄黄崇德安義鎭標左營遊撃謝承奎守城千總田詠南一併革職應否免其治罪之處出自天恩至倉庫監獄容卽查明另行辦理所遺安義左營遊撃員缺黔省現有應補人員擬請扣留外補除咨部查照外謹會同雲貴總督臣魏光壽署貴州提督臣何雄輝　詞附片具陳伏乞聖鑒訓示謹奏奉 
硃批趙崇　等著一併革職免其治罪餘依議欽此 
 
