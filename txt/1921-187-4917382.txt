# 1921 - 187 - 4917382

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[說戰（老圃）]  
　　太上不戰其次禦外患而戰其次爲内亂最下爲械鬭 
　　民國之戰數矣然對德宣戰未遺一矢蒙疆被擾未遣一卒外患雖烈敵愾無聞曠林有喋血之慘鬩牆忘外禦之義觀此知民國武人止能釀内辭不敢當外患 
　　美之放奴歐之革命皆有内爭誠難厚非然所爭有定義可謂之内亂所爭在私利止謂之械鬭舊律械鬭有專條乃太古之遺風非澳之獷俗今者關中擾攘南越相攻蠻觸寧有曲直成敗何關國是觀此知民國武人止能作械鬭并不足言内亂 
[命令]  
　　七月十一日大總統令海軍總長李鼎新呈請授林秉誠爲海軍中校應照准此令 
　　七月十二日大總統令督辦京東河道事宜夏壽康迭呈辭職夏壽康准免本職此令 
　　又令派吳毓麟督辦京東河道事宜此令 
　　又令任命潘矩楹署航空署署長此令 
　　又令任命楊德生爲陸軍第二十八師步兵第五十五旅旅長此令 
　　又令調任臧式毅爲吉林督軍公署上校參謀此令 
　　又令參謀總長張懷芝呈請任命朱榕閻玉珊署吉林督軍公署少校參謀均照准此令 
　　又令陸軍總長蔡成勳呈請將趙明祿張景福加陸軍騎兵少校銜應照准此令 
　　又令内務總長齊耀珊呈准兼奉天省長張作霖咨請任命袁思九爲省會警察廳技正應照准此令 
　　又令棍布蘇倫給予二等寶光嘉禾章此令 
　　又令姜瑞鑫晋給二等大綬嘉禾章此令 
　　又令孫洞環李潤霖張炳南均晋給三等嘉禾章蔣尚永晋給四等嘉禾章此令 
　　又令孫寶宣晋給三等嘉禾章此令 
　　又令八角三郎給予三等嘉禾章此令 
　　又令張繼武晋給三等文虎章此令 
[專電一]  
　　北京電教潮確有平復希望交張已承靳意與調人决定全體辦法（一）訴訟事形式上仍聽法庭辦理事實上可不生問題（二）政府向教職員改道歉爲慰問（三）教育費二百萬由政府提出確實證劵擔保（四）教職員應卽復職（十三日下午二鐘） 
　　北京電交張銷假出席閣議張復范源廉教育費當依前議由交部任籌（十二日下午九鐘） 
　　北京電教職員决議假美術大禮堂開八校公共學術講演會 
　　北京電領袖葡使十一日照會外部查中德新約處分操場一節實爲違約一九零四年條約該操塲爲使團公產不過交德代管德國無權允許交還中國須知外交團不承認此種約定特此照會希爲滿意答覆（十三日下午一鐘） 
　　北京電中日國境會巡辦法將改爲對汛辦法凡條文中會同相互協同協力等名詞改爲各自兩字 
　　北京電俄艦砲擊杭州輪案政府决提賠償懲凶謝罪保證四欵訓令吳黑督就近辦理（十三日下午一鐘） 
　　北京電卜爾熙十一日照會外部稱奉柏林訓令派本人署理駐華公使部覆同意（十三日下午一鐘） 
　　北京電道勝代發承認一九零五年五月一日爲中東路開業期卽以是日起將積欠華政府利息起算本月五日股東會挽託董事會查照日期給清利息塡給債劵 
　　北京電京奉古冶站遭匪刦去路警槍械津浦蚌埠鐵橋路堤今修竣京漢長台關站鐵橋被淹交通斷須四日可竣（十三日下午一鐘） 
　　北京電中暹通使全案十一日送東京由胡維德與駐日暹使辦理 
　　北京電奉軍欠餉商定先發七之一卽百萬奉軍第六旅派李年華在錦州招兵第十師騎團派周廣盛在遼陽招兵（十三日下午一鐘） 
　　北京電靳頃命潘復速籌現欵百萬分撥征蒙平陜援桂軍費 
　　北京電陜訊閻相文已在灞橋設行營直陜兩軍不久將激戰 
　　北京電閻電陜軍抗命定分兩路進攻乾州歸第二十師及馮旅所部會事擔任漢中由吳新田所部第七師擔任（十三日下午二鐘） 
[川沙電報局長宋立章先生服自來血治愈血虧症之謝函]  
　　上海五洲大藥房執事先生大鑒鄙人素來血虧胃力薄弱致積食不化四肢無力兼患氣逆哮喘每當病作眠食難安屢經延醫服藥均難見效鄙人頗爲失望兹承良友川沙恒豐祥德記大藥房主任黄菊初醫士指引謂貴藥房發行之人造自來血有滋生血液强身壯力之功服之當可痊愈因即就近購辦半打照法試服不數日間胃壯血充氣平喘止身體康健諸恙悉除是貴藥房之人造自來血確有補血生精之功銘感之餘謹奉蕪函以表謝忱並祈貴藥房將此證函刋登報章俾同病者有所問津焉專此敬請日祉川沙電報局長宋立章謹啓 
上海人造自來血總發行所五洲大藥房錄登附告人造自來血大瓶洋二元小瓶一元二角 
[夏令要藥時疫水]  
　　此藥水又名十滴水凡時痧惡疫霍亂吐瀉或腹痛如絞或手足厥冷一切危險急症將此藥水五滴或十滴用開水冲服立見奇效重者倍服 
[臭藥水]  
　　此藥水專能辟瘟驅疫除穢殺蟲灑於室内天井門前溝壑及弄巷污穢之處立能消除一切不正之氣俾無疫癘之傳染誠夏令要藥也 
[良丹]  
　　此丹用上等華藥仿西法精製氣昧清香效驗靈速遠勝舶來品專治傷風感冐中暑中寒氣脹積食水土不服頭目昏暈反胃噎隔霍亂吐瀉痢疾痧疫服此均有奇效 
[樟腦丸]  
　　此藥功用與臭藥水同惟使用較便儲於箱内可免疰蟲損傷皮衣藏於懷中可除一切污穢不潔之氣避瘟防疫功用甚大居家行旅不可不備 
　　以上各藥零購躉批均極公道 
　　上海四馬路棋盤街轉角五洲大藥房發行 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電曹錕電馮旅赴機迅速現陜局雖定伏莽未清該旅素稱精練請卽以原有官兵器械改編爲師（十二日下午五鐘） 
　　北京電陜訊閻相文對陜軍祗允改編一師陳部要求分作三師談判將决裂（十二日下午九鐘） 
　　北京電陳樹藩由甘肅線轉來灰電謂派副官等赴閻營接洽交代乃閻將人員拘留臨潼確報俘虜軍官今聞將處死刑兩國交兵不斬來使敵國且然况新舊交替間耶請飭釋放（十三日下午一鐘） 
　　北京電直曹電告在西安設巡院辦公處派王毓芳爲處長不論何種軍隊有抗命者悉視爲土非責任直軍痛剿務使不留餘孽 
　　北京電閩李電粤桂戰事殺機已動影響所至閩爲池魚據報粤省首領咸以閩粤地理關係不應附合中央閩不援粤粤亦不攻閩惟查福建自入失和漩渦以來連年被兵情形瘠苦除派臧師擔任南路外餉械兩缺未能添派殊抱歉仄現委費毓楷赴京面陳請示進行方針（十二日下午七鐘） 
　　北京電院接陳光遠電贛湘問會商遣散晃州李烈鈞部所需經費由兩省匀攤（十三日下午一鐘） 
　　北京電鄒芬面請政府征蒙應先籌備餉械運輸車輛並軍用電綫又請令派員赴内外蒙各旗宣慰 
　　北京電吉電俄新黨艦闊爾梅克在三犢口砲擊商輪傷斃搭客等十餘人請迅向俄代表交涉 
　　北京電財政各司會辦帮辦名目已多昨又於各科添帮科長農部又將張家口屯墾隊裁撤以節經費屯墾隊保護墾務尚有事做不裁兵而裁隊無非情面 
　　北京電陳遐齡電川首領以地盤關係屢圖川邊劉成勳駐兵未撤陳洪範又對職部攻擊不得已時卽以川軍接觸（十二日下午七鐘） 
　　北京電張作霖以潘矩楹長航空來電代鄒芬索四架並再索四架爲經略使用（十三日下午一鐘） 
　　北京電院函黄陂王使任免不宜持之過激希轉諭同鄉少安毋躁中央自有辦法以慰鄂人之望 
　　北京電青海將改特别區設置都統以資鎭撫由部電甘省長徵同意（十三日下午二鐘） 
　　北京電皖教育聯合會電姜生死於非命赴審檢廳催提公訴乃袁張兩廳長代倪等向學生方面任意誣陷爲枉法左證特代被冤學生呼籲請予秉公昭雪（十二日下午七鐘） 
　　北京電中法銀行債權人公推駐巴黎李領爲代表加入中法本行股東大會並請外部電陳使向法政府嚴重交涉以保護中國債權爲主要目的（十三日下午二鐘） 
　　香港電籐縣灰（十日）午已下是晚桂軍反攻粤軍頗有損失 
　　香港電聯軍二路前敵總指揮楊益謙庚（八日）電孫稱已出師援桂 
　　香港電孫令劉湘爲四川總司令管理全省軍務兼省長 
　　香港電孫洪伊將任北方安撫使 
　　香港電洪兆麟將視師欽廉並由海軍派永豐永翔巡瓊州海 
（以上十三日下午八鐘） 
[公電]  
　　廣西省議會電各報館鑒時局糾紛至今日甚敝會同人以爲舍省自爲治别無解决之法曾於庚日以數義宣言冀國人之互助挽旣倒之狂瀾兹於七月一日開會開始討論仍抱定前此宣言宗旨力圖進行期逹省憲之實現惟兹事體大籌畫宜周敝會同人學識謝陋恐貽隕越尚希不吝教言藉資臂助尤冀各省主張一致早定國基實爲至幸廣西省議會叩東印 
世界路透電 
[太平洋會議之進行]  
　　十二日巴黎電法政府已接受哈定總统關於召集裁减軍備大會事之請東晨報載稱法總理白里安氏將親赴華盛頓與會又謂法國將不稍猶豫協同各國竭力使海軍建造之有害競爭得告終止惟法國須俟能實在控制德俄兩國始能裁减軍備 
　　十三日倫敦電每日捷報載稱據官塲消息英法意日及中國均已正式接受哈定總統之請東衆意不日舉行太平洋預備會議一節今微有希望惟據華盛頓消息第一次會議將於十一月十一日休戰日舉行云 
　　十三日華盛頓電聞美政府已請斯末資將軍參與裁减軍備大會豫料英國與會之代表將爲喬治氏貝爾福氏斯末資將軍據華盛頓當局宣稱日本已接受哈定總統之請柬 
　　十二日華盛頓電聞哈定總統大約將於一二日内以特别以文致國會哈定總統赴哥薩披克灣之途中曾費多時草擬此文總统頃已由該處歸來 
　　十二日華盛頓電聞列强除一國外均覆文贊成哈定總統之建議 
[英相之英日續盟談補遺]  
　　十三日上海消息昨日譯送英相喬治氏在下院所發關於英日盟約事之宣言内有一節因字句脫略故付缺如兹已得更正稿特補發如下喬治氏曰帝國内閣之討論以三大要旨爲目標一爲舊同盟之日本吾人所與締結之條約已歷二十年匪特大有益於英日兩或且大有益於遠東和平次爲中國其無數人民具有大潛勢力而皆尊重英國之友誼故英國殊願輔助與增進中國之利益（衆歡呼）三爲美國其人民之目的與理想與英人最爲切近英人之願與協商合作匪特爲利益計且出於深固之天性也（衆歡呼）帝國内閣對此三要旨一致同意討論之目的乃在覓取合此三要素爲一政策之方法此政策須能消除太平洋海軍重大軍費之危險及所含種種之弊害一面且須能保障遠東各項合法利益之發逹首相演說旣畢聲明政府已以同式公文致中政府及他國政府 
[英員演說國際聯盟之前途]  
　　十二日倫敦電前星期五日貝爾福氏在帝國大會向殖民地代表演說國際聯盟問題之全文兹已發表貝爾福氏力主擁護國際聯盟之存在貝氏先述阻令聯盟立即實力行事之種種困難而以財政阻力尤甚繼謂若照國國制聯盟之費用將常爲抨擊目的今如顧及各國之利益則聯盟必歸消亡貝氏於是縷陳聯盟成立後有益之活動而非舊日外交手腕所能措施者如共同國際企圖是已而對於阻止鴉片軍械婦孺之違法買賣創設國際法庭召集國際運輸大會諸事經營尤力此外辦理委託代管權事務及國際爭端解决之議判亦皆并然有條貝氏之意國際聯盟如加解散則須另訂新和約商組機關並履行所受託之職務 
[愛爾蘭議和會議]  
　　十三日倫敦電伐勒拉氏與其隨員由爾愛蘭抵歐斯登車站時大受歡迎羣衆多佩愛爾蘭旗章伐勒拉氏降車時展愛爾蘭旗飄揚風中伐勒拉氏向衆發言謂兩民族無長此仇視之理由此僅爲承認公道爲和平必要基礎問題 
　　十二日倫敦電愛爾蘭休戰之最初二十四小時内杜白林當道未有暴舉之報告足徵黨人皆恪遵命令 
[德國審訊戰犯記]  
　　十四日萊浦齊電英政府曾要求德國審判潛艇長巴特齊柯氏巴氏聞風逃逸德員檢查英國證據後下令拘捕該潛艇狄特門氏與波爾特氏二軍官控以砲轟醫院航救生艇之罪今日開庭審訊被傳之證人有英人十三德人五十二二被告衣戎裝佩鐵十字及其他勳章到庭狀如獰惡狄特門氏謂與巴氏有約永不宣述此事波爾特氏供稱無罪蓋乃奉艇長命令行事且滔滔發言稱讚巴氏之勇武 
[英國求雨]  
　　十三日倫敦電海姆泊斯台特海士地方昨晚以火箭無數射於天空希望因此致雨觀者數千人且多携傘防雨但皆失望而散 
[各國近事紀]  
　　十二日雅典電據士麥那電稱希軍已開始取攻勢前進頗速已占據哈山巴薩亞格拉諾斯伊里克伊三鎭希臘國家銀行已以希幣一萬五千萬枚貸與政 
　　十二日華盛頓電哈定總統已促請參議院展緩制定退役兵士賞與金法因目下急應撙節費用且爲政府與商業之恢復計也 
　　十二日巴黎電昨日衆院以大多數通過叙利亞與西里西亞之行政費案 
　　十二日倫敦電前圖創始直接飛渡大西洋後因墜落愛爾蘭附近海中之飛行家郝克氏今日在漢登地方飛行時因飛機起火墜地殞生 
　　十二日印度瑪特拉斯電此間各紗廠均無限期停工因勞工聯合曾幹事部拒絶接受廠主條件之故 
太平洋路透電 
[粤桂戰事記]  
　　十二日廣州電廣州當道已派援兵赴欽廉高雷區因聞楊永泰親在該處督戰之故所需之兵乃由北部撤回者 
　　十三日香港電聞虎門之戒嚴嚴防軍艦逃出各軍艦因欠餉頗巨有歸北之說聞粤軍攻擊藤縣者大遭挫衂死千餘人桂軍死傷亦衆聞梧州外中央粤軍雖已前進而南北兩面均失利粤軍或將被迫委棄梧州以免有截斷歸路之虞 
[日本商人贊成縮减軍備會]  
　　十二日東京電日本商界代表如澀澤子爵等均熱切歡迎哈定總統召集萬國裁减軍備大會之議蓋彼等前嘗提議邀請英美商商協同日本商會主張急應减少浩大之軍備費今哈定總統之議正與此合也 
[日本船廠大罷工]  
　　十二日神户電川崎船廠之罷工者揚言如不於本日接受工人要求則擬於明日占據船廠此爲日本勞工運動歷史上從來未有之舉地方官現正與内務省及陸軍當道以函電磋商應付事變方法聞工人如强占船廠則陸軍當道將於周圍各區宣布戒嚴令情勢今殊危急 
國外要聞 
[德國特約通訊（王光祈五月十九日）]  
　　德國新政府組織之經過 
　　記者上次通信曾將德國各黨對於協約國最後通牒之意見分爲兩大派别一派主張拒絶如國性民黨國民黨是也一派主張承認如中央黨社會民主黨民主黨獨立社會民主黨是也當最後通牒滿限之前兩日其時舊内閣旣已引咎辭職新内閣又未組織成立究竟對於最後通牒或嚴重拒絶或忍辱承認均無從决定且後繼内閣之組織全視國論對於最後通牒爲轉移如國民一致主張拒絶也則國性民黨國民黨大得勝利後繼内閣黨然由該兩黨出而組織以渡拒絶後之種種難關如國民一致主張承認也則中央黨等四黨大獲勝利後繼内閣當然由該四黨出而組織以辦理承認後之善後事件故後繼内閣必待國論决定態度後始能着手組織所謂國論者當然以國會議員爲中心於是各黨中之國會議員先期在本黨開會投票以决定態度國性民黨全體一致主張拒絶國民黨則主張拒絶者五十九票主張承認者僅四票其餘中央黨社會民主黨民主黨獨立社會民主黨四黨則主張承認遂大多數通過决定收受最後通牒四而組織後繼内閣之責亦全落在中央黨社會民主黨民主黨獨立社會民主黨四黨之肩上今後德國政局難關亦全讓該四黨前去對付而國性民黨與國民黨則袖手旁觀詆訪怒駡 
　　此主張承認最後通牒之四黨中除社會民主黨比較有　力外其餘中央民主兩黨則素以依附大黨分配政權爲能事碌碌無所短長頗似中國之政學系等等至於獨立社會民主黨則又素喜唱高調孤芳自賞與世寡合故四黨中以社會民主黨擔負最重因承認最後通牒之後其首感困難者即爲解除巴燕民防軍一事所謂巴燕民防軍者即國性民黨國民黨之地盤所有該兩黨重要分子皆集中巴燕爲德國帝制運動之中心若一旦實行解除則無異宣告該兩黨之死刑該兩黨勢必抵死抗拒其時可以箝制該兩黨者只有工人工人者社會民主黨之武器也今後德國之政海將完全爲工人與軍閥相爭之局面換言之即社會民主黨與國性民黨相爭之局面其他各黨不過附庸而已 
　　社會民主黨自知責任甚重勢非多結納友黨不可除中央民主兩黨外較與該黨氣味相投者只有獨立社會民主黨此次獨立社會民主黨旣在贊成承認之列黨然應該擔任閣席共負時艱孰知該黨依然孤芳自賞大唱高調當組織内閣時社會民主黨曾邀該黨入閣乃該黨竟嚴詞拒絶曰吾黨甚願與貴黨（指社會民主黨）携手然而决不願與其他公民派之政黨（指中央黨與民主黨蓋德國社會民主黨獨立社會民主黨共產黨皆爲工人派之政黨此外一切政黨則呼之爲公民派政黨）携手於是所謂四黨組閣者竟只有三黨矣最後通牒限期之迫旣如彼而國内黨派意見之歧又如此危機一髮險狀環生其時有人生張逕由國會通過承認最後通牒先行通知協約國而後再徐國組閣之事然正式内閣旣未成立承認之後由何人負責履行此又非協約國所能應允限期益迫險象愈多於是所謂三黨内閣者遂於一夜之間倉卒組織成功矣兹將其閣員之分配詳列如下 
　　國務總理ＤrWirth（中央黨） 
　　國務副總理兼國庫總長Ｂauer（社會民主黨） 
　　内務總長ＤrGradnauer社會民主黨 
　　勞動總長ＤrBrauns（中央黨） 
　　經濟總長ＲobertScbmidt（社會民主黨） 
　　糧食總長DrHermes（中央黨） 
　　郵政總長Ｇesberts（中央黨） 
　　司法總長Schiffer（民主黨） 
　　國防總長DrGessler（民主黨） 
　　交通總長Groener 
　　財政總長缺 
　　外交總長缺 
　　外交財政兩長首黨交涉之衝無人敢出而擔任在國務總理費耳提ＤrWirth之意欲以此席位置其他黨派之人（即三黨以外之黨派）以便共負此艱難責任然其他黨派之人又誰肯於此時出而替人受過况前外交總長西門氏其人極有才幹所有外交難題皆以一身當之現在雖引咎辭職然繼其後者勢必才力心思皆須超出西門氏一等始可當此難關此種人才在今日之德國實難其選外交財政兩長旣一時不易得人事機危迫又不能久待於是内閣發表之日竟缺外交財政兩席所有外交事務皆由國務總理費耳提兼任然外交職務繁重斷非國務總理一身所能兼任連日費耳提徵求Ｒosenberg（維也納公使）DrRosen（海牙公使）ＭaxWarburg諸人同意請其擔任外長一席然皆婉辭謝絶近又有人主張國務總理費耳提改任外長一席而另覓他人擔任國務總理於此可以想見德國外交之棘手矣 
國内要聞 
[閻相文就任後之陜局]  
　　陳樹藩仍難和平解决 
　　陜督閻相文抵任後除劉鎭華表示助閻外三原于右任鳳翔郭堅均已表示援閻攻陳之態度于右任方面已將五路靖國軍在涇陽集合分防北屯（屬醴泉）坊營（屬高陵）等處堵擊陳之左冀郭堅方面全軍集合岐山分攻興平咸陽堵擊陳之後路現下于郭兩軍共計一萬八千餘人故閻督之聲勢已厚陳軍不難剿平吳佩孚鑒此情形非乘機攻下陳軍不可特派參謀長翁守謙於昨日（十一日）早車入京與政府交涉（一）請迅速宣布陳樹藩抗命之罪狀（二）請發給閻相文軍隊現餉二十萬以勵士氣 
　又據西安消息閻相文自虞日上任後關於軍事之分配如下（一）令第二十九旅駐省城以維治安（二）令馮玉祥之第十六旅分駐臨潼藍田之間以防陳軍下竄（三）以張錫元之第四混成旅駐商渭以禦山陽鎭安間之張寶麟軍隊（四）吳心田之第七師以一部駐鄠縣一部駐武關以阻劉世瓏白戈仁東下並於佳日在督署開聯席會議與會者除閻氏外有劉省長馬參謀張旅長及陳子張郭四代表磋商善後問題除于張郭三代表所提出之問題各以原有軍隊駐屯原有地點雙方勿相侵犯外聞瞿壽禔仍要求陜軍編爲三師分駐於漢中榆林兩處其軍餉由中央擔任地方截留閻氏頗有難色結果聞由劉省長出以折中辦法擬編一師劃寶雞隴縣爲該軍駐紥地其師長由陳氏就陜軍中擇一推任惟瞿氏仍堅執前議致無結果而散 
[鄂代表請願罷王之劇烈]  
　　露宿新華門前但勿蹈學界覆轍 
　　鄂同鄉會代表根據前次大會之議决昨日（十一日）下午特由十一府州代表李繼膺等十人赴府繼續請願在各代表由湖廣會館出發時東海特派殷鴻壽前往爲鄭重之聲明殷云總統謂予非不見鄂代表因爲實有不能接見之苦衷蓋王占元固有應行免職之罪然在責任内閣制度之下予實無罷免王占元之權與其見而不能答覆各代表之要求何如不見云云各代表則仍照大會之委託於下午二時直赴公府請願截至夜十二時各代表尚在新華門前候見聞彼等均携有臥具决定在新華門露宿非逹到接見目的决不散去 
[王寵惠任聯盟代表原因]  
　　與收回法權有關 
　　我國收回领事裁判權一事前曾由外部擬定辦法向使團磋商先將上海會審公廨收回一面趁國際聯盟機會由顧使將此案提出日前國際聯盟會代表魏宸組辭職以王寵惠繼任亦與此事有絶大關係方魏代表辭職之電到京時顏外長因國際聯盟會會期已迫擬於陳籙唐在復二使中擇一繼魏出席方呈請任命而王氏條陳收回領事裁判權之意見電報適到當時外法兩總長互相討論之下以爲收回領事裁判權一事非法律專家不辦王氏又爲法權討論會會長此項計畫皆出其手定以之繼魏於收回領事裁判權一事必可收極大之助力前提出閣議通過翌日命令即下王氏本爲法律專家對於外交上雖無甚成績而此次電陳收回法權計畫之内容却極精詳周密刻外部已根據王氏此電轉電駐外各公使徵求意見以收集思廣益之效 
[中法銀行停業後之問題]  
　　京津滬漢鈔票已代兌北京電車權利擬收回 
　　北京中法銀行經我國銀行公會極力維持之結果鈔票數目已經查清聞除北京已定十三日在銀行公會開兌外他如天津上海漢口奉天濟南等處亦經京公會電商各該地公會同時一致收兌並聲明代兌之欵已由財部公函擔保財政部昨亦發布通告其文略云中法實業銀行宣告暫行停止營業該行發行鈔票爲數甚鉅人心因之恐慌本部爲顧全中法兩國商務並維持金融起見當經商由銀行公會召集各銀行公同商榷先行摯欵由本部負責設法籌還即將該行鈔票票印有北京天津上海漢口等字様者一律代爲兌現以維巿面兹定於七月十三日開兌合行通告我國商民人等知悉凡持有該銀行鈔票者即赴指定地點照兌至此次中法銀行暫行停業所有債權債務正在清理中法兩國商務信 
 
 

Page 11

 
 
用所關必有公允處理之方法除由本部電明駐陳公使切實考察辦理並遇召集債權會議時即派員列席以便隨時接洽力圖保障仰即一併知照 
　　中法實業銀行前因洪憲時代借欵關係承攬北京巿政北京巿電車公司即爲借欵　保品之一種此次該行停業數日以來電車公司股票感受此種影響價格大爲跌落該公司董事會昨已函致内務財政兩部略謂北京電車事業因受一九一四年即民國三年中法五釐金幣借欵合同優先權拘束迄未舉辦至九年十月甫在國務會議議决由政府與法國交涉今年五月甫經商定不依一九一四年舊約另訂新合同爭回商股附股權利並减輕各種苛重條件然因舊約牽掣僅收回一半利權未能完全自辦在政府與人民不能不同抱缺憾最近商股招足會同官股召開創立大會北京電車公司依法正式成立惟中法銀行突於本月二日宣告停業照章官股應先繳股欵四分之一商股應繳四分之一共合銀元五十萬元業已繳存銀行而代表官股之中法五釐金幣借欵一部份因中法銀行停業之故暫行停頓董事等再四籌商以爲中法銀行旣無力繳付股欵正可乘此機會再進一步要求取消一九一四年原合同中規定電車各項權利完全由中國出資自辦以竟政府未竟之功以副巿民喁喁之望擬請大部商承國務院並會同財政部即日提議並與法國方面設法交涉再此事體大往返交涉慮非短時日所能竣事電車公司現甫成立商股業已交齊一切亟待進行關於取消中法一九一四年借欵原合同電車權利問題未解决以前應請財政部另行籌撥五十萬元作爲官股即日交存公司以免停頓並將法國方面應享權利暫行停止或改由政府行使以全信用而保國權云云聞財政部已允先行指撥五十萬元作爲官股令公司先行進行一面由關係各機關與法國開始交涉矣 
[農部振興漁業之計畫（巿隱）]  
　　北京農商部近有振興沿海漁業之計畫主之者爲漁政主管之漁牧司參事廳亦贊成之于將來能否實施則非今日所能斷言計畫共分三項（一）整頓技術傳習所該部已設之漁業技術傳習所原有兩處一在浙江定海一在江蘇海州定海設立爲時較早現有漁輪一艘已開始實施海上傳習海州一所係部省合辦每年所中經費亦農部與蘇省各任其半該所設立未久技術傳習尚未實施現該部决定於本年造成漁輪一艘已令該所所長王某到京面商一切造船經費預定二萬三千元除上述已成立之兩所外該部又擬在山東烟台增設一所預計本年下半年組織成立至關於技術人才問題據浙蘇兩所已住之經驗皆謂天津吳淞兩處水產畢業學生究係甲種實業程度而使之逕赴遠洋從事漁撈與一般下等漁夫共起居同飲食又不相宜且將來養殖製造在在需用高等技術專家僅恃此等畢業生恐未必能勝任因此該部有特派學生赴歐美留學之計畫擬就甲種實業水產學校畢業之高材生每年選派一二名費由部籌畢業後即派在各所服務其在遠洋任漁撈等較粗疏之技術者則可就已受教育之漁民選充之如此則人才無虞缺乏而所務可益形發展矣（二）提倡漁業公會並加以取締漁民知識本極淺陋結合團體以謀公共利益之發逹恐非一時所能然在官廳一方則不可不加以提倡且沿海七省中設立漁業公會者已有數處惟组織公會之分子非漁民乃漁商也漁民與漁商利害所在未必盡同即就同一漁商論其 
中主持會務之首領是否皆操有漁商正當職務爲公衆謀利益亦殊難說在國家旣未頒布一種法令俾資遵守而在地方官吏更無所憑藉以施監督殊非所宜因此遂有漁業公會法之草擬其主旨一在提倡漁民結合團體以實施其互助一在取締漁商使納正軌俾已成立之會依法受監督於官廳此項草案正在編製中不日即將提出（三）設立魚巿塲魚巿場之設所以便利捕魚售魚食魚三方面其計畫擬在沿海七省各就集中之地設立數場規定若干區每區之中只准設立一場由農商部直接監督徵收少量之費存儲以備漁民教育及救卹各事之用聞關於魚巿塲之設立及權限尚有一種魚巿場法現正在草擬中不日即可脫稿以上三項除第一項純由該部漁牧司呈准總次長實施外其第二第三兩項關於法令一方面者由該司呈准長官會同參事廳共同起草至於發動此項計畫之原因亦有數種（一）則因外界之剌激也如日本在青島大連對於漁業極力整理保護奬勵雙方並進以海州逼近青島時有外國漁艘南下秘密捕魚近者海州行將開辦商埠爲外人所注目自不待言此一層在稍有政治眼光者當然不能不引以爲憂（二）則因内界之剌激也最近海軍部忽有整理沿海漁業之計畫意在利用巡洋軍艦保護漁民略征漁稅以助軍餉曾在該部設立委員會籌備一切會議之際農商部並派有漁政要人前往與議在農部以爲整理漁業本屬該部專司職權所在似未便任人侵越而欲言整理惟有就經濟法制兩方酌爲設施經濟旣不寛裕只好先從制定法令入手（三）則由於各所長之條陳也定海海州兩技術傳習所所長一爲李士襄一爲王文泰皆係日本高等水產學校畢業年來設施所及感觸旣深迭有條陳上之該部司長司長汪某亦係日本北海道農科大學畢業對於所上條陳極願施行一二特未知將來果見之事實否耳 
[新公布之巿鄉自治制（七）]  
　　第十八條鄉設鄉自治公所置鄉長一人爲鄉之代表指揮監督所屬職員鄉長由鄉自治會就本鄉住民中具有鄉自治會會員被選資格者選出呈由縣知事委任之第十九條鄉長之職權如左（一）執行鄉自治會議决事項（二）辦理鄉自治會選舉事項（三）提出議案於鄉自治會（四）制定鄉規則（五）管理或監督鄉之財產營造物及公共設備（六）管理鄉之收入與支出（七）依法令及鄉自治會之議决徵收鄉自治稅及使用規費第二十條鄉長對於鄉知治會議决事件視爲逾越權限違背法令或妨害公益者得於三日内申述理由提交覆議鄉自治會仍執前議時得呈請縣知事核准撤銷之不服前項之行政處分時得陳述於者參事會請求處理第二十一條各鄉於鄉長外視事務之繁簡得設鄉董一人或二人輔助鄉長分任執行事務鄉董由鄉自治會就本鄉住民中有被選資格者選舉之關於鄉長及鄉董之任期出缺補缺及鄉長之代理準用巿長及巿董之規定第二十二條凡鄉自治公所職員不得兼任鄉自治會會員若有由鄉自治會會員被選者應辭會員之職第二十三條鄉長及鄉董均爲名譽職但得由縣知事酌給辦公費鄉長得酌用雇員一人至三人辦理文牘會計及一切庶務但得以鄉自治會之雇員兼充前項雇員之薪給由鄉自治會定之第二十四條鄉有區域狹小户口稀少或財力貧瘠不能獨立爲一鄉自治區者得與同縣管轄區内鄰近之鄉合併辦理第二十五條凡二鄉以上有彼此利益相關事項必須連合辦理者得依各該鄉之協議呈請縣知事核准設立鄉組合其經費由各該鄉分擔之巿自治制第六十五條至第七十條之規定於鄉组合準用之第二十六條關於鄉自治事務所需經費及依法令或習慣屬於鄉所負擔之經費由鄉支給之第二十七條鄉自治經費以左列各欵充之（一）本鄉財產之收入（二）依法令作爲鄉自治經費之附加稅及各種雜捐（三）本鄉所徵收之規費及使用費（四）本鄉公共營業之收入第二十八條鄉有由國家撥給之土地山林及其他不動產時應作爲基本財產永久維持之以其收益充鄉自治經費第二十九條鄉長於每一會計年度前應將本鄉經費之歲出歲入製成預算表於每年四月通常會會期前提交鄉自治會議决並於預算年度終結後編製决算表附具一切證據於每年十月鄉自治會通常會開會時提出第三十條巿自治制第五十三第五十六條第五十八條第六十條及第六十四條之規定於鄉自治準用之第三十一條凡鄉以縣知事爲直接監督其上級監督機關依現行官制定之巿自治制第七十二條至第七十四條及第七十六條於鄉自治監督準用之第三十二條本制施行細則以教令定之第三十三條本制施行日期及施行區域由内務總長定之 
[鄂省自治與省選（漢口通信）]  
　　鄂省自治聲浪自夏壽康被擠去職後忽焉沉寂全省自治籌備處亦漸呈不生不死之狀態空機關依然存在却無一事可爲該處參議等屢次晋見劉承恩兼處長詢問該處究竟應否籌備劉則以中央行政會議尚未閉暮一切進行無所依據爲詞慰令暫緩而各參議職員薪水積欠二月未發怨聲四起現行政會議已閉幕而省參事會條例縣巿鄉自治制皆先後頒布鄂當道依然無所準備故該處參議郭肇明劉樳等特於十日召集緊急會議請劉兼處長出席表示意見詎劉辭不至衆即推首席參議郭肇明主席議决除催請補發職員欠薪外並致函劉兼處長告以開會議决情形請其宣示籌備方針以便進行原函從略 
　　省參事會亦省自治機關之一自中央組織條例頒布後鄂省即有人提議着手進行乃以宜武兵變遂歸停頓現在此項聲浪又復掀起尤以省議會中某派及在野政客而與當道接近者主張爲最力蓋照省參事會條例其會員除政財教實四廳長外應由省長遴聘三人與省議會選舉會内三人會外三人公同組織而有此項會員之希望者又舍此接近當道之議員與政客外莫屬但此届省議會任期十月届滿在此殘餘期中欲以出席三分二之議員選此六個省參事會員决爲不可能之事故如陳楊翁謝等現皆極力運動冀得當道之遴聘以省手續其有自揣不能邀當遴聘者則希望省議會從速改選冀於新會中得逹其被選之目的實則鄂中大小政權盡彼輩所把持其硜硜自好者皆已望而却步不願加入矣 
　　鄂省國會選舉至今已完全停頓惟省會選舉則在籌備急進中顧此次籌備情形有異於前兩届者蓋某當道鑒於各方趨勢决難容異已者之攙入對於被選人之資格不能不爲嚴格之審查上次審查資格其人苟非激烈份子即可指定此則非曾供奔走有傾心之表示者决難入彀據聞主持其事者仍爲不届包辦之李某選舉事務所長注澐不過禀承意旨照様行事而已 
[河南省會改選之内幕]  
　　鄭州函云選舉舞弊相習成風幾於無處無弊記者雅不欲多所記載乃當事者禱張爲幻極詭怪奇離之能事則不能不略記之前次通訊謂河南選舉指定權爲議員俱樂部胡某所把持詎知胡鼎元尚係被動其主動者實一安福議員何霽峯何於民國初年入大中民社與劉鎭華楚經緯交最密七年被選爲國會議員投身安福及安福失敗返汴後逢人便駡段徐以自掩飾與論鄙之趙張亦不喜其人旋入京運動得某當局之薦函來謁趙三將軍趙爲敷衍面子起見允其參預選政何因此得出入司令部之門以種種方法取媚司令之左右並以巨金爲豐樂園某坤伶　籍爲司令大人别築金屋趙倜誤以爲胡鼎元所爲大加申斥其實胡亦寃枉省會選舉本係胡與李學鈞包辦而常與何霽峯商議何之勢力乃大張凡有志選舉而不向何作乞憐語者槪受排斥近日何託故在南關軍士學校養病凡關於選舉秘密胡李等均赴南關與何密商與議者除胡何李三人外尚有一朱某朱某趙督四大門生中之一也聞全省百八縣之議員孰可孰否渠等四人於三二小時已分派完竣其手段可謂大矣又軍民兩長會銜委出許多密委暗操選政而其委札用印畫行繕發趙張均未寓目此事果確可謂黑幕之大觀矣 
[南京快信]  
　　省議會覆選票第一區票價已漲至四百元因競爭者多有行無布聞各初選當選人堅持非五百元不售據此以觀欲組織一議員非一萬元不辦海州區且須二萬元查議員任其三年統計所入不滿三千元乃肯出此重價殊不可解 
　　聞近旬日省署據呈報水災者已有十餘縣均謂露雨不止荒象已成寗垣白米每擔現已漲至九元八角尚有步漲之勢 
　　鎭江關監督賈士毅以江流淤塞亟待疏濬縷陳辦理近情並擬計畫書呈請軍民兩長批示 
　　武進縣公民朱義陳錦元等電軍民兩長稱地棍須良榮開塲聚賭持槍行兇業經被害人潘順生報縣驗訊請飭嚴拿法辦 
　　省署准交通部咨開自七月一日起至三十日止凡屬北方災民回籍一律免收車費請即佈告週知 
　　通濟門外航空站工程將竣馬路工程局已估工修築該處一帶馬路以利行人 
　　王省長委宗嘉祿籌辦江南平南門量事宜財廳委沈維光赴青浦縣提欵 
　　貧兒院昨因電燈走火焚燒房屋兩進幸即撲滅 
　　昨有贛榆縣難民三百餘名來寗乞食 
　　高師暑期補習班昨日開學學生到八百七十餘人 
地方通信 
[蘇州]  
　　停徵選舉經費吳縣知事温紹楔前因選舉經費不敷呈准財政廳自民國九年七月一日起每契稅銀一元加提選舉費一分截至十年六月底爲止以一年爲期現已期滿此項選舉費自應停徵昨特頒發布告自十年七月一日起所有稅契項下加提選舉費一分一律停止如未奉布告以前凡係七月内投稅各户所繳選舉費由本署稅契處有東西山行政委員核算退還 
　　扣留私運銅元往來蘇州盛澤之新記輪船於昨日午後附載貨物搭客經過蘇州關時被洋員在艙底查見銅元四百餘千顯違禁令當將所有銅元盡行充公以示懲儆 
[常州]  
　　常州僧界之敗類常州崇法寺僧忍光號炬峯初以夤緣充該寺住持旋因不守清規迭被士紳控告不得已潛匿杭滬該寺住持遂由松峯繼在旋炬峯以時過境遷又向松峯乞憐求回該寺不意回寺後故態復萌先後誘污某孀婦及馬圈巷某鉅商之妻某鉅商以伊婦恒夜宿寺醜聲四佈屢致勃谿人多戲指該婦爲僧太太（按該僧前於民國初元因誘姦青雲坊某姓婦被邑紳前浙江知縣某君及警備營管帶某君拘送縣署懲辦嗣以重金運動得釋）松峯以炬峯勾引婦女敗壞清規時加告誡炬峯銜之旣慮穢行被洩且以松峯死則崇法寺住持唾手可得乃設計逼令自盡邑紳咸抱不平現崇法寺住持已歸並育寺住持蓮眞繼任惟炬峯仍據該寺虎視眈眈欲以處置松峯之手段處置蓮眞又冒稱並育寺住持到處招摇撞廳斂錢受其愚者不知凡幾云 
[松江]  
　　初選舉仍須决選初選當選人因與他人姓名相同經人質問縣署請予依法决選者現又添出祝蘭根吳愼之兩人由縣仍將祝等分别牌示限令設法證明以資决定至前經牌示之各同姓名當選人現已限期届滿證明仍多疑義縣署已决行决選業於十二日飛函各巿鄉自治委員定於十三日午後在縣署集議决選手續以便實行决選 
　　因賭釀命犯獲案今歲舊曆新正華陽橋鄉民因賭啓釁與營卒互毆慘斃許姓一命險釀絶大風潮事後案内要犯王春棠畏罪逃逸累及無辜多人兹該犯已由第四區巡官沈咏康督同水陸警探沈金榮顧脊根等於十一日晚間在鄉四圖陸姓家内緝獲業於十二日解交縣署由縣約同司令部孫副官會訊一次矣 
　　育嬰廣育院開會育嬰堂附設之廣育院於本月十二日開十週紀念游藝大會表演各種技能均有可觀應姓學生所書八言聯尤博來賓稱賞演至中間並有省視學章伯英上海中華職業學校校長顧蔭庭邑人陸規亮等先後演說繼以諷世極劇多幕然後導引來賓參觀各種工藝成績並茶宴撮影而散是日來賓不下千餘人頗極一時之盛 
[清江]  
　　淮陰選舉訴訟淮陰省會初選開票後其候補當選第一爲馬頭鎭（即第六區）石瑶石以不甘失敗之故於是就全縣各初選當選人中覓得二巿黄作賓吸食洋烟三巿吳寶之字跡糢糊四巿王名題一巿田子厚小學教員又一巿彭振遠辦理選攀人遂分别赴縣署呈控各被告人憤石破壞除多方設法　　外一面亦串出彭某任某兩人聯合多名到縣指控石瑶揑造選民人數代人簽名領票等弊以爲抵制故近數日内關於是項訟案不下十數起之多此亦選舉訴訟之特别現象也 
　　洪湖查獲匪船淮陰縣署日昨（九日）據洪湖水巡練董劉某呈報在湖面巡緝獲有匪船二隻裝載匪人十七名内有頭帶髮辦者數人槍械子彈衣服各人各様當將該船扣留詢據該匪僞稱係泗陽縣警備隊查辦要案者並出護照一紙但人數不符聞劉某除來縣報各外並通電泗陽查詢究竟有無其事刻尚未得泗陽覆電 
　　江北霪雨成災淮海各屬自月之二日起止晝卜夜霪雨不止迄今句餘尚未放晴　田多成澤國米糧亦逐日看漲一般貧民已多有斷炊之苦 
[揚州]  
　　揚城米價高涨揚郡为價旬日以還每石已增一元左右（高貨現售九元五角次亦須八元左右）其原因以青黄不接霪雨爲患鄉户旣不運城脫售而城中存米無多致有此種現象 
　　令知討論教育蘇省第五次教育行政會議舉行在即王省長昨特通令各縣畧謂此次會議齊集全省辦學人員討論務將重要問題研究如義務教育如何推廣學校風紀如何整理學生職業觀念與實力如何養成成内審國情外觀世界以講演之形式庽研究之精神矧本省二次派遣攷察歐美教育人員業已回國前者旣蓄而未宣後者又會逢其適正可酌量延攬宏我講壇仰即轉行與會人員遵照云云刻已轉令勸學所長蔣縣視學遵照矣 
[嘉興]  
　　施醫局定期成立嘉興縣署因徇地方人民之請依照歷年成案撥欵開設施醫局以惠貧民現該局定於陰曆六月十六日成立内外中西各科均備中醫每逢三六九日上午爲施診期西醫除星期日停診外每日可由該局發劵持赴德心嘉興兩醫院診治局址在精嚴寺藏經閣每人納號金銅四枚貧病送給藥費 
來函 
[儀徵張祖褘等來函]  
　　敬啓者本届省議會選舉儀邑同人均各抱地方主義不願將本邑票權爲他邑收買因思邑人鮑貴藻平日主持正義爲全省同人所共知故上届議會得被舉爲副議長此次省會初選鮑君本不願再行出山曾著有選舉蟬聯三不可之痛言遍謝同人以明志趣而同人以爲鮑君如不出則吾邑選票必盡爲他邑吸收同人恥之故迭次會議總以主持正義維持地方公同選出鮑君爲目的乃近日報章忽發生種種蜚語衡之當時事實全屬子虚查儀邑此次選舉依法投票按期開匭並無衝突旣未有搶票扣票之事實更未有打毁票匭之風潮巿虎杯蛇徒亂人意貴報主持正論自當鑒别是非敝同人身處局中敢代陳明眞僞專此肅泐即頌箸祉儀徵縣五區公民張祖褘陳季良潘劍亭王近恭馬愼修秦傑人聽家駒張盤周羅步蟾朱湛等同啓 
雜評一 
[條陳與條件（默）]  
　　中國辦事無實際祗有條陳與條件而已觀其條陳無一不可整理也中國百事之進步易如反掌觀其條件無一不可解决也雖有極大爭端亦不難立時消弭 
　　以條陳論统一幣制有條陳應付自治有條陳至於征蒙則張作霖有條陳鄒芬有條陳果如其條陳所言腐敗之中國不難立變爲强盛之中國 
　　以條件論平陜有條件平鄂有條件至於教潮則政府有政府之條件調人有調人之條件如果其條件所言紛爭之時局不難立化爲安寗之時局 
　　然條陳雖多而中國之腐敗如故條件雖多而中國之紛爭如故政府不負責官吏不負責國民不負責雖有條陳與條件亦奚益哉是故無實際之中國非空言所能救條陳與條件不過爲彼輩粉飾面子延宕取巧之具而已 
 
 

Page 12

 
 
   
 
 

Page 13

 
 
自由談 
閒話 
[英倫風俗叢談（五）] [  汪振聲]  
　　（二）家庭狀况 
　　英國風俗子女未婚娶者常與其父母同居若爲子者年齡已長已有職業則每星期出津貼若干爲其膳宿之費父母受之每日爲之治膳爲之清理臥室視爲分内事父子家人如房東房客子女無贍養父母之義務父母亦無此種希望及婚娶之後則子女與父母析居或父已故則母隨女及壻而居大都每星期貼食用費若干至於隨子媳而居者則不一覯常與英人談及中國風俗子媳必隨翁姑而居英婦聽之莫不掩耳而走以爲大難堪事子女稱父之父母爲祖父母母之父母亦祖父母以示夫婦一律但親愛之間祖父母常不及外祖父母（照中國之稱謂）姑母不及姨母蓋婦女之心理常不欲使其子女接近於父族一方簡言之其夫族之中除夫外多非其所願親暱男子則似乎有媚内之槪乃避去其自已之父母兄弟而接近於妻族一面之人察婦人之所以有此種心理者表面上之解釋極易蓋夫婦者係一種生活及經濟之結合故所結合得爲其夫所願結合得亦其夫除其夫以外餘人自無親暱之必要實際上則婦女之心最狹旣嫁其夫自視爲其夫之所最愛然其夫與自已之父母兄弟又有天性之親臥榻之六豈容他人鼾睡不免起而代謀非逐之不爲快且泰方無名教之束縛故成此種現象也 
筆記 
[全義記（上）] [  西雲]  
　　吾虞田氏姊妹幼相親愛垂髫均以才貎聞里中見者咸嘖嘖稱羡之後長歸同里馬氏仲適姚江朱氏馬朱皆世家子弱冠著聲士林固總角交而兼僚壻之誼者情好綦篤時馬有一兒名祺年朱一女名琴仙祺年髫齡即秀雅不羣琴仙尤風致娟然兩家慮日後之别離遂訂兒女親焉朱生性沉靜暇輙斗室兀坐讀書而已餘事不問也馬則慷慨好俠凡見不義者必辱之不少恕朱生嘗苦口規勸馬心雖感之而不悛改由是叢怨日積鄰室富翁劉姓虎而冠者也鄉人咸畏惡之有田數畝與鄉人某甲連壟鄉人勤耕工忙時會向劉貸金後歉收無以償劉遂以鄉人田佔爲已有且揚言不足猶將訟諸官鄉人孱於翁勢窮途無計日惟飲恨長歎作楚囚之對泣事聞於馬生大爲不平思解其難苦不得當會翁五十壽辰大張筵席馬馳至登堂大詬斥其爲富不仁仗義痛責不留餘地座客咸跼踖不安劉翁尤無以自容忿極誓不兩立夜問適有小偷入室爲翁所執送詣公庭私賄於吏誣與馬通獄遂急馬不堪搒掠乃誣服焉朱生聞情急爲百計營救奔走呼籲并求助於同好幸府尹與朱有舊誼遂爲昭雪獄解而馬氏之家毁矣馬生意高氣傲目空一切自遭挫折憤慨益深覺茫茫大地無我置身之所居恒悒悒寡歡又念及家產蕩然甕餐不繼從此將倚人爲活更不知添多少煩惱因是氣憤塡膺思鮮民之身不如速離塵世之爲清凈也朱生急諌止之曰吾人處此世界原無皂白之分况今日官宰過於寇盜乃欲以卵敵石有不身敗者耶而君妻嬌子幼徒以自苦亦太愚矣 
劇譚 
[滑稽劇話] [  子褒]  
　　有人問我曰牡丹同綠牡丹是那一個好我說白牡丹好他又問那裏見得我說你不聽到「牡丹雖好全仗綠葉扶持」那句話麽這牡丹是指白牡丹綠葉就是指綠牡丹白花綠葉這就是白牡丹好的明證咧那個說虧你會油嘴 
　　劉小衡進了天蟾引起了須多評劇家的口舌有的說比小翠花好有的說那及得來翠花連篇累牘呶呶不休吾看還是小衡自已來衡一衡罷 
　　朱買臣休妻之後有王華買父王華買父之後有孔明招親孔明招親之後有趙雲招親吾想趙雲招親之後不曉得還有什麽多少的賣母嫁女娶媳相繼而起呢呵呵 
　　綠牡丹的花魁女是男去女張少泉的賣油郎是女飾男這就呌做顚倒鴛鴦 
瑣錄 
[小新聞] [  誠]  
　　昨晚詣上海大戲院觀美國女魔術家雪泥女士之魔術迨影戲旣畢雪泥女士姗姗登臺以黑色之巾掩其雙目高坐臺上觀客凡有所問女士不加思索應對如流其最奇者某西人以金表質之問表上時刻答曰九點十七分問所繫何物曰銅質徽章上刋某某姓氏又有某君以舊郵票在臺下遥示之女士答爲英國某處價值幾分之郵票蓋有某月日之圖章又某學生以日記質之問第五頁作保字答曰係鈔錄某書之某某兩句也檢查之果然更有華人寫中國字之姓名相問女士亦書中國字答之其操術之精妙眞令人歎服不置且能爲人預卜命運云 
小說 
[社會小說衆醉獨醒（三八二）] [  瞻應]  
　　第五十七回得警報夫妻喪膽酬香願叔嫂失蹤邦平聽到這裏忽的心頭一跳忙喚劉福問話道少奶奶和少少爺燒香還願可曾回來劉福回道還没有回來裏面太太也等得焦急派人在船埠守候季平暗暗喊聲阿呀還願還願别要閙出甚麽亂子心頭雖然着急郤是假做鎭靜端怕一涉慌張人了主人翁的體統青巖瞧在眼裏暗暗得意道剝皮剝皮今朝郤革了你也劉福回話後恰才退出郤又跑回稟告道老爺不好了王嬷嬷和小丫頭哭將進來了邦平經這一嚇拔燭也似的立將起來嘴裏連喚怎麽講兩腿色色索索抖得不成模様在這當兒小丫頭自到裏面把禍事禀報主母老婆子步履蹣跚一步一哭的來見主人見面時便哭喊道老爺快打點主意去救人少奶奶和小少爺都被强徒刦奪去了邦平蹋着地板道怎怎麽講你們是活人還是死人强徒刦奪時你們怎不拚命奪回來混帳混帳論不定是你們勾通强徒做這勾當婆子哭道老爺屈陷殺人强徒有快口有手槍我們都是空拳赤手那時青巖勸道東翁且莫亂了主見别事都不要緊旦問他怎様被刦我們趕快去救人邦平急問道怎様被刦刦到那裏去了快說快說婆子揑着鼻涕道少奶奶和小少爺上山時約莫走了百十步便聽得一聲唿哨山背後跳出六七名梢長大漢楊着雪白的快口握着爍亮的手槍把少奶奶和小少爺拖的拖抱的抱都搶了去我待上前搶奪時吃他們推翻在地我上了年紀筋骨不靈便待要掙札起來那裏掙札得起一陣筋骨疼痛幾乎斷送我這條老命邦平蹋着地板道胡說胡說我不问你别事只問少奶奶和小少爺刦到那裏去了婆子道比及我從地上扒起時早望不見了强徒的影子光見地上丢着一封信我不識字小丫頭識得封面上三個字郤是老爺的大名因此拾了回來請老爺過目他們旣和老爺書信往來他們的踪跡老爺總該知曉别事都不要緊趕快打點去救人說時例從懷裏掏出信扎授給主人過目邦平又是氣憤又是悲痛徒要開那信封兩手色色索索的抖把信扎抖落在地青巖替他拾起取把剪刀剪去了信口抽出信紙授給他看信中没多說話郤是三字韻文呌做『劉邦平爾知悉一萬元速獻納朝獻銀暮還人銀數足人安寗從有功違無益戒之哉宜勉力』結尾四句還套着三字經的論調又是這位伍老夫子得意之筆邦平那裏知曉禁不住一陣傷心弔下許多痛涙點點斑斑把信箋打個透濕 
餘瀋[  范存忠]  
　　毁譽無定論也顧人情每喜人之譽我而不欲人之毁我於是我實狎邪譽之者曰風流我實鮮腆譽之者曰倜儻我實朦懂譽之者曰落拓我實浮躁譽之者曰聰敏我實獷悍譽之者曰剛毅（此友人爲余言之）内不自省外不自察反色然引爲光寵焉循是以往此等美句詞竟爲我人墮落之路故我人須將環境改造不當與環境適合 
 
 
 

Page 14

 
 
本埠新聞 
[法國民主紀念節期之慶祝]  
　　昨晚提燈會之盛况今日各商號懸旗之通告今日爲法國改立民主紀念之期法租界各捕房全體人員及公董局辦事職員預雇巧匠紥成各式燈彩救火會職員亦將救火汽車上紥松柏燈彩並掛國旗於昨晚九時舉行提燈大會前導有獅子燈越南軍隊英國軍樂隊英法華救火汽車上紥燈彩英法兩界商界聯合會中法義務學校繼有各捕房中西越捕等所紥之飛禽走獸各式紙紥檯擱洋房等沿途燃放邊砲以資慶祝最後五色花電車一輛由大自鳴鐘捕房出發走法大馬路朝東至法總領事署過黄浦灘至愛多亞路折回法大馬路往西過八仙橋經霞飛路吕班路至顧家宅公園而止法捕房深恐觀者人多擁擠特派探捕在經過各處沿途妥爲照料 
　　昨晚法租界舉行提燈會慶祝民主紀念工商團體之加入者爲漢口路商界聯合會中國工會北海路工商聯合會工商友誼會法租界商界聯合會均備有中法兩國國旗及彩色燈籠各數十人列隊加入提燈大會游行街巿此亦國民外交之一也 
　　昨晚法租界舉行提燈會觀者人頗擁擠南巿第一區警察署王金山署長以十六舖及民國路一帶均爲華法接壤區域誠恐届時往返人衆或有流氓匪徒乘間肆擾是以預爲防備特令該管一區二分駐所署員一體派撥臨時崗警注意防護晚間更由巡官督率長警加班巡邏 
　　各路商界總聯合合因今日爲法國民主紀念節期昨特通告各路分會轉知各商號懸旗一日以誌慶祝而敦睦誼 
　　十人團聯合會因今日爲法國民主紀念節特於日前開會公推翁國勛孫道勝二君届時赴法總領事署道賀並請余君九臯譯備法文賀函同往藉資聯絡云 
[華僑聯合會聯席會議紀]  
　　爲南洋英屬學校註册條例事 
　　日昨本埠各團體代表因南洋英屬學校註册條例事在華僑聯合會開聯席會議華僑聯合會代表李登輝許冀公華僑學生會代表謝碧田上海各路商界總聯合會代表嚴鄂聲全國各界聯合會代表毛一豐中華全國工商協會代表邵廷玉寰球中國學生會代表許兆豐中華國貨維持會代表程仲侃旅滬福建同鄉會代表黄展雲大埔旅滬同鄉會代表楊惠廬蘆璧如汀洲皮絲烟公會代表胡道南曁南商科僑生代表傅文楷南洋英屬三州府華僑代表余佩臯馬來聯邦四州府華僑代表廖衡酌等均到到五時開會公推李登輝爲臨時主席李因有他約不能久待辭不就席遂改推毛一豐爲主席毛君謂南洋學校註册條例事北京交涉甚久至今尚無結果各團體均極憤急今日開聯席會議因聞南洋居留地政府展期七月十五號實行註册時期將届不能不再徵集各團意見設法挽救現廖余兩代表均由北京回滬請兩位先行報告經過情形然後再討論辦法云云廖衡酌謂鄙人於余先生到京後即見外交教育兩部陳述代表等意見云限期轉瞬即至請速向英廷交涉外交部答覆言顧使有電到部報告已向英外部交涉矣本部限其半個月内即須辦妥繼見國務總理謂此事當盡力交涉望能知華僑放心此等條例將來如果實行華僑教育必盡受摧殘政府極爲注意迨至到滬接南洋四州府來函云四州方面該處政府又有强迫註册情事華僑抗之不能從之可大起恐慌不得不暫行停辦有抵死不願註册之情况傳說又有人主張先行註册聽候倫敦解决如不用註册届時亦可取消此等主張是乃大錯如果受人愚弄則華僑教育必無存在之理日前鄙人已電到外交部請向英政府聲明彼此在交涉期内不得宣佈實行當經外交部覆電許可現在展限之期又至請上海各公團趕緊代爲設法至爲感謝云云余佩臯謂到京交涉情形已由廖先生報告無庸鄙人再言鄙人到外交部請嚴重交涉情形並詢廣東省長已得顧使回電謂該教育條例已由英政府交議便解决不知鈞部有接到此消息否據云並未接有顧使來電報告現欲如何交涉皆可電飭顧使照辦鄙人當時即要求轉電顧使取銷註册條例如辦不到或準華學校自由報告立案不受條例支配亦可回滬後即請南洋英屬學校註册研究會委員會開會此案萬一交涉無效即請顧使提出世界和平會議解决云云謝碧田謂此案交涉已經半載有餘尚無切實消息空營僑胞盼望將來究竟有無結果殊難預料吾國外交家向來如挺擊鐘不擊不嗚若論根本辦法非僑胞自决不可黄展雲謂外交全靠政府必無好結果國民須覺悟毛一豐謂現在展限之期不過四日應速電南洋切囑華僑不可註册方有交涉餘地衆一致贊成遂公擬電稿當衆討論通過即行拍發議畢散會兹錄其電文如下新嘉坡華僑教育會並轉吉隆坡華僑教育會鑒先註册萬不可務堅持華僑聯合便曁上海各公團等叩 
[廣肇公所之各團體聯合會議]  
　　扣留軍火不使運往他處 
　　昨日下午九時廣肇公所及粤僑商業聯合會爲日本小川丸輸運軍火接濟桂軍事被留在滬特邀各界開茶話會籌議對付方法推湯節之君爲主席首由主席述明開會意旨並感謝各團體蒞臨之盛意謂小川丸載有大批子彈計一百三十五萬顆接濟桂軍助攻廣東適道經上海得將該軍火扣留惟雖留關棧中尚未結局致北京政府尚竭力設法欲將該項軍火運去但敝人等决不願該項軍火運往他處再作殺人之舉請各團體力予援助以期該項軍火得有保障不再用以殺人假使不逹目的應再作進一步之辦法乃將致松滬護軍使及各運輸機關之函稿宣步次沈卓吾君再申主席之意並謂此種殺人之物無論其殺何省人吾人均須竭力反對且無論何方之軍火移動吾人均須予以扣留次趙南公君謂旣云保留松滬軍使亦當使之無提取之可能性總期不能使之移動一步主席謂請松滬護軍使予以保證俾不能稍有移動趙南公謂此項軍火非對外不能使用次邱心榮君謂軍火今已扣留非至統一以後不能放行但空言無補當致電北京政府設若將該項軍火放行我廣東人當用最後手段對付次趙南公君謂請願實靠不住當用經濟手段壓迫之並贊成丘君之主張主席謂廣帮自此事發生後即組織委員會着手奮鬭而各團體亦多同情扶助蓋知此種軍火或一變而用以殺别省之人也我粤人已下决心不逹目的不止惟不得不先將事實表明方不致誤會反致將來减少各界贊助之力兹事體大不得不忠心去辦而委員會能力薄弱當請共爲後盾希望於必要時協同進行並請每日晚上八時蒞委員會指教次黄少岩君謂此項軍火無非塗炭生靈於吾人均有關係而政府則不問人民之痛苦如何惟知一意孤行此項公函或以爲無甚效力其實松滬護軍使必鑒於商之人激昻滬地爲通商口岸必不甘違公意而盲從政府之亂命云云次謝復初君謂視今日各團體蒞會人之多足見均視此問題爲全體人民之問題惟今須辦第一步即將此事公告明白以期與各團共籌辦法一致進行使北京政府知此項軍火已犯衆怒不特廣東一省反對爲全國人民所反對或此後不敢倒行逆施云云次沈卓吾君謂希望到會團體對於今日擬發之公函同意蓋印並請未與會團體一併加入趙南公君謂事在急行儘明晨趕往各團體蓋印結果全體贊成由各團體一致要求松滬護軍保證不使該項軍火運往他處主席申明謝意並謂急即照辦時已十一句鐘茶點而散 
[北京派員來滬疏通放行軍火]  
　　小川丸裝儎子彈一百二十五萬并現銀數十萬道經吳淞擬向上海兵工廠加提子彈三十五萬以便運赴海防事爲滬上粤僑團體聞悉聯名懇求何護軍使曁海關監督許交涉員暫行扣留當將前項軍火扣留開　　情已誌前報兹聞北京政府已迭向總稅務司商允進　滬關扣留之軍火等運回天津一面特派楊委來滬紛同各機關疏通准予放行聞楊委已於昨日抵滬云 
[銀行公會代兌中法鈔票紀]  
　　昨日共兌去二十二萬九千二百廿七元 
　　各埠華商銀行公會爲維持巿面安全教濟小民生計起見商同財政部墊欵代兌中法實業銀行　劵　上海銀行公會亦於昨晨在香港路四號該會會所　　　田各會員銀行派熟悉出納行員來會辦理　如中　　志莘余煒炯交通湯再如張瑞柏興業李慶如浙江史汝楫鹽業王希潛中孚陳曉東聚興誠陸　　四明吳佑慶中華董信甫廣東丁冠羣金城孔叔炎新華鄔延祥東萊陳筱三大陸陳曉嵐永亨周午三中國實業程大釗東陸方君餘等此外尚有　法銀行派來行員數人襄理一切並由該公會正副會長盛竹書錢新之兩君親自照料該會辦理兌換秩序井然聞上下午共兌去洋二十二萬九千二百零七元今日（十四日）仍繼續開兌至兌完爲止云 
[絲繭公所電請維持中法銀行]  
　　本埠江浙皖絲繭總公所因中法實業銀行停止交易於昨（十三日）拍致法國里昻商會電云中法實業銀行爲中法商業金融總匯機關此次擱淺中法震驚照目前之危狀與日後發展營業以及中法商業之信用關係至鉅務請設法救濟速行維持是所盼切上海絲繭總公所沈鏞等公叩 
[滙豐總行定期發息]  
　　字林報云本埠匯豐銀行接香港總行電開該行半年股息决發英金三鎊須扣除所得稅定八月八日發給 
[倫敦猪鬃商行告華商之公函]  
　　字林報略云英商會接到倫敦商會來函言中國猪鬃輸出事並抄送倫敦經營猪鬃貿易之商行八家公函據公函稱如華商再將公認標準以下之猪鬃裝往英國則必予以懲戒數年前華商會將長度不足之劣貸混裝來英致中國猪鬃品貨大受影響幾至無人過問生意斷絶嗣後經紀商人擬定新契約之形式規定猪鬃之品質此項辦法進行甚順質品改良但戰後猪鬃銷途大暢而某方面又無貨供給中國猪鬃價乃大漲爲從來所未有華商乘此機會不加選剔貨品趨劣英國徒因當時缺貨故雖遇此劣品不得不將就接受惟今後裝出之猪鬃其提貨單係在八月内或八月後發出者須與合同中所載之標準相符否則酌量議罰此舉苟不實行則中國猪鬃之生意將一落千丈退處於從前之地位請轉知照猪鬃貿易有關係之人云云 
[中德商約發生效力之部令]  
　　許交涉員近奉外交部令發中中通商條約全文自簽约之日起所有以前對德各項辦法均應撤銷即照現約辦理並轉行一體遵照等因許交涉員當即分别函行各機關查照矣 
[謝永森君覆商界總聯合會函爲米店領照事]  
　　上海各路商界總聯合會前據閘北商業公會函爲米商領照一事當即轉函納稅華人會兹據華顧問謝永林君答覆略稱七月三日接准納稅華人會轉到貴會公函備悉一切查米商領照一事敝顧問根據總商會之請求除向工部局以口頭反對外更於六月十四號提出抗議書在顧問已盡應盡之職嗣後米業中推出代表與工部局直接磋商敝顧問自更無代爲陳說之必要兹准前因相應據情答復請爲轉逹閘北商業公會可也云云 
[工部局人員將實行加薪]  
　　工部局於四月間納捐外人年會時曾有加收房捐地稅以籌工部局人員加薪經費之提議納捐外人多不贊成之此議遂否决今工部局議董以下級人員薪水不豐而生活程度加高致難支持各科辭職者已不管人凡精明强幹者又因工部局給薪無多不願受工部局之羅致長此不已恐與局務之進大有妨礙且恐在職諸員因所入不敷所出或有違法舞弊情事故取數月前薪永委員會所缮擬之條陳而修改之各科主任槪不加薪惟薪水在三百兩以上者共加六萬七千五百兩薪水在三四百兩之間者共加五千五百兩薪水在四百兩以上者共加二千三百兩統共一年加多經費七萬五千三百兩工部局議董自信工部局之財力尚足籌措此項加増經費故於今日公報中發表其意見並聲明如納捐外人欲開特别會議討論此事則在七月二十六日以前須有納捐外人五十人以上請開特會之公函工部局即召集納捐人特會否則工部局即擬實行其所擬之加薪辦法云 
[工部局給義勇隊奬章辦法]  
　　今日工部局公報載有義勇隊員給與銀質久役奬章之辦法凡在義勇正備隊服役十二年或服役六年復在後備隊服役至少六年者無論現仍在隊與否皆得呈報隊長請領此項奬章章之正面鐫上海義勇隊標識上嵌上海工部局字様下註久役等字反面鐫受者之姓氏並標明正備與後備服役時期章邊有圈綴以紅白藍三色之綬以便佩帶於胸右 
[西班牙公使定期北上]  
　　上班牙新任駐華公使杜方德伯爵曁夫人隨員等已於日前到滬昨江蘇特派交涉公署接西班牙領事來函略謂杜公使等已定下星期一（十八號）乘滬寗車北上相應函請查照即希轉致路局預備花車云云許交涉員當即據函轉致滬寗鐵路管理局查照辦理并函淞滬警察廳届時派警到站照料 
[揚子江水大漲]  
　　近旬來長江水漲非常而以漢口九江蕪湖一帶尤甚江岸一片汪洋江漢關水碼子已逹至英尺四十四尺據某航業家云爲近十年來所未覩聞本埠中華揚子領江公會爲防免江輪危險起見已函請本埠及各口巡江司多設燈台光艇以保航行云 
[航業消息零拾]  
　　太古公司之吳淞號昨由漢口裝來現洋六箱每箱四千元又招商局之江安號昨亦由漢口裝到現銀十箱每箱五千元又有金條一箱而太古公司之蘇州號本日出口裝赴香港有大通銀行之大條銀八十四條約銀八萬四千兩又有大德昌銀號裝往之大條銀六十條計銀六萬兩 
　　安利英行經理行駛宜重間之安康號江輪在宜昌下行時船身有碰撞之事現該公司已得確訊謂旅客與貨件均無損傷並未發生何種影響云 
　　中國郵船公司之尼羅號現從星加坡來電本於星期日可至上海兹因天氣阻滯須展延四十八小時十九日始克抵申二十日方可開美出口貨以胡桃爲最多餘爲荳子等項共百餘噸該公司之中國號由美還華已於十二日至長崎十六日至申船上來貨五百噸 
　　藍烟囱公司本月份新添中歐班搭客商輪愛斯客尼斯號其艙位客室在該公司全部各輪中最爲優美現定由英來滬後不赴日本惟添闢漢口一埠其還航缐即由揚子江至上海赴利物浦而逹格勒斯哥爲止該輪今已開出八月十一日可以抵申 
　　東洋汽船會社現將新造之麗洋丸明洋丸巴洋丸香洋丸朝洋丸海潮丸六輪編定航線即行駛舊金由波特蘭經檀香山日本至中國再赴香港至菲律濱爲止云 
　　昨日花旗郵船公司之南洋班貨輪開獨波克號由印度經是加坡等處來滬裝來水泥一萬五千桶木頭二百四十根魚翅等五件牛皮十六件藥材十六件乾苔菜二百五十八件定明日還星加坡及西貢由上海裝去之出口貨有麵粉一萬包土布四百件火柴一千二百箱餘爲雜貨 
　　寶隆洋行之比魯號現往東洋准於本月月底返申即行開赴丹麥瑙威經芬蘭瑞典而至亨堡又有亞菲利加號刻亦由丹開出現得來訊定八月十四至申 
[無錫米巿之報告]  
　　昨日閘北某米行接無錫快郵報告巿况略謂日來巿上糙梗到貨略旺銷路平平巿價鬆去一角以外糙元無躉數銷場求供相當價仍相仿大子秈糙客秈鬆疲小麥定勢兹將本日售開各價報告如下高糙粳八元五角八元二三角至八元糙元八元六七角糙大子秈七元七八角糙客秈六元六七角粳稻四元三角五分小麥五元五角次至五元二三角不等 
[糖價勢將漸漲]  
　　車糖巿價自被嗬白抛出七八月期之貨價爲六兩數錢以來人以莫不向疲乃近來各行家貨缺現有四五行家向太古開定五萬包限一禮拜出清有續向開者原盤已不肯再開錦茂貨亦已完通怡和僅存萬包左右申行曾去電願照太古之價尚未得覆嗬囒電報已接回音七兩二錢無貨不肯抛出各處存底枯薄青赤亦然嗣後中秋月餅上塲巿價必將逐漲云 
[雲南存欵訟案之昨訊]  
　　李鴻綸准交陳仲賢擔保梁說請求註銷 
　　前雲南總司令唐繼堯氏於南北兩方在滬議和時交其代表繆嘉壽氏携欵六十萬元來滬備用因和議未成欵未動用繆遂賣買金子獲利甚豐其欵存於美商友華銀行迄今計本利已有一百二十餘萬兩兹滇省議會等各團體議决此欵分派用途日前唐氏委任李鴻綸到申令繆簽立支戰欲向該銀行支取事爲駐粤滇軍領袖得悉電知其駐滬代表梁說延律師稟請公共公廨給諭友華銀行止付其欵而李亦延律師投廨聲明理由奉中西官判將所給諭單註銷所存友華銀行之欵計一百十六萬二千零五十一兩六錢八分八釐准李鴻綸支取着李交八萬兩舖保各情已誌昨報昨日上午十一時復由駐粤滇軍領袖委派代表梁說所延之代表律師投公廨第一刑庭呈遞聲請書並據聲稱現在廣東大局未定所有在粤湘兩處之滇軍需餉孔亟唐繼堯所存友華銀行之欵理應分潤敝當事人半數以便分發軍餉云云即據李鴻綸之代表律師上堂譯稱梁說之代表律師請求一層毫無理由敝律師極端反對查本案已母庸進行應請將案註銷堂上如仍須敝當事人交保已覓就陳仲賢爲之擔保云云經兪襄讞核供商之英包副領事援筆判曰准陳仲賢擔保李鴻綸銀八萬兩其擔保時間俟雲南唐聯帥來電或來函允許李鴻綸全數欵領到爲止原告梁說之請求註銷此判 
[請移阻碍路工之電桿]  
　　吳淞商埠局因修理吳淞大橋堍馬路工程擬將路面展寛查有路中電桿阻碍交通前日函知寶明電燈公司將電桿移至路面北邊兹將原函錄下逕啓者本埠修築外馬路一案業已開工進行兹查馬路西端大橋北堍迫近小浜太嫌逼仄又在轉灣向東之處毫無廻旋餘地凡有汽車下橋之際危險殊屬可虞現定將該處路北小浜塡平路面展寛一丈長約二十丈擬即日動工開拓惟查該處有電桿木三根適當路線之衝阻碍展寛之舉本局體察情形應將該木桿移於展寛路面之北邊庶無妨碍特先函知貴公司查照一俟路面開拓塡平即將桿木移置事關路政務即照行 
[引翔港外人义斃西婦案續誌]  
　　前日上午十一時引翔港軍工路發現外人义斃西婦一事已誌昨報兹經楊樹浦捕房查悉行兇者係希臘國人名哈爾無昨晨由捕頭强生派探至四區一分警署將哈爾無提回旋解公共公廨即即捕頭上堂禀明前情請爲展期研訊中西官得稟判被告押候騐明尸體訂期研訊 
　　上海地方廳守衛法警報告該廳王訪渠檢察長略稱陽曆七月十二號傍晚時據二十三保三五圖地保渠毛狗來廳口頸報　東北鄉引翔港附近蘆柴灘内有一西人用强將一西歸又斃經鄰鄉報警將兇犯拘押五區分署當因事闌命案爲此具報法警命其正式具報該保允之不料一去不來爲此先行稟陳王廳長據稟後候至昨午未見該地保來廳具報大爲詫異立命法警前往傳喚該地保來廳問話 
[三林廟盜案之訊結]  
　　浦柬二十四保列四圖三林廟附近趙家木橋農民黄景福家被盜行刦當經各探警先後拘獲姚根華等三犯押送地檢廳訊供明確起訴審判廳訊辦在案前日上午奉應廳刑庭長田毓　會同堵陳兩推事官並楊檢察官開庭審理據事主黄景福訴稱本地人務農度日家住趙家木橋去年舊曆十二月十六夜半二時許忽聞門外有人撞門旋見盜匪八人進來各執兇器行刦民人見而畏懼即奔入柴房中躱避嗣後盜匪去遠檢點共失銀洋衣服等物約值一千餘元會開單稟報在案請求究懲黄妻趙氏投稱是晚盜匪來家搶刦時惟見王林祥一匪最爲兇横身上反穿白皮馬褂當將我雙手反綁是實又據湯曹林投稱在黄家爲長工晚盜匪來時亦將民人用繩綁縛又被毆打求鑒趙氏又稱當各匪四處搜尋後經王林祥一匪奔來將我拳擊三下足踢二下逼問我藏洋之處否則置我死地等語問官得供命提姚根華王林祥朱春仙三犯至案問官謂曰本案情形已經查明今日應在庭上直供據姚稱昔年民人因犯盜案奉法庭判决監禁五年至民國二年滬上二次革命即在獄中逸出嗣後上盜四次第一次在楊思橋騎馬醫生李姓家行刦第二次在周家渡張三大家行刦第三次在冰廠行刦但大衆前往民人並不前去後來分得贓洋三元第四次住七寶鎭行刦民人亦不同往祗分得原贓衣服二件至於去年十二月十六夜黄家被刦民人亦未同往嗣後亦未得過洋元衣服王林祥供民國元年冬間民人因犯盜刦奉法庭判决無期徒刑即送監執行至二年夏間二次革命民人乃從獄中逃出近年來安分操舟營生不敢爲盜朱春仙供前因販賣私鹽奉寶山縣公署判决鹽禁七個月此次並不爲匪實遭誤拘問官得供一再駁詰該犯等均堅執如前問官遂諭辯論終結諭令黄景福等分别回去姚王朱三犯仍命還押聽候宣佈判决飭遵 
[源豐衣莊刦案五誌]  
　　海鹽同鄉會呈請護軍使通飭嚴緝贓盜 
　　海鹽旅滬同鄉會呈護軍使文云爲商店被刦鉅贓請求通飭軍警嚴緝贓盜事竊據十六舖老馬路源豐衣莊店主海鹽旅滬同鄉會會員陳景賢報告於七月五日下午八時上巿之際突來身穿灰色短衣之盜匪首先躍入櫃内者三人均執手槍向内開放三響向外開放二響又有兩匪接踵躍入搜刦更有數人在外把風店友不敢與爭致被刦去大洋一千一百二十元小洋一百三十五角呼嘯而逸已經經理費國淦呈請淞滬警察廳嚴緝贓盜在案乃至今未曾開案查該處爲南巿最熱閙地點且時非深夜而盜匪竟糾黨至五人以上執持槍械搶刦銀洋至一千餘元之多非尋常搶案可比最奇者店之左右均有崗位而搶刦時崗警不知去向任聽携贓揚長而去此中情形頗難索隱從此盜賊公行商業前途不堪設想爲此代爲呼籲除呈催淞滬警察廳外理合據情呈請鈞座通飭軍警勒限嚴緝贓盜務獲究辦以寒匪膽而保治安無任迫切待命之至謹呈 
[鄞慈鎭交通協濟會之籌備]  
　　鄞慈鎭旅滬紳商因鑒於故鄉百業凋敝謀澈底振興之法特於本月三日假寗波同鄉會三層樓文社討論開辦長途汽車公司事宜首由虞洽卿主張汽車公司與道路須作兩種觀念蓋公司爲營業機關無論何人皆得創辦亦無論何人皆得買收道路關係地方之主權應由地方自辦若併作一起則將來公司股票被人買收而道路之主權亦因之喪失他人得壟斷之利地主無操縱之權是今日之所以利地方者他日或足以禍地方故據鄙人主張應分作兩機關辦理較爲合宜經衆贊成遂决義先從研究着手再行定期討論嗣於十日下午二時開第二次會集議辦法到者有方椒伯金象卿黄祥麒等二十餘人虞洽卿適有他事未蒞會經衆推方椒伯主席由洪荆山提出議案程序洪華良提出鄞慈鎭交通協濟會「組織法」「經濟法」二案經衆討論結果（一）設立鄞慈鎭交通協濟會籌備處籌備進行事宜由到到諸君分任籌備員再行分頭徵求之（一）籌備費當由到會諸君分認共得洋八百五十元（一）推定洪君華良爲章程起草員（一）推定洪君荆山洪君華良爲臨時幹事員（一）推定金君象卿洪君荆山向虞洽卿先生報告開會詳情（一）定下星期日下午再行會議討論儣行辦法并選舉籌備處職員上列各節由主席次第付表决經衆一致通過遂宣告散會 
[國内輪船運貨進出口之調查]  
　　進口貨（長江）太古公司之鄱陽號昨日由長江裝來白米八 
 
 

Page 15

 
 
十四袋菜子一千一百五十四袋黄豆五百三十三袋小麥三千二百五十三袋麩皮二百包青蔴二千四百六十二件茶葉梗二百五十九簍麵粉四千包紅棗四十包綢緞六件桐油三百桶皮油六百四十聽土酒一百二十　礦砂九十四桶雜貨一百九十四件又招商局之江安號前日由長江裝來小麥一千零七十六袋黄豆一千二百三十二袋麵粉二千包豆餅一萬片毛茶二百七十九箱茶葉四簍茶梗十簍黄絲二百七十件白絲三十四件綢緞十二件夏布十一件紅棗二十袋桐油一千四百五十二桶蛋白一百九十桶樟油一百十五簍皮油四十聽白蔴八十四件烟葉二十件機花一百包木耳二百三十七箱花生油九十七簍白臘六件黄連珠砂土酒信石拷皮上紙雜貨等件（寗波）太古公司之新北京號昨日由寗波裝來蠶豆一千二百十九袋茶米七十五簍珠茶五千零二十一簍及香粉乳腐色綢棉花草蓆土酒藥材竹器雜貨等 
　　出口貨（港粤）太古公司之蘇州號昨日由申裝往廣東計有黄豆一千二百九十五袋棉花五百九十三包麵粉一萬四千四百包花生餅二百二十四片生仁一千三百八十五袋花生油四百五十簍藥材一百三十八件青蔴一百件洋紗一百二十件土布四十七件皮蛋一百五十　鋼條一百三十二根及洋燭香烟等裝往厦門計有黄豆一百三十七袋麵粉一萬三千三百九十包綢二件茶葉四十簍機花十二包洋紗八十五件菜子十一包及洋燭香烟粉絲瓜子藥材草蓆等裝往香港計有豆七百八十包花生油六百零二簍芝蔴一千包麵粉三千包及蓮心絲貨青蔴藥材瓜子綢子糖果棗子鹹魚香烟金菜食物與雜貨（長江）招商局之華大號昨日由申裝往長江各埠計有疋頭棉紗二百五十二件麵粉六百包赤白糖二百包紙頭二百五十件鐵條一百六十八擔靛青一百十桶鉛條六十件茶葉一百五十簍雜貨等九百四十五件（寗波）太古公司之新北京號昨日由申裝往寗波計有洋粉四千零五十包豆子四十袋赤糖一千零八十包白蔴六十件氷糖五十二箱青蔴三百三十五件粉絲二十件其餘爲藥材點鋼汽水木頭鐵釘青銅簾子等又寗紹公司之新寗紹號昨日亦由申裝往寗波計有白米五百九十袋洋布六十九件白糖九十包及肥皂洋釘水泥香烟點鋼等 
[友銀行銀巿報各]  
　　中美新聞社譯友華銀行銀巿報告云昨日倫敦銀價近遠期俱高一便士又八分之一紐約銀價不動倫敦紐約間匯價高至一二六五金鎊與金洋仍爲三先令七便士與六五又四分之一未有變動此間開盤平穩終日堅固金鎊現金交易價爲三先令八便士半八月份價爲三先令八便士金洋近期爲六七又四分之三遠期爲六七收盤亦穩固購入者不多 
[景昌公司絲巿報告]  
　　中美新聞社譯景昌公司十二日報告云上海生絲巿幾無生氣現今美國多在日本購貨上星期之營業報告僅七里絲（黑獅牌）二十包價九百六十兩横濱絲巿堅固需求以美或方面爲多一號最上等新絲價日金一千四百九十元廣州方面兩星期以來絲巿略見緊張價格太高營業遂見遜色查一千九百二十一年半年前售出總數約二萬二千包一二三次收繭所得皆在其内目前與法國里昂之貿易亦殊有限人因存貨較缺而售主之索價與買主還價相差太遠也第三次收繭約可得絲五千包至六千包亦較以前爲少良以天氣不佳之故繭價甚貴 
[近週中之洋布巿面]  
　　洋布巿面近來高擋貨缺價趨高昂次擋貨存底甚厚各帮去胃甚呆巿形軟疲本週中幾種高擋花色巿面甚好客帮銷胃極旺日商復有收買巿價較升數錢客帮中辦貨者以天津北帮爲最多其他汕頭蕪湖等帮亦有去路四川帮亦稍有購辦惟交易數額不大各項花色中以白貨銷塲爲最廣此由於季節關係時届夏令此項花色正當銷令也價漲兩許花色貨客帮銷胃已落令需要不旺價格平定如泰西緞羽綢羽綾之類交易均不多呌莊情形三星期來稍現疲狀出貨情形亦復不多此中原因一由於本埠銀根甚緊二由於長江諸埠之兵亂惟預料來數星期布巿當更有起色默察巿面趨勢情形已較懮好蓋邇來先令放長至三先令七八辨士合算成本或可畧輕故人心已較好耳 
[各學校消息彚紀]  
　　商務印書館附設國語專修班商務印書館附設國語講習所師範班即日期滿兹爲利用暑假時期推廣國語教育起見復設暑假專修班自發布簡章以來報名者逹一千餘人原定所址爲尚公小學因不敷支配特借澄衷學校及招商公學爲男學員宿舍愛國女學爲女學員宿舍昨日（十三日）爲專修班舉行開學式之日上午十時該所教職員及學員在澄衷學校雨天操塲開會男女學員到四百餘人先由所長方叔遠報告開辦情由旋向國旗行禮教職員學員行相見禮畢由王蘊山郭秉文張菊生諸君先後演說對於國語教育之重要皆有所論述最後由莊伯兪君報告開講後要事散會時已十二時矣 
　　毓賢夜校愛文義路毓賢商業夜校昨晚起休業下學期定於古曆七月初五晚開學聞該夜校近日新生報名者頗多云 
　　鐵華學校巨賴逹路鐵華義務兩等學校於昨日下午二時開家屬懇親會行第五届休業式到者數十人其秩序爲展覧成績奏樂開會唱愛國歌體育主任易麓樵代表校長陸鐵華女士主席報告諸生表演中西各科游藝幼稚生朗讀國音國語講演次主席答謝始散會即晚教職員率全體學生義勇隊持所紥各式之燈彩參與法公董局之國慶提燈會以表慶賀定於明日暑假二十五號開補習科新生報名即可入習至八月十九號秋季開學　　愛羣女校蓬萊路愛羣女校由袁希澔女士等創辦已九年矣學生逹四百餘昨晨舉行第六届高小科畢業第八届國民科畢業先由校長袁女士報告小學畢業狀况並給證書及下學期特設甲種商業科辦法繼由學生唱歌致頌詞畢業生答詞校董嚴濬宣訓詞賈季英演講歐美男女同學問題並無一定主張女子職業問題以商業家事爲主女子交際問題有嚴格之限制復由來賓楊聘漁演說女子本以教育爲天職但須謀切實之職業末由教職員引導來賓展覧成績迨散會正午矣 
　　北城日夜校北城商業聯合會日夜校於昨日（十二日）下午二時行休業式全體學生及會員來賓等到共三百餘人先由學生唱校歌次校長童醉公報告一學期之經過及學生之成績次教員黄滌之杭石君屠心一訓詞次會員陳梅芳包楫清范寶和王宜候等相繼訓詞次學生楊慶源金至一嚴雋水等起立答謝末由校長童醉公分别給狀計各級第一名楊慶源馮漢招周士俊葉志靈華震亞等五名得免下學期之學費其餘考列前五名者均得有許多奬品遂攝影而散 
　　東北城商夜校東北城商業義務學校於七月十六日（星期六）准下午七時半舉行暑假禮特假新北門内福佑路中安仁橋塊點春堂内爲會場已由該聯合會會長馮秋心與校長陸彚泉主任陳天生聯名東邀各界人士矣 
　　民福學校西華德路民福學校於昨八時在本弄舉行露天衛生演講到者三百餘人有該校少年軍在塲照料首由校長翁國勛報告宗旨繼請周梅村及該路衛生處陳安瀾次第演講衛生之大要並用青年會衛生影片有該會幹事童筠綠逐片詳解直接間接傳染病之害佐以學生唱歌秩序井然至十時始散 
　　求是學校法租界巨籟逹路求是學校已於昨日休假下届定八月十三日（即舊曆七月初十日）開學在假期内設補習課除教授學課外並籌備組織童子軍隊聘請專門學校教員教授各種拳術及童子軍學識不限何校學生往該校報名入學槪不取費該校下學期起擴充日夜學校舍推廣學額另闢寄宿舍增收女生 
　　紹興旅滬公學東唐家弄紹興旅滬公學昨日午前十時開成績展覧會并行暑假休業禮校董及學生家屬到者百餘人首由校長朱堯臣致訓詞繼由教員朱定一張振遠湯莘農何耕禮張伯良相繼演說多勉勵語後有學生尢龍生兪定祥代表全體學生致謝來賓復由校長朱堯臣引導來賓參觀成績而散 
　　養正學校新北門内張家弄巿立養正高小兼國民學校現有男生六百人今日放暑假並爲高小部學生徐金榮等四十二人舉行畢業秋季始業舊曆七月十六日 
　　先春小學大東門内孫家弄巿立代用先春國民學校男生有七十人今日暑假七月十四日開課 
[美術展覧會之第九日]  
　　上海美術專門學校十週紀念繪畫展覧會開幕以來昨日已爲第九日上午會塲職員及各股主任幹事八十餷人齊集於第一部禮堂合撮一影並將各陳列室分别撮影以留紀念下午照常開幕參觀者益多有浙江第一師範學校教員數人及杭州惠蘭學校校長葛德基均專程來滬參觀該會留學法國美術學校之葛其升新自法國歸及啓明女校法國女士亦到會參觀均以極精細之觀察遍歷各室加以贅美之批評聞該會展覧祇有今日（十四日）一天自十五日起即爲抽籖之期故昨日將各项抽籖手續佈置完妥并已推定公正職員數人監察籖匭云 
[紅會總醫院收回自辦之籌備]  
　　紅十字會徐家滙總醫院定於年底收回自辦曾誌前報兹悉紅會俟王培元醫生回國後尚擬成立製藥部設藥房於熱閙巿區以惠病者總醫院主任牛東霖博士已着手籌備組織手續除延駐院醫生二人外并聘著名醫生十二人爲義務醫生如夏應瑞兪鳳賓等皆在羅致中看務長亦已聘定美國畢業之某女士云 
[閘北居民整頓清道之提議]  
　　閘北新疆路滿洲路蒙古路及新民路之束段一帶馬路年來巿房櫛比居户稠密惟素不注意清道致垃圾當街堆積際此天氣炎熱穢氣薰蒸實於公衆衛生有碍迭經各業主曁各居民函請淞滬警廳滬北工巡捐局從事整頓迄未照行現由某公民報告閘北商業公會會長請於星期日開常會時提議辦法以杜疫癘而維公安云 
[中國證劵交易所開始營業]  
　　法租界天主堂街中國證劵交易所昨日開始營業分前後兩巿交易前巿自上午九時起至十二時止後巿自二點半起至四點半止該所所做各種公債進出數百萬元各種股票曁各種所股進出數百餘股云 
[大來洋行新碼頭竣工]  
　　浦東白運涇口美商大來洋行原有貨棧碼頭祗有三百餘英尺現在營業發逹不敷停輪卸貨之用故該洋行於去冬續造碼頭四百餘英尺係由久記木行承造兹已於前日工竣函請該洋行大班騐收矣 
[滬南工巡捐局臨時會昨日未開]  
　　滬南工巡捐局因有要案急須議故由姚局長訂期昨日午後三時開臨時會議兹聞該局名譽董事到者有姚子讓莫子經朱志堯陸崧侯穆抒齋等旣而因朱志堯陸崧侯兩董事適顺别有要公先行退出當因人數不足不克開會而散 
[新閘橋因修理暫阻交通]  
　　新閘橋橋面自前年重修後橋上所鋪之洋松木板因天雨積水日漸朽爛車馬往來深感不便滬北工巡捐局工程處以此橋由久記營造廠包建包修訂有契約遂函知該廠於前日起開工修理一面函請四區派警暫阻車馬通行云 
[派艦巡緝寗波海盜]  
　　海軍總司令公署昨接本埠寗波同鄉會函稱寗波南北關等處海盜猖獗搶刦元寶舟金源昌金利源等號商船擾害商旅出没無常請即選派得力軍艦迅往該處弋巡痛剿設法救援以資保護等情藍總司令准函後以寗波各商船被刦一事前經飭派靖安通濟二艦馳往弋緝業經緝獲海盜二名尚未據申送到署訊辦據函前情除電令通濟軍艦加意梭巡保護商旅並飭將所獲二匪解送來署以便根究外並分電駐防厦門之第一艦隊曁練習艦隊蔣極查照就近派艦協緝務獲訊辦 
[公共體育場試騐救火藥粉]  
　　日昨（十二日）下午五時江西路華商大洲貿易公司將初次由外洋運米之新發明救火藥粉假西門斜橋公共體育斱實地試騐華界及公共租界救火會之中西人士均蒞塲參觀試騐時用木架一座滿置引火之物對風燃在火勢猛烈時由英國廠家特派員投以藥粉少許立即烟消火滅一時來觀者無不稱奇 
[禁止兒童宕電車之韻示]  
　　滬南華商電車公司查得中華路一帶行車地點時有頑童在彼羣聚抛磚弄石或於車後掛宕屢請警廳查禁在案現届夏令沿途乘凉者頗多惟恐該童等仍前効尤爰特發出六言條誡云現在天時正熱兒童沿路乘凉或向車前穿走或在車後跳蕩須知電車勢速易於撞跌身傷甚有抛擲磚石損害坐客車牕一經鳴警拘署尤須追究賠償務請各家家長誡之切勿輕嘗 
[捕房通緝漆匠]  
　　公共租界總巡捕房昨發通告云照得沈伯蓮一名浦東人業漆匠年二十六歲身高約五尺七寸身重約一百二十五磅瘦長臉眼黑髮剪短中等身材面色淡黄門牙上鑲有金齒二粒前庽虹口蓬路五百三十八號現當漆匠兩手有疤或恐被藥水所傷爲因於西曆一千九百二十一年七月六號在蓬路五百三十八號屋内用鏹水澆人致身受重傷業由會審公廨出票拘拿在案合亟通飭仰諸色人等一體協緝此示 
[地檢廳派警移提案證]  
　　婦人黄錢氏在上海地方檢察廳起訴徐關炳姦拐伊媳黄徐氏一案經該廳預審之下以虹口嘉興路德大祥烟紙米店之湖北人沈裕山與此案頗有關係因備文派法警汪樹懷投請該管捕房加派探目沈阿炳包探管宗餘於昨將沈傳至公共公廨經來警投案呈遞公函聲明此案係淞滬警察廳五區一分所移送至地檢廳預審情形我不知悉惟旣奉文關提應請將沈交給帶回云云沈即延應受公堂保護惟沈前與黄徐氏有染故被牽涉等語並由一英人到堂證明沈確係洋商用人中西官遂諭沈裕山交二百元舖保着於臨審時自行赴廳候質 
[屍親請領屍棺]  
　　本城蓬萊路口於上月十七號晨倒有姜明善一名送堂身死報由法庭騐明棺殮在案昨晨據余鳳鳴投檢廳稟稱現在上海縣公署充當公役已死姜明善實名江明堂今年四十五歲安徽人係民人表兄前在閔行鎭地方警察一分所當過巡警業已消差此次因病身死請求將棺給領王檢察長淮之着具結送查 
[渡船撞翻渡客溺斃]  
　　又袋角裕通紗廠前之渡船昨日五時被裝花衣之駁船撞翻溺斃某紗廠工人李小狗子一名由水巡隊將肇禍駁船主陳阿大及渡船户横平康一併逮獲押候解送司法科聽候檢廳相騐再行核辦 
[昨日公共公廨訊案紀]  
　　昨晨公共公廨民四庭由調讞員會同美約副領事訊理婦人翁羅氏延甘維露律師聲請給諭執管其故夫翁金奎（即解金奎）遺產案由該氏上堂訴明其夫自幼出繼於外家故改姓翁氏伊係繼室解陳氏爲金奎之姘婦金奎之父並無產業遺留所有財產均係金奎一人置備伊育有子女四人應接管此項遺產情形並由反對該氏請求之解金奎母解翁氏等之律師向該氏駁詰至午「結果」改期續訊 
　　又午後民三庭由兪襄讞會同美約副領事績審兆昌絲號訴孫衡甫等不理絲繭押欵案因第四被告汪味青願設法料理請求改期「結果」展期十四天再訊民四庭由李襄讞會同美奥副領事訊理（一）梅志芳聲請給諭執管其胞兄梅芷荷遺產案「結果」准登申新時三報各兩禮拜如無人反對再給諭執管（二）邱公鐸聲請給諭執管其故父邱石安遺產案「結果」上（三）婦人顧汪氏聲請給諭執管其故夫顧禎祥遺產案「結果」准登申新兩報各十四天如無人反對再給諭執管（四）葛行慶訴童蓉閣不理擔保逃夥用空賬欵案「結果」被告應照理賬員查明報告之數計銀五千五百五十兩零三錢五分五釐償還原告惟被告無力全還着按月拔付一百兩並擔負堂費（五）九綸綢莊訴蔣云如不理擔保逃夥用空賬欵案蔣延朱斯芾律師上堂聲明原告不能證明賬簿内之數目係屬在逃之王子賓有和去應請將賬發交總商會調查「結果」原告呈案之賬據一紙賬簿四十八本一併函送商會於一星期内查明報告公堂再訊 
[指控俄國人混兌塗改鈔票]  
　　虹口百老滙路三百十二號門牌義昌錢莊夥李寶章指控寓於附近三百零三號屋内之俄國人將一元之花旗鈔票塗改爲五十元令其西友之孩持來混兌去洋九十九元等情昨晨由匯山捕房包探錢連奎協同西探奎爾傳齊原告人證將該俄人拘解公共公廨並將原告交出之塗改鈔票一張呈案請訊遂由原告李寶章上堂訴稱十一號下午半句鐘時有一西孩持票來店口操華語謂係其父囑兌現洋我因該孩住居左近時相鑡面且其父從前亦曾有過以鈔票兌洋之事故不疑心當將其花旗鈔票一紙收下兌給現洋九十九元事後經理人察出該票已經塗改我即往詢該孩詎其忽稱票並非伊父囑兌係被告所托其人已至東洋公司趁船二時即須離滬等語我遂投老捕房云云經張襄讞及英赫副領事得供即向見證西孩與被告逐一質訊一過諭將被告着交一百元舖保展期下禮拜三查明續訊 
[滬寧車撞斃牧童]  
　　昨晚七時滬寗快車抵滬據搭客云駛至崑山下二十餘里時有一牧牛童子在軌道十被撞落稻田中登時身死云 
[機器傷工人兩則]  
　　申新第二紗廠工人無錫人陳成德昨日上午遭機器壓傷手臂當即送往仁濟醫院醫治又有福興麵粉廠工人楊阿全昨暮七時許被皮帶擊斷左手骨旋即送仁濟醫院醫治 
[赫副領事矜恤受傷車夫]  
　　拖塌車之王常叙前因車運橘子經過虹口乍浦路被流氓汪日土攫取不遂推翻塌車以致碾傷足趾由捕送院醫治汪拘押候辦昨晨由張襄讞會同英赫副領事提訊之下判汪押滿西牢一月並償還原告醫費洋十元惟赫副領事見王足傷迄未醫愈此後不能謀食因令再行醫治念其貧苦無錢賞予銀元十元以爲醫費王乃稱謝而退如赫君者可謂好行其德矣 
[用刀自砍案之訊判]  
　　法新租界寶建路卜清鴻家樓上之六歲男孩於前日偶不謹愼將淨桶潑翻適漏在某甲身上事被李廷曾得悉至卜家敲詐不遂互相爭鬭卜即出外鳴捕李自知理屈持菜刀一柄向自已右肩猛砍三十血流如注將刀藏匿迨巡捕到來李即誣卜所砍一併帶入捕房將李送往醫院醫治一面捕頭飭探許福卿前往戕刀抄出昨日將李解送法公堂請究先由捕頭上堂稟稱現據西醫騐得李傷勢甚重請核繼據原告卜清鴻稟訴前情詰之李供民人實情好意前往和解詎卜先行動手將吾毆打故此憤恨用刀自砍求宥中西官以姑念被告受傷准予從寛開釋所有醫費着令自已負擔　 
[男子挈領女子游玩總會之傳究]  
　　沈玉堂挈領女子多人在北四川路一千九百七十九號總會内游玩被二十五號副捕頭麥根泉與探周小弟及粤探查見以其違章抄錄門牌請廨出單傳案訊罰 
[汽車夫無照開車]  
　　袁阿狗在乍浦路開駛二千七百五十八號汽車無工部局開車執照被七百九十三號華捕查見抄錄號碼名姓回稟捕頭請廨出單傳究矣 
[科罰兩燕子窠主客]  
　　匯出捕房昨解烟案兩起至公共公廨請究經中西官訊明婦人王施氏在菜巿街七百七十二號徐陳氏在東桂芳五十六號等屋内私設烟榻售烟違禁屬實判施氏罰洋二十元陳氏罰洋十元烟客張小浦李四杜正桂江興甫劉阿福海裕才等各罰洋三元徐阿信無干開釋烟具銷燬 
雜評二 
[美法前後兩紀念（訥）]  
　　前十日爲美之獨立紀念今日又爲法之民主紀念矣美自獨立以後而獨立之精神日益强固法自民主以後而民主之精神日益發展此無他得之難者寶之甚美法國民擲重大之犧牲以易得此獨立與民主故其視獨立與民主不啻爲其第二生命國人旣以全力擁護此精神當然收發輝光大之效雖有時陷入戰爭之漩渦中然其所受損失亦祇及於物質上而此獨立與民主之精神終無傷於毫末今寶貴此紀念日而慶祝之即所以表現其愛護獨立與民主之精神也返觀我國之共和亦已十年國民亦知所以愛護之耶 
公布欄 
[江蘇高等審判廳]  
　　民庭判决邱泮藩輿　錫熊爲債務涉訟抗告一案（决定主文）本件抗告管轄錯誤應由上海地方　判廳調查裁判程椿與馬培卿爲牌號涉訟聲請撤回一案（决定主文）本件撤回抗告之聲請應予照准汪張氏與汪務學爲莊產涉訟控訴一案（决定主文）本件控訴狀應予註銷本審訟費及前上告審訟費由控訴人負擔七月十三日 
[江蘇高等檢察廳]  
　　批示劉金　狀及委狀均悉候調卷核辦此批龔王氏狀悉候發交上海地方檢察廳核辦此批朱振聲狀悉候調卷核奪此批孫德發狀悉本案迭經明白比示仰即各遵縣判寢息了事毋得嘵　不休自滋　累此批以上七月十三日 
[上海地方審判廳]  
　　判决主文（民一庭）一件决定顧順生與榮銀和等因辛金糾葛控訴一案主文本件控訴駁回一件决定李季恩與徐江氏因執行異旘聲明窒礙一案主文本件窒礙之聲明照准一件决定朱阿榮與潘茂松因賠償損失一案主文本件訴訟駁回一件决定蔡龍標與黄惠嘉贖田糾葛控訴一案主文本件上訴狀准予註銷本審訟費歸控訴人負擔一件决定龐星槎等與龐趙氏田畝糾葛涉訟聲明窒礙一案主文本件聲請照准一件决定陸鳴甫與葉瑞生股欵涉訟一案主文本件訴狀准予註銷一件决定蘇鍾綽與張模因經界涉訟聲請拒却一案主文本件聲請駁回 
　　批示一件陳林生狀領合同由准領此批一件周守梅狀請寛限由狀悉仰　傳案訊奪此批一件虞墨卿狀保鄔邦慶由准保此批一件周守梅狀交欵洋由准交此批一件陳春良等狀請執行由狀悉業已當庭諭知矣此批一件何月泉狀請啓封由狀悉准如所請辦理此批一件趙雲峯狀請催交單契由狀悉着速將案欵交清再予傳案訊辦此批一件汪寛也狀請執行由狀悉着即來案候諭此批一件劉古南狀交欵洋由准交此批一件劉古南狀請寛限由據狀已悉此批一件李占元等狀交欵洋由准交此批以上七月十三日 
[上海地方檢察廳]  
　　批示徐衆和邱徐宗和狀悉案經傳訊候訊明辦此批陳月峯狀悉孫阿富等業經派警密緝案關人命本應自當依法辦理仰即遵諭此批樂潤生狀悉查此案被告應即併送江蘇高等檢察廳核辦所謂礙難照准此批以上七月十二日 
　　批示李明鑑狀悉李鳴山靜候起訴陸開銀訊無嫌疑毋庸　議至張志林等容查拘核可此批曾雲鵬據訴顯係合同糾葛着自向同級廳請求本廳礙難准理此批姜陳氏候查明核辦此批沈逹即尚智狀悉查民事被告與刑事被告不能同覊押自無交付單串之機會果已交付早應訴追何以遲至數月之久所訴顯右民事糾葛本應未便照准此批殷維福狀悉候傳案核辦此批張木生狀悉候傳案核辦請交保之處應毋庸議此批王道傑狀悉候傳訊此批以上七月十三日 
 
 

Page 16

 
 
   
 
 

Page 17

 
 
常識 
常評 
[周婆制禮] [  老圃]  
　　周公制禮每祖男子周婆制禮則袒女子今男子可以蓄妾而女子不能置面首乃周公制禮之偏内務部有鑒於此訂節夫條例助女子張目代周婆制禮其意豈不甚善但中國女子之不得其平不在死後而在半前中國男子之不節不在續娶而在蓄妾婦在不蓄妾而其夫不受褒揚婦殁不續娶不蓄妾而其夫忽受褒揚可謂不倫矣婦在蓄妾婦受其實害婦殁不蓄妾婦不受其實益故爲周婆制禮計與其婦死而褒夫之不續娶不蓄妾不如婦在而罰夫之蓄妾藉曰不用罰而用褒固不如褒夫之不蓄姜但不蓄妾而得褒揚則不冶遊亦在褒揚之列不姦姘亦在褒揚之列内務部司官雖閑若日日製褒揚條例恐亦不勝其煩矣 
衛生 
[醫話] [  久安]  
　　夏天最流行最危險之病曰霍亂霍亂之名從「傷寒論」「内經拾遺」「金匱」等古醫書而來意謂得是病者其人神經皆揮霍撩亂之至因即名其病曰霍亂蓋言揮霍之頃即昏亂異常 
　　歐人與日人皆名爲虎列拉Ｃholera此虎列拉音義頗與霍亂相近意者西醫取名由來即從我國古醫書上所譯成者耶 
　　霍亂究爲何物所醞釀流毒氣耶微生蟲耶據某西醫言此病發源於印度流行最廣蔓延全球幾無一國不被其禍殺人如麻近百年來大疫六七次每次至少六七年多者十餘年始能澌滅英法德之醫生研攷病根終莫能得眞相嗣由德國醫學博士考后君Koch週歷有疫之境約若干時始悉霍亂種子乃撇形菌蓋微生物也發明此菌經各國醫生澈底研究始同聲認爲致霍亂之由 
　　此微生物蕃衍最速畏酸性畏乾燥喜陰濕入人胃中以胃汁酸不數分鐘即死然夾匿食物之内不沾酸性由胃入腸由大腸而入於小腸不數日間滋息億萬由此億萬之菌吐其毒質流動全體遂即發作上吐下瀉危險之症其有不吐不痢者曰乾霍亂乾霍亂之症尤爲危險十死八九 
　　有所謂吊脚痧癟螺痧絞腸痧鬼偷肉皆霍亂之别名欲防霍亂當防霍亂菌欲防霍亂菌當防病霍亂之人不與接近又當訪飛蠅以蠅最能媒介霍亂菌也又當防食生冷之物因生冷物亦能藏疫菌也不藏疫菌之處曰沸水曰潔凈曰乾燥煑熟之物（不受酬） 
道德叢話 
[勸學生在假期中勿沾染舊社會之惡習] [  先知]  
　　嘗見有畢業學生出學校以後爲舊社會所同化所行所爲與蒙昧無知未受教育之無異甚且變本加厲憑才作惡爲社會國家之蠧推原其故乃由於假期中沾染舊社會之惡習漸次墮落所致也蓋假期之中學生與學校暫時離絶在彼老成持重得固無所慮若在意志未堅而又喜與舊社會相周旋行爲不端之人相接交者則此數十日中於種種惡習慣必遍染無餘使在學校半年之修養斵喪盡盡如是者年復一年每一學期之修養即因一假期而隨落雖至畢業時相加相减實等於零無怪乎一經揷足舊社會即爲所同化也故吾人畢業以後不欲有所建樹則已苟欲有所建樹非平日有修養之功不可而欲有修養則每次假期中尤不可沾染舊社社之惡習凡吸烟也飲酒也賭博也及種種不道德行爲也皆當視若蛇蝎避之若凂切不可稍有沾染以自貽伊戚也暑假未放之先余在南京校中曾與同學論及假期中免染惡習之方法咸以爲舍閉户潛修與組織公共游戲二者其道末由蓋閉户潛修不僅與舊社會隔絶往來免爲惡習所薰染且可補習在校時未及研究之功課組織公共游戲（如檯球網球之類）則精神有所寄託不致旁及其他不正當之事業而亦可藉是以鍜鍊體育焉寄語散歸之同學於此二者行之勿稍懈怠更願各校歸休之同學一試行之（乙種酬） 
法制 
[刑事不得私處之理由] [  酒頌]  
　　古代刑律對於犯罪採糾問主義以不告不理爲原則雖極重大之犯罪亦須由屍親或事主呈控始能實施審判其流弊所届不可究詰畏加害人之勢力不敢告訴者有之貪加害人之金錢不肯告訴者有之苟且容忍者有之私相和解者有之近世刑律對於犯罪均採國家訴追主義與古代觀仿不同蓋以犯罪爲擾亂國家社會安寗秩序之行爲其害之中於國家較諸私人爲大故國家特設檢察廳爲提起公訴之機關不必待私人之告訴檢察官爲原告私人不得爲原告民夫刑事關係國家之公益旣與民事關係個人之私益者不同自不能任其自生自滅何則個人之私益固可自由抛棄而國家之公益乃關係社會安寗秩序詎可放任不問且刑事案件其犯罪人多具有惡性若許其私處而富有 
 
 

Page 18

 
 
金錢擁有權勢之犯罪人反得逍遥法外肆無忌憚而被害人之沉寃必永世莫白矣豈足以逹國家設刑之目的哉 
（乙種酬） 
科學 
[天空呈色之原因] [  我裁]  
　　吾人所見之光均由光源發出或由物體反射而入於眼簾故天空之呈藍色者蓋由於空中水滴塵埃等反射光缐之作用在此解釋未發現以前世人以天空之呈色由於空氣之有色如水爲無色之物體然水層之厚者則亦呈色而新學說則以天空之藍色蓋由於水滴塵埃等之能反謝光線然其反射則異於通常鏡面之反射此種反射光線以波長較短之光線爲多（如青藍光線等）如聲浪遇阻礙物其聲浪之較長者則折而前行不改其原來之方向而較短之聲浪遇阻礙物後即反射而折回者也因波長較短之光線反射散失之故其通過空氣層者則爲波長較長之光線（如赤橙等光線）故日没之時常見紅黄色在西天也（此等色乃發射光線中所有各種色之餘色ＣomplementaryＣolor（見註）又光線通過空氣層時奪去其波長較短之光綫故仰望天空則呈青藍等色此等現象若下面空氣層有慶埃時尤爲明顯一八八三年加拉答Krakatoa火山大爆裂火山灰飛散全球故日没之時天空所呈之色更爲明顯也 
　　「註」餘色二色相合後成白色者則爲餘色如赤與青綠橙與青黄與藍等均是也取黄金之薄片視之其反射之光綫爲黄色而其透過之光綫則爲藍色也（乙種酬） 
家庭常識 
[用梳頭傭之宜愼] [  嚴芙孫]  
　　上海的地方有一種婦女呌做走梳頭的這種人雖是賺得人家一塊半塊錢的工錢但他在場面上誰不是金飾煌煌的好不闊綽這個兩年這類的婦女越發多了他門唯一的慣技在那梳頭的當兒掉換人家的金簪這種伎倆曉得的人却是很多但是近來南巿又有一種年輕的女子也操這種營業一個個都打扮得妖形怪狀的倘是東家的男主人給他迷惑上了臨了一票竹槓少不了五十和一百的亂敲還鬧得人家家宅不安夫妻不和還有一種梳頭的他專門借名經手和人家借東西東家相信他的少不了也落了他的圈套我有兩位朋友對於以上的兩件事都曾有過閱歷我故說要用梳頭傭的必須曉得幾件事（一）要揀年紀稍大的年輕貌美的難保不出亂子就是年紀大的也要有來歷將來便出什麽事可以追根（二）無無什麽貴賤的東西都不可以經他們的手（三）家中大小的事情在他們的面前不可以盡情的洩露難保他們在外面不招摇（乙種酬） 
識字捷法 
[應用字] [  濟滄]  
　　好美也从女子徐曰子者男子之美稱稱女爲子美之之詞也引申爲一切美善之稱又相和善之意又物之好惡引申爲人情之好惡皆作去聲讀 
問答 
[張吟白問]  
　　余父年届知命腿部忽患濕熱爛如瓶口濕水終日不乾已閱四載百藥罔效困苦不堪愁城日坐世有扁盧妙手不吝珠璣倘蒙賜教使余父得脫苦海而登袵蓆則感恩實如再造矣 
[楊生問]  
　　近代有提倡素食者鄙人極表同情然尚有疑問在焉敢以質諸海内諸公 
　　（一）人類一旦廢止肉食實行素食後所需食料是否有不足之慮 
　　（二）人類素食後動物界旣得自由生存則勢必繁殖此時不至有擾亂人類安寗之慮否 
[答湯君筆花問胃病與齒縫出血之證治] [  劉逸民]  
　　煎炒膾炸入口則傷齒下咽則傷胃湯君之病或不盡因於煎炸而王君之病必由愛食煎炸所致（如炸肫虎皮口蘑湯炸春捲油炸饅頭等）兹將治法分錄如下 
　　（胃弱方）取豬胃（俗名豬肚子每連心肺並售）一具切作數塊洗凈以鈍刀刮其裏膜刮時須輕緩順拖所得之沬中有Ｐepsin譯名啤泊新東醫謂之胃液素徑以此煑湯（微加凈鹽母用醬油）以佐飲食日飲一具約三星期倘病劇回食只可以此作飲料除藕粉蛋乳外槪在禁忌中此物爲補胃之惟一特效藥惜不可久存以隨製隨股爲妙予在漢口治愈胃弱者凡廿七人内有回食者五人因此方平易近人且不苦口故病者樂飲之 
　　（牙縫出血方）以兒茶Ｃatehu（古名烏疊泥日名阿仙藥）搗至極細每一錢化於沸水一飯盌盛於有塞之玻璃瓶每晨起時以齒叩齒約三十六下（運功謂之鳴天鼓）叩畢即含此水一口遶行百步且走且漱每日行三次約行一月必不出血矣因兒茶爲止血之妙品叩齒爲健骨之妙工血雖止而此工不可停愈後愼勿以牙刷牙粉洗刷齒齦宜以淡兒茶水漱之若圖齒白仍用矣酸鎂等擦齒則血必立出戒之 
[答湯筆花問齒縫出血] [  方仲陶]  
　　齒縫出血不止考之方書知名牙宣症又名牙衂乃陰虚熱極所致余前嘗患此症發時雖中夜睡眠中亦血出如泉湧曾用黄荳渣敷之暫時良效不能斷根後用血蒺藜搗成細末每晨當牙粉擦擦畢用冷水嗽口今已不發矣 
[齒縫出血治法] [  閔裁青]  
　　此症乃陰分不足鄙人二年前亦患此病曾服六味地黄湯半載竟獲效惟現下仍服地黄丸迄不未間斷而病不復發是由實驗用特答覆 
 
