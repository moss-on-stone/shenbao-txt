# 1914 - 511 - 4914994

 

Page 1

 
 
   
 
 

Page 2

 
 
時評 
[空文與實力　（冷）]  
　　此次世界之大戰空文與實力之相抵觸者已不知凡幾矣茍至戰局定後更不知其增有若干也 
　　何謂空文條約也宣言也何謂實力海陸軍之戰鬥力也何謂空文與實力相抵觸有海陸軍之戰鬥力者條約可以廢棄宣言可以反汗 
　　據今以觀實力勝而空文敗也條約宣言不能拘束海陸軍之戰鬥力而海陸軍之戰鬥力可以突破條約宣言也 
然而假使戰局而永無已時我勿能言也茍有一日戰事而已我蓋决其結束此戰事者非他仍為此空文之條約與宣言也於此空文外別無他法可以結束之也 
　　是故空文與實力迭為因果者也空文無效而戰戰罷而仍將乞靈於空文也故我謂有實力者勿太輕視空文輕視空文在戰時似無關係而日後必將自食其報也 
[命令]  
　　十一月二日大總統策令　南錫純給予四等嘉禾章此令 
　　又令　財政部呈請任命楊壽枬兼任山東銀行監理官應照准此令 
　　又令　陸軍部呈請任命苑尚品為兩翼牧場場長應照准此令　　又令　廣西巡按使張鳴岐呈請將試騐及格分發廣西之知事樓岺試署左縣知事鄧鈞試理恭城縣知事應照准此令 
　　又令　蒙藏院呈據昭盟克什克勝旗札薩克鎭國公銜輔國公伯克吉雅詳稱去秋外匪內侵本旗所屬地方相繼震動經四等台吉達爾等分赴毗連各界開誠布公曉論蒙氓消融畛域解散咎從人心為之大定厥功甚著擬請酌予獎勵等語達爾著進對三等台吉以資鼓勵此令 
　　十一月十日大總統申令　内務財政两部會呈准文官高等懲戒委員會議决交議前甘肅財政司長田駿豐徵收烟畝罰欵暨私印鈔票一案核與文官懲戒法草案第二條第一欵違背職守義務相符應受第五條第一欵褫職處分等語田駿豐身為簡任大員乃竟縱毒殃民弁髦法令實屬咎有應得著准如所請卽行褫職以肅官常此令 
[戰事要電]  
　　其一（本館特電） 
　　北京電　日人口吻似海軍省人主張永久占領青島外務省人力持不可日報稱德宣言將併吞比國 
　　其二（英人路透電） 
　　倫敦電　英法艦隊已轟擊達達納爾海峽 
　　北京電　英外交部三日來電如下英法艦隊今日拂曉遙轟達達納爾海峽砲台炮台亦發砲回擊未中一船聯軍未受損失炮台所受重大損傷不能估計但海里斯砲台曾發巨大之炸聲及有濃烟騰起　　（四日） 
　　彼得格勒電　俄皇下諭謂俄國將以完全之鎭靜受自古與基督敎為仇者之新攻擊以俄軍之勇敢定能奏凱而歸　　（三日） 
　　約夫里斯電　高加索總督發出陸軍訓令謂土國攻擊俄國海岸及黑海艦隊故俄皇諭令高加索之軍隊即過邊界以攻土人　　　　　（三日） 
　　開羅電　梅克斯威爾將軍出示謂受英政府命令管轄埃及與埃及之軍隊以盡保護之責故自今日起實行全境戒嚴令　（三日） 
　　倫敦電　阿格可汗致印度及各殖民地回族書已於昨晚發出痛斥土耳其不應受德國之唆使無端開釁　　（三日） 
　　北京電　駐俄英使來電謂接駐洛伏羅西克英副領事報告據稱十月三十日土巡艦兩艘砲擊該處有英國商船佛里得里克號被敵轟沉（佛里得里克號三五七四噸一 
九○五年造成　　　（四日） 
　　倫敦電　公報局謂D五號潛行艇與自北海退回之德國分艦隊交戰當被擊沉英艦隊得赫爾雄砲船報告謂德國分艦隊已發見於北海當即佈置行動乃敵艦迅速退走避去戰事其最後一巡艦置下水雷多具D字五號潛行艇誤觸水雷而沉艦員二人水兵二人已救起公報局謂駐巴斯拉英領事電稱英商現為土耳其人扣留　　　（三日） 
　　巴黎電　據今日下午公報宣稱敵軍似已在狄克斯末特之下棄伊塞爾河左岸聯軍復佔伊塞爾渡口未經重大之困難法軍已在狄克斯之南向戈呂凡爾進發所及頗遠法軍在里斯河北境內者雖經敵軍攻擊仍能固守陣地德軍復進攻亞拉外郊列盎開始洛瓦均未得利法軍復在台柯爾森林東面續得進步法軍之守伐伊萊山坡者已退回伐伊萊惟仍守住右岸波爾格柯爾之上各地位萊姆及末斯河之間及末斯河濱之高地砲火甚烈敵軍復在亞貢山進攻業已被阻法軍仍在邦太末松西北前進法軍右翼僅見小戰法軍佔有優勢尤以沙瓦爾河一帶為最　　　（三日） 
　　倫敦電　據英國大本營公報局辦事員報告日覩戰事情形謂英軍大隊由愛恩河調至北海濱戰地堪稱特點俄日戰時奉天一役日軍由中央調大隊至左翼極端差堪比擬惟此番英軍成績更大蓋地遠而數衆也其運兵之法有步行者有乘火車者有乘汽車者輒於夜間為之故兩軍陣線雖有時僅距百碼之遙而能不起敵軍之疑英軍離後由法軍代之德軍以為乃戰線尋常之更代耳輜重車則由愛恩河下游出發英軍乃往抵禦德國所募之新軍及盎凡爾失陷後騰出之敵軍德軍馬隊初幾全臨法國北海濱次為步炮隊再次為新軍重炮隊故敵軍進攻全線時戰局乃呈新現象目下進行之戰事其激烈為開戰以來所未有敵軍死亡頗衆英軍日必俘敵若干人且兩次奪回被俘之英兵英法之砲合轟時頗有效力惟敵軍重砲曾重創英軍英軍最勝利之一日乃十月二十三日曾在里斯河南大敗德國步隊且於該河之北逐走戰壕之敵軍英軍砲隊轟擊退走之德軍時頗收效果德軍曾折回猛抗五次進攻時高唱軍歌惟殊易敗之 
　　　　　　　（三日） 
　　北京電　俄使署接三日俄京官電謂德軍已在東普魯斯全線取守勢俄軍已進至數地點獲砲兩尊俘敵若干人俄軍在維斯土拉河之西比列柴西北境內未經大戰已進佔沙特斯克○拉斯克○洛斯泊爾茄敵軍在拉特桀斯其及基愛爾斯陣線者現向佛洛斯曲伏及安特羅夫退走基愛爾斯東南之奧軍曾圖沿全線奮力抵禦已為俄軍擊敗被俘者一千五百人且失砲三尊麥肯沁砲五尊奧軍現僅在下哇巴土夫加境內固守俄軍今仍在桑河下游渡河自右而左佔據瑪爾沙該地為羅士伐杜夫北要塞之一部分且奪獲麥肯沁炮數尊俄軍曾在尼斯柯境內大戰俘敵二百五十人他處戰局均未變動 
　　　　　　　　　(四日) 
　　北京電　英使署接三日倫敦官電謂南斐總督電稱得卜列資大佐報告據稱十月二十七日卜大佐派斥堠兵五十人前往虛特克里濮與梅里資兵一百五十人相遇擄獲八人聞梅里資之兵於交戰中死傷七人英兵未有損失叛軍軍官二人兵五十八人在那瑪闊倫自行投降現已抵斯泊林博方汀　　　　　　　　(四日) 
　　開普鎭電　梅里資之叛兵現已分裂散為小隊逗留於德屬西南斐境之邊界不久可望全數投降梅里資刻已受傷　　(三日) 
　　北京電　英使署接三日外務部官電謂海軍部宣布英艦米納凡號駛抵阿加巴(紅海阿刺伯口岸)時見該岸已為兵士所佔內有一人似為德國軍官餘為携帶軍械之本地人英艦遂開砲轟擊該岸岸上兵士當即退走英艦派兵登岸毀去砲臺營壘郵局及軍需庫敵兵略有死傷但英兵無一死傷者　　　（四日） 
　　倫敦電　海軍部宣告德人藉中立國之旗沿商業航路亂置水雷故北海一帶必須視為軍事區域此後船隻駛行自喜不黎得斯島經過洛羅島而至挨斯蘭島之航線者如不遵照海軍部之指示則自蹈危機與人無尤海軍部又稱藉中立國旗幟埋置水雷藉網魚船醫院船及中立船偵察軍情乃德國海戰習見之特色航行家若改變海軍部指定之路線縱僅數英里亦有危險　　　（三日） 
　　彼得格勒電　俄皇已赴前敵（三日） 
　　墨爾波恩電　英國政府借與懊大利亞洲英金二千萬鎊　　　（三日） 
 
 
 

Page 3

 
 
　　北京電　英外交部三日來電如下德國特萊斯登某報載有德外相宣言書謂已請駐英美國大使親自調查英倫德國俘虜狀况如果有虐待等情則請即糾正英政府之過倫敦美國大使代表親赴拘禁德國俘虜各營調查後已具報告謂其狀况頗堪滿意　　　　（四日） 
　　巴黎電　法總統以榮耀勳位贈與英國軍官一百十九人以嘉其八月二十一日至八月三十 
日之勇戰　　　　（三日） 
　　倫敦電　每日電報新聞謂英政府將募兵債英金二百兆鎊十年贖回利息百分之四 
　　　　　　　　（三日） 
　　其三　（德人德文報專電） 
　　舊金山電　頃接伐爾巴萊沙（智利國之海港）來電如下　德國巡洋艦沙恩化斯特號格萊塞洛號倫堡號萊浦齊號特萊斯登號在智利海濱之外擊敗英國巡洋艦英國裝甲巡洋艦芒茅資號（九千九百五十噸） 
已被轟沉裝甲巡洋艦古特化浦號（一萬四千三百噸）大約亦遭此厄護甲巡洋艦格拉斯洛號（四千九百噸）已逃至康塞浦西盎（智利南部）附近柯洛萊爾港德國巡洋艦現泊伐爾巴萊沙港均未受損　　　　　（四日） 
　　伐爾巴萊沙電　余於本月一日率巡洋艦沙恩化斯特號格萊塞洛號萊浦齊號特萊斯登號在柯洛萊爾附近擊敗英國巡洋艦古特化浦號芒茅資號格拉斯戈號及輔助巡洋艦哇特蘭土號德艦倫堡號曾於戰時派任特別事務英艦古特化浦號受砲火重創且起炸聲乘黑逃逸芒茅資號則為倫堡號追獲開砲轟沉格拉斯戈號受傷顯不甚重與哇特蘭土號均逃逸失蹤我軍無一死傷各艦僅受微傷德國巡洋艦分隊司令海軍中將斯批伯爵發　　　　（三日） 
　　柏林電　此間對於新戰地之消息異常注意據君士坦丁電稱目下雖未實行宣戰而兩軍已於高加索邊界交綏聞乃俄兵挑釁據雅典消息土兵一萬五千名已臨埃及境攻俄之土兵共有三十萬羅馬瑪蒂洛報接埃及消息該地居民排英頗甚埃及印兵對於居民亦表同情希臘决議守中立布加利亞未現𩀕讎對之態度據英國巡洋艦報告曾在台萊杜擊沉希臘魚雷艇一艘蓋悮土艦也德國銀行存金之數日增據昨夜宣布之星期報告謂增三十兆鎊存金總額共一千八百五十八兆鎊比國陸軍大臣曾告羅馬演講報訪員謂比國陸軍狼狽不堪兵力既盡且頗紊亂日政府已任民政長管理太平洋德屬瑪里亞拉羣島並派餘員八人移民一千一百人前往該處此可見日本暫據之說極不可信丹麥醫士沙森游閱德軍陣線後頗讚德軍戰地病院組織之完備醫治傷兵無分敵我殊異法軍（三日） 
　　柏林電　外交部發布公報如下二日德軍大本營報告德軍進攻伊泊爾者已續得土地且佔據曼西恩德軍已在亞貢山森林得有進步敵軍大受損失東部戰局未變俄軍圖在東普魯斯戈爾達浦之東斯齊特開曼附近截斷德軍之陣線為德軍擊敗　　　　　（三日） 
　　柏林電　波蘭日內復將大戰德奧軍退守新地位顯已功成俄軍追之者已與相觸交綏數次均經擊敗德奧軍在波蘭及加里西亞之更變陣式顯未牽動特加與斯台里桑巴爾間之奧軍據奧國消息加里西亞之奧軍南翼極端已獲大勝俄兵兩師及來福鎗兵一旅曾在特加與斯台里桑巴爾間敗退棄要地多處據奧國消息奧軍已在塞維亞西北特林河與騷河之間曼克伐境內獲勝俄國蘇凡爾基與哇格斯土伏兩地之戰事今仍未分勝負柏林太格白拉特報載有陸軍少佐穆萊之社論內有言曰東北大軍激戰數日已能守住地位吾人望其能保護東部邊陲此為目前之責任日後尚有其他責任云德國首相已通知羅馬敎皇謂法軍列炮於萊姆天主敎堂前而於塔上瞄準擊射法軍今利用敎堂以拒德軍該敎堂茍為砲火所毀當由法軍獨負其咎據被俘之俄國水手聲稱俄國擬在博斯頗魯海峽口安置水雷以令土國艦隊不能集合然後毀之藉此可證土國之舉動固有正當之理由據羅馬消息謂羅馬尼亞與布加利亞今正在會商將來提携行事之辦法其志不在拒奧　布加利亞决議召集第二級陸軍據俄京某報載稱阿拉伯人已佔據亞丹灣之日毘拉港拘禁英國官員排英亂事日漸蔓延德軍在盎凡爾所獲之戰利品大逾前估計之數尤以鎗砲子彈咖啡榖實羊毛數物最夥　　　（二日） 
　　柏林電　土耳其允不運動北斐回敎民助戰敌意大利關於特里波里無庸杞憂據柏林公報宣稱英報所載德國戈爾資男爵擬告退比利時總督之說實係無根之詞　　　　（三日） 
　　柏林電　陸軍參謀總長毛奇大將已抵亨寶養疴陸軍大臣福爾根漢現仍兼任參謀總長德后游閱東省醫院後已回抵柏林昨曾游閱哥尼斯堡社會黨議院前擊沉英國巡洋艦赫姆斯號之德國海底潛行艇已安然回抵海軍根據地據奧國消息波蘭戰事仍在進行惟未　詳報倫敦泰晤士報華沙訪員游閱波蘭戰地後致電該館謂德軍並未報復俄軍在東普魯斯省虐待德民之舉奧軍仍在特加與斯台里桑巴爾間進逼奧軍在塞維亞曼伐境內進攻者已遇勁敵惟奧軍已過　巴克至萊斯里茄鐵路轟擊薩巴克　　　　（三日） 
　　北京電　亞西亞報載稱天津軍事顧問日員某氏經津浦鐵路當道許可游閱該路工廠車站及辦公處並請以車務規則及火車開行表示之以便照此改訂膠濟鐵路之規則及開車表　　　（四日） 
　　其四　　　（日本領事館電） 
　　上海消息　青島日軍公報云日本海軍公報十一月一日第二船隊（日本海軍第二艦隊之一部分）之一部與英艦終日砲擊灰泉角湛山伊爾的斯等處之德軍炮台已收若干效果二日午前三時伊利沙伯皇后艦似在膠州灣內爆沉三日在青島大港內浮船塢傾斜沈下 
　　　　　　　（四日） 
[專電]  
　　北京電　海軍學生案某參政擬提出質問當局責任 
　　北京電　張鎭芳辦鹽業銀行以杜儼方之勉充協理 
　　杭州電　張鎭守使前奉朱將軍飭將台匪妥為剿撫解散脅從辦理已竣昨特詳報肅清 
　　杭州電　陸軍小學生一百二十名已由朱將軍派員送鄂升入第二預備學校 
　　南京電　此間接京電韓國鈞於十日覲見俟領任狀南下 
[東方通信社電　（日本人組織）]  
　　濟南電　戰地來電云攻圍青島日軍冒雨續行攻擊遂於二日擊毀德軍砲台之大口徑砲二尊小口徑炮二十四尊並捕虜德軍八百名現仍猛攻敵之砲壘云　　（四日） 
　　東京電　膠州灣一帶自二日晨起烟霧迷濛展望不能自由目下艦隊砲擊業已休止德軍之砲擊亦不如前日之盛 
　　膠州灣日軍哨艦頃愈接近乃知敵之水雷布設甚多然德軍於潮水之漲落研究不精故潮落時水雷瞭然可見日兵遂入海中將其爆發之電繩切斷撈獲水雷頗多 
　　　　　　　　　　（四日） 
　　東京電　日軍總攻擊青島以來日本海軍以未著有功績為慽决死將卒之間遂議突入灣內生擒敵帥以建奇功現上血書告奮勇者頗多如某艦人員二百八十名中告奮勇者有三分之一之多云　　（四日） 
　　東京電　南滿州鐵道會社有運動經營山東鐵道之舉日本朝野恐招中國人之誤解故均起而反對　　　　（四日） 
　　東京電　神戶裁判所檢事昨日（三日）飭傳德商伊里斯尼喀爾二商會員訊問並至其住宅搜查押收書類因其既有德探之行為又有供給德國軍艦煤炭及他物品之舉也 
　　　　　　　　　　　（四日） 
　　東京電　日本政府以獎勵面洋及中國南省貿易之目的飭令日本銀行對於台灣銀行融通滙兌資金即於本月實施（四日） 
　　東京電　日本陸軍大臣岡君有肺炎病之兆症頗危篤　　　　（四日） 
　　東京電　十月下旬日本對於中國之貿易輸出三百十四萬元輸入百二十六萬元（四日） 
要聞一 
[巴爾幹]  
　　華德日報云　布加利亞者巴爾幹半島斯拉夫族君主國之一也其國王亦斯拉夫族人而其疆域之大國勢之強除土耳其外在巴爾幹半島中更推為各邦之首焉故三協約國亟望布加利亞在巴爾幹為斯拉夫族中流砥柱効勞於俄國大斯拉夫民族之主義即執戈助俄以搗土耳其之後惟追思俄布夙日之交誼及參觀近日各地之來電俄國大斯拉夫族之計畫在布加利亞恐終成幻想蓋布加利亞人雖係斯拉夫族而因年前俄助塞爾維亞希臘等國強布就其範圍致使布人兵敗於塞蹙地於希迄今思之又有餘痛也此就感情上言布人絕不能助俄以敵土者而且布今若助俄則無異亡恥以救其新仇之塞爾維亞於是可見布人縱不乘機報復亦絕不至於反仇為友矣遵論其他乎而土耳其與布加利亞若就感情上言先前彼此實曾為仇敵然自塞希合力戰布之後布人不但與土棄去夙恨且與土有聯合敵塞希之約焉故據注重事實之觀察家言布加利亞目一千九百十三年之夏季既已表示再不能與俄偕同進行蓋彼時布王特任用親王派之暫納狄夫博士為外交總長以示遠俄也 
　　方今俄人所期拔刀相助之國除布加利亞外有羅馬尼王國焉前一星期莫斯科之金融報　明載此事　俄國已致意羅馬尼國倘肯拔刀相助携手而行則俄欲以匈牙利之一部以酬其勞而去夏俄帝赴羅馬尼時亦曾提出此意商之羅馬尼國王查理但在彼時俄帝尼古拉已當證明羅馬尼各界之希望不在脫蘭斯斯拉夫之疆域乃另有其目的地焉因是之故羅馬尼國王儲查理與俄國大女侯（即公主）達特雅那所已公布之婚約特展期舉行以便於彼時偕同俄帝調查一切政况並由俄帝就便聲明齊石內夫北沙拉濱等地决决永屬俄國以釋衆疑惟有此事今已多日中途有無變故尚未得悉耳伹迄於今日聖彼得堡倫敦巴黎等政府又未克自信其事之有望緣當今實在情形於三協約國之大局殊多不利也 
　　此外所有種種關係多不勝舉惟不便於盡情暴露緣今羅馬尼既聲明為中立國則此種事實之宣布暫宜靜候也 
　　巴爾幹之列國中據吾人所知當今時局可為三協約國出一臂之力者要惟希臘一國緣希臘亟欲吞併厄皮路斯一部分即一年之前列強會議阿爾根尼獨立時所許予希臘者是也若據路透電稱則除前言外希臘對於塞爾維亞有應盡之責既當拔刀相助以攻奧匈焉塞爾維亞需助於友邦者由來已久惟倫敦聖彼得堡等處電報默而不言耳然塞之亟需援助可以斷言無疑蓋九月中浣塞王彼得已遣其近臣米謝爾氏赴聖彼得堡求救也俄政府亦有派遣軍隊赴塞援救之志祗因達達納爾封鎖嚴密俄國運送艦不得通過致使俄人心有餘而力不足茲聞塞爾維亞求救之使已由俄京與尼石等地繞道至希臘求助於雅典政府但希王欲否派其軍隊進攻厄皮路斯尚須待之異日緣二年前三協約國嘗反對其有此一舉也 
雜評一 
[戰事盲談　　（五十九）　　（無名）]  
　　歐東西之戰事仍無大勝負而新生之戰局則土耳其已正式與三協約國開戰矣英法海軍已轟擊達達納耳海峽矣俄國已命高加索總督出兵攻土矣其外則德分艦隊在南美擊毀英艦也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東省近事𢑥聞]  
　　駐京日使之表明　日軍在龍口及金家口勞山灣等處建築輕便鐵路原為攻擊青島臨時之設施刻已稍行就序其沿路布置各種局所長司運輸軍事上之軍用物品及各項之報告函件以補電線郵便輪船轉運之不及日本政府恐龍口金家口勞山灣等處居民妨害交通特令駐京日公使對我表明山東輕便鐵路建築本諸攻擊青島政策不得不然俟戰局終結後即將輕便路線之地方交還各該居民所設局所一併撤消云云 
　　常川駐魯之專員　山東中立事務較前益為重要故有關係各機關均派人員前往如外交部派定顧維鈞交通部派定權局司法部派定林志鈞統率處派定蔣廷梓其餘內務等部亦均派有駐魯專員聞總統又以該省外交緊迫急需襄贊故擬特派高等顧問李盛鐸常川駐魯以便與巡按使接洽一切緊要事務 
　　交戰區內之冬防　中央近以德日在山東開戰所有交戰區域以內之防務異常困難又異常吃緊蓋該區域受戰事之影響各地土匪時思蠢動加以黨人利用此機多方勾結時屆冬令又為最危險之時期而該區域以與日本預約之結果所駐軍隊既全部退出各縣原有之警察極為單薄何能勝此防範之重任則為保護該地面一帶之治安非妥為籌畫不可聞昨已電令靳將軍及蔡巡按使關於交戰區域以內之冬防事宜如何辦理應會同議定呈核再分別飭道以期得力而昭愼重 
　　設立糧台之照准　中立辦事處昨接山東蔡巡按使電稱日軍文稱青島用兵糧草一日不可間斷擬在膠河西岸之流河村濰河東岸之金台鎭（按以上均昌邑縣境）濰縣之寒亭鎭掖縣之沙河鎭等處設立糧台本巡按使查核上列各地皆在前劃戰區以內故已照准相　電咨貴處以憑備案云云 
[安茂寅案之過去與未來]  
　　秋水通信　　臨清關監督安茂寅以收稅短絀奉大總統令交山東巡按使拿解到省嚴行查辦又任命熊正琦為該關監督馳赴新任蔡巡按使亦派濟南道尹祝芾前往臨關監視交代並將安押解濟垣於王治馨鎗斃之後忽又有此青天霹靂大震於燕南趙北之間於是安茂寅三字遂亦為一般社會所注意此案發生之後與安有關係者皆懷疑滿腹莫名其妙大致以安係財政長才又為有系統人物為周總長所提携且與曲卓新氏有同鄉同寅之誼曲方扶搖直上安即辦理不善亦何至嚴歷如此而為安危者則以政府現正在刷新吏治之時代對於財政機關尤為審愼此次難保不從重處罰且王治馨與總統相識二十餘年尚不能貸其一死何論於安倘有不實不盡之凝則安危矣云云然此等議論皆係隔岸觀火影響揣測之詞至於事實之眞相究竟如何則不可不就安之歷史一為研究之安為日照縣人曾　學東京研究政治經濟之學聲譽嘖嘖　者多以漂亮脚色稱之辛亥冬山東獨立安贊襄　間多所籌畫當時省垣為之語云生子當如安善圃為人莫效尹瑞廷　厲安之別號尹瑞庭則同盟會中首鼠兩端者也及張廣建撫東安乃走之奉天依趙次珊幕下旋至烟台為胡瑛秘書兼某科科長之位置共和成立胡解兵安遂入都組織東大陸報後為周自齊調之赴魯任國稅應籌備處坐辦未幾即任臨清關監督此安之歷史也聞安之為人善於詞令手腕敏捷自表面觀之並無可以取敗之點惟中央方面所傳查辦原因有乾沒稅欵與日入擅訂中立條件及與黨人有關係之三說據安之親信者言此三說皆係捕風捉影之詞毫無足憑如第一說有人告訴亦斷不能因一面之詞即有此嚴重之辦法第二說該　僻處腹地無外人蹤跡焉有訂定條件之事第三說似若有因然安素以滑頭稱純粹官僚派而以作官為目的者當國民黨勢力尚在時代彼即為統一黨參議豈有於該黨一敗塗地之秋復與之通消息者就以上諸說觀之則此案之前前後後直成一個悶葫蘆令人無從說起近數日有以此情詢諸某財政專家者某君言是案結果畢竟無甚要緊緣臨關之收入如何全視運河為盈絀財政部對於該關預算數目係就清季收數表册比附者彼時河流尚旺津浦路亦未開車商船往來不斷故收入較豐今之情形則大異是財政部未及細查見報解之數減却十萬餘元已大驚訝又適有人控告此褫職查辦之命令所以出也究之是是非非俟安到濟之日不難水落石出云云現聞安氏寄在濟友人函亦以此案係由誤會所致彼毫無劣跡可指云 
[紀恰克圖第七次會議]  
　　十月八日恰克圖第七次三方會議中國畢陳兩專使宣言云上次會議因為討論中國政府所提出四欵利便起見中國代表及外蒙代表照前次會上之决定提出對於宗主權及自治權解釋之大綱專供參考之用外蒙意見原不必即行討論惟中國有（一）與本會成立根本衝突者（二）與宗主權及領土一部份之權限衝突者（三）有與中俄原約之意衝突者不得不先行聲明於左以表示該意見日後不足為討論之根據　一本會成立係根據聲明文件及另件之規定各方面所派代表欲享此會討論之權利必須明白表示承認及尊重該文件之意能在會討論否則來會者并無名義且該文件中含有兩種性質一為權利一為義務乃全篇呵成一氣首尾相應者承認之時斷不能擇數欵而承認之又不能附有條件否則其用心在於更變聲明文件未知尊重兩國之花押破壞此會之基礎外蒙地方官吏既派代表前來到會是已默認聲明文件外蒙代表對於該文件當為全部并不附條件之承認否則因外蒙代表不受磋商之故使此會失其根據不能進行則外蒙應負其責任故曰與本會根本有衝突處二宗主權之下傾土之中只能有一國不能於一國內又添出一國中俄聲明文件只許外蒙地方以自治之權其權限即為聲明文件第三欵所載外蒙古享有自行辦理自治外蒙之內政并整理本境一切工商事宜之專權也中國對於以上各節不加干涉及不派兵不設官本殖民之種種中央政府及領土權力之限制及宗主權兩權在聲明文件業已明白規定且對於外蒙自治機嗣則稱為外蒙官吏（另件第二欵）并無政府名稱其第一第二等條之字句之精神亦無承認蒙古立國及保存立國應有各種之制度故曰與宗主權及領土權有衝突處　且所謂宗主權者即一國之內某處地方之完全主權受有一定之限制而已查世界歷史先例完全主權之國如願將某項權利給與其國內之某地方使之成為自治之時該國對於該地方願棄去若干份之主權而退居宗主權之地位其範圍之規定純粹出於原有完全主權之國以單方意思定之以單方命令行之今中國深願將各種單方規定之權利公諸三方討論明白定一宗主權之範圍已是極端讓步外蒙不得因此遂以單獨意見自定宗主權之界限為承認宗主權之條件　三外蒙自治區域之界線業已明白載在聲明另件第四條日後勘界即應依為根據外蒙代表以已意劃出區域本專使實不能解故曰與中俄原約之意有衝突處　但中國政府為看重俄國政府和好邦交起見特將前提出四條重為修正如左第一欵外蒙承認中俄聲明文件及另件第二欵外蒙取消獨立中國承認外蒙為自治地方第三欵活佛稱號用外蒙博克多哲布尊丹巴呼土克圖汗由大總統册封第四欵外蒙正式公文契約字據用中華民國年歷並得兼用干支紀年 
[國民會議組織大綱案已 
付審查]  
　　十月三十一日下午三時約法會議開第二十七次會議出席議員四十二人議長孫毓筠主席秘書報告文件畢主席以國民會議組織大綱案請大總統特派員說明特派員方樞登演壇說明提案之主旨衆請付審查當由主席指定王揖唐那彥圖李盛鐸趙維熙馬良寶熙梁士詒王劭廉馮麟霈田應璜王樹榾夏書田王世澂陳國祥胡商　等十五人為審查員三時十五分主席宣告議事日畢遂散會 
　　又聞國民會議組織大綱案之內為國民會議對於憲法衹有可决否决之權不能修正條文如有認為必須修正者仍交原起草員修正 
[舍利喏之推廣鐵路說]  
　　十月二十八法文北京新聞　曰交通部建築顧問工程師舍利喏（譯音）君近關於推廣中國鐵道之問題著有重要之著作該著作首段謂目前中國已告成之鐵道歸政府管轄者或不歸政府管轄者共有一萬基羅邁當長此項之路須設法將其商業推廣或建造支路第二段係詳述中國目前已在開始築造者或擬有築造之計畫者此種鐵路欲有利益於國家則必須使中央及各省省會交通便捷蓋如是方可中央集權各省省會與中央交通便利後則商務既可發達而收入亦必豐富（中略）現在中國急須建築其未成之路但目前萬不能立即告成將來歐戰告終之後則彼歐洲各國必先預為本國善後計一時斷不能協助中國以經濟也但不久各國必設法協助中國蓋各鐵路之建造均為各國之工程師及財團之原動力也中國十八省面積四百萬基羅邁當見方居民計有四萬一千萬擬築鐵路四萬四千一百六十三基羅邁當似乎太多但若與歐美各國比較之則尚不及俄國面積為五百五十一萬四千基羅邁當見方彼一千九百零四年已成之鐵路總數為五萬四千七百基羅邁當北歐洲面積九百萬基羅邁當見方一千九百零四年已成之數有三十四萬四千基羅邁當此種鐵路計畫與發達中國經濟頗有關係也 
[北京新談薈]  
　　審議模範軍編制法　模範軍編制法已由陸軍部詳細釐定草案已呈請總統審議茲聞總統披閱後以所擬不為無見惟以編制此項軍隊之用意原在為全國軍隊之模範故於編練上非常愼重擬由將此草案提交將軍府核議並以義威將軍孫武熟諳軍學特令統率處將此草案另抄一份送與孫將軍參酌修飾以期盡善 
　　政府裁併學校計畫　政府以政費支絀敎育經費尚擬加撙節聞其節費方法首在於裁併可緩之學校日內天津獸醫學校已由朱巡按使與敎育部咨商併入軍醫學校各省類此學校尚多部議亦擬通飭照辦 
　　肅政飭緝偃師知事　河南偃師縣有溫景洛其人者於肅政廳告發該縣知事張象明勾串劣紳王振武等濫刑勒賄肇釁釀命嗣經該廳批謂現准河南巡按使咨覆並附送案卷一宗前來復經本廳咨請轉飭河南地方審判廳除李鳳翔等罪名輕重既經聲明不服高等審判廳之判决依法上訴應候司法衙門核辦外速將張象明緝獲到案澈究虛實咨覆到廳再行核辦云云 
　　將設整理雜稅坐辦　曲卓新被任為雜稅整理處總辦業於日昨來京財政部對於此項政策推行各省之方法亦已籌有端倪專俟曲氏到後一商即當發表大約各省衹在財政廳內置整理雜稅坐辦一員並不立分處名目以免濫用員司致滋糜費然即此二十二行省設二十二坐辦已大足疏通財政界濟濟之人才矣 
[湖北政聞零拾]  
　　呂巡按赴陜確期　調任陜西巡按使呂調元自卸鄂篆後即呈准免予覲見請假二十日歸籍掃墓現在回皖已及半月秦中電促赴任呂使特於上月杪由太湖馳至安慶附輪來漢準定二號可到同行者為前鄂巡署秘書吳汝澄前總務科長章寶榖前內務科長王衍曾前會計股長韋子臯諸人在漢勾留三日即起節赴陜趕於十五號抵秦接篆 
　　政務廳長逐鹿談　鄂省政務廳長一席自段巡按到鄂後誰氏取得言人人殊惟閔黃以霖實力辭不就段使　望之陳樹屏亦不願出黃以霖所　之金世和段使又意不甚愜日昨政界紛傳現代廳長之胡俊采君可誤眞除然據記者探聽此亦胡派人希望之詞緣胡非段系人且前日胡已奉委模範大工廠總理豈有廳長而兼充斯差乎此即胡之退步（胡將來或更可得顧問）尤為明證並聞此席黃陳既不願就段使頗屬意於現充內務科長之田庚田前清翰林改官知府歷任要缺　與段使為同寅將來揭曉或　為渠所得也 
　　行政經費與軍費　鄂省財政因受歐亂影響支絀至於極點前月份稅捐之收入僅有三十餘萬元日前（月杪）應發給軍民政十一月各項費用胡財政廳長查點庫儲不敷給放特面陳段上將軍段巡按擬將所有現存之欵先儘軍事各機關各師旅薪餉發清民政經費俟催令各稅局各縣署解欵來省再行分別給領以資通融聞段巡按因甫接篆即處窘境殊無以對僚　（因巡署新換人員皆由遠道來急盼薪水塡補旅費）且說警察隊俱計口授食餉　尤不可緩欲與軍費平均分攤再三力爭段將軍　前呂巡按任內每遇財政支絀皆先儘軍費發放後及　費宜照前例云云連日段巡按四處籌借欵項墊支亦無效力致各機關薪公一號猶未發出現惟盼各縣局源源解到巨欵耳 
　　敎育科長新計畫　巡按使署敎育科僉事職雖主管全省敎育與前敎育司相等然昔為厲任官今則一掾屬耳其對外並無直接關係遇事均禀承巡使辦理現任科長李文藻字采卿籍隷武昌迭充女子師範學校監督等職從前黃以霖在鄂辦學最為倚重現黃特力薦於段使　以斯任到差數日亟欲有所表見爰提出整頓全省學務計畫書上之段使聽候審查旅行其內容就現在情形區為學校敎育社會敎育二大端洋洋數千言惟聞間有與敎育部敎育方針抵觸之處恐按此施行必為部視學所駁阻也 
[皖垣瑣聞]  
　　陜巡按之故里遊　原任湖北巡按使調任陜西之呂燮甫調元本太湖籍茲因任地遼速特於未經履新　前返里一游已於三十日由鄂抵皖此謁倪巡按使晤談良久聞呂君返梓小作勾留即行赴陜履任 
　　聶滌卿宣告無罪　省城女學生聶滌卿被控以水銀暗入飯內冀毒斃未婚夫楊葆生一案曾見各報嗣楊葆生經醫救治得以無恙昨經法庭判决聶　宣告無罪還其固有自由且因楊之叔父某在庭攻擊數語予以五日之拘留故聞楊姓有上訴之說尤可異者該女生既宣告無罪而孫某則謂其與此案有嫌疑又判以七十日之徒刑人咸不解其故云 
　　倪巡按鎗斃內亂犯　倪巡按使於本月一日午刻飭令陸軍監獄監長提出大通解來要犯胡漢臣一名按照內亂罪以軍法鎗斃其罪狀略謂胡本梟匪經前清程提台招撫賞補大通營外委並充長江探目因故智不改投誠後仍敲詐良善無惡不作去歲變亂受張永正委任到通暗惑水警索餉譁變兼搶刧大通中華銀行等情供認不諱此次因潛匿大通圖謀不軌由該處水陸警察長胡伯華拿獲解省云云 
　　防範嚴密之原因　倪將軍近飭各處防範黨人異常嚴密問因接有上海楊道尹函稱據探員密報安徽要逆張孟介由長崎起行內渡冷這現經彼黨推為安徽偽部長柏文蔚推為江蘇偽部長當冷柏未內渡之先皖事暫由王慶　畢少山袁子金張孟介孫師武　任籌畫進行蘇事暫由李孟周會孟起李小南潘贊化劉松甫薛子祥擔任籌畫進行又有韓恢　在田率亂黨赴滇李烈鈞任山東聯合某國人實地作亂云云 
[浙江鼎新紗廠罷工風潮 
紀]  
　　拱埠通益公紗廠自改鼎新後於陰歷八月十七日開工高懿臣為總理其中機匠及男女各工約有六百餘人皆由各處徵召而來備工已將匝月薪資多未發給（前章每月逢初八二十三發薪）又不知工薪之多寡羣固以為疑矣本月（陰歷）初九日有男工范阿龍嚴阿昌二十餘人因向廠取薪不得與工頭徐三鴻為難（此二十餘人均由廠命徐赴上海允以每工二角八分召之而來）徐無奈遂偕彼等至廠向帳房取薪帳房怒彼等性急又恨徐管束不嚴當鳴警察將討薪最烈者范阿龍嚴阿昌及工頭徐三鴻三人扭送三區警署其餘因工頭被拘工資更難取得遂奉赴三區魏署長一面將三人付拘一面親諭工人云爾等以工度日薪資斷無不給之理明日由我備函至廠當可給付爾等各自回去工等領語即散至翌日下午仍未得有薪資而全體工人聞徐范嚴取薪遭拘逐起兔死狐悲之成相繼停工兩日廠中遂發薪資然該司事不審作工之生熟有熟手反減資者有生手反加資者而薪資又不得如數故日來雖開工往作者尚未能即復原狀 
　　又聞當范阿龍付拘之日其妻在廠作工悉夫被拘心甚不安及放工意欲先出為守門者所鞭責并誤傷所抱四月小孩頭部回家遂病不數日竟爾殞死妻哭赴警所范憤不欲生相對垂淚久之 
[哈爾濱議决之防疫法]  
　　哈爾濱俄鐵路衛生局二十日由霍爾瓦特中將主席開會議决防疫辦法七條濱江道尹李鴻謨以事關重要當派譯員赴交涉處威稱辦處調查據威君告稱鼠疫發現在俄境哈拉諾爾車站距滿洲里七十俄里此刻火車行至該站已不停留並已由鐵路醫官設法嚴防此次發現之鼠疫係屬腺百斯篤不若肺百斯篤之危險且傳播亦不甚快該站日前染疫者十六人斃十三人愈二人未愈而在治療中者一人李道尹得此報告立飭譯員將俄鐵路衛生局由霍總辦等所議之防疫法譯成漢文分飭所屬一體嚴防一面報告省城軍政兩署一體查　辦理茲將辦法七條録列於後（一）按照鐵路預防鼠疫及霍亂第三條辦法在滿洲里站設立衛生局一處由工程總管擔任局長（二）飭衛生局預備板棚一所或商人房屋以便容留染疫之人（三）在支路上預備四等車五輛專為檢騐之需並三等車一輛以備醫官居住及擱置藥料之用（四）在滿洲里及哈拉諾爾各車站附近各路口設立檢驗所數處並派醫官檢騐來站行人（五）滿洲里哈拉諾爾 
 
 
 

Page 7

 
 
及海拉爾各站除鐵路人員外一概不准接近載兵車輛（六）上述各車站內應派人嚴行視察華人及工作人役（七）派醫官在滿洲里站附近地方查騐疑似鼠疫病症除以上各條外難定仍照從前防疫辦法查騐 
地方通信 
[鎭江]  
　　中學赴運動會　鎭江省立第六中學校前接江蘇敎育科科長盧殿虎來函定於陽歷十一月初二初三兩日在南京省立第一工業學校操場開省立各學校聯合運動大會茲該中學體操敎員陳子祥君遵照於二號早六時率領全體學生百餘人由校排隊用軍樂校旗前導出城赴　站乘車赴寗 
　　搶刧富戶兩事　前晚有盜匪二十餘人各持器械蜂擁至七濠口　近搶劫富戶王姓家盜派同黨數　在外守風餘盜入內搜括並以手鎗嚇禁室中人　張當被劫去衣飾約値六七百元及現洋三百元刻已由事主報　地方官勘緝矣　鎭郡對江周墅鄉三甲地方富戶李餘慶家於昨夜突來盜匪多人塗面執械衝門而入將衣洋飾物搶劫一空並將所堆糧食亦被爬去並拷傷事主二人 
[揚州]  
　　貧民困苦之批示　江北淮屬地瘠民貧為盜及逃荒者十居八九其能勉强粗安者惟鹽務中之鹽船水手車力挑抬扛夫各種苦力以此度日今因淮北票鹽引岸奉部飭改為淮蘆並銷侵占淮北引岸寶介入另行組織公司自行海運取締舊商淮北票致多滯銷所有貧苦小民求食無方益多思變現經該紳學各界王化南等陳請淮陰周知事光態轉詳兩淮運司略謂查淮陰為江北鎖鑰素稱盜匪出沒之區地方人民異常瘠苦光復以後鹽務變更人心惶惑加以亂黨乘機勾引游手好閑三五成羣時相擾害已屬堪憂此項引岸設不亟圖規復則鄰近小民盡成無業游民勢將流為匪類將來地方更不堪設想云云現奉姚司長批詳悉查淮北引岸業經開放任聽商人自由販運承運之商以河運艱滯籌辦海運係為力求迅速起見但使內河水勢通暢足資浮送亦無海運遍歷之理該紳等無庸過慮仰即轉行知照 
　　學生赴省運動會　揚城省立　五師範學校及第八中學校現因省垣於二號舉行運動特由校長學監率傾學生於日昨乘轉前往 
[南京]  
　　安置德國逃兵　宣武上將軍署昨准寗省中立籌備　辦事員函開現據山東靳上將軍蔡巡按使稱電內開前據日照知事巧電青島擊燬德國兵艦一艘官兵六十一人由石臼所下岸願棄船前往上海等語當電中央請示處置辦江茲准統率辦事處民電日照下岸之德軍官士等應即按照中立條規卸去武裝約束扣留取道沂兗送往金　安置等因除遵照辦理派員保護外應請鈞處查照速備住所預籌安置等情旋奉馮上將軍齊巡按使諭飭江寗王鎭守使警察　廳長憲兵陳總司令會同委派委員前往浦口車站接收此項德軍官兵六十一人即安置於南洋勸業會揚之內並派車警在彼加意保護不准德軍官兵相離往所寸步俾免釀禍一面又經王鎭守使等布告軍民人等須知此為中立國應有之權資勿得妄生猜疑　啓驚擾云云 
　　快領卹欵通知書　頃聞寗垣賠償損失之發欵通知書有若干戶尚未領取而債票第一期付息之日將届所發債票亟應截數報部已由辦事紳商在散放事務所議决定於陽歷十一月底（即陰歷十月十四日）為截欵日期前項通知書如不早領一經過期即作消廢云 
[杭州]  
　　殺子拋屍案預審　昨下午二時杭地方檢廳開庭預審車駕橋殺子拋屍案據凶母供出原因謂曾先經與鳳山門外某營同鄉兵士通姦該兵士來時伊子見即　罵誠恐一旦夫歸子必訴諸父倘夫婦釀成　感氏亦難期生路諺云我不害人人害我故氏先下手為强致將氏子殺斃云云問官得供後以案關謀斃親子罪情重大一面將凶母楊沈氏還押看守一面密派幹員詳細調查候覆到後再行開庭鞫訊依法提起公訴 
　　李開元提出反正書　李開元贓賄敗露案自前　高等檢察廳長王天木君發交地方廳民庭庭長蔣瀟琨開庭預審並　本廳某檢察到庭監理隔別提訊原告葛克泉暨過付人王氏公役項炳金及犯傷害罪之陳阿本等詳加研鞫以李開元俞爾恭等賄縱屬實且有過付地點在竹竿巷口某飯店內尚有造幣洋五十元因要起水臨時掉換質之李開元堅不承認且稱當日原告並未指出加害人姓名交保一查亦尋常事經蔣庭長一再駁詰矢口不移旋飭一併還押（連原告葛克泉共討七人）聞李已提出反正書極力洗刷不知能達目的否 
[福建]  
　　吳公望發明飛機　飛行機發明日新月異此次歐洲戰事上之應用已大著成績乃我國人之能研究改良貢獻國用者甚屬寥寥茲有福建閩侯縣人吳君公望者總角留學海外歷有年所專心研究飛機當清季返國時曾為閩省之各界所稱揚後緣國事未定致所學未酬　願聞近復創製新式水陸並用自然安定雙帆式飛行機其中且裝置有電氣開閉之機關使動靜合度以平均風力雖於風雲不測之時亦可飛航無礙現已構造模型圖形攝影不日即可呈請政府核准立案着手試驗云 
雜評二 
[外交上之預備　　（默）]  
　　擇監督官舉慶捷會此日人為青島陷落後之預備也而我國亦正有所預備昨外電謂政府與外交總長現將研究青島陷落後所發生之諸問題又謂駐英美俄三國華使請政府向各國要求於日後媾和開會時許中國有參議山東問題之權此即我國方面之預備也吾謂中國不難於交戰時之中立而難在中立將竣之時各國之難在交戰時勝負未定吾國之難則在交戰國勝負已分以後青島陷落為我國涉難境之第一步各國媾和為我國涉難境之第二步蓋因戰事發生之諸問題有不能於青島陷落後了者必至各國媾和時了之也歐戰雖尚在擴張而預備則不可不早特不知我政府之所謂預備將從何處下手耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[籌辦保衛團之必要]  
　　上海縣知事奉馮上將軍齊巡　使通飭略謂近來省縣盜匪充斥搶劫燒殺動成巨案揆厥原因良由各縣知事平時防範未周公正士紳不肯出而任事致小民遭此蹂躪有保衛之責者清夜捫心能無自愧夫大股匪徒與零星盜賊情　不同大股匪徒自非軍隊合力剿辦不為功若零星匪盜全恃各縣官警平日選派得力偵探警練密偵匪首窩戶隨時拿辦查前於本年八月問奉大總統申令飭各省辦理民團商團共籌保衛業經出示曉論並道飭各就地方情形妥速籌辦各該知事認真舉辦者當不乏人而因循玩泄者亦復不少當此荒歉頻　之際防緝盜匪最為緊要應責成各縣知事遵照迭次申令各就地方情形除大股匪徒會同各駐防軍隊剿辦外其餘零星刦案由各地方官會商公紳富就地籌欵遵章籌辦保衛團以輔兵力所不及若必待盜案發生始責軍隊以恊緝則所損已多惟此等事件各屬往往視為通行文告多不注意積習相沿實堪痛恨此次籌辦保衛團固重在得人尤重在籌欵非空言所能實行但茍得實心任事之正紳則籌欵亦未始　良法茲特剴切誥誡嗣後各縣知事如能盡心民事集欵而民不擾地方安謐著有成效者自當從優保獎以　賢能倘仍聽之藐藐虛應故事甚至縱盜殃民則是有意嘗試不顧考成定即分別撤參以為貽悮地方者戒云云 
[鎭守使署迎提強盜]  
　　法新租界同豐鉅豐甡隆三押店前被匪徒先後搶劫報告捕房後陸續由探拘獲盜匪劉小二陳為榮鍾見生倪少正李根行沈黃及盜婦沈傳氏等七人解經法公堂訊供屬實判押候解送內地懲辦在案現聞捕房定於今日起解先飭包探韓邦達前往咨照鎭守使派隊迎提昨日鄭鎭守使先派偵探投　捕房移提捕頭即將在押之劉小二等七人提出騐明正身無訛各加雙銬飭令中西探捕及安南捕等持械押鋖對斜橋華法交界處交與等候在該處迎提之軍士護解至鎭守使署照例嚴懲 
[女黨人在津敗露後之防 
範]  
　　江寗宣武上將軍行署近日接到政事堂通電以據直隷省軍署報告近有女亂黨二十餘名假充娼妓在天津后家後第一台旅館等處居住接客希圖探聽軍情暗殺官長經駐津第六師陸軍許少將因其並非專做生意行跡可疑設法探聽得悉前情遂於上月二十四日派兵前往搜查當在第一臺捕獲女亂黨七名男亂黨五名搜出手鎗炸彈等危險品物並白色藥粉十餘瓶津沽各要塞砲台地圖又小簿子一本上紀探得軍情及軍官名姓等項訊供不諱當於二十八日一律鎗斃在案此等詭謀恐不止天津一處各省要塞商埠等處不可不格外注意着即轉飭所屬軍警各界一體查緝懲辦云云昨馮上將軍已轉飭上海軍界一體遵辦矣 
[中央對於黨人之疑慮]  
　　聞滬上當道接到中央來電大旨謂亂黨　國竊發迭受懲創均　得逞此次浙粵等處破獲機關拿獲黨徒搜出逆據計日明正典刑殊為地方之顧惟若　詭謀多端當之髪指旣　得逞　於浙粵誠恐轉而他謀應由各長官嚴密防查以保治安而維大局云云 
[熊仁可以安然囘國矣]  
　　上海鄭鎭守使前據熊壽鵬具禀以伊子熊仁前因附亂嫌疑遠渡東瀛刻已深知悔改前非出具同罪切結呈請免究等情當即援照五月三日袁總統所頒赦令轉詳宣武上將軍請示並批飭熊壽鵬候示在案茲悉鄭鎭守使前日接奉馮上將軍批開詳悉查熊仁前於鎭江獨立時身充叛軍參謀長即屬執重要事務及至獲解公堂審訊又自承認為國事犯得以驅逐遠颺核其行為本難以無知盲從為解惟旣據該犯父兄聲稱熊仁深知悔悟取具同罪切結懇請免究前非始予通融辦理應准該犯自行回滬投到即由該鎭守使解送湘省原籍發交地方官轉交該家屬領回嚴加約束以示矜全仰即轉飭遵照辦理并即查明熊仁有無通緝案據詳復備核切結存此繳等因鄭鎭守使遵即錄批飭知熊壽鵬傳論熊仁迅速回滬自行投到聽候給照遣回原籍並於昨日查得熊仁并未奉有通緝飭文詳復馮上將軍查核矣 
[蔡銳霆案改期研訊]  
　　前充九江軍政分府參謀總長之蔡銳霆被鎭守使署偵探諸元高在虹口兆豐路撞見以蔡曾在晋省圖謀三次革命糾衆焚刧事敗逃滬嗚捕拘入捕房解送公共公廨訊供管押候查在案昨晨由廨復訊據律師葛福來投稱本律師係晋省將軍署代表因此案手續紛繁尚未完備應請改期訊問俞代襄讞商之英領卓君判蔡仍帶回捕房候訂期研訊 
[維持絲業之急迫]  
　　本埠絲業此次因受歐戰影響不得已呈請中央維持送由該業董沈聯芳等邀同七十二廠代表黃晋紳袁學祖等在絲繭業公所開會集議研究辦法詳具切實說帖由各廠商公同簽字呈請滬當道轉呈中央核辦在案茲聞鄭鎭守使楊道尹財政部員陶蘭泉暨商會總恊理業董沈聯芳等以商民習慣陰歷九月底為一結束之期轉瞬即屆絲業金融均有密切關係倘因周轉不靈工資無出則險象不堪設想昨又有電致部謂無論如何在陰歷九月底期內定須解决云 
[西員勇戰陣亡之哀悼]  
　　駐滬奧副領事克利門君曾於陰歷九月間請假從戎迄將兩月茲悉已在戰地陣亡前日公共公廨王襄讞會同英副領事卓君訊理民事時對衆宣言謂克君為人精明幹練和靄可親訊理刑民案件莫不仔細推詳不辭勞瘁今勇戰逝世不勝哀悼其時有某律師在堂即起而言曰堂上所云克君事蹟本律師等極深景仰今不幸戰死疆場非獨堂上哀悼即旅滬各律師聞之亦莫不為克君惜云云並聞旅滬奧國官商尚擬為克君開會追悼以誌哀思云 
[兩日間之炎涼]  
　　近日滬上寒暖無常前日之熱達八十五度至四句鐘後迅雷大雨突然而至入夜尤有大風雷雨不止熱度驟降昨僅六十三四度且自前夜起浦江潮汛大漲洋涇浜水已平岸陰溝泛溢低窪之處積水數寸如資善街大新街城內花草浜等處皆然行人頗為不便云 
[實行減輕茶稅]  
　　江海關稅務司昨出示諭云照得現奉總稅務司電奉政府飭以茶葉為出口大宗所定減輕茶稅以興實業一案茲定自十一月一日起實行凡報運茶葉出洋每擔改為實征稅銀一兩轉飭遵照等因奉此並准監督函同前由除遵辦外合行出示曉諭為此示仰華洋各商人等一體知悉特示 
[改組上海監獄]  
　　地方檢察廳模範監獄因人多屋少不敷覊禁特將監後街道堵塞與第二看守所通連現在前後房屋已經接通工程將次告竣改名上海監獄以為判决人犯執行之區所有第二看守所原禁諸犯已經判决者即留該獄其未經判决者則撥入第一看守所收禁 
[變通購運軍馬辦法]  
　　江蘇馮上將軍接准陸軍部咨開案從前由口外採購馬匹運進內地烙印後由部通行經過地方官按照軍需例載支給草料等費現在情形稍異暫行酌量變通嗣後出口購買軍馬應先報部具領購馬護照俟運進口查驗合格再行烙印換給運馬護照并通行各地方官騐照保護不得留難咨請飭屬查照辦理等因昨馮上將軍已飭行陸軍第四師遵辦矣 
[抽水機增加電力]  
　　法租界自來水公司水亭設在新開河浜及羅家灣兩處其水池設在南碼頭附近之蕭家廠浦灘現因該水池之抽水機器電力不足以致池水不能吸入該兩處水亭之上業由該水公司二班與法電燈公司商妥另設電線一道接在水池機器馬達之上惟此項電線仍須在華界安埋地下刻已禀由法領事函經道尹飭知警廳及工巡局查照妥為保護茲悉此線自從華界蕭家廠水池起往東北由滬軍營門道轉灣越滬楓鐵路軌道經車站前之新馬路過利涉橋往西沿陸家浜至斜橋入法界從徐家匯路一直至羅家灣法電燈公司業已開工安設限四星期內竣工 
[工巡捐局准給影戲執照]  
　　工巡捐局長朱君據商人葛民隱禀請給照設立影戲場等情當於昨日發出批示云禀悉該商人擬在大境路共和春茶樓基址設立影戲場並加唱時新戲曲既據續禀聲稱禀經淞滬警察廳批准在案姑准照辦仰即遵禀來局繳費領照開辦並恪遵本總局取締章程毋得陽奉陰違致干究辦切切此批 
[保釋殺人刦財案內之婦人]  
　　德商南門之妻被人謀斃並刦去貴重物件後曾由公共公廨將嫌疑人解送上海鎭守使署訊辦在案茲悉案內有一婦人李陳氏被押已久昨由顧金聲至鎭守使署具禀請求交保當奉鄭鎭守使批示云據禀已悉查在押之李陳氏因與德商南門家被盜搶刧並慘殺事主一案頗有關係曾據英公廨解經本署訊明押候判决在案據禀前情姑准暫予保釋出外候判仰卽覔取妥實店保出具保結送候核奪 
[究竟有無寃抑]  
　　閘北南林里住戶陳叔芳之妻陳方氏及陳之內姪方清曜於今年陰歷四月間被同居之汪長興汪王氏（即王汪氏）等用迷藥攙入飯鍋內致該氏與方清曜於飯畢後四肢麻木不省人事汪等即上樓攫取金飾銀洋衣服等物嗣由陳之友人發電至浦口催促陳叔芳來申投報該處警區將汪及汪王氏拘獲解送地方廳請辦業經預審明確起訴審判廳昨由曹推事官會同賀檢察官開庭辯論並由選任義務律師陳則民出庭為被告人辯護問官命引一干人至案先據陳叔芳陳方氏方清曜等伸訴前情請求究追失物質之汪長興汪王氏同供並無其事實遭寃抑請鑒陳律師起立辯護問官會商之下判將汪長興汪王氏分別還押聽候核辦原告諭令退去 
[偵獲匿居租界之盜匪]  
　　匪徒邱德生前糾同黨搶劫華界談家橋某姓家衣飾洋銀匿跡法界昨為閘北巡警局偵探偵知協同法包探將邱拘獲先解法公堂預審然後給予來探帶回歸案訊辦 
[調查挑糞鄉民之人數]  
　　法工部局前因新放租界內農民挑糞不照定章故即嚴加取締後有鄉民張小弟紏衆與地保為難為法捕房查知拘解法公堂薄懲在案現由華董吳君與工部局董商明辦法准予挑糞鄉民在法華路徐家匯路兩處經過惟須候給銅牌然後實行茲工部局以該處究有鄉民若干尚須調查故由該管捕房傳到新劃租界之二十七保二圖三圖四圖五圖八圖二十八保五圖六圖北十二圖各地保至捕房諭令各保將圖內挑糞農民共有若干名調查明白禀覆捕房候轉禀工部局每名各發銅牌一方以為　行憑證云 
[盜賣租地案證據不足]  
　　黃洽記控裘阿四盜賣租地於公益公司等情昨晨由公共公廨傳訊兩造均延律師上堂代為辯護中西官以原告所控證據不足判令將案註銷 
[合資營業之糾葛]  
　　王庸盒控莫訪梅等以合開煤公司為由取去股本洋三千元一案昨日上午由公共公廨關讞員會同美領傳君復訊原告延安德臣律師上堂代表請追訊之被告亦延律師到堂辯護中西官會商之下以此案已辯論終結判被告仍交原保候會商堂諭宣佈 
[龔子元還押候訊]  
　　青島某銀行式拉夫龔子元因私用賬銀三千三百五十兩並於八月間乘該處發生戰事時竊取現洋五百五十元逃至滬上匿居汕頭路五十號屋內嗣經本埠某銀行得電報請總巡捕房將龔拘解公堂訊供管押候查在案昨晨由廨復訊之下判龔還押候另行訂期會訊 
[證明銷售線鍼之原委]  
　　匯德豐駁船公司控葉德發串竊値洋一千三百元之引線針托南市裕成水菓行司賬蔣秉元轉托寶和拍賣行夥金仲賢消贓等情由捕將葉蔣兩人拘解公堂訊判蔣存洋五百元葉押候訊辦在案昨晨由廨復訊由金到堂證明由蔣囑令代為消售等語中西官會商之下判金退去蔣仍存洋交保葉還押候禮拜五復訊核辦 
[姦拐二女續誌]  
　　虹口東有恒路八百八十八號住滬卜紀明之女卜二姑娘及同居人江枝山之女江林弟被無賴蕭道生馮金生串同姦拐並陖指竊取値洋二千三百元之衣飾逃逸業經捕房將男女拘解公共公堂訊判兩女先交原告領回蕭馮押候吊齊原贜再核在案前日復經捕房在法租界緝獲代藏賊洋六百元之老婦祝劉氏昨解公堂請究判押候美領堂期解訊 
[拐賣女孩之疑團]  
　　平湖婦人吳張氏控同鄉人吳雲甫誘拐五歲女孩壽寶來滬串同杜吳氏劉潘氏賣與北四川路粵婦魏郭氏等情由捕將各人一併拘解公共公堂訊明判杜吳氏劉潘氏各押女所三月吳雲甫魏郭氏押候函送平湖縣知事署歸案訊辦嗣由魏郭氏之夫延律師到堂聲稱原告之女係為蘇姓友人代賣帶往海參崴現已電促帶滬禀准暫緩移解平湖在案昨晨由廨復訊該女已由海參崴帶滬送案請示訊據女供名金珠係清江人由母賣於蘇姓與吳張氏等均不相識詰之吳張氏始則認女為伊姊所生之女繼稱已拐失兩年一時認不清楚並據吳雲甫供稱誘拐之女並非此女而魏郭氏供稱代人價買即係此女中西官會商之下以此案情節離奇惟杜吳氏因分娩在即已送醫院吳雲甫所拐賣者是否此女抑另有一女非杜吳氏到堂不能明白判吳雲甫劉潘氏還押魏郭氏交五百元人洋並保候杜吳氏分娩後到堂質證再核 
[拐匿童養媳]  
　　金永康至閘北檢察分庭控被殷關銀拐匿伊養媳一案經李檢察官預訊一過判殷解送地方檢察廳核辦 
[女犯因病開釋]  
　　法捕房昨解張顧氏至法公堂禀稱該氏前因私造銅質小洋於上年十月間破獲解案判押兩年在案詎在押時常患病迭經醫院醫治無效難以久押故解案請示中西官騐明患病屬實從寬開釋 
[英領赴日]  
　　駐滬英總領事法磊斯君於前晚乘日本郵船赴橫濱公幹 
[行竊與收贓並究]  
　　竊賊陳谷寶不知從何處竊得火腿十只銷贓於閘北寶興路張振元所開之飯館內嗣為探警將陳拘獲解送警區提到張振元並張夥金章林等併解地方廳預審分別收押候辦在案昨由端木棻推事官會同宗檢察官開庭辯論　供認行竊不諱張供出洋十元五角向陳購得火腿十只是實　供在張振元處為夥承買此項火腿確由小民經手請求輕辦問言以陳竊盜罪當然成立判監禁八個月張振元收買竊贓　有應得判監禁二個月金章林帮助收贓拘役十五天原　　　認領 
[兩案均不實在]  
　　錢如全控被陳程氏唐道華陳富堂等口角毆傷一案又韓徐氏徐喬氏控劉阿二劉懷元劉潘氏等行竊銀飾並被毆傷案均經檢察分庭李檢察預訊以所控不實斥釋不理 
[兩敗俱傷]  
　　甲乙二修髪匠昨日不知何故在途鬭毆各傷頭面流血如注由巡街捕一併拘入捕房捕頭命送同仁醫院療治再核 
[違犯烟禁𢑥誌]  
　　閘北檢察分庭前日將訊實烟土犯分別起訴審判分庭經孫推事判决倪升仁帶嗎啡六兩半罰洋五元倪玉廷帶烟泡十三兩罰洋三元王正清帶土八兩罰洋二十元劉春林帶土五兩罰洋二十五元陳立金帶膏土二兩罰洋二十元蔣成生帶灰土二兩半罰洋十五元譚正清帶土二兩半罰洋十二元魏根祥帶土四兩半罰洋三十元朱義祿帶土七兩罰洋十五元陸三保帶土四兩罰洋十二元 
　　五區警署前日查獲烟土犯魏黃之周阿喜李金生梁本玉殷小炳羅友卿金根留等七名抄出膏土四十餘兩併送檢察分庭預訊還押聽候起訴公判 
[烟犯斃命]  
　　沈雪華前因私食洋烟被警拘送地方檢察廳訊供收押邇因在押患病發送新普育堂醫治無效於昨晨斃命由堂在報告到廳請為相騐汪廳長即委劉檢察官沈檢騐員等蒞堂驗明委係因病身死並無別故因無家屬到場判由善堂棺殮發封厝壇候屬認領 
[保人照單賠墊]  
　　孫傳書前投法公堂控稱成衣匠趙永生前來交易布疋虧欠洋七十元由吳培康作保請向保人追交吳稱商人保單上祗保洋五十元其餘不干商人之事判吳趙一併限交在案昨日原告禀稱吳已賠清尚少洋二十元請向趙訊追趙供一時難措祗能陸績拔還聶讞員判令押追 
[捕房不理債務]  
　　昨有林阿生金阿順二人因索債起釁在漢壁禮路衡突扭控捕房捕頭詢得案關民事斥退不理 
[誌謝]  
　　童箸尺牘一書出自十一齡童祁門方篤生手筆遣詞運意別開生面亦𩬠華後進之傑作也昨承惠贈一册書此誌謝 
雜評三 
[娼妓與女黨人]  
　　作娼妓接客以圖刺探軍情暗殺官長此種女黨人可謂不自惜其身者矣雖然彼亦投人之所好也娼妓者無論軍官及一切長官皆視為第二生命故女黨人願捨其身以圖軍官及一切長官之生命天津旅館中所搜出之津沽各要塞砲臺地圖等物又安知非軍官所贈之紀念物用以表示其愛情者耶故與其嚴飭軍警查緝不如嚴飭軍官勿嫖軍官勿嫖則彼雖欲剌探軍情而無從刺探矣 
　　抑記者更有一言為長官告愼勿再於妓界中娶姨太太姨太太可愛暗殺亦可畏以姨太太而暗殺直如取上將頭於囊中詎不可畏 
來稿 
[紀黃韌之先生演說魯省 
　　　　情形　（城東女學本科生楊雪瑤稿）]  
　　民國三十年一月一號本校舊職員黃韌之先生來校演說山東南隷兩省旅行記後因時間忽促略直隷而未及下午一時許先由校長報告本預科及初等各唱一歌以表歡迎歌畢先生登台曰 
　　余自離滬至山東皆乘火車凡游四十餘日此四十餘日中之見聞錯雜不勝詳述今略擇有趣味及關係於女學生者為諸君言之余此次之至山東直隷人多有泥余者曰青島方有戰事未可輕往余不顧而行先至山東其省城曰濟南止濟南凡十有二日思由膠濟鐵路至青島觀戰孰意東段客車已停僅可買票至濰縣及明日至火車站詢之則并濰縣亦不能至僅可至青州矣乃至青州有一女學校學生共百餘人校中尚有纏足者風氣初開未可强也余一日參觀其宿舍舍甚樸陋室不及方丈牆以泥塗然余熟察其地之居處習慣實非如此不可然使該校而在江蘇余又將不以為然矣何則魯省居屋皆樸素而小牆亦多砌土以成若校舍而崇閎明麗有如吾蘇則放假回家有不鬰鬰不願久居者乎故余視該校之樸陋其價値反重於岑核嗚呼學生之入校求學非為習奢侈來也今日之學生不然入校後各種裝飾必新必時而家中之貧富不顧也一飲一啄必腴必甘而學業之進退不顧也該校學生自頭至足不見一裝飾品在家如是在校仍如是此誠女學之大優點也且該校上課時間甚少課餘或種桑或畜蠶或縫紉凡皆女子之重要者無不令實習之俾畢業而後不徒以紙上驕人是又吾之所以贊者然該校亦有一缺點在余往參觀時適上國文課其作文題曰全國皆兵論夫彼僅一女子小學校耳凡人必有所據然後發為評辭是非有準小學生智識幼稚課以論文已大不可况題又為至巨至大之全國皆兵論乎且當學者智識未定之際課以論文使好為陽秋於道德上亦有至大之禍害故小學國文宜重記事文記者文字通順而已足論則不僅求文字之通順必有明確之眼光濟之試問小學生能之乎且全國皆兵對於男子而言今使女學生作之豈不甚悮豈不甚悮今將語諸君以玻璃之製造矣博山玻璃之良製造所也余此次於玻璃製法得之頗詳玻璃之原料以白石一百斤紫石十斤洋　五十斤石灰三十斤硝十斤碎玻璃二百斤錳養及硼砂非常用此種原料皆博山所有也故四五齡之小孩亦能作玻璃小件（如痧藥瓶等）此種原料中所最足奇者白石紫石是也此石為江蘇浙江諸省所無惟博山有之其製法先以上述之混合物置於鍋中用高熱度溶解之使石屑漸變為黏質旣溶以空心鐵管於鍋中醮黏體物於一端吹之使成圓形俟冷後復以鐵管醮之如是數次則成四尺許高之圓筩乃以金鋼鑽劃之熱之令軟以鐵板壓之而玻璃成矣嗚呼中國有良好之原料而不能自製翻令舶來物驕人欲不貧弱得乎前數年博山玻璃公司請德人為工師製之後用華工師而所作之玻璃半黑半白甚不美觀余此次過博山該公司亦已閉矣不大可惜哉 
　　游博山後乃至泰山頂上於其最高處一宿各景物不勝其述今姑以照片數紙貽諸君如（秦松漢柏唐槐）然此猶不足奇最奇者岱廟畫壁是也廟在泰山下正殿東西二壁上繪岱神出巡圖神冕旒黼黻乘輿而出扶轎者共數十人動物（如犬獅象猿虎豹等）亦數十計其側笏者紳者迎者送者拜者俯者仰者不勝枚舉一幅約千餘人人之貌無一同者西壁上為岱神巡畢歸來之圖其人東壁之人也其犬獅象虎東壁之犬獅象虎也而迎者送矣跪者拜矣俯者仰矣人之貌無一不東壁若而其方向異矣余奇而問之知為宋畫誠不世之奇稱哉繼乃至曲阜孔廟內惜未携攝影者不然必有以餉諸君子也中國利權無論微及𫄹芥亦奪於外人他姑弗論今姑就旅行所得者言之昔日我中國之引針皆出於泰安縣范家鎭范家鎭距泰安五十五里居民專恃引針為生活一針之成幾經人手有專作鋼絲者有專抽絲令長者有專出針胚者有專磨針尖者有專打針孔者分功而治就此一鎭計每年可得利二十萬元然此說已在二十年前矣今作針者惟張姓周姓二家矣僅作長引針運銷陜西甘肅蒙古一帶諸僻地因洋針所未至者其他則利盡為洋針所奪矣嗚呼今物無論大小皆來自海外如校中所用者洋簿鉛筆象皮洋刀鉛粉等莫非皆洋貨則中國又惡得而不　耶 
　　濟南省城外有一廣智院為英國敎士所辦該院不啻一博物院一室中列各種人種模型有未開化者有半開化者有已開化者各國人種如德英俄法日中奧意美等黑種紅種白種黃種椶種罔不畢備又有一室置世界上各種運輸模型如車等用人力者小車拉車用畜力者如馬車犬車駝車等船則有帆船木排等而最近者如電車汽車飛行機亦莫不有之凡自上古以至今日運輸器之進化略　得而識矣又有一室各種動物之變化如鳥變為雞猴變為人種種等又有一室陳列凡關於衛生者內陳述各種起病之原因如畫一蠅足上沾無數之微生物上說明之曰若此蠅飛至肴內食後即吐瀉或生腹痛諸病又說開瘧疾之傳染由於蚊蚋等皆人人切用之智識也又見一室中懸一空白地圖 
 
 
 

Page 11

 
 
以紅色着中國地域以綠色着比利士地域兩相比較自慚　如有志者於此其亦知所自勉矣而余所最愛者為黃河模型模型在廣智院適中罩以玻璃縱八尺橫四尺河上花草樹木以木屑為之河面以玻璃為之地以土為之其側之支流山脈皆全吾人上地理課時茍得此種模型以指證之大勝於紙上文章矣 
　　旣又至山東省立第一女子師範學校參觀見其壁上作文成績有一篇論亭葬之非作者為預科生張慧眞清晰確實余請於校長而抄得之以貽諸君亦他山攻玉之助也 
來件 
[江蘇吳縣紳民請免帶徵 
水利經費禀]  
　　（一）紳董潘祖謙等上齊巡按使禀　禀為修𤀹水利吳縣非工程所經請免帶徵事竊　謙等前由縣公署奉　飭函招會議修𤀹水利帶徵經費辦法當將不必帶徵情形函請前吳縣知事楊轉詳前巡按使韓在案嗣准縣照會內開奉省批略謂修𤀹水利費少利多所請准免帶徵之處應無庸議等因並令祖謙等即日按照後先批飭先行集議一面俟省委到縣另再由縣會同接洽等因准此竊查太湖流域水道之施工計畫創議於前清自治籌辦處當時議定先將白茆婁江吳淞江三處開𤀹開𤀹後再與浙省協議合𤀹太湖湖身後得臨時省議會同意經前都督省長先後深測量隊將白茆婁江吳淞江一律測竣繪具詳圖現除白茆業經省委水利委員會開𤀹工竣外其婁江吳淞兩河正應繼續開� 
𤀹惟查測軍隊報告婁江應行施工之處均在崑山太倉兩縣境內崑太以上則甚通暢吳淞江應行施工之處則多在嘉定縣境　届𤀹河成案恒由省庫墊撥再由受益各縣分年　還蓋費有確數斯取諸民者不涉於濫工已　竣則受其益者可以指定現在修𤀹經費若干未經確定盛氏所捐水利欺餘存尚多乃於稅額最重之縣工程所不經之田畝又　新加省附稅每兩三角之後遽議一律帶徵在任事者容有三年滿艾之　而身受者已不勝竭澤而漁之痛此祖謙等一再集議無從得鄉黨父老之贊同者也可知前人不於事前集欵體貼民隠具有深意今聞婁江已在開工然施工之處皆不在吳縣境內將來吳縣田畝是否受益尚難斷定蓋下游則恒利於洩上游有時或利於蓄即如去冬吳縣各鄉多患水涸適當開𤀹白茆之際一時議論紛紜或謂即係宣洩過多所致今婁江下游工程吳縣之是否受益尚屬虚縣即田畝之毋庸帶徵自可確定即使將來𤀹及湖身或工程之專屬縣境者必需徵及吳縣田畝亦應於附加稅內提用蓋附加稅本山田畝帶徵備充水利等各項公益之用吳縣附加稅除新加省附稅不計外如徵收足額每年計達二十萬元以外除去學欵經費其餘慈善等項為數無幾儘可移緩就急應請飭縣將前任所詳本年預算重行支配存儲備用庶幾民力不疲而於公益進行仍無停頓祖謙等公同集議意見相同為此具禀懇請巡按使鑒核俯賜將吳縣帶徵水利經費一案即行停免并祈分飭查照施行實為德便謹禀吳縣紳董潘祖謙劉傳福尤先甲汪朝模吳蔭培孔昭晋杭祖良汪恩錦潘灝芬 
　　二公民沈南等上齊巡按使殷道尹孫知事禀　為重徵畝捐合詞籲請寛免事竊公民等前奉通告轉奉韓前省長以江蘇田畝旱潦不時由於河流淤寒擬就應沾水利各縣為按畝帶徵之舉務使蘇屬各田永免旱潦之患仰見顧念民生為吾蘇農田謀百年利益凡屬蘇民方感戴之不遑何敢别生異議但公民等有不能不瀝呈下情者竊江蘇賦稅之重甲於天下而吳縣為尤甚即如本年騐契定章每契僅收一元一角獨吳縣舍契而騐單辦法兩歧畝收一角準諸部令出入幾達十萬公家之誅求無非業戶之膏血痛定思痛偏枯實多改政以來省議會議决徵收稅額漕米每石加附稅一元忙銀每兩加附稅三角今於常額之外復加省附稅三角及手數料等名目合計帶徵者已屬不資似此有增無減蘇民擔負實有未逮水利為地方要政故省議會早經列入附加稅六項第四條之內是水利經費當然在附稅項下况籌撥韓前省長以蘇松太數屬負擔重賦痛苦已極籲請大總統特頒申令所有該數屬正稅附稅悉以現在徵額為至多之數不再加增成案俱在歷歷可考總如上述公民等於騐契費約繳洋十七萬有奇附加稅約繳洋三十萬有奇手數料約繳洋四萬元以上雖納稅義務人民本有應盡之責然以有欵可指之水利復欲別創一格按畝帶徵竭澤而漁期期以為不可總之稅畝非經苛政傷猛公民等剁　之痛緘默難安迫不得已合詞籲請仍將水利一項在附加稅內酌提分配以蘇民困而順與情實為公便 
來函 
[上海孤兒院來函]  
　　其一 
　　上海孤兒院於本禮拜六開菊花大會借座愛而近路之紗業公所是夜七時開會有美國博士李佳白君以及美國大學院文學士徐可陞君演說并有新奇影戲八號即禮拜日急濟劵開會其彩物之價値如海上名人字畫無一不有已有三百餘號之多至書籍如商務圖書二書館所捐之書籍三百餘元內涵芬樓一書値價二十元另有善士捐助普通百科全書最新脚踏車風琴八音琴時　金絲眼鏡牛肉汁香水香皂顧繡女中學堂之炭畫均不可多得者菊花石花景水晶圖章種種油畫各種品物不一拚滿一千號俾號號得彩此次孤兒院開會足證吾海上熱心善士不乏其人也 
　　其二 
　　頃承隱名氏大善士樂助敝院用費洋二百元除由敝院核收發給收條外亟登報端以揚仁風敝院際茲時局經濟困難已達極點雖經敝院同人竭力勸募仍屬左支右絀茲得某君鉅欵極為得力惟是來日方長恐難為繼惟望諸大善士源源捐助則敝院孤兒長資敎養不特同人感激抑亦某君之所歡慰也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[糖炒栗子攤賦以題為韻] [  詩隠]  
　　爾其荷花賦別桂子飄香應時品物炒貨開場擺攤頭面熱鬧沿弄口以鋪張游人相聚成羣爭傳開市貨色自然道地出在良鄉描金字以輝煌牌上書明魁栗拌黑砂而透炒個中從重加糖　於是公館衙門娘姨阿嫂有格稱斤或者零挑用銅圓而買賣兩清兌銀角而錢文倒找却値電燈齊亮主顧之生意都來携將月餅同歸分量則暗稱弗少嘗來粉糯幾如白果新煨味是蜜甜豈若花生鹽炒　每見小小排場多多陳設五彩燈籠洋磁盤碟唱戲而機器留聲揷菊而花瓶生色爛能包換貨眞而價又便宜肉不黏衣炒透而壳先開裂正是十分綿軟味勝酥糖恰當八月光陰新嘗甜栗　或則分擺成堆或則尖包裁紙高排則漆桶增光招貼則紅箋刻字誇精妙而到處馳名爭先買而磨肩接趾重糖加炒遠看黑墨分明頂栗高題外照洋燈新使每在轉灣拐角擠來多少閒人從茲小巷衙堂忙煞一羣孩子　彼夫親朋投贈鄰舍往還買數包而致饋隨節禮以裝盤座上則侑觴下酒茶餘則趁空消閒手中熱氣騰騰等他現炒口內響聲括括說是焦乾袖得零包快試嘗新之味吃還再買重尋隔壁之攤　我也寄住申江嘗經馬路看景物之迎新喜秋光之初度買將美味街頭摸銅板三枚記得攤場門口擺鐵鍋一座憶每日深宵大嚼常留栗壳以成堆待重陽令節題詞再吃栗糕而作賦（按詩隠此賦為八月中作故云） 
[書寓長三贊倣史記五帝贊] [  佐彤]  
　　太癡公曰嫖者多稱書寓尚矣然上每獨光復以來而百街滿野難其身不潔凈搢紳先生難安之浪子所談躺牌擺碰和檯及半開門迂者或不去余嘗西至泥城（泥城橋）北過垃圾（垃圾橋）東漸於浦（黃浦灘）南遊仁壽矣至年少皆各往往稱金迷紙醉之處人品固殊焉總之不離銷魂者近是予觀迎春福致（迎春坊福致里）其發明書寓光妓繫姓章矣顧第勿深考錢缺有閒矣其情乃時時移於他客非老奸巨滑心知其計固難為急色極生道也余並論次擇其人尤雅者故著為長三書首（按此作字句簡練不可解須注疏古文大家也故作濃國以重之） 
詩選 
[題老友陳仲英五十歲小照　] [  丁福保]  
　　追思昔日從游好四十光陰彈指間（余識陳君已四十年）我在當年年最少兩而今亦覺　毛班 
　　轉角相交有風因文拐角藝已成歷年來親故多離索惟我與君三四人 
　　稚公海外孟　死今日逢君祝五句同在天涯傷淪落十年等是未歸人 
　　交存古道誰青眼人過中年易白頭薄酒難尋千日醉與君同上謝公樓 
[重陽感懷二首] [  劍飛]  
　　拂袖來登最上樓放開惓眼着神州瀟瀟風雨孤城冷莽莽河山萬里秋衰草連天牽客夢衰鴻滿地使人愁干戈擾　何時定且挈萸囊作醉游 
　　莫道詩狂更酒狂菊花揷帽髪生香昔年避亂師桓景此日登高憶季方（去歲曾與諸弟登高縱談時事）天外戎機悲鐵血眼前世事成滄桑杞憂滿腹終無補只合呼明倒百觴 
[鴉]  
　　晚風十里板橋西墨點參差望欲迷爭樹每驚三匝繞尋巢聊借一枝棧楓江月落霜華冷柳陌雲歸夕照低無限淒涼無限恨啞啞啼遍舊隋從 
[砧]  
　　惆悵秋深又夜深搗衣處處起哀音淒涼遥和霜中柝酸楚如聞月下琴隔院滴殘思婦淚幾家敲碎遠人心聲聲知是僱刀尺我亦聞之淚滿襟 
[蟹]  
　　嗜蟹須將夙願酬錢昆先我擅風流秋江曲斷三篙水夜雨孤燈一葉舟笑爾橫行雄海國容予有癖謝監州一詩換得尖團兩侑酒東籬作醉候 
劇談 
[時事新劇　佛動心　] [  鈍根未是稿]  
　　第四幕　毒計 
　　（開幕）（場上作洋式房間窮極華麗）（一僮一婢正在室中鬼混）（廖鐵蘊麥儷昭挽臂上）（舟人携皮包隨上） 
　　（僮婢爭呼）少爺奶奶來了 
　　（廖麥略領首就懶椅坐下） 
　　（舟人）東西請收好了 
　　（廖指地）擱在地下 
　　（舟人）先生我肚子餓了可有飯吃他三五碗 
　　（廖）胡說你接生意的時候沒有說過要吃飯的 
　　（婢）就要吃此地也沒得飯此地只有半奶麺包牛排山雞鮑魚這些好東西可惜不配你的窮肚皮 
　　（舟人作乾笑）好姑娘瞧不出你倒當過館子裏跑堂的菜單背得流水似的我不吃這些你先給我打一客飯一碗青菜豆腐湯來吃了再說 
　　（廖）一發胡說（向身畔取出銀元兩枚付舟人）（揮手）快拿了去罷 
　　（舟人）我說先生兩塊錢太少了 
　　（廖）甚麼說講定的兩塊錢你想多拿麼 
　　（舟人）兩塊錢是平常的價錢這回頭生意是比衆不同的該得多幾塊錢 
　　（廖）好奇怪的話人家呌你搖船我們也呌你搖船有甚麼比衆不同的倒要問你 
　　（舟人作獰笑）你老也是明白人不用問了這黑夜裏的勾當擔驚受怕如今送你們安安穩穩的到了此地來了可不是容易的呢我多也不要你老只給我二十塊錢就行了 
　　（廖瞋目頓足）放你的屁你這亡八東西也想敲竹槓麼你的狗眼珠兒也得睜睜開別的地方可以敲竹槓我這兒也容得你來敲竹槓麼好好你要吃飯我便送你到警察局裏吃飯去（回首願僕）興兒你快呌警察來帶他局裏去（言時暗暗擠眼）（僕亦擠眼應）麼（僕作出喚警察狀）（舟人驚恐）這麼樣罷你老再給我兩塊錢大家沒事好不好 
　　（廖起踢舟人）別說夢話還不與我滾出去 
　　（舟人撫臀後被踢處且撫且行作鬼臉切齒怨恨）好好你勢　大終有一天吃官司老子受了你的氣死也不肯忘的你睜眼看着罷　　　　　（未完） 
小說 
[滑稽小說　魔玉（十二續　）] [  卓呆]  
　　十三 
　　亞雅高等小學在車站之西相離不多路他的廣告上曾稱景色幽麗空氣新鮮却非虛語校舍在鄉村之間大家走到已是上燈時分頑公為着兒子的事曾經來過一二次所以路途還熟但是要與校長說明却無機會校內的舍監事務員等出來迎接了即與校長一同先走進去頑公暗暗驚道難道當眞將我當作生徒送入寄宿舍麼然而今夜還可以慢慢的與校長細談咧如此一想便與衆生徒一同徐行走進了一所小門一面有幾棵雜樹一面是校舍的背面寄宿舍的窗上有二三燈光大家靴聲彳亍走將進去忽然莫希達開口道好開場咧韓剛道是了於是衆生徒圍着頑公馬慕德在頑公胸口一推喝道高定一慢走你一向不是如此卑鄙的今天是什麼道理韓剛道你時常說你父親殘酷莫非年假中被他管束太苛你因此改變了性質麼頑公道我麼不對我的父親麼他實在是個極慈愛的父親馬慕德道這些事我們都不管你為何在校長面前告發我們頑公道你們發出臭氣又踢我的體上有何理由可以呌我不說你們且想想譬如鄰家有一狂亂吠犬不休你家烟囪中的烟吹到我家晒的衣服上來 ... ...頑公要想發出大議論來演說公德忽然馬慕德大喝一聲放狗屁右手握着拳頭向他腰間間重重一拳打得頑公　　一聲跌倒地上衆人不禁一陣大笑莫希達道你不服儘管過來開戰你一向稱為爭鬥的大將的難道這一點就怕痛麼你若改變得和你去年一般樣子我們仍許你加入我黨的頑公一壁摸着腰間痛處道我也很願變得如我去年一般馬慕德道那麼為何不打算加入我黨昵頑公道若能夠變成從前的樣子我也不吃許多苦了莫希達道懂了懂了不必多說咧你還是要吃風呢吃雨一人說道雨罷於是衆人拳如雨下頑公渾身都被打到等到頑公爬起來時已逃得一個人影也不見頑公走到食堂內其時那些馬慕德莫希達等鬼鬼祟祟的在那裏等待校長未幾校長就進來夜飯的榮眞是有名無實雖說兩葷兩素那知惡劣得不能下口的又少又臭又惡劣又無味一碗白開水也算是一只湯一盆冬菜加上了三只蝦就算是一樣葷菜了頑公一見大驚即說這種東西那裏可以吃校長聽了便向頑公道你仍舊是食物只要吃精品嫌長嫌短這就是你的劣點你父親信上說過的頑公十分後悔暗想當時不寫此信豈不好呢口中正嚼着一塊肉非常堅硬那知愈嚼愈如木屑一般塞滿口中頗難嚥下坐的椅子又是很硬剛剛滿背的傷痛抵在硬椅子上更覺痛得難堪頑公心中暗暗怨道那麼玉為何只是向我作祟呢 
文字因緣 
[鄒公酒丐三借廬羣籍刋成有自題二絕見於自由談敬依韵奉和] [  東園]  
　　芳訊　　記去年陸家樂府集羣仙（謂野衲先生新樂府）應微曾寄驚啼序（謂公於夏日函索題詞限以長調因賦鶯啼序袛）恐巴詞不入編 
　　料得新梓短長吟金玉愔愔是德音魚往雁來容易事洪　不　　浮沈 
[題鄒翰飛先生三借廬賸稿] [  茂苑食硯生張植甫初草]  
　　假從希社　君容（希社篆編　有先生小影）笑口常開酒意　四十年來塗抹慣（痛飲狂吟四十年係先生自題句好憑麟爪見神龍 
　　斷無名士不清貧　有瑶篇積等身今日苕華新刻玉一時紙價貴淞濱情農每願侍瀟湘（先生早年號瀟湘館侍者）好事多磨自古傷畢　高文能壽世開編爭挹馬班香 
　　澆愁一集早風行（先生曾著有澆愁集風行於三十年前）垂考文章律更精絕勝投時新小說名流無處不歡迎 
[次韻奉和鄒翰飛先生自題三借廬賸稿賸徵詩兩絕] [  輞川舊主]  
　　大集披吟憶往年思清如水筆如仙更恢眼界觀全豹觚賸相方各一編 
　　荘寫由來好越吟高山流水渺知音寸心千里郵傳速稿脫渾忘夜漏沈 
[敬步酒丐先生原韻題三借廬賸稿] [  𨟰龍]  
　　荏苒韶光廿五年班門弄斧愧詩仙漫題三借廬賸稿盤手焚香誦此編 
　　暮年顚倒醉鄉吟亂世何來空谷音遂逐紛紛爭利祿笑開白眼看浮沈 
[伯匡譜兄五十華誕同人賦詩徵及下走輙述昔年舊游成六絕句郢呈以佐一觴] [  青浦張仁壽擷錢甫稿]  
　　壯年宦轍走紅塵投老林泉墊角巾撰述等身兒繞膝不妨餘事作詩人 
　　君年逾冠我垂髫投分忘年幾暮朝住事如塵朝市變聯床又聽雨瀟瀟余今春歸葬先大夫庽君書齊） 
　　薄宦優游近十年田園松菊返翩然天南觴詠多吟侶屢泛西湖載酒船（君與同邑諸勝流及介弟愼侯先生常游西湖） 
　　京國聯裾話昔游上都非復帝王州與君同有滄　成愧我微官尚滯留 
　　裙屐趨庭憶論文（君曾游先大夫門下）鮮民今已　晟昏仗君出作門生長張目猶堪張我軍 
　　康强五十尚華顚深羨淞濱處士賢吾已緇塵滿京洛十年簪筆未歸田 
儉德會 
　　儉德會規則　一不狹邪　二不賭博　三不必以酒食結交四不必華服　五不輕寒素 
　　入會者　紹興陳文立　方聖躬　徐香谷　鎭江關信昭　天長夏棟臣　丹徒俞明發　吳同詩　張漢如　張鑫銓　褚光榮　王忠泰　江都成同和　慈谿孫佐距　沈子炳　錢海荘繼勳　江北劉民表 
 
 
 

Page 15

 
 
   
 
 

Page 16

 
 
   
 
