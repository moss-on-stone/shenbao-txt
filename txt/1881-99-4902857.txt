# 1881 - 99 - 4902857

 

Page 1

 
 
 [ >H第一章 
昨日接到京報驚悉 
慈安端裕康慶昭和莊敬皇太后於本月初十日戌刻升遐 
恭考 
大行慈安端裕康慶昭和莊敬皇太后與 
慈禧端佑康頤昭豫莊誠皇太后垂簾聽政調護兩朝四海 
乂安萬民愛戴方期岡陵永固年享期頤兹乃遐棄 
臣民遽升仙馭中外驚聞當無不同深哀戚矣兹將 
上諭遺詔恭錄如左 
[上諭]  
　　朕入承大統仰蒙大行慈安端裕康慶昭和莊敬皇太后顧復恩慈情深罔極臨御以來於兹七載承歡奉養深荷慈愉常見動履康强昕宵勤政私心慶慰方兾延祺益算克享期頤初九日慈躬偶爾違和當進湯樂調治以爲卽可就安不意初十日病勢陡重痰湧氣塞遂至大漸遽於戌時仙馭升遐呼搶哀號曷其有極欽奉遺詔喪服二十七日而除朕心實所難安仍穿孝百日並素服滿二十七月稍中哀悃羊諭以勉節　思一　國中爲重用慰慈禧端佑康頤昭豫莊誠皇太后教育之心敢不敬遵遺命勉加抑制所有大喪增儀旨派惇親王奕誴恭親王奕訴貝勒奕劻御前大臣景壽大學士寳鋆協辦大學士尙書靈桂尙書恩承翁　龢　　管經一切應行事宜並着詳稽舊典悉心核議隨時具奏將此通諭中外知之欽此 
[遺詔]  
　　慈安端裕康慶昭和莊敬皇太后詔曰予以薄德祇承文宗顯皇帝冊命備位宫闈迨穆宗毅皇帝　紹丕基孝思　篤承歡奉養必敬必誠今皇帝入纘大統視膳問安秉性誠孝且自御極以來典學維勤克懋敬德予心彌深欣慰雖當時事多艱昕宵勤政然幸體氣素稱强健或冀克享遐齡得咨頤養本月初九日偶染微疴皇帝侍　問安祈予速痊不意初十日病勢陡重延至戌時神思漸散遂至彌留予年四十有五母儀尊養垂二十年屢逢慶興迭晋徽稱夫復何憾第念皇帝遭兹大故自極哀傷惟人主一身關係天下務當勉節哀思一以國事爲重以仰慰 
慈禧端佑康頤昭豫莊誠皇太后教育之心中外文武恪供厥職共襄郅治予靈爽實與嘉之其喪服酌遵舊興皇帝持服二十七日而除大祀固不可疎羣祀亦不可輟再予向以儉約樸素爲宫壺先一切　　　　園不容矯從抑損至於飾終儀物有可稍從儉約者務惜物力卽所以副予之素願也故滋詔諭共各遵行 
[恭錄諭旨]  
　　三月初九日奉上諭京師入春以來雨澤稀少業經設壇祈禱迭次親詣大高殿拈香並派惇親王奕誴等分詣時應宫等處拈香雖經得有微雨尙未渥沛甘霖現在節逾清明農田望澤尤般朕心彌深焦盼允宜再申虔禱以迓甘和朕於本月十三日親詣大高殿拈香仍派肅親王隆懃詣覺生寺拈香時應宫着仍派惇親王奕誴昭顯廟着泒惠郡王奕詳宣仁廟着派貝勒載漪凝和廟着派鎭國公奕謨拈香仍派豫親王本格詣黑龍潭並派奈曼郡王瑪什巴圖爾詣白龍潭拈香派禮親王世鐸詣清漪園龍神祠仍派克勤郡王晉祺詣靜明園龍神祠拈香所有大高殿覺生寺常川住宿並輪班住宿上香行禮仍着原派之王大臣等敬謹將事欽此○初十日奉旨孟晉瑛閏伯友胡治安何見揚江佐清江有燦張莘鄭煥光均着以知縣用武從超郭咸慶陳鳳昌鄭維祺李家騋錢玉綸均着以直隸州州同直隸州州判用梅樹南江中柱林文燿陳　音張純學江瑞麟黃幾　王居安王鴻智鄭欽明鍾光邦鄒仰曾均着以教職用燕及鋒謝夢錫王毓珍鄭圭海林鵠年黃贊堯劉芳圃胡文淵均着以佐雜等官用欽此○十一日奉旨着於二十六日換戴凉帽 
[無稽之談]  
　　日本外國新聞紙云刻下中日交涉之事絶無消息惟聞傳言前日本使臣宍戸在中國舉動言語均有不合華人之意故此回國現在如再來華則中國官員必須令日人認過服罪故宍戸刻己定不　來聞己選一才幹之員來華矣按此說由西報譯出未知確否顧念宍戸回國與華官談笑話别則亦何至有言動不合華人之意至華官必欲令日人認過賠罪此言尤屬無稽亦惟姑妄言之姑妄聽之而己 
[都門火患]  
　　本月初七日晨十點鐘都中正陽門外西月墻地方伯愼被燒八九家其中圖與樓酒館步瀛齋鞋局一炬蕩然不遺寸縷步瀛齋房貨約值數千金同興樓亦頗著名一旦悉付祝融惜哉此外尙有侯子鋪茶葉鋪食物鋪騾轎舖等六七家或焚去門面或燒毁内進朝作而夕猶未熄水龍雖極力撲敉無如火勢燎原竟難得手至起火聞由子同興樓未知其詳是日觀者不計其數擁擠喧譁勢如潮湧　將前門橋上石欄杆捷倒丈餘每方石車可數千斤覆巢之下勢無完卵欄旁之人多被壓傷聞有受重創而死者是可爲好事者戎也 
 
 

Page 2

 
 
 [ >H第二章 
[都中望雨]  
　　都中因晴燥日久糧價漸長近聞月内又長一次前者麥麺百斤僅長至四五千今則長至十餘千柴炭油酒色色增價人心望澤孔殷而日出依然杲杲每於下午四五點鐘起風街衢塵土飛揚行人眯目旣己飄風先驅安得雨師布令也 
[回省換船]  
　　前報登江右洪大宗師業己行文饒郡定於二月念八日取齊以便九江畢事遞接按臨兹悉固辦船差總禀明　垣乘坐之　祇可沿行蠡湖東岸若自潯赴饒須橫渡中流沿西岸而行西險於東己屬可慮而中流尤覺全無把握必得回省換船宗師本初次抵江未諳虛　遂聽其返櫂頃己離省不遠矣 
[課士類誌]  
　　江西友教書院經邊潤民方伯於月之初二日甄别經訓則由沈品蓮廉訪於初九日甄别均照舊歲先數日散　屇期方怕廉訪各親　南昌考棚出題隨各委員坐候收卷計兩書院與考生監皆八百餘名童生一千有零而發案則俱尙有待也又豫章甄别於初一日出案生監取錄二百六十名童生一百二十名中丞於前列生監三十名童生十五名另給奬銀有差旋出牌示初七日開課是日五大憲俱親臨書院與山長胡研生侍御行賓主禮諸生童之肄業者例由書辦央請二人穿衣帽以從事云 
[江垣官報]  
　　三月初六日藩憲牌示湖口縣章甫據報丁憂所遺印務以准補興國縣程炳星署理 
[皖垣官報]  
　　藩轅牌示查有現署亳州州同期滿遺缺以挨委候補府經歴何師曾署理 
[猺人到皖]  
　　安慶城内現來一起人衣履皆與人同惟頭戴布圓帽身負篾籃出賣布袋小布藥草等件其言語無有人能通曉者有楚省人稱此皆係湖南永衡等處之猺人也皖之老幼見之咸以爲奇云 
[撤差革弁]  
　　福州船政局每年於臘月停工元宵後開工停工時各廠封閉日派委員兩人輪流巡查以防意外之事去臘委武狀元佟某專司梭巡而竟未查閱迨至營官稟揭各弁勇聚賭滋事聞其中有人包庇頗於大局有碍等語於是各弁懊悔莫及卽經黎星　認眞查訊將佟某撤退又斥革差弁八名合計去冬裁去員紳十餘人今正革退差弁九人年中約可省經費三四千金也 
[奪屋拈圖]  
　　福州船政局向有洋匠房數十間自遺洋匠回國後卽分與各員紳差弁等居住今正因差弁九人聚賭業經革退所住洋房交回局中故工匠等紛紛遞禀請給洋房暫居但向例以船上人等薪水己豐不准再住洋房此次雖空出洋房多間而禀紷者實繁有徒勢難遍給黎星使諭以無論何人凡在局當差者皆准其入局拈圖拈得者卽船上人亦得居住於是羣感憲恩喜出望外云 
[考童失禮]  
　　抗垣民商兩籍均於初二日考試正塲是夕仁和縣署於四鼓後卽己開門點名紷卷迨天將黎明早己對門命題矣杭嘉兩分司署點名時亦不相上下封門皆未天曉惟錢塘縣署遲至五鼓始行開門名考童及送考人等己無不齊聲辱駡迨　仁和放　封門而錢塘尙未接卷愈覺衆口喧呶聲莫能辨比色尊升座點名衆童一擁上前高聲肆駡謂天己大明何須燈燭遂將座前之洋燈兩盞益行踏碎其桌上之明角燈幸爲諸差役保護否則亦成韲粉矣公案前後盡爲衆人壅塞嘻笑怒駡人衆口多每唱一名則代接者　先亂搶殊屬不成規矩邑尊怒氣塡膺草草了事封門後題紙未下先令各重恭默聖諭廣訓至三百餘字之多及初四日發案仁和及杭嘉兩署無不全案招覆而錢塘之遭擯黜者獨有二十餘人云 
[軍法森嚴]  
　　昨據江陰人函述該處駐有水師營上月内有營兵出外閒遊至荒野處見一婦人獨行該兵等頓起不良將婦人頭上首飾盡行掠去幸有路人撞見兵卽逃逸婦歸訴諸夫喊同地保赴營官處禀請究辦營官當卽升帳令棚目查出訊係顧湘榮等四人所爲隨將衣物等件追出給還原主顧湘榮綁赴犯事地方梟首示衆餘三人皆割去一耳逐出營門於是該處民人極爲稱快而營規亦爲之益肅云 
[日官來滬]  
　　日本駐俄使臣西德剌郎由俄來華先到都門繼由陸路赴山東入江蘇省以次遊歴内地及至鎭江始附搭輪舟來滬暫駐法租界西國客庽不日將返日本云聞西君祇帶從人兩名一華人一日人云至其遊歴内地聞經總理衙門知會各地方官給發護照故能到處無阻隔也 
[捕獲拐犯]  
　　翁太守昨臨捕房據通事禀稱巡街捕見一老嫗一少年領兩小孩在途行走形跡詭異恐有拐販情事攔截究間對答支吾卽一併拘入捕房在老嫗身畔搜出英洋四枚銀佛數件兩小孩經其家人尋到領去今少年在押其少年詢係老嫗之子云太守飭將該嫗傳到一併訊究先訊老嫗供係安徽人現住鄭家木橋夫亡子殁媳婦逃逸此子本我之姪今嗣爲子云官問人家小孩爾將領往何處非拐而何又詰洋蚨銀佛何來據其子供稱係英租界某字號見我母窮苦給洋五元己用去一元其銀佛等件卽該小孩帽上所釘者我貪小剪下不敢誘拐尙求開恩願甘遞解回籍又據法包探稱此婦十日前坐於老益慶門前稱來滬地尋夫尋子今又云夫亡子死前後不符太守飭將該婦釋去其子仍行管押俟解公堂時訊辦 
[劣馬傷人]  
　　有某甲者在英界二擺渡某洋行充當廚司行畜劣馬一匹洋東自行騎乘漊有時不能控制故囑馬夫不許他人借騎恐遭禍也前日洋東有事外出甲謂馬夫曰東家稱此馬甚劣乞借我一騎試其姓格究屬如何馬夫執意不從甲懇商再四馬夫情有難却勉强解韁授與牢囑謹愼甲答應上鞍甫待拉韁馬己電掣風馳昻首疾馳甲欲扣不能旋爲掀落而一足尙在蹬内脫缷不下馬仍狂奔人被倒拖比有人爲之攔住甲已奄奄一息矣隨送醫院醫治未知能無碍否夫良馬馳驅猶有意外之事况明知性劣而故輕身以試之哉彼楊鞭得意者是有降伏手段甲不自量宜其有此戚也 
[送告水手]  
　　英某夾板船雇用華人陳尺來徐洪來浦娘子夏阿友周阿永王阿炳等六人爲水手因指使做工倔强不依調度船主洋人將陳等及應給之工洋一併送英公館請辦經賈副領事將陳等移解英公堂請爲發落陳太守詰問之下據供我等到此船充水手係陳 
 
 

Page 3

 
 
 [ >H第三章 
周長所荐原許每人每月給工洋二十元今惟陳尺來每月得工洋二十二元其餘皆只一半求加不允是以不願做工而船主洋人遽將我等毆打兹我等舖盖俱在城内該船則己開往山東矣太守飭將陳等六名均各交保候函覆英領事查察再行核辦 
[菩薩蠻艶情]  
　　金猊香燼梅花餅悄寒如水如水鴛裯冷薄醉不勝嬌泥人卸鳳翹春生綃帳底暖玉雙肩倚昔蔻試香初羣芳總不如○海棠着雨嬌春色背人斜倚粧臺立低語喚香名佯羞薄帶嗔同衾生不慣驚避檀郎看照向蠟燈紅何時褪守宫醉紅仙史倚聲 
[悮佳期前題]  
　　生怕玉人消瘦爭奈繡鞋香逗欲從醉裏褪蘭練縑未忍輕抬手明白告伊行且緩香羅扣纎腰微顫不勝情儿自雙眉皺[  申江醉紅仙史倚聲]  
[湘竹絹燈本属常有之物而大吉樓製特精巧爰譜踏莎行一闋贈之]  
　　寳閣藜燃金蓮炬錫前人事己成陳迹蓬廬輝映燦中宵一燈儘足誇三絶竹剖湘妃縑裁蒨妾個中書畫名人筆愛他巧樣製玲瓏不須再映孫康雪[  長明公戲草]  
[題管君秋初徵題元配潘孺人啓後]  
　　釵飛鏡掩帳遊仙鍊石何曾補缺天未必美人多薄命大都文士少良緣春歸閬苑花傷落夢斷江南月不圓艶福那堪回首憶一經觸緒倍悽然惺惺最是惜惺惺豈獨傷心是小青集句一世姻緣成夢幻半生恩愛隔幽冥那堪風雨添愁緒爲惹凄凉轉涕零倘懴前因資後福與君相約誦金經[  半鰥生待政草]  
[管君秋初悼亡徵詩勉成滿江紅一闋卽請拍正]  
　　寳鼎香銷苟奉倩柔腸欲斷况淑配素嫺詩禮賦情幽婉井白三年夫子相圭璋兩度藍田暖嘆悠悠麟鳳總成空心悽惋姑老矣愁懷滿書遠寄情詞欵奈封侯待覔客蹤難算偶又花遭風雨妬可堪氣令英雄短　從容營奠復營齋輝彤管[  武陵漁隠倚聲]  
[光緒七年三月初五日京報全錄]  
　　宫門抄○發抄旨五道○諭旨五道錄前○豫撫涂奏遵言查明據實覆奏摺○又奏爲遵旨籲請陛見摺○又奏道員各缺仍請循章扣留外補摺子○又奏代理知府改爲署理夾片○又奏調署知縣夾片○三月初五日刑部都察院大理寺正紅旗值日無引見○寳中堂假滿請安○齡公專摺许伊姪以文職有恩○錫珍等各謝調授署缺恩○慶勲謝放湖北遺缺知府恩○霍順武廷愷預備召見○怡王續假五日○松溎請假十日○内閣奏泒騐放之大臣派出額勒和布興廉錢寳廉梅啓照○召見軍機霍順武廷愷慶勲○現摘白袖頭○皇上明日卯正至奉先殿壽皇殿行禮○發抄岐元等奏緹督劉景芳病故請優卹奉旨　景芳着照所請交部從優議卹欽此○岑毓英奏記名提督何秀林暫護提篆奉旨知道了欽此○又候補州同毛光宗革職奉旨着照所請該部知道欽此○又候補道張照署臬篆奉旨知道了欽此○又思州守蔡同春與鎭遠守詳明互相調署奉旨知道了欽此○○河南巡撫臣涂宗瀛跪奏爲遵旨查明據實覆奏仰祈聖鑒事竊臣於光緒六年十一月初九日承准軍機大臣字寄光緒六年十一月初二日奉上諭有人奏河南南汝光道陳世勲年近八旬兩耳重聽日益老悖等因欽此欽遵當經密委補用知府馬永修馳赴信陽州卽用知縣鄭子僑馳赴唐縣分投確切查辦去後兹據委員補用知府馬永修禀稱查得南汝光道陳世勲年雖老邁精力尙健惟兩耳未能聰聽而於承辦一切公事並無貽誤如原叅有回民妥姓充該道捕役與門丁趙姓最見信任凡民問詞訟但與此二人言明不得待府廳州縣聽斷卽可由道理一節查得道署門丁並無趙姓其人惟妥姓名萬發充當道署總役歴有年所該道辦事素屬認眞凡百姓告狀親目狀呈如有情節重大卽府廳關縣尙未聽斷亦有批准以期速結又如原叅民間有家道殷實者則招人使赴道控告故到任未及一年道署控案以千百計然非此二人首肯則案不結由是妥姓氣燄日張其門如巿一節查得妥萬發充當道署總役有年鄉愚無知因其久在道署熟習情形詞訟與其商酌問或有之然亦並無確據至道署一切案件均係該道陳世勲親裁並無非此二人首肯則案不能結亦無氣燄日張其門如巿又如原叅每帶人下鄉於所屬州縣頤指氣使稍拂其意則本道嚴札立至一節該府馬永修於經過南汝光道所屬州縣詳加詢問僉稱妥萬發因家下鄉事所恒有並無頤指氣使稍拂其意則本道嚴札立至情事又據委員卽用经縣鄭子僑禀稱查得唐縣西關外有厘卡一所起自同治初年因捻匪竄擾修寨養勇欵無可籌公議抽收來往商船每隻錢五十文衆客商因其養勇藉餈護送故亦樂從其西河頭因昔年潞鹽多由唐河私運入楚故設一卡以阻之原無抽收錢文之說其復因西關所收錢文不敷養勇修寨等項開銷復議該處抽收潞鹽每百斤錢一百文以資帮貼嗣因楚氛靖而淮鹽通潞鹽阻滯收數亦甚寥寥前署唐縣王官文於光緒五年七月間抵任照舊辦理至六年七月缷事並無添設至蒼苔鎭厘卡先己奉文裁撤王官文委無聽從門丁何姓與差役數人慫恿添設厘局之事惟李萬年楊英臣龔步漢三人俱係該縣紳士雖無分投坐卡肆意訛索情斃但素好干預公事各等情禀稱前來臣查南汝光道陳世勲竭力趨公於一切應辦之事並無貽悮惟年力漸衰兩耳未能聰聽業經臣於上年大計案内題請勒休在案至信任丁役各節現經委員切實查明均無其事門丁趙姓並無其人總役妥萬發前因另案提省暫責革役永遠不准復充應毋庸議唐縣各厘卡並非前署縣王官文添設其蒼苔鎭厘卡因己革縣丞趙光培與劉駿同互控經臣於上年六月間奏結己飭禁革卽西關與西河頭兩處厘卡現在承平己久無須修寨等項亦飭一律停止以恤商艱紳士李萬年楊英臣龔步漢素好干預公事應飭該管地方官留心查察隨時懲辦是否有當伏乞皇太后皇上聖鑒訓示謹奏奉旨己錄○○河南巡撫臣涂宗瀛跪奏爲豫省賑務辦竣地方安謐遵旨籲請階見恭摺具陳仰祈聖鑒事竊臣於光緒三年十一月間在廣西巡撫任内渥蒙巽命移撫中州當經具摺叩謝天恩陳請陛見奉旨着來見欽此交卸起程行抵揚州途次欽奉上諭河南賑務方亟着涂宗瀛迅卽赴任務將荒政一切事宜認眞督率辦理俟賑務辦竣地方安謐再行奏請陛見等因欽此復因曾在湖北省具奏摺廉助賑奉到批回原摺内開軍機大臣 
 
 

Page 4

 
 
 [ >H第四章 
奉旨該撫現由揚州北上着卽迅赴新任等因欽此遵卽馳由清淮改道赴豫於光緒四年四月十二日接印任事旋准前兼署巡撫河東河道總督臣李鶴年咨以河南閱伍事宜奉旨着改派涂宗瀛查閱等因欽此欽遵維時豫境飢黎徧野持賑孔殷臣與河臣李鶴年督同司道悉心籌畫捐借銀米分廠賑施未遑兼顧及至五年春末歲事漸有轉機始將東南兩鎭曁滿洲營臣標弁兵次第簡閱冋省後又復辦理招集資遣購賈耕馬牛具豫備墾荒諸務並值文武鄉試監臨主考因將北閱迭請展緩均先後奏明在案六年三四月間校閱北鎭事畢旋省卽擬遵請陛見緣其時賑務己停止而籌實倉儲措還借欵查核報銷奬叙善後各事頭緒紛煩兼以實任藩司成孚尙未抵汴夏秋之際各屬問有旱潦冰雹偏灾民情惶惑惟恐滋生事端是以仍未敢遽行陳請伏念臣由湖南臬司升任湖南藩司廣西巡撫均尙未展覲天顔調任以來扣至本年四月己屇三年俸滿又當述職之期犬馬微誠夙夜莫釋現在成孚己經到任各属年前得雪二麥蟠根人心穏定地方均尙安謐賑務一律告竣惟有籲懇天恩將河南巡撫篆務派員署理容臣北上祇謁宫廷跪聆訓誨庶一切秉承有自而下忱亦可稍紓臣不勝望闕屏營之至除俟命下之日再將交卸起程日期恭摺奏報外所有遵旨奏請陛見緣由謹繕摺瀝陳伏乞皇太后皇上聖鑒訓示謹奏奉旨己錄○○河南巡撫臣涂宗瀛跪奏爲豫省道員調遺選缺懇照二留一咨章程輪應留補者仍准扣留外補以免偏枯恭摺仰祈聖鑒事竊前准吏部咨咸豐八年十二月初四日奉上諭南汝光道一缺准其改爲由外調補並加兵備銜所遺之缺例應請旨者仍請旨簡放應選者歸部選等因欽此欽遵在案是遵奉己久豈容輕議更章惟查選補情形今昔各殊章程亦宜因時變通辦理從前各省因道員人衆遇有選缺往往儘數扣留迨同治十二年間吏部將道府兩項奏定二留一咨章程通行遵照無非爲京員擁擠多得一缺可以漸就疏通其所以愛惜人材者周而且摯伏思國家用人之意京外僉同京員選班旣爲疏通外官補班亦未便聽其擁滯兹據布政使覺羅成孚按察使豫山會詳稱查豫省候補等班各道現己積至二十餘員辦事勤奮堪膀道員之任者人材較衆惟自改爲二留一咨章程以來補缺較滯己属擁擠堪虞今南汝光道陳世勲大計遺缺將來奉准部覆按章應由外揀調其所遺如係選缺按輪則此次應行請留若再照舊章將南汝光道所遺選缺歸選不准扣留外補則候補道補缺更覺無期未免偏枯擬將調遺南汝光道選缺照二留一咨章程無論何項調遺選缺　留者悉扣留外補等情詳請具奏前來臣查豫省各道共止五缺如開歸陳許及彰衛懷道兩缺係請旨簡放南汝光道改爲由外調補必須寔缺人員均非候補各道所能請補其缺准留者止有糧儲鹽法與河陜汝二道設遇由部開缺仍留該部卽使在外開缺又有二留一咨章程是以豫省候補各道積至二十餘員之多本己極形擁滯若再將調補南汝光道所遺之缺不准扣留外補則缺分更少輪補愈難候補各員幾於無可指望伏查道員以至未入流凡部選缺出除在部所開之缺及捐升保升之缺並己逾截缺之期未經扣留之缺均歸部選外其係在應扣之列者並無不准留補之例卽調遺南汝光道選缺應留者不准扣留亦爲原奉諭旨内所無今南汝光道陳世勲大計遺缺奉部覆准之後應由外揀員調補其所遺如係選缺若再不准扣留外補歸部銓選則候補各道補缺無期不特苦累難堪且使有用之才不能及時自効亦屬可惜臣再四思維惟有仰懇天恩俯念豫省候補道員人多缺少將調補南汝光道遺缺勅部仍照二留一咨定章無論何項調遺選缺輪應留補者悉准扣畱外補庶選補各得其平而例章亦不相背矣是否有當理合恭摺具奏伏乞當理合恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○涂宗瀛片再開封府知府蔡賡良前因患病請假當經照給假期飭令赶緊醫治一面將其卽務遴委准補河南府知府唐咸仰代理在案兹該府蔡賡良於光緒七年正月二十二日因病出缺所遺係省會首郡政務殷煩且時有發審案件必須精明幹練之員方足以資治理查准補河南府知府唐咸仰老成明練辦事周詳現在代理開封府印務措置裕如自應改爲署理以重職守據藩臬兩司會詳前來除批飭檄遵並將蔡賡良病故日期恭疏題報開缺外相應附片且陳伏乞聖鑒謹奏軍機大臣奉旨知道了欽此○○涂宗瀛片再新鄉縣知縣孔廣電因報解錢糧未能迅速應行撤省所遺雖係冲煩中缺惟本年上忙錢糧正當開徵之際非才具穏練辦事勤能之人不克勝任查有缷任祥符縣知縣潘鍾瀚明白穏練辦事勤能堪以調署新鄉縣知縣印務該員任内並無盜刼己起四叅及錢糧有關降革處分與例亦屬相符據藩臬司會詳請奏前來除批飭遵照外理合附片具陳伏乞聖鑒謹奏軍機大臣奉皆知道了欽此 
[浙省撫轅抄]  
　　三月初十日新任杭州將軍吉拜會杭府龔禀知赴上馬頭開船迎接學台張卽回禀安運副卜交杓由京騐放來省車到學轅巡捕楬定孫禀知丁父憂卽辭回籍守制準補餘姚縣丞朱楨由衢州回省禀知藩司飭知赴住叩謝試用縣飛張慶鏞由京　看來省禀到○十一日補用府賀良樾禀知臬司委辦發審局差叩謝○十二日補用同知劉宗晏禀銷太平縣海防保甲差並禀知釐捐局委辦平陽厘局差叩謝王纘勲服滿來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
