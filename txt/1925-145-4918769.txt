# 1925 - 145 - 4918769

 

Page 1

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *   
 
 

Page 2

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *   
 
 

Page 3

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *   
 
 

Page 4

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *華民國十四年六月二日星期二（申報）舊曆乙丑閏四月十二日（四）時評 
[罷巿（冷）]  
　　自予執筆報紙以來上海之因事而罷巿者及今凡三見其一爲大閙公堂之周生有案其二爲五四案其三即此次南京路慘案周生有案爲俄人强暴也五四案爲北京學生被拘也此次之案爲學生死傷也　　罷巿爲一種消極之表示耳然每當罷巿之時巿中即呈慘淡之景象使人見之黯然深印於腦中蓋罷巿原爲悲傷之故而生悲傷未去故觸之而即動况此次罷巿之後又復演悲傷之事乎是以此次巿中慘淡之景象更甚於歷届國内專電 
[北京電]  
　　外部電滬交涉署詳報學捕衝突慘斃學生案詳情以便提出交涉 
[北京電]  
　　滬閘北土案仇殺軍官案段意謂張作霖查辦方可破除情面某要人昨見段謂雨帥入關極想避免干預中央但本軍利害所關不得不陳述因去年津議雙方决定不干中央政治故張即出關半年以來某軍二萬駐京如故且關係人布置地方及徴收機關與路局故鎭威軍冀有所糾正以後塡防京畿各奉軍不久仍當離去北京决不效尤至財政雨帥明知國庫支絀應當謹愼用度若給何軍去購俄械及助餉奪山陜地盤則多事矣奉方希望中央將欵項保存爲緊急政費之需奉方當代爲存儲用防分散中央眞爲難時奉方一定援助至路局及崇關近來無欵解部多軍隊就地截用今後應照解政府但奉方并不願染指若中央無權奉方可助一臂等語段言諸事盼張來京面商方有辦法如張要予親赴津就教予亦可以屈尊奉商望再轉達（一日下午一鐘） 
[北京電]  
　　津電話張作霖語某外人謂此來閲軍不干他務對段擁護如昔愛政府以德似對段與内閣分别看法（一日下午一鐘） 
[北京電]  
　　京中各界人紛赴津張作霖命楊毓珣入京先向段禀安謂俟檢閲軍隊畢再定期入京（一日下午一鐘） 
[北京電]  
　　熱河都統闞朝璽來京即轉津 
[北京電]  
　　岳維峻以某種壓迫及某種關係陷日派秘書周愚夫赴岳州謁吳佩孚交換合作意見按周曾充吳秘書 
[北京電]  
　　李景林自磁州至高碑店各站均派有奉軍稽查往來客貨車（一日上午一鐘） 
[北京電]  
　　京漢局長有更動消息（一日上午一鐘） 
[北京電]  
　　使團息加拉罕將發表一長宣言數華官容留白黨與蘇聨爲敵各反證求世界平民諒解（一日下午一鐘） 
[北京電]  
　　日飛機東（一日）晨六時游京城一週表謝意即於七時東飛（一日下午一鐘） 
[天津電]  
　　鎭威軍駐京辦公處長楊毓珣一世（三十一）晚奉張命晋京向執政報告在津近况曁展覲期并查奉馮兩軍換防實况聞段派府秘長梁鴻志來津迎張後張即電復略云到津料理軍事赴京無定期 
[天津電]  
　　財長李思浩對財部賬目事昨來津謁張聞經曹汝霖居間斡刻似諒解另息張云對人問題無成見財政爲國脈所關應重事實 
[天津電]  
　　段據奉張電曁陸吳等來津迎張覆稱張入京無定期後世（三十一）晚復派吳來津向張述段盼切并速張駕 
[天津電]  
　　東（一日）晨葉恭綽鍾世銘赴京向段代達張意曁暫緩赴京原因 
[天津電]  
　　梁啟超晋京 
[天津電]  
　　魯張昨謁奉張報告魯事經過詳情張甚慰 
[天津電]  
　　曹家花園有重要會議説現尚未聞實行據奉方息奉張來津絶於大局無更張對段主擁護對馮主聨合用釋前嫌嗣後施政一本舉直措枉謀國利民福云云 
[天津電]  
　　奉總參謀楊宇霆現未來津 
[天津電]  
　　奉張連日見客極少（以上一日下午七鐘） 
[天津電]  
　　世（三十一）夜奉張在曹家花園行轅勞宴魯督張宗昌曁姜登選等重要人物陪席間稍談軍防曁地方政情外餘未涉及 
[天津電]  
　　東（一日）省會例會停改開緊急會聞係公推吳得祿胡國賓趙梅蔭時得霖王正瑾馬禮三李和亭許潤民李希珍陳箴四劉福卿朱敏修黎雅亭喬嗜水步以韶姚席珍張蘭峯等代表全省十五區中人民赴張行轅歡迎及答謝撥振意并陳情某問題（以上一日下午十鐘） 
[奉天電]  
　　代中俄會辦李垣奉召晋京協辦中俄會議事 
[奉天電]  
　　張令二十七旅全部移駐直武清縣奉留守營準備入關 
[奉天電]  
　　商民曲廷弼等請省長將日俄戰時損失提中俄會議要求賠償王飭交涉署審核 
[奉天電] 　　 
　　張學良在錦州建營房二千間估價十萬元飭財廳撥發 
[奉天電]  
　　日人擬在赤峯鄭家屯農安掏鹿海龍通化五處設領事館 
[奉天電]  
　　奉海鐵路共分四十一站已勘定 
[奉天電]  
　　蘇俄擬在東省各要埠設商業部謀商業發展現正調查 
[奉天電]  
　　張令京奉路局减收國貨運費以示提倡（以上一日下午七鐘） 
[吉林電]  
　　十五師編制甫完張參長今日校閲在省軍明日赴哈閲駐哈隊 
[吉林電]  
　　王樹翰電東鐵九四令俄允從緩今未實行决由蔡道與哈俄領辦善後勢漸緩和（以上一日下午六鐘） 
[青島電]  
　　趙藍田奉魯軍民兩長會委今早十時帶衛兵二到膠路接任傳見各處課長李鍾岳交代由局長周鍾岐辦理趙當委胡海雲代理文書課長 
[青島電]  
　　第九旅長張培勳已將移防事辦完今早回濟（以上一日下午五鐘） 
[漢口電]  
　　榷運局長曹元森被控鹽署派吳某來漢查辦有將撤差説 
[漢口電]  
　　吳函送軍官百五十六人於陳嘉謨陳悉納於軍官團該團共千三百餘人陳任團長 
[漢口電]  
　　蕭世日親赴左旂檢閲 
[漢口電]  
　　蕭以師大董事長名義世日宴請軍政商紳四十餘人爲該校募欵 
[漢口電]  
　　前竄黄安豫匪被劉師胡營擊退現又竄入麻城余家集馮店子胡營復奉命往勦（以上一日下午五鐘） 
[宜昌電]  
米價漲至七十串因有偷運出口及藉名軍米採運現已一律嚴禁 
[宜昌電]  
新任禁烟查緝處長吳道遠縣知事羅良經警廳長李勳臣東（一日）日一律接替（以上一日下午五鐘） 
[重慶電]  
賀教廳長因渝學界指摘事實一致反對向省署辭職已准惟仍謀改調 
[重慶電]  
重慶銅圓局趕鑄當二百銅圓致銀圓價四千五百文人心惶恐 
[重慶電]  
重慶關藉漏税名没收輪運賑米人情洶洶劉湘電税務處轉飭發還以免意外（以上一日上午十二鐘） 
[長沙電]  
鄂軍夏旅長奉令以六一紀念游街人衆派兵保護免釀意外警廳通令人力車六一游行人衆擁擠停工半日 
[長沙電]  
交涉楊宣誠定東（一日）日出席六一游街會聲述兩年來交涉經過 
[長沙電]  
商會長黄藻奇前在京出席善會受各省農工商會推舉回湘草擬反對北政府之參政院組織法宣言聞黄已擬就待發 
[長沙電]  
六一紀念大會進行數事（一）省民致書日本國民（二）質問政府重案久懸懇積極向日嚴重交涉（三）散發巿民游街宣言 
[長沙電]  
議會决定下届臨時會選舉審計處長聞陳强有繼任希望（以上一日下午一鐘） 
[長沙電]  
龍山馮紹麟部被鄂軍堵擊竄往酉秀八面山省軍已派隊接防楊源濬被圍困自請解職來省靜待查辦 
[長沙電]  
東午學生游街搗毁八零八洋貨店 
[長沙電]  
唐生智删（十五）由衡出發檢閲軍隊賀龍由桑植返澧州 
[長沙電]  
湘省大政方針各司已着手編擬大約端節前後各軍事長官到省時經一度軍政聨席會通過即可向議會宣布 
[長沙電]  
議會咨趙鄉制案經三讀通過請於三個月内舉行選議會選舉 
[長沙電]  
鄒鵬振定東（一日）回防辰州 
[長沙電]  
議會决紙煙捐歸教育會設處保管 
[長沙電]  
北京外部及特派交涉六一案專員陳介均有陷（三十）電致趙報告日使已允於一星期内開議首先解决湘案 
[長沙電]  
葉開鑫令駐洪劉旅準備派兵接防（以上一日下午一鐘） 
[香港電]  
滇軍將領楊希閔胡思舜趙成樑廖行超朱世貴等擁護革命政府通電艷（二十九）已發表 
[香港電]  
劉震寰偕陳天太艷赴新街 
[香港電]  
陳廉伯向某銀行借欵二百萬助滇唐正磋商中 
[香港電]  
梧聨軍艷（二十九）電稱滇匪吳學顯率部三千餘人自宥（二十六）撲攻柳城數次均爲我軍擊退感（二十七）紹雄督隊儉（二十八）休息今早我軍向柳城北方進攻僅三十分鐘敵大敗我軍獲槍千餘斃敵數百紹雄率隊追擊已過長塘四十餘里柳州對河之敵亦經擊潰現柳州附近無敵踪 
[香港電]  
李宗仁委蔡振雲爲桂林衛戌司令蔡馬（二十一）就職（以上一日下午八鐘） 
[厦門電]  
厦商會長黄奕住訂删就職 
[厦門電]  
楊漢烈部陳錚受陳國輝編林桂清被繳械百餘（以上一日下午十一鐘） 
[鄭州電]  
陜吳代表陳世傑團長今晨九時乘汴洛軍回陜（一日下午六鐘） 
[南昌電]  
議長戴秉清世（三十一）偕粤林議長北上戴至滬航海行四公團選參政未定期（三十一日下午二鐘） 
[南昌電]  
贛州米荒辦平糶下游飛漲劉湘請糴方艷覆免採 
[南昌電]  
高琦度任久績著軍省保留湯潤艷（廿九）到未接另任用（以上一日下午八鐘） 
[徐州電]  
東（一日）夜鄭謙偕陶保晋乘專車過徐赴津（一日下午六鐘） 
[蚌埠電]  
世（三十一）亥刻蘇省長鄭謙專車過蚌北上皖軍倪華旅長李團長等曁軍樂隊均到站迎送（一日下午六鐘） 
[南京電]  
東（一日）下午蘇省各法團領袖在貢院投票互選參政南京總商會會長甘鋐當選接投候補參政票蘇州律師公會會長錢崇固當選 
[南京電]  
中華國民拒毒會代表陳良玉等在青年會演講鴉片流毒現各界組南京拒毒分會推王伯秋王家福等爲董事通過組織大綱 
[南京電]  
東南大學學生憤滬學生慘遭槍殺東（一日）全體游行誓繼續奮鬥分赴宣省兩署請求嚴重交涉（以上一日下午五鐘）特約路透電 
[奉軍領袖之會議]  
一日北京電衆意張作霖須先在津與奉軍領袖開重要會議然後入京張宗昌昨由濟南赴津盧永祥鄭謙姜登選日内均可抵津聞温樹德現正談判將其所統之軍艦移交奉方 
[日工會援助青島罷工人]  
一日東京電今日午後東京勞工聨合會代表至外交省呈遞公民大會所通過贊助青島罷工人之决議案要求（一）停止武力干涉（二）力戒脅迫中政府（三）懲罰妄圖自利之日本資本家政府答稱日軍艦之赴青島非爲遏制罷工乃欲保護日僑免受暴動之禍害蓋以華員今無力應付工潮之能力也 
[英法議定對於德國保案牒]  
三十一日巴黎電哈佛通信社外交消息謂英法確已議定答覆德國締結保安公約提議之主要各點其餘細則可望及時解决俾覆文得於半月内送達柏林英國聲明準備用其全力以保障來因邊界之安全但不允於德國破壞東疆之界時以武力干涉之英國願志實履行和約下之義務故如遇衝突英國或可在外交上扶助被攻國之要求英國又承認法國有依照國際聨盟會章保留其自由行動之權即法國可保衛德國東界之安全是設將來有此舉法國軍隊得以自由經過德境云 
[美報之法國債務文]  
一日紐約電前駐英大使哈維氏辭華盛頓郵報編輯職時撰一社論主張在倫敦舉行關於法國欠英美債務之會議紐約世界報之華盛頓訪電稱此文係柯立芝總統授意三十一日華盛頓電前駐英之美大使哈維氏已辭華盛頓郵報編輯之職因另有活動故也 
[美國對英之金融資助辦法]  
一日華盛頓電聨邦儲備局發表美國金融界資助英國銀行維持英國金標準之詳細辦法查美國金融界借資於英國者實分兩起摩根公司對英政府之十萬萬元直接借欵即其一也今儲備局所發表者乃英國恢復金標準與廢止現金出口禁令以前英倫銀行與紐聨邦儲備銀行間所締結之合同依此合同英倫銀行得於需要時向儲備銀行提用二萬萬元之借欵儲備銀行擔任於此後兩月内售出現金列入英倫銀行之賬但無論何時其數數得超過二萬　元凡　用之欵須付利率轉儲備銀行利率高百分之一銀行利率最低爲四釐最高爲六釐如銀行利率超過六釐則無須加付一釐至於英政府所應付之借欵利息亦照此率决定之如英倫銀行購進現金則儲備銀行購賬下所存之同量金鎊可用以購進英倫銀行所擔任之合法商業約據而從此約據所得之貼現金即用以抵付利息 
[波斯政府之專賣權]  
一日德黑蘭電波斯國會今日通過一案許政府有茶糖兩物專賣權政府將徴糖税二克郎茶税六克郎 
[法總統之戒備談]  
三十一日斯特拉斯堡電法總統杜美爾今日抵此參與法國運動聨合會常年會議法總統在宴會演説謂維持和平當具堅毅之警備必俟法國確信戎首不復存報復之思必俟條約無視爲廢紙之危險而後已法國非俟得安全之保證斷不致以縝密戒備而受人指摘云云 
[德前皇之舉動]  
三十一日亞姆斯特丹電前德皇自到荷蘭後今日始偕其妻及幼兒女與皇室諸人相見並赴索斯狄克宫獨謁皇太后 
[飛行消息]  
三十一日羅馬電意飛船愛斯譬里亞號發出無線電話謂昨夜八時三刻飛出後今晨八時在巴塞洛那降落今日午後飛往土倫七時降下定星期二日飛回三十一日白洛木電意飛行家譬尼社少佐今日抵此現將飛往澳洲之墨爾邦擬在澳修理飛機約三星期然後經馬尼剌台灣等處而到東京將在東京盤桓一月一日北京電日飛機已於今晨七時十五分飛往朝鮮國外要聞 
[日來瓦通信]  
國際管理軍火貿易大會紀由國際聨盟召集之國際軍械軍火以及戰鬥器具貿易管理大會將於五月四日在瑞士日來瓦國際聨盟會所集議按國際聨盟第五届大會議决案凡國際聨盟會會員及非會員之國家均被邀請現在已經答復派員出席是項會議之國家如左（一）奥（二）比（三）英（四）布加利（五）中國（六）捷克（七）丹麥（八）愛斯多利亞（九）愛第俄比亞（十）芬蘭（十一）法（十二）德（十三）希臘（十四）匈加利（十五）印度（十六）愛爾蘭自由國（十七）意大利（十八）日本（十九）來特爲亞（二十）吕克升波（二十一）荷蘭（二十二）那威（二十三）巴拿馬（二十四）波斯（二十五）波蘭（二十六）葡萄牙（二十七）羅馬尼亞（二十八）沙維多（二十九）塞比亞（三十）暹羅（三十一）西班牙（三十二）瑞典（三十三）瑞士（三十四）土耳其（三十五）美（三十六）烏諾圭（三十七）委内瑞拉除上列各國外亞根廷共和國政府亦答復謂將派代表一員參預會議軍火軍器貿易問題久經國際聨盟之海陸航空軍事永久顧問委員會•及裁减軍備混合委員會會同研究兩委員會之職務即根據國際聨盟公約兩項條文而發生國際聨盟公約第二十三條載（本會會員除遵守現存及將來訂結之各種國際公約外應（丁項）委託國際聨盟對於凡以軍器軍火貿易之國家如爲公益起見此項貿易必須監察者即普通監察之）又約第八條内載關於私家製造軍火廠之條文如左（本會會員以爲私家製造藥彈軍械實生重大之障碍行政院應忠告如何可以阻止此等製造廠之法惟須注意聨盟會員不能製造藥彈軍械以供其安全者之必須）據右述公約兩條文之内容得知今次大會之重要目的有二第一爲實行公約第二十三條所委托國際聨盟之責任則大會應議定一對於世界若干部份之管理法第二則爲實行公約第八條委託國際聨盟之責任應即以管理普通軍火貿易之法阻止私家製造廠所發生之流弊也按管理軍火貿易一問題爲一九一九年九月各國所訂聖耳曼公約所載明簽字該約者有比國•波里維亞•英國•中國•古巴•捷克•伊瓜道Eguator法國•希臘•羅馬尼亞•日本•意大利•哀德古思•TheHedjaz黎加諾瓜•Nicaragua巴拿馬•波蘭•葡萄牙•塞瓦亞•暹羅•美國•等二十四代表自後國際聨盟大會及行政院竭力設法運動各簽約國家將公約通過尤注重於軍火製造極其發達之國焉但大國均各宣言須其他製造運火之國家通過公約後彼始通過故國際聨盟之運動卒歸無效而美國於一九二二年更明白申明對於聖耳曼公約實不能承認通過美國宣佈拒絶通過之理由如左（一）該公約之條文禁止出售一切軍火於未簽字公約之國家（二）無法足使公約發生效力及設立有效之管理（三）有若干條文與國際聨盟之事務有密切關係而美國並非聨盟會員之一 
 
 
 

Page 5

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *國内要聞 
[奉張入關之原因（一微）]  
　　與事前之準備奉天通信張督辦之蓄意入關已非一日第一次因避各方擁戴之嫌疑中止第二次因避東北西北之軍事嫌疑中止荏苒迄今將近一月意念仍未打消近派張學良入關觀察形勢並與西北方商議兩軍駐防地點前日張學良來電報告謂西北方態度極爲平和關於軍事初無對奉準備之舉惟時有人離間挑撥心中甚抱不安近經解釋明白業已釋然應否再赴張垣當面一晤釋解一切敬候電示云云張閲電甚慰當晚即召第十三旅旅長齊占九團長張學同（張第二公子）李維一入府面諭機要齊退出後即對所部加以準備並語人云適才奉大帥諭整備軍隊所畀責任極關緊要某問對某方發生軍事乎齊曰非也大帥行將入關令予率所部負護衛之責於是張督辦入關之説遂又宣傳滿城二十六日分電張作相吳俊陞兩督辦言不日入關請亟來奉務於二三日内抵奉一晤晚五時許又將省長王永江總參議楊宇霆憲兵司令陳興亞警務處長于珍警察廳長陶景潛實業廳長張之漢教育廳長祁彦樹省議會會長范先矩商會會長張志良等召入府内囑託加意維持治安整頓金融各事項並對應付時局之方針有所討論大多數意見均主平和越二小時半之時間始各退出至張此次入關雖云不存何種深意然暗幕中實有最關重要之事項期在必行茲就日來所聞約略紀之（一）長江以北各省之軍事聨絡刻下張惟一進行之政策即爲統一長江以北各省之勢力月餘以來暗中已得美滿之結果除陜西一省尚須費幾許之籌謀外其餘各省均已一致第一步計劃旣已達到亟應進行第二步之計劃即謀與奉方同志各省之軍事依照奉天所定之計劃通聨策應爲一致之行動此着果得完滿結果則外間所謂大奉天主義者蓋亦貫澈一半矣（二）陜西軍務督辦之人選問題目下長江以北各省除屬於西北方面勢力範圍以内者與奉天尚貌合合神離外所餘者祇陜西一省前曾力保憨玉昆許蘭洲二氏爲該省軍務督辦西北旣未同意段執政亦特具一種深意未成事實張對此深滋不悦此次劉震華來奉對陜事多所貢獻張緣此另定一種計劃期在必行内情雖難得悉入津後當可漸次表現也（三）對豫問題近來孫岳與奉天極爲密切關於軍事上已有充分之接洽張緣此另定一種軍事方策擬假協助豫省剿匪名義派兵一旅在德州駐紥張抵津後孫岳或將北來面商此混成旅左右皆由張學良李景林恊議布置張入津後體察情勢尚須爲適當之布置（五）要索中央撥償討直軍費張段原議討直軍費統由中央償還奉天段上台後財政極感困難奉天討直所耗軍費在一萬二千萬元左右中央撥還僅在三分之一現際奉天需欵孔亟之時不能任中央爲長期之延欠（六）整理中央財政張對中央財政疑竇頗多派員查財部賬目即其見端前梁士詒來奉對中央財政建議頗多二十四日鍾世銘又來奉未及反京曹汝霖又來報告查賬情形張綜合情形規定一種整理計劃擬與段斟酌進行（七）整頓路政張對京津外各鐵路均擬着手整頓抵津後與梁士詒計劃妥恊即請中央實行至外間宣傳張對京兆尹警衛司令部警察廳三機關亦擬加以改組但張雖有此意不欲取急進手段擬俟將來有相當之機會方能進行也（五月二十七日）　　奉張此次入關自本月二十五日起即開始籌備截至本日止（二十八）各種事項業已就緒張乃電告執政請入京展覲段復歡迎張即派衛隊先行出發該衛隊隊長爲第十三旅旅長齊占九該旅軍隊即先前衛隊所編成者二十五日張維一團長率步兵一團開赴天津二十六日六十四團機關槍第三營營長梁振江帶全營官佐開赴天津迫擊砲隊一連連長孫廣言帶兵一連迫擊砲八門砲彈六百粒迫擊砲第二連連長郭仲伍帶兵一連迫擊砲八門砲彈六百粒同日開赴天津至與張同行者爲張學同團長率機關槍隊二連迫擊砲隊二連手流彈隊二連扎槍隊二連乘張專車一同赴津二十六日張令副官處令京奉路局預備專車是日晚九時許車已備妥計花車一列配車兩列壓道車一列列車十二輛共計十六輛停於京奉新站開行之秩序首爲壓道車次爲列車載機關槍隊手流彈隊扎槍隊張自乘花車及侍從之武弁配車載隨從之文武官員後面列車爲機關槍隊迫擊砲隊及步隊二十七日晚五時張召集軍政要人及省議會商務會長等二十餘人到府當面諭誡多所勗勉略謂本人此次入關並不懷何種意志對於政局亦不願多所主張惟因半月以來身體嘗感不適不欲乞靈藥石故欲遠行一換空氣且京奉路綫以迄京津附近布滿奉軍亦欲親自視察以覘教育與訓練之成績次則爲東省各種實業　成　辦者甚多内中有與政府方面用關者尚　與之澈底解决以利進行此外别無何種重要事項惟時局不靖謡言　起常惹商民之不安深以爲慮應隨時設法開導爲要此外所堪注意者厥爲金融與外交兩事自戰事以後本城金融從未見穏固狀態商民所受損失不知凡幾官商兩方應隨時謀救濟與維持之法不可疏忽關於外交一方亦應特别注意中俄問題遷延不决中日事件多連帶引起應付方策最宜穏健總以保全邦交不失權利爲指歸至返奉日期本人目下尚無一定少則一二十天多則一月遇必要時或須延長均難預定要在入京後觀察國境如何及進行之事項順手與否臨時酌定耳惟本人離省東省一切政務完全付託大家之手應特别分神盡力不負東省即不負我也云云張此次入京擬帶秘書兩員錄事四人各處處員八人副官十餘人弁目八人差弁二十餘人英俄日繙譯各一人共計五十餘人護從軍隊尚不在内張入關後奉省軍務督辦職權由張作相代理屯墾督辦職權由王永江代理（五月二十八日） 
[全國商聨會第十次會議紀（續）（尊庸）]  
　　（十）請將前實業會議代表提出維持華糖事催部查案迅與照行案（汕頭總商會陳堅夫提出）由陳説明略謂上年農部實業會議汕頭商會代表陳步程曾以洋糖充斥華糖滯銷考厥原因在於華糖税重而洋糖税輕并非品有優劣請將華糖按照洋糖税則完納半税并免去一切厘金以挽回權利一案已經該會議决尚未實行應請本會向政府催促等語江湘浦任漢臣等俱有發言結果照原案通過即咨呈農部促提國務會議（十一）請提議人工手織土布應援照民七免税成案繼續全免以維國産而恤貧民案（通崇海泰總商會高湘提出）由高説明略謂土布展免内地税厘奉財部准按民七成案减免五成以一年爲限自本年五月一日實行在政府已爲體卹商人在商人豈可得隴望蜀惟因洋布侵奪銷路土布之利旣微俱有停機之勢（甲）如通海土布向銷東三省前清旺銷之年曾達二十萬捲去年僅銷八萬捲與東省人口金融之發達成一反比例由於日本仿製土布經其政府多方補助銷數日增彼日增則此日减（乙）通海土布向用自植之棉自紡自織僅納一種布税自機紗出而紡工絶棉皆入廠紗皆廠出棉有棉税紗有紗税昔納一税今爲兩税與生熟不併税之例相反（丙）向來産棉之地即産紗之地産紗之地即産布之地自設紗廠向來産區即經打破土産土銷無税之例旣費運輸又須納税織工無利可圖故日見其少恐十年之後土布俱將停織土布旣絶税惡可得而徴故爲維持土布亦即爲保全税源等語任漢臣徐是法等俱有發言結果合併審查（十二）甘肅北路征收子口半税局員違章勒征請轉呈財部維持案（寗夏商會提出）提案人未出席决保留再議（十三）擬於本會内設臨時研究中俄通商專門委員會案（蕪湖總商會代表提出）由該代表説明略謂中俄交涉關係商人賠償損失一項最爲重大應請於本會内設立專門委員會專事研究辦法以輔助政府對俄交涉之進行等語結果原案内容成立惟名稱仍用審查報告之中俄會議後援會（十四）請求政府修改不平等條約案（王文典等提出）由歐耀庚説明王文典·郭漢英·韓毅·王會卿·俱有發言結果付特别審查（十五）請將捲烟特税改爲公賣税呈請獎勵華商以禦外商之反抗案（上海總商會提出）由聞蘭亭説明略謂捲烟特税應請改爲公賣税以備將來紙烟專賣之基礎至公賣税應屬國税惟推行之初擬以中央與地方各半分配現時特税辦法實值百抽二十三年一遞增至值百抽百爲止紙烟銷數據調查年約一萬五千萬元遞年增加至十年烟税每年當可達二萬萬元之收入興實業辦教育皆可於此税中發展等語余名銓王文典俱有發言結果合併審查主席報告提案自明日起一律截止以便大會結束如有提案請再向將來評議會提出旋宣告散會時已五點三十分（五月二十六日） 
[東鐵九四令交涉之形勢嚴重（隠）]  
　　吉督長赴哈坐鎭吉林快信奉俄會議雙方準備均已就緒行將訂期開幕忽又突然停頓茲據外交界確息奉俄會議受東路依萬諾夫局長不經理事會通過擅發九四號裁員令之影響難期實現且因雙方之爭持情勢日趨惡劣一般舊籍俄員聞九四命令恐難抵抗另謀生活者有之而請求我當局設法挽救者有之鮑貴卿督辦以主權及治安攸關斷難任其爲所欲爲於是商准張作霖督辦發表第二號布告聲明依局長之九四令應作無效而俄使加拉罕則明白電令代副副理事長格蘭德以鮑督辦佈告爲不足輕重九四令届期仍須實行其理由謂督辦佈告不得俄理事簽字不能生效以督辦爲理事長只理事會之一份子凡事不能單獨出面其説表面似亦有理其實此爲理事長言之則可若以此繩督辦則不可查奉俄協定有理事長兼督辦之規定則督辦與理事長自爲兩事而督辦之職權至今猶根據原訂合同而來單獨命令自有權衡奉當局以現距六月一日該命令實行之期甚近倘依氏决欲實行勢必牽動全局特電催吉林軍務督辦兼中東護路總司令張作相吉林省長兼東省特别區行政長官王樹翰尅日赴哈坐鎭靜待依局長舉動如不服從我方擬即以督辦權能免去依氏局長職務一面準備實力以防變動昨復電令吉黑軍民長官協力保護東路主權與治安檢查沿線郵電並禁止使用俄新幣業已轉飭地方軍民長官遵辦王兼長官奉電後即於五月二十六日下午五時急赴哈埠省事委政務廳長鄭仲期代行張兼總司令亦定於一二日内前往共同負責東路風雲之緊急於此可見一斑矣（五月二十六日） 
[直省財政最近之實况（堯日）]  
負債一千六百七十餘萬元收入每年增加五六百萬元整理不易而軍費又增天津通信直省歷年財政狀况向無結算報告自今春整理財政委員會成立後詳加鈎稽其空虚情形乃大暴露僅就借欵一項言多至二十六宗債額總數達一千六百七十餘萬元（此指有案可稽者）月息平均在一分二釐以上每年付息約近二百萬元查民國九年以前僅有兩項馮國璋督直時爲南征用費息借九十萬元朱家寳任内爲水災賑濟息借七十萬兩合共不足二百萬元民九以後曹鋭長直遂大肆搜刮繼以王承斌曾理賄選前後以省政府名義借債一千數百萬元握有債權者爲中國交通中南大陸金城鹽業殖邊農商大生殖業及直隸省銀行彼時直人毫無覺察今雖醒悟而曹死王逃追悔無及目下省庫空虚入不敷出實無餘力還本惟此每年二百萬元之利息勢不能不由直人負擔整理財政各委員近方計畫發行整理公債六百萬元將零星小債還清其餘整數債欵再行設法無如直省當水旱兵燹之餘工商彫敝本年當局曾發行第五次公債三百萬元迄今僅售出半數一旦增募六百萬元之整理公債勢必羣起反對况最近軍事當局嚴厲抄没直系禍首財産曾聲言辦理直省兵災善後若能提出一部分即敷還清省債而有餘不過此種辦法尚無人敢挺身提議故料其結果兩無所成也至於軍費一項自民國元年至十三年止每年至多不逾四百萬元彼時直省駐軍雖多强半屬於國軍餉由中央政府撥發其由省欵發餉者只四鎭守使所部之游擊隊巡防營省軍數混成旅而已近至去秋奉軍進關後李景林所部奉軍一師三混成旅改爲直隸省軍餉由直省撥發查李部號稱一師三混成旅實則數逾六萬有餘年需軍費一千二百萬元較昔超過三倍依十三年度之預算收入爲一千三百五十二萬九千六百六十一元支出爲二千零三十八萬零零七十八元收支相除不敷者六百八十五萬六千餘元本年更增三倍之軍費其不敷之數當達一千四百萬元人民負擔將益重矣至於直隸省銀行當成立時僅有基金行化銀一百三十萬兩於清宣統三年接辦公債收入存欵三百二十萬兩該行藉此川換流通頗形靈活降至近三四年間迭次發生戰事該行因屬省立財政機關對於奉令籌欵自難卸責截至十三年止該行墊出借欵已達三百餘萬元其中以曹氏提取獨多茲調查如下（一）墊付曹錕米價十萬元（二）墊付財政部法郎借欵洋四十五萬元係曹鋭送保定軍餉（三）墊付保陽火柴公司洋二萬九千零四十三元八角零七釐該公司係曹氏弟兄開辦（四）墊付直魯豫總軍需處洋二萬五千零四十八元四角三分九釐（五）墊付直魯豫總軍需處另欵洋三萬八千零八十元零二角零五釐（六）墊付十六混成旅洋一萬元（七）墊付保定防務司令部二千元（八）墊付天津兵站洋一萬五千元（九）墊付第二十三師洋三萬元（十）墊付大沽造船所洋二萬零六百七十三元零四分九釐（十一）墊付北洋鐵工廠洋四萬六千五百七十一元一角八角分釐（十二）墊撥直軍欠餉洋八十六萬一千七百四十五元八角四分（十三）墊付大沽造船所及三井槍價洋七十五萬二千一百五十九元八角五分（十四）墊撥軍事費洋四十一萬五千元（十五）墊付督署臨時軍費洋八萬七千一百四十五元四角二分九釐（十六）墊付吳佩孚直魯豫巡閲使署洋二萬元以上總共墊出二百九十萬零二千四百六十七元八角零七釐毫無利息此外對省政借欵而有利息者計（一）民國四年借出二十萬兩約合二十八萬五千七百四十元月息八釐（二）三十四萬八千零六十九元一角二分（借欵日期不明）利息六釐還本均無定期該行近因内部空虚週轉不靈已向軍民兩長請求撥欵維持矣自李景林督直後軍費每年約需一千餘萬元較昔增加三分之二無如直省收入支出歲有定額迺不得不别圖救濟辦法自派委李夢庚爲賦税督察處處長大事整頓近已逐漸就緒茲調查數事如下（一）棉花税在曹鋭王承斌長直時代均係由商人陳國泰承包每年認繳公家十萬元今則收歸官辦每月可抽税五萬餘元每年約敢六七十萬元（二）井陘煤　在曹王時代該局每年報劾省政府十九萬元其實該鑛每年餘利當十倍於此久爲直人所深茲本年春季直省各學校因東西陵財産原已撥作教育基金今忽被李景林打銷成案攫歸省有遂縷陳井陘鑛局之内幕要求當道劃作教育基金雖未達到目的而當局因此已飭令楊局長澈底整頓預計每年可增收一百六七十萬元（三）直隸統税在昔每年不過百餘萬今則由賦税督察處增加比較嚴定考成每月業有二十餘萬元之收入全年約達二百四五十萬元（四）捲烟特税自創始迄今本埠税收甚旺外埠各縣因地瘠民貧關係强半自動戒烟更兼各外商烟捲公司不承認税收殊形蕭條但捲烟特税處仍以威壓手段施行故計每年收入當在百萬元以上然自全國烟酒事務署與外商修改税則後曾通令直省取銷特税李景林亦置之不理而本埠各租界至今亦不黏貼特税印花交涉尚未了也（五）郵局包裹税每月僅有三萬元因無專員負責故漏税甚多經李夢庚詳細考核每月可抽税二十萬元當即擬定增税章程八條由李景林呈請交通部備案該部以郵包税率全國一律直省如果單獨增税誠恐引起外人反對遂婉辭謝絶然利權所在當局因未便放棄聞仍定於六月一日實行總觀上述每年增加收入約在五六百萬元以之塡補軍費不無小助然直省迭遭兵燹水旱等災工商交困今又增一重負担矣 
[魯張赴津後之魯政局]  
省長將由張自兼趙藍田代理膠路局長濟南通信張宗昌以奉張業已至津迺於三十日下午三點專車赴津自督署以至津浦車站皆密佈軍警軍務帮辦施從濱•第五師長孫宗先•省長龔積柄等•以下各軍政長官均到站恭送隨員爲督辦署長林稚香等十餘人衛隊兩連督辦署事務委總參議（即參議處長）李伯仁代拆代行三點半鐘開車北上張此行任務二十九日晚在督辦署曾召集各上級軍官開軍事會議一次從事討論雖以關防過密結果無從探悉然據探聞最要者爲與奉張磋商解决省長及第一軍軍餉問題其他如財政教育警察各廳長亦將連帶解决省會副議長杜尚運動省長已半年之久今以時機已迫迺在濟召集政客多人連夜赴津預備以各團體代表名義向奉張請願以杜尚長魯各界人士聞訊亦聨絡四五十人擬於三十一日赴津向奉張請願反對杜尚長魯據一般人揣測競爭結果必將暫由張宗昌自兼維持現局財政廳長一席聞有東萊銀行經理濟南商埠商會會長子耀西之説惟各政團反對極烈將來恐不易成爲事實警察廳長以第一軍軍法處長袁雨生爲最有希望膠濟路局長李鍾岳辭職已照准張宗昌龔積柄已委前京綏路局長趙藍田暫行代理李錘岳本一軍人其得長膠路原恃鄭士琦爲靠山今鄭已去魯李遂不得不出於辭職一途趙藍田現在濟南一二日内即將赴青島就職膠路員司正預備設宴歡迎再則數日前該路副局長周鍾岐爲見好江浙系路員曾以副局長名義調濟南段長董希成在車務處辦事車務總段長馬廷爕調總務處（董馬俱魯人）遞遺車務總段長濟南段長兩缺另委他人正局長李鍾岳時在濟南回青後以周鍾岐跡近攬權堅持反對該項命令遂又擱置矣 
[孫岳入陜之近訊在陜二軍一致助孫]  
鄭州通信河南一省有國民第二軍第三軍二十萬衆雙刀一鞘兩大並容决非良好之朕兆故岳維岐任督後即以助孫謀陜爲急務蓋臥榻之旁不能容他人鼾睡助孫即所以自固其地位孫岳亦雅不願寄人籬下受人猜忌所以葉（荃）何（遂）西進緊迫三秦本人亦由鄭移動岳維峻更從而促之密令在陜二軍啓關接應共圖陜中惟吳新田兵力雖單近日與孔繁錦王鴻恩鄧全發何夢庚劉世傑等一致禦外異常團結因風雨飄颻之候同船共命不得不和衷共濟刻聞吳軍部下已緊守漢中道屬及關中道屬之藍田•咸陽•鄂縣•郿縣•寳雞•岐山•鳳翔•邠縣•等處一面派使赴奉及晋乞兵援助而第二軍之在陜響應孫岳者有潼關之李雲龍•渭南之田主潔•華陰之馮毓東•陜北之井岳秀•郃縣之楊虎丞•蒲縣之緱保傑•醴泉之衛定一總計兵力在六萬以上葉荃何遂之軍現已開至渭北與二軍一致會合惟渭北至西安一帶全屬吳軍範圍想孫吳血戰之地即在於此日昨孫岳由洛陽過鄭赴汴行色怱怱聞與岳維峻商借予彈軍餉以作奬勵三軍之準備岳氏旣促孫進陜當無不允之理也 
[贛方與陳炯明林虎之交涉]  
九江通信自粤陳先後派遣鍾景棠王惺予洪兆麟等來贛與方本仁接洽後林虎亦於二十二日由信豐（林軍大本營在信豐其餘駐紥龍南虔南定南一帶約三萬人）抵南昌與方稍事協議後二十四日來九江二十五日即乘聨和輪赴滬聞其所提條件方對之猶在考慮中故陳林方面特留賴世璜在省與方作最後之商洽茲探得陳林方面所提出之條件爲三項（一）劇贛南十五縣爲林洪兩軍之防地（洪兆麟殘部已由古城玛瑞金會昌漸次移入贛南）（二）方須保林虎爲粤贛邊防督辦（三）方須每月助林洪軍餉二十萬以上三項條件第一二兩條方果允許不啻平分贛省以與之蓋贛南爲贛省精華所在之地也第三條在贛省財政竭蹶之時亦似難有此充分之供給故方現祇發給林餉六萬元至方提出以兵助陳林返粤駐粤就食之條件雖得陳林之承認然果實行方於目前須作巨大之犧牲而無權利可得故方猶無意履行至陳林三項條件日前由賴世璜促方答覆並聲言方如不承認賴將以贛人名義不承認方爲督辦云云據昨（二十九日）傳來消息賴已被方軟禁在省此事果確則日來省垣紛紛運兵前往贛南或係暗中監視林洪殘部而非作積極攻粤之準備也 
[贛省新公債實行攤募]  
各縣分攤二百萬元南昌通信贛省定於六月一日發行十四年地方公債八百萬元在未定發行公債之先財政廳以省庫負債已達二千萬元非將財政收入恢復常狀則一切計劃皆無實效當向財政委員會提出兩大問題（一）恢復收入常狀是否先從贖回抵押品爲入手（二）贖回抵押品之代用物是否發行公債抑用其他方法比經該會委員審查僉以第一點應先從贖回抵押入手第二點因無其他確實方法仍以發行公債爲較宜審查結果交大會討論遂一致可决實行發行新公債該會原爲各公團各機關混合而成旣經議决自無反對之餘地惟在省議員仍大唱反對論調一再議决函致省署反對詎函去日久竟無音息始知爲議長壓置未發於是議長與議員間遂以内訌聞此項公債八百萬元按照票面九折實收利息按月一分預付第一期利息每百元實收八十四元自第三期起用抽簽法每年攤還本息兩次至十三期全數還清以指定現行統税二成附捐新加鹽捐米谷出口護照費三種收入爲基金設立地方公債局專司其事并規定總額八百萬元之内以六百萬元專爲向各銀行收回各種收入抵押品之用以二百萬元攤派各縣募解依限募足以六月一日起至二十日止爲第一期募解半數餘則至七月募足嚴定奬懲章程是新公債之發行决無中止之勢而其爲利爲害則非記者之所敢知也 
[贛南最近軍事消息（木庵）]  
閩邊陳軍全數移入贛南陳炯明抵贛與贛南各軍之調查 
 
 
 

Page 6

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *中華民國十四年六月二日星期二（申報第二張陳炯明軍自敗退　後許　　軍　擬分兵入　　南　軍復紛起而爲許軍内應陳軍殘隊如熊略·葉舉·翁騰輝部洪兆麟之鄧桂笙·賀瑞庭部均退處武平一帶有進退兩難之勢日前林虎退入贛後即决定以贛南爲練兵地點兼以閩邊葉洪兩部形勢日蹙因與陳炯明磋商輿洪氏復行合作招洪赴贛南籌劃將來反攻策略洪林在陳炯明部下向不互助今以同處患難迫得抛棄夙嫌共同携手故有上月洪兆麟入贛之行聞洪赴贛竭林之結果頗佳洪已允將閩邊部隊盡數移往贛南以便與林軍一致訓練補充爲他日復起之計蓋林洪之計劃以爲閩南有許崇智之潛勢力極難立足不如贛南地盤之安全緣林虎與贛之方本仁有歷史上關係前者譚延闓北伐軍深入贛境時賴林虎在後方牽製卒將北伐軍擊退今次林虎在興寗失敗方爲酬報林氏起見業將贛東南各屬劃歸林氏收管俾林得以徴税練兵故林現在贛之地位不啻一贛南特别區之督辦矣林氏擁有此地盤於是積極謀蓄實力以雪興寗失敗之恥念此次經巨創之餘精鋭喪失過半新招之兵未必可用洪兆麟餘部前者久戍潮汕若收集之異日大有可爲於是極力與洪兆麟拉攏洪亦不介往事親行赴贛共商大計由是洪之餘部遂爲林氏吸收據最近消息退集閩南上杭永定一帶之熊略翁騰輝鄧桂生賀瑞庭部已接到洪兆麟葉舉命令促即移拔入贛賀瑞庭部八百餘人業於本月初旬開至贛省筠門嶺集中而翁熊兩部又連日拚擋行裝準備開拔極爲忙碌云至於在贛南之林虎實力及各軍駐在地情形據此間軍事當局之江西探報如下（一）李易標部約三千餘人於四月廿八日開駐龍南又林部第一軍第七獨立旅團一二兩營并第二游擊隊統嶺部及第一營共約五百人於四月三十日到定南原駐江西第一師二旅三團三營十連於前一日移駐龍南（一）尋鄔陳軍第四軍已於四月中旬陸續開往安遠將赴三南此間尚有第一軍及一四兩師未開動南康滇軍兩師三旅六團二三兩營留團長戴錫琨率帶旅長駐贛州第二營開赴塘江只有團部及第三營駐南康（一）陳軍第一師長黄任寰於五月三日由尋鄔率部約二千人往虔南又四月二十八日北部江防司令周天祿由增城潰退到虔人數三百餘極爲狼狽勒令地方供給軍米軍紀尚佳（一）龍彰部及北伐軍各殘部集合遂川井岡山人數已達三千以上步槍約千五百餘支機關槍兩架方令九旅十團率領全團并機關槍各一連并令各鄉團防作嚮導圍攻井岡山尚未接觸如何再報（一）唐福山僅得軍實子彈軍衣等項約計六十餘船於五月七日派兵一連趕赴贛南（一）陳炯明秘密到贛寓督署積極謀反攻聞已赴贛南（一）楊池生賴世璜均準備回防（一）方本仁發行八百萬公債贛南八屬指派一百萬撥歸陳炯明林虎充軍費（一）方子喬方丹墀於五月九日過潯赴滬鍾景棠王醒庵赴牯嶺（一）唐福山第一師七成實力駐贛州·大庾·信豐·虞都一帶（一）楊池生滇軍第一師僅吕維　一旅其第一團僅有一二兩營由湖北募來者其第二團約八百餘人約五百餘槍駐贛州南康一帶（一）楊如軒滇軍第二師約五成實力駐贛州南城塘江一帶（一）張克瑶之軍第一旅本有九成隊伍因去年雷長祿去職解散兩營現在只有七成隊伍駐撫州·東鄉·金溪·宜黄·崇仁·一帶（一）朱恩銘江西一師三旅步五團李天光一團駐上饒德興庚平一帶約七成隊伍（一）岳忠寅中央一師二旅步四團約六成隊伍駐上饒弋陽一帶（一）馮孝先江西第三師七成隊伍其槍砲實力軍械則超過一師以外駐饒州府屬集中一隅（一）鄧如琢中央第一師第一旅及砲輜各團營均七成實力駐九江德安湖口瑞昌一帶（五月二十七日） 
[粤政府會議討唐（毅廬）]  
　　軍政會議與商界議之結果孔庚聲明不預聞討唐聨唐事粤政局之醖釀刻已達到緊張時期聨治派軍隊之所以未即發動者實猶有所待頃者政府方面已决心反對聨唐對於親唐之劉震寰部將有所對付而久處香港與聨治派日謀活動之劉震寰氏於二十五日已忽然回省楊希閔同時又回廣州識者成以大局之變動將接着楊劉二人回省而爆發而政府要人則於二十六日在東壩二沙頭頤養院開秘密會議預會者爲楊希閔譚延闓·胡漢民·鄒魯·汪精衛·戴季陶·廖仲愷等會議内容外間雖未詳悉然據某要人傳出消息則謂一爲應付聨治派問題其二即爲討論大本營改制問題而大本營復於二十七日召集廣州各社團到大本營會議由胡漢民主席赴會者有總商會·商會聨合會·商民恊會·巿商會等會長席間由胡漢民對各商界代表解釋外間傳言粤政府行採共産制度實爲敵對者所散之謡言民黨之政策惟有實行三民主義之政綱政府刻以東江戰事甫平正擬與民休息减輕税率發展生利事業不意近日唐繼堯野心不死舉兵入桂將以禍滇黔之手段施之兩粤政府爲保障兩粤人民生命財産不得不實行聲討此事政府不得不聨合各團體及商界一致努力望商界諸君有所表示云云旋由總商會長鄒某商聨會長陸某起言主張由今日到會之商界領袖召集一商界大會議將政府意旨向商界解釋宣傳并由商民恊會會長蔣某等提議由商界組織一聨席大會協助政府一致對外結果議决由四大商會（總商會·商聨會·巿商會·商民協會）定二十九日召集聨席大會議發表商界對時局之意見下午遂散會逆料將來商界對時局意見仍不外討唐之宣言而商民恊會則已於昨日單獨發出討唐之通電矣至於月前來粤之鄂中民黨鉅子孔庚氏曾乘來粤親祭大元帥之便與粤政府及諸將領疏通運動聨治之進行現在粤政府態度已議决討唐其任務已完全失敗恐外間不察有所誤會日昨因發出宣言宣佈其個人來粤之原因與經過孔氏發出此種宣言則粤政府討唐之舉曁應付劉部桂軍之計已决是則粤中戰事旦夕將見勃發矣附錄孔庚宣言如下（予此次來粤本包有三個目的一爲祭奠先大元帥二爲本黨改組須有照章加盟三爲團結西南出兵長江曾經屢次聲明無俟再三饒舌特外間不察輒疑余作私人之傀儡爲私人謀權利實所痛心槪同盟會成立以來余隸本黨二十餘年險癸丑一役予正在内蒙抵禦外寇未曾參加其餘凡遇國有大事未有一役不身預其間與吾黨同志相呼應試就最近數年言之如十年驅王拒吳之役十一年桂林北伐之役十二年入川討賊之役無一非與吾黨大敵之北洋軍閥相齮齕然皆事敗垂成功虧一簣其致敗之由要不外北洋以全力敵西南西南則分力以對北洋欲圖挽救非西南團結一致不可前歲奉先大元師鈞命入川去歲歸時道出雲南始與唐公奠賡商及西南合作共組建國聨軍余因爲唐公堅留久滯滇中遂由青陽怒剛來粤陳述經過幸賴先大元帥採納乃有副元帥之推舉又不幸因奸人破壞以致中道乖離然建國之名北伐之舉固仍然一致進行又不幸因范部回滇滇師南嚮遂起糾紛念西南戰禍一日不解則會師武漢之約一日不踐會師武漢之約不踐則吾鄂民水深火熱之痛苦一日不解除而先大元帥四十餘年之苦衷亦即一日不能貫澈故不揣謭陋輒以疏通解釋之責自任并未曾以何人代表名義逕向何方接洽不幸能力薄弱資望短淺言不足以動衆誠不足以感人一髮難挽千鈞之重杯水莫救車薪之火知難而退夫復何言况經本黨議决絶對不能合作余自當服從黨義立卸仔肩此後討唐聨唐一槪不欲與聞其事惟有遵循先大元帥之遺囑另尋正當之途徑視吾能力之所及努力奮鬭以期完成黨員資格耳他非所知也謹此宣言孔庚白）（五月二十八日） 
[杭州快信]  
　　此間學界聞上海學生流血慘案大爲憤激學生聨合會已開緊急會議决起援助　　東街兵警衝突案今日（一日）警廳馮廳長召集各區警佐會議並請二團劉團長與會聞可和平解决　　杭總商會塡給各地米商赴皖採米護照一百八十張共辦米六萬數千石昨造具採米數護照號數及張數給照日期及限期報告表呈送省公署請速轉電蘇省長查照飭令關局驗護放運　　太湖流域聨合自治會副評議長顧乃斌·評議員查人偉·陸啓·等現均返杭已在預備重要議案交會待决　　上海總商會·杭州總商會·永嘉縣商會·先笔呈請農商部轉行税務處發還正興源等被甌海關扣留魚貨没收押銀等情昨奉部令已據情咨請税務處轉飭甌海關查明秉公辦理　　省立工業專門校長徐守楨擬向大有利電汽公司·電話公司·緯成公司·武林鐵工廠等接洽俾資學生研究已據情呈請實業廳轉致各公司照辦省垣各砑布坊及布業警廳限每日工作時間爲上午六時起至下午九時止認爲有妨營業呈請變通馮廳長昨已批令從事改良勿違警章 
 
 
 

Page 7

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *   
 
 

Page 8

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *   
 
 

Page 9

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *日星期二（申報第三張）舊曆乙丑閏四月十二日（九）國内要聞二 
[晋閻取消房屋税契之經過]  
　　當局容納學生請願意見太原通訊晋省年來因四鄰多故當道爲維持全省治安計以所有軍隊不敷調遣故竭力提倡鄉村保衛團·城防保衛團·及在鄉軍人等藉以促進人民自衛之能力但在在需欵非晋省財政現狀所能及因援各省區例舉行房屋税契無如外界不明眞象忽於遠慮致有省垣各校停課請願收回成命現當局已完全容納學生請願意見撤銷前令矣茲將所得各項消息彚誌於後省垣學生之請願五月十六日下午五時省垣學生推舉代表二十三人至省署請願閻氏當即傳見學生曰吾等二十三人代表太原中等以上各校全體學生爲山西連年荒旱民間疾苦納茲重税民不聊生懇請督辦收回徴收新舊房契税命令督辦曰諸生所謂連年荒旱民間疾苦吾應當比諸生知之更確但自從去年戰爭之後吾省四周土匪足有二十餘萬只就河曲一縣而論即有一萬三千多土匪奸淫擄掠放火殺人之事日有所聞要想保全全省人民的生命財産安全諸君試想除去練兵防禦尚有何等良法欲練兵防禦除去讓人民拿出錢來辦理更有何等良法吾爲省長官保全全省人民的生命財産及婦女的名節當然是應盡的責任本此心以勉盡吾責是以有整理田房白契的辦法除此之外實無良策學生曰各縣知事辦理此事流弊甚多督辦一人如何照料的住應飭組織民衆團體監督於後方免弊害督辦此番意思吾等均能諒解保全全省生命財産之安全是長官責任籌欵練兵是當務之急但籌欵方法甚多督辦盍徴收所得税以代替此項契税督辦曰新得税現已徴收每年不過數萬元已定爲厚生計劃案的專欵更有一層都生應知者辦理此項契税曾經通盤籌劃而定當初籌劃之時失次與官紳會議要想保全全省必得養四萬兵南一萬北一萬東西一萬省城一萬方足敷用除現有兵額之外尚須一萬六千兵每一萬人需開辦費四百萬元經常費二百萬元吾再三籌思不敢爲山西人民增加如是之負擔故於能節省之中詳細籌劃能减軍器者減軍器能减餉糈者减餉糈如城防保衛團·在鄉軍人等無不從此節减方面想出辦法即減至無可减亦得半數此項鉅欵不由人民負擔實無辦法也有人勸我説你十三年來向不願意使百姓不如志何必做此事情余曰你的話爲我計則得矣其如山西全省之人民生命財産及妻女姊妹之名節何况山西人民旣將生命財産保護之責全交與我我爲保護大家若不教百姓不如志尚望誰人任怨更有諸生應當注意者現在咱們此種計劃外邊謀擾害山西省者百般破壞造謡登報·賄買威嚇等手段無奇不有更有拿大宗欵項假揑村名假揑人民宣傳税契苛待人民希圖擾亂者因爲如要保的住山西他們便無發財的路子諸生萬勿爲彼輩所惑現在徴税即認爲痛苦將來他們逞志之時其痛苦當百倍千倍於此吾實不忍言矣外邊土匪日常籌劃聞曾定計劃以爲現在中國惟有山西十四年安堵如故實係一大富藪彼等一年前曾派員調查如能擾亂進來能勒捐七千八百萬現欵想諸生亦有所聞可不懍懍乎吾想吾旣負此保護山西責任如不發生思患預防之念是不仁如不預籌此思患預防之策是不智如臨難苟安或舍此而去是不義不仁不智不義之事吾不欲爲想諸生亦不欲爲也吾已拿定主意無論在位作長官下野作士紳保全山西人民之生命財産義不容辭應當負此責任犧牲個人生命吾本黨於民者此點敢與諸生誓也閻兼長致教育廳長函學生代表退出教育廳陳廳長繼續入謁退出後閻氏遂致陳廳長手函一通表示採納學生意見陳廳長當即將兼省長之手函轉送省教育會省教育會立即分送各校油印散放張貼俾衆周知茲錄兼省長致陳教育廳長手函如次啓者執事去後鄙人復思學生干預本省政治此爲初次深不願挫此萌芽致阻民治之進步擬採納其意改訂辦法不足之數另案籌補希轉各校長代告學生可也山手 
[閩海軍陸戰隊之待决問題（禹衡）]  
　　福州通信閩海軍陸戰隊撤廢旅團之部令見後該旅團人員頗形恐慌共决反對然海部總欲貫澈其主張閩厦海軍司令部亦欲改組陸隊擴其勢力故日來海部派員到閩與陸隊旅部極力磋商最近已有頭緒係取折衷辦法撤旅存團設指揮處旅部改組後僅留參謀兩人副書三人書記官兩人餘則分别裁造預算須費萬五千元指揮揮處處長由閩省警備司令陳季良兼此外待决者尚有兩事（一）餉項楊樹莊總司令前派任光宇陳深　兩人回閩調查陸隊月餉數目業已多日聞該旅已將每月應開餉項數目造具清册交付任陳任陳不日回滬陳明總司令後方能解决（二）捐税海軍陸隊以種種捐税取戾於桑梓者已久日昨海部有電到閩略謂本部前爲陸戰隊在閩種種苛索奉令查辦楊砥中現楊因傷致死除贓産查封外不必訴追所有捐税屬於苛細者務查明飭免云云據海軍界息大約將來於數目較微而反對較烈者去其一二蓋無論爲旅長爲指揮未有不垂涎於勢力範圍内之捐税者改組後度不過去其太苛者以敷衍海部面子而已（五月二十八日） 
[閩午節派欵之數目與條件（禹衡）]  
　　總計約五十餘萬一年後匀五年攤還福州通訊福建財政廳人員較各機關爲繁冗蕭任尤甚俞紹灜再登臺本不作五日京兆之想毅然裁汰尹晋序此次繼任對於廳員除再汰顧問諮議委員等及委補徴榷科科長增加庶務副主任外無所更動唯財政困難午節重届勢不得不向各縣攤派借欵聞以電文訓令者計十九縣浦城五萬元思明四萬元莆田萬元政和一萬二千元松溪一萬六千元南平二萬元沙縣一萬八千元邵武二萬元順昌八千元秦寗六千元永安一萬六千元將樂二千元光澤一萬二千元建寗一萬六千元建甌六萬元建陽三萬元仙遊三萬元崇安二萬四千元晋江三萬元總計四十六萬元近又以公文訓令者如古田一萬四千元閩侯二萬五千元等亦不下十餘萬元大約在六十萬元左右限午節前解廳不得延宕至借欵條件查爲年息六釐借欵滿一年後匀五年攤還以各該縣之丁糧捐欵爲擔保（五月二十八日 
[蕪湖近訊]  
　　皖南鎭守使王普刻以節關伊邇各營軍餉待發孔急業經電省核准擬日内派員分赴各縣局守提税欵來蕪以濟軍需　　蕪湖警務廢弛已達極點前經總商會議决整頓辦法五條要求趙警廳長明白答復否則對於警捐一律停繳嗣經皖南鎭守使王普派黄副官長與汪知事出而調停未有圓滿答復該會遂於三十日續開各商帮聨席會議僉謂此事前途旣無切實答復應即電省曁鎭道兩署速將現任警察廳長撤換改委賢能接辦如省政府不俯如所請惟有將關於地方捐欵實行一律停繳以示抵制　　蕪湖五十里外各常關帶徴附加振捐一案截止本年三月底止期滿由蕪關監督張汝鈞呈奉財政部令准停徴自四月一日起改徴本省一成治河經費四月分共徴洋一千七百五十四元三角一分八釐業已彚交蕪湖中國銀行存儲除呈報並分函外另行開單函送蕪湖總商會查照　　皖南繭巿業已恰产塲上海華洋各繭商紛紛由蕪赴産區採辦需用現洋浩繁此間中國銀行及各錢莊均發電至上海掉現來蕪接濟繭商辦繭之用據錢業中人之調查自二十六日起至三十日止進口現洋約有一百六十萬元之多　　此間米巿日來頗爲活動廣潮等帮米號均放手採辦惟各屬因農事正忙致來源稀少行情因此增漲廬江高蔴秈六兩四錢五分熟米五兩八九錢糙米五兩三錢至五兩六錢（五月三十日） 
[蘇浙對滬案之表示]  
蘇學界消息本地各校學生因上海發生學生慘案特由學生聨合會於三十一日下午假北局青年會開緊急會議列席者共十三校學生約八百人上海學生會亦派代表到會報告滬案之經過嗣經衆議决即日罷課示威因尚有未到會之各校當場推定東吳一師博文樂益工專等各校代表分頭向各校接洽而散於昨日（一日）上午起各校學生即分組出發在各處熱閙街巿及茶館中散發傳單并大聲演講喚起民衆對於滬案之注意并請予滬學生以相當之援助惟秩序甚佳浙公團消息浙江省議會於六月一日午後開第二次臨時大會因出度人數不足法定改開談話會祝副議長主席朱章寳起立云頃遇杭總商會長王君方自海上歸來目覩南京路之慘劇現上海各界將有聨合表示本會爲人民代表當籌援助辦法經蔣玉麟盧旌賢王潤戴敦勳等討論結果决電政府及外交部向英使嚴重交涉又浙江省自治法會議代表戴敦勳葉煥華葉亘東等六十二人致電北京上海各公團各報館起圖奮鬭又浙江縣議會聨合會致北京段執政外交部電請政府提出以下抗議（一）懲兇（二）爲被害者立紀念碑（三）撫卹死傷（四）擔保捕房以後不再有此舉動又省會商界聨合會由杭州各報轉各縣商會曁商界聨合會電請堅持到底嚴重抗議又聞杭州學生聨合總會致各學生聨合會電務望從速發電援助至總商會省農會省教育會律師公會及絲綢業公所等團體亦因滬案召集緊急公議籌商對付方法矣 
[南京快信]  
鄭省長於三十一日正午在省署召集各廳道處長開會告以因公北上囑對於政務協力維持下午三時專車起程各機關長官多赴浦口車站恭送聞鄭對人表示此行對於江蘇軍軍財政諸問題如得圓滿解决約一星期後可南旋否則將知難而退虞小嘉昨由京到寗盧宣撫使因上海奉軍司令部發生劇變如電魯張速派妥員南來商議處置並召第二路蔡司令等到署協議善後事宜南京學生聨合會以上海學生演講發生慘劇三十一日開緊急會議一致憤激决先派代表赴滬慰問一面急電政府請嚴厲交涉並通電全國共起爲死者雪寃協助人民救國運動南城公益聨合會會長劉昌威昨召集全體會員開本届年會商議整頓會務及維持地方公益事宜南京造幣廠運銀汽車在倉巷碾斃十二歲童子一名經地檢廳檢驗已由該廠給卹四百元了事釣魚巷妓女花小銀子被某營兵士猛踢立時暈絶性命可危滋事兵士當場拘獲交軍法處看押訊辦地方通信 
[蘇州]  
發生擄孩傷人案開設吳馨記茶葉棧主人吳子平住居山塘通貴橋下塘家境頗豐吳於前日赴杭辦貨其妻某氏小名金寳昨日（三十一）下午挈同婢女阿妹及六歲子阿南共赴通貴橋上塘其戚鄭姓所開之戴香室香粉店内戲又麻雀贏得洋二十六元於下午七時半天方昏黑之際偕一婢一子一同過通貴橋歸家詎方抵門口忽有穿黑色長袍者一人青布短衣者三人一擁上前向阿妹手中强奪阿南阿妹年已十八知來者决非善類一面用力抱住阿南一面大聲呼救吳姓主婦見狀亟將手臂頭上所御之金飾等卸下藏入袋内然後狂呼救命不意該匪徒連開手槍兩響擊倒阿妹奪去阿南飛奔而逸其時隔鄰協煥祥花砲作有工人多人聞聲馳出見黑暗中有匪徒四人抱去小孩相將奔逸而吳婢倒臥地上吳婦呆若木鷄知係匪徒刦物擄人當留一人呼人救治吳婢外餘則一同向前追赶匪知有人尾追乃沿通貴橋下塘穿過小潭子里逃至河田上沿途開放手槍三響幸均未傷人緣該工人等雖隨後追赶但未敢臨近追至河田上財神殿門口該匪等見追者不捨及將小孩置之地上分投逃散但該工人等見已將小孩棄下亦未敢窮追第將棄孩抱歸時阿妹已由人救起舁至蘇民醫院求治經林蘇民醫士診察見共有槍傷兩處一槍中左臂側面彈已穿出骨亦未損並無大碍一槍中左腹部彈自臍左入内斜穿臀部而出創口甚小似係手槍子彈接近開放所致當時受傷人已不省人事經林醫生療治見愈三日内如無重大變化性命可保至當夜出事後即由隣人帮同吳婦用電話報告軍警各機關閶區署長袁孝谷得報立向蘇民醫院詢問受傷人匪徒之面貌如何因神志糢糊不得要領隨即親至出事地點探詢一切後電話知照所屬各分所令一體撥派長警五六人各就境内稽查行人如見有形迹可疑言語支吾者准即拘究警廳得報後亦立飭保安騎巡偵探各隊各派隊士馳往奪　並向虎丘及留園後面荒野之所查看動靜至深夜亦並無所獲軍警稽查處長胡志雄亦親自督隊澈夜上街巡查未得端倪今早經探隊中人查悉該四匪徒於當日下午六點至七點時曾在通貴橋堍錦勝樓小茶飩箋内啜茗似有所待其面貌雖因暗中未能看清似皆年在三十左右形似工人確係一穿黑色長袍三穿青布短衣者茲聞警廳鎭署均以閶外地當閙巿時在黄昏竟出此擄人行兇巨案殊駭聽聞爰已勒限嚴緝偵探中人將取必要手段查抄留園一帶附近可疑居户俾速破案而吳姓亦已電至杭州速吳歸里矣 
[松江]  
警董會議紀六月一日下午松巿警董假巿公所開第十次會議由閔總董主席議决案錄下（一）警所催交六鄉補助費案議决一區至上月止欠五十元二區欠一百十二元三區欠四十元四區欠一百十二元以上欠欵請縣署於各該鄉附税項下直接撥放至六月分起各區祗得暫减警額俟附廓六鄉補助費確定後仍照原額補足（一）編製松巿警察預算案議决由四分駐所造具全年經臨各費支出表彚報總所轉交本會核議松江各團體之會議此間各界對於滬案悉上海形勢漸趨嚴重故均有援助之表示茲分别擇要錄左（一）國民外交會於一日下午函請商會教育會召集緊急會議籌商辦法一面並請旅松美人電滬主張公道（一）省三中校聖經大學東吳高小維四高小等校學生均於一日下午分組出發在城内外演講並沿途散發傳單表示與上海學生主張一致（一）省三中校全體學生及松巿公所等均有電致政府當局請求嚴重交涉茲錄三中電如下（萬急北京段執政鈞鑒陷日滬學生爲演講事被英捕槍殺多人重傷無算羣情憤激乞速向英使嚴重交涉江蘇省三中校全體學生叩東） 
[無錫]  
縣公署財政會議紀無錫縣知事林芾楨以本縣財政萬分竭蹶而紊亂又達於極點亟應妥籌辦法俾便清理特於三十一日下午四時召集會議到者有縣商會會長王克循欵産經理處經董孫濟汝巿總董錢孫卿及各巿鄉董事此外縣署一二三科主任曁教育局張杏村警佐候惕丞等均列席會議由林知事主席討論事項如下（一）清償債欵問題錢孫卿主張以十三年度冬漕餘欵及十四年度上下忙銀一併抵償債欵衆均贊成（一）縣署應支應撥應墊各欵月須一萬八千餘元而收入各税欵已悉數抵償債欵别無餘欵可撥錢孫卿主張以十四年冬漕截留按月抵借並謂按照上年實徴之數年内約可徴起十六萬元亦可相抵應用林知事則主張將舊欠忙漕及契税方面積極整理盡力追徴陳湛如力主節流謂田賦委員及銀漕掣串員等均可裁撤衆雖贊成然事實上不能辦到（一）林知事報告本縣行政經費以前每月約虧八百餘元經極力裁減每月仍虧五百九十餘元已經省署核准就徴收費盈餘項下月撥五百元惟以前積虧三千餘元仍分文無着至司法經費月虧一百五十餘元此外如遞解人犯及勘驗民刑各案月須百數十元前已面呈高等審檢兩廳長統就司法收入罰金項下開支彌補（一）討論三十一旅嚴催續解給養問題議决仿照武進辦理（一）三師範經費問題林知事報告經過情形並謂前經各公團議决將屠宰捲烟牙税等截留抵撥嗣接教育經費管理處電復不准錢孫卿謂屠牙兩税抵作國立學校經費不能成立且武進亦已截留而捲烟税本係指充省教育經費以之撥助省校尤爲正當衆亦贊成議决仍照前案截留并請捲烟税局長孫鑄三師校長陳綸到會商定辦法由縣教育局教育會各派一人分赴屠宰捲烟兩局所監收税欵并即席起草由十公團•兵災善後局•教育局•聨名致電省署財政廳教育經費管理處陳明原委議畢散會繭行開秤之第二日昨日（三十一日）爲繭行開秤之第一日晨起天即陰雨各繭行開秤收貨甚遲上午到貨不湧一因陰雨二因觀望故並不擁擠東鄉東亭等處在五十元左右南鄉坊前等處五十二三元西鄉河埒口等處五十餘元北鄉張涇橋等處五十五元左右間有一二至六十元玉祁•前洲•禮社•等處因有洋商收繭故放盤至六十元之譜本城各行均在五十五元至五十元不等繭業公所至昨日爲止共計報開繭行一百九十一家請派師船保護者共計一百十七艘昨日又由蘇水警廳派來巡船六艘當由水警二區督察員秦文襲派往四鄉游巡以維治安而寒匪胆今日（一日）爲繭行開秤之第二日本城東門五十五元至六十元南門六十元左右西門六十元北門六十元至六十二三元鄉間大徐巷五十七八元興塘五十五元至六十五元前洲•玉祁•洛社六十元東埄五十三五元八士橋五十元至五十五元張村秦巷寺頭楊亭大墻門口六十元南橋張涇橋六十元東亭五十五元前洲玉祁張涇橋等處到貨甚湧貨身較第一日爲佳米麥駁運費之解决無錫米麥業都設在北塘及黄泥橋一帶距車站約有里許均由駁船運送其費自站至北塘一帶堆棧每包計費一分三釐半去年以生活程度增高駁運業曾與米麥業商議加增運費將定每包計費一分七釐不意東南戰爭發現致未解决而駁船業際此戰後巿面混亂之際竟改收每包爲二分今春米麥業曾一再與駁運業交涉迄無效果刻聞兩業商議多次决定爲每包一分七釐惟駁船業擅自加價實不 
 
 
 

Page 10

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *中華民國十四年六月二日星期二（合理將所增三釐半改充公益 
[江陰]  
　　繭業公所開會紀證邑繭業公所因繭巿在即昨日（三十）下午二時在大青暘事務所開會到有各繭行商四十餘人公推董事吳汀鷺主席首先報告代表赴省力爭特捐情形畢遂討論事件如下（一）繭價問題二十八日曾接上海江浙皖三省總公所來函關於日本兵庫縣地震與絲繭巿老無關係繭商收貨當按正巿開價看高每擔五十元夾季洋種一槪不收違則重罰（二）開秤日期東南兩路定下月二日（即陰曆閏四月十二日）一律開秤北路遲早聽行商自便次即選舉董事（缺額蔣慕蓮·章賡治二名）當時城鄉兩方競爭頗烈未有結果主席宣布俟繭巿後再行定期開會正式選舉五時散會 
[常州]  
　　各鄉繭巿消息武邑今歲産繭甚旺故連日各繭行到貨甚擁巿價因之立定昨（一日）前兩日湖塘橋各行價扯六十一二元戚墅堰各行價址六十五六元横林各行價扯六十二三元陳渡橋西倉橋白家橋各行價扯六十三四元北鄉石堰焦溪各行開秤較遲繭價在六十元以上至十五元爲止以大勢觀察繭價不至再行提高 
[鎭江]  
　　軍界消息併誌鎭江要塞掩護隊軍士三營係龔青雲司令所招今春方編練成軍本擬擴充爲旅嗣因餉械無着乃將人數减少故名雖三營而實則兩營茲盧督辦以蘇省財政拮据萬分而鎭路要塞又無編練掩護隊之必要現該軍已欠餉兩月若再不取銷必將愈欠愈多釀生變亂故昨特令飭龔司令趕將該隊軍士解散今龔已遵照辦理又駐鎭第一軍三十一旅王旅長因奉軍長密令着調士兵至淞滬駐防以維現狀昨特知照車站陳站長出讓鐵篷車四十輛備用聞將抽調第一第二兩營赴滬　　警廳借捐發餉鎭江警察廳警費每月除徴收各項捐欵外另由省中撥欵補助故無不足之虞近因省署財政不敷需用以致補助之欵久不撥來而警察餉項遂亦積欠兩月不放茲周廳長以警察與人民關係至深現各區警士因欠餉兩月日用飯食均屬爲難若不趕緊設法維持難免將來不發生罷崗情事影響於地方治安故現擬頒發布告向人民預借各捐一月俟省欵撥來再行扣還俾發欠餉而維治安 
[清江]  
　　水爐業一律罷巿淮陰三巿西壩王營鎭商民向來飲料之水皆取給於黄河詎因天乾雨少之故黄河久已乾涸於是兩鎭商民遂各出重價（約海磅水值洋一分）購買鹽河之水供給飲料兩鎭水爐（即老虎竈）業因此大受損失不謂值此商民交困之際駐黄河灘軍隊遂紛向兩鎭擔水苦工差拿擔水雖經本鎭駐軍禁止依然無效致各擔水苦工每日不敢出外謀生而一般經營水爐業者以取水發生困難遂於昨日（二十八日）一律罷巿　　淮泗漣水三縣匪訊最近淮陰三四兩巿匪風甚熾計被匪人搶刦並傷事主者兩家一爲漁溝東鄉張貴其媳及孫均被匪害一爲蔣口夏某本人爲匪槍斃泗陽東南兩鄉匪風亦熾南鄉高文俊家被匪抬去孀居弟媳一人擊斃生母一人東鄉小吳圩内近有匪徒數百盤踞至於漣水其東西兩鄉匪風最盛陽曆三四兩月統計被害之家共有八十現已由縣議事會彚列案情與夫被害事主姓名油印傳單分向遠近各縣以及旅外漣人報告矣　　加委特税協辦淮安漣泗捲烟營業特税局昨奉主管官廳令知加委汪禹仲爲淮安捲烟營業特税協辦李子模爲泗陽捲烟營業特税協辦朱少棠爲漣水捲烟營業特税協辦以利税收 
[南京]  
　　南京學生聨合僵拒毒電上海各報館轉全國各界均鑒鴉片爲害殘民辱國凡屬國民深惡痛絶現烟土公賣喧勝滬上弱種忘族遺羞中外苟有天良何忍出此本會疾惡如仇本爲國爲民之義特在密舉行拒毒大運動以期喚起民衆警醒當局凡我國民祈共圖之南京學生聨合會東 
[嘉興]  
　　繭行停秤消息嘉興各繭行自陰曆閏四月初五開秤至今已有七日所收鮮繭尚屬不少現各廠已於二日停秤惟乾繭須再隔六七日方可打包出運聞今歲繭色尚佳烘折亦好且平均收價僅五角四五分他日運滬出售獲利必豐 
[湖州]  
　　新繭供不敷求本届春蠶收成尚稱豐稔平均可扯八成惟育户稀少於是新繭産額反遜去年現繭行相率濫收已呈供不敷求之象巿價因之步漲並已不能一致貨身優良者每擔可售六十元以上現鄉人因善價難遇故均鬻繭繅絲者寥寥無幾也　　槍殺偵探案近聞嵊匪蔣阿發槍殺偵探洪阿勝案詳情迭誌本報兹悉蔣匪自經警所移解地方分庭後已由斯檢察官一再研訊據供迭犯盜案此次係往泗安孫宅綁票不諱匪窟現設上海匪首名王三益惟始終否認有黨羽同來故在逃各犯一未緝獲昨由分庭解回警所詢究所供如前但當時確有黨匪乘隙逃逸故執法者已分派暗探嚴密偵查矣 
[紹興]  
　　錫箔業抽收客路箔塊捐紹興錫箔業所創辦之善慶材局因施材施衣需欵孔殷籌募爲難擬抽收客路箔捐每塊一釐以三年爲限作爲該局補助費現由發起人邀集駐紹各路水客討論并函請各路客帮贊助 
[蚌埠]  
　　警廳預防火患之辦法蚌埠自本月二十間東嶽廟後火刼本距第二旅司令部甚遠詎以草屋易燃遂致付之一炬前日（二十八）午間淮橋下蘆葦數十堆均付焚如晚間江南旅社曁篾匠街某宅又相繼失愼計一日中火警三起巡警消防救護疲於奔命所幸比時撲滅未致燎原警廳督察長李瑞昌爲患預防起見特傳知地方人民已建之草房於房頂悉加灰泥未蓋之草房槪不准再行建築云云 
 
 
 

Page 11

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *中華民國十四年六月二日星期二（申報第三張）舊曆乙丑閏四月十二日（十一）教育消息 
[專電]  
[厦門電]  
　　集美學校海童子軍旗艦集美號舉行長程航海東午啟椗赴滬（一日下午六鐘）要聞 
[交部興辦職工教育計畫（勗公）]  
　　交通總長葉恭綽及次長鄭洪年前爲整理全國各職工教育起見曾於民國九年在部附設鐵路職工教育委員會以便籌備一切後爲高恩洪取消各事遂以停辦此次葉鄭二氏復長交通就職後即將委員會恢復（派楊某宋某唐某等數十人爲委員）并令行該會對於興辦職工教育積極進行頃聞該會已將進行計畫大致擬定其着手辦法係先查明各路經濟狀况及職工人數再行分配學額挺該會調查所得京漢路有工人六·五九三人學額擬暫定爲八○○名京奉路有工人一四·七九○人學額擬暫定爲一·五○○名津浦路有工人五·五九二人學額擬暫定爲七○○名京綏路有工人七·四五一人學額擬暫定爲八五○名滬寗路有工人三·四七○人學額擬暫定爲四○○名東省路有工人二·三五二人學額擬暫定爲三○○名隴海路有工人一·○三四人學額擬暫定爲一四○名膠濟路有工人二·二一○人學額擬暫定爲三○○名正太路有工人一·○九五人學額擬暫定爲一四○名株萍路有工人一·○五三人學額擬暫定爲一二○名滬杭甬路有工人一·七○七人學額擬暫定爲二○○名吉長路有工人五七九人學額擬暫定爲六○名湘鄂路有工人七六九人學額擬暫定爲八○名廣九路有工人三九三人學額擬暫定爲五○名道清路有工人三五六人學額擬暫定爲四○名四洮路有工人二○六人學額擬暫定三○名（漳厦路僅有工人三六名擬不設學校工餘由員司擔任講演）以上共計工人四萬九千八百四十四人擬設學額五千七百一十名至於應設之學校如京漢·京奉·津浦·京綏·滬寗·隴海·膠濟·滬杭甬·正太等路每路均暫設三所其地點京漢路爲長辛店·鄭州·信陽三處京奉路爲豐台·唐山·山海關三處津浦路爲天津·濟南·浦口三處·京綏路爲南口·張家口·豐鎭三處滬寗路爲南京·無錫上海三處隴海路爲徐州開封觀音堂三處膠濟路爲膠澳·濟南·沂州三處滬杭甬路爲上海·杭州·寗波三處正太路爲正定府·柳林堡·太原三處其餘路線較短者則擬變通辦法每路酌設一校或兩校惟以工人程度不齊之故各校均須分設普通及補習兩科普通科收容未受教育之工人補習科則必普通科畢業後方能升入專授以鐵路職業教育上述諸端爲該部興辦職業學校之大槪至學校以外之訓練如組織講演團圖書館及設立閲報室公共體育場與發行雜誌等聞交部亦在籌劃之中然以教育上程序言之必學校成立以後方能次第舉行耳 
[十一届全國教聨會籌備處成立（謙）]  
　　長沙特約快訊全國教聨會本年在湘舉行業經組織事務所選舉李濟民爲正主任·何炳麟·曾沛霖爲副主任已見前次通訊昨二十二日下午三時開成立大會到到者方克剛·方擴軍·張唯一等二十餘人首由李濟民報告籌備經過與聘請姚季六·蔣克誠·方擴軍·唐梗獻·歐陽剛中等爲各股總幹事情形畢即議决事項如下（一）開會會場因幻燈場不便旁聽如何籌設俟庶務股組織完畢再議（二）函告北京教育部并報告各省教育會宣告事務所本日成立（三）各股辦事細則由各股總幹事擬就下次會議時提出討論（四）職員住室請省教育會劃撥（五）世界教育會代表除請中華教育改進社代表兼任外另由湖南派一人前往俟徴求同意後再行推定（六）定下星期三再開會討論其通告各省教育會函錄下（逕啟者案查本所業由河南省教育會於上年第十四開會時議决本届定在敝省開會電還到湘自應照案於雙十節五月前組織聨合會事務所以便分達各省區中預備一切應辦事宜現在已届組織之期當經開會議决於五月二十二日宣布成立名曰（第十一届全國教育會聨合會事務所）除分别呈報并函達外相應函達貴會查照即祈時賜南針以匡不逮）云云 
[廣東第一中學職員被擄（星星）]  
　　教育廳請軍警機關火速緝匪廣州特約通訉粤省盜匪素熾擄刦之事日必數起即就學界而言自嶺南大學員生數十人被擄起出後番師廣大培英等校學生及越秀路高第街之學生均先後以被擄聞誠前此所未覩也不料省立第一中學會計員昨（二十四日）又以被擄刦告事緣該校僻處西村離巿較遠所有欵項向係存貯巿内銀號隨時派員提取支用本月十九日下午二時許會計鄒俊生往西榮巷廣信銀號提前校欵購買化學藥料及各種校品去後數日不見回校四出找尋亦無踪跡昨始接鄒來信内云是日到廣信取毫洋二百元又港紙二百五十元出太平門購買藥品行至迴瀾橋附近陡遇未曾相識之人儼如摯交之友當時以爲認錯人欲不理會繼竟向予喃喃而語覩此情形頗覺駭異正猶豫間竟出手槍指嚇回頭一顧又有同黨數人尾隨包圍無計兎脱被迫不敢呌喊遂由迥瀾橋至萬國藥房後街過荳欄街行至西堤沙基口推落艇中以布縛纒二目將身上欵項一槪掠去攄到其家等語該信係蓋河南郵政局戳記想係在河南方面一中校長鄒卓然當即呈報教廳教廳據此即分别轉電軍警機關火速起擄緝匪追贓該校自會計被擄後各種藥料用品無欵購置於是化學手工兩科實習均由此停頓云（五月二十五日） 
[改進社本届年會各組主任已推定]  
　　中華教育改進社第四届年會定於八月十七日至二十三日在太原舉行因籌備事宜特派事務主任陳主素赴山西接洽陳君到山西後謁見當道深蒙歡迎並於五月二十二日下午六時特約省垣教育界領袖五十餘人假省教育會開會商討進行結果極爲圓滿决定假省教育會爲第四届年會事務所並將全會事務先設六　各　正　主任黨經推定茲　於下（會務主任）　　邦副楊秀軒·侯月峯·吳冠詩·趙一峯（總務主任）王猷忱副仇少樓·趙伯陶·池子臨（交際主任）　育堂副趨聖詣·姚石庵（交通主任）李綱卿副李玉堂·蕭靜安·苗都寳（招待主任）張古愚副劉鴻卿·吳冠詩·孟履青·李宜亭（衛生主任）劉寳箴副吕君三（詢問主任）嚴敬齋副韓芸青·楊子安 
[孟祿博士在湘之演講大會（一）（初痴）]  
　　美國孟祿博士五月二十五日下午三時在湖南省教育會幻燈塲對各中等以上之男女學校教職員八百餘人演講記錄於下今天到會男女諸君都是負全省教育重大責任的并且提出有許多教育問題來與我討論我覺得很是榮幸並且很願意來負這種討論責任的現在把教育行政方面的問題與諸君談談諸君對於我所説的是否發生誤會我也不暇顧及現在世界各國莫不認國家主義的教育是最有價值和力量的即在中國也以爲這種教育對於建設國家有很大的功用大家正在那方努工做但是他的能力到底能够建設國家不能够建設國家尚屬疑問諸君對於教育不僅發生興趣且實負有重大責任的那末對於這個問題應當過細考究一下並且眼光要放遠一點不應以中國爲限歐洲曾認國家主義的教育是最有效能最有力量的莫不極力提倡故百餘年前這種教育轟動全歐若是我們要追溯歷史在千百年前他對於歐洲政治上就發生很大的影響了當時的人民旣承認他爲組成國家統馭民諸要素於是對於如何養成人民國家觀念方面想出種種方法來多年前有許多人以爲立國之基礎與種族很有關係要想立成一個最强盛的國家必有一强盛之種族爲其中堅於是貴族平民的階級最嚴政府對於貴族階級的人民特别優待其目的在養成他們一種特殊的國家觀念以補助國家臻於强盛的地位可是到了現在歐美國家種族尚屬複雜即德法等國其復朶情形亦與英美一樣在另一時期有許多人以爲團結國家必有一種公共的語言語言統一則人民的國家觀念必油然而生於是用種種壓迫的方法以促成語言文字之統一但瑞士立國的歷史很長而國内至今還有三種不同的語言其他各國亦多有土語方言的又一時期多數學者以爲宗教對於團結國家的力量很大欲養成人民國家觀念須從統一宗教入手於是國家對於人民用種種方法强其信教迄後竟至釀成宗教職爭使全歐變成黑暗時代我上面所説的话不過是個樣子特他引來以爲我們解决問題的帮助現在要説到正文來了從前條頓民族發明一種想思一致的觀念｜他們以爲文化對於團結國家的力量很大有了一種公共的文化則可以供食人民的思想行趨有一致文化進步則人民的思想行爲亦可以便之進步而文化以爲是人力造出來的欲達到文化圓滿結果必有不斷的進行擬精密的組織將文化付託那種有組織的機關專爲教育人才保存文化而設的學校這種主張以德國學者發明最早後來歐美諸國都趨重此種方法設立學校以求文化之統一現在各國以促進文化爲立國之趨勢大體相同即中國教育宗旨也是不謀而合的 
[魯省教育界要訊]  
各校聨合會開會濟南通信各校聨合會於五月三十日上午十二點假第一師範學校開會到會者有各校校長二十餘人討論事項（一）爲美國圖書館開會歡迎（一）爲本月各校經費財廳將發一半金庫劵討論結果即由本日到會者赴財政廳見廳長郭紹武反對適郭紹武赴車站送張宗昌赴津由第一科長代見首由各校陳述理由謂督辦省長以前貼有宣言不挪動教育經費今日即不得發金庫券教育界清苦異常所恃者爲每月之少數薪金官廳應加體恤科長允爲代達廳長各校長迺興辭而出省立學校校長之將撤換省立女子職業學校日前失愼全校精華付之一炬校長閻容德位置已不能保省立農專校長郭葆琳以吞欵有據被人控告亦將撤換云 
[蘇教廳職員减薪之辦法]  
江蘇教育廳每年經常費四萬元尚敷開支自十一年江南水災後省庫支絀經省政府再令各機關經費减發一成年僅三萬六千元不敷分配曾裁去冗員多人勉合收支現在善後會議以本省經去秋戰事省庫如洗非減政不足以維持現狀經公决各機關經常槪發六成自五月份減教廳經費已由財政廳减發一千八百元專科指導員經費裁撤不敷甚鉅聞蔣廳長已定减薪辦法月薪一百元以上者發給四成六十元以上者發給半數五十元以下三十元以上者槪發三十元二十元以上三十元以下者减發二十五元或二十元之數雖合收支而各職員得悉之後已呌苦連天大駡齊燮元不已際此生活程度之高各職員區區所入何能赡家不如將各機關裁併爲愈又新任廳長沈彭年有於六月一日接任之説現悉沈君因經費方面一無準備恐接任後受校長之責難故尚無確定接任日期也 
[蘇教廳慰留第三農業校長]  
江蘇省立第三農業校長汪惪章前以經費困難呈請辭職奉教育蔣廳長慰留不得不再勉爲其難現在該校經費積欠過鉅教職員不再枵腹授課將要停教索薪學生食膳無資供給亦將斷炊山窮水盡無力支持汪校長近又向教廳迭次函呈瀝情懇准辭職聞奉蔣廳長懇切慰留函復執事在省欵支絀之時維持校務俱見孤詣苦心現在學期中間萬難更易生手務請顧全大局勉爲其難俟本學期結束時再商辦法云云不識汪校長肯否再勉力結束此學期耶 
[蘇教廳派員澈查三女師校長控案]  
江蘇省立第三女子師範學校日前有一學生患急病身死該校校長錢用和對於該生病時死後處理手續均甚周到詎事後有平時不滿意該校長者本地人士以輕忽人命校内腐敗等詞呈控該校長請省廳撤換查辦刻省署令飭教育廳澈查後教蔣廳長奉令後即派省視學蘇簡騘往該校查明實在情形具復核轉並聞蘇視學已於前（二十七日）由常赴徐澈查矣 
[職教團參觀安徽職業教育（明叔）]  
靜仁職業學校蠶桑之將來　　　　業教育之　推廣本届中華職業教育社年會五月二十七在南京舉行二十八日各會員險分道回校外另組織參罰　往安徽當塗縣參觀靜仁學校記者亦爲參觀一份子同行共有中華職教社黄竹銘鎭江苦兒院魏小輔趙善昌上海職業學校余翼民湖南職業學校劉文漢及其夫人江蘇第三女師錢韻荷南京女子職業傳習所潘璧如職業社社員倪衍昌王鍾驥十三人於二十九日上午九時搭寗蕪小輪西上午後四時抵太平舊府治當塗縣域靜仁職業學校全體師生列隊迎於河干同人均步行入城城爲紅巾所毁僅餘城圈靜仁學校在西門城内占地三十餘敵校主徐靜仁爲上海溥益紗廠廠主原籍當塗民國十年以五萬金委託中華職業教育社創辦此校由黄任之史量才劉介堂等組織校董會建築費計二萬五千元餘半數存鎭江仁章織綢廠生息（此廠亦係徐君創辦）作爲經常費用惟仁章近年未能獲利該校經常費每月六百元仍取給於徐君程度分初中職業科及六年小學共有學生一百五十餘人職業科多分農工兩班工科人數不多去年畢業一次十二人現介紹入鎭江靜仁所辦之布廠實習以後不再招生另有女子職業部兩年畢業分織布襪毛巾及刺繡縫紉等部七小時作工兩小時讀書作工照給工資全班三十七人頗得社會歡迎農科分蠶桑稻麥棉及園藝三部今年畢業共有十四人蠶桑占五人成效最著每年開蠶桑展覽會一次參觀時正值蠶繭初成共分三室有新圓雪圓諸桂等種校長孫伯和君畢業於東大農科對於蠶桑極有興味本地蠶業素不發達蠶種惡劣本年共養蠶蟻一兩八錢用桑五十六擔每擔價值四元）得繭三百六十餘斤繭價每擔售五十至六十元不等本地住户領種自養者計有九十餘家如領紙十張每張得繭十斤以上者給以奬旗一面故該校對於推廣地方蠶桑具有逐漸改良計畫已與南京國立蠶桑改良會訂約自明年起在校附設製蠶種場經費由該會担任以期改良鄉户蠶種云是晚該校師生特開歡迎會並演新劇至夜十二時始閉幕熱忱厚貺誠可感也次早參觀縣立職業學校内分水産蠶桑兩科水産限於經濟未能進行蠶桑養蠶數籮長　寸許尚未上簇統觀當塗地方情形土極肥沃而居民極貧足見職業教育猶待推廣也上午十一時辭靜仁學校同人搭小輪回南京定星期日特别快車往鎭江參觀苦兒院雜訊 
常州 
[教職員之索薪運動]  
武邑縣署於軍興後挪用地方教育費三萬五千元業經指令以繭捐作抵近日外間忽有變動消息各校教職員大起恐慌遂由索薪團總幹事張眞儒於昨日（三十一日）下午召集各校教職員開全體大會到七十餘人開後由宋維周孫浩生劉荀八等相繼報告指撥教育欠費變更情形旋由全體教職員晋署面晤姚知事懇將繭捐抵還欠薪示期發放姚謂此項繭行係商會經手征收何時方有解到尚無把握須俟與錢紳琳叔接洽後儘三日内定有切實辦法明白批示立談約一小時之久始行出署至錢紳家接洽要求協爭繭捐指批教育費未得要領而散散會後又在女師範開會議决於三日仍在一高召集大會以謀對付方法蘇州 
[萃英附小游藝會記]  
閭門外萃英中學附屬小學開演游藏會已誌前報昨日（三十）下午一時半開會參觀者有七百餘人開會後首由該附小主事馮子貴報告旨趣繼學生先後登台表演其中最能此起觀客興趣者爲女生所演之木蘭從軍及男生所演之黄金夢與世界和平兩劇因此數劇人物均以古裝扮飾且用皮簧歌唱和以金鼓佐以胡琴頗能發揮本國藝術上之奥藴脱除時下習氣云 
[中國體育學校之運動會]  
蘇州中國體育學校於前日開運動會裁判部完全請東吳大學體育科擔任田徑賽成績中以嚴鍾麐之一千五百米爲最優占時間四分四十八秒五分之三比華束運動會快一秒十分之一李懷瑜之五項運動亦不劣共七點器械教員劉桂森之模範表演尤爲驚人之技全體學生之徒手操及壘羅漢動作活潑敏捷姿勢優美頗能引起來賓之讚賞該校開辦僅有一年能有如是之成績誠難得也嘉興 
[新塍區教育會之春季大會]  
新塍區教育會於上月二十四日下午一時舉行春季大會會員到二十餘人會長談彬如主席首由文牘報告收發文件會計報告收支次即討論進行事宜會員鈕介春提議組織教育參觀團舉行教育演講會當議决舉定陳典卿•鈕介春•嚴振乾等赴蘇滬參觀暑假中聘請教育專家多人作有系統之演講次沈選千介紹新會員多人入會散會時已五時矣寳山 
[平教促進會城巿支會成立紀]  
寳山平教促進會城巿支會由巿教育會發起組織於上月三十一日假寳山縣議事會開成立大會到者有三十餘人上午十時開會公推王詠仁爲主席通過會章九條次公舉職員王詠仁當選爲正會長浦擷英•陸質彬•當選爲副會長并經會長推定馮錫五•張京石•陸時乙•邵斗南•陸裕彬•張寒梅•袁伯丞•周樹屏等八人爲幹事散會已下午二時聞尚有提議案件俟常會時集議云 
[巿教育會舉行測騐]  
寳山巿教育會於上月三十一日假城西小學舉行本巿各校默讀算術測騐到者有城中•城西•女子•泗塘第七義務河間等六校計二百餘人測騐者爲浦擷英•季倜凡•周向之•楊贊唐•李炳星•陸裕彬諸君云本埠 
[滬海道童子軍露宿改期舉行]  
因滬地發生事故大局定後再行通告　　　童子軍聨合　　　本定四日舉行茲以滬地發生事故改日舉行昨日代總教練王超英發出通告云敬啟者滬海道各縣童子軍總教練會議議决於六月四日起至七日止在上海　華大操場舉行露宿刻因滬地發生事故暫難舉行一俟大届稍定再行通告此致即請公安代總教練王超英敬啟 
[童子軍聨會請丹徒知事檢閲露宿]  
金陵道童子軍將於本月十二日至十五日在鎭江公共體育場舉行聨合露宿由省副總教練員陳邦才君籌備一切昨日江蘇童子軍聨合會已函請丹徒縣知事届期蒞會檢閲云 
[中國上海隊球隊昨日戰勝日本隊]  
中國勝三局日無遠東運動會中日選手於前晚抵滬後昨日本有足球籃球隊比賽足球籃球因人數未備並未舉行故祗有隊球比賽中國隊係復旦•滬江•約翰•嶺南所合組名曰中國上海隊球隊在新棒球場内與赴斐回國之日本隊球隊比賽裁判員爲葛雷博士十一時起賽十二時一刻告終先比二次均爲中國上海隊球隊所勝後又再比一次又爲上海隊所勝上海隊隊員二十人均爲滬上隊球名手在三局中輪流出席成績咸屬可觀比賽告終屈臣氏特備葡萄汽水數十瓶贈與上海隊隊員茲將三次比賽情形錄后第一局日本隊先發球但屢爲上海隊乘隙攻入故上半局爲十一與六之比上海勝下半局中上海隊前中後三線均聨絡一起攻守均佳日本隊竟無回擊餘地結果第一局二十一與六之比上海隊勝第二局此局中上半局上海隊乘戰勝之餘攻擊甚力防守方面又極周到故上半局上海隊以十一與○之比勝日本隊下半局起日本隊力圖恢復但所得有限第二局結果二十一與十一之比上海隊又勝第三局按章上海隊能連勝二局即爲勝利隊故此第三局實爲正式後之餘興此局日本隊競爭頗多但上海隊人材完美故仍爲上海隊所勝上半局十一與六之比上海隊勝下半局起日本隊聲勢又弱攻守均相形見拙上海隊似玩之在掌上大有予取予得之慨第三局結果二十一與八之比上海隊又勝（道勝）（附錄隊員名單）正隊長何禮光副隊長李壽華幹事伍志浩前線鄧文忠（嶺南）伍志浩（滬江）伍禮光（復旦）李信標（嶺南）簡貽孫（精武）瞿鴻仁（約翰）中線杯斯春（約翰）伍佐治（復旦）盧永善（滬江）彭棠（復旦）吳履遜（滬江）李壽華（嶺南）後線趙士顯（復旦）張兆彭（嶺南）潘文植（復旦）張善祥（復旦）胡天奇（復旦）伍仕倫（滬江）黄沽泉（滬江）陳炳三（約翰） 
[上寳平教促進會幹事開會記]  
上寳平民教育促進會於昨日（一日）下午四時半在博物院路開教員幹事會到者凌其瑞•姚詠雪•史吟海•王紀清•黄慕修•傳若愚•郁瘦梅•顧靜一•鄒蕉甫•胡叔異•王鴻文•王耀三•吕鳳鳴•金載祿•馬崇淦等討論事件如下（一件）提議平民學校學生畢業問題議决先請各幹事調查各校情形後至下次幹事會再議（一件）提議功課問題議决功課以千字課本爲主科其他各科得以時間之長短而加减之（一件）議决本會開辦之平校請各校每星期將學生到校實數報告一次（一件）提議平民學校暑假問題議决暑假前可告結束之平校當然不發生問題如其不能結束不放暑假如該校有困難情形不能照辦可由本會再定辦法（一件）議决下星期起測騐本會開辦之平校學生 
[浦中校友爲基金問題呈省長文]  
浦中校友會爲母校基金問題呈省長文云呈爲請求備准本會推舉代表隨同省委澈查母校基金事竊母校故校主楊斯盛先生獨捐巨欵創設浦東中學校於浦東六里橋於今十有九載捐有基金十二萬兩統由故校主遺命委托校董會負責保管並釐訂規程以子金充母校常年經費永不動用母金自民國改元以來母校所得子金日漸短少近歡年來竟完全無着校用不敷由校董會議决迭次加收學費故校主以巨金捐予社會而負責保管者竟如是措置無怪輿論詫駭近適母校在校同學發生減費運動連類牽及質問基金狀况校董會欲息讕言乃有呈　鈞長派員查賑之舉閲報載原呈中有地産房屋股票現金俱在等語但旣云基金俱在何以子金無着校董會經濟不向社會公開者已歷十有四年内幕究竟如何實無從究詰校董諸公均係蘇省知名士讕言固不足盡信但子金無着係事實問題讕言之來或非無自本會同人親受故校主遺澤綦深與學校休戚相關尤切且本會宗旨原爲維持及發展母校現見母校發生鉅大糾紛深恐危及學校基礎重負泉下楊公之苦心故敢懇請鈞長俯准本會推舉代表隨同省委澈查藉明眞相而息外界對於校董諸公讕言並爲第三者調解此次風潮地步伏乞批准遵行實爲德便云 
[上海圖書館協會派代表赴京]  
參與中華圖書館恊會成立式中華圖書館恊會前由河南圖書館恊會會長何日章發起召集全國各圖書館選派代表來滬組織業於本年四月二十七日在上海廣肇公學圖書館舉行成立並議决總事務所設立在京六月二日在京舉行成立式本埠各圖書館業已推請南洋大學圖書館館長王寅清君代表赴京參與惟上海廣肇公學圖書館以中華圖書館協會係在滬舉行成立在歷史上頗有記載之價值除請王君代表赴京參與外並特撰祝辭如下中華圖書館恊會前在敝館議决成立並選出董事曁執行部長敝館曷勝樂幸今在京師舉行成立式用綴數言藉伸賀悃猗歟恊會敬業樂君溝通文化福我莘莘鋼山洛鐘聞聲斯應輔助教育日新月盛曹倉鄴架充棟汗牛通力合作共濟同舟締告經營端賴賢哲附驥觀成營幸曷竭上海廣肇公學圖書館敬頌 
[曁南學校新校長姜伯韓已回國]  
曁南學校新校長姜伯韓氏日前盛傳四日返國茲探得業於前月杪來滬寓大東旅社學生聞訊即往進謁請早日就職彼答須待教育部聘任後至校聞今明須赴杭一行與浙教廳長面商教育事順便再返里一次云 
[省教育會今日開幹事員臨時會]  
江蘇省教育會昨發出通告云敬啟者本會定於六月二日星期二上午十時開幹事員臨時會務請撥冗蒞會爲盼專頌台安 
[職教社主任黄任之請假二月]  
中華職業教育社主任黄任之君於前日函致各議事員云敬啟者中華文化教育基金董事會將次在津開會炎爲董事之一准於本日晚動身前往列席此行約有數星期之躭擱又炎近有目疾時愈時發津沽回來頗思靜養以節自力爰擬自六月一日起向本社請假兩個月所有社中對内對外事務均由副主任揚衛玉先生辦理敬此布聞尚希亮察爲荷云云 
[縣教育會定期開新職員會]  
上海縣教育會昨致各會員通告云敬啟者本會於五月三十一日開常年大會並改選職員所有當選各員姓名票數刊單附陳敬請察照并定於六月五日（星期五）下午五時開新職員會推定職務超時至希撥冗惠臨爲盼 
[文治上大兩校今日開教職員會議]  
文治大學與上海大學教職員定今日下午二時在江蘇省教育會開聨席會議 
[南洋義校童子軍成立]  
徐家滙南洋義務學校年來學生日增設備漸臻完美設有通俗圖書室通俗演講部等特别設施今春校務會議復公决辦理童子軍由南洋附小童子軍教練員鄭潤欒君擔任教授經兩月有奇之訓練纔於五月三十一日查告成立是日下午二時行成立紀念式首行檢閲禮請上海童子軍總教練沈同一先生檢閲次由校長段盈科君報告經經過情形再次由沈總教練訓辭解釋童子軍願詞及規律並當場允贈該團團旗一方以示鼓勵而資觀感末由該團教練員鄭君訓話鐘鳴四下進茶點而散該團現有童二隊計十四名名譽教練爲鄭潤欒君云 
[直隸二師參觀團來滬]  
滬直隸省立第二師範學生六十餘人由訓育主任桑朝陽率領乘輪來滬寓共和旅館聞今日先赴杭一行然後再回滬參觀云 
[東南女體師聘定暑校教員]  
法租界金神父路東南女體師應内地各小學體育教員之請求於暑期内添設暑期學校報名者極踴躍聞各項教員次第聘定音樂爲張湘湄童子軍爲潘志傑形意舞爲朱逸清土風舞爲秦醒世田徑賽與數學爲秦大鈞等云 
[中東譯學館近訊]  
中東譯學館所設東文函授科教法甚善自去年繼續開辦以來倐又一載畢業者數達千人遠近各省以至國外莫不有該館之學員今聞該館館主吳蟄庵君因更求美備起見特添聘教員重印新章定於陽曆六月一日復開新班大加獷充所收學費並不增加以期普及館址仍在靜安寺泰利巷弄函索章程附郵即審 
[滬北平民義校之組織]  
滬北新疆路一帶失學兒童觸目皆是茲有青年友誼會芳草君特籌設中國平民義務學校聞已聘定簡玉階•王一亭•李佩若•谷生諸君等爲校董教員方面已聘定祝仲良楊克峻擔任教務云 
[南菁學校將期開校董會]  
南菁學校爲十四年度預算日昨通告各校董函云敬啟者茲定於六月十日（星期三）上午十時在上海江蘇省教育會内開校董會核議十四年度預算等案届時務請惠臨爲荷此頌台安勘誤昨日本欄要聞第一條題爲（法教欵一百五十萬元緩派後情形）被手民將（情形）漏去二字特此更正 
 
 
 

Page 12

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *   
 
 

Page 13

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *本埠新聞 
[南京路慘劇後昨日公共租界罷巿]  
　　昨日又死傷多人自上月三十號南京路發生慘劇後前日各團體開聨席會議决提出要求六項并以罷巿爲要求之表示迨昨日上午公共租界商店均閉門休業南京路浙江路一帶又死傷多人茲將各種詳情分誌於下 
[（一）罷巿後之全埠情形]  
　　公共租界罷巿後情形與傷斃人數昨日（一號）清晨公共租界各馬路華人所設之大小店舖一律罷巿其間之吃食店烟紙店等雖仍售賣貨物兌換銀錢但祗開排門一扇南京路方面晨間已有多人麕集人數與時俱增該處浙江路口之沈大成點心店初尚開巿嗣亦閉門該地本屬四通之道往來東西南北之電車絡繹不斷乘電車者初尚如常迨至十時許羣衆愈聚愈多遂有人主張華人不許乘坐外人之電車凡見電車經過即着車内華人下車若遇在車站候車之華人亦不許其上車於是各路電車遂無華人乘坐是時南京路自福建路口起迤西至新世界止人已滿途捕房派武裝中西印各捕隨地驅逐亦不散乃通知救火會派救火汽車數輛到來分佈於各處如見聚集無法解散者即用皮帶取水澆射然此澆彼竄終不稍退十時半西捕拘一年約十七八歲者羣衆更憤某西捕見此洶洶之勢取出手槍向空開放兩響羣衆不退聚於天蟾舞台墻畔一帶之人最多置於一樂天茶館門口之求火汽車吸水朝南澆洒無甚效力時有西捕三四名華印捕約近十名在該處彈壓遂開槍約放槍聲兩排傷斃共有十餘人旋即分送驗屍所及醫院此時羣衆略退捕房亦即調商團馬隊出外彈壓西起新世界東至福建路口之一段南京路槪由馬隊帮同擔負維持治安責任一見羣衆聚集即策騎驅散途中人乃漸少但各種車輛除電車外槪不許通行電車亦祇一二等路照常來往其他各路電車自十時後多開空車下午有數路已不開駛現麥警務長已發佈緊急命令着各捕房捕頭督飭所有中西印馬騎各巡及中西探目包探等對於各該管區轄内嚴密防範而各捕房内外亦格外戒備一面由工部局及領事團與中國官商籌議辦法云　　國聞通信社云昨日公共租界内各路商店均罷巿門上均貼有傳單有不達目的不開巿等語且有（切勿暴動）（保持秩序）等傳單勸巿民恪守秩序南京路一帶情形最爲一致大公司如永安先施以及除東側近黄浦灘之外人設立公司外均未開門惟昨日罷巿限於公共租界故沿愛多亞路一望但見南首法租界商店貿易如故而北首英租界商店雙扉堅閉形色蕭條門上滿貼傳單也昨日罷巿以後工界方面尚未波及而各處秩序亦頗齊整惟南京路一帶上午十時許人數聚集較多有站立演説者亦有在南京路福建路口向乘電車者演説勸勿乘車於是乘車之華人紛紛下車各車空車往來者若干次旋又有擊毁車窗情事巡捕乃以水龍澆水謀驅散羣衆衆仍不散并有人拾石子擲擊之巡捕乃開槍轟擊因槍口向下傷腿足者頗多其餘類此之案亦有多起十二時後巡捕房在南京路之警備益嚴自新世界門口以東禁止行人往來又將羣衆用水龍逐漸驅散至下午二時後始見恢復至學生會方面以昨日有擊碎玻璃車窗等事特開會商定决不反抗并擬發傳單勸巿民嚴守秩序以待解决云　　南京路戒嚴情形遠東通訊社云自此案發生後南京路一帶即加緊戒嚴尤以日昇樓及老閘捕房附近爲最昨日自上午十時起截至下午五時止西至馬霍路·東至黄浦灘·北至北京路·南至三馬路每一路口均有荷槍實彈之外兵并有騎巡隊巡視各馬路尚有機關槍一架有兵士六七人隨車開駛日昇樓前有摇轉機關槍一架及救火車多車一律禁止華人通過所有往來之一二兩路電車均係空車　　虹口之情形五月三十號下午南京路發生流血慘劇震動全巿各團體連日紛紛開緊急會議租界當局亦嚴密戒備昨日虹口楊樹浦路·東西華德路·北四川路·北河南路·嘉興路·文監師路·北浙江路·海寗路·等處除各小菜場及押店肉莊糕糰店飯店均照常營業外其餘大小各店一律罷巿惟有烟紙店雖閉巿仍闢一門營業而楊樹浦（匯山）·嘉興路（北四川路）·匯司（虹口）·等六捕房均嚴密戒備加派印華捕在門首站崗各該捕房房捕頭飭通班中西包探一律不准離職至午刻匯司捕房門首懸掛賞格木櫉之玻璃窗被兩少年擊碎當即遁去楊樹浦電燈公司以及自來水廠門首均由該管捕房特派武裝巡捕彈壓英美電車公司六七三路電車自滬寗車站至老垃圾橋止於上午十句鐘乘客被阻至午後一句餘鐘往來車輛仍無華人乘坐且祇有六七兩路法租界五路電車不見踪跡有電車數輛後面之玻璃窗亦被擊碎　　閘北商店亦有閉門者租界罷巿風潮至昨日下午已波及華界下午四句餘鐘後大統路自閘北影戲院起朝北至姚家宅橋止大小店舖盡行閉門其餘各馬路亦同樣罷巿惟光復路各米行照常交易上寳保衛團團總王彬彦不贊成華界罷巿勸各店主復業　　南巿之情形昨日自公共租界商界停止營業後男女各學生及工人等向華界城廂内外等處分組演講並散發印刷品華商各電車均已遍貼印刷品又向各店舖門口分貼要求與租界各商一致進行茶肆酒店無不進内向各客講演援救學生工人之原因昨日適逢天雨各學生及工人等無不冒雨進行午後兩時許有浦東某學校等學生多人在南巿大碼頭地方演講羣衆聚集觀聽旋爲是處崗警查見上前干涉學生等不服偕入該管第一區警察署訴明前情經署長米沛田派李巡官代向各學生道歉並允許將該警懲罰各學生聲謝而返　　本城内外之演講華界城廂内外各處昨晨起時有學生二三人一組或五六人一組沿途散發傳單並於繁盛之處演講一切每遇演講聽者擁擠惟秩序不紊至下午雖有徽雨各學生依然分投演講聲涙俱下城中及南巿各商店昨日亦由各學生分投挨户哀懇請爲一致援助並請與英租界各商號取一致行動閉門休業淞滬警廳常廳長昨日令飭所屬署長署員巡官及保安游巡偵緝各隊長不得擅離職守不分晝夜在各該署隊防護並轉飭外勤各要隘加派雙崗嚴密防範以維治安 
[（二）騐屍情形與廨員會議]  
　　昨日驗訊之詳情上星期六午後公共租界南京路老閘捕房門首之役其當場身死及事後在仁濟醫院陸續殞命者計共十一名内陳虞欽·王紀福·石松盛（即報記之石松仁）·鄔金華·唐良生·何念慈·易洲賢七名之籍貫職業等等已誌報端其餘四名係當場身死者茲經捕房查得兩名之姓氏·年歲·籍貫·職業·如下（一）尹景伊二十一歲吳淞同濟學校學生（一）陳興發二十二歲寗波人在九江路三百三十六號門牌陳發昌包車行爲車匠尚有兩人之姓名因無從調查故不能詳（一説易洲賢即尹景伊是尚有一人未知姓名也）昨晨九時死者陳虞欽之姊陳錦煌·王紀福之妻王單氏·石松盛之僱主陳月夫·及岳父顔張秀·鄔金華之父鄔順寳·唐良生之妻唐楊氏·陳興發之僱主陳金富·均投虹口斐倫路驗尸所候示惟王單氏當中西官驗訊時又不在場其餘死者皆無尸屬而上海學生會亦推代表孫伯池到場驗尸所内外有中西印巡捕不下三十名至九時半交涉使公署特派職員偕該署法律顧問斐斯律師乘汽車到所以使記錄人證供詞須臾英副領事兼公共公廨陪審官馬爾定·惠達默二君與領事館人員亦驅車到所未幾公廨副會審官邵季實君戾止邵襄讞即與惠副領事至陳列尸體室察驗一過升座公位首由老閘捕房西捕頭愛活生陳述此案發生情形據愛氏譯稱三十號午十二點四十分鐘時接總巡電話以有學生在租界外開會欲至租界應阻止其入租界迨至午後一點五十五分鐘時據二百五十四號三道華捕到捕房報告謂有學生在距離捕房約四十碼地之勞合路聚集演講因不服阻止特請示辦法我即率副捕頭一及西捕往查見勞合路口之對面階沿畔有一學生演講並有兩學生執傳單散發聽講者甚多當將該三人拘入捕房其相隨而進捕房者有十五人我詢該三人因何演講據稱係反對日本人奉學生會之命出外演講緣有一工人被日本人打死之故我告以租界内不許有此項行動遂着將該三人拘留隨來之十五人則命出去詎該十五人見此三人拘留遂不願出去面願與此三人同留乃將此十八名一併拘留訊問該生時約需二十分鐘在此時間又接有報告故將十八名拘留後復赴西藏路拘獲一執傳單之學生而後面亦有多人相隨此時捕房不斷的連接報告至兩點四十五分鐘一西捕在南京路西藏路附近因所聚之學生不服解散該西捕正欲逮捕學生即起抵抗此爲是日開始抵抗之始竟將西捕打倒幸印捕聞警赶到將該組學生帮同帶到捕房彼輩乃强擁進寫安間經推之使出但外面仍繼續擁進復行推出驅至南京路東面由中西巡捕囑彼等歸去彼等已向東行但前面又有大隊到來致使彼等不能向東是時惟聞（殺外國人）·（打外國人）·之一片聲音羣衆聚集至少有兩千人之數副捕頭一名·西捕三名已受攻擊被羣衆打倒其餘捕房人員亦已被迫退回捕房門首我乃率中印巡捕一隊守於捕房門口並取出手槍冀將若輩嚇退蓋若輩所立之地距捕房門首僅隔六尺詎仍不退不得已下令開槍自衛中印捕遂相繼放槍約開四十響羣衆始退見地上死者四人傷者六人其餘受傷之人當係自去當晚向山東路仁濟醫院調查連捕房送往者約十八名其他醫院未往調查仁濟醫院之受傷人中現已有七名身死連死於路上四名共計爲十一名云云惠領事問愛捕頭（當時爾是否將手槍取出警告羣衆如再不退即行開槍）愛氏答（然）問（爾警告羣衆之語彼輩可能聽得否）答（站於前面之人當然聽得但毫無退却意）問（爾警告羣衆距開槍相隔若干時）答（約十秒鐘）問（能不開槍可有别種方法使若輩退去）答（若不開槍捕房必遭危險）次由二百五十四號三道頭華捕錢某禀稱三十號下午一時五十分鐘在大馬路勞合路口見對面大慶里口聚集多人我往查察則有學生六七人執白旂立於堦沿上演講聽者約三百餘人我向其稱先生此時人們皆將往寫字間途中往來汽車很多此地不便演講請你們往僻靜處學生聞我言即稱你也是中國人何以亦帮外國人如要到行裏去可以跟去我見其不聽遂歸捕房報告由捕頭往查時仍在演講捕頭遂將彼輩拘去以後的事我不知道等語次由西副捕頭梟納譯稱捕頭愛活生氏得報即與我及兩西捕往大慶里口將演講及執傳單分發之三名逮捕我仍出外在大馬路南面又見有多人聚集即行驅散至兩點四十五分鐘在西藏路聞警笛聲見兩捕被人毆打嗣得印捕到來立拘數人餘則驅散我又至南京路東首見浙江路口之荼館店樓上有紙條紛紛飛下其時已三點十五分鐘學生苦力及途人混合而聚該處站崗巡捕已被毆打交通阻隔我將毆捕者拘拿並將羣衆驅逐而後執毆捕者歸捕房途中遇西人告知捕房左近發生紛擾我即馳歸見聚集有二千之衆有西捕三名正在驅逐我亦帮同將此輩驅向貴州路方面而去並告以租界内不許有此種舉動但彼等祇至議事廳門首而止但聞（殺外國人打外國人）之聲有一西捕竟被推倒該捕腰掛手槍若無繩繫必被奪去又見一中國人欲將另幾我亦被人擊倒幸遇西人三四名相助仆而復起又有一西捕被人推跌是時學生人等狀如發狂面皆改色嗣我身亦被毆幾下迨歸捕房愛捕頭命豫備自衛方法我乃於捕房東面取出手槍向空先放一響印捕等亦即開槍羣衆始散當愛捕頭傳命開槍時情形已十分嚴緊初我驅散學生皆祗用手杖隨將所執手杖呈察又由十一號西捕司的芬譯稱隨捕頭往大慶里口逮捕三人帶至捕房門首捕頭又命我往西藏路梭巡至兩點四十五分見有三百餘人聚集因向演説者警告彼等不聽即將爲首之一人拘拿羣衆乃將我推倒並圖奪我手槍幸有兩西人及一印捕相助始逮捕三名嗣至南京路梭巡經印捕告知有三道頭西捕被困我即往解圍後又聞南京路之東有警笛聲馳往見一西捕被打倒將其扶起其時約有二千人向捕房擁來捕頭命攔住不許其擁進羣衆有持旗者以旗柄毆我等乃回捕房嗣因情勢愈緊捕頭遂傳命開槍云云尚有西人見證三四名據愛氏稱所言大略相同故問官遂不訊問邵襄讞即傳上海學生會代表孫伯池至案據孫稱學生因日本人殺死工人狠爲痛心故我們到租界内來演講此是愛國運動傳單係學生會所印命學生分發每組七名組置一長演講時不但維持學生秩序並維持聽衆秩序惠領事問（爾知否學生演講係何種言詞）孫伯池答（是説日本人不應慘殺中國工人不知中國同胞及世界同胞對於此事作何感想懇求中國同胞與世界同胞下一公平評判餘無别語）惠君曰今據爾言亦頗近理但當時何故反抗攻擊巡捕是時捕房人員即將所得各種傳單及各項旗幟一併呈案經中西官察閲之下取出白紙所印紅字（反對碼頭捐）之一條問孫此與打死工人事並無關係孫答此與商界有損害故反對邵襄讞又訊孫之來意孫稱今代表學生會到案請求將無尸屬之尸體由我收領棺殮中西官訊畢遂下諭云檢驗得已死陳虞欽•王記福•尹景伊•石松盛•鄔金華•唐良生•何念慈•易洲賢•陳興發•及無名男子二人等共十一名委係生前受槍傷致死飭屬具結領尸棺殮無尸屬者由學生會棺歛暫厝候領此案情節重大應查明肇事眞相聽候核奪此諭公廨讞員之會議公共公廨正會審官關炯之君昨晨九時半到廨（按昨因西節公廨例辦公）名集副會審官俞奠孫•李萼仙•陸仲良•孫羹梅•邵季實•韓紹文•諸君在簽押房對於此次發生之風潮有所討論良久始散 
[（三）關於傷亡者之消息]  
昨日傷斃人數之調查公共租界商界罷巿後昨晨南京路一帶人民甚爲擁擠老閘捕房門前勞合路口初用皮帶澆自來水人民漸擁至南京路浙江路口八時至九時間浙江路偷鷄橋厦門路口一帶有人擊毁電車玻璃窗西捕印捕乃由南京路至浙江路實彈開放致又傷斃人命本報當即派員調查得悉死傷之確數合亟披露如下已死者三人均短衣年歲在二三十許二人彈由後腦入一從背入經人車送仁濟醫院其一未及醫治即死二人開刀後死重傷者計有公興路金源記皮廠主紹興人金念七年二十六歲子彈從其背射入由腹出腸腑外流生命甚危南洋路礦學校學生寗波人李賢動年二十歲彈由肩背射入傷肺生命甚危小花園元興隆鞋店鞋匠通州人華中原年二十二彈由近背之右脇入左脇出脾肺肝均壞雖經西醫施手術恐終不能活天津路朱順餘水作内工匠無錫人梅和尚年三十二彈由背入未穿出命亦甚危寓淘沙塲六號小工温州人江小仁二十三歲彈由腰部射入恐亦無生望北京路周根記洋貨店夥紹興人陳寳卿五十歲背肩中彈山海關路七號電燈匠周仁連寗波人十七歲彈中腰背皆傷要害亦極可虞新自寗波來探友之農人王德昌現寓法租界同發棧十一號亦被槍彈射入頭部甚重較輕者計有寓煤屑路南山十一號酒店夥紹興人王如平年二十四彈中臂骨寓居南褚家橋洪元記成衣舖之寗波人衛阿二年五十六歲彈中頷骨胡家木橋小工陳保生年三十紹興人彈傷手腕東新橋源新順臘燭店夥南翔人毛東生年十九歲彈中足厦門路洪和興洋鐵店夥十五歲浦東人蔡阿根彈中大腿浙江路時新鞋子店揚州人張幼秋年二十六歲彈中肩臂唐家灣小菜場五號海門人施花郎二十六歲彈穿碎兩膝骨新普育堂汽車夫浦東人王雪卿二十五歲手足均中彈以上諸人均由同伴或自雇車投仁濟醫院醫治紅十字醫院亦有三人係嘉善人沈阿其業荳腐司年二十一歲彈從背射入下午即經西醫施手術將彈取出渭水坊二五八號之包車夫顧定江年三十歲彈傷左足又寓斜橋河南會館西首之工人王阿大年二十歲彈中頭部亦甚危至外傳虹口亦傷多人一節查並無其事云陳虞欽之殮殯與南洋大學之開會南洋大學附屬中學學生陳虞欽君於三十日加入游行不幸爲西捕擊穿大腸送入仁濟醫院割治無效延至三十一日傍晚六時半斃命已誌昨報陳君爲揶子商陳宴棠次子其兄即　 
[學生陳虞欽遺像]  
陳君略歷陳君虞欽粤之梅縣人年十七生於清宣統三年家住婆羅洲山口洋年十一就學於新家坡道南學校翌年來滬就學於南洋附小去年冬卒業升入附中而仍任附小童子軍總隊長君自幼聰敏活潑而尤善於運動南洋同學莫不視爲後起之秀五月三十日爲學生示威運動腹部受彈民國十四年五月三十一日五時三刻死於滬之仁濟醫院諸師長及同學聞之莫不涙下而上海童子軍總司令沈同一竟爲之痛哭失聲云足球及運動健將陳虞添也有一姊現肄業於大同大學（尚未結婚昨載陳君姊夫爲某洋行經理係悞）陳君於五年前負笈歸國入南洋大學之附屬小學繼而升入中學資質聰慧悟性及記憶力之佳冠全校性活潑英爽爲運動及童子軍中後起之秀待人和靄故師長同學莫不敬而愛之前晚噩耗傳來全校驚訝惋惜多泣下者昨日上午由乃姊及師友沈同一申國權葉貽東等陪同屍體至斐倫路驗屍所檢驗並託東吳二中校長弋君購備後事即在所中攝取遺影畢至一時一刻由沈君申君等親自扶屍入棺用花馬車運柩至西門斜橋嶺南山莊暫寄步行送殯者甚衆路人見者多爲嘆惜柩上蓋國旗及花圈由送喪諸師友親自槓運停靈旣畢送者羣集柩旁垂首靜默致敬一時惟聞飲泣聲與窗外風雨澌澌之聲而已君兄虞添在直隸臨城煤礦辦事不及趕回乃姊痛愛弟之夭亡頻以巾拭涙嗚呼慘矣聞該校師生將集資購地於校旁爲之安葬並建碑以資紀念云該校師生聞陳虞欽君噩耗於昨晚開大會時表示追悼對國旗靜立五分鐘哭聲滿堂繼議决要案如下（一）全體同學應纏黑紗愛悼陳君（二）在校内爲陳君立紀念碑（三）即日起罷課（四）向同學教職員募集上海學生總會經費（五）發行臨時特刊作文字上之宣傳（六）設立演講隊主任二人决定妥當辦法每日派定四級演講隊員可自由結 
 
 
 

Page 14

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *合在租界人數主少並不帶旗幟傳單（七）設立糾察部維持同學秩序禁止同學自由出校年幼者一槪勸阻外出（八）函致各家長解釋罷課之苦衷（九）聨合教職員通電全國報告此次風潮詳情（十）聨合各校同學會勸現在外人洋行公司任事之舊同學援助（十一）用全體名義向校中提取同學存儲費捐助紗廠罷工工人又全校於前日起一律茹素紗廠工人罷工一天則茹素一天所節菜費盡捐助罷工工人又該校校長凌鴻勛鑒於此次風潮擴大應聨合各校共同解决特於昨日發起上海各校校長會議云　　學生何秉彝之哀訊何君秉彝字念茲四川彭縣人現年二十三歲上海大學社會學系一年級學生民國十一年畢業於彭縣中學是夏考入成都工業專門學校肄業一年旋來上海十三年春肄業於大同大學暑中轉入上海大學此次加入援助罷工工人運動五月三十號受傷三十一號午後兩鐘逝世君家中父母皆存有兩姐兩妹弱弟一已要娶妻有子一年三歲君個人於學無所不窺此次加入運動實秉其好學愛國擁護人道之熱情然不幸死矣已有四川彭縣同鄉會上大四川同學會上海大學上大學生會社會科學讀書會諸團體共同發起爲之營理其身後一切問題云　　何秉彝死後消息何君秉彝於三十一號因傷斃命後屍首尚停驗屍公所現已有上大四川同鄉會·旅滬四川彭縣同鄉會·上大學生會·社會科學讀書會·上海大學五團體假上海大學第二院開聨席議籌商身後問題因合組一何秉彝烈士治喪委員會分總務庶務交際文書募捐五股分頭進行募捐通啓現已擬就待發其家屬方面只有一堂弟在滬已另致電回川通知惟屍身問題討論頗久現决先由交際委員同死者學生各學校聨絡進行再定辦法　　石松盛死後大中華公司致南京路商聨會函大中華電器公司夥友石松盛於三十日被捕開槍擊傷後該公司昨特致函南京路商聨會云敬啓者昨日本路流血慘劇敝公司夥友石松盛年二十歲浙江上虞人適於是時因公往外路經是處慘遭擊傷敝公司初不明悉後因至晚不歸當即四出調查始知當時確被擊傷已車送仁濟醫院不及醫治已因傷重身死敝公司震駭之餘往驗屍所查驗確實伏思此事商人無端柱死殊深慘惻且死者身後蕭條家有老母風燭殘年聞此慘耗其何以堪務乞貴會主持公道毅然交涉務達懲兇撫卹且須擔保以後此等慘劇不再有發生之目的旦商人納税所以謀安寗今捕房擅敢開槍傷人實自身擾亂治安使羣衆均感不安况開槍擊人又係藐視華人此事若不竭力交涉則以後流血慘劇將不止本路一路前途危險不寒而慄務乞貴會毅力交涉藉達目的敬具報告惟祈公鑒此致本路商界聨合會　　趙虎廷之復醒國聞通信社云商務印書館職員趙虎廷（即趙權生）於前日在總商會内演説因憤激墮地致遭殞命曾誌昨報茲悉趙君於當時昏厥即舁赴仁濟醫院醫治不省人事者頗久直至昨晨始告蘇醒云 
[（四）交涉署之消息]  
　　昨日情形之調查昨日交涉公署據各方報告如公共租界商店罷巿英捕開槍擊斃華人及學生仍遍發傳單捕房下緊急命令南京路等處臨時戒嚴除洋人得通得外其餘華人汽車等槪不准行萬國商團華隊不發槍械等等除派幹員復查外尤對於英捕擊斃人數以外人有無受創等事調查務宜詳細以便詳報而利交涉一面將本日所得情形先行電呈外交部曁南京軍民兩長核示　　派員觀檢驗體聞日前學生會派代表孫良等詣交涉公署由周鼎秘書接見據該代表稱要求公廨驗屍時各團體欲派代表至驗屍所指認是否盡爲學生或商人以便家屬認領等語經周秘書答以事雖可行但須商准關讞員方可當以電話詢問據關讞員稱如派二三代表到所指認則可多則恐妨檢驗手續當經孫良允諾於昨由周秘書偕孫良等三人詣驗屍所迨官員驗畢共計易洲賢石松仁等九人除有家屬認領者七人外尚有二人因家屬不在滬地照例由堂收殮亦由孫代表承領惟須請周秘書擇一慈善機關停屍安殮經周秘書同往警廳派楊科員至城内同仁輔元堂商允停屍備殮始回署禀復　　學生代表之談話上海學生聨合會昨派何志球梁棟兩代表謁見陳交涉使由科長楊筱堂秘書唐鼎代見首由何代表等面遞呈文報告印捕二次槍殺華人詳情請併案交涉嚴重抗議即由周秘書允如所請并表示積極進行以期自盡天職但希望學生會轉行勸導各工會工人靜候解决萬勿妄爲免交涉上發生困難俾可早日圓滿答復云云又訊學生會昨又將本日公共租界捕房槍擊學生逮捕詳情呈明請爲嚴重交涉當由周秘書接見據學生會代表　間交涉使對於本案交涉持何態度及進行目的經周秘書答以本署以極充分嚴重交涉爲主旨惟天天發傳單槍擊逮捕等事交涉愈擴愈大如何着手且諸君愛國熱忱固所贊同但犧牲無謂之血那時至有用之時反致人才缺乏實所惋惜鄙意務望諸君勸導各學生暫且停止發佈傳單退出租界試觀交涉之進行而後再行計較該代表對周秘書主張頗爲動容於是告辭允爲勸導學生暫時停止進行宣傳故昨日五時以後馬路上已少見學生遊行矣　　與領團之交涉昨晨八時交涉署交際科長楊筱堂與滬海道尹張壽鏞警察廳長常之英同往駐滬領袖義總領事署再度交涉據義領事稱須領事團日内召集會議後方可答復云云　　交署之宣言交涉公署昨日宣言云對於此次學潮及捕房槍擊學生等種種交涉悉以極充分嚴重努力交涉惟關於對外文電因辦理外交接洽上恐生障碍暫不發表一俟得有結果即當全案宣布公諸國人云　　陳世光抱病江蘇特派交涉員陳世光蒞任以來變故迭生盡心處理積勞成疾前因電部請假以資調養未邀邀准繼即提出辭呈雖經政府核准以許沅回任詎許未來滬而工潮學潮捕房槍擊學生逮捕等事接踵發生陳交涉員鑒於學生愛國熱忱遂扶病立詣領袖領事署交涉因事勢緊迫復又詣捕房營救學生嚴重交涉因未得完全結果處心積慮遂致病勢轉劇自聞得罷巿舉動竟致昏暈旋神志尚清堪以支持乃正在交涉之際昨又發生槍擊學生之事自知力盡筋疲不得已召楊小堂科長黄壽慈秘書面授機宜并令代行職務努力嚴重交涉楊黄兩長安慰一番唯唯遵命當即致電北京外交部曁南京軍民兩長核示一面致函領團以資接洽故該署自楊小堂科長黄秘書以下至公投止於星期日起悉各在署辦公無分晝夜隨時處理 
[（五）罷巿前後之官場消息]  
　　官場之勸阻前日本埠道尹警廳長交涉員公函商界云謹啓者頃奉省長電開據滬孫地檢長陷電稱本日下午三時滬埠各大學男女學生約三千餘人結隊由華界至租界散放傳單被英警官令印捕開槍斃學生六人傷者三十餘人民情忿激恐釀事變等情仰速照情形與英領嚴重交涉並一面制止暴動毋忽仍速將詳情電復等因查此案情形至爲重大已由交涉署向領袖領事提出抗議并諄告捕房已開釋學生多名現仍與領事嚴重交涉頃聞有罷巿之提議恐蒙重大之損失應請貴會迅爲勸導工商各界靜候官廳交涉外勿遽實行以免糾紛爲荷此致上海總商會·上海各路商總聨合會張壽鏞·常之英·陳世光　　工部局布告工部局昨日午後四時發出布告云現因時機緊迫亟應設法維持地方安寗秩序並爲保護安分居民起見特頒發以下章程以示警告仰各遵照毋違（一）不論何人應注意各事如左（一）除由本局允准之外不准組織或加入行會或集會或任何行動使人成羣結隊在公路或公共處所（二）不准在路上或公共處所逗留或閒談（三）不准演説或印發散給或陳獻各種紙張文書圖畫旗幟或他物或謊告散布謡言妄爲報告以致激起惡感使大衆驚恐或擾亂秩序（二）依照刑律如有違犯以下罪名者應嚴行懲辦計開（一）侵犯恐嚇或用武力對待執行公務之官員（二）撕破或塗抹工部局所給發告示文書（三）以恐嚇手段或聚集多人擾害治安（四）阻碍或以其他行爲妨害大路交通之安寗（五）以强力或恐嚇手段阻止郵信電報投遞（六）恐嚇或損害他人之身體産業（七）以武力阻止他人自由行事或干涉他人合法之集會（八）阻碍各食物或工業所需各物件之運輸（九）無故侵入他人家中逗留不去（十）倡議罷工者（三）每日下午八時起至次晨六時之間各安分居民應家居勿出西曆一九二五年六月一號總辦魯和 
[（六）罷巿後公共租界以外之防範]  
　　法租界之防範法捕房總巡費沃禮君曁代理西探總長第潑君昨以英租界各商店一律罷巿停止營業惟法租界内各商店仍照常營業深恐有匪徒宵小及好事之徒等乘機滋擾有碍治安情事爰特傳諭督察員程子卿·沈德福·及任水揚·徐東林·任坤揚·李榮卿·潘瑞福等各班探目轉知全體包探身藏實彈手槍分往新老兩租界查緝外並諭小東門·大自鳴鐘·嵩山路·盧家灣·寳建路·各捕房飭派越捕擎槍實彈以六七名爲一組分至愛多亞路英法要隘之處嚴密保護以防不虞故界内安堵如常　　董家渡保衛團之戒備董家渡天主堂保衛團第一支隊刻因租界發生風潮誠恐宵小乘機擾亂影響地方治安特遵照團令召集全體團員一律武裝到隊駐防并分派往來各要道輪流梭巡嚴密戒備以衛巿面閘北保衛團全體出防閘北保衛團於前晚聞租界商舖有罷巿消息後當晚即發出緊急通告各支團隊維持地方秩序迄至昨晨租界商舖果然罷巿該團各支團均於所屬境内分派巡邏崗警嚴密佈防以備不肖之徒乘機騷擾又於華租交界處如寳山路口新閘橋堍多駐員丁以資防攝各支團除目丁勤爲服務外所有團員亦同於昨晨到團分往各路駐防巡邏 
[（七）商界重要團體之消息]  
上海銀錢兩公會致工部局函逕啓者此次公共租界不幸發生巡捕槍斃學生及路人多命不獨敝國人慘目痛心當亦爲注重人道之各國所不忍也合埠商民異常憤激今日各業多已停巿查青年學生赤手空拳並非持械暴動乃巡捕膽敢連放排槍慘殺多命演成如此大慘劇若不迅圖妥善結束辦法竊恐風潮愈演愈大牽及金融即各國商務亦必大受影響應請貴局當事者負完全責任對於濫殺者如何懲辦死傷者如何撫卹並如何妥籌善策使將來不再發生慘劇務希迅定圓滿辦法以定人心而安商業上海銀行公會錢業公會啓十四年六月一日總商會請北京派員來滬上海總商會徇巿民之請允許罷巿業誌本報茲悉該會以此案風潮擴大亟待解决若再因循非地方之福故將滬民激昻情形勢難壓制等情電陳京當局請迅派大員來滬交涉以免稽延而維大局總商會門前探問者之絡繹前日滬上巿民羣聚總商會要求罷巿等情已誌昨報昨日（星期一）上午八時總商會門口已有數十人前往探問消息經閽人告以今日並不開會來者堅欲入内親視絡繹不絶閽人無法阻止至下午三時該會因來者愈衆乃於大門及議事廳前各貼黄紙字條一寫明（今日並無會議）六字然學生工人前往探視者仍踵相接商總聨會之代表會議昨日上午十時商總聨會開各路代表聨席會議議决各項如次（一）急電北京段執政外交部南京盧鄭兩長（電文附後）（二）印發維持秩序傳單請各路商店曁學生工人等維持秩序（傳單詞句附後）（三）組織委員會以資接洽（四）接洽重要團體共組總委員會討論交涉條件（五）函請華界保衛團維持華界秩序（六）其他進行辦法茲將各項文稿錄下（電文）北京分送段執政外交部南京盧宣撫使鄭省長均鑒陷日西捕槍殺演講華人全巿悲憤東日罷巿又殺數人巨變在即盼速交涉並派專員來滬上海各路商界總聨合會代表商民三十餘萬人同叩東（傳單）（一）同胞被殺休業誌哀尊重國體維持秩序靜候解决切勿妄動（二）各路商店注意同胞被殺休業誌哀奉勸諸君切勿出外南京路商聨會之警告南京路商界聨合會昨日依據公團議决案全體會員商店一律罷巿各代表及職員每日集會兩次會議一切昨日並發警告請各會員商店堅决支持並保守秩序云休業後應靜待解决務祈勸誡貴處夥友學徒等人如無重要事件切勿外出窗門亦應緊閉如在路上行走萬勿停留觀看拍手呼喊以免危險云云 
[（八）各界之表示]  
邵嵩山等致省教育會函江蘇省教育會會員邵嵩山•潘公展•吳豹軍•等五十四人昨致省教育會函云敬啓者英租界南京路發生慘劇遐邇聞之無不悲憤學生熱心沸騰而教職員袖手旁觀旣不贊助又不指導國民天職固有未盡教育本義亦復何存貴會爲全省教育機關對此重大罷課案件宜速通函各校召集上海中等以上各學校教職員開一聨席會議决今後之態度及贊助指導之方法會員等用特提議務乞斟酌施行並即賜復爲盼各校長通電全國各界均鑒頃致北京段執政•外交部教育部•南京江蘇省長電文曰淞滬各校學生因要求釋放無辜被捕學生爲公共租界巡捕違法開槍死傷二十餘人激動公憤今日罷巿罷課風潮更大死傷更重應請鈞座鈞部鈞長轉呈執政速與袖公使嚴重交涉電飭租界當局釋放被捕各人並懲辦行兇巡捕及撫恤死者以平衆怒再謀善後不勝迫切之至等語按此届學生舉動純出愛國熱忱赤手空拳與持械暴動者絶不相同而租界巡捕任意槍殺全國各界義應羣起抗議爭回國權俾青年學生得以安求學之心不復輕出犧牲願亟起圖南洋大學校長凌鴻勛•復旦大學代理校長郭任遠•同濟大學校長阮尚介•自治學院長張嘉森•持志大學校長何世楨•大同大學代理校長曹惠同印約翰學生昨日之會議約翰大學於昨日下午二時開全體學生大會由張祖培主席討論南京路慘劇事議决（一）全體罷課（二）大中學學生不准因私事出校（三）校門由學生輪流看守（四）發誓愛國（五）用學生會名義致電政府各報館及發宣言書（六）每晨八時開會唱國歌向國旗行鞠躬禮（七）請求學校將學生出入之權暫時交與學生管理（八）取消本星期四音樂會（九）西樂隊不前往參與本星期六之體育會之音樂會（十）組織文牘部計八人糾察部計二十一人顧問部由校内中國教員擔任演講部經濟部計九人幹事部計八人總務部計二十八人新聞部計許體鋼•陳維均•林蒼•吳徴•浦作人•尤道•張海泉•張福星•劉鴻明•施永芳等至五時半始散會約翰大學曁附中全體學生電各報館轉全國父老兄弟均鑒頃上段執政沈總長一電曰北京段執政沈總長均鑒陷日上海學生演講突被工部局巡捕槍擊死傷數十人人道何在國權何存同人等激於愛國之義憤自今日起實行罷課除一面哀籲同胞同爲聲援外並電呈鈞座懇速與使團嚴重交涉務使國民之人權得確切之保障同人等罷課以待不達目的不已臨電悲憤不勝迫切待命之至上海聖約翰大學並附屬中學全體學生同叩東等因除奉達外並懇各界奮起協力抗爭以保國權聖約翰大學並附屬中學全體學生同叩冬海瀾英專學生之大會海瀾英文專門學校學生於昨日下午一時開全體大會推出代表四人參與學生總會南洋大學學生會電全國同胞公鑒五月三十一號游行演講南京路英巡阻止拘捕學生羣情奮激攘臂奮呼英巡立即開槍哀我學生手無寸鐵抵禦無從先後死傷者數十人本校同學陳虞欽君亦以身殉民族不振更復何言本校學生愛國决心未敢後人故於本日起一律罷課與各界取一致行動誓死堅持揮涙、 
陳詞此請公鑒東吳大學法科停課本埠東吳大學法科對於此次慘案極爲注意已於昨日下午開特别會議議决暫行停課以法律的手續參預進行本案并發出宣言大約就法律上國際上立言極爲沉痛云縣教育會致外部電北京外交部總次長•南京鄭省長崇鑒前日北巿學生在英界演講突遭印捕槍殺據報紙紀載至有四五命之多受傷者亦有一二十人似此蠻横實屬慘無人道應請令飭滬交涉員澈查眞相嚴重交涉以重民命而維教育上海縣教育會會長姚文枬•副會長曹棅東寰球中國學生會電（一）致鄭省長電（南京鄭省長鈞鑒陷日滬地各校學生在南京路演講英巡捕房開槍突擊傷斃多人一案關係國權民命羣情憤怒全巿激昻應請令飭嚴重交涉以重國權而平民憤上海寰球中國學生會世）（二）致外交部電（北京外交部钧鑒（上同略）茲事關係國權人命羣情惶駭全巿悲憤應請大部迅向英使嚴重抗議以重國權而平衆憤上海中國寰球學生會世）留日學會慰學生函上海留日學會昨函慰藉上海各校學生云（上海學生聨合會旣各校學生諸君公鑒學生諸君飲彈而死公理淪亡人道曷存雖然死者已矣當此外侮日亟國難益深務望努力奮鬭堅守秩序語云（立功立名）願諸君勉之）基督教會之籌備表示旅滬廣東中華基督教會牧師楊啓壯昨發出通啓云逕啓者自日昨南京路槍殺學生慘劇發生後舉國震動其是非得失自在人心惟啓壯認此次事變爲全民救國運動之動機凡有血性者皆宜與表同情我教會爲改造社會促進救國之機關對此猶難緘默啓壯有見及此特發函懇請本埠各教會領袖指示卓見並籌對付辦法倘荷贊同敢請於六月四日（禮拜四）下午四時半駕臨北四川路横浜橋北廣東中華基督教會協同討論以期收集思廣益之效而表示教會對於此次事變之態度迫切陳辭佇候德音專此祗頌道安教末楊啓壯罷課後之商大學生上海商科大學學生對此次慘殺學生工人案異常憤慨除全體罷課分途出外演講外並組織委員會糾察團發出通電宣言及（血鬥）特刊閘北公團聨合會電北京段執政鈞鑒捕房槍殺學生巿民慘案全埠震摇本日租界罷巿又復槍殺三人應懇速向使團嚴重交涉並派大員來滬辦理善後以維國體而平民憤不勝盼禱江蘇縣議會聨合會電南京鄭省長鈞鑒上海公共租界西捕開槍擊斃學生牽動罷巿罷工羣情憤激人心浮動應請嚴重交涉以維地方而保國權上海學商公會五團體電上海學商公會等電京寗當局云北京外交部•南京鄭省長鈞鑒報載五月三十日下午有學生在英租界商京路分發傳單沿途演講捕房向之干涉拘押繼則突向人叢中開放排槍致學生及商人等俱遭死傷竟有二十餘人之多血流滿路目不忍覩似此情形自滬地開放租界以來所未有實屬慘無人道事出之後全埠震驚用特電懇大部鈞座迅予嚴重交涉以伸公忿不勝迫切待命之至上海學商公會•上海巿農會•上海地方自治研究會•上海南區商業聨合會•上海浦東公所叩東上海商業維持會等電北京段執政沈總長鈞鑒上海學生愛國運動致被捕房槍殺多人慘案全埠巿民羣相震駭引起本日租界商店全埠罷巿又復槍殺多人務希即向使團提出嚴重交涉速派大員尅日蒞滬以維善後而平民憤上海商業維持會閘北商界聨合會閘北烟兌南貨同志會叩東尚有本埠新聞轉入後頁 
 
 
 

Page 15

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *中華民國十四年六月二日星期二（申報第四張）舊曆乙丑閏四月十二日（十五）本埠新聞二 
　　南京工專全體學生電各報館各公團各學校曁全國父老公鑒陷日滬上學生巿民游行演講致被巡捕槍殺多人望我同胞一致奮鬭以救垂危不勝迫切之至　　十人團續開會議中華救國十人團前日下午九時在浙江路中央辦事處爲南京路流血案續開第二次緊急會議到會者有張洽齋·錢彝森·邱俊培·王濟康·蔣永源·鍾才高等三十餘人仍由理事長朱昌利主席當場决議之事項（一）即日起每天下午出發宣講暫分甲乙兩組（二）當夜趕印傳單數千份分發城廂内外以喚醒國民（三）致函學生聨合會安慰及鼓勵學生（四）主張與各團體一致行動堅持到底誓達國民所要求最少限度之目的云　　蘇州學生聨合會電日報公會轉各學校各界死傷同胞家族鑒陷日列位以援救工友爲國犧牲血濺滬濱凡吾華胄誰不憤慨同人等一致議决誓爲後盾　　常熟各公團電鄭省長陳交涉使鑒陷日滬捕槍殺學生民情悲憤乞嚴重抗爭以維國權常熟救火聨合會巿民對日外交大會自由日報社同叩東　　滬北商學會電北京段執政外交部南京鄭省長鈞鑒上月三十日學生愛國游行演講並未越軌慘被槍擊死傷數十人上海商巿震驚羣情憤悼一日罷巿復槍殺學生工人多名傷心慘目莫此爲甚萬乞即向使團嚴重交涉必得相當解决以平民憤並盼速催孫督辦南下以資應付毋任公盼　　華僑團體電本埠華僑聨合會華僑工會聨合會電段執政外交部云北京段執政外交部鈞鑒吾華僑居留海外每受居留政府苛待言之痛心然從未見如上海租界巡捕開槍擊斃中國學生之慘者上海爲中國土地中國學生手無寸鐵縱游行演講之違章何至横遭槍斃懇迅速嚴重交涉以崇國體而重人道華僑聨合會華僑工商聨合會同叩東　　江灣各公團電北京段執政外交部鈞鑒上海公共租界槍斃學生敬祈迅向英美公使嚴重抗議并令滬交涉員立予交涉務達目的以平衆憤而維國權寳山縣江灣鄉教育會農會商業公會救火會青年社叩東　　無錫駐滬勞工會電北京執政府外交部天津張雨亭將軍張家口馮煥章督辦曁各省軍民長官各公團各報館均鑒巡捕槍擊我同胞死傷無數務懇愛護國權與國民生命速行依法交涉非達懲開槍擊斃我同胞之外人並令其賠償生命與一切損失之目的不止民情憤激臨電泣涕無任屏營　　江蘇民治恊進會通電全國父老昆弟姊妹公鑒前今兩日租界捕房槍殺學生工商十餘人擊傷數十人羣情憤激全埠震驚務速一致奮起共謀對付並援助政府嚴重對外交涉不勝迫急憤慨之至　　江陰旅滬學會電外交部沈總長鈞鑒上月陷日滬學生在租界演講突被西捕拘禁槍殺學生十餘人重傷數十人激起全滬公憤今日已一致罷巿案情重大有關國體滬交涉員雖迭與交涉未得要領敬請速向使團據理抗議俾衆憤早午平息　　哈爾濱平民週報社代電上海各報館各公團均鑒此次工潮發生學界同胞本良心之主張作羣衆運動乃竟遭殘殺同人等誓以生命援助上海巿民一致抗拒敬望諸君堅持到底務達（一）釋放被捕學生及工人（二）撫卹傷亡（三）向中國國民道歉（四）取消印刷附律及碼頭捐（五）收回會審公廨及領事裁判權（六）上海巿民結社集會言論出版罷工絶對自由哈爾濱平民週報社李菊廬孟咸直等同叩東　　道路會派員慰問爲國犧牲者中華全國道路建設協會特派編輯主任陸傑夫君持函慰問受重傷之學生與君此次運動之目的與交涉之條件絶對贊成而對於此次無辜遭難之死傷同胞悲悼彌深除聨合各公團催促當局嚴重交涉以保國權而伸公理外特派本會編輯幹事陸君傑夫趨前慰候藉表寸忱祝望寛懷靜養早占勿藥（下略）　　南京學生聨合會代電上海各報館轉全國各界同胞均鑒文大上大兩校學生爲援救工人募捐被捕房無理拘押違反國際公法奇辱大恥於斯已極爲特哀告全國同胞速起救國救己努力勿懈　　各工團聨席會致交涉使函逕啓者英捕恣意妄爲慘殺華人敝會等特於今日召集聨席大會除逕電政府及省當道請求嚴重交涉外特根據議案推派徐錫麟·魯玉山爲代表趨謁鈞座務乞俯予接洽并即向領事團提出嚴重抗議限時答復以平衆憤而奠人心　　獨評社宣言本社對於此次上海各學生聨合愛國運動慘受槍殺死傷數十人人道何在公理何存同人誓本國民之天職依良心上之主張撰著文字在本刊宣傳外並隨同全國各公團一政據理交涉以保主權而維民命　　上海巿民公學等五團體通電全國各報館團各公團曁各界同胞均鑒此次滬上學生爲演講事突被捕房拘禁血肉横飛慘不忍覩人道何在國權何存現全巿悲憤凡我同胞誰無爱國心腸千里負笈之學生又誰無父母骨肉覩斯慘狀寗忍坐視務達懲兇釋放被捕學生爲目的特電哀聞上海巿民公學青年友誼會·三五學會·貧兒學校·中國國民救國團·五團體叩　　江蘇全省學生聨合會電各報館轉全國學生會曁上海學生會鑒電悉慘殺同胞暗無天日對付辦法請即示知俾便遵從　　南京東南大學學生自治會電各報館轉全國學生會鑒噩耗傳來風雲失色哀我華人生命輕於螻蟻矣是而不爭陸沈無日先此慰問臨電涕零　　蘇屬旅滬學商公會電蘇屬旅滬學商公會昨電盧宣撫使鄭省長云滬上擊斃學生案羣情憤激業已罷巿昨日交涉員與英領交涉後無良好結果捕房方面不知覺悟復又開槍如此行爲實屬輕視我民務祈根據民意轉呈政府速派外交專員蒞滬辦理以張國權而維民命時機迫切鵠候福音　　浦東同人會電北京段執政南京鄭省長鈞鑒陷日本埠各校學生在南京路演講突被西捕拘禁開槍傷斃數十人一案慘毒無比羣情憤激乃釀成今日罷課罷巿之舉應乞令飭嚴重交涉以慰輿情而維國體　　蘇州東吳大學曁東吳一中全體學生代電各報館轉全國各界鑒上海學生五月三十號之舉竟遭開槍慘殺凡有血性誰不髮指同人等聞訊之餘經全體表决一致力爭望各界同胞羣爲上海學生後援　　無錫輔仁中學學生會代電各報館轉全國學生會曁各團體均鑒南京路慘劇噩耗傳來敝會同人不勝憤慨敝會除即日聨合全邑人民爲貴會後盾外特先電聞並希全國同胞羣起據理力爭臨電飲泣佇候明教　　南京合作總社電各報館轉全國各界滬巡捕陷殺巿民學生辱我民族速起力爭敝社誓爲後盾　　上海春申大學代電北京段執政張雨帥鈞鑒上海工商學界連日被英捕槍死者十餘名待斃尤多萬乞嚴重交涉以雪國恥　　浙江嘉興學生聨合會代電全國父老諸姑兄弟姊妹均鑒頃接全國學生總會及上海學生聨合會來電云（中略）等情此間全城學生聞悉之下憤不可遏務望一致力爭援助學生工人向外人嚴重交涉又致上海交涉署要求懲兇等八條云　　上海職工俱樂部代電全國各學校各團體公鑒五卅之役學生分發傳單游行演講乃竟被殺傷多人敝部同人一致决議與本埠各團體取同一之主張尚希全國同胞奪起力爭上海職工俱樂部全體同叩 
[（九）其他雜訊]  
　　季社今日開會季社爲五四運動時上海學生會舊同志所組織近以南京路慘劇發生各界悲憤今日（二日）下午四時開會商議援助方法除季社社員外各學生會舊同志願加入者亦所歡迎開會地點可向季社幹事或社員詢問云　　閘北商會代表易人閘北商會籌備處曾推沈田莘放任及范和笙孫啓英湯有爲三人爲代表與各團體討論援助方法共同進行惟沈主任昨晨赴錫常等處辦理繭務不克分身代表已改請王彬彦主任主持一切矣　　西報之紀載文匯報云今日下午十二點四十五分北京路浙江路口站崗印捕見有多人聚集將有集會情形希圖上前解散被人毆擊遂奔數步倚牆而立持槍向衆喝令退去衆反上前該捕遂開槍共放五槍前列一華人腹部中彈倒地立即送入老閘捕房車送醫院傷勢甚重恐有性命憂　　大晚報云今日清晨學生即注意於電車及公共汽車至十時許其焦點乃移至南京路浙江路口往來電車公共汽車及汽車等多被阻住救火隊員用皮帶注射衆人仍不退並拾石相擲當有被其擲傷者老閘捕房副捕頭梅克吉立夫雷氏遂率印捕三人華捕五人開放排槍數次即有二十餘人倒地餘衆奔避傷者多負痛立起由友人扶之而行有四人傷重不能起乃舁起送往醫院兩人旋斃餘二人亦受致命傷未幾附近發見受傷者十四人遂亦送至醫院其中數人恐有性命憂　　文匯報云膠州路美藝工廠工人四百五十人於今晨七時表同情於學生一致罷工工人安靖離廠並無表示云字林報云星期六之事據實在計算捕房方面似共放四十四槍大半命中印捕用馬槍現信有自動手槍二支彈已放空華捕在後丰助其槍子皆打在南京路對面牆上據數醫生意見有數彈曾連中兩人因受傷者多傷在同一地方而傷口離地高度亦相等故也又據目擊者揣測所放四十四槍至少有百分之八十命中因除已知之死亡及受傷者外尚有多人乘黄包車自去云 
[納税外人特别會議仍准期舉行]  
大晚報云租界當局正式宣告明日（二日）下午在巿政廳集會之納税人特别會議仍照原定時刻舉行 
[書報業四團體致納税外人書]  
爲工部局將重提印刷物附律事本埠書報業四團體日前致函於公共租界之納税外人書云茲聞上海公共租界工部局定於六月二日再度召集納税特别會議會議之目的專爲討論某某數種之議案如認爲適當則通過之而是等議案之中有名之印刷物附律又赫然列其中焉查最近數年間工部局之提出印刷物附律已非一次而每届提出輒遭公衆之反對納税人相率不到其結果每次皆因不足法數而未及付議此公衆所周知之事實也納税人之不克到會以足該會之法數或者以爲缺乏義務觀念如本埠某著名西報即持此論但敝會等之意輒以爲不然納税人之不到會殆因同情於公衆反對之情感故有意規避而不願參加於此等事件之討論誠以對此事件工部局方面之意見與租界内華人之意見相違太遠故也據吾人所知本國之外交部及駐滬交涉員已分别向公使團及領事團提出抗議誠使工部局能承認此等抗議之合理則納税人本無權討論此事然觀於工部局再度召集納税人特别會可見工部局之成見一時尚難破除唯以吾人所見此項附律即使依法通過亦適成爲不能施行之死文字蓋凡未經我國中央政府之核准而欲實施此附律於租界内之華人决不能發生效力其結果徒以引起中外官廳意見之衝突此爲租界善良政治計固應力求避免者也敝會等深信納税人諸君多少必與華人社會發生若干之營業關係由此可信納税人諸君對於與華人社會關係重大之法案其尊重華人社會之意見必較巿政當局爲尤摯用是敝會等敢以極鄭重之意思再度申請諸君務望對於工部局擬提之印刷物附律以積極（到會而反對）或消極（不到會）之方法打消之倘蒙允許照行不獨敝會等深感盛意亦必能增進租界内華人全體之好感此於保持中外商界關係之和諧上實爲必要諸君之明必蒙垂鑒及之也同時并附呈小册子一本凡敝會等反對印刷物附律之一切意見具載其中倘蒙詳加省覽尤爲厚幸固知諸君事務殷繁時間甚爲寳貴然以此案關係租界全體利益之重大知必不憚煩冗而一爲省察也餘不白上海書業商會•書業公所•日報公會•書報聨合會同啓 
[交涉署三函領袖領事]  
請轉令工部局撤回印刷律等提案（一）逕啓者接准上海總商會函稱上海公共租界工部局將於本年四月十五日召集納税西人常年大會據其宣布議程則歷年人民所反對而因人數不足未能開議之印刷附律及增加碼頭捐案又將繼續提出查該附律規定大旨凡印刷或發行或主使印刷或主使發行任何報紙小册傳單小招貼以及載有公衆消息事項評論意見等紙類於印刷或發行之前未向工部局將姓名住址註册又印刷意在發行或散佈之紙類而示將印刷者姓名地址載明其上以及發行或散佈或相助發行散佈上述之紙類而未將印刷人之姓名地址載明者均得處以三百元以下之罰金或三個月以下之監禁各等語就租界性質言之華人之居此者除遵守界内必要之警察章程外仍受治於本國之法令其性質與各國人之僑居租界者仍受治於其各該國之法律正屬相同工部局所提此項附律其内容與現在各團體陳請撤廢之出版法不無幾分相似而網羅之廣泛處罰之苛酷較之出版法更非人民所能堪出版法第十一條對於信柬報告會章校規族譜公啓講義契卷憑照號單廣告照片等類之出版尚有例外不適用註册及載明印刷人姓名住址之程序而工部局所提附律則爲任何小册傳單小招貼等均須受此律之支配是則凡用機件複寫之紙類無一不須先工部局之核准註册公衆之感受不便豈言詞所能擬議此窒碍者一出版法第十四條對於不禀請警署註册及未載明姓名住址之印刷品祇處以五十元以下五元以上之罰金且被處罰者僅以發行人爲限而工部局所提附律非特罰金最高額定爲三百元并得科以三個月之監禁而規定應負罪責之人復有四種一爲發行人二爲散佈人三爲相助發行人四爲相助散佈人是則學校發一招考招貼商家發一减價傳單或前未經註册或臨時未將印刷人姓名附載自校長店主以至分送傳單招貼之雇工均應受上述之懲罰詎非荆天棘地而何此窒碍者二又查工部局所提增碼頭捐案有云關於洋涇浜　土地章程第九欵抽收碼頭捐項下修正如次租界内之人將貨物經過海關或在碼頭上起卸貨物下船轉運均可抽捐此項捐數丕得逾該貨關税百分之三等語按江海關碼頭捐向係由關帶徴撥充工部局巿政經費按照貨價每百兩納捐一錢載明洋涇浜北首租界章程第九欵内茲改爲照所徴銀數抽收百分之三即係照貨價每百兩納捐分較之現制計增半倍年來商人在江海關繳納捐項每關税銀五兩須附繳浚浦捐一錢五分碼頭捐一錢負擔已重且向來碼頭捐計算標準係按貨價每百兩抽捐一錢雖合同關機税所徴銀數百分之二惟以貨價爲稽徴標準必須貨價上騰捐項乃能增收若以關税所徴銀數爲標準則轉瞬裁厘加税以後進口貨税值百抽十二有半者碼頭捐依此計算（即現議百分之三比便）是現徴一錢之碼頭捐届時當增至三錢七分五厘故工部局一面加增捐率一面改訂計算標準實可謂雙管齊下而進口貨税碼頭捐則間接均由華商擔負者也工部局議加碼頭捐自爲擴充其歲入起見但碼頭捐旣以税收爲準是關税加旺碼頭捐亦隨之增多毫無疑義江海關最近税收較之民國七年以前不啻加增一倍本年工部局刊發年報亦稱去年雖有戰事而所收碼頭捐項仍有增進即此可爲工部局碼頭捐祗有增收並無短縮之明證其不應加重華商擔負昭然若揭以上兩案應請迅予函知領團聲明不能承認理由請其轉勸工部局撤回前議正核辦間又准上海書報聨合會等函稱上海公共租界工部局九六六號公報載稱該局於本年四月十五日納税外人年會又將提出印刷附律於該會特别會議該附律於一九二○年一九二一年一九二二年及一九二四年曾四次列入議程均因特會不足法數未及付議今又重行提出足證該局意極堅决一經通過實行租界内經營出版業之華人勢將同受支配敝會等關係較切曾就此事詳加研究僉以該局增提附律僅洋涇浜章程十一條可以强爲比附而洋涇浜章程所賦予於該局之權力不外警察衛生防衛築路募捐徴捐諸端與印刷物絲毫無關即就章程本身而論已爲逾壏範圍况洋涇浜章程在我國本視爲懸案依據該章制定制裁我國人民之任何法規章程我國人民萬難承認異日必因此引起糾紛與其補救於後毋寗防止於前查民國十一年外交部曾爲此事訓令鈞署向領團提出抗議令該局撤消提案今該局重行提出似應繼續勸告領團以免將來發生交涉除電呈外交部外特推汪伯奇張叔良二君晋謁台階面陳一切務懇俯賜主持無任迫切各等由查此兩案民國十年十一年十三年間許特派員任内准上海總商會等請求並迭奉外交部訓令前經聲明理由提出抗議在案今工部局又有重提之議似於輿情向背並未計及查近年海關税收加旺碼頭捐亦隨之增多實無再將税率加重之必要至印刷附律雖爲維持公安起見惟條文苛細按諸事實亦難推行且事關變更洋涇浜北首租界章程輿論旣多反對即使會議通過恐中國國家亦不能違反民意率予批准本特派員意見與其懸擱於通過之後似不如審愼於提案之先現距納税人年會期限甚迫准函前由相應函達貴領袖總領事請煩查照迅予轉知工部局將該兩案即行撤消勿再提出以順輿情仍希見復爲荷此頌日社四月十三日（二）逕啓者關於公共租界工部局擬提出印刷附律及增加碼頭捐兩欵業經函達貴領袖領事請予轉知工部局即行撤消勿再提出在案茲又准上海總商會函稱查工部局所提議案尚有於附律第三十四條當典之後加入證券物品交易所一欵查交易所係屬特許公司之一與飲食店遊戲娛樂場不同其核准設立之權操之於我國農商部自有證券交易所法及物品交易所條例相繼頒布以後各該交易所俱已依法註册給有部照華人之經商於租界者仍應遵守本國所頒之商事法規此情形正與他國人之經商於租界者祇應服從其各該國頒行之商事法規情形相同蓋一則地主之關係一則治外法權之關係也工部局欲頒行附律重令領照其結論無異令華商不用本國頒布之商事法規而改用工部局頒布之商事法規何也因一公司同時斷不能適用兩種各别之法規而按照租界性質言華人亦斷無改變法律管轄之理由此中得失關係綦鉅應請迅予併案函知領團嚴重抗爭實紉公誼詳細理由另紙錄陳併請察閲等由查證券物品交易所旣爲吾國法規所特許工部局自無再行提議之理由况敝國當地人民一致主張反對即使勉强通過亦屬大拂輿情准函前由相應摘錄理由再行函達貴領袖領事請煩查照併案轉知工部局迅將前項議案一律撤回具紉睦誼順頌日祉四月十四日（三）啓者工部局提議加徴碼頭捐印刷物附律交易所註册三案本年四月間納捐人會議之前准上海總商會等函請提出抗議曾經聲叙理由函致貴領袖總領事轉知撤銷該三案勿再提出在案茲准上海總商會函稱工部局又爲此事召集特别會議各業團體開聨席會議一致表示反對並以該三案歷經中國政府提出抗議聲明否認工部局不應再開特會交議應請迅爲交涉務將該三案即予撤銷等由本特派交涉員查該三案歷届因特别會不足法定人數未能提出今工部局又將於同年六月二號續行召集特别會急求該三案之通過本特派交涉員意見即使會議通過中國國家亦斷不能違反民意率予批准徒成懸案無裨實益殊爲工部局不取况該三案歷年迭奉外交部電令抗議撤銷茲特再鄭重聲明相應函達貴領袖總領事請煩按照去年四月間去函所叙理由迅爲轉知工部局勿再將該三案特别提出以順輿情仍希見復爲荷此頌日祉五月二十八日 
[共和路司令部軍官格鬥案昨訊]  
第一營憲兵繳械閘北人心頗安日前閘北第一軍司令部辦事處内發生變故後所有内部辦事人員屬於李奎元之部分者大都出走其中乏人主持現因滬地罷巿風潮盛行難免宵小乘機騷亂故程旅長特命本部參謀華文選代表本人駐處主持一切云閘北第一軍憲兵第一營部徐營部徐營長海春因手槍誤傷足部在院醫治所有憲兵第一連匣子砲隊四十名係已故李奎元招募分子本屬不良平時不守紀律包庇花會等事詎昨晚乘軍部變故無人主持之時乃竟思蠢動謀變經二十八旅趙連長及華參謀察知立即分别報告各該長官即於當晚會議决即設計安慰翌晨命憲兵第二營兼四區署長寗凱臣警廳陳保安隊長趙連長會同設法將該隊四十名憲兵所佩之匣子砲武裝解除一面將徒手兵士暫駐全皖會館看守聽候發落又山東督辦署接得滬二十八旅程旅長及華文選參謀急電發生變故立即命令本署參議翟殿元率領衛隊八十名於昨午專車抵滬即往第一軍辦事處並即詣程旅長常警廳長接洽一切一俟查明再行接辦所有衛隊暫駐兵車中云又訊共和路第一軍司令部之軍官格鬭案其起釁原因莫衷一是茲據司令部某科長語人云此次起釁原因緣李奎元於前日查獲大批烟土後並不交出軍實科長袁致和以李係軍務處長關於此種違禁物品不應私自收没故命其交出以便公評判斷或焚毁詎知李一味推託且謂非奉張督辦之命令則任何人之言語皆不聽從袁特將此情禀呈張宗昌張即派程國瑞南下調查程於三十日抵滬即召袁李等三人會議程意此種違禁物品其處理權限不屬於軍務處故謂奉督辦命令請其交於軍實科以便公評判斷李一時竟無言以對因之非常惱怒不問情由取出手槍即向程開放程急避開李即轉向袁開擊致傷鼻部及腿部同時李之部下亦帮同行兇幸憲兵奔入救助一時稍起衝突云云關於第一軍司令部軍官格鬭死傷一案茲悉第一軍司令部憲兵第一營長徐海春前晚因檢視槍支誤觸槍機致脚部受傷送往醫院醫治所屬第一營憲兵無人負責各兵因主將受傷羣情憂懼頗有不穏之象昨由淞滬警察廳長常之英會同憲兵第二營營長寗凱臣率同第二營憲兵及警察游巡隊親赴閘北共和路司令部迫令第一營全體憲兵繳械幸未反抗計繳下步槍七十餘支盒子砲手槍數十支並因該憲兵等原屬第一軍兵士故願留者統歸寗營長統率願去者各給川資十五元閘北地方商民對於此舉頗爲滿意以故形勢頗覺緩和人心亦見安靜現司令部前交通已恢復惟據路局消息前夜確接鎭江王旅長來電索掛兵車數列路局以無車可撥答復是否與本案有關未悉但軍警界消息則謂本案情節重大王旅長接程旅長常廳長等去電决不肯再牽入漩渦現程袁二人受傷李處長係自己摔死軍長方面亦祇能以不了了之云 
[虞洽卿今日可到滬]  
上海總商會會長虞洽卿君即將回滬等情已誌二十六日本報茲悉該會自滬上發生巡捕槍擊學生案後曾致電北京促其速回昨接京電謂定一日動身過寗時欲與盧鄭軍民二長接洽公務如無躭擱今日（星期二）可到 
[日艦水手之被毆]  
文匯報云今晨有日艦水手二人乘黄包車在楊樹浦路被華人所毆一人頗受傷一人逃往大阪商船會社碼頭未受傷 
[老閘捕房逮捕俄人三名]  
大晚報云今日下午老閘捕房内拘有俄人三名兩人係下午三時許在南京路上浙江路口附近由巡捕奉總巡麥考雲命令逮捕一人據稱係著名過激黨由特别巡捕捕頭吉伯生氏拘捕三人在捕房内僅稱不諳華語他無所供 
[各界反對華界賣土之昨訊]  
公賣方面爭執吳淞存土之調查華界公賣烟土迭出凶劇後已引起京奉當局之注意部派員周家彦正在澈查間茲綠昨日消息如下公賣方面之爭執自奉軍司令部發生格鬥命案後包庇方面深爲恐慌擬向大小同行磋商暫停營業惟土商方面以承賣合同原訂三月倘中途變化損失何堪已完全否認包庇方面之主張仍照常營業惟内部已起爭執刻正由某軍領袖出而調處云吳淞存土之調查吳淞砲臺灣刻據拒毒調查隊報告堆存大批紅土均由青島運來日來風聞有人糾衆搶土堆棧四週有武裝軍士保護并頒佈口令不准行人通過門口土行之乘機活動自公共租界發生慘案後華界土行方面以各團體視線專注於此乘機活動連日召集各土行代表開會討論甚忙但本埠各團體對於反對賣土仍繼續進行寳山縣議會電寳山縣議事會致京津等處電云北京段執政内務部龔總長天津張上將軍濟南張督辦南京盧宣撫使鄭省長鈞鑒淞滬土案警廳放棄責任法紀蕩然成何國體若不澈究後患何堪設想務懇查明從嚴懲處以肅官方無任禱切寳山縣議事會叩東印軍警搜查烟土機關前晚閘北第一軍司令部特派稽查員帶同憲兵多名向城内九畝地及民國路中華路等處里弄内私賣烟土各機關分别搜查私藏之烟土各該管警區均派警察協助道路上均嚴重守衛直至夜半一點餘鐘始返 
[金神父路綁票案續聞]  
寓居法新租界金神父路第三百二十四號（昨誤載三百二十九號）門牌川紳楊庶堪家於上月三十號晚有人在東亞旅館六號房間打電話假冒張惠樹名義請楊公子右銘前往西餐並開駛汽車到來迎接當被楊公子拒絶詎於前日（三十一號）下午又打電話請楊公子無論如何須往會面旋於八點時即有汽車一輛駛至楊家門口言稱奉張惠樹之命請楊少爺西餐當時楊右銘信以爲眞即偕當差周子雲同乘汽車開駛至薛華立路唐悌路口突有綁票匪六七名擁上汽車袖出手槍逼令當差周子雲下車並稱爾速回家囑東家以巨欵到來取贖等語言畢汽車疾駛而去當由該當差飛奔回家將情訴知主人立即報告捕房經特别機關西探偕同探目任水揚包探周秉澄隋文紹何土根等乘坐汽車至楊家詢明情形一面據情回禀西探長第潑諭令一體嚴緝該匪等到案究辦 
[孫哲生昨日赴粤專爲調解粤局]  
廣東自孫中山逝世後因大本營改制問題各軍意見略有歧紛復以滇唐進兵抵省影響所及粤局驟呈險象近頃則因滇唐攻桂尚未得手各軍各有勾結亦未妥洽故形勢稍趨和緩日來粤中各方紛紛電促孫科氏回粤謀根本調解方法聞孫意以粤情複雜原不欲此時干預粤政但亦不忍袖手旁觀加以中山先生葬事已着着進行需欵孔亟粤省認籌之鉅額葬費須速向粤中設法提撥免延悞工程故特於昨（一日）午乘澳洲皇后郵船南下親與各方謀商和平解决粤事希圖避免武力慘劇云 
[刧案盜匪執行槍决]  
結夥纍刦上海西門外日暉路並浦東六里橋陳家橋等處商店十七家案内之盜匪崔二崔三前經淞滬警廳探員周根瑞緝獲吊出原贓解由地檢廳訊明供確起訴審判廳訉明判决崔二崔三各處死刑在案該犯等奉判不服提起非常上告軍民兩長業奉駁斥訓令地檢廳照判執行該廳奉文後乃於昨晨八時孫檢察長委派楊檢察官爲執行官飭提崔二崔三至案略詰數語諭飭如法綑綁一面由楊芝階警長督率全班法警將崔二崔三兩犯押上汽車往漕河涇第二監獄内刑場執行槍决楊檢察官即返廳禀復並宣布罪狀俾衆周知兩崔屍身則由家屬到場棺殮 
[蘇州河中之命案]  
船户陶坤生卸貨回申前晚舟經蘇州河新閘碼頭從後有周正保所駕之重載米船駛來將陶船猛撞一下致陶夥沈阿炳立足不住墮人河中周見肇禍端即飛駛圖逃當爲水巡隊攔阻將周拘獲一面打撈屍身直至昨晨始在大王廟附近河中將沈屍撈獲暫置河邊並派警將陶坤生及屍母沈周氏連同周正保移送地檢廳訉辦並請相騐到廳後奉盧檢察官提訊一過判周正保收押陶坤生等着往屍場伺候蒞騐 
[電軍上摸竊被獲]  
施永良於昨日在法租界小東門地方電車上摸竊搭客夏賢榮衣袋内之皮夾一隻内藏鈔票現洋當爲夏察悉嗚捕到來將施人贓並獲帶入捕房詰據施供認行竊諭令押候解堂訉辦來函 
[上海學生聨合會啟事]  
茲查有無恥之徒假本會名義向外募捐以後希各界人士認明非本會所發捐册及蓋有本會圖章者請勿捐助爲盼 
[張光堯來函]  
貴報所載同濟大學陳寳聰身死一節係重傷之誤陳君受傷雖重固未死也同濟大學生張兆張 
 
 

Page 16

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *中華民國十四年六月二日星期二（申報第四張）舊曆乙丑閏商業巿况 
[北京專電（一日下午下鐘）]  
　　前場玖陸開盤二九四低至二八九收盤二九二五成交二百七十餘萬後場玖陸開盤二九二高至二九二五收盤二八九二五成交九十餘萬 
[厘拆暴漲]  
　　昨爲（星期一）洋釐早巿因本埠發生罷巿風潮即行見漲計掛七錢三分一釐七毫五較上日收盤價大二毫五午後形勢甚緊人心恐慌厘價又行見漲改掛七錢三分七釐較上日收盤共漲五厘半銀拆早巿掛四分較大一分午巿突漲至七分較上日大起四分云 
[國内滙兌巿况]  
　　上海銀行國内滙兌六月一日行巿報告云今日津漢來電俱跌津爲一千零五十九兩漢爲九百七十六兩七錢五分掛牌津爲一千零六十二兩漢爲一千零二十六兩京公砝爲一千零五十四兩洋滙津平匯漢厘大跌僅合申七錢二分五釐半故漢洋亦可平滙不需貼費北京洋滙爲一千零零一元濟南來電濟平又跌去四兩僅爲一千零十八兩五錢掛牌爲一千零二十三兩五錢洋平滙青島膠足掛牌爲一千零七十兩洋平滙烟估銀爲一千零四十一兩洋亦平滙長沙洋匯跌去五元爲一千零零八元保定唐山洋滙亦跌保定爲一千零零五元唐山爲一千零零六元厦門跌一元爲一千零零五元其餘各處均未動云 
[神户英美匯巿電訊]  
　　昨日神户匯兌巿午前電日美賣價四十一元五角較上星期六日價同買價四十一元六角二分五較前跌去六分二五日英賣價一先令八辦士五買價一先令八辦士六二五較前均不變動正午電日美賣價不變買價回漲六分二五爲四十一元六角八分七五日英賣價不變買價一先令八辦士五九三七五較午前跌○三一二五午後電日美賣價四十一元五角六分二五較正午價高六分二五買價不變日英賣買兩價各不變動 
[紗花續疲]  
　　交易所停巿人心傾向賣出昨日星期一美英棉均停巿印棉初隨美棉消息疲軟旋因股票巿面不振巿况益弱計七月期孟加拉跌五羅比七八月期白羅溪跌七羅比大阪現紗二十支藍魚漲七元二十支紅財神漲五元十六支福島跌二元十六支三馬漲二元本埠紗花趨勢仍軟期紗期棉均因停巿未有巿况現紗廠開出十六支富貴五十包凈盤價一百六十六兩現貨餘牌巿價列左　　十六支汽球一六五·五○二十支三羊一七三·二五四十二支陽鶴二三九·二五二十支永月一七三·○○公會現棉亦因交易所停巿買買兩方意存觀望未有交易 
[絲巿停頓]  
　　昨日本埠洋莊絲巿因值西節之期歡美各洋行均無海外來電加以銀行封關滙率無巿以致廠白黄灰各絲經無從談判交易均趨停頓云 
[新菜子元麥昨已到滬]  
　　昨日閘北河下由常熟裝到頭批新菜子六百餘石身分八五折開出價爲六元八角又花夾菜子售開六元六角身分相仿又新元麥亦已見樣昨日裝到二百餘石價開六元身分頗佳約在九二·三之譜據産地報告本年收成較往昔爲豐巿價預卜平穏而蘇同新麥日内亦可上巿云 
[期粉銷暢價漲]  
　　南洋帮紛起動辦成交百萬八千包昨日粉巿頗形堅暢緣天時陰雨連綿恐妨新麥收成人心看高更兼客帮紛起動辦近遠期均趨漲勢上午開盤後南洋帮紛在巿場競抛期粉爲數較巨津帮現期亦在搜羅而存貨有限廠家新期粉又不見多開各月巿盤均有一二分之漲度六月份激漲三分餘午後開盤後巿盤初仍堅挺後因客帮買氣稍衰價稍回低收盤結果本月份價爲二兩一錢八分七五較上週末收盤價計漲一分五月份爲二兩一錢零七五較漲半分六月份爲二兩一錢零七五較漲二分七月份爲二兩一錢較漲半分期粉成交額上午四十八萬二千包下午三十六萬九千包收巿十五萬七千包共計一百萬八千包股票未開現粉輸出祗百餘包云 
 
 
 

Page 17

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *[天氣預報]  
　　徐家滙天文台昨日下午四時三十分氣象預報云天陰全國沿海有重霧東海之北有旋風南方有無定向之微風伊爾　資克有重低壓向東南方進行又昨日下午三時前二十四小時内本埠氣温最高七○·八最低六二·○去年同日最高七一·六最低六三·二 
[孤兒院進德會儲蓄會開會記譚輝祥]  
　　陽歷三月二十四日下午三時上海孤兒院進德會儲蓄會舉行常會於城内梓園是日也天氣陰晦辦事員深恐人數不能到齊幸午後逐漸開朗園爲滬上慈善大家王一亭君所建二時許會員二十餘人魚貫而入園之建築完全爲中國式古樸雅緻兼而有之中有池蓄魚蝦有鵝有鴨岸植楊柳梧桐枝葉茂盛蔭翳天日有一梓樹更蒼老幹直高大據云此樹已有數十年園主人殊愛之因以名園焉環池築假山有亭凸出三面臨水登其上四周景物皆在望而清風拂衣更覺清凉幽靜若在炎署則此亭當更橈興趣也　　憑欄而矚見魚皆盈尺三五成羣浮水而認見人不稍懼亦不動或有投之以餅菓竟蕭然引去不屑顧鴨更奇趣横生忽而泅入水底忽而高尾没首作倒揷然更顫動不已觀者雖明知其係覔食因厥狀極滑稽皆切切笑鵝則見人即鳴高爽驚人復引頸狀啄勢咸股慄不敢近記者因時際尚早偕友閒步假山遥見一室中有花一顆長可二尺花色鮮艷欲滴微風輕拂藏甤摇揚亟走近逼視之方花非眞花也因相顧而笑　　三時開會首由院總幹事張君康君報告儲蓄會經過情形儲蓄欵數及今後進行辦法報告畢有院長蔡式之君及來賓王竹亭君之演説繼請王一亭君給奬品皆日當應用品如毛巾線襪等凡儲蓄者均有奬品所以寓提倡於奬勵也給奬畢由王一亭君談因果之道詞成而意深其誘掖孤兒之心於此可見並有同學岳君之互相勉勵詞末王院董餉以素麵至五時始散會按該會於民國十年開辦迄今四年會員二十餘人皆該院出院習業生每人月薪甚微有僅七八元者多至十餘元除去伙食住宿等費外其數之微可想而知且初辦時有尚無此數者而在數年内此二十餘人竟儲蓄至一千四五百元雖云儲蓄心之富要亦辦事人之熟心及奬勵之得法有以使然而儲蓄存摺由院董保管更示穏妥有急需駭時可取更爲便利利息亦較尋常儲蓄爲優渥此其所以得會員踴躍之儲蓄心乎 
[簡實卿在美病故]  
　　南洋烟草公司前總理簡照南之子簡實卿君前因調查烟業及購買菸草問題前往美國實行調查昨日本埠某君接到簡氏秘書李謨君來電報告簡氏於前日在美病故但病狀則尚未悉云 
[中國靈道會進行善舉]  
　　南成都路中國靈道會前歲創辦時由會長王一亭敬繪南屏濟佛於濟生會送到該會供奉靈光所及道在流行其主旨如施送醫藥散給寒衣恤嫠育嬰施材發粟籌急振以救偏災立學校以育人材辦實業建工廠以利民生面儲國用凡慈善公益事業所關悉圖盡力推行近以經費支絀將從事募欵擴充進行善舉云 
[華威銀行發展營業之新訊]  
　　華威銀行總裁劉君絢初原籍粤東歷在南洋羣島營業富有資財聲譽卓著該行自劉君主政以來業務蒸蒸日上京津兩行業經發行鈔票信用昭著今聞滬行再以擴展聘任甬商陳君筱舟爲副行長云 
[足安新到夏令用品]  
　　際茲文明世界物質維新時髦士女其服裝之新奇修飾之華麗莫不爭研鬭艷盡美盡善北四川路九號洋房足安有限公司迎合社會趨向潮流特由歐美定到大批夏令用品貨欵新奇色色俱備取價尤爲相宜故門巿日形暢旺聞所沽出者以華而紗·綉花玻璃紗·及法國新花條子羅紗爲最多云 
[南洋牲記汽車五金行消息]  
　　愛多亞路嵩山路口南洋甡記汽車五金行開幕以來營業甚爲發達該行專營配置汽車上零件及代製長途汽車等業務設分行於南通·杭州等處現已通車之長途汽車公司所用之車輛大半由該公司供給云 
 
 
 

Page 18

 
 
1;第一萬八千七百六十九號;中華民國十四年 西曆一千九百二十五年六月二號
星期二 * *報本埠增刊）舊曆乙丑閏四月十二日（二） 
[定期公宴僑商]  
　　小吕宋僑商吳君章安爲推廣國内外營業起見特於去月十日履滬採辦國貨并籌備外糖運滬現因厦門有要事擬不日離滬滬商俞錫侯·朱晋康·邵美𤥣·等定於本月三日假座廣西路消閒别墅公宴吳君以資聨絡云云 
[工餘劇社成立會紀]  
　　工餘餘劇社爲金銀工人孫聽泉等發起於前日下午（三十一日）假西門某校開成立會計到者全體社員及來賓莊氣清等公推王寳棠主席首由主席報告開會理由略謂本劇社籌備經月業已告成本社緣起因鑒工友工餘時無正當娛樂並少道德教育補救一法莫若新劇嗣後劇社務尚祈各同志努力次推選職員委員長孫聽泉委員韓國震·金嘯虹·俞鳴臣·王寳棠·顧義忠·錢梅生·王正鳴候補楊寅壽·魏連生·後攝影散會 
[寳大祥之廉價部]  
　　小東門外大街寳大祥洋布莊首創呢絨嗶嘰洋布一律足尺加二是以門庭若巿聞於即日起特設廉價部新到花布數百種每洋自四碼起至六碼止云 
[出版界消息]  
　　月刊雜誌新上海第二期業已出版内容除名家小説十篇外尚有雜著甚夥零售每本小洋兩角定購半年連郵小洋八角全年連郵大洋一元發行所爲河南路如意里乙丑社　　青光爲青社出版物之第二種月刊第一期已出版内容有雅邠·肅良·卓然·了凡·漱石生·惠民·等著作函索附郵二分總發行所爲川沙東門外云 
[集會表]  
　　時日地點召集者事由六日午刻四馬路一枝香商辦吳興電氣公司股東會六日晚假中央大會堂啟英女校游藝會十四日下午二時南車站普益習藝所滬閔南柘長途汽車公司股東會十四日下午二時四馬路一枝香大通煤礦公司股東會二十日下午一時浦東慶寗寺上川交通股份公司股東會 
 
 
