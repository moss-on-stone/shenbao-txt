# 1911 - 21 - 4913636

 

Page 1

 
 
   
 
 

Page 2

 
 
宫門抄 
　　十二月二十日召見軍機文龢 
論說 
[論中國商業不難振興]  
　　中國巿面。各處恐慌。錢莊銀號。倒閉時聞。一切商業。墮落日甚。雖以。上海之繁盛。而馬路巿房。不乏空閉者。其他槪可知矣。吾不知自今以往。再閱數年。其景象更當若何也。雖然。就巿面而言之固可慮已甚。面就土貨生産而言之亦未嘗無可慰之處。頗聞近年以來。洋貨進口。實有退减之勢。外人以此注意。思所以爲擴張商業之策。使吾能并力經營。日謀發逹。則商業之衰落。亦自可以挽救。而今日巿面之恐慌。或亦不足爲慮乎。緣舉洋。貨進口减退之原因。以告我國民。俾得舉一反三。以爲推廣之法焉。 
　　近者日人以對我貿易額之减少。而嘗研究其原因矣。謂我國近數年來。紡織業漸以發逹。故外國紡織物。不能暢銷於我國。而日本綿絲業。遂受其影響。此綿絲貿易額之所以减　少也。又謂我國本多石炭。昔之採掘者少。故日本之石炭得以暢行於中國。今之採掘者多。故日本之石炭。遂至不能暢銷。此日本石炭貿易額之所以减少也。又謂我國製造火柴者日見增多。效日本火柴之輸入。因之而日少此火柴貿易額之所以减少也。據此以觀。則我國之工商業。亦自漸有進步。而非復如前此之錮蔽矣。謂非。商務上之差堪欣幸者乎。吾是以謂中國商業之不難振興也。 
　　惟日人此說。亦謂我於此三者。日有進步耳此外貨物並未稱及。則可知此三者以外。尚沬能有進步也。凡我商人。聞其稱道之言則當就其所稱道者而益加奮勉。於其所未稱道著而日事研求。紡織業已漸發逹矣。凡爲紡織業者。益當從而研究之。以求日有進步。而抵制外貨之頻來。石炭己多開採矣。益當從而開採之。以抵制外來之石炭。火柴己多製造矣。益當多製火柴。以期不用外物此因其所稱道而自求進步之說也。此外外貨之來。未能稍减。土貨之出。未能日多。宜各矢志奮興舉外貨之輸入者。一一。講求而自製。則商界中之事業。日以擴張。而國家之利權。亦庶以逐漸收回矣。此因其所未稱道而憬然自悟。力求振興之說也。 
　　日人又稱滿洲之聒。菜皆含。有糖。質歐美人多注意於滿洲之製糖事業。如德國人在哈爾濱附近。開設一鉅大之製糖工廠。而日本之糖遂大受其影響。夫旣有糖質。彼能取而製糖我獨不能取而製糖乎。我不取而製之。遂使外人取我。之糖質以製彼之糖因而銷售於我。以吸我之金錢。而我不。知也。日人以其有害於其糖業之貿易。而振振言之。而我國之人。轉不聞有所警覺也。我國實業界中。凡若此類者。不一而足。設使長此不振。舉我國。自有之原料一一諸外人。而我並不能製造。此亦與自有之礦産。任令外人開採。同一悲觀而已。將何以冀。商業之發逹乎。故聞日人之言。當取自有之原質。亟亟製造。滿洲之製糖工廠。他人己振興而網利矣。我亦從而振興之。因類而推。舉凡粗　製産業。精製産業。一一力圖振作。研究培植變化之方。合謀財貨生産之法。使夫。土貨之出産。日以增多洋貨之進口。日以减　少。則商業日盛。而漏厄可塞。彼日人者。徒以貿易額之不能增。加遽皇恐不自安。其言蓋不勝其計慮者。我處經濟極困之時。商務銳落之際。而可漠然無動於中乎。吾願商界中人。聞日人之言。而深自猛省。急起直追也。故有感於其言。而舉以告我紳商。 
專電 
[電一（北京）]  
　　攝政王手批官制草案務使行政官足敷辦事毌致隔膜以免虚糜人民脂膏 
[電二（北京）]  
　　東督錫良急電政府某國刻已增至六師團意存叵測請飭毅軍移駐廕昌以該軍程度尚低恐起衝突擬再另籌 
[電三（北京）]  
　　樞府聞有人造謡謂明年中國與某國將有戰事密飭民政部嚴拿禁阻 
[電四（北京）]  
　　宣統三年預算案樞府藉口各省反對難以實行擬俟奉直江鄂四省總督明春進京再行籌商以定准駁 
[電五（北京）]  
　　郵傳部尚書决議派員赴日考察路政 
 
 
 

Page 3

 
 
[電六（杭州）]  
　　杭州裕通官銀號虧欠稅餉案關道反對商會由官押審總恊理議董公憤决議電告商部全體解散緊要新聞一 
[修改籌備憲政清單之大綱北京]  
　　籌備憲政原定九年今國會期限已經縮短此項籌備清單自應改訂以期各項憲政可於二年内成立憲政編查館王大臣自前月起卽分飭司員赶緊修改刻已竣事呈堂核閱後即於前日奏請欽定兹將内容大略探紀如下 
　　宣統三年設立新内閣弼德院施行新官制官規宣布會計法釐稅章程定皇室經費設行政審判衙門宣布審計法 
頒發民法商法刑事民事訴訟律宣布戸籍法呈報戸口總數　　宣統四年頒行憲法宣布皇室典範議院法兩院選舉法 
實行選舉定預算决算立審計院實行各律各級審判廳一律成立宣統五年頒布召集議員詔書卽開議院 
[慶邸銷假入值之確因北京]  
　　領袖軍機大臣慶邸照常入值屢記前報兹聞慶邸自上摺辭職後即蒙隆裕皇太后餽送食品皮張藉示挽留之意乃初八日監國入宫奏事又蒙皇太后垂詢該邸乞退情形監國奏對該邸退志甚堅大有百折不回之勢聞其假滿後仍擬續行請假不再預聞政事當奉皇太后懿旨傳交該邸謂爾如念先朝托付之重必須力任艱難勿得輕萌退志云云慶邸奉旨知一時難賦遂初隨即銷假入值云 
[政府議定北京銷疫辦法北京]  
　　政府諸大老近爲籌辦銷滅北方鼠疫事迭派委員及直督委員與駐京各國使館醫士會同妥商辦法現聞已將左開數端議决一駐京洋醫三名在津洋醫四名定於十六日派往哈爾濱埠帮辦銷疫事宜一在山海關開設檢疫所一處將由東省南下之旅客一律拘留五日診察身體如果毫無染病證據者纔准入關定自十五日實行一關於銷疫一切施設知照外部與外交團互相協力籌辦 
[都察院決不裁撤矣北京]  
　　日前政府諸王大臣會核京内官制皆謂都察院有監督行政之責與議院規制不同議院議事本有定期都察院則隨時隨事儘可指陳得失不致有遲迴之慮故已决議毌庸裁撤矣 
[鄂議局核减官業支出三欵湖北]  
　　湖北諮議局現開臨時會討論明年行政經費預算案聞於官業支出類議决裁减三欵兹調查如下一請停官報諮議局以湖北官報現在每次發行雖有千餘份然所載多屬無關緊要已見他報之陳文凡派銷之處多係勒派無人類閱而每年官報局經費實屬冗濫當此財政支絀該報旣無裨於政治似應停辦以節靡費所有應行公布官牘法令章程莫如抄送漢上商辦之報附刊每月酌給津貼所省實鉅業經全體議决彚案呈院核奪施行二請裁會辦鄂省紡織絲蔴四局係官督商辦官家祗負監察之責故特委道員二人充四局督辦會辦其實督會辦毫無責任除核轉公牘外别無所事現諮議局預算審查員以督會辦年糜薪夫甚鉅不如裁减會辦一員年可省三千餘金業得全體議員之同意矣三裁善技塲鄂省手工善技塲係張文襄所創辦成立以來虧耗己近百萬而所造金木絲棉毛革各尋常用品皆與商家製品相類不能抵制外貨反奪小民謀生之技已與創辦斯塲宗旨相背且每年所需經費甚鉅出品又不能暢銷故官業支出類審查員謂應將該塲亟行停工改招商人承辦即以售塲售機銀兩抵補預算不敷之數至其餘敎育類民政類實業類聞均有增有减容探續誌 
[鄂省舉行計典揭曉湖北]  
　　湖北本年舉行大計例由藩司主持會同交涉法學三司警勸鹽三道辦理刻已詳加考察所有薦舉淘汰人員計共十七人業己會詳督院繕摺具奏一面由藩司榜示揭曉名單如下（保薦官十員）漢黄德道齊耀珊署施南府事安陸府知府張履春在任候補府署鶴峯直隸廳事荆州府同知魏業鎭 
在任候補直隸州鐘祥縣知縣龍賡言襄陽府知府曹允源潛江縣知縣陳福蔭在任補用道署夏口廳撫民同知事棗陽縣知縣王國鐸在任候補知縣沔陽州同魏景薇武昌縣敎諭彭錫霖夏口廳敎諭劉全學（淘汰官七員）不謹官二員圻州知州查雙綏黄陂縣大城潭巡檢薜世俊罷懦官一員雲夢縣知縣張德炳年老官一員折州矛山巡檢劉錫恩有疾官一員歸州學正戴文銓才力不及官一員漢川縣訓導張時敏浮躁官一員黄州府經歷吳元春 
[崑山鄕民大戰難民詳誌崑山]  
　　淮徐海一帶飢民每至冬季輒南下就食强搶肆刦無所不爲今歲雖有堵截明文而三五成羣仍復潛蹤而下月初該帮難民到崑山縣屬大慈鎭借端焚燬民房三進乘間淫掠不可收拾鎭董戴霽雲告急於崑山縣陳大令適大令正在鄰近之陳墓鎭戴君自清晨候至午後大令尚鼾睡未起偶在船隙窺探則大令正在吸烟厥狀甚逸戴君不能久待逕自登舟大令被戴堅請乃坐飛划船到鎭履勘一周反用好言撫慰難民并飭戴君籌給難民撫卹費洋五十五元餘事絕不究問匆匆而去從此難民到處騷擾益無忌 
 
 

Page 4

 
 
憚初三日有難民五六十人至孟子浜村要索洋米不遂各出洋砲利刃百端恫嚇鄕民鳴鑼聚衆格鬥互有死傷各難民終以衆寡不敵而逸事後搜其所遺行李内有海州山陽木質印信兩顆經村人飛禀陳大令請爲備案乃初五日難民復結聚大帮到該村附近揚言復仇村人惶恐萬狀結聚多人各執農具堅守水栅難民乃折而至附近之椿里村村董鄒步雲家素殷實該帮到後直人鄒宅且扭住步雲索洋三千元步雲無奈賄以一千五百元始獲釋放當夜難民在該村四出刧搶强姦所過皆墟所得贓物悉運入鄒宅大有終焉之志步雲計無所出黑夜至老鴉窠求助於圖董湯建中湯君連夜約聚鄰近鄕民爲椿里解圍各鄕人與難民積怨己深聞此消息即各執農具鳥鎗腰束草䋲爲號齊到椿里圖與難民奮鬭初六日鄕民聞風而來者愈聚愈衆喊殺之聲震動天地湯君大呼切勿動手詎竟阻遏不住是時難民盤踞鄒宅洋鎗中子彈火藥在午前已經告竭進退兩難適步雲以七十餘歲之老母及妻子均未逃出不忍遠離仍被難民捉住遂逼鄒登屋求鄕民散開湯乃堅囑鄕人暫行按住慮鄒被害歷兩時之久難民見鄕民並不少退將鄒縛諸屋頂謂汝曹如再不退即將該圖董開膛破肚鄕人時猶不敢動手然恐難民一出勢必縱殺仍圍住不散詎難民竟將鄒君開膛破肚從屋面抛下湯君見事已决裂一面募健者數十輩穴牆而進奪救鄒之老母妻子一面令鄕民各執器械緊圍鄒宅鄕民受此激剌人人爭先勇氣百倍奈難民見勢不敵閉戸不出湯計無所出適鄒之老母痛子情切願燬屋宇以殲難民乃令人四面縱火就中有頭目宋某等八人冲門而出忘命奔逃竟被脫圍而去該頭目即飛步到太慈鎭第五營某號哨弁處賄洋一千元商借洋鎗軍火爲復讐計湯等見巨魁己逃追至大慈向該號飛划索取頭目等八人豈知某弁出言無狀膽敢施放洋鎗中一鄕民肩窩於是羣情大噪幸該鎭董竭力排解始將難民八人交出登時打死而某弁則乘間而逸初七日陳大令親蒞該鎭履勘聞格鬥消息不敢前進經角直董事告以已經平靖乃與元崑新分廳同至該村鄕民怨陳令在大慈賞給銀洋之颟頇釁由此起一齊譁噪欲將陳令咬死經角直董事喝阻而一般苦主家屬携男抱女羣聚陳令舟次泣求昭雪陳令以好言撫慰而散是役也計焚燬鄒姓全宅房屋四十餘間難民焚死者不下六百餘人奪門而去仍被擊斃者數十人自縊者五人投河身死者七十餘人難民一無脫逃鄕民之被彈擊斃者十一人被殺死者五人被縳不放因而焚斃者三人村中幼女被輪姦斃命者四人因强姦受重傷者七人血薄肉飛慘不忍覩事後湯君復解囊撫卹被難家屬每名二十元而難民身畔搜出之銀錢均存貯不動所有屍身卽於事後用船裝載十餘艘抛入澱山湖而湯君則率領各圖董上省控告現在該村一帶鄕民知難民必來報復而官兵又不足恃乃雇鐵匠多人滬夜赶造魚叉鐵搭鋼刀之屬結成團練以自防衛而椿里一村則己十室九空誠非常之浩刧也 
[營兵爲盜連斃七命駭聞揚州]  
　　日前有米船兩隻船各四人行至興化縣境某港地方恐有匪徒爲虐乃停泊於緝私划船之側倚爲泰山竊謂可以無事矣不意該船思欲避害適以遇害營兵見財起意夜間全體過船將米船中人紛紛殺斃其尸體則擲入河中營勇遂連船將米撐去詎當時船尾尚有一人藏匿未被所害於紛亂中鳬水遁去立即報告興化縣陳大令禀請緝兇大令據禀隨即備宴邀請該處緝私划船兵哨全體赴宴兵哨不知其計聯袂前往遂被悉數擒獲現訊質已有端倪日昨陳大令將該兇犯十七人親解運轅會同運委江都縣桂大令覆訊擬照軍律請即就地正法 
[浙省司法事宜種種]  
　　受理詞訟之鐘點杭城各級審判廳業於十五日一律開庭惟事屬創始内容細則雖已頒布而民間未曾熟悉大有不得其門而入之慨昨日初級審判檢察各廳特規定起訴鐘點俾人民有所適從略稱爲曉諭事本廳刑事案件每日收受呈詞上午九點鐘起至十一點半止下午一點鐘起至二點止因三四點鐘恐有蒞廷事件無暇受理如有緊要事件一經發覺隨即提起公訴仰訴訟人等一體知悉又本廳收受民事詞訟案件下午一點鐘起至四點鐘止蒞庭審理案件倘遇有特别緊要事件不在此限又省城地方審判廳亦出有牌示云照得收受訴訟與審判案件係屬兩事自應明定時間以免訴訟人在廳久候本廳除刑事訴訟由檢察廳隨時收受核辦外所有民事案件定於每日八時至十二時止收受呈詞自下午一時以後開庭問案不再收受訴狀凡在十二時以後來廳先行照章購繕訴狀次日再行遵照定時來廳呈遞聽候傳訊以定准駁毌得遠離着即遵照 
　　審判人員分别派定各級審判廳除杭州十五日開廳外寗波定於二十日温州定於二十六日一律開庭受事但原派人員或有辭差更委而鄞縣永嘉初級推事檢察官亦已分别委派兹將提法司牌示錄下 
高等審判廳民庭推事金鴻翔調温道缺詳以傳定祥充任杭州地方檢察廳主簿汪培生辭差遺缺詳以萬和升署又錄事萬和調升遺缺詳以戴祖棠充任温州地方檢察廳檢察官詳以陳璋訓充任鄞縣初級審判廳推事詳以余信芳充任又錄事周文郁辭差遺缺詳以洪樹森充任又檢察廳檢察官詳以方瀏生充任永嘉初級審判廳推事詳以係雲澄充任又錄事應福謙辭差遺缺詳以李鎭充任永嘉 
 
 

Page 5

 
 
初級檢察廳檢察官詳以洪紹祖充任 
　　司法巡官會道札委浙省商埠各級審判廳均已成立所有法官以次人員亦已先後出發到廳辦公惟司法巡官尚未派出兹悉提法司李廉訪查有頭班警察畢業生俞應堯堪以派充杭州司法巡官計鎭洋堪以派充寗波司法巡官二班警察畢業生汪某堪以派充温州司法巡官前日己會同巡警道楊觀察會銜札委並飭知年内一律到廳視事 
　　提法司牌示考試屬官日昨提法司牌示照得本司遵章考試屬官業經詳明撫憲先儘本省候補人員招考並經移由藩運司保送在案兹定於二十一日開考仰候補人員合法定資格願考本司屬官科長科員者一律於十九日以前禀由藩運司保送到司以便與考毌得自誤計開與考資格一法政法律學堂三年畢業得有文憑者二舉人出身者三職七品以上者四曾充刑幕確係品端學裕者 
　　考用屬官施行細則第一條按照考用屬官章程另訂施行細則以資遵守第二條與考科長科員先儘本省候補人員合法定資格者移由藩運二司保送其非本省候補人員須由提法司自行遴選記名一律傳考第三條考試方法分爲二種如左（甲）論文（乙）口述第四條前條之考試已畢即以計分这法平均計算以定去取第五條關於計分之法以百分爲滿分六十分爲及格不及六十分者不錄第六條任用方法除法定各科昌額即行照章分别委署外仍酌派額外若干員分派各科以資歷練但額外員數不得逾於額内員數之半第七條各科員額有缺時即於額外學習人員中酌量派充其學習期間内均不給薪水第八條考試書記辦法逕由提法司出示招考餘皆適用第三條以下之規定 
[京師近事]  
　　前日盛尚書吳侍郎召見奉監國面諭謂現在憲政提前趕辦尤以郵路電航交通各要政爲庶政根本之要圖國帑奇絀自當倚任京外臣工認眞籌辦勉爲其難俾得宣統五年將應行籌辦四項要政事宜依限辦竣以固國本而利交通繼又垂詢盛尚吳侍對於四國借欵交涉之政見約一小時始退 
　　京師一般熱心憲政諸人近日又有政黨及帝國統一黨等之組織前已在全蜀會館開議兹聞民政部與提署對於此事頗滋疑慮深恐又有關於國會及别項舉動發現己由兩署特派專員數人密秘偵查各會員之名銜職業以及一切宗旨舉動 
　　内廷消息隆裕皇太后有懿旨俟明年正月十六日舉行服闋禮後擬於三月間游幸頤和園惟是否駐蹕現尚未定 
　　日前資政院奏請昭雪戊戍國事犯並請赦免黨禁各摺又楊京卿度奏請召赦梁啓超一摺均於日前交由軍機大臣會議聞已擬定先請監國飭下各省督撫核議具覆後再行斟酌辦法請旨裁奪 
　　資政院預算案將直隸兵營費原九十萬减去四十萬直隸提督姜桂題特爲此事親自來京向陸軍部要求加增且云若不加增即當乞退云　　明年意大利賽會政府擬不另派專員即以駐意公使兼任年前即由外務部照會該國政府矣 
時評 
　　其一 
　　使眞。難民也。何不早爲之所而使流蕩就食以至於死。假非難民也。何不預爲之防。而使。鄕民倉卒以當其衝。視死不救是謂認。養癰貽患是謂。懦一言以蔽之。則皆官吏殺民而已矣。 
　　萬事不如鎗在手。軍書雖急不開封。陳大令吞雲吐霧之時。亦知各鄕村正在血飛肉薄之候乎。 
　　今者鄕民身亡家破。十室九空矣。難民或焚或殺。埋骨一邱矣而陳大令則安居衙署。吞雲吐霧如故。 
　　記者曰。我不暇爲陳大令責。彼高於陳大令者且熟視若無。覩充耳若不聞也。寗爲貴族犬。毌爲莊家人。我惟有爲蚩蚩者。一哭而已。 
　　其二 
　　歲暮。矣内而樞部。外而。疆臣。以及軍界學界資政院議員諮議局議員等。至此皆有休倦之意。預備收拾過年。享其妻孥宴笑之樂矣。 
　　雖然。試閱各報紙。東三省之風雲日急。或增兵也。或爭礦也。患難之事。且星馳電掣而來。意者外國正在新年。故其銳方張。我國歲事將終。故其氣已暮乎。 
　　轉瞬新年。願諸君子磨勵精神。預備抵當之法。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滿洲鼠疫記]  
　　大連於近日内又有因鼠疫斃命者三四名均係由北方帶毒而來現在日署及各團體等組織種種機關從事防疫甚見熱心如民政長官白仁君本擬於月之十八日回返東京現因防疫不果大連警務長田中君連日住宿署内視事 
　　前北滿一帶鼠疫盛行時京師無甚影響嗣鼠疫忽於奉天發生京師中外人等大形恐慌政府已飭當道將京奉火車嚴加防範以免毒病傳至京師故京奉火車於日前先停售二三等客票至日昨更停售頭等車票竟全停開車矣 
　　南滿鐵道會社於附屬地内新修防疫隔離所地基共七十六坪分築大房六座興工甫兩日而竣計新舊隔離所八座共可收容三千人以外 
長春鐵路附屬地内日昨又有華人兩名均染鼠疫駐長日本領事官與西南路道協議决計由兩國當局互行聯絡防疫事宜以期共濟業由中日官紳中公舉防疫委員數人日内即行辦事吉撫陳中丞於十五晚由哈埠回抵長春十六早親赴日領事署與松原領事商議防疫辦法陳撫意見以中日協同辦理爲然 
　　十三日由奉天乘京奉火車之旅客中有染鼠疫者二名於至錦州附近時始行發覺即將該車搭客四百餘名仍由該車送還奉天十五晚至瀋陽驛卽在隔離所一併收容 
　　奉天西門外之十間房染疫日多一日該處有日僑甚多洶洶危懼遂向中國總商會交涉要求將該處釀疫之民房一併焚燬迭經兩國商會談判昨始議妥允將房屋二十六座一併焚燬但所焚房屋及器具等項一律由兩國商會先事折價備欵賠償矣 
　　南滿及京奉各鐵路附屬地至省城間道路自十五日起勒禁車馬來往以免傳疫 
　　安奉鐵路火車於十六早由安東開往奉天之際有坐客一名係華人年約四十左右突行咯血霎時斃命該車即於雞冠山舊站暫停將全體搭客一併收容該處隔離所詳行檢驗以防傳染安東縣所設日本防疫事務所於日昨將大宗捕鼠機頒交居民一律備置房内奉天自初發鼠疫以來迄十六日共染疫者一百名惟此外不爲當局所查出者甚夥亦難計其數駐奉日本總領事小小氏爲設法銷減毒病之本根起見日昨赴奉天與韓交涉合會同商議辦法奉天城鄕地方自治會農務會商務總會及報館等各代表於十八日集議防疫辦法長春城内因疫斃者迄十七日己至一百三十七名此外亦有未爲當局查出者長春防疫事己經中日兩國當局及商界會議决計連絡一氣協同辦理中國以農産公司總辦爲防疫委員長日本委員長一席日内亦將公舉以便從早實漸俄東清副總裁希爾格夫公爵於十六日由哈前往長春考察防疫事宜公主嶺於十五日有一華人染疫即斃故由該處日本當局行消毒法並將附近五戸之人口共十六名收容隔離所該房屋則一併焚燬四平街驛於十六日有華人二名因疫死亡該處統計疫斃三名營埠西口於十五晚有一華人吐血而斃經防疫隊檢騐則係肺患但是否確係肺患仍難確認據日報云奉天城廂除因疫斃經官檢驗者共一百名外另有疫斃者約二百名係由家主秘密掩埋云 
綏化現亦發現疫症聞初染是症者槪屬下流以飯舖小店爲最多近日漸漸傳染殆遍日昨巡警敎練所疫死學生一名又死某巨商一名雖經官中檢查屠獸設立病院而疫氣仍未少 
　　營口警務總局警務長張君品三近奉警道面諭以北滿鼠疫盛行延及奉天一帶着急爲籌措預防之法故日前由預備巡警内選校二十四人按區分派檢察各花戸以防傳染而重衛生已於十六日起按戸調查矣南滿鐵道會社以撫順煤窰爲華工羣集之區恐有鼠疫傳染必先設法豫防故奉天車站自十二日起己停售開往撫順之三等客票矣 
[西報記北方疫患近狀]  
　　字林報載十九日北京電云據最近消息該處疫症並未蔓延文匯報載十九日華盛頓電云據駐華美國公使報告滿洲疫氣已過長城侵入中國本部歐美僑民現已預備一切不日將與使館界外之人停絕交通聞因北京敎會曾接有滿洲可驚之消息故十九日東京電云中國官塲因滿洲疫氣甚熾特請日政府派防疫委員一人及專門醫學家兩人赴華襄辦除疫事務日政府現正遴選合格之員 
[勘界總會又請新督維封廣東]  
　　廣東勘界維持總會紳士易學清等又上新粤督電云禀爲界事久懸民情危懼聯乞恩准維封以保主權而安人心事竊葡人背約侵權越佔水陸各界蠶食無饜普天同憤迭經紳等禀陳各在案緣葡人屢欲振興澳門開拓疆土道咸以來久懷此志近更由陸及海囊括九洲查九洲距省城不過二百四十里虎門百六十里全海受人牽制是不獨香山一隅受害而虎門鎖鑰歸其掌握矣萬一有事兵戈彼有制我之權我無自由之利大局何堪設想且也界事久　早動環球之注視稍一遷就列　相率效尤今日縱一葡人明　百葡有千葡人相率而至政府又何以應命　　等　　　　　戚相關唇亡齒寒相憂尤切所以焦灼徬徨呼籲難已也今　督憲大人銜恩北闕秉節本經文緯武之才作救國安民之用重臨棨戟薄海 
 
 

Page 11

 
 
同歡惟念異族正肆其憑陵同胞哀號於水火迫得據情上訴乞沛殊恩俯賜維持早完界務則國勢重張之日即粤民再造之天矣 
[廉欽道電請速繪領海圖廣東]  
　　十月間廉欽道電禀督轅謂查廉欽邊界對汛　圖祗有陸路各界圖並無領海圖請飭繪一幅以備參考等因當經前督院札飭測繪學堂遵辦在案昨日新粤督張堅帥又接來電謂該圖今未寄到近因法人擅越我界在海面拿船緝私已迭次照會詰責請即停緝乃毫不遵依緣無領海圖可查至不能指界禁止以爲對待懇請赶速飭繪前來以重交涉 
分類新聞 
政界 
[度支司補授實缺奉天]  
　　奉天度支司齊自芸司使自試署以來於財務行政頗能整理錫制軍深爲倚月前特奏請該司補授實缺聞己於初八日奉到硃批着照所請各司道及本司人員聞此消息均前往稱賀頗極一時之盛 
[浙省大計舉劾人員一斑杭州]  
　　浙省本年舉辦大計所有應行舉劾人員業經浙　及各司道考定兹探錄姓名如下薦舉十員杭嘉湖道啓約金華府知府嵩連仁和縣知縣沈惟賢錢塘縣知縣高莊凱嘉興縣知縣張學智平湖縣知縣蘇錦霞鎭海縣知縣孫文詔山陰縣知縣增春安吉縣敎諭周庠衢州府經歷劉景焯叅劾九員不謹官三員嘉興縣敎諭徐智光塘棲巡檢鄒梅卿嵊縣典史朱金耿年老官一員餘姚縣知縣湯佶昭有病官四員永康縣丞崔耀章樂清縣丞王汝藩平湖縣典史秦雲基不及官一名海寗州知州蘇嘉淦 
[皖藩對於加抽茶釐之躊躇安慶]  
　　皖省觀業道童次珊觀察前以六安州屬向爲産茶之區擬在該境設立茶務講習所研究採種焙製等法以興利源每年所需經費即在茶釐項下每引加抽一分以資濟用當即禀由朱中丞札行藩司議覆去後兹據連方伯詳覆謂春茶上巿須在來年二三月之間所請加抽茶厘撥充前項經費之處應俟明春茶卡設立商販雲集之時再行核議云云昨經朱中丞批示飭遵矣 
[九江道整頓稅務九江]  
　　贛省九江關道保觀察恒以本關經徴常稅最關重要必須認眞稽查嚴防弊混方於稅務有益近聞過關船隻不免時有偷漏情事果如所云難保非書差朋比賄放若不及時查禁漏巵將伊於胡底昨物通函九姑兩關員司人等認眞稽查以重關稅 
[熊都轉固忙於應酬者長沙]  
　　新簡奉天鹽運使熊秉三都轉希齡前曾請假兩月回籍省親已於日昨抵湘隨即拜會各當道及省城巨紳日來異常忙碌聞在省少駐數日再遄返鳳凰廳珂里一俟部署完竣即由省附輪前赴奉天履新 
[貢院議改審判廳松江]  
　　松城自科舉廢後貢院卽夷作牧塲日就傾圯現華亭縣趙豹文大令以如此巨屋荒棄可惜擬會同婁縣將該院改設地方審判廳並附設初級審判廳另於華境之亭林婁境之泗涇各設立初級審判廳一所聞日内將備文禀請松府戚太守批示核奪 
軍界 
[兵備道聲威能嚇退跳梁小醜耶寗波]  
　　寗紹台道桑觀察於本月十五日接有浙撫增中丞急電謂台屬臨海匪徒猖獗拔人勒贖敢與官軍對敵地方大爲驚惶望速設法勦捕以維治安等情桑觀察接電後聞已於次日率領衛隊乘輪馳往該處勦捕矣 
[皖南鎭愼重冬防蕪湖]  
　　署理皖南鎭于觀察德懋自到任後巡閱防叚整頓軍政頗爲注意惟所部綠營分防汛地均有專責現當冬防吃緊之際且皖南北災民結隊成羣紛紛南下難保無匪徒混跡其中乘間煽惑騷擾地方若不預爲籌防恐一旦有警汎防兵力單薄不敷調遣必致貽誤事機日前特具禀江督張制軍懇予轉咨皖撫朱中丞准將駐紥蕪湖南路巡防四營内抽調兵丁八十名歸該鎭節制作爲游擊之師俾資巡緝以壯聲威 
[程水提初次巡閱兩湖水師武昌]  
　　新任長江水師提督程軍門允和於日昨由皖乘兵艦來鄂漢陽鎭張鶴齡岳州鎭魯洪逹兩總戎因程提接篆伊始此爲初次巡閱特率同所部副參游都守各員齊詣下游田家鎭　迎接程提抵漢後即往拜謁鄂督是晚駐節兵輪次日即偕岳州魯總戎上駛往湘俟事畢返漢再校閱漢陽營操法刻漢營矣兵均振作精神磨擦槍銹準備情形殊堪令人發噱也 
學務 
[又有反對議局核减預算之學堂福州]  
　　閩垣各學堂聯合會近以閩諮議局裁减省會小學堂經費過鉅萬難承認日前特電懇學部主持其電文云閩省敎育費向較他省爲絀明年預算案己從撙節經諮議局議减後於無可撙節中重加核减乃諮議局覆議仍復裁减多者逹二萬兩少亦七八千似此情形不特不能遵照鈞部定章進行且已有各班勢難支柱於憲政前途大有窒碍各學堂擬請督將豫算案送資政院核議乞鈞部維持福建師範法政高等農業工業商業蠶業各學堂及各小學堂公叩 
[麗則女學畢業誌盛蘇州]  
　　蘇屬同里鎭麗則女學於本月十七日舉行高等小學第二次畢業藝術專修科第四次畢業男女來賓三百餘人頗極一時之盛兹錄畢業各生姓名如下高等小學四人（最優等）任佩張苑英（張苑英（優等）徐冠英龐明權藝術專修科三人（最優等）顧素吾金桂英（優等）陸常裕 
[太平縣組織勸學所安慶]  
　　寗屬太平縣梁大令近以該縣風氣漸開各項學堂逐漸舉辦惟勸學所至今尚未設立終不足以促學務之進行日前特邀集縣中紳士會議組織勸學所公舉員董遵章妥爲勸導刻巳擬具簡章詳請皖撫馮中丞核示立案矣 
[中學畢業生限期報到長沙]  
　　湘學吳子修文宗以各屬中學畢業各生調省覆試前經本司牌示定於上月三十日取齊在案惟現查赴司報到者尚屬寥寥物於日昨復行牌示凡各屬中學舉業各生限五日内各帶文憑相片親赴學務公所報到毌得遲延自誤 
實業 
[芬川金礦亦將集資開採吉林]  
　　吉省萬鹿溝金礦總董劉全祿 
 
 

Page 12

 
 
日前其呈勸業道略謂吉林東寗廳屬小綏芬之金礦及亮子川之銀礦均已調查確實礦産甚爲豐富惟該處毗連俄界若不亟謀開採誠恐俄人越俎奪我利權現擬組織芬川礦務有限公司招集股本銀元一萬五千元以五十元爲一股共分三百股擬先招二百股從小綏芬之金礦入手再續招一百股接辦亮子川銀礦所訂簡章十條一併呈核當奉黄觀察批准發給執照並由道署鍾易兩科員贊成擔任勸招股本昨巳刷印簡章遍處傳送矣 
[閩商請設輪步公司福州]  
　　福州濱江一帶向無碼頭以此大小輪船到埠時旅客往來貨物搬運諸形不便近有商民林克仁等招集股本仿照南京通州輪步公司辦法擬先就南台塢尾地方建築碼頭一座以供小輪船停泊俟辦有把握再就馬江擇地建築以資推廣惟塢尾係屬官地願按月輸納租金繳官備用業已禀請勸業道立案 
[沅州磁業之擴充湖南]  
　　沅州府東鄕之龍船岩向産白泥可爲粗磁碗盞之原料所出品物往年曾暢銷外府近年以來因磁質究係粗劣故銷路漸形冷落昨有該府黄君德明（係醴陵磁業學堂卒業生）等招集股本將窰廠移至北門外之桃花溪地方所出青花碗盞頗有可觀聞尚擬仿照醴陵公司製造釉下花各種細料品物以擴銷路 
雜記 
[閩侯議董兩會之大爭執福州]  
　　閩侯城自治公所董事會於八月間曾提出董事會辦事規則要求議事會議决尚在審查中詎董事會某職員忽以董事會辦事細則應由董事會自定又以自治規約亦屬公定皆不在議事會議决權之内電請民政部解决嗣接民部覆電亦含糊其詞某職員遂執爲根據於列席議事會時大肆詆辯繼由議事會某議員發議以爲閩侯城議事會雖其區域權限尚屬狹小而爲立法機關則一如議决權得以任意破壞則何必有此議事會且自治規約在章程中明定由議事會議决辦事細則旣亦規約之一種自屬議事會議决權之内兹事關係全國本會當始終力爭請即由會電部申明經衆贊成即由議長擬定經多數通過拍發其電云伏讀佳電董事會辦事細則應由董事會自定如議事會視爲不當應照第四十一條辦理云云查城鎭鄕地方自治章程第六十六條董事會之執行細則以規約定之第三十六條第二欵之自治規約亦歸議事會議决來電以第六十六條之執行細則誤爲第四十一條之執行方法閩侯城議事會以董事會辦事細則雖由董事會提出亦應歸議事會議决以全議决權如何乞示覆閩侯議事會叩 
[竟有啟沃當道加稅之華僑廣州]  
　　粤督張堅白制軍昨接緬甸中華商務總會總理李春榮等呈稱竊我國現在籌備新政財盡力盡度支部奏立預算案歲入不敷歲出以千萬計轉瞬國會成立勢必於租稅問題改絃而更張之蓋租稅者乃國民應盡之義務國富則國民之擔負輕國貧則國民之擔負重此不易之公理也中國租稅向無劃分國家稅地方稅就各直省現象而言自庚子賠欵以後苛細雜捐名目各别間且有釀成夔亂者論者莫不謂租稅之過繁重矣而不知外國稅率之重實有倍蓰於中國者顧何以外國稅率之重而民間毫不知其苦則以外國政府之立法完善且立憲國民人人富於義務心不若中國之上下相離動致衝突耳　姑勿言其他請就緬甸而論緬甸爲英屬一省份其性質與中國各省適相比例除海關稅印花稅屬於國家稅範圍此外各地租田租房屋租當碼酒碼烟碼漁業捐商戸羨溢捐等項純然爲地方稅者統計歲入約五千萬元以上而在上者無羅掘之形在下者無怨嗟之望且足以促地方商務之發逹設令我國各直省仿而行之又何虞歲入之不敷耶邇者恭奉明詔宣統五年召集國會矣國家大計將舉而與國民共任之爲國民者雖欲不增加其擔負而不可得是此租稅問題所不能不與吾國民先時而研究者也春榮眷念宗邦敢貢愚忱購就緬甸地方各項租稅章程若干種呈請劄交諮議局譯印頒佈俾啟國民之智識伏乞照呈施行深爲公便 
[號産抵押莊欵之轇轕杭州]  
　　杭垣仁昌南貨棧開設數百年向稱該業巨擘歷年盈餘除馮翁徐三姓股東分潤外添置上下城巿産二萬餘金各産契據均存放股東徐滋生家不料近鶆營業式微商情日絀加之今舊兩歲銀根緊急金融恐慌致週轉不靈積欠元大阜生開太等莊號二萬五千元有零兩轉長期日逼日緊股東相率觀望及至阜生莊擱淺風潮愈甚不得已將所有巿産抵押各莊現在年關已届必須變價歸欵詎有股東徐左泉藉口出仕將所有契據軋阻不交該號夥大窘昨己聯名吾請商會訂期十九日上午開會邀集股東同行公决辦法以維大局 
[籌餉局員又因誤藥暴卒漢口]  
　　漢口籌餉局專辦委員志直剌琦素患痰喘今冬病發屢治未愈然猶能支撑精神照常辦公前日正在花廳會客忽然痰喘甚急扶入内室驟爾長逝聞其原因係由延醫太多或投以附桂或投以大黄毛硝大凉大熱同時兼進致在腹内激戰痰由上壅遂致突厥照料之人又不諳醫理急以參湯灌入痰愈壅滯而氣閉不可救矣漢上庸醫殺人屢有所聞殊可畏也其遺差昨已經鄂督札委度支公所會計科長王令篤基兼辦以資　劑 
[清談]  
　　崑山鄕民之被害 
　　難民入境。當設法以處置之。此地方官之責。也亂民入境。當論兵以防禦之。亦地方官之責也。吾聞崑山鄕村難民之變。吾不能不責。地方官。 
　　崑山縣屬被害之鄕村一爲大慈鎭。一爲孟子浜村。一爲椿里村當其入大慈鎭時。固已焚燬房屋。搶掠强姦。無所不至矣。而縣令不問也。比至孟子浜村。則且出其洋砲利刃。以與鄕民格鬥。矣而縣令不問也。一任其怒意。騷擾而不之。問而椿里村之禍。乃因之以作。難民入椿里村後。鄕民之受害。與亂世無異。其究也。鄕民之死傷實多。而難民亦無一生。全者其禍。亦云酷矣。 
　　夫挾持器械。以爲民害。是固亂民。非難民也。而當其來時人固猶以難民目之也。難民入境。縣官不當爲。之設法乎。苟設法以處置之。則鄕民不受。其害而難民亦得以保全。即至擾害己。見而縣官能急有以解散之。則爲害。猶。不至於若斯之甚也。乃始不能遣。之繼不能弭之。卒至血飛肉薄。玉俱焚。試問爲一邑之長。官者。能辭。其責否。 
[諧文]  
　　官塲運動會競走簡章。 
　　公啟者。本會爲老年僵各大員所發起總會設於京師。各支會遍設於二十一行省定名爲運動會專爲官場各種競走而設無非欲。初入政界人。員鍊膽鍊力鍊手叚鍊膝鍊面皮。以逹强權之。目的想諸君當强仕之年。無論何時何地運動必能爲會場大增異彩况運動場爲萬衆。屬目之地。運動之　通敏捷。固足彰宫場壓。力之强横。面運動之陰賊險。狠。尤足徴官塲用心之詭秘。深願運動諸君。趁此時機。速赴會塲。認定一門。分班。競走本會員預備五。色頂子徽章。及翎枝。奬品以分贈。連動諸君。並分列九等。以示區。别有同志者祈速來入會可也。謹將本會競走簡章開列於後（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來件 
[上海城自治公所庚戌冬季議事會議决事件]  
　　一徴收廣告稅章程案 
　　董事會交議事件按照城鎭鄕自治章程第九十二條第二欵及第二項又第九十三條之規定議决如左 
　　廣告稅爲地方稅之一種外國多有行之者即比於中國之公益特捐本公所於城區域内有維持治安之責即應有查驗廣告及酌牧稅費之權兹經擬訂章程十一條定於宣統三年二月初一日實行無論中外商民均應按照辦理應由董事會呈請上海縣移會警局分别出示曉諭並詳請蘇松太道照會各領事查照 
　　章程錄下第一條廣告稅爲地方稅之一本公所於城區域内有徵收此項廣告稅之權第二條凡越出自己地位使人注目而感覺者無論爲紙爲板爲標記或活動或不活動向所稱招紙及告白佈告等類均作爲廣告（其商家之招牌陳列或張布於自己地位者不以廣告論）第三條凡欲張貼廣告於城區域内者須赴本公所購領稅票第四條凡廣告紙長營造尺二尺以内寛營造尺一尺以内者每百張納稅銀五角其長至二尺外三尺内寛至一尺外一尺五寸内者每百張納稅銀一元（按營造尺一尺合英尺一尺四分弱）第五條凡特别之廣告如用木板鉛皮等類長寛尺寸不逾第四條之限者每月每張每方尺納稅銀一角其尺寸逾第四條之限者每月每張每方尺納稅銀二角仍以五十方尺爲限第六條凡欲張貼廣告者須先將廣告樣張呈驗得本公所之允可第七條凡廣告稅票須黏附於廣告上第八條凡張貼廣告本公所祗向收廣告稅其張貼處屋主允許與否應自行交涉（如屋主釘有不許招貼字樣者卽爲不允之證據）第九條凡不遵以上各條所規定擅行張貼廣告者當視該廣告應納之稅額如倍科罰 
凡學堂善堂以及事關以益各項張貼廣告於城區域内者免納稅銀 
第十條凡廣告之有碍治安或風化者均禁止其張貼第十一條凡未盡事宜由本公所隨時增訂附條廣告塲納稅法另有專章 
一設學務辦事員案 
　　董事會交議事件按照城鎭鄕自治章程第五條第一欵事且及第七條之規定議决如左 
　　查照資政院學部奏定地方學務章程學務專員之職掌及江蘇各屬勸學所敎育會聯合會議决案本公所自應特設學務專員以資辦理兹訂學務辦事員辦事細則如下第一條上海城自治公所因本城區域敎育事宜特設學務辦事員凡本縣勸學所在本自治區域内應設之勸學員即由學務辦事員任之第二條學務辦事員佐理總董及區董在本區域内應行掌管之敎育事宜并督察本區域内之公立小學堂第三條學務辦事員應定每分區一人以本城區域選民明於敎育曾任敎員三年以上者由議事會公推經董事會公認後任之任期一年學務未甚繁劇時得暫行酌减學務辦事員員數兼任二區以上學務事宜第四條學務辦事員每年應於十月二十日以前定明年學務之規畫由董事會交冬季議事會議决其第一次選任學務辦事員時不在此限第五條學務辦事員每年應調查本分區内學齡兒童於十月初一日以前編定本分區學齡兒童簿分男童女童已就學未就學各爲一册定明年應添初等小學堂若干所之規畫及其敎育費之豫算學齡兒童簿所記兒童數有變更時每年應儘於十二月以内更正第六條學務辦事員於本分區内公立小學堂之不能照章辦理者有糾正之責其堂長敎員之不稱職者應報告於總董及區董第七條學務辦事員於本分區内學齡兒童之未就學者應實行勸其就學本分區内如有關係學務應行宣講事宜由學務辦事員隨時宣講第八條學務辦事員於本分區内應行添設初等小學堂時得指定原有之小學堂陳述意見於總董及區董商改爲公立初等小學呇亦得指定本分區内之私立初等小學堂或適當之私塾陳述意見於總董及區董暫認爲代用初等小學堂第九條學務辦事員於本分區内所有之私立初等小學堂及私塾應調查其是否合於初等小學堂之辦法其合於初等小學堂之辦法者於調查學齡兒童時其兒童得以已就學論其不合於初等小學堂之辦法者調查時但注明識字字樣以未就學論第十條學務辦事員爲有給職其俸給量職務之繁簡由董事會定之第十一條此細則於地方學務有變更時應由董事會修訂交議事會議决（未完） 
本埠新聞 
[催報學童壯丁總數]  
　　江蘇巡警道汪觀察通飭各廳州縣文云照得各屬調查人戸總數一案前經本道擬訂分期辦法第一期預備調查第二期實行調查第三期編訂門牌第四期申報戸册並經飭將男丁女口細數同時確查彚報現在各州廳縣調查人戸總數業据先後造具總表送經本道核明詳咨所有應造戸口細册早已逾限僅據崑山新陽吳江三縣造送到道其餘各屬均未呈送殊屬玩延至男女丁口細數或己一併遵式查塡或僅塡男女丁口並未將附查學童總數壯丁總數二項塡入或僅有學童總數而無壯丁總數或均未塡報殊屬參差不一現在憲政事宜提前趕辦戸數雖己彚報口數即應接續造報以重要政查該縣丁口各數已據具報而未將學童壯丁數目查塡至應造戸口細册迄未送到應即赶速查明學童壯丁數目先行遵照定式塡列總表限文到十日内呈送來道以憑彚辦一面迅將戸口細册彚造齊全務於月内一律送道存候察核此外隸於戸口一項應辦事宜遵照部頒定章隨時認眞辦理不得玩忽致干未便合亟通飭札到該縣立即遵辦並報明該管府查考 
[荳業董事之强項]  
　　荳業董事張嘉年擬於邑廟花園内三穗堂（即較斛廳）前面空地上興築圍墻業由園内各商店以其妨害園景阻碍商業禀奉滬道批飭上海縣禁阻在案詎張等藉口湖心亭搭出水閣 
 
 

Page 19

 
 
侵佔河面並不遵諭停工爰亦雇匠庇材仍圖興築雖有古香閣等續行具禀奉劉觀察批飭縣令派差禁阻而該處圍墻己築王三尺有餘現尚從事工作不識道縣各官將如何辦理也 
[查獲騙吞珠飾]  
　　寗波路三百六十二號門牌紥珠花店主曹榮生（即趙雲生騙吞北山西路德安里畢姓家及蔓盤路一千二百零四號陸守堅家寗波路二百六十號彭張氏王毛氏家又城内各珠寳店珠兜珠飾共值洋六千餘元私質逃逸昨由老閘捕房包探蔣文彬協同十三號西探在南京路裕祥當舖内查獲原贓吊存捕房候傳各原告認明再核 
[絲廠女工之風潮]  
　　新垃圾橋北首阿拉白斯脫路某絲廠各女工因該廠不付工資向之索取反被毆辱以致羣懷不服於昨日午後一句餘鐘相率罷工陡時聚集一百餘人擁至公共公廨喊求飭傳廠主到案從嚴究追當奉内諭着各散去毌得聚衆滋事一面即派差役至該廠内傳諭廠主將各女工工資趕速照付衆始散去 
[保衛河道之文告]  
　　上海縣田大令出示云據辦理蒲肇河工總局職董莫錫綸劉汝曾姚天來梅豫棖葉永孚等聯名呈稱竊本届開浚蒲肇河道幾費經營始獲一律竣事但西門外萬生橋起至徐家匯止一叚人烟稠密兩岸房屋櫛比時有無知居民任意傾棄垃圾並在岸灘堆積石子黄沙磚瓦竹木等項物料深慮積久淤塡前功盡棄爲特呈請出示曉諭沿河居民人等不得仍前糟塌任意堆放料物如敢故違准由河工局隨時送案嚴行究辦董等爲保衛河道起見伏乞察核施行等情到縣據此查該董等爲保衛河道起見洵屬地方公益據呈前情合行出示曉諭爲此示仰該處居民諸色人等知悉須知蒲肇河攸關農田水利本届開浚工大費鉅籌辦大非容易現在業己竣工利田疇通舟揖爾等民人均宜共相愛護保全水利自示之後切勿傾棄垃圾任意作踐並在岸灘堆積石子黄沙磚瓦竹木物料等件致妨河道如敢故違一經查出定行提案分别懲罰不貸其各遵照毌違 
[棲流所試辦工藝之成效]  
　　江督張制軍札行滬道轉札公共公廨寳讞員略謂據滬北棲流所董陸文麓等禀呈試辦工藝廠第二届帳略由查核所呈帳略旣著成效良堪嘉許飭仍實力經理毌稍怠忽仰即轉飭遵照 
[女子醫學堂定期開會]  
　　上海醫院女子醫學定於二十二日下午兩點半鐘開會舉行正科備科各女生畢業給憑昨己柬邀各界届時前往叅觀 
[學堂畢業放假類誌]  
　　老北門内東馬橋西首榛苓學堂係由伶人潘月樵夏月珊等發起集資開辦迄己六年昨日年假並有學生二十餘名畢業特假南巿新舞臺開會行禮男女賓前往參觀者約有五百餘人並請馬湘伯沈縵雲吳畹九毛子堅諸君相繼演說會塲秩序如下 
一開會二職員報告三給發證書四來賓演說五畢業生謝詞六校歌七散曾八攝影 
　　又西門外中等商業學堂昨日舉行年假及畢業禮函請滬道劉觀察蒞臨考試觀察以適值封印之期札委浚浦局提調關炯前往庖代 
[學堂董事急求補助]  
　　漢壁禮學堂某西董近以該堂來學者衆經費不敷昨赴洋務局面謁滬道劉襄孫觀察請爲維持觀察以該西董熱心敎育慨允資助一切某西董稱謝而散 
[寰球學生會大演說之先聲]  
　　白克路寰球中國學生會定於二十三日晚八點鐘請美國演說家勞裘司博士演說新發明之科學凡屬會友均可前往聽講 
[董事干涉柴船]  
　　同仁輔元堂董事以近來老白渡馬頭時有販柴船戸擠泊喧擾且有人向索陋規爭閙打架以致救生局巡船及各商船反無停泊之處昨特函請自治公所出示諭禁並派水巡隨時押逐 
[謝贈月份牌]  
　　昨承茂生洋行代英國司各脫魚肝油公司惠贈月份牌二十五幀又承亨寳輪船公司惠贈月份牌兩幀勝家縫衣公司惠贈月份牌兩幀廣生號惠贈月份牌一幀鮮豔奪目並皆佳妙書此以誌謝悃 
[城内]  
虚應故事○昨爲道營廳縣文武衙門封印之期各官於辰刻舉行封印禮畢即循例往來互相道賀 
相驗路斃○城内四舖地甲周慶生昨晨投縣禀稱邑廟花園較斛廳前昨晚忽有倒斃無名男屍一具求請相驗田大令即於午後帶同刑仵蒞場驗得死者因病倒斃旋因查無屍屬由堂棺殮發壇召領 
道批兩則○黄馥禀批前批所詢本國官員執照係指該商前次出洋是否領有中國何處官員的給執照而言非詢及洋官執照也來禀云云殊屬誤會仍着　照前批明白具復並將前領執照黏存核辦商號謙順禀批禀悉候據情咨請山東藩司查照可也官事○新委普陀防疫翰船管帶馮元璋昨至道署禀知到差並銷吳淞關查驗差 
巡警總局總務科長姚捷動前奉蘇撫札委入都業已公於昨日返申到道禀知 
[南巿]  
根究起火○鹽碼頭南泰豐麻袋店棧房失火已記昨報兹悉是晚共燬房屋三幢其同居之沈立興蒲包店亦遭殃及當場由救火會將該店經手陸子愚扭送工程局禀稱該棧保有火險銀二千兩不無可疑旋由蒲包店主沈子湘將該棧主馮國楨扭案經湯裁判研訊馮供在錦隆行保有火險銀是晚有人進棧取物如何起火實不知悉判馮交保飭陸將進出帳簿及保險軍呈驗察斷並交到庖丁徐毛毛候訊 
查弔賊賊○滬北楊樹浦捕房昨派中西包探帶同小竊潘長裕至工程局禀稱該賊竊取瑞鎔廠内條鐵鐵板賣於王家馬頭協盛昌舊貨店内请爲查吊原贓局中淮卽派探同往該店查獲鐵條十根鐵板六塊又在六十八號門牌周王氏家查獲鐵條十根鐵板一塊一併起存局中候英公堂備文弔回給領 
累及家室○向爲錢業之陸金聲昨將陸陳氏扭至工程局控稱該氏之夫陸書浦即大新向爲米行出店失業後乏本經營先後央中借去洋三百三十元立據存証詎　討無着避不出理求諸追還訊之氏供丈夫現往漢口貿易至借洋一事婦人實不知悉判覓保出外赶緊理楚 
如何遺失○萬生泰米行前雇駁船戸陳春泉謝長發謝元元閔阿松等裝運紅梁六百餘包在大逹馬頭停泊過夜後忽短少一千九百餘斤值洋四十餘元向論恃蠻控由工程局一併傳訊陳等均推諉不認判先賠洋三十二元然後交管帮保出候再查核 
抵單不贖○西門外南先記肉莊主王土生昨將鄕民徐子亭扭至西區控稱徐前將十三圖内田單一紙託爲轉向曹姓抵洋二百元約期一年贖回迄已逾限尚未料理該 
 
 

Page 20

 
 
區長准即解至工程局經陳裁判訊明判徐交保限五天理楚 
[閘北]  
無可賴婚○沈浦之至四路分局禀稱前曾憑媒聘定楊李氏之女小柳子爲媳今被王恒餘拐逃李氏亦意圖賴婚求請提究昨經黄正巡言集訊由李氏將女交案判令給沈領回擇期完姻以杜紏葛 
勿再虐待○余亨祺至四路分局禀稱有婢女二口一名巧雲一名雲香被王葉氏誘逃圖賣請爲究辦昨經黄正巡官飭提該氏及二婢到案研訊據二婢供稱因時被主母凌虐是以偕逃判二婢各責手心二百下給余具結領回惟嗣後不准虐待葉氏無干省釋 
是否誣害○巡警總局廚役吳玉庭至四路三區控被二房東徐洪氏竊去棉被衣服及鈔票洋十元該區顔副巡官聞係總局廚役立飭長警至氏處搜查無着將氏拘局盤詰吳供贓物定在該氏房内遂又另派長警往查搜出衣被而票洋仍無着落昨送分局經黄正巡官提訊洪氏供因與吳妻有隙實被誣害且當時搜查並無証據迨將婦人拘局後始在房内搜出衣被定是抛贓圖害問官一再駁詰堅不承認判解總局訊辦 
火警傷人○前晚十二時北南林里二弄周昌夫家起火延燒樓房七幢周之傭婦王陳氏由高處墜下跌傷甚重昨報四路分局黄正巡官飭送醫院醫治再核 
[英租界]  
預防天花○英美總巡卜羅斯君前日通諭各捕房捕頭轉飭各　捕著於即日起分赴工部局醫院請西醫驗明如未經種痘者即行補種以免大花傳染 
私刻圖章○九江路禮和洋行資悉近有匪徒僞造該行棧房内圖章向洋涇浜錦章號内騙取肥皂一箱並騙虹口天潼路泉香號内食物昨由該行遣司帳人黄雨庭投報總巡捕房派探查緝 
倦遊而返○總巡捕房二十七號西探目彭山日前請假三禮拜赴杭遊玩兹已返滬於昨日起照常辦公 
違犯烟禁○總巡捕房捕頭訪悉粤人藍木林在山東路二十九號屋内私設烟榻售烟昨飭包探邵仁初協同八十二號西探薜姆生前往查獲烟具等物帶入捕房存候禀廨出單傳藍訊罰 
棧主行騙○靖江人是長興前日至老閘捕房控被福建路江南新羣旅館主金濟堂（即際堂）騙吞值洋三千餘元之乾繭等情捕頭准飭包探蔣文彬協同西探往查詎金已知風避匿未經拿獲 
偷漏轎捐○小普慶里妓女韓四寳所乘之轎未領捐照昨被五百二十五號華捕查獲將轎攔入捕房當飭存洋作保以便飭傳該妓到廨訊罰 
慣於行竊○王阿三竊取福建路顧云卿家布衣又竊蘇州河内船戸邵元桂之皮馬褂昨被包探陸根山查獲拘入捕房押候解廨訊究 
摸竊銀洋○何浦兒昨在黄浦路某號電車上摸竊坐客袋内洋二元當被包探姜喬喬查獲人贓拘押捕房候究 
仍須覔保○鴻盛洽永興隆順記隆記等各洋貨號環控已閉東來庭記東洋莊主甬人王庭壽不理貨銀九百餘兩前經公廨訊明判王交人銀並保限一月清理在案詎王並不覔保挺押不理前晚提案復訊各原保均投案求追王則供求寛限判照前斷覓保出外理楚 
各執一詞○提樹浦鄕民覺祿勝控堂兄魯毛毛爭産行兇一案前晚由廨集訊原告投稱共有先人遣田二十四畝原議各半匀分詎被堂兄吞沒三畝有零向之理論反遭毆打訊之魯毛毛供前項田地巳由父親在日分派明白惟當時並未立據致相爭奪讞員以兩造供詞谷執判各退去候諭飭值年地保沈毛毛秉公理處如再爭執定將餘地充作該族祭掃公地以免口實 
幸有帳據○山東路義成火腿店主曾聖惠因欠揚州裕成祥火腿號主馬鼎臣貨銀一千零八十元被控前晚由廨提訊原告投案請追訊之曾供與馬之胞兄馬心田股開萬成號前項貨欵巳被其兄收去有帳可憑判曾交保着原告邀兄到案質明再核 
妓女何窮○裁縫劉和尚控妓傭俞秀姐担保妓女凌香閣衣料工洋七十二元不還前晚由廨訊實判俞婦押繳洋七十二元開釋 
追繳工資○周玉記控地販趙雲峯即趙發茂不還塡泥工洋一百五十元一案前晚由廨訊實讞員以趙因另案在押着仍還押赶將周之工洋措繳 
[美租界]  
何能專利○胡連根與張阿寳同住七浦路六十三號屋内昨張將胡扭至捕房控被廚戲張之姘婦李三寳捕頭詢得兩造均屬無恥一併斥退 
並無見証○王阿二沈阿洪昨日各駕馬車在百老匯路互撞致損王之車板旋即扭控捕房捕頭因無見証斥退不理 
俄妓欠洋○紅帮成衣顧升記昨至捕房控告乍浦路一號某俄妓欠工料洋一百九十元捕頭諭赴俄領事署禀控 
[法租界]  
久假不歸○高玉亭前控金增貴因謀招商　房生意借去洋二百餘元延不歸還經公廨讞員迭次提訊判令交保料理詎金在押日久並不覓保昨日復訊金仍飾詞推諉判令還押着即措交 
另行擇配○包沈氏將女兒阿香售於徐順江爲媳當時得洋一百六十元言定斷絕往來嗣因阿香被沈氏措霸不放要求照常往來因此控奉公堂將媒人林項氏洪鴻喜提訊氏始將女交案奉判發堂着氏挽人商勸在案兹又復訊氏仍堅執前供聶司馬謂若要往來須還禮金若干否則將洋退還領女回家另行婚配詎氏一味蠻抗遂判阿香由堂擇配將來所得身價歸徐具領 
莫知其惡○陳榮福不務正業時竊家中物件質當浪用近又偷竊家中火爐出外售賣被探拘解公堂請辦旋由陳父士桂求請免究聶司馬准之給予領回 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院結社集會律修正案理由書（法典股員會提出）]  
　　第一章總則 
　　第一條本律稱結社者凡以自由意思謀逹一定之目的合衆聯結團體繼續存在者皆是結社關於政治者稱政事結社 
　　按本條仍原律第一條之大意酌加修正以期明確兹所加自由意思者蓋於結社之初皆以社員之自由意思而組織毫不爲法律所强制故如中央議會地方議會及商會等凡以法令而組織者皆不在本律所謂結社之列故原律第二十二條係屬贅設兹從删節 
　　第二條本律稱集會者凡以自由意思謀逹一定之目的臨時集衆公開演講者皆是集會關於政治者稱政論集會 
　　按本條仍原律第二條之大意酌加修正所謂自由意思者亦以集會之事一本發起人等之自由意思非如中央議會等之會議皆源於法律上之强制者也 
　　第二章結社 
　　第三條政事結社應由總理人於該社成立前開具左列各欵呈由事務所所在地之巡警或地方官署申報民政部或本省督撫咨部存案一目的二名稱三社章四事務所五總理人協理人之姓名履歷住址 
　　按本條就原律第三條酌量修正原律首事人即總理人呈報後該管巡警或地方官署在京申呈民政部核准在外由巡警道局申呈本省督撫核准咨部存案云云夫核者稽考之謂准者許可之意然臣民結社之自由權各國載諸憲法我國欽定憲法大綱亦有明文故結社者具備法定條件於法律範圍内只負呈報之義務無俟官署許可之必要至核之一事原屬官署受呈後應行之職務不必另行規定各國立法皆同兹亦删節再原律第七號亦從删節以一社之中責令其總理人協理人之姓名等呈報已足稽考其政社之進行方針辦事人等似可不問以免苛煩至其第八欵之入社人數由於原律第十條對於政治之結社集會有人數制限之規定而來然關於政治之結社集會苟在法律範圍以内人數雖多原無妨於治安若有不法行爲即數人亦必解散故第十條之規定兹從删節而此第八欵亦因之而廢除也 
　　第四條政事結社有於他處設立分社者應由分社總理人遵照前條辦理 
　　按本條就原律第四條酌加修正 
　　第五條第三條所列呈報各欵若於呈報後有所更易應隨時重行呈報 
　　按本條仍原律第五條之舊 
　　第六條前三條之規定於議會議員爲準備議事而組織之結社不適用之 
　　按本條爲原律所無但一國社會愈進步政治現象亦愈複雜參議國事之議員非各表政見以謀一致則臨時討論亦不能得善果故許己爲議員者任意結社互相研究爲議事之準備此種結社較之議會不過先事而設可謂具體而微故許其不用前三條之規定而爲政事結社呈報之例外設或社員中有喪失議員之地位者則必使之退社否則當令如普通之政事結社遵章呈報至本律所稱之議會者即依法令所設之中央及地方參政上議會是也（參照修正刑律草案第八十四條） 
　　第七條左列人等不得列入政事結社一常備軍人及徴調期間之續備後備軍人二巡警官吏三僧道及其他宗敎師四現在各學堂肄業之學生五男子未滿二十歲者六婦女七褫奪公權或停止公權者八非本國人 
　　按本條就原律第九條酌量修正並將原律第十條併入原律第九條第四欵之敎員制限兹從删節蓋在敎育昌明之國人才己多故定此制限若在幼稚之邦人才缺乏理宜稍從寛假以立憲政治與政治結之有密接之關係政事結社愈發逹立憲政治愈進步證之外國歷史彰彰可考顧欲求政事結社之發逹則非先羅致人才不可於敎育幼稚之時少數人才大半從事敎授牖啓民智今以其爲人師之故擯之政事結社之外則政社中愈見才難才難則何能望其發逹政社不發逹則憲政前途亦受影響今所以删節此敎員之制限也又原律第七欵曾處監禁以上之刑者今易作褫奪公權云云庶與修正刑律案相合（參照刑律第四十六條）（未完） 
小說 
[軍情小說湘纍怨（十九）]  
　　王少平本來極大的酒量。素來從不吃醉　見他們一班客人都走了。自已覺得狠是無聊。便又備了一壺酒。幾個果碟。在簽押房裡面。對着那幾盆菊花獨酌。這個時候。己經天色曛黑。掌上燈來。那迎面的一盆醉楊妃恰好盛開。開得竟有飯碗一般大小。惺忪蕩影。瀲浮光。脈脈凝烟盈盈欲笑。映着燈光。更開得十分娬媚。王少平看了。更覺高興。不知不覺的一連吃了好幾壺。也就有了幾分醉意。忽然間門簾一動。從外面走進一個人來。慌慌張張的。對着王少平說道。老公衣好生大胆。這個時候還在這裡飮酒看花。可曉得那班革命黨人。已經約期起事麽。王少平聽了這幾句話兒。雖然素來胆大。也不免大大的吃了一驚。連忙放下酒杯。立起身來。看那來的人時。認得是個本縣的紳士。白湘帆主政。平日之間。和王少平狠相熟的。王少平見了是白主政。連忙問道。老哥這個信息。是從那裡傳來的。可的確不的礁。白主政道。這個信息。不但我一個人知道。外面的 
 
 

Page 27

 
 
人。都沒有一個不知道的。老公祖不信。請只顧去打聽就是了。我還有一個極秘密的信息。特來報知老公祖。好請老公祖早作準備。說著。便走近一步。附著王少平的耳朶。低低說道。聽得那班革命黨人。准於十九晚間起事。那些軍裝器械。在縣東三十里。一個綠樹鎭。内有一家姓楊的大戸。革命黨的軍裝旗號。一古腦兒都隠藏在姓楊的家内。老公祖只要趕緊派人去搜拿。一定搜拿得到的。王少平聽了。沈吟一會道。這十九起事的風聲。我早己得了信息。我只說這班革黨。未必就能舉事。不過虚張聲勢。嚇呼我們罷了。如若不然。那裡有糾衆造反這樣秘密的事情。竟會傳說得大家知道。沒有一個人不知道的。想起來。斷沒有這個道理。在我的意思想起來。十九那一天。倒不必防備。倒是十八或者二十。這兩天要好好的認眞防備一下。萬一個他用了聲東擊西的計策。趁著我們沒有預備。霎時間舉起事來。我們那裡防備得許多。 
國外新聞 
[美國飛船之新成績]  
　　十九日倫敦電云據舊金山電稱飛船家愛萊君近乘宼的斯雙機飛船在城南十二英里騰空旋降落於港内某巡洋艦甲板之上旣而復回抵啓程之點 
[摩匪攻擊法兵]  
　　十九日倫敦電云據巴黎電稱有法罼一隊開赴某處調停土人爭地之案行至卡薩勃郎卡附近爲伏匪所攻法軍死者五名内有營長一員傷者六名 
[英俄最近之交涉]  
　　十九日倫敦電云據聖彼德堡電稱俄政府前議在白海及阿慶格爾政府領海之内畫定捕魚界域十二英里英政府已向嚴詞詰問此事之結果外間頗爲注意以其可爲英俄協約之試騐物也（以上譯字林報） 
[日本社會黨案片片]  
　　二十日東京電云日皇諭將已定死罪之社會黨二十四人中其罪情較輕者之十二人减罪一等改爲永遠苦工以示寛惠幸德秋水及管野子均不在内法部大臣岡部子爵與諸大臣及公家總代訴晨討論四小時之久始於深夜將上諭傳主東京獄中 
同日東京電云首相桂太郎侯爵及民政部大臣齋藤男爵文部大臣小松君商部大臣大浦男爵因日本社會主義日益膨脹負責重大聯名上奏請示應否辭職十九日舊金山電云美國社會黨現擬開一大會反對日本以死罪判辦社會黨小說家及著作家倫敦君在此間某會演說謂各國社會黨現擬聯合以期足以傾動日政府而使减輕黨人之罪今日文明之國能寛容社會黨深望日本能示其所誇之文明程度云 
[士派大軍赴阿拉伯]  
　　二十日倫敦電云土政府决意派步軍三十大隊及砲軍一大隊赴阿拉伯征勦阿西爾及伊門兩處亂民 
[各國吊慰德國沉艇]  
　　十九日栢林電云德國宇字第三號海底潛行艇沉沒後各國政府及法國海軍均致電吊慰 
[荷政府决築砲臺]  
　　十九日栢林電云前據倫敦消息聲稱荷政府擬撤消興築沿岸礮臺之議案一節荷政府業已聲明並無其事法國外務部大臣國匈君已向荷政府解釋其在議院宣述之言 
（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
