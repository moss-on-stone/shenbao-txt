# 1884 - 323 - 4904176

 

Page 1

 
 
[第二十一號畫報出售] 　　　　　　　　　　　[  申報舘主人啓] 　　　　　　　
　　　　　　　 
　　西藏遣使八覲賚呈貢物種類繁多前巳繪圖列入畫報天子嘉其誠附詔書褒美銀幣酬庸　在　門祗領以昭榮寵故又贈大賚圖再　侯相奉命出京行經泰安夜夢其夫人來與語如平日兼道時事勸慰殷殷侯相飈理隂陽感君必非無故亟圖之以應休徴兩圖俱編入此次二十一號畫報准於初六日出售仍於畵報之末附送淞隠漫錄圖說一則閱者鑒之此布 
[代售電報新編] 　　　　　　　　[  申報舘主啓]  
　　中國創設電報自北而南約葛有餘里傳遞消息頗覺靈便惟官商之打電信者須先購得電報新編一書方可按字計碼繕就由局傳遞此書向止電報局出售每本實洋二角兹自十月初一日起電局以本舘在各處暢銷申報卽託本舘什爲發賣每本仍照原價洋二角不增不减諸貴客欲購此書在上海可向申昌書畵室價買各外埠請問賣申報人購取此布 
[議和臆說]  
　　中　搆釁至今未息兵端兹聞法國願與中國議和言歸於好不覺喜形於色然其所求於中國者則仍以一百六十兆佛郎而基隆之煤淡水之海關均以五十年爲期歸法人管理鐵路又須歸法人經辦此其意仍屬安挾竊思中國家未必肯降心以從顧此說得諸傳聞並未見有明文本館但照有聞必錄之例存而不論乃昨　津沽西信則果有總理衙門不肯允從之說由是觀之中法和議之成恐尚將留以有待也續又得津沽來信謂近有奥國欲爲中法調處此事將使化干戈爲玉帛雖不知其所以立論者若何大都必使中國威望無所虧損而於法國和權又爲有益若果如此則奥國此舉無異於魯仲連之排難解紛矣夫中法本無世仇法人亦未嘗不知觀於巴德諾脫與孤拔電逹本國請添兵五萬以謀大舉北犯而法外部大臣不許其覆致巴孤二人之言本報昨曾登錄雖其意大半懾於李傅相之威望北洋之軍勢然其所云中國本非法之世仇北犯殊不值得一語似亦係出於本心可知法人之所以滋擾於中國　原不過意存要挾苟得遂其所欲則亦情願罷兵第彼之所要求者太覺無理取鬧則中國斷難允從法人之所以自計者或仍尚欠斟酌耳兵連禍結兩敗俱傷無論中國近來練兵購艦數十年於兹必不肯受法人之侮卽使馬江一戰法人乘　不俻猝然相犯閩洋水師悉爲所　然此不過偶然失機豈得因此一敗而遂謂中國之水師槪無可恃况基隆淡水法人疉遭挫敗此刻雖經法人圍攻肆然封口文報不通究莫知該兩處情形若何然有劉省三爵帥及孫庚堂軍門等竭力守禦度法人亦未必遽能得手區區一隅之地法人之鐵甲戰艦羣萃於彼撲犯攻圍巳有數月之久尚且不能逞其所欲則卽使法外部及水師部大臣聽巴孤二人慫恿竟許以五萬勁兵駛入中華恣情騷擾又豈遂足以得志以是知法外部之爲此言也盖實有見乎中國此時非二十年前之比不可以力征經營而故　此說以阻巴孤二人之計是亦不可謂非識時務者己特以北犯之謀固爲法人之失策卽久圍臺北亦未始非計之失也中國乃通商之國非用兵之國法前王拿破侖曾有是言刻下歐洲各國在中國通商者不知凡幾皆欲思利益之均沾自中法失和以來法船滋擾中國福州臺灣至於目下擅封臺灣海口以致西商往來船艘殊形不便當無不深恨法人之所爲曠日持久兩不相下兵事一日不弭卽商務一日不興此其局勢之必然者不待智者而後知也在中國本不願與法人爲仇卽有力主戰議之諸臣然宸謨英斷則亦並非執一不變念及兵凶戰危生民塗炭初不欲以盡誅法人爲快故前此福祿諾在津議立草約五條中朝卽與曲從其後諒山之役實因法人敗開毁約先事兵戈而後天威震怒力排和議至間諭羣臣若有以和議請者卽交刑部治罪此雖似乎天怒之不可挽然苟有他國出爲調處弭兵端而安商務易甲胃而爲冠裳聖度寛宏夫豈有不可者不過和則可和而中國之威望必不可失若法人必欲執其前說索償兵費如許巨欵且欲在基隆開礦淡水收稅均以五十年爲期更以中國開辦鐵路一事利權妄希獨攬如此則是迫中國以必不能從惟自厲兵𥞊馬簡兵調餉以與法人相從事而巳其實則中法兩　相持不下在中國固不無所損而在法國究亦何所益不特無所益而巳勞師遠出費餉不貲擾壞商局隣邦切齒倘再執迷不悟吾恐拿破侖兩代之禍行將復兒於今日前車不遠曷不以此爲鑒耶近雖有議和之意昨日京友來電亦言英使巴欽差出爲調處勸法人以不索賠賀勸中國以讓越南於法仍得言歸於好倘此議克成自是普天人民之福但恐遲遲不决則轉以懈中國之軍心而墮法人之狡計此則不可不防僕曾論之詳矣總之和議貴乎速决速則利在中國戰事不妨持久久則害在法人願以此二語質之深通時務者未識以爲然否也 
[外洋消息]  
　　前日法公司輪船帶來外洋新聞紙云黑龍江中俄交界處查有金礦其地在中國界内近聞有俄國人携銀往彼設法開採云又言日本兵部大臣前赴外洋適至德國值德兵大操之期日員從旁觀看頗深贊歎旋至克虜伯炮厰詳閱砲械機輪逐細咨訪聞尚須往他國遊歴將次可以回國矣又言美國近俱載運麫紛及他食物以至中國皆由舊金山載至香港爲華商所運因疑爲中法戰事恐一時禾能遽定故以此爲兵食之資但就麫粉一項計一月中運到八百萬磅亦云多矣並聞法人亦在彼購辦食物運至中國云 
[福州西信]  
　　福州來信言有福州沙船一艘行遇金牌砲臺左近忽然水底轟發船隨直上霎　不見殆此處理有水雷該船適觸具機故遭此禍也又云某日有華人獲一未曾炸　之開花砲彈正在挖　其中火藥忽有數小孩施放鞭砲火星濺在藥上突然轟發遽遭焚斃是亦慘矣又云近日福州宵小綦多白晝撞竊者實繁有徒丐者亦遍地皆是有衣袴不全者有餓將垂斃者鵠面鳩形與鼠竊狗偷並見是亦地方之憂也 
[塗約續述]  
　　前報福祿諾在津立約除五條約欵之外又有撤兵期約經福祿諾塗抺并簽名其旁一節兹閱外洋新聞紙則云福祿諾有信致斐禮言並無塗抹情事云云此事所關重大不敢妄贊一詞姑錄之以符新聞體例 
[傳單照錄]  
　　文匯報昨日傳發單張有本月初三日基隆信息云上月二十六七兩日法人攻華營華營本駐紥於淡水至基隆途中法營亦在其處是日法兵拔隊逼攻華營華兵却退法人遂將華兵所築之土城平燬焚其帳篷等物云云又言有康京電報云初二日劉提督永福率黑旗兵及滇軍至紅河邊安營下寨近處有法國兵其統兵副將 
 
 

Page 2

 
 
名杜謝司尼前往攻擊劉提督之兵爲法所敗退至山上其軍装糧食皆爲法人所得矣此說因該報分傳單張故照有聞必錄之例譯登如左然本舘於此兩處均有訪事人在彼並未接有信息其確否殊不敢必想劉爵帥及劉提督均係百戰之將何至爲法人所乘須俟本館訪事人來信到後始有確音再當登錄也 
[臺北消息]  
　　厦門傳來初三日信息云有香港來往福州之輪船名答夾臘司行至臺灣與法兵官相商請釋飛虎輪船而法人不允該船乃回至厦門因述及法兵在彼别無所事惟淡水則並無法人上岸該船上人欲登岸法人亦不允觀法兵刻下别無動　想俟議和信息或待增兵之至均未可知孤按則在基隆岸上駐紥利士卑士則在船上守住淡水口子此信最近然則日前西字報謂淡水業經法人佔踞之信其爲子虚可知矣 
[海防來信]  
　　海防訪事人於上月二十五日發來一信云前電逹法國發兵一萬云云兹悉此一萬兵七千係往東京三千係往臺灣刻下法人載有造鐵路之鐵條計有十五里之長連赴路安並有鐵路之車及馬車亦皆運到該處有法輪船名迷篤載食物及軍裝等將次可到海防現巳有答拉克輪船在彼守候一俟迷篤船到擬分裝三百墩載往臺灣以供軍用日内東京地方忽爾炎熱法國兵丁之因病而死者益覺繁多云 
[沙峇佳音]  
　　印度新聞紙載有沙峇信息云刻下沙峇地方産業其價均較前加倍其所出木料均運往新金山極爲合用有久在新金山之木商現己往沙峇揀選木料矣該處沙加麥地方河邊查有金礦現己有人試挖至礦中情形若何則尚未詳悉惟知　地又出銀硃故咸謂該處實爲樂土云 
[廣生救生]  
　　怡和洋行之廣生輪船於前日由香港來滬言中途見有華船失事船底巳仰上坐二人待救廣生船卽命二副駛小艇往救船底上之二人有一人欲先至爲快聳身入海意欲鳬水上艇詎力乏中途沈下其一人則坐以待救遂援之上輪船給以飲食並糾資以助之該輪船諸人可謂勇於爲義矣 
[都轉接篆]  
　　張屺堂都轉回糧道本任巳於初二日接篆視事初八日爲都轉二公子合𢀷良辰其介弟菊甫分轉巳由杭來省襄辦一切前傳女公子出閣者悞也 
[鹽船遭險]  
　　揚州璧虎橋一帶水勢急溜聞裘陳二鹺尹押運之第四批北鹽船過該處時爲水溜所逼丹子措手不及直流至萬福橋樁幾遭傾覆經人救免艙内之鹽己淹消過半船亦傷損險哉 
[粤東紀事]  
　　聞總理衙門致電張制軍問前月鄉民毁拆之教堂爲欵幾何制軍覆電謂所毁教堂不過尋常民居爲數甚小不難調處云○刻下軍餉浩繁籌措孔亟聞有某觀察献策於制軍請每城門口設一大桶往來行人須納錢一文如此積少成多於民無傷於餉有濟制軍聞之大爲大不悅謂此與沿途求乞者何異觀察抱慚而退○烟膏厘項每兩加抽三分前因商人未允閉鋪歇業官憲立將各舖查封經錄前報聞現有人從中調處將章程妥議使商人樂於允從云○彭欽憲前日偶抱微疴刻下巳占勿藥囘省時與督撫兩院晤談良久隨出東北郊外巡查各營盤日暮仍返行營行營可謂不辭勞瘁矣○上月廿四日綏靜營練軍在箭道操演洋槍隊響若連珠不絶於耳○南海縣監倉年久失修木石巳多朽壤危邑尊恐防範未嚴犯人易於逃脫己禀請大憲動支公項一律修理矣○陽江廳屬近日巿面蕭條民多失業以致盜案迭出上控者實繁有徒臬憲巳移文地方官飭照省城圑防辦理自十月初一日起令各鋪户募勇巡查以衞閭閻而緝奸宄云○高橋　娼寮有一妓年同碧玉貎比緑珠一時聲價頗重近以巿面寥落走馬過章臺者絶少遂致負債纍纍無臺可避竟以一盞紫霞膏斷送芳容鴇母失此錢樹子懊惱欲死而素債者又相逼而來隨於是晚投河自盡靑樓苦况亦若是哉○念五晚仙湖街有棍徒數人設局騙賭某甲誤墮其計頗不甘心相與爭論適臬憲沈廉訪微服巡行聞人聲沸騰駐足探聽知是因賭爭論立飭觀兵拿獲交縣審辦○惠州民情十分頑梗前月有陳麥兩姓偶因細故赴司官衙門控訴麥姓理屈經司官持平解釋而麥姓大不滿於司官胆敢糾集多人伺司官出街肆行毆辱司官僕從無幾無如之何回署後飭差往提而差役亦被毆紳士代抱不平請其詳禀大憲司官自念人微言輕不敢與麥姓爲難祇得隠忍相安此以見小官之不易作而惠州風俗之悍愈可見矣○張振軒宫保靈柩定期九月念九日由陸路起程運回原籍 
[削難民籍]  
　　金陵向辦冬賑就下關南門水西門及城内之東關頭四處分設四粥廠以飼江南北之難民其賑法由難名報名於官官籍其姓氏籍貫於版給以木牌爲受賑之劵初辦時只城内一局後益爲兩爲三至前歲而難民數至二萬逾於舊額者數倍於是局益爲四每局分賑至四五千人人多益擾甚至棚不足以供棲止鑊不足以容升斗柴不足以給爨薪而司水司火司飪司勺司俵散司　壓諸員役均不足以取給而無遺張皇益甚費益巨於是羣議改　粥爲賑米且慮領采者之聚而滋事因出示使之五日一領米此外各自四散覔食不必聚於一處且一人可領數人之米并可代領數家之米時適淮汎環淮壖數千里悉扶老擕幼傾家東下就食江南舟車絡繹不絶大府知恩膏將竭發檄沿途截留而己無及今歲曾九帥早慮以一隅之地受全淮之賑勢必不給且令民不遠千里遷徙益游惰矢業名爲救其生實不啻蹙其生故早於六七月間咨明山東河南漕督一體出示使民知江南奏停辦賑毋徒遠徙中秋後又派委員赴江北各口分遠近西出堵截一面出示止留城内一局賑本城之四民無告者其原設水西下關南門外之三局一概停止城内章程小之又小以爲寧缺無濫准於十月初一日開局而欲入難民之籍者則又難乎其難蓋寗俗狃於無恒産無恒業故往往不以領賑爲怪其實領賑之家雖清苦而衣非鶉結食不燕糠婦女修飾亦不厭黛緑金粉而且子又生子孫又生孫仍相率甘受難民之名而領粥領米更有不肖之人夤緣得一賑牌卽較此牌之米該售錢若干遂折其三分之一而賣之故諺謂不貧者領米　貧者轉買人所領之米此弊由來久矣又安得良司牧熟審於眞貧不貧之間爲之釐甘隠而正之也 
[方伯惠政]  
　　德曉峯方伯官浙數年從容靜鎭惠愛慈祥官吏軍民無不感深寤寐兹聞升任豫撫啓節有期紳民臥轍有心攀轅無計因思築召公之舍以誌遺愛弗諼且方伯曾捐巨欵命製新棉衣褲一千副分給寒門舊族又散給票米數百石以爲卒歲之資故一時白叟黄童尤罔不銘諸腑咸擬於啓節之日分跪道旁焚香恭送且擬效楊石泉制軍去浙時脫靴故事至城廂之各局紳士等或公製萬姓之袍或爭献萬民之傘或上匾額或送銜牌濟濟蹌蹌尤屬不可勝述聞自清河坊至武林門一路擇定地方設筵公餞者共有二十餘處城外尚不在其數是非方伯之善政入人淪肌浹髓烏能若是之感戴同深哉萬家生佛我將於方伯頌之矣 
[粥廠己開]  
　　杭城各善堂每屇冬季例設中東西南北粥廠五處以濟貧民向年必待十一月舉行至明歲二月終始止今歲生計愈難飢黎較衆兼之殘秋初至早巳寒氣砭肌凍餒交加相屬於道大憲因加恩令各廠移前一月於十月朔卽行開設庶得救窮黎而稍延殘喘也現 
 
 

Page 3

 
 
聞四隅之廠均己由紳耆齊備一律給放惟中廠則尚須時日稍稽云 
[鄂設機局]  
　　鄂省軍裝有庫火藥有局而機器製造局則未之聞也兹聞各大憲奏設機器製造局在文昌門内地叚空闊處擇地建造一面委員辦煤斤及鎗砲料子一面委員往他省購買機器此事若成則鄂中所用軍装不復借資於他省其利便豈淺鮮哉 
[遺失護照]  
　　有某鹽商雇船装連淮鹽上駛抵九江關時赴某處宴飲戰拇飛觴興高采烈醉後蹣跚出門行至洋街口將身畔所帶鹽護照三張遺失當時未之覺也及回船後徧尋無着惶遽萬分欲服阿芙蓉膏以自盡經船夥及其眷屬苦勸得免徧帖告白於潯城内外有能送還原璧者酬以重金於是此事喧播遠近後數日聞人言護照巳爲某寺僧拾得揚言非得千金不能使原璧歸趙噫迫人於險世態類然然某商當時若不醉後出門亦何致遭此累乎麴蘖之害人也如是 
[照供入詳]  
　　前報營口王珠等四人毆搶西人一案疉經寳司馬審問四人承認不諱寳司馬復傅王珠後院之娼妓朱兒警到案詰問據供當時西人乘醉闖入家中强欲奸宿小婦人驚懼奔入王珠家内該西人得魚忘筌卽欲奸宿珠婦珠等見之憤甚遂出外呼人將西人毆打西人狼狽奔去遺葉洋表並非珠等搶奪也寳司馬得供後聞巳入詳矣 
[寳邑近事] 　　 
　　前報登嘉定趙遊府廷貴閱操一事兹聞遊戎於日内親歴太倉州屬之鎭洋嘉定寳山等縣嚴查所轄汛弁前日由江灣至淞汛官徐君邀至署中小住半日卽往寳山縣境查察云○前日有離鎭十八里之楊行人某甲同友持鎗至田間打取野鷄詎不自小心將鎗向地一築擊動機關轟然一聲彈珠從耳偏穿太陽穴而過血湧倒地頃刻斃命其友見之大驚急報知其家聞屍親意欲報官請驗有人出爲調處未識能免鼠牙雀角否也 
[吳淞記事] 　 
　　昨日十點鐘有副前營勇一營由上海拔隧至淞仍在原處屯紥○昨晨有得律洋大兵艦一艘鼓浪進口寄椗張華浜○虎威鐵甲於昨日二點鐘時啓輪乘潮出口 
[萬壽停訊] 　 
　　本月初十日恭逢皇太后萬壽英會審公廨於今日起停訊五天縣署亦循例停訊云 
[號商攬運] 　 
　　本屇江浙漕糧昨聞由盤記號商承攬交怡和太古旗昌三洋行自滬運在天津每石水脚漕平銀三錢五分津滬棧租及上下駁力打包麻袋保險一切在内此價由江浙兩儲憲與該號商悉心斟酌減之又减議及經旬洋商始允是亦便宜之至矣 
[浦濵談屑] 　 
　　前夜五更時滬　製造局有兵勇二百餘名赴吳淞由英界大馬路經過兩傍舖户聞聲出視黑暗之中不辨旗幟各兵啣枚疾走寂靜無譁○虹口廣東街相近之空屋前日有粤人某甲來租僅將木板等物搬入不料間壁某姓家忽於前夜失竊金銀衣服等件約值洋數十元查看形跡似從粤人所租屋内而至及至其室竟寂無人矣所存木板等物值洋數元某姓現巳報明捕房飭包探查緝矣 
[覆訊盜犯]  
　　本年春間有閔行航船在龍華灣相近被盜當卽獲住盜犯張安新高錦才兩名解經上海縣黎邑尊訊供確實申解臬司詎許廉訪錄供時該犯又狡不肯承因復發回覆訊前晚經帮審委員蔣明府將該犯提至案前并傳船户張金榮質對張供小的於正月廿九三更時駕船至龍華灣該盜等持刀上船搶刼銀洋衣物又將小的之姪阿新推墜河中至今屍身未獲求恩伸雪明府問爾姪墜河身此是否該二犯所推答稱時在黑夜且驚惶之際難以認明明府隨詰二犯謂爾等前巳供認何故過可時認爾翻供答稱小的不敢翻供明府謂現有供單發下豈容狡展爾等爲盜究係何人起意答稱係曹廷甫爲首又問爾等如何上船搶刼答稱小的二人並未　船惟事後分　洋銀十九元及布數疋卽被拿獲解案問爾等可曾動手搶刦答稱並未動手但持火照路而己明府謂倘無爾等照火該盜於黑暗中奚能搶刼詰之再三屢次喝賣該犯仍狡執如前明府遂飭發收内監張金榮暫令回家候覆訊時再行投案 
[抵欠轇轕]  
　　大有洋行主休思太司投奚領事署控稱妻子所有田産道契被買辦孫竹亭掯留請爲傳追師正領事准詞照會黄太守飭差傳孫卽經孫投案據稱該行大冩李子齋前稱行中欲用一買辦須代墊銀兩我遂由李荐入該行爲買辦曾墊銀六白餘兩詎墊後行旋閉歇然所墊之欵實向南巿某錢莊支取嗣因該庄催索甚急故卽託李向洋東理追洋東言有道契一紙巳押洋一百五十元是地值價千餘兩囑我措洋贖出轉抵於我我卽將契抵與某莊計洋東共欠我銀七百餘兩出有西文欠據如何反說將契掯留太守據情照覆後師領事大以爲不然謂道契係西婦之物託李價賣何竟扣作抵欠孫旣執有欠據儘可投英按察司控追决不能將西婦之契扣抵又以道契曾在英領事署掛號隨函請英領事查究翟副領事據情傳孫飭將道契呈閱孫言道契在某庄因商之該庄令夥持契至署翟君謂孫所執欠據並未載明將契抵押今旣控追理合將契追還該莊旣言被孫欠銀曷弗呈控隨飭孫至公堂候訊昨晨黄太守會同翟君及美繙譯易君集讞休思太司申訴前因并稱道契係託李兠賣如何落在孫手轉交該莊太守謂旣欲將契吊回欠銀亦應照追翟君謂契應先追還該莊可以控孫孫亦可控李太守謂休思太司旣言契交李手理合控李如何控孫然孫巳訴明由李薦爲買辦代墊銀兩無着李向休思太司取得道契作抵隨卽轉抵在莊未便平空吊契務須傳李覆訊翟君謂應令錢莊首控然此係矣商之案請與美官核奪可也太守隨退堂與易君再四辨論始告辭而去 
[英界公堂瑣案] 　 
　　捕房捉賭一事昨由西包探將賭犯賭具及洋銀二十餘元小洋十餘枚碎錢三笆十一併解案并稱所獲賭徒中有 
韋心堂者因跳窗跌傷己送醫院施治送案之梁阿二等皆俯首求恩黄太守商之翟副領事判均發捕房管押一月銀洋等悉充醫院經費賭具存毁韋俟傷痊再行發落○前據包探康阿順查得違章多存火油之各店稟請提案究罰昨該包探又至公堂禀稱查得正太祥存油七十二箱順興二十餘箱殷錦華十七箱全興十六箱該各舖夥均巳傳案黄太守商之翟副領事判罰正太祥夥王禮三洋七十五元順興夥陳安全洋五十元餘各罰洋二十元完案○包探吳朗山禀稱積賊王阿大奉判枷號一月甫經期滿開釋昨又身穿華服在街行走盤詰逞蠻拘案請辦阿大供前曾犯竊現巳不敢再犯黄太守飭押候遞解回籍○三百十一號華捕禀稱陳長福擺攤碍路喝移逞蠻并有陸余氏李阿永帮同行兇當經一百零六號華捕相助獲案陳陸李三人同供不敢逞蠻黄太守判罰陳洋一元該氏及李各罰半元均充醫院經費○某西人投英領事署訴稱華人周元炳欠洋九十餘元向索無着翟副領事據情照會黄太守飭差傳周庭訊周供欠洋是實然另有經手之人容爲邀同到案太守俯如所請云 
[來書照錄] 　 
　　地冷天寒堅冰將至津沽一口得此天時地利之助固於金城法人縱有千船亦難飛渡趁此時將北洋所有兵輪駛泊口外河冰一合卽行開向臺灣一面檄調粤東江浙兵輪齊集合圍從外攻入再侍劉省帥自内擊出殲兹醜類宜在斯時兵貴神速此刻法人在臺地布置未周調兵不及此正一大好機會也如墮其緩兵之計今日議和明日議戰延至來春臺内佈置巳齊出而騷擾沿海水師其能獨當一面保無毁敗者乎坐而待亡誠爲可惜芻蕘之議尚祈貴館錄諸報中爲幸　　　　　　　　　　[  姑妄言人呈稿]  
 
 

Page 4

 
 
[短歌一章奉題小樓主人小樓吟飲圖卽希吟正]  
　　吟不到黄鶴樓飲不到黄龍府神仙巳去英雄死弔古傷今涙如雨一樓小築江之濵中有詩人還酒人清風明月不須買玉壺藏得天地春狼烟無端生海角王粲登樓增感觸拔劍空懷磊落才舉杯漫效窮途哭我欲唤起杜少陵又欲呼出靑蓮魂與君吟飲一樓上千秋萬古無晨昏　　　　　　　　　　　　　　[  甲申孟冬之月龍湫舊隠葛其龍甫稿]  
[金雞山中秋賞月]  
　　步上金雞直到巓此間勝境妙難傳今宵同賞中秋月信是三生有夙緣憑欄縱目到雲顚皓月初臨獨占先但願凱歌人早唱　平共享萬斯年相逢擕手到山巓海國全圖在目前今日我來平巨宼軍民從此樂堯天獨立山巓巓上巓九天雨露近吾前卽今幸遇風雲會海晏河清大有年　　　　　　　　　[  歐陽鑒非稿]  
[金雞山風雨澈宵偶吟一絶]  
　　昨宵風雨兩交加人似閑林宿樹鴉到此莫嫌茅屋小可憐澤國半浮家[  歐陽鑒非甫稿]  
[浙省撫轅抄]  
　　九月三十日金華府陳禀見叩辭赴任從九品戴錫裕湖州厘局聨票差俱禀知奉厘捐局委禀安叩謝○十月初一日薛受采禀知藩司委辦江干船局差禀兒叩謝 
[蘇省撫轅抄]  
　　初四日藩轅牌示照得署常州府吳道中調省另候差委遺缺應卽飭令正任常州府現署蘇州府桐澤赴任遞遺蘇州府缺前以鎭江府魁元調補業經奉部覆准應卽飭赴調任遞遺鎭江府缺准補斯缺之福通現已到省並卽飭令赴任又正任太倉州萬葉封現據禀請銷假應卽飭令回任准調長洲縣王樹　交缷寳山縣事回謝飭知赴調任並謝保荐卓異正任吳江縣同里司巡檢陳景文禀謝奉飭卽辭回任縣丞李保衡銷江北緝捕差並禀知奏水利局委　山塘工監工差卽辭○初五日准調靑浦縣鎭洋縣錢禀辭卽赴調任同知銜浙江候補知縣蔣星瑞由京騐放由滬來蘇卽辭赴浙江 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[方伯告示]  
　　總理江西牙釐省局布政使司布政使劉爲出示曉諭事照得九江府城内外商民巿賣零星貨物向均完納厘金現經飭據德化卡員議覆分别免抽禀經本總局核明詳奉撫憲批准照辦等因奉此除飭該卡員遵　辦理外合行出示曉諭爲此示仰商民巿買零星貨物過街零用者以及鄉民携土布苧麻礬紙猪隻雜糧零星等項來城售賣者一槪免抽厘金以示體卹此外如茶葉一項由旱道運來毛茶到府城裝運者又各行店售貨并販運過境曁由城發販出運者均屬行商自應一律照章完納各該行鋪不得藉口混淆各卡巡丁亦不得藉端訛索致干查究其各凛遵毋違特示 
[怙惡不悛]  
　　黄鸝坊橋一帶有地痞王三者託業丐頭混名坐山虎今春由譚方伯訪拿到案枷　之後發交改過局禁錮旋由其妻屢次求釋且懇隣里力保始於前月初放出豈知冥頏不靈近又酗酒打降故態漸萌巿廛受累雖堪前日聚集十餘人赴藩轅喊控適方伯回署得悉情形雷霆大震在輿立飭承差協同鑣司等兠拿嚴辦此等兇惡之徒野性難馴未知原保　　　　連累否也 
[皖垣官報]  
　　候補縣蔡光裕著理含山縣事候補縣吳進知接辦三河厘卡事務○撥野綏遠　軍餉委候補　同蘇榮謙押解○藩轅牌示照得本任涇縣典史程目德檄飭回任調署太和縣事本任天長縣蕭先鎬飭赴　任　　本　縣缺以含山縣唐　旗調著含山縣知縣一缺檄委候補知縣蔡光裕署理 
[袁江官報]  
　　九月十二日漕轅牌示濟寗衞員缺委候補衞守備屬國雄署理東昌衞　　委候　衞于總趙得勝升署○十三日户部福建司行走主事蔡　植主政由揚州來浦旋赴都○十四日候補典史朱翔熙赴漕轅　　　　　　　山與史並銷善　局文　差○十八日翰林院編修吳棣軒翰院由高郵籍來浦翌日赴都○　補江西饒州所千總劉　奉漕憲札　　淮差遣○　補同知關體奉漕憲委接辨善後局文案差候補同知宋玉　奉漕憲委接辦仙女鎭厘捐差 
[赴粤從軍口占留别同人]  
　　自笑疏慵百不如只宜高枕臥蓬廬方從白社論交日正值黄楊　閏餘取謂時艱輕出處何妨浪迹溷樵漁昨宵預兆封侯夢一紙飛傳嶺嶠書許我戎機共討論鄭莊高義古風存四十里外逢知己五十年來最感恩溪　春山頻入夢嶺南芳艸總銷魂故人臨别殷勤甚生受離亭酒一樽廿年身世總蹉跎此去炎方感慨多　渚試　征鴈　　船愁　　魚歌天　作客憐王粲古迹無人吊趙佗獨倚柁樓一長嘯截江還欲斫蛟鼉閩粤重移大將旗海疆大局藉支持軍閂　客　長孺文士譚兵重牧澥上　傳番船遁　南猶悵捷書遲乘時欲建平戎策倚劍臨風有所思[  慈谿李沅芷汀甫初稿]  
[萍橋舒道兄屬題畫率成四絶錄請斧削]  　　　　　 
　　殺粉調朱筆一枝天涯今　　咸絲亟　　　　　　　又　　　畫　詩乘與尋詩汗漫游名山　水任勾詔閩江花柳楊州月柳楊州月大好風光筆底收　　　　　　　　　　　　　　　　　　　　　　　　子一聊徒東海開吟社書向嵐山共踏春記取鴨川歌舞夜醉圍　　　　　　　　　　　　　　　　　　　　　　　　　　　生　爾 
[贈想九霄]  
　　丁歌用甲無　美天一　霓壓衆　　　　　　　　　　　　　　　　　　　　　　　　　　　　　　　　　　　　　　　　眉臨玉鏡江南蓮葉藍出　　　　　　　塲徐　梅花七　　　　　　　　　　　　　　　　　　　　　　　　　　　　　　　　撲　迷離猶憶否紹兒相約　蘭房　　　金江[  ]  
[紅村莊圖題詞爲子村先生作]  
　　　　　何　載　　　　　　　　　　　　　　　　　　　　　　　　　　　　　　　　　　　　　　　　　　　　　爭春　迹誰　碎錦坊　歚君家　　　　　年新　　　堂　　　　　　　　　　　　　　　　　　　　　　　　　　　　　　分仙　自蓬萊春閑枝頭爛漫開多　　　　　　　曲　何　卷花[  ]  
[紅杏村莊圖題詞爲張子村作] 　　　　　　　　　　 
　　　意焉　疾春風子　　　産牛者　茅店肅　斜折　　　　　　　過　　　　　吾　聞幾悞認桃花　　　　　　　　　　　　　　　　　　　　　[  中九秋洲稿]  
　　 
 
