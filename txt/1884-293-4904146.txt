# 1884 - 293 - 4904146

 

Page 1

 
 
[寵貺鳴謝]  
　　順直山左洊饑哀鴻載道疉經絲業會館主人施少欽封翁募成巨欵賑撫殘黎雖由諸善士樂善好施慷慨不吝然非封翁之實心實力勞瘁不辭何以能集腋聚沙蘇億萬人轍鮒之困封翁又將各處災荒景象歴示敝館列入報章俾諸善士覩此顚連益動慈悲之念又恐遠近各捐户延盼爲勞特將收解清單託登報牘以爲徴信錄之先聲在敝館職司記載原屬分所應爲乃蒙順天府府尹周小棠大京兆惠以心存利濟山東巡撫陳雋臣中丞惠以見義勇爲匾額各一方交封翁親送至館封翁又添贈清音鼓樂鞭炮綵綢於昨日二十鐘衣冠濟濟命駕惠臨敝館却之不恭受之有愧因綴數語以誌謝悃申報舘主人拜手 
[第十八號畫報出售] 申報舘主人啓 
臺軍大捷法人死傷無數華人聞之同聲稱快劉爵帥畢竟能軍於此益見茲特購求玉照摹繪成圖以慰薄海人民之欽仰粤省大吏押　法人出不准逗遛圖其扶男携女負笈提筐情景亦復逼眞兩圖俱編入此十八號畵報准於初六日出售仍於畵報之末附送淞隠漫銖圖説一則閲者鍳此佈 
[宜急援臺北説]  
　　兵家之求援無異於病人之求醫而兵家之諱敗亦無異於病人之諱疾中法之戰中國人每喜聞華軍之勝不喜聞華軍之敗此固由於義憤所致其意良可嘉也然喜言其勝而不究其所以勝之之道不喜言其敗而不求其所以免敗之方則是但欲愈七年之病而不求三年之艾仍無濟也本館於中法戰事但照有聞必錄之例據事直　而於中國所應布置預備之處凡智慮之所及者無不早經籌及著之於書以幾萬一有當於鉛刀爝火之用法船之來所急需者在煤耳而基隆有煤法人實所垂涎且臺灣孤懸海外於中國有鞭長莫及之勢法人攻得其地可以有挾而求故於中法和議未曾决裂三四月前早已屢著論説以爲法人不犯中國則已若犯中國則其視耽耽而欲逐逐者必在臺灣一隅而基隆則尤其所注意者也本館雖爲此言猶或幸其言之不中乃法人發難之初果先犯基隆幸而劉爵帥業經馳到早有布置盡驅法人使之不敢上岸然其心則未嘗一日忘也近日法船又盡萃於基隆矣中秋前後基隆淡水屢著捷音似乎可以有持不恐然法船十餘艘環立相向閩省自馬江敗後水帥盡毁無可赴援劉爵帥縱有郭李之才亦未免有一木難支之勢朝廷深知閩防吃重特簡左　相督師入閩以楊石泉制軍總制八閩以全力赴援大約左楊兩帥到閩之後自當急其所先力救臺北然近日法軍其量度而布置者似較從前更進一層矣法人增兵之信時有所聞雖未始非恫喝張皇之故智然虚虚實實兵機本雖逆料安知　此盧有其言今次不實有其事其外面所傳法人尚欲求和等語安知仍是以和悞人之故轍况法帥孤拔已電請法廷許其將閩江封口此則彼必實有所恃而臺北之困守情形於兹可見一斑矣夫前次馬江戰後法船潜伏於芭蕉山修船艦購　糧添藥彈日夕不遑其勢　蹙葢馬江之戰中國水師雖爲所靡而法人所喪办多爾時若合中國南北洋水師圍而擊之法兵當無噍類失此機會使法人養　多日得以復出肆擾本館爲之扼腕者累日盖以法船潛伏芭蕉山時早經諭及而無人焉一採及之今兹又其時矣淡水基隆法人雖經圍攻究未全行得手卽欲開掘煤斤一時尚有不及劉爵督率軍士晝夜嚴防彼亦未敢公然登岸日前攻撲淡水之時一日之中開礮至八百餘門此外交綏大小數次度其所廢藥彈已必不貲連日攻圍約巳有半　之久法船諒必晝夜生火不息其所用煤斤計已不少糧食更無論矣觀此形勢目下法船正與在芭蕉山時無異彼聲言添兵無論其爲眞爲僞卽使果有所增其來尚需時日乘此時而以全力赴援與劉爵帥内外夾攻法船之敗　坐而待但必須合粤海南北洋所有水師并力赴救或分數艘以遏法人外援而其餘則悉力以攻其後方克有濟　各　省仍前各分畛域觀望徘徊因循貽誤待左楊兩帥間道到閩然後徐圖　復正恐緩不濟急芭蕉山一誤而此又將再誤矣或者謂此次與芭蕉山情形不同法船之伏於芭蕉山在大戰之後今則無前次之大戰也然馬江之戰爲日無多今法人撲犯基隆淡水已非一次爲日旣久志氣當亦少疲當其疲也而攻之得手自必較易卽使屢聞捷音亦當乘時急援倘失此機會使彼增兵旣至海口被封以孤懸之臺灣縱使兵衆力厚而外無援兵終恐不足深恃况劉爵帥時以兵單餉缺爲慮其將奈之何哉嗚呼以中國之海口而聽法人之封禁其可恥孰甚焉各省統兵大員其亦有動於心乎時僕病未巳因恐中國又失機宜故力疾著爲此論口授書人錄以登報 
[本館接奉電音]  
　　昨接北京友人來電有九月初四初五日諭旨三道敬謹譯登○九月初四日奉上諭左宗棠奏請調員差委各等語四川補用道劉麒祥江蘇候補道陳鴻志前廣東連州直隸州知州曾紀渠浙江候補道黎福昌分發四川補用知縣高維寅分發陜西補用知縣唐承健均着交左宗棠差遣委用餘着照所議辦理該部知道欽此同日奉上諭巡視北城御史文海等奏拿獲聚衆逞兇毆傷職官積惡棍匪請旨交部訊辦一摺所有現獲之康金氏宋大張正和李洪才楊六郝桂喜卽郝福順田一子均着交刑部嚴行審訊　毆傷之前湖南安北縣知縣楊森榮饒名楊紹祖捐職副指揮宿娼滋擾實屬有玷官方着卽行斥革交刑部歸案審訊其餘帮毆各犯仍着　拿務獲究辦欽此○初五日奉上諭鴻臚寺卿鄧承修奏保薦人才以備採擇等語刑部主事楊秀實着發往楊岳斌軍營差遣委用候選知府黄遵憲着交軍機處存記欽此 
[刺聽外情]  
　　前傳法人將圖北犯故旅順營口天津等處在在設防兹本館訪得法外務大臣斐禮在議院各員紳前尚未道及北擾一事盖深恐議員不允空笛此話柄也大約法人之意如越南無華軍出擊彼不過一心經營臺灣他非所冀故上海客　前所遷去者近亦稍稍遷回亦知中法用兵總在閩洋與東京一帶上海必無風鶴之警也 
[法船設防]  
　　前因廣東大憲奉旨出示凡遇法船卽行轟擊是以香港之英國官憲於法國公司輪船早經 
 
 

Page 2

 
 
設法保護現間該公司設有機器砲在船恃以爲防身之固云 
[閩事客述]  
　　昨日大沽輪船由福州回滬據該船搭客述稱福州自長門至馬尾南台以迄福州共有營盤二百座長門係康守戎駐紥操演頗極　眞鎗砲乙聲晝夜不絶且常川在砲台上以千里鏡測望海面軍容荼火逈越尋常離長門六十里海中泊有三枝桅法兵船一艘徹夜施放電燈照耀海波無殊曰晝云 
[援臺姑誌]  
　　昨本埠傳聞大憲擬酌調南北洋水師鐵甲兵輪駛赴臺灣援助劉省三爵帥未知確否 
[軍火運閩]  
　　閩省各口砲臺經前次挫失後一切軍火久患缺如張幼帥當有電知南洋大臣請速爲囊備配裝尅日運閩以便炮臺修葺後照舊安置現復委派留閩補用知縣吳子述明府乘坐輪船來滬提解聞所辦軍裝各件有由德國購辦來華者有由江南製造廠南京機器局承造者計炮位快鎗藥彈等項共配裝六百箱另牽南洋派委員弁由江西陸路運解赴閩不日卽報起程矣大軍旣已雲屯軍實復如此充牣閩洋防務定當氣象一新矣 
[閩垣信]  
　　船廠於本月初六日開工修理所有藝童書辦飭陸續到廠其畏葸不赴者亦有之張幼帥自馬尾敗後現亦折節下人凡遇投薦頗肯因材器使并捐廉優卹傷亡之家屬日來在馬江祭陣亡兵弁極見悲惻而人　爲之感服○八月三十日張幼帥出○曉諭前在馬江打仗之水陸將弁兵勇傷亡家屬限九月初三日起至十三日止投正誼書院報名具保給領卹銀經理散給撫卹　兩之委員陳縣丞印畊○許壽山管駕力戰陣亡殊屬憫惻兹聞其族人某圖吞卹銀并欲頂接世襲於是僞作誣詞四處招貼見者咸爲不平○張幼帥馬江失事前經在京閩籍人員公揭當聞奉旨交楊石帥查辦兹正誼書院舉人陳幼聘等初四日在通賢境會議擬新制軍來閩將具公稟云○官塲中於八月二十八日接有電音新制軍由延入閩故九月初二日督中恊楊興科侯官縣盧慶雲俱禀明兩院往水口　接初三日城内文武均出城恭迓後有武巡捕某由延回省始悉憲旌於初七日方可抵城也○會辦南洋大臣陳伯潛之太夫人於八月三十日仙逝○馬江之役船炮墜失甚多初三日穆將軍委知府范錫朋飭人打撈以濟軍需○穆將軍在連逐日巡視甚見勞瘁現聞政躬稍有違和而閩省紳民已莫不禱祝維虔冀占勿藥也○督轅牌示興化副將篆務委孫鎭戎得友署理○職員吳萬敏請給鑄砲機器試造洋砲善後局可道現已批准但未知合用否○馬祖澳仍有法船三隻寄泊修理 
[壽母小愈]  
　　前報列吳清帥之太夫人患病頗重一節兹續得蘇友竿牘謂日來遍請名醫參苓並進業已轉危爲安調理幾時必當勿藥有喜遥想兾北軺車嶺南戎幄將星熠燿當與愛日俱長也 
[縱火被獲]  
　　嶺南友人來書云八月二十一日該處有匪徒三名覬觎李姓貲財意欲縱火行刼卽爲官差獲住想一經訊鞫當必盡法嚴懲也 
[商議折糧]  
　　客從鴛鴦湖畔致書本館云前月嘉秀兩邑尊奉撫憲劉札開今歲通省冬漕暫改納錢折米兩邑尊據情婉商上府禀請定奪宗太守再四躊躇未有定見八月二十八日午後平石善桐海五大令會同入城亦禀見太守商議此事翌日卽回本任聞宗太守未敢定見日内須赴省稟見中丞面商一切云 
[禾中近信]  
　　前報列北麗橋有人跳入河中殞命一節兹悉此人係侯副戎親戚現充嘉協汛兵派在塘灣巡訪局巡夜是日清晨解衣赴水隨卽溺斃其屍撈獲後經副戎派人收殮通知家屬領回安葬矣○前報列南堰羅庵被盜一事兹已訪悉其中細情因再備登於報據稱八月十三晚有匪黨十數人面塗五色向普信庵羅庵兩處行劫羅庵所失無多惟普信刼去有千金之譜緣是晚適有客師借住庵中帶有金鑲籐鐲金鍊條金戒指等約計四五百金而該兩庵素著聲名天女散花斷不能一塵不染恐遭物議未便報宫並聞該匪卽近處莠民恐人認識故塗面攺形未知確否○日前有新募親兵約共四營從湖州來由禾經過聞往乍澉兩浦防守云○法雲庵日前亦被盜劫時當半夜羣盜塗臉持械破門而入擄掠一空至今尚未報官何該盜之專向優婆夷攘掠耶嘻巽已 
[命案轇轕]  
　　張鐵珊混名張鐵牛正月間至郡完糧藉事閙倉王邑尊飭卽收押備文詳革訊辦後由府過堂將抱呈周四寄押秀署周在押多時因病溘逝張仍押嘉署班房張弟玉珊曾入武庠春間赴省歴控於三大憲後晉京控部由部備文解回歸案訊結詎案尚未了而鐵珊已於八月三十晚在嘉　班房病故當夜玉珊乘間脱逃不知蹤跡邑尊恐伊濳赴省中控訴卽出硃單諭飭通班差役速卽拿獲賞洋百元通信者賞洋五十元尋覓通宵苦無蹤影翌日清晨玉珊潛往府署擊鼓喊寃宗太守訊明情節仍發秀署管押一面檄委海鹽縣來禾勘騐屍身是日海鹽令顧邑尊方接印視事又以政躬不豫赴府禀辭太守因復委平湖縣會騐不料彭邑尊抵禾後屍視並不到塲至本月初五日始行相騐騐畢將嘉署原差及管班房等役一并鎖拿以待研訊緣鐵珊殁後嘉邑尊當卽飭差至新豐鎭拘拿該家屬無如至彼已無蹤跡　諸鄰人俱稱不知所幸玉珊被太守留寄秀署遂禀明太守解歸案内無如玉珊抵死不願到屍塲府差往返數次堅執如前後秀水朱邑尊委捕廳延玉珊至内堂再四善言相勸玉珊仍不肯行延至初四午後宗太守委彭大令邀請玉珊始允到府面見太守時彭朱兩邑尊亦到府禀見至晚宗太守與彭朱兩令一再相勸並許收殮後准爾赴省上控王珊始首肯越日午後後彭邑尊隨帶刑書人等至嘉署照牆前　騐公案設在頭門外彭邑尊邀同玉珊親指屍身細騐並無傷痕玉珊執定有傷彭令言腿上黑痕乃係板花玉珊口稱倘非責斃必係毒死彭令言我係奉太守之命况許爾收殮後上控是我亦在案中豈可不分曲直王珊始無言惟稱須用公服成　彭邑尊俯如所請玉珊復不許釘悺彭公許以棺蓋上開一方洞鑲以玻璃帶回時親丁仍可目見玉珊又不願具結邑尊再四商勸始書在塲面見入棺數字爰卽禀復太守定奪云 
[竹西試事]  
　　揚州府試前經宜太尊示期九月初七日取齊初十開考兹復將分考日期懸牌曉諭計初十日考東台興化十四日考高郵寳應十八日考秦州二十二日考江都甘泉儀徴均於正塲後二日接考孝經性理論云 
[營勇過潯]  
　　八月二十九日有仁義禮智信五營弁勇抵潯聞係曾九帥札飭統領陳君在湖南新募成軍火速馳赴金陵防禦俾金陵各老營得以拔隊援閩云 
[軍門抵潯]  
　　湖北提督程軍門文炳統領順昌馬步全軍二十餘營奉命援閩連日資雇民船陸續裝載下駛軍門於本月初一日午後四點鐘抵潯潯城各官均往碼頭迎迓軍門見金烏未墜飭各船開行逕過不准靠埠暫停至老鷗塘日色已暝始命泊宿時文武各員弁均馳詣憲舟投遞手版軍門傳見有差隨坐緑呢大轎帶戈什哈百餘名八城拜會朱春山鎭軍晤商一切隨回坐船至五鼓卽掌號開往湖口縣勞於王事啓處不遑其軍門之謂歟 
 
 

Page 3

 
 
[明察秋毫]  
　　日前有某都戎面禀會辦南洋通商大臣陳伯濳欽憲言現在法人出没無常江北沿海各州縣在在可虞擬請通飭塲下各灶丁一體團練以壯聲威而杜窺伺欽憲洞悉情形諭以灶丁自食其力窮困者多若照此辦理勢必益形疲弊所請着不必遵行如欽憲者洵可謂明察秋毫者矣 
[營口瑣言]  
　　奉軍統領左軍門現派一哨弁陵巡街巿給以令箭一支倘有奸細濳蹤及兵勇不法等事許卽當街懲責云○有山左人之操青　術者流寓牛莊平日自詡不凡一若橘井杏林别有仙家妙用南客某踵門求治講定每立一方酬以東錢一千文診至二十八次病已告瘳客以其技之神也倍酬之令平頭齎送　錢六十千詎醫慾壑難塡不肯收受越數日親詣客寓聊索酬五十金客設詞婉却醫遽拍案大怒恃與毅軍糧台袁君有葭莩親揑詞往訴反言客圖賴　資肆行辱我袁君心竊疑之謂客久歴江湖斷不若是之不通世故　飭兩戈什哈階醫往客處詢問醫至肆意咆哮聲言非得百金不能了事客縷述其中情卽請兩戈什哈評論是非戈什哈洞知醫隠默無一語卽回營票復袁君醫見無可敲訴亦　言而去噫緩　和術原以濟世利人若　醫者不爲利人而爲利己品未辨夫參术心先役於金銀仲景知之其不揮之門外也幾布○八月二十五日晚上午由驟下冰雹立日曉起天氣轉寒大似初冬景象矣○本埠自八月望後輪帆各船銜尾而至卽沙甯衛鵃各艇亦絡繹進口人心大安巿面因之興旺北貨之價遂日有起色云○八月二十五日海防屬署疉奉道憲六次札其第一札係用六百里排單飛遞内開北洋大臣札飭到道聞　船煤糧缺乏冐掛他　旂號潛往通商各埠採買且探知山東威海口外屯泊法船極多爲特火速札飭各處嚴加樓察云云審若是法人之陰謀詭計誠屬防不勝防然非有我朝數十世食毛踐土之人爲之昧良勾引法雖狡詐其奈我何哉以是知敵人之不可不防而漢奸之尤不可不殺也 
[吳中官報]  
　　新簡直隸大名廣道趙粹甫觀察本係江安糧道前經押運赴都於上月杪甫回金陵旋於本月初三日由甯至蘇謁見撫憲暫寓元和馬漁珊明府署仙初六黎明解維囘寗料理交卸糧道篆務後卽當北上履新云○長洲首縣金明府並奉藩轅牌示飭赴武進寳缺以准補是邑之王雲莊大令到任需時旋奉憲委元和縣兼理昨已略登在報兹悉金明府已擇於本月初十日交篆馬明府卽於是日接印十四日由蘇起行赴常十七日接任武進縣篆務至前報寳山王邑尊告病獲准一節省中雖有是説聞上游以首令急切需員恐未能俯如所請云○福山鎭雷震初軍門前月曾出洋巡緝并臨淞口察閲砲台晤商陳總統一切應行防務後旋回防所刻於本月初四日行抵省中稟謁衛大中丞面陳該口佈置機宜並探　台北近日軍情又於初五日辰刻仍坐原來長龍師船回營以資重鎭云 
[温事類誌]  
　　青田縣九十等都其民情之兇悍尤甚於承嘉縣屬之西稱溪日前該處鄉民因聚衆械門釀成命案赴縣喊請仲寃當由邑尊會同汛兵仵作書役人高等親臨檢騐甫抵該鄉頑民竟爾用武其從人某姓遭衆朋毆受傷甚重甚至營兵之器械書差之行李搶刦一空赤手而返邑尊遂禀詳府憲請卽會營緝捕不識得蒙批准否也○温郡自海防戒嚴後當道者置辦水櫃招募勇丁以備將海口嚴行堵塞綢繆未雨實已餘力不遺無如城内各廟宇駐紥之營勇俱未能鎭靜雍容聽候調遣其開元寺之温防親兵尤爲居民所惡安得統領者整躬率物　束謹嚴庶小民咸欣安堵乎○温郡自　堂焚毁後民間謡諑紛紛致各家皆徙宅遠去日前有紳士十七人聨名禀求當道詳請學憲暫緩考試府縣出詳後卽將收拾考棚各工匠槪行停止及八月二十五日學憲囘文抵甌不允所請閲數日馬牌到温所有修理工程祗得赶緊舉辦然亦草草不工矣考棚相近一帶雖有趕考店　家然生意寥寥恐不能利巿三倍云○温郡現辦堵塞海口之水櫃計直長一丈五六尺至二丈不等横闊一丈至一丈一二尺不等高長一丈板厚寸餘實以瓦礫石塊共百具每具需洋蚨七十元然龍灣海口闊四百餘丈除兩旁淺水二百丈外其中深水約有二百餘丈倘得此櫎千具或可敷衍今僅有此數何能足用况　處海門潮水涸盡時尚深四丈有奇似此高約一丈之櫃勢必沈入波心仍未能阻遏敵船出入不識當道者更有以别籌良法否也○漁佃打網洞一帶居民均在内河捕魚爲業烟蓑雨笠雲水爲家繒罟生涯頗得江湖樂趣日前在城内賣魚之人咸云七月廿六夜五鼓時月旁有一大星貫月而過並有一形似彗星者下有黑氣一道上冲東南其果　槍之兆耶抑别有禎祥耶錄之以質博雅君子○磐石砲臺周圍共九十餘丈上置萬餘斤之大砲三尊數千斤之大砲十一尊砲兵五十名臨事倉皇未免不敷調度日前管帶砲臺之王虎臣守戎禀講各憲添兵百名每兵稍加津貼大憲不允所請竟另委候補游戎鄧君接　該炮臺云○永嘉柟溪小坑居民與江下居民偶四爭山起釁聚族互毆小坑人汪姓當卽中槍身死事後查得共死四人傷二人江下死一人同時西溪敏岙亦出命案近柟溪之上濟永嘉場之二都又紛紛來縣呈報人命張邑尊因事覊身禀請胡太守委朱午峰貳尹帶同書差刑仵親臨各處相騐時事掣肘於此己足見一斑矣 
[乘馬跌斃]  
　　元芳洋行之茶師某君昨晨六點半鐘乘馬出外馳至二馬路忽騰躍猛觸電燈木桿上某君本不善磬控至此卽翻身跌下碰傷頭顱及目際急至哲醫生處請其敷治然後另雇馬車送回行中延至十一點半鐘卽因傷斃命云 
[定期賽船]  
　　本埠西商每於春秋佳日在蘇州河賽船今定於本月十三閩兩日比賽中流鼓楫有瞬息千里之觀届時又有一番熱閙也 
[鹽船充公]  
　　前日吳淞鎭官鹽局在岱山緝得私鹽船一艘販私者均經逃去當將該私船帶至淞鎭交局允公云 
[先生發堂]  
　　昨報　不從良一節前晚經將明府提集人証升堂研訊據朱阿松卽阿掌供小的向爲轎夫生女素貞現年十八歲於九歲時令其從師學習彈唱計此六年内所費不貲迨　師後我向各處借債令其自立門户不料頓懷異志欲委身于向業錢莊之何某但何平日依其兄爲活小的曾去間何之兄據云並不令其弟娶妾而何與我女串謀揑成收票洋五百元突來投控以爲先發制人之計要知我女從良我亦首肯惟所欠借項洋千餘元須設措還清質之朱素貞供稱我實不願爲娼何確交我父洋五百元我不敢説謊叩請超豁何供我先與朱阿掌言明給洋五百元娶朱素貞爲妾掣有收據詎朱忽翻悔圖賴求恩明察明府廉得其情謂何曰爾旣有洋五百元與朱阿　娶素貞爲妾豈朱取中止悔賴爾所呈之收據顯有不實應卽塗銷妓女從良本應俯准朱亦不能居奇希圖鉅價何亦不能串揑收據不名一錢今本委員衡情酌斷何當給朱洋二百元准其娶去兩造尚各嘵嘵置辨抗不遵斷明府謂爾等旣不遵斷飭將朱素貞發堂擇配遂一并斥退 
[製局調兵]  
　　製造局所駐營勇二千餘名於並晚二點鐘時調赴吳淞昨日又有兵勇二百餘名由吳淞調赴製造局瓜代 
[客中猝斃]  
　　英界南靖遠街德記客寓前夜有年約四十餘處身穿藍布夾袄藍布單　秃頭赤脚之人前往借宿至次晨二竿日上尚未起身喚之不應揭其被則早已氣絶矣當卽知照該三圖地保馮錫昌查無親屬報經保安堂派司事騐明因病身死屬實卽備棺成殮發壇 
 
 

Page 4

 
 
標記召認 
[不准停船]  
　　本埠蘇州河前有打椿之事後經機船在彼挖泥故巡捕頭諭飭看守大橋堍之巡捕不准船隻在波暫停云 
[英界公堂瑣案]  
　　包探陳阿九禀稱二擺渡寳興隆號主林姓向長豐綢縀莊及銀樓衣莊購辦各貨飭店移送號中誑令暫僕交銀轉瞬間由後門遁去察看屋中除檯凳傢伙外别無長物計長豐被騙四百餘　連各家共有二千兩之譜紛紛報明捕房捕頭着各投案聲明各夥均呈發票略訴前因黄太守商之施繙譯飭差恊捕將該號看管再行緝拿在逃之人并諭受騙之各店夥亦當自行留心尋緝以便隨時交捕送究○虹口洋布機噐局失竊各情節經列報昨包探顧阿六禀稱查盡浦東寒塘江地方楊瑞元所開合盛鐵鋪會收買贓物有鄰人眼　將機器放在舊砲上　碎并悉該處係上海十四十六等圖爲特知照該　　保請爲提究黄太守謂俟備文移請上海縣泒差立傳該處也保并　收贓之人到案究追○某絲棧縣陵積卿控稱被　湖鎭唐萬豐絲號夥戴文華借去銀一千四百兩言明俟金麒麟牌絲到滬交我棧銷售以便扣算詎借去後並無絲斤到來以致延宕迄今我屢受股東埋怨向之備索由戴之東家唐少屏分立期票然到期依舊無着令戴在滬仍經賣金　麟牌號之絲惟與别棧交易向論支吾　請提究黄太守准卽飭差立提戴文華到案昨晨陸申訴前因斯票呈閲戴供前爲唐少屏之夥唐備　棧銀兩是實惟我現在雖仍經賣金麒麟牌之絲然東家已非唐姓此欵借項我亦不能推托故被控之後卽巳信致凌湖前日接唐回信言　略遲料理今再求寛限容趕緊催令措辦銀兩繳還　守問戴曰爾旣稱日下東家已非唐姓何以仍經售金麒麟牌子爾可將牌交抵與陸何如戴答稱牌子不能作抵惟求眼十日内料理可也陸又稱刻下電信極便可以立致凌湖可致遲至十日戴又稱電報信雖易總須追唐到來情願未經滿限光行料理爲是倘限期太促恐致不及　費周　太守限戴七日内料理逾限則追繳金麒麟牌子具保具限送查黄　生館王梅溪控妓女楊小妹負良捲　出外　娼妓由黄太守飭差提集人　訊供不准一併攆逐各情已列昨　昨晨王梅溪又授案遞禀　稱楊小妹從我有案可據不料竟串母私逃控案之後曾挽吳湘泉等向我調停給還我洋百五十元我未允從有吳可証務求提究黄太守閲稟之下准卽丹傳楊小妹母友及曾經調停之吳湘泉等各人到案再行覆訊核辦 
[法界公堂瑣案]  
　　小東門外蔡文泰魚行主蔡友如偕季文英投案　禀並賬簿兩本訴稱去年八月間螃蟹上巿季同蘇姓來行云有沈春林者熟悉寗波巿面　處鮮行均所相識甚　銷路意欲拼股合做我卽應允議用沈認六殷我認四股甯波由沈經管　立帳簿兩册各執其一合股議單書於帳簿首頁並未另立合同滬地所收之蟹由我裝　寗波由甯匯洋到滬藉資轉運沈但出力未人資本蟹巿過結虧錢本百三十七千内欠寗波行家錢一百五十四千我行中墊出錢二百八十三千照股　泒沈名下六股應派錢二百六十三千除甯波欠欵劃於沈名下外應找出錢一百零八千其帳遷延不　現　甯波茂康行忽遣李夥到來坐索此項沈早認去忽又中變爲此　案申訴翁太守詰訊沈春林據供做生意　實但我祗四股曾下資本洋二百元照算尚應找我錢文太守問季文英旣爲中人須知某人幾股季稱沈爲六股蔡期四　連裝蟹簍上棕印用沈春林字樣並未見其付有資本蔡將棕印呈騐沈洪執如前將帳簿翻閲　出匯下之洋二百元　爲者本蔡稱帳簿兩本同是一樣　簿上所有我簿亦有此項係匯下貨洋太守着將帳分晰算明開帳是清單軍爲核斷○捕房解送飯店忻股一案緣沈阿春與周洪全在八仙橋合開小飯店各出資本洋七元　因兩造均不識字不能記帳因卽拆開周曾將沈本交還沈認爲餘利爲此生釁涉訟翁太守據兩造供稱合股時有中保在塲因將係人趙學正中人趙阿全傳到詰訊趙等供稱帳　　明周欲沈寫一併股筆據情願出洋元沈索兩元以致作　罷論太守謂沈旣將本收還謊言揑控本應懲辦今姑念略受微傷從寛仍着周出洋一　給沈店事卽　周辦理○法國人阿三控張生榮欠烟資一案已列前報昨日堂訊阿三偕司帳人王燕卿到案翁太守研詰之下兩造各執前供太守謂張若照爾算應再找洋若干答稱　　如一文不讓應還洋六元太守謂六元亦須繳　張從身畔取出包探　洋估　内　銅質洋兩元太守亦不子深究着爲換過又據阿三呈洋一元五角稱此卽王前次向伊取到之洋太守詰王何以少去半元王稱茶錢飯食一無　出故　用去曾與洋東説過太守請子繙譯官詰之該洋人據稱確曾説過公太守謂究竟　下數目相去太遠張稱去年底兩次付洋十元土稱來洋十元已收入帳今此數乃除收凈欠　太守着兩造出外結算洋照巿價不得加减結明再來禀覆 
[輪船來滬電音]  
　　三菱公司希魯西麥魯于昨日下午三點鐘由長崎開　來滬上海北巿絲業會舘籌賑公所施少欽經收江西賑捐八月二十八日至三十日第四十三四五次清單○浙閩宦游人節省飲宴衣服費八十元安徽解厄氏五拾元范門李氏求病速愈由德盛土行來捐米五担合洋十一元乙己生求父母福壽康强孫曾蕃衍萬事如意五元○蘇州醬業公所葉君楚洲募萬善同登昌字册右歙聨桂害屋四元又日本二角一元一角一元錢六百文茹公堂省中秋節酒費四元謝藹然仝姪寳森二元同興順玉器店二元保源當一元有心力薄子祈外瘍速愈合家平安一元俞長春醬功一元祥塗福烟店一元○揚州嚴君佑之經募隠名氏揚平曹寳一百兩合九八規元一百零七兩三錢四分由巨豐莊來以上廿八日○蛟川一人五十元來青軒主人因幼子病愈　願由宏久銀爐號來二十元補過子助棉衣欵十元金子記助棉衣欵十元善樂里東粤馬宅爲得子蒙親友賜儀移助十元嚴冡賛由靖江全盛局來五元不書名三元虚對洋一元不書名二元二户由江上師陵子募交全盛局來吳興利川記助棉衣欵二元周玉堂求母病愈一元以上廿九日○滋蘭居吳由蘇州寳潤局來三元○而西同善堂紳士孟君殿榮繆君映奎續募由浦城鼎豐錢莊匯到九月十五期票洋二百元係王益記出票向杭州公信紙行照付由恆利局來○揚州嘉君佑之經募培萱堂李五十元永厚堂蔡二七曹寳五十兩合九八規元五十三兩六錢七分由巨豐莊來以上三十日 
[江督轅門抄] 　 
　　八月二十三日通判程亦川禀知分寗吳廷榜自江北制差回○二十四日浙江候補道朱式雲見○二十五日知縣朱湘禀知奉府委池江浦勘灾○二十六日中堂左到○二十七日湖口掣騐江西候補道涂椿年禀辭○二十八日會辦皖岸督銷程春藻辭知府唐壽嵩謝委下關掣騐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
