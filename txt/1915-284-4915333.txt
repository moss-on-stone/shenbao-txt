# 1915 - 284 - 4915333

 

Page 1

 
 
   
 
 

Page 2

 
 
時評 
[外交界之現象（四）（冷）]  
　　英法二國今日方急急於歐洲戰爭斷無餘暇以了東方之宿案與俄相等也然而俄旣有新交涉之要求而英亦遂有二千萬全國無綫電借欵之成立法亦遂有滇越境界劃界之會勘除美而外除德奥而外方今强國雖值干戈擾攘之秋存亡未卜之日而無一不有此非不得已之交涉以交集我左右此其故何哉非我國體問題有以致之哉 
　　夫自歐洲戰後不投戰渦之弱小國無一不思利用此歐戰之局勢脫强國之覊絆以求已國之利益也獨我反之不特不能利用此各戰國且反爲各戰國所利用人智之不相若何至若是哉嗚呼爲個人計得矣爲國家計毌乃太拙 
[命令]  
　　十月十五日大總統策令唐人寅給予四等嘉禾章此令 
　　又令任命劉朝臣爲陸軍第七帥步兵第二十六團團長此令 
　　又令參謀本部呈請任命周炯伯爲川邊鎭守使署參謀長應照准此令 
　　十月十五日大總統申令參政院議決司法官懲戒法兹公布之此令 
　　又令參政院議決審計官懲戒法兹公布之此令 
[專電]  
　　北京電間島交涉未解决前事實上頗多困難外部擬草臨時辦法送歸政府核定施行冀暫減糾葛俟交涉完全解决後再依約辦理 
　　北京電日本欲繼承德國在山東所有郵政權擬定要求條欵與外部交涉業經當局完全承認 
　　北京電津浦案昨已判决葉恭綽袁長慶張謙益均免置議趙慶華葉道繩交懲戒會議處洪少圃涉及刑事交審判廳關瑞麟高節周錦潼均撤差袁長猗歸寶熙留局任用 
　　北京電憲法起草委員昨開談話會内容甚秘 
　　北京電湯化龍力辭顧問 
　　北京電宜昌關監督劉道仁長沙關監督朱壽彭有對調之說 
[譯電]  
　　北京電政府决議於二月中旬草擬帝制憲法以二十人擔任此事十人由參政院議員中選出十人由元首簡任（十六日） 
　　北京電新君將在袁世凱履大總統任之太和殿登位清室不日將移入今袁總統所寓之南海新君則居宣統現寓之乾清宫（十六日） 
[特約路透電]  
　　北京電昨日平政院宣告葉恭綽葉道繩無罪趙慶華付文官懲戒（十七日） 
[戰電]  
　　其一（英人路透電） 
　　巴黎電里虚傳來之最近消息謂塞軍拒敵甚勇德奥兵士在哇白里洛伐資貝爾格勒西滿特里亞格拉狄希特之陣線死兩萬人傷四萬人故德國電致駐布德使謂損失可怖塞軍抵拒力之强爲始料所不及布軍應速攻塞軍勿稍遲延云敵軍攻擊雖猛砲火雖强然塞軍仍扼守特里拉河騷河多瑙河以控制西滿特里亞與貝爾格勒之德軍敵 
衆僅能在摩拉伐河平原前進十英里刻以重兵攻擊分隔摩拉伐與穆拉伐兩河流域之山其目的蓋欲奪取才恰爾附近之大銅鑛並欲會合布軍於鐵摩克河流域也德軍援兵大至約有八萬人以致塞軍右翼爲其所逼恐力守波查洛伐資陣地之塞軍將被截斷而右翼將被逼至羅國邊界故急盼英法援軍之速至塞人謂聯軍苟能及期而至且人數充足則德奥兵士將盡喪於塞境云（十六日） 
　　西汀其電昨日奥軍開始沿孟軍全陣線攻擊孟軍奥軍擬在三處渡越特里拉河而攻刻向波斯尼亞作戰之孟軍但奥軍處處失敗損失不少（十六日） 
　　倫敦電官場宣稱東地中海聯軍艦隊司令已宣告從今晨六時起封鎖愛琴海布國海岸凡中立國船隻可於四十八小時内駛出封鎖區域（十六日） 
　　亞姆斯特丹電據羅京電稱希臘專使近責希皇璽書覲見布皇歷時甚久（十五日） 
　　亞姆斯特丹電柯洛業報雅典訪員謂駐希臘之俄意公使刻準備出離希臘其眷屬將於今日出境乘兵艦赴意（十六日） 
　　巴黎電羅國内閣贊成首相之建議决定嚴守中立並在各邊界施行爲時勢所必需之軍事計畫（十六日） 
　　亞姆斯特丹電柯洛業報謂土皇以鐵半月勲章賜與在土軍供職之德員多人（十五日） 
　　倫敦電官中宣布達達納爾戰地死傷之將士共九萬六千八百九十九人内軍官占四千二百人將士死者一萬八千九百五十七人傷者六萬八千五十二人失蹤者九千零九十人澳大利亞紐絲綸急備軍共死傷軍官一萬二千零一人兵二萬七千九百二十人（十五日） 
　　巴黎電今日下午公報謂勞蘭德軍昨夜回攻法軍日間所占之戰壕數次均敗退被俘者百人伏斯巨之敵軍猛轟之後以大隊進攻蘭巨及希拉士滿勒爾全爲法軍擊敗陣線他處無事可報（十六日） 
　　巴黎電自十月三日起至九日止法境陣前之戰事其目的全在鞏固九月杪法軍大攻所獲之結果德軍屢次奮力回攻圖償所失及振士氣然無一處達志者英軍於亞土瓦沙歇魯斯三地得有進步敵軍進攻甚猛損失甚巨全未得利法軍已鞏固台魯斯北面境内之陣地德軍設法阻碍毫未有效香巴業敵軍回攻者無足輕重法軍固守一各陣地且得有新進步德軍第二陣線在一斜坡防守甚固法軍以砲隊猛轟後斷於十月七日進攻占據太胡爾村及小山且俘敵多人據俘虜聲稱德軍奮力圖阻法軍進攻且由他處調援軍助戰禁衛軍全師團亦由俄境陣地調至西歐下車之後即與法軍交戰法軍共俘獲敵兵二萬五千人由此觀之德軍召集之兵必在九十二聯隊以上此項大軍一戰即敗且失砲一百四十六尊足徵聯軍近今戰鬭之精神（上海法總領事署所接之官電）（十日） 
　　彼得格勒電俄軍側攻太洛波爾西面進發之敵縱隊以阻斯特里巴河境敵軍攻勢敵軍被迫向河而退受創其重哈伏龍加村爲俄軍近今獲勝之地兹復爲戰場敵軍於十三日間進攻三次均失利夜間復以鎗剌衝鋒俄軍奮力回攻後敵軍紛亂退回戰壕俄軍且於同處一地點任令敵軍近前繼乃起而逐之迫令敵軍向斯特里巴河退走稍北之俄軍强襲湖境之某村將敵軍逐過泊里貝河特文斯克境之戰局未變砲火甚厲（十五日） 
　　丹京電波羅的海克林查姆港附近丹麥摩安島外有英濳艇一艘與德巡艦一艘魚雷艇三艘大戰多時星期三晨間七時三十分島上居民聞砲聲甚厲見德軍艦環繞濳艇發砲不止以避濳艇攻擊忽轟然一聲耳爲之聾蓋德魚雷艇一艘中魚雷沉没其他數艦即向南逃亡英濳艇乃露出海面停泊片刻繼復没水而去丹麥海濱之人終日覔救魚雷艇之將士未得一人晚間有德軍艦兩艘駛抵戰地以探海燈射照一小時之久無所見而去（十五日） 
　　彼得格勒電俄皇在柴柯塞洛宫小住之後已與皇太子回至陣前俄軍在太洛波爾所獲之勝利凡通萊姆堡之各路均爲吃緊俄軍現圖於波士末與泊蘭碩二軍之間覔隙攻入興登堡元帥於特文斯克前急需援軍故擬用以攻塞之兵三師團已攻赴東境軍事專家現料興登堡復將大舉進攻以抵償德軍於南境所受之挫衂（十五日） 
　　倫敦電倫敦每日新聞稱加爾森氏現辭檢事長之職但政府希望　其撤回辭職書故未發表此事其辭職理由未詳（十六日） 
　　倫敦電英國加夫爾女士爲不魯塞爾看護婦首領之一今死耗傳來全國爲之震悼咸以德人藉此罪狀遽處以死刑實爲暴行（十六日） 
　　紐約電英法供債合同現已署定（十六日） 
[其二（德人德文報專電）]  
　　柏林電（由倫敦轉）十月十五日德軍大本營公報云占據凡爾美萊東面及東北面一德軍陣地之英軍復被逐出僅餘煤礦西邊戰壕一小叚仍由英軍守之香巴業哇白里夫東面法軍所守孤獨之陣地而可由此大攻德軍陣地者已爲德軍占據德軍俘軍官五員兵三百人獲機關鎗數枝（西境戰况）昨日杜拉堡西南及南面有俄軍進攻數次俄軍曾於杜拉堡至新亞力山大鎭陣線南面爲德軍擊敗損失異常重大俄軍且在維索洛伏東北進攻兩次均失利第三次攻入一步兵大隊所列之陣線德軍現正從事回攻（東境興登堡堡軍國戰况）麥剛森元帥之軍團今仍照預定戰略進攻塞軍復在貝爾格勒特南面及斯米特里伏敗退被俘者四百三十人失砲三尊内有重砲兩尊波柴里伐克鎭南面之防禦工程已於昨夜攻破該鎭旋亦陷落布加利亞第一軍已進攻塞國東陲占據比洛格拉第克與克拉齊維克兩山隘間之高地（巴爾幹戰况）（十五日） 
　　華盛頓電駐美奥國大使署宣布十月十三日維也納公報云控制貝爾格勒特之高地悉已被占奥軍由貝爾格勒特進攻里巴山時獲砲三尊貝爾格革特周圍之高地控制多瑙河渡口者均入奥軍德軍之手德軍已占據斯滿特里亞現向波柴里克追擊敵軍奥軍在赫齊哥維拉邊界與孟軍小戰（巴爾幹戰况）俄軍進攻者均爲奥軍擊退（奥俄戰况）（十四日） 
　　華盛頓電駐美奥軍大使署宣布十月十四日維也納公報云俄軍在太洛波爾西面進攻失敗攻軍之第一行僅持盾牌而已（奥俄戰况）意軍進攻者均失利奥軍已占據茄伏西克附近之戰壕（奥意戰况）奥軍强襲白里洛白爾杜楚克斯太茄特諸陣地塞軍大受損失（巴爾幹戰况）（十五日） 
　　華盛頓電駐美奥國大使署宣布十月十五日維也納公報云意軍進攻者均失利（奥意戰况）奥軍已將塞軍逐過波里西加河（巴爾幹戰况）（十六日） 
　　柏林電匈京消息謂希臘陸軍已設法限制英法軍在薩洛尼加登岸者所占之地法軍電報家圖在該港某屋設一無線電報局竟未得容身之地希兵三萬五千名已抵薩洛利加占據鎭中各屋登岸大軍之住處僅限於塞國所有之港地而已柏林地方報載丹京消息謂洛伏佛萊雅報痛底俄外相薩沙洛夫謂薩氏與英外相葛雷法外相台爾加塞同一無能布國之抗議薩氏理應出助之今巴爾幹戰釁旣開三協約國又將增 
 
 
 

Page 3

 
 
無量之犧牲此皆外交失敗有以致之云（十五日） 
[東方通信社電（日本人組織）]  
　　東京電日本外交官將有更動本月内可發表决定以松井外務次官任駐法國大使坂田外務通商局長任駐和蘭公使落合謙太郎氏任駐瑞西公使小幡一等書記官任駐奉天總領事所遺之通商局長擬以駐紐約總領事中村氏或以芳澤人事課長調任目下尚未確定（十七日） 
　　濟南電日本衆議院中國視察團十二人並興業銀行總裁志立氏大阪每日新聞社長本山氏等於十六日由大連乘南滿鐵道公司之榊丸船至青島官民之出迎者甚盛該議員團等於今日到省（十七日） 
　　東京電日本招募鐵道債劵定額爲三千萬元應募者已達五千九百萬元（十七日） 
要聞一 
[興登堡木像揭幕紀]  
　　大陸報載倫敦轉來柏林消息云德人念興登堡上將之功特在柏林戰勝紀念柱前竪立興登堡木像高三丈並以釘釘之以使木像成爲永久不毁之釘像釘分金銀鐵三種金者售價一百馬克銀者五馬克鐵者一馬克由政府製就售與國民所得售資悉移助東普魯斯以作恢復地方舊狀之經費旣可使偉人之紀念垂諸不朽又可使受害之區域復其舊觀誠一舉而兩善備焉九月四日爲興登堡木像揭幕之日威廉公主定於是晨十一時二十分時分表皇后蒞場行禮國人爭來瞻仰九時許即肩摩踵接紛至沓來大有萬人空巷之狀迨公主至時紀念柱周圍萬頭攢動已幾無揷足隙地矣自開戰以來除俾士麥百年紀念外柏林從未有此熱閙氣象公主由首相等迎入後軍樂大作飛船盤旋空際戈爾資上將揭開木像之幕首相即向衆演說曰興登堡上將捍衛國家掃蕩敵人軍人愛戴全國景仰吾人對之不忘軍人之功績發生愛國之熱心吾人兹植其像於戰勝紀念柱前藉此歌功頌德之紀念以行卹災救難之事業國人定能表其感激之心而作慈善之舉也云云演說旣畢公主首以金釘釘於木像之底於是執金釘者相繼而前將金釘釘入木像之内閱數小時後購銀釘者始得挨次而入至於購得鐵釘者則須於數日之後方得趨近木像焉開幕前政府所得釘值已有數十萬馬克今仍繼續發賣直至三丈高之偉像悉爲金銀鐵所包滿而後已像爲瑪希爾氏所繪以劍代杖神氣頗活潑釘像之制始於奥國今漸風行於德國云 
[德國募集第三次戰債之盛况（續）]  
　　佛斯報則詳述當時之情形云此次之戰債眞爲民債人民大隊環繞儲蓄銀行之前有如出戰之兵士政府無絲毫之强迫概係人民之自願即在外國之資本家亦多有購買債票者可見此次募債之暢利而德國財政之穩妥矣財政界之領袖前次並不知德民之財力如此雄厚敵國千方百計陷我於孤立之境思以經濟困我夫何克逞我商工業因戰之所賺我軍人餉糈之所入復匯聚於各銀行曾不外溢德國日報曰德民於十四個月之間供政府以兩萬六千兆馬克之鉅款政府乃舉以運用於國中人民以營業之所獲薪餉之所積遂復仍得其欵金錢不出四境往而復來川流不息民有欵以供國國有欵以行戰我敵國則坐以鉅欵流入外國在募第一次戰債時認購債票以百萬計者二百二具第二次則有三百二十五人今第三次其數必益多再認購者繳欵之迅速各銀行皆甚異之甚有將認購之全額已備現欵繳存者柏林日報曰此次戰債之成功乃全體組織之得力而我民弘毅之明證也吾敵中勉强效我者惟有英國然其弗如我之成績者遠甚且此豈僅以顯德財力之强與夫理財家治事之能而已哉亦以見德民之齊心一志凡我德人莫不各出已財供之國家視爲當然之天職焉柏林日報財政訪員來函曰募債成功人民歡慶但無過度喧嚷之處我民以財力之雄厚與夫愛國之熱誠旣已集此鉅欵供之政府亦誠堪以自榮然猶當時刻不忘我之國債即因此而大增應責令惹起世界之大戰者擔負其欵現因我軍之奮勇已於此項事業成功過半要須勉進忽懈堅持到底耳美前駐德韓那夫領事現在海牙曾托一私家銀行購買德國第三次戰債票五十萬馬克該領事曾云戰前法國之債票行情甚好可至一百一十之數然在德國國民富力之增漲一日千里實較英法迅速故購買德國年息五釐之債票即爲第一等投資生息之道也九月二十七日柏林電國會議長見此次募債之成績感激人民愛國之熱誠向德皇表示其滿意之忱德皇答之曰朕則有此感象我祖國必不徒用民力據各方面現已報到之數今次之戰債認購者已逹一萬二千零六十六兆馬克而多處之報告猶未來齊及軍隊中原定延期舉辦者尚不在内此我民財政上之奇能異效而他國所不能企及者也刻下我國經濟上之動作與因戰發生之變象胥相配合雖多數工人投身行伍間而鐵路之交通日繁鋼鐵之出産已及昔時什七煤央之産額且猶過之據七月間之出納統計表觀之其數且逾於常時儲蓄銀行之存欵大增各等人民皆思積蓄現欵購買戰債此次之戰債眞可視爲民債而我民之弘毅之信心之决心乃於是而大見此次戰債發行之成績旣佳則將來之行巿亦必有漲無落與第一第二兩次之戰債無異社會黨進步報社論有曰此次戰債之成功是我德民勤勞之效而經濟力之强大與健全也全歐各國除英國差足相較外他孰能之普法戰時普魯斯之戰債僅一百二十兆馬克而經認購之數不逾一半四十年來國勢旣變而我德財力之進步亦非常神速以今較昔何啻霄壤九月二十九日柏林電云柏林各小學校共認購戰債二百五十萬馬克總計在柏林認購之數爲二千一百兆馬克 
[日本與南洋華僑]  
　　（東京通信社社員飄萍） 
　　南洋華僑之勢力金融機關之缺關之缺乏 
　　日人經濟之企圖 
　　日本近年以來有所謂（北守南進之政策）者即對於我國北方之滿蒙朝鮮守定其勢力範圍而對於南洋方面益圖發展其殖民政策之謂也日人之赴南洋者旣已日衆調查南洋之出版物亦日以富與德國宣戰而後南洋德領殖民地一時歸其軍隊治理之下於是發展南洋之熱度益增高矣最近乃有南洋銀行設立之計畫專以對待我南洋之華僑者我政府其漠然置之耶抑思有以設法使華僑自立金融機關耶 
　　日本近方詳細調查南洋華僑之現狀謂住在南洋之我國人其總數達三百五十萬乃至四百萬是等我國人所經理南洋之貿易每年達數十億圓之鉅額其經濟上之勢力凌駕於土著及歐美人之上南洋之經濟界幾有爲華僑所獨占之狀態故每年滙至國内之金額至有五六千萬圓之多此南洋華僑經　勢力之一斑也 
　　南洋華僑經濟之勢力旣已如此而其最大之缺點則金融機關缺乏是也華僑平日所賴以滙款者大抵爲資力薄弱之信局等往往以他人所託滙之金錢私行消費不全受託之責任雖華僑問有一二金融機關如新嘉坡等處之少數錢莊及華僑銀行等亦以資本不大又無大銀行爲之後援一旦經濟界有何變動立見破綻而使華僑蒙其損害同時在南洋各地之外國銀行又不顧中國人之習慣直以歡美法式經營其結果每致意見之托格除萬不得已外其他滙劃等事不能受充分之便益故南洋金融機關之缺乏蓋非可等閑視之甚明也 
　　日人調查之結果旣如上述於是而設立南洋銀行之計畫以起日人南洋銀行之計畫蓋與台灣銀行相爲聯絡表面上所以謀南洋貿易之增進實際則所以握最有勢力我南洋華僑之金融實權今記其所將提出之三案如左 
　　第一案輔佐已設立之華僑銀行圓滿其任務之進行以台灣銀行爲後援或供給資金或滙貿易匯劃等之聯絡 
　　第二案依日華合辦之組織新設華僑銀行於南洋中心之巿場與其他在南洋中國等處之台灣銀行支店爲絶對好意之聯絡 
　　第三案設滙劃機關之代理店於樞要之地與台灣銀行聯絡兼營信局之業務 
　　以上皆日人對於南洋華僑金融機關之計畫也日人因記者等屢注意於彼之經濟政策東京時事新報及大阪每日新聞等頗怨記者等爲惡意之解釋立足點不同主張互異無怪其然記者今且勿以惡意解釋之惟所望於華僑旣有此絶大勢力何以獨不能組織一完全之金融機關有勞日人之代爲計畫吾人旣感日人而不能不急喚華僑之奮起與政府之急宜有以助華僑矣 
雜評一 
[津浦案之結果（無名）]  
　　雷厲風行洶洶可畏之津浦案今又結果矣其結果奈何則官皆無罪而獨商人洪少國者有罪而移地方廳也然則肅政史之參非參官也參一商人耳嗚呼中國人民無罪不官其罪 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[請願聲中之都門百態]  
　　政府之注意自國體問題發生以來有所謂種種請願團者乘時迭起極力運動其機關旣無一定根底其人物亦混雜不一近日又有婦女請願會之發起其他各種團體更有陸續出現之勢昨據政府消息此項請願團體發起以來政府非常注意暗中偵探甚爲嚴密蓋因此種請願雖足爲新時局之助力然徒任其所爲毫不制限則恐或有一種人藉口公義隱謀私利弊端肆發茶毒社會並妨碍國體問題之進行故政府之方針對於此項請願團體特别注視愼重研究其中若有敢出不正當之言行者即照法處分或令行解散 
　　請願之别幟請願之種類旣日出日奇近更有所謂湘軍後裔代表曾廣鈞等之請願書其開章明義即大書特書日（籲請我大總統應天順人正式踐祚）其歸罪共和處全以亂盜爲前提以湘省盜患爲口實自謂以徵兵爲帝制條件且一行帝制即對外亦綽有餘裕此其全文大旨也至其文中有云欲治湘患者亦惟求之朝廷欲正朝廷莫如確定帝制欲求國基强固莫如全國皆兵又云唐之患起於龐勛之駐防秦之亡起於漁陽之轉運若徵兵則盡免此患得以一致對外故曰國祚悠久也又云大總統爲中國一人允宜速踐至尊已無疑義云云皆可謂特别警句矣此種團體名稱此等直接勸進在一切請願書中亦當無愧爲别樹一幟者特不知曾左諸人有知對此予智自鳴之後裔其意想且復如何耳 
　　婦女之文章國體問題之轟起初以外人文字繼以各處電函又繼以參院法案又繼以婦女點綴而最近且有所謂容齡女士者更於英文京報發表其國體變更之大文章據所載謂容氏爲唐寶潮夫人幼年隨侍法日使署歸國供奉前清宫廷諳悉世界大勢及政治源流年來在都中與外交團及旅京歐美名流相往來日來以國體問題發生彼都人士時有以此事相詢者輙隨筆以英文答之此文即其大要云云原文千數百字一言以蔽之皆言其和如何惡劣而已然亦有一二處似是而非最足淆亂一般之視聽者如云内地愚民只知有皇帝不知有共和故民國元年共和成立時人民走相告語以爲改朝換帝今雖星霜四爲易而愚民心理未嘗少改食毛踐士出租納稅普天率土盡爲王臣皇帝即國家國家即皇帝無皇帝即無國家愚民所知盡於此矣不知何爲共和也又云國禮敎之邦唐虞三代之流風餘韻至今未歇歐美人之游於遠東者與我國之賢士大夫相接見莫不稱道其儒雅風流温文有禮乃改革以來禮敎蕩然應人接物粗暴放縱觀風問俗者每有不復見漢官威儀之慨共和之結果乃變爲尊卑陵躐防閑盡弛誰厲之階可爲太息已云云此亦足見箇中人百方運動之一番苦心矣 
　　外交之運動據聞全國請願聯合會對於國體問題爲昭示全球俾令普知其所謂通國輿論所在起見擬由今晚以後（除星期日之外）每晚自六點鐘至八點鐘間在六國飯店對於旅京之外國通信員等發表該會進行之事務及一般政界狀况之新聞云云該會之外交洵可謂漸次活潑矣 
[成事不說之國體問題觀]  
　　梁任公之宗旨梁任公評論變更國體之文當發表時本有函呈總統後見事勢已成自應成事不說故態度轉趨冷靜而外間紛紛揣測甚至謂任公又有有密函呈之總統表示與前此文字相反之意見昨經本報調查任公近日誠有函呈總統其中誠有一段關於國體問題但略謂變更國體始終未釋憂危今若棄其所信漫作面從豈惟增内省之慙抑難免謾上之咎但默察一月以來潮流所趨已在成事不說之列亦雅不欲止沸揚湯愈淆民聽行將槖筆不復有所論列矣云云觀此則任公宗旨之始終如一可以見矣 
　　箇中人之渴望政府以國體變更解决已近在眉睫欲行先爲籌畫擬設一國體委員會並聞政府决定在政事堂組織常班會議間日一開會專籌議此項問題並經條列應議辦之事項如下一國號二年號三國旗國徽等四君主正位之一切儀文等五君主正位時應公布之一切命今及布告等六新官制及一切爵位等七應草纂及修改之一切法令等所聞果否未可知然箇中人之渴望君憲固可表見一斑矣 
　　事務局之電文國民代表會投票日期不日將由代行立法院提出建議案資請政府飭行照辦至該會之投票紙亦由國民會議事務局特設專處籌辦並擬定投票紙式樣通行各區辦理各等情兹將該局致各省各特别區電文錄之如左各省將軍巡按使熱河綏遠察哈爾都統川邊鎭守使鑒兹經本局擬定國民代表大會國民代表選舉投票紙定式其紙樣長寛尺寸及票面裏黑欄應均與國民會議議員選舉投票紙定式同惟票面中行應改書國民代表大會國民代表選舉票字樣又决定國體事體之投票紙其紙樣長寛尺寸乃票面票裏黑欄亦應此照前項投票紙定式辦理惟票面中行應改書國民代表大會决定國體票字樣右行選舉人應改書投票人字樣票裏横書被選舉人應改書决定國體字樣欄内之小長方欄可酌量加長加寛以便塡寫除呈報並通咨外特先電達希查照定式先期製備爲要辦理國民會議事務局眞印 
　　各代表之招待籌備國民會議事務局主幹人物朱德裳周先登唐運漢張世經四君前日上午十二時假長安飯店開午餐會招待各省各特别行政區域代表到齊開會後首由朱君德裳致詞次由唐君運漢報告關於國民代表大會事與各省行政長官之通電一解釋條文二請愼重將事者三規定投票用紙格式報告畢楊增炳發言推烏澤聲代表致謝詞烏澤聲發言極口稱贊帝制運動之進行迅速至謂較之辛亥革命爲尤速四千年歷史上最有名譽之事云云並云國民代表大會組織法雖爲解决君憲之機關然籌備及運用此種機關者乃爲籌備國民會議事務局故希望貴局善爲籌備以冀逹到圓滿結果從速解决云云董樊諸人對於代表團并有一種進行辦法說明大概擬一二日再宣布章程云 
[歐亞將來與中日國交]  
　　我國近數十年來亦可謂積弱極矣内則利權喪失日蹙國百里外則華僑之在海外者到處爲異國人所斥逐幾有跬步荆棘之勢惟吾國人天性和平對於外人無不處處退讓推誠相與此在深知中國情形之外人亦無不公認此說乃最近英國孟雀司特某報大倡黃禍之論以爲第二次與歐洲各國爭雄者即爲蒙古人種届時歐洲經此大戰之餘瘡痍未起將來中日兩國必協以謀我則吾歐洲膏腴之地必爲黃人所有而吾歐人亦將爲黃人之臧獲矣試觀歐美各商埠華人所在之地其經商之敏銳耐勞令人可畏近又聞中國改良海陸軍隊若得人倡導則必崛起而爲白人東方之勁敵云云此等記載未免過慮北京某西字報曾辭而闢之謂足以淆亂歐人之觀聽特吾國之衰弱也如此而外人之忌想也猶如彼反躬自省能無惕然 
　　中日交涉解决以後兩國國民間感情業已大傷而日本國民中貪得無厭之一流猶以爲未足日惟以外交失敗之聲逼迫其政府使之再進一步而其習知外事之一派則亦未嘗不知中國國民旣已創鉅痛深結局日本亦必有害而無利遂思以噢咻之術爲緩和之計此派人可以此次當交涉要衝之加藤前外相爲代表日昨政府得駐日陸公使來電報告加藤男爵等十餘人近日已發起一中日親睦會其宗旨大略即謂中日交涉解决以後兩國國民感情一時尚未回復故彼等組織此會以圖兩國之親善云云彼等之所謂中日親睦究竟從何下手吾人尚難臆測然即如近日間島問題閧爭不已恐去設會之目的固尚遠耳 
[財政部移署之布置]  
　　財政部及鹽務署定期遷入新署辦公一節兹聞該部自十六日起實行遷移預定四日遷畢周總長則於二十日遷入惟仍留五種機關在舊署辦事暫不遷移所謂五種機關者即採金局於酒公賣局徵收機關檢查委員會幣制委員會清理官産處是也舊署本已售歸外國人手擬暫時仍向外人租用其一部份部中之意以爲此五種機關將來必歸裁併並非永久機關故不妨且住爲佳也又聞財部新署房屋並不寛展非特以上五種附設機關實不能容即鹽務署中之稽核所亦無相宜安置之處尚須另建新屋今兹迫不及待暫以後院之舊式房屋充用大約須明春二三月方能竣工 
[南京之時局觀（南京特約員）]  
　　求自然眞民意之方術 
　　自帝制問題突起南京爲驚弓之鳥聞聲而懼惴惴於治安不能保持金融因之緊縮商務因之停滯者業已兩月近見大勢已成雖其結局不得逆諸而一般人士其思想稍稍安定然其行動仍復徬徨歧路也 
　　籌安會發現時南京之因生計問題而煩悶者犰官連動而遭挫折者均躍然而起以可爲終南捷徑也多紛紛入京獻策投効或自稱有政黨經驗者或有介紹議員經驗者或以門閥交游可爲響應者此種種不下四五十團爭奔籌安幟下紛擾多日詎料代表團請願團産生成立而籌安方面支會旣難分設入會亦無優賚此一羣游宦游民垂頭失望狼狽而歸繼代表大會法公布籌安會派知大功在請願與代表團非自籌一永遠計畫不能立足乃改爲憲政協進會先之失敗者聞之復勉力興起果然於近星期内組織支會之代表忽發現於南都 
　　此代表爲北人行蹤神秘諱莫如深有一南人作爲發起此人亦頗秘密其姓字不肯吐露蓋未成事之先尚愛惜其名字故也其宗旨在以南京代表南方而南京之支會會活動於新選舉之當選人以爲一致之預備其辦法則以金錢爲主入會者給以奬勵金贊成人則網羅稍有名望者充之如仇繼恒蘇錫岱等聞已得其承認運動進行約已十日或可於未投票前（二十日）組織成立也 
　　又聞人云此種支會恐爲曇花一現蓋藉以爲鈎致當選人之機關其金錢幾佈散於各方面不獨入會之人所享受其所秉承聞爲求自然之眞民意云 
民意而欲求眞又欲求自然之眞其綦難乎然而不難蓋自有大力量之物以致之此次蘇省眞民意而又以自然出之者想南京可居首位且可藉慰丁偉東北京之孤獨請願也 
[新約履行時之滿蒙觀（十）]  
　　間島問題近况（化險） 
　　間島問題余屢誌之矣近聞日本方面對於間島問題仍欲毁前此協約以中日新約之南滿優待條件爲根據竊以爲南滿優待條件爲别一問題與間島協約絶不能同日而語使間島恊約可與南滿優待條件成混合的協約則無一不可混合更無一不可援例推此以求不難便中華全國均將在條約範圍以内日本號稱文明國此次提此交涉其爲夷視公理乎抑有所誤會乎夫此間鳥協約旣無修正手續之經過又無毁棄中止之事實即爲永遠發生效力之協約不能强以間島牽入新約範圍以内不待言也此問題究竟將來作何結果吾人殊不能預料惟亟盼其能迎刃而解不傷彼此感情質言之即希望日人之能尊重協約也然觀交涉最近狀况此希望已微乎其微自兩方面意見參差而後日本領事館收受審訴日民亦實行經商雜居等權利中國官吏依約抗之而不理而彼且以强硬手叚加之於我昨日該國在滿日文報載一電云關於法權問題中國官廳（指延吉道署）對鈴木領事（即延吉日本領事）之抗議但以奉政府命令爲答刻日本須執行之手叚在設置保護法權之機關云云則此後日人之行動可以想見矣 
　　中日雜居以後訟事勢必紛繁前吉林高等廳商諸前任巡按使擬於伊通縣組設地方本廳一處磐石額穆兩縣各設地方分廳一處嗣因籌欵爲艱改爲省高等廳内添設刑事一庭置庭長一推事二吉林長春延吉三地方廳各增推事二檢察官一書記官一繙譯員一業將以上應需添設事由詳陳法部核奪業奉回批准照辦理聞高等廳刻正物色相當人員擬即實行添設云 
[吉奉燒商反抗公賣記]  
　　十月十三日（化險） 
　　烟酒公賣實行伊始起而反對者在東省已有吉奉二省兹聞吉林方面自公賣議决實行後全省三十七縣燒商共計二百三十五家皆派代表來省會議辦法聞昨在永升店内會議咸謂烟酒公賣實行燒商無存在地步惟有止燒改營他業而已其不能存在之理由有三（一）近年來捐稅疊增如票銀稅牲畜稅營業暢銷稅等項若燒出酒來原本價值一吊加上捐稅須賣二吊方不虧賠如每吊再去公賣費二百文焉有餘利可獲（二）包辦烟酒公賣分棧須繳納押款燒商原本皆被糧石牲畜頕用焉有兩份資本來營此業（三）公賣局之限制燒商大受束縳如已將酒燒出該局未能售盡欲繼續再燒貨已停留若間斷一日人工牲畜即損失不資有此種種困難勢不能遵照局章再行營業云云聞燒商議决後已將以上情由繕具禀詞呈遞財政廳批示如無轉圜地步擬由舊曆十月一日起即實行繳票停燒矣 
奉省燒商對於中央頒行公賣規則極端抗議相約停燒已略詳本報乃事爲當局所聞報告京部奉令如不遵照一律封禁另由公家出資開廠燒售並令省商會各稅局婉勸燒商靜候另定辦法各燒商智識有限聞此嚴諭頓生惶恐後忽又興高采烈一若有恃無恐其故聞因被某國人代爲主張日前在幽密寛闊之場所萃集各代表開議咸以我同業迭次加捐名目繁多從未反抗今次公賣毫無轉圜之希望而公家對待商民如是其嚴且竟有封禁之表示轉瞬開廠製造毅然實行置我等十數萬燒商之生命於不顧生機已絶只可徇某代表之提議暫爲維持若公家猶有憐憫之心决不出此下策其時某代表紹介一外人列席發表意見大旨不外乎遷地爲良暫避其鋒而某代表等則以距離鐵道窵遠之處甚多不便尚望再事斟商該外人願將資本一體加入今有約章爲憑旣屬營業範圍又不背乎公理且登錄手續甚易其言娓娓動聽祗因各燒商意見未一尚須續商並聞該外人乘此時機業已集合團體爲四面之運動且其主張旣大且宏擬聲請該國官憲爲全體之保護厚利所闌將以一舉手之勞逹一網打盡之目的事被叚兼所悉昨已密電政事堂大意以東省處於特别地位須放大眼光不能與内省事同一律擬請另定妥善辦法俾於國計商情兩無窒礙一面知照商會勸令各燒商毌得懷疑妄動致生枝節靜候核示遵行云云則此舉或有轉機之望矣 
地方通信 
[蘇州]  
　　大運動會之地點已定江蘇省立學校聯合運動會去年第一次在寗舉行今届第二次業經决定在蘇其地點原擬省立籎二中學或王廢基操場旋因各省校與賽學生有三四千人之多其他來賓聞亦異常踴躍計總數在萬人以上深恐在兩處地勢逼仄不敷應用昨經省公署特派敎育科長盧君到蘇與殷道尹朱師長一再商議决定借閶門城外第二師第五團操場於陽曆十一月一二兩日舉行該處地面廣闊交通便利届時必有一番熱閙也該會事務所則設在閶門外下津橋省立第二農業學校之内 
　　吳縣擴充鄕警吳縣屬二十七巿鄕警察成立者十五鄕尚有十二鄕未曾組織孫縣長以洞庭東西兩山及横涇等鄕最關緊要昨特飭黃埭區員何子相滸關區員林元貞就本區範圍酌量歸併聞議定東橋金墅劃併滸關區添設派出所兩處横涇濱連太湖地方遼闊擬另組鄕警區暑已委本署警務科職員陳受爵前往籌備矣 
　　通緝顧姓盜案齊門外吳濂涇鄕顧耀祖家前被盜匪三十餘人入内刼去首飾銀洋約值千金左右當由事主報告陸墓鄕警局經高秋田署員前往草划勘驗翌日由事主繕具失單呈報縣知事請緝當派承審員率領縣警前往履勘事竣即詳請省署通飭協緝未知能弋獲否也 
　　派員密查匪類蘇常道尹查悉吳江縣屬蹙澤等鎭梟匪甚多且有本城帮匪勾結外帮巢湖人聚賭行刦並聞盛澤有曹小北等時常聚衆滋擾與治安大有關係特派員前往密查矣 
[松江]  
　　委員詳查海隅控案日前岱山鹽民至湶缺唐乾豐米行糴取食米四十一石五斗經海濱土豪指爲販米出洋將米截阻郵禀道縣詞連徐菊生周孟賓經縣拘買户並行主唐和尚收押即有徐克卿挽徐周向唐妹取去七百數十元稱爲代唐運動迨唐判罰釋出僅賸二百元唐聲言將欲控告經人調停徐等允償還二百元復爲拓林顧董所阻唐乃實行進禀徐等又央人繼繪調停償還三百三十元收回筆證了事而顧心懷不平即有劉某等四人控唐侵佔河道迨縣署派員會顧查勘又拘漕區某地保鎖繫於是復觸漕區周董之怒來松將兩案糾結原委面禀李知事李君疑唐忽然聲控忽然求銷必有别故遂派警往拘嗣以久不到案將警斥革並以顧周兩董意見不洽案情亦複雜乃遴委龔行政員親赴海隅詳查 
　　營部將遷胡家橋前漕涇鹽警長兼帶前營之徐梅峰因與劉前統領不洽辭職劉委張副官代之理孫副使蔡統領知徐在任成縮頗優乃仍委徐代張並令調查尚海户口改編鹽警以相離三四里之胡家橋鎭爲四衝之地擬將營部遷往 
　　張澤區匿報牛稅浦南張澤鎭向有警區派出所駐一巡長該處農民耕田旣熟往往將耕牛宰售警區干涉即以病牛報告每隻納費一元二角聞所中此項收入有八十餘隻之多而報告 
 
 
 

Page 7

 
 
總局祇二十餘隻爲某舊董抄獲賬底逕赴總局報告已由那警佐派人調查矣 
[鎭江]  
　　軍商衝突之飭查陸軍警察與西城外王家巷口裕泰昌銅爐坊衝突一節迭誌前報兹悉丹徒縣章知事於日前將陸軍警寨吳達王亞維咨提到縣並將受傷店東之弟俞廣成店夥祝锦堂傳案審訊當據陸軍警察吳達等供述情形核與原告人所稱不符章知事昨特飭行警察事務所將當時衝突情形切實調查其應調查之點有五（一）陸軍警察於十月二日係何時往該銅坊搜查何時傷人何時送到二區事前曾否報告（二）陸軍警察曾否至餃麵店聞該店東吳三有出洋二十元從中了事之說究竟有無其事是否可以證明（三）據警兵供稱該銅坊先閉大門即將警兵士捆住奪去指揮刀傷及店東店夥究竟該銅坊曾否閉門其閉門時間係在傷人以前抑在傷人以後旣經捆住則刀在店户之手何以警兵並無傷痕而該銅坊之執刀者竟一誤再誤（四）該銅坊銷毁制錢及于彈情事有無證據當時尚有何等違禁物件如何漂滅（五）該銅坊房屋幾間是何情狀該夥共有若干人飭將以上各節查得確情詳覆核辦 
　　嚴緝黨人之電飭鎭江四路要塞總司令龔旅長按馮將軍電云亂徒新組黨名甚多散佈長江希圖謀亂務宜嚴密防緝以絶根株 
[安慶]  
　　外人干涉圩工望江縣横隄曾經該縣人民修築嗣經某巨紳以該隄工有害水道田畝函請當道飭縣開决維時該縣人民無力阻止適有日本人某携帶護照來皖游歷自稱係中日實業社會測繪員代爲干涉由該縣知事賀同慶婉言阻止送伊出境并以外人無故干涉圩工恐難免不滋生事端昨特詳請上憲咨行交涉員轉逹日領交涉矣 
　　紀第一中學之散學風潮安徽省立第一中學校自改換王校長子立（桐城人）後各敎職員一律更換桐城人中有監學吳健吾者曾在六邑中學被逐於是學生中遂有反對之意時適某學生在校病故各學生向校長借款擬從豐收殮校長不允商之吳監學亦不應允致觸各學生之怒均言非逐出監學吳某不可於是齊至監學室將吳行李抛擲於地吳某辭職而去翌日王校長亦未到校各學生均未上課事爲敎育科汪科長所聞即請警察廳長朱可玉前往解紛并呈由李巡按改委監學并暫委王校長胞兄光鸞（現充將軍府秘書）充任校長開除學生李國磐等五人以示儆戒各學生遂照常上課詎日昨王校長子立仍復到校（聞係奉將軍面諭）將學生開除三十餘人於是學生全體均請退學王校長不准遂私自解散聞昨今兩日已走散百餘人不知此事將來如何解决也 
[武昌]  
　　粤漢鐵路開車粤漢鐵路鄂叚路線已全敷塡惟軌道僅自鮎魚套總車站起所敷設者不過二十英里鐵路局前因便利接續敷設鐵軌起見特配齊車頭一座以便往返運載材料兹以路已修長自非以機車運輸不可已决定十一月一日正式開車以利運輸 
[杭州]  
　　長安大火紀略海寗長安鎭雨北直街最爲熱閙於十月十三夜二點鐘有下岸某姓豆腐店老婦用洋油燈捉蚊蟲一時不愼火燄蚊帳該老婦見勢不佳急出喊救後經鄰店急至欲救則已火光直透滿屋皆烟頓時漸延南至虹橋北至周家弄爲止計焚去六七十間至天明方熄 
　　麻車江開塞問題屈巡按使據諸曁江東坂代表郭卿襄禀請派員查勘麻車江道經飭水利委員會會同該縣吳知事查明該江利害速復候核在案近因秋雨連綿江水驟漲昨又由公民郭卿襄等電請省憲先飭縣開復江道其電云巡按使鈞鑒麻車江堵塞兩江之水合歸一流現雨雖小水勢甚大堤埂危險坂民徬徨請速飭縣先行開復諸曁江東坂代表郭卿襄徐鼎等叩　　吳與機縐業爭執之解决吳與機縐兩業　訟多年前清時曾由部派曾少卿會同省委大員至湖議改章程始得各安生業近數年兩業爭訟時復不免今春屈巡按派王委員到縣擬訂四條亦仍縣而未定本月一號機户周益慶與宏生昌縐莊因槳潮隂份又大起衝突各莊因之停巿各執已見勢不相下幸經吳興統捐總局長鍾寅賓君以有碍捐務力爲調停連日疎通雙方意見進署接洽張知事亦再三開導務求持平前日召集兩業董事及代表在統捐局磋商良久折中議定補訂機縐交易章程六條大致力避除分爭執議以冷分六成七爲標凖其不到六成七者得將原貨退還機業公所自行處罰然輕分之貨不到標凖五錢以内者仍應免其退還餘如算找以十日爲限公秤以烙印爲馮一一規定兩業董事代表均各簽字而退多年訟案遂結昨已發貼告示各莊一律開巿矣 
[雜評二（默）]  
　　中日親睦會日人對我有一雙方並用之手段此手段意義相反者也而日本能並用之以收其效我國對此雙方並用之手叚不能兩容者也而能兩容之以盡友誼此其例蓋不一見而今日尤爲日人用此手段之好時機所謂親睦親睦者眞雨利之道也行見中日交誼日益親睦而已國人又何必因間島等問題爲交涉憂耶 
　　是果共和之罪歟嗚呼共和共和今竟爲萬惡之所歸哉共和自由平等無階級之尊嚴此共和普通之罪惡也而尚有特别之三罪名一曰共和不能立憲欲立憲必須君主此共和滅憲之罪也二曰共和不能除盜今日盜匪之多皆爲共和故此共和養匪之罪也三曰共和不能行徵兵制欲全國皆兵非復帝制不可此共和妨害徵兵之罪也他國之共和何等光榮我國之共和何其不肖嗚呼共和汝亦有口以自辨耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳淞鎭大火三誌]  
　　前日（十五號）吳淞大火幾及全鎭已誌前昨兩日本報兹又續有所聞分别錄下 
　　委員調查上海鎭道兩署於該鎭發生火災後當晚卽得有報告以該處附近砲台立即電詢要塞司令旋得復電係因該鎭商民不戒於火並無别情刻已派隊施救等情鄭楊兩君復於次晨特派調查員廖守忠乘坐差遣小輪馳往調查道署則向海關借用小輪委董某等兩君馳往查察昨日各委均有報告謂該鎭延燒全鎭内外馬路房屋均遭焚燬被災之户失所流離應如何拯救出自鈞裁等語聞道署昨已趕辦賑品曁銅元等物復由海關撥用小輪加委某君馳往救濟一面函達紅十字會及寶山縣知事電詢情形着即妥籌善後 
　　知事報告寶山張知事電呈鎭道兩署謂縣境吳淞鎭本月十五日商民午炊不戒於火波及内外馬路穿過横馬路大街全鎭房屋幾成灰燼知事聞警立率張警佐馳往救護奈火勢燎原非人力所能遏止幸駐在軍警及砲台派隊協同本鎭火會縣警人等始得撲滅現正會委調查被災各户確數曁赶辦善後事宜謹先馳報至此次火警事在白晝人口幸無損傷砲壘營房均無關碍合併禀聞 
　　紅會救護本埠紅十字會沈會長以該鎭猝遭火災延燒全鎭實爲近今未有之奇災居民失所流離尤爲愁慘昨已趕辦急賑一面遣派醫隊馳往查察如有灼傷之人卽爲醫治 
[木板内夾帶手鎗]  
　　前日有吳文生者雇小車二輛裝運木板數塊内夾帶手鎗六十七枝經過美租界時被哈爾濱捕房包探薛正昌偵悉將吳及二小車夫一併押入捕房拘候解送公共公廨訊究 
[三誌輪船機匠私帶烟土]  
　　日商日清公司神户丸輪船近由大連灣等處來滬於八號抵埠時經江海關托巡西人提登輪搜獲值洋二萬四千元之烟土四十斤將土携存海關報請水巡捕房飭探將私帶烟土之機匠李阿岳陳鶴生一併拘解公共公廨訊供收押並經關讞員偕日副領事西田君同赴該輪機器間會勘訂期復訊等情已詳前報兹悉前日午後復由水巡捕房派令包探何阿春將李陳兩人押解公廨請爲復訊即據何探禀稱此案主要已奉出票查拿尚未提到請爲展期候提到該主要人與被告等解案併究關讞員商之日副領事西田君判李陳兩被告帶回捕房候提齊人證再行訂期研訊 
[大宗私土悉數封存]  
　　海關洋員托巡恊同水巡捕房偵等在進口之藍烟囱某輪船上查獲私土一千九百數十磅並拘獲嫌疑人蘇美陳郁鍾山等三名一併送押水巡捕房候究等情已詳昨報兹悉此案業由梅捕頭將蘇美等提出詰問據蘇陳鍾同稱廣東人在該輪爲火夫並不私帶烟土此項大宗烟土不知伊誰藏若於煤屑間中實與我等無涉云云捕頭准將蘇美等一併開釋所獲烟土悉數送往海關封固發棧存儲聽候稅司示期焚燬 
[洋藥之區别在是]  
　　淞滬警廳昨奉江蘇齊巡按使飭開及得貼用標記運銷洋藥一案業經嚴飭緝私並按照稅務處新訂提賞章程分别懸賞在案兹准稅務處來咨以前項新章所稱洋藥係指每箱領有印度政府給有運入中國之准單並每箱打有印度政府印花之洋藥而言如果緝獲洋藥並無印度政府准單及印花或有准單而無印花有印花而無准單均須查緝不能通過其給賞仍照舊章每百兩給賞四十五元其餘土藥熟膏烟灰三宗均照新章給賞章程辦理仰即遵照 
[平反崇明寃獄]  
前崇明縣知事費熙棟曾於在任時有違法瀆職情事經該邑各紳士禀准齊巡按使令飭費熙棟先行解任並申送司法部訊供之後復行文上海地方檢察廳補傳當時隨同費熙棟赴四礁山查辦烟苗之警察巡記徐國思並吊出所錄各事之日記簿等情已誌昨報兹悉費熙棟於未解任前該縣境内巿面上曾發現一種僞鈔票當經費飭警拘獲嫌疑人施竹山到案研訊極口呼寃詎費並不調查立施非刑初則鞭背繼上夾棍復用天平架等酷刑致施竹山雙足殘廢費以屢次刑訊並無確供判令監禁候質及至施收禁月餘而眞正私造僞票案犯某甲由警人贓獲案訊供不諱至此始悉施竹山實在寃誣合邑紳士羣抱不平正欲上省禀控間此案已爲齊巡按使訪悉除令飭費解任外一面着上海地方檢察廳究明詳報林廳長奉文後飭派法警前赴崇明將施竹山傳到於前日午後解請檢察官提案研訊施伸訴種種被誣及受各種非刑以致雙足成廢等語問官判令退去候禀明林廳長備文申復巡按使核辦 
[訂定公共公廨訴訟條件]  
　　駐滬各國律師在公共會審公堂代表華洋訴訟本無一定辦法近由駐滬英副領事卓乃爾君邀集各律師在公共公廨特别刑庭會議訴訟新章曾誌本報兹悉此事已由卓君商准關讞員並與工部局各西董議决審判程序共一百三十八條計分三種（甲）民事訴訟九十八條（乙）刑事訴訟二十四條（丙）上訴條程十六條其内容對於兩造當事人均有裨益並經各律師開會討論全體贊成現此項條件已由工部局印刷成册於前日發交公廨檢察處轉知各律師取閱矣 
[盜案嫌疑犯堅不承認]  
　　新閘捕房華探目陳雲忠因據線人報告住居浦東之帮匪楊德標與福建路郭源茂土棧被刦一案有關業已禀請公共公廨簽票協同警區將楊緝獲解奉公廨諭着押候查明澈究在案兹悉前日將楊帶回捕房後即由捕頭諭令帶至寫字間向楊嚴詰郭源茂土棧搶劫一事堅不承認復傳該土棧夥友前往辨認面貌不能指實諭飭嚴行收押聽候查明解究 
[盤詰殺人越貨盜犯]  
　　法租界東新橋浜東自來火行街口一百六十一號門牌戎雲生所開太和豐烟紙店於七月間被匪多人持械搶刦大小洋銀並擊斃店主之兄戎福生一名携臧逃逸飭緝未獲日前經探目黃錦榮包探韓邦達方福林程芝卿偵知是案盜匪王玉龍匿跡义袋角　方會同四區長警將王拘獲帶回法捕房後又由該探等獲到鄭　高一名現經石總巡督同西探目阿而鳳西提王詰問據稱並無恆業餘語支吾鄭則供認與王相識至王搶刦傷人之事並不同往等語石君諭令分别管押候再盤詰口供核辦 
[第三次鐵路聯運會之籌備]  
　　滬杭甬鐵路管理局鍾局長近奉交通部電開查國有鐵路第二次聯運會議議决案第三次會議以京漢爲會議地點以本年十一月下半月爲會議日期現距開會日期伊邇查國有鐵路聯運會解釋權限規則第五條與會各路如有提議問題應於開會前一個月先期詳部核定等語所有第三次會議該路提議問題及擬派與會各員之姓名仰於本月三十日以前詳部以憑核定勿延 
[組織公共體育場議案]  
　　上海縣敎育會因奉縣知事交議組織上海縣公共體育場一案特於本月十六日在該會事務所開臨時職員會公同籌議决定辦法如下 
　　照錄通過交議上海縣公共體育場案主席吳懷疚謹依省頒簡章逐條籌議辦法並附臨時經常預算分别開列如左 
　　（一）地點按簡章第一條公共體育場務宜寛廣得指定公有之土地使用之第五條公共體育場須於本簡章發布後三個月内報明設備之場所等語查有上海慈善團同仁輔元堂所管之空地約三十畝坐落二十五保十三圖斜橋該地本爲免科義塜民國二年因議建公共會場及公園之用是以遷去款絀迄未實行建設若以該地設置公共體育場依法本須種植花木任人遊憇藉資觀感且建築會場以備公共集合之用於原議用途正復適合應請飭知慈善團查照尅日議復施行 
　　（二）部分按簡章第二條公共體育場計分六部今擬先設四部即柔軟體操部球部器械部田賽經賽部其游泳技擊二部俟經費稍裕陸續籌設 
　　（三）職員簡章第三條體育指導員由各本縣敎育會及各學校推選有體育素養及明生理學衛生學者任之自應遵章推選合格人員詳請縣知事委任惟現聞由省公署籌設體育傳習所即爲養成此項人員起見則目前所先應預備者爲選送上項傳習所學員至體育指導員應俟該傳習所畢業後再行選定簡章第四條體育督察管理員由地方推選材具練達略諳敎育原理熟悉社會情形者任之自應由本會會同公款公産經理處推選詳請縣知事委任惟現值籌辦之始此項常設之體育督察管理員暫爲從緩先應公推公共體育場籌備員若干員共同籌議設備方法期於早日觀成 
　　（四）規則第六條設備細則應俟指導督察等員選定後由該員等妥愼訂之 
　　（五）臨時費（甲）地盤塡泥滾堅開溝鋪用黃沙煤屑約估銀元三千九百六十元說明如以二十五畝計每畝七十二方合一千八百方每方工料扯二元二角合如前數（乙）圍本椿鉛絲及表門約估銀元六百元說明周圍約二百丈每丈木椿三根纒以鉛絲約四百六十元表門一座約一百四十元（丙）辦事室大平屋小屋各五間約估銀洋二千五百元說明内辦事室二應接室一臥室二及浴室庖湢僕役等室約如上數（丁）練身房廠二平屋一座深八丈寛四丈約估銀元四千元說明兼作公共會場平時講演體育及衛生方法並可試演生理學幻燈遇雨天即在屋内連動（戊）桌椅等日用器具三百五十元說明辦事室　用一百五十元隙地上座樓二百元（已）運動用具約估銀元一千二百元說明每部扯三百元四部合如上數（庚）裁種樹木約銀元四百元說明植花木非一時所能完備祇能於周圍種小樹冬青之類以上臨時費共約估銀元一萬三千另十元 
　　（六）經常費（以每月計）（甲）薪水一百五十元說明假定督察管理員一人庶務書記一人體育指導員二人合計約如前數（乙）飯食二十元（丙）工食雜役二名花匠一名二十二元（丁）雜項消耗三十元說明自來水電燈茶葉零用之類（戊）文具印刷品郵票二十元（乙）整理場地三十元（庚）補栽花木三十元（辛）添補器械四十元（壬）修繕房屋十元（癸）預備費三十元以上經費月計三百八十二元 
[師範生蒞滬參觀記]  
　　寶山縣立小學敎員講習所職員學生共四十四人於十四日上午乘淞滬早車蒞滬參觀各學校聞此次參觀以複式敎授爲主眼故是日上午即往省立第二師範附屬小學第二部（在劉公祠係複式編制）參觀實地授業下午往萬萬竹小學校參觀一週後赴商務印書館參觀其陳列室由高翰卿顧復生顧霖周諸君招待至四層樓上款以茶點並試驗理化各器械回至省敎育會膳宿時六句鐘矣十五日上午仍往第二師範附屬小學第二部參觀下午往附屬小學第一部西成小學參觀晚上即假座省敎育會請莊伯俞黃韌之賈季英諸君演講敎育十六日上午又往第二師範附屬小學校第二部參觀下午往商務印書館編譯所印刷所參觀由莊伯俞君導觀各部指示一切甚爲周詳内有大照相架一座稱爲天下第二有膠板機二座每分鐘可出印刷品千餘張並有自製機器七八種參觀畢又往尚公小學遊覽一週而返聞該所職員學生定於今日上午搭車赴江灣觀該鄕聯合運動會下午即由江灣乘車返所云 
[國貨維持會常會記]  
　　昨晚中華國貨維持會假中旺弄錢江會館開評議常會是日議題四件（一）伍會長交議吳冕伯君來函請願豁免釐金并請籌設實業演說團（二）報告草定審查部審查國貨等級表初讀草案（三）本埠交通路興昌祥洋貨店徵求國貨案（四）本埠交通路口裕昌洋貨店要求通告各出品人致送改良國貨案八時半開會由議長徐春榮主席宣佈第一案吳冕伯君來函大致謂吾國内地遍設釐卡其抽剥之繁酷比之正式關稅殆有過之彼外國貨之運銷中國者一個稅走遍内地吾中華國貨何能發達務須設法要求政府所有提倡之國貨完稅免釐以利進行而除障碍併謂近代人心大惡詐僞百出借興辦公司爲名行欺騙手叚之實而各省之商辦鐵路公司坐此弊者所在多有以致資本家懼前車之覆不敢輕於投資致使凡百工廠無從振興宜派員到處演講種種利弊以便消除一切障碍則此後之實業或有一線可爲故急宜由會通告全國商界遣派代表來滬互商進行方法等語請大衆討論王漢祥謂所說如能實行果是大好惟事實上難於辦到舒蕙樍女士謂近來人心浮動潮潮不已稍一不愼殊爲危險宜謹愼出之衆皆贊成遂决議暫從緩議主席宣佈第二案大致謂鄙人承諸公推爲起草審查表格今已擬定審查分列國貨等級表内列特等頭等一等二三四等（資本）（人工）（原料）（成色）（用途）（地點）（新發明）（改良舊作）分别核計分數如滿六十五分者爲特等國貨滿二十分爲四等二十分以下不列等併謂此表非片刻可以解决應即推舉第一次審查員待第一次審查修正再付討論衆贊成主席指定調查部長王漢祥君爲審查員主席宣佈第三案謂興昌祥洋貨號來函請爲徵求國貨樣貨如何辦法應請公議王漢祥謂該號具此熱心甚爲可嘉本會應先送國貨調查錄所有册列各種國貨均可直接往辦如需本會介紹應請該號正式聲明現下擬辦國貨若干銀數指定要何種貨物由本會邀各出品人到會剴切勸告互相公平交易一面代爲揄揚以資鼓吹衆皆贊成遂决議主席宣布第四案謂交通路口裕昌洋貨店來信該號創銷國貨近來漸見明效惟各種改良可銷之貨不敷銷售要求本會再發通告於各出品人如有好貨送去如貨可銷售其價可以現交或待月底算結悉聽出品人之便王鳳儀君謂該號初創之際由鄙人再三請求今該號旣能繼續進行於國貨前途甚有益處應當先予通告衆皆贊成决議通告主席宣佈散會時已鐘鳴十一下矣 
[勸用國貨會常會記]  
勸用國貨會於本月十六日開報告常會到者數十人先由陳良玉君報告北京展覽會本會代表洪善長君來函具述工商部對於勸用國貨會非常注意並謂會中應組織勸工團云云報告畢即由鍾稀臧君演講工藝先述鉀淡養三之製法繼講普魯士藍之製法當場用藥品試驗次述啤酒造法末復講提鉛法清言娓娓聽者忘倦據鍾君言凡欲學化學上之工業不可不先習工業化學否則方法雖知原理茫然必有扞格之患六時許摇鈴散會 
[運貨單報稅單均貼印花]  
　　上海稅務總公所吳所長奉江蘇財政廳長飭知以印花稅一事已令商界實行購貼所有運貨證單及報稅單等已飭遵章一體加貼乃内地等處運貨經過各分卡查驗時大都漏未遵貼或貼不足數殊非愼重稽察之道嗣後宜飭各分卡注意查察前項情弊如有未貼印花及貼不足數等事一經查獲應即依法處罰並令補貼等因現吳所長分飭所屬各分卡稽查矣 
[整頓警政之一斑]  
　　淞滬警察廳長徐輔州君查得所屬各區警察署及各分駐所對於民間違警事宜大都未照成例稽延時刻留難商民甚有擅離職守者殊非愼重警政之道故已通飭各區警正及各分駐所警佐等嗣後遇有民間違警事宜不得留逾二十四小時應隨事隨送以便由廳署司法科預審核辦其於刑事案件宜送地方檢察廳核辦者亦即移送均母違延云 
[自赴警廳控訴]  
商人李伯賢控同業合利元藥材店主陳守先串通淞滬警廳偵探吳錫生藉端詐擾等情當經地方檢察廳林廳長核准派警往傳因被告抗不投質飭警再傳在案前日上午由檢察官提案訊究原告投案伸訴前情求請嚴究法警禀稱今日陳守先雖已傳到而吳錫生已二次往傳仍未到案問官得供判令原告自赴淞滬警廳司法科具禀控訴 
[捕房查獲烟窟]  
　　無賴郭益生因在滬西麥根路一千零十三號屋内私售燈吃被捕房查悉於前日派令中西包探往查屬實當將烟客錢如意徐仁甫周紀生等連同烟具帶入捕房押候解廨訊核 
[清道人並不出山]  
　　日前外間傳言前清江寧提學使兼署藩司李梅庵君瑞清現到南京齊巡按使將畀以敎育界重要位置等語兹悉李君已聲明此事毫無影響緣上月有友人約同遊秣評閱碑帖字畫不料到秣未遇掃與回滬李君自光復以來終日從事筆墨謝絶名利亦可以覘其品節矣 
[法學家由歐來滬]  
　　法學博士斐斯君通曉德奥英法俄各國方言且深明各國法律近由歐洲來滬假定公共租界四川路一百十二號門牌爲律師事務所並聘王顯庭君爲譯員專代華洋各商辦理刑民訴訟 
[同時報警]  
　　前晚十二時美租界鄧脫路二十四號某姓家及匯山路桃源里一千一百二十一號屋内同時失愼均由救火會驅皮帶車到場施救旋即熄滅 
[突如其來]  
　　住居梧州路之趙某昨日報告捕房謂有素不相識之甲乙丙三人持洋緞十餘疋來寄恐有别情請派探查核等情捕頭即派王阿巧前往將一干人一併逮案候解公廨請究 
[惡姑賣媳爲娼]  
　　住居閘北泰安里之寗波婦人莊陸氏生有一女名桂香現年二十三歲於十二歲時許配與李錢氏之子和尚爲室當時過門童養迨至十六歲成婚初時姑媳之間尚稱相安後因家務細故不時口角不料今年舊曆七月初六日李錢氏暗囑婦人王三寶將桂香誘至安平輪船僞稱薦往南京代人梳頭實則帶往烟台賣娼該輪自抵烟台同入娼寮桂香始知被騙即倩人致信來申通知伊母莊陸氏立即懇求寗波同鄕會電致烟台同鄕會將桂香領入會中一面由莊陸氏前赴烟台將女桂香於前日帶回滬上即投地方檢察廳具禀請求提究當經林檢察長准詞飭派法警熊成熙前往閘北三畏里四十二號門牌將李錢氏拘解到廳莊陸氏母女亦投廳候示旋由檢察官預審之下判將李錢氏收押候究莊陸氏母女着令退去聽候核辦 
[查究拐賣婦女]  
　　婦人張陸氏之媳王氏被匪徒黃三由清江誘拐來滬賣與姚招財爲妻賃居閘北四區境内昨被偵探隊隊士張金海蘇升等偵悉將姚及王氏並拐犯黃三一併拘獲解送司法科傳到原告張陸氏質訊核辦 
[夫婦涉訟累及保人]  
　　王張氏在公共公廨控告伊夫王少田抛棄不顧等情由廨將王傳案諭令交保在案嗣因王避匿故於前日上午由廨傳保人薛叔記到堂詰問被告蹤跡先由原告代表律師上堂聲明前情訊之薛亦延律師到堂辯明原告控告被告不顧贍養而原告律師忽又加入銀錢保人不能承認且當擔保時另有四人轉保已經保人另行起訴請爲明察王襄讞商之英傾卓君判令原告登報十天如被告再不到案即行缺席判决 
[追償損失之和解]  
　　顧潤齋在公共公廨呈控已閉上海汽車公司股東辛和祥周榮品違背合同請追損失銀兩一案前日上午由聶襄讞會同英領卓君升坐民庭研訊先由原告代表莫肅律師上堂譯稱原告因事赴海州未回現此案雙方理勸業已妥洽等語繼由被告代表禮明律師到堂聲稱此事已經理勸明白應請將案註銷中西官以兩造旣經理勸明白原告亦請停止訴訟判即將案註銷被告開釋 
[不出定貨之宿案]  
　　英商泰隆洋行在公共公廨控永泰號股東朱子雍吳芝軒趙　淵不理定貨虧銀六千三百餘兩一案前日午後由會審員王肇之君會同英領康君升座研訊先由原告代表律師偕見證西人索拉上堂聲明被告等於昔年三莊倒閉時向原告定購金鷄牌洋布逾期不出以致原告虧損應請追償訊之被告等亦延律師到堂代爲辯護中西官判被告三人一併交保候再訂期研訊 
[木器店追還生財]  
　　永昌木器店夥葛永康控袁富堂掯交俄人王克所租生財一案前日上午由公共公廨中西官傳訊原告投訴前情請追訊之被告延律師到堂辯稱原告之木器租與俄人現該俄人因事離滬尚欠被告房租是以留存等語判將所有木器交還原告並着認償堂費洋五元 
[被訴人臨訊不到]  
　　張茂林張丁氏控泰昌號主婦胡潘氏經理胡植臣不理欠款洋一千餘兀前日上午由公共公廨傳訊原告延律師上堂譯訴案情請追中西官以被告均臨訊不到着原告登報七天如被告再不到案准予缺席判决 
[日人攔獲搶匪]  
　　匪類汪夫金前日在廣東路串黨攫取顧福之現洋十六元圖逃當被日本人某攔獲鳴捕帶入捕房押候解究 
[吞没烟土案催請提訊]  
　　易俊臣在公共公廨呈控張浩然吞没寄存之烟土一案前日上午又由兩造律師上堂聲請提前訊理並據原告律師聲稱案中見證數人均係客地留滬日久多所未便中西官諭候飭知檢察處按號排訊並令於開審之前十天先行知照以便轉知見證人等投案候質 
[閘北之烟禁]  
　　閘北檢察分庭前日將訊實烟土案五起起訴同級審庭經陳推事分别判决李遇春帶烟膏五錢罰洋十元許金本帶烟泡兩枚罰洋二十元陳鳳紀帶烟膏十三兩罰洋一百五十元黃順福帶煙膏九錢罰洋四十元鄒海泉帶土一小包罰洋四十元押候繳洋開釋 
　　前日五區警署探警又在滬寗火車站查獲烟土犯沈青寶胡吉青王德作高在清陸海生潘子林方阿三王子香等八名起出土七兩零膏二兩零及灰泡等一併解經閘北司法科轉移檢察分庭預訊屬實押候起訴判决 
來函 
[申莊源源號來函]  
我商民處於此時眞求生不能求死不得之時也試觀政府施行稅目重疊益以徵收人員串通丁役甘誘威逼留難百端不遂其欲不止例如一貨已在第一機關完納若經過第二叚不有陋規非曰單貨不符即曰量數不足雖已完足亦難與辯商人畏其留難祗得忍氣吞聲任其所欲而已近則所謂最良印花稅又實行檢查矣其辦理之苛擾言之欲泣例如一物甲店售出發票要貼乙店轉販又要貼再轉再貼稅單要貼另附有所謂估價單者又要貼收條又要貼節票仍要貼推而廣之一物非數十貼不可其餘簿據無論矣稍或有誤即曰有意漏貼照章罰金商民痛苦其情亦大可憐爲此無聊之哀鳴無非欲求執行者稍存體恤心耳敬乞照登來函門爲荷 
[氣候報告]  
 
 
 

Page 11

 
 
　　（上海徐家滙天文臺天氣測候報告） 
　　十月十六日日本中部及旋風勢力漸增東海氣壓低度向琉球進發安南交趾支那氣壓均低上海海濱一帶有不定之微風氣壓低度侵逼中國北部故上海復降暴雨 
　　十七日日出前上海有濃霧且有微風自北而向東北氣壓仍降天氣晴明 
　　十七日下午四時三十分豫測上海及海濱一帶天多雲而潮濕且有霧氣 
　　十七日下午四時前二十四小時内上海氣候温度至高八三二至低六二四去年同日至高七九六至低六六八 
雜評三 
[防亂（訥）]  
　　國體問題進行中第一注重之事莫如防亂京中以各種請願團名目紛繁恐有借名利用稽查甚嚴某省以行將國民投票代表紛至恐有乘機生事預謀防範此爾種皆効力畫忠於籌安之　下猶不免予人以可疑則其他一切之稽查防範宜其嚴也 
　　然稽查防範雖嚴而各地方之亂機仍日有所發現捕黨人也破機關也獲炸彈手鎗也無一非亂機之所　伏欲僅恃稽查防範之力以消弭之亦難矣哉 
[補錄命令]  
　　十月十三日大總統策令丁香玲授爲陸軍中將此令 
　　又令財政部呈覆核察哈爾經徵得力人員請照章奬勵等語茶務督察處經理張孝坑豐鎭官計局局長叚延藻增收均在一萬元以上應各給予五等金質單鶴章以資激勸此令 
　　十月十三日大總統申令晉北鎭守使陸軍中將孔庚陸軍第十五混成旅團長陸軍步部上校雷存修均着開復褫職留任處分此令 
　　又令已褫陸軍中將李廷玉著開復原官已褫中將銜陸軍少將高文貴著開復原銜已褫陸軍中將陳文運著給予陸軍中將銜此令 
　　又令已褫陸軍中將李際春著給予陸軍中將銜已褫陸軍少將熊文朗著給予陸軍少將銜此令 
　　又令已褫陸軍少將趙恒惕已褫陸軍騎兵上校陳復初均著開復原官此令 
　　十月十三日大總統策令特授蔭昌以動三位此令 
　　又令鮑貴卿授爲陸軍中將此令 
　　又令何守仁授爲陸軍少將此令 
　　又令陸軍部蒙藏院呈核塔爾巴台參贊汪步端呈擬以阿宰補充舊土爾扈特第三旗佐領請予准補等語應照准此令 
　　又令蒙藏院呈稱已革扎薩克鎭國公拉什敏珠爾悔罪投滅請酌給爵職等語拉什敏珠爾當國體初更地處邊陲不諳時局致成謙釁其情尚有可原現在悔罪投誠赴京請覲實屬傾心内嚮著先生開復鎭國公原爵以資觀感此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游獻文章 
[重九登高說] [  李誅心]  
　　一皇帝之登高金鑾寶殿高有九重昻然登者厥惟皇帝蓋他人登之天威難犯膽戰心驚響頭連磕跪請聖安究不若天子登之手握赤符身乘六龍大出風頭 
　　一元勲之登高龍鱗鳳翼最難攀附而籌安會諸元勲竟能步步登高攀龍附鳳足見其手腕靈敏神通廣大也 
　　一車夫之登高車夫登高者乃其鼎鼎之大名登高也極峰可謂高矣而車夫請願書中所列之大名竟能邀其洞鑒斯非車夫大名登高之明證乎 
　　一烟鬼之登高烟鬼登高者乃燃烟燈燒烟膏也蓋燈與登同音膏與高同音旣有烟燈又有烟膏烟鬼快活之至色舞眉飛吾無以名之名之爲烟鬼之登高 
　　一黨人之登高桓景登高爲避災也黨人逃走爲避禍也是黨人逃走無異桓景登高故吾謂逃走之黨人爲登高 
譯著 
[間諜生涯] [  天虚我生]  
　　（十二）航空事業（續） 
　　德國自茀特立格大帝而後代多英主而尤善於用人故其强盛之象乃如蒸氣上升無復止極每變一法創一律人民亦無有怨言不知者遂謂德國社會主義實勝諸國其皇及諸大臣幾等虚設凡事皆取於民故易一致然吾以爲此語妄也蓋德國世守之訓即百姓足君孰與不足之一語也故凡所施政策莫不以民生利用爲前提每一法令必先審度至再期於人民有利無獘然後行之不然德國人民素號儉樸而其國家乃日費億兆馬克不聞人民有一怨言何耶無他其所以費此億兆者亦正爲人民謀幸福耳夫使德國而無競爭之心則但克守領土默默以度其歲月可已而必也秣馬厲兵岌岌焉以求日臻富强之域此其目的果在何處要不待智者而後知矣故吾嘗謂各國苟慴於德國之威力自願割地以保和平則已否則不出兩年必將以戎服相見一辨牛耳之誰執然而主戰之神吾敢必其爲德國也蓋德之雄心勃勃急待一試已非一日而奥王茀郎雪司約瑟夫亦復枕戈而臥以待時期之至當吾人被逮之日耳輪之間彷彿已聞藴而未發之戰聲及吾被釋而出引領一覘則天地之色已鬱極而變海色山光亦且作色以待殷紅之染然而吾生在涯吾不知此戰禍一發其涯岸固在何所耳可勝歎哉（完） 
自由談之自由談 
[旦角] [  覺迷]  
　　旦角舞臺上之點綴品也每演一戲無論唱工戲做工戲必有老旦花旦正旦武旦點綴其問蓋不如是不足動臺下座客之觀聽也中國近年來之事旣如登台演戲而一般婦女亦幾如舞台上之旦角焉光復之際有所謂女子北伐隊女子敢死隊者武旦也民國初建有所謂女子參政會者花旦而兼正旦也今又有所謂婦女請願團焉其爲老旦其爲花旦其爲正旦其爲武旦要不能定然亦今日舞台上之大好點綴品也 
小說 
[家庭小說嫣紅刧] [  常覺小蝶合譯天虚我生潤文]  
　　第六十六章（續） 
　　吾書至此當一論安娜矣以海兒斯東之人言之其罪果在不赦然而平心立論則安娜實不得謂之有大罪也夫安娜者一血氣未定之少年女郎耳不能爲惡亦不能爲善特惜虚榮之心太過無後顧之眼光其所以與哈勃克游者初亦何嘗存一邪念特是不幸乃爲海斯得屏諸門外致成此不白之寃世人乃不其心之是諒而唯其事之是責夫亦過甚即哈勃克之爲人雖卑卑不足道然能堅持其志以至於生死一髮之際不得已始吐安娜之事在其意初亦何嘗欲污安娜哉唯其人罪案過多此區區者乃不足掩其瑕耳 
　　第六十七章 
　　一來復後其事始稍稍寢安娜亦漸殺悲痛凡曩者一切公堂宣誓當衆作證之事幾盡忘之不復記憶顧獨畏配新司七日來避之乃如避蛇蝎唯恐其有不入耳之言來相勸勉配新司深知其意乃亦任之緘口絶不言此事但一意將護理痕病體時理痕亦逐漸就愈唯左臂已成癰瘓乃不克舉一日殘陽初下理痕室中已燃巨燭光熊熊然乃生暈織配新司方在門外煎藥跽一膝於矮杌之上蓋日來多隂雨被創之膝又作酸痛也安娜亦默然坐於理痕榻畔蓋知其父正熟睡未必遂醒故敢小坐然亦如芒剌之在背踧踖乃無寗刻乃垂首至臆用以自掩其赧實則室中寂靜縱赧亦未必遂有人見也旣而理痕忽轉側舉一手力握安娜之臂安娜大駭立跽其膝而哭曰吾父乎吾知罪矣父其恕我蓋理痕自臥病以來迄今且半月猶未與安娜一相見良以安娜内懷慙懼乃不敢公然見其嚴父即見亦必俟理痕睡後故至今猶未嘗一聞責言至是乃大駭以爲其父且將處已於死地矣旣而見理痕顔色尚善且有憐惜之容則又不禁良心與悲痛交併乃放聲號哭伏其首於床唇茵褥盡濕理痕俟其哭止始釋手廢然長歎曰孺子勿駭吾不汝責也汝母僅汝一塊肉留以授予予乃不能好爲敎養以至出此禍事吾負汝母多矣然而已往不諫來者可追汝苟能自今日起力矯前疵而學爲優美高尚之女郎則今兹之衆口訾謫吾亦不妨爲汝分而任之否則 
[奇情小說秘密汽車] [  東埜譯]  
　　第十章（續） 
　　列位聽說俗語說得好佛要金裝人要衣裝又說牡丹花雖好也憑綠葉扶助便如這位柳仙姑娘前次在倫敦西郊月明之下被汽車撞倒勃立南膝逵兩人舁他到屋子裏就燈下賞識他美麗果然美麗只是鶉衣蔽體飛蓬歷亂總脫不了蓬門小家女體態如今膏沐一新綾羅被體輕裾柔舄顧盼如仙眞個十分春色又加十分怪不得勃立南兩只極不尋常的骨靈祿老霎時間竟被艶光逼住認他不出了閒話少提且說勃立南無意之間遇見了柳仙正自驚疑不定要失聲喊出來柳仙連忙釋手秋波斜睨向他使了一個眼色低聲說道噤聲噤聲這裏耳目衆多不要大呼小喊的露出馬脚敎人家起疑須裝作親戚朋友久别重逢一般說着又伸出方纔那隻手來和他握定嬌聲喊道咦密司脫勃里今日有何貴幹賁臨敝邑到這裏幾時了現在稅駕何處勃立南經他一番指撥登時神思大定覺得手中握的那隻五掌豐若有餘柔若無骨又聽他說出話來嚶嚶婉婉的好像流鶯百囀說的句句是假話而氣安聲穩毫没一點矯揉造作之態暗想何物老嫗誕此尤物好算得天桃儂艶冰雪聰明了怪不得騰達愛他勃立南心上如此想面上却一些不露忙釋手答道呀我只道是誰我到佛魯林司將有兩禮拜了不曉得姑娘也在此間要買什麽東西是不是化粧品柳仙笑道你果然是聰明人一猜便着你看我手提皮包裏不是嗎我母親在維多拉街店中你想要見他否勃立南道我不見他老人家將有幾個月了現在極願見他同你去坐坐好麽柳仙道甚好我們立刻便去 
[滑稽小說孟嘉買帽] [  劍秋]  
　　這篇小說乃是直接去年的去年報上說到孟嘉在四馬路青蓮閣下給野鷄拖去爲止後來究竟如何不得而知現經著者特派花叢偵探隊四處調查方知孟嘉尚未回江西去雖經桓大將軍再三再四打電報來請他置之不理天天在野鷄窠裏尋歡取樂間着没事便戴上那頂黑呢大帽在馬路中出風頭有時喝喝茶有時聽聽戲有時領着那位揚州相好兜兜圈子却也逍遥自在正合着劉阿斗所說此間樂不思蜀的那句話了光隂迅速一年已過不覺又到重陽佳節這一日孟嘉正和幾個壽頭碼子在野鷄堂子裏擺酒忽然進來一個人慌慌張張手中拿着一封電報問道孟萬年（萬年孟嘉字）老爺在這裏麽揚州娘姨連聲答應道在則塊在則塊孟嘉接來一看却是江西打來的一封加急密電知道必有甚麽機密要事立刻告辭了同席幾位回到庽所把密碼本子來細細繙出方知是却超打來的只見電文上寫道密十萬火急孟萬年老爺鑒晉室不綱中原無主超等以大將軍功高望重應正大位業已糾集同志着手運動唯宣言書尚無人作亟待駕到盼切盼切（按晉書桓温傳桓覬觎非分却超實進廢立之計）孟嘉讀罷電報立刻跳起來道這事如何可緩自然要即日動身的於是一面打回電一面命茶房去買申報看長江輪船開行的日子一面收拾行李一面又拿出一張五十元的鈔票命賬房先生算清膳宿費一時問這樣那樣忙得和没頭蒼蠅相似直閙到十三點鐘半方纔上床安寢你道他爲何忽然要緊起來呢原來孟嘉那厮最是熱心富貴的人他想這件事明明我們升官發財的機會現在出些力將來論功行賞我們自然在開國元勲之列這種千載難得的好機會豈可錯過所以一接電報他便迫不及待恨不得當夜就插翅飛回去只是不能罷了閒話少說言歸正傳且說孟嘉去年到上海本爲買帽子來的如今一年已到那頂黑呢大帽已經又瘉又黯不能再出風頭了這一夜孟嘉在床上打算回江西的事反反覆覆一時不能熟睡便想想這樣想想那樣想來想去忽然想到帽子上頭他想這頂油光光的舊帽怎好戴了回去必須另買一頂方好忽然又想大將軍登極後按照歷朝老規矩一定要改正朔易服色的那種黑呢大帽斷乎用不着了我不要白費銀錢罷忽然又想帽子是一定要買的大將軍的意思我也知道的他最嘉歡復古將來改變服制决不用劉聰石勒輩的胡服一定是紅袍紗帽的横豎輪船要明夜開行我何不預先買就一頂紗帽一者免得後來周折二者回去戴在頭上顯得我是贊成派中的健將計議已定安然就寢到了明天早上八點鐘没有打孟嘉一骨碌就翻身起床頭也不梳面也不洗胡亂吃了些東西急忙忙提着皮包往馬路上就跑你道他老早跑出去做什麽不問而知爲買紗帽了（未完） 
 
 
 

Page 15

 
 
   
 
 

Page 16

 
 
   
 
