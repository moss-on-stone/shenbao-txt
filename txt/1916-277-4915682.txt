# 1916 - 277 - 4915682

 

Page 1

 
 
   
 
 

Page 2

 
 
時評 
[美國鐵路借欵（冷）]  
　　以中國政府今日而得欵誠所謂如魚得水矣况乎是借欵者又供築鐵路之用乃生利之事業尤爲中外人所共同歡迎者耶雖然實業借欵之賢於政治借欵者以此能生利而彼不能生利也能生利則償還易不能生利則償還難雖然借欵雖有實業與政治之分而用途則往往假實業之名以救政治之急是能生利者仍變爲不能生利也是蓋民國以來之大患而今日政府所當力戒者 
　　是故我甚願此借欵之成我又甚望政府勿以此借欵移作他用 
[專電]  
　　北京電中美鐵道借欵確息袁氏時舊契約之要點㈠委任美西姆司卞黎商會以自綏遠城至甘肅一千五百英里之鐵道敷設工事㈡工事資金借自該會募公債於美國充之㈢總辦用華人技師會計長皆美人㈣利息六分以鐵道及一切附屬物爲擔保㈤機關車及一切材料皆購自該商會㈥此項借欵年年以所需額在美國巿場募集之又有以陜甘川黔桂粤六省鐵道敷設權結同様契約之説但此殆無其事至九月三十日許總長與美商簽押之附屬條件有所改正㈠敷設鐵道改爲自綏遠至𡩋夏一千一百英里㈡關於鐵道營業人員多數用華人㈢該商會定相當之期限發行公債如逾時無應募者則此約無效此約經過國務會 
 
 
 

Page 3

 
 
議叚總理認爲較前約有利 
　　北京電日報稱中美鐵道借欵巳雙方簽字額爲美金一萬萬元　　北京電元首約王敬芳進見談兩點鐘之久對於裁釐加税力主厲行提倡國貨尤多伍秩庸之功謂公府力行節儉已非前此濫費將來退職願當會員垂詢景德鎭磁器獨未販運出洋原因答稱税率旣大又逐卡遞捐故謂可就産地完纳一道囑王調查復後付議又云蠶桑利溥已飭部訂頒獎例務實力提倡普及全國 
　　北京電汪大燮長外交昨已提出衆議院請佳（九日）日投票 
　　北京電今日（七日）商會聯合會一點鐘行閉幕式黎總統段總理派代表到會演説語多奬勉　　北京電雙十節三海及公園一律開放 
　　北京電内務部裁員控案平政院頃下缺席裁判所有非法任免部令一律取消並咨審計院請對於内務部違法委任人員月俸概勿核銷已發者追還　　北京電晉省長沈銘昌丁内艱出缺以山東孫發緖調任魯省長張懷芝兼任 
[譯電]  
　　北京電中政府已簽定重要合同以山西甘肅湖南廣西廣東浙江諸省二千英里有餘之鐵路敷設權給予美國大承攬商塞姆斯加萊公司聞若干路線已明白規定鐵路亦可在以後議定之區域建築該公司於此有選擇之權並聞所有路線不與現有利益牴觸所需欵項由紐約美國國際會社籌措依照前寶林公司所立沙巿興義府鐵路合同之辦法供給築路經費塞姆斯加萊公司已有工程師若干駐於中國日内卽將開始測量自歐戰發生中國鐵路工程紛紛中輟今美國資本輸入中國以供築路之用大有益於中國經濟發展之利益即從英人觀察點而言美人經營鐵路尤爲歡迎蓋英人商務可因交通之利便而發達也　　（六日）宇林報 
　　北京電今日午後日使林權助赴外交部晤見代理外交總長陳錦濤續議鄭家屯案陳本不願開議此案欲留俟新任外交總長辦理但以躭擱巳久日人不願久待故有今日之會議　　（六日）路透電 
　　北京電中政府接新疆督軍來電據稱俄國哥索克人每年南來耕種秋間始回今歲在喀什喀爾境内肇事致死華人約四百人云云此案詳情尙未詳悉大約案情不致如是之重大至於起釁之原因定係由於德人與土人之陰謀彼等從波斯阿富汗而入新疆亦有從中國他處來者兩年來欲煽惑該處回敎徒以期亂事延至俄境而引起中俄兩國官場間之衝突聞英俄兩國政府常以任令德士人運動華人之危險警吿中政府蘭州等處曾查獲土皇等署名所發挾帶唆令回人反對俄國宣佈神聖戰爭之示文喀什喀爾等處亦曾查獲運動作亂之人送交德領署辦理後竟不知所在大約已被釋出而復行其舊差使矣據最近消息云前駐京德使署隨員漢第克博士已由波斯行抵新疆其人乃主謀者之一云 
　　（六日）路透電 
　　北京電汪大燮縱經國會同意亦未必願就外交總長之職政府刻與孫寶琦伍廷芳接洽然孫伍皆不願受職　　（七日） 
　　北京電黎總統不理種種謠言定於雙十節在南苑閲兵段總理擔負保護閲兵者安寗之責任　　　　（七日） 
　　北京電下星期銀行團將以鹽税餘欵三百萬元交会付中政府　　（七日） 
　　以上德文電 
　　東京電日本各政黨對於寺内内閣之態度已多明瞭同志會反對極激烈中正會與公友俱樂部之不入新黨者守中立（按新黨由同志中正公友三派組織之入黨議員有一百九十餘人中正公友二派之不入新黨者三十餘人茲謂爲中立者卽此三十餘人其餘入新黨者之態度雖未言明以理測之必與同志會態度同即反對寺内内閣是也）政友會亦守中立惟國民黨態度未明　　（六日）上海日報 
[東方通信社電（日本人組織）]  
　　北京電財政部某氏近向德華銀行商議三百萬元之小借欵其内容尙未詳五國銀行團巳深知其事將向中國政府質問　　（七日） 
　　北京電民黨以憲法商榷會正式組織政黨該黨重要人物紛赴天津現正與唐紹儀胡漢民等商議一切　　（七日） 
　　北京電美國鐵道借欵成立之内容爲借欵美金一萬萬元先付一千萬元利息六釐每百實收九十三其用途爲修築如下五鐵路之費㈠山西豐鎭至甘肅寗夏鐵路㈡寗夏至蘭州鐵道㈢湖南衡州至廣西南寗鐵道㈣浙江杭州至温州鐵道㈤海南島瓊州至樂會鐵道　　（七日） 
　　北京電政府决定推薦汪大燮爲外交總長　　（七日） 
　　漢口電關於徐州第二次會議一事王督軍已接中央密電惟其内容不明　　（七日） 
　　東京電寺内内閣之閣員尙未整齊已經參謀本部勸誘駐俄本野大使入關若得允諾則幣原次官卽當辭職繼其後者爲落合謙太郎云　　（七日） 
　　東京電上原參謀總長奉命爲朝鮮總督其後任以井口中將呼聲爲高　　（七日） 
　　東京電外交未了案件如東清鐵道一部讓與松花江航行權問題及鄭家屯事件等按政治道德上應由現内閣自行處分故現已力交涉近將公表其顚末以釋世人之疑　　（七日） 
　　東京電大隈首相所上奏章除關外交機密範圍外一部分將見公表　　（七日） 
[戰電] [  英人路透電]  
　　巴黎電今日下午公報云松末河北面有砲戰凡爾登境兩軍砲隊交轟甚烈敵軍轟擊波瓦佛山與洛菲叢林天氣雖不佳而法軍飛機仍從事追擊敵飛機及偵察敵軍今動今晚公報云松末河兩岸有劇烈之砲戰惟除法兵在波俠凡斯萊東稍進外無步軍戰事 
　　華愛佛法砲猛轟敵軍之道路及車站 
　　（六日） 
　　倫敦電今晨海格將軍報稱英軍已將福柯爾拉貝葉東北之陳地移前安克河南夜間砲戰極猛英軍在魯斯東與亞美蒂愛爾東噴射煤氣英軍在魯斯區域襲擊三次攻入敵軍戰壕又在亞拉南襲擊兩次亦均得利 
　　（六日（ 
　　彼得格勒電公報云白洛第南二十英里洛恰夫方面惡戰正在進行敵軍奮死抵禦俄軍已俘敵五百五十人俄人奪獲白里柴尼南境敵軍陳地數處繼復擊敗屢次回攻之德土軍高加索海濱陣線之俄軍仍在向加旭達拉細河前進　　（六日） 
要聞一 
[日本政局之新變動]  
　　　　　　新政黨之政綱　　新首相之方針 
　　前大隈内閣之與黨同志會中正會公友俱樂部等三派將合併爲一黨巳誌前報（見九月十五日本報） 
今已着手組織議員之加入新黨者約一百九十七人佔衆議院全體議員之過半數其中以同志會者爲多其數可一百五十二三名新黨名稱或謂沿用同志會名義然恐有大黨併呑小黨之嫌其説遂消滅今聞將定名爲立憲統一黨其政綱以同志會者爲基礎另加財政外交二項共十絛一彰顯皇室中心主義一推擴開國進取之國是一明國務大臣之責任以圖立憲政治之圓滿一普及敎育啓發立憲的智能一實行改良社會政策一敦厚國際交誼以期有所貢獻於世界和平一完備交通機關振興産業一興張庶政肅清時事一鞏固財政經濟之基礎一應國力而樹立國防計畫等此外草案中尙有完結殖民地之統治以固國基一項繼而認此爲政策不認爲綱領故删去之本月十日午前開臨時大會午後舉行新政黨結黨式云大隈首相乞休推薦加藤子以自代元老院則推薦寺内伯及元老勝寺内即受命組織新内閣此事已歷見近日本報電報矣新内閣之政見如何尙無所聞惟寺内伯於受命之先嘗曰鑒夫今日時勢不能與政黨疎遠然日本旣參加戰爭不可不乘機振興國勢故雖不疎政黨亦不可不排斥黨爭是以今後内閣必須網羅貴衆兩院之有勢力者組織之以舉國一致爲方針超乎各黨派之上然與同一政見之政黨相提携亦所不辭云今寺内已着手組織内閣矣其組織方針必如上述也 
[三總長出席衆院秘密會]  
　　昨日（五日）衆議院開秘密會議財政總長陳錦濤農商總長谷鍾秀均出席陳總長報吿謂現在財政困難除借欵外　無他法無論如何於不可爲之間亦請貴院體此時艱替政府稍留地步云云先後曾無一語提及借欵取銷與否後由議員郭人漳訽問制錢抵押借欵契約是否取銷倘制錢問題歸諸取銷而第一次之契約（水口山礦抵押契約）是否仍爲有效陳總長並不直接答覆當日議場情形凡議員問至緊要之處即有一般議員起而爭先出風頭此種擾亂秩序之舉動不知是何用意故昨日之開會直可謂毫無結果復次由許世英報吿路電郵航不能不搭收現洋情形略謂交通所屬各機關購置材料發給洋員薪水均須用現洋倘本部不主張搭用現洋困難之處甚多直不能生活本總長以現在不兑現之地只北京漢口重慶上海等七處現在擬取屬地辦法凡兑現之地方可用本地之兑換劵即可不必搭現以昭公允一般和附之議員即皆大爲鼓掌識者甚笑其卑汚又據一報吿云昨日衆議院下午開會當由陳谷許三總長出席開秘密會議首由郭人漳質問借欵及兑現情形當經財政廳長答覆其大旨謂廢約之事現已由日商回國商辦至兑現問題現正在籌畫之中大約至本月十二日左右方能將籌備方法宣布至許世英答覆車票搭收三成現洋一節謂 
伊本不贊成此辦法但因該部聘用洋人甚多因發付薪金有種種困難故不得不暫收三成現洋現在决計設法取銷以符一律云 
[谷鍾秀請查靑木僞合同]  
　　英文京報前載有關於聘用靑木顧問之僞造合同兩件謂係唐紹儀谷鍾秀等在滬新訂近聞谷等以此事關係重大亟須澈查昨特呈明大總統請澈查究辦其文云竊見本月二日英文京報載有軍人與僞造之公文譯論一則計列僞造公文兩件一爲日本靑木中將與唐紹儀及鍾秀等八人所訂定之借欵合同一爲靑木中將與唐紹儀等所訂定聘用該中將之條件其中措語奇特不可思議披讀之餘不勝駭詫竊思此項公文該報雖已標明係屬僞造即吾國人士稍有知識者亦斷不致信以爲眞本可以無庸置辯惟念此事關係内政外交非常重要用是不避煩瀆敢爲指陳溯自帝制發生以來國家幾及淪胥幸天佑吾華上下一心大局始克稍定而内閣尙未完全成立一切政務進行諸多艱險當此千鈞一髮之時豈容再有譸張爲幻之徒逞其鬼蜮貽害國家而前項僞造公文竟敢於化日光天之下公然傳播並暴露報章其影響所及非但與内政以莫大之危險實恐造成外交上種種之惡因若不懇予澈查究辦實不足以弭禍源而固國本擬請令飭内務部轉行京師警察廳并通令各省及各特别區域行政長官一體嚴查此項公文究係何人僞造務獲主名按律懲治以維大局而釋羣疑云云 
[徐州特别快信]  
　　聞張勳對於選舉副總統問題力主合肥東海二人擇一當選否則仍以實力干涉 
　　前日晚車有曾毓雋吳鈁二人來徐聞吳係黎總統所派曾係段總理所派昨謁張勳勸令解散會議未得要領曾吳昨晚已乘車回京 
陸軍部秘書曾毓雋雖在徐實未與聞此次會議之秘密蓋張倪早預防之也 
　　近閲各報紛傳徐州會議已破裂其實不盡然蓋魯閩奉吉黑鄂贛等省督軍表面上仍擁戴張勳爲盟主惟劇烈之舉動多數不甚贊成現省區聯合會已有十餘省區之代表常川駐徐 
薛大可昨晚十二時偕阮忠桓乘車赴津顧鼇亦准明後日赴津聞天津已組織省區聯合會機關兩處 
　　各省區聯合會上海分機關設於西門林蔭路大慶里某號 
　　張勳派熊名道呂鳳山赴輝縣祝東海壽并接洽一切 
　　張勳以李純王占元加入省區聯合會無誠意昨特電鄂贛詰責詞極嚴厲 
　　陸建章昨由津乘車來徐住參謀廳 
　　定武軍擬本月下旬在南宿州舉行大操聞張勳昨巳囑秘書廳起稿通飭所部准備一切 
[南京快信]  
　　省議會今日（七日）午後一時仍開各項審查會禁旁聽 
　　省議會財政審查長沈維賢理事朱紹文法律審查長陸家鼐理事蔣士杰請議審查長蔡璜理事張嘉行 
　　省議會委定之財政審查員陸議員文椿因驟發痔疾暫辭審查請朱議員鎕明代理 
　　四川省議會昨有電致江蘇省議會略云省制與省長民選亟須定入憲法此爲各省之根本問題萬不能漠然置之乘國會議訂憲法之際一致請願於國會一以見民意之所歸一以促此案之成立聞蘇議會各議員亦多表同情不日卽提出建議 
　　前日省議會開談話會到八十四人擬挽留沙議長一俟病痊仍乞速駕蒞會主持 
　　水利處主任汪國樑奉齊省長令飭昨赴江北查勘疏濬運河情形 
　　財政胡廳長訓令各縣知事以驗契自十月以後本應再加罰金三角現准展緩三月以示體恤 
　　江蘇六十縣縣知事旬日内已有二十餘縣被紳民在省公署控吿者齊省長已派員前往密查 
雙十節紀念各機關點綴得十分熱閙聞馮督軍准是日舉行閲兵式並柬邀省議會各議員赴宴以誌慶祝 
　　齊省長飭各縣知事國慶日各機關各學校放假一天以伸慶祝 
　　淞滬副護軍使盧永祥所統率之第十師奉令開赴北京將沿津浦車北上 
　　江寗鎭守使王廷楨前日出巡各要塞今日早車已回省 
　　財廳昨委多員分赴各屬查勘秋災　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[唐紹儀行止與外交人物]  
　　唐紹儀辭外交總長後派員慰留無效黎總統始發布准其辭職之令同時曾又發一私電與唐大致謂無計繁縱殊深懊惱當此外交困難以公學問經驗卓絶一時允宜聘爲高等外交顧問以匡不逮京津咫尺尙望來京一行一聆雅敎聘書巳派專員賷送等語唐氏接聘書後願就與否並無何等表示聞將於日内南旋有人往晤詢以去何匆匆唐氏答云我爲賣買去耳其人又語以來時不應遵海謂君何事懼張勳者君若夷然往徐與之握手彼或不至激烈若是不往則張以爲君實内荏而氣熖更高又或以爲君看不起他而彼亦愈看不起君矣云云唐氏一笑置之並聞繼唐任者政府所提爲陸徵祥氏衆議院否認黎大總統以外交緊急非速物色相當之人繼任不可頗屬意於駐法公使胡維德但尙未十分决定而胡是否願就又在不可知之數至曹汝霖陸宗輿則恐議員不同意决不能提出據英文京報云政府以陸旣爲洪憲嫌疑不能通過國會當另覔相當人物而於外交上亦有聲望者故有續提汪大燮之説但須俟本日（五日）通過國務會議之後再行提交國會至外間　　之陸宗輿曹汝霖諸人不惟國會不能通過卽政府亦萬不願拂逆民意繼致若輩又云政府以目下外交一席實難其人有意將陸徵祥重行提出議會一節某報昨已載其大略刻由本報向各方面探聽此説確屬事實前日陸徵祥被否决後當晚段總理即探詢衆議院湯議長意見詢其可否重行提出投票聞湯議長以此事尙合於法不妨重行提出但此項咨文昨日尙未到院倘今日能早咨到衆議院即可由議長臨時變更議事日程亦未可知不然改於後日投票至其結果如何亦不難懸揣矣又一報吿謂政府擬於下星期重行提出陸徵祥爲外交總長其意以爲前次投票距通過之數僅有九票而此九票不難用某種方法取得也　嘗局現正極力疎通意見務求達到目的云 
[憲法審議會四日開會紀]  
　　昨日（四日）一時四十分憲法審議會開會由審議長王正廷君主席議員出席者參議院一百八十一人衆議院三百二十三人主席宣吿開議審議第四十三條衆議院對於國務員得爲不信任之决議反對原案者主張改爲衆議院對於國務員有失職時得爲不信任之决議陳議員銘鑑等皆主張是説某議員主張全條删去以爲此條之規定事實上不能適用且國務員有違法行爲時儘可彈劾可以無須規定此條云云委員會聲明云我國旣採用責任内閣對於不信任國務員當然有此種手續主席付表决贊成删去者居最少數贊成修正者亦居少數以原案付表决贊成者居三分二以上第四十四條至第五十條無甚討論均仍原案第四章國會委員會劉恩格張知敬等均主張全章删去其理由以爲國會委員會不啻爲由大國會中抽出之小國會以少數之人握國會之大權且兩院選出者不過四十人易爲政府所操縱或用勢迫或用利誘皆易爲力當袁政府時所以不能利誘勢迫者以人數多故也設使當時有國會委員會當不免爲袁氏所左右其中之危險有不能以言語形容者且旣有國會委員會實妨害國會臨時會國家於國會閉會期間遇有事件發生或財政緊急處分當然須召集臨時會即有臨時會則無須有國會委員會之設置不必因他國憲法上規定有國會委員會我國亦必於憲法上規定此種機關一國有一國之國情不必與他國特異者亦不必與他國强同實無規定之必要委員會諸君以爲當國會閉會期間設使國家發生對外戰爭或内亂事件不能牒集國會時政府欲爲財政緊急處分時實無法救濟莫若設此一種機關代理國會行使職權若以爲人數過少易爲政府操縱則可以由兩院多選出數十人亦無不可若以國會委員會以少數之人握國會全權則亦可以將其職權縮小總之有此一機關有百利而無一弊且各委員均係由兩院内愼重選出者斷不致爲政府所操縱主席付表决贊成全章删去者在三分二以上憲法會議議事日程議畢未至法定散會時間主席即宣吿散會 
[徐州會議之解散説]  
　　英文京報云徐州會議之事初不過憑報紙喧傳其眞相如何政府迄　得正式之報吿嗣接張勳等聯名來電始知踹倪已露段總理隨即派陸軍部秘書曾某（非國）務院秘書某報載其爲國務院秘書者該也）前赴徐州疏通意見並勸諭果有其事即行解散前日曾某業已查畢回京謂此次會議實因張勳等對於中央政局頗多誤會之處現在旣經中央明白曉諭自應遵守大總統命令即行解散昨日段總理已據曾某報吿呈明大總統矣又云張勳等在徐州會議經段總理嚴電申斥不料昨日張勳竟電致總理詢問此電是否係總理所發當經段總理即行電覆謂此電確係祺瑞所發望公等以後謹守範圍勿再有背緬規矩之舉並有吾輩私交雖厚國法難容等語吾人深望叚總理以後不再與張勳以逾越範圍之機也 
[内務部再復平政院]  
　　内務總長孫洪伊對於平政院之咨請答辦始終拒絕據與孫接近者云孫已决持不理主義其意謂平政院之機關將來憲法上未必存在平政院旣根本搖動此等訴訟案件届時自然亦隨之消滅而在平政院中人則云本院機關一日存在卽一日不肯放棄職權萬一裁决之後孫總長不肯依照執行該院或竟咨明審計院請其對於内務部違法委任人員所發月俸一律勿予核銷試問孫氏又將如何云云故兩方相持之勢仍未稍懈昨日孫總長對於平政院第二次咨文巳行咨復内容仍爲辦論權責云 
[田賦附加税將有質問者]  
　　田賦附加税如就表面觀之往往疑爲地方附加税實則係所謂中央專欵之一民國四年預算收支不能適合當時財政當局卽通電各省援直魯兩省辦法一律創辦後以各省民情不一租税負擔力又强弱互異往返磋商至是年冬方漸就緖當時正編訂適用歷年制之五年度預算遂照各省認定之數開列計七百八十八萬三千六百七十八元其中最多者爲粤省有一百十六萬元他如魯皖閩等省六十餘萬元晋蘇湘等省五十餘萬元而最少者爲黔省祗列三萬元近以糧漕開征在卽各省又多異議而皆以民力凋敝或水旱偏災爲言且各省省議會正在開會期内雖此項田賦附税係國家税性質未能遽予議决删除然旣以此請於省長省長亦不容不爲轉請中央並聞衆議院議員某某等亦擬以此提出質問書質問政府云 
[長春兵變之詳報]  
　　此次長春一部分之變兵原係駐防延吉陸軍步二團第二營敢死軍一連前因長春棼亂經孟督軍調撥來長備防飭令王少南營長督带駐守城内北街萬發興店院内刻王營長因事晋省該連事務經郭督隊官代理其所以暴動之故係缘蒙亂平靖該連將奉調回延因見長商設富乃藉口未發正餉即於是日（九月三十號）下午一句鐘全連譁變由噟出發向南施放排鎗隆隆不絕乘機大肆搶掠一時崗警行人頓形紛亂全城震駭秩序大亂 
變兵出發時該店對門公升燒鍋院内駐紥之混成旅機關鎗隊猝聞鎗聲知有變動即將燒鍋大門關閉上牆截擊互相攻戰變兵見勢不敵向南遁走沿路放鎗搶掠機關鎗隊因人械單簡未敢追擊並聞變兵出發時先闖入萬發興店後院櫃房搶去官帖二百吊復至二合館對門東成玉雜貨店内逼索錢財該店執事人支吾未給變兵即將該商房屋付之一炬延燒八九間所有貨物盡成灰燼彼時烟焰燭天人民震慄變兵去後經消防水會撲息并搶刦糧商永和發及洋行福祥號春發祥吉隆長各家帖洋未悉確數北街一帶錢桌十餘家未及收拾均被搶掠爲數頗鉅搶畢由東門退出移時即有頭道溝日兵數十名及二道溝俄隊紛紛入城保護各國該僑商 
　　裴鎭守使當變亂時卽電飭城内外各軍分佈要隘及各城門以遏變兵竄擾並預防匪人藉勢侵入復派兵一連各處梭巡地方遭亂後全城秩序極紊巿面動搖經道尹陶梅仙氏會同警察廳長及使署副官縣署知事等躬蒞被害場所查勘勸慰各商暨派員調查損失刻各商已一律開巿　　變兵焚搶後皆由東門退出計在城擾亂已有兩鐘之久彼時南嶺陸軍集隊赴城堵緝並彈壓巿面故變兵未敢久留遽行退走裴鎭守便本擬派隊追剿又恐兩軍交攻人民受害當即密派參謀崇漢臣副官王亞東鄧澤普暨馬一營長張凱旋等帶名兵數追至城東車站婉詞勸阻許即全數發餉幾於舌敝唇焦始行勸回暫住官店當經裴鎭守使派令崇參謀率同該營連排各長於即日搭附吉長晚車赴省報吿督軍以憑核辦長春巿面現已安寗如常矣 
[龍濟光秘密離省之傳説（平生通信）]  
　　龍濟光自交印而後大本營尙雄據高山其去留之遲速頗爲粤人注視龍氏離粤初本擬定十月一號嗣因東江司令李嘉品之軍被困於惠州未能率領回城於是有展期十日之説又有展期十五日之説然連日龍軍拔隊陸續出發約數已有二十餘帮之多但均開往虎門聞龍規定辦法俟所部振武軍調齊至虎門然後會合赴瓊并擬分乘廣金廣庚等兵艦前往因赴瓊航線須臨大海而海口波濤險惡非有馬力充足之艦如廣金等自難駛往也聞現在振武軍巳經開往虎門者已過半數至軍署及觀音山鎭海樓等處器物亦自二十五號起陸續運往虎門鎭海樓器物昨且搬運清楚至槍械子彈等件連日入夜後猶雇夫運往碼頭狀殊忙碌觀察各種情形龍氏赴瓊爲期當不遠矣惟二十八晚城中特别戒嚴兵艦鳴號之聲澈夜不絕軍隊持鎗運械其狀甚忙晚上十一時有三人肩輿由軍署舁出前後有軍隊百餘人沿途擁護經大南門至天字碼頭即改乘兵艦向東行駛傳説謂龍濟光於是晚巳開赴虎門未知確否以龍在粤三年仇怨實多其去也必出於秘密不令人知理有可信况城中現狀安謐大局業已解决曷爲於二十八晚而特别戒嚴殆必因龍氏之秘密出行矣 
　　龍氏離粤陸督軍自應早日蒞省聞陸之桂軍大半已抵新街以上及沙口等處陸蘭清所部之軍亦已有千餘人於二十八日行抵佛山暫紮大基尾一帶俟龍軍全行調離卽將附車來省近外間傳説謂陸蘭清已派兵到省又有謂李烈鈞亦派兵來城其實係濟軍司令陸朝珍帶兵回省預備赴瓊李軍則曾派人來省定製軍帽故故致誤會現朱省長與陸督軍尙稱接洽如陸兵到省必先知會省長查照日來外間頗有浮言皆非事實也 
陸督軍自在肇接印而後軍權業已統一曾致電所屬鎭道營縣所有應行詳報督軍文電徑遞肇慶行轅又在省設一文報處其事關緊要者隨時電達至對於各道握有軍權者亦已略有布置前日政府已任命林虎爲高雷鎭守使沈鴻英爲欽廉鎭守使聞林沈二君之得任命均爲中央徇陸督之請陸督接任後以粤省欽廉一帶居萬山之中復濱臨海口港汉紛歧且與法越邊境毗連形勢極爲重要非勁兵不能保衛非宿將不能鎭懾現在該處匪氛甚熾原任鎭守使隆世儲所部兵力甚單難資防守故特派游擊支隊總司令沈鴻英率隊馳往嚴勦並電中央請卽以沈鴻英爲欽廉鎭守使俾專責任隆世儲則調回肇慶另行委用高雷一帶土匪亦甚披猖該處鎭守使王純良自全廣獨立棄職私逃曾由岑春煊委車駕龍暫行代理陸督以車駕龍能力薄弱聲望平常不足以當重任且車駕龍與雷州司令楊學紳交鬭不已故請以林虎爲高雷鎭守使遂有日前之任命至肇軍李耀漢聞將改任爲廣惠鎭守使專辦四邑清鄉而肇陽羅鎭守使則以桂軍司令莫榮新充當日間亦當發表矣 
　　粤省會自朱省長依法召集定期十月一號正式開會九月二十五以前一律報到但連日報到者僅及五十餘名未足法定人數正議長謝杞原前因辦理基督敎會事務前往美洲現搭支那輪船返粤月初當可抵港副議長羅曉峰及議員林中靈等曾提議俟龍督離粤後始行上省今龍氏將實行離粤故决議即於十月一號下午一時舉行開會式并聞議員中預備提議事件多關於財政者如山舖票賭商麥源深積欠賭餉百餘萬藉戰事方殷秘密運動得龍氏許可倒撻尾數因此公家大受損失議員等以龍氏敢於私抹公欵擬於開會時並與强取中國銀行銀幣案一同提出彈劾又聞以賭商蘇秉樞久久公欵運動開賭亦擬請政府設法緝拿務獲究辦 
[粤省議會開幕紀]  
　　省議會於一號一時開會議員到者六十一人其因事請假者尙有數人政界到者爲朱省長蕯巡使嚴財廳長同政廳長黃審判長葉檢察長蔡水警長王警廳長南番兩縣知事及廣惠鎭守使代表林伯翹内務科長莊光第等其餘各團體報界來會甚衆當時由羅副議長曉峯宣布開會理由各議員對國旗行三鞠躬禮旋分東西向議長與長官行一鞠躬禮議員又相對行一鞠躬禮畢主席請各界演説首由省長登壇演説略云議會與政府必貴相輔而行中央如是地方亦當如是故自法制上言立法與行政其權雖分立而其精神則必須相通者歐洲先進國議會制度之極軌也反是而以政府之力壓制議會雖可倖勝一時而其結果終歸政府失敗議會全勝或以議會之力壓制政府亦恒倖勝一時而其結果終歸於議會失敗政府全勝今日之省議會殆根前者全勝之結果而回復不審一般人民之心理視爲議會巳得有最後之勝利亟欲以急激手段祇圖議會權力之發展耶抑視今日之勝利猶未爲最後之勝利兢兢業業代表平和眞實之民意圖地方人民之福利耶由後之説議會將永久尊嚴而行政官吏之一切措施亦得多所商榷而不虞殞越此所期於議會諸君者數年來政象之反覆則黨見之悞也時賢鑒於旣往警惕將來遂有不黨主義之提倡此次再造共和即由於各黨同心一致而成其所賜大矣深望議員諸君以後對於一切建議專注於國家地方之福利永永以不黨爲標準此所期於議員諸君者云云議長致答詞乃茶會拍照而散聞岑春煊亦有祝電來省其文云省議會諸君鑒艷電誦悉省會解散於茲三年民氣銷沉大變遂作追維往事感歎深之今幸共和再造民氣獲伸當茲開會之期永繫國人之念諸公飽經變故備歷諸艱所望軫念時危共圖康濟都部收束在卽春煊行反桂林不獲躬詣穗垣同觀盛會敬電奉祝即希亮察岑春煊叩卅印 
[魯省會力爭運河借欵電]  
　　北京大總統國務院參衆兩院鈞鑒前山東巡按使察儒楷水利局副總裁潘復因南運河工曾以山東政府名義與廣益公司訂立合同借美金三百萬元年利七釐實收百分之九十並以湖田及濮陽河工捐作抵約雖成立尙未交欵近聞修改附件將行簽字查此項借欵利息之鉅回扣之多巳屬創見而以土地及田賦作抵尤爲歷來成案所無此約果成奚異飲酖止渴東省人民誓死不認萬望力主廢約以順與情而保權利無任激切待命之至山東省議會張介禮王宷廷孔祥柯等叩江印 
　　北京參衆兩院山東議員諸君鈞鑒南運河借欵案本會已電中央堅請廢約萬望協力主持爲盼山東省議會張介禮王宷廷孔祥柯等叩江印 
[鄂省會連日之茶會]  
　　鄂省議會於一日舉行開會式後因内部亟待商榷之事甚多故二三兩日僅開茶話會未能舉行正式會議二日敎育總會副會長梅寶璣特開歡迎議員大會議員到者五十餘人三日之茶話會謂由文牘會計庶務等殷報吿籌備期内經過事實畢卽討論詹大悲梁鍾漢趙　飛三議員回復資格問題當有議員劉賡藻提出意見書略謂三君回復資格問題迭經討論迄無結果但前此三君雖用嚝職除名究爲革命關係在先公認爲内亂犯而除名今則全國人民公認爲革命偉人議員資格理宜回復至於已補缺額之候補議員皆明達之士决不滋生意見卽使因之發生訴訟賡藻願擔負完全責任列席各議員均主張俟開正式會議公同討論亦有人議論以頂補詹等缺額之三議員暫行降爲本會高級雇員俟該區遇有缺額即以補充而某派則甚反對此議竊料四日大會必有一番劇烈之爭執此種復權問題選舉法旣未規定亦無先例可援將來結果或須呈請中央核辦 
　　省議會全體前巳决議聯合江西省議會電勸張勳茲聞又有議員桂礪鋒以徐州會議行動漸逾範圍破壞統一大局誠恐鄂督軍誤受該會議主動人之欺朦特於二號以個人資格將徐州會議現在與將來種種利害關係及湖北應如何對付方針作一私函逕函王氏請予裁奪此函尙未宣布 
[江蘇省議會各股審查會（芝香）]  
　　昨日（六日）午後一時江蘇省議會開各股審查會財政審查長沈惟賢因病請假由理事朱紹文主席審查第一件追認忙銀加徵附税案第二件各縣警費應仍用省欵案主張先調查省署前卷法律審查長陸家鼒主席審查實業視察員規程案由行政委員金其照説明意見陶鍾箎陳大猷李維翰對於原案各有爭執後决議逐條討論終結後由理事蔣士杰修改請議股審查長蔡璜主席審查請議案十二件分别審定成立不成立四時餘散會 
[南京歸客談]  
　　年來久不作白下之遊此次因事赴寗腦膜所感眼簾所呈雖時間極短然亦有可述之點車至下關時即轉搭江寗小火車入城一入車中但見軍隊雜速幾無容膝之地三等車如此即頭二等車亦然車中雖貼有軍人購買半票章程然未見有人買票統計每一次開行必四五輛每輛必滿座但其中商客購買者不過十分之二三營業大可想矣車行每日四十餘次鐘點最爲無定常遲至二三十分或四五十不等 
 
 
 

Page 7

 
 
南京黃包車近來頗見發達且價格低廉惟拉車夫毫無規則每至狂奔氣盡中道覆轍此爲最危險之一點馬路極壞修築不時一經風雨表面細沙蕩焉無存磊磊者皆石塊也聞之此邦人士向來路政統歸馬路工程局辦理經費由局籌𣒼� 
頗爲充裕故馬路逐漸發達亂後一切經費移歸警察廳支配不能專用於路工故有此現象云 
　　中正街一帶旅館林立因省議會正在開會期内故旅館多半爲省議員包去省會開會時城南一帶繁盛之區五色國旗因風招颭至爲可觀此可見社會對於省會之信仰之喜慶歷届議會未之有也予於最短之時間内亦嘗一度到會參觀議場秩序尙見整肅此種良好景象前途極有希望惟正議長沙元炳並未到寗聞已來書辭職目前一切均由副議長錢崇固主持且尙有一副議長虚缺巳久將來補選未知秦鹿誰得現在着手運動者大有其人然予甚盼望各議員爲良心之投票勿爲犯消極資格及有帝制嫌疑者所賣則一省之福也 
[杭州快信]  
　　呂省長邀謂政紳商學各界領袖於國慶日在西湖迎賓館開茶話會 
　　内務部致電呂省長謂忠烈祠祭禮歲以十月十日國慶日追祭先烈本届應援案舉行 
　　浙江第一苗圃於七號正式成立圃長樓鶴書呈請省長派員攷察 
　　重陽日兵士在城隍山毆打憲兵一節現悉憲兵營長傅其永昨爲此事特謁督軍詳禀情形請澈查嚴辦 
　　陸軍軍學補習所已於本月一日成立各敎官由呂督軍委本署參謀張國威陳譿及第二師參謀長汪鎬基王凱成等兼任 
　　海寗縣組織農工銀行已批准當道民已委發起人中之褚嘉猷氏爲籌備委員 
　　財政廳接辦清理官産之交代業已清結呂省長昨特派政務廳長前往監盤 
　　呂省長委任郭梓熙張鶴潘鉅成馬式卿何鳳笙等五人爲公署總務科科員 
　　省立女子師範學校校長葉墨赴京校務託安定中校校長陳伯原暫行兼代 
　　永康縣卸任知事呂策於二號夜潛逃新任張知事以呂尙未交代電省請示 
[浙省會二十六次常會]  
　　省議會於六號開第二十六次常會議員出席者百零三人一時三十分開會一百二十五席起言沈議長因腦病請假但並無日期究竟何日可到秦議長答以卽日電詢 
一百二十六席云本會議員未報到者共有若干人亟應查照除名以免虚懸席次公决由議長檢查報吿大會秦議長將各省開會來電並議事日程當衆報吿開議第一優待小學敎員條例案説明理由後多數贊成議决付庶政審查第二師範生服務規則案説明理由後僅三十八人主張成立遂打銷第三籌辦防止牛疫傳習所議案衆意皆極端贊成惟有主張將傳習所附設於醫學專門學校而不設於農校者結果付庶政審查第四浙江省視學任用考查條例建議案無甚討論即付法律審查第五設立種棉試驗場建議案衆議以爲種棉固極佳而試驗場母庸設立當付庶政審查第六盧振颺請優恤傅國英案第� 
七公民陸炳驎請禁阻江淮游民滋擾鄉村案均以贊同者少數未能成立第八取消官中牙帖章程建議案當議决付法律審查並限明日報吿第九永禁統捐局所司巡擅向商船索取貨物案討論之下公决仍由本會備文咨請省長轉飭出示嚴厲禁止議畢時間已至遂散會 
地方通信 
[無錫]  
　　國慶紀念之籌備國慶紀念爲期已迫錫商會巳發傳單通知各商店届期一律懸掛國旗藉申慶祝學界方面乙種商業學校定於是日發起遠足會旅行惠麓晚問並聯合積餘學校及巿立第一第四第十各校舉行提燈會同申慶祝 
　　强姦未遂毆打傷人蕩口鎭有無賴朱金化者乘其鄰人陸仁貴赴城時陸妻朱氏獨宿在家於夜半時踰垣入室意圖姦宿朱氏初猶鼾睡不知及金化闖至床前始行驚醒極力抵禦幸未受汚金因强姦不遂惱羞成怒即將陸妻毆打成傷適其夫由城到家金化聞有人聲乃上屋而逃現仁貴已赴縣報吿並將其妻舁縣驗明傷痕派警飭緝矣 
[鎭江]  
　　康南海蒞鎭紀康南海由徐赴寗與馮督軍會晤談論一切後重九日午後乘滬寗二班車抵鎭各界要人均赴車站歡迎請至琴園小座十九師師長楊春甫丹徒縣章知事鎭關監督袁思永商會總董吳澤民等公請至金山登高公宴康君允諾遂由車站乘小火車駛至小馬頭再乘輿前往金山明日袁監督又備席單請康君至焦山登高憑覽康君此次同行者係寗垣軍署特派代表某某二君聞將於明日下午由鎭啓程赴滬 
　　敎練所可望規復丹徒縣警察敎練所前因經費支絀業於今春裁撤茲章局長以月來城内外各區續補預備班巡士頗不乏人仍擬規復舊制抽崗訓練日前特在局會議袁警佐謂現値冬防在卽守望極關緊要崗次未便抽減茲擬變通辦理飭各區每日上午抽調簡缺崗警到所受課午後仍回本區服務而於夜班中守望巡運等事均可更番承値不致有所妨碍此敎育與職務兩相顧全之辦法大約可望實行云 
　　朱議員補缺就職江蘇省議會出缺議員共計八人業經依次遞補丹徒省議員殷宗渠因病出缺應歸第三區候補當選人遞補現經該會議决以丹陽縣省議員朱君淵叙遞補昨已奉到省公署公委遵照就職矣 
[安慶]  
　　皖議會開幕後近聞皖省議會議員近日到會計六十四人其未到會者尙有四十四人現由議會致函敦促云本會於十月一號已遵明令正式成立三號茶話會同人等公議准九號開議除登報外特此函聞所有皖省五年度預算業由倪省長於昨日備文咨送到會昨又接川議會電略謂本會主張行省制度列入憲法並建議省長民選業已電請兩院徵求各省議會意見云云至政府借欵以湘皖兩鑛作抵經由議會致電政府暨旅京同鄉會力爭廢約頃已得政府覆電云已廢約旋又接同鄉會江朝宗劉朝望諸君覆電云卅電敬悉政府借欵始議欲以湘水口山鑛及吾皖太平山鑛作押嗣經兩省在京人士暨國會議員力爭該約業經聲明完全作廢主權無損堪慰厲念謹覆以上各案均經議長宣布矣 
[江西]  
　　贛議會四日議事錄贛省省議會號開幕二號開全體大會列席者共一百十人由秘書長將各處來電及各函件宣佈後由任議長宣吿將本會議事細則先行討論（共九章一百二十二條）逐條通過三號開會到一百零七人任議長主席首由秘書長江維庸報吿各處來往電文（一）吉林安徽貴州山東四省通吿十月一日行開會式（二）答北京衆議院陳鴻鈞賀電（三）四川省議會來電主張將行省制度列入憲法并建議省長民選現已電請兩院微求各省議會意見（四）徐州張勳賀電（文云南昌省議會任議長暨顔歐陽諸公同鑒頃誦東電欣悉省會重開溯自再造共和　搖風雨民生凋敝意見紛歧諸公偉略熱誠所順本眞正之民意爲桑梓之光　逖聽嘉言曷勝企勳冬）報吿舉議員僉謂川議會電頗有價値請列入議事表任議長又將辦事草案細則宣布（共二十六條）逐條討論未畢散會四號午後一時繼續討論並立選舉各股委員會而散 
[嘉興]  
　　籌備國慶典禮之幹事會嘉興國慶典禮由丙辰俱樂部自治會敎育會等發起邀集各機關在俱樂部籌議進行方法已詰報端茲經决議由各機關派定幹事數人分任籌備於五日在籌備事務所（卽俱樂部）開幹事會推定方濟凡爲正幹事長陳笛笙盛譜蘭副之其慶祝典禮决議設會場於城内天后宮分三日舉行九日致祭先烈晚間由第二中校第二第三兩高小商業學校暨師範講習所提燈十日慶祝晚間縣公署俱樂部商餘半夜學校及國民學校提燈並有焰火文虎灘簧等以申慶祝十一日女師範女高小舞蹈其佈置順序已分認陳設庶務文牘招待會計五股着手進行矣 
　　上忙丁銀展緩加罰嘉興民國五年分上忙丁銀曾由袁前知事於九月一日加收滯納罰金二十分之一在案茲因限期又届照章應於十月一日加收罰金十分之一現張夢奎知事以接篆伊始對於各糧户完納丁銀宜格外體恤以示重農之意加以今歲四鄉田禾亦甚平常張知事特於日前電請財政廳長將丁銀罰金展緩十日當蒙照准並於日昨擬就六言韻示一道遍貼四鄉使各糧户尅日來櫃完納母得運誤致干處罰 
[杭州]  
　　第六中學風潮尙未息台州省立第六中校因孔聖誕日大研 
起風潮曾略誌前報現悉該校風潮至今未息在學生一方面孔聖誕日連放兩日（是日係星期）違反命令並有校長與會計串通尅扣飯食等情在校長一方面則謂學生要求放假兩日不允之故雙方各執一詞甚至有閧𨴪會計室辱駡敎職員等情現在學生除四年級及一三兩級尙有少數在堂外其餘均行出外知事警佐勸解無效昨復由臨海黄嚴仙居温嶺寗海五縣敎育會聯名電請省署迅予維持呂省長擬電飭臨海知事查明復奪未知究竟如何 
雜評一 
[議長問題（一子）]  
　　各省議會開幕後改選議長爲一最重要之問題湘鄂兩省　 
巳發生此問題之困難而江蘇因沙議長辭職亦正在預備改選中議長得人與否關係全省利害不可不鄭重出之也吾於省會開幕時嘗以不可存黨見與地方觀念二者吿議員矣選舉議長正發洩熏見與地方觀念之時也平日存此黨見與地方觀念或猶可勉强遏抑迨一旦選舉競爭則正如爆烈品遇重大壓力未有不轟然而發者夫所謂黨見與地方觀念不過欲舉其一黨一地方信仰之人耳苟其人果眞爲人民所信仰亦何不可之有所慮者爲此競爭之故激於一時意氣或惑於甘言不惜犧牲其正大之主張而爲一般帝制派所利用此則萬不可者也 
　　夫帝制派在今日苟稍有天良固宜深自轁晦必不敢再以不潔之身汚我莊嚴神聖之議會然而以我所聞則此派乘間抵隙暗中活動甚力故爲議員者不可不消弭於先與其至出頭露面之日經國人譁然攻擊而後取消則何如防制於事前免此一場搗亂之爲愈乎夫所謂防制於事前者無他惟有望議員諸公化除一切私見爲良心之投票而巳蓋彼董所懼者惟此良心之一念他方面皆可運動而良心則絕對不能運動議員諸公可不以此自勉乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[提倡職業敎育]  
　　上海縣敎育會昨致各學校函云敬啓者接奉江蘇省敎育會函稱本會接據附設師範敎育研究會小學敎育研究會函稱學校敎育之目的要在養成能供社會需要之人才顧我國學校就江蘇一省而論畢業學生年以數千計其眞能立身於社會者十不及二三此雖半由於社會經濟力之缺乏而今日之學校敎育尙未能注意此點實其主因故職業敎育已漸漸引起敎育界之注意本日敝會特合開職員會研究此項問題以爲入手辦法務先使一般人民咸知亟宜提倡職業敎育之種種原因然後研究設施方法爰經議定於十月二十九日下午二時開職業敎育講演大會請由貴會通知各縣敎育會酌量知照各校敎員來會聽講并由校知照學生家族有願來聽講者亦得到會合將議决情形奉達即希察照辦理等語本會對於此項問題早經注意昨今兩年調查本省中等以上各學校畢業生出路狀况益覺提倡之宜亟近今東西各國之公民敎育一方面卽能振起兒童作業之精神日施以積極之訓練一方面又各就地方之需要分門别類特設相當之職業敎科以養成其他日後事職業之能力務使學校生活與社會生活日相接近故在校時爲生徒離校後即能爲獨立之公民此我國所亟宜仿效者也應請貴會查照上開辦法迅卽酌量知照各校敎員如期前來聽講并於本地方之職業種類先事調查爲設施之凖備等語用特轉達務希貴校察照爲荷 
[江陰縣議員請以部令回復縣會]  
　　江陰縣議員薛榮袞徐授經費鴻聲上書内務部孫總長云（上略）吾蘇爲謀回法治起見組織全省縣議員聯合會推舉代表進京請願以促政府之明令而國會之通過建議案川湘省會之議决咨促浙省之實行省縣同日開會萬衆同風卽大部主張回復之文亦提咨於國院兆民額手以爲不日可覩明文乃據楊代表晋謁崇階忽有另訂新章之談話斯言果確眞不啻承受前政府重訂新章另行選舉之衣鉢置兩院議案各省輿情於不顧併暫依清制先行召復之辦法而不可得矣或謂總長素殷法治所言未免過慮不知另訂新章手續談何容易提出閣議若干時提交國會若干時三讀通過若干咨復明令若干時各省調查若干時劃區選舉若干時訴訟决定若干時預備開會若干時前清籌辦自治設立專處尙趕辦年餘之久姑無論未籌實利先耗空財卽此舍直徑而改涉迂途是否合人民之願望當亦鈞台所能洞悉者也且回復舊約法非卽吾公所主張乎不聞修訂後然後召集國會也省會亦然縣會亦何獨不然如以各省單行辦法未能統一不便宣諸明令且旋行旋改有朝令暮改之嫌故撤不照前咨辦理據榮袞等意見不頒明令亦可以院令或部令代之在統一制未頒之前由部咨行各省長官暫照元年自治制度飭屬召集開會俟統一新制訂定後再請明令公布前年停撤各級自治薪費本以部令通行撤以部令復以部令解鈴繫鈴頗有意致如此辦法旣不躭誤自治事業於法理上又玲瓏無礙謹乞採擇施行惟大部前咨本屬精神四照切合輿情如能照咨辦理最爲上策否則卽以閣令施行亦無不合榮袞等頻年傾仰一御情殷知大度之優容或細流之兼納爲敢忘其　陋急迫陳詞倘蒙紆尊賜覽俯採蒭蕘不勝感激待命之至敝縣對於此事已四次電陳未能盡意特再馳書奉瀆伏惟垂察 
[安徽省議員已允回皖]  
　　旅滬皖省議員通訊處昨日拍發三電照錄如下㈠北京大總統國務總理鈞鑒院電敬悉頃凌郭兩議員返滬面述一切感荷莫名遵即將通訊處結束尅期赴皖開會謹聞旋滬皖省議員公叩魚㈡北京段芝泉先生轉國會皖議員諸公暨諸鄉先生鑒頃凌郭兩代表返滬面述諸公維持一切感荷莫名同人等業將通訊處結束尅期赴省開會特聞請釋念旅滬皖省議員公叩㈢安慶省議會公鑒凌郭兩代已回滬同人等當尅期回省特聞旅滬議員公叩 
　　旅滬皖民公會同人以安徽省議會旅滬諸議員現將赴皖開會特定於八日（卽今日）午刻假三馬路一品香番菜館爲諸議員餞行昨已具簡邀請 
　　國務總理段芝泉氏當皖省旅滬議員堅持不願回皖開會之時適有齊嶽英（字俊卿）自京言旋知其與旅滬諸議員多有交誼特囑便道過訪勸早回皖免誤會期現齊氏甫經蒞滬特於昨日下午六時假座四馬路大觀樓番菜館束邀各議員公宴轉述一切 
[六誌國慶紀念之預備]  
　　本月十日爲共和復活後第一國慶紀念日救火聯合會定於是晚出賽水龍連日各會員籌備一切興高采烈除尋常燈彩外又紥成飛禽走獸各色異様燈彩滬城大小東門各號商昨亦發起各紥彩牌樓一座懸燈結彩慶祝共和又聞救火聯合會於國慶日舉行水龍會時經過各機關均備有茶點邊砲藉表歡迎惟該會以各會員及各種器具在路行動勢難節節停頓業已分别辭謝請免設備祇受邊砲至所定路由本擬經過萤家渡茲第一第二兩區以聖賢橋東堍汪西會館後面道路狹窄雙馬車難以通行請爲更改該會允即派員往勘如果不能行走則改由本會往北出大碼頭朝南老馬路出毛家弄云 
　　閘北各段救火會會員發起於雙十佳節舉行提燈會現正分别籌備茲悉此次國慶閘北各商號各團體無不興高彩烈各自預備所有大統路之慈善團新民路之惠兒院共和路之工巡捐局各門前均高搭彩牌樓遍綴五色電燈各廠家及行號居户届時亦均懸燈結彩以表懽忱 
駐滬外交部特派交涉員昨接部電云本月十日爲國慶紀念之期頃准國務院函是日京内外文武各公署機關均應升旗並停辦 
公事一天以誌慶祝等因本部並於是日接待駐京各國公使所有各駐在特派員並應招待外賓以敦睦誼而誌慶典爲要部魚 
　　本埠軍政各機關昨日均接省電以准國務院電開本月十日爲國慶紀念之期所有京内外文武各公署機關是日均應升旗誌慶並停辦公事一天海陸軍警應查照曩例辦理除分致外希飭屬遵照 
　　浦東中學寰球學生會約翰大學復旦公學等發起學界提燈會之路由業已酌定午後六點鐘前齊集跑馬廳寰球學生會准六時出發自西藏路過漢口路轉灣經棋盤街過三茅閣橋入法租界過愛多亞路向南經敏體尼行路入華界肇周路經過敎育路林蔭路及大吉路向尙文路凝和路朝北過縣署走中華路入民國路到老北門城門口回轉入法租界老北門街三茅閣橋止各回本校 
　　中華女子同義義務學校各職員議决是日上午十時在校前舉行升旗典禮全體脱帽鞠躬大呼民國萬歲大奏軍樂禮畢茶點午後四時一刻同義雪恥隊由指揮員排隊赴法公董局設立之西童公學操場演閲兵式前導軍樂請中外各官紳訓勉以激起租界中國民愛護共和之𤍠誠並由職員朗讀祝詞是日均不用劵凡穿長服者均可入場參觀晚間六時集校前提燈往南北兩巿繞行一週 
　　商務印書館附設之商業補習學校暨工界靑年勵志會等亦於是夜舉行提燈會聞有異様燈彩佐以軍樂由閘北寳山路出發經過北四川路河南路以及法租界南市等處該館同人現均興高彩烈從事預備 
　　南市竹行弄城東女學社於國慶日下午一時開游藝會以爲紀念聞有表演故事及矮人舞蹈等種種游戲並有小盆栽數十種分室陳列業已函請學生家屬及該校協進員等凖時涖校參觀 
　　中國靑年會擬於國慶日作旅行蘇州之舉旅行隊須於清晨七時半開發搭乘滬寗火車赴蘇會員有興偕往亦可入隊在該會事務所先購車票來回每紙小洋八角抵蘇後可徑往參觀留園已向該園主人接洽入園不另取費並於星期六卽十四晚七時半舉行國慶紀念會 
[預審土案牽涉之李徴五]  
　　前滬海道尹周金箴因私運大宗雲南烟土一案與有關係已由上海地方檢察廳林廳長傳案預審尚有此案牽涉之前光復軍統領李徴五亦經林檢察長一再移傳來廳預審在案昨日午後李徴五投廳禀到即由林檢察長率同姜錄事特開第四庭傳李至案預審良久所有供詞照例應守秘密故不宣布林君判李交保候下星期五下午二時復審李稱我亦頗知自重要求堂上不必交保下星期五自當投案候審林君准之李乃退去 
[再誌爆發炸彈之横禍]  
　　新閘白克路西祥康里第七百二十四號屋内於前日午後轟發炸彈炸斃常州人吳祥聲（即吳鼎）及其前妻所生之十四歲女兒阿仁並炸傷同居樓上丁士良家之傭婦陳氏（即顧阿巧）下體由捕將該傭婦送請醫院醫治並將吳父女兩尸體舁至虹口斐倫路驗尸所報請公共廨中西官詣驗各情已誌昨報昨日上午十二時由關讞員與德帥副領事同乘汽車蒞所飭令檢驗吏驗得已死吳祥聲及女吳阿仁仰面面色均焦黑肚腹等處均有炸傷痕跡黑色有血汚吳祥聲之左手巳被炸去委係炸傷身死無訛塡明尸格諭令死者之父吳欣之備棺收殮中西官即在該所升座研訊先據九號西探目與華探目陳雲忠相繼禀稱房得報後即飭前往調查未得眞相並將在吳家内檢出由常州吳安甫送小花園新留新春書場交劉寶初轉交張阿二之明信片一紙及炸彈碎鐵片呈案請察繼由監所西人將在死者身畔檢出之信件卡片當票票各物呈案並由尸妻吳陸氏投訴丈夫前在海晏輪船爲賬房歇業已有二年本年八月十三日始覓得專走厦門汕頭等處之張家口輪船賬房係與人合做昨日十二時丈夫因事外出婦人正在煑膳忽有人來敲前門女兒阿仁開門後此人即去據女言此人身穿竹布長衫面長而黑並不相識此人來訪丈夫有皮鞋一雙洋鐵盒一只寄存而去迨丈夫回家午膳已過將情告知丈夫女兒在旁促令開看洋鐵盒内藏有何物其時婦人所生之四歲男孩清寳丈夫抱在懷中因已睡着由夫囑我抱至牀上安眠甫及抱孩進房轟然一聲丈夫與女之聲息頓絶出視父女均已氣絶至寄物之人並未見面曾聞其聲似係上海口音惟丈夫爲人作事向極和平外面並無仇人今父女同遭慘斃請求伸雪又據樓上同居人丁士良之妻丁陳氏投訴昨因身體不舒睡在牀上傭婦顧阿巧亦在房内縫衣午後二時許忽聞砰然一聲該傭婦即立起大喊奔至房外忽有一物落於牀上我即起身出視見該傭婦下體血流不止其所坐之椅及樓板天花板均已洞穿知有變端下樓見門窗上玻璃均被擊毁而吳姓父女均已身死且渾血沔至送物之人面貎如何因睡在樓上並未聽見敲門亦未見面又據死者之堂弟吳秋帆投訴在進步書局擔任編緝死者爲人極好素來與人無仇卽此次張家口輪船上生意係與人合做並非强奪惟其外面所作之事並不回家說起究爲何事被人謀害難以猜測請爲明鑒中西官諭將呈案之信件各物带回捕房俾資研究並諭尸屬悉心探察被害眞相如有線索隨時報告捕房以便着手偵緝諭畢卽於驗訊單上會同簽判云驗得已死吳祥聲及女吳阿仁委係炸傷身死即着尸屬棺殮聽候嚴緝兇犯解究此　驗訊旣畢中西官即分道返署　 
[公廨第十四次研訊日人被害案]  
　崑山路中洋印刷所主日本人池原與夥鴨井被人謀斃後經捕房查獲與該日人私定僞造湖南湖北官錢局各種鈔票之湘人胡儒珍（卽李正華）甘肅人高志上海人盛冠文等迭次研訊尚未終結前午後又經傳集人證將胡等押乘汽車解送公共公堂研訊捕房代表村上被告代表斐斯等各律師均到堂候示經原審官關絅之君會同日副領事加籐君續開刑庭先由胡之代表律師向見證日本人福田盤詰良久即向堂上聲稱該見證所供各節與在捕房所供之詞有不符之處應請注意　由捕房代表律師詰據西探總目安姆斯脫郎譯稱我得捕房報告後曾向被告詰問口供當因捕房曾在池原家中拾獲七月二十八號邀池原出外之字條一紙意欲比對筆蹟故令胡儒珍親筆自書據供姓胡名玉珍號品山湖南人氏曾入民黨機關部在法界白爾路四百六十三號黨首劉淇曾華甫是他朋友云云我（總探目）起先不知他是胡儒珍旋據則商大藏報告始知李正華係假姓氏我問他池原鴨井之事胡又自書云鴨井住吳淞路久遠里九百十一號門牌在崑山路中洋印刷所營業所主池原上月（七月）二十三號我至鴨井家鴨井疑我與他妻子有私將我打了一下二十四號鴨井之妻向我云無論他人談論你不可生氣日久終須明白我前住法界軍官路華興里十三號門牌我與鴨井因同在謄寫堂購物認識嗣卽至其家中並由鴨井介紹與池原會面託他印刷委任狀三千張上海用去七八十張餘多寄往湖北被前政府搜去我是護國軍湖北總司令黄興是總黨首八月二號這天先在福州路杏花樓午膳後至烟雨樓啜茗在南京路買一火腿三四句鐘至呂班路新興洗衣作取長衫遂乘黄包車回家行經南成都路被拘八月一號住小客棧七月三十一號住在貴州路三十號亦住小客棧是日清晨我與妻子回家有日人多名與我爲難妻子卽行走開二十八九兩日均在家中二十九號午後至四馬路乾娘家中見妻子　彼妻云昨晚有兩日人來找你疑係鴨井家事故於是日起即未回云二十六號與池原及友人李正卿同在杏花樓晚餐我書假名因恐友人知我在外閙事並無别故等語譯畢即將胡之親供及邀池原之字條呈請中日兩讞員核對筆跡又由胡之代表律師向安總探目略詰數語遂判被告還押候再訂期研訊 
[伯頓路刦案續紀]  
　　美租界伯頓泰華里甬人杜堯峰家被盜搶刦已記昨報茲悉出事後杜由外歸家檢點所失贓物約值洋四 
 
 
 

Page 11

 
 
　　百元當即開列失單送往捕房請爲查緝計失日本金圓十枚金線鐲一副金壓髮一支金戒三只現洋五元據稱各盜均操山東口音身穿灰布長衫捕頭諭杜退去一面傳諭中西包探上緊嚴緝 
[美國紡織機器之暢銷]  
　　七日字林報云美國因日本之競爭已不能復振其棉業於中國但美國今正竭力以製造棉貨之機器供給華人藉以挽回若干利權近年中國各處紡紗織布之廠紛紛設立繼之而起者尚有若干中國自製棉貨以代舶來品之期殆已不遠英國蘭加希爾棉貨在華之貿易會當一落千丈不僅日本棉貨巳也美國波斯盾報章曾紀此事其言曰美國薩柯洛威爾公司近得華商定單一紙代辦製造棉貨之機器爲數極鉅爲從前所未有共紡機五萬具織機五百具據議者云美國此項機器輸出之機會方興未艾中日製造棉貨工廠日見增多故美國之業機器者亟宜注意於遠東市情薩柯洛威爾公司所以能得大宗定貨者實爲該公司經理海菲氏遊歷之結果計其所得生意約逹美金一百萬元紡機五萬具乃天津某某兩紗廠所定而織機五百具則爲漢口某布廠所購故中國有製造棉貨之新廠三家全用美國機器較之中國境内現有之最好工廠（即日人在上海所設之兩廠）定可有過之無不及也云云上文所指日人兩廠當係指内外棉株式會社而言再海菲氏者去年在華與愼昌洋行有關承辦之機器大半已抵天津由愼昌洋行派洋技師四人爲華人所辦之兩紗廠裝置一切一爲裕源紗廠行將落成明春可望開工一爲華新紗廠約一年内可以築成漢口所需之織機五百具今尚未到中國天津兩廠延定愼昌洋行西人監視機器之工作以若干時日爲限最後一批機器已於七月間由美國運出共三四千噸廠中一切佈置極爲完備純爲一美國紗廠云 
[私鑄僞質輔幣之懲儆]  
　　劉月卿徐錫根在牛莊路某號屋内私鑄鉛質小洋被探查獲抄出僞質四開一百枚拘解公共公廨訊供收押在案昨晨復訊先由中西包探上堂訴明前情以該被告私鑄鉛質小洋托人在公共租界内混用實爲商民之害禀請嚴究並將僞洋呈案請察訊之被告兩人供詞支吾中西官判劉徐各押西牢二所僞洋銷嚴 
[袪除開闢馬路之障礙]  
　　工巡捐局朱局長擬在滬軍營舊址後面即網海兜地方開闢馬路一條自該處起迤西經新普育堂及習藝所至車站爲止約長里餘業經詳奉省長及各長官批准惟路線經過之處所有房屋墳墓及浮厝棺木均須遷讓曾飭上邑十五保十二圖地保知照各業主迅速遷　在案現因興工在即尚未遷讓昨又諭令該地保速催各户按照所揷路線將有礙工程之房屋棺墓尅日遷讓以重路政云 
[築造操場之告成]  
　　陸軍第四師楊師長前因滬地未有廣大操場足爲全師步騎砲各軍操演之用特在龍華鐵路軌道之南購買民田二百六十餘畝築造操場業經一律塡平四圍堆築三尺有餘之土疊已於上月杪告成昨日楊師長特飭所部各旅團營長兵一體知照凡須全團官兵會合操演即可馳往練習冀成勁旅云 
[浙軍逕往湖州]  
　　駐防温州之浙軍二十二團第二營官兵回杭過滬已紀前報茲悉該營原隸第六師步兵十一旅現已改歸第一師第一旅第二團管轄該營營長周之鼎因奉師長童保暄命令調防湖州是以率兵來滬原擬旋省候令刻因奉令着卽逕往湖州故由周營長於昨日率領所部搭案乘火車至嘉興下車逕赴湖州防地 
[絲業之悲觀]  
　　本埠絲業向有行銷洋莊與非洋莊兩種銷洋莊者爲廠絲及湖州七里涇金麒麟牌等白絲其肥絲細絲則洋莊向不通銷專供國内機户線店等織綢緞打絨線之需洋莊銷路固爲出口土貨之巨孹而國内銷數尤駕外莊而上之本年絲市自春蠶絲上市後國内國外兩項營業頗爲發達價格亦高羣謂本年絲市當可獲勝乃不意近來國外貿易旣以歐戰影響先令加長歐美各邦購運稍稀而國内貿易又以市而蕭條銀根緊急減少購辦以致市况清淡價值日跌調查頭號廠絲每擔前售一千一百二十五兩者今已跌落二十五兩七里涇白絲每擔前售五百七十五兩今跌落二十兩海甯絲每百兩前售六十三兩現已跌至五十八兩肥絲前售五十八兩現售五十五兩細絲前售六十二兩現亦跌至五十八兩至乾繭之價每擔亦已跌落二十兩矣 
[厚生紗廠之發軔]  
　　本埠各紗廠所出之貨以粗紗居多其三十二支四十二支之雙股線市上所銷均爲舶來貨近有貝潤生氏以棉線銷場日廣利源外溢無所底止爰商之德大紗廠經理穆杼齋各出資本擬在滬組一紗廠命名厚生設錠一千五百支專紡三十二支四十二支之雙股線其應需機件已向凱滙倫洋行訂購至建廠地點因德大廠對面（在楊樹浦華德路）有地一方可以敷用現正與地主商購一俟購定即須興工云 
[靑浦新知事即日履任]  
　　靑浦縣知事高繼宗現奉江蘇齊省長令飭先行離任遺缺委候補縣知事張仁靜暫署昨滬海道尹徐君奉到令文除分别飭知外並即飭屬一體知照並聞張知事業已來滬日内卽往靑雇新 
[上海縣知事請假侍疾]  
　　上海沈知事因母患病電省請假昨奉覆電照准原文如下上海縣知事沈覽微　悉應准給假十日所有該縣日行事件並准以景松代行省長齊魚 
[稅司因公赴鎭]  
　　江海關正稅務司安文君刻有要公須與鎭江關稅務司盛厚　君而商故於昨夜乘車起行聞安君久慕鎭江風景尚擬游玩數日所有滬關公務委胡副稅務司代拆代行云 
[催送内務統計表]  
　　滬海道尹公署昨電所屬某某四縣知事云四年内務統計表迭次文電嚴催該四縣仍未造送實屬玩延已極茲又奉省令催辦萬難再緩爲此電仰該知事遵照務於此電到日立刻將表册呈送以便彙編呈轉倘再置之不理定即開具職名呈請懲處勿謂言之不預也 
[預備追祭忠烈]  
　　上海縣公署昨接齊省長通電云准内務部支電開按照忠烈祠祭禮歲以十月十日國慶日追祭有功民國忠烈本届國慶自廳援　舉行現經參照現制定爲迎神送神均再鞠躬受昨一鞠躬所有與祭人員服色仍照前次關岳秋祭辦法辦理即希查照等因准此合行電達仰卽遵照省長齊魚印 
　　又聞此項祭禮已經沈知事擬定由縣署氶辦其致祭地點擇定也是園正廳中供民國諸忠烈總神位一座於是日午前十時致祭由滬海道尹主祭祭品爲一猪一羊四籩四豆陪祀官爲縣知事警察廳長審檢兩廳長縣警佐各項執事則由李宗　朱賚丁熙咸賈豐芸錢允中曹浩等擔任 
[請求資遣之無效]  
　　辦理黨人善後事務所昨據趙桂生禀請給資回里發出批示云 
禀悉報吿業經逾限應歸無效所請資遣碍難照准此批 
[薦充鐵路工頭之謊騙]  
　　近有石東生張巧生等數人揑稱洋人在某處開築鐵路向嚴康泰黃金才等哄騙請爾等若要謀充工頭我輩可代爲運動嚴等信以爲眞先後被騙洋三十一元由石等給以僞銅牌一面嗣爲夏守福察破僞造又至租界某機關查無其事知照嚴等投報警廳將石張二人拘獲連同證人夏守福並嚴黃等於昨日轉送地方檢察廳經檢察官預審之下因供詞各執判令押候查明再核 
[換給經秤蔬菜地貨之執照]  
　　工巡捐局昨日布吿云照得商人經秤蔬菜地貨須開明地址報吿本總局税務處聽候勘明分别給照是項執照以每年九月底爲限過期卽屬無效倘有無照私秤及影射舊照情事查出　罰歷經辦理有案茲查上年發出之照限期均已届滿照章應換新照逎近來繳換者尙屬寥寥實屬藐視定章除派員切實稽查外合行布吿各該商等即便遵照於十日内携带舊照來局照章繳捐聽候換給新照母得違延自誤 
[農民亟待保護]  
　　松滬護軍使楊善德氏查得鄉間農民現正秋收成熟男女老幼均就田野摘收棉花惟每届必有無賴地痞互相勾結强摘棉花迭經地方官廳出示諭禁並令軍警隨時保護在案乃今届有等外來游民麛聚於西南鄉龍華漕河涇等處見有婦女卽上前强奪首飾衣服爲害非淺迭據該處經董函報前情並有形似軍籍之人任意調戲請爲飭屬查拿懲治前來除令駐防該鄉步砲各團長嚴厲整頓營規凡係軍人不准任意閑游如須吿假限定時刻回來母許逗留外間滋生事端以肅軍紀外並已出示布吿矣 
[位中善堂施種牛痘]  
　　南巿大東門外郎家橋南首位中善堂每逢夏令聘請内外各科醫士施診給藥秋間復施種牛痘届仍循舊章定於陰曆九月十三日起延痘科專家倪鑫南每逢單日午前開種 
行蹤詭秘之查究 
　　南巿一區一分駐所李警佐因有人密報南碼頭某號門牌居户均籍隷江北每逢深夜出外　天明方始回家睡臥日間不見其人殊多可疑之處請爲澈查等情當於昨日黎明派令巡官巡長等破扉而入遍室搜查見有四人甫經回臥當即一併拘住搜出烏鎗一桿子彈二粒銅帽一百零五顆带回所中詳加盤詰據稱四人姓名爲徐小四子朱金六錢有田唐小五均推車爲生起案之鎗係由現押警廳女拐匪張朱氏之已死姘夫遺下之物等語當經察得均非善類飭卽一併移解警廳司法科訊明核辦 
[兩個迷路女孩]  
　　浦東女孩王阿妹年僅六龄昨日清晨九時在小南門外倉橋附近菜巿中迷路由崗警查見帶至一分駐所詰知其父王家生現爲庖丁問其住址則不能對答又江北女孩吳蘇子年九歲在油車碼頭迷路亦由崗警帶回詰知隨同其母由江北來申餘語含糊當即一併移送警廳司法科請爲安挿一面分别牌示召領 
[尋獲潛逃六載之婦人]  
　　通州人馮大之妻陸氏夫故後即再醮於夫弟馮二該氏於六年前潛逃來滬現在閘北某姓家帮傭前日由馮二偕同親戚陸某來滬尋獲扭控四區警署轉解司法科經嚴科員質訊一過判交馮二具領回籍 
[男女均被拘獲]  
　　楊樹浦鄉婦邵錢氏前因不守婦道由其夫邵金生送至普育堂留養俟其改悔領回現該氏不知如何出堂與爲印書業之鎭江人　桂生同居滬西安南路五十四號屋内前日被本夫得悉報吿靜安寺捕房派探前往將男女拘獲昨解公共公廨經關讞員會同德師副領事訊明判錢氏送棲流所留養一年期滿再核　 
押西牢半年 
[尙須另行起訴]  
　　陳趙氏前控其夫陳坤榮與姑陳馬氏將伊凌虐由公共公廨執判陳馬氏母子各交一百元人洋並保胡氏留養母家三月期滿再核在案業已期滿昨由捕房將兩造傳至公堂經中西官略詰一過判被吿母子仍交原保由原吿另行起訴歸民事案訊理 
[誘拐婢女之結果]  
　　住居武昌路八百十二號門牌之譚紹良控孫瑞順誘拐伊家十五歲婢女彩荷先至法租界小客棧内同宿繼復押入寗路雉妓院内賣娼　情昨由捕房將孫與女一併拘解公共公廨　兪襄讞會同德副領事宓君研訊屬實判孫押西牢三年彩荷交其主領回管束 
[婢女尙無着落]  
　　劉陳氏前至法公廨控陳明桂串同伊兄陳阿文誘拐使女阿毛一案昨又覆訊陳氏聲稱明桂誘拐阿毛領往楊樹浦入埭頭地方家中藏匿後被包探將明桂拘　往吊阿毛屋已空閉訽之鄰人據稱屋中什物及阿毛均由陳阿文帶去現在川沙地方今已將阿文提到請求訊追明桂供拐婢是實惟已被阿文領去請向阿文追究阿文供搬物有之至阿毛則並未領往他處可請查察判令還押候再訊追 
[苦力被車碾偒]  
　　塌車夫張阿二昨日推車經過公平路失足跌仆被車碾傷右足由捕送至捕房轉送同仁醫院療治 
[馬車撞偒婦人]  
　　叉袋角裕通紗廠馬夫王阿四前日駕車經過大統路將江北婦人胡徐氏撞倒磕傷頭面由四區崗警將該氏及王一併帶署解送司法科經嚴科員質訊之下因該氏要求斷給養傷費該馬夫亦願貼價判償還胡徐氏醫藥費洋兩元另再存洋五元開釋候該氏傷痊再行核奪 
[償還傭婦醫費]  
　　住居虹口伯順路七百七十四號門牌之顧季氏與女金實及同居之兪李氏因與傭婦瞿　氏爭論工資起釁互扭誤將該傭婦毆傷由捕查見一併拘入捕房准各存洋十五元保出昨經公共公廨傳案訊明判償還該傭婦醫費洋三元六角保洋發還 
[聚衆行兇之懲治]  
　　甬人施保初與倪元發因賭起釁由施邀同李阿海等多人將倪軋入南成都路五百六十號門牌茶館内向倪拆梢洋十元不遂將倪及倪妻榮氏與茶館値堂人王金生朱連生婦人朱周氏等毆傷並打失朱周氏之金戒被人報吿捕房派探將施李二人拘解公共公廨訊供押候原吿傷愈再核在案昨晨復訊先由中西包探上堂禀明前情繼由各原吿相繼投案訴明被毆受傷各節訊之施李二人供詞推諉中西官以被吿不應聚衆行兇判施押西牢二年李押兩月以儆 
[掮貨工人之蠻橫]  
　　招商局管理發給工資之董裕清至法公廨控稱局中定章各工人扛掮貨物視貨件之大小定工力之多寡昨有工人張小扣子掮貨照章應給工力八文張則索錢十文民人不允張即覇阻他人扛掮貨物向之理論非但不服反敢　手行兇致被毆傷當赴醫院醫治約須一月方可痊愈今將染有血迹之袴呈驗請究訊之張供自知不合求思寛宥判張押四個月並償還原吿一月損失洋十八元如無力繳洋加長押期 
[冒名圖騙之科罰]  
　　新閘白克路　户朱魯氏控粤人梁阿堯冒充自來水公司工匠代修龍頭希圖騙洋昨由捕房將梁拘解公共公廨經中西官訊實判梁　洋四十元充公無洋按照罰款每元改押一天 
[監禁花會賭徒]  
　　賭徒胡振桃在虹口東桂芳里設立花會機關派令羽黨混名小鬼阿來小娘等四出誘賭前日被探將胡拘獲昨解公共公堂經中西官訊實判胡押西牢一月賭博纸張焚　並着領緝同黨解究 
[債權人請求銷案]  
　　馮學德　至法公廨控徐疚朕借洋三百八十元延約不還因徐無人作保管押追繳在案昨馮禀稱現有人出場商　先還若干商人已經應允請爲銷案判着被吿繳出費後准予開釋 
[調查債務人産業]  
　　陸四祥前至法公廨控稱民人販運磚瓦來申售於木作主陳咸豐計洋五百六十元分文不付請求追繳當　飭提不到缺席判决如數還洋後陳到案判交人銀兩保迄未保出昨又提訊陳供無力還洋原吿稱陳現在承包工程甚巨並非無力仍求嚴追判陳還押諭原吿於十四天内查明被吿有無産業禀覆候核 
[威金生律師返滬]  
　　本埠英領事署皇家律師威金生君前往威海衛避署業於前日蚈 
乘輪返滬 
[南洋公學賽球獲勝]  
　　交通部工　專　學校即南洋公學於昨日（即十月七日）與聖約翰大學比賽棒球自下午二點半鐘至五點半鐘在約翰操場比賽計南洋公學勝十三分約翰大學勝六分其結果爲南洋公學勝又上海童子軍第九團第十團爲南洋公學所辦亦於昨日下午在該校操場集合上海各團童子軍與該校童子軍比賽足球計南洋公學童子軍勝九球上海各團童子軍勝一球其結果亦爲南洋公學勝 
[介紹國貨]  
　　法租界大馬路振亞公司以發揚商業挽回利權爲唯一宗旨聘請化學專家製造各種立鶴牌化粧品發行以來歡迎者衆其出品之佳妙　與舶來品並駕齊驅當此提倡國貨之時吾國士女想無不樂於購用也 
[氣候報吿]  
　　（上　徐家滙　文　） 
　　已過者之報吿十月六日中國及日本信風仍存在有一低度恐或爲颶風現於琉球東南向北方與西北間進行上海天氣晴七日上海雲重而晴氣候較温氣壓下降甚徐凉風折向東北七日下午四時前二十四小時内上海氣候温度至高七九·四至低五五·二去年同日至高七七·二至低六七·三 
　　未來者之推測七日下午四時三十分豫測天氣温和而多 
雲海濱一带因旋風中心逼近琉球復起信風 
雜評二 
[財政與預算（訥）]  
　　預算爲議會中之　要問　固不可忽焉者也雖然預算云者非僅以示國人抑所以　世界也一國之預算出而各國之人皆注目焉不問其　絀　問先問其用財尙得爲有政否合於世界之常　否如其然也盈固可喜絀　無傷其不然也則　得謂之有財政之國試問我國今日之所謂財尙得謂之　政耶財且無　安問預算若國　徒以其至紊亂至不確之　目交議而議　徒就中央各部與各省間至紊亂至不確之賬目芟　　崇之卽可謂之預算即可謂之修正預算也耶 
　　鳴　中國之財政鳴　中國之預算 
來函 
[藍天蔚來函]  
　　大　筆台鑒近閲内外各報載有武裝護法　發起人中列有鄙名實堪　異鄙人寄居　門對於各黨會毫無關係至於武裝護法團是否有無姑不具論睢鄙人實未與　特此　明以昭眞　而釋羣疑務請貴報登入來函一門無任感荷　此　頌時　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[新古歌] [  宋焜]  
　　大風歌 
　　大風起兮魂飛揚英名流水兮歸故鄉安得再生兮定四方 
　　慷慨歌 
　　議員不可爲而可爲總長可爲而不可爲議員不可爲者當時無顯名而可爲者國法賴以成總長而可爲者當時有顯名而不可爲者違法簽字畏罪而採薪總長豈盡富議員寗終貧君不見今日農商財政二總長狼狽因借錢 
　　采薇歌 
　　藏彼深山兮采其薇矣武人干政兮不知其非矣舉直錯枉適相反乎吾仕安補矣吁嗟徂乎亂之徵矣 
麈餘觚剩 
[宣南感舊錄] [  瘦碧]  
　　畹華南行矣自入都門百無聊賴惟日聽畹華戲足解吾愁悶今南行矣歸期何日迄未可定滬人士盼郎至者有日矣此次或當有二閲月之周旋以酬滬人士殷勤之盛意然而吾之無憀惟有向東安巿場煤巿街躑躅徬徨而已耳郎將行之前尙聽其虹霓關葬花二齣於那琴𪪗宅中晴雯撕扇於吉祥園在那宅晤郎謂有南行之意尙未可定而來人殷勤　駕恐終不可郤也余則戲謂之曰海上趙君玉有第二梅郎之譽君果南行同隸一台第一梅郎將置第二梅郎於何地耶郎一笑而散此次同行阿順（姚玉芙）未往如演葬花紫鵑一角恐不得不屈第二梅郎飾之也休莫老人平日傾倒梅郎旣爲作傳近又作一藝表揄揚之茲錄如下敢爲滬人士吿焉余草梅郎小傳在甲寅之夏是冬畹華復游於滬名益噪意氣彌下所學益博崑曲如出察思凡佳期拷紅詫美鬧學武戲如金山寺琵琶緣新戲如鄧霞姑牢獄鴛鴦又得精於音學某某君爲製奔月葬花二曲融崑惰於時劇追舞態於古歡信菊部之大觀爲空前之絕技乙卯春移演吉祥余與朋好結隊往觀時逾一棋窺尋盛詣評隲神工求其藝居第一者得十有九表列左就識曲者質焉 
　　容寶鏡開奩乘珠射彩 
　　化裝之容貴在因物賦物不拘一格畹華以靜婉之姿具靈通之解比於水也在盤則方在盂則圓又如雪遇圓成壁因方爲珪大抵莊嚴最上調笑次之哀戚又次之 
　　步雙　調羽六燕集衡 
　　臺步之美於傳詳之其后尤有進焉彩樓蒲關起解且行且唱如陸博進止不失尺寸采桑浣紗俯視遙睇官止神行采跑二劇之騰踔迅發五花之廻旋揚蹈人盡知之余尤歎絕者汾河初場欲下遲徊容與咫尺而具尋丈之勢誠目所未覩亦耳所未聞 
　　腰穹崖松竦玉水萍浮 
　　澤青云畹君之步工矣諸君知其所以工乎其美在腰如山立雲停觀其跪如桶脱行如帆移舞則利屣蹁　鬭則長　盪决非中堅有力束素持盈奚以臻此此蓋由於天賦非學而能因學益進同人逐場諦審莫不翕然　　（未完） 
小説一 
[言情小説妍媸鏡] [  天虚我生]  
　　鏡之爲物無微不燭妍者視之爲妍媸者視之爲妍固其然矣然使妍者與媸者並臨此鏡則妍者或不憎其媸而媸者必妬其妍矣是不獨女兒家之心理爲然凡天下好勝之人殆無不然是故貧富兩途之人亦猶於女子之於妍媸也貧者初不自嫌其貧富者初不自炫其富迨一登臨於社會交際之場而貧富乃一顯彼自意其不如者則必自慚形穢力掬其勝我者之隱私而暴其短嘖嘖以吿於人且自命爲清高樸素謂不可與同日而語而於是兩方面之眞相乃益見昭昭直如泰宮之鏡矣然而是非賢否乃益隱晦而莫能辨社會上所演之事實類此者亦正多矣正不獨此書中人爲然也却而斯佳維此書體貼一種女兒心理直舉家庭社會中情狀一一假其聲口鑄之禹鼎辭雖出諸一面是非賢否儼若巳加斷語然按其實則又仁者見仁智者見智初不必定揚無鹽而抑西施也妍媸之判鏡雖有鑑定之能力而不能執途人以吿之故吾名之曰妍媸鏡其原文譯如左 
　　第一章 
　　曼睞乎使國家法律定一特例凡人生女而妍者得上奬媸則溺殺弗論則吾父因汝之故必能獲一鉅額之奬金而吾亦可不必留此塵世取人厭憎予言至此因含笑以目吾姊時曼睞方俏立斜陽中凝睇以望菲菲山之山色亭亭之態卽人影亦俊聞予言徐徐廻其剪水之眸現爲微笑意似驕予雖無言而此種情態予固已習見之其心中當曰奈梨乎汝貎固不揚然亦母悲蓋妍媸實爲上帝所賦不能强求曼睞之爲此語直如牧師誦經予習聞之耳膜且成繭矣旣而曼睞果發言矣其聲之美如黃鸝曰汝之論調抑何怪僻予曰當此世界怪僻亦復何礙曼睞不答凝睇以眺山景其坐適在一綠陰之下樹影扶疎　其衣袂作氷蘭之紋似籠奇花於碧紗樹裏而我則以此奇花比之有刺之玫瑰不然吾每與之同處何以輒覺刺促不寗於時斜陽方射吾額際因覆其舊敝之冠簷令下又言曰今之女郎每當晚禱其所信宗敎但有一種即祝上帝授以姿色金錢及美好之衣服也曼睞聞言不禁嗤聲而笑朱唇旣綻微露其編貝之齒顧仍無語其容光煥發遙與山色相映而山光且失其美麗素　凝脂襯以輕紅之色如玫瑰之浴露雙晴蔚藍似嵌寶石耳輪玉琢墜以金環是誠所謂態有餘研貎無停趣者也嗟夫若曼睞者誠天下至美之人矣然我以爲餐其秀色母寗眺此山光特是世界之人好色者什居其九故見曼睞莫不色授魂與顛倒衆生曼睞固能之矣 
　　投稿諸君鑒以後來稿請蓋名章登出取酬時卽以同式名章蓋箋來領爲要　　　　　　　　　　編輯部白 
 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[行政裁判院必須特設意見書（芝田）]  
　　中華民國憲法草案將行政裁判屬之普通法院而於總説明書説明主張不取行政裁判制不設行政裁判機關之理由鄙人對於此節略有所見謹就管　一得之愚陳述於邦人君子之前而一商榷焉 
　　行政官吏與行政官吏或行政官吏與私人間困公而生之訴訟謂之行政訴訟對於此項訴訟而加之裁判是爲行政裁判一國之内行政訴訟旣在所不免則行政裁判自不可少故本題所論惟在行使行政裁判之機關是否應須特設成但委之普通法院爲宜耳泰東西各國對於行政裁判有委之普通法院審判者如英美比等國是有委之特設之行政裁判院審判者如德法奥等國是日本之行政裁判初由普通法院管理明治二十三年亦特設行政裁判院管理行政裁判事件云 
　　行政裁判院必須設立之故德國博士那持硜所著之政治學言斌 
之最詳其言不委任行政裁判於司法裁判所之原理有三（甲）不欲箝制行政機關使失其自由之動力蓋行政權以利害爲主以法律爲界限從其意志而轉動司法權以正義爲主以法律爲目的依其法理而直行前者不待外部之要求而有自發自動之權力後者於特殊事件外非有外部之請求則不能自行發動故二者之間其目的範圍及自由之程度各相逕庭若以此方直接干涉後方則必大殺行政機關之活動力矣（乙）行政事務複雜多端非專門行政官吏不能了悉司法官於民事刑事之法律規則尙不能盡求其理矧以行政之複雜焉能洞悉其利弊乎各　寗以裁判分業之精神設置行政裁判院者此也（丙）行政訴訟含有行政法律之混合性行政官因欲逮其目的於法律範圍以内有運動自由之職權其不關於權利義務之法理而由於實施利害者甚多以鑑定人之意見與其委任於專任審判之司法裁判官不若委任於兼通行政法規而熟練行政事務之行政裁判官也（節錄該博士原書第百七十一二等頁） 
　　巿島謙吉日本之政治學大家也所著政治原論下卷有云今考各國行政裁判之制以普國爲最宜蓋行政上之訟事祗使行政部裁决固非然專委之司法官亦有所不可（中略）通曉行政之法規及關於行政之原則誠非易事雖行政專門之人苟遇一事亦不能隨意舉適當之法律况非其專門之法官哉且關於行政訴訟概少法理而皆事實事實上之問題司法官之不及行政官固不待論故行政司法兩官組織特别之法庭各鬭所長互相箝制而下公平裁决之法其弊最少也（麥曼蓀譯原書下卷第二十二頁）我國現時之平政院卽採此混合組織制 
　　觀上述兩説所言行政裁判之不可委之普通法院蓋屬於事勢上之不得不然矣而回顧憲法草案總説明書不設行政裁判機關之理由果何如乎茲就其所列舉之利弊而詮釋之斯其立説之當否不辯自明也 
　　該説明書不取行政裁判制之理由約分理論及事實二部其理論之條列有三（一）謂若云司法官必須具有各項專門學識　如私人間路鑛訴訟亦必以路鑛專門學者充裁判官之席而後可云云此論殊覺勉强蓋以行政事務之繁賾决非路鑛等局部專門所能比擬行政訴訟由行政處分之違法而生行政事務尙屬主體故巿島政治原論中有凡屬行政之訟事不可不少偏於行政裁判此事之無可如何者也之説（見原書下卷二十二頁）若謂不悉行政事務之司法官可以裁决行政訴訟則不精法律之行政官亦可以裁判之矣烏乎可（二）謂因行政裁判所自由裁最故人民權利爲憲法所保障者行政裁判所得自由伸縮之使直接而增減人民之權利者間接增減憲法之効力也云云夫行政裁判所之所以設一爲國家政治之維持一爲人民權利之保障二者似相背而實相成蓋國家本爲人民而設直接保護政治之進行間接卽所以保護多數人民之權利也且行政裁判雖可以自由裁量終不能軼乎法律範圍之外斯不能無故破壞人民之權利即不至間接增減憲法之效力又何必鰓　過慮乎至謂三權分立一國裁判權尊無二上行政訴訟之涉及人民權利義務者斷不許行政部於其裁判之下宣布最後之判詞云云尤　誤會蓋行政訴訟案件旣有行政裁判院爲之審理與司法案件兩不相涉何得謂於司法裁判之下宣布最後之判詞耶且旣云三權分立各當尊重是行政固不可侵越司法而司法亦不宜束縛行政普通法院兼理行政裁判如那特硜等諸家之所説旣足以防害政治之進行若歸行政裁判院審判在司法無毫末之侵犯（觀我國平政院編制令第一條第一項之但書以法令屬特别機關管轄者不在此限云云可知）在行政有研求之餘地兩兩相較孰得孰失蓋可見矣（三）謂國家雖爲公法人然若與私人交涉或爲司法上行爲時則與私人立於對等之地位云云亦屬一偏之論國家行政機關固有爲私法上之行爲之時然而行政處分則純屬於公的行爲其立説尤未圓足也 
其事實之條列有二（一）謂管轄權限問題勢須設置權限裁判所使當事人費時傷財（二）謂審級問題中國幅員遼闊必須採多級制經費過鉅况當民窮財盡之時尤不可爲贅疣駢枝之舉等語此皆因噎廢食之論也何則行政司法管轄權限之爭議究屬少見之事故日本無權限爭議之裁判所亦無何等不便之處我國平政院設立已近三載亦無與普通法院權限衝突之案件發生至審級問題固當採多級之制然下級機關各國大抵皆由州郡官廳（奥國）或參事會（法國）行之其特設者惟最高行政裁判院一處固無多設分所之必要卽不至增加人民重大之負擔僅一高級行政裁判院經費每年不過十餘萬憲法爲永久性質豈可以一時財政之拮据惜小費而不顧大體貽將來以改議之基乎 
原說明書所尤爲動人之處有云在無行政裁判所之國家如英　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　原説明書所尤爲動人之處有云在無行政裁判所之國家如英如美如坎拿大如奥大利（奥國已有高等行政裁判院矣）如比利時以爲法律原則首在平等一國之中無論何等階級在法律眼光之下均爲平等不能歧視民國新造首宜崇尙法治法治之要義在生息於同一領土上之人民受同一法律之支配故中國欲勉爲完全法治之國家宜先勉爲法律平等之國家因而推定中國不宜特設行政裁判機關因而斷定憲法上不應規定此種機關云云查行政裁判機關之所以爲良制者在乎司法官與行政官混合組織由精通法律之司法官及熟諳政務之行政官互相推詳法律事實兩得其情或利或害洞然無疑裁判之結果始能正確公允並非側重行政一方面况乎行政裁判根於行政訴訟法行政訴訟法亦屬一種之法規猶刑法民法商法之類無論行政機關或團體或個人皆處於法律制裁之下其法律之眼光並無何等歧視仍然受同一法律之支配不得謂行政訴訟法爲非平等之法律即不得謂施行行政裁判爲非完全法治之國由是言之則行政裁判機關當於憲法中另行規定毫無疑義矣 
　　附説衆東西各國對於行政裁判機關有設立者有不設立者吾等伹期於理想及事實無謬卽可定議不必斤斤於他國制度之有無也原説明書每謂英國爲法律平等之國意謂我國極宜遵從故特就英國之現制論之以袪讀者之疑考英國裁判制度交錯複雜節言之今日英國之行政裁判所其所管行政事務之種類分爲二部一爲審判不服治安裁判所之處分者一爲審判不服新設地方行政官廨之行政處分者前者之初審爲四期會議此等會議爲英國各　歲開四期之治安裁判官總會一方執行行政事務他方又審判普通訴訟終審者爲高等司法裁判所後者不在四期會議與高等法院而在其上級官廨其終審爲中央行政官廨即内務大臣（節錄那特硜政治學百七十九百八十頁）巿島謙吉之政治原論亦云人民權利被行政官毀傷時英國則屬之治安裁判所之所掌此治安裁判所非純全司法裁判所地方行政官所兼掌者也故爲謂行政司法混合裁判所亦無不可（案地方行政官兼管訴訟則反偏重於行政方面侵越司法權尤甚矣）等語其裁判權或屬司法或屬行政性質不明管轄不一决不得謂爲良制也又考行政裁判院之設立法國最先德奥次之法國爲共和國鼻視墨守孟德斯鳩三權分立之説久矣不容行政訴訟立於司法裁判之下德奥改革之始二派爭執頗烈而特設行政裁判院一説終占勝利日本方之歐西較爲後進善善從長改設專院决非無意識之舉動不知幾經審愼而出此也故自各方面觀察之行政裁判機關之不可廢有斷然矣 
 
 
 

Page 18

 
 
   
 
