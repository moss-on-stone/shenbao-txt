# 1895 - 267 - 4908061

 

Page 1

 
 
[延請沙巿訪事人] [  申報館主人啓]  
　　本館擬請一人在沙巿採訪時事須見解明通文理清順方可入選如願俯就望先書近事數則並將台銜貴里詳晰載明付郵見示一經擇定便當飛函奉訂否則槪不作答以免繁瑣專此奉布惟希　均鑒 
[募振引言] [  申報館協振所謹啓]  
　　黄河潰决平地注洋山左黎民死亡枕藉其幸而生者流離轉徙吸露餐風凍餒交加朝不保暮而汴梁苦潦亦復顆粒無收磽瘠之區災後益無聊賴此種慘狀幾非音年鐵涙圖所得描撫苟非急籌數十萬金恐施振終難遍給而南省頻年勸募亦已成弩末情形欲請發棠實難啓齒惟有仰求樂善諸君子以救人救澈爲念不論多寡慷慨傾囊多一文卽多救一人早一日卽早全數而上天福報如影隨形本館蓋不勝馨香之祝矣特布微忱伏祈　德鑒 
[西人以數理推求事特說]  
　　數之爲用甚大能使漫無可稽散亂而難就理者皆可清晰分明無論輕重大小長短多寡以權度量衡較之則不差累黍其尤難稽考者則另有特設之器以專求之取其得數便捷而不多費心思是數爲體而器爲用也器數之學精之可以察天地明事理其次亦可以輔學問開智識器數之爲用也大矣哉誠卽以物之輕重論之凡物之輕重未能憑其體積之大小卽如白鉛與軟木二物大有不同之處因一立方寸之白鉛較重於一立方寸之軟木所以鉛之重率大於軟木之重率西國格物學家定各物之重率以水爲主因水爲最易得之物故用以定各質重率之較數最便以水之重率爲一或爲一千皆可各種流質定質之重率以二法定之一權其重數得若干二得其較水之重率若干但各種物質加熱則漲減熱則縮如水之熱在法倫海寒暑表四十度其體質最爲緊密若再减熱則其質放鬆故冰必浮於水面加熱至二百十二度則沸而化汽汽之質點在二百十二度最爲緊密故重率爲單位下小數六二五凡水一箇體積令熱至化汽則漲大至一千七百倍每水一百立方寸内含空氣三寸半用水以定各質之重率自然以蒸水爲最準惟必有一定之熱度方能定其重率昔西國格致家以六十度之熱爲主至今遵用不改輕於水之流質加水後則重率加多重於水之流質加水後則重率减少皆與所添之水有比例各物質之重率皆以水爲主而定之尋常之法以水爲一更便之法以水爲一千則可免分數之煩凡求流質之重率最便之法用重率瓶此瓶準能容六十度熱之水一千厘將欲求重率之流質盛滿而權之所得之厘數卽爲其重率如欲求定質之重率先用常法權之記其重數再以綫一根懸物於木中而權之記其分兩之數與原數相較所得餘數爲等體積水之重數以此餘數約原數所約得之數卽其重率如欲求氣質之重率將玻璃器抽岀其空氣而令求重率之氣質將若干體積通入玻璃器中則可依同理以空氣爲主而定其重率昔有英人檀尼里求得水與水氣二物之重率而比較之以得其數卽水一立方寸重二萬五千二百五十厘重於空氣八百十四倍其重率爲一水氣一立方寸重十九厘輕於空氣祗有六毫二絲四忽更輕於水祗有七微六纎一沙一塵其重率以空氣爲一又以水爲一也西人又推算空氣包裹地球約高一百三十六里壓之能緊加熱能漲其重率如以水爲主則試得之數爲一忽二微零八沙尋常定氣質之重率以空氣爲主卽以空氣爲一每空氣一百立方寸重三分一厘零一絲一忽七微海面等高處每平方寸受其壓力十五磅卽空氣一條高約一百三十六里而一平方寸剖面重十五磅卽與風雨表之水銀柱高三十寸剖面形一平方寸等重故管中有水銀高三十寸空氣能抵住之令不落下如在高山等處空氣條更短故其壓力更小如最低處如煤并之下空氣條更長故其壓力更大因此可用風雨表測高低之數每高九百二十二尺則水銀減高一寸又因空氣能壓緊愈高則壓力愈小而空氣愈薄愈低則壓力愈大而空氣愈厚且愈高則空氣熱度愈小每高三百五十二尺熱減一度空氣之質雖目不能見無臭無味而成之者乃二種不同性之氣質卽養氣與淡氣並炭養二氣少許水霧少許養氣者能生諸酸質者也空氣每重五分内有養氣一分水每重九分有養氣八分地球外殻定質之重養氣約居三分之一較重於空氣每一百立方寸重三分四厘二毫五絲較空氣重率爲一厘一毫一絲一忽淡氣者又名硝氣因其爲硝内之要質也空氣每重五分内含淡氣四分較空氣更輕重率九毫七絲五忽每淡氣一百立方寸重三分零一毫五絲炭養二氣者萬物内都有之者也空氣每千分中有炭養二氣一分較空氣更重其重率得一厘五毫二絲每一百立方寸重四分七厘二毫五絲減熱至負一百四十八度則變爲定質此皆西國各致家以數理摧求事物之權輿而化學電學不預焉其他如寒暑風雨皆有特設之器以顯其數之大小萬物之牽力行船之里數汽機之能力亦皆有理法或器以求之如此者不一而足則謂西人之善用器數也亦宜 
[本館接奉電音]  
　　昨由京友電傳　上諭二道敬謹譯登○八月初九日奉　上諭廣東雷瓊道員缺著馮光遹補授欽此同日奉　旨蘇州織造著莊健去欽此 
[西電譯要]  
　　初八日偷敦來電云法俄兩國銀行合成資本銀二十兆物郎克定於明年來滬開設銀行○又云英國現擬估計經費建造自緬甸通至中國之鐵路 
[禮尚往來]  
　　日本東京來信云　中國駐日大臣裕朗西星使於東歴九月十三號到京暫寓帝國花台魯十四號午前十點鐘時司法省次宫清浦氏偕本省西員楷哥獨往謁十一點鐘後外務省次官原氏通商局長藤井氏相約過訪十六號午前星使至外務省報謁是爲新任披露之第一日 
[法兵肇禍]  
　　東歴九月十五號之夜法國水師二名閒游日本長崎埠岀雲町某倡寮乘醉登樓恣行騷擾巡捕往拿不服沿途扭結巡捕勢不能敵急吹號呌招集同儔詎料法兵三十餘名一擁而前與捕抗拒旣而各巡捕紛纷奔至日人之來觀者亦不絶於途法兵遂奔往海岸六號码頭上喚在船之法兵五六十名相繼登岸在大浦一帶與巡捕互毆并拾取修路之石子亂擲梅香崎警察署長知事不妙由德律風傳語長崎縣署及各警察署請派巡捕到塲彈壓自八點鐘時至鐘鳴十一點法兵始歸船巡捕尚四處奔馳以弭後患次日查悉法兵除在倡寮肇禍外尚有在辨天橋向軍夫索還帽子以致釀成門毆者當打架時聲勢洶洶幾如明治十九年華兵與日兵捕父單之役幸法兵與人民無傷損者惟巡捕鮎川氏等六人被石撃傷頭部巡查長山川氏名如川者則傷在腎囊目下法兵船之泊崎港者共有六艘肇禍後統帶不復縱兵登岸矣 
 
 

Page 2

 
 
[粤東大火]  
　　粤友信云廻瀾橋脚豆欄東街振興機器店於七月廿六晚初更時因火油燈傾瀉在地遂致星火成災店内滿積煤炭硝磺洋油等引火之物一經燃著遂致不可收拾火勢旣盛而風伯又從而助虐光燄燭天儼如白畫遠近水龍皆齊集撲救奈潮流未長汲水維艱水龍雖多終覺束手無策火乘風力飛過對河寳順大街兩街鋪户頓成灰燼直至四鼓後潮水漲滿時始能求滅豆欄東街南頭焚至生昌豬油店止北頭燒至橋脚止豆欄直街各鋪户均幸無恙寳順大街南頭焚近海旁北頭燒至閘門計共燬去鋪户一百一十七間榖埠花船近在咫尺均皆退避其時鶯燕紛飛頗形狼狽城中文武各員均蒞火塲彈壓最後撫憲亦命駕親臨並書搶火匪徒就地正法八字千示貼於勇丁燈籠上俾匪類觸目警心不敢猖獗聞起火之家原有眷屬居住當火之始烯時諸眷屬走避不及竟被焚斃數人又有某號夥伴當火已到門仍奮勇入内搬運器物遂爲祖龍所困葬於火坑中吁慘哉 
[穗垣仕版]  
　　粤東藩憲成竹銘方伯之介弟前河東河道總督成子中河帥曾任粤藩多年惠政宏施軍民愛戴現接京中來電驚悉河帥已於七月廿一日在京寓仙逝粤省紳民不禁同聲一哭而竹銘方伯孔懐念切傷感可知當卽請假成期服禮並於光孝寺設靈誦經一時文武各官皆往吊奠生榮死哀河帥有知亦當含笑地下矣○缷署臬憲正任肇楊羅道吳觀察已由兩院憲札飭回任以重職守觀察卽將經手各公事交代清楚隨赴各憲衙門拜别辭行已於八月初一日起程赴肇回任 
[杭疫盛行]  
　　立秋後杭地時疫流行死亡無數大率不及延醫調治者居多故業岐黄家生意不見甚忙刻下疫癘已平而多秋感風温之症大則癍疹傷寒小則瘧痢咳　而患目痛喉腫者亦屬不少此等病症皆可救治故杭地名醫近日轉有應接不暇之勢而藥肆中亦主顧常滿也 
[失愼續述]  
　　本月初二夜杭垣宗陽宫前失愼已列前報兹悉起火者係聚興木行該行開設在宗陽宫東首以後進作棧房適在新宫橋河下棧房内有平屋數間堆積竹頭木屑是晚不知因何失火於内至二更時陡然火發行中人大半已寢未寢者均在前面及火穿屋頂始行知覺急喚起多人赶卽施救幸該處與保甲總局相近各巡勇飛奔前來崇寗義集水龍公所亦相去不遠頃刻到場俄而織署洋龍亦至人夫旣衆而河中取水亦便移時卽行救熄計燒去披屋五間樓屋二間拆坍披屋樓屋數椽前面房屋均得無恙而左右鄰居則已受驚不小矣 
[薇旌北上]  
　　升任安徽臬憲趙廉訪乘坐大號官舫由吉安差輪拖帶於本月初四日駕蒞皖江憲舟於南關码頭下碇在城文武各官均往迎迓廉訪卽命駕入城就八旗會館小住一宵次日登舟北上聞俟入都　陛見後卽當蒞皖履新 
[武林官塲紀事]  
　　杭城候潮門外武總巡一差現由撫憲委學習雲騎尉張守戎樹池接辦已於初一日到差○紹郡釐捐總辦陳竹泉太守存懋辦事精詳居心廉潔刻奉運憲札委兼理紹屬會辦綱鹽差事○　中丞政體違和尚未全愈故初三日致祭文昌帝君不及親臨特委聶仲芳廉訪恭代旋因廉訪請感冐假三天改委糧道鄭芝巖觀察致祭觀察於五鼓岀轅排導至吳山文昌廟一府兩縣早在官廳伺候及廉訪駕臨卽命辦差人等將燈燭點齊觀察更換朝服行上香進奠帛之禮堂下鼓樂咸鳴及祭畢晨鐘已動觀察復入官廳更衣小坐卽命駕回轅府縣各官亦卽分道而回 
[按試有期]  
　　金陵訪事人云上元江寍兩邑宰接江蘇學政龍大宗師來文定於八月十七日按試江寍府屬文武生童遂遵札岀示俾與考者於前數日齊集省垣以便填册備卷 
[江州客述]  
　　缷署黄梅縣程贊堂明府寅清瓜期已届邑人士以明府蒞任一載能禦大災捍大患如今春王宋二統領之大兵過境捐廉雇夫不派民徭役又如夏間亁旱齋戒沐浴科頭跣足步行數十里至黄齡潭求雨疏内有神降福福我民神降殎但殃我之旬餘如聽斷明决明察秋毫及設立育嬰義學并培植書院膏火禁差擾民拓建囹圄毋使罪人局促染疫諸善政交缷在卽都人　恐禀留格於例遂立德政碑一方萬民衣一套萬民傘十數柄德政牌十數扇恭送縣署明府雅不愛浮文堅辭不受父老跪泣不止始不能却程明府誠不愧樂只君子民之父母矣○南昌府八屬之糾商士民僑寓潯城者建有洪都會館一所每歳八月朔許眞君壽誕之期肆筵設席以聨鄉誼并召集菊部開臺演劇蹌蹌濟濟誠盛會也 
[散勇傷人續述]  
　　前報紀雲間散勇傷人一則嗣悉漁户某甲之子實被勇丁踼落河心並未有刃傷情事惟此子年尚幼穉當入水時潮汐大至遽被衝開約及半里許幸經人瞭見急爲援救將本經盡俾得起死回生然衆口譁傳咸以爲因傷蹕命迨乙勇被拿後内丁二勇在附近處所窺探消息均卽擒獲一併解投婁署林明府略訊　由飭令分别管押翌夜提案研詰乙供稱姓張名得勝實未敢行兇肇事當由漁户某甲之婦認明確鑿謂小婦人之子實被伊踼落河干且復持刀恐嚇内丁二勇一係丁姓一係周姓並未有帮兇情事明府得供著將張收入外監丁周則管押飯歇俟備文解回金山衞所至漁户之子稍有捐傷由明府發給大錢二干文以爲醫樂之用旋接是處統領來札悉裁撤之三營勇丁早經裝送岀口張得勝諸勇仍復駐紥某地不在遣散之列此言果實則張等之私離防所藉端滋擾已可不言而喻况華婁兩縣署奉金山統領公文封雇船隻足供應用故於初三日發貼告示所有船隻一律至初四停止差封詎在初四五日間仍有不法勇丁到處滋事西關吊橋北堍某米行素有米船一艘停泊其處内載白米十餘擄勇丁某戊輩蜂擁入艙行强拘捉船主告以堂堂縣示高貼通衢汝果奉諭封船子當起缷貨物否則私岀騷擾恐南面者不復任爾逍遥自在矣戊聞言大怒便舉刀背亂撃而觀者方擬羣起環攻該勇等始知事不諧遂見機而遁 
[津橋題柱]  
　　天津訪事人云岀使俄國大臣王星使之春於七月二十六日行抵天津假佛照樓暫駐襜帷隨定於二十九日入京覆命○甘肅回匪揭竿肇亂勢甚披猖其黨皆用過山砲及毛瑟鎗不知何從購得日内聞將擾及蘭州省會各營遂一律戒嚴前駐河西務一帶之董軍門福祥所部勇丁早經奉札調往陳舫仙廉訪亦統領所部福壽各營湘勇前往助征督辦東征糧臺胡雲楣廉訪於七月二十七日被召入都聞有督辦西征糧臺之說如果屬實則廉訪募練之定武軍旌旗或當西指也○長蘆鹽運使司李都轉希蓮於七月下旬由山左行抵天津示期接印○天津擬設西學頭二兩等學堂總教習丁嘉立於七月二十九日招考二等學生按此事由直隷總督王夔帥奏明開辦每年指撥的欵三萬金以充經費云○北洋鐵路向分官商兩軌前者李傳相綰北洋篆務時以經費浩繁擬將官路併歸商路洎直隷總督王夔帥拜眞除之　命又以商路雖經集股然商欵究屬無多且歴年積欠官銀多至一百二十萬兩不如竟以商路併入官路俾將欠欵抵銷現在江南及江西均擬開辦鐵路而北洋鐵路前年已由關外加高培厚鋪墊石子建築鐵橋綿延二百餘里之遥接至錦州縣境所需各料之從外洋定購者行將裝運來華乃去歳京外臣工恭逢皇太后六旬萬壽之期情殷祝嘏議將路工停工以節度支比中日旣扈釁端總辦大員以爲旅順係天險之區可保萬全無礙因將關外鐵軌全數移置旅順分别堆存不料去冬旅順淪亡鐵軌盡被日人運去至今此路未築爲山九仞一簀功虧誠可惜哉 
[釋菜盛儀]  
　　昨爲上丁釋菜之期先三日已由丁祭局董傳齊各樂舞生齊集明倫堂演習禮儀已列前報昨日天未黎明學師宣琴山黨文預飭將大成殿灑掃清潔陳設牲牢明倫堂縣掛燈彩本縣黄愛棠人令率同縣丞吕蘭階二尹主簿林珍虞少尹典史蔡李卿少尉命駕而 
 
 

Page 3

 
 
至宣廣文延入官廳小坐守備程少庵守戎城汛李采臣千戎次第到來均入官廳伺候有頃江海關道黄幼農觀察駕臨各官齊岀迎迓觀察一一頷之卽就官廳小憩旋由禮生唱請行禮各官更換朝服由東偏門而入趨詣丹墀黄觀察主祭率同各官排班展拜行三跪九叩首禮一時殿上燈燭騰輝庭中鼓樂大作鏗鏘入聽雍穆襄儀誠盛典也禮成後退班仍回官廳咯嘗茶點遂分道而回提右營廖楚材叅戎因赴茸城提轅祝嘏尚未回申松海防同知劉乙笙司馬現在請假期内故未與祭 
[祭器璧返]  
　　前報紀學宫灑掃局内失去笙簫六件皆係祭品樂器秋祭在卽由局董函請上海縣飭捕嚴緝以供祭典應用一則黄大令接函後札委典史蔡季卿少尉傳齊地甲值捕汛捕等嚴加比緝現悉笙簫原物已由局中人尋見當因放在靴箱内一時檢尋無著董事卽復函請縣署電知矣 
[逃犯尋仇]  
　　虹口著名流氓張伯勞張海和朱木木等前經上海縣主黄大令訪明劣迹飭捕帶同眼綫瞿慶成先後拿獲收押改過所中前日張等押犯九名相約乘機逃脫旋各穿西式衣褲手持刀械黑暗中峰擁至裏虹口朱家宅胡家橋意欲尋瞿報復幸瞿聞信蔵匿未觸兇鋒然流氓如此横行非盡法嚴懲恐滬瀆一隅將盡化爲荆天棘地矣 
[被誣圖死]  
　　昨午有一不識姓名人奔至虹口日本郵船會社码頭躍入浦江自盡行人見之急爲救起詢其因何覓死其人言向在長興園浴堂充挑水夫被流氓倪阿虎誣指竊取洋銀五圓大受辱侮思無顔立於人世是以擬畢命清流耳救者惻然爲之送往英租界 
[兩度虚驚]  
　　前晚美租界新記浜路謝錫昌木作所掛火油燈繩斷而墜焚及木花烈烈轟轟登時上熾幸作中人尚未就睡得以竭力澆撲不致成災事後左有隣咸謂木作中有心縱火遂呼四百四十三號華捕至將支更人沈德山拘至捕房捕頭詰問情由沈言事岀無心並非縱火捕頭倩包探張阿五查勘與所言相符乃將沈釋岀告以此後須分外小心○昨晨武昌路第八百二十三號門牌廣東人錢阿三家悮遺星火於樓上泊鐘鳴十一下家人正作午餐惟見萬縷濃烟由樓窓逹於户外登樓查檢則板壁俱已通紅急汲水上樓爲之澆滅巡街捕聞知其事歸報捕房捕頭倩包探范進才查明免予深究 
[廢單無用]  
　　法界失火一節由鄭大令訊問悉係住十七號之鮑悅山家起火延及陳董張等三家各呈保險單請騐并稱保僅四日大令著將鮑悅山管押保險已過期四日非新保四日過期不保則保險單已住廢紙也 
[英公堂案]  
　　包探陳阿九禀稱楊阿松由紹興竊得綢衣圓件並綢縀數叚來滬質錢小的見其形跡可疑向之查詢果是竊贓爲此拘解請究楊阿松供紹興人所有綢衣等件由原籍堂兄所開之綢縀莊取來堂兄亦知此事並非竊取别駕據情商之蕯副領事判將楊阿松並贓物一併遞解紹興○積竊周春山慣在長江輪船作三隻手生涯迭經破案遞解數次近又來滬在船竊得綢馬甲一件由包探顧阿六緝獲人贓送案請究周供安徽人前雖犯事現已改過縀馬甲係已物惟求恩典别駕得供以周樓經懲辦不知悛改殊屬可惡判令笞責一百板仍遞安徽○包探黄四福禀稱小工杜文來邵仁金因搶扛東洋人門田元一朗之軋花機器互相爭閙致將東洋人店内之玻璃窓打破二扇當經華捕拘入捕房今特解案請訊門田元一郎投案申請飭賠毁物杜邵同供因爭奪生意以致吵閙毁物情愿照價賠償别駕判令杜邵二人各賠洋半元外再各韻洋半元○三百九十七號華捕拘解龜奴朱小弟沈仁卿到案禀稱此兩人在金玉卿所開妓院内藉端吵閙並被打毁著衣鏡一面琵琶兩只當住金喚捕房此拘解請判金玉卿投案供稱小的院中曾經失竊鉅贓因有某大姐情節可疑故向究詰不料朱沈等堅指小的將大姐私刑吊打糾同二十餘人各將木柴從窓外擲毁房中什物爲特報捕拘解請究朱沈同供金却有私　某大姐之事小的向阻不依一時失手悮撞衣鏡别駕以兩造供詞各執著留候過堂復訊○包探黄四福禀稱小孩郭茂莊在某錢店學業近被爲烟間堂倌之蔣關寳引誘竊取家中物件質錢同用並竣令竊取銀洋同往蘇州開設小烟館等情當由伊兄鄔仲勤投報捕房經小的拘獲送究鄔之胞兄鄔仲勤投案申訴前情鄔供年十五歳私取家中物件均係蔣關寳指使小的年輕一時受愚以後不敢尚求寛宥蔣關寳供惟與鄔茂康同游兩日至於唆令竊洋同在蘇州實無其事别駕謂鄔茂康曰如此行爲情同竊賊例應懲辦姑念年尚幼穉判令押候監視笞胥蔣關寳後交伊兄保去蔣笞責一百板○　人葛阿大牽牛一頭行經英界不料牛性不馴致撞傷某西人及吳阿梅之馬各一匹當由四百二十一號華捕拘解到案請判某西人及吳阿梅設案申訴前情並請照賠馬價葛阿大供實是無心之失馬價實無力賠償惟午一頭可售洋廿四元求請判斷别駕得供判將傷馬赶緊醫治一面將葛阿大之牛售價存堂候核○包探范進才拘解韓信生到案禀稱此人昨晚在虹口向王朱氏王周氏家調戲富被鄰人毆打不料韓敢糾同流氓約王朱氏等至茶肆評理報捕後由小的拘解請究生朱氏王周氏同投案下供稱小婦人等係屬妯娌前晚因工作回家被韓調戲經鄰人不服羣岀戲打韓尚敢約小婦人等啜茗評理韓供小的前晚回家無故遭毆故與理論别駕判將韓枷號一月示衆○三百六十三號華捕拘解陳阿仁王會生謝文全等到案禀稱伊等因售地轇轕與周芝堂李瑞廷等在路吵閙爲此解請訊究别駕略詰之下以此事曾經涉訟卽著留廨過堂訊問○張阿寳余阿寳周連貴等多人同在虹口睹臺望風拉客經包探范進才拘獲送究張等同供小的等均是小本營生不敢爲賭臺望風求鑒别駕訊得張余二人曾經犯案判令張余各笞一百板周笞買五十板○三百二十八號華捕拘解陳小弟到案禀稱此人到顧瑞春飯店吃飯須用錢籌不允竟敢吵閙毁物爲此拘解請究顧瑞春投案申訴前情質之陳小弟供詞含混别駕得供判將陳小弟掌頰五十下○顧阿洪李阿毛趙阿六楊榮生等串竊徐培三所開酒店内之酒並什物等件當經四百六十五號華捕拘獲解案請究别駕詰問之下知尚有贓物未齊遂判將顧阿洪等四人仍交捕房帶回查明餘贓於下禮拜一覆訊 
[法界捕房瑣案]  
　　昨日上午九點鐘時鄭大令蒞八仙橋捕房旣徣座命提竊取招商局的存京銅及北恒茂報關行白蠟之竊賊張阿小喝令枷號一月期滿責釋其同黨朱春桃王阿狗陳阿二陳阿生四犯各照原斷枷號一月期滿各笞責二百板張泉林徐家生各笞責一百板還押覓保○王阿和王阿金犯竊案發大令著照原斷先行枷號一月期滿責釋○積竊李榮周吉林經包探拘獲解案大令訊供之下著將李笞責二百板周掌頰八十下卽行釋岀諭令速回原籍不准逗留○委杏生卽饎飯杏生前者毆傷三河茶樓畔小弄内某花烟館龜奴經巡街捕拘入捕房大令訊供之下著枷號兩月期滿責釋昨已枷期届滿命帶案開枷照原斷笞責二百板勒具改過切埕覓保開釋旋有沈榮寳者持萬順染坊保單並呈魏所具切結投案求保大令准之諭以此次岀外不許再向各花烟館尋釁○菜巿街陳長福店主癩團阿毛之第四子名全金者以大婦凌虐其妾被妾母控諸公堂大令連次訊供著將陳妾朱氏送請並育堂留養令陳按月給償飯食洋銀八圓遵斷具結送案備查陳延不肯具大令遂飭探傳諭著卽具結呈案○水販陳楊氏拐帶婦女來滬經會捕局缐勇密拿到案大令訊取口供飭將一千人押候查明究辦此前月事也昨日有湖南人某甲者持同興烟館保單欲將陳楊氏保岀大令以此案尚未訊明且牽涉之彭漢卿未經到案著將案中人一併具保甲有難色大令諭令另覓的實保人○太古棧堆貨小工頭目張阿順之子阿寳串同扛人竊取棧内寄仔之白皮箱一口經巡街捕拘獲人贓解案大令判令枷號示衆兹枷期已滿大令以無人具保飭探送至太古棧交其父收管○枷犯張阿仁李銀泉枷期已滿大令命帶案開枷照原斷將張笞責二百板　笞責一百板從寛開釋諭令速回原籍不得逗留○前者施增寍岳俊才王成春三人收買賊犯張阿小等所竊招商局京銅經 
 
 

Page 4

 
 
包探查獲解案大令訊供之下判令罰鍰昨日有李東垣者呈徼罰欵洋銀五圓八角李雲呈繳十八圓請將施王取保大令准之交二李保岀諭以此後不得再收竊贓違則重懲不貸 
[美界捕房紀事]  
　　前晚積竊癩皮阿四卽順生行至北河南路遮遮掩掩形迹離奇經包探金阿狥查獲由身畔搜岀質劵二十餘帋因卽解入捕房捕頭令押候　送英公堂請究○偷兒李德生捱入西人打究處迤西鄉人某姓家竊取棉花若干斤昨晨携至租界中求售經包探范進才查獲解入捕房捕頭略詰情由令押候倩范探查明犯竊幾次然後解往英公廨請訊○寗波人王阿發無賴也向與王張氏私姘氏現在德國公館充乳嫗王日事游蕩每至阮囊差澀卽向氏索孔方兄昨晨又往糾纒經氏告知主人喚某號華捕拘送捕房押候核辦 
[書華英會通後]  
　　英人麥問皋總戎具文武才來華三十餘年向曾授入滇省軍營積功洊保今職及滇事平徧走各行省士大夫皆以賓禮待之交游旣廣聞見益多以故中國之語言文字及儀文度數靡不熟悉現製有華英會通每七日岀一本中西人讀之可交受其一益承以首册見贈感佩莫名吾知此書岀而定能風行海内爰綴數語以鳴謝私 
[仁澤遐敷]  
　　本館恊振所昨承周公裔大善士惠函云僕夙承遺訓遇大善舉量力多寡不可錯過今閱貴報北直奇災自愧棉薄寄銀一錠計重九兩零一分希卽彚解望付收條原局奇下又奉茸城存養齋主人函云月之二十日爲先生祖母倪太夫人百歳冥誕敝處風俗每逢冥壽必以僧道誦經爲追思盡心現閱貴報悉河南山東河决爲災籌勸賑濟爰將經資洋十四元移以助賑寄呈登收彚解災區散放並裨頒給收條俾届期焚化以資冥福捧誦之餘仰見大善士慈祥在抱愷惻爲懐或祝冥壽於期頤屏却緇衣羽服或紹嘉謨於堂構拯將涸鮒困麟德量彌宏善緣益固殊令人聞風起敬而不能不深仰止之思也除掣奉收條外敬綴數言藉揚盛美 
[助振獲佑]  
　　頃奉到南巿生義弄徐善士爲鄰近慎許愿助洋一百元得以轉危爲安蘭陵徐思泉善士爲次子發厥九次許愿助振災病卽轉機助洋八十元郂瀚如善士病愈還愿助洋一百元宓起芳善士爲弟起瀚求病速愈助洋一百元錢翰臣善士續募到洋五十元當此山東遼陽河南順直被災孔亟之時振濟乃救命之錢藉助振以報安而反風滅火爲救災而療病自益籌延年可知振濟之感格神佑捷於響應及時種德乃作善降祥之機會爲此請登報章以資觀感[  上海六馬路仁齊善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案彚錄]  
　　包毛毛殷相元胡永林三流氓互相毆打扭控巡防總局竇明府轉送縣署請辦爲前報所已紀前晚帮審委員夏明府升坐花廳提訊包毛毛供丹陽縣人現在西門元順切麫店爲夥因前者登雲橋某麫館新開先用殷相元爲夥後知殷行爲不妥易用小的殷因此挾嫌常圖報復前晚糾合胡永林到小的店内僞稱邀小的啜茗不提防隨伊岀門被殷伺伏道旁突岀兇毆致將面門打傷殷供小的現在德元麫館爲夥現因屢次接手生意皆被包播弄是非唆使東人停歇以致時常歇業心實懐恨前晚邀同友人胡永林同到伊處與之理論伊甫岀門卽便舉手行兇小的略行架住伊旣翻身跌在水缸上咎由自取與小的等無干胡供與包等同業前晚殷相元邀小的到包處喚伊走岀啜茗不知伊等意存行兇尚求恩典明府飭仵作騐得包之傷勢甚微諭曰兩造均有不合傷痕旣輕從寛發落著令包自行醫治投胡同具安分切結取保釋放嚴諭數言飭退完案○某兵輪管帶林國祥控林錦鳳私拆家信吞没物仵由英公堂起到原贓高麗參二十餘枝絲巾等物移送縣署前晚經夏明府提訊原告林國祥未到明府察閱呈詞因林錦鳳前在旅順開設洋廣雜貨店後因失守閉歇到某兵輪當差現擬回廣東路經上海船中各同鄉託伊帶寄家信洋銀物件甚多被伊私行拆用匿跡上海開設烟間求請嚴追等詞明府閱畢問林曰原告控爾私拆衆人家信其情甚重從實供明尚可從寛一二林供廣東潮州人前在旅順開設洋廣雜貨店失守後投某兵輪當水手今回滬上在虹口開設成太小烟間並無帶信私拆清事起案之高麗參絲巾等物皆是小的自購之物實被誣控明府曰爾箱内抄岀原贓信皮不計其數信内洋銀物件被爾用盡今已到案尚圖狡賴喝令笞責三百板收所再候復訊嚴追○本地人周裕新日前行經日輝港地方被游勇王石山攔路强借小洋十角控訴該處督標奇兵右營分防營拘獲王石山送縣究辦原告周裕新投縣質訊前晚亦經夏明府提訊周供在鐵廠宋姓處繪圖前日因事到徐家匯路經日輝渃斜橋相近王石山攔住去路大喝曰慢走可有銀錢借與我用方可放爾過去並岀利刀向小的晃然一亮小的見之殊爲戰陳連稱不可無禮所帶十角小洋盡獻於爾可乎伊接之大踏步而去小的卽投分防營控訴當卽獲住送案求請嚴究王石山供湖南人前在臺灣當兵臺北失守後來甲圖事不成度日維艱棲身無地前日偶在日輝港行走見周裕新面容甚似臺灣營中劉師爺前與小的一同來甲因卽赶上向伊借錢及周將洋付來熟視非劉師爺方知認錯富卽何周叩頭謝罪並無拔刀之事明府令周與他對質周稱並無叩頭之事確係岀刀恐嚇王供刀是削牛梨者因刻下做小本生意之故明府以王供詞刁展着重笞三百板發收自新所周飭退 
[英界晚堂案]  
　　二百零四號捕解送蘇州人高鳳崗高根安及木輪船行夥袁煥章等一千人至廨稱因趁船失土可疑口角爭閙是以一併拘解請究值　差禀明屠别駕飭一併看管候訊前日晚堂别駕升座二堂研詰高鳳崗遞禀供稱小的家在蘇州向開零拆烟土店日前小的與胞姪根安由蘇來滬辦貨寄住某客棧本月初三日上午十一點鐘時在棋盤街同成等土行購得大土二只半川土三餅旋卽回棧置諸皮箱内用鎖鎖固金一點鐘時雇車將皮箱行李載至蘇州河畔擬搭小火輪船回蘇適經過某木輪船行門首該行夥袁煥章岀外兠攬小的等趁木輪船當由袁將行李等搬進行内當時小的等詢問其何時開船渠稱約五點鐘時小的將行李等交代明白卽因事走開届時到行當有袁等帮同將行李搬到船内旋卽開駛至周太僕廟地方小的開箱檢視少去大土二只川土一餅惟箱内多有錫小壺一把視之係船行之物小的等本擬立卽返滬向袁理論緣該船舵工不肯停輪故抵蘇後小的等卽行返滬與論不服以致爭執後有巡捕來前拘至捕房轉解案下官問爾買土之後可到别處否答到過後馬路因同鄉王姓處其託小的帶家信一封及洋銀一百三十八元後卽回棧雇車到船行並未到過别處小的等故敢指控袁煥竟高根安供小的與叔父同到上海辦貨初三日同趁木輪船返蘇餘供與鳳崗相同袁供高等趁船確由小的兠攬王失土之事小的實不知情况事隔多日難以查究别駕訊得高等所控毫無憑証且時隔日久案難懸斷惟袁煥章亦不得置身事外應著帮同查緝人証一併斥釋○某號巡街捕拘解兄弟爭吵之俞大發俞大貴至廨屠别駕亦於前晚訊問大貴供小的係安徽人現在治下炒　館生活胞弟大發屢向小的索錢使用昨日又因索錢不遂在店滋擾不休致被巡捕拘解大貴供小的向在某防營當兵業已開差現在胞兄炒　店内帮忙因胞兄姘一婦人嗜吸洋烟每日需使甲錢數百文故小的囑兄將婦休退不料兄非但不聼反以良言爲逆耳時與小的爲難以致弟兄不睦時有閒氣口角爭吵被捕解案今奉提訊小的等不愿纒訟求乞開釋别駕將兩造申斥一番揮之使去高等叩首而退 
[金陵官報]  
　　八月初二日户部主事楊階辭行進京淮揚道謝元福前湖南寳定恊詹定邦均到金陵書局候補道韋禀知書院監塲○初三日文武各官均祝壽湖北督銷候補道志前安徽候補道彭祿銷安徽勸捐並典捐差二位均到山東直隷州徐賡陛禀知奉文改省江蘇界口釐捐通判朱瑞知臯縣童秉厚辭東海營都司陳吉順候選巡檢曾朝選由蕪湖新河關來蔣轅牌示如臯縣主簿缺前經請以候補主簿李澤愷咨補現已奉部覆惟自應飭赴新任○初四日署蘇松鎭王衍慶新授江西湖口鎭許雲發叩謝飭赴新任均到浙江海窓州李圭見力乏橋釐捐通判朱廷佐東臺釐捐知縣楊鳳池均辭○初五日翰林院侍讀學士文廷式辭行湖北督銷候補道志淮安府軍捕通判姚繼衡辭知縣灶善發鹽大使鄭清　均見知縣馮養騏尋世珍藍采錦孫友蕚邢毓罄李慶元高振聲王世楨蕭仁暉邵承灝王治觀鄧炬均傳見丁憂湖北試用道項晉蕃禀謝給咨回　江前安徽候補道彭祿回蘇前廣東候補縣鄭兆麟湖北來直隷候補縣王豐鎬四川候補府司獄沈因榮四川來各位均到北捕通判劉文澈謝委兼署江防同知知縣陳玉斌謝委赴福建公幹卽辭巡檢吕福炎奉府委清道届差○初六日揚屬連運河隄工局候補道郭皖岸督銷候補道李江記湖口掣驗候補道松沙漫洲緝私候補道于火通楚西掣騐候補道馬　授江西湖口鎭許雲發赴任署蘇松鎭王行慶統領新湘等營陳基湘均見辭揚州保甲局候補道王勸辦機器局雲南知府張廣勛到由滬來統領湘防營提督班廣盛營帶江蘇撫標護軍營提督　鎭江東海營都司陳吉順均見金陵營叅將楊顧田禀知赴太平山東知縣紀鉅鎔辭指分兩淮試用鹽經歴朱蘭到 
[蘇省官報]  
　　八月初三日知縣張福綸　瀏河釐局來又林祖廕禀知奉府委赴昭文查勘荒憝田畝差候選知縣唐繼宗辭行准補吳縣縣丞趙光瑜禀知交缷元和縣主渾並赴吳縣縣丞事委署元和縣主簿葉承霖禀知　印任事巡檢楊寳善謝委城外上段水洛帮巡差縣丞姚貴慈禀報丁母憂○初四日正任奉賢絲金文缷署太倉州任事河直隷州魏秉銓禀辭赴寛見制憲知縣張祖綸禀辭回瀏河釐局吴縣縣丞趙光瑜禀辭赴任 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年七月三十日京報全錄]  
　　宫門抄○諭旨二道錄前○湘撫吳奏省城改設求賢書院摺○又奏沅州設立校經堂片○閩督邊奏升補陸路副將摺○又奏調署總兵片○晉撫張奏查明保案請飭部更正片○湘撫吳奏保舉知府片○七月三十日工部鴻臚寺正白旗值日無引見○徐郙載瀛各假滿請安○松溎等塲差完竣覆命○延茂前往黑龍江查辦事件請訓○花尚阿遞還摺○召見軍機李文田延茂○○頭品頂戴開缺湖南巡撫臣吳大澂跪奏爲湖南士風樸誠人才輩岀省城添設求賢書院以宏作育而勵德修恭摺仰祈聖鑒事臣恭讀諭旨命内外臣工荐舉賢才仰見我皇上虚已求賢孜孜圖治之至意臣竊維天下之賢才爲吏治之根本實爲國家之元氣師道立則善人多學校書院莫非培植人才之地今日閭閻之佳子弟卽他日朝廷之賢卿相梁楝之材生於山澤天地鍾毓之靈尤賴人扶植而搜採之臣無知人之明未嘗無愛才之念近數十年以湖南人才爲最盛陶澍胡林翼曾國藩倡之于前左宗棠彭玉麟繼之于後而學問之篤實純正羣相推重羅澤南爲大儒李續賓李續宜兄弟皆師事之今陜甘總督查昌濬亦岀其門一時名臣良將後先濟美其正心性命之學藴蓄于平時發之爲忠義之氣以數諸生馳驅戎馬削平大難其所由來者漸也今湘中不乏好學之士訓詁詞章斐然可觀而于躬行實踐存心養性之功或未能專志講求去曾國藩羅澤南之時未遠而流風餘韻僅有存者則師承之不可少也臣于省城創設求賢館自慚德薄學術空疎無以網羅當世豪俊之士有其志而力不逮有其名而實不存臣心實多愧怍爰與紳士商議改爲求賢書院選擇有志之士讀書講學於其中仿宋胡瑗教授蘇湘之法以經義治事分齋延請經明行修之紳士爲山長不拘舉貢生童由嶽麓城南求仁三書院山長各舉所知送入求賢書院肄業日有課月有程俾多士知通經致用必先培其本而務其實董仲舘所謂正其誼不謀其利明其道不計其功久而習之薰陶而涵有之庶幾處爲名士岀爲名臣於國家樂育英才之意不無裨益十年樹木百年樹人臣亦不求其速效但願以祗節勵行與湘士共勉之耳所有省城改設求賢書院緣由理合恭摺奏聞伏乞皇上聖鑒訓示謹奏奉硃批知道了欽此○○吳大澂片再沅州僻處西陲士風樸實藏書之家甚少見聞淺陋向乏通經績學之士自光緒十六年候補知府朱其懿署理沅州府事創建沅水校經堂延請山長以經史實學課士仿照省城校經書院之例每生月給膏火銀八兩祇以經費不敷定數十八名臣於十九年閱兵至沅接見諸生類多好學之士邊士文風蒸蒸日上祗以常年經費尚未籌定深慮膏火不繼難以持久因飭府縣勸諭米商竹木商鹽店接照厘捐加抽十分之一捐作書院經費仍委朱其懿會同紳士妥爲籌議在商人不爲苛派于寒士不無神益紳士中亦有踴躍捐輸各助田畝以租榖歸入書院者現在每年約有三千餘串專備沅水校經堂束修膏火之需不准府縣挪作他用並以靖州直隷州毗連沅屬所收米捐在沅靖交界之所公議加增院四名靖州諸生亦可來院肄業以宏教育而示公漙將來經費稱裕再將院額逐漸擴充均由學政按試沅靖時挑送入院議定章程勒石遵守府縣不得妄自更張致棄前功而招物議所有沅州設立校經堂以經史實學課士緣由理合附片奏明立案伏乞聖鑒謹奏奉硃批該部知道欽此○○頭品頂戴閩浙總督臣邊寳泉跪奏爲遴員升補陸路副將恭摺抑祈聖鑒事竊照福建順昌營副將周士得遺缺係陸路題調之缺經前督臣譚鍾麟以福建撫標中軍叅將陳正奏准升補行令給咨引見嗣據陳正報丁母憂經臣附片奏明照例開除升缺仍留原任並聲明所遺順昌營副將留閩遴補接准部覆在案查閩省陸路實任各副將非現居要缺卽人地不宜未便率請調補惟查有福建同安營叅將謝國恩年五十六歳陜西寗羌州人由行伍隨軍勦匪著績遞保花翎副將銜儘先叅將續留閩浙奏補同安營叅將給咨送部於光緒十五年十月二十二日引見奉旨准其補授十六年四月到營任事該員營務諳練資俸最深任内並無違礙事故曾署是缺副將於地方情形甚爲熟悉與例亦符合無仰懇天恩俯念順昌營副將員缺緊要准以謝國恩升補如蒙俞允俟部覆到日給咨送部引見除飭取履歴另咨外所遺福建同安營叅脅員缺容臣接准部覆另行遴員請補謹會同福建陸路提督臣黄少春合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○邊寳泉片再准浙江撫臣廖壽豐電稱台州地方緊要處州鎭總兵陳濟清奉旨帮辦防務忠勇樸誠可否與海門鎭孫昌凱互調等因咨商前來臣查海門一鎭管轄台州地方山海交錯盜賊横行夙稱難治該總兵陳濟清久駐鎭海兵民愛戴現在防務雖竣一切善後事宜尚須會商妥辦處州相隔較遠未便遽令回任海門與寍鎭水陸毗連以之調署是篆洵屬一舉兩得孫昌凱老成諳練於處州亦屬相家合無仰懇天恩將處州鎭總兵陳濟清與海門鎭總兵孫昌凱互相調署營務海防均有裨益臣謹會同浙江巡撫臣廖壽豐浙江提督臣張其光合詞附片具陳伏乞聖鑒訓示謹奏奉硃批著照所請兵部知道欽此○○張煦片再潞女協中軍都司張有才由軍功投効銘軍歴保花翎守備周治七年於銘軍在山東湖北等省剿捻並江蘇贛榆槍斃逆首任柱案内由守備保奬免補都司以遊撃儘先補用旋於勦平西捻張總愚案内岀力經前湖廣督臣李鴻章由遊撃保以叅將儘先補用同治九年四月初二日奉旨允准該員于剿平西捻後未奉准保叅將之先卽赴晉於水陸各營越境剿賊岀力案内經前山西撫臣何環由遊撃保以叅將留晉儘先補用復因防阿堵禦岀力由叅將保俟補缺後以副將用嗣奉江蘇保奬叅將行知因在山西已保叅將之後是以未將重保之案聲明迨至呈請歸標奉部以該員前在銘軍剿捻保奬遊撃之案當日已改都司遂將其晉省水陸各營越境剿賊保奬叅將之案改爲俟補都司後以遊撃儘先補用防河堵禦岀力所保補缺後以副將用之案改爲俟補遊撃後以叅將用復於辦賑岀力案内保加副將銜以致木補都司以前不能聲請過班今該員由部擬補潞安恊中軍都司光緒十八年六月初十日引見奉旨補授給劄赴任自應聲明原保免補遊撃以叅將升班註册俾免前次剿平四捻所保叅將勞績虚懸前經據情咨部更正旋准部咨行令奏明辦理並查明何案保奬遊撃其副將銜係何大臣所保何年月日奉旨等因咨行到晉當經飭查去後兹據署太原鎭查明咨覆該員前保遊撃官階係晋省越境剿　保奬叅將所改其叅將官階係剿平西捻案内所保至副將銜係光緒六年晉省辦賑岀力前撫臣曾國荃所保是年七月奉旨允准今請歸於叅將在任候補核與歴保官階及各原案均屬相符等因前來臣覆查無異理合遵照部咨聲明奏請仰懇天恩俯准將張有才剿平西捻所保儘先叅將並晉省防河岀力續保補缺後以副將用各案均照原保奉准日期飭部更正註册岀自逾格鴻慈謹附片具陳伏乞聖鑒謹奏奉硃批兵部議奏欽此○○吳大澂片再在任遇缺題奏道長沙府知府趙環慶經臣奏請開缺仍以道員本班留省委任所遺長沙府篆務自應委員接署以重職守查有候補知府裕慶才明心細處事精詳熟悉民情通逹治體堪以委署長沙府知府據藩司何樞臬司俞廉三會詳前來除批飭遵照外伏查裕慶充富省城善後厘金务局提調兼充營務處讞局各差多歴年所於籌兵籌餉及審判重獄均能深得體要委署常德永順等府兩署灃州直隷州兼護岳常澧道篆務講求水利平理獄訟整頓保甲潛　隠患於精細之中仍具宏通之識政聲卓著允爲湘省岀色人員前升任撫臣卞寳第以裕慶勤明精細有守有爲專摺荐舉欽奉硃批著交軍機處存記欽此欽遵在案現值需才之際恭奉上諭飭令臣工保荐人才臣撫湘將及三年深悉裕慶才識明通堪備循良之選未敢壅於上聞用特隨案奏保合無仰懇天恩准俟侯補知府裕慶交缷署理長沙府篆務後卽送部引見如何錄用之處岀自聖裁臣爲拔擢人才起見謹會同普護湖廣總督臣譚繼洵附片陳明伏乞聖鑒訓示謹奏奉硃批裕慶著交吏部帶領引見欽此 
 
