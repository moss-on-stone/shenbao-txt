# 1880 - 280 - 4902678

 

Page 1

 
 
[再論放火]  
　　本報昨載勸置水龍一節亦屬先事預防之一端然東洋水龍究係爲物甚小而激水不多即使家家置辦亦未必　爲有備無患至於凉棚之宜早差亦人人所知然苟在夏令之時則凉棚又不能禁其不蓋故前日之火　歸咎　凉棚猶不免有所偏執也夫以火起倉猝或適遇疾風以助其勢則蜿蜒支蔓殊屬易易而是夜天空雲凈風聲不　水引火之速舍此其誰而不知近來宵小之以火爲利者正不乏其人乘機而入編萑以引之以逞其搶攫之之計未可知也夫石路街道亦頗稱寬闊非小街窄巷之望衡對宇榱題相接也是處爲妓家聚集之所宵小之垂涎也已非一日當倉皇奔竄之際或挾首飾以出或携細軟而行若輩耽伺於側以甘言誘之若爲之奔走也者而得以物以去不知所往若是　不乏人以危詞恫之若代爲保護也者而覷便攫取若是者不乏人又有幼妓　　伶仃獨出身上或帶有釧臂戒指以及簪珥等物適逢匪類竟胆敢肆奪甚至拉釧臂脫戒指致爭奪之際傷及其身者有之蓋妓家所携出者皆屬金銀現貨雖一包一篋所值不貲一經到手較之店家居戶尤爲重寶此皆若輩所　之最熟者一旦天假之緣祝融肆虐已可假其威　以逞其私故四面　接不遺餘力使之一時並着人人亂　然後若輩可施其伎倆此固意中之事非過爲是苛刻之論也本埠之所以雖遭火警而尚不至搶劫肇禍者以有巡捕等彈壓故也然而彈壓者雖覺嚴密而乘火搶攫之案仍復迭見可知若輩　不畏死甘冒刑戳而不辭其意正欲圖一時僥倖或不破案則卸此一舉已可享用幾時然此輩實繁有徒區區所得亦不足分潤其所得者少而害者大故吾以爲放火之罪浮於強盜非深文野租界向無盜劫偶有一見旋即破獲故居租界者皆可以高枕無憂其得力全在巡捕之梭巡無　于晝夜無分於寒暑無阻風雨橫逆之流有所側目而不敢肆毒然放火者層見疊出則其害甚於盜賊何巡捕反不　知也說者謂盜之劫人明火執仗一望而知可以力爲堵禦放火者則鬼蜮其行蛇蝎其心防不勝防捕不及巡捕亦屬無如之何然巡捕正有保護之實故巡捕之捐居人皆所樂輸苟　於事之無可奈何而遂不爲設法以聽宵小之逞志竊恐巡捕之捐未免受之有愧矣巡捕分地　似有多少之不同當見鬧市之中往來梭巡者殊不乏人而冷落之地則寥落如晨星不知宵小之潛蹤正在冷落之處因地僻而置之則正中匪類之機且寶善街爲戲節聚會之所最熱鬧而巡捕反少戲散時乞丐　聚隨車攫物巡捕漠無　聞又何以故此真有所不解者矣總之巡捕以巡街爲職則無論鬧市無論冷街皆當巡視不得有所偏廢而此等放火匪徒則多在僻靜之地巡捕暗中冷眼尚易捕捉或即搶火之人根究其放火之迹但當以細心察之以真心辦之當必有被獲之時即使一時未能破獲亦可使若輩　迹而不敢再舉前日之火雖不知是否有人蔓引然實不能無此一疑竊願有巡緝之　者從此益加留意勿使若輩之存身有地方之司者於此嚴加究辦勿使若輩之漏網則租界居民幸甚 
[英使行程] ○英國駐華大臣威君臣於上禮拜五僧英兵官科脫同至燕台小住數日聞使節不日坐英兵船而至北京云 
[英船留防] ○漢口報稱英兵船福亨脫本欲開往宜昌近以漢口將有華勇萬名經過因暫留駐云 
[八記溫州搶尼案] ○華九月初三日下午兩點鐘開堂再審時問供已畢亨特生例得呈明情節遂稱細核各供被告實爲無罪蓋庽華美國人若罹刑典一切皆照美例懲辦合約上亦復載明至兩造延請狀師之　西國已行之數十年而中國則不經見故永嘉縣及道憲委員不能如英美等國官承問後一一答明也被告此案若能查明教例仍不足準又按阿葉口供明係受刑後之妄語只圖巳罪之減輕不顧被告之受累據永嘉縣謂已定死罪則阿葉希圖免死惟有推在被告身上一着而已其稱西人命辦之事不得不遵照辦理以爲搶尼實係被告主使要知溫州尼價每名不過二十四千各官亦應原諒被告之心也又人爲女色每致迷惑但被告並無見尼則何從而迷阿葉之搶尼無非爲利耳在道署亦不過供稱爲媒此其明證若好克敦及巡捕謂被告欲一無髪婦人並未指定何人況苟欲作　良之事豈肯明說尼既入後并未鎖門而尼謂與舟子隔窗聞訊必係　詞尼如必欲雇舟則來往船隻甚多孰從而禁之又有極可疑者幼尼初至道署謂未用強而此時謂爲怕羞實怒華官所使前次溫州船上審訊時可証也又聞當時鄉人並未欲尼回庵後知阿葉得洋百元　思分肥而不遂案遂發覺又假髮事被告勸之而不戴尤可見其非用強者又兩次邀老尼不到故往商於稅務司末開不圖末開不念同鄉之情爲之彌縫而反增其罪也葉辛生年已六旬乃謂城中道路甚生又謂每年來城四五次此何異兩醉人一以曰爲日一以月爲大星爺此何足爲証至尼爲中國所重而溫州則無異於妓華官不惜重資聘請狀師必欲入被告以罪不過欲博換頭銜耳今本狀師 
 
 

Page 2

 
 
請各憲細思被告不過欲私識一婦何肯身蹈大罪今已爲此案東西漂蕩　上賞洋分文無着若再欲科罪何自伸冤乎退堂 
[兵雙訛傳] ○昨錄粵省惠州府營兵有因年老無能氣力頹靡奉撤歸農　眾心部洽遂致滋事毀拆衙門一時傳聞到省大憲震怒立即委員馳往查辦茲有從惠州提標來省請餉之員弁因詰其詳則不過是處兵勇與新選練兵角口相爭耳且已隨即解散至裁撤之勇亦經安置無有怨言又經該管官通稟省憲以免驚擾人心署提督楊雲階軍門刻下因公晉省　辦海防而鄭心泉鎮軍所招新安練勇除水師管帶外有二千餘兵駐紮小北門外以資捍衛衙並無有帶兵前往惠州之事此以知前日傳聞之失實也 
[限數抽稅] ○皖省廣昌土店前因匿稅判罰此已列報茲聞總局中查得土稅較前愈少誠恐各土店仍有隱匿情事故委懷寧縣左堂劉君於上月二十後傳齊城廂內外之土店七十餘家當堂面論每一小包定章還稅錢一百八十文量其店之大小行消之多寡每店按月額限或二三十包或五六十包至數包不等惟城外同興城內廣昌二店另行加倍按月呈繳各土店以限銷包數實難遵諭請照日行流水簿　納劉君謂流水簿何足爲憑此係上憲訪查爾等如或不願儘可具結永不再賣各店主聞論無可奈何只得暫時告退然尚未遵辦也 
[嚴辦紅包] ○杭郡城廂內外各市凡有新開店舖例有開發名爲閑水必託該處之威名服眾者代爲經理則各衙門之夫役人等以及惡丐地棍皆聽其分給而無敢有爭譁者故各店皆樂而輸此以免嘈雜滋事最可惡者近處遊手無賴之徒凡逢新開一店或以銅洋或以小錢一待開門爭先買物且自將錢洋擲入櫃中任意亂說所買之物必倍價以償之稍不如欲則詬罵喧囂紛爭攫奪無所不至此其名曰紅包雖有開發者在亦不能管束前薛慰農太守官杭時曾經嚴拿重辦勒石永禁凡一切閑水紅包永遠革除居民深感頌之薛公解組後此風稍稍復萌未敢有明目張膽者乃近數年來紅包之惡較前更甚聯　結黨此往彼來真有應接不暇之勢月初上城洋垻頭地方某店新開方在請神懸牌而買紅包者已推門爭入店主聊爲應酬而來者不斷兼之喧譁雜沓　攫暗偷店主惟有攢眉呌苦束手聽之而已是時天色大明適錢塘邑尊從他處祭祀歸來路經該店門首見此情形即命從役拿問眾見官至先皆逃散其凶橫而胆大者尚未肯去遂獲著名無賴三人帶回重責立取三連巨枷將三人枷號洋垻頭十字路口示眾聞三人皆有渾號一名老太婆阿勇一名小臘鬁即松毛臘鬁一名小胖子阿奎昨日薦橋地方又枷號一人亦係買紅包者邑尊如此重辦想此輩當可斂跡也 
[傷久殞命] ○漢皋有李某者向業石作設店於本鎮之戴家　簽約李有神會比集會內諸人詣三義殿拈香於店門外遇水夫搶桶而來兩不招顧致相觸撞褲襪衣履盡遭水漬李本粗人怒不可遏非獨口詈且將拳毆是日天雨李著靴復被腳踢水夫受傷倒地而李之怒猶未已也嗣經旁人勸解許水夫錢貳串囘去養傷查該夫係江右人　後傷日增劇遂將傷人舁送至李店未幾水夫竟溘然而逝當即報官請究上月二十三日李邑尊臨廠檢騐緝凶帶案聞所帶到者乃李之弟也現在李姓已　住屋以備調處并聞住廟僧人亦被累及云 
[領事落水] ○日斯巴尼亞國領事官嘉拉意昨於初八日下午因有其本國之兵船進口上船會　返棹至三菱公司碼頭起岸偶以失足落水竟遭沒頂之兇當時繙譯官渥君立阿多雇船隻打撈至傍晚尚未撈獲想必與波臣爲伍矣惜哉 
[堵案續訊] ○昨據黃信義務猪油棧夥汪品三投案司馬問朱澤周托汝向和盛莊所支之銀兩數目合否如何與伊擔保銀兩答稱與朱原是親戚他由徽來滬耽擱我處初給我銀四百兩存在和盛莊原說做茶葉生意理後來陸續向該莊支透是我擔保數目不錯至他賭輸我實不知及閱申報始知涉訟在案朱明理朱澤周仍供實輸去銀洋共有二千元零除和盛莊支銀外餘洋皆向同德庄支取陳燮堂仍不承認胡老三閻秀溪二人堅執共睹三場總共贏朱現洋三百另四元票洋三百七十元實在未收現洋係於　祇齊三人共贏者也陳燮堂並不在場我等不能憑空扳累司馬謂閻已承認票洋二百餘元祗少一百餘元何得翻供答稱在胡手據胡云沒有收到銀洋據朱云已付二百餘元我　實不知其細司謂胡鄧雖已承認賭博但與原控之數目懸殊賈副領事請傳問陳子琴妻鳳寶第三場在汝家賭錢汝知朱輸去銀洋幾何答稱朱胡艾三人同來說是掽和我就到廚下燒飯又問見有現銀否答稱未見又問有洋錢聲否答稱未聞又問給銀洋六元是誰交付答稱艾姓交出但我所得洋六元除供飯外尚代辦聚　園菜洋二元平捕頭稟前經惠捕頭同差捕　和盛庄查問該莊初稱並無朱姓來之帳繼同汪去始稱有帳況汪雨朱係親戚殊難憑信應請徹究該庄司馬謂一則該庄在租界外二則彼等往來實因生意豈知其賭未　再向根查或者令汪向莊問明支銀票根及何人收去銀兩着於禮拜一稟復汪唯唯而退陳閻胡三人仍交捕房帶回賈副領事又問艾　　如何延不到案司馬謂頃由縣覆據由艾父稟稱伊子現在揚州營生當再催伊父將子交案可也 
[水手落水] ○前日有會德豐洋行駁船上水手某失足落江旋由其家屬撈屍至第三日始見屍身浮起即行備棺成殮諺云行船走馬三分險尚慎旃哉 
[行路猝斃] ○前夜十點鐘時有年約三十餘歲之寧人某甲行至滿庭芳街恒泰客庽門口竟臥地氣絕當經三圖地保查看其人似有病狀身上衣服似船夫模樣不知有無　親往認否則當報堂棺殮也 
[震澤茶米捐] ○桃塢賑寓來函云前聞茶米兩捐已蒙各州縣憲先後飭勸次第舉行然未得其詳也頃據震邑經辦紳董來函云震邑承張筱蓉明府多方　勸遂使任聲所樹罔不率循計茶碗一捐除已捐歸善堂外尚有在　十一家日捐一千二百三十文震澤鎮三十一家日捐四千九百十文梅堰十二家日捐一千一百六十文湖濱十三家日捐五百二十一文壇　十一家日捐八百文米石一　除隨收　解不先計數外橫扇米行月捐五千文平望米行月捐二十千文統計每月已及二百八十三千六百三十文等因茶米捐之成效如此以其所 
 
 

Page 3

 
 
不足地方之較苦者現收震捐適得其中試以江浙兩省一百四十二州縣半年計誠哉可得二十四萬串也本舘故樂爲備書之 
[八月分分發人員騐看名單] ○　　例掣戴分發　郎中　萬里清順天林嘉材廣東花翎三品銜蔡鴻儀浙江　國子監學正學錄　楊天霖山西　詹事府主簿　殷寶麟江蘇　知縣　朱壽祥江蘇　　大使　五品頂戴馮德壇江西○籌餉指省分發　道　花翎三品銜章玕安徽江蘇　知府　袁恭宏江西江蘇花翎劉清泰順天廣東　監掣同知　監翎章琪安徽兩淮　同知　徐之莘安徽江西程文　安徽江蘇蔡文杰江蘇浙江本培江蘇福建四品銜王文郁直隸浙江知府升銜鄭鴻壽浙江福建師恩壽陝西兩河師恩祿陝西東河何宋嶔湖南福建廷祐正白廣東　知州　莊常春廣東廣西石和　廣東江蘇　　運司暈判　藍翎　提舉銜朱昭林湖南江蘇通判　　提舉升銜薛盛唐順天陝西黃賛勳廣西廣東朱廷佐山東江蘇郭夢彪山西山東卓光薦湖南江西陸復生甘肅雲南　提舉銜樊恩慶河南東河　提舉升銜管清佐浙江江蘇　提舉升銜錢彝甫浙江廣東　提舉升銜　壽正黃廣東　知縣　伍　　廣東廣西褚　湘山東廣東徐兆　湖南廣西陳壽康安徽江蘇凌厚增安徽湖南李長齡江西廣東葛肇蘭浙江廣東凱順廂黃四川金玉堂浙江江蘇　批騐所大使葛炳烈順天山東陳　森浙江山東趙毓麟浙江兩淮　　大使　樊明達湖南廣東劉錫蘭正白廣東張謙江蘇山東任豐浙江兩淮韓燾浙江兩淮章汝愷河南山東　州同　黃體乾湖南雲南　按察司經歷　王　祁順天江蘇　　運司經歷　鄭先潤湖南廣東虞恩培江蘇兩浙陳鳳書浙江兩淮　府經歷　姚錕湖南廣西藍翎葉森湖南廣東陳其璟浙江江蘇孟憲文浙江山西胡際虞四川雲南徐麟閣河南安徽　縣丞　黃熾康浙江江蘇陳爾昌浙江江蘇邵垚文浙江福建王政中河南江西徐駿浙江廣西五品頂戴童季眉浙江廣東鮑恩普浙江江蘇倪曾鎣浙江江蘇魏炳恩湖南江蘇州同銜趙　綬湖南廣西陳振鈞湖南陝西翁延年湖南江蘇徐樹森湖南江蘇石蘊田山東東河周　春湖南廣東吳恩濤順天山東王耀清順天廣東趙雲倬直隸江蘇馮廷桂廣東福建周緒恒江蘇浙江勒金門江西江蘇盧由鈞江西江蘇周鈞江西湖南湯啟文雲南江西何維梓安徽江蘇　　知事　　提舉銜雲騎尉章永儀湖南兩淮章盡安徽兩淮周宗　江西廣東鐡勛正白廣東丁士驥安徽兩淮柯元桐安徽兩淮賡毓廂黃廣東鄭紹基福建廣東惟康廂藍廣東汪熙莼浙江廣東　府照磨　陳德醇浙江江蘇　縣主簿　彭源江西江蘇　州吏目　熊紹潘安徽江蘇陸灝甘肅雲南葉雲路安徽山西　道庫大使　單以誠浙江江蘇沈光訓浙江江西　邵懿頒浙江江蘇樊恭振浙江江蘇張尚玖江西廣東陳以屏安徽江蘇謝慶江蘇廣東　府司獄　王崧齡浙江廣東　此稿未完 
[光緒六年八月二十八日京報全錄]  
　　宮門抄○發抄　旨六道○上諭一道錄前○蘇撫吳　奏審明盜犯按律定擬摺子○又　奏參革縣丞夾片○又　奏審明按律正法定擬摺子○八月二十八日兵部太常寺太僕寺廂黃旗之日無引　見○喜昌請　訓○富勒渾泰續假十日○兵部奏派署理小五處　派出佩公○太常寺奏泒致祭砲位　派出劻貝勒○順天府具奏第一百二次忠義總局請卹○召見軍機　喜昌　○發抄　劉坤一奏請以孫雲錦補淮安守奉　旨吏部議奏欽此○又水師各缺遴員擬補奉　旨兵部議奏欽此○又查明江蘇各屬荒熟田地　旨戶部知道欽此○又請以趙佑宸調署江甯知府奉　旨知道了欽此○又奏鳴翥試用期滿奉　旨吏部知道欽此○又劉德銘識署銅山縣知縣奉　旨知道了欽此　○○江蘇巡撫臣吳元炳跪　奏爲審明在洋行劫盜犯按律定擬恭摺奏祈　聖鑒事竊據海門廳同知張開祁詳報准崇明縣牒事主陳夢周停船在內洋被劫陳夢周等被拒推落海身死會　勘騐獲犯施仔先等訊明失事處所係海門廳管轄將犯解廳訊供詳批委員會審供仍游移稟明提省委據蘇州府知府　保　訊明由署臬司薛書常審擬解經護撫臣譚鈞培提犯親審無異未及具奏移交到臣經臣詳加查核緣施泳芳　仔先均籍隸海門廳或傭工度日或種地爲業俱未爲匪犯案光緒二年十月初三日施永芳等與素識在逃之黃汶信相遇黃汶信稱有販鹽之陳仔容欠伊船價錢文屢索無償反被辱詈心懷不甘起意紏約往索如再不還即奪船隻私鹽作抵許俟事後酬謝施泳芳等應允約定初五日在興隆港下舶屆期施泳芳施仔先前往見黃汶信與在逃之黃萬邦龔華郎施閏郎袁金富先已　彼一共七人坐黃萬邦渡船開行連日先往靈甸港滸浦一帶尋陳仔容鹽船不見十二日船至行船港停泊黃汶信與黃萬邦龔黃郎施泳芳施仔先上岸飲茶與黃萬邦之戚陶再良晤談述及六安港人陳夢周雇伊船至通州境索得地價錢洋轉回該處至六安港一潮難到次晚須在柴港歇夜等語各散黃文信在路向各犯商議尋陳仔容無蹤川資已罄起意紏刦陳夢周錢洋分用黃萬邦以有陶再良在船事後必被指告之言向答黃汶信聲言如果陶再良喊呌可以推落海中保無後患各犯允　回船後因知施閏郎袁金富胆怯未向告知十三日黃汶信等將船駛泊柴港是夜出更時分陶再良船亦至該處泊宿二更後施閏郎袁金富各在船底睡熟黃汶信將船駛攏陶再良船旁與施泳芳施仔先龔華郎黃萬邦同伙五人過船行劫事主陳夢周與陶再良並船伙湯石頭起捕黃汶信在陳夢周身邊搜得錢三百餘文將其推入海內龔黃郎黃萬邦 
 
 

Page 4

 
 
亦各自將陶再良湯石頭推落海內有一人欲從後艄爬起被施泳芳用篙戳開在　尋得洋錢五十二元回船維時施閏郎袁金富聲起　黃汶信告知前情並給每人洋錢二元嘱勿聲張施泳芳施仔先各分洋錢四元花用餘俱黃汶信携去次日天明將陶再良之船帶至靈甸港停歇施泳芳等上岸而逸黃萬邦將　船隻賣施泳芳等均不知情嗣陳夢周屍身漂至崇明縣協安沙浮起即經屍親認明報縣會營勘騐並據陶再良之妻陶陸氏尋見原船稟縣查起給領獲犯訊供解廳詳批委員會審犯供游移提省發委訊明通詳審供不諱詰無另犯別案矢口不移案無遁節查例載江洋行劫大盜立斬梟示等語此案盜犯施泳芳等聽紏在洋伙劫事主陳夢周停船得　逸犯黃汶信等各拒各捕手推陳夢周等落海身死內有一人欲從後艄爬起該犯施泳芳等用篙戳開係屬　同下手按照強盜殺人例應斬梟核與洋盜罪名相等自應仍按本例問擬施泳芳施仔先均合依江洋行劫大盜立斬梟示例各擬斬立決梟示例照剌字失察　保與不能禁子爲盜之犯父施梅汀飭　照例提責餘訊無同居親屬知情分　牌保得規包庇情事並逃後知情容留之人　毋庸議起案船隻給主認領未起失　錢洋照估追賠事主陳夢周屍棺飭屬領埋陶再良等屍身飭仍打撈獲騐報逸犯黃汶信等飭緝獲日另結此案首伙五人僅獲伙犯二名應議職名飭取令參供招咨部外謹會同兩江總督臣劉坤一恭摺具陳伏乞　皇太后　皇上聖鑒勅部核覆施行謹　奏軍機大臣奉　旨刑部速議　具奏欽此　○○吳元炳片　再崇明縣縣丞胡恕因違例收受民詞致釀人命前據藩臬兩司會詳經臣批飭將該縣丞胡恕先行撤任飭縣提集人卷解省發委蘇州府審辦查胡恕於撤後丁憂案未訊結輒敢潛赴　審委員寓所拼鬧實屬胆大妄爲若不據實參辦何以肅官方而重民命茲據藩臬兩司會詳揭報前來相應請　旨將丁憂開缺之五品頂戴在任候補知縣前崇明縣縣丞胡恕即予革職歸案審訊除札臬司督飭蘇州府即提胡恕並應訊人証研　確情照例詳辦並咨部外謹會兩江總督臣一附片陳請伏乞　聖鑒訊示謹　奏軍機大臣奉　旨胡恕着即行革職歸案嚴訊按律懲辦該部知道欽此　○○江蘇巡撫臣吳元炳跪　　奏爲審明殺死一家三命　案按律定擬並將兇犯照例恭請王命先行正法恭摺奏祈　聖鑒事竊據署安東縣知縣姚鴻杰　報縣民顏　來殺死唐顏氏子女唐大煥仔唐大狗仔唐小狗仔一家三命訪聞差緝據報馳詣騐明獲犯　供收　先行通　等情經護撫臣譚鈞培以案情重大批飭臬司行提犯卷至　發委審辦並據該署縣知縣姚鴻杰　格詳報並飭來　隨同審訊　據蘇州府知府　保厘督同提集犯證人等訊究明確由正任臬司許應　覆審無異移交署臬司　書常　案議擬解勘請奏前來臣親提　鞠緣顏　來籍隸安東縣唐顏氏　顏貫來無服族姊已死唐大煥仔係顏氏之女年巳　笄尚未許字已死唐大狗仔年甫十齡已死唐小狗仔年甫七齡均係唐顏氏之子唐顏氏之夫唐學禮在日與顏貫來同院居住戚好無　光緒元年顏　來憑席顏氏爲媒將女顏大丫許於唐大狗仔爲妻四年六月間唐學禮病故顏貫　　見唐顏氏家道貧難唐大狗仔人又癡呆多病慮及伊女日後受苦向唐顏氏商議欲行退婚另許唐顏氏不允並斥以不顧體面憑空悔賴曾相爭吵因此　　嫌隙唐顏氏旋帶同子女回至管業田旁搭屋而居並　田租與席　　　種六年二月　七日顏貫來之妻顏潘氏挈帶子女前往母家探望　雨未回十一日　顏貫來沽酒獨斟飲人醉　憶及被唐顏氏斥言賴婚之嫌並因席瑞　種唐顏氏家田畝時相往來聞唐顏氏相待甚優心疑與唐顏氏有私思藉捉姦爲名將唐顏氏毆辱洩忿即可從此退婚二更時分携带家存防夜短刀潛至唐顏氏家門首捏稱有事叩問適唐顏氏先期赴其夫叔母唐劉氏家未歸唐大煥仔啟門放進顏貫來向詢唐顏氏曾否睡歇唐大煥仔答以外　顏貫來又詢及尚有何人在內唐大煥仔稱止姊弟三人顏貫來一時　　迷心見唐大煥仔孤女無伴唐大狗仔等幼稚無知起意圖奸即向唐大煥仔　言調戲並又　手向拉唐大煥仔不依哭罵並稱顏貫來前　强欲賴婚今又黑　闖入如此無理定欲告知其母不與甘休顏貫來慮事敗露難以爲人忿起殺機即抓唐大煥仔　髪合面撳倒在地拔出身帶短刀連砍其腦後髪際唐大狗仔唐小狗仔均由內　　出　顏貫來姓名喊呌殺人顏貫來復起意一併殺死滅口先將唐小狗仔側撳倒地　刀砍傷其偏左連腦後左耳連耳根佐血盆骨唐大狗仔　喊顏貫來刀　其肩上一一唐大狗仔逃入房內牀上躲避顏貫來趕追將其按住在牀邊迭砍傷其項頸左肩甲右乳連右肋右胳膊腦後髮際左手腕等處與唐小狗仔　氣絕身死顏貫來出至門間　唐大煥仔尚有　息又翻轉其身軀用刀迭戳傷其胸　左乳　　顏貫來逃回家中將衣服並刀上血跡洗凈收藏　臥次日顏潘氏轉回道經唐顏氏家見唐大煥仔等三命被殺歸向顏貫來告述顏貫來心虛不答顏潘氏見其形色慌張心疑盤　顏貫來用言支吾正思逃逸經屍　唐顏氏聞信趕回看明並經該縣訪聞唐顏氏與低保　驗　緝協同顏姓族眾獲犯解縣訊供稟批提省發　督同訊明通詳審擬解勘　供前情不諱詰無起衅別故及　同下手之人究明犯　顏潘氏並不知情矢口不移案無遁飾查律載殺一家非死　三人　淩遲處死又例載殺一家三命以上兇犯　明後依律定罪一面奏　聞一面恭請　王命先行正法　殺一家非死　三命以上被殺之家　至絕嗣若兇犯之子年在十五歲以下與兇犯之妻女俱　發附近充軍地方安置若　殺之家實係絕嗣將兇犯之子年未及歲者送交內務府閹割奏明　　旨分賞各等語此舉顏貫來因挾唐顏氏不允退婚之嫌疑陳氏與人有私　獲帶刀掩執未遇復乘其女唐大煥仔在家獨處調姦不從輒起意將唐大煥仔立時殺死並　其弟唐大狗仔唐小狗仔　併殺死滅口淫兇已　該犯雖曾將女婿與唐大狗仔爲妻惟既立意退婚即屬義絕並無名分可言　應按律殺一家三命本律問擬顏貫來曾依殺一家非死罪三人淩遲處死律擬淩遲處死查該犯慘殺一家同胞姊弟三命實屬罪不容誅未便稍稽顯戳臣於審明後飭　署臬司薛書常臣標中軍參將韓晉昌恭請　王命將顏貫來一犯綁赴市曹照例淩遲處死傳首犯事地方憑竿示眾以昭　戒該犯財產律應斷付死者之家即　交屍母唐顏氏具領犯妻顏潘氏雖訊不知情惟唐顏氏二子一女均被殺害業已絕嗣應與犯女　大丫頭照例俱發附近充軍地方安置犯子顏臘仔顏小二仔顏小十仔年均幼小而臘仔訊已自幼出繼該犯故兄顏貫能爲嗣請免緣坐小二仔小十仔兩名應照例送內務府閹割第小十仔生甫數月　不便絕其乳食又未便另雇民婦進監代乳應請將顏潘氏暫停遣留禁俟小十仔年屆三歲再將該氏及女顏大丫頭定地　犯仍先將小二仔送交內務府閹割至唐大煥仔以茅檐弱女守正不污拒姦被殺洵屬貞烈可風相應附請　旌表　慰貞魂而　風化屍棺飭埋兇刀案結銷燬除供招咨部外謹會同兩江總督臣劉坤一恭摺具陳伏乞　皇太后　皇上聖鑒敕部核覆施行謹　奏軍機大臣奉　旨刑部議奏欽此 
[蘇省事宜] ○九月初五日蔣　年稟知交卸虹橋　捐差　○初六日從九　綬　津局差回　　殿可　　派蘇　委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
