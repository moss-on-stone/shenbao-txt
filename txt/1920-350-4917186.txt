# 1920 - 350 - 4917186

 

Page 1

 
 
   
 
 

Page 2

 
 
   
 
 

Page 3

 
 
時評 
[善現問題（冷）]  
　　以前凡有事故平定之後必羣議善後問題其意以爲現日尚可苟治日後大難不得不善爲處置也然而今日則更不足以語此矣現時且大難罔論日後 
　　是故今日官民所急急以圖謀者皆善現問題也質言之皆求現在之得以過去也餉糈旣多積欠賦稅又復預支軍隊日惟求其不變事業日有待乎維持譬諸大舟已漏盡全舟之人之力抽水以求其不覆尚有何暇謀久長之計哉試觀人民請願而政府無不謝之以從緩兵士騷動而商人借餉以暫求安靜者皆其明證也 
雖然若是情形豈其能久耶 
[命命]  
十二月二十日大總統令任命萬福麟爲陸軍第五十九師步兵第五十七旅旅長梁忠甲爲步兵第一百十四團團長此令 
又令兼署陸軍總長靳雲鵬呈直隷督軍署軍務課課長李雨山請免本職應照准此令 
又令兼署陸軍總長靳雲鵬呈請任命趙玉珊兼直隷督軍署軍務課課長長潘禄兼軍醫課課長金孝悌爲軍需課課長均照准此令 
又令兼署陸軍總長靳雲鵬呈請任命趙佐朝爲黑龍江陸軍第一混成旅步兵團中校團附李榮陞爲第一營營長陸春溥爲第三營營長張鴻逵爲第二混成旅步兵團中校團附王峻德爲騎兵團中校團附徐浚林爲少校團附張慶堂爲第二營營長孫永勝爲第三混成旅騎兵團中校團附福祥爲騎兵第一旅第二團中校團附李恩祥爲少校團附吳贊廷爲第三營營長黄維中爲騎兵第二旅第一團少校團附定昌爲第二營營長梁玉亭爲第二團少校團附尤長桂爲砲兵團少校團附均照准此令 
[國外專電]  
　　日内瓦電顧維鈞今日在聯盟議會發表關於魯案二十一條要求與其他問題之宣言曰余奉政府訓令代表政府謹向議會聲明兹有某種事件關係中國存亡影響國際交誼中華民國依照聯盟會章規定擬提出請議會或行政會注意惟第一屆議會專重組織中國代表團有鑒於此竊意初屆議會不宜分其精力於鞏固聯盟組織規定聯盟權職之外故不欲提出於本屆議會但以中國代表團名義敬謹宣告今雖未請議會注意於是項事件然保留全權中華民國以聯盟會員之資格得於將來適當時期向議會或行政會提出决不放棄中華民國所可享之任何權利（十八日） 
[國内專電]  
　　北京電顧使元電國際聯盟德代表團請求加入文日提出說帖分送各國請求各國予以援助并附致我國代表團公函一件略謂青島係由德國租借而膠濟鐵路亦德國所建築中國代表能援其加入聯盟則德國願另訂條約將青島交還中國并准將膠濟鐵路收回等語維鈞再四思維業已婉辭矣（二十日下午五鐘） 
　　北京電唐使電准荷外部照稱萬國國際法學者大會决定明年三月舉行應請貴國學者蒞會等情請飭主管各部遴派到會以免參差（二十日下午三鐘） 
　　北京電本日令派王瑚兼振務處會辦又派孫振家帮辦畿輔振糶事宜又調任李坦爲科布多參贊又任黄成序爲唐努烏梁海參贊（二十一日下午七鐘） 
　　北京電今日閣議（一）劉道仁荆南道尹（二）汪希内部司長（三）陳寳泉敎部司長（四）交部提本年起每年提郵政贏餘十成之三奬勵航業（五）内部提由部組織討論自治明令各省區派代表二人與會 
（二十一日下午五鐘） 
　　北京電靳周希望美借欵第一期在年内交付聞銀公司尚未承諾 
（二十一日下午三鐘） 
　　北京電徐擬吸收新舊國會議員改造大政黨昨召錢能訓入府諭令出面組織並派錢南下與民黨有所接洽（二十一日下午三鐘） 
　　北京電朱啓鈐直法考察兼代總統接收學位（二十一日下午三鐘） 
　　北京電庫倫俄商所得金礦權讓渡於美商經農部電由陳使查復尚無與主權妨害請中央與美使訂結合同（二十一日下午三鐘） 
　　北京電蘇總商會聯合會電所得稅是否志在必行抑或可以緩辦請予電示（二十一日下午五鐘） 
　　北京電贛省議會電彈劾戚揚案通過（二十一日下午五鐘） 
　　北京電皖紳商學界電歡迎許世英長皖請以明令任命 
　　北京電院復魏宗蓮電催令就職 
（二十一日下午五鐘） 
　　北京電院電新疆山西陜西等省軍民長官詳查地震損失 
（二十一日下午五鐘） 
　　北京電趙恒惕來電歡迎直軍入湘助防惟軍餉不能就地供給 
（二十日下午四鐘） 
　　北京電赴俄考察員張斯霖今日返京（二十一日下午五鐘） 
　　北京電政府據探報顧品珍前部已開回宣威（二十日下午五鐘） 
　　漢口電王督委王都慶兼充卾西警備副司令（二十一日下午四鐘） 
　　漢口電京漢湘卾兩路定下月一日實行聯運（二十一日下午四鐘） 
　　香港電皓（十九）晚有便衣軍人多名稱奉軍府令擁進七十二行商報將鉛字報紙搗毁館員召警至 
反被拘押七人向軍府飛機司令部質問始聲稱誤會請警釋放昨午復有多人到國華報新報毁鉛字機器家私不能出版昨晚報界公會集議皆恐再擾擬停業待决後軍府省署派員疏通始止 
（二十一日下午八鐘） 
　　香港電湘趙林電派陳强周震麟代表列席軍府（二十一日下午八鐘） 
　　香港電褚輔成昨到粤擬組正式政府選大總統（二十一日下午八鐘） 
世界路透電 
[國際聯盟會餘聞]  
　　十九日日内瓦電聯盟議會最後集議時加拿大代表福斯特氏稱防杜東歐窒抉斯症之經費估計約需法幣二百萬佛郎議會通過主張與萬國紅十字會戰區兒童救濟會聯絡辦理之議案至於以世界語爲聯盟會正式語言之議案則擱置不提 
　　二十日日内瓦電可倫比亞代表團昨在此間招待聯盟議會各國代表瑞士總統演說後法代表維維亞尼發言述法蘭西與南北兩洲所以密切聯絡之兩種理由並謂聯盟新造前途不可限量今日法代表團由日内瓦啓程返巴黎 
　　二十日巴黎電可倫比亞外交總長否認其代表團對於國際聯盟採取與阿眞廷代表同樣態度之說 
[對德賠欵大會]  
　　二十日巴黎電參與比京賠償大會之協約國與德國代表星期日仍繼續交換意見法比兩國總代表逐日辦公甚爲忙碌彼等曾與德國總代表白滿作長談法國代表協森星期六日由比京回巴黎以大會進行情形報告政府據某報載稱衆所期望於該大會者乃覔一使德國履行賠償義務之實際的方法凡與會之各國代表皆抱此見 
[愛爾蘭近狀]  
　　十九日倫敦電俄佛蘭拉干神甫電致英相喬治謂調和愛爾蘭之唯一方法在容許愛爾蘭人民上次總選舉時所成立之憲法政府執行其合法職務然後與台伐勒拉氏直接磋商　約英相覆爯新芬黨如仍要求愛爾蘭共和並仍欲以暗殺强暴之行爲逼成解决則决無解决之望英相又責俄氏封閉容納善言之門俄氏繼又發電致英相謂新芬黨係和平政黨但迭受猛攻致生劇烈反動今欲調和别無他法惟有雙方代表平等集議協定條約而已余未閉門以拒善言惟本欲啓門而適閉門或有時不免耳 
　　十九日倫敦電瑪克里台氏發出示文謂奉有全權以恢復愛爾蘭戒嚴令區域内之秩序國軍行動苟不逾出維持秩序所必要之範圍定可得其贊助但若對於人民或其産業施行違法舉動如破人房屋刧人財物等事則必處以死刑 
　　二十日倫敦電柯克與克里兩處之軍督命將愛爾蘭共和軍之領袖置諸政府摩托車中爲質星期六夜曾槍斃爲質者二人二人於星期六日自獄中押入軍用載重車一路無事迨歸途將抵獄時忽被槍斃據謂乃兵士所爲其故未悉 
　　二十日巴黎電據希爾博消息新芬黨領袖台伐勒拉由紐約乘某船來巴黎明日可抵希爾博 
[美國之非常稅制]  
　　十八日華盛頓電參衆兩院領袖開會商定非常稅制擬禁止小麥·羊毛·棉花·牲畜·肉食·入口藉以救濟農民之困苦 
　　十九日華盛頓電衆院籌欵股員會商定重徵麥·榖·羊毛·羢布·秀服·大豆·山芋·花生·薑·羊·羊肉等物之入口稅以爲實行非常稅率之初步參議員希志柯克氏宣稱彼擬反對新稅則因增加稅率足以限制美國出口貿易也 
 
 
 

Page 4

 
 
   
 
 

Page 5

 
 
   
 
 

Page 6

 
 
世界界透電二 
[歐洲大戰之餘聞]  
　　二十日倫敦電首相喬治今日在下院答覆某議員之質問謂此次戰爭死傷者確有三千萬人死者占九百萬人所耗金錢直接用於戰爭者確有五萬兆鎊問接者有六萬七千兆鎊 
　　十七日巴黎電内閣今日開會由米勒蘭總統主席商船部總長陳述與英國談判處置德國按照和約交出之商船辦法其結果爲法國得船四十三萬噸 
[各國近事記]  
　　二十一日巴黎電時報載君士坦丁消息土國赴法總代表賴比氏於啓程前聲稱法國之助土爲任何各國所不能及土國人民於目下困難時所受法國之惠將永不能忘 
　　十九日雅典電康斯丹丁今日抵此卽赴大敎堂繼乃入宮人民大爲興奮 
　　二十日倫敦電法羅銀行已停止付欵 
　　二十日倫敦電郝爾爵士今日在下院建議海軍建築問題應先與美日兩國討論然後决定英國海軍新程序俾視能否商定辦法減少海軍用費至適合國家安寧之最低率首相喬治爲帝國國防委員會將考慮該問題 
　　二十日巴黎電印度支那總督龍氏今日謁見總統討論遠東時局 
　　二十日巴黎電西班牙國會選舉安然告竣巴西洛拉州共和急進黨得一萬三千票帝制黨得三千票瑪德里之帝制黨得票占大多數 
　　十八日羅馬電台貝里尼之阿爾巴尼亞村復遭地震全村至是破毁殆盡共死二十二人交通阻斷詳情未悉 
[印度之疋頭商業]  
　　二十日孟買電此間商民因滙率滙率低落商業沉滯大爲憂慮疋頭商公會曾通過議案謂非俟當道設法消除目下之商業困難商人不得定購或現購英國或外國之疋頭貨有此一舉則存於此間之疋頭貨均不能拍賣此項貨物乃各商行於匯率高時定就但照目下之匯率均無力出貨 
太平洋路透電 
[東俄近事記]  
　　二十日海參崴電海參崴議會農黨議員多已他適議會業已解散今組成一行政團體施行濱海省政務以待總選舉之告成總選舉爲目下衆所注意之問題聞過激黨現出種種方法希圖控制未來之選舉共産黨曾强閉海蘭泡農黨選舉會議故農黨已通告赤塔政府謂如不許農黨自由選舉則彼等擬召回從戎紅軍中子弟 
[日本近事記]  
　　二十一日東京電上星期五日雅勃島之風災土人所居之村可謂全毁僅餘房屋二十所未被吹倒牲畜死者頗多日政府已派船載糧食及建築材料前往救濟 
[北方近事記]  
　　二十一日北京電聞廟街爭端業已解决中政府曾命駐東京本國公使向日政府道歉惟此案今後有重要之發展蓋中國某砲船曾派兵一隊乘一小艇登陸伐木該船聞砲聲後即泊岸濱旋爲日砲船所見發砲轟沉之死三十人中國當道曾提及此事迄無解决今聞外交部已向日政府提出詰問以期即予賠償 
　　二十日北京電美使署通告外交部謂本月十日威爾遜總統曾以懇請之文勸國人捐助中國振欵並諭副國務卿台維思爲災欵會計員拉門德爲振災會主任 
國内要聞 
[北京通信（鏡）]  
　　琿春案近訊 
　　琿春交涉全國一致反對希望日本撤兵之心理在國人心中罔不存之曩外部則以我國兵　則日兵撤告學生我國兵之去也遲遲其行國人多有以此罪三省軍事長官者于冲漢之赴日外間於張氏頗有煩言我人固不敢據以爲信但讀鮑貴卿十七日電與張作霖十六日電互相牴牾殊足令人懷疑鮑電云「准延吉道尹陶彬電稱道屬八縣韓黨馬賊已告肅清日軍駐在各縣徒擾亂居民妨害秩序以致良民流離失所應請轉電外部請其向日使交涉無論如何先令日軍一律撤退以便良民各歸故里臨電迫切不勝待命之至等情前來據此查延吉道屬日軍駐紥以來地方秩序因而擾亂應請迅與日使交涉請其退兵云云張電云「據探報琿春韓匪馬賊近又聯絡擬圖再舉已迭電報告刻據延吉道尹陶彬電開匪黨大隊向馬河子進發擬襲擊我軍騎團另一支隊繞道四道溝擬襲擊日軍龍井大隊先後均經我軍日軍擊退奪獲槍械三百餘枝特電奉聞」云云此二電同根據於陶氏之電而所稱逎相異至此延吉情形究如何殊令人難於捉摸也總之二說必有一是一非若者近乎事情若者别有作用明眼人固不難知之也東三省人民爲日軍駐延奔走呼號以求其去吾人於報章中見之屢矣上星期五外交部會議結果仍電胡公使向日政府嚴重責問請其一律撤退另由部向日使交涉而十五日胡公使致政府電又有令人莫測之事發現胡電云「日政府宣稱駐在局子街之日軍曾接到中國學生及商民多數之挽留呈文蓋該地華人恐日軍撤退地方秩序無人維持等語查近日琿春交涉日軍暴行久已口碑載道方擬嚴重質問乃竟發生此項事實曷勝詫異希即查明見覆俾知眞相以便交涉」云云觀此則日本之不願撤兵固不難推度一二也日軍在延邊行動各報多載其事實近政府曾電延吉道尹陶彬令調查農民損失詳細報告陶於十六日致政府電云「准令調查農民損失查延吉所管八縣除延吉額穆汪清　龍外甯安縣居民被傷三十七人燒毁住屋八十餘間學校二所馬五十餘四牛二十餘頭琿春一縣計居民被斃者五十三人被傷者一百六十八人住居被焚或被毁五百十六間東甯縣計居民誤被槍斃者二百二十六人被傷者三百十四人住居被毁者七百二十七間敦化一縣居民被傷者七人住居被毁者三十一間所有一切逃避人民均經在延吉縣設立收容所收留日軍一日不退居民一日不安應請與日使交涉請日軍先行撤退再議賠償陶彬叩銑據此電以觀則日軍有撤之必要又可想見矣願國人留意之 
[日本在延邊之撤兵與設警]  
　　大陸報二十日北京電云據外人目覩者之報告侵入間島之日軍其司令部已撤至圖們江朝鮮境内日兵現方陸續退出大約新年前後可以撤完惟留軍警千人駐於新近造成之兵營内日使署稱依照治外法權日領署得留警察以管束日本人民而華人方面則謂日本警察之在琿春名爲保護日人實則欲壓制仇視日本之韓人耳依照間島條約韓人應歸中國管轄故琿春之有日警實礙及中國主權日本所以不先與中國磋商留駐警察者蓋日本不獨欲在間島設警且將仿行於滿洲他處故不願遽開議此不正當警政之問題也 
[四百萬賑災借欵行將成立]  
　　昨（十九日）有人以報載五千萬借欵向銀行團事務處詢問據云絶無此事又有問銀團代表熙理爾者亦言未知此事至近日與銀團往來之公函中關於借欵問題僅有振災借欵四百萬之一宗該借欵之公文由中政府（十七日）送交本京滙豐滙理花旗正金四家銀行聲明不將此項借款用之於他項政費但亦不受新銀團條件之範圍四家銀行對此公文頗願討論業於十七下午分電紐約横濱倫敦巴黎四處總行請示辦法俟有來電即開談判此振災借欵之實在情形也至裁兵借欵非俟諸史蒂芬小田切到京以後不開談判因之中政府將烟酒稅抵押借欵之談判亦行停頓又云四百萬振災借欵我外交當局近照會英美法日四國擬以關稅附加稅作抵由振務處負完全責任英美法日四國接到此項照會即召集會議結果由各該國平均分攤百萬但須將該附加稅彚交海關稅務司存儲償還即由稅務司負完全責任關於此點意見尚未一致故振災借欵之成立尚須稍延時日外傳五千萬賑災借欵多謂即此四百萬借欵之誤會云云又一消息此項借欵大概即可成功其利息雖爲一分比之平常借欵高至一半以上然政府爲種種原因亦願遷就現在所以尚未正式成立者非關於借欵内容有所未洽係因欵項交付之處彼此未决外人意見以中國財政部關於借欵用途一層素不見信於世深恐此次徒負借欵振災之名而災民未受借欵振災之惠故决計將此項借欵交華洋義振會不交財政部因此財政部對於此節極爲反對屢 
[第二十三週年之北京大學]  
　　本月十七日爲北京大學第二十三週之紀念日　　在大禮堂舉行紀念會圖中爲顧敎務長在台上演說情形 
次與外人磋商迄無效果不得已提出折衷辦法將此項借欵交振務處辦理另在振務處設立一審計委員會會員共五名審計院派一名振務處二名華洋振務處二名然外人方面對此仍未有所表示未知其結果如何耳 
[旅京卾人之救災大會]  
　　湖北旅京人士以湖北一省十餘日内兵禍竟有十餘處之多毖後懲前不得不謀相當之辦法故該同鄉會特於昨日（十九日）午後一時開全體救災大會於湖廣會館到會人數異常踴躍朱和中爲臨時主席首由宜昌府同鄉會會長報告宜昌兵變人民受害之詳情次復宣讀府院兩秘書廳關於兵變後所復鄉人之函件繼由朱和中報告各省區聯合會因宜昌兵變事赴府院請願情形並請大家討論吳繼徹發言最多主張湖北兵變不止宜昌一處王占元無統一部下之能力可知欲救湖北非根本驅王不可繼吳氏起言者甚衆其共同之點有二（甲）救濟已往之辦法（一）賠償（二）撫卹（三）懲辦軍官（四）解散軍隊（乙）防患未然之辦法（一）撤退各地駐防軍隊（二）由各地方設立民團以上各項辦法全體通過當卽分府推定李于青（武昌　）駱繼漢（襄陽）陳定遠（黄州）盧靜定（鄖陽）朱義冒（安陸）鄧一鶚（漢陽）白蔚文（德安）周家炳（荆州）周操全（荆門）高佐盛（安陸）朱和中（施南）等爲代表繼由鄖陽六屬代表報告旱災情形報告畢卽行散豐散會後各府所推定代表駱繼漢等復齊集一處磋商辦事方法并規定被撫卹地點如下（一）宜昌（二）天門（三）樊城（四）陽新（五）鍾祥（六）老河口（七）大冶（八）蘄春（九）宜都（十）武穴（十一）富池口（十二）毛家集（十三）臼口及其他被災各地 
[關於華僑之消息]  
　　斐島華僑之國籍問題桂植電云查斐島華人多娶在地土人按照美國法妻爲美國人在美國有一定之住址居住十年以上者即爲美國人我國僑民因此而喪失國籍者年在千人以上查該國籍法與我國籍大有衝突依我國籍法第五條之規定爲中國人妻爲中國人擬令旅斐華僑此後婚姻須赴領館報告註冊如娶土婦卽須由其本夫事前呈請隨同歸化以免爭執除先行試辦外合電奉聞桂植叩删 
　　爪哇中華商務總會電查爪哇僑民邇來頻受荷人虐待最大原因係在政府漠視僑民在前清時代政府年派軍艦游弋巡視保衛僑民革新以後華艦迄未到哇一次應請政府仍舊派艦巡視爪哇俾爪哇荷人知僑民政府并不漠視庶僑民得以安居樂業於國家之尊嚴得以保全臨電迫切伏希朗照爪哇中華商務總會寒 
　　横濱華僑數目之報告横濱領館報告僑民數目如下領事徐善慶男子總計二千四百五十三人學生八十三人商人三百二十七人工人一千二百五十八人領館官吏及僕役或無職業者七百八十五人女子總計九百四十三人學生五人商人眷屬八人工人眷屬四十六人歸化之工人眷屬三十八人僕役及其他或無職業者八百四十六人 
[京聞拾零]  
　　鄒芬關於日人之報告此次俄黨犯庫確有日人居中協助聞援庫軍張營已查獲佃山一名昨（十九）由副司令鄒芬據情電京請示辦法原文略云據袁支隊長報稱據駐大毛篤慶營長張永勝報告眞日拿獲日人佃山一名訊據供稱係日本工兵上尉現充俄黨上校指揮官此次攻庫失敗退向東南現有俄匪五六百名大砲四尊每尊有礮彈三百餘枚盤踞東庫倫附近一帶該處尚有日人四十四名因匪心渙散情願前來投降或充作内應等語團長以該日人勢窮來歸應先依照俘虜辦法暫爲收容如何處置請示前來除飭暫照俘虜收容外迅請指示辦法以便飭遵 
　　新國會領欵後之舉動新國會之歲費政府向九家銀行商借五十萬實交四十八萬元内現洋四十萬道勝銀行支票八萬元前日實行發付每員計領到一千一百餘元尚有三十餘名並未領着其原因實爲道勝銀行支票尚未到期無法化爲現金之故昨日（十九）一般議員之領到欵項者又集合於某處决定自行召集議員開會並由耿兆棟王雙岐等連署三十餘人提出一議案内容係主張將關稅附加稅欵不得專供築路工之用因災區太廣無路工之處不能普及請政府慎重辦理 
　　撤銷客郵運進行國際聯盟通過顧代表所提取銷各國在華郵局及銑電已紀前報外交部關於此事日昨已經開始與交通部協商辦理據聞其雙方協商之内容約分兩次討論（一）以撤銷各國在我領土内所設郵局除已部令查復核辦外並擬續再會同派員專任此事以重郵務（一）由外部將此取銷各國在華郵局通過詳情分向外交團知會以便定期撤銷以保郵權 
　　新式飛機來京陸軍航空處前在英國費克斯汽艇製造廠訂購之飛機已於日昨由該廠運京搭京綏路車交清河航空工廠裝置聞此項飛機係英國最新式樣名曰維梅每架可容二十人左右 
[卾省之籌餉與省署兩問題]  
　　卾當道籌借軍餉之聲洋洋盈耳顧此欠餉乃積日累月所成而獨於此時籌措極力四處張羅者一因王寵信孫傳芳過深軍心多懷反側一因陰曆年　將届恐再肇生意外故力爲彌缝以冀消滅禍亂之種子上次召連長以上軍官至署曾親語以無論如何我姓王的在職一日必不令諸兄弟爲難雖破産亦所不顧其急迫可以概見至欠餉數目除上次已發二百萬元外據聞尚有七百萬元之多十三日軍署官商會議王本欲徐萬兩商會長擔任再借三百萬或另想方法亦可徐萬以前墊五十萬爲期僅數日此刻碍難再籌萬不得已只可由漢商會擔任三十萬武商會擔任二十萬如督軍實在無法商會惟有派一二代表與督軍所派赴京催餉之尹同愈金鼎二代表隨同北上向政府請願此當日會議之實在情形外問所傳商會已承認借欵三百萬以武新宜三關收入償還之說均屬非是惟王以欠餉太多區區五十萬無補實際十六日復召徐萬兩商會長到署賡續前請徐萬依然拒絶僅承認琥商會推會董盛伯常 
[第二十三週年之北大足球隊]  
　　此係北大最近成立之足球隊在二十三週紀念日所攝 
漢商會推會董劉仁山爲代表隨同尹金二人赴京請願其餘二百五十萬元若督軍認爲必需只有介紹向漢口本國銀行團商借但須確實擔保品方可協議討論移時亦無結果而散王督於要求商會外並商諸省會正副議長請其顧全大局妥籌善法並凂派代表一同入京陳情因是省會於十六日亦召集秘密茶話會列席者四十一人結果對於督軍請派代表赴京催餉均不贊同惟可以本會名義再電政府請其接濟至督軍之意如銀團不能借貸則擬增印官票百六十萬元折洋百萬元再於鹽釐　徵附加稅若干以足其　現尚守秘密以待商會介紹借欵之效果如何再爲酌定次討論宜昌兵變問題僉謂卾省主客軍隊計共十四萬有奇以致軍餉不濟譁變四起不如趁此機會要求政府撤退卾境客軍一致贊成此議迺責成秘書廳擬稿電京要求撥發欠餉與撤退客軍即日拍發又聞商會以籌欵尚無進步今日特派代表與省會三議長接洽擬開一紳商議聯席會議以解决此難題不識能否見諸事實又聞王督於日前電召各區軍事長官來省開一軍事大會議討論軍餉及冬防各問題其各師旅長之先後到省者已有閻相文吳心田劉躍龍盧金山冠英傑等其向駐在武漢者有王懋賞尹同愈孫芳（孫文有今日赴宜說）毛鴻恩杜錫鈞等趙榮華張繼善亦於昨日趕到其尚未到者僅王汝勤張聯陞二人或因防務不能離身而派代表出席也現已擬定二十日舉行正式會議至省署問題依然在相持狀態中政府因徇王督意思迭電催夏返省而人民方面則恐夏一返省必無法避王之牽掣羣起阻之夏進退兩難故特續請病假以待全卾人民之自决政府現又派卾人新國會議員陳寶書何佩瑄二人返卾調停王夏業於前晚抵省奔走一二日仍無成績可言王亦於前日派魏聯芳財廳長持中央來電謁勸駕意以此或可轉圜夏氏之態度詎料夏以病爲辭致魏又虚此一行楚善派議員（被某當道收買之議員在省垣閱馬廠附近楚善公所内設辦事處故以楚善二字代表該派）見夏仍堅持前議不得不與夏抗爭除陳紹龍提出二次質問外楊伯燾亦追踪陳後再接再厲以質問於夏此項質問書業已正式提出不知夏氏如何答覆但一般人對楚善派均甚憤慨昨有漢口自治急進會致函議會與以警告内有民情激昂集矢議會除伸正義者外於反對騎牆兩派中擇無恥之尤者得十人焉將宣布賣省求榮之實據醵鐵鑄像以爲社會之制裁等語可見該派之拂逆民意矣（十二月十八日 
[夏壽康招待報界]  
　　夏省長來卾就任大受卾人之歡迎上次王招宴省會商會及各團體時本擬續宴報界嗣因事躭誤始於昨十八日以夏私人名義在萬國春館柬請漢口各報館經理及編輯十餘人下午六時始先後就座夏因病請假由沈澤生政廳長馬中驥各團聯合會會長二君代表招待首由沈起立致詞略謂鄙人今日代表夏省長得與諸君晤叙一堂萬分榮幸諸君本良心主張應世界潮流發爲健全之輿論以迎合民治者而贊助夏省長此夏省長所引爲欣幸而囑鄙人深致感謝於諸君者尚望諸君本此進行民治根基庶可樹立非惟夏省長一人之幸全卾人民皆利賴之衆鼓掌公推某報經理致答詞略謂我等歡迎夏省長並非持們羅主義亦非歡迎夏氏個人蓋欲夏省長發展民治爲人民謀眞正幸福希望本其毅力終始勿懶尤盼遇事公開使輿論有所主持云云散時已八時餘矣 
[洛陽地震之所聞]  
　　十二月十六日下午七點三刻洛陽地震約有五分鐘一時門窗皆響屋字震動室中人咸莫名其妙倉猝奔逃里巷人滿呼聲紛起事後調查附近因震跌死者三人房屋傾倒數處距離較遠者尚未能悉隴海路上通車於距洛四十餘里處幾乎傾覆幸司機察覺立即停駛未致遭險聞此次地震面積甚廣亦近來鮮見也河南謝逹三君來函云本省今年迭遭兵匪旱水疫爲災至鉅乃本月十七號晚豫西鄭州洛陽陜州一帶又復地震洛陽尤烈房舍傾覆屋瓦横飛居民遭慘死者甚多此慘狀乃目覩也 
　　另據開封來函云十六日晚八時三十分開封發現地震居民初覺頭腦眩暈身如懸旌門窗電燈均盪動不已牆上掛繫之物紛紛墜落房屋牆壁亦吱吱作響勢欲倒塌街巿行人爭奔避入室而室内人則奪户欲出一時秩序大擾歷時約十分鐘始行鎭定是日豐樂園正演劇座客忽見電燈摇擺樓窗作聲疑有不測樓上人尋梯爭下樓下人則驚愕失錯莫知所以（因時值戒嚴且當學商衝突後咸有戒心）嘈雜擾攘亂作一團劇卽停演警察亦躱避不迭旣而知爲地震始稍鎭定而遺釵墜巾落帽脫履者不知凡幾據警察調查此次地震尚甚輕微省垣僅倒房屋十餘問謡傳中牟朱仙鎭一帶震動甚劇傷人甚多 
[贛議會之大搗亂]  
　　爲驅戚拒丁贛人治贛問題 
 
 
 

Page 7

 
 
旅京江西同鄉以驅戚拒丁贛人治贛八字爲運動自治之目標態度光明宗旨正大詎料贛省議會議員一本從前營私舞弊惡習各懷特别作用讜言則主擁戚合羣則主擁丁雙方拚死力爭反置自治問題於不顧十六日下午省議會開第五次大會討論劉子貞提前選舉省長案兩府議員又因私見大動唇舌繼以鬭毆聞者莫不齒冷兹將是日開會搗亂詳情撮要録下當開會後兩方先有一番爭辨饒正音云選舉省長關係重大據本席看來不必徒費唇舌匡世德睹此情形知難收拾乃跑上演臺云選舉省長問題重大勢非得各法團同意不可際此自治潮流急進之時吾儕應如何亟謀自治作他省之後援但旅京同鄉屢次來電對於贛省長問題不外去戚拒丁贛人治贛三個意旨日前又接旅京佳電要本會表示態度似不妨先將我省民意急電表示俾一致協爭言訖袖出擬復同鄉及致大總统國務院兩電稿書於黑板請衆公决各議員以前次京電係去歲拒丁今忽改歲爲戚未免跡近舞弊於是鄭與權等分投檢查報紙所載及本會油印同京電原底除報紙爲歲字外餘均有塗改痕跡歲戚不明故爭持甚力饒正音云匡君所擬電稿未見油印分佈事關重大頃刻之間萬難解决黄人庸謂選舉省長暫爲放後一步應將匡君提出復旅京同鄉及致大總統電文磋商妥協卽行拍發黄用中極端贊成並主張用全體名義拍發如有反對者請分别電京申明於是贊成黄說者有龍起鳳鄒祖詳巢廣源陳作材盧常黄人庸王鎭寰等二十餘人惟徐文煇等不以爲然黄炳煥黄爲柏等早已缺席徐文煇與黄人庸大肆詬駡郭衛城直指劉子貞頭上謂無墨水乃武人互相詬駡幾至用武斯時有胆小者恐殃及池魚相約逃席有說黑幕重大者有說金錢魔力所致者有互駡者有拳欲下而不敢發者時出時入儼似戰線上偵探一般主席以議員走散乃曰不足法定人數摇鈴散會不料剛下臺忽被謝鴻藻推倒地上渾身灰塵滿臉漆黑幸身段尚敏運忙爬起忿欲追趕享以老拳誰知謝已攢入人叢中矣第三者假作調人請議長就席討論龍吃此虧念屬同黨亦未計較詎知一波未平一波又起而陳作材又與徐文煇比武若非拖扯迅速難免不演成流血慘劇旁聽席來賓有吳邁者站立凳上大叫曰此電究有何人阻發調查明確决鳴鼓而攻誓不留伊狗命今日省議會不發出此電明日即召集全省公民武力解散議會議員巢廣源等聞此種宣言連請吳君入議場並表示今日無論如何决要逹到拍發目的吳乃拱手賀之謂斯方貴會之幸也旋由黄用中盧常龍起鳳等勒逼議長答應拍發龍欽海乃曰大家多數人贊成難道我一人反對得成功嗎嗣見議長雖應允仍恐秘而不發遂當場推定黄人庸會同庶務往電局拍發兹　匡世德擬復旅京同鄉及大總統電照録於下北京大總統國務院鈞鑒江西省長問題迭經旅京同鄉以去戚拒丁贛人治贛陳請在案本會迭次討論不逾斯旨務懇中央迅擇贛人中之賢者長贛以慰民望際此自治潮流全國同聲豫卾湘浙久成先例倘不俯從所請則是有意棄贛贛人雖懦决難忍受幸垂納焉贛議會叩删致旅京江西同鄉會電文相同惟末句改用務請同鄉諸公一致進行如果中央不允所請祗有出於自决之一途云云 
　　十七日該會又開大會提前選舉省長案仍列議題故各議員有先入議場安坐而待解决者其反對派旣簽到而又不入坐居心搗亂不言可知鄒祖祥龍起鳳等請主席點查簽到人數有八十人而出席議員僅六十六人黄人庸云議長有片子没有可着發衛兵去請林中桂云議長片子怕請不動不如弄張拘票去傳得龍起鳳云閱報室已坐有七八位故　假看報不出席遂忿然呌曰我們今日通過留戚拒丁案你們那些看報先生再不來表决了　就莫怪於是　場大笑謝鴻藻云今日通過留戚案他們曉得哄人之話不若多呌幾個衛兵將那看報議員連凳連人完全抬進來豈不直截了當許英謂這種言語均是閙意氣的話爽爽快快請議長切實查明加以懲戒那到不錯旁聽席上參觀人士以簽到而不到致開會不成恨不得扯之入場有胡某葉某等見此情形實爲實行自治之悲觀乃曰人民代表祗曉得要錢凡遇有重大問題不敲十萬八萬就敲三萬五萬此種卑鄙龌龊人民代表還配做我們江西議員嗎於是羣言呌打走呵走呵我們明日是開公民大會呵宣佈民治呵解散議會呵種種呼聞不一而足鄒祖祥以旁聽席上呌打係議員咎由自取大家出席議事那有這種暴動於是更進一言曰是要打不錯不錯打死都是應該的葉晉馨黄肇良等密鄒談話謂縱是咎由自取亦不可長他人威風像前次這筆損失是時議員已走散三分之一黄用中乃曰今日本會此種現象確爲無限之悲觀本會同人爲人民代表旣不能代表民意又何須虚設不若大家辭職免人唾駡旁聽人聞黄議員這種表示咸鼓掌贊成並有某甲云你們自已辭職免得我們動手時已五鐘人數仍不足法定乃摇鈴散會 
[粤商界自動維持紙幣說]  
　　廣東省會各機關自實行改徵銀毫中行紙幣一跌千丈各界大起恐慌連日雖經官商兩方面協議維持但實際成效尚鮮昨聞總商會消息各大行商董以官廳態度冷淡特議自動的維持方法不專恃官廳之力務期維持幣價現狀以免牽動金副聞十五日銀業行對於中幣已復開早午巿盤今日幣價大元劵約值五六毫子劵約值五成似尚有增高繼漲之勢又觀察商界心理此次維持紙幣略比官廳爲出力各有顧全大局之思想預料將來必收效果也 
　　昨日下午一時銀業行請願維持紙幣代表胡沛雲黄沛如林丙炎陳蔚文四君偕同銀業行同人齊赴財政廳請願維持紙幣當由廖廳長傳見詢問來意胡沛雲言中國銀行紙幣官廳及巿面一向流通未嘗歧視故中行雖未復業人民尚樂於信用紙幣價格常在八九成以上昔時桂系踞粤對於中行紙幣亦不敢加以歧視今日粤人治粤貴廳長亦粤人一份子有敬恭桑梓之誼當然有維持之責何忍任令紙幣低跌不予維持且自十一日起不收中國銀行紙幣目下人心恐慌紙幣價格跌至四成以下敝銀業行尤痛切剥膚故屢次集議舉出代表向軍政府省署乞予維持連日蒙伍總裁陳省長答應未得廳長答應故今日特至此叩乞顧念商場設法維持以救危急廖廳長謂夏府並非拒收毫幣到任時所有釐金預餉均收紙幣已届一月特以巿價日跌吃虧過甚長此不已政府亦有破産之虞且桂系踞粤時已將烟酒捐及各種雜捐押於外國庫空如洗故滿盤打算不得不改收銀毫然後收支方有標準故又改組廣東省銀行予之計劃預算省銀行成立六個月後可將中國銀行紙幣於無形中自有維持之法在政府甚有把握爾商民亦可不必驚恐至謂目前損失過甚可將此項紙幣暫時抵押他人雖耗息些少亦無碍也林君丙炎起言曰廳長謂政府收受中國銀地紙幣恐政府破産足見謀國之忠惟目下調查紙幣存在巿面者除滙豐銀行一百零三萬台灣銀行七十萬外尚有二百餘萬在政府不收受豈不陷商民於破産地位耶夫政府與商民彼此互相藉重未有祗顧政府而不顧商民之理廳長謂六個月後有維持之法其未及六個月時期將在紙幣如是乎譬之於米待六月後然後可食則此六個月人民不至餓死者幾希故商民爲自衛計爲政府計不得不求趕急設法否則年關在卽巿面摇動殊非地方之福也云云旋黄沛如君提出仿照義利資本團辦法求廳長答應各代表討論良久結果胡沛雲提出搭收二成之法廖廳長亦謂此爲最易之辦法政府且當照行但銷燬之手續甚多惟須爾商民先將與省長討論與予討論之辦法先開一詳細而各方有益之節略至廳然後實行至於仿義利資本團辦法則亦甚贊成然此事係中國銀行主權請各位商諸中國銀地可也言至此已二時各代表起言定日問開具節略呈上廳長首肯各代表卽興辭而出 
[孫中山歡迎國會議員來粤]  
　　再組非常國會 
　　軍府再造之後外間人士以軍府與國會原相依爲命脈今軍府成立多日而國會久無恢復消息故多欵此次各總裁祗借軍府爲南北議和機關而並無召集廣州國會之誠意兹從某方面調查孫中山此次來粤實抱有建設新中國之大思想對於國會議員之曾向北廷及政桂兩系賣身者深惡痛絶指爲喪失國民代表之資格而對於與北廷及政桂兩系無關係之議員則異常尊重謂國會分子及老民黨員經數度政變之淘汰僅有此數今後可與同負根本改造之責者亦惟此輩是賴應同心協力以貫澈民權民生之目的等語因此前日已有電邀請國會議員來粤再組非常國會解决建設新中國之大方針各議員得孫總裁電異常歡悅近由滬來粤者絡繹於道一俟十四省議員到齊即當開會解决一切 
[湖州罷巿風潮之一段落]  
　　浙江吳興縣洋廣京貨絲線藥房等業因學生檢查日貨罷巿一案迭紀前報刻悉各商號本日已先行開巿其詳情如下自罷巿風潮發現後縣商會長顔輅曁副長陸培之爲維持巿况計連日奔走調停直至昨日（九）下午始與各商代表陳渭泉許夢九等八人商定各業先行開店一面仍由顔陸兩會長負責凡未經根本解决前以停止學生上門抄檢爲條件故各商業於初十日辰起齊行開巿今日京廣洋貨業全體遍貼聲明略云此次閉巿因本月初八日北門外京貨業被學生檢查衝突釀成罷巿風潮頃見湖州學生聯合會發出通告乃謂協太和號主王子培唆使事屬誤會查王子培於本月初五日赴滬敝同業罷巿始於初八日發生原爲保全生命財産起見利害切膚事關全體一致進行斷非王子培一人所能指使况王遠在申江此事如風馬牛之不相及非其主動不辯自明尤恐各界傳聞失實特此聲明學界方面頃接省敎育廳篠電云吳興省立第三師範學校並中學校長覽據吳興商號協太和店主王兆元電稱吳興第三中學曁師範學校學生借抄襲日貨爲名擾入商店將店中貨物取去焚燬約洋一千餘元全屬本國貨物實屬有礙治安乞電飭該兩校長分别賠償並辦學生以儆效尤至爲公便等情據稱如果屬實該校學生殊屬不合仰該校長迅即查明具復敎育廳篠印 
[王瑚抵甯接任]  
　　新省長王瑚抵甯情形略紀昨報兹經查明王實於十九日下午二時由漢乘招商局江輪抵甯輪靠碼頭王即自僱一皮蓬馬車入城計行李三件一白皮箱一被捲一藍布包袱入城時無一人知覺行至鼓樓地方遇一舊識之汪某（現充團長）王卽跳下車來與之寒暄畢囑勿告人汪問何往王答擬住中正街甯台旅館遂握别中途王囑馬車往八府塘蔡政務廳長公館適蔡已公出王囑門者往覓說有一姓王者來會至五點十分蔡歸寓始知即新省長王瑚也汪某中途遇王返團部即電告軍署齊督齊省長卽派人往甯台旅館謁王至則答稱今日並無人來投寓一時闔城皆知王瑚已入城而不知何往警廳派人四處偵查踪跡杳無至晚七時蔡暗呼用人電話報告省署齊省長即派梁玉書往蔡寓迎接王初不肯即赴省署謂擬偕蔡出外洗澡梁謂入署後仍可隨便外出旋馬車亦至梁蔡遂偕王同赴省署未幾蔡寓將王行李送來乃卽下榻省署翌日（二十）下午一時王往軍署謁齊督警廳臨時　派雙崗槍上刺刀氣象森嚴王頗不安囑將雙崗撤去王謁齊談二小時辭出即往拜省議會商會旣地方各公團六時返省署 
　　今日（二十一）上午已時接蘇省長篆各機關長官各界領袖曁本省候補人員齊往道賀禮節如下（一）前任省長派員齎送印信至禮堂奏國樂（二）印信送到贊禮員導引省長臨禮堂接受印信向國旗行三鞠躬禮奏　樂（三）本署各職員齊集謁賀行二鞠躬禮（四）在城各政警官員分班謁賀行二鞠躬禮禮畢奏樂各退班 
[蘇議員董永成致王省長函]  
　　請整頓吏治 
　　省長大鑒久盼旌節如望雲霓兹幸蒞臨全省歡忭竊維江蘇庶政待理孔多而尤以吏治爲急吏治之腐盡人皆知然必推其致腐之原而後可以痛下鍼砭兹就見聞所及略陳大概以供採擇夫江南江北情形互異而吏治敗壞則大略相同論敎育則視三科爲閒曹論實業則併四科而不設論徵收則逾限開徵滯納罰金按畝攤收論治盜則焚殺抬架逼近省垣視若無覩（指淮徐海言）論公欵則隨意取携一經卸職置若罔聞論司法則爲知事注意之點亦即知事生財之源是非曲直决諸金錢官貪於上吏横於下彭剛直所謂一役下鄉而數家破産一家犯法而一村爲墟者不料於蘇數數見之（以江北爲尤甚）以上各節非敢曰縣縣如此而如此者實占多數夫江蘇非邊遠之區知事所以恣意妄爲悍無顧忌者其最要之原因有三（一）由於伊通之黜陟不明也伊通負察吏之責對於被彈劾被控告之知事不能平心靜氣研求眞是眞非作明允之裁判惟挾一保護官治尊嚴之成見人民之呈控愈多知事之升遷愈速悻悻負氣甘與輿論爲仇間或勉强委查而奉委者仰承意旨俯拾承儀故六載以來層見疊出之控案均以查無實據了之不聞有一人付懲戒者一般知事有恃無恐遂恣睢暴戾而爲所欲爲此吏治敗壞之一大原因也（一）由於知事之流品太雜也江蘇候補六七百人出於前巡閱使前督軍之保免者占多數其間有通逹治體者有身爲巿儈或曾充賤役文字不通而鑽營朦保者此輩旣盲於目一旦署缺如沭猴而冠舉動皆成笑柄又有資格雖老而腐氣太深聽其言觀其行確係復辟時代之人材候補中形形色色無奇不有而伊通只知爲人擇地不知爲地擇人此吏治敗壞之又一原因也（未完） 
[杭州快信]  
　　省參議會新預算所列經常費計俸給一萬九千三百九十二元辦公費一千二百六十元共二萬零六百五十二元修繕費二百元購置費一千元共一千二百元 
　　女子貧民習藝所長袁民芳吞金獲救後所董潘赤文等竭力擔任維持省長及敎廳杭縣亦派員前往慰視並允補助經費 
　　旬日來杭巿銀根異常緊急緣各路商用暢旺致存底不豐到源又少昨巿至晚開議滬滙勉强減去一角每百元開一元四角銀行方面存現亦不充足省金庫動放本月各費又慮不敷財廳現正設法措辦 
　　杭總商會昨呈省署據各業董陳稱此次南北災情奇重我商人籌集賑欵不遺餘力且對北方災賑較南方尤爲踴躍兹聞政府加征賑捐專爲災黎片面計而於商業困難未能兼顧是一方面即沾實惠一方面受累已深况捐稅關係國用人民固有　納之義務至賑欵屬於慈善問題捐助應視力所能及近來郵電加價鐵路加價何莫非商民負擔今復於貨捐中附加賑捐一成值此百物昂貴巿面蕭條商力幾何其何能逮應乞轉咨准免加征 
地方通信 
[蘇州]  
　　警署闢謡之布告蘇州西剾中警察署昨爲巿上散布蘇州警察黑暗嚗印刷品多張對於該署頗多　言特繕發布告俾免誤傳文曰照得偵查犯罪警察自有職權人民自由依法非無制限乃近有無知之人假託蘇州全體公民名義散布印刷品對於本署職員公然侮辱此種行爲顯係妨害公務暫行新刑律第一五五條本署現正偵查一俟得有主名定予依法檢舉兹爲預防起見用特剴切曉諭須知官員如有不當處分人民儘可向監督長官陳訴官員如有違法行爲人民均可赴司法衙門告發旣多救濟之途宜懍誣告之禁法定手續備極周詳倘不此之圖散布流言以爲不負責任實已自涉刑網殊爲毫無意識三吳爲文物之邦不乏深明法理之人本不待諄諄誥誡特恐一二無知視爲慣技不獨有損官廳之威信且爲增長犯罪之動機爲此布告通衢仰衆周知咸自納於軌物之中方不背愛惜自由之旨本署有厚望焉特此佈告 
[揚州]  
　　茶館被打之眞相兩淮緝私楊恩培統領之母舅孫某性情暴横十九日在大東門街東園茶館飮茶有沈某在該館呼喊觸孫之怒加以呼斥沈不甘服致起衝突孫回三元巷楊之公館内召來緝私兵士十數人與沈尋衅至則沈已他逃勒令該館主交人未允遷怒於館主遂將器具擊毁净盡幸經崗警解圍暫告無事現雙方均向該管警察分駐所申辯惟各商店羣謂緝私營兵野蠻擬聯名向縣告訴 
[鎭江]  
　　　民砍伐樹木鎭郡高資龍潭各鄉村山巒層疊匪易潛藏近有奋民三五成羣手執鋤斧到處刨挖樹根砍伐山木鄉民向阻動輒逞凶昨經高資鄉董事楊漢池等呈請丹徒縣張知事出示嚴禁 
　　救火會演習紀鎭郡董事楊貽甫等組織救火會於二十日假座德星宮演習是日各界人士齊　該會假設火勢及樓上跳下逃命借繩上高救命兜種種演習在會人員精神活潑觀者如堵演至十二時休息飯後整隊遊行傍晚始回 
　　修築馬路紀聞由京畿嶺至朝陽樓一帶馬路年久失修逐日軍轎往來行人上下均嫌高低不平乃由車站與人力車公司合資興修昨已開工矣 
[南京]  
　　泰興旅甯學界同鄉會電各報館公鑒本日本會上書國務院請求依法懲辦齊耀琳王桂林縱容機工搗毁議會毆傷議員一案其文爲北京國務院靳總理鈞鑒江蘇機工搗毁議會毆傷議員十餘人事隔數　未聞中央有何處置夫甯垣爲省會之區軍民兩長駐節其間警察更星羅棋布何以機工聚集數千人搗毁四小時　刼議員徒行數十里經警務處門前而不加禁阻事前旣對於省議會請加防衛之電話及公函均置之不理事發更袖手旁觀不盡職任我江蘇人年費數十萬金所豢養之警察於本城之治安尚不能維持則其平日辦理之腐敗可知若警務處長王桂林爲私怨而借此雪恨以汚我民意機關之省議會則罪尤不容誅齊耀琳身任省長平日專事搜括民財縱容屬吏迭經彈劾老羞成怒務懇中央委派大員秉公查辦或即委王新省長處理此事務期水落石出元兇伏罪以彰法紀而奠民治不勝迫切待命之至泰興旅甯學界同鄉會全體叩 
來函 
[楊擇來函]  
　　頃閱本日貴報南京快信欄内載有粤代表楊擇來甯等語鄙人並非粤代表請即更正爲荷楊擇敬啓十二月二十日 
雜評一 
[督兵與商學（默）]  
　　今日之廢督裁兵論非特國人促之即督與兵亦自促之也吾所謂督與兵自促者非如近來督軍之以空言自請廢督自請裁兵之謂也日肆其殘暴於民民不堪受起而合力抵抗之斯即所謂督與兵之自促耳 
直軍之迭變於河間高陽間卾軍之迭變於天門鍾祥宜昌間商民受焚燒擄掠之痛而知督與兵害民之烈也於是益起而爲廢督裁兵之運動 
　　豫趙倜有捕代表散學校之舉陜陳樹藩有用非刑誣學生之舉川鄧錫侯軍隊有毆學生釀慘劇之舉學生受蹂躪摧殘之痛而知督與兵害民之烈也於是亦起而爲廢督裁兵之運動 
　　是故今日督與兵之行動皆所以自促於裁廢之途也暴横愈甚即去裁廢之期愈近此乃自然之結果 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公共租界禁閉妓院第一次抽籖紀]  
　　昨爲公共工部局在南京路議事廳第一次抽籖禁閉公共租界内中西妓院之期該場内外經老閘捕房派有中西印各捕照料至午後二時三十五分鐘工部局各西董曁英按察使總巡司麥高雲氏老閘捕房二號捕頭開立根及專查妓院之三十五號三道頭西捕摩豪八百二十五號三道頭華捕先後蒞場觀看之人亦相繼而至婦女佔多數大半係妓院中人迨至鐘鳴三下先由工部局西董費信惇氏操西語宣告大致謂此事去年經工部局各西董議决禁閉界内淫業於五年内盡絶第一次抽籖日期早登工部局公報及中國各新聞紙所編號碼於兩星期前懸掛各捕房門首諒大衆皆知所有抽籖辦法毫無弊病應抽之號碼木珠當衆檢明然後置於銅球之内其號碼與編定之號碼一律並無二樣現有中西妓院共九百七十二户已有幾家先期閉歇至於已閉各家號碼業已檢出討二百七十九號珠漢口路八十號門牌二百八十七號珠湖北路三百零四號門牌三百十七號珠廣西路六十號門牌三百三十六號珠廣西路八十四號門牌三百五十六號珠廣西路一百十四號門牌四百零二號珠廣西路五百零五號門牌四百五十四號珠貴州路四十三號門牌四百九十六號珠牛莊路二十六號門牌五百二十八號珠北雲南路十一號門牌五百二十六號珠甯波路二百九十二三號門牌八百二十號珠北四川路一百七十六號門牌八百二十五號珠北四川路一百九十八號門牌八百四十二號珠汕頭路四十五號門牌八百四十四號珠汕頭路四十七號門牌計共十四户至現在當衆摇出號珠每粒有按察使等諸長官監視一秉至公並無偏見云云宣告畢即令一認識西字號碼之人登檯察看遂命西員如法抽籖當經摇出六百四十一·三百五十一·三百七十·木珠三粒摇至第四粒詎銅球出珠機關尚未裝置妥當内有木珠盡行滾出散遍檯上即行拾起檢少一粒各西董令將木珠收藏即派人往取新木珠到來檢視一過復命傾入銅球之内先前抽得三户不作爲准重新抽摇今將抽得各妓院路名門牌照録如下二百四十號珠漢口路一百十五號門牌七百十一號珠西藏路六十三號門牌一百零九號珠浙江路六百四十四號門牌八百零一號珠斐倫路二十五號門牌三百號珠湖北路三百二百二十一號珠福州路一百七十號門牌四百十五號珠廣西路五百八十七號門牌二百五十三號珠漢口路三百十七號門牌五百四十號珠北雲南路四十號門牌六百三十一號珠山東路三百二十七號門牌七百八十四號珠蓬路五百七十二號門牌七百二十七號珠西藏路三百五十七號門牌四百二十號珠廣西路五百九十號門牌一百二十四號珠浙江路六百四十三號門牌六百六十一號珠山東路三百三十四號門牌六百六十三號珠貴州路一百三十三號門牌四百六十號珠貴州路五十三號門牌八百六十八號珠鴨緑路四十九號門牌二十七號珠愛文義路二千零六十號門牌九十八號珠浙江路二百五十九號門牌六百二十七號珠西上林街三十五號門牌二百九十七號珠湖北路三百零八號門牌二百十三號珠福州路一百四十六號門牌七百五十三號珠雲南路一百六十一號門牌二百四十三號珠　口路一百十六號門牌五百八十六號珠北京路八百七十號門牌六百五十六號珠山東路三百三十號門牌一百七十九號珠浙江路八百十二號門牌三百八十九號珠廣西路四百八十六號門牌五百五十三號珠北雲南路四十六號門牌一百三十二號珠浙江路六百五十號門牌二百零八號珠福建路七百三十號門牌六百九十七號珠西藏路十號門牌五百六十六號珠北雲南路四十七號門牌八百二十二號珠北四川路一百八十二號門牌四百二十七號珠廣西路五百九十四號門牌七十二號珠浙江路一百十五號門牌八百零七號珠海甯路三千一百十二三號門牌七百四十三號珠雲南路七十四號門牌三百零一號珠湖北路三百十號門牌八百五十七號珠武昌路三百二十號門牌七百零三號珠西藏路三十三號門牌十三號珠平望街四十六號門牌八百號珠斐倫路二百十三號門牌三百二十一號珠廣西路六十三號門牌四百九十七號珠扣莊路二十六號門牌六百三十一號珠西上林街四十三號門牌四百五十五號珠貴州路四十四號門牌五百六十九號珠北雲南路四十七號門牌七百三十五號珠雲南路六十六號門牌四百五十七號珠貴州路四十六號門牌六百五十五號珠山東路三百三十號門牌四百五十號珠貴州路七號門牌五百十七號珠甯波路二百七十四號半門牌三百二十號珠廣西路六十一號門牌六百七十號珠汕頭路十七號門牌九十一號珠浙江路一百六十號門牌四百九十四號珠牛莊路二十二號門牌七百二十六號珠西藏路三百五十五六號門牌三百八十四號珠廣西路四百六十八號門牌五十五號珠浙江路五十一號門牌一百七十四號珠浙江路八十號門牌七百九十三號珠乍浦路四百五十號門牌四百六十二號珠貴州路一百三十三號門牌四百七十五號珠貴州路一百五十六號門牌二百零九號珠福州路一百二十九號半門牌二百六十號珠漢口路二百十九號門牌七百四十八號珠雲南路一百二十六號門牌三百三十二號珠廣西路八十三號門牌三百零八號珠九江路二百二十號門牌三百十六號珠廣西路六十號門牌七百零七號珠西藏路四十七號門牌七百二十一號珠西藏路二百九十九號門牌三百四十七號珠廣西路八十九號門牌三百四十六號珠廣西路八十八號門牌四百三十五號珠貴州路五號門牌五百六十八號珠北雲南路四十七號門牌六百零九號珠西棋盤街四十六號門牌四百四十八號珠貴州路七號門牌一百二十六號珠浙江路六百四十九號門牌七百八十二號珠新閘路二各一百六十號半門牌七百九十八號珠斐倫路二百零九號門牌三百二十九號珠廣西路八十一號門牌六百五十三號珠山東路三百二十八號門牌一百九十一號珠福建路九十九號門牌七十一號珠浙江路一百十五號門牌一百六十號珠浙江路七百二十二號門牌四百十六號珠廣西路五百八十七號門牌三百二十五號珠廣西路四十六號門牌四百七十四號珠貴州路一百五十二號門牌八百零八號珠密勒勒二百九十五號門牌四百二十六號珠廣西路五百九十四號門牌三百四十號珠廣西路八十五號門牌七百四十九號珠雲南路一百四十七號門牌二百三十一號珠福州路二百二十三號門牌五百零八號珠甯波路二百六十九號門牌三百十五號珠九江路二百五十號門牌五百十二號珠甯波路二百七十號門牌五百十四號珠甯波路二百七十四號門牌二百七十二號珠漢口路二百九十九號門脾四百三十二號珠廣西路五百九十七號門牌二百二十八號珠福州路二百二十號門牌二百十一號珠福州路一百四十三號門牌八百三十九號珠三泰路三十九號門牌五百八十三號珠北海路五十一號門牌四百六十一號珠　州路五十四號門牌三百十二號珠九江路二百二十二號門牌六百七十七號珠汕頭路六十五號門牌三百十九號珠廣西路六十一號門牌五百八十二號珠北海路五十一號門牌五百九十一號珠京路八百七十一號門牌二百六十三號珠漢口路二百二十五號門牌五百十九號珠甯波路二百七十五號半門牌六百號珠西棋盤街四十一號門牌五百六十四號珠北雲南路四十七號門牌一百八十一號珠浙江路八百十五號門牌一百六十四號珠浙江路八百號門牌六百五十七號珠山東路三百三十號門牌三百七十三號珠廣西路四百三十六號門牌八百四十七號珠三泰路三百二十八號門牌二百九十號珠湖北路三百零六號門牌七百十號珠西藏路六十二號門牌一百二十三號珠浙江路六百四十八號門牌七百零九號珠西藏路五十六號門牌八十七號珠浙江路一百五十九號門牌二百二十號珠福州路一百七十號門牌二百三十九號珠福州路四百八十八號門牌四十七號珠廣西路二百五十九號門牌三百三十四號珠廣西路八十四號門牌六百三十八號珠山西路一百十一號門牌七百五十四號珠雲南路一百六十二號門牌四百九十九號珠甯波路二百二十八號門牌五百三十六號珠北雲南路二十六七號門牌五百三十九號珠北雲南路二十八號門牌一百四十七號珠浙江路六百九十九號門牌二百五十九號珠湖北路三百零七號門牌二百四十七號珠漢口路三百零三號門牌二百九十二號珠湖北路三百零六號門牌一百三十四號珠浙江路六十九號門牌五百二十五號珠甯波路二百九十二三號門牌五百十一號珠甯波路二百七十號門牌七百五十八號珠雲南路二百三十六號門牌八百七十二號珠鴨緑路五十六號門牌二百號珠福建路七百十二號門牌一百十七號珠浙江路六百四十七號門牌二百八十四號珠湖北路三百零三號門牌三十二號珠廣東路二百四十五號門牌三百七十四號珠廣西路四百三十七號門牌三百零二號珠湖北路三百十二號門牌七百八十八號珠乍浦路四百二十七號門牌六百七十二號珠汕頭路四十一號門牌五百三十三號珠北雲南路十五六號門牌一百三十五號珠浙江路六十九號門牌七百十二號珠西藏路六十五號門牌七百四十一號珠雲南路二十七號門牌六百二十號珠西棋盤街一百二十號門牌七百三十四號珠蕪湖路二十六號門牌四百九十五號珠牛莊路二十六號門牌八百五十二號珠新記浜路一百七十三號門牌五百號珠甯波路二百五十號門牌六十九號珠浙江路一百十四號門牌十二號珠平望街四十四號門牌七百七十八號珠白克路二十一號半門牌四百零三號珠廣西路五百零五號門牌七百六十八號珠雲南路五百二十二號門牌二百三十四號珠福州路二百四十三號門牌四百九十二號珠牛莊路十八號門牌一百九十九號珠福建路七百十一號門牌一百八十八號珠浙江路八百十六號門牌六百四十六號珠山東路十一號門牌二十八號珠廣東路二百零七號門牌五十九號珠浙江路五十九號門牌計共抽出一百七十四家迨至抽完已鐘鳴五點半矣所有抽得各家限至明年四月三十號一律收歇 
[公共租界西區修理水管通告]  
　　公共租界上海自來水公司通告云十二月二十二號卽星期三因修理西區自來水管故自今日上午九時至下午十二時水力恐有不足用特先期通知該區裝置自來水各户届時如有此事發生希勿驚疑本公司除設法縮短此缺水之時間外并望各户於九時前多儲用水爲要此佈總工程師兼文牘烏德恪 
[總商會代表湯節之之意見書]  
　　在全省商會聯合會閉會時發表 
　　江蘇全省商會聯合會已於昨日（二十日）閉會兹録上海總商會及縣商會南滙商會代表湯節之君在閉會時對於各地商會代表所發表之意見書如左此次蘇省商會聯合會會議之期雖不過一週然議决之案皆全體商民　害之所繫今届閉會鄙人有一言敢貢於諸君之前者卽希望諸君於閉會後仍共同努力共同負責使此次議决案均得從根本解决逹到吾商民最終之目的也蓋此次會議非含有黨派或政治作用乃純粹代表商民解决商民困難之一種會議故吾人於會議時不得不將商民身受之痛苦宣達於此會議之機會非有意抨擊當局乃欲促起當局尊重法律顧恤民生或於政治上有改革之决心也商民所期望於此會議者亦非僅完了議决之手續而止必欲議决之案事事實現使商民得享一些之效果也國人會議通之病往往於　决後不力求所以見之事實致有條不紊之議决案均等於空談吾商民九年來所受之敎訓未始非造因於此其實皆吾多數商人放棄之所致吾人鑒於前次之失望故有將議决案委託九商會會同執行並於發生困難時得相機處理之决議在九商會受全省商民之委託自應不辭勞瘁不避艱阻求所以不負此委託之重任而委託之各商會亦不應以此次議决之事已有九商會負責卽處於旁觀之地位凡有可以輔助九商會之不及與糾正九商會之不當者亦應負連帶之責質言之此次議决案非僅九商會之關係乃江蘇全省商會之關係亦即江蘇全省商民之關係也此次會議雖時間短促而與會同人各本其良心上責任至公平之主張互爲 
[約翰南洋兩大學足球隊員攝影]  
（約翰球員）今日在麥根路大操場决賽（南洋球員） 
　　約翰南洋兩大學校定今日在麥根路操塲比賽足球由滬甯路特開專車迎送觀客其時間曾誌昨報兹悉滬甯路站特開之專車已改爲下午十二點半由北站開行回程由麥根路開　仍係六點五分往觀賽球者請爲注意 
　　討論不尚週旋之虚文不執偏倚之成見雖經劇烈爭辯益見吾商人自動之精神與覺悟之朕兆所望同人於閉會後始終堅持不渝此旨使此次會議之主張得一一貫澈吾蘇省商會如是他省商會寧　於蘇省深望一致奮起舉全國商人所想望者均成爲事實人世間固無所謂難事不畏難而爲之無一不成功者反是則無一不擲諸空言惟視吾全國商人毅力何如耳分袂在即不勝依依掬陳左右惟希鑒納 
[婦女會定期歡迎美銀團代表]  
　　上海婦女會因美銀行團代表史蒂芬氏與其夫人將於星期四乘蒙梯格爾號到滬爰定於下星期一（即十二月二十七日）午後四時半假座極司非而路十一號漢治萍俱樂部特開茶會歡迎史氏夫婦云 
[法意美術展覽會紀]  
　　昨日爲法意美術展覽會之第一日會塲在法租界大自鳴鐘巿政廳中外士女往參觀者甚衆由意人畢嘉齊（RaoulBigazzi）君伉儷殷殷招待畢嘉齊君爲意國著名收藏家會内所陳列之各種圖畫爲其收藏者頗多全塲之畫件尚多歐洲名家之作如瓊挪絲（LucienJonas）之油畫（人物）愛讓德材（JHernadez）之水彩畫（巴黎風景）巴薩奇（GuyduPassage）之水彩畫（狩獵）莫松（Masson）之油畫（巴黎風景）等均甚精美其餘鉛筆鋼筆粉畫各種俱多可觀另有畫集三巨册繪者（一）瓊挪絲（二）法雷（HenryFarre）（三）貝可德（Berne-Bellcourt）並皆佳妙自今日（二十二）至二十八日每日上午十時至十二時下午二時至七時仍行開會入門費一元所得悉歸女子賑災協會售畫之欵亦提一成充上海戰事紀念物之經費云 
[俄艦隊新經理人已正式承認]  
　　大陸報云昨日上海交涉員通知俄人巴資通氏告以中政府已正式承認其爲俄國義勇艦隊之駐滬經理人巴資通係海參崴新董事會所派駐上海者但此間與他處舊經理人不承認之運動俄領署索取俄船由海參崴到滬者之船單據新經理人云中政府旣予以承認則司法上事件當可切實解决而航業可望進行無阻故上星期裝貨到滬之俄船愛勒文號今已開始卸貨矣至於瑞鎔船廠在會審公廨控告俄國義勇艦隊公司積欠修費請准扣留俄船一案巴資通現已請律師辦理而以被告資格到堂者則爲舊經理人也 
[江蘇公民監視選舉團消息]  
　　江蘇公民監視選舉團於十八日接得金山公民監視選舉團來電報告已於十七日組織成立並推陳邦本君來滬與總團接洽一切兹録原電如下江蘇公民監視選舉團轉各報館各團體均鑒選舉舞弊權奸誤國借鑒前車義當警惕諸君子首倡監視欽感靡已迺者本縣同人等恐再蹈覆轍爰組分團與貴團一致行動業　霰日假朱涇巿敎育會開會成立即以該會爲辦事機關嗣後尚希時賜南針以匡不逮盼甚幸磓金山監視選舉團沈崇基張本載蔡德繩丁瑞珍楊世恩俞心涵張作邦駱寅陳邦本張本清張家望沈惕存沈魚沈思期陳鴻昌等三十餘人巧 
　　該團近接江陰江甯等縣公民監視選舉團籌備處函告 
不日即可成立又接嘉定第十八鄉公民潘昌豫周克昌電告該鄉鄉董陳泰　僞造選册浮開選民已經得有實據業已具呈縣署請予撤任另行委人重查以重選政該團接電後亦已轉陳省署請加注意云 
[蘇民請懲王桂林電]  
　　（其一）大總統國務院内務部南京王省長鈞鑒南京警察廳長王桂林溺職殃民罪惡昭著去年五月指使私人王固磐槍傷下關商人學生激動公憤幾釀巨禍本年擅改警章攬權違法疊經人民及議員控告彈劾在案上月又縱容暴徒搗毁議院毆傷議員道路傳聞僉謂王桂林授意王固磐所致似此行爲悖謬不但不能維持秩序反足以擾亂治安蘇民納稅以豢警而警長縱奸以賊民蘇民何辜罹此奇毒羣情憤激誓必除奸爲此請求大總統國務總理内務部長王省長立將王桂林褫職治以縱暴殃民之罪以伸國法而平衆怒朱叔源袁希洛陸規亮叩號 
　　（其二）江蘇本省六十縣商會農會敎育會公鑒南京警察廳長王桂林溺職殃民罪惡昭著（中與上同略）羣情憤激誓必除奸爲此敬逹吾六十縣商農敎育會對於王桂林之縱暴賊民務必賡續進行非褫職治罪不足以懲奸宄而伸民氣朱叔源袁希洛陸規亮叩號 
[旅滬福建同鄉會致本省電]  
　　拒絶省劵請剷烟苗 
　　（其一）福州省議會商務總會敎育總會農務總會各界聯 
合會各會館各報館厦門商會各報館各縣商會敎育會均鑒閩省比歲以來屢遭兵匪之禍商業彫殘已逹極點其猶有一線生機者在於錢法未亂耳今者李督竟有發行省庫券一千萬元之舉吾閩人若不誓死抵抗必陷於萬刼不復之地蓋所謂省庫券者以不值一文之紙票吸集巿面之現金持有省庫劵之人旣不能兌現又無從流通雖有省庫擔保之名而實則一種之不換紙幣流弊所極必至幣制紊亂物價飛騰滿清時代之鐵錢票可爲前車近聞北京同鄉會向財政部質問據財部總長周自齊答謂發行省庫券一事財部并未核准政府對於此舉亦極不贊同惟現時各省督軍非中央勢力所能約束祗有由本省人民自行設法財部必力予贊助據此以觀省庫劵旣未經中央核准則所謂省庫擔保一語尤爲無憑吾閩人苟不甘自絶自應羣起力爭勿爲官廳甘言所誘不受暴力積威所刦對於省庫券相約不用一面聯合各團體向京省官廳力爭旅滬同人誓爲後盾近日兹事發動如何尚希隨時賜敎我全省父老兄弟幸勿疏怠自貽伊戚旅滬福建同鄉會叩（其二）厦門烟苗禁種會會長陳嘉庚黄廷元先生鈞鑒閩省烟苗遍地閩南尤甚我公志在禁種謹請積極進行不避强禦本會誓爲後盾並乞時賜敎言旅滬福建同鄉會叩 
　　（其三）福州李督軍鈞鑒閩省遍種烟苗地方官不加剷除反巧立田畝捐名目徵收烟稅破壞禁令不但流毒人民且恐惹起外人干涉貽害國家我公有守土之責敢請飭屬拔除以清烟毒不勝盼切旅滬福建同鄉會叩 
[旅滬贛人與贛議會來往電]  
　　旅滬江西同鄉會接江西省議會來電云戚揚長贛違法溺職禍國殃民本會本日大會經議員盧常等提議彈劾依法通過已電政府懲辦又贛人治贛省長民選一案亦於本會通過尚希一致力爭俾逹目的爲幸贛議會叩巧該會卽致復電文曰江西省議會鑒巧電奉悉距躍歡呼同人等以爲戚揚旣經彈劾當然去職惟省長民選業已通過舉行選舉母稍游移蓋省長産出手續旣以全省民意爲根本解决則舊省長當然不能承認固不必俟懲辦令下而始施行民國主權在民民意所在誰能違背切請貴會竭力進行務於短期間内促成事實肖弭亂源在此一舉如有不濟我贛人當以自决精神一致奮發更不能立於囚虜之地以受官僚宰制矣謹覆江西旅滬同鄉會 
[旅滬改造廣西同志會之兩電]  
　　致北京電北京徐菊人靳翼青兩先生鑒陸榮廷以個人私意取消自主全桂人民並未承認曾具東電佈逹在案今聞李靜誠呈報謂籌備國會選舉事務所成立云云此等非民意之機關他日所産議員當然無效特此預逹即希察照旅滬改造廣西同志會叩巧 
　　致廣州電廣州軍政府各總裁各部長鈞鑒陸榮廷輩違反民意取消自主貽羞廣西破壞西南本會欲改造廣西固非驅陸不可而鈞府思鞏固西南亦斷非除陸不能鈞府與本會義務相同責無旁貸務請早頒明令實行出兵幸勿苟且偷安以自貽伊戚也旅滬改造廣西同志會叩巧 
[嚴財廳長來滬借欵之經過]  
　　江蘇財政廳長嚴孟繁氏因省中年關將届負債尚多故擬將武進常熟吳縣吳江四縣冬漕向滬上各銀行抵借洋一百六十萬元此項借欵自嚴廳長初次來滬接洽後即經宋漢章洪雁賓錢新之三君分向金融界各要人 
 
 
 

Page 11

 
 
迭次籌議結果銀行界擔任五十萬錢業中則以陰曆年關已近殊無餘欵可借故托宋君等婉言謝絶協議旣定當即電請嚴廳長於前日（十九日）親自來滬訂立借欵合同債額共五十萬元以武進一縣忙漕作抵月息一分八釐以四個月爲期至辛酉年陰曆二月終還清武進忙漕徵收後歸中國交通兩行代管此項借欵當日即交於嚴廳長收訖兹將合同中各銀行所擔認之借額列後中國銀行十萬元交通銀行十萬元江蘇銀行五萬元通商銀行二萬元鹽業銀行二萬五千元金城銀行二萬五千元興業銀行二萬五千元中孚銀行二萬五千元大陸銀行二萬五千元東萊銀行二萬五千元四明銀行一萬元新華銀行一萬元上海銀行一萬元中華銀行一萬元東陸銀行一萬元正利銀行一萬元華大銀行一萬元聚興誠銀行一萬元 
[兩商會今日會議附徵賑捐案]  
　　上海稅務所奉江蘇財廳令飭實行貨物附加稅記賬加徵俟奉部令准予免加後再行照數發還等因滬上各業商羣起反對紛赴商會陳述現時危急狀况經南北兩商會正副會長察核各業商所陳各節係屬實情商會有維持商業之天職不得不代爲設法爰公同商榷訂期會議兹已訂定今日在總商會議事廳特開會議昨已分知南北巿各業代表函云逕啓者十二月二十二號即舊曆十一月十三日午後三點鐘討論貨物附徵賑捐一案務祈大駕准時蒞臨北巿總商會藉聆偉議不勝跂仰之至 
[袁浦場發生鹽警擊斃鄉民案]  
　　奉賢十四保二十八分圖袁浦場向有鹽警放哨緝私現當鄉民醃菜鹽銷發達之際鹽警巡查更形認眞兹有鹽警巡長駱如德·伍長顧玉臣·警士韓清文·王星樓·徐萬仁·等往外海塘放哨巡至吳家路地方遇有肩挑步擔大小男女鄉人負鹽走過當由鹽警上前干涉指爲土販當起衝突鄉販自恃人多以扁擔抵禦鹽警見人衆開槍轟擊當場擊斃姚阿金陳秋生兩名而陳秋生年祇十五歲係行路鄉童無端慘斃事後由奉賢賴知事蒞騐并咨會袁浦塲汪知事將肇事之鹽警韓清文徐萬仁等五名逮案候究聞鹽警方面云土販聚衆拒捕鄉人方面云被槍斃無辜呈請昭雪尚不知若何解决也 
[外洋輪船進出口行程]  
　　好時洋行經理荷蘭國東亞輪船公司之倍尼亞號Birnes此次從德國漢堡經荷國阿姆司得旦來滬於昨日進口裝來進口貨一千餘噸其中以鋼鐵·五金·木板·三項爲最多其餘爲罐食等項雜貨在申卸清各貨後便須開往神户其還德荷之期須在一月之下旬也該行又有愛爾巧勃號將由滬開赴漢堡已展期三次但至今尚未由日本還申故出口期仍未確定也又法郵船安得來彭號此次由法國運來之貨以靛青一項爲最多共有四千餘桶餘爲洋酒一千餘件疋頭洋貨三百餘件此外悉爲香水西藥品云又有英郵船公司之蘇瑪利號自本月四號在上海開出從於七號即抵香港昨據電告從十三日在星加坡駛出後將於本日到哥倫布大抵至下月十三日可至法國馬賽該輪在中國裝往出口貨中有湖絲麵粉及猪油等項又該公司潑拉雪號約二十六日由香港來滬而上月二十三號由申開歐之尼蘭亞號郵船昨由香港總公司來電謂該輪已於本月十二號離開錫蘭駛往法境將於一月二日到馬賽十一號還泊倫敦又有貨船阿列普亞號於本月四號從倫敦運貨開發後未往馬賽徑赴坡西土越過愛廷直趨孟買刻下停在坡西土起卸貨物須至明年一月八日方由南洋裝貨來滬尚有三角洲輪船昨自愛廷來電兹已向哥倫布開發在一月十三號可以進口到申船上載有十二月三號以前之英京郵件云又有福來公司之西開普號WestKebar已於本月十五號在新金山開出船上裝有二千噸到申之貨將在一月中旬到滬 
[國内輪船進出口貨之調查]  
　　進口貨（寧波）招商之江天輪船昨由甯波裝來之貨有乳腐四百　大豆一百包下紙一百五十件草蓆二百零二件草帽九十四件冬笋四十二件花衣十包茶葉六箱綢子一件雜貨十四件（長江）太　公司之大通輪船昨由長江裝來各貨有米麥豆三千二百八十包苧蔴一千一百九十八件皮油二百二十桶紙頭一千零九件土酒九十壜杮餅連子八十包緞子絲頭十件藥材四百七十九件鮮蛋四十箱粉絲木耳三十件烟葉魚干三十二件雜貨三十一件又招商局之江永輪船昨由長江裝來之貨有黄豆一千零六十包袖米二千三百包棉花九百二十七包棉布二百件機花二百包栗子一百三十一包皮油一百七十六桶黄白蔴二百三十二件桐油生漆二百三十五桶瓜子棗子八十四包紙頭二百三十七件鮮蛋六十箱蔴油三十一捆銀洋四箱獺皮羊皮六件茶葉三件雜貨二百九十七件（福州）招商局之圖南輪船昨由福州裝來各貨有青果四千四百三十六桶紙頭九百五十七件冬笋二百零二簍笋干三百二十一簍鹹青果二十八件桂元荔干四十二箱桶紅餅六十包魚干十件　板五塊雜貨七十六件（烟津）招商局之遇順輪船昨由煙津裝來各貨有棗子二百七十二包甘草二百九十八件粉絲九十件大頭菜四十七簍胡桃五十包蔴菇木耳五十一箱藥材三十四件蛤蜊干三十三件鹹桶三十一只綢子土布二十件干貝二件雜貨二十五件 
　　出口貨（寧波）招商局之江天輪船昨日裝赴甯波之貨有米一百三十包緑礬五十包蚶子四十件粉干三十五件鐵器一百八十擔雜貨八十五件（長江）三北公司之長安輪船昨日裝往長江之貨有麥皮一千袋洋火三百四十汀洋釘五百桶洋燭二百箱肥皂一百五十箱土酒一百壜檀香八十件海帶一百件冰糖五十包（烟津）太古公司之奉天輪船昨日裝往烟津之貨有米二千包麫粉七百包洋布四百十四箱土酒三百壜紙頭一百四十八件冬笋一百三十三簍皮油四十三桶冰糖九十六包洋紗三十五件印書機器八十件銀子三箱鐵器五百四十一件雜貨三百件 
[華洋義賑會消息]  
　　華洋義賑會於第十三次幹事會議决派員往各省接洽賑務已誌昨報兹聞通電各省督軍省長云敝會現經中西幹事會議决派員往各省接洽賑務不日即到貴會祈轉飭受災各縣將災區重輕振濟方法預先詳細列表繪具圖說以便敝會會員到時面商一切免稽時刻並飭經過各縣沿途妥爲保護實級公誼又分致各縣電文與前電同（從略）并電北京錢會長振務督辦天津華北華洋義賑會告以由中西幹事會議决公插陸伯鴻沈田莘張竟成葉少英西人費許五君爲代表朱孔嘉董仲章兩君爲書記往直魯豫三省接洽賑務預計此行約須時兩星期云 
[女界義賑會演劇籌賑紀]  
　　今明二日（二十二·二十三）仍行開演 
　　女界義賑會爲籌欵賑災起見特請九畝地新舞臺全體藝員演劇三日昨晚爲第一日先演「九十九歲」「女界大英雄」「鐵龍山」·「虹霓關」諸劇繼演「男女平權」新劇叙一女子之忠於其未婚夫及一官之剛正不阿均甚有意味技術亦嫻熟最後演「嫦娥下界」舊劇在完全新劇之後繼以一曲清歌殊令人暢適是夕觀劇者約二千餘人由童子軍及女界義賑會會員佩章欵待秩序極爲靜肅另由南洋兄弟烟草公司等捐洋約二千元今明二日（二十二·二十三）晚間仍行開演云 
[全滬音樂大會今日開會]  
　　本埠各大學校集合之全滬音樂大會具詳前報兹悉該會定於今日（星期三）午後四時半曁明日（星期四）晚八時假座南京路工部局議事廳開會二次誠爲從來未有之盛會入座券二十二號分優等一元·特等半元·學生不論何校一律祗取三角二十三號分優等二元·特等一元·學生半元凡欲研究高尚音樂者幸勿交臂失之 
[青年會今晚演說花柳病毒害]  
　　花柳病爲人生之敵不獨貽害自身抑且累及種族其於經濟道德固無論已海上爲繁華之地青年之失足者頗不乏人本埠青年會有鑒於此訂於今晚（星期三）八時特請英政府特派花柳病審查團團長羅厚夫人蒞會演講「花柳病之毒害」並請醫學博士俞鳳賓譯述屆時羅夫人當以最近審查所得詳告聽者注意衛生學者　往聽之 
[友華銀行銀巿報告]  
　　中美新聞社譯友華銀行二十一日報告云昨日倫敦銀價當地跌一便士遠期跌七先令八便士紐約銀價跌至六二偷敦紐約滿價漲至三五二此間今日定價與昨同惟金圓跌至六二半晨間巿况極堅定交易價金鎊四先令二便士半金圓七五午後投機家轉而購進巿况遂鬆動偷敦銀價之跌因無人購進之故倫敦紐約巿况皆沈寂 
[景昌公司絲巿報告]  
　　中美新聞社譯景昌公司絲巿報告云本星期日本絲巿雖定價未動巿况則沈寂有跌落之勢中國機器絲本季收成中之三分之二尚在繅絲商及繭商之手現况頗雖樂觀本星期内祗有少許交易計怪馬牌銀九百兩美女牌八百八十兩青龍牌八百十兩改良七里絲巿面不活動無人過問最近交易巿價上號八百二十兩土色絲因安束略有購進巿况稍堅定巿價上號三五○兩巿號三三○兩 
[内地水公司添設總水管計畫]  
　　内地自來水公司查自城濠填築以來唐户日繁用水者當然日多除沿黄浦十六舖至大東門内大街地段及高昌廟起至滬軍營舊址繞至西門以内大街均埋有十八寸總水管爲東西接通外惟城巿中心尚用十二寸水管爲支管實屬不敷挹注刻經該公司總理姚慕蓮一再籌商擬將東西兩路原設總管酌定名義分爲東區西區外復加添中區水管自該水廠直達大南門以内至新北門外民國路一帶均添設十八寸總水管一處以期水力充足兼助消防業已丈見路線共有八百數十丈估計製管物料價值約需六七萬金之譜此項總水管現向上海兵工廠及浦東和興化鐵廠訂造聞已由兩廠擔任陸續趕製擬定明年春間即可實行動工埋管佈置妥善後東西中三區地段之水力當較舊日益充而民國路中華路等處四周地位均賴灌輸之便云 
[日水兵操演改期]  
　　日本千歲艦水兵擬在楊樹浦對岸浦東地方操演由駐滬日本總領事函請江蘇特派交涉公署轉知淞滬警察廳廣爲曉諭旋因天雨不便操演擬改期自本月二十一日起至三十日止於此十日内擇晴天四日前往操演許交涉員准函後轉函淞滬察廳轉飭訪管區署查照矣 
[浦東碼頭小工之械鬭]  
　　浦東爛泥渡碼頭小工湖北帮陳仁瑞等與安徽帮蔣三等因爭奪工頭連日各舉代表雙方會議尚未解决前晚該碼頭到有甯興輪船各擬前去工作致起衝突旋即各糾小工手執兇器互相兇毆迨三區警署訪悉飭警馳往詎陳方面陳弟仁義·並王小堂·郭殿臣·李阿喜·李興器·等五人已受重傷有劈開頭部者有擊斷腿骨者並拘獲于開關陳雲山胡先福蕭鴻新仲大新千慶和李春佳仲志修黄興朱汪鍾印蕭玉田陳寶安錢西萬王好仲春　瑶陳恩寛楊崑山等十八名起獲扁擔六十餘根並解到署連同傷者移送地方廳下午奉許檢察官騐訊之下判陳仁義等五人發堂醫治于開關等十八人收押候究扁擔木棍等存案 
[水警又獲烟土案四誌]  
　　駐滬水警第三隊王隊長昨日呈報水警第一區署云案於九年十二月十五日據屬隊特派冬防游巡巡官穆士麟李竟成會同派駐莊家涇巡官周金標等報稱本月十四晚八時有泰東輪船公司申常班永壽輪船拖帶之永利等船六只經過周太僕廟汛地之北新涇地方當巡官等見船多人雜恐有盜匪混跡必要檢查防範未然照章飭警令其停輪而該輪則置之不理仍然疾駛幸潮水平慢且因拖船較多不能猛力行駛故由巡官士麟竟成兩巡船先行追靠該輪之尾巡官金標巡船續靠永利拖船始得制止而巡官等甫經登輪命令抛錨候查詎有該船賬房陳永貴昂立船頭喝令解纔駛回江海分關堅阻抛錨並又藉口華洋合辦不受檢查一面尤敢指揮水手哄動搭客喧譁擾亂秩序冀圖阻礙檢查手續幸由巡官士麟等旋在輪船中艙桌上檢獲舊報紙包裏一個當衆開騐内有烟土一塊重四兩五錢豫成號烟膏九銅盒立即宣告該輪始得停駛搭客亦各絶靜無聲當將陳永貴一名帶至北新涇交由淞滬警察四區第四分駐所暫行寄押理合將所獲烟土烟膏一併解究等情並據將陳永貴送隊研訊到隊經隊長略訊一過除將陳永貴一名并在身畔檢出鈔票洋二十元小洋十一角銅元二十四個鎖匙三個收條賬單各一紙就近解送上海地方檢察廳依法訊辦外理合呈報伏乞區長鑒核轉呈廳長函致交涉使署照會該管領事嚴行交涉並請禁止夾帶違禁物件（下略） 
[清心學校遊藝助賑預誌]  
　　南門清心學校定於二十五號（即聖誕日）開遊　會入覽劵每張五角此欵爲賑濟之用並有新　（該校演劇　）唱詩男女兩校）鋼琴（張玉珍湯鳳美女士）等以娱來賓　届時定有一番熱閙也 
[中華慈善協會施放衣米]  
　　北浙江路新唐家弄源吉里中華慈善協會每届寒冬循倒放米散衣俾飢寒者免於凍餒今歲該會早已派員四處調查貧户散給衣米票定於陰曆冬至日起憑樯給發云 
[福建路商界聯合會職員會紀]  
　　福建路商界聯合會昨晚八時開二屆第一次全體員會公推王宗藩主席首由主席報告第二届當選職員會長鄔志豪副會長陳韻生鄧元廷（一）敎　部吳川如董蕙卿童謙和宋星綏（二）文牘科孫少蘭徐友良陸森朝曹國華（三）商務科鄔挺生毛宗濤金樹芝徐鑑章方信根戴樹聲費福卿吳潤生徐正泉俞國珍陸鴻勛（四）交際科沈萬生陸洪基（五）髜查科葉鴻勝邵寶甫趙菊舟　培慶孫振堂沈福田（六）庶務科徐俊德金榮卿張伯慶楊晋康馮潔升柳世明（七）會計科倪慶洲王錦文報告畢當公推王宗藩爲名譽會長王君一再告辭僉謂無告辭之理由務請王君勉爲其艱次鄔志豪君亦告辭會長一席當經衆一一挽留鄔志豪提議聯合會出席以投票選舉付表决通過主席又報告倪慶洲陸鴻勛徐俊德鄧元廷王錦文諸君來函辭職公决一致挽留又謂本會前任書記早經推辭應再請一位兼國文敎員又雇用當差一人衆贊成又主張各科主任最好用投票選舉刊印選舉被選舉之名單並填明資格以便易於選學衆贊成吳川如提議謂政府財政奇絀借外債又畏人民攻擊竟以一折零之内國公債濫發巿上大多數均流入外人手中將來之負擔仍在吾民此等危象深爲可憲放提出請衆討論對付之方法主席謂此事關係非淺應請吳君將理由辦法細細研究再行提出總聯合會共同設法對付之鄔志豪提議謂蘇省議會被暴徒搗毁歐辱議員竊思省垣軍警林立之地有如此横行之事閱報載官廳置若罔聞殊深可恶議會爲國民代表之機關如此藐視將來國民抱恨何堪設想亟應提起質問並謂繭行開放與限止兩問題皆謂壟斷性質最好提倡自由設烘灶以挽繭户之利益多數附議主席付表决全體通過已鐘鳴十二時宣告散會 
[普益社歡迎新會員紀]  
　　南巿普益社於二十號晚五時假救火聯合會開歡迎會員會到者五百餘人首由龍華孤兒院軍樂隊奏樂畢主席郭秉文博士報告開會宗旨略謂此次徵求承各界之襄助隊員之熱忱成績之佳遠邁往昔本社感荷之餘用開是會以表歡迎乃請孔兆丁項馥梅諸女士合奏鋼琴繼由董事部代表張廷榮致歡迎詞次由思鮑堂四音合唱續爲費佩德博士演說末羣起唱歌並映「聖誕晚」「孝女」兩故事電影以娱來賓乃閉會時近九句鐘矣 
[青年會中學校同門會消息]  
　　四川路青年會中學校組織同門會已屢誌前報兹悉該會籌備員業已發出通告定於陽曆元旦開成立大曾是日上午九時招待舊同學至該校游戲十時三十分在殉道堂開正式議事會討論章程並選舉職員十二時聚餐特請名人演說刻　與餐者已有數十人其餘願加入者須於日内通知該會　長卿或主簓武衡俾可預留位置云 
[南洋公學管理專科舉行畢業禮]  
　　交通部工業專門學校（即前南洋公學）於民國七年春季開辦鐵路管理科該科課程係仿照美國本雪文尼大學内最著名之商科編定前有肄業該科三年級學生一名於今夏赴美即插入哈佛大學院該科程度之高可見一斑現該科頭班畢業考試已將完竣定於陽曆十二月二十八日行畢業禮交通部特派周詒春博士　校給憑　屆時尚擬敦請中外名人演說云 
[輔元堂定期施粥]  
　　南巿同仁輔元堂向例冬令開辦粥廠今歲因天寒較早本埠米價又昂故該堂提前舉辦定於舊曆十六日始逐晨照例舉行惠及貧民實非淺尠 
[索賠釀成命案]  
　　紅木匠王阿毛介紹同業某甲至公共租界文監師路一千八百念一號門牌張裕豐紅本作工作甫做三四天甲即向張借得工資洋二十元携物潛逃張因疑王與甲有串騙行爲前晚九時許邀同多人將王軋至文昌里弄口一千三百七十一號門牌小茶館内迫令償還不遂遽起用武將王拖至後面羣肆攢毆至奄奄待斃張等尚稱其詐不肯釋手直毆至氣絶身　帮兇各人與該茶館主始知釀成命案遂各相率逸去由張僱車將王車送醫院求治迨經醫生騐明無救旋亦棄屍逃匿無踪捕房得報立飭西探目潘林士與西探約别生馳往調查一過將屍舁入斐倫路騐屍所候稟公廨中西官蒞所相騐外深恐兇手遠颺飭令華探目馬阿美率同包探奚德安陸連奎王桂生孔慶平施金生王桂等各帶通班夥計分赴輪埠軍站嚴密偵查至昨晨七八時許始各陸續散回稍事休息復出偵查若輩踪跡俾得追踪往拿未識能弋穫否 
[分别發落逃犯案内之法警]  
　　譚檢察廳長昨發示諭云照得本廳司法警察　其昌錢子除缉獲逃犯王金福洵屬異常出力均着各記大功一次以示鼓勵而警長楊德由對於該逃犯設法訪緝督警獲案厥功可嘉應予特記大功一次本檢察長信賞必　該警長與法警等嗣後辦事亦宜勤慎母負本儉察長之厚望焉又押解該逃犯不慎中途疎忽之法警汪鶴琴蔣雲階二名昨奉譚廳長諭飭以逃犯旣獲着將已革汪蔣二法警由押所提出諭令開釋從寛不究 
[昨日公共公廨訊案紀]  
　　昨日下午公共公廨民二庭由俞襄讞會同美丁副領事訊理美商控告華人民事案四示彚誌如次（一）美興公司訴木作頭朱森泰定購鋼條五百噸貨到不出請追損失美金洋七萬三千元銀一千九百七十五兩案被告因無此巨大擔保品故不敢到案先延律師到堂請求減輕交保而原告之律師反對謂外間近傳被告朱森泰將欲倒欠故敝律師要求堂上至少着該被告交三萬兩保云云「結果」限被告朱森泰於三日内交二萬兩舖保候訊（二）協洋行訴木作頭朱森泰定購鋼條二百五十噸貨到不出請追損失銀三萬四千三百九十五兩案兹判被告交八千兩舖保候訊兹届傳訊因被告之律師所呈訴狀須需修改「結果」候被告律師飭具辯訴狀改期續訊（三）森昆洋行訴豐大顔料號主許心田不理貨欵銀六千三百七十五兩五錢二分及代墊稅餉銀九十七兩五錢二分案（四）瑞餘洋行訴豐大顔料號主許心田將悮交之藍色顔料一箱擅自變賣請追貨價銀五百六十七兩八錢六分又欠銀六百兩案被告對於以上兩案被告無人擔保以故拘留押所兹被告延律師到堂請求減輕交保而原告之律師亦未反對「結果」被告兩案共交一千五兩保提前排訊 
[程善本控婿案註銷]  
　　程善本在上海地方檢察廳起訴伊婿劉泉孫及劉母劉江氏謀殺伊女程順美一案因被告住居公共租界南京路故該廳移文會審公堂將被告提案判交二千元現洋保出候訊等情已誌本報昨晨由關讞員會同美丁副領事集訊原告上堂申訴以伊女纔嫁數日不應暴卒死後面色發青口流血涎隣居及隨嫁之顧媽均知爲被告等謀害請求伸雪云云被告劉泉孫共延林百克羅斯何飛三律師辯護首由林百克羅斯相繼陳述被告於陰曆六月遷居英界會樂里二百七十號門牌房屋檢廳第一次傳審爲十月初六日遷居在前受理在後有房票可證故本案當然應由貴公堂管轄云云次由何飛律師起稱按照訴訟通例刑事被告所在地之官廳有受理權即讓步主張公堂亦應實行豫審云云旋即向被告駁問數語遂提出下列兩要點爲本案辯護（一）原告供女兒死後被告以彼係滬上望族料無意外故即棺殮等語足證尋當身死並無特别現象（二）原告供謀殺之事有顧媽及隣居可證是原告自已不知有謀殺情事已在言外今願媽隣居均不到堂更屬無從證明本案之不能成立無待贅言應請註銷云云中西官會商之下宣佈堂諭原告毫無證據本案不能成立保洋發還被告具領 
[大團鎭商業聯合會成立]  
　　浦東大團鎭商業聯合會前日在縣立第六高小校　成立大會公决章程選舉職員初舉方紳卿爲正會長吳永堦爲副會長嗣方君因店務忙碌推吳君爲正方自任副職並推評議員十二名並聞是日到會各商議决函致日生寶順兩民信局照常開班暫以夜半班改爲早晨七點開行所有善後事宜及賠償情形再行磋商解决云 
[新閘路火警]  
　　前晚二句半鐘新閘路七百五十四號門牌裕昌衣莊　爾火發經救火會得報立驅皮帶車馳往澆息計　樓房三幢並延及比鄰同昌衣莊長泰雜貨店兩户事後捕房查得起火之家保有火險已飭中西包探往查起火緣由稟候核示 
[破獲花會機關]  
　　南巿第一區警察署羅巡官訪悉大東門外大王廟後面近有甯波賭徒在彼暗設花會聽筒機關誘人賭博爰於昨日傍晚帶同長警前往查拿適各賭徒聚集同賭得以當塲拘住爲首之黄長順虞阿林等兩名並起出花會證據及錢洋等類一併帶署由趙署長分别預審屬實均着收押候申解警廳司法科依法究懲 
[冒騙禁押二年]  
　　南京路美豐銀行指控嘉興人張瑞坤用空白支單冒名騙銀一案昨晨由廨提訊據捕房代表律師上堂譯稱查得被告三次冒簽中國青年會辦事西人克拉克名字向美豐銀行冒騙第一次被騙去洋八十五元二次圖　洋三百元未成三次乃令劉偉三轉　周林坤前往冒騙洋二百七十元經該行司賬西人密司王伽察悉鳴捕將周拘送捕房詰悉該支單來歷得將被告拘獲現傳到中西見證且被告在捕房亦承認尚有用美豐之假支單向百老滙路六號門牌日商公司騙取值洋三十元大皮袋一只今日該日商亦投案質證應請訊究繼據中西包探投案稟明調查情形並據見證各人相繼上堂證明被告冒騙各節訊之張瑞坤供詞閃爍　　　員核供商之　丁　　事　　　　　罪已成立判押西牢二年示儆吊案之皮袋交日商領回呈堂之假支單燬去 
[妓女發所擇配]  
　　濟良所中西女士昨晨伴送女子許愛寶到廨稟稱該女投所後詢據聲稱由其父母賣入法租界吉祥街三百六十號門牌花烟間内賣娼因不堪其苦潛行投所求援是以解案請示云云並據許女供訴前情中西官核供判女發濟良所留養照章擇配 
[花會賭徒分别懲罰]  
　　賭徒王阿新在新　孟納拉路八百八十六號屋内組織花會機關雇令婦人王陳氏顧王氏張王氏　王氏等爲航船四出誘賭歛錢被該管捕房華探目邵和鈞偵悉於前日稟明捕頭協同西探往將以上男女拘獲昨晨併解公共公廨經中中西官研訊屬實判王阿新四西牢一月餘人各罰洋三元充公分别示儆抄獲之賭博花會紙據焚燬 
[誌謝]  
　　昨承青年會惠贈全城大音樂會入塲券二紙婦女學社惠贈第二十一號「婦女旬刊」一紙儉德儲蓄會惠贈該會第二卷第二期月刊一册均此謝謝 
來函 
[朱芾等致省議員黄申錫函]  
　　譜蘅鄉先生鑒報載公以議員頭銜單獨電迎巡閱使頗爲詫異然猶以爲人心奸許或係傳聞之誤或出小僞造乃事越多日未見更正則不能不疑前電之有因矣夫督軍巡閱使同爲不祥物輿論主廢喧傳已久省議會且曾代表全省公意通過廢督案電拒巡閱使公上海人而議員者也生長通都於世界大勢不致昏無所知議員司民喉舌於人民意向不應漫無體察即使已有獨得之見亦應於議廢議拒之時發爲宏論促人反省徵人同意乃當時噤若寒蟬毫無表見事後通電歡迎罔顧衆意不知公是何居心果何所利而冒此大不韙當此自治潮流旁薄之會吾蘇人旣以無實力無團結見譏於皖贛諸省矣不圖復有力排衆議勇毅敢爲之人民代表發此荒誕之電以見笑於全國而重遺我蘇人之羞吾公清夜自思將何以對蘇人公電見後即聞道路傳說謂公近頗媚武人已取得督軍署護軍使署二諮議頭銜此次電迎王士珍恐亦有金錢賄買或酬報差缺之黑幕此種傳說雖不足盡信然流言可畏衆口鑠金公爲個人人格計爲蘇人顔而計必當有以自明也爲貢質言佇候明敎朱芾趙承慤龎淞 
[裕豐天祥嚴蘭記公茂來函]  
　　頃閱貴報本埠新聞　内載三馬路某紗號擱淺所欠各錢莊紗廠洋行等欵並同業天祥嚴蘭記裕豐公茂等被累十餘萬兩一節查某紗號所空錢莊行廠實數幾何敝同業不得而知惟敝四家同業售與該號之紗總共祗有九百五十包照刻下巿價約虧銀一萬餘兩核與貴報所登數目相去太遠爲特函託更正以昭實在裕豐號天祥號嚴蘭記南公茂同啓十二月二十一號 
[老久大莊來函]  
　　今閱貴報新聞欄内載有老九大莊破産了理存户等情但本莊並非破産欲將人欠欠人之欵公收公付故特延請廿維露大律師代表清理爲此函請更正以昭事實老久大莊啓事 
雜評二 
[贛同鄉與贛議會（訥）]  
　　今日旅滬各省同鄉無一不希望其桑梓之省發達自治爲全國倡然而所謂桑梓之省有一能同心合力一致進行而毫無阻礙者乎無有也即如江西同鄉方以去戚拒丁責望於江西省議會而江西省議會正爲此等大問題兩黨對峙呌囂爭鬭演出種種不堪入目之怪劇旅滬同鄉當亦聞而喪氣者矣 
　　江西人之去戚拒丁爲江西人自治之最要前題也江西之省議會爲去戚拒丁發展自治之機關也乃議會諸公竟爲此問題各挾私見互相攻擊致令旁觀不平路人訕笑然則議會團體先不能自治議員個人先不能自治而欲望其能成一省之自治乎嗚呼議會負江西同鄉之期望矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遼東半島紀行（四）] [  李登魁]  
　　安東舊屬鳳凰廳光復後始改爲縣東邊道尹駐此地處鴨緑江濱爲奉省與高麗之交界江上有大鐵橋横貫東西橋長三千另八十九呎闊三十呎中行火車旁通車馬橋東卽高麗之新義州日人之建此橋也用意頗深蓋一則爲伸張殖民勢力再則吾國有事彼即可遣兵直達奉天由奉天而直進關内大好中原已等掌上之肉敵已伸爪鼓牙以待而吾國人何尚夢夢耶差可喜者則安東雖有日人租界而商業盡在華界且年來華人營業進步甚速野蠶絲繭糧食荳油以及木材均爲大宗營業自民國元年以來野蠶絲廠自五廠增至三十餘廠機器油廠自一廠增至十五廠在絲油兩廠作工之工人有二萬八千餘人各廠均係華人自創吾國内地實業若此不可爲不發達所惜者油廠所出之油絲廠所繅之絲年來大半銷諸日人日人重經修飾然後銷諸外洋則大宗利權仍操彼手吾人不過拾其餘利耳 
　　安東道路不修實一極大缺憾每遇天雨積潦遍地泥濘没足一遇晴日則飛沙掩目令人無日不歎行路之難此等惡途實於地方進化商業發達大有障礙且安東地鄰高麗每年歐美遊歷家之來此游歷者不可勝數更於國家觀瞻有關故修路誠爲惟一之急務近聞商界官廳已在籌備修路吾人當拭目以觀其成也 
譯叢 
[瀛寰古豔志（中）] [  張枕緑]  
　　顧克利蕃終以無子爲慊賢福兒視爲猶子頓優其衣食居處責司會計事獨擅一藝之長能獲匪求之福定理若斯蓋匪可倖致焉已克固目不識丁者第其性耽風雅不類傖夫居宅之後築一小園一邱一壑一花一木靡不點綴有文輝映成趣福兒則下榻於園之小樓中朝出暮歸晚餐罷後每鼓琴以自娱絃聲續續雅韵四流有以宵行過是園者方以爲不知若個風流　偏會尋歡樂御之仙樂也吾兹無諱其琴聲之所娱者匪特福兒一已而已實有習聞而娱一夕無此則無歡者焉則卽克女雪丹是也福兒之琴無所師其微妙純乎自然雪丹初未識竅乃欲强師福兒無已略以已得爲語不期雪丹能心領　神會能觸類而旁通撥弦成韻青竟出藍丁斯時也形跡漸密兩情相投人來園裏凉月無聲影到牆邊幽香欲接然而兩心坦白初無微瑕吾不敢故效曹雪芹寫大觀園中人物之手筆一聲寶哥哥一聲林妹妹穢情流露重累人看了肉麻也卽如克利蕃亦以兄妹能睦爲快無所介然於懷乃有好事之徒偏自無中生有霜飛六月謡起無端 
劇談 
[天行室劇話] [  天行室主]  
論及剿襲之作更憶有打手勢之劇如舉鼎觀畫書僮之打手勢止薛蛟勿言與打姪上墳老僕之打手勢止陳敏生胭脂褶老僕白忠（憶是此名待考）之止白簡亦均極相同而亦有不可掩處舉鼎之書僮以調笑出之第覺其滑稽可笑因之令人推想及富紳巨宦家奴之可惡則又是白描頑皮家僮之雋作矣狀元譜之老僕以鄭重出之則　其忠誠可感確確活現一義僕雖與書僮同一以下欺上而彼則可笑可惡此則轉而可感也至胭脂褶之白忠則不但是一義僕而且儼然如家人父子之親矣白槐父子相别多年只老僕追隨迴護即所謂『從小看大』者以是白簡直已長者事僕僕亦竟居之不疑其止白簡母言亦含有禁止的意味而與舉鼎打姪之勸告亦不相同也是故如此類之勦襲雖謂之非勦襲亦未嘗不可而報紙勦襲家之行字對校時且恐訛一字越一行者望之亦瞠乎後矣 
詩録 
[自由談載天虚我生及小蝶錫山紀游詩讀而好之爲綴長句寄博瘦鵑一粲] [  沈禹鐘]  
　　登樓折折志邱壑魂馳夢結錫山麓朝來絲雨圍新寒憑欄　　恍見雲浮嶽海濱一紙挾潮聲（指申報）驚喜元龍詩滿幅每從行墨起雲烟臨風不厭千回讀辦將腰脚訪巖阿眞成咳吐生珠玉由來義獻並才名却同莊惠游濠濮山中花草無春秋世外行藏問猿鶴岫雲渡澗助飛練山雨圍烟潤寒緑海内爭傳第二泉玉壺剪取漱腸腹造幽冉冉凌白雲題詩往往滿青竹興來半嶺發長嘯相逢不語矜幽獨縱非嘉遁已忘情鏗然妙句奚囊足微聞有約負山靈塵蹤一例悲趢趗（瘦鵑受陳氏之邀及期不赴而於時余亦以吳江柳亞子等遊汾湖見招未往）豪情縱已署狼虎（瘦鵑等有聚餐會曰狼虎會）豈如霧豹潛林谷我今不樂思空山徒有餘情羨高躅詩成定被孫覽笑愁邊聊當周郎曲 
新聞拾遺 
[乞婚] [  車人痴]  
　　紹興南街丁某家本小康今秋妻故不耐鰥居連日挽媒尋親日前覓得附郭某姓女雙方均有允意詎丁某恬不知恥竟改裝乞兒上門求乞冀一窺意中人顔色乃好事多磨爲女父察破大駡丁某無恥而無情惡犬又見而大吠咬傷丁某腿部流血淋淋奔回家中憂思成疾可謂輕薄之報應矣 
[避亂] [  吳秉恬]  
　閘北某姓家昨爲其子完姻正登堂交拜時忽聞門外警笛亂鳴衆疑爲火患奔走一空嗣悉乃比鄰中有毆鬭事巡警干涉致有此閧驚定而返詎新娘已不知何往遍覔不見最後得之於灶屋中見其蜷伏一隅股栗不已蓋新娘於擾亂中見衆俱走亦思逃去苦門徑不熟遂踉蹌至此云 
小說 
[社會小說衆醉獨醒（二二九）] [  瞻廬]  
　　第三十七回勃勃野心參觀成績泠泠琴韻歡迓嘉賓 
　　劉公館距離學校本不甚遠一帶夕陽光裏早見這位三好先生伍青巖晃着腦袋摇着紙扇鵝行鴨步的向那學校而來比及到了學校門首高欬一聲嗽壯一壯膽便灑着兩隻衣袖一摇一擺大踏步的闖將進去誰料走不到三兩步門房裏跑出一個校僕從後趕上把他攔住忙問先生到那裏去這是女學校閒人們不得亂闖青巖經他攔阻只得停了脚步圓睜着兩隻怪眼氣嘘嘘的說道無事不登三寶殿你怎知我是閑人難道有「閑人」兩個字寫在我的臉上不　（你的臉上雖無字樣却有手印）你說這是女學校門前的招牌早已寫得明白我費了十年窗下功夫難道連這女學校三個字都没認識不成校僕見青巖發話又猜不出他是甚麽樣人看他的外貌雖有些獃頭獃腦但是衣服很體面說出話來又像是有來歷的常聽得有甚麽縣視學省視學部視學跑到學校裏都是仗了官勢亂闖直撞不須門役通報他遮莫是個視學員却不要傷犯了他閙出甚麽亂子當下便陪看笑臉說道你老休得生氣我也曉得你老到這裏來定有甚麽公幹但是充當門役的規矩遇見了客人須得問一聲來意討一張名片好向裏面去通報青巖高聲道你且聽者我姓伍是來會見你們校長的嚇得門役直垂了雙手一迭聲的道那是字原來他聽得省視學裏面也有一個和他同姓的多分就是他所以不敢怠慢在這當兒青巖從懷裏掏出一紙卡片授給校役慌得校役雙手來接仔細看時却不是那個省視學的名字也没有蘇省視學員的銜條便曉得是老大的纒誤當下取了名片呌青巖暫待片刻回過校長後再來相請說罷走着甬道徑向裏面去了 
自由談之自由談[  鵑]  
　　吾國方言之不統一實予人以莫大之苦同處一國而欲以國語相傾談迺往往扞格不通可憐亦可笑也日者有粤友自香江來訪弗能解滬語不得已互以英語爲代反覺了了在旁人聞之或以爲吾輩鈎輈格磔故喜效鴂舌音也又安知吾心之痛哉 
大昌煙公司徵文揭曉（丁等） 
[大小嬰孩牌香煙相面談] [  蒲溪巿隱] 　　 
　　莫道嬰孩無相殊知出腹便知今嬰孩牌香烟這包紙上小兒生得五官端正鄙人心心愛之餘特請滬上著名衡家一相其究竟彼評曰（耳目）光明日月似太陽金木雙成郭又方一覩便知非凡品身名定卜大而昌（口鼻）土星端正嘴唇紅兩角生稜向上弓定是超羣出衆士少年發達老來榮（額）額爲火星闊而平潤澤無紋氣色明照此容顔與骨格全球獨讓此嬰孩相者評曰叨光相資余曰身體如何彼曰只相面不相體不然稱之曰相體先生矣余曰汝眞滑嵇我當等登報端以卜愛吸大小嬰孩牌香煙者一笑 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[民權與財政] [  覺]  
　　中華民國成立九年而約法賦予國民之主權國民未嘗一日行使之則以一般國民徒盡納稅之義務而放棄其監督財政權也 
　　不獨國民放棄之即國民之代表亦放棄之蓋監督財政權之最重大者莫如稅法公債而試問民國成立以來稅法公債經國會之議决者有幾此則代表之不能稱職重負國民而亦一般國民之不能慎選代表有以致之 
　　今觀商會聯合會宣布之意見凡昔日國會議員所未嘗道及者能一一道及之可見今日國民之程度已高於政府若政府尚不覺悟而猶欲用昔日歛財之方法施之於國民國民必不爲所欺矣此世界各國所以漸取職業代表制度也 
國民常識 
[改良禮物交際之商榷] [  品]  
　　交際爲情意之關係禮物往來自不能無惟同一禮物能使受者得其用是在我爲不虚送彼爲不虚受反是是在我爲徒勞彼爲多事矣不可不注意也吾國人對於禮物往來專顧門面又無高尚思想雖糜多數金錢不過一種裝飾奢侈之品我對人然人對我亦然往復循環不啻以金錢互相擲於無用之地詎不大可惜乎擇其最著者列左 
（一）新年新年互送之禮悉皆食物如糕饅茶食之類是故新正之中食物充盈人皆厭飽不獨無益且損衛生吾意以後宜改爲贈書畫小說等新正無事取出展玩旣饒興味又得知識且有正當娱樂自不至更作賭博無益之事不逾贈食物多多耶 
　　（二）喪事普通皆送紙箔對燭送錢甚少不知喪事皆起倉猝用費多出人意料之外立時豫備大宗欵項旣極困難加以哀傷情切心緒紛亂愈覺束手無策紙箔對燭皆無用之物無補喪家徒增消耗若能一律送錢旣可補喪家之用又省自已購辦之勞法莫便於此也 
　　（三）期歲兒童滿期普通皆贈衣服帽鞋而以鞋爲尤多實則此等服裝小兒稍長即不能着亦僅裝飾之品吾意最善之法莫若贈兒童以良好玩具蓋玩具爲兒童所最嗜其關係至爲密切兒童日與良好玩具接觸耳濡目染心身俱受莫大利益於此時期贈之最爲合宜也 
　　上述三者皆日常交際最普通之事望國人母爲習俗所囿羣起實行與社會風俗之改良甚有關係也（乙種酬） 
衛生 
[花柳病之預防（一）] [  鳳賓]  
　　英國防禦花柳病會東方委員團抵滬開會時將預防花柳之各面觀分别表演余亦得一聆清論其中足爲借鏡促人猛省之處不一而足兹譯其大旨分段發表以增吾人之常識也 
（一）自取之咎與不自知覺之花柳病 
　　社會中旣大感花柳病之疾苦則凡在社會中者無論有病無病均宜勵志奮臂以撲滅此病爲急務昔日對於患此病者吾人恒以鄙薄之眼光視之謂爲犯姦之天刑此係一種舊觀念吾人亟宜革除之蓋花柳病有因冶游而得者有因不自知覺而得者 
　　近有英國花柳調查會之統計謂梅毒一症自冶遊而得者百分中佔六十其不自知覺而得者竟佔百分之四十云蓋布巾薙刀酒杯茶碗等物（按吾人所用之水烟筒亦可爲媒介）一經轉輾傳用均足以媒介此病接吻一事亦可使含毒之涎沬傳染於不自知覺中也 
　　人於蜜月中亦有染得此疾者初方自以爲毒疾已愈其實病根未除而於結褵之夕已足令伉儷俱受沾染良可深慨按鄙人曾見某君有一妻一妾與一子某君得花柳染病於妻妾其所出亦因遺毒而早夭某君之恙爲自取之咎其餘三人均不自知覺而得疾社會中如此傳染者不在少數之例 
（二）小孩之盲目 
　　英國預防盲目會曾統計盲目兒童考察其病根之所在乃查得盲目者百分之五十强由於先天性花柳病而得 
近年盲目兒童之敎育雖漸形發達然經費浩繁計算其敎育費栽培盲目兒童一人須七倍於尋常兒童是一人之敎育費等於七人之敎育費也則社會上經濟之負擔又將受花柳病之問接影響矣 
　　按花柳之害不僅害已抑且害羣造孽今日貽禍將來盲目兒童乃一例也 
家庭常識 
[新家庭間各人本分之商榷] [  汪涵]  
　　我國家庭制度陳舊不堪且一家有一家的家風各是其是各非其非致家庭間夫婦父母子女各人不知各人的本分所在欲得良好的家庭怎麽能呢家庭不好那麽社會國家也就不能發達了所以我就我的眼光來把家庭間各人的本分說一說 
　　（一）夫婦夫婦之道本於神聖不可侵犯的戀愛結合而成無戀愛雖有一種機械形式上夫婦之名然已失夫婦之實所以夫婦間的幸福戀愛而已如想達到戀愛的能力就是各盡其本分（一）作夫的首先要打破賤視女子以女子爲玩物的壞習慣要尊重女權不要藉口無後爲大這句話討些姬妾飽你獸欲的行爲要明白女子現在的人格與男子没有分别要體恤女子生育的苦痛（二）作婦的也首先要破除倚賴男子的舊根性不要作寄生的動物自已當謀自立的能力也不可恃已之長而生驕傲心不要以男子或自已辛苦的金錢供自已的裝飾以悅男子須明白自已乃家庭間主體之一總之相敬如賓相愛如手足常以你即我我卽你之心爲心本互助之旨作同舟之想夫婦的本分就是這樣 
　　（二）父母作父母的不要爲你子女作牛馬賺那不義的金錢預備子女們享受你先要把敎育的責任盡了就是應當視自已的生産多寡給你的子女受中等或高等的敎育使他們能自立也不要抱一種養兒防老的痴望如果有了這種意念倒不如畜牧些小牛小馬等他大的時候可以爲你挽車耕田賺錢妥當些你的子女將來不知可能有養活你的希望不然不是大失所望麽不必爲兒子娶妻不要替女兒擇壻他們到了成年能自立的時候自然會選擇的不要 
 
 
 

Page 18

 
 
重視男兒輕視女兒須曉得男女同是國民不必望你的子女怎樣孝只有傳宗接代的思想專做家裏的事情還是要敎育他作一個社會上的好人就是了 
　　（三）子女作子女的當知自身所自來學識所自得當本諸自已的良心拿出誠懇的態度報答父母養育的恩典不要誇耀父母的富貴不要憎惡父母的貧賤不要盼望父母的遺産不要依賴父母的餘蔭當求自已的獨立作一個新青年（乙種酬） 
 
[北方文化的現象漕敏乙]  
商業常識 
[商人之修養] [  絜]  
　　吾國陋習輕商重士故商居四民之末然如子貢計然之輩爲歷史所稱重古人亦未必輕商也處今商業競爭之時代商戰失敗其禍實較兵戰爲尤烈蓋一則可以生聚敎訓徐圖報復一則國勢日就衰敝有不能復振者英之稱雄於世匪以其商業興盛乎故世稱之曰商國安南之亡非法人執其紅河之商業權乎返觀吾國巿廛非不熱閙也而交易泰半舶來貨店肆非不宏敞也而陳列多爲嗜好品定價之紊亂交易之欺騙都巿鄉邨之商店靡不如之烏呼欲商戰不失敗其可得乎 
　　問嘗思其故豈國人不宜於商業耶抑惡劣根性使然耶謂不宜於商業何以閩粤人在南洋等處多有以商業起家者謂國民性惡劣使然則有智識之商人亦甚多未可一概抹殺然　欲振興吾國之商業唯有商人亟加修養已乎商人之修養不外三端一曰道德之尊重二曰智識之研求三曰心身之鍜練而已豈有它哉 
　　曷言乎道德之尊重中國商人之無道德言之令人憤懣魚目混珠指鹿爲馬此欺騙也一言不愜冷語冰人謟媚矜傲無所不爲此勢利也至要約之不信同業之嫉妒傾軋手段之狡獪奸險吾恐地球之大商業道德之墮落無有能及我者矣彼私進仇貨運米出口販賣雅片等營業毅然爲之恬不爲恥是皆不尊重道德之故也故有道德之修養者决不爲此不道德之營業以自贬其人格須知不道德之商人即使致富亦不過一奸商而已悖入悖出自然之理也而况未必致富乎亦何樂而爲奸商哉 
　　曷言乎智識之研求國人之智識饑荒也久矣而商人之無智識爲害尤非淺尠誠以商人所處地位至爲重要斷非具一二本業之當識爲已足謙和之態度純熟之書算周到之應酬敏給之譚吐固宜全備而世界之潮流國家之現狀社會之情形詎可不洞悉乎欲出品之暢銷則當研究地理學欲與外人貿易則當研究外國文欲求營業之獲利則當研究經濟學而商法廣告術貨物陳列法簿記等等亦非購讀商業雜誌等不可泰西各國關於商人修養之機關甚多如夜學校商餘補習學校俱樂部各業協會閱報處圖書館之類無不兼有增進商人智識之性質而商人亦能勤奮進取競進不息故獲益殊大返觀吾國之商人爲類綦多略知書算而無常識者居大多數有本業之智識而不知國家科學爲何物者一也因常閱報紙而滿口新名詞似通非通者又一也略知國事而乏世界觀念與科學智識者又一也於戲以此類不完全之商人滿布於國内商業前途尚堪問乎曷言乎心身之鍜練經商之事至勞且繁非體力衰弱者所能勝任而愉快吾國之商人非疲於奔走卽病於端坐吾友數人嘗病軟足蓋即原於業司賬之職鎭日端坐故也而面色慘白神志委頓雖不諳個人衛生所致而舊式商店種種之不合衛生亦難辭其咎也嘗見西洋之商人體魄堅彊精神飽滿此無他西商之動息有一定之時刻而商店之建築又極合於衛生也然西人於個人衛生又極講究公餘之打網球也早起之散步江干也而沐浴之勤運動之多凡關於身心之修養爲之皆不遺餘力身心安得而不强非如吾國商人花天酒地終日徵逐晨昏顚倒也英儒斯賓塞有言修養之道在於嘗人生最大之辛苦不付多大之代價（指修養）而欲爲商界之偉人烏虖難矣（乙種酬） 
科學常識 
[說氣壓表Barorneter] [  康樂譯]  
原理十七世紀之初脫斯開奈之公爵Dake　of　Tascany召見一科學家搿列里亞Galileo命其解明何以抽水機不能抽過三十英尺高搿氏想係空氣之壓力僅能支持三十英尺高之水然未及證明而卒一千六百四十三年其門人托列散里Torrilelli曾作一試騐取一長約八十生的米突之玻璃管封閉其一端乃以水銀滿灌管中而以手指緊覆管口倒執而置於一水銀槽中若移去一指則見管中水銀下降少許直至管中水銀面較管外槽中水銀面高約七十六生的米突時始止蓋當管中水銀下降少許後管之上端即成眞空於是管外之空氣壓力　管内之空氣壓力以抵當之故管中水銀上升至一定高度其重適足以抵當管外所受之空氣壓力由此以觀管中水銀柱之高低因空氣壓力之大小而異換言運視水銀柱之高低卽可知空氣壓力之大小氣壓表卽藉此理而製成者也 
　　用途氣壓表之用途非惟可以隨時測知空氣壓力之變動供物理家之應用且可預知天之將晴或將雨兹由閱歷上試得下列秘訣三項一氣壓表中水銀升高則天將晴 
二氣壓表中水銀降低則天將雨 
三氣壓表中水銀不動則天不變 
又氣壓表更可供測量山之高度大凡每離高八十五英尺則水銀柱降低約十分之一英寸或用米突制度每離高十二米突水銀柱降一密里米突今舉例以明之設氣壓表在海平面時爲七十六生的米突而在一高山上則爲六十二生的米突則可知水銀柱降低十四生的米突即合一百四十密里米突然每離高十二米突則水銀柱降低一密里米突故水銀降低一百四十密里米突則此山離海平面高當爲約一千六百八十米突也（乙種酬） 
道德叢話 
[西方格言（七八）] [  謝介子選譯]  
　　庸人專爲飮食而生賢者藉飮食以養生而已「蘇格拉底」善言不善行叢莽翳園亭「　吉利諺」 
　　苟醫士不能已疾可以三事代之一休息二娱樂三卽食「　　拉丁諺」 
　　賢人易於忘怒「英吉利諺」 
　　與其損壞全船不若失去一錨「荷蘭諺」 
　　强者之所樂弱者之所畏也「英吉利諺」 
　　習慣成法律「西班牙諺」 
　　良因生良果「英吉利諺」 
　　老犬之吠所以報警「西班牙與葡萄牙諺」 
　　作惡實爲虚耗生機「蕭」（Shaw） 
 
 
