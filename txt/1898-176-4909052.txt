# 1898 - 176 - 4909052

 

Page 1

 
 
[論居滬之不易]  
古稱長安居大不易大抵車馬輻湊之區人烟稠密之地百物之銷塲必大銷塲大則價值必　若在鄉辭市鎭一物之價過昻則人必無過而問者故市廛之間卽欲居奇恐無人過問亦不敢過昻其價而在通都大邑則此而不售必有彼售之者彼而不購必有此購之者故一物稍缺不妨格外居奇不慮問鼎之無人也然地方遼　貧富不齊在有力者固不以區區介意而食貧之輩則已度日如年試問一郡一邑之間有力者能有幾人無怪乎愁聲四起也且珍奇之品　好不急之物卽價值過昻與貧乏者本不干涉若米與薪則爲人生必需之物貧富皆不能缺價值一昻貧乏者將何以爲生耶滬上本海濱一隅地民風樸厚向稱富庶自通商以後爲廿一行省第一繁麗之區車馬之輻湊人烟之稠密　有過於此者屋似雲連街始棋布秦樓楚館酒肆茶寮自朝至於日中昃如蟻之附疽如蠅之逐臬馬龍車水鬢影衣香嗚呼可謂盛矣向稱蘇郡之繁華邦江之花月爲浪子銷金之鍋而以今之滬上觀之相懸不啻天壤矣人之服飾無不滬上之是效人之遊玩無不滬上之是趨於是人皆知滬上之樂而不知滬上之居較之長安更不易也滬上雖車周　湊人烟稠密而囊金而來揮灑自如者不過爲走馬看花之舉若旅居於此者富商大賈究竟十不得一百不得一外此雖高下不齊無不依人作嫁雖謀生之路較别處爲寛月俸年修亦較别處爲大而所費則無不入不敷出不必在無益之費也卽以房價一端而論一家二三人者租房一間大者　八元五六元至小至陋者亦須三四元甚至一問而住兩家房租之貴開銷之難可想而知矣加以一茶之費一烟之資一車之往來日必數十文或數百文月俸而得十元二十元者似不爲菲薄照此開銷已日形拮据苟有嗜好欲其不虧累也得乎然現當米珠薪桂之時卽無花費　求廿不拮据而亦不可得就中户而論一家五六人食米五六斤需錢二三百文用薪一二十斤需錢百文每月計之已　錢十二三千矣加以房價數元卽有二十元月俸者除米薪房價三者之外其所餘已微之又微等而上者可類推降而下者更無論矣近日米價一貴居滬者更多不便不獨不易之謂矣大抵滬上房價過昻居家鋪房皆限於地步在居家者勢不能不自舉火往往數家合一灶而鋪户則包飯者居多而食力者類皆就飯店果腹是以滬上飯店飯作之多甲於他處自米薪價貴各物亦隨之而漲飯作無利可圖聞有停歇者而包飯之家勢不能人人就店果腹祗得加價然儘有加而仍無從包處者其不便孰甚耶飯店雖不能再加價值而皆改用小碗早價雖不加較加價爲尤甚食力者其何以堪彦云天下無如吃飯難至近日滬上吃飯之難亦爲他處所未有者也晉江王伯咨先生恥躬堂集其家訓中述往事云銀三錢可得錢一百二十文每日買菜一文三日共菜艦一文計二十日可用二十七文足存九十三文可買米一斗五升足家中二日半之糧等語蒓鄉贅筆載康熙時每斛米值銀三錢武昌縣志乾隆三十五年米每斗售錢三百五十文已列爲災異以視今價不啻倍之而尙非荒歲眞有令人不能解者矣當今之時處今之世食用之艱謀住之拙不禁遥整古初而爲之歎息不置也 
[諭旨恭錄]  
　　五月初一日軍機大臣而　諭旨芬車現丁母臺左　　　　　仍著　卓署理鑾儀使仍者奕功署理鑲黄旗滿洲副都統仍著官祥署理欽此○初三日奉旨内閣典藉著土繩補授奉天京府經歴著張錫　補授河南分巡河陜汝道著崇繕補授湖北宜昌府知府著陳其璋補授雲南馬龍州知州著李同壽補授雲南麗江府維西通判著李復覲補授山東沂州府水利鹽捕通判著李徵庸補授廣東東安縣知縣著李琨補授廣東高明縣知縣著李道南補授河南尉民縣知縣著鄒邦瑞補授直隷曲陽縣知縣著周斯億補授順天保定縣知縣著彭英甲補授雲南廣通縣知縣著賈席珍補授俸滿孝職李瀚昌著以知縣用陳惠麟著以知縣用洪爾謐著以知縣用截取舉人愷　禧著以教職用王德馨著以教職用黄啓　著以教職用阮安貞陳淦伍襄鈞黄宗增榮捷葉秉樞俱著以教職用孫家璠著以知縣用張其忠胡樹猷徐禮和歐陽鑑原寳森俱著以教職用翰林院筆帖式著勝繼補授刑部筆帖式著奎禮補授理藩院筆帖式著寳璋補授州部筆帖式著庚鑫補授翰林院筆帖式著庚音通阿補授兵部筆帖式著吉誠補授翰林院筆帖式四缺著毓安德崑寳存桂蓁補授刑科筆帖式著圍格補授詹事府筆帖式著崇綱補授起居注筆帖式著綸惠補授翰林院筆帖式二缺著續斌桂霖補授禮科筆帖式著駿康補授吏科筆帖式著烏努春保補授兵部筆帖式著崇培補授内閣侍讀學士著福敏補授兵科給事中著唐椿森補授内閣中書著增桂補授擬補内閣中書恩榮　秀郭恩賡孫鏘李植國子監學錄任金如俱准其補授截取國子監監丞蔣志震著照例用保送知府編修高覲昌徐　孺檢討王塾俱以知府分發省分補用保送直隸州知州刑部主事玉慶工部主事胡治銓俱交部記名以直隸州知州用保舉吉林卽補主事文哲琿著照例用題補安徽廬州府知府保舉在任候補道文翰著准其補授照例用保舉直隷候補知縣何厚吾著照例用吏部考功司員外郎著丁寳銓補授所遺主事著王榮先補授烏里雅蘇臺辦理理藩院事務章京著繼普去欽此同日奉上諭步軍統領衙門奏拿獲迭次結夥持械搶刦盜犯請交部審辦一摺所有拿獲之譚大刑大卽邢溎淋二名著交刑部嚴行審訊按律定擬未獲之皮匠張仍著嚴緝務獲究辦原拿此案之員弁著俟　部定案時聲明請旨該衙門知道欽此同日奉上諭步軍統領衙門奏拿獲結夥持械搶擄婦女人犯請交部審辦一摺所有拿獲之夏老兒卽夏得海小崇卽崇興駕子安卽安永泰小邵卽邵永長趙老卽趙連順閻三妞張刑氏等七名口著交刑部嚴行訊究在逃之小林馬六兒小辛小海等犯仍著嚴緝務獲究辦另片奏拿獲持械尋毆搶擄婦女人犯等語小李卽李恩明小石卽石萬福朱蔣氏朱德順等四名口著一併交刑部審明辦理該衙門知道欽此○初四日奉上諭正藍旗蒙古都統和碩額駙札拉豐阿持躬謹恪練達老成由散秩大臣挑在乾清門當差充御前侍衞補授　都統洊升都統管理健銳營神機營各處事務宣力有年克勤厥職前因患病賞假調理遽聞溘逝軫惜殊深加恩著照都統例賜卹任内一切處分悉予開復應得卹典該衙門察例具奏欽此 
[本館接奉電音]  
　　昨日午後五下鐘時京師飛電傳來上諭八道硃筆一道旨三道敬謹譯登○五月初五日奉上諭孫家鼐著以吏部尙書協辦大學士欽此同日奉上諭王文韶著在軍機大臣上行走欽此同日奉　上諭户部尙書著士文韶補授欽此同日奉上諭王文韶著在總理各國事務衙門行走欽此同日奉上諭榮祿著補授直隸總督兼充辦理通商事務北洋大臣欽此同日奉上諭延茂著補授吉林將軍欽此同日奉上諭步軍 
 
 

Page 2

 
 
統領著崇　補授欽此同日奉上諭我朝承宋明舊制以四書文取士康熙年間曾經停止八股改試策論未久旋復舊制一時文運昌明儒生稽古窮經類能推究本原發明義理制科所得實不乏通經致用之才乃近來風氣日漓文體日敝所試時藝大都隨題敷衍于經義罕有發明而謭陋空疏者每獲濫竿充選若不因時通變何以見實學而拔眞才著自下科爲始鄉會試及生童　科各　向用四書文者一律改試策論其如何分場命題考試一切詳細章程該部卽妥議具奏此次特降諭旨實　時文積弊九深不得不隨時改變以破拘壚之習至士人爲學自當以四子六經爲根抵策論與制義殊流同源仍不外通經史以達時務總期　用兼備人皆勉爲通儒毋得競逞博涉徒蹈空言致負朝廷破格求才至意欽此○初六日奉硃筆曾廣漢補授都察院右副都御史欽此同日奉旨著派懷塔布管理圓明園八旗包衣三旗官兵並鳥槍營事務欽此同日奉旨著派剛毅管理健銳營事務欽此同日奉旨那彦圖著補授閱兵大臣欽此 
[巡幸有期]  
　　天津訪事人珥筆恭紀云皇上定於今秋恭奉皇太后臨幸天津查騐鐵路並簡閱各營隊伍軍機大臣業已行知順天府府尹胡雲楣大京兆著卽修塡鐵路預備花車并咨照署直隸總督榮仲帥恭備河北海防公所以及海光寺二處行宮届時警　　至川嶽效靈率士人民當共慰就日瞻雲之願矣 
[直督履新]  
　　天津采訪友人云署理直隷總督榮仲帥陛辭後筮期四月三十日秉節蒞天津本月初一日接篆天津縣聞之就河北海軍公所預備行轅旣而仲帥在京因事勾留至初一日始行抵津沽迨午後四點鐘時卽接受關防照常視事俟初三四日王夔帥入都後擇吉遷入督轅日來直隷提督聶功庭軍門正任直隸按察使袁慰庭廉訪曁防營各將領次第到津趨轅謁見脚靴手版鹿鹿魚魚官樣文章固宜如是也 
[帥節過潯]  
　　九江訪事人云福州將軍升授四川總督裕壽帥奉命履新行至湖北接奉電諭著來京階見遂坐招商局江孚輪船折回本月初五日辰刻過潯鎭道以下各官均赴江干迎送選鋒新勁各營亦皆列隊鳴槍以申誠敬 
[暫緩安葬]  
　　京師訪事友來函云恭忠親王靈輀定於五月十六日移至京四本府花園俟明年擇吉安葬蓋因今年子午山向不宜故也 
[京營武備]  
　　京師訪事友來函云南苑駐操兵丁刻又增修營房若干間南苑内行宮殿宇亦一律興工修葺聞今秋皇上將幸南苑閱操故特預爲布置也距南苑里許之南項娘娘廟現亦動工修理爲將來鑾輿經過時中途休憇之所○管理紳機營之王大臣等前已遵一旨裁汰營中老弱兵丁十成之五嗣皇太后皇上京幸西閱武深許卍字隊之擡槍可成勁旅特命端郡王等由八旗兵丁中無論食餉閱　揀年力精壯者挑選二千名曾入舊隊勤加訓練俾成勁旅而衛邦畿 
[亂民伏誅]  
　　紹興訪事友來　云餘姚東北鄉三山城内土藥捐局被莠民聚衆焚毁大憲札委前署紹興府傅少卿太守查辦太守奉札後於四月二十五日馳抵餘妹縣暫駐試院督飭本縣查拿爲首滋事之犯旋於二十七日拿獲三名内一犯經太守訊實供詞　地正法傳　犯事地方懸竿示衆以昭炯戒 
[沙民滋事]  
　　紹興訪事友來函云距郡城北門外三十里有地名斗門者係濱海之區近年新漲沙地甚多居民均以種植木拘及豆來桑麻爲業士性不宜稻故所食之米均購自他處邇因米價昻貴地方官體恤民艱於城中義倉内分撥存米若干交斗門鎭上各米行代爲平　祗以沙民衆多糴米者紛至沓來未移時卽售罄向隅之輩遂遷怒米行肆行羅唣鎭上米行九處無一瓦全此四月杪事也越日山隂縣任大合赴鎭逐一踏勘勸諭各米行仍舊開張並許再撥倉米到鎭平糶以濟民食各米行主均唯唯遵諭沙民聞仍有平糶之舉亦安請如常不後與米行尋釁矣 
[灶丁肇亂續聞]  
　　前報曾紀兩淮泰分司所屬何垜塲灶丁因索取碱鹽所增之價紛紛肇亂致被塲署中人開槍撃斃二名兹得揚州采訪友人續函云運司江蓉航都轉聞報後卽派總局杜分轉星夜馳往查辦分轉會同泰分司李分轉詳核商人帳目查拿爲首滋閙者疉　　鞫稍有端倪至正任何垛塲大使劉鹺尹解任後都轉已擬遴委羅順齋鹺尹愼脩前往接署矣 
[攫米又聞]  
　　揚州仙女鎭各米鋪居奇擡價貧民激於公忿擁至河北某某二米鋪將儲米攫　一空此已紀諸本報者也兹得本館　訪友人來書謂邇日貧民正在餬口維艱適各米鋪一日之間加價兩次且限定五升爲率因之一聲號召蜂擁而來藉口於奸商私運出境遂　本月初三日將某某諸米鋪存米抛擲河中地方官恐釀禍端卽於午刻命駕登舟馳往彈壓聞邵伯鎭各米店亦有鄉民滋擾情事所望南面者速平米值一面查禁私販庶民食裕而民心安又何患地方之不寍謐哉 
[爭糴米石]  
　　杭州訪事友來函云上月晦日省垣喧傳五月朔日米價每升加四文蓽門蓬户中人聞之信以爲眞爭先恐後咸向各米鋪中或糴數升或糴一二石以致鋪中絡繹不絶幾有應接不暇之勢太廟巷保和米鋪直至晚餐後尙有携筐糴米者鋪主深恐滋事禀請仁　兩邑尊親來彈壓邑尊諭以上憲已委員赴他處採買米石來杭不日卽可發局平糶米鋪中亦不至再行加價爾等切不可聽信造言千事之徒致干咎戾衆人始漸漸散去 
[杭試餘聞]  
　　杭州訪事友來函云浙省提督學院陳大宗師案臨杭郡於四月三十日總覆童生是日因點名過遲奉牌示各令作文判篇并免試帖各童無不欣喜感誦内有三童心慌意亂誤將聖諭默在小覆卷内次日學憲懸牌轅門云本擬扣除因係一時錯誤從寛罰停鄉試一科又牌示於五月初一日考武童步射并諭廪生云如童生僅中一箭者萬難取進不必再試技勇以示體恤 
[呂宋大火]  
　　香港循環日報云四月二十五日小呂宋之北境忽火燄衝霄異常猛烈至因何火起則不得而知惟遥觀其延蔓之勢料必所傷實多未幾天氣陰霾驟雨傾注或可將火撲滅不致一發難收也 
[粤中火警]  
　　香港循環日報云廣東清遠縣屬石角圍附近山堂村裕源押店開設多年屋字堅固四月二十三日之晚更魚三躍貨　猝爾失火致兆焚如先是押店主因盜賊披猖恐遭刼掠命司事人偕各夥臥廳内祗留更夫在樓撃柝瞭望是夕更籌報罷更夫歸寢左鄰某浦坊中人突見烟燄冐出驚惶呼救押各夥遲遲而起則已火無具舉無可奔逃有二人張傘冐火由窓口躍下雖身受傷損尙得將性命保全此外十人悉數焚斃店屋全遭燒燬所失貨物約值二萬餘金慘哉 
[行轅紀事]  
　　昨日午前蘇松太道蔡和甫觀察曁上海縣黄愛棠大令先後命駕至天后宮側出使行轅禀見裕壽帥壽帥接見有差午後二點鐘法領事白藻泰君率同繙譯官至行轅　會蓋報裕帥之曾往拜謁也○昨日午後新關雷稅務師命輿至出使行轅晉謁裕壽帥經壽帥延入與之茗談片刻然後握手而出○裕壽帥奉召入京定於今日乘新裕輪船北上 
[恩施囹圄]  
　　前日午後英界公廨代理讞員鄭瀚生大令接奉江海關道察和甫觀察札文飭將推擯班房之處查明禀覆以便興工遂帶同家丁至各押所查閱一週復傳公廨左右之鴻　茶肆及晉祥洋貨店主詳問一切情形想不日卽當　工庀料矣 
 
 

Page 3

 
 
[解犯過站]  
　　南匯縣拐犯劉三貴經縣主汪明府審實後擬定徒罪發往丹徒昨日派差押解赴配所道經上海來差持公文投縣請爲寄禁黄大令准卽暫收内監候備過站又書再　轉解 
[出示召認]  
　　欽加鹽運使銜在任候選道江蘇松江府上海縣正堂黄爲出示召認事案於本年正月二十一日據同仁輔元堂司　曹基善聯單報據二十五保十二圖地保張鹤山報稱身圖滬軍營後面打靶塲地方泥墩楊樹上有無名男子自謚身死查無親屬出認未便擅收理合請騐等情據經本縣前詣騐明該無名男子委係自縊身死並無别故當飭棺殮發封交地保發壇暫埋標記在案合行出示召認爲此示仰諸色人等知悉爾等如有硯屬出外不歸與該屍年貌服色相符者許卽出具用戳領狀呈縣以憑訊明領棺歸葬均毋觀望切切特示計開無名男子年約四十餘歲無麻無鬚頭戴黑絨如意頂毡帽身穿元布破夾襖藍布破棉領衣拷皮短衫外繋麻繩一條腰束藍布兠肚内有零錢十餘文　穿元布破棉褲白布襪草鞋 
[流氓禁錮]  
　　著名流氓奚瑞林前在本邑西門外桂墅里糾人向女學堂中滋擾撃毁玻璃窓由管理學堂之經元書函送高昌廟巡　保甲局請究局員魯介朋二尹提案訊鞫供出同黨錢毛毛在逃未獲二尹飭笞責後荷枷一禮拜限交毛毛前日枷期已滿命提案疏枷移交上海縣署黄大令提訊之下以奚係著名流氓飭送改過所覊禁 
[粗心被罰]  
　　前者上海縣典史蔡少尉之姪携手巾包内洋銀十餘枚及小洋銀八角日升染坊長衫染票一紙至城内十五鋪周恒和扇店購物不知如何忽然不翼而飛杳無蹤影因卽告知日升如有人持票來取長衫者望卽扣留並報知十六鋪地甲一面節捕跴緝適　　人曹某亦有長衫一件囑日升染店渲染計錢二百餘文上月杪持票往取坊夥某甲憶蔡所囑告知坊主亦未詳細根問遽訴知十六鋪地甲將曹軋往指爲竊犯協同汛捕報知失主將曹擁至城内三陽樓茶肆交捕役看管曹年逾五旬遭此不白之寃深爲忿恨後由鄉人得悉以曹係良義之民何得誣爲竊賊相率具禀控諸縣署坊主自知鹵莽央人排解罰令在西南鄉江境廟城隍神前奏清音兩日并備酒餚四席請諸鄉人飲　其事遂了 
[坍屋傷人]  
　　前晚英界四馬路迤西胡家宅心平茶樓有專放印子錢之流氓余大余二向某甲索債無著以致紛爭甲忿甚取茶　　碎劃破頭顱血液淋漓鮮紅被體左右鄰聞聲往視擠擁喧譁以致岌岌危樓砉然坍下樓下匯康小錢莊内適有多人談論不及奔避壓傷四人計莊主婦某氏足踩折斷某包探則傷及眉背小東門外烟鴇某氏婦亦腹部受傷雖卽延醫尙難保全性命至從高墜下者反無傷痕亦可異矣昨日屋主程謹辭聞之卽雇工爲之修整 
[賊裝闊老]  
　　湖南人王桂林巨竊也日遨游于四馬路中衣服麗都言談豪爽不知者疑是貴介子弟多樂與之交游運　包探倪　衆訪知其曾竊南京路沈賜昌家洋銀八十七圓及銀對時表銀臂釧各一晋陞棧水烟袋一枝陳康寳家眼鏡玉器各一中和棧烟槍一枝銅　一具大通輪船某客皮衣十件廣東路李經世家皮箱一口内有肉桂二條綢帳一頂綢布衣十件及水烟袋等物因會同包探張阿五拘　賭　　逐一承認因卽帶入捕房捕頭令吊取各　傳齊失主昨晨解送英界公廨沈等紛紛投案領贓土供稱小的頻年失業不得已而爲此求念　　曲子恩寛代理讞員鄭瀚生大令商諸薩副領事官然後判令笞責二百板管押半年期滿後遞解回籍 
[上海縣署瑣案]  
　　沈代山扭徐關舟到縣控被拆墳遷棺等情李二尹升座提訊沈供徐之屋後卽係小的之田小的築有父母　基本月初四日傍晚徐忽糾人將墳掘開抛棄棺木向論不依請爲提究徐供伊家墳頂正對小的後屋脊上月小的家病死一人前日　女忽　患　急延堪輿家觀之謂此墳與小的住宅有碍寡嫂年逾七十僅此一女憂急萬分特懇徐擇地遷葬徐堅不允從嫂氏一時氣忿命人　　遷開　姪女病痊再代營葬叩求鑒宥二尹以徐瞻敢掘人墳墓判令重責三百板飾差押同卜鄉重爲條整冉將徐帶回後訊發落○　裕錢莊經　人周瑾積控吳敏甫欠銀一案前經李二尹提訊周託病遺夥投質二尹飭將吳發典史署看管令周自行投案備質前日周投案二尹卽於傍晚升坐花廳提訊周供莊上自與吳往來被伊結欠銀七千餘兩有往來手摺呈電求追吳供往來帳上雖欠伊銀惟伊另托監生代買赤金空　虧折甚鉅計算除去往來外尙應找銀八千餘兩亦有清帳呈核此事由伊莊夥葉蘭生經理請傳葉到案質對便明二尹以兩造各執諭令周邀同　蘭生來案質明察核○英界公堂移送倒欠各欵之合茂煤炭店股東朱鴻　方揚芳兩人到縣請究經李二尹提訊原告全泰豐泰萃張和祥裕生楊慶等各户供稱合茂至端節爲止共欠各户洋數百元旋卽閉門逃逸爲此扭赴公廨送案務求照追朱供合茂店係方一人所閣與小的無涉方供音時確是小的所開去年租與朱開是實各原告又供此店實係朱租開故招牌上加有乾記兩字二尹遂令將朱交差看管限三日内如數繳洋各原告叩謝而退 
[英界公堂瑣案]  
　　包探趙銀河解賊犯胡阿寳至案禀稱此人連竊孟玉如俞星山二家烟槍等物報捕後捕頭令小的緝獲送請訊徵孟俞投案領贓代理讞員鄭瀚生大令判令將胡笞責二百板贓給還失主○賊犯薛榮榮竊取某洋人家羽綢一匹報捕後捕頭遺某包探查獲解案請究洋人投案領贓薛供稱小的在洋人處做工誤帶羽綢　外叩求鑒察免子施刑大令判令笞責二百板○工部洋人鉛門送馬夫土喜炳至案禀稱此人驅車迅駛致被將所坐馬車撞壞估得需修費銀二十兩因特送請訊追大令判罰銀二十兩賠修○胡孫氏竊取老公茂紡紗廠中紗管若干報通後捕頭遣包探金阿三查獲解案請懲老公茂管理人投案請辦胡孫氏供稱此項紗管侮小婦人零星拾取不敢行竊叩乞鑒原大令判令掌頰五十下○包探朱阿生解賊犯張阿大至案禀稱此人竊取朱馨郎家銅茶壺等物報插後捕頭遣小的拘獲弔出　贓送請犯辦朱投案領　張叩首求恩大令判令笞責五十板贓給還大主 
[法界捕房紀事]  
　　長江一帶著名巨竊陶玉高與同黨金潛行來滬爲包探河獲解入捕房供認尙有同黨某甲一名竊頓小東門外戲街某花烟館　日捕頭飭探將陶王二竊帶往指提詎料賊消息靈通已携同所押之烟妓潛匿無蹤遂將二竊帶回據情禀訴捕頭仍令押候解送公堂訊究○有孔二者亦穿窬之流亞也近爲某竊賊供出分贓由包探拘入捕房押候堂期解訊○上期徐春元投公堂控英界張阿和欠洋四百圓圖賴不還鄭大令准詞出票飭探至英界捕房請派探恊提昨已提到捕房押候解送公堂訊究○大自鳴鐘對門春園烟館主殷某家住某里前晚被妙手空空兒捱門而入竊去贓物爲數甚鉅昨日開單投報捕房請爲查緝 
[美界捕房紀事]  
　　金林松濤二人訪事者逸其姓本浦東高橋人現居虹口穿洪浜某號門牌屋内素不案分專在租界一帶以拆梢拐騙度日前日北四川路奚永生家有小孩在門首戲嬉被二人騙去銀鐲等件因卽報知捕房捕頭命包探胡瑞龍前往將人贓緝獲并在二人身畔搜比剌刀一枘　知捕頭押候解送英界公堂究辦○前晚中虹橋東首西華德路天興銀樓被胠篋者流撬門而入翻相倒篋竊去鷹餅九十餘枚翌日黎明事主報知捕房請爲查緝捕頭允之○湖州人陳桂成年未弱冠竊取其叔洋銀五十元附船至滬包探竇如海查知其事拘入捕房押候解送公堂訊究　　　黄阿鴻日在兆豐路碼頭代人挑荷物件藉謀温飽昨日忽起夕念乘人不備竊得洋鐵匣數十口被八十九號巡捕查見拘入捕房押候解堂究辦 
 
 

Page 4

 
 
[書亞東時報後]  
　　日本報紙　二種　刊一張者曰新聞取其速也一日或一旬刊印裝潢成册署曰雜誌　　紀事之眞確　　　　　宏通也此册爲雜誌之流亞創自滬上兼用中和文俾兩國之人皆易劉覽昨承以首册見遺披而讀之中文如創難論養將論和文如戰　　　　清國實業界類皆眼高于頂筆銳如鋒置　局中昻頭天外謂非出類拔萃超軼尋常者哉西人每謂報紙爲警夢之鐘聲燭幽之燈火僕請以此言移腧館主河本君 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[木蘭芳軌]  
　　西報云　國彭西六亞呢州數年前有女子二十人羣聚互議謂環球萬國將領兵弁咸選男丁蜋子軍　風爲之掃盡因此聯合一氣精練各式槍砲而所演長槍尤爲入妙刻已練熟另外編成一隊歸入防軍之列其號衣上用靑色包頭曰衣赤裩凡操演時較各軍更爲精熟射撃技藝靈敏異常馳馬亦甚驕捷是眞巾幗而丈夫者也 
[學差冒昧]  
　　杭州訪事人云浙省舉行歲試士子於上月三十日齊集學院前有海寗生員在東壁文昌閣前小遺　被學署差役辱駡生不服手批其頰差不讓以　扭結各差又來相助將考生痛毆諸考生見之咸抱不半頃刻聚集百餘人赴學署吵閘事爲巡捕官所知將差發縣重責六百板諸生始散 
[古潞近聞]  
　　北通州訪事人來函云四月十一日倉憲提騐江蘇第七起白糧前半起十二日提騐浙江第二十四　　　又江蘇第二十三起漕糧又江蘇第七起白糧二十船十三日提騐浙江第二十五起漕糧又江蘇第七起白糧十九船江蘇口糧　數報完十四日因米船未到停騐一日十五日提騐浙江第二十六起漕糧又江蘇第二十四起漕糧十六日提騐浙江第二十七起漕糧又江蘇第二十五起漕糧十七日提騐江蘇第二十六起漕糧又浙江第二十八起漕糧十八日因米船未到停騐一日十九日提騐江蘇第二十七起漕糧又浙江第二十九起漕糧二十日提騐江浙第三十起漕糧又江蘇第二十八起漕糧結至四月二十日江蘇尙有未騐漕糧十二起浙江尙有未騐漕糧十一起若無陰雨約在端陽節前總可全漕告竣矣○官駁船户在津承　江浙兩省漕糧運通交　向例由天津通州武清霸州交河雄縣靑縣任邱南皮安州東光吳橋香　靜海滄州文安大城等沿河十八州縣出示招募取具各船户殷實鋪户保狀方准充當俟彚齊後呈送天津道分派官駁如有短欠卽向原保人索償立法極爲周密乃近來日久生懈船户欠米習以爲常其中良善船户交完者固不乏人而不肖船户裝米一二百石交壩時竟有短至二三十石之多者雖經通局委員扣船比追終於補欠無幾直至撤局後由糧道捐廉暫行賠補將欠米之各船户開單咨送天津道比追日久大抵因病保出改名復充從未有原保人代爲補還者誠弊政也○近日駁船運米不敷選用有誤提騐故江浙津局在天津自雇民船裝運交壩各民船户原裝原卸米色一筆乾潔且全完不欠通局除各船賞給鞭　花紅外外優加賞犒以鼓勵之○日前長倉帥進京遞騐收江浙兩省漕糧數已過半摺傳言摺内略稱查本届江浙兩省漕糧米質較嫩兼以寗沙各船間有　粒黑丁之屬當卽　退南局並飭天津局兌米時認眞挑選以後漸就純潔其有不肖船户乘間冲水者一經騐有潮濕情形立將該船户從嚴懲辦仍飭南北監斛委員督飭認眞風揚須俟乾透方准斛收倉憲之整頓漕務公令森嚴已可概見矣○自春徂夏亢旱不雨農夫望澤孔殷四月十一日起至十三日止邇示道沈子枚觀察通協副將龍恊戎各率屬員設壇祈雨每日三次素服素冠虔詣鼓樓後關帝　内敬謹叩求並延僧道談經禁止屠宰街市鋪户縣掛叩天求雨大字以冀上格穹蒼早降甘霖俾慰三農之望也○本邑銀市通平松江銀每兩易制錢兩吊三百八十文高寳銀每兩易制錢兩吊四百二十文洋銀每元易制錢一吊六百十文天津機器局龍銀每元易制錢一吊五百六十文○通州東路廳劉雨田司馬仲瑊因事被議官場傳言尹憲檄委前署通州張友鹤司馬兆珏來通署理至何日腹新署中尙未接到紅諭也○西門外楊富店碧霞宮年例自四月十三日起至十六日止大關寺門特雇優伶登臺演劇香客紛紛畢集不遠數十里而來香火之盛於此爲極○四月十八日爲通永道沈子枚觀察壽辰闔城文武各官紛紛到署登堂祝嘏衣冠車馬鎭日喧闐 
[火未成災]  
　　虹口楊樹浦華盛紡織廠前晚放工後不知被何人遺火花衣包旁延至晚間火勢大發幾肇焚如報經廠中人竭力救熄僅焚去花衣數磅總辦盛荔生觀察聞之著執事人查明究辦 
[地下長眠]  
　　前日南市楊家渡新馬路北首有一無名男屍年約四十餘身穿破藍布短衫褲科頭跣足形似卑田院中人十六鋪地甲見之當卽報知某善堂給棺收殮○虹口伯頓路旁有形似乞丐之無名男屍一具由五百三十八號華捕報知捕房捕頭卽傳地保備棺收殮舁往義塚掩埋 
[上海巡局瑣案]  
　　窰船户蔣三和楊隆卿等前由西鄉裝運磚瓦至滬經籌餉貨捐局巡丁查出捐票不符禀知總辦戴太守傳十六鋪地甲將蔣楊拘甲前晚中局委員　仲泉二尹提案訊問蔣楊供認漏捐情願補足領票求恩寛宥二尹判令照數認捐外復罰洋銀若干元一併繳案撥歸貸捐局將楊交管帮人奚某保釋○前日福建人沈正芳扭挑糞夫曾順興至十六鋪巡防中局搜稱曾在途中挑糞不顧左右致被碰撞污及衣裳請爲訊究局員潘二尹提案研訊知兩造各有不是申斥一番揮之使出○日前江北人姚禮芝向李冉堂貸錢數十千李已允諾惟言須略遲數日及期向取頓食前言姚怒遂於前日扭李至十六鋪巡防中局扭請訊斷潘二尹提訊之下以姚不應硬借判責手心一百下并令具嗣後不得再生枝節切結如違重究○引翔港農人朱柏成之　顧氏前日午後獨自一人在田間播種忽有江北流氓唐雲茂者貿貿然來意欲强姦氏駭極狂呼被唐將首飾攫之而　旋由氏　集鄉人將唐追獲解送楊樹浦巡防局請究姚殿卿二尹提案審訊判責一百板以示薄懲 
[英界堂瑣案]  
　　某號巡捕解韓阿三韓榮英馬小妹男婦三名口至公廨前晚襄讞委員劉穆庭二尹提案研訊阿三訴稱小的係直隷某邑人現在杭州旗營内當差姪女榮英於今年正月某日逸去　的訪尋來滬昨日中途相遇因之交送案小　供稱小婦人係蘇州府屬某邑人在治下開設野雞娼院二月十七日范姓老嫗携榮英來家求售據云由伊母偕之來　旋輕小婦人買下計身價洋銀一百二十圓並不知是拐來今願免追身價榮英供稱小婦人父母皆亡與叔父同居今年正月某日遇素識之某某二嫗言及若往上海傭工每月可得洋銀數圓小婦人悮受其愚偕來　上先在泰豐客棧僑居一月後被領至小妹家爲野離娼今叔父來此若隨回家内定被處死尙乞開恩二尹怒其不知廉恥喝令掌　五十下始供稱願隨叔父回家阿三稱小的曾赴旗營禀報現有訪緝公文寄存客棧可取出呈案二尹諭將公文呈閱然後給領小妹旣願不追身價從寛斥釋榮英仍交管媒看管○公信洋行買辦朱秀章控凌芝藩虧欠代墊之銀前晚二尹提訊之下朱訴稱去年凌股開順太祥洋布號向行中定買洋布虧銀八百兩曾經行主控告凌還過五百六十兩尙少二百四十兩由職員代墊今向索取竟不承認求卽究追凌供稱去年監生與公信行主涉訟蒙張老公祖斷令監生還銀五百六十兩尙未掣得行主收條並非不認二尹令押候函詢洋商凌稱求准交人保釋以　請洋布董事理處二尹准之限一禮拜内理楚○前者成衣匠姚某控顧阿法虧欠貼票洋銀八百圓讞員張賡三直剌迭次訊追將顯交人保　迄今尚未理楚姚復禀請訊追前晚二尹提案研訊姚訴稱小的係蘇州府屬某邑人顧曾浼人說過本月先還二百圓小的允之及到期向索然延約是以控請訊追顧供稱小的一時無力願陸續拔還二尹令本月内先還一百五十圓秋間　還二百五十圓尙有四百圓明年付楚兩造均唯唯遵諭二尹乃將顧交人保出 
 
 

Page 10

 
 
[馬務仁濟育嬰堂經收各善士溺嬰果報册四月初一日至三十日止清單]  
　　何恆昌祈病愈洋一百元隠名氏洋洋十元湯步雲洋十　江西河口天和店十一户洋八元八角常熟陳友記五户洋八元劉子輝洋五元隠名氏八户洋四元五角江西河口同心堂十户洋四元二角九江姑塘關梁福堂三户洋三元陳松巖洋二元恆善人十二户洋一元五角錢二百文吳江鱸鄉寄客洋一元如臯唐棣之洋八角顧源深洋五角以上共收英洋一百五十九元三角又錢二百文 
[上海北市絲業會館籌賑公所旋子英經收順直山東湖北安東淮徐賑捐閏三月初一至十五日第三十九次清單]  
　　初一日海鹽縣署吳士愷善士由晉和莊來洋三旨元隠名消災求老幼平安由寳泰祥來規元五十兩又求滯貨快清水陸平安規元七十五兩邗江雙槐堂爲長子作霖病愈還願洋廿元朱翰香求子胎毒速愈繕助十元方水錫堂愈完願五元同恊成銅洋十五元○初二日漢口寳華銀樓衆友由景福銀樓來洋一百元漂水億源號墓白門　實洋廿元再生子求小兒外塲平安果騐繳願二元朱黻　朱植廷朱門沈氏朱笏廷朱門張氏沈門羅氏沈京生七户各二元梁門沈氏沈梅生沈祖模三户各一元○初三日津門吳春生江蘭生洋三十元童子江竤求保平安四元　名氏十元○初四日無名氏由袁詠生先生來洋一百元林馥記銅洋四十一元○初五日松江壽萱室洋廿元壽山堂沈十元蘭　章榮大鐵行洋九元銅洋三元章煟起求病　　章日榮　經移助各詳六元胡福田二元經手寄人湊助四元硤石旅居子五元鎭江求安子銅洋廿一元○高郵丁玉軒募榮第山人洋三十元藎衫山人三十元孫雲同十元　奎軒式榖堂英黄華甫存心堂四户各一元鹤來堂四角孫雲梯票錢六千文修來子秦手一千文共十户合洋八十二元四角○初六日無錫邵月記洋三元不求知齋主人一元○初七日用沙司獄署知非子完願洋一百元晉介眞思堂中都清河氏均求平安各洋廿元山左善慶堂求平安十元無名氏求母病愈十元益順敬財神筵資移助十元諸熙涂求病痊五元蘇城張伯無五元老正大信局四元莫墨池陳子祥送朱煦翁壽儀移助二元○初八日甘園叟爲三養齋靜緑草堂求廣子嗣助淮海留養所由謙泰莊來洋五十元又求老幼平安諸事如意助淮海洋五十元鎭江帮敬神筵資移助洋八元三角○初九日吳曾沂祈病速愈由王恆源綢莊來規銀五十兩安吉縣汪夢記由姚大仁來洋五十元雲間于仲遲保患平安卽　完願廿元無名氏完願由餘大莊來甘元劉伯奮陳友三各廿元無名氏十元三字堂前因次媳病篤許助今獲轉機元願十元○初十日最塵氏代事叔米洋一百元宜興吳理卿由洪裕莊來規元七十五兩蘇州萬蟻齋洋四十二元海門吟香館主人廿元隠名氏去年底米票移助五元○十一日安昌謝正大募山陰六　　子謝福矅求病速愈洋十元太倉培本居求讀書勤謹十元太倉倩記求增冥福五元無錫趙旭昇五元太倉凌國柱香斗灶經資移助一元三角平湖南園居士爲徐姬興兒平安　願一元二角姚伯欣一元○十二日南通州嚴芷岑偕妻鄭氏爲次子求病速愈洋一百元金長生廿元無名氏八元章蘭記二元隠名氏爲子生日移資助賑求免災疾由崇餘　來二元○延康莊來三江塲張福年二百元鼎記莊潘赤文洋五十元杭城汪雨生洋五十元徐明甫洋五十元張西渠洋五十元○十三日嘉定李硯田求父母病愈洋一百元乍浦同善居助徐海留養十元○十四日無錫天生王靜蓀募許國瑞善士爲子求病速愈洋廿元求薛門朱氏身健二元○十五日海濱隠名氏洋一百元慈　馮善士卤崇餘　來洋四十元杭垣童孫十二元太倉寳笏樓徐十元杭垣張質均朱丙初孟崇甫葉品三四户均送孔潤泉壽儀移助各洋四元孔潤泉五十生辰壽儀移助四元陳六舟中丞送朱煦翁壽儀助四元無名氏三元 
[恩膏特沛]  
　　善舉至今日辦理更覺其難米珠薪桂到處皆然彼有心無力者無論矣卽使有心有力而當此時世艱難亦未必如從前这踴躍故雖有各埠諸善□□□捐助而爲　寥寥所入究不　　　　謂强弩之未難穿尋縞　茲蒙上海縣黄邑尊念切時艱情殷利濟將工義局房屋變價洋三百六十二元五角撥助敝堂一切善舉經　　沛甘霖共沭恩膏於寛亳　　　鮒　霑惠澤於西江億萬姓父母交推千百世公侯弗替作善降祥竊不禁爲邑尊馨香祝之滬北天后宮前廣益善堂司董嚴信厚葉成忠　則敬唐榮俊等謹啓 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
