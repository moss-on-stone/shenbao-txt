# 1892 - 353 - 4907070

 

Page 1

 
 
[增補三層四書味根錄出售] [  點石齋曰]  
　　四書味根錄爲操觚家必備之書其中訓詁之精詳疏解之明晰久已膾炙人口惟是近時印本只有二層本齋又將四書典故覈一書補入上層作爲眉批舉凡古事之得失有足發明題旨者類多抉摘無遺講求題義者欲得驪珠所當於此加意焉今用潔白連史紙印成裝潢精雅每部價洋二元又直講感應篇每本價洋八分卽日出售躉購另議此佈 
[精印隨園三十種告成] [  圖書集成局啓]  
　　隨園太史文章經濟冠絶古今海内通懦無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心　校排印成書紙張旣潔白無瑕墨色尤光潤可愛分釘四十八本盛以全椐木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[格致書院壬辰課藝書後] 　　 
　　格致書院之建於今二十餘年余之謬擁皋比承乏山長也自乙酉始請於當道以課士也自丙戌始於兹七載舉行無間自己丑始又請於南北洋大臣别於春秋兩季創行特課院中肆業士子多則百餘人少亦數十人無不爭自濯磨共相奮勉以期於格致之學漸能深造而有得他日以家脩爲廷獻出而宣力於國家成使於四方不辱君命雍容乎壇坫折衝乎樽俎或練習韜鈐克敵致果或制器象物各適於用蓋西學以歴算爲基格致爲宗一切光學化學聲學重學皆從此出竊謂西學與洋務雖分兩途而實一貫如欲於其間融會貫通默相消息雖不必盡由西國之語言文字特恐非此末由問津故語言文字實爲熟諳洋務之嚆矢而亦爲西學之入門逹彼此之情參古今之祕隨時應變卽故知新神而明之存乎其人夫我曾見今之所爲語言文字之學者矣一知半解便已快然自足自視太重視人太輕遇事粗疎行事鹵莽不能得西人之所長而徒得西人之所短此由無學問識見以濟之也苟其學問優長識見明遠自能變通乎西學自能稔悉乎洋務觸處洞然心領神會肆應而不疲有言而悉騐於事變之來早决於幾先又何必有藉乎語言文字之末哉無他語言文字特其跡而已西學多端非更僕之所能盡姑不必論洋務則形見者也特其中有著而共喻者有隱而未發者壬辰所命課題如李爵相之垂問俄人築造西伯利亞鐵路人人知其將來必有所圖而所以先事之備未雨而綢繆者安可忽哉聶觀察所詢欲仿泰西設立銀行有利亦有弊今欲興利而除弊則必以得人爲先然言之易而行之難誠能得人天下何事不可爲知人則哲大各尚不敢以之自任遑論其他吳觀察所問防海防陸有難易緩急之分說者皆重西北誠以俄事爲足憂也行鈔幣不過創設銀行之一端誠能恒示天下以信則治天下且不難而何有乎區區之鈔幣哉裴税務司論辦理洋務人員首當稱職而專其責於大憲之選派誠哉是言也中國大矣人才衆矣誠能衡鑒精而識拔公委任專而使令當何地無人才於辦理洋務乎何有中外通商以來中國之財日流於外數十年中講求商務者無一人盛觀察考之貿易册而知歲中英贏銀至六千八十餘萬之我其勢幾不可以終日今欲杜塞漏巵振興商務非於工藝加意經營莫能挽回也凡此數端皆洋務中之切要著明者苟人人能由此致意奮發有爲安見富强之基盛隆之業不於此始哉是所望於學識之君子蓋嘗論之法積久而必變例有開而必先自開洋務一門何一事非由創始無舊章之可以率循要在度勢審時權衡至當迎其機而利導之順其理而推行之事無論後先而機則一人無論中外而理則同人我周旋交際之間終不能越此範圍玉帛敦槃所以循其禮笙簧酒醴所以盡其情其待之也不亢不卑其臨之也必斷必速一事當前可者許之不可者拒之毋因循毋怠緩毋依回毋遲疑毋始諾而終違毋始逆而終順毋始任而終諉毋恫喝毋畏葸毋退避凡事之初起本易消弭一明逹之縣令辦之足矣乃縣令必諉之於府道府道必諉之於督撫督撫必諉之於總理衙門而人乃有以窺我之微矣爲時愈久枝節彌多其望益深其索愈奢彼乃得執持我之短長卽使如其願以償彼反不存感激之心轉得反唇以相稽謂此役也非出之於自然乃出之於勉强非得之於格外乃得之於力爭由是恩不爲恩矣自有洋務以來始終皆坐此弊彼亦久存藐視之心故辦理愈形棘手然則如何而可一言以蔽之曰速而已矣事起倉卒彼固未及預備逆料其所以然我卽於立談之間了之則事易措置旣不至有稽時日且易得其歡心彼無奢望自不至於觖望若必至輾轉曲折詰難多端而及至卒事一切仍依其所求斯爲下矣所以貴乎有應變之才也於速之外更一字以賅之曰信孔子有云忠信篤敬行乎蠻貊易云信及豚魚信之爲義大矣旣信矣又必泯人我之見則曰公大公者無我誠能開誠布公相見以天天下何事不可爲何人不可感哉持之以信示之以公斷之以速又復明以濟之禮以服之情意以纏綿周浹之則於辦理洋務思過半矣夫豈有所難哉此不繫乎兵力之强弱疆域之廣狹人民之衆寡財賦之贏絀也在我能據理以爭之而已泰西列邦最大者惟英法德俄美耳餘如意奥已降一等若夫西葡比嗹日耳曼諸邦不過如滕薛鄶邾泗上十二諸侯而已然諸大國遇事不敢施其凌躒肆其誅求者恃乎有萬國公法在也據乎理恃乎法并和之以禮則梟獍可化爲　鳳豺豹可變爲鶵虞安見行之有所窒礙哉至於興工作精製造盛商務講農業練兵習武開礦理財造戰艦設水師建鐵路皆操之在我者也總使財不流於外利可歸之已而其大端則在得人始是則平日之儲材豈可緩哉書院者所以儲材之地也雖始則託之空言終必期之實效吾爲院中肄業諸生望并爲肄業諸生朂焉格致書院山長天南遯叟王韜書於滬北　隱廬 
[神山青鳥]  
　　蕪湖道楊子通觀察帝心簡在特召晉京所遺篆務由省憲遴委候補道李篁仙觀察接署聞定於初五日蒞蕪初八日接篆楊觀察交卸後卽於是日起程取道京口渡江再由揚州遵陸北上至瀛眷仍住署中想俟成命頒下然後挈眷偕行○楊覲察在任未及一儉吏治民情加意整頻而於　榷事宜尤能振刷精神認眞釐剔商賈士庶無不口碑載道現聞起程北上依戀彌殷各以德政牌萬民傘藉表謳思各帮商賈饋送者已有八九起鄉間耆老亦擬於旌麾臨發時在道旁鵠立相送藉非善政及人何能如此○東洋戲士安逹操一挾其遊戲三昧遨遊中國各都邑見賞於時流者久矣近復至蕪湖於上月三十日起就江口勝鳳梨園登臺獻技班中優伶不下二十餘人皆具絶大神通每日所演層出不窮遠近男女絡繹偕來戲園中幾無隙地聞該戲士小住數日卽須移駐漢皋云○牙釐局督辦許小巖觀察於上月旣望接事將局務大加整頓並照章分派委員各司其事計報銷委知縣朱文竺大令文案委韓雲生明府銀庫委許單齋少尹核對委包威九少尹大票委屈含泉少尉牙帖幫辦委陳魯傳二尹俱於日前進局視 
 
 

Page 2

 
 
事○楊斷察奉命入都榮行有日地方寅僚於月之朔日公設祖帳爲觀察餞行屆時高車駟馬夾道喧闐水陸羅珍主寳修好極一時之盛○客從皖北來言上月十八九等日氣候奇冷潁毫壽州等處大雪繽紛宛如百萬玉龍空中飛舞策馬長途但見一片光明世界以鞭測之已深四寸有奇而蕪湖僅下雪珠數陣何滕六之顧此失彼耶○吳肅堂文宗現已考至滁州約本月望後告竣按臨和州定於二十二日取齊俟文武試竣卽回太平府節署舉行院試聞有臘月初四日取齊之說臘鼓聲中掇得芹香歸來度歲亦科名佳話也 
[鳩兹火警]  
　　上月二十五晩蕪湖金馬門内某姓家不戒於火烈燄飛騰紅光照耀幾似赤城之霞幸水龍赴救甚速未甚蔓延卽經撲滅次夕河南岸鼎裕典當後面小草棚内又肇火災時已鼍更二下適蕪湖縣王邑尊過河查夜就近驅策各洋龍竭力灌救應手而熄此二處不過焚燬草屋數家而已二十八日祝融氏賈其餘勇一日之間連燒三處其一江口范蠡山旁貧民結茅而居一望如林因晨炊失愼遂致一發難收加以風伯肆虐火勢益覺披猖保甲局吳太守老湘營譚軍門俱親督洋龍臨塲施救未克遽滅卽命巡勇將火路拆斷始殺其勢内有某姓新喪在堂火已逼近其親屬等倉卒不知爲計幸爲營兵所見飛步向前代將靈柩拖出得免焚屍之慘一在東門内焚去草屋二三家一爲北門城外附郭之區夜半走水警鑼紛報水會中人俱從黑甜鄉中驚醒拔關仰望則已光芒萬丈赶卽馳救噴珠濺玉四面圍澆閲二刻鐘始熄聞已焚去十餘戶繩樞甕牖之子懲前毖後其亦知所防範耶 
[新令將臨]  
　　正任崇明縣調授華亭縣吳堇邨明府成周俸满送部引見所遺篆務由蘇省大憲遴委王用龢大令清泰署理王大令已飭家丁頒發紅諭涓吉初八日接印任事 
[盜刦信船]  
　　楊家汊在泗涇迤西二三里烟波浩渺港汊紛歧本月初二夜有由嘉興開抵上海之全盛永和等信局船三艘泊於距汊一里許之某村落船棚中詎有盜匪多人將一船排擋出外拽至汊中蜂擁而上將所帶信函銀物搜刦一空揚長而去訃所失約值二千金舟子某甲與盜爭拒致被砍去一耳面帶傷痕除投報汛署外卽偕地保赴松禀知婁縣求請詣勘飭捕緝拿未知卽能破案否也 
[清江大火]  
　　淮安東圩門内某甲柴廠忽於某日清晨起火延燒烈烈轟轟烟雲四佈各處水龍望見紛馳而至汲水灌救竭力拆斷火路始得告熄計焚去柴四五千擔房屋五六十椽中有一老者年近花甲從火窖中躍出左膀已折頭髮焦灼满口鬅鬚盡作灰燼未知性命無虞否又南門外陳姓茶寮失愼祝融光降彩烈興高各水龍噴水如瀑布陳從黑甜鄉驚醒奔出火穽满身糜爛回視火光已延燒隣舍不覺抱頭大哭詢其所以則云一姊挈幼甥回來今皆不見蹤迹想在阿房焦耳聞者咸嘆息不置 
[淮安試事補述]  
　　十月初六日溥大宗師提覆山陽童題湼而不緇吾豈匏瓜也哉賦得實事求是得求字初七日新進總覆四書題士何事孟子曰尚志經文免作詩題賦得黄鷹振翮入雲霄得霄字　屬一等生覆試題仁人心也至爲指之不若人也詩題未詳初八日宗師升坐演武廳閲武童騎射監射者爲城守營謝守戎初九日閲步箭凡馬箭馳驅遲慢者概不准入内塲是日鹽城府案首某童五箭落空求再射仍不中十一日考各武童技勇十四日發通府武童案十五日奬賞事畢赴射陽書院筵宴當試山陽文童日有一幼童年十三四書法頗工筆跡秀媚宗師大加嘉許賞午飯一席人皆謂爲千里駒前程未可限量云 
[括蒼獲虎]  
　　浙江處州府屬距吳圩莊西十餘里有虎出沒叢莽囓畜咥人爲鄉里患時而躑躅林邊兼害行旅村中人深惡之含譽星見之日手持强弓毒矢結隊搜尋窮其蹤跡將寢其皮而食其肉焉俄聞谷風嘯動跳躍而出者一爲色變之虎一爲君子之豹邨人竭力圍捕箭如雨下迨咆哮者氣旣衰遂上前縛而舁歸邨人聚觀則額上有王字毛色斑斕令人望而生畏說見益聞錄按宋史天文志祥符七年正月已酉含譽星見若是則事在孟春何以今始登報意者時日尚有訛誤乎然閲之亦足以新人耳目因錄而存之 
[五羊客述]  
　　某日有一貨船駛至廣州河南洲頭嘴被某國商輪船所撞遂致沈入波心船中貨物約值洋銀數千元悉數付諸東流並溺斃三船戶現船主已控諸憲署籲請追賠矣○上月十九晩突有盜黨多人擁至西門外某首飾店持械恐嚇不許聲張隨卽搜括櫃内現銀呼嘯而去去後鳴鑼喚捕營兵四出追緝已蹤跡杳然矣翌日卽赴縣署報案求請緝查未知可能獲案否○督轅牌示廣西鎭安協副將缺委儘先副將陳桂林署理碣石鎭右營守備缺委惠來營左哨千總方億署理惠來營左哨千總缺委儘先把總方抱署理 
[惡棍斃差]  
　　廣東　慶府屬高要縣某村爲故紳蘇賡堂河帥及江蘇題奏道蘇伯賡觀察之珂鄉族大人多子弟雖能以禮自持然亦不免有倚勢欺人武斷鄉曲之輩縣宰莊心嘉明府訪聞村中有聚匪開賭情事遂籖差前往緝拿差到卽拘獲賭棍一人方擬押解回署不虞蘇姓子弟突紏率多人向差艇尋釁差寡不敵衆致被將所獲賭棍奪回並擄去一差揮刃斃之用大石繫而沈諸海中差被毆之後查點同伴少去一人暗訪明查並無形影越數日潮退水涸始浮起屍骸差辨認無訛遂回縣據情禀覆明府赫然震怒以蘇姓擅殺官差情同叛逆若不嚴行懲辦不足以儆兇頑因赴省禀諸上游並商請伯賡觀察回鄉交出棍徒以憑懲治觀察謂村中子弟繁多先事旣不能約束事後亦斷不廻護任憑賢父母執法相繩可也明府唯唯而退現擬調撥營勇前往勦除 
[劍池寒影]  
　　姑蘇訪事人云十一月初二日午後有某甲者在南倉橋某酒肆沽飲三蕉旣罄一醉陶然信手將所携搭連袋置諸櫃上高談雄辯口若懸河適有七十餘歲之老人提壺沽酒見搭連内青蚨满𫏎疑爲酒客所遺取各櫃夥曰誰人忘却此物莫被歹人竊去請收而藏之甲見之卽拍案大駡曰汝裝聾作啞欲竊我不動尊耶老人不解其故呆若木雞甲躍出扭其衣伸手連批其頰老人仆地痛哭聲嘶甲又大言曰我袋中缺少洋銀三元汝速歸還否則捉將官裏去當以獨桌酒敬汝也時旁人愈聚愈衆詢知情節咸抱不平問甲曰汝係何等人敢如此兇横甲瞠目向衆曰我乃堂堂然某縣捕役誰人不知我姓名某縣捕役適在衆中知係𧸛本河豚不覺恕髮衝冠呼衆將甲反縛敬以老拳甲哀嗚乞命如斬豕旋經人勸開令向老人叩首服禮而去○本月初一夜黄昏時有流氓五六人擁至閶門某妓院硬借銀錢鴇兒婉言告之曰日來佳客稀逢院中青苔布地久矣願以異日奉白金爲諸君壽此刻乞暫緩須臾流氓聞言拍凳敲檯咆哮不已鴇兒無奈許洋銀十四枚流氓尚未饜所欲堅索增添大肆兇鋒各以短棍從事脂奩粉盝擊毁無遺姊妹花咸避入複壁中不敢輕呈半面有某客者忽投袂而起勃然大怒曰是可忍孰不可忍清平世界豈容鼠輩妄作胡爲不有以痛懲之是將使山温水膩之鄉從此花枝狼藉矣遂呼地甲至拿獲三名繫以巨繩送交巡防局局員訊問之下飭押候送縣署問供 
[宜試拾聞]  
　　宜昌信云學憲孔大宗師舉行歲科兩試塲規整肅有犯必懲槍替之徒相約不敢以身試法某日拿獲槍手一名鎖交提調官嚴行詰問幸得學師爲之陳說始免深求○孔大宗師科試宜郡七州縣題東湖宜乎百姓之謂我愛也興山宜莫如舜歸州宜民長楊宜人巴東宜若小然長樂宜若登天然鶴峯宜與夫禮若不相似然二十日考東興兩縣童正塲二十一日調覆二十三日總覆二十四日舉行武試因天雨校塲泥滑先試步箭有連中三條者方准試馬箭○某處考童喚舟渡江往遊江詩廟舟子偶拂其意卽被推入水中幸未占滅頂之爻等以泅至彼岩旁有營勇見而不服以冷語刺之考童忿甚攘袂揎臂將營勇擊倒數人有一營勇身受重傷遂舁入縣署請騐不知若何了事也 
事 
 
 

Page 3

 
 
[京江談藪]  
　　縣署前糧書石姓家某夜有賊用竹稿上屋得入内室點放悶香致室中人昏迷不醒任其翻箱倒篋而去天明查點所失銀錢衣物約值洋千餘元當卽開單報案請緝未識卽能弋獲否○近來鎭江關查貨極爲認眞日前本關書吏某甲由金陵來帶有綢緞三疋爲扦手查出初不知爲本關人因指爲漏捐持去充公後由某甲向税務司求情乞還原物税務司著照數報捐免其充公並示諭在關人等無論何項貨物俱當照外人一律報捐不得因在關之人任意徇情漏税亦可見其至公無私矣○寳塔巷袁姓餅店有女孩名小鎖兒年甫六齡於上月二十九日傍晩時忽然失去偵騎四出不知合浦珠尚能復返否○匪徒於晩間攫取婦女首飾屢有所聞乃竟有於攫取之時多生詭計以惑他人耳目小街有某姓嫗年老足跛手持燈籠買物回家扒匪見其可欺遂從後面將所插銀針拔去嫗驚問爲誰其時行人絡繹匪徒不慌不忙口中喃喃怒駡謂賤人我不管汝誰來管汝行人聞之以爲夫婦口角不以爲意繼而嫗喊此人將我銀針搶去請在前路代爲攔住匪亦遂飛步而前大喊捉賊追者張皇不顧不知誰是攫簪者躊躇久之匪已脱身逃逸矣此種技倆曾見於說部該匪徒亦不過抄襲陳文耳 
[西人佳節]  
　　今日爲西歴一千八百九十二年耶蘇誕生之日適逢禮拜是以租界中益熱閙非常凡熱業於各洋行者無不采烈興高一騁其車水馬龍之樂而大馬路一帶各西人所設之肆先期皆羅陳婦女香籢中物及小孩玩具陸離光怪如入五都較之中國新年氣象尤爲繁盛云 
[痘症盛行]  
　　邇來小孩多患天花症調攝一或不愼小則麻面大更殀殤毒氣所流遠近皆易傳染而牛痘局又以時逢冬令並不施種寄語心誠保赤者尚其防患於未然哉 
[會訊案略]  
　　意國人咖皮哪娶華婦某氏爲妻改作西裝名之曰覺望納日前投意領事署控稱母親王氏曾與人合股開祥和順南貨店病故後被惠瑞卿將股本吞沒請爲追究正領事計君據情照會英讞員蔡太守太守飭差傳惠卽阿寳到案訂於昨日下午二點鐘時會訊惠延律師卜易申辯計君偕繙譯到廨旣升堂兩造先後申訴各執一詞太守遂向計君曰請於下二禮拜五覆訊可乎計君曰可遂相約退堂供詞甚多統俟明日補錄 
[闊少原形]  
　　有王錦堂者衣服麗都局面闊綽僑居寳善街源生客棧終日惟花街柳巷到處遨遊人之見之者皆意其爲翩翩濁世之佳公子也先是嘉定附貢生鮑吉生與之同棧失去洋銀二十元尚不敢疑其行竊惟責令伺應者爲之查綽而已旣而王冐稱吳淞釣船局司事沈歲甫繕就字條飭人持赴大亨衣莊向執事人陳渭卿賒取十尖白狐等男女衣服九件計洋銀二百餘元及陳知被騙報請英捕房查緝各包探正在四處留神前晩　又持三和錢莊支森大木行洋銀三十元之票一紙至慶雲銀樓定購赤金三十條先取一條回棧作樣樓中夥友告以此刻執事人出外金箱已鎖請次晨來取可也及再往夥友已燭破奸情投報捕房捕頭派包探秦少卿往查秦探先至大亨衣莊邀人同往看明的係冐取皮衣之人因卽拘拿盤問王知無可諱飾不復裝出官模官樣卽將鮑所失之洋銀及大亨莊皮衣直認騙竊不諱并稱洋銀已購皮馬褂皮馬甲大亨皮衣有已付質者有穿在身上者有贈與四馬路龜子楊阿大娼院内某娼者隨將王雙手加以鐵銬帶至娼處見娼將狐皮襖穿在身上卽令脱下又至某質鋪吊出各贓昨晨解送公堂鮑遞禀聲明失竊情形請爲追究陳亦禀請追還被騙之皮衣慶雲銀樓夥張照雲訴幫王持假票來兌金條今將假票呈閲秦探又吊出假圖書請騐王供稱小的係江西人年二十三歲向來閉戶讀書不預外事洋票由友人交下如今只乞施恩秦探又稟稱各家所報失贓尚少若于已被質取洋銀購買衣服鋪蓋矣蔡太守著將王交秦探帶回捕房照取賊形留待辯認然後移送上海縣請黄大老爺究辦起案各贓給各失主認領鮑所失洋銀卽將所購衣服給償鋪蓋等物給償質本嘻曾是翩翩濁世之佳公子終日遨遊花街柳巷者而竟學作雞鳴狗盜居然妙手通神哉然則人之衣服麗都裝作官模官樣者至此亦可以爽然若失自安韋布之常矣 
[縣案彚錄]  
　　滬南大東門外施家弄内有馬寳生者偶患疾病其母馬潘氏延茅山殿左近王省齋診治悮投藥餌致馬一命嗚呼其詳已列前報該氏尋王理論置諸不理遂於前日投縣控告晩間由黄愛棠大令升堂研訊馬潘氏訴稱家住治下十六鋪施家弄内丈夫業已逝世膝下共有兩子長子名寳生今年十八歲次子今年十二歲上月十八日寳生偶患疾病旋卽痊愈至二十八日前病復發小婦人於次日延王省齋至家治病不料王不問病原胡亂開方用柴胡麻黄紫蘇等各五錢小婦人不諳藥性卽赴萬年堂藥鋪購藥回家煎與兒子寳生服下至晩間十二點鐘病勢增劇俄而氣絶身死小婦人痛子情切向王理論王竟避匿不出是以來案喊控叩求提究藥方呈電大令察閲藥方並無圖章遂問曰此方可是王親筆所寫答稱是大令以王省齋旣係懸牌行醫不應胡亂用藥草菅人命著馬潘氏退去候提王到案訊問○前日有徽州人汪李氏倩人舁伊夫汪大恕並扭黄劍中至縣控黄糾人尋釁擊壞物件晩間由黄大令升堂提訊汪大恕訴稱係徽州人現在治下十六保十八圖閔行鎭開設德昌茶葉店素來安分不敢滋事前日有黄劍中前來聲稱職員曾借伊錢二百餘千不由分說將店中生財物件擊毁一空職員向之攔阻反被毆傷爲此扭案喊控叩求訊究其實職員並未向伊借錢汪李氏供與夫同黄劍中供稱係閔行人向以授徒餬口與汪素來認識光緒七年間汪有急需向我借錢二百八十千有李祖雪爲中立票交執爲時已久本利尚未清還前往索取一味圖賴反被扭案誣控尚求明察大令飭仵作檢騐旋據喝報並無傷痕大令離座親視無悮卽著汪大恕具裝傷誣控切結呈案人則交保候傳十六保十八圖地保到案再核○楊阿煥之媳沈氏串通伊父沈梅亭及楊章秀等搬移房中物件寄匿章秀家中阿煥赴爛泥渡巡防局控告局員高二尹將章秀拘送上海縣訊辦並令阿煥投質此已詳紀報章前晩黄大令升堂提訊阿煥訴稱係本邑人家住浦東廿八保廿四圖地方小的今年五十三歲向以操舟度日生有二子長者名毛毛已於光緒十四年五月間病故次子名桂華卽於是年十一月間憑氷上人撮合娶沈梅亭之女沈氏爲室過門以後相安無事不料十六年六月間桂華患病逝世沈氏在家守寡至今年正月間常回母家屢勸不從至九月初五日沈氏又回母家是日小的有事出外沈氏之父梅亭及楊章秀等突於晩間蜂擁而來將沈氏房中物件一併取去及小的回家查知各物寄存章秀家中向理不理投巡防局控告沈梅亭恃有某某爲護身符屢提不到現將章秀轉送案下求恩訊究章秀供稱向以耕種餬口此次出洋二十元向阿煥弟婦彭氏買取各物並非攫取桂華在日由彭氏撫養爲子是以桂華故後亦由彭氏作主阿煥又稱章秀所供均屬子虚弟婦彭氏並未將各物出售大令得供判將章秀收所限交各物到案阿煥赶緊回家傳同彭氏投案候訊 
[英界公堂瑣案]  
　　包探何瑞福禀稱日前朱洪洲卽朱鳴岐控華捕姚金松兇毆解奉大老爺訊供兩造各執一詞飭小的查明再訊今查得朱當時實醉後臥地並未有人毆伊雖有人目覩情形不肯來作見証朱供稱小的曾被姚兇毆致受内傷雖有人目見然不願來案作証姚稟稱上年朱至小的門前辱駡被小的之岳母攔阻或者因此挾怨誣控小的前堂早已供明矣蔡太守卽將此案註銷○吳桂泉闖入爐廠踏壞爐坯被莫敬德毆傷解由蔡太守訊取口供諭吳傷痊候示此已列入報章矣昨日莫訴稱小的奉訊之後忽有吳之母舅唐阿和者欲將吳舁入小的家小的當卽付伊洋銀二元伊尚不允後又邀地保嚴桂卿錢師竹來說小的復將洋銀十元交唐秋亭轉交與吳事後思之心不能甘是以報知捕房傳送案下秋亭供稱吳之母舅阿和向莫索詐由小的經付洋銀十元立有收據交莫收執嚴錢兩保同供稱莫與阿和兩相議妥願給 [ 
 
 

Page 4

 
 
養傷洋銀十元祗邀小的等在塲擔保而已蔡太守飭將嚴等交人保去俟下禮拜三集訊察斷○酒肆主方金榮訴稱沈金雲等多人追徐長生至小的肆中毆毁雑物索償無著送案請追包探江阿三禀稱沈與徐因曖昧事起釁以致時時互毆沈供稱小的小便時悮濺徐之身上以致被徐毆傷徐供稱小的係上海人在某西人遊船上當舵工是日中逢遇沈驀糾人將小的兇毆小的畏之走入酒肆蔡太守著將沈交人保出賠酒肆洋銀三元徐叱令退去○王金泉訴稱紀小林囑小的牽牛入租界突被瞿阿炳奪取小的無奈呼捕拘案紀供稱小的囑王牽牛陳突糾同瞿阿炳奪去陳供　職員在治下開元盛磨坊曾被王夢林欠洋銀廿餘元一再向索終於不付昨日見王之兒子金泉牽牛經過是以扣住瞿供稱小的在陳處爲夥夢林積欠不還因囑小的將金泉之牛扣住蔡太守飭將牛交還金泉如果陳被夢林欠錢准另行控告也 
[法界公堂瑣案]  
　　浦東民婦毛紀氏卽馬紀氏隨其母紀沈氏私逃來滬嗣經母舅沈榮福在咸德里尋獲扭送到案葛同轉訊供收押此已詳紀報章矣昨晨沈榮福邀到馬紀氏之夫馬晉發捕頭亦令將紀沈氏馬紀氏母女兩人及出頭霸阻之賀如華卽火瑞華解案請訊晉發訴稱小的早失怙恃十二歲時寄名與馬錦銓卽馬瀛洲爲義子數年前寄父爲小的娶紀氏爲妻去年七月鄉間方演影戲紀氏深夜往觀迨小的回家將其訓斥紀氏不服立時走返母家屢邀不回繼聞其隨母來滬小的及寄父找尋數四音信杳然今始由沈尋見是以來案聲訴情由同轉問爾之寄名父母爲何不來答稱寄父臥病在牀寄母侍奉湯藥故不能來問爾妻稱咸德里之屋由爾租賃且囑火送山芋到家以致與沈晤面確有其事否答稱賃屋之事小的實不知情火本與小的同在軋花局作工小的尋妻不見屢向詢問火終不告知想亦有串通情事同轉問火曰爾稱山芋由晉發囑爾送往因何晉發不知其事火供稱送山芋一事係紀氏之胞弟紀錫堂所囑問晉發曰爾之岳父現在何處答稱現在鄉間工作行蹤不定問紀氏曰爾乃不出閨門之女子爲何深夜往觀影戲供稱是夜翁姑挈小婦人往觀並非小婦人獨往事後丈夫不問情由將小婦人毆辱故母親令胞弟來喚回家丈夫不肯放回將小婦人之首飾銀釧勒住以致口角及小婦人回家後翁來迎小婦人回去言欲將晉發驅逐出門小婦人恐其事不妥故不肯回晉發稱妻子所供皆屬子虚烏有且伊回母家後又在周浦賃屋蟄居小的聞信往尋卽被留住允以擇日同回不料母女串通潛逃來滬業經尋見求恩准小的領回同轉謂爾等回去須各自安分不得再蹈前轍遂著晉發及沈火二人各具切結然後回鄉○新關巡船主德穆偕西巡丁某甲華巡丁唐永發投公堂德穆操官語訴稱每日派中外各巡丁在各輪船碼頭巡察走漏貨物昨日黄星蘇大二人帶有帽子等貨九件雇孫阿龍之三板船裝運上北京寗波輪船巡丁見之黄蘇遂將貨取回三板划至碼頭畔巡丁卽將貨搬至碼頭令巡街西捕帮同運入捕房轉解來案當拿獲時黄蘇私贈巡丁洋銀二十元請將貨給還其中不知有何緣故葛同轉研訊之下孫供稱黄蘇有貨九件雇小的之船送往蘇州洎甫搬三件在船尚有六件在碼頭上巡丁卽見而來捉事有巡捕目覩請傳問可也同轉商諸魯繙譯官飭包探將黄蘇出貨帳吊案查閲少頃包探王榮培吊到帳簿兩本同轉查閲之下見是貨普非往寍波亦非往蘇州實雇三板送往吳淞交公司輪船帶往厦門香港等處卽問黄蘇曰爾等爲何私贈巡丁洋銀二十元孫聞之卽稱巡丁向索酬儀言可將貨交還黄蘇則謂須將貨送交到店方付洋銀以致兩相口角同轉將貨發給巡丁運往候貨主到關具禀聽候税務司核奪黄蘇各罰洋銀兩元巡丁索酬一節須查明西捕是否目覩再行裁奪○花烟館鴇兒陳楊氏與烟娼俞桂寶素控其詳已列報端昨日陳楊氏由蘇州邀中人羅阿仁到案捕頭亦令將在押之俞阿虎及桂寳解訊葛同轉訊究之下羅供稱小的與俞同鄉年前俞衣衫藍縷髮長數寸携其女桂寳在英界六馬路閒行流氓見之疑係騙子正在喧嚷間適小的至是處俞英令轉告各流氓方得釋手旣而俞云欲在某烟館當堂倌苦無押櫃洋銀願將已字蘇州胥門外袁姓之女兒售入娼院小的不願作蟻　冋之勸阻後俞又云實在寒苦已極已與鴇婦陳楊氏說定將女兒暫押洋銀四十元仍邀小的爲中小的憫俞窮苦且經手抵押當可無罪故敢爲之作中契據上曾繕中人名字不料事後俞又將女價賣其時小的適在姑蘇不知詳細同轉問陳楊氏曰桂寳押契何在供稱因俞欲添身價洋銀共合一百七十元故將舊契交還矣同轉謂俞曰爾將生女抵押花烟館賣娼已有不是之處繼又找價是父女之恩義已絶矣隨與繙譯官再四籌商然後判令將桂寳發善堂擇良婚配陳楊氏供稱小婦人曾出身價洋銀共二百餘元請大老爺向俞追繳同轉謂爾可再邀見証人到案質訊核奪○包探王榮培禀稱前日夜漏已深女孩陸阿照躱在新街某龜所設花烟館前頗似迷失路途形象見而查問伊稱姓陳小字金玉家在浦東六團灣被鄉人某甲誘騙來滬送至捕房捕頭信以爲實今日忽有陸樹村者稱阿照是其親生之女前晩挈幼弟出外閒游不知如何走失葛同轉著交陸領去自行管教○包探郁庭湘禀稱陳阿毛在北京輪船上竊取某客水烟袋一枝爲小的拘獲搜其身畔有押票數紙今特送案請懲李生海投案訴稱水烟袋係小的之物昨在輪船上與人閒話不隄防被陳竊去葛同轉令將陳押候吊贓再核 
[申報舘協賑所經收順直山東河南賑捐十月廿一日至三十日止第一百八十六次清單]  
　　廿一日志成堂洋四元無名氏洋一元○廿二日古巴總領事署由文報局交來規銀十五　無名氏英洋三角○廿三日日新盛號交來振華堂洋貨同業洋八十八元五角蛟川不列名爲尊閫病愈還願洋二十元黄石港錢青經募洋六元小金耳環一隻素心居士溧陽鄭嘉猷爲令孫承諸親友惠贈錢結積湊二戶各洋五元泗安穗豐號洋三元陳王嚴張公賀葉君生辰洋二元無名氏錢四千八百文又錢三千二百文以上二戶來洋七元六角錢二十文○廿四日隆記保生意順暢洋二十元蘇　筆耕齋主人洋四元浦春泉求交病速愈漢口梁澤昻二戶各洋一元無名氏二戶梁記三戶各洋半元金勉痴潤資洋五元五角虚對洋一元○廿六日蘇周清喜助合家平安洋一元○廿七日杭州黄撫卿祈求合家平安洋一元蘇州隱名氏洋七元○廿八日無錫隱名氏完願洋十元溧陽泰豐典不書名祈諸事順　加定練川漁子二戶各洋兩元隱名氏洋一元二角補過子洋一元順泰棧銅洋四元○廿九日李葆初爲　司馬輔臣劉直刺子威兩君公子祝福花洋七元○三十日收售去湖南李國棟助救吞洋烟粉洋五十元又售去朝版洋三元江西强恕堂莊花洋六元以上總收英洋二百五十三元六角規元十五兩花洋十三元虚對洋一元銅洋四元錢二十文小金耳環一隻 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[小舟覆溺]  
　　烟波泛櫂最宜小心蓋馮夷之幽宫非若康莊之平坦也日前有輪拖渡船由粤省旋鄉破浪冲濤有一往無前之勢造至東朗海面適有小舟迎面而來其時該輪渡正電掣風馳彼此均不及廻避遂將小舟撞溺登卽深入龍宫聞榜人有一女年僅數齡竟被湘妃召去邇來海面拖渡往來如織撞沈小艇之事時有所聞浮家泛宅者流正宜愼之又愼也 
[上海北市絲業會館籌賑公所施少欽經收順直山東河南賑捐十月初十至十六日第三千三百七十七至八十三次清單]  
　　初十日浙湖慕雲道人爲次子久病求痊助　衣洋五十元錫　含記十元江浙三人行共助廣東花邊洋銀廿一兩六錢合洋三十元力綿子求符病愈五元合浦軒求增福增壽二元○十一日浙寗裘仁安善士洋五百无皖北童子盛元修病愈捐助由寳和莊來洋一百元又周求足疾速愈五元嶽雲酓主洋八十元毛洋廿元又銅洋二元右昌鮑氏求免災病洋廿元沈門江氏病愈完願助棉衣十元嶺南陳炎光保　根基五元新塲董錫純求擳速愈五元鄂垣吳慕覲完願一元吳導德祈平安三元○膠州義和金少樓謝養吾同仁堂韻鈴陳伯慧張玉珩侯献廷彭雅堂田仲平尚子裕徐簡堂敬愼堂書德堂德本令隆興號浙寗立生號十六戶各洋一元彭介石張叔平沈麗堂林幼庭余植軒瞿開泰王雨人裕德堂崇禮堂無名氏壽椿堂壽萱堂容膝軒王仲武衍慶堂心榖社十六戶各五角無名氏三角共三十三戶各膠平寳銀十五兩三錢五分洋三元○毘陵借枝主人募劉伯記錢一千文不書名二戶各五百文又四百文又二戶各三百文又六戶各二百文又二戶各一百文雲廣氏三百文胡善寳錢不書名各二百文不書名薛一百文共十八戶合洋五元○十二日金陵嘉樹堂金壽筵移助洋廿元洙涇湧裕堂馬完願五元杭垣織署倪紫珊二元無名氏銅洋二元○十三日蘇州吳經昌求病速愈由東來昇來一百元鎭江張杏村移助謝客素筵資洋廿元耶溪漁叟由湖州寄來洋十元又壽林二元戴祖亮求病速愈由璜涇曹啓豐寄來五元無名氏由會稽孫　寄來三元鄭孝曾爲亡妻顧氏求宰福三元又二元高郵河捕署栗塢樵子爲子求愈　　二元鎭　涵養軒朱求次男景生病速愈由乍浦愼餘寄來一元○十四日徐鴻模求資冥福洋十元銅洋十五元范敦和堂德記各洋二元張青甫遜敏居各一元安定氏求壽氏各五角○大團萬森義記園募不留名洋十元不忍坐視人八元銅洋二元五玉堂洋五角隱名氏訟過軒荻訓堂馬三戶各二角陸雪香馬似雲節　閑用黄月坡沈寳泉王莘甫　空子六戶各一角共十二戶合大洋十八元小洋十七角銅洋二元○十五日陸　莘完願洋十元通州邢洋十元無名氏二元天津人求平安一元無名氏銅洋三元○十六日吳經昌助衣米求肝陽頭痛速愈由惠泰莊來洋二百元大慶記完願由和記來洋一百元常熟繆鴻泉同弟求父病速愈洋五十元裕大藥號求太平洋十元嘉興會豐典主求皆大安善洋十元蘇州潘禮和堂病愈完願洋十元川沙廳署陳榮四元張堰恆泰祥二元無名氏一元湖南陶季詢積薪水移助保慈四季平安爛板洋十元○萬成莊來安懲六安州署經勸湘記洋七元思過人五元靜記三元江奠臣崔芝生顧季欽殷靜菴槐堂五戶各二元章輯五汪子尊宋紉秋吳植甫顧子涵吳經笙施虚齋無名氏八戶各一元同慶堂翁雨舍堂各本洋二元共義堂合義堂無名氏三戶各一元六合堂同心堂同舟堂德星堂三義堂友于堂六戶各錢一千文張忠厚堂延壽堂敦德堂敦厚堂四戶各錢五百文梅桂書屋拜井山房各三百文進德堂二百文共三十四戶合洋五十元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
