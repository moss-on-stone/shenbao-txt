# 1911 - 148 - 4913763

 

Page 1

 
 
   
 
 

Page 2

 
 
上諭 
[五月初七日内閣奉]  
上諭陳名侃奏因病續假並請派員署缺一摺陳名侃着再賞假一個月都察院副都御史着朱益藩兼署欽此監國攝政王鈐章奕劻那桐徐世昌署名 
初七日召見内閣總協理大臣海錕曾維藩蔡中爕祥壽高祖佑 
論說 
[閣制對於君主負曹任之質疑（續）（帝）（民）]  
信任投票。淵源於法之民主政。若民力未至充實。固不克臻此。且大權握於上之君主立憲國。人民雖參與庶政。取舍之柄仍君主執之。故此制本無發生餘地課稅拒絶。實德爲之濫觴基於維也納决議第五十八條。而明治二十三年以後。屢次傾倒内閣。雖非悉由是故。預算否决之權。歸之於帝國議會。而常以拒絶支出者頻頻。此議院監督政府之道。除信任投票。不能發生。於君主立。憲政體之下。而兩者日本之。國務大臣。吾未見其不對之而負　任也。且以日本之國法成文論之。第五十五條之規定曰國務各大臣者。輔弼天皇而任其責。此採用立憲國。大臣之責任制度。固無。疑義。唯不明。揭大臣對於議院而任其責。則此任其曹减字。爲對於何人而任之此從來。學者之所聚訟焉。然若釋之爲對於君主。則大誤矣。欲解此問題之疑。必先知大臣爲特别之責任爲前提不揭此前提。則凡憲法上對於其他之官吏。未嘗有何等責任之規定。而乃對於大臣特規定之者。其理由果何以自明。也使謂爲對於君主而任其責。以爲正。碓之解釋。則可駁之曰。對於君主負責任。豈獨大臣也哉。舉國之官吏。皆由 
 
 

Page 3

 
 
君主之任命。是無一不對於君主而負責任者。也而謂獨對於大臣有此法文之規定。其謬妄亦何待言。矧輔弼云者。非謂僅以大臣一己之見表同意於君主。而輔弼其行爲。必大臣採集多數人民之合成意。得君主之聽從。而輔弼其行爲也。故以人民之合成意而言則必自議院覘之乃不謂之爲對於議院而任其責。而謂之爲對於君主而任其責。得母曲學阿世。倒置其說乎。至引德意志之宰相對於其君負責任。非對於議會負責任。以爲依據。欲牽扯之俾前說之有立足地。而不知德自改定憲法以來與俾公爲首相時己不同。即以第九十九條觀之。預算之須依法律以定及第百九條。現行之租稅與上納金。於法律未變易之前。有繼續之効力議會强制政府。爭鬩不絶。爲宰相者。雖欲對於議院不負責任而不得矣乃誣之爲對於君。主負責任。非對於議會負責任。欲以自固其說庸詎知適以自攻其說也。尤不解者。明知英法之注重議院。而故擯諸不論不議之列。以國務大臣。任免黜陟。君主皆得自由之語輕輕作過渡之轉筆。斯眞舞文骫法之甚者矣。夫立憲政體。君主之外。爲人民代表之機關者。議院是也。是故議院之主要任。務舍參與一切法規之外。唯監督政府爲天職。使一國政治之進行。得以遵循乎憲法之正軌爲標準。以變詞言之監督政府者。議院主要任務之一。缺斯任務。即爲無力之議院。而與無議院等也。故大臣於國務之責任上。不自躬負其厥職。則議院不得起而質詰之。此大臣責任之所由起。而憲法之所由完成。實基於是乃憲政館握立法最高之權。在資政院旣成立之後。固爲政。府人之機關而非爲。國家公人之機關。此己不容於今日之時。而爲吾民所絶對的不能承認者也。第資政院爲上下議院之。基礎。反不能擁有此無上之特權。而任其燕說郢書。破壞法制。爲一朝迎合親貴。計固得之矣。其如國家百年根本之大計何。嗚嘑。此則記者所未敢默然不發一言也己。 
譯論 
[德國行政審判訴訟手續論略（選）]  
行政審判之得失。視行政訴訟之手續。以爲轉移。各國行政裁判法規定特詳。其大體及細目雖仿自民事訴訟法。然非如私人權利之爭執。各私人。得以任意放棄之。必隨法律及公。益以爲判决故其種種主重之點與民事訴訟特異。 
行政訴訟須有原被兩方與否。各聨邦之制度不一。在普魯士及巴丁則凡所謂行政訴訟事件。皆須有原被訴訟蓋不特公共圑體相互間之爭執。及個人與圑體間之爭執爲。然且對於行政官廳之處分。其出訴之際亦以指定被告爲要。故依普魯土及巴丁法其爭執之起於兩權利主體（卽個人圑體）者勿論。即個人對於行政處分。有爭議之際其訴訟法上之意義。亦不失爲　被訴訟而如巴威倫威天保及索遜等國則不然。其 
得爲原被訴訟者。惟兩權利主體之爭執。至對於行政官廳之處分。而提起訴訟。則行政官廳。斷無爲訴訟當事。者而加入訴訟一任裁判所之謀所以保護行政上利益而己。但此外遇有重要事項。則因欲証明行政上之利益上級官廳。得選派委員出庭。於其判决以前。有辯論之權。巴威倫則又因之特置檢事於當事者之外。對於一切訴訟事件。爲有利害關係之第三者。得由裁判所使之參加訴訟。此時之判决。卽對於參加員。亦有效力。故參加。員雖非訴訟者。而有時或得代表當事者之權利。有上訴之權焉。 
行政訴訟亦同於民事訴訟。第一即適用無訴訟則無判决之原則行政。裁判所雖職權所。在不能任意干涉。必待訴訟提起。始得執行其裁判。此外兩造對質。口頭審理。及裁判公開之原則。則不論何國均見適用對於公開主義之例外規定與民事訴訟大致相似。以口頭審理。不甚見爲重要。而於當事者明示及默示之承諾。得直就文書以判决之故也。 
至判决之材料开則與民事訴訟稍異。蓋非限於當事者。所提出之事實及証據方法而常以行政裁判所獨立審查之。事實爲依據。其所謂判决不得超。過當事者申辨範圍。之原。則亦不盡爲各國所遵用。且如巴威倫及索遜。則純然不適用此例。行政裁判所。於當事者申辯外之事。項及他種利益。皆可歸入其。内又得變更下級審之判决爲上訴。者之不利益。惟普魯士及其他諸國之法。則其行政裁判之判决。盡以當事者之申辨爲範圍而己。 
又訴訟手續之進行亦與民事訴訟異。蓋基於當事者之意思而專依裁判所及裁判長之職權。且於証據調查亦然。裁判所及其所委任囑託之官廳。皆依其職權以蒐集重要証據。証據方法。同於民事訴訟。惟不得以宣誓爲證據。且驗閱證據之結果。仍依裁訴所之自由意思以决之。更如對於行政訴訟訴。在普魯士爲控訴上告及抗告各種性質與民事訴訟相類。其他諸國。則僅有控訴抗告。而無上告至再。審之手續。則各國均認之。其判决執行。則按照行政上之强制手續。要之訴訟之手續備則審判之效力盡。有創設行政審判之職者。觀此或可不悞其方針爾專電 
[電一（北京）]  
内閣電致粤督聞粤省亦集議反抗鐵道國有著速將 
 
 

Page 4

 
 
詳情電告并設法勸諭 
[第二（北京）]  
湘省旅京官紳憤王世琪獻媚政府請停路股雜捐實屬有意敗壞大局集議對待方法 
[電三（北京）]  
桂撫密奏歷陳財政困難軍需甚鉅　准截解洋款以濟眉急 
[電四（北京）]  
郵部接管郵政恐法使起而抗議（按總理衙門未撤時駐）京法使曾有稅務歸英人郵政應歸法人之要求）故許帛黎仍有用人管事之權 
[電五（北京）]  
攝政王昨諭閣臣强國之道首教育次實業次軍政着再通行各省切實籌辦母得仍事粉飾 
[正誤]  
　　昨報第一電趙爾巽之巽字係豐字之誤未經校出勘正於此緊要新聞一 
[新疆今日始練新軍耶]  
　　可謂好整以暇 
據陸軍部人云廕大臣以新疆一省僻在西陲與中央隔絶且地接外屬形勢緊要所有軍備事宜該省素不講究去秋營兵滋亂幾致牽動大局幸該省大吏措置得宜尚未十分潰爛然於軍界名譽頗有損失皆係素常無軍事教育故也近經該省文武力加整頓銳意改良雖較從前略有進步然查其軍隊不過迪化惠遠等處各有步兵一標騎兵一標礮兵一營其數甚少且所用軍械半屬舊式有事之秋斷不足恃昨特電飭該省速即編練新軍以備不虞并將各項舊有軍隊嚴行整頓並飭添設陸軍小學堂曁武備學堂以冀造就軍界人材而固邊境防務 
[吉林大火疑點種種]  
此次吉垣大火雖經朝廷頒帑賑卹度支部撥欵救濟然實情如何究難懸測而吉省諮議局及各官紳之報告又與陳撫電奏顯有不符前日閣臣特以此情電商東督趙次帥請其派員調查或竟親往巡視以察此事之眞相并議善後之辦法 
另函云上月吉林大火吉撫陳昭常交部議處吏部初擬援照舊例罰俸一年慶内閣因外間紛傳失火原因係吉省官塲爲連年濫費無法籌補深恐度部查核報銷致受賠累遂假手祝融氏以圖掩飾而又有一說則謂失愼之初其勢本極微弱嗣有匪徒四處縱火遂致不可嚮邇吉省宜塲恐一經根究激成大變故相戒不敢張揚而以含糊之詞入奏等語若非嚴加懲處殊不足以息輿論而平衆憤爰飭吏部對于此次處分務須從嚴吏部遂於上月二十八日入奏議以降一級留任處分當即奉旨依議並着不准抵銷 
[光緒實錄被焚之疑點]  
　　奸商　猾吏　可恨　可殺 
光緒實錄被焚一節早經報告查實錄原由琉璃廠寳文齋承辦現外間紛紛傳說此次失火實因經手錄事與寳文齋從中舞弊中飽太鉅無法開銷遂以一火爲彌縫之計當實錄被焚之後經手錄事與寳文齋一面呈報實錄館大臣請示辦法一面密賂某館員從中解脫謂實錄所甲之紙原係館中囑寳文齋代租房屋堆積此次被焚寳文齋雖難逃典守之責而原因則爲館中無屋堆存以致被累云云兩大臣爲其所朦乃飭將此　損失由館報銷不令寳文齋賠償并飭寳文齋速向山西購運御用金箋紙來京以便應用其需價三萬金暫由寳文齋墊出俟紙到京再出餣中償還現寳文齋主人己前赴山西辦紙亦可見奸商猾吏手段之一斑矣 
[各省疆吏升沈消息]  
　　湘撫楊文鼎以湘人爭路劇烈未能弭息風潮且爲代奏公呈大觸樞臣之怒不久將有更動 
　　吉撫陳昭常近以省垣失火交部議處己奉旨實降一級留任不准抵銷陳撫原不樂撫東而吉黑兩撫又有不應專摺奏事之議聞將具摺乞休或更謀他調 
　　閩藩尚其亨近由某邸力保稱其在任俸滿政聲昭著俟有巡撫缺出卽行推升以示鼓勵 
　　晋撫丁寳銓自二月以來政躬違和曾於三月初奏請開缺旋得温旨慰留賞假一月命以安心調養今假期將滿喉病亦日見痊可惟患腦病一時不能復元元據德國醫生云非家居靜養恐成廢疾遂於前日又疏請開缺回籍就醫奉硃批著再賞假一個月餘不准行 
　　陜撫恩壽垂涎川督一缺運動無効頗歸咎於其第三女（某親貴之福晉）之爲謀不忠曾經負氣請假以覘意旨不料政府中人因内閣總理問題無暇顧及恩事恩因此益加　急日前又託言病體未痊奏請 
 
 

Page 5

 
 
開缺摺到某邸知其用意惟倉猝無可位置送請監國慰留二十七日己有旨再賞假一個月母庸開缺 
　　貴撫沈瑜慶在貴州布政使任時與前撫龐鴻書不睦春間兩人大起衝突沈面謂龐曰汝不參我我定參汝嗣政府取調停主義將沈調河南藩司沈氣猶不平隨電託其戚某侍郎在某邸處極力運動竟逹升授貴撫之目的聞其所費在十萬金以上云 
[提不盡的州縣陋規]  
　　盡是民指民膏 
各省地方官衙門之陋規經内外長言迭次查提化私爲公及本官自行呈明報解或留作地方新政之用者己不知凡幾日前法部堂官因京師各級審判廳經費不敷特又咨行各省督撫通飭各屬將地丁糧租項之平餘陋規再行查提若干萬解京作爲各該廳永遠補助經費未識各省肯再和盤托出否也 
[郵部接管垂政之手續]  
郵部接收郵政一事略見前報專電兹得京函云郵傳部初一日接收郵政當派郵政司司員與稅務處經辦郵政各員先行接洽並在部中設立郵政總局仍以法人帛黎爲總辦李侍郎經方則暫兼郵政總局局長以監督之其稅務處舊員亦留用數人以資熟手 
郵部接收郵政辦法奏准後卽經盛大臣商請李伯行侍郎兼任該局局長李侍郎初本不允嗣因盛大臣以接收一切辦法非熟悉交涉及與英國素有聨絡者不能勝任再四勸駕日前復在私宅邀請。李侍郎熟商至再李始允暫時兼理俟接收後諸事就緒仍請另簡大員專辦此事蓋李因兼管鐵路局務現值幹路收歸國有之際己不勝其勞頓且知郵政局長一席謀夫孔多故不願以一人兼數事也 
雖郵傳臣盛宣懷昨與李吳兩侍郎會議中國郵政加入萬國郵政辦法盛官保謂郵政接收事件己經議妥惟關信件包裹等類與東西各國郵局稍欠連絡實因中國郵政前未加入萬國同盟會致多滯碍且中國郵政獨處一隅不能與各國郵政同軌實爲交通上一大缺點應飭司員將加入萬國郵政事宜叅照東西各國郵政加入辦法調查妥協以便向各國提議加入云 
[法官養成所開學紀事]  
初一日帝京法政學堂臨時法官養成所行開學式法部沈侍郎左右丞參及憲政籌備處各員皆到學員到者一百餘人來賓三十餘人午後三時開會由法部堂官致勗詞畢各學員起立致敬隨由創辦人孟君庸生報告創辦宗旨開辦次第及章程之用意次由本堂職員黄君遠庸演說法官職任之重爲中國法官之難及學校職員與學員應互相聨结以盡爲國家爲社會之義務次由創辦人雷君繼興演說法官之職任第一當尊重法律而此尊重法律之觀念爲學員時卽須養成旋復由孟君庸生報告開講日期本月初九日爲始緣午節在邇一切尚須豫備云 
[德人條陳修濬運河辦法]  
　　中國第一困難之工程 
聞德人德璀琳近有函致魯撫係中丞條陳修濬運河辦法擬將工程劃分兩段由黄河至臨清州爲北段由黄河至濟寗州爲南段由陶城堡之南運河下游至魏家山曁由戴家廟至靑石頭山各開新河呈道各築護河石壩一道以防黄河漫决由戴家廟至靳家村修復己塌之長堤一道以免河水流入土山窪又在黄河南岸修築石壩一道以防河决南段有汶河之水可資引用北叚於張秋鎭開濬極大池塘一口以便放入黄水更於陶城堡南運河之下游開挖引水小河河中需即隨時由池放入并在臨清等處建設雙門水閘八座以阻水速下流一切辦法頗爲詳細約有二千餘言孫撫據此己劄飭諮議局詳細議覆核奪 
[楊文鼎宗旨忽變] 　 
　　可見官場不足恃 
湘撫楊文鼎對於民間集議鐵道國有一事初無强遏之意交己將公代奏乃前日頒發示諭一道忽然一變宗旨措詞異常嚴厲大約因爲奉諭申斥及瑞督囑以强硬對付之故原示略云現奉上諭各省商辦幹路一律收歸國有仍查明給還商本聽造枝路及多開可靠之礦此係國家畫一路政起見亦東西各國之通例人民本屬無可抗爭本撫院訪聞湘人見此諭旨異常譁譟咨急繁興誠恐愚民無知見士紳之奔走號呼必多誤會而生枝節業經剴切曉諭勸戒諄諄爾等當亦共知因念湘人經營此勉竭脂膏罄諭血汗共保國家與地方之利權亦旣煞費苦心特許爾等如實有爲難之處及確有申訴之情准其公舉代表詳具理由即予據情代奏仰乞恩施凡在明理士紳自應和平討論抒寫捆忱以期上逹天聽俯垂鑒納乃聞有人刋刻傳單及白話到處散播情詞憤激意氣囂張語多牽涉節外生 
 
 

Page 6

 
 
枝當此時局多故人心浮動之時倘因此鼓動下流社會無賴痞徒發生無意識之風潮妨碍治安爾等商民必先受其害凡係明理士紳熱心公益之人斷不出此此必有懷不軌之志並非專爲路事居心煽亂借此以破壞大局則本撫院負有保守地方人民之責於此種暴行斷不能稍事姑容爲此示仰全省軍民人等一體知悉爾等疾痛呼籲本撫院並不壅於上聞何得預作危言肆情恫喝須知恃衆逞狂卽爲違犯法律造言生事即爲妨害治安自示之後不得再布激烈傳單及各項白話報致釀他故倘敢故違本撫院雖以寛大爲懷然於此等謬妄之徒亦豈肯曲意容恕爾等愼勿自干大戾冒觸刑章後悔莫及　一 
[直督不願贊成體育社]  
直隸諮議局陳請通節各屬仿照天津體育社章程變通辦理一案己接直督劄復略謂直隸幅𢄙遼廓風氣不同或習尚文弱或習尚强悍此事一經通飭在文弱之地得以振起尚武精神而强悍之民難保不肆無忌憚其不便一原章資格僅及年歳與身家品行數項而不及所受教育高低之限制誠恐辦理稍不得人流弊將不堪設想其不便二原章稱警務長或區官可任教練查巡警對於此事應立於監督地位不當參預此事其不便三原章槍枝係由社酌定數目禀請給領或購領等語查全省巡警久應遍給鎗枝祗以存鎗不敷支配至今各州縣巡警尚未發槍者有之若再准體育社之請領益復不敷分布其不便四直隸各州縣以前本有民立演武技塲地方官察非妨碍治安本不概加禁止是講武例禁一語亦應分别觀之又直朝陽府有所謂義務巡警者鎗枝馬匹草粮等概係自備悉受地方官節制並担負保衛地方治安之責任其勇武可喜其誠義可嘉推其由來原係出於士民情願絶非被動之性質是在地方士紳善自爲之非長官之命令所可及也各州縣如欲仿行此社自不必予以例禁至通飭一節應勿庸置議惟外州縣組織該社者尚應於原章資格一項另加須己讀書三年以上之限制并另條申明設立之時應由該地方官轉禀巡警道立案旣成立後聽該處巡警之監督以維秩序 
[京師近事]  
　　新内閣名雖成立實則不牛不馬流弊所極較勝於專制制度故非大加改革不足以維繫國家聞濤邸屢以爲言監國唯長吁短嘆而己日前濤邸又在監國前力陳此事監國默然良久曰待皇上大了親政時候自作主張罷濤邸點頭而退 
　　軍諮府爲軍事上最蒿機關現在旣經成立則一切規模必須宏大聞濤　兩貝勒己議定於原來軍諮處之旁建築新署居中恭設御座以備大元帥將來臨幸之用 
　　本年秋間禁衞軍及近畿各鎭陸軍在永平府地方舉行秋操業奉明諭現陸軍部派員預備一切異常忙碌並開列各項費用清單約共需銀十三萬兩内一萬兩係爲接待外賓之用 
　　去歳京奉鐵路總收入共一千四百三十四萬元内旅客收入六百四十三萬元貨物收入七百五十二萬元除開支一切用度外淨獲餘利七百四十五萬餘元 
　　度支大臣澤公因財政學堂監督章宗元現赴各省調查大清分銀行帳據所有該堂監督之席自應遴員署　以專責成昨己委派該堂教務長度支部主事劉澤熙署理遞遺教務長派稽芩孫署理並聞該堂監督本應奏派惟各該員署日無多可以從簡免奏故己分别劄委矣 
時評（東吳） 
[其一]  
　　國家抱一。確定不移之政策。雖人民抵死抗爭。至於流血。而不　　稍爲之摇此等手叚東西各先進國亦恒用之。在我。孱弱政府　　尤爲一新耳目之舉。記者不欲盡謂之非。第其所以對付人民　　者。理由。須充足。宗旨須正大。不能恃詔旨爲護符。任爾等一二　　權臣。顚倒播。弄而以希圖難保等。詞强納人民於罪過者也。 
　　諮議局爲奉旨設立之。地各議員皆人民公選之人。何私於路　　款。何愛於劣紳朦混何益請託何據。以飛揚跋扈之。詞變黑白　　是非之相。我恐四川諮議局。或未必至强詞奪理。而袞諸公。 
　　則不免於遁詞蔑理之。譏矣。 
[其二]  
資政院議員。非能食人者。何必人人見之而生畏臨時會陳請則樞臣相戒莫敢贊成矣。常會未届期。則内閣總理預備辭職矣。區區六百數十有口無心有心無力之議員何竟能先聲奪人。至於如此之甚耶。 
議案可以取消。彈劾可以留中。事後發付未遲也抑有成例可援也。而今必先事張皇者。豈諸大老猶有羞惡之心歟。 
記者曰。我斯之未能信。子說。（不圖聲） 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂人爭路之消極觀念]  
　　所苦者川湘各股東耳 
漢口商會昨電郵部免改川漢路線己默認鄂路收歸國有其事備紀昨報兹聞商辦鐵路公司總理黎大鈞又於前日開董事會集議時衆董事以路旣收爲國有湖北固應抗爭惟此事目的是否逹尚在不可知之數現在公司所雇用員司測繪學生共約州人應暫行裁汰以節用款只留經手十人辦理報銷表册並以商辦之局勢己無挽回之望此時之爭譬如人子之見親有疾雖垂危亦應圖醫救以八月間爲定如其時不能爭圖則將各股東所繳之欵概行退還以全商本不必將現金移交於官而領其無信用之債票蓋鄂路公司自開幕以來所用皆鐵路協會會員所捐之金並未動用絲毫股本與他省之己經開工者情形大不相同也日前鄂人之購買鐵路股票者驟聞路歸國有公司又不開股東會不免疑慮紛紛至公司探聽消息者踵趾相接公司管門者以煩於應答屢以惡言相向昨見有一人至鐵路公司門房問曰請問今日開會否守門人反厲聲詰之曰開甚麽會其人又問曰前天昨天開會否明天果否開會守門人尤厲聲曰都未開會一種怒色令人可畏其人出而嘆曰說甚麽商辦鐵路的性質不染官派今來探聽開股東會即受此一種特别大老官派的等勿怪政府說商辦不如官辦云 
[鄂省來年預算案首先告成]  
湖北省宣統四年預算歳入各欵彚編表册趕辦齊全後鄂督瑞制軍日前恭摺具陳略謂據湖北清理財政局司道詳稱查奉發試辦全國預算暫行章程清單第二條内開各省應編國家歳入預算報告册地方歳入預算報告册並比較表限於四月十五日以前送到等語查中國財政無論何項徴收向祇按款定名就欵支用並無國家地方之分今欲劃清界限旣不能仍沿習惯以致眉目不清然若偏重學理拘牽性質又恐不切事實致與進行有碍且上年湖北諮議局開會呈請遵照資政院電飭地方行政經費以歳出爲歳入議决一百八十二萬有奇業經核准公布並造具表册咨送度支部在案此次編列歳入表山亦不能不兼籌並顧以免兩歧兹經再三籌議惟有暫就上年監理財政官擬訂之財政說明書所載國家地方歳入兩類酌量參考編列計國家經常臨時入欵九百五十六萬九百一十一兩地方經常臨時入欵一百八十九萬二千零三十四兩受協各欵二百四十六萬二千二百六十五兩總共一千三百九十一萬五千二百一十兩較之上届預算不相上下與湖北諮議局議案亦尚相符均於篇首例言及各欵項下聲叙大槩理由以昭明晰其各關表册仍遵定章另編各廳州縣入款亦皆彚入總表册之内惟各廳州縣情形不同將來出支祗可分别對照凡用之地方行政者列爲各廳州縣地方經費用之辦公者應遵部飭以備提支公費之需所有一切編製辦法均依各署局分册彚造凡重複及不可恃之欵槩予删除其未經送到之處卽照上届各署局預算表册酌量估計辦理俾免遲逾四月二十六日奉硃批度支部知道 
[浙庫電報册報兩歧之詰問]  
浙撫增中丞近接准度支部咨開清理財政處案呈前准浙江巡撫電稱藩庫截至宣統二年年底止司釐兩庫雖有存銀四十萬三千一百八十五兩零大洋五萬一千一百九十五元零小洋七萬四千八百七兩零錢一萬六千五百四十七千零以之抵還運糧兩庫銀行借欵不敷尚多此外未解未支之欵需銀六十八萬四千二百餘兩洋二十二萬四千九百餘元運庫除移支實存銀十六萬四千四百七十六兩係本年春間應解京協各餉並賠欵等項待支之需糧庫收放相抵尚不敷銀十萬兩零杭關庫收不敷解無可餘存寗關庫實存四萬五千餘兩計欠解洋欵不敷甚鉅温關庫新關稅釐項下除解支存銀二萬二千九百餘兩留備湊解俄法償款常關稅款項下除解支存銀三萬五千餘兩俟奏銷後照章報解藩庫撥用等因前來查司道關局庫實存銀數旣經結算清楚同屬一季無論電報册報總須一致方昭核實乃本部接准前電後復於本年三月底收到二年冬季司道關局報告册並收支實存四柱簡明總册詳加覈算計藩庫列存銀三十三萬一千一百七十餘兩大洋一萬九千三百八十九元零小洋七萬四千八百七角零錢一萬六千五百四十八千零並聲明年终借入銀行款四十萬兩併計在内運庫列存銀八十七萬二百四十餘兩大洋五萬五千八百三十餘元錢二千九百十餘千並有另存銀行股本六萬六千五百兩在外糧庫列存銀二十九萬五千六百三十餘兩並有另存生息三萬兩在外杭州關列存銀十九萬九千三百八十餘兩寗關庫列存銀十七萬五千二十九兩零並聲明源豐潤虧倒十萬九千七百九十餘兩在内温關庫列存銀八萬五千二百四十六兩零並聲明賀前道虧欠二萬六千四百五十餘兩在内寗温合三郡局釐欵列存銀八千五百六十餘兩大洋三萬七千九百四十餘元温州海防局列存銀十五兩零經計各庫存銀一百九十六萬五千二百九十五兩零並聲明應扣除銀行借欵四十萬兩實存銀一百五十六萬五千二百九十五兩零大洋十一萬三千一百六十七元零小洋七萬四千八百七角零錢二萬四百六十千零杭州府經管南米折錢在外彼此鈎稽詳加覈 
 
 

Page 11

 
 
對除温關庫扣去賀道虧欵計算尚屬大致相符其餘電報與册報之數均屬兩歧而尤以運庫糧庫爲最甚杭關庫次之藩庫又次之寗關庫差數較少似此舛謬離奇難保無他項情弊若不切實查覈各屬存儲皆歸無著恐啓侵挪之漸應由貴撫嚴飭各該司道按宣統二年冬季報告册實存銀數逐一查明迅速詳細聲覆母得含混隠漏以重庫儲相應咨行貴撫查照辦理撫院接文後己札飭財政局迅即遵照移查明確彚案詳辦並分行各主管官廳矣 
分類新聞 
政界 
[調停官界風潮之手續寗波]  
　　甬城自方得勝案發現後人民蠻動官吏衝突詳情己迭誌本報兹悉方犯正法後行政官廳電禀撫憲辯明此次將游勇方得勝正法係爲維持地方權宜起見日昨撫憲己有復電云東電悉該道等將游勇方得勝正法雖爲維持地方權宜起見事前並不知照審判廳殊屬非是仰卽嚴拿毁廳搶店首要各犯務獲按律懲辦仍彈壓地面務保治安院江印（接此電尚恐有脫漏字）而高等檢察廳亦電地方檢察廳云禀悉國家司法機關不容一刻停止着仍照常辦公餘候另核高等廳支至初一日官塲拿獲搶米犯張桂生金蘭蓀王仁官等三人兹因審檢兩廳業己照常辦公卽由巡警將該三犯送檢察廳核辦矣 
[鄂省院司磋商提撥審判經費武昌]  
　　鄂法司馬廉訪現因省城及各商埠初級審判廳經鄪冰敷甚鉅呈請督院擬於江夏夏口兩廳縣公費内各月提撥一百金江陵東湖兩縣公費内各月提撥五十金藉資彌補此後各州縣之審判廳成立者亦倣此辦理聞瑞督以審判成立以後該管地方官己不復受理民刑訴訟所有刑幕束修招解公費及其他審理詞訟一切用款照章雖得就公費内提充司法經費然鄂督州縣幕友向係刑錢兼理現雖己設審廳地方不理刑名而錢穀之事仍舊日現在公費江夏夏口月僅四百金江陵東湖僅三百五十金凡屬地方行政無不取給於此今司法一部分己提如此之鉅於行政恐多妨礙爰與藩司磋商兩全之策竊恐提法司之請將來歸於無效云 
[司道同署辦事之大規畫廣州]  
　　新督署籌畫建築情形規制己定日昨粤督准憲政編查館電關司道問題俟釐訂外官制時方能確定但現在重修督署自可按照同署辦事規則辦理等因張督准此當卽分行各司道遵照辦理聞日來由工程匠人馮潤池在藩司廣州府兩衙門丈量繪圖故擬將舊撫署合併舊督署建公衙門將藩署府署變賣開闢馬路因該處爲粤垣中心點若由此開馬路出大南門逹長隄將來定行熱閙售價必多云 
[鎭紳接濟民食之政策鎭江]  
　　鎭城紳董近因米價高昂公積捐款購辦食米若干擔在城内積穀倉設平價局城外小門積善堂設濟銷局减價發賣以濟民食惟高等秈米每升只售八十二文中等秈米每升七十六文無論軍民人等均可往買云 
外交 
[葡人又有勒量田畝之警告廣東]  
　　香山南屏鄉紳耆鄭産莊等以葡勒文量不甘乞電部力拒等情禀奉督院批云此事昨接前山廳具禀業經批司核辦在案據禀前情仰廣東交涉司併案核明詳辦 
[法員參觀軍隊之忙碌江西]  
　　駐京法國公使館武參贊高赍德來贛參觀軍隊己紀本報現該參贊於四月二十九日抵贛起庽開電燈公司左邊洋樓之上隨即晉謁馮撫談及贛省去冬秋操之事頗爲贊美復謁協統吳道介璋遂於二句鐘時往高等巡警學堂參觀一切對於該堂之規模整齊當時頗爲稱讚事畢還庽預備日内再往協部參觀營隊以致近日從事軍學兩界之輩頗爲忙碌云 
軍界 
[錫金令請撥師船保護繭巿蘇州]  
　　蘇撫程中丞昨據錫金兩縣張何二大令會電云錫金繭行將己開巿人衆貲集繭係重大請速多派炮船保護並請電飭駐錫大湖營及飛划營撥船由縣調遣以資巡緝而靖地方等語當即飭由巡防營務處移行飛划統領王觀察及太湖統領劉游戎迅卽各酌撥師船前往並飛飭原駐該處之飛划第四營李管帶標勝太湖第三營顔管帶開壽先行就近酌撥砲船會同錫金兩縣妥爲保護母稍疎懈 
[鹽捕總統通飭各營嚴拿私販蘇州]  
　　總統浙西鹽捕全軍洪觀察通飭各鹽捕營文略云照得私販運鹽往往夜間避駐船之港趨無船之支河行駛或有賄人將鹽挑送空船行過再往裝儎此乃私販之習惯自行飭令各該營在各哨酌抽弁勇伏於要隘扼守以半爲守以半爲巡使私販不能偷漏繞越又各營獲私之派賞亦應酌量變易如獲私後（向來獲私數小者全數充賞數多者以半充賞以半留營辦公）先行酌提二成給聞風報信因而拿獲者餘數照例分派以昭激勸而均勞逸合行通飭各營一體遵照 
[標兵打毁茶行之駭聞杭州]  
　　杭垣候潮門外裕隆茶行日前來有嚴州誀安茶客王姓販賣茶葉當時講明價目後來不知如何致起爭執至初一日上午九時王客與八十二標兵同鄉三人前向算帳兩造遂有每擔三十二元三十四元之爭議該茶行以當時登有簿據可查不便多付兩元於是互相辱罵大起衝突該茶行以標兵無理取閙羣將該標兵三人擁送至標營中甫至營門該標兵人多勢盛將該茶行中人打傷三人重傷一人茶行中人遂聲訴該營上官後抬回醫治不意時至十句鐘復來標兵多人聲勢汹汹幸經該營官及督練公所接踵彈壓解散迨時至下午四句餘鐘復來標兵數百人將該茶行房屋器具盡行打毁損失銀洋物件不少嗣經隊官竭力彈壓始鳴號而去 
學務 
[鎭郡中學提倡尚开精神鎭江]  
　　中學須用兵式體操爲部章所規定日前鎭郡府中學堂監督楊邦彦君特聘王君葆三專課兵式操及拳術戰術等科聞王君係陸軍畢業生活潑精悍熱心教授從此中學生尚武精神當可爲之一振 
[維持普及教育之一班湖北]  
　　鄂垣官立初等小學堂今春撥歸江夏縣督同勸學所紳董接辦之後因經費不充遂將附設之簡易識字 
 
 

Page 12

 
 
及半日學堂一併停辦兹經各董提議以半日學堂原爲貧寒子弟而設一旦停止則貧民無求學之所於憲政進行大有妨碍故刻下議定仍行附設於各初等小學内所需經費刻正公同籌畫定於端節後實行云 
[頂名入學通融辦法之規定湖北]  
　　各學堂考試之初必限定資格故有心向學之士程度低微者不嫌頂名以求上進各學堂中比比皆是高等巡警學堂畢業期在邇祝讀樓觀察非常注意日來檢查名册有更名者有並姓而亦更者謂將來不予以畢業則負其向學之苦心若概予以畢業又非愼重名器之道聞特禀准督憲通融辦理更名者准挨次更正更姓者則無可轉圜云 
實業 
鄂省提前舉辦全省勸業大會湖北 
　　農工商部章程凡己設勸業道省分應於宣統九年開辦勸業大會廣集實業品物分類陳列由部奏派大員來鄂參觀審查以資提倡勸業道高松如觀察以國會業己縮短期限實業爲憲政進行機關自應提前舉辦擬即提至宣統五年與國會同時並舉刻正預爲籌畵並呈院部查核矣 
[勸業道擬辦茶務講習所長沙]  
　　湘勸業道王慕宜觀察以湖南向爲産茶之區惟近來焙製各法未能改良致茶務無甚起色遂擬就勸業公所籌辦茶務講習抽一區並於城外擇地創辦模範茶園招生肄習以期研究完善現己擬定簡章詳由撫院核准照辦矣 
[禀報工會總協理銜名長沙]  
　　湖南丁業總會職董謝紳運昌等以工會總恊理旣己照章由各界公同舉定自應尊部批禀報勸業道衙門查核報部爰於日昨具禀勸業道署請予查核分别詳咨所有舉定工會總理曾廣漢協理任震貴均請分别照會以便駐會辦事云 
[黄河通之希望山東]  
　　吾國著名大水長江與黄河並稱然長江據天生形勢水性平穏黄河則上游多艱險不易備用只下游尚有可用之處無如平日修河時往往故將河工紆曲以致險阻更多棄此利權甚爲可惜近聞有素曉黄河水性者與靑州某君倡議設黄河輪船公司以拖帶糧貨船爲主備小輪四艘先定專走曹縣至利津一路日後再爲擴充刻下招股己有頭緒並禀請立案專利矣 
雜記 
[銀號管事逞兇下塲鎭江]  
　　鎭郡義善長銀號管事陳錫三吞没官欵後店夥樊潤山復率同各夥等膽敢毆辱粤委經丹徒縣訊押在案江督亦有電到鎭飭縣照律重懲比追官欵兹悉陳前日提訊時己知事之不了預先運動特買囑無賴二人認爲店夥許以被責一板出洋一元尤奇者在堂上受責時二人互相認咎爭責冀其多責數板俾可多得數元一受痛楚一全體面責畢文大令將該無賴枷號發往佛照樓吕韻笙委員庽所滋事處示衆至所欠之款昨己經陳錫三央求黄北山向吕委情商准予開釋凶首樊潤山仍追請重辦陳錫山刻己垂首喪氣張羅現款九千兩了事矣 
[妓女搶案安讞蘇州]  
　　鎭江妓女張金珠日前具報被搶首飾衣物一案現經丹徒縣文大令訊明並非搶案實因該妓張金珠先與狎客羅似虎交好迨後張另交别客即將羅冷待羅心有不甘遂邀同衞七等前往尋釁順便將張金珠房内首飾衣物攫去以爲洩忿之計究係狎客挾嫌尋釁與搶奪不同將現獲之衞七一名發習藝所五年俟限滿察看辦理羅似虎等俟緝獲另辦己由丹徒縣詳奉各憲核准飭遵矣 
[烟民换照展期蘇州]  
　　蘇垣長元吳三縣禁烟分公所示諭吸烟人民倒换挑膏執照截至五月初五日止等情己記前報目下期己届滿核計赴局倒换執照者僅十之三四成尚有大半未到日昨該公所己續行示諭展期五日截至初十日爲止矣 
[審判廳訊給誣控案]  
　　蘇鄉婦人俞李氏於三月間詣審判廳揑控夫弟纉安義莊莊正俞葆義吞欵等情當奉廳中批斥著邀親族理處旋經合族調查莊正葆義莊副亮辦理各事并無流弊被控各節實係揑誣時該莊正因遭誣謗卽欲引退避嫌經族人公議禀官慰留以爲維持大局之計一面切告李氏勿再悞會纏訟乃有李氏親家糧署書吏劉蘭生插身覇阻獨主破壞李氏信之續訴請訊隨由廳中傳集兩造訊得該莊正副確無不合李氏實係無理取閙當堂諭令息訟一面又明晰批示略謂俞亮爲爾夫本生胞弟爾當庭呈閱爾夫去世時爾本生翁諭爾夫弟代爾經理租事諭單係葆義與亮兩人並諭爾本生姑侯氏呈訴辯狀所稱義莊虧洋一萬七千六百餘元係諭令葆義與亮兩人解囊塡補爾此次呈訴到庭爲義莊公款而來則俞亮爲案中利害關係要人理應到庭不得爲謂參加至爾夫所存德豐米行洋欵一節據葆義及亮庭供爾夫過後伊等奉父諭單代爾經理租事每年付租均憑摺收取豈有存行千金鉅款不憑摺收取之理爾當庭無摺據呈閱理由不充此案富遵本廳六十二條規則以口頭命令取銷矣所請應母庸議云云今聞該李氏聽信劉生串唆仍在纒訟不休不知是何意見云 
[清談]  
[政府政回鐵路國有之毅力]  
嗚呼吾於今日不得。不服政府收回鐵路。國有。之毅力。 
前日旣以特旨。而予之於民。今日又以特旨而奪之於民。出　反爾。予奪自由。奏停路股以絶其源。大借外債以承其後。湘人抗爭。則嚴詞申斥蜀人抗爭。則又嚴誦。申斥政策大定。一成不易。若不惜以千鈞。之雷。霆鎭壓小腆之不平者。當此好惡同民之時。朝廷。縱不爲蚩蚩之鋌走計然如異。日之威信何。 
記者曰。設朝廷而以此毅力加之。外人吾以知國威維揚。震驚四方。必不如今日之。其亡其亡繫於苞桑矣。惜乎其不善用之耳。 
[雜錄]  
[花木蘭第二紀事]  
多將軍由楚入關時。過荆子關。營中招募長夫。有陳姓童子。孤兒也。壓募從軍。供炊釁飼馬之役。稍長。頗勇健。久之。得補勇額每戰。必奮勇爭先。將軍甚愛之。積功保至記名提督巴圖魯統帶五營矣將軍没後歷任總督皆委任如故及左文襄督陜甘。陳軍駐蘭州省城抚人有。朱紫。光者充其營文案。朱年少而白晳。陳待之甚厚。忽一日。招與同臥起同事者於天明時。見朱從陳帳中出。咸匿笑以朱爲統領變童。故相待異耳無何統領腹彭。亨 
矣大懼。與朱謀。朱教之陳於文襄。取進止。文襄大駭商之幕府。皆以爲歷年。旣久。漫無覺察。且歷官己至極。品若據實上聞。恐以。懵混玃咎。不如使。朱娶之。即以朱襲其。名位而統領如故。朱於是驟貴。而陳則鬱鬱不得志。朱旣得意。復不禮於陳。陳大怒遂與朱反目。而自挾貲回。陜省。朱於是呈。請歸宗。不復姓陳矣。陳居陜省。時粧束不男。不女。常挾。三五。健兒出郊游獵。以爲樂。所生一子亦夭。後不。如所终。然此事。使得文人點綴之。不又。一花。木蘭。耶說者。謂文襄此舉。未免固執若。據實。上聞。歷叙共。戰功。朝廷。必優。異之。何至。獲咎。夫以一女子。而能執干戈以從事疆塲。豈非千古佳話哉。一箱好文。字爲俗幕所。誤此文。襄幕中人才。所以不如文正。也使文正。當此。必有一封好奏。章矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[中美實業聨合之實驗]  
　　去歳美國實業家資本家來華觀光業由各省商會優禮歡迎實爲中美實業家聨合之起點兹由兩方面定議並經上海商務總會發起各省商會合辦合資創設中美輪船公司及中美銀行近聞製造新船業己下水高懸龍旗行駛歐美各洲爲中國航業第一次發現於大西洋大平洋地中海印度洋之創舉旋由廣東商會舉鄭君陶齋漢口商會舉盧君鴻昶來滬會集初六日下午本埠商務總會柬邀寓滬紳商公議推舉一資望素孚品學兼優者赴京到農工商部郵傳部禀請註册等事繼由衆人公舉沈仲禮蘇葆笙兩君爲全體代表尅期起程赴部禀商中美合辦章程及中國國家保護法特别奬勵法及完全利益爲他日中美聨合之模範並經各紳商敦促沈君起行故將公立醫院事暫由王西星王培元二君代理赴東實業圑籌備事宜由沈君門生朱君仲賓代理定初十日乘新銘輪北上 
[覆訊工部局控告出售彩票案]  
　　英美工部局在公共公廨控告顔明卿在租界内出售彩票詳情迭誌前報昨日復訊先由工部局刑事檢查員侃克君聲明前情請爲澈究質之被告延請穆安素律師代爲辯護並據顔供此項彩票實係出洋三十元向法租界屋地實業公司買來並不出售寳讞員商之德師副領事以顔不認出售他無證據遂判將案註銷所存捕房洋一百元着即自往領取彩票充公 
[婦女對於防疫之疑慮]  
　　英美工部局衛生處自公共租界海寗路松慶里粤婦翁姓家發現鼠疫後連日會同中國公立醫院華醫生四出檢查不遺餘力前日又帶各小工至楊樹浦一帶挨户檢查澆灑藥水詎有吳羅氏吳陸氏吳沈氏等出爲阻止因卽知照捕房昨將該婦等傳至公共公堂請爲究辦訊據該婦等聲稱是處係華洋交界均未裝設自來水因各小工將藥水傾於河内恐河水不能再飲是以向之商免並非阻撓孫襄讞商之德祜副領事着各交保開釋如再抗定阻干究罰 
[招告販買猪仔之罪狀]  
　　本縣田大令出示云案奉巡警道札發訪獲誘人出洋做工之廖玉湧譚星岩郭松林三名飭交司法科提訊狡不承認飭即收訊等因奉經提訊廖玉勇等供稱並未誘騙周拙友出洋做工亦無騙銀情事等語查誘人出洋販買猪仔迭奉憲飭嚴禁自應澈究以儆將來今廖玉湧等因無質證狡供避就合行出示招告爲此示仰諸色人等知悉爾等如有被廖玉湧等誘騙圖利出洋做上情事着卽據實禀縣以憑質訊詳辦原控之人一經訊明卽行開釋决不拖累仍不得挾嫌誣致干咎戾母得觀望 
[縣令對於信義銀行案之愼重]  
　　本縣田大令因信義銀行一案訊期將届特倩帮審委員承明府厚赴省禀見撫憲請示辦理 
[緝私委員查獲私鹽]  
　　浦江緝私巡邏委員前日在爛泥渡查獲杉板船一只載有私鹽四十餘担並獲梟匪陳阿盛一名向之究詰據稱此項私鹽係爲新開河地方之張某包裝且有鹽棧中所用之鄭大寳得规包庇並賄裝輪船運往香港等埠該委卽將人贜解送就近巡警局以便轉解縣署訊供究辦 
[書業商圑定期開操]  
　　書業公所組織商圑迭詳本報兹悉一切佈置均己完備應用物件亦己購齊業由發起諸君商請全國商圑聨合會派員教練定於十三日晨八時齊集南巿滬軍營商圑體育塲行開操禮届時須柬邀道縣各官到塲觀禮云 
[調换烟照之觀望]  
　　上海禁烟分公所辦理膏照第一次報名給照者計一萬二千餘名三個月期滿上月中旬仍由周董通告各鄉董保人等轉飭吸户到局轉换迄今遲延日久换照者只有二千餘人周董以此等現象由各膏店並不憑照售膏之故現己派人分途密查矣 
[土藥加稅之過渡時代]  
　　滬道劉觀察昨接度支部土稅大臣來電略謂土藥奉旨加稅己電請各省派員接辦所有徴收查驗一律截止現在運到之土均應暫行存留轉運出境者並飭緩行俟奉有定章再行飭遵切勿稍有弊混是爲至要 
[證明烟膏捐司事之劣跡]  
　　經收烟膏捐司事季心田即季海和近向西門外萬年茶樓滋詐被張復興酒店主張春生張景生兄弟扭控西　移解裁判所訊究季於去年糾同守府署馬夫邢阿毛在臥室攫去大洋四十二元小洋二百角及烟具一副堅不承認昨又復訊由原告邀到見證十二圖地保指明季於去年事發脫逃將近半載近又復萌故態求請嚴究詰之季仍狡不承認判戒責三百下押交所攫洋元並再飭探協查劣跡禀復核辦 
[印捕荷鎗越界之結果]  
　　租界印捕荷鎗越界一事經紀前報兹悉巡警道汪觀察昨得工部局復函承認以後决不再有前項情事汪觀察允將原鎗給還以敦睦誼惟警法科之意須由本人到局領鎗故作己由局函致公共公廨轉請麥代總巡查照矣 
[北新涇地保之能力]  
　　江北船户蔣紀堯在閘北警局控被北新 
 
 

Page 19

 
 
涇鄉民劉茂逹等纠搶錢米鑿沉船隻以致淹斃六歳男孩等情迭紀前報兹悉此事己經該處地保從中勸解令原告開船他往不再控追而在押之劉茂逹亦己保釋矣 
[妖婦與哨官爲難續誌]  
　　滬軍營哨官何篤臣被同鄉人江湖女醫生劉熊氏索洋互扭由南區移送裁判所審訊何供曾有營兵因受刀傷倩該氏用符水施治事後强索醫資洋八十元當己給還三元三角查此費須俟道憲批回南匯縣給發方能具領轉給詎該氏强横動蠻求請重究訊之氏供何親自許謝洋八十元當時同營兵丁莫不知悉詰其行兇一節堅不承認迨傳南區二十二號巡士到案質明始不狡賴判氏罰洋四元充公不准再擾一面著何再給洋三元三角完案 
[醫學公報社開會宴賓]  
　　該社爲各埠醫界總機關出報百四十餘期風行己久前月二十八日特假北京路會所開藥皇紀念會先期由社董蔡小香丁甘仁二君柬邀本埠諸名醫讌會集籌進行方策是日到者計費訪壺金百川薛逸山巢松亭徐馥蓀徐薪蓀夏應堂殷受田吕子珊谷幼香張禾芬余伯陶馬逢伯林渭川王雨香徐小圑張頌清錢谷馨施顯卿任際運吳仲虎顧霖周董鯉庭蔣雲洲戴穀孫張筱村等三十餘人濟濟羣英頗極一時之盛酒至數巡復由蔡丁二董報告會旨及維持公報辦法在座者均表同情迨酒闌席散己鐘鳴十下矣 
[海崇航線之小競爭]  
　　南巿海平航輪公司係周舜卿京卿所創設置有瑞隆輪船行駛海門崇明一帶港口曾向海門勸學所照大逹公司例租定港口五處當訂立合同時由所長某紳答押爲憑去年突由某紳違背合同招引某輪佔奪租港該公司日前具控海門廳署詎廳尊深畏某紳把持未敢秉公判斷恐將來尚須上控云 
[公廨押犯圖逃]  
　　某日人戳斃勤昌絲廠出店張阿三案内之要證江北人劉德財曾經公共公廨訊判交保嗣因無人作保管押於二十六號押所内詎前晚劉與判定移解江隂縣訊辦之匪徒吳毛毛串通於厠所墻壁上挖掘一洞仍用鉛皮遮蓋約於夜半同逃旋被同押犯人察破密報看役禀知押所委員姚二尹轉禀寳讞員飭將墻洞先行修固並着赶緊備文將吳匪起解劉伊押候查明澈究 
[查詢租地實情]  
　　英商羅白臣控地販葉微生不理抵款迭經公共公廨訉供收押均詳前報兹經中西官查得葉蓋造房屋之地内有三分係向邵詠山租來現邵己病故由其妻弟章姓收租昨己由廨函請上海縣查明復核矣 
[寛一個月限期]  
　　美商茂生洋行控英大馬路光華電燈號主張鴻卿不理定貨虧銀曾經公堂訊判張交一千一百七十五兩人銀並保限兩個月清理嗣因無人作保將張收押在案前日午後復由孫襄讞會同美蓋副領事提訊據張供光華己盤於倪趙兩姓接開改牌廣華所欠原告銀兩求請减讓利息寛限料理中西官磋商之下判張交妥保改限三個月清理如三天内仍無保人即將貨物歸原告拍賣虧損若干仍着照數賠償 
[萬國體育會正式賽馬三誌]  
　　昨爲萬國體育會在江灣舉行第一期正式賽馬之第二日淞滬鐵路仍備專車往觀者絡繹不絶較初五日尤衆下午一句半鐘起共賽七次其賽跑距離前列名次曁贈彩分列如左 
　　第一次一英里二五第一名麻勒得洋一百元第二名勞倫司得洋五十元第三名喬其大得洋二十五元 
　　第二次一英里二五第一名勞倫司第二名喬其大第三名薛那（得彩均同上） 
　　第三次半英里第一名勃蘭第二名林瑞第三名强生（得彩均同上） 
　　第四次跳洪第一名勞倫司得銀杯一只（上海商務總會贈）第二名勃蘭得洋五十元第三名西白克得洋二十五元 
　　第五次一英里二五第一名吳星閣得銀杯一只（日本實業圑贈）第二名胡條肄得洋五十元第三名葉鐵卿得洋二十五元　　第六次一英里半第一名麻勒得銀杯一只（滬寗鐵路公司贈） 
另加洋一百元第二名葛明得洋八十元第三名勃蘭得洋四十元 
　　第七次七發郎第一名喬其大得銀杯一只（上海金業同人贈）第二名葛明得洋五十元第三名麻勒得洋二十五元 
[文明結婚]  
　　南巿商圑公會書記武進陶督言君與東吳朱振坤女士由顧錫祺許廷弼兩君介紹訂於今日下午二時假座西園行結緍禮昨己徧邀紳商學界届時赴園觀禮 
[扆虹園宴誌略]  
　　英美烟公司西人與滬上各紳商情謂案極浹洽兹該公司新大班左治民蒞滬大班湯懋士特於昨日午刻假座扆虹園設筵歡迎並邀沈仲禮陳潤夫貝潤生邵琴濤王一亭諸君歡叙舉觥酬答頗足徴中西紳同交谊之篤云 
[參觀外國監牢]  
　　本縣田大令昨由法國領事函請參觀法新租界羅家灣地方新造監獄大令即於昨日午後二時命駕至領事署與法領同往參觀 
[華官參列慶典]  
　　滬道劉觀察昨晨率同上海縣田大令及英法兩廨員等前赴駐滬英丹兩國領事署慶賀國皇壽誕至午後分道回署 
[城内]  
[店夥舞弊]  
　　莫芝濤扭顧祥生至一路分局經德區長升訉莫供在虹橋南首開設正隆米舖今被夥友顧祥生舞弊私將經手帳目虧欠二十餘元求　追繳顧供所有帳洋求恩寛限歸清判顧如數繳還如違未便 
[燈店暗昧]  
　　燈籠店主王徐氏昨至一路分局禀稱同街同業同鄉之老同興燈店夥易阿二時常到氏店中引誘寡媳王潘氏並被竊去燈籠念二盞尚不滿意竟欲謀奪家産經德區長飭提易阿二王潘氏到案訉據易供並無此事判王潘氏交王徐氏帶回管束易阿二不得再至王長興燈店如違嚴究 
[婦人自盡]  
　　二十五保頭圖地保嚴根本到縣報稱圖内居民張德豐之妻不知何故吞烟自盡求請相驗田大令諭飭預備屍塲聽候蒞驗 
[道批三則]  
　　黄本鈞禀批縣役　升爲案内被控主唆之人並具有帮理繳清限狀自應并予提案嚴追清理以免日久玩延仰上 
 
 

Page 20

 
 
海縣遵照辦理仍具復毋違蔣祖賢禀批案經由縣訉諭屢限催繳應予照案嚴切追理否則亦須勒令被告赶即挽董理楚以免纒訟仰上海縣遵照辦理仍具復察奪抄黏並發仍繳賴源盛等禀批此案節經批縣核議迄未復到據禀前情究竟所請能否照准仰上海縣迅即核案禀復察辦毋再遲延切切 
[道轅記事]  
　　駐日欽使館叅賛胡德望山東候補知府馮慶恩昨均到道拜會 
[南巿]  
[另行擇配]  
僑寓法租界之薛子雲娶小南門外桑園街吕泗塲人徐高氏之女爲室旋被母家留住不歸經其姑薛瞿氏邀同媒証張亦帆之妻蔡氏往領反被徐氏女子將蔡氏毆傷中薛同母具控南區己將祭氏送往醫院醫治並經裁判所提訉判薛徐氏姊弟二人分别責押在案兹由裁判所查明係由張亦帆之弟媳牽引將徐氏押入鴻源里爲雉妓其姑亦曾得洋二十元昨即傳集復訉先據鴇婦徐氏供明前情裁判官以薛徐氏不願與夫完娶萬雖融洽判留善堂另行擇配薛瞿氏押媳爲娼實屬不合判戒責五十下繳還尾找身價洋七元一面命張趕將薛徐氏所抵之衣服一件交案給予具領張蔡氏旣爲媒証不應勾引押娼判令其夫張亦帆繳呈罰欵洋念元充公餘人一併開釋 
[雉妓私逃]  
　　滬北福州路路會樂里鴇婦　陳氏在南巿蘆蓆待徐某家尋獲被誘逃匿之雉妓周大寳由南區移送裁判所訊究周大寳供年二十歳被母押娼因鴇母阻止調頭是以私逃判徐罰洋二十元充公同大寳暫行拘留該鴇交保候查明再核 
[銀行索租]  
　　大清銀行收租處在西區控告西門外南陽里房客藍寳蓮欠租洋十九元六角並舊欠租洋四十餘元均置不理當由區長移至裁判所訉究判藍交保限月底先將新欠租洋一併繳楚然後責令遷移 
[閘北]  
[幸有祖母]  
　　江北人顧逹聰控其子顧德高忤逆不孝經四路分局蕭區長押候查辦在案日前由德高之祖母顧虞氏具禀聲訴謂兒子逹聰不務正業與蕩婦楊范氏姘識屢向孫兒索取銀錢稍不遂意即被毆打此次實被誣控求恩開釋昨奉區長核准着將德高交保開釋 
[調停息事]  
　　梁潘氏在四路分局禀控周福田代胡永康担保借洋六十四元屢索不還業由蕭區長准飭提訊兹悉周己央人向原告說妥還洋四十元了事昨己由氏具禀求銷矣 
[惡姑宜懲]  
　　住居均濟里之鋸匠徐和尚與妻劉氏虐待其媳徐楊氏被隣居控奉四路分局蕭區長判令鎖示局前一月己詳前報兹悉徐和尚己蒙區長寛宥開釋惟劉氏情罪較重鎖示期滿尚須嚴辦云 
[英租界]  
[西人負欠]  
　　法租界密采里西旅館主在英總領事署控告庽居四馬路通濟隆洋行内之西人華子荃虧欠飯金洋三十一元求請追遠當經英領查得該西人並無領事管束照章應歸公堂訊理故原告業己延請律師禀奉公廨寳讞員准爲傳訊矣 
[鴇婦受罰]  
　　斐倫路二百念九號門牌粤妓皖鴇婦王連勝因容留十歳幼女梁東彩被捕查獲昨將該女與鴇並女母梁王氏併解公堂訊明王鴇違章屬實判罰洋三十元充公女交梁王氏領回以後不准再八妓院 
[聚賭罰洋]  
　　四馬路湖北路文明集賢樓茶館内聚賭抽頭被老閘捕房捕頭查悉昨派包探劉森堂將該館夥陸阿炳傳至公堂訊實判罰洋十元充公賭具銷燬又廣東路祥春園茶館主孔金喜違章聚賭由捕查獲昨解公堂訉實判罰洋十元與抄獲之大洋八元小洋十七角銅元五十五枚一併充公賭具銷燬又蔡榮全在楊樹浦路開設小茶館因屢次聚賭違章昨由捕房將蔡拘解公堂判罰洋三十五元充公如無力繳洋改押一月 
[武弁違章]  
　　某營武弁湖北人王武福前日携帶指揮刀在租界内行走被捕查見拘入捕房交保出外昨經公堂傳訉不到將刀充公 
[不辨路徑]  
　　男孩姚金才女孩嚴阿妹均因不辨路徑由捕查見昨送公堂盤詰姚孩供年十五歳湖州人父母早己去世今隨繼母來滬被棄嚴女供年十歳住居日　港父母俱故判姚孩暫留本廨候核嚴女送幼女所留養 
[男孩待認]  
　　男孩胡小齊子在虹口漢碧禮路徘徊啼哭由捕帶八捕房昨送公堂盤詰據供湖北人年九歳餘語不清判送棲流所留養侯認 
[違背烟禁]  
　　新閘麥根路住户郭來卿（即郭阿二）私設烟榻售烟被捕查獲昨解公堂訊實判罰罰洋十元充公烟具銷燬 
[押店收贜]  
　　北西藏路寳興押店主翁銀桂因收押竊贜被捕查獲昨晨將翁傳至公堂訉供屬實判罰洋十元充公 
[局寓行竊]  
　　松江路大安棧寓客順燮廷被隔房寓客安徽人陳某　開板璧竊去值洋五百三十元之衣物逃逸由順報捕將該棧經理錢仲明茶房李惠超解送公堂請究判錢開釋李交棧主保出限三天尋交陳某到案再核 
[節期停訉]  
　　英副領事康君昨日照會公廨以明日星期一係英國節期請爲停理讞政一天寳讞員准即轉告捕房一體遵照 
[美租界]  
[夫婦反目]  
　　住居海寗路三十二號洋房之某西人前日與妻口角夫婦二人先後出外不歸家有小孩二口棄置不顧昨由廚司郭阿慶投報捕房捕頭諭赴英頭事署禀報 
[獲解案犯]  
　　昨有縣差持票赴虹鎭四十七圖地方提拿案犯陳和尚經過租界時禀請捕頭派捕獲解出境 
[凌虐養媳]  
　　寳興路某姓家養媳貝阿珍被姑凌虐逃出在北河南路啼哭由捕帶入捕房候查 
[法租界]  
[公是公非]  
　　太古洋行馬夫潘阿四日前駕車在途被四十九號司機人李泮林所駕之電車碰撞曾由公堂判李罰洋五元充公兹潘又駕車出外與李之電車相遇幾又　撞由巡捕一併送捕轉解公堂請訉中西官以此次咎在該馬夫着照前斷判令罰洋五元以昭大公 
[己獲一人]  
　　盈豐泰東洋莊夥王富貴張寳康日前串盜店中洋銀私逃久尋未獲近始將張寳康緝獲送廨由陳琴生到案代訴聲稱店主趙巨卿己赴杭州找尋王富貴日内即可來申聶司馬諭飭將張收押候趙巨卿將王送案併究 
[竊案敗露]  
　　江北人徐小兒日前竊取新裕輪船搭客衣包一個在小客棧内與孔德富王小二子分贜事爲同黨三麻子偵悉暗使張阿福前往索詐不遂報知包探一併拘解公廨訉究判徐枷兩禮拜孔王各押十四天張阿福從寛開釋 
[緝獲贜賊]  
　　徐寳順徐寳英串竊裕和成蔡沈氏李陳氏等家綢布衣服時鐘烟槍等物被探緝獲吊到原贜一併解廨請辦判兩徐各枷一月期滿逐出租界贜物分别給領海上閒談 
江灣萬國體育會第一期正式賽馬。昨己畢事觀者莫不歎中西會員之精神振奮。情誼浹洽謂可以卜文明世界之大同焉而吾尤望中國會員。努力加鞭踴躍前進勿徒沾沾而自喜全國商圑會成立以來。各業響應。大有一日千里之概聞者莫不歎中國之尚武精神。爲之一振而吾尤望各會員臥薪嘗膽認爲義務。勿認爲榮銜。則前程遠大致以粗暴之行。爲名譽之累。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局辭職議員呈内閣資政院憲政編查館度支部督撫院文（續）]  
電奏所稱局呈措詞要以責難於國家行政經費騰出地方行政經費爲要旨一語初讀之不知所指細審之似卽指上江公學一欵查謇等辭職原呈因兩江督院劄文以皖省諮議局教育會呈文爲藉口而皖呈立論自係國家行政經費問題故謂與地方費預算案不涉措詞並無不合若謂損國家費以益地方此則與諮議局議决原案適相剌謬蓋地方支出改歸國家又出本係於劃定收入的欵總數内扣除彼此之間並無損益若以歳入額數比較則轉是損地方以益國家目爲責難殊覺抱愧兩江督院電奏實有誤會此其應辨明者四觀以上四節之辨明則知諮議局復議上江公學一欵並無違章越權亦無他種不合也至各國留學經費共有廿二萬八千餘兩可謂鉅欵而學生幾人遊學何國所入何校所習何科竟無隻字開列試問如何審查如何討論旣無從審查討論試問如何議决列册不得己將此數加入教育預備費而删去本欵並說明俟查明詳細劄知即在教育預備費内如數動支等語蓋預備費專爲執行活動而設多留預備費正是爲行政官多留執行活動之餘地此係曲顧執行一方面實具苦心持苛論者方以遷就行政官爲詬病迨至開臨時會滿意人數學科查明劄復必可燦然列册趁此復議一洗遷就之譏乃審查兩江督院劄復各件藩司則云名數若干是何姓名入何學校習何科學司中無案可稽學司則云各生所入何校所習何科各國經收學費報册均未塡列上年備文移查至今未復實難懸擬各等語仍係毫無眉目不得不仍照原案辦理是諮議局對於此欵竟蒙遷就之譏以爲行政官曲留執行餘地之故一之不己而至於再乃兩江督院電奏反若執行爲難甚至有各國留學生旣難立即撤回之語試檢查呈報原文及預算案之說明何嘗有一語涉及撤回豈不於事實太相反背至　員馬良係由行政官札派爲復旦公學監督以該公學監督名義具呈請款准駁之權自在兩江督院與諮議局議决案何涉此更不待辨而自明者也若夫各學堂經費兩江督院於呈報復議案之劄復指爲裁减無劃一辦法非核定標準無憑裁奪施行電奏又稱各學堂多具理由未允如議辦理以行政長官而下待屬僚之允辦體統之謂何各學堂開支浮濫有以學生六百人之學堂而用夫役多至一百三十五名者有一星期任課一點鐘之體操教員而額定月薪至三十元者類此甚多一一載入按期呈報兩江督院江蘇撫院之會期日刋諮議局調查不實以定議各學堂開支旣無劃一之成分卽核减安得有劃一之辦法以標準論何以未蒙核定於交議之　並何以未蒙核定於交復議之日各學堂監督本由諮議局呈請兩江督院劄派到會陳述意見蒙兩江督院劄稱己札提學司會同來局陳述乃提學司到會較遲比及會同入席有尚及陳述者亦有經局議决在先者要之諮議局議决之權限不因學堂監入席與否而有所損益自不得藉爲口實總之此次寗屬預算兩江督院交議原册種紊亂不可殫述蓋出入總數倍於蘇屬局面本大積弊尤深清理較難而編製不善亦無可諱故審查之難倍於蘇屬諮議局實地調查鄭重决議旣不敢稍事含精草率又恐項算不成立損失南洋重望抱此宗旨處處兼顧處處求兩全之法煞費苦心即此兩江督院所指爲窒碍數欵適足見原交議册紊亂浮濫之處與諮議局確實調查鄭重决議之處亦實無絲毫違章越權之處寗屬地方行政費共二百三十餘萬交覆議者不及五分之一復議時本多照兩江督院劄文改議現兩江督院指出之上江公學及留學經費兩欵共數不及總數十分之一卽使果有碍難執行之處亦不當因十分之一而並廢十分之九何况此十分之一亦並無不能執行之處乃藉此爲詞擱起全案議删者坐視其縻費一年議辦者坐視其不舉一事大凡預算成立則財政清理弊窟掃盪利國利民而不利於中飽觀兩江督院電奏各學堂未允照辦一語可知此次寗屬預算一再留難始則以江寗府教育會爲詞繼則以學堂經費未有劃一標準爲詞又以各省预算多未成立爲詞電奏以責難國家經費爲詞又以撤回留學生爲詞前後宗旨屢變實則以預算案不成立照上年額支爲抱定之宗旨文電津津一則曰江寗府教育會再則曰安徽諮議局與教育總會三則日各國留學生意在挑戰於社會又以國家地方爲詞意在挑戰於中央凡此種種不識兩江督院因何而出此想緣謇等材輇任重信望不孚之故除將辭職理由先經呈報兩江督院資政院江蘇撫院外合就電奏所指違章越權各欵具呈聲辨爲此呈請鈞館钧閣鈞院钧部察核須至呈者國外新聞 
[英國國會休議]  
　　初六日倫敦電云英國國會業己休議定期西六月二十六號續行開議 
[摩王欲借法軍爲護符]  
　　初六日倫敦電云據番士電稱摩王末萊哈菲特於法將馬華里愛爾抵京後卽將内閣總理大臣愛爾格萊維黜任因其以私用公款壓制國民著名也巴黎接湯其愛爾電稱摩土曾請法國以大軍五千名駐紥番士及曼基萊兩處以維持治安據謂法軍一旦退離番士亂事即將接踵而起云 
[帝國大會會議之問題]  
　　初六日倫敦電云帝國大會會議之際曾討論倫敦宣告書（卽各國代表會於倫敦公訂而未核准之海戰律）坎拿大首相勞利安君钮西蘭首相華特君深以帝國政府未以此事商諸殖民地政府爲憾澳洲首相菲歇君亦同有此見 
[愛爾蘭黨人之愛鄉心]  
　　初六日倫敦電云愛爾蘭國民黨議員昨夜宴待海外各殖民地首相由里特芒特君主席當時曾謂各大國使成千之愛爾蘭民人得寄墺之所素未申逹感謝之忱良多有負云云舍此言外主賓並未奉觴致頌亦未演說惟於席上高唱愛爾蘭之歌且 
[美艦隊定期離日]  
　　初六日東京電云美艦隊將士及前任鈕桀賽知事今日大作宴樂該艦隊將於明晚啓椗離日 
[日本加造巡洋艦]  
　　初六日東京雷云日本向英國某公司定造 
 
 

Page 27

 
 
之奪雷諾脫式巡洋艦定名爲金剛號係與今夏在横須賀開築之某艦爲姊妹艦巡洋艦矢矧號將於西六月廿九號在川崎船廠舉行下水禮 
[福岡礦炸肇禍]  
　　初六日東京電云福岡煤礦昨因煤氣炸裂致有三十六人不知下落（以上譯字林報） 
[香港舉行閱兵式]  
　　初七日香港電云今晨港官在球塲舉行閱兵式以慶賀英皇生辰觀者數千人臨塲者計有大砲二十一尊海軍砲軍香港新加坡工兵步隊約克希爾輕兵第一隊及義勇隊印度聨隊均步過港督羅茄特君之前高呼英皇萬歳 
[日本决議邀華商游日]  
　　初七日東京電京電云東京著名商家昨日開會集議當即决議邀請中國商家游歷日本並准東京商會預備歡迎來賓一切供張其秩序單將於西六月中旬宣布 
[巴黎時報更正流言]  
　　初七日倫敦電云巴黎時報謂番士城法軍出擊里姆塔之原因實由土民以野蠻之法虐待法國蹕夫之故巿賣婦孺一節實無其事 
[德相地位之鞏固]  
　　初六日栢林電云德國各報皆謂德皇致首相之璽書得以公布足見首相之地位極爲鞏固云 
[奥皇病體復原]  
　　初六日柏林電云奥皇約瑟之病體己完全復原奥民歡迎極形誠摰 
[美國富婦之豪舉]  
　　二十九日倫敦電云己故美國鐵路航業大王哈立門君之夫人議在美國設立絶大之大學一所以紀念其夫（以上譯文匯報） 
小說 
[殖民小說華僑滬（三十）]  
范鳳洲看了這般模樣。知道他决計要圖自盡。到了這個時候。也不。由心上有些慌亂起來。只得高聲呌道。旣然受了這般委曲。爲什麽不想報仇却要自經溝凟的出此下策那房内的女子。正在要把手槍自盡。平空的聽了這幾句話兒也不由的大吃一驚連忙問道。你是什麽人。爲什麽要 
管我的閑事。范鳳洲在竊外應道。我姓范。廣東嘉應州人。方才看見女士竟要舉鎗自决。一時急了。所以奉勸幾旬。但是有些作用的人。受了委屈總要設策報仇。平空的丢了自家的性命。委實有些不值。鄙人如今斗膽請女士出來。把自盡的根由。和鄙人講個明白。或者有可以效力之處也未可知。那女子聽子這一席話兒。覺得狠是不错。略略的沈吟一會。便也對著窗外說道。旣然如此。我張月華左右是個垂死的人。還要避什麽嫌疑。請到房裡頭來坐一回兒。待我細細的和你講就是了。說著。便回轉身來開了房門。范鳳洲便慢慢的走進房來。對著張月華深深的的鞠一鞠躬張月華也鞠躬回禮。兩個人不約而同的抬起頭來。四只眼睛。恰恰的成了一個直線。范鳳洲看著張月華滿面的紅悉綠慘。玉筋惺忪。心上不由的十分憐惜。張目華看著范鳳洲一身的俠骨英姿。丰神颯爽。心上也覺得動了一動。想著自家的舊事不因不由的又適下滬來。一面拭涙。一面讓著范鳳洲坐了。范鳳洲便先向他通了自己的名姓。又問他無故自盡。究竟爲的什麽事兒。張月華聽了又覺得滿腹悽惶。從說起。含著一胞眼涙。把自己的事情遭際。一一和范鳳說了一遍。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
