# 1934 - 253 - 4908770

 

Page 1

 
 
[重校增補本草從新] [  圖書集成局代啓]  
　　本草從新一書爲澉水吳遵程先生　著祥簡得宜採輯至當爲醫學家不可不讀之書源記書莊囑本局代爲校印爰用霉白之墨印　成書每部四册定價洋四角各書坊均有發　欲閲者隨便購取可也此佈 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁　定價甚昻寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[論考試有夾帶爲古今中外之通弊]  
　　考試大典也三代盛時以德進以事舉以言揚其防弊也最寛其得人也最盛自漢唐以迄元明考試之法雖各不同要皆不外乎求眞才黜僞學本朝承明之制以時文詩賦取士歲科兩試朝廷特簡學使者巡行郡縣取童生之文理明通者列之庠序名曰附生又試附生而高下等差之列前茅者得以補廪補增每屆三載皇上又於各行省特派考官考試一省之士子中式後又聚各行省士子於輦轂而試之蓋自童生而附生而舉人而進士均須扃門考試至愼至嚴士子之應試者除筆墨果餌爲塲中所必需其有片紙令字携帶入塲者定須按律懲治又恐士子私行夾帶希圖徼倖於是定搜檢之律歲科試由學院派承差等司其事鄉會試則有搜檢官其所以爲防弊之道者固已無微不至然防者至精而至密犯者愈出而愈奇從前聞故老言凡應學院試則有夾底考籃夾氏茶壺夾底墨盒之類竭畢生精力將平日窓稿書成蠅頭小楷藏於其中又相傳某富室有一外套用白綾爲裏書窓作一萬篇於上爲歴代家傳秘寳其極工極巧實屬匪夷所思迨後石印之法創於泰西流入中國於是文則有大小題文府大題三萬選試帖則有玉芙蓉十萬選以及經藝淵海經策通纂等類舉凡考試所需者無不觸類旁通從心所欲書鋪之工於經營者又能揣摩風氣步步占先如今科有三塲出時務策題之説於是將近人所著各書分農學礦學算學兵學以及聲光化電諸學分門别類綱舉目張携赴考巿購者雲集有朝成書而夕已告罄者是國家創一新法實爲書鋪濬一利源應試之人費英蚨數元卽居然便便腹笥與數十年潛心窓下者足以爭一日之短長閲之者遂亦以魚目爲明珠以珷瑜爲美玉是則夾帶之弊不除尚安足以得眞才黜僞學顧或者曰如子之説則將加嚴搜檢之條顯定售賣石印書之禁或可爲澄清考試之弊乎則謹應之曰夾帶之由來非自今日始也嘗考説部載唐白香山與元微之二人於塲前分别各類編輯事蹟若干條此卽後世夾帶之濫觴且不特此也西國事事崇實考試尤爲鄭重然其夾帶之弊亦未能盡絶觀近所譯英國公論報載考塲舞弊數則云西國於近日考試時有一少年考生食糖不止監者告以塲中食糖有犯塲規考生答因喉痛故服咳𠻳餅監者信以爲眞數分鐘後監者亦咳𠻳不止深恐驚擾考生遂步至少年考生處求惠賜藥餅一枚考生聞言呐呐不答繼而放聲大哭遂以瓶交監者迨查察藥餅則餅上抄滿成文始知考生之窘蓋爲此夾帶也又云某處招考女書手某考生桌上放一大香料瓶常以鼻嗅之而每嗅必先向瓶中細看若察瓶中之物監者見之疑瓶中必有别情因向考生取瓶察之蓋瓶中之物非他一八角式之活轴也每角刻有微細字母皆常易拼錯之字瓶之外尚有一小螺旋與軸相連故將軸旋轉則軸之八角面面可觀看如意其舞弊之巧有非中國人所能及者蓋考試之事憑取去於片刻定榮辱於畢生關係之數旣屬匪輕徼倖之心因之紛起是在校閲者細心辨别蓋學問淹博者雖同使一事自能引伸觸發融會貫通否則從故紙堆中抄撮陳方腐語支支節節其窘立見其間眞僞之分實微之又微也彼兢兢焉徒尚苛刻以嚴搜夾帶爲能者不亦不務本而務末徒爲有識者所竊笑乎 
[本館接奉電音]  
　　昨日上午京師飛電傳來上諭四道敬謹譯登○八月十七日奉上諭鄧華熙奏回籍侍郎修墓未竣懇請開缺據情代奏一摺吏部右侍郎吳廷芬著准其開缺欽此同日奉上諭安徽學政李端遇奏降調之員勒掯試卷自行檢舉一摺安徽經古覆試原卷該學政函寄降調御史邢廼勷囑其選刻試牘以致原卷被勒李端遇著交部議處邢廼勷以降調之員主講涿州書院竟敢藉端要挾殊屬謬妄著順天府飭令該州知州驅逐回籍並將　卷勒令交出該部知道欽此同日奉上諭鹿傳霖奏提督病故懇恩賜卹一摺記名提督張祖雲由行伍從征各省歴著戰功借補四川永寗營叅將歴署重慶等鎭總兵恤兵愛民衆情感戴兹因傷發病故著加恩照提督軍營立功病故例從優議卹該部知道欽此同日奉上諭鹿傳霖奏叅不職各員請旨懲儆等語四川灌縣知縣方連鼎年近八旬精力衰邁瀘州學正蕭世楷志氣衰頽難資訓迪飭著原品休致管理懋功屯務哈西用知縣張肇基罔利　民被控有案試用巡檢劉榮桂經管土税分卡舞弊營私均著卽行革職餘著照所議辦理該部知道欽此 
[勘接鐵路]  
　　京津鐵路告成已列前報刻下鐵路公司定議復由京師永定門外接至通州安設碼頭俾商務得以暢旺日前鐵路公司委員三人乘馬至通州在新城南門外晾米廠一帶往來勘視又在舊城南門外哈叭橋附近地方察勘至何日動工碼頭安設何處尚須緩定也 
[亷訪行蹤]  
　　新授直按察使司袁慰庭廉訪於前月下旬晉京陛見月之初九日旋津禀見督憲後仍回小站營次蓋新建陸軍係由廉訪督練不能遽易生手故到任尚需時日也 
[總辦易人]  
　　天津製造局總辦張觀察雲路於初三日病殁差次督憲以製造事繁責重不可一日無人經理因卽札委該局會辦蒯觀察光黻總司其事其會辦一差札委潘蔾閣太守青照辦理均於初十前赴轅禀謝次第到差 
[文旌過鎭]  
　　江蘇提督學政龍芝生宗師按臨金陵錄遺事竣卽於月之十四日起節乘坐頭號官舫帶以小火輪船道經潤州丹徒縣王大令得信後預飭辦差丁役將六吉園碼頭搭蓋綵棚恭迎文斾是日夕陽西下憲舟已由三江口衝波破浪而來地方文武整肅衣冠齊集接官廳伺候少頃官舫抵埠新兵前營健兒列隊江干鳴槍誌敬俄而道憲率領印委各員登舟謁見宗師因政躬不豫傳諭家丁一槪擋駕憲旌亦未停留卽揚帆下駛回江陰節署王大令循例恭送出境然後命駕而返 
[續開水壩]  
　　揚屬運河水勢逐日境長東堤岌岌可危漕帥　啓車邏大壩以資宣洩等情已紀前報頃又堔 
 
 

Page 2

 
 
聞當該壩開放後河水已日漸跌落不意上游洪湖忽又盛漲以致一晝夜間將前此跌落之水又復漲還原處洪濤駭浪汜濫堪虞時揚道謝觀察堤工總辦何觀察尚在工次當奉漕帥電諭復於節前某日將高郵汛之五里中壩啓放十五日揚河運河水勢聞已跌落六七寸至一切細情容探明續述 
[命案解省]  
　　中秋前一日蘇州發審局提訊太湖廳解省命案一起計男女五名口訊畢著將一干人分别收禁候解司過堂有知其案情者謂是案出於洞誔東山犯婦尤柯氏年四十有二早失所天膝下並無子嗣數年前與同里沈阿添私識顧忌毫無野騖家鷄人不能辨氏有夫姪尤阿大自幼不務正業偵知氏與沈通奸恒向氏處假貸苟不遂意每大肆咆哮動輙用武氏懷恨於心蓄意謀害一日阿大又向滋擾併糾人將沈兇毆於是氏與沈合謀邀同族叔尤增福及隣人徐阿毛鮑阿胖等將阿大誘至僻處一齊動手結果其命是處有數丈深之坑厠一所當將屍身拖置其中始各散歸此去年十月間事也不料今夏某日屍忽浮起遠近哄傳咸來觀看事爲太湖廳陳司馬所聞立卽飭差將屍身撈起臨塲相騐詎屍身洗淨之下毫無朽爛與生時無異當騐出致命傷數處旋經屍母尤某氏具禀控嬸尤柯氏曾與其子有仇請提訊究司馬准詞飭差提氏到案一鞫而服併供出帮兇四人司馬飭差將四人如數拘案訊實口供備文解省聞已擬定尤柯氏斬立决沈阿添絞監候尤增福徐阿毛鮑阿胖三從犯均擬定徒罪云 
[族長解省再誌]  
　　蘇州訪事友人函云巨匪施老窩子之族長施究齋卽施文卿經原籍地方官拘獲押禁勒交施匪旋經江蘇臬憲吳廉訪委員提解至蘇於本月十三夜黄昏時抵省已誌前報兹悉施文卿年雖耄老自幼不安本分屢經官憲訪拿從未獲案今兹上憲著其交出施匪則從寛免究否則當照例重辦連日因中秋佳節將施匪覊禁吳縣獄中尚未提訊也 
[江西頭場闈題]  
　　首題是故財聚則民散財散則民聚次題子曰關唯三題孟子曰舜發於畎畝之中至行拂亂其所爲詩題賦得一心憂國願年豐得豐字 
[俄宮陰謀]  
　　美國報云俄國宮内大臣達希誇之史伯爵與二三高等官爲首謀欲奉俄國皇太后攝理政務俄皇太后遂勸俄皇出遊俄皇知其事叱責之宮内大臣不安於位遂上表辭職俄皇太后亦暫時行幸隣國云 
[德皇赴俄]  
　　西報云西歴八月七日德皇及后乘御船赴俄抵苦洛痕司他之託港俄國各砲臺發皇禮砲迎之觀者如堵兩國軍艦互奏國歌俄皇俄后并俄親王及駐俄德使均以禮迎接并請德皇與后至俄宮優爲欵待蓋邦交輯睦　固宜然也 
[總統回國]  
　　西電云法國總統現已言返巴梨法京臣民聞總統駕旋均極踴躍歡欣爲之欵接且紛上頌詞皆言總統不動聲色遂與俄國訂立連横之約其功甚偉云云又言當總統車駕由模里峕馬直憐經過之後忽有炸砲猝然轟發幸未有傷此等炸克想下那芝等亂黨所爲也 
[美卿患病]  
　　西報云美國外務卿希耶麥痕氏患病多日隠秘不言刻下病勢日形沈重恐有不測之虞有勸其辭職調養者尚遊移未決或言與大統領有約須俟十一月後方可卸去内閣事務然後移居靜室以謀養疴 
[德英商約]  
　　循環報云英國駐德京伯靈欽差刺些利士曾宣言於人曰英德前者所議之商約因其中條欵多有未合業經廢棄另議新約　久卽可告成矣 
[船大澳小]  
　　循環報云美國新製鐵甲戰船多艘其大異常現駛至夏理法士埠英國皇家大澳修飾因美國各處船塢無有能容此等大戰船者是則美國將又須添造大澳也 
[彈炸駭聞]  
　　循環報云西歴八月九號倫敦消息言北加里邦律士澤城藥彈局前因失愼爆炸初時以爲傷損無多不足爲意嗣接該處續報事有出人意表者據云當時被炸斃命共有一百三十人被傷者一百七十名口死傷之人大半屬婦人孺子係該局所雇用者當失事時工人衣裳被火延燒撲救不及多有躍下河中者以致不死於火則死於水聞有數人被彈藥所轟骨肉横飛幾成虀粉噫亦慘矣 
[東粤多才]  
　　今屆順天鄉試除本省士子外其外來赴考者以東粤爲最通計該省共到一千零數十人惟錄遺限於額數所取不過八百人餘二百數十人均珠遺滄海刻已次第遄返矣 
[錢儈把持]  
　　津郡錢糧短絀督憲王䕫帥已飭機器局附製銀洋以資周轉而錢價仍不稍鬆至所製銀洋雖奉示諭准繳税厘與鷹洋一律行使不得叅差而巿儈不顧大局故意低昻現竟將洋價每元縮小津錢二十文若以之掉換鷹洋每元亦需補津錢二十文謂之貼水居民頗爲不便安得良有司將此輩盡法嚴懲爲之挽刁風而裕利源也 
[冀北豐收]  
　　天津今年麥秋中稔麥價尚不甚昻惟大米所産無多由南省運來者每石價洋約在六元以外順天之文安縣形如釜底連年頻遭水患今歲改種稻田歲稱大有將來新榖登塲米價或可少殺彼數米而炊者咸不禁懽忻忭舞頌蒼蒼者之能粒我蒸民也 
[是否種火]  
　　天津訪事人函云今年春夏之間祝融税駕焚燬廟宇最多其在城中者曰草廠菴城西者曰如意菴曰皇姑菴曰古皇菴至失愼而未付咸陽一炬者係城西之樂皇廟被災牽連而及者係河北之祗樹園除皇姑菴外均未燒斃人口而古皇菴之火或曰自行失愼或曰匪徒所種傳述紛紛莫知究竟刻經災户查悉菴旁某雜貨鋪因虧空資本不能支持遂自放火以致焚及該菴并街鄰同歸灰燼廼將鋪主扭縣控告如果屬實其罪尚可逭耶但不知是否挾嫌妄控耳 
[寗郡火警]  
　　月之十五日下午四點鐘時寗城東門内某柴行不戒於火燈時烟燄衝天鳴鑼報警各處水龍水及寗防局之洋龍聞聲馳往吸水狂噴得卽澆滅共焚去樓房十有餘間 
[同時捉姦]  
　　嘉興東栅鎭大街中巿某糕餅店主婦某氏向有外遇早去晚來已非一次近經巡夫偵知不願戴此緑頭巾於前日僞稱有事他去至晚二鼓後探悉姦夫已來不覺忿火中燒破門直入一對野鴛鴦正當雲雨初收雙雙交頸聞聲驚醒急起欲逃被本夫扭住拖出門外痛毆鄰人咸起往視正在人聲嘈雜忽聞對河下塘街亦一片聲喧分往探視始悉會龍橋街某豆腐店主亦捉妻姦將姦夫　住毆打後各經和事老出爲調處令姦夫各具甘結不再復來乃得釋放抱頭鼠竄而去 
[烟臺近事]  
　　烟臺訪事人函云自洋藥弛禁後始有烟館之設近來生意以此爲巨　甚至有资本數千而甘爲東道玉者此增臺榭彼築樓臺踵事增華新奇各出入其中者眞不啻神仙中人然耗費喪身其患正無底止也○某甲經紀中人也因事爲店主辭歇乃至平素來往之家賒出綢貨數疋質諸長生庫中思欲携資遠遁詎爲該鋪所知將錢帖當票如數索回伸飭一番縱之使去○節交曰露百榖梠繼告成本屆收獲較早稷秫之類多有登場者老農老圃之流咸謂本年年可書大有無不欣欣然有喜色云 
[鷺島秋雲]  
　　厦門訪事人削竹云番仔街安記洋行對門有樓屋一所大門前進本係過路四面皆空如凉亭然僅有樓梯爲某茶棧出入登樓之路嗣爲某紳購得改　四面牆壁租與某票號迨後紳因商務虧折將房賣與票號票號又轉售與某商卽將前進拆卸改砌圓匡門洋 
 
 

Page 3

 
 
樓藉此佔出官街一二尺經某洋行察出禀請西官阻止西官允之刻已停歇工作矣○盂蘭盆會向來熱閙稱爲普度衆生本年因時疫死亡者衆厦門俗尚凡有新喪之家不作普度事緣此梵唄之聲若斷若續不似往屆之到處皆然羽客緇流以少利巿無不爲之愁眉雙鎖也 
[閩省官塲紀要]  
　　知府秦太尊炳直奉藩司委盤庫欵福防廳温杏樓司馬禀明初三日接辦内供給事務通判錢大昌禀謝前辦光澤厘金託功候補知縣姚守瑴自京來閩鹽塲大使楊希漣委署祥豐塲事委署上洋通判陶聞遠禀辭赴任新選長汀縣錢文銓自京來閩禀到同知朱之濤卸辦北溪厘局知縣張思誠卸辦西溪厘局俱禀到按司獄馬啓英奉札兼辦種織局事務知府費光第同知施恩榮巡檢姚煦奉委文闈給卷監視蓋印差退判丁鈞義奉委會同府縣查拿文闈舞弊人役差通判錢大昌同知黄家泉奉委文闈監視士子夾帶等情差 
[交涉難辦]  
　　英商信隆洋行控金陵支應局租船轇轕一案兩江督憲劉峴帥派蔡和甫觀祭蒞滬與英總領事韓能君會訊連審三十六天蔡觀察以案可就此了結遂發堂諭乃昨閲西報云此案由中西官會審例應同出堂諭今但由蔡觀察斷結因之各西人大不愜意故駐京英國公使聞將駕蒞滬江查詢是案矣 
[提訊上控]  
　　浦左廿四保四十三圖地方所有無單田畝前經升科局憲許朗軒太守下鄉丈量詎有姜錫山者己將該地經手售賣並敢於丈量時一再阻撓經太守函請上海縣差提訊究豈知姜唆使鄉民數人赴蘇藩轅上控奉聶方伯發回本縣秉公訊理黄大令奉文後飭差提齊應訊人証於前晚升堂研詰姜錫山供某姓買田若干畝小的爲中許大人下鄉丈量小的維禀明情形並不阻撓大令詰以至蘇上控係何人主使共去幾人供係王姓主謀同去有顧倪丁奚等七人大令諭以丈出無單之田現繳價後仍准管業此係格外恩典詎姜堅稱此田充公事必不了大令怒其目無法紀喝令重責六百板訂鐐收禁地保陸大榮供與姜等離居三里有餘上控之事實未知悉大令詰以無單之地共有若干供稱不知大令怒其含混著卽枷號飭差帶至鄉間諭催各户將單呈騐 
[畏究互控]  
　　浦東楊家渡等處無糧灘地經升科局丈量充公日前有潘阿全楊四海及某甲等三人糾領鄉人至局滋擾後經黄大令開導並出示曉諭給地遷移並給遷費洋大間五十元小間三十元等情乃前日潘阿全等恐遭查辦互相推諉後復互扭至巡防局控告局員劉穆亭二尹提訊之下飭將潘等三人一併移送上海縣請辦奉黄大令諭飭交差看管候訊一面差傳該處廿三圖地保楊顯華到案諭話 
[水利明見]  
　　南巿鹹瓜街怡大參號因水閣坍毁雇匠修理並在護城河中釘立樁木被水利廳孫立圩少尹查在以所釘之樁佔及官河遂飭差查明核奪 
[操戈釀命]  
　　江北小工葉國文家住裏虹口繅絲廠之後前日之晚與共兄葉某偶以細故致操同室之戈事後國文以爲受辱密購阿芙蓉膏服之家人未及察悉但知其偃臥床頭亦不爲意及至昨晨始行察悉急倩人舁送同仁醫院求救奈以歴時過久不可挽回比及舁至家中已氣絲不續魂赴泉臺矣 
[反目輕身]  
　　本邑人王晉柏娶某姓女郎爲室伉儷三年尚稱和好本月十三日晚餐後王向妻索取青蚨一百翼以供零用氏答以在臥房中王以妻不自取給叱之曰我今生不往爾臥房之内矣言畢挺身而出氏自歎遇人不淑不如了却餘生遂潛取阿芙蓉膏背人吞服迨深晚時王大踏步而回闖入臥房聞有呻吟聲趨前撫視知已吞服鴉片立卽倩人設法施救無如受毒過深返魂無術矣 
[何故捐軀]  
　　昨日午後一點鐘時有年約三十歲左右之某甲行經蘇州河白大橋東首呆立岸側似有所思忽然躍入河心自圖畢命幸是處泊有泰和洋行之游船一艘篙師王榮堂見之急卽救之使起喚交五百零五號華捕送至捕房捕頭詰其姓名住址及因何自盡之由甲默無一語乃飭送往英界公堂請翁明府訊核 
[曲唱後庭]  
　　前晚有某洋人在黄浦灘畔閒行見有拖拉東洋車之何阿寳貌頗不惡遂喚其推至崑山路因該處路僻人稀卽令停車路側將何拉住欲相與唱後庭一闋何不允以致喧嚷彼時適有三百四十五號華捕在彼經過卽上前拘拿洋人見事已敗露捷足先奔該捕乃將何阿寳帶入捕房於昨晨解送公堂何阿寳伸訴前情並稱該洋人向不認識竟爾如此無禮求鑒明府據情商之衛繙譯以事無佐証且洋人亦已逃逸無從究辦著將何阿寳斥釋 
[上海巡局紀事]  
　　虹口廿三保十六圖新充梱業陸某欲用副手一名以備出官辦公之用有張富寳張老英二人爭奪是業久之不决前日午刻二張整備酒席約人理論數言不合遽起扭毆旋復扭至圓通寺巡防局控訴李蘭史二尹訊問之下飭將兩造移送上海縣請辦張等求免送縣情願出外自行料理二尹准之當卽斥退○湯桂祥在南巿王家碼頭開設薙髮店雇李雨喬顧阿九兩人爲夥先給工錢六千文日前李等忽將鋪蓋携出不願爲夥湯不得已邀同業趙同春高法華爲之介紹李等情蠻不服湯遂赴十六鋪巡防南局控請訊究局員鍾偉臣二尹立飭勇甲將人証拘对局中升坐研詰李顧二人仍蠻横異常不肯吐實二尹遂判令各笞責二百板以儆至趙所給之工資著自行理處 
[法界公堂瑣案]  
　　昨禮拜二法公廨堂期鄭大令會同何繙譯升坐招商局金利源管棧人楊月生偕印度巡丁投案禀稱張德喜硬欲入　售賣香烟禁阻不理反被毆傷自投仁濟醫館求治據醫生云須留院一月方能醫治因此將張德喜送案請辦質之張德喜供不許小的入内口角相爭不敢行兇大令謂爾爲小本經紀不應動輙毆人顯見素不安分着押捕房一個月期滿責一百板以儆楊自行投院醫治○林阿四禀稱車夫陳利恩將車照私自售賣竊取小的車上照會以補其缺查獲原照拘案請訊質之陳利恩供照會被人竊去不得已而爲此大令謂爾失去照會應報捕房請爲查緝何得擅竊他人照會據爲已有著押候笞責一百板照會給還原主○錢友仁禀稱友人欲回松江倩陳玉山送至南巿被陳竊去對時表一枚及歸範學堂報名單一紙表已當洋五元在身畔抄出當票并洋銀二元現存捕房解案請訊大令著押候笞責一百板當票及洋給還著自行備本贖回○十六鋪汛捕偕局勇投案禀稱流氓季瑞福榮生在南巿聚賭打架立往拘拿逃入法界投請帶回歸案辦理質之季榮二人同供在總巡局差阿根處聚賭口角爭毆大令准交該汛捕帶回○包探禀稱許趙氏所開化烟間内烟妓愛林爲唐四福誘逃將唐拘案請訊質之唐供愛林被狎客某甲領往漢口求准交保出外限日交到大令著押候覓保限半個月内將愛林及甲一併交案○包探禀稱偷兒嚴長生在浦東鄉下竊取布衣一包行經租界拘獲人贓解案請訊大令著押候笞責一百板贓存待領○包探禀稱偷兒王耀廷掩入張合順老虎灶内竊取大錢一千當塲拿獲送案請訊大令著押候笞責一百板贓還失主○包探禀稱中秋夜捕頭派往小東門一帶彈壓有福建流氓林阿弟向各花烟館私收規費喝阻不理反敢糾集流氓陳立興向探夥爲難當將二人一併拘案請訊林阿弟供本家鳳仙給小洋一角爲月餅資不敢婪索規費陳立興供向爲水手船泊太平碼頭大令著押候提到花烟間主質對並飭探查明陳立興是否船主來案具保○包探禀稱偷兒張阿金前晚三點鐘在寳興里内圖竊當塲拿獲解案請訊張阿金俯首無詞大令著押候笞責一百板○施榮卿遞禀聲稱在匯康錢莊執事憑李福林作保與殺牛作主王正卿往來被欠洋二百四十八元另出期票八紙計洋六百元節屆中秋避匯不見十六日知伊匿跡八仙橋西首殺牛作内急往尋覓據稱有票洋三百元寄存八仙橋西首長浜囑我同往携取詎被誘至僻靜處猛擊一下一時痛極倒地又被連毆數下頭面及身上均受重傷幸卽狂呼救命鄉人聞聲而至咸抱不平將王拘獲送入捕房解案請訊且所出期票内有一百元今已到期求先追給質 
 
 

Page 4

 
 
之王正卿供與該店往來屬實施將小的拉住不放是以鬥毆大令謂爾旣已欠債又復行兇實屬目無法紀著押候將到期之票洋一百元先行交案餘候續追○包探禀稱車夫張文卿在車寓主趙周氏家内聚賭當塲拿獲張文卿一人並紙牌賭洋等物一并解案請訊大令與何繙譯會商姑念車夫貧苦著從寛各罰洋一元起獲之賭洋存候充公○毛竹林偕方慶祿控朱德春借洋五百元圖賴不還經大令訊供著將借洋如數交案給領昨日堂期毛偕方及嚴松岩投案具領朱供當時只借四百元有摺子爲憑大令著下期投案呈騐摺子領洋完案○包探禀稱吳阿金臥在東洋車上深夜酣眠拘案請訊質之吳供無錢借客寓不得已而爲此大令得供著從寛釋出以後不准再臥車上 
[美界捕房紀事]  
　　寍波婦人龔王氏僑居虹口源昌路第九十號屋内與同鄉人銅匠胡雙喜望衡對宇比鄰而居前晚胡忽至氏處意圖調戲氏正言斥之嗣氏夫龔德喜歸家氏訴知其情異常忿怒奔往理論胡遂邀流氓多人反與爲難不得已奔訴捕房捕頭令喚巡街捕拘拿至則衆已聞風散云矣○陳全源犯賭懲責已有數次刻又在天后宮設攤誘賭經五百三十九號華捕拘獲送入捕房捕頭令押候解送英界公堂究辦○前晚八點鐘時有某馬車行逸馬一騎疾馳至北河南路經五百十二號華捕扣獲牽解捕房捕頭令暫爲留養俟傳馬主到案訊罰 
[惠周襁褓]  
　　啓者敝堂育嬰日盛一日分設接嬰所於楊樹浦經費尤虞不給兹承愼德堂陳善士助規元二百兩潤餘堂胡善士二百兩鏡湖書屋滕善士洋十元安定彭城兩善士元十兩范望之善士洋五元美大洋行東助規元二十五兩美大洋行帳房元二十五兩委充善欵呱呱在抱宜鞠育之有方滴滴歸源實經營之得力仁慈所發中外咸孚襁褓之閒戴德洵非淺鮮焉上海六馬路仁濟育嬰堂董事嚴信厚葉成忠楊廷杲黄宗憲謹誌 
　　礦務聲明 
　　上海棋盤街萃豐衣莊源記綢縀 
　　上海萃豐衣莊内設源記綢縀抄莊本莊近日新到新式外國縀紗絨現己做成時樣男女衣服價批格外便宜 
　　天華茶園 
　　今晚演試 
　　立愈耳聾天下第一奇方 
　　天下馳名廣東陳恒德堂秘製奇效耳聾丸○不靈還洋○假冐甚多購　認明 
　　浙江歸安菱湖鎭孫氏重修族譜 
 
 
 

Page 5

 
 
　　公平洋行保險 
　　古今第一婦科續嗣降生丹 
　　京都大寳○　　　種子仙丹○馳名靈騐非凡○鋪分上海二馬路中市西鼎新里石庫門内交易○僞藥騙欺○罪我惟天 
　　包愈耳聾天下第一良方 
　　小腸氣一見断根 
　　天下馳名廣東宏仁堂大藥局仙傳萬分奇效異法卽愈耳聾丸此丸專治耳聾耳鳴耳痛耳嚮耳脹百發百中效若仙丹 
　　包愈内外痔瘡立見奇功 
　　廣東陣恒德堂始創能胆珍珠人參蘆飛龍化痔丸此丸獨重用熊胆珍珠人參蘆專治一切惡痔服之立刻消患無形不靈還洋 
　　中國通商銀行告白 
　　深惡痛絶 
　　洽昌土棧 
　　因翻造房屋暫遷石路六馬路口聨興號内櫃交易工竣遷回原處 
　　上海同慶堂聲明貨真價實 
　　上海陸家石橋南外鹹瓜街口同慶堂戒烟吉祥參片○分售四馬路鴻福來票行○附送石印月　牌以免假冒兼戒烟一粒金丹批發 
　　中西算學樷書 
　　新出石印中西算學叢書初編告成 
 
 
 

Page 6

 
 
   
 
 

Page 7

 
 
　　茂生公司香烟 
　　包愈　子頸天下第一方 
　　二彩聲明號單到 
　　亦中 
　　招盤軋花車 
　　小輪出售 
　　地基召租 
　　只此一家老行 
　　天成 
　　失票聲明 
　　瞽目重明 
　　英八月對號單己到 
　　快發財又送附彩 
　　石印新譯西國律例 
　　重刻遵生八箋 
　　咪吔洋行 
　　南英商水火保險公司 
　　凡蒙批發格外公道 
　　新到牛肉汁 
　　第一千二百十號 
　　經賣頂上各種油漆 
　　警船告示 
　　招請希拉夫 
　　廣東杏林軒 
　　立止白濁丸 
　　批發公道 
　　一粒金丹 
　　京江夢溪嚴氏修譜告白 
　　嚴氏修譜 
 
 
 

Page 8

 
 
　　廣東趙同春堂蠟丸號 
　　異法卽愈白濁丸 
　　異法即愈白濁 
　　第一確騐龍涎戒烟丸 
　　龍涎戒烟丸 
　　造化不二 
　　上海美昌打米公司 
　　上海中西大藥房 
　　療虚百補鉄酒 
　　八月號單己到 
　　鴻福來彩票為記 
　　八月十八日錢銀洋並匯票行情列左 
　　英商公裕保險 
　　戒烟愷悌丹 
　　减價五拆 
　　正和祥併股聲明 
　　聲明作廢 
　　日本郵船會社 
　　上海中西大藥 
　　發司夫壯陽酒 
　　召堆各貨 
　　紡紗織布機器出售 
　　英商 
　　保平水火保險公司 
　　新到天平 
　　第一千二百十一號 
 
 
 

Page 9

 
 
[上海縣署瑣案]  
　　前據沈西莊指兄生舟投案喊控被李晉發誣竊戳傷一案屢次訊供均詳前報後緣要證朱芳舟　　　　限交在案前晚紅本縣黄大令倩帮審委員蔣刺史升座訊比地保楊慶林保人陸仁卿原差等同供尋緝朱芳舟現在仍無下落奉提之朱　楊會源現已到案求訊提詰楊會源供岳父避匿後小的亦四處察訪毫無蹤跡願限五天尋獲交案刺史准之令具限交並判將保人陸仁卿笞責三百板原差地保各責二百板仍著嚴緝延干重比○王鑑亭與秦兆祥因事糾葛被秦孫毛郎毆傷呈控到縣當經蔣刺史騐訊飭令自行醫治前晚蔣刺史提案復訊王供傷已平復秦毛郎俯首求恩刺史判責一百板具結斥釋 
[英晚堂案]  
　　前由楊紹春扭控純昌繅絲廠執事鄒湘廷曁中証許道生張潤之等到廨翁直刺於前晚升座提訊楊供職員由張潤之許道生二人爲中將絲繭一百五十担交該廠繅絲言明貼償工資若干已付過銀一千四百五十兩陸續收過繅好之絲十二担尚餘之絲延約不交屢向催討一味支吾今始查悉已被鄒湘廷押去故向張許追交仍然延約今特扭案求追張許同供前由小的等經手　　　春繭子一百五十担交鄒繅絲除收過外尚餘之貨不料已被鄒抵押楊向小的等追交故一同扭案求請察奪鄒供楊託繅之繭祗收過一百四十三擔已經交過十二擔然楊尚欠繅工銀兩所餘之繭由廠主抵押與小的無干今廠主赴京應試俟回滬理處翁直刺謂鄒曰爾旣在該　執事一切均爾管理豈容推卸他人著速行將絲交出鄒一味强辯直刺大怒著將鄒管押追交不准交保如再延約提案嚴追中人張許飭釋楊叩謝而退○趙周氏扭控沈杏生吞没金鐲不還一案亦經翁直刺前晚提訊趙周氏供丈夫趙養和在洋行爲買辦去年沈與夫合買絲絨一箱嗣後缺乏資本沈將金鐲取去作抵迄今絨已售賣鐲亦不還向索圖賴是以扭案叩求追還沈供職員於去年七月間薦伊夫趙養和至元　洋行做買辦進出之事由趙經理有協力昌　向元亨購買絲絨一箱其銀被趙私自侵用後被洋東查知缺少絲絨一箱向趙詢追趙無言　對卽與職商酌託職仍向恊和昌商懇將絨取回以抵缺數該號之銀由職擔保嗣後趙劃付銀一百三十餘兩洋一百元尚少之銀將空心金　一對作抵今尚存在協和昌内此係實情職從未與伊夫合買絲絨求請察奪翁直刺訊得兩造各執一詞碍難理斷俟飭差往協和昌查明實　情形並傳趙養和到案再行訊奪○捕送周施氏林阿福控張連生糾人毆打受傷等情翁直刺亦於前晚提訊據施氏供寗波人女工度日　　之樓面居住女婿林阿福常將衣服等寄放小婦人處日前又將衣服銀表寄與小婦人安放樓上倐忽失去小婦人訴知張連生托伊代爲查訪不料張卽咆哮辱駡糾合多人將小婦人及婿兩人百般毆打以致身上受傷鳴捕送案叩求訊究林供相同張供本地人做小工度日該氏自已遺失銀表誣稱小的所竊因此爭吵先將小的毆打心有小甘向渠理論並未行兇叩求明察翁直刺訊得周施氏等略受微傷以張不應糾人毆打判掌二十下一併斥釋　 
[英公堂瑣案]  
　　包探黄四福拘解李阿四到案禀稱此人向在妓院帮傭日昨闖入王吳氏所開妓院竊取銀水烟袋一支質錢使用經小的查獲起到原贓送案請究王吳氏投案請領失贓李阿四供蘇州人向爲妓院帮傭行竊該死惟求恩宥明府判責三百板○包探徐榮珊拘解楊桂林到案禀稱此人在鄉間竊取某姓家綢衣一件經小的拘獲人贓惟失主無從查悉故未來案特先將楊送案請究楊供認行竊惟求恩宥明府判令管押兩天○三百六十二號華捕拘解馬夫王阿三到案禀稱王昨日駕車攔路違章經小的拘送請爲罰鍰王阿三供並非攔路實是掉頭所致求鑒明府判罰洋一元充醫院經費○包探竇如海解竊賊鍾桂金到案禀稱此人行竊陳向文江平桂陳阿榮三家綢布衣物起到原贓送請訊究陳向文等投案請領失贓鍾桂金供因患毒瘡不能生理以致犯竊叩求恩典明府以鍾旣患毒瘡着從寛驅逐出境○李如玉迭犯竊案此次又竊尹希曾家綢衣銀　等件經包探緝獲人贓送案請究尹希曾投案領贓李如玉供認行竊惟求恩宥明府判令枷號五天贓給還失主 
[上海六馬路仁濟善堂籌賑公所施子英經收山東順直湖北川東賑捐七月廿二日至卅日第廿三次清單]  
　　廿二日袁隠名求母病愈許寳琴校書服符病愈完愿各 
助洋二十元奉賢不留名求父病愈洋十元蘇垣朱公館銅洋卅三元○廿三日盧隠名洋四百元杭州傳道堂同仁第十批經募洋一百十八元七角吳子記求妻病速愈隠名氏客洋二十元宜興公棧洋十二元銅洋十元方用九留溪姚氏各洋十元龔唐氏求病愈六元硤石泰豐恆交來浙湖五齡童求關煞開通洋五元范镜川爲妻病愈完愿洋三元又爲亡婢張氏蓮香資眞福洋四元郭達夫筠翠軒湯餅移賑人三户各洋二元柳塘氏洋一元黄萊記銅洋三十二元益承莊銅洋十元○廿四日陳攸寗洋三十元武陵氏病愈完愿洋十元太倉李辛芍爲妻多病保身健東升鎰豐無名氏三户各五元○廿六日唐宅洋五十元無錫生生金店鄒省菴保身平安陳洪源子病祈愈二户各洋十元經和銅洋四元○廿七日專誠氏洋三百元黄梁才四十元徐寳坤求病愈念元有心無力散人雙慶壽分十一元南大生冥錠餘欵蘭芬書屋無名氏三户各二元無名氏銅洋十六元○廿九日張門蔡氏産後求病愈洋二十元常熟不留名洋十元邢介丞妻産保平安本洋四元宋漁君洋一元五角○三十日延齡十一童子隆記金鄭氏三户各洋三十元李國林念　堂氏求母康健妻兒平安王三槐堂各十元乍浦愼餘糖行來雨金書屋平安如意人各五元無名氏三元醉經書屋求母康健資父冥福金雲齋寸心子員莫能助陳　茂沈少安六户各一元志和七角五經門第徐春記蔡伯榮知古堂四户各五角壽記三角○七月份共收規銀三百三十一兩一錢八分九匣又洋四千零六十八元四角扯七五五半　元三千零七十三兩六錢七分六厘珍珠二粒售洋念元合元十五兩一錢一分錢十七文合一分五厘以上共收規銀三千四百十九兩九錢九分銅洋一百四十元連前共　　一萬六千九百九十五兩六錢四分五釐銅洋三百十八元除解各賑元三萬六千八百兩外凈存元一百九十五兩六錢四分五厘銅洋三百十八元 
　　杭州電燈公司招股啓 
　　綢縀再議增價 
　　穌貨續議漲價 
　　羅新揚開立生昌参葯號 
 
 
 

Page 10

 
 
　　丕朕靈效清補丸告白 
　　ＳＬＬＩＰＳＭＡＨＣＥＥＢ 
　　老太古告白 
　　聲明分手 
　　彭誠濟堂 
　　戒煙定神丸 
　　扶桑洋行 
　　上海華英大藥房 
　　照相噐具材料 
　　鄭福蘭堂 
　　正獅馬牌嗎啡公道批發 
　　老母訪子 
　　訪子聲明 
　　司各脫　魚肝油發售 
　　義記洋行保險 
　　遺失期票 
　　山得爾彌 
　　頂上美國　粉 
　　有隆號 
　　新開地皮召租 
　　明治火險 
　　東京水險 
　　會稽吳融馬氏修譜 
　　新式八音琴 
 
 
 

Page 11

 
 
　　告白 
　　石印化學指南 
　　新出西北地理五種 
　　新出石印皇朝經世三續文編中外時務策學大成 
　　普太和始創戒煙一粒金丹批價格外公道 
　　新撰石印時務策論縂纂初集 
　　新書出售 
　　巧貨 
　　上海協安 
　　花旗　粉 
　　得主聲明 
　　飛影閣畫報出售 
　　保火險告白 
　　江蘇藥水廠肥皂作告告 
　　種德園馳名丸藥 
　　廣東種德園 
　　龍涎香戒烟丸 
　　聲明 
　　日本丸橋女醫 
　　二章花粉香油罐頭食物 
　　鄭鏡清 
　　有銀出售 
 
 
 

Page 12

 
 
[光緒二十三年八月初七日京報全錄]  
　　宮門抄○諭旨七道錄前○熱河都統壽奏爲援案酌保拿獲馬賊土匪案内出力各員摺○江撫德奏爲九江新關徴收洋税摺○又　九江新關徴收洋藥税厘及支解實存各數目摺○户部奏爲請旨摺○陜督陶奏爲揀員請補遊擊摺○八月初七日理藩院鑾　　光祿寺鑲黄旗值日無引見○八額駙廖壽恒鈕楞額各假滿請安○八額駙等前往南苑請安○陜西學政葉爾愷謝恩○甘肅學　夏啓瑜謝恩○廂黄漢奏派蘆溝橋演放砲位派出倫貝子玉書○召見軍機葉爾愷夏啓瑜○○奴才宗室壽蔭跪奏爲援案　保拿獲馬賊土匪案内出力文武員弁奏懇恩施恭摺仰祈聖鑒事竊查熱河各屬拿獲馬賊每屆三年按獲賊名數多寡將出力文武各　酌保一次現屆請奬之年奴才於本年二月十三日恭摺奏懇恩施欽奉硃批准其酌保數員毋許冒濫欽此兹查光緒二十年正月起至　十二年十二月止已滿三年彼時適值遊勇勾結土匪潛滋擾害明火刼搶層見疉出幸經地方文武員弁及名營練軍鎭撫捕勦始獲平靖較　尋常獲盜倍著勤勞查熱河獲盜章程向按所獲名數多寡分别保奬嗣奉部議新章奉旨准其酌保數員之案請奬文武各不得過十員等　奉此查先後共獲盜犯六十九名之多所有道府刑司及文武員弁洵屬奮勉著有微勞謹將尤爲出力之文武各員照章　擬分繕清單恭　　御覽籲懇恩施俯准奬叙以示鼓勵而策來將除應咨奬外奬各　弁查明由奴才另行辦理並照章飭取各員履歴送部查核外所有遵　　酌保拿獲馬賊土匪出力員弁各緣由是否有當理合恭摺具奏伏乞皇上聖鑒飭部覈覆施行謹奏奉硃批該部議奏單二件併　　　○○頭品頂戴江西巡撫臣德壽跪奏爲九江新關徴收洋税一年期滿恭摺開單具奏仰祈聖鑒事竊據九江關監督誠勳詳　　　　准部咨鈔奏内開各海關徴收洋税並收支數目應遵奏案按結開列清單奏報一次仍按四結奏銷一次一面造具四柱清册曁支銷　　　　清册分送户部曁總理各國事務衙門以憑核銷又奉行准部咨抄奏内開查九江關按結開單奏報四結收支數目串入原摺並未開單　　　一律遵照奏定章和卽將收支數目按結開單奏報一次仍扣足四結開單奏銷一次槪不得以收支數目串入原摺以致混雜不清奉　　　部咨抄原奏内開各海關洋税奏銷辦理未能畫一應令將結數起止改歸一律以便考核九江關應自一百一結起至一百四結止如該關於未接奉此次奏章之前接續前結將後四結支銷已經具奏應卽照另單所擬辦法依次遞推總期各關辦理四結奏銷均截至一百八截止務於本年冬月間一律奏報到部又奉行准户部咨嗣後該關四柱奏銷應令按照單結開報款式將收支之數逐串統算串入一單分列四柱以歸一律各等因兹查九江關徴收洋税擬照條欵以英月三個月爲一結前截至光緒十七年八月二十八日第一百二十四結止一年期滿業將徴收各數詳請具奏並造册呈送總理各國事務衙門曁户部核銷各在案兹查自光緒十七年八月二十九日第一百二十五結起連閏至十八年八月初十日第一百二十八結止計英月一年期滿共收各國輪船正半子口各税並船鈔銀四十七萬三千三百五十兩五錢五分二厘内除存票銀二萬四千七百九十四兩一錢五分八厘實收銀四十四萬八千五百五十六兩三錢九分四厘又收招商局輪船正半各税並船鈔銀二十萬二千三百八十八兩九錢五分八厘内除有票銀六千二百五十二兩六錢四分七釐實收銀十九萬六千一百三十六兩三錢一分一厘總共實收税鈔銀六十四萬四千六百九十二兩七錢五厘除按結支解與報解京餉及提還上屆融借等欵共銀七十六萬七千九百六十三兩三錢二釐實不敷各國輪船税銀五萬八千二百九十八兩九錢六分七厘商局輪船税銀六萬四千九百七十一兩六錢三分容分别歸入下結提還歸欵又上屆另存第一百二十三結撥剩四放各國輪船税銀一萬七千二百二十兩九錢四分七厘撥剩五成二釐商局輪船税銀二萬九千三百五十二兩五錢七分八厘第一百二十四結四成各國輪船税銀三萬三千九十八兩五錢七分九厘又提存加放俸餉銀六千兩五成二厘商局輪船税銀三萬四千七百兩二錢三分四釐均已報銷清欵又本屆另存第一百二十八結撥剩四成各國輪船税銀二萬二千六百六十兩七錢一分八厘又五咸二釐商局輪船税銀二萬一千六百八十一兩六錢二分六釐以上各欵亦均報部容歸下結開除等情具詳請奏前來臣覆核無異除分咨户部總理各國事敄衙門外理合恭摺具奏並繕清單敬呈御覽伏乞皇上聖鑒謹奏奉硃批該衙門知道單併發欽此○○頭品頂戴江西巡撫臣德壽跪奏爲九江新關第一百二十五結起至第一百二十八結止一年期滿　　洋藥税厘及支解實存呼數目恭摺仰祈聖鑒事竊據九江關監督誠勳詳稱案奉行准部咨抄奏内開各海關併徴洋藥税厘自光緒十三　正月初九日起一律歸新關辦理又奉行准部咨嗣後務將洋藥税厘專摺奏報不得併入洋税結内聲叙以清眉目又嗣後實在銀兩務須列入次結舊管按結跟接奏報毋得遺漏各等因遵查九江新關徴收洋税按照條欵以英月三個月爲一結前截至光緒十七年八月二十八日第一百二十四結止一年期滿業將收支洋藥税厘數目開摺詳經前撫臣恭摺具奏並造册呈送總理衙門曁户部核銷各在案兹查自光緒十七年八月二十九日第一百二十五結起連閏至十八年八月初十日第一百二十八結止計英月一年期滿共收各國及招商局輪船進口洋藥正税銀十萬五千三百二十八兩八錢厘銀二十八萬八百七十六兩八錢共收税厘銀三十八萬六千二百五兩六錢共收税厘銀三十八萬六千二百五兩六錢又上屆存徴洋藥税厘銀四十五萬一千三百六十七兩二錢八分七釐除按結支銷及先後報解共銀六十三萬八千一百五十四兩　錢六分四釐實存各結併徴洋藥税厘銀十九萬九千四百十八兩四錢二分三釐現均報解清楚容俟下屆開除理合遵照奏案開摺詳請　　等情前來臣覆該無異除分咨户部總理各國事務衙門外理合恭摺具奏並繕清單恭呈御覽伏乞皇上隔鑒謹奏奉硃批該衙門知道單併發欽此○○大學士管理户部事務臣宗室麟書等謹奏爲請旨事光緒二十三年七月十六日准崇文門正監督那彦圖咨報於光緒二十二年八月初三日接任徴收商税起照例扣至光緒二十三年八月初二日一年期滿豫爲報明等因前來臣等查得崇文門税差期滿向由臣部將各衙門保送人員並八旗内務府俸深人員職名開列具題恭候欽點更替近年俱係專摺奏明請旨均蒙　簡大員管理在案今崇文門正監督那彦圖自光緒二十二年八月初三日接管起扣至本年八月初二日一年期滿例應更換理合專摺具奏請旨簡放並將上三屆崇文門正監督各各員繕寫名單恭呈御覽伏候命下行令到任管事仍俟一年期滿豫報臣部奏請更換爲此謹奏請旨同片　奏　旨另有旨欽此○○頭品頂戴陜甘總督臣陶模跪奏爲揀員請補遊擊要缺以裨營伍恭摺仰聖鑒事竊准兵部咨開肅州鎭屬靖逆營遊擊員缺係題　　　　　　三缺輪用預保人員該省預保無人應以第六缺揀發班内人員題補行令迅揀請補等因臣查靖逆營遊擊員缺地處關外西路通衢彈壓稽查最關緊要非精　　　　　　期勝任隨在於　揀發班補　人員内逐加遴選查有留陜甘揀發補用遊擊新疆吐魯番營中軍守備朱應龍年力富强辦事穏練以之請補斯缺實堪勝　亦　　　　符合無仰懇天恩俯念要缺需員准以該員朱應龍補授肅　鎭屬靖逆營遊擊員缺　期得力如蒙俞允俟接洋部覆髮卽行給咨赴部引見以符定制除查取　歴清册另咨送部外所遺吐魯番中軍守備員　咨由　疆撫臣揀員請補外謹會同署甘肅提督臣張永清恭摺具陳伏乞皇上聖鑒訓示謹奏奉硃批兵部謹奏　　 
 
