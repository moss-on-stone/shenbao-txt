# 1892 - 125 - 4906842

 

Page 1

 
 
[刑案匯覽將次告成] [  圖書集成局啓]  
　　是書爲申韓家金科玉律學者苟能貫通融會則片言决獄自能動合機宜近又增輯續編三編卷帙愈多益臻美善鏡古書屋主人謂宜出而問世因倩本局排以新式鉛字用雪白連史刷印核定預期訂購者每部價洋六元在申報館帳房先付三元掣取書票書成後再付三元取書一部現在已將刋竣世有留心例案者請卽付洋取票以償先覩爲快之心若待出書始行購取則當另定價值不能若是之亷矣此啓 
[大閱營伍論]  
　　大閱者卽古之大狩本天子之事也國家整軍經武兵可以百年不用不可以一日不備故本朝定制分各省作若干輪某年輪應閱某某省皆有一定之期某省派某人閱視隨時降旨大都以該管省分有總督者卽派總督無總督者卽派巡撫届時出轅按臨各府凡營汛各弁兵皆萃於所按臨之處報名請閱各奏其能各呈其藝弓馬刀牌爬雲梯走大陣五花八門幾令觀者目迷五色曾於曾文正公至蘇大閱時一見荼火軍容至今盖已屢見不一見矣各營將弁之優劣於是乎辨之各營將弁之黜陟於是乎定之盖當其閱視之時初未嘗卽置可否而胸中早有成竹高下是第一一識之於心周閱旣畢而後拜摺上聞某也材不難越級超陞某也不材不難立時降革責重而權亦重故一遇大閱之年各處員弁無不兢兢焉先期勤操以期有賞無罰盖兵士有賞卽將弁有勞也然吾以爲此成例焉耳此虚文焉耳每見大閱府分假如大帥以二月按臨則正月下旬卽常見有旌斾飛揚戈矛林立鼓聲鼕鼕槍聲歴歴大約先操演嫻熟以兾不爲大帥所挑剔而其所操演者則無非千萹一律走陣則無非一字長蛇四方五梅花陣近來則加以蟹箝燕尾等新名目觀其所走之陣何嘗不整整齊齊絶無叅差雜亂顧書生不列戎行不識行伍未知兩軍相見兩陣對圓果皆有此寛展校塲從容不迫得以不愆於六步七步乃止齊焉否至於弓箭則中靶有五箭者有三箭者亦有止中一二箭者其中三箭五箭者優矣然當敵勢方張之際而欲以一矢相加遺恐將笑破千人之口矣刀牌則跳擲飛舞應手合拍其嫻熟之甚者宛轉進退渾脫瀏亮一時觀者無不拍手呌絶但不知兩軍接戰時亦有人以刀牌制勝否其知者以爲軍士之操演不知者直誤爲梨園之武戲若夫爬雲梯則事同兒戲天下飛簷走壁之技曾不乏人若攻城掠地之時而以此種人踰垣越堞則萬人齒冷矣說者謂非若是論也弓箭專以視將弁之優劣其所以專用弓箭者卽古先王射以觀德之義蓋此事非日常嫻習不可習之旣久而不間斷則命中也不難若一暴十寒卽易於生疎而不能命中以是觀之其平日之留心此事與否不難一覽而知旣能平時留心於此其於軍務必不至廢弛則爲優否則劣矣且當其挾矢張弓氣象容止若何憑軾而觀者卽於此加之意也夫是以舉措當而黜陟公盖舍此别無觀人之法也刀牌走陣雲梯等藝譬之古時桀石超距爲軍中之戲而於以見軍士之心定與否氣和與否力足與否非專恃此以爲禦敵攻戰之具也軍士於此等事皆嫻熟則該將弁之勤於　練可知否則一時何以奏其技而抑知其一月半月之前所急就而勤練者也一過大閱之期卽抛荒置之腦後矣近來則不然槍砲之利百倍於弓弩故此時軍中必以此爲利器而槍炮亦各有不同某等槍應如何開放用何藥彈絲毫不可有誤近年以來國家費無數錢糧備多少槍械或購自外洋或自行製造多多益善精益求精無論將弁兵丁無不習此以爲制勝之具故大帥閱伍之時亦多有閱視打靶操練排槍者兩江總督劉制軍今年輪應大閱之期節摩尚未蒞滬而近日清晨嘗聞槍砲之聲不絶於耳盖皆在滬各營將弁知制憲將臨故先爲操演也夫先期操演咸以鎗砲爲先則大帥之所重者可知矣吾嘗謂中國之兵未嘗不可用但恨無能用之之人知所重輕則知所用矣外洋各國盡棄其從前所用之弓箭刀矛悉以鎗砲爲事而其兵以强今外洋所有之軍械中國亦旣有之而且能自製造則但有能發縱指示者而中國之兵不數年之間不且可以駕乎泰西而上之也哉 
[督憲蒞蘇]  
　　兩江總督劉峴帥秉節莅蘇州本館已接得電音登諸昨報昨日訪事人來函云蘇垣地方官聞峴帥旌節將臨預飭辦差人等在胥門外大碼頭接官廳預備供張懸燈結綵十色五光又設行轅於滄浪亭以便襜帷暫駐十三日清晨驛卒探得峴帥於是日寅刻由常熟乘官舫帶以小火輪船掠波而下蘇州府魁太守卽偕總捕府惠司馬前往望亭迎迓長元吳三縣宰則先赴下河旋回至胥門外官碼頭鵠候旣而剛大中丞曁藩臬兩憲同出閶門少焉飛報憲舟已至三大憲接見之次急回胥門外接官廳恭候文武各官及各營哨弁督率營勇列隊河漘劍戟戈矛燦如霜雪甚嚴肅也下午四下鐘時遙望帥字黄旗風中飄颭船頭畫角厥聲嗚嗚知　戟已臨兩岸各隊中槍砲齊鳴聲如珠貫俄而憲舟抵岸各官咸唱名跪接迨下　時已五下鐘手版脚靴紛紛呈遞峴帥以時已傍晚概不傳見卽命排齊儀仗乘轎入胥門道經三多橋先至撫轅投刺中丞迎入晤談片刻隨至滄浪亭行轅小住斯時滄浪亭畔早已冠裳濟楚輿馬喧闐峴帥接見各官諭令均回本署是日紅男綠女爭欲一瞻大帥威儀十里銅街幾難容足所惜天公不做美竟日大雨傾盆白袷青衫無不淋漓盡致而深閨　質鞋繡鳳頭尤苦涴　香泥異常狼狽云 
[潯陽雜錄]  
　　日前本報曾載江西巡撫德曉峯中丞委候補縣劉蔭鄉大令榮拔常駐九江專查上下水各輪船竊賊匪徒俾驚濤駭浪之中商船估　得以安如磐石一時江湖作客者無不頌大吏之惠我無疆上月二十九日江裕輪船泝江而上有一不知姓名之竊贼竊取某客水烟袋一枝適大令瞭見情形立飭巡丁拿獲喝令按倒江干笞臀一百板帶回局中枷號示衆○九江府屬各文童已將試畢春蠶食葉頃刻無聲太守乃傳示接试武童彎弓挾矢之儔均馳驟於馬道中以習罄控之技有瑞昌武童躍馬郊原揚揚自得大有春風得意馬蹄疾一日看遍長安花之意其時宿雨初霽春泥尚融繞　數周馬忽滑倒致童翻身下鞍身已及乎污泥而左足猶絓於蹬内馬駭而躍拽童捨命狂奔致童遍體鱗傷筋傷骨折旋經旁人拉住倩人舁回寓所徧訪良醫世無華元化其人不知能免於殘廢否也 
[觀察到潯]  
　　江西候補道惲觀察祖祁於本月初八日申刻因公抵潯舟泊招商局碼頭鳴騶登岸拜謁道鎭曁同城各官旋卽返船鎭道及各官均答拜如禮 
[求榮反辱]  
　　南海縣潘子久大令以名進士現宰官身蒞任以來循聲卓著兹值舉行縣試校閱公平士林稱服凡覆試之日悉將列前茅者調進内堂嚴密扃試内堂題目與外堂不同蓋使外堂之人不知内堂題目自不能代爲 
 
 

Page 2

 
 
捉刀如此則槍替盡絶而眞僞立見法至善也有某童前塲倩人代作已列首選覆試之日防範過嚴無所施其技俩而又胸無點墨不能曳白了事遂將卷胡亂塗寫大令見而大怒立將其名字扣除不許與試云 
[禍由串客]  
　　串客者客串也其風盛行於寍波各處每有少年無賴略習梨園歌舞卽相約登臺演唱以博纏頭艷曲淫詞盡情摹繪廣衆大庭之際故意雲挑雨引句逗風情以致繡閣嬌娃芸窓秀士一經寓目卽致綺思縈懷失節敗名事所恒有地方官高懸厲禁犯者必懲無如若輩廉恥蕩然依舊不思歛跡府治南鄉銅盆浦徐周地方有董星華者邇忽創設廟會賃得李姓地雇匠支搭戲臺邀集串客之流一連演唱七畫夜癡男怨女結隊來觀如蟻附羶如蠅逐臭無明無夜舉國若狂道前沈姓荳腐店主婦聞而艷之託故歸寍冀得一恢眼界其夫阻之不聽乘間邀鄰女同往鳳頭鞋窄細步芳郊驀見帶水盈盈無梁可渡正在愁眉雙鎖忽聽一聲欵乃出自蘆葦叢中乃呼招招者渡焉旣而扁舟一葉放乎中流忽起旋風舟爲之覆婦及鄰女同入波心兩家　屬聞之均歸罪於董李二人意欲興師問罪董畏禍逸去李知事屬犯法一經到案必受官刑遂暗中賄以洋銀數百元求免鼠牙雀角噫錢神之力大矣哉 
[鴛湖波影]  
　　嘉興北鄉漁户於上月之晦約同伴侶駕船數號開往乍浦販氷鮮中途詢知本月朔日始開秤因於是晚就黄泥堰剌船以待天明遄發荒灘夜永欹枕聽潮遙聞嚴城有閣閣聲知譙樓已三鼓突有瘋子蓬頭跣足搬弄所下鐵錨船户初不介意久之仍聞練聲窸　深恐有走錨之患乃相約出艙驅逐黑暗中不及防備驀被瘋子持鐵錨擲去致某甲受傷而仆大聲呼救瘋子復揮拳毆數下然後奔逃迨衆人聞聲赶來則瘋子已不知去向扶視甲已不省人事延至天明斃命隨卽訴知地保詢問近處鋪户居民始知某姓家果有一瘋子當病發時力大如牛乃協同投平湖縣禀陳吳邑尊准詞帶同刑仵書差乘舟往騐仵作禀報死者果有鐵錨傷數處邑尊令塡明屍格飭差保拿獲瘋子帶回縣署訊供○前報紀信船被盜刼掠云云兹詢明是晚順成協大兩信局雇　船載信物赴蘇州協大船遇盜失去受寄之洋銀百餘元及貨兩件其洋銀嘉局祗二十餘元餘俱由平湖乍浦等處轉寄順成局船户見勢不妙將貨物抛棄河中事後如數撈獲旣報案劉邑尊略訊情形卽飭差捕限緝務獲○有某甲者家在海鹽縣屬六里堰鎭夙與蕩婦某氏有私意合情投儼同伉儷祗以兩肩荷一喙開門七事莫展一籌乃商諸親友家集得微資開設烟寮茶肆風清兩腋句留戰茗之人雨暗一燈曳逗餐霞之客雖曰下流生意然亦頗不寂寥顧甲酒徒也但得佳釀三升幾不知天地爲何物醉鄉深處往往顚倒晨昏婦得此莽男兒每恨良宵虚度錦衾角枕永歎時聞乃暗中邀約所歡時赴巫山之會雖偶或春風漏洩而甲不以戴上綠頭巾爲恥無不聽其所爲月初某晚醉歸至翌晨忽斃命甲弟某乙以被人謀害奔投縣署呼寃適范大令公出未回捕亷某少尉以人命重情不敢擅專往騐遂乘舟赴郡向宗太守禀陳太守委嘉興縣王邑尊前往騐視乙稱死者被惡婦灌以鹽滷以致喪身至邑尊騐得果否有傷尚未訪聞明確且俟提訊至案人證再列報端○郡城北門内下塘街丁家橋某姓家雛婢年方十七姿致嫣然煮茗添香亦頗不俗邇者主人因事遠出家中閴其無人婢乃使僕匿跡樓中以爲長夜之樂不意花枝拂面微露牆頭浪蝶游蜂聞香而至一夜竟毁門闌入狂喊捉姦僕見勢不佳飛奔逸去諸人乃一哄而散不復窮究情形小妮子膽小如鼷從未見此强暴深恐主人知悉譴責難寛遂潛購阿芙蓉膏一吸而盡意欲向烏雲洞裏了此餘生幸有主人之友前來見此情形用藥灌救少焉嘔盡餘毒始得無性命之虞然已險矣 
[閩事雜記]  
　　福州蒼霞洲有麗人焉小字玉英年纔十四五丰神駘宕鬒髮如雲雖裙下雙鈎未經約束而凌波微步亦不啻洛水神人以故王謝名流金張公子多有願入迷香洞向神雞枕上同聽更籌者若得題詩照春屏則更榮于九錫矣一日龜子阿電經人控諸官署將受刑笞幸有好事者爲之緩頰而罷玉英以石尤風惡幾于摧折名花憑仗珠旛爲之保護乃飭廚娘擘麻姑之脯調五侯之鯖設席肆筵以申謝悃○蒼霞洲塢内向有豆船囤泊疉單重運事恒有之某日有駁船户犬屎者運豆五艘先以二艘完納厘金餘思以舊單朦混經釐局巡丁偵獲禀諸局總立飭發封犬屎抗不肯遵百般詬詈差巡遂據情回禀局總局總以此風斷不可長飭吏胥叙稿札行廳縣提懲○閩縣王吉人大令有志整頓圜法時時暗訪明查某日查出獅橋下怡豐織縀巷口榮光兩錢店仍以鵝眼錢私行攙和遂飭拿店主到案訊明情節分别笞責并罰令就南門一帶開濬河道以便行人想經此雷厲風行錢市中人不復敢以身試法矣○大橋頭巷口設分卡以榷釐金一日查知潭頭船户某甲私帶水烟闖關不報向之詰問復敢逞刁因禀知總辦閩安關張子和同馬司馬立飭拘甲到案委局員提訊判令笞責數百下枷示卡前 
[嚴訊惡棍]  
　　金陵下浮橋有小廖者本爲木工近來甘與下流爲伍日縱横於鄉里魚肉平民靡惡不作代理江寍縣王秀山大令嫉惡如仇履新後籖差拘提廖聞風先遁竄伏於六合縣境未逾一月故態復萌在某鄉勾留見一十五齡之女子慾火上炎横加强暴女一身撐拒致受重傷事爲居隣所聞將廖縛送六合縣署正擬升堂訊辦而江寍縣王大令已訪知該惡棍匿迹古棠遂備文飭差提省訊供本月初旬將廖裝入囚車護解來省旋卽釘鐐收監次日大令升座花廳研訊歴年以來犯姦案者有幾犯拐案者有幾黨羽若何曾否入會廖供稱素來安分守已從未作奸犯科惟夙喜代人作不平之鳴結怨較多每被仇家揑詞誣指研詰良久矢口不移大令命用嚴刑名曰猴子烘火較天平架更甚十倍也未及一刻五分廖汗出如漿昏迷不醒大令呼人解下薰以醋紙氣息漸回良久方能啓口時已鐘鳴六下矣天色將暮傳諭退堂數幹役掖之而退有同繫獄者一人固助惡之從犯也訊問之下亦無供詞仍令隔别收禁定期審辦 
[松試已竣]  
　　江蘇學憲溥大宗師於初九初十日校閱松屬武童步箭技勇十一日申刻發案取進人數上海最多南青次之除撥府照常多一二名外尚有浮額若金山原額十三名而考者僅十人已進其八至華婁則少撥府四五名十二日考武生内塲兼覆新進武童十三日八點鐘總覆新進文童午後奬賞文武一等生員文宗於諸生參謁後略謂此次按臨松郡校閱文字上海最優華婁次之并諭多士各宜守身積學奮志青雲勿負本部院之厚望云 
[寍波官報]  
　　上月十二日寍波府胡練溪太守因有公務赴杭州省會向大憲禀陳事畢於本月初五日折至申江乘招商局江天輪船回署○前報紀新任寍波水利分府莊靜齋别駕將抵甬東本月初七日清晨别駕乘太古洋行北京輪船戾止其時前任伊别駕之眷口尚在署中因暫假江北岸某姓家爲公館擇吉初九日接印任事○新任鄞縣典史姜欽伯少尉書紳擇吉本月初九日未刻接鈐假萬家弄夏姓民家爲公館因前任尚未鶯遷故也 
[兵民大閙]  
　　寗波江東大校塲東首向有湖南勇駐營防堵本月十二日未刻適神會將過老幼男婦齊來觀看頗有潮湧濤翻之勢適有十餘齡之孩童在營盤泥城上跂足遠望營勇見而喝阻孩童卽欲扒下被勇將雙足倒拽大衆見之共抱不平異口同聲謂營勇不得若此無禮營勇亦反唇相稽互相抵　遂致棄文用武勇以亂石擲下衆以瓦石還擊勢如急雨飄風營勇見衆不散初以空槍恐嚇繼以刀矛示威大衆受傷者數人内有一嫗受傷更重衆益譁然勢將决裂營勇赶將營門緊閉衆仍飛磗擲石聲勢洶洶城守營文叅戎見此情形恐釀大禍飛報提憲迨馮軍門出外彈壓衆仍不知歛抑擁入營中異常滋閙軍門勃然大怒飭麾下壯士拘拿凶横者十餘人將交鄞縣懲辦道憲吳福茨觀察知衆怒不可犯急行阻止將所拿之人悉數釋放一面囑楊邑尊傳諭衆人許爲受傷者給費養傷衆人聞之遵道憲諭始漸安靜然仍不肯散去迨 
 
 

Page 3

 
 
道憲回署已交二鼓衆人逼令軍門以軍法治勞勇之罪軍門不允衆欲與之爲難後派道憲綠頭勇護衛出營天已將明矣後不知如何了結俟接續信再行登錄 
[水手大閙]  
　　新加坡西字報云有日本兵船前赴該處下椗海濱四月初二日適逢日本節期兵船放水手多人上岸閒游竟日至下午水手以赴　頭覔醉不覺酩酊遂釀事端有印捕前往喝阻水手與捕爲難各出刀棍紛然從事將捕擊傷後有别捕至互相對敵究以水手多巡捕少勢力不敵復有數捕被水手擊傷急發德律風至捕房報信捕頭率領巡捕六名馳往拘獲水手一名各水手紛紛逃往碼頭將欲下船巡捕在後追及遂又反兵格鬥幸兵輪上有兵官兩人見此情形竭力阻止各水手爭先脫逃惟八人不及逃逸被捕拘獲送至捕房兵官在後相隨閒人隨往觀看者亦衆旣至捕房見巡捕與水手受傷者甚多皮破血流不堪注視此案須解送官署訊明發落也 
[碰船續紀]  
　　招商局之富順輪船與禪臣洋行之北京輪船相碰前報已紀之矣兹聞北京輪船沈下之處正當水路之衝江海關已派燈船停泊在彼俾來往船隻咸知趨避禪臣洋行已派人赴失事處勘視沈船以便設法援救至富順輪船亦有數處受傷現已入鳩修理約需數千金云 
[馬戲紀聞]  
　　哈驀司敦馬戲本定於禮拜一卽十三日晚全換新戲適是晚大雨如繩游人敗興遂改於昨晚大獻其技翻陳出新今日禮拜三准演日戲三點半鐘開門四點鐘開演想綠窗靜女黄口嬌兒趁此風晴和自當逐隊偕來以擴生平眼界也 
[遠迎憲節]  
　　兩江督憲劉峴帥行抵蘇州已據電音錄入報中關道憲聶仲芳觀察卽於前日雇定大號官舫停泊大碼頭至晚間一點鐘時乘輿出城至碼頭登舟導以小火輪向蘇州進發恭迎制憲上海縣袁海觀大令則俟制憲在澱湖閱操後行部茸城再往迎迓 
[浙撫啓行]  
　　浙江巡撫崧振青中丞赴京陛見道經滬瀆在天后宮旁出使行臺暫駐襜帷擇吉啓行迭紀前報兹悉中丞乘招商局之海晏輪船北上於昨日午後兩點鐘時由行轅乘坐綠呢大轎進邐向南轎前有駐紥滬上之撫標滬軍營洋鎗隊及浙江巡撫部院親兵數十名列隊護送軍容整肅及憲駕行抵碼頭滬上文武各官均在舟次鵠候及中丞登舟各官呈遞手版恭送行旌斯時車馬喧闐簪裾駢集極一時之盛事 
[滬濱瑣綴]  
　　滬城縣前街西首楊森茂光餅店係蘇州人某甲所開屢易星霜有某乙者常向該店販賣光餅藉圖微利曾欠甲錢數百文久假不歸昨午乙又向該店賒貨甲謂前欠未歸不能再賒乙申申怒詈甲大怒欲批其頰乙遽倒地大呼打得好作璧上觀者謂乙藉端訛詐此風斷不可長欲得乙而甘心甲不欲多事將值錢百餘文之貨給乙並謂從前欠欵不必償還乙始取貨揚長而去○田鷄又名護榖蟲上海縣袁大令以好生爲心於昨日出示禁止如有鄉民捕捉求售一經查明提案究辦○前日午後有某甲在大東門外吊橋左近雇江北人某乙之車裝載衣包内有布衣五件欲往滬南高昌廟言定車資三十五文及行至大南門吊橋堍甲令乙略憇片時言欲入城至親戚家取物卽來乙首肯迨甲去後乙冐雨御車而遁及甲出城則已杳無所見向附近店鋪詢問均以不知對甲四處尋緝影響全無惟有躑足浩歎自悔鹵莽而已 
[醉斃墦間]  
　　滬城西門外萬生橋左近保墓局後面前日忽有一婦人倒斃在地十圖地保張蓮生查無親屬卽向善堂報明堂中派人往看察見此婦衣服完整情有可疑遂備函到縣求請相騐昨晨九點鐘時上海縣袁海觀大令在水仙宮呂祖廟拈香畢帶回仵作官媒書差人等順道詣屍塲相騐該地保預備公案西門外巡防局員兼帮辦總巡朱森庭明府督同局勇在塲彈壓俄而大令鳴騶涖止與明府晤談片刻卽著官媒仵作如法騐視見此婦身上白飯狼藉諒係未斃時所嘔仵作旋卽喝報騐得死者年約四十左右身穿藍布衫褲青布裙藍布棉襖頭髮花白脚太著布鞋委係醉飽跌仆身死並無别故大令離座親視無悮遂問地保張蓮生曰可有屍親在此答稱小的曾經查訪滬上並無親屬大令卽飭善堂備棺收殮發封召認遂命駕回署報時鐘已打十一下矣或謂死者係松江人來滬進香不知何以倒斃於此處也 
[詳述拐賣]  
　　劉秋亭在縣控方老太婆卽袁氏串通伊子方小四誘匿一家三口一案已列前報聞劉之繼妻吳氏卽周小大昔年曾在鳳仙臺爲女堂倌喬扮男裝被人窺破由前任上海縣葉大令逮案訊辦一時傳爲話柄釋出後不改前非在滬北賣娼劉見而惑之兩情缱綣遂訂白頭之約周自嫁劉後依然淫蕩與方小四私識方竟戀野鶩而舍家雞不復念牀頭有零涕人矣方妻王氏以藁砧不顧家計遂於前年春間將方周二人扭至英公廨控告蔡太守庭訊之下周小大自言向方索欠並無私情太守遂著具不准與方往來切結將周開釋方押候核奪旋經其友一再理勸令方每月給王氏洋銀二元五角以爲餬口之資届期向義園茶肆收取此案得以銷釋其時劉在外洋贸易未之知也方自出外一縷情絲未能斬斷適去春劉在廣東販運玉器兩人相約偕遁至三十六沽賃屋居焉將劉前妻所生之女名水金侍婢名秋貴縱令賣娼藉纒頭資以供衣食秋間方忽患病回滬就醫卒以沈　難挽藥餌無靈於八月間斃命方老太婆怱怱棺殮卽遣人赴析津將周小大及水金秋貴接回暗託鴆媒鬻入英租界東棋盤街渾名長子金堂所開長春堂妓院爲娼水金改名翠紅秋貴改名秀紅今春劉自粵回滬覺風景猶是人物全非殊深悵惘一日行過該妓院門首得與二女覿面詢問顚末始知係方老太婆所爲遂投上海縣控告袁大令備文飭差赴英公堂移提方老太婆周小大水金秋貴等人到案訊供將方管押方老太婆知事不了急以孔方兄爲和事老向劉調停劉首肯轉託前妻王氏之兄王松生投案求銷已則乘輪往粵大令以事關拐賣此風斷不可長未便起滅自由准將二女交王具領方老太婆及周小大則須照例究辦業經飭差帶候訊辦如　發落尚待續聞 
[英界公堂瑣案]  
　　包探顧阿六禀稱上年十二月二十一日之夜王李氏之隣人聞有烟火氣急出細查見有火藥一包遂奔赴捕房聲訴當經小的查得張炳炳連次與王李氏尋仇曾繕就匿名揭帖其詞污穢不堪及往找尋先已避匿訪知張有胞弟向在上海品行端方往詢之亦言張不安本分現今始聞張已回滬得以獲送捕房詰之先稱上年十二月初一日出門及往查伊所住之各寓則稱於十一月廿三日他往其實並未動身向其身畔搜查見有靠老抄據一紙筆跡與匿名揭帖相同火藥以紙包封係洋槍所用今特一併齎呈王李氏訴稱小婦人係本地土著丈夫去世多年在家孀守與張隣近張連次挪借洋銀意圖小婦人嫁伊小婦人並不應允并向之追索欠欵張挾此嫌隙連次繕就匿名揭帖將小婦人污辱不堪小婦人正欲向查不知如何又用火藥放火幸經鄰人查見得免災殃所有被欠之字憑附呈台電張炳炳卽張秉鈞供稱職員係浙江海寍州人向在某營司筆墨頗知醫術現在治下懸壺王李氏曾由蔡沈氏執柯自立靠老據嫁與職員現又私識他人無端將職員攆逐職員曾具禀請究並未用火藥縱火更未繕貼過匿名揭帖至搜出靠老筆據係倩測字人照謄職員於上年十一月二十三日至安徽合肥縣僑寓某道臺家因與道臺之次子曾訂金蘭譜故也十二月間職員不在上海至本月初間始到滬現住某處小客寓中王李氏稱小婦人與蔡沈氏並不相識安有執柯之事更未立過筆據丈夫故後稍有貲財儘可供給饔飱且已年華老大何至改嫁與此種不尶不　之走方醫生目今實被纒擾不堪請爲究辦蔡太守飭將張帶回捕房查明實在情由定於一禮拜後覆訊核辦借據發還○包探江阿三禀稱周寳全竊取沈墨卿家棉襖經小的拿獲人贜解送案下沈訴稱小的在虹口某姓家當庖丁棉襖放在廚房中被竊旣由包探緝獲請准領回周供稱小的係崇明人 
 
 

Page 4

 
 
初次犯竊求賜恩寛蔡太守判令管押三日贜給失主領去○包探徐雲香禀稱瞿和尚竊取王阿二家衣襦簪珥旋經小的拿獲據阿二稱尚失洋銀等物小的查無贜証祗得將瞿送請訊追阿二裝出嬝娜娉婷模樣缓步上堂徐吐嬌音無異春鶯試囀訴稱小婦人家被竊衣飾旣由包探獲賊請准領贜至從前曾失洋銀恐亦是瞿所竊瞿供稱小的所竊之贜兹已悉行交出前此未經行竊求大老爺法外施仁蔡太守飭帶回捕房查明前此曾否竊物禀候覆訊核辦起案之贜先給阿二領去○王二訴稱小的與朱厚生同在某處碼頭挑物因事口角被朱將頭額擊傷適有巡捕到來將朱拘住一面送小的至某醫院醫治今蒙送案是以歴訴情由朱供稱小的與王偶然口角另有不知姓名者行兇小的實不能指出蔡太守騐得王受傷甚輕姑飭將朱交人保釋俟查明行兇之人覆訊核辦○　記行夥張雲才訴稱日前失去金約指一枚旋見同事人桂阿開帶在指上向之索還以致爭執後桂反投捕房妄稱金約指在他處拾得是以訴請捕房拘桂送案桂供稱金約指實在某處拾得如今只乞施恩蔡太守判罰桂洋銀五元撥充某處醫院經费金約指給張領去○包探何瑞福禀稱譚昌記失去東洋車一輛查知在錢阿堂處向錢詢問據言由江北阿生經買及查問江北阿生並無下落顯見飾詞朦混是以將錢送案請追錢所供支吾毫無實據蔡太守判令管押兩禮拜車給譚領去 
[法界公堂瑣案]  
　　有恒洋行收租洋人長生偕夥投案訴稱在居西馬路附近之房客王阿六欠租洋十二元王金生欠六元趙金海欠十三元吳金福欠六元陳菊秋欠五元張王氏欠六元錢陸氏欠六元周范氏欠六元張陳氏欠十五元葉林氏欠十二元胡吳氏欠廿五元向索則一味延約王阿六膽敢出塲霸阻尤屬狡猾異常爲此投捕拘獲一干人送案請究同轉訊明王阿六果有霸阻情形押候如數付租始准　放旋據葉林氏繳洋兩元周范氏繳洋一元半同轉遂將葉林氏周范氏釋放出外著限五天一併付楚餘人押候交保理追　包探夥蔣福生投案禀稱本月初八晚有某甲在小東門外套扞子攤上閒觀被妙手空空兒向袋中摸去洋銀二十元初九晚有某乙亦被摸去洋六元查無蹤影前晚小的在扞子攤查察見萬桂生混入人叢中摸取小的囊中皮夾一個小的知覺登時人贜並獲送入捕房解案請究同轉訊究之餘萬桂生供稱小的向在縣西銅匠店爲夥此次由鄉來滬無所事事至扞子攤探望未敢竊物悮被拘拿小的之弟在租界中營生可請傳問同轉著押候其弟到來再行核辦○通事禀稱周阿虎素有賭癖前日在洋涇浜畔以紅黑籌賭輸赢被巡街捕拘獲送案請辦同轉謂賭博本干例禁周阿虎何得故犯判枷號一個月示衆○放租東洋車之李丁氏偕孔慶榮投案訴稱車夫梁阿羊行竊洋鐵皮照會已非一次昨晚又竊四張人贜並獲送案請究同轉以租拉東洋車不應竊取照會判押候笞責一百板枷號半個月示衆○陳元經因犯竊案經法捕房包探拿獲懲辦已詳前報昨因枷期已滿解案發落同轉卽備函移送上海縣請遞回丹陽原籍○包丹書葉惟生朱子良等因煤酒糾葛前報已記其詳昨晨西人阿茂逹投案聲稱洋酒五桶内有一桶因安放日久桶已裂破酒漏出不少今將收到之洋五十元抵償一桶酒價旋據謙和洋行陳堯堂偕夥包丹書投案禀追朱子良所欠煤價銀三百七十五兩公泰棧房夥向追洋酒棧租銀一兩二錢葉惟生亦到案候示同轉以朱子良情形困苦商諸祁繙譯官轉告阿茂逹謂朱子良係爾所用之夥現因虧欠經人控押在案爾旣取回洋酒可否將收到之現洋五十元提出些微給與朱子良理還他人欠項阿茂逹稱俟將洋酒拍賣後再行酌核繼有陳文興代表叔蔡桂堂向朱子良追取紫草三件抵押洋一百十七元同轉以蔡桂堂現不在滬無從質訊著將朱子良還押再核○夑昌自來火廠及協昌公司金榮炳等二十餘家東夥投法公廨禀追已閉湧源洋貨店主張金生虧欠銀數千兩同轉以張金生自肯料理著交原保赶緊理明禀覆○職員溥蘭生投案禀稱上月初二日有事來申因有急需將狐皮馬褂等三件夾外套等四件帶同跟丁往法租界慶昌質鋪押錢三十三千文書明質票共計衣服七件迄今備洋向贖檢點之下衣包内已失去天青素寗綢狐皮馬褂一件當向質鋪理論質鋪夥以天青緞棉外套一件給與職員希圖搪塞心何以甘今將該店夥送案務請追究同轉訊問之餘質鋪夥吳維生供稱溥來質衣時本係六件票上所書七件實係小的錯寫在後查知立卽英人向溥懇情願用香燭賠罪并設盛筵一席約費洋十元溥不肯轉圜遂被控告同轉謂溥曰質鋪夥吳維生旣肯賠罪爾亦須格外體諒溥稱衣服七件鑿鑿可據務請追究同轉著將質票暫存公堂候查○廣森源土店夥謝松林訴稱松江航船户潘百順積欠土洋七元半延宕已久亦不與小的往來前日送來錢七千八百文欲賒土數十元之多小的因其狡詐多端卽在此欵内扣去錢七千五百文歸還舊欠潘不允致相口角求請訊究潘供稱小的祗欠錢三千文尚有四千係親戚趙銀環所欠謝稱趙與小店往來亦係潘作保同轉著謝將潘交付之錢扣還欠欵尚餘三百文卽以還潘至趙姓欠欵准由潘姓冋收著退去○馬雲山借欠金錫甫洋七十元陸續繳付洋四十五元已紀前報昨晨據馬雲山之妻顧氏代其夫繳到洋十元同轉著存案待原告來案具領 
[作善降祥]  
　　本館協振所昨承勉力子交來山東小清河工振洋一百元以五十元求神佑第二三四五諸位公子讀書勵志學貫中西日進無疆家聲克振以五十元求佑扇店生涯日新月盛如至歲底積有盈餘當悉數充振以廣善緣誓不食言本協振所接誦來函不勝欽佩現當小清工振棘手之時正苦難乎爲繼乃承大善士腰纏慨解可謂施當其厄較之尋常推食解衣積德尤厚天道昭彰報施不爽行見鳳毛濟兼與三珠五桂以齊名駿業聿新偕蜀錦剡藤而爭巧食報之隆未有艾也請拭目以俟之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林官報]  
　　四月初一日新授貴州臬司唐禀知交缷金衢道事來省禀到候補道彭進見銷龍風神行香差湘軍水師左營記名總鎭費烏鎭防次來省禀到太平叅將李禀見禀辭調署杭府陳禀見謝步代理杭府張禀見紹興府時候補府袁學彬俱禀安劉宗標禀奉委初二日紫陽書院點名收卷差並請命題禀安杭同知孟候補通判李傳組俱禀知臬司委彈壓秋審人犯差禀安徐光鎣禀銷假叩見卽用縣謝福慶禀知臬司委秋審彈壓差候補知縣劉能繼號幼吾湖南人由江西廻避給咨來省禀到請假二天住管驛後程賛清葉承鈵三學各首領佐貳候補文武各官均禀安叩賀候選訓導杜麟由申來省禀到按照磨陳禀知臬司秋審給發錢扇差候補府經歴頭際堯禀見叩辭赴富陽絲捐差縣丞陳詰禀見銷滬局海運差黄兆蓉二門點名傳萬二門巡風從九品莊惟勤大堂巡風主簿沙炳鋆巡檢張樹培均禀知臬司委秋審執事差詹葆慈禀奉臬司委監印差叩見湯聲清禀銷滬局海運差禀見初二日運司惠禀銷假進見新授貴州臬司唐進見並謝步委署楓嶺遊擊何文友禀見禀謝委城守都司陳禀知督憲加委叩謝調署杭府陳禀知本日接印任事禀見代理杭府張禀知缷事禀安候補府劉宗標禀銷縈陽書院點名給卷差藩祖頤禀銷假叩見前署江蘇管糧通判孫和鳴由平湖籍來省禀見杭同知孟候補通判葉元芳李傳組俱禀銷臬司委秋審彈壓差名給卷差藩祖頤禀銷假叩見前署江蘇管糧通判孫和鳴由平湖籍來省禀見杭同知孟候補通判葉元芳李傳組俱禀銷臬司委秋審彈壓差卽用縣謝福慶候補知縣賀元釐俱禀銷臬司委秋審彈壓差學轅文巡捕殷禀知學憲陳於初四日由紹起馬約初五日已刻可抵省垣回轅候補縣丞黄兆容傳萬巡檢張樹培劉祖貽從九品余慶邦莊惟勤主簿沙炳鋆俱禀銷秋審執事差崇文監院許胡呈送題目單候選鹽大使龔嘉佺禀安禀謝初三日署楓嶺遊擊何文友禀見叩辭留江補用遊擊何復勝由江南來浙禀見江西候補府劉恩訓由江西來浙葉百川禀見銷崇文書院點名收卷差禀知臬司委初六日詁經書院點名收卷差胡晉甡禀見禀辭赴温郡公幹劉宗標呈繳紫陽課卷禀安同知姚景夔禀見銷滬局差運副卜文杓禀知運司委解二批京餉差叩見卽用縣紀驤禀知奉憲委轅下接收呈詞差叩謝大挑縣鄭遇夔禀銷催提前温州衛王備公欵差叩見候補知縣王衡禀見叩辭回新市局德恩禀知藩司委解邊防經費差叩見高年瑞禀知藩司飭知歸分缺先補用叩謝梁登仕因便血疾禀請寗郡就醫假牌示仰按察司衙門解役卽提後開人犯於本月初五日午堂解候本護院勘審毋違特示計開陳作芢鄔雨泉陳培秀叚洸盈范小賢初四日内閣中書高印雲麟拜會湘軍水師左營總鎭費禀見禀辭回烏鎭防次紹興府時禀見禀辭赴任候補府胡晋甡禀知運司加札嚴催辦商萬恒泉認繳鹽厘差同知桂冬榮禀知奉藩司簽委嘉善縣公幹差叩見方驤禀銷假叩見仁和縣高錢塘縣朱俱禀見禀知學臺陳於初四日考竣申刻由紹起程初五日午後渡江回省候補知縣章甫禀知藩司委復催嘉善匠零减兵等米差叩見巡檢程國良禀銷假孫廷楠由餘杭來省禀到初五日憲駕辰刻出轅赴撫署見客畢午堂勘審人犯 
[上海鐵馬路廣益善堂謹將樂助施棺捐並附南北洋貨號春季捐又英法美三界春季一文捐清單]  
　　金宏康翁樂助施棺錢廿千文南北洋貨寳號眷季捐大豐每季助錢一千五百恆豐一千五百怡豐一千二百增泰源敦泰恆豐瑞萃昌順成德豐怡盛計六户每季各九百文慶裕七百五十大德祥彩章日新盛寳亨泰記大新瑞泰源生慶和永計九户每季各六百文大源永錦豐鼎豐四逹瑞義泰恊豐同昌時和鼎裕恆豐信同源順義源正昌順元生日新增屏記振豐恆大昌順迄可齋通裕大易登豐信大德順祥恊康德興成晋泰仁和天豐祥和豐同元新昌元興德泰瑞豫祥恆裕計三十六户每季各三百以上共五十五户計收錢廿六千五百五十文並共收英法美三界春季一文愿捐錢六十五千一百八十三文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
