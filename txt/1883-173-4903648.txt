# 1883 - 173 - 4903648

 

Page 1

 
 
[四書味根錄出售] [  點石齋主人啓]  
　　石印縮本書籍創自本齋近復精益求精每一書出購者爭先恐後四書味根錄一書向無善本本齋特倩名手抄寫校　遵照相石印法原書十六册　成兩本易繁就簡旣便舟車而字劃淸楚又復逐句加團雖龍鐘短視一目瞭如較諸行稠字密注目熟視而難分行句者有　壤之別現巳印訂成書　售於華商荷記准於四月十三日出書每部實價洋一元五⾓仍由上海申報舘間壁申昌書畫室發售外埠在發賣申報處並申地各書坊後馬路乾記衖蔣同泰綢莊分銷 
[招股縮印古今圖書集成啓] [  點右齋主人啓]  
　　國朝康煕年間　廷臣蒐輯載籍將以分門別類葉成一編以爲藝林之大觀五易寒暑始　事進呈　乙覽　賜名古今圖書集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲卷　萬爲册五千二十爲　五百二十二上自歴象下至方與以及明倫博物理學經濟靡不畢備圖則鏤銅爲板字用　內府珍　之銅活板排成共印六十部　頒賜諸王大臣外餘以分儲名山石室洵洵內之鉅製道迄今諸友邦聞之均驚駭　歏以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印　僅此數十部茲巳事隔百餘年剝蝕消忱流傳漸少若再越數世恐祇存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工　三易　霜富可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印　部倘印成後有股諸君或不願取書自開本齋又可另立一售書公司凡有股者存書一部則摯給管書公司股單一張具　定價每部約六百兩上下裝潢當格外精雅外以文木爲箱俟發售每三月將所售之書銀照股勻攤以昭公允售盡停且其售書之事本　亦願經手惟每百兩取回用銀五兩耳現定於本年五月初一日起掛號大約　兩月可以開工至開工後不再收股欲入股者請先將銀五十兩交至申報舘當由申報館點石齊蓋用圖章並由美查洋行主人親簽西字爲憑給發收單并將現己印出之樣張一紙隨收單附閱將來此書開印版日之人小悉照此原當紙其字己較點石齋所印之康煕字典放大蓋取便於翻閱也如遠處諸君亦願入股其股銀可由票號匯來收單卽像原票號帶回轉寄當亦無悮也按刊印此書工本頗多近數百年內恐未必育大力者重刊則今之所印者數傳後必交視爲珍帙故海內藏書家茍欲爲　架曹倉增色伏祈早來入股爲盼 
[論黑旗劉義越南之捷]  
　　用兵之道　敵者驕驕者必亡恃勝者怠怠者必敗說在法人覆軍於越南而黑旂黨得致克捷也夫越人爲法所削弱久矣鯨吞蠶食垂　十年地割膏　財攘賦稅長貪挾勢恣所欲爲越人爲積威所劫望旂　而股戰聞鼓聲而膽落旣據三省之地復以東京爲言閔知越不我從而姑爲是請者蓋欲有所藉口構成兵𨻶耳譬諸以刃加尪贏者之頸曰吾欲得子之頭假子以刃請自斷之可乎其人雖不敢自惜如性命何踟𨆼未及答已決其首而去舉以示人曰彼不我從致煩吾亦多此一舉豈得已哉鳴呼此法人之微意也不然索地於人與不與議猶禾決而遽臨之以兵一戰而收海防再戰而定河內三戰而南定潰南甸舉矣當斯時也法人顧盼自雄氣吞海宇何物越人唾津可溺直以鞭箠笞走之耳其驕甚矣故黑旗得以乘瑕蹈𨻶率萬五千之衆直搗河內而法之軍帥李威利據城之衆僅四百人兵法孤軍戒深入又曰後無援兵下城不入良以軍孤援絕深入敵境而據其城一旦敵兵猝至圍之數重有如釜魚砧肉已落湯鑊之中李威利以　軍　危城距近又無犄⾓爲之聲援目中亦太覺無人矣然則破軍殺將元戎授首禍　由於自取雖曰黑旗殺之不啻李威利之自殺何也犯兵家之所忌欺敵太甚吾故曰欺敵者驕驕者必亡也夫觀十黑旗之用兵頗於古兵法　合實者虛之虛者實之陽開陰闔倐往忽來其馳騁若雷霆其飄忽若風雨兵不厭詐劉義　馬于越南全局　崩瓦解敗壤决裂之後起而振之傳檄四境義聲布於遐邇同仲敵愾理直詞嚴當其牛酒誓帥急越南之難也秣馬厲兵激于義憤　死之心無生之氣是之謂敢死之士敢死之士一可當百百可當萬得敢死之士萬人將以不敗之將聽其指麾斯無敵於天下况區區河內戍兵單弱而其將又懷蔑視越人之心克敵致果不待戰而後知也戰旣捷矣電音傳布速於置郵問捷之次有爲法人危者有爲越人快者而吾獨深爲越人懼何以懼懼越人之於法勢成騎虎此身己上虎背不得　此身爲己有也何也欲下不能也非不能下也下則爲虎所噬也此身難下虎怒已深非人斃虎卽虎斃人人必斃虎而後可下虎豈易斃者哉在昔蒙古犯金太原有完顏陳和尚者以五百騎擊蒙古十數萬之衆破走之署功第一名震關中諧金自有蒙古之難二十年來無此大捷遠近快之逾年陳和尚卒死於蒙古之難以小勝大以弱破强稽諸古訓謂之不祥宋偃以破魏而滅絞人以勝楚而亡非其明騐歟然又非弱終不可以破强小終不可以勝大勝大者必滅破强者必亡也勝大破强必滅必亡豈必爲大者所勝强者所破而後可以圖存乎亦非也吾謂爾日越人以小敵人以弱　强而恐　所乘憂勤惕厲必有戒心旣數撓敗人心思奮欲雪前恥此勝之　由基也今日之越人因劉義之偏師奏河內之大捷洵足以振士氣而固人心第勝不可恃恃勝則怠怠者必敗安知河內之捷不爲福所倚而爲禍所伏乎吾願越人仍以挫衂時之心爲心日愼一日堅於金城保勝之道其庶幾乎 
[電音彚譯]  
　　○本月初二日倫教發來電音有諸字林　字報云馬達加斯加近己願與法國聯和矣又云法國已發阿非利加　黑兵一隊前往安南東京矣又云曾俟言及安南一事法國若不與中國調停妥洽中朝必將開　也 
[東報雜錄]  
　　○前晚接到日本新聞紙云寓日本東京之華人時有爭鬧情事至四月二十二日忽相鬥毆分作兩隊各持鐵條棍棒互肆毆擊受傷多人報捕捉獲四名　人言滋事之華人已發電信至橫滄續召羽黨故又派捕七十　守在診處至晚九點鐘寂無人至始各散去○中朝近發電音至駐日欽使處飭將日本所產木料可以爲造船之 
 
 

Page 2

 
 
用者取其樣　寄回中國以供閱者又令將日本水師章程抄寄一帋一并寄華云○日本有地名姑吾剌與德吾刺相毗連兩處山內均有林木兩處居民爲爭林木界　起見集衆爭毆　甚洶洶嗣巡捕聞信疾趨而至衆始罷鬥各散○四月十二日黎明有盜持刀入馬冶塔家馬時已七十四歲　素嫻拳勇廉將軍尚健飯也盜欺其老挺刀而前馬以手格之刀被格落老人健進力持盜之腰胯盜盡力掙扎衣破釋手盜急　束脫馬又追而執之大呼捕至遂以盜交進捕而去○四月十八日有幼孩在路　走忽有穿捕房包探號衣者突然將孩抱住謂該孩係扒　隨剝其衣並拉至孩之父母家　　給錢否則將孩帶去孩之父毌聞之頗覺疑惑乃留其人而暗令人　捕至奸　盡露捕乃拘其人　去○　兵之駐高者近以多病在高之醫生及伺候之人不敷所用請日廷添派來高　已列報玆悉巳由大阪軍營內派撥醫生及伺候者若干人前赴高麗矣○四月念三日日本　邊突遇颶風　　之遭淹覆者不少房屋亦有倒塌該處有種鶯粟者正在開　生獎之時咸欣欣然以爲收成必豐發財可望而目下則盡行摧折毫無餘剩想蜚廉亦深惡其種此以害人歟○日本出口之貨西歴三月之內共計値洋二百八十二萬一千三百零一元六⾓一分此月內進口之貸計値洋一百六十二萬六千七百三十二元一⾓四分出口銀洋計十九萬零一百七十九元三⾓二分進口銀洋訂三十三萬二千八百三十九元　⾓六分 
[窮民搶榖]  
　　○湖北省斬州黃梅廣濟等縣因春夏間雨水太多豆麥均巳霉爛農民實無所望其黠者有搶穀等事齋匪又擬乘𨻶竊發城鄉居民大爲騷動固宜早設良法以安撫之也 
[甯郡火災]  
　　○五月初一晚七點餘鐘時寍波府城隍廟大殿上突然火起守廟人等並不出外呼救亦不舁城隍御像出廟但皆從後門逃走附近居民皆欲赴救無如廟門閉不得入於是槌碎廟門入視則勢己燎原延及後殿迨各處水龍洋龍以及文武官員趕到不可收拾矣約焚兩黠鐘之久大殿三間兩弄後殿五間臺亭一座東西看樓共爲焦土　後殿東西墻外之餘屋以及大殿下東西兩廊皆賴各水灌竭力澆灌得未延燒火熄後物議沸騰　謂郡廟向係僧人住持自　粵寇亂後被里紳張某將僧人逐出另雇工人看守詎所雇之人皆不守本分大則侵用廟產小則私收攤費是以賭博及彈唱淫曲之各攤難以禁絕近則愈趨愈下甚至將廟中之餘屋不惟借作賭寓且招妓女日居於此以淸靜之地爲淫穢之塲所以突然火　未能非神明震怒以示儆也是夜三鼓後鹽倉門內鹽倉橋下某姓又火共燬房屋三進約有二十餘間此外又閱東鄉韓林市南門外三江口之民居同時亦火皆因路途遙遠水龍不能往救聞被燬房屋不少也 
[寍群辨志文會五月分課題]  
　　○漢學　我舊云刻子解　時有養白解　釋罍○宋學　爲已爲人辨　大易不言有無說　問程伯子云學只要鞭辟近裹著己而已汝切問而近思則仁在其中矣叔子云近思以類而推兩　子所謂近思且義飯不同何也○史學兼掌故　婚姻者不當使之爲政論見後漢書仲長統傳　吏治視上之趨向論見困學紀聞十五　擬刻張忠烈奇零草序○天文兼算學　四餘擬删紫氣說　問春秋經傳書五　日食者三次厤家　入食限者二次能推其　朔交周否　今有一釁不言幾何但云以三乘之再加三十又以四乘之再加四十又以五乘之再加五十又以六乘之再加六十共得十三千八百間原數幾何○輿地　鮚埼解　釋合肥縣名義　問漢書張安世　富平侯富平當今何地○詞章　淮南王旸湖易者九人爲九師易賦以沛易復明於九師爲韵　擬酈善長水經注序　擬杜少陵古柏行用原韵 
[闽中豆]  
　　○客有自闽省來　言今年二月杪至三月初旬居人每於夜间闻鴛鸯瓦上滴瀝有聲疑爲雨雹天明啓戶视之則見無數赤豆堆積於地約厚一寸　取而視之其色明而質堅煮之不爛向日照之表裹如一此何物也請以質諸博者君子 
[白門近事]  
　　○金陸四象橋爲靑溪九曲之一前日有人于上燈時候遙見桃葉渡口有炬十數束人聲鼎沸趨而視之則一小船在彼撈起死尸一具據人云午間　老嫗在北岸擘洸蚊帳不知何故忽漂至中央跕跕欲沒嫗急且號其子卽繞至南岸挽以竿不及跌足下水巳得手矣忽水上撲通一聲連人與帳一無所見嫗大聲呼救便有兩人刺小船來上下打撈刻　出水此四月二十日事也先一日四象橋南半石上有半新半舊之京鞋一雙安放齊整過者莫解傍晚有五十許　踉蹌而至頓足失聲據稱臣子于午飯時經伊訓斥負氣出門意謂往某親串家尋之不見頃在奇望街聞人述是狀來視果係吾子之履　死于此無疑曾未已卽於距數十武草　浮起竅血溢出同　者急挽其父拖泥帶水而歸並就近爲之棺斂云○秦淮一衣帶水耳近因久雨潮生漲不吞岸者僅尺許前日八　塘有浣衣嫗己浣竟矣起而就岸上少憩置　于地桶內濕衣數件不知何故桶忽自高而下滾入于河倐去倐來　沈若載宛如魚戲蓮葉倐忽東西一時駐足者甚衆咸詫爲異嫗急欲以竿挑取經其主家多人力阻動手但囑其遙遙望瞭而已不准近水一步至下午捅始傾泊于車呼健者拾之而幸無恙是夜有過者聞水際有叱咤聲甚厲人皆謂有鬼物在馬○近望　子梢頭靑靑者忽變而爲澄黃淡綠　不僅禂　枇杷一樹金也帷雨水浸淫人人頗抱河魚腹疾之慮不敢輕剝輕嘗前日有某　携鮮果一藍在蘆扉卷一帶抖賣經某乙戲與爭價致相口⾓一推挽間不覺盡覆纍纍者于滿地加以往來騰踔禾免踐踏殆　甲以小本營生賣價甚急乙亦自　孟浪給與數百文而罷易口銀牀以膚又曰碩累不食乙之謂與○金陵各城頭一槪　提砲位城門上亦各添文武巡　城內添房十五營　營務處節制旌旗炫燿甲仗鮮明每晨操演洋鎗斷續連珠聲如爆竹俗耳爲之一洗易曰王公設險　守其國又曰知幾其神乎此所謂不動聲色而措天下于太山之安者也一路福星吾爲江南億萬　靈額手頌之○雨水過盛山洪迭發金陵東南隅如方山以下數十圩盡成澤　該處咸以煙葉靛靑羅蔔爲大宗其利在春而不在秋所以該處災民合數百人於前日在督轅攔輿跪香歴　水被閘遏下流不得宣洩勢必以上游爲鄰國之壑貽害無窮等語詞　悲切正不知智珠　握　果何以處此而使咸得其宜也○夫人必自侮而後人侮之此俗語所以稱君子自盡也倘其人　止自不堪問而欲相與者藹然相親且肅然起敬天下恐　是人情語曰毁譽之生如竿取影金陵有流寓某甲者無藉人也性好睹聞賭聲輙趨之若鷸囊久澀以所佩時辰表爲彩同賭　不知爲金玉其外而敗絮其中也者每對壘亦傾注與决雌雄一日表旣負似有欲測其底蘊者甲心急婉商諸主者之應門奴得縑一匹夜未半縑又負甲逡巡自來袋中摸出一函封面註明英洋十元擲與衆視賭者手度之以爲殷洪喬之事不虛也許再局未幾區區者又入他人之手甲於是囑之曰幸勿動明日持錢相贖藏者頷之越數日不　啓之則鉛餅十枚而已齋按其處求之已杳如黃鶴因相　詆之且請爲天書而特書之俾衣裳書楚者不得盡以平愿君　之曰翩翩蜀世之佳公子也○籬窺麂眼望穿淸漪之波鏡映蛾眉圓　嬋娟之影則有如某姝者門臨綠水人比紅蕖正所謂　可容顏十五餘也　聰警每聞畫舫于有能爲　聲者輒宛轉爲道其意所靳　歌喉不肯發耳初與隣生　出入書塾兩小無猜曾偎依於筆硯者三年稍長不入塾跡遂絕然花晨月夕生固未嘗忘情於碧玉卽碧玉　不能爲至人之無情者名教所在盈盈一水脉脈雙情曾不識此生荀奉倩果得眞個消魂否上年生父母忽浼水人爲絲羅之請果諧秦晉至是有情人恰成了眷屬左刻因謠說紛紛居家者咸以深閨　質付託　人爲得計故雖昔蔻梢頭含苞木吐亦不暇顴也催妝之夕好事者見其紅氍毺上交拜時眞不啻雙雙如一對玉人云○金陵高井一帶有舊宅一區外繚以垣前後左右 
 
 

Page 3

 
 
規模宏敞東西各　園園中假山石如龍跳虎臥者向縱橫於廢瓴敗　間似亦當年𥂠春結綺之流亞也亂後僅存前進二幢主者利鳩借之易取盈也並創爲大庌且剪廢圃之荒蕪　小亭亞以欄于使與前幢　屬居然雕窗玉盈曲檻廻廊詢可擬之於小玲瓏山館矣近有需次某君步他人　後　來質此精舍主者以地非近中稍廉其値次然居　住未幾忽有以蛇影杯弓相驚告者主人以値廉早疑其或有別慮顧爲家督不得不爲謝安石之靜鎭無如隣近者時常借鬼神之道誑其奴𨽻奴　多吳人信鬼遂切切爲主母道是宅之不　由是黃昏燈火疑爠潛滋宛如神荼　壘操索在前人人未敢强行行必以偶持燭一夕婢輩捧磁盆在㕑下沃水小者前導大者擎盆在後口中各喃喃語忽絆跌擲　於地有聲甚厲半晌無人敢趨視直待喚健　　始　率扶起據兩婢云　有白須老人坐在戶限上所以望之而仆衆人視盆固無恙於是益　爲怪畫尚　易夜則抱衾與麝聚一室主人見一日九結牢不可破　急議他　以避某鋒聞已在城南安排攫筍㕑俗例五月爲毒月不能遷　故仍末暇尚此宅相云因念王充諭衡有云凡天地之閒有鬼非人死精神爲之也皆人思念存想之所致今觀此事益信斯言爲通諭矣傳曰妖由人興諺云疑　生　鬼鬼栽鬼哉豈非人自搗之哉○司馬遷龍扁鵲炙聞天下過邯鄲聞貴婦人卽爲帶下醫過洛陽聞　老人卽爲耳目痺醫人咸陽愛小兒卽爲小　醫隨治爲雙以爲能然試觀今之　是術者莫不兼擅其長近見金陵篾街有某醫以傷科名於鄉里就治者見其散之不能潰之不得則或割以刀或下以針不惜血肉淋漓務視其毒盡而收　以功又𡖆擅七十二穴針訣以故遠近求脫苦海者門常如市一日忽　其針之神有問者曰何不易銅或銀答曰古來惟銅與銀已嫌其鈍故特以鐵衆唯唯旣去友或爲之述針砭　源者谓王僧孺傳金元起　注素问訪以砭石僧孺曰古人當以石爲針不必用鐵说文有砭　許愼云以石剌病也春利　疚不如惡石服子愼注云砭石也後世無復佳石故以鐵　　河得　人谓自愧始醫聞說色頗赧而終莫解針砭　河物因相與一笑　嘆天下裴其皮毛不誇張炫耀竊盛石而莫測其底蘊者多多矣訊　衣　在躬而不知其名爲岡於是醫乎何誅 
[潯陽近聞]  
　　○九江相近之湖北黃梅縣上月拿獲齋匪首犯三名正法後玆聞又緝拿多名內有潘蔡兩犯巳訊實斬決餘則實被愚誘脅從聞大憲將爲之開釋也○南門灣某茶棧日前有一揀茶娘將毛茶揀完下樓被本棧一老嫗搜出茶葉幾兩隨經棧夥將揀茶娘用繩吊起以鍋煤塗其尚見者無不大笑然亦虐矣○上月十八日太古之上海輪船到潯適値二套口之渡船過江內載四十餘人開至江心被輪船撞爲兩截男婦老少盡數落水雖　救生船與小划船數十隻往救奈江流浩渺打撈不及聞僅救起三四人餘俱葬于江魚之腹云○九江鎭標選鋒　左兩營現奉無憲札飭朱鎭軍將選鋒兩營兵弁口糧從五月初一日起每月口粮三千六百文者减去一千二百文嗣　按月準給二千四百文伙大每　二千者减去四百文按月準给一千六百文存防兵每月口粮五百六十文者嗣後全撤並闻選锋左营兵弁盡行撤回選鋒後营分二百兵守選锋左营云 
[淮郡縣試]  
　　○四月二十試期已列前报玆悉是日與考者山陽一千一百七十六名淸河七百三十九名雖尚有不到者然亦寥寥無几因是兩縣颇形擁擠而晚間接塲時更　缘任斯後多棧司　夫無不爭先恐後遂致塞門截途各童生又焉能越重圍而出亦徒有灼灼息灯可望而不可卽必俟逾刻始得疏通是诚一苦境也又淸河各童生每用竹紙另行起稿撰就卽謄於試卷现奉邑尊谕令在试卷後起稿以杜弊　各童生似皆不悅云 
[柏署重修]  
　　○皖垣臬司署向在錢　門之側相傳爲宋之大理寺卽万俟卨所居也署中房屋高曠古木陰森其陰慘肅殺之氣逼人毫髪㓂亂時署燬於火同治三年重加創造規模悉依舊制堂構一新有謂衙中大堂　穿堂等處均礙風水恐於官長不利然人亦莫之信　乃數任　興紫垣衆吏來授是篆未及終任遽以瘧病卒於署　之者則蒯士薌廉訪也蒯公之官後數以老疾乞休而楊石泉中丞苦留再四未得遂莼鱸　願次年蒯公忽以痰疾卒是時增廉使壽來陳臬篆纔及數月增公以柏署　署理微垣不料方伯初權而巫陽遽召於規人言藉藉無不以風水爲前車之鑒現在新任陳廉訪於四月初三日接篆亦以風水有礙宜加改作因　海寗州彭君入署詳視彭固精靑鳥術者據云署之同心堂宜改低數尺頭二門須加高大其餘亦各有改作之處是以廉使商同撫藩二憲撥款興辦現巳委定藩經歴督造剋日興工然工程浩大約須兩月餘方可竣事故廉使襜帷只得暫在行臺小住也 
[英船北駛]  
　　○前報述英國各兵船由鎭江回滬一節玆悉各兵船均由鎭江過吳淞口駛赴烟台惟威奇能兵船則於前日午後抵滬將法公司輪船所寄之各書信收齊始於昨下午一點半鐘出口前赴烟台也 
[答拜公使]  
　　○法國新简駐華公使德君理固前日到滬謁見李傅相等情已列前報昨晨九点餘鐘李傅相前往答拜其隨去者爲馬眉叔觀察　現充文巡捕之葛番甫明府法會審委員翁子文太守並伍曾兩君及至法公廨接見先則各道寒暄總則李傅相與德公使均屏去從人惟留馬伍曾三君及法總領事法繙譯法叅贊諸人在座故所談何事外人槪不得知約談二點　鐘時傳相始行告辭德公使亦優禮親送云 
[酒樓拔妓]  
　　○前晚九點鐘時鴻運樓酒館內有某客至約四十左右寫一局陳呌　合興里王雙林侍酒頃刻卽來敘談之下卽稱有事辭出大門並預有馬車一輛客卽將妓抱上馬車車夫似早爲囑咐加上一鞭往西疾馳而去隨來男女傭　竭力迫呼亦無人理會云 
[東婦投河]  
　　○昨日下午有　本婦人携帶三小孩至外虹橋地方先將兩孩推入河中繼　將一孩擲下該婦隨亦躍入水內以圖自盡幸有舢板暸見趕攏撈救將該婦及末後擲下之孩救起惟先入水之兩孩則已無從撈獲諒不能珠還合浦是可慘矣 
[定期遷攤]  
　　○大馬路早上擺設之小菜攤議令遷往新衙門對面空地等情曾已列報昨悉工部局出有告示其大畧謂大馬路時有車馬往來易於肇事本工部局已議定將早上擺設各攤一律遷至新衙門對面空地限於華五月十一日爲始遷徒之後並許擺至下午三點鐘爲止如敢不遵卽當拘案究辦云 
[貧妓吞烟]  
　　○兆榮　龐姓妓院內之妓女倪琴仙計虧各帳共有千餘元現屇午節各債戶俱來索取自知無可設措前日竟蓬頭赤足祇穿單布衫褲吞烟自盡　龐姓知覺救已不及爰爲備棺成殮云 
[跌傷就醫]  
　　○木匠陳順發寍人也昨早到引翔港某輪船作工不料於擱板上失足跌下磕傷頭面血溢神昏當送同仁醫館救治西醫騐得受傷甚重醫治實非易易也 
[英界公堂瑣案]  
　　○武官劉良楝猩其頂而雀其翎者昨投公堂稱因公來滬寓居泰安棧曾向合豐衣莊買得單夾綢縐紗衣服共二十餘件打包放在房中昨夜初次出外回屋衣包尚在及二次出外而回己被　鎖入房竊去并外　舊衣四件當卽報捕查無外賊入內　跡　該棧索賠不認由捕傳　棧夥陳錦安送案請究新衣價　五十六元六⾓有合豐衣莊之發票呈閱陳錦安供劉來包房其出入之友人甚多殊難 
 
 

Page 4

 
 
稽查至昨夜據報失衣檢視房門之鎖亦未扭落惟箱上之鎖確已扭壞我實不知其有無衣包如何由棧賠償陳太守謂庽居失物理應惟棧是問押令陳錦安照賠不得延宕　趙咸中稱昨晶手持旱烟筒在路突遇素不相識之人向我借用烟筒卽被扭至烟館并有三四人蠭擁而來均各開燈吸烟着我會烟资一千九百文無着致被剝去衣服質洋兩元以付烟资因是報由捕房由我指獲王阿四一名送辦質票呈閱于供與我無　　　妄指拘案太守隨君王阿四繳還洋二元再核○一百六十二號華捕稱有禮和洋行失去白色之擺兒狗一隻曾報捕房齊緝昨日吳壽甫　領之狗與該行報失之狗無異獲其來歴初稱買下已久及令同　捕房又稱是犬令始跑來爲特將吳及犬一併送案然是犬究不知是否禮和洋行所失者尚容領犬往該行問明吳供此犬實畜養已久太守飭吳交保犬交捕房俟查明再核 
[韻梧女史雅愛絲桐念傾慕久矣昨於申園復敘琴會玉指冰絯音韵淸越偶成推句并乞正和]  
　　○流水高山寓意深韵隨織指動淸吟移情每作千秋想側耳頻聽四善音紅袖雅兼才子氣綠窓靜會古人心絃絃掩抑分明處領畧欣無俗慮侵 
　　海上忘　客遂生氏待定草 
[韵梧女史善琴傾聽之餘偶成拙句卽請大吟壇政和]  
　　酒地花天老此生管絃隊里覓幽情方於棋局敲殘子又向絲桐　正聲古調竟從繊手出新詩轉爲慧心成目無餘子應推訐惹得蛾眉四座驚 
　　愛蓬居士永綱氏未是草 
[蘇臺曲有序] 　 
　　姑　曲部張潤金雅而慧美而烈以不入耳之歡遂捐棄塵寰李君子康風雅士也愛生之爲之設奠招魂一往情深可謂　國風好色　不淫矣爲作此以美之時癸末二月二十八日也 
　　暮春天替花愁雨綿綿夜不休春歸去花不留好花無奈雨和風江南有客惜殘紅花開花落尋常事歌管樓臺愴人意樽前解語好顏色紅粧委地難再得從今不作紅塵夢紅塵夢冷釵頭鳳隴西公子眞多情幾番翦紙爲招魂知卿仍作王母使但願蓮花長不死月缺團圓尚有時念卿只作長相思 
　　錦城席村愚甫草 
[前題]  
　　○畫樓深孤月照雙心今日如雲還似夢昨宵一刻抵千金歌宛轉宛轉惜花紅桃花知我意無語笑東風　惜芳春風兩妬良辰落花流水都添恨啼烏靑山空向人歌宛轉宛轉哀以愴羅衫聲影歇腸斷李家郎　現曇花一霎幻煙霞萼綠華原無定所杜蘭香去又誰家歌宛轉宛轉叩西天金繩開覺路好化牡丹仙　訴因綠稽首梵王前傾國可堪生薄命才人多托有情天歌宛轉宛轉淚如絲月殘花又落夜夜起相思 
　　皖江丁養泉甫草 
[前題]  
　　○八測江心浪接天斷腸人在橛頭船吳門總是相思路紫玉新來又化烟　桃根桃葉怨浮家鈿約終虛事可嗟一瞥驚鴻銷麗影可憐人作鏡中花　張家好好舊鍾情情重眞看命亦輕解識生涯原是夢死心終爲玉谿生　西江碧月浸中流墜去春魂不可鈎認取蘭橈停泊　赤蘭橋是綠珠樓　白纻歌聲斷絕時人間無復見芳姿不知此夕天河上一個張星屬阿誰　菱葉港頭安樂窩　今驀地有風波潘郎新恨如潮湧一夜星星鬢慚皤　夢裹紅心草不肥眞娘墓畔彩雲飛花前韵事風吹　莫唱秋娘金縷衣　怕　凄凉錦瑟篇東風偏　送華年桃花顏色隨流水染出中吳寫恨箋　瀟瀟暮雨冷橫塘　透春墳土愈香姊妹花開齊濺淚傷心不止李三郎　莫更當　間柘枚雲乖雨絕見無期水邊無數春楊柳不是佳人續命絲 
　　成都將次香甫草 
[春日旅居述懷]  
　　○我欲乘風遊大荒靑天碧海兩茫茫酒澆磊塊偏雖醉詩到牢騷未免狂念載豪情凌碧落一塲春夢醒黄粱知交冷落何須問秋水蒹葭各一方　柳色靑靑到野廬近來病况故人疎本無文字休言命不爲功名也讀　半世烟花憐小杜一簾风雨　相如浮蹤飘泊如萍梗且把吳陵作隱居　現寄居吳陵　連番陰雨不勝寒談到科名興已蘭豪氣祇隨時序减　娛偏　散塲難頻　空灑靑衫深入市常應白眼看回首當時徒一笑方知誤我是儒冠　把酒雄談四座驚呼天搔首　分明人情看破心都冷閱歴深曉氣自平處也未能皆免俗無才誓不受虛名近來景况無聊甚潦倒才華已半生　病骨春來更不支依稀往事忍追思生平甘爲痴情死心緒難　俗客知身外浮名皆幻境病中遣悶祇吟詩落花滿地憑誰掃半壁殘燈不寐時　詩成𡅣傲月當頭滿紙雲烟萬斛愁自古美人多本色從無名士不風流行吟漫續靈均曲放眼來登太白樓成败論人同一慨忘情擬伴赤松遊 
　　丹徒翼之李壽榮初稿 
[西安吳旭初中翰北上道出皖南憩予旅舍重爲把臂相與論心五年積懷爲之一暢快何如耶有春雨新晴詩律留未囑仝人和子讀之　細膩熨貼巽曲同工不禁傾倒未敢率爾效顰聊和元韻以報命知不免爲方家一笑也伏祈登報惟乞教之]  
　　○濃陰一抹護江東拂面寒催柳浪　海國入春天若漏雲山潑墨畫難工平池水漲輕皺碧曲徑花穠欲褪紅寫到米顚烟雨景好將笠屐補詩翁　日影初昇芳影攅幾分春　十分看花間蝶夢應知暖柳外鶯聲尚怯寒屐齒嚙殘新蘚碧陌頭開遍晚山丹飛來好句添吟興小立東風更倚蘭 
　　拙修初稿 
[疊韻解嘲]  
　　○楊柳千條改向東呢喃燕語媚春風才原遭忌須藏拙詩己窮人卻未工畢竟緇何能湼白自來紫更會驕紅買絲不繡蓮花貌團扇偏教畫放翁　羣芳開處蝶蜂攅探勝人偏隔霧看事到魔生皆韻事寒因雨釀作春寒爭妍花合遷黄紫爲壑功應讓白丹絢爛何如平淡好杯邀明月上雕蘭 
　　壬午仲夏江上古槐居士高在璞拙脩未定草 
[浙省撫轅抄]  
　　○四月二十六日補用運副宋仁壽禀見赴嘉秀石桐查醬缸差　鍾上珍禀辭回籍守制　胡廷珍銷假禀知藩司札知報闋起復到省經部核準叩謝　杭府經歴王本昭缷兼署仁和主簿事　○二十七日嘉湖道豐禀受事並缷署運篆謝步　署嘉湖道梁禀缷事　仁和主簿胡禀受事　曹娥巡檢豐叩辭赴任　○二十八日范租義交卸諸曁縣事回省禀到　前署德淸主簿顧藍交缷回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百三十九號]  
[光緒九年四目二十四日京報全錄]  
　　宮門抄○諭旨三道錄前○發抄　旨三道○太僕寺少卿鍾　奏新例盜犯罪名請　飭議酌復舊例摺○黔撫林　奏審明定擬摺○河督慶　奏漕船北上摺○四月二十四日禮部宗人府欽天監侍衛處値日禮部引　見十名○李中堂等讀卷覆　命並呈進試卷十本○奎公守護　西陵請　訓○大額駙假滿請　安○煕敬謝授太常寺卿　恩○睿王懷塔布各請假十日○海英請假十五日　　禮部奏派數表裏之大臣　　　　　　　　○召見軍機　請卷大臣奎公　○　　　劉秉璋奏上年辦賑收支各數並捐資出力人員可否請獎奉　旨陳士杰等應行獎敘着該部議奏軍一件片二件併獲欽此○　衢州守劉國光等捐賑請爲母徐氏等建坊奉　旨覽欽此○衛榮光奏審明丹陽縣民婦耿潘氏因姦燒斃本夫耿太椿並幼子二命案定擬奉　旨刑部速議具奏欽此　○○太僕寺少卿臣鍾佩賢跪　奏爲新例盜犯罪名請　飭議酌復舊例以重民命而廣　皇仁事竊維盜犯舊例本有情有可原免死發遣之條自同治九年續纂新例把風接贓等犯照爲首　律間擬不得以情有可原量爲末减倘地方官另設名目曲意開脫照諱盜例叅處在當日部臣定議自因盜風日熾非從嚴懲辦不足以禁遏亂萌十餘年來臣工屢有請復舊例者終以盜風未息議格不行伏思地方盜案全在地方官平日稽查防範臨時緝捕認眞果能有犯必獲卽照舊例辦理已足便奸宄斂跡人知畏法無如近來各省因循疲玩地方官平日講求弭盜之方者甚鮮迨盜案迭出茫無措手捕務日就廢弛甚且縱容蠹役通賊豢盜包庇分贓或妄拿平民私拷教供致良懦被誣兇渠漏綱間或捕得匪黨數人指爲盜首卽其實首盜早已遠颺大約近年搶劫盜案人贓全獲者十不一二莠民何所顧忌而不爲盜此雖嚴立科條祗屬空言豈能生其畏戄乎然則盜風之熾由於弭盜之無方捕盜之不力不由於定例不嚴也查新例所云把風接贜等犯等之一字係連　脅隨行上盜及行劫止一次者兩事而言合把風接贓而爲三三者之中惟諉脅隨行情罪較輕蓋旣云誘脅則非甘心爲盜可知槪子駢誅不無可議往往愚民被人誘脅誤罹重辟格於新例難邀一線之原卽如近者刑部奏結河南王樹汶一案該犯黑夜隨衆行至曠野衆人脫衣令其看守等候此等情形是胡廣得等之搶劫該犯未必不知謂其隨行上盜則實止在曠野代盜看守衣服謂其未隨上盜則己隨衆行至中途與盜合夥並未退却幸　盜衆在曠野脫衣耳假使行至寨門脫衣令其看守則與程孤堆等同在一處從何區別但平心而論該犯甫離家門卽被誘脅不能自脫旣未同謀亦未分贓揆諸情理實不應死刑部以王樹汶僅止代盜看守衣服例無治罪專條比例問擬杖徒而王樹汶之寃始雪臣所慮者天下之大盜案之多如王樹汶之寃者豈止一人敲撲餘喘自分必死能臨刑呼寃者有幾人乎卽或有之刑部能逐案提京而親之乎卽便提審平反而外省未必不以新例藉口曰例不准另設名目曲意開脫我何敢比附他律干諱盜之議河南省於王樹汶一案特以掩飾彌縫周　鍛鍊獲譴耳設當時能將實情審出據實申詳坐王樹汶以誘脅隨行上盜之罪聲明該犯雖未同抵盜所而隨行已至中途代盜看守衣服例無治罪專條不敢另設名目應否仍照新例定擬如此　敘達部恐難遽斥其非卽王樹汶之罪名生死出入亦尚煩擬議矣新例之有窒碍於此可見臣愚以爲此時縱未能盡復舊例似宜將被人誘脅隨行上盜一條先改　舊例通行各省凡獲盜犯審明實係初次被人誘脅隨行上盜並非甘心入移亦未分緘供証確鑿可憑者准照舊例聲明情有可原免死發遣以仰副　聖主法外施仁之意應請　飭下刑部妥議酌改期於允協至各省辦理盜案固多因地制宜本有情罪重大就地正法之例仍可並行不悖總之欲息盜風以保甲緝捕爲要務以恤民課吏爲本原而尤在督撫大吏之不避嫌怨隨時整頓固非徒恃新例從嚴便可消除强暴也愚昧之見是否有當伏乞　皇太后　皇上聖鑒謹　奏奉　旨已錄　○○頭品頂戴貴州巡撫臣林肇元跪　奏爲謀殺期親尊長正犯於取供後解至中途病故審明從犯按律定擬恭摺具奉仰祈　聖鑒事竊照案據署正安州知州周鴻鈞詳報民人朱紹理因圖產商同其子未椿並祝老八駱要堂謀殺胞兄朱紹幗並兄妾王氏二命提訊該犯朱紹理等供認不諱朱椿在逃未獲一案當以案情重大批飭上緊緝審去後玆據署按察使松長詳據署州因逸犯朱椿弋獲無期將現犯朱紹理等審擬起解行至中途正犯朱紹理因病身死另文詳請騐報由遵義府知府余上華審明從犯祝老八駱要堂轉解到司經該署司覆訊無異議擬招解前來臣提犯親鞫綠朱紹理祝老八駱要堂均籍𨽻正安州朱紹理係已死朱紹幗期親胞弟分居各　素不和睦祝老八與朱紹幗認識往來亦久有嫌𨻶駱要堂乃朱紹理義予與朱紹幗並不相識朱紹幗因年老無子娶王氏爲妾朱紹理欲圖產業恐其生子承受起意謀害其妻何氏及次子朱德屢經勸阻光緒七年十一月間不記日期祝老八來朱紹理家收討當業欠銀朱紹理知其與兄有𨻶暗向商謀祝老八未允而散何氏等聞知復向力阻不聽八年四月朱紹理聽聞王氏有孕謀情益急二十六日祝老八往索前欠朱紹理復向商謀許以當業送還事成另謝尖甬地書一幅並稱伊兄及王氏旣死伊不認眞誰肯出頭追究祝老八允從復轉邀朱紹理之義子駱要堂相帮下手朱紹理許給錢六千文駱要堂應允約定五月二十九日前往謀害屇期會齊是日三更時分朱紹理手携扁刀會齊長子朱椿隨帶大藥祝老八駱要堂各執尖刀一同起身行至中途駱要堂因腹痛出恭朱紹理因脚痛難走均各落後祝老八等行至朱紹幗門首未椿拾石敲門朱紹幗開門出視祝老八當用刀戳傷朱紹幗倒地復向亂戳朱紹幗在地滾駱要堂走至畏懼不敢動手祝老八恐其不死又用刀將朱紹幗連戮殞命朱王氏在內喊救祝老　赶進復用刀砍戳傷朱王氏身死時因黑夜均不知戳傷何處朱椿點然燈亮搜獲朱紹幗田產契據卽用火藥中燒房屋朱紹理遙見火光知事已成首先轉回祝老八駱要堂朱椿隨後走至備述情由次日祝老八等逃出躲避朱紹理揑稱朱紹幗王氏均被雷擊前住收殮經團首祝鳳往看有傷當向　問朱紹理之妻何氏吐露前情央其容隱祝鳳亦恐報官受累允許各散旋據署正安州知州周鴻鈞詣騐獲犯訊詳批飭緝審姛因祝老八在監患病騐報醫痊玆據署按察使松長以該州因逸犯朱椿弋獲無期將現犯朱紹理等審擬起解行至中途正犯朱紹理因病身死另文詳請騐報由遵義府知府余上華審明從犯祝老八駱要堂解經該署司覆訊無異議擬招解到臣臣提犯親訊據供前情不諱究詰不移案無遁飾　律載謀殺期親尊長己殺者凌遲處死又謀殺人身雖不行仍爲首論又例載謀殺期親尊長正犯罪應凌遲者爲從加功之犯擬以絞候請　旨卽行正法不加功者仍按律科斷又律載謀殺人不加功者杖一百流三千里又知人被害之後不首告者杖一百各等語出案朱紹理因圖產起意商同祝老八駱要堂謀殺胞兄朱紹幗並兄妾王氏身死身雖不行仍以首谕朱紹理除謀殺兄妾輕罪不議外合依謀殺期親尊長已殺者凌遲處死律擬凌遲處死業巳病故仍應戮屍梟示祝老八同謀助逆加功聽從殺死一家二命均應擬絞從一科斷祝老八合依謀殺期親尊長正犯罪應凌遲者爲從加功之犯擬以絞候請　旨卽行正法例擬以絞候請　旨卽行正法駱要堂僅止同謀同行並未加功仍按律科斷合依謀殺人從而不加功者杖一百流三千里律擬杖一百流三千里到配折責安置團首祝鳳事後知情畏累匿報應照知人被害之後不首告者杖一百律擬杖一百折責發落犯妻何氏犯子朱德節次勸阻不聽尚無不合其事後不報例得容隱應毋庸議逸犯朱椿獲日另結查已死朱紹帼已經絕嗣所有名下財產應令其女祝朱氏楊朱氏承受無干省釋各屍棺飭屬領唯凶刀已據解騐發回存庫案結彚報變解是否允協除全案供招咨部查照外所有謀殺期親尊長正犯於取供後解至中途病故審明從犯按律定擬緣由恭摺具奏伏乞　皇太后　皇上聖鑒　勅部核覆施行謹奏軍機大臣奉　旨刑部速議具奏欽此　○○調補河東河道總督奴才慶裕跪　奏爲江北漕船全数挽行出境催價北上恭摺由驛馳陳仰祈　聖鑒事竊照江北漕船於三月十五日挽過淸江各閘經奴才由驛馳奏奉　旨知道了欽此上游邳宿各閘越河先巳堵閉淤灘淺阻之處亦經挑切完工水歸正河溜勢較前稍旺東省令於三月十七日啓壩鋪水奴才一面督率催儹不使片刻停留一面飭將下游于工徐家渡等壩嚴加守禦以資抬蓄三月二十四日各船挽上宿汛潔流閘後連得天雨水匯注河流猛激又經照案拆展閘河各壩俾行駛益加迅速於三月三十日將頭起船隻挽過黃林莊入山東境各船銜尾遄行於四月初五日全　挽出江境北上據江安督粮道張富年具報前來奴才仍當督飭粮道嚴催前進以冀乘風渡黃早抵通壩仰慰　宸厲除咨會東河督臣山東撫臣轉飭各員寔力催趲所有江北漕船全数挽行出境日期理合恭摺由驛馳陳伏乞　皇太后　皇上聖鑒謹　奏軍機大臣奉　旨知道了欽此 
 
