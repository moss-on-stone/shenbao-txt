# 1895 - 354 - 4908148

 

Page 1

 
 
[重印四百號全部畫報出售] [  點石齋主人啓]  
　　本齋畫報自創始迄今己歴十餘年　海歴　　斷　　　走惟其　一再重印多寡不均不免有守缺抱殘之憾前年因徇諸君子之請曾將元　至三百號配齊百部荷蒙雅賞不久部己銷報迄今又益三年度時旣久缺數更多卽歴年賜顧諸君有意珍藏亦往往有顧此失彼之慮欲窺全約盖戞戞乎其難之本齋志在玉成是用不惜工本再將元號起至四百號止細查缺漏逐一補齊其中如淞隠漫録功臣圖風箏誤閨媛叢録等有美皆臻無圖不備裝潢精雅釘成全套宏價洋二十元正海　費　　知必有以全璧爲幸者近來官塲不乏同好如購以持贈自必相宜仍由本埠分焉及各省分局出售先來預定者價常格外克四此備 
[續印王肯堂六科準繩出售]  
[圖書集成局啓]  
　　六科準繩一書醫科之火成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍以新鑄鉛字續印行列井然紙色潔凈盛以錦套每部四十本仍售實洋五元五角卽日出膏有歡探索枕秘者請移玉至三馬路申報舘帳房及申昌書室各書坊外埠則向申昌書室售報處購取爲盼 
[論圖治必先求其通]  
　　歴觀古今治道之盛其故皆由於通治道之衰其故皆由於蔽載諸史册昭然可鑒則欲治天下者不可不求其通而去其蔽矣然方輿之大遼闊而無垠民數之多雜糅而不一四海萬國環而與我相接者風氣不同意見各異天下之事千端萬狀如此而欲纎悉皆知幽隠畢逹不亦難哉古者盛時天子勤勞於上賢臣良將循吏正紳輔導於下力求其通尚不能盡去其蔽降及後世更難言矣就今日而論方輿可謂大矣民數可謂多矣四海萬國之與我交接者可謂日出而不窮矣欲求其通而去其蔽不亦難之又難哉然而至難之中實有至易之道也請以泰西諸國爲鑒當百餘年前泰西諸國尚非極盛之時也更歴變故懲創旣深然後豪傑有爲之士奮然並起法制漸漸大備風俗漸漸變革凡所以求其通而去其蔽者無微不至議院設而國家政事悉秉至公上下之情無虞隔閡也報館開而有聞必録據事直書瑣屑之事通國皆知也鐵路建而良法美政便於舉行數千萬里可以聨爲一氣也電報行而五大洲之消息頃刻可逹也徧設學校農工商賈無不入學而通國皆識字之人可以周知天下之務也輪舶往來各國凡各國之盛衰强弱無不洞曉也製造之廠格物之院林立於通都大邑之間此國之人遣往彼國學習一有良法可以徧傳也自國之王太子王子以及貴臣之子弟皆入水師機器等學堂或至各國游歴一旦柄用各處之利弊無不了然於心且列國君若后皆可相見以敦雍睦交涉之事亦未嘗不可覿面而互商也此國練成勁旅可至处國境上會操請彼國君相閱看則兵之强弱未嘗不可以叅觀而互考也賴商務以富國而開銀行立公司通國之人聨合爲一無所謂我虞爾許也女與男一體並重女子皆能讀書有自愛之心有自奮之志内外亦無壅蔽之患也訟獄之事舉律師以公斷書院取士設律學之專科而舞文之弊不禁而自除也寓兵於農桑練兵於學校一旦有事而數十萬衆頃刻可集也天文測算以遠鏡實見爲憑而災祥纎緯之事無有以欺世也五金之礦開鑿殆遍以濟國用鑿山通道以利商旅而堪輿風水之說不足以惑人也醫者視病用聽法以知贜腑之症用器以測氣之多寡用化學以知溺中之各質脑筋血骨確有把握且須領憑始能行道而庸醫誤人之術無可欺罔也遊歴之士足跡徧天下繪地圖覘政事阨塞險要之大勢人情習尚之不同政府無不知之而應變可不窮也舉選之權操之於下朝廷之政庶人可議奸胥猾吏之中飽可一掃而空也此皆泰西諸國立法之最善者夫中國五帝三王之治譜備於六經人皆童而習之而歴代以來所謂五帝三王之治譜未有能嫓美者此其故何歟孔孟之學人亦童而習之而未有能恪遵而行者此其故又何歟蓋中國自戰國以後三代遺法蕩然無存二千年來僅恃尋常之禮樂刑政以爲治至於今日法制愈繁弊竇愈重往往立一至善之法其行之也非特與立法之意相背且無不借法以濟其私故今日之天下僅恃尋常之禮樂刑政必不可以爲治泰西之善在能求其通而去其蔽中國之病在不能求其通而去其蔽故泰西之法適所以藥中國之病且必行泰西之法而後中國之禮樂刑政得以行而無阻則取法卽在目前而不假他求也夫通者强之機也蔽者弱之本也誠使仿泰西諸善法一一叅酌而見諸施行實心以爲之求才以輔之不假歲月以期之再以五帝三王之治譜孔孟之教駕而上之將見二千年來之積弊一朝可除中國之治當冠五洲而所謂求其通而去其蔽者亦何難哉亦何難哉 
[日人理絀]  
　　有客自日本國致函本館云英國司愛立司商輪船於西歴十月二十號自臺南開赴厦門船中搭客男子少而婦孺多次日駛至距厦門十五里之海面爲日本巡洋艦八重山所見發號止之入船搜索蓋疑劉軍門永福在船也自十點至十二點鐘凡三時許搜之不得嗣經英領事照會放行事後英政府一再執萬國公法詰責日政府日官自知理絀願出金償船中損害更將司令官有地氏免職刻己照覆英政府然償金多寡尚未議成也 
[示拿匪首]  
　　廣州采訪友人云前月有匪徒私運軍火至省圖謀不軋幸先事察覺得以拿獲朱邱陸程四匪盡法懲治惟起意作亂之孫文卽孫逸仙及楊衢雲兩匪首當在逃未獲臬司接泰督憲札飭將孫楊務獲究辦以絶根株隨通飭各屬嚴密查拿並高懸賞格無論軍民人等有能拿獲孫文卽孫逸仙及楊衢雲兩匪首者每名賞洋銀一千大圓按孫文卽去年欲在南海縣境遍鶯粟以害粤民者也 
[薇旌蒞淛]  
　　杭州采訪友人云新任浙江藩司龍仁陔方伯於十月二十八日之夜由滬起程本月初一日辰刻行抵杭州印委各員前往接差者概行擋駕旋乘輿入署小憩片時卽赴撫轅禀見廖中丞然回衙頒發履新紅諭 
[粤東火警]  
　　廣州采訪友人云十月二十六日之晚省垣西關叢秀南尾黄姓家移置火爐於臥榻前解衣就寢不料爐中火熾燃及牀帳以致烈燄上衝遠近水龍聞警來救無奈水力微薄未易奏功頃刻之間己災及左鄰右舍幸與電燈局相近局中人激發電氣水喉噴薄始得火滅烟消然己焚去房屋數間矣 
[漢皋火警]  
　　漢口采訪友人云本月初三夜四更時新碼頭某姓果餅棧中人圍坐作四君子會不戒於火登時烟燄上騰曾不須臾茅屋十八椽己悉數化爲瓦礫少時各洋龍夫聞警馳至跳珠噴玉始將餘燼灌熄得免死灰復然 
[裁兵條欵]  
　　一簡練軍案奉部行裁汰制兵抽留精壯三成編作練軍自應遵照辦理閩省自經前爵相左文襄公創設練兵厥後續有添增實有陸軍十三營水師二營現擬全數議留由各管帶抽選精壯認眞操練如有老弱充 
 
 

Page 2

 
 
數卽速淘汰另簡原營勇敢樸實逐一抽補足額綜計練兵十五營并水師巡兵適符三成數目所有水師各營自行操練兵丁入率有名無實悉應裁汰以昭核實一留巡兵閩係濱海之區洋盜出没靡常是以向設師船游巡現計各營實存大小師船七十一號巡兵一千七百餘名擬請抽留精壯巡兵九百名務令逐日駐船嚴密巡緝以安商旅而戢海氛倘有師船損壞應需修製或可提出工料銀兩購買輪船駕駛迅捷巡洋更有裨益容再隨時察看情形辦理一選舵炊水師各營向設舵工炊糧現旣議留巡船此項舵炊在所必需應請仍准按船抽留藉資駕駛一嚴裁汰福建水陸五十九營額兵二萬有奇按營汰七留三未免營制太破如議歸并則亦大費周章是以現議專留練軍巡兵其餘原營各兵概行裁撤各營務須赶緊裁汰依限竣事一停募補自本年冬季爲始各營存兵事故出缺及簡撥練營曁裁汰老弱兵缺一律停募其員弁各缺并請停止補拔量缺分之繁簡或委員署理或委就近營員兼理伏候憲臺隨時酌定至把總額外末弁職守較輕似可毋　再委署兼以節糜費　一裁官馬查福建各營向有額設馬兵五百名官馬五百匹現擬裁汰冗兵閩省嶺嶠崎嶇本非用騎之地額設馬兵自應慨予裁撤所遺官馬應卽查明年分逐一估價由各本營官自行購買以備坐騎之用馬價若干尅日解司歸欵務於本年辦竣自二十一年春委起官馬乾銀擬卽停給一汰字號查閩省各營自同治六年改定章程每營新設字識號令手三十名支領小糧現議原營兵額全數裁撤所有字識自應一并裁汰擬令各營於奉文之日卽將字號先裁一半其餘一半亦卽陸續汰去限至廿二年夏委止一律裁竣一改管帶現議裁汰制兵專留練軍各營如己依限裁撤或能先時裁竣所有實職鎭協叅將均准卽時分别派委練營管帶差事游都守等官派充正哨千總派充副哨水師員弁派充内河水師等管帶各師船管駕暫准照支本任全俸薪水廉銀兩不得重支練防薪水以示限制一展期限查此案裁兵部文限一年竣事閩省於光緒廿一年六月十七日奉文計至廿二年六月内一年限滿先因咨商未及舉辦現己秋令應請隨案咨明展限飭令各營自本年十月初一日起至來年九月底止一年爲期務須一律裁汰辦竣卽以限滿爲止停發餉銀兵米一繳軍械查練營各有額設軍械砲位等項現議制兵全撤所有砲械應令各營先行挑選完好各件解繳省局收儲以備改撥防練各營配用如有損壞笨重械件或一併解省或解交就近文衙門騐收存庫由營赶緊酌查辦理至文衙門收存軍械俱應通報立案並入交代遞任移交妥爲存儲以重軍實一停額領原營制兵現議全裁應自光緒廿二年起將各營額領公費及操演槍砲硝磺藥彈火把軍火一併停給停製并令各營查明裁至本年歲底止有餘存軍火等項概行解交就近地方官騐收存庫通報并入册交代陸提標前借七營公費修理提署業經核扣兩年尚有一年額數另行酌議改扣以清欵目所有向章准借晉引川費度歲銀米等欵並應暫行議停以免日後追扣糾𦆑一止撥餉查閩省各營餉項向係按李移請厦關并按月移飭各厘局先行就近撥給五成現擬照案撥至廿二年春季三月底止請飭各營自四月起俱逐月核明實應領銀若干備具册領派弁赴省請領由司核實給發至各營兵米均照此畫一辦理一清交代查閩省武職俱己遞任遵辦交代惟營中流存征收一切公項銀兩多係自相交接尠有造報現議裁撤練兵改定營制應請飭營務處將舊有公欵及年收房租等項逐一核實開報以憑核明撥抵兵餉並將交代奉文飭查飭辦案件逐一截清核給報明立案不得藉口一定責成現議全裁制兵各屬城門及各州縣監口均責成各該衙門分派額設民壯認眞看管起運錢糧或發殷實店商匯兌或自派妥實丁役押解或移就近勇練護送俱令各本官體察情形奏明立案遞解軍流人犯及尋常命案緝犯由各縣自派壯快兩班辦理秋審招解重犯或由府派勇練迎提或由縣選派勇練護解隨時斟酌如有殺傷搶刦拒捕重案並准移會就近防練各營分别協緝妥辦仍隨案報明以備查核以上十四條係遵部文辦理應請咨行各營查核覆辦如果尚須更議仍當和衷商榷惟停募補一條無論營制如何均應先行照辦理合登明○閩浙總督批云查司詳各節係遵照部文辦理惟事關更張營制應如何因地制宜熟籌辦法以求節省而裨時局合亟通飭爲此牌仰該司道卽便移飭轄營遵照尅日確按水陸地方洋汛情形分别妥籌覆辦毋延 
[被刦勒緝]  
　　嘉興訪事人云鳳橋鎭落郷某姓家於某晚半夜時突被匪徒破門闖入内室搜括一空呼哨而去當時該宅男女驚起悉被禁嚇畏縮不敢聲揚待匪去後始敢出探檢點物件一時無可細查祗得怱怱來城投嘉與縣禀投前日經劉邑尊會同營汛隨帶書差捕役於昨午乘舟下郷踏勘被刦情形畢駛回待返署時己晚矣當卽飭捕勒限嚴緝務獲 
[搶案續聞]  
　　湖北江夏縣屬青山附近某郷邇日出一搶案己誌前報兹悉失主某甲家饒於資惟拘守楊朱爲我之學一毛不拔里人咸以守財虜目之鄰　有某氏婦者膂力過人兼解少林秘訣遐邇咸知平時恪守王章不敢藐法邇者飢寒交迫情不獲己一思干禁素惡甲之爲人欲假以破其慳囊上月下旬某夕集其黨羽多人執械持鎗破扉直入甲家老幼咸屏聲息蝟縮如拳任其倒篋傾箱而去及行婦乃高聲恫喝曰爲首者係你媽媽家居嫩柳橋畔姓名可偵而知爾圖報復可也語訖揚長自去翌晨中缮失單赴縣報案縣主以此案出自婦女不勝詫異飭差將婦提到堂訊時婦遂糠慨直陳纎毫不諱縣主飭令收監將來如何發落且聽下回分解 
[防維周密]  
　　揚州采訪友人云每届三冬必有北地無業流民南來行乞迨城内旣開粥廠若輩卽托名就食混入城中良莠不齊閭閻易受其害雖屢經地方官出示禁阻仍間有於廠之前後結屋雞棲者本届各處防營裁撤勇丁北往南來絡繹過境防維匪類尤應格外加嚴地方官因先期會商揚州營請轉飭各門弁兵遇有就食貧民以及各處散勇一律禁止不准入城保甲總辦王觀察亦飭各叚巡員昕夕梭巡不容稍懈叚内空闊處所客民所蓋草屋須問明來歴責令五家互保方准暫居如有添造者立卽拆缷驅逐 
[邪說宜袪]  
　　天津采訪友人云津人素奉五大家衆家户户尸祝維虔美其名曰頂神五大家者索鼠狐蝟黄鼠狼之修煉成精者也有樹之敵者或供奉太上老君名之曰太上門或供奉大地君親師名之曰天地門彼中切口統謂之在門頭其人向神前終日叩頭　聲不絶致有額顱顤起如癅者每爲人言能仗神佛之靈驅邪治病與崇奉五大家之邪教涇渭不同其實皆巫覡之流亞也今冬天氣和暖居民多崇於病魔伏枕呻吟昕宵不絶海大道尤氏婦染病後初誤於頂神者謂爲鬼崇因之巫歌覡舞所費不貲無力求醫病勢漸重猶且不自悔悟改延在門頭者裝　作怪鎭日叩頭禱告如醉若癡如是者半月餘至十月二十一日溘然而斃嘻如此婦者不死於醫而死於巫死固由其自取然使無若輩誣民惑衆此婦又何從而誤信其言耶人其人火其書廬其居昌黎伯復生僕當謹爇心香以拜 
[湓涌寒濤]  
　　九江采訪友人云十月二十三日天公玉戲散布瓊瑶約歴兩點鐘時雪花始不復飛舞次晨卽天開晴霽樹掛銅鉦○保甲總局吳儀生明府己屢經訪采者將德政鋪陳言之娓娓一若龔黄政績舍明府無足步其後塵者兹又函稱連日紳商士民製送牌匾傘者共六起匾曰公正廉平傘曰萬家生佛牌曰商民受福奸宄濳蹤意者果有善政及民是以民皆感戴耶請還問之采訪者○駱某有一女己適王姓婿赤貧幾無以餬其口駱薰心勢利竟將女誘歸另賣與某甲爲妾反向婿家索人婿訪悉情由奔赴琴堂控訴不知慶明府將何以處之　 
[武林雜録]  
　　候補府莊太守人寳向辦洋貨落地捐務現奉糧憲委海運滬局總辦所有落地捐務一差己委余司馬乾耀援辦○定海同知缺現委正任蘭谿縣朱小笏太令啓鳳升署所遺蘭谿一缺現委請補餘杭縣舒迪生大令鉅祥署理○頭髮巷泰記綢莊被焚後灰燼之中尚存綢縀數百匹略有焦痕减價翦售每尺俱照對折核算旬日之間貨己銷盡其售者係衣莊及零剪店最多而城内花户買者寥寥也○學海堂山長楊雪漁太史精心校閱　被黜者往往嘖有煩言今太史力辭是席聞明年掌教己請樊介軒侍讀恭煦矣 
 
 

Page 3

 
 
[烟海紀聞]  
　　烟臺訪事人函云昨得旅順信息該處日人全行撤退僅餘日兵百餘名看守砲臺工廠等處以待華官來此接交兹悉十月二十九日烟臺統領防營孫軍門乘靖海輪船帶勇兩哨前往辦理矣○墨西哥洋銀通行中國民間稱便然亦國家一漏巵也近經兩江張制軍奏准通行湖北省官鑄銀元今由撫憲李刊行告示頒發來烟並將大小銀元輕重式樣曉諭商民飭巿面一律行使勿得故爲低昻云云行見國寳流通收回利權豈不於大局民生兩有裨益哉○攫竊牲口又小竊中之另一法門也若輩慣於鬧巿擾嚷之間施其伎倆或牽販他處售賣或窩頓閒廠以爲勒索喂養地步近來此風尤熾恒見大小巷口招帖林立大半尋找驢騾字樣郷民之被其愚者類皆睫毛寸餘見錢如命肩駄柴蔬來巿或爭論斤兩或挑剔低錢以　口角之餘每每置長耳公於度外事主則追悔莫及是可謂見小而失大者也○假買串竊時有所聞若輩切口謂之高買日昨一人衣冠亦尚整齊突至某貨攤並不問價攪取毡帽頭二頂狂奔颺去似此則情同搶奪矣又高買諸人所不屑與爲伍者矣○上月烟海一帶連日濃隂薄霧四塞二十日細雨連綿縢六君又復稅駕屈指玉龍盤空迄今己七八日尚未止鬥窮黎蝟縮比户螿號小民生計艱難將何以禦此凍餒幸二麥仰資被覆來年豐稔可爲吾民預卜耳○某甲携眷來烟小本營生勤儉二字生涯亦頗不惡每自詡内助之賢居然忘却本來面目前日某夜女掌櫃潛同所歡席捲而逃甲始失望○十月廿五日俗傳爲隆風日賣皮貨客每於是日祭風若值北風冷冽則本届銷塲必好上月正值風雪交加一連　日適符所祝從此個中人非常高興以爲恙羊狐貉又將聲價十倍不勝眉飛色舞云○有從威海來者言該處近來續到日兵甚多約由臺灣奉天撤來由此登岸者人多類雜附近居民未免多一番騷擾矣 
[白門官話]  
　　金陵訪事友人云江蘇候補同知周司馬澄清奉督憲札委辦理姜泰釐捐司馬接札後隨詣轅叩謝禀辭赴差○候補知縣吳明府漢東到省多年疉辦優差才識穏練上游曾經奬許現因積勞成疾延醫療治參苓罔效十月二十五日在省寓仙逝同寅朱明府之幹隨詣督轅禀知○調署陽湖縣李大令超瓊因公來省耽延有日刻以事竣己詣轅禀辭回陽湖任○威靖兵船管帶徐九成由滬裝洋槍彈子來寗艤舟下關官碼頭趨赴督署禀到香帥諭令暫交軍械所查收○十月二十七日尊經書院黄山長提考十一月分師課初二日輪應督憲官課張制軍因公務冗煩無暇按臨考試諭江寗府李筱軒太尊監院届期太尊排導道赴下江考棚按試士子仍飭府上江三學教諭當堂點名給卷師課尊經題其寡過矣乎賦得趙閱道焚香告大得天字官課尊經題子如通之則親匠輪興皆得食于子賦得東吳山水入新詩得詩字鍾山題生財有大道生之者衆食之者寡爲之者疾用之者舒賦得餘響入霜鐘得鐘字○翰林院庶吉士章太史華奉督憲派書局總校太史接札後趨轅禀謝○候補知州李刺史孟康亦奉憲委鎭江轉運軍火差到差以來逾恒勤愼刻因另有差委將轉運事宜安置妥帖己於前日進省赴督署禀到銷差 
[續遣散勇]  
　　日前黄遊戎青雲龍遊戎復森帶領金山衛防軍章字前後副右四營遣散勇丁到滬己列前報兹悉該散勇共有一千餘名昨日由本縣黄大令派差押送登　輪船往湖北漢口地方遣歸原籍 
[縣示照登]  
　　上海縣黄爲出示曉諭事照得滿肇兩河築壩開工所有通工應車底水西門外大壩起至瀏涇橋腰壩止歸東局雇夫辦理瀏涇橋起過西至界牌橋分工壩止歸西局雇夫辦理統限十天戽乾合行示諭爲此仰車水夫頭押令各車夫務當赶緊車戽依限完竣以便河夫興挑毋得貽悞致干重究毋違特示 
[枷滿釋放]  
　　前准爛泥渡巡防局移送陸文文到縣因竊取英國兵輪船上之鐵墩經捕查獲解案原贓己由該兵輪收回送請究懲經黄大令訊供笞責枷號在案兹己枷滿由地甲禀請開放前晚帮審委員曹明府命差帶案諭以以後改過自新毋得再犯飭令疎枷釋放陸叩首謝恩而去 
[巨騙被獲]  
　　金陵人朱錫臣巨騙也專慣誑騙貨物押錢使用前因以假票騙物經人控告屢經英廨前讞員懲辦不料近又向掮客張某購得花包布等物約需價銀一千二百餘兩付下七百餘兩銀票一紙及五百餘兩之僞銀票一紙張收票後五百餘兩者無從收取欲向詢問則逃匿不面至棧中詢問貨物早己出去明知受騙屢欲投河自盡盡人勸住並勸令至捕房控告捕頭立飭包探黄四福顧阿六往查比至四馬路適見朱與同黨之猪八戎等在某妓家大摇大擺　而因卽上前獲住送　捕房勘查有無别案再行解訊 
[攫洋追還]  
　　前日黄昏時有某甲衣履翩翩在畫錦里某書鋪購買書籍手持洋銀一包計四十元出外向北甫出門外卽有一人驀地將所持洋包攫去甲係斯文中人諒難追赶因倩某馬夫代爲追赶後至外國墳山旁將攫洋之人獲住追還原洋送至甲處甲酬該馬夫洋三元並再三稱謝而去 
[諭令遷柩]  
　　北河南路第六號界石附近隙地甚廣經工部局議定不得停放棺木於此前日午後一百十一號三道華捕巡至是處因見停有新棺回告捕頭卽飭傳頭圖地保孫順和查明諭令遷葬 
[上海縣瑣事二則] 　　 
　　本縣黄大令昨日諭飭禮生砲手及工科經承定於今晚在蒲肇河伺候本縣按臨祭壩毋得貽悞○新閘吳淞港左近由周某將灘地一方賃與洋人填泥支搭革棚在彼燒磚火星四射令人警畏軋花局近在咫尺恐遭不測昨由某總辦投縣請設法保安大令諭飭幹差薛貴前往押令拆毁以免疎虞 
[英早堂]  
　　滬上有一種藥水以洋浸入能使洋上之銀轉入藥水彼卽取以售錢箇中切口謂之剥皮皮之事以四八開居多大洋則未之見也巿上藥水小洋每角須少錢三十四十不等或竟不肯收用稍一大意卽受其欺以致巿面之上諸多不便殊可惡也昨經包探趙銀河查得英界中有徐福生所開之小錢莊專慣作此伎倆因往查看當查出藥水一瓶浸過之四開六十四個八開五十七個一併拘解公堂請究徐福生供鎭江人現住上海開設小錢莊度日藥水係及人寄下小的不敢作此害人之事别駕曰然則浸過之四八開何來徐語塞求恩别駕據情商之薩副領事以此等人未便容留租界本應遞解姑念尚有家室著予限十日自行回籍起案　　水小洋充公○山北阿載卽王阿載著名賭徒也前因犯案遞解今又來滬依舊誘賭適爲包探顧阿六查知當卽拘解到廨請判王供小的雖曾犯案業己改過且並未遞籍求明察别駕以遞犯向不准復來且係賭徒未便從寛判令笞責一百板仍遞寍波○顧包探又解沈美郎到案禀稱此人係屢犯積竊昨又至張兆明家挖門適被小的所見是以拘送請辦張投案申訴前情質之沈美郎供本地人餘供支吾别駕得供判令笞責一百板交捕房管押一月○薙髮匠邵福生到法公堂家剃頭乘人不備時竊取帳箱中洋銀九元七角報捕後經包探孔阿才緝獲人贓送案請究法公堂投案申訴並請領贓質之邵福生供洋係拾得並非竊取求恩别駕惡其飾詞判令笞責一百板以儆贓給還失主○三百二十四號等華捕拘解在途拉客野鷄妓女花麗卿王春寳王阿桂及傭婦朱趙氏陸囡囡朱周氏到案請判别駕逐一研詰以花等拉客違章判令各押五天以儆○包探黄四福禀稱王阿四竊取同居李成忠之衣物經小的拘獲人贓送究别駕訊得王阿四行竊屬實判笞一百板○包探倪順泉禀稱虹口一帶時有一種小流氓成君結黨在各繅絲廠前見有放工婦女卽上前任情調戲殊爲可惡昨又有沈阿二在彼向放工婦女調笑經小的拘獲須得枷示以昭炯戒質之沈阿二供本地人不敢肇事叩求恩典别駕判令枷號　天發犯事處示衆○包探賣如海禀稱羅仁芝前因犯事遞回鎭江今又來滬由小的拘獲送究别駕 
 
 

Page 4

 
 
詰問之下判令押候仍遞○王阿生竊取朱阿餘等三家綢皮衣數件及零星什物經竇包探拘獲人贓送究朱阿餘等均投案領贓質之王阿生供向爲小工近因失業無奈行竊實是初次求恩别駕判責一百板○王得勝至印度人亞東生家圖竊當被亞拿獲送究王供寗波人因流落所致叩求恩典别駕得供判將王得勝押送回寍波○寍波人王阿林前己遞解近又來滬經包探沈金隆拘獲送究王阿林一味求恩别駕判令仍遞寍波 
[美界捕房事]  
　　美界北蘇州路第五十六號門牌發茂舊貨店前日晚炊因烟囱炸裂燃著烟囱旁之木搭曬臺一時烟霧迷漫火光四射幸時尚早經左右鄰竭力灌救得息然鄰居己飽受虚驚矣事後經二百七十一號華捕報知捕房未知捕房可查究否○昨日上午十一點鐘有四輪野鷄馬車一輛自吳淞載客疾馳至虹口北四川路猝將行路之廣東女郎撞仆於地竟將女之頭面手足碾傷由三百五十五號走街華捕將馬車夫及受傷之女郎一併拘解捕房捕頭令將女送至同仁醫院療治馬夫覊押候女傷勢若何再行核辦○賭棍綽號癞哈吧卽華元元久經訪拿在案實爲耳目靈通從未獲案昨日上午經四百六十五號華捕遇諸沈家灣地方當卽擒獲扭解捕房捕頭令押候解送英公堂訊究○前晚十下鐘時有三週歲之男孩在北山西路沿途啼哭二百零八號巡街華捕恐爲匪徒所算因挈至捕房捕頭命暫行看守俟人認領 
[法捕房事]  
　　天福戲園茶房邵中才張硯香前投法公堂控武春山吞没押櫃洋一千餘元經大令提訊押繳旋據保人沈顯林等具保出外先繳洋五百元飭傳原告具領詎張硯香領洋逃逸邵又具詞控訴復經出票提張不面將其姘婦岳阿二拘禁捕房著交兹據眼線在南巿廿三鋪江西會館將張拘獲解送巡防局轉交法包探帶回捕房押候解堂研訊○潮州會館司閽某甲積有會項洋三十元藏於家内爲車夫某乙唆使其子竊出交乙收領甲詢悉情由投法捕房控訴捕頭飭探將乙拘押捕房候堂期解訊○興昌里李桂泉家雇用僕人上月某日竊取主人之象牙烟槍銀水烟袋及翡翠玉器等廿五件失主投報捕房請緝翌日晨起門縫内有信一緘拆視卽所失之物質票延至昨日始將該僕拘獲送入捕房押候解堂訊究○偷兒某丙在新北門外某廣貨店竊取火油八箱尚未破獲前晚又往竊取大號玻璃八塊人贓並獲一併送入捕房押候解堂研訊火油售與何處吊贓核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[狂風覆舟]  
　　女慶訪事人云上月二十七日申一刻西門外鹽河有上流船十餘隻揚帆而來時值天色將暮諸船户正待落逢攏岸不稱飛廉驟至巨浪滔天揚沙走石諸船户措手不及同遭傾覆查皆係划船滿艙人載幸片刻間風平浪靜落水之入載沈載浮霎時均登彼岸誠　幸中之大幸矣 
[養媳服毒]  
　　鎭江讠事人云新河口有合肥人某甲賃某姓之屋開設油酒店己有年矣家有一妻一童養媳妻悍潑異常役媳如平　相不遂意鞭鸞笞鳳且絶其飲食媳由是骨瘦如柴眞是偷生不可求死不能見者無不憫之上月二十七日氏令媳上街買魚媳持筐行至魚　因魚價昻貴未能購成氏了媳空筐回來不覺怒從心起初則駡不絶口繼而横加拷打媳不勝冤仰向臥榻睡下夜半潛起對鏡濃妝將鞋　　服更换一新取阿芙蓉膏數錢和酒吞服次晨高臥不起氏揭帳視之知己服毒赶卽設法施救無如吞烟過多不能奏手渺渺杳魂竟歸泉　　卽倩人至母家報信女母距城不遠翌日奔至入門見女死甚慘悲痛欲絶並欲鳴官伸冤氏始有懼心挽親友再三調停許以從豐棺殮逢　　醮其事始寢惟是誰非父母誰無兒女而顧令小妮子宛轉自盡視死如歸恨海無邊恐非精衛所能填耳 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
