# 1916 - 290 - 4915695

 

Page 1

 
 
   
 
 

Page 2

 
 
時評 
[又是人之問題] [  冷]  
　　今之碌碌最盛於北京政界者曰副總統也曰外交總長也曰内務總長也是三問題者非他均係人之問題也副總統何人當選何派選舉何人外交總長何人提出何人否决内務總長何人辭職何人後繼 
　　雖然副總統之在今日爲名譽職今且勿論若外交與内務其事甚爲重要今以人之問題故日日爲人而奔走置部於不顧振作固無望應付亦幾無人其何以對國家而無愧耶 
　　嗟乎中國今後之希望在法治法治之不可得無論矣即曰人治亦且勿能切實以評之可稱之曰人亂 
[專電]  
　　北京電德使以法雇華工中政府不加禁阻有違中立國熊度提出嚴重質問 
　　北京電德國公使辛慈昨對我外交部提出强硬抗議因我國北部有華工三萬人將送至法外交部給以執照其一部份已自秦皇島出發此等華工一至法國或以安南兵名義送赴戰場且其中不無有製造軍器之經驗者顯係違背中立語甚强硬外交部尙未答覆但據法使館消息中法所訂契約爲華人五萬名經外交部正式許可該工人已募到五千人其目的全用於農工因前次募去之華工成績甚好故行再募云云 
　　北京電法使館消息代理公使瑪壐梯爾語人曰昨於陳代外交總長處知中美鐵道契約之内容海南島之敷設線並不在内且衡州南寗之線因可以補助欽州雲南線之輸送今之中美鐵道契約法國不認有抗議之必要 
　　北京電俄哈戕害回民之案俄使言此係俄邊發生之事應直向俄政府交涉因電詢劉公使劉答俄政府正派員馳往調查　　北京電外交部呈最近交涉案（甲）日人夾帶烟土至閩爲海關扣留無可通融乃日使照會仍請放行請裁决（乙）俄人傷害回民部電駐俄公使直接交涉俄外部推諉不提請指示辦法聞元首訂漾（二十三）日開特别會議取决 
　　北京電交部注重航業暹邏華僑亦熱心此舉擬派員前往調查籌設華邏輪船公司 
　　北京電張勳昨日又有密電致某某重要機關内容仍涉及政治問題 
　　北京電政府對於國會質問平政院事已答覆到衆院 
　　北京電東三省旅京同鄉昨（ 
十九）假織雲公所開鄉聯合會首由楊乃赓報告以研究國防爲宗旨次會員討論事涉外交應守秘密最後吳景　陳與亞相繼演説對某項外交上宜籌對付策 
　　北京電周樹模日内即提出辭職書 
　　北京電内務部已將停職各員具理由請免職 
　　北京電馮督軍派赴京與段總理接洽某事之憲兵陳司令凖二十一起程回寗 
　　北京電英公使下月初歸國 
　　北京電范源廉上籌畫敎育意見書係分中央地方兩項元首批飭財政部按月認眞撥解 
　　北京電政府派王芝　赴滬慰問黄興病狀 
　　北京電今日（十九）衆院會場某席質問議長報載彭允彝李肇甫赴贛聲稱受國會委任南下視察各省是否議長所委湯答本院與本席均無此事 
 
 
 

Page 3

 
 
　　北京電衆院點半開會到三百三十七人湯主席一至四總統提出修正法案褚輔成動議來咨有國會停後公布法律條例祇可隨時提交修正毌須追認等語實違約法破壞法權應退回令完全提出主席付表决多數贊成即日咨復政府五審查報告新到郭議員等證書合格通過六收錢鑄幣建議案錢崇愷説明後决付財股審查七商會聯合會組銀公司籌還興亞借欵歸商包辦請願討論頗久（甲）主審查（）乙主照案咨送政府表决從乙説八尊孔案由徐蘭墅説明小有爭議結果决付法典審查九撫䘏被戕議員付内務股審查十減租税請願原案廢棄十一昭雪王定圻請願照咨政府十二查辦張勳案付内務審查散已七時 
[譯電]  
　　北京電國會議員多人因平政院與内務部之衝突將彈劾平政院長周樹模孫洪伊辭職之説未確孫將召集國會同志開會討論應付辦法（十九日） 
　　北京電外省及京師當道多主張裁撤道尹惟有數省交通不便省長决不能直接施其管轄權於各縣者則仍酌留道尹故政府擬將各道尹缺有駢指之嫌者一概裁去（十九日） 
　　北京電昨夜院令准各衙署於黎總統誕辰停公一日以伸慶賀敎育部通令京師内外各學校停課一日聞黎總統頗不願［官場舉行慶典惟段總理等以爲總統誕辰不可無適當之慶賀（十九日）以上路透電 
　　北京電兩院議員將在總統府開非正式之會議以討論外交總長事（二十日） 
　　北京電北京日報云英使朱邇典定於下月初附輪返國（二十日） 
　　北京電孫洪伊辭職後或可任爲禁烟局督辦任可澄有任内務總長之望（二十日） 
　　以上德文電 
[東方通信社電（是本人）]  
　　北京電段總理擬就孫洪伊免職命令呈請總統蓋印總統拒絕國務院仍固執不動想孫洪伊無已惟有辭職（二十日） 
　　北京電衆議院本日討議政府提出之司法官廳開放案國籍法案印花税法案會計法案等修正案以該四案既經民國二年議會通過後由參政院改訂當然應復最初議决之案决將此案退回（二十日） 
　　漢口電漢口商務總會議决反對日本興亞借欵收買制錢利權一事其熊度頗爲穏健蓋欲力求不害兩國人之感情也（二十日） 
　　東京電中日鄭家屯事件已經林公使屢與代理外交陳總長交涉陳總長既有結束内部之議從速解决之意日本亦有不徒拘泥形式而勉溫和解决意向故所提出條件無欲獲得利權等之慾望惟對該事件明中國政府之責任並於滿蒙求得日本人民居留之安全而已中國方面亦諒日本之意圓滿解决可期而待（二十日） 
　　東京電據此次歸國之小蟠參事官談曰予在中國十年間　就中國之政治的變動種種觀察想其原因要皆新舊兩思想之衝突即現下之政局亦不脱此傾向今後中國全然平靜之時即兩思想中孰眞制勝或兩思想圓滿調和之時（二十日） 
　　東京電據報中美兩國政府因俄英法三國中美鐵道借欵故現正協議變更路線但因變更路線如何或更新生國際問題亦未查知（二十日） 
　　東京電日本於鄭家屯設立領事分館已於十六日開館（二十日） 
[戰電]  
　　其一（英人路透電） 
彼得格勒電由中國或日本旅行經過俄國之人並無須在彼得格勒或莫斯科覊留若干時之事惟旅行者如欲離俄而在以上諸處領取護照時不無須稍躭擱蓋此項護照塡發之前須請准陸軍部故也外人之持有正當憑證而不在途中各地點勾留者則旅行過俄時可不照此例（十七日） 
　　雅典電希皇校閲恰姆泊瑪爾斯之水兵後保皇黨即在街中示威携希皇肖像上缀冬靑並在英使署前呌駡海軍大將　爾萊率水兵一隊由某劇場出時曾爲逐回預備兵一隊　在法使署前示威爲英法警兵拘獲若干人現局頗形危急（十六日） 
　　巴黎電今日午後公報云德軍在蕯伊萊至蕯伊　　爾林回攻爲法軍砲火撃潰法軍所得之地均經固守法軍在美　　特奥比亞　聞得有道步（十九日） 
　　倫敦電今日午後海格將軍報稱夜降大雨英兵數隊襲撃攻入　期附近及亞拉南面之敵軍戰壕（十九日） 
　　倫敦電蕯洛尼加英軍戰報云敵軍猛攻社白蘭陣線英軍之右翼受挫而退（十九日） 
　　羅馬電公報云意軍强襲巴蘇比哇山巓北面之敵軍陣線獲固防之砲壘一座敵兵兩縱隊希圖回攻幾全死於意軍砲火之下敵軍後復回攻亦被撃退大受損失（十八日） 
　　丹麥京城電德潛艇一艘擊沉瑙威商船斯台恩號（二○四五　）且焚燬瑞典貨船格里太號（一三七四　）船中之人均遇救（十八日） 
　　倫敦電瑙威船公亞爾夫號（一三○一　）被沉　　（十八日） 
　　亞姆斯特丹電柏林警察因城内痢疾盛行警告公衆起居務常潔凈（十八日） 
　　其二（德人德文報專電） 
　　柏林電十月十八日德軍大本營報云松未河北岸砲戰極爲猛烈晚間英軍在蕯爾與廣特柯爾間進攻法軍在萊斯波曷夫與蘭柯爾間進攻福柯爾拉貝兩面戰壕滿集敵兵希圖出撃爲德軍砲火所止廣特柯爾附近德軍陣地均經固守法軍由麽伐爾與蘭柯境衝撃激戰後不支而退敵軍攻入蕯伊萊德軍陣線該處戰事仍在進行敵軍在鍚泊伐爾附近等處進攻者均未得利德軍於天空戰事撃落敵機五架（西境戰况）魯克西面之敵軍以步隊進攻大受損失後現僅以砲隊轟撃德軍陣線被步軍攻撃斯維新附近奥軍陣地爲砲火逐回戰壕被創甚重德兵一大隊在那拉茄夫加河西岸發砲猛轟後奪俄軍扼要地點一處俘軍官兩員兵三百五十人獲機關鎗十二架（東境戰况）海軍部宣稱十月七日德潛艇一艘在地中海以魚雷撃損載重三千八百　之意國護甲巡洋艦里比亞號（海軍戰况） 
[公電]  
　　小城子報房來電北京交通部盛京兼監督並各局鈞鑒小城子於今日開局特此奉聞小城子報房叩 
要聞一 
[北京特别通信（二十四飄萍）]  
　　選舉副總統之波折 
　　段總理對於副總之表示 
　　馮督軍等請願國會問題 
　　汪大燮不通過敬告政府 
　　昨日（十六）兩院討論選舉副總統日期問題有主張十八日卽選者有主張一星期内者有主張兩星期内者有主張十一月一日者有主張兩月後者有主張憲法二讀會後選舉者又有主張憲法成立後選舉者議論紛紜　衰一是卒以無結果而散所以致此之最大原因殆因選舉人與被選舉人之關係各殊活動之時間各派心中皆自有其預算其所主張之期日即其心中預算凖備可以比較完成之時機也以目前論大多數之主張固爲馮國璋氏然此外有黄興有岑春煊有陸榮廷雖從事實上觀察馮必居最穏之地位然各派未始從此着想固皆欲其所主張者之當選也凖備有遲速路途有遠近選舉日期自不能無所異矣即爲同主張某甲者在乙派已與之接洽就緒主張速矣而丙派則與之接洽幾就　而未就緒故不能不於速中比較稍爲遲焉凡此皆足以造成討論無結果之結果者也 
　　段總理對於副總統問題從未表示其意見於是反對派或謂其左右欲擁之爲副總統而徐世昌繼任内閣之説亦起茲聞昨有人往謂段總理叩其意見段公先爲謙讓之言謂副總統係民國重要職務非威望素著者不足以當之以予涼　安能任此且就職後當然退出實權予既擔責任内閣之任當此風雨飄搖之際尤應維持到底徒慕虚名不求實際非余所顧也云云然則段總理欲爲副總統之説亦可以消滅矣 
　　馮國璋應當選副總統之聲方自近以來日高一日而馮君忽有聯合多數軍人以個人名義對於憲法有所請願既致中央一電聲明聞另有請願書致諸國會此次已經多數否决之一院制亦爲其所主張之一今憲法之審議業已全體告終而請願之舉突如其來頗惹起各界注目同時以所請願之要點多與梁任公談話暗合之故遂一轉其論鋒於梁任公於是嘲駡（某名流某名流）之聲不絕於連日報紙在反對馮氏者欲以此隳馮氏之聲名在提携馮氏而與梁派反對者欲以此破馮與梁派之結合雖然梁任公苟自命爲稍有價値之政治家何至以主張不行復託諸糾糾干城爲武裝公民之請願惟記者唔與馮氏親信之人則頗言此舉非全出於馮氏本意然未及梁任公而與梁派臭味相投之報紙今日又皆以馮氏請願之新聞列諸篇首似含鼓吹之意者以其請願與自已主張暗合之故　出請軍人之口亦從而贊和之殊欠斟酌誤會之來非無因也是非非固須求之於事實而梁任公今後應注意矣函馮國璋今後凡事尤宜以審愼出矣 
外交總長之難產如今日之内聞者可已極汪氏於未被否决以前即揚言縱侂令通亦决不就其官僚學問畢竟高出於陸徵祥雖然以汪與陵陸比較汪不如陸國會之不通過不得指爲與政府有所爲難在段總理若欲保持政府與自身之威信當陸徵祥被否决時已可以大警醒矣又何必重提汪氏貽一蟹不如一蟹之　爲今之計政府仍宜平心靜氣提出可以通過之人物以見政府對於國會之誠意與氣度若如前次所云再提曹汝霖或與曹汝霖相等之人是又必不通過也果如是袁氏所製出之搗亂兩字吾將不加諸國會而别有所歸尤願段總理愼之矣 
[十八日參議院開會紀]  
　　昨（十八日）下午參議院開會議長請假副議長王正廷代理主席延長時間至二時三十分始開議主席首先報告請假議員在七日以上者三人報告唐議員仰複辭職表决多數有人謂兩院會合會本由兩院决定前次既無結果則應連次開會何以竟無消息主席謂現已協商衆議院某謂既經兩院决定開會合會則無協商之餘地况現在正在開議憲法期内不宜有所牽製主席宣告照議事日程開議第一案新到院議員訥謨圖證書審查報告委員長報告訥議員既經復權按選舉法尙無不合惟議員因案褫奪公權是是否同時即喪失議員資格是一疑問但是時正在國會非法停止期内本爲一時特别現象似不能認爲無效也應請該議員先行出席主席以審查報告付表决多數第二案請爲戊戌六君子立傳建祠議案（議員提出）提議人説明理由略謂民國成立五稔於茲志士奔走凡在死事均荷褒揚清末首義諸人如徐錫麟秋瑾熊成基彭家珍等亦均由前稽勳局優予崇恤惟獨戊戌政變一案死事之楊深秀劉光第楊鋭林旭譚嗣同康廣仁六君子無人提及飮水思源寗非缺點況此案主動之康有爲前清籍没家產已於民國二年特令給還則六君子之應予褒揚尤屬事同一例吾國之推倒專制型成共和實萌芽於六君子即果求因六君子之冤可痛而功亦不可泯宜由政府明令褒揚採其事蹟付之史館查明贵遺族量予給費扶助並特撥專欵於六君子死事地方購地建立祠堂以資觀感云云説明後或謂革命流血不只六君子此案無成立之理由或謂爲國死事造成共和立傳則所當然至於建祠一節本員實不贊成或謂立傳清史館當然責任無説起之必要或則主張付審查或謂戊戌政變啓發國人革命之心造成民國之始基飮水思源不能無所表白故本員主張此案成立或謂此案於事實上尙有許多應調查之事件故本員主張付審查至此提議人忽宜告此案暫穁地　起於是全場大起爭論主席謂現在議事日程所列時問已至應先表决是否延長表决多數於是有謂不能自由撤回者有謂可以撤回者有謂應付審查者或謂撤回與付審查皆爲愼重起見無所不可本員以爲可以撤回主席以撤回修正付表决少數又以付審查表决多數表决後有人主張指定特别審查委員九人審查之遂指定蔣舉清陳善蔣羲明等九人爲審查員第三案由原提案人撤回遂接議第四案移殖軍隊實行屯墾鞏固國防建議案（審查報告）理事報告謂本案審查結果將標題改移送遣散軍隊墾荒實邊建議案云云報告後主席宣告討論大體由反對者與贊成者相間發言某首先反對原案謂朱慶瀾在黑時實行屯墾鮮有成績若原案所謂遣送軍隊於邊省以免流爲盜賊於内地殊不知流落於邊省較流落於内地爲害尤甚此案本員表示反對某某則表示贊成審查報告提議人亦謂適間某君云朱慶瀾於黑省實行屯墾誠有此事其所以無成績者因所借二百萬墾茺費盡歸中飽後歸無形消滅所謂流爲盜賊者特謂内地地窄人稠生活不易至邊省人數稀少沃野千里所到之人皆有所事事何至流爲盜賊有人主張用移民略謂東三省雖云行省其實已入日本勢力範圍驟爾遣兵屯墾恐又惹起交涉故本員主張移民不能遣兵屯墾况績後備各軍每月只給數元養費若以數元之費遂令其移至邊遠恐難辦到於是有人提起討論終局之動議附議在五人以上表决多數又審查報告表决多數某提議將移送遣散軍隊六字删去表决多數主席又報告現在美國國會來函劉議員要求即開談話會遂績開談話會時四點十五分 
[兩院會合會之續議問題]  
　　龔煥辰提出質問 
兩院會商補選副總統日期本星期一既無結果面散本應從速繼續會商但恐過於腎接亦難免不生他項阻碍故决計於本星期以内不再開會以便於各方面中設法疏解俟下星期一日再行繼續會合開又聞議員龔煥辰等因此會久未賡續會合已有向議長質問者原書略謂日前兩院會合會討論表决各項未經終了宣告延會事關重要自應賡續開會解决進行乃時隔兩日尙未接奉通知且憲法會議似亦因此停滯竊查兩院議决合開會合會時均無停止憲法會議之議今於例應賡續開議之會合會既無端停滯而憲法會議亦擱置而未進行恰以證實外間選舉副總統有碍憲法之謬論損議院之名譽予社會以滋疑究因何故而出此特此質問希即明晣宣示爲盼云云茲聞憲法審議已定本星期五日開會並有通告矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[汪氏否决後之外交總長]  
　　昨日外交總長同意案汪大變以二百二十六票之不同意致未能通過依過半數之例僅差四票較之陸徵祥差五票不能通過者相若矣數日以前曾聞浙人言及對汪氏决不投同意票浙議員占數十人爲不同意票之一部又聞新共和派亦一律不同意則兩項合計當不下百餘人至國民系方面前傳有不同意之説雖此系不採用拘束日但不同意者必居多數至研究會派與汪本有同黨關係不問而知其多同意然已居少數矣又聞人言各議員近日以副總統問題閙得頭昏　神皆汪於此對外交總長問題全未預備故有否决之結果惟據英文京報則謂汪大爕之外交總長前晚聞於某茶園議員遍發傳單反對汪氏識矣早料其必難通過云云是未預備之説亦謹爲一方面之飾詞而已至於否决之後政府又提何人　爲大費研究之一問題從前聞有以曹汝霖陸宗輿預備之説料政府鑒於直未必遽　爲政府宜物色素孚人望者再行提出方爲得刻聞政府更擬提出孫寳琦但孫氏鑒於陸汪兩人之下場頗懷戒心要求當局非先徵得議會中堅份子之同情不肯經爲允諾大約此事又須擲夫幾多寳貴之駒光也 
[程瑩度主張遲選副總統]  
　　選舉副總統日期問題各派頗多爭執大别分爲遲速兩派主張速舉者誠不爲少而主張遲舉者亦自有其見解國會議員程瑩度氏昨發表意見書即主遲者之一人其文曰大總統選舉法係憲法會議所制定前大總統既依該法而發生現大總統依該法而繼任是該法已成民　憲法之一部不可不遵無待論矣副總統之應否補選但依該憲法而可解决亦無俟論矣所尙應討論者補選之時期問題而已副總統補選時期在憲法上既無明文規定今又有制定憲法問題梗寒其間自不妨就事件之重輕　情形之緩急以爲衡議者乃謂大總統任滿三個月内缺位三個月内國會須行次任大總統之選舉而副總統之選舉則依大總統選舉之規定與大總統之選舉同時行之今副總統缺位二月有餘倘不速行補選必不免於違憲其説　是而實非也蓋欲明副總統之缺位補選應否受三個月内之拘束當就　法定左列兩點區别第一當知副總統任滿之選舉與缺位之選舉不同查大總統選舉法第三條第二項大總統任滿前三個月國會議　須自行集會組織總統選舉會行次任大總統之選舉又第　條副總統之選舉依選舉大總統之規定　大總統之選舉同時行之但副總統缺位時應補選之尊釋此兩條之意義如屬於任滿則副總統之選舉固當受任滿前三個月之拘束如屬於補缺時第七條但書僅云應補選之不云於何時期補選之當然有斟酌之餘地也第二當知副總統單獨缺位與大總統副總统同時缺位不同查大總統選舉法第五條第二項大總統因故不能執行職務時以副總統代理之副總統同時缺位由國務院　行其職務同時會議　　三個月自行集會組織　選舉會復次任大總統之選舉尋繹集值　意義如果大總統　副總統同時缺位則大總統選舉自當於三個月舉行而副總統之選舉既有第七條規定亦不　就選舉大總統之便同時舉行若副總統單獨缺位應於何時特行補選法有實無明文亦當然有卙酌之餘地據右　兩點區别觀之可知大總統職責至重無論爲任滿選舉爲缺位選舉　須從速所以有三個月内之規定至於副總統職務既少責任尤輕其於大總統同時缺位則固當同時選舉之其單獨缺位耶則不妨權其經重祝其緩急以定時期此大總統選舉法之精意所在未可以忽視者也惟今者兩院正値集會之時以便宜言則副總統之補選似仍當即時舉行所以猶待商榷者以憲法問題國本所關現既　讀將竣必於中途　置而爲副總統之補選是否有其必要吾實不適　疑日來異論給紜主張互異有謂補選舉需時日有限可將憲法　途擱置從事補選者有謂當俟憲法二讀會告終乘起草員整理文句條項即行補選者有謂俟憲法全部告成再行補選者吾竊謂吾國號　共和已歷五稔根本大法猶付瘚如中經帝同幾於全被澌滅今幸丹和再奠國會復活反國人所渴望於吾人者絕非補選副總統而在速定憲法吾人所求告無過於國人者亦絕非補選副總統而在速定憲法斯權其輕重視其緩急照第三説俟憲法全部告成後再行補選副總統有何不可拙見如此仍俟公决 
[軍民分治之權宜策]  
　　近來奉天山東浙江湖南貴州甘肅新疆等省或督軍兼省長或省長兼督軍實與軍民分治政策相違反然亦軍與後秩序甫定政府因利乖便維持現狀一時權宜計也茲聞政界中近又有人條陳政府請厲行軍民分治而段總理意見則以實行　民分治固屬當然然憲法未定省制問題尙未解决將來省制應否變更此時尙　不可知之數則軍民分治似宜在憲法制定　制解决後再爲實行此時儘可權宜辦理以免將來省制或有變更轉多費一番周折　段總理業將此意見提出於國務會議已得多數國務員之贊同矣 
[歡迎敎育會聯合會代表]  
　　日昨午後六時北京敎育會假定靑年會開歡迎全國敎育聯合會代表大會各代表妻會者四十餘人由北京敎育會職員祝椿年陳恩榮孫世慶維藩德啓伊齊賢楊鳳起壯包庸等蒞會招待七時入座川餐首由主席北京敎育會副會長文斌報告開會嗣由北京敎育會代表陳寳泉致歡迎詞大意謂今日會歡迎代表諸君夫所歡　者應以熱誠　迎若以言詞歡迎才免失之淺惟各大敎育家相聚於一堂亦不可有一言以表本會歡迎之意蓋敎育一端實爲立國之主幹自前數年各省已均有敎育會之組織以各會自謀本地敎育之發逹不相聯合故彼此之意見未能互相通逹去年各省敎育會開聯合會於天津已　有　體之結合　　物有機始能發展敎育會亦然據現在觀之其效尙小將來實不可限也今日假　年會　點開歡迎會靑年會與敎育　相較其範園寛狹不同而靑年會則　此最大會所之建築者其原因蓋靑會純取世界主義吾謂敎育會亦當取世界主義將來敎育會之規模宜比靑年會再大方是不惟北京如是各處亦應如是敎育會不只在聯合於一時將來能結極大之圑合組織一全國敎育會爲永久之結合則尤所希望焉次由江蘇敎育會代表沈恩孚君答詞述敎育關係之重要並希望北京敎育會謀都市敎育之完善以爲各省各區之模範次由麥顧黎博士演説敎育之問題就現在中國之情形與各國相比較宜注重工業商業農業　敎育次由靑年會總幹事格林君演説辦敎育宜不畏難並對全國敎育會聯合會之希望次由靑年會幹事張佩芝君演説靑年會與敎育會之關係宜偕力同謀進行以圖學校家庭社會敎育之發展不由主席文斌致謝詞閉會時已十一時矣 
[陳宦有長參部希望]  
陳二菴此次奉召入都政府擬畀以重要位置有謂將任總統府秘書長者有謂將充軍事幕僚處領袖者均屬不確陳多亦决不肯就陳氏爲鄂派中堅人物元首素所器重參謀總長一席王聘卿氏久有退志當段内閣成立時總次長一再辭職政府確定以蔡松坡氏仟總長蔣雨岩氏任次長原擬同時發表嗣據蔡氏電告已就川督兼省長之任事遂中止 
仍留王氏　行擔任奈王氏退志甚堅此次電召陳氏與此席確有關係綠元首前領參謀總長時代即薦陳爲次長一切用人行政均陳氏一手主持元首極爲倚畀將來爲王氏籌有相當位置即以此席畀之陳氏以便駕輕就熟藉收指臂之效云 
[電勸華僑歸國辦實業]  
　　海外華僑對於國内各項實業素具熱心現在各省秩序漸次恢復一切農工商礦事業諸待舉辦昨日農商谷總長特致電海外各中華商會意在獎勵華僑其文曰共和再造民困未蘇富國之　端頼實業海外僑商藍　經營夙著偉眷懹祖國尤仰熱誠現當百廢待舉之時正宜内外聯合協力進取農工商礦大利胥存深企我愛國僑商一面歸國調查一面投資興辦國家自應特别保護優予獎勵望各商會各中華會館轉逹僑民共喻此意並望各抒所見以備採擇 
[魯省會通過公債案之反對]  
　　山東國會議員函致省議會力駁收結軍事善後與募地方公債二百萬之説請爲主持勿予通過已紀昨報不料今得消息該議會已經通過矣據山東日報所述情形如下東省前次由山束銀行發行之金庫證劵五十萬元原爲東省民軍急待解决其經費雖當取給中央惟財部艱绌萬狀深恐曠日持久益陷入民於水火不得合力籌維此項證劵既須由中央償還地方原無過問之餘地即中央急切難望履行亦何難由本省應解國課内扣出且中央五百萬之偕欵正在進行成立當必不遠乃無端又有勸募一百萬元公債之提議省議會竟悍然通過此誠出人意外者也查此次倡募公債之用途㈠善後經費已由山東銀行及商會共用去二十萬元專恃此欵償還㈡去歲袁氏運動帝制時代待欵孔亟前財政廳希承意旨曾假濮陽河工餘欵若干萬元貢獻中央現已届還時期此次之二百萬元除抵償善後百二十萬外下餘之八十萬元問用付濮儥息金以上兩項用途純爲國家債絕非地方債按職權省議會既無否可國債之權能即藉口民軍急待解决又與善後無絲毫之關係値此兵荒交乘民窮財盡之際平地爲　魯民再加二百萬元之負擔議會諸公居心安在耶哀哉吾民自今益無所託命矣云云觀此則魯省與論尙在反對恐此後不免再有風浪也 
[湘省會反對吳光新]  
　　近日湘省到北兵數起外間盛傳中央將改任吳光新爲湖南督軍故先期派兵駐省等語省議會得此消息特於十一號致電中央云大總統參議院陸軍部鈞鑒湘省自譚省長兼任督軍後軍隊收朿着着進行地方秩序漸回復固無驕兵悍將干與政治復鮮暴徒亂黨妨害治安此湘人所其信亦國人所同知頃忽風傳將改任吳光新督湘人民不勝疑慮蓋湘人除愛護共和外固别無可見疑之處而反正以來袁始忌之湯更毒之今猶痛定思痛以吳光新之人物駐岳又久應知一切内情不退招嫌况乃更進今譚非棘手軍未分區若遽决然以彼易此動甫平之政局搖定之軍心無風生波實非湘福雖任命督軍係中央特權而俯順　情實共和眞理謹據情陳述懇賜　 
持我政府賢明兩院埀注必不至目以浮囂臨電無任悚惶待命之至湘省議會眞叩 
[鄂省會最近之主張]  
　　鄂省議會十四日秘密會結果推舉謝步灜胡國　等十人向省署及各方面疏通意見　爲楊瀚芳之主張以爲一經調和之後則省長　撤三議員一案不難立即解决而選舉議長亦可繼續投票庶１致徒耗光陰當時各人並無異議十五日十人代表向各方疏通之結果忽有多數人反對不認堅持最先主張非惟詹趙梁資格不能撤消即詹大悲之議長亦爲有效否則休會向平政院起訴於是熊度爲之一變據聞刻已得參衆兩院解釋選舉議復電以詹得票過出席半數應爲當選但原電尙未披露故未知此説之確否也并聞自疏通意見之議　翻後該會内部又起爭潮十五日下午復開荼話會研究一切進行辦法詎到會者祇屈副議長及十數議員不能開議乃定於十六日再開秘密會聞是目亦無良果 
[漢口黨人之資遣説]  
　　漢口黨人早經遣散當景街事出後據官中調查各國租界中住居之黨人已十去其九所餘已屬無幾乃不半月後又傳租界中仍有黨人聚集後又因武漢頻有炸彈爆發疑與黨人有關係故至今戒嚴不敢稍懈然亦卒未見有何事故茲悉黨人方面又有要求資遣之議聞要求資遣之首領爲聶豫等係上次議　解散費未妥後因華景街事牽涉他避旋又回漢者月前陳宦旅庽漢阜見桑梓危機暗伏誠恐轉瞬隆冬衣食無出　而走險又擾商場　延聶豫至與之商議謂可擔任要求官廳發欵解散詎議已將成而王子春督軍忽以既經一次資遣不能再辦二次即使此次實行資遣又焉能禁其不復聚集來援例要挾官廳何以應付故拒絕陳請而陳亦奉召赴京因無以回報　豫復擔任向中央政府要求籌欵辦理聞大總統亦因財政支绌漢口曾經資遣在先碍難再辦資遣不允飭部籌欵聶豫等函詰陳氏數次不得確實回音於是大爲不平前日在機關部會議人衆口雜主張不一不知如何議决也 
[西川之邪匪妖敎近况]  
　　四川崇寗縣邪匪鄧天秤周燈杆等糾衆號稱大清勤王軍在該縣平樂寺牟家灘等處集等情迭誌前報該匪現已竄至溫江被吳慶熙軍隊撃潰昨　四師隨師長接到理茂番屯殖總辦前護軍司今吳慶熙專差詳報略稱昨據偵探報告距溫江縣城四十里之吳家場有匪首鄧天秤率領黨羽數百人佔據黄廷鍚黄文封黄志古等住宅數院豎旗鳴鎗四出刦掠附近居民逃避一空所有糧米任意食賣即耕牛亦擇肥宰割　同分啖前後二十餘里村市已成恐慌現象慶熙聞報即飭中軍官何止安督率連長程鵬飛排長張清和等　同溫江縣署警備隊長胡正川拔　開往吳家場即與匪相遇接戰至四鐘之久超軍與　備隊雙方射撃常斃匪黨二十餘名生擒三人奪獲抬砲三桿洋號旗幟兩伙都傷迹者不　某數該匪不支分頭竄逸郫崇灌交界各地面匪首鄧天秤竟火焚黄廷鍚等住屋踉蹌而去隨即一點各軍警備隊　帶一名當送軍醫調理一面分隊禦防一面將生擒之匪押解到營訊明爲叚世　吳洪　蘭老么立　前次飭令交地方知事辦理即押送溫江縣點檢收禁　匪首鄧天秤如此横行應請轉詳督軍飭崇郫灌三縣知事會同駐防軍隊四面兜拿毌使漏綱庶地方不致受害餘　自然解　云云聞陳師長已據情轉詳督軍核示矣 
　　崇灌發現之勤王軍其内容頗爲複雜聞其組織時即設壇請悟空爲敎主於是匪隊中即推一面尖身瘦之人出衆即呼爲敎主又請劉伯溫爲軍師於是匪隊中又推出一人指爲劉軍師諸如此類不勝枚與遣近鄉人爲迷惑者頗衆近被官軍撃潰而所謂敎主軍師者或先行逃走或帶傷奔竄均紛紛藏入山内不日必可肅清矣 
　　近日溫灌郵毗運之玉石堤一帶有匪徒數百人以搶刦爲事盡夜騷　此拿彼竄該電居民受苦不堪該匪之旅　則大書定國軍三字又一消息崇慶縣屬匪風近益加厲每日報刦案者凡十餘起距縣三十五里之柳街子地處偏僻與灌毗連近日發現定國軍股匪首周某擁衆二千餘人分駐該場附近各廟宇以浛刦拉　爲事聞方知事日前已詳請軍署派兵往該場則辦矣 
　　探聞汶川方面有一種邪敎與前清之白蓮敎相類到處誘惑愚民並遣其黨徒四處散佈天書符咒自云可避水火刀兵漸及茂縣理番聞汶川知事禀報來省當道已飭駐灌陸軍星馳赴汶相機防剿矣巫山一帶經股匪騷擾後該匪等尙遣有告示一束其署銜者爲善耆升允　詞尤爲荒謬大概以推戴滿清搗亂共和爲言 
[浙省會三十四次常會紀]  
　　浙江省議會於十九日開三十四次常會出席者政務委員一人議員一百十九人時三十分請會議長報告恢復自治問題今日已與省長當面磋商據云將於一二天之内電致各縣先行籌備至召集日期約於下星期一日再行面商等語各議員以省長既有回復之　可無庸備文咨催即松陽一方面亦可不復因省長不日有電去矣衆贊成又報告今日係黎大總統壽誕各機關均　止辦公半天表示慶祝本會應否休會公决本會即以開會爲慶祝　開議第一土法製茶模範場草案説明理由後贊成者謂爲振興茶業之機會反對謂爲取締之别名表决贊成者多數付庶政審查第二請修正地丁滯納處分暫行法及抵補金滯納處分暫行條例案無討論付法律審查第三裁撤台州查米局草案討議之下有以該局病商病農　　　撤者有以恐礙民食表示反對者衆爲愼重起見付庶政審查休息十五分復入席　四減輕屠宰税以蘇民困建議案議决付法律審查第五公民王超陳請永嘉徵收忙期家宜照慣例案五十人席三張付審查第七席王張咨請省長轉飭遵照表决前者少數遂定依後説辦理第六公民李祖侃請革除永嘉架房陋規案亦决議咨請　長通飭從速革除第七永康縣立中校校長黄雲書請酌給補助案衆以地方財力不遠否决第八公民汪彤請回復牙帖税率案無討論遂付法律審查第九籌設省立種森林學校案由七十二席將修正案登臺報告無討論即開二讀會由書記逐案朗誦僅第二條之窵習場造林場應用地畝改爲不規定數目以免拘束餘　議讀完即散會 
[紀蘇州輪船水手與兵士衝突事]  
　　陸軍第二師師長朱琛甫君以第四旅　還蘇防士兵四營即日到蘇上津　之營房操場連日趕修鋪築需灰砂令工輜營派　承辦昨（十八）日上午十時輜重營連長派一等兵徐俊卿等五名雇民船二只搖赴盤門取載灰砂空舟甫至　門吊橋戴生昌之常熟班輪船亦到水順流急速度倍增撇面向裝砂船衝去及至避退已略撞着該舟幸未翻擱稍有損傷各兵士經輪撞　後口中不免詈駡輪船水手亦反唇相譏此乃激　毆打之原因也 
　　兵士徐俊卿於船被撞後　埠上　五兵士亦同時　舟意向公司中報告輪船各水手則兵士閲曰者疑其　公司爲難亦上　 
 
 
 

Page 7

 
 
向徐理諭當時即以武力相　羣相毆撃水手更有茶房等人上來帮助其他四兵見寡不敵衆　舟　逃還隊徐俊卿則被打傷頭部流血腰際腿部亦傷當毆打時爲馬路區之警察暼見以軍民交　不敢擅自排解飛報富春坊憲　第T連核示連長崔樹森問信立派蔡排長潤甫率領士兵馳往排解時各水手已去僅剩傷兵徐俊臥倒地上蔡排長先令將徐扶至本連然後 
將帮同打人　茶房陳三六小桂生兩名並經理馬雲卿帶還詢辦並將木棍鐵條等兇器一併取去爲證 
　　在逃因兵遠營報告後營長朱廷炬先派工程營副官李光山本管理長許賓夏至憲兵隊查明情節一面電禀朱師長核奪朱君主和平辦理諭副官咸履貞偕朱營長同往相機從寛了結 
　　憲兵連長崔樹森據蔡排長拘到戴生昌經理荼房即行傳詞則稱兵士打毁櫃台駁以一兵不支衆人安能若此并論令將徐俊　抬送石路上回春醫院療治一而判將一干人證解送營部請示辦理未幾咸副官朱營長相繼到連先由李光宙及許連長報告肇事原因謂現已解送憲兵三營咸等乃即馳往與方營長接見　朱師長亦有二次電論囑將傷兵醫治從寛辦理着該局承認傷兵之養傷費至全愈日爲止飶餘概不究云云朱咸方三人會議後詢問馬經理可能擔任醫治費否馬立即允諾餘論免辦一場小風潮遂此結束矣 
[江蘇省會第五次常會（芝香）]  
　　昨日（十八日）下午一時開第五次常會届時未足法定人數展至二時振鈴開會到會者九十六人主席宣布第一件曾議員樸辭職函討論結果各員主張按照議事細則第二十三條用投票表决方法在座九十六人表决結果贊成辭職者六十四票不贊成辭職者三十二票第二件省長咨交追認修濬江北運河就地籌欵案石議員鳴　請行政委員説明理由委員報告江北運河急當修濬民國三年三月召集各縣士紳在省議决從淮陰以下　近運河各縣先集一百萬元分三年帶收以四成就運河中貨釐臨運航業三項籌加以六成就各縣田畝隨糧帶征卒之鑒運航業二者以引商洋商等之阻力尙未實行惟貨釐一項尙有收入但爲數甚徵每年祇五萬餘元帶征收數每年亦不過十四萬八千餘元於濬運計劃有無阻滯近接財政部來電將　種　利經費售撥濬運項下約計年可得四十六七萬元嗣後進行可期迅速云云石議員鳴　葛議員夢　等起而要求委員咨行濬運局將支收報告編成清册交會核議本案應交財政審查會審　主席以審查付表决多數起立第三件省長諮詢本省都府縣城隉廟田產如何處分案各員有主張就地支配者有主張辨别來源分爲市鄉有縣有府有省有者許議員蘇民主張本案無成立之理由緣各縣情形不　日產來源亦異不能規定統一辦法致啟爭端况各縣人民迷信未能盡除祀神之禮不容遽廢等聶結果以審查付表决多數起立第四件宣布修正議事細則案開三讀會由秘書長誦讀修正條文陸議員　　謂今日通過修正條文後即發生效力法律審查會因之终終了不能審查未結案件　主席宣告修正案應於次大會後發生效力主席　　係公布問　未登日刋之先未結案儘可了結云云本案無　議通過第五件宣布蔡議員璜提議規定縣市鄉實業經費分成支配案提案人説明理由後各員羣起發言有贊成本案大體而反對分成支配者許議員蘇民謂縣市鄉經費中敎育經費事務最簡者不得少於自治費十分之八今又規定實業經費事務最簡者不得少於十分之二則自治於敎育實業外一切均須停止殊不近理云云尤有價値者朱議員紹文謂縣市　經費自有縣市鄉議會支配未便越俎代謀設國會於省經費議定分成支配方法以束縳省議會之議决權省議會可否承認國會是否越權等議於是多數附議皆取反對意味主席以成立付表决起立者少數第六件宣布馮議員士奇提議清理各縣敎育經費案由提議人説明理由無甚討試論付表决贊成者　數第　件張議員援提議注重各縣敎育行政人員案第八件王議員仕良提議實行懲戒視學員案主席宣布并案討論衆異　主席以審查付表决多數時已五鐘宣告散會 
地方通信 
[蘇州]  
　　送考軍官落第中央爲造就高級軍官起見在北京開辦陸軍大學校咨請各省督軍選考中級軍官於軍事學有根柢者大省二十名邊界七八人送京入堂肄業本省馮督軍接陸軍部來咨即經通令各師旅考送蘇州第二師朱琛甫中將曾以副官咸頣團長金凱等八員責文投省考驗現悉師部奉督軍公署訓令第二師所考各員與定格不合另傳他　補選云 
　　　軍調防確數七十六團調澄駐防後朱兼師長已着駐鍚第八團第一營還蘇該營張營長奉檄來師在舊提學使署布置一切再行調開隊伍並指定黄廢基爲該營月兵之操場業經示諭各界人士請乘車走馬拍球遊戲等事須在本營操練之後以免有分軍心詎朱兼師長近日復令駐鍚第四旅部仍還蘇垣而將該營布置之提學　署遷調於蘇謙旅長另行修理楓橋營房駐紥該營兵士此次調蘇各軍計第四旅所屬者共四營即當熟之第三營崑山之第二營無鍚之和一營分駐沿源寗路之第四營（本部在眞茹）其他如通海之馬砲隊及第三旅各團營現暫緩議 
[南通]  
　　南通市政進　談　南通南門外地方廣闊自改造馬路建築洋房後市南　見繁盛惟長橋以北一帶尙有舊式洋房適山市政經理處囑令孫技士將民房所佔地段測繪詳　俾使出資收買改築洋樓以收市面整齊之效又唐閘以北至平潮市一帶馬路日久失修道路崎嶇行人頗苦茲由張退公函商市董徐明遠雇工修築以便交通　需經費擬暫由該區撥用日後再行攤還又城廂各　地堆積之瓦礫頗多近警務楊區長以拘留所内犯人日多日食三餐虚耗公欵故特擬定　遣各處罰充苦工令各犯人將各空地瓦礫搬置一處留爲隨時建築之用其搬出之空地擬即種植　桑或開挖便池又十字街地居中央商店林立地方狹窄每　兩邊擺設魚盆　擔來往行人肩摩背擦異常擁　殊形不便刻聞市萤薛　擬在東西南三門及城中擇定地點設立華場五處以　市政其地點聞已勘定一俟經費有着即行開辦 
[鎭江]  
　　省議員提出張前知事違法案前署丹徒縣知事張鳳瑞在任時違法斃民經省分署褫職示懲在案日前省會開第三次議會時復經鎭郡省議員張麑鳴蔣士杰馬培　逎健等援省議會暫行法第十九條提出張前知事草　人命欺罔長官種種罪狀例爲議案質問齊省長如何懲辦　七日内答復不知省公署如何答覆也 
　　靑年冶遊之般鑒清江某商號司事某甲月前携帶二千餘金來鎭購辦貨物商場慣例每逢大宗批發交易必使店　隨之尋花問柳以爲嗣應上之必要某甲於是沉戀花盡恣意揮霍甫閲兩旬所有銀幣俱已耗盡某甲遣退　谷前晚遂在某妓家吞食洋烟自盡事爲該妓所覺當將某甲抬送其戚某姓家療治能否挽救尙不可知此可爲商界靑年之般鑒也 
[南京]  
　　江蘇官產巡𢌞稽查員江蘇官產處長曾樸自將沙田局歸併辦理後現爲督催各附屬機關及縣公署收解產價起見特設稽查員二员委任孫復圻爲江南各孫所巡𢌞稽查員洪踵爲江北各縣所巡𢌞稽查員分往江南北各縣所周歷查催並兼催徐淮兩墾務局徵租事宜已呈准部定爲常任職每三個月巡𢌞後提出一次之總報告以備考核成續其職務分四項一督促進行二查催收解三報告欵目四特别委辦事件 
[杭州]  
　　慶祝總統壽辰昨日（十九）爲黎大總統誕辰已刻省公署接到國務院來電是日各機關各學校　放假一天當經呂省長遵電通告各職員放假一日并以電話知照本城各學校及杭縣知事因電到已遲不及行文是日大街上各商家亦均懸旗誌慶 
[安慶]  
　　皖議會第八次常會紀事皖省議會於十月十八日下午二時開第八次常會議員出席者七十人議事科員宜布議員請假及外來函電㈠省長答覆議會質問舊有器具㈡省長咨覆省議會點收案宗文卷惟省長答覆議會之原有器具係爲公賣局道尹署及他項機關借用現多毁壤不全於是各議員紛紛發言有謂行政機關設立各有開辦經費今以含糊答覆究竟將新製器具償還本會抑是另作開支應請再行質問省長有謂茲事甚小不足詳細討論無付表决之必要有謂事雖小而是非同彼既答復不明即可爲第二次之質問有謂議事細則規定議員對於質問行政官答復不得要領可請省長出席答辯各持理由爭論多時後提議議員胡仲山出席發表提議理由謂省長答復之點甚明韓興瑞起言本席所疑問者爲將來此項償還之器具是否另爲開支衆議俟省長出席此案作爲附件爭論始息遂接議昨日議事日程未議各案（甲）民政股審查報告規定内河小輪簡章案由審查員張宗忍報告審查結果張人傑動議班君提議規定内河小輪簡章案僅指蕪廬一方面而言南陵宣城均未提及應請併入衆議併案辦理後由趙繼椿修正審查結果其大意咨請省長飭令蕪關監督照小輪定章嚴行取締表决一致通過（乙）民政審查報告毫縣請議書審查結果以咨請省長速籌急賑派員前往會同官紳妥爲散放以蘇民困表决一致贊成（丙）宣布提議請理南京江皖公有財產案田楊象離説明理由衆議付特别審查（丁）宣布提議請願國會劃分國家地方兩税以便編訂預算案由胡子正説明理由衆贊成無異議是日議事日程所列議案已畢議長乃宣布太平山礦事謂據政界消息恐成事實萬難打消本會迭次去電均未答復衆議仍拍電力爭並聯合紳商學各界一致進行時已五時遂振鈴散會 
雜評一 
[權宜] [  一子]  
　　軍民分治以憲法未定省制有無變更不可知故主張權宜權宜云者質言之即或兼或分可任意行之也吾謂一國之政制無一不根據於憲法者也今事之待憲法解决而後定者無限則所謂權宜者亦無限然而一切竸爭紛擾亦即起於權宜之中政府以權宜而越範各方面以權宜而攘奪其隠電已無窮矣 
　　故以目前言之中央於權宜中當　一劃一之法以根本曾之憲法之解决萬不可再稍延緩 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌辦理黨人善後之周折]  
　　各省黨人代表總事務所昨日推舉代表前往滬海道尹徐鶴仙交涉員楊小川及虞洽卿孫中山諸君處面陳困難情形要求維維持徐楊虞四君均允竭力斡旋茲將各省代表姓名錄後湖北王質安徽闕蘭溪浙江許百霽河南曾傑福建莊桂榮貴州余正南陜西楊玉貴江蘇章杰湖南章水天江西孔獻璋又聞㈡徐道尹自接見各省代表後即至商董虞洽卿處詢問對於此事究抱何種意見並請其向總商會竭力勸導籌欵補助旋又赴護軍使署謁見楊護軍使面陳一切 
　　旅滬各省黨人事務所通告云敬啓者此次善後欵項僅十七萬元已經不敷分配而審查員不知以何爲標凖任意核減以致不平不匀令人痛恨勢非根本推翻重行審查不可前日特舉代表往商會接洽蒙允添欵并發詎官廳概不承認有意逼挾昨日又舉代表往謁道尹徐鶴仙先生陳述種切當即慨允與楊護軍使楊交涉員磋商盡善辦法孫中山先生亦願出而維持則最後之目的必能完全逹到特恐吾黨不能堅持到底致傷人格現已各省開會一致表决概不領欵如有少數黨人不經全體通過有意破壞單獨領欵者即屬吾黨敗類公共罪人吾輩約合同志齊集於斜橋一帶遇有携冊領欵者毌論何省黨人一概截留提充公費可也二十日公啓 
　　江蘇黨人代表事務所昨日上午十時開會到者六十餘人由發起人錢剛宣布開會宗旨大致以此次辦理善後審查不公欵項太少無可諱言雖我江蘇省黨人距家較近與各省不同發欵縱少無虞不給本可置議不問惟各省黨人相持不决設距武漢　轍是受害者仍我蘇人既人爲桑梓之鄉自應暫不領欵與各省黨人一致進行以全大局云云遂將應否領欵問題請衆表决經衆决定暫不領欵輔且各省一致進行至各省提議關於黨人全體事宜俟　總事務所具請願議事既竣乃公推事務所各項職員結果以錢剛王大鵬爲正副主任張有誠錢湘伯胡抱一顧文華倪貽孫孫幾伊等爲幹事馬超遠陳自新爲書記沈鼎爲庶務推舉畢即將該所成立情形具函報告總事務所請求加入 
　　湖北黨人因善後揭曉諸多不平前已紛紛集議於十八號假座吳興里竸存學校開會討論刻者四百餘人除原有熊椿珊王質二代表外復加舉潘仲蔭林格天陳玉振張玉龍袁杜王普蓋謝薰圃（前舉向某已因病辭職）七人爲臨時代表該代表等以事關公益未便推辭十九號午前復假該校開會因有數人各執意見該代表等即當衆宣佈全體辭職聞十九日午後又有一般黨人另行開會云 
　　各省黨人因此次公佈善後領欵爲數太少頗疑辦理善後事務所變更審查原定數目故對於官廳嘖有煩言事爲該所主任所聞以甲種名册經審查會審定後與原審人數絲毫未減其應給欵項亦係按照人數與現有欵項均匀支配案卷具在不難考查因恐或有誤會擬發通告聲明前情云 
　　駐滬憲兵第一連連長吳玉璞以黨人善後事務所奉准核發之欵定於二十一號（即今日）爲始至二十三發竣曾由事務所主任趙聯璜分函各黨部請届期由造册代表前往瞿眞人廟隔壁武學支社具領第恐發欵時人多擁擠自應撥派軍士妥爲彈壓除斜橋以北已由淞滬二區警署長余炳文君每日自上午八時起至午五時止加撥警察沿途照料外其斜橋以南至發欵處爲止應歸步兵十六團所部各營派兵輪流彈壓爰特分涵余署長吳團長等查照辦理並令所屬劉張二排長於令日起至二十三號止每日督帶憲兵十二名馳往發欵處帮同監案維持秩序並聞代理上海縣知事景毓華君於今日起亦率同稽查員王桂蓀前往武學支社協同辦理 
[增進理科新智識]  
　　江蘇省敎育附設之理科敎授研究會爲普及理科智識改良理科敎授起見每月舉行演講本月二十二日（即星期日）上午九時該會照章開職員會下午一時由會員朱惟傑君演講題爲理科敎授法之研究及理化與國計民生之關係朱君係美國伊利諾大學理化學士及哥嵛比亞大學文學碩士充化學工程師届時必有精理名言益人智識凡任理科敎師諸君盍乘休假餘睱偕往聽講會場在省敎育會三層樓上 
[演説無綫電報之大意]  
　　寰球國學生會張貢九君於今晚八時在該會演説近世無線電報大意按無線電爲近世新發明之利器海陸軍藉以傳遞消息效用尤鉅吾國科學正在萌芽靑年學子皆當研究張君係交通部工業專門學校專科敎員精研科學有年尤於無線電一術夙有心得經驗頗深近更自出心裁手製電機將告成功日後必能爲吾國科學界上别開生面一放異采也 
[公廨第十五次研訊日人被害案]  
　　虹口崑山路中洋印刷所主日本人池原與夥鴨井於本年七月三十號被人謀斃後由捕將與該日人私定僞造湖南湖北官錢局鈔票之湖南人胡儒珍甘肅人高志上海人盛冠文等先後逮經公共公堂迭次訊供詳情均誌前報前日午後由美捕房中西包探將胡等三人押乘汽車解廨續訊捕房代表村上與被告代表斐斯等律師及見證人等均到堂候示至二點半鐘由關讞員與日副傾事加藤君升座樓上刑庭先據總巡捕房三十二號西探目祁文司上堂由村上律師詰據聲稱有一見證劉佐臣之供單據云七月二十八晚該見證與兩友人在法界霞飛路見被告胡儒珍乘坐電車由西往東而去劉與池原鴨井相識惟與胡同爲民黨中人不願到堂質證之意次據八十四號西探目利扶司上堂證明伊由鎭江回滬後曾經詢及此事並曾與祁文司探目同往找劉據云供單確係親筆簽字等語譯畢由被告胡儒珍之代表律師向兩西探目略詰數語堂上卽命池原之妻依格哈拉上堂供稱胡儒珍係於去年夏間認識初不知其姓氏至今年正月間時來店中（卽中洋印刷所）訂印鈔票由丈夫道及始知姓氏等語並將胡儒珍購印鈔票及至伊夫被害後認明首級曁胡被捕各情逐層譯訴至兩小時之久（所供各節與各見證供詞相同故不再錄）復經中日兩讞員反覆駁詰遂宣諭退庭判胡儒珍等三被告還押候明日午後再訊 
[八誌自來水龍頭上之炸彈]  
太倉人吳彩臣曾將炸彈放於新世界游戲場附近自來水龍頭上希圖害人適被虹口捕房包探侯松山查見將吳與炸彈帶入捕房查得吳受人指使圖害韓榮坤當將牽涉之陳履昌陳榮昌一併拘解公共公廨迭次訊供判兩陳交保吳押候復訊核辦在案晨由關讞員會同德師副領事開庭復訊先由見證王家洪張阿才上堂證明出事時陳履昌在哈同花園會場内照料並由陳之代表律師投稱此案形早已證明查吳所供炸彈係是僞造由周阿福交吳周復通知包探將吳拘住顯係串通誣害請爲鑒核並由捕房代表牛門律師到堂聲訴各節韓榮坤亦延朱斯芾律師到堂代表中西官判兩陳仍交原保吳還押候會商辦法定星期六（即今日）帶堂宣佈判詞 
[查辦僞造郵票六誌]  
　　沈忠德瞿元奎等私造中華郵務局僞郵票爲法捕房華探目董錦榮包探韓邦逹程芝卿方福林偵悉私造地點前往搜獲解經法公廨訊供等情迭誌前報昨日又由捕房傳到馬裕隆號經理吳正舉等解廨作證經讞員聶君會同法副領事德君升坐特别公堂詰訊吳正舉稱商人係代四川客帮在申坐莊辦貨時有貨包寄往四川商人處所用出店因時常送貨故與郵局包子房内之瞿元奎略爲認識八月十九日瞿持來値洋五十一元之郵票託出店夏連生商人兜售商人不知僞造出洋五十一元購下已經禀過郵政司諭着商人投案控究商人因不欲多事故未具控今蒙傳請求追償僞票損失盛記號主羅榮發稱由瞿兩次持來每張値洋五角之郵票一百五十張出洋七十五元購下是實遣昌隆號主吳金山稱八月底由瞿持來郵票出洋七十五元買下益記號棧代表周玉泉稱寓在棧中之各客帮各由茶房向瞿零星購買不知數目訊至此時已過午中西讞員判各證人退去吳正舉准其叧行起訴向瞿元奎追償損失 
[强盜搶刦錢莊續誌]  
　　公共租界北河南路三十一號門牌同康錢莊於前日午復五時許突來盜匪七人闖入店堂各出手鎗利刃嚇禁聲張刦取賬檯上所置現洋一千九百四十元逃逸當由該莊主李炳生用電話報請虹口老巡捕房及滙司捕房各派通班中西探捕馳往兜拿該盜等見勢不佳分投逃竄沿途抛棄贓洋並開鎗拒捕彈傷探夥小浦東足上及行路婦人某氏面部旋經滙司捕房華探目馬阿美包探奚德安金福壽四十號西探目泮林士率同中西印各捕及探夥等分途追至浙江路北蘇州路七浦路甘肅路東唐家弄等處拘獲盜匪山東人張榮生（即張黄生）袁得江張魁元裴本林湖南人李得義等五人先後拘入捕房搜出贓洋四百八十六元及勃朗林手鎗兩支鎗珠二粒昨由捕房將張等五盜連同在途拾取贓洋十九元匿不報捕之陳忠林併解公共公廨請究卽由中西包探及一百九十三號三道頭西捕二百九十九號印捕一千零十九號華捕探夥陳廷榮陳阿榮等相繼上堂禀明分别迫獲各盜情形及將受傷之男女二人送請醫院醫治各節繼將手鎗子彈及抄出之贓洋呈案請察訊之陳忠林供稱當時帮同捕盜所拾贓洋正欲送至捕房適遇包探被拘求鑒會審員王聲之君商之英副領事卓君以此案人證衆多且尙有同黨在逃判張等五盜帶回捕房候緝提在逃同黨到案併究陳忠林從寬開釋 
　　又一訪函云前日下午四三刻北河南路三十一號門同康錢莊被盜刦取金鎊銀洋約値一千七八百元而逃捕房聞警派中西印探捕前往兜拿途遇該盜拒捕開鎗撃傷行路之皮鞋匠江北人管忠和之右腿及探夥沈金生即小浦東这右足尙有婦人丁許氏亦被撃傷當經捕房一併送至同仁醫院由西醫察得管沈二人所受这傷均無妨碍惟丁許氏所中鎗珠由右眼角撃入與太陽穴接近最爲危險現已將鎗珠設法取出昨日轉送新閘廣仁女醫院療治能否無虞尙難預料據云察閲取出之鎗珠係舊式六響手鎗所發並非勃朗林鎗珠云 
[押店幸未被刦]  
　　前晚十一時有盜匪四五人突至新閘克路八百十一號門牌宏昌押店内出示手鎗恐嚇當由店夥大聲喊捕該盜等不敢搜刦退出店外開放手鎗一響而逸事後由該店主報當新閘捕局派探查緝 
[窮人被盜打刦]  
　　寳山縣境象儀巷宋敎仁墳墓北首某某姓祠堂有看守祠堂之夫婦二人居住其中前晚被四盜五人破門而入嚇禁聲張刦去値洋十餘元之銀洋衣物昨由事主投報寳山縣公署請爲查緝 
[續訊錢家蕩盜案]  
　　糾衆行刦法新租界錢家蕩鄉民陸海潮（卽陸愛堂）家之盜匪李哲英薛福仁等七犯自經法公堂移送地方審檢廳以後業已再研訊供多狡展昨日午前十時又由審判廳刑庭長趙君會同賀檢察官續開第一庭研訊失主陸海潮遣姪陸掌生投案訴稱今日叔父因病臥床不能來案候質特囑民人到案陳述今年舊歷七月十七夜被盜搶劫之時共來盜匪十餘名均操外路口音入門行刦者佔其大半其餘在外把風叔父上前攔阻竟被砍傷事後檢查共失大洋五元小洋十餘角銅元二千枚並各色綢布衣服曾經開明失單呈報在案未幾由法捕房中西探捕分投拘獲薛福仁等七犯又在路上檢獲原贓皮衣一件該犯等在捕房時抄出小洋多枚形似失贓請求訊究質之薛福仁李哲英周德友張富貴羅義揚羅德才張德勝等同供此事係由李哲英前來糾合據稱因前受偵探之虧故邀我等吃洒前往報復不料届時往找仇人不遇且法捕房派出中西探捕巡邏極嚴民人等自知三五成羣有違捕房定章因此在該處竹笆下躱避俟巡捕走過再往他處詎事機不密即被捕獲其時李哲英亦在一處首先奔跑得以逸去次日仍被拿獲至於抄出小洋皆是已物手槍二支均是空槍並無子彈在内亦係李哲英所給至陸海潮家被刦一事實非民人等所爲求察問官曰手槍旣無子彈有何用處薛等答稱請問李便知復詰李哲英則一味含糊問官盤詰良久各犯執定前供判薛李等七犯分别還押候再訊究陸掌生諭令回去 
[運木商船在洋遇盜四誌]  
　　本埠各木行之木植船前在溫州大馮關洋面被盜刦去銀錢衣物並擄去船上要人勒令備價取贖一事曾經各木行允爲備齊洋銀四千元前往海門某旅館與羣盜代表接洽付價將人貨取回各情迭詳前報昨滬上各木商又接溫州水警廳長溫台鎭守使來電據云已由水警永安號及超武號等兵輪堵住要口迫令將擄去各人先行放歸現在木植船已將次開駛來滬云云而各該商因據回滬各船夥述及此次共被刦去棉被二百九十餘條水脚銀洋數萬元及衣服軍火等損失頗鉅故該業董事於昨日午 
 
 
 

Page 11

 
 
後開會提議善後防衛之法擬會同閩省同業電禀農商部並浙省呂督軍等設法保衛以安商旅 
[軍警又忙碌一夜]  
　　滬上軍警各機關前晚（十九號）不知何故忽傳戒嚴命令一時軍隊騎巡隊荷槍實彈梭巡綦嚴西南半城防範尤密外間均莫知其原因遂多揣測有謂因租界發生同康錢莊搶案預備截拿匪徒者有謂係别有所防者徹夜梭巡直至天明始息 
[烟洒聯合會請願書]  
　　中國烟洒聯合會推舉代表赴京請願詳情已迭紀前報茲將請願書原文照錄於後 
　　爲請願事竊維烟洒兩項爲我國之極大利源商民業此者數踰千萬人兩業病則栽烟草者製烟者種梁秼者造洒者皆病世之談新政者輒各國緒餘以烟洒爲消耗品多取虐寓禁於徵捐税新章日增一日遂使兩業蒙不測之虧損停種減製害及農工相率歇業影響全市夫至兩業病欲求税源之增收不可得矣而我國更受商約之拘束輸入外貨納税至㣲領一子口税單即可通銷全國卒至捲烟盛行洋洒充斥我烟洒業之衰落早已寓諸無形近且厲行公賣爲國沽怨長此不變必至兩業生機與國家税源同歸於盡現狀如此無可諱飾兩業痛深切膚聯合全國同業合詞請願敬將兩業狀况請願理由主旨臚陳於左 
[㈠烟酒業之狀况]  
　　烟之大宗甘肅產靑條黄烟福建產皮絲廣東產淨絲潮烟其餘紅黄烟葉各省均有烟税之名目除普通繳納之產地税（爲烟絲捐）落地税（爲熟條捐）通過捐（爲貨物税及各處釐金）又有牌照捐分捐刨子捐榔頭捐公賣費地方附加税等 
酒之大宗浙江產紹酒山西產汾洒直隷奉天產高梁其餘黄白土酒各省皆有酒税之名目除壜捐釐金等屬於普通正税外復有缸照捐印照捐出屬印花糟燒捐麯麥捐公賣費牌照費附加税及地方慈善等特捐 
　　烟酒業負擔捐捝之繁苛實爲中外古今所僅見今約舉數端如紹酒一壜運至北京納捐之數幾過成本三倍即福建烟絲運至最近之浙江每擔納税亦需洋三十餘元之多更兼辦法參差地異其施稍有誤會輒膺嚴罰局棧則愈設愈多捐税則愈征愈短因上列之優累發生下述之獘害如安徽宿松福建永定浙江桐鄉湖北均縣　　　栽種烟草爲生計近則減種十之六七紹釀額歲計十五萬缸以上自公賣實行減至八萬三千餘缸閩廣等烟草料暢銷洋莊幾佔十之七八烟業自製旱烟不逮十之二三漢口汾酒帮去歲迄今虧銀二十餘萬歇業十有餘家自餘浙贛等省兩業之虧資輟業不勝枚舉舉一隅以概全國我烟酒業之陵夷至堪感喟而洋商來華經營烟酒業者因税率之便宜歲獲盈餘達數千萬外國烟公司前在產地收買原料近復闢地自種烟草運銷全國獲利甚豐税務所公賣局儕首側目不敢過問其所獲之千萬金錢不啻攫我烟酒業農工商人之手今閩廣發現外人歛費包運情事滬商復有謀遷租界之議漢口有華法合組之酒廠仿製汾酒認捐不繳經征員司置諸不問本國烟酒業行將減絕非捐税之不良（外貨税輕國貨捐重）何致於是蠢國病商莫此爲甚又查財政部五年度預算烟酒項下所税目曰正雜各税曰正雜各捐曰烟牌照捐曰烟酒税增收曰烟酒公賣收入統計銀洋二千七百九十九萬四千一百八十一元在部中以散滙總名目具五項之多各省經徵煩苛更可想見（因沿革習慣有歸貨物公所者歸統捐局或釐卡者牌照捐各縣徵收公賣設局專管）機關愈雜積弊愈多病商亦愈甚且税捐公賣均有不平之憾僅就公賣言之畸重畸輕各省不一印照印證重疉加征旣有巡丁偵緝復許軍警協助嚴查苛罰漫無制裁視商民如寇盜假法令爲綱羅（江蘇烟酒公賣細則之苛擾有通崇海泰總商會駁儀可證）是以烟酒業對於公賣尤戚苦痛 
[㈡請願之理由]  
　　徵税當養税源爲理財家不刋之論參照亞丹斯密租税原理要旨第一應就國民之財力分擔政府之費用第二租税之種類額數納税之時期地點以公平確實爲必要第三租税之徵收方法要謀納税人之便宜第四租税之徵收費用要省時間要速十九世紀後國奉爲圭臬卓著成效獨我國徵收烟酒税及公賣費等誅求無度名實背馳與租税原理例成反比不得不請願者一　 
　　查財政部五年度預算全國烟酒賣費統計收入洋一千一百六十八萬元其支出之辦公費除北京烟酒事務署各省區之總分局由國家歲出欄開支外餘如分棧支棧代辦處稽征所查驗所名目繁多歲糜鉅欵僅舉浙江第五區言之計分局珐局六稽征所五查驗所二十二復有棧二處支棧二十二處酒捐經董五十四人（烟捐另有經董）所有開支出諸公家報销銷者半額外取諸商民者半統計全國之糜費爲數不下數百萬金自有公賣以來無裨國計自遏民生古今來亡國浩刦無不因重税殃民而起國是方新民窮可畏不得不請願者二 
　　人民對於國家依法律有納税之義務而國家頒行税法須得國會之同意此共和國之通例我國現行煙酒税則以及会賣章程先後均以命令頒布未經國會通過當此民國再造何忍以不合法之捐税公賣費强制人民負擔削骨剝膚詎堪終受不得不請願者三 
[㈢請願之主旨]  
　　甲請求將新舊各項烟酒税則例及公賣章程一律廢止 
　　乙另訂全國烟酒統法俾一税通行不再重徵 
　　丙烟洒税率應基於商力之强弱外貨之影響酌定成分至多不過値百抽十五之度 
　　丁本產本銷（以產地省區爲限）不納通過税應依照額定税率折半徵收 
　　戊徵收機關與查驗機關亟宜裁併以便商民而裕國課 
　　上列請願至爲簡單苟能立見施行商困已除商業自盛歲入之增方興未艾今大總統繼任之始豁免苛税與民康樂貴院爲人民代表利國福民薄海喁望敝會爰於本年秋間聯合全國烟酒業會議公决具請願書責陳良玉等三十二人人表全體詣京請願茲良玉等謹遵約法第七條之規定呈送貴院鑒核祈調集財政部及烟酒事務署擋案依不法審查提出議案咨請政府迅速頒布烟酒税統一税則藉紓商困不勝迫切待命之至謹上 
中國烟酒聯合會請願代表署名陳良玉浙江王肇泰浙江馬炎文浙江　張宗華浙江　裘子怡浙江　馬絳裔浙江章　逹浙江　陳越屏浙江　嚴　逹浙江　章梅蓀浙江徐光溥浙江　陳鳳鏘浙江　周墨林浙江　頼漢濱福建林守仁福建　闕仰西福建　王祖基湖北　魏經武湖北張之翰陜西　王維義陜西　聶家楷陜西　張斷宗陜西魯奎儒江西　蔡　鶚江西　李寳瀚廣東　茅佐腴江蘇胡炳堃四川　周　珍河南 
[總商會辦理選舉之手續]  
　上海總商會此届選舉會長會董已一切章程及選舉票等按照法定程式印刷分送茲聞該會以選舉期近除備文呈請江蘇齊省長届期派員監視開匭外並函達滬海道徐道尹駐滬楊交涉員請届期蒞臨監視以昭鄭重 
[自由黨籌備恢復之進行]  
　　上海自由黨總部提議恢復現正籌備進行昨由該部代表王樹谷偕同魯定格律師用繙譯金文彪等晋謁環龍路孫中山君詢問孫君對於本黨之意見孫君適因有客委胡漢民代表接見據謂中山先生此時不願預聞政事然對於有道德之在野黨會極表歡迎並言及黨務及黨員資格（一）實有道德心有禆性國計不可因黨務希冀獵取官職（一）黨員須有正當恆業及自立能力不可因入黨之故放棄自有職業有此方足言黨黨綱須嚴云云王君等遂欣然而出現正籌備一切徵集多數意見將來須嚴定黨綱及黨會資格暫設籌辦事務所於法租界銀河里九號並設通訊處於英租界大馬路四十二號魯定格律師事務所 
[江蘇各縣現存議員（十八續）]  
　　靖江縣原額二十五人除當選無效一人選補參事五人病故三人外現存十六人　范時可　方　　　劉珍　鄭康培　姚則唐　洪　　謝幕樹　張體乾　瞿左田　盧東域　朱炳甲楊國成　陳叙五劉建動　朱楓　張汝　 
[棉紗生意之好現象]  
　　本埠棉紗市面近頗發達最近兩星期内每包漲價銀五兩有餘十六支水月小包昨售一百零三兩五錢東紗之價近亦飛漲二十支財神牌每包前售一百零二三兩今則漲至一百十二三兩據云大阪三品紗與塊角紗每包漲起日幣十元購者仍爭先恐後寗波通久源紗廠自今春至今尙未開工聞此消息亦已於十八日照常工作至通州之大生紗廠於八月初因修理櫗器暫時停工本擬於十月初開工茲因存紗銷罄市面起色日夜加工修理前日亦開雙班凡業此者莫不喜形於色云 
[師範附屬小學將開運動會]  
　　省立第二師範附屬小學校定於明日下午一時開秋季運動會已由校長通告各生家長届時赴會參觀想届時定有一番熱鬧也 
[觀濤小學之遠足運動]  
　　滬海道屬南滙魯家滙觀濤高等小學校近接奉賢和校聯合運　會來函於二十二日開會招約圑體到場觀覽届時由陸校長乘淵偕同體育敎師率領學生赴會參觀並令各生操演來賓運動曲竿豆嚢舞蹈木環舞蹈各節聞均爲是校敎師所新编云 
[修志局訂期集議]  
　　本邑修志局主任李右之因編纂志稿菟羅事實定於本月二十二日即舊歷九月二十六日開會昨已發出通涵知照編纂員及各市鄉採訪員請届時到會討論 
[南商倉定期會宴]  
　　南商會正副會長顧馨一蘇筠尙曁各業商董等訂定陽歷本月二十二日（陰歷九月二十六日）在會設筵邀請滬海道道尹徐鶴仙護軍使署參謀長趙聯璜上海地方審檢兩廳長税務所長淞滬警察廳長徐國棵駐滬交涉員楊小川上海縣代理知事景毓華工巡捐局長朱壽丞第一區警察署董希賢警正等會宴藉以聯絡官商感情并討論地方商業進行事宜昨已具東往邀矣 
[欵產經理處分送收支總表]  
　　上海縣公欵公產經理處昨致各市鄉經董云逕啓者所有中華民國五年一月一日起至六月三十日止上海縣各市鄉公欵敎育欵收支總數茲已結算清楚編造總表除函送縣公署備案並分致外相應檢同收支總數表一紙函送貴經董察核備案爲荷 
[緝獲南滙劫案之夥盜]  
　　南滙縣境矮櫈橋及魯家滙鎭滙豐典當被刦案内之盜匪衛阿毛等曾經獲案訊明處以死刑在案茲有供涉之徐木生匿居浦東洋涇地方業由上海縣警佐偵探沈阿松購線緝獲解經司法科員王敬常訊得該犯徐木生確係以上二案之夥盜且徐之同黨江北人唐阿三卽唐金標亦與該二案有關除飭偵探嚴密查緝外特將所獲之徐木生於昨日由景代知事備文派警錢裕林等呈解龍華護軍使署先行訊辦 
水卡員被控辭職 
上海税務總公所吳所長查得吳淞江水卡主任員范澤川此次有人赴省指控正擬澈查安案情以明虚實乃范已自知不安於位即向吳所長辦明一切並提出辭職書告退職任 
[被汰軍官流爲扒手]  
　　南市裹鹹瓜街同昌祥參號於昨日清晨時有朱子富乘𨻶闖入� 
號内樓上各夥友臥室私將號夥葉志康之綢夾衫綢夾袄穿於身上大踏步而出適爲葉　見當場扭住將人贓交由崗警帶至第一區署詢據朱稱前於辛亥光復時在某營當連長被汰後無所事事爲饖寒所迫不得已而出此下策尙乞格外成全等語董警正得供深爲嘆惜飭卽暫留核示起案之贓給失主領回 
[扭控白鉛抵洋之騙子]  
　　金其於上月中串通潘守臣以重約百兩之白鉛一塊携至崇明北沙鎭開設客棧之倪繼　處僞充紋銀向倪兑得洋六十元未幾又將同樣之白鉛五塊向倪抵押洋二百四十元前日金等又持铅餅八塊前去抵押倪見屢來求抵頓生疑心常將以上銀塊倩人估看悉是鉛餅始知受愚往尋金等業已不見昨日來滬將潘扭控地方檢察廳略訊一過判潘收押着倪回籍將鉛餅取來呈案察核以憑核辦 
[欺騙案不能成立]  
　　虹口漢碧禮路三百二十六號門牌烟膏店主劉阿煥控密勒路二百二十一號門牌西飯店主沈榮林以代買烟土爲由騙取洋三百三十元等情業經公共公廨訊供判沈交二百元人洋並保在案昨晨復訊原告偕代表律師投訴前情訊之被告亦延律師到堂代爲辯護中西官以原告所控證據不足判令將案注銷被告開釋 
[搜檢行人案展期訊究]  
　　王有才王雨華王金生因在虹日搜獲土販身畔之私土兩只將土吞没人則放去被五百零七號華捕查見以其不應在途搜檢行人當將三人帶入捕房在王有才身畔抄出私土一併解送公共公廨訊供判王等各交一百元人洋並保在案昨晨復由捕房將被告三人解廨請究王襄讞商之英康副領事以捕房瑣案甚多不及研訊判被告仍交原保展期一禮拜再行訊核 
[祇可縱之使去]  
　　昨日上午有某甲携帶私土一包欲搭滬寗火車出發當走入界路鐵欄時五區崗警見其形色慌張上前搜檢甲將烟土抛出鐵欄之外該警以證物已被消減祇得縱之使去此項烟土由滙四捕房巡捕拾去歸報捕頭存候查核 
[拐逃案先控蟻媒]  
　　山東人馬一桐前曾在淮揚鎭守使署充當馬弁近與妻張氏現年二十四歲住在本邑西門地方本月中該氏忽然逃逸當經馬托金阿正代爲找尋前日在曹家渡西石橋王少甫家尋見知照馬前向認領王不肯放據稱由管祥林爲媒憑山東人高七張福龍送來等語馬遂偕金阿正爲證先將管扭控警　轉送地方廳由檢察官預審之下判管收押候提一干人證到案再訊 
[兄弟爭產之怪狀]  
　　吳仁章前至法公廨控胞兄吳廷章霸產不分判各邀公證人　公分派在案昨由公證人王裕庭蘇菊全投案聲稱吳姓兄弟之事已向兩造理勸廷章以伊子金松於仁章之妻亡故時戴過重孝作爲仁章之嗣子定欲多分家產一份仁章因有螟蛉子堅執不允以致不能將田單裁開各自執業應請堂上公斷聶讞員以吳金松承嗣一節毫無證據不能成立判所有產業各半公派詎吳廷章聞斷後大肆咆哮不允遵辦中西讞員大怒着罰洋五元以儆並諭兩公證人於十四天内將一應田單裁開仁章廷章各得一半如廷章仍恃變不允准由仁章將應分之產詳細開明呈案照數斷歸執案 
雜評二 
[講學結社（訥）]  
　　今日政局上之風雲正在變幻起落之中而返觀社會則不變不動穏靜如故然惟不變不動穏靜如故而惡現象依然存在也吾謂欲改革此惡社會者第一須先有人與此惡社會宣戰戰而勝則移風易俗功用自在其中然與此惡社會戰决非一人之力所能爲也則必先固結圑體如所謂講學結社等即與惡社會宣戰之圑體也袁政府時代以集會結社爲大戒此種圑體自無人敢貿然提倡今則已復我人民自由有志之士宜引爲已責者矣乃曠觀各省以此爲倡導者幾如鳳毛麟角之不可多得則社會安得而改進乎 
　　立功於社會亦英雄傑士之所爲也又何必逐逐於政潮而後爲能哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[禹貢徐州一節新解] [  胡謅]  
　　海岱及淮惟徐州 
　　海水道也岱山路也及至也淮當作懷與論語加我數年句之加作假瓜祭句之瓜作必其例相同言各省代有或由水道而至徐州或由山路而至徐州其懷惟繋於徐州共圖勢力之雄厚耳 
　　淮沂其又 
　　淮沂當作懷疑與大學於戲改讀鳴呼之例相同其者指至徐州者而言又者四也（見前自由談俗字雅解）言至徐州者因其心懷疑有四端一曰權二曰位三曰利四曰威也 
　　蒙羽其藝 
　　蒙蒙蔽也羽翼也其指至徐州者言藝術也言至徐州者蒙蔽人之耳目聯合羽翼厚其勢力以爲對付人之妙術也 
　　大野旣猪 
　　大野者大逞野心也猪亦名豕言至徐州者大逞野心旣成封豕之勢矣 
　　東原底平 
　　東徐州東道主也原中原也言徐州東道主欲集合中原兵力底平反對者也 
　　厥土赤植草木漸包 
　　厥土徐州之土也赤者平日殺人之地點血浸土而成赤色也土膩曰埴土有血則腴膩也墳墓也言被殺者之墓其土赤而膩故草木易生而漸成包也 
　　厥田惟上中厥賦中中 
　　厥田惟上中言徐州之田不過上中而已不及上上厥賦中中言徐州之税不過中中而已不及上中上上量入爲出養兵不足增兵則愈不足故與至徐者籌商之也 
　　厥貢惟土五色羽畎夏翟嶧陽孤桐泗濱浮聲淮夷　蛛暨魚厥篚玄織稿 
　　貢者表明於外也土五族土地也五色者者五色國旗也羽羽黨也淮夷外國也玄繊縞皆幣類卽今錢幣也言觀徐州外表亦不過遵照五族共和强樹五色國旗而已其内容則聯合羽黨如畎畝中夏日之野雞成羣飛行惟恐如嶧陽之桐孤立無援泗濱之聲虚浮而位置不固也故常懷逃至外國者潛來援助蠙珠曁魚俱爲逃至外國者这代名辭猶呼鼇爲鼇之類其所以思逃至外國者如此之殷因其嚢中錢幣充盈可以助餉也浮于淮泗達于河 
　　此思犯罪者潛行來徐之辭也渴望其來助甚殷故一則曰今日當浮于淮泗矣再則曰今日當達于河矣猶詩言所謂伊人在水一方也 
塵餘觚剩 
[天問廬筆記（禁轉載）] [  成舍我]  
　　顧生 
　　湘鄉顧生少好學籌燈夜讀徹旦不寐然失歡於父母動遭鞭據一夕方執卷默誦忽有女子欵關入直撲生楊持一人首血涔涔滴生警駭幾暈女曰兒勿驚予汝母也乃出人首示之曰此賊婦我已　之矣生就首睇視即其母生失聲而號家人入視詢其故生具以告則人首猶在而女已渺父覩首大悲覓其尸得諸厠中是夕夫婦同寢不知其何以忽出也羣疑生殺其母故設此遁詞將付生有司論其罪生悲訴其狀父憯然曰是矣死者本非汝母適所見者誠汝母也吾幼時也作狹邪游汝母與死者同隸平康予與汝母暱生汝予又暱死者予請諸家將娶汝母而死者置毒以戕汝母迫予娶之僞言爲汝之母今十七年矣初不意汝母之猶能圖報也然予亦有罪言已而僵家人聞其語遂不疑生乃覓生母之尸與父合葬事聞於上亦皆以異案了之不復株究云 
小説 
[言情小説妍媸鏡] [  天虚我生]  
　　第三章（續） 
　　時有侍者入曰餐已具請赴席言旣植立僵木無聲覩其狀一若爲予儕宣告死刑者此時老牧師白雷已與哈荔夫人先行巴金生則與曼睞同行亞琪亦卽與密斯白雷挽臂而從其後白雷夫人乃向予微笑即亦緩步而行予與嬧娜殿焉方出室忽有一少年緩步而前御晚禮服氣宇英俊予一見即識爲勞倫司楷福少尉唯昨則瀟洒今則高華爲不同耳勞倫司旣至則笑言曰吾來遲矣殊抱歉今請伴君等同行言次伸其修臂白雷夫人行最前遂以手挽之同行而去予初以爲此後將不復與勞倫司共話矣而孰知造物弄人予座乃適與这亚肩勞倫司見並坐者爲予則笑曰不圖又於此地見密斯白理安勞倫司言時其聲如扣銀鐘清圓可聽予亦笑曰先生誤矣予非密斯白理安也勞倫司愕曰適間曰雷告予密斯固爲白理安也予因顧曼睞曰對坐者爲密斯白理安而予則爲其妹柰梨勞倫司撫掌曰君語誠妙然則爲密斯柰梨白理安矣予曰去姓著名如何勞倫司大笑曰密斯柰梨君誠快人昨日斷垣零瓦之語我今思之猶有餘　予曰此不過予一人之理想不足爲外人道勞倫司曰晨間白雷老牧師嘗爲我語此古蹟言之絮絮令我　之幾乎失笑予曰然則君冒大險蓋若輩視此古蹟不啻神聖有侮之者將與不共戴天矣吾人語時乃不期爲密斯白雷所聞面色微慍而亞琪則方一心飲啖魚骨脯餘積其前如蟻封湯水淋漓襟袖間初不一顧刀又轆轆四轉乃如機器之槓桿勞倫司笑曰此爲密斯介弟乎予頷之勞倫司曰同　昆季有幾人哉予曰尙有一弱妹曰美乎予搖首曰否吾家無有如吾姊美者勞倫聞語因舉目以視曼睞時曼睞方與巴金生閒談展輔作笑微微露其瓠齒似方傾耳以聆牧師之言實則其心早已不屬卽牧師何言渠亦未必聞之予乃竊歎其交際手叚之工無怪衆生爲之顚倒哈荔夫人則與白雷夫婦互爲酬酢雖作笑容而偃蹇之熊不可隠吾乃竊念不識勞倫司果否爲其所生何以勞倫司姓楷福而夫人則姓哈荔豈有母子　異姓者然　　人之事無於我則亦置之 
 
 
 

Page 15

 
 
   
 
 

Page 16

 
 
   
 
