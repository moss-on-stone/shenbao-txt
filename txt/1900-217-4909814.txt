# 1900 - 217 - 4909814

 

Page 1

 
 
[論議和之難]  
　　自義和拳匪起事北方詭稱神術仇術殺洋人煽惑愚民遂使畿輔之間無一人不信拳匪之説蓋一則北方風氣剛勁平日見洋人多方要挾不免憤憤於心一聞滅洋之言遂不覺羣相附和一則中國風俗素信鬼神北方之民尤爲愚戆信鬼神之心尤甚以爲拳匪自有異術不爲槍砲所傷而朝廷謬戾之王公又復深信不疑以爲是實義民並非匪類不惜揚之縱之譽之獎之而拳匪之勢燄愈張拳匪之羽黨愈衆橫行無忌不計朝廷之利害禍福以逞與私忿於一朝迨至中外之兵釁成津沽之戰事啓要口失陷名郡淪亡大帥捐軀雄軍盡喪各國聯軍北上進逼京師於是朝廷謬戾之王公始知時局之日形危急拳匪之不足有爲計無所之乃請皇太后皇上授兩廣總督調補直隷總督李傅相爲全權大臣與各國籌商和議朝廷亦知事已無可如何遂於本月十三日特降諭旨授李傅相爲全權大臣卽日電商各國外部先行停戰仍將應行議結事宜分别妥商請旨尊遵行欽此傅相位高望重素講外交議和之任固非傅相莫屬然今日之議和非前年中法中日等役可比蓋中法中日兩役其釁啓自國家故可以償欵割地了事今日之役其釁雖亦啓自國家而實先啓於拳匪故非償欵割地所能了事英之言日中國朝廷旣未能痛剿亂民拳匪我英不得不遣兵保護本國官商兼平北省匪亂法之言日須彈壓拳匪加以十分威力美之言日若中國果能切實聲明中外合力以平拳匪之亂則我美國願先倡議代爲勸和其餘要挾之情雖各不同以及俄德意日本之各自有見然其欲剿平北方匪亂則英法美俄德意日本持議固無不從同也今且弗論各國要挾多端中國難以應命第卽此剿匪一事中國已有不能如各國之心者蓋自朝廷謬戾之王公驕縱拳匪以後輦轂之下幾乎人盡拳匪剿之不勝剿誅之不勝誅中國朝廷果能如各國意旨大加殺戮使之竟無噍類乎且拳匪既爲謬戾之王公所驕縱則庇護之於前必當保全之於後否則外患未已而内亂先興是固謬戾之王公所能見及故惟有冀其自爲解散而不敢以痛加剿洗一語加之拳匪然各國則萬不能聽其自爲解散而可以不平匪亂卽與中國議和也假使有外人問於傅相日此次中外之變果因何事而起乎必應之日事起於拳匪之仇殺洋人也曰傅相旣知中外之變� 
起於拳匪之仇殺洋人則拳匪當剿乎抑不當剿乎必應之曰拳匪自當力剿不剿不足以謝洋人也曰傅相旣知禍起� 
於拳匪矣拳匪之不得不剿矣則今欲言和請先剿匪各國俟匪平之後未有不　就和議者然試爲傅相思之能剿匪乎抑不能剿匪乎揆之以情度之以勢按之以理斷之以法拳匪固自應痛剿顧剿之觸忌於謬戾之王公則不能剿剿� 
之又恐激成内地之大亂則不敢剿不剿拳匪而欲議和吾知各國之必不允而和議之必不能成又何論其他之要挾哉雖然傅相老成碩望久爲外人所欽服或有善全之策足使拳匪不剿而平俾中外仍敦睦誼天下共享昇平之祖老特不知各國使臣旣被困於京師傅相又覊留滬瀆雖任全權大臣之職將興何人議和乎且恭讀上諭命電商各國外部先行停戰各國能否聽朝廷之諭從傅相之商而先息鼓偃旗以俟從容商議乎此皆非鯫生之所得而知也 
[上諭恭錄]  
　　六月二十日奉上諭御史劉家模奏請勸捐助餉下現在軍務緊急餉孔殷各省紳商食毛踐土當能激發天良殷家紓難著各督撫遴選公正紳耆設法勸辦有能倡捐巨資者奏請破格優獎其餘按照海防捐例分别獎叙並須妥定章程嚴防弊竇於籌餉之中仍寓恤民之意是爲至要將此各諭令知之欽此 
[總統師干]  
　　前日柏林來電云德國陸軍提督華爾德西氏前已因功封男爵兹者德皇以中國拳匪之變滋蔓難圖非得威望素著之大員不足以資鎮懾因任華君以大元帥之職令尅日航海東下總統師于各國政府中人聞之議將津沽各處大軍統𨽻華君麾下俾事權畫一易奏虜功� 
[保定匪亂]  
　　日本報云頃得中國直𨽻保定府電報悉府境義和拳匪蜂屯蟻聚其中以新募集者爲多類皆� 
逞其桀驁之情出没巿廛跳刀拍張上月下旬某日忽譁然而起焚去南北二門外各教堂並將華人之爲教士及醫師者各斃其一 
[楊村已失　　昨得天津電信知華歴七月十四日各國聨軍已將楊村攻奪是役也由美軍爲先鋒隊鏖戰之下死傷七十三人其餘均未深悉　　　　　　　　　　　　　 
[俄人避地]  
　　日本報云自遼東起釁以來西伯利亞一帶俄民紛紛赴高麗避難頃接韓京來電悉俄人之避往鎮南浦者男女老穉多至八百十二人内有數十人轉往京城暫住未幾又有鐵路上驛長及機器師七名望韓京進發 
[全軍北上]  
　　漢口采訪友人云湖南藩司錫方伯良會同方軍門友升督師北上涓吉本月初九初十等日啓行聞軍門所部將士均係有用之材干城腹心可爲朝廷慶得人之效也 
[雄師北上]  
　　蕪湖訪事友人云當拳匪作亂之初安徽巡撫王芍棠中丞卽遴派武衛湘軍五營入京拱衛迨本月初七日傍晚始陸續行抵鳩江共計二千餘人分乘民船二百餘艘抵埠後卽换乘蕪邑所封民船並由縣主張大令會同保衞營管帶饒守戎向各軍統帶商定除什長火夫入市採購食物外其餘勇丁一概不准登岸一面由滬帶自派武弁持令箭巡查越兩宿竟得秋毫無犯至初九日一律下駛由清江浦遵陸北上初十日又有江西威武新軍五營戾止時已夕陽將下卽就江干聨檣駐泊甫經寄碇桓桓之士相率登岸閒游船中更滿載紙張冀得偷漏關税事爲道憲吳季卿觀察所聞立派營務委員陳叅軍前往查騐勸令照章將税完納營官初不允從後聞叅軍須電禀南洋大臣劉峴帥咨查江西撫憲恐干功令始納税數成旋於次日揚帆而去當此軍抵埠時軍士掉臂游行道經太古洋行見洋關繟壓兵執有洋槍卽取以把玩以致互相口角幾肇事端適大令及守戎巡至見而叱退俄而又有軍士三五十人闖至天主堂二門强欲入内遊觀堂中人不允軍士卽拾取磚石向内飛擲致擊破玻璃三塊守戎聞信急率勇前來若輩始抱頭鼠竄守戎並不追拿惟將教堂竭力保守無何大令與洋務局員程大令接踵而至則已浪息波平當夜禀明觀察與統帶約法三章略謂翌日如不開行必須仿照皖軍過境章程不准一名登岸統帶無詞申辯卽於次日鼓浪登岸甚矣統率三軍不可不慎選將領也 
 
 
] 

Page 2

 
 
[皖軍過潤]  
　　鎭江訪事友人云自拳匪肇亂激成各國公憤紛紛調集勁旅直薄京畿外侮内訌相逼而至沿江各督撫皆調兵入衛藉以稍紓君父之憂皖撫王芍棠中丞檄調安徽武衞楚軍各營北上本月初十日由萃利輪船載一營抵京口常鎭通海道憲長久山觀察恐在洋塲滋事卽飭水陸總巡周錦堂都戎及各防營官弁妥爲彈壓並由地方官封雇船隻俾各勇一律揚帆渡江次日又有二營陸續乘民船行過瓜洲並不停留卽向北而去沿途頗安謐如常 
[點交堂產]  
　　寗波訪事人云寗郡城鄉各教堂共二十八處自聞北方拳匪肇亂教士咸有戒心寗紹台道憲誠果泉觀察深恐禍機猝發保護難周因令暫離甬江另尋樂土所有房屋物產點交地方官暫行收貯公俟事定後交還 
[委探軍情]  
　　蕪湖訪事友人云浙省江山常山等縣與安徽徽州府屬婺源等縣接壤月前彼處土匪蠭起連陷三城皖省地方官思患預防嚴爲戒備旣而道轅接上游飛電知浙江衢州府附郭之西安縣亦已失守道憲吳季卿觀察以徽郡本係轄境防務益當戒嚴除派撥勁旅會同皖南鎭馬隊馳往皖浙毗連之各縣防堵外復遴委蕪湖南岸江口保甲巡員鄭仲常二尹尅日馳往婺源績溪等四縣偵探軍情逐日飛報所遺江口保甲巡防另委候補佐雑王寅伯少尹庖代已於本月初十日到差視事矣 
[保護周詳]  
　　金陵訪事友人云自北省兵端旣啓凡遠人之旅居長江各埠者業經南洋大臣兩江總督劉峴帥慨然以保護之責自任除各教堂派兵駐守外並將受職中國之各洋員及僑寓省垣之各西人客舍嚴密巡防一面復飭府縣悉心稽察防範之道可謂至周且詳矣茲者峴帥猶恐百密難免一疎復飭府尊王毓峯太守轉飭上元江寗兩縣並保甲各局傅諭城廂内外商圑民團諸董事各將境内教堂實力保護設有不虞惟董事是問更委候補道萬觀察中立總其成似此藻密慮周凡幸隷帡幪者不皆可安之若堵乎 
[統帶到差]  
　　楊州采訪友人來函云邵伯鎭臨近塲灶向爲私梟出没之所邇者北氛不靖鹽捕營劉都戎玉泉又因病作古匪徒遂肆其鴟張終日結黨成羣遊行街市稍不遂意輙露刃逞兇甚至嚇禁鄉民不准購食官引事爲運憲柯遜菴都轉所知以匪人橫行如此非惟有碍官銷且恐爲地方隱患適唐恊戎玉才交卸駐防南字右旗管帶差使都轉遂據情詳請督鹽憲劉峴帥擬將鹽捕營巡緝砲船若干艘檄飭恊戎統帶令會同五岸緝私弁勇專在高郵邵伯一帶往來巡緝峴帥批回准如所請恊戎遂於本月十一日由省奉檄到揚趨詣運轅晉謁然後擇吉到差 
[電局易員]  
　　金陵訪事友人云江寗省垣電報向由前機器製造局郭月樓觀察創設官局於機器製造局中總辦而就城内郭家巷另設商局凡有官電必由商局轉發轉送歴年來商局公務札委候補佐貳一員總其成去年觀察雖交卸機器製造局事宜但省垣電局實由伊創始經營故仍留總辦一席凡商局人員皆聽觀察調度邇者北洋軍務倥偬電報往還絡繹不絶而來電必先由商局抄送總辦轉呈上臺去電則交由總辦轉送商局未免周折太多南洋通商大臣劉峴帥心竊慮之適督辦電報大臣盛杏蓀京卿因公至省遂與之商酌嗣後凡有電音傳至商局無庸由總辦轉手擬另委監司大員爲領袖以昭鄭重而免遲延京卿意見相同遂委李觀察毓森綜理其事觀察奉札後已於月之初五日到差視事矣 
[甬城火警]  
　　寗波訪事友人云本月十五日四點鐘時郡城醋務橋源木行後范家弄張姓家突肇火災一時烟霧騰空將有燎原之禍地保急鳴鑼報警遠近各水龍風馳而至吸水狂噴曾未須臾卽行撲滅僅焚去柴房兩椽 
[蘇省官塲紀事]  
　　姑蘇訪事人云本月十三日有官舫數號停泊胥門外大馬頭旗上大書工部大堂字樣旣而護理江蘇巡撫聶仲芳中丞署江蘇藩司陸春江方伯署臬司朱竹石亷訪織造榮尚衣糧儲道羅觀察署蘇關監督黄觀察蘇州府濮太守長洲縣蘇大令元和縣王大令吳縣田大令以及候補道府各官咸呵殿出城詣舟次謁見旋訪悉是船爲前工部尚書錢子密大司空由京回籍道經蘇省暫憇歸裝有見者謂大司空年逾八十鬚髮皆蒼與各官晉接之餘悉由公子迎送蓋藉以節勞也翌日解纜起程逕望嘉興珂里進發○本月中旬某日新添南路總巡陳明府其昌詣撫轅請假赴江寗公幹護撫憲聶中丞准之遺差札委候補同知樊司馬恭壽庖代司馬奉札之下卽於翌日趨轅謝委擇吉到差 
[鱸鄉贅筆]  
　　松江訪事友人云前日郡城巿河中忽有屍骸一具浮至某銀樓後始擱住一時環而觀者密若堵墻未幾潮漲仍隨波逐浪浮出南門傳聞死者係楚省人向隷細柳營偶不自檢失足淹斃嗣爲相識者所見邀集同鄉人撈置水濵草草殮瘞○入伏以來無日不火傘高張流金鑠石四野田疇龜坼農人望澤情殷本月十一日傍晚時始聞雷聲隆隆起視西北黒雲如墨瞬息漫天逾時大雨如注溝澮皆盈一時胼胝者流無不雀躍歡呼深感天公之粒我○華亭縣林霨生大令前因校閲四鄉圑練之便親赴亭林葉榭張澤等處捕治賭徒旣而在中渡拘獲賭棍兩名翌日帶回署中想須嚴行懲辦也 
[傅相行轅紀事]  
　　昨晨前蘇松太兵備道蔡觀察鈞某省候補道沈觀察玉麒朱觀察疇三均詣轅謁見○昨晨六點鐘時接到濟南電信一封午後接到西字信一封四下鐘時接到粤海關公文一角及本埠李公館信一封 
[示免驚疑]  
　　租界工部局爲出示剴切曉諭以安人心事照得京津肇亂以來警信頻聞謠言紛起本埠人心因而大震經本局邀集各紳商董事會議保護辦法業已三令五申明白曉諭以慰衆望在案乃本埠近日人心依舊不安相率遷徙本局殊代焦灼幸奉大英總領事霍來示知照現經本國政府核定卽由香港派兵千餘名拔隊來滬以資保護等因查此次派兵來滬乃係專爲相助本口各洋行商圑曁各國兵船之鎭壓以冀上海華洋商民人等始終得以一體保全別無他意一俟北亂旣平立卽整隊回港决不遲滯惟恐衆未週知以致驚疑合亟先事曉諭以安人心爲此示仰租界各華商人等一體知悉自安生業萬勿驚恐切切特示大清光緖二十六年七月十六日卽西歴一千九百年八月十號 
[會館條陳]  
　　英國水師提督西摩氏因籌保護上海之法特就香港調到印度兵若干名各會館董事深恐居民見而驚惶因於前日擬就條陳上之租界工部局請轉告統帶將兵士嚴加約束不准出外游行等情本館按泰西軍令本極森嚴滬上雖駐大兵當不致有所騒擾况議和之事近在目前我輩托足此間安如磐石愼毋多所疑懼以致輕舉妄動伊戚自貽也 
[飭領公欵]  
　　蘇松太兵備道兼江海關監督余晉珊觀察因邇來龍門書院經費支絀另籌規銀八千兩發典生息以充各頃開銷詳奉督撫憲批准立案昨日抄錄詳稿批示並將規銀八千兩札發上海縣查收分發各典商具領著將領狀息摺呈繳備案縣主汪瑤庭大令奉札後立傳典業董事具領分發取具領狀存查 
[領事謁客]  
　　昨日午刻日本駐滬總領事小田切君萬壽之助帶同繙譯官某君乘緑呢大轎詣道轅拜會道憲余晉珊觀察延入花廳互談要公良久始握手辭別 
[局批照錄]  
　　有施子修者不知何許人日前投本城淞滬釐捐總局禀控唐桂亭兠攬商人隱戤牙帖等情昨經督辦錢怡甫觀察批示 
 
 

Page 3

 
 
曰白拉唐桂亭兠攬戤帖如果屬實殊違定例自應澈查明碻以杜隱朦惟係一面之詞亦難憑准仰奉賢縣赶速確切查明吊同唐聚豐行帖詳候察辦毋延 
[汛捕荒謬]  
　　前晚二十三七鋪汛捕陸褔拘獲年甫成童之竊賊某甲帶回家中私刑吊打甲不勝痛苦認竊小南門外校塲左近丁姓所開馬房内牙骨摺扇一柄及董家渡居民某姓家衣服若干件始得釋手昨晨又獲一人仍復非刑酷虐二十三七鋪巡防局員盛雨村二尹聞之以境内屢出竊案勒限嚴緝從未破獲一起今旣獲犯並不解局竟敢若是妄爲甚且私向質押各鋪吊贓售去將地方公事置之不顧尚復成何事體因令地甲速傅陸捕到局從究懲 
[玉骨長埋]  
　　前日午後美租界裏虹口沙金港内忽浮起女屍一具年約四十左右穿深蓝洋布衫褲頂髪已秃耳上有法藍銀環蓮鈎瘦不盈掬形似甬人某西人見而哀之倩人撈置岸上事爲捕頭所聞立派某包探詳查旋報稱並無屍屬在滬遂令圖地保報請某善堂給棺收殮舁瘞荒阡 
[上海縣署瑣案]  
　　本年四月紹興人蔡瑞蘭投縣禀稱小的向販綢綾每至上海必借住門外同鄕人沈濟泰所開日升染坊内某日忽被坊中人竊去綢兩包向沈根問置之不理是以控請究追沈則諉稱此綢被已歇坊夥馮姓竊去昨日蔡又扭沈至縣喊控縣主汪瑶庭大令研訊之下蔡供爲此案日已久沈竟置之度外兹得在途相遇向之催問沈忽謂小的不應控告是以不願尋馮料理不得已扭案求追沈供小的日遣夥友尋馮不得求寛限期大令飭交人保出限二十日内尋馮到案併諭令蔡帮同尋緝○前日浦東洋涇鎭巡防局委員某君函送莊勝大莊土全兩人至縣汪大令研訊之下莊土全供小的與莊勝大同姓不宗本月十四日勝大來家稱小的伯母曾欠伊母會錢四千文强向小的索取洋銀十四元但伯母無後由小的之胞兄承嗣卽有所欠亦非小的所應理不意勝大卽扭住小的兇毆迨經旁人勸散復將小的家碗盞等物盡行擊毁小的之妻驚懼而逃現尚未知下落并被攫去洋銀十四元衣服兩件因之投局控告解案請究莊勝大供土全之伯母曾欠母親會錢四千文現在小的適有所需故問伊伯母何在並非向之强索不意土全卽將小的毆擊幸由地保等人勸解而散小的歸訴母親母親卽至土全家理論擊毁雜物並無攫取洋銀衣服之事求鑒地保王永祥禀稱莊勝大莊土全二人在某茶肆中争毆小的查因會錢起釁爲之婉言勸散後又聞勝大至土全家中擊毁物件至曾否攫取洋銀衣服無從查悉求鑒大令謂勝大不應向土全强索會錢並敢毁物殊屬不合命笞責三百板收押候核　 
[英美租界公堂瑣案]  
　　某西人投案訴稱家中所雇傭人周阿榮藉端扭毆撕破衣服請卽嚴懲襄讞委員張柄樞司馬商之德繙譯佛君判將周笞責五百板管押捕房二月○陸徐氏訴稱小婦人前曾購得本邑二十三保十二圖民人陸土生之房屋四間前日陸將墻壁擅行拆去向之理論恃强不服不得已鳴捕拘獲送案請懲陸供詞支吾司馬判令笞責三百板交人保出○江小寳訴稱小的有小車七輛由陳秀林朱阿福代爲售去所有車價均被吞没務乞追償陳朱同供江曾欠小的等洋銀若干是以將車價扣抵司馬著一併押候過堂復訊○某號巡街捕解馬夫洪阿大到案禀稱此人駕車疾馳小的喝阻不依反被毆傷是以拘案請辦洪俯首求恩司馬著仍帶回捕房俟捕傷痊再核○包探劉阿炳禀稱昨日青口帮匪人陳阿四薛阿四兩人向梁芳才强行訛詐適被小的所見爲特一併拘案請究司馬研訊之下判將陳笞責二百板押送青口公所交董事嚴加管束薛從寛斥釋○一百十八號巡街華捕禀稱有陳阿二者無端將活鼠釘死心殊殘忍是以拘案請究司馬判令管押五日○某號巡街華捕禀稱有洪阿大者乘小的落差時扭住兇毆爲特拘案請辦洪堅不承認司馬著押候過堂復訊○包探潘英奎禀稱小竊王阿四前曾犯案由翁大老爺懲辦遞回寗波原籍令又潛行來滬故態復萌小的見之爲特拘案請究司馬著再遞回原籍交地方官嚴加管束不准再來 
[美租界捕房紀事]  
　　前晚有某國兵船上水手醉態酕醄行至朱家木橋左近不知因何被流氓多人圍而毆擊身無完膚適有巡捕到來衆流氓遂一哄而散僅獲羽黨某甲連西人送入捕房捕頭見西人已一息奄奄令送至同仁醫院療治甲則押候查明曾否行兇然後解送公堂禀請　員翁笠漁直刺訊辦○昨晨竊賊王阿掌竊取外虹口某馬頭貨棧中所諸舊鐵携之而出適爲包探朱阿岳所見拘入捕房捕頭令押候解送公堂禀請訊究 
[闢邪説議]  
　　甲申以後邪説朋興大旨以平權保種爲主天下浮薄之士靡然從之自命日維新黨自康梁諸叛犯獲譴其勢始稍殺然猶未遽絶也邇者拳匪肇亂致召外釁黨人乘間在上海創立私會恃外人爲護符大言炎炎罔知顧忌其言曰假外兵以清君側定復辟以行新政乘輿脱有不諱則易君權爲民主并預集五千萬金以備軍需與其會者百有餘人聞已詳列職名電達英美日三國政府諸人籌商一切矣徐可大曰有是哉黨人之喪心病狂竟若此其甚哉其所謂君側之惡果何人哉將謂執政諸臣開兵端以召外釁者乎則黜陟之權操諸君上封疆大吏明時勢而不畏疆禦者亦惟参劾之而已若何科以罪名弗敢擬也黨人手無尺寸之權而欲以草茅執太阿適成其爲亂民耳惡乎可將謂巨奸大惡人人得而誅之乎自南北不通音信隔絶凡所聞聞見見僅得諸中西各報未可據以爲眞卽信而有徴其罪亦惟在昏庸誤國非若操莽之顯有逆蹟也况上有兩宫之倚任下有僚佐之承宣仇執政卽仇朝廷也惡乎可將謂必如是而後可保全種類乎夫以我二十一行省之廣四萬萬人民之衆尚不能自保而欲襲石敬塘之故智以求庇于人亦阿富汗五印度之續耳烏乎可溯自中興以來朝廷講求新政不遺餘力如仿製造擴海軍設商輪船創電報局模具在成效燦然令上親政益復勵精圖治派員游歴開設特科建筑鐵路創興學堂礦政郵政次第舉行設無戊戌之變必將進而愈上彼康有爲以新進小臣遽蒙信任始則操之過蹙終則離間兩宫坐使新政之行戞然中止是黨人之於新政祇見其有損未見其有益也至平權之説則尤有辯美人怨英吉利之殘苛戴華盛頓之功德歴年未久餘澤猶存故能確守典型至今未替然再閲數百載生齒益衆智力開益官天下者安見其不變爲家天下法則困于拿破崙之窮兵懲于日耳曼之巨創幡然思易君主爲民權然而朋黨滿朝事權不一説者謂法自民權得伸而後兵刑諸政遠不逮前豈無故歟其餘各國壤地褊小或恃奧援或等附庸行民權者無强國焉且夫倫常大節萬古不渝人之所以異禽獸者以此人之所以参天地者以此中國自開闢以來凡有血氣之倫莫不知君臣爲倫常之冠忠孝爲不易之經彼欲廢君臣之義者乃援孟子之說及黄梨洲之言以爲口實不亦厚誣古人哉夫孟子民貴君輕之説爲戰國時殘民以逞者立言卽保民而王之意也使君果可輕則陳涉項羽何地蔑有而顧紛紛適魏適齊耶梨　以勝國遺民憤激而言原非由衷之論不然當莊烈身殉南都顛覆魯王監國而彼之後先疏附抑又何耶黨人知異説之不是以動人乃假二者以相煽惑世人弗察目爲通人亦惑之甚者矣且夫國家養士數百年厚澤深仁久已淪肌浹髓彼私會中聞有監司焉有部曹焉有甲榜焉有廕爵焉有生監焉其祖若宗以及其身食毛踐土世受國恩當此時事多艱正臣子肝腦塗地之日卽屈在下僚懷才莫遇而主持清議亦能回世道於幾微乃義和拳匪既假託忠義爲名而彼私會中人復以保全種類爲解處心積慮正復不謀而同嗚呼昊天不弔降此鞠凶上有召亂致釁之庸臣下有圖危社稷之亂黨嫠憂曷已禍患難敉所冀當軸諸公早思變計勿以左道爲可恃勿以外交爲可輕内患克平外憂自弭庶足以間執黨人之口而沮其奸謀若夫正人心息邪説共伸大義以討叛臣則更望於海内　志之士已香山徐可大稿 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
鋪地甲按叚稽查以示詰奸禁暴之意前晚行至小南門外水神閣前見粤人某甲所設萬昌隆烟館尚未閉門入内搜索並無烟客乃于翌日令 
二十三鋪地甲將烟館主拘送縣署禀請大令訊懲 
[馬路工程局瑣案]  
　　日前船戸應杏松載貨至浦濱被歹人陳奇亞騙去粉乾白糖等物事後查悉遣夥王子昌沿途偵察遇諸新馬路遂扭交三十一號巡街捕帶入捕房轉解馬路工程局禀請總辦程雨村大令研訊王供小的在應所置船上爲夥此次承裝某號貨物至此旋由某號傭人來取突被此人乘間混入騙去各物約值錢一千有奇幸得扭獲叩乞嚴懲陳供小的係福建某邑人所騙之物已售與小東門外不識姓名人現可尋獲叩乞施恩大令判責三十板勒限將收贓人交案再核○淮安府屬阜寗縣人周世明扭控張竹山欠賭錢四千一百文程大令研訊之下周供小的向以擊　爲生前在湖州朱合興船上與張共賭被負錢四千一百文今忽圖賴是以扭案求追張供小的係湖南某邑人與周同業並未與之同賭安有欠欵今彼知小的在梁姓家執役餬口有資妄思訛詐尚求明察大令謂爾等均非安分之徒判各責四十板押候覓人具保○去冬積竊張阿二竊取捕房中所儲巡捕號衣解經前工程局會辦司徒貽芬司馬訊懲飭送改過所收押釋出未久故智復萌前日閫至姚闌生所駕南匯航船上圖竊被船夥顧寳生拘獲交四十六三十四號兩巡捕解入捕房轉送工程局程大令研訊之下張供小的係川沙廳人偶至浦濱澡浴船夥遽疑行竊事無贓證叩求明察大令命仍送改過所禁押三個以儆 
[英美租界公堂會訊案]  
　　德商裕豐洋行主人投德總領事署控華人易雲齋借銀不還等情領事函致讞員翁笠漁直刺請提易到案訂於前日午後三點鐘時會訊届期德總領事署繙譯佛君詣公廨會同直刺升座裕豐行主稱去年十二月華商易雲齋浼劉鈺林作保借去洋銀一千元立有憑據約一月爲期將本利一併歸還迄今逾期數月置之不理現在劉已往山西恐此欵無著請卽追償易供稱向與裕豐洋行交易去年十二月某日曾向借洋銀八百元倩劉鈺林作保並無一千之多求寛限期出外理楚直刺商之佛繙譯諭令浼人保出赶緊清償如違惟保人是問 
[法租界公堂瑣案]  
　　美界某包探夥役楊阿林袁榮卿擅入法界拘拿竊賊張阿二致被法界包探拘拿管押昨日解案請訊楊袁同供小的等在美界某包探處當夥役竊賊張阿二屢次犯案釋出未久故態復萌此次小的急於追拿以致悞犯租界章程叩求恩宥張供小的前雖犯竊現已改過自新在吳淞某營當勇前日來申購物悞被拘拿求鑒讞員朱森庭明府商之陸繙譯著押候美界包探來案禀明再行復核○談彚禀稱小的係湖南長沙府某邑人前日由鄂附輪船來滬投宿級陞棧倩茶房潘長發代雇小車裝載行李迨後查檢箱内失去衣服十餘件約值洋銀三十餘元向潘詢問潘索酬洋銀五元許爲查獲小的以其串同車夫行竊爲此送案請懲潘供小的在棧中當司茶之役並未向索酬儀亦無串竊之事明府著押候傳訊棧主再核○某西人控顧永榮木作頭顧順德欠銀二百七十兩延宕不還明府提訊之下顧供此欵前經繙譯大老爺傳至公館研訊判令小的按月拔還銀五十兩無如西人堅欲一并歸還小的力有未逮致遭控案叩求恩典明府商之陸繙譯著仍遵前斷每月拔還銀五十兩兩造皆遵斷而退○孫阿三禀稱小的在恒豐典充司閽之役前晚竊賊王阿林等三人掩入臥室竊去銅香爐一枚搭連袋一口經小的追獲突被賊黨兇毆僅獲王阿林一名送案請究包探禀稱王係著名積竊務乞重懲明府判令枷號一月笞責四百板○包探禀稱李阿四陳阿三王桂生至某飯館果腹乘間竊取銅面盆二枚當塲拘獲送案請辦明府判令各責二百板○包探禀稱惡丐陳同春專在護城河畔搶劫行人物件前晚刼得途人某甲所戴眼鏡當塲緝獲人贓送案請辦明府判令枷號一月發犯事處示衆期滿重責五百板○包探禀稱偷兒李福生至城隍廟左近某烟館將烟客某甲脫下之官紗短衫乘間竊取携至租界中某押鋪求質是以拘案請辦明府判責一百板贓存候失主具領○包探禀稱周金生前因抛擲西瓜皮與張瑞生口角解經大老爺訊明判責二百板兹經小的查知此事尚有不實不盡因之訴知捕頭再行解案請究明府以事起細微著卽開釋○招商局收租人某甲禀稱新開河左近四十號門牌房客積欠房租洋銀四十三元乘間逃逸請准將屋内生財拍賣作抵明府准之著先登申報告白三天然後拍賣○樹德公司收租人某甲禀稱老北門外大街某烟館積欠房租洋銀三十八元潛行逃逸因將烟館夥宋阿金送案請追明府著押候傳到某主再核 
[白門官報]  
　　七月初十日藩憲恩巡道徐籌防局候補道沈兩江營務處李軍械所朱均傳見統領武衛楚軍吳隆海到見帶隊北上卽辭候補道劉式通辭赴蘇副將萬永剛到上海來江甯縣孫禀知赴下關點騐商團卽回知縣胡位周　解餉赴蘇署鹽捕營都司張普沾辭福建陸路提憲程文炳軍門會金陵營參將陳麟　辭赴鎭江藩轅牌示署江浦縣濮嵩慶病故遺缺查有如臯縣單儒紳堪以調署所遺如臯縣缺查有候補知縣秦炳禮堪以署理又正任銅山縣陶在銘現已引見回省應卽飭回本任又上元縣湻化司巡檢員缺前經請以鄭工遇缺先巡檢王傳泗咨補現已奉部覆准應飭赴任督轅牌示淮左營參將章宗瀚調補遺缺查有淮中營遊擊郎桂林堪以升補鈞和輪船馬廷樹到見九江回卽辭○十一日將軍崇會丁憂湖北候補道薛華培叩謝通判王萬選由蕪湖運米回知縣秦炳禮叩謝署理如臯縣牌示千總張朝鏞江西解餉來○十二日統領親軍等營劉見巡道徐禀知今日考吏治登瀛州兵　董全才由蕪湖拖米來知縣丁煜禀知奉司委解京餉卽辭金陵營都司周雲亭瓜洲營都司袁名揚又守備張律修三江營守借邢可錄均到由京回 
 
 
