# 1894 - 288 - 4907723

 

Page 1

 
 
[新科江西闈墨出售] [  圖書集成局啓]  
　　詩泒衍自江西文泒亦然自有明之季以迄國初諸老宏篇鉅製率皆清　峭折駸駸乎上　古作者之林近來風尚稍變然　　亦正多清　可傳之作新科闈墨旣出本局急印以新鑄鉛字刷以雪白連史紙每本價洋六分欲覘時尚諸向三馬路申昌各埠申昌及售申報人購　爲盼此佈 
[原底繪圖列國出書並申明翻印] [  點石齋啓]  
　　繪圖列國係洗紅館托點石齋石印圖繪工緻紙墨精良承海内諸君　稱許不脛而走矣詎無　　徒累用原書　印以圖影戲射利紙張惡劣墨跡模糊使人見而生厭另有鉛板將原圖石印底充者種種　蔽售主易受其欺兹點石齋後印　而加光緒二十年秋七月重印另送雙　　屋　定印章末頁盖原圖原書翻印雷殛火焚一戳　無此二章記卽係贋鼎賜顧者請詳　出售處棋盤街申昌本分局　葉文瑞醉六龍威各書坊外埠點石分莊購取可也 
[新印繪圖繪芳錄告成] [  三馬路申昌書室啓]  
　　繪　錄一書歴叙才子佳人之事描情寫景細膩風光難體例不脫章回而　　奇思有非他人屐齒所能到者更延名手　成圖象冠諸卷端類　添毫栩栩欲活誠小說中生面别開者也兹巳告成分裝八本價洋一元二角諸君子請移玉三馬路申昌書室購取一觀或亦所供酒後茶餘之　助手 
[和辨]  
　　日前倫敦來電謂英國請各國會同調停中倭戰事今美德二國不允與於此議又云倫敦接中國消息謂中國意在議和卽向駐紥英倫之中國欽使詢問欽使答以中國並無此意中倭戰務須持之以久電音止此然則中國意中本無欲與倭言和之心彼英國之欲爲調停者則英國之意也英國商務甲於泰西各國而與中倭交易亦爲最大今兩國相持不下則兵連禍結迄無了　而兩國商務則未免大有妨碍卽使英船人貨往來本可援局外之例仍得來去自由而兩國口岸見必查問殊多不便出入要路又往往裝置水雷以及石船横截不得曉夜任行持之愈久則兩國帑項必將内竭而民人亦不免多所驚惶巿景蕭條商情冷落如此而商務之所害者實多害及商務則英國亦不免暗受其損以故亟欲爲中倭調停然自揣又非一人之力所能任此故欲會同德美諸國相與籌謀乃德美兩國不願與於此事此非德美二國不願爲弭兵之義舉居息爭之美名而故與英國之見相左也美國則日本之商民曾託共保護中國之商民亦曾託其保護而倭人弗義竟不令美國得以保護寓日之華人於是美國不欲示人以偏遂并寓中之日本商民亦不爲保護然前此所獲之倭奸美領事尚不肯立卽送交華官則猶有惠顧日人之意特以倭人不能深體美國之雅意一味恣横故美人亦置不顧耳德國則與中國最睦中國一切槍砲多購自德國德員之爲中國効順者亦頗不乏人此次漢納根兩次瀕危絶無退縮之意是固德國之人也中國賞以頭等雙龍寳星破格榮之漢君必益加奮勵彼德國固早有以知中國之人心蓋咸欲食倭人之肉而寢其皮此時雖欲爲兩國言和决决乎不可以成功故見機而作與美人有同心此兩國旣不與於斯議則英國孤掌難鳴亦惟有作爲罷論而巳夫必能戰而後能守必能守而後能和必能戰能守而後和可以長恃此固一定之理也中國此時聖天子在上明降諭旨决意主戰天下人民凡有見此諭旨者莫不踴躍稱快皆有躍躍欲試滅倭朝食之志皇太后俯念時艱停頤和園慶祝萬壽之盛典而以所節省典禮之欵移充軍餉雖爲時稍晏然所節尚覺不菲先發出宫中節省項下銀三百萬兩以助軍需此其有戰無和之旨固巳顯然雖大臣之中亦有自以爲老於軍務習於洋務者每横和議於其胸中而此際亦不敢置喙惟有朝夕籌謀如何制勝之策前者牙山一戰倭兵數倍於中國而中國反以取勝平壞之戰倭兵雖亦數倍於中國而中國之兵則較牙山之數且十倍之轉以致敗則以各軍皆自爲戰而不統於一無人焉以節制之如唐之九節度使潰於相州雖李郭亦不免隨波而靡今以宋祝三宫保節制其衆巳聞有獲捷之報但未見確信耳海軍則中國受傷之船固多而倭國受傷亦實不少此次中國第一次海軍開仗巳覺士氣桓桓將來膽愈練而愈壯必不至再如前時之畏葸退縮方伯謙之誅大足以仲天討而示軍威而有紳富之捐踴躍輸將者巳不乏人軍資不患告竭然則此時中國之不肯遽和蓋可知也而倭人則不免有欲和之意而又不敢出於其口因而譸張爲幻佈散謡言謂中國之意欲和此等浮言何由而至倫敦其爲倭人之詭計無疑幸而英國詢諸中國欽使欽使深知國情侃侃而談秀以並無此意而英人乃始釋然不至爲倭人所誤否則人將議英人之鹵莽矣倭人之狡計若此而實不啻巳自貢其情中倭戰事若果持之以久則倭先不支可無煩龜卜者也俟倭人不支之後英國乃出爲調停吾知美德二國亦必欣然樂從矣總之此時中倭搆釁其勢力張卽使各有傷夷而近今各國早杜兼并之習斷不能據其土地則雖曠日持久亦必終歸於和惟此時則尚不能提及和議何則未戰而守雖守不固未戰而和雖和不堅倭人之造謡言自以爲智而實愚德美兩國之不與和議人以爲愚而實智智愚之相去其級不可以數計奈何其輕言和也哉 
[諭旨恭錄]  
　　九月初九日奉上諭巡視中城御史恩順等奏援案請賞外城粥廠粟米開單呈覽一摺現在節届寒令五城地方貧民生計維艱所有中國之朝陽閣東城之臥佛寺育嬰堂南城之打磨廠西城之長椿寺磚塔胡同北城之圓通觀梁家園各粥廠每月共需要元三百三十石加恩照數賞給自十月初一日起由各該城咨明户部劄倉給發該御史等務當督同紳士妥爲散放　任侵漁單併發餘依議另片奏請賞給崇善堂等處米石各等語崇善堂等處各廠收養貧民人數衆多米石不敷支放加恩著照所請所有清化寺街之崇善堂梁家園之百善堂太清觀之公善堂三處煖廠各賞給粟米三百石教子胡同禮拜寺賞給粟米三百石朝陽門外南海會寺崇文門外玉清觀各粥廠並岡子上興善煖廠各賞給粟米一百五十石東便門外三忠祠粥廠賞給粟米一百五十石宣武門外皮庫營西悅生 
堂賞給粟米三百石以惠窮黎該部知道欽此○十四日奉旨分發江蘇道蔡國熊山東道志永浙江道陳壽昌福建道何成浩湖北道任邦翰江蘇知府舒體元吉林知府明徵浙江知府沈文煒劉錩馥江蘇知府周光榮山東知府李璋河南知府葉季銓南河同知汪詠沂山西同知梁承綬廣東同知黄儒荃江蘇同知余貞祥福建同知華承棨山西知州陳寳楨直隷知州徐樹廷河南通判瑞徵江蘇通判慶謙任汝霖徐敦業貴州通判羅仰懷兩淮鹽運司運判盛曾緒江西知縣羅培鈞四川知縣陳世忠廣東知縣譚作霖江蘇知縣馬瑞熙陳其壽山東知縣陸安清陜西知縣王　楨浙江 
 
 

Page 2

 
 
知縣畢奎湖南知縣徐本麟湖北知縣翁守範夏炳暉奉天知縣何厚琦江蘇知縣孫壽彝王石麟浙江知縣鄭學源江西知縣余官濬湖南知縣余屏垣湖北知縣曹監金沈國瑛四川知縣張景旭廣西知縣歐陽鋆雲南知縣謝乃元兩淮鹽大使李元振單金綬山東鹽大使魏繼徵俱照例發往卓異俸滿山東沂州府知府錫恩着回任准其卓異加一級仍註岫候升截取御史陳芾棠着照例用年滿察哈爾游牧主事國仁着授爲游牧員外郎俸滿廣西梧州府同知梁國光着回任題補廣西象州知州謝珩着准其補授養親事畢前福建甯德縣知縣王錫祉着不必坐補原缺擬補兩浙袁浦塲鹽大使郭咸中山東官台塲鹽大使李濤俱照例用明保湖南補用道周麟圖着以道員仍發湖南補用並交軍機處存記保舉雲南補用道鄒韾蘭山東補用知府陶錫祺俱照例用在任候補直隷州俸滿山東茌平縣知縣劉曾騄着回任照例用北河先儘同知李文楷河南補用知縣金兆魁浙江補用知縣吳承曾廣西補用知縣熊軾雲南補用知縣趙紀瑞俱照例用欽此同日太常寺題十月初十日萬壽聖節祭太廟後殿奉旨遣凱泰行禮欽此 
[日本議事]  
　　廿一日東京來電云二十日日本各官在廣島開院議事日主居首座宣言曰此次議事因現有軍務需餉浩敏所恨中國不允與我　聯爲一氣整頓東方一切事宜遂成戰事迄今戰事萬不能罷望諸大臣同心合意襄助我國俾戰事可以持久得告成功庶足以壯國體望諸大臣與我一心以期副我本意諸大臣皆唯唯而散按此次戰事實由日本開釁而顧巧爲推諉欲以誆騙臣民吾誰欺欺天乎 
[義旗共建]  
　　高麗來信云高麗東學黨定計攻韓城屯聚韓城附近日人聞此消息巳添兵赴韓城防守觀此情形日人雖欲久踞高麗而東學黨不服卽高民亦不服處處與之阻日人豈能晏然而巳乎 
[俄國添船]  
　　二十日倫敦來電云俄國恐俄船之在高麗海面者不敷應用遂添調快商船六艘駛至琿春當作兵船之用 
[統帥到防]  
　　昨接本館派赴烟臺專訪軍情之人來函云客有自沙河子地方來者言及宋祝三宫保拜節制各軍之命慷慨長征巳抵防所前此衛達三軍門縱兵騷擾各鋪户相率關閉今則飭令照常貿易所有兵勇之借鋪户居住者概令讓出巿肆間頗覺安靜可一兵勇以紀律嚴明者統之使成節制之師故非無兵之足患有兵而不得其人以統之乃深足患也又曾赴湖南招募之勇巳有陸續到防者皆係宫保舊部恩義素孚指揮調度自有身使臂臂使指之效綏藩服而遏宼氛當於宫保賴之矣 
[烟臺防務]  
　　烟臺訪事人信云日前又有武弁自旅順口來烟募兵一營惟應募者不多因將巳收伍之二百餘名載回旅順餘則移至迤東文榮地方招補以符額數○日前英國欽差乘坐兵輪由烟赴津嗣悉由當軸者發電相請尚未悉商辦何事○海防兵力巳厚近又由省垣派出練勇三營一營撥守膠州口之砲臺其二營則於十五日由烟臺經過逕赴威海駐紥○倭人搆釁所有各國旅烟官商均屬局外之人誠恐無知愚民藉端爲難巳由官府隨時保護近又接奉電旨通諭各直省地方官一體保護烟臺一區巳刊刷張貼遍布街衢矣○各國兵船保護商民在烟口常川停泊者惟英國爲多近日皆展輪他往不知開赴何處○撫憲李大中丞來東閱視海防於十四日駕臨登州較閱防軍十八日抵烟以便再赴威海膠州一帶地方勘視 
[軍械不精]  
　　昨據烟臺訪事人遞來消息云客有自槍林砲雨中生還者述及平壤之戰與本報前所登紀者無甚歧異惟言當日之失實因藥彈不繼兵士束手所致蓋自十三日交戰數日我軍因子藥巳罄向鮮官暫借鮮人之不明順逆者洩其事倭人始悉衆來攻我軍果爲所乘又言接仗之時倭人槍砲皆能及遠我軍槍彈所及倭兵亦無損傷豈彼所用者皆新式槍砲而我軍所持乃係廢舊不可用之物耶果爾則承辦軍火之人尅扣侵吞雖碎屍萬叚且不足蔽其辜何僅僅以掌頰聞也刑賞不明而欲使人皆用命豈可得哉 
[營口訪事人述近日軍情]  
　　昨接本館派赴營口專訪前敵軍情之友人來書云近有某軍委員從九連城至營口採買大米曰麫以資軍食述及九連城一帶目下大軍雲集宋祝三宫保令於沿江上下建築砲臺七十餘座爲防守之計俟湖南新勇三十營到齊冉圖進取依軍帥之意則願自率所部渡江而前俾早日奪回平壤規復高麗救斯民於水火中宋帥止之謂衝鋒陷陣惟毅軍較有把握現在退守江邊東三省爲根本重地必防守嚴密自立於不敗之地然後養精蓄銳以圖大舉此萬全之策也依軍帥與各統帥皆唯唯聽命此可見宋宫保之老謀深算其不肯輕於一試者正欲謀出萬全有以制倭人之死命也惟聞淮軍盛字營勇實不可恃不但不聽指揮且多間諜混跡其中此軍將來不能不另籌安揷也○數日前銘軍中營某戈什哈巡夜查獲倭奸二名由營務處訊明卽命正法某戈什哈因其胞兄殁於平壤之戰恨深刺骨遂手握利刃將二倭奸片割而寸斷之以洩共殺兄之恨快哉此舉當爲浮一大白○鳳凰城中向有道標兩營統帶官楊子波叅戎左冠亭軍門之表弟也軍門在平壤力戰陣亡叅戎亦受重傷所部兩營勇丁皆巳失散叅戎隻身回鳳凰城養傷被葉統領查知以其臨陣脫逃調回義州城梟首示衆此前事也今則我軍巳悉在九連城一帶屯紥矣 
[變通海運]  
　　中倭釁成海氛不靖中國海運漕米未免有所不便近聞官塲傳說明年江浙兩省應歸海之之南漕全行折價以銀解京其有向收本色者仍照舊章徵收以從民便由各州縣將米變價彚解京都是亦變通之一法也 
[宿將長征]  
　　廣東陸路提督唐軍門奉命調往北洋再赴前敵助剿日内卽當起節所遺陸路提督缺制軍擬調水師提督鄭軍門署理遞遺水師提督缺擬請北海鎮總兵王鎮戎孝祺署理 
[粤東防務]  
　　前彭剛直公來粤督辦防務時曾於漁　海口建築浮橋俾對面兩砲臺得以相通易於接應但閱時巳久橋梁業巳廢壞大憲因海防戒嚴擬將此橋修復札委幹員購辦木料刻日興工○初十日有某營官奉水師提督之命在花地河面招雇小人民船數十隻載運兵勇分赴各海口防堵○十一日有某營兵在校塲操演洋槍因裝樂過多槍忽爆炸該兵手足頭面皆巳受傷鮮血淋漓暈仆在地當卽舁回營中用藥敷治但傷勢巳重恐有性命之憂也○日前制軍札委幹員在東校塲設廠招兵聞擬招募二萬人尅日訓練成軍聽候調遣一時貔虎之士聞風興起到廠投効者紛至沓來而委員選擇甚苛凡身材短小及年歲過高者一概不收現巳招成數營日在校塲撓演鎗聲隆隆不絶 
[江防鞏固]  
　　鎮江圌山關都天廟象山焦山各砲臺巳由統領新湘等營陳宇山軍門調勇多名前往扼守各砲臺上　裝巨砲多尊軍容荼火壁壘森嚴貌兹醜類其敢輕於窺伺哉○自倭人生釁後鎮江關道憲恐有奸民混入巿廛乘間竊發檄令各防營管帶派哨官一員帶領勇丁十名在大道通衢晝夜巡查亦有備無患之意也 
[輪船出險]  
　　十五日傍晚六點鐘時飛熊輪船由涙抵鎮江將擬停泊蒜山忽擱於淺至次日清晨潮水盛漲遂將船中貨物卸去始得出險旋於十七日上午鼓輪上駛向漢口進發 
[誤觸水雷]  
　　福州整頓防務安設水雷巳列前報兹聞有一蚊子船其身較尋常略大安砲六尊一日在此處行駛偶不經心觸於水雷立時粉碎行舟者可不慎哉 
[倭船游弋]  
　　日前粤省大憲接偵探軍情委員來電云有倭船數艘停泊於鯉魚門外大憲卽委中恊楊堯臣軍門統率勁兵數營馳赴沙角砲臺預備扼守又由軍械局提出火藥砲彈懈往各砲臺脚夫終日挑運極形忙碌嗣訪明倭船業巳遠遁楊軍門遂帶兵回省 
 
 

Page 3

 
 
[輪傏踴躍]  
　　粤省大憲因現在行軍之際餉需浩繁府庫存欵恐不敷用擬再籌備五百萬兩初欲商請受育廣濟兩善堂向各　　捐助繼念軍餉爲國家大事若由善堂勸捐於理未治　從長計議兹聞議定闈姓公司及香山沙田局各捐助銀一百五十萬兩其餘則總督海關藩運四大憲各籌五十萬合成五百萬之數聞闈姓總商劉紳學詢巳慨然應許矣急公好義吾於諸君子見之 
[道憲巡洋]  
　　江海關道劉康侯觀察偕江蘇糧道吳廣涵觀察於昨日乘坐兵輪赴崇明吳淞等處閱視海塘及砲臺並週閱洋間形勢約於今日卽可回滬道轅親兵并執事人等巳在小東門碼頭伺候矣 
[廟工巳竣]  
　　邑廟頭門修理將竣巳登前報今各處工程皆巳報竣准於廿五日拆卸竹笆廿七日開門行人可以出入矣 
[書吏建醮]  
　　上海縣總房内每届下元令節由户房書吏集資建太平公醮今年擇於今日招雇羽士在總房建醮三日循常例也 
[禁止夜渡]  
　　上海縣水利廳林珍虞少尹昨日傳到河快船甲諭以深夜時毋許渡船載客渡江恐遭不測並諭地甲凡浦畔烟間不許深夜開燈以致過浦之人往來不輟河快地甲等均唯唯而退 
[估計修費]  
　　保甲總巡葉臨恭司馬飭本局司事帶同丁役匠工估修各處栅欄前報巳紀之矣昨據匠工估視之下各處修理約須錢一百數十餘千由司馬巳禀請道憲撥款興修 
[爭雌尋釁]  
　　本地人陳阿金素爲木匠卜居美租界唐家　相近向與江灣人某氏有私有輿夫阿如者見氏而艶之思染指焉時在氏前揭陳之短氏知其意不善具以告陳陳聞而大怒謂何物鼠子敢向太歲頭上動土前日午後呼集同類十餘人欲與一决雌雄令在老閘橋北首某茶館中守候巳則往覓阿如欲誘至伏兵處一鼓擒之阿　與之覿面早知來意爲先發制人之計一呼百集將陳兇毆陳所紏之人相　尚遠不能赴救陳孤掌難鳴致被將鼻梁打破鮮血淋漓阿如等始散去陳卽投該處新巡捕房控告捕頭諭將阿如拿獲送官究辦刻　魯仲連其人排解勸令阿如備香燭向陳服禮事巳寢矣 
[屍仍未獲]  
　　女屍巳獲昨曾列入報章不料所獲實係男屍不知於何時墮水身死旋由地保報諸某善堂給棺殮瘞至川沙航船墜河之女子仍未撈獲屍身遂將航船扣留老曰渡雇人入水打撈不知巨浪滔滔能免葬身魚腹否也 
[撞壞駁船]  
　　有西鄉駁船一艘滿裝窰貨泊於虹口港　園碼頭前日下午有甲乙等五六人駕舟一艘自内駛出偶不經心突將駁船頭撞壞船上人向之理說甲乙恃其人衆一味兇横竟將鄉人蜂毆此時岸上觀者頗衆代抱不平立將行兇之二人扭入捕房捕頭訊問之下著二人合出洋一元給與鄉人修理船隻一併斥退 
[飭拿小票續述]  
　　昨報列飭拿小票一節兹悉前日午後好捕頭率同中西包探拿獲二十人之多其在該公司執事之曹金甫蔡雨主朱慶生張九記李候貴夏榮亭張阿榮林福生王金桂等九人當卽持片至捕房保出其石子仙李連生毛雲奇陸永寳包少如張少記王興伯金長福費蘭卿蔡寳全王文韶等則並未保出昨晨陳阿九秦少卿沈金隆何瑞福四包探將巳保未保各人及開彩之器具并先令票等一併　送公廨禀稱尚有具保出外之林福生王金桂今日並未投案旋據曹金甫卽陳梅生供稱在先令公司爲執事由葡商雇用不知違禁求請明鑒蔡等供與略同石子仙等俱供在彼閒看並不與聞此事内有王興伯供在大馬路茶葉店帶賣先令票因公司中力保無虞方　售　旋有該公司西人投案聲稱欲將執事各人保出中西官不允該西人再三辨駁通刺仍不允商之薩副領事曹蔡各人俱係公司中人著押候訊核其王興伯係賣票之人亦一併管押林王二人臨訊不到著將保洋罰去仍候簽差補提歸案石子仙等俱係閒觀之人著交捕房帶回如　與先令公司無涉准各人覓保至捕房保釋開彩器具及先令票交捕房暫行存儲再行核奪按先令推廣公司係由葡商出面想須訂期會審也 
[房客行竊]  
　　本邑人張綸杳者不知所操何業賃居虹口新虹橋東首永祥里以樓下轉租與洞庭山人龔某居住前日張因事他週龔卽乘間登樓竊取衣服十九件負之而逸迨張回家查悉龔巳杳如黄鶴遂將龔妻某氏扣住如龔不回來料理定欲將該氏送入捕房究辦未知龔尚肯靦然歸家否 
[逼醮送縣]  
　　昨報二十三保六圖地保奚配山因姪辛泉逼孀婦沈桂氏再醮經巡防局員劉君拿獲送請上海縣訊辦到縣後由值日差禀明黄大令奉飭暫行看管聽候嚴訊 
[飭差查覆]  
　　陶巖赴上海縣控族姪陶寳生紏黨王毛毛强搬棉花四十餘包旋將陶寳生王毛毛扭案由葉司馬提訊陶巖稱族姪寳生去冬妻故娶某姓女爲繼室嗣聞女有疾病決意退婚將八字交付小的然小的並非原媒豈能代爲退婚當卽拒絶伊俟小的出外與王毛毛等來家强搬棉花四十餘包而去後與理論伊置之不理陶寳生供父親巳故光緒十四年六月間族叔陶巖曾借去洋四十元約一月卽還因係叔姪且爲期不遠故不立據詎料久假不歸延至去冬小的喪妻向伊索討始還洋十七元半現定續娶擇於今年十一月完婚故急向伊追討餘欠伊因無錢付還許將棉花作抵收到十四包並無退婚之事又訊王毛毛供是陶家傭工兩面均是東主小的不敢偏袒所借四十元其時小的不知惟去冬還洋十七元半並現抵棉花十四包確有其事並未聞有退婚之說司馬以兩造供詞大相徑廷難以核斷且將原告暫行飭退陶實生交保王毛毛無干省釋飭差恊保赴鄉查問陶之親族究竟誰是誰非據實禀復以憑訊斷 
[英界晚堂案]  
　　前報載彚司行洋人控女傭王俞氏之姘夫江小寳至行中吵閙一案先經一百二十九號巡捕解至早堂會訊宋通刺商諸薩副領事以江不應至該洋人處吵閙管押五日示儆令原告洋人將俞氏交出俟江管押期滿再行覆訊日前由包　沈　龍將俞氏送案通刺於前晚訊究俞氏訴稱本邑虹橋鎮西王家庫人年二十三歲丈夫王小弟因不務正業以致家計窘迫小婦人前奉姑命來滬帮傭先在高陞船主西人盤住宅爲傭所得工資奉養婆婆當有同起傭工之江小寳向小婦人以甘言引誘繼被哄騙成姦小婦人患病臥牀欲至江處靜養數日詎江忘恩負義不肯收留旋被逐出邇來病巳痊愈在彚司行洋東住宅爲傭江不知何故屢來吵閙至被洋東鳴捕送案求患訊究江供南通州人向在某洋人處司庖光緒十七年憑俞氏之姊丈等爲媒出洋六十元娶氏爲室通刺謂媒証婚據何在供媒人均巳逝世婚據早被俞氏盜去惟俞氏之母曾到小的家數次求大老爺傳案質証旋有俞氏之姑王汪氏投案訴稱媳婦俞氏於六歲時文定至十九歲時　　過門兹因兒子不務正業家中度日維艱經小婦人囑其來滬傭工餘供與俞氏略同通刺以供詞各執著將江及俞氏分别管押俟交出俞氏之母再行訊核○陸阿根扭妻母華楊氏至廨宋通刺提訊之下陸供蘇州蕩口人素以縫工餬口妻華氏於光緒十八年七月二十九日被妻母誘領來滬將及三載日前小的來滬欲將妻領回忽被妻母藏匿爲此扭案請訊楊氏供小婦人夫故無依向在治下傭工餬口女兒華氏自幼許字陸阿根爲妻光緒十七年因阿根至蘇州開店被將女兒挈同至蘇州後小婦人聞女兒不知去向事隔三年阿根忽然來滬向小婦人索人實出情理之外通剌以兩造各執一詞著出外自行尋緝華氏下落不得纒訟陸等唯唯而退 
[英界公堂瑣案]  
　　包探孔阿才禀昨有鄉人王阿三闖入洋人住宅東張西望洋人見其形跡可疑指交捕房解案請究洋人投案申訴王阿三稱本地人在該洋人住宅外望並未入内宋通刺判管押一禮拜期滿交該圖地保管束○西醫生賜羅控馬夫聶小王醉後吵閙不服 
 
 

Page 4

 
 
使喚聶供並未吵閙因向索工資起　通刺以事屬　微著將工資洋三元充公并具以後不再至醫生處切結存案備查○　阿弟　　　　　籍今又來滬爲包探所見拘案　　談供前雖犯案現巳攺過通剌以遞解之犯不能復來且談非安分之徒判責一百板仍遞回蘇州　　○　探陳阿九禀黄榮昌胡阿　二人串竊工部局之舊鉛管拘案請究黄胡二人不認竊取通剌著押候過堂覆訊○陳探及華捕同解　章　　之野雞妓女李小子吳桂寳至案李供揚州人吳供蘇州人不敢拉客通刺著分别押上航船勒令回籍好捕頭禀押上航船之人往往有中疑折回者請將各妓帶回捕房由捕房押上航船通刺以爲然遂交捕房帶回○七十五號印捕禀昨有包車夫張葵記拉車不慎致將朱阿和之　　　壞當卽拘入捕房張存洋十元具保出外今未投案朱供馬車被張葵記東洋車撞壞估須修理洋十元通刺以張葵記旣未到案著　存洋　示爲修車費○包探黄四福禀袁阿彩前因犯竊遞解今又來滬拘案請究通刺判將袁阿彩笞責一百板押候解回蘇州○妓女張阿寳前因　　拉客押上航船乃逾時未久又在滬上匿跡攺名金鳳在四馬路高張艶幟經包探顧阿六拘案請究張金鳳供來滬收拾物件並未接客　　張阿德投案認金鳳爲妻懇請領回自行回籍通剌不允判將張金鳳掌頰五十下押候備文遞解回籍 
[法捕房瑣事]  
　　寗波人某甲賃居法界咸德里第廿四號房屋向爲銀匠又攺作絨衫生意昨晨六點鐘持絨衫至二號房屋某氏處　爲縫紉同居之某嫗以爲時太早責其不應如此鹵莽恐致驚動小孩甲聞之與嫗角口同居之某車夫出爲排解甲又遷怒於車夫互相毆扭扯破衣領遂相與扭入捕房克捕頭訊問之下甲訴稱尚被打失對時表一枚捕頭飭探查問隣居衆隣同稱聞聲出視見伊等毆扭並未見有　時表甲又以表袋示人以証其有衆隣咸抱不平僉謂如果解送公堂吾等願到堂質証包探據情禀復捕頭命押候堂期解訊○湖南人某乙來滬尋親適所尋之人業巳有事赴金陵乙亦於前晚擬乘長江輪船前去找尋上輪船時適在黑暗中跌入浦江幸經杉板船援救　岸業巳淋漓　透且失去小包一個内儲番佛六尊乙以異鄉漂泊告貸無門不勝窘迫巡街捕見之送入捕房請捕頭安揷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甲午正科山西鄉試官板題名全錄]  
　楊輔蔭盂縣　楊承緒靈石　成子泰清源　成連毅景水　李慎五平定　常向旭忻州　郭景象孝義　張鳴桂汾陽　曲廻　　　　趙昌晉太谷　韓克敬汾陽　王守讓猗氏　王錫岱壽陽　張受中沁源　張瑞璣趙城　方成章永和　孟　宣平定　石新鴻汾陽　張憲立　縣　張友怡代州　趙金衡五台　劉學海祁縣　梁担源太平　孟次雲祁縣　張　倫平定　王藍兆祁縣　王乃誠文水　喬佑謙祁縣　武日文平遥　吳　庚祁寍　郁　桐陵州　張應榕介休　玉　琳駐防　劉麟祥遼州　王齊賢興沃　李希沅猗氏　王志昻陽曲　王人錫趙城　郝仁文太源　孫秉衡大同　田應璜渾源　許　柄趙城　紫汝楨洪洞　陳丙運絳縣　王澤闈趙城　王登俊樂平　王嘉賓平遥　田雨棻盂縣　閻世熙臨汾　趙懷璧壽陽　尹凌雲浮山　楊爾英榆次　武烈承長冶　白錦雲于縣　張錦榮平定　李城瀛榆次　李蘭堂平定　史官箴兆城　范佐饒趙城　鄭增耀五臺　馮俊卿萬泉　張宿斗霍州　張效良徐溝　劉大朋太原　馮沛川孝義　楊炎林陽邦　解雨福汾陽　蘇寅春壽陽　侯覲封于縣　馬　番懷仁　席　庚駐防　申士　　江　王江原青浣　王化隆頴縣　張文燕靈石　黄守淵平陽　郭鴻恩平遥　李衡雲樂平　陳天相長治　曹佐武頴縣　宋金印芬　　許佩尤榆次　陳裘然　嘉　王暗蘭平定　劉祖濳太谷 
[甲午科山東鄉試官板題名全錄]  
　趙翰西黄縣　王會　登州　田仲庄沂水　王國錫新城　田育挺濟甯　燕桂森博山　周　稱郯城　王鳳喈來陽　王蘭芬壽究　杜榮坤沂水　劉富鳳永寗　王得瑞臨州　馬繩祖章邱　王庭蘭東阿　黨逵生濟甯　陳兆祺濟南　鄭錫民萊州　孟廣君濟南　謝　焜曹縣　汪毓藻　陶　劉樹德鄒縣　邢維經永城　宋玉琦　水　張兆陽濟水　傅炳南海豐　趙汝永蓬萊　劉彦英益都　楊年鏞寍海　王丙燾福山　任光弼聊城　孔慶鑑四氏　色克通額旗　丁惟彬日照　劉　澐沂水　張鳴岐海灃　劉錫崙齊寍　丁建章高唐　王錫銘萊州　何　衍蓬萊　周鵬　鰲山　余培乾聊城　董芳宣濟寗　劉登瀛濟寗　嵩　華旗籍　騫　蘭運學　王　維　光　丁慶長章邱　張士弼萊蕪　范登年莒州　張合章郯城　王會焜褚城　王思衍肅山　孔惟濬四氏　陳紹祖　陶　善綸榮諸城　金夢魁褚城　楊崇慶歴城　管均沂平定　茹恩榜蓬萊　彦煥辰文澄　王昭佑濟陽　王壽祺歴城　恭　文旗籍　盧德海福山　劉鴻翔歴城　孟廣桑四氏　王錫陽平定　王維君褚城　任德蕃博平　周恩誠章邱　劉思齡濟寍　張　亮歴城　丁會瑛旗籍　王廉家旗籍　王炳輝德平　耿土珩褚城　陳應榮章邱　孫紹康費縣　張慶第長山　陳如愚東海　彭汝玉渭川　陳其昌臨淄　孔慶璈四氏　張文開高要　張志軒平陽　滿仲俊淄川　劉繩仰登州　閻殿芝東阿　劉光爛掖縣　方慶雲濟甯　張光符東阿　王含初褚城 
[副榜]  
　高鴻怡章　　楊毓　　甯　牟家泮日照　高壽覽陵縣　李洪鎬章　　張爲　淄川　宋按遠歴城　丁鴻均日照　王洪諤褚城　艾鴻　畏清　艾於鄂濟陽　王鳴聲章　 
[甲午科廣東鄉試題名全錄]  
梁錫祥禎德附　梁殿元三水附　朱　煊南海附　葉大胡南海廪　莫如鴻南海附　張世俊香山優　陳伯壇新會附　易賢翰鶴山附　純熙海陽附　湯榮　　會附　張其振東莞官　潘家桂南海監　陳耀榮新　附　金俊基番禺增　曾廣華順德優　阮廷　初會附陽壽　歸善廪　　垣　　海附　區坤元鶴山監　陳仲夔東莞官　祝嘉祥歸善廪　楊雲祥潮府附　陳學韶新會優　商衍流漢軍廪麥秩嚴南海副　陸錫其肇府廪　劉榮恩新寍訓　羅殿華新會附　麥炳鑑香山副　蘇作榘順德附　林　憲揭陽廪　劉彦芬順　增　心鏡香山監　莫　　瓊府廪　關燮基高明副　繆國均香山附　陳炳儀廣府附　李鳳墀開平附　徐紹楨番　監　侯家其嘉應附　佩誨歸善廪　梁元任　德廪　陳桂榮恩平廪　張廷弼南海附　朱　榮新會附　朱澤年新會監　許炳耀番愚　　張紹勤南海附　子相鶴山教　黄汝剛南海增　潘　　南海附　朱崇禮新會廪　吳台東南海附　李萃英三水附　陸壽昌三水附　李　敦肇府附彭炳光香山附　廖襄周增城附　李寳極新會附　　應鏗南海附　薛維屏漢軍附　葉衍藩順德附　林贊統瓊府增　馬　驥高要廪崔濬榮番禺附　許榮桂新會增　周思高三水增　黄桂瀛四會廪　梁慶年南海附　吳宗周惠府附　湯　耀新會增　梁殿勤三水優左　沛漢軍附　林鏡　三水優　梁慶鏘番禹附　李贊辰香山附　邱雲鶴高要附　羅之章高明監　李鑑湖澄海附　林廷滋揭陽附　樹彬瓊山監　胡錫侯嘉應附　黄錫麟南海附　莫雲龍新會增　盧鍾王南海增　符仕龍南海附　陳寳均南海附　馮　禧南海附　嘉浙南海附　廖思熊惠府附　黄　頴南海附　余嵩年高要附　唐虞佐新會附　林廷生惠來附　鍾榮光香山附　李錫康南海優馬雲鴻順德附　徐廷杰四會拔　何景濂吳川廪　黄雲藻高安副　　耀昆南海廪　張寳森香山附　司徒蘭開平附　張文英新曾監勞伯華南海附　蕭永康潮陽附　朱　驤薪會監　黄棧培新會附 
[副榜]  
黄鍾俊三水歲　麥　高鶴山廪　利　章花縣優　雷超常新寍監　孔廣田南海附　招寳連南海增　鄧衍禹三水廪　梁永思順德附楊　森　山附　陳慶祐番禺附　彭鏡清惠府附　　景流順德附　李沛泉三水附　桂　孚南海附　 
[閙房釀禍]  
　　本城杜家灣錢　家有女　笄前晚贅婿入門雙拜花燭　客盈門合巹畢送入洞房諸親友喜筵飲罷爲　新　之舉　例　沿了不爲怪但兇人叢中歡呼笑語手舞足蹈棼若亂絲正在興酣時忽量女子呼喊聲謂被人飽嘗鷄頭風味大不于休主人極力勸解　罷紛爭不意此女同來者共有數人辭别後俟於道側專　唐突之人欲得而甘心俟其行近伏兵齊出猛批其頰兩下均有同伴遂互毆不巳女以被辱難堪遂躍入河中欲逐湘妃而去幸旁人赴救得以誕登彼岸然巳眼零雨而首飛逢矣　房之有損無益如是如是 
 
 
 

Page 10

 
 
   
 
 

Page 11

 
 
[光緒二十年九月初九日京報全錄]  
　　宫門抄　旨三道錄前○江撫德奏壽婦年届百齡懇恩　表摺又奏請學政代辦監臨片○順天學政李奏請將稱　　官獎　　○大臣永等奏蒙古叅贊大臣未能赴京城嘏情形摺○粤撫剛奏請建坊片粤總兵余奏出洋巡緝日　摺○浙撫　奏報徵收節年舊賦錢糧比較上三年完　分數摺○又奏浙海蘭匯解出使經費銀兩摺○九月初九日吏部翰　院鑲紅旂值日　引　　○芬軍等由南苑回京請安○善耆假滿請安○貴鐸謝發往幂營差遣恩○錫候假滿請安並　　級恩○福中堂續假五日○吏部奏派揀選官缺派出熙敬陳學棻志銳李文田○召見軍機李鴻藻長麟樊恭煦　○頭品頂戴江西巡撫臣德馨跪奏爲壽婦年届百齡懇恩敕部照例旌表以彰入瑞恭摺仰祈聖鑒事竊據瑞州府知府江　　等廪稱安徽婺源　儒童汪文紳繼室汪江氏係　署奉新縣知縣汪綬之再從堂伯母生于乾隆六十年正月二十三日迄今光緒二十年存年一百歲子孫繞膝四世同堂查該壽婦汪江氏内則深姗女宗恪守事親維孝教子有方里隣久著芳名宗族咸資表式沐太平之雨露鶴算彌長閱盛世之春秋萱枝不老洵爲昇平瑞應宜邀曠興旌揚該府縣等係屬同鄉戚族見知確切取具事實册結呈由布政司方汝囊祥請具奏前來臣復查無異合無仰懇天恩俯准敕部照例旌表除將册結咨送禮部查核外謹恭　具奏伏乞皇上聖鑒訓示謹奏奉硃批禮部議奏欽此○○德馨片再本年舉行甲午科鄉試例應臣入闈監臨現值　司臣方汝翼遵旨晉京祝嘏臬司臣福裕升授奉天府府尹均須交卸北上且一切調兵籌餉均關緊要入闈以後關防嚴密未　隨時辦理恐致貽悮事機詳察情形實有難以兼顧之勢查近年各省多有學政臣入闈代辦監臨今届江西鄉試應請援案移會學政臣盛炳緯入闈代辦監臨俾臣得以在外籌辦一切免致有顧此失彼之虞至科塲應辦事宜仍由臣皆飭藩司等恪遵條例妥爲豫備以昭慎重所有移會學政臣代辦監臨緣由理合附片陳明伏乞聖鑒謹奏奉硃批著照所請禮部知道欽此○○順天學政禮部右侍郎臣李文田跪奏爲微臣按試順天等處謹將稱職教官據實奏請獎勵以昭激勸恭摺仰祈聖鑒事竊查學政全書内聞教職中如有品端學粹供職勤慎者例得循例奏保臣近臨各郡時與教官相見雖稱職之員頗多而留心教化實有裨人心風俗者尚少其人如五品頂戴懷來縣學王煜該邑地處關外漸染異端該員會商縣令創立書院每月親赴礬山等堡宣講御製勸善要言聖諭廣訓遂令士習民風克臻丕變從前該邑應試童生不過三十餘人近數年以漸加增至去年歲科巳有百餘人僉稱該員督課有方所致又宣化府風氣舊稱通侻該員重新節孝祠添製牌位與諸生等倡設祭儀鼓吹導贊以資觀感近年遂多殉夫守節之婦似此移風易俗實屬著有成效有資吏治查該員係舉人出身由揀選知縣考取謄錄差滿例得議叙知縣呈請攺就教職選授今職可否仰懇天恩仍以知縣升用又正定府學教授王維德訓迪有方士林推服亦能於邪說充塞之會苦心訓迪擬請賞加五品銜用資激揚臣爲吏治士風起見是否有當伏乞皇上聖鑒謹奏奉旨巳錄○○奴才永德覺羅崇歡跪奏爲蒙古叅贊大臣親王那木濟勒端多布因未出痘未能赴京祝嘏呈請據情代奏恭摺仰祈聖鑒事竊准蒙古叅贊大臣扎薩克和碩親王那本濟勒端多布清文内開竊據軍臣漢部落盟長呈准理藩院咨開本年恭逢慈禧端佑康頤昭豫莊誠壽恭欽獻皇太后六旬萬壽慶典自應欽遵前奉諭旨應行來京年班之内外札薩克蒙古王公等均令九月十五日以前該班來京恭候祝嘏以光盛典等因相應恭錄諭旨咨行各該處飭令應值班蒙古王公等欽遵於九月十五日以前呈報到部其未出痘年未及歲　毋庸來京等因欽遵查照原單内開喀爾喀札薩克和碩親王那木濟勒端多布應值乾清門第二班等語維思那木濟勒端多布卽應束裝按限赴京隨班恭候祝嘏以光盛典惟那木濟勒端多布尚未出痘未能赴京祝嘏雖經照例部爲奴僕者誠恐誠惶是以望闕舞忭　賀其照例報部情形除咨行車臣漢部落盟長徑行辦理外自應那木濟勒端多布恭摺奏聞所有那木濟勒端多布現在因病請假調治兹逢盛典復因尚未出痘據情咨呈將軍叅贊大臣祈請代奏等情咨呈查辦前來奴才等覆查該蒙古叅贊大臣所稱尚未出痘委係實情自應照例據情代奏懇恩免其赴京該班所有蒙古叅贊大臣未經出痘未能赴京祝嘏緣由理合據情恭摺代奏伏乞皇上聖鑒謹奏奉硃批著照所請該衙門知道欽此○○剛毅片再粤東地處海濵本地産米不敷民食一遇有事倉星無措經臣會同督臣李瀚章通飭各屬將常平等倉榖石據實查報陸繹買補並將義倉一事叅照前章認真勸辦兹據布政使覺羅成允詳稱據長樂縣知縣蔣鳴慶禀該縣在籍紳士四喆銜曾瑩光遵其故父三品封職曾學裕故母三品命婦曾陳氏遺命捐助義倉銀一千零二十兩業經買榖存倉以備荒歉等情詳請具奏前來臣等伏查士民人等助賑荒歉捐銀一千兩以上者例得請旨建坊給予樂善好施字樣今長樂縣紳士曾瑩光遵其故父母遺命捐助義倉銀一千兩以上洵屬克承先志有裨荒歉核與建坊之例相符相應請旨將巳故三品封職曾學裕巳故三品命婦曾陳　合建一坊給予樂善好施字樣以昭激勸謹會同兩廣總督臣李瀚章合詞附片具奏伏乞聖鑒訓示謹奏奉硃批著照所請禮部知道欽此○○記名總兵署廣東瓊州鎮總兵以才余雄飛跪奏爲奴才出洋巡緝日期恭摺具奏仰祈聖鑒事竊照道光二十三年十一月初七日欽奉上諭嗣後沿海水師各鎮著於每歲出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏明均令咨禀　省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡光緒二十年七月初一日届當奴才下班統巡之期據上班統巡署海口營叅將陳良傑將拖民各船禀交前來奴才卽日出洋督率值巡員弁管駕拖民各船在於所屬洋面遍歴梭巡嚴密查緝總期有盜必獲仰副聖主綏靖海疆之至意除將出洋日期禀報督臣查核容俟洋巡班滿再將巡過洋面情形據實陳奏外所有奴才出洋巡緝日期理合恭摺具奏伏乞皇上聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲查明浙江省光緒十九年分徵收節年舊賦錢糧比較上三年完欠分數開單奏祈聖鑒事竊照浙江省舊賦比較一案前經户部鈔錄江西奏報單式行令開單奏報等因業經按年開單奏咨在案兹據藩司趙舒翹詳稱浙江省光緒十九年分應徵光緒十四十五十六十七十八等年舊賦實未完民欠列叅并緩帶徵地丁共銀一百五萬一百七十四兩零内巳完銀六千六百七址四兩零比較上三年分數稍絀其未完銀一百四萬三千五百兩零實因歴年災歉民力拮据難令新舊並納巳在遞緩之列應俟届期催徵開具比較清單詳請奏咨等情前來臣覆覈無異除咨户都查照外謹繕清單恭摺具陳伏乞皇上聖鑒敕部查照施行謹奏奉硃批户部知道單併發欽此○○頭品頂戴浙江巡撫臣廖壽豐跪奏爲浙海關匯解一百三十五結期内出使經費銀兩前赴江寗藩庫投納恭摺仰祈聖鋻事竊據護理浙海關寗紹台道吳引孫詳稱案奉札行出使各國經費各關均自第七十一結爲始於六成洋稅内原提一成之外再提半成並於商局六成稅内亦按十成計算每結并提一成半解至江海關備撥等因歴經按結提解至一百三十四結止在案兹奉總理各國事務衙門札各海關應解出使經費嗣後按結解交江甯藩庫備撥等因自應遵照辦理今自光緒二十年二月二十六日起至五月二十七日止第一百三十五結期滿共收華洋各稅銀十四萬一千八百九十九兩四錢八分計六成銀八萬五千一百三十九兩六錢八分八厘應提前項一成半出使經費銀一萬二千七百七十兩九錢五分三厘現巳照數兌足發交號商楊源豐照案匯兌於光緒二十年六月十五日匯解起程前赴江寗藩司衙門投納等情詳請具奏前來臣覆核無異除分咨查照外理合恭摺具陳伏乞皇上聖鑒謹奏奉硃批該衙門知道欽此 
 
 

Page 12

 
 
[光緒二十年九月初十日京報全錄]  
　　宫門抄○諭旨六道錄前○桂撫張奏揀員請補烟瘴要缺同知摺○又奏全省輿加例繪告成摺○署直臬　奏報接篆日期摺○桂撫張奏甄别知州片○署桂臬張奏報接篆日期摺○九月初十日户部　政司詹事府正藍旗值日無引見○江甯將軍豐紳到京請安○克公致祭明陵回京請安○江蘇學政龍湛霖請訓○陜西學政趙惟熙請訓○載瀛請　十日○大額駙續假五日貴鐸預備召見○召見軍機豐紳貴鐸龍湛霖趙惟熙○○頭品頂戴廣西巡撫臣張聯桂跪奏爲烟瘴要缺同知需員籲懇聖恩俯准揀員補授以資治理事竊照太平府龍州局知趙淶彦實歴邊俸三年期滿例應撤回内地候升所遺員缺係衝繁難烟瘴要缺該處界連越南現值辦理防務一切整頓撫綏布置巡緝尤關緊要非精明幹練熟習邊情之員弗克勝任臣與藩臬兩司於内地同知逐加遴選非現居要缺卽人地未宜一時實無可調之員伏查定全州縣以上如遇題調缺出及烟瘴地方俱准升調兼行又道府以至同知知州如係奉旨命往或督撫題明留於該省候補者均無論應題應調應選之缺該督撫擇其人地相宜者悉准先儘先補用又定例廣西龍勝通判龍州同知等三十四缺水土最爲惡毒别省人員不甚服習該督撫應於内地揀選廣東福建湖南雲南貴州等省人員調補如無合例堪調之人准以候補人員請補或以應升人員請升比照三十四缺揀調定例一律於籍隷廣東　建湖南雲南貴州等省人員内揀選請補請升又定例廣西烟瘴苗疆缺出例應於太平泗城鎮安慶遠思恩百色歸順等五府二州廳内先儘籍隷廣東福建湖南雲南貴州等省人員揀選調補如人地未宜准以别省人員揀選再人地不宜於别府别州内先儘籍隷五省人員揀選等因在案今太平府龍州同知係烟瘴要缺例應太平等五府二州廳籍隷廣東等五省人員揀選請調請補請升查粤西太平等五府二州廳及别府實缺同知雖有籍隷五省　　省人員非現居要缺卽人地未宜一時實無可調之員至應升班内籍隷五省及别省者或不耐烟瘴或不熟邊情於此等邊徵要區難期勝任未便稍涉遷就兹於籍隷五省候補人員内逐加遴選在有補用同知直隷州興安縣知縣吳徵鰲現年四十七歲係福建　州府侯官縣人由附生中式舉人甲戌科會試中式進士朝考三等第七名引見奉旨以知縣卽用欽此簽掣廣西親老告　攺掣廣東光緒元年四月十八日到省三年准補河源縣知縣報用同知升銜四年十月十五日到任調署增城番禺等縣知縣八年　京報捐尋常加二級九年調補順德縣知縣旋丁父憂回籍守制服闋起復請咨仍赴原籨廣廣省分補用十二年五月二十七日到省委代興安縣知縣卸事後飭委赴閩查孫洋務十三年正月在邊聞訃丁母憂回籍守制服闋起復於十五年七月十四日回省委署平樂藤縣等縣知縣十六年奉文准補興安縣知縣十七年七月初五日到任調署　桂縣知縣是年十二月二十四日到任十八年捐輸直隷賑欵請戴花翎因辦蠶桑出力保以同知直隷州在任補用光緒十八年十一月十四日具奏奉旨依議欽此十九年調署賀縣知縣該員廉能幹練辦事認真能耐烟瘴以之請補太平府龍州同知實屬人地相宜與例亦符據藩司黄槐森臬司胡　棻會詳前來相應仰懇天恩俯念烟瘴要區需才孔亟准以補用同知直隷州興安縣知縣吳徵鰲補授太平府龍州同知於烟瘴要區可收得人之效如蒙俞允俟該員經手事竣照例給咨送部引見所遺興安縣知縣員缺係内地腹俸選缺粤西現有應補人員應請扣留在外俟奉准部覆再行遴員請補再該員任内並無降罰住俸停升等案亦無巳經咨叅未奉部覆事件合併陳明謹會同兩廣總督臣李瀚章恭摺具奏伏乞皇上　　勅部核覆施行謹奏奉硃批吏部議奏欽此○○頭品頂戴廣西巡撫臣張聯桂跪奏爲廣西全省輿圖測繪告成恭摺仰祈聖鑒事竊查光緒十五年十一月准會典館咨測繪輿圖頒發格式到粤當經前撫臣行司通飭遵辦因粤省僻處邊隅鮮知測繪之法送到圖說多不合式臣前在藩司任内擬委員延友設局專辦詳經前撫臣馬丕瑶奏明展限在案並以全省幅員遼闊按照格式逐一測勘推算若待繪畢一縣再繪一縣未免引日稽時又於省城及南寗柳州分設三局同時並舉期早竣事兹據報辦理完峻呈　圖說前來臣維我朝地輿之學超邁前古測量斗極按切經緯立法至精今泰西諸人尚能談天說地推步精微矧我圖史詎宜從　至於巖疆海澨尤控馭之怕關考其　要宜加詳焉惟是粤地山重永複嶺峻灘危測繪較他省爲難計里開方又復限於尺幅該委員　　等考求成法購覓儀器多方選秀穎之士分途　測以山川爲標準以城垣立方位正準量以求經緯而鳥道之寛從無縮無盈定分率以辦廣輪而犬牙之出入可分可合然測量之術若全憑儀器制有良窊斯數有差忒故不如以里數求之今推緯度用分牽怯推經度用弧三角法其地面里數用割圖八綫餘絃推算逐度漸次增减其重差之伸縮與極度之歛侈悉皆密合矣凡山川道路關　　　　　寨堡村墟皆實測之以羅經測方向以全圓儀測交點以象限儀測高低以代弓繩測丈尺一一周履覆勘期無累黍之訛歴年餘而草圖成又年餘而真圖就然後照奉頒格式分年縮繪詳考故籍案據撰爲表說計省總圖一經緯圖一府總圖十有一直隷　　圖一直隷州總圖二廳州縣土州　司散圖八十有三凡例一說十有四表八有二由司道公同校閱詳送到臣覆加查核圖之計里　方表之條屬件繫均與原頒格式相符邊界卡隘分見散圖而詳其說於省總圖不另繪立又標識表說稍有變通亦於凡例聲明至猺山之疆域道里名目山洞深邃漢入罕從出入未便赴山測繪致令驚擾今第於圖内劃以界線著其大較焉除　册咨送會典館外所有廣西全省輿圖測繪告成緣由理合會同兩廣總督臣李瀚章恭摺具奏伏乞皇上聖鑒訓示謹奏奉硃批該衙門知道欽此○○二品銜署直隷按察使清河道臣潘駿德跪奏爲恭報接署臬篆日期叩謝天恩仰祈聖鑒事竊臣於光緒二十年七月二十七日接奉直隷督臣李鴻章行知以按察使周馥奉旨派赴前敵總理營務所遺印信委清河道潘駿德署理等因於八月初一日准按察使周馥將印信文卷移交前來當卽恭設香案望闕叩頭謝恩祗領任事伏念臣皖南下士世受國恩職守分巡在任五年涓埃未効兹復委署臬篆責重事繁彌深兢惕查直隷爲畿輔重地臬司總匯刑名舉凡詰奸禁暴飭紀整綱在在均關緊要如臣擣昧深懼弗勝惟有矢慎矢勤隨時禀商督臣實事求是盡竭愚誠不敢以暫時攝篆稍涉因循以期仰答高厚鴻慈於萬一所有微臣到任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○張聯桂片再前准　咨嗣後道府州縣無論何項勞績保舉歸入候補班補用人員令該督撫卽以此項人員到省之日起予限一年詳加察看奏明分别繁簡補用等因在案兹查有廣西補秀知州何臻祥業巳試看一年期滿據藩臬兩司出具考語詳請留省補用前來臣查該員何臻祥明幹有爲辦事穩練歴經差委並無貽悮堪勝繁缺知州之任應請留於廣西遇有知州缺出照例補用除將該員履歴咨部外謹會同兩廣總督臣李瀚章附片陳明伏乞聖　訓示謹奏奉硃批吏部知道欽此○○按察使銜署廣西按察使桂平梧鹽法道臣張人駿跪奏爲恭報微臣接署臬篆日期叩謝天恩仰祈聖鑒事竊臣接奉撫臣張聯桂飭知本年恭逢皇太后六旬萬壽臬可胡　棻遵旨進京祝嘏所遺篆務委臣署理七月初一日准胡燏棻將臬司印信文卷移交前來臣當卽恭設香案望闕叩頭謝恩祗領任事伏念臣通籍詞垣備員陳院未諳治略旋摧　司旣柏篆之兩權復藩條之兼綰涓埃未効兢惕方深兹鉅任之迭膺　撫衷而增懼查廣西地稱邊要臬司職　刑名察吏安民要在謹　加謹詰奸禁暴尤當刑期無刑自顧庸愚詎能勝任惟有　時隨事矢慎矢勤禀承督撫臣實心經理斷不敢以暫時攝篆稍涉因循以冀仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 13

 
 
[光緒二十年九月十二日京報全錄]  
　　宫門抄○諭旨七道錄前○湘撫吳奏揀員調補知縣摺○蘇撫奎奏審明盜犯按筆懲辦片○陜撫鹿奏揀員升補同知摺○九月十二日兵部太常寺太僕寺八旗兩翼值日兵部引見四十名起居注二名正黄滿五名正白滿七名值年旗六名○禮玉等秋操完竣覆命○河南巡撫裕寛到京請安○薛允升等塲差完竣覆命○長萃謝授吏部右侍郎恩○陳兆文謝充日講起居注官恩○王懿榮因伊子中舉謝恩○徐致靖因伊姪中舉謝恩○莊王請假十日○容貴續假十日兵部奏派磨磨勘箭册派出麟中堂懷塔布顧璜○叉奏派護宴之大臣派出福森布○又奏派彈壓副都統派出善耆春齡○召見軍機裕寛敬信薛允升長萃○○頭品頂戴湖南巡撫臣吳大澂跪奏爲知縣要缺揀員調補以　治理恭摺仰祈聖鑒事竊照湖南衡陽縣黄濟川革職遺缺於光緒十十年三月十八日奉旨照第五日行文之例按湖南省程限七十日减半計算扣至四月二十六日接到作爲開缺日期歸四日分截缺咨部在案查衡陽縣知縣係衝煩疲難四項要缺例應在外揀選題補定例應題缺出先儘候補正途人員題補無人准以應升人員題升如無人合例堪題升之員始准於現任人員内揀選調補又題缺請調調缺請升俱令於摺内詳細聲明方准升調又調補州縣以上官員必於本任内歴俸巳滿三年方准揀選調補又州縣以上再調人員除初調任内罰俸處分毋庸核計外其前任内應繳罰俸銀兩必須按限逐案宗繳後方准再赴調任各等因今衡陽縣知縣爲兼四要缺政務　繁非精開幹練之員　克勝任南省雖有候補正途人員均與是缺人地不宜卽應升人員内亦無堪以題升之員應請於現任内　選調補臣與布政使何樞按察使王廉於通省現任人員内逐加遴選查有衡山縣知縣景天相年四十四歲陜西富平縣人由　生考　同治癸酉科拔貢甲戌科朝考二等以教職用中式光緒乙亥恩科本省鄉試舉人庚辰科會試中式進士殿試三甲引見奉旨以知縣卽用欽此簽掣湖南光緒七年三月到省十年在黔捐局報捐同知銜准補安福縣知縣十二年八月初八日到任遵例捐　歴俸調補衡山縣知縣十五年三月二十七日到任順直賑捐案内獎叙花領採　　糧海通案内奬以直隷州知州在任補用光緒十八年九月二十三日奉旨依議欽此旋在京加捐雙月知府在任候選該員才優　練質樸勤明現署清泉縣缺措置裕如以之調補衡陽縣知　洵堪勝任惟係題缺請調與例稍有未符第人地實在相需　合專摺奏請天恩俯念員缺緊要准以衡山縣知縣景　　調補衡陽縣知縣實於要缺有裨如蒙俞允該員係現任知縣請調知縣衡缺相當　庸送部引見再該員係由安福縣知縣調　衡山縣知縣今復調補衡陽縣知縣係屬再調人員其前任内罰俸案件另册開報所　衡山縣知縣係衝繁難兼三要缺例應　外揀選題補容俟接准部覆照例截缺揀員請補謹會同湖廣總督臣張之洞恭摺具奏伏乞皇上聖鑒敕部核覆施　謹奏奉硃　吏部議奏欽此○○奎　片再據署宿遷縣知縣蕭仁暉詳報先後拿獲因行刦事主陳安業家錢衣等物拒傷　　諫忠身死案内匪犯倪得鈺卽石歸子張守先施小三卽施守俊三名並　獲原　曰大布三疋盜械洋槍　桿一并到案訊據該匪施小三供認於光緒十八年閏六月二十七日夜起意紏同巳獲之張守先倪得鈺夥同在遷之高二起等同夥九人執持洋槍等械　刼事主陳安業家錢衣等物伊入室搜贓張守先在外把風目擊逸犯孫十施放洋槍　傷　人陳土忠身死並　倪得鈺　逼　　　　　懼逃避事後分贓不諱質之張守先倪得鈺供亦相同將該犯施小三卽施守俊張守先均審依强盜殺人斬决臬示例俱　　　　　示倪得鈺卽石歸子依例减等擬杖一百徒三年又據署睢寍縣知縣戴輔衢詳報拿獲因行刦事主沙克成　牛　錢衣　　　　　傷事主沙汪氏平復案内匪犯馮二卽馮起林一名到案訊據該犯供認於光緒十九年五月二十七日夜聽從在逃之徐　雲夥同徐金標等同夥十七人執持洋槍等械行劫事主沙克成家牛驢錢衣等物徐伯雲放槍轟傷事主沙汪氏平復不諱將該犯馮二卽馮起林審依强刼之案但有一人執持洋槍在塲者不論曾否傷人不分首從均擬斬立决梟示通行擬斬立决梟示又據署海州知州謝陶詳報拿獲夥同行刼事主沈魁楊家錢衣等物拒傷事主沈魁揚並伊妻徐氏平復案内匪犯周四一名到案訊據該犯供認於光緒十八年七月二十五日夜聽從在逃之孫丙文夥同王自來等同夥六人執持洋槍等械行刼事主沈魁楊家錢洋衣服等物王自來等各用洋槍刀矛拒傷男女事主平復不諱將該犯周四審依强劫之案但有一人執持洋槍在塲者不論曾否傷人不分首從俱擬斬立决梟示通行擬斬立决梟示先後解由徐州道曁淮揚海道親審明確咨經臬司復核供招詳請將該犯施小三卽施守俊張守先馮二卽馮起林周四批飭正法核奏前來奴才復核無異除將該犯施小三卽施守俊張守先馮二卽馮起林周四各遵照刑部通行批飭先行正法梟示並飭嚴　各逸　務獲究報曁各案供招咨部外謹會同兩江總督臣劉坤一彚案附片具陳伏乞聖鑒敕部核覆施行謹奏奉硃批刑部知道欽此○○頭品頂戴兼署西安將軍陜西巡撫臣鹿傳霖跪奏爲揀員升補要缺同知以資治理恭摺仰祈聖鑒事竊查寍陜屬同知李登第病故遺缺係繁難題調要缺前經臣奏請以卓異應升長安縣知縣安守和升補奉旨吏部議奏欽此嗣准吏部咨以安守和升補寍陜廳同知與例不符應毋庸議寍陜廳同知要缺另行揀員請補等因奏駁奉旨依議欽此於光緒二十年六月十四日咨行到陜兹臣與藩臬兩司覆加蔡覈查例載各省應調缺出俱令於現任人員内揀選調補如無合例堪調之員始准以候補人員題補如候補無人亦准以應升人員内　選題升又題升州縣以上官員俱令送部引見各等語查陜省簡缺同知現在應調仍無合例之人亦無候補應補人員查卓異勞績應升人員止有蒲城縣知縣張榮升一員例應升補惟蒲城縣地處繁劇民風刁悍現值災歉之後一切撫綏彈壓均關緊要一時　替無人未便遽易生手餘無可調可補之員惟查有邊俸期滿保薦卽升之鎮安縣知縣李天柱現年五十九歲山西臨汾縣監生遵例報捐典史咸豐五年十二月分選授沔縣典史六年七月到任七年加捐知縣在任候選十年四月選授褒城縣知縣八月交卸請咨赴　十二月十五日引見奉旨著照例補授欽此十一年四月到任同治元年十二月因滇匪攻陷縣城革職留營効力七年因迭欠隨隊勦賊出力保奏奉上諭著開復原官仍留陜西補用欽此八月委署鳳翔縣兼辦轉運軍糧事務八年十二月因短交軍種奏叅革職著賠九年依限賠清銷案十三年奏請開復原官九月二十三日奉旨依議欽此光緒元年遵例補繳捐復銀兩並加同知銜請咨赴部引見二年二月初五日蒙欽派王大臣騐放堪以開復原官照例用初六日復奏奉旨依議欽此三月領照回省五年正月委署安定縣事三月到任九月交卸六年三月聞訃丁父憂回籍守制八年六月服闋﨣復到省十年正月委署宜川縣事二月到任十一月交卸十二年七月補授鎮安縣知縣是年十二月二十七日到任邊俸五年期滿保題　用於十九年五月奉准部咨准其邊俸五年期滿保荐註册入於卽升班内以應升之缺升用嗣經調署扶風縣知縣十二月初一日到任該員老成練遠辦事勤能歴任各缺均無欠解錢糧積案展叅處分及盜刦巳起四叅之案以之升補寍陜　要缺同知洵於地方有裨　調缺請升與例稍有未符但缺居繁要人地實在相需例准據實陳明等情據藩臬兩司會詳前來合無仰懇天恩俯念員缺緊要一時實乏應補堪調之員敕部核覆准以邊俸期滿保荐卽升之鎮安縣知縣李天柱升補寍陜廳同知　於地方有裨如蒙俞　該　係知縣升補同知應俟奉准部覆至日照例給咨送部引見所遺鎮安縣知縣員缺容俟揀員請補　併聲明所有揀員升補要缺同知緣由謹會同陜甘總督臣楊昌濬恭摺具奏伏乞皇上聖鑒訓示謹奏奉硃批吏部議奏　此 
 
 

Page 14

 
 
[光緒二十年九月十三日京報全錄]  
　　宫門抄○晉撫張奏調　鄉試同考官摺○又奏報監臨出闈日期摺○川提督宋奏幫辦北洋軍務刊刻關防開用片○直督李奏報銷運解邊防軍械銀數片○晉撫張奏委署司道府各篆摺○新撫陶奏委署知州片○大臣永奏遵旨查辦據情覆陳摺○桂撫張奏報銷輿圖局經兩撫　豫撫裕奏甄别道員摺○九月十三日刑部都察院大理寺　　處值日吏部引見 
六十六名禮部二名理藩院四名正紅漢二名鑲藍　十二名○西安將軍榮祿到京請安○廣西臬司胡燏棻到京請安○密雲副都統國俊到京請安○裕寛裕庚預備召見○慶王請假五日○　公請假十日○召見軍機榮祿胡燏棻國俊裕寛　裕庚○○頭品頂戴山西巡撫臣張煦跪奏爲晉省鄉試同考官調取現任人員不敷循列於候補科甲出身人員内一體考充恭摺仰祈聖鑒事竊查前准部咨各省鄉試内簾問考官先期調取科甲出身之實缺人員試以文藝遴選充當如實在不敷考選准於卽用分發人員中擇其文理優長者與實缺人員一體充當仍專摺具奏等因歴經遵辦在案兹恭值光緒二十年甲午科鄉試山西應派内簾同考官九員及外簾各所執事共須二十餘員據布政使胡聘之於現任知縣内調取科甲出身者十一員因實缺人員成現居要缺或久領簿書難以概行派充内簾復於候補知縣内揀取科甲出身者十二員一併送考前來臣於八月初二日親加扃試初六日入闈卽在至公堂于現任人員内遴取山隂縣知縣李光斗高平縣知縣韓伸荆武鄉縣知縣王緝熙新選河曲縣知縣江瑞麟題補平魯縣知縣區宗初奏補汾陽縣知縣沈士林又於候補人員中遴取卽用知縣王嘉謨大挑知縣林步高孫光縉均派充内簾同考官分司校閱其餘各員分派内簾收掌及外簾執事所有晉省鄉試内簾同考官調取現任人員考取不敷循例於候補科甲出身人員内遴選充當緣由理合恭摺具奏伏乞皇上聖鑒謹奏奉硃批知道了欽此○○張煦片再臣照例於八月初六日入闈監臨計應試士子五千三十六名三塲完竣硃卷均經解入内簾臣於八月二十二日出闈派提調冀寍道俞谦三監試試用道丁士彬住宿貢院照料一切並派臣標中軍駐劄大門外稽查出入及巡視闈牆除恭疏具題外謹附片陳明伏乞聖鑒謹奏奉硃批知道了欽此○○宋慶片再奴才奉旨　辦北洋軍務自應另刊關防以昭信守兹謹刊刻木質關防一顆文曰欽差幫辦北洋軍務四川提督關防卽於八月二十七日開用理合附片陳明伏乞聖鑒謹奏奉硃批知道了欽此○○李鴻章片再前因新疆籌辦邊防需用新式快砲洋鎗等項經臣遵奉諭旨由北洋酌量撥給遴派熟習演放槍砲人等護運前往並派記名提督藺福壽專司管解隨帶馬勇長夫人等由津起程前赴新疆應需薪費糧乾川資價脚等項卽在張家口地租項下動撥業經咨部在案所有前項用欵計應歸户部核銷銀三千七百七十兩零兵部核銷銀三千七百三十七兩零工部核銷銀三百七十兩零合共銷銀七千八百七十八兩零據天津支應局道造具細數清册詳請奏銷前來臣逐加覆核均係實用實銷並無絲毫浮濫除清册分咨外謹附片具陳伏乞聖鑒敕部照數准銷謹奏奉硃批該部議奏欽此○○頭品頂載山西巡撫臣張煦跪奏爲臬司進京祝嘏委員接署臬篆並署道府各印務恭摺仰祈聖鑒事竊本年十月初一日恭逢慈禧端佑康頤昭豫莊誠壽恭欽獻崇熙皇太后六旬萬壽山西按察使張汝梅欽奉諭旨派令進京隨班祝嘏飭於十月初一日以前到京等因當經轉行欽遵去後兹據該司詳報定於九月初二日由晉起程前來臣查該司北上有期自應委員接署以便交卸前進查有冀寍道俞廉三穩練詳明諳習吏治堪以委署臬司篆務遞遺冀寍道缺查有候補道丁士彬才具明練辦事精詳堪以委署至該司隨帶之甯武府知府吳鴻恩澤州府知府周天麟卽用通判張煥一併隨行所遺甯武府員缺委候補知府董汝觀澤州府員缺委候補知府謝仁溥分往接署除分檄飭遵並咨部查照外謹繕摺具陳伏乞皇上聖鑒謹奏奉硃批吏部知道欽此○○陶模片再署和闐直隷州知州黄袁卸署遺缺查有莎車直隷州知州劉嘉德堪以委署據新疆布政使戧應祺鎮迪道兼按察使銜丁振鐸會詳前來除由臣批飭給委外謹會同陜甘總督臣楊昌濬附片具奏伏乞聖鑒謹奏奉硃批吏部知道欽此○○奴才永德跪奏爲遵旨查辦據情覆陳恭摺仰祈聖鑒事竊奴才前於本年月二十七日承准軍機大臣字寄光緒二十年四月初七日奉上諭有人奏劣員盤踞把持公事爲害地方據實紏叅一摺據稱三等合吉車林多爾濟久在庫倫無惡不作經前任辦事大臣喜昌驅逐回旗乃該員仍敢盤踞庫倫干預公事　害地方逼令呼圖克圖遠居他境幾釀命案經四部落蒙古聯名禀報庫倫大臣查辦該大臣被其挾制代爲彌縫各蒙古等不得巳遂報烏里雅蘇臺將軍代奏等語所奏是否屬實永德確切查明據實具奏毋稍徇隱原摺著抄給閱看將此諭令知之欽此遵旨寄信前來經奴才巳將風聞庫倫哲布尊丹巴呼圖克圖因修廟宇需用木杰等項照依舊　拉運辦理不意竟被三等台吉車林多爾　獨自持阻以致物議沸勝怨言嘖嘖並據札薩克圖汗部落盟長等聯銜呈報各節亦與前情相同當由奴才分飭查明聲覆再行核辦等因奏明旋奉硃批知道了欽此著卽認真查辦欽此欽遵跪讀之下奴才自應欽遵飭調兩造澈底根究認真查辦惟哲　尊　巴呼圖克圖係奉旨晉封大喇嘛特諭督率衆沙辛喇嘛等常川諷經儻若遽調尤恐衆蒙見疑滋生枝節嗣據圖什業圖漢車臣漢三音諾彦各盟長等先終聯銜呈報各情覈與札薩克圖漢部落所報確鑿無異旣據四盟盟長王公等咸稱被閒散公銜三等台吉車林多　濟把持阻滯哲布尊丹巴呼圖克圖拉運修廟木料以致震動衆心怨言嘖嘖實屬暴虐尤堪痛恨請由奴才將該台吉從重奏叅以示儆戒俾撫衆心等情聯銜呈報前來奴才詳查此案情詞相同除將哲布尊丹巴呼圖克圖修廟自行採運木料等項由奴才徑飭四盟轉飭各旂一體毋得阻止其餘不准假名拉運致擾各該旗其沙辛章楚布毁駡合吉車林多　濟一節檄飭該營尚卓特巴徑行責懲發落外所有台吉實屬藐視師尊有違　諭旨若不從嚴懲辦不足以釋衆怨相應擬將公銜三等台吉車林多爾濟請旨革職交該旂嚴加收管毋得再行滋生事端稍示薄懲以崇黄教而杜刁風除將圖什業圖漢事臣漢三音諾彦三部落盟長等原呈蒙文譯清抄錄咨呈軍機處理藩院查照外所有遵旨查辦據情覆陳緣由是否有當理合恭摺具奏伏乞皇上聖鑒訓示遵行謹奏請旨奉硃批著照所請該衙門知道欽此○○張聯桂片再測繪輿圖非事習輿地算術之學者弗能從事粤省向未講求必須借才異地而力學之士憚於遠涉粤境測繪尤難不得不重聘延訪隨由湘聘到幕反數人設局委員專辦查頒發程式體例繁重星分經緯日躔出入均須逐一推求疆域道里山形水勢城鄉巿鎮方位遠近均須逐一測量沿革職官均須逐一考訂而通省府廳州縣土司轄地旣廣分途推測人數尤繁一切薪水修金工資火食紙張雜費以及夫馬船隻儀器書籍種種需費甚鉅經前撫臣咨明户部事竣報銷一面先行借墊計用銀二萬餘兩兹據司局詳請撥欵覈銷前來臣查核均係實在情形各項皆屬用所必需相應仰懇天恩俯念事繁費鉅粤省無可籌挪准於厘金項下撥還歸欵容臣飭將實支細數開單送部核銷不敢稍涉浮冒理合附片具陳伏乞聖鑒訓示謹奏奉硃批户部知道欽此○○頭品頂戴河南巡撫奴才裕寛跪奏爲候補道員試看期滿照例甄别恭摺仰祈聖鑒事竊查道府等官無論何項榮績保歸候補班次例應扣足一年甄别補用遵照在案兹查有候補班補用道陳履成福建閩縣監生由東河通判保舉同知搶險出力保俟補缺後以知府用補下南河同知防汛出力復保補知府後以道員用鄭工合龍洊保免補知府以道員在任候補開缺請咨引見回省捐離河南攺指山西旋丁毋憂回籍復捐離山西攺回河南仍歸原班補用服滿起復光緒十九年四月初一日繳咨到省計巳試看一年期滿例應甄别據藩臬兩司會詳請奏前來奴才查河南候補班補用道陳履成才識明幹辦事精勤堪以道員留省無論應題應調應選缺出酌量補用除履歴清册咨部外爲此恭摺具奏伏乞皇上聖鑒謹奏奉硃批吏部知道欽此 
 
