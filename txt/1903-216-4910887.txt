# 1903 - 216 - 4910887

 

Page 1

 
 
[新印大字遼金元三史出版] [  點石齋啓]  
　　遼金元三史爲時極要之書大小試塲命題皆兼及三史局　繁重價値又昂海內寒儒每苦力難購置且三史中地名人名之類率皆　牙値屈記億難淸臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用彤石注縮印選取　上紙墨故能字跡明顯朗若列眉平　用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路　齋三馬路申報館申昌及各書坊購取 
[鹽城陳惕孝廉救弊芻言]  
　　天子尊無上之說出于荀子民貴君輕之說出自孟子主專制者以荀說爲目的主共和者以孟義爲宗旨兩家相攻相勝而未有已時愚謂有天地而後有民有民而後有君以勤教養有君而後有官以分任職事有官而後有吏以司簿書供奔走之役合四　以爲邦而民爲之本譬諸木必先有根而後有幹有幹而後有枝有枝而後有葉葉附于枝枝附于幹幹附于根去其千百之葉無損于本去其一二之枝亦無傷於木若伐其榦撥其根雖參天大木亦必立仆此先後輕重之序其大彰明較著者也民者天所生君亦天所立故傳曰天生民而立之君春秋稱王爲天王伊尹稱民爲天民爾　天帝詁君周　言司宼献民數於王王拜受之登於天府凡民不敬君君不敬民者均爲逆天舜之言曰可愛非君可畏非民衆非元后　戴后非衆罔與守邦此古人君民並貴之義可以正荀孟之偏而救其失者也近曰五大洲內專制之國無不賤民而貴君而君權無限專立法以箝束其民其弊也至官吏病民民之疾視官吏者亦遂不愛其君而路人視之共和之國無不輕君而貴民而民權常優不獨能舉官且能舉君君滿四載之限退而與民爲伍其弊也至官皆媚民欲借民力以升九五之尊而民氣亦爲之不靖以法之　易英之杳理士而不免者以美民主林肯麥金利之賢而亦不免此皆暗合荀孟一偏之說而不能無失者矣欲救貴君賤民之失莫如泰泰者通也不通則否其在周易上地下天泰后以裁　天地之　輔相天地之宜以左右民爲君者不可不知此道也欲救輕君貴民之偏莫如履履者禮也無禮則亂其在周易上天下澤履君子以辨上下定民志爲士者不可不知此義也專制之國有履而無泰共和之國泰多而履少二者皆未合天道得其中者其立憲之國乎憲以保民利而民遂其生憲以限君權而君安其位君不草芬其民民之貴官不得而抑之民不奕棋其君君之尊臣不得而覦之此易所謂履而泰然後安也嗚乎聖人之作易也履之後卽繼以泰泰之先必冠以履二者缺一不可以爲治而舉國昧之止知君權者不識民之可貴而疾威日甚且謂議院必不可立務紳民權者欲使君失其尊而邪說繁興公然以革命流血爲口舌常談著書宗旨此孟子所謂民賊荀子所謂　畔之人二者皆宜爲天罰所不宥中國十數年來倍蓰於舊者曰盜曰官盜之圄於獄尸於巿者不過千百之一二其　伏於山林川澤田野巿廛者不可以數計也以道員需次江甯者至一百六十二人知懸需次江寗者至三百四十八人兩淮鹽知事僅一缺候補至一百九十六人鹽巡檢僅二缺候補至三百二十二人他官稱是他省亦稱是其到省大半在庚子大亂以後亂愈甚而求官者愈衆焉曏　富人求官今有貧人求官者曏者貧民爲盜今有富民爲盜者若湖北典史董忠杰以盜而捐官以官而爲盜尤出常情計料之外我國盜風之熾官品之卑殆環球各邦所未有矣於此而欲挽救之豈不大難然而無難也善治病者必察其病之所　生而後藥之凡人之所以樂爲盜樂爲官者由於利多害少莫爲之發其覆也作賊一夜少則百金多則千金捐其十之一二以賄　役盜律不得而治之作令一載少則千金多則萬金捐其十之二以賄上官官刑莫得而加之亦保憚而不爲耶故治盜之法莫良于邑行警察鄉辦團練治官之法莫良於郡縣皆立議院上官不肯言者議院言之同官不願言者議院言之言官不能言者議院言之爲此則壅塞去而言路廣矣言路廣則忌憚多忌憚多則中飽寡中飽寡則財利薄財利薄則求仕者希較之徒嚴贓律而視爲具文者其效何如耶故曰無難也然而官無大小必曰議院不可立者何也嗚乎此其所以爲今之官也以邑行警察之法告之邑盜邑盜則㱇然驚以鄉辦團練之法告之鄉盜鄉盜則悚然懼旣驚且懼而欲其共口同聲以爲此良法不可不行也古今寗有是哉故凡不便於盜之舉必便民之舉不利於官之事必利民之　官言議院必不可立者卽議院必不可不立之明證議院不立無以寒墨吏之膽議院不立無以澹熱中之心議院不立無以壯賢豪任事之氣設令聖天子他日宸衷獨斷詔直省設令大小議院子議紳以言事之責白年障蔽一朝　盡相無仗馬野多嗚鳳吾知實缺候補之員必有畏逼懼罪解組而去如靑州守令之避李膺冀州長史之避范滂者不賢者去官而官者多矣所謂課吏館仕學院製造局工藝局大小學堂不敢仍其舊弊行以空交往爲位置私人之地而警察團練亦有實事實效可覩盜因官之少而亦少民無貧富可以高枕而臥矣而要非廣立議院不爲功 
[議舉總統]  
　　某西字報云西歴一千九百零四年秋爲美國更換總統之日現各黨會議仍以現任總統魯司華爾繼任者已有二十餘省尙不知將來究竟若何定奪也 
[美除秕政]  
　　叻報云前者美國人咸謂英國不應將印度鴉片運入中國流毒華人侃侃而談義形於色不意自得飛獵邊羣島之後美政府亦欲將烟膏抽餉招人承充竟步英人之武以故小呂宋各教師咸起而非之禀呈美國總統力言不可施行美京人士亦以此爲弊政嘖有煩言美廷聞知遂將此事作爲罷論蓋在美人之意均謂烟土不宜使入小呂宋口以免禍及民生飛獵邊總督覩此情形因將此事從緩商量以便相機辦理近已委員赴實得力三州府及南洋各地稽察烟碼事宜目下小呂宋業已定例除　醫製藥外不准商民藏匿鴉片違　懲之亦爲民除患之道也 
[御史周樹模奏叅廣西提督蘇元春摺]  
　　奏爲武職人員營私尅餉養宼殃民請旨飭查嚴辦以肅軍政而除匪源恭摺仰祈聖鑒事臣維廣西兵事之起已及年餘始蠢動於沿邊繼蔓延於內地零星小股出沒無常並 
 
 

Page 2

 
 
非有巨憝大奸如金田洪楊之比乃以撫臣視師曠日持久竟未成功豈盡師不武而臣不力哉揆厥所由皆因廣西提督臣蘇元春所部各營與匪爲一鈎貫聨絡根株　互遂至於滋蔓而不可圖也查蘇元春督邊防二十五營計萬二千五百餘人歲糜餉五十餘萬通計近二十年幾及千萬受任如此之重費餉如此之多原期保衛生民又安邊境乃自提督移駐龍州以來滇粵各邊日苦游匪擾害浸淫及於內地戶口逃亡老弱轉徙千里爲墟此卽責該提督以治　之無效已屬咎無可辭况其縱兵庇匪爲萬目所共見萬口所共傳乎臣聞該軍二十五營缺額大半張中李乙止存空籍卽僅留一二營　亦復經年累月不給餉項往往饑軍乏食脫巾狂譟無以應之則暗中授意令其打單爲活初猶明火執械漸乃白晝橫行其穿號衣者不可勝計時或累月離營拜會發財仍復歸營或歸不逾時又復出營行劫變幻離奇不可思議姦淫搶奪習爲故常前年該營官阮朝宗之子搶掠過客烟土銀物迫令其挑夫肩入營內其他如捉人勒贖打村劫市時有所聞沿邊各屬人民痛恨入骨呼籲無門上年該軍營弁周兆月在賓州境內糾衆屢行搶劫經地方團練格斃該提督竟敢致兩廣督撫臣以該州擅殺爲言營官鍾福興私鬻軍火被滇軍拿獲有據咨行詰難該提督悍然不覆仍令管帶如故濛州搜獲私運軍火之犯經梧州協電禀撫臣王之春查係蘇元春族姪訊明正法近滬關搜獲軍棧中有　軍號衣其爲兵匪一氣灼然無疑至滇之皈朝黔之興義粵之河池先後克復以及各路戰陣所獲馘囚十有八九係健字桂字等營弁勇幷有公文號衣曁邊軍員弁與匪往來函　各疆臣責問函電交馳該提督均置之不理惟孳孳於滇之鹽井粵之鹽田湘桂之田畝房產惟日不足安置軍事於不顧今廣西沿邊各處人迹稀少榛莽塞塗內地諸郡亦復蹂躙大半民不聊生推究禍端實因該　督以扣餉之故而不能不縱兵以縱兵之故而不能不庇匪遂使難發於邊軍毒流於全省兵匪旣無所分故剿撫兩難得力是則該提督之養宼殃民辜恩負國百喙奚辭竊念近年以來値國家多故每於臣下過失多所矜全務存寛大以致文武官　恃天地覆載之仁敢爲一切而不顧卽如文官剝民武官扣餉迭經嚴旨通諭而各省之雜捐未减東營之積弊未除至於蘇元春以專閫大員公然縱兵爲匪貪橫自山更屬無忌憚之尤爲國法所不貸擬請欽派公正大員嚴密查辦治蘇元春以應得之罪不惟激厲戎行亦以儆動天下現當修明軍政之際必以肅綱紀明賞罰爲先臣職司糾　未敢自安隱默謹繕摺密陳伏乞皇太后皇上聖鑒訓謹奏奉旨欽此 
[備荒要策]  
　　廣州訪事人云粵東述善堂董事前者辦理振務曾給　各屬農本俾農民得資耕種不致有懸耜之嗟粵督岑雲帥聞而嘉之以目下柳州潯州慶遠　府各屬前次迫於災歉一切耕具典質一空方難取贖若不設法恊助勢必輟耕歎息後患無窮特令堂董籌資代爲贖還並發給護照前往辦理 
[巡船被劫]  
　　廣州訪事人云海珠緝捕扒船自疉次裁撤後尙存一十七艘向委高岳雲都戎管帶嗣因都戎隨節西上大憲札委勞治安千戎接　上月二十二日離省數里之河面突有匪徒十餘人躍登是處所駐扒船上盡劫軍裝衣物呼嘯而去船上哨弁畏匪兇悍不敢與較聞此事已爲上遊查知行將易人庖代矣 
[販私破案]  
　　福州訪事人云此間南臺地方禮記棧所置輪船名益發者近以私帶銅帽彈子及土槍等物經兼署督憲崇留守查悉立飭閩侯兩縣將船標封嚴拿棧主張某到案訊辦聞者快之 
[葺城學務]  
　　松江訪事人云松江華亭屢縣小學堂由官紳議定就舊有之雲間書院攺設經營以來已將一載現已佈置妥帖昨由紳董于君次彬吳君伯庚　禀准華邑尊陳仲陶婁邑尊屈吉士兩大令於本月十三日會銜出示定期二十日就學堂考選聞額設六十名惟報名者尙屬寥寥恐未能錄取如額也 
[無煩越俎]  
　　聞之烟臺友人云烟台一帶於本月初三日午前大雨如注約歴三點鐘時山水奔騰河流漲溢兩岸民房被冲者不計其數居民呼號悽慘目不忍睹泰西諸善士見而憫之於初六日午後畢集烟山之客樓會議振濟之事寓書於烟台董事大旨謂籌振之事能否干預旋經董事禀明道府縣覆函則謂此間廣仁堂及各會館每年入欵甚多地方官自有周恤之方不勞越俎代籌也 
[賢守去思]  
　　潯江訪事友人云南昌府江訒吾太守蒞任以來已歴十有一載現因大計卓異奉旨升授吉南贛甯道士民盛懐德政恭送牌傘多至三百餘　又有卑由院中人製送草傘一柄養濟院各貧民製送綿線傘一柄均五色相配斐然成章瀕行時合郡父老之扶筇走送者不知凡幾攀轅臥轍均有戀戀難捨之思河下划船數百艘更送至三十里外似此民情憂愛戴誠所日仕途中不可多　者也 
[江蘇候補通判湯官賢上江督條陳]  
　　敬禀者竊國家設官以治民而又設治治民之官以治官是整飭官方實爲治民第一要義然治之於差缺已得之時不若治之於需次省垣之日夫需次之員何以治治其奔競之習而已雖然奔競之習實可惡奔競之由未嘗不可原人之出仕也不必盡屬躁進出疆載贄卽聖賢亦不諱言今者到省人員旣不准辭省地而長年需次衣食無資典貸全無廉何能養人縱不欲富貴獨不念衣食乎卽謂候補非徒爲衣食計然數年數十年不得一差者未必全是棄材是故欲治奔競必先養廉欲養廉非立定省章不可官不治何以治民是以各省均遵部章立有定制寗省獨無遇有差缺不論煩簡槪歸酌委夫甯省專重酌委者當粵匪克復之初勞績人多爲一時權宜之計耳乃相沿曰久每况愈下有淵源者每取巧於酌委之名無際遇者多受厄於酌委之例甚至甫經到省卽獲優差是酌委之員幷不必盡有勞績又况有事則一人常兼數差無事則數年不見一札未嘗用之奚以知其不才而舍之勞逸不均莫此爲甚况江南爲東南大省乃省章不及江西安徽蘇寗本屬一區竟亦截然兩異更可異者各省用人之權惟督撫憲得總其成亦惟藩司得專其任此、　朝廷定制也各局局總由督憲派員各局委員自應由藩憲按班撥派局總需人當差只能移調不能自派藩憲按勞績之大小名次之先後挨次撥委旣無私見並非攬權必如是方有益於國事亦不失朝廷以用人專任藩憲之本意今甯省不然局差槪由局總自派欲得局差非與局總有交情畢世不能得一事毋怪奔競於候補道之門者多也况鹽局分銷非常優異官塲直有伺候藩台不如伺候督銷之謠而分局所派之人又有用及無功名者與有功名亦非本省人員此輩旣非省員自無參撤之懼局總更以引用私交遇事不能不爲袒護非愛委員實因投鼠忌器所以鹽務積弊至於無法挽回此甯省前數十年官方日盛奔競所爲愈紛也自前任督憲力袪具弊定班輪委公道共欽又逢憲台新臨卽戒奔競從此甯省官塲固宜共懍憲威各知自愛而卑職尤有陳者願憲台旣示威以杜奔競之迹尤必設法以化奔競之心夫甯省人員孰不繫諸麾下在憲台同仁一視豈忍偏枯第以粥省僧多苦無位置耳惟有恪遵輪委部章參以酌委治法議定後將一切差缺幷辦新政各局差事以及各項班次分別詳明由藩司榜示官廳俾得一目瞭然其資格已及者固已不必奔競其未及格者亦知奔競無益自然本分能安有難之者曰鼓舞屬僚宜示不測竊謂不測所以應 
 
 

Page 3

 
 
敵非所以待下也况煩缺要差仍可提出若干定爲酌委果有異常勞績其名交亦可攺歸酌委一班是在下旣俾有所遵循而在上仍得善其鼓舞秉以至公何妨示之大信信則奔競之心化雖使之奔競亦不奔競矣卑職需次二十餘年未嘗一日辭省賦閒六七載未敢片語妄陳今乃不欲已於言者實爲酌定省　有裨國是起見又適逢憲台勵精圖治整飭官方之時也現在無告貧民尙蒙派員查照况屬員爲分治民之責者乎愛羊先牧理固宜然如蒙憲台急其先務酌定省章詳請照行爲官塲革數十年未革之弊不特甯屬人員同深感激卽於迭次整飭官方之 
諭　亦實能欽遵照辦矣用持不揣冐昧謹擬酌定省章以杜奔競繕呈大人訓示祗遵特此具稟恭請勛安伏乞埀鑒 
[南昌官塲紀事]  
　　九江訪事友人云九江官塲近接南昌電音謂本月某日藩轅牌示浮梁縣張曾詔撤任留緝以現署星子縣鄭輔東調署所遺星子縣印務以補授斯缺之楊煥赴任○調署南昌府沈太守曾植已於本月十二日接印太守抱負素宏當此履新伊始必有一番政績可觀也 
[蕪邑官塲紀事]  
　　蕪湖訪事人云蕪湖當塗之間有湖田約計萬頃向歸金陵駐防營收租其間荒廢與被人侵佔者日久從未清理現由江寗將軍與兩江總督札委徐觀察前來詳查情形以期事歸核實○六安直州陳直刺雲湘近因事爲李侍御灼華登諸白簡說者謂侍御籍頴州之霍邱霍邱與六安接壤故見聞較爲切近其所參或非無因也○天長縣呂大令因事被上憲撤任遺缺已委謝大令鳳崗前往署理矣○劉觀察錫庚辦理金陵駐蕪米釐局已閱年餘現聞上憲擬攺委商務局許九香觀察兼辦觀察辭以守制未終再三推辭旣而聶仲芳中丞與兩江總督魏午莊制軍熟商以皖省米釐亦非許觀察莫能勝任故遂以是差畀之至金陵米釐刻已攺委趙觀察辦理已於六月初旬到差視事矣 
[蘇州官塲紀事]  
　　姑蘇訪事人云蘇州府訓導龔廣文慶咸現屆署事期滿經上憲撤回遺缺由署藩憲效述堂方伯於本月十四牌示以輪委到班之試用訓導王廣文錫甲署理○委署靖江縣訓導沈廣文光濟及吳縣教諭傅廣文成霖均因病體未痊飭丁繳札方伯遂攺委輪應到班之大挑二等教職夏廣文其釗署理靖江縣訓導缺試用教諭程廣文信上署理吳縣教諭缺已於本月十四日懸牌示知矣○崇明縣典史申少尉士林現屇署事期滿照例交卸遺缺由方伯札委試用從九品葉少尹承福署理 
[西湖殘暑]  
　　杭州訪事人云省城自興辦警察人烟繁盛之處雖竊案漸少而僻巷冷街失物者仍層見疉出本月十三日之夜五更時武巡張守戎樹池巡夜至湧金門見有甲乙二人一持燈籠一負衣包以其形跡可疑立卽拘獲帶回嚴訊供認行竊不諱當卽移交錢塘縣署請鄭瀚生大令訊供懲辦○省城清道局前由運署籌欵委史別駕經理其事章程尙臻妥善自攺歸三城總巡兼辦後以鞭長莫及遂致遍地垃圾穢氣薰蒸現大憲特攺委某大令總司其事庶責有攸歸當不致如從前之蕪穢也 
[上海官塲紀事]  
　　江蘇通州知州汪劍星刺史樹堂前因案撤任刻已理明奉督撫憲飭仍回本任刺史由蘇捧檄履新昨日道經滬上午前命駕入城先詣道轅進謁蘇松太兵備道袁海觀觀察繼至上海縣署投刺縣主汪瑤庭大令延入花廳暢談良久始別○雲南巡撫林質虞中丞委候補通判狄別駕管解京銅數萬斤由滬乘輪赴京昨日抵埠狄別駕命駕進城赴道縣各署投刺拜謁 
[飭護貢木]  
　　浙江藩司崔磐石方伯近委候補知州蘇刺史督解貢木二千八百株將次取道申江乘輪入都茲由方伯先期行文上海縣飭俟貢木到滬時派差保護過境勿稍疎虞縣主汪瑤庭大令已遵照辦理矣 
[飭查竊泥]  
　　本邑城廂內外保甲總巡朱森庭明府訪悉現有人將王家碼頭蔡陽弄後面義塚私行掘取泥土售賣於人因於前日親往騐看隨拘獲車夫五人帶回研訊予以笞責前晚復函致二十三七鋪巡防局飭局員傳地甲錢德到案硏訊以其並不來局呈報玩延已極喝令拖下重責二百板諭令查明何人爲首翻掘予限禀復違于嚴比 
[夫也不良]  
　　昨日午前婦人瞿才寶在吳淞路一帶沿途啼哭爲七百零五號巡街華捕所見當卽帶入捕房捕頭向詰情由據稱丈夫不務正業以致度日難艱曾將小婦人賣入小東門花烟間內爲娼時被惡鴇毒毆備嘗苦楚旋卽贖出帶回鄉間今聞又欲將婦人賣於某處花烟館憶及前事不覺談虎色變務求援出火坑捕頭令送公堂請讞員孫建臣直刺安插 
[依稀蕉鹿]  
　　昨晨七百四十一號華捕投捕房報稱有某甲者僑居海寗路第四百三十九號門牌房屋內今晨天甫黎明忽夢中一躍而起聲稱失火大聲呼救鄰近居民聞之不及細察紛紛亂竄後經查悉係甲之夢囈始得安心然當擾攘時有小孩二名已因跌受傷請拘甲訊究捕頭令查明再核 
[上海縣署瑣案]  
　　南市馬路工程局解林阿千韋學意到縣前晚縣主汪瑤庭大令升堂研訊林供小的係福建人在南市太平弄開烟間韋於昨日偕同姓不宗之林阿貴阿五兄弟來吸烟三盒阿貴無端尋釁小的稍與理論阿貴阿五卽肆兇毆韋又將小的按住兩手致被擊破　額及兩臂是以鳴捕將韋拘局解案求究韋供阿貴阿五係阿千同族弟兄彼此爭毆小的在旁解勸並未偏袒大令騐得阿千額上及兩臂傷痕纍纍判自行醫治韋收押候阿千傷痊再核○去冬孟掌林在浦東八埭頭將竊菜賊李渭　毒毆斃命獲案後初次訊問直認不諱後又迭　翻供是以尙未定讞前晚提案復訊孟供小的彼時正在滬販買水菓毆斃竊菜賊之事實與小的無干且小的現患外症痛不可忍叩求施恩大令判仍還禁候核○浦東寡婦胡沈氏前投縣署控子胡秋生不務正業將媳衣飾質用一空致媳父沈秋甫來與婦人滋閙將婦人衣物强行取去大令准卽飭差拘提胡秋生到案前晚升堂研訊胡沈氏供丈夫胡翰先故世已歴四年秋生係丈夫元配所生前年由婦人爲之娶沈秋甫之女爲妻將夫傳遺產剖分各居另炊無奈秋生嗜食洋烟不務正業時與婦人滋閙現又串同妻父突然至氏家搬去衣物並聽從族長胡曉峯唆使任意妄爲胡曉峯卽健訟之胡玉如在案下控案纍纍叩求查案究辦胡秋生供後母沈氏自小的成親後目見疎遠今又將小的妻子物件私自取去所有父親遺產並未分過求斷沈氏復稱所有遺產前年馮親族公分各得田二十畝有分據爲憑日前婦人投案喊控後秋生猶敢隨同族長胡曉峯將婦人家中物件一槪搬去藏在曉峯家中求追胡曉峯供武生係胡姓族長沈氏母子吵閙武生苦勸不依並無唆使情事大令得供喝將胡秋生掌頰五十下斥退完案 
[惠書鳴謝]  
　　昨承開明書店惠贈汴梁賣書記一册計分上中下三卷一賣書一游歴一交際幷附日漢至信鐵路圖及計程尖宿表此欠直仍借汴　多士之赴汴　　宜各置一編以當　途之驥也特志數語以伸謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　閏五月二十九日理藩院鑾儀衛光祿寺鑲藍旗値日禮部引見三員理藩院十四員國子監一員欽天監三員正黃蒙十三員正紅滿十六員正藍漢十五員恭王由白龍潭回京請安良揆謝以四五京堂候補恩童祥熊預　召見召見軍機及童祥熊○六月初一日外務部八旗兩翼値日無引見張仁　假滿請安世續等謝抵銷處分恩文桂謝授福州副都統恩童祥熊謝交軍機處存記恩廷杰謝辦奉天懇務恩召見軍機○初二日吏部翰林院侍衛處値日宗人府引見三員吏部四十五員德公假滿請安打牲烏拉總管台春請訓順天府奏京師得雨三寸有餘召見軍機及台春管廷　○初三日戶部廂黃旗値日無引見張百熙假滿請安安徽藩司聯魁請訓召見軍機及聯魁○初四日禮部宗人府欽天監正黃旗値日無引 
見江西知府查恩綏謝恩淮揚鎭總兵徐邦傑謝恩麒德謝授太常寺少卿恩徐中堂續假十日善旌續假二十日馮汝騤預備 
召見召見軍機及馮汝騤查恩綏 
[漢上題襟]  
　　漢口訪事人云漢陽之皇殿失修年久殊不足以壯觀瞻前府尊余太守籌集的欵重行修葺雲斤月斧竭力繕營現已全工告竣監工委員昨已上院稟知矣○新選德安府盛太守昌頤近奉督憲端午帥制軍札委赴申江查探軍火情形昨已稟辭就道矣○日昨禮智司禁內提出要犯二名解至夏口廳嚴密審訊有見者謂二犯年均三旬左右一係秀才一係廩生至所犯何事供詞若何則非外人所能知也 
[螢若新秋]  
　　揚州訪事人云揚城廣儲門大街某甲不知因何與某局勇丁口角旋竟互毆甲力不能敵奔至本街某店暫避蓋甲曾在該店習業故也勇等見之追蹤而至街頭各靑皮亦蜂屯蟻擁擁擠不堪店東某乙恐肇禍端急出排解衆人疑其心存袒庇羣與爲難當揪扭時乙手內所抱嬰兒忽失手墜地赶卽救護已被衆人踐踏受傷旋卽因之斃命乙痛子情切立赴保甲總巡局控訴姚大令略詰情由謂人命至重本委未便過問爾可至有司衙門控告乙遂悻悻而出○揚城槐樹脚地方有水井一口左近居民皆於此汲飲習以爲常本月十一日有某媼赴井汲水偶一失手水桶墜下急以長竿撈取詎桶外似仍有物細審乃一浮屍嫗大譁立時哄動多人將其設法撈出乃一十餘齡童子有識者謂係某店學徒店中以數日不歸正在尋訪不知何以墮入井中現聞已送信與其母恐不免有一番口舌也 
[馬路工桯局紀事]  
　　江北某邑人徐小四子前因冐稱包探夥向同鄉婦人錢朱氏索詐不遂被氏控諸馬路工程局總辦翁子文太守倩襄讞委員黃衡堂二尹研訊予以笞責枷號五天示衆昨已期滿命帶案疏枷交人保出○前日南市萬裕馬頭某姓家雇匠興造市屋比鄰元亨木行以其侵佔基地訴之木商董事于蘭坪稟知馬路工程局總辦翁子文太守請爲查究太守卽於昨日午前派差率弓手人等前往勘丈明白然後畫圖呈騐○昨日潘松林投馬路工程局控倪連生結欠蔴袋價洋九十四元請爲追究總辦翁子文太守倩襄委員黃衡堂二尹硏訊潘供小的在治下開設祥泰蔴袋店有素識之倪連生在穗昌爲夥來購去袋五百只價洋迄未付訖求斷倪供共購袋二千只先取五百只現貨洋尙未收齊是以緩付求鑒二尹斷令倪交保出外赶緊清理○江北人李海章行竊東洋車一輙爲巡街捕查見拘入捕房轉解工程局黃二尹研訊之下供稱此事係徐姓交與小的囑代爲收藏並非竊來二尹命掌頰四十下車存局限交徐姓到案訊究 
[英美租界公堂瑣案]  
　　包探朱桂生陳洪德解婦人趙張氏及陳阿龍到案稟稱前日張三桂被人毆斃一案報經上海縣汪大老爺臨塲相騐屍姊趙張氏堅請伸寃號咷大哭汪大老爺謂其藉屍胡閙命連當時隨聲附和之陳阿龍解請訊明移縣核辦讞員孫建臣直刺商之英總領事署代理繙譯官許君著先　氏送縣歸案訊核陳還押捕房俟緝拿逸犯於下禮拜一復訊核　○包探孫阿炳解楊友生金阿來到案廪稱楊曾犯竊六次奉判遞解回籍今又潛入租界夥同金阿來先後行竊劉玉生瑞昌順等六家衣物報　小的拘獲吊到原贓解請訊辦直刺以楊枯惡不悛判責五百板枷號二月期滿再責五百板發押捕房三月期滿再責二百板仍予遞籍金責五百板枷號一月　滿再責一百板逐出租界贓分別給還各失主○偷兒蔡茂生掩入田炳倫家行竊金質對時表一枚並綢衣褲等物報由包探徐榮珊拘獲吊到原贓送案請訊直刺判責五百板發押捕房三月期滿再責三百板贓給還失主○鄉人王子卿楊開林將右猛擊某號印捕報由包探劉森堂獲案請懲直刺判枷號兩個月發犯事處示衆○積賊陸瑞林行竊安竹卿張耀廷等家首飾等物報由包探劉光震獲案訊供押候吊贓再核昨日解案劉探稟稱各贓除已吊到對時表銀飾等物外尙少若干約共値洋銀六十餘元請爲核辦直刺判責五百板荷校二月期滿再責三百板發押捕房三個月期　再責一百板贓分別給還失主○金阿元行竊某姓家綢衣褲報由包探方長華拘獲吊到原贓解案請訊直　判責三百板贓存候失主認領○偷兒陳友昌吳桂生倪桂春等串竊汪巧仙馮子卿等九家衣物報由包探陳雲忠拘獲吊到各贓送請訊辦直刺判各責二百板發押捕房一月期滿再責二百板贓分給各人領去○王文駿冐名許友山之婿　許騙借洋銀十二元經許查悉報由包探顧阿六拘獲解案請究直刺以王旣供認著押限禮拜五將洋銀如數繳案再行核辦○積賊顧榮昌掩入鴻昌號內行竊衣物報由包探米順拘獲吊到原贓送請訊辦直刺判責五百板發押捕房三月期滿再責五百板贓給還失主○張氏味蒓園自攺歸彭氏公司後游人往來往往通宵達旦不稍休息事爲黃家庫捕頭查悉昨晨派包探陳雲忠將彈子房所用細崽劉阿德傳案請罰直刺判罰洋銀十二元嗣後再犯重究不貸 
[法租界公堂瑣案]  
　　賭混譚亭鶴卽朱鶴亭以私婦張唐氏遷居大南門內兪家弄金炳奎家將金扭至法界捕房控訴讞員魏蒓塢大令略訊口供恐有不盡不實諭令押候查明復核旋經包探查有皮箱牀鋪等物寄存金處卽開單交是　地甲暫行看管據情禀復昨日大令提案復訊金供五月初六日譚向小的借洋銀五十元日久不還向之索取反被兇毆今復揑情誣控大令謂爾亦非安分之徒姑從寛典著將寄存之牀鋪檯桌等物交譚領去皮箱衣服仍歸唐氏帶回善堂留養金誘姦有因判責四百板○江北人陳伯仁江發中江連桂等在新　租界西江路爭閙巡街捕喝阻不理反被兇毆並攫去所持木棍因據情訴知捕頭將陳等三人拘獲昨日解案請訊華捕投案稟訴前情陳等矢口不承大令著押候查明復核○宰牛公司出店人周雙林串同巡捕錢福堂向販戶曹增榮勒索規費將未蓋印之猪肉入市混售爲公司中執事西人查悉將周等三人一併拘案請究曹增榮供在城內購猪因未蓋印不敢在租界出售周錢向小的索取洋銀一元當交錢收去旋被公司中查悉求恩明察大令以周等不應索賄著押候查明核辦○車寓主周桂生失去袴子一條疑爲車夫沈友田之叔所竊向沈迫索私刑吊打爲九十號華捕所見拘入捕房解案請辦周不認行兇大令以巡捕目擊情形豈容狡賴判責一百板○胡仲安前控湯漢卿販還京鞋侵吞資本洋銀四百餘元迭經訊供押追案懸未結昨日大令飭傳原告到案復訊湯供小的實苦無力尙求寛限大令著立期票三紙等四個月一期分三期繳還○十六號　捕　爾禀控廿五保五圖居民曹增全串同地保霸佔田畝大令諭候出票飭提再行訊究 
 
 

Page 10

 
 
[蘇省官報]  
　　六月初十日知府胡玉　稟辭回下游　局署吳江縣劉專丁來省稟謝奉委文闕　差委署興化縣王以乾湖南人由寗來稟謝委署興化縣事知縣金銓稟知奉委解　圓並解戶部銀兩差卽辭赴都汪鳴鳳赴稟知十里亭稽查火　新庫卽回　械胡達賢赴江　陳　鈞赴金匱均稟知奉　委解自級差卽辭從九蔡振家由寗回十一日金陵工程局提調知府姚繩　由甯奉委來蘇採訪警察章程　舉銜指分江蘇試用　　方培　河南人由京　照來省稟到通判魏　　由常知府提　項回並銷　吳兩縣守提漕項差文煥稟知奉札分蘇差委方敦吉稟辭赴江北措資府經歴程楚雄由虎邱釐　半年　　比較有盈奉飭留辦照磨丨仲　稟謝奉委　圍執事差巡檢陳　　稟謝奉委丹徒縣保甲差卽辭興史畢承楨稟知　委解首級赴　水　辭吳承提稟謝飭知奉部　　註册並稟知駐滬江西籌辦工賑捐局奉委　蘇一帶勸辦賑捐差　　二日新　江留　憲黃到首府向稟辭赴甯兄制憲知府梁佩祥稟知奉撫憲委今日考試課吏館監　差知　李祖　稟謝奉委代理金山縣事兪都由奔牛釐局　丁來省稟知十一日　辦到差稽查金陵洪武門委員知縣張恭彝由寗　丁來省　謝委調簾差教習試　知縣李葆鈞福建人稟知起復繳照　寗同知銜　分江蘇試用知縣本棠　京　照到省從九　如陵稟謝奉委文闈執事差十三新授江甯藩憲辭行知府梁佩祥稟謝奉委文闈內簾監　差同知李炳由上海虹口捐局專丁來省稟謝春季比較盈餘　記功一次通判　　宣稟　丁生母憂知縣沈衍周由甯見制憲回王涪鈞稟謝奉委文闈　　周慶賢山常熟沙洲差次來　香祖稟謝奉委赴寶　縣騐收樻穀差兩浙鹽大使　玉　稟辭赴瀏河　　四日齊轅　示照得署蘇州府訓導　慶咸期滿撤回　缺查有　委到　之江都縣人試用訓導王錫中又委署靖江縣訓導沈光　因病繳札遺　　有輪委到班之上海縣人大挑二等敎織夏北釗又委署吳縣放諭傅成霖因病繳札遺缺查有輪委到班之　縣人試　放諭程信　均堪以委署又崇明縣典史申士　期　　回遺缺查有試用從九品　承　堪以輪委署　同知劉卓栻昨日由寗來稟謝委署洵門廳同知事知縣陶聨琇稟辭回籍養　王邦　由荆溪幹回李　燡稟知武備學堂修　於本月十二興　陳香祖禀辭赴　山縣騐收積　差 
 
 
 

Page 11

 
 
   
 
 

Page 12

 
 
   
 
 

Page 13

 
 
運司詳准南通泰各場咸豐十年分產鹽考核擬請免議等情當經前督臣曾國藩批飭淮南各場　　自咸豐七年淸查迄今又　載據　舊　破　係屬實情卽淮北運道通塞靡常板浦曾經匪擾歴年兩淮各場產場缺額均尙有　循例具題事件前經　明暫行展緩所有同治二年以前考核應一律免辦造報自同治三年正月初一日起淮南照咸豐七年清　額產淮北仍照舊　額產　加考核又前奉議同治六年分產鹽考核內開兩淮產鹽額　例應以十分計算　溢額在十三四分　一十六分之多核　定例不符未便遽行議叙飭令另行核實分數報部再辦等因飭據運司　飭通泰分司查　嗣　各場如能　產溢額無論分數　寡總以十分爲率照章議叙其十分以外所溢之額槪不併計詳咨戶部接准部覆業已據文移咨吏部　照所有兩淮各塲產鹽前已奏報至光緒二十七年年底止在案茲據留署兩淮鹽運使桯儀洛詳通州泰州三分司所屬角斜　二十三塲自光緒廿八年正月初一日起至十二月底止一年期限届滿該產鹽九十五萬七十三百八十引五分今實產鹽一百三十九萬丨千九百十四引一分二釐五毫內除角斜　塲溢產鹽五十萬八千七百七十三引　分六釐計缺產鹽七萬四千二百三十九引七分三釐五毫　照部咨比例湖北省各屬壓徵蘆課已未完分數考成開具簡明清單詳請具奏其清單內開安豐　塲經營正任大使章文傑等係屬一年後溢額應予議叙其餘溢額各員或不及一分及非一年一官應毋庸議等情前來臣覆核無異謹　具缺溢分數各員清單恭摺具陳伏乞皇太后皇上聖鑒敕部查核施行謹奏奉硃批該部知道單併發欽此 
[兩江總督魏奏江寍籌餉捐輸辦竣查明收支數目摺二十六日]  
　　頭品頂戴兩江總督臣魏光燾跪奏爲江寗籌餉捐輸辦竣查明收支數目恭摺具陳仰祈聖鑒事竊查江寗省於光緒二十六年　旨開辦籌餉捐輸經前督臣劉坤一奏明所收捐欵以一半解部一半留爲本省添軍辦防之需嗣因江蘇猝被水災奏請截留解部一半之欵以濟賑撫先後奉旨允准遵辦在案茲據理籌餉捐輸江寗布政使李有棻　詳　前項捐輸二十六年甫議開辦尙無成數其時北事需餉緊要本省亦須設防不得已挪欵動支擬俟收捐歸補乃一十七年夏間江蘇猝遭水患災區甚廣同時湖南江西等省又被水災窮民待振尤衆刻不容緩當飭各該地方先放急　並在省城附郭地方於年例設廠之外添設大廠俾上江灾民紛來就食自春徂冬留養二月之久其被災各州縣則酌發鉅欵工振兼施辦防之後繼之以災幸荷天恩准將一半解部之欵截留辦振窮民不致失所地方始得相安茲查全案共收捐欵庫平銀一百一十萬七千四百四十兩六錢七分共放餉需及振撫各欵計庫平銀一百十四萬九千四十六兩八錢九分七釐六毫五絲尙存銀五萬八千三百九十三兩七錢七分二釐二毫五絲據各處呈報均係實用實銷毫無浮冐餘存銀兩業已解交司庫發作興建三江師範學堂之用等情詳請具奏前來臣覆核無異除將清册咨送戶部查核外理合會同江蘇巡撫臣恩壽恭摺具陳伏乞皇太后皇上聖鑒謹奏奉 
硃批戶部知道欽此 
[兩江總督委奏請襲世職片二十六日]  
　　魏光燾片再吳縣籍記名道周夔在署貴州安順府知府任內督兵剿賊於咸豐十年五月一十日在歸化廳城之連升關陣亡經部議給騎都尉世職襲次完時給予恩騎以世襲罔替寺因查該故員　長子周　駿出繼胞伯爲嗣　次子周名驥請以湖南候補庫大使兼襲經部調取赴引未及請咨病故周名驥嫡長子周傳義係浙江候補縣丞請兼襲騎都尉世職據吳詳請核辦前來查　例七品以下微員可否准其兼襲恭候定等語該員自　照例辦理除給咨送部引見並　宗圖各結咨送史戶兵三部查照外謹附片陳明伏乞聖鑒謹奏奉硃批該部議奏欽此 
[甘肅新疆巡撫潘奏臚陳已故道員事蹟籲恩從優賜卹摺二十六日]  
　　甘肅新疆巡撫林巴圖魯臣潘效蘇跪奏爲臚陳已故道員事蹟籲懇天恩從優賜卹恭摺仰祈聖鑒事竊花翎一品戴鹽運使銜喀什噶爾　奇成額巴圖魯黃光達於光緒二十七年八月二十四日在任病故經前撫臣饒應祺奏報在案正在　叙　蹟具奏請卹問適値交卸未及核辦移交到臣竊惟黃光達籍　湖南湘鄉縣同治初間爲統領老相營江西吉南贛寗兵　道王文瑞召赴戎幕委司軍儲湘軍舊　司文牘　餉者　爲帮　戰守悉與營官分其任　時値燦爛黃光達隨營轉戰　州吉安玉山常山樟樹各城鎭克復崇仁東鄉宜黃南豐雩都諸縣城贊勘壽畫無役不從六年前廣東陸路提督劉松止率老湘軍　捻陜西以　督　萬友爲帮統兼營務處委黃光建辦　軍儲數月中破秦渡鎭解西安城圍克復綏德州捻賊麾迫數千里戰於畿輔兵不願舍黃光達與有勞焉十一年捻　平老湘軍　軍剿回宼破延榆綏各賊巢克復靈州直趨金　堡匪目馬化　負隅堅守劉松山率孤軍進搗後路半有城黑城子李旺堡帶轉運實以黃光達之兵馬化滌以我兵深入煽誘韋州惠安保王家　馬關各堡回匪時出劫掠　我糧道黃光達露宿野　聨絡護運各　戰守兼施布置周詳無隙可乘又於寗靈各處勸諭十紳照市平採　團儲豐贍軍無乏食劉松山深資倚賴九年正月劉松山陣亡前新疆撫臣劉錦棠接統共軍主將新歿賊勢益張軍心不免惶惑黃光　催赶路節節轉饋日夜繼進亦無退志劉錦棠乃　黃萬友譚拔萃等勒兵上陣一戰而　馬　寨擒斬共渠人心遂安春夏流澌盛漲賊　　　衝卸我軍浸淹運道或中途掩刦泥淖相乘黃光達親率軍士囊土負樁築堤　壘沿途聲勢益固賊至互相攻擊志不得逞劉錦棠遂　壹意督戰無後顧憂八月黃萬友在營　故黃光達接帶老湘六旗益得激厲將士奮勇攻剿楊明堡之戰身受砲傷猶督戰不少解王洪堡之役單騎出偵道遇賊衆數幾瀕於危以善騎得脫其沈毅迅捷有如此者金積堡賊平隨劉錦棠　復西寗兵阻大小峽　黃光達建前後夾擊之策自率奮勇從間道跨賊後攻其不意賊首尾能顧乃大潰劉錦棠遂率大軍長　　進克復　寗大通以至肅州光緒二年大兵出關黃光達綜軍糈營務凡有所商竭慮效　　　靡　　畫咸中竅要新疆底守委辦庫　善後　調辦葉和善後至則　流亡教播植興水利　保中設義學凡有裨於民者釐然必舉十年初設喀什噶　　 
 
 

Page 14

 
 
員缺正議通　交涉萬端諸凡草創劉錦棠以該道才大心細諳練老成特委署理旋以才識練達操守謹嚴奏補斯缺十三年調　阿克蘇道丁憂回籍十六年前護撫臣魏光燾奏調來新會辦稅務旋署鎮迪道兼按察使銜十九　正月二十七日奉旨　　喀什噶爾道二十年一月到任益加淬厲以廉平端謹率所屬講求吏治昕夕不遑通商持大體　感以誠前後在喀十餘年鄰邦輯睦邊　乂安歿之曰環堵蕭然除書籍外別無餘蓄此黃光達在營在官之實在情形也該道性情敦摯　趣端方閒居屋　之間　臨師保省身克己常若不及在庫在喀平反疑案兩件論者咸服　神而不知其居心平恕誠明之足　感通遇事尤精細不輕　　於人當臥病時猶日披公牘不少間以故積勞之後病益增劇年未六十　志以終未克竟　大用良可惜也合無仰懇天恩俯准飭部照例從擾議䘏並將平生事蹟宣付國史館立傳並准附祀新疆省城及喀什噶爾劉錦棠專祠以彰勞勩除履歴清　咨送軍機處外所有臚陳已故道員事蹟懇恩優䘏緣田是否有當謹會同陜甘總督臣崧藩恭摺具奏伏乞皇太后皇上聖鑒訓謹奏奉硃批著照所請該衙門知道欽此 
[甘肅新疆巡撫潘奏揀員借補守備各缺摺二十六日]  
　　甘肅新疆巡撫西林巴圖魯臣潘效蘇跪奏爲　員借補守備各缺以重操守恭摺仰祈聖鑒事竊新疆撫屬濟木薩營中軍守備陳天榮業經前任撫臣饒應祺奏請升補哈密協左旗都司員缺奉到硃批兵部議奏欽此旋經兵部咨稱奏奉旨依議欽此欽遵咨行遵照在案又迪　城守營開花砲隊守備廖克明病故亦經前撫臣饒應祺　明開缺奉到硃批兵部知道欽此欽遵咨行亦在案所遺守備各缺均經聲明容俟　員請補自應遴選明幹之員序補以期得力而專責成茲查有推補遊擊　新疆補用　司廖玉貴誠樸耐勞堪以借補濟木薩營中軍守備員缺遊擊銜補缺後補用都司留新儘先補用守備張彩廷才明識　堪以請補迪化城守營開花砲隊守備員缺該員　均在甘肅新疆效力多年營務邊情極爲熟悉以之請補各缺均能勝任合無仰懇天恩俯准以廖玉貴張彩廷二員補授守備各缺以裨營伍如蒙兪允並懇敕部發給劄付仍照烏魯木齊補放守備例廖玉貴張彩廷均毋庸送部引見以符定制除飭取該員等履歴淸册咨部外謹會同陜甘總督臣崧蕃喀什噶爾提督臣焦大聚恭摺具陳伏乞皇太后皇上聖鑒訓示謹奏奉硃批兵部羲奏欽此 
[兩江總督魏奏揀員請補內洋水師守備員缺摺二十六日]  
　　頭品頂戴兩江總督臣魏光燾跪奏爲揀員請補內洋水師守備員缺恭摺仰祈聖鑒事竊江南狼山鎭標內洋水師右營領哨守備劉　標病故遺缺照轉補定章係第二輪第四缺應用儘先人員請補惟查水師各營儘先守備一項祇有二員內朱昇　一員久未存標蘇懐嶽員已經病故咨報在案此外亦無預保揀發應補各班人員應照案過班以應　人員請補臣查是缺守備有分巡洋面經管錢糧之責非熟悉駕駛精明幹練之員難期勝任茲於水師各營實缺千總內逐加遴選查有狼右營右哨千總朱廷相年五十七歲湖南衡楊縣人由武童投効外江水師隨剿出力歴保藍翎守備銜儘先千總拔補通州狼右兩營外委把總各缺嗣升右營右哨十總光緒十八年十二月內經部發給札付該員熟悉駕駛巡防得力若以之升補是缺守備洵堪勝任且歴俸　滿亦與例章相符合無仰懇天恩俯准狼山鎭標內洋水師右營領哨守備員缺以該標右營右哨千總朱廷相升補實於營伍地方均有裨益如蒙兪允俟部覆至曰卽行給咨送部引見以符定制除飭取履歴送部查核外謹會同江南提督臣李占椿恭摺具奏伏乞皇太后皇上鑒訓謹奏奉硃批兵部議奏欽此 
[杭州將軍常等奏協領傷病復發請以原品休致摺二十六日]  
　　杭州將軍奴才常恩杭州副都統奴才德濟跪奏爲恊領傷病復發呈請原品休致遵旨攺題爲奏恭摺仰祈聖鑒事竊據杭州駐防藍翎正黃旗滿洲協領兼廂藍旂滿洲頭佐領鳳魁呈稱竊職現年六十四歲食餉十六年食俸三十二年於咸豐四年跟隨前任荆州副都統貴陞出征公安縣所屬鼉空地方賊匪打仗十三次殺賊三名捉生二名左肩受傷一處十一年前赴武昌防剿一次又於同冶三年跟隨江寗將軍都興阿前赴甘肅地方征剿回逆一次八年投効欽差大臣陜甘總督左宗棠隨剿回逆疉獲勝仗固守城池蒙　奏請奉旨免補把總以千總補用並賞戴藍翎欽此欽遵九年復蒙保奏剿辦土回各匪肅清陜北克復甘肅靈州案內內閣奉上諭左宗棠奏遵保陜北肅清及克復靈州在事出力員弁之藍翎補用千總鳳魁打仗奮勇著以守備儘先補用加都司銜賞換花翎欽此欽遵在案職體素來尙强因前在軍營歴年打仗受傷並感受潮　以致隨發隨愈近來年逾六十氣血漸衰今春左肩舊傷復發新病增劇曾經呈請賞給假期二十日赶緊調冶在案現在假期已滿仍未見痊病難速愈恐悞差　不敢戀棧惟有照例呈　原品休致等情前來據此奴才等卽日派委掌左司　防恊領和恒確切查騐據報恊領鳳魁傷病交加勢難速痊委係實情等因結報前來奴才等覆查該協領曾經打仗殺賊捉　受傷現在舊傷復發新病纒綿調治難痊自請原品休致與例相符合無仰懇天恩俯念該協領因傷致病准其原品休致應否恩實食俸之處出自逾格鴻施奴才等未敢擅便合將該員軍功履歴清單册咨送兵部察核辦理外遵旨攺題爲奏謹恭摺具陳伏乞皇太后皇上聖鑒訓　謹奏請旨奉硃批鳳魁著原品休致賞食全俸兵部知道欽此 
[雲南巡撫林奏知州病故開缺摺二十七日]  
　　雲南巡撫臣林紹年跪奏爲知州病故開缺恭摺仰祈聖鑒事據布政使李紹芬詳光緒二十九年五月十三日據請補馬龍州知州孫曰裕家丁蕭　呈稱家長順天大興縣監生報捐通判雙月選用投効黔營於力解安順城圍案內出力保奏同治十二年九月十八日奉上諭著免補本班以知州不論雙　戶籖掣省分歸侯補班補用欽此嗣因攻拔興義府及新城等處案內出力保奏光緒元年正月十六日奉上諭著賞戴花翎欽此旋右貴州籌餉　局加捐運同升銜請咨離營赴京在湖南協黔 
 
