# 1898 - 324 - 4909200

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新　别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而於海防礦務諸學尙付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣孰請名宿取近時名公巨卿之　牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繒議院史學官制兵政緒　多　四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編卅本洋三元單買三編六本洋一元在上海三馬路申報館申昌蘇申南北掃葉山房　兌 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平　亂嘉猷碩畫亘古不刋奏議一編直可與陸宣公繼軌江左書林託本局用新鉛字排印成書紙張潔白校讐精良裝訂四本定價實洋七角江左書林及滬上各書坊均有發售欲講就便移玉選　可也此佈 
[論宋元明三代外交得失之策]  
　　今夫國家之盛衰視乎用兵不得已則用兵反是則弱得已則不用兵反是則亡自來外交之道未有不依此爲得失者然將謂宋之失安在乎曰不得已而不用兵也元之失安在乎曰得已而用兵也明之失安在乎曰得已則反用兵不得已則反不用兵也何言之論宋之失則有四一曰契丹蓋契丹自太宗以來入宼之舉已史不絶書眞宗嗣統　淵一役命駕親征輸幣議和結爲兄北何示人以弱也嚮使用宼準之策邀其稱臣及奉幽薊以獻則保百年無事也可仁宗之世彼何敢索關南之地我亦不煩富弼之行豈不得乎哉未從其言而輕於議和此正如人之受病在臓腑而其外莫之見也二曰西夏太平興國七年繼捧以家難入朝斯時用計以滅亦百年一日之機會奈何使繼遷叛走耶然而亡羊補牢未爲晚也設咸平五年能從曹瑋之謀或慶歴七年不納程琳之諌則乘時捕滅譬猶刈草之除根孰謂不得哉不意眞宗則詔撫仁宗則册封一失再失至於三失遂使二百餘載長子孫西顧之憂此所謂養廱成患縱虎傷身者也三曰女眞重和元年大夫馬政浮海使金約夾攻遼此舉也則眞拒虎進狼開門揖盜古來矢策未有如徽宗之甚者也然而欽宗踐祚守京之堅内有李綱爲禦敵殲河之策外有師道爲勤王汴水之間背城借一使金人不敢牧馬而南下計無有得於是時者何竟授權邦彥和議猝成始割三鎭繼割兩河卒至二帝北行國危身辱此可爲痛恨者也雖然南渡之後中原未嘗不可圖也假令李綱十事之議宗澤還京之疏岳飛專閫之功高宗能得一於此則復大讐雪大眦恢大業亦指顧間事耳惜乎感汪黃之佞於先成秦檜之奸於後長城自壞而奉表稱臣此又可爲長太息者也四曰蒙古理宗寳慶五年蒙古遣使來議伐金朝廷許之設聞趙范之說遠鑒宣和之禍誓勿與通此計之上也卽欲復讐而與蒙古通矣念孟珙一言以京湖爲宋室之根本擇人以制置之則汪立信之三策可行也又不幸不用其策而京湖坐失矣或能從文天祥四鎭之策則中原雖不可復而南宋亦未必遂亡故曰宋之失在不得已而不用兵也若夫元其興之暴也以兵其亡之速也亦以兵觀於太祖受命以來薦食小朝混一華夏南奄身毒北曁俄羅版圖式廓亘古未有况其於高麗也信使不通僅七歲耳自是以後結爲婚烟奉表入朝者蓋三十有六若是乎元置征東行省而高麗服比於漢置外國都護而西域驚洵乎得柔遠之方哉然而世祖之用兵日本也十萬之師淪於海島生還之慶僅有三人由是而占城而安南而缅甸而金齒夷十二部以及招疏球擊瓜哇六師雲翔務勤遠略降及成宗又復喜功好大命征八百媳婦　發驛騒雲南震動而藐兹小醜不克殲旃縱八十餘年幸無邊患君子惜其無術以覊縻而黷武之爲禍烈也故曰元之失在得已而用兵也有明一代永樂之初中官四出徧歴西洋耀兵絶域中國耗費自此不資然猶土番諸部旋伏旋起交趾一隅忽叛忽臣故封王之詔初頒而討罪之師復出蓋無經久之策以控馭之也嗣以嘉靖間海禁大弛奸民通　宼入浙之東西江之南北肆其大掠勢益蔓延識者謂馬市之開蓋仇鸞爲禍首而歎戮其屍爲已遲而無補也洎乎萬歴詔援朝鮮七年之間喪師十餘萬糜金數千鎰迄無所得而元氣益傷其窮兵不厭何與元若出一轍也至如輕棄六堡則又以割地貽朝廷羞向使聽熊廷弼之言從宋一韓之諫則根本猶固亦何難一戰而强何乃輕信成梁藩籬自撤其去兵不用又何與宋若出一轍也曷怪終明之世國是遂潰敗而不可收拾者哉故曰明之失在得已則反用兵不得已則反不用兵也綜而論之宋元明三代之失亦失其用兵之道而已至國朝龍興遼瀋定鼎燕都三百祀於兹矣幅員之大超越元代奚論宋明然上鏡先朝得失之林下度今日强弱之勢竊歎乎海禁既開外國之以兵弱我者一以商弱我者百中國兵之不精見弱之道一學之不實見弱之道百然則欲求所謂外交之善策者是在興學校以培天下之人材重商務以盡天下之地利孔子曰能治其國家誰敢侮之此道得也又奚事沾沾用兵爲哉 
[本館接奉電音]  
　　昨日傍晚京師飛電傳來原筆一道旨二道上諭十道敬謹譯登○十月初五日奉硃筆胡俊章補授户部掌印給事中欽此同日奉上諭山東按察使著胡文桂補授甘肅寍夏道員缺著志崇補授欽此同日奉上諭陝西陝安道員缺著高賡恩補授欽此同日奉上諭江蘇蘇松太道蔡鈞著開缺所遺員缺著李光久調補安徽鳳潁六泗道員缺著德齡補授欽此○初六日奉旨桂祥現駐南苑福森布請假所有十月初九日至十一日聽戲卽撤下欽此同日奉上諭依克唐阿奏大員勘辦荒地出力懇恩奬勵一摺盛京兵部侍郎溥　勘辦養息牧荒地迅速蕆事並能捕獲巨盜尙屬勤愼著交部從優議叙欽此同日軍機大臣面奉諭旨本月初十十一日俱著推班欽此同日奉上諭江西按察使著恩壽補授欽此同日奉上諭本日召見之河南布政使額勒精額年力就衰著以原品休致河南布政使著景星補授欽此同日奉上諭知府銜劉學洵員外郎銜慶寛均著自備資斧親歴外洋内地考察商務欽此同日奉旨全州副都統著明順補授欽此同日奉上諭江蘇試用道張翼著督辦直隸全省及熱河礦務並准其設立公司並將籌辦情形隨時禀由辦理鐵路礦務大臣查核具奏欽此同日奉上諭都察院左都御史懷塔布加恩著仍在紫禁城内騎馬吏部右侍郎徐會灃加恩著在紫禁城騎馬欽此 
[萬壽無疆]  
　　京師訪事友人來函云十月初十日爲皇太后萬壽之期在京各王公大臣例至寗壽宫行禮宫在大内之東前爲皇極殿殿前爲皇極門門外有玻璃影壁一座上嵌九龍俗呼爲九龍碑殿後爲寗壽門届時皇太后升寗壽殿伶人等作樂奏萬壽無疆之頌王公貝勒以及六部九卿大臣咸花衣補褂由寗壽門魚 
 
 

Page 2

 
 
貫而入贊禮官唱禮王公大臣行三跪九叩禮畢俱賞吃肉聽戲 
[法醫脈案]  
　　香港循環日報譯捷報云謹案大淸國皇帝聖躬初見之時體氣瘦弱精神知少口味尙好脾胃消化遲緩大便帶瀉有不能尅化飲食之症嘔吐氣喘肺家亦弱血行遲緩脈細速頭痛胸熱耳鳴眩暈如欲墜畏寒下焦尤甚手指因冷無知覺大腿似縮而脤遍身發癢腰間多痛小便淸淡而短無蛋白質共二十四點鐘内較壯實人小便略少細按各症係内腎火旺平常壯實之人血經過腎家則放出毒物然後化溺若不然則毒入血分全體受傷查與此症相符應養息腎家方能毒由溺出宜飲牛乳和糖服之數月之久另服藥粉以上諸痛因體弱故凡養血之物皆從溺出也 
[駐兵保護]  
　　天津訪事友來函云西人重視商旅所有通商口岸一或不靖各國兵船卽接踵而來藉資保護天津　有英法德俄美日等國兵船輪流駐守以備不虞年來因海河水淺不能到津攺泊唐沽仍慮鞭長莫及前昨兩年英船特派小隊駐於租界新泰興洋行之内而德領事公署亦派兵駐紥以免呼應不靈然皆在冬令冰凍之時而平日尙無是舉也今秋國家多故英兵於入護使館而後卽派隊伍來津駐於海大道之戒酒堂現届冬防卽蟬聨而來美國兵船亦擬派兵到衛由該國人丁嘉立君購民房若干於城東小營門内稍加修葺以寓各兵西人之保衛商民不遺餘力亦於此可見矣 
[愼重稅課]  
　　京師訪事友來函云各關口收征稅課例有分設口岸監督等向來祗派家人前往分駐率同書役征收其中難免無串通隱漏以多報少等弊以致近年以來稅課日見短絀邇聞部議江蘇省江寗蘇州兩織造及淮關監督等衙門各有額設司庫之使及筆帖式等員品秩雖微究係職官以之分辦公務較爲得力嗣後各監督應於所屬内揀員分派所司稅口督同書役家丁騐貨納稅逐日登記報查如書役弊混該員卽詳明監督從嚴懲辦以除積弊而專責成 
[薇垣接篆]  
　　武昌訪事人云新授湖北臬司瞿賡甫廉訪由京回鄂奉督憲檄飭署理藩篆隨卽頒發紅諭擇於本月初三日已時接印届時由兼署藩司岑觀察將印信文卷委員移交廉訪當卽朝服拜受望闕謝恩屬下各官均往趨賀馬龍車水絡繹於途至岑觀察調補江漢關道已奉部文核准現仍暫攝臬篆聞須俟善方伯到任後方能赴漢履新也 
[諭禁結會]  
　　松江訪事人云異學雷鳴邪說騰沸結盟聚會淆惑愚民世局岌岌亦有官守者之憂也日前華亭縣署發出抄奉臬憲朱廉訪事諭數道交四城地甲懸掛通衢兹特照錄如左欽加三口銜陞用直隸州正任江蘇常州府江陰縣調署華亭縣正堂劉抄奉欽命二品頂戴署理江南江蘇等處提刑按察使司總理驛傳事務遇缺題奏道朱爲出示曉諭事案奉總督部堂劉札開光緒二十四年八月二十八日奉電傳慈禧端佑康頣昭豫莊誠壽恭欽獻崇熙皇太后懿旨沿名結會本干例禁乃近來風氣往往私立會名官宦鄉紳罔顧名義甘心附和名爲向人勸善實則結黨營私有害於世道人心殊非淺鮮著各省督撫嚴行查禁拿獲在會人等分别首從按律治罪其設會房屋封禁入官該督撫務當實心查辦毋得陽奉陰違庶使奸宄寒心而愚民知所儆戒將此通諭知之欽此除分行外合行恭錄札飭札司卽便移營所屬一體欽遵迅速出示曉諭嚴行查禁毋稍違延仍將遵辦情形具覆查考切切此札並奉撫憲札同前由各等因奉此本署司查匪徒濳謀糾結拜會聨盟最爲地方之害故例禁綦　近來世風不古竟有奸民從中煽惑藉保獲爲名設會聚黨實屬目無法紀若不嚴行查禁何以息邪說而正人心除通飭各屬　拿究辦外合亟出示曉諭爲此示仰軍民諸色人等知悉務各安分守業勉爲善類倘敢罔顧名義甘心附和結會樹黨一經查獲定行分别首從盡法懲辦所有設會房屋封禁入官愼勿爲莠言所惑自罹法網各該縣亦需約束書差人等毋借查禁爲名擾累良善其各凛遵切切特示 
[更定軍制]  
　　天津國聞報譯三日軍報云英國陸軍統領侯爵倭兒斯萊近將陸軍營制擬定每營兵數至多六百九十六名戰馬四百五十九匹馱運軍裝之馬六匹兵數至少五百七十八名戰馬二百三十七匹馱運軍裝之馬六匹其在各屬地之戌兵如埃及每營定額四百八十八名戰馬二百三十五匹運物之馬六匹另有預備兵一百一十工名戰馬二十六匹印度每營定額六百二十四名戰馬五百二十五匹其餘各營皆五百九十三名載馬四百二十七匹另有額外預備兵一百一十六名戰馬二百七十匹 
[意軍新章]  
　　天津國聞報譯德歌崙報云意國步隊中自行軍隊新編記號弁兵所乘之車輪上用緑地繡紅絨花其中等官兵用黑地上繡金線或銀線　並於各號衣之右袖上亦作此等記號 
[各國召統歲食天祿常數攷]  
　　香港士篾報錄卡射路報云各國君統每年食俸有厚簿之别俄爲君主國地方八兆里人民十二京俄皇自享入息一百八十萬磅每磅値華銀六兩有餘俄后又享一百二十五萬磅奥國地方二十四萬里人民四十一兆奥皇自享九十萬磅德國地方一百萬里人民六十一兆德皇自享七十萬磅意國地方十一萬里人民三十兆意皇自享五十八萬磅或傳意皇遞年積畜俸祿轉放生息云波斯地方六十萬里人民九兆波皇自享三十兆磅英國地方十一兆里人民三十八京君主自享三十八萬五十磅比利時瑞典二國地方人民皆小弱比皇受歲俸十三萬二千磅瑞皇受十一萬五千磅荷蘭地方七十五萬里人民三十八兆荷皇自受六萬磅希臘國甚小人民二兆希皇食俸五萬二千磅自奥國以下數國皆君民共主之國也　國地方不及三兆里人民八京總統食祿四萬九千磅另遊歴費醫藥費各一萬二千磅美國地方三兆里有半人民七十二兆總統食祿一萬磅瑞士國地小人稀總統每月所受不過五十磅以上數國皆民主國也由是觀之君主國如俄者約計每四十人歲俸一磅於其君是奢之甚者也美國將及俄國之半人民已過俄國之半惟其總統所受廉俸較俄君后所受者相去不下三百倍是廉之甚者也况俄之富反遠不若美人爲俄民者何堪其虐哉奥君亦在奢侈之列地方小於美十倍人民僅過美人之半而其所受之祿反過美君九十倍法雖民主國未得爲甚廉地方不及美之多人數與美相將惟法總統所享受與費用並計亦比美總統堅尼君七倍君民共主之國最廉者莫如我英蓋我英版圖之大爲寰球列國之冠人數之衆居列國第二祗讓華人居首而我君主所享者較俄皇相去八倍此所以民心悅服也 
[洋布失利]  
　　廣州博聞報譯印度新聞報云泰西諸國紗布之利漸爲東方各國所奪於何騐之請就印度出口之數目比較得悉印度全境前年產棉三百二十九萬六千包每包二百英磅去年則只有二百九十九萬九千包本地用棉　數亦减少良由瘟疫流行各紗廠停工作也今將印棉運往歐洲及東方各國之數列左計開運往歐洲者乙未年十一萬八千包丙申年十萬三千包運往東方各國者癸已年十二萬八千七百八十一包甲午年十三萬二千六日廿八包乙未年三十四萬四千四百三十六包丙申年四十三萬二千五百九十四包按以上數目比較運往東方歲有所加運往西國　歲有所减推原其故良因中國日本銷用印棉日多故有此利市也又查日本購用印棉數目癸已年十二萬三千三百八十五包甲午年十二萬二千四百十三包乙年三十一萬七千二百七十九包丙申年三十七萬三千二百五十七包中國購用印棉數目癸已年二千三百九十六包甲午年七千二百六十七包乙未年二萬四千六百九十包丙申年五萬三千八百八十七包至丁酉年日本需棉八十五萬包購自印度者約百分之六十購自中國者約百分之十六購自　國 
 
 

Page 3

 
 
者約百分之十四其餘百分之十由日本自產統計購自印度者五十一萬包較前歲多十三萬七千包印度所以能應付者以孟買紗廠停工之故不然棉花統爲中日兩國買盡歐洲各國將向何處購棉耶英人已深憂之蓋中日兩國買棉愈多則所出之紗布亦多所出之紗布既多則進口之紗布自少况中日手工不貴紗市之價自賤不特將盡奪歐洲出口之利恐將運入歐洲各口而奪其利矣英人之深謀遠慮如此無怪商務之興甲於地球也 
[九江火警]  
　　九江訪事友人來函云九江對岸上游十五里之二套口人烟稠密市肆如雲向設厘局抽收厘捐上月杪局前民房忽被祝融氏降臨悉付咸陽一炬幸局屋無恙災餘之民露宿風餐慘不忍覩本城道府廳縣及厘局委員均捐廉賑撫然一勺之泉猶不足以救涸轍之鮒也 
[潯陽官塲紀事]  
　　九江訪事友來函云關道誠果泉觀察日前札委新關委員候選知縣張印渠明府其濬解貢磁進京明府奉札後卽於日内禀辭起行○德化縣吳儀生明生於本月初四日會同江防廳曾葆農司馬赴廬山公幹次日卽行返旆○前湖南巡撫陳右銘中丞挈眷回江西　籍道經九江於初三日上岸拜客聞中丞愛匡廬之勝尙須在潯小作勾留也○丁酉　湖北副主考熊太史亦奇係江西吉安府人兹太史由京回籍道出潯江赴各當道拜謁誠觀察等均答拜如儀○原任德安縣鄭月如明府在任病故由公子輩扶柩到潯於初四日附江寛輪船回寍波原籍擇期安葬 
[鱸鄉風味]  
　　松江訪事人云有狀類逃荒客民百餘人分載四舟駛至跨塘橋迤西陸家浜地方與鄉人小舟互撞起釁兩不相下遂致用武各有一人受傷甚重鄉民大動公憤幾欲鳴鑼召衆客民見勢不敵乃由領袖者持王家鳳名柬向地保商懇引咎不遑始免釀禍然見者咸謂客民等雖托名逃荒沿門托鉢然衣裳齊楚不類號寒啼飢者其所乘之舟亦毫不寙朽豈眞樂此不疲耶殊欲索解人而不得矣○初七日　晨有難民多人突至西門外妙嚴寺後三乘庵中向優婆尼懇求佈施旋竟擁至借居之鹽捕某員如夫人房中掠去狐皮貴重衣服五件並雜物數色當時人衆口雜且庵中皆係女流無可攔阻繼由鄰人報知附近巡防局持械到塲難民等始各獸散 
[星軺北上]  
　　前任出使日本大臣裕朗西星使任滿回華道經滬上在天后宫側出使行轅内暫駐襜帷兹星使於昨日傍晚時由行轅起節至法租界金利源碼頭乘新裕輪船北上本埠文武各印官咸往碼頭恭送 
[嚴查出口]  
　　前因各米商將米石私運出口以致米價飛張小民餬口維艱道憲蔡和甫觀察屢經出示曉諭各商販不准私運出口並委朱森庭明府傳諭南市各行執事一律遵守昨由朱明府拜會米業司年司月長義裕昌生泰三泰等各家諭令知照各行務將現在每家共存米石若干開其淸單報明嗣後凡有裝運他處之米須將所雇駁船泊於局前馬頭上聽候點騐明白方准放行 
[告示照登]  
　　欽加四品銜補用直隷州調署上海縣正堂王爲錄批示諭事照得本縣因米價突然飛漲大碍民食訪有奸商違禁裝運米糧出口情事當經通禀各憲並查提私運米糧出口之商販訊明詳辦在案前奉藩憲批據禀米業裕昌等户禀稱蘇省米業報運天津等處必由滬關出海此地事同一律請援　售運等情究竟蘇省米業是何牌號共運若干在何處所報仰卽查明刻日據實禀復察辦毋遲此繳等因又奉臬憲批據各奸商偷運米糧出洋以致兩日之内米價漲至一元之多目前新榖登市尙如此騰貴來歲靑黃不接之際何堪設想禁令　弛偷運已萌所請重申禁令之外實於大局有裨已由司札飭沿海各州縣一律嚴禁矣仰卽遵照辦理如有奸商違禁販運出洋立卽扣留將　米充公商販治罪並飭令各米鋪毋得抑勒居奇以安市面等因並奉關道憲蔡批查此案前據米商裕昌等來轅具禀業經明晰批駁行縣飭遵並分飭各口委員曁函致新關稅務司一體認眞嚴禁等因到縣奉此查此案業經出示嚴禁兹奉前因合再錄批示諭爲此示仰米鋪人等知悉務各守分安業並將米價减平經此次示諭之後如有奸商違禁私運米糧出口米鋪乘時居奇抬價致妨民食定卽提案從嚴照例詳辦决不姑寛本縣言出法隨切勿以身嘗試凛之愼之切特示 
[研訊謀財害命案]  
　　住居英租界南香粉弄之道　家丁李三卽李有金之妻許氏被劉大等圖財謀斃由包探趙銀河前往溧　地方拿獲兇犯劉大卽竇學貴及傭婦高奶奶卽竇劉氏婢女小驢子等押解來滬昨晨趙探將一干人及起出之金鐲一副金鑲玳琄鐲一副金耳環金蓮逢並銀節等物洋銀九十六元一併送案請訊事主李有金携同幼子桂生投案供訴前情請爲究追餘贓并嚴拘帮兇之徐二質之　劉氏卽高奶奶供小婦人向在李處傭工是晚十一點鐘時有徐二來家撞門由小婦人開進徐卽命出外購買洋烟迨後由徐動手將主母謀斃實因畏罪以致跟同逃逸是實竇學貴卽劉大供此事實係徐二爲首故小的僅得起案之贓其餘珠花等件均爲徐取去李桂生供母親實由劉大動手謀斃當劉上樓時母親斥其不應寅夜入房劉卽將母親及小的捆縛旋將母親殺死質之李有金一語不發惟有泣求伸冤鄭瀚生大令得供之下商之美繙譯巴克特君以案關圖財謀命著將人贓一併送請上海縣歸案究辦李唯唯稱謝而退 
[業不可廢]  
　　今年各絲棧虧拆資本不免咸有戒心擬於來年停收蠶繭江蘇藩可聶方伯臬司朱廉訪聞悉之下頗切隱憂以中華出產惟蠶桑爲大宗且朝廷正在振興商務豈能廢此一業查蠶上山時須閱三書夜方得絲盡蠶縮其繭既厚其絲亦長繅取時斷無耗蝕之理相各蠶户必因收繭過速之故以致出絲不長因而折本爰飭各州縣曉示絲業中人務必仍舊採買絲繭勿因祈耗荒業上海縣王大令已遵照辦理矣 
[恃蠻受責]  
　　包探胡瑞龍拘解小工陳阿林張阿榮李情太等到案禀稱伊等向在馬頭扛擡貨物前日因代南　豫大豆麥行運貨竟敢將貨物藏匿硬行勒加運費向之理論一味恃蠻經小的查知爲特拘案請究豫大會同同業長義等二十餘家呈一公禀稱伊等卽係已誅巨棍張桂卿之餘黨亦有三十六個黨一百零八個黨等各名目分佈各馬頭强抬貨物任意索價偶不遂意膽敢將貨藏匿商等屢受其累此次幸經鳴捕拘獲務求盡法嚴懲俾若輩稍知儆懼則商等各家受惠多矣質之陳阿林等同供小的等藉此度日無非欲多得些微斷不敢强勒加價大令以陳等恃衆蠻霸情實可惡判令各責三百板枷號兩箇月發馬頭示衆 
[是否挾嫌]  
　　法租界後新街一百十八號門牌某成衣店被匪徒　抺火油希圖縱火爲巡街捕所見匪徒乘間逃逸當卽告知店主翌日將鄰居粥店夥王某扭入捕房請爲嚴辦捕頭研訊之下王供稱並無縱火情事因與事取自來水挾嫌被控捕頭准予交人保出候查明再核 
[聊示薄懲]  
　　前晚福州路遠芳樓宵夜館失愼一節已誌　報事後經中西包探查得起火形　頗有可疑由包探劉森堂將店主　竹泰拘入捕房昨晨轉送英解訊究質之潘供廣東人開設遠芳樓宵夜館前晚因爐中煤火未熄燃及樹柴致肇此災小的隨取水灌熄求鑒鄭大令商之巴繙譯以潘竹泰雖無縱火情事然未免大不謹愼著罰洋二十元以示薄　 
[貼票餘譚]  
　　去年滬北各小錢莊盛行貼票有　京人金三子代沈姓貼出洋銀三千餘元嗣因各莊倒閉爲債主俞蘭生等扭控公堂交保出外勒限淸理又被他姓控告縣署禁再代質所内　　看　乘　濳逃迄今案懸一載尙未了結前　有沈姓將金拘送法界公堂請爲嚴追朱明府准詞飭探傳諭原保之某店主速將金三子交　訊　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　十月十五日出口船禮拜一 
 
 

Page 9

 
 
[甘軍遠調]  
　　天津訪事友人來函云　星五軍門福祥所部甘軍自掃蕩逆回聲威顯赫奉召北來駐　南苑　保　　定各地方遐邇聞風震懾嗣因部下健　　西人　次尋釁由英德駐京公使各報政府商於德京　　　請中國　　該軍勿　　人密邇如或不家兪允兩國當以重兵入京自行保護斯時卽遠調該軍英德兵士亦不撤退云云此意已的德　告知　德之　　使海寰星使卽電致總理衙門呈　　奏　　該軍已調至直隷境外此後當可相安無事矣 
[京江攬勝]  
　　鎭江訪事人云時　　　風高　　　愼之事在在堪虞常鎭　　道辰久山觀察　心民　面　保甲　　示諭民　將各街巷凉棚概行拆卸並令居　　　爐少積柴薪本平水桶儲水　滿不得虚應　事以期有備無患烟館　　令二更閉門不許容留閒人住宿○初　　　華　前聞　哭聲甚哀初不知其爲誰也初六日晨忽有人自　於河　　　　頃刻無蹤經某划船打撈歴一　鐘始得救　　視之　　　　而腹已如五石瓠惟胸前尙温正擬倩人救　女已吐淸水數　　　而甦詢其覓死之由據云年十五爲　　　　　　打朝　如墮十八　地獄生趣毫無死念遂决聽其口音似南門外人忽有周　者亦操南門音將女挈去周之爲　爲　無　　度亦　薄命人之造化何如耳○王春生者農家子也下居北門外茅　兩三　　田百餘畝家稱小康焉事母至孝母患　　　　　　奄奄一息春生朝夕哭泣幾不欲生鄰人某甲告以古有割肝治病之　春生聞言　備香燭對天禱告旋持利刃向左脇　入約深寸許痛極　地閱一點鐘時始醒血汚滿地手足俱不能動　聞母病已愈　生刃傷　漸平復是殆至誠所感歟以　　子而能若是彼生長膏粱行同梟獍者聞之能無愧死○雜貨店夥　甲素　　　　　時止日前忽又自言自語兩目斜視見人輒　　作狎褻狀店主延醫調治醫皆束手無策不得已遂雇輿夫送回家中路　南門大街某姓門前適有女郎倚門小立甲見之在　中一躍而出將女　牽至街心探胸摸肚旁觀不平女郎之父向前扭住飽以老拳　不知其有瘋病也詎料不手太重受傷後　時斃　輿　往報甲家甲之家屬急往探視欲赴縣署控告經調人再四勸　　　案雖屬重大究　失手　傷並非有心致死且甲行此無禮致遭毒手亦屬咎由自取準情酌理令某姓延緇流十二衆拜梁星　七日　　棺槨一切均從豐辦理其事遂寢 
[調換防兵]  
　　蕪湖訪事人云皖北滁州來安與盱眙接壤之古城鎭今年春末夏初曾有匪徒蠢動情事經縣請得金陵大隊前往彈　旋卽敉平當時皖撫鄧大中永亦　調　　湖精健營兵三十名統以哨官一員前往察看情形後卽留於來安常川　索兹聞該　已經禀蒙大憲攺令皖北壽春鎭郭善臣軍門派撥威靖營兵丁就近前往換防是以由蕪調去之精健營弁兵卽於人前拔隊回燕矣 
[南市捕房紀事]  
　　前晚九點鐘時有　　昌者　至南市新馬路同寳昌酒店内沽飲酩酊之餘忽與値堂人口角旋卽　毆當被毁去菜盆等件甚多由十七號巡街捕勇拘至捕房捕頭命禁押二　鐘以儆○竊犯陳三前晚偕同黨陳老五　太平　　已閉邵元泰木行内圖竊爲看守該行之縣　　役許昇所見會同十六鋪汛捕拘送至捕房捕頭察得陳老五患病勢將　免　　該差帶去當將陳三管押捕房至昨晨交差役解縣訊究○湖北人傅老九前日在李姓身畔竊取皮夾一個内有小洋二十二角　劵　紙爲十六鋪汛捕所見拘至捕房捕頭著押候訊明究辦 
[上縣署瑣案]  
　　唐耕生王和尙在西門外羅家灣地方向張玉淸拆梢行兇爲盛字左旗淮軍弁勇拿獲　縣　究前　王令倩帮審委員陳筱珊明府升堂提　地保王月卿供昨日旁晚時　張玉淸喊救聲小的卽訴知營弁派勇同　拿獲　王　人求　張玉淸供與唐耕生素不相識昨日無端向小的借洋不遂遂糾同王和尙將小的兇毆急呼　命幸地保邀同勇丁前來　卽拿住求爲究辦唐供小的向以鋸木爲業王供在茶館内爲夥不敢拆梢行兇求恩察核訊至此有康旭山者投案訴稱本月初　日小的　茶館　茗亦被唐耕生糾同三人　借鏡文謂如不允定須挖去眼晴求　　辦明府以唐等兇　已極喝責三百板收押自新所○丹陽人呂三前在北市客棧中接客毆斃粤人朱阿萬到案訊明收禁候示呂以親老丁單由　禀求留養已蒙前縣　　大令轉禀上憲批准交保留養前晚陳明府提呂到案申斥一番諭令　後務當格外安分如再犯事兩罪均辦呂叩頭稱　明　　枷號一月期滿責釋○寗波定海廳人柯文榮之女翠囡被董正順誘拐至申被柯至申尋獲投縣控告飭　到案亦經陳明府　　翠囡供年一十有九今年二月　自至滬在絲廠工作由胞兄價賣與董爲妻求鑒明府一再开詰供又遊移質之　正順供　　　柯氏爲妻由氏兄作主不敢誘拐王洽記供係董之　婿董與柯氏如何成爲夫婦小的不知明府以三人所供均屬不實顯係　　判董王收押柯氏交宫媒惟柯文榮有事暫回寍波候傳質訊 
[英界公堂瑣案]  
　　流氓周阿三糾同金長生在乍浦路向王阿三勒詐洋銀五元不遂其願到被毆傷目　由三百零　　華捕送案請辦周供因索取欠項並非拆梢金供小的在傍看視與周並不相識求請明察鄭大令判令周償王阿三養傷洋銀二元金長生從寛斥釋○包探張阿西禀稱李福英冐充探夥至東棋盤街某妓院向傭婦調戲小的喝阻被其毆傷求恩訊辦李俯　　恩大令判李福英發捕房管押一月○王阿根竊取王仁友家棉被一條烟袋一枝由包探費阿銀起出原贓解案請究王供一時　小求請旋恩大令判責二百板發捕房管押一月陳祥雲携帶洋銀十二元在泥城橋附近購買黃荳論價不合尙未成交被　　楊金寳所見尾隨其後行至廣東路欲圖搶取陳大聲呼救由包探倪　泉將楊拘獲送請訊究大令判楊重責二百板發捕房管押三月○兪阿三方芝元二人昨晨七點鐘時混至大英醫院　取戒烟藥二包由二百號華捕當塲拘獲送案請究兪方二人同供並無其事實被寃　叩請施恩大令判各枷號一月○惡丐周阿生昨晚至周仁林飯店内欲謀果腹店夥不允將物件毁壞脫身　　由包探朱阿高緝獲解送英界公堂請辦大令判責二百板　號一月○包探李星福禀龐四福至昌記客棧内竊取馮金堂洋銀四十三元八角由小的起獲原贓洋銀二元送請究辦龎認竊不諱大令判發捕房管押一月所竊洋銀四十元限日繳案 
[美界捕房紀事]  
　　裏虹口著名惡棍張福全橫行不法動輒持刃行兇受其害者不勝枚舉屢經地方官訪拿無著前晚虹口包探竇如海訪悉張棍住址帶同通班探夥前往拘拿當塲搜出刺刀數柄一併解送捕房轉送英界公堂請辦○本邑人楊某在外虹口東洋公司碼頭某棧房内爲小工前晚竊取棧房内之洋紗十絞携之而逸路經百老匯路爲包探李培芝所見以某形跡　疑當將人贓一併拘送捕房捕頭詰以此紗由何處窮來楊稱鄧買辦之弟某甲託爲帶出捕頭飭李包探將甲拘至捕房一并解送英界公堂究辦○印度人某甲昨午不知在何處沾飲酩酊大醉行至虹口吳淞路東倒西撞逢人便毆爲一百十一號三道　捕所見知爲麴秀才所困恐肇禍端立卽拘送捕房俟酒醒後轉解英領事署訊究 
 
 

Page 10

 
 
[仁至]  
　　山左沈災民遭陷溺敝所先後　同各公所彙集鉅欵解往散給惟是來是方長人　欵絀日後如何　濟殊　茫無把握不得已飛函　　各　仁人　　之前昨果　香港東華醫院　善長一諸千金匯到洋三千元合規元二千一百六十三兩零三分又還愿人洋二百元隱名氏洋一百元養和　主人求　外　速愈　年　　　　百元　承德堂完愿洋六十元枕夷主人爲周氏徐服懺　移助洋五十元求母病痊氏洋三十元胡少逸還愿洋三十元鼎新糖行來南通州保安氏洋一百元祝安氏六元　　　　來　　何六洲爲兩了廷魁廷珍求病愈洋二百元恆孚銀樓來汪國炯求延壽洋九元又九户洋七十九十元五角銅洋一元　善長以嘘枯吹朽之資爲保命延生之　　　　　　　　定　　延釐自可操劵特登報牘藉達頌忱[  上海六馬路仁壽善堂籌賑公所施則故等謹誌]  
 
 
 

Page 11

 
 
   
 
 

Page 12

 
 
   
 
