# 1913 - 262 - 4914580

 

Page 1

 
 
要件 
[參議員唐瓊是愼選美公使並改派公使分駐墨古秘等國之意見書二]  
是年十一月十七號將一千八百六十八年之前約續修正之修正條約内修改四欵第一第二兩欵最爲失策第一欵云不論何時美國政府遇有意見以爲華工入美或居在美國有影響及恐慌致影響有傷美國利益或令美境内地方上治安有危險之處中國政府同意任由美國規定限度或停止華工入美及在境内居住惟不完全禁絶第二欵云凡華人如敎習商人遊曆者可准携僕同來美國至現在美之華工可准自由來往等語自續訂此約後而西方議員提出禁華草案約計七起均規定華人註册給發居美憑照粘貼相片等情如遇假冒非拘以監禁即迫之出境東方議員雖有主持公道訾爲非是而寡不勝衆卒於一千八百八十二年四月二十九號通過限禁之例以十年爲期自是之後禁外之人如商家等亦吹毛求疵被禁不得登岸已指不勝屈華工更可想見一千八百八十五年在懷阿明省洛士布冷地方華工被土匪慘斃者二十八入中政府以華工無相當法律保護以致屢受損害於一千八百八十七年正月十二號由總理衙門照會美使田具謂不按約章保護華人是無公理不如盡禁華工入美雖有應返美居住護照者如無眷屬乃財産在美亦不准人美如有眷屬財産在美應得返美至禁外之人或由駐金山中國領事給發憑照由駐香港之美領事或中國官員簽押可准返美其假道之華工如前看待等語同日美國國務卿比野照會駐美之中國公使張蔭桓再訂新約禁華工三卜年張使即答以近年華人之性命財産被害未按公理賠償之前不能再訂新約後又改禁華工二十年並云如有親屬財産皮賬項值一千元者均得返美禁外之人及假道者得照前約而行至保護華人在美平安一節只按各省法律及憲法保護不能致令省律與憲法相背張使仍答如前意後擬添三欵一凡中國工人在美應得按照美國法律保護最優國之民一體保護二統共補銀若干作爲完全損失之賠償三中國政府應與英政府協商阻止華人由香港取道英屬加拿大入美屢相確商後更訂爲五欵第一款完全禁绝華工入美以二十年爲期第二欵凡華工有妻兒子女父母或産業及賬項值銀一千元不受前一欵之限禁惟限離美不及一年者方得返美第三款凡華人非工人者得准領照由駐其起程來美之地方之美外交員簽押到美呈驗乃得登岸華人假道者仍得如常所享之利益第四欵美國承認除准入籍之外一槪保護華民利權與最優國之民一體無異並盡力保護華人性命財産第五欵美國雖聲明不承認爲合法律之賠償損失然仍允償銀二十七萬六千六百一十九元七毛五仙作爲完全賠償華人在美之損失推其用意不過藉上逹其禁工之目的乃張蔭桓竟墜其術中允之於一千八百八十八年三月十二號互相簽押候兩國政府批准即照行焉惟中國政府以約未盡妥尙須史修延擱多日至九月三號適有國會下議員士葛以中國未經批准遂照張蔭桓應允之意提出草安謂自後槪不給發憑照與華工使之返美此案通過以前執有憑照回中國之華工均作無效遂得兩院同意呈由美總統企李扶倫簽押成例惟令許已經起程在途次返美之華工登岸並照前訂賠款交付張使因中政府不允批准雖屢與力爭卒無效果華僑乃籌鉅欵延律師向美京合衆國總察衙入案提駁冀除此例旋據該衙判云國會不論何時有修改條約不權倘有不服應向政府行政官處理論等語越年張蔭桓離任崔國恩繼之續行交涉而無效總理衙門與駐京美使出貝交涉而亦無效致令執有憑照之華工數萬人均不得返美其財産之損失已不可勝算此張蔭桓盲從之罪也至一千八百九十二年嘉省國會下議員基利又提出華工註册之例名爲基利例凡往美華工限一年内將具姓名年貌詳註册内貼相片爲據違者拘迫出境亦得兩院同意通過即有著名諸多律師謂爲苛刻不合憲法違背約章不可遵行華僑遂大集議於金山之中華會館佈告此例苛刻不可遵行於旅美各埠華僑並合集重資延聘律師以備交涉及此例頒行一年後奉行此例之員因華工不肯註册指爲違法在嘉罅寛省各埠拘拿華人不下百餘名分禁於羅省技埠屋崙埠及金山正埠監房志在强迫出境其紛擾情形思之猶有餘怖我會館即就地請律師向衙請出調纸阻留一面命大律師速地等赴美京總察衙詰駁其衙裁判共計九員只裁判長甫罅及副裁判員二名尙主持公道謂基利例違憲法背約章極端反對餘皆不持公理時有一員赴歐洲者主持公道者其數愈微贊成此例愈成我數遂成定例致使華僑徒費十餘萬金錢卒不得直良可浩歎按未經註册華人按例應拘迫出境但旅美華人甚衆如照例盡撥出境費用實屬不餈美政府殊難籌辦遂有議員麥其利條陳展限六個月使華人一律註册至現辦之案請求緩辦庶爲兩全之道事爲議院通過照行此時華人欲去不能欲抗不可不得已遵即註册矣若有良好公使何克至此自此例成後華工因全禁絶入境即禁外之人欲入美境者每被 
 
 
 

Page 2

 
 
留難按禁例第六款係照一千八百八十年續修之約章第二欵爲根據而設該條只聲明商敎遊學四項人准由中國官員處領照後由美領事查照簽押方准入美詳譯此欵例語意是商敎遊學四等人之外均目爲工人語未詳需受制良多如銀行家資本家法律家新聞記者與夫各專門學術家皆不在四項人之内即皆不得有入美之望一字忽疏流弊何窮夫商敎遊學旣准入美似於抵美後查驗護照即可放行乃關員仍多方留難證據稍有未符即判飭回原籍中道而返者更不知凡幾曩者禁例已屬苛刻後更變本加厲將限外人入境之普通例施之華人凡到埠華人又有驗目疾勾虫血綫虫等事每爲港口醫生妄指染有此等疾病留難數星期而始登岸者有之終被叛撥回籍者有之種種苛辱誠更難數去年嘉罅寛省議員勒架等又倡有加苛例專對待華人之議華僑鑒於前車遂以萬金延聘律師挨利市赴美京運動議員始得擱置迄今而維往事良由前清不講外交所派之公使半由運動而來苟逹其陞官發財目的其他皆不置念致令旅美華人悉其不足深恃自衛之方均須自謀而公使領事不過徒尸其位而已未完 
時評 
[搶掠人心默]  
前年光復時張勳在徐州與第九師戰敗後其兵士大肆搶掠今　南京城而兵士之搶掠較前尤酷然則張勳之兵士無論勝敗均須歸結於一搶 
光復時滿清之人心已去敗而搶掠夫復何言若今旣戰勝甯皲人心正在屬望之際而亦從事於搶掠則是非特搶掠南京之財物直搶掠南京之人心而已 
南京人氏被困時因寗軍有搶掠之事　盼北軍速來是人心之屬望於北軍也不謂北軍來而搶掠愈甚於是人轉於寗軍之搶掠有恕詞且有深佩從前寗軍之死拒者更有謂轉使黨人多得贊助之人者輿論如此則南京之人心已被張軍搶掠盡矣 
非特張軍之於南京爲然也據今日大陸報所載訪員之報告謂皖省懷遠五河等處先遭匪刦後遭兵刦正陽關一帶爲汴軍所刧壽州及鳳台縣均爲倪軍所刧其沿津浦鐵路一帶如蚌埠則爲馮軍所刧浦鎭聞亦被刧一空云云斯言果確則北軍之搶掠誠不僅張勳之兵士而人心之隨財物被兵士搶掠以去者亦豈僅南京也哉國家大局之所繋人心而已亂事甫定人心未寗願政府及 
[早收拾之]  
命令 
九月五日臨時大總統命令江寗本東南重鎭北與齊魯遥相控制逆首黄興假託名義在寗謀叛經程德全通電取消逆黨何海鳴等屢次煽動一再獨立人民身合命財産喪失無窮困苦顛連逹於極點該逆等寡人之妻孤人之子致生者播散流離死者斷吭絶脰不知該逆等與吾民何怨何仇必置之死地而後快興念及此殊堪痛憤現在金陵雖已收復而民間流離失所慘不忍言善後事亟宜次籌籌辦業飭鄭汝成採辦米石迅運前往分别散振一面招商集欵接濟民食並由該省長官遴選愛民良吏加意撫緩仍遵迭次頒令剴切誥誡軍人使知以保衛人民爲天職庶可輿情融洽感召天和凡我士庶亦各父詔兄勉勿再信叛徒　惑人人長長親親使數千年人道之大防不至墜地否則紀綱廢弛暴亂相尋君子犯義小人犯刑卽亡國滅種之禍本當此痛深創鉅宜以恐懼修省爲懷治亂之機在此一線嗟爾有衆其敬聽之此令 
任命張學濟爲湖南檢察使朱樹藩爲湖南檢察副使此令 
任命朱瑞墀署新疆鎭迪觀察使此令任命常永慶署新疆喀什觀察使此令外交總長陸徴祥呈請以新疆喀什觀察使兼辦喀什通商交涉事務應照准此令 
外交總長陸徴祥呈請以浙海關監督孫寳瑄兼充寗波交涉員以甌海關監冒廣生兼充温州交涉員應照准此令 
領參謀總長事黎元洪呈請任命齊燮元爲江西都督府參謀長宋玉峰爲陸軍第六師參謀長李煥章爲陸軍第七師參謀長應照准此令國務總理熊希齡呈稱據代行福建民政長事署内務前長劉瀛電呈稱建甌縣知事江古懷不遵部令擅定糧價擬請禠職等語應照准此令 
專電 
[北京電昨日憲法起草會議决]  
國務員取合議组織全體對於衆議院負責於其違法得提出彈劾以參議院裁判之其制裁爲免職並剥奪公權又議决除星期日外每日開會 
北京電昨日日本山座公使在中日協會演説謂此次來京全爲聯絡邦交維持和平起見故對於孫黄曾効忠不見聽從云云北京衆議院明日投國務員票南京電寗搶掠已定現各官廳及商會等各團體正紛紛舉辦善後事宜 
杭州電此間商民鑒於滬寗之慘狀均願助官廳查捕黨人雖百計圖謀總以不敢逗留而去現地方極安 
杭州電昨日憲　又破獲機關二處搜出炸彈十一顆拿獲黨人五名現送軍政執法處研訊 
杭州電朱都督接廣德電寗國潰軍數百人本擬竄廣入浙因見廣德駐有浙軍遂折回現已紛紛潰散闔境賴以安謐 
杭州電衢防劉統領呈報朱督冬日有贛潰兵百餘人携械入境已勒令繳械驅逐出境 
杭州電杭俗十五至十八爲觀潮日朱督以時值戒嚴易使匪徒混跡出示禁止 
特約路透電 
東京電今日下午國民在某公園開大會反對政府辦理南京日民遇害一案之不力警局禁阻無效自晨間至下午赴會者絡繹不絶後經能過决議促請政府即下動員令國民黨之意政務局長阿部君之遇害實人民不滿意政府對府該案之朕兆警察之態度目下殊爲鎭靜阿部君開喪殯葬期已定九月十日 
北京電路透電社得悉袁總統曾於三星期前派外交次長曹汝霖赴日使署聲明官軍攻破寜城之日兵士無識者或有排日舉動故請南京日本總領事令日民届時切勿外出云北京電中政府法律顧問台高特君將於九月下旬赴滬調查會審公廨制度以期高其等级妥立章程而免中西官員常起衝突聞各使署皆承認台高特君極能勝任因君於會審之制研究有素故也貴陽電聞古州廳之軍隊現復譁變詳情未悉貴陽電纸幣每洋僅值三角商會設法漲價仍屬無效 
廣州近兩日此間處决黨人十一名廣州電内地各城仍有盜匪爲患廣州電各處遭水患者頗多田禾大損大約必致歉收 
廣州電龍濟光現聽名士爲問並派偵探秘查形跡可疑者之舉動 
廣州電民心仍未安定 
譯電 
華盛頓電美政府擬請羅斯佛君赴英法德各國運動參與舊金山萬國博覽會現凡向羅探詢意志 
柏林電德國商界運動請政府贊助參與舊金山萬國博覽會德美會已派代表至柏林運動政府贊成此舉 
倫敦電哈末斯密斯日者曾開大會由漆匠餅司鐵路工人等各公會代表演説主張各項工人當用公會會員否則卽實行抵制餅司代表聲言如麵包廠仍持目下之態度則廠内工人均將罷工而絶倫敦麵包之來源漆匠罷工各醫院已受影響其有修理未竣者現均不能開院米特倫鐵路公司之工人現亦有與公司爲難者該公司曾開除清潔夫一名於是同伴四十人均罷工抵制該公司卽在他處雇工代之行抵車站時有管車工人一名及火夫一名不肯載送彼等至機器室 
倫敦電德國陸軍官員以軍政秘事洩告克虜伯炮廠一案業已開審政府現控告該廠柏林經理白蘭特及前充該廠之董事兩人行賄探聽軍政秘事倫敦電本月五日女礶黨縱火焚燒特爾維區高等學校幸即救熄僅受損失英金三百磅柏林電意大利决議每年添置戰艦一艘德國各報頗爲滿意德意奥三聯盟國對於海陸軍政務均能勉爲其難 
哇太樺電此間現接消息一千九百十一年在赫特森灣出發之美國探險家賴特福君坎拿大探險 
家斯特里特君同於一千九百十二年之冬在北寒帶斯乞爾兹湖爲土人所殺聞賴氏曾與土人爭執因舉足踢之卽爲土人以長矛剌死斯氏急往援救亦罹於難白種探險家之死於北寒帶土人之手者此爲第一次公電 
江蘇第二師全體衆議員電北京衆議院江蘇議員陶保晉諸君鑒閲報載貴議員等關於寗亂之質問書内有江蘇軍隊改編後凡一師二師三師師長皆該黨中堅人物惟第八師直隸中央不免有所牽製乃向陳之驥傾心結納極力運動等語查七月十五日寗垣之變乃第八師爲主勳黄興到寜卽駐該師師部陳之驥領兵一營並帶同第一師長章梓等入都督府要求獨立第三師長冷遹亦同時舉兵相應惟我第二師不爲所勳一面派人赴寜慰迎都督一面集議調合軍隊以圖恢復並於皓日逕電中央請派大軍南下并陳述海軍登岸地點各情形嗣則出師瀏河助攻獅子林炮台東至崑山太倉青浦嘉定西至丹陽句容宜興溧陽堵截潰兵征調奔馳不遑息處當南京獨立未取消之時迭經緝獲大批軍火破獲亂黨機關凡此種種皆我第二師及蘇屬水陸軍警同心戮力而爲之是對於中央已盡其擁護之忱卽對於地方治安亦復何負於江蘇且大總統迭電奬勉蘇屬軍警并撥欵犒賞此正効忠撥亂之證乃貴議員等尙以亂黨相目而以全局皆隳曲爲之罪本師全體均所不解廳請貴議員等將本師爲亂情形及爲該黨中堅證據詳細指出亦限三日答復抑更有言者議員神聖本非寜界所敢冒瀆惟軍人以名譽爲生命貴議員等旣自命爲人民代表乃復淆亂黑白任意誣揑以損我全師名譽是已喪失　員之資格本師不能不嚴爲詰問且　都督督蘇有年公論自在此次寜垣變亂實受迫於八師一師之脅制第二師遠在蘇屬倉卒無能爲援而出險後之布置及有日通電反對獨立凡有耳目皆共見聞貴議員等亦復揑詞誣衊顛倒是非其意何居殊難索解本師不敢犧牲名譽默而不言卽對於長官之名譽有挾私侵害者本師亦不能不爲防衛合併附述以示警告江蘇陸軍第二師全體同啓 
第二師師長旅長致北京電北京大總统陸軍部鈞鑒昨閲報載衆議院議員陶保晉等關於寗垣亂事之質問書對於効忠守正之第二師亦復誣爲亂眞實屬任意誣衊軍人以名譽爲生命不敢緘默不言頃已電該議員嚴重詰問文曰郰上電伏乞鑒察江蘇軍第二師長朱煕旅長蘇謙張鼎勳及全體軍官同叩 
江蘇公民王豐鎬等電北京大總統國務院參衆議院均鑒閲昨日大陸報路透電載金陵克復兵士隨意姦掠此事有傷人道且碍國體如果屬實乞令令查辦王豐鎬陳則民趙錫恩陳徴獻周兆永黄汝楫王寳訓等叩麻 
要聞一 
[熊内閣成立之預測]  
一新内閣提出在即新内閣组織一事大總统 
於熊總理到京後卽聲明對於此次延攬閣員槪不過問故熊　理放心大膽爲第一流人才内閣之宣 
言但熊之所謂第一流人物又皆自高聲價不能朝喚夕至倘待本人同意則期月之間全體閣員萬無可以提出之希望因不得已乃以總統施之於已者轉而施之於人擬將意想所定之閣員即不俟本人正式之同意即先行提出 
待議會過後再用感情上關係强迫其擔任云二閣員之題名據最近調查新内閣提出之名單内開諸人與官報所記者無甚出入六致除海陸兩部不動財政由總理兼任外卽以孫寳琦長外交以朱啓鈐長内務以張謇長工商兼農林以楊度長敎育以周自齊長交通以梁啓超長司法惟楊晳子入閣之目的本注重在交通一席今旣事與願違乃有帮忙不幫閒之説以示决絶之意熊總理因其志意甚堅恐難挽回已有另行改提他人之意日間有汪大爕加入内閣之消息大約卽爲楊晢子之候補者三同意權之影響此次熊總理所延攬人物不但眞第一流人物不肯表示同意卽非第一流人物之一派亦皆半推半就態度冷淡其所以如此者以約法上國務員之同意爲國會特權若一旦承諾而不得國會同意是不啻自尋無趣雖平日熱心總長之人物亦皆視此爲畏途云 
四梁任公之談論熊總理將閣員名單擬呈總統後梁任公聞已名已經列入卽馳往總統府求見聲述此次不願加入内閣之理由其要點如下一去國過久内情尙待體察不敢遽以所事試諸舞台二擁護熊内閣在朝在野其力維均况正私擬憲法草案黨中同志昕夕研摩此時尙未及半若一旦入閣此業遂廢三前在進步黨開會討論時曾宣言現今時勢旣不能成政黨内閣則凡本黨重要分子萬不可輕易加入表決之下全體贊成言猶在耳何可自食五楊晳子之意見楊晳子帮忙不帮閒之語已經出之於口故對敎育一席仍堅辭不受昨有人探詢楊之意見楊謂予此次不入閣非無負責之心特因總統總理與子談判皆予長敎育以予之意見而論國家安寗財力充足注重敎育養成將來之國民則敎育即爲重要今乃何時試問熊總理預備幾百千萬敎育經費以擴張敎育乎必不能也卽熊之政治方針亦决不置重於此凡非 
 
 
 

Page 3

 
 
大政方針注重之部卽爲閒部何患無人担任而必强鄙人出爲繋而不食之瓠瓜乎六進步黨之開會進步黨對於此次组織内閣昨日下午在太平湖本部開兩院議員會討論之結果大致係對於熊總理旣已表示同意則熊總理所提出之人似不應再爲抽象之挑剔云 
七各黨之態度熊總理提出時惟國民黨投不同意之票然此次對於閣員亦不似從前之堅持擬於投票之時不限定黨議其穏健一派更主張全體贊同至其他各黨之主張大致皆與進步黨相仿彿云 
[粤省又起恐慌]  
粤省自龍濟不撃散陸軍大局日就敉平前時避難居民已紛紛自港澳旋粤矣乃自陽曆八月二十九三十兩夜忽傳緊急命令加派軍隊防守各機關及城門街道各商民又生疑懼二十九夜警察第十二區區長奉廳長令以省河長堤各沙艇留客住宿最易窩藏匪類必須嚴禁其有所謂住家艇留者向泊長堤亦令一律遷泊别處不准仍在長堤灣泊是晚驅逐各艇不遺餘力而稽查城中各道路亦爲特嚴於是三十日居民風聲鶴唳又復紛遷港澳幾如大亂之將至矣查其戒嚴之原因厥有數端 
一因黄士龍之去粤也黄士龍於二十六日辭職因經手未完復勾留數天至三十日而始去黄素善權術此次鬱鬱不得志而去非其本意當彼圖粤之始曾約各路民軍所謂民軍者特緑林耳及炮團舉議獨立取消此輩民軍理宜解散黄士龍爲護軍使時旣一再馳電自明無招募民軍事而此輩則轉結不散自言曾經電逹中央在案二十日中央命令又經嚴斥謂粤省竟有人冒稱政府命令招募軍隊實屬不法應交龍濟光查明嚴行禁阻若輩無所藉口於是秘密運動乃反仇視龍濟光如香山大黄圃東莞石龍順德樂從等處皆由都督特派委員梁金鰲親往勸導發見旗幟多件皆書某路平亂軍字様其號召黨羽不少至於城中則由警察偵查連日於河南及城内均發見炸藥炸彈等件并聞搜出函件擬於二十九夜撲城四處舉火爲號故二十九夜卽急派軍隊加緊戒嚴由警區分囑各區消防隊妥爲戒備並將各街自來水帆布喉先行布置計二十九晚軍警恊力巡邏城廂各處均甚安堵三十晚而後連夜均稽查不懈苦輩機關已破想已無能爲力惟警察游撃第一小隊在某處執獲藍布襟章一朿寫明西江供門會字様並給有紅印一方該隊卒知爲會匪之物當即呈繳廳長矣 
一因都督府發見暴客也龍濟光人甚樸誠馭下頗爲和易凡軍界政界人每到府必接見於稽查不免稍疏龍現以舊日水師行台爲都督府自居其中而以都督府爲民政署各司皆在此辦公都督府與民政署僅隔一新豐街上有鐵天橋以便往來龍會遷入後該署前後已派衞兵分駐三十晚初更時有暴客一人身懐槍械藏匿天橋下後被軍士查出龍督笑謂身經百戰鎗林彈雨尙不足畏此等曲尺祇可作燃砲竹觀隨卽交軍法局審訊此暴客乃一李姓軍官也李名最勝湖南人近蒙龍督任命由營長拔升陸軍第十團團副李常入都督府謁見龍督必着軍衣三十日傍晚因有公事已經傳見李穿白夏布長衫入署内時衞隊見李長衣内現出布帶心甚疑之及躡其後見其在天橋下徘徊不進查其身畔搜出曲尺一枝已人碼子四粒并白邊帶一東卽將李扣留後忽有第五旅參謀黎漢光爲李辯護斥差弁爲誣遂一併扣留均交軍法局自此事發見後都督府異常戒嚴而外間謡言益紛纷起矣 
[會議聲中之國政談]  
參謀部將開大會參謀部關於全國軍事計劃力圖進行日前曾電至各省飭令迅速派參謀官一員來京預備會議聞俟各省派員到京後卽行開議所有預備之重要議案如下一全國偵探聯合法二關於國防嚴備之計畫三統一徴兵法及退伍軍隊召集法四接戰地域解嚴後组織衛戍隊辦法五各省軍用地圖之入手测量法六要塞設施法又聞會議日期擬定由九月十五日起約須經過二十次會議方可議畢云 
財政委員會議題大總統前交下財政委員會要案一件其内容如左一審計處提出愼重用途各辦法應再覆　二軍需公債之募集法應另行核擬條件三九月以後中央政費之籌備法聞當日因該案頭緒紛繁未能即時議决唯此要案亦不能延擱已决定於次日開會專議此事以便尅日呈復云 
蘇皖贛觀察使之建議國務院日昨會議時内務部提出蘇皖贛三省規定行政區域添設觀察使案討論詰果目下蘇省戰事尙未十分底定徐淮兩道統俟秩序大寗再行詳中審議若皖北贛北兩道行政區域應俟該省呈報後再行决定 
[民國财政全局之危機]  
大借欵現狀查得大借欵共數二千五百萬磅九扣二千二百五十萬磅　分三期繳欵詳情如下第一批繳五百萬磅扣去全額六釐經手一百五十萬磅又扣去預付半年息六十萬磅左右餘二百九十餘萬磅已用罄 
第二批繳八百七十五萬磅已用罄内扣各項到期借 
欵 
第三批於未到繳期先付墊欵銀千萬兩現在應再繳第三批八百七十五萬磅除去墊欵一千萬兩合一百三十萬磅又除去鹽務改良費二百萬磅又除去裁兵費二百六十萬磅此欵交付裁兵省分絶不能留充中央他用又除去革命損失賠償二百萬磅再除滙費等欵亦有售票不止九折應多繳之欵扯算尙可收得充行政費用者六百五十萬磅 
此外墊欵一千萬兩之内尙有未用罄者二百萬元合共尙可得八百五十萬先之譜中央一月需用六百萬此不過充用餘之用而已至各省要求中央接濟之欵其數駭人聽聞如黑龍江要求六百萬元四川貴州浙江皆要求三百萬元其他各省不一而足又有前敵之軍費不可計數竭此八百萬餘元之力亦不足稍示分潤顧各省之要求尙可分别推延前敵之軍費無從輾轉停待故一月之用未必能敷過此則幾乎末日矣 
今日之危機吾國除丁漕外所恃以爲全國命脈者一關欵革命後各省海關爲外人扣住作前清賠欵之抵當是爲前清所作之孽蓋非有此等事亦不足以促成革命也 
二鹽欵北京政府成立以來對於各省有接濟而無收入凡中央應收之鹽欵等類悉被各省占據有時忽吐出少數以奉中央便可自誇爲奇惠然北數省之鹽欵尙歸中央直接至本年大借欵成立以鹽作抵由洋員稽核之於是鹽欵不能動用絲毫北省之鹽欵固被壓住所謂全數存儲是也南省亦在稽核之内而各省向來占用現忽失此巨數向中央要求自益無藝中央益不能支又時時擅用鹽欵洋員即責備中央謂爲違背合同中央即央求各省體諒而許以别爲接濟所謂别爲接濟者以前恃有借欵可設法騰挪蓋行政費悉仰於借欵所有締結借欵以前之鹽務收入及五國團以外之小借欵等皆可别挪也數月來旣已告罄而軍事又起於是乎中央一無所入僅有極大之支出與應接濟各省之義務矣 
雜評一默 
日人之激昻日本人民因旅甯日人被害國旗被毁事紛紛開書集議異常激昂决議促請政府立下動員令其人民對於保護本國之榮譽與其僑民之熱心爲何如也民氣之奮發爲何如也今試返而覯諸我國對外之民氣能及日本萬一否耶 
南京之善後今讀政府飭辦南京善後之命令反覆於寜氏之流離失所誠惻然仁者之言也然而當其事者不能以政府之心爲心未施恩惠先事刧掠則人民今日對於政府之命令亦祇視爲一篇官様文章而疑其口惠而實不至矣 
我國人何罪此次東南諸省之宜言獨立反對中央其禍首乃出於軍隊非民人也以二三其德之軍隊而臨之以雄心勃發之黨魁此其禍中於家國而爲患於閭閣者政府與黨人功遇各分其半今日者乃必欲以二次三次獨立故入吾輩無辜良民之罪嗚呼冤矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央官吏連翩抵贛記]  
江西宜撫副使趙維煕業由上海乘輪抵潯不日卽可來贛會同官商籌辦善後宣慰地方現聞行政公署預備陳列所爲趙君行轅鋪設一切鸇爲華麗 
江西民政長汪瑞　業經由滬抵鄂謁見黎副總統面商政務不日卽可過潯乘輪來贛到任聞汪民政長已薦寳棻爲秘書戚揚爲内務司長夏孫桐爲財政司長田春霆爲實業司長業由護軍使致函汪民政長以兹聞公移節在邇經行政公署公推第一科長章燧科員戴秉鈞財政司第一科長周宗彥内務司第一科長蔡峴敎育司第一科長蔡漱芳實業司第一科長汪汝弼前來歡迎 
江西國税廳籌備處長徐士瀛奉到中央委任水道來贛於九月一號接事仍以建德觀民屋爲辦公地點現在籌備分科事宜頗形忙碌 
江西榷運局局長熊元鍠奉到中央委任出京來贛適值宣言獨立不獲視事嗣因北軍入城熊由鄉里奔赴省城定於八月二十日接事爲時將逾旬日即由中央另派吳用威來贛電明財部於九月一號接事並擬會同審計分處長高巨瑗查李烈钧任内委派黄緝煕管理鹽政虧挪欵項云 
南昌電報局局長曾伯沅服從民軍命令業經中央撤差另委饒澤藩來贛接辦惟曾伯沅於歐陽武棄職時即携巨欵先行潛逃拆毁機器封鎖局門領生星散交通斷绝嗣得商會公推熟悉電務人員極力維持規復一切始臻完善現因饒君抵贛該局預備移交清理經手卽於九月一號分别交替矣 
[福州又復戒嚴]  
福建取消獨立後已日漸平靜不意該黨猶欲乘機圖逞日前南台舍人廟中及津門樓地方發現炸藥近又得偵探報告謂有暗殺黨由厦來閩以圖危害孫都督立卽懸賞缉拿故近日都督府非常警備口號一日數更近府一帶巷口特派軍隊荷鎗背彈駐守都督又電海軍部請借駐紥行政公署之海軍警備隊機關槍二架以備應用居民聞訊咸有戒心復紛紛遷徙商務因之停滯噫省垣又陷入恐慌之時代矣兹將孫都督三十一號所出賞格節録於下近聞有暗殺黨五人携帶最猛烈之炸彈由香港到厦卽日由厦到閩欲謀暗殺此於治安上最有妨害倘有將該黨人証據並獲者賞給洋二百元若知其處所來報因而破獲資給洋二十元儲欵以待云云 
[福建之治安問題]  
日前國務院來電以此次國民當運動起事劉通鄭祖蔭亦與其謀特令查辦現孫督查悉此二人並無他意遂由軍界中人出名向中央擔保刻聞孫督已接中央覆電鄭祖蔭着予免議故鄭已照常辦公矣中央以閩省秩序雖不擾亂然維持善後之策正資計劃聞已派張元奇爲鎭撫使黄培松爲護軍使兼着黄練兵一營以　解散軍隊之豫備並派劉冠雄並充福建查縱使云閩省護軍使黄培松將次到閩已記前報兹聞黄軍使以前在泉漳辦理清鄉之時所部之兵只有巡防兩營不敷調用遂請中央再增兩營業已照准矣 
黄培松泉州人號菊三滿清狀元前任廣東瓊崖鎭總兵係岑春萱信用之人去歳隨岑鎭撫來閩適興化溓匪猖獗奉委督辦下游軍務此次潯亂閩和獨立袁總統恐爲岑利用特任黄爲福建護軍使黄猶觀望不遽受職今日福建獨立業已取消黄始實行就職兹得其就職電文録下培松奉大總統任命護理福建護軍使才庸責重深懼弗勝唯自閩省光復而來匪徒疊起財政窘迫時勢孔艱松慨念梓桑冒昧就職已於本日啓印尙乞珍言時锡庶免隕越貽差共維治安不龐勝企念除電大總統外理合電聞福建護軍使黄培松印 
[四川熊軍之近狀]  
熊克武勢已窮蹙熊克武之軍隊軍火甚形缺乏飛電夏之時在滬購運回渝因長江一帶盤查甚嚴夏不敢擔任故態異常焦灼云熊聞鄂軍將抵夔周軍乘勝已抵永川成都進討之兵亦已抵順慶旣四面受攻復餉械缺乏已擬取消獨立於昨日召集同黨開秘密會議惟尙未通過云 
重慶人民之糜爛英國在重慶已增加兵船二艘因熊殘殺無辜背滅人道擬卽實行干涉聞有功於民國之况春發等二十餘人因反對獨立已被熊槍斃并聞熊曾縱火焚燬江北該縣知事江芰生亦被慘殺現在重慶米價飛騰至三千文一斗貧民不舉火者甚衆熊於前日勒逼商民巨欵二百五十餘萬後又將商會商董古綏之趙資生拘捕令其轉脅商家再捐大宗軍需古趙以商民損失過巨不能再事摧殘堅持不從熊遂以反抗命令將古槍斃趙則仍前拘押以爲最後迫脅搜欵地步聞熊克武起事之日卽將向執中殺斃祭旗熊又放聲大哭按向君乃正論幸以社社長又聞但懋辛在熊克武左右力助其勢頗操生殺之權現在重慶城門每日仍開二小時蜀通輪船於本月一號卽已開放下水班在往宜昌故未爲熊軍所得張經綸並未被害熊氏宣布獨立後率隊圍攻警署道路喧傳有謂張廳長已受害者有謂　於德領事署中者議論紛紜莫衷一是兹悉張已於昨日十五號午後由小川北道抵省其出城時隻身向南紀門走出故熊飭兵遍街搜索幸未被獲聞張已將渝中詳情面陳都督矣 
范臻撃斃之風説昨探得政府消息第一師長周駿電稱永川之役擊斃重要黨首一名據云係范團長名臻字味餘惟尸被該黨拖去未及騐明是否正身故此電暫未公布云 
第一師隆昌戰况瀘縣來電云成都都督鑑锡電悉隆昌戰况一據漢軍第二營長馬嵩慶報告所屬右隊於本月十一號午前四時與熊軍戰於隆城南亘半日撃斃該軍數十名旋由營長率中隊繞道奮撃其左方敵始紛紛逃竄該軍多射死者并陣斬其排長一員割首示衆二陸軍步二團第一營是梁度報告該營於本月十二號午前三時起至午後四時止與敵劇烈戰鬥我軍頗佔優勝敵軍死亡潰散者甚夥負傷者幾倍并捕獲其砲兵排長一員下士一名兵卒六七名撃斃其軍官三員奪獲五子槍十數枝破壞巨炮一尊機陽鎗一桿我軍傷軍官一員陣亡士兵各二名傷兵五六名三炮兵隊長梁敬之報告炮兵陣地置東北門城牆上開始射撃之火力優勝壓倒敵人共耗費砲彈約四十發熊軍遂向東北方退却我炮兵無損傷捕獲該軍將校偵探一名請即轉佈是荷四川第一師師長周駿寒印 
黔軍將到綦江貴陽來電云成都胡都督鑒熊軍踞渝川黔邊地土匪多被招納我公布置極佩周至堯擬將西北防營陸續調赴松坎各地扼守頃奉中央電令卽由省選派勁旅尅期赴綦江一帶駐候指揮竊自反正以來亂黨猖獗法紀蕩然無論何地非大加洗除難圖治安務懇我公及各師長大振軍威將熊軍盡行殲滅實爲川黔之幸戰况如何希即示知堯叩寒印陜督派兵防夔州北京來電云成都胡都督奉大總統令陜西都督電稱東南黨人倡亂誠恐竄入川境連飭派第二師師長第一師第三旅長各率所部前進駐防分兩路進一由平利直趨太平一由石泉取道東鄉太平直趨萬縣會師赴夔請飭川督電知所過各縣曉諭高民俾免疑　等語應如所請飭知等因合電遵照參謀陸軍部印 
瀘縣軍事日記八月八號某黨重要人鄧某席某金某等十餘人因犯嫌疑於黎明遠遁縣知事正法二十餘名皆係重要刦案確有供據者某黨中穏健派極力主張反對熊克武業將將該黨機關報星期公言報停刊八月九號川南觀察使公署依臨時戒嚴法宣布禁令十條馬石生率兵二百名駐防合江一帶預備爲討熊先锋隊八月十號熊克武涙兵擾至永川之王坪我軍紥至立站中距十五里爲戰綫十一號晨開始攻撃渝軍敗退二十餘里死傷甚衆我軍即佔領王坪是夜由王坪解回俘虜二十餘人八月十二號東門口正法一人亦係因換錢造謡滋事者 
[機牙四應之鄂省觀]  
川省會剿之定議川東熊克武背叛民國負嵎重慶慶川督業奉中央命令合滇黔之師進勦立可撲滅第毗聯鄂境之施宜難不潰亂致害隣境昨一號特派代表陳參謀文勳來鄂進謁黎公直接磋商鄂軍加入合勦一事黎公已允撥中央調來第三師五旅進次一則保施宜二則可除蜀禍旋在參謀處規定配備手續至午餐後六句鐘始出府假乙棧爲旅舍云湘省要求之答覆湘督譚延闓自獨立取消迭派代表來鄂要求不理軍官不退全不進北兵及客軍現黎公與中央往返電商分别准駁昨日一號當派代表張副官正華黄秘書家麟携帶卷宗乘坐建安兵艦赴湘答覆矣 
查辦使赴湘之會商湖南查辦使曹琨率北軍第三師於二十六日來鄂駐紥湖南會館逐日與黎公會商一切對湘進行事宜兹已事竣定月之三號乘楚材兵輪赴湘黎公當召集該師上級軍官于星期日在府會讌送行直至下午六時始散云 
贛省清理財政員之派定贛省收復後該省一切行政事項黎公有兼督之責故贛省之鎭守宣撫各員俱須與黎公磋商籌辦兹黎公因該省此次兵燹之後所有各關税釐局欵項之存否軍費耗用數目及現時財政情形亂首拐逃欵目亟派員前往妥爲清釐以重公欵面維財政昨特撥給川資洋二百元派顧間官彭慶瀾君前往矣 
鄂垣大戮黨人紀 
本月一號陸軍審判處長程君漢卿將所獲亂匪供詞呈奉黎公命令斬决七人兹將姓氏及行刑地録下朱金標李寳珊南樓紀文季日昇胡少岩天符廟楊鎭黄劉伯郢監獄門首迨一號下午又由軍法監提出要犯六名經軍法處長程漢卿研訊供據確鑿呈准黎公分别地點時間斬决兹將姓氏及罪狀探録於下朱振華等三名爲黨人秘密運動軍隊實行暴動於二時在營防口正法何鐵民一名與黨人秘密通信於四時在平湖門外乙棧旁正法周祖培等二名係開差偷逃後與黨人同謀七時在南樓前正法前晚五句鎭有人至長街恰過南樓見兵士簇擁二人雙雙梟首探其底藴係在撫院街破獲之機開一蕭某一王某皆退伍軍官在蕭宅内搜出軍衣手鎗炸藥密函証物多件故都督令尸諸市以儆人心是晚三句鐘在得勝廟殺造謡匪徒王某李某二名又斬决從逆匪徒五名又僞團長高某一名又暗殺團女匪一名男匪二名云同日六句半鐘第一師長石星川在軍法處會同程處長訊明該師前退伍下级官六名確係圖謀不軌綁出至師司令部水陸街斬决 
[黄士龍之去職觀]  
勗勉軍界同袍陳逆肇亂陷我粤於水深火熱之中大總統不忍塗炭生靈特命士龍來粤護軍宣布德意蓋以士龍與吾粤將士有一日之雅冀得和平解决不至以干戈相見也當受命於危難之際自維才德淺薄深懼弗勝迭次請辭未蒙允准而粤中父老昆弟亦有以大義見責者由是感奮遂不顧成敗利鈍隻身南來甫抵粤疆而我將士遂仗義執言驅逐陳逆取消獨立此士龍始願不及此對於我深明大義之將士益加無窮之欽敬者也無何事變猝生濟陸兩軍因誤會而起衝突小數之軍中敗類純爲感情作用遂不惜以莊嚴璀璨之陸軍名譽敗壞於意氣用事之中士龍撫驭無狀疾首痛心委曲求全爲民請命幸賴國家威靈遠播曁我深明大義之將士苦心维持爛額焦頭僅乃收拾而商場彫損民命傷殘深夜自思負疚滋重大總統不加譴責僅予辭職實出格外優容感激滋零悚慙無地士龍去粤對於同胞桑梓均有無限之衷情身雖遠離此心未嘗忘粤深願我將士同以顧全大局爲心同以維持桑梓爲念抱定宗旨終始不移龍都督在粤治軍有年於我軍心深爲洞悉倘係用命之將士斷無畛域之分並望永釋嫌疑同歌袍澤俾我粤三千萬之父老昆弟稍纾困苦重睹昇平是則士龍之所厚望也臨别贈言幸無河漢士龍謹白 
留别粤父老士龍今行且去職矣中略就任未及一月中間所歷諸事變實非初念所及此猶幸敉平迅捷使吾父老昆弟獲睹天日而士龍亦得以完其責任今兹解職固於士龍一身獲償美滿之願望尤於吾父老兄弟以道義期許之深衷有堪告慰者伏維士龍此次請裁護軍使之原因就政治一方面言之實以都督督護軍同時並設是使軍事上生出兩大對抗機關最違政治之原則適阻軍政之進行往者胡陳爭權釀成意見門户水火隙末凶終士龍與龍都督相見以誠借鑒前車覆轍是懼至其他種種弊害復已於前呈總統删電中詳晰言之此决計請裁者其因一就士龍一方面言之則不才如士龍護軍重職詎能勝任若勉爲吾粤効力而以虚號相加贅　的機關相繩則士龍更當朿手受謗益滋罪戾人每苦於不自知士龍自維生平别無池長惟綜覈名實不避勞怨差足自信故苟利國家不敢言病况在桑梓安所告勢士龍生平亦他無所知惟服從中央保持統一所用自勉故軍權分裂義應辭避亟請獲許當即成行丈夫任天下事當先明其權責之所在故曰知責任者丈夫之始行責任者丈夫之終護軍使之責任何若士龍實不知所始將何能終此决計請裁者其因二抑更有進者民國統一以還奸狡之徒擁兵竊位隂相割據罔顧國家自詡偉人儼同專利藩鎭之禍實有遇之其或利用外侮某攬大權不恤國亡祗圖私益道德敗壞廉恥喪盡推其原因實皆利禄之一念有以致此士龍疏令菜羹足以自養竊意與天下同志砥礪廉隅此舉雖微似於世道人心不無少補此决計請裁者其因三具此三因士龍之請裁今職實出至誠想我粤父老兄弟當無不一致贊同者然士龍身雖去粤而於粤事未嘗敢須臾忘也吾粤年來困苦於暴民專制之下豺狼當道魉魅盡見貧酷之吏巧進而縣邑騷然萑苻之盗塞途而水陸梗阻以至商困於廛農號於野工輟於肆民生凋敝百業蕩然洎陳逆倡亂調軍回防各屬盜起旬日之間警報迭至故粤事至今疾苦益甚措施倍難然一國之治效斷不能專望於上而政治不良之現象實爲民質弱點之特徵若吾粤現在之民質如何又我父老兄弟之所自能覺察者也比年以來民德之隳落風俗之奢靡人心之偷苟士習之浮囂皆一落千丈乃至無所謂法紀無所謂氣節無所謂廉恥夫治效猶藝團也穫莠滋生叢莽雜遝則雖有場師亦詎能灌漑以播嘉種今幸龍警前嘗駐東洞悉粤情廓清痼弊更始百度其所籌畫必裕且周顧革俗之事必賴上下之力相維而非盡爲官司所守願吾父老兄弟於以上所舉種種弊害有以湔除而濯磨之母使釀成世道之憂致爲識者所傷不良政治之病癓所伏而相與拭目以觀治效之成此則士龍之所殷殷期望於我粤中父老兄弟者也士龍謹白 
佈告軍民護軍使一職奉命裁撤本使并奉 
大總統命令電召赴京現經將護軍使印信移交部督撤銷機關本使承中央電召不日離粤北行合行佈告軍民人等一體知照特此佈告八月二十九日 
[杭垣又有秘密機關]  
官廳前據探報該黨製造炸彈機關確在拱埠惟行蹤異常秘密兼旬未得確耗現悉專探員昨又報告謂離拱埠五六里沿江某鄉董家設有機關一處是否製造所尙難逆料云云聞軍政府得報卽於本日遴派妥員帶隊前往搜捕同廿卽初六日軍警各機關亦據特派員密報謂有著名暗殺家某某於昨日昨上海來杭挈帶徒黨五名現寓某街巷某某等處暫作休息從事預備云云並載其姓名住址年貌及來往行蹤甚詳想又須嚴密查拿矣地方通信 
[杭州]  
密拿運動軍人者步兵二十二團第二營第五連兵士馮文藻有兄文得前充八十一標正目此次受黨人指使由上海派往各處軍營游説運動日前帶同范王等人尋至其弟營内探聽各方面情形暫住於紹興五雲門外詎事機不密爲同連兵士所聞報告排長黄濟明着令不動聲色與之結交一面帶同兵士至五雲門外改扮行人探聽適彼等正在會議黄排長卽突前拘捕僅獲住范振華一名其餘均被漏網當將范匪一名呈送紹興戒嚴司令部當經司令官徐樂堯轉送軍政執法處訊辦兹以馮文得到處鼓動行爲詭秘除飭令駐紹軍隊認眞關緝外恃行呈請都督通令水陸軍警一律嚴密查拿務獲解究聞朱都督已嚴令所屬恊緝矣 
[安徽]  
至戚以口舌得禍頃有寗某爲倪都督至戚由頴州來皖行李一肩萬長安棧日昨晉謁倪督甫寒暄數語忽言及南京戰事至今未下可派人與柏烈武解决以免生靈塗炭等語倪督聞之大爲不悦調汝得母爲柏逆作説客耶寜又曰我與柏并無感情不過爲南京百姓計使早一日解决可早一日救民水火也請君調查我并未受柏之職况我日内卽當赴滬於是倪督更有所疑遂送寗出乃云汝且勿走暫請在懷甯縣小住數日甯知事不諧卽擬乘輪逃走詎倪督已派術士數名將寜拘送懷寜縣看管刻聞余知事已代寜求情奈倪督以莫慌二字對之云 
[蘇州]  
通飭解散自由黨江蘇省長訓令警察廳云奉内務部訓令内開前奉大總統發下黎副總統函稱據揭報江陵縣張貼自由黨通告一纸實欲結合黨徒隂與政府爲敵請適飭禁止等因當經本部電飭湖北民政長詳細查復去後兹准復稱該黨機關部擅用印文未免侵入行政範圍軼出法律自由之外又請該黨黨員多下等社會之人等語查該黨擅用印文而所結黨徒又多下流社會兹因人心不靖誠恐匪徒煽惑滋生事端其湖北支部旣經該省查禁所有該黨各省支部自應一律解散以杜亂萌合亟令行該民政長遵照辦理等因奉此合行訓令該廳長嚴查所屬如有自由黨支部一律遵照部令解散 
雜評二萍 
軍政其告終矣二次革命之戰局始於贛而終於寜今日者贛事業已大定而寗垣亦戰雲初歛矣意者三省之軍政時代其將於此而告終乎 
然吾聞贛皖民政長則俱以　督而兼任矣完固守備之不遑甯復尙有民事之可言者特不知蘇之爲蘇其果踵贛皖成規而置民事爲後圖乎抑亦實行分治而以軍政隸都督民政隷省是劃分權限各不相侵也乎共和時代事事以民意爲指歸知執政者於此必有以量度而審處矣 
成例烏可循耶專制時代有一牢不可破之成例每克一城必大掠二日三日不等一以償軍士之勞苦一以揚殺敵之軍威然而横被劫掠膏斧鑽而攖鋒刃者皆無辜之良民也有識者且竊竊焉議其不可而况今之世耶 
今之世合衆民而成國非若昔之一姓制也人人仍預政之資格卽人人可代表吾民以宰制一國夫以現執政者之積不相能而致動干戈於境内戰線所及震驚吾民生蕩析吾民居揆之保衞國家初意已必有踧踖而不寗者豈復尙有成例之可循也此則吾人所竊竊不解者矣 
 
 
 

Page 7

 
 
本埠新聞 
[黨人改圖四川]  
鄭鎭守使訪聞黨首何海鳴等現又改圖四川擬以該省爲根據地然後蔓延至雲貴一帶言者鑿鑿似非無因兹查由滬赴川及由京入川均須經過漢口故特電請武昌黎都督迅卽多派得力偵探凡遇火車輪船抵漢務須嚴密稽拿截拿懲辦以免後患並悉何海鳴等由寜竄滬之後匿跡租界現正預備往川故又咨請張交涉使照會領事團轉飭各捕房嚴密查拿勿任漏網 
[破獲城内機關部再記]  
城廂内外警察廳長穆君派員查明城内喬家栅四十四號門牌設有黨人機關部飭派警察備隊前往拘獲蔡良坤等四人並抄出信札等件已誌昨報兹經穆廳長訊知尙有同黨不日由他處來滬至該機關部接洽一切故於昨晨特飭該隊長湯君帶同隊士十名各穿便服至該機關部前後一帶守候以覘動靜若有黨人到來探望着即拘拿解究 
[拘獲熊仁之疑團]  
湖南善化人熊仁卽熊摶雲與前爲廣東都督胡瑛同學均係黨魁黄興之門徒此次寗垣獨立後熊亦曾爲南京民政長兼總司令部參謀總長嗣因甯城被困餉糈缺乏熊出南門潛至滬上匿居四馬路旅館欲將舍陵礦産抵銀接濟轉瞬南京爲官軍京復各黨魁先後逃逸熊籌欵無着仍留滬地兹爲鄭鎭守使偵悉前日派軍事偵探張桂生報告捕房適張在四馬路與熊撞見當鳴八十八號印捕幇同拘入老閘捕房先由張探聲明前情詰之熊稱並非熊仁實名王子林現寓法租界吉祥街吉如里永益公棧内向爲書業雖與熊仁相識並不爲伍亦不知其下落實被悮拘求釋捕頭以眞僞莫辨着令押候解送會審公堂預審再核並諭張探補具正式公文以符定例又閨鄭鎭定使據張探報告後立即函至張交涉使於昨日令行公共公廨關讞員補出牌票業已送至捕房備查矣 
[黨人不能安居租界矣]  
内地各公署與英美會審公廨移提人証一事自前清迄今尙未商定妥善辦法以故時有齟齬兹因南方大局已定黨人逃匿租界者巷衆如請移提往復函商稽延時日難免知風逃遁故由鄭鎭守使派員蒞廨與關讞員會同英領康君磋商移提人証辦法聞已由英領與各國領事商定軍事案犯暫准通融如在租界内遇見准即鳴捕拘究再行補具公文送廨備查其餘尋常案件則不在此例云 
[薩督辦嚴緝黨人]  
淞滬水陸巡警督辦薩鎭冰君在泥城外交　使行轅設立辦公處業經出示通告兹以南京已下黨人四竄上海 
爲輪軌交通之地淞口又爲海道咽喉防範自應周密故於前日通令所屬水陸巡警一體嚴密偵緝俾免漏網 
[偵緝民黨首領]  
駐滬張交涉前日接鄭鎭守使函開據皖省倪督電稱探悉叛黨首領柏文蔚等已由南京結黨滬現匿美租界某國旅館内不日逃往外國祈速咨請外交團查拿以免漏網等語張君昨已照會英美總巡卜羅斯君轉飭各捕房中西探捕一體留心偵緝矣 
[黄興規勸陳其美]  
民黨首領孫文黄興均已逃匿東瀛惟陳其美現仍匿居公共租界聞前日曾黄興密函略謂在常握之滬寗反入袁軍之手入意所難逆料聞君尙欲招募死士圖浙允恐畫虎不成仍不濟事同人等以元氣大傷事須綏圖祈從長計議三思而行云云陳閲畢仰天長嘆不置 
[王金發來滬暫避]  
前紹興都督王金發於上月間與妾由日本返滬後卽赴浙江等處兹因政府懸賞緝拿來滬暫避泥城外各機關與法租界寳昌路之住宅均有偵探嚴密偵察未便駐足聞已於肖日偕陳其美同至某國旅館下榻再圖他往云 
[接濟甯垣民食之電令]  
上海鎭守使鄭汝成君昨又接奉袁總統電令以南京現已克復居民遭兹兵燹困苦流離情殊可憫况堅城甫下商旅尙稀米糧甚形缺乏該處又日久無雨旱象已成亟應速爲接濟俾免失所飭即在滬購辦米石運往南京交由張都督妥爲接濟等語鄭君現已遵辦矣 
[第一營一併遣散]  
駐滬第一營即滬軍營前奉鄭鎭守使先行裁去老弱兵士兩連選留精壯二連原擬分駐各鄉鎭藉資防護兹因鄭上將訪悉該營長楊錦堂所給七八兩月兵士薪餉不甚符合而留營各兵士亦嘖有煩言曾將楊錦堂傳署詰質看管一面派員赴營將所留二連各兵之薪餉當面結算清楚卽於前日飭將該營原留二連兵士一併遣散至看管之楊管帶姑念從前尙無差悮從寛開釋 
[救火聯合會續繳槍彈]  
鄭鎭守使前飭各團體將所備槍械繳呈縣公署業經各商團曁救火聯合會等遵繳在案兹經鄭君訪聞各團體中尙有未曾繳全者爰飭吳知事嚴催各團體如有隠匿查出重究吳君奉文後遵卽轉函催繳故昨由救火聯合會將未繳快槍四十一枝子彈三箱派人解送縣公署騐明收存 
[穆警長電請免職]  
城廂内外警察廳長穆杼齋昨致蘇州應省長電云省長钧鑒七月删日寜垣冐名獨立申地租界亂黨煽兵響應篠日鎭軍忽至松軍續來警部已失維持之能力當經面請辭職承蒙允准滬南嗣遭兵燹人民慘苦萬狀又蒙都督省長訓令繼任自以待罪之身固辭不獲曾面請以一月爲期目今寜城已下江蘇全境肅清應籥轉電中央迅予免職靜候處分無任惶悚迫切之至穆湘瑶肅麻 
[協緝奉賢縣監獄逃犯]  
城廂内外警察廳長穆杼齊君奉江蘇省行政署訓令略謂奉腎縣城内監獄禁各犯前因滬南開戰遥聞砲聲卽相率暴勳要求釋放經知事諭導平靜詎至七月二十八日下午五時監犯李秋桃沈金才等又復聚衆滋閙不服禁阻撞開監門一轟而出闖入附近之巡警局搶刦槍械并拒傷守衛巡士一名結隊向東門逃去知事聞警與獄官督率警役等抄出北門分路兜拿該犯等恃有鎗械膽敢拒捕遂當場格斃李秋等五名擒回高阿虎等十一名計逸去顧蘭堂陳寳林陸阿妹屠阿福于錦堂方關東陳阿甘唐紀生王阿二等九名飭緝未獲誠恐遠颺飭即一體查拿務獲歸案訊辦 
[寳山檢察廳請緝逃犯]  
城廂内外警察廳長穆杼齋接寳山地方檢察廳函開本年七月二十八日亂黨入城盤踞滋擾復於三十號將看守所男犯韓老海等二十名女犯孟任氏等四口悉數放請飭一體恊緝務獲以憑究懲而免漏網等因穆廳長當即轉飭所屬各署隊一體恊缉 
[縣公署繳槍子彈]  
上海縣吳知事官　潰兵及各團體繳存槍械子彈爲數已多呈請鎭守使執示繳解在案兹奉鄭君訓令謂該署收繳快鎗一千餘支並子彈各件應卽一併解運來署故縣公署昨特雇船駛赴大碼頭裝載運回製造局存儲撥濟　用 
[柴堆内檢出流彈]  
往居南市新碼頭電話公司附近安順里之成衣匠郭阿測昨投第一颧警察署報告有同居之江北人周省三於上月間兩軍開戰時避難出外現始回寓卽在後面柴堆内檢出流彈一顆約重四五磅署長龔君立派長警押令將砲彈繳署候送于淞滬警察廳存儲以待彚解 
[酌減敎育費之標準]  
上海縣吳知事昨日訓令各市鄉公所云照得敎育爲今日急務無論經費支絀自應設法維持惟上海自經兵燹以來雖不及浹旬旋即平定而地方收入首受影響忙銀附税一項收敷若干尙無把握不得不通盤籌劃俾敎育事業繼續進行而於地方應辦事宜亦不致半途中輟現在各項機關均持減費主義以學校論省立各校業奉省令薪水减半支給卽本公署直轄之縣立小學一切開支亦已按照本年預算以减十分之二爲標準姑以一學期爲限市鄉經濟爲難諸事相同合行訓令各市鄉公所酌量情形按照本年預算預爲籌劃允將其他不急之費分别減停次及學務於敬敎勸學之中爲量入爲出之計是亦補救維持之一道也 
[縣公署造具兵災清册]  
上海縣吳知事前奉鄭鎭守使面諭在縣公署設立兵災善後事務所准受災之家到所報告以便酌量賠償已於本月三日截止兹經吳君派員確切調查其中據實呈報者固居多數而任意揑報者亦不乏人業已分别確報浮報等名目造具清册不日即須詳請鎭定使核辦矣 
另一訪函云上海縣公署所設之兵灾善後事務所自八月十八日開辦以來各商民之呈報損失者已逹五百六十餘起之多内有報名被流彈誤傷致斃者計三十六人其十四十五兩圖居民所報各案尙多虚冐吳知事以事圖撫卹未便冐濫中已委定姚鑫之瞿璞璣姚文裁冷子香四君分任調查造册呈報矣 
[裁撤閘北水巡隊續誌]  
閘北水巡隊自前清同辦以來向駐新閘橋西沿河藥水廠舊址洋房内該隊長張超日前奉穆廳長訓令留長警一排在隊當差其餘一槪裁撤當將該隊取銷房屋退租其所留之長警改爲南市水巡隊之派出所另賃淮划子船一隻駐泊原處每日由巡長輪派巡士乘坐舢板船在蘇州河内往來梭巡 
[穆警長歡迎上司]  
昨日午前警察廳長穆杼齋率同淞滬兩地六區警察各署署長至滬北靜安寺路新任督辦淞滬水陸警察事宜薩鎭冰君公署分别謁見畢穆君卽假公共租界三馬路通源酒館設筵恭請薩君及上海鎭守使鄭汝成君海軍總司令李鼎新君及海軍警衛隊各隊長會宴陪坐者爲上海縣知事吳懷疚君警察總顧各科長科員等直至下午三時始盡歡而散 
[红十字會大宴會]  
紅十字會救護掩埋拯濟贊助諸君熱心會務冐署奔馳於槍林彈雨之中寗鎭淞滬歷五十日不遑寢食奮勇直前抱捨已救人宗旨與論稱頌沈仲禮會長特於前晚設讌於法租界鴻運樓以酬諸君之勞到者一百二十餘人七時入座首由美利豐拍夜光攝影繼沈會長之子厚生君起立云家父因操勞成疾醫生力囑靜養命小子蒞席陪讌請理事長江君趨丹主席諸君子滿飲一觴以慰勞苦而慶平安江趨丹起立舉杯演説盛贊諸君子熱心慈善次救護隊長王培元起立致詞語多謙遜並略述救護南京難民之危險言畢續由蘇荔裳醫士云救護乃同胞人人之天職吾日隨王培元辦事積有照片五百數十纸凡關戰務救護無不留影他日刷印成册諸君可以細閲今日時間短促恕不詳陳後由田資民楊友坡陳子彬朱鑑生邵子奮諸君詳述一是末由哈君少甫代表江寗全　道謝王培元諸公盛德各人演説畢由江君分送紅會紀念明信片紅十字雜誌第二册人道指南每人一份盡歡而散 
[卜總巡預備交缷]  
英美總巡卜羅斯君續任期滿業由袁總統聘爲警務顧問定於本月十五號缷任已誌前報兹悉卜君以交缷在卽昨已飭令各西員將經辦各事逐一造具清册以便呈請工部局各西董查核矣 
[革警姦拐婦女續紀]  
昨報記木匠郁阿小之妻小妹被已革巡士朱金生姦拐藏匿於廣安小客棧内一案前日經四區署長張靖岑移送檢察廳由許檢察官提案預訊郁小妹供認被朱誘惑逃出後卽領往該棧藏於房間内近欲將我帶往漢口幸由偵探破獲否則心被價寳質之朱堅不吐實判分别還押候補提棧主起訴同級審判廳按律嚴懲 
[警察署添設内勤巡官]  
各區警察署署長一缺有管理各分署之責凡分署内發生之民刑訟案須解經署長預審一過轉解審檢兩廳訊辦是以職務較繁向章正署内設有二等署員一員輔助署長管理外勤事宜兹已由廳長訓令添設内勤巡官一員協理内勤各事俾重警政 
[巡長拘獲逃犯]  
匪徒張小弟前因犯事經地方廳判决監禁三年在案此次張越獄逃出之後已逍遥多日昨午該廳司法巡長王桂因公經過南碼頭忽與張小弟在途相遇該巡長出其不意上前拘獲押解到廳汪廳長諭令釘鎭收禁聽候訊究 
[檢察官預審煙犯]  
第二初級廳解送烟犯沈阿六沈根林梁啓鳳三名並烟證二十二件到地方廳前日午後由檢察官訊供之下以梁啓鳳證據全無判令當堂者釋阿大根林已據供明素有烟癮判令收押候起訴審判廳判决 
[流氓借端搶洋]  
裕和猪行内之江北人殷寳禮前晚由北市回至南市行經十六舗行仁弄被流氓多人指爲販土强行搜索將身畔所儲洋銀六十六元一併攫去追捕未獲卽報第一區警察署請爲查緝 
[補録禁煙局長呈文]  
前禁煙局長　濬宣君辦理烟禁頗著成效嗣因戰禍發生遂爾中止以致未竟全功深爲可惜兹將嚴君最後呈縣知事原文補録於下竊查禁烟局及戒烟醫院被軍隊佔據後當將損失情形備文馳報其圖記文件欵項曁剩餘物件亦先後分别呈繳在案所有庸經手事宜至此遂完全終了矣顧庸尤有言者滬上禁烟第一難題莫如租界纔過鴻溝便成淵藪洋場十里毒霧迷天數月以來華界罪犯之多實緣以此庸知識淺陋人地生疎猥蒙知事不棄界以重任固明知不可　祇以國民天職所在未敢深辭就事八閲月賴長官之提倡於上各職員之勤奮於下計烟籍四千七百餘户得直接問接勸令戒除宿癮者十十四五查獲逕送司法官廳懲罰十之二三因禁令而遷往租界者又十之二三其眞不知自愛而深藏密室吞吸烟膏者殆百不得一二焉此外如夾雜土膏之戒烟藥往來舟車之私煙販亦均設法禁阻羣謂一月以後滬上華界烟毒或可以報告肅清也未完 
[辭退洋工程司]  
鄭鎭守使以製造局炮廠原有洋工程師柯尼司一員每月薪水金磅一百十枚兹自停工以來已將兩月開工之期尙難擇定廳將洋工程師一缺即日裁撤以節經費所有該洋員七月分薪水仍如數致送惟八月分碍難照給昨已函致柯君辭退矣 
[印人自殘同種]  
美捕房四百九十七號上差印捕前晚九時荷鎗至虬江橋三區境内某織布廠與該廠管門之甲乙二印人不知因何起釁開鎗均被繋斃後因見勢不佳復開鎗自繋斃命由廠主投報警區轉報美捕房捕頭立飭中西包探前往勘查當將三屍送入驗屍所候驗再行查核 
[日人毆打華人]  
昨有甲乙丙丁四日本人在揚子路毆打某棧更夫梁順金由捕一併拘入捕房押解日署訊辦 
[包探查獲騙子]  
老朱家宅一各三百二十二號周嚴氏家前日被匪陳元生騙去衣物昨經包探王阿巧查獲拘入捕房押候解辦 
[偵探查獲賊船]  
前日有一賊船泊在南碼頭機廠街西首浜内被一區第一分署偵探吳榮查見並將陳雙林劉阿大二人及衣包二個一併解署訊究陳供此船由嘉定竊來因上月間滬上軍事發生曾在南碼頭竊得紅白皮箱兩隻及衣服等物此項原贓存於同黨吳來泉家署長令該探帶至滬軍營畔嘉樂里四百六十四號門牌吳家内　得原贜自鳴鐘一架锡茶壺洋镜水烟袋紫銅鍋各一件紅白皮箱兩隻内儲皮棉單綢布衣服七八十件惟吳已聞風逃逸當將吳妻沈氏及贜物解署詰知尙有吳之同黨兩名與吳偕遁當將吳沈氏等暫留命該探赶將吳來泉等三犯緝獲併究 
[天寳書局失愼續紀]  
昨報記海寜路附近北河南路天寳書局起火一節兹經捕房查得保有火險銀一萬六千兩飭傳該局主黄伯林詢問一過諭候查明再核 
[消售雜糧之糾葛]  
許少成等前運雜糧來申投恒豐號銷售被欠銀三萬兩控經法公堂押追在案昨日原告代表蒲石律師又稱有裕泰號應還恒豐銀一千八百兩已允劃付詎被經理陳鼐臣向裕泰阻止故又不允且查陳自已另開元大字號許等之雜糧售於恒豐後陳卽將貨轉運至元大號中再由元大分售各户陳貫有意串吞仍請向股東林運宣司賑汪開臣及陳鼐臣嚴追陳供商人並無向裕泰止付貨銀之事恒豐雖有存貨已做押欵者居多須俟陸續科理聶讞員商之德副領事着陳將放出之賑逐一開明候函致米業董事將虧欠恒豐貨欵之各户調查明白收銀交存公堂以抵許等之疑 
[要求收回店業]  
郭馥森前至法公堂控告萬友全火腿店主徐永清虧欠洋銀判交人銀兩保限交洋一千元在案今郭又投稱徐分文不理仍求訊追徐稱涉訟後郭串出别人將店佔去洋係店中虧欠須將店收回方可料理判交保也外候查明店業再核 
[保人如數賠償]  
勝家公司控夥陶興山用空洋二百九十元法公堂讞員因陶不理故將保人殷梓照傳案訊追殷供商人作保時由陶建卿前來轉托求向陶建卿訊追陶供傳轉托殷代保實有其事惟洋係興山用空彼旣到請向興山訊追判陶興山還押殷交保限一月如數賠洋陶亦交保限一月向殷理處 
[誘拐婦女小孩]  
陳景山在蘇州拐得婦人李小妹及男孩兩口來申希圖售賣在途爭閙被捕查見拘解解公堂　究陳供並非誘拐係李小妹願隨同來申小孩亦非拐來求察質之小妹堅稱寳被陳在蘇誘拐來申判陳管押候移請蘇州地方廚查覆再行核辦 
[方審判廳刑庭批示]  
夏和煖請領方單批爾子阿多發掘徐梅二姓之祖墳罪有應得業經本廳發押看守所候判在案詎滬亂發生爾子竟敢脱逃殊屬不法已極仰該民人將爾子阿多從速交案或命其自行到案本廳自應從寛辦理若延不到案一俟法警查獲本廳绝不姑寛至方單一氏俟爾子到案後准其取保具領可也 
[方檢察廳批示]  
趙阿生請求訊釋批爾和姦有夫之婦罪已成立况將其衣飾典用殆盡一經索討復敢施以强暴行爲爾之殘忍性成结爲罕覯現旣數罪俱發自應押候起訴按律懲治所請保釋不准并斥 
李新臣陳請寛限繳欵批閲狀查李吕氏應繳罰金逾限已久未便再行展緩着即如數繳納以免折易臨禁如敢觀望本廳惟有按律辦理凛之母悔 
[誌謝]  
紅十字總會前晚假座鴻運樓會宴承柬蒙邀本館同人適因事冗未及作陪昨日又承惠贈該會所出之戰地寫眞郵片一套展覽一過如覩廬山實足永留紀念特此誌謝 
雜評三訥 
川省最後之戰局贛皖蘇粤諸省戰事皆平而川省獨未定熊克武在重慶勒索捐欵慘害官商燒燬房産甚至殺主筆祭旗種種野蠻舉動實爲起事各省之黨首所未有則其積憤於川民也必深其攻之也必甚易而乃至今猶在交戰中者豈熊克武善鬭而川民又好亂歟抑本省官軍不力而黔愼鄂會攻之師又遲遲不進歟此則我人所不解也 
今聞南京失敗後之黨首擬變計圖川將以川省爲根據地其必因熊克武猶未窮蹙而欲助其獨立之秀力者固意計中事然旣不能守南京以資號召而謂尙能守重慶以作根據乎此誠無聯之策也 
閩省無形之恐慌閩省之獨立也以無形其取消也亦以無形今者於無形取消之後又起無形之恐慌熏人潛入也炸彈暗然也謡言紛起省垣戒嚴而人民又倉皇出走矣湖北浙江黨人於暗中運動最劇烈之省也而其長官每於無形中消弭之若閩長官之手段固專以運用無形聞者則此次之恐慌其必能消弭於無形乎 
上海之捕拿黨人上海捕拿黨人之布置可謂周密矣而謡傳黨人首領之來滬仍紛紛也乃首領未嘗捕獲所捕獲者熊仁與雷鐵生而已熊雖稱爲江蘇之民政長雷雖稱爲浙江之都營名目不可爲不大然熊雷二人之名則因未顯著於黨中且未審定共爲本人是則欲以捕拿之策消滅黨人固其難之粤也 
來函 
[救濟婦孺會認避難孩童]  
前經本會收留被難婦孺百餘人隨欣敉平有家可歸曁到會認領者均陸續按名計其程途一一妥爲資送尙留養幼孩十人詢皆逃難失散鄉里約略記憶無可遣回者用將姓名年歳鄉音亟登報端俾各家廳閲知到會認領早全骨肉無任盼望朱元章年十五歳海安人許泰茂年十三歳紹興人許阿文年六歲紹興人石德實年十六歳瀏河人王永生年十四歳蘇州人羅阿二年十三歳紹興人王根寳年十四歳鎭江人江長生年十四歳湖北人朱光華年十二歳湖南人羅春芳年十三歳寜波人上海泗涇路中國救濟婦孺會謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬某上將致國會議員書] [  鈍根]  
北京參衆兩議院諸位老哥鑒咱老子打破口口城替先帝爺報仇只是辛苦了孩子們咱許了他們擄掠三天儘樂一樂叵耐那些外國人大驚小怪硬要攔阻咱老子一口鳥氣没奈何從屁股裏出去論理兵隊打破城池擄掠三天原是咱們的老規矩放着老規矩不行吃孩子們怨了不遵號令起來那還了得嗎如今也没　説拜託衆位老哥把那個憲法上添上一條説是打破城池克復地方的得勝兵士應有擄掠三天的權利這麽一辦看他們還説甚麽來袁老班挨不起駡的咱也不和他商量只老哥們須得帮我一帮忙好在人家埋怨起來有咱一人担當咱拚丢了這老屁股給他們抄一下子也就把咱手下兵士强姦婦女的罪抵過了值得什麽 
[代名詞] [  若夢]  
革命革命大家高興徒托虚名苦了百姓文明文明一無所成學擲炸彈彈卽以爲能光復光復商民末路傾蕩産無處聲訴大漢大漢各處搗亂商業倒閉生民塗炭共和共和你爭我奪議院高貴亂擲墨盒萬歳萬歳商民受累軟捐硬索所犯何罪親愛親愛人民受害顛沛流難弄得無奈同胞同胞東搶西燒自相殘害炸彈暗抛幸福幸福總覺不足今昔相比重了担負目的目的罔識大體外侮弗禦内訌不已研究研究六路瞎凑凑得不好一場惡鬥改良改良説得閙忙吹牛拍馬比前還强開通開通亂撞木鐘一身奸騙到處抽豐熱腸熱腸大閙一場失敗而遁帶欵出洋宣佈宣佈走頭無路想人選舉不到程度獨立獨立一敗塗地名利雙失眞正可惜 
暑日有某學堂生來謁戲占肆拾字以自嘲 
昔劉長卿言五律如四十賢人着一個屠沽兒不得予反其意曰此詩如四十屠沽兒着一個賢人不得可發一笑逸民戲筆老醜安野蠻少俊喜文明袒裼赤膞膞長衫白生生脱帽肘垂膝拱手拳當膺文明與野蠻習慣非生成 
二我居雜綴 
[陳生之亡國策]  
前見慧禪氏記金陵老人言稱洪秀全初下金陵軍鋒鋭不可當朝庭奪氣恐其北上引爲深懼而洪氏亦首計此事部下將士無不奮勇爭先然亦有以連年暴露折傷過甚宜少事休息以培養兵力爲言者兩議相持不决楊秀清不能决部下有陳生者實主秀清之謀凡規畫悉取决秀清因問計焉陳曰公不聞乎孟嘗信陵前後敗秦旋卽罷兵議和者蓋非其道而行之雖勞不至非其有而求之雖强不行二君計之熟矣故幸獲一勝保其全鋒所以重惜已成之功而恐内潰之至也後之議者責以不乘勝入關迅掃秦庭豈當時英雄之見反出後生小子下哉誠勢有所不可也今者血戰連年暴骨滿野速城爲墟幸據長江之險徐圖進取之基斯可矣且北路舟楫不通飢疲可慮而南北異宜服食各殊况自吾舉事以來北方之人與我隔絶義旗所指未必望風迎降况此去滿虜所居關梁之險多所襟帶未可輕視彼以主而據有負嵎之勢我以客而徒挫百戰之威成敗之數不待著龜矣爲今之計宜先正名位定海内之依歸繼定朝儀以聳四方之觀聽休養生息謀定後動不此之圖亟亟伸北伐之師誠未見其可也且不見夫鼓其朝鋭恃衆深入有蜀帝之伐吳苻堅之侵晋一敗無餘身且不免者乎秀清聞之大喜遂與洪氏决議北上之議因以不行昔李自成以不用顧君恩之言而亡洪秀全以用陳生之言而亡人皆知楊秀清以權奇名多出陳生指受而不知洪楊之事卽誤於陳生者也 
自由談話會 
羅蘭夫人曰自由自由天下古今幾多罪惡假汝之名以行吾亦曰共和共和天下古今幾多罪惡假汝之名以行夫曰共和非共爭之謂也和則不爭爭則不和和與爭相反而今乃相因一若共和一日卽應共爭一日是未享共和之福已罹共爭之害矣有欲救其弊者以專制救共和固有所不可卽以立憲治中國亦不可得而行嗟乎吾中國今已養成暴民之禍大好河山斷送於共和二字矣易曰其亡繋於苞桑哀哉 
戰事慘事也亦危機也炮烟蔽天鎗彈震地死亡相藉流離塞途嘻噫悲哉吾不解暴民之倡亂果何所懟於國何所怨於民而甘冒此不諱也其顯謀獨立抵抗中央託庇外人甘心内犯以國家頌斌金鏘字頌斌又字翼仍又署掩耳二十六歳江蘇青浦人前爲自由談海外奇談編譯者現在滬杭鐵路辦事爲孤注以人民爲犧牲顛覆邦基滅絶人道若猶隠忍從事任其叛亂任其割據則國内分裂統一無期人未瓜分而已瓜分之人未滅亡而已滅亡之嗟乎元惡不去大亂未已今日以兵平亂痛加殄滅實有所不得已焉者也 
中國今日一魑魅魍魎之世界也小人道長君于道消所謂天地閉賢人隠此其時乎卽有一二正直之士足以風世而世濁獨清世醉獨醒所觸皆拂意之端所感皆傷心之事縱使一意孤行亟欲挽回積習然與世相違終於無補旣不能移風移俗又不肖同流合汚俯仰世間了無生趣抑鬱無聊誰可告語則惟有與世長辭付之無可如何一歎而已 
報纸者所以開通風氣維繋人心者也申報宗旨最爲正大余亟喜讀之尤喜讀自由談其中離奇變化筆妙蒙莊有裨世道實非淺鮮 
八月廿六日時報滑稽餘談刊漫述一段係拙槁乃其下署名曰寄産猶如瘦蝶之文刊爲疲蝶一何可笑寄塵 
自金陵克復後各處皆密攻訐者屢見不鮮雖確實者多而乘間以快私怨者亦頗不乏其人處此人心未定之際願執政諸公審愼從事幸勿濫予株連以寒人膽此則愚人所馨香祈禱者也 
愚人 
小説 
寫情小說 
[黄金祟（七十三）] [  天虛我生]  
阿文方與蘭兒語於中庭蘭兒諱言無花予念文兒之來實爲奇突因　應之開　兒前房東向之門適臨南院因呼阿文問其何由來此阿文曰太未人命我至湘溪迎公子歸也比至則公子已先一日行局中人且謂我家放舟來迎何以復遣我至我因臆想及此庸知果不出我所料我在途中擬即返報於太夫人旣一夢中若有神人詔我曰汝公子殆作瓜山游耳醒而思之誠然乃至瓜山遍覔適有一舟舟中有人絶似公子方載美人順流　東我亟命櫂追之行可二十餘里方與接舷其人乃衣白纱之衣握雕翎之扇襟上綴茉莉球指問御鑽石甸阿文正自滔滔不斷予因止之曰惟汝出言動必如是絮煩實令予厭綜言之非我可也我知之矣但汝曾報太夫人否阿文曰因此一番周折遂誤程期直至今日始抵平安二橋往叩故扉寂無應者久之乃有唯唯之聲我以爲人庸知乃爲高柳上出巢之鴉向我作不祥語也我應之曰否否載瞻衡宇則金魚齧錁明明示我以此中無人方徘徊間乃有垂髫小女汲井而回其人殆可十五目灼灼視我抑若疑我爲偷兒者然阿文爲此言時辭源殆如奔馬予固急欲得其要領而彼故爲是瑣屑之談誠覺無如之可本欲呵之然一呵止則必又復改而言他日愈繞而愈遠矣則唯忍之渠乃細細狀述其人之問答終而至於詢悉遷徙至此又將尋覓至此困難之情狀演繹一通始以一言歸納之曰猶未至予家耳箏兒及蘭俱凝神以聽若聽稗史然每予呵之止者則必阻予謂阿文之言實至娓娓可聽也予喜阿文之狡則亦深嘉許之阿文於是興采益高更述素卿接予信後如何惶急如何飲泣如何請之予母如何使其來迎且謂歸程已誤兩日不知家中人當如何馳繋必將以爲病不能興庸知公子乃已安然無恙穏坐於此梅姐笑曰昨日之夜病乃至劇苟在途中不知將如何也汝於此時觀之乃覺其泰然耳汝往禀之太夫人公子居吾家實與養疴西人之院無所異耳阿文笑而應之徐曰惟太夫人念公子切我如獨歸何以反命公子縱不妨於小受呵斥然而我嫩皮膚則禁不得　棍兒抽也言時狀爲觳轂之態致引梅姐蘭兒晎然而笑二 
文字因緣 
[題玉田恨史調寄沁園春用雙璧女士題夢羅浮館詞韻] [  雁秋俞湘]  
鬱鬱埋杳渺渺離魂悼玉田村想神仙眷屬子虚烏有霎那幻夢回首成塵悶對閒屏空尋舊帳飽受年年鬼趣眞粧樓月痛傷心母病欲語誰聞星星燐火成羣誰議是華髮刦後身遍黄泉碧落猶無些影半窗燈燼一瓣香薰秋夜凄凉雨聲淅瀝愚蹟啼痕黯不分空留恨爲傳神阿堵弔墓東隣（眞州令解必昌未遇時嘗讀書南山室傍有墓不知誰氏（因鐫短碣曰東隣墓） 
[王田恨史題詞] [  丁悚]  
[長相思]  
纔花殘又月灣偏是良人去不還許多相見難一廻關一迴山尋遍團團人世間止將紅涙彈 
[蝶戀花]  
燈下歸來曾一見淡淡雙蛾遮却青團扇欲近花鈿門半掩秋娘暗渡金針線道是爲郎長不健坐少眠多偷涙紅成串無復春風前日面粉香消减胭脂淺 
[讀玉田恨史有感] [  青溪佩玉]  
碧落無聲夜悄氣井梧花發冷鞦韆深深簾底繊繊月消盡金爐一縷烟 
見説瑶池種玉芝如何藤葛迥參差生來不解供歡笑坐背銀缸仔細思 
愁殢驚魂不得歸鏡蛾消翠玉消圍分明自逐楊花起零落籬根欲怨誰 
紅死燈花睡亦甦却羞殘夢到冰壺百年身世來何事夜夜城頭哭鷓鴣 
此生已矣卜他生好浣風塵謁上靈風雨來年寒令節蕭蕭荒塜草青青 
[題玉田恨史次棲梧韻] [  若洲]  
人間碧落兩神人恨史言情隔五年縱使王郎傳曲妙離魂渺渺奈窮天盈盈如夢復如痴無奈芳魂不自持老母嗟寒兼問煖劬勞備盡不知期拚將一死向西方踵迹黄泉恨杳茫死後生前原不一當時悔恨獨眼床墨盡啼痕偏不盡夜深相對不分明何來三寸生花筆寫出痴魂抑鬱情 
[又題]  
倩女心腸體帖工痴睛最恨月明中相思刻骨傷心處恨恨黄泉路不通畢竟郎魂在也無恨儂没處覓金夫幽墟夜憶蕭關月那得精魂涙不枯夜深咏盡寫情書月過修篁影漸疏窗外瞥然疑鬼影書吉未識竟何如怨女痴見共幾年茫茫恨海苦無邊來生願乞菩提水灑作同心並蔕蓮 
[題瘦蝶夢羅浮館詞] [  野樵]  
詩酒場中雙蛺蝶羅浮夢裏一莊周痴心欲伴空山臥未識梅花笑我不 
蝶仙君忘却不才住址無從裁答作詩代柬 
[因步原韻以覆] [  杜文馨]  
未識荆州願不除臨風握管慕相如知音惠寄西關外秀野橋東是我居 
心契全憑一纸傳還雲片片杳無緣始知兩被郵筒誤幾若洪喬没英川 
[璨正]  
二號海外奇談羅馬亡國之預兆中有國王爲敎皇餂脚云云不知投稿者根據何書質之宗敎家謂是齊東野人之語特行更正八月三十日栩園詞選寄塵感懐詩第一首第二何第四字空白當作遽又遣興五律首句卅世誤作三年特更正 
昨日自由談話會未第二行獨樹一幟誤排獨樹不幟 
 
 
 

Page 11

 
 
   
 
 

Page 12

 
 
   
 
