# 1922 - 130 - 4917683

 

Page 1

 
 
   
 
 

Page 2

 
 
   
 
 

Page 3

 
 
時評 
[統一與獨立（冷）]  
　　以統一標示之張作霖一戰敗而即宣布獨立豈非自相矛盾之事耶盖獨立愈多即統一愈難獨立與統一乃相反而非相成也 
　　夫張作霖旣曰聯南則獨立之宣言僅可曰附南去北或則如湘川等省之自治則雖曰獨立並不因此而益分趨統一之途尙近今乃旣不附南又非自治審其宣言之意一若於中國之外另行獨立者豈以統一始者乃以獨立終耶然則前之以統一爲標示者寧可信耶 
　　或曰前後矛盾言行相反者今之人類如此豈特張作霖一人而已哉 
[命令]  
　　五月十六日大總統令廣威將軍上將銜陸軍中將都護副使殷鴻壽敭歷京外聿懋勳勤由牧令洊擢監司政聲卓著前在蘇常鎭守使任内收容匪卒維持地方厥功甚偉嗣任京師警察總監保衛商民羣情愛戴茲聞溘逝軫惜殊深著給予治喪銀三千元派李進才前往致祭並交陸軍部從優議卹以示篤念賢勞之至意此令 
　　又令任命權量暫行兼署交通次長此令 
　　又令派權量爲吉會鐵路督辦此令 
[國内專電]  
　　北京電開灤局電謂張作霖在昌黎現集四旅兩師殘部約二萬六千有槍一萬餘無槍開平西有直軍斥堠隊出没直軍飛機一架今早繞行開灤昌黎一周奉射飛機所放十牌彈未中外僑人民均遷徙外僑擬在北戴河安全地收容日内兩軍尙難激戰（十六日下午二鐘） 
　　北京電孫烈臣吳俊陞均入關勸張回奉張猶未允此間得灤州消息以開灤礦局報告某使館者爲確官電與京聞似多不澈底 
　　北京電開灤局電張作霖電營口哈爾濱長春將五月起鹽稅一律扣留不交稽核所按東省每年也解六百四十萬鹽稅（十六日下午二鐘） 
　　北京電開灤局電張作霖一面備戰一面修喜峯口道路礦工直人多受潰兵擾頗憤激張又忍性壓制部下懷怨望者多（十七日下午三鐘） 
　　北京電榆關海上日艦三華艦二美艦三龍口華艦二日艦二美艦一烟臺華艦二日艦一計華艦出動六艘烟臺關助二萬餉 
　　北京電今申劉富有旅長運現洋四十萬赴軍糧城（十七日下午九鐘） 
　　北京電馮玉祥寒電此次職部張旅被圍幸胡景翼部奮勇擊出重圍得將豫軍全破胡師功不可泯先請備案（十六日下午二鐘） 
　　北京電豫事直軍中級軍官俱欲掃除豫軍代以直軍曹亦如是主張吳不允祇懲趙傑又察哈爾都統吳保孫岳或張錫元均係身臨火線曹保譚慶林内部啓紛歧 
　　北京電馮玉祥辭督豫係例文院已例挽譚慶霖電院就護察統職 
　　北京電贛陳元電孫文大本營在韶州大批隊伍已集合南雄又寒電粤兵一支隊與土匪約二千人竄入虔境撲攻縣城已激戰一晝夜（十六日下午三鐘） 
　　北京電吳佩孚電府豫事馮督優爲之佩篠（十）（七）赴津部署剿匪事務 
　　北京電唐繼堯劉湘覆吳贊成舊會惟粤派則及某鉅公尊榮問題吳言俟灤事結果再議（十七日下午三鐘） 
　　北京電黎元洪聲明决不乘此次政變活動並希望各界勿提及本人名字以重吾過舊議員有訪者黎曰灤事未了豫事待束南北未携手非討論總統問題時期幸勿與吾談及政治（十七日下午三鐘） 
　　北京電新議員銑電到保質吳是否允召舊會吳笑曰國會問題非今日應討論問題吾亦未嘗有通電主張召集舊會但舊會代表來說彼等自由集會要吾不反對當答以吾不應管一語例如内閣總理吾雖贊成聘老但亦不便發電擁戴貽疆吏保薦閣揆之譏國會吾亦不便主張（十七日下午三鐘） 
　　北京電曹吳託某君見王謂元電歡迎未盡萬一實爲尊崇中央不令疆吏蒙保薦閣揆之嫌幸勿以冷淡看過謹再面達王尙推諉 
　　北京電曹令師景雲到京赴王士珍宅達歡迎出任内閣之誠徐令吳笈孫赴董康家請董允就財長董答僅負清查部賬任若籌欵則須某派次長佐理（十七日下午九鐘） 
　　北京電王正廷昨抵保曹待甚優吳尤謙抑王含促成舊會制憲意 
　　北京電外部通告使團東三省任何機關抵押國産未經中央核准不生效（十七日下午三鐘） 
　　北京電交行函部十年股息决發官利六釐現分配不敷請免部股官利（十七日下午三鐘） 
　　北京電頃訪中英公司謂滬寗借欵利息滙豐不通融交部懇梅爾斯展至十一月爲限梅已請示倫敦（十七日下午三鐘） 
　　北京電稽核所總稅司今明討論鞏固公債信用根據津銀會建議約烟酒署交通部銀公會共商聲明負責辦法（十六日下午二鐘） 
　　北京電有人建議擴充審計院權限付以審核預算全權（十六日下午二鐘） 
　　北京電十六師全體官兵呈請撥欠餉並請追究鄒芬已領未發餉項批交王懷慶查究（十六日下午三鐘） 
 
 

Page 4

 
 
　　天津電十一師全部開灤直軍前線已逾五萬又汲金純之兵由熱河舟運至灤河登岸聞奉張取緩戰主義（十七日下午九鐘） 
　　天津電曹錕電京請餉五百萬 
　　天津電奉張在灤增兵五千直二十六師及馮玉祥二十一旅俱開前綫助戰 
　　天津電官錢局長張國浚擬辭職避曹風潮 
　　天津電張調辰前赴河間祭馮現轉保謁曹商鹽稅事（以上十六日下午十鐘） 
　　香港電馬君武寒（十）（四）抵省擬日内赴韶謁孫當馬抵貴縣時遇李忠仁部兵變要求馬宣布粤軍罪狀馬不允變兵向馬座船放槍二千餘發馬衛隊盡亡妾亦轟斃公欵五千餘元及及物盡被刦後得李忠仁到制止始脫險由韶回省 
　　香港電某軍官言北伐軍未下總攻擊令須各軍集合後始總發動爲期約在馬（二）（十）（一）養（二）（十）（二）左右 
　　香港電聞廣西各縣聯合會選蒙文偉爲省長 
　　香港電廣州百六十工團諫（十）（六）電陳炯明勸返省主持 
　　香港電海員工會之書記對德臣報訪員言昨港一百三十八工團派代表赴廣州會議對付解陳炳生出境事决議一致罷工幷言海員工會於今日下午三時致函船東聲明罷工等語惟至時該訪員到各船東處詳細查詢未接到隻字（以上十七日下午三鐘） 
　　香港電葉舉昨赴惠謁陳烱明後卽返肇葉現仍未就兩廣邊防督辦職仍以第八區善後處長名義指揮所部軍隊（址七日下午十鐘） 
交通大學無線電 
[美國對於俄案]  
　　華盛頓電美國巳拒絕參與專家俄事會議之請美國對於各國所提出之咨詢與建議由日諾瓦會議會長轉達者以表示同情之語調覆之美國尙待最後之正式請書及討論所必依據之切實標準 
[美國不接受參與海牙會議]  
　　日諾瓦電美國不允參與海牙會議使衆大爲失望惟英相喬治則不信美國此文爲其最後之主張蓋以美國覆文頗表示美國對於俄事之大注意也喬治視此覆文爲繼續商榷之基礎有若干代表表示意見謂美國拒絕與會將使海牙會議不能實現 
　　華盛頓電白宮消息謝絕參與海牙會議之覆文曾經修正以留繼續商榷之餘地此說可證實英相喬治解釋之確當 
[美國工黨宣言書]  
　　華盛頓電美國工黨向四萬工人機關分散宣言書内有政治主張凡候選議員不允承認反對强迫工作之任何計畫及法庭命令以代陪審制者工黨宜一致反對之該宣言書又反對銷賣稅與烏爾斯特議案並稱對於目前國會制定補救法律之種種希望早已銷滅又稱凡有害於工人者輒亦害及農人而有益於工人者亦必有益於農人 
[美國對於菲島增債案]  
　　華盛頓電參議院島嶼委員會報告衆議院擬增斐列濱債額由三千萬元至七千五百萬元之議案主張加以修正擬限制暫時債券之發行以一千萬元爲度 
[西班牙工人罷工]  
　　西班牙碧爾波電此間五金工人二萬八千人一致罷工反對减資 
[美國與土耳其慘殺耶敎徒案]  
　　華盛頓電美國務院已接請會同調查土耳其人慘殺基督敎徒事件之文但未置可否（五月十七日） 
[廣東政府任美人爲顧問]  
　　香港電廣州消息孫中山任美國法學士某爲顧問廣州政府增聘美國飛行家數人 
譯電 
[英人注意在華敎育]  
　　十五日倫敦電今日哈姆斯韋士氏在下院答議員李史氏之質問謂政府因旅華英人及國内熟諳華務者之意見均以爲在華依英國方針提倡華人敎育事業實爲當務之急故特派委員會以考慮之至經費問題非俟該委員會報告後不能討論李氏又謂英國納稅人本年旣出英金一萬零三百萬鎊用於敎育事業豈不能再增些微擔負用於與彼等有益之事業史台華特氏稱美國曾投巨資以敎育華人倘吾人能仿行於吾英商務及利益當大有裨補哈氏答稱渠亦知美人曾耗巨資以敎育華人若輩且以爲此欵用之極得當云韋巨胡特氏提議今中國政府更迭英國應重行詰問維克斯及馬可尼兩公司借欵之失信並考慮中政府拒絕增加擔保品之理由哈氏允令北京英使繼續催付到期利息 
[上西萊西亞之德波約]  
　　十五日日内尼電解决上西萊西亞事務之最後公約巳於今日由德國及波蘭全權代表簽字 
[土耳其慘殺耶敎徒之防止]  
　　十五日倫敦電張伯倫氏今日在下院宣稱土耳其人在小亞細亞屠殺希臘人萬名之消息業已徴實政府對於此種殘忍之事聞不能置之不顧又安哥拉之土人現亦圖殲滅基督敎少數民族英政府於所提出之和約條件中曾負保護基督敎少數民族之責英政府現請法意美三國協助辦理並提議每國各派一員至小亞細亞調查如安哥拉政府有拒絕調查等情則政府擬重行考慮對於議和建議之態度 
[南愛爾蘭工人占工廠]  
　　十五日倫敦電南愛爾蘭七鎭之工人因工資被減心不甘服占據某製乳大公司之廠所高樹紅旗號稱孟斯特行動總會已發表宣言書謂工人擬自理廠務 
[紡廠主人對於工人之反動]  
　　十五日倫敦電孟郤斯德棉紡廠主人聯合會今日開會議决工人如不上工則廠主將宣布全體停工受影響者將有十四萬人 
[公電]  
　　財政部通電上海護軍使議會商會銀行公會各報館鑒查償還内外短債八釐債劵自本年二月十一日經張總長呈准發行後外間未明眞相紛紛反對迄今仍多誤會茲將該項債劵經過實情詳細宣佈如下（一）發行原因查本部前以鹽餘抵借内外短債業經先後到期所有到期債欵多在每月應收鹽餘項下坐扣以致實收鹽餘不敷支配幾於無法應付張前總長遂擬發行八釐債劵償還内外短債旣可救濟金融復可整理債務且化短期爲長期變重利爲輕利並可藉此騰出一部份鹽餘補充政費（二）定印債額查八釐債劵前經張總長遵照定額令行本部印刷局定印千元劵七萬張自第一號至第七萬號百元劵二十五萬五千張自第一號至第二十五萬五千號十元劵五萬張自第一號至第五萬號計共債劵三十七萬五千張合劵額九千六百萬元收外並未多印一張現在外間傳說添印債券並無其事（三）債劵用途查八釐債劵總額九千六百萬元除由張前總長留用七百六十萬元抵發軍政各費曾經向委員會聲明有案曁撥給司法部五十萬元經國務會議議决由委員會函請本照撥外實餘債券八千七百九十萬元悉數寄存中國交通兩銀行保管備還内外短債並無挪作别用情事（四）發券標凖查此次償還内外各債業經委員會逐一審查除外債應照審定數目按八四申合債券發給外其内債先照審定數目按百分之六三配給債券惟原借欵内有押品者應將押品照實還欠欵成數先期繳部以憑發券業經本部分函各債權者一律遵照辦理並函請委員會派員監視决無通融情事至應發内外各債券截至現在除由委員會議决發給敎育部國立八校基金一百二十萬元曁華孚銀行六萬三千元外尙餘應發債券曾奉大總統指令應即仍照前案妥速辦理嗣因手續紛繁尙未發給並經函屬中國交通兩銀行倘無本部通知不得擅行移動在案現在外間多傳前項債劵早經發盡應繳押品准予扣留均係揣測之詞斷無是事總之本部此次發行八釐債券所有辦法均照歷次呈准辦法辦理毫無法外舉動案郑具在儘可復查用特電聞尙希鑒察財政部銑印 
國外要聞 
[日諾瓦會議告一段落]  
　　俄國贊成專家委員會▲美國則拒絕加入 
　　日諾瓦會議協約國代表處置俄國問題之計畫爲舉派兩種專家委員會一以歐洲列强代表組織之定六月十五日在海牙集議俾得關於致俄牒文之一致同意另一專家委員會列强願否加入悉聽自决該委員會則定六月二十六日在海牙集議第一委員會除德國外各國均將被邀加入第二委員會俄國得派代表與會五月十五日政治股員會開會贊成五大國擬就致俄之牒文其内容爲分設委員會禁止文字宣傳及邀請美國與會是日會議歷時頗短惟各代表發言者頗多先是是日侵晨俄代表曾提出牒文反對分設委員會之議而齊吉林氏亦有函致會抗議不許俄國加入第一委員會並與他國簽定條約二事故法代表巴爾都氏特在政治股員會中抨擊此函謂俄代表不應在股員會得知該函之前擅自發表且謂其中語侵法國比代表加斯派爾氏亦責齊吉林氏於函中抨擊比國但兩代表均言如俄代表接受股員會之决議則彼等亦擬各請本國政府接受之是日路透訪員曾謁見英代表喬治氏據稱渠不欲親赴海牙且謂海牙會議確爲日諾瓦會議之延長物惟僅將處置俄國事務其事業僅爲豫行探討有無締結條約之可能俄國在六月二十六日後得處絕對平等之地位與列强代表會議惟俄人如拒絕與會則吾人將不復更有所云今各國除俄國外均已贊助政治休息之議如能與俄國訂定條約則此政治休息當有轉成永遠協約之望云是日午夜前俄代表忽有願赴海牙與會之言聞俄代表之有此决議乃因列强擔保其處平等地位與各國代表會議並許俄國簽定現已與意大利捷克斯拉夫瑞典分别開議之條約之故十六日政治股員會復開會議法比代表未與會俄代表曾出席意代表山塞爾氏解釋協約國之建議並擔保俄代表在海牙受絕對平等之待遇俄代表齊吉林氏起問曷爲不許德代表與會山塞爾氏答稱因德國與俄簽定單獨條約之故俄代表請休會二十四小時俾考慮如何置答即經許可山塞爾氏並告齊吉林氏協約國願考慮改易開會地點並稱「非侵略條約」將在日諾瓦締結正式契約將在日諾瓦簽字齊吉林氏後又多所質問並請將數種要求列入繼續研究之問題亦經邀准齊吉林氏又質問各國何故不依法律承認勞農政府山塞爾氏答稱此爲委員會閉會後各國政府所須解决之事齊吉林氏卒乃滔滔發言述西比利亞東部之現局繼由日代表石井伯爵切實答辯並宣布日本擬加入「非侵略條約」當齊吉林氏與石井伯爵辯論漸形劇烈之際英代表喬治氏含笑起阻曰如該約即加實施自然無事矣山塞爾氏聲明美國來牒拒絕參與海牙會議但仍將以公文與之商榷至美國拒絕參與海牙會議一事據十六日華盛頓消息國務部已命駐意美大使以牒文轉達意政府聲明美國不能决定參與海牙會議能裨益會務蓋以該會議似爲日諾瓦會議之變相如五月十一日俄牒文所發表之態度依然不變則該會議必仍將遭遇日諾瓦會議中之種種困難美國固極願贊助俄國經濟之恢復但必須以俄國生産力爲其恢復條件舍此則似不能得信用之穩固基礎此項基礎必由俄國自己奠定之美政府今極願注重日諾瓦會議或後此會議之任何建議但就俄國致日諾瓦會議之牒文中所開條件觀之目下之建議似覺空泛而不能使美政府贊成所定之計畫云云美國拒絕參與海牙會議之牒文乃先由路透電社日諾瓦訪員傳達喬治氏及美大使衆甚驚詫失望蓋美大使初有美國似將加入之言也美政府顯因十五日參議院辯論之結果而更其態度蓋是日參議員波拉氏曾反對加入謂歐洲今不需美國之助力歐洲之病痛乃凡爾塞和約釀成波拉氏並提出承認勞農政府之决議案該案巳移交股員會審查 
　　今預料日諾瓦會議星期四日開全體會議後即將告終專家委員會則將在斯托克化姆（瑞典京城）或里加開會因俄國反對以海牙爲開會地點也該會議並不如喬治氏及山塞爾氏之主張有解决各問題之全權惟將以所得之决議提交各本國政府此爲法比代表所要求者也 
[檀香山通信（朽木）]  
　　記本年十月之聯太平洋商務會議 
　　檀香山居太平洋之中心爲亞美澳各洲來往之孔道夏威夷羣島雖已爲美國屬地然居民五方雜處尤以東方人爲多故對於國家際間聯絡感情之舉尤易於召集而主動之中樞爲聯太平洋協會ＰanＰacirlcＵnion而主動之重要人物則該會主任幹事福特ＡlexanderＨumeFord也福特氏性喜活動前歲曾偕美國議員團至中國日本各處游歷足跡所至卽以組織聯太平洋協會之分會爲先務故我國京滬各處之聯太平洋協會均已先後成立福特歸後即於一九二○年召集聯太平洋專門技術會議去歲一九二一年八月聯太平洋敎育會議後開會於檀山以上二會均爲聯太平洋協會所主動至去歲十月萬國新聞記者會議復在檀山集會其性質雖與前二次之會議不同然於萬國新聞記者會議閉會之翌日復由聯太平洋協會開一聯太平洋新聞記者會議福特氏見前兩次會議之盛於是於敎育會議時復提倡組織聯太平洋大學ＰanＰacificuniversity新聞會議告終福特卽赴美京與商務卿胡佛爾ＨerbertＣlarkＨoover接洽今年十月之聯太平洋商務會議前月來檀據云成績極其良好除依專門敎育兩會議之先例由檀島政府撥三萬元作臨時招待費外華盛頓紐約芝加哥金山等處商會亦允極力相助幷謂在美京時關於中國事件係由滬旋美之鮑維爾ＪＢＰowjll接洽渠係上海商會之委託者幷謂今年之商務會議必較專門敎育兩會議尤爲發達可預卜爲檀山向來未有之盛會云云福特氏之於聯太平洋協會幾視爲畢生唯一之事業故奔走聯絡不遺餘力今年十月到會之代表預料至少可得三百人左右蓋商務性質專在廣告美商又多富賈可趁此機會到檀游歷届時來者之衆可想而知至聯太平洋協會所豫擬者尙有聯太平洋體育會及聯太平洋宗敎會議兩種聞將於一九一三及一九一四兩年間舉行此後每一年間該會即有一種會議之召集該會固爲發展前途及聯絡國際感情起見而檀島亦可藉以招徠游客亦不可謂非一舉兩益之事也茲將本年十月聯太平洋商務會議開會及招待之日程詳紀於左 
　　十月二十四日星期二本埠商會聯太平洋會及其他團體均於晨間齊赴碼頭歡迎金山抵埠之代表幷備汽車送各代表至各大旅館晚間聯太平洋協會在摩安那旅館ＭoanaＨotel設宴歡迎 
　　十月二十五日星期三正式開會會塲檀山議會廳議題吾國關於聯太平洋之商務問題（每國以一代表出席演說）正午廣告公司午餐會 
　　十月二十六日星期四議題交通運送（一）關於海電及無綫電之討論（二）關於上項之减輕價目及改良問題（三）關於商務路綫及新航綫之討論（四）要求太平洋各國設置商務自由港問題午間紡織公司午餐會晚間華商宴會 
　　十月二十七日星期五議題天然品之改良及保護（一）聯太平漁業之保護問题（二）如何求聯太平燃料之進步俾發達將來之實業及運輸（三）如何設法防止米糧及糖産之恐慌午間夏威夷俱樂部午餐會 
　　十月二十八日星期六是日休會作環島之遊行午間本埠商會在ＨaleiwaＨotel招待晚間日本商會宴會十月二十九日星期日是日晨於禮拜堂舉行禮拜由聯太平洋協會招待亦可任意休息 
　　十月三十日星期一議題經濟與投資（一）解决兌換價値之困難（二）滙票及商業文件之劃一（三）如何推廣及改良太平洋各團之儲蓄保險及其聯絡方法午間公民俱樂部大學俱樂部太平洋俱樂部均有午餐會可隨意擇從 
　　十月三十一日星期二議題太平洋國際間之關係（一）調解商業上之誤會（二）太平洋利益問題上之共助方法（三）各特别委員會之報告（四）國際間商業註册問題之解决是日無招待會 
　　十一月一日星期三是日晨十時乘船赴夏威夷島希羅市ＨilcＨawallＩsland 
　　十一月二日星期四晨七時船抵希羅即乘汽車往遊火山 
　　十一月三日星期五晨間由希羅乘船回火奴魯魯 
　　十一月四日星期六晨間船抵火奴魯魯埠 
　　十一月五日星期日休息 
　　十一月六日星期一參觀波蘿及糖蔗農塲及各大工廠是日由火奴魯魯糖業公司及波蘿公會招待 
　　十一月七日星期二是日各銀行招待 
　　十一月八日星期三是日乘船回三藩市ＳanＦrancisco届期由各團體及樂隊等恭送 
 
 

Page 5

 
 
   
 
 

Page 6

 
 
國外要聞 
[孫中山秘書在美之活動]  
　　世界新聞社云據美報載詩家谷消息云南中華民國總綜孫逸仙氏之秘書岑良浦氏（ＬeungＰoＪin譯音）現在此間訪問各大實業不日將往華盛頓再至紐約據其語人謂此來係奉孫總統命令勸美國承認廣州政府並視察美國人民對於該政府之態度同時考察美國行政制度與工業上之組織岑氏爲報界中人執廣州某報筆政態度英敏和藹宜人其夫人與之偕來彼等到此後首至詩家谷講壇報社參觀岑氏告人云南中國政府目下專注意於兩事（一）以武力壓服北方而統一中國（二）開發南方實業目下南軍實行北伐已在進行中至華盛頓會議關於中國之結果岑氏不重視之謂日本二十一條要求並未取消日本侵略中國之危機仍在美國應注意之孫逸仙氏與此間之喬芳香克氏曾訂借欵一萬萬美元開發中國實業之約尙未履行岑君曾與香克氏之代表布爾司有所接洽據布爾司氏謂此項債票之難以發行因孫逸仙之政府尙未被承認爲中華民國正式政府之故而國際銀團亦從中作梗孫逸仙不願承認該銀團吾人不得該銀團之允許則無可進行銀團之作梗使美國工業不能在中國發展無形損失殆難數計蓋據原定計畫由美人貸資一萬萬金元於中國政府卽以此欵購買美國之若干工業由美人在中國經營以二十年爲期可獲贏利三分之一歸承辦之美人三分之二歸中國政府若非銀團反對則發行債票大有成功之望云 
[北巖爵士之世界游歷談（續）]  
　　此等回敎人民皆互通消息其通消息之法卽爲報紙其機關報甚多層出不窮其他交通方法則爲函札在回敎寺院中宣讀之麥加一地爲彼等集會之所每値朝山參聖時實行焉印度之回敎徒對於邭敎猶太人之侵入彼等祖國之一派來司丁極不以爲然而表同情於該地之回民一般回敎徒對於土耳其王皆表多少敬意認爲回敎之主目下英帝國與印度埃及等處之回敎徒感情不洽其一原因卽爲彼等信吾英繼續贊助土耳其之仇敵希臘人耳 
　　非其羣島之土人有食人之風但風景頗佳離檀香山及紐絲綸均不遠紐絲綸兩島頗興盛宜於生活現有英人在彼從事改良社會計畫紐絲綸婦女享有選舉權已久其工人得種種之保護農人實行合作凡可見諸施行之社會主義莫不久經適用國有事業甚發達禁酒效果勝於紐約一切似皆有良好組織者 
　　由紐絲綸而至澳洲澳洲土地多於美國一萬方英里人口則少於「大紐約」天産富饒應有盡有獨缺人口然人種頗優秀因氣候適於終年戶外生活有益衞生肉類較任何他處爲多人民以羊肉及茶爲主食羊肉價殊廉 
　　去澳洲而北經赤道線乃至斐列濱此處之民族精神潛伏已久今爲大戰及威爾遜之自决原則以及愛爾蘭人謀獨立之榜樣所煽起卽在美國星旂之下而要求獨立焉東方與非洲人民爲歐美人供給敎育者甚多如荷蘭人在爪哇及蘇門答臘英人在埃及印度法人在某某處皆盡力於敎育事業美國人於斐島敎育尤爲出力斐列濱羣島中所包小島不下數百土著方言多至八十種美國供以小學敎師·醫院看護婦·工程師·造中匠·建築家·科學家·醫生·農業家·政治家·實業家爲之經營一切一秉大公其目的在抬高斐人地位俾早日得以獨立自治惟據余所聞在小呂宋之英人蘇格蘭人愛爾蘭人以及他國人士似皆謂當上届民主黨人管理斐島之時自一八九八年以來所有之成績如公其衞生公共財政等皆退化極速余自倫敦出發後沿途數見斐列濱人之代理人鼓吹斐列濱獨立迨至斐島乃知此問題極爲複雜該處之摩羅人等極輕視空言無實之西班牙斐列濱人旦完全反對獨立西班牙斐列濱人則醉心於威爾遜總統之言亟欲自决余覺彼等對於美國人治斐之功績絕不尊重尤無感激之意余在小呂宋與斐人談論彼等輒謂目下之成績乃彼等脫去西班牙人覊絆後天然適應於時勢之所致余謂若美人去而日本人來則何如彼等恒答一可驚之語其言曰「吾斐更濱人與日本人並無齟齬美國人在我島中則爲吾人之大危險因日人不悅美人美國海軍陸軍駐在吾島時時足引日人來攻吾人也」 
　　但不列顚人之旁觀者其意見殊不與斐人同此輩與斐島發生關係已甚久有先美人而蒞該島者據一居留該島多年之蘇格蘭人語余曰「斐島地位至爲奇妙世界最富之島嶼此其一也此爲東方全部最良分配商業中心點之一美國人管理此島公平而方正惜斐人爭心太重不與合作美國人如去此島吾將與之同去吾知斐列濱必立變爲一最兇惡之南美共和國耳 
　　距斐島不遠吾英屬地香港在焉吾由香港至廣州廣州者南中華民國之首都也城市宏麗有許多戰勝牌坊軍人來往頻繁關於戰事與自决之宣傳甚夥吾曩在紐約初見之和藹有禮伍廷芳老博士與其受美國敎育之一子及一受英國敎育之宣傳家皆在焉彼等謂南中華民國爲眞正之中華民國彼等代表一萬八千萬之公民一常勝之軍隊及一良好進步之都城彼等謂北中華民國即參加於華盛頓會議者實爲日本之傀儡日本勢力依英日同盟爲護符徧布中國如山東省爲孔子誕生之聖地亦爲日本所竊據此等南方華人之言有許多久居於彼且深通消息之英美商人皆承認其確余旋至北京時適發生銀行兌現風潮有許多兵士屯聚於都城之外一般秩序頗亂此北中華民國之官員聞人指其爲日本傀儡頗憤怒然有一極顯明之事卽握北京之權力者實爲張作霖余曾於奉天見之彼自認曩嘗爲盜據若干確有依據之人告我張確受日本大宗按期補助欵項其目的有二一爲用其軍隊在滿洲援助日人一爲迫北京用其指定之人爲閣員張之軍隊不知良好否但人數頗衆張自謂其飛機與機關槍絕無可以指摘之處唯其飛行部中有英美航空員數人似對於部務頗不滿意張作霖信中國須自决彼即爲實行自决之領袖余叩以實行自决需時幾何彼答約兩年余覺張氏蓋一樂觀派也後有許多歐美人告我謂吾人若愈知中國將愈不敢爲預言美國人某君居中國已四十八年之久自謂對於中國人絕未有所了解中國人「乃一種十分不能預料之人」云 
　　余至日本勾留不久但頗有興味余幸而嘗識日人多人得探知某種事情之裏面就外象觀之日本乃一民治主義之國家有國會選舉有形式良好之報紙其官員對待外國游客非常謙和殷勤欵接使人極難與事實接近日人所辦事業如輪船銀行保險及新聞業等皆效能卓著致未習知其宣傳政策之外人易受其欺凡英美商人正式游歷日本日人必大施其「遮眼法」來游者遂眞信日本人之愛和平進步幾與盎格魯撒克遜人無異實則不然日本並無國會與言論自由之報紙其政權握於四元老之手報紙時受箝制與戰時德國無異國會不過閒談之所耳日本前途若何無人能爲預言其國内現亦有若干分子或可阻遏其帝國侵略主義有許多人告我日本人口過廣之說亦係宣傳作用彼國内富有生産力之北海道島至今人烟寥落其移民於檀香山墨西哥加立福尼州及英屬科倫比亞皆爲侵略主義而非經濟問題也不幸其進步分子現時尙無勢力有新聞記者語余謂彼在一星期内接到政府訓令三十通禁止評論某種事件如原敬首相被刺一事亦在内訓令中謂「可叙述罪案事狀但不得批評其原因一云離日本後至爪哇始與戰後民族不靖之情形相接觸爪哇爲荷屬東印度之一島地頗富饒荷人治之三百年荷人頗有秩序管理得法故事業發達人口已增至二十倍然自决之說向所未聞今日則該地人民亦爲甘地氏之勢力及威爾遜之自决主義所吸引躍躍然有起而與荷蘭當局相抗之勢余數年前在印度曾聞人云「君欲知如何管理土人可往荷蘭屬地一觀其法在寛猛相濟而尤以猛爲主」然此次余未在其首府巴達維亞上岸之前即聞彼處有半政治性質之罷工舉動且已設有一人民議會報紙開始說不應說之話人民紛紛議論愛爾蘭及英屬印度該處有回敎徒五百萬人與派來司丁土耳其及他處之回敎同胞互通消息巴達維亞商業頗盛商業上之建築日見擴張與孟買相同而其願望自决與談論威爾遜及愛爾蘭亦與孟買同 
　　印度支那鮮可評論余今繼述暹羅暹羅之自决其形式爲彼所獨具乃一絕對之君主制也外交事務由一美國人哲姆斯博士爲顧問其客卿中英人居多據余所見暹羅政治頗佳其首都曼谷足供游覽暹人中有以其國王拘禮不與其姊結婚爲病者然政事上吾無間言其新聞界人僅與吾閒談而無内幕事可告暹王操英語甚熟周知外事吾所識君主中惟彼尊重報紙之評論爲施政上之參考吾游暹羅始知小國在海陸軍强國包圍中亦能存在也 
　　余此時距英屬印度愈近其間尙隔兩處首爲馬來聯邦橡皮輪胎之原料大半産諸彼處次爲錫蘭余至錫蘭後大怪蓋觸於耳者無非自决之說有土人某某來與吾談自决問題余告以吾在斐列濱時已熟聞此說彼等憤甚謂「吾輩不願與此等野蠻人相提並論」云云自决運動非常活躍有曾在英倫肄業之印度律師某從非其羣島來從事宣傳被錫蘭政府逐之出境吾意此舉實爲相當也（未完） 
國内要聞 
[張作霖屯兵灤州之外訊]  
　　東方通訊社十六日天津電云據十四日視察戰線者談云直軍置司令部於軍糧城第二十三師爲天幕生活幹部在前後附有機關車之列車内大沽胥各莊等處火車站僅見有少數之監視兵耳本隊似散在離開沿線所在以唐山爲中間地帶奉軍於開平火車站兩側皆築有塹濠由第七混成旅守備之古冶則有第二十八師亦設塹濠在火車站之前面則備野砲數門張氏之總司令部置於灤州火車站内之列車中親自執務閱兵遣將等似頗忙碌連結貨車十餘輛之列車數輛黑烟衝天列車内軍械充溢又見有飛機之格納庫數處昌黎方面則駐兵約一師由許蘭洲指揮之後方總司令部則置山海關由開平至山海關之鐵路全部配置步哨並兼傳令關外正建築大規模之塹濠恐被秦皇島附近游弋之直隷軍艦射擊工事晝息夜作又張作相在灤州以防直軍繞攻灤州之後方約率一師之兵向永平方面前進又十七日天津電云自奉張獨立之說喧傳以來此間有人流布謠言或云張作霖已派專使赴日本求日本援助而以滿蒙利權許日本或云梁葉於十一日投入日艦亡命日本或云此際張氏致梁葉之密電由日本領事館代遞其他種種謠言不一而足（梁等實係附汽船芝罘丸出發）不知如此之事全屬不能有之事一般人士皆以爲種種謠言或係某派及袒某派者所揑造以冀對抗張氏等耳 
　　附津報所載張作霖宣告獨立電北京各國公使天津各國領事曁唐山各國僑民均鑒頃接徐世昌通告業將東三省熱河察哈爾特别區域及内外蒙古等處置之不顧是不認爲中華民國之領土也本總司令處此特别地位惟有自行擔負一切責任對於友邦人民生命財産必力加保護以篤邦交所有前清及民國時代所訂各項條約一槪承認繼續有效貴公使等如有交涉事件請逕行照會灤州本總司令行轅此後本總司令當以至誠之友誼使通商關係益趨接近藉以增進人民之幸福自本月一號起所有徐世昌訂立關於東二省内外蒙熱河察哈爾之條約未得本總司令允許者槪不承認特此通告奉軍總司令張作霖文 
[大陸報時局雜訊]  
　　大陸報十六日北京電云關於二趙之稱兵豫省頃於華友處得一消息據稱直系首領頗疑軍事會議中消息有人報告同情奉系之趙倜趙傑因於攻下長辛店後開一會議假稱吳軍大敗果爲二趙所聞遂急籌鞏固自己地盤之策於是趙傑襲鄭而豫亂以成但馮軍早有佈置故未幾即行鎭定至傳訊者若何結果則該友未曾見告 
　　同日北京電云張作霖宣布獨立後第一次明顯行動爲傳令奉天郵務司將所有郵政收入悉解張氏一舉又張氏宣布獨立文中僅稱奉軍總司令而不稱總統或帝王頗可注意蓋據外間消息張氏頗欲設立王國惟宣統則未必能復位云星期日古冶附近已有戰事直軍運回傷兵過軍糧城者已及百人同日天津電云馮部十一師今日過津前赴唐山 
　　十五日保定電云曹錕曾以統一辦法二項通電北方各省徴詢意見其辦法（一）召集國民大會解决目下各問題（二）恢復合法國會聞各省對於統一除西南八省業經覆電主張召集舊國會外餘亦多贊同第二項辦法廣東方面陳炯明已藉陳光遠間接電吳請給予助力以鏟除孫中山政治勢力現料保定方面將就能力所及以爲陳助俟孫氏推倒後將根據恢復舊國會向陳提出統一條件惟老徐則以非待外界壓迫不甘自退此種徴象日就顯明浙江盧永祥亦尙未表示意見聞保定方面已拍電致盧中含撫慰意吳佩孚准奉張暫據灤州之政策仍未改變因料張氏若遲遲不歸失敗益速蓋奉系内部必有藉華會簽約各國之力保護滿洲以杜日人之侵略者也 
[梁葉亡命日本之外訊]  
　　十三日遼東新報載十日由天津入門司港之郵船芝罘丸内有乘客三人其時恰有梁士詒等亡命日本之說據查則梁士詒改名高信（五十三歲）葉恭綽改名曾敏勳（三十九歲）張弧改爲孫虛曲（年四十歲）有從者二名共五人由大倉組天津支店員大津某引導當質問大津氏彼等爲誰彼謂係中國實業家極力否認爲梁士詒等更問事務長彼等爲誰則答以不知彼等在神戶上陸住奥利燕達魯飯店稱爲參觀平和博覽會而來當在船中時船長雖問亦極力否認縱百般探詢亦緘口不言後船長變色謂若果係梁等新聞必須登載彼時大津洩有以不登載爲好謂若登載時反與日本方面不利有請其勿登載之口吻要之彼等確爲梁氏等無疑彼等稱爲日本觀光實業團五日由天津秘密登舟行踪非常秘密雖航海中三人對於飲食一切亦異常警戒云 
[京商界請吳佩孚收復外蒙]  
　　北京全國商會聯合會日昨上吳佩孚一書請以戰勝之師收回庫倫並有建築全國鐵路收養裁兵計畫當面陳述擬推代表晉謁茲錄原函如下竊以此次兵役商民以驚弓之鳥深懼禍至之無日故曾竭誠呼籲以冀幸免幸賴神威奮發一戰成功不獨减少吾商民目前之苦痛得免巢傾子毁之悲且暴力剷除可獲以後永久之安全幸福宏施惠澤全國銜感惟戰事雖了政務尙多如善後問題統一問題皆其犖犖大者鈞帥以國事爲已任恐一夫之不獲當有藎籌碩畫詔我國人固未敢出位陳詞妄瀆聰聽惟茲有一事其利害關係至重且大敝會據商民呼籲有不能不陳請于我巡帥者則收回庫倫問題是也竊查庫倫遠隔漠北地廣物博吾商民居留營業者實繁有徒自張作霖任蒙疆經略使以來未遣一兵未謀一策徒坐索經費濫設官職遂令蒙匪勾結俄人魚肉商旅宣言獨立引虎入室喪權辱國莫此爲甚頃據該地商會函電歷陳蒙俄勾結情形及吾國政府不及早收回之失算與夫商民橫遭虐待之慘無人道言之痛心閱之髮指猶是國土如同割讓猶是同胞如淪異域固圍禦外誰執其咎竊以爲我大帥兵威所指宵小潛形倘肯以戰勝之師長驅漠北則蒙疆萬里指日可以底平然後移民殖墾屯兵實邊旣杜外人之覬覦復救商民於絕地而於裁兵善後諸大計畫尤足相輔而行則左文襄西北之功當不能專美于前矣况蒙匪尙非回寇可比交通交較昔時便利事半功倍願我巡帥實利圖之至如進兵之途運餉之術敝會有該地商會代表足資下詢倘蒙垂察容趨詣行轅當面陳述萬一我巡帥或以對内尙須整飭一時未能遠征但求藉重威名派遺若干士卒前往聲威所懾亦不難一鼓盪平除專陳外敝會尙有關於築路養兵管見特公推張副會長維鏞評議員安迪生張萬齡高啓運上海總事務所代表江經恭謁麾下面貢蒭蕘至懇俯賜接見幷乞電示地點及日期以便趨聆指示並罄下情不勝翹企待命之至 
[王正廷抵京]  
　　魯案善後督辦王正廷前數日由魯赴滬旋即北上於昨日（十三日）下午自津抵京即日赴外交部與總次長接洽魯事報告膠濟路接防經過情形聞此次接防頗爲順手關於接收青島等事俟與小幡日使面商後决定魯案中日執行委員會會議地點當即開始協議對於接收青島之警察等均已積極凖備在坊子地方實行招練至膠澳沿線閣議决定開放八處一案王氏頗不爲然蓋以華府會議我國代表曾宣言沿路自開商埠須擇適當地址是此舉應由我國自動的措施未便一味依從日僑之希望濫行開放且張店博山淄川相距彌邇無同舉並行之必要周村與張店相近濰縣與坊子相近亦不宜並闢四埠應捨甲取乙擇一而施政府未及詳求遽然通過閣議實欠周密聞日内擬將此意陳達院部請再詳密籌畫 
[北京一片索薪聲]  
　　司法界因積欠太多提出總辭職後昨日財部已發下十八萬元内除五萬元作哈爾濱法院經費外尙餘十三萬元支票即以發放司法界積欠羅文幹當在法部向衆演說勸大家照常辦公並謂余尙擬催促財部實行財政公開此後各機關發放薪俸不得獨厚或偏枯最後又謂大家此刻可辦公至長官辭職暫時可以不取消衆人以爲長官不取消辭職而員司照常辦公似不成辦法當時遂無結果而散 
　　農商部自王迺斌齊耀珊提撥存欵接濟奉軍後以致部員薪俸不能按月發給茲已欠薪三月各司科員莫不大憤遂於日前假糧食調查會開索薪大會會計科長吳鍾麟聞信欲逃被部員監視到會因查知該科尙有某項股票可以抵押足彀發給全部三個月薪俸之用吳當允設法籌措一月經費各部員因吳與總長狼狽爲奸迄未應承開會時對吳亦甚激烈 
　　財部各職員前以要求發給三個月欠薪曾相約罷工經該部長官邀各司長與各部員商議至再許以先發一月半之薪水其餘限定期間再行補發各部員乃恢復職務此前一月事也嗣以戰事陡起續發之欵自不能履行近各部員以鍾世銘呈請辭職此欵將無從追問乃請各司長向鍾要求提前發還鍾亦以本人將次去職何妨做此人情因在公債欵項中提出二十萬以踐月前之約而又不敢自作主張於前日開單呈送周自齊核定周以二十萬爲數過鉅乃減爲十四萬事爲某軍事機關所聞即强行提取財部各員方以欵即到手正在歡天喜地之中忽得此等消息極爲憤怒十三日由總務廳長陳家義招集各司長各科長在印花處會議决定向鍾氏聲明非將欠薪全發下星期一（十五）卽全體罷工 
[中日聯運會議開幕]  
　　中日第十次聯運會議已於十二日在交通部開第一次會議是日與會者中國方面有交次陸夢熊及各委員等二十餘人日本方面有井出局長及南滿鐵道委員等十餘人首由陸次致歡迎詞次由井出局長等致答辭最終復聯合委員拍照紀念茲將陸次長井出局長之演答詞幷誌如後（一）陸次長之演詞今日爲中日聯運會議第一次開會之期諸君翩蒞止鄙人不能無一言以致其歡迎之忱溯歷屆會議以來凡參與聯運諸路雖意見間或參差彼此情形不無殊異而咸能悉心討論期臻至善則此次會議之必有良好結果可斷言者也歷年來經迭次之會議吾人於聯運事業之經營亦旣漸臻完備鐵路行旅胥受其益今茲之會必能一本向日固有之精神舉凡所提諸議案協衷商榷以謀鐵路行旅之兩利此尤鄙人所敢深信者也吾人旣服務鐵路宜以便宜以便利行旅爲應盡之天職蓋必如此而後可以廣招徠可以裕收入固事業者所有事也不寗惟是吾人之責任又有大於此者焉方今東亞二國之交通實以聯運操其樞機往來旣便情誼益孚蓋游歷之士旣習知夫異國人民之品性則凡忌嫉之情以曁種種誤會罔不渙然冰釋乃益見親密矣然則吾人此舉不惟謀行旅之便利乃所以贊成世界之和平而亦所以開國家之富源者也鄙人甚望今茲之會能於中日交通史上開一新紀元諸君克成偉績嫓美前人至可欣賀轉瞬十年將見功效昭著且有過於今日者矣至中華國有各路對於中日聯運事業罔不竭力進行謀其發達此則鄙人取代表各路向諸君申述者也諸君其尙不以鄙言爲河漢乎諸君遠蒞此邦甚望起居安適吾人當盡地主之誼竭誠招待而已（二）日本代表井出男爵之答辭鄙人代表日本鐵道省及南滿鐵道諸委員向貴總長表明感激之心鄙人自覺榮幸剛纔貴總長所言兩國彼此協力使中日交通得以發達有良好之結果且增進兩國之交誼鄙人特代表鐵道省及南滿鐵道諸會員對於貴國辦理此項事務之人員同致感謝盼望此後彼此互相扶助則中日聯運之基礎確立旣可推及他國之交 
 
 

Page 7

 
 
通又可使人類之幸福益形增進矧自中日創行聯運以來開會已經十次而在北京開會者此爲第三次每次所議决之重要問題均能使兩國之交通益見便利俾聯運進欵可以增加此爲鄙人所最深幸者本次會議所有問題均甚重要甚望本屆能盡力討論早日議决得有圓滿之結果則將來聯運歷史上必留極光榮之紀載也本日開會承貴總長於公務怱忙之日蒞會致辭莫名感謝此次來華沿途備承招待並致謝悃 
[長春通訊（力士）]  
　　吉長哈同時戒嚴後之雜訊 
　　直奉戰爭開火而吉長哈三處忽下戒嚴令其最注重之事爲檢查郵電凡關於戰爭消息及紀載此項消息之各報紙一律禁止送發各日報皆不得轉載故對於戰事之勝敗殊無詳確可靠之消息據某要人言此次戒嚴因前敵有不利謠傳恐駐防之軍或且抽調赴戰於地方治安將不無影響也 
　　此次軍隊抽調入關之後哈埠及中東路沿線一帶駐防兵力極形單薄而俄舊黨蠢動擾害東路之訊一日數傳據確實調查委係捕風捉影之談惟俄舊黨中不逞之徒則極思乘此防兵疏少之時勃然興起以圖一時之快何如年來顚沛流連大抵皆失所憑依且多赤手空拳其爲害亦自有限第有防守之責者不能因是而生疏懈之心也 
　　最近奉張特派白某携帶鉅欵赴哈爾濱購買槍械當由某國領事介紹購買存海參崴之捷克軍軍械軍械數目未詳惟價格確已議定大洋九十五萬元並由東三省銀行出一期票該械收到後即可付欵諸事議妥遂由崴站裝車由哈轉運孰料車過綏芬河站（卽五站爲中俄交界地）時爲海關所扣留有將軍械充公之說日人方面因前此某洋行（三月前某洋行販賣軍械發現後移送日領署將全部軍械充公）之事中國軍事當局辦理不稍通融故此次於綏芬河海關扣留軍械亦力主充公以資報復 
　　綏芬河扣留軍械一事說者謂與哈爾濱金融界極有利益如果東三省銀行被提去現欵九十五萬元則市面上當現周轉不靈之象而牽動及於全市矣卽日來各銀行兌現情形亦屬大可注意之事持票兌現者以外僑爲多而絕少華商攙雜其間且兌時皆携巨欵據報此輩持票兌現之外僑皆係雇傭性質利用外僑以避軍警當局之干涉使奉張果失敗則東三省銀行能否不受影響尙未可知也 
[馮玉祥督豫後之鄂訊]  
　　國聞通信社漢口通信云據此間所得豫訊馮玉祥自奉到調任豫督命令即電趙倜定期十五日接河南督軍印一面傳令豫軍謂此次事變罪在趙傑脅從罔治一面於十二日派王爲蔚旅長爲前衞司令率一梯團向開封進發中牟間之趙軍尙與王旅接戰半日卒以勢不能支敗退開封豫省議會商會曁聖公會各推代表同赴中牟要求王旅停攻並謂趙倜已决將趙傑所部調離開封（現在開封南關）俾馮獲如期接印趙倜亦電馮聲明决不戀棧但請勿急入開封俾使從容辦理交代馮雖准如所請下令停戰然巳率衛隊進據中牟至東路直軍聞亦進抵歸德該方面之趙軍則敗退陳留豫南方面王都慶部與靳旅王孝侯團則於十三拂曉進據西平縣北李莊李莊在南趙部悉數解除武裝遣散信陽北之長台關明港及駐馬店郾城臨穎方面之豫軍亦均經擊散並復派隊分頭搜索殘軍分段保護修路查郾城許昌一帶由二十四師孫耀齊團分駐一說王旅現尙集中臨穎其前鋒已至許州與馮軍在新鄭會合長葛新鄭一帶由靳旅彭常乾團分駐新鄭鄭州一帶由馮軍張之江團分駐現京漢路新鄭縣和尙橋一帶即將修復大約十五日可以暢行無阻至鄂省派出援軍蕭耀南巳令分駐武勝關信陽確山駐馬店等處盡力護路暫不調回馮玉祥對於豫事總算得手不過豫軍大部聞已多數潰散白狼之禍勢必再見耳茲將鄂督署參謀處十三日所發通告照錄如下以供參攷（一）河南新任馮督軍昨日率大隊進抵開封（二）接馮督軍眞電云前方均已飭令停戰（三）鄂軍援豫之第二十一混成旅本早已到駐馬店又派第一團向郾城前進（四）直隷援豫兩旅已到鄭州一部駐白沙鎭（五）豫省現經雙方議妥停戰從事收束京漢沿路破壞各處正在修理日内卽可通車 
[南軍北伐之湘訊]  
　　重軍北伐現在大本營已移駐韶關分兩路進取一路由南雄攻贛之大庾一路由湘之宜章郴縣等屬經汝城桂東攻贛之上猶崇義昨總司令部得宜章知事朱樹欣電告謂粤軍第二軍游擊第一隊統領彭汝霖已率領所部入湘於陽日行抵縣境並聞其西路一部已過南雄 
　　駐郴縣之第六混成旅長陳嘉祜於馬電拍發後經魯滌平等從中調停態度已漸趨緩和惟昨陳氏又來一電則請乘機北伐略謂民國十載禍亂頻尋慘我三湘獨靡寗日四郊多壘小醜跳梁流亡接踵於道途閭里皆空如懸罄頃者奉直戰起情勢大變實天與西南進取及湘省圖强之一大好機會蓋直吳竊據中原恃兵黷武中梗統一弁髦自治乘其鷸蚌相爭之時倘能糾合西南一致聲討首尾夾擊不難一鼓殲除否則亦必使贛鄂從爲聯省以資吾湘守望之助斯誠千載一時不容稍縱應請鈞座迅約西南卽行出兵實行北伐上以安國家於苞桑下以奠三湘於磐石一勞永逸在此一舉並請乾綱獨斷母爲宵小播弄致一誤再誤云云此電措詞仍頗激烈不知居間調解者又將若何處置之也 
　　四省協約問題現在進行頗急滇唐昨又致湘趙一電略謂茲因團結西南促成省憲及解决時局種種問題亟待與我公商酌特添派雲南高等審判廳長唐君啓虞來湘代表一切伏希進敎云云按唐氏原已派有代表來此與趙接洽聯盟問題此次啓虞之來蓋緣唐氏得有草定協約之電故派來申述意見互相考訂耳 
[魯聞拾要]  
　　預征丁漕之功過格山東預征丁漕一案各縣知事有巳籌墊者有未籌墊者業經財政廳分别呈請省署將前淄縣知事劉宋等二員各記大功一次並傳諭嘉奬新泰縣知事宋章權等三員各記大功一次無棣縣知事謝掄元等九員各予記過一次當由田中玉照准茲將財廳原呈錄後呈爲考核各縣知事籌墊本年上忙錢糧擬請分别奬懲事竊本廳前以財政奇窘曾經援案派墊錢糧呈請鈞署核准通行遵照在案嗣經函電交催不啻三令五申其踴躍籌墊者固多而藉詞推諉及置若罔聞者亦所不免若不擇尤奬懲殊不足以策將來除歷城等九十三縣或照數依限墊解或籌墊三成以上均已照案給予特别奬金間有上年被災奇重民情困苦已呈明免予籌墊均請毋庸置議外茲查有淄川高密兩縣墊解正附兩稅均巳加倍洵屬顧全大局擬請各記大功一次並傳諭嘉奬以示優異新泰濰縣城武三縣或正稅加倍或附稅加倍且均於限内解清亦屬辦事認眞擬請各記大功一次以資激勸至無棣等九縣有國地兩稅完全未墊且並置之不覆者亦有藉詞延宕始終不墊者甚有欵已籌妥仍復觀望不解者似此故違功令殊屬不知緩急擬請各予記過一次以示懲儆所有考核各縣知事籌墊本年上忙錢糧請酌予奬懲緣由理合開銜名清摺呈請鈞署鑒核飭遵計開前淄川縣知事劉宗嶽·高密縣知事林仲幹·以上二員擬請各記大功一次並傳諭嘉奬新泰縣知事宋立權·濰縣知事李鍾濬·城武縣知事劉聞堯·以上三員擬請各記大功一次無棣縣知事謝掄元·滋陽縣知事王鑄·曲阜縣知事蕭俊彩·臨清縣知事楊鳳玉·前清平縣知事方午·莘縣知事吳德烺·前朝城縣知事杜子楙·廣饒縣知事韓樹言·日照縣知事范學銘·以上九員擬請各予記過一次 
　　華工善後會之組織華工代表梅鈞等來濟後除呈請魯案善後督辦公署求招考華工外近更與地方機關聯絡藉得他山之助昨日（十四日）魯案善後研究會開會梅鈞等復提出請願書於該會要求轉助辦理華工善後當時到會者有張公制·王貢忱·杜星北·徐冠生·魯佛民·朱徽生·朱馨齋·丁惠夫·張海秋等華工方面到會者有梅鈞·王振華·魏雲翔·倉永綏·馬及龍·錢幼琴等當由梅鈞報告華工在法之經過及成績幷詳陳華工與魯案之關係且言王正廷督辦李世曾先生廖世功先生如何爲華工謀幸福如何關心華工善後山東魯案善後研究會旣研究魯案善後則對於有關魯案之華工當然不能漠視不顧任其流離末經大家議决設一華工善後委員會以便辦理華工善後事宜該會卽附設於魯案善後研究會内 
　　各界聯合會開會先聲山東各界聯合會原由外交問題應運而生自華會閉幕山東問題告一結束該會暫守靜默態度現外交方針漸定該會仍擬乘機開會聞其開會意見有重要者三（一）收回山東權利須根據通國人民主張無條件收回要求政府容納（二）自日本奪取山東權利以來歷年我國損失須呈請外交當局要求日人賠償（三）爲備價收回山東權利須實行監督中日委員會公平作價 
[福州小學罷敎風潮已平]  
　　十日完全回復職務 
　　福州小學罷敎風潮約經二十日已於本月十日回復職務矣六日由省縣王陳兩敎育會長及小學研究會廖會長聯名致函婁知事開列四條件（一）省會小學敎員一律加薪五成（二）私立學校以敎員薪俸與補助費比較補助費比薪俸少者照補助費增加薪俸比補助費少者照薪俸加五成（三）校長加薪問題作爲懸案俟籌有的欵時酌量辦理（四）自七月一日起計算婁氏卽日函復謂所開條件已商准敎育廳照辦並派員到省會小學敎員聯合會道歉事經結束八日本可上課又以各校均須由會函知九日又爲國恥紀念日遂延至十日開課後該會又發出啓事一紙其文如下省會小學敎員這回停止職務的原因是維持生活和尊重人格的兩問題大家應該都明白了怎麽這兩種的問題要這樣看的鄭重呢第一是我們小學敎員看這小學敎育是畢生事業不敢抱不生不死和得過且過的觀念所以要盡力去維持我們的生活因爲的有了生活纔可以專心去敎授生徒纔不負敎育者的責任第二是有了完全人格的敎育者纔能夠造就完全人格的生徒纔可以做社會的表率古人說師嚴道尊就是尊重敎育者人格的意思我們這次停止職務幸邀各界的諒察經省縣敎育會會長奔走調停現在官廳對於加薪的問題已經承認七月一日起省小學敎員一律加薪還有人格的問題本月八日婁知事派柴委員到會說明此次辦理小學敎育加薪的手續微欠妥貼表示歉忱這樣看來官廳旣有覺悟我們自可原諒業經本會議决認定加薪和人格兩問題已經完全解决省會小學敎員應於本月十日回復職務合將經過的情形簡明宣布還請各界垂鑒垂鑒云云惟聞福州電氣公司對於省議會議决官廳公布之捐欵二千元開股東會議决不承認前後上省長呈已四次矣 
[戒嚴中之皖局]  
　　張文生此次宣布臨時戒嚴省城方面係於本月七日晚接到蚌埠來電八日清晨滿城即大張臨時戒嚴司令部布告足徴皖省戒嚴事前早有預備昨日復接蚌埠寄來督軍署一種戒嚴布告文曰「近查畿輔一帶戰雲日亟時局益艱人心浮動加以津浦路軌中梗地方謠諑繁興本省當南北要衝値災祲之後各縣匪氛雖經撲滅鄰境遺孽潰竄仍聞若不特加防範深恐不逞之徒乘時竊發變生意外危及治安本督軍有保境綏民之責茲爲維持安寗保衛地方起見特依照戒嚴法第二條第一欵及第五條之規定自本月五日起宣告本省臨時戒嚴幷經訂定戒嚴施行條例指定特别區域委任正副司令其餘各縣如駐有營長以上軍官所有戒嚴事務即以營長主辦縣知事副之其無營長以上軍官駐紥之各縣即由該縣知事辦理俾有專責而便執行除電呈中央備案幷分别咨令外特此布告仰爾各色人等知悉在此戒嚴期内軍法所在倘有違犯决不姑寛」等語是全皖戒嚴當自五日起此時奉直戰事尙未了結乃張文生不於此時宣布必待豫趙發難之後怱怱先以電報令飭各屬一體施行一若將有暴變此張之行動可供人研究者也省城官場中咸知此次皖省戒嚴固别有原因有詢之者則謂西南攻贛日急皖贛毘連應在防備之列此不過掩飾之詞近數日省城防務異常嚴密每晚軍隊查街不絕於途幷有兵士荷槍實彈輪流巡守城外市面因此驚擾不定三四牌樓各商號七點鐘即皆上門商務頗受影響頃總商會會長程慶福召集各業董開會討論維持市面辦法僉以現在奉直戰事已告結束省城實無戒嚴之必要應請張督軍刻日宣布解嚴以安人心遂一致贊同擬電張督照辦不知張氏能否應允駐省新軍營務處高俊傑現充省城戒嚴副司令任務頗重行動最爲人所注目昨忽乘江輪東下是日招商江新輪因拖帶江通至滬修理不能靠岸隨即趕至太古另雇小划登輪而去行色怱忙顯露於面聞高氏此行係奉張文生電令飭速赴蚌商榷要務其所商當係軍情自不待言想蚌埠方面現又發生軍事問題也 
　　省城於此戒嚴期内忽發生警界索薪問題喧傳要求不得圓滿即行停止職務因之時有各區長警假警察協會開會情事警廳長王善葵惶急萬狀昨特商諸總商會程會長將領欵通知書押借數千元以資應付按省會警察廳員警薪餉月需一萬二千餘元此刻擬先將警餉籌發惟總商商亦一時無此鉅欵現正分向各商號籌借三千元但卽使籌到亦僅稍資點綴而已王善荃恐釀成警察罷崗危及治安特頒手諭一道勸諭各長警以息風潮其文曰「警察關係地方治安職責綦重各長警等平日服務無論風雨寒暑不眠不休勤勞可謂極矣本處長辦理警察經騐較深此中甘苦知之最稔一身不計尙有室家人非至貧誰任此苦每念及此愛護良深是以受事伊始對於警餉即已格外注意苟可以羅掘者無不設法籌措計自本年一月以來即未向財廳領到分文全恃各處借貸通挪以資接濟故派員借欵絡繹於途諒亦長警等所深悉須知財政支絀各省皆然而吾皖尤甚即欠發警餉一節内而京師外面各省多寡不同而蒂欠則一尤非獨本處爲然此亦長警等所習聞現計廳署各隊警餉本年三月分業已籌墊全發其四月分餉雖未發已准各署隊借領火食核數亦已不少凡我長警皆屬明理守法之人試靜心比較則本處長苦心維持當能共喻長警階級不過進身初階今日爲長警異日可爲管理長警之人不甘暴棄自底於成本處長視爾長警若家人骨肉前程遠大厚望殷殷現値省會戒嚴治安重寄責有攸歸爲此通諭各長警等盡心服務毋得外馳江水不波皖山無恙顧我警界甚有榮施是則本處長不盡惓惓者也」不知各長警果能感此一篇空文而不言索餉否 
[蕪湖快信]  
　　新財長阮仲植取巧觀望京同鄕來電反對赴任 
　　蕪湖中國銀行行長劉　石十六日由津浦北上赴京行股東會議 
　　皖省印花稅周處長刻欲實行憑摺賬簿加貼印花一角全皖各商會查與印花稅法抵觸一致否認 
　　皖省本年皖北皖中各縣大種烟土皖北約占十分之七皆由各地軍隊劣紳包庇合肥縣楊知事每畝竟收烟稅洋三元省委道委查禁烟苗員仍逗留縣境希冀收漿時均霑利益現潛山縣學生多人呈控省委查烟員朱化南亦在該縣受賄揑報剷除盡絕 
　　浙江長興縣長安煤礦經理陸伯鴻呈准浙省長派員來蕪在寳興鐵礦公司採辦炸藥一百五十箱每箱五十鎊又銅帽兩箱半計二萬五千顆又引線十七箱半已呈請蕪湖官廳驗照放行 
[粤贛兩軍尙未接觸]  
　　但接觸期已近 
　　香港消息云孫中山自出發韶關即調動軍隊進攻江西將次接觸所有援贛軍以李烈鈞爲最告奮勇孫近以奉直戰耗傳來知非急取江西不可故即下令限十五日内攻入江西惟後方尙有籌慮之處須待解决乃可前進也刻下韶城大軍雲集不下三四萬人韶城内外幾無隙地孫中山現以北伐軍隊名義不能以地域名義冠之於軍隊以生省界之分决定重新編配將所有粤軍改爲中央軍並擴充師旅除原以梁鴻楷爲第一師長洪兆麟爲第二師長魏邦平爲第三師長外特增加兩師將以熊略爲第四師長李炳榮爲第五師長 
　　韶關消息云昨九日孫中山訓令參謀總長李烈鈞粤軍第二軍軍長許崇智·中央直轄滇軍總司令朱培德·中央直轄贛軍總司令彭程萬云爲訓令事本大元帥督師北伐原爲不得已而用兵故親履行間爲民除賊諸將士宜行本大元帥民權民生之主義勿以救民者而反致擾民凡大軍所過之區必期耕市不驚秋毫無犯能慰來蘇之望斯爲仁者之師其軍用所需如一切物品之類務各自行籌備不宜騷擾閭閻市塲交易之時在人民固應出之以公平在軍隊不得施其强暴至若需用夫役應遵本年二月十八日所公布之夫役徴發令辦理由地方官督率地方團體負責催募絕不可任軍隊執路人而脅迫之致人人視康莊如畏途以上數端皆所以恤人民之艱難樹軍隊之模範用特嚴申誥誡卽本大元帥前日演講軍人精神敎育之用心仰各軍長官嚴飭所部一體凛遵如有違犯當以軍法從事並於沿途所經過之地方錄令佈告俾我國人咸喻本大元帥伐罪吊民之至意切切此令目下北伐大軍陸續由肇開拔迫近湘贛防線昨孫中山夫人由韶電致本省紅十字聯合會趕速再派隊員前往聞該會先電第一路救護隊總監林伯翹刻日由湘境率隊轉往南雄併卽派第二路總監陳俠卿第三路總監李容齡今日先往韶關候令幷籌備後方病院該院長已由德人狄克博醫士夫婦擔任看護隊總監已由謝英伯夫人擔任現聞粤中婦女多有以責任應盡紛紛報名擔任看護該會編輯事務由馮競雄擔任 
　　東方通信社十六日廣東電云北伐軍之兵力如左（右翼）許崇智部下兵力三混成旅及廣東第一師梁鴻楷部下步砲三團砲兵一營在南雄（中央）李烈鈞部下李明揚軍一混成旅（即六營）賴世璜軍一混成旅朱培德部下雲南軍三旅（卽實力二混成旅弱）都在塘舖（左翼）黄大偉部下粤軍第一路十九營（即實力十四營）在仁化縣陳得平部下步兵二營砲兵一營在扶溪李福林軍六營現爲守備駐韶關李烈鈞軍之先鋒現與陳光遠軍正隔三十華里對峙最近香港方面傳出消息有南雄已爲陳光遠所佔領之報然爲虛報蓋北方派近似對南方有誇張張作霖不利並欲宣傳北伐軍不利之狀况也孫文俟大本營之設備完成將先歸廣東昨運送陸上飛機三架至韶關張作霖近電告孫文大旨謂此次退兵之原因因第十六師爲直軍内應須再建作戰計畫故退至灤州余在此地已决計俟援軍之至更期捲土重來故切望北伐軍之速即進展云云此間孫派民黨間對於陳覺民赴滬之消息非常注意 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞 
[蕪湖加收米照捐之反響]  
　　驅逐潘陳二人 
　　蕪湖輪運出口米石每年平均計算有四百餘萬石之多向來並無抽收米照捐之例去歲有木商陳在鎔曾條陳張督擬在蘇皖交界之和尙港地方設立民船出口米捐局抽收出口米捐已有成議後經各界以其苛稅病商力爭取消不料刻下許省長因省欵支絀加以各項債欵及軍政各費均難籌畫故决定在蕪湖增加輪運出口米照捐以每百斤爲一石每石加收洋六角預計每年可增加收入二百四十餘萬此事進行時極爲秘密許氏並派有潘明軒陳卿雲二人來蕪專施活動手段尤以本埠某長官主持進行最力其原定計劃將組織一監理委員會本埠某某兩紳士有被聘爲委員之傳說且擬十於五日實行舉辦不意爲各界偵知以此種加捐計畫旣有礙於商務復有害於民生實即和尙港設局抽捐之變相故農會方面於昨日發致省長一電其文曰安慶許省長鑒近聞有人來蕪勾結貪吏劣紳創設出口米照捐百觔六角之稅局以博長官歡此事關係全皖民生至鉅蕪埠人民抵死不能承認請派員查辦云云商會則定於明日召集各公團聯席會議公同討論反對之法而學生界亦將繼起並有日内作游行示威之表示且擬卽日先將省長派來之潘陳二人先行驅逐出境以免逗留活動輿情如此可以相見然許省長於興辦此事之先曾發表一宣言式之文字辭甚冗長大意謂皖省財政奇窘收入相抵不敷甚鉅以米捐一項爲天賦之財源非興辦不足以資補救幷擬定用途大槪分甲乙兩項甲治標一還各項債欵三百七十餘萬元二墊給新軍裁兵費一百萬元此兩項用欵係國家支出者應分别情形呈諸中央撥還或扣抵預計二三年内治標之欵可以全清三年以後則專投資於治本事業矣乙治本分作七項用途（一）補助敎育（二）發展實業（三）省道經費（四）省銀行基金（五）導淮基金（六）治江基金（七）補助地方各慈善事業如是者不出十年不但逋負一清抑且百廢俱舉至經常軍需政費無論如何短絀應整理舊有之賦稅節縮不急之支出以資彌補絕不能動及此項米照捐云云似許舉辦之志甚堅惟視各界反對之勢力何如耳 
　　另一消息許省長創辦蕪湖出口米照捐每百斤收洋六角事前曾派省公署顧問陳卿雲來蕪與地方某某兩紳暗地接洽就緒定於本月十五日開辦許省長又派陳卿雲及潘兆瀛兩人爲助理員陳潘均於前日來蕪庽大旅社各公團聞信憤極於十六日下午三時偕同學生會代表羣赴大旅社向陳詰責並立即驅逐出蕪乘江天輪回省其潘兆瀛刻正在搜查中 
[粤軍回後之桂局不靖]  
　　援桂粤軍此次全數班師返粤先經葉總指揮劃分前路南寗以北各部由葉自行督率東下茲聞分駐桂南太平百色各郡之兵爲何　樑部五營第四路司令黄明堂部六營欽防督辦馮銘楷部三營粤軍新編隊第一司令李蔭軒部四營獨立統領余定中二營陳德春部一營約共步砲二十餘營統由龍州粤軍指揮官何國樑調集率領向防城取道那勒入粤三十日拔隊啓程約計此時全軍當已入境現在廣西大江以南已無粤軍足跡廣西大皇江口粤軍於四號撤防後新墟顔塘各路股匪蜂擁而來翌日佔領江口大宣南渌兩埠亦同時圈入匪黨勢力範圍江口粤商早巳挈眷逃走全埠一空匪黨無可擄惟日伏河邊伺刦船隻聞該股兵匪農民團練兼而有之複雜非常係一向盤據新墟之舊統領李煜期所糾合又聞駐桂粤軍東下後連日以來各屬散兵土匪接踵而起大肆焚殺昨有上水貨船八十餘艘聯帮行駛並有桂軍司令李宗仁派兵押護詎駛至籐縣河面竟被大股兵匪截刦將行李搜掠一空失贓約七八萬元並斃布客一名傷兵士水手數名現大江下游完全梗塞電船亦不能行駛 
　　另一消息南寗粤軍大部於本月四日抵潯會同潯防魏師東下後各路塡防桂軍尙遲遲未到潰兵紛起勾聯潯屬三江一帶股匪陳廉所部千餘人乘虛襲刦潯州郡城聞已於六日實行入城佔據馬省長頃已飛促賁克昭率師前往勦辦聞該股多韋榮昌舊部槍械極精利又聞自孫中山回粤撤兵東下後其扼駐漾江之大隊亦於上月二十一日盡行撤退大江一帶潰兵土匪紛起上下游交通完全斷絕最悍者爲平南屬之鵬化龍江各股自二十五號起每當夕陽西下即以大股分路撲攻大湟江口圖繳翁式亮魏邦平所部駐軍槍枝是時江口翁部祇有黎笙所部一團及魏師兩營每夜多以大隊出駐荒郊露宿備戰計先後旬日之間夜戰十四次兢兢戒備是以地方不致損失至本月四日陳章甫旅長率大隊經過乃會同東下查翁部黎團共三營砲一連巳於八日抵肇據所述情形則桂省之不靖可以想見矣 
[海州軍隊之調動]  
　　陸續開往徐州 
　　字林報海州通信云近據報紙及私電之報告吳佩孚業在北方戰勝吾人聞此以爲此地軍情當不至再有舉動惟事實上乃適得其反當五六星期前此地軍界綦形活動其時當然吾人認爲與奉直戰爭有關如改編一隊自爲準備作戰起見鎭守使白寳山之軍隊號十二營每營兵額五百惟實際上半數猶不及第軍官則足額日前白忽奉蘇齊命令將其軍隊裁併爲六營軍士方面對於此舉自不生問題而軍官方面以須裁去半數多表示不滿現除少數軍官仍留原職外其餘非降級卽遣散其中並有以手槍自戕表示其憤激者改組之後蘇軍並未表示加入何方故兵士等猶深信改組係與戰爭無關詎至今日戰事結束之時忽軍隊大形活動此誠令人不能無疑記者於日昨（十一日）行經砲軍營見砲車等均已駕就馬匹是日下午遂陸續開拔據白寳山部下某軍官言該軍將往剿擊散兵而市上則尤有種種謠言探查事實眞相大槪東西四五十之地各村土匪非常猖獗官塲方面認土匪此種活動與時局均有關係假使其測度爲然則該匪與奉天方面有關則當係趙倜方面擬利用其牽掣徐州方面軍隊者惟此終猶難證實耳 
[杭州快信]  
　　各縣縣議會紛紛提出取銷抵補金附加稅案陳請省議會建議以蘇民困 
　　法校風潮自前星期五起非諸曁學生至今尙未上課今日（十七）上午敎職員全體開校務會議省署第三科員羅賡良·高等廳民刑庭長沈鴻瞿曾澤鍾洪聲·推事熊懋儒沈豫善·省議員鄭邁張佩璇·（俱係敎員）均與會商解决辦法午後學生部分亦開臨時會議諸曁學生齊集第三講堂他籍學生齊集第一講堂 
　　昨夜十時鹽運使署失愼燒燬辦公室兩間 
　　杭縣五都奉口陡門堰灣洐洞塘岸出險官廳不允撥欵修築羣情惶恐公推代表徐舫梅等赴縣請願 
　　浙江體育師範學校爲省道籌備處長周鳳歧創辦現屆一週定本星期日假公衆運動場舉行運動會 
　　省垣米號大有年年豐等三家現赴台州海門採米一萬石昨請杭總商會轉咨錢塘張道尹塡給護照二十紙以利轉運 
[南京快信]  
　　張文生派劉彭翊來謁齊督有所接洽 
　　張宗昌勾結土匪數千在贛榆縣境起事海州鎭守使白寳山昨電軍民兩長報告已派參謀長錢家鷺督隊往剿 
　　省署續委吳清望赴丹徒丹陽郭芳春赴崇明海門韓壽晋赴江浦六合李瑞奇赴川沙南滙等縣查禁烟苗金陵道尹委翁有成赴溧水縣查案 
　　財廳因省庫奇絀敎育經費已三月未發各屬省立學校校長連日均紛紛來省催發 
　　預事已平隴海路現已照常通車 
　　省議員陳謨提出對於報載發行有奬義劵究竟有無此種計劃質問書沈士翹重行提出咨請查辦阜寗縣知事郭文澈案何以仍未見懲戒質問書昨由會咨請省署於三日内答復 
　　財政廳呈兩長改築鼓樓一帶馬路半數經費請列入十一年度省欵預算兩長批俟交省議會議决再行飭遵 
地方通信 
[南滙]  
　　各公團請取消驗契暫行章程電南京王省長嚴財政廳長鑒驗契爲吾省弊政違法病民莫此爲甚查此種單行條例未經省議會議决在法律上固無根據且現在情勢與前大異事實上萬難繼續施行吾邑疊遭風災蟲患加以去年大水爲害民窮財盡救死不贍安有餘力以顧不急雖减價至若何程度亦屬枉然嚴行峻法不能迫之必行空言勸導更遭齒冷此就人民財力論目今實有窒碍者也當驗契施行之始謂有契不驗將作無效民間以産權關係故不恤摒擋遵行旋見大理院判例稅驗非私權關係成立之要件不動産物權能否對抗第三人不以賣據有無投稅及是否官紙爲斷是其效力已等於零况驗之爲義審其是否有瑕疵也乃驗過契紙印有此契如有重賣僞造朦驗等弊遇案察出作爲無效字樣名之曰驗而於騐之眞僞仍不自信尙俟司法機關之察出是又不啻自承其驗契之無謂託言保障物權作用惟在搜括眞相早經窺破豈容再事相欺此就人民心理言以後永難繼續者也而墨等以爲於法旣非正當於事又萬不能行與其虛懸嚴法徒留苛政之名不如放下屠刀免作民岩怨府請將江蘇驗契暫行章程亟予取消以免苛擾不勝迫切江蘇省議會南匯議員楊而墨陸以鈞縣農會長張景陶縣敎育會長許言蔡雲棟勸學所長顧忠宣商會會長楊鼎盛張之彝欵産處總副董陳檄唐其寅市鄕經董陶元斗黄廷珍杜猷告陸望峯顧金佩顧開棟瞿光史潘光澤黄元吉馬志超黄邦式葉滋華陳禹垂楊式時等叩删 
[金山]  
　　反對畝捐之又一電金山縣帶征畝捐經人民迭次呼籲迄未解决該縣人民於上月二十四日又有致王省長曁嚴財廳長電云江蘇王省長嚴財廳長鈞鑒金山帶征畝捐一案本係三數人託名行政會議由縣朦詳歷經人民揭破前廖委員到縣召集全縣士紳會議亦未承認是此項畝捐案且不能成立何原案之可言又何折半徴收之可言夫以三數人之議而遽以朦詳謂之僞託民意未經人民認可而遽加武斷謂之違法殃民欺僞可行而立法可玩民將何堪豈鈞長之明而不知此伏乞迅飭金山縣知事將前此帶征畝捐之案撤銷一面交省議會公同議定以順民意而重法治金山縣公民高旭陳貽芬葉秉常高吹萬林憇南張鴻同叩 
[松江]  
　　白日搶銀之重懲縣署於十六日下午據縣警所解送白晝打刦犯王雲山陳友根並失主干星魁曁贓洋七十九元到案卽經藍承審員開庭審訊先由失主干星魁投稱係本縣五庫打牲埭人製造羽扇爲業十五號午刻與同業鄕人凑成一百元向松江楊客人批購鳥毛故在西門外秀野橋枕山樓茶館歇脚其時茶館内已有兩人先在（卽刦洋之王陳兩犯）因我將洋元置於桌上致被該兩人落眼即由兩人中一人先出茶館一人卽攫洋奔逃我即跟踪追趕始在秀野橋北將刦洋之犯扭獲當在其身畔搜出原贓洋七十九元尙少二十一元則稱係沿途散落並未與人俵分旋卽鳴警送局訊悉刦洋者爲王雲山先出茶館之同夥犯爲陳友根卽由局中將陳補緝到案併送鈞署請究云云質諸王雲山供稱係本縣辰山人向在上海爲廚司與失主素來相識此次因商偕不遂是以奪取惟與陳友根並非同謀等語迨詰訊陳友根供稱王雲山刦洋之時我已走出茶館實不知情與王係同業同里故在茶肆聚話堅不承認爲盜藍承審員以事實已明當卽判决處王雲山徒刑四年處陳友根徒刑三月一併付監執行贓洋七十九元給干星魁具領完案 
　　鹽販從寛釋放駐松水警分隊長徐貴臣昨率巡官吳翰晸等赴石湖蕩勘案返松途獲形跡可疑之江北人劉寳耕一名當卽解請沈專署長發交徐亞伯督察員嚴密審訊據供與伊叔劉蹺脚同販私鹽此次由蔣莊裝鹽兩船至唯亭出售共售得大洋八十四元等語聞徐督察員以該販尙無其他不法行爲當卽從寛省釋 
　　敎員參觀敎育浦南柘林第一二三五各國民學校向該鄕附稅項下請費五十元合組敎育參觀團推定王廷賢等五人爲團員王等已於昨日由柘來松當日卽赴松市第五第十三兩校參觀十七日該團員等已出發赴滬矣 
[奉賢]  
　　一高近事彙聞第一高小校上月初組織捕蠅隊推舉唐肖寅君爲總幹事迄今已捕一萬餘頭又因膠濟鐵路關係全國主權爰於本月十五日午後四時在禮堂開贖路儲金大會員生當塲認儲二百餘元卽由校長王兆璋君經收彙寄中國銀行存儲又理科敎員徐季平君去夏在理科講習會聽講回校後組織學校工業社出品如牙粉印色等頗爲精良云 
[蘇州]  
　　縣農會改選職員吳縣農會於十六日改選第五届職員下午二時半開會共到會員二百二十二人縣署亦派委列席首由會長陶惟坻報告經過情形次提議各項議案（一）省農會議組織縣農會聯合會推舉代表籌備案議决公推鄒秉文爲代表（二）新會員能否有選舉權被選舉權案議决與舊會員一律看待次發票選舉正副會長及各職員結果丁鵬被選爲正會長吳蔭玉被選爲副會長姚元桂沈長慰宋度丁椿之陸培惪潘邦俊楊政吳兆烈陸清翰張世璋李振霄陶惟坻蔣毓泉均被選爲職員 
　　省令查勘烟苗吳縣公署近奉省署訓令派委龍雲藻來蘇查勘有無私種烟苗情事倘有發現立即查明布種之人從嚴懲辦郭知事奉令後昨已通令各鄕警察分所一體知照矣 
[吳江]  
　　盛澤請禁局賭代電申報館轉齊督軍王省長王道尹鈞鑒吳江縣屬盛澤市突有地痞李紹欽勞元貞等勾串帮匪薰道奎劉少軒潘輔耕等百數十人膽敢搭棚叙賭於姚家壩南岸程德昌衖引誘賭博日夜不輟鄕愚蕩産子弟廢業爲此環電仁憲迅予取締派員嚴究是所迫切待命之至吳江盛澤市一百八十三圩代表商庭臣黄申甫陸伯祥沈在田同叩諫 
[無錫]  
　　通俗敎育館籌備巡迴講演無錫縣立通俗敎育館自籌備巡迴演講團以來已有一年近因預算通過决計實行因無相當人材故遲未舉行茲該館已聘定楊君錫類擔任試辦楊君已於前日到館視事並籌備巡迴事宜茲錄其章程如下「無錫縣立通俗敎育館巡迴講演團章程一·本團遵照省令通俗敎育館應辦巡迴講演並會同縣圖書館巡迴文庫呈縣核准辦理一·本團暫設講演員二人兼任巡迴文庫管理事宜一·本團參照現定學區分全邑市鄕爲十七區分期巡迴講演其順序於每學期開始出發時由本館會同圖書館酌定之一·本團選擇有益於社會之材料巡迴各市鄕講演以謀社會道德智識增進爲宗旨一·本團薪膳旅雜費於縣撥本館經常費内支用一·講員暫定分駐相對兩市鄕商借各市鄕敎育會或學校公處等爲駐所一·講員巡迴講演每人每鄕駐留約以兩星期爲度赴街鎭講演約以六處至十處爲度講演次數約在十次以上每年巡迴全縣一週一·講演時間與塲所由講員隨時隨地與學務員或當地紳學界人士商定總以便於地方人士聽講爲主一·講演時酌量佐以幻燈圖畫儀器模型等物品並酌發印刷品藉以間接傳佈一·講演時如向茶館等借用檯櫈等物件或雇當地工人相助事務均酌給報酬設有當地物品因講演受損亦酌量賠償但由聽講人損壞者不在此例一·講演時無論何人槪可到塲自由聽講惟不得喧譁騷擾妨人靜聽一·聽講時遇有疑問得於講畢後與講員酌量討論惟於講演時不得發問一·講演時無論何人未經講員允許不得在講塲散發傳單及販賣物品一·講員暫定假期六十天（一）蠶忙十日（臨時酌定）（二）伏署二十日（七月二十五至八月十四）（三）寒假三十日（陰曆十二月初五至正月初四）一·本規則於巡迴講演團成立時呈縣核准後實行如有未盡事宜得會同縣圖書館修改呈核施行一·巡迴文庫章程由縣圖書館另訂之 
[鎭江]  
　　金壇籌辦平糶金壇縣素爲産米之區去歲圩田慘遭水患致收成歉薄値此農忙之際麥尙未熟存米已將告罄米舖一律限制售賣居民異常恐慌該縣知事與商會王會長現正籌備鉅欵預備派員往上江産米之區購米平糶以維民食 
　　錢業議定銀拆舊鎭屬各縣新繭將次登塲繭商收貨需用現欵爲數頗鉅故金融界議定本月拆息依據蘇滬兩埠洋訊議决拆息一分四釐五毫云 
[宜興]  
　　鄕校常期運動會宜興周鐵橋鄕於夏曆四月十七日舉行第一次小學校聯合常期運動會是日天氣清和到會十餘校均於上午九時入塲軍樂洋洋不絕乎耳開幕後各校挨次競技靡不竭盡所長其中最擅勝場者爲鄕立第三國民學校縣立第五高小學校作人兩等學校同存女子學校此外各校其動作優美姿態活潑者亦頗多云 
[揚州]  
　　電請運使掣鹽兩淮丁運使昨奉大通榷運局長錢文選來電以三河運漕需鹽甚急聞海運已到乞飭棧提掣各數票即日起運以免脫銷並望先行電復云 
　　創設體育測騐省立八中五師兩校校醫陳治愚等爲得兒童體育標準起見特創體育測驗得勸學葉所長之贊助十五日開始往城區各學校測騐以覘各校平時體育之成績 
　　採購軍米之議决淮揚鎭守使馬玉仁派董軍需官由邵改道來揚購米經商會拒絕該軍需官因卽向縣交涉十六日上午王知事因召集在籍省議員商農學三會長曁士紳等討論對付方法董軍需官亦列席結果祇允在四鄕購米一百五十石以示雙方兼顧 
[南京]  
　　義敎期成會通訊江蘇義務敎育期成會調查員陸規亮君交到調查報告云江儀徴縣義務敎育期成會支會已於上午十二月十五日成立會長鮑貴藻諸君計畫會務擬自調查學齡兒童入手並分年籌欵敦促進行該縣原有縣敎育經費一萬二千八百七十九元市鄕經費一萬零九百三十二元現在增籌已經確定之經費計一千八百五十元其餘如畝捐串捐烟酒公賣貨物稅及鹽斤加價等項尙在籌議中師資方面現任敎員數僅九十二人尙不敷用擬籌辦師範講習所每年招生五十名以一年爲畢業期計至十八年止可養成師資四百人全邑學齡兒童數已入學者六千九百十一人未入學者二萬六千三百九十四人若逐年推廣校級以收容失學兒童除原有學校三十四所共四十九級外十一年度應增一百零四級十二三四年度各應增加六十七級十五年度增加百級十六七年度各應增加六十七級十八年度亦應增加百級云 
　　一農羣樂會省立第一農校現由敎務主任葛敬中君發起組織一羣樂會約每一月舉行一次上星期六爲第一次舉行其娛樂方法有留聲機影戲等等會址在該校大講堂時間自午後七時至十時加入者敎職員人納小洋一角學生納銅元六枚以充會中費用云 
[安慶]  
　　十師校址之糾葛安徽省敎育行政計劃推廣師範向照舊制八府五州順序設立故第十師範曾經省議會議决設於六安此爲敎育行政便利計初非有私於六安也查六安地處英山霍山壽縣霍邱舒城等縣中區交通便利諸生就學道路適中且該縣素稱豐裕商務繁興設校以後開辦常年等費設有緩急亦可設法籌墊如三農因建築費鉅在地方借助八千餘元即其明證即就校址而言六安舊有與英霍合建考塲面積甚廣瓦房二百餘問曾一度辦過中學稍加修理便可適用再就學額言之六安高小十餘處每年畢業生約二百餘人再合英霍壽霍舒等縣學生足供十師甄錄詎英霍有力者某某二人秘密要挾敎育廳長楊乃康將十師校址移設於孤僻之霍山縣楊竟允之現已委英山人陳鎭爲籌辦員六安敎育界聞而大譁羣赴敎育廳痛詰楊之措置乖方不遵敎育計劃而受私人要挾殊失主管責任楊理曲詞窮遂將内幕道出希冀諉咎他人現六安敎育界以楊如果不依省敎育行政計劃撤消霍山校址誓不承認云 
　　三北公司安設躉船三北公司在皖安設躉船去歲即經派員來皖購定招商碼頭附近一帶江岸致與招商局大起糾葛因是未能成爲事實現該公司已改在東門外擇定平水灘地購地數百尺業已辦妥頃有函致總商會一俟修建完備即行拖輪來皖安設原函云（上略）敝處前在皖岸所擇設躉地點乃因鑒於招商局早在該處設躉有年水勢輿情諒無不洽故於他方利害悉未深籌疏忽之愆實難自掩茲得我公逐一詳示茅塞頓開自應謹遵以副厚愛現時該地種種籌備故已悉令停止另在東門外平水地方購定灘地數百尺略事修建即可拖躉往安惟敝處在皖設躉尙係剏舉一切簡陋應所不免因仰我公領袖商塲譽隆遠邇而於振興商業提倡交通尤抱熱腸贊助之願望云云 
雜評一 
[枝葉與根本（默）]  
　　地盤問題枝葉也以如此大犧牲而僅解决三數武人之地盤固甚陋内閣問題亦枝葉也以如此大犧牲而僅解决苟安一時之内閣亦未嘗不陋蓋今日所急宜解决者不在枝葉而在遠大之根本問題探究歷年紛亂之原因扼要以爲對症下藥之舉則今日所不容稍緩者 
　　然欲解决根本問題必與解决有關係之一人以不利惟因與個人不利而設策以對付藉種種枝葉問題以搪塞冀苟延其地位之命運者妄也蓋大勢所趨决不能以一人而增全國之紛擾則爲彼一人計無寗割其所愛以光明磊落之態度示人無私爲彼愛護此一人計亦無寗捐其成見以公平正大之眼光策劃久遠 
　　此非特北方如是即南方亦宜如是南北各棄其枝葉之爭以合謀此根本之解决勿對此根本解决而再啓紛爭中國前途庶有一線之望矣雖然以今日而言此尙未免過早 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[青年會歡迎顧維鈞紀]  
　　顧維鈞演講國民外交 
　　本埠青年會於昨日下午五時歡迎顧維鈞公使到者八百餘人先由主席鍾可託致詞路謂『今日歡迎顧公使其要點有三（一）顧公使以青年英氣折衝外交可爲我青年良好模範（二）顧公使爲國民外交之急先鋒將更能指示國民以外交應取之方針（三）青年會爲社會領袖團體之一急欲一知華會之眞象與華會後世界政局重大之變化』介紹畢即由顧公使演說云『余離祖國已七八年與國内人士甚少接觸此次得緣返國甚盼與國内優秀青年相聚晤今日得與諸君相見欣幸奚如今日主席謂急欲一知華會之眞象與今後國民應取之態度欲解答此種疑問不得不就華會結果加以叙述此次華會議各案不外兩種方面（一）「切實保守中國現有主權」羅特四原則即爲履行此種意志之决案如此前各國每多秘密訂定關於支配中國之條約結果於中國甚多不利而華會議决則以後釐訂任何關係於中國之條約必須明白公開取得中國之同意又如各國之在中國向均有其特殊之勢力範圍束縛中國發展實業政治之自由而華會結果則所謂勢力範圍已完全破除開礦築路中國完全得其自由其他如各國商人與銀行家私訂之合同此後亦須完全公布以免除實際上之牽制各國不得藉口中國一時政象干涉中國内政使中國有完全改革内政之機會此後中國權利即將依此種原則爲保障（二）「逐漸收回已失權利」關於此項議案如收回郵政收回領事裁判權撤除外兵關稅自由雖在實際上與吾人希望相去尙遠顧中國此項權利之失去非一朝一夕之故如前清因洪楊之亂財政奇絀納外人條陳增設稅關即以稅關權力贈諸外人之手此種權利實損失於無意之中至租借地大槪因武力逼迫而成彼等旣有此恒久之歷史已占特殊之地位欲於一朝盡廢除之事實上實有未能故在此點余等不顧其効力究竟如何願在會議席上一訴新中國之新希望俾各國代表中有此觀念以冀將來得逐漸成長而已華會結果已予吾國以自新之路然今日以前所得者僅數紙空文此後待國民切實加工者尙多余以爲今後國民對於國家外交應抱兩種態度（甲）「善用現有主權」中國果因以前政府之失策失去主權之一部然决不能謂爲中國已完全失去其主權則將如何使用現存之主權實不可不聚精會神以赴之譬如財政一項除關稅以外尙有完全之自由則公開以整理之實當務之急已又如裁兵事非惟外人不加干涉且彼等亦殊以此屬望於中國則中國於此主權完全自由之事實中應如何迅求成功使政治之趨於正軌耶其餘如公衆衞生及維護社會之設置均當逐漸創設也（乙）「務求實際」國際間之交涉不能純憑道德與理想中國國民尊崇道德酷愛和平固爲世界公認我等亦殊可以此自信惟徒以道德和平之旨屬對方冀藉此保障以完整國家之主權而不思於實際上加工努力則其誤已甚方今文明各國對於作奸犯科制限綦嚴司法上之組織殊密而刧掠之事猶不能全免國際間之交涉在平常固可以以正義爲裁判然各國主觀不同利害衝突則交涉遂陷於棘手矧現在世界尙無嚴密國際裁判之機關以制裁野心强暴之國家則實力抵抗又何容緩故中國處今日地位一方揭藥其道德和平之標幟以引起世界之同情一方亦當充其實力消極言之可以抵禦外侮積極言之則可使外人同化於我國民主張之下斯道德和平能實現於未來之世界矣余今日所述諸君或將疑爲偏於悲觀實則余對國事素抱樂觀我等雖不能冀其速就顧循序漸進前仆後繼多一分努力則於成功路上自增一分痕跡因果相循未有或爽諸君均爲青年飽含無限希望此更足增予之樂觀者也』 
[丁錦之時局善後談]  
　　顧吳子玉勿爲一系名將勉爲一國豪傑 
　　丁錦致張紹曾書云敬輿仁兄大鑒别來百日政局蛻變無一出乎吾儕預計之外不幸言中可爲太息聞兄辭入閣且於當事備致忠告海隅逖聽疑非當世人所能嗟訝之餘但有敬仰此次之戰果爲直奉兩黨互爭勢力而戰爭則今也支配地盤逆己者去組織内閣順己者來下至局所差缺悉數出自曹家夾袋以今之民氣今之元首孰敢不從雖然試體天心察民意觀往事此局能久長否在今之人不惟無所謂愛國亦無所謂做官一朝有權數世衣食不盡無資本之商無花面之盜久長與否更安所計所苦者赫赫玉公不愛錢不怕死任勞任怨無戰不克之結果僅爲若輩爭飯碗耶皚皚白骨爲國死爲民死縱橫永定河邊結果亦祗某系易某系某氏易某氏耶爲一姓保社稷主民權者猶詆爲私爲一國闢疆場倡人道者且訾爲暴以彼例此新式械鬭耳寃哉玉公痛哉數百千英烈之同胞戰前申報載玉公在車中與列將所言讀之無不泣下果也一戰而勝如摧枯拉朽聞之又無不稱快此豈助直又豈助吳亦爲正義爲公理耳易政以來十一年皆爲維持現狀四字誤盡戰不澈底和不澈底賞罰不澈底美其名曰維持現狀而巨奸元惡種種無紀綱無羞惡無是非之事皆緣之而迭興焉哀我小民死者不可復生生者則逐年逐日增其擔負歲入五分之養兵靳其所亟者辦其所不亟者復時時用爲殺彼之具是何天理是何人情吾民誠不武誠過好仁縱怨氣所積無如强權何然驅之迫之有一日如北俄者若輩之子若孫又寗有幸焉以上時之快意禍子孫禍國並禍世界不仁孰甚今無中外無上下無南北有同心有公言矣望玉公勿爲一系名將勉爲一國豪傑無門戶無恩怨重事實重根本善善而能用四海皆是兄弟惡惡而能去大義不妨滅親一月而國會集三月而憲法成五月而兵裁者裁督廢者廢玉公於是乎蒐討軍實簡練師徒一方爲民討不庭一方爲國備非常十年之内民德厚民生裕民智開民力强而玉公於是與美華法拿而三矣兄愛玉公厚又能以身作則敝屣閣員以媿奔競盍以此爲玉公策吾民有通病好說成事好獨善其身好批評他人主張少先見少慈悲更少擔當有則必要自私者欲作惡者故有史六千年無日不在君子道消小人道長之中亂百而治一此其故深思而痛革之責在吾黨國民會議决不能成此間商敎聯合會較有根據且半年無眉目可爲殷鑑時不我俟卑無高論願兄三思毋使絕妙機會逸去致吾民再罹兵革也漸熱維珍護不盡丁錦白五月十六日 
[温世霖致曹錕書]  
　　仲珊三哥大鑒憤國事日非距正軌日遠臥病南湯山不聞不問業已年餘今知胡騎駐滿京津遼金元慘禍復演今日父老何辜受此荼毒吾兄不能不負責任七年正月在漢口力勸不可與西南開釁師出無名胡軍入關後患無窮兄應當記得前年秋季直皖戰後承電約至京曾質問賣國者不惟段祺瑞徐樹錚尤有賣國首領徐世昌中日軍事協定靳雲鵬竊據高位是何道理兄言不利用靳不能倒段責弟爲書呆子不知用手段復以賣國黨産出之僭位徐世昌與一班賣國官僚不去國家總是危險兄言去徐張雨亭不同意我不敢作勸兄不可迷信武力袁世凱愚弄民意不五年而亡段祺瑞欺壓民意不三年而敗兄若敷衍民意不過年半耳不幸言中當時力告建亭（曹四）潔卿（邊四）不可重用子振（曹七）應當槍斃皆不聽而今建亭竟公然歡迎奉軍入關藉機捲欵潛逃而子振不戰而退置父老於水火之中賣省賣兄不出所料惟直奉之戰勝負雖未敢預定然以子玉久經訓練之軍與毫無紀律之旅戰或操勝劵但桑梓財産生命之損失已不堪設想矣遙望津京傷心揮淚不能不以肝膽之言勸兄大義滅親急將建亭潔卿予振等輩財産查抄充公以平父老之氣以勵將士之心並望迅速宣佈宗旨與民更新按此次戰爭視直皖之役之民氣判若天淵直皖之役直軍爲國民驅逐賣國賊故全國人民以熱忱歡迎直軍此次戰爭並無正大題目人民認爲私鬭縱馮玉祥等以保障共和相號召吳子玉以裁兵理財爲鼓舞民氣之具奈何而爲共和最大障礙物之徐世昌仍安居其位吳等且俯首聽命此欺人自欺實自殺之道耳如直軍眞欲表示大公無私於國民惟有自己實行保障共和之宣言至於保障共和之方法亦惟有根據共和精神以求之兄如想流芳百世即日實行如樂遺臭萬年即置之不理可也云云五月五日 
[謝復初致吳佩孚電]  
　　請徴民意召國會 
　　天津兩湖巡閱使吳將軍鈞鑒國勢阽危於今爲極救急之道統一爲先請速徴求民意召集合法國會選舉總統改組政府實行裁兵廢督伸張民權將軍素以救國爲職志務懇始終如一大局必可底定則將軍救國之功誠萬世昭著謹陳管見尙冀採納爲幸謝復初啓 
[海部規畫海防之徴求意見]  
　　擬在烟臺設海疆防禦使 
　　海軍總長李鼎新氏以奉軍失敗部衆潰散後現張作霖仍盤踞灤縣收集殘部希圖再鄙目下海軍第二艦隊司令杜錫珪與海軍上將薩鎭冰督帶海籌海容永績三軍艦駐泊秦皇島葫蘆島山海關之間往來弋巡嚴行監視以阻奉軍之後援京奉鐵路一帶關係外僑生命財産未能砲擊祇可作陸路之聲援以免戰禍延長今爲時勢之趨要海籌等三軍艦必須常泊該島俾便巡洋而資鎭攝惟閩浙洋面時有海盜出没擾害商旅亦需巨艦巡洋以戢盜風業由海軍部電令本埠海軍總司令飭令於各艦隊中抽調一二巨艦駛往閩浙各洋巡視並聞海軍部擬於烟臺地方設立海疆防禦使即以薩氏充任所有規畫海防派艦巡洋曁增設海疆防禦使情形有無窒礙令即核議具復蔣總司令奉電後當即分電各艦隊徴取同意再行呈復云 
[贖路貯金之踴躍]  
　　委員會趕製存摺 
　　本埠各銀行自十五日開始接收貯金後存貯者異常踴躍所有前次各銀行向籌贖膠濟路所領存摺業已分發一空故均紛紛向該委員會繼領計昨日領去者正利南行四百個正利北行四百個惠工銀行四百個中國銀行五百個上海商業儲蓄銀行一千個又虹口商業儲蓄分行亦願代爲收欵以資便利該委員會以存欵者非常熱鬧存摺不敷分配業已趕製一萬個以供急需又本埠救國十人團業已議定貯金辦法將團員分爲二十組每組每月貯金一元計五年後可得貯金總額一千二百元云 
[儲金贖路之新傳單]  
　　平民義務學校所印之『儲』字 
　　文監師路上海平民義務學校學生自組織贖路儲金勸告隊以來進行頗爲有緒近日印就紅色『儲』字傳單外圈暗藏平民二字分貼於本埠各商店内以喚起國民救國之觀念茲將其『儲』字意義之說明錄后（問）這個儲字是什麽意思（答）就是要儲金贖路（問）儲金贖路是怎麽一回事（答）簡單說說就是拿儲金的成數去向日人手裏贖回膠濟鐵路（問）這筆儲欵和捐欵性質如何（答）儲金換給股票將來還有生利希望與捐欵不同（問）儲金有無詳章（答）可向本埠華商各大銀行索閱（問）今日是什麽時候（答）實行救國的時候了同胞丨同胞丨快快儲金丨快快贖路丨 
[航業消息彙紀]  
　　大宗白糖與銀角由港粤來滬 
　　昨太古公司之蘆州號商輪自香港廣東來申代本埠大德昌銀號裝到廣東老角二十八箱計一百四十萬角又錦經綸裝到十箱計五十萬枚昨日四川號進口又代大德昌裝來老角三十三箱合計一百六十萬枚以上兩日中到滬之毫洋共達三百五十萬枚各銀號以嗣後進口尙多故連日將裝角空箱運裝至港以備應用又四川號今日出口時大德昌有大條銀八十條計八萬銀兩裝至香港聞香港廣東兩埠之大條銀現有開始購辦之消息故銀價仍爲看昻而歐洲方面更將有陸續大批生銀裝來上海云 
　　昨據怡和洋行云邇日香港來滬之商輪有大宗白糖陸續裝來上海爲數甚多不下數十萬包云 
　　天津各地之商家對於運滬貨物尙多不敢裝出即烟台來貨亦祗有山東府綢若干其他各貨均仍停頓連日由烟津到滬之各船進口貨均不過四五百件惟滬上之運裝北洋各地出口市面刻已恢復 
　　本埠有大批現洋六十餘萬元由某日輪裝運至南滿洲之大連灣起岸一事已紀昨報茲悉此欵確係爲張作霖之存項現當失敗之後急急提取備用故同時有如許之巨數運至大連而委託日輪裝載也 
　　汕頭夏布上海方面銷路甚佳其購辦此貨者係東洋莊出口完全爲朝鮮國人辦作服裝之用近來上海各公司之南洋班輪進口時無一船不滿裝汕頭大宗夏布到申以供日本人採辦 
　　大英公司之西雪利亞號十六日過錫蘭二十二日可到星加坡船中有大宗印度棉花萬餘包又有開什麽挨號於二十一號亦可自哥倫布駛來矣 
　　昌興輪船公司之日本皇后號輪現據其總公司電告此次再從温哥武開行一班待七月一號由上海出口還坎後便停止太平洋路内之中國班又蒙抵格爾號原定七月内尙須再至上海開駛坎拿大約在七月七日由滬出口乃昨得電告謂因新郵船坎拿大皇后號業於十四號經過蘇彝士運河至下月七日一准抵港故將蒙抵格爾號船期提先停止中坎班即日起已不來上海矣從七月一號以後所有該公司之二級船價行將從此廢止祗留一級價一種以昭統一云 
[電請取消浚浦局暫章之部復]  
　　寳山縣敎育會縣農會商會等日前電請農商交通兩部取消浚浦局暫行章程以保主權而順輿情一案茲奉部復内開電悉查此案現正由主管部局召集會議討論辦法所請取消該局章程各節應俟交由赴會提出討論公决後再行辦理合先批示知照 
[修改稅則會宴各國代表]  
　　友誼上之聯絡 
　　修改稅則委員會委員長蔡廷幹以開會以來尙未對各國代表有友誼上之聯絡故特定今日下午八時假禮查飯店公宴各國代表預邀陪客有錢新之宋漢章聶雲臺姚文敷等二十餘人云 
[留俄學生第一批回國]  
　　勞農俄國嘗試失敗 
　　國聞通信社云昨日上午有留俄學生第一批五人返國第二批六人現尙逗留海參崴約一星期後可以到滬此批學生爲莫斯科東方大學之畢業生該大學共有十四國民族學生四百餘人中國方面僅有三十餘人皆已畢業由第三國際會議護送出境在莫斯科四月十九日起程沿途皆甚安靖據云該學生等在俄雖自伯力至莫斯科一切衣食住及交通各費均由政府供給然精神上頗感苦痛資本階級雖已推翻而新地主則代替而興社會組織亦頗紛亂列寗政府欲免去此種危象去年八月間遂頒布新經濟政策厥後紙幣仍可通行商舖亦完全開業情形與普通國家相同社會革命黨有謂爲列寗之新經濟政策爲退化者多憤而自殺平心論之勞農俄國雖不免有嘗試失敗之憾然其行政設施固處處含有社會主義之意義也云云 
[司蒂芬將過滬回國]  
　　國聞通信社云新銀行團美國銀團領袖司蒂芬聞巳由京起身來滬將乘帝國郵船於五月三十日返國司氏每年常回國一次報告中國情形於美銀行界别無其他任務云 
[日本議員北上]  
　　日本貴族院議員西尾星島根津橋本等七人於昨日（十七日）乘滬寗路九點三十分鐘開行之特别快車赴寗轉車北上駐滬日總領事船津及副領事均至北站歡送 
[施肇曾今日北上]  
　　隴海鐵路督辦施肇曾氏日前來滬茲因該路開封至徐州一段交通仍未恢復故不能在滬勾留將於今日乘滬寗車北上云 
[納稅華理事張慕曾逝世]  
　　國聞通信社云公共租界納稅華人會新選理事張慕曾忽於前夜（十五）十一時在愛而近路本宅暴病逝世張氏於前次租界市民運動時奔走甚爲出力且爲發起上海各路商界總聯合會之重要分子曾任愛克界三路商界聯合會出席董事當米市風潮時張力持不領執照爲大多數市民所推重因此本屆納稅華人會改選理事張氏遂得膺選張氏近來經營商業不甚得意本月十五號晚七時自蘇州返滬並未染疾至十時始覺胸膈悶鬱不舒十一時即逝世臨時曾邀請中西名醫均云無可救治云 
[魚販罷市五誌]  
　　又起小波折▲昨先行上　 
　　國聞通信社云魚販罷市問題自前日下午在寗波同鄕會經魚行代表魚販代表同鄕會代表三面協商之下銀圓作價準照市兌短少百文雙方皆表示同意則此事似已告一段落不謂魚行代表回得所堂報告後河魚行方面不肯承認堅持目前規例每元祇得作錢一千五百文下午四時同鄕會代表陳良玉樓其樑二君又赴得所堂再三調解以維持小本生計爲言並謂銅元充斥兌價尙須繼總高漲倘一旦竟達二千文以上而貴行仍言每元一千五百計算相距不亦太遠乃河魚行方面堅持前規不肯放鬆謂同行情願於售價及秤量方面讓步對於洋價决不更改云云代表再三磋商不得要領下午六時二代表紛赴冰鮮業魚行方面調解於昨日起仍舊照常開秤賣買對魚販方面亦開誠協商囑自昨日起先行開市魚販代表以爲河魚行恃勢凌人小本營業實不堪任其壓迫若先行開市亦祗能販賣氷鮮及海貨對於河魚行則旣不肯讓步亦祇可暫時不賣一方面聘請巴和律師向得所堂代表律師狄百克交涉準照前日下午二時在寗波同鄕會調人决議照兌價短少百文辦理如不應允决向法公廨控訴付之法律解决云云昨日各小菜塲魚販已一律上市調人方面仍向各方面奔走尙冀河魚行能體諒小本營業有轉圜之餘地云 
　　又函云前晚（十六）七時魚販所舉之代表樓君等到所後卽由魚業公所董事張葆辰瞿長順行主瞿鶴鳴等開會雙方討論以前定洋價每元作銅錢一千五百文者原爲以作規定之標凖取其劃一起見是以斷難更改惟同業原定之斤量每斤向以八折計算僅有十二兩八錢現旣要求退讓且又重以各代表之婉勸自當變更改爲每斤以八五折秤算作爲十三兩六錢俾使魚販方面亦有利益可沾不致受虧當卽雙方允洽故於昨晨起各販戶已均照常營業矣 
[勞動總工便之發起]  
　　聯合通信社云各工團執行委員會昨爲組織「上海勞動總工會」事通告各工團云敬啓者上海爲全國工業之中心我各業勞動會無不組織工會樹植勞動之模範但東西各處感情隔閡一旦有事發生互助殊感不便前日各工團聯席會議擬組織「上海勞動總工會」迭經開會籌備接治較多行將告成同人等鑒廣州全國勞動大會之會議感想無窮自以不避譴咎積極進行務求勞動總會之成立以期增高工界之人格素諗貴會爲工界之先河對此組織定卜一致贊襄謹訂本月二十一號（星期日）下午二時開會討論進行手續務請貴會代表准時蒞會共同商榷庶幾勞動光榮人道幸甚專此即請公綏上海各工團執行委員會謹啓五月十七日 
[各工團請願禁止彩票]  
　　各工團執行委員昨爲彩票事發出快郵代電云省議會議長議員先生們啊賭博在法律上講起來是有罪的彩票不是一宗全國公共的大賭博嗎古時候的俗話只准州官放火不許百姓點燈所以各省可以發行彩票與民共博賣彩票的壞處很多着哩道德上也很有許多毛病令人起貪心併吞心妄想心不中的再買典衣質物者有之大多數買彩票的人在窮家較多愈不中愈買愈窮因此喪失性命者亦所不免並且對於人民本身上直接間接的危害很多在國家體面上尤有關係我們純潔的工會工人說是民國的國民當然應該出來干涉你們是我們的代表我們的意思你們應當尊崇的快快替我們表出來不許各省政府發行彩票如有此項提案交議必須一律否認那末我們本身的危害庶乎可除國家體面庶乎可保順祝議祺上海各工團執行會委員王吉人童理璋楊草仙張占剛王羹世陳性初吳晫叩 
[華洋義振會籌備導淮再紀]  
　　華洋義振會導准委員會前以導淮必須先測水量高低當派工程師韋美森君調查江蘇江北及安徽河南等淮河經過區域現已查竣返滬所帶回各種圖表均極詳盡聞此項圖表在鐵路局水利局方面所獲贊助甚多且可節省時間與鉅欵該會於本月五日成立現屆兩星期進行已有端倪 
 
 

Page 14

 
 
[籌抵輕質銅元之提案]  
　　本埠烟兌同業會爲輕質銅元一事已向當局迭次請求設法維持仍未見若何具體辦法故該會特於昨日下午在會開會討論草就提案一件擬交付輕質銅元聯席大會公决茲將其原案披露如下金錢即屬人生第二生命即可見人生除金錢外莫過矣銅元旣係金錢之一種則銅元之伸縮與市民之生計有莫人之關係焉於此可見洋價之大小全視銅元爲轉移何如今之洋價每元竟達千七百文每角亦達一百四十有奇小民之行使銅元者無形中巳虧耗不知幾許而小本營生者更可見矣鄙人曾一再呼籲於商界總聯合會又再三呼籲於蘇省當道豈料彼等非特無切實之答復竟置諸度外而不之顧而銅元充斥　甚於前鄙人爲同業計爲金融計爲市民計不得不再請貴會速定具體之辦法以解之略有管見數條謹陳如後現在紫銅市價大致每擔三十五元左右銅元百枚祗値三角五分合諸錢碼元則爲五百九十五文其相差有一倍之譜而一般貪吏奸商乘間圖利濫鑄私鑄或以舊式銅元溶化羼加雜貨質而再鑄故舊銅元日鮮新銅元益多安得不充斥於市面乎此銅元充斥之原因一也吾人因感斯次銅元充斥之艱難故日籌抵制之辦法再三請求當道設法禁止然於事實上毫無裨益此足見其與鑄造者或有互通聲氣亦未可知吾人雖迭次請求亦終鮮効果此充斥之原因二也據以上兩條觀之非由吾人民自决不爲功禁止進口旣屬無效吾人應抵制其鑄造者禁止其鑄造吾人知無力以行諸事實則惟有以銅價劃定爲洋價之標準使製造者無利可圖則不禁而自止矣此亦補救之一法也其次則召集與銅元有關係者共同發起不用斯項銅元惟此項辦法於手續上較爲易行蓋經濟上雖有損失吾人爲大局計不得不作一次的犧牲而收將來之實效管見如此尙請大會公决瞿瑞書等同啓 
[道路協會審查初選董事紀略]  
　　全國道路建設協會前晚七時假青年會會食堂開執行董事會與委辦會聯席會議到者有郭秉文謝介子李英石陳勇三吳志青之朱賡石張炳囊戴居正吳山諸君由副會長郭君主席提議各件如下（一）審查初選名額案（甲）推定之各董事有未塡履歷者應查明補塡（乙）取消重複姓名（丙）查明是否會員如非會員作爲無效其次章以筆畫之少者列前（丁）各會員除選舉票上右列諸人外得自由選舉但以本會會員爲限每票被選者至多不得逾百人結果全體贊成通過（二）報告委託代表籌組長沙分會案協會迭接湖南各界來函要求請設分會茲查有湖南青年會副會長劉君後生熱心公益堪以委託組織長沙分會業由協會備具正式公函致該省省長與警務市政各廳長請其通令所屬鼎力提倡並由劉君推舉湖南高等審判廳廳長李君漢丞加入籌組亦由協會備函併讵劉君帶湘接洽矣（三）報告余鵬來函由主席答覆茲將審查初選董事名額錄誌如下（以姓氏筆畫之多寡爲次序）惟此次初選百八十人董事由會員自由加圈决選百人約計協會會員一萬一千有奇平均百十餘人中當决選董事一人惟東西兩洋士女原有數十發起董事多未加入會員統計徴得海外會員人數不及二十人故各隊初選未便列人云 
　　王一亭王正廷王宏業王立明王厚祿王引才王才運王逵泰王棟戈公振方椒伯石美玉包世傑史量才田時霖朱浩生朱勵公朱水澄朱愷儔朱之椿朱廣石阮石麔阮華茂江湘浦任矜蘋艾戞鳴呂　錕吳寄麔吳潤生吳蔭培吳志青吳函青吳靜存吳仲裔吳山吳楷儒吳省三沈志開沈桐叔沈韞石沈瀚如沈卓吾余建勛余明德杜承烈杜芝良何積璠何鹿山李次山李英石李叔藏汪德侃周純周雄萬周言芬金左吟林謹生胡世烺胡明復洪伯言洪景平洪㘋賓俞自明俞宗周俞素青馬文卿馬大章馬維楨馬柳江柳芝庭范子美郝伯陽柏烈武姚頌新徐輔洲徐靜仁高大綱烏崖琴陳勇三陳蓉館陳維新陳重甫陳光甫陳廣沅陳琴軒袁履登袁近初袁治齊孫梅堂孫良臣孫蘂眞陸文中陸禮華陸伯鴻唐世昌唐琼相秦潤卿張我華張竹平張葆培張杏娟張之江張炳榮張樹聲張謇張炳燾張四維張孝若黄榮輝黄季巖黄申錫黄鐘黄首民黄警頑黄梅仙黄任之黄奕汪許冀公許秋颿許長卿許孕六馮少山馮炳南常必誠章益曹錫庚湯愛琳湯節之湯仁熙梅雲英鈕永建程淵若傅筱庵曾廣慶滕克勤楊銑民楊奎侯楊家賓楊梅南楊森楊春綠葉惠鈞郭秉文郭梅生趙惺吾趙芹波趙家元趙晉卿榮宗敬劉柏森鄭韶覺鄭介誠鄭正秋蔡辰吾蔡競平蔡福齡蔡琴孫蔣維藩臧廣遜潘潤夫錢鑄萬錢仁齋盧緯卿盧煒昌勵建侯鮑興賢謝蘅牕謝宰平謝介子謝强公聶雲台薩桐孫戴居正顧韻林顧蔭亭顧馨一蕭稷臣嚴福守嚴直方襲颺生 
[張欣生毒父案之昨訊]  
　　朱潮生張欣生朱健臣均聲請非常上告 
　　張欣生弑父一案業已三審終結經大理院判决張欣生朱健臣朱潮生等三犯仍處死刑不日由高等廳將該犯發回上海第一審衙門執行惟告發人朱潮生之妻朱陸氏不服大理院判處伊夫死刑提出理由除電稟司法部吊取原卷察核　一面赴蘇具狀高等廳聲明非常上告現已擬具理由投遞高等廳請求轉送北京總檢察廳准予將原判撤銷重行復審聞該狀詞之理由（一）檢察官並不採取趙望觀之拱證竟將立於反對人地位之張欣生朱健臣等所供誣攀同謀謬然判處死刑（二）如此重大逆倫案告發人同處死刑將來地方上如有重大案件發生何人再敢出首告發准聞法律界某君言非常上告恐難停止執行且不易核准云又聞自朱潮生聲請非常上告後昨張欣生朱健臣亦相繼聲請非常上告云 
[紗市已見起色]  
　　棉紗市况又見堅穩緣連日美棉大漲印棉亦貴原料不易需求之故且前此之跌實被時局不靖人心動搖今漸次平定市面自然起色也昨日三品近期漲二元五角遠期漲三元左右美棉近期漲二十五個磅音遠期亦漲七個磅音交易所標凖近期漲一兩二三錢遠期漲一兩許現本紗日紗均較前日漲二錢五分至五錢不等川帮買十支四季發財一百包價一百二十八兩天津帮購辦日紗本紗五六百包其餘青島威海江西野鷄蕪湖等帮亦買本紗四百餘包日紗六七百包惟公會本紗小包交易有限市價亦堅成交日紗一二百包本紗數十包目下時局大勢漸定空頭公司亦不能常以謠言聳人聽聞故客帮逐漸活動紗價勢必大有起色之希望云 
[昨日怡和呌莊之市况]  
　　昨日星期三爲怡和洋行輪値拍賣疋頭之期此屆怡和所拍雖停止四期之後而北方長江形勢尙未完全恢復故祇拍成半數因係限價拍賣之故計共排列羽毛羽綾嗶嘰毛呢泰西緞羽綢寗綢毛布原布市布漂布等一百十八件計五千二百八十六疋較前次多十件計三百二十九疋拍妥者六十九件計三千二百四十六疋未呌者四十九件二千零四十疋客帮雖各有到塲而天津漢口等帮皆少拍進惟汕頭廣東寗波等帮及本街稍多拍定之價亦跌多漲少非應用及時者價皆趨下也 
[麵粉市面之疲呆]  
　　麵粉市面現貨期貨見逐跌銷塲亦仍呆滯雖各廠出數大减終被洋粉進口牽小故小麥原料廠家巳多日未買無錫小麥市面現亦不振陳麥售五元三四角廠家皆少買進客人謂係有意壓小本年天時調匀預料將來小麥不壞交易所本月份標凖期粉自星期一至昨日跌去四分二五遠期亦小三四分股票則已回高本月份至十八兩五六錢矣 
[昨日之金融市况]  
　　昨日現幣市價上午爲七錢二分五釐下午收盤又大爲七錢二分五釐三毫七忽半比較前日小一二五本埠亦無大宗用途 
　　銀拆午前三錢六分午後收盤漲一分爲三錢七分比上日大六分滙豐花旗等銀行收欵三十萬兩聞國外銀根亦緊故金價步小云 
[昨日之國内滙兌市]  
　　昨日（十七日）京津來電較「十五日」行市計銀匯均漲一兩五錢洋匯漲一元北京公砝每千兩合申元一千零五十一兩銀元每千元合申洋一千零零九元天津行化每千兩合申元一千零五十九兩銀元每千元合申洋一千零零八元濟南洛平跌一兩計每千元合申元一千零四十兩銀元每千元合申洋一千零零四元半青島膠足每千兩合申元一千零六十五兩五錢七分銀元漲二元每千元合申洋九百九十元漢口洋例漲五錢每千兩合申元一千零二十七兩銀元漲一元每千元合申洋一千零零三元沙市九九銀每千兩合申元一千零七十兩宜昌宜平每千兩合申元一千零二十九兩較前日高五錢銀元每千元合申洋一千零十四元九江南昌蚌埠徐州温州等銀元每千元合申洋一千零零五元蕪湖海門銀元每千元合申洋一千零零四元清江銀元跌一元計每千元合申洋亦爲一千零零四元安慶蘭谿銀元每千元合申洋一千零零四元半南京蘇州鎭江揚州無錫常州宜興常熟南通等銀元每千元合申洋均爲一千零零二元杭州寗波嘉興湖州紹興餘姚等銀元每千元合申洋一千零零三元福州厦門銀元每千元合申洋一千零十元重慶九七平銀每千兩合申元九百七十七兩五錢成都九七平銀跌二兩五錢每千兩合申元一千零零二兩五錢萬縣九七平銀每千元合申元九百九十五兩成都可慶萬縣等銀元仍與申洋相同價無變化云 
[昨日之外幣市况]  
　　昨日（十七日）外幣市面因標金價格繼續疲弱故價亦趨跌交易仍不活動錢業做開各票除馬克及各種盧布洪元無變化外餘均跌落計英金票跌一角買價爲七元六角五分荷蘭票縮五釐買價爲六角一分五釐花旗票跌一分買一元六角八分法郎小一釐買一角五分二釐波元跌五釐買價爲八角四分五釐老頭票跌八釐買八角零二釐馬克買七釐港元買九角九分五釐盧布千元新票買四兩二百五十元票買一兩一錢五百元票買十四兩五元至二十五元票買九兩五錢價格均與前日相同目下人心異常疲弱市上銀根仍明鬆暗緊故市面上時難望起色云 
[友華銀行滙市報告]  
　　昨日友華銀行滙市報告云十六日倫敦大條銀價近遠期均未動紐約銀價升至七角二分二五倫敦紐約滙價爲四元四角五分一二五今日此間各國匯價俱照昨日未動市况雖硬已不若昨日下午之甚通日滙率漲落甚微英鎊成交價五月份三先令七便士六二五六七月份三先令七便士半美金成交價五月份八十元八角七分半六七月份八十元七角五分有時售開價照此有時購進價亦照此昨日倫敦市場中國購進現銀少許歐陸售出倫敦紐約市况俱硬購進者多 
[外國股票市况週報]  
　　近來外國股票市面因本埠銀根漸見鬆動而先令未見放長故交易頗稱不惡各股行市大都趨向穩定紗廠股近日來因需胃較旺市面稍呈起色計怡和紗廠股價十五兩八錢新股價一百兩上海紗廠股價一百四十三兩東方紗廠九兩五錢老公茂二十三兩均見好起船廠股亦穩定瑞鎔船廠股價八兩二錢五其他别股變動較少無所報告滙豐銀行及揚子保險公司股價均平定計滙豐股價八百五十元揚子公司二十四元近日以來政局漸平西商股票公會除西人交易外華商投機亦頗多故市面因之稍呈活動之象云 
[公債票市况週報]  
　　公債票市况本星期來有漸趨疲軟之勢此中原因大部份雖由於公債基金有動搖消息致人心恐慌然就事實上言之則自奉直戰爭結束之後京漢通車漸有到貨之故也近日華商證劵交易所開出之整理六釐價計三十八元八角較上星期報告之市價已跌三四角之譜金融公債千元票計價五十一元四角較上週竟跌三元七八角之巨此兩種債票之外其餘公債票開出者計有五年小票價三十二元八角五年大票價三十四元七角七年長期三十二元五角四年小票九十一元除四年小票穩定五年小票跌七角之外餘均跌多漲少按近日來銀行界函電交馳向政府請維持公債基金辦法其結果如何固不可知而近今期中預料公債市價難以望好也 
[淮揚秈米亦有阻止出境消息]  
　　安徽出産之秈米爲長江各省中出數最多前有禁阻出省之議裝來者逐漸減少致滬上粳米市價不能回落昨日滬地米業又接淮揚米業快信謂當地學界與士紳等亦以米價昂貴源源輸出轉瞬青黄不接米荒堪虞因此亦議阻止出境以保當地民食米業接信後以淮揚各屬出産秈米亦頗不少一且阻止流通滬上粳米將來無秈米輔助米價更有奇貴之可慮云 
[鐵路轉運同業大會紀]  
　　訂定十二條運貨辦法 
　　滬寗鐵路各轉運公司昨日（十七）召集津浦滬寗等各轉運同業在北車站慶祥里運輸公會開全體大會議决對於運貨之責任訂定辦法十二條照錄如下（一）油酒鮮貨窰器磁器玻璃植木以及容易走漏乾燥破爛潮濕等件遇有水漬或損壞本公司槪不負責（二）凡因水火乓災及氣候不時人力難制一切意外之事或有損失壞爛等情客家如未保險本公司槪不負責（三）原來包件槪不拆點如件内有缺少走漏歸貨主負責（四）原包原箱及一切包封裝箱釭傷各貨如有夾帶違禁物品以及揑造貨物名目等情一經路局捐局或地方官廳查出倘被扣留及充公與本公司無涉（五）貴客委運各貨如因車輛缺乏及損壞或修路橋等情以致中途卸車日期延擱或受有損失本公司不負責任（六）貴客如將提單在外押欵未經預向本公司聲明蓋章者不生效力（七）本公司提單自貨到達後至遲以一月爲限客家應將貨提去倘逾期不提或有欠欵之貨本公司按照鐵路章程拍賣抵償不足仍向原主理楚提單即作爲廢紙（八）如用本公司銀洋押滙當收滙費以用欵之日起言明期限逾期每千元照銀行定章收息（九）本提單如有遺失應由貨主覔保向本公司註失並登報聲明若在未經註失之前貨已被人憑單提去本公司不認賠償（十）客家如有發生倒閉情事查有欠本公司運費及欵項者應將此提單之貨擬抵（十一）代客租用蔴袋言明日期爲限倘若逾期另行再加租費（十二）運貨到站延不提取期棧租看夜等費悉照鐵路定章收取 
[萬國原料賽會之滬聞]  
　　調查一國内著名商號 
　　上海總商會頃接奥京維也納麥錫君來函述其擬組萬國原料賽會並調查國内著名商號及地址其原函云逕啓者奥京維也納賽會事務所擬組織一萬國原料賽會凡各種原料及備製品半製品之貨樣咸得參預陳列今該事務所已决定着手籌備不特奥國之出品人獲利不淺即中歐及海外各國亦多裨益蓋此次原料賽會將徴集各項物料凡各廠工作必要之點製造百貨需用之物莫不搜羅靡遺陳列美備以供各國商人之選擇俾得採購之良機且維也納以地理之關係處適中之地位因輪轂交通之便利爲東西轉輸之中心是所以成爲歐洲之中央市塲也雖因近日經濟之恐慌然與四鄰各國及巴爾幹半島仍有得保持以前商業之關係此次在維也納籌設萬國原料賽會凡吾奥及海外諸國之工商各界其一致贊同也觀乎上述情形益足徴信無疑矣會塲之中各分部類鑒别精嚴惟於生計料一項或將准全奥産品另設一部現正由該事務所切實考慮以期盡善至希貴會對於國内各界與此項賽會有關係者鼎力倡導並望將商業機關經濟組織以及重要鉅商出口行號所有名號地址一併開示俾將各種詳細情形分頭函致庶於現時籌備狀况明悉無遺是所深感專此奉達云云 
[寳山童子軍會操紀]  
　　日昨寳山童子軍在江灣甘家園東首舉行會操該處地位寛廣交通尤便下午二時開會總敎練員顧拯來司令各團童子軍齊集會場江灣駐紮軍士派軍樂隊一隊蒞場奏樂梅溪學校童子軍亦前往協助是日會長袁觀瀾因事赴蘇由副會長王詠仁報告開會宗旨馮知事代表王豐榖勸學所代表徐祝平先後致詞乃依次會操計三十八節其中如一高之旗語二高之炊事三高之駕橋淞二之紮營虬江之野戰尤足惹人注目表演畢給奬由會購備新出書籍多種分送各團以資研究 
[少年團勸商夥勿赤膊]  
　　願夥友勿學蠻民▲勿爲淚燭 
　　少年宣講團鑒於天氣漸熱各地商店夥友大多袒裸上體不重衛生特刊白話傳單分送本外埠商店其文云天氣快熱了文明種族所不應該有的赤膊怪現狀又要接觸在我們的眼　了初民時代岩居穴處他們底智識還没開通日常生活所必需的衣食住都不能像現在那般美滿所以衣除掉樹葉和獸皮食除掉茹毛和飲血住除掉岩居和穴處外實在没有什麽可以稱述我們常呌這個時代呌做未開化時代換句話說就是野蠻時代諸君諸君寄身在二十世紀文明演進的時期衣食住一切生活要需何等豐美在理應該要保守這文明狀態了爲什麽一到了夏天你們却倒轉去學不曾開化時那般民族醜况呢你們要知道赤膊在衛生上講署氣容易侵入在體面上講是野蠻種族底怪象在風化上講是破壞風化從雅觀上講是不知雅觀你們如果没有衣穿倒也罷了你們如果眞能因爲减去一衣之蔽就可以免得汗流浹背倒也罷了但是在實際上你們旣不像貧苦的過奴隷生活的勞工們一般没有衣穿而少穿了一件衣服又不能把熱度减縮不至汗出如　那末何苦要冒野蠻種族的駡名因之損害人格諸位再進一層想想赤膊的人流下汗來一條一條像燭淚一般到底比穿衣服的怎麽樣就可以知道了奉勸商店夥友快把體面紀在心頭云云 
[俄國演劇團舞藝種類]  
　　餓國演劇團定五月二十一日晚間八時在靜安寺路影戲院爲俄災振濟會表演歐·美·菲·亞四大洲英·美·中·法·比·俄·希臘·埃及·波蘭·西班牙·剛果·日本·十一國舞藝入座劵分一元·二元·三元包廂每座二十五元凡欲預定者可至四川路青年會·跑馬廳一品香·或貴州路天津路三二零號晨社接洽惟聞院内規定座位二元者一百五十座三元者僅一百座云 
[濟南律師會推定司法會代表]  
　　全國司法會議籌備處昨接濟南律師公會來電云上海律師公會轉司法會議籌備處鑒敬電悉敝會遵即開會公推杜應斗君爲本會代表即日赴滬蒞會屆時務請招待特此奉聞濟南律師公會叩 
[查禁烟苗之官樣文章]  
　　聯合通信社云鶯粟花九種三收今年節氣較遲如有私種烟苗者目下正收割之期日前王省長誠恐仍有私種之戶遴派委員分赴各屬查禁上海縣屬已委分發江蘇任用知事李佑新來滬查勘以肅烟禁 
[火車撞壞汽車續紀]  
　　華美牛肉莊租賃益利汽車於前日上午載送牛肉菜蔬等往吳淞被火車撞碰一節已誌昨報茲悉受傷之張阿順本業裁縫是日隨同友人附乘該汽車前往吳淞游覽肇禍時張跌傷頭部當即不省人事經送入同仁醫院醫治昨已稍痊其牛肉莊夥及車夫則皆未受傷云 
[民立中校募欵消息]  
　　大南門民立中校學生自治會前以建築該校體育室發起募捐其情已詳本報前晚爲五次結束之期七時半後全體同學齊集禮堂由總幹事報告畧謂該室工程現已有人承攬故一二日内即可開工募欵方面今晚本擬全部結束奈各同學都有以捐啓在外未得回音申請展期者故再繼續收欵望努力做去庶幾日後慶功大會時眞有功足慶也繼報告募捐成績本期内湖北區第一加奬五十分直隷區第二奬三十分甘肅區第三奬二十分而上期則爲陜西區第一合計五期成績亦推湖北區爲第一云 
[新民學校更名濱海公學]  
　　新閘大通路新康西里上海新民學校自創辦以來校務蒸蒸日上其學生之報名求學者已超過定額現因敎室不敷應用遂宣告停止報告昨日該校特開校務會議由主任汪滔主席議决事件如下（一）下學期改換名稱爲濱海公學（二）添設甲種商業預科（三）添設英文夜學部（四）另闢敎室四間（五）添聘敎員三人（六）義務學校額增加三十名云 
[星社選舉職員揭曉]  
　　西門靜修路上海星社已於上月正式成立近該社經社員議决用通信法選舉職員於前月在該社事務所當衆開匭並推定金石壽沈仲繁爲檢票員徐州平唐潤農爲唱票員計檢票數得三分之二茲將當選各職員姓名附錄如下（幹事）徐州平金石壽（庶務）蘇興元唐靜淵（交際）孫了紅高尙之吳雲夢魯少飛（文牘）錢釋雲袁樵子（會計）張半泓朱壽彭（編輯）瞿愛棠劉鐵仙孫綺芬李劍虹（各部候補職員從畧）現該社當選諸職員已由總幹事知照任職矣 
[惠工醫院之籌備聲]  
　　聯合通信社云夏芷芳賴授臣等因鑒工界中人勞動終日仰事俯蓄尙虞不給設有疾病勢必無力醫治聽其自然因之貽誤致死者不少特聯合同志創立惠工醫院凡工人就診一槪免費並設法維持工人病中生計昨已賃定法租界巨籟達路西善樂二十二號爲籌備處一俟手續完備即當開幕云 
 
 

Page 15

 
 
本埠新聞二 
[大東門商界聯合會消息]  
　　設立書報社▲改選職員 
　　大東門商界聯合會爲增進社會文化起見特於本年組織書報社每晚七時至十時任人展覽頗見發達十六日該會舉行第三届改選職員下午八時在彩衣街事務所開票正會長凌伯華六十二票當選副會長二人凌仲侯四十四票殷傑夫十四票當選評議員十一人周儀亭三十九票胡元佐詹少平各二十九票吳蘭生二十七票方志臣吳青筠席筱雲各二十三票孔蘭芳十九票邵輔侯朱裕康張頌吉各十六票皆當選並當衆推舉王伯恒爲幹事長金友石爲會計員費席珍吳翼臣爲書記員方鏞貴楊彬悅金仰陶張文華沈如龍趙宏耀爲庶務員擬於二十日晚續開新職員會以策會務進行 
[廣慈苦兒院改選職員]  
　　閔行廣慈苦兒院昨爲第三屆選舉正副會長之期開會投票選舉結果陸仲誠喬念椿當選爲正副會長莊印若馬柳江徐亞伯范友齋李焦軒潘敬輿沈志祥黄研清林識默李亦陶刁敬華陳梅心陳晉舫沈思齊等十四人爲駐院董事選畢散會已下午三點餘鐘矣 
[同善材會之成立與布告]  
　　高昌廟同善材會由紳商錢裕基劉世昌姚松泉討安國方宗徐楚坤朱愼齋等發起於去年九月迄今已半載矣會務發達該地一帶無力居民因死亡而得該會施材者頗爲不少前因房屋不敷應用向鄰地大加擴充並建築房屋數埭現將落成茲定於五月二十一日即夏曆四月二十五日開成立大會柬邀軍政商學各界並請名人演講屆時當有一番熱鬧也會董錢劉姚三君深恐無賴匪人藉端行詐故特呈縣公署備案以昭愼重現上海縣公署發佈告云爲佈告事案據紳商錢裕基劉世昌呈稱竊滬南高昌廟二十五保十四圖二十四保方十二圖地方居鄰工廠勞動人多且半屬覊留客籍飄泊異鄕一旦饑寒逼人奄然物化購棺旣覺乏力借貸更苦無門晝夜涕泣一策莫展崇德世昌世居世鄕慘情目覩熱衷夙具能不惻然是以發起此會名曰同善材會蓋取聯合同志共成善舉云爾但立會宗旨以卹苦憐貧爲惟一之目的集資則隨緣樂助不從强迫理事則全盡義務不取絲毫値此世道衰微人心不古誠恐無賴之徒藉端歛費狡猾之輩借此勒捐非特影響功德前途甚至破壞本會大局理合呈請縣長俯准施行給示曉諭俾衆週知以全善舉實爲德便等情據經批示在案茲據抄送簡章呈請核示前來除批示外合行布告仰商民諸色人等一體知照如有無知之徒藉端歛費阻撓善舉等事定即查究不貸各宜凛遵特此佈告 
[聯益善會殮葬近訊]  
　　華界胡家木橋香烟橋路上海聯益善會迭經人來會報告有江蘇鹽城人李小狗子又泗陽人左先章興化人童阿干之女小姊及鹽城人孫朗華之女小寳等因病身故無資棺殮等情該會當派調查員分别查實酌給棺木飭令扛夫舁往殮葬該會義塚云 
[米行拒收支票之一再會議]  
　　南北市發米各行於本年正月間曾在公所召集全體米行開會商議整頓行規訂定規章七條内有米店付給支票槪不使用一項及近日行家每有徇情收用輾轉付與錢莊時有退票等事茲値陰曆大月底及端節將屆事務繁忙故昨日各行轉令跑街夥無論往來米店大小所有支票切弗再收恐再有前項情事並擬於二十五日開會討論本節歸賬諸項事宜云 
[魚販罷市之菜市影響]  
　　本埠魚販罷市後魚肉蔬菜爲日食所必需於此三日罷市之間菜市上因無鮮魚購買祗有猪肉鹹魚應市價値較平日漲一倍一般住戶恐無菜購買爭相購辦至九時後已無菜可買一班負販者無不利市三倍但居民於此三日罷市中巳受罷市之影響食物昻貴吃虧不少云 
[日領事宴請顧維鈞]  
　　駐滬日本總領事船津辰一郎於昨日（十七日）午後七時在摩西路住宅内設筵讌請我國駐英公使顧維鈞博士幷邀江蘇特派交涉員許秋颿爲陪聞顧公使准時赴宴而許交涉員因感冒頭痛未往云 
[招商承運垃圾開標紀]  
　　溢額太大須再投標 
　　滬南工巡捐局姚局長因本局承辦衛生處裝運垃圾之商人吳石記期滿照章由局招商投標接充當經布告訂於本月十三日起至十五日爲投標日期十六日午後當衆開標在案前日爲開標之期當場投標者有三人即行檢出標數最多者八百數十元最少七百餘元該局以與規定給發每月四百六十元者相去有十之三四溢額太大未能合格遂展期三天仍行招商來局投標一俟開標數額相當方准給諭承充 
[工巡捐局再催龍王廟退建]  
　　滬南工巡捐局姚局長以肇嘉浜（即關橋港）塡浜退屋工程自東西兩段先行塡竣後其中段因有龍王廟風神殿阻隔迄未動工迭經函催該廟住持羽士退建廟基日久延緩不進茲因天氣漸熱浜内所積穢水易生蚊蠅關係公衆衛生急欲繼續興工以便一律塡竣昨又傳諭該羽士迅將退屋日期早行答復俾便由局發給開工執照限日實行毋得再事違延致碍本局要工云云 
[新世界案之昨訊]  
　　意商寳克洋行向會審公廨請求拍賣新世界游戲塲産業備抵押欵據星報云業經意領事華官核准但債權方面對此尙未完全同意故昨日下午該游戲塲請求理帳一案開審時有關係者之律師均到案聲述惠恩律師代表新業公司某股東以此案公堂今日開審彼之當事人未悉請求延期而博良律師代表花旂烟公司對於惠恩律師之請求聲明反對謂該公司有責任之各股東迄未到案即承認一千股之大股東經汪氏現因在英按察使署控告人壽保險公司故亦不到請求公堂諭令本案理帳員按照股東名單呈請飭傳到案交保餘如梅吉言克雷斯費森等律師均係代表債權方面到堂請追欠欵張襄讞與美丁副領事諭候改期再訊 
[控究借田單案]  
　　胡學靜昨延巴和帮辦博勒律師代表投法公堂控稱原告曾祖胡炳炎於咸豐五年間向周佩昌購買周木全業戶則田八分八毫之田單一紙該地坐落治下藍維靄路口原告曾祖祗生兩子原告伯祖及祖父早已身亡惟伯祖並無子嗣應由原告之父承繼此項遺産向由原告之伯祖母執管旋由原告之父親管理原告之父親於光緒年間身故後由原告管理今被告李士林之父母即原告之伯祖父母之男女傭前因被告李士林無力安葬伊之父親故向原告之母親商借銀洋無着將此田單半紙計四分四毫之田單借與被告抵押得錢安葬不料被告竟將此項田單作爲自己所有售與他人欲轉道契現由原告偵悉故此具控請求追還田單等語被告李士林由郭蘭克律師代辯一切中西讞員判展期覆訊再核 
[閘北槍斃兩盜匪]  
　　王才林杜來佩 
　　閘北寳通路寳通里寳山人趙師復家去冬被盜搶刦戳斃傭婦蘇莫氏一案先後緝獲盜匪王才郎杜四二名解經護軍使署軍法科訊明昨午用水巡隊小輪解回閘北在辦公處發綁由游巡隊派隊士一排荷槍押解遊行各馬路至犯事地點附近橫浜橋空地上執行槍斃以昭炯戒 
　　松滬護軍使署布告云爲布告事案據淞滬警察廳呈解拿獲夥衆持刀搶刦華界寳通路居民趙師復家並傷害人命之盜犯杜來佩王才林二名請予按律訊辦等情到署發交軍法課傳集事主曁警探人等到案開庭詳加審訊據該犯杜來佩供認於去年舊曆十二月二十六日晚間七時許聽從現獲之王才林糾約夥同在逃之同黨多人前往寳通路趙師復家行刦撞開大門一同進内因樓下有一婦人喊呌即用繩將其綑縛由在逃之同黨持刀戳傷其肚腹致死大家上樓搶得衣服多件事後伊分得贓洋二元質之王才林供認於去年十二月二十六日晚間七時許伊糾約現獲之杜來佩曁在逃之同黨多人前往寳通路趙師復家撞開大門一齊進内行刦因有一婦人喊呌先由在逃之同黨將其踢倒掩住口部不許聲張伊亦捺其二腿餘人用繩綑縛並由在逃之同黨手持尖刀將該婦肚腹戳傷致死伊等遂即上樓行刦當搶得衣服多件質洋十餘元伊分得洋二元各等情不諱此案該犯杜來佩王才林結夥持刀共同侵入民居肆行搶刦甚至故意殺人供證確鑿無可遁飾已觸犯刑律第三百七十六條之罪似此窮兇極惡實屬罪不容誅應即一併按照懲治盜匪法第三條第二欵之規定處以死刑以昭炯戒除飭提該犯杜來佩王才林二名騐明正身押赴犯事地方依照軍法執行槍决外爲此布告軍民人等一體知悉此布 
[六盜匪禁錮西牢]  
　　陸爲堂押候再核 
　　盜匪趙全扣陳長成張阿二陳阿三袁明遠王朝子陸爲堂等七名於上年間糾黨持械搶刧法新租界金神父路淡井廟及小東門外源大糖行振益記等三戶銀洋等物現爲偵探督察員黄金榮探目韓邦達揚振富包探張芝芳陸根生等拘獲帶入捕房昨解法公堂請究先由各原告投訴被搶情形詰之趙陳兩人供認糾黨搶刧三原告家不諱張陳兩人同供民人等祗搶小東門源大糖行餘未搶過求宥袁王兩人供民人等雖係知情惟實未同往搶刧事後分用洋五元是實陸爲堂供前由陳長成等搶刧糖行時托民人向人借手槍有之並未同往帮搶餘供支吾法副領事葛君判趙全扣陳長成加押西牢十年張阿二陳阿三兩人加押五年一併永遠逐出租界聶讞員於中文案單判趙全扣陳長成張阿二陳阿三袁明遠王朝子六人各押西牢五年期滿帶堂再核陸爲堂押候查明再核 
[盜匪呂榮卿加押三年]  
　　盜匪呂榮卿於五年前在法新租界呂班路文德里口拒捕開槍擊斃法捕房越捕案發逃逸旋爲包探拘獲解經法公堂奉訊供認不諱判令禁押西牢五年期滿帶堂再核在案茲呂在牢押期屆滿昨由管牢捕頭將呂覆解公堂請示中西讞員略訊一過判呂加押三年以儆 
[捕房懸賞緝拿田二郎]  
　　公共租界總巡捕房總稽查處昨日飭探持賞格洋五十元之通緝單至南市各警區請爲協助緝拿文云照得田二即姚二一名山東人前充兵士年三十七歲身高約五尺七寸面圓眼大而圓髮剪短身軀壯健前住閘北民安里茲因於西曆一千九百二十二年四月十八號在岳州路鄕下　内犯持械槍刦及謀殺沈善郎案有關業由會審公廨出票拘拿在案因此合行通緝仰諸色人等一體知悉如有知其下落或將其拿獲者請即報告總巡捕房可也 
[客民恃衆滋擾]  
　　近來有一種客民來自魯鄂等省成羣結隊到處强索稍不遂意行凶搶刦甚至拒傷事主此等事時有所聞前日下午西鄕顓橋附近施姓家遭若輩滋擾入門時口稱求乞當見室中人少即起意行刼飽刮而去失贓有數百金次日莘莊鎭附近胥河浜張愚耕家家被若輩白晝入室刦去銀洋衣服布疋而去以上各失主先後開單報請該管警區查緝矣 
[男女服燐自盡均獲救]  
　　愛文義路某烟紙店主童養媳黄王氏及交通路義康紙號夥友王錦林昨日上午因與人口角各氣憤吞服燐寸自盡經店中人察覺亟送往仁濟醫院灌治經救得獲無恙 
[沈發根指控談阿和誘妻捲逃]  
　　住居成都路寳裕里開設紙匣作沈發根之妻顧氏年二十九歲舊曆二月二十日背夫捲逃沈各處找尋無着再三偵查始悉實遭談阿和設計引誘捲物潛逃乃於前日下午在閘北寳興路將談尋獲指交崗警帶入警所當因案關刑事於昨移送地檢廳下午由檢察官提案預審一過判談收押原告退去候查提該氏到案再核 
[和姦男婦各禁三月]  
　　山海關路三十六號門牌居民徐金生自其妻失踪後迄已一月無日不設法找尋前日在途瞥見鄰居陳阿桂偕其妻徐榮氏同行始知係被阿桂誘拐當即將男婦扭交包探何正喜拘入捕房昨解公共公廨請究徐金生上堂訴稱陳將伊妻拐往浦東姦佔一月應請嚴辦陳及氏均供認和姦不諱中西官判陳阿桂徐榮氏分别各押三個月示儆 
[略誘女孩押一年]  
　　湖北人余文慶日前將蓬路居婦王鮑氏之六齡女兒金妹拐往法租界圖賣被法包探查獲送回虹口捕房昨解公共公廨經中西官質訊之下以余略誘罪已成立判押西牢一年女交其母領回 
[劉長貴拐孩不得]  
　　甬人顧夏生住五區境内光裕里賣水菓爲活有七歲子名根福前日隨顧出外顧正在削甘蔗時其子被湖北人劉長貴以香烟牌子勾引至附近小弄内欲拐往他處由顧尋獲鳴警拘獲經杜署長研訊一過轉解司法科核辦 
[斐人乘車肇禍案]  
　　前晚十時許有斐列濱國人某甲在梧州路僱坐某乙之黄包車至有恒路三十六號斐列濱總會門首下車當給車資銅元三枚乃乙嫌少向甲索補詎甲非但分文未加反持利刀戳傷該車夫頭額肩背等處逃入該總會經人報告虹口捕房派探沈崇禮往將受傷人之車夫送往醫院療治一面將該斐人拘入捕房抄出凶刀一柄經捕頭略詰一過諭飭解送美按察使署歸案訊辦 
[絲廠女工與管車人衝突]  
　　閘北恒通路豫豐絲廠（俗呼東洋絲廠）近欲遷往恒豐路寳康絲廠營業各女工大部份不願隨往前日集衆向賬房要求發清江賬該廠總管車單福林向衆勸告不從口角之下單與女工小老虎等扭倒地上經附近崗警聞警到來衆始散去該廠稱女工等肆毆函報四區顔署長請求查辦矣 
[毆斃唐三案中之戴小四子]  
　　押九年 
　　唐四（即唐有奎）控沈小安子等毆斃伊兄唐三（即唐海奎）一案前奉上海地方審檢廳訊明終結判沈監禁十四年在案茲悉本案帮凶之戴小四子亦經法庭獲案由檢察官預審明確起訴審判廳昨奉推檢各官訊供之下判戴小四子監禁九年以儆 
[小輪拖船茶房私帶煙土]  
　　某小輪公司駿發小輪係來往蘇常等處前日下午由滬出發帶有得利拖船駛至本邑北新涇鎭爲水警一區三隊巡船上前扣留檢查在得利拖船茶房劉船根處抄出紅土十八兩川土十二兩料土十六兩烟膏十一包當將人與證物解送到隊昨午備文將劉及烟土等轉解地檢察廳　奉檢察官預審之下判劉收押候究烟土存案 
[三人私賣烟土]  
　　總巡捕房捕頭查悉河南路十七號門牌天昇字號係私售鴉片烟土機關前日帶同包探謝水泉前往抄獲烟土甚多連同賣土人劉順卿王惠生張一明三人一併拘押昨解公共公廨請究中西官訊得劉係主腦判罰洋一百元王張兩人各罰洋五十元充公示儆烟土送關焚燈 
[指控三巡捕拆梢行兇]  
　　在虹口菜市街八十二號屋内私售燈吃洋烟之蔣瑞寳指控五百零一號巡捕馬文林·四百零三號巡捕黄鳳山·九百六十六號巡捕程潤海·拆梢不遂行兇毆傷一案昨晨經公共公廨陸襄讞會同英米副領事升座續訊兩造均延律師辯讞一過即改期下禮拜三再審 
 
 

Page 16

 
 
[輪船搭客帶土被拘]  
　　大達公司大生輪船係來往上海海門等處昨日未扄椗時由淞滬水巡隊巡警到輪調查見搭客胡振清形狀慌張上前搜獲烟土十八兩當將人與烟土幷拘到隊移送地檢廳訊辦 
[冒探拆梢案又訊一次]  
　　楊樹浦恒昌飯店主王福仁與山東人李子善冒充衛生處包探指該處小菜塲成康肉莊主葉榮生出售瘟猪肉希圖拆梢被控由捕房將王李二人拘解公共公廨訊供情形已誌本報昨晨續審據原告供稱因王欠我肉價洋五百餘元不肯償還遂與李冒充衞生處包探謂我所售係瘟猪肉向我拆梢洋三千元並勒寫收清其所欠肉價之收據且我已給付過三十元後知彼等係假冒故延律師起訴被告延高露玲等律師代辯並聲明李子善係在傎昌洋行稽查中西官諭下禮拜三續訊 
[指控冒騙黑絨]  
　　鎭江入解子清以九江路十五號門牌永裕厚布號欲購貨物爲由向虹口天潼路大中華布號騙取値銀一千二百二十四兩之黑絨兩箱後爲該號主龍炳查悉延高露玲律師代表以刑事訴由公共公廨出票派探沈阿岳於昨將解子清逮案請究中西官判被告交一千二百兩舖保於下禮拜三開審 
[牛奶攙水罰百元]  
　　滬西愚園路一號門牌合興牛奶棚係沈阿根所開前日工部局衛生處西員化騐其出售之牛奶百分中攙有四十三分之水此種牛奶食之有礙衛生稟由公共公廨出單昨將沈傳案經中西官訊悉其作僞情形處以一百元之罰金充公 
[指控串搶皮夾]  
　　在新閘路二百三十四號門牌開設刷染店之楊寳富前日投該管捕房報稱有楊根堂吳阿和王阿三戴光才等投函强借洋三百元不遂前日被若輩軋入會樂里搶去皮夾一只内置有鈔票現洋及金戒等物共計損失五十餘元請爲拘究等情捕頭即派華探沈壽章西探鼐鐵將楊根堂等四名拿獲昨解公共公廨俞襄讞會同英包副領事質訊之下判四被告一併收押展期一禮拜查明再訊 
[傭婦偷竊之證據]  
　　高郵婦人朱馮氏陳翠鳳均在士慶路獸醫院帮傭陳於本月初八爲院主辭歇初九日到院算取工賬乘間竊得鈔票十元衣服九件而逸昨由朱在陳之住址搜出當票五張包袱一個爲證扭控五區轉解司法科核辦 
[公共公廨訊案彙錄]  
　　昨晨公共公廨民四庭由關讞員會同美丁副領事訊理（一）婦人張吳氏聲請給諭管理已故張雲峯遺産案結果給諭張氏族長張逢祥親長邢全忠爲分析遺産公正人將已故張雲峯所有遺産按例妥爲分析以息訟端張桂生限一月内將取去方單交該公正人等暫代收執（二）奚仙嵩訴奚鴻鑫等不理擔保借銀案結果改期七天再核（三）福來德行訴同慶行欠貨欵案結果註銷又午後民四庭由李襄讞會同美約副領事訊理（一）黎聯貴等延朱斯芾律師訴樂羣旅館股東兼經理張夏生覇阻股單過戶案結果着被告將股單四股呈案作保依限二十天具辯訴狀呈候訊奪（二）洽記公司延許理律師訴孔文昭不理貨欵案孔延甘維露律師請求分期拔還結果着被告先還三百元餘欵按月拔還二十元如再違延即予押追（三）連志浩訴王叔屛欠欵案結果原告離滬准改期再訊（四）趙翰生譤何孝懷欠欵案何不到案結果再傳（五）嚴益齋訴陸潤蓀不還借銀案結果改期三禮拜着原告邀見證黄記明並帶同泰生圖章到案證明再奪（六）孫鏡湖訴許雲卿不賠償所荐茶房竊去財物案結果展限兩禮拜着許雲卿邀馬良驥到案訊明核奪（七）顧秉南訴張信良不付票銀案結果原告證據不足應即將案註銷 
[誌謝]  
　　昨承商務印書館惠贈第十九卷第六號「東方雜誌」一册又大東書局惠贈第十七期「半月」一册又銀行週報社惠贈第二四八號「銀行週報」一册併此誌謝 
中華職業敎育社通訊 
　　住址上海西門外方斜路三四八號 
[職工敎育館開幕預誌]  
　　本社於附設中華職業學校（小西門外新馬路南陸家浜對岸）南建設職工敎育館一所已於去冬落成樓下分設科學生理衛生圖書等部樓上爲大會場可容千五百人爲演影戲新劇及開音樂等娛樂會之用茲乘本社五月二十日舉行年會之便定於二十一日星期日下午開幕先於一時至二時招待參觀二時起開會有上海職工俱樂部王效文上海青年會職工敎育部陳維新二君之演說會畢由交通大學上海學校附屬小學及中華職業學校學生演劇四種入塲者不用券以座滿爲限 
來件 
[改良童子軍制服之芻議（顧拯來）（續）]  
　　（二）較合吾國俗尙吾國衣服寛而舒泰確爲優點但笨重長大不能極輕便敏捷之能事長衫馬褂壓迫胸部易於養成胸部扁平圓肩駝背等不良姿勢而行路蹣跚神態頽唐論者謂吾國衣服甚合於老年人誠確論矣年來先進者怵於吾國衣服制之不良遂有採用學生制服之議學生制服上衣齊膝袴長穿着甚便尙合吾國俗尙較之英國式童子軍制服之短衣窄袖袒膝露臂者相去遠矣學校中自敎育部命令通行後固巳司空慣見惟社會則尙不多覯他日童子軍而採用學生制服什百雋秀朝夕往來於社會間果能默化潛移踵起則效樸素節儉相習成風則其造福爲何如哉 
　　（三）甚合童子軍應用學生制服袴長及踝不露膝蓋加以綁腿叢林密箐中榛芒不生障碍而攀崖援壁越怪石履菲地肌膚亦得防免無恙冬日棉制服外加以大衣一襲已足禦寒則雖窮寒列風手足皸裂童子軍之作業如故他日大雪數尺萬里寒雲羣鳥戢翼獸鋌亡羣而英邁挺拔之童子軍不畏寒不避苦往來蹀於氷天雪窖中鍜鍊復鍜鍊以植其邦家樑棟之基斯則童子軍之眞精神而事業之本旨達矣 
　　（四）式樣優美學生制服之式樣倣自西裝極優美雅致吾國衣服之各種缺憾得此悉迎刃而解服之饒有精神不失之奇特以惹人注目其效棄不僅童子軍與非童子軍間不生畛域即學生間之貧富規念亦將從此打破蓋校中學生之衣服一致孰富孰貧已不復有所標識行見富者不復驕貧者不復餒皆孜孜焉孟晋於學業之一途其關係於敎育事業當非淺尠 
　　今日童子軍之帽每頂價自二元至三元盡舶來品如改爲學生制帽則銀四角已足所省當亦不貲 
　　上述之冬季制服如改爲呢製則銀二十五元已足備一襲及大衣一件亦尙經濟惟吾國製呢業尙未發達徒厚殖外人之利涓涓不塞流爲江河至不欲出此鄙人深望吾國實業家將奮起謀製呢業之發達以供國人需要也 
　　童子軍事業以敎育青年養成健全之國民爲職志其關係於國家社會不言可喻故童子軍事業之盛衰直接即國家社會之利害然則舉障碍其進行者而改善之自屬要圖此硜硜之愚想當爲海内識者共諒也附白於此佇候明敎 
　　鄙人草斯篇竟有以童子軍制服宜較爲奇特及學生制服精神較遜之說進者此種關係得失自應計及而亦當爲今日人人所欲言故復縱論及之 
　　今日英國式童子軍制服所以通行於吾國者純爲前之原因當事者誤以童子軍爲形式事業必當奇特其形式以惹起社會注目不知事之可貴在精神而不在形式童子軍爲敎育事業更非一種展覽品應奇其裝束而炫於衆者 
　　學生制服與今日之軍服相似果能部勒整齊精神嚴肅必能勝過袒膝露臂之英國式制服萬萬此鄙人所深信蓋精神之出不在衣而在乎人譬之奄奄病夫雖服軍服其委靡頽唐塊然冥然一也明乎此可釋然矣（完） 
[中華民國童子軍聯合會章程]  
　　第一章總綱（第一條）本會爲中華民國各省各特别區童子軍聯合會及未成立聯合會省區之童子軍團所聯合組織定名爲中華民國童子軍聯合會（第二條）本會宗旨如左（一）圖全國童子軍之統一（二）謀全國童子軍事業之進步及發展（三）規定全國童子軍程度之標準（四）扶助各地方之童子軍（第三條）各省區童子軍聯合會加入本會時應將該會成立年月日會内職員與童子軍國名册一切詳細章程報告本會經本會審查承認後即予註册並給予入會證書（第四條）凡未成立童子軍聯合會之省區其童子軍團得直接加入本會但須在該團成立半年以後經本省區敎育會證明其辦有成績並能繼續進行將該團名册與一切組織方法詳細報告本會由本會審查承認註册給予證書 
　　第二章組織及會務（第五條）本會設會長一人副會長一人（第六條）本會設董事會設董事十五人董事遇必要時得增加之但至多不得過二十五人（第七條）本會設執行委員會設執行委員五人（第八條）本會董事由各省區聯合會及未成立聯合會省區之童子軍團代表選舉之（第九條）前條代表人數以童子軍人數多少爲標準每一千人得派代表一人但至多不得過五人其人數未滿一千人者亦得選派代表一人（第十條）本會會長副會長由董事互選之（第十一條）會長主持董事會議並代表本會副會長輔助會長主持會務會長遇有事故不能履行職務時以副會長代之（第十二條）董事會之職權如左（一）委任執行委員（二）議决一年内進行之方針（三）籌劃本會經費（四）議决本會預算决算（五）報告一年内全國童子軍進行狀况於各省區童子軍聯合會及未成立童子軍聯合會省區之童子軍團（第十三條）執行委員會依董事會議定之方針執行本會一切事宜（第十四條）執行委員會對於董事部負責執行左列各項事宜（一）審查各省區童子軍聯合會或未成立童子軍聯合會省區之童子軍團註册或請給褒章感謝章事件（二）頒給各省區童子軍聯合會職員徽章（三）頒給各省區及各縣童子軍職員或童子軍褒章或感謝章（四）校閱各省區或各省區聯合之童子軍會操（五）派員至各省區指導童子軍進行事宜（六）編製全國童子軍統計（七）編輯有關童子軍之書報（八）指導各省區童子軍採購用品（九）聯合各國童子軍（十）編造本會預算决章（十一）其他有關本會事件（未完） 
公布欄 
[江蘇高等審判廳]  
　　民庭判决▲周德安爲債務涉訟對於本廳决定聲請回復一案（决定主文）本件聲請駁回▲孫爾枚等與黄鈞衡等爲田地涉訟控告一案（决定主文）本案發交上海地方審判廳爲第二審審判▲孔祥到爲田産涉訟不服本廳决定抗告一案（决定主文）本件抗告駁回抗告訟費發還▲商應福等與郭徐氏等爲婚姻涉訟控訴一案（判决主文）原判撤銷郭阿妹與張巧雲之婚約應予解除張巧雲應由高應福領回爲妻高應福應賠償郭徐氏郭阿妹財禮及損失洋二百五十元控訴訟費由控訴人負擔▲陳少琴因租屋涉訟聲請一案（决定主文）本件聲請駁回聲請訟費歸聲請人擔負 
　　批示▲陳羅氏呈爲伊子壽椿被詐捲欵一案請令縣法辦由呈悉查此案前經令據江都縣於本年四月三十日覆稱業經咨准丹徒縣將伊子壽椿提解到縣當即帶訊諭令覓棧保並未收押一面飭傳原訴人質訊在案等情核與該具呈人呈訴各節殊多不符案經該縣提訊自應逕呈縣署聽候依法辦理仰即知照此批▲曹祖彬快郵代電一件呈訴選舉訴訟一案懸擱日久請督促由代電悉候將原件抄發高審分廳查明分别轉令寳應高郵兩縣迅速依法辦理此批▲律師羅任傑呈爲改在上海地審廳管轄區域執行職務由呈悉據稱現擬改在上海地審應管轄區域執行職務即日加入上海律師公會退出淮陰律帥公會等情應照准仰即函由該兩處律師公會分别轉報備案此批▲凌孝德呈爲寧廳執行遲延請督促由呈悉候將原呈稿發交該廳查明迅速依法辦理此批（以上五月十七號） 
[江蘇高等檢察廳]  
　　批示馬春芝據訴巳悉此案業經同級審判廳决定在案該民果無敎唆强割田稻情事應即逕向原縣陳訴毋庸來廳嘵瀆此批▲華道源委夏喆兟一案委任狀悉此案業經本廳令調原卷應俟卷到一併送審此批▲蔣開仁狀悉查該民抗告案業經同級審廳决定並由本廳將原卷及决定正本令發宜興縣轉諭在案仰即知照此批▲趙阿毛狀悉准予上告此批▲王天龍等狀悉此案旣經該縣受理究竟應否檢騐仰仍向該縣依法請求毋庸來廳越瀆此批▲邵仁山狀悉候令宜興縣知事依法辦理此批▲丁馬氏狀及抄件均悉仰候調卷核奪此批▲陸姚氏狀悉仰候提卷核辦此批（以上五月十七號） 
[上海地方審判廳]  
　　判决主文（民一庭）一件决定周金生與陳福祥貨欵涉訟一案（主文）本件訴狀准予註銷▲一件判决劉友祥與劉啓雲因贖單涉訟一案（主文）被告人應將上邑二十八保十併十一圖習字圩第九百三十四號劉國興戶名則田九分一釐之方單一張追還原告人由原告人償還被告人贖價洋六十五元訟費歸被告人負擔以上五月十五日（民二庭）一件决定張福林訴洪周氏成服糾葛一案（主文）本件訴訟駁回▲一件决定火郁周聲請更正和解筆錄一案（主文）本件聲請駁回聲請費歸聲請人負擔（簡易庭）一件判决顧耐卿訴汪慶祥保證糾葛一案（主文）原告人之請求駁回訟費歸原告人負擔▲一件判决郭榮森訴張益山貨欵糾葛一案（主文）張益山應償還順泰紅木行貨欵洋一百四十八元二角六分繳由郭榮森具領訟費歸張益山負擔以上五月十六日（民一庭）一件判决洪恒書與朱智成因墳地涉訟控訴一案（主文）本案控訴駁回本審訟費歸控訴人負擔▲一件判决陳沈氏與陳旺根因贖價涉訟控訴一案（主文）原判撤銷被控訴人應償還控訴人借房地價制錢二十九千七百文本案訴訟費用被控訴人負擔十分之七控訴人負擔十分之三▲一件判决張受祿與張象賢等因贖田糾葛控告一案（主文）原判撤銷系爭田應歸控訴人所有被控訴人不得爭執本案訟費歸被控訴人負擔▲一件判决曹阿香與張惠泉因基地涉訟一案（主文）系爭地舊木椿以東之地認爲原告人所有原告人其餘之請求及被告人反訴之請求均予駁回本案訟費歸兩造平均負擔▲一件决定張芝蘭與朱長林因會欵涉訟一案（主文）本件訴狀准予註銷（民二庭）一件决定楊寳章聲明窒礙一案（主文）本件窒碍之聲明照准▲一件判决張四福等訴王隆熙因贖屋糾葛一案（主文）被告人應將坐落小西門胡家弄内平房三間披廂一間聽原告人等傳價贖回訴訟費用歸被告人負擔▲一件决定鍾景翰與孫耀山貨欵糾葛控訴一案（主文）本件控訴駁回（簡易庭）一件判决單邦錢與王耀純欠欵涉訟一案（主文）本件關於本洋部分之訴訟不合法駁回關於利洋之部分請求無理由駁回訟費歸原告人負擔以上五月十七日 
[上海地方檢察廳]  
　　批示▲譚張氏狀悉靜候偵查所請應毋庸議此批▲項阿洪狀悉案已起訴所請着毋庸議此批▲趙元瑞狀悉本案贓物准予具領至私訴一節仰赴同級審判廳請求核辦可也此批▲倪川郎狀悉候訊明核辦此批▲袁笑如狀悉候訊究此批▲朱文源狀悉候即究辦此批▲沈二狀悉准予上訴限七日内補具理由書以便呈送江蘇高等檢察廳核辦此批▲陸潘氏狀悉候傳訊核辦此批▲徐杏泉狀悉本案業已起訴候送同級審廳核辦可也此批以上五月十五日黄福元業經批示狡辯無益此批▲計根生查爾媳於本年四月二十五日交爾領回何以事隔半月有餘始告訴被韓永池在途刧去殊不近情顯係有人從中敎唆誣揑著候查究此批▲江自連狀悉爾妻及童龍友等究竟避匿餘姚何處仰速查住址以便函請餘姚縣協緝歸案訊辦此批▲王星應狀悉候調卷核辦此批▲戴恆明等狀悉業經定期集訊矣仰即知照此批▲金林雲狀悉仰即來廳候訊此批▲顔軒堂狀悉候傳訊核奪此批▲沈老三等狀悉仰即來廳投騐此批▲莫冬生狀悉准予展限交人毋得自誤此批▲吳道生狀悉仰飭爾姪同官傷痊後即來廳候訊此批以上五月十六日吳繼生狀悉業予票傳仰即遵期投訊此批▲朱姚氏狀悉查爾在上海縣第三警察所並未報有損壞情事所請應毋庸議至傷害一節業經本廳提起公訴仰候判决可也此批▲王秀長狀悉案已起訴仰候判决此批▲沈發根已訊諭矣此批▲王三等候拘獲方大到案後再行核辦此批▲孫少亭巳批同日張張氏狀内矣着即知照此批▲張張氏刑事除親告罪外不許撤鎭仰即知照此批▲金福福狀悉仰即遵傳到廳候訊此批▲袁永康狀悉案已起訴候送同級審廳核辦此批▲唐沈氏狀悉候傳訊核辦此批▲潘長江狀悉本案業經本廳不起訴矣仰即知照此批▲孫范氏業於王長秀狀内批示矣仰即遵照所請保釋之處應毋庸議此批以上五月十七日 
 
 

Page 17

 
 
   
 
 

Page 18

 
 
自由談 
閒話 
[繁華風轉記（三）] [  昭實]  
　　前任（一千九百二十一年）女王之女王白柳猗鳳女士ＭlleＹvonneＢeclu衣長錦袍正中坐有南面王之氣槪衆新女王環繞其後列坐成半圓線坐後高標號次俾觀衆一覽了然紅毹之上青枝爲飾與法蘭西國徽相映廂坐有巴黎名姝若干人舞珮場Ｏpera（有唱工之戲臺）法蘭西演劇場ＣomedieＦrancaise（專講說白之戲臺）滑稽戲園ＯperaＣomique各名女伶若干人均集視線於臺面臺正中設案置選舉櫃案上覆棗紅色絲絨有地方市政警政各官署首長在場監票此二十女王各得一小册册中序列各席號次凡十九自身所占一席號數不在其内 
　　照尋常人意想測度此二十新女王自應各舉其心目中所爲美者爲本任「女王之女王」而熟料女兒心别具兩種蹊徑一則女子顧盼生姿非極醜陋者人人自以爲至美再則女兒度量較狹權利上不肯讓人實較男子爲甚而外國女子權利心之重爲尤甚座中二十女王大抵希望自己當選故所投之票反舉自己心目中所認爲不美者恐其所舉之人或與大多數雷同萬一他人以最多數當選自身所得票數反覺相形見絀也選舉時先由選舉會正副會長對衆致詞詞畢實行推選第一次票數揭曉有第三第六十四十五十七十九各區女王各得兩票餘有得一票者不能有效第二次票數揭曉十二區女王得三票第六第八十四二十各區均得二票餘有得一票者第三次選舉仍無大異惟於次多數四人中决定第六第十四第二十各區女王爲『女王之女王鑾輿侍從』而已 
筆記 
[歷刧記（二）] [  智軒]  
　　然以生活所需母子二人猶澤其餘瀝所入至微僅供饘粥而已但是自以後匪跡常出没於吾鄕而我等避之之法亦略有所得蓋匪軍之制客兵過境必有刦掠之舉故余等偶聞警耗即相率俱逃或伏墟墓間或匿麥田下屛息不敢動俟擄掠旣竟他人先出然後徐徐歸如是者屢矣均著成效一日鎭人又哄傳寇至奔走避匿絡繹於途余母仍仿前法以行時値春盡夏初禾麥向榮足以掩人即相將入附近之田隴間引身入暗陬俯首屈膝約半日許聳耳靜聽則長街沈沈闐無聲息余以爲寇　遠却矣猶不敢遽出姑翹首以覘之不意首甫伸一匪目睒睒可怖適與吾面匪乃狂呼同類聞聲咸集吾恐爲母累急向田間奔竄吾母亦於禾麥中匍匐遁去方竄時急不擇路會壟上地濘而滑偶失足仆於地遂爲所執余此時絕不畏懼蓋旣罹險境懼之奚益不如聽之一匪狀極狡忽以手擊我背怪聲呵曰速隨我去不則殺無赦余不答亦挺立弗動匪乃遍搜吾身無所得復促我行吾擬反抗而刀背巳懍然加吾頸矣余念死奚足懼徒苦老母姑從之去徐圖後計於是余前趨匪後隨約里餘抵一古寺被擄鄕民悉拘於此雖未施以重刑而守者咸露刃環守猙獰可怖拘者五十餘類皆同里夙識者然禁例森嚴不敢交一言在顚沛流離之際患難相共其情彌親生死骨肉無以逾也 
劇談 
[天蟾舞台三本狸貓換太子（三）] [  天亶]  
　　角色大略如此其餘可以籠統言之曰「應有盡有」又曰「瑕瑜互見」此評劇之通例也恕不贅今當摘其缺點以與編劇者商榷幸弗哂余過事吹求也上開封告狀之田忠老僕（馬崑山飾）應與田煜質審庶不蛇足且合情理何以告狀一幕之後此人遂無着落（七俠五義原本若何余久不閱矣故遺忘不能引證）此一病也展昭（趙鴻林飾）戲要項福（郭小福飾）點燈不應用洋火北宋時斷無燐寸何不項福懷中預藏火摺（俗名賊咫尺）於此時借用之則又顯又合理且與夜行人身份相符此又一病也包公奏明李后事太覺草率依舊本（打龍袍頭本）從扮燈人引入固屬不通然八賢王與陳琳二人之證明仍須特邀入 
[順風帆莫拉足有預防可收縮]  
朝爲是如果八賢王陳琳照現在做品隨班候旨郭槐又不應三次傳宣小宮監挾之始出亦當在廷被捕矣此又一病也公孫策假扮寇珠寃魂垂鬚蒙臉郭槐雖醉燈罩雖易白爲綠畢竟瞞不過蓋郭槐亦聰明人宜於此際劉筱衡再上一場緊隨假寃魂之後庶郭槐眼花撩亂疑假疑眞然後至假陰曹口供容易招出此又一病也其餘如打鑾駕時包拯銜牌堂堂正正之「甲午進士」「開封府尹」等忽雜一對「陰陽學士」北人土語所謂「不成話說」何不改爲「欽加學士銜」或「龍圖閣侍讀學士」則純正無疵矣此亦一小病綜觀全劇可議者此五端余貢所知以與彼編者商榷苟不謂非於時間經濟上角色塲子上戲之本身良窳上各方着想皆無衝突則改之爲是若有外界所難明困難之點生阻其中不能再改則聽之亦可以勉强過去也 
小說 
[社會小說人間地獄（一○二）] [  娑婆生]  
　　第十六回洋務世家密編脂粉隊荒年生活墮落虎狼窩 
　　這時候房門開處忽地鑽進一個矮人進來大家見來得兀突不覺一怔黎宛亭看清了說道我當是誰原來是小丫頭小丫頭也不和宛亭說話却和阿寳擠擠眼睛阿寳會意便和小丫頭走了出來不一刻阿寳笑嘻嘻的又進來了對黎宛亭道人是呌了兩個來了可要進來看看黎宛亭道旣呌了自然進來瞧瞧阿寳領命出去領了兩個女人進來一個是學派打扮粗眉大眼滿臉橫肉一個是滿塗脂粉瘦削可憐那學派打扮的兩手拉著致瑰紫毛冷圍巾披在肩上不肯放手那瘦削的却穿一件獺皮領清灰色呢大衣黎宛亭瞧了一瞧一言不發賈大人却上下的打量兀自出神心想這班不倫不類的貨色從那裏召集得來何以能彀一呼卽至呢柯蓮孫已是司空見慣不以爲奇也没去細瞧曉得這些全是些不生問題的東西抽空子却在一旁瞧四妹四妹也默默含情的瞧他阿寳走進前一步凑到黎宛亭的耳朶邊道這兩個怎麽樣黎宛亭問賈大人道怎樣賈大人突然被他一問莫知所對也回答他道怎樣黎宛亭又問柯蓮孫道怎樣蓮孫笑道莫問我我是陪客還待正主發落黎宛亭又對賈大人道不行罷賈大人含糊道不見高明於是黎宛亭轉過臉來對阿寳搖了兩搖頭阿寳會意便對後來進來的那兩個女人努一努嘴那兩個女人一個一個的走了出來臨去的時候臉上雖露出失望的顔色可是步履格外從容裝着坦然的態度賈大人見這兩個人走出去心中不免動了惻隱之心心想這些苦惱衆生又到那裏去犧牲色相呢正在出神黎宛亭身邊掏出一塊洋錢交給阿寳道給他們做車錢趕緊呌他滾罷阿寳也笑道這本來是瞧不上的我曉得你們一定不中意的說罷接過了黎宛亭的一塊錢要往外走賈大人忙喊住道慢點慢點說罷從袋内也摸出一塊錢交給阿寳道他們怪可憐的你再拿去一人給他們一塊罷阿寳道一塊彀了不用客氣一面說着一面却伸手接了過去笑着說道哎呀這位老爺眞是好良心現在來白相的客人像這樣少有了說罷自去打發那兩個女人不題四妹見阿寳走了立起來也走了黎宛亭還要拉着他不肯放四妹笑道去去再來宛亭只得放了他阿寳在外打了一個轉又進來了賈大人問道那兩個人走了嗎阿寳道去了賈大人道那兩人是那裏人阿寳道那學派打扮就在此地不遠是一個胡調朋友願意如此不去說他那個穿大衣的瘦子作孽來他是南京人他的父親還是清朝的候補知府革命以後丢了飯碗又加南京兩次兵火房子燒光衣物搶完只剩了父母和女兒三個光人流落到上海上這裏來正是没有法子他嘗嘗對我哭我埋怨他道誰敎你面孔生得不好人家瞧不中也是枉然他没法子只好拚命的搽粉塗胭脂了黎宛亭道我不相信他旣然窮到如此爲什麽還穿漂亮的大衣呢正是 
　　一代鼎移兵火罷幾家兒女泣烟花 
　　不知阿寳如何回答究竟那南京女子是否眞是宦家小姐且聽下回分解 
[餘瀋] [  藇芟]  
　　京津雨彈豐曲雨雹造物不仁侔於軍閥豈山格夫人生育限制之學說亦爲蒼蒼者所心醉乎第猿鶴蟲沙刼本自招然二千八百萬之損害賠償尙有吳將軍代索農民勞苦終歲曾一葉寸草不之留此方圓數百里内之損失果誰負責任誰代呼籲耶 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[生活程度說] [  老圃]  
　　生活程度高謂之文明其所以然者文明之人皆有生産能力故物産衆多且能用科學之力吸收他國之物産以供己用故文明發達爲原因而生活程度高爲結果所謂程度高者非奢華浪費之謂也若實業蕭條生産之人少而消費之人多無端增高其生活程度凡飲食居處必用外國奇伎淫巧之品啓口輙曰美術衞生以土物爲苦窳有夷然不屑之意此乃自殺之道而自詡爲文明生活其可恥孰甚若國中民不聊生加之以師旅因之以饑饉餓莩載道乃至乞助於鄰國則多數之人且有不能生活之勢而一二少數之人獨欲炫其生活程度之高自稱曰歐化以爲得西方之敎育卽不能自儕於齊民此乃喪心之事而自詡爲文明生活其可痛孰甚中華人與西方接觸以來凡西方人堅苦忍耐之美德皆孰視而無睹獨羨其生活程度之高不恤沐猴而冠以效之昔日北京大僚敝車蹇驘策以葱臭健兒今則以惡槖出以惡槖入由外觀而言一若野蠻人驟變爲文明人而由内觀而言文明人實不如野蠻人學生自西方來行於道卽覺其湫隘而不能容入於室又嫌其局蹐而不可居經商則嗤其資本太小而不足以發大財服官則恨其俸給太菲而不可以展驥足而不知中華固窮國猶未進於文明若有大隊文明人相率而來其量固不能容也 
衞生 
[蠅之爲害及除蠅法] [  養氣]  
　　前於二月間聞美國昆蟲學大家吳偉士ＷoodＷorth博士演講蠅之禍害及其却除之法頗爲深切著明現在又將届蠅類猖獗之時矣爰撮述大意以告留心夏令衛生者 
　　一蠅類之繁殖地及其繁殖期蠅類在冬日常潛匿於地穴及房屋板縫中或在馬牛槽廐内度過嚴冬一至春日則出外散卵入夏愈盛因蠅喜逐臭而夏令物易腐敗故其滋生爲易以陰溝厠所飯館廚房水果攤垃圾堆以及一切腐臭汚穢之地爲其大本營清潔之處則蠅類不能容身 
　　二蠅類繁殖之速蠅散卵後越六七小時至十二小時而成幼蟲更四五日成蛹再越五日至二十日而成蠅其期限之遲速因温度之高低而異若自幼蟲至成蠅平均以二十日計則假設四月中旬一母蠅産卵百二十至五月初孵化成蠅雌雄各半雌者又各産卵百二十五月下旬卽有蠅七千二百餘頭如斯遞推六月中旬當有四十三萬餘頭七月上旬當有二千五百九十二萬餘頭七月下旬當月十五億五千五百二十萬頭八月中旬當有九百三十三億一千二百餘萬頭九月上旬當有五兆五千九百八十七億二千餘萬頭故自夏至秋一蠅之子孫其數爲全世界人類之三千三百餘倍此乃生物學家精確之統計然則當初夏時除去一母蠅即不啻除去百千萬億之子蠅也 
　　三蠅之傳染疾病蠅旣聚集於汚穢之地又好食穢物其爪多毛喙爲圓管狀周圍亦多毛故常帶穢濁以散佈於食物上一通常之蠅其體之外部能帶四十二萬至六百六十萬之微生菌幷其内部能帶微生菌二千餘萬故蠅爲傳染病菌之惟一媒介物傳染病中如霍亂痢疾痘疹肺癆獸疔泄瀉等病由蠅從病人膿痰便溺中傳來者甚多 
　　四除蠅之法滅蠅當清其源故以清潔爲第一要義其次則設法捕捉之驅除之而已略舉其法如下甲厠所須常用清水洗刷人畜之糞停留達十日卽能生蠅須隨時運至鄕間掘坑儲藏留作肥料乙垃圾桶須有蓋陰溝須常掃除人畜涎痰膿血所在之處尤宜隨時清理丙廚房中不可積存腐敗魚肉剩餘飯菜每飯後一切用具均須蓋藏嚴密丁穢物堆積之地宜用消毒水澆灑殺卵滅蛆其消毒水即用鐵硫氱二磅溶入水一加倫或用硼酸液亦可戊以桐油松香糖蜜混合融之匀塗厚紙上置之蠅常來往之處蠅因食蜜膠黏其上因得捕殺之己購備捕蠅玻璃器置腐敗食物以誘之蠅自易入彀中此器街坊多有售賣者庚夏令窗戶不可嚴閉則宜以紗爲障俾蠅類不易飛入（乙種酬） 
經濟 
[消弭盜賊乞丐流氓的方法] [  北山]  
　　好好的人爲什麽要做盜賊乞丐流氓呢因爲没有飯喫的緣故爲什麽没有飯喫呢因爲没有職業的緣故那末我們應當想個法子使一般人民個個有職業地方上就没有盜賊乞丐流氓了這也並非難事只要多辦習藝所就能達到這個目的假如一縣辦一個習藝所也是輕而易舉公欵充裕的用公欵來辦没有公欵的可以招股或募捐地方官紳協力進行分平民遊民罪犯三部貧苦無業自願習藝的入平民部乞丐流氓責成警察拘入遊民部勒令習藝盜賊等類由典獄官勒令習藝待遇管理的方法自然不能一律各部可以各訂規章所做工藝只要看各地方向來做慣容易學習容易銷售的像縫工竹工等類開辦起來也不消大資本我很希望各處熱心公益的官紳趕快興辦替地方造福（乙種酬） 
道德 
[出喪不應用前清的銜牌] [  余隱盦]  
　　我昨天走到街市上看見某姓家出喪前面高荷前清的職銜牌數十對什麽「四品頂戴」哪「賞戴花翎」哪「某年舉人」哪「某年進士」哪有的是白綾貼絹的有的是松花紥成的我的眼睛幾乎看花了鄙意這種職銜牌亟宜廢除因自辛亥光復以來國體共和凡是從前一切不平等的階級皆當打破這職銜牌是奴隷式的是野蠻式的更没有存在的價値了拿着民國主人翁不做還去用那專制魔王的奴才職銜豈不可怪麽在爲人子的意思以爲這職銜是先人生前的榮耀特把他表顯出來使人家起尊敬的心要知道非但不能夠光輝先人並且辱汚了先人非但不能夠使人家尊敬並且被人家卑鄙呢人子想替先人爭光反倒墮落了先人的人格况且製紥銜牌所費不資何苦呢我還有一句話說出喪一用職銜牌必須要用旗傘亭轎僧道開路神音樂隊等舖張揚厲窮奢極糜所以富家每一出喪耗費千金習以爲常當此百物昻貴的時候何必妄將大好金錢做此無益的事呢若不用職銜牌那麽就可不用這些儀仗可省多少金錢唉湘省受天災的難民嗷嗷待哺北方遭兵禍的同胞流離失所若能節此出喪的糜費去振濟災民不知能活幾許的生命這纔是眞正替先人爭光榮咧我所以奉勸大家快快廢除這職銜牌啊（乙種酬） 
法制 
[遺失物與遺棄物之區别] [  吳子雍]  
　　遺失物遺棄物二名辭普通之人民每混視之爲一名辭誠大背眞意矣蓋遺失物爲所有者偶然失其占有之物遺棄物則爲所有者有意抛捨其占有之物二者截然各異茲請就其重要之區别言之 
　　（一）自性質方面而言遺失物爲有主之物遺棄物爲無主之物 
　　（二）自原因方面而言遺失物之所有者其原因爲過失遺棄物之所有者其原因爲故意 
　　（三）自心理方面而言遺失物之物主其心理有欲物歸已之想遺棄物之物主其心理無欲物歸已之想 
　　（四）自法律方面而言遺失物之拾得者當在公告一年後始取得其所有權遺棄物之拾得者則何時拾得即何時取得取其所有權 
　　綜上四端遺失物與遺棄物之區别不亦顯著之甚哉（乙種酬） 
科學 
[代視機之發明] [  寄萍譯]  
　　將光綫變成和諧之樂者盲音聽其音即可讀書報此發明巳於美國紐茄萃城中ＮewＪersey當衆試驗紐約報界謂當時有賀孟萊女士者ＭissMargaretＨogan盲也曾將紐約某報第一頁以代視機Ｏptophone讀之此機爲曾任英國白明哈姆大學ＵuiofＢirmingham物理敎授譚福祁氏ＰrofＥＳＦournierd 'Ａlfe所發明譚敎授於十年前嘗將此機之意發表於倫敦光學會今因賀女士之實騐此機遂將應用焉機有旋轉之圓面一上有長方之孔五排光綫即藉極小照相用之鏡頭直射孔中復籍晒筒Ｓeleniumcells反射其光綫使之成音此光綫初視之似樂器上之五音階蓋光綫經字母時即發５１２３·５之五樂音也賀女士云余初聽時惟聞其音未能細别久之能辨Ａ音未幾又能辨其他之音故敢試讀一節雖略有舛訛大致尙是今則每分鐘可讀十五字之多云（乙種酬） 
雜錄 
[飯粒與紙字] [  陳言]  
　　飯粒與字紙自來奉爲無上珍品而今日青年則視之特輕試入一學校膳廳而觀其聚餐輒見桌面紛舖地上狼籍或中食而剩餘或無端而傾棄倘掇拾而合計之吾恐每校每餐所廢棄之量儘可食數人而有餘又試觀寢室課堂字紙委地一任踐踏設無校役誰復注意及之甚且有以破報殘書權作草紙用者奇形怪狀聞之驚心閱者其亦以吾言爲誣乎 
　　夫飯粒字紙任意蹧蹋誠非有一時直接之禍害舊時所謂必遭天罰者固不過藉以警惕頑愚並無確切之理據第吾人處世不可不知物力之艱難試思彼農夫祁寒暑雨春耕夏耘費幾許之汗血而後成此一粒又試思彼道旁　　鄕野貧民婦啼子泣老病流離三百六十日間何曾能得一飽乎彼辛苦而得之吾輩安坐而棄之於心安乎彼欲求一飽而不可得吾輩乃忍任意暴殄之耶處富宜慮貧居易當思厄憂勤惕厲凡事皆然古人言敎育必令知稼穡之事者良有以也至於文字則爲人類進化之大原何等神聖何等寳貴破碎字紙原歸無用然收存而改造之則可鄙棄而汚蔑之則萬不可也茲二事者驟觀　似甚微實亦道德所繫不可忽略甚願與吾青年同伴共勉之（乙種酬） 
 
