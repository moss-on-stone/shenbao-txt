# 1893 - 319 - 4907395

 

Page 1

 
 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精于醫理與姑　葉天士齊名而又天分過人　　　所不覽著有醫善八種曰難經經釋曰　　　　　　　萇百草經百種錄曰醫貫砭曰傷寒論類方曰蘭　軌　　洄溪醫案曰愼疾芻　　　　明透闢　爲軒帝功臣此外又有外　　宗　　　　　　雜箸四種一爲道德經註一爲陰符經註一爲樂　　聲一爲洄溪道　本館覓得　刻精本用鉛字　成紙墨釘工較尋常格外精美　巳　事卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祗收碼洋一元　角諸君子請移玉上海申報館帳房三馬路申昌　室及各埠申昌或經售申報處購取可也此佈 
[新印彭公案出售] [  圖書集成局代啓]  
　　彭公案一書新奇可喜酒後茶餘一編晤對足以醒倦眼而寄豪情由三友書屋託本局　印　墨精良裝潢工雅每部碼洋八角由天津文美齋　海逢源里熙記書莊申報館間　申昌書畫室及江左書林各書坊寄售有欲快讀奇書者必當爭先購取也此佈 
[廣之五章]  
　　龍賓聞言揚　而作曰鄙哉言乎胡爲乎入吾之角乎夫拾人唾餘者不足以成文也步人後塵者不足以先人也竊人之財以爲富乃不如乎其貧也偷人之服以爲榮乃適用以敗名也天下之地廣矣而古人有言我能往宼亦能往天下之人衆矣而人各有能有不能正不容以相誑日本僻居東海向來閉關絕客不與世通自維新以來改絃而更張之而於是風氣爲之一變說者謂其善變矣而其實則變之太速變之太盡有識之士不禁竊竊焉笑其旁夫學西法者學其所長以補我之所短斯已矣乃日人則廢棄書籍擯去漢學因學西法　竟學及祖龍之所爲焚書坑儒而國人於是乎不服且又改及正朔舍已之陽歷而從乎泰西之歷豈眞以泰西之歷爲推步之無差與豈又以向所用之陽歷果遠不如泰西與以祖宗相傳數千年而一旦毅然更易謂爲果斷則有之矣而於理或尚覺其未順也又甚而改其服色東洋之服其制最古蓋自秦漢以來以迄於今易將軍而不易王故制度一切絕未改動與日人遊如入畫圖中令人動尚友古人之念兹則悉令變易凡在官塲中莫不與西人一律裝束故其國人亦未肯悉遵其令其在朝者則以食其祿不敢不從其教其不在朝者則卽多不願易裝有守其舊制者有獨創新式者有學華人之服飾者轉不若從前之一律如式由是以觀可見日人之中其各自爲黨者固不少也國人旣各自爲黨則一國之人皆不能一心卽使兵船砲械無一不可與西國並駕齊驅而人各一心斷非制勝之道况聞日國兵船鐵皮者多鐵甲者少其管駕兵船之員弁亦頗有如中國之弊問以砲位而不知詢以潮汐而莫對者聞彼國中人言頗有外强中乾之勢則又烏足以爲法也哉昔趙武靈王易胡服習騎射趙果用　而强然不轉瞬而主父探雀鷇而食遂餓死於沙邱之宫故學人之技而欲誇多於人效人之能而欲爭勝於人是猶蒙馬以虎皮襲外貌而中餒也今日之爲中國謀者多引日人以爲鑒謂其成效己著中國此時苟能步其故武則用以致富强不難也吾則以爲日人之可師者獨在於商務製造而已日人自與泰西通商以來極力講求商務如各種養蚕　茶等事一律精究竟可以奪我中國之利而其製造一切靈捷無比幾幾乎泰西所製之物日人無一人能製蓋其心思能入聰明逹用所謂心精而力果者夫是以泰西與彼通商不能大沾日本之利而日人所製反足以販往他國以收他國之利而又不受他國之挾制此則最爲妙法而中國當仿而行之者也雖然中國之心思何嘗不靈中國之才力何嘗不捷觀於兵輪鉅製槍砲利器中國此時無不能之各處製造局往往皆用華工而不用西匠雖以漢口初創之鐵政局織布局事方經始而張香帥與蔡總辦之意亦欲悉擯西匠不用而盡用華工故前此特遣幼童赴滬輪班抽換學習織布而將來開爐鼓鑄槍砲之時必訪求華人工匠之斵輪老手以資臂助然則華人近來精進之功亦未始不見其勤而初不能免於有心人之憂者則粉飾與因循誤之也中國此時行省二十有一版輿之廣數倍於前朝而人民之多則已將及四百兆爲他國所不及苟能人人精進處處認眞則無者可以創有者可以因其所以與西人相頡頏者固不僅製造一事而已也然而欲以致富則集公司開礦産而各股友之虧耗者多矣欲以致强則練海軍習水戰而各統帶之發財者衆矣富非不能致而一時致富者乃在於兵船之統帶强非不可見而見强者乃在於各公司之總辦而國求其富而未能卽富兵求其强而未能卽强此其故不在乎不能學西法在乎學西法而仍不改其中國之積習故也弊在因循則不變之故也弊在粉飾則又變之故也以不變爲變而變焉者可知以變爲不變而不變者又可知故論事者當握其原無徒從其流也爲治者當探其本無徒齊其末也見人之食者不中以果腹見人之衣者不可以自服三十輻共一轂當其無有車之用則可矣又豈可論乎俴收而五楘果如子言則亦不過牽人之裾攝之足又烏得遂以爲如天之福哉 
[帝城寒色]  
科塲舞弊一節聞九月二十七日又經工科給事中胡君奏叅其摺留中不發○上月二十八日奉上諭山西太原府知府遺缺以寳梁補授按寳君係工部營繕司郎中京察一等人員○十月初一日刑部左堂薛少司宼七十三歲壽誕少司宼宅在順治門外老墻根自晨至晚登門拜祝者絡繹不絕○詹事府招考供事現己出示定期十月十五日考試然聞臨時不免文須改期○前門外牌樓規模已具惟尚須彩畫油漆而該處道上兩頭之攔木則已於日内拆去故車馬行人來往如故矣○軍機處修繕漢檔保案聞不日可以開辦故日内各章京供事紛紛開列銜條送交領班章京矣○前聞各舉子於九月二十七日謁見座師孫大司宼後知大司宼改期二十九日故各舉子於二十七日先謁見裕少司宼○九月杪江蘇印結局有知單告知同鄕京官云本月松郡同人公函云王召棠民部保奭先因母病假歸遽丁内艱旋復身故上有八旬老父二子皆在孩提家况甚難旣曾同局似難膜視等語公議援照工部范先軫成議减等致送奠紼敬三十兩○都中二簧戲班本有四班四喜三慶同春小丹桂三慶中之鬚子生小呌天爲當今第一等角色現在三慶班不知何故散去而小呌天亦不另入别班惟内廷有戲則照常當差○龔仰蘧方伯不日到京聞先住賢良寺請安以後再移至永光寺西街本宅○客死他鄕魂魄不得歸故里此情爲最慘焉而京師爲衣冠淵藪其有客死而家人無力運柩回南者更移現在楊鵠山觀察發大慈悲貼運柩者輪船水脚費銀兩刻就知單一紙託江蘇印結局遍分同鄕京官是亦仁人之用心也 
 
 

Page 2

 
 
[東皇賞菊]  
赤坂離宫菊花已報盛開日皇擇於十號啓觀菊會著宫内省傳諭許有爵者陪侍觀菊午後二點鐘皇與屬並出宫坐馬車前往惟遇天雨則候改期 
[衛生有會]  
五號午後一點鐘日本東京小石川後樂園官眷大開衛生會所謂術生皆講究保養身體陶情淑性有益於身心之舉卽乘時遊玩亦在其内是日各貴婦人皆盛妝而至與園中紅葉相掩映金風蕭瑟之間忽露出一團春氣不知者幾疑爲天上神仙下降迨會中人齊集濱尾夫人啓口將本日開會旨趣婉述一周餘者聽山下利助操薩摩琵琶山屋保喜等三人三曲合奏又看喜舁軒中陳設西洋細品琤瑠理等四點鐘後漸次退散計來會者總裁小松若親王王妃會長土方子爵夫人濱尾前田侯爵一條公爵秋元子爵後藤伯爵各夫人及高崎正風濱尾新等不下二百五六十人所有招待人員以皮酒等饗之 
[黨魁就擒]  
東學黨巨魁余而學解散後晦跡已久追捕亦免近日忽於水原府屬就擒目下囚在左捕盜廳專行審問大約二三個月之内處以極刑云 
[學憲行程]  
浙江學憲陳六舟宗師初六日辰刻由省垣正陽門外上碼頭登舟科試金華府屬各員至江干鵠立船唇投遞手版恭送如儀聞金華試畢卽試衢嚴兩府矣 
[主試過鎭]  
日前丹徒縣王明府接杭省發來電信知浙江正副主考殷周二星使出闈後定於九月廿六日啓程明府接電後預備迎迓旋於初五日午刻飭辦差人等在皇華亭馬頭搭蓋彩棚張燈結綵陳設一新直候至初七日清晨兩星使乘坐頭號官舫用普慶小火輪拖帶駛抵鎭江下椗後鎭江關道黄幼農觀察府尊譚太守曁文武各員齊集馬頭迎接旋登船呈遞手版二星使接見之下略道寒暄各官興辭而出二星使並不登岸卽於是日上午十一點鐘時起輪渡江文武各官仍在馬頭恭送水陸各營兵丁站隊江千旌旗耀日戈戟凝霜槍砲之聲山鳴谷應王明府乘坐紅船送至瓜洲口始行言旋聞周星使乘舟由上河揚帆北上殷星使順道邗江遄返珂里親戚故舊稍叙離悰兼之掃墓約稽留數日卽當起節入都恭覆恩命云 
[白門火警]  
金陵信云初七日二鼓警鑼亂鳴水龍飛集探悉南門沙灣某姓京貨店失愼濃烟如墨烈燄騰空其勢不可嚮邇幸鄰居墻垣高聳未遭池魚之殃僅焚本宅房屋一所其兆禍之由係彈棉花匠口角相爭怒而用武將洋油燈潑翻致祝融氏得所藉手猶憶前二年此地頓成焦土未經三載兩見火災天之阨人固如是其毒耶 
[武林火警]  
杭垣於初八日午後忽聞警鑼亂鳴各龍集望東飛馳而去報說夢春橋花燈巷地方不戒於火俄而卽鳴太平鑼掌號歸來知某姓茅屋一間因午炊致兆焚如濃烟滚絮烈燄冲霄約離十餘步短垣一帶垣内又有茅屋三椽被火毬吹入一轉瞬紫霧漫天紅光萬道復見祝融氏跋扈飛揚不可嚮邇有五歲女郎葬身火突旣熄後從餘燼中扒出屍身尚覺完善惟衣履燒燬口鼻不能辨認嗚呼慘矣 
[蘇郡試事]  
每逢考試例由吏房預備試卷以便點名時隨點隨給此定例也本月初九日爲江蘇學憲溥大宗師考試蘇屬童經古之期詎於點名時元和震澤崑山新陽四縣童卷該吏房並未預備宗師詢以何故遲誤該吏房等答稱曩年與試經古者寥寥若晨星是以先未預備及該童等來院報名期己甚迫以故不及備辦耳宗師勃然大怒謂爾等所司何事喝令將四吏房各責手心四十下責畢飭赶緊將試卷備繳俾各童領取○今屆院試之前蘇州紳士嚴查冐籍共計扣考文童一十六名有元和縣文童章熙敬者爲長庠文生章肇敬之堂弟吳庠武生章成忠之胞姪也縣府試名列前茅不聞有異言兹竟亦在扣考之列該童不勝駭詫富卽偕兄叔投朱凌二紳處據實申明並歷述肇敬成忠入學之年該紳等知爲悮扣卽照會元和學師請備文申詳求學憲開釋扣考該童亦具禀於宗師之前歷訴前情籲懇恩准但不知能邀允准否也○初七日考試合屬生員經古題目錄下詩賦詔問紳策軍建置本末賦以乃又條據甚詳爲韻賦得落實取材得材字五言八韻鄭君註經甚愼說石湖懷古不拘體韵首數○經學禮記玉藻凡有血氣之類弗身踐也鄭注踐富爲翦聲之誤也翦猶殺也試申鄭誼左襄二十七年傳以誣道蔽諸侯正義王肅董遇謂以誣人之道掩諸俟試申其誼○史學賈山上書言治亂之道名曰至言論王猛治秦論○算學 
設半徑爲五萬通弦爲八萬欲求弧本數若干試依泰西杜美術求之試半徑爲五萬正弦爲四萬欲求餘弦若干試依句股術求之○初八日考試一塲生員題府然則吾子與管仲孰賢長然則一羽之不舉元然則廢釁鐘與吳然則舜僞喜者與通塲策題問伏生今文尚書其傳授源流見於兩漢書儒林傳者能備述之歟詩題賦得溪山愈好意無厭得山字五言六韵○初九日考試合屬童生經古題賦題虞次安上瑞雪頌賦以典裁清拔卿家士龍爲韵詩題賦得萬古斯文齊峋嶁得齊字五言八韵尋角里先生舊居七排十二韵○經學書甘誓乃召六卿路史後紀夏后紀下引大傳夏書註所謂六卿者后稷司徒秩宗司馬士共工爲六卿試申伏鄭舊誼詩　東門之枌榖旦于差釋文差鄭初佳反王音嗟沈云毛意不作嗟毛無改字宜從鄭讀其說然否○性理伊川每見人靜坐便暵其善學試問所學何事朱子作調息箴實卽孟子無暴其氣之旨然與否與商山四皓說建成侯吕釋之論管幼安邴根矩華子陽合論左傳史論丹楹刻桷論分至啓閉必書雲物論○算學有三方縱堆形設層數七首層數三欲求三乘方縱堆積若干試依董陽湖求積術求之有四乘方縱堆形設層數七首層數三欲求四乘方縱堆積若干試依董陽湖求積術求之○初十日考試二塲生員題吳江定震澤靜常熟安昭文慮崑山知至新陽意誠○通塲策題問西漢循吏見於漢書本傳者其治術孰優詩題賦得璧友得陶字五言六韻 
[巴峽江聲]  
凡洋商由内地販運土貨出口照章應將内地納稅實據呈騐其不用子口單者則以内地厘票爲據日前公泰洋行運士貨出口在老厘金局納厘銀七百有十兩及核對厘局號簿僅收六百兩此多彼少互相根查始知爲該行執事鄭某浮報侵吞幸有魯仲連其人爲之調停繳銀息事○川省現設輿圖局延請善於丹青者往各處勘繪較之吳道子畫嘉陵山水當有過之無不及也然未知與西人測量之法若合符節否○黎觀察所設洋務學堂現經延請英國范瑞輔先生教習西國語　文字於九月十四日開館從此譯傳有自庶免齊語楚傳之譏也○私鑄毛銀本干例禁前日榮茂祥號兌出毛銀十兩經巡勇查拿到案耿大令從嚴罰辦以爲私鑄者戒○千斯門城墻高約數仞墻外民房櫛比如鱗一日墻石猝然倒下將附近房屋壓如虀粉傷斃人口數名知命者不立乎巖墻之下信然○俗有小登科大登科之說固人生所至難得者今科巴縣附生梅際邭年甫弱冠聘潘孝廉之女公子爲室自棘闈鏖戰回家擇吉九月初十日行合　禮忽接電信獲中經魁洞房花屬夜金榜掛名時古人詩句可以移贈矣○新授江北同知吳震於九月初四日禀到初七日接印視事○前署川東道瀘州鹽厘總局夏觀察於上月初四日來渝地方官前往江濱迎迓不知有何公幹也○酆都縣新翰林郎君承謨日前往成都拜客分送扇對藉此張羅不知何人挾嫌假傳電報謂其太夫人在籍病故郎君接奉訃音匐匐奔喪及至家北堂萱草樹背無憂彼何人斯竟如此惡作劇乎○有陳子英者積慣槍架也前在夔府經瞿宗師通飭拿辦在案現在故智復萌由耿大令購線緝獲收禁候辦 
 
 

Page 3

 
 
[臺嶠陽春]  
臺北每屆冬季大憲添設巡防委員俾得會同地方官按叚梭巡以清匪類而衛閭閻法至善也九月廿四日業由唐薇卿方伯在佐貳各員中遴選陳君啓祥葉君唐封丁君瑞森分别城内大稻埕艋舺三處委以保甲兼冬防差而以代理淡水縣翁子文司馬總其成司馬關心民瘼查照古來守望相助之法編十家爲一牌十牌爲一甲牌有牌長甲有甲長每夜輪出一人守更無事則居處相安有事則閭里共衛已出示曉諭矣○新授臺灣恒春營游府劉游戎近奉閩浙督憲譚文帥飭赴本任並將地方營伍認眞整頓等因巳於九月初三日到營任事除循例通報各大憲外一面具文移知全臺文武各同寅查照○臺北現設通志總局所有城鄕貞孝節烈婦女理應博採周諮以端風化而光志乘前經翁子文司馬出示摺報一面延請學海書院山長丁桐軒明經總理其事使外間據實呈報者一經訪確卽可臚列刊登無如淡水地方較闊小民囿於耳目一時報者寥寥司馬現奉藩憲札催爰又傳齊城鄕保正人等諭以從速採訪限至本月爲止不得逾期自悮○客秋颶風爲災加以山水暴發將附近基隆八堵地方火車所過鐵橋順流衝去經總辦禀明撫憲由上海某行至外洋定造鐵橋一座以便從新建造刻巳一律完工火車從大稻埕碼頭可以直抵基隆惟從前由八堵至基隆之車所用司事二人未便任令向隅業由本局提調張經甫直剌將該司事調回與南北兩路查車之人分班從事旣不使該二人有賦閑之慮且以免南北兩路司事疲於奔命誠一舉而兩得也○火藥一項向歸機器局製造大憲思患預防因將該局另設在大稻埕荒僻之所該局向造土藥現擬改製洋藥其中機器一切另從他處購來並由上海招募熟悉工頭一人在臺另雇工匠二十七名學徒九名俟充數後由委員造册呈送機器局提調察核一俟諸務略定卽於本月開工○有前帶鹽勇右營守備王亦全因事經統領陳子城協戎禀請撤退王竟臚列協戎各欵指爲十可殺控於邵中丞處當奉中丞批云該守備係陳統帶禀請派爲管帶旋聞本部院查知該守備聲名不好不得已始禀請撤委該守備不以爲恩而以爲怨鋪陳十可殺希圖報復試問該守備在營日久目覩此等劣跡何以隠忍不言直至撤差始行禀訐欲取信於本部院其可得乎如此居心險詐豈可姑容仰營務處卽行驅逐不准逗留陳統帶知人不明致遭反噬原禀抄給閱看未知稍知愧悔否整頓操防全在用人得當各營恐不乏王亦全其人幸小心防範母再蹈故轍并卽飭知繳禀抄發等因卽此可見中丞之大公無我明察秋毫矣○現署臺北府經歷彭叅軍綺籍隸楚南在任年餘政聲卓著初二日忽接家報知祖太封翁在籍仙逝飭丁赴各憲轅禀報請假二十一日守制禮也又本任彰化縣知縣羅南橋大令東之籍隸浙右前者因事調省僑寓府城之天后宫前忽爲二豎所纒醫藥罔效竟爾作古擇於本月初一日開弔同寅莫不惋惜 
[温州官場紀事]  
署温州府劉玉延太守接奉陳六舟文宗行知示期十月十二日時考適新任徐乃秋太守紅諭己到准擬蒞任舉行府試邵大令赶卽諭令辦差丁役租賃高楹里陳姓民房爲徐太守公館連日恭迎五馬鳬舄紛來試期伊邇先由劉太守出示定於初八日取齊○新任温州府徐乃秋太守兆澧頒發紅諭本擬初五日來甌赶辦考試嗣聞縣署接專差來信定期於初八日抵温筮吉十一日接印任事想屆時竹馬兒童無不歡起道左也○新任温州鎭張奎垣軍門其光不日榮蒞中軍官胡星貴遊戎及麾下將弁均預赴狀元橋馬頭恭迎 
[明正典刑]  
杭垣某日錢塘縣奉到釘封部文朱大令衣冠升坐大堂由獄中提出一陳姓一馬姓二犯點名後劊子手如法綑綁用無項小轎會同城守營某守戎押解清波門外堞樓旁處斬說者謂係富陽縣盜犯刃傷事主者也惟馬姓面白唇紅眉清目秀若斯文模樣不類緑林豪客故諺有之曰人不可以貌相於此益信矣 
[燈巿餘譚]  
中外大慶之事刻已如雲散風流矣粤會之與巡捕齟齬亦己瓦解水消矣中西行號前所掛各燈早己次第缷去惟大馬路四祥大生等南貨店所搭牌樓燈彩玲瓏剔透不忍棄若弁髦前晚仍一律燃燈依舊光明璀璨工部局在浦灘大馬路諸處所竪木桿及泥城橋洋涇橋諸處高臺亦已將旗燈收拾一空回溯初十晚浦灘烟火惟日本人所放者爲最佳日本向有花火師專製各種爆竹和語謂之哈拿皮放時響若洋槍濃烟直上烟中幻出人物花草飛禽走獸高升天半飄飄欲仙更有所謂火船者以紙糊作氣毬形圍五六尺數人拽其口爇以火一脫手而毬卽騰空漸漸入雲霄以至泯沒無迹眞奇觀也至迎賽水龍會時會中各西人莫不鼓舞歡欣異常踴躍有穿紅衣戴銅帽之某西人飮至酩酊跌仆而傷由二印捕送至仁濟醫院求醫樂極生悲此之謂歟前日下午大馬路四馬路車馬來往絡繹如梭五下鐘時有七八齡幼童行至邵萬生南貨店迤東突被馬車撞倒事爲某號華捕所見將馬夫拘住送傷者至西醫院療之某氏婦獨行至胡家宅邊被轎式馬車撞倒傷及手臂痛極聲嘶馬車並不停留加鞭而去至於挈孩而出中途失散者幾於罄竹難書是故婦女小孩總不輕出家門爲戒云 
[詳述法界火災]  
本月十一晚法界火災昨己登其大約當晚捕房旣鳴鐘告警各洋龍卽飛馳而至捕頭立派中西捕臨塲照料郁孫朱三包探復帶同通班夥役彈壓火匪少焉讞員葛同轉端坐肩輿督同會捕局線勇梭巡及火熄後探悉肇禍之家實係老北門外大街面東之夏新昌酒肆比鄰第四十三號門牌祥記洋鐵鋪其時各夥方作夜工偶墮火星以致炎炎上熾旣而延燒四十一號之某姓小飯店店中樓上高積蘆柴著火飛騰勢益猖獗幸各洋龍多方灌救得免滋蔓難圖是役也僅焚去四十三號樓面一間四十一號及四十五號屋頂尚未全燬捕頭飭傳火頭至捕房問明情節暫行交保出外諭令俟堂期請同轉照章科罰有頃小飯店中某甲報稱鄰家失火陡被延燒忙亂之中失去錢數千文請爲查緝捕頭正欲傳訊卽命暫行管押旋經同業鴻興館司帳人某乙具保捕頭准之 
[示改操期]  
本邑提右營叅將廖楚才叅戎示期本月十六日親臨大南門外校塲閱看大操曾詳本報兹悉叅戎欲於日内赴松江謁見江南提督譚軍門禀陳一切因預於今晨校閱昨日守備程守戎城汛李千戎己在校塲中整頓一切矣 
[濬河請示]  
本邑西南鄕廿五保向有支河與望逹港通計長二三里許日久淤塞稿楫難施現經董事禀請楊軍門派兵挑濬軍門允之業已勘得其河在高昌廟後馬路橋東西各長二百丈擬將河面開闊三丈復恐地痞棍徒藉端阻撓因禀請上海縣黄大令出示曉諭煌煌文告昨已高揭河于矣 
[遺火兩志]  
前晚本邑大東門外壩基地方某姓彈棉花店猝然失火烟霧迷漫幸人手甚多將著火之花棄之門外炎帝遂乘雲駕霧捲斾而回亦不幸中之大幸也又裏　瓜街某茶肆有茶客倚檻吸水烟悮墮火紙於地板上時適雇近修葺戸牗鑤花滿地遇火卽燃茶博士見之急舀爐中開水澆灌得以轉危爲安 
[滬上官塲紀事]  
駐札吳淞鎭統領親軍全營曹軍門德慶於昨日乘舟來　賃四馬路某姓住屋爲行轅亭午時乘輿入城往各衙門會至縣署時黄大令飭家丁擋駕○前縣署帮審委員葉臨恭司馬大莊奉上憲委辦城廂内外保甲總巡差其時司馬適赴都引見昨日本埠官塲始探悉明後日約可回申至總巡局前在城内唐家弄者現　欲遷往往門一帶云 
[貨棧被看]  
本邑南巿董家渡裕茂隆花行因被近鄰王慶泰花行遺火以致慘罹浩刦事後各行號之素有往來者恐生意一獗不振欠欵無可取償因商請貨捐局派勇丁將裕茂隆貨棧看守以待查明底帳再議章程 
[滬諺]  
本邑城廂内外河道由各營勇逐節開濬暫將淤泥唯存兩岸俟竣工後用船運去目下工已告竣所有小東門城下之泥　　 
 
 

Page 4

 
 
字營統領楊軍門飭勇挑出十鋪地甲唐某竟藉詞向附近房主婪索洋銀六元房主初尚不允唐一再恐嚇房主無奈照給何若輩之愍不畏法如此也○虹口賭塲自經美捕房黎副捕頭驅逐後若輩皆遁入城中每至晚間在彩衣街李姓南張家弄員姓老學前某羽士及估看洋銀之阿小石皮弄某姓等家喝六呼么聲聞遠近口角爭毆之事夜必數起前晚員姓又在抽頭聚賭夜半不知因何與謝姓交詈旋至鬥毆豈各巡局員咸兩耳如龍耶何竟置之不問也 
[邑令騐屍]  
前者寧波人戴阿東挈子戴甲投法公堂訴稱弟婦戴葛氏被蟻媒誘至浦東陳家行售與周桂發爲妻請爲提究葛同轉備文咨○上海縣請將周及蟻媒胡子香王順金一干人移提歸案訊明曲直分别責懲枷號押繳身價洋銀迄今案懸日久尚未了結本月初四日同轉以王枷期巳滿命照斷笞責胡患病寛免送請仁濟醫館療治延至前晚二點二刻斃於館中館主急報知捕房并知照同轉同轉立飭包探郁廷湘協同三圖地保曹福卿投縣禀報適黄大令因公在道署延至昨日下午五點一刻始詣　塲旣升坐公案先傳地保詰問地保禀稱本月初九日法公堂葛大老爺送胡來此求醫延至十一晚上二點半鐘身死大令問是何案件有無屍親禀稱小的不知請訊法包探可也大令卽傳郁探研詰禀稱胡因拐賣戴葛氏案發奉葛大老爺訊明道繳身價洋銀八十元後忽患病命小的送來療治醫生診視之下當卽帶回至初九日復送往　生察得病已不可救藥延至昨晚二點半鐘身死大令命舁屍至空地飭仵作詳騐旋唱報死者通身黄瘦委係因病而亡大令命棺殮漂封發壇暫厝隨卽鳴騶回署 
[不准釋歸]  
本邑生員沈寳琳家被曹小阿木竊取衣服等物投上海縣控陳牽涉縣署清書許啓堂等人黄大令訊供之下飭連地保馬少香收入所中諭令清理此爲前報所已紀昨日午刻大令拜客回署曹母陳氏忽在大堂上攔輿訴稱兒子小阿木前奉訊供收所小婦人具禀求釋巳奉大老爺批准明日係兒子完姻吉期可否釋歸合　大令謂原告現己赴蘇上控所請未便准行 
[觀燈肇禍]  
裏虹口鄕人某甲之女年將瓜破前晚約同隣女在百老會路看燈適燈會過時軋入人叢甲被無賴所圍女大呼救命其親屬聞聲而至始得援出重圍然玉貌花容已不勝狼狽矣又法界楊祥記玻璃店内有親戚朱某自川沙來看燈其子尚廉年甫五齡躑躅通衢轉瞬忽失所在想己入匪人之手矣 
[江灣火警]  
江灣東栅口人吳竹春家前晚因煮膳遺火積薪中未之覺也至七點餘鐘濃烟四射火卽冐穿屋頂經隣右瞭見鳴鑼報警遠近居民紛紛馳集汲水灌救約焚二刻許回祿神已返斾是役也延燒荳腐店共燬去房屋四間云 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[祝嘏志盛]  
本月三號爲日皇懸　令誕上午七點鐘皇依例出宫赴青山練兵塲閱兵當破曉時宫内省　員先至青山練兵塲安排一切設玉座於東側中央并設高等官陪觀之席御駕由赤坂傳馬町至青山南町一路車馬通行並不阻止故四方來觀者甚衆入塲時四五六兵隊整列憲兵軍曹警部等皆指揮部下塲中有朝鮮公使偕書記官及有爵高等官外國人數十名見皇廾座閱兵漸次退出御駕　卽遠宫八點鐘皇太子特趨内宫面參皇及后以祝詞上呈繼則受皇族百官朝賀晚上由外務大臣大開祝宴於鹿鳴館下午九點鐘時小松大親　偕王妃北白川有栖川閑院三親王各偕王妃先至次伊藤緫理後藤農商務二大臣偕夫人次井上内務西鄕海軍北山陸軍三大臣鍋島侯爵山　高崎兩别當三好大審院長末松法制局長伊東内閣書記長花房鈴木齊藤三項官三浦府知事星議長三宫式部官偕夫人及二院議員陸海軍將校各省高等官又岸田吟香莊田平五郎等諸紳士外及朝野淑女各國公使又有寄椗横濱港中各國兵船主士官又京濱間僑寓淑女紳士多至六百餘名惟主人陸奥外務大臣因夫人病倩本省林次官代理林夫人亦代主人在樓上迎接來賓初入客間繼進舞蹈室東西士女一番舞蹈一番踊手獻踊技鐘鳴十一下開食堂樓上皇族大臣各國公使主人林次官執小松王妃手林夫人執小松親王手請大臣公使進宴餘賓皆在樓下客都自取酒肴隨意飲食故謂之立食此仿西例因人衆而然飮後又舞至一點鐘始退散先是傍晚七點鐘時外務大臣依例宴皇族大臣各國公使亦請林次官代主其事卽在官邸設筵來客二十餘名美國葡國西班牙三公使不到外賓推法公使爲首法公使森感尤槐子欺善詞華酒酣起而舉杯祝日本天皇萬歲次各親王健康又祝在席各公使之帝王大統領萬歲林次官述謝詞各公使乃互舉大白而飮七號横濱舉行跑馬是日早經宫内省傳諭行幸日本競馬會塲午前十點鐘出宫門同時二十分在新橋坐汽車赴横濱又諭於午後六點鐘時在横濱坐汽車回宫適逢天氣晴和聞皇駕親臨不獨賽馬者增興卽觀賽者兼因觀御容而湧至一時有舉國若狂之勢焉 
[日報登韓京近事]  
華歷十月初四日自國王始而王妃及世子等合宗室同赴京城貞洞行幸慶雲宫按此宫爲韓王宣祖遇壬辰之役　難各處亂平回洛王宫罹兵燹僅此宫如魯靈光殿巍然獨存宣祖遂留之時加修理嗣歷世國王一年必親涖一二度以示不忘其祖今王依例行幸尚屬第一次也○朝鮮派駐日本公使金思徹　假回國上月廿三號搭元海丸輪船抵仁川旋進京親加行護軍之官職王恩優渥准其休養幾月仍任公使赴日本云○朝鮮新設汽　會社曾向大坂商船會社借汽船名旭川自釜山駛涇馬山浦營三千里及水營古今島碧波津省水營木浦而止按時往復生意殊不惡今更臨期過濟州島寄椗又開一利路矣 
[武闈供給瑣聞]  
江南總辦文闈供給所羅太守接辦武闈供給所凡有歷科老手頗少延請因其熟能生巧弊竇叢生預存杜漸防微之想承乏其間者半皆初出茅廬之流文關竭力支持尚無貽誤現屆武闈督憲提憲處隨員武弁及中協衙照例札委各武弁棋布星羅索取鋪陳飯食紛紛不絕前日各執事人員因爭木器傢伙與供給所司事口角轉瞬間人多手雜將所儲器具搬運一空貨帳錢帳兩房司事避匿不出總辦不得己面禀各憲各憲謂武闈供給向有定例倘能援照舊章何至如是總局唯唯而退信如是則熟手有弊亦有利也幸羅太守歷辦供給胸有成竹赶補内塲應用木器鋪陳一切物件全無竭蹶之狀云 
[冬防委員]  
杭垣城廂中上中下分三叚每叚一總巡三叚又各晰而爲六通計十八叚每叚一分巡總巡統之總巡則同通州縣班也分總則佐貳雜職班也至冬月逐叚及各城門外必添派一員謂之冬防現經臬司趙廉訪懸牌抽籤派委雖未得窺全豹就其先委　而亟錄之冬防分巡上第一叚府經歷程君祥溥上第二叚從九品裴君鳴謙上第三叚巡檢陸君驥上第五叚候補縣丞劉君榮覲上第六叚縣丞邵君晉仁中第六叚縣丞雍君棻下第二叚典試胡君元俊下第五叚從九品劉君華琨下第六叚從九品莊君維勒鳳山門外從九品方君德先武林門外從九品王君訓鏞冬防總巡望江門外候補同知陳君懋采中城候補縣李君熾 
[屍子己獲]  
上海縣黄愛棠大令訪聞本邑東北鄕二十二保五十圖羅家宅民人羅茂茂身死不明因飭差前往查提屍子適屍子己聞風避匿遂將屍弟羅永永屍姪羅掌寳及五十圖地保顧云香楊紀堂解縣研訊之下諸人咸供稱茂茂因病身死並非其子弑逆著將永永等交保出外限交屍子秋桂寒林再訊其詳已紀報章昨日縣差押同永永將秋桂尋獲寒林則仍無影響大令諭令將秋桂看管候訊 
[虹口捕房紀事]  
粤人梁文彪卜居虹口清雲里前日門戸未啓忽失皮箱一口内有粗衣物不知賊由何來越日　在門前買柴入室取錢則枕畔所藏首飾箱己不翼而飛所失之物約數百元疑比鄰寧人所竊投訴美捕房由包探江阿三唐寳榮往勘情形知賊由粤人鄭雁亭處從露臺而下遂入鄭室將箱二口在牀下曳出搜見原贓遂將鄭雁亭及其妻王氏帶入捕房轉送英公廨管押候訊○縫工某甲素喜在店主前播弄是非爲店中人所深恨前日被諸人軋入茶肆中評理知曲在甲著惠茶鈔了事甲變羞成怒奔至羅涇浦投河自盡經人援手送入美捕房不知如何發落也 
[法界捕房紀事]  
甲乙二人同往長興館果服嗔值堂人不善伺應遂將盌盞擊毁值堂人奔投捕房聲訴捕頭令甲乙照付飯貲并賠所毁之物○某號華捕巡至某處見一人手持銅鎖上有鈷鉧疑從門上撬下因將其人拘送捕房捕頭命央人保釋○某號華捕於巡路時見一十餘齡之幼孩沿途啼哭詢之孩操安徽音以對且云迷失路途無從歸去捕遂帶回捕房請捕頭安揷捕頭命留候家屬來領○拐販江北良家女子張四子之蟻媒劉二李三經葛同轉訪使笞責後押候遞解回籍李哀求交保旋由同鄕人劉順興保出同轉意其已回去矣豈知仍逍遥滬上談笑自如事爲　頭　知禀請同轉著保交案同轉立飭某包探將劉傳到押候交李嚴懲劉逃避無蹤其妻情急吞烟句探將其子大獅子扭案著交大獅子狡猾異常先行逃逸遂將小獅子扭入捕房捕頭以其本係著名流氓着押候將父交出請官照例懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
