# 1903 - 258 - 4910929

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館甲昌書室及各書坊購取可也 
[石印明通鑑出售一] [  點石齋啓]  
　　論世之書莫善於通鑑顧自司馬温公正集而終至我　朝畢秋　尚書作續集又祇及宋元明代尚付闕如讀史者每以爲　當塗夏明府塋有夏於此爰將有明三百餘年之事跡本之正史　之稗野以至諸家紀述凡可以　典故之　失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲者鏡之資也兹由本齊用潔白連史紙石印告成每部裝釘十二本定價洋兩元卽日出售此佈 
[書外務部奏覆署川督錫制軍奏自設川漢鐵路公司摺後]  
西川據長江上游北界甘肅陜西南界雲南貴州西界前後藏東　萬里江流直通吳會其物産之豐饒人民之殷富誠足稱天府奥區爲各省中首屈一指惟地則山嶺險阻載人運貨處處爲難若由長江順流而下則自重慶至湖北之宜昌爲程千餘里所經之瞿塘峽黄牛峽巫山峽江中皆碎石嶙峋異當險惡水勢湍急之處兼有旋渦民船觸之無不立遭傾覆故往來商旅皆視爲畏途溯自重慶通商泰東西各國商民皆以川省礦産富饒商務暢旺不憚險阻前往經營其隨往保護之兵輪船雖勉强駛行亦復非常艱險曩歲英商立德公司曾以淺水商輪船數艘駛赴川中思藉以開通航路後亦以險灘迭見難以暢行因之知難而退中外議者咸謂若不將江心險石盡除無論民船輪船皆難駛行無礙因擬採用西法將所有石子用炸藥轟開然費重事繁未也貿然從事且石即炸去而春夏之交江水盛漲洪流千里一瀉無餘行駛從容仍不可得是則川省之僻處偏隅而不能與各省相通者實由地勢使然而决非人力所能挽回也雖然久鬱而必開者固天道之當然久塞而思通者尤人情所同具以川省物産之豐饒人民之殷富而當此萬國交通之際豈能任其深閉固拒不思另闢商途嘗觀泰東西各國凡有水道可通者由輪船以利轉輸陸地則廣開鐵路行駛火車或雖有水路而不能暢行則亦不得不改行火車以資補救今中重慶至漢口旣因山峽崎嶇江流衝突輪舶難期通行自必須另開一途舍輪舶以就火車之利所難者　常鐵路凡平地護軌之費每里僅須萬金今蜀省　嶂複沓遍地皆山自非由山底開鑿一穴斷無他法其費之巨工之艱當有數倍於尋常鐵路者試問中國當此財政極絀之際其何以堪西人深窺其隠以故本年英美兩國曾向川中大史有借欵造路之請署四川總督錫制軍深恐一經外人攬辦難免有失利權於是奏請招集華股自設川漢鐵路公司現已由外務部議覆奉旨允准竊思中國自與泰東西各國互巿已逾數十年凡所辦電報招商各局無不獲利甚豐蘆漢鐵路雖多借外人欵項然他日竣工後地旣握南北要衝商務之旺必可操劵况以川省之民物殷阜久已名著寰區向特患轉運不靈故祗局於一隅商人皆聞而裹足耳倘鐵路一通貨物轉輸何等便利商業安得不日興利源安得不日闕始雖糜一巨欵轉瞬間亦何難加倍取償哉或曰將來之獲利誠可預决矣然目前先欲籌此數千萬金之欵未免有所難行不知蜀中地極沃厚富紳巨賈實較他省爲多倘得廉明公正之大員曉以權力之不宜他讓利益之可以預期開誠布公盡心籌勸吾知蜀中人士必有洞明時勢之流聞風興起者設尚不足則籌官欵以輔佐之目今庫欵雖屬空虚然數百萬金當尚易於湊集杜外人之覬覦興吾國之大利制軍其果能顧全大局始終不怠乎中國富强之規模當不難於此擴之矣 
[本館接奉電音]  
　　昨日午後二下鐘越二刻時京師飛電傳來上諭一道敬謹譯登○七月二十九日内閣抄奉上諭貴州安義鎭總兵馬金叙著交袁世凱差遣委用欽此 
[電傳宫門抄]  
　　昨日午後二下鐘越二刻時京師友人專電告知本館云七月二十九日皇上召見軍機大臣及鐵良 
[電請防邊]  
　　聞都中友人云政府近接駐藏大臣來電内開自英人入境居民惶懼時有匪徒乘隙擾亂雖已派兵嚴爲剿服而地與蜀接又恐滋蔓蜀中請旨電飭蜀督妥派將校謹守邊疆幸勿令匪人竄入 
[西征奏績]  
　　梧州友人來函云自兩廣總督岑雲帥秉節西征之後潯柳所屬數十州縣漸次敉平各處田疇次第耕作日來禾稻收成頗稔商民亦多捆載而回以故雲帥擬於八月初旬仍回東省西征之事暫由馮萃亭宫保主持 
[閩鄂助剿]  
　　聞之廣州友人云正任湖廣總督張香帥因西粤匪亂迄未敉平擬挑選營勇若干名遣武學生劉邦驥帶往恊勦劉前卒業於日本士官學校與現任湖北南路小學堂監督田吳炤同爲香帥所激賞者又聞某日兼署閩浙總督鎭閩將軍崇將軍接准粤督岑雲帥咨文内開桂省匪人現經官軍勦辦請卽派營助剿等因因卽札飭曹軍門榮祥帶勇前往 
[粤西軍務]  
　　有客來自西粤軍中述及近日匪亂情事原原本本絶無影響之談比諸曩之得自傳聞者更爲信而可據爰照錄之以供衆覽客言目下柳潯以東皆無匪迹匪之所在右江則慶遠思恩左江則南寗等處而以慶遠爲尤盛南寗次之五月二十八日所失之東蘭州卽慶遠屬也閏五月初八日所失之慶遠鎭則慶遠城外壚塲也原匪之所以盛者由於北界貴州南接思恩北有邊地游匪串結思恩叢山亂嶺自來賊皆據爲巢穴官兵至則易於退守官 
 
 

Page 2

 
 
兵去則易於攻掠蓋官兵只能與之角逐於慶遠一入思恩卽無能爲力加之向來兵皆零星分紥匪則結成大股迨兵衆雲集而匪已遠颺其不克敉平者正塋此弊也南寗之匪以武緣隆安二縣爲盛從前自潯州至南寗自南寗至龍州江皆梗塞迨雲帥到後首以開通大路招徠商旅爲急特飭張觀察棠蔭白大令懷清分統扒船嚴加整頓一面責成護商營統領陳君世榮肅清道面懸峻罰以待之陳君本係游匪歸降後革撫王之春派令帶兵保護左江行旅陳君遂見有客商至每人抽洋銀一圓每船抽洋銀十二圓有不給者不予保護給則可保平安名爲保商實則借匪病商雲帥察知初欲立予正法後聞其人頗爲羣匪所憚以故貸其一死限以尅日肅清陳亦自知畏法故六月以後左江行旅均可安抵龍州商船亦絡繹於道矣至潯州以上輪船只能通至横州所屬之伏波灘商情頗爲阻滯雲帥現已飭善後局定造入水一尺五寸之輪船四號專由横州駛至龍州而以伏波灘爲樞紐於其地建蓋堆棧凡輪船之自梧潯來者至灘則換船駁貨直逹龍州大約八月内船可告成東蘭州之失由於其地無城且只土兵五十名陶州牧屢次告急王革撫置之不問以致失陷陣亡雲帥於閏五月初五日到梧卽聞東蘭州危急面問王革撫答以此係去年之事現甚平安緣王革撫前旣揑報肅清以故置一切警報於不問有告警者必加申斥以致州縣有犒賊求免者殊可慨已懷遠鎭第二次失陷由於慶遠府濮太守賢恒只知以重兵擁衛府城而但留一營守懷遠不知慶遠精華皆在懷遠鎮且西賊向不據城太守不以重兵守之於前致有此失及至賊據三日從容挾子女玉帛而去太守又將縣令調回不聽其追賊事後但鋪張賊勢飾情上詳自經雲帥查明卽將左江道沈觀察世培及太守一并撤任摘頂聽候奏參鎭守懷遠之趙弁煥湘當賊來時隻身逃入府城刻已由雲帥奏請軍前正法矣 
[輸銀贖罪]  
　　聞之福州友人云前閩省福防同知呂司馬文起因禮記商船偷運軍裝接濟海宼一案摘去頂戴兹聞禮記號主已禀請各大憲願報効粤西軍餉銀十六萬兩求恩銷案目下准否尚未可知而司馬頂戴則已賞還矣 
[粤獲匪僧]  
　　香港循環日報云粤東地方官在惠州白鶴峰某寺拿獲奸僧一名連日在巡警局訊鞫僧自稱係富有票匪首李金卽李鬍子湖南人漢口之變實與其謀後因事敗露逃至寺中削髮爲僧攺名道修鄂省曾懸賞三千金購緝未獲云云局員以案情重大於上月十九日移解營務處訊辦 
[贑撫受篆]  
　　江西訪事人云新任江西巡撫夏菽軒中丞峕本擬七月望日秉節莅省旋因查閱九江湖口各處砲臺延至十八日始抵贑垣隨於十九日接篆視事 
[添延教習]  
　　漢口訪事人云兼署湖廣總督端午帥以目下鄂省開辦各學堂在在需人教習爰電逹駐日大臣蔡和甫星使請轉商日政府遴聘彼中儒士數人來主講席 
[作育先聲]  
　　漢口訪事人云鄂垣師範學堂現已示期招考一時聞風報名者絡繹如織蓋以備將來卒業後爲閩省各小學堂敎習亦作育之先聲也 
[封奏述聞]  
　　聞之都中友人云日前有某侍御上一封奏略稱此次河南鄉試請旨嚴飭主考官取士必擇其文理正大議論光明者方爲合格其講求一切奇邪之說者概不錄取庶幾澆風可息人才可興 
[公所易地]  
　　金陵訪事人云向來主試蒞江寗未入棘闈之前例由地方官祗備公所如薛家巷之妙相庵城北之毘盧寺等處皆距城巿甚遠頗能隔絶塵囂蓋所以重關防也本屇主試公所設於城中四象橋左近劉忠誠公祠與貢院相距不過一里之遠刻下文旌行將戾止供給所委員已派司事督率差役鋪設一新矣 
[販私獲咎]  
　　安慶訪事人云皖岸私鹽充斥官引日見滯銷撫憲聶大中丞曾札飭長江各砲船帮同緝捕詎料各船轉藉此販私上月某日安慶水師左領哨弁某都戎赴金陵請餉船中裝運私鹽甚夥後因同船弁兵分肥不匀以致泄漏風聲爲緝私者查獲事聞於提憲赫然震怒將都戎記過某隊長撤差 
[嚴懲私鑄]  
　　武昌訪事人云日前漢口督捕弁勇拿獲私鑄銅元之甲乙兩犯起出機器一副解送撫轅當奉兼督端午帥發交讞局訊辦旋經讞員訊得此輩窩匿黄陂縣屬某姓家正在禀請飭查適署黄陂縣知縣董大令治勛因公來省午帥卽諭令將甲乙兩犯押解回署就近提同窩主質証以憑盡法嚴懲 
[宣南鴻雪]  
　　京師訪事人云七月初十日南營菜巿汛某兵丁駐守西便門迤南鐵路缺口突見甲乙兩人貿貿入城各負布袋頗形沈重疑而詰之兩人舌結啓袋視之則沙錢也遂解交牛街守備署請惠守戎審訊笞之立卽供出前門大街某蠟鋪代銷其私鑄處在西便門外西南二十餘里之某村某某等家當傳蠟鋪執事質對明確一併禁押次日守戎派兵丁多名各持快槍帶同兩人前往某村拘獲私鑄人犯七名起出鎔具模範各種私物解回推鞫諸犯復供出城中代銷鋪户十家刻均陸續提案研鞫不日當即解交步軍統領衙門覆訊矣○客歲京北數里三奇村土豪李茂因同里富室劉某嫁女頗有妝奩遂揮其羽黨刦女入室强佔爲妻劉翁怒與之爭辯被李出洋槍擊斃劉子莫敢如何將翁屍舁歸殮葬然不共戴天之仇固未嘗忘懷也里有窶人潘某爲人豪爽機智劉子與之交厚遇之久而以父仇告潘毅然自在繼又曰李羽翼衆多又有洋槍難以力取須緩圖之及今春劉子遣傭奴某甲赴田耕作李復尋釁槍斃甲於田甲潘乃密授甲父意旨令其照行翌日甲父親至李門叩頭哭訴聲言只生此子今因得罪被擊身死此子死不足惜但我貧老多病孑然無依尚求憐憫李正向之辯論潘適過其門乃僞作和事老言日父貧老無依乞恕其愚笨而恤其孤苦割地資助以免糾纒李不允潘復云若劉李兩家各割地二十畝以與中父何如李含糊應允旋復反悔潘於是謂李曰吾向劉家子說明信伊自割田地四十畝以與甲父但須君當塲交兌耳李猶豫未决潘復云定日携劉家地契來送　閱明然後畀之以完此事尚有何縬李方首肯乃定期六月杪在村中某廟相會屆期甲父與潘李同集廟中李亦來　槍自衛淮出地契十數紙鋪置臬上請李檢閱李舍槍接契潘從旁詳細交代潘有胞弟四人預藏兩壁間見李已入彀一弟猛出奪槍一弟出利刃砍李李額破血溢倒地而死劉子遂以田百畝酬潘兄弟事經地甲報知宛平縣趙大令潘挺身獨任其事大令訉得實情嘉潘俠義不科其罪又因控李有案乃以潘爲眼線密派幹役往捕李之羽黨刻已捕獲一犯覊禁囹圄矣○負郭路刼之案近復屢見不一見六月杪京南人某夫婦同車往親串家賀喜行至東栗園莊附近忽從禾田中躍出兩賊横截去路將卸其騾鄉人固健者隨手抽支車杖猛擊一賊暈倒於地不意力猛杖折其一賊乃乘間持短刃猛剌鄉人隨手而倒婦見之急以長鞭擊賊賊復刃剌婦倒時受傷之賊已甦賊遂不復牽騾負之而去旋有行人至婦尚能言歴告以故行人急赴鄉人 
 
 

Page 3

 
 
家報信比家人至則鄉人夫婦已氣絶雙亡矣乃報官相騐懸賞購線捕拿兇人 
[洪都客述]  
　　江西訪事人云歴屆鄉塲各店生涯茂盛而洋貨尤爲獲利　屆惟各書店銷塲暢旺洋貨已不及往時本年書店多至七八十家顧問者甚爲寥落洋貨貿易亦殊清淡大約以民間財力日漸貧窮也父老咸謂今歲年榖順成尚覺民窮財盡倘收成偶歉甚或成災夫豈復能支拄乎嗚呼斂財有方生財無術果伊誰之咎歟○臨川縣戚开淮明府歴任東鄉南昌循聲卓著及調臨川尤盡力盡心舉行新政新學去臘奉頒政事月報新章即將平日所辦學堂農務樹藝礦産雜事各條分别開載旣明且詳逐月皆蒙柯中丞嘉獎每三閱月出榜曉示明府兩次皆列一等第一并將所報之事發司刊刷排單頒行各府州廳縣垂爲成式洎中丞臨行之先一日復將政事月報列榜示諭仍取明府爲一等第一 
[白門秋柳]  
　　金陵訪事人云有陳福山者僞充縀客串同縀業經紀李炳生誘騙縀疋若干經各機户將李扭交上元縣收押旣而縣主袁大令派差至李家及李之親友某某兩家搜得綴七十九疋尚少一半之數仍向李勒追初次掌頰一百五十下予限五天交出限滿無縀可交再笞臀六百板限五日内將眷口遷去以備發賣房屋如數賠償○此間土人頗能講求織布之法惟無力購辦洋機出貨殊少現有某商者以通州土布一項各處暢行爰購辦織機十張設廠於下關租界中向通州招得織工來此紡織特規模太小尚望創辦其事者力圖推廣庶能獲得稍豐也 
[咨訪商情一]  
　　會辦商務大臣伍秩庸侍郎奉旨補授部侍郎後卽札行滬上商業會議公所轉諭各商略云本大臣奉旨在扈議訂商律飭由公所傳諭衆商將本埠各行業各公新商人定規條議單悉行採訪彚齊申送以便與西律匯通考証凡有益商家者酌訂人律俾垂久遠衆商如另有條陳不妨各抒所見繕致公所隨時申送本大臣罔不虚衷採納以收集思廣益之效云云隨於七月二十九日在泥城外商務公所延見各商董届時至者約五十餘人各將商情繕摺呈遞 
[請禁冐差]  
　　日前船户嚴肖峯吳雲泉赴上海縣署禀稱小的等向駕米船往來上海前因流氓冐充船牙封令當差曾禀奉憲諭在案邇來仍有前項情事求恩查禁等情縣主汪瑤庭大令昨已准詞出示曉諭矣 
[演劇酬神]  
　　昨日道家者流相傳爲許眞君誕辰贑省寓滬各商人相率醵資徵召梨園子弟就南巿小普陀橋江西會館登臺演劇以答神庥董事某君特禀請二十三七鋪巡防局員派勇四名在彼彈壓 
[讞員返滬]  
　　上月二十六日法界讞嗣魏蒓塢大令因公赴金陵謁見各大憲昨日附太古洋行鄱陽輪船回滬赴道轅禀見蘇松太兵備道袁海觀觀察並飭丁咨照捕房將應訊各案於禮拜三解送公堂與法總領事署費繙譯官會訊 
[英界火警續述]  
　　前晚九點鐘時英界九江路浙江路轉角處火警已紀報章兹悉火起於陸同生東洋車店陸游蕩無度其母向之訓斥互相爭閙潑翻火油燈以致烈烈轟轟遽肇此禍計共焚燬巿房六幢 
[上海官塲紀事]  
　　新科翰林吳康伯太史籍隷江西昨日由京至滬赴道縣各署投剌拜會○馬路工和局總辦翁子文太守昨有要公命駕詣縣署拜會縣主汪瑤庭大令晤商良久而别○今日爲致祭文昌之期昨日縣主汪瑤庭大令預飭辦差丁役備辦祭儀 
[嚴州府黄峙靑太守覆桐廬縣史仲華明府論政治書]  
　　日前台從來郡接言論丰采知非不自郡縣階之也使郡縣得人則君相可高信爲長駕遠馭之才相助爲理不得不奢望於賢有司也夫天下之治始於郡縣古今禍亂之萌未有不自郡縣階之也使郡縣得人則君相可高枕而臥然二者並衡則縣猶重於郡何也郡守上而不能如督撫藩臬之各有其權下而不能如州縣之自有其權惟承上接下但爲樞紐若令者日與民親兵刑錢榖必擅衆長方足以勝任愉快子羔爲宰宣尼猶不敢信尹何爲邑鄭僑目曰未可作令之道自古爲難然至今則尤難自銓選猥雜庸鄙充數舉不知循良之政令爲何事而衙門積習之深相沿已久廓而清之無才者固不能有才者卒域於衆人之見或視爲署事缺非久任恐人指爲異已而不敢爲嗚呼中國之弱實由於吏治始也然豪傑之士不爲時世所限虞詡謂不遇盤根錯節何以别利器貴在窮物之變逹事之權不驚衆不駭俗措閭閻於磐石之安以視侈口於龔黄召杜而無實惠及民者誠霄壤也前之諄諄以清詞訟相勗者平内訌也以愼交涉相戒者弭外患也然第言其末而猶未及其本本之云者教耳養耳我中邦之言教養者多詳於經史積黍難數若泰西歴史共大端亦在設學堂以教民興工藝以養民富强之源詎必矜奇立異斯爲得哉誠得賢宰以學堂警察等事實力辦成則士氣作人心正根本不至搖動弦歌徧野莠民雖欲取閙刁民雖欲越控知其必悔焉自沮矣來書汪洋閎肆足知士元非百里才然於作令之道似少切近之言不爲之鞭辟入裏不可也執事深　王文成公之爲人僕案頭亦置有文成全集喜其勛業足以發明文章與空談性理者不同夫文成嘗爲龍塲驛丞矣厥後聲施赫濯早基其學於在下位之時願執事行遠自邇登高自卑漢申公之爲治不在多言顧力行何如耳執事以安詳振作自勉以因循孟浪自戒斯意近之然言之高明不如行之篤實執事考試出題似尚宋學敢請以人民政事納人腔子裏做工夫爲進一解因執事以謂可與言而不能不言苟有不逮尚賴匡扶倘能仕學相資蔚我一郡之治雖偏隅之張弛無補時局之艱然猶愈於受人牛羊而不求牧與芻者遠矣竊願上下交相爲勵勿貽言有餘而行不足之譏幸甚 
申報館恊賑所經收山東烟台四川合肥廣西七月初一日至二十九日第十八次清單 
七月初一日鄭鵬洲洋三十元初二日蕩日正大局來鴻東力薄子求妻病速愈洋二十元初四日慶記求兒平安洋一元初五日諸城王硯山堂山東洋三角臨　林永和來范幼香祈保室人陳氏病體轉危爲安洋二十元蕩日老正大來雍睦堂求合家康健龍洋五十元初七日浙虞十齡童子尹南屏節省點心資洋一元初九日寳應　興潤來朱勵志廣西洋十元初十日鎭江裕興康局來京日合記洋一元十一日延源莊來張鳳卿求父及弟妹病恙速愈并求合家平安九八元三十兩隠名氏洋五元吳宅隠名氏洋二元　河隆茂升交永義昶來鎭洋已已子思誠子爲求母壽廣西洋四十元爲子求病早痊廣西洋二十元十二日姚錫溪罷洋五元十三日江北木辛鎭來沈資事　求合家平安　十元汀北隠名氏銅洋五元銅小洋十角十四日沈樹庭洋一元溧陽京兆氏炳記敬還心願求夫婦病愈洋十六元十五日臨平　泰交　永　來陳子澄　保繼堂臨産平安洋十元十七日無名氏洋二元十八日邱子記還愿洋四元十九日慈母還愿洋二元丁兆聲爲内人體氣變弱求　平安花洋二十元爲先岳　公八旬冥誕附者移助洋十元無名氏病愈還愿洋二十元二十一日元芳帳房銅洋五元無名氏洋十元廿二日勉力子爲先嫂六旬陰誕懺資移助洋六元廿三日　蘭館舊王求妻病速愈洋十元蕩口萬　春交老正大局來章煜培求保合家平安龍洋一百元廿五日鎭江全昌仁來許海泉洋四元廿六日江南製造局來壽水生洋十五元廿八日無名氏洋二元小洋九角廿九日吳馥堂洋十　元　以上總共收銀三十兩洋二百八十七元龍洋一百五十五元小洋九角花洋二十元銅洋十元銅小洋十角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[心亦可騐]  
法京巴黎電信云有一女童年十三歲被人刃剌醫生員路君爲之診視欵其傷及心經於是用刀割之由兩脅骨洞開一穴以鐵鉗探入贜腑先將肺部撥置一邊旋用鐵　將心移至露光之處細加察騐至兩分鐘之久見心完好無傷乃復置回原位敷其傷口女童依然精神如故一似絶無痛苦也者噫此眞能奪造化之功雖盧偏不是過也設使商紂之世得此神醫則比干可以不死矣 
[江西德化縣高等小學堂開辦章程]  
　　學堂就五邑公所添造修攺二學堂遵欽定章程設副監督一員主持全學教育并統　一切事宜一設副辦一員會同監督隨時襄辦一司事二員分管帳目書籍文報火食等事一請教習三位中西算學分任教授學生功課一學生原額三十名准由年在二十歲以上者照章留堂肄業其有甄别錄列備取者應俟原額出缺挨次序補以免爭先恐後不能劃一一捐洋銀三百元准送學生一名進堂肄業一學堂上棟正堂供奉至聖先師前二棟設中西算學教習講席二位一中西算學教習住房用　堂東西正房一學生齋舍新造房間一人一號一官客廳用東西廂廳面一圖書樓暫用二棟西邊重房庋藏書籍一監督副辦住房用講堂東西副房一堂内器皿桌椅籌費另辦一堂内圖器書籍籌費另置一副監督一位月支薪水洋銀二十元一中學教習一位月支脩金洋銀二十元一西學教習一位月支脩金洋銀一十元另支火食洋銀十元一算學教習一位月支脩金洋銀二十元一副辦一位司事二位月支薪水洋銀十元錢各六千文一司閽一人兼登號簿月支工資洋銀二元一齋夫二人每名月支工資錢一千四百文一雜役二人每名月支工資錢一千四百文一廚役二人每名月支工資錢一千四白文一茶爐一人兼管燈燭收拾之事月支工資錢一千四百文一監督教習副辦學生六位每位每日支火食錢七十文每日一餐一司閽齋夫各役八名每名日支火食錢五十文一油燭煤炭紙張月費茶烟雜用歲修每月支錢二十餘千文一總計經費每年薪修洋銀一千二百二十四元火食工資共錢一千三百十二千八百文一每年以四仲月爲大課生員超等五名第一名獎錢五千文二名至五名各獎錢四千文特等五名每名各獎錢三千文童生上取五名第一名獎錢三千文二名至五名各獎錢二千文中取五名各獎錢一千二百文每課共獎錢五十三千文每年共需錢二百十二千文嗣後籌有欵項分别加獎統共計常年經費二千七八百千一每月二十九日爲官課由縣官捐廉稍給獎勵超特上中各取五名超上第一各獎錢一千文二至五名各獎錢七百文特中取各獎錢五百文共錢十二千六百文卷由官閱定甲乙章程甚長容俟排日賡續 
[法艦過潤]  
　　鎮江訪事人云七月二十五日有一法國兵艦由上海鼓輪至鎭暫泊洋馬頭艦中弁兵羣至租界及島洲山遊覽常鎭通海道兼鎭江關監督郭月樓觀察知之特飭洋務局及租界巡查各委員親帶差勇等人悉心保護 
[守戎候辦]  
　　粤洋各兵艦統領陳守戎廷威經大吏撤差另委出洋學生邱林二君分統等因已登前報兹聞羊城友人述及日前有自稱每珠逸民之陳光李明張正黄大等人赴督憲岑雲帥行轅呈控陳與孫文親戚實係孫之黨羽并有借差勒索並不照章將船政學生酌委而委其私人某瘍醫及棺材店主甲乙二人管帶兵船情事當經雲帥電飭營務處將該守備撤差歸案訊辦上月十九日陳由汕頭返省管務處提調飭卽發交南海縣看管聽候核辦 
[被劫勒賠]  
　　厦門訪事人云前者福建銅山關有銀一千兩解赴省垣中途被盜搶劫一空奏聞於兼署閩督鎮閩將軍崇右庭留守札飭漳州府楊太守查明失事處實係龍溪縣境因令縣主黄大令照數賠償 
[錢價日昂]  
　　安慶訪事人云邇來皖省錢價日昻從前龍銀一元可易錢一千文有奇近則不及八百文小洋銀一角僅換錢六十八文有維持圜法之責者其將何以處之 
[潤州近事]  
　　鎮江訪事人云鎭郡錢價昻貴日甚一日龍銀一元祗換錢七百八九十文日前常鎮通海道兼鎭江關監督郭月樓觀察出示平價並飭通川官錢票以便商民○鎭郡　營官擬仿照江寗創立練兵學堂禀請鎭防統領妥議章程卽就湘軍五旗及護軍中左右三旗内挑選弁勇入堂肄業大約日内卽須聞學　　駐防鎮郡之南洋續備護軍副右營管帶劉遊戎作古後遺差由兩江總督兼南洋通商大臣魏午帥檄委譚總戎華武前來接替月之二十三日總戎由金陵乘某輪船抵鎭江拜會各當道示吉二十五日進營視事○鎭郡開辦膏捐以來各烟膏鋪往往以多報少取巧舞弊現經兼辦膏捐之各叚保甲分局委員會同地方官將城廂内外各烟膏鋪及各烟館逐一嚴查短數若干售數若干註明册上按月繳捐如再有隠匿情弊一經查出定卽加倍示罰○鎮江洋務局總辦邵虎伯直剌命駕赴金閶晉謁上憲禀陳要公刻已事畢於七月二十五日乘舟回鎮 
[請禁攫物]  
　　前日本邑南巿操水果業之俞源泰嚴元吉王恒大朱寳大盧榮順等人聯名投馬路工程局遞禀聲稱商等均在治下開行販貨現在秋梨上巿各行派司在馬頭運貨往往被流氓乘間攫取滋擾不堪請爲示禁等情總辦翁子文太守披閱禀詞卽嚴飭水巡捕隨時稽察 
[上海縣署瑣案]  
　　今春流妓趙金寳被康順榮誘逃入城以鴇婦凌虐等詞控諸巡防西局局員某君轉送縣署縣主汪瑤庭大令訊悉情由將金寳發普育堂擇良婚配康笞責釋去兹有張蘭生者投縣具禀願娶金寶爲妻並邀同保人汪山泉候訊前晚大令升堂訊究張供小的向業小錢莊刻已失就求恩將金寶配與小的爲妻金寳供小婦人與此人素不相識大令謂張自顧不暇何能瞻養妻子叱令退去金寳仍發還堂中諭令董事擇誠實可靠之人婚配○陳和尚控姚木生盜墳地一案前晚經大令提訊陳供小的有侯惠昌户名墳地一畝已將三分永遠租與永發洋行後被姚木生竊取方單拔去界石私自賣與他人今將賣契呈閱求提究追太令閱得契上載明所賣七地係木生之祖陳永林户名傳訉地保劉鶴卿供和尚欲賣　地並無方單糧串小的是以不敢在契上蓋戳大令判令將和尚掌頰五十下交人保出一面飭差提陳木生到案質訊○前者劉金扣控張慶榮范錦文江四等拐賣兩孩一案經大令訊明將張等責押兹又提到廣德烟館主藍增林前晚升堂研訊張供稱本年正月中藍夥羅姓托小的買男孩至四月聞江四家有孩出賣小的因邀羅往看買定一孩刻下不知羅帶往何處藍必知其下落藍稱小的處並無羅姓其人大令知其刁狡叱令笞責始供稱藉非小的之夥因與小的俱廣東大埔人時來耽擱已於四月杪携所買之孩回籍矣大令飭將張還押藍交人保出姑候備文關提羅及小孩到案再核 
[英美租界公堂瑣案]  
　　湖北人王鳳樓附某輪船來滬衣箱中儲有寳銀六錠洋銀若干交永安棧接客夥朱鴻發及到棧箱已失去向 
 
 

Page 10

 
 
論不理報由包探王長桂獲朱解案襄讞委員何吉生大令詰訊之下朱狡供不認因商之英總領事署博繙譯官押候傳棧主施心齋訊核○陳生寳在電燈公司司帳虧欠洋銀若干避匿不見報由包探五長桂拘解請追陳供刻已還過一百元餘求寛限大令判押捕房一月○陳阿四金錦生設攤誘賭有范文海者輸去洋銀若干被褫衣服押錢作抵范忿甚報知捕房捕頭令包探王長桂將陳金送案大令判各責三百板枷號十四日○楊慶昌行竊某洋人家衣物報由包探趙銀河解案請究大令判責三百板押捕房半年○龜奴孔大興與沈庚甫有仇前晚突入沈家吵閙由包探王長桂拘安請究大令判罰洋銀十元○屢次犯竊之王阿根近又掩入孫光甫家圖竊由包探顧阿六拘請訊究大令判責五百板枷一月期滿之後押捕房半年然後笞責二百板釋之使去○奴龜侯月泉控嚴福生誘逃妓女金巧仙一案昨日捕頭令某包探解案大令飭押候禮拜五訊斷○偷兒虞石元行竊范醴泉家衣物由包探邊槐洲拘獲請究大令判責五百板枷示三月○王阿元張藍明行竊吳少卿等三家衣物由包探顧阿六拘獲請究大令判各責五百板收禁西獄兩年○相士賽半仙卽亢寳朝誘拐張秦氏之女三寶卽白牡丹經氏尋獲交包探竇如海解請究大令飭押候過堂訊斷○許小琴誘拐吳金氏之女福順報由包探劉光震獲案查得許尚誘拐朱姓之女大寶賣與百福里鴇兒新嫂嫂家因於昨日送案請訊大令飭押候提齊人証訊明核 
[法租界捕房紀事]  
　　昨報紀小東門外大德生土棧不戒於火延燒比鄰盛恊順槽坊迨救熄後包探將棧主郭紀州拘入捕房捕頭命交人保出聽候查明如何起火然後轉解公堂禀請讞員魏蒓塢大令訊究○甲乙二人至某小烟館開燈過癊乘間串竊烟槍一枝烟館主報捕後經包探連贓緝獲解入捕房捕頭命押候堂期解請訊辦 
[美租界捕房紀事]  
　　甬人李木生向以販賣磁器爲業昨日午前肩負盆碗之類行經西華德路適有東洋車夫林阿二拉車而至兩不及避致將李所肩盆碗撞碎甚多李忿無可宣將林扭交某號巡街華捕帶入捕房捕頭詢悉情由令李自投公堂具詞禀控○昨日清晨偷兒李遷勝潛至寄居天潼路之粤人梁阿江家乘間竊取衣服若干件正欲携之而逸不虞爲梁覺察當塲拘獲送入捕房捕令押候解送公堂禀請襄讞委員何吉生大令訊辦 
 
 
 

Page 11

 
 
   
 
 

Page 12

 
 
   
 
