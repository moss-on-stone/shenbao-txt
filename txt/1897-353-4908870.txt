# 1934 - 353 - 4908870

 

Page 1

 
 
[重印四史出售] [  圖書集成局啓]  
　　本周所印史記前後漢三國志四史最爲應用之　購者愈多銷售愈廣　復　印出售每部實價洋四元五角欲購者請至三馬路　　　　　昌　畫室購取可也 
[醫林指月出售] [  圖書集成局代啓]  
　　醫林指月一書爲胥　老人王琢　先生所輯計書十二種曰醫學眞傳曰　　　曰　家心法曰易氏　　曰　　　　存案曰　　　　　　　日痎　　疏曰逹生編曰扁　心　曰本草崇原曰侣　堂類辨曰學古　則集前　及　朝　　　　　　　　編　醫　之　　後人　官　爲圭臬者也原板久已模糊茲本　承博文　　之囑排印成編賜購者請臨上海博文　届揚州點石裕記選取可也計舊八册每部價　一元六角 
[杞人之言]  
國家之度支至今日可謂支絀極矣小民之衣食至今日可謂拮据極矣然國家之度支雖竭苟承平無事猶可生養休息撙節儉用以期轉貧爲富亦不數年事耳無如東海之瘡痍未復議和之賠欵未清外洋之債日積日深内地之財日搜日竭而膠州之事又起恐非償欵尙不足以了事卽償欵節亦非輕易現已無事不捐無捐不增驟　此意外之出項勢不能不取之民間而謂民其堪乎而若更有意外之變則更不堪設想矣小民之衣食雖艱苟出畝可以豐收卽不能餘九餘三謀盖藏之厚猶可免飢寒之患乃近年來各處災荒迭見川東一帶飢饉相望鄂省沈災雖淡至今振務尙完竣江北難民相率而赴下江求食雖經官塲發賑攔阻各安地面而該處災民苦况可想而知在　災之地固已親受之而未經被災之地亦無不因之米珠薪貴雖無災而已不啻有災矣卽如蘇松太而論本爲魚米之鄉各處向來尙胥仰給於是運販出口絡繹不絶而本地未嘗見絀價值未當稍貴可見物産之豐自去年以來米價翔貴至今不少貶抑每米一擔需洋至五元向來冬至之時新米上市米價必　今年反有增無减雖市猶不無居奇而究竟山　較少去路較多之故向來滬上米價至多不過三千四五百文而今則必須五元數角　現在洋價日跌若照前二年之洋價則已五千數百文矣蘇松太三屬田畞所出以花米爲大宗民間所用柴薪稻草花梗居多稻草每擔不過一百二三十文四五十文花梗稍貴今則稻草每擔售至三四百文滬上幾售至五百文花梗之貴更無論矣猶憶童稚時爰匪撥亂附近一帶皆避居於滬滬之四鄉皆遭蹂躪其時米價貴至十二千然亦不過一年之久蘇松太肅清後物價卽如承平時詎承平已三十餘年而民間之貧弱反不如初亂之後眞有令人不可解者矣若米則有出口之去路其貴猶可說也而薪則重笨之物斷無運往他處之理而各處昻貴更不可解米薪二事人不能一日少缺向之每人每日得數十文可以活一日之命而今須倍之又倍去年收成尙豐而今年物價之貴尙如是有加而無已今歲收成歉薄蘇　自秋間報荒者已絡繹不絶而松郡亦有糾衆霸租之事佘山一帶有鳴鑼聚衆來郡報荒聞若輩令於衆曰有不遵約法私往完租衆必碎其舟火其廬措勒其錢米故佃人皆不敢以粒米繳倉人情如此不禁爲之悚然米糧之漲更可想見其有加無巴也前報紀日本在天津購買糧米以致二麥及麫價值昻貴嗣聞俄國亦以現在滿洲建造鐵路咨請北洋大臣運糧出口日前兩國所購僅係牟麥現以麥價翔貴遂並蓄兼收購及雜糧祗就津屬而論青靜滄鹽以及辛集唐官屯一帶每日車載騾駝鄉人但知求善價所謂醫得眼前瘡刓去心　肉來歲春荒在所不免果如斯言則北地二麥必　空乏又需南米以濟而南省收成又减兼顧殊難况聞各國兵艦調來中國不知作何舉動兵必須餉數萬里之轉運勢不能挹注自如又須購自中國現官塲有禁止出口之諭恐市儈陽奉陰違漏卮日甚小民將何以爲生柴米一貴小民生計必窘生計窘則人心必不能安靜小則穿窬人則盜刦外侮頻來内憂可慮眞令人欲搔首問天拔劍斫地而不可解此抑鬱者矣方今滬上繁華方興未艾燈紅酒緑車水馬龍眞如深入黑甜曉夢之猶未醒耳 
[整頓保甲]  
　　江西采訪友人云各屬保甲大抵有名無實故事虚行時值隆冬急須加意整頓南昌府江訒　太守因督同南昌縣孟子卿明府新建縣文芝塢明府剴切曉諭其文曰安民之要務莫先於清盜源弭盜之良規莫　於嚴保甲歴年迭奉上憲札飭實力奉行諄諄誥誡乃節經舉辦毫無實效者皆由稽查不嚴賞罰不明又無端人正士襄理其間無怪乎艮法美意竟等具文也本府前在端州酌議新章五則飭屬認眞舉辦行之頗著成效今者移守洪都忽焉一載雖省城保甲久奉上憲委員分叚稽查而鄉間外屬未能一律舉行自應仿照辦理以期莠除良安風清俗美誠恐爾等未逹本府之意合亟督同剴切諭曉爲此仰闔屬紳民人等知悉爾等細思與其賊盜爲患本身先已受害仍須經官動府告狀催詞卽使官府明察不准書差需索不令爾等受累而失時廢業惹氣傷財已受無窮苦惱何若思患預防家家得以無事具享平安之福須知本府縣苦口勸諭並非於官府有何利益所以不惜心力不吝錢財必欲實力奉行者無非爲爾等衛身家求樂業以希梢盡守土之責比外無他意也爾紳民各有天良倘不仰體本府縣苦心仍前玩忽撫心自問豈能安乎其各懍遵毋違特示一絶擾累查向來門牌册籍均由本縣捐辦不派民間分文然害役地保赴鄉不免需索盤費甚至各處設局經費不足私向各戶歛錢以資津貼今一切經費均歸府縣公捐委員書差概不赴鄉保甲公事悉歸本鄉紳首辦理本鄉概不設局自紳富以至貧民均無分文花費本府縣如遇公使順道抽查隨帶夫役自發工食絲毫不擾民間倘有藉端訛索者准隨時喊禀立予嚴懲凡紳首有保甲公事到官立時接見信來亦爲辦理如門丁書役有絲毫需索或面禀或函禀定將需索人加等治罪一嚴責成查十家編聨之法舊章已備但須遵行毋庸再議今酌定每鄉設一鄉正或由官訪請或由地方公舉必須公正剛直素爲衆所敬服者方克勝任團總卽由鄉正舉報甲長卽由團總舉報牌長卽由甲長舉報凡事牌長告之甲長中長告之團總團總告之鄉正鄉正禀官核辦有辦事不公或私歛小民分文者卽由舉報之人禀明究懲更換倘或扶同容隱定將舉報之人連坐一聨　氣保甲卽古人出入相友守望相助之意若聲氣不聨與不辦同今後一家有事各家奔救一村有事各村奔救至二三戶小村全仗附近大村保護不得漠視須知匪類能害别人卽能害我同鄉同里應便患難相顧平時我不救人等到自已有事誰肯救我倘自謂不怕視别人之事不關痛癢坐視不救一經查出定照庇護匪人貽害鄉里從重懲辦一明賞罰一牌之中有無不法之事同牌斷無不知之理今後須按鄉按戶出具切結如一家有窩藏匪類開塲聚賭與各項不法情事九家不報九家連坐若九家報知牌長牌長不報卽連坐牌長與九家無涉推而上之甲長團總鄉正皆然何處報明 
 
 

Page 2

 
 
卽算無事何處不報卽與連坐至於匪類盜賊能捆送者立時捆送倘爲一鄉所畏之人不敢捆送准其密禀由官密拿决不使捆送密禀之人稍受拖累但必須有眞憑確據方可亦不得私自紏捉拷問倘或妄拿誣禀以及私刑拷問一經審實定卽反坐此外如能捕獲匪首巨盜及擒送罪大惡極之人定予從優奬賞卽由府縣公捐發給决不食言至若實係良民被賊誣攀准可牌九家聨名保釋在家聽　傳質如敢徇情妄保亦卽連坐一厚風俗洋烟賭博娼妓採茶淫戲最爲風俗之害各團烟館查明若干家另造一册責令該戶連鄰出具不容留匪人保結本人出具如留容匪類除照例治罪外仍將房屋充公甘結倘屋係租賃必須房東出具如有留匪情事願將房屋充公保結若無以上各結勒令收歇改業其賭博娼妓採茶淫戲一律嚴禁照明賞罰一條辦理至民間偶因細故或聽唆涉訟或吵閙鬥毆或婦女撒潑甚至借事糾搶短見輕生皆由愚昧無知冐犯國法卒至不能害人徒害自已雖悔何追全賴明理紳耆以及鄉正團長等隨時開導勸解總期大事化小小事化無共相和睦倘能一二年内移風移俗確著成效本府縣自當酌給花紅以示奬勵以上五條與舊章相輔而行但能實力舉辦不徒良善得安匪類絶迹將見官紳百姓聨爲一氣由此興利除害次第舉行必收如身使臂如臂使指之效惟是府屬公正紳耆向不肯出頭問事須知于預詞訟是爲無品若有關一郡一邑大利害仍復袖手旁觀地方何賴有此紳士况本府縣苦心孤誼爲立有利無害良法旣不令委員書差赴鄉若公正紳耆再不相助爲理試問府縣祗有兩人能否處處親辦是紳耆不樂鄉里治安不願風俗敦厚其辜負本府縣一片婆心猶小焉者也想公正紳耆深明大義誼篤桑梓當不至出此 
[鶯遷誌喜]  
　　湖北藩司王芍棠方伯調授四川布政司已見電諭日來屬下各官咸紛紛趨轅叩賀馬龍車水絡繹於途方伯宦鄂多年善政不可枚舉湘中人士誼關桑梓受惠尤多一旦棠蔭量移殊覺依依不捨聞方伯年内尙須具摺請覲交卸之期大約在來歲杏花時節矣 
[别駕上任]  
　　松江采訪友人云新選松江府柘林通判劉别駕盛驤擇吉十一月二十五日辰時在郡城接篆旋詣府署禀知並徧謁各同僚及郡中紳士前導有欽賜二品廕生特授柘林水利通判等銜牌公館在華署南首袁宅 
[繪衆誌盛]  
　　前紹興府霍太尊在任騎箕其公子輩已將靈櫬扶歸闔郡紳耆念舊德之留遺思再見而不得因挽霍太守之故友高雲鄉先生繪像數幅懸諸育嬰堂豫倉等處擬於每年新止及清明中元兩節竭誠祭奠以誌不忘方君本精繪事且素爲霍太尊莫逆者并重以諸君子之敦囑描繪如生鬚眉不爽馨香千古爲循吏者當可聞風起矣 
[湘波利涉]  
　　鄂湘兩省遥隔重湖行旅往還每慮風濤之險前由湘中巨紳王益吾祭酒等禀請創設小輪船拖帶民舟常川來往蒙張香濤制軍批准并令邀集鄂紳合力舉辦獲利均分以昭公允現在兩省紳士集股購船規模粗具擇期上月二十五日遺慈航輪船拖帶民船由漢口開往長沙從此千里湘江尅期可逹大川利涉履險如夷洵便民之要舉也 
[茅龍更衣]  
　　鄂省武勝門外下新河濱臨大江爲民船聚泊之所沿河茅屋數十家臨水成村因樹爲屋亦一幅天然圖畫也上月十八日辰刻忽不戒於火又值風姨助勢吳回氏左衝右突銳不可當幸地近江濱取水近便僅焚草屋二十餘間當卽掩旗息鼓事後查點人畜倘無損傷至起火之由則此諉彼推傳聞互異究無從代爲憶斷也 
[難民已去]  
　　嘉興采訪友人云前報詢悉新塍鎭到有男婦老幼難民數百名口分赴近鄉索食鳩形鵠面相屬於途兹聞若輩並不　擾邨民一經給以糗糧卽　轉徙至他處矣 
[盜刼富戶]  
　　紹興偏門外長堤一帶工人謂之南塘相距十五里有小村落俗名清水閘本河中漲難故四面臨水舟楫不能通村多陳姓中有一戶富有多金住宅臨河爲南塘一路巨擘上月二十三夜三四更時忽有强徒撞門而進明火執械塗面改容逕入内房刦掠爲事主驚覺大聲疾呼盜以刀戳傷於頭遂噤不敢語聞事後檢點所失約值甚鉅報縣禀請勘騐未知能弋獲否或謂塗面改容必係本地熟人略能認眞搜捕想不難破獲也 
[命案述聞]  
　　九江西關外木橋口張和兒之妻名蓮英素不安於室先與某甲有染約同偕逃被其夫叔追回兹又與陶某姘識巫山雲雨暮暮朝朝遂爲其夫撞獲飽以老拳陶扭脱後不數日間卽行斃命家人將屍移之張處請官相騐楊少庭明府以人命攸關准予訊理俟有續聞再録 
[欠債自經]  
　　松江采訪友人云郡人楊姓賃屋佛字橋畔曾以禦窮乏術向荳腐店主某甲之婦假洋蚨數十翼以濟饔飱屢索無以應致被搬去雜物楊以顔面攸關至晚卽自縊而斃迨家人知而施救已無及矣現在兩造各執一辭不知能免公庭對簿否 
[絞决人犯]  
　　松江采訪友人云十一月二十五日松江府署援奉臬轅釘封文牘松屬七縣共有應决人犯四起上邑兩絞一斬南邑一絞青邑一斬　邑一絞迨恩詩農太守札飭華亭縣已在掌燈時候趙筱湖大令正欲入塲二覆文童爰於二十六日之夜二鼓放頭牌時乘馬而出馳至府署西首肩輿已到乃端坐回署時則六街三市早經四處喧傳人山人海爭先快覩約炊許副營中哨李君率隊出營城守營守備宛守戎上塘汛謝君繼之各披大紅斗蓬跨馬疾馳至縣署大堂其時已發三梆大令升座飭役提犯出獄略訊數語叱令褫衣綑縛擁出西角門推挽上路行走如飛仆而復起者再道經某南貨店前好善者飲以冰片所冲燒酒迨馳出西門詣東獄廟市曹益復觀者塞途萬頭攢動一聲號砲幾如岳撼山振而犯已斃矣各官遂赴城隍廟拈香然後分投回署有知者謂此犯姓胡名壽和山陽縣人因謀斃姘婦之子經前任華亭縣葛江村大令訊明擬絞當往提出獄時已深入睡鄉禁卒誑以察騐箕斗行將上路犯遂披衣坐起旋聞人聲鼎沸不覺色然以駭謂同伴曰聲息如此得母死乎同伴慰以好言始徐徐出獄云 
[水販宜懲]  
　　烟臺訪事友人云某甲者日漸小康人皆不識其爲水販也一日又復買得養媳一名不數日間卽與某妓議價售賣適爲某汛弁知覺以私販人口緝拿送案該女由縣發交廣仁堂收養某甲則未知如何發落也 
[揚河擠船]  
　　揚河水小湘省糧駁船啣尾而至詎連日河水又復大落駁船益不能前進挨次泊於河漘欲求三尺之隙亦不可得又加以邇日各柴洲水退各篷新柴紛紛裝載而來致河道愈形擁塞日前有皖省某官乘坐官舫前往山東公幹不意行至新河灣爲前船所阻後至者又紛紛擁入進退爲艱不得已飭紀持名剌請地方官設法邑宰隨派差督率河快前往奈諭勸多時依舊不能鬆動某官恐悮要公遂於五臺山以上另雇他船始揚帆而去說者謂是處爲南北通衢時有大差過境今河道擁擠如是不識在上者亦有善法處之否 
[揚市瑣談]  
　　揚城每届冬令各項生意必有起色詎今年因銀根緊急錢價高昻各店生涯遂皆冷落市廛景象較之上半年猶覺蕭條比來各　乾枯鮮果品以及皮貨等成本旣鉅銷塲又滯無不愁眉雙鎖進退兩難至本郡柴米等物價仍未貶刻聞因膠州有事烟台牛莊豆餅豆油等來者漸稀致油價日漸增長現每石已售至八兩四五錢零售每斤須一百零八文據該業中人云恐此後尙欲加增吁油爲居戶日用所需昻貴如此必致攙和各項雜油偶一不愼難免食而致疾寄語各居民尙其加之意焉 
 
 

Page 3

 
 
[五茸試事續記]  
　　松江采訪友人云十一月二十六日爲華婁兩邑文童二覆之期華亭四書文題文土以民力爲臺爲沼詩題賦得文必已出得文字賦題逢萊此去無多路賦以題爲韻雜箸題管仲論一琴一鶴七律不拘韻婁縣四書文題十一月詩題賦得隔年先有探花心得心字賦題蘇東坡兩遊赤壁賦以題爲韻雜箸題謹身節用論中興四將論係南宋張韓劉岳燈花爆竹七律不限韻閱日案發華亭取八十名婁縣取六十四名示期三十日扃門經試兹將前茅二十名姓氏錄左華亭沈傑耿善勛姜世壽胡毓臺張騏廖宇爕施開文顧鍾岱錢廷樑楊煦春宋景純蔡光照顧道輝吳驤瞿秉常張光照蔣光祖范鐘鳴宋樹屏蔡肇基婁縣丁繼庠沈平康陸祥雯張忠清朱俊陳世鳳沈葆章沈家振張樹勳章本衡張永沅程震褚昌傑張作邦唐傳定金端法胡常恩程雲鵬俞文翰陳葆藩 
[游歴到申]  
　　二年前有三英人同乘脚踏車繞地毬游歴三人一姓勿拉生一姓崙一姓鹿當出門時身畔未帶分文然每過長江大河須喚舟以渡且朝餐夜宿在在需錢三人則向人歴訴游歴情由得以賓至如歸慳囊不破至應附輪船之處亦如之至路上或有零星費用則將沿途所歴繕成日記送諸各日報館俾稍得酬金至本禮拜三由姑蘇來滬曾自言已游過中國漢口蕪湖諸大埠自離英國迄今已閱五百三十二日歴英程一萬四千三百三十二里上海各西人奇之相約盛設筵席爲之洗塵并各乘踏車遠迓昨日將晚戾止由泥城外至英界大馬路赴浦脚踏車之隨其後者多至數百輛工部局豫頒告白届時不許馬車在此往來蓋以免磕撞也 
[英員更迭]  
　　英國本在上海設有總領事及刑司等員後欲節省經費遂以刑司兼總領事之職兹又分而爲二以前在領事署辦公哲美森君爲總領事官而令本任總領事官韓能君爲刑司 
[老成彫謝]  
　　安徽涇縣朱宫詹　唐先生琛主講本邑龍門書院於今四載和平温厚足稱多士楷模近爲西江大憲敦請兼主南康白鹿洞書院講席先生體素羸弱往來江海感受風霜於十一月十八日病卒金陵寓次西風淒緊噩耗遥傳凡在士林莫不慨師資之頓失焉 
[幸未成災]  
　　楊樹浦華盛紡織東廠内前晚二點鐘時有某小工帶入洋火數根遺失在地忽然炸裂延及所儲之花衣内立卽濃烟直上幾肇焚如幸廠内早備水龍立往噴射救滅當被焚壞頭號機器一乘花衣十餘擔亦不幸中之大幸也 
[咎及醫生]  
　　寗人某中現寓裏虹口之某弄内祗有一子年甫五齡前日下梯時失足從樓滚下傷及左足其勢頗重立邀英大馬路某醫醫治議定銀洋若干當投藥方及末樂等味豈知照方服後一命嗚呼伊父因愛子情深痛哭不已遂於昨日約集親族諸人至該醫處理論未知若何了結也 
[縣署批詞]  
　　夏初本埠英租界各小車夫一再抗捐滋擾事定之後忽有人創設通瀛公所每月略償各小車夫捐資前日有所中董事沈嵩齡等人投上海縣署禀控柏萬喜硬霸勸捐叩求提究昨日縣主黄愛棠大令發出批示一道黏貼頭門略謂據通瀛公所職董沈嵩齡章定勳應朝綱禀柏萬喜霸阻捐欵請提訊究嗣後公所勸募捐欵務須出自各業自願毋得稍事抑勒致有藉口是爲至要 
[飭再補詞]  
　　大昌洋行買辦朱逹甫遺失久　莊票三紙計銀五百餘兩登報聲明並赴英法兩公廨遞禀備案昨日偕洋東投案聲稱英廨有案例須法廨寫信方能領銀大令飭再明白補詞呈候辦理 
[依舊管押]  
　　徵康錢莊倒閉後迭經鄭大令嚴訊押追分文不繳昨日堂期飭傳各原告並著保將保出之倪愼齋交案　同祭徵廖陸漢章一并復訊蔡供倪愼齋借出票洋四千餘元叩求嚴追倪供此欵小時代陳姓經手現在禁押英公廨請將小的移送英廨辦理蔡仍求交保出外限日理明如再逾限願甘重辦大令謂爾分文不繳有意刁頑者與陸倪等一并還押 
[期還票洋]  
　　夏陸氏前向捕役惠阿連所開之陞康小錢莊借出空票一紙計洋二百元貼與王姓婦人届期往收惠無以應王婦因託包收帳洋之信發洋行代收信發洋人遂至陞康莊索取票洋惠仍不能應付洋人遂自開鐵箱取得小銀錠兩隻估值洋銀三十一元又向夏陸氏索洋氏許以先還洋六十九元尙有洋一百元准明年歸楚洋人不允以致爭閙後互扭至英界捕房昨晨解送公堂請訊信發洋人投案請追現洋質之夏陸氏供前有正用一時無洋遂向陞康錢莊借出空票貼與王姓婦人後由信發洋人在陞康莊取去值洋三十一元之小銀錠兩隻外小婦人願先還洋六十九元餘洋百元俟明年歸楚求恩鑒察張賡三直剌商之衛繙譯著夏陸氏繳洋六十九元後交保赶緊了理完案 
[漏私案結]  
　　本邑南市鼎豐席店執事人丁子坤豐泰執事人祝金生與貨捐局司事陶宗志卽陶季園通同舞弊購進漏捐洋紗事爲厘捐督辦福和笙觀蔡所知飭將丁祝陶三人解送上海縣署收押一面禀請江蘇巡撫奎樂峯中丞札委候補知府王太守用龢來滬會同黄愛棠大令研訊曾紀前日報章矣昨日午前太守又命駕至縣署拜會大令晤商片刻至十二點鐘時升坐花廳飭提覆訊丁祝咸俯首求恩太守與大令謂前次訊供之後本委及本縣曾代爾等向督辦福大人求恩福大人謂本當查照爾等歴時偷漏之貨如數責令罰鍰並將此次所獲漏捐棉紗七車一併充公變價嗣念爾等小本經營姑從寛典日後必遵章報捐萬不可再蹈故轍丁祝一再叩謝並稱小的等情願具結嗣後决不再敢漏捐矣太守與大令會商之下判罰丁銀一百五十兩祝銀二百兩著交差役收管限日措齊繳案丁祝陶供稱監生平素奉公守法承局憲派在十六鋪橋查騐捐票不敢得賄請大公祖及公祖訪查可也此次實因與新充巡丁尙未識面致肇事端惟求格外恩典大守怒曰爾曁到案尙敢强詞飾非乎爾旣爲貨捐局司事豈有不識巡丁面貎者謂非得賄而何卽使與巡丁未相識亦應指送貨捐局不應擅解巡防局本當照例嚴懲姑念到案已知錯悮略予從寛除斥令山局外署具改過切結然後交人保釋 
[火坑青蓮]  
　　妓女蔡桂英投英界公廨控被鴇母霸阻從良張賡三直剌於前晚堂提案訊問蔡供蘇州人年一十有八向在原籍以賣笑爲生前月十九日同母至滬仍理舊業被鴇母百般凌虐受苦難堪是以不願爲娼求恩作主發堂擇配直剌得供以蔡桂英不願爲娼情尙可嘉著暫送棲流所留養擇配 
[嚴責悍婦]  
　　蘇鄉婦人池周氏將幼女桂英寄名於馬林氏爲女前日該女孩在法租界啼哭經巡街捕帶入捕房捕頭騐得兩腿有青腫痕顯係凌虐飭探將馬林氏池周氏一併傳至捕房昨日堂期解請鄭大令何繙譯會訊池周氏供稱此女生纔十月丈夫去世家貧無以養贍寄名於馬林氏爲女旣遭凌虐叩求恩斷大令命傳桂英至案前細騐果見兩腿青腫傷痕纍纍詢之桂英供用硬柴責打受苦不堪不願回去馬林氏供此女時與隣童口角小婦人懷恨毆打屬實大令以馬林氏不應凌虐八齡幼女着押候鞭背二百下桂英交生母池周氏領回飭具領狀存查 
[失徒肇訟]  
　　王根泉陳阿小二人在途爭吵被捕拘送英界公廨請爲究辦前日晚堂由張賡三直剌提案訊問王供本地人成衣爲業三年前陳阿小曾令其姪至小的處學業後忽不見陳遂誣稱被小的毆死扭至伊家私行吊打經地甲解勸出洋十九元了事今見其姪在伊家内因此心不甘服扭案求斷陳供小的之姪被王根泉累次凌虐毆打而逃延至今年七月始行尋獲王根泉見之意欲索還飯錢故此爭吵小的并未取過洋錢求鑒張賡三直刺得供之下判將陳管押十天以儆王根泉飭退 
[累及旁人]  
　　已閉錦源錢莊主楊春甫交保出外挈眷潛逃爲原告知悉投報法捕房捕頭飭包探帶同探夥至虹口元和輪船搜查因 
 
 

Page 4

 
 
輪船急欲開行僅將傭婦倪顧氏學徒馬成言及代爲看守衣包之梁德成帶回補房昨日堂期解案請訊張秉記投案呈遞錦源莊　禀稱存洋一千元收過五百元其餘將票作抵届期不付現已倒閉求請究追倪顧氏供在楊處爲傭是晚十一點鐘主人命同在碼頭馬成言供楊命小的隨後不知何往梁供南京人來滬販賣鴨子住東新里三弄向與楊春甫認識是日亦趁元和輪船楊囑代爲照料今被拘押尙有鋪陳物件均在船上若有遺失恐有性命之虞大令謂楊春甫倒欠巨欵當堂交保今旣逃避惟保人是問梁德成着包探帶出查明禀覆馬成言倪顧氏還押候再核訊 
[控訴拆梢]  
　　寗板人陸世光在法界餘慶里開設銀匠作用張彩堂爲學徒本年十月滿師後例須謝師需用酒席費洋十餘元爲同業之流氓王法全覇阻將學徒薦往别處并欲收謝師之洋學徒之叔張某以不應違約仍遵前議謝師並令彩堂仍在陸處工作王德全以所謀不遂糾同流氓曹榮來楊河榮等十餘人將陸拔至洪聚園茶館評理勒索洋十元陸將衣服質洋二元八角先行交付約期找給各流氓瓜分而散陸據情投訴捕房捕頭密飭包探將王法全曹榮二人拘獲楊阿榮聞風逃逸昨禮拜四堂期傳同原告陸世光一併解案請訊陸世光申訴前情並稱王法全爲流氓之首專事拆梢當票呈電張彩堂供在陸處爲學徒曹王二人唆使辭出另薦工作旋又糾同流氓將陸拔　茶館評理拆梢包探禀稱已至洪義園茶館查問實有其事王法全等一味支吾大令訊得王法全等糾衆拆梢不安本分着押候各責一百板張彩堂仍交陸世光領回工作薦頭史九林無干省釋 
[美捕房紀事]  
　　陳阿如昨日遣伊子阿大至裏虹口密司鉛門所開之羊腸作内拾取木柴被作夥陳阿根陸來法所見不准拾取麾之使出阿大回家哭訴阿如大怒糾集流氓偕往尋釁逢人便打經一百十八號華捕所見將阿如拘入捕房押候解辦○顧連法劉金山張寳　在西華德路不知何故互相口角繼各毆打爲三百六十七號華捕所見一併拘入捕房解訊○犯人袁鍚清王良甫張阿岳陳阿金前因犯案判押虹口捕房内充作苦工期滿遞解回籍現期已届仍遵原判捕頭令程包探押解四人乘江天輪船遞回寗波原籍○崇明人黄阿桂住居虹口吳淞路昨被小竊偷去衣服等件黄已報知捕房請爲代緝捕頭准之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[元章難覔]  
　　沙市采訪友人云楊某小本營生已逾壯歲旣抱鼓盆之戚又增　道　　　　　　　　　　　　　　　切恩爲子再續鸞腸月前有與楊素訂金蘭之甲乙二人至談及某姓女姿首頗佳數其年華將倍十三筝柱祗以阿家翁視爲寄貨槖禮過　非數十朱提不克射屏間之雀以故摽梅期過依然待字閨中楊母聞而欣然托甲乙玉成其事甲乙首肯携手同行未旬日卽來報命謂彼固願結絲　郎君如不吝十萬天錢當可銀河穩渡也楊母頷之出數年積黄不足則貸之親族中交甲乙作聘　涓吉上月初六日成婚一時鼓樂喧闐姻婭畢集洞房春煖樂也融融孰知悮獲石田不堪種玉遂訾甲乙誑騙言欲愬諸琴堂者則將轉金退回願效秦廷返璧甲乙無奈誦昔人句云花如解語還多事石不能言最可人世有米元章方且具衣冠拜之何惡之有哉旁人聞之皆軒渠不置暢遂赧然無言 
[錢市岌岌]  
　　鄂省錢價日昻錢業頗爲獲利以故新開錢店不下數十家若輩資本無多全恃　紙流通爲挪東補西之計本年銀根緊迫拆息太重漢鎭市而難以支持連倒錢鋪十餘家用錢票者咸有戒心省垣各錢店因此受虧亦大有銅山西　　　東應之勢轉　年關伊邇若不設法整頓恐江河日下有心人不免隱憂也 
[賭棍拒捕]  
　　福州采訪友人云花會之爲害閭閻數十年來成爲積弊前閩縣方大令曾向拿嚴辦將花會首黄思浦等十人極刑處死此　爲之稱戢近數年來日久玩生以此附城一帶玩民輙思重蹈舊轍某甲者私設花會引誘愚民猜壓一時　附　　如狂如醉督辦尙幹保甲局員某司馬查知卽飭弁勇前往拘拿甲膽敢恃衆行兇將弁勇任意毆擊司馬聞報忿極通禀上遊　卽移營剿辦聞者快之 
[惡僕逭刑]  
　　福州采訪友人云蔡獻廷大令籍隸八閩少負時名由翰林改官江西會昌縣知縣挈眷赴任不料中途　　其夫人廼前廣東新會縣知縣岑傳霖大令之女哀毁骨立誓以死殉同鄉咸憫之爲之措資扶柩回梓不料家丁薛歹歹竟敢　　夫人忿極瀝情禀諸侯官縣署縣主李文卿大令大爲震怒立將薛拘獲訊知一切判令笞責八日板禁諸翼房諭令繳呈贓物然後押赴夫人處負荆薛抗不肯遵裝病朦保得釋事爲夫人查悉又遣抱赴侯署禀陳不知人令將何以處之 
[小忿逞强]  
　　小車夫李阿來偶因細故與張永甫口角扭毆致張頭額受傷由二百廿二號華捕拘解英界公堂請究　供訴被毆情由並稱曾由捕房送至醫院據言須十天後方可痊愈李供一時忿怒以後不敢逞强求恩饒恕張賡三直剌判押十天期滿責釋 
[上海巡局瑣案]  
　　崇明車夫王阿福拉車至老白渡悮撞張阿慶泥污其衣以致互毆經旁觀之劉寄常擊破王之頭　本報已縷紀情由標其目曰各有不是前晚十六鋪地甲將王劉帶至巡防局局員潘仲泉二尹升座研訊張訴稱小的係松江府屬川沙廳人年二十有五向以丹雘黝塗爲業現在大東門外萬聚醬園後街張裕順漆作爲夥前晚至南碼頭購買南貨負至老白渡　王拉東洋車至不及避讓致被碰觸向之理論王蠻横不堪與之爭扭旋由人爲之排解令小的償王小洋五角爲延醫之費王堅持不允是以來案控陳二尹謂昨據地甲禀稱爾乘醉行凶今日何得又改稱携物乎王供稱小的係南通州屬如臯縣縣人年三十有四父母妻兒均在原籍小的賃居治下小南門外桑園街前日午後江海關委員翁老爺雇坐東洋車至新閘及回遇親串之居製造局左近者因令小的載往行至董家渡親串憫小的身上無衣情形瑟縮因卽下車令小的另招主顧俾覓蝇頭小的因拉空車至是處昏黑中悮與張撞致伊身上略染污泥小的卽向之請罪張竟大肆咆哮其同黨朱繼朝復唆令將小的兇毆遂致傷及右眼角今血跡尙在叩求老爺騐視二尹察得傷勢甚微遂向之開導謂昨晚張已浼人勸解願給爾小洋銀五角爾因何不允種之爾拉車不愼以致被毆亦分所應得今旣償爾醫金諒亦可以息事矣何致爲此細故來案續陳王仍呶呶不已二尹大怒王始稱願求恩斷二尹斷令張給以洋銀一枚俾得延醫敷治旋命提朱研訊供稱小的係南通州屬某邑人年三十有五向在船上執役是晚閒　無事偶偕張友至南碼頭親串家飲酒而回被王所撞見其蠻横故敢帮兇二尹大怒謂事不干爾何得插身多事致肇釁端遂叱令拖下從重笞責五十板著具呈改過切結覓人保釋○前日南市二十三七鋪所轄董家渡生義米行主人某甲倩學徒張秀雇陸阿根所駕渡船至浦中米船上扦取樣米陸索價過巨致與張爭毆張歸訴知行主函致十六鋪巡防中局請究局員潘仲泉二尹飭勇拘陸前晚升堂研訊張投案訴稱小的年一十有三是日至大馬頭雇陸渡船至浦中扦取樣米歴來各米行均有定例第一次扦樣給渡船錢十四文以後無論往何處每一次只給錢三文小的照例給錢陸忽索加小的不依致被批頰陸供稱小的係本邑人年四十有一是日張雇船往浦中扦取様米環繞多處只給錢三文小的索加伊卽謾駡小的忿甚遂舉手批其頰二尹諭謂行中旣有定例諒爾所稔知爲何與小孩忿爭倘或失足墮江試問應得何罪爰叱令拖下從重笞責一百板著具改過切結而退○前晚賊犯凌阿寳猱升生義弄内沈姓家屋檐將此掀去正欲隨下行竊適被家中人所見凌遂飛步奔逃經家中人追獲解送十六鋪巡防南局請究局員鋪偉臣二尹升堂提訊凌供稱小的浙江寗波府屬奉化縣人年三十有七向在治下作小負販後以資本漸涸漸漸流而爲丐今又改習穿窬之披初次犯竊惟乞施恩二尹叱令從重笞責三百板着再改過切結存案然後飭捕役押逐出境不准逗留 
[英界公堂瑣案]  
　　湖北人陳春山專在長江輪船竊取搭客行李雖屢次破獲嚴行懲辦而仍怙惡不悛近又竊得綢衣廿五件及洋傘烟槍等類經包探洪阿寳緝獲人贓送案請究陳叩頭如搗蒜供稱行竊該死求恩寛宥各失主無從指出張直刺　陳委係積竊判責五百板枷號七天期滿遞解回籍贓存捕房待失主認領○三十二號西捕解馬夫阮長發至案禀稱此人駕駛馬車不照章程致將某西人馬車撞壞須修費洋十五元阮供偶然疏忽實出無心尙求鑒核直剌着押候賠洋十五元○包探張阿五解陳慶順至案禀稱此人私取沈阿桃家香爐燭臺拘獲人贓送請訊究沈投案領贓陳供本邑人實因飢寒交迫出此下策可否求恩以全顔面直剌姑念初次着從寛交保 
[法公堂記事]  
　　包探禀稱王德泉竊取衣服二件此賊前經大老爺懲辦欲送改過所因苦求得免今又犯竊拘案請訊大令判責二百板○傳宜壽禀稱在泰記木行爲夥前晚四點鐘被賊王元發掩入内室竊取衣服數件當塲拿獲送案請辦大令判責二百板贓還失主○包探禀稱王阿二竊取招商局棧房之靛青爲巡丁拿獲送案請辦大令判責一百板贓還失主○馬洪氏禀稱在某公館爲傭前日携棉袄一件在途行走爲流氓張阿二搶奪奔逃幸被探夥拘獲送案請辦大令以此人迭次犯案甫經釋出又敢白晝行刦著押候重責三百板送攺過所監禁○朱榮培禀稱張阿榮在主人處爲包車夫竊取大土二只小土烟灰各數十兩逃回崇明復來滬上拘案請訊張供所竊之物交龔萬初銷售小的分用洋銀二元數角此人現住西門外斜橋大令得供著押候提龔到案究追 
 
 

Page 10

 
 
[粤東官報]  
　　　轅脾示歸善縣知縣缺詳請以和平縣鄭士掄調補臨高縣知縣缺委候補知縣劉樸署理歸善縣丞缺請以海防先用縣丞杜鳳梧請補新選亷州府府經歴王開光飭赴新任陸豐縣知縣缺委試用縣蔣星熙署理准補澄邁縣知縣申顯曾飭赴新任樂昌縣羅家渡司巡檢左樹棠飭赴新任新　惠州府通判馮聲飭赴新任　聞縣知縣缺委卽用知縣王克鼎署理花縣水西司巡檢樓蕚訓署獅嶺司巡檢缺署花縣獅嶺司試用從九韓差春調署水西司巡檢缺咨調東莞縣典史周　光赴新任　　　　縣寛仁司巡檢吳雲鵬飭赴任 
[金陵官報]  
　　十一月二十一日南河同知吳鼎椿知縣吳善植又松齡赴泰興公幹均辭通判李宗似禀知張守購來賑米胡令購來積谷知縣張祖翼奉委回捐照稽積卽到差○二十二日候補道高元錫奉委儀鳳門粥廠彈壓差帶水師左營副將趙雲龍禀知巡汛地寰泰兵船徐振鵬禀知帶領駕駛學生巡練朝鮮各口岸回並裝銀圓　　　來大河口　捐知　張炳生辭回局同知崔鼎由滬點交紗機回理問許廷森禀知州張　慶丁母憂巡檢江鴻基銷　　帮辦土藥騐捐差崇安輪船劉德輝辭赴太平公　○二十三日洋火藥局候補道　由蘇滬公幹回湖口船廠河南直隷州劉思恕到新選如臯縣西塲司巡檢薛釗到由京來○二十四日候補道趙貽　奉委江東門稱　廠　差　　試用道席　湘叩謝辭水師左營副將趙　龍禀知巡江回知縣胡廷琛禀知自安徽採辦賑榖回　批交倉卽辭運二批○二十五日巡道胡禀知今日赴幕府由　礦候補　陳壽謝委蕪湖米　局差知府徐乃昌禀知復成倉開收張守炳生購來賑米福安輪船黄友勝奉委裝潘臺銅鉛由滬回同知周澄　銷差泰釐捐周回運判方臻　由揚來准期　甄别並銷高寳船私總巡差江西知縣朱延鈕解銀來鹽大使孫傅梓由揚來崇安輪船劉德輝太平公幹回知縣藍汝濟湖廣右哨千總詹兆榮由湖北解革　馮國棟來均劉知縣陳士揚禀知在府署閱卷文汪如瀚奉營務處加委冬防帮巡局又查宗仁聚寳門　燡通濟門葉寳漢西門舒霈儀鳳門　判丁相郁江東門均禀知今日開廠放粥布倉大使周殿魁禀知開收張守炳生買來賑米○二十六日水師學堂候補道柯陸師學堂候補道錢均禀知今日起陸師學堂大考内塲各藝金　營叅將楊　田禀知巡江回請補　　萬安營都司朱賢忠叩謝飭知善後局候補道懋均禀知開辦粥廠藩轅牌示儀徵縣舊江司巡檢楊煐病故遺缺查有新海防候補巡檢于富之堪以請補又新選如臯縣西　司巡檢薛釗現已繳馮到省應卽飭赴新任 
[江西官報]  
　　　道春順禀謝會辦各捐局事務知縣張維城委解第六批漕折進京巡檢余敬瀚由京開復原官來江禀到高　典史何應禧調署安仁典史事務所　　安典史卽以安仁典史已飭回任尙未報到之方瑞麟互相調署萬載縣麻瑙代南昌下鄉公幹回廣昌縣胡宗濂卸事清理交代回直隷州柏齡委往豐勘估土　堤府經　士元由新海防捐過知縣班改指縣丞　欽俞投文禀到鄧裕杓委查德勝門前甘肅平慶涇固化兵備道祝維城由隴回鉛山籍來省同知徐之辛卸辦上高卡回署萬年縣王祖　　事清理交代　又禀知由湖北賑捐奬加花翎 
[邗江官報]  
　　十一月十八日沙漫洲總辦緝私章觀察蔭公幹到揚鹽捕營趙都戎由下河巡哨回方　尹效忠委保甲局聽差分發巡檢陳　　祖　湖南人禀到○十九日祖鹾尹文斌委城内六叚保甲分發巡檢曾鹺尉傳壎湖南人禀到○二十日劉鹺尹绳祖禀知到南鹽　帮辦差張鹺尹克勛辭赴姜埝卡宫鹺尉殿春銷南京餉 
 
 
