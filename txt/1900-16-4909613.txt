# 1900 - 16 - 4909613

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[廣學會新譯李傅相歴聘歐美記每部三角五分○又出售新著富國眞理說教雪] [  圖書集成局代啓]  
前年李傅相奉使至俄旋歴聘歐美各與國衆皆以傅相本中國偉人充外洋貴使爭見顏色自幸光榮各報館更遣人日伺行臺記動記言歸登報簡廣學會林樂知先生以爲中國　繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圈點允當卽在棋盤街老巡捕房對門廣學會總局曁各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有令也每部三角○說教雪爲王君煜初所著盖惜彭君光譽說教之誣而雪之也每部一角半○附售學古堂文集二角售處皆同前 
[善舉籌費芻言]  
　　地方之有善舉公事也善舉之須籌欵首務也使地方無善舉窮民不能相安必有迫而爲盜者矣若爲善舉而無從籌欵則創之雖易守之甚難有初鮮終公事必至不可收拾是以善舉無論爲大爲小爲暫爲常可以濟變可以保安總之爲一方風俗之所繫亦一國治亂之所關也若遇水旱偏災大則道殣相望小則遍地哀鴻於是振錢振米徧惠窮黎使無一夫之失所此善舉之大者也且荒歉之年必多盜賊切須守望相助以衛桑梓或練民團或聨保甲此善舉之大而尤足以濟變者也夏則施醫施藥施茶冬則散衣散米散粥此善舉之小焉者也橋梁坍圮傾側必事修葺正齊道路污穢不平必事鋪塡清潔貧無殮資給予棺木露棺不葬代爲掩理此善舉之暫焉者也至於常年之善舉則清節之堂可以保全一方嫠婦之節保嬰之局可以收養人家輕棄之該義塾以訓童蒙棲流以收窮乏此皆教養之不可少者也倘有餘力則義渡有船焉人庶免跋涉之憂放生有池也物庶免傷殘之慘凡此善舉之應爲皆須措資以成事若籌措不足卽能創於先何以善其後現在各省各郡各邑以及各鄉各鎭無不有以上諸善舉惟辦之未必能全備卽全備亦未必能盡善推原其故皆因經費之不足經費之不足皆因籌措之無方耳泰西於各項善舉無不辦理盡善雖辦事者皆實心實力毫髮無　然亦由於經費之充足其充足之故或撥自國家而大半皆由富紳捐且無論其生時輪欵且有臨殁而遺囑捐貲數萬及數十萬者故凡有善舉無不游刃有餘若中國雖亦藉人捐助而必沿門勸募舌敝脣焦故凡善舉成之頗難而歴久者尤非易易其各處已成之舉尚有岌岌可危之勢又遑論其擴充耶國庫當支絀之時地方善舉其不能挪動官欵也固不待言卽有富紳亦斷不能如西人之慷慨傾家以助如是而言善舉不亦難哉欲因善舉而籌經費不更難哉蒙於此乃得一策焉去年奉旨開設學堂有將菴觀寺院田產酌充學堂經費之詔後以康逆肇事此舉遂不果行今欲行善事以濟貧黎曷弗禀准封疆大臣入陳黼座卽以菴觀寺院田產爲行善之貲是向之設學堂祇以惠童蒙今以濟善舉之窮則將合天下無衣無食之人皆得被其實惠豈非惠之尤普者耶或曰惠誠普矣然奪僧道本有之資財僧道必有所不顧奈若何曰僧道雖多不法之徒然其口中則常以行善爲務今當正告之曰爾之行善未必信而有徴曷若藉汝之資爲汝行之目前旣結此善緣日後必証成善果彼僧道雖甚不願亦更何說之辭或謂自吕宋票行於中國華人始知彩票之可以射利數年來每有倣而行之者今當禀准大憲設立行善彩票所有贏餘除經費外概充善舉有益地方誠非淺鮮僕則以爲此事邇來已有行之者然人皆嘖有煩言謂爲跡近賭博則何如以僧道田產改充者事較光明正大耶於是作善舉籌費芻言 
[本館接奉電音]  
　　昨日午前京師飛電傳來上諭一道敬謹譯登○十二月十四日奉上諭本日召見之在任補用道安徽鳳陽府知府馮煦著交軍機處存記欽此 
[搭國深謀]  
　　香港循環日報云英搭開戰情形本報紀之屢矣或曰兵非不能勝搭特以搭之山川形勢未能熟悉於心中是以每被敵人所算耳或曰歐洲有大匣隱餽搭人軍械且有助以雄師者不然城下之盟直旬日間事耳以上二說不可謂爲無因然搭國之處心積慮與英人爲難亦非一日於何徴之徴之於英京日報所載搭人於二年内購置軍裝一事英京日報之言曰倫敦有偵訪搭國情形者言數年來搭人時購置軍器英廷初不知之後雖稍有所聞亦未知其所置者實有若干數兹始知搭國於一千八百九十七年後購辦手槍一十五萬枝大砲三百尊藥彈無數或言尚不止此由是觀之搭人之謀二英戰蓋已數年今雖無他國助之其軍械彈丸亦可支持至一二年之久搭人誠謀深慮遠者哉 
[英撤威防]  
　　香港循環日報登北洋來信云英國駐守威海衛之兵近已抽調大半前往南阿非利加洲助戰因搭浪司華列人甚勇猛誓欲離英自立故英人將以全力相爭也 
[意事無虞]  
　　香港循環日報云近日意大利開議政院時意君並未言及中意交涉之事惟諭外部大臣曰嗣後我意兵艦之在中國海洋者只留一艘足矣似此情形足見意國政府不再向中國總理衙門要求中國其可稍抒西顧之憂乎 
[述峴帥暫緩入都緣始]  
　　上月下旬南洋大臣兩江總督劉峴帥赴吳淞查勘營伍砲臺途次欽奉電傳　　上諭著卽入都陛見所遺兩江督篆交江蘇巡撫鹿芝帥署理等因遵卽回轅料理一切迨月初督轅又接電傳　　諭旨著峴帥暫緩入都本館不厭求詳一一操觚以記兹又得白門采訪友人手函云頃聞督轅中人言及皇上因念本年十二月二十二日爲峴帥七旬初度老臣攬揆宜隆錫壽之文若遽令缷篆入都則崧生嶽降之辰將在馬背　 
 
 

Page 2

 
 
船脣之上加之天時寒沍歲序闌珊北洋早已封河航海勢難逕逹若必改途遵陸則膏車秼馬勞瘁難堪恐入覲韓侯勢必從中途改歲與其簡書敦促令看驛路梅花何如旌節稍遲使賦關河楊柳况皇上之意則尤有進今者意人要索三門灣一事猶未調停妥洽南洋防務正宜始終勿懈使他族無微隙可乘金陵又甫設洋關將開商埠事方經始華洋交涉頭緒紛繁必需熟諳洋務之員隨事隨時逐加督飭鹿中丞久官巴蜀量移未久示能洞逹外情一或措置失宜外人將藉滋口實是以重申巽命姑令稍緩啓行蓋聖天予優待老臣鄭重巖疆之至意也 
[備迎帥節]  
　　金陵采訪友人云官塲接蘇垣來電知調署兩江總督鹿芝帥定於本月旣望後交缷蘇撫篆務秉節蒞江寗涓吉二十四日接受兩江總督篆務上元江寗兩縣主因飭辦差丁役將奇望街行臺房屋收拾整齊並預備一切供張 
[儲使鶯遷]  
　　金陵采訪友人云江蘇巡撫鹿芝帥升署兩江總督江蘇藩司陸春江方伯護理撫篆欽奉電傳上諭前已恭誌報端兹悉所遺江蘇藩篆由兩江督憲劉峴帥委江安督糧道吳仲懌觀察重憙往署遞遺江安督糧道一缺委新簡雲南迤南道柯遜菴觀察暫行署理日内卽須同賦鶯遷矣 
[遷移有日]  
　　蘇州采訪友人云江蘇署藩司陸春江方伯升署江蘇巡撫所遺藩篆經督撫憲會委江安督糧道吳觀察重憙署理兹者官塲接江寍來電知觀察定於本月十二日交缷道篆十三日赴蘇十六日履任方伯亦於是日接受關防升署兩江總督鹿芝圃制軍則定期十七日酉刻秉節赴金陵 
[湘亂已平]  
　　武昌訪事友人云湖廣總督張香濤制軍前接湘中來電知沅州府屬芷江縣等處會匪糾衆倡亂拒傷弁兵正擬飛飭護軍營拔隊馳往協剿又接護理湖南巡撫錫清弼中丞來電知匪首李白眉毛等十餘名業於本月某日拿獲正法餘黨聞風瓦解現在地方已安謐如常此軍遂不果前往聞此次匪徒起事僞建國號遍封大王將軍及尚書都統諸僞職叛跡昭彰不法已極是以在逃各巨匪仍咨請鄰境一體恊拿 
[教案未平]  
　　南昌訪事友云西江教迭起湖口弋陽貴谿諸處現在尚未敉平大憲以洋教士索賠銀三十萬爲數未免過多且當日爲首行兇之人迄今未能獲案是以事多棘手不識有何策以劑其平也 
[辟以止辟]  
　　姑蘇訪事友人云去年十月某日江都縣某鄉淫婦吕施氏中通姦夫李某謀斃本夫案發經縣主某大令拘獲訊明口供解赴省垣勘轉時陸春江方伯方綰臬篆提勘屬實諭令監禁吳縣獄中申逹秋曹按律定罪本月初十夜黄昏時臬署接刑部釘封公文飭卽分别處决署臬憲朱竹石廉訪以十一日係國忌例不行刑因於是夜札飭元和縣陸大令將姦夫淫婦提至大堂略詰數語喝令如法捆綁會同某哨弁帶兵二哨押赴北寺大校塲分别斬决凌遲迨回署銷差時已更魚再躍矣 
[監司文告]  
　　鎭江訪事友來函云鎭郡五方雜處良莠不齊飯鋪烟館尤爲藏匿奸宄之所日前道憲長久山觀察出有示諭曰照得鴉片烟流毒中國已有年所海關旣收其稅閭閻資以爲生設館開燈勢難禁止而飯鋪則行李往來藉以食宿便商旅而安遠人亦王政之所弗禁惟蹤跡旣雜良莠難齊稽查稍不認眞最易納汚藏垢兹本道查得本邑城廂内外市鎭烟館飯鋪實繁有徒時屇冬令正宵小竊發之際若不定限息燈嚴行稽查貽害地方實非淺鮮除札飭丹徒縣保甲局編查外合亟出示曉諭爲此示仰飯鋪烟館及各該房主知悉嗣後烟館定限每日二更息燈無論諸色人等不准容留住宿各處飯鋪遇有行蹤詭秘來歴不明以及並無行李形跡可疑之人亦概不許留宿自示之後倘敢故犯察出定卽提案嚴辦並將房屋封鎖入官本道言出法隨愼勿視爲具文其各凛遵毋違特示 
[堤工告竣]  
　　武昌訪事友人云鄂省大堤口經督憲張香濤制軍籌欵重修委候補知縣宗大令得福董理其事現方工凌大令已詣督轅禀請委員騐收矣 
[鄂中火警]  
　　武昌訪事友人云本月初八日之夜鼉更三轉蝶夢方酣忽聞警鑼亂鳴人聲鼎拂披衣起視則東南方紅光照耀如曉日初升詢諸水會中人知火起於中和門外某屠坊時魚鑰森嚴城内各水龍遠隔重闉不能往救幸是處地甚偏僻棟宇無多僅燬瓦屋三椽祝融氏卽興盡而返 
[甬郡官塲紀事]  
　　寗波訪事人云本月初旬某日寗波府經歴程曲九叅軍丁艱開缺府尊莊堅白太守委保甲局員升用縣賢舉香大令春代理已於初八日卯時接鈐視事矣○新任鄞縣徐蓉齋大令舉行觀風之典生員文題孟子曰仁言不如仁聲之入人深也全章童生文題十二月輿梁成合下二節又詩古題旗亭貰酒賦以黄河遠上白雲間爲韻陶朱公釣磯張平子故宅賀秘監書樓黄刺史别墅七律四首不拘韻生童同 
[潤州官塲紀事]  
　　鎭江訪事友來函云日前新授鎭江府知府向太守萬鑅飭家丁來鎭頒發紅諭定期本月十七日接印其瀛眷業於十三日乘舟抵鎭鎭郡各官均至皇華亭碼頭迎迓○署理鎭江府知府王鹿峯太守交缷在卽闔郡商民受其德惠銘感弗忘製就德政牌及匾對之類於十二日衣冠鼓吹恭送至署太守再四謙辭始收受欵以酒筵盡歡而散 
[鶴樓笛韻]  
　　漢口訪事友來函云鄂省自大吏諭弛米禁後各船之載米赴下游者較昔年多至數倍因此米價日漸昻貴值此年關緊逼嗟彼窮黎其將何以謀生乎○刻下漢口市中現錢短絀周轉不靈四鄉又因雨雪載途無從載運奸商皆乘此將錢盤逐漸加昻本省龍銀每元僅兌錢八百五十文至粤皖諸省所鑄者更短少二十文閭巷小民受虧日甚不識巍巍在上者將何法以劑其平也○漢鎭自創辦烟捐釐所訂章程頗稱妥善而各烟館猶往往匿而不報私自開燈種種弊端不一而足邇爲保甲局委員聶明府所聞嚴飭差役逐叚密查如有受賄徇庇者察出重究 
[鳩水冰紋]  
　　蕪湖訪事友人致書本館云今年蕪米出口之多實爲從來所未有除三公司業經運去百餘船外江干各堆棧尚存待運之米一百二三十萬石是以近來運米輪船皆隨至隨裝不稍延滯十二月初一日爲西歴一千九百年元旦循例封關太古洋行某輪船遂於前一夜雇工裝運比至工竣已蓮漏三商各小工領取工資爭先喚渡而回時正風雪漫天嚴寒刺骨江心祗有小划船一號各工一齊擁上多至三十餘人舟子極力上駛其奈風狂浪大載重難行加之各小工紛紛擾擾偶一欹側卽致全船頃覆載沈載浮太古洋行躉船上人聞呼救聲首先解放洋划施救招商局怡和各躉船亦次第來援黑暗中僅救起七人其餘均已凶占滅頂次日各小工家屬親故咸向小工頭聶姓爲難謂向來　 
輪船雇用夜工必預備數划船守候今因省此小費致誤却如許性命追原禍始斷不甘休聶姓避匿不出若輩遂將其家燈屏几案搗毁一空嗣經米業董事調停雇工打撈屍首至初六日共撈起十四具每具罰令工頭出棺殮費六元事爲張邑尊所聞傳諭商董此後凡遇輪船雇用夜工必須雇備大號駁船守候載回以免黑夜肇禍是誠賢長官一片婆心也○今年蕪湖米市踴躍各業因之俱旺内河外江各碼頭商舶縱横密如鱗比上月杪有硝北鴉稍船滿載米糧水手爭傍碼頭與鄰舟篙工口角驀自艙内取洋槍轟擊彈子飛出誤傷鄰舟三人於是旁觀不服共起扭住兇手赴縣鳴寃邑宰親臨騐勘令將受傷人舁赴弋磯山美國醫院敷治一面將兇手重責千板押候傷痊發落○時事多艱餉源孔亟所有鄂 
 
 

Page 3

 
 
西湘皖岸四岸鹽商前經兩江督鹽憲劉峴帥札飭按照三等加增鹽釐皖岸每票加抽釐金六百兩各商奉諭後議定十二月初一日起市中零售每斤加價一支 
[潤州臘鼓]  
　　鎭江訪事友來函云鎭郡每届年終各署轎班及衙役人等咸向店鋪索取節規到處糾纒大爲閭閻之害現經丹徒縣王大令出示嚴禁責成地保掮牌曉諭常鎭通海道長久山觀察猶恐大令事務較多或有察訪不周之處因札飭各叚保甲及水陸總巡各委員嚴行查禁並分撥勇丁在大街往來巡察不許于有前項情弊亦深恤商民之至意也○某夜保甲總局委員楊大令紹時出外巡查見山巷某　館熄燈過晚乃喚館主至輿前詰問館主出言不遜因京街頭痛責若干板然後釋歸○某甲初在郡城廣集股分開設錢鋪一時腰纒十萬頃刻作富家翁酒地花天不吝揮霍逾年銅山旣倒金穴隨空各户所存盡歸烏有某二尹久官邗江所積宦囊全數存寄此鋪今見倒閉不覺慌急異常某日乘舟來鎭向之索取口角之下甲膽敢將二尹兩齒擊墮二尹遭兹侮辱哭訴琴堂縣主王大令立飭通班差役出籤提甲甲懼浼人緩頰願將二尹存欵全數歸清事乃得了 
[西員謁客]  
　　昨日午後三點鐘時英總領事霍必蘭君帶同繙譯官命駕赴道轅拜會余晉珊觀察觀察迎入花廳欵以西式　點商談要公良久而别 
[禁絶陋規]  
　　代理上海縣篆務之戴子邁明府接奉江蘇藩司陸春江方伯頒發示諭卽飭地保黏貼署前其文曰爲查案重申禁令徧行曉示事照得民間起造房屋凡無關水利之處應聽民便原無庸請給水利廳告示方准興工前因居民起造屋宇往往由廳以關繫水利爲名干預其事任聽差役朦蔽擾害民間當於同治八年經應前署司出示通頒各屬嚴禁在案今據光祿寺署正馮攀鏐等禀控廳署書役每見修造房屋之時在城鄉串同劣董地保土棍揑稱水利廳有街道之責若修築駁岸踏步妄稱水利攸關必須請示方准興工其費視業主之有無勢力爲斷膽怯者未動工而先請示索費至數元數十元不等甚至向力農小民舊有之船舫河埠微本坐賈常設之街棚櫃牌以及染坊漂洗布疋鮮行所設養魚蔀籠亦必年索規費尚復成何事體亟應重申禁令徧行曉示俾衆周知合特查案出示諭禁爲此示仰商民諸色人等知悉嗣後爾等修造房屋毋庸赴水利廳請給告示倘有廳署書役串同劣董地保土棍仍前藉詞索詐准予指名禀究决不寛貸凛之切切特示光緒二十五年十二月日 
[明府騐屍]  
　　山西人侯寳大斃於英界後馬路乾記棧中一事已登昨日報章代理上海縣篆務之戴子邁明府聞報卽於昨日午後兩點鐘時命駕臨屍塲升座後地保禀稱侯寳大如何身死小的不得而知昨由捕頭傳喚因卽協同棧夥徐錦甫投案請騐徐錦甫供侯寳大係山西人往來東粤販運貨物已歴多年每到滬必寓小的棧中上月二十三日由粤到此觀其形狀有類瘋癲初八日有友約赴漢口堅不肯行十三晚回棧卽弛然而臥至次日午時尚未啓門茶房吳洪聚入視則已自刎而死爰卽協保投案禀陳吳洪聚供與略同明府飭仵役如去察騐旋唱報死者年約三十歲左右頸際二刀喉官已斷腹上一刀腸已流出刀遺身下委係自刎無疑明府離府親視無訛著刑吏塡明屍格旋有侯之同鄉張　投案稱在乾盛亨票號爲夥今念同鄉之誼願代爲備棺收殮請免發封明府准之 
[嚴飭緝兇]  
　　本月初五日本邑浦東東溝民人楊慶林被陸家宅陸姓諸人毆傷勒斃報案後至今尚未緝獲兇手屍母楊蔡氏投縣呈催代理上海縣篆務之戴子萬明府查核接管卷飭差赶緊緝兇解辦 
[流氓不法]  
　　有張榮華者在英美租界工部局充小工頭自新闢公共租界後工部局西人自觀音堂迤西至靜安寺左近開浚一河令張督率工人大興畚鍤前日午後二點鐘許流氓談壽生率同羽黨數十八將張拘住拔出利刃連戳數下血流如注手腕所傷尤重旋被曳過小石橋抛棄四圖空地上後經相識者告知其父舁至仁濟醫館療治 
[失足堕河]  
　　前日滬城西門内有年約十六七歲之某甲失足墮護城河中是處地僻人稀無人知覺直至屍浮水面行人始告知地甲旋因查無屍屬報請某善堂給棺收殮厝諸義阡 
[上海縣署瑣案]  
　　前者常慶永控杜祥林積欠洋銀二百餘元經前署上海縣篆之王欣甫大令訊明押追至今日久不繳代理縣事戴子邁明府查接管卷飭提到案倩帮審委員吳端甫明府訊究杜供前在南市開設鹹貨店所欠常慶永洋銀屬實現在店已倒閉覊押所中無從措借叩求恩准交保出外理明明府飭暫還押諭以如有的實保人方准保出○前者黄桂祥控楊志廉販賣地田欠洋銀六百元一案王大令屢次訊追將楊收押前晚吳明府飭关提案嚴究楊供小的求恩交人保出寛限半月先繳洋銀一百元明府不准飭仍還押限五日内先還一百元方可交保 
[上海巡局紀事]  
　　前日船夥朱順仔姚大寳陶要甫在南市萃豐馬頭寳泰酒店恃醉横行毁壞玻璃窗並毆傷酒保周東來之額經十六鋪巡防中局委員文斌臣二尹飭勇拘獲研訊之下將陶從寛開釋朱順仔笞責一百板姚大寳五十板著具改過切結交人保去諭令周自行醫治○前晚偷兒王金寳至南市高昌廟左近江南製造局工人劉姓家竊得水烟袋兩枝棉被兩條旋被汛捕曹桂查獲解至巡防局禀請局員馬午橋叅軍訊究 
[馬路工程局瑣案]  
　　前日挑夫趙洪生在南市鹽馬頭公平洋行貨棧内與籮間夫金濤濤爭挑棉花以致互相口角旋卽到扭至捕房聲訴捕頭移解工程局禀請局員程雨村二尹研訊裘四投案訴稱小的在各馬頭當挑夫藉謀衣食近來每有無業莠民爭挑客商行李致小的等生機幾絶曾禀奉上憲行文上海縣由縣主大老爺出示曉諭在案今趙洪生故違憲諭與小的之夥爭挑客貨求恩侒辦金供與裘略同趙供小的係東臺縣人並未與之爭挑汪如三供小的係泰州人曾經解勸並不助之爲虐大令著具改悔切結然後開釋○昨日南馬頭鞔工唐分仔李長發不知因何起釁扭毆受傷旋互扭至工程局喊控局員程大令著押候研訊 
[英美租界晚堂瑣案]  
　　陳萬相控方仕祺吞没借欵請卽究追讞嗣員翁笠漁直刺訊供屬實飭將方押候繳銀迄今事隔多日挺押不繳陳復具禀求催前晚讞員翁直刺提案研訊陳投案訴稱方有章字四百七十七號田單一紙計田八分坐落一十三保二圖孫家灣求恩追出藉抵所欠之銀方供稱小的家貧無力歸楚求格外施恩直刺命重笞一千板押追田單并飭差知照捕頭協同包探將方所開心園烟館封閉估價抵償○王福卿控川沙曹協太布號主曹燹卿欠銀翁直刺提訊之下王供向曹定購布八千餘疋付過洋銀二千餘元曹延不交貨不得已投案求追曹供與王福卿素不相識並無往來直刺諭候移文川沙廳查覆核奪 
[美租界捕房紀事]  
　　前日鄉民嚴涨林賈妙生在外虹口寗波馬頭畔拾得金質對時表一枚及金練一條携至某押店求質適爲包探劉阿炳所見拘入捕房捕頭詢問情由釋之使去金表金練存候失主認領○昨晨小竊張阿毛混至裏虹口某鄉民家圖竊經事主拘送捕房捕頭令押乞丐牢半日○甬人許阿士向在外虹口某馬頭當小工昨午向同業趙阿和索取會項以致口角旋復扭毆適爲巡街捕所見拘入捕房捕頭令押乞丐牢半日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄鄞縣誥誡]  
　　一民教宜和也查各處閙教毁堂之案層見疉出惟寗郡尚屬相安嗣後教民平民益宜共敦和好一經涉訟到官本縣秉公辦理持平審斷但論是非不分民教緣教民仍是平民一律歸地方官管理載明條約平民亦須知彼教原爲勸善起見并不收留無賴務宜互泯猜疑勿稍齟齬知貽伊戚倘有冐充教民爲害良善許卽禀送到案嚴辦不貸一息訟爲安民要務也民間詞訟一經控告之後或豪棍包攬按名派費或書差訛詐弊端百出花費許多銀錢尚不能見官一面本縣早已深知倘事屬微細儘可憑公正紳耆理論息事如果過受抑屈准予控伸本縣定於三八當堂收呈除命盜重案及關地方要事許隨時禀告外所有户婚田土錢債一切詞狀遵式蓋戳違者不閲如原被齊集隨到隨訊以免拖累倘有訟棍書役捺擱勒索許卽禀告立提究辦一錢糧乃維正之供也不容絲毫短欠亟應掃數完納古人有云官賦畢輸無犬吠足見賦課早完不惟不受官追呼之苦抑且心樂身安毋稍延抗致干追比以上十條剴切誥誡移風易俗首在於此均宜凛遵謹守切勿玩視致貽後悔此外如有未盡事宜隨時再行示諭飭遵特示光緖二十五年十二月初六日給　 
[英美租界公堂瑣案]  
　　賭棍瞿慶成昨由包探張才寳洪阿寳及四十三號四包探連賭具及金戒指十六枚解案禀稱此人係著名賭棍瞿桂寳之子犯案纍纍上海縣署亦有舊案屢提未獲請卽研訊其餘十一人捕頭以其並非首犯均釋去矣瞿供小的係本地人不敢犯賭前日適在胡家木橋經過致被誤拘尚求明鑒讞員翁笠漁直刺謂瞿委係著名賭棍且上憲札縣查提未獲豈容輕釋遂商之梅繙譯判令笞責五百板管押一年期滿送縣核辦起案之金戒指候變價撥充德人新創之同濟醫院經費○春記正綢莊夥王志英卽錢子良及徐錫卿吳友卿等串竊綢八十七疋經包探倪順泉竇如海查獲解案明府略訊口供將錢吳二人交人保出限期措繳洋銀八百元昨日届期兩包探將徐解請復訊春記正執事人汪雨三投案請追並請補提收贓之隆順昌衣莊主馬福壽徐供小的管押捕房其應繳洋銀由保出之錢吳二人籌措求訊追　　　 
可也王志英卽錢子良供小的與吳友卿保出後竭几措借無如生意已歇毫無門路吳友卿忽逃逸無蹤故小的獨自投案求再寛限直刺判令將吳友卿管押一年錢子良管押三月並著繳洋銀八百元一面補提收贓之馬福壽到案再行核奪在逃之吳友卿著保人交案○包探秦少卿解送虞培興到案禀稱此人開設棕印店縣署護勇楊金生之子在店學業前晚被其凌虐以致吞烟自盡當時雖由虞洽卿出爲理勸先行入殮而苦主已在縣控告故將虞培興解請訊究地保唐全坤亦投案歴禀緣由直刺以事關人命著一併送縣核辦○包探秦少卿拘解鄭阿安到案禀稱鄭在恒裕錢莊當出店之役日前私竊鈔票洋銀一千元逃逸報捕後經小的拘獲起出原贓三百九十元解案請究恒裕錢莊主遣夥某甲投案請辦鄭阿安供小的一時受人愚弄求恩寛宥旋有某乙者投案稱情願照數賠償求恩免辦直刺判令將鄭管押一月○包探朱阿高解徐良友到案禀稱此人竊取三馬路桂仙戱園五色綵綢一堂經小的拘獲送案請究桂仙戱園股東張國英投案領贜徐良友供小的因有要用是以暫借惟未與園主言明自知不合求恩明鑒直刺判令管押兩月○包探趙銀河解送孫照生到案禀稱此人持洋銀五元之僞鈔票一紙至王餘雲所開零兌小錢莊混用是以報捕拘拿送究王餘雲投案申訴前情孫照生供小的向以販賣碎玻璃爲業此票由他人付給求鑒直刺著從寛斥釋 
[法租界捕房紀事]  
　　粤縣譚文卿制軍由滬上附招商局江孚輪船回珂里家丁雇某甲搬運行李檢點之下件數不符向之盤詰言語支吾遂令某號巡街捕拘入捕房捕頭令押候解送公堂禀請讞員朱森庭明府訊辦○偷兒某乙竊取某姓家洋酒携往洋涇浜求售適爲某包探所見因卽拘入捕房捕頭令押候解送公堂禀請究辦○南市新碼頭點心店主姚阿四欲將某包探汚衊登諸某報告白捕頭禀請明府提姚研究一面遣某包探向某報館查問細情明白禀復　 
[蘇省官報]  
　　十二月初四日同知葉兆綱禀知奉儲憲委赴婁縣金山催漕項差奉賢縣金元烺專丁來省禀謝飭知准調寳山縣員缺知縣宗能述由盛澤釐局來又薛葆楹禀辭回江震絲捐局同知銜分發江蘇候補班補用知縣洪冀昌安徽人由京領照來省昨日禀到府經歴王官俊禀辭赴寗見制憲縣丞朱景圻禀知二十年在錦州帮辦營務出力蒙欽差大臣宋保賞五品藍翎又鄭光弼錫金又陳錫齡壇溧均禀知奉委催漕差巡檢張廷璪交缷署丹徒縣高家司巡檢任事回省五品藍翎指分江蘇試用府照磨胡緝煕湖南人由京騐看來省禀到巡檢殷煥謨禀知到聞門旱關差遊擊任毓山謝委葑門路武巡差○初五日藩轅牌示照得金山縣衛城司巡檢張文泗病故開缺輪應遇缺先巡檢熊雋江堪以請補又荆溪縣張渚司巡檢于瑞麟修墓遺缺輪應鄭工捐納試用巡檢徐寳源堪以請補候補道沈瑜慶辭行新授鎭江府向萬鑅禀謝奉飭赴任同知葉兆綱禀辭赴婁縣金山催漕項差縣丞張廷琛禀謝飭知本年充當學憲按臨蘇屬文巡捕蒙奬酌委署事一次典史李綺章禀知奉府委赴新陽縣辦開墾荒田差又胡廷珍禀知奉儲憲委赴鎭洋催兌差卽辭○初六日藩轅牌示照摥江陰縣訓導秦贊堯病故遺缺查有試用教論吳楨堪以輪委署理新任鎭江府向禀辭赴任正任金山縣劉元誠由松江專丁來省禀知初限内交代算結仍在松追書差欠欵知州趙謹琪禀知奉委解餉赴金陵卽辭直州判胡顯勳禀辭赴海運滬局差縣丞姚文傑由滬專丁來省禀謝飭知二十一年分海運案内蒙保補缺後以知縣用統領蘇防全軍李祥椿由瀏河回 
[皖省官報]  
　　十二月初四日指分安徽試用知縣陳丹書到山東人號述銘廪貢生直隷州判陸恩壽辭奉營務處委赴上海探硝磺價巡檢李鑒辭委解學院養亷銀赴太平府○初五主日鹽提舉銜指分安徽試用通判宋奎到江蘇人號叙五附貢缷署東流縣萬成章到知縣趙元煕知代首縣下鄉催辦積榖○初七日缷任鳳陽府通判周朝霖到淮北牙釐局解餉委員典史潘湛祥到候補縣揭傳淵面試巡檢紀芳棨辭赴上海探礦價○初八日缷署東流縣萬世章辭回東流清理交代候補同知任棠辭赴上海探磺價巡檢李藻悳知奉委解長江水師月餉赴金陵 
[邗江官報]  
　　十二月初一日運憲公座掣籤路分轉孝篤由泰興差次丁分轉乃鎔由泰屬差次均到揚同日經知大巡共四十四員均奉新章傳考甄别○初二日左觀察孝同到揚公幹兼鹺尹賢曾起復回淮吳鹺尹勤脩銷三　河卡○初三日趙鹺尹爾旅通泰查水勢差吳鹺尹振鴻辭赴力乏橋卡 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年十二月初三日京報全錄]  
　　宫門抄○諭旨三道錄前○滇督崧等奏爲提臣在任出缺請旨簡放摺○桂撫黄奏請豁北流縣徴存銀兩片○又奏鬱林土匪案内傷亡官員續請議卹片○皖撫鄧奏報銷武備學堂經費片○十二月初三日内務府國子監正黄旗值日無引見○卓公瀾公謝專操大臣恩○奎公請假十日○阿公續假十日○關防衙門奏初八日大高殿拜表濂貝勒行禮○掌儀司奏初六日祭奉先殿載瀛行禮○召見軍機○○頭品頂戴雲貴總督臣崧蕃頭品頂戴貴州巡撫臣王毓藻跪奏爲提臣傷疾舉發住任出缺請旨迅賜簡放以重職守並臚陳提臣在黔功績籲懇恩施恭摺仰祈聖鑒事竊臣毓藻光緒二十五年十月初四日接署提標中軍叅將張興國禀稱貴州提督羅孝連前在軍營帶勇剿賊身受多傷積勞成疾本年入秋舊傷舉發極力調治迄未復元嗣因力疾閲操復受外感以致舊傷迸裂醫藥罔效於初二日子時出缺所有提督印信敬謹封存並稱彌留之際哽咽涕零自謂受三朝拳養之恩涓埃未報由臣毓藻代奏叩謝天恩等情前來臣毓藻當卽電知臣崧蕃查照在案查提臣羅孝連湖南郴州人咸豐五年粤匪陳經崗等攻陷郴城其父殉難雖以絰服從戎隨同官軍團練擊賊克復郴城邀六品軍功項戴是爲羅孝連投營立功之始六年投効前提督田興恕軍營援剿江西克復臨江建昌撫州崇仁樂安宜黄南豐等城并赴援貴州解黎平之圍克復古城永從錨屏等城又爲羅孝連入黔立功之始八年逆首石逹開糾大股回竄江西南安及湖南武崗寳慶復隨田軍回援因賊衆我寡田興恕乃選精銳敢死七八百人派羅孝連管帶誓死力戰無不以一當百所向無前力保武崗并解寳慶城圍彼時田軍縱横善戰羅孝連之功爲多嗣因貴州苗號各匪勢甚鴟張各逆復自西隆竄擾黔中田興恕奉命署理貴州提督督辦軍務十年乃令羅孝連帶隊攻拔印江所屬牌坊賊營身受多傷騐列頭等并解思南石阡印江之圍節節進勦克復甕安縣城由龍溪猴塲一帶衝鋒而入直趨省垣奉派統帶虎威長勝馬步全軍進攻定番駐紥赤土地方日與該匪裹傷血戰受傷甚重率隊攻繫於十一年正月克復定番州城逆首張應恩由應順帶領髮逆直撲安平當卽率隊迎頭截擊交戰多時賊卽奔潰殺斃甚衆奮勇進勦削平苗逆老巢剿辦安順府屬狆匪平毁毛口莊烏束龍等七處賊寨掃平猛董大山堅巢擒斬賊首韓登鳳等十五名斃賊二千有奇同治元年進攻石頭寨賊衆俯首投誠並將盔鱗甲斗寨等處賊窟次第剿洗安郡肅清厥後會同叅將趙德光收復何逆尚大坪老巢並克歸化貞豐兩地因何逆上竄奉調援應師次清鎭遇賊蠭至率隊衝殺受傷仍復力戰將士威奮攻毁賊營數十座城圍始解並分軍克復長寨廳地嗣因苗教回夷各匪竄擾郎岱鎭寗永遠安平各城相繼失守羅孝連晝夜力攻次第克復六年楚軍藩司席寳田援黔咨會羅孝連協勦思銅匪黨并會各軍收復台拱清平黄平等城疏通驛道黔省一律肅清均經各督撫臣先後陳奏叙功累奬至花翎頭品頂戴記名簡放提督並驃勇巴圖魯名號賞換業晋肯巴圖魯名號同治六年奉旨補授清州鎭遠鎭總兵光緒十一年蒙恩簡放貴州提督二十年恭逢皇太后六旬萬壽慶典加賞尚書銜并大壽字一張大縀二匹帽津一匣羅孝連忠勇性成謀略素裕久在聖明洞鑒之中凡屬飾終卹典必邀曠大殊恩伏念羅孝連在黔戰功卓著臣等先後同官一省素所深知不敢没其營勩且蒞提督任所一十九年治軍撫民威惠並用安順士民聞其溘逝無不同聲悼惜其平田功德及民自不可泯謹臚陳事實合無仰懇天恩俯准將該提督羅孝連戰功事蹟宣付國史館立傳以彰忠藎惟羅孝連生平營蹟似非尋常將領可比所有賜諡並准其在於貴州立功省分建立專祠出自特恩非臣等所敢擅請恭候聖裁所遺貴州提督員缺緊要相應請旨迅賜簡放以重職守除將履歴咨部查照外謹將提臣出缺緣由會同合詞繕摺奏報伏乞皇太后皇上聖鑒訓示再提臣有子十四人長仰懷二品廕生貴州補用通判次仰徴監生中書科中書銜仰經廪生光緒甲午科舉人仰煇無職仰昀貢生州同銜廣西試用縣丞仰棠優附貢生州同銜指分廣東縣丞仰生一品廕生分發雲南知州仰燾附生仰昌仰楫均無職仰煥附生仰潢仰樞仰昆均無職孫九人綱銘潤槐彬麒慶灃棨均無職合併聲明謹奏奉硃批另有旨欽此○○黄槐森片再上年鬱林州屬會匪滋事攻陷北流縣城該縣知縣金佐基不屈被戕衙署倉庫監獄悉被賊焚燬金佐基任内徴存未解光緒二十四年分地丁銀二百四十五兩二錢九分一釐耗羡銀七兩七錢二分六釐部銀二兩四錢五分三釐扣平銀八錢六分一釐共徴存未解銀二百五十六兩三錢三分一釐均已燬失無存金佐基業經　　　　　　　　　　　　 
殉難應請豁免據藩司張廷燎轉據接署北流縣知縣董糸和查明詳報請豁前來除咨明户部查照外相應籲懇天恩俯准豁免以示矜恤　　　　 
理合附片具陳伏乞聖鑒訓示謹奏奉硃批著照所請户部知道欽此○○黄槐森片再臣伏查上年夏間梧鬱等屬土匪滋事攻破陸川北流興業容縣等城所有殉難官幕及團練紳民婦女人等旣由遵飭屬查看分别彚造清册詳請奏咨照例旌卹在案兹據署博白縣知縣柳籛禀稱上年五月間逆目劉龍骨木糾黨攻撲縣城時有廣東合浦縣人前廣西補用知府候補通判林苑生因與該前縣吳國樑熟識先期來縣目覩事機危急有允吳國樑飛函回合浦縣原籍召募舊部福旺團練三百名星夜來援林苑一立卽督勇登陣守禦凡七晝夜目不交睫憑堞督戰屢有斬獲並約縣屬茶根村馬祿堡各練勇來援復率勇縋城力擊大獲勝仗力解城圍追奔數十里殺賊數百名均經吳國樑禀報在案城圍解後林苑生又帮同搜捕各匪辛勞過甚陡患吐血之症於光緒二十四年六月初一日在營病故查當日賊氛四起博城守禦極單幸得該故員馳函召募舊部督率衝鋒破賊實屬戰功卓著勞瘁以終士民感戀等情又據潯州府知府張祖祺禀稱上年王月容鬱匪起突陷陸北興容等縣潯屬緊與毗連鵬化龍山匪黨暗與勾結勢將蔓延該府飭令附生李光堯隨營率勇分堵要隘連搗社社背抄垌細嶺木鹿等匪村搜獲槍砲旗幟多件又進攻隆榕村歴一晝夜將三砲樓攻毁擊斃多名餘匪乘夜逃竄該附生李光堯協同攻擊往返辛勞感冐暑瘴卽在營病故等情禀由署藩司張廷燎會同善後局司道詳請具奏前來臣覆加查核均係實在情形合無仰懇天恩將該故員林苑生開復知府原官與該附生李光堯一併飭部從優議卹以慰忠魂出自逾格鴻施謹會同兩廣督臣譚鍾麟附片具陳伏乞聖鑒訓示謹奏奉硃批著照所請該部知道欽此○○鄧華煕片再安徽省奏設武備學堂前經飭委候補知府許以增在臣衙門東邊演武廳操塲内度量地勢添造房屋並將舊有各屋重新改造由該府繪具圖式呈請核定於光緒二十四年八月興工至十一月一律工竣所需工料價值共計庫平銀八千九百一十兩二錢五分一釐在支應局防軍項下如數動撥業經臣奏咨立案一面飭造報銷在案兹據布政使湯壽銘詳據該府許以增造具收放各欵細册並繪具圖結呈送詳請奏咨核銷前來臣覆核無異除將送到圖結清册咨送户工二部查核外附片陳明伏乞聖鑒謹奏奉批硃該部知道欽此 
 
