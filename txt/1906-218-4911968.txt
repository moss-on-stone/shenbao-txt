# 1906 - 218 - 4911968

 

Page 1

 
 
   
 
 

Page 2

 
 
[諭旨恭錄]  
　　六月十六日奉旨廕生溥謙著以武職用溥坪著以七品筆帖式用毓鋆著以七品筆帖式用截取舉人鄭鳳鏘著以直隸州州同用李鑑昌著以鹽庫各　使用鄭繼烈著以直隸州州同用李慶朝著以直隷州州同川馬正翰著以鹽庫各大使用鄭伯溶著以直隸兩州同用盧會瀛著以直隷州州同用劉式和着以鹽庫各大使用揀選舉人趙鼎煌著以直隷州州同用蕭嘉禾著以鹽庫各大使用王樹榮著以鹽庫各大使用廖鈞著以直隸州州同用陳林淞著以鹽庫各大使用分發湖北補用同知錫庚安徽試用直隸州知州邵振丙江蘇補用通判周慶詒直隸試用通判范鴻恩江蘇試用通判李約禮山東試用通判沈兆褘河南試用通判鄧恩甲豫河試用通判吳孜甘肅試用通判趙發藻江西試用通判黄志義湖南試用通判李典二馬繼援徐純敏貴州試用通判吳昌濬江蘇試用直隸州州同余祖昭山東試用直隸州州同劉式游王芝田王恩遇湖南試用直隷州州同蔣芳江蘇補用知縣蔭清山東補用知縣李務滋明安山西補用知縣郭學謙融相陜西補用知縣畢世垣蔭徵甘肅補用知縣成瑞浙江補用知縣孫鳳彬武天駿湖南補用知縣趙延泰廣東補用知縣吕調鏞廣西補川知縣中福直隷試用知縣伍鈞視景燧江蘇試用知縣胡春澤鍾靈吳本洢　維藩趙毓鋆保送分發捐指四川補用直隸州知州張又械俱著照例發往惠陵禮部員外郎著恩謙補授翰林院典簿著西林補授地壇五品官員缺著崇祿補授欽此 
[户部奏馭商業模範銀行平議來稿]  
經濟之要術公同通而己外國經濟發達由是道故中國經濟積滯不由是道故何言之於户部奏駁商業銀行知之夫商業銀行應駁與否苟詢諸户部人員吾知彼必有種種論據以自爲辯護然是論據者意念上之論據非學理上之論據也亦非法律上之論據也此一事也影響於中國現在及木來之經濟至鉅銀行爲應用經濟學不厭其多乃以商部之權力至設一商業模範銀行而不能後此誰不裏足如是而欲中國經濟之發達不知更閱何時而至更將何術之從甚可惜也請卽商部原奏與户部奏駁两摺對舉其兩造之性質權限資格而據學理及法律推斷之 
商部原奏上年户部奏查銀行以整齊幣制爲宗旨此言特揭明户部銀行性質最爲有力之根據於學理上法律上皆至完滿確定者也現在之户部銀行無論其内容如何効力如何極其位置一中央銀行而己此固商部所承許而亦該銀行所懽忻自足者也然考各國中央銀行性質惟發行兌換券及不兌換券乃其獨占主義國家旣畀以此特權則於他業務不得任意攬爲之卽不得阻閼他人爲之反是則他銀行及自銀行皆失其獨立之行爲而於經濟機關必多紛錯撓亂原奏申明之並謂綜核度支釐整幣制交納公欵均爲户部銀行專責是確知中央銀行之性質參酌東西規制及現在户部銀行辦法而下以至公至明之判斷於其範圍曾無絲毫欠溢故户部駁議於此亦喜認之 
户部銀行之性質但止於是銀行全部之種類則不止於是而中國現有銀行則僅一户部銀行而己其不足應川奚可諱暪此英之滙豐俄之道勝德之德華比之華比日之正金美之花旗所以踵錯而起也夫至外國銀行徧布腹地使中國常住之母財時時投入彼國供其循環之流通其影響於中國巿面至爲危險而此項挽回政策户部旣無如何且亦非户部銀行性質與權限所能及此寔爲商部奏　商業銀行之第一理由原奏謂非廣設商業銀行不足以挽回利權是也旦商務多短期間之營業商人求利於周轉皆不願取長期以負重利故無論借方貸方通以短期間爲限乃能利便於商團是乃商業銀行之特質論創辦人之地位商部猶近之不宜於户部但得推廣設立則巿面金融必現非常之活潑流轉凡屬社會皆享有一般之利益卽户部銀行亦在此一般之社會中因此項利益而增進其機關之靈捷原奏謂權限旣極分明機柚尤資聯絡實爲深於計學消息之言此奏辦商業銀行之第二理由也 
明乎户部銀行與商業銀行其性質劃然不相混如此可知商部此舉其目的在與外國銀行爭利非與户部銀行爭利豈惟不爭其足以補助户部銀行之交通者正復无量此　學理上法律上均　應許者也若是美意吾料户部必順受之而力賛其成不禁色然爲之喜吾又恐外人或陰掣之而力阻其成不禁竊然爲之憂獨奈何反是　　　　　　　　　　　　　　　　　　　未完 
[英國下議院研究會審公廨事]  
　　字林報云西七月初至七號止一禮拜之間英國下議院注意研究遠東之事今將政府宣布之詞紀錄之西七月二號達維士君問于英外部大臣愛華德格雷伯爵曰治理上海之法現將車加整頓貴大臣究擬如何辦法華官于會審公廨章程並不允照英德美三國使臣之議則余敢爲議院告曰陪審官之責任果爲一千八百六十九年章程所不載者耶抑一千八百六十九年歷辦成案皆全可置之不顧耶英外部答曰上海各國租界治理之法誠須整頓惟尙未擬有辦法至華官不允會商會審公廨章程一說實係不確蓋此項章程現正開議酌加修改雖尙未有成議然巳在有進步余現並得有通告知會審公廨仍照向章辦理云 
[英人關心中國之稅政]  
　　字林報云西七月二號英外部大臣愛華德格雷伯爵答覆郎斯德爾君之問曰駐北京英國代理曾於西六月十六日禀報中國新立之稅務公所當于三禮拜内開辦届時當頒給訓條于赫德命其照舊供職此等訓條當與英政府所己接得之保證書相同並當宣布于衆作爲公文云 
[日本警察隊勦辦滿洲馬賊]  
　　念一日東京電云十八日有馬賊百人襲擊貔子窩經日本警察隊與之接戰馬賊雖抵死力拒幸爲警察隊擊退死五人抛棄槍械輜重甚多皆爲警察隊所得日本人無死傷者譯字林報　 
 
 

Page 3

 
 
[英外部宣言辦理南昌敎案情形]  
　　字林報云西七月三號郎斯德爾君又以南昌敎案向英外部詢問當由愛華德格雷伯爵答曰此案甫經議結約内所載懲辦官員匪徒一節頗滿人意駐北京英國代理公使己奉命行文照會中國政府謂英國敎士金哈姆夫婦之小孩（其遇救而生存者）及己毁乏財産中國應給賠欵所有曾助英國敎士出力之華官亦當予以奬勵余甚盻經此次懲辦後將來庶可免冉有此等不幸之禍云 
[北京各國使臣之行蹤]  
　　中國泰晤十報云駐北京法國公使巴君曾因事赴南現己回京俄公使濮科第君因須與中國續　滿洲約串亦己回京西班牙公使揩塞君將往歐洲因其女公子將與代理天津意大利領事薜列脫君在歐洲完姻之故並聞該公使由歐洲前往保偉那哀勒城充西班使派駐亞爾然丁共和國之公使譯文匯報 
[禀報新加坡華僑被虐情形廈門]  
　　近日道憲何觀察接督憲札文内開據新加坡總領事孫士鼎申稱查由華輪船來助醫生騐疫盡褫華人衫褲淇漳山禁疫所又復種種虐待因無確據未便與之提議三月問先後接本埠外埠華民來禀備言肆虐情形人心忿憤當於三月初十日照會輔政司請其遴派妥員並飭叅事局華紳前往密查旋接照復並無苛虐雖有一二被打情事亦無證　三月三十日領事約同醫生親赴淇漳山查視洋醫威攝不敢直言甚至多有下涙者或急欲過埠不願畱待質證者次日有數人來署訴告雖有痕跡不願待質亦未便與之交涉惟民婦黎氏鄧氏曾氏三日確受巫差逼姦不遂致被鞭打受傷甚重經華民政務司傳出巫差十餘名令該民婦指認皆無歧異由警察裁判員定以監禁四月之罪該差延律師上控候訊華僑益動公憤四月二十二日領事會同華民政務司赴輪查視見洋醫飭令華人盡褫褲華人驗畢後有印度人六名同係大艙搭客亦無此例實屬有辱國體當與醫生政務司辯駁據稱華人人數太多非此驗法有關時間領事答以只問相待是否一律不以人數多寡而分厚薄經領事擬定章程十條照會新加坡總督俟接復文再行禀報云云（中） 
[限制華人赴新加坡等埠廈門]  
　　近日厦門商政局接商部來電云新加坡總督改定新例諭輔政司新加坡三州府禁止老弱殘疾不能謀生之人來往此三埠應責成船主客棧如後再載前項之人到埠或原船載可原處或事後政府查出遣向原處一切食用船費仍向載來原船賠償其係本地之人謀生在外而在禁例之内者亦須有英官文照方准搭載請煩廣爲佈告等因商政局總辦何成浩觀察接電後己出示曉諭將前項老弱殘疾之人一律禁止矣（厥） 
[塔城設中俄交涉局北京]  
　　塔爾巴哈台辦事大臣安成電致政府云現塔屬俄商往來交涉日繁稽查保護在在均關緊要己擇於吉木奈地方設立中俄交涉局一所委熟於中俄情形人員辦理並移防隊駐紥以資聲援而重交涉（閠） 
[直督通飭南北軍合操之期]  
　　中國泰晤士報云直督袁宫保通飭秋操在事人員謂兩軍定於西十月二十二號（中歷九月初五日）在河南彰德府開操至二十五號（中歷九月初八日）停操此四日内欽差閱操大臣袁張両　保皆親臨簡視北軍爲攻軍南軍爲守軍北軍卽直隸一省之陸軍南軍卽鄂豫兩省之陸軍參觀大操之中西賓客及閱操大臣駐節之所皆在彰德府城内由地方官妥爲保護云譯文匯報 
[嚴拿匪首揚州]  
　　江都東鄉朱家伙地方右土匪張錦爲青紅禮二幇首領羽黨千有餘人無惡不爲居民受具害者不可勝計凡搶孀逼醮販賣私鹽等猶其餘事該處逼近八江口大盜巨梟皆與該匪聯　近因聲勢愈大山數十莊百姓聯名赴縣公禀聞江都縣會同營局於十八日往拿未知能一鼓成擒否（庄） 
[端午帥變通立憲之意見北京]  
　　澤公尙大臣皆主立憲且甚激烈惟聞端午帥另有變通辦法以免頑固政府之阻撓云（日） 
[某京員條陳立憲事宜京師]  
　　近日封章奏事者以關於憲政爲多日前乂有某京員條陳中國立憲須參酌各省民情略仿各國辦法擬定暫行法律以期逐漸改良并請將考察政治館歸併政務處改名上議院除派土大臣管理外各省督撫將軍均加會辦大臣兼銜凡屬該省事宜卽可參酌商辦以免隔閡等語呈蒙都察院允准代奏（吕） 
[蘇臬二訊私造裕蘇鈔票案蘇州]  
　　蘇臬朱金殿廉訪於十七日親詣府署會訊私造裕蘇官錢局鈔票一案已志前報茲悉二十一日午後三時廉訪復詣府署會同孫太守及襄讞委員吳具昌葛恩元二司馬升坐發審局大堂飭由良洲縣刑房提出柯升吳縣待質公所提出何杏生二犯屏退左右悉心研鞫除臬府二委及二犯外不准一人入内窺探至七時退堂飭將柯改押吳縣待質公所何改發長洲縣刑房候再復訊所有供訶因關防嚴密無由得悉惟聞二犯仍執前供云至前報謂何杏生釭鐐發縣收、 
監則係傳聞之訛附正於此（康） 
[蘇藩查復折價南豆糶變南米等欵蘇州]  
蘇藩濮方伯奉陳撫諭轉准户部來電以本部前查蘇屬地丁案内折價南豆糶變南米等欵作何支用現在有儲若干咨　年餘木據咨復希飭迅速電復等因方伯奉此當卽飭　蘇屬折價南豆一欵係鎭江府屬溧陽縣編征解司存儲每屇於三撥册内報部候撥糶變南米價銀内係抵放旗綠各鎭標營兵米並籌補各屬因災蠲缺孤貧米折口糧及京恊各餉盤滙等費上年奉部咨查已於三十年南白糧等欵奏銷司總册内分晰聲叙在案現在遵電復查三十年以前糶變南米一欵除動用外實存八千一百餘兩折價南豆一欵動用無存三十一年糶變南米收十一萬八千餘兩除動用外實存 
 
 

Page 4

 
 
七萬有零係畱備續放木年兵米並一切新政要需三十一年南豆折價收一千餘兩現尙未動用等情已抄摺禀請撫憲轉復户部查照（達） 
[議訂通行稅則京師]  
　　聞稅務大臣現正會商編訂全國通行稅則無論海關常關内地釐卡稅局一律通行以免參差不一致滋流弊（吕） 
[稅務大臣調員述聞北京]  
　　稅務大臣除咨調京曹人員共十人至稅務處差委外另向赫總稅司調取海關洋文供事二員至稅務處充當委員一同知陳鑾廣東人於光緒九年入海關派在天津關辦事當唐大虑在津關道時卽向海關借用一通判盧祥廣東人於同治十三年考入海關派在上海關辦事兩君在海關皆係頭等供事月薪一百三十兩現在調入稅務處聞薪俸尙須從優因兩君係海關老手於稅務事宜均熟諳也副總稅司裴式楷現在每日至稅務處與稅務大臣會辦一切　宜聞將來赫總稅司亦須前往（閠） 
[德使請撤瓊州厘廠廣州]  
　　粤督准外部電咨畧謂駐京德公使以瓊州海口釐廠抽厘苛重請將該廠撤去免礙商務等因岑宫保當卽電覆以該釐廠抽收厘金係充炮台經費專抽華商貨物與洋商之半稅毫無關係德使所請未便照准（吕） 
[　　户部各堂于十四日不知何事大不以警部爲然當日卽具摺奏參有人探得消息當挽同人追赴頤和園阻止呈奏（水） 
[奉省巡警局籌議改章奉天]  
　　奉天巡警局刻擬遵照警部頒定章程籌議酌改並在北洋兩湖徵調警察學員來奉以資臂助大約一月後卽可實行（右） 
[督學局派員出洋北京]  
　　前者學部奏設督學局奉旨依議茲聞各堂憲以開辦之初除先籌設師範簡易科以期敎育並及外一切尙無頭緒擬派數員隨同各提學使出洋考查學務事宜特於日前附片具奏奉旨依議（盈） 
[改蒙古行省不確北京]  
　　肅視王回京後而改設蒙古爲行省之說又起茲探得確實消息並無此事因肅邸考察東部内蒙古所有北郭爾羅斯旗杜伯爾特旗科爾沁旗烏珠烏沁旗敖罕旗達爾罕旗奈曼旗己開墾各旗地均陸續改設州縣由各就近之黑龍江吉林奉天將軍及熱河都統兼轄惟年前有將熱河改設巡撫之議劃張獨多口三廳與綏遠城及内蒙各地隷其屬嗣因欵絀後作罷論（閠） 
[湖南招商局新輪開班長沙]  
　　湘省自開闢商埠輪船通行怡和太古兩公司早己購置碼頭開班行輪迄今己逾兩載惟招商局開辦稍遲甫於去歲購定地址尙未修築碼頭本月初四日由漢口開到江通輪船一搜暫借怡和碼頭停泊卽日徧貼廣告定於初七日開班專行漢口（輕） 
[粤督對於傳敎之意見京師]  
　　政府前與各公使　評敎士在内地傳敎規則曾向各省督撫電商辦法茲聞粤督岑宫保電覆政府畧謂敎士只應在通商各口及駐有重兵之城巿設立敎堂其荒僻而向無兵勇或駐兵甚少之地不得在彼處傳敎敎士尤應恪守敎規如有袒庇敎民干預詞訟容納匪人及一切無理之事卽照會該國領事將敎士撤調該敎士無論在何地方中國不任保護之責廣東前因連州敎案曾商之法領事限制立堂傳敎法領事亦極贊許據稱貴國政府如與各公使議定必當照辦（吕） 
[李提摩太致外部電述畧京師]  
　　西儒李提摩太於五月二十二日至太原約在本月二十前後到京昨聞電致外部略謂貴　整頓學校極爲欣賀各省十年之内有進士二千人畢業則辦理大事不患無才蒙示敎堂章程並合十國以息干戈可喜之至（吕） 
[滬寗鐵路總辦易員]  
　　滬寗鐵路總管理處總辦王閣臣觀察勲辭差己由督辦唐侍郎札委鄭瀚生觀察接辦（力）按鄭觀察廣東人前曾爲上海公共公廨讞員時公廨本在英租界内由觀察主持將地址出售而公廨遂遷入美界列入美册矣 
[俄國内亂現狀]  
　　二十一日倫敦電云俄國聖彼得堡及莫斯科两處之軍械所炸彈及示諭等文件均遭搶掠逮捕之犯且日見其多 
[美國購銀鑄幣]  
　　二十一日倫敦電云美國大藏省復購備銀條爲鑄幣之需聞每禮拜須用十萬盎斯之數 
[美日漁業交涉]  
　　二十一日路透電云敎習伊列歐君曾著書論海豹皮一項實業聲稱在愛留新海島附近而違例捕魚之船隻乃美國人或坎拿大人之産業曾在日本掛號所有船主船員係英美两國人云 
[俄簡陸軍總司令官之傳聞]  
　　南中國早報載倫敦電云傳聞日俄戰事時曾充遠東俄軍司令官林義維趨大將巳受命充俄國陸軍司令宫以資鎭懾俄之陸軍大都仍能守法用命 
[俄海大將請兵防亂]  
　　南中國早報載倫敦電云俄國海軍大將史克羅夫君自鄒克寗大將被刺後即接充黑海艦隊總司令官刻因色代斯多浦海口砲台兵隊皆懷叛志因請添派步兵以爲後援製造軍械局業己停閉莫斯科守兵亦有變意哥薩克兵己奉調前往該處矣譯字林報 
[美遣艦隊開赴亞洲]  
　　廿二日倫敦電云華盛頓電傳謂美國大西洋艦隊會操事畢後海軍少將白勞森君將率領上等裝甲巡洋艦數　直往亞洲沿塗並不逼遛此舉大概山於近來日本船隻在日本貝令海違例侵犯海權之故 
[德皇接見首相]  
　　念一日柏林電云德皇定於西八月十八號與英皇會晤後即接見首相蒲盧親皇 
[俄政府與革命黨決裂]  
　　法報云俄京聖彼得堡電稱俄國政府已與革命黨決裂相爭到處搜捕 
[俄國更易内閣人員]  
　　二十一日柏林電云俄國内閣又有更動斐洛索扶夫君當韋特伯爵執政時曾任要缺現充商部大臣惠薜爾基考夫親王充農部大臣外部大臣伊斯窪爾斯基君之　充神聖會　此三人皆係維新黨會員其餘各部院大臣皆一律照舊辦事 
[俄境患疫]  
　　二十一日柏林電云俄國　勒　從地方之監　現患疫症凡行經鮑斯抛羅海峽之船皆須聽候檢視譯　匯報 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
續金山合邑學務總會草章 
五權限（總理）有總理全會事務之權有提議會中應辦事務并執行公議可决之　若經會員多數　次公議否决者本會期内不得復提議執行有以事由招集職員開職員會并决行開臨時會之權有定　會期之權協理一有恊助總理理事之權總理不能主持會務之時有代行總　完全之權（議長）有議决本鄉議員議事之權（議員）有提議議决全會敎育事務及經濟問題之權凡爲議員者如欲以個人之意見提議事件經議員二人以上賛成者得請總理交由全會議員公决然必須全體議員到會過半數乃得决議若因推廣敎育而關於擴充經費之事確經多數議員之提議仍當交由總協理轉交財政員覆議再由議員公議指本會全體經濟上問題（調查員專任考騐學務稽察財政均須周歷城鄉一年两次其薪水舟車之費均於本會内開支會員凡入會爲會員者均有選舉權及被選舉權及會塲指常會臨時會）公决之權 
六會期每年正七月開學前開大會一次全體會員公議學務大會之前一日開詳議員會預擬提議改良事件有特别事開時臨會决議由總恊理主持 
七會所以朱涇鎭學宫明倫堂爲會所勸學所爲平時通信處 
八會務本會擬設小學師範傳習所應請監督一人主之一凡商訂敎員委任書記會計一由監督主持一凡學期之長短科目之繁簡需費之多寡皆由開辦時酌定凡地方學堂無論官立公立民立本會皆有調查規畫之責任凡地方公款撥歸學務者如何分撥必由議會公決凡學堂由客籍紳商所立及西人敎會所立者雖非地方學堂但旣坐落本邑即於地方敎育極有影響關係故本會亦有聯絡　弼之責（附則凡事關學務者無論會丙會外皆得呈意見書於本會以備採擇 
九會費由勸學所指定公欵内開支不收會員會費 
十規則自冶規則（一）養成道德（二）保全名譽（三）擔任義務 
公共規則（一）勉修公德（二）保全名譽（三）結合團體 
會所規則（一）竭盡職任（二）信守時限（三）不亂秩序 
[禀控把持捐務蘇州]  
　　日前崇明各商家及各船户等投撫轅禀控包捐董事楊成龍有把持情事禀中略謂崇邑孤懸海　務農之外多以生意爲業而各商民船隻出入港口全恃認捐各董持平辦理商民方不致吃虧茲商等查有崇明永興永隆永寕三沙港口厘捐前年本商董楊振元化名楊潔生即己革崇邑書辦楊成龍承辦現將期滿經商董周伯衡具禀松滬釐捐總局加成承認捐欵奉批旣據加釐承認於捐務不無裨益然該商是否殷實可靠仰崇明縣查得核奪等因此時適値崇邑尊楊令交卸之際迨　伯衡覔保錄批投縣禀陳己在新任縣憲魏任内當奉批示該商加厘承認足徵力顧餉源殊堪嘉許旣據並禀姑候奉到憲札再行確查詳復等因各商民因楊董苛勒己久滿兾崇邑尊將三沙捐務換董承包以蘇積困詎料楊董神通廣大探悉周伯衡具禀消息夤緣楊令斡旋奉到局札適在楊令交卸之日於是互相朋比竟川預印空白文件誣指周伯衡僅開布號並非殷實朦詳總局仍請以楊成龍　辦伏念崇明厘捐各董換結向例在六月之中今楊前令於閏四月二十外爭先赶辦具結轉詳已屬祗圖私利不顧大局况楊成龍包捐苛擾商民共怨乃楊令竟曲爲庇護使各商累無底止况聞前項朦詳文件楊令自知於例不合故卷不歸擋以致新任未克接洽周伯衡具禀俟批候奉文核辦尤覺情弊顯然如以殷實而論周伯衡向開布號挾持資本不下數萬金伊家又有肥田數千畝此次認捐復得崇明廟　典商陸寳興赴縣作保而楊成龍卽係己革書辦楊成龍前因謀充書辦出入衙署包攬詞訟致被陶前縣斥革復經太倉州訪辦有案旣無田産又無店業專以刻薄起家殷實何在今潑賄而得接包捐欵將來無非取之商氏其苛勒必較前更甚不言可知商等生意爲業時常在三沙港口往來經營商務捐董之賢否有密切之關繫爲敢冒昧上陳伏乞大憲大人電鑒商情困苦恩准遴委廉員馳往密查詳辦並將三沙捐務檄飭崇明縣照案秉公撤換殷實公正商董承辦以惠商民而杜把持實爲公便（顚） 
[議删宗室王公不准出京舊例天津]  
　　向例宗室王公等苟非奉有特許不准出京城四十里外載在定律現聞肅邸欲將此例删去已商允慶邸諒可奏請實行（盈） 
[電催劉京卿入政治館天津]  
　　聞政府刻己電催劉若曾京卿迅速赴京以便襄辦政治館事宜（盈） 
[林欽使與袁宫保之契合天津]  
　　日本林公使前曾勾畱天津與袁宫保友誼甚篤二人訂交在十六年前袁駐劄於朝鮮京城林以領事官駐劄　川遂爾識面嗣後袁與林名籍甚爵位俱崇今林奉使北京先赴天津袁適爲東道主各道契闊情誼更殷并聞席上縱論東亞人局兩情尤爲契合云（閠） 
[直督軍唁兒玉大將天津]  
　　直督袁宫保接日　陸軍叅謀總長兒玉子爵逝世訃音傷感不巳乃致電子爵故邸以誌弔唁原電如下兒玉子爵邸諸公子鑒電子爵仙逝聞耗深爲痛悼子爵勲名蓋世生榮死哀尙祈少抑悲思善述父志夙蒙友誼專電奉唁以表微誠（閠） 
[蘇撫清查官册蘇州]  
　　蘇藩濮方伯以蘇省官員册内候補大小班各員或有事故不在省者或有尙未引見者或有先行禀報起復回省尙未有本籍文結者種種　雜不清亟應嚴核清查特派委本署文案杜祖培司馬何榮烈大令及收發文案何紹聞大令逐細查核禀復核奪（吉） 
[蘇垣官事]  
　　候補知縣萬繩武奉臬憲派委辦理本署收發文案事宜萬大令奉文後己於本月二十日到差知縣　寳瑞禀辭赴漢口等處採辦例木差署宜興縣恩厚禀知初十交卸並禀報十六日代理荆溪縣事婁齊葑三處厘卡委員縣丞陳毓楠禀知三年期滿比較盈收奉飭留辦學務處差遣知縣屈振翰縣丞簡錫恩徐坤芝禀知奉委赴各縣公幹大挑敎職陳名經奉委署蘇州府敎授己禀謝擇日到任（永） 
[設局開徵炮兵營兵士蘇州]  
　　管帶常備軍炮兵營江南陸師學堂畢業牛韓洞濤奉委會同長元吳三縣辦理炮兵營徵兵已於六月十五日在葑門外密流橋洋房内設局開辦並出示曉諭居民人等一體遵照（吉） 
[今日尙有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇省巡警總局會擬滬寗鐵路地方巡警試辦章程]  
　　（一）本局議章專辦地方巡警至鐵路巡警自有鐵路總管理處主政核辦各分權限（二）鐵路界綫有溝之處以溝爲界無溝則以石址爲界車站以栅欄爲界凡在溝與石及栅欄以内鐵路巡警任之溝石栅以外地方巡警任之分清界限各專責成 
（三）滬寗鐵路全圖及道里表早經鐵路總管理處刋有成本其應在何處劃溝何處立石址何處設車站均由鐵路總管理處詳細勘定應將圖表咨送本局存照（四）查鐵路道里　先自上海開車至無鍚所有上海眞如南翔黄渡安亭羅家浜崑山眞義唯亭外跨塘蘇州滸墅關望亭周涇港無錫計車站十五處該站在何縣境内地方巡警即責成何縣辦理佈置警兵嚴密巡緝各於車站附近設立某縣巡警分局以便辦公○將來鐵路漸次工竣由無錫行車至鎭江亦均照此辦理至江寗府境内請由江寗巡警總局主政核辦（五）凡有車站之各該管縣須察度地段之長短站事之繁簡搭客之多寡酌定巡兵名數派令站巡總須足敷佈置（六）爲鐵路舉辦警務非经尋常地方事宜應准各該縣直接本局禀承辦理或某縣屬某府州相去較近於省城如遇緊要事件亦得就近禀商某府州辦理仍須禀報本局查核（七）保護鐵路産業與往來搭客行李資財並防衞一切危險火事凡在界線溝與石址及車站栅欄以内固歸鐵路巡警任其責倘或查獲匪徒惟有就近拘交地方巡警押解該管縣訊明究辦（八）鐵路每日行車來往搭客衆多良莠不齊地方巡警務在路線溝石車站栅欄之外隨時認眞巡邏如查有形跡可疑之人或携帶犯禁物件或聚衆私語顯非善類以及盜賊地匪棍徒立即拘送該管縣訊辦（九）几查出可疑之人或夾帶禁物如彼衆我寡及勢甚兇頑不服拿問該巡兵應認定何人暫　聲張暗中知會鐵路巡警務即扣留勿任上車仍彼此協同捕獲解送該管縣究辦（未完） 
[江西商會歡迎贛藩頌詞]  
　　江西商會歡迎贛藩沈方伯情形己紀昨日報端茲悉當日尙有商會諸公頌詞沈方伯及滬道瑞觀察上海商會總董周金箴觀察均作詞答謝茲將商會頌詞及沈方伯答詞照錄於後其瑞觀察周觀察答詞因限於篇幅姑從略焉商會頌詞 
吾贛居長江腹地風氣雖漸開通而闔省紳商每慨散無團體事多隔閡今旅滬同人熱心關絡於此創設商會　始成立欣逢我愛蒼大公祖　節道渥更喜我莘儒大公祖現亦觀察海上近挹豐裁我同人敬治西筵歡迎旌旂福星蒞止蓬蓽增輝欣感之餘起而致　　念沈大　祖清風亮節首及維揚百粤京畿政聲洋盜　茲開藩吾贑來暮興歌昔文肅公遺澤深仁至今白首黄童謳思未已行見丕揚先烈大造吾民洵梓　之幸福前此瑞大公祖　節江州自闢商埠力保主權惜後來者未能繼美即樂平两案寔政寔心所全吾民　尤大文　樂平人也見聞旣確身受尤深有口皆碑去思彌永所望開府重臨再沾霖雨慰我蒼生金箴大公祖久宰吾邦流風善政鄉人士於　猶樂道之河幸群賢畢至盛極一時我商會與有榮施所顧我滬濱商界得瑞大公祖維持提挈託庇　幪使幼稚情形漸臻發達此則同人所馨香頂祝者耳文達謹爲我　滬紳商代表祝忱敬舉觴爲合座 
[沈伯答詞]  
　　今日散會渥蒙盛意感激而又慚　江右爲瑜慶生長之區甲申曾經幕遊山　草木皆如舊譜先公平生宦轍不出江西界地　紳民同心戮力削平大難前次敎案士氣稍伸外人不能格外要挾曾幾何時官民茹痛含辛不　適承共乏能鮮任重受命以來夙夜懍懍恐負先德而辜　望幸諸君子篤念先　同舟多賢匡共不逮導之先路聯團體洗國耻商力發達百廢俱舉庶不才因人成事不虚責望之厚也光緒丙午六月沈瑜晵謹答（顚） 
[滬城官事]  
　　翰林院編修鄧孝先太史邦述由常熟赴京道經滬江住長陞棧又候補縣梁幼蘭明府偉年到申住施家弄又江蘇試用縣曾明府楫到申住吉陞棧昨均因公到道拜會禀見○署川沙廳左司馬念慈昨日到中舟泊大碼頭奉瑞觀察傳轅詢問要公○湖南管解京木委員蔣明府光昨日到道禀辭赴都○江蘇候補主簿許琴航少尹景慈安徽人到申寓西門内萬壽宫昨詣道轅禀　並　遞履歷○　丈局總辦高司馬　新關查驗委員嚴二尹曾　昨俱到道禀見（合） 
[工巡局擬舉總董]  
　　閘北開埠事宜現將開辦總辦徐孝餘觀察乃斌擬　施子英觀察爲總董昨日移請滬道核示瑞觀察以施董若允相助爲理實與地方有益應准照辦當卽移復徐觀察迅卽照會施董矣（宜） 
[總程局裁判員舉定]  
　　總工程局局董前日開特别大會議舉裁判員己紀昨報兹悉各董現又議得高昌廟巡防局孫羹梅明府堪勝此職當卽禀陳道憲下札定委（寸） 
　　川沙廳給照購米 
　　川沙廳境内向係木棉之地産米無多全賴外埠運往接濟邇因米價昻貴民情甚爲惶急兼之現存米石無多故由紳董禀請廳尊左司馬給發護照飭商前赴蘇松二屬採購當奉允准一面移請蘇松二府屬各縣關卡一體免厘騐放（宜） 
[平糶米擬赴崑新採買]  
　　木埠米業董事以刻下開辦平糶所購暹米不甚潔白故擬派人前赴崑山新陽等處採買運滬平價惟恐該境米船或有阻撓情事因特禀請關道瑞觀察札行崑新兩縣照料（宜） 
[移請示購安徽鐵路彩票]  
　　總辦安徽全省鐵路李伯行京卿仿照各省彩票章程售賣安徽鐵路彩票移請滬道瑞觀察札行上海縣及總工程局迅卽出示曉諭俾使居民一體購買（宜） 
[河工董事頌德]  
　　浦東河工董事朱福田君等昨日會同各叚董公置貢緞德政軟匾一方並德政旗兩面於午刻恭送到縣汪人令再三謙謝始受（事） 
[南區將次收捐]  
　　總工程局南區業經局董飭釘門牌並派司事向各鋪户居家人等勸捐其捐數多寡量力爲之並無定限以故尙無爲難之處聞出月卽當起收云（尺） 
[示增小車月捐]  
　　南巿總工程局經收境内小車捐定章每輛每月錢二百五十文茲於七月分起議令各車夫每車添繳錢五十文昨　出示曉諭矣（寸） 
[酌定新添巡士工食]  
　　總工程局董事現因經費支絀所有補進各巡士無諭本局及西南區均照新添例酌定工食洋六元以資撙節（尺） 
[札飭備案存查]  
　　英工部局前在寳山縣境内派捕收捐由道照阻不遵詳經江督轉咨外務部向駐京英美各公使商辦旋奉覆電仍飭滬道向駐滬美總領事妥商在案茲經外務部將與英美各使商辦之來往照會抄錄原稿咨經江督周玉帥札飭滬道瑞觀察備案存查（嚴） 
[札縣訊結禀覆]  
　　楊鼎釗前投道轅控楊耀先侵吞且款己奉無錫縣准提現在逃避來滬故特抄呈批票求飭拿究等情奉道憲批准札提由公廨獲押在案旋楊耀先投訴原縣並無控案抄件寔係揑造等情經瑞觀察批准開釋歸無錫縣訊斷楊鼎釗乂以此案確於本年正月在無錫控准今聞楊賄通縣書周某意圖乘間抽匿並有同族巨紳楊某致函申辯等情故觀察准將前批從緩發出先札無錫縣就近訊結禀覆候核（宜） 
 
 

Page 18

 
 
[道憲批示四則]  
　　昨日滬道瑞觀察發出批示四道照錄如下陳澣等禀批該生等遠道從學志趣堪嘉但此間開辦巡警學堂係預備北巿設巡之用所招學生非附近各屬人民言語相通未便收入且額設百名業經滿足堂舍窄狹又無疏通下榻之處所請難以照准着卽知照此批又鄭勝銓禀批此項方單旣經控縣一再提追時閱十年何以尙未了結據稱現鄭歧山等赴縣控禀朦准是否屬實如何情形仰上海縣查案復奪有無托名洋商轉立荷國道契情事並候札行會丈局隨時查察可也豐記禀批候諭飭志成憑保作收抵解粘抄附王福塘等禀批查上海採買洋米平糶議定由商集欵所存出口米釐禀准畱爲彌補虧耗之需爲數本屬無多本道轄境不少詎能遍爲撥濟第念米石弛禁時概山吳淞出口從前米釐亦在該處抽收該邑情形究與别處不同應准由工程局代爲購辦照提四千石撥交平糶仍由官紳備價領取將來如須貼還耗費至多以四千元爲度藉爲兼籌並顧之計仰寳山縣土令遵照辦理並轉知各紳士知之此批（嚴） 
[諭懲冒名索費]  
　　自總工程局設立裁判所後審辦諸案不准辦差丁役需索實於商民大有公益近因仍有不法之徒胆敢冒名局中公役藉端歛費情事刻經總董訪聞曉諭各商民如有人冒混索費准卽扭局懲不貸（尺） 
[西牢押犯病斃]  
　　昨日提籃橋西牢内病斃押犯沈利榮一名由管牢西人知照捕房飭傳地　查明收殮（似） 
[訊斷住宿妓院幼女]  
　　幼女小妹阿妹王二保三口違禁住宿妓院昨由包探徐榮珊解送公廨並由濟良所西女董禀稱小妹阿妹乃在公陽里妓院查出王二保在雉妓院查出併請訊奪關司馬會同德副領事師謀君提訊小妹供年十三歲蘇鄉人前日乘賣西瓜船來申向該妓院索取會洋暫住院内時有吳田氏投供小妹係氏姪女委係索洋來申求鑒王二保供年十歲母在雉妓院爲妓故與同居並不應客阿妹年甫六齡尙無知識由其父唐新官供方從鄉間帶至上海遊玩數日卽欲回鄉不知有犯禁令乞恩交領司馬得供姑念鄉愚無知判小妹阿妹交保具嗣後不再住院結領回王二保發濟良所畱養（力） 
[上海縣案]  
　　除耀初控王毛毛誘拐伊子由浦東總巡局送請訊究徐供前日被王將子誘匿向論不理爲此控局解訊王供並未誘拐亦未認識大核得所控無憑叱退了案○吳泉偕見証王阿才奚阿有恊同十三圖地保宋杏春到縣報控伊子吳賢林被提籃橋新洽成烟間主王榮珊指竊兇毆越日傷斃求請究辦等情當晚准詞提訊吳供賢林於十一晚被王指竊烟燈喝务毆打扭入捕房捕頭飭送醫院醫傷詎竟無效十四日旋即斃命有王奚二人眼見可証小的在舟山原籍接胞弟吳阿定來電因急到申投控是寔質之王供十一晚見王榮珊等呼衆蜂毆賢林腰内奚供與王相同地保宋杏春供十四日奉捕房傳喚始悉此事時杳無尸屬且西醫騐得並非傷斃故經禀知公廨奉諭報堂倌殮求察提訊王榮珊供賢林混名小黑炭十一晚到店行竊烟燈察悉追獲畧毆有之並不致命大令核得王奚二証人供多　寔判王掌頰五十下責三百下奚責一百下吳阿定亦責二百下始稱祇須領棺不欲開騐因著吳具結領棺一并斥退王榮珊不應行兇毆打判候查明再究○張祥寳毆斃茂生紗廠小工朱順林事發逃逸由縣改差獲案訊押前晚提訊張供己出洋三百元向尸弟朱順林求銷大令以案經出詳未便輕恕判還押候示（嚴） 
[英美公廨早堂案]  
　　丁本元聶品山租同寓宋謨臣余清山有元寳两只前晚邀宋出外由黄姓两人將寳竊去丁佯作追赶無著經宋余扭住丁話　人控訴捕房昨日解究丁供寳係黄姓所竊聶供與黄爲友不知作竊之事關司馬以俱証確鑿未便狡賴商之德繙譯師謀君判丁押西牢九月聶押半年○蔣阿小拐　　榮生之胞妹巧妹案發經關司馬　押捕房限交在案昨又覆　蔣阿小一昧求　司馬以蔣刁狡已極判押西牢三年如能交到巧妹再行解案核奪○　錫金之妹張耿氏與二房東陳邵氏口角吞烟致斃經邵倩人將屍殮埋迨耿查追不知去向當　生死不明報知由包探徐阿華解究耿投訴前情並請究追屍棺訊之邵供詞支吾司馬判交官媒暫押候下禮拜六再訊○孫雙林與胡阿二因爭路將盧根福毆傷　捕　究盧供傷未痊愈孫胡同供打架人多小的等並未將盧毆及司馬以傷痕確鑿判各押捕房六禮拜○過犯啞子一名昨又摸竊某東洋人衣袋内皮夾　捕解究司馬以其怙竊不悛判押西牢半年○出店徐桂保竊洋東金銀各飾逃避由探張才寳解訊認竊銀飾两件已誌本報昨又解案請追徐仍堅執前供關司馬判押西牢一年○惡鴇高三保在恩慶里凌虐雛妓妙英判押官媒並補提鴇母王梅卿訊辦在案昨解王鴇請究關司馬亦判交媒押候下禮拜二訊辦○陳阿三違章在蘇州路拉客由捕解究司馬判押十四天○劉永　因與兄云卿打架伊父喝阻永林胆將　衣撕破經捕　究判押一禮拜云卿罰洋两圓開釋○沈少齋竊鄭云山等十四家衣服山採解究判押西牢三年各贓分給失主○德商　大控遊船老大洪阿盖撞壞游船　中西官判將保人沈茂和及其妻洪孫氏拘獲押提洪阿義在案昨由包探將洪解訊司馬以原告未到判押候訂期會訊洪孫氏應即開釋○李清　積欠大綸　各家衣料賬洋判押一月清理繼判改押四月並將成衣店拍賣分攤在案昨大綸等家投請蔣李交保理楚中西官以此案巳經判定未便更改○殷桂泉藉端冋蔡陳氏夫婦硬借　十圓不允持刀行兇報捕解究判押西牢六月○過犯高阿榮又竊洋人洋圓報捕解辦判押半年工作○王掌保抗斷不交乳牛中西官判押候復訊在案昨又解究王延穆安律師投案聲稱未收牛價寔係中人王木生播弄請堂上改斷牛歸王姓喬阿根供買牛並無憑據價洋二十九圓認王木生交去其時乳牛有病今已醫好起意不交求恩給領以符堂諭司馬以業已判定牛歸喬姓不能更改遂判王交妥保即日交牛如違押究○姚亷福竊汪彩云皮夾洋圓由捕解辦刋押二日○福建益記書莊陳春人欠商務印書館書欵洋五百餘圓由該館控追判押候過堂訊奪○張緒奎攫莫佘氏金戒由探解辦判押两禮拜（當） 
[法相界公堂案]  
　　王華氏控陳谷香之姘婦朱傅氏拐匿伊　一案昨口復訊該圖地保曹方臣投案禀稱陳之姘婦曾央小的理勸　賠身價後來不知如何涉訟陳大令得供判提朱傅氏至案訊核○杜鴻標遣夥洪炳奎迭紫萊街木噐店主袁愼生爲盛菊生作保收去定煤銀一千两延不交貨經陳大令屢次訊追抗傳不到昨又復訊袁遣店夥喻寳　投案禀稱店主因有事他往大令判押候交袁到案開釋○山東女子王杏花前年在法界迷路由捕解案判發善堂留養近有人領爲養女知其住虹口三官堂尙有生父日前送交捕房飭探至虹口訪查並無下落昨因解送公堂候招家族認領○錢左根控林衡　賒去貨洋一百餘元一案昨經大令傳訊林供所欠係號主名下之欵今號主已死求鑒錢供貨票俱林經手大令判林還洋一百元了事○周鈞鈺控周王氏吞没存洋八百餘元昨亦復訊王氏供洋由王連生經手今　己死乞鑒大令判限三天理處○電燈公司洋人控木作頭胡阿開因造　將電線擊斷請罰銀五十两胡供無力求减大令判罰洋二十元（臨） 
[美租界捕房事]  
　　某日人乘脚踏車强駛入乍浦路花園一百廿三號捕喝阻不依又被撞跌某西孩當將該日人拘入捕房送日領事署訊辦○某俄人乘醉至楊樹浦路滋閙並將某西人玻璃窗敲碎後又闖入婦人劉張氏家擊碎磁噐甚多由一百念九號印捕拘入捕房奉飭賠洋了事○俞澄茂手持綢衣多件至押店求質爲包探朱桂生拘入捕房飭押候究辦○秦長明報稱在楊樹浦路被流氓小阿三小阿四等折稍去洋十圓請究捕頭允爲飭探查辦○昨有二繅絲女子至裏虹口勤昌絲廠作工被出店左梅初兇毆報捕請究奉飭自赴公廨控告○某西人乘醉至百老匯路將張阿二馬車燈擊碎被四十三號西捕一并帶入捕房捕頭以該西人不願照賠抄名取交姓張自赴該管領事署控告（似） 
 
