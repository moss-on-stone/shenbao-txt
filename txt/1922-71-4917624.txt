# 1922 - 71 - 4917624

 

Page 1

 
 
   
 
 

Page 2

 
 
   
 
 

Page 3

 
 
時評 
[顔鮑之病與疾（冷）]  
　　顔請病假七天以辭代閣鮑復言力疾入京以避組閣顔鮑之病與疾皆爲内閣也且梁之去内閣而假也亦託以疾徐之因内閣而急也又得不眠之疾雖中國大官之辭與假固無一不以疾病稱者特無如此次與内閣有關係之人皆以疾病聞耳然則今日之内閣無異傳染疾病之一種微菌矣 
雖然内閣之爲傳染病菌不僅託詞亦甚實在也旣受威逼又遭恐嚇處事盡在蒙羞忍辱之中籌欵須於窮思極想之外人苟稍有天良略含志氣苟任若干時日原亦未有不病且疾者然而人尙有沉溺於茯中何也 
[國内專電]  
　　北京電某某國旅京名人建議某某公使提出關稅改正後之清理辦法謂中政府欠官吏俸給二千萬實以官吏之數超過五年一倍元年兩倍各署尙添派行走任事辦事不已今後欠薪將無窮期應由關稅二五加征後每月提十萬發行清理公債二千萬期二十年利四釐基金由稅務司保管一次發給欠薪後按五年官制實行大裁員今後中央政費須稅務司切實核撥又謂此非干涉中國内政實係指導中國之發展與自拔蓋非如此則官吏之俸給至民國百年而積欠如故此案將爲上海稅則委員會之提案（十九日下午一鐘）北京電顔擬呈請病假七天不問鮑允否組閣但本人决不幹 
北京電鮑電徐今日力疾入京請勿以組閣命（十九日上午十二鐘）北京電鮑貴卿昨下午到津拜曹銳仍謝組閣謂能力財政環境皆無法并電府請續假養病昨夕某當軸與鮑電話勸速來京鮑謂出關調停政潮已奏微效當初並未談及組閣若早談及組閣則予不出關矣意志甚堅一說奉張對鮑閣有條件爲任張勳赦安福兩項故鮑决絶但鮑以府堅勸本午到京（十九日上午十二鐘） 
北京電二月鹽餘尙未放還交通部以英法路債百萬到期請由鹽餘墊故二月鹽實虧百四十萬 
北京電京漢路一月份爲吳使提去四十二萬（十九日上午十二鐘） 
北京電漳廈路破産在卽資本負債三百二十五萬營業負債十一萬元以全路相抵尙虧百三十萬北京電財部電王瑚飭由寗造幣廠撥十萬付中英息欵 
北京電張文生賀鍾世銘就任并派陳溢來京索新安軍餉 
北京電德使博鄴不日出京赴奉天漢口長沙南京上海杭州考察風土人情（十九日上午十二鐘） 
北京電農部派技監張景光技正梁津余懷清赴膠路查礦并授以接收辦法（十九日上午十二鐘） 
北京電魯田電篠（十）（七）晚進京面陳要公（十九日下午八鐘） 
北京電胡維德電駐日武官經費積欠年餘請迅籌撥（十九日下午八鐘） 
北京電新疆蒙哈回纒各團體電謂楊增新素以不加賦不借債爲政策請勿更調（十五日下午十八鐘） 
北京電黑河電新黨佔據伯力後現正向南猛攻（十九日下午八鐘） 
蘭州電蘭州水烟各商行工人因票價低落要加工資同盟罷工 
（十八日下午八鐘） 
香港電前海員會長陳炳生殺妻案地審廳判決處徒刑十二年并給回法警八百元醫費五百元陳聲明不服上訴 
香港電聞湘桂陽匪首徐紫隆集黨數千支日在常德舉事佔縣城卽分黨竄永州陷新田文日進攻藍山縣官兵以匪勢大退守藍木橋現尙激戰 
香港電中央兵站總監鍾秀南昨乘車赴韶沿途察勘分站地點 
香港電李福林巧日赴韶令所部軍尅日來韶聞將親率向某方進發（以上十九日下午十鐘） 
無錫電效（十）（九）日晚颶風電燈吹滅商收巿（十九日下午八鐘） 
特約路透電 
[南非罷工平息]  
　　十八日約翰萊斯堡電鑛工已取銷罷工金礦工人及維多利亞福爾電氣公司之用人與技師取銷罷工命令將於夜半實行礦工聯合會反對投票表决上工問題並通過决議案詆責革命行動罷工国在以得告終止查罷工已達六十七日 
十八日約翰萊斯堡電今日工人上工者更多即遠東朗特鑛現亦開工他礦亦接工人報告信甚多今日之問題乃爲工人覔得充分之工作 
十八日泊里土里亞電清鄉軍隊俘獲黨人三百名槍擊舉動今已終止 
[俄國之日諾瓦會議意見]  
　　十八日巴黎電勞農政府外交總長齊吉林氏電致法總理普恩賚氏謂擬參與日諾瓦會議並反對他國預先協定政策 
十八日倫敦電莫斯科來電詳述勞農政府慶賀推翻皇室五週紀念之情形據稱特羅資基氏演說警告勞動家勿爲發起日諾瓦會議資本家之甘言所惑而誤信虚僞之安寗並謂現有人正凖備一切以便再行反革命之戰爭又謂吾人如接有請書當赴日諾瓦一行但如欲在戰塲中比較能力則紅軍願盡其職云 
[愛爾蘭之共和軍]  
　　十八日倫敦電愛爾蘭之聖巴特里克節現已安然過去其主要特色爲向由英兵舉行之會操禮今改由愛爾蘭共和軍在杜白林代行之愛爾蘭軍隊現有自成一團體之勢故管轄問題業已發生將使愛爾蘭人民贊成與反對和約兩派愈起爭執總統格里菲資氏不許愛爾蘭共和軍代表開大會議但昨日杜白林共和派集議時演說者皆稱軍人代表會議终須舉行不因禁令而停止並謂會議之目的在設立陸軍之行政人而政府則認此爲設軍人政府不服從國會之舉動 
十八日倫敦電今日貝爾法斯天主敎民庽區有人以炸彈擲擊房屋並在道中開槍歷三小時之久死三人傷數人 
[埃及王被擾]  
　　十八日開羅電埃及王傅亞德閱操後回宫時有反　政府之學生若干人趨集宫前之街中　石擊警察警長開槍還擊傷學生三四人英皇電賀傳亞德表示希望埃及在傳亞德王統治下久享獨立結果之意埃及王覆電謂新紀元巳開始將見英國與埃及間友交愈爲鞏固英外相克松與埃及首相　華特亦互通情意懇篤之電 
[英議院之中國債劵質問]  
　　十八日倫敦電議員韋治武德氏今日在下院質問外交部對於中國不按期贖回馬可尼債劵事曾否詰問中政府外交次官哈姆斯韋士氏答稱駐京英使刻仍促迫中政府繳付此項債劵之利息 
[各國近事記]  
　　十八日巴黎電德國今日繳付第七批賠欵三千一百萬金馬克 
十八日羅馬電下院以二百七十五票對八十九票通過信任政府案 
十八日亞米達巴特電甘地氏被判監禁六年但不在獄内服役 
十八日桑薩爾伐都電中美洲柯斯太里加小共和國現天花症流行甚烈患者已有二萬二千人 
十八日紐約電收稅員昨在東江某帆船以短銃相搏後拘獲二十四人聞該船載有値美金五十萬元之酒已被没收 
十八日紐約電白煤礦主與礦工已允舉定四人組成磋商委員會以討論礦主所提出重定工資之辦法 
十八日倫敦電披爾子爵已被任爲印度事務部大臣 
[公電]  
　　蘇省議員通電各省省議會鑒民國不幸法紀凌替羣㚥爲蠧黑幕之多尤在財政潘復張弧變本加厲國家不得已而舉債彼乃藉此以肆其貪婪國家受破産之危彼則享殖産之樂喪良害國覆載難容時機所迫幸而有今日之揭發董法長執法以繩凡在國民同聲快慰但㚥黨勾結多方勢必百計運動抗撓冀逃顯戮口來報載情形漸趨鬆懈即其明證所賴國民起而監視母俾倖逃同人等以爲省議會爲代表民意機關責無旁貸目下各省省議會臨時會皆將召集窮謂應各速推代表入京對於本案之進行嚴重監視對於執法之法長予以後援庶幾嚴治㚥邪維持法紀特電奉佈伏祈察裁江蘇省議會議員龔廷鶚吳輔勳陳琛閔瓛張葆培周文錢鼎宋銘勳陳謨王景常吳廷良錢名琛楊同時黄申錫劉文輅等巧 
國外要聞 
[日本不肯廢止藍莘石井協約]  
　　自華盛頓會議成立九國條約後美國政府對於藍莘石井協約已在參議院表明解釋爲失去效力日本當局表面上亦已言明不持異議詎知此中固仍有内幕據神州通訊社東京通訊華盛頓會議成立之太平洋四國條約與九國條約其與藍莘石井協約之關係如何世人頗多議論惟美國當局則巳在國會言明此協約應歸無效 
而美總統哈定氏聞已於日前電飭駐日美大使正式向日本外務省通告謂九國協約係完全使藍莘石井協約歸於無效者希望日本亦諒解之等語日本政府以此項通告出於意料之外異常狼狽現祇得爲該協約廢止後之善後起見擬與美國政府謀一種諒解以全體面至其所以如此狼狽之原因據聞日本政府原預料華盛頓會議可以成立一種美日新協定該藍莘石井協約則擬俟此新協定成立後即行廢止之全權代表赴美之前亦曾受有此種訓令不料華會期間始終未議及此問題故亦未有成立何等諒解遂以爲此項問題當於四國條約與九國條約批准後始能提及今美總統竟突然提出此項通告遂致手忙脚亂也現聞日本當局對於此協约之廢止原無反對之意惟其解釋則與美國逈異日本方面認九國條約训所謂特殊利益者與藍莘石井協約中所謂特殊利益者不同前者係指經濟的利益而後者則係由地理的關係而生之政治的利益之意故認九國條約與藍莘石井協約並無何等衝突不能因九國條約之成立而此協約遂歸無效不過該協約旣無何等實際的値價故縱令九國條約不能替代該協約亦不反對 
 
 

Page 4

 
 
其廢帖現欲與美國謀諒解者或其目的别有所在亦未可知也 
[蘇俄之經濟現狀]  
　　去年對外貿易之概數世界新聞社云蘇維埃俄羅斯自與英德等國締結商約以後對外貿易日見增進其經濟狀况與世界前途大有關係本社茲覓得一九二一年首三季中蘇俄對外貿易之半官詳細報告亟爲譯布如左想爲欲知俄國經濟眞相者所樂聞也 
一九二一年第一季進口貨重量四萬九千三百六十八噸第二季進口貨重量十四萬一百十五噸第三季進口貨重量四十萬三千六百十六噸計第三季進口重量比前兩季加一倍第三季中每月逐有增加如七月份到貨九萬五百六十六噸八月份到貨十四萬三千四百六十六噸九月份到貨十六萬八千五百六十六噸茲將重要貨品十一類於九個月間及首六個月間進口之數列表比較如左 
一月至六月全部進口一月至九月全部進口進口中之分數進口中之分數 
食品七○·三三五噸三七·二二○五·五六一噸三四·七牲口産品八·一六七四·四一一·二二一一·六木材與種子一一·六九一六·二一二·六二五二·一磁器一○六○·一二五九○·二燃料與煤三三·八五○一七·八一九三·二九四三二·六化學品一三·八九○三·○七·八五○一·三五金機器及工具四一·二六六一二·八一二八·○七六二一·六紙與紙貨二·二四二四·九一五·三九八二·六繩線四·七二五二·五七·一六六一·○衣製一·○三六○·五一·一二○○·二雜物三·四一八一·六一二·二○五二·一總計一九七·七二六一○○·○五九四·七七五一○○·○九個月内進口最多者爲食品燃料及五金機器工具總計得五十九萬四千噸占全部進口中百分之八十九其在第三季三個月内此三類物品進口增减之狀况再列表於后 
食物燃料與煤五金機器工具 
七月份三二·七○八噸三三·六一九噸三四·三七三噸八月份二五·三四一八三·三三三三三·四二六九月份七七·一七六四三·三三六一九·○一○上表所列各物進口之比數並不足以表示俄國在平時所需外貨之量蓋以革命内亂及天災之種種結果對於外貨之需要全失常度如煤料進口之多由於國内燃料産生上發生危機上年四五月間巳見端倪七月以後進口之數暴增又如食物一項平時收成之季旣過進口應大爲减少現因最富於榖産之各省荒歉爲災收穫毫無致進口有增無减觀上表可知九月份食物進口比八月份竟增至五萬餘噸煤則六月份進口三千三百噸七月增至三萬三千六百十九噸八月又增至八萬三千三百三十三噸逮九月間乃减至四萬三千三百三十六噸 
五金機器工具一類九月份亦見减少此類中大半爲農業工業及鐵路機器在平時此類貨品進口最巨現因别有更急之需要七八九三個月間五金等進口之數遂逐步跌落現望此等進口貨之比數不久可恢復平時地位唯食物一項至少須俟下屆收成之後方可跌减其進口類别大致如次黑麥五○·○○○噸麥粉三○·○○○噸青魚二五·○○○噸小麥二五·○○○噸豆一九·○○○噸米一二·五○○噸糖三·五○○噸猪肉與脂肪六·○○○噸罐頭肉類二·二○○噸 
五金機器工具一類大半爲農業機器及鐵路材料農業機器在六月份以前進口最多六月後需要大减須至本年春季再行購入故第三季内運輸材料乃占重要地位茲將九個月内及六個月内此兩類進口增减之數列表如左 
本類各品合計農業機器運輸材料一月至六月四一·五九七噸一九·八一一噸六·二二○噸七月份一九·○一五五·五三五一○·一三四八月份三三·四二八一·七七一五·七二四九月份三四·三七三五·七二四二八·五五四進口貨品大半來自英德美三國前年六個月内哀思土尼國居供給進口貨國之第四位七月份起三個月内瑞典起而代之茲將各供給國及貨物數量等列表於后國别進口貨噸數進口全部中分數 
英國一九三·一七四三二·六 
德國一三六·九四○二三·○ 
美國一一五·四一三一九·五 
瑞典四九·○二二八·三 
哀思土尼三二·八八○五·五 
拉的維亞七·七六八一·三 
芬蘭四·六六六○·八 
立陶宛一·○九二○·二 
波蘭三九○○·一 
總計五四一·三四五九一·三 
觀上表英國居第一位德國供給之貨大半爲農工器具及機器第三季内則鐵路材料居多美國貨多爲賑濟災民之品鄰俄各邦亦多供給物品但大半居於轉運地位唯彼得格洛港交通漸臻繁盛此後由交界各出口方面數目遠不如進口然如下表所示其進步之速率亦與進口不相上下七八九三個月問出口量逐步增加計七月份爲九千八百六十六噸八月份爲一萬一千八百五十噸九月份爲二萬七千九百三十三噸茲將進出口列表比較如左 
一九二一年進口出口入超數第一季四九·三六八噸七·七八七噸四一·五八一噸第二季一四○·一一五三五·五九四四一·五八一第三季四○三·六一六四九·六六一三五三·九五五 
總計五九三·○九九九三·○四二五○○·○五七 
觀上表可知入超之數依然頗鉅但有一層須注意者即俄英問雖已訂立商約而俄國物品及金貨輸入英國之法律地位迄未解决此層不克解决則俄國出口勢將遭受限制更申言之苟非俄國與各國一律訂約通商則進口情形勢必優於出口也又有一端須知者即上記之數爲重量與貨品交換之實在價値全無關係即如進口中機器占大部分出口中毛皮居多此兩物之輕重大不相侔故必須知物價之實數方能知進出比較之眞相而關於進出物價之統計目下惜尙未有公布 
就全體而論俄國出口貨巳得有順利之巿塲其木材巿價之指數迄十月三十日爲止上落在二百三百之間（一九一三年指數爲一百）亞蔴在倫敦巿價指數爲二六三苧蔴指數爲一三○毛皮在德國勒派泊雪巿塲銷路甚大價値亦佳 
俄國出口貨之主要巿塲爲拉的維亞占全部百分之四六·七次爲英國占全部百分之三三·六惟輸入拉的維亞之貨其中一大部分轉往他國其貨品爲木材與苧蔴輸入英國之貨以木材熟革毛皮猪鬃馬鬃石棉黑鉛爲大宗再次爲土耳其占百分之六十主品爲食鹽再次爲德國占百分之四·六主品爲毛皮亞蔴石棉 
[倫敦通信（紀鴻）一月二十四日]  
　　英相喬治之政論世界和平之呼籲近來倫敦政府急務外曰歐洲經濟改造内曰穩定政黨暗潮此兩問題因相提並論枝節叢生致一月來英國政治舞臺上極爲忙碌在旬日間政治上曾起一度之大變動英國政治最重在外交問題蓋英人之生活大半依賴國際痱之活動也外交方針以政黨情形爲背影英國之政治云何殆亦可謂爲世界之政治問題記者方擬對於目前英國之政治問題作一有系統關聯之報告適英相喬治有極長之演說特爲記之以作分題報告之引子喬治長於辭令凡聆其談吐者殆無不以極光明之政治家稱之彼所以能縱横一世即善用此本能也 
一月二十一日喬治在倫敦惠斯明斯特「全國自由黨公會」NationalLiberalCouncil演說時政聽者六七千人此蓋「聯合自由黨」之宣布政見勒幄哈貴爵主席稱頌喬治約略十數分鐘喬治演說極長茲僅記其大綱於次 
喬治先慰勞同黨僚屬在政治上共同努力之成功而尤以愛爾蘭問題解决爲其最得意之件以愛爾蘭自由巳復爲一掃歷史上之糾紛並開將來協和之新局勢喬治謂愛爾蘭新政府未完成前·及完成以後雖不少困難之處但愛爾蘭人近來凡討論之表示至爲明瞭必能排難解紛且信爲將告極良之結局及發展也又謂愛爾蘭未解放前英國外交界於國際會議席上常因此而訥於言今於最近國際會議中咸稱讚此問題之圓滿解决則此後英國之出席國際會議者當然理直氣壯此喬治對於愛爾蘭問題之躊躇滿志也 
至於選舉之傳說喬治不承認爲自己之動議並謂政府有特權不至其時機終未可動搖外傳政府新召國會爲適用廢除「上議院改良」案之說全屬杜撰毫不根於事實蓋「聯合自由黨」對於「上議院改良」與「獨立自由黨」爲相同之誓願也並云「余曾爲純粹自由政府之一人當此時（十年前）領袖艾士葵斯曾對於此案已爲極堅决之立誓則余雖好變亦不能不遵守前定勉爲其難而與「獨立自由黨」首領艾士葵斯表同情也喬治頗責難反對派（指獨立自由黨）之製造空氣爲迫成改選之事實並申言艾士葵斯之惡「聯合黨自由黨」實爲不覺悟之累以其欲謀解散「聯合自由黨」非事實上所可能之事卽倡之者恐亦不敢自信云 
關於世界大會議喬治謂「吾人方爲何圖國家之現狀何如世界之現狀又爲何如吾人已經一度之鉅耗殆無例可比拿破倫戰後雖差可比擬究不若今日遠甚此蓋不計其數之消耗與破敗也吾人已破壞商業亦卽已增吾人之重負此乃曠世未有之特殊情形爲人所未知者在吾國失傭者二百萬人在美國更多於此此其故何也今日世界上需吾人之貨物固當更甚於往昔然商塲上之需要demand則較前减少此殆非世界生産力减少乃關係信用之故惟信用者又非信託及堅定不能存在此一問題實對不列顚及一世界簡言之國際間之信託即信託不列顚信託列國國與國間且彼此互相信託也此類問題吾人將從何處下手在今日世界商業紛擾之中苟無信託决無信用之可立信用不立决不可以言商業無商業决不能供吾人物質之需决不能充實戰前之空耗信託將如何而立乎有問余者謂奚爲致力於外交而不多注意於内政余願告諸君曰不到世界和平吾人之困厄不可云解脫因是欲謀樹立信託必造成世界之眞正和平苟一九一四年前商業家認爲和平操之於人或不至逞一時之意氣商業在大戰中已大遭懲創備受驚恐欲恢復之當自思想入手若長此不定發生紛擾則商業上之危險不能避免也和平必以各國人民互相之諒解爲基礎此乃恢復世界經濟之第一條件而又爲政府之職責匪惟吾國政府蓋世界各國之政府皆然也余深信政府不干涉商業則商業情形必較良此亦諸君所表同情者以是余極贊成昨日所决之「保護實業案」蓋純粹今代特異之法也余雖爲篤守成例之一人然勵行新法則余所常努力者此項建議根據艾士葵斯所取决第余不僅依彼而動乃因國際間之金融困厄而動也照通常情形政府愈少干涉商業商業愈稱順利而政府更覺省事然政府所欲爲者乃保持商業有可能之活動耳此其進行之步驟爲何如以步驟言茲有一急務中之急務卽求世界和平盡人皆存良心此吾人可書諸徽章上者求國與國間一般的諒解必有堅忍力因各國多懷疑無信心兩三年前有以筆戰施諸凡爾塞者矣此輩結果未能得其虚浮念頭之成功然實漸漸奏效蓋行之以堅忍不斷之力非如驟然之衝動旋作旋輟者可比此殆世人所視爲困難而糜費最鉅者華盛頓會議已成曠世偉舉而開效法之先例吾人不能不感謝貝爾福氏助此大會之成功此會雖未告終而大事已定英美間極好之諒解未有若今日之造成者世界之和平亦唯英美和平是賴」 
國内要聞 
[時局變化之醖釀]  
　　鮑貴卿謝絶组閣張作霖發起統一會議内閣問題近日復形沉寂鮑貴卿組閣呼聲在各方面觀之未始非時局中一適當緩衝之人物但聞鮑氏個人巳不敢自承據公府方面消息鮑氏昨有銑（十六）電到京表示不願組閣其詞云貴卿此次力疾來奉純爲解釋時局之紛糾團結北洋之團體並非有何自謀私意今幸不辱鈞命各方面誤會盡除而舊日目疾乃益加劇正擬回醫院診治並請開去陸軍總長本職藉資靜養乃道路遙傳謂鈞座有以貴卿組閣之議微論政治非所夙諳即病躬亦實不勝繁劇務懇俯鑒下忱另簡賢能以當重任貴卿决不敢受命等語官場中說話吾人固不敢斷定其所言即其本意惟東海得訊之後則極爲憂慮當即致電奉張煩其勸駕電末並謂貴卿無論肯否組閣均望促其早日回京但聞鮑氏已於十七日與張景惠聯翩入關則此電到奉鮑氏當在途中有謂昨晚鮑已到津下車後即赴省長公署與曹銳有所接洽至其回京之期尙未有所聞則一二日内新内閣尙難産出可斷言也梁閣旣不能復活新閣又難産出四度代理之顔總理自接到鮑電後又萌急急下台之想聞已擬定辭呈日内即行提出並對人表示定不再代惟此語大家亦聞之屢矣又據外交界方面消息則謂顔將外調爲駐美公使外長一席將屬施肇基又有謂顧維鈞將次回國繼任外長似顧氏較有希望云此外又有一消息　張作霖此次壽筵會議之結果與西南意見甚爲融洽且南政府各首領亦願與北方共圖統一張氏已派遣朱　瀾赴粤與南政府各首領接洽並擬將閣事迅速結束通電各省發起南北統一會議以謀解决時局方法現正與各要人磋商著手辦法日内即將明白發表果爾則時避又將有大變化矣 
[時局變動中之奉訊]  
　　奉張財張陸鮑之態度奉直間之意見自曹吳兩使派員來奉祝嘏並來電表示讓步後似已緩和但張使態度終未明瞭近自財部問題發生張財長蒞奉張使以董康此種舉動内幕中顯有吳佩孚之嗾使頗不愜意日來迭次與孫吳兩督及張汲兩都統等密議對付方策由是以觀奉直情勢又形緊張矣 
張財長來奉求援於張使後據政界消息張弧以董康之參劾實受洛陽及某方面之主使以爲直接對待交系問接對待某方之計並謂近幾年來中央庫空如洗而來源又竭軍政急需之所以猶能敷衍者儘賴財部人員慘淡經營東挪西補之力當此財政非常窘迫時期對於國内銀行自難守膠柱辦法云云聞張使頗爲其言所動故對於某方面頗爲不快 
陸長鮑貴卿此次蒞奉滯留不返東海曾來電催促即速返京鮑氏尙無返京之意　知財長張弧復因財政問題來奉聞東海以國家政令所出之内閣竟至七零八落除電鮑陸長迅速返京外並令張財長亦即反京聞鮑現已覆電决於日内返京惟張弧則並未覆電似有暫不回京之意 
鮑氏赴奉以來以迄今日一部分政客中對其組閣前途多抱悲觀又一般人士亦有厭於久待者然鮑之組閣固未絶望且據使署方面消息謂鮑氏昨晨向公府拍一長文電報内述張使態度略經决定不日對於内閣問題將有意思表示云云當此内閣問題中心移至奉天之際張使自不能不有相當之對策且就梁内閣言已備嘗困苦之經驗今後之内閣重組爲體面計必當與直隸中之激烈派以當頭棒喝即不然至少亦須令彼等處於屏息地位而不再置喙故科奉張對於内閣問題之意態必極堅决然張使實不以北京之内閣問題爲重大而以内閣問題使南北勢力合縱連横中之時局引起如何變化爲重大耳是故閣揆無論爲鮑爲顔抑爲梁氏内閣自身對於時局之激潮尙無何等之關係也 
此次在奉舉行時局會議閉幕後和平聲浪喧傳甚盛然對於内閣問題仍未解决究其原因爲直派現仍反對梁閣而外顔陸鮑因時局艱難又堅辭繼任張使爲避嫌疑計亦無所表示因之奉天會議對於内閣問題仍未解决昨據另一消息謂張使擁梁不過爲表面主張其實梁終不免於辭職但繼任揆席張使亦决不欲鮑氏擔任鮑氏本身亦不欲擔任蓋當此政潮沸騰財庫如洗鑧際以梁氏之手段猶且不能安於其位他更無論矣故張使殊不欲使鮑氏當其衝而重其責總之張氏現對内閣猶未至具體表示態度之時期結果或將於梁鮑外别有所求焉 
[各方督促中之財政大參案]  
　　董康掀動之查賬案最近確爲一消長之機會外間甫傳董氏已經軟化乃董突有銑日通電至有執殳前驅之語可見尙有餘勇可賈惟一般人對銑電尙多懷疑以董氏有最後結果未可逆料之語氣恐爲借此變轉風頭之見兆也 
最近外間對於此案之督促亦極熱烈蓋國人疾首於政府中人之同惡相濟久欲得一種機會而肅清之故見董氏能毅能在負本賬之任自然正愜大多數人意見乃連電督催計近日董氏所得各公私團體之電報至四五十起則發動者雖欲中止恐亦有所不能但一說謂查賬牽連之要人均已紛紛避匿懼非董氏之力所能勝將來結果如何似不妨推測而得惟大部份人之主張此次之查賬爲滌除一切瑕垢起見即一時幸逃然全部托出則來者足以爲戒處理人的問題究在其次也 
更據政府中人透出消息謂現有多數人主張總查賬者强半向董氏陳述謂得罪人已不可避免不如索性板下面孔將各部積弊一舉澄清之設一大規模之委員會資以肅清紀綱最後之結果雖不可料然比較的總好似僅查一部且能得大多數之同情若顧後瞻前只查一部其餘各部可以出頭作調人允調停理不可不允調停勢又不可最後亦只歸於失敗之一途若將政府全部一掃而清之則各部自顧不遑何能出頭調停若鬧到眞不可開交地步索性掛冠一去又何不可犧牲云云聞董氏近頗爲此說所感動故總查賬一事又似能終究實現者 
在此參案喧鬧之中歷届財政當局已有正式聲明者三人其一爲李士偉己親往見當局並函委員會聲明謂彼始終未就職自無負責理由云云此本不成問題彼蓋以潘復時代之名義上總長實爲彼之姓名也其二爲王克敏曾函致委員會堀明彼並無經手不清事件並以此函登報嗣後又擬遞呈府院再行聲明後有人勸以本無君事何必自出風頭王氏乃止其三爲高凌霨彼之聲明乃爲較有關係者蓋外傳通惠銀行借欵乃高氏四十八日任内之事也據聞通惠銀行一案高凌霨氏對於委員會中絶對不承有何舞弊之事實據高氏方面所述經過情形此項借欵之提議乃有特别理由緣高氏財長就任之初往見東海報告就職東海當時囑以兩事（一）某項公債抽簽到期不可不辦（二）新疆所屬阿爾泰失守現未幾克復（即道尹周務學殉難之事）楊督調度有方中央維繫邊省其巳允支付之協餉無論如何皆當提前撥付高氏受命到部公債抽簽勉强辦妥新疆之欵部中不名一錢代表屢催亦竟無法應付府院當局以及奉張等均函電代爲催索高仍以無欵爲辭未幾而新疆駐京代表王學曾錢桐等乃自與通惠銀行商借一欵請財部爲之承認條件嚴酷固不待言高對各方旣無拒絶之理由遂勉强允之合同草定財部於王錢兩代表所商定之額以外再加五萬冀供部用此所以有四十五萬之借欵者通惠銀行因此曾交欵九千元然此時奉張業已來京高氏旋亦離部合同並未成立該行於張弧到任時曾致函取消合同索回九千元已付之欵高氏因近日報紙紛紛紀載巳囑王學曾錢桐兩代表向委員會聲明合同並未履行新疆之欵亦未由該行撥付此高氏方面所辯明也 
 
 

Page 5

 
 
   
 
 

Page 6

 
 
國内要聞二 
[張作霖將發起統一會議]  
　　令奉皖粤三派以對抗直系時局大變化之醖釀 
大陸報云據昨晚所接私人通訊稱奉派刻有召集南北統一會議之計劃出面召集者爲前總理段祺瑞希望派代表列席者爲孫文統轄下之西南各省安福之浙盧閩李及中央政府其目的任對抗直系口授與曹吳和平解决之條件此會議如竟告成時避暫時當可免於决裂故政界中對之甚爲注意現料若此會議果能使曹吳銷聲匿跡屈服於此驚人之大聯盟孫文將停止北伐且將被邀來京代徐氏爲總統而以奉張副之聞日前孫氏代表伍朝樞在奉與張氏已訂立與此有關之協約云 
[鍾世銘已到部就職]  
　　部員將有大更動鍾世銘已於昨日（十七）下午到部就代長職鍾氏此次登台得有某有力者爲靠山人多知之聞昨日就職後卽有圖報之意但其事至爲曲白請先述其對於部員之調動便可了然據某方消息財次盧學溥一缺已定周家彦繼任並升公債科科長魏渤爲公債司司長會計司科員王其淵爲庫藏司司長又外調陳家棟爲總務廳廳長又升任前財政部錄事何某爲機要科帮辦此數人中惹人注意者自係周家彦周未升財次之前係幣制局參事人多稱之爲新交通系首領之化身蓋當民國三四年間歷次對日借欵周氏多有經手卽謂其完與聞亦可故有此號聞鍾世銘此次薦之爲財次係因欲交歡新交系俾爲暗助而其第二目的當然在於欲借日債似可不必解釋該部最近與日本已有一筆借欵業經成交其數甚微僅數十萬此事與周氏之得財次自有多少之關係也又聞鍾氏曾語往訪之某通信社記者云余此次遵令暫代部務事前曾再三爲懇切之辭謝然總統總理均以維持現狀免致部務無人負責見諭勉辭不獲遂不得已而擔任維持數日（因命令張弧給假十日）甚望政府速定辦法或張總長回任或内閣改組或另任賢能總之余僅願就鹽務方面稍事整理全部之事决難稽延久任此意已再三對當局聲明關於財政之永久政策余非其位故不欲有所表見惟有一事須於此機會略加說明者外間對於鹽餘之意見實難免因不明事實而誤會之處蓋每月鹽餘不過一二百萬然以之爲借欵抵押之額則早已達於鹽餘數目之數倍以上故每月各方債權者競爭分扣或得數萬或得數千亦有毫無所得者故鹽餘實早已供到期借欵之扣除而不敷甚鉅也其間互相爭奪之現象國家體面財政信用均極難堪外人間亦甚願政府有一整理之方策政府之發行九六債券卽整理方策之一種固不能謂爲根本整理之法亦不得已將債務延長免致每月皆因競爭鹽餘而極形紛擾而已故九六公債無論發行與否鹽餘之早已告罄而尙不足乃財政内部之實在情形不能謂九六債劵不發行則鹽餘卽可騰用也故欲望鹽餘之騰出以爲政費之用至早當待諸關稅實行增收之後然恐非一年以内所可望矣至軍警之餉惟有向銀行方面東挪西補早無的欵可指究竟軍警餉項與銀行行還債兩種孰應優先余曾呈請總統然亦難决其孰爲先後計惟有雙方兼顧遇鹽餘多時則騰一部分以與軍警少時亦惟有與銀行協商勉籌少數以資維持目下亦只有本此公平之態度處理而已某通信社記者問目下關於普通政費敎育費等如何應付鍾答云余代理幾天安敢謂有欵可以籌付但若能調動少數欵項亦必持各方公開平均主義以分配敎育之苦况余曾親歷夙所深知况他部或問有本部之收入惟敎育部則無所謂收入故苟有欵可籌則於平均之中而敎育界尤當較多也惟財政山窮水盡如是余亦正憾點金之乏術耳 
[陳垣辭職中之敎育界]  
敎育次長陳垣因經費無着辦事棘手曾向公府提出辭呈茲聞陳氏復於昨日（十七）上午入府請覲陳述部務及校事困難情形懇請辭職其所持理由（一）本部及附屬機關欠薪至八個月之多自部員分班向財政部坐索欠薪以來又歷兩月該部分文未付部員之苦情又不忍坐視思維至再惟有辭職可以謝同人（二）財政部對於本部苟能發給八十萬元即可發薪三個月當能維持現狀而　部同人雖逐日坐索但該部置之不理人心何在本部人員雖不得薪仍照常到部所有部務並未停滯其堅苦之志尤可欽佩而垣更不得不辭職（三）交通部應撥京師學欵每月爲二十五萬元曾經閣議表决者現該部對於此欵亦三月未發實屬有意與本部爲難垣對於學校代表舌敝唇焦無辭以自解總屬辦事不力辭職尙可贖愆（四）小學尤爲敎育之根本亦因經費關係小學停課敎員宿部京中數萬兒童同時失學良用慨然垣終日奔走無欵到手而該代表等不爲諒解反加攻擊垣惟有不幹可以卸責（五）八校亦將繼起罷課將來敎育事務益難辦理垣本屬庸材未能措置裕如惟有自請罷斥聞東海仍屬以勉爲其難不准乞退 
至各小學索欠問題各敎職員等以敎部尙無圓滿辦法仍不出部日前曾由代表謁見陳垣請其迅速解决陳允趕爲籌欵掃清積欠並申言深望小學早日恢復原狀昨日北京敎育會副會長祝蔭许庭會員萬子實伊見思等到部慰問並擬提出調停辦法聞該敎職員近以各方面竭力調停對於小學長久停頓心殊不安已擬有讓步條件（一）須將積欠一律發清（二）自三月後須按月發放薪金（三）此次坐索飯費須由敎部擔任若以上條件辦到即可回校復職又各小學家長昨亦在絨線胡同第七小學開聯合會議討論調解敎職員索薪問題到者共二十餘校之家長結果議决推舉代表十四人赴敎部慰問各敎職員並探詢意見敎職員方面當派代表十餘人接洽據云如能將去年十月份薪金補足即可回校上課云云家長代表遂即謁見陳氏聞陳允於明日將十月份薪金發給大約下星期一必能上課家長代表等出部後約定十九日仍在第七小學開會研究善後問題 
[敎育獨立會招待各界]  
　　全國敎育獨立運動會昨日（十七）下午三時在北京中央公園水榭招待各界到者二十餘人先由會員羅敦偉顧名二人演述該會組織之經過次來賓李石曾沈士遠林長民鄧萃英四人相繼演說李主張應注意「」學制獨立」及「思想自由」兩項之運動沈則以爲運動敎育費獨立當爲急務林則深慨處於不良政府之下殊難振作敎育之精神並希望該會先從調查各省敎育狀况入手以作後圖鄧則解釋敎育獨立係對政府獨立並非對社會而獨立並謂學制獨立應歸納思想自由之中蓋以思想果能自由必可産出好學制也至六時復由會員羅敦偉對來賓表示謝意茶叙而散茲將各來賓演說詳誌於後李石曾演說云余對於敎育之獨立略有意見而爲顧羅兩君之報告及貴會宣言之所不及者今請得一言之余以爲敎育之獨立當以學制獨立及思想獨立二者爲最要以學制言之可分爲廣義的及狹義的二種我國大學之學制所謂狹義的者也法國大學之學制所謂廣義的者也此種廣義的學制實較狹義的爲善蓋法國大學凡有十七自小學而中學而大學均屬於一校長之下故其學級銜接精神一貫收效甚溥吾人今言敎育獨立可以此爲參考至言思想獨立其在歐洲各國昔日之敎育無不受支配於宗敎後各學校脫離宗敎而獨立思想因而自由宗敎之在吾國誠不能與歐洲並論但所謂敎會學校者其數亦不少吾人今言獨立確應當注意之點卽不可將全國學校脫去政府而送入敎會而受宗敎之支配余爲斯言似爲過慮但吾人試思到經費困難之結果是否有此種之趨勢也沈士遠演說云李君之所謂學制獨立及思想獨立余亦甚以爲然惟余意以之爲第二步而非第一步余之所　第一步卽運動經費獨立是也蓋各學校之基金及經常費等若一日不確定則各學校卽一日不能脫此恐慌之境域如是則現狀且艱於維持尙何進步之足言所謂學制獨立思想獨立且更無從着手矣林長民演說云敎育獨立運動余甚表贊同惟以今日而言敎育獨立則不免尚有許多困難之點蓋即假定所有種種獨立之目的完全達到然因經費之不敷其勢亦將難圖敎育之發展據門羅博士調查之報告單就北京各小學言之有同等之校其經費之相差甚多者是不能不圖所以劃一之然言及劃一則經費之增加勢所難免今日處此不良政府之下欲求維持現狀而竟不可得何足更言增加果有好政府能裁減海陸軍之軍費移爲敎育之用則敎育立可發達矣故今日敎育之不能振興只病在無好政府耳此外余尙有望於貴會者今旣運動敎育獨立似當先設調查機關與研究機關此種機關成立之後與各地方敎育會接洽請其隨時將其區内之敎育情形詳細報告然後再以之作材料而加以討論討論之後擬定一精密之學制然後再爲敎育獨立運動鄧萃英演說云敎育獨立四字外間多不明瞭此語應解釋爲對政府而獨立並非對社會而獨立敎育界另成一階級之時代在歐美各國及吾國均屬過去之時代也又李君之所謂學制獨立余以爲可包含於思想獨立之中蓋思想苟能獨立則自能産生良好之學制也至言各國之學制則似應多加參考蓋各國之情形與沿革不同故其學制亦異也法國之學制誠堪參考然斷非僅參考法國爲巳足也至以美國之學制言之其各州自爲風氣似不能不謂爲獨立然美人學者尙多非難者咸咎其開國之政治家徒知注意於軍權財政之能收集於中央而其眼光不及於敎育故採仿外國之學制不可不明其沿革蓋往往一學制有獨立於此而不獨立於彼或獨立於彼而不獨立於此也 
[清華敎職員贖路集資辦法]  
　　清華學校華員大學會係我國人曾由國内外大學畢業現任清華學校職敎員者所組織前國民代表余日章氏蒞該校演說膠濟路可由人民集資贖回該會以此事關係重大不得不審愼考慮辦法於是由楊光弼會長特派余日宣孫繼丁王芳荃擔任贖路集資簡章起草該簡章共十一條業由大會詳細討論通過茲錄如下（一）關於收欵存欵事件由華員大學會公選三人爲集資贖路委員會以專責成設委員表一人會計一人文牘一人（一）本會以集資贖回膠濟鐵路力謀民辦民有爲宗旨如非民辦民有則各會員得將已存之本及息全數取回凡領月俸一百元至一百四十九元者至少認欵洋一百元凡領月俸一百五十元至一百九十九元者至少認欵洋一百五十元凡領月俸二百元至二百四十九元者至少認欵洋二百元凡領月俸二百五十元至二百九十九元者至少認欵洋二百五十元（一）由民國十一年三月十七日起限一年内分期繳納至多不得過十期（一）各會員每次已繳之數作定期存欵存於指定銀行生息每月第一及第三星期五爲存欵之期（一）各會員所繳之數均由委員會會計給與收據由委員長及會計簽名蓋章並由會計詳登於賬簿以便考核其利息之多寡均照指定銀行所給之息核算（一）提欵贖路時所生之息由會計歸還原人（一）關於收欵存欵之一切費用均由華員大學會會計處支取往來銀行之車費每次以一元半爲限（一）購換股票時應先付大會地方取得多數同意後方能付欵（一）換給股票以前會員中如有脫離清華關係者得將所繳股欵并利息隨時取還（一）以上各條簡章須得會員人數三分之二通過方可取銷或修改或加增之（一）以上各條簡章由通過之日起發生效力各會友將存欵收據交換股票後則以上各條簡章均自然取銷 
[膠濟路接防之準備]  
　　外交内務交通三部於十四日致電魯督略謂蒸電敬悉膠濟路接防警隊關系魯案前途至巨承示各節愼重外交不厭求詳卓見藎籌無任欽佩查此項警隊　就原有保安警察隊擇優遴選兩隊所需裝服業由交通部墊欵製齊該隊出發費用亦交通部設法墊撥除商定開拔日期再行奉聞外特覆外交内務交通部寒印 
聞田中玉昨有删電抵京以魯省兵力本不充足前年復經一度裁減計節省餉費不下三百萬元因之各屬軍隊均苦不敷分布加以張克瑤一旅於上年派赴援鄂迄今尙未撤歸致防務吃緊之時每有左支右絀之嘆現値接收膠澳辦理善後對於地方治安及外僑生命財産均應切實防護此尤非仰藉兵力不爲功再四籌維惟有仰懇中央俯准添招陸軍一混成旅分駐青島附近一帶俾資調遣而壯聲援至膠澳水路防務關係亦極緊要並請飭下海軍部調撥軍艦二艘一則常川駐防一則游弋洋面以期穩固是否有當敬候核示遵行 
[膠澳土匪與日軍關係]  
　　大陸報三月十四日青島通訊云青島日兵與中國土匪相勾結事實昭然使彼土匪無日兵爲之庇護則膠州高密一帶早已不受土匪之騷擾矣此非過甚之言不乏事實可證數星期前曾有匪黨一隊刦掠高密某村大張宴會勒迫供應偶有一家遁避匪前縱火焚屋臨行時架去富室八人及一婦人與嬰孩並曾充敎員之某君匪衆自黄石堰乘舢板至離堰四十里之竹岔島（譯音）登岸該島距青島亦四十里日兵於數月前曾築一兵營於此匪黨窟穴即在詎日營三四里之小村中其與日兵似已早有聯絡某君抵盜窟後即命其作書與父遣人來議贖金迨約定贖回之前一日其友人携帶贖欵來島某君乃見釋與其友同至青島據稱被擄者皆分别監禁當某君被釋時各富户尙在被勒索巨欵中某君因恐受禍故將姓名及村名隱去然其友人之所言某君之證書及在盜窟寄回之信皆可取證也自去年以來此類事已屢見不鮮當地華官要求引渡盜犯日人輒置之不理地方官又不能派人至島搜捕遂致束手無策官中人員且知匪黨之姓名人數及其行動以其受日兵保護及供給軍火故無可爲力據稱盜黨所獲贓欵僅得四分餘六分皆入他人之手今惟日政府有權剿滅盜窟置盜於法釋放被擄者給還原贓如以乏證據爲慮則華官處訴狀正多倘能早日出以嚴厲之處置吾知該處人民將感激無量也 
　十八日濟南電云魯督田中玉今日電請政府增加魯省海陸兵力以備接收膠澳之用略謂日本浪人及中國陰謀家麕集青島須有充分兵力以資鎭懾乞准添募陸軍一混成旅調巡洋艦兩艘一駐泊青島一巡邏膠州灣洋面 
[魯議會反對田中玉之急進]  
　　議員七十九人之宣言田兼長不經省會之通過竟以省令加稅加捐並預徵十二年錢糧實爲非法之舉動魯人無論若何懦弱亦絶不肯緘默不言迫至羣起而攻將來實際上必萬難作到則何如早早罷手之爲愈也爰將省會議員之宣言書披露於下「山東第三届省議會議員反對以省令加捐加稅預徵田賦宣言書」溯自民國肇建吾東水旱盜賊之禍日甚一日年復一年以逮今茲小民之脂膏已竭地方之糜爛益甚本省當局稍有人心宜如何痛自振刷勵精圖治謀所以休養生息之術乃自田中玉督魯以來抱聚歛之主旨施掊克之手段始而攫取省長繼而斥逐財廳逞其淫威無惡不作上年提議增加六角附捐卒以格於議會未得施行於是翻然變計利用二届議會改選機會根本謀包辦之術初選則密令各縣知事排斥異己覆選則授意覆選監督舞弊換票乃至不惜興大獄以緘民口投鉅資以購議員無如多數同人良心未死威脅利誘卒難屈服包辦之術旣窮破壞之方繼起開會之日軍警密布内則搗毁議塲外則隔絶旁聽前空去年常會無形打消一綫民氣摧殘凈盡於是趁此時期明目張膽實行搜刮初則恢復附捐不待提交議會遽以命令公布繼則更以省令增加鹽稅今且公然宣布預微田賦一年法律之限制悍然不顧議會之職權破壞無餘微論吾東頻年水旱奇災救死不遑兵刦匪禍日不聊生寗有餘力供此誅求即令力可負擔而目前軍費之浮冒政務之虚糜直如無底之壑焉有滿足之一日同人等忝列議席雖横被蹂躪無拳無勇而對此人民生死地方存亡關頭不得不痛切陳詞誓死奮鬭除已分别電達中央曁各地方機關一致反對外爰再略舉當局年來摧殘民意違法苛歛之事實以爲我父老昆弟諸姑姊妹告尙祈洞察情形權衡利害對此暴力加徵急起直追共謀抵制庶垂死之人民得以昭蘇巳喪之元氣漸獲補救同人等實不勝翹切瞻盼之至山東省議會第三屆議員孫維藩·聶澄澤·郭有訓·梁德孝·朱鴻涵·蓋政修·邵世傑·譚炬堂·張翔瑋·陳鸞書·侯延芷·趙樹枋·崔培恩·胡子冲·李繁瑛·朱啓江·石磊·張紹和·周茂生·杜純一·朱炳琨·杜惟儉·韓書雲·張保華·牟傑·郝鳳城·李錫驥酏鳴詩·王逢源·王雪田·王寀廷·于傳林·朱名焯·李長德·畢明先·李占九·張文泉·賈迺寛·陳玉三·崔本源·鹿彭齡·李象晋·盛際光·宋鴻遠·高元繼·楊業昌·劉慶曾·王在福·景傳詩·王命官·張介禮·趙仲如·孫奎燕·劉在勤·李潤紳·錢汝鑄·徐桂軨·莊達中·郭廷勳·宋傳典·戴耀東·丁瑚村·楊密桂·王承訓·王鴻賓·李世芳·陳華玉·孫寳珠·劉永壽·李寳善·郭恩暄·常壽宸·鄭欽·李文林·杜錫恩·姜奎傑·韓建碑·李廷琅·劉振惠·同啓 
[濱江通訊]  
　　巿面蕭條之原因 
自治機關之呼籲 
哈爾濱居北滿商業之中心點在昔以對俄進出口貨皆麕集於此爲轉運之樞紐不數年間巿面驟爾繁盛大有駕驅津滬漢口等大商埠之勢年來雖俄亂侵循而江北（松花江以上统名之曰江北屬黑龍江省區域）一帶之糧石如豆麥高梁之類與夫木材之輸出仍集中於哈埠故巿面之活動初不以俄亂而稍有變更蓋豆麥木材皆爲世界上最需要之原料某國之不遺餘力擴張商業及軍備於此者亦祇爲江北農産之富有耳去年美國豆麥豐收故銷路較滯尤以吉林財廳有糧石加稅之新規定糧車前裹足不來致使賣買蕭條金融奇緊正陽街一帶商店皆有不能支持之現象而豆麥行巿則日見增漲買者賣者反形寥落此則由於外間糧石不來巿間存貨無多照經濟學原理供不應求當然價値倍增也向例糧車來哈售去糧石後卽飽載雜貨以歸是無異以貨易貨而巿面實賴以流通焉最近本埠自治會及自治協進支會與自治勵行會開會討論救濟巿面辦法一致贊成函請道裏道外兩商會共同扶此危局茲照錄其函稿如下「自來地方之盛衰惟視地方紳商才力聯絡何如耳設使和衷共濟遇事維持凡一切應興應革者無不結成團體共勵進行自必衰者能盛盛者弗衰否則無論對待地方何項要公不是互相觀望即是各懷嫌欵猶欲巿面不敗營業常興誠戞戞乎其難之觀於濱江現狀概可知也若我濱江地方首先軔發純係俄人之力嗣後俄人爲日戰敗於清光緒三十二三年間比較以前買賣何止一落千丈幸經紳商組織貨幣信託糧業信託招來遠近富商大賈投機貿易於是地方暢旺勝數倍再有本埠羗帖作廢改用大洋一時來源缺乏人心惶惶商賈多以倒閉爲憂人民暫以拮据爲嘆幸有道裏外兩商會會長感念時艱挺身直出逕向奉天張巡帥請欵補助地方賴以復活現在我濱江危迫情形較諸以上兩次更覺爲甚前次不過爲時勢所趨無人摧殘此次則糧石加捐金融停滯甚至各大銀行擁欵不放坐令地方糜爛不恤商業蕭條迨逼走極端紛向外人借債不但損失利權並添外交障礙種種困難若不會同道裏外最有關係之兩商會奔走呼號招集全體紳商羣策羣力一面請欵接濟一面否認加稅將來錢不流通糧不入境我濱江同胞盡皆　至空　　至喪命其何以處此爲此紳商等由自治三會一再開會討論不得不出首整頓以扶危局貴會爲商界代表地方景况如斯困難諒不能坐視不顧也茲特擬具意見書一分送請查核並希召集各界公同會議解决是荷」云云閱此亦足見哈埠之緊迫矣因上述之原因而各放欵機關若銀行若銀號以及一般借貸莊皆感受緊迫之痛苦蓋若輩皆藉金融之流通爲獲利者也今則糧石不來而出口無貨放出之欵又多不能如期歸償因此涉訟者已時有所聞所謂荒賑（即倒賑）者幾於無家不有若不設法挽救後患何堪設想耶 
[湘西軍界之暗潮迭起]  
　　蔡陳兩部之意見湘西軍隊歷來甚爲複雜因之實力較厚者每每互爭雄長如張學濟之於田應詔其最著者也邇來迭經改編表面上似以蔡鉅猷之實力爲最雄厚（按蔡氏所部有九十兩步旅砲兵兩連機關槍一營游擊隊一大隊衞兵兩營）而按之實際則湘西巡防營統領陳渠珍實力亦甚不弱陳部原餘鎭筸鎭綠營改編猛鷙善戰近又招安土匪數股其所部人數遂幾及二萬名快槍亦及萬二千桿蔡陳實力旣厚遂各抱一大湘西主義加以蔡氏由常德移駐辰州與陳部日相逼近陳疑蔡有他意極爲不懌舊曆正月十五陳部駐辰之指揮官戴斗垣因解散其新近招安之蔣田兩連並未通知蔡部蔡部聞槍聲突起疑戴部有何變動立即特别戒嚴戴部見蔡部戒嚴疑爲對己有何行動適戴部又有軍佐二人兵士一人因在蔡部特别戒嚴之時不服蔡部盤詰以致爲所槍斃於是兩部衝突立起商家亦立時罷巿幸經地方官紳極力調和始免喋血慘禍去今旬日間陳部司令張子卿派兵一排至辰州公幹甫抵城外卽爲蔡部鄧營所阻不許登岸爭論之餘鄧營竟將其槍枝盡行收去陳部大憤必欲以武力解决後經駐在常德之第二旅旅長賀耀祖駐澧縣之第八混成旅旅長唐營陽與地方士紳再四調和始得和平了事然兩部意見之深已至極點陳部現已决計迎回湘西鎭守使田應詔以爲抵制蔡部之方蓋陳氏原爲田氏舊部田之湘西鎭守使缺並未開去迎之回防於理本當且田氏年輩旣尊在湘西又歷多載以之抵制蔡氏當綽然有餘刻已由陳渠珍戴斗垣聯名電省請田氏即返防次足見湘西軍界之風潮當洶湧未已趙氏對此亦正極力調停結果如何尙非此時所能預料也 
[汴東水災之慘狀]  
　　災民代表請願速辦工振 
 
 

Page 7

 
 
去歲汴省水災中外團體曾作一度救荒籌劃前月豫省官紳又向北京當道力爭將汴屬劃入災區結果僅以豫東豫南各屬加入此項振欵迄今尙未頒給詎新近汴東虞城·夏邑·永城·商縣·各屬又告巨災該各縣知事以情形重大迭電省中呼籲督長准電後亦頗焦急刻該各屬災民特舉代表來省向當局懇籲當軸已設法與河南振務主任懷主敎商榷救濟辦法昨災民代表復上督長曁懷主敎請願書懇轉電華洋義振會撥欵救濟一面力求以工代振其工振方法係修挖汴東豐樂河以通皖省故道旣利地方又可救濟流亡連日汴垣各界對於此事甚表同情日内擬集會運動以冀得達目的茲將該災區代表請願原呈錄下汴東商·虞·永·夏等十餘縣地處邊陲連遭水旱邇得駐軍剿匪人民幸見天日方期治安長保不料天禍頻仍舊臘秋冬東屬淫雨爲災爲期兩月淤河横汎各屬平地水深數尺舟楫西達浩如湖海南連皖之毫渦東接蘇之蕭沛北及魯之單方災區方圓六百七十餘里全浸於水較諸前之天津巨災幾未或遜頃者水勢猶在田禾漂没房屋傾流除高地　糧尙可收十分一外餘則籽粒毫無樹葉草要掘剥殆盡災民晝無所食有殺子作饔飱者夜無所宿有全家溺水者嗷嗷遍野數達三十餘萬扶老携弱輾轉流離鵠面鳩形幾非人類雖有一二富户買田鬻宅無人過問嗟夫東民何辜遭茲浩刼災民等同特舉代表來省呼籲冀延數十萬呼吸之命但念博施濟衆聖哲無功業經公議至願以勞獲食擬懇恩准將全數災黎撥充修挖豐樂河以通皖省宿縣睢溪口爲工振第一步一面轉電華洋義振團體散放的欵用救死亡并懇各地慈善大家慨助仁囊共成義舉豫東數十萬生靈實荷再生之德觀此足知慘酷情狀已形於聲涙矣惟未知當局對之果有切實辦法否耳 
[山西通信（歐滄）]  
　　模範省閻派之三大黨中華民國自呱呱墮地以來歲計十周迄今不能突飛長養啼笑皆非可謂被黨之一字誤害以盡國内大勢不必論卽就區區之山西一省言之其黨派已複雜已極向背不定變化隨時往往令人無從捉摸茲姑舉其大者有南黨有北黨有民黨有官黨閻氏固北黨之忻州派所以别於北黨梁善濟氏之大同派也而閻派之中又分爲三大黨曰趙黨以山西陸軍第四旅長趙次隴爲領袖曰南黨以山西全省警務處處長南佩蘭爲領袖曰崔黨以山西六政考核處處長崔文徵爲領袖趙爲五台縣人南爲寗武縣人崔爲壽陽縣人三黨各樹羽翼自成派别間或互相排觝惟對於山右政局則三黨一致擁護閻錫山氏而無異詞 
趙次隴氏本五台一歲貢生與閻督爲胞同鄉其人品行道德爲閻部屬文武官吏中之第一人晋人從無攻訐其私德者惟帶幾分帖括先生氣彼清末本任太原工業學校監學生平喜奬掖後進爲學界所歡迎閻督爲其早年受業之門生閻旣顯貴趙乃改文就武由敎員一躍而爲旅長趙旣受閻拔擢益思奮勉功業以自建白於是自省也洗心也村區制也模範示敎也農桑也水利也畜牧也翦髮也禁纒足也育才館也政治講習所也新政勃興大類春雲之驟展閻氏復言聽計從信任之甚專趙素主功利說慕管夷吾諸葛武侯之爲人以閻督之未盡用其說蹙然曰「吾謀適不用耳脫非然者山右富强可立致也」以故晋人戲以諸葛亮名之趙對於晋政雖多所建樹而勵行益自廉謹所以閻部下顯要軍官如某某等以五萬元刦掠女伶喜彩琴簉室或以五千元納名妓蘭芬爲妾等等趙絶未傳染其臭味又如閻屬僚中文官某某等貪婪無饜積資至數十萬復假藉勢力覇佔晋鑛晋民銜之而莫敢誰何趙益自矢廉隅晋南省議員某君語記者有云「趙次隴放下旅長飯碗就會没飯喫」詢諸各界某君言有可信之價値趙旣廉謹自好顧何以復喜標榜門户自成一黨耶因其有東林講學之風故多所號召彼抱培植人才之宗旨組織一自治學社幾幾乎將山西現有之政治法律學生盡量收羅夾袋中胥掛籍爲其門下士其辦育才館用意亦復類是趙爲舊時代人物惜其腦海中印入中國歷史上陳跡至深未能呼吸新大陸新鮮之空氣是其所短以彼致力之勤閻氏信任之專設政治上較有眼光手腕獲效當不止此數然持以視崔南兩黨則夐乎遠矣 
南佩蘭名桂馨現任全省警務處長兼省會警察廳廳長其與閻錫山氏有歷史上之關係緣民國初年山西晉南北不統一張士秀據河東閻氏政令不能逾平陽府以南一步南佩蘭乃告奮勇請隻身往游說之至則爲張士秀所捕下諸獄决計殺之閻疊電中央營救得不死然繫狴犴者幾的牢省釋後以辦事得力擢今職山西警務以記者所目覩曁徵諸人言尙辦得不壞惟南年少好勝往往盛氣凌人爲朋輩所不能堪囂張跋扈不可嚮邇山西省之有南桂馨好像中國民國北方之有張作霖始終不脫綠林之氣習其禁賭禁烟非常認眞往歲高審廳葉推事及地審廳邱廳長因賀壽賭牌南親往捕之以是人益憚其鋒稜禁烟警務處有一種附捐被害者纍纍雖曰犯法之民罪有應得然其對於須送法庭之犯每先用刑亦嫌過當因之山西司法界均不怕閻錫山獨怕南桂馨必謂其爲何等壞人亦非公論惟其不中理之蠻横時時事事見之跡其爲人酷類清末陳國瑞一流人以曾國藩之賢而不能感化陳國瑞模範省之模範督軍部屬而有南桂馨矜才使氣終非遠大器也 
崔文徵名廷獻前山西省議會議長在閻派人物中要算第一個漂亮角色老西兒中之翹楚也民國七八九數年崔氏之紅達於極點以一身兼闊差事一二十起其紅其闊不亞於北政府之交通次長徐世章國務院秘書長郭則澐勢力萬能非盡才力萬能也因是山西人呼崔文徵爲薪水大王其援引與黨亦最盛空穴來風因此爲怨讟疑謗之所歸南桂馨最不畏强禦者也偏欲一捋虎鬚事事與崔爲難必欲推翻之而後快兩姓水火晋局爲之震撼而不寗闊錫山氏憂之乃本其不痴不襲不作家翁之態度始挽第四旅長趙次隴·政務廳長楊階三·六政考核處副處長陳乙和諸人疏解調停奏效未能閻氏且親身出馬結果南崔聯姻一如曹錕張作霖之爲兒女親家表面上雙方始宣告停戰甚矣吾國人之貪權怙勢奮死善鬥之精神爲不可及矣崔爲人較有遠識知自身爲衆怨叢集乃辭去省議長推陳乙和當之陳爲六政考核處崔氏之副陳本老實人其靈魂仍係崔文徵崔自是以退爲進稍稍歛抑閻信任之雖未衰究已不若前此之專然而崔氏固已面團團作富家翁矣 
閻氏一派三黨中現在以趙黨爲最紅趙淡於利名閻氏信任之在崔南之上崔趙近又以携手聞本不爲對付南黨起見然崔氏機警其識解自高南一着其將來之變化若何則正非目前所能逆覩也（三月十六日） 
[川人口中之川局形勢]  
　　熊劉又起内鬨夔萬間將有戰事川軍派系紛歧内容複雜雖高唱自治而爭競時起現第一軍與第二軍又生極大暗潮或不久將有戰事茲據川中旅漢某要人所談川軍最近之形勢多有可注意者爰紀之於下川軍不下十餘萬人可區爲四軍第一軍爲熊克武嫡系軍長但懋辛所屬有三師兩混成旅第一師喻培埭第五師何光烈第六師余際唐第二混成旅張冲邊防軍一混成旅賴星輝等俱隸於第一軍所駐地方由　川北之潼川起至順慶合川抵重慶以及下川東一帶第二軍爲劉湘嫡系軍長楊森所屬有兩師三混成旅第二師唐式遵第九師由楊森兼第一混成旅劉文輝第二混成旅李越森第六混成旅劉炳勳俱隸於第二軍所駐地方由下川南之瀘州起上至仙江下至永寗以及川東一帶第三軍爲騎牆派川人謂之水漩言其無定也軍長劉成勳所屬有三師第七師陳國棟第二十二師唐廷謨又劉自兼一師（忘其爲第幾師）所駐地方自東大道之永川下至江津上達隆昌榮昌第四軍現改爲第三師師長鄧錫侯所部除第三師由鄧自兼外又有前靖川軍第一師田頌堯第十師劉季昭所駐地方由川西之什　漢州起至川北綿陽經梓潼抵保寗直達巴東延長千餘里可以控制成都重慶之重鎭最得形勢之勝鄧不附熊亦不附劉惟較接近楊森與吳佩孚亦有淵源最近來往函電絡繹不絶以上四軍因劉湘據川省總司令一席故以第二軍勢力爲雄厚最近熊克武因劉壟斷鹽欵擴充一己勢力極爲不平又因援鄂意見不能一致遂互存仇視之心現第一軍紛紛集合凖備作戰劉亦令第二軍加意防備雙方計畫戰備轉輸極爲忙碌因之萬縣以下民船均爲徵發一空其他幸免者亦皆逃避刻下雙方前線接觸愈近預料戰事一起夔萬間必爲兩軍角逐之地顧第一軍駐地處於第二軍第四軍（即鄧錫侯）之間鄧旣接近於楊則第一軍腹背受敵其勢頗爲危險熊亦自知兵力不敵極力交歡於劉成勳以爲己助若劉爲熊效命則雙方旗鼓相當勝負即未可預料川省日言自治且欲援助他省之自治而自相攘奪如此亦可哀矣（三月十五日） 
[川省議會與劉湘]  
　　川省議會因制憲規程未得劉兼省長公布以致發生意見近來遇事與劉爲難二月二十二號午前省議員所組織之各俱樂部在省議會中開聯席會議所磋商之重要問題卽爲「省議會對政局上應持之態度」各部議員均有意見發表最終一致取得同意約分兩層（一）大局問題應貫澈西南之聯省自治主張因此卽應擁護南方政府力助其北伐之成功（一）川局問題卽省長問題但能促成省憲以求自治事業之進步出兵北伐以求聯省自治主義之發展省議會卽應信任之云云蓋因劉湘將援鄂軍隊撤退後有向吳佩孚氏謀和之傳說故省議會特提出以上兩項主張以反對劉湘也 
日前省議會爲劉湘通令各財政機關停止預付證付現事又有一電指摘劉湘原文如下重慶劉總司令鑒本會於二月灰日開茶話會據列席議員聲稱各縣征收局奉有總司令部需字五八零號訓令財政廳發行預付證一項從民國十一年一月起無論何項稅收機關無論何人如持此項證書來局支取者均不能發取現金等語繼又有令解釋謂十年九月以後者仍可支取九月以前者作爲另案辦理此項解釋不過得之傳聞各局尙未奉有明令查川省全年收入計二千二百餘萬而行政司法及本會經費全年不過四百萬有奇尙不及五分之一準之現有財力自不難按月撥付乃當局輕重倒置對於此項經費任意勒掯以致各機關積欠疊疊供職人員幾無以生活不得已始由財廳發給预付證由各職員自向征收機關通融以正當取得之俸薪化爲一紙證書其中折扣賤賣受損已不堪言此種辦法本極不合不過際此莫可奈何之時且作慰情聊勝於無之想今當局對於此項證書亦不恤以明令停止支付卽不啻直接斷絶各機關人身之生機間接以消滅立法司法行政之作用誠不知當局是何居心卽令最後解釋之令果係眞確亦屬毫無理由蓋十年九月以前所發與九月以後所發之預付證同係省政府所欠何以久之又久者無着而新所欠者反得支給且所謂另案辦理者辦法實係如何何以并不宣布因先行停止支給致令此項證書化爲一紙空文謂非藉詞騙賴其誰信之此等動作純係以强權用事毫未顧及財政信用應請劉總司令通令取消明白另飭各局無論新舊預付證無論何時向何稅收機關支取均應照常支拂不得勒掯否則此後各機關經費卽應按月發給現欵舊有積欠亦應立以現欵收回不得徒以空言應付總司令有無是項籌備亟應電訽尅日電復等語經衆贊成合電查照佇　電復 
 
 

Page 8

 
 
自由談 
遊記 
[南湯山温泉遊記] [  遯菴]  
　　南湯山在江寗縣之東由下關滬寗車站入儀鳳門出朝陽門經鍾山青龍山湯山而至温泉（鄉人名之爲湯山鎭縣志曰湯泉鄉）約共六十華里前以山路崎嶇不便行旅由南湯山興業公司捐資萬元呈請齊前省長撥欵興修並委警務處長王君清泉設立鍾湯路工局兼理其事嗣以經費不敷又經齊督軍王省長以工代賑撥欵竣工現有招待所設於城中龍王廟地方逐日開行汽車往來下關湯山迎送南湯山陶　温泉風景啚一 
來賓並有電報專局電話專線以利交通在湯山之東南隅有泉源七温度約在攝氏四十度强全固形物得百分率之○·二○一○其分析成分鈣○·○五六六鎂○·○○四九硫養四○·一一○八綠○·○○三四炭養三○·○二五一鈉痕跡合計共得○·二○○八以上爲農商部工業化驗所　析之結果又經醫學士王君若儼鑑定該温泉爲石灰鑛泉之一種所含鈣量居全固形物四分之一其中硫養雖居多數然皆與鈣化合並無游離硫黄或硫化物之存在故不得稱爲硫黄鑛泉查鈣素爲人身最要之元素沿至本世紀則鈣素對於人身之効用醫學界更有著明之發現浸浸乎有占諸藥品元首之狀况若肺癆若胃病若腦病若神經系病若各種慢性呼吸器病若皮膚病若淋疾若肥胖病糖尿病軟骨病若傳染病若僂麻帝斯等皆以鈣爲有效之治療藥今幸而有此泉除入浴施行直接治療之外又檢得水中無腐敗物及有毒物故亦可以之爲飮料水間接攝取其鈣量其有益於人身者爲効甚著陶君席三深知該泉有益社會爰集合同志得劉君柏森更君量才洪君少　劉君厚生劉君筆江孫君景西倪君遠甫馬君玉山郁君鈞侯吳君麟書錢君新之姚君文教等熱心贊助合資創設公司購地造林捐資修路置湯山飯店一所以供遊覽預計竣工尙需時日陶君爰在湯山之東建築别業一所顔曰陶廬有南通張嗇公題額並撰楹聯文曰聽松試築三層閣藉草憑臨一洗泉亦可想見其風景　陶君因中外遊人接踵而至爰將該廬開放公諸同好設備完全供應周至不但衞生亦足消夏在陶廬之北尙有金君佐臨吳君谷宜等合組之湯山俱樂部一所亦足以供沐浴而響來賓爰誌顚末以告來者 
閑話 
[西湖一勺] [  朱天石]  
　　西湖聖矣即湖底之泥曰香灰泥不尤尊貴乎其實泥而非香灰質輕色淡有所形似耳傳訛裝點一至於此 
西湖多莊如劉如宋如楊殆更僕難數此皆貴人之别墅也貴人出鉅資以營莵裘然自身又不常至徒虚室以供游人僕役則備茶饗客以博微利游人樂僕役亦樂主人不其寃耶 
山水而加以人工之點缀無殊於脂粉珠翠之汚美人也西湖築環湖馬路則靈秀失天眞鑿不足喻西子矣此實杭人士之失策今而後將徧湖聞人力車夫之喘聲不僅俗尤苦惱事也 
春二三月曰香巿天竺進香之善男信女半爲禮佛半亦爲賞游來也每當香巿道途絡繹旅舍人滿固也即盪湖小艇亦須加値果利巿百倍也 
湖心亭居西湖之中故名風景亦頗不弱惜自去春出毆傷人命案後庭院陰森有鬼氣游人爲之裹足矣此西湖之不平而尤湖心亭之寃 
西湖蒓菜傳自白香山食譜游客慕名殆無不一染指者其實盛名　下亦殊爾爾淡而無味予甚不喜且每取其形似指爲鼻涕亦一笑話也 
影戲談 
[影戲雜話] [  潘半園]  
歌劇重於聲影戲重於色歌劇以配角爲重而影戲則配角爲尤重蓋歌劇之配角或稍有遜色尙有聲爲之濟似有掩飾餘地而影戲則僅有色而無聲如配角之舉動形色略有不當則全幕精神爲其所奪故吾敢告影戲家愼弗以不甚老練之角色倍襯於緊要關頭 
商務書館之影片余目之詳即以風景片論似乎攝法欠活其關於社會時事及科學諸片亦甚平淡惟的來所演之海誓較諸該館覺更進一層 
歐洲影片之發達旣已若是而環顧吾國尙供不應求吾深望有影戲術者勿以散居獨行或設立影戲藝術討論會藉以聯絡合以多數團體中之富有藝術者共力研求各獻所長於是材可聚策可得庶吾國影片之價値當可一日千里友人謂新劇家錢化佛君有别開生面之化裝術並曾編有尙未出版之書名曰社會百面觀内有錢君百數十種之化裝術爲不可思議之奇作且於影戲事業亦研究有素與外國影戲家拇野秀明頗善聞去歲商務書館亦曾邀錢君襄助不日或有佳片出現吾姑拭目以俟之 
小說 
[社會小說人間地獄（五五）] [  娑婆生]  
　　第九回室邇人遐遺書零落鐙昏語黯好夢忪惺如今憶寳寳漸漸的大了他母親嫁到這第十一個女兒撫今追昔不免傷感所以對於他十分的注意不但不肯讓遊蜂浪蝶稍加蹂躪就是起居飲食也特别愛護他說寳寳這樣嬌生慣着大了脾氣比三層樓上千金小姐還要難伺候我一定要替他選一個好女壻省得呌他一生吃苦可是揀來揀去没一個合上泰水眼光的人内中内有他第五個女壻姓賴號呌筱篁的因爲他第一家裏有錢第二良心好待第五個女兒很好第三會拍自家的馬屁丈母娘長丈母娘短呌得親親熱熱熱熱親親所以應著一句諺語呌丈姆娘看女壻越看越有趣了賴筱篁下這番功夫也别具深心其意也落在憶寳寳的身上要想銅雀春深二喬雙鎖常常帶頑帶笑有意無意的漏出點意思來憶寳寳不銷說是一個十問九不答莫明其妙的可是憶寳寳的母親很有些允許的意思表示聽說還在那裏磋商條件我和賴筱篁同過幾次席所以略知一二大約現在正是賴筱篁下全力以牢籠岳母準備著大姨夫作小姨夫呢蓮孫道怪不道你問起姐夫憶寳寳有些羞答答的呢姚嘯秋道他若嫁了青樓中再找這樣天眞未鑿的人到不可多得我看以後的上海北里趨勢風騷派一定要戰勝恬靜派實利主義一定要戰勝精神結合蓮孫藕舲聽了全道這兩句眞是洞悉時局的議論話猶未了只聽見牆上的掛鐘鏜的敲了一下藕舲一看鐘點忙忙的道不早了我們談談不覺得我要走了嘯秋道可是到一蘋香藕舲點點頭道正是嘯秋道你早說了有密約我們也不拉著你談這無謂之詞辜負你有限的良宵藕舲笑笑道你又來取笑了你和蓮孫有空可同去談談那邊别的不便當就是通宵達旦有人伺應飮食男女一呼即至這是家裏和别的客棧裏所不能及的說着他便立起來要走了嘯秋對蓮孫道我們索性再坐一刻各散罷一蘋香也不必去了藕舲也不堅邀别了姚柯匆匆的乘車往一蘋香見各房間俱是靜悄悄的曉得時候已是不早走進自己房間門首見上面玻璃窗透出了燈光通明門口立着一個穿制服的西崽在那裏靠着牆壁打盹聽見藕舲脚步的聲音連忙睜開倦眼一看忙稱了一聲程先生　着道牯嶺路三小姐早來了搶上前一步替藕舲去開門藕舲走進去只見靠窗的大沙發椅上坐着一個人打盹子細一看是薇琴家裏面　粉撲小大姐阿婉藕舲也不驚動他再看薇琴也灣曲着嬌軀和衣没脫鞋子躺在床上香息微微獨自做他的好夢呢正是 
有約不來鴛被冷挑鐙薄睡總和衣 
不知程藕舲是否喚醒了薇琴薇琴是否和他說些什麽要緊的話欲知後事如何且聽下回分解 
[餘瀋] [  鄭恪夫]  
　　騏驥能行千里命就小道往往不見其能豪傑能建大業責以小事往往不中繩尺用之者不之知於是乎無騏驥與豪傑矣 
騏驥不飽餐不能盡其能豪傑不得勢不能展其略是終與駑劣庸愚者等此岳飛所以有良馬之對而韓愈所以歎相馬之難也 
 
 

Page 9

 
 
   
 
 

Page 10

 
 
國内要聞二 
[陳樹藩在川之行動]  
　　川北傳來消息陳樹藩現駐萬源縣其行營總司令部設縣署内稱西北自治後援軍總司令陳部張寳麟率隊千餘人亦駐萬源縣高小學校内稱西川自治後援軍第一路司令官軍人均着便衣伹均有快槍并聞陳樹藩將於日内赴渝一行與各當道接洽陳部第二路司令官張金印亦率隊千餘人到太平縣駐紥川軍第六師林光斗旅長所部約一團人現已馳駐萬源縣以便維持城内秩序至廣元與陜省接近處已劃爲戒嚴區域郵局來往函件均須經陜南邊防警備司令部檢查 
[閩上下游之新自治軍]  
　　閩人林永謨前曾組織自治軍並刋布宣言近日毫無影響而上游之永安沙縣下游之長泰各邑忽有自治軍發現據沙永各商云本年夏曆二月二日有歸化縣土匪數百人前來攻城以自治軍爲標幟該邑駐軍與戰亘三日不分勝負後由將樂關營馳援匪始暫退該匪係聯絡尤溪大田寗化各縣匪徒意圖大學沙邑之城頭一帶爲各邑往來孔道該匪派人設局抽捐凡上下船隻及行人均須納捐方准放行否則刦擄焚毁隨之自舊曆二月一日起包捐給證者絡繹不絶又據長泰函云本月六日長泰張坑村社地方忽有土匪百餘人分二小隊到地沿途勒捐并將要求不遂之鄉人擄去五人該匪身穿軍服并有新式快槍前行者手執白旗書爲福建自治軍現漳州鎭守使已派隊往剿惟日前竄敗之楊漢烈現又騷擾仙游於該軍亦有聯絡 
[閩議會開會與財政]  
　　推收局自願取消預算案尙未交議福建各縣推收局因進行阻碍勢將停辦近財政廳長費毓楷由就回閩適値省議會臨時會將開幕各縣議員麕集省垣反對設立推收局之聲浪益高費自料此事必不能行卽於開會前特函林西園議長略謂回閩尙未獲暢談爲悵各縣設局推收本爲減輕駝糧杜絶糧書把持中飽並爲裁胥先步現在外間旣有誤會擬即呈明公布取消請卽分别轉致爲荷等語是足見其頗畏輿論未敢十分違反民意然省議員方面總期達到正式取消之目的故該會於本月十四日開會時議員董子良張蔚棠均提出撤銷各縣推收局案而邱復陳王基二人又加以修正卽日通過付咨至此次該會開會之主目的在於預算案目下尙未交議該會卽於十四日公决再用電話催送到會蓋以會期不過一個月而一星期又不過開會兩次未便再任延宕聞該會曾近日開研究會兩次亦係對於財政問題云 
[許世辭職中之挽留聲]  
　　國聞通信社安慶通信云皖省長許世英蒞任以來開幕第一聲厥爲取消第三屆省議會選舉中間波濤洶湧阻碍繁多經費幾許周章始獲漸就寗靜不意一波未平一波又起因更動財政廳長問題政局方面又大起波折潮流激盪多日不已身當其衝者又爲許氏蹉跎復蹉跎延至今日許氏之目的仍未能達到現任財政廳長孔憲芳目前仍安然在位聞許氏對之表面上雖已言歸於好而一念及多日以來感受各方面之刺激與環境之空氣方寸之中不無有鬱勃難伸之隱且最的祅滬皖人有一次快郵代電之發表尤令許氏感觸至深昨日（十六日）省垣乃有消息傳出謂許氏已電京中請假若干日省中人士頗有以許氏不請假於糾紛未解之時乃請假於問題和緩之後深爲可異者乃至今晨（十七日）又聞許氏並非請假實係乞休辭職之電已經拍發矣且聞許氏之電甫發省中卽有一部份人士致電江朝宗請其代陳中央萬不可准許氏辭職此電亦於昨晚發出今日尙擬發快郵代電一通詳述許氏在皖之治績萬不能聽其肥遁鳴高離皖他去務宜誠意慰留以成其績此函亦寄江請代陳中央者此種舉動現僅發端但許氏辭職即無此一部份人士之挽留彼國務院中接到許氏辭職電文之後亦可逆料其必照例有一番慰留之手續也 
[廣東米業風潮之内幕]  
　　調停尙無效果廣東米業風潮起後沙基米行於七日停業查貨船工商協會對米行永安堂養和堂宏遠堂米機公會所提出之條件八項其主旨係以省城米店在香港購米其載運之駁艇脚向例每擔應收銀一毫今各米店竟由一毛扣至八九折以至八八折殊覺不公因特要求各店照足補回并非要求有所增加詎米行竟因此停業現香港米行對於貨船工商協會提出之八條件頗表贊同昨并發表以下之辦法六條（一）各安南行承認照此新條件放船磅貨（二）訂明在香港落妥貨限期三日開拖上省如三日尙未開拖上省者訂明每日每千擔補銀照十二日伸算（三）如落妥貨日起至十二日尙未開拖者要照省城找脚又過十二日外要每天每千擔補銀照十二日伸算（四）如將此貨在香港沽出者由落妥貨日起每千擔補銀十元係限期五天内訂算如再多日照算（五）如在港上棧要另行貨主自呌艇駛埋亦照上第三條辦法（六）各安南行係現時擔任此新例但省城號後日議妥則要依省城新例不得常時照此辦法民國壬戊年二月十一日南和行公源香港元成發·萬祥源·福泰祥·蓋印另一消息米舴工人對於省城米埠提出要求條件後聞省中米埠對於港中米行亦曾要求加增中米樣（通稱曰米辦）之數聞向來每米百包米樣二十斤（此米樣不計値）今有要求加至六十斤者因向來以草包載米每包僅一百四十斤今改用蔴包每包載米一百九十斤故此項米樣亦欲增加惟辦暹羅米之米行已有允意而辦安南東京米者則否以米包載量各有不同也正在磋議間彼米舴工人以爲米埠多取港行米樣彼亦要求艙底米歸米舴工人所得故初時提出向米埠要求本有此條今亦知此條必不可行故最近提出條件已無此條惟對於取消折扣及到省送貨由本埠自理各條極爲堅持而省中米埠亦以其窒碍難行且其中有關於米埠管店工人利益者亦難强工人遷就故此事尙未解决聞省中米舴工人有來港請各米行出而調停者昨港中米行商人曾經一度之會議至其如何調停尙未宣布又聞米舴工人宣言願代港中米行運米上省惟須山港米行自行發沾不交省城米埠代沽云云但此說恐未必能實行也茲附錄陳省長電與米行對外宣言如下亦足見内幕之一斑 
（陳省長電）廣州市市政廳孫市長公安局吳局長商會聯合會劉會長胡陳兩副會長同覽頃據米埠永安堂米行養和堂沙基宏遠堂廣州米機公會虞日郵電稱（原文從略）同日又據該聯合會會長等將前情轉電到署查此事旣經該商會聯合會約定各舉代表談判雙方理應靜候解决如果一則率衆壓迫一則全體停業無論逾越正軌抑且妨害治安甚爲該工商等所不取仰該巿長立速督局設法勸諭雙方共守秩序迅派代表赴會磋商無論如何均不許有暴動停業等事發生一面多派警察隨時切實勸止彈壓妥爲保護並由該商會聯合會趕緊邀集磋商持平解决務令融和就範彼此相安仍各將遵辦情形具報察核省長佳印 
（省城米行對外宣言）我粤米食向賴外洋接濟年中由香港輸入者無慮數萬萬擔敝堂各號經營此業歷有年所其榖米之採辦或購自安南暹羅或購自上海蕪湖而以香港爲總匯由港來省則有以原輪載運者有以米舴轉載者有附寄省港輪渡及其他船艇者運載之法不一而足要皆以成本輕時間速爲依歸初非有規定某種船隻專事載運者也乃不意米舴各船東（即現稱中華海面貨船工商協會）乘海員罷工後交通斷絶糧食缺乏濫冒勞工神聖之招牌提出要求條件强予承認敝堂等以現在米食雖拙積存各貨尙可支持爲民食起見未敢允其所求特函該船東請其顧全大局詳加考慮去函旬餘絶不答覆至前日海員工潮解决若輩知海上交通轉瞬恢復不能施其伎俩突來一函限二十四小時答覆繼又請派代表到其辦事處磋商敝堂等接函後正在開議之際詎該船東即糾率百餘人到米埠沙基米機各號多方恐嚇肆行搗亂迫不獲已全體停業暫避其鋒訴诸法律以待解决此敝堂等最近之經過情形也茲更將敝堂等不矣承認之理由詳列如下查我粤近年米價騰貴已達極點生活程度驟增數倍一般平民幾有儳焉不可終日之勢者再增加負擔民食尤困此爲大局計未便承認者也敝堂等在港辦來榖米向由港中米行雇請船隻載運各項輸運章程亦由港行在於光緒二十八年擬訂先有章程而後始載其手續之規定另有取制而載脚之漲落從無標凖蓋恒視其生意之旺淡以爲轉移故所訂章程卽或嚴密不便於船東者亦早已由價格中取償無所謂公道與不公道也且貨主與船東均屬商人同是營業僱用與否權操貨主載運與否權操船東貿易自由原難相强乃該船東不顧情理突於本月七號限敝堂等二十四小時答覆勒限不已繼而暴動無論條件苛酷侵人主權則事屬可行亦須雙方同意不能横加壓迫强以相從此爲營業計未便承認者也要之榖米等項關係民食此次該船東藉端要求脅以威力以致全體停業敝堂等爲公爲私皆無承認之必要抑更有鄭重聲明者現在該協會船東聲勢洶洶尙欲捲土重來將來搗亂至何程度實難預决然粤中糧食向形缺乏人所共知萬一不繼鬧成米荒則咎有攸歸敝堂等不任受也邦人君子尙祈鑒之米埠永安堂沙基養和堂宏遠堂廣州米機公會同啓 
[杭州快信]  
　　杭總商會昨開春季大會到四十餘人提議籌欵贖路及建築會所等事並設午宴盡歡而散 
杭縣縣議會召集在卽聞議員等已預備提出議案（一）自來水公司擬集資二百萬金取水富春江近山溪流（一）公共墳山以西湖爲名勝之區浮厝棺木有碍衞生擬指定一區仿香港上海辦法 
承築杭餘省道汽車公司業經組設籌備處於中板兒巷股本三十萬元先招收四分之二由各銀行錢莊經收以二十七日爲截止期聞已由到第一期股本十一萬餘元定下月中旬卽開成立會選舉職員積極進行小學檢定委員會請求免繳手續費一元現敎育夏廳長以該費係敎部規定未便通融辦理惟按縣檢定事屬可行昨已指令遵照 
温屬樂清查獲漏海米石後士民譁然公禁出境現聞省辦脤米兩萬石已暫緩起運 
海鹽沈蕩鎭前日迎神賽會聚集數千人警所實行查禁莠民反抗搗毁警所並擄去衣物等件該縣費知事偕警佐徐光耀昨星夜晉省報告一切請示辦法 
警務處昨委孔憲菼充東陽警察所長戈錫麟充温嶺警察所長胡人欽充衢縣港口警佐袁鴻業充鎭海大碶警佐張咸藻充永康遊仙警佐 
二師征兵委員出發至今已歷旬餘浙東方面報名投效尙不乏人浙西方面如海鹽區域請願入伍者現僅一人該師中士定四月一日辦理退伍 
[南京快信]  
　　王省長昨日下午三時過軍署會晤齊督談三小時返署旋卽乘晚車赴滬籌募振欵嚴財廳長偕往 
金陵關監督温世珍呈關員在寗安輪船查獲烟土一案前有凌紹典託名新安武軍副司令部秘書直認吸烟且誣指關員扣留川資衣物投函挾制請轉咨新安武軍司令部查明追究以儆效尤 
下關商埠糧食公會代表濮鍾英等呈兩長稱本米不敷民食向賴皖米接濟現在米價益蹟民商交困請變更皖米在蘇打包禁令以開米源而維民食 
齊督昨日下午七時在軍署宴駐寗美國戴領事 
海軍杜司令林司令昨日下午入城會晤齊督 
駐鎭十九師長楊春普昨來省謁齊督禀陳軍事 
吳佩孚昨派副官張國瑞來謁齊督有所接洽 
岑西林現在無錫定二十一來寗遊覽各名勝 
兩長委來鑫瀛充賑務處編輯徐鼎充省署第二科辦事員萬樹銘充第四科辦事員 
地方通信 
[蘇州]  
　　測量港河太湖水利局王督辦近以内部改組就緒對於測量事宜亟應繼續進行故昨派測量員徐松年黄紀南分測蘇浙之婁港工程隊劉永年趙楚英分測武進縣之扁擔河及青浦縣之古浦塘以便實施工築 
看守所黑暗吳縣看守所腐敗人所共和近有南區解送之賭犯丁文魁周國良蔡和尙等六人受該所凌虐昨特將看守所黑暗情形呈訴高等法院略謂所丁林某張某與該所籠頭莫毛二汪綬卿等狼狽爲奸汪勒索三號私吸烟犯洪東芳規費八元當因錢不湊手欠找六元竟勒寫筆據又串詐張阿四規費十二元又莫毛二勒索邢阿大十二元亦因無力全繳竟敢日間施以嚴刑鎖銬衣間令其宿於溺桶之旁種種虐待不堪忍受請從嚴查辦以清積弊云云 
[松江]  
　　召集道路會議縣署前奉省令勘查省道經派委勘明由本邑西北至廣富林鎭爲松青道西南至　王廟爲松金道東北至厙浜橋爲松滬道加具圖式說帖呈省彚案核辦茲又奉發省道計劃圖書並飭查縣境内有無公私團體集資築路情事有則將計劃路線昌否與省圖相合以及道路長寛集資數目收買土地辦法等一一詳細其報無亦須召集公私各團體討論修治計劃並審度地方財力能否創辦商路統限十日内切實具復以憑派員測勘爲銜接修治之預備縣署奉令後業已分函公私各團體會同鄉地方欵産經理處召集道路會議以憑呈復 
學校消息彚記松江全縣童子軍現經敎練員會議决定五月九日假公共體育場舉行全體大會操而縣立一二兩高小即定童子軍會操之翌日舉行兩校聯合運動會省立第三中校學生自本年開學後寄宿生時於夜間私行出外聚於倪姓學生家内大賭特賭輸贏動至數百元現聞該校長已微有所知正從事偵查以憑整頓縣立第一高小校於本月十九日舉行全級算術會課當日午後一高學生並與維四高小校比賽足球維四略佔優勢 
[南通]  
　　築楗保坍誌聞近年通地沿江一帶坍勢異常猛烈浜港田畝大有岌岌之勢業經張嗇公籌集鉅資聘請洋工程師萊因修築各港江楗去冬興工之姚港第九楗現巳告梭其餘七八·十·十一·十二等楗刻正依次沉排下石積極進行 
唐閘籌備春賑縣屬唐閘巿徐董陶菴現以災民生計艱困特於昨午召集紳董討論春賑辦法並請縣派員與議瞿知事已委葛科長前往 
城區開辦平糶本縣潮災救濟會爲救濟貧寒起見特籌欵在滬採購黍米三千石訂於二十日就郡廟設局開糶每斗計價九百文暫定一月截止昨山會函請商埠警局按日派警照料並由縣出示通告矣 
濬港最近消息南通開濬營船褲子兩港業由縣委　·於二董拔夫辦理惟按照原定竣工日程現已逾期瞿知事昨特令飭委員陸嶺會同兩董拜曁狼山區徐巡官趕緊興辦尅期觀成 
[鎭江]  
　　火柴廠失愼復人本月十八日早六時鎭江金山河熒昌火柴廠失愼當經各坊救火會洋龍紛紛馳至吸水灌救始漸熄滅計焚去房屋數間並炸死數人炸傷二十餘人現受傷各人已送醫院救治矣 
小河發現男屍鎭江之東小河内昨晨忽發現無名男屍一具年約四十餘歲身穿黑色棉袍是否被人謀害抑或自行投河自盡尙未查悉聞該管地保已報縣請求相騐 
[安慶]  
　　烟業罷工之解决皖省新年以來因受銅元之害各業工人以加薪罷工之聲不絶於耳昨日城内外各烟業工人計百餘人一律罷工輟作一日先是各工人開會集議大致以現在銅元價落工價以銅元計算萬難贍家遂公同議决要求各店東照工價加給二成各店東聞信亦齊集開會允加一成五各工人不允致未解决次日即有罷工之舉各店東乃用籠絡手段設法勸令各工人照常工作昨日全城竟有三分二工人上工已罷各工人復議阻止又爲各店東得悉先期報告警署迨該工人等相約三四十人先至西門外各烟店奪取工人烟刀當被西分署宋署員派警解散各工人無可如何惟有忍氣吞聲復開會向各店東哀求各店東乃漸加至一成八始行了事 
[湖州]  
　　縣選舞弊起訴吳興縣議會選舉舞弊各區無不一致惟戴山兼織里鄉選區因競爭當選雙方未經預先疏通以致臨時發生風潮織里全區七千餘人未投一票爭持至今尙未解决業經該處選民鄭姓等以選舉舞弊顯背法令正式起訴並由總監督吳知事訓令該選區監督飭將當時情形詳細具覆以憑核辦織里警佐被控吳興北鄉織里戴山等處去夏霪雨爲災秋收歉薄一般佃户聯合要求業主請將田租一律蠲免業主方面以十年分丁漕並未全數免除此次若將應收租米豁免則銀漕何從完納絶對不允所求但佃户方面態度堅决雙方相持不下後山業主請求織里警所派警隨同催收始各照量以去當時佃户因懾於警威不敢爭論現有農民韋安興等以該所警佐聽信業主派警量租擅權凟職等詞呈控浙江警務處請予查辦不知省中如何批示也 
[嘉興]  
　　路燈改裝電燈嘉興城内外路燈現經第一區代理自治委員蔣撫青與永明電燈公司經理訂立合同一律改裝電燈以便行人所有裝費概由公司捐助現已植桿架線從事裝置並呈由縣署飭警沿途保護以防被人偷竊燈罩 
鄉鎭迎燈肇事海鹽沈蕩鎭近日迎賽龍燈每晚觀者人山人海熱鬧異常該鎭徐警佐恐肇事端前晚飭令長警沿途勸阻各警士以人叢中難以遏制開槍恐嚇雙方因此毆打愈聚愈衆遂將警所搗毁該鎭商號亦於次日罷巿半天經費知事到鎭勸諭始行開巿 
雜評一 
[法律與新潮流（默）]  
　　武力足以壓服弱小之勢力苟反抗之勢力强大則武力卽失其效用法律者斟酌乎情勢之間以爲用者也若不問情勢如何而但恃法律爲强制之用則其法律實含有武力意味結果亦如武力之遇强而屈此等法律存在非特毫無所用且足爲取憎於人之具是故抗潮流逆大勢而行之法律吾未見能永存於此潮流大勢中也 
懲罰罷工之法律旣爲歐美各國所無而又値此罷工風潮盛行之際强而用之必更激動其波瀾捲而不用則有等於弁髦之譏故廣州國會之議决廢止是也取締過激之法律在今日情勢上亦與取締罷工之效力相等蓋此過激運動之蔓延旣日盛一日消弭之法當探究本源順勢利導而不能專恃以武力爲後盾之法律故日貴族院中有識議員反對取締法案亦是也然而今日之當局尙以爲法律萬能待對此種新潮流非此萬能之法律不可者 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[蘇省水災義賑會開會紀]  
　　王省長蒞滬之情形江蘇去歲水災浩大今歲水仍未退盡春季不能播種苦痛將益不支故蘇省水災義賑會特於昨日下午二時假上海總商會開會列席者如王省長·嚴財政廳長·何護軍使代表汪參謀長·陸秘書長·王道尹·許交涉員·沈縣知事·關讞員·與商學各界二百餘人王省長係於昨晨七時由寗乘花車來滬各界人士赴站歡迎者頗衆昨日下午在總商會參預振務會後晚間應軍政界之歡宴今日星期一上午乘淞滬專車赴吳淞寳山察看塘工下午回申明日星期二上午瀏覽各處風景下午赴交涉公署由許交涉員介紹請駐滬各國領事茶會後日星期三晨九時半乘專車返寗松滬何護軍使日來因感冒風寒稍有不適故委汪參謀長·陸秘書長·代表出席茲紀昨日開會時之情形如下（一）奏樂（二）財政廳長嚴孟蕃君經衆推爲主席報告開會旨趣及去歲冬振情形今歲春振之計劃（詞附後）（三）省長王鐵珊君演說（詞附後）（四）義賑會會長馮夢花君演說（詞附後）（五）黄任之·陸達權君等演說均暢述賑災之必要·及其希望（六）奏樂散會王省長·馮會長·嚴廳長·何護軍使代表等復登三樓進茶點并邀商界中主要人物討論一切四時許乃散嚴廳長與駐滬印花稅郭坐辦等又訂今日（二十日）下午在滬北一枝香西菜館設筵柬請各業代表及紳商等西酌仍爲磋商振務一切進行事宜也茲將主席報告詞王省長·馮會長演說詞及致銀行公會函稿分誌如左 
主席之報告詞去歲蘇省水災浩大災民載道雖經各地紳商極力集資振濟勉爲冬振然今載水尙未退盡被災區域宛如昨昔春荒不能播種形勢較去歲更爲烈害官廳方面現預計於十月底可得一百餘萬的欵（内中有按月的有分期的）以助振奈時期迢遙救災如救火安能有長期之延宕故軍民兩長與何護軍使等同馮會長商酌來滬開會去歲冬振一役共查放三十餘縣最重者爲丹徒·江都·淮陰·泗陽·寳應·高郵·淮安·睢寗·　城·宿遷·漣水·邳縣·興化·六合·宜興·阜寗·東台·青浦等縣次重者爲江寗·江陰·揚中·南匯·無錫·溧陽·金壇·　臯·靖江·太倉等縣又補助揚州·鎭江·清江浦等施粥廠其用振欵五十一萬三千五百元（各義紳當地籌募義欵爲數頗鉅尙不在内）散放新舊大小棉衣一萬八千八百五十五件此外由各地紳商籌賑者計十一縣當時即以小村論因災致死者日有數起此皆紳商所熟覩者又發給賑濟大者與以二吊錢或一元小者一吊或五六角統計是役辦賑濟者共四十四萬餘元辦施粥廠者共六萬餘元此次蘇省被災區域共五十餘縣祗以振欵僅有此數各義紳均抱定救命不救貧宗旨緊查嚴剔不敢放手向隅者正復不少近據各義紳來滬報告災民多已變相面黄浮腫慘無人形雖得苟延一息仍屬濒於九死救人救澈全視春振惟春振較冬振加重者有四端（一）冬之次貧至春皆成極貧兼之逃亡歸來非振不活（二）衝決圩堰必須培修（三）糧價奇昻非糶不平（四）廬舍籽種皆須補助與各義紳約計至少非有二百萬元不能着手且官廳方面因庫欵窘絀虧空至有五百餘萬實無力設法茲特多方研究得有下列各項之收入奈因是項收入須至十月底始得收齊故只得商向本埠各銀行錢莊暫借八十萬以爲抵押計（一）貨稅附加至十月底可得四十萬元（二）交通附加自四月一日開辦酌提十之八可得三十六萬元（三）烟酒附加可得十二萬元（四）常關附加可得十萬元（五）彩票提成可得二十八萬元綜計一百二十六萬圓如能卽刻到手即可辦理春振務望諸君竭力提倡鄙意此項的欵可保其决不爲軍閥所攫取再當此時局變遷之際一般人都不敢放手此則爲一大謬點也現擬借欵辦法（一）軍民兩長督同財政廳簽名蓋印繕具正式借據向上海各銀行錢莊計借大洋八十萬元以上列各項作抵按月一分計息還欵除交通常關兩項附加隨時由北京振務處攤分後逕行匯交債權人（此項辦法先由軍民兩長電明振務處准核）其貨稅烟酒附稅按月由財政廳及公賣局逕匯至彩票提成一欵近在滬上按月由徐乾麟先生收取逕交（此項辦法由財政廳公賣局及徐幹事出具公函證明）按月由財廳結算一镒還清借欵本息爲止（一債權方面各銀行推定領袖銀行或銀行公會爲經收還欵總機關各錢莊即由錢業公所爲經由還欵總樞（一）各銀行錢莊認借之數不拘多寡總期凑足八十萬借欵俾春振不致愆期災民感德不淺（一）借定之欵隨時撥交蘇省水災義振會馮夢花先生取　收據函送財廳 
王省長演說詞今日爲籌畫本省賑務進行承諸君惠然戾止鄙人與夢老不勝懽幸去年秋本省被水災情奇重均爲諸君子所目擊無庸贅述督軍與鄙人呈請政府設立江蘇賑務處夢老及諸義紳在申設立蘇省水災義賑會嗣因庫欵奇絀截留東省貨稅帶征北省災賑之欵十三萬餘元全放急賑一面多方籌募深荷各省各界諸大善士慷慨解囊又荷夢老以八十老人沈藴石嚴孟繁王鐵珊汪幼農陸達權馮夢花能爲桑梓盡義務督軍與鄙人籌欵之責發放賑欵則胥賴夢老及諸義紳之力冬賑又放五十餘萬元粗告竣事現今江北災重各屬及江南江北各巿鄉積水尙多未退去冬之次貧此時俱變爲極貧矣遍野哀鴻傷心慘目若不亟施春賑并籌辦以工代賑之策則少緩須臾前功盡棄揆諸救人救澈之義豈不大相逕廷來日方長需欵甚巨雖經籌定貨稅附捐烟酒附捐交通附捐常關附捐及各省彩票提成共五項約一百餘萬元但須一年收集緩不濟急此外目下所收之欵祗有二十餘萬元春工兩賑旣已着手勢不能以無欵中止鄙人與夢老往返函商統計春賑需欵百萬工賑尙不在内點金無術焦灼同深因於萬難籌劃之中冀收衆擎易舉之效人之欲善誰不如我諸君子仁聲義聞素播遐邇度不令鄙人與夢老獨處窘境尙祈各抒讜論共策進行或慨施仁漿或分任勸募齊心協力延此生機明知解推之餘力有未逮雖集腋成裘一時難成巨欵則前此業經籌定之賑欵以之抵押變成現金亦可濟目前之急而歸還有着似可較捐募爲易轉移之間爲功不尠諸君子心殷救世誼重珂鄉必有偉劃以拯災民於水火也鄙人德薄不足以救此災黎謹陳大概維諸君子進而敎之 
馮會長演說詞本届蘇災慘重母待贅述當振事發起時因鑒於歷來官賑主於普及不若義振之切實可以救命故議定官欵併歸義辦冬賑一役查放者爲丹徒·江都·淮陰·泗陽·寳應·高郵·淮安·睢寗·鹽城·宿遷漣水·邳縣·興化·武進·六合·宜興·阜寗·東台·青浦等十九縣補助者爲江寗·江陰·揚中·南滙·吳江·溧陽·無錫·金壇·如臯·靖江·太倉等十一縣及鎭江·揚州·清江浦·閘北慈善團四處粥廠共用欵五十一萬四千五百元曾刋有一覽表登報告白本年春賑查應加辦者如泰興·高淳·銅山·碭山·江浦·灌雲·泰縣·蕭縣·沛縣·豐縣·揚中·靖江·川沙·奉賢各縣此外請求而尙在調查者復有數起約計有五十餘縣之多所收振欵自成立日起至本年三月十七日止共收三十一萬五千三百九十三元七角另五釐又收南京義賑處撥交洋五十萬元除撥各縣冬賑並補助及災區用費本會用費今又春賑陸續撥出外只存洋十四萬四千五百餘元約計春賑所需至少一百二三十萬元以外工賑尙不在内所短甚巨現所恃爲的欵者惟貨物交通烟酒常關各項附捐及義劵提成共一百二十餘萬元今日與諸公商榷者春賑開查之後各縣立須巨欵而各項稅捐附加係陸續收入不能濟用必須先籌抵押以應急需諸公或爲本籍或屬僑居皆有與民同患之義且安危之機間不容髮萬一災民鋌而走險地方旣罹其毒亦恐貽諸公之憂諸公素抱仁懷兼燭世變一轉移間即以澹沉災而消隱患此則鐵珊今日遠來滬上與煦特開大會爲全省五十餘縣災民九頓首請命者也 
致銀行公會函敬啓者上年江蘇水災幾遍全省流離蕩析慘不可言幸馮夢老主持其事中外各界慷慨捐助勉將各屬各赈次第告竣今春運河附近及裏下河各處水未退盡春麥不能播種災黎苦况較前愈甚現計應辦春賑地方計四十四縣需欵一百二十萬而賑務處及水災籌振會收存之欵僅二十萬不敷六分之五雖經燮元等商承中央籌定的欵有貨稅附加烟酒附加常關附加交通附加及彩票提成五項而欵係按月或分期收取不能應急蘇省金庫又値萬分支絀無從籌墊因思上海各銀行向來樂善爲懷如以上列各項確實收入抵借鉅欵庶春賑或得及時舉辦用特專函奉懇貴會集同業開會集議分别認借另擬辦法及指抵各項收欵數目統繕清單附上敬祈察覽指示一切不勝感荷專此祇請公安齊燮元王瑚何豐林同啓 
[上海巿納捐人大會記]  
　　張君勱之自治講演議决各案上海巿納捐人會昨日午後在城内凝和路也是園開大會至二時三十分搖鈴開會到會納捐紳商公民約百餘人公推沈信卿君主席賈叔香紀錄主席沈信卿君登臺報告開會宗旨略謂我們設此會之原因爲求自治之幸福自自治取消後我們感受許多之苦痛現在欲减免此種苦痛全在本會之毅力進行今天開會得了極好之機會請張君勱君演講自治張君演說謂承沈先生介紹感甚至云自治如上海英工部局法工部局其名稱已定而我人自辦自治却稱工程局工巡捐局此種規定之名稱完全對於自治二字尙未了解自治兩字就西文解釋係公共作事之義自誤譯自治兩字爲工部或工程而自治之名義全失歐洲自治近來尙無大變美洲自南北戰爭後自治大有改革大致委託公衆信仰之人使辦自治而掃除政黨把持之自治英國自治大致以商人分任自治之職以四十八人組織巿會兼執行自治德國自治情形巿議會之能力不如英國大概巿行政方面之人都由選舉而被選舉者必係資格已合而任市長者上海租界之自治完全以商人經辦卽商人在居留地行自治之明證其舉出巿董事方法（一）每年三月間開納稅人大會（二）由納稅人大會選出巿董（三）選巿董事時必有辦事報告及預算工部局内容分十一個委員會人知上海之安寗者其原因實由於有商人之組織自治英工部局前查租界人口共七十五萬人而擔負自治費每年需一千萬兩一千萬兩之内以二百萬爲地稅其餘種種收入名目不等爲其地方上人不能擔負自治經費則自治斷不能發達法租界自治方法不如英租界其組織巿政以領事爲巿長四法人爲會董四他國人爲會董上海巿自治如果爭回不過撤消幾個飯碗苟不有强有力之組織則治外法權卽使收回亦不能實行自治如果上海巿自治辦不好則租界斷無收回之希望如南巿能實行自治則租界必可收回前年英租界選舉董事有某西人反對加入華董其理由有四至今閱之令人驚心動魄自治内部之組織可分二層一層良心問題一層法制問題法制問題如舉辦自治選舉第一須注意選舉人名册第二自治會須公開公開之中尤以公開財政爲要就精神方面言最妙以商人兼辦自治不盡義務以義務職辦自治中國恐不可行舉辦自治須賴羣策羣力而又須曾經研究自治者以後辦自治總須容納多數之意見然後可以衆擎易舉云云聽者鼓掌不置沈主席又登台謂我們現在一方須收回自治一方須物色自治人才庶幾收回自治後可以實力進行另有一層我們現在須要求工巡捐局將財政公開發表將收支决算宣布日報如不發表則派代表詣局調查若再拒却再請上級官廳撤消經辦該局之局長云云聽者動容拍掌如雷時已鐘報六十乃搖鈴散會今將在塲議决各事照錄於後張翰蓀君提議肇浜路通行電車有無關係事議决致函工巡捐避詰問請其答復東城分會提議關於工巡捐局事議决一第一案否决第二三四案致函工巡捐局請其宣布答復馬鳶馳君提議關於自治事議决交執行委員會酌量執行穆抒齋君請改納捐人會爲納稅人會事否决陳志渭君等提議請禁跨街招牌事議决致函工巡捐局馮秋心君等提議開浚邑廟荷花池事議决致函工巡捐局 
[閘北公民自治會成立]  
　　警察突然干涉改變開會地點聯合通信社云滬北五區地方自治籌備會於本年一月籌備至今兩月有奇一切經過情形經紀前報昨日（十九日）下午二時假精武體育會第一分會開滬北納捐人大會事前發出傳單大小十餘萬張分貼馬路并具正式公函請該管警察保護並無異議詎至開會日上午九時許忽有該管警署派員到會云奉軍署及警察廳命令禁止開會否則解散因此該會臨時改假北四川路懷恩堂大操場開會内標大旗一面上書滬北地方自治納捐人大會約二丈餘長是日納捐人到會者有戈頌仁·張嘉惠·盧不一·沈頌南·吕秀徐覺民·徐元輔·楊子祥·胡佩如·朱玉成·劉森團體到會者則有愛克界路商界聯合會陳家寳信誠公司張炳榮來賓則有丁智醒·徐淇霖·李捷三·楊作民·劉禮甫王芷農等·五百餘人史觀濤主席姜文煥紀錄主席報告云本會發起在本年一月四日成立後乃發見閘北又有同樣之自治會其時有盧熾昌君主合併本會意見在公開因距離過遠無有結果故本會積極進行召集大會地點巳定今忽遭意外干涉其間情形不難推測而知希望設法救濟惟上次談話會公議將名稱改定今請公决有無更改之必要公决改名閘北公民自治會主席謂名稱旣已改定辦事代表須先選出再勸各分區公民組織納捐人分會後議前次籌備員仍須照舊做事今公推代表二十二人通過當時由衆舉辷張嘉惠·林震·章漢邦·姜煥文·張文達·朱健齋·徐元輔·張炳榮·沈頌棠·王錦文·王世昌·王永齡·丁子腴·周光烈·戚順友蔣介民·史觀濤·張文忠·周拯世·沈栽庭·仲佩绅等二十二人爲本會辦事代表開會警察干涉有違背政府命令公决通告各團體公議對付並定是晚各代表到該會公議進行辦法散會 
[贊復地方自治意見書]  
　　主張沿用元年制　來地方自治之聲浪日益澎湃茲有上海縣議會李副會長接到常熟縣第一届縣議會議員張祖誠等規復地方自治意見書一退土江蘇六十縣第一屆縣巿鄉自治職員曁全體公民公鑒閱報載如臯縣農會發表關於自治之意見滋獲我心緣我國自癸丑以還地方自治本由中央以命令停辦即今日無難以命令回復正不必舍舊讛新强人民以未完善之法制使各級自治團體亦如國會之發生新舊疑問也夷考自治停輟後訂試行條例不久隨袁政府以俱廢民國六年黎大總統曾有令内務部籌備回復之舉未及交議而國會二次解散案擱部中迨八年第二屆國會開會縣自治法先經議决公布然官廳監督權太重且無巿鄉自治法即政府亦未議訂施行細則延至九年安福失敗今大總統認前法爲未完善於是年十一月十七日令由内務部增訂修改擬具草案呈核翌年六月始由部召集地方行政會議惟於根本法並未遵令修正僅將縣自治法施行細則曁縣議員選舉規則省參事會條例鄉自治與巿自治法等草案提交會議我江蘇省議會以所議各法不完不備當開議省參事會條例時卽電部反對撤回代表第三屆省議會成立復一致否認省參事會預算案咨還省長是我蘇對於中央實無民意公認之地方法案施行自治與其强制更張轉爲省憲期成之口實孰若暫仍舊貫可免另案籌備之紛紜况停辦之與復活原爲對待則主張沿用元年制似較有充分理由至根本改良仍不妨俟諸正式國會並第一屆各級自治任滿改組之日事關民治基礎自應廣徵意見討論進行無任企盼之至常熟縣第一届縣議會議員狄恩霖·李郙·歸曾福·張祖誠·黄民·張炳純·程曾愛·蔣岱·石清鎭等公叩 
[律師公便春季大會紀]  
　　改選張一鵬爲正會長張家鎭仍爲副會長上海律師公會昨日假西門外林蔭路江蘇省敎育會開春季大會午後一時起陸續到會者如會長蔡倪培會員沙訓義·馬壽恒·周傑·黄成澤·李受達·陳言·文超·葉正甲王訽王開疆·朱友耕·王廷幹·樊炳熙·錢錫瑞·王書麟·孫鑑·曹鎔·吳之屏·金鴻翔·王昭·高文麒·徐鈞爔·黄思曾·王言綸·徐宗望·錢家勤·張尙·李時蕊·席裕昌·張光彝·夏吉兟·李方照·陳賓·姚元桂·顧韶·孫曾典·龔同揆·蔡承瀛·汪山·費廷璜·李昌·沈樂唐·瞿鉞·楊春綠·潘承鍔·張飛熊·吳錫恭·黄啓英·陳金榕·楊國樞·沈時復·王俠·沈頌墀·劉相·程祖伊·方中·朱豫凡·張裘·錢楷·馮步青·黄煥昇·賀冠南·徐懷霖·陸瑞徵·巢堃·張恩灝·孔昭晉·王鼎·王之棟·葉蔭槐·倪光培·張之鋼金宏基·俞晋陶·沈健·姚文壽·朱紹文·周福銓·朱樹楨·傅盛勛·湯應嵩·宋士驤等八十三人地方檢察廳廳長派檢察官蕭威到塲監視三時四十五分振鈴開會由蔡會長報告開會宗旨時即由會員楊春綠起立質問略謂上海律師公會會員有二百名照法定人數須到一百零一名方可開成大會蔡會長答稱上屆評議會議决本會會員欠繳經常費滿四個月者不作會員論除去欠費會員祗有一百五十三名今日所到者已足法定人數但楊會員以欠費會員令其退會並未呈報官廳不能作爲有效以致極力反對多數會員均不贊成楊會員之言並有潘沙兩會員將楊會員誤解章程逐條說明再請會長表决結果多數贊成准開大會楊會員因反對無效遂即退席繼有王言綸亦退席而出重開會議當即發給選舉票選舉正副會長以及評議幹事各職員由蔡會長推定王開疆文超金鴻翔夏喆兟費廷璜李時蕊席裕昌宋士驤等八會員爲檢票員開匭揭曉計得票最多者張一鵬得三十九票當選爲正會長張家鎭得三十票當選爲副會長蔡倪培潘承鍔費廷璜文超席裕昌沈時復沙訓義湯應嵩等八人當選爲評議員黄啓英李昌姚文壽王開疆等四人爲幹事員選畢遂卽散會 
[俄災賑濟會之進行]  
　　俄災賑濟會上海部日來籌備會務異常忙碌本定三月二十二號行開幕禮嗣因各種捐册以及災區圖等件尙未預備就緒是以不得不稍緩數日昨經該會議决確定三月二十五號（星期六）下午二時假四川路青年會殉道堂舉行開幕典禮該會於昨晚接特别團總隊長何豐林快函一件云兩奉大函祇悉一是俄荒慘重救濟自不容緩貴會成立伊始業已組織就緒進行勸募極佩熱忱分隊辦法尤臻妥善惟是承推特别團總隊長一節鄙人德薄能鮮實不克當另組分隊亦以所屬官佐員司各爲職守所覊難效奔走深恐進行不力反致有負委託貽誤賑務未敢冒然從事除就鄙人力之所及從旁勸募期於俄災赈濟稍盡棉薄外本月二十二日開募期届擬派陸秘書守經代表列席以資接洽云 
[南滙災賑之呼籲]  
　　浦東南滙籌賑諸紳近向華洋義賑會及王省長等面懇接洽以南滙連年迭遭風災蟲害農民本已困苦去年復遭水災調查災民在十六萬以上發給急賑冬振並開濬沈莊塘河以工代振無如災深口衆杯水車薪又議開濬沿海李公塘河取泥修塘所費尤鉅除募借三萬元外尙少二萬五千元春振議發兩次又須六萬元本地實已募借俱窮奉賢近有鬧荒發生南邑與之毘境情形危急爰於昨日由籌振會長傅佐衡唐志陶水利會胡同鷗衆議員徐子萱省議員楊無我陸秉淵等面請華洋義振會長朱葆三迅派工程師蒞南察勘舉辦工振並悉王省長因賑務來滬在總商會開會傅君等又同見省長並蘇振會長馮夢華請即派員專放春振蒙允籌商辦理等語一面請江浙皖義振會速撥巨欵並由傅君邀請在滬各界盡力捐募另放春賑亦蒙首肯云 
[美公團準備歡迎美公使]  
　　大陸報云滬上美人各公團刻方準備歡迎自馬尼剌回京之美公使舒爾滿博士博士於八日由馬尼剌乘美艦阿爾巴萊號來滬二十七日可到美商會擬以華宴欵待博士且將邀有名之華人一百五十人陪宴 
[修改稅則擇定辦事處]  
　　修改稅則一事北京政府業派通商司長周贊堯來滬籌備昨聞修改稅則各委員辦事機關業已擇定靜安寺路盛宅西隔壁前某領事公館舊址爲辦事處現正從事布置云 
 
 

Page 15

 
 
[中外人物志]  
　　古巴公使過滬赴歐駐京古巴公使日前携帶眷屬由京來滬於星期六日乘法國郵船赴歐聞此行係爲其女公子出嫁事畢後仍即來華歸任云 
伍朝樞離滬返粤廣州政府外交次長伍朝樞氏因公由奉來滬現已公畢業於星期六日搭乘某船赴港返粤復命云 
王正廷由杭返滬王正廷於前日（十八）乘滬杭甬鐵路花車附掛於一百零四號特别快車赴杭已誌本報茲悉王氏於昨日（十九）下午一時五十分由杭州在城站上車乘一百零七號快車返滬至上海北站下車擬於今日（二十）乘滬寗路快車北上云 
唐寳潮等北上北京政府前派唐寳潮中將曁夫人魏中校外交部朱參事劉科長交通部任蓮士唐賡石等隨送霞飛元帥曁夫人女公子等來滬自霞飛元帥去後唐魏朱劉等曾往杭州游覽昨唐魏朱劉曁唐夫人於晨九點三十分乘滬寗二號花車附掛快車北上尙有交通部任唐二員將另車北上云 
[約翰同學會徵求揭曉]  
　　共得一千零六十七分本月十八日爲約翰大學同學會徵求末次揭曉於下午五時許各隊相繼會集於寗波同鄉會五樓爭先繳數至七時半即於該處會餐醉飽而散到會者共有三十人徵求之結果如下李迪雲隊四百三十五分朱樹嘉隊二百六十二分半陸鳳石隊一百七十分張竹平隊九十分李貴榮隊五十分朱文瑞隊三十五分林貴慶隊二十五分共得一午零六十七分三次揭曉個人分數獲奬者如下辛振祥五百分得卜監督金牌朱樹嘉二百七十七分半得會長銀盾胡蘭生二百三十分得同學會銀盃三次揭曉每次辛君得分數最多美華利孫懋堂君奬其熱心從事特贈銀盾一面以勵後生至於每隊得分數最多者均得中華工業廠贈黑絲園巾一條當場發給其餘奬品則俟諸同學會日即五月十三日在約翰大學發給云 
[學生會歡迎俞慶棠]  
　　上海學生聯合會舊同志前晚七時假一品香開會歡迎新自美回國之俞慶棠女士到者有狄侃邵禹襄薛俊陞岑德彰董克仁任矜蘋唐世昌裴國雄費公　潘公展周劍雲等及歐陽雪凌其詩賈觀晴凌其瑞張淡如諸女士凡二十餘人公推狄君侃爲主席首致歡迎詞次俞女士起立演說謂慶棠去國倐已兩年有半國内情形可謂隔膜今晚來此非受歡迎亦非來演說嘗在美國哥倫比亞大學敎師院肄業彼中所學與國内學校全異其趣敎師與學生無不共同研究例如有「日本人口是否過多」一問題敎師卽令學生分途研究取書參考然後各以其研侒之所得貢獻於同學此種方法謂之「環講」SocializingRecitation又有一種團體名謂「討論團」DiscussionGroup凡入團者任何人可出題目大家各就所知分别回答眞是交換智識之好方法慶棠以爲吾人今晚在此亦不妨採用此法隨便談話慶棠請先略述個人在美所受之刺激（一）研求學問之刺激吾國人無論何事舊習相沿西洋則科學方法已成普遍的應用故每當聽講時輒回想及於中國國内之狀况爲之慨歎但杜威在美講學每盛譽我國中學學生之熱心聽講謂爲美國學生所不太此又足令吾人興奮者也（二）社會事業之刺激西洋近代之慈善事業巳漸漸無利己的宗敎的色采而採用科學方法譬如嬰兒死亡必先調查其逐年死亡率與他國相比較推考其原因而後謀補救之術其他如「貧民居留區域」SettlementHouse之辦法講演衞生運動旅行無不具備與中國消極的慈善事業不可並論（三）政治方面之刺激美國人輒問吾人「中國今有多少政府」或「政府願送山東國民將如之何」慶棠每聞此語凄然下涙日本政府派人宣傳無微不至卽紐約時報亦難免爲日人文字所朦蔽其也可想云云俞女士末復報告中國留美學生當太平洋會議時之活動情形並勗諸同志以勉力嗣後董克仁任矜蘋岑德彰薛俊陞諸君均有演說並提議籌備開一六三紀念會由列席者列名發起當卽推定籌備員九人散會時已十一句鐘矣 
[兵工廠議定抽薪贖路辦法]  
　　南巿兵工廠謝廠長對於籌欵預備贖回膠濟鐵路一事前接何護軍使通函後業經傳集各廠主任及全廠員司於前日會議議定月薪在四十元以上者各提薪一個月以充贖路股欵亦分十個月照攤以本年四月份起按月照扣而各員司每月薪水未逾四十元者免予認捐以示體卹昨將所議辦法函復何護軍使查照矣 
[反對濬浦局改港務局之部覆]  
　　滬紳李平書等爲濬浦局改組港務局一事有碍主權分電北京部院力爭廢止昨得外農兩部電批分誌如下（一）外交部復電也是園李君鍾玨曁諸位先生鑒眞電悉巳電滬交涉員查復以憑核辦再此案現正會同主管各部籌議辦法特先電復外交部印三月十七日 
（二）農商部批詞呈件均悉查濬浦避改組港務局一案前據該紳等先後電呈各項案卷等件到部當經轉行主管局會核辦理去後嗣准外交部咨請派員會議解决濬浦局獻議改組港務之一切計畫業經本　派員與會并咨復查各在案茲據該紳等條陳改組港務局意見不無可採除鈔錄原咨文咨行外交部交由前派討論港務各會員議决定并分行外合亟批示知照此批 
[全國道路協會褒榮宴紀]  
　　道路協會第一屆徵求大會奉天隊得獎第一紀念攝影昨晚六時中華全國道路建設協會假座西藏路一品香大廳舉行褒榮慶功宴廳内陳列各種贈品及奉天隊與河南隊優勝紀念照片各隊隊長及隊員皆先後到會七時半奏樂開會先聚餐八時半會長王儒堂致開會詞上海音樂研究會會長仲子通君鋼琴獨奏又歡迎捐欵千元以上之會員得贈品者如次二十二隊個人銀數比較第一爲奉天隊陳琴仙君第二河南隊唐世昌君第三山西隊史量才君特别隊第一張炳濤君第二姚頌新女士第三石美玉女士二十二隊個人人數比較第一奉天隊陳勇三君次贈各隊贈品受贈人數最多者爲河南隊共計四十二人河南隊分贈各支隊贈品由隊長任矜蘋君唱名會長王儒堂君分贈二十二支隊比較第一特别支隊第一第八特别支隊第二救國十人團支隊第三二十二支隊個人比較第一邱廉聲君第二鄭經綸君第三陸麗女士最後分贈各團體各學校贈品至十一時許散會 
[紡織工會成立大會紀]  
　　工團之結合聯合通信社云上海紡織業工人會浦東部各工廠男女工人不下數萬人近日潮流所趨凡屬各項職業工人均有組織團體以謀工人自救之道故該會前擬在浦東工人學校開會嗣因天雨不果改在浦西開會苦無適當地點乃於前日遍發入座券請各工團等參觀昨下午一時半開會到會人數計各工團代表各報館記者及各界來賓紡織工人等約八百餘人（一）由委員長（卽工人）郭文英主席報告開會宗旨及組織工會經過情形（二）書記報告上海紡織業工人會浦東部簡章並逐條加以說明（三）來賓李啓漢陳獨秀邵力子程婉珍女士等先後演說語多激勵（四）職會員自由演講（五）發給各會員證書及章程（六）全體攝影散會已有五時矣 
[討論貴米輕幣之對付法]  
　　海寗路商界聯合會爲本埠米價飛漲及輕質銅元充斥市面特於昨晚八時開會討論應付方法到者頗衆會長虞兆若主席略謂各國通例幣制均以十進吾國幣 
[道路協會第一届徵求大會河南隊特奬第一紀念攝影]  
　　制紊亂已達極點以上海隅而論洋碼已漲至一千六百文如漢口宜昌等處竟至二千左右推原其故有人私鑄進境關係商民利害頗鉅應將劣幣設法變更減輕其價値庶能整頓羅功夫謂米價騰貴貧民生計攸關原因㚥商私運出口及囤積居奇雖官廳迭次查禁然禁者自禁運者自運吾人理宜設法抵制又市上輕質銅元充斥致價格低落擾及金融爲患亦鉅難保不仍有私鑄進境之事以上所云鄙見以爲應由商民會同官廳嚴密禁阻免有包庇情事余仰聖謂米貴等事均因㚥商狼狽所致應共起對付不尙空言旋相討論僉以米價昻貴貧民生計所關非淺劣幣充斥商業前途受害亦鉅本會應卽具函商會請其設法維持不能全恃官廳本會候再聨合各團體會議共定澈底辦法當推羅功甫起草茲將該會致總商會函錄下敬啓者本埠近來米價騰貴一般升斗小民大有岌岌不能終日之勢設不急謀補救恐慌不難立現而輕質銅元充斥市場雖經官廳查禁仍不見減少年來民生凋敝金融緊迫今復生劣幣影響商業前途受害頗鉅本會有鑒於此惄焉憂之　保不仍有奸商囤積居奇私運出口及私鑄劣幣進境之事應請貴會登高喚呼設法維持地方幸甚社會幸甚 
[美仁輪船試水紀]  
　　美仁輪船係美商美華輪船公司向美國訂購上等鍋爐由本埠楊樹浦瑞熔船廠所承造專駛宜昌　慶間各埠昨日爲該船試水之期特由該船買辦劉漢卿·洋經理巴詩敦（M·W·Paxton）邀請中西人士試乘參觀計是日到者有劉湘希（德厚榮號）·張文修（大勝號）·劉振之（天順福）·黄維祺（德勝昌）·張猛修（華盛）·等均四川帮巨商航業界則有吉慶輪船買辦趙錫蕃·新蜀通輪船買辦程祺等西人則有太平洋郵船公司經理B·C·Haile美國商務參贊安那德·美孚洋行大班C·W·Atkin　son·美豐銀行F·J·Raren·愼昌洋行H·H·Arnolj等 
百餘人至十二時三刻船始起椗燃放爆竹離岸後駛至外白渡橋相近乃折回直放淞口該船劉買辦曁公司守權（二買辦）殷勤招待來賓欵以西點至二時許即在船内午餐約四時許船至川沙洋面始折回向長江方面駛行片刻至六時許始抵滬埠計歷五小時 
美仁輪船吃水僅六尺五寸航行速率每小時五十華里西艙十間官房統艙舖位八百餘所有官房艙均裝電扇電鈴舖位全用鋼絲備有被褥引擎係兵船式並裝有火油池二冷氣間一爲川江輪船所無此其特點也船主E·Olson·大副C·F·Fisher均富有經騐者來回宜 
昌重慶間僅需時三天然因海關特規不得過速故以四天爲度云 
[船舶衞生之新規則]  
　　須有清毒未滿六個月之證書大陸報云河洎司宣稱中政府於船舶衞生規則内新加一欵凡駛入上海口岸之各種船舶必須交出清毒未滿六個月之證書此欵於三月十五日起實行 
[湖南勞工會駐滬辦事處紀]  
　　國聞通信云日昨十九日下午二時湖南勞工會駐滬辦事處招集該會旅滬委員開會列會者三十餘人首由洪小岑報告開會理由略謂本會長沙總機關被封後即派代表來滬組織辦事處現辦事處已久告成立但職員如何分配如何産生以及以後如何進行皆應大家集議今請先推定主席一人然後討論當定張理全主席張君就席後翦去病起言本人係由總會派來滬上代表現辦事處已經成立以後進行有辦事處負責所有代表名義合即取銷會衆僉謂現辦事處即當舉定職員負責以後當然無代表名義之必要繼討論組織大綱議决照湖南勞工會之組織具體而微共分書記宣傳交際部每部各設委員一人組織委員會所有湖南勞工會一切職務在湖南勞工會未恢復以前概由辦事處委員會負責處理如遇重大事件則召集旅滬會員全體大會討論解决各部委員之産生即由到會各會員投票選舉由主席指定發票員發票舉結果王光輝當選書記部委員翦去病當選爲宣傳部委員洪小岑當選爲交際部委員再次討論辦事處之經費議决（一）在滬各會員每月各繳月捐一毛（二）徴求新會員（三）向外界募集捐欵至於各部委員之生活費則由自己覓相當工作以維持旋即散會 
[懸賞購緝水學才]  
　　長安里擊斃華捕之關係人賞格一百元公共租界總巡捕房刑事稽查處於匯山捕房四百三十八號華捕胡維周在楊樹浦路長安里被盜匪開槍擊斃之次日即懸賞洋二百五十元購緝兇盜連日各捕房中西探捕莫不上緊偵查其經探捕先後拿獲之本案盜黨陳連芳孫康連兩名則亦嚴加詰問並查得住居滬西勞勃生路三百六十五號門牌前曾赴歐充當華工之水學才（即水二）與此案極有關係但水已預先逃避故刑事稽查處日昨又出一賞格謂如有人能將水學才拿獲者當給予賞洋一百元並覓得水之照片刋於賞格單上除分發各捕房懸掛俾諸色人等知悉外並函請華法兩界軍警機關一體協緝矣 
[杭嘉區間車連斃人命]  
　　未滿半小時連斃兩人滬杭甬鐵路前晚（十八）由閘口開往嘉興之一百零九號區間車駛至臨平車站相近（時在下午五時許）該列車司機人瞥見軌道上有一男子行走當經司機人放汽警告該男子情急不及避讓致被該車碾斃該車駛到許村站時又見軌道上有鄉人行走（時在下午五時二十分）該司機人望見亦卽放汽警告豈知該鄉人已經不及避讓亦被該機車軋斃當經各該站長分電報告全路各關係人員接洽一面飭知路警看管並知照各該處地甲分别招覓屍親來站認領棺殮云 
[昨日之金巿]  
　　較前日跌三兩八錢昨日星期近遠期大條銀價來電咸無變更而五月份之期金價竟跌至三百三十兩之内午刻收盤爲三百二十六兩五錢人心之趨下概可想見然核算前日之掛牌先令與東滙每條十兩已捺小銀九兩之譜况列屆星期日因無大條銀價之升降期金價上落不出一兩之外今較上日收盤價跌銀三兩八錢實爲罕有之巿面今日（二十日）向無大條銀電報惟先令苟有更動五月份期金價不致續跌銀三兩之上蓋因廣帮放價七錢一分欲購美金對開若干枚及撳價太甚等故 
[全球與上交合同成立]  
　　上海日日新聞云屢次所報懸案中之上海證劵物品　易所對全球貨幣物劵交易所之共同經營全球方面曩以救助上交巿塲之意味借給二十萬來兩方商議漸次接近遂於十八日成立契約兩方理事簽字蓋印其條件如下兩所各自單獨存在只合併其營業欲達成雙方所定之條件經雙方理事用合議制執行業務其共同營業雙方損益之分配各照其已繳資本之比例分受而經紀人皆照准許證劵物品交易所經紀人之形式選任之併聞已定四月一號開市云 
尙有本埠新聞等轉入後頁 
雜評二 
[集會結社之今昔比較（旡用）]  
　　二十年前集會結社苦太少今則疊床架屋之會社苦太多二十年前每會發言之人苦太少今則吹毛求疵之議論苦太多二十年前會塲中含蓄實質之言論苦太少今則咬文嚼字之實質言論苦太多是故二十年前之集會結社至難會業社結必有結果今則至易會集社結必有衝突此其故何哉昔之集會結社者公心多今之集會結社者私心不少昔之集會結社者互掬以誠今之集會結社者間出以詐此其所以昔之集會結社有結果今之集會結社無結果以此憤嫉者乃曰我民族無三人以上之團體而盈庭聚訟之不龜於成也 
雖然立憲國家謂集會結社不必發達夫詎通論集衆思廣衆益獨斷之不若公開絜長較短此固善於彼焉顧欲爲國人進者集一會結一社必有目的吾人加入其中首須認凖目的勿爲枝節之論設身處地母以挑剔爲才平心靜氣窮討極研以求理之至當而法之可行是爲集會結社者應盡之天職亦卽關於　人品性之表著也 
 
 

Page 16

 
 
本埠新聞二 
[書業商會宴書報界紀]  
　　　日正午上海書業商會在法大馬路鴻運樓設宴邀請書報界人士　　　到者共貿易四十人觥籌交錯談笑盡歡至二時許乃散 
[製煻公司春宴並述公司近况]  
　　中華國民製糖公司於昨晚大開春宴股東與各界人士列席者共約百人由嚴直方·嚴少陵·王蔭喬·蔣冠英·楊炳文君等殷殷欵待宴次嚴君致詞詳述公司近况宴至九時許乃散嚴君之詞如次「今天承諸公惠臨曷勝榮幸在座諸公或荷投資或蒙贊助知必於敝公司之進行關心綦切今晚藉此機會畧述近况敝公司自開創立會後忽已四閱月所收股欵存放妥當註册已經批准廠地已在吳淞購一百餘畝股票正在印刷因爲數甚多　寫校對頗　時日大約蒲節後可以登報換發至於機器建築兩事去年陽暦十二月美國太也公司曾派一工程師來滬協商並察看廠地化騐水質均皆適用嗣以糖廠爲吾國初辦非愼重考察比較優劣恐不足以臻完善故同事馬君玉山偕嚴竹軒（農商部技正歐洲糖業畢業）陳仲韓（美國糖科畢業）兩君於陽曆正月七日赴美考察比已由美抵英矣行將轉赴荷比德法諸國約蒲節後方可回到滬上此行考察頻頻報告極爲詳盡見聞較多於糖業前途必有所貢獻在美考察其中最大者如克羅開煉糖廠每日出糖二千噸得哈德門工程師講演並對於敝公司一切計畫有所指導其次則爲威斯敦廠每日出糖一千噸所造製糖機器係希士利氏發明最爲便利省去他項機器數部造糖粉機器無絲毫耗失篩糖機器用電力轉動甚速較之克羅開之用跳動機器作大聲而佔地面積較多者不同該兩廠工人每點鐘工價平均美金四角五分云云其他蔗糖廠甜菜廠考察不少每到一廠必有比較俟到德國考察清楚後作一總比較然後决定機器問題工廠圖樣繪好便可投標興工建築現擬下月先行動工塡地能早一日趕辦即早一日出糖慰股東渴望但凡事必有步驟踏實地步循序漸進方無顚躓之虞敝公司同人矢勤矢愼罔敢或懈尙祈諸公不吝賜敎以匡不逮爲幸今代表敝公司敬舉一杯藉祝諸公春娱無疆」 
[大批難民由閩押解抵滬]  
　　今日　回直魯鄂湘等處原籍 
昨日有大帮難民男女老幼約四百餘人由閩省乘三北公司寗興輪船來申預由福建省李督軍咨請松滬護軍使公署俟該難民由本署派員押解抵滬時請飭屬妥爲安插以便分别遣回原籍等因何使即令淞滬徐警廳長撥派偵緝隊長督帶隊士在該輪埠碼頭照料又令南巿第一區警察署派出李巡官督率長警在彼協助將男女難民一併押送至西門内關帝廟内暫行安插並先酌給飯資每名若干聞此項難民以山東直隷湖北湖南等處居多定今日代購船票遣回原籍云 
[青夜國民義務學校年會誌]  
　　閘北青夜國民義務學校由董事長方椒伯提議請熱心之士但任董事後聞已允諾者如袁履登·陳蓉館·張延鐘·李徵五·徐芹香·江北溟·董杏生·洪雁濱·石運乾·周茂蘭·陳琴軒·陳勇之·丁梅生·王才運·蔣夢芸·卓樂生·顧馥棠·何鹿生·張汝霖·卞毓英·余昻霄君等二十餘人昨日假一品香舉行年會叙餐並歡迎新董事届時新舊董事先後蒞臨由副董事長戈公振致歡迎詞孫道勝報告學校預算表案聞當時名校董自願擔任之數甚距又該校是日上午十時舉行第五届第二次兒童自治會由董事　守華演說人格與金錢 
[振華義校募金團揭曉]  
　　滬東振華義務學校募金團前晚假四川路青年會舉行第一次揭曉來賓到者不下千餘人茲將其秩序錄下（一）搖鈴開會（二）主席報告（陳勇三）（三）演說（吳山）（四）鋼琴獨奏（蔣桂苞女士）（五）揭曉（六）影戲（七）散會此次揭曉繳到分數者有十四隊第一新華隊隊長朱靜庵君得一千二百五十一分加奬一百分由總隊長陳琴軒君加贈金表一只第二旦華隊隊長蔣錫祺君得一千一百二十分加奬七十五分由總參謀陳勇三君贈金手錶一只第三月華隊隊長戴鍾麟君得七百七十分加奬五十分由募金團副主任王仲庚君贈眼鏡一副（四）興華隊得六百三十二分五（五）明華隊得六百二十七分（六）振華隊得六百分（七）英華隊得二百六十九分（八）中華隊得一百十四分（九）裕華隊得一百零八分（十）日華隊得一百分（十一）光華隊得七十五分（十二）物華隊得五十分（十三）九華隊得三十二分（十四）才華隊得三十一分統計此次繳到分數共有六千零五分按該校募金團每隊目的分數定爲五百分今第一次揭曉若新華隊等已超過目的二倍有餘則將來之結果當可優美也 
[八大學比賽藍球期]  
　　八大學籃球比賽早已開始茲將其已經排定之比賽日期照錄於下三月二十日交大滬校與金陵大學交大滬校比賽三月二十五日交大滬校與滬江大學在滬江比賽三月三十一日交大滬校至約翰大學在約翰比賽 
[少年團閱報牌之建設禮]  
　　本埠少年宣講國爲發展社會敎育謀公衆利益起見特在老西門中華路口建設公衆閱報牌一座業已竣工昨日（十九日）上午十一時該團同人胡硯番等三十餘人齊集該處舉行建設禮牌上滿懸國旗首由汪總幹事報告建設閱報牌之宗旨次行建設禮（向國旗行鞠躬禮）畢復由各團員宣講公衆閱報牌爲啓發民智之利器願地方熱心人士檯起設立多處等云末參與建設禮者全體攝影以留紀念並由胡硯香君在寓所設臨時招待處欵以茶點而散 
[南巿新普育堂童子軍成立記]  
　　三月十八日爲本埠南巿新普育堂童子軍行宣誓禮斯時也日　風和春光明媚衣冠楚楚人物濟濟到會者如朱志堯沈伯康王贊臣俞元爵張壽仁邵之政等上午九時振鈴開會童子軍齊集禮堂一時軍樂全作觀者如堵然後由陸校長導來賓列席茲錄順序單如左（一）奏樂（二）全體向國旗行三鞠躬禮（三）唱國歌（四）宣誓（五）給證（六）訓詞（七）證誓員蓋印（八）唱童子軍歌（九）全體簽字（十）來賓演說（十一）禮成奏樂 
[青年普益社廣種牛痘]  
　　青年普益社爲布種牛痘於昨日午後三時集議於勸學所到會者爲王大章王壯飛顧旭侯張介凡揚聘漁胡少亢趙露芙等議决事件如左一廣告（一）爲傳單（二）張貼形式用雙色圖畫内容分述地點·時期·種痘好處·就表圖畫表明並請少年宣講團勵志愛國宣講團廣爲宣布二分隊及地點東隊敬業西隊公共體育場中隊附屬南隊農壇北隊旦華女子隊普益社三時期四月十日起舊暦二月十四日）至五月十日正（蓋暦四月十四日）除期日外每日午後二時至五時四組織名譽總團長總團長李頌唐總幹事王大章顧旭侯東隊隊長潘贊麟西隊隊長王壯飛中隊隊長楊聘漁南隊隊長王備五北隊隊長趙　芙女子隊隊長湯郭秀娟女士 
[敖韻芬女醫之追悼會]  
　　手創滬南神州醫院及中華女子公學之女醫士敖韻芬去冬逝世後醫敎兩界同人深致惋惜昨午二時由神醫藥總會滬南神州醫院中華女子公學坤範女中學等發起在虹口中華女子公學内開追悼會首由主席朱堯臣報告女士歷史及其著作王祖德包識生方志羣等演說大旨追述女士之道德事業以勗生者之急公好義次有醫會醫院代表蕭退庵坤範女校校長俞文耀等致誄詞中華坤範兩女校全體學生唱追悼歌後由女士之妹敖文藻致謝 
[職業學校童子軍馬隊游龍華紀]  
　　昨日下午一時中華職業學校童子軍馬隊顧修陳寳善等九名作龍華之游由該團敎練員張君率領而行揚鞭試馬絶塵而馳凡游龍華之中西士女見此赳赳之童子軍莫不稱贊其體魄之强健及抵報恩塔寺僧向某西人勒索登塔費正在爭執乃由該校童子軍譯解該西人乃得登塔云 
[香山同鄉會紀要]  
　　香山同鄉會自各職員舉定後舉凡擬辦諸事均積極進行日前開第一次評議會該會會長陳炳謙爲鞏固基礎而促事功起見提議籌備費用概由評議員及正副會長一百十二人量力擔任所有入會費留爲建築會所暫不動用此項捐欵俟會所成立與入會費相並勒石予後人紀念經衆議决聞各評議職員莫不踴躍捐輸已捐得欵項頗鉅又聞該會以節届清明應循俗例略備牲酒派人往山莊致祭以安異鄉孤魂云 
[定海旅滬同鄉會開第一週大會]  
　　定海旅滬同鄉會昨日在法租界平濟利路定海會館開第一週大會到朱葆三陳箴堂君等八十餘人下午二時振鈴開會由沈任甫君報告一年會務次討論改選舉爲三年一次以省手續經費一致贊成又次討論徵求會員方法結果山本日到會會員共同擔負徵求義務并分發收支賬略及徵求會員書旋即振鈴散會已三時餘矣 
[鴻章紡織染廠紗錠開車之先聲]  
　　滬西麥根路鴻章紡織染廠創辦已久所出線呢羅緞花紗等布疋行銷各省各商埠頗受歡迎近又擴充紗錠二萬五千枚業已陸續運到半數刻正裝配機件約古暦三月内即可開車商標細紗雙線仍用鴻　牌粗紗用寳彝福壽兩牌該廠主任悉心研究紡細紗雙線業於染織布疋原料可毋庸仰給於他人矣 
[洋涇之救火會]  
　　浦東洋涇鎭紳商鑒於近來迭次發生火警故有救火會之發起籌備漸有頭緒昨日在巿公所開會各商店店主經理等到者五十餘人討論章程曁公决購置救火機械以及進行程序常年經費等各項辦法衆議須推舉職員以資負責辦事當場推舉潘志文爲正會長王荇佩徐益藩爲副會長楊俊生陳明晃楊道成金菊生爲評議員傅回春唐汝釗爲調查員暫以巿公所爲辦事處云 
[利濟副劵大奬號碼]  
　　昨日爲利濟有奬副劵開奬之期午前在南巿久大碼頭總發行所内舉行茲將　出之五大奬號碼及經銷各票號錄下頭奬三萬八千三百五十四號蕪湖分銷轉漢口吉祥脊二奬二萬一千三百七十一號本埠廣萬豐三奬三萬六千七百八十六號本埠大發祥萬二千零九十一號本埠萬有源五奬一萬三千七百九十號漢口振華公司又五奬一萬五千三百九十三號蕪湖來得利 
[熬油公司發封後之近訊]  
　　啓封檢查腐爛猪肉掩埋 
南巿同記呆猪熬油公司因違禁私宰病死猪隻由松滬何護軍使查悉發封後迄今月餘内有已宰之鮮肉等類均腐爛不堪臭氣　蒸附近鄰右必致傳染疫病故何使昨日派員率帶憲兵四名由關排長督帶前往雇工入内檢查腐爛猪肉並猪腸等物一併四奬三萬七千五百六十五號蕪湖分銷轉漢口吉祥春又四奬三澆洒臭藥水再和以石灰然後挑往空地掩埋以免妨碍衞生事畢仍行粘封另候核辦 
[兩貨船霧中相撞]  
　　南巿洪發號之耿錦發沙船於本月十八日由滬裝載布疋洋貨等開往膠州十九日晨駛在瀏河口外五六里地方海而突有山東女姑開來之張振泰沙船揚帆而來其時天稍霧露致不及避讓兩船相撞耿錦發船身較小所裝儎脚甚重被張振泰撞破右舷立時進水船夥落水二人當由張船救起所裝之布疋洋貨等均受潮濕旋由張船將耿船拖至淺灘擱住昨日派帮卸汪雨周來滬將被張振泰船碰撞情形投告洪發號立雇小拖駁前往將貸駁卸拖帶來滬並向張船追償損失及修理費其落水兩船夥受傷現送入吳淞醫院醫治聞張振泰船船頭亦撞壞不能開駛現該船耆民亦來滬雇小輪往該處拖帶進口云 
[駁船户要求賠償]  
　　昨有駁船船户謝朝生赴水巡捕房報稱是日上午將船繫於大英兵艦後梢被求新廠小輪求新號攔腰撞壞木欄桿二根幸未覆没請求函致該廠賠償修理費等情梅捕頭諭候飭探查明核奪 
[砲台灣火警]  
　　昨日下午三句鐘時吳淞砲台灣步兵四十團機關槍連并該團第二營之馬棚不知因何失火焚燬十餘間其時該團長聞警立即率同兵士前往撲滅幸未延燒他處 
[日本騙子之定罪]  
　　上月十六日以内山領事之名向東肥號騙取皮靴之日人田村忠一曾在南京逮捕等情曾紀本報查該田村係愛媛縣喜多郡人洲町西之門一千四百號户主士族田村浪太郎之長男並無職業亦無定所此案經於十八日由栗原推事以被告犯行極爲惡辣且巧妙觀彼行爲實亂社會之安寗遂判處懲役六個月 
[敲詐逞兇之陳連生]  
　　住居曹家渡之周鳳章王朱氏二人前日偕證人韓阿玉投四區四分所控稱被流氓陳連生日前串同管門人李姓藉端敲詐洋十元並逼令韓阿玉代償飯資今日陳又衆到來訛詐不遂拔刀逞兇等情經李　員傳陳質訊一過判解司法科奉段科員訊實移关守檢廳究　 
[巡警又打傷人了]  
　　南巿西王家弄口李翠山新開李復興鞋唐被流氓油子桂生等索詐不遂致起衝突由該管一區三分所第七守望第三百零九號巡警到來李向訴說未盡即被該警掌頰學徒湯姓被該警毆打受傷旋送十六舖紅十字會醫院求治一面由李姓呈控警廳請求澈究 
[招商局北棧樓上竊案之近訊]  
　　失主懸賞五百元購緝贓賊 
本月六號下午虹口百老滙路招商局北棧四層樓西人室内失竊一案已紀前報惟其所失者計有現洋一百六十五元鑽戒四隻内有一鑽重四克勒鑽鑲别針三隻金項練兩條練之兩端均繫有贊石寳石金鐲兩隻式樣中西各一金表兩隻金式兩隻亦鑲有鑽石觀上列各物値價不資而人贓迄未查獲現失主願出洋五百元稟請總巡捕房刑事稽查處懸賞購緝矣 
[聯益月刋出版]  
　　美　界梧州路上海聯益善會茲因爲發揚慈善事業促進平民智識起見特刊月報一種按月一份贈各界及會員凡欲閱看者可函索即寄云 
[第廿五團童子軍週刋停版]  
　　第二十五團童子軍週刊向爲古哲夫君所編輯今古因事務冗繁不能兼顧故暫停版云 
[法公堂訊案彚紀]  
　　私賣燈吃法捕房探目沈德福偵悉前新街志達烟紙店主王少卿私設因榻容人燈吃洋烟有違禁令前晚稟明西探同至該處抄出烟具等物帶入捕房諭令交保昨日傳至法公堂請究先由捕頭上堂稟明前情並將烟具呈鑒王少卿供認私賣燈吃不諱中西官判王罰洋三十元充公烟具没收 
客棧違章法捕房探目方福林包探苗永興前晚偵悉王春榮所開之客棧不將旅客姓氏籍貫登載循環簿有違定章將簿據帶入捕房昨日傳至法公堂請究先由捕頭上堂稟明前情詰之王供認違章不諱中西官判罰洋十元壳公以儆 
車上扒手竊賊陳明華日前在法租界小東門電車上摸竊搭客某甲衣袋内之銀洋適爲包探瞥見將陳拘獲帶入捕房昨解法公堂請究先出該探稟明前情陳供認摸竊是實中西官判押一月以儆 
 
 

Page 17

 
 
常識 
常評 
[拜金主義之流毒] [  覺]  
　　我國近年以來之社會心理爲培養國民經濟力之故頗傾向於拜金主義此固未可厚非然國民經濟力尙未養成而流毒所至已覺不可思議其最甚者莫如財政部之舞弊交易所之投機 
財政部之舞弊官僚拜金主義之流毒也交易所之投機商民拜金主義之流毒也其中有舞弊而兼以投機者有投機而兼以舞弊者黑幕重重揭一幕復有一幕而中華民國國民之人格受其影響者不少矣 
今日而欲救拜金主義之流毒當持良心黄金之說以救之良心中有自然之黄金貨悖而入亦悖而出失其良心中之黄金則因違背良心而所得之黄金仍不能久享也故孟子有良貴之說吾將益以良富之說佛氏有言知足之人雖處地上猶然安樂孔氏有言飯疏食飮水曲肱而枕之樂亦在其中矣其即良富之謂歟 
衞生 
[睡眠減少夢擾之方法] [  養氣]  
　　吾人處此社會生活日趨繁複之時期終日擾擾迄無暇晷精神之疲勞愈茂則所需睡眠之時刻亦須較長顧人於就寢之時往往不易深入黑甜俾腦神經作用完全休息而多成爲半睡眠的狀態一時有種種幻象無條無理旋起旋滅憧憧往來於若有若無之意識界中而睡眠之功用乃大减斯即吾人所謂夢而以春夜爲最多 
夢之起因蓋由吾人睡眠時腦之活動未能全止其潛意識之深藏於内者至此而雜然並呈爲無理由之聯合然亦恒以身體内外所偶受之剌激爲其誘因其以外部所受之剌激爲誘因者如鐘鼓之聲入耳而夢雷鳴電燈之光映於眼簾而夢火起足觸冷物而夢涉水身爲衣物所覆壓而夢拘囚又如下體與被褥相摩擦乃至起巫山雲雨之思是其例也其以内部所受之剌激爲誘因者如足力疲勞而夢苦行手交胸前呼吸迫促而夢魔魘身感温熱頭腦昏沈而夢爲爐火薰蒸積食停滯消化不良而夢爲暴徒所困是其例也至於平日七情所感留印象於腦中因而發生種種幻夢又不待言矣 
吾人於睡眠時欲求减少夢擾當注意下述各事 
一平日作事宜有規律思慮不可過雜臨睡前以靜坐一時或半小時爲宜 
二食物宜擇易消化者臨睡前尤不可食不易消化之物 
三睡時宜側臥不宜仰臥以防兩手壓胸及下體摩擦被褥之弊 
四身體不宜過於受暖衾褥厚薄宜隨氣温高低而增减之五注意室内之設備除去種種足以防害熟睡之物事（乙種酬） 
經濟 
[商業問題之研究（續）] [  吳東初]  
　　零售業廣告目的 
廣告之目的在輔助貨品之售賣亦卽促進生意之成功也今試就印刷的廣告而言亦即就新聞紙上之廣告而言實係售賣術之一種從可知廣告之範圍乃不出乎輔助售賣之搆成也 
廣告有時能於售賣之手續完全成功之例如報端或雜誌内所登之廣告往往有於尾末特留空白請閱者塡寫住址貨品之件數或量數附欵由郵寄某公司而該公司即將該物寄與買者此乃由廣告直接做成交易之一證也 
廣告有時不能一時做成交易必也由其開路於先而由店友收效於後者所謂由廣告做第一步工夫而由店友做成第二步工夫是店友與廣告二者有密切之關係正所謂有連帶的關係不可偏廢一面者也大都商店所登廣告用意在使買客注意兼欲吸引閱者登門求買使廣告之能力已發生於前而爲店友者不能善成之於後則此種店友之無能不啻與鹿豕同其蠢愚而所登廣告之功效亦屬有等於無細察廣告本身缺乏效力者固多若店友於已發生效力者而仍不能做成交易則其過不在廣告而店友之罪於以大明目下大商店之廣告部與發行部或售買部協力合作共謀進行廣告部必知發行部之售賣情形手續方法心理與慣例等等發行部亦必熟知廣告部所登者爲何不能增價减價與所揭登者兩不相符如遇大減價或設廉價部更當事前妥爲接洽免致廣告登出而發賣者尙茫無頭緒及待買客上門詢問猶不知若何對付此於店中信用極有關係故最好莫如事前洽定及將登告白時復將廣告稿多繕幾份分送有關係各部藉資接洽誠能如是則實際上當有倍覺便利者矣 
道德 
[西方格言（二六五）] [  謝介子選譯]  
多作者鮮成（意大利諺） 
視職業即生活最善（英吉利諺） 
黄昏及夜間爲省察之源泉（荷蘭諺） 
懶惰不生好事（英吉利諺） 
極愛與極惡爲鄰（和曼）（Homer） 
無用之憂人無表以同情者（約翰生）（Jobnson） 
少年飮酒如火尤烈（英吉利諺） 
口恒言其腦所欲述者（丹麥諺） 
船壞詎能怨天（英吉利諺） 
金帶遠遜美名（法蘭西諺） 
[青年學生入商界之警告] [  ]  
　　余青年學生也今己入商界而謀生計矣自思入商以來凡觸於目接於耳者皆墮落青年之利器也回想求學之時人格何等高尙意志何等宏遠殆進商界如入迷霧之津偶一不愼即失足成千古恨矣可不愼哉茲擇余個人所觸受之感想略而言之以告我可愛之青年幸勿蹈此惡習而思有以革除之俾我國商界得有振興之一日也 
幹事應有的精神 
（一）商人以應酬爲經商惟一之手段至今已成習慣殊不知經商宜以信用爲本應酬次之 
（二）公餘之暇宜善用可貴之光陰切勿虚擲於游戲塲中或聚友朋三五作撲克之戲宜以此可貴之光陰用之以研究商界之前途及將來商界如何之發展然此非篇幅所能言盡亦非拙才所能道也望有識之士垂敎焉 
（三）青年之人初入商界應先認定目的勇往直前勿爲勢利所誘而變更其初志則不折不撓將來定爲中流之一柱 
（四）去年交易所如雲而起一般青年之人皆棄其本業而趨之若鶩謂爲謀生之捷徑至今屈指不過四五月耳今交易所何如哉不待余之贅述矣（乙種酬） 
法制 
[裁判之種類及其性質與辦法] [  從僧] 　　 
裁判有狹義廣義之别狹義裁判專指司法機關之裁判而言廣義裁判則凡司法以及行政軍政警察各機關之有裁判權者皆是又有普通特别之分種類繁多每每因性質不明辦法錯誤空費時日金錢仍無濟事爰摭拾現行各項裁判法規列舉裁判之種類並說明其性質與辦法是亦國民常識所不可缺者也特分述如左 
（甲）特别裁判 
（一）行政裁判分二項 
（一）行政訴願　其性質係人民對於中央或地方行政官署之違法處分或不當處分致損害權利或利益者及對於中央或地方最高級行政官署之不當處分者提起訴願請求决定原處分之是否適當之裁判是其辦法前者應提出訴願書郵遞於原處分官署之直接上級官署後者應提出訴願書郵遞於原處分官署均須於原處分書到達之次日起算六十日内提起之 
（二）行政訴訟其性質係人民對於中央或地方最高級行政官署之違法處分致損害權利者及人民因行政官署違法處分訴愿至中央或地方最高級行政官署不服其决定者提起行政訴訟請求裁决原處分或原决定是否適當之裁判是其辦法應提出訴狀於平政院（依平政院現行事例亦得郵遞）以訴訟人爲原告以原處分或原决定官署爲被告須於原處分書或原决定書到達之次日起除行程日不算入外於六十日内提起之 
（二）軍事裁判分二項 
（一）陸軍審判其性質係陸軍軍人犯陸軍刑事條例或刑律及其他法律之定有刑名者又人民犯陸軍刑事條例第二條所記載之罪者審判其罪之有無之裁判是其辦法除犯刑律上之親告罪應由被害人親告外不論何人得告由犯罪地或被告人所在地之各級上官及軍衙檢察官偵查或軍事檢察官以職權偵查起訴於陸軍軍法會審審判之因陸軍軍人犯罪之受損害者亦用 
（二）海軍裁判即對於海軍軍人犯海軍刑事條例或刑法及其他法律之定有刑名者與人民干犯海軍刑事條例第二條之罪之裁判是其性質曁辦法與陸軍裁判類似得以類推從略 
（三）違警裁判其性質係人民干犯違警罰法審决應否處罰之裁判是其辦法由警察之偵查報告或被害人及第三者之報告警察官應卽時處判 
（乙）普通裁判（卽司法官之裁判或稱狹義裁判） 
（一）民事訴訟其性質係人民因財産或身分糾葛涉訟而審定理之曲直之裁判是其辦法由當事人依案情之重大或輕微繳納訴訟費在已設法院地方分别狀請地方審判廳或其簡易庭審判未設法院地方狀請兼理司法之縣知事審判之先訴者爲原告後訴者爲被告 
（二）刑事訴訟其性質係人民因犯刑律涉訟而審定罪之有無之裁判是其辦法除縣和事兼理司法之縣公署被害人告發人得直接起訴外被害人或告發人應告訴或告發於檢察官經檢察官偵查實有犯罪情事或檢察官以職權偵查實有犯罪情事依案情之重大或輕微分别向地方審判廳或其簡易庭提起公訴以檢察官爲原告以犯罪人爲被告但刑律上規定之親告罪非經親告權人親告檢察官不得以職權逕爲原告至於因刑事案件財産上受有損失之被害人得依民訴手續附帶於刑訴請求賠償名曰公附帶私訴（乙種酬） 
 
 

Page 18

 
 
   
 
