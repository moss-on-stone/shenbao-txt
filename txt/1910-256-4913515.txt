# 1910 - 256 - 4913515

 

Page 1

 
 
   
 
 

Page 2

 
 
上諭 
[監國攝政王鈐章　八月十八日内閣奉]  
　　旨荆州將軍著鳳山補授欽此 
上諭大學堂總監督着柯劭忞暫行署理欽此 
上諭奉天交涉使著韓國鈞補授奏天勸業道着趙鴻猷補授欽此 
上諭黑龍江民政使著趙淵補授欽此 
上諭禮部奏雲南壽婦潘程氏年一百二十一歲五世同堂應如何優加賞賚聲明請旨一摺潘程氏兩周花甲五世同堂洵屬熙朝人瑞着照例旌表賞給銀十兩緞一匹並於例賞建坊銀兩外加恩多賞兩倍再行加賞御書匾額一方用示優異欽此 
上諭前據御史趙炳麟奏吏部挖改檔册聽人賄買難廕冐名承襲等語當經諭令廷杰林紹年確查兹據查明奏稱訊據黄啓捷供稱勾通金店轉託書吏關說吏部司員賄買難廕知縣屬實並訊明吏部司員等各供認舞弊得贓不諱朝廷懲戒貪墨定例綦嚴豈容有不肖之徒以官爲巿似此肆行賄串實屬毫無顧忌未便姑容自應按律問擬所有此案賄買過贓受財枉法之已革湖南試用巡檢黄啓捷即黄祖詒已革候補布政司經歷黄德琨已革吏部筆帖式瑞至奎徵已革吏部員外郎王憲章均依所擬著絞監候秋後處决吏部筆帖式文海隆惠著革去筆帖式一併絞監候秋後處决已革書吏李廷楷即李春泉三益興夥友王祿昌情節稍輕均着依所擬分别流徒吏部筆帖式寳慶希圖烏布代寫廕册除照章處罰外仍交都察院照例議處吏部郎中劉華主事隨勤禮雖不知情惟並不調查册卷隨同畫押非尋常疏忽可比均著交都察院嚴加議處吏部員外郎毓麒主事梁德懋筆帖式郭永泰國碩麟祜均有考核稽查之責於其中情弊漫不加察着一併交都察院照例議處吏部郎中榮厚李坦員外郎黄允中主事王闊城施堯章均失於覺察著交都察院照例察議吏部堂官於所屬各員貪贜枉法事前既疏於防範臨事又毫無覺察吏部丞参各官不能實力稽查亦有應得之咎均着交都察院分别議處以示懲儆餘着 
 
 
 

Page 3

 
 
照所議辦理該衙門知道欽此軍機大臣署名奕劻毓朗那桐徐世昌宫門鈔八月十八日召見軍機那王色淩敦魯布愽公特古斯阿勒坦呼雅克圖王克敏 
論說 
[闢資政院即國會之讆言（選）]  
　　上月二十五日資政院議員開研究會有某議員演說謂資政院即係國會外間請開國會者實未讀資政院章程之過云云（詳見初七月本報）蓋某議員本未知國會之性質故有此謬論頃見京中某報已著論力斥其非其言與記者之意適相合因選錄如左以曉國人 
　　漢高祖語韓信使者曰。欲王則眞王矣。何假爲。吾今欲移此語以評吾國之資政院曰欲國會則眞國會矣。何假爲。蓋自資政院問題發生以來。其蒙國會之假面具。以欺吾國人者數載於兹。雖有一二明逹之士。力闢其非國會。多數之輿論。仍迷離。惝恍。而莫得其。指歸不意二十五日資政院議員准備會。其議員中尚有以國會自居者。若不力爲拒闢。示之涂轍。其爲梗於國會之前途者。實非淺鮮。爰詞而闢之。讀者或不以爲詞費乎。（按原演說。謂資政院之組織與權限二者。皆足爲國會之論據。今即就其組織權限二者駁之。） 
　　一資政院之組織。係一。種特别之組織。而非國會之組織也。今世各立憲國之議院。有一院制有二院制要皆根據其歷史上之理由。及其特别之國情。而無碍於一國政治之發逹。若吾國則何取焉。此誠猝難解决之問題。然世界學者。大率以一院制爲不能調和國家之政治。恐生危險。遂多取二院制。以吾人之理想。則亦當取二院制。此非因吾國有貴族之一階級。而特置上院以代表之。實取各國普通之學說。有二院制則足以收政治調和之效也。惟組織此上院之分子。除世爵宗室覺羅碩學通儒納稅多額者外。應以各地方代表之議員。爲其中堅（此代表各地方之議員非必如今日各省諮議局互選議員）而其最不可使享有議員之資格者。即今日資政院章程各部院衙門之行政吏。員也當日立法之。始必取一分行政吏員。攙雜其中誠不知其是何用意。謂足以應議員之詰難耶。則有政府委員以當其衝謂足以發表政府之政策耶則又非議員所宜出。立法興。行政混淆。識者早期。期以爲不可。而某議員之。演說則謂今日之欽選議員。即各國之上院。各省之民選議員。即各。國之下院。無論古。今中外無此兩。院混合。組織之政體。即曰吾國代議政體伊始。無妨變通爲之。然所謂行政。吏員者。將屬之上。院與抑屬之下院。與稍一駁詰。彼即詞窮。矣且彼謂但合爲一院而不分爲二院者取德意志聯邦議會之制。各省之諮議局。即德國聯邦参事院之性質。記者不敏。未能多讀外國政書。不識聯邦議會聯邦参事院之性質。然吾國之資政院章程。僅能以目本上院比。附得之。而必不得以德國聯邦議會附會之者。則以當日起草之人。胸中横梗一部日本上議院制。故處處模倣。如議者言。得毋高視起草者之程度乎。且德國聯邦議會。本非代表各州。而代表德國人民之全體。故其選舉之法。不以各州。爲比例。而以選舉區爲比例。今資政。院議員平皆欽選。僅有諮議局互選。議員可謂之民。選然又非以。選舉區爲比例。而以各省爲比例。其選舉之手續。既不相同。即其。立於議院之地位。亦彼此互異。烏得强彼就此乎。若謂諮議局爲聯邦叅事院。則尤屬大謬聯邦叅事院。爲德國政治最高之機關。以大宰相。爲之議長。吾國之諮議局。不過以。爲一省議决之機關。以彼例此。未免小巫見大巫矣。要之資政院之組織。誠屬一時權宜之計。謂之爲過渡時代之議院。固無不可若竟指鹿爲馬。直稱之爲國會。則非吾人所能承認者也。吾人唯不承認資政院。故急速要求國會。今遽指資政院爲國會。欲以自欺者欺天下一手寗能掩盡天下目乎。適以見其不自量而己（未完） 
專電 
[電一（北京）]  
　　御史王寳田續奏萊陽亂事被勦過寃一摺及都察院代遞山東士民公呈奉旨仍飭魯撫孫寳琦自行查明奏覆 
[電二（北京）]  
　　魯撫孫寳琦攝政王擬令更調某權要爲之竭力庇護 
[電三（北京）]  
　　樞府電飭温宗堯迅即來京諮詢整頓藏政辦法 
[電四（北京）]  
　　度支部總核各省預算年虧五千萬 
[電六（北京）]  
　　法部以明年任用法官許辯護士代理訴訟質問 
[電七（東京）]  
　　日本農商務省報告去年收繭三百六十二萬五千二百二十七石比前年增加十萬五千零五十九石 
緊要新聞一 
[世侍講請撤奉天省稅北京]  
　　翰林院侍講世榮　 
 
 

Page 4

 
 
昨呈遞封奏一件探係奏叅奉天清理財政局增設省稅一事洋洋千餘言略謂奉天捐欵本以畝捐車捐爲大宗畝捐與京師略同車捐與京師大異京師均係貿易主義奉天皆係自運及耕種主義並無利益可沾以上二項較之正供已多倍蓰本爲各省所無小民負擔之重實屬難堪惟以地方之財辦地方之事民間亦曉然於此項捐欵與國家實無所利總能勉力捐輸不致違忤盖純粹有地方稅之性質也乃近聞清理財政局於國稅地方稅外增設省稅一項將此畝捐車捐劃入其中以爲奉省行政之用臣查省稅一項有五大不可吾朝開國之初概從寛大聖祖曾有永不加稅之諭至今垂爲典則今於國稅地方稅外巧立名目增此省稅一項且欲進爲定則有似於加賦之外另加稅項不免顯違祖訓一不可也憲政編查館度支部所奏清理財政之件止有國家稅地方稅名目並無省稅之說今增此稅則實與部章不符二不可也辦理財政事件本宜澈底澄清絲毫不亂今上不繋國稅下不繋地方稅中間添置一級設有不肖官吏從中舞弊任意開銷卒至莫可究詰三不可也名既不正輿論必多不順衆謗羣疑變幻不一州縣辦事勢必窒碍難行四不可也省稅之名上之則侵害國家之正供下之則奪地方之雜欵顚倒錯亂猶治絲而棼五不可也惟有請飭清理財政局將此省稅名目迅速撤銷并飭令各省督撫永不准再立省稅名目以全民脈而顧大局云云摺上當交度支部查核辦理 
[張撫會議桂省政務北京]  
　　桂撫張堅帥召見奏對情形已志昨報兹悉張撫於十一日召見後即赴軍機處拜謁慶邸及各大軍機陳述桂省種種情形一新政預算虧欵每歲約一百六十萬兩二新軍將已成鎭的欵無著三桂紳籌築南寗鐵路以備抵制某國航輪鐵路四某國侵略野心勃勃滇越路成勢極可畏巡撫應移駐南寗以資策應五巡警與審判雖已開辦尚無成効六鴉片禁種已淨正在嚴查慶邸當邀張撫十二日午後至政務處研究辦法張撫遂於翌日到處與議提出應議者四件均係桂省要政一桂省爲協濟省分各省欠欵甚多請爲催解並酌增新政各欵二改良軍政添練陸軍預籌的欵三粤西礦産由部籌欵開採四鐵路應修滇桂等處可否借外債築造抑或由部籌撥聞各王大臣等籌議多時仍未議决大約當延至下期再議矣 
[滇督獨敢發難耶]  
　　自度支部集權財政减削外省行政費後各督撫雖多銜怨然無敢過與部臣爭論獨滇督李制軍以外省財政如此奇窘督撫幾無一事可辦殊太不平因屢電度支部爭撥欵項而度支部始終堅持不肯協濟李制軍因又電奏謂滇省貧瘠遠逾他省今歲不敷之八十萬兩實屬無可籌抵擬請敕部再分認五十萬其餘三十萬則由臣暫借商欵應付至明年預算已屬减無可减請特開御前會議聽候處斷欽遵云云兹聞李制軍又以前次電奏僅交度支部議奏恐度支部仍主駁議特於日昨又行電奏略謂滇省今年行政經費無論如何撙節出入兩抵尚不敷銀八十餘萬此八十萬之虧短實減無可再减節亦無可再節如果部臣不以爲然即請先將臣革職調京面質内中如查有一絲一毫之冐濫當此財政支絀疆臣不知公忠體國無故虚糜巨費不論處臣以何等之罪皆所甘心若俯念邊陲重地仍留臣稍效犬馬則除臣擬自行設法籌措之三十萬外下此五十萬非由部担任籌撥不可監國覽奏以所陳自係實情已面諭澤公飭爲照撥矣 
　　李制軍又以近來内政外交棘手萬分朝野上下無所措施擬聯合各省督撫將各省情形以及所辦新舊各政究竟財力如何能否辦到通盤籌畫切實上奏請朝廷速籌辦法庶免長此敷衍有名無實已於日昨電致各督撫請表同意電文如下憲政九年之預定十一部同時之進行凡洞見維新癥結者每深憂歎樞府關心而難輕議庶吏蹙額而不先發今朝旨令議覆趙御史摺似欲言發於外藉以折衷補救近日舊政輪廓難存新政支離日甚其大病則在無人無人之病在於欲速而不懷根本世風之靡人心之幻因而中之於是强事就人强人就事無人即先辦事無事即先用人種種枝蔓相因而起守舊時之釀釁維新後之造作諸症如一故愈求人才人才愈不出其大難則在無主腦諸部各自爲謀而無審國情量國力聯合主斷之人徒委編查館爲細碎調停改革不從簡單入手故文法愈密措理愈難坐此二病智愚同困其妨碍維新阻力甚大即有一二枝節眉目何補大局及至財盡民散事已無救今幸以欵絀見端正可進求病本羲深慮時不我與馴至外人干預羣沸交騰本藉憲政以固人心轉因憲政以速國禍此危非一二人口舌可解如各疆臣趁此時機皆能言異旨合直陳無隠並於維新根本各貢條陳宵旰徬徨苦無辦法倘能朝廷不易反汗之名隠收變通之益幡然一决當或可期諸公藎抱憂時羲雖孱庸寡識甚願規步偉畫分其緒論狂瞽無當先乞復誨大稿已成即求密示管蠡所及亦必呈正臨電翹盼羲微 
[政務處會議紀聞北京]  
　　十二日政務處會議時除朗月華貝勒請假未到外各軍機並各部参議政務王大臣及桂撫等一律於上午九時先後到處隨於十點鐘入座會議是日所議除桂省要政外係接議改訂稅法及分配具奏之應交資政院行政各議案並復議西藏政教分權等各樞臣披閱交議呼摺後另與澤尚書會議妥籌財政事約一小時聞某大軍機擬於奏請頒定預算後由部奏請會同政務處按照通國歲出入總數並各省進出欵目及國庫度支中央行政費等通船統 
 
 

Page 5

 
 
計分酌盈虚别以中央地方兩類聞己定於下期詳議核辦矣 
[鄂督連参唐尚卆之嚴厲北京]  
　　鄂督端莘帥素與新簡郵部尚書唐紹怡不相融洽此次至京時面謁濤貝勒曾力言唐紹怡萬不可用朝廷如是用人宜加愼重貝勒謂前次出洋各國均盛譽唐某且指爲中國不可多得之人材瑞督答謂此輩無論輿論如何讚美究爲斷不可恃之人手筆既大辦事亦復毫無建白只有浪費一門是其專長如何可用貝勒默然迨奉監國召見瑞督即面参唐某萬難勝郵部尚書之任用於外交尤不相宜監國未置可否故日昨瑞督陛辭又上封奏参劾唐尚書略謂唐紹怡不過爲盛宣懷一繙譯並無才具之可言歷辦外交無不著著失敗經手欵項徒以冐濫爲能前此粤漢借欵本不得已而商民猶且疑懼風潮至今未平若再委用此等毫無知識信用之人商訂路約非特輿論益將反對即臣等身任地方者亦不敢附和摺上監國頗爲所動當即諭詢慶邸唐某究竟何如能否勝任慶邸向奏謂唐平日聲名尚好請俟渠到任後察看賢否再行定奪監國遂諭將原摺留中聞此摺遞後某樞相甚懷嫉忌訾瑞督爲多事蓋某樞相與唐有秘密交涉休戚相關故也 
[魯紳要求察院代伸萊陽寃抑北京]  
　　山東官紳因孫撫查覆萊陽亂事洗刷敷衍强半欺蔽致數萬惨死之小民含寃不白以致大動公憤前已派妥員前往密查一切已將始末緣由印刷成書分送旅京各官紳連日在山左會館會議對街辦法業於十二日聯合京内著名商號三千餘家並各京官等公譽代表於上午十點鐘時齊集都察院署前至午後一鐘張總憲始行到署該紳商等代表當將調查萊陽海陽兵刦實在情形公呈張總憲懇求代奏其公呈内容略謂魯撫孫寳琦前奏覆萊陽民變並查辦情形將曲詩文兄弟認爲禍首匪黨聲明俟拿獲後立地正法但據調查員于召南來京報告曲詩文毫無劣績實由該縣知縣並劣紳朋比爲奸致激民怨釀成禍亂是當歸咎於貪官劣紳不得專罪曲詩文也孫寳琦所奏與官紳所見全出兩歧况當時官兵砲撃之村莊大村四處小村極多民間財産付之一空萊陽縣民死傷者數約四萬餘人之多老幼男女嗷嗷如鴻餓殍蔽野其生存者流離失所桑梓父老日在水深火熱中翹首望救懇恩代奏請旨另派公正大員再往澈底查辦務期水落石出以伸寃抑而懲殘暴云云張總憲接呈後以呈詞内有請罷黜孫撫字樣深不爲然謂前此孫撫自請開缺已蒙温諭慰留此舉實近違抗朝廷用舍自有權衡又非臣下所得擬議本院未便代奏該代表或立或跪充塞署前環求不已一種義憤迫切之狀情見乎辭張不獲已始勉强收進并諭各紳商先退當俟與陳憲商之再行上逹窺其意似仍不肯代奏惟聞該紳商等對於此事甚爲堅决連日開會集議時接到該省紳士來電有百數十起之多均請公参孫撫請都察院代奏故此次都察院如果不肯代奏或代奏而政府置之不問彼等誓以死爭以慰桑梓云 
[内城發覺大賭窟誌詳北京]  
　　内城東單牌樓三條胡同日前被警廳派員抄出賭窟一所拿獲財犯數十人曾紀前報兹悉該處向有西人開設酒樓數處内中並設秘密大賭局多家招集惡少多人違禁聚賭每夜抽頭至數千元之巨外間久有煩言總廳以其有關交涉而隠忍之詎該西人益無忌憚卜晝卜夜一擲千金蕩産傾家不可勝數乃於初九日夜十一鐘由内城警廳偵知底細密派警察隊並購得日常入局之賭客多人破門而入將第六號賭館四面兜圍欲將中國賭犯一律拿獲詎有西人開手鎗抗拒遂傷巡警二名幸巡警衆多不爲所屈奮勇捕拿西人十餘名華人六十六名西人内有英籍及吕宋猶太等人尚有妓女并西婦多名踰牆逃去當即咨詢各使館旋歋覆稱該西人並無國籍儘照中國法律辦理頃悉廳丞已擬定辦法每西人一名罰銀五十兩華人罰銀二十兩明日即須發布聞所獲之犯上等人居多數已許先行保釋限日繳欵矣 
[部覆湘省准募公債北京]  
　　湘撫楊文鼎前因湘省財力殫竭積虧過鉅本年省城匪亂常德水災米貴民飢錢糧既不能刻期集數而集籌賑欵添募防營又不能不設法應付擬援照直隸湖北成案試辦募集公債銀一百二十萬兩即以水口山礦售砂利銀作爲償還專欵分攤六年爲滿特于上月中奏奉原批度支部議奏現度支部查該省本年迭遘災荒重以匪亂用欵過繁入欵又絀奏内所稱財政困難自係實在情形近年直鄂等省多因庫帑支絀先後請辦公債自籌抵欵清還本息尚無流弊該省現指由水口山鉛砂官礦每年提出售砂利銀二十六萬五千兩另欵存儲爲此項公債抵欵是將來籌還公債本息已確有抵欵可指查閱清單章程係参仿直隸湖北辦法亦尚妥夁該撫所擬試辦公債票與直鄂事同一律既可以勉供所急又不慮無欵清還擬即准如所奏辦理仍將每期收到銀數隨時報部以資考核至歷來公債辦法皆爲興辦實業取於挹注有資不致終歸消耗是以本部於議令雲南舉辦公債摺内曾經聲明在案此次所奏祗爲籌賑等項之用與公債本意不同惟該省當兵荒之後財政萬分匱竭勢處其難不得不姑允所請俾紓眉急嗣後各省如非興辦實業概不得援以爲例已於日前專摺奏覆奉旨依議 
 
 

Page 6

 
 
[廣西預算虧短仍令自籌北京]  
　　桂撫張中丞前奏報桂省宣統三年預算時曾瀝陳廣西財政萬分艱窘此次預算計正附兩册收支比較共不敷銀二百一十七萬一千一百七十九兩零正册不敷之一百三十一萬餘兩擬請飭下度法部通盤籌畫將應解各欵酌量停解或另行改撥约以六七十萬兩爲度其餘則由本省竭力籌措附册不敷之八十六萬餘兩皆係司法巡警教育實業宣統三年應辦之事按之籌備清單猶多未能完備而欵項不敷已鉅非籌展綏事項不足以紓民困仰懇飭下會議政務處通籌全局分别展緩當奉硃批該衙門議奏現經會議政務處議覆略謂臣等查廣西地居邊瘠歲入財賦除攤派少數洋欵外向不責供京餉近自籌辦邊防而軍政費一項遂占該省歲出三分之二加以海軍憲政等項無一不需鉅欵固宜財力不支前由度支部奏准該省截留梧州關稅二十萬兩至宣統三年冬月爲止已屬代籌不遺餘力此次預算不敷甚鉅臣等再三核議所請停解改撥一節洋欵關繋國際固難輕議截留海軍係强國要圖現甫籌擬基礎辦法該省既經認解於前亦難請停於後至展緩一節憲政尤今日第一要政按期責效不容貽誤該省開列事項尚未完備何能更議展緩惟如教育實業等項本應就地設籌有一分欵辦一分事按照各國通例國家但處於提倡補助之地位不盡在於國家預算之内現經御史趙炳麟前順天府尹王乃徵奏奉諭旨飭令通籌應俟另案再行核議第就該省册開之數詳加審度尚有可以增收减支之處如軍政費項下歲需二百八九十萬兩除新軍經費一百一萬兩外其餘一百八十餘萬均係防營水師各餉新軍既成而防營尚未酌裁仍令坐糜餉項殊屬可惜他如府廳州縣之親兵土通設立巡警之後並應一體酌裁方爲政辦入欵項下如釐金統稅印花稅等果能實力整頓亦必有所增收農林礦務本爲生利事業該省經畫有年明年預算需費至十六萬兩斷不能毫無利息且該省請自認籌六七十萬可見預算尚未盡賅究竟何項未經預算及出欵如何節縮入欵如何增加應請飭下該撫因地制宜再行切實通籌隨時電商度支部酌核辦理 
[京師近事]  
　　内務府爲規定皇室經費起見日前通咨各省及各衙門將應向本衙門繳欵領欵各事宜詳細開單見覆以憑核辦 
　　慶朗那徐四大軍機日前在三所面懇監國謂軍機事務繁要兼任他差恐有貽誤請將各項兼差一律開除俾專責成監國亦深以爲然 
　　初十日政府有密電致甘督長少白制軍一道探係關於甘亂之事飭長督速爲詳覆同日軍諮處亦有電詢 
　　度支部調查國稅地方稅種種辦法已有眉目現正釐訂草案日内即當咨行各省督撫劄發諮議局詳細研究分别籤註限於九月内覆部 
　　陸軍部現爲愼重軍事起見决定將各省督練公所總辦由本部加箚委充諮議官遇有關於軍政要件准由該員直接報告本部至本部遇有應行諮詢之事即直接箚行該員以期有益軍事 
　　學部以各省學堂權限紛歧多有不歸提學司直接考核者擬再通飭各省嗣後除關於海陸軍學堂外無論何項學堂概歸提學使直轄考核其電報鐵路郵政礦務等類學堂亦係實業應即遵照奏定學堂章程學務綱要所載辦法認眞考查以收统一之效 
　　鹽政處近查本年川鹽引綱銷塲頗滯非速籌整頓之策不足以重鹺政刻已决定派員前往該省調查各岸情形並與川督面商一切辦法 
　　度支部以京師銀價漲落無常殊於巿面有碍特函致民政部定期會議一切取締之法决定後即於京師試行如無窒碍擬即推行於各省 
　　農工商部溥尚書以農林要政迭經奉旨嚴催自宜切實督促以期速收成效擬由部派員分往各省造林區域詳細勘查以便籌劃進行之法 
時評 
[其一]  
　　不同可也。不同而至於不和。不可也。今之内外臣工。其以不同而至於不。和乎。樞臣與樞臣。則意見不同矣。部臣與疆臣。則意見不同矣。樞臣與使臣。則又意見不同矣。各執其見。而不能相融。遂乃不能相和。而政治乃無一而可辦。 
[其二]  
　　權利思想不發逹。則籌辦自治者無人。而地方之事不治。權利思想太發逹。則爭辦自治者多人。而地方之事亦不治。去年之調查選民資格也。有資本家。多有以多報少者。此權利思想不發逹之故也。今之劃分區域也。爭論者數見。此權利思想太發逹之故也。 
　　以地方之人。而籌辦地方之事。此義務也。非權利。也知義務之當盡。則前一弊去矣。知其爲義務。而並非權利。則後一弊去矣。觀今日之現象。殆由權利思想不發逹。而趨於大發逹之時代也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇教育總會大會記事]  
　　八月十八日江蘇教育總會開常年大會上午十時開會首由唐會長報告收支欵項及單級教授練習所兩届畢業情形與教育法令研究會之概要次蔣會長報告調查事件次選舉會長唐蔚芝會長仍最多數當選次選舉副會長張季直蔣季和二君仍最多數當選次選舉幹事員沈恩孚吳馨黄炎培楊保恒姚文枬朱壽朋楊天驥龔傑田北湖嚴保誠夏仁瑞包公毅賈豐臻許鼎霖吳本善蔣鳳梧馬超君仇繼恆陸瑞清李鍾珏楊廷棟林可培馬良史家修范褘程桂南方還王立廷二十八人當選會長分配職務如下　經濟部幹事　吳馨　朱壽朋　吳本善　李鍾珏　馬良　方還　調查部幹事　黄炎培　田北湖　嚴保誠　夏仁瑞　許鼎霖　蔣鳳梧　仇繼恆　陸瑞清　林可培　范褘　程桂南　王立廷　專門部幹事　楊廷棟　史家修　普通部幹事　楊保恆　賈豐臻　庶務部書記幹事沈恩孚（駐會）楊天驥　庶務部會計幹事　姚文枬　龔傑　庶務部招待幹事　包公毅　馬超羣 
　　午後繼續開會提議事件蔣會長宣布發行月報問題沈信卿君報告本問題提議大意討論結果分爲二派甲辦不辦當塲立决乙交職員會討論多數决從甲說次决急辦或緩辦多數决定緩辦　又宣布設地方衞生講習所提議案討論結果將本問題修正改爲先設宣講材料研究所從宣講人手可以包括衞生有人請先將地方衞生講習所案解决是否欲辦然後再提宣講所事蔣會長請表决全體否决後由陸煒士君提出宣講所辦法分爲兩種（一）宣講研究所（二）宣講恊會决議發起宣講恊會由陸君自行提出交職員會研究决議又宣布組織本省各教育會勸學所聯合會提議案黄韌之君伸述本問題之要旨及聯合會於教育界之作用蔣會長請表决多數可决並决定九月二十四日在南洋勸業會公議廳開成立會　又宣布發起各省教育總會聯合會期（二月或三月）議由幹事員會酌定　又宣布初等小學與簡易識字學塾之分别辦法公决辦法如下（甲）初等小學專收學齡兒童簡易識字學塾以專收年長失學者爲宜（乙）簡易識字學塾之收貧苦學齡兒童者須備具修身國文算術體操四科目其年長失學者不在此例蔣會長代唐會長提議減收入會費問題公决不減議至此提議事件已畢遂閉會 
[調查粤省炮台形勢廣東]  
　　陸軍部會同軍諮處海軍處電致粤督云各路砲台工程早經通咨各省計畫修建改辦惟所修各處砲台宜分陸地沿海兩項陸地邊界各工程應照部定新式添備新式機關各砲改良建辦並將各處建辦工程事宜詳繪全圖報部查核其沿海各處砲台除已設大沽烟台吳淞閩浙粤各要口外其餘各處海口應行添建何項砲台現值整頓海軍之際籌辦宜加詳愼尤須派員將各海口形勢險要詳查測繪先行列報由部彙核分别辦理以期格外愼重免蹈從前敷衍之弊 
[瀝陳葡人佔霸陸地海權之鐵證廣東]  
　　旅港維持會商人楊瑞階等上書諮議局云溯葡自道光季年佔拉塔石砲台佔望厦等村越界侵陵强横猶未甚也及咸同年間三巴門沙梨頭潭仔龍田等鄉置地鈔編葡籍蠶食邊陲陵虐萬狀迨勘界開議時尤復架空强索若青洲島若大小横琴均圈入葡國範圍矣此佔陸地之鐵證也昔高大臣嘗日葡使要索屢爭無效東北索至九洲洋云云查光緒十三年立約以還葡突置水泡于灣仔海口鯨吞水界宣統元年後停議濳移于灣仔埠頭近又在阿婆青洲適中之地新設水泡作爲暫界以上各節均違條内第二欵云未定界以前一切事宜照依現時情形勿動等語而包藏禍心全奪海權矣灣仔埠頭稅地屬中國管轄昨年設有漁苗研究會廠樹龍旗以壯聲威葡竟敢干涉我内政咨粤督裁撤該厰蓋廠撤則旗撤預爲越佔地步此佔海權之明證也合而觀之商等親見確聞不特紳商公憤迭開特别議會籌對待而禁暴動即外埠華僑莫不函電交馳痛葡之强横不甘退讓力求爭回侵地焉且澳門一隅尤爲盜賊逋藪擄人勒贖之案層見迭出日前葡攻路環巨盜盜據砲台拒捕純用新式快槍苟非葡人垂涎牌餉平素代運軍火所致賊保由得此况葡用砲攻撃不分良歹玉石俱焚附近各鄉多遭蹂躙又有民船避難葡悞以爲賊升旗喝令停船該船未知規則依然行駛葡用砲轟沉斃者數百人婦孺爲多其惨殺何可勝言迫得切懇貴局轉呈粤督電飭水陸各兵分防要隘以防敵人乘機竄越尤須認眞保護華僑毋許葡人濫殺以守邊疆而蘇民命尤懇瀝情代逹都察院俾知强敵欺陵義民百姓海外華僑虓怒沸騰人情洶洶勢將决裂且此次賊亂務祈外部與葡使交涉禁濫殺民以重人命禁葡人私運軍火入内地以保治安則吾粤之幸亦大局之幸也 
[東三省近事]  
　　錫督奏保張司使　聞官塲人言錫督日前陛見奉攝政王垂問東省司道辦事之才識錫督首以民政司張元奇對現又聞吉撫周少帥有調任蘇撫消息遺缺以江撫陳簡帥調署遞遺江撫政府擬以張貞午司使升署所聞如是姑誌之以覘其後 
　　提議奉海鐵路之先聲　奉少諮議局提議奉海鐵路恐擬外交特函詢交涉司韓司使以此事與日俄恊約恐生枝節現正與各司道磋商尚 
 
 

Page 11

 
 
不知如何函覆 
　　同鄉會議遷魯民墾荒　旅奉山東同鄉會以東三省現正招民墾荒而山東地狹人多非急籌移殖之策不可特商同本省諮議局援湖北成案提議此事以期見諸實行 
　　彙報被水災民之實數　新民府張太守自各鄉鎭水災後即派員四路賑濟業已完畢所查災民及田産之確數詳列如下　災民大口一萬零七百三十九人小口三千九百六十八人共合計一萬四千七百零七人房屋被冲倒者五千六百七十五間田地被冲淹者一萬七千五百六十一畝 
　　開埠局設立購地處　吉林省城商埠劃定地址業經陳中丞曉諭商民住户賣歸開埠局以興商業惟該局買地給價事務甚煩業由李季康太守禀明民政司仿照長春開埠辦法設立購地處一所以專責成聞已札派徐子儲張壽山專司其事矣 
　　陸軍獨立之法權　江撫昨准軍諮處咨文謂陸軍法權須歸獨立東西各國大抵如斯自應参觀辦理以重軍務業經具奏奉旨通行請即通飭遵照嗣後凡關於陸軍人犯均歸各軍隊自行擬辦直接本處辦理以清權限聞周少帥已飭知陸軍各營云 
　　藏僧調查俄寺之述聞　昨據額爾古訥河沿邊卡倫來函云有西藏高僧携帶隨侍六名在俄國界内遊歷並欲假道我國境界據說該藏僧經地方官允許專爲調查沿邊俄國寺院以廣見聞聞俄僧竟優待異常云 
分類新聞 
政界 
[袁督查究造謠承賭之棍徒廣東]  
　　粤督袁制軍出示云粤省風氣習于譸張牟利競爭好爲影射本署部堂蒞任一載有餘于此等招摇撞騙示諭防維至三至再乃閱各報載有紹榮公司告白以基舖山票近日有等棍徒復逞奸謀招人入股並謡稱伊等已運動妥協乾修十餘萬公禮數十萬方今大憲廉明局員潔己且正在籌抵賭餉何至又准别商加餉爭承等語閱之殊堪詫異本署督部堂治粤政策首注重于禁賭上而奏章下而文告無非以賭則遞禁以至于絶餉則遞减以至於無爲目的無論千迴百折困難相仍始終並不少變前月間批飭藩司以山票公司欲减票價以廣招徠或專辦山票多設厰所尚恐重滋賭累未准照辦藩司所見亦復相同安有再准加餉爭承之理惟粤省習慣以加餉爭承爲過去歷史上所屢見私心揣測遂造作謡傳冀圖撞騙難保不如該公司告白所言但該公司登此告白當必暗有所指究竟棍徒保人受運動者何人乾修公禮又誰享用此項賭餉從前歸善後局主持現已歸併財政公所應由藩司主管除專札藩司傳語該商究竟告白所稱保所指而云然如確有運動之事則受授同科斷難寛貸並將運動各人姓名密開呈院以憑從嚴究辦外合行牌示仰闔省紳民知悉須知本署督部堂㫿一宗旨在禁賭遞禁賭則遞減餉斷無加餉承充之理如果籌有大宗欵項一律禁賭淨盡尤爲本署督部堂所切望應歸入奏案辦理須知現在時代斷非如前數年爭承賭餉以多爲貴一加再加尚容有此輩招摇之地爾紳民等如確知運動主名亦准指名控告但不得影響其詞致多誣衊倘控告得實本署督部堂必從嚴懲辦以儆效尤勿謂言之不預也 
[監督解决爭區松江]  
　　華邑東北鄉士紳因劃區爭執本月十五日又集自治所互議羣喙雷鳴後經監督趙豹文大令毅然起立代爲劃定兩方始各無言大令隨批其贖尾云地方自治以調查户口爲起點調查户口尤以劃分區域爲定衡乃因分合問題迄未解决遂使進行之機因而中阻殊覺可惜本月十五日在縣自治公所會議經本縣及各紳董一再討論就其地勢人情秉公酌核不妨暫時假定陳沙趙太爲一區新十車梵爲一區詢謀僉同已在會塲宣佈不得再有爭執所有一切應行籌備事宜即可逐一趧辦以符頒定期限是於該職等有厚望焉希分别照會實行幸勿稽延 
交涉 
[哀哉華人身命之價值廣東]  
　　南海縣人譚杰順德縣人梁漢在南斐洲經商被電車撞斃一案現據署南斐洲總領事劉毅申報粤督謂此案經領署與電車公司和平議結該公司允給梁漢家屬恤欵英金二百五十磅譚杰家屬恤欵英金一百七十磅所有兩家恤欵經囑該公司逕行滙交駐廣州英國總領事官查收發給具領等情現袁督已札南海順德兩縣飭傳該家屬來轅聽候派員帶赴英總領事署領取矣 
[對付苛待華工之末著廣東]  
　　駐薩摩島領事林潤釗禀報粤督薩摩總督增加華工苛例等由兹奉批示云禀及清摺均悉薩督增加華工苛例並將治理屬士之條例以治華工似此虐待情形非特與前議招工合同大相違背即於中德兩國交誼感情亦有大碍該領事迭與辯論請其革除苛例未能遽允嗣後該國洋商來華招工自難照准開招致輕民命所有薩督現增加華工苛例候即咨明出使德國大臣及外務部核辦可也仰即遵照 
學務 
[嚴飭湖州師範學校限日成立湖州]  
　　湖府師範學校經費原以典規賓興兩項爲挹注無如枝節叢生欵無着落程安勸學所以此情形禀呈提學當奉批飭以該邑典規已據該典商等禀訴各情業由司另批該府勸諭仍舊照出以維教育至師範一項關係急要該郡素稱繁富人物亦代有興者當湖講學流風在兹值此歐風墨雨之來而無急起直追之志能無赧然俞紳宗濂經管賓興志在刻書意非不善但事有緩急地方之需教育教育之需師範有如星火稍明理者無不知之該官紳奉飭籌設羅掘已窮豈有的欵賓興仍令虚懸之理該紳兩三固執仍欲抱殘守闕藉辭保存縱非仇視學務亦復罔識時勢該地方郡守所司何事其籌辦該校今始成議已屬延玩而批定賓興立待提撥開辦經該紳抗不肯交即束手毫無辦法迹類畏葸殊失政體云云一面已札飭該府勒令徐紳將賓興即日如數交清倘仍玩抗即予詳請究辦不容絲毫寛貸所 
 
 

Page 12

 
 
有該校并限文到二十日内成立善後絲捐一項已有定案碍難移請惟該校本年經費前由司詳定特助三千圓應候移請藩司即撥或經截留絲捐作抵以免周折並俟見復飭遵至目前急需經費並由府設法挪用以資開校不得遲延一面將辦理情形禀復察奪 
實業 
[美國實業團游杭紀聞杭州]  
　　美國實業團至杭一事已見本報兹悉十六日下午美商團由輪船拖帶有上海商會協理邵琴濤及會友朱仲賓兩君偕同到杭十七日由官紳兩界到車站歡迎即至交涉司署午膳後到諮議局師範學堂法政學堂等處游歷是夜在横河橋大船中寄宿十八日十句鐘至商務總會觀覽一週出鳳山門至閘口駕濤仙館午膳此係商務總會所辦者膳畢再至總管廟前由仁錢兩縣飭役搭蓋之蓬厰下觀潮觀畢由兩星站共上專車回滬是夜晚膳係由蘇浙兩公司供給云 
[銻礦公司風潮之批詞杭州]  
　　嚴州淳安縣梓桐源地方鑫泰銻礦公司日前不知因何起釁被當地匪徒將公司房屋縱火焚燬兹由礦商禀奉藩司吳方伯批云前月初八九兩日該處匪徒滋事請兵相機剿撫各情己據該縣禀報批候撫憲暨各衙門示遵在案該職商等應即聽候辦理至零星難民在公司就食應速妥籌遣散并候札府飭縣查辦具復可也 
[平望農務分所成立蘇州]  
　　平望農務分所由龎仁鏡等發起組織禀奉蘇省農工商務總局批准詳院立案旋於八月十一日開選舉會是日開票以趙應麟孫晋鎔謝立丁龐仁鏡王元杰等五人爲當選業己擬定規則行將興辦矣 
[劉道台被剌案近聞廣東]  
　　道員劉士驥去年被黨人刺斃曾紀前報現番禺縣復奉上游札行飭提案犯鄭敬恒研訊何其武主謀各情據供曾在河南品珍茶店與何其武面晤一次經逾月餘適因幼子被匪誘拐兩往香港晤何其武求代設法找尋並登報事宜此後並未會面惟此案是否何其武主謀實不知情問官再四究詰仍復推諉訊畢判候復提研訊 
[金州輪船失火詳紀廣東]  
　　初十晚兩點鐘時香港萬發行金州輪船被火已紀前報兹悉該船當時停泊西營船渣甸碼頭對過之海面船中載有出洋工人甚多定於翌日五點鐘開行前往西貢火起倉卒船中工客多有躍入水中溺斃不省當時救火小輪聞警赴救各救火人勇敢非常多乘小艇落船灌救船政道碧維輔巡警道黎安總辦帮巴架及差弁冷利協同救火總辦均到指揮灌救傳說喪失人命約有一百名之多至被撈獲之人内有小童均經帶往西盤捕房安置查金州係英國船册註一千四百六十墩火起時伙長即行告警自用水喉噴射其火起之由乃因煤工不照所議於天明裝煤至下午一點始行燃燈操作偶將一燈傾翻致被燃燒迨後伙工離去并不告知船員因此船中木器及橋梁均被延及目下雖暄傳喪失多人惟仍未查明實數因當時落海者間有得小艇所救船上伙長房舍已盡被燒燬只有所載綿羊盡獲無恙該船起火處乃在二層艙之中央船主住房及海圖房亦被殃及其上層船面木陣亦被灼傷當時船中貨物如平果洋薯等物燒燬氣味難聞昨日聞已撈回尸身數具中有女尸兩具在西盤招商局碼頭撈獲云 
[紳士被害之疑團紹興]  
　　紹城紳士胡鍾生歷辦地方公益事宜現充清查公欵公産總董寓山陰勸學所内本月十五日早六句鐘時忽來不識姓氏兩人口稱胡紳家中失竊特來通報迨胡紳出來未及詢問彼等即持手鎗當面猛攻所中人聞聲驚喊該匪即逃遺下舊鞋一雙胡紳腰部中傷流血不止延至午後一句十五分鐘身故出事後當即禀報縣令隨帶通班差役四處兜拿匪已遠逃無獲旋傳所役人等細問一切均無認識此二人者按胡紳辦事破除情面結怨者有之然尚不至有此舉動一時衆議紛紛或謂秋女士一役胡紳稍有關係該匪想係竺黨云 
[電告長興匪勢湖州]  
　　湖州府會同湖防統領禀杭撫電云撫憲鈞鑒長興屬李害巷有團防艇飛划一隻據報十一夜被匪刧去洋鎗六支并刦店房六家擄空航船二隻空小摇船一隻知府前泮標下樹森會督官弁四出兜拿已獲首從六名洋鎗全獲航船獲一隻贓傳失主認領除嚴緝逸匪外獲匪已交縣惟匪勢猖獗非嚴辦不可應請委員來湖會審懲辦知府前泮標下周樹森叩寒 
[官幕吸烟挾妓被拘福建]  
　　興化議員致閩省諮議局電云諮議局諸公鑒十九夜興化協左警務總巡官喻府幕馮簽記字李府委鄧等在喻寓吸鴉片賭麻雀挾妓經興公益社去毒部拘獲馮李及三妓並烟具送縣應提議黄紀星叩 
[海鹽颶風爲災杭州]  
　　嘉屬海鹽地方濱臨大海地處下游無崇山遮蔽近日颶風暴作吹坍房屋多間折斷大木多根兼之江潮洶湧實爲近數年未見之寄災田禾佈種未久均以摧殘受傷業由該縣朱大令震勳馳禀上台察核矣 
文苑 
[咏春草八首（陳阮君）]  
　　新綠瀛洲萬里風。寸心歷亂可憐紅。黄沙玉葬迷胡蝶。青瑣香銷悶漢宫。拳石獨依叢踐後。落花相憶不言中。湖湘夢遠烟如海。那逐飛蓬帶大蟲。 
　　走馬蘭臺迅擲梭。春風欺想到銀河。黄鸝。四五知音少。白兔西東題影多。得意花枝迎輦路。問情書帶老巖阿。鈎簾帶月西山晚。青壁無梯上女蘿。 
　　孤萍何處認浮蹤。遠道緜緜一萬重。鄉夢更尋花石戌。仙游不到羅浮峯。君如同谷歌黄。獨我亦青大騎白龍。早晚相思勤采掇。菖蒲茸紫露華濃。 
軼乘 
[彭剛直公遺事三則（續）]  
　　江中漲沙無主之物。故定例新沙初。起時有先泅水赴其地而。樹標者。即屬之。他人不能奪也。某年焦山近東漲一沙。洲民無賴某。先得之。而山僧以其近已。與之爭。某訟之丹徒令。令以故例不直僧。僧仇訴於公。且證某無賴狀。時公巡江。每年夏。則駐節焦。山以避暑故識僧。而又惑僧言。遂不問爭沙之是非竟以某素行不道。置之法而沙爲山僧有矣。然山僧　獲沙後沙竟歲歳。不毛如石田感曰。某固無賴也。然此事則某直而。僧曲故寃氣。能爲祟云。 
　　捷南曰。剛直如公。名寳副矣。江寗之案。則功在鋤强。奔牛之。役則功在等。墨公之用得其當哉。然而謀報一孝子。則不　已之疎。而責人之吝。曲庇一儈徒。則不惟罪之當。而惟法之行。吾書至此。不禁嘆意氣之私。瞻徇之過雖公猶不能免焉。况不如公者哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[署粤督袁樹勛奏官商合辦銻礦公司請明定專利年限摺]  
　　奏爲官商合辦寳昌銻礦公司懇乞援案明定專利年限並酌減稅項以維實業而資提倡恭摺仰祈聖鑒事竊維粤省向擁富厚之名而近年則民窮財殫岌焉不可終日官家積虧之鉅小民疾苦之深僅事節流終虞竭澤貨惡棄地政舉在人則經營礦業其尤亟也臣抵任以來默籌粤省救貧之策以爲將來粤漢鐵路交通非有大宗土産流運暢銷而外來貨物日益充牣是全粤脂膏將以鐵路爲尾閭之洩而貧乃益甚疊經飭由勸業道凡紳民興辦實業者必須盡力維持其力有不逮者則官家合資以爲先導屢經籌辦在案兹據兼理廣東按察使勸業道陳望曾詳稱粤省銻産以韶屬曲江爲最其次欽州防城一帶亦有多處先由善後局派員就曲江縣屬之獺老頂設局辦理嗣經分飭印委先後詳勘曲江縣屬之觀音座蓮馬鞍山曹洞塲百公窩龍鳳巖添子嶺及乳源縣屬等處均屬産銻之所原期次第開採以濬利源並議酌量變通定爲商採官收俾官商交受利益惟採取祇用土法未諳提煉悉屬生銻用既不宏銷自不暢正在設法改良適有美國礦學畢業生王寵佑梁煥彝自湘來粤據稱前在湖南創辦純銻煉厰發明法國赫倫士米會社提煉純銻秘法漸著成效擬在粤推廣設廠並用西法採礦當以此舉果能辦理得宜於礦務前途大有裨益經與王寵佑等一再籌商擬定官商合辦之法集股二十萬元官商各十萬元官股以現在之礦山厰屋器具及己經採出運省之銻砂公平估價作爲股本尚有不敷另籌補足商股由該生等邀同殷實職商李錫恩等分别擔認名曰官商合辦寳昌銻礦股分有限公司並與商訂合同六章凡五十一節於上年十月詳准轉咨農工商部立案旋准部咨以該公司既指定地叚開辦礦務應遵章請領開礦執照俾資開採等因即經轉行遵辦去後本年三月據該公司總理梁煥彝等禀請開辦又經刋刻關防諭發鈐用並派員將官辦之獺老頂觀音座蓮山等處礦塲移交接收辦理分别詳報在案兹據續禀稱公司成立以來業將曲江獺老頂等處銻礦接收並擇定省城之河南蚤科鄉海地一叚購地設厰不日興工建築置機開鐪所有商股十萬元均已如數收足其官股十萬元亦蒙派員將採存銻砂暨厰屋等公同估計折價七萬元尚有另籌銀三萬元聽候提撥查公司禀定章程第四節内載本公司創設廣東煉銻厰應禀請勸業道詳請奏咨立案計自本公司煉廠開辦之日起仿照湖南華昌公司成案准在廣東境内專辦十年無論中外官商不得再設純銻煉厰俟限滿後再酌核情形禀請辦理等語自應按照禀准章程懇乞照准詳請奏咨立案明定專利年限以維實業而杜攙奪等情並查湖南華昌公司禀請專利係以中國銻礦歷來皆以土法提煉僅成生銻不合製器之用虧耗甚鉅故創用新法試煉純銻以爲提倡維持起見按之粤省歷年辦理銻礦情事正復相同且發起人王寵佑梁煥彝即係在湖南創辦漸著成效者更可收駕輕就熟之效所請專利年限既係仿照成案辦理並與原訂合同相符似可照准惟華昌公司並請暫准酌減稅項經部核准所有練銻出井稅自宣統元年起以五年爲限暫照生銻完納其純銻出口稅由部咨商稅務處覆准自開辦之日起以兩年爲限暫照生銻完納限滿時另訂純銻稅則飭令遵行等因奏奉諭旨依議通行欽遵有案粤省前以礦務不甚發逹亦經援照廣西成案詳請前督臣奏准暫免出井出口兩稅各五年於宣統元年五月奉旨允准之日起計現在粤省係在免稅期内該公司開辦後煉成純銻應否一體照免藉資提倡抑即查照湖南華昌公司酌減稅項辦法之處並乞咨部察核辦理除再飭催該公司將礦界趕速畫定測繪明確禀領開辦執照一面查照公司註册章程開具合同規條章程分别詳請咨部給照註册各等由據情詳請具奏前來臣查該公司由官商合資而又得礦學專門悉心籌辦所有明定專利及酌減稅項各節既均有成案可稽應請敕下農工商部分别核議立案以便轉飭遵守惟粤省礦業甫在萌芽此次官商合辦苦心經營朝廷俯予維持則君情必愈鼓舞實業前途關係匪細除咨部查照外所有寳昌公司援案陳請各緣由理合恭摺具陳伏乞皇上聖鑒敕部議覆施行謹奏宣統二年八月初七日奉硃批該部議奏欽此 
各省籌辦地方自治 
[上海城自治公所庚戌秋季議呈會議决事件（續）]  
　　一件實行關於自治事宜之新法令案 
議事會提議事件按照城鎭鄉自治章程第五條第二第四欵事宜及第三十六條第一欵之權限議决如左 
　　新法令之關於自治事宜者如畫一度量權衡圖說總表及推行章程（光緒三十四年三月二十八日農工商部奏擬同年八月初三日會議政務處奏定）禁烟條例（宣統元年十二月二十日憲政編查館奏定）國幣則例（宣統二年四月十六日度支部奏定）均所以驅除積弊增進文明而行之至爲繁重且於居民之身家利害有直接之關係查禁烟條例至爲嚴厲非以自治爲官治之輔助則耳目難周易滋流弊至度量權衡之推行章程原奏謂商會有定章檢察之公權國幣則例諭旨且責成商會宣講大意苟全無預備一旦實行期至恐商民未知畫一之利益徒覺改制之不便雖有良法適滋詬病自治團體亦不能不負其責兹定辦法如左 
　　一上開章程一種條例一種則例一種由本公所各印單行本廣爲傳布使本區域内之居民各能心知其意 
　　一由董事會呈請上海縣將禁烟條例出示曉諭一面知會巡警局并由警務處切實稽查有犯必懲 
　　一由董事會知會上海商務總會及南巿商務分會查照度量權推行章程議定辦法一面按照奏案實行檢察并將國幣則例大意欽遵諭旨實行宣講 
 
 

Page 19

 
 
本埠新聞 
[松江府札上海縣文（催塡政治表册）]  
　　爲再行札催事照得按月應塡政治表迭經飭將上月之表務於下月初旬詳送所有五月分表册前經札催迄仍未據造送殊屬違延合再排早札催札到該縣立即遵照迅將五月分政治表刻日塡送並將六月分表册速即接續送候彙辦毋再遲延致煩差取 
[自治公所議辦公債]  
　　本邑城自治公所因經費支絀曾由各董開會公議籌募公債量力擔任嗣因未到呼董俱未與議是以分函各議董一體查照以八月底爲期迅即答復以便定議 
[閔行鎭土妓被逐]  
　　本邑西南鄉閔行鎭近有土妓私賣燈吃被本縣田大令訪悉函致拒烟分會顧李兩紳及黄浦司會同切實查禁具報昨徐二尹與頋紳等已將土娼新莊阿寳南橋阿大何小妹等驅逐出境並諭令房主不得再留土娼如違發封究罰 
[禁閉閘北彩票店]  
　　各省彩票自經諮議局議禁後南巿各票店已由工程局禁閉惟北巿北四川路寳興路虬江橋新閘橋路等處仍有陽奉陰違未曾停閉者前日巡警督總辦蔡汪二觀察札飭各路局區正副巡官諭飭長警前往傳諭各彩票店主限期一律停閉如再違延定即封閉 
[三誌應文生控案之糾葛]  
　　英商馬海暨美國律師禮明同控應文生不照公斷繳銀一案前日午後復由英美兩副領事康海兩君同蒞公共公廨會同寳讞員集訊先由律師愛理司譯稱本律師係此案證人前有奚朗如因地産糾葛在英國公堂涉訟應延本律師爲代表奚延禮明律師爲代表旋由公正人斷令應償還奚銀二萬兩另加利息地歸應姓管業即禀明公堂發下諭單邀同兩造在洋人海而司寫字間内簽字因奚與馬海等有欠欵糾葛奚將此欵劃於馬海歸禮明收取當時應因無力僅給奚票據一纸應欲倩本律師出面將地押欵抵償本律師適有要事赴日轉托海而司洋人代辦迨返滬後始悉事仍未了因應藉口與奚另有往來遂即悔議今應既延費信惇律師爲代表請飭應將前欵暨本律師處未清律師費照繳即使别有往來亦應另案控告繼由禮明律師投稱西歷一千九百零七年份起奚朗如之事均由本律師爲代表所有代表費及馬海處借欵議定俟六千四百五十七號英册契地事辦妥後所有利益均歸本律師與馬海收取迨公斷後即由海而司洋人覓得押主詎應忽悔議藉詞奚尚有杭州道契上欠欵一千餘兩又有擔保南巿和豐莊杜觀岳欠欵未了然奚與杜姓往來非應作保所有杭州道契尚在本律師處請飭將欵繳清等語訊之應延佑尼干帮辦費信惇律師辯稱應因不便至租界故未將地托轉英册致與奚朗如交涉嗣經公斷後被告本己認可因與奚另有往來故未照付所最奇者華人欠華人之欵不意轉展竟入英商美商之手出面控告且既稱此欵係奚朗如過付何不控告奚姓而控應姓恐此端一開凡華人有欵儘可轉托洋商出面包討從此堂上將不勝其煩矣且與主權亦有妨碍况應於本月初五日接有奚朗如郵信囑應勿將此欵付於馬海禮明查華人之欵本不便付於洋商應請將案註銷寳讞員商之康海兩君以此案原被均係華人不應先在英臬司署控告此欵非奚本人到堂未便給領判應交原保候商明再核 
[開辦水上警察之佈置]  
　　自治公所議設水上警察定於十六日開辦已紀前報兹照陸巡章程擇定崗位按叚派巡已由巡長擬具章程呈請警務長閱看現各董擬於今日午後親赴浦江詳細查勘然後定奪 
[上海醫院開會紀念預誌]  
　　南巿各董组織之上海醫院於去年六月間成立至本年六月爲第一周年因時值酷暑未經開會兹定於本月二十二日下午兩時在院開紀念會並分送第一次徵信錄及臚列割症成績業已柬請本邑官紳商學界蒞院参觀並聞欲往参觀之人如未領入塲劵者可於二十二十一兩日到院補取云 
[婦人不喜革命黨]  
　　湖南人張寳卿控甬人陳仁富姦拐伊妻章氏並捲去值洋三千餘元之衣飾等情昨由滙四捕房將陳與章氏一併獲解公堂請究張供前在瑞生洋行爲業後在新馬路梅福里開設留學招待所於光緒二十九年娶太平坊章姓女爲妻嗣因三十三年十一月二十九日革命黨案牽涉奉前江督端制軍提往金陵訊押於本年五月初四日開釋回滬詎章氏已被陳仁富奸佔匿居三泰路第一百十三號屋内向領不放因之報捕拘案請究訊之張章氏供前與張姘識張係革命黨被江督訪拿訊押後婦人由娘姨爲媒轉嫁於陳仁富是實詰之陳仁富供家居派克路六百九十六號向在華俄道勝銀行爲式拉夫於光緒三十三年憑媒說合娶章氏爲妾當出茶禮洋二百元賃屋另居並非奸拐求鑒德襄讞會商英潘副領事判陳交妥保章氏暫留本廨候查明張寳卿究竟作何事業並著查吊衣飾於下禮拜三復訊核奪 
[訊結電車撞斃車夫案]  
　　英美電車公司十六號電車上一百八十三號司機人孫阿大因在浙江路北京路轉角撞斃小車夫陳德雲由廨訊押在案昨由捕房將孫解廨復訊屍弟陳德才陳德寳投求伸雪並由七百三十一號華捕與賣票人胡桂生證明當時肇事情形訊之孫由電車公司公代延哈華托律師代辯寳讞員會商西官判孫押兩月以儆 
[王生生與王木春]  
　　匪黨王木春胡寳元曾與已解蘇州昭文縣之盜匪李岳山等於去年十二月間在昭文地方夥刦鉅贓逃匿虹口被美捕房包探宋掌貴查獲並抄出手槍一枝解送公堂訊供收押候昭文縣將李盜等供詞送廨再核在案昨由捕房將王胡兩匪解請復訊王供向在蘇州河内撑駕駁船被仇人賣粢飯阿妹拆梢不遂唆使包探拘案與胡並不相識求恩明鑒訊之胡供不承認爲匪寳讞員商之英康副領事以昭文縣來文李盜供有同黨王生生今獲案之王木春或即王生生判先解送昭文縣訊核胡仍還押候再行訊奪 
[城内]  
　　滬道赴寗○滬道蔡觀察前晚十時乘坐火車赴寗謁見江督張制軍面禀要公 
　　武生生涯○鄉民張世金前托武生鄭柏卿姚才寳爲媒價娶松江婦人王寳妹爲媳 
 
 

Page 20

 
 
詎過門後潛行逸去即諺所謂串放白鴿也經張控縣飭提鄭柏卿姚才寳到案訊明責押旋以姚才寳另犯他案由華亭縣移提歸訊而鄭則被押至今仍未將王寳妹交出前晚奉襄讞承明府升訊以鄭慣爲蟻媒殊屬刁狡諭候將武生先行詳革再發改過局收押七年 
　　翻砌街道○西門越城道路崎嶇不平一遇天雨積水成渠現經路政處雇匠興工翻砌石片所有車輛往來均須繞道他處 
　　借宿行竊○辛清海扭林祖淇至一路分局經德正巡官訊究辛供山東人在工程局充當巡十並在南巿開紗帶店日前有弟之朋友林祖淇來店借宿一宵詎林至夜半時將店夥衣服洋傘現洋竊去逃逸昨日在途遇見扭請究追詰之林祖淇供所竊之物當在帶钩橋信昌押典票已失落洋亦用完判移送工程局訊辦 
　　道批照錄○曹爕卿禀批察閱來禀不特與陸晴卿控追息欵多少懸殊即原抵本銀亦屬數目不符且據稱又有代付水脚一欵爲原告前呈所不及究竟當時抵借原數實係若干所開莊拆行情是應大巎如此及所稱代付水脚一欵是　實應扣除仰工程局裁判官飭令兩造各帶帳單秉公質訊明確當堂令各繳欵還單完案以杜　訟仍具報毋違抄黏並發 
　　縣批四則○義大等禀批此案前次將王守衡帶案訊據同義東夥江春如奏鐵齋均已逃回徽州第案徽何縣人氏未據供明候飭令據實供明按址關提期票三紙附　俞志詳禀批該商貼給生財既由周劍人等說合候飭吊推據帳簿並補傳周劍人訊奪　奚永祥禀批隣居口角事甚細微不必存案至立嗣之說自有族議不能混入一詞　陳豫榮禀批無子立嗣擇責擇愛例聽自便不准族人勒令承繼毋得妄訟 
　　官事○財政公所核放科勘辦處委員候補知縣黄國梓昨日到道禀見並呈財政局公文一件　分部主事梁煥彝湖南人由藉來滬昨日到道禀見 
[南巿]  
　　移提被告○職員王建鴻前日至川沙廳控稱會於光緒二十九年份將洋三百元存在陳雲卿所開之萬昌染坊内至三十四年已收洋一百元繼因改牌恆泰不久即閉當將生財推抵旋有凌秀豐　開凌豐記染坊每月連租拔洋五元不料僅付一月即行閉歇生財遷去現避滬南地方請爲追究等情昨由該所成司馬派差持文至總工程局禀請拹提去後僅將陳雲卿解案略訊數語諭交來差解回歸案訊理 
　　跳出火坑○蘇州女子吳根妹七歲時早失怗恃由其舅父趙阿大押入五馬路某姓家爲婢去年由其伯父贖出轉押於水定里宋老三知妓院爲娼得洋六十元近因鴇婦毒虐逃出奔赴工程局喊禀由湯裁判訊供年二十歲求恩超豁判發堂擇配 
[閘北]  
　　責成保人○上海安和轉運公司經理章桂山前在四路分局控無錫安和公司吳世榮積欠往來洋八百餘元一案經黄正　官判吳交保出外臬清帳目再核在案詎吳保出之後置之不理前日章復投案請追昨將保人鄭元生提案勒限三天交到吳世榮違于未便 
　　邦尋小孩○楊士發前日偕見証湯正定扭婦人羅顧氏至四路分局控被氏拐匿八歲女孩小林子求請究辦昨經黄正巡官質訊一過氏狡賴不認判交保帮同找尋 
[英租界]  
　　追繳息銀○駐滬領袖比總領事薛福德君前日午後至公共公廨會同德襄讞集訊比商義品澄控湯子壯不理息银主案原告請追息銀三千一百四十餘兩訊之湯供已允於西歷九月内清理判湯交保着於本月底理楚 
　　串拐養媳○毛巧福控龜奴王巧生與高培康及婦人陳王氏顧陳氏串拐未婚媳沈毛頭等情昨由包探將王等與女一併拘解公堂請究判沈女暫留本廨王高與兩氏分别押候查明再訊 
　　緝獲逃犯○通州監犯湯魁兒近日脫逃匿迹租界經該州偵悉移請公共公廨於昨日派差夁探將湯提解公堂略訊一過判送通州歸案訊辦 
　　不還存欵○徐杜氏控陳福膺不還代存银兩一案昨由包探將陳傳至公堂過堂候訊 
　　家法太嚴○蔡桂興不務正業吸食洋烟時向親友處滋擾經其父蔡德林用鐵練鎖住並用脚鐐閉於空房内詎前日被逃出外由老閘捕房巡捕查見欵係逃犯將蔡桂興拘入捕房昨傅其父到廨訊明中西官以蔡桂興實有不合判將私刑當堂開去一併斥釋 
　　串賣婦女○奉賢縣鄉人丁銀和之媳楊氏被其姪女丁阿圕與婦人楊張氏串誘出外賣於眞如鎭附近徐家宅鄉人徐小弟爲妻兹丁來滬找尋在虹口遇見丁阿圕與楊張氏立即報知捕房將二人拘送公廨請究氏等均直認不諱判丁阿圕與氏一併押候移提人証再訊 
　　串騙金飾○翁王氏趙應堂同控粤婦譚阿蘇與林兆亭串騙值洋六百餘元之金飾一案昨奉公堂復訊譚婦與林供稱所借各物均已歸還官以不應串騙判譚婦與林分别各押三禮拜儆 
　　串拐小孩○趙李氏控陸定華王阿二串拐六歲男孩福寳一案昨奉公堂復訊陸王二人仍不供認據見証婦人張王氏投訴聞陸等與一老婦將原告小孩拐往蘇州吳縣境廣福地方判陸王還押候移提人証再訊　　不追身價○陳少卿誘拐安徽女子黄娣來滬串同陳玉亭等將女價賣於西棋盤街陳王氏么二妓院内爲娼經女父黄子昌偵悉控奉銅陵縣移請公共公廨派差協探將女與陳鴇等一并查獲昨解公堂訊供明白判陳鴇交保身價洋三百四十元不追陳少卿陳玉亭與女併候備文解送上海縣以便轉解銅陵縣歸案訊辦 
[美租界]  
　　借端行騙○陳紀春前托鄭友桐代薦生意被鄭騙去洋十餘元昨日途遇向鄭理論復被逃逸陳即投控捕房捕頭令其自行扭案以憑核辦 
　　情願拔還○董連生前被小工頭朱阿來即麻皮阿來欠去米洋數十元屢討無着昨日將朱扭至捕房控告朱供情願分期掇還救請寛限捕頭能予交保開釋 
　　家庭衝突○婦人沈胡氏昨扭其夫沈小娘至捕房控稱丈夫不顧家用反將次子毆傷捕頭以案關家務飭赴公堂禀控 
　　請追烟帳○婦人殷朱氏昨投捕房報稱前在華特路開設烟館被地保徐某欠去烟帳洋百數十元屢討無着捕頭諭氏投廨控告 
[法租界]  
　　失火傷人○法馬路德源祥洋貨店失愼已記昨報兹悉是晚炎熾時該店主婦及女孩等均由樓窻跳下跌傷店夥項金寳亦在火中奔出徧體灼傷當送醫院救治無效斃命捕頭即命報縣請爲相驗旋由死者之舅母王唐氏到場求免自願棺殮捕頭准飭具結備查 
　　情有可原○馬夫朱福生前日駕馳馬車在徐家匯路撞損某號電車由司機人張海卿投廨具控傳訊供稱因有身服白衣之婦人在馬前經過致馬驚躍扣勒不住况小的亦因此跌下受傷未愈並非有意違犯判罰洋一元充公以儆 
　　積欠房租○姚金山積欠通和公司房租六個月計洋七十八元昨由公堂傳訊姚認欠不諱並稱已於二十日遷移他處判交保限兩禮拜理清 
　　趁火打刦○居民楊先山因德源祥起火時被匪徒張阿明闖入搶去皮箱一令爲捕拘入捕房解廨請究判枷號一月押三月發往該處示衆 
　　自認貪小○陸阿福掩入洋商住宅内竊去古磁花瓶一口由探拘獲送廨請究陸供收買洋瓶爲生順便貪小將瓶竊出求有劉押捕房兩禮拜 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[旅京山東同鄉調查萊陽事變報告書（續）]  
　　第三　官民衝突之情形 
曲士文爲鄉民所迫亦不過與紳士爲難耳初次入城所挾以要求朱令者若納糧之銅元若積榖之清算若雜捐之减免對於劣紳之行爲聲罪致討洵旗鼓相當之健將也至於裁撤教育會不准巡警出城就曲之一方面言之不要求改良辦法而冒昧陳請是學識上缺乏而已就官之一方面言之即鄉民要求過當亦宜究其致此之由不然以六十餘歲授徒爲業之皤然一翁無權無勢乃振臂一呼而從者响應何耶又保以僅燒王景嶽之宅與高五峯陳玉德二家而不及其他耶（查高五峯之被燒爲告發漏稅被害傾家之鄉民也陳玉德之被燒則因巨富積粟荒歉不糶必以八分行息且須指田宅作押又僞造買契而官稅之使眞正業主不能與爭故毁其家以洩忿奎令禀云皆因未隨同滋閙被燒豈其然乎）孫撫楊道硅令乃目之曰匪曰叛曰逆張皇其詞終致縻爛得一賢守令即可消滅於無形乃不能不歎文守朱令之疏懦與楊道奎令之操切有以致此誰生厲階至今爲梗也吁 
第一次　曲士文與于祝三皆自其先人與富紳姜爾受倡辦積榖現又俱充社長益以積榖事爲鄉民所紛呶或言積穀經城紳管理後早經變價現止存四千吊餘皆烏有有向城紳追問者則倚官勢恫喝嘲辱之衆爲不平高五峯者與曲士文皆充西北鄉社長各鄉民皆就近向社長逼索而曲士文與于姜諸倡辦者受迫益急姜固巨富不敢攖城紳乃自出榖以拯民飢于祝三家不中資而素爲鄰里所重亦因城紳横暴恐不敵自出榖略爲墊付鄉民不忍受曲士文家貧欲墊付而苦無資第以其父係倡辦經手人不得脫乃勉從衆議定四月十三日至城西關帝廟會議至期西北鄉飢民携袋來者七百餘人譁言必進城討榖曲恐滋事閉衆廟内自與村長三十餘人進城會于祝三高玉峯等面見劣紳王圻于贊揚張相謨請施放積榖清算帳目時于祝三未至高玉峯陰持兩端通知各紳皆避匿曲不得已轉向某署哀求門丁怒喝令鎖拿旁觀皆竄去城外誤傳曲士文責押饑民聞之蜂湧至署索榖之聲萬口一詞朱令見事急演說至三點鐘左堂胡亦帮同陳說而民不散朱令欲入少息衆牽衣隨之至官廳乃允傳質經管紳士十日内算帳缺者追賠官請于祝三至萬端開導向衆叩頭衆始散去以待命此第一次聚而旋散之實在情形也（未完） 
小說 
[奇情小說鸚鵡禪（二十九）]  
琴宜旋言曰。哈羅方在西非洲。今何以至此。斐德蘭曰。汝果思耶。琴宜曰。吾所思非他。吾思自彼行後。吾何以感情立變耳。曰然則信乎。曰妾言之屢矣。而君勿敢信。得母已甚。曰吾之終不敢信者有故。彼舊我新。一也。彼方得志非洲。我尚蠖屈汙池。二也。人孰不欲富。孰不惡貧。三也。然苟承不棄。而許。以爲死生之交。則固僕之所馨香禱祝者耳。惟卿圖之。琴宜曰人必先自信。而後能信於人。吾既自信矣。則君之能信與否。亦悉聽尊意可矣。言次意氣閒雅。仰觀道旁電燈。及林杪懸月。于時蓋已近夜半。 
斐德蘭知琴宜之一意屬已。曰雖然僕爲。子之故。已心血嘔盡矣。子而復有異志者。吾固知卿必不爾。然人事難知。時機易失。既早籌之熟。胡復是喁喁凉凉。不肯爲推心置腹之談。花開堪折直須折。莫待無花空折枝。願卿少垂察。憫小子形單影隻。琴宜低頭不語。斐德蘭復曰。然則卿許我者。必有以爲誓。不然。余終不能信子。 
琴宜曰。一飯之恩。掛劍之義。初不藉乎盟誓。志氣可通。則海枯石爛。亦猶。是耳。今子但自問。苟無他者。則妾亦與君之心。有同焉耳。斐德蘭乃進言曰。女爲悅已容。士爲知已死。卿吾知已也。僕誠爲卿而死。則雖死之日。猶生之年。一息尚存。終不敢忘卿。謂予不信。上帝鑒諸。言已。亦强琴宜誓。琴宜抵頭不語。再三。琴宜受催逼不堪。舊懽新恨。觸處。皆來。一掬芳心。無從排解。不禁。雙涙落斐德蘭之前。 
無何。垂楊兩。岸修樹數行。車行雖遲。而已距家門不遠。斐德蘭急遽問曰。願卿。速誓否者。吾有赴大西洋而死耳。且不令哈羅以獨生也。琴宜聞是言。乃回首自出其汗香浪藉之巾。揾其紅涙。旋於歸家。之前與斐德蘭指天立誓。允爲夫婦。於是斐德蘭喜而欲狂。因屢親其吻。琴宜羞紅上頰。紅已。又轉爲白。良久。始復其舊觀云。 
國外新聞 
[德國士官誤拘已釋]  
　　十七日倫敦電云據莫斯科電稱德國士官兩員因被疑偵探大操情形被拘現已釋放 
[英國礦丁同盟罷工]  
　　十七日倫敦電云開姆勃利安煤礦所用之礦丁一萬三千名又其他工人三千名齊於今日罷工既而有工人九千名决議於明日重行開工以候投票之結果 
[南斐洲首相聯任]  
　　十七日倫敦電云巴塞君决意仍任南斐洲聯邦首相 
[比京博覽會英國新館開幕]  
　　十七日倫敦電云比京萬國博覽會英國新館業已成立已由比王親臨開幕 
[德國皇太子定期啓程]  
　　十七日倫敦電云德國皇太子定期西十一月初旬在其洛乘德公司郵船啓程赴東 
[美總統最近之政見]  
　　十七日倫敦電云美總統塔孚脫君宣稱 
 
 

Page 27

 
 
擬請國會議准籌撥美金洋二百萬元興築巴拉瑪運河砲臺並擬再請興造奪雷諾脫式戰艦兩艘塔君主張每年止少添造戰艦二艘以至巴拉瑪運河竣工而後已 
[土爾其與羅馬尼之協約]  
　　十七日倫敦電云維也納及柏靈各報載稱巴黎馬丹報所載土爾其已與羅馬尼締結軍事恊約消息全屬子虚該報創爲此說意在離間意大利與德奥聯盟之交誼土爾其及羅馬尼亦不認此事惟法國則信以爲確 
[英國棉厰定期停工]  
　　十七日倫敦電云英國棉廠聯合會决議如畦特海姆芬恩厰之爭端不能和平調停則各厰准於十月一號一律停工有工人十萬名將因此輟業 
[英國船工罷工近聞]  
　　十七日倫敦電云汽鍋匠已與厰主約定於星期三日開會協議調停爭端辦法 
[俄國外交官更調之謡傳]  
　　十六日栢靈電云外間所傳俄國外務部大臣伊斯華克君將簡駛法大使之說現哄傳益甚 
[日本貴員行抵柏靈]  
　　十六日栢靈電云日本貴族議院議長德川氏已抵栢靈（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
