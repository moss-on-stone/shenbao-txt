# 1907 - 192 - 4912299

 

Page 1

 
 
   
 
 

Page 2

 
 
今日本報目次 
第一張　上諭　論說　專電　日下近聞　緊要新聞　本埠要聞 
第二張　議案（粤路公司初一日議案）各界新聞　文牘（校外 
規則）　潮州通函（亂事報告二十二）　各業行情表 
第三張　小說（消露）國外新聞　本埠新聞　訟案　來件　振務 
上諭 
　　六月初七日奉 
上諭七月初一日孟秋時享太廟朕親詣行禮後殿派溥偉行禮兩廡派 
恩輝希璋各分獻欽此　同日奉 
[招人投標緊要告白]  
本行現需未軋過大麥五百担頂高等麩皮九百担以上之貨在英八月份交起隨時出貨多寡聽買主自便包辦六個月投標者每月能交貨多寡自行酌定寫明洋信價目交本行大班記樂克可也　龍飛有限公司啓 
[漢口九華樓福記酒菜館開張廣告]  
本樓開設漢口周家巷口河街擇於六月初八日開張特請淮掦名手專辦滿漢全席零折碗菜各色茶點定造新式三層洋樓前臨大街後眺長江夏日凉爽冬天和煖廳堂寬暢房間潔凈堂倌侍候週到烹製精良以及代辦官禮價亷物美届時務望　貴客紳商惠臨賜顧實深欣幸特此廣告 
[南方報館新總理等啓事] 　 
本館總理堅公現准本月初四日告退所遺該席由蔡勉善堂電懇某等届期接辦嗣後舘中各事仍照常經理以重報務特此聲明 
　　　南方報舘新總理蔡詠南王錫五唐雨生等同啓 
[珠寳業蘇帮第三次上滬道公禀]  
爲指駁京帮揑禀叩求秉公批斷事竊董等禀京幫爭奪公所權限奉批後業經續禀在案茲閱某報告白登有京帮一禀種種揑飾希圖聳聽令人噴飯謹將該禀各節詳加指駁爲我　仁憲縷晰陳之　一此次京帮原禀云光緒十三年刋刻公所行規京帮司事十一人蘇帮司事十一人又十六年裴前縣給諭京幫董事二人蘚帮董事二人原係平權一節查十三年間京帮人數漸多積欠茶費漸鉅蘇帮向之收取動輙恃蠻乃選派京帮中之稍有體面者如金吉雲等十數人會同催繳其時遂將所派人數書之水牌之上並誥誡不得再欠之意今京帮抹其欠欵前情欲牽作平權之証徒貽人笑無恥已極至云裴前令給諭京帮董事二人則更屬謬妄盖十六年間京帮爭訟奪權經裴前縣傳案質訊疊奉堂諭玉器公所旣由蘇帮陳宗浩等呈驗屋單契據曁造公所碑摹其彙市係屬蘇帮無欵京帮如無公所自應另爲建造不得混行牽扯等因並取具京帮不再生事切結在卷平權乎無權乎成案可復查也　一此次京帮原禀云蘇帮及各帮捐洋二千零五十元京帮捐洋一千零八元一節查各帮捐欵刋有碑摹歷歷可考上年京帮曾將碑摹塗改以攝影法翻印縮本　呈諸商會謂上有紅圈記出者係京帮所捐助當由商會總恊理復查是否屬實隨卽詳查第一次公所捐助造費據京帮所自行圈出者共得洋二百七十一元又錢三千文内除租用廂桌存欵九十元退租時仍可取還及將蘇帮各帮捐欵牽混者七十四元非京帮而不知何帮所捐者二十元又錢五百文均不計外實得京帮捐助造費洋八十七元又錢二千五百文函復商會在案今京帮忽謂捐洋一千零八元係將各帮捐欵冒認在内似此自相矛盾益見爲無恥之尤再查公所第一次造費等項共支洋五千一百七十元零五角收有京帮捐欵在内第二次添造神殿乃置辦噐具共支洋三千餘元並未由京帮捐助絲毫統計两次造費各項洋八千二百餘元除捐下總數抵用外不敷之數均歸蘇帮籌補旣有碑摹可憑復有舊帳可按以此計算謂非京帮僅佔百分之一而何乃欲妄爭權限三分之一徒見其不知量也所有商會與董往來調查捐數原函爲特開摺禀陳仰祈　　大憲大人俯賜察核迅將京帮原禀從嚴駁斥以爲不知羞恥者戒惟尋譯　憲台前批實以碍於商會前判及京帮前次條議奉准在前似有難於轉圜難於秉公之意董等非不知之然　督憲旣復予　憲台以酌辦之權但以息訟免爭爲要義則商會之判詞京帮之各欵已與撤銷向異除再由董等禀請　督憲批明註銷前案外伏乞　速賜秉公批斷籬施行計呈清摺一扣京幫登報原禀 
[文明書局印刷編輯所遷移廣告]  
本局印刷所及編輯所向在四馬路胡家宅地方狹小不敷作用現移至新署後甘肅路鍚金公所對面八十九號門牌德律風二千八百四十一號本局發行所向在棋盤街德律風二千八百四十號一切往來請至两處接洽可也 
[堅公啟事]  
僕去夏六月承蔡勉善堂再四力邀誼不能却勉爲擔任南方報事後以有事於今春屬即覔人接替延至今茲已届一年期斷難再緩致滋两誤决計告退定於六月初四日將報務交與蔡之令弟韵南君曁王錫五唐雨生接辦以後凡南方報一切事務皆蔡王唐三君經理與僕無涉特此聲明　 
[浙江兩級師範學堂招考]  
本堂擬於本年九月開校除優級之理化博物本科生一百名由中學堂两年程度以上各生挑選外須招優級預科生一百名初級簡易科生三百名體操專修科生一百名有願報考者查照本堂招考章程自本年八月初一日起至八月十五日止親持照片赴本堂報名聽候示期考試此佈 
[通州大生紗廠廣告]  
本廠定於七月二十三日開第一次股東大會前此登報請各股東將某堂某記聲明卽某姓某名並信址儘五月内報告到廠以便按造股東名册分别函寄選舉查賬員票迄已逾期而未報告者尙居多數特更催請所有選與查賬員規則業已呈蒙　南洋大臣核准容另登布　崇明大生紗廠擬於八月初一日開第一次股東會附白 
[盤棧價清廣告]  
啓者本記向崇實在不用支票此次尾價本可從權應人之急奈業有舊規非由自便故照來單數目出立大小支票五紙己於五月念五日到期憑中如數兌清共計英洋四千五百九十元正面交張焕廷親手收訖並將一切字據合同等件批銷两無交涉恐未週知特此廣告再小棧嗣後與各寳號往來銀錢再不用大小支票及保單等件一併聲明以免後論　長春棧耀記告白 
[曾少卿敬告選舉諸公]  
鄙人肝疾日發日劇中西醫者皆言非靜養不能瘳而承辦平價事關重大不敢不始終其事然一俟新榖登塲平價撤局卽當赶赴廬山以資靜養不能復預工程局事非敢恝置實出萬不獲已爲此敬告選舉諸公此次投票幸勿復舉如有復我者則我已在廬山矣 
[新譯白路文律意出版廣告]  
互市以來中外交涉屢見齟齬實由於法律之不同通商各埠華洋控案恆恃外國律師以資辯護而華人未明彼國法律之意往往受虧張君少塘與英國律師担文君相稔共事有年熟諳英律嘗謂此書Btom　　Phi　sPhyofIauw最適於東方之用因取譯之俾寓居通商各埠華人與外人交涉可以知所趨避復與鄭蘇堪張菊生两君商榷修訂文字務求明白曉暢便於商賈誠現今社會中有用之書也現己出版洋裝一册附正誤表定價大洋一元寄售處商務印書舘 
 
 

Page 3

 
 
上諭廣東水陸提督著秦炳直署理李準着署理廣東北海鎭總兵並 
著會同王瑚將廉欽清鄉善後事宜認眞辦理欽此同日奉 
上諭已革御史趙啓霖加恩著開復革職處分欽此 
代論 
[慶邸孫相奏改外省官制清單]  
謹擬各省官制通則繕具清摺恭呈御覽 
第一條　一省或數省設總督一員總理該管地方外交軍政統轄該管 
地方行政事宜 
第二條　每省設巡撫一員總理地方行政統轄文武官吏惟於該省外 
交軍政事宜應商承本管總督辦理其並無總督兼轄者即田該省巡撫 
自行核辦總督所駐省分不另置巡撫卽以總督兼管該省巡撫事 
第三條　總督巡撫於各部咨行籌辦事件均有奉行之責但督撫認爲 
於地方情形窒碍難行者宜咨商各部酌量變通或奏明請旨辦理 
第四條　總督巡撫衙門各設幕職佐理文牘分科治事 
第五條　督撫衙門幕職員數職掌如左 
（一）秘書員一人承督撫之命掌理機密摺電函牘凡不屬各科之事 
皆隷之 
（二）交涉科吏科民科度支科禮科學科軍政科法科農工商科郵傳 
科叅事員各一員承督撫之命就主管事務掌理各項文牘但各 
科叅事員有事簡不必備設者均由該省督撫酌量合并以一員 
兼任三科以下之事 
（三）秘書員叅事員不作爲官缺統由各省督撫自行徵辟無庸拘定 
官階大小但每年應將各員銜名及到差年月分别奏咨存案其 
辦事得力之員隨時切實保荐以備簡擢 
（四）秘書員叅事員以下應酌設助理及繕寫等人員者均由各該省 
督撫酌定母庸奏咨 
（五）各省督撫衙門幕職辦事章程由該督撫自行訂定 
第六條　各省督撫應於本署設會議廳定期傳集司道以下官會議緊 
要事件决定施行如有關地方之事亦可由官酌擇公正鄉紳與議 
第七條　除東三省外各省均置三司如左布政司提學司提法司 
第八條　各省布政司設布政使一員受本管督撫節制管理該省户口 
疆理財賦考核該省地方官吏 
第九條　各省布政司所屬經歷理問都事照磨庫大使倉大使等官仿 
照提學司屬員分科治事章程由吏部會同民部度支等部另訂職掌酌 
量改置 
第十條　各省提學司設提學使一員受本管督撫節制管理該省敎育 
事務並兼督各種學堂學會 
第十一條　各省提學司所屬職員應按照學部奏定章程行之 
第十二條　各省提法司設提法使一員秩正三品即以原設提刑按察 
司使改設受本管督撫節制管理該省司法上之行政事務監督各審判 
廳並調度檢察事務各省於審判制度未經更改以前應暫仍按察使舊 
制惟從前所管驛傳事務母庸兼管 
第十三條　各省提法司應設屬員卽以原設按察司所　經歷知事照 
磨司獄等官由法部擬定職掌酌量改設按察司職掌未改省分暫仍舊 
制 
第十四條　各省除右列三司外應設兩道如左 
（一）勸業道專管全省農工商業及各項交通事務並將按察司舊管 
驛傳事務改歸該道兼管 
（一）巡警道專管全省巡警消防户籍營繕衛生事務 
第十五條　右列兩道每省各設一員司道各應酌設屬員分科治事其 
細則由農工商民政郵傳等部訂之（未完） 
[電一] 北京（初七日午後九點五分） 
駐京法使照會外務部 [T1 ]稱 [/T ]浙甯敎堂日益危急請飭官民勿 
 [T1 ]與 [/T ]爲難（大） 
專電 
[電二] 北京（同日午後九點十分） 
粤漢鐵路公 [T1 ]司 [/T ]公舉劉小焯爲總 [T1 ]理 [/T ]（大） 
[電三] 北京（同日午後九點二十分） 
北滿洲 [T1 ]稅 [/T ]關設在滿洲里綏芬 [T1 ]河 [/T ]兩處（句） 
日下近聞 
　　慶邸前與醇 [T1 ]邸 [/T ]頗存意 [T1 ]見 [/T ]自醇邸查辦段芝貴參案後慶邸大動感情 
頓弭前隙近日凡有軍機處一切要 [T1 ]政 [/T ]慶邸並不自專每事必商之醇邸 
而後裁 [T1 ]决 [/T ]昨在政府謂世相國林侍郎曰我已老朽行將告退今醇王爺 
幹練有才不患繼任無人矣斯言 [T1 ]也 [/T ]是否由衷之 [T1 ]言 [/T ]則非外人所能模擾 
 [T1 ]也 [/T ] 
聞 [T1 ]恭親王 [/T ]於新政科學各書無不瀏覽尚恐紙上揣摹有不到之處擬 
 
 

Page 4

 
 
卽出洋遊歷以廣學識所望者將來回國之時勿僅僅以一部隨員編輯 
之遊記爲遊歷之資科耳 
王中堂瀕行之前一日壽州相國親臨話别皤皤二老相對愴然頗有 
生死契闊之感壽州云前輩先我而去深爲豓羨現在外省官制將次發 
表我之責任已畢亦將疏辭歸里但我二人衰朽殘年恐未必有重逢之 
日言下相顧悽然琅琅老涙沾巾矣 
瞿中堂此次匆匆出都王中堂命　孫公子往送瞿對之云本應親詣 
老師處辭别但我受老師栽培如是終局實無顔以對望世兄爲我代達 
夫瞿受王相推轂之恩後乃用其傾軋手段以排擊土相宜其内疚　衷 
自覺汗顔也 
郵傳部有某員粗通西語當庚子聯軍入京之時曾爲外人繙譯藉勢 
力以欺詐取財且有勾串洋兵劫奪勒索情事時陳玉蒼尚書爲留京辦 
事大臣因該員被控有案故知之甚詳現尚書以該員劣跡昭著萬難姑 
容已下堂諭開除差使雖然今之藉外人勢力以欺侮同胞者比比矣亦 
何尤於該員 
度支部尚書澤公對於整頓財政一事極爲注意日昨面奏請派司官 
六員專司勾稽近年各省收支擋案及盤查庫儲欵項俾得先知確實數 
目然後一律繕表詳核以爲預算入手之辦法當蒙兩宮允准惟是司 
員之知部務者極鮮則此事仍假手吏胥耳彼吏胥非卽昔日舞弊之人 
耶 
前日政府王大臣議卽通咨各省將車督撫實行調查所屬應辦學堂 
商礦農工警察監獄詞訟稅契錢粮各項要政按月造册填注咨報本處 
以憑考察夫自議辦新政以來此等例行公事固已數見不鮮矣又何必 
使寫生多一番繕抄之勞乎 
緊要新聞 
[皖撫恩新帥被刺七誌]  
補録卾督致軍機處陸軍部電本日已刻安徽司道聯銜傳電稱恩 
撫念六日早赴巡警學堂大考會辦徐錫麟持鎗亂擊恩撫身受數傷勢 
甚沉重餘人亦有受傷徐錫麟帶領學生圍軍械所合城驚惶請派得力 
兵隊帶鎗械子彈附輪速來等語查此事非常之變實堪駭異皖省驚擾 
可知匪黨必當不少難保伏莾不乘機而起爲亂當卽派令第八鎭統制 
張彪湖北候補道李沖率同新軍兩營砲隊一隊並兵輪兩艘卽日星夜 
馳往皖省會商該省文武相機拿辦彈壓謹由電陳請代奏（此電于上 
月二十七日發）（快） 
巡警會辦徐道錫麟供詞我本革命黨大首領捐道員到安慶專爲 
排滿而來做官本是假的使人無可防備滿人虐我漢族將近三百年矣 
觀其表面立憲不過牢籠天下人心實王中央集權可以膨脹專制力量 
滿人妄想立憲便不能革命殊不知中國人的程度不彀立憲以我理想 
立憲是萬萬做不到的革命是人人做得到的若以中央集權爲立憲越 
立憲的快越革命的快我只拿定革命宗旨一旦乘時而起殺盡滿人自 
然漢人强盛再圖立憲不遲我蓄志排滿已十餘年今日始達目的本擬 
殺恩銘後再殺端口鐵口良口爲漢人復仇乃竟於殺恩銘後即被拿獲 
實難滿意我今日之意僅欲殺恩銘與毓鍾山耳恩銘想已擊死可惜便 
宜了毓鍾山此外各員均係悮傷惟顧松係漢奸他說會辦謀反所以將 
他殺死趙廷璽他要拿我故我亦欲擊之惜被走脫爾等言撫台是好官 
待我甚厚誠然但我旣以排滿爲宗旨卽不能問滿人作官好壞至于撫 
台厚我係屬個人私恩我殺撫台乃是排滿公理此舉本擬緩圖因撫台 
近日稽查革命黨甚嚴他又當面敎我拿革命黨首領恐遭其害故先爲 
同黨報仇且要當大衆將他打死以表我名只要打死了他此外文武不 
怕不降順了我直下南京可以勢如破竹我從此可享大名此實我最得 
意之事爾等再三言我密友二人現已一併拿獲均不肯供出姓名將來 
不能與我大名並垂不朽未免可惜所論亦是但此二人皆有學問日本 
均皆知名以我所聞在軍械所擊死者爲光復子陳伯平此實我之好友 
 
 

Page 5

 
 
被獲者或係我友宗漢子向以别號傳並無眞姓名若爾等所已獲之黄福維係浙人我不認識衆學生程度太低無一可用之人均不知情你們殺我好了將我心剖了兩手兩足刴了全身砍碎了均可不要冤殺學生是我誘逼他去的革命黨本多在安慶實我一人爲排滿事欲創革命軍助我者僅光復子宗漢子兩人不可拖累無辜我與孫汶宗旨不合他也不配使我行刺我自知卽死可拿筆墨來將我宗旨大要親書數語使天下後世皆知我名不勝榮幸之至（泰） 
[鄂督又參東三省新官制] 北京 
　　東督徐世昌所議東三省新官制被直督袁世凱總憲陸寳忠先後奏劾已詳前報兹卾督張之洞亦以此項官制未盡妥善奏請諭飭徐世昌斟酌改訂業已奉旨連同袁陸兩摺發交徐督閱看矣（熙） 
[鹿軍機力辭川督之任] 北京 
　　昨得政府消息兩宮召見軍機大臣時議將趙次帥留京内用以鹿軍機補授川督鹿以年老多病不勝封疆之任且今昔情形不同非年富才强者斷不足以稱任極力固辭時慶邸在旁亦爲鹿申請故次帥内用之說卽作罷議（我） 
[密拿革命黨人勾通站長私運軍火] 北京　 
初五日郵傳　密派司員親詣電報局發加等急電至衛輝府密拿革命黨兩名並鐵路車站站長一名現均已拿獲解交天津嚴行訊辦聞發電時郵部司員親自監察不許洩漏如有貽誤惟局員是間故當時無知其因何事故者事後探得有革命黨二人勾通該處站長私運軍火故連站長一併拘捕到案云（慕）按此事略見初六日本報專電 
[政府注意滇省時局之危迫] 北京 
　　滇督錫清帥以雲南外侮日逼電致外務部請示辦法曾紀前報兹陸軍部王大臣以滇省時局危迫非修明武備不足以杜覬觎昨日電飭滇督錫清帥迅將所練新軍曁添駐某處一切軍政詳細造報務須認眞整頓保固邊疆並聞慶邸有密派委員前往滇省調查之說（武） 
[英議員預料在華利權之進步]  
　　初七日倫敦 
電云英下議院羅西孟代外務大臣葛雷答李斯云中國滬甯鐵路香廣鐵路（香港至廣東）兩路線末次之契約早經議結惟其餘英國所得之鐵路權利現正商議雖其中所議各節進步甚遲然英政府豫料中國政府日後當不致反背其所應守之責云譯文匯報 
[袁宮保致江卾兩督電] （詳述部定銀幣重量之害） 
　　部奏試鑄通用銀瞥一摺諒已咨達氷案兹事關繫各省財政甚巨不審尊見以爲何如部意行用七錢二分銀幣爲害滋多試縷述之各國貨幣自有制度如英之先令俄之盧布　之馬克法之佛郎美之　臘臘日之金銀圓皆各適其宜不相沿襲中國向用生銀本無幣制个欲釐正圜法制定國幣乃務爲苟簡沿用外人之程式坐昧經國之遠圖如政體何如國計何　一中國用銀句以兩計今制爲七錢二分之銀幣將廢而不用耶其勢萬不能辦到將用元而仍存兩耶是圜法終不劃一徒滋人疑莫定從違而將來實行商約仍難免於更張害二旣名國幣各庫自應收放如寫按兩折合則畸輕輢重弊混　生勢難一律而吏胥巿儈益得因緣爲奸是爲病民如逕收納則丁糧鹽課貨厘關稅及一切官項公家吃虧甚巨是爲病國害三中國惟無幣制故墨元得以侵入今鑄造銀幣而分量輕重悉準墨元非惟無以示抵制且不啻招其浸灌而助之推行也害四綜而言之圜法者一國之内政不必强同權量者現代之制法不容輕易若以七錢二分定爲幣制則是破壞律度放棄主權外增漏巵内滋紛擾全局統籌未見其可而部議方謂規仿墨幣主於流通而便民殊不知墨元所以能行者　我國初無銀幣自爲輸入並非輕重之適宜也即如俄之廬布行於東三省印度之羅比行於缅　其分量又各不同是其明証况墨元僅行於通商口岸並不遍行於腹省内地恐不抵生銀千分之一又何得執一隅以概全局哉民烏乎便法烏乎通若部議所謂大小輕重易於携帶之說則自兩以下有五錢二錢一錢其重　皆較七錢二分輕便竊以爲中國不劃定幣制則重量宜以一兩爲準成色應以九八爲宜盖先以銀爲本位不可不抬高其貨若以九成銀爲之鼓幣之初雖羸厚利而將來收納暗虧必多慮其虧而另外加色則亦不足以示信且銀元初行生銀驟難盡廢若銀元成色太低勢必不敵銷必不暢又未可强用壓力使人甘受虧惟按九八成鑄造則與現在通行寳銀約足相埒又無挑剔平色之弊民自樂從而國家收款亦不致暗中受虧即將來更革鎔燬都無可慮不過按此鑄造工本稍大難免稍有虧耗然鑄造宗旨原爲上正圜法下適民用内以杜絶中飽外以杜遏洋元無形之中大利自在固非斤斤然權子母逐什一也况虧耗斷不致太鉅並可參鑄各種小元以補助之凱不諳計學竊謂規定幣制道不外此若如部議特未嘗深籌熟計耳二帥公忠體國考求有素如不以鄙言爲謬擬會台銜會同疏爭其或言之不當亦祈紏而正之幸甚凱印 
袁宮保第二電接徐菊帥復電論銀幣利害甚爲澈擬增入疏稿謹照録奉達文如　部奏試鑄通用銀幣流弊甚大中國用銀向以兩計如能廢而不用則部鑄銀幣尚可通行倘不能廢兩則部議兩歧非久制也盖嘗論中國不能廢兩之故一則由於進款以關稅爲大每年約四千餘萬兩進口貨完稅皆以兩計今若改用七錢二分之銀幣則必更張商約轉相折合更　漏巵一則由於出欵以賠欵爲大宗以銀合磅價已有虧累之時若再以七錢二分合算則恐更有虧折且部議先鑄一千萬兩銀幣區區之數何能周轉勢必巿面仍不通行新幣兩湖曾鑄一兩銀幣而不能通行者全國即無信用之效力非新幣之咎也故欲劃定幣制重量宜以一兩爲準成色以九八爲宜　見尊與旨正復相同但以一兩爲銀本位更宜多鑄半兩以補助之則携帶較七錢二分爲尤便即請主稿會敝銜入奏云凱印（琴） 
[論催速訂資政院章程] 北京 
　　政府以實行立憲已定期限當將關於預備立憲各要政連日會議隨時繕單呈覽兩宮每有指駁之處日昨又面諭軍機大臣資政院之設原爲宣上德通下情實憲政之要圖務須速訂詳細章程早爲開辦勿得藉詞延緩云（益）本埠要聞 
[江督致江蘇敎育總會長函] （爲南菁學校事） 
昨奉惠書并圖册敬悉種切寧蘇兩屬師範學堂尚居多數南菁學校自以改設文科高等爲宜旣經詳述理由函商學部當以尊議爲然所有開辦經費卽以該學校一年停辦之資撙節動用甚善甚佩至常年經費頗慮不敷囑謀挹注自當代爲籌畫現已札飭江蘇藩學兩司會同核議量爲補助（下略）（敬） 
 
 

Page 6

 
 
[上海仁濟善堂經收徐海等振捐特誌]  
珠記大善士樂助振捐洋一百元恆孚銀樓交來善士四位計洋四十六元吳君伯藩壽儀移助洋廿六元五角十六鋪裘君交來榮氏女史洋廿五元吳興勉力十洋廿元又胡君芝青林君肇康萬鑑堂助敝堂經費各洋十元同源盛小洋一百角又助振捐洋一元半小洋一百六十角銅洋三元十八角不留名助純陽正氣丸臥龍丹蟾酥丸各一百瓶仙壽窩白痧散痧氣痧氣丸各二百服眼前振捐暑藥最爲當務之急承諸善士源源佽助乃實在功德特登報章叩祝福壽無量 
[奏辦萬益機器織造毡呢有限公司給換股票息摺告白]  
啓者本公司原議廠設天津今改遷香港查天津地處北方每歲冬令氷結寒冷異常洗毛染色在在維難香港則地屬南方天氣和煖山水流通味淡色清染色洗毛均較鮮潔叅訂外洋製造衆論僉同而且出進貨物運動機噐均稱利便遂與諸友商允總廠改設香港石塘嘴現已購定外國名廠機噐興工建造茲定於六月初九日給換股票息摺其已掛號附股　諸君請携收條赴後馬路源豐潤匯票莊換取股息摺并持息摺往南市同益里萬益公司辦事處支取前附之款息項倘欲附股尙未交款者亦請從速往源豐潤掛號附款先取收條隨換股票息摺可也　萬益公司總理人潘作卿啓　 
[欽加三品銜署江南鹽巡道監督金陵關通商事務調補常鎮通海兵備道朱爲]  
出示嚴禁事奉　南洋大臣兩江督部堂端　札光緒三十三年四月二十六日准　駐滬英總領事霍照會據英商祥茂行禀稱近因上海租界華界及長江一帶等處地方時有奸倫僞造低皂假冐本行各牌影戤售賣漁利欺人實於本行聲名銷路均有妨碍故特將本行所造洋皂名目開單附呈懇爲照知南洋大臣轉飭上海曁長江各口關道一體出示查禁等情前來查前以英美捲烟公司禀請出示禁止僞烟經本總領事照會承准貴大臣札飭各關道出示禁止在案今祥茂禀請禁止僞皂情事相同相應照會貴大臣查照請爲轉飭上海曁長江各關道一體出示查禁以維商務殊感公誼矣等因並抄單到本大臣准此查祥茂所製各種洋皂旣有奸儈僞造假牌核與查禁假冒英美捲烟公司牌號之案情事相同自應飭會各關道出示嚴禁以杜欺僞除照復并分行外札關遵照出示嚴禁等因並札單到關奉此合行抄單示諭爲此示仰諸色人等一體知悉自示以後凡造作洋皂不得假冒英商祥茂行所製各種肥皂牌號影戤售賣漁利欺人倘敢故違一經查出或被告定即飭嚴拿究罰辦决不寬貸各宜懍遵毋違切切特示　光緒三十三年五月初八日 
一百二塊祥茂皂　一百四塊必地皂　廿　四條緖昌皂　廿　條　祥茂皂一百六塊公安皂　廿條祥順皂　一百四塊北忌皂　　 
二　條　公安皂　廿　條　緖昌皂　一百五塊公昌皂　一百六塊祥昌皂一百　塊戲法皂　廿條公昌皂　廿　條　祥昌皂一百六塊祥順皂　一百五條塊渣釐皂　一百六塊茂昌皂　一百六塊緖昌皂　廿五條渣釐皂　廿條茂昌皂　十八條　祥茂黄皂　 
廿四條　藍花皂　　　錫包藍花皂 
[奏辦廣東壽餉彩票頭彩二萬元六月十九日開彩]  
啓者廣東彩票自奉　大憲奏准批辦以來誠信可靠久已銷行中外茲者本公司現更厚集資本禀准　大憲與舊商接辦改名永富公司票張則加意改良務求盡善庶堅衆信以廣銷塲想獵彩諸君定必樂購也現設票額一萬張每張售洋五元一切章程照舊以八成餘派彩其得彩旣多中彩更易比别公司爲優本分局暫寓源豐公司各客欲批發請移玉步再者得彩紅票如無本分局騎縫圖章槪不得領取彩銀因無票根可查也此佈駐滬永富公司分局啓 
[萬國獻奇]  
湖南張書琴少牧礦中掘出寶珠天生五采之花至精至美中外僅見本應爲萬國稱奇然考此寳是氣所成故花有活色質有寳色五采變色而質堅如金性重如栗精氣最厚惟極少之物乃爲極貴當與西洋鑽石聲價並重天生奇珍華夷共賞矣 
[六月初二日日本總領事會審府闗判斷堂諭]  
堂諭訊明此案被告席文光冒用牌號有調查該被所賣之藥牌號爲憑顯係意存朦混應責令該被即將所存之藥卽行呈案銷毁此後不得再用爾藤亞支奶字樣如延不呈堂卽由公堂飭差封閉該被去年旣經公廨斷定今年又行違背殊屬不合應罰令賠原告虧損一千元限一禮拜呈繳該被卽交人銀妥保如敢遲延定行押追其陳永泰印書舘具結以後不得再印此項發票倣單此判　 
上海英大馬路壽康里三百三十號席制裕麒恭錄 
[普天下第一壯陽種子奇藥從來未有] 　　　　 
大隆藥房化學秘製人參六鞭壯陽種子延壽酒專治陽痿萬分靈騐種種奇功不勝枚舉非常適口老少相宜 
此酒乃本藥房獨秘良方合天下壯陽種子各藥斷無如此功效神速故能暢銷各國名馳環球凡陽痿不舉未交先洩見色卽流腎冷精寒等症飲之玉莖立刻雄壯異常陽事堅而且久任意歡樂一舉成孕雖衰弱老翁只須略飲少許包能精神煥發百戰百勝屢次試驗皆得轉弱爲强多子多壽一切虚損勞傷夢遺滑精耳鳴目花面黃肌瘦腰酸腿軟諸患無不藥到病除尤妙在氣味香濃性味和平故常飲身强體壯百病不生飯量倍進容顏肥白步履如飛鬚髮轉黑眞天下奇藥也大瓶四元小瓶二元如不善飲酒者另服參茸海狗腎壯陽種子延壽丸功效同酒如丸酒並用最妙外帖煖腎壯陽種子膏取效更速每對二元四角如婦人體弱多病另服調經種子即孕丹則男精足而女經調自然一戰功成每料八元 
上海四馬路望平街口大隆藥房啓 
[查明被誣]  
前者有歹人在　會審公廨誣禀虹口復恩善堂一事現奉　關太守飭差查明禀復茲將　關太守查明銷案情由錄後　案經飭差查得虹口青雲里復恩善堂牛痘局堂董黄勳南黄景村司理人鄧　心李夢醒黄啓明等在堂實係施種牛痘神方濟世可見實心辦善有益四方磪無婦女混雜又無惑衆等情查此　定係外人誣禀今著銷案爲此廣告 
[婦女白帶聖藥]  
廣東陳恆德堂婦科良方功效啟 
婦女白帶一症皆因氣血虧損陰虛陽竭或房勞耗傷膀胱受濕以致牌胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虛損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢驗無論遠年初起服之立除中宮之濕平定肝鬱之氣煖宮濟陰培元固本故能帶下立止腹痛立愈月經調和却病延年輕者一中匣重者一大匣包可全愈永無後患妙在神清氣爽身强體健誠婦科却病之妙品種子之聖藥也虛言欺人罪我惟天每大匣四元中匣两元小匣一元假冐甚多購者認明○函購信力自給○舖分上海英大馬路萬康醬園對門德仁里内石庫門廣東陳恆德堂謹識 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[粤路公司初一日議案]  
初一日粤路公司開特别大 [T1 ]會 [/T ]仍由議長主席宣佈議案八 [T1 ]欵 [/T ]（一）議 
定總協理權責及月 [T1 ]薪 [/T ]議長提議應照前定總協理資格（衆賛成）有 
人獻議月薪宜從廉以三四百金爲合有人駁議三四百金太廉又有人云查浙江總理四百元江西總理二百四十元隨由正副議 [T1 ]長 [/T ]酌定總理送五百 [T1 ]元 [/T ]協理送四百 [T1 ]元 [/T ]（衆遂决議）又有人言前時之總協理未領薪 
水似宜一律補送衆議曾到公司辦事者照送（衆賛成）（二）核定公司有限股本注 [T1 ]册 [/T ]陳景南獻議本公司核實八百八十一萬七千五百六十二股去秋經已奏明並經禀請岑宮保將陳楊三家所認股數照商律逾期不交股例咨部註銷有案現在公司自應遵照註册式聯蓋圖 [T1 ]章 [/T ]呈部陳楊等迭經破壞商辦有 [T1 ]據 [/T ]應永遠不准其買票入 [T1 ]股 [/T ]盧輔臣獻議應改爲第二期收銀二元第三期收銀二元以歸簡便有人駁議如二期改收二元貧者斷難爲力仍收一元半爲合（衆賛成此議遂决）（三）議妥定粤路銀行章程并宣佈劉小卓前定銀行奏咨章 [T1 ]程 [/T ]主席提議銀行章程經劉小卓翁訂定劉君爲四萬份大股東四月初一經衆股東公推爲銀行總理今日股東大會應作爲公推已定不必另行投筒（全體贊成）隨宣佈章程之第一節定名廣東銀 [T1 ]行 [/T ]有人駁問此係鐵路銀行何以不用鐵路二字李戒欺答言此 [T1 ]係 [/T ]命名深 [T1 ]意 [/T ]鐵 [T1 ]路 [/T ]有歸還國家之一 [T1 ]日 [/T ]銀行乃我股友萬年共有之公 [T1 ]産 [/T ]且銀行營業盈虧無定今定名廣東銀行使粤路公司退處於股東地位而銀行成一獨立之性質被此不致有牽動實爲完全辦法（衆鼓掌稱善）（四） [T1 ]議 [/T ]詳訂公司章程及公司用 [T1 ]欵 [/T ]主席宣言本公司章程大致奏明在案惟去年事屬草創鄙意有宜改數條逐節摘出以聽諸君研究至公司用欵頭緒甚繁應俟總協理認眞妥訂隨宣佈章程第三節 [T1 ]擬 [/T ]將廣澳鐵路合約作廢由公司招股 [T1 ]承 [/T ] [T1 ]築 [/T ]（衆賛成）第七節 [T1 ]擬 [/T ]由善堂商會行商公舉名譽董事二十 [T1 ]人 [/T ]羅少敖先生起言董事以不支薪水爲合（衆賛成）關少堯駁議謂須略送夫馬應照董事局減半（衆認可）羅小敖乂言名譽董事應田九善堂商會每年各自投筒預選三人七十二行每行投筒預選三人合計約二百五十人互相投筒公舉以占最多數取列二十人爲名譽董事永以爲例（衆贊成）第六十五節定總協理年 [T1 ]限 [/T ]衆 [T1 ]議 [/T ]以兩年爲 [T1 ]期 [/T ]如果辦事妥當再行留任如不孚人望可以隨時開除（衆賛成）（五）議幹路應 [T1 ]否 [/T ]分段趕築限年告竣并添築枝 [T1 ]路 [/T ]羅少翱獻議本公司本省界内幹路共長中尺六百四十九里零六十餘丈約分二十段分段赶 [T1 ]築 [/T ]限兩年内當可告 [T1 ]竣 [/T ]幹路佈置已定應卽同時添築支路（衆贊成）（六）議開森林及煤鐵 [T1 ]礦 [/T ]陳程學獻議粤路需用枕木連橋梁所需估價總在三四百萬元徒取求於日本南洋新金山未免利權外溢查瓊崖及各處森林不 [T1 ]少 [/T ]自應由公司開 [T1 ]伐 [/T ]概行運回築 [T1 ]路 [/T ]有餘並以供各省鐵路之用以挽利權（衆贊成）又宣佈梁蔚廷獻議路線附近礦産官荒石山林木等一切利權奉商部特許享受煤鐵二礦尤宜從速開採 [T1 ]以 [/T ]供行車製造之用（衆 
贊成）七議開設鐵 [T1 ]廠 [/T ]全樨巖獻議京漢鐵路總車頭設有製造總廠另沿路設製造分廠數處以便隨時修整車頭等事本公司自應速設製造總廠俟開有鐵礦鍊有鋼鐵再行開辦鐵廠所聘機器 [T1 ]師 [/T ]中國人精於此道者甚 [T1 ]多 [/T ]亦無庸聘外 [T1 ]人 [/T ]致多隔閡（衆贊成）（八）議一面考取入格者出洋入鐵路學堂肄 [T1 ]業 [/T ]一面開設鐵路測繪學 [T1 ]堂 [/T ]方靜山獻議中國工程師缺乏不得不延聘外工價值固昂且多交涉查派員赴歐美遊學每年約費一千六百員至八百元不等計八年畢業每人連川費約需一萬五千 [T1 ]員 [/T ]較之延聘外人六 [T1 ]年 [/T ]所省何止二萬 [T1 ]元 [/T ]是派員出洋學習路工於公司並不多費應立卽舉辦其鐵路測繪學堂一節從緩議（衆贊成）又林雲漢獻議凡在外洋高等學堂畢業有文憑 [T1 ]者 [/T ]本公司可助以學 [T1 ]費 [/T ]以入專門學堂習測繪工程似較妥 [T1 ]善 [/T ]（衆認可） 
内治部 
[吉撫辦事之嚴 [T1 ]厲 [/T ]] 吉林 
　　吉撫朱家寳到任後查詢各局處事務甚詳有不合者面加嚴斥各員聞風而懼不取禀謁昨已牌示在省人員每日上午自八點至十一點下午自二點至五點分班禀見將軍府向有練軍文案員司等五六十人又課吏局亦有員司二十餘人現經朱撫詳加考查改委謝道鑑禮總理練軍文案酌留主稿司員課吏局則委派一員清理案牘大約舊日各員司皆不免淘汰矣（皮） 
[分期面試截取揀選舉 [T1 ]人 [/T ]] 北京 
　　吏部考試截取揀選舉人現已傳令按照分定日期備帶筆墨齊集部署聽候面詢吏治一切情形兹將傳見日期照録如下二十二日鄭一爕等九員二十四日維翰等九員二十六日張昇雲等九員二十七日費堯勳等九員二十九日康炳宣等九員初一日張鼎等九員初二日謝濟等八員初四日林孝曾等八員初六日李樹本等八員初七日李鍾奇等八員（丁） 
[會議酌改宮内制 [T1 ]度 [/T ]] 北京 
　　日前兩宮傳見慶邸醇邸世相國特開御前會議擬將宮内各項制度大加改良聞其大致採取日本成法冀臻美善云（益） 
 
 

Page 11

 
 
[義皇奬給華員寳星] 北京 
　　去夏義國費爾迪安德親土來北京時曾經中國政府各大員優禮接待費親王深爲感謝因此回國後特將此節奏明義國君主並請賞給在事各員寳星以敦睦誼兹將頒發寳星開列於左外務部尚書那中堂桐内務府大臣世中堂續均王冕大綬寳星外務部左侍郎聯芳外務部右侍郎唐紹儀均拉薩爾二等寳星前郵傳部胡侍郎燏棻王冕二等寳星天津海關道蔡觀察紹基拉薩爾三等寳星外務部譯員全森外務部譯員郭家驥均拉薩爾四等寳星業於日前由義國署欽使博大臣親往外務部送交俾得轉致各部院大臣等收領佩帶云（丁） 
[電詢洋人購地情形] 南京 
兩江總督端午帥接外務部電稱前有洋人湯姆司擬購鎭江南門外地畝曾經關道查明係屬内地而且墳塚甚多實與約章不符業已據理駁阻在案現聞該洋人仍擬要索購買務請迅速確查該日人是否遵約允阻詳細聲明以憑核辦現江督已轉電鎭關道榮觀察詳查復奪矣（益） 
[贛撫再飭緝拿詐贓丁役] 南昌 
　　奉新縣印委各官拘提馬令任内詐贓丁役並敎民閔斯榮案内人証分别解省禀陳贛撫並請銷委當奉批示云據禀及供摺黏單均悉宋名權趙永桃二犯旣據委員押解到省是閔斯榮案内人犯已全仰洋務局騐收飭發歸案審辦其詐贓案内原被人犯除金貴一名旣由馬令帶省應卽迅催交案所有張成徐昆廖貽孫廖呈卿等均係案内緊要之人迄今日久未獲一名殊屬延緩查抄呈恒大允大帳簿凡收付票據錢文均由廖呈卿經手是此案關鍵非傳到廖呈卿質訊不可一面添派差役務將張成徐昆嚴密緝拿於獲案時由局知照郎主敎索交安汝東帶往之廖貽孫到案環質務成信讞而免含糊該委員未便准予銷差仍飭前往奉新會同侯令切實查拿務獲解究其宋名權之家屬宋功玉有無釋放未據聲明應准與錢店管事蔡雲錦熊縉雲一併省釋此繳（孟） 
軍事界 
[消弭渦陽匪亂之辦法] 安慶 
　　渦陽匪亂已迭誌前報現得友人函述消弭辦法略云離渦河流域（渦陽臨河）民風素稱强悍然皆蚩蚩者流絶無高尚理想現以飢饉之餘遂致蠢動然東距鳳陽府三百里有兵備道南距壽州二百里有壽春鎭西鄰毫州百里有巡防統領北距江蘇之徐州府亦僅百餘里四面官兵堵勦指日可平所慮者偶一失機或東竄長淮結運梟匪或北走徐州分投四出則不堪設想矣現直隷提督馬玉崑宮保亦渦陽人近蒙特旨賞假回籍修墓若責其號召鄉團重給口粮先殺匪勢或可不致蔓延云（丁） 
[督練公所章程入奏] 北京 
　　督練近畿四鎭副都統鳳山近與鐵尚書議定編訂督練公所暫行章程共二十餘條專講敎練軍操訓誨兵士事宜極爲詳細已由鳳都護自行具摺入奏矣（金） 
[吳縣添募護勇] 蘇州 
　　吳縣金苕青大令以署中護勇不敷差遣因於初五日面諭護勇管帶孔慶琳千戎添招護勇廿名以資差調（出） 
敎育誌 
[批查學生刃傷監 [T1 ]學 [/T ]] 長沙 
　　湘省黄氏中學堂師範班學生李元會與該堂收支兼監學黄仲瑛因收取欵項大起衝突甚有刃傷監學情事當經兩造禀控學轅昨奉吳子修學使批飭長沙縣查覆核辦（敏） 
[米捐撥充學費之爲 [T1 ]難 [/T ]] 蕪湖 
　　勸學會董事吳雲等具禀江督謂 
蕪湖師範學堂常年經費經生等預算歲需七千餘元現僅籌有一千餘串所短甚鉅擬請於米行所收一厘義捐撥作該堂常年經費當經端午帥批飭各行户等遵照辦理兹據行董陶廷爕等禀覆以所收一釐義捐不敷本公所每月坐支實無餘欵可以擴充學費云（少） 
[派員購辦圖書館儀 [T1 ]器 [/T ]] 武昌 
卾屬鄖陽府黄太守以霖近在府城創設一圖書館撥欵四千金委巡檢朱少尹赴漢口昌明公司購辦圖書儀器現已購備齊集由提學使委高等小學堂敎習魏君帮同照料解赴鄖陽並令其考察該府學務（讀） 
[設立簡字傳習所] 鎭江 
　　簡字學堂畢業生王君光如日前聯合同志擬就鎭郡開設簡字傳習所現已議定章程假北固山設立以個三月畢業定於七月初十日開辦（射） 
實業類 
[蕪廣鐵路工程紀 [T1 ]事 [/T ]] 蕪湖 
　　蕪廣鐵路第一段墊土工程現已將次告竣聞日内卽須開工建築車道北卡公廨坐落鐵路車站碼頭之地段業由關道文仲雲觀察札飭該卡委員迅速擇地遷讓以便該公司早日興工建築碼頭鐵路經過之河道計建鐵橋五處其橋基橋墩現已一律告竣聞橋梁之鐵件田總工程師穆拉君介紹向美國某廠訂購鐵路採辦之材料連日由日本某輪運到三萬餘件聞每件價約一兩有奇（少） 
[會議廣開川省鹽 [T1 ]井 [/T ]] 北京 
　　政府近與川督趙次帥曾議佈置川省一切事宜並謂四川鹽山甚富鹽井甚多皆因土民惑於風水之說未能從事開辦遺棄地利殊爲可惜到任後務宜派員分往各府州縣詳細查勘勸導開辦不惟民開一利源亦裨補公家財政之一道云（丁） 
[郵傳部會議路 [T1 ]章 [/T ]] 北京 
　　郵傳部陳尚書昨日諭令屬員速將各省鐵路之車站并車務各章程擬定畫一辦法不得藉口稽延故部員現正會擬章程呈堂核定云（金） 
瑣事欄 
[太湖並無梟 [T1 ]船 [/T ]] 蘇州 
　　近日外間傳言太湖一帶到有大幫梟船 
 
 

Page 12

 
 
頃由蘇垣寄到歐陽副將單報一紙特爲照録以釋羣疑竊據派往太湖查探之哨弁等回稱前月十七日有官快與湖北鴨艄船共十四隻停泊西山東宅河岸按此項船隻實係浙江所派之盧管帶名鳳翔廣西人此次帶船各處暗巡恐梟匪識破故將旗幟大炮藏於艙内地方居民見其形跡可疑隨卽禀報靖湖廳派人上船盤詰而廬管帶之船廣勇居多因人地生疎疑爲光蛋探信不問情由竟將盤詰之人遽行毆打後來詢悉各情始知均有誤會前項船隻於前月二十八日開行現在太湖諸處尚稱安謐（下略）（南） 
[賭棍搗毁巡檢衙署鎭江]  
　　鎭郡東鄉大港鎭巡檢日前因派差拿賭被賭棍將衙署摀毁并劫去衣飾什物等件現由該巡檢禀報省憲請爲查辦（庶） 
按捉賭爲地方官吏應有之事而賭棍膽敢摀毁衙署似不在情理之 
中或者别有原因乎 
[巨匪李化批准正法徐州]  
前在宿泗靈璧等州縣嘯聚搶掠 
之巨匪李　化越獄潛逃刻由徐州道派兵捕獲已電禀院撫批准就地正法以昭炯戒（化） 
[旅順失守之餘波]  
初六日柏林電云前防守旅順口俄將司徒塞爾近被人控告並牽涉多人大致謂其辜負國恩假報軍情戰守不力致旅順失守云譯文匯報 
[釐局委員互計奇聞武昌]  
　　鄂屬沙巿釐金統捐局委員卞大令因筲箕窪分卡日前有炭船四艘經過照例完捐領票赴湘省常德不再加征乃路經太平口釐金統捐局委員張大令不認筲箕窪分卡所給之統捐票仍勒令重行完捐旋經卞大令移文請釋張大令堅持不允竟將炭船扣留並飛禀省垣牙釐統捐總局謂出口土貨應歸太平口釐局收釐而沙巿釐局卞大令亦將此事情形禀報省局謂張大令不遵定章勒索商民等語當田統捐局總辦高觀察批飭大平口局速將扣留之炭船概行釋放一面派員前往查辦（泰） 
[江蘇敎育總會咨呈江督蘇撫及甯蘇兩提學使文]  
　　咨呈竊學堂重品行一科學生以德育爲亟必養成高貴尊嚴之人格而後有禦侮濟變之人才自非預定校外規則俾各處學堂學生得所遵守則對外不足以齊一觀聽或啟曾參殺人之疑對内不足以範厥馳驅或來城闕青矜之誚敝會深鑒於此公同儗定校外規則七條呈請核准後通飭地方官並知照巡警各局一體保護並札行各處勸學所遵照辦理學生校外規則 
第一條各學堂學生出校時無論個人或全體均佩徽章（以形式顔色爲識别嵌學堂字樣）由該學堂酌定式樣報明提學使及地方官或由各該勸學所轉報如有冒用徽章經該學堂查出報明地方官究辦（學生畢業或因事退學應將徽章繳還本學堂） 
第二條學生出校時除整隊進行聽司令員之指揮外途遇本學堂敎員管理員均應正立致敬對於尊長亦同 
第三條學生途遇地方官長應避立道旁以表敬意 
第四條學生途遇軍人及地方警察人員均不宜有傲慢之舉動第五條學生在校外如有非理之事或到不應到之處一經本學堂查明或經人指名報告於該學堂報告人不具名者無效查有實據者
酌量情形分别懲戒 
第六條學生如無第五條不合規則之處有在校外受意外之侮辱者本地方在公人員均有保護之責任 
第七條以上各條凡官立公立私立各學堂之學生皆當遵守 
按此項規則已由江督核准通行 
[亂事報告二十二]  
沈道前令員弁遍查黄岡城内外丁口時立黑白二册着六社地保引導清查據實禀報凡良民則登白册匪黨則登入黑册乃該地保稱均係良民沈觀察以其所言欠實立行管押至今尚未開釋 
饒平縣雜差黄吟前因公在黄被殺兹其兄到道憲行轅遞呈請卹奉批示云林吟卽林松旣因公在黄被賊擒殺情實堪憫雖是雜差自是在官人役仰饒平縣酌量撥欵赡卹以慰幽魂 
道憲近派員弁帶同營勇百餘名往内孚山墟查緝匪黨蹤跡該處男婦現多紛紛逃避 
昨在詔安地方拿獲匪首張牛仔一名乂一名係詔屬白石鄉人聞卽正月間在内孚山墟散放票布誘人入會者 
道憲沈觀察此次至黄辦理善後所獲匪黨如審實情眞罪當者卽行正法聞二十六日又將張阿衰張玉龍許桂桐林和木鄭阿棉余應時余龜鍾余阿養八名發往校場梟首示衆 
孚山陳紳宗彝自其子代質出覊後即集該鄉人等分路緝拿正匪吳炳文吳槌並其妻子現在附近各鄉與吳略有瓜葛者多被陳紳偪同訪拿諸人無奈屈意同往然日久未獲一人陳紳情迫思卸已責竟將其親屬三人拿住内有多　樓村鍾姓者一人究不知是何用意似此舉動不免株連無辜矣 
前步上鄉余姓被押之十餘人近蒙道憲大半開釋僅存余丁才余厝邊余慶宜余阿悅四名而已 
二十五日沈道憲以各姓首要至今日久多未拿送大加震怒各姓所有宗祠及匪黨厝屋概行查封 
是日下午道憲令員弁帶同兵勇運開花砲三尊到西門外演武廳前演放數次 
當道訪聞有餘匪竄入揭陽境内迭次密札文武各員認眞查緝並以河婆與長樂交界之七峚徑地方潛藏匪類甚多經祝大令認眞查勘並督紳辦團防衛近又傳聞有某匪潛匿縣西之八景庵地方二十六日戴遊戎親督勇丁到該庵盡力搜拿毫無蹤跡始掃興而返 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[大日本東京津村順天堂大藥房告白]  
中將湯　子宮虚冷症產前產後諸症白帶赤帶復治因經水不調所生諸症等 
[子宮病血2道藥中將湯]  
子宮諸病　肚腹疼痛腰脚拘攣胸腹閉結以致氣絶或因白帶赤帶帶下等症顏色蒼白身體瘦弱 
憂鬱諸病　心思鬱結心悸怔忡終夜不眠焦慮小事呼吸急迫其餘一切經血諸症 
邪氣上衝　及頭痛眩暈耳鳴耳癢肩背痙攀腰脚厥冷 
經水不調　或經行失期女子已至十七八歲未見經血 
經期不順　腹大如塊其餘因經行不調所生諸症 
產前　產前惡食嘔吐孕婦易罹流產難產及產前浮腫 
產後　產後惡露不下手脚面貎浮腫或麻痺其餘因產後不愼飲食所生諸症 
其外　總屬子宮病經血胎前產後及血水不順所起婦女諸症若用此藥腹内温純氣力加增能整理血液之循環止白帶消抑鬱爽心產後善下汚血復生新血凡懷孕時月服一回可保生兒無胎毒之患母子享康强之福 
[藥價]  
四禮拜分　大洋二元　二禮拜分　大洋一元一角　 
一禮拜分　大洋六角　四天分　大洋三角五分　二天分　大洋二角 
中將湯各地藥舖雜貨鋪均有寄售請就近賜顧可也 
批發處 
漢口　東亞公司分號天津河北大胡同　東亞書藥局奉天府小西邊門　東亞書藥局濟南府城内　東亞書藥局楊州校塲大街　東亞書藥局 
發售　上海英大馬路抛球場東亞公司書藥局 
 
 

Page 17

 
 
   
 
 

Page 18

 
 
小說 
[軍事小說消露] （喋血生譯）（十） 
已而舟達馬關。下椗於停波塲。貞雄携行笈。怱怱登岸。易坐遠東之郵船而去。是日係。貞雄暫别祖國始渡渤海之日。而即日露戰爭引伏爆裂火線之一大紀念。日也嗚呼。旭日高懸野露消。霎時鴨緑泛紅潮。主人涕涙賓人笑剩有英雄付浪淘。貞雄舟居。瞥見浪花如雪高突天幕。偃臥嘯歌獨來獨往歎知已之稀微。破寥寂於書劍。乃案輿圖而紀海行。届指光陰殘夏已盡。疏林飄墮兩三葉。正是天涯一片秋。時惟七月十五日也。迥首極望。但見馬關一帶海峽。粉壁參差砲臺林立。此非我天塹金城。十年前旭旗旖旎。電艦艨艟之凱旋門乎。已而渡玄海灘於濃烟淡霧間。經水平線西行。左舷對馬右舷壹岐。羣島羅布遥逗魚舟星火。翌晨十六日。巨文濟州兩島。已排闥送青來矣。巨文港路長直。爲慶長文祿之役。朝鮮海軍根據地。秋滿韓山殺氣多。貔貅十萬枕霜戈。藝南一夜天如墨。渤海風潮今奈何。轉望濟州島諸山。宿雪點梁如銀。想念木浦寒威。未免興游子衣單之歎。船冲全羅追。海波如疉。風光如畫。小鳥啾啾聚浴於水天一髮間十八日旣渡黄海。一丸曙日。顚簸於滔滔濁水中亭午。一抺遥青。遠送西北。雲耶山耶。蓋山東省之陸影爾。憶昔二十餘萬雄武健兒。不曾樹旭日旗。綴金菊章。肉薄於此堅氷怒浪中者乎。濟州島影没突濛。黄海漫漫水拍空。殄滅敵船何所處。舵頭寸碧是山東。十九日抵膠州。山東角燈台羅列眼前。忽然颶風大作。四山壁立。遠窺支那杉板數艘。駛船如鳥。飛揚於危峰峭岫之下。宛然一幅風雲壯懷圖。夜入威海衛。火光點點。經劉公島遂暫繫纜。噫嘻此何地。此甲午一役之古戰場地。憑欄俯弔。覺戰爭慘劇。歷歷如繪。四遠之影。（來遠定遠靖遠威遠）千軍之魂。其沉其没。尚鬱鬱於驚波駭浪。未曾一吐冤氣耶。突兀燈台聳海阿。北來山勢見嵯峨。冤魂髣髴激餘怒。船入膠州巨浪多。二十日晚起雲開雨霽。遠山可數。海豹優游。聞輪驚逸。是日起椗。速力驟增。午餐竟。羣聲鼓噪。喜將誕登。彼岸陡忘宿醉。遥見壁壘長蛇。由海岸而蜿蜒於山頂。砲臺插雲。孤聳如塔轉瞬抵埠。岸上行人如雲。貞雄躍然上陸。悅如獲歸故鄉。百感交集。遂覓旅泊。深慶。達其目的之初點。 
國外新聞 
[高麗外交問題彚誌]  
　　初六日東京電云日本外務大臣林董子爵於今日下午起節赴漢城○得漢城電云韓皇頑抗之心未已近又暗藏刺客於内宮以圖乘間行刺袒日諸臣○朝日新聞訪員聲稱本月十一日以前韓國决無大變故○又漢城路透電云近於韓皇宮中查獲刺客二十四人皆爲韓皇所雇以殺諸大臣者 
[日俄近聞]  
　　初六日東京電云俄日協約在此二星期内必可畫押○璧查華附近海盜爲患日本警察已捕得盜首二人并獲兩船皆滿載軍械 
[英艦遠征工人]  
初六日倫敦電云英國兵輪康孛陵號運兵赴紐希伯立島因該處土人有謀害毆人之事特往征討惟土人亦持有火器故相戰一下英兵傷一人死一人 
[澳洲政府撥欵補助農業]  
　　初六日倫敦電云澳洲政府擬於十 
年内提欵七十五萬磅專備補助咖啡棉花苧蔴米烟草及各項物産之費用云 
[行刺法總統未成]  
　　初六日倫敦電云初五日爲法國民主紀念日法總統赴朗商地方閱操事畢而回突有人以手鎗向之連放二次皆未中聞其人有瘋疾云 
[英國新船塢落成]  
　　初六日倫敦電云英國卡地甫地方新建船塢業已落成英皇及皇后親臨行開廠典禮並以該巿尹督工勤　特賜武士勳級以示榮寵 
[俄國軍人之恥辱]  
　　初六日倫敦電云聖彼得堡所刋之公文内稱司都塞爾福克斯米拿羅斯諸將宮被人控告謂其揑報軍情妄請以勳章賜給敗將等情威屬重大之罪云以上譯字林報 
[日本外務大臣赴韓]  
　　初六日栢林電云日本外務大臣林董子爵定於今晚起行赴漢城聞此行實爲謀商對付韓皇之强迫政策起見云 
[行刺法總統再誌]  
　　初六日栢林電云前電紀法國民主紀念日總統福雷利被人行刺未成一事兹悉其人拘獲後訊問時自稱並無同黨其所以放鎗者並無傷害總統之意不過有所請求以使總統注意耳 
[意法聯盟預兆]  
　　法文報云法國外務大臣璧康君演說時謂法意兩國聯盟爲不可少云 
[省釋無辜]  
　　初七日倫敦電云接華盛頓電稱前拘獲形跡可疑之日人已經釋放因查得其人並無有犯禁之實據 
[日使敲斥報館之言]  
　　初七日倫敦電云美國各報載稱克利福尼省一帶美日人民時有衡突有人往見日使青木子爵時據稱此種事實類皆各外國報紙故意聲張以鼓動人心使兩國交誼爲之破壞云以上譯匯報 
本埠新聞 
 
 

Page 19

 
 
[學部致滬道瑞觀察 [T1 ]電 [/T ]]  
查向來東遊人員並無護照此次編檢赴日業經本部咨達使署轉致各員無　另給護照（列） 
[縣令讌客]  
　　本縣李大令定于今日在署設筵柬關絅之太守萬翰香司馬寳子觀司馬王肇之大令陳鎭東二尹聶蓉卿司馬洪希甫明府到署宴飮（尾） 
[購地局函請丈量被佔民地]  
　　鐵路購地局函致縣署稱二十五保十三圖地方有業户陳春華之墳地七分九厘三毫曾托墳鄰沈婁元看守耕種該地現由局中圈用日前勘丈陳地祇剩三分有零被沈蔓元佔去大半請爲查丈提究李大令准詞飭差查丈前日該差協同亭耆書手與該圖地保談士奎指丈僅有三分另四毫查册書圩原註陳地實有七分九釐三　確被沈婁元佔去數分當即禀復大令諭飭靜候核示車 
[何故自刎]  
　　某中不知何故於前日在公和祥碼頭用刀自刺咽喉倒地經人舁送同仁醫院救治不及隨卽斃命昨已田該家屬備棺收殮矣（西） 
[法工部局公舉議董]  
法工部局選舉董事已略誌前報兹已舉定大昌行東搿雅君公司行大班臘齊哀君律師栢爾德君嗬囒銀行大班臘搿祿君密釆里大班帶伐爾君立興行二班阿蓋　君意國銀行大班祁齊君等七人爲議董尚有總董即在此七人中公舉定今明兩日再議（舟） 
[選舉局開特别大會]  
　　本埠紳商公舉選舉局局長議員已誌昨報兹悉　紳商又定於今日午後在南巿信成銀行内開特别大會邀齊各議董及各業董公同復議云（夜） 
[挺撞官長被押]  
　　謝四法前投公共公廨控殷廣泰圖賴代墊銀兩經讞　關大守飭保理楚在案今謝四法以殷廣泰延不理還乂赴道署上控奉發到廨前晚提訊殷出言挺撞太守大怒判先行發押捕房三個月俟滿期再究（根） 
[出示招領屍屬]  
　　本縣李大令昨日發出召認屍屬示論數道如下三月念七日據二十七保十圖地保陳蘭芳禀稱奉英公堂傳喚爲新閘捕房附近七百念五號在途有甯波人陳瑞堂吞烟倒地身死又四月初七日二十七保九圖地保姚徐　禀稱英捕房傳喚爲馬霍必路有甯波人俞永林與人口角吞烟斃命又四月初十日廿三保二圖地保朱竹亭禀稱奉美捕房傳喚爲有竊賊顧阿發偷竊盆碗等物到虹口二百三十九號烟館過癮該店主因見顧來歷不明不肯售賣推顧出外顧一時失足在樓梯上跌下受傷送　醫館醫治無效身死又　舖地甲張仁禀稱金利源碼頭有無名男尸倒斃等情均經本縣相驗出堂棺殮發壇標記各屍屬應速卽投縣具領（疏） 
[道批四則]  
　　沈雲山禀批所禀是否屬實仰浦東正巡官謝令查明案情確究具報○李沈氏禀批氏夫盜賣馬鞍島禁地奉督撫憲飭拿訊究已據供認代筆寫契應責令退價銷契方可禀請從寛辦理所求飭釋之處未便准行○潘沈氏禀批查閱抄粘堂諭粮已過割指侯瑞春向侯介書買進時而言來禀輙稱氏翁於四年過户承粮有何憑據顯係有意朦混不准抄黏姑附○曹蘭全禀批地保張桂斌旣據控縣提究何至肆無忌憚仍敢向爾勒索來禀各節是否屬實仰南匯縣立予澈查究報抄黏並發（軌） 
[上海官事]  
　　江蘇候補道熊希齡德國留學生舉人王槐清南洋武備學生阮慕咸昨均到道拜謁（車） 
[謝劵]  
　　大東門外老白渡街東區學堂定於初八日下午三時開懇親會又南巿滬軍營前面商學補習曾體育部定於十二晨八時行畢　式昨均蒙贈人場劵書此誌謝（亮） 
訟案 
[公共公廨會訊案二則]  
　　英商甘澍控鄭華華賣地不交一案兹甘以鄭刁狡不理復延律師穆安素投案代辯而鄭亦延高易瓊司律師於前午後到廨將先後案情逐一伸訴請另訂訊期並添傳見証等人到案復訊關太守准如所請○捕解三元棧主王子雲縱火圖賠保險銀一千兩一案前日午後襄讞王肇之明府與美海副領事提案復訊　延某律師聲辯此案並無實在憑據且各見証等亦供詞不符請堂上明察明府判王還押候禮拜四下堂諭飭遵如被告不服准其上控（莊） 
[上海縣案]  
　　江寧來文關提之李鶴亭前日經公共公廨片送到縣奉襄　洪明府訊稱甯波人在裕蘇局爲夥父親李仲達在江甯因祀何事逃避小的並不知曉求恩免解尋父到案判覔店鋪結保限一禮拜尋父交案○趙榮華扭控金阿狗掯匿妻子訊之趙供七寳人因妻徐氏於上月杪帶領四歲幼子逃逸旋接王阿四信知妻子均在生生客棧住宿三天往領串匿故扭棧夥金阿狗控究金供前日顧公舘傭工阿虎領一婦女並小孩約三四歲來棧借寓三夜第四天早上仍由阿虎領去趙來詢問據實告知反被妄控乞鑒判金無干省釋趙自往尋覔妻兒○太陽廟巡局解控拐一案原被四人到縣訊究王三供去年五歲之子被李狗子誘拐今始查知被控到局附追蒯雲金供有生僅六月之孩李大狗子在小的手内搶去逃逸價賣今得尋見扭局解案李供蒯托小的將伊六月幼孩賣於新衙門西首某姓至王三之孩實非小的誘拐孫子仁供在高昌廟香爲夥被作李誣攀串賣小孩致被巡局拘解案下明府供飭李鞭背一百下仍執前供　即收押孫准交保王等退去候查明復審（車） 
[總丄程局紀事]  
　　德順里管門人徐阿裕將木作頭卓春林寄放之木料盜賣與合興　行得洋二十五元由徐控訊之總工程局奉孫明府提訊判徐交出價洋給卓具領○探解沈陳氏將女孩在一林春茶肆圖賣一案當有女母李王氏供稱托吳玉堂將許女字某姓爲養媳被沈奪領判吳沈各戒責二百下女交李王氏領囘○西區解恃蠻毆人之攤簧連生及陸阿桃到案判戒責二百下逐出○張阿新在西門外徐公舘竊取綢衣兩件由西區解案判戒責二百下贓由失主領去○織帶匠王阿順前由同業宋關檀借去田單一帋向索恃蠻不還扭控西區解訊判押繳原單○南區解竊朱開甲家綢長衫之陳才寳到案判戒責二百下押二天（永） 
[公共公廨早堂案]  
　　沈瑞根前控徐張氏王大姐等串拐伊妻毛氏奉中西官訊判各押二月再追罰洋二十元兹届滿期由廨差將徐王解案聲稱無力照繳罰洋且王夫昨日因病身死請察讞員關太守商之美白副領事判枷押一月王從寛交保開釋○趙吳氏將黄渡鎭之女人徐阿珠誘拐來滬價賣與徐龔氏家爲媳兹經黄渡鎭人汪茂堂投禀控徐龔氏冒領媳婦並由鎭董函請讞員關太守查提拐匪究辦并請將阿珠給汪具領昨經包探陸協庭將徐阿珠徐龔氏等解究傳訊汪茂堂供阿珠年二十二歲憑媒張榮華娶爲媳婦已有四五年今年三月二十一日他忽逃走是實訊之張供爲媒是實質之徐龔氏供趙吳氏領來說無丈夫借去洋五十元求察訊之阿珠供因汪茂堂家逐日凌虐現不愿去情愿到濟良所求恩超豁太守判汪具不再凌虐結將阿珠領囘完聚趙吳氏押一年俟滿期呈繳洋五十元交徐龔氏具領○同安里妓女花映紅不愿賣娼奔入濟良所由所送訊供稱年十七歲蘇州人因父殁欠債母親將女子押在阿巧妓院内得洋三百元計五年由阿巧轉包到同安里喜子家賣娼是實訊之夏方氏供與伊女同太守以母已將女押娼得洋恩斷義絶未便姑容判花映紅發濟良所擇配夏方氏斥退○幼妓化翠樓違禁賣娼由濟良所送訊供稱年十七歲 
 
 

Page 20

 
 
因欠債被母押在清和坊王張氏妓院内賣娼求察訊之蔣張氏供花翠樓實係十七歲並非幼女太守以信函寫明十五歲實屬違禁判發濟良所蔣張氏斥退王陸氏從寛罰洋三十元充公示儆○阜甯縣婦人徐劉氏被人誘拐來滬押在花烟間内由氏母劉張氏控奉移提到廨太守判押候備文送阜甯縣訊奪○雉妓吳新保李小保違章拉客由捕解究判一併送棲流所擇配（莊） 
[法租界公堂案]  
他利行買辦何承福被洋東控告盜賣洋酒一案昨又會訊由英廨　役將收押之何承福解訊何仍稱洋東不還墊銀有意誣衊中西官會商良久判交來差帶囘候再移提訊核○嘉福綢莊控寳昌衣莊王陳世彦不還貨洋一百三十餘元一案陳保出後限期已届措資無著昨日具禀求再展限半月聶司馬准如所請惟著改覔人銀兩保○張春發掩至陳瑞記湖羊行樓上圖竊被獲送究判枷號三天發交該行門前示衆○沈阿四闖入大羅洋行圖竊爲管門印人拘案判押三天○押犯王學才陳阿生張東生滿期解廨發落判再送改過所覊禁（舟） 
[美租界捕房事]  
　　狄思威路四百十號房屋係鹽販李天順所居昨晨有狀類水巡之甲乙二人在門首開放手槍並入室取去鹽斤若干担事後投報捕房請查飭赴水巡捕房禀控○前晚有一酒醉西人在密勒路毆人八百零二號捕向阻反被兇毆拘入捕房押至昨晨解送該管領事署請究○天潼路陳忠沛報失婢女一口名天喜年十四歲捕頭飭各包探留心查緝○吳阿二在新記浜路羅阿毛門首小便行兇由一百九十一號印捕拘押候懲（西） 
來件 
[張殿撰致瑞監督函] （爲商船學校事） 
　　敬啓者案查　年閏四月間承前監督袁咨請農工商部轉咨沿江海十一省合籌銀十萬兩就吳淞公地建設水産商船兩學校旋准湖南善後局解到湘平銀二千兩合規元應申銀九十三兩四錢八分九釐又奉天廣東山東直隷四省各解規銀一萬兩先後匯交貴監督轉飭　浙漁業公司代爲收存共計規銀四萬二千九十三兩四錢八分九厘均經公司呈報貴監督察核在案查泰東西各國所設水産學校其宗旨在於研究魚種練習捕法其辦法先重普通學中國漁業公司甫就吳淞官房改設初等小學校俟其卒業方可升入專門則水産學校之設似可暫緩數年惟商船學校英德各國均設有專門大學日本除設大學校外又有商船會社其所以推廣航業與商務海軍均有密切之關係中國創辦商輪局已數十年而管駕管機悉委權於異族非特利權損失且無以造就本國人才際此商戰競存之世欲藉以保主權而輔海軍非創設商船學校不可惟各省現已解到之欵不過四萬二千餘兩且間有指明爲水産學校經費者兹擬移緩就急先造中國商船學校理合先繪圖樣及豫估　價單呈請貴監督察核轉行詳報農工商部核准立案並咨照沿江各省俾未解銀兩之省可從速照解以濟要工惟是此項工程擬酌參各國成模以合中國制度所有建築校舍及置備儀器等固不能遽求完全亦不能過於簡略原議十萬金恐不敷用常年經費更慮無可接濟應如何籌議之處尚祈酌核示知俾可擬辦除基址已於四月初一日開工填築外所有監造商船學校事宜擬另派熟悉工程之員專司其事是否有當理合函請貴監督查照施行并希見復是荷 
賑務 
[樂善好施]  
　　南潯劉梯青觀察夫人周夫人以徐淮鉅災需賑孔亟特損洋五百元囑本會轉解災區足見富而好義樂善慨施用特登報代窮黎道謝 
上海商務總會第十十四次經收報告 
[劉慎之經收沐陽縣粥廠蒙助經費銜名録左]  
　　太和號洋一百元凌君子琛洋廿五元汪君秀文洋五十五元孫泰興洋廿元葉君鏡湖洋五十元唐君梅坡錢五十千荳餅六十塊敦樸堂程洋二百元福盛典錢二百千吉文煥錢四十千趙福昌錢五十千承啓堂錢五十千同仁會錢五十千仲賢裔堂錢一千二百五十文蘆秫八百八十一斤程君卓雲錢二十千樂善堂洋四十六元錢十一千七百文程君梓泉洋十元江南解椿錢一百千無名氏五錢十千美成協錢四千八百文仲藩舟錢五十千陳君彬如錢一百零五千三百文張君仲文錢五十千恆盛莊洋一百十元李君悅生洋一百五十元厲君雨洲洋一百元錢家集公助錢四百千共收錢一千二百二十三千零五十文洋八百六十六元荳餅六十塊蘆秫八百八十一觔用特登報以揚仁風又收回盛君朗卿俸洋三十六元劉慎之俸洋七十二元捐作振款并合誌感 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
