# 1892 - 200 - 4906917

 

Page 1

 
 
[第三次印快心編告成] [  申報館主人啓]  
　　快心編一書蓋天花才子所撰章回小說也雖同一叙才子佳人之遭際而和平雅正絕無淫褻之詞中間雜以記騙子記匪人記棍徒記方士以及老僕之忠肝義膽惡奴之巧語花言無不如顧長康頰上添毫神情栩栩欲活以故緣窻麗質靑瑣才人酒尾燈脣一編閒展頗足鉤綺思譴睡魔實近時說部中妙品也前經二次排印購者趾錯於庭寒暑未更篋笥已罄兹者重加讎楂付諸手民刻己告成照常出售計每部十本碼洋五角諸君子有說部之癖者請臨本埠申報館帳房申昌書室及各埠申昌或經理申報人處購閱可也 
[彭剛直公奏稿出售] [  圖書集成局代啓]  
　　彭剛直公以諸生從戎敭歴中外無論紳商婦孺莫不靈懾威名其生平奏疏𤽤能實實劈劈洞澈源流洵爲談經濟者不可不讀並可與曾文正胡文忠左文襄諸集參觀兹由懷南居士覔得浙江俞蔭甫太史代編原書八卷託本局排印校對精詳刻巳出書白紙每部實洋一元二角存蘇州察院塲上海棋盤街文瑶樓二處出售 
[騐屍說]  
　　上海之命案可謂多矣上海地方官之騐屍幾於日不暇給矣噫何上海之民風竟好勇鬥狠若此哉非也上海五方雜處良莠不齊其中强而有力者偶爾失和卽以金革從事血流漂杵視爲固然至於土著小民則皆質性循良斷不肯以身試法以故每出命案兇手皆鉤輖格磔絶少操本地方言者噫嘻凡百民人孰非由父母保抱提携以長以大奈何逞血氣之勇鬥毆不已致貽父母以疾首痛心哉有西人問於予曰僕嘗聞中國各省州縣騐屍其斃於發痧者十有八九甚至隆冬時節風雪連天亦有指爲冷痧不予准理者豈中國人一經械鬥必致發痧歟不然何竟似印板文字千首雷同也執筆人從而對之曰嘻是眞俗吏之所爲所謂救生不救死者也夫中國大小衙門凡有公事往來必出使費在尋常互相訐訟之案所有使費類出諸兩造私囊蓋以費多則訟事可贏費少則理直者訟亦敗以故爭傾腰槖獻媚吏書也若命案則屍親惟知籲請伸寃安肯出資賄囑兇手則自知陷於罪戾法網難逃賄亦受極刑不賄亦受極刑何必再以買命之錢擲諸虛牝故自初審以迄定案與夫申詳上游必須地方官自破慳囊四處打點地方官一錢如命大半係守財之奴是以假報發痧任死者含寃地下耳西人曰僕嘗閱中國洗寃錄詳述騐屍之法纎悉無遺大略毆死者其屍口眼開髮髻亂衣服不整兩手不拳或有便溺汚内衣傷處皮膜相離以手按之卽響罨以熱醋則有痕其中又分爲木器傷鐵器傷磚石傷傷痕斜而長者爲木器傷圓而不整尖而三角者爲碍石傷或圓而大或圓長不等骨碎血癊深入骨中者爲鐵器傷若夫被殺身死者其屍口眼開頭髻寛或亂兩手微握被傷要害處分數較大皮肉惓凸生前自刎者口眼俱合兩手拳握肉黃髮聚項上有傷一處長若干寸深若干分食氣嗓斷被人勒死者口眼開手散髮慢喉下血脈不行痕跡淺淡舌不出亦不抵齒項上肉有指爪痕自縊身死者兩眼合唇口黑皮開齒露若勒喉上則口閉牙關緊舌抵齒不出若勒喉下則口開舌尖出齒門二分至三分肉帶紫赤色口吻兩角及胸前有唾沬兩手握大拇指兩脚尖直垂下膝上有血癊若火炙者然肚下至小腹並墜下帶黑色大小便自出大腸頭或有一二點血痕喉下痕紫赤色或黑瘀色直至左右耳後髮際橫長九寸以上至尺許凡若此者斑斑可攷略不混淆僅舉數端已可得騐屍之梗槪何至被仵作舞弊凡百以發痧二字槪之哉則應之曰官亦何嘗不知特視命案爲畏途落得含糊了事是以屍塲之上一味　頇偶遇屍親堅請伸寃則必怒目惡聲喝令指明何處有傷具結存案然後禀請上憲委鄰封覆騐以定罪名屍親多粗鄙之人烏知若者爲致命傷若者爲不致命傷混指一番官復肆行呵喝屍親遂噤不敢語具結領棺如是行之卽稱能吏一至有人庖代而德政牌萬民傘去思記德政碑巍乎煥乎大張體面矣夫孰肯旣費心力又費貲財必欲將命案辦眞俾死者沈寃得雪乎西人曰我聞西國騐屍必由醫生從事醫生素精剖解之術一經剖視纎悉洞然且又皆上等之人不肯徇情遷就今中國不欲伸冤雪杜則已苟欲伸寃雪枉曷弗由大吏入陳　座此後改用醫生驗屍庶不致如仵作之受賄瞞官信口亂報且洗寃錄雖頒發各省一律遵行然仵作係下賤之流平時目不識丁安所得而體味卽使官淸如水明察秋毫而仵作惟悞以傳訛不知通變則何若改用醫生之爲愈乎曰此法何嘗不善特中國醫生不若外洋之精妙大抵略讀湯頭歌括本草從新卽市上懸壺以資餬口問以病原而不識叩以藥性而茫然惟是大言欺人爲不操刀之劊子一旦而責以騐屍之役我恐駭而却走更不如下賤之仵作猶得稍知窾要當塲喝報情形而謂可用醫生耶不可用醫生耶西人曰若是則中國命案其昭雪者十之一其不昭雪者十之九矣猶憶昔者陸春江大令宰上海時讞法捕啞沙尼踢斃華人沈姓及日本人福原尾本刃傷華人沈關福致斃二案詞嚴氣盛使仵作略不敢從中弄權惜乎未及讞成瓜代以去今者黃大令承暄將次莅滬側聞宰東臺之日關心民瘼有枉必伸我知此次鳬舄飛來必能以治東臺者治之或者滬上居民此後當免使覆盆永戴子請書此說於報簡以代左劵之操可乎執筆人曰諾爰削簡而記之 
[喜雨電音]  
　　昨接蘭州來電云甘州凉州蘭州平遙固原涇州一帶於上月十四十五等日均得透雨驕陽酷烈之時幸有甘霖潤澤天心仁愛可慰三農之望矣 
[上林蟬噪]  
　　内閣滿票簽處爲傳知事本年皇上萬壽聖節於六月二十六日御乾淸宮受賀所有應行呈遞如意之王公大臣均於前期二日自行齎交奏事處呈遞爲此傳知各衙門查照○宗人府爲知會事六月廿八日皇上萬壽聖節應行派員恭詣太廟拈香行禮奉旨派出和碩鄭親王凱泰拈香欽此爲此知會鄭親王門上查照○正黃旗滿洲都統和碩禮親王爲咨覆事印房案稱准兵部咨開和碩肅親王門上長史廣仁病故遺缺咨取本旗保送三四品人員揀選等因前來查本旂正叅領業普崇額副叅領兼公中佐領海明等二員堪以保送肅親王門上長史之缺相應將該二員銜名咨覆兵部查照辦理○稽察欽奉上諭事件處爲咨覆事准禮部咨開各學滿教習傳補幾竣應卽照例奏請考取咨取本處實缺筆帖式有無願考滿教習人員註明願考内四學外三學務於六月十五日以前咨部等因前來查本處實缺筆帖式各員中現無考試滿教習之人相應咨覆禮部查照○　賢親王廟建於德勝門内十岔海新賜府第之東業經欽派福大協揆李大宗伯承修當派廣豐等十數厰分攬工程大興土木派有監督監修各員向不駐工此項工程關繫緊要設有偷减殊不足以垂經久由承修二堂憲擬令每日派監督司員一人監修 
 
 

Page 2

 
 
筆政二人住工督修派出各員卽自本月起分班每二日一班在工住宿輪流更換　而復始每員月給薪水銀二十兩飯食銀四兩倘不常川値宿者定卽撤委另派以昭愼重○十六日午後有某甲在宣武門外迤西護城河牐背坐石乘凉栩栩自得偶一疏虞失足落水旁有善泅者赶卽援救入水三次依然未獲逾時始行漂起早已魂游水府矣由河兵報官探明溺水身死立卽備棺成殮○侍衛處爲知會事二十日奉旨朕於明日辦事後出德昌門出西苑門走北長街至大高殿拈香畢仍走北長街進西苑門德昌門還瀛臺更衣用膳召見大臣卯初二刻伺候欽此○刑部提牢廳滿提牢候補主事榮顯一年期滿照例更換業經秋曹各堂憲揀得候補主事崇興擬正候補主事文霖擬陪於六月二十日帶領引見奉旨刑部滿提牢一缺着擬正之候補主事崇興補授欽此○兵部爲知照事武選司案呈所有行走三年期滿漢二等侍衛金鳳岐一員本部於六月十四日帶領引見奉旨金鳳岐着以叅將用欽此十五日述旨奉旨是欽此欽遵到部相應知照貴領侍衛内大臣處查照○吏部爲示傳事現出有宗人府漢主事一缺查有服滿候補宗人府漢主事郭萬俊一員應行擬補相應示傳該員於五日内親身赴部騐到以便帶領引見毋得自悞○廂藍旗恩護軍統領普諭以新授護軍叅領福謙自暫署隨同辦事護理叅領以來已及兩月於辦理本營一切公事尙知認眞未有貽悞今旣升授護軍自應補充本營隨同辦事護軍叅領之缺以專責成令由印房開具履歴淸册咨送承辦正藍旗護軍營彚齊帶領引見 
[北通紀事]  
　　南漕抵壩倉憲率同坐糧廳逐日提騐疉列前報六月十一十二兩日因雨停騐十三十四兩日因水停騐十五日提騐江蘇第五十六起漕糧十船十六日提騐江蘇第五十六起漕糧五十船浙江第四十四起漕糧前半起十七日提騐江蘇第五十七起漕糧前半起浙江第四十四起漕糧後半起是日浙江漕糧報竣十八日提騐江蘇第五十七起漕糧後半起又第五十八起漕糧十九日因雨停騐二十日因雨停騐二十一日因雨停騐江蘇尙有未騐漕米三萬餘石若非陰雨連綿十五日前已可騐竣矣○江廣漕米六萬石由張戟門太守督運赴通六月初十日由天津招商局開兌指日卽可抵壩矣○六月初十日京師大雨水如箭激裏河慶豐閘有人見有怪物出水五六尺形狀奇異莫可名言少焉閘旁長堤冲决十餘丈閘河立涸漕船不能往來倉憲督飭河弁雇夫赶緊堵禦旋於十五日合龍可免泛濫之虞矣○六月十七日浙江漕糧騐竣尙有駁退潮濕之米八船計一千六百餘石萬總辦正値督催船戶風晾之際又遇陰雨纒綿外局内院水深數尺晴則將米扛出颺晾雨則歸藏空室往返扛卸殊覺異常勞苦也○江蘇海運津局總辦恒月坡太守公竣來通爲水所阻十八日始至局中○倭協戎騎馬上壩行至鼓樓後大街馬蹄誤濺泥點於賣菜者身上賣菜者肆口詈駡協戎大怒立飭兵役責以馬棒並將其人送州懲責人咸謂其禍由自取也○夏某者住於北門外下關前日因事進城聞河水陡漲家室被淹怱怱奔回行至惡虎橋被浪冲去遂與屈大夫爲伍慘哉○向來漕糧騐訖扛挑餬口之貧民袒裼裸裎例不進城日前因停騐數日若輩枵腹難堪遂聚集二三百人進城至道署前環跪乞食道憲因其違例未便施恩當飭通州孫直刺派差驅逐出城○下關黃木廠某姓家老幼九人某夜因水溜過急將住室衝倒九人均葬身水窟此亦仁人所不忍聞也○浙江糧道世敬生觀察俸滿進京引見○六月十五日倉署開庫提欵委如坐糧廳解餉赴戶部交納○東路廳郝近垣司馬調署西路同知因經手事件尙未料理暫緩一月赴任不料於六月二十日仙逝新符未綰噩耗遽傳時耶命耶不可知矣 
[析津夏汛]  
　　東洋戲法到津後於六月廿三夜在打毬房開演是夜歐西士女如水如雲而中華裙屐亦相率偕來後至者竟無厠足之地徜徉門外以爲東瀛人士待以閉門羹於是嘖有煩言幾相口角不知打毬房係西人聚會之所東洋戲法之演於此處原爲西人而設我華人固不使錯雜其間稍緩須臾定當遷地登塲以擴我華人眼界也願諸君少安毋躁焉○六月廿八日恭逢皇上萬壽聖節是日適逢齋戒預於廿六日恭祝李傅相張貼紅諭於廿六日五鼓率屬赴龍亭行慶賀禮自廿五日起百官均穿蟒袍補服掛珠七日不理刑名一人有慶兆民賴之矣○津人送死之禮但飾外觀而於入土爲安之義茫然不解竟有舉襄之後將三尺桐棺委棄於白楊衰草之間全不顧及者卽葬矣或浮厝土面並不下窆以至刨棺掘墓之案層見迭出前經事主胡孝廉濵等控案請緝閱時已久尙未破案六月十六日凌晨經捕在海大道途遇一人背負口袋貿貿然來阻住盤搜内有賊具及金銀首飾等件知非善類研詰之下旋卽和盤托出供稱姓郝名文於去歲來津曾在宜興埠等處盜棺數次此次係由梁園門外三里窪鋸棺盜得各物當將該犯解案訊供不諱縣署讞員吊查案卷所有日前舉報之案皆與賊供脗合當飭重責予以釘鐐鎖押聽候詳辦據供尙有窩主楊三夥犯柳廷輝二人飭捕一倂跴緝以憑嚴究邑尊以該捕緝捕勤能賞給銀牌一面津錢二十千以勸能者 
[羊石新談]  
　　現任鶴山縣蔣小柳大令定權係湖南人由軍功起家洊保今職近被紳士等臚列貪贓劣跡赴省上控大憲以案情重大亟應澈底根究遂札委候補府薛子光太守前往查辦○某日有撫標營兵數人往南關戲園觀劇守門者料其囊中不名一錢不肯放進營兵遂與爭論口角之餘馴至用武營兵寡不敵衆悉受損傷回訴營官據情禀明上憲上憲以該戲園擅毆營兵實屬膽玩責令將行兇之人送案懲辦戲園自知咎戾挽人調處業已含糊了事矣○廣州府李宮山太守考試文童業已竣事發貼長案南海案首郭君文浦番禺案首金君敬煌順德案首賴君孝述其餘各縣膺首選者亦皆知各之士衆論翕然稱服至番禺案首金君係紀堂孝廉之文孫孝廉學問淵博著述等身經前任學憲汪柳門文宗保舉荷蒙綸音下逮奬飾有加今其文孫復冠童子軍造就未可限量足徴家學淵源而太守之賞識果爲不謬也 
[粤東官報]  
　　藩憲牌示徐聞縣缺委新興縣葛堯臣調署新興縣缺委現署陽春縣事候補縣烏爾興額署陽春縣知縣董汝礪飭赴本任東莞縣缺委候補直州沈麟書署東安縣西山司巡檢缺委從九品周行銓署四會縣典史缺委試用巡檢張春荃署東莞縣中堂司巡檢缺委從九品胡元慶署廣寍縣典史缺委試用巡檢陳昌璘署鎭平縣羅岡司巡檢缺請以鄭工遇缺先用巡檢丁恩詳補連平州忠信里司巡檢缺請以鄭工遇缺先用巡檢張家華詳補瓊山縣水尾司巡檢缺請以海防先用巡檢李嘉林詳補六月初十日候補通判朱慶桂禀到由京引見回補用巡檢汪祖培禀知解萃軍餉赴廉州鹽大使曾熙庸禀知委平櫃緝私差候補縣丞愈燮禀知委坡山分廠差十一日候補通判鍾世昌禀謝酌委一次候補典史趙煥奎禀知委往鶴山等縣催兵米差十二日試用從九品王寳勤禀謝委解京餉差十三日候補縣主簿張瀚禀知委查新城保甲差十四日補用通判李承恩禀知委騐修威遠炮臺工程差候補從九品郭光業禀謝超委十五日試用未入流金煥年禀謝奬五品頂戴補用都司李先璧禀謝委帶廣勝軍左營練兵十六日候補巡檢羅桂池禀謝委赤勘釐廠差候補鹽知事秦鳳墀禀謝超委十七日候補府王秉恩禀謝酌委繁缺一次十八日試用縣丞汪拱宸許瑩章俱禀謝准給優缺一次補用典史盧巽源禀謝留辦四叚保甲街道十九日候補縣陶祖培稟知委騐修上下橫檔砲臺差從九品明通禀謝委石角分卡辦事二十日大挑縣杜森寳禀謝留辦保甲局文案補用縣淸安禀知委勘估鎭南永固砲臺工程同日大憲牌示番禺慕德里司巡檢缺請以增城縣茅田司巡檢祝華封調補廣州協右營左哨頭司纜路尾汛把總梁鎭鏗飭回本任 
[雁蕩荷香]  
　　温州府德峻臣太守舉行府試已綴報端兹悉六月二十一日二覆永樂瑞平四邑文童文題義人路也至今有無名之指 
 
 

Page 3

 
 
性理論題賢材輔則天下治論孝經論題故忠可移於君論二十五日閩屬三覆文題鼓云乎哉子曰色賦題謝靈運著屐遊山賦以山水淸勝足資遊賞爲韻詩題賦得荷香入水亭得香字竹根枕薤葉簟七律不拘韻一俟事竣卽須接試武章矣○六月二十三日爲温州鎭周靜山鎭軍六旬攬揆之辰麾下將弁勇丁紛紛製就幛聨饋送文員自趙觀察以下亦皆趨轅祝嘏輿馬盈庭鎭軍徴召梨園在署演唱大開東閣式燕嘉賓冠蓋往來連朝栗六○温州城守營都司戴友箴都閫正祥在任將近二十年現因老病顚連於六月十九日辰時騎箕而去○撥發温標拔補都司傅育卿都閫文材聽鼓十餘載從未一握虎鈐落拓他鄕一貧如洗每逢朔望衙叅之際籲求賞飯聲涙交流近日周鎭軍以戴都閫病故遺缺委令先行代理遂筮期六月二十三日吉時履任從此揚眉吐氣或可稍改舊觀矣○道署後關帝廟住持僧招雲色相未空情魔易擾素與吉士坊某姓女有染角枕錦衾之畔時露出頂上圓光不復念摩登伽媱躬撫摩毁壞戒體矣一日瞰觀音寮某雛尼美頓生得隴望蜀之計私與女議託名隨喜俾　同叅歡喜之禪女諾之從此一箭雙鵰大可左偎右抱不虞正歡會時驀有無賴子數人闖入菴中大聲呼捉手掣齊眉短棍擊中光油油頭顱旣痛且驚幾至魂飛天外幸衆鄰聞風而至再三解勸酬以佛面錢四五十始得解圍○北門螺螄腦地方磚瓦匠某甲頭童齒豁已鄰就木之年近忽以鰥緒無聊娶某氏女爲室女華年二八玉貌花容筮易得枯楊生稊之爻不免自怨命窮時時背人垂淚邇者甲操泥刀而出在遠處作工適有某秃奴經過門前眉語目成遂同向情天証果秘辛私授正不必屈戍牢鈎已上月二十四日藁砧自外歸女默計曰不拔去眼中釘終不能與祗樹林中人天長地久遂潛刮鏡背後擺錫和人食物中意圖毒斃其夫得以肆行無忌幸甲察知其故哇而出之旋將牀頭人指交地保送官後由某紳百計調停始免向公庭屈膝○上月十七日午後有薛里某考童向五馬街口大有洋廣貨店購板箱議價不諧以致口角店夥聲言扭送官衙請辦　天王生平耑以橫行爲事一旦遭此挫辱不覺怒髮衝冠隨糾集朋輩數十人奔向店中盡情砸毁旋經和事者代爲理勸諸童始悻悻而回 
[浙省官報]  
　　六月十七日憲駕由海塘回省申刻回轅杭都統常學臺陳織造英俱差拜藩司黃臬司王俱進見運司惠糧道世俱差人禀安候補道彭鄒任俱差人禀安李進見禀知本日到局李鶴皋鳴九湖南人廕生由京分發來省禀到進見住湖南會館省防統領劉杭中協林白四營都守省提塘蔡杭嚴衛韋俱禀安杭州府陳禀銷假禀安謝壽候補府劉宗標沈庚垚俱禀見袁學彬杭同知孟杭理事溥東防廳高中防廳胡西防廳趙杭通判陸寍嘉分司高黃候補通判葉元芳俱禀安吳鴻烈途次專丁禀知因公温屬復奉藩司委鎖提泰順縣丁庫差葉祖巽安昌周來省禀到仁和縣伍錢塘縣朱署嵊縣楊俱稟見候補縣彭循堯禀請嘉湖措賞假程贊淸葉承鈵仁和塲邊現任候補各官俱禀安正任江山縣典史羅堃禀知府學本日開工十八日藩司黄臬司王運司惠候補道鄒李任李俱禀安謝步中協白禀安杭州府陳禀銷法喜寺行香差並謝步候補府許星箕禀見楊道洽禀奉憲委帶楚軍錢江水師營叩謝東防廳高禀知隨同撫道憲三防憲海鹽勘工回禀到候補同知錢鴻策禀見銷奉化提丁庫差黃源晋通判俞廷瑛　傳組梁佑年張廷梁徐光熒張祖恩貢廷楨葉元芳李炳堃楊銘鼎徐樹淵俱禀見葉祖巽禀見叩謝蒙　恩奏請職父　祠禀辭回安昌局錢塘縣朱仁和縣伍俱禀謝步紀驤禀安大挑縣伍燮寅禀見銷壽昌提丁庫差候補縣劉能練禀知藩司委守催前泰順金令交代差准補德淸縣新市巡檢汪内熙禀謝飭知准補正任江山縣典史羅堃禀知府獄於十七日開工候補縣丞章廷樞禀奉藩司飭知奉部核覆准補太平縣丞缺叩謝未入流朱威捐免騐看來省禀到住陞恒堂典史潘煦禀見己丑舉人唐家泰禀見廕生鍾祖恩禀安禀謝十九日杭都統拜會記名御史陳其璋禀謝委書局差並報到局候選郎中李濤由南京來省進見刑部七品小京官何奏箎進見卽辭赴都運司惠進見候補道李進見省防統領劉中協白俱進見候補同知沈文煒專丁來省禀知聞訃丁母憂阮祥藻禀銷黃巖鎖提丁庫差回省禀到署嵊縣楊禀見禀辭赴任卽用縣紀驤禀見陳作儀禀見銷海寍大圩山查大圩工差大挑縣鄭遇夔禀銷浦江鎖提丁庫並奉防軍局委支應差禀見叩謝候補縣金廷棟禀見銷金華公幹黃秉鈞禀見銷龍游鎖提丁庫差李文慧禀知藩司委催天台吳故令劃銀三百餘兩稟見新海防試用從九品朱震勳捐免騐看來省禀到住叙興棧 
[詣勘地址]  
　　徐生全投縣控稱小的家住老北門内九畝地地方屋旁有餘地一區被鄰人陳聚德强行霸佔向論則置諸不理是以來案喊控求請提究代理上海縣竇明府定於閏六月初一日前往詣勘昨已屆期淸晨由原差李明將原被傳到九點鐘時明府帶同亭耆册書差役人等命駕詣勘徐伸訴前情明府著陳聚德出錢八千四百文給與徐生全從此過割徐堅稱不要錢文祇還原地可也明府著原差將兩造帶回候訊遂排導回署 
[竊布破案]  
　　陳毛毛者在滬南德隆章水烟行爲出店近日竊取行中寄存本布一百五十疋私自運出於前日托劉福春在十六鋪外灘某押鋪質錢適被汛捕所見上前盤詰一味支吾遂解至巡防北局祝翼雲二尹訊供之下陳劉俯首求恩二尹謂犯竊本當責懲姑念苦求從寛交保贓給失主領去 
[不守淸規]  
　　虹口桃源坊有僧名西眞者湖南人也賃得小屋一椽供偶像其中引誘愚夫愚婦近日人言藉藉皆謂此僧不守淸規前日經住居鄰近之粤人高阿彩查知僧房中容留女菩薩以爲奇貨可居及前去探望杳無蹤跡僧遂大喝曰此間淸凈地爾來欲何爲得毋訛詐耶遂赴捕房控訴捕頭泒包探江阿三將高拘去訴明前情包探復至僧房查檢在箱中搜出女衣女鞋梳裝傢伙一倂帶回捕房捕頭飭送英公廨由蔡太守升堂鞫訊西眞合十　稱高阿彩希圖訛詐求大檀越明鑒高阿彩供此僧慣留婦女作不明不白之事慺向勸阻置若罔聞反被誣控訛詐太守問僧曰女衣女鞋及梳妝傢伙從何處得來僧稱梳具係母親遺下女衣女鞋實被流氓抛贓圖詐太守以西眞不守淸規已可槪見着交保限七日出境不准逗留租界如無保人交僧綱司發落高阿彩不應多事姑念訛詐無憑從寛開釋 
[發落奇案]  
　　異體人阿三卽王阿才因喬扮女妝經法捕房包探郁庭湘查獲送案訊押已詳前報昨晨九點鐘葛同轉莅八仙橋捕房據通事禀稱王阿才已由包探送往醫院請醫生騐視據云阿才不體上面腎囊一個獨核形似大棗中間陽物長寸許無管不通小便下面陰穴長約寸許其下另有小孔溲溺由此而出照西例阿才祗能男裝不應扮女或陰或陽須由經騐之醫生出立憑據方可照行同轉飭將榮錦里妓院傭婦錢王氏傳案問鴇婦張翠雲爲何不來供稱因家中有事已於六月初五日回寍波至今尙未來滬問爾在妓院幾時可知阿才是男是女供稱小婦人進院祗有一月只知伊是雌哺雄並未目覩同轉著將王阿才逮案問爾已十九歲可曾破身供稱已成廢物擬難破身謂爾混入妓寮已有二年難保無人被汚供稱實無其事可請察訪謂爾不應扮作女妝供稱此係父母之命目下情願改扮男裝同轉著押候禮拜二解案備函送縣遞回原籍以後不准來滬 
[著交流氓]  
　　瞽婦王黃氏控被趙張氏串通姘夫金良和及流氓等藉端訛詐已紀前報昨晨王黃氏復投案禀追同轉著將趙張氏及其姘夫一倂帶案覆訊趙張氏之女投案檢呈金耳環押票一張計押錢十一千餘並現洋兩元同轉一再訊問兩造供詞與前相同著將趙張氏金良和等還押諭令將當本繳案並將冐充探夥之流氓一倂尋父再行核辦 
 
 

Page 4

 
 
[押候核訊]  
　　妓女王素香與狎客陸英伯串騙合大衣莊衣服計洋一百九十六元此已屢列前報昨據陳茂榮投案禀追司轉將王素香及其兄陸金章並擔保之章瑞卿等帶案逐一研訊王纱香稱英伯攀相好係由章大少爺爲媒章與陸面目相同宛似同胞兄弟所穿衣服均是一式旋據章稱陸攀相好非由小的爲媒該娼所供無憑無據合大衣莊將衣服送至王素香處此係衆目共覩尙求明察問前次爾等言及此欵已由陸英伯之母出場料理與陸金章各賠洋五十元有此說否章稱小的前與原告陳茂榮往蘇州時陸英伯已避匿不出嗣將陸金章查獲搜出押票當何英伯之母理論始允各還洋五十元當由英伯之母給陳茂榮現洋廿五元另立期票洋廿五元限七月間付洋票上由小的擔保同轉謂陳曰爾爲何不將收洋情形從實禀明豈欲朦混過去乎著退去下次另開細帳呈案同轉又謂王素香曰爾若不將陸英伯騙衣之事從速理處終不能脫身事外著將三人還押候再核訊 
[縣案彚錄]  
　　薙髮匠叚雲堯不守行規由江鎭公所司事笪明璜等扭縣喊控已紀前報前日由代理上海縣竇奠高　府升堂研訊笪及閔保增等投案訴稱小的等均以薙髮爲業今年適値小的爲司事同業叚雲堯在法大馬路開設一店與巫國才祗隔八間門面有違定章當於前年呈控旋蒙陸大老爺斷令叚於次年十月遷移至去冬叚依然違抗向伊理說置諸不答我業定章被叚紊亂迄今已有四年公所捐欵無法收取小的等因此情急扭案請訊叚供稱前年陸大老爺斷定後左近並無空房可遷並非有意違抗求請明察明府衡情判斷著叚雲堯於一月内將店遷移笪又稱求大老爺將叚交保明府曰毋庸其保著原被分别退去當明府訊問時薙髮匠在署前探聽者不下五六百人俄聞並無交保之事該司事又恐叚屆期避匿遂邀叚至北門内公所中評理令叚跪在神前衆人亦陸續齊集叚自知理屈情願先至神前具結並允將店立時閉歇店中生財卽著各夥友搬入所中衆皆首肯兩造遂於晚間投案具結○小工頭目王阿多被仇人殺死將屍抛在裏虹口王家宅河内由廿三保二圖地保沈泉揚投縣報請相騐代理上海縣竇明府騐明屬實卽著地保訪緝兇手此已列諸前報兹悉屍妻王羅氏屍弟王生保屍姊邱王氏均在寍波聞信乘輪來滬至縣署大堂上放聲大哭口稱還我丈夫來哭哭啼啼吵閙不已原差再三解勸該氏等堅執不從俄而明府勘地回署該氏等大呼伸冤明府立卽升堂訊問生羅氏供稱係寍波山北人丈夫今年三十七歲向在滬上爲扛棒頭素來安分成婚已久生下一子賴丈夫養活上月二十七日晚間不知被何人謀害求請伸冤王生保邱王氏供與略同明府得供向該氏等一再撫慰著退去一面令該地保赶緊緝凶延于血比○張德司控王松林侵吞銀兩前日晚堂由竇明府提訊張供稱與王合股共出資本一千元在英界香粉弄開舍記磚灰行近見王弊端百出向伊查問則露尾藏頭將帳簿扯去數張今得在途相遇扭案請究王供稱在行經理並未侵吞銀兩收下洋一千元均在店中存貨値洋五百元被客宕去三四百元各戶拖欠三百元左右有帳可稽求恩明鑒明府著父差對明帳目再行核示 
[英界公堂紀事]  
　　俞嚴氏挈子和尙控稱媳婦徐氏被伊父巧福售入治下某龜子花烟館内賣娼請爲提究蔡太守研訊之下巧福不認將女售作烟娼太守蓍交女到案再行訊斷有許　娥者粉俗脂粗望而知爲烟花寨主一日東張西望意欲探聽徐氏風聲和尙見之以阿娥被徐氏帶之來滬因卽扭交差役向太守禀陳太守訊悉前情諭令和尙先將阿娥送返蘇州交父母收領管束○某號巡捕持棍巡邏街巷正在靴聲槖槖趾高氣揚忽聞街畔有呻吟聲異而視之則有二人病骨支離奄奄待斃詰之一爲王金生一爲陸阿連貧不聊生以致幕天席地遂舁至捕房移送公廨蔡太守飭發棲流公所留養俟醫治闪可再謀安置之方 
[添請醫生]  
　　敬啓者敝堂施醫給藥年盛一年今歲正月二十一日開診延請高明内外專科巢君崇山丁君甘仁王君履康徐君宗揚唐君子耘李君紫璇許君雲江蔡君雲卿陸君雲書朱君莘巖諶君淸渠徐君呈祥共十二位每逢單日到堂施醫並卽於藥　給藥俾免自籌藥費奈入夏以來酷暑逼人染病尤夥每期遠近來診者不下六百餘號殊有應接不暇之勢爰於閏月朔日添請謝君松巖眼科計君蓉伯内科方君琴容内科徐君春波内科　君鯉庭内科五位高明共任其事庶幾到堂就診者感德如願而去不至多所觀望也特是號數旣多經費益鉅務求諸大善士慨解仁囊共襄善舉俾得永遠施行現蒙全亨寳號大善士助來紅靈丹六百瓶又痧氣丸六百瓶阮星階翁大善士助厚朴八斤姜黃七斤朱葆三翁大善士助玉桂四兩陳善亭翁大善士助痧氣丸四百瓶鄭福蘭堂大善士助來痧氣丸六百瓶蟄存齋大善士助來痧氣丸一百瓶純陽正氣丸二百服同德堂大善士助萬應四時良茶二百包隨卽代送第地處冲繁乞取甚衆尤望樂善諸君次第父來敬代分送是所盼禱此啓[  上海鐵馬路廣益善堂同人敬啓]  
[種德却病]  
　　凡人有所違和則身體欠伸鮮不罹乎疾病有時多方却疾並未從事藥鑪其惟孜孜種德保合太和乎太原葛氏求肝疾速愈由升和綢莊來洋一百元汪門藩氏求病速痊由泰源莊來洋一百元南沙宏農氏求病痊由振豐恒洋貨號來洋五十元委解災區以資接濟溽暑偪人抱恙在所不免而毅然修省憫災沴以匡時彼蒼者天定能俯鑒忱悃也　上海北市絲業會館籌賑公所施善昌謹誌 
[大德必報]  
　　夫慈祥者近仁有必膺之顯祿厚德者載福有必獲之大年故何少卿夢裏分符陶通明山中益算丙吉享樂以及後廣成長生多得仙古人盛事之傳卽今日祥符之卜也敝堂何蒙八方君子四海仁人惠助贈藥施醫以療貧病計六月份共收到英洋廿九元二角紋銀十一兩八錢四分大錢九百零四文銅洋二元花洋一元仁漿義粟之頒篆諸胸竹性米善禾之種出自心田秀茁蘭階定食善人之報香飄桂窟應知後嗣之昌乞附報章用伸謝悃[  上海虹口元濟善堂同人等頓啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘協賑所經收順直山東賑捐六月十一日起至三十日止第一百五十七八次淸罩]  
　　十二日無名氏洋一元無名氏洋一元一角○十四日鴻運通銅洋五元無名氏銅洋一元○十八日無名氏銅洋二元○廿日蘇州思勉齋許助恙愈洋一元○廿一日京口周鴻星洋一元○廿二日臺灣葉姓花洋六元錫記花洋四元德馨堂凌花洋二元林式堂錢六百文頴川堂錢六百文無名氏錢三百文存心何錢三百文知補軒楊錢六百文林勝發錢四百文振記錢四百文萱草堂鄭錢四百文李成氣錢　百文鄖順德錢三百文陳義錢二百文吳得勝錢二百文鄒炳煥錢一百文楊維馨錢三百文林鳳捷錢三百文鄒耀卿錢一百文俞成文錢一百文林定國錢一百文鋤月堂蕭錢一百文陳春發錢一百文謝得福錢一百文陳壽錢一百文鄭保升錢一百文共廿三戶合收花洋六元○廿六日閱報人洋一元淸河生洋五元田潤之洋一元○廿七日無名氏銅洋一元會分銅洋一元無名氏銅洋一元○廿八日尙志堂九八規銀十兩營口滕錫蕃因目疾痊愈許愿洋五元無名氏銅洋一元○三十日江西樹滋堂花洋四元金鵝房花洋二元念詒堂花洋一元心畬花洋一元履信堂花洋一元文學堂花洋一元旭鑒花洋一元愼修堂六八花洋一元虞卿氏錢五百文永康氏錢五百文香谷堂錢五百文聚善堂錢五百文共四戶合收花洋二元總共收九八規元十兩英洋十六元一角花英本洋三十一元六八花洋一元銅洋十二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
