# 1892 - 288 - 4907005

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[聞江省匪類肅清喜而書此]  
　　此次哥老會匪糾集黨類妄動干戈竄擾江西邊境經德曉峯中丞撥調雄師分路進剿大兵所至匪黨雖負嵎以抗究以衆寡之勢懸殊順逆之形顯判及進擣武功山而匪黨紛紛逃遞前敵諸軍遂以匪類一律肅清飛禀德中丞請卽班師中丞接禀之下不覺欣然色喜立卽批准本館接江省訪事人信業已登諸報牘以當露布之傳復從而論之曰自來極盛之世君明臣良民康物阜游熙皞之宇沐仁讓之風可謂千載一時然難保無邪僻之徒滋生於其際亡命之輩蠢動於其間是故以堯爲君而不能無共鯀之殛以舜爲君而不能無有苗之誅三代而下風氣渾穆漸不如古初而草澤梟雄揭竿而起者亦紛然並作是豈在上之德化有未純歟非也不觀天時乎有春夏之和煦不能無秋冬之肅殺有雨露之涵濡卽不能無雷霆之震厲然則聖王在上而欲使在下之有良民而無頑民有向化而無梗化誠必不可得之數也我朝龍興遼瀋疆域之廣冠絶古今而武功之盛亦爲前代所未有當全盛時川楚則有教匪之亂畿輔則有林清之變曾不旋踵而悉就弭平迨至赭宼倡亂於粤西蔓延於各省幾乎蹂躪幾徧然廟謨默運於上將帥承命於下武夫戮力於疆陲肝腦徧塗於原野卒使積年逋冠悉伏刑誅日月重光河山再奠普天率土食毛踐土之人仍得出水火而登袵席自古以來勘亂之功未有若斯之盛者也自時厥後休養生息沐浴膏澤閭巷細民目不覩鋒刃耳不聞號呼已垂三十年而不意哥老會匪竟敢自外生成歒侣呼羣潛圖不執去夏長江一帶以閙教爲名往來　定呼應靈通一波未平一波又起幾使地方官應接不暇至秋間而朝陽變起旬月之間糾集黨類以數萬計竟敢刦掠城邑殺害生民公然自居於叛逆幸李傳相檄調勁兵馳赴前敵籌集糧餉接濟軍前葉軍門居中策應辦理有方會同關外諸軍長驅迅掃飈舉風發一鼓蕩平屈指自進兵以迄凱旋首尾不逾兩月用兵神速爲前此之所未有論者謂會匪之勾結煽惑已數十年其禍機之伏也久則其發之也必烈而圖之也亦不易至去夏而閙教事起彼盖欲使中國與西人兩相齟齬而彼乃得以乘機起事其用意之深謀計之狡誠有如西律師担文所言者幸朝廷明照萬里之外毅然以除惡爲事密諭各督撫盡力搜捕毋使有遺孽之留由是各省大帥嚴飭兵弁廣購眼綫戕各處會匪次第擒獲一經訊實無不立止典刑至是而會匪始不得逞然不得逞於東南尙思一逞於東北於乎是有朝陽之變幸老成宿將應變從容决策定謀如　左劵渠魁就擒脅從解散至是而會匪之計乃愈無所逞以爲自此以後卽有餘孽未盡芟薙亦當曉然於國法之不可妄干亂端之不可遽肇矣何意至今年而湖南又有會匪之亂湖南官軍皆係百戰之餘熟諳韜略驍男善鬥會匪鋌而走險始竄入江西邊境江撫德中丞當宼氛初警時曾電致江督請調雄師赴江助剿今者援軍未赴而江省已報肅清亦可見江省不乏節制之師區區小醜不艱自行了却不頰借助他山矣夫中國自開關互巿以來日以仿效西法爲事軍中所用之槍砲與夫平時訓練之規操防之法皆能舍短從長以期精益求精密益加密較之從前之狃於晏安習於媮惰者已不可同日而語而况電綫之設四通八逹輪舶之行電掣風馳用以傳遞消息載運軍裝無一不得心應手又非往昔之可比倘能運以精心持以果力歴久不懈將以之禦外侮張國威雄視六合亦復何難况此么魔草冠天戈所指有不立見滅亡者哉余旣喜師武臣之得力而又喜江省生民未甚遭其蹂躪也於是乎書 
[本館接奉電音]  
　　昨由京友電傳上諭七道敬　譯登○八月二十九日奉上諭諠錕著補授大學士管　户部事務欽此同日奉上諭麟書著以吏部尙書恊辦大學士欽此同日奉上諭熙敬著調補户部尙書工部尙書著松溎補授欽此同日奉上諭敬信著轉補吏部左侍郎吏部右侍郎著崇光調補志顔著補授工部右侍郎兼管錢法堂事務欽此同日奉上諭大學士張之萬著管理吏部事務欽此同日奉上諭昨日道旁叩閽之都司宋文釗著交刑部嚴行審訊欽此同日奉上諭福潤奏災區需振孔殷請截留新漕以資散放一摺本年山東黄河秋汛期内水勢盛漲加以雨水山泉同時匯注河身不能容納衞遠兩河同時漫縊所有藴民等州縣沿河村莊被淹甚廣災民困苦情形深堪憫念自應寛籌振撫著照所請將該省本年新漕除照向例撥兌各處　　外其餘應行運通糧石悉數截留並將隨漕輕齎等項按數扣交以備振需該撫卽飭所屬分别被災輕重核實散放務使實惠及民毋任吏胥稍有弊混用副朝廷軫念災區至意該部知道欽此○現換棉袍褂 
[都門雜記]  
　　新任都察院徐大司憲郙涓吉八月二十一日午刻履任闔署官員巡視五城侍御五城司坊實缺人員一體進署依次謁見○禮部示頭傳咸安宫官學候補教習　鴻逵限三日内赴部騐到並携帶筆墨以備當堂填寫親供核對筆跡毋違○都察院懷大司憲塔布以東城外坊所屬地方竊案層見疉出迄未拿獲一名諭令巡視東城兩侍御暫將東副指揮沈君寳儒撤任以昭炯戒所遺篆務由兩侍御公同商議以揀發副指揮張君鴻賓暫行接署○八月初七日北城吏目王君應泰因病請假十日至二十日销假回署接篆視事○升任户部左侍卽張少司農蔭桓涓吉八月二十日辰刻履任是日所有闔署官員吏役依次謁見如儀○刑部廣東司承訊　城移來日興胡同搶刦妓女案内人犯攀誣北内坊主受賄等情承審官因票提吏目王君親赴司堂面問如果所供虚無卽將攀誣者加重懲辦王君接閲票示因病假初銷公事繁冗遣捕役高順於二十一日赴刑部司堂代述一毁承審官大發雷霆飭將高順暫收獄内仍票提王君親赴司堂回話○署北吏事務揀發北副指揮練局委員邵爲曉諭嚴禁事本坊　屬地面近聞有無知之徒售賣各種春方春藥等物當經呈堂飭將開設春方春樂鋪之李林懋王文立山林齋王祥一併緝獲到坊禀詳城憲批示枷號十日以昭炯戒所有春方春藥以及各板片等當堂銷毁該鋪户一律封閉並飭將他處開設各種 
 
 

Page 2

 
 
春方春藥鋪户統爲驅逐凈盡等因在案因思春方春藥一節風化攸關彼無知小民人等何事不可營生而竟希圖微利作此傷天害理之舉明犯紀律暗遭天讉曷亦思所獲無幾而所損實大乎爲此曉諭爾民人等知悉務宜安分守業切勿求財妄爲倘再有售賈各種春方春藥貽害於人者卽行拿獲詳城從重懲辦爾捕甲人等如有徇情隐匿不爲呈報一經發覺到案除將該鋪户封閉懲治外並將該捕甲人等斥革發落各宜凛遵毋違○翰林院編修陳宅失去衣服首飾鐘表等物值銀數百兩開繕失單報知北吏署署理北吏事務邵君卽帶捕前往騐視竊跡許以設法緝獲閲日遣僕尋一善於圓光之瞽子至宅中作法倩一童子視之童子熟視良久渺無所見瞽子言此非靈光不現乃童子眼光不入之故應得酬銀若干非如數付給不可陳君以瞽子借端訛索遣僕扭交坊主王君令押候訊辦現已禀詳城憲尙未悉何日帶城發落也 
[北通州紀事]  
　　祥許二倉憲先後回巡曾登前報某日派委某員將行轅中卷箱文件押送至京出示八月二十一日堂期後筆帖式及書吏差役咸往京署辦公○中秋佳節鼓樓前後各攤棋布星羅而尤以南果月餅套餅諸攤爲盛加以時方歲試考客如雲是以巿上較往歲倍形熱閙也○某甲西集鎮貿易中人也一日在鼓樓前購買鮮果有銀票一百兩包諸手巾包内無意中失落路旁及知而向尋已歸烏有不覺面如土色泣涕漣而噫亦可憐矣○東路廳陳小亭司馬於上月十六日帶同捕盜營馬隊往通州三河武清寳坻薊州香河寍河東七州縣閲邊循舊例也○某甲無賴也娶某氏女爲妻家頗小康籨資豐盛過門未數月彼甲漸漸付諸長生庫氏偶有怨懟卽被摧折不堪一日甲又肆兇鋒氏忿不欲生潛服阿芙蓉膏幸家人灌救得愈未識甲亦知悔恨於心否也文安縣大堤長數百丈堤西民田連年被水以致民人離散有苦難宣今歲新秋苦雨纒綿洪水陡發堤西雄縣人遂與文安縣人偷掘長堤使水趨東向淹没堤東之大城保定文安等縣堤東人恨深切齒約集村人數百口戈矛森立槍砲連環盡力以攻傷斃雄縣人八口隨奔赴順天府據情喊控君子曰思患預防是在高坐堂皇之賢父母 
[范陽志]  
　　天津城西北青光村居民百十家多以獵烏爲生時值三秋野鴨日漸肥美遂各挈手槍一桿掉扁舟至荻蘆深處伺野鴨成羣而至卽燃槍轟擊人巿易錢有李某者於上月二十日購火藥若士歸而呈諸父以備獵鳥之需復囑之曰目今慎勿開封哆罹意外其父曰李永迫不及待擬卽傾入藥罐中時正晚炊傾畢將包紙入灶中供炊爨不料紙之夾層内尙留餘藥火燄驟發致李永肉爛皮售其八齡之幼孫適在灶旁當時斃命此外尙有婦女三口亦受夷傷屋頂揭去無遺獨其子以事出門倖而得免嘻軍火也而可妄動乎哉○天津府鄒岱理太守兼充工程局提調前奉李傳相札飭核减東洋車捐以示體恤向章每輛　輸津錢一千文現减至月輸五百文自九月初二日起至十二日止在城隍廟換給木牌釘於車後至原給腰牌仍令隨時佩帶以　稽查車户賃價亦酌定新車每輛每日不准過津錢一百五十文舊車一百廿文其未騐之車及續增之車均准隨時報騐○八月二十日天津捕盜勇○同馬快往城西緝賊知有劇賊窩留某烟館内卽暗遞消息將烟館團團圍住賊正在烟霞供養陡遇捕役破空而來一時戰戰兢兢悉被牽之而去搜其身畔携帶洋槍者不止一人想須照新章定罪矣○北方多在理教其人不飲酒不吸烟惑世誣民法所當禁頃有客述其教中當家死後舉襄尤有可發一噱者侯家後趙當家名明山字清泉自號松巖居士示寂後於八月廿三日殯葬儀仗除旗鑼傘扇及幢譒外無所謂真亭主亭爐亭之類此則人之所有而彼所獨無者也中有玩具數擡爲茶膏盤爲花瓶爲茗碗爲椰瓢爲葫蘆爲念珠此又人之所無而彼獨有者執紼之人律脫衣露頂每人一隊必有茶房一名手挈茗壺茗碗腰跨布袋上書志善堂供養嘻異哉是果何所取義哉 
[示禁窩娼]  
　　特授丹徒縣正堂王隨辦洋務揚鎮兩關發審委員候補知縣孫總會查諭禁事光緒十八年八月十一日案奉江蘇常鎮通海兵備道黄札門照得本道前因鎮江租界内外一帶有等烟館客棧玩法漁利誘人包房帶妓甚至窩頓流娼大爲風俗人心之害卽經分飭縣局嚴行諭禁查辦並函致英領事一體查禁在案兹本道訪聞西門外有佛照樓三義公馬三元老義和三益長發祥發等客棧仍復公然帶妓窩娼毫無顧忌甚至斯爲美縵蓉樓德生等烟館亦皆陽奉陰違或由後門帶妓出入哉在後進另開門面化爲盈豐順記及萬順昌等字號與鎮屏山巷内之同康清記公估局巷内之潤康清記兩户各懸洋藥發客招牌名爲土棧其實招客挾妓從中取利似此情形實屬傷風敗俗有千法紀本應飭提押閉姑再格外施恩里申禁令以挽頽風除札委候補知縣孫令家澄會查諭禁並札飭丹徒縣知照外合亟札飭札到該局立卽遵照會同孫令確查諭禁各該客棧烟館不得再行窩娼帶妓一面查明其餘各棧烟館如有前項情事亦卽一律禁止倘敢故違或有差保地棍藉端詐擾並卽隨時會縣嚴提究辦具報仍先取具各該棧館遵禁切結呈送查考毋違等因奉此合亟會示查禁爲此仰城西一切客棧烟館知悉除示内未經指出招牌之棧館業已分别密查一併禁止爾等須知此次札飭會禁不憚三令五申務令遵照憲示改過自新限日内先具遵禁切結呈局備案轉送呈考倘敢故違以及差保棍徒從中詐擾等情立卽隨時提縣巖辦斷不姑寛萬勿自罹法網後悔何及毋違特示 
[馳馬傷人]  
　　八月二十四日傍晚蘇州元妙觀前北局所轄地方有常熟人朱某高乘怒馬揚鞭於人叢中得意洋洋往來馳驟行至灣角處不隄防有老態龍鍾之某甲避讓不及撞仆於途額破頭穿血流滿地旁人知已肇禍將馬拉住朱慌忙下馬出洋銀十二枚倩人代延傷科爲之醫治復雇轎舁歸且倩友出爲調停願出重　求免控告不知甲　否也 
[銀樓遇騙]  
　　蘇州訪事人云八月二十五日下午有某甲衣履翩翩偕一少婦至道前街萬年慺選購金臂釧金耳環等數事櫃夥布子計算需洋銀一百八十八圓甲婉告曰屈君同至鄙舍如數奉呈不動尊取之如携絲毫不少吝也櫃夥諾之行至剪金橋巷沈公館對門某姓家甲昻然入中堂少婦亦蓮步輕移携物進内室櫃夥待之良久微窺簾隙見有十餘齡之女郎五六輩圍坐作女紅或男或女或進或出跋來報往趾不稍停正在沈思時甲突自内出執閶門内鼎康莊八月二十六日期票三紙統計洋銀二百圓交櫃夥曰此票除價值外尙餘十二圓暫存鋪中明日當購他物也乙審視再三持歸交於掌櫃掌櫃令持向恒興錢鋪騐視錢鋪夥察閲半晌拍案曰悮矣悮矣此僞票也速往易之遲恐不及矣櫃夥大驚失色急奔至原處則室雖在而人已杳遂在堂中大聲疾呼少選一嫗隔簾問日君覔誰耶家無男子老身在此僅以十指教數女童餬口君覔誰耶具以告嫗哂曰君悮矣此間並非甲家請細訪東鄰西舍便知櫃夥無可如何垂頭喪氣歸告鋪主投蘇州府署禀訴情由魁太守諭候飭差查緝 
[甬上雜聞]  
　　寗波裕興漢號虧欠茂豐錢莊鉅欵除去收過若干尙短洋銀五萬五千圓有奇茂豐執事人具呈到道控追吴觀察飭將同慶等三船貨物立據抵與茂豐一面飭鄞縣查提裕興號主沈敦魁父子押令理償沈六具禀道轅稱裕興隆係與茂豐股東楊塤房廣興等出貲合開觀察批以旣稱出貲合開當時必立有議據何以並未呈騐且各出貲本若干共有股分若干詞内亦未分析聲叙試問憑何取信至該號在甬在漢負欠各欵均係該職之子倫照親司其事亟應赶緊交出將欠還各欵分别清算投縣聽審以明虚實徒知牽扯妄控庸何益耶前准江海關道以據漢商大豐等禀追欠項資請查封家産並據大豐等莊來道具呈當經批示札府飭縣立提該職押交爾子倫照等分别訊追在案據呈前情仰寍波府速飭鄞縣查照先令指飭提案押交清理欠欵另集簿據分别訊追具報毋違○日前有南田墾荒民人陳華貴等投道轅訴稱 
 
 

Page 3

 
 
是處所種早晚兩禾因久缺甘霖秋收無望吴觀察准詞飭南田墾務委員張二尹速卽確切查勘通禀察辦毋稍違延 
[八閩餘話]  
　　福州訪事人云長頭𣛮花舫中藏有麗人一日媛仙一日阿梅雖六寸膚圓未束窅孃之帛而天然丰韵秀壓塵寰一翦秋波尤足令魂消心醉真一雙如意珠也有某君者與阿梅繾綣情深曾訂白頭之約小星三五竟賦在東一時西舫東船無不傳爲佳話焉○渡船户某甲性狡而刁一日載紙至某厘卡遮遮掩掩圖漏捐資事爲哨勇查知將貨解交總局想不能免於罰鍰也○閩縣某甲因事暫押翼房管押之某家丁與胥差視爲奇貨百般勒索甲不堪其苦許以百金爲酬丁差恐其食言偪令甲邀某棉花店主擔保立劵數紙限五日内付清甲不得已而曲從之棉花店主心不能甘於付銀後粘據控陳縣署蔡伯昻大令訊明情節將丁差枷責示衆以儆效尤聞者快之○署福清縣張大令翥於某日到任因前任朱大令尙未出署遂暫假三寳殿辦公 
[朝鮮近事]  
　　太古街有一婦人乘轎夜行有一男子在後緊追欲令回去婦不肯喧嚷不已有識者謂此婦與某甲有私欲往其家移樽就教夫覺而追焉婦旣不得往亦不肯回卽於近處親串家止宿此婦誠無恥之尤者矣○黄海道有白蓮教匪作亂鮮官飭差緝捕在巿中遇一人形跡可疑急追之其人緩步出城相隔數武終不及而返○某甲家被賊十餘人破門直入明火執仗將所有物件盡行刦去甲不敢與抗惟吞聲飲恨而已○通商總辦傳諭各商此後與韓人交易須用現錢不准再訂月期○某紳士之女與幼僕相携逃遁昏夜出城經過某村爲村人所遇詢問何往僕心怯策馬遁去女不能隐乃以實告昏夜無歸就村人家宿焉次日告諸女家始迎女以歸淫風流行雖濮上桑間何以過之哉○通商總辦袁公於八月初一日往英美兩領事署拜會行過巿中有韓人攔輿訴稱被華人擊傷袁公詳加騐視並無傷痕見其兩頰腫紅知已在醉鄉乃令從人勸之使去○麻浦人數十名拽一華人至領事署訴稱是人渡江不給舟資又將同伴數人擊傷領事唐公將華人薄責衆始散去○韓人某甲以船爲家性嗜鶆麴蘖飲輒大醉初三夜柁尾呼燈舷邊把盞巨觥屢罄玉山遽頽至次日有人見一葉輕舟横斜岸側而甲已效青蓮捉月故事問諸水濵矣快哉飲乎千年不醒覺劉伯倫荷鍤相隨反爲多事○負債自盡者有之索逋自盡者則未聞也若李某可異矣李於上月初四日往某甲家索欠甲辭以無力李坐索不肯去甲不得已暫留一宿次日不起啓户視之已自縊於梁間是真咄咄怪事 
[劍潭秋影]  
　　臺地民風素稱强悍喜於爭訟每有田産細故輒赴有司衙門呈控窮年累月糾纒不已推原其故一由於訟棍之播弄一由於勢惡之强横被其累者甚至廢時失業蕩産傾家而不惜此等風氣言之實堪痛恨邇者顧緝廷觀察奉命補授臺澎兵備道抵任未久訪知此等積習立卽出示嚴禁如敢仍蹈故轍定卽指名拿辦不稍寛貸倘能改悔自新亦可恕其旣往寛嚴並用賞罰兼施彼蚩蚩者亦可翻然變計矣○統領基隆銘字等營劉雲程恊戎朝焯爲省三宫保文孫在臺有年近以宦游日久睠念家山具禀撫轅懇准乞假内渡邵中丞以恊戎統領是營駐紥基隆一帶爲時已久熟悉情形未便遽易生乎堅留不允繼見恊戎歸志已决萬難挽留始行批准另委現帶臺南鎮標副營劉濟舟總戎思盛接統總戎奉札後立卽趨轅謝委不日卽行到防矣○奏調江蘇候補直隷州胡鐵華直刺傳前奉上憲委查全臺營務旋赴臺南中路一帶查點明白回郡銷差中丞見其秉公辦理勞怨不辭深爲倚重委赴宜蘭一帶巡閲防營事竣言旋於八月二十日清晨回郡○全臺機器製造等局總辦蔣丹如太守期彤前因政體違和赴撫藩兩署禀請病假數日及假期已滿仍未遽占勿藥遂續假二日以資調攝○陶碧軒叅戎奉上憲札委前赴澎湖調齊宏字兩營來郡另候差遺日前斯美輪船由澎返臺叅戎卽乘之而來率同宏字副左兩營管帶郭馬二君赴憲轅禀到○補授宜蘭都司孔質堂游戎與前任李君鼎臣因有經手未完事件始猶彼此相商繼卽具詞互訐越時旣久尙未清厘八月二十二日孔游戎又由任所馳赴臺北詣憲轅禀見想仍爲前事也○基隆開挖金礦上游以此處人烟輻輳易肇事端爰招精壯三百名札委謝君德陞管帶常駐礦所以便隨時彈壓近以其辦理不善議將此營裁撤惟尙未見明文也 
[邗江官報]  
　　八月十九日孫鹺尹肇炘赴省公幹二十日林大令駿逹解京餉起程楊分轉永錫禀知赴省二十一日汪大令如瀚公幹來揚二十二日徐州道沈觀察公幹過揚衷鹺尹興哲解海分司餉來廿三日署東臺縣王大令抵揚卽辭赴省海分司徐分轉禀知回署廿四日葉分轉叔亮辭回鄂岸差次方大令臻峻委城内總巡 
[鵠候節麾]  
　　兩江督憲劉峴帥往鎮江閲視砲臺已將電信登諸前報兹聞邗上官塲接到省信都轉以下印委各員均於二十八日清晨先後登舟赴瓜洲口鵠候節麾戾止想屆期大纛遥臨士女夾道而觀屬吏望塵而拜自有一番熱閙也 
[軍麾卽發]  
　　新簡長江水師提督黄昌岐爵軍門出都南下道出滬江本報已紀之矣兹悉軍門來滬後　卽登岸乘坐緑呢大轎至文武各衙門拜客旋登鈞和兵輪啓行云 
[火災志略]  
　　昨晚九下鐘時租界中各捕方鳴鐘告警三下一停急出探之知火起於北泥城橋西首迤北平房内各洋龍如飛而至吸水以噴越二旋時火卽漸漸衰熄時則道途擠擁未能臨近火塲一切詳細情形且俟訪明再録 
[預防火患]  
　　欽加運同銜補用直隸州特授松江府上海縣正堂黄爲出示曉諭事照得現在時屆秋凉轉瞬冬令乾燥之際火燭尤須謹慎所有各鋪户跨街凉蓬亟應及早一律拆除節各處太平水缸尤須挑滿蓋藏不准民間私自汲用除著甲傳諭外合行出示曉諭爲此示仰各鋪户居民保甲人等知悉自示之後統限三日爾等務須各將跨街凉篷拆除凈盡不得稍有遺留庶免後患卽各處太平水缸現已照會堂董挑滿積水該鋪户居民亦不准擅自取用倘敢故違許該地甲指名禀縣究辦决不寛貸至各户廚灶不宜積放柴草洋燈油燭切須時加照察臥時必須一律吹熄是爲至要各宜凛遵毋違特示 
[禁用小錢]  
　　攙用私錢有干例禁官憲屢次出示爵諄曉諭無如貪利之徒依然陽奉陰違邇來本城清道局收取垃圾捐各鋪户仍搭小錢由局禀明上海縣黄愛棠大令因此重申禁令揭示　衢矣 
[紛爭不已]  
　　昨日亭午有某甲糾同多人在老學前某茶肆邀匣子作中某乙各　曲直唇槍舌劍聲勢洶洶繼而甲黨磨拳擦掌欲與乙一决雌雄旁人竭力排解甲黨曰若欲息事須出青蚨若干乙阮囊羞澀無以應之甲不肯干休將乙扭至上海縣喊控值日差禀明黄大令以事起細微麾之使去兩造遂復扭作一團向南而去後不知其究竟 
[山陽增感]  
　　姑蘇人張某向在本埠某戲園當笛師譜按霓裳不數李謩絶技近患癆瘵醫藥無功人有勸其吸食洋烟者因之短笛横吹漸入此中佳境日來病勢加重而烟瘾已成乃時至帶鈎橋北首某烟館開燈前日六點鐘時正在吐霧吞雲忽覺頭昏腦暈幸有相識人在側見此形狀急爲之雇轎送回及至家而已氣絲不屬矣説者謂此實烟館中之大幸否則一經賢長官相騐雖又係發痧身死亦不免多費周章矣 
[巡局瑣案]  
　　前日滬南久大號主某甲投十六鋪巡防中局訴稱有船户薛殿邦郭金春曹萬仁等船户停泊江干有礙河道與他船屢次肇釁囑伊移泊他處倔强不依是以投局喊控求請提究局員蔡蓉卿二尹立提薛等到案訊供之下薛郭曹同供係江北人操舟度日現在情　　泊池處叩求寛限二尹著具結限於八月底一律遷徙如違提究○張口才楊貴生吴阿虎三人前晚在十六鋪外灘與渡　户某甲口角張 
 
 

Page 4

 
 
等竟將甲扭住以老拳從事旋經甲將張等扭至十六鋪保甲北局局員祝翼雲二尹提訊之下以張等夤夜滋事殊堪痛恨判各責五十板以示儆戒 
[仍無確供]  
　　王松濤控顧福生顧憲春及烟妓顧阿翠將髮妻顧氏卽蘭英誘拐一案由縣迭次訊供已紀前報前日上海縣黄愛棠大令請帮審委員竇奠高明府升堂提阿翠至案問爾與蘭英是何稱呼爾在滬上所作何事將蘭英藏匿何處須將實情供出尙可從寛開釋如敢支吾定當重責阿翠供稱與蘭英係嫡親姊妹小婦人於昔年被丈夫領到滬上旋入花烟館爲傭妹夫王松濤自蘭英失去後卽向小婦人知照遠房族叔顧富春平日作事不端曾將叔母售與黄渡地方此次蘭英逃逸疑亦係叔父誘拐當時將伊軋至福馨樓盤問復至明園烟館吃烟叔父一味支吾旋悉伊於八月初三晚與蘭英至新丹桂戲園觀劇並買饅首與蘭英食觀畢二人坐東洋車往泥城橋小婦人與蘭英同胞姊妹斷不肯誘拐小婦人生有一子現年九歲如敢將蘭英誘匿母子二人立召天誅求請明察明府又問顧福生爲人如何答稱福生年紀尙輕現以縫紉爲業明府復提富春研詰供稱蘭英實被阿翠誘拐小的並未與伊觀劇坐車阿翠旣在花烟館亦不甚可恃且蘭英失去之日小的與侄兒福生尙在鄉間其爲被誣可知明府謂阿翠曰爾若不招當以竹梢鞭責阿翠仍執定前詞再三研詰仍無確供明府令將兩顧分别還所阿翠交官媒收管候訊 
[英界公堂瑣案]  
　　某書坊夥葛仁忠訴稱某日同業人李春忠誑去各種書籍迄今索價無著向論逞蠻是以指交捕房解送案下李供稱小的向葛取書售與治下三馬路春申福棧湖南客某甲計共洋銀三元先已收到一半現在此客已往他處俟返滬時向收可也蔡太守判令管押兩禮拜責令交出買書人向追找價○四百零九號華捕禀稱馬夫王阿林駕車至某處違章碍路適爲小的所見因卽送請罰鍰王供稱小的在某姓家當圉人之役停車候客不敢違章尙乞施恩以全體面蔡太守判令罰洋銀兩元悉數撥充某處西醫院經費○西包探某甲禀稱昨日見東洋車夫王阿仁在革處爭攬坐客幾肇禍端有違租界定章是以拘拿送案王供稱小的確係初犯求賜恩寛祭太守判令管押三日○西包探紀林禀稱隆茂洋行西人愛分司所雇細崽胡阿壽竊取主人家西式鎖匙及支票若干旣報捕房當卽將胡拘獲并在伊家中搜出鎖匙表殻雜物詰之皆係竊自行中至支票二紙已由西人掛失今特送案請懲愛分司訴稱胡竊取鎖匙等件已由西探吊出原贓然行中失物甚多一時不能記憶請將胡從嚴究治以儆效尤胡供稱小的之父名阿六小的在愛分司處當細崽上禮拜六因事登樓見主人箱面有　殼因之乘間竊取兹已連餘贓交出此外别無竊贓矣阿六供稱兒子阿壽竊取主人之物原是該死然小的實不知情請大老爺將兒子懲辦可也蔡太守飭探將起案之贓及胡帶回捕房查明究竟有無别贓禀候覆訊核辦阿六無干省釋○四百九十三號巡捕禀稱昨日小的於巡街時見湯阿生在某處路旁擲骰賭錢是以拘拿送案湯供稱小的係廣東人偶見有人聚賭因之袖手旁觀悮被拘拿乞恩免辦蔡太守判令枷號一禮拜發頭門示衆 
[法廨停訊]  
　　昨禮拜四係法公堂訊案之期因捕房無甚要案捕頭飭包探至葛同轉公館告知請暫停訊一期 
[法捕房瑣事]  
　　租界中花烟館與清烟館由工部局收捐顯分涇渭不能含混小東門外某花烟館樓上出售花烟而樓下則作清烟館排塲希圖影戤不肯照花烟館認捐經收捐洋人查知當將開烟館之某甲拘送捕房押候訊究○小流氓某甲前日在法界八仙橋相近小茶館内聚衆拆梢將某乙之衣剥下乙與之爭拒適巡街捕至將甲拘入捕房管押候訊 
[善捐類志]  
　　山左元　號寓本邑南巿新太平弄聚源棧八月二十六日之夜東鄰失慎火勢飛揚蒙程裕和成泰黄源泰登豐棧晉德棧源和各寳號襄同運貨得免　災本擬設席以酬惟恐忙迫之時不能遍及因以席費洋銀二十元移交本館恊振所充入賑捐爲諸君造福又常州青芙館主人以鷹銀十枚囑充順直振項又樂野山人捐助魯豫振捐二十圓之三君者憫兹顛沛慨施于頔之金顧此飢寒竟泛堯夫之麥同一仁慈之廣被自然福報之無涯類而志之一以伸謝悃一以表頌忱也 
[暫停施醫給藥]  
　　謹啓者敝堂向承四方善信樂助施醫贈藥捐欵接濟源源羣霑實惠今春三月間復踵舊章辦理經六閲月矣當夫天時酷暑抱疾來醫者實繁有徒所幸藥到病除獲益尤非淺鮮拯貧民於水火而安袵席無非諸大善士佽助之功也兹屆秋高氣爽百病潛消而敝堂亦經於七月廿五日鳩工興造大堂籌辦一切准於九月初一日暫停醫藥誠恐未及週知致勞遠涉請登貴報藉以佈聞上海虹口元濟堂同人謹啓 
[善迓天和]  
　　謹啓者敝堂接奉湖州無名氏大善士請符治病祈求速愈樂助山東賑銀一百兩洋十四元又奉梅道人大善士祈保母病果獲案痊完愿樂助山東賑洋二十元善氣可以禳疾仁孝更能格天呼吸相通挽回甚速矧值哀鴻嗷待哺救人一人命勝造浮屠推而至於十百千萬功德無量福壽無邊敬告同緣時哉弗矢[  上海六馬路仁濟善堂籌賑公所施善昌等謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
