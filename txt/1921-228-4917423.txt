# 1921 - 228 - 4917423

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[湘鄂戰爭之大勢（老圃）]  
　　藉曰湘軍得志一戰而破武昌再戰而異軍突起攻破江西三戰而略地東至於海可謂滿志矣然充其量如斯而止固無更進之理 
　　藉曰鄂軍得志一戰而肅清鄂境再戰而攻拔長沙三戰而略地至衡山爲界巡閱至於南岳可謂極巡閱之能事矣然充其量如斯而止亦無更進之理 
　　由前之說則成南北朝對峙之勢以長江爲防禦線沿江一帶從此多事矣由後之說則國中權力儼成鼎足之勢其名則長江流域爲北屬其實則長江流域爲緩衝此即直皖未戰時之狀態 
　　就現勢測之苟無他變鄂似占優勢然爲鄂計與其戰勝不如不戰而勝而爲湘計與其以鄂爲敵不如以鄂爲援使鄂能代表中原而湘亦代表西南共擬南北和議大綱即不啻全國十分之七八已告統一再由此開正式會議其勢利於破竹乃舍此不圖而從事於戰吾見其愚也 
命令 
　　八月二十一日大總統令新疆省長兼督軍楊增新電呈此次俄國舊黨不守公法糾衆竄擾阿境阿山道道尹周務學誓死報國忠憤自戕遺書有云勿毁我室勿傷我民盡責守土殺身成仁跡其臨難從容洵屬深明大義該道尹秉性肫誠堅苦卓絕歷任各道興利除弊勞怨不辭近年戢定阿山撫绥口哈政績尤著身後惟餘敝衣數襲殘書數卷清風亮節尤堪矜式請予從優襃卹等語該道尹捐軀報國大節凛然披覽電呈至深惋惜應即給予治喪營葬費三千元著楊增新派員前往致祭生平事蹟宣付國史立傳並准入祭忠烈祠仍交國務院查照文官在職因公致死之例從優議卹以彰忠藎此令 
　　又令　安徽省長聶憲藩呈請辭職聶憲藩准免本職此令　　又令　特任李兆珍爲安徽省長此令 
　　又令　國務院存記鮑鼎昌著發往江蘇虞廷銓著發往福建交各該省長酌量任用此令 
　　又令　左運奎晉給三等嘉禾章甘尙人晋給四等嘉禾章此令 
[專電一]  
　　北京電　太平洋會籌備處院派楊熊祥等財部派李景銘等海部派陳恩燾等交部派劉符誠等外部派周傳經等交部另設籌備事宜委員會派關賡麟等十六員爲委員（二十一日上午十二鐘） 
　　北京電　外部籌備太平洋會事務處擬延評議二十員尙未定人　　北京電　美使館息美政府恐吾誤會有共管意義决先非正式爲一度接洽袪除懷疑芮代辦定二十四訪外部（二十一日上午十二鐘） 
　　北京電　鄂局新堤附近有小衝突漢領事團報告使館謂蕭報雙方捷電甚不可靠須知兩軍仍在原地吳佩孚爲和戰兩方所圍已失其自動主張若不主戰餉彈不到主戰而喪人民同情爲吳計非得　　北京電　贛省長楊慶鋆電覆太平洋會並無意見内政不統一對外無辦法請部提出閣議先講統一再談該會（二十一日上午十二鐘） 
　　北京電　杜錫珪電新堤已復海軍協同擊敵本日沿江一帶肅清各國船舶航行可告安全擬卽通告漢領事團再海軍欠餉半載當此膺戰不能希奬惟祈欠餉發清似是分内請求懇速撥付 
　　北京電　漢歸客言吳部連捷全仗海軍用命聞此次曹發艦餉近百萬將來第二艦隊必爲直所有 
　　北京電　杜錫珪電前方各艦索餉萬急懇另簡賢能免誤事機珪乘楚泰赴前方佈置就緒卽晋京面陳（二十二日下午五鐘） 
　　北京電　卜爾熙送二十五萬於外部係第二期收容費（二十一日上午十二鐘） 
　　北京電　汪嘉棠由滬調查城壕地產回京有報告及辦法呈潘 
　　北京電　外部咨交部西班牙使照會馬德里萬國郵會議决協約二件協議三件應於何日批准請先核覆（二十一日上午十二鐘） 
　　北京電　上海鹽餘共二百十二萬九千元分配無存（二十一日上午十二鐘） 
　　北京電　潘復派譚懷赴吕宋調查兼籌欵任務（二十一日上午十二鐘） 
　　北京電　張作霖皓（十）（九）電優林奉令與日松島談判商約已設法挽留優對我失望與日議約我必受損爲淵敺魚非計請中央繼續談判　　北京電　王懐慶必欲將警廳改隷提署殷不受節制現定以殷調升京尹（二十二日下午二鐘） 
　　北京電　二十日閣議討論湘鄂事件多數認此時輕易謀和適足貽南軍輕視仍責成吳使積極規復各失地後再行磋商議和條件 
　　北京電　徐密函吳勸勿就巡閱留湘轉圜地但國民大會有背約法萬不可開勿復言召集事爲靳聞以院部方促吳就職戰事可負責今總統反函阻與閣議貫澈用兵計盡相左何以取信軍人勢不能再幹面徐詰問口頭告退徐謂此予箇人意見本不發生效力至軍務當局由責任内閣主持何必悻悻求去（二十二日下午二鐘） 
　　北京電　巴西明年賽會農部認爲我國發展工商業之良機儗仿巴拿馬會成例本年先開一出品協會作預備（二十一日下午三鐘） 
　　北京電　嚴鶴齡電國際聨盟秘書處現懇在會各國速派公斷員來瑞報到俾根據公斷條約組織常設司法裁判所（二十一日下午三鐘） 
　　北京電　李兆珍長皖事前未同意現因皖人大反對表示不願到任政府擬任財廳長暫代不遽收回成命（二十二日下午二鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電　陳使電法政府現對中法實業銀行已决重招新股再行開業所有中國債權儘先清理 
　　北京電　任可澄由貴陽來電西南大局今非昔比自桂事失敗自治宗旨大明現滇黔川已均派員赴粤研究結合北伐事據粤首領意見仍由西南組織聨軍對北滇已轉令李友勳赴湘川由劉湘自統三旅東下惟盧燾尙無表示請速討論湘鄂解决辦法以免再起干戈（二十日下午七鐘） 
　　北京電　京各團體訂二十四在公園開聨席會討論太平洋會議問題（二十二日下午二鐘） 
　　北京電　俄勞農政府來函聲明否認太平洋會議凡關對俄議决均作無效（二十二日下午二鐘） 
　　北京電　皖同鄕不承認李兆珍省長今午謁靳請收回成命 
　　北京電　川軍分三路圖鄂（一）由巫山前進已抵巴東（一）向施南進攻（一）由開縣經大寗房竹窺鄖襄 
　　北京電　部復顧使烟禁未清實由外人私運來源不絕而國内紛亂頻仍多有中央權力未及之區此後對内謀肅清望轉知英政府協助進行（二十一日下午三鐘） 
　　北京電　鄂電吳佩孚號（二十）日抵汀泗橋馬（二十一）派董旅向官埠橋攻擊定禡（二十二）日令靳旅趙旅合攻崇陽限四日内攻抵前方靳雲鶚電職旅與敵已戰十三晝夜傷官長十餘目兵傷亡二百餘殺敵在數千以上現吳使令各軍迅復崇通俟職旅及二十五師成一直線後卽下總攻擊令（二十二日下午八鐘）　　北京電　鄂電川軍南下宜昌吃緊吳使急命軍艦駛往協防 
　　北京電　參謀部司員因欠薪二十二月明日起實行罷工 
　　北京電　胡使電准日外務省函開現在大阪東京一帶發現過激文書經檢事局查得署名者爲中國勞動俱進會東京支部實屬有害日本國家治安除嚴行拘捕外亟請查照取締等語准即通飭各領館嚴爲約束僑民（二十二日下午四鐘） 
　　北京電　范源濂張一麔等昨謁靳提三項（一）六七兩月敎育費務在開學前發清（二）鹽餘擔保手續應卽辦成（三）交部協欵須直接交敎部按發靳答均可照辦 
　　北京電　敎育費决由十年公債内提出六十萬元另發鹽餘擔保國庫劵二百萬今明可辦出 
　　北京電　胡使電延琿魯案正待解决非病軀所能勝任懇准辭職（二十二日下午三鐘） 
　　北京電　日兵在鴨緑江上游擒獲悍匪張金豪等一百八十餘名迭經外部交涉要求引渡現由日使復允已解奉天訊辦 
　　北京電　外顔與小幡議結延琿撤警案該使要求（一）日本損失應先開議（二）中日國境會巡法應請實行（二十一日下午三鐘） 
　　北京電　蘇埃亞政府要求通商并贊成由顧在英接洽謂希望中國人民合力團結脫除任何壓制組織一强固之國家與帝國主義抗（二十一日下午三鐘） 
　　北京電　中比航務公司籌備竣事比使請准予通航（二十二日下午三鐘） 
　　北京電　政府以赤塔無返還庫恰誠意分電吉黑地方官嚴斷接濟（二十一日下午一鐘） 
　　北京電　東站搜獲之優林文件確含有某種主義現分飭軍警嚴密防範 
　　北京電　陜各界聨合會電陳迭遭兇災請撥欵賑濟（二十日下午七鐘） 
　　北京電　陳錄爲儉學生索費事來電辭職部復慰留惟沈王兩秘書准其歸國 
　　北京電　陶道尹電復遵查延屬日警對我國内政無不干涉近又强收租稅逼民改籍侵奪司法佔用民房迭向日聨絡員交涉無效請中央速對日使抗議 
　　北京電　曹錕電楚同艦掩護吳使及其衞隊巧（十八）抵新堤附近敵即開砲轟擊激戰至晚十時將新堤佔領皓（十九）又克復螺山張福來皓電巧晚敵悉衆向我汀泗橋右翼猛攻激戰數小時始退復分路繞攻汀線左翼正在抵禦敵復攻我咸寗右翼謀奪官埠橋激戰甚烈當派隊往援行至長嶺遇敵二千餘佔高山向我堵擊福來即親率衞隊往援始將敵圍衝破追擊二十餘里又汀泗橋約有敵兩師餘俟大軍集合再施總攻擊（二十日下午七鐘） 
　　北京電　鄒芬電距滂二十里外土匪紛擾各旗請電張使勿撤前路並應助剿 
　　天津電　報載銀行公會通電各省公會將在津開臨時聨合會討論太平洋會提案（二十二日下午五鐘） 
　　漢口電　右翼直軍克源潭逼近城陵磯外報載城陵磯已攻下恐不確現上游軍艦共十四艘陸軍約兩萬餘中路養（二）（十）（二）仍相持於汀泗橋戰線約長五英里咸寗側面無戰事吳養日赴咸寗布置運去軍用品極多如湘不就範於三日後中右兩路卽同時總攻擊 
　　漢口電　蕭委二十五師砲兵團長高溶爲省垣戒嚴總司令 
　　漢口電　張福來養日自咸寗返省與蕭商後方布置（以上二十三日下午四鐘） 
　　滁州電　今日南段車僅開至明光昨夜大雨臨淮附近路軌又被衝壞前壞各處以石子廠在滁阻不得逹搶修工程益難進行 
（二十一日下午七鐘） 
　　嘉興電　三届省初選漾日開票選民褚輔成等據條責問汪監督自認違法聲言開票旋人聲鼎沸凳椅亂飛槍剌横擊褚輔成計仰先顧一鳴姚稚梅孔進民褚勤襄屠斗山周皓江沈衡山等均受重傷褚等九人旋於下午五時乘車赴省驗傷起訴六時許票櫃尙未開竣（二十三日下午五鐘） 
　　香港電　皓（十九）李明揚電稱佔全州劉震寰電稱佔雒容城鹿寨等處聞皓粤軍並佔龍州 
　　香港電　禡（二十二）孫出席國務會議所議爲否認京發十年公債一案將由明令公佈無效 
（以上二十三日下午八鐘） 
公電 
　　桂林來電　各報館均鑒先遣軍奉命令進入桂林沈鴻英全力抵抗以存亡相爭我軍亦必死而戰激戰兩晝夜沈軍不支向全州方面潰逃業於元日午前十一時復完全佔領桂林城並俘虜千餘人斃傷敵人數百名奪獲步槍千餘桿大砲七門機關槍十數架彈藥甚多我軍自團附長王拯民以下死傷約二百餘人進入城中秋毫無犯商民安堵除詳情另行報告外特先電聞滇黔贛聨軍援桂先遣軍司令官胡若愚元未印 
世界路透電 
[太平洋會議與各國]  
　　二十二日巴黎電法報謂英法日總揆親自出席華盛頓會議一節似已確實大約中國亦將以國務總理爲總代表 
　　二十二日倫敦電英國致美政府接受哈定總統參與華盛頓會議請書之文聲明英政府與全國對於會議之目的掬誠表示同情其結語曰凡有關係者皆將具勇敢友好及互相了解之精神參與會議故此次會議或可收導引世界入於興盛及和平之遠大結果此果英政府所切望者也泰晤士報載有社說討論美總統之請書謂大不列顛責當規定對華政策英國應處竭力調和日美兩國關於中國問題所抱歧異意見之地位且謂在華之英國利益實爲英國與日及與美邦交之要素泰晤士報之意山東問題乃凡爾賽和約一種主要之中庸解釋該報並建議藍辛石井條約所述及之日本在華特殊利益問題可按不妨礙英國向所贊助之中國開放門戶主義之意義解釋之日本在華顯有特殊利益尤以滿洲爲最該地如按經濟方針發展之而無軍治之企圖則或可大有利於中日及關於中國改建興盛獨立有深切關係之各國 
[中國學生在英開會]  
　　二十二日倫敦電中國男女學生在特比夏之斯文維克開大會來賓頗多顧維鈞公使向衆演說謂英國之政治商業文藝考據在在可供中國學生研究而中國在英之學生僅有二百五十人其數未免過少查在美者共有二千五百人之多彼信大不列顛爲訓練人民領袖最佳學校之一彼之願中國學生多來英國也非全爲此故且因中國學生之來英將令中英邦交受良好之反響其益爲雙方的爲遠大的英人與中國青年英秀相接觸必能於新中國之希望與志願有所通曉而與富有智識之各界大爲有益顧公使復申述中國學生留學外國足以擴張中國對外貨之需求彼意美國對華商業之日見發逹半由於美國退還庚子賠欵致有大批中國學生赴美之故今英國如將庚子賠欵餘數撥還中國則此金可用以多派學生來英顧公使之結語謂英國各界有名人物今皆誠摰歡迎中國學生來英求學哈姆斯韋士氏近在下院宣佈不日將組織委員會考慮該問題云云已足見其一斑也 
[國際聨盟會中之中日人物]  
　　二十二日倫敦電每日電聞外交訪員稱漂亮之中國公使顧維鈞博士將在國際聨盟行政會會議爲主席討論上西萊西亞問題諸事故中國及其駐此之代表已處於大有體面及責任之地位中國爲新入行政會者顧博士殆爲世界最年輕之全權代表中國而得在仲裁歐洲爭端之會議任主席誠一偉觀也 
　　二十二日巴黎電國際聨盟行政會會長石井子爵將於星期五日抵日内瓦 
[美俄之賑災條件]  
　　二十二日巴黎電勞農政府之代表與美國代表在里加進行之談判其結果爲美國代表完全如願所議定之條件如下（一）美國振務委員團享外交機關之一切特别權利（二）委員團保留在俄國國内外雇用所願任何人物服務之權（三）委員團僅以糧食供給兒童與病人紅軍或過激黨人員不得享此利益委員聞將組織運輸載糧物至俄國各口岸（四）勞農政府願備儲藏所鐵灶儲車所委員團將組織地方委員會勞農政府得派員與會（五）如發生疫症委員團保留管理地方衛生機關之權（六）美人允不在俄辦理商業事務並戒有政治性質之行動（七）如勞農政府不履行義務委員轉能暫停或永停散振紅十字委員會代表尙森博士抵里加後宣稱彼意救濟俄國飢民之事業須有英金一千鎊始能開辦博士將由里加赴莫斯科與勞農政府討論振務辦法然後將即回里加以此行之結果報告紅十字委員會 
[各國近事記]  
　　二十二日巴黎電此間土耳其人各界之意基瑪爾氏非經激戰不致委棄安哥拉各報載稱土耳其已發生内閣風潮因閣員數人辭職之故 
　　二十二日華盛頓電柯斯太里加（中美共和國）政府宣佈擬即遵照洛白萊特氏之判斷收管與巴拿大政府互爭之土地後費拉台爾菲亞州當道立派水兵一隊在巴拿馬登岸 
　　二十二日巴黎電塞維亞新王亞力山大病臥巴黎今據醫士報告病勢已大有轉機 
　　二十二日倫敦電加拿大航空處近議定以海面飛機載稅關人員監視來往東方與温哥武之輪船以防以鴉片投入少艇在海濱僻靜處起岸實行後形狀可疑之小艇數已大减温哥武鴉片售價已見漲高 
　　二十二日倫敦電加拿大航空處近議定以海面飛機木工罷工已止業已減短各工人將於星期三日全行上工克里夫倫境鎔鑛爐十二具現皆工作此爲工業轉機之另一證據 
　　二十二華盛頓電航務部已接受購買該部船隻二百零一艘之投標每艘出價美金二千一百元此項船隻每艘原價自三十萬元至八十六萬元不等購主爲造船贸易公司 
　　二十三日倫敦電西班牙近在倫敦招募外兵從役摩洛哥投効者頗爲踴躍今日停止招募路透社紐約訪員電稱該處亦有此舉已募集二百五十人 
　　二十二日紐約電美國各火油公司之領袖不日將在墨京與墨員開會解决關於油務之各問題 
　　二十二日巴黎電據柏林消息德國全部現仍有國民黨示威運動 
太平洋路透電 
[湘鄂休戰三日]  
　　二十二日漢口電聞湘鄂軍已商定休戰三日英砲船格萊特號已駛回漢口此次復在新堤之下大受轟擊但無死傷日砲船亦被轟擊惟未回擊現議輪船每星期開往上游兩次由砲船護送 
[廣東近事記]  
　　二十三日廣州電孫中山之政府若未經外國承認則不派代表參與太洋會議 
　　二十三日廣州電水木工現宣布罷工房屋工程均因以中止茶肆執役者罷工之舉仍未解决 
　　二十三日午港電聞粤軍已佔據龍州桂軍逃入安南境此說尙未徵實 
[東俄近事記]  
　　二十三日海參崴電聞亞魯支諾與希柯土伏境有俄國黨人聨合鬍匪與日兵互戰安土諾夫氏之政府已於本月十七日在伊滿召集第三届國民議會與會者共代表五十五人柯斯明斯基氏被選爲議長軍需長賴平氏通告赤培政府謂賴勞農軍官之匡助已將阿穆爾陸軍之重編及集合事務辦理告竣日員松島氏前赴大連聞已行抵仁山 
國内要聞 
[京學界與太平洋會議]  
　　國人此次對於太平洋問題之研究異常熱心昨日（十六）下午四時北京國立八校敎職員蔣夢麟馬叙倫等所發起之太平洋問題研究會假南池子石逹子廟歐美同學會開會臨時推蔣夢麟爲主席由王兆榮報告發起情形後即先將組織付討論經詳細討論結果决定範圍爲國立八校敎職員定名爲北京國立八校敎職員太平洋問題研究會宗旨在從學術方面研究太平洋問題及發表關於太平洋各問題之意見惟均以學識爲根據如人選問題等有涉及政治範圍者概不在研究之例並定設會長一人分幹事研究兩部分公推燕樹棠王世杰譚照鴻三人爲組織大綱起草員即日從事起章並於今日遍發通知於八校敎職員於十九日（星期五）下午二時在前京畿道北京美術學校開成立大會十八（星期四）上午九時在法政專門學校開大綱審查會以便將組織大綱提出大會討論最後對於研究方面亦有詳細之討論時已六時遂宣告散會茲將其通知照錄於下逕啓者太平洋問題關係我國存亡極爲重要同人等爰發起國立八校敎職員太平洋問題研究會並定於本月十九日午後二時在美術學校開成立大會凡我同人均請出席爲荷另據某君云美總統致我國之正式照會僅謂討論太平洋及遠東問題而致日本者則有希望在開會之前交換意見之說是則日前所傳之非公式會議有非實行不可之勢此我國人所急宜注意也云云 
[京自治同志會與湘鄂]  
主張以和平手段進行自治 
　　昨日（十六）下午三時各省自治運動同志會開全體大會於棉花上六條事務所公推李文熙主席首由主席說明此次湘鄂之戰雖因王占元一人所惹起然湘軍已明樹自治旗幟則此次之戰實爲自治與軍閥决鬭之第一聲本會旣以提倡自治爲宗旨對於此次湘鄂問題不能不有所討論與表示且武昌居中國之中心湘鄂變化之於全國大有牽一髮而動全身之勢則吾人於此問題尤不能不特别注意次復報告川軍决定援湘情形嗣由陳定遠發言湘鄂此次戰爭爲自治與軍閥决鬭之第一聲誠如李君所言惟定遠更希望自治與軍閥决鬭之手段須取和平的非武力的因相信和平終能載勝武力換言之即（公理）終能戰勝强權自治潮流現已播蕩全國就最近情形觀察武力固可假借自治美名而圖發展自治精神决不能因武力而摧殘消滅也即就此次身當全國要衝之吳佩孚個人而言成其名者非推倒違背公理之安福系耶非提倡國民同情之國民大會耶足見吳佩孚之實力均建之於公理與國民同情六字之上一旦反其道而行之則未有不敗之理試就此情形推測足見自治最後仍能戰勝軍閥然致勝之武具非武力的槍或砲實和平的國民同情也本會今日旣欲謀提倡自治之方法第一要義須取和平之手段云云全體一致贊成遂公决辦法如下（一）致電勸告湘鄂兩軍迅即停戰（二）致電吳佩孚請其勿就巡閱使職並本提倡國民大會之主張促進自治之計畫（三）電告鄂省各界以和平手段繼續爲自治之運動（四）公推陳定遠回鄂組織自治同志分會各電均公推孫幾伊起草遂散會 
[中日經濟同盟之傳疑]  
　　中日經濟同盟之說近日又盛傳於京津報紙據京津泰晤士報所載略云朱啓鈐此次赴法名爲代表東海收受博士學位及銷售四庫全書而在法則有大借欵之傳說至日又有交涉魯案之嫌疑及將返國而靳倒朱斷之說又起國人雖善謠何以必集矢於朱氏一身也朱桂莘抵京後將諸事交代完畢即宣言日内往津昨日東海在府爲朱洗塵邀全體閣員及各名流陪宴席間朱氏詳述旅歐及至日各情各要人亦相繼演說觥籌交錯可謂極一時之盛不謂久經傳說之中日同盟忽於此時又復活據聞此事自朱氏抵日外間即傳說紛紜且謂雙方業經訂立草約内容共計十四條惟駐日公使胡維德及唐在章兩人預聞其事該項草約朱氏已於本月八日在日本簽字此次親携來京請北京政府加以審核即行正式交換條文再委胡維德爲全權代表與日本外務省在東京簽字章約内容據外間所傳如下（一）膠 
 
 

Page 11

 
 
州灣無條件交還（二）膠濟路中日合辦（三）如英美等國撤消在華領事裁判權時日本無異議（四）退還庚子賠欵（五）日本供給中國政費每年以六千萬日金爲限（六）日本即時供給中東鐵路借欵一千五百萬元（七）中國物產儘先供給日本以上各條京中傳說極盛確否尙未可知惟據北京外交當局某要人談話云中日經濟同盟之議論屢見於東京之報紙但議論主張爲一事實現此種議論主張與否又爲一事若謂此項同盟業經成方稍有外交常識者即可必其無稽夫兩國圖經濟之結合是何等複雜重大之問題豈少數之人咄嗟之間可以立辦更以目下世界外交之形勢觀察之太平洋會議方在發起證以美國之邀我加入與我國所以允其加入之態度斷無可於此時與日本另結何種特别關係之理彼一方鼓吹中日經濟同盟以眩歐美之目一方又宣傳美國主張共管中國以駭我國人之心國人及亦傳播中日經濟同盟成立之謬說無乃墮其術中乎至於外交當局方面以予所聞雖亦見東報之記載其主張然絕對未聞日本政府之對我有何提議也至於山東問題當小幡公使將次回華時東報亦多揣測之論有謂將於太平洋會議以前無條件交還我國者有謂小幡公使之來即將提出直接交涉者此皆報紙之所載然小幡公使來華以後態度頗爲沉靜據其對於新聞記者非正式之表示則山東問題並不欲急急向我有所提議或者彼亦觀察我國之空氣倘不能無條件交還我國則所謂直接交涉者恐爲我國所駁覆不得不愼重以從事乎而外交當局方面則以辦理外交應依據已已之步驟不能朝三暮四忽而拒絕簽字忽又直接交涉故除日本以誠意自動的宣明辦法可使國人滿意外我國政府决不能忽變態度以遷就之此爲山東問題現在之情形說者又謂山東鐵路沿綫日本之預備撤兵即係直接交涉此亦未明乎眞相之言日本果撤兵則我國自當駐警以維持地方之安寗秩序此屬地方治安問題與山東問題直接交涉與否無關果如說者之揣測然則日本若撤兵我國即不派警接防乎倘因此而治安不保發生他種問題豈不又貽他國以口實乎故日本果有誠意撤兵則我國即不派警接妨蓋維持地方之秩序我國固有之責也但日本今亦並未宣明其態度則當局惟有依據從前之步驟默察國民之公意靜以待之今當太平洋會議將告成立之際他國方縱横排闔以運用其新聞之政策希望言論界凡事能精密觀察勿因記載不愼而貽誤外交則幸甚也云云 
[十年公債與京漢公債]  
　　十年公債三千萬元已經售盡一節茲悉此事尙在進行中財政部發行此項公債之初原定計畫擬將第一批公債發交銀行公會爲一種抵押品由銀行公會給與期票可由財政部隨時支用而此項公債之擔保品則爲印花稅與郵政收入銀行公會非得總務稅司安格聨簽字後不放心照辦故尙未克實行今財政部一面託人在上海設一公債交易所爲發售此項公債之機關一面希望北京銀行公會外之各銀行另組織一團體合力承受此項公債蓋北京大小銀行不下四五十家已入銀行公會者不過二三十家而已聞安格聨對於以印花稅及郵政收入作保請其簽字一層一時尙未能照辦又聞財政部因十年公債消數不旺特將經募十年公債手數料量予從優以資鼓勵現决定包募十年公債至一百萬者扣百分之六二百萬者扣百分之八三百萬者扣百分之十五百萬者扣百分之十二超過五百萬不再增加業已呈請核准 
　　交通部已决定發行京漢鐵路短期公債其發行額及條件如下（一）發行額四百萬元（一）利息每月八釐（一）實取九十二元八角（一）還債期限四年半還債方法係以六個月爲一期共分九期即由十月一日起至明年三月底六個月間爲第一期第一期只付利息由第二期起每期支付五十萬元歸還本利此公債之募集期限由八月十六日起至九月三十日止停募後由京漢路營業收入中每月扣留十萬元分儲於中國交通金城鹽業大陸新華儲蓄之六銀行充作歸還資金又據交通方面人云已定發四百萬分一萬元一千元一百元五十元四種債票商定由中國交通金城鹽業新華等六個銀行承募交通當局立志專爲購料擴充資產之用相戒不用於軍政費故各機關指望以該項公債作俸薪實不可得云云 
[外報紀吳佩孚之言動]  
　　大陸報二十一日漢口電云訪員於星期六夜半晤見吳偑孚時吳氏方從戰線回來以便在漢口開軍事會議也吳談話中有二星期内解决湘鄂大局之氣概吳對於軍事之進行表示滿意謂兩星期内可期肅清鄂境佔領岳州此後可無困難吳軍兩翼前進無阻中路現將湘軍困於汀泗橋吳目前政策以解决湘鄂戰爭爲限一面進行統一長江各省之計畫然後徐圖統一中國吳尙未忘其去年安福系倒後主張召集國民大會編制憲法並解决其他問題之宣言吳以爲此事如能辦到則當開會在太平洋大會之前以太平洋大會關係重要故也至於自治問題吳謂自治須按步就班而來又謂湘省僅如頑童因其如是不能堅持自治權力吳言及孫中山擬派兵七萬四千來鄂一事謂孫擬進兵武漢誠爲野心計畫但須知吳某在此吳並不承認曹錕與張作霖决裂之說以爲此乃南方宣傳之消息吳已執行湘鄂巡閱使職權但因湘省尙未服從故不欲即接受此職銜今晨破曉時吳已復赴前敵官塲否認北軍進攻長沙消息 
[黄陂疏通中之和訊]  
　　天津消息黎元洪以湘鄂戰爭生民塗炭曾發通電主張和平解决並派湯薌銘南下向湘鄂將領磋商調停條件蔣作賓等以王占元雖已去職而鄂省尙未逹於純粹自治之域仍令整飭軍隊進攻武漢態度異常强硬新任鄂督蕭耀南亦以蔣等過於蔑視特令第二十五師全部開赴前敵以决雌雄黎氏聞耗停一切查李係夏斗寅之直接官又曾任湘西援鄂總司令與湘鄂民黨要人感情素洽此次出任調人湘鄂戰事或能和平解决也 
武昌消息蕭耀南於昨十九日召集武漢紳商政學各界優秀份子到署會議漢口方面如萬澤生蘇善夫鄭慧吾等十餘人武昌方面如劉省長胡廳長胡衢農劉鵠臣何佩瑢等十餘人及軍署鄂籍軍官余參謀長秘書副官等十餘人同在軍署大花廳開會討論對於鄂事和戰之辦法當有鄭君慧吾極力主張鄂省應順潮流所趨宣布自治蕭督謂自治一層鄙人深表同情不過時機未熟不能遽然做到旋經全體主張無論如何應先請湘鄂兩軍早日停戰以免人民擔受虚驚其議和條件須俟有聲望之第三者出而疏通再經紳商界從事斡旋方不致各走極端蕭督對此主張頗爲贊許鄭慧吾又言現在當此和局甫經破裂之時尙易着手設法急應先請吳使不再調遣重兵南下以免人民驚恐衆贊其說蕭督亦允以此意向吳使磋商遂宣告散會又據軍署消息湘軍總司令趙恒愓昨又電鄂請停戰議和蕭耀南已商吳佩孚聞吳初主張必俟將鄂地恢復方允言和現則從各方之勸將有先行停戰二日之意矣 
上海日人某通信社二十二日漢口電云昨晚蕭耀南劉承恩及第二十四師師長張福來均至漢口與吳佩孚開軍事會議會議之情形未詳據外間傳說則吳佩孚將於今明日内向南軍開始總攻擊其計劃先在蒲圻附近毁壞中伙鋪之堤防利用長江之漲水灌入湖中截斷南軍之退路一面用軍艦掩護從嘉魚附近使大隊北軍上陸衝南軍之側面一面從鐵路沿線之汀泗橋方面開始正面總攻擊任張福來爲總司令又電云昨晚之軍事會議就各方面探詢之結果方知並非討論總攻擊計劃因二十一日南軍總司令趙恒愓曾派高級參謀至新堤申請議和故特開是會提議在開媾和會議之前停止戰鬭也媾和條件未詳似南軍向北軍要求相當之軍費爲南軍解散費因此軍事會議中多主張拒絕其要求當直衝長沙爲城下之盟者但吳佩孚仍許停戰二日令南軍派相當之代表來漢口開媾和會議擬於今明二日暫行停戰惟北軍之總攻擊計劃大致如前電所述若和議决裂即將請北京政府下討伐令一舉而擊退南軍其中詳細情形雖尙未詳但近來之媾和氣運已逐漸接近似係事實據本日抵漢口之日清汽船會社船員云岳州下游之城陸磯尙在南軍之手北軍在長江北岸以新堤爲最前線昨晚在漢口之北軍其一部向北輸連聲稱因洛陽土匪猖獗之故但其内容不明瞭 
[湘直决戰之近訊]  
　　自雙方和議决裂後湘鄂兩軍均積極備戰前日吳使親赴前線督戰益急並特組臨時軍政執法處派穆文善爲處長馳赴前線糾察軍紀士氣爲之一振二十日正面戰事仍形激烈至午後二時北軍佔領中伙舖惟南軍現仍取攻勢據交通方面所得中路戰訊亦稱極爲猛烈正面湘軍已退過中伙舖十九日兩軍在中伙舖大戰北軍占勝流彈傷中伙舖站長楊某所有咸寗官埠橋側面南軍被北軍截斷戰數小時南軍因子單缺乏接濟斷絕死傷甚衆南軍散後後方南軍糧台送來子彈等件悉被北軍所獲並於陣前搶獲南軍機關槍四架又據前方來人言是役爲湘鄂戰爭以來之第一次惡戰側面之南軍於十九日午後被北軍包抄截斷首尾不能接應没有走脫一個死傷甚慘北軍傷百餘人死五十餘人十九夜中伙舖上面戰鬥大烈勝負未分 
北軍於十八日佔據新堤嘉魚簰州南軍均已退却白螺磯亦爲北軍佔領掩護作戰之江元艦昨已返省寄椗鮎魚套江面十九日上游無戰事北軍現駐白螺道人磯各軍艦均須裝煤配置軍需食品方能繼續作戰聞湘軍大部分現退守城陸磯嚴陣以待蓋城陸磯爲岳州咽喉最關重要現在已架大砲多尊想不日仍有激戰也金口上首小沙湖之磁磯堤前被北軍决破以灌南軍事後調查南軍死者數百人損失輜重不少查該處居民一千六七百戶盡被淹没溺斃三千餘人無知牲畜沈没者已十之七八兩日以後人畜浮起所在皆是慘狀難堪又剛秋收之際損失財產已在數千萬以上矣又據簰洲某商云十七日直軍協同楚材楚同魚雷三兵艦進攻簰洲南軍死守不退直軍無法乃將簰洲北首横堤之湘軍擊走直軍即奔此處將堤圩决斷江水灌入南軍因無立足地遂退出而該處農民未悉江水驟至不及遷避因淹斃老幼男女三千餘人所有堤内房屋牲畜苗禾榖米均被冲去地方莫不怨聲載道 
沔陽縣爲自治軍佔領已見報商茲據財政廳人云知事廖浦業於十九日返省該縣存有機關槍兩架快槍十枝均被奪去知事卒不及防故倉卒離職携印來省稟陳一切聞南軍左翼司令魯滌平自攻克新堤後即分兵一隊直取沔陽欲由此圖漢川以下蔡甸抄襲漢陽據逃回之沔陽知事言南軍於十八日晚十二時率領大隊由新堤抵縣城内所駐盧金山部一連因兵力單弱不能抵抗遂即潰逃沔陽已入南軍之手蕭督接報後比派二十五師五十旅之一部迅速開往漢川仙桃鎭等處嚴防矣南軍進沔陽城後紳商鞭砲歡迎知知事已逃令保衛團追之不及至翌早囚犯越獄八名保衛團與南軍合擒六名槍斃其餘兩犯赴水死城中秩序尙爲安謐自治軍佔領沔陽第二日即有一部計一百餘人由沔陽城中出發進攻天門縣天門縣人民見此情形紛紛搬家縣知事亦無法禁止城内人民搬走十分之六十九號當道已接該縣知事告急電蕭督即時電致劉佐龍旅長前去援救 
川軍攻鄂已抵巴東吳佩孚與蕭耀南議定以施宜鎭守使趙榮華爲前敵總指揮第三旅長盧金山爲鄂西總司令相機辦理已將此情電請電請政府核准昨晚（十九）八句鐘警務處得巴東縣警佐來電略謂川軍已抵楠木園巴東危急知事逃特聞云云崔處長得電後當即轉報軍民兩長查楠木園在巴東西南距城五十三里該縣知事姓氏未詳並聞該處北軍水路以三斗坪爲防線陸路因宜昌曾爲變兵所焚故以襄陽爲防線 
[贛局危急中之消息]  
　　九江通信云李烈鈞部下李思廣軍隊聞已逼近大庚嶺贛南形勢異常危險聞贛軍多係新募補充兵士絕無戰鬭能力如果發生戰事前方稍有不利陳督即預備出走此說雖未足信惟證以陳督及楊省長眷屬已於前日乘招商局輪船回籍並將其寳貴物件携去一空頗足資人疑竇現駐贛南第九混成旅有下級軍官數人在本埠賓興洲高懸旗幟招募北方工人三百餘人補充兵額此間軍警機關因未有正式公文已實行干涉分别遣散陳督昨接政府方面電云粤軍圖贛雖已質問西南乃迄無答復無人負責當可證明嗣後應速增添贛軍防守大庚嶺如遇粤軍來犯即以武力對待所有贛西方面已與湖北各長官電商勿庸單獨有所行動倘李烈鈞再由湘東窺贛即應電告自有最後解决云云 
另據軍政機關確息閩督李厚基贛督陳光遠鑒於湘粤各軍及閩籍海軍官佐聨合廣州孫文陳炯明許崇智籌備分攻閩贛擴充西南地盤故特商榷聨防手續預防湘粤各軍進攻兩省所定辦法閩贛各出一師以上之兵力分防閩南龍岩永定沼安贛南大庚虔南等處彼此相助抵禦 
　　皖省陳德修一旅風傳將移駐九江聞者莫不談虎色變（因該軍在民國五年駐潯時有騷擾情事）惟此間軍界則否認其事據某要人云皖督張文生因與馬聨甲不洽須恃陳旅爲助力斷難抽調來贛云云現在鄂省潰兵集中武穴者已有二萬餘人對岸江北一帶居戶異常恐慌並聞日内有一千餘人經過瑞昌是否屯駐尙難　料前日已函知商會派員來潯購米當被警廳扣留一日嗣經請示本省當道方准放行 
[南京快信]  
　　省議員陶保晋等組織寗社聞爲與某社爭議長預備刻正積極進行 
　　城内大水城南四象橋淮清橋大中橋石壩街東花園夫子廟貢院街東牌樓城北小營大石橋洪板橋江寗監獄紗帽巷成賢街一帶房屋全被水淹雨止後水仍未退　　馬玉仁電省報告泗陽匪已潰散刻正派隊追擊 
　　蘇敎廳昨奉部令專門以上學校聘用敎員應注重專任敎員每學科至少須有專任一人至聘用兼帶敎員之標準須以非重要且時間過少之科目或重要科目難得兼任之人者爲限胡敎廳長已轉令各專門學校遵照 
　　津浦路阻尙小雲楊小樓程德霖龔雲甫諸名雙尙留寗東南大學校長郭秉文敎授陶知行王伯秋等擬請諸名伶全班在該校演義務劇一天門票每張售洋五元聞已允許日内即開演 
　　閩全代表姜可欽浙盧代表范毓靈滬何代表汪慶辰昨均晚車赴滬又馬聨甲殷恭先陳德修昨均離寗回皖 
　　省署昨日牌示署泰興縣知事邱沅調省遺缺委分蘇任用縣知事鄒麟書署理又委俞淵訓赴江北查案 
地方通信 
[蘇州]  
　　香業停售香斗蘇城俗例每逢中秋家家購置香斗一只以齋月宫本年該業中因各做手爭加工資罷工多日現中秋已近趕製不及且聞有該業中人乘機製造劣質香斗四處兜售而香斗中純以木屑攙雜該業因恐妨全業名譽故已决議本年中秋一概停售香斗業已登報布告矣 
　　議定借漕數目吳縣公署前奉財政廳訓令預借冬漕已誌前報茲悉已由朱徵糧員邀集各棧業主議定預借數目仍照前年辦法准於月内由各業主一律解署 
[無錫]  
　　颶風猛雨已息錫地颶風猛雨兩晝夜河水暴漲二尺許低田已被河水灌進早晚各稻均淹在水中大受妨碍將來收成又遭减折矣其他農作物及牲畜等受損亦不少幸於二十一日下午起風雨轉和晚間停止翌日即大放晴光現惟希望河水速退或可挽回幾分年成云 
[鎭江]  
　　大風潮續聞鎭郡於二十二十一兩日大風潮爲災已紀昨報茲悉二十二日復發颶風繼以大雨不啻銀河倒瀉江潮又漲五尺洶湧異常爲向來所罕見西北風之猛烈使人不能直立江畔洋馬路新河荷花塘洋浮橋招商鴻安大孤各輪船碼頭積水盈尺行人裹足至午後潮水盛來由陰溝倒灌而入山巷小閘新河街銀山門大街中水深二尺行人呌苦不已沿江七濠瓜洲等處之樹木草房被風吹倒者不計其數荷花塘江干各貨棧堆存煤炭火柴等貨均浸水中損失不貲新河瓜洲鮎魚套等處船隻失事者實繁有徒瓜洲堤岸缐長二十里風猛潮湧拍岸平堤勢極危險農民異常恐慌由各圩董督夫晝夜防護以免出險聞六合十二圩濱江各小圩潰决者約有十餘處江水内灌已成澤國所植各種雜糧悉被淹没至於開往揚州小河南京各班小輪因風潮猛烈一律停班已有三日渡船舢板均不載客江上交通斷絕束馬頭甘露寺金山一帶均爲水没一片汪洋行人頗感不便云 
[嘉興]  
　　大風雨爲災嘉興自本月一日以來已三起颶風田廬禾稻受損不少詎二十日上午二時許又起大風繼以暴雨路上不能行人河水陡漲三尺城廂低處水已起岸四鄕低田盡成澤國田禾被水漂没四境房屋被風吹折甚夥鄕民半歲辛勤赴之流水現該邑縣農會等各團體已於前日電呈省吏派員履勘災情俾便核减糧賦以蘇民困云　 
　　省初選開票所衝突嘉興省初選已於十九日重行投票投票匭亦已陸續交到汪初選監督於二十二日委定管理監察各員並佈告選民於二十三日上午八時在縣開票是日開票所四周警察荷槍站立九時許汪監督出席督同各職員開票其時選民褚轉成等依據選舉法逐條責問並言塘匯等區不於十九日投票延至二十日舉行應由何人負責汪答由監督負責迨後又據理詰責警察即上前干涉頓時人聲鼎沸長凳亂擲槍柄横擊受傷最重者爲計仰先顧一鳴等六七人旋仍照常開票結果尙難預料 
[九江]  
　　米貴請辦平糶近來米價飛漲民不聊生傳道尹爲維持民食起見已將每月運潯之護照米增加並嚴查偷運出口乃米價仍未稍減而經管平糶米捐機關又不肯輕易舉辦平糶外間嘖有煩言刻聞商界辜葆誠等已公函質問請速趕辦平糶以濟眉急 
雜評一 
[淮泗民治軍（默）]  
　　滔天之浪起於涓涓燎原之火起於星星鄂亂之所以如此亦不過起於王占元强遏自治潮流之一念民憤所激遂有自治軍之崛起而軍閥不悟尙視爲黨匪組合决必以武力驅除殊不知鄂民欲起而與軍閥抗實力不充不得不藉助於黨匪黨匪亦遂利用民意之旗幟以張大其聲勢故不能因其有黨匪參加而遂目爲絕無絲毫民意也江北泗陽匪亂醖釀已久今則勢燄愈盛亦揭民治軍之旗幟吾謂蘇當局愼勿小覷之也近年以來之江蘇災荒迭告生計艱難驅而入於匪之一途者自然愈多一方人民感受兵多餉鉅之苦痛又爲自治自决之說所鼓動安知不有人利用黨匪以爲發難之先騙故當局於此當思所以順從民意爲根本消弭之法若視爲癬疥之患僅派一旅一團以剿之固不易平若張皇其事爲大舉之征討從而增兵添餉或請調客軍更足以致蘇省之擾亂自在當局者熟思而審慮之也 
　　然而今日當局方在大開壽筵酣歌恒舞樂正未央對此危機四伏之江蘇未知有暇關懷否耳 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[新任美公使今日抵滬]  
　　大陸報云中美官塲現紛紛籌備定於二十四日歡迎新任美使休門博士休氏偕其夫人與女公子二人乘南京號輪船二十四晨可到將到滬盤桓數日住於美總領署至星期六日離滬美總領事等將於其蒞滬時親赴碼頭歡迎美商會等將於星期五日在卡爾登飯店設宴欵之届時美使或有一塲演說其餘招待詳情刻尚在籌議中 
　　美國新任駐華公使使休門博士前任康乃爾大學校長屢任外交等職一八九九年充第一次派赴菲列濱委員會領袖一九一二年與一九二三年充駐希臘與黑山國公使近會隨美資本家樊德里勃等游歷日本 
新任美公使休門氏肖影 
[梁任公致吳子玉書]  
　　子玉將軍麾下竊聞照乘之珠以暗投人鮮不遭按劍相視者以鄙人之與執事夙無一面之雅而執事於鄙人之素性又非能灼知而推信然則鄙人固不宜與執事有言也今旣不能已於言則進言之先有當鄭重聲明者數事其一吾於執事絕無所求其二吾於南軍絕無關係其三吾對於任何方面任何性質之政潮絕不願參與活動吾所以不避唐突致此書於執事者徒以執事此旬日間之舉措最少亦當與十年内國家治亂之運有關係最少亦當與千數百萬人生命財產之安危有關係吾旣以此時生此國義不容默爾而息抑爲社會愛惜人才起見對於國中較有希望之人物如執事者凡國人皆宜盡責善忠告之義吾因此兩種動機乃掬其血誠草致此書惟執事垂察焉此書到時計雄師則旣抵鄂矣執事胸中方略非局外人所能窺而道路藉藉或謂執事行將徇政府之意從事於武力解决鄙人據執事旣往之言論行事以卜之殆有以信其不然君果爾爾者則不得不深爲執事惜且深爲國家前途痛也自執事撻伐安福迅奏膚功而所謂現政府者遂託庇以迄今日執事之意豈不以爲大局自茲粗定將以福國利民之業責付彼輩也今一年矣其成績何若此無待鄙人詞費計執事所痛心疾首或更有倍蓰於吾儕者由此言之維持現狀之决不足以謀治安旣洞若觀火也夫使現狀而猶有絲毫可維持之價值人亦孰願無故自擾以重天下之難今彼自身旣已取得無可維持之資格則無論維持之者費幾何心力終必無所救而徒與之俱斃若以執事之明而猶見不及此則今後執事之命運將如長日衣敗絮行荆棘中吾敢斷言也而或者曰執事所規畫殆不在是執事欲大行其志則不得不以武力排除諸障執事今挾精兵數萬可以投諸所向無不如意且俟威加海内後乃徐語於新建設也執事若懷抱此種思想者則殷鑒不遠在段芝泉芝泉未始不愛國也彼當洪憲復辟兩役拯國體於漂摇之中其爲一時物望所歸不讓執事之在今日徒以不解民治之眞精神且過信自己之武力一誤再誤而卒自陷於窮途此執事所躬與周旋而洞其癥結者也鄙人未嘗學軍事論軍事能知執事所擁之兵力視他軍何如若專就軍事論軍事則以北軍　紛湘軍誰曰不可能雖然尤當知軍之爲用有時不惟其實而惟其名不惟其力而惟其氣若徒校實與力而已則去歲畿輔之役執事所部殊未見其有以優勝於安福然而不待交綏而五尺之　已能决其勝負者則名實使然氣實使然是故野戰砲機關槍之威力可以量可以測者也其不可量不可測者乃在與論之空氣空氣之爲物若至弱而易侮及其積之厚而煽之急順焉者乘之以瞬息午里逆焉者則木可拔而屋可發雖有賁獲莫能禦也輿論之性質正有類於是三年來執事之功名固由執事所自造然猶有立乎執事之後而予以莫大之聲援者曰輿論此諒爲執事所承認也嗚呼執事其念之與論之集也甚難其去也甚易一年以來輿論之對於執事已由沸點而漸降下矣今猶保持相當之温度以觀執事對於今茲之役其態度爲何如若執事所舉措而忽反於大多數人心理所豫期則緣反動之結果而沸點變爲零點蓋意中事也審如是也則去歲執事所處地位將有人起而代之而安福所卸下之垢衣執事乃拾而自披於其肩背目前之勝負抑已在不可知之數耳即讓一步如現政府所願望仗執事威靈以掃蕩湘軍一舉而下岳州再舉而克長沙三舉而抵執事功德夙被之衡陽事勢果至於此吾乃不知執事更何術以善其後左傳有言盡敵而返敵可盡乎試問執事所部有力幾許能否資以復滿洲駐防之舊試問今在其位者與將在其位者能否不爲王占元第二然則充執事威靈所屆亦不過恢復到民國七八年之局面而止留以醖釀將來之潰决已耳於大局何利焉况耽耽焉惎執事之後者尤大有人在以吾儕局外所觀察彼湘軍者或且爲執事將來唯一之良友值歲之不易彼蓋最能急執事之難執事今小不忍而虀粉之恐不旋踵而乃不勝其悔也執事不嘗力倡國民大會耶當時以形格勢禁未能實行天下至今痛惜今時局之發展已進於昔矣聨省自治輿論望之若飢渴頗聞湘軍亦以此相號召此與執事所夙倡者形式雖稍異然精神則脗合無間也執事今以節制之師居形勝之地一舉足爲天下輕重若與久同袍澤之湘軍左提右挈建聨省的國民大會之議以質諸國中父老昆弟夫孰不距躍三百以從執事之後者如是則從根本上底定國體然後蓄精銳以對外雪恥斯眞乃愛國軍人所當有事夫孰與快　牆之忿而自陷於荆棘以終也鄙人比來日夕淫於典籍於時事無所聞問凡此所云云或早已在執事規畫中且或已在實行中則吾所言悉爲詞費執事一笑而拉雜摧燒之固所願也若於利害得失之審擇猶有幾微足煩尊慮者則望稍割片晷垂意鄙言嗚呼吾頻年來向人垂涕泣以進忠告終不見採而其人事後乃悔吾言之不用者蓋數輩矣吾與執事無交殊不敢自附於忠告但爲國家計則日祝執事以無悔而已臨風懷想不盡欲言敬頌勛安伏惟荃察 
[商界聨合總會致吳佩孚電]  
　　上海商界聨合總會（會址在五福里）昨致電吳佩孚提出忠告原電如下武昌吳子玉將軍鑒中國之亂原因雖多其最顯著者則爲亂法紀造軍閥阻自治此三事者將軍嘗再三思之曰民賊不並立曰誓不任督軍曰開國民大會將軍以此驟增聲望大博同情倘能實踐所言國事不難底定何圖口血未乾向以徐氏爲非法總統而稱爲菊人先生並指爲三朝元老者得其餉糈即變而稱其爲大總統恪奉其命令向之誓不做督軍者今則使閻相文豪奪陜西蕭耀南巧取湖北自則竊據巡閱使而爲太上督軍向以國民大會相號召者今且傾直軍全力以抗湘鄂自治之軍然此猶就將軍所言者科以欺罔國人之罪耳至若决堤以没鄂民其凶暴何異馮國璋之焚漢口逼索商民三百萬且不許其開會籌商其貪殘何異張辫子之掠南京疊經各公團之勸告而悍然逞其武力何異段祺瑞之剛愎自用集萬惡於一身敗固當然勝亦不久理至明顯奚待蓍蔡夫陸榮廷一草寇耳王占元一馬弁耳竄逃之際猶通電主張自治足下係秀才出身當涉獵通鑑輯覽應知古今興亡之故乃猶陸榮廷王占元之不若其何以見天下士耶夫此次興師純爲自治而戰主張自治爲全國人之公意决非湘鄂問題奈何將軍竟與全國人爲敵也且太平洋會議之利害純以國内能否統一爲關鍵如開一國民大會於武漢以民意促成統一出席代表自無紛歧則對外足以折衝樽爼對内不致延長戰禍一轉移問爲幸莫大本總會用特提出忠告尙望速戢爾戈實踐爾方則吾民與人爲善不咎前愆否則段祺瑞殃民賣國之罪將請君入甕也唯將軍擇之上海商界聨合總會叩 
[航務消息紀要]  
　　上江輪船之受創兩輪擱淺之難救 
大批銀條之運港新江天號之下水 
華茶運美之起色中國電泡之出口 
近來揚子江上游自宜昌至重慶一路各公司商輪迭受湘鄂軍之轟擊無論英美日商幾無一輪可免而華商輪船之遭刦尤甚昨據由宜來滬之某君云招商局之江慶號船身已被彈穿烟囱亦經擊毁船中且受軍士之蹂躪該輪買辦程某之行李物件完全被軍士搶刧損失甚大又太古公司之湘潭號洞庭號近亦被兵士在湘鄂交界之處攻擊數次湘潭號損失尙少洞庭號已受重大之創又怡和洋行之江和昌和兩輪亦受同樣之襲擊現在受傷之船將陸續來滬修理並聞招商局之江通及固陵兩輪刻已不克直航此線此次上江輪船之被擊以英商之隆茂號爲開始至今危險較前尤甚云法郵船高爾提挨號在洞沙擱淺已誌昨報船身一時難望出險所有旅客及由法寄來之書信郵件經該公司之小火輪往嚴昨（二十三號）晚八時左右至新關碼頭登岸 
　　藍烟囱輪船格拉克斯號亦在洞沙擱淺横跨沙上地位頗不佳該船初次來華吃水深二十四呎故恐不易拖出船上未載行客裝有在上海起卸之物二千噸及運往日本之貨若干該船經理者爲太古洋行自得此報告已派拖船兩艘往援據大陸報云觀象台報告太平洋中新起大風本埠航業家以爲此次大風果至揚子江口則在同沙擱淺之法郵船高爾提埃號與英國藍烟囱輪船格拉克斯號如不及時出險將被風浪打毁云　　太古公司之奉天號昨由烟津裝來俄國羅比洋四箱又招商局之泰順號今日裝至香港有賢銀一百箱每箱二千兩計銀二十萬兩又太古之新疆號本日裝赴香港有大德昌銀號裝赴永德莊之大條銀二百零一條計二十萬一千兩又裝赴瑞吉莊有大條二百條計銀二十萬兩另有條銀二十七條計銀二萬七千兩又有裝往汕頭之寳銀二十二箱計銀六萬六千兩聞明日蘇州號出口大德昌銀號尙有大條銀四百條運往香港 
　　招商局託耶松船廠新造之寗波班輪新江天號全身已經建就昨日下午四時在浦東舉行下水禮其布置艙位實行開班大抵尙需二個月以後該輪有二千六百餘噸較寗紹公司之新寗紹號又長出六尺加闊三尺共有大餐間十間頭等艙三十六個官艙七十二間該輪開駛之後在滬甬線中各輪内爲最大聞買辦一職仍以老江天之胡蘭生充任遺出江天買辦一缺將以華大之魏乙清調充云 
　　美國巴勃公司之司古逹克號（提督公司代理）今已定二十九日開還紐約上海有大宗茶葉一萬餘箱裝出又有中國自製之電燈泡一百二十噸運至美國其餘爲鷄毛三百包野絲六十件腸衣二百件毯子七十箱蛋白蛋黄八百八十桶狗牛皮二十八件細瓷二十八箱中國木器一百二十件 
　　提督公司之樞石邦號郵船因途中遇風在神戶多泊兩天明日可進口定二十六日赴香港小吕宋由滬備裝之出口貨計有麵粉一萬七千包鷄蛋五百箱電燈泡六十五箱茶梗二百件粉絲一百三十件水菓三百件雜貨二十件又該公司之貨輪愛第瑪號昨由西雅圖開抵上海來貨有大宗洋木一千噸（計一百數十萬尺）雜貨三十噸出口至美貨共有羊毛三十噸桐油六百桶尙有忙得哥號亦定二下六號赴波特蘭由申裝去之出口貨有黄荳二千五百包在横濱起卸茶葉六百箱係裝至北美者 
　　英國郵船公司現以青島之出口貨運歐者日多故由日本開還上海之各郵船均特添青島一埠茲又有格什摩挨號一輪二十二日四時離開神戶先赴青島定二十九日至申再行開赴歐洲又有蘇拉第尼亞號郵船昨日來電報告已於本月十九日由倫敦開駛來華矣 
[廣濟輪船遇險之經過]  
　　温州廣濟輪船於古暦初九日由温開申突遇大風船身被壞團回温州修理後於古曆士五日晨開滬駛至外銅沙洋面害遇暴風疾雨時已夜分猛駛不能前進又回至定海洋面下椗錨時船身下面已打空鈴錨又折其一旋即起錨向前開駛船中水手及乘客二百餘人均呼天喊地各已預備一死幸有同船鎭海新喫人陳松齡君向業釣船老大觀此情勢不佳乃出其所携指南針審察方向即知所在洋面决不可下椗錨否則必致遭險隨告同舟乘客出與輪主說明要求開駛過此三十里有定海兩頭洞始可停泊避險該船主聞言隨即翻閱地圖果有兩頭洞乃依陳君之言駛至兩頭洞停泊始保無事昨日早晨得以安抵上海矣 
[津浦路浦口明光間已可通車]  
　　津浦鐵路蚌埠新橋間軌道被水冲壞車不通行後日前明光站又有水災致往來浦口蚌間各車一律暫停均誌本報昨滬寗滬杭二路車務接該路來電云昨日（二十三日）起由浦口至明光車站上下行客車已可通行故滬上乘客及郵件至明光以南之車站者已趁滬寗路夜班快車赴寗前往矣 
[觀象台報告大風將吹至東海]  
　　觀象台二十三日午後四時半報告云瑪里阿那島（太平洋中羣島前屬德國北一三至二一度東一四四至一四六度）之大風現吹至琉球島此後或將吹至東海 
[大風潮之餘聞（二）]  
　　吳淞口外三十餘里之小石頭沙於前日風潮劇烈時四面盡水變成澤國該沙祇有居民二十餘人浸水已至半身所居草屋俱被冲動室内一切盡付於水其時男女老幼人口無不號淘呌哭幸有捕魚船一艘在沙避風停泊該處全數人民急登該舟過宿一宵至翌日水平然無安身之所不能照常安居矣 
　　寳山縣境東頭段海塘前日風潮猛烈時被浪冲擊損壞不少塘外木椿折斷甚多護塘石塊因之走動泥塘於水湧之際冲破塘内房屋數間已遭坍倒勢甚危急椿木亦被漂散數百支附近田畝盡浸於水當由該塘長急報塘工局長得悉僱工修理 
　　此次風潮閘北附近之花稻蔬菜被水淹没者大受損失一般老農預計今歲收成至多不過五分各處房屋草棚被風衝坍者雖有多起惟尙無傷人情事地形低處之水至昨日尙未退盡各馬路之陰溝因水無疏洩之處工巡捐局連日多派工匠分頭開濬奈水與地平無從着手行人往來殊感不便 
　　江北猪船陳長愼號載猪三百餘頭開駛來申於前日抵下海浦油車碼頭相近因風大潮急該舵工不能支持致全船傾覆各猪皆順潮因散漂流亦有淹斃者當時舟子等自顧生命泅水經渡船帮同施救未遭溺斃船已毁壞不能再行開駛須待修理昨日該船主陳炳生向近處人家將撈獲猪隻給酬收回剩一百餘隻云　　日前滬上大風猛雨浦東各埠航船皆在白蓮涇港六里橋等處避風不敢渡浦抵滬有南匯航船搭客十餘人内有婦人金氏其夫在大南門内開設水木作頗有積蓄氏係浦東六灶人隨帶行李包裹並有現洋三百餘元船泊浦東性急來申遂携帶包裹擬至董家渡擺渡過浦至則渡船因風潮不能行駛氏情急慌亂出洋四元雇蕩漿划船一艘詎人叢中將現洋及衣包一個失去及至覺察已無影蹤氏驚慌無措在該處一帶所經碼頭等處找尋兩日醉如痴口中喃喃狀殊可憐　　馮巧生船由洪記號雇裝荳餅三百片黄荳一百五十包開駛至平湖交卸自十九日起椗風尙不起駛至杜家行風狂潮急所裝織脚甚重不能支持致全船傾覆馮與船夥三人呼救幸由杭班小輪經過救起昨日回滬即雇船前往打撈船隻及貨物云 
　　浦東海洋社捕邊前日浮來方洋松木十餘根一般小工等爭先撈取幾致用武當經駐棧巡丁禁止不許移動以便候人認領 
[外人評詆賑務之投函]  
　　字林報昨載某西人投函曰余頃由滿洲歸來茲以滿洲及華北有責任人物對於賑務之評論錄示一二以供衆覽滿洲外人數不盈百所助賑捐逾二萬五千元滿洲全部之日人約三十萬所助賑捐不滿千元滿洲之華人逾二十兆助捐僅六萬元中國政府前據貴報載稱所收捐欵逾二十兆元而僅以此欵償還外人之債四兆元中國商界政界諸類人物由火車免稅運榖名爲前往災區實則半途售之以金錢入其私囊所運出之糧食有爲人畜所不能食者均成廢物而一般熱心惻隱之外人不習見中國之貧窶或仍易爲人左右者猶昧然侈述災情之重大許多外人此後於中國之任何賑捐將永不供給分文余亦其中之一人也中國政府具其最低程度之誠實足能顧念其人民據各方面消息觀之目下中國之官員祗要能實其私囊則雖國家與人民墮入地獄亦不值其一顧某西敎士嘗語余曰與之辦賑之紳士數人謂官員行同惡漢宜加縊殺所苦者一班旣死代之者復爲一班兇徒耳 
[雲南敎士又有被擄消息]  
　　文滙報云本埠接雲南來電據稱内地會敎士巴克爾氏被匪擄去其被擄之地點即去年施爾登敎士等被擄之處 
[崔昌蘭帶吳光新潛逃之通緝]  
　　上海縣警察所昨奉江蘇全省警務處第七六三號調令内開本年八月十九日奉江蘇督軍皓代電開准湖北蕭督軍開王前督委任之陸軍審判處長兼軍監所長崔昌蘭於删夜帶同要犯吳光新薙鬚改軍服潛逃除通電緝拿外應請通令緝拿並請轉令各關卡查詰及嚴查舟車以免漏網等因仰即轉飭所屬一體嚴拿並於各輪埠車站注意查察勿任漏網等因奉此除分行外合亟令仰該兼所長即便遵照督飭所屬嚴密偵緝並於各輪埠車站一體注意察毌稍疏縱等因沈所長奉令後當已轉行所屬一體嚴密查緝矣 
[齊燮元懸賞通緝韓恢]  
　　上海縣公署昨奉江蘇督軍令開照得本署迭據報告韓恢近又潛赴江北淮河一帶勾結土匪妄揭民治軍旗幟焚殺擄掠肆無忌憚查該黨首蓄謀禍蘇已非一日今竟假借名義擾亂地方殊堪痛恨除飭由淮揚馬鎭守使懸賞五千元嚴行緝拿究辦外合亟令仰遵照通飭所屬一體嚴密查務獲解究春出力官兵除照案給賞外本督軍仍當特加奬賞予以不次升拔以示鼓勵併飭努力辦理共膺懋賞结任漏網切切此令　 
[總商會商品陳列所宴請報界]  
　　上海總商會自創設商品陳列所與商業圖書館以來分隊組織商會自創設商品陳列所與商業圖書館以來分後氣象極佳現該會因募金截止限期已不甚遠深冀各方更加踴躍昨夕七時特宴請報界人士商叙一切由副會長泰润卿君與陳列所主任田時霖君等殷招待至八時半始盡歡而散 
[昨日車運進出之銀洋]  
　　昨日（二十三日）滬寗路大通運銀公司由無錫裝來中國銀行現洋五萬元又江蘇銀行現洋七萬元又崑山裝來現洋三萬五千元均於昨晨早車到滬又同和公司承運鹽業銀行寳銀五箱計一萬五千兩裝至杭州造幣廠又由杭開滬之早快車在杭州造幣廠裝來新幣十二箱計中國銀行二萬元交通銀行二萬元鹽業銀行二萬元均運至南站卸車 
[無錫米市之報告]  
　　閘北某米行昨接無錫快郵報告米市情形略謂錫地於十七十八等日風雨交加積水成渠各鄕河道泛溢岸上水深二三尺昨日起天時漸晴惟水尙未退盡田禾受害不小市上糙粳陳破到貨湧旺因各鄕農人因水漲後囤放恐致潮濕故皆急急裝出糶去客秈新貨火車到頭亦多米價定勢茲録本日成交市價如下高糙粳八元一角次七元七八角至七元四五角糙大子秈七元六七角至七元三四角糙客秈六元七八角至六元三四角粳稻四元一角至四元不等 
[川蠟與湘蓮之市價]  
　　川產米心及統占白蠟前因滬地存貨大缺洋莊及香港等處銷路活動市價逐步升漲米心高至一百九十兩上月以來市面漸平近因湘鄂戰事發生來源更斷幸洋莊不動祗廠家零星交易惟一般做心思買進者意在居奇故市價難小開盤米心仍須一百八十餘兩統占一百七十八兩 
　　湖南湘蓮產於湘潭常德衡州等處爲蓮心中最高之品現市上陳貨業已售通新貨將次上市惟因該處軍事影響故人心咸趨高客帮欲辦而高貨缺乏是以近日市價又漲銀一兩之外現湘潭蓮二十八兩常德蓮二十七兩半 
[一週間之紗花市况]  
　　棉紗本埠紗市自受湘鄂戰亂之影響市面清淡已數星期本星期初紗市仍然疲軟加以連日大風各業市面俱受影響紗市亦更形岑寂至本星期一川帮忽有本紗及印紗辦去是以市面稍見轉機三品紗昨漲近期六角遠期九角故交易所近遠期紗亦均漲高小包紗亦稍有進出價格稍好今後紗市苟川帮能繼續辦貨仍有漲起之望緣十六支二十支各牌本紗現貨甚缺印紗到即脫售亦無存底也三品最近市價八月期二百六十四元五十仙九月期二百六十三元五十仙十月期二百五十八元六十仙十一月期二百五十元五十仙十二月期二百四十五元一月期二百四十元六十仙計較上星期近期好起數仙遠期好元餘查大阪神戶存紗日薄最近不過二萬餘包出貨又見减少七月份紗產額共十三萬九千餘包較六月份及去年同月均見減故三品市價今後可望穩定印紗到即稍售成交千餘包本紗各客帮銷胃見動如廣帮北帮等均有辦去綜一週中共三千飶包日紗如水月等成交萬餘包價日紗漲二兩本紗張五錢至一兩印紗張七八錢說者謂此由於大風潮所致最近本紗大包現貨價二十支一百八十兩至二百七十四兩十六支一百五十五兩半至一百五十二兩半十四支一百五十四兩左右云 
　　棉花棉花市面因受投機者之故意抬抑以致市價步步見高通花價往時二十五兩左右竟到二十九兩餘近星期來因連日風潮極大以致產棉區域大受影響其損失如何雖尚未經確實調查而交易所人心恐慌價格遂又見抬高矣最近棉業交易所開出通花八月期貨竟至三十兩左右九月期且在三十兩之外其他各火機十一月二十六兩三錢太倉花十一月期二十六兩七錢五亦均好起二三兩紗廠毫無成交且有大批印棉到埠是以本棉市面益形清淡云 
[會議舉行汽車陳列會]  
　　字林報云上海汽車業昨在洪中旅饁開會續議舉行汽車陳列會事宜一致議定開會地點以法租界霞飛路凡爾塞公園爲最適當會期决定自十一月二十六日起 
 
 

Page 15

 
 
　　至十二月三日止星期四日將再集議一次推舉幹事員辦理進行事宜屆時將大登廣告引人注意凡爾塞公園爲法人俱樂部所管理該俱樂部現允召集特别會議討論可否暫時租借云 
[迭犯刦案盜匪已引渡]  
　　劇盜韋邦郝鳳閣張四蔴子胡大劉子張小紅子徐金標張鳳鳴周德雲等八名糾黨持械夥刦虹口楊樹浦等處胡銀海等十餘戶鉅贓並開槍拒捕彈傷張田氏周子逢被特别機關華探目陳雲忠鍾星南包探王長根白忠麒蘇長生姚友生拘解公堂研訊明晰判候備文詳解護軍使署訊辦各情已誌昨報茲悉李萼仙襄讞已飭令書記趕辦詳文抄錄供單於昨發交虹口捕房特别機關由西探目柏生華探目陳雲忠等督同全體包探將各盜一併帶至寫字間加上手銬押乘火車解送護軍使署軍法課按律懲洽矣 
[友華銀行銀市報告]  
　　中美新聞社譯二十三日友華銀行報告云昨日倫敦銀價近期跌一便士之四分之三遠期跌一便士之八分之五紐約銀行跌一分之四分之三倫敦紐約間滙價跌一分之四分之三今日此間開盤金鎊金洋俱不動交易價金鎊八月份爲三先令八便士又四分之三九月份三先令八便士半金洋八月份爲六八九月份爲六七又四分之三市况終日穩固 
[本月中旬浙茶運滬之箱數]  
　　本年浙屬所產箱茶來滬運銷外洋經由滬杭甬鐵路茂順泰轉運公司由閘口站報裝先後運抵上海南站至本月十號止總數爲四萬一千二百八十六箱已誌本報茲將本月十一號起至二十號止逐日由閘口運來箱數錄下十一號六百八十九箱十二號九百九十九箱十三號二千一百二十箱十四號無十五號七百五十箱十六號二千四百六十四箱十七號一千五百九十箱十八號二百八十一箱十九號一千三百二十四箱二十號三百三十八箱以上共計一萬零五百五十四箱連前統計五萬一千八百四十箱 
[籌備選舉商界總聨合會總董]  
　　勞合路上海各路南界總聨合會因省選入塲劵被各路聨席會在檢廳告訴總聨合會爲各路共同所組織現各路以總聨合會總董旣涉訴訟此訴訟期間當然迴避且因此該總董已爲各路所不信任常即由聨席會議决請因事赴漢之總董袁履登復職袁堅辭不就遂議决改選總董在山西路聨合會内設選舉籌備事務所定日舉行預選預選每路一票用連記名式每票選舉三人再定日舉行决選預選决選投票人均用記名式昨日已由各路公舉籌備員七八在該事務所籌備一切 
[寗波同鄕會籌募梓鄕急振]  
　　寗波旅滬同鄕會爲籌辦寗波水災急振事於昨日下午五時特開緊急會議由理事長李徵五主席宣讀奉化代表鄡君來函並由鄞江橋代表周君口述災情據云鄕人溺死者以萬計慘不忍聞繼討論籌振辦法以災區待振孔亟迫不及待先由本會理事合捐一萬元特派第六科主任胡詠騏君携帶赴甬施放順道詳查災區情形並由袁履登孫梅堂李孤帆三君致電寗波總商會會畏屠鴻規袁端甫二君轉託米業董事卓保廷發米百石交由災區代表徐原祥施放 
[組織工藝敎學研究會]  
　　江蘇省敎育會内附設各種研究會甚多頃由中華職業學校顧蔭亭葉公夐等組織江蘇省敎育會附設工藝敎學研究會其旨趨書如下工藝科有發展兒童創作Originality的精神及求得各種知識與經騐的機會於生活上關係匪鮮所以各地學校莫不有斯科之設年來職業敎育之聲浪喧騰海内而工藝科之添設尤爲重要第因敎材之缺乏與敎學方法之不能適合以致耗費兒童時間無裨於實用者比比皆是揆厥原因實由於缺乏研究的方法及改良的機會今歲上海省立第二師範暑期講習會曾附設工藝實騐科演講各種工藝敎材及敎學方法男女聽講員有百四十人之多由此亦足徵各地學校之對於工藝一科視爲非常重要者同人等有鑒於此特聨絡全省師範學校職業學校中小學校等工藝敎師曁有志研究工藝者組織工藝敎學研究會公同研究以求工藝敎學之進步並隨時發刊印刷物紹介最新敎材及敎學方法以期普及俟他日籌有欵項後再當另建特别敎室以供實地研究爰述旨趣並附簡章是否有當請付公决發起人顧樹森集葉公夐倪祝華潘文安熊　高 
　　附簡章一本會由省敎育會附設定名爲省敎育會附設工藝敎學研究會一本會以改良工藝敎材促進敎學方法爲目的一本會不以江蘇省敎育會會員爲限凡具有左列資格者皆得爲會員一現任工藝教師者一曾任工藝敎師者一有志研究工藝者一凡贊助本會事務進行者本會得推任爲名譽會員一本會設總幹事一人幹事十人庶務書記一人會計一人一本會會務分通信研究開會研究兩種一本會於省敎育會開年會時舉行大會一次常會每月舉行一次遇有特别事故由幹事三人以上之提議得開臨時會議一本會不收會費但遇有不得已時得臨時募集之一本會會地暫設上海林蔭路江蘇省敎育會一本會簡章有不妥處於大會舉行時得臨時修改之 
[各學校消息彙錄]  
　　滬江大學滬江大學於暑假期内由鄕杜事業改進委員設立基督敎夏令兒童義務學校一所已於八月十三日假老北門浸會堂開休業大典表演技擊兵操事項又暑假期内工人義務學校極爲發逹今定於八月二十七日行畢業禮由校長給發文憑學生自備茶點助興又該校基督公民社自决議在沈家行鎭創設義務學校一所後由各社員分頭向親友捐募開辦費今擬於九月初甸行開學禮 
競雄女學白克路競雄女學於昨日（二十三日）上午十時行秋季始業禮學生到者計百六七十人敎職員均有演說並補給高初兩級畢業文憑定於八月二十九日開課 
　　商務中學閘北滿洲路三畏里商務中學於昨日上午行秋季始業式新舊學生逹二百餘人其秩序爲唱國歌校歌向國旗致敬行師生相見禮同學叙别禮等繼由校長蔡亮報告敎務長張梅厂致訓詞敎員鄧嘉炳蘇海若凌國樑諸君演說該校附設之務競女校亦於是日開學敎務仍由陸希英女士等擔任云 
　　平民義務學校文監師路西首平民義務學校於昨晚八時舉行開學禮新舊學生及來賓到校者百有餘人首由該校發起人方聲雷報告本校自去年開辦以來學生日漸增加本學期當改革課目與工商界應用的學問次由校長李文輝致校訓後由敎員及來賓相繼演說大致皆勉勵諸生努力求學至十時餘始畢聞今晚考試學生抽班即日上課云 
　　爕諧小學大東門外花園弄爕諧小學今春由藥業戴敦川等捐欵興辦本届於昨日舉行秋委始業禮學生到者近百人秩序如下（一）校歌（二）向國旗行禮（三）敎員演說（四）師生相見禮（五）校董訓詞（六）來賓演說聞定於夏曆七月二十二日正式上課云 
　　奉賢縣小學浦東奉賢縣立第一高小校於前日開校友會第三屆畢業生朱醒華提議校友沈良驊留學美國研究電機得碩士學位現乘南京號回國不日到申本會應於沈君回奉後開會歡迎衆贊成後選舉各職員而散 
　　國語專修學校國語專修學校開辦暑期講習科於前日午前行畢業式校長黎錦暉赴敎育國語統一大會尙未返滬由代理校長陸衣言報告國音國語兩班共一百八十餘人試騐及格者八十餘人未經試驗者准於月内補試繼由校董敎員學員相繼演說至十一時許給予證書而散該校暑假後將於九月初開學此屆期限放長功課更求改良云 
[旅滬華僑學生聨合會之籌備]  
　　本埠華橋學於昨日（八月二十二日）下午三時假座徐家匯曁南學校商科籌備旅滬華橋學生聨合會到會者有曁南商科代表詹廷機陳其旭蔡興輝復旦大學代表徐永發歡歐陽奇施欣姤青年　　 
會學校代表韓成美中國公學代表施欣履當公推徐永發爲臨時主席詹廷機爲記錄議决事項如下（一）派代表向未加入本會各校華僑學生接洽（二）推歐陽奇施欣履二君起草章程（三）定於九月十日下午二時假本埠華橋聨合會開成立大會 
[反對省令處理舊松屬欵產辦法之會議]  
　　舊松府屬七縣慈善敎育欵產松江縣與其他六縣爭執多年近經省令重訂處理辦法令知各縣遵辦而奉賢等六縣以處理不公訂於前日午後二時在本城凝河路也是園欵產處召集會議到會者有上海姚子讓頌唐黄申錫南匯傳恭弼奉賢朱聲鳳青浦葉昌陛金山黄端履張本載川沙張伯初等九人三時開會姚子讓主席發表開會宗旨互相討論歷一時之久僉謂省令辦法不平碍難承認擬重行遞呈省署請示云 
[浦東花業公會常會紀]  
　　浦東花業公會及火機同行昨在滬南浦東公所會所開常會由總董秦介侯主席議决案如下（一）每月由會中派員檢查勸免攙水（一）鄕間裝出之花包外用棕印浦東某某廠火機字樣包内各用商標各廠各辦（一）取締攙水罰則如查出證實後罰洋一百元充公第二次加倍第三次登報公布出會（一）火機同行俟辦有成放再向農商部註册（一）中秋後實行檢查（一）今日未到會者通告照章一律進行（一）定本月二十七日開幹事會 
[證劵物品交易所消息]  
　　上海證劵物品交易所市塲揭示第三百五十號云南洋烟草公司股自八月二十三日起每市均加兩盤改爲開二三收四盤又第三百五十三號云棉花交易自十月份起一律依新標準交割 
[任小山之來往忙]  
　　滬寗杭甬兩路管理局長任小山日前赴寗祝壽後當夜因事回至無錫躭延二日甫於昨晨返滬到局又復乘坐花車附掛於十二時五十分之快車前赴蘇詶公幹約今晨可以返滬 
[輪船撞沉麫粉船]  
　　駁船戶張松濤昨日午時承裝某公司麵粉六百餘包駛經三菱公司碼頭適正昌公司之湖清輪船迎面捷馳而來避讓不及致被衝撞沉没所裝麵粉悉數漂没事後由該船戶報告水巡捕房請求索賠損失 
[函請飭遷濬浦障碍物]  
　　上海濬沛局前經撥派挖泥機器船海龍號挖掘南黄浦西各碼頭淤泥業已挖至董家渡南首爲止嗣因浦東陸家嘴迄北一帶淤泥突然漲高輪船進出殊多障碍爲移緩就急起見特將海龍調往北黄浦開掘南黄浦濬浦工程因暫中阻茲悉該局洋工程師查利以濬深北浦業已工竣南市浦江自徽寗碼頭起迤南至法自來水公司碼頭爲止仍應繼續開濬以維水利惟該處沿灘因有停泊木牌及蓬船樹段等笨重各物實與濬浦工程有碍昨特函致駐滬水警第三隊迅速派警勒令遷離以便動工云云 
[徐廳長禁唱淫詞]  
　　淞滬警察廳後廳長查得華界九畝地共和春尙文門口綺園方板橋華園等茶肆俱各開演花鼓淫戲有違禁令爰飭該管警區傳諭各該店主即日停止演唱並將執照吊銷又查得十六舖話雨樓及陸家浜某小茶肆亦違禁唱演淫詞均已飭屬嚴禁矣 
[工巡捐局役要求加給工食]  
　　滬南工巡捐局姚局長前因體恤局員起見將該局各員司之薪資最小者准予酌量加增後茲據局中傳逹茶房聽差等亦以生計艱難所得工食不敷家用是以聨絡具呈請求援例加給工食以維生活云云不知姚局長能如所請否也 
[塌車夫被電車撞傷斃命續誌]  
　　滬南利川碼頭復記樹行塌車夫陸銀郎十九日清晨車運樹料行經十六鋪地方被華商某號電車撞傷斃命報經地檢廳派委檢察官詣騐後回稟王檢察長昨派法警持片至第一區警察署詳查緣由王金山署長以此案未據投報該署崗警亦未聞知無從查核故已據情函復地檢廳請爲查照矣 
[撈獲祼體男屍]  
　　浦江救生局巡船昨日午後一時許巡至白大橋浦江中撈獲男屍一具赤身無衣已發青紫色形似洗冷水浴溺斃者帶回該局碼頭棺殮招屬認领 
[婦人投河遇救]  
　　住居西虹口阿拉白司脫路之婦人張夏氏素有心疾時發時愈昨因家庭細故與其夫略事爭鬧即奔至北蘇州路河畔躍入蘇州河圖盡即經三百十七號印捕查見急命舟子設法援起帶入捕房稟明捕頭諭着轉送公廨聽候解訊 
[汽車撞翻人力車]  
　　一千五百八十號汽車於昨日上午九時一刻駛經百老匯路兆豐路口適有婦人石陳氏石李氏同乘一輛人力車行來一時不及退讓致遭撞倒兩婦人皆跌傷頭部血流被面由提籃橋捕房二百五十號華捕捕瞥見押令汽車載送受傷婦人往同仁醫院醫治一面帶汽車夫入捕房請究 
[下電車被輪碾斷小腿骨]  
　　昨日下午四時許有十六歲寗波人楊安生附搭某號電車行經南京路外難因急於下車跌倒於地右足小腿骨被輪碾爲二段當由老巡捕房二百五十九號印度捕趕來將人拖出軌外雇車送往仁濟醫院醫治一面抄錄電車司機人號碼呈報捕頭候示 
[鄭平山被控之逮捕]  
　　虹口捕房包探侯松山西探使密司昨晨協解廣東人鄭平山至公共公廨稟稱鄭經日商控告用欺騙手段取去值價三千金元之二十箱猪鬃提單奉公堂出票飭提故於前日至伯頓路五百二十一號門牌康利洋行將其逮捕解案請究時原告之律師亦到堂聲明原告係屬日南應請將此案改由日領陪審中西官遂諭鄭平山押候日領堂期訊究 
[雉妓院容留幼女之科罰]  
　　藏西路二百九十五號門牌雉妓院内因容留十歲幼女大寳前日被專查妓院之中西巡捕查悉即將該女送留濟良所昨日將女及女之祖母韓高氏併解至公共公廨並稟明前情並據濟良所中西女士到堂證明女在所聲稱母死父存常居虹口胡家木橋叔父家内彼近與其祖母至該處親戚家内等語訊之女與韓高氏供詞與濟良所所稟畧同經中西官核供以氏不應將女留住雉妓院内故違定章判罰洋十元充公並着具結將女領回以後不准再入妓院違則查出嚴究 
[昨日公共公廨訊案紀]  
　　昨晨公共公廨民四庭由陸襄讞會同日副領事田中氏訊理（一）李鈺光訴茂利號經理林大茂欠洋一千五百元案被告代表許理律師根據理賑員報告各節與原告律師辯論之下結果據理賑員報告林大茂並無私用賑欵情事原告請求應予駁回所有公司内人欠之欵着理賑員代收原告等拍賣生財之欵應交付理賬員餘歸還欠人之欵外按股攤派（二）許理律師代表茂利號經理林在茂聲請破產案结果已於李鈺光訴林大茂案内判明矣（三）劉受甫聲請給諭執管其故父劉　六遺產案結果准給諭執管劉　六遺產（四）葉鶴齡聲請給諭執管已故葉雪帆遣產案结果登報十四天如無人反對再行發給諭單（五）張寳富訴公興號不將房屋交還案被告代表許理律師聲請改期一禮拜再訊結果照准（六）敦裕莊訴陳延慶不付票銀案結果准予撤銷 
又午後民一庭由李襄讞會同英美兩國副領事包約二君及領袖領事特派俄員麥拉夫氏訊理英商喊厘洋行訴虹口百老洪路二三號門牌俄商阿克司西服店欠貨欵銀二萬二千五百二十六兩一錢案該俄商所欠英美俄比各商行之欵據理賑員報告共有十二萬餘除去存貨等項約值七萬八千餘凈欠四萬餘兩喊厘洋行因該俄商無力還債月曾離滬故具稟公堂控追貨欵並要求將其破產派員理賑自公堂派員着手請理後該俄商延許理律師呈遞辯訴狀反對原告則此請求謂其有力還債要求將原稟撤銷以故由關係國領事蒞廨陪審首由理賬洋員薛邁羅氏報告理賬情形次由律畢士敦到堂證明該俄商前因無力還債曾委託伊代表通函債權人請代管理財產經各債權人會議公舉三代表查賑嗣伊得悉該俄商於六月二十五號離滬即解除責任並報告迭與債權團會議及往來通信詳情而債權團所舉之三人亦均到堂質證旋由被告許理律師向以上各人盤詰良久尙未終結須再展期續訊 
[私造鉛角分别押儆]  
　　法捕房包探劉友發偵悉新租界辣菱德路二百零四號門牌有無賴徐大周阿二陳榮周斌生等四人在内私製鉛質小角在市混用據情稟明西探長脫雷沙克君於前晚至該屋内將徐等四人拘獲並抄出僞角一百餘角及私製之粉模乾電銷鏹水等物一併帶入捕房昨解法公堂請究先由劉探上堂稟明前情並將僞角呈鑒詰之徐周兩人供認私製鉛角不諱陳阿榮周斌生兩人供稱民人等祗代銷售不敢私製中西讞員會商之下判徐大押西牢十五個月周阿二押一年周斌生押三個月陳阿榮押六個月期滿永遠逐出租界抄出之僞角及製造器具一併没收 
[違犯煙禁之科罰]  
　　法捕房探目沈德福偵悉居民謝阿炳私設烟榻容人在門燈吃鴉片有違定章故於前晚至該處抄出烟具等物帶入捕房又羅炳身藏烟灰若干兩行經法租界鄭家木橋街爲探查悉拘入捕房昨日一併傳至法公堂請訊先由捕頭上堂稟明前情詰之謝等供認私賣不諱中西讞員會判謝罰洋五十元羅罰洋十元充公烟具烟灰没收 
[搶土禁押一月]  
　　婦人鄧蔣氏日前在某處購得烟土一大包行經法租界地方被無賴王阿大得悉攔住該氏將土搶取而逸經氏大聲喊捕適有包探巡緝到來查見上前將王人贓並獲帶入捕房昨解法公堂請究先由原告投訴被搶情形詰之王供搶土不諱中西讞員判王押西牢一個月以儆烟土没收 
[誌謝]  
　　昨承銀行週報社惠贈第二百十二號銀行週報一册謝謝 
雜評二 
[吳佩孚與各方面（訥）]  
　　今日各方面羣注目於吳佩孚紛紛責備吳佩孚一若驚吳佩孚之態度頓變視吳佩孚前後若兩人者其實吳佩孚猶是昔日之吳佩孚也昔日之吳佩孚未必乘飛機昇至天故今日之吳佩孚亦未必乘飛機降至地也人謂吳昔倡自治然吳今亦未嘗不曰自治夙所主張也人謂吳昔倡國民大會然今吳亦未嘗不曰將逹國民大會之目的也人謂吳今以武力助北方然吳昔亦未嘗以武力助南方昔日吳佩孚勇戰今日吳佩孚仍勇戰昔日吳孚佩爲直派之吳佩孚今日吳佩孚仍爲直派之吳佩孚吳佩孚始終未離軍閥之下故今日之吳佩孚猶是昔日之吴佩孚何必羣相警訝哉 
吾謂吳佩孚而能者今日正宜一變其態度耳 
公布欄 
[江蘇高等審判廳]  
　　民庭判决傳沈氏與丁汝梁等爲典欵糾葛聲請中止一案（决定主文本件訴訟准暫中止蘇鍾綽爲經界涉訟不服上海地方審判廳提起抗告一案（决定主文）本件抗告駁回張琛爲省議會初選選舉訴訟聲　指定管轄一案（决定主文）本件聲請駁回徐長松與吕紅春爲田界涉訟上告一案（判决主文）本案上告駁回本審訟費由上告人貨負擔談安倫與談安鼎爲　　涉訟上告一案（判决主文）原判撤銷本案發還江寗地方審判廳迅予更爲審判杭錫綸爲執行異議聲請更正一案（决定主文）民國十年八月十日本廳决定之主文及理由内唐吉安三字均更正爲鍾惠成張永興與吳李氏爲抵欵涉訟上告一案（决定主文）本案上告駁回劉覺與趙鏡清爲基地涉訟上告一案（判决主文）本案上告駁回本審訟費歸上告人負擔楊明顯與程蔭廷爲賠償價額涉訟上告一案（判决主文）本案上告駁回上告審訟費歸上告人負擔以上八月二十三號 
　　批示刁元壽一件呈請發還卷宗由呈悉查本案卷宗已於六月十四日發還江寗地方審判查照辦理在案仰逕向江寗地審廳請求可也此批丁昌平呈爲執行濡滯請催令傳案限讓由呈　究竟此案是何情形　候令縣查明迅予依法執行此批周陳氏呈爲執行衙門狥情僞護延不執行請求督飭辦理由據呈已悉仰候令行當熟縣知事查明迅予依法執行此批律師唐　坊呈請登錄由呈據聲請登錄已悉仰候呈請司法部核准令遵此批以上八月二十三號 
[江蘇高等檢察廳]  
　　批示陳尙明狀悉該民當即是陳長明查此案係覆審判决之件該民當時迄未探訴茲雖由本廳提起控訴而同級廳所判刑期仍與原判無異該民何以又轉稱不服仰候審廳將卷送到後再行飭令補具理由以憑核辦此批　　許侃如狀悉候調卷核奪此批李李國元狀悉此案業據李鑑才聲明抗告并經本廳調卷在案應候卷到核辦此批顧葵生狀悉仰即來廳訊明後再行給領此批許得勝據訴已悉姑候調卷查閱再行核奪此批徐澄惠委夏喆兟辯護呈遞一狀郁廷彩對於周文逹案奉陳事實航叩集訊澈究等情呈遞一狀張大掌因嫌誣判補呈理由呈遞一狀以上三狀業經本廳查閱函送同級審判廳核辦仰即知照此批李伯筠補具上告理由呈遞一狀業經本應查閱候呈送總檢察廳核辦仰即知照批示以上八月二十三號 
[上海地方審判廳]  
　　批示一件黄桂禾笙呈爲女黄氏捲逸恐生交涉請求備案由呈悉爾女黄氏捲物潛逃旣向警廳訴請緝追毋庸再爲備案此批一件吳林海狀請執行由由查本案業據劉阿五聲明　礙所請應從緩議此批一件陳汝霖狀請執行由狀悉查本案原判主文祇載被告應償欠租十二元五角之數宣判以前該民亦並未請求欠租須算至執行終了之日爲止本廳依判執行所續併追之處係出原判範圍以外礙難照准此批一件小陸蔡氏狀領串契由准領此批一件老陸蔡氏外礙難照准此批一件小陸黄鄭氏狀請執行由狀悉候派吏照判執行此批一件曹仲高狀請查封由狀悉着即塾交查封費洋五元以憑核辦此批一件李爕坤狀領實洋由准領此批一件李爕坤狀請銷案由狀悉准予銷案此批一件沈乾錫狀請執行由狀悉本案債務人徐英山已遵照和角筆錄將欵繳案業經本廳傳該債權人來廳具領仰即如期來廳可也此批一件沈英標狀請執行由狀悉候傳案訊奪此批附件存一件沈乾錫狀領欵洋賬薄由狀悉貨欵賬簿准予具領訟費查係各自負擔所請應毋庸狀證存此批一件邵子記狀請傳案由狀悉業已票傳仰即遵期來案訊辦收據存此批一件李根壽狀請銷案由狀悉准予銷案此批一件薛少先狀請浮案由狀悉准予銷案此批一件陳 
洪生　請銷案由狀悉准予銷案此批以上八月二十二日 
[上海地方檢察廳]  
　　批示唐有寛　悉論罪科刑法廳自有權衡毋庸該民干凟此批張月卿狀悉案已起訴候同級審判廳核辦可也此批劉正洪狀悉案已起訴候同級審判廳核辦可也此批陳洪道狀悉候戴三到案後再行核辦所請交保之處暫毋庸議此批張德明爾旣知爾妹拐匿在九畝地嚴姓裁縫店處何以不報告警察前往搜提顯係架　涉訟不准此批孫陳氏本案早經飭傳據法警報告爾在寗波不能到案何以又忽來廳催究係何人從中作爲仰候查究此批虞長厚狀悉本案前已明白　知矣如果不願領回　妻可逕向審判廳請求發落可也此批以上八月二十二日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記（五）] [  吳靈園]  
　　余極賞其自然輕靈之美而湖面氣喘喘地休息一語尤爲刻劃入微因下布棚入斷橋下水流洄急橋内水頓與橋外異若以字形容則鄰鄰二字爲適當而輕波漪漪更非橋外高浪之比穿荷蕩萬蓋亭立清氣爽鼻而花萼多爲遊人擷去僅　一二猶在枝頭放姣余急探手得之古云焚琴煑鶴是殺風景事我云隨遇而爲是亦自然之義雖殺風景所不惜也暮色漸增左顧右盼間長笛一聲渺渺自烟波中起而山上樹間偶露電火類草際停螢背望北岸之湖濱旅館西園等處百千燈燭燦爛動目亦足爲湖上添一異節如美人頭七之珠鑽眉月在西巧笑如美人之妙目天青無雲周覆山後人在湖面行又如蝇蚋在玻璃罩中浮著水面也宛揚喜雲以湖山之勝不在彼而在此余亦信之以爲湖山之勝不在衆口而在人心不在常見而在偶得語片刻再望葛嶺棲霞間初之雲陣果又換色彩下爲荷緑上浮輕紅旁櫳淡黄余曰此景似形仙桃白沙隄與費寳石山葛嶺一帶之山路深緑對分爲其二葉宛揚云斜月一彎此在天上殆又如西子指痕之留在攜李上乎相與一笑以爲幸會出西冷橋負月而歸間有一二划子在遠遊行烏雲起於前面皆作連山疊嶺狀高不可攀山在雲下視如邱墳也中湖凉飊颯颯體意良適波動岸上新建大世界之燈塔光射湖面如晶蛇入水微微閃漾來及於船之左舷余廻顧月在西天光落水表亦來追逐接舷之右之成一蛇兩蛇結合湖中之白隄天生此可以渡仙不較白沙隄之渡人爲尤善耶惜乎人之見之不多而見之者又莫識以爲仙蹤也登此白隄向北歷半句鐘埠頭來迎亟奔回寓時指九點遂寢别無躭擱 
筆記 
[虚榮記（中）] [  西雲]  
　　斯時萬衆視線咸集於鄧之一身隨擁入歡迎大會復紛設盛宴爲之洗塵鄧此時以爲南面稱孤其榮不過爾爾目空一切直有惟我獨尊之概於是治沃田築亭樹置雜具羅列盈室宇蓋非崇厦廣屋琳琅滿室不足以壯聲威席豐履厚居安食肥又以黄白方圓時炫人耳目道路傳播鄕人風聞以爲嫏嬛福地神仙之樂不啻也迨部署旣定遂偕妻往訪賈生賈生者鄧之僚壻也先是鄧妻有一妹適同里賈生賈閉門讀書不問世事鴻案相莊伉儷彌篤時聞鄧旋自漸貧富相形見絀故絕跡不通音問一日忽肩與一乘蔽帷懸幕彷彿命婦倩妝端坐聲勢赫奕招摇而至鄕婦疑爲貴人急趨避且嘖嘖嘆美正呵喝問已抵買生之宅僕婦急扶與中人下與入門珠寳之光使人眼生纈采羅綺滿體尤閃爍不止村婦望見誠羡煞矣詎賈妻則落落自如姊姊初叙略道契闊而已姊指賈生案頭書曰讀書萬卷不敵積資千金我妹胡憒憒猶此此爲博各圖功之具耶孰得孰失幸妹思之賈妻微笑曰姊有福得配富家郎妹恨命賽不能如姊之安富尊榮但人心無足雖錦衣玉食亦不足爲豪苟能胸襟浩落視金帛亦如土苴今妹無他求但期温飽雖牛衣飯草亦不足爲賤故處此境地自有至樂姊又長篇闊論哆談得意之遭以自　止一宿急别去賈生適自他歸妻述姊來及驕賽狀態 
藝評 
[影戲話（下）] [  楊小仲]  
　　第一次卡本台似略勝席淡西面部屢受拳擊第二次卡本台始衰席淡西乘隙擊其鼻血盈滿面第三次席淡西筋肉盡張鼓氣直前卡本台左右　避偶擊一二拳已不能着力觀者至此已知勝負之判分矣第四次交手未幾卡本台被擊仆地公正人呼數至九（照例擊倒後呼數至十能起即爲失戰鬥方如能起立仍當再鬥）捷然躍起席淡西直前擊之約二週卡本台腹部受拳復倒地公正人呼數至十卡本台欲起立力不支仆地不克起是於是勝負判五十萬金元及拳術大王之名均爲席淡西所有可謂名利雙收矣决鬭塲前排坐新聞記者無數坐前各置電報機每一次决鬭畢即羣拍電報告及鬭畢羣向席淡西握手擁簇以去全片至是告終此片拍攝甚清晰接片亦盡善使數萬里外人如身親其境惜余不諳拳術但知其撞衝擂擊不能將其精妙傳逹一二韓君謂聞言在美國觀席淡西决鬭每人須費六十金元吾等今日之冒雨前來亦殊值得出院歸家驟雨適至淋漓滿身余歸後不禁有感似此猛戰式之决鬭不宜盛行於現世紀如曰提倡體育則何者不可爲而出此生命的搏鬭當卡本召二次仆地欲起不能情景殊慘也 
瑣錄 
[小談話] [  豁安]  
　　灌輸知識端賴圖書財力有無實爲關鍵欲求救濟莫若治標此閱書報社之宜推廣 
苦惱衆生難尋娱樂上焉鬱鬱下則囂消納之方無如善處此公圍之宜推廣 
千家社會口腹所需市遠難求紛紛陳失序集中之道是所當然此菜市之宜推廣 
小說 
[社會小說衆醉獨醒（四一五）] [  瞻廬]  
第六十二回乍合乍離前因後果不　不磷衆醉獨醒 
跳海無蹤的劉玉如霎時間天外飛來劉公館裏上下人等初時認做活鬼出現只落得屁滚尿流拚命躱避後來曉得游子生還郤又是舒頭探腦爭看熱闊在他們的眼光裏看來護不當做天大的怪事實則看書的眼光裏早料定玉如不是眞死這番無恙歸來是人人意想中事何怪之有至於編書的編撰這部衆醉獨醒玉如死活問題仗我三寸柔毫可以一言解决要是玉如眞個死了那麽沈沈醉夢的劉公館葬送在糟邱之下一醉到底永没有醒的分兒怎便喚做衆醉獨醒但是編書的旣把玉如當做主要人物怎麽直到第六十一回的末段才入玉如正傳可見以前所說的都不是本書主要文字喧賓奪主試問編書的何以自解（應有之疑問）列位這不是編書的違反常例有意走那喧賓奪主的蹊徑只爲本書的定名旣然呌做衆醉獨醒可見醉的分兒多醒的分兒少况且本書的體裁又是一部社會小說社會的現象也是醉的分兒多醒的分兒少若說醒的是主可見醉的是賓衆醉獨醒便成了衆賓獨主編書的本意很想替那清醒人物竭力寫照無奈爲那小說名義所包圍社會現象所東縛郤不免把書中主要人物抛撇一邊冷落了許多時候話雖這般說但這玉兒兩個字本書開篇第一回早已包含在内呼之欲出嗣後還把他時時提起算做全書的線索雖不曾用着特筆替他做一篇小傳然而衆人口中的劉玉如東鱗西爪凑合起來也許抵得一篇小傳何况玉如登塲不從這回開始前數十回中早有個不說眞名的劉玉如曾和列位相見草蛇灰線自有蹤跡可尋現在且慢理論單說玉如生長富家卻深不以坐擁多金爲然他說甘做一輩子的守財奴果然不可爲訓要是揮金如土把祖宗積累的金錢一一擲諸虚牝這便呌做敗家精（恰與守財奴作對）守財奴和敗家精趨徑不同同一不可爲訓總而言之遺產制度委實萬惡的制度守財奴和敗家精都從遺產制度底下產生而出所以猗頓後裔絕少聞人陶朱兒郎竟成敗類金銀氣中斷喪了許多傑士人人都說生長富家爲幸運惟有玉如自稱爲不幸之兒他旣這般着想郤和他老子的思想起了絕大的衝突更兼繼母從中媒孽父子之間貌合神離所以玉如在家庭裏面一言一動總不免受他老子的呵斥虧得在校時多在家時少這幾年來尙没起甚麽意外風波然而邦平對於兒子的感情雖甚凉薄玉如對於老子的感情依然深摯累次進規忠言逆耳驀地裏惡耗傳來他老子竟强加壓力替他訂定柳姓的婚姻直把熱心滿腔的勇少年氣得冷了半截原來玉如對於翠娥素來鄙薄其人會面時態度冷靜不肯假以顔色轉是翠娥凑將過來眼梢兒左一瞟右一瞟嘴裏玉哥哥長玉哥哥短玉如走到那裏他便跟到那裏玉如坐在這邊他便坐在那邊 
餘瀋[  愛蓮室主]  
　　世上聾子最好能學聾便省却許多煩惱世上啞子最好能學啞便省却許多是非無如世上聾子啞子極少而不聾啞者又不肯學宜乎十丈紅塵裏終朝擾擾不已也 
 
 

Page 19

 
 
   
 
 

Page 20

 
 
常識 
常評 
[爲政之四惡] [  隨]  
　　昔孔子論爲政之四惡曰不敎而殺謂之虐不戒視成謂之暴慢令致期謂之賊猶之與人也出納之吝謂之有司吾誠不解今日之政府何其酷肖也 
　　或曰不敎而殺慢令致期出納之吝之三惡誠哉其肖矣獨不戒視成之一惡今政府尙未足以語此也蓋今政府之行政從未有一事能視其成者每一政府倒一政府繼起未嘗不有照例之宣言然必不久而即成泡影近則并宣言而無之矣令之云何視成之云何 
　　且出納之吝一語亦未足以形容今日財政之腐敗也軍事費則出其所不當出敎育費則吝其所不當吝固盡人知之矣若最近京師之學潮屢以挪用敎育費爲軍事費之故竟至喪失信用而不顧如此政府國民雖欲竭力維持之其可得乎 
經濟 
[吾的涇濟談] [  靜庵]  
　　人誰不想發財但是發財心不可太熱且財又須分當得不當得兩種曲禮上說臨財毌苟得就是這個意思 
吾何以要發這種言論祗爲今之買彩票熱心發財的人太多了吾當初亦喜買彩票金錢亦丢了不少後來總是没有中得大彩頭吾因此就歇了手且想即使中了頭彩此種非義之財亦不是應當得的 
　　諸君要曉得他們開一次奬足足可以赡幾十萬圓此幾十萬圓是從那裏來的就是吾們買彩票的三角五角錢凑起來的諸君想想吾們爲什麽要拿這幾十萬圓要白的銀子去送給他呢吾們爲什麽不拿這種錢儲蓄起來生生利息呢現在吾國北面幾省的人民荒的連飯多没得吃衣多没得穿吾們何不拿這種錢去周濟周濟他呢 
總而言之那買彩票這一件事總是算不來的與其買彩票不如拿這錢去儲蓄在銀行裏旣可以還本又有利錢拿否則就是拿這錢去振濟災民亦是一件好事昔人有言救人一命憑昇浮屠七級這雖然是句迷信的話却是很有些惻隱的心陽諸君想想吾的話是不錯的啊還是拿這種賭博行爲的買彩票歇了手罷（乙種酬） 
[處置字紙的方法] [  王祖文]  
　　國人對於字紙的敬惜無所不用其極即目不識丁之蠢漢愚婦對於字紙也非常的敬惜偶見人或用字紙揩抹椅桌或　擲地下便斥爲亵凟聖賢獲罪非淺而用字紙揩抹椅桌或㩛擲地下者一經多人詬詈亦頓覺芒剌在背一若天讉之將立至怪哉何物忤奴創始造此狡獪使人顛倒若是也 
　　夫字紙字與紙併合而成者也紙之原料樹皮稻　敝布之屬而已墨之原料松桐之炱及膠汁而已吾人對於未寫字繪圖畫而不寫字又不甚敬惜也再如將樹皮稻　敝布及松桐之炱與膠汁等紙墨原料集合一處更不必敬惜也迨紙上一着字跡便敬之惜之惟恐不及平心論之天下寗有是理 
　　予嘗推敬惜字紙者之初意要不過曰是字也聖人之所創造也能識而用之殊非易易是以不可不加以敬惜也殊不知吾人果能善體聖人之旨則字乃渺乎其微之小道無足重輕但能上於至善勿爲邪慝體聖人之大旨則誠尊敬聖人之莫大者也若徒斷斷於字之一端而棄其大者弗務吾恐聖靈有知非惟不加以贊賞反將懲儆之不遑矣 
惜字迷信之甚者每有捐資在公共處所建設巨大之化字爐（此風常州最盛）迨爐中字灰化滿復存放甕内沉之江海以爲自行此大有益於社會之事後定可得神之默祐殊不知空基建築化字爐即失去一塊有用的地皮將灰沉之江海亦無異平時一種不顧公德之行爲福於何有使捐資建築化字爐之人移其建築化字爐之費以補助地方之貧民工廠或義務學校等則社會羣衆均受其賜矣 
然則吾人對於字紙究應取何種方法處置之乎曰處置之方以鄙見所及厥有二法茲特書之於下以供國人之研究（一）用作燃料紙爲最易燃着之物當此米珠薪桂之時不妨將簏中積聚之字紙用代柴薪其火力雖不及柴火之猛然可必其有煑生使熟之能力也（予昔年僑居南京適逢二次革命城中特别戒嚴無處買柴乃用積年存聚之字紙及報紙煑飯其煮熟之速度較柴火略遜火熄之後餘燼亦立死不能利用餘爐煆物）字紙旣可代柴薪則每年終結算其省下之柴薪價爲數必鉅 
　　（二）製還魂紙白紙上旣着黑字不過除白紙原有之原料外多加一種墨之原料而已若將字紙賣給造紙廠製造非白色之還魂紙手續旣省用途亦廣誠一舉數得之事也現製造還魂紙之處已在在多有但一般積有字紙之戶尙多不肯以字紙出賣仍一任收字紙者收去焚化於字紙爐中倘此後地方負有通俗敎育之責者能漸漸設法開導使人民澈底明瞭於敬惜字紙之亦是一種迷信敬可不必也而惜之别有其法則從此國内可不至再有枉費之字紙矣 
乙種酬） 
道德 
[慈善家應有的常識] [  我立]  
　　慈善事業是人人應盡的義務我們必須抱定完美的目的研究良善的方法然後我們做的事業方纔適當並且能發生效力有些人所抱的目的是希望將來得到還報或者替子孫造福他若看見了窮人不問情由便周濟他這種事體簡直說來是對於窮人没有利益反而對於社會有極大的害處我們周濟窮人的時候應該考查他是爲了什麽窮的大約分爲三種 
（一）不能做事的人Conet　do這種人是因爲有了殘疾或是没有做事的能力像幼孩老人或癱子都不能做事也没有依靠我們應該盡我們的餘力帮助他們 
（二）不願做事人Wonet身體强健精活潑的人有作事的能力應該作事但是他們貪懶不願做事若是我們周濟他他就生了依賴心那麽社會上反而添了一個蠧蟲所以我們遇見了這種人不應該周濟 
（三）無機會做事的人Haven 't　do有做事的能力並且願意做事但是没有機會做事的人是這三種窮人裏面最困苦的人我們應該竭力周濟周濟的法子就是想方法給他們做事的機會使他们能彀自立（乙種酬） 
[西方格言（一八一）] [  謝介子選譯]  
佳鄰勝於櫝寳（德意志諺） 
美名即巨值也（英吉利諺） 
欲得救先愼口（丹麥諺） 
以人作鑒而自改良（英吉利諺） 
需要使人守法（散訥卡）（Seneca） 
姑息養奸者斯害善（席勒斯）（Syrus） 
富自儉來（英吉利諺） 
執事者當知富於言（臘丁諺） 
小舟亦需小帆（英吉利諺） 
吾知足世界亦足（意大利諺） 
法制 
[地役權之說明] [  瞽丐]  
　　地之四無出路而圍困於中央者謂之袋地以供建築則無路徑可以往來以供耕種則無溝洫可以灌溉法律上對於此等土地如無一定之處分則弱者方聽其荒蕪强者將肆行僣越與荒蕪一則有關於經界一則有碍於賦稅此民法草案所以有地役權之規定也地役權者即四無出路之袋地役使鄰境偕道以供其通行是也要求通行之地謂之要役地承認通行之地謂之承役地如地有應承之役而不肯借道以供要役地之通行者則要役地得請求官廳以强制之惟有數個之承役地時當相度地勢擇其通行之最近便者以承役如東向近反舍而要求於西南方近反舍而要求於北此則承役者亦可起而拒絕者也凡此規定不獨建築地之於路徑耕種地之於溝洫爲然即對於塲地房屋之洩水溝道亦可適用者也（乙種酬） 
雜錄 
[世界名人之游憇嗜好] [  張延祥]  
　　公餘之暇必宜游憩以振起精神舒弛筋肉庶可以增進辦事之能力常見國人辦公之後下事游憩而反賭博美其名曰消遣實則耗費精神於身心有百害而無一利游憩之法亦多矣夏則游泳摇船等冬則騎馬滑冰足球等春秋間則步行網球田徑運動等不勝枚舉其主旨皆使體力與腦力平均發逹不致偏重吾人又何樂不爲茲以世界名人之游憩嗜好錄之彼輩日夕敬念尙不忘游憩深願吾人舍無益之消遣而爲有益之游憩 
　　英皇喬治第五早年受海軍訓練故極喜海上生活在陸上則喜狩獵用來福槍爲有名之獵者 
美總統哈定喜與幼孩嬉戲善擊棒球又喜垂釣 
英首相勞合喬治抱樂觀主義暇時擊哥爾夫球爲戲 
海格將軍喜馳騁喜射獵 
法福煦將軍喜鄕居常往牧場閒步觀望 
法前總理克里滿沙人稱之爲虎而好擊虎常佩一鈍劍 
羅馬敎皇白納狄鐵第十五每日散步園中以研究植物爲一樂 
　　波蘭總統波特立司季爲著名之鋼琴家以音樂爲游戲 
美前總統羅斯福喜擊野牛 
大發明家愛狄生於紐裘珊高山顛築一園每當腦力疲倦時往休息數時（乙種酬） 
問答 
[吳畹韾問]  
　　芍簃君之氙氣漂白法其原理固詳然施行手續及藥料之成分皆未言明雖欲實行諸多不便不吝賜敎請於問答欄轉致可也 
[答除去害秧蟲之又一法] [  志博]  
　　讀本月十一日本欄有黄香海君答除去害秧蟲法（僕未見原問）甚感僕亦知一法即驅小鴨（鴨大一斤以上者能傷稻苗）一羣令入稻田（按秧分挿後即稱爲稻問者所謂害秧蟲恐即指稻之害蟲）中覓食害蟲若一次不盡則連驅數日僕以爲此法頗經濟蓋旣除害蟲又養大小鴨也 
敎育部審定文明書局敎科書 
高等小學國文讀本（顧倬編）全三册定價六角小學筆算新敎科書（張景良編）全五册定價八角新地理（張姚明煇編）全六册定價二角七新理科（藍田璵編）全六册定價三角六中學動物學敎科書（錢承駒編）全一册定價九角中學植物學敎科書（華文祺譯）全一册定（錢承駒編）全一册定價一元中學化學敎科書（虞和欽著）全一册定價一元中學生理衞生敎科書（華文祺譯）全一册定價六角上海棋盤街文明書局發行各省中華書局代售 
 
