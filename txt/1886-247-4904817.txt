# 1886 - 247 - 4904817

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改橫爲直字跡放小爲大卽日爲始集股印成每設計洋十六元正願搭股份者先惠洋四元本齋卽付股三一紙樣本一張定於明年正月底出書憑股票找付洋十二元向本齋取書一部此籍係用上等連四帋分釘六十册釘工精雅邁倫藏以巾箱加以　　　書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本齋前　再薄海士林顯附股分卽確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里源　　匯票庄京都煤　街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此　 
[石印歴代賦彙出售] [  點石齋主人啓]  
　　是書係康熙年間陳宫詹元龍奉旨編輯者上起周末下訖明季所有古賦　賦無不採入分正續補遺逸句一百八十二卷賦共五千餘首卷　浩繁兵燹後鮮存完璧茲雙梧書屋主人將家藏舊本並假到桐城方氏　本託本齋石印是編搜羅極富選擇至精校對則絲毫不爽墨跡則　　得中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從亷因工本甚大所印無多惠　者勿爲捷足先得也此佈 
[分設天津申昌號告白] [  點石齋主人啓]  
　　本齋今分設申昌津局寓於天津東門外宫北街裕通恆洋行内凡仕商貴客須購書籍請移玉惠顧再有寄售佩文韻府股票亦請就近購取均屬忻盻 
[霍亂寒熱辨]  
　　今年夏間本埠人口尙稱平善至交秋以後霍亂之症轉多朝發夕死見諸本報者不一而足並有好善之士施送藥物以爲濟急之需意至善也然有一定之藥斷無一定之病卽曰時氣所感症候相同而一人之身氣體或有不同卽其所感亦未必一律如必以一定之藥治之苟非楊枝甘露幾何而不温凉雜投也乎余欲爲之區别而苦於不得其法昨日海上種榆山人胡君悅彭過余齋頭余問之曰何謂乎霍亂山人曰上吐下瀉也曰上吐下瀉何以名之霍亂曰以其病來倐霍人卽悶亂辨證不明生死立判故名霍亂余曰子旣知霍亂之意定知霍亂之寒熱虛實請詳晰言之可乎山人曰唯唯今夫霍亂之爲症也根於長夏而盛於深秋病於脾肺而累乎肝木兹溯其受病之源分晰而明辨之時當長夏少陽相火少陰君火太陰濕土三氣合行其政是以天之熱氣地之濕氣加以諸多穢濁惡劣之氣盤空蔓延一經觸犯其氣從口鼻而入其熱氣藴於肺其濕氣與夫不正之氣入於脾藴於肺者日漸堵塞其隧道入於脾者日漸呆鈍其運化暗中肆虐人固未知也及至凉風一起肺金應之或感受微凉或恣啖酒食於是觸動其素積之邪内外相攻清濁相混清亂於濁則吐濁亂於清則瀉先痛而吐者肺傷於氣也先痛而瀉者脾傷於食也又有邪毒竄入心包欲吐不能欲瀉不得心胸脹悶腹中　痛或如筋吊或如錐剌名爲乾霍亂先以鹽湯探吐然後用藥以上皆言霍亂致病之大綱若夫寒熱二證不可不講素問氣交篇大論曰歲土不及民病飱泄霍亂歲土不及者或有中陽素餒之人因天運而更見其虛是以朝食暮吐而爲飱泄甚加下利而爲霍亂中旣虛矣或當風取飲或恣啖冰瓜或貪凉臥地或御女不愼以致陽氣不伸陰邪用事陰　寒其病之發也以温爲主其外證則見腹痛吐瀉手足厥逆四肢拘急首重汗出脈本沉細苔色白膩面如塵土瀉出不臭口不渴溲不黃此　陽氣衰少不柔於筋不温於四肢也寒主收引故拘急贓有虛寒奴便不臭胃無邪火故口不渴輕則香需飲理中丸重則大順散四逆等湯主之以上霍亂之屬於寒者若夫熱霍亂之爲證也内經則有土鬱之發爲嘔吐霍亂土屬脾脾鬱則化熱脾藴濕濕鬱則化火火熱内燔則升降失司是以上逆而吐下注而瀉其發也或暗襲新凉或酒食停滯清濁相干亂成頃刻而爲上吐下瀉腹中絞痛脉微或伏苔黃或膩口中大渴小便短濇或黃赤甚則火動風生肝木橫强轉筋入腹者有之要知所吐皆酸濁之味所瀉皆臭穢之氣不似寒霍亂吐出之清稀水液瀉出之澄澈無自出兩相比較寒熱自明奈何醫者偏執桂附一方統治一切霍亂不亦傎乎因思内經論霍亂之症詳於熱而略于寒蓋熱化者天運之自然寒化者體氣之偶變原病式曰暴病暴死皆屬於火霍亂豈非病之暴者乎熱霍亂之身熱頭痛宜用茇香汗多口渴進以白虎溲濇者可用五苓轉筋者灌以紫雪至於油刋針剌亦當相輔而行此治寒熱兩霍亂之大略情形也至上海各善堂施送暑氣等藥其用法亦不可不知所謂純陽正氣丸霍香正氣丸午時等茶治暑濕挾滯而成霍亂者蟾砂丸紅靈丹治暑邪入裏腹中絞痛而成霍亂者行軍散平安散治暑穢直入營分堵塞隧道四肢厥冷轉筋入腹者此外暑氣等藥尙多不能一一詳明此不過因施送常用者而言之若不明用藥倒行逆施未有不傾覆者矣今年入秋以來霍亂盛行每見病者吐瀉四逆醫家見之以爲陽虛中寒急用桂附以回陽其間生者固有死者亦復不少此皆不明寒熱兩證之故敬承明問略陳大槪質之海内諸同志未識以爲然乎否乎余於醫道未入門逕然聞山人之言似於近日症候頗有中肯處爰筆而存之 
[本館接奉電音]  
　　昨接在京訪事人來電有本月十二日上諭一道敬謹譯登○八月十二日奉上諭安徽布政使着阿克逹春補授安徽按察使着張岳年補授欽此 
[會訊長崎案初記]  
　　東洋西字報載有會訊長崎閙事一節據云七月二十日中國理事官蔡君及水師教習朗軍門率華繙譯官至長崎府署與長崎知府曁繙譯官會同開訊先據長崎府問蔡君有辦理此事之權與否答之曰有卽問貴府亦有辦理此事之權與否亦答稱有隨冩一紙如合同式彼此簽名畢長崎府問蔡君貴國水手閙事曾奉華官之命否對曰未也隨問貴國巡捕兇毆亦奉上命否亦對曰未也於是彼此皆知此事由下人而起與官無于長崎府謂然則此案卽作本地案件卽由本地斷理不必再煩上詳朗軍門與蔡君亦意見相合訂期二十二日訊理至期復會於府署長崎府先言查問巡捕及証人多名皆言十六日之事中國水手實爲戎首日本巡捕揮之使去水手不依迨用械毆擊隨有他捕相助以至閙成大事蔡君云據本理事所查則係日本巡捕先動手毆擊水手與貴府所查迥異長崎府曰貴理事何以知之蔡君答以查問証人而得之但証人尙未查齊且此事宜先從十四日查起長崎府曰十四日 
 
 

Page 2

 
 
事小何必提及卽當照初次會商所議辦理可也蔡君曰此則不能本理事己接到駐紥東京之本國欽差大臣電諭令將此事暫停訊理待有後信再問長崎府乃云然則貴理事己無辦理之權乎抑欽差欲緩辦此事乎蔡君答以電諭但言暫停緩日再辦長崎府問以初次所立之合同可作准乎蔡君曰是仍作准朗軍門對蔡君言旣接有電報何以不告之於我旋卽對衆言曰此時會訊亦無所用當舊停止俟欽差有續電到來然後再訊蔡君曰我意亦是如此朗軍門乃告長崎府曰請俟東京欽差續電然後訊辦長崎府允之於是各退至何日再行訊理則尙無定期也 
[甯郡火警]  
　　月之十一夜五鼓時甯波洗馬橋大街朝東門面之舊貨店不戒于火遠近水龍極力施救無如西北風甚猛延及對街幸急拔開火道約焚半點鐘時便熄然己燬去房屋十餘　矣 
[夔府秋笳]  
　　宜昌友人接得川客號信云重慶閙教一事被羅保之家中所雇打手殺壞十餘人其中有武童數名該處人心不服聲言非辦羅姓不可地方官不得己業將羅保之鎖押解省俟新任督憲辦理又接一信云羅保之之子因避亂逃往夔府夜宿某關河下忽來一假裝髮辫之和尙帶同三人將羅子捆縛嚇禁不許聲揚隨將衣物及手上所帶之金玉釧一併刼去羅子方于事後哭泣經巡查官蒯君查問羅告以故蒯君遂禀明王縣尊　派幹役竟將假辫子和尙及三人盡數拿獲研訊時和尙供稱某月日在萬縣刼殺劉翰林之公子一案亦出伊手縣尊卽將和向監禁候辦羅子亦不便私放派差押解至成都歸案云 
[章江瑣錄]  
　　江撫德曉帥定於八月初二日出巡九江鎭標營伍前己列報是日早九點鐘曉帥排導出城水陸各營列隊江干燃礮跪送文武各員弁及各紳士除先期送行外臨時復恭送如禮一時輿馬之多實所罕見曉帥卽乘江船一號隨行員弁親兵另坐大船數號紫電小輪船隨行各礮船則按程護送聞九江校閱事竣卽接校饒州廣信撫州等標順道回省稍清公牘復校閱臨江吉安贑州等標其甯都南安營伍僻在南鄙相隔較遠己札委某總戎前往代閱矣○初一日寅刻霹靂大作人皆從夢中驚覺次日喧傳章江門外有一柴船四人同宿其一被雷擊死其一無處尋覓想己間諸水濱矣船桅亦折爲數叚豐隆君之手叚高强乃至此耶○世人於財利所在每多隙末凶終若心迹坦白始終如一者殊不易得惟麗寳齋諸夥足貴焉先是辛己秋方姓邀集潘許余三姓合股開張玉器鋪於江省臬司前大街名曰麗寳齋數年以來頗獲盈餘方謂此業可期久遠矣今春　許余三姓因圖别業欲將本利抽出方姓拘回再四三姓不之允也方不得己允從其命於某日倩中冩立筆　仍照原牌獨力承開一時交代毫無爭論方旣諒三姓之苦衷三姓亦稱方之厚道焉○前報紀吳城鎭某行主葉姓意欲攔截客貨控經分府衙門奉批駁飭復控新建縣傳訊一節兹悉河南山西各客商在新建投訴將及一月而葉姓匿不到案各客商一再催審黃大令壽英體恤商艱準卽先行訊明各商情由照例錄供立案當堂取具各結備卷斷令各商仍回吳城各安貿易以省拖累葉旣屬原告竟不投到顯係情虛畏質一面差拘到案治以應得之罪人皆頌黃大令之公明向來各衙門必須兩造送到名單又將宅門内外各費一律清妥問官始肯集訊幸而斷結又有費用否則一案而經年莫訊一訊而遵結莫具小民往往因訟破家如黃大令之不徇情面一洗從前積弊誠不愧賢令尹矣 
[九江秋語]  
　　德曉峯大中丞於初二日由省起馬九江文武各員亦於是日往姑塘迎迓嗣因連日東北風鄱陽湖巨浪泊天憲舟難以徑渡遲至初九日始抵姑塘關九江鎭道府縣遊守各員均詣舟次投遞手版中丞次第傳見後　解維下駛開往湖口巡閱水軍並各砲臺十一日憲節當可蒞潯○德化縣周雲耕明府備辦巡閱大差極形忙碌現己督率幹役在碼頭接差處搭盖東西轅門吹鼓亭以及左右官廳浮橋直搭至河中上懸五色華盖及彩布紥成牌樓繡毬結彩掛燈極其華麗大教廠行臺内亦五光十色鮮耀奪目連日紅男綠女之欲擴眼界者絡繹於途云○德心泉司馬現己交缷江防府篆務周雲耕大令不久回省候差是以九江各茶商恭製德政牌傘以誌去思日前該紳商衣冠濟濟一送至德化縣署一送至江防府署德司馬婉言辭謝該商始暫存俟司馬起程祖餞時再行送至舟次云 
[大水己退]  
　　遼東被水情形前報己經詳錄兹接營口信云仁裕號主人念被災之民流離失所會集本街行棧各派駁船駛至上游賑濟除義德隆號自辦乾餅二萬枚外尙有各鋪湊集二百金分投散振雖爲數無多然其救災恤難之心頗堪嘉尙初四日後水勢大减祭看所種秋豆尙有收成之望今歲東北一帶秋收極爲豐稔獨此六百里中偏遇淫潦之患所望天氣從此暢晴不致顆粒無收庶幾我民得免填溝壑也 
[糧價驟昻]  
　　營口信云初一二三等日本街糧價驟形昻貴一日三漲各舖稍有存貨者亦不肯輕於出售仁裕號本己冩定天津輪船裝豆赴汕頭初二日因無豆可買祇得給與水脚令將空船開出耗費己不少矣 
[會勘續述]  
　　秀水吳江交界處出有劫案經江浙兩省大憲派員會同踏勘己見前報兹聞浙江委候補知縣施明府振成江蘇委候補知縣陶明府在銘會同秀水縣朱明府啓鳳吳江縣夏明府宗彛勘得事主陳慶增客船三艘中無錫裝載米麥荳三項共四百數十石分裝三船七月初一日下午行至吳江縣境之平望鎭南首官塘鱖魚橋突有鹽梟船數艘赶攏以查私鹽爲名將該三船拖至秀水縣屬之陸家湯與鱖魚橋相去三里餘地甚荒僻四無人行卽將米二百餘石搬去麥荳並未有失會勘後經吳江縣夏明府遍懸賞格廣購眼線聞刻下尙未緝獲也 
[邦溝秋汛]  
　　前陜西巡撫馮展雲中丞之靈輀於本月初二日黎明登舟由介弟護送回高要原籍聞須至滬附輪遵海而去云○鹽捕營曾都戎前因墜鐙跌傷腰胯近己稍痊惟行動尙須人扶掖耳○程尙齋都轉擇定本月十八日親赴大教場校閱各標弁勇以備督憲按臨○灣　街某甲娶某氏女爲妻結摛之後脫輻時占某日名女忽懸梁自盡幸人知　救甦甲以設有不測受累無窮遂接女母至請其將女挈回任憑擇配女母聞言大爲忿怒經人解勸令母書各安天命女死决無後言筆據母不允甲無奈遂訴諸保甲局不識臨民上者將何以處此○數日前夜漏己深新城某姓家僕己寢矣忽聞撬門聲甚厲潛起伏門側察之見一少年以鑿毁扃扃將脫遂一鼓作氣擒送主人前主人熟視良久解其縛縱之使去衆問故曰不必多言各去安睡可也葢該竊固世家子其父與主人有一面交嗣以家道中衰無奈出此下策故主人不忍辱之也○許眞君誕辰南河下江西會館中人特雇名優登塲演劇紅氍初展觀者如潮有某少婦就戯臺下設水烟攤婦略有姿首又善逢迎遠近登徒子之流如蟻附羶如蠅逐自咸欲一親香澤以止饞涎初六午刻有甲乙兩人正在譃浪詼諧不知何以與某少年用武互相揪扭拳足交　致將少年頭顱擊破鮮血淋漓甲乙等仍不甘心復將其拖出後門而去回視少婦己收拾水烟飛鴻高舉矣逢塲作戯何認眞乃爾試令甲乙事後思之當亦自悔其無謂 
[金臺述事]  
　　德國駐京欽差巴蘭德君由西山晉京旋於初五日啓節至通州順流而下擬會晤李傅相議商事件○缷前大臣交諭武備院將皇上所用弓箭式欄勁力赶緊製成呈候試用合式然後承造進呈恭備缷用○步軍統領衙門咨行各旗營現有步軍校委署步軍校等缺相應各衙門將驍騎校護軍校前鋒校鳥鎗護軍校擇其當差勤愼者保送數員出具切實考語造具木牌履歴清册務於卽日咨送本營以便彙齊傳期揀選○前紀俄欽差赴津一事兹聞署中公務甚煩未克如期起節尙須展緩一二日然後赴津云○近畿一帶多被水災物價加昻竟至數倍計猪肉每斤一百有奇羊肉亦如之米麵雜糧于初一日齊行一律湧貴乾草每百斤值京蚨一千文哀此孑遺何以果腹○新住崇文門監督錫席卿正權使善厚齋副榷使於初三日辰刻莅任凡正副奏委堂委曁各口委員大使書差家人次第至署謁見隨給以應領諭帖以 
 
 

Page 3

 
 
　　便分赴各處稽查○初三日醇邸等在内廷會議事件聞係洋務交涉云○宣武門外教場頭巷夏姓夫婦年皆耳順三子俱己授室長媳周　自十六歲歸夏廿載於兹侍奉翁姑素著孝行夏貧無恒產賴周氏操針黹度日客冬誤將針剌入左膝盖拔之折其半百計求醫終不得出每值陰雨則骨節痛不能忍久之腿漸廢不能步履今秋七月上旬夢一老叟向氏云念汝孝行特來除汝膝上針乃令將腿伸置榻上以手搯而拔之痛極悲號豁然而醒急模膝無折針痕且不甚痛張燈遍尋則榻上折針宛在血跡儼然驚喜交集望空叩謝次日己步履如常矣事雖不必眞特錄之以彰孝行○前門外迤東興隆街草廠頭巷韓姓山東人開設粮店生意蕭條不堪賠累乃卽閉門歇業近日各欠戸日來催索韓正在莫展一籌忽有楊梅竹斜街某車鋪因韓欠項甚多訟諸北城察院城憲將案移交刑部部員因係錢財細故照例發坊取保韓至此進退維各遂於七月杪呑服阿芙蓉膏而死經南城司會同别城相騐尙未知如何了結云○某甲家在崇文門外施南三轉橋其女擇吉八月初四日于歸洎婿家花轎到門而妻女竟如奔月常儀雙雙遁去甲驚詫之下呆立若木鷄迎親者候之旣久見事不諧先遣二人歸報婿家婿聞之大怒控諸官官飭鎖甲收禁然妻女仍青鸞黃犬信音乖不知以後如何定讞也○現值滿漢各員支領秋季俸銀之際銀價大貶每兩較七月少換京錢七八百文度其情形恐中秋前終有减無增而食用仍不減價糧食且因秋雨過多日貴一日長安大不易居其目前之謂歟 
[淮揚官報]  
　　八月初四日丁太守葆元赴省公幹初五日吳鹺尹時雍銷龍溝卡差初六日朱鹺尹恩緒委辦太平局差范鹾　元鎔委辦中富局差淮揚鎭千總韓千戎魁英解犯來揚朱鹺尹士良解南京餉起程初七日張鹺尹行孚委辦溱潼卡務周鹺尹黼忠委辦豐掘稽收差初八日分發知事劉光源到淮 
[滬濱小誌]  
　　甯波人應其蘇以測字餬口手托字盤終日在各茶肆行走前日在盆湯弄中三景樓忽患急痧由茶博士安置空屋中延醫調治無效而死當報捕房傳同地保查應並無親屬在滬因卽報堂成殮發壇標記○金陵人某甲住老閘浜北素有烟霞癖時至唐家弄　乙所開烟館中肆意呑吐日積月累欠乙烟錢十餘千無以償也甲有女瓜字初分絲蘿未結適與乙子年紀相等遂訂姻焉甲雖落魄在滬而原籍尙有田產其妻時作回里之想雅不欲以掌上明珠投諸異地甲知妻意所在遂不以訂姻事相告日前甲忽患痢疾竟至不起方成殮時親朋咸集乙子亦素服來吊甲妻及諸親友相顧愕然及詢知顚末乃大怒將乙子毆辱而去甲妻自以寡婦孤女恐又别生校節卽移住法租界而己子又欲糾人搶女幸甲妻先有所聞往報法捕房乙知女家有備事遂中止旋央人至甲妻處言當時實有婚帖且財禮己付豈容翻悔甲妻知照地保出爲調處將欠乙之錢還清了事甲妻立卽雇舟扶柩回鄉○急痧路斃一則己列昨報兹聞又有高橋人某甲向在滬北某洋行傭工日積月累槖中漸有阿堵物近在城中陳巿安橋左近股開茶肆店中託人經管而己則仍在該　行服役奔走惟於暇時一往店中祭看帳目而己前　至店一霎時間陡覺昏暈經人抬之歸家黎明卽斃又本城舊校塲某姓糕糰店夥新北門内某姓肉鋪主縣署左近周某及南巿銷皮作主等均因急痧相繼物故此皆得諸目見其他傳述者更復不少何滬上疫癘之多耶○某甲向爲某船號包製船上所用之繩索嗣因該號嫌其不合於用另倩某乙承做甲以乙奪其生理常向乙滋擾屢經同業諸人勸解甲終不肯干休前日候乙作工時糾人將製繩稼　乘間攫去乙見來勢兇狠不敢與較卽投總巡局喊控當　馮剌史准詞業己拘甲看管候訊矣 
[老嫗遇騙]  
　　上海縣陰陽學前以在棋盤街開杏仙堂妓院之李阿炳承充今春因李妻逃逸將傭人私刑拷打事爲縣　所閔遂將李斥革另召曹某接充然此缺出息有限一切庵觀寺院歸其所屬者供給甚微不足以飽私囊故每節外生枝見看香頭之老嫗便視爲魚　有某嫗者住法界德順里相近稍諳藥性爲小兒治病間或見效人多有踵門相請者曹某聞之因設密計佯遣人招嫗至某姓家爲兒醫病某媼不知其計欣然命駕旣至室中初不令其治病但云請觀宅相有無妨碍某媼至此知事不妙然念旣墮其計亦惟坐以待之俄稱陰陽學老爺至矣稍頃所謂老爺者至向嫗多方勒索并謂爾若出錢我自有告示給爾張掛爾術便可通行於巿某嫗聞命之下惟言俟回家後　備禮物奉送斷不有悮始得釋放出外噫嫗所賴以求售者祇幾句湯頭歌訣耳以此奉送想陰陽學受之何用然則嫗得釋後果以何物奉送耶 
[法捕房瑣事]  
　　積竊孫步洲慣竊輪船物件屢經法公堂嚴辦在案無如孫怙惡不悛前晚又至浦灘趁搭客上船時混入其中意圖行竊被該輪船大副瞥見盤問支吾隨卽獲住送歸法捕房捕頭着管押解案重辦○前晚法包探獲住小竊一人搜到衣服兩件及薙髮匠所用之圍布三塊一併送入法捕房捕頭研詰之下據該竊供是松江人到滬尋友不遇餘語含糊捕頭着管押候訊○八仙橋捕房解送犯賭之東洋車夫某甲到大巡捕房捕頭詢明甲僅作接龍之戯並非聚賭抽頭着管押四點鐘卽行釋放　懲辦之中仍寓體恤之意也○法捕拿獲偷金鑼之人解科捕房據其人供稱法馬路永興隆南北雜貨店新買茶食故雇清音一班昨晚又至别家囑我携鑼前往被捕拘拿捕頭着將其人暫押令包探查明再核 
[英界公堂瑣案]  
　　湖南人陳德勝稱持碎銀五塊計重十兩零至紹祥莊兌洋該莊夥以銀色不佳意欲折算我不肯向索原銀伊又不肯顯係欺負異鄉人爭執間由捕拘案現在銀己收回劉德桂禀稱在紹祥莊爲夥陳持碎銀來兌洋滬上錢莊皆不識銀色高低當即持往公估莊估看照算伊嫌過遲大肆吵閙及印捕來時銀亦估來印捕言語不涌因與同至捕房捕頭謂我欺負異鄉人致遭營押蔡太守謂陳德勝銀旣收回應毋庸議一併斥退○許王氏稱前曾向李阿初借洋四元兹接我子家信寄到洋四元被李私拆信函將洋用去與之爭執由捕　案李供被欠洋四元許久不還因將信洋照收現祇剩對開二个票洋一元蔡太守謂李阿初向該氏索洋理無不合惟不應擅拆家信今姑判將對開票洋槪償該氏完結○二百五十一號華捕稱昨見姚朱氏投河尋死送請安揷該氏供寗波人尙有丈夫因兒子不顧家用甚難度日又值令節諸債叢集　得己自尋短見蔡太守隨飭值日差送該氏回家交其丈夫收領○杜金山徐棠仁稱我等皆在洋貨店爲生理因與張芝田收銀票致有周折由捕拘案現己料理明白請爲免究張芝田供亦相符蔡太守謂旣自料理明白可毋庸議○一百零八號華捕稱韓阿春屢次犯賭送案懲辦昨又見其在路旁擺攤擲骰拘拿送案蔡太守飭將韓阿春押候備文送縣遞籍○一百九十八號華捕稱昨見張榮光手持夏布帳情狀可疑拘案請訊張供在德昌店帮夥主人欠西洋人房租避在法租界瑞昌店内我故將帳取出捕頭禀該店欠租私將物件搬空須請着交店主蔡太守隨飭捕房將張榮光帶回着同指交店主解候發落○周王氏梁阿小同稱我等被小孩趙三子竊去水烟筒衣服報捕緝獲人贓送案請究趙供揚州人父母均在原籍惟我流落在滬不合犯竊惟求寛宥蔡太守以趙行竊理合懲辦姑念年幼格外從寛押候戒責再行移夥遞籍贓交失主分領 
[來信照登]  
　　目前吊脚痧傷人殊甚日有死亡如有此症務將病人赶緊送至敝醫舘醫治或可拘回不拘何時均可送來無不照收善爲救治也[  仁濟醫館黃春甫啓]  
 
 

Page 4

 
 
[高易籌賑所撮要]  
　　黎立元先生來函云昨逢尊嚴壽辰偕弟之銘以煇以旺備筵恭祝適見本所分送勸省各費移賑小片乃承嚴命將筵費節洋五元移作饝餅之助云云仰見先生歡承嚴命俯恤災黎汰祝壽之琼筵作充腸之饝餅鴻嗷霑惠共祝三多鶴算同登定符九頌爰書報牘藉誌善忱[  兩廣協賑同人李朝覲秋坪謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[垣官報]  
　　委　下里塲邱晉豐禀辭赴任試用鹽　使張　藻付經歴鄧家騠　丞張麻　縣丞吳安瀾　自元　閩府經廳　烺佞　藩署文案通判劉顯儀呑赴木蘭坡釐卡知縣何維縉委　水口釐局鹽塲俞　和委辦鹽署　印核對差鹽　丁　恂委辦省倉事務從九品官德馨委辦浦城五里塘釐卡藩轅牌示龍溪縣饒　　病故遺缺以南靖縣梁錦蘭調　甯洋縣　金誥調臺差遣遺缺以卽用知縣魯衛者理升任道泉州府徐　耀缷事到省試用縣廖鴻緒由京來閩城内被水各處散米賑恤各委員均銷差鹽大使丁寳恂委辦育嬰堂及省倉事務知縣景慶委辦發審局差 
[禀批彙錄]  
　　江甯府六合縣知縣吕憲秋謹禀大人閣下敬禀者竊于本年四月十五　據寄居卑縣北鄉從和仁保高郵州民汪懷餘禀稱竊身廪控賣主張春陽隠中抗不指　反串栢老五等　二月二十五日强佔身地西坵硬牽身十　身耕種身父錦堂理說被栢等攅毆受傷一案奉批提訊感戴無涯不料栢老五因身續控忽聳伊朽母孀嫂率領子女兇至身家將身鍋盌冲毁身當鳴保理叱方歸身正來案求息不料昨十三日身父因傷身死爲此嚎叩電賞相驗差拿兇犯　辦等情到縣據經卑職卷查此案先於光緒十二年三月十五日據該民人汪　餘呈控張春陽賣田少交反串栢老五等强佔伊地　伊耕種伊父錦堂向理被栢等拳打脚踢攅毆　傷等　當　卑職飭差提訊木到據報前情當以汪錦堂所受傷痕先未請騐迨隔四十餘　忽稱因傷身死恐有不實不盡况所稱伊父　毆究竟毆傷何處禀内亦未切實叙明是　當堂向詰據供實被柏老五等毆傷左前肋傷重調養不效因傷身死現在傷處青色堅求詣騐並據當堂　具伊父　堂嘗被柏老五等於二月二十五日　毆前肋於四月十三日因傷身死如伊控屬訛詐甘愿領　切結附卷隨帶　刑仵前詣屍所督仵如法相騐據仵作張炳喝　己死汪錦堂問年六十一歲騐得仰面面色發變青紫色兩眼胞合上下唇吻青黯色口鼻内有血水流由周身皮内發變並無傷痕　於汪懷餘所指之左前助青色處騐係發變與週身發變顔色無異復照洗冤錄騐法用手傷處按捺並不堅硬用水滴點亦不成珠登時流散兼用　錢探入咽喉良久取出　青黯色用皂角水擦洗不去心坎共腹青色兩手微握肚腹脹兩腿伸合到十指中青黯色榖道突出餘無故委　生前服毒身死報畢卑職親騐無異當塲填格取結屍飭棺殮銀釵標封帶回儲庫提訊屍子汪懷餘堅供伊父因傷身死不肯　棺當　屍棺暫父該處鄉約妥爲看管諭將人証帶案　訊　據該差以汪懷餘于將　　收險後旋卽閃避不面等情提　被告柏老五等及該處隣佑周九　禀訊卽訊據各供柏老五等實未　汪錦堂毆打亦不知汪錦堂如何服毒身死復將柏老　等暫行收押諭俟汪懷餘到案再行質誠乃該屍子匿　投訊輙復添砌伊父汪錦堂腎囊亦被踢傷腫如大椀等情上赴　府衙門控奉飭委候補知縣朱令之幹下縣會同卑職查明此案起釁根由實由　春陽短交田畝如查汪懷餘所控　實必得照契清又追還田畝使該屍子自行折服或可將伊　如何服毒寔情吐露因將用畝之事細爲訊詰該屍子汪懷餘堅供張春陽短交田畝十五坵而張春陽與該中証人等又僉供實己照契指交一百一十七坵委　汪懷餘自將坵數　併以多改少以致與契載數目不符復訊命案被告柏老五等與卑職前訊無異當卽會同朱令趕將控爭田畝逐一照契勘丈不但汪懷餘所買田畆並不知少反又多廿十五畝零遂令兩造先行具結卽將　干省釋並將汪懷餘押俟供出伊父如何服毒實情再行察辦一面將查　勘丈情形會同詳復朱令亦旋回省銷差嗣據汪懷餘之母汪談氏以查明伊夫汪　堂常食雷菌蒸蛋恐遭菌毒身死等情禀請銷案卑職當以事關人命且先有誣告情形斷不能起滅自由究竟汪錦堂是否悮食菌毒抑有揑飾别情卽經　候提同汪懷餘等訊取切實供結再　詳　憲示面飭提汪　氏等及該氏次子汪懷璧詳細查訊始尙供詞支離忽稱悮食菌毒忽稱悮服藥鼠毒藥迨經再三研詰無可狡　遂據汪懷璧先認伊兄汪懷餘與張春陽等結訟一案實由在逃之同鄉丁學山卽丁大慣子主謀伊父汪錦堂亦由丁學山教令服毒圖賴並由伊兄買得烟土放在椀西用水攪匀遞結伊父吞服等語質之汪懷餘亦卽逐一供認不諱伏查此案卑職前與本府委員朱令赴鄉勘丈時卽風聞汪懷餘有爲其父汪錦堂代買烟土吞服之事因當時傳說不一且事關重大該鄉民等亦大都不肯實指而此案汪懷餘原控本指柏老五等毆斃及提柏老五等查　亦止稱伊等並未毆打究竟如何服毒均不知悉是以未敢遽行刑求從而深究今幸仰荷福訿得以于自行具息時究出眞情不致倖　法網實屬大網恢恢案關逆倫似未便再事遲延致稽顯戮除由卑職摘提緊要人証帶同全卷卽將該犯照例　自押解赴蘇聽候臬司親提審辦一面比差懸賞勒限嚴緝曁關移隣封營縣一體協拿逸　丁學山卽丁大慣子務獲　究外合將據報騐訊及續行究出逆倫重消肅泐馳禀仰祈大人鑒杉恭請勛安伏乞垂鑒除禀督憲外卑職憲秋謹禀○八月初八批汪懷餘與張春陽因賣買田畝肇　結訟其父汪錦堂聽信逸犯學山卽丁犬慣　教令服毒圖賴汪懷餘竟罔顧天倫膽敢買得烟土用水攪匀遞給伊父呑服致　毒發身死實屬行同化外罪不容誅案關重亟應澈究懲辦旣據該令押解　証卷宗來省仰按察可卽發委蘇州府督同局員曁該令提集犯証人等悉心　鞫務得的實情節錄取切供通許察核　　　　解候　辦並飭該令遴派丁役懸賞　限嚴　逸犯丁學山卽丁大慣子務期十獲伊究毋任漏　切切○附另單禀　禀者切照汪錦堂服毒身死一案旣經卑職究出逆倫重情另行禀請解省審辦自應聽候憲示辦理惟　此案于該屍報騐後原　照章通禀　因該屍親原報係捐柏老五等毆　身死業紅卑職騐係服毒誠　一經通禀將來卽須反坐且　來誣　人命如有悮　人言例准首悔　該屍　汪懷餘　　張春陽等短交日畝各情當時　直　分以情理　論以爲該屍親寄　卑境難保非當　鄉民欺其　鄉任意甲同短少而其父汪　堂之平空身死卽非柏老五等毆傷亦難保非張春陽等威逼所　果如所料則其父汪錦堂　因此外於非命似未便再加該屍子以誣告之罪是以當　敢遽禀　俟將張春陽　交田　清理使　屍子忿氣相平聲明伊父如何服毒根由使可從寛議結免其究誣乃不意該屍親輙復添揑重情上　本府衙　具控　使難以矜全今經據實禀辦所有此案先未通禀緣由理合肅泐附陳仰所大人察核云云 
 
 
 

Page 12

 
 
   
 
