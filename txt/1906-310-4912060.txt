# 1906 - 310 - 4912060

 

Page 1

 
 
   
 
 

Page 2

 
 
[電傳上諭]  
　　九月二十七日奉上諭錫良奏特奏特參庸劣各員一摺四川前署酉陽州另補直隷州知州余維嶽縱脱要犯物議沸騰平武縣知縣夏書紳悖謬疲玩釀害地方候補縣丞劉星駟派充藏差舞弊朦混安縣典史楊維璋惟利是圖不恤獄犯均著卽行革職前署崇憔知州候補知縣李錦江治獄粗疏草菅人命著革職永不叙用柿潘廳同知王克鏞遇事狡執不勝邊材廣安州知州顧恩禧縱容私販玩視要工巴州知州談廷禎性情膠滯人地不宜均着開缺另補石泉縣知縣米種聽受欺朦縱差滋事惟文理尙優著以敎職歸部銓選餘著照所議辦理該部知道欽此同日奉 
　　上諭袁世凱奏東明黃河獲慶安瀾一摺直隷東明黃河南堤本廟三汛各壩紛紛蟄陷異常危險經在工員弁竭力搶護現在節逾霜降仰賴神靈默佑獲慶安瀾實深寅感着發去大藏香十枝著袁世凱祇領交大順廣道文冲虔詣李連莊高村黃莊大王廟敬謹祀謝以答神庥餘依議欽此 
[宫門抄]  
　　九月念七日召見軍機鐵良紹英汪鳳池 
[袁鐵两大臣奏陳閲大操詳細情形摺要摺代論（再）（續）]  
　　會操已畢於是舉行閲兵儀式初八日南北兩軍全部厲兵秣馬赳赳桓桓齊集閲兵塲遵照預頒敎令依次排列肅靜無譁臣等率諸將佐衣軍禮服佩刀乘馬周巡閲視中外觀操人員亦相率敬謹參觀樂奏崇戎禮隆蒐伍聲容旣極其壯盛部勒益見其精嚴迨閲兵禮成復於彰德城内設宴大會觥籌交錯賓僚盡歡於班師振旅之先寓飲至策勳之意至是而臣等校閲之事始一律告竣焉是役也發縱指示練兵處實操其總權各省鎭恊禀承於該軍總統各該總統聽命於練兵處無町畦之各别若指臂之相從今年雖祇集四省以會操將來即可合全國以肄武以視去年河間一役規模閎遠殆爲過之惟是事屬創舉血軍旅之學極精深亦極繁難無論計畫如何周詳而實施者殊難盡饗人意此自關乎敎育之深淺歷練之多寡雖在東西各國亦祇能因時因事逐漸改善而斷不能旦夕竟功至就四省軍隊分析衡論湖北一鎭經督臣張之洞苦心孤詣經營多年軍容盛强士氣健鋭步伐技藝均已熟練精嫻在東南各省中實堪首屈一指其猶不無疵累者則以越疆遠出地形生疏故於作戰應敵部署未能悉當河南一協剽悍勁整亦頗不示弱於人但編練未久一切措注究難責其完備直隷山東各鎭恊係就上年未經預操者抽編雖能運掉自如布置多合而於戰峉戰術亦尙時有疏漏要而言之小疵均在所不免大致皆漸有可觀總期故步勿封庶能日新月異若夫統籌全局則治兵之道必須可分可合分之有普及之敎育合之有共同之範圍而後兵事能精兵力能强國勢乃益臻於鞏固此次四省會師己明示天下以通力合作之義從此推行愈廣何難積健爲雄此又各省有柄兵之責者宜交相砥礪力圖振作者也臣等業飭各鎭協分起回防其暫充總統以下各員均復舊差嗣後仍當隨時督飭該統將等認眞敎練精益求精勿稍懈忽並由練兵處通行各省將所練新軍迅速遵章編報以期仰副我皇太后皇上訓戎奮武宵旰勤求之至意謹繕　閲兵處辦事人員銜名職守曁南北兩軍編制淸單各一件方略命令報告淸單一件戰狀評判訓詞淸單一件中外觀操人員淸單各一件並繪圖六幅祇呈御覽所有校閲詳細情形理合續行恭摺會陳伏乞皇太后皇上聖鑒訓示謹奏 
[宣布官制後要聞]  
[肅邸不得簡任理藩部之由]  
　　肅邸前查辦蒙古回京後未曾將整頓蒙古事宜具摺上陳直至九月初旬始行具奏緣袁宫保爲之運動欲簡任理藩部尙書徐鐵二軍機均已首肯不料此次四軍機一齊退出慶邸本不滿於肅邸故理藩部一缺竟不能如願云 
[外省官制述要]  
　　外省官制己奉廷寄交各省督撫議奏聞留道裁府設大縣中縣小縣三級其鹽河關糧四道缺均不裁撤至添設八司之議恐難以實行云 
[提學廳丞將請旨簡放]  
　　北京督學局擬改爲提學廳設廳丞一員仿順天府府丞之制專管順屬州縣學務聞學部日内將具奏請旨簡放云 
[電傳上諭○九月二十七日奉]  
上諭錫良奏特奏特參庸劣各員一摺四川前署酉陽州另補直標州知州余維嶽縱脫要犯物議沸騰平武縣知縣夏書紳悖謬疲玩酿害上方候補縣丞劉星駟派充茂差舞弊朦混安縣典史楊維璋惟利是圖不恤獄犯均著卽行革職前署崇憔知州候補知縣李錦江治獄粗疏草菅人命著革職永不叙用杮潘廳同知王克鏞遇事狡執不勝邊材廣安州知州顧恩禧縱容私販玩視要工巴州知州談廷禎性情膠滯人地不宜均着開缺　補石泉縣知縣米種聽受欺朦縱差滋事惟文理尚優著以敎職歸部銓選餘著照所議辦理該部知道欽此同日奉 
上諭袁世凱奏東明黄河獲慶安瀾一摺直隷東明黄河南堤本廟三汛各壩紛紛蟄陷異常危險經在工員弁竭力搶護現在節逾鹴降仰賴神靈默佑獲慶安瀾實深寅感着發去大藏香十枝著袁世凱祇領交大順廣道文冲虔詣李連莊高村黄莊大王廟敬謹祀謝以答神庥餘依議欽此 
宮門抄○九月念七日召見軍機鐵良紹英汪鳳池 
袁鐵兩大臣奏陳校閱大操詳細情形摺要摺代論（要續） 
會操已畢於是舉行閱兵儀式初八日南北兩軍全部厲兵秣馬赳赳桓醒齊集閱兵塲遵照預頒敎令依次排列肅靜無譁臣等率諸將佐衣軍禮服佩刀乘馬周巡閱視中外觀操人員亦相率敬謹參觀樂奏崇戎禮隆蒐伍聲容旣極其壯盛部勒益見其精嚴迨閱兵禮成復於彰德城内設宴大會觥籌交錯賓僚盡歡於班師振旅之先寓飲至策勳之意至是而臣等校閱之事始一律告竣焉是役也發縱指示練兵處實操其總權各省鎭恊禀承於該軍總統各該總統聽命於練兵處無町畦之各别若指臂之相從今年雖祇集四省以會操將來即可合全國以肄武以視去年河間一役規模閎遠殆爲過之惟是事屬創舉而軍旅之學極精深亦極繁難無論計畫如何周詳而實施者殊難盡饗人意此自關乎敎育之深淺歷練之多寡雖在東西各國亦祇能因時因事逐漸改善而斷不能旦夕竟功至就四省軍隊分析衡論湖北一鎭經督臣張之洞苦心孤詣經營多年軍容盛强士氣健銳步伐技藝均已熟練精嫻在東南各省中實堪首屈一指其猶不無疵累者則以越疆遠出地形生疏故於作戰應敵部署未能悉當河南一恊剽悍勁整亦頗不示弱於人但編練未久一切措注究難責其完備直隷山東各鎭恊係就上年未經預操者抽編雖能運掉自如布置多合而於戰畧戰術亦尚時有疏漏要而言之小疵均在所不免大致皆漸有可觀總期故步勿封庶能日新月異若夫統籌全局則治兵之道必須可分可合分之有普及之敎育合之有共同之範圍而後兵事能精兵力能强國勢乃益臻於鞏固此次四省會師己明示天下以通力合作之義從此推行愈廣何難積健爲雄此又各省有柄兵之責者宜交相砥礪力圖振作者也臣等業飭各鎭協分起回防其暫充總統以下各員均復舊差嗣後仍當隨時督飭該統將等認眞敎練精益求精勿稍懈忽並由練兵處通行各省將所練新軍迅速遵章編報以期仰副我皇太后皇上訓戎奮武宵旰勤求之至意謹繕具閱兵處辦事人員銜名職守曁南北兩軍編制清單各一件方略命令報告清單一件戰狀評判訓詞清單一件中外觀操人員清單各一件並繪圖六幅祇呈御覽所有校閱詳細情形理合續行恭摺會陳仗乞皇太后皇上聖鑒訓示謹奏 
宣布官制笔要聞 
△肅邸不得簡任理藩部之由肅邸前查辦蒙古回京後未曾將整頓蒙古事宜具摺上陳直至九月初旬始行具奏緣袁宮保爲之運動欲簡任理藩部尚書徐鐵二軍機均已首肯不料此次四軍機一齊退出慶邸本不滿於肅邸故理藩部一缺竟不能如願云 
△外省官制述要外省官制己奉廷寄交各省督撫議奏聞留道裁府設大縣中縣大縣三級其鹽河關糧四道缺均不裁撤至添設八司之議恐難以實行云 
△提學廳丞將請旨簡放北京督學局擬改爲提學廳設廳丞一員仿順天府府丞之制專管順屬州縣學務聞學部日内將具奏請旨簡放云 
 
 

Page 3

 
 
[民政部定期遷入新署]  
　　民政部本係巡警部改名衙署業經建立在東四牌樓南鈎蘭胡同現在已經竣工定於本月二十四日遷入新署辦公其形式悉用西式頗極輪奐之觀爲北京最文明之衙署云 
[民政部議商權限]  
　　民政部現因改訂制度各堂傳諭内外廳丞於二十二日齊集新署商訂權限一切事宜聞各堂之意不欲使巡警廳獨立大約仍須歸部節制也（白） 
[警部知照兩宫還海京師]  
　　警部警保司片行内外城總廳准總管内務府知照據敬事房傳出本月二十六日皇太后皇后瑾妃由頤和園還西苑駐蹕又傳出十月初日皇太后皇后瑾妃由西苑前往宫内當日還西苑各等因傳出到部相應片行貴廳查照可也（閏） 
[西報紀西人在北京遇害情形]  
　　中國泰唔士報載有西人勃來斯在北京遇害一事謂係其僕華人挾仇報復查勃來斯在京居于華式房屋係彼自置之產業就食於順利西國客店西歷十一月三號夜勃來斯照常往順利晚餐旣畢復偕其友人作葉子戲入局後其僕至聲言有人在某屋拱候去此不遠願與勃來斯會晤勃來斯因向其友人道歉謂少頃彼當再來迨九句四十五分鐘時一中國警兵至客店報稱有一外國人受槍彈轟擊不知其爲何許人與賭者聞之遂共往其所述之地至則其地已闃無人影蓋四圍居民因聞鎗聲不敢出而排解己各將門户關閉惟栢克醫生一人在衆察得橫于地上之人卽係勃來斯因由柏克醫生驗視業已氣絶蓋兇手當時曾放兩鎗一彈洞穿牙床由太陽穴突出一彈深入腦際面之半部已爲彈藥熏黑是可表明兇手放槍時去勃來斯之頭僅數寸耳譯字林報 
譯者按此與本報昨日所載不同譯之以備参觀 
[安徽鐵路日本工程師自盡餘聞]  
　　文匯 
報云數日以前安徽鐵路副工程師日本人菅野苞因抑鬱成疾突在寕國府刎剄自盡其遺體當盛以棺木己於念五日由江輪運至上海經日本領事官派醫生驗視日内卽須運回日本安葬查死者乃一日本靑年曾在粤漢鐵路派駐廣東省城辦事 
[九廣鐵路合同畫押之消息]  
　　字林報云九廣鐵路合同屢由中國政府與英公司會議磋商現聞已簽押矣 
[淮河水師統領禀准增募鎗划緝匪安慶]  
　　淮河水師統領近禀皖撫略謂前於五河拿獲水賊常大常二解送泗州收審在案月來下游少爲靖謐查上遊向有著名水賊邸四邸五吳大少歷經訪拿久不就獲今於上月二十五日防次拿獲吳大少一名直供不諱原名勝祥乃邸四邸五之爪牙搜出小刀二柄立卽派船交壽州知州詳爲研訊現擬自十月起增募槍划十隻俾資分佈俟二麥登場民心安貼卽行裁撤而節虚糜總計六個月所費無多實於釐源商民大有裨益應需經費由鳳頴道淮北牙釐局兩處籌撥曹紋八十餘兩藉以閉支云云（正） 
[皖撫札禁私勒釐捐安慶]  
　　蔴庄德豐源等七號具禀皖撫略謂商等運蔴經過南北河各卡完納釐錢即二三百文交以銅元而不收非勒整洋找回而不可懇恩憐憫俯賜札局轉飭各卡嗣後完納麻釐銅元一律收用不准私勒洋價以蘇商困等因刻已由皖撫札飭淮北省城兩釐局遵照轉飭各卡如遇商人運麻完釐繳納銅元一體照收如再抑勒定干未便（正） 
[牙商請商會挽回加税奏案鎭江]  
　　鎭地牙商對於蘇撫奏請將牙帖税銀加抽十倍一案頗有爲難已請商會代禀商部設法挽回常州曁錫金等商會亦有函致鎭江願與聯名會禀云（巧） 
[江督委米統領密查鎭江事件南京]  
　　日前湍午帥赴寗過鎭訪查事件極多前日特傳見米統領畀以赴鎭密查之委札聞并有十二人須嚴拿解省云（並） 
[紀陸軍官長在酒館滋事案南京]  
　　江南陸軍小學堂總辦陶峻葆　統孫某標統趙某督練公所中軍官束某等四人前因接端午帥在下關涵美樓晚餐計需價四元有奇陶命寫賬該店夥以不相認識爲辭陶大怒手批店夥之頰店主不服遂致用武所有店中一切什物大半毁壞四人及隨行各兵亦均受傷輕重不等後孫吹放號笛由跕岡巡警將店主拘去始行解散現聞店主游某已分别上控必得直而後已云（豈） 
　　記者按以陸軍官長之尊貴。而與一店主用武。其用武之故。乃因。 
於寫帳。寫帳之故。僅四元有奇。吾不爲店主危。而爲軍界哭。 
[浙撫批浦江鄉民閙事理結案浙江]  
　　金華府浦江縣農民前因庫總壯書等串浮粮賦抑短洋價聚衆鬧擾縣署己詳前報業由紳耆會同晋省禀陳照常納粮請准撤防而委員汪刺史亦禀報理結茲將浙撫批示照錄於下 
　　據禀已悉通化各鄉莊民經委紳開導威就帖服遵示完粮可見各業户尙知奉法惟前次棍徒煽弄糾衆叫呼逼官要挾此風斷不可長應仍嚴拿首要各犯訊明懲辦其平時案費生釁之各庄書亦必须一并革究所有駐浦防營應准撤回嗣後錢粮務須寔行櫃征之法並將庄書需索積弊禁革凈盡以淸其源仰布政使轉飭該府縣知照辦理並移兵備處知照（的） 
[程軍門創設水師學堂鎭江]  
　　長江水師提督程從周軍門現擬在太平府城外設立水師學堂一區額定學生一百二十名並通飭沿江各總鎭於提標各營内挑送粗通文義之弁兵入堂肄業以備將來派充水師敎員之選日昨瓜洲鎭總兵高藎臣鎭軍奉札之下己遵照辦理矣（特） 
[户部擬設財政學堂京師]  
　　户部現擬辦財政學堂畧照商部實業學堂辦法内附銀行税務兩專科不另設税務學 
 
 

Page 4

 
 
堂其學堂規模擬照法律學堂式開辦（吕） 
[法律學堂奏請頒發書籍京師]  
　　法律大臣于上年十月間在象坊橋地方購置民地建造法律學堂復奏准將附近官荒一併撥入擴充校舍已于本年二月間鳩工興築迄今大叚已報完竣所有應用書籍先經法律大臣分飭隨同者察政治之巡警部員外郎陸宗輿派赴日本調查裁判監獄之刑部郎中董康等采置東西洋各國法律節次運回復由沈家本將原刋唐律疏議一書飭令在館各員精心校補捐置堂中並將元史刑法志及明律各書排印成編用備叅攷昨又奏請仿大學堂譯學館及五城學堂例頒發圖書集成一部以資叅証兩宫覽奏卽於九月初三日降旨著賞給圖書集成一部由外務部發給欽此京 
[學部新編學報之内容京師]  
　　學部編緝學報每月一册垷第一期已印就尙未發售其内容僅登載關於學界之公牘奏章並翻譯學界新書數種並不登論説所有編緝之事歸調查局專辦云（白） 
[總廳擬請速訂報律京師]  
　　總廳自頒發報館規則後俾京師華之業報者有所範圍惟京師爲各直省及各國報紙薈萃之所若無通行法律遇有違此規則之報紙不能以法律相繩於行政司法不無窒碍擬請警部轉咨法律大臣速將報律訂妥以便宣佈云（閏） 
[禮王詰問徐世昌拘禁報館主筆之非京師]  
　　自巡警廳封禁京話日報中華報官商學界頗抱不平以致人言嘖嘖禮親王曾在内廷與警部徐菊人尙書言及閣不拘捕報館主筆一事辦理甚爲失當彼等旣係職官自應先行奏明請旨旣未入奏卽不應於拘捕時稱爲奉旨拿辦試問旨意究竟何在是以徐近日頗覺跼蹐不安云（存） 
[直督咨户兵兩部及各省督撫提鎭文（爲嚴杳僞造捐照牌札事)]  
　　爲咨明事據北洋發審處詳稱准總辦天津巡警事宜叚道等咨送奉憲台批發原摺内開據天津巡警探訪委員分省補用知府楊明德禀稱查北京順治門外菜市口鐵門地方有湖南人朱瀚臣私刊假印揑造户諿捐官執照及各大臣功牌奬札等件希圖謀利發販害人當經查覺購線捕獲解津提訊供認私刊假印已有三年僞造功片奬札不計其數禀奉批交發蕃處督飭讞員周令學淵提犯逐加研訊供同前情究詰不移案無遁飾應卽擬結查例載僞造諸衙門印信及欽給關防假冒官職者擬斬立决又僞造假印之案將起意之人與雕刻之人并以爲首論各等語此案該犯朱瀚臣本係無業游勇因知劉寳臣等私雕假印關防僞造捐照牌札輙敢代爲銷賣漁利已屬不法迨劉寳臣病故留下假印關防板片等物遽卽接手刷印造賣而於劉玉成蘇姓旋各回籍後復又起意刷印户部捐照及功牌奬札連年銷賣誑騙得贜爲數甚鉅且其塡出從九縣丞職銜卽屬假冒職官尤干法紀朱瀚臣卽朱洪斌除誑騙財物爲數多者斬候輕罪不議外合依起意之人與雕刻之人並以爲首論擬斬立决按照行營懲辦土匪章程立予就地正法以昭炯戒在逃之劉玉成等與代爲銷賣捐照牌札之劉玉林等以及買受各項假照之不知姓名人等均俟獲日另結起獲假印關防及各項木戳板片等件案結銷燬假照牌札等件塗銷備查該犯等雕刻關防印信歷年僞造捐照牌札等件誠恐買受假照片札之人冒充職官軍功持以投效各處軍營及另有冒支錢糧軍火等事除本省各營由職處分咨查照並出示曉諭外餘請憲台分咨户兵兩部及各省督撫提鎭衙門一體飭查以杜假冒等情到本大臣據此除批飭將朱瀚臣即朱洪斌就地正法及分咨外相應咨明 
[訃抄單]  
　　户部僞印一顆（文曰户部之印）直隸總督僞關防一顆文曰直隸總督管巡撫事兼理河道關防後面有欽差大臣假印一顆文曰欽差大臣　防榮中堂僞關防一顆（文曰節制北洋各軍欽差大臣關防）宋軍門僞關防一顆（文曰欽差帮辦北洋軍務四川提督關防）户部山東司僞印一顆（文曰户部山東淸吏司印）袁宫保空白假札文七張（才） 
[中國政府應速與英國商議禁烟辦法]  
念六日倫敦電云在華之英國敎會監督公具禀牘駁斥英國管理印度之政策專指鴉片一項而言已田康德布勒大敎堂總監督轉津英外部愛華德革雷伯爵當經英外部答覆引叙西五月三十一號印度事務大臣馬萊君宣布英政府政策之言並云尙未接得中國政府公文述及禁烟諭旨或鴉片歸政府專賣辦法云譯字林報 
[英國屬島之漁業]  
　　廿六日倫敦電云英屬紐蘭島政府己派一律師至海島灣爲島民之在美國船只服役充漁人者辯護 
[意大利火山地震後餘聞]  
　　廿六日倫敦電云意大利國斐蘇斐俄火山附近地方之人民羣懷驚恐因地震後又有山崩土裂之變並有五人爲山石飛墜擊斃惟久居其地之人則謂不致再有禍變云譯字林報 
[續紀南斐洲波亞人謀亂]  
　　廿七日倫敦電云南斐洲革伯殖民地巡撫電稱西南斐洲德屬施民地巡撫聲請盜黨如再越境　人意國逋逃則當合力拿辦人皆以波亞人藐法行动實無人爲之援助云 
[德皇准農部大臣解任]  
　　廿六日柏林電云德皇己將内閣奏報批示准普魯士農部大臣濮德畢斯基解任並賜以普魯士皇冠功牌一事 
[荷蘭國添設公使署]  
　　二十六日柏林電云荷蘭國已在摩洛哥國丹支亞京城設立公使署 
[伊籐侯回國之消息]  
　　東報云駐韓統監伊籐候爵將於西十一月抄起程回國在東京過冬 
[東報記滿滿近事]  
　　東報云按照北京文牘則長春不久將開爲商埠北滿洲氣候己交冬令譯文匯報 
[贈書志謝]  
　　國粹學報館贈謝皋羽晞髮集全部此書爲宋遺民謝皋羽所著謝氏志節載史書不贅錄此書凡分三集曰晞髮集曰晞髮遺集曰年譜游錄注共四大册明初刻本後當以此書爲最完備矣謝氏生平行義與鄭所南一流而詩文過之其詩力追盛唐與昌谷玉川彷彿文則酷肖柳州在宋人集中無與倫比是又不徒以志節著矣此刻仿陵氏原本用石影法印出尤覺紙墨精工云 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湘撫通飭廣勸賑捐長沙]  
　　湘省官錢局近日將各處解到捐欵逐一核算除將出入兩抵外尙欠籌墊銀十四萬五千餘兩難以彌補業己禀由湘撫通飭各府廳州出示曉諭廣爲勸募（佐） 
[匯解滇省銅本蘇州]  
　　署蘇藩朱金田方伯近接滇督電咨略云貴省應解世二年分常年銅本減撥甘餉項下除已解六千兩外欠解四千兩淸賦節省項下除已解一萬兩外欠解四萬兩又欠解三十年分淸賦節省項下加撥銅本四萬两計共欠解銅本銀八萬四千兩現滇省赶辦京銅需本甚急懇飭照數籌解發交上海天順祥商號　領匯滇濟用免誤京運等語方伯卽先籌二萬兩交天順祥號商匯滇（左） 
[黃鶴樓新設閲報社湖北]  
　　黃鶴樓爲鄂城名勝之地遊人甚衆驚察局分委程小竺禀請於新建茶樓創設閲報社僅收茶資百文各種報紙任人閲看亦開風氣之一端也（八） 
[通飭復立栅棚杭州]  
　　杭省自開辦警察後各處栅夫均已一律裁撤邇緣城内竊案迭出各巡士照料難周復由顏廉訪通飭各警局一律復設栅棚僱夫司守（的） 
[委留代理正裁判官]  
　　總工程局董事前日具禀滬道請飭公共公廨襄讞孫耳山明府回局專任正裁判官己誌前報茲瑞觀察以孫明府經理公廨事宜尙多未結仍委孫賡梅明府再代三月（尺） 
[釐捐總局批示三則]  
　　牛業各行棧鴻興協記等禀批查此項牛捐前出張廷卿等禀稱願照義商成案每年認捐洋八萬元當以事關蘇滬兩局捐項及學費監獄口粮之用又准關道移稱己咨　蘇牙釐局原擬會籌定議再行核辦認捐雖以本業爲主尤以認　足額保結殷實爲重至於辦理是否妥善本局自有詳察今該　等禀請承認每年僅繳捐洋四萬元爲數殊屬歷絶此項認捐蘇局應派三分之二而滬道又兼籌地方要用視同常年預計必不可少之需驟短巨欵經費從何籌補所禀碍難准行且此事非本局獨行主致旣據并禀仰候巡道衙門核示可也此批○連大源等禀批仰貨捐局遵照先今批示併案核覆此批○席裕祥禀批據禀該監生擬干寳山縣吳淞鎭開設生梨黃芽菜行雖核部章無此名目惟現値振興商務起見姑准通融著卽按照三等捐則刻日備齊捐銀開明姓名年歲籍貫牌號地址來局捐領部帖執充可也母延此批（宜） 
[示諭乞丐廠之辦法]  
　　滬道瑞觀察昨日發出示諭略謂現届冬令各乞丐夜間或坐臥簷下或竟露宿饑寒實爲可憫前道在南門外搭蓋瓦屋作爲棲流所准老弱乞丐前往住宿夜間給粥一碗本年仍舊照辦茲派委蔣直牧有樁經理彈壓定于十月初一日開廠所有城内無歸之乞丐夜間應一律前往廠所棲止不准再在城内沿街露宿如敢逗留城内一經察出定卽嚴究除札上海縣並巡警局外合行出示曉諭云云（宜） 
[示諭承接認包船捐]  
　　認包船捐人姚金泉卽姚慶裕屢次舞弊業經總工程局董事查知昨特出示曉諭畧謂姚慶裕試辦年滿亟應招人承辦巳擇定十月初九日以前任愿辦此捐之人投標到局以示大公仍仍覔到殷實舖户保送之信將捐數及姓名一併封送前來准初九日下午二句鐘當衆開揭以數多而的實可靠者准予承允務須親身到驗云云（寸） 
[獲梟解蘇]  
　　梟匪艾桂匿跡上海茲被飛划營某哨弁潛往捕獲當卽解縣寄禁自新所權宿一宵翌日派勇解往蘇州（宜） 
[范黨保釋實情]  
　　上海縣拿獲周永發一名先送交淸道處紳董具保適該董因事外出未能出立保狀後有某某兩漕坊出具連環保結具保釋放矣（宜） 
[渡船撞沉]  
　　前晚六鐘時有美最時洋行附載搭客之拖船駛至小東門外浦中適爛泥渡之船滿載渡客不及避讓竟被撞翻卽由救生局船前往施救聞已溺斃十餘人（寸） 
[盜首將次解滬]  
　　前滙四捕房中西探拿獲搶刼天保里何姓戈登路秦姓及寳山蓬萊山王姓楊樹浦吳生等家盜匪單炳操吉光六等九名解廨訊辦其盜首楊三在逃令余德堂勒限幫同拘拿在案茲悉余德堂隨同公廨警役趙勝至江北阜寗縣地方已將盜首楊三拿獲解交阜寗縣請派差押解　滬昨日余　滬禀請關司馬續派警役前往迎解司馬已飭差就道矣（當） 
[僧徒抗諭押遷]  
　　滬南紫霞殿僧奇緣近復抗諭不肯將後面住處遷讓昨由局董飭甲傳局押候限遷（尺） 
[法租界火警]  
　　昨夜七點鐘法大馬路敦大南貨店失火即救熄捕房以該店保有火險飭人往查起火緣由（深） 
[查明失火]  
　　前晚八點半鐘英界江西路西國書籍行棧失火經該行之傭人取水澆滅事後檢點焚毁書籍六七箱捕房飭探邊槐洲往查起火情由據云棧内並無燈火大約日間傭工遺火所致云（力） 
[美界火警續志]  
　　前晚美租界漢璧禮路失愼一節畧紀昨報茲悉火起在漢璧禮路南永祥里三百零四號門牌某姓家延燒比隣房屋十三幛並燬對隣披屋五間當經西人救息又前晚七點餘鐘北四川路譚阿鋒家失火亦卽撲滅僅燬床帳衣等物（似） 
[會訊承攬紙貨案]  
　　德商郎持搿那夫在奥國公控桑乃卿違背合同由德領事照會公共公廨傳許錦明到案訊明在案前午後讞員關司馬照　奥領事德副領事事訊許供前舉桑乃卿到三井洋人丹羽處做紙頭生意嗣桑又到禮和即將禮和生意暗中攬到三井後來外洋紙貨不來上海曾在商務局見桑説仍是禮和其實復到三井交易維許有酬勞並未見桑照付商人實是荐至三井至於如何反對將禮和生意攬到三井其中細情實不知悉司馬以據供是否屬實商之德奥兩領事判將許錦明各供詳細錄送領事轉　奥公堂接復再行核奪（力） 
[上海縣案]  
　浦東張桂華被刦後盗黨陳老五薜金生高二等己先後拿獲前晚經襄讞洪明府提出復訊陳薜供小的等由劉某與高二糾往浦東搶刦高二分得皮袍一件銀洋不知若干及詰高二供未得贓明府喝鞭背一百下始認皮袍當洋十二元早己用罄明府　各回禁候辦○袁其亨即李阿三與姘婦吉欒氏砍斃本夫吉高安一案昨又復訊袁供六七月間兩次與欒氏商議致死伊夫氏己允諾小的於廿三夜糾同陳某持刀將高安砍斃欒氏供袁有謀死丈夫之心曾經婦人理斥實未 
 
 

Page 10

 
 
商允明府喝氏跪鐵練兩刻堅稱係袁缷誣明府判分禁男女監再行訊究○八月初三丁祭夜有樂舞生被人　傷搶去藍衫靴帽緝獲蔡小狗頭迭訊狡賴收押復訊仍不吐供喝令鞭背一百下判還押再究（宜） 
[總工程局記事]  
　　金羅氏因開烟館將田單六張託馬秋成代抵馬即取單逃匿昨扭控西區解局孫明府訊得押在某姓處得洋四十元判限三天交洋廿元並著氏交出定洋廿元售贖田單具領○西區巡士張人傑在斜橋慶安里誘領某姓婢女至法界客棧姦宿由家主函局請究局董飭傳至案訊得張本係斥革巡士現又改名冒充誘女實係確鑿判戒責四百下押改過局六月○鎭祥米行夥秦錦山控黃錦發欠洋七十七元七角判原保人宋元和保出淸理○張錦賢控沈福海毆打　妻訊得因有洋布糾葛被沈　洋十元向問被毆官判沈押候張尋到過付人郭姓到案復訊（寸） 
[公共公廨晚堂案]  
　　吳子文控李小和退租陷害求提二房東童純菴到案訊究前晚堂奉讞　關司馬提訊吳供今年四月間與童李訂立合同憑據認租市房開設店業計毎月租銀十八兩搬進時小租三十二兩裝修一切開張内有童之裝修盤頂下來現在房東加粗五十兩而李小和並不知照輙向大房東退租致被釘封所有生財一切均封在内應向李追究李供退租時是五月二十五日十八日曾預先關照吳姓現在上房東要加粗釘門與小的無涉司馬以馮據確鑿吳子文之被封應即由李理楚判交妥保限七天理明違千未便○吳祖濬控應馥記透支工洋一案亦奉司馬提訊吳供與應訂立合同承造房屋治工竣後計被透支各工人銀二千五百餘兩向理不睬求追訊之應供各工人付過洋銀均有賬簿可查安能透支如許之多司馬以供詞各執判應交保限十天理楚如違未便（力） 
[公共公廨阜堂案]  
　　趙大力子李活生馬陶囝女子等前用鐵棍到分水廟陸鶴松船上夥刦赶至租界由捕拿獲解究讞員關司馬以界外搶刦未便越俎訊辦遂商之美白副領事判趙等押送上海縣訊辦著陸鶴松自行投案○雉妓吳杏林在張老四院内賣　逃入濟良所昨由所董送訊吳供年十五歲六月二十四日由丈夫價賣爲妓被虐難堪司馬判發所留養○陳福元出售牛奶未　照會由工部局傳究司馬判罰三十元充公○寳昌洋行出店何阿堂因兜賣灰鼠皮統與陳三元相打失去沙票一百元扭控到案司馬以何供狡賴判押賠五十元交保開釋○電報總局學生蔣泉月黃泉元前將在途拾得之道勝銀行支票銀六十餘兩向領被扣由失主杜顯堂供此票己聲明遺失該學生拾著不送捕房實屬違章司馬以年幼無知判交保開釋○前永大莊控陳匯亭欠銀一案昨奉傳陳訊究供稱商人與永大來往款項己料理淸楚現陳玉生控告殊屬詫異判交保質訊○陳鶴亭以夏生記冐領葉宦房租每月廿四元己冐收兩年報捕解究夏供地由葉宦親串王海帆出租有憑據請騐司馬　供詞各執　押候查明究辦○謝炳耀與　菊生開鉅源莊倒避一案昨解　追司馬以　未解到判還押午後訊追○過犯徐章秀李鳳陽竊取金壳時表由探寳如海解辦判李押九月　押半年○王阿桂竊陶長達家衣服判押六月○王錦　開棧不領照會博究判罰五元○陳廷榮朱金富陸巧琴李金山因賭與朱蓉甫毆打致朱受傷延陸律師到案請究司馬以原被己供明因賭起釁判各罰洋一元充公（力） 
[法租界公堂案]  
　　木作頭葉順發前控哈友生圖賴浩屋找價銀兩經中西官訊判派令估看工程再核迄未結案昨葉又投廨禀追陳明府命候出票傳訊○劉升前控陳桂生舊貨攤收買賊贓　烟筒一支經中西官判陳罰洋兩元交保開釋嗣劉以　物甚多請向陳追繳餘贓復由陳明府研訊陳堅不供認昨又續禀請追明府以　物在英租界六馬路地方飭探將原被送英老捕房核辦○沈阿秋劉祿慶串竊某棧白糖拘獲送廨訊判各押捕房十天○徐金龍竊皮鞋衣服被拘送案徐供呈案之物係自己出錢買來並非竊贓官以原告不到姑不深究將原物發還開釋○馮阿林竊有綢衣洋傘經探獲送訊判押捕房半月贓無失主具領充公（深） 
[美租界捕房事]  
　　徐惟貴前晚行經漢壁禮路被印捕兇毆當卽投報捕房並於昨晨　至捕房將各印捕細認實被二百十三號捕所毆當由捕頭將該捕申斥了事○某西人醉臥於百老匯路由二百三十六號捕雇車载入捕房押候醒釋○王金春竊揚榮記木作木板由探楊掌生拘入押辦○痴子平阿寳在蓬路胡閙不休由三百八十一號捕帶入捕房轉送公廨安插○百老匯路義昌鞋店油漆門面未領執照當將該店主拘入捕房奉飭赶速領照無違○羅阿昌之子關生前晚忽失所在昨由羅投報捕房請予訪查捕頭允之（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
