# 1911 - 347 - 4913962

 

Page 1

 
 
   
 
 

Page 2

 
 
評論 
[論和議遷延之非計]  
　　自停戰媾和之發表。迄已四星期。自清使唐紹怡抵滬。亦已十餘日。其間除開兩次談判發三四電報。外至今袁世凱尚無詳確之回覆。兩方面亦無續議之期日。海内外延頸跂踵以相待。而乃一日復一日虚。耗此至寳貴之光陰。此則吾人所大惑不解者也。 
　　夫此次之所謂議和者。簡單言之。不　共和與君主兩問題而已。共和則和。非共和則戰。中間本無迴翔之餘地。况就民軍一方面言。目武漢起義。不匝月而光復者十六省。天心人事。槩可想見。若合東南之精鋭。一鼓北伐。犂庭掃穴。本指顧間事。乃因友邦之調停。許以求和。雖當局者實具一。片愛惜生靈之心。實際上已屬失著。然旣許和矣。且開議矣。則宜以極短之時日。解决極重要之條欵。方爲正辦。袁世凱而贊成共和也。則大綱旣定。其餘如位置清帝。問題。安插旗民問題。不妨求雙方之同意。爲從容之磋商。如袁世凱必堅持其一種非驢非。馬之君主立憲政體。則南轅北轍。永無會合之理卽。宜謝絕来使。一意進取。而遷延時日何爲也。 
今清軍已攻奪娘子關。進據太原。矣。潼關險要。亦被襲取矣。而淮徐之。間張懷芝與張勳兩兵隊。又節節南下。敵寇已深。而吾北伐健兒。或頓兵於金陵。或翶翔於江漢。猶確守停戰條約。靜待滬上之消息。老師糜餉之不。惜而欲折衝樽俎。與奸詐百出之敵人相周旋。不亦傎乎。 
　　故今日而言和事。愚意以爲宜由民國代表。嚴責唐紹怡以進兵之違約。媾和之不誠。迅速開議。以數日爲期。如果和局無頭緒。惟有一面宣告友邦。一面發江寗雄師。由浦口北上。令湘卾勁旅。沿京漢晉攻。會師津沽。長驅直入耳。而遷延時日何爲也。　　或日。袁世凱非不贊成共和者。徒以身處燕京。受滿族之牽制投。鼠忌器。不能不爲此曲折。將來時機成熟。推翻滿政府。實袁一反手間事。故民國代表。持其鎭靜之態度。以待美滿之結果。果如是。則記者馨。香祝之 
[專電]  
　　各省代表定初十晨九時選舉臨時大總統聞多數擬舉孫中山 
 
 
 

Page 3

 
 
　　各省代表會聞美洲南洋各埠華僑代表馮自由吳世榮卽日到寗贊助組織中央政府擬先開會歡迎接洽一切（以上南京） 
　　武漢作爲中立地昨已議定漢陽清軍卽日退出　　此間得河南確信汴省民軍與秦軍聯合宣布獨立舉朱覆胡爲都督姜軍敗逃僞撫自盡（以上漢口）　　民軍前要求在南京召集國會公决中國應行何種政體袁世凱茲復答稱各省及各藩屬派員與會及編訂選舉章程非數月之久不可且因目下道路不靖交通不便極難定期開會請民軍重行熟籌　　袁世凱於初五日以民軍要求在南京召集國會議决中國應行何種政體之條欵交與清廷核議清廷謂當於三日之内答覆大約十二日停戰期滿後尚須展期 
　　袁世凱因滿親貴欲與爲難决意辭絕共和總統之任 
　　内蒙古親王現仍協助清政府惟頗自危懼 
　　福公司已以銀四十萬兩借與清政府使道 
鐵路仍舊開車該公司得减輕裝運煤税之報酬（以上北京） 
[公電]  
　　共和建設會電南京十四省代表團公鑒組織臨時政府請舉孫中山先生爲總統以救國民兆衆一志全體歡迎共和建設會庚 
　　駐寗各省代表會電各省都督府諮議局各報館公鑒十月二十四日由各省代表决議二十六日在寗開臨時大總統選舉會旋於二十五日以特别事故决議暫延時日臨時另行布告等因今本會議决於十一月初十日上午九時在寗開正式選舉會選舉臨時大總統特此布告各省代表會叩陽 
　　又電本會定期於本月初十日上午九時開正式選舉大會選舉臨時大總統此不獨創立共和政府之第一要着抑亦我國亘古未有之盛事也凡我國民應於是日懸掛國旗以誌慶典 
　　安慶孫都督電滬軍陳都督鑒今日有江寛江孚及大阪船滿載軍士由皖上駛並未停輸是否裝載我軍祈查明速覆毓筠陽 
　　南昌電上海陳都督轉孫中山先生鑒接滬電敬悉大節抵申贛省軍民同爲額慶光復祖國組織共和尤惟先生是賴除已派代表在滬歡迎外特此電賀贛省軍政府馬毓寳吳介璋各部長曁全體軍紳商學各界公叩陽 
　　南昌軍界電正副大元帥各省都督曁分府各省代表各報館鑒滿夷未滅袁虜方張漢族將士同深疾首肉薄血飛所弗願恤此間有勁旅一鎭羣思効死聯同北伐誓滅魂酋而朝食和議詭計素禍中國最後解决惟待征誅幸母墮毒課老我師虧一簣功貽萬世禍漢族幸甚贛省統兵官方先亮許炳蔾蔡森蔣羣曁軍界全體公叩 
　　蘇州商會電各報館鑒蘇城錢業除晉源倒闭豫康收賬外其餘各莊均照常營業秩序無紊外間所傳錢業周轉不靈未免失實恐因訛言而生誤會殊於市面有礙特此聲明蘇州商會齊 
[譯電]  
　　唐紹怡與袁世凱意見不和之証據日漸增多唐允共和政府大違袁意（北京） 
　　美國國務部仍望上海議和有效外間雖有英日干涉揚子江流域之謠傳美政府仍不爲所動（華盛頓） 
　　初七日日皇召集國會宣布北京消息謂英俄已允協助中華民軍得土地之報酬英得西藏及揚子江流域俄得滿蒙（東京） 
[要聞中國光復史]  
 
 

Page 4

 
 
[六紀上海議和問題]  
　　中華民國議和總代表伍廷芳君與清議和使唐紹怡君本擬於昨日午後續行會議嗣因兩方面尚有許多疑難問題均須預先斟酌然後再開正式會議解决一切俾免臨議遲疑遷延時日故昨日未經開議 
　　唐紹怡君於昨日午後至伍廷芳君公館内拜會由伍君延入商議良久而别 
　　商界共和團全體上唐紹怡書云世運方新天心厭亂公受北廷之命来滬議和成則共享昇平不成則兵連禍結公之責任可謂重矣惟外間傳聞謂公主張君主政體仍欲推戴滿清竊以爲賢明如公必不出此但人言藉藉或亦不盡無因故前日各業代表開會僉議忠告於公公亦漢人豈不念漢族同胞受滿廷壓制之苦乎公亦曾讀儒書豈不知春秋復仇之義乎公亦嘗遊學美洲豈不知民主共和愈於異族君主之專制乎公之所以推戴滿清者外間臆測以爲總不外維持自已之富貴利祿雖然當此人心思漢大意亡胡之會相繼起義者已十五六省滿廷尚岌岌不可終日而謂公之富貴利祿可藉滿廷以長保乎假令滿廷或能苟延殘喘然鳥盡弓藏滿人故智當彼族安全無事之日寗復念我公折衝樽俎之勞乎况就實際而論清廷實權已歸袁氏滿人徒擁虚位已無能爲公與袁氏交誼頗深曷不勸袁反正袁如反正則兵戈頓息生靈免塗炭之殃中外通商依然復盛外人方欣喜贊成之不暇寗有反而干涉者乎袁氏果能建此偉勳必不失共和國之大統領公能勸袁反正一言而定天下則公之勳烈更偉他日銅像巍峨公當居首後人讀史見大書特書日漢人唐某勸漢人袁某反正使共和國之大功告成靑史流芳千歲不滅豈特一時之富貴利祿云爾哉萬一我公不此之務仍欲推戴異族反對共和則羣情憤激或將不利於公僕等雖有百口無以爲公辯護矣要之渴望共和萬目一的全國之身家性命視公之許否爲安危公之身家性命亦視此次之成否爲榮慼事機已迫惟公速裁 
商界共和團正副會長上伍外交總長書云北使來有日矣竊謂成否兩言决耳遷延時日墮其術中皖晉前車可爲殷鑒敝團成立僅一星期各業俱表同情來者數百人僉以爲宜舉代表晋謁執事就詢一切以釋羣疑某等因知公爲一代偉人必能力主共和無負四百兆人之托蒭蕘之獻何裨高深但和議成行若何外問無從探悉羣疑滿腹長此安窮某等托身實業界尤懼人心惶駭釀成經濟上之恐慌是以决定推舉代表某兩君面謁執事惟念我公機務旁午究竟何時始能接見務乞先期示知俾免唐突萬一執事無暇賜見則乞將理由示知以便宣佈大衆爲荷 
大陸報云本館據唐紹怡君函告謂議和問題刻尚未接北京確實覆音惟大局殊有可望云云初七日下午盛傳唐已離滬但王夜間唐猶未去且聞唐並不欲卽行他往伍廷芳博士昨日下午謂和議並無新氣象不知何日始可續議昨午唐紹怡君拜會伍廷芳博士晤談數分鐘據伍博士云北京尚無確實消息至滬 
[孫中山蒞滬三誌]  
　　民黨領袖孫中山君自前日抵滬後登門謁見者絡繹不絶其寳昌路四百零八號行轅之前車馬充塞應接室内座爲之滿其所延日本書記逐日以客姓名登錄册上已有多頁孫君聲稱須稍缓數日始有言論宣布大陸報記者曾問以數事孫君寧神靜聽大半置之不答且常聞言而發笑茲將問答之語紀載於下（問）隨君來滬之日人爲何人乎（答）人多不能盡憶其名余之書當紀之（問）彼等皆陸軍人物乎（答）内亦有之不盡是也（問）君偕許多之日人来此亦曾思及足招物議乎（答）此何足慮同来者尚有英美兩國人惟余之書記則爲日人耳（問）隨君同来之日人與革命之舉有關係否（答）君何忽發此語（問）余蓋問彼等將来是否將參預組織共和政府耳（答）余不能云日本對於吾人之起義極盡友誼（問）君與日政府有交誼否（答）吾人與各國政府皆有交誼蓋吾人組織新政府極望與各國益敦睦誼也（問）君是否爲中華民國之候選大總統（答）此爲另一問題余所不能答者也（問）郝末里將軍告余日君之来此係應十四省之請以就總統之任其然乎（答）郝末里將軍 
 
 

Page 5

 
 
旣告君余無庸復言（問）君携欵來乎（孫君大笑而答日）君何爲而有此問（大陸報記者日）此問輿論謂今日兩黨之勝敗全恃財力爲轉移故余有此問（孫君日）民軍未必需欵彼等皆本熱誠而起義。余未携欵来惟携精神以貢與民軍耳（問）民軍之中。有彼此爭訌者乎）孫君大笑日）爭。訌乎中國字典無此字也大陸報中之紀載或有爭訌之處。民軍中則無此也黎元洪都督已派代表十人。歡迎鄙人各省亦然吾人固未嘗爭訌也孫君並以。黎都督富於思想於問答之際稱讚不置 
　　孫君此次由倫敦赴華先。乘大英公司馬爾當輪船抵哥倫布。卽在該處改乘特凡哈輪船每抵一口岸必發電至華及世界各處過香港及新嘉坡時復遇多人隨之同行尤以日人居多。所過遠東各口岸歡迎之人亦以日人爲多聞孫君在船。頗爲。和靄時與同船之。客縱談各事惟不。涉及中國革命問題而述及日本政事之時。則興。尤勃勃。據同船之某西人云孫君常暢論日本所成之功業每至言及日本軍隊之勇武。尤見興奮彼謂日本軍隊之精神實爲中國之。模範同船之人皆知隨孫君同行之日人大半係有軍事閲歷將由共和政府用爲顧問員云 
　　孫君對。於革命一舉緘默無言惟郝末里將軍則縱談無隠彼告。同船之客云余等離香港後卽以抵滬之期電告上海上海民軍商。定以軍艦。兩艘歡迎孫君吳淞口砲台並將升砲二十一響其禮與歡迎美國大總統相等有問其軍事閲歷者彼輒含糊答之據謂彼。之軍事閲歷係在中國所得彼將充中國民軍之陸軍參謀總長並參議北伐之策云 
　　郝末里將軍復告同船。之客謂彼在英國及歐洲大陸時曾與各國政府外務大臣討論中國大局敢謂外國必不干涉且謂已與美政府商妥此事。 
特凡哈輪船抵滬時。船中之客皆出視歡迎。之禮惟船。過吳淞砲臺時並未升砲亦未見有人歡迎據郝末里將軍聲稱必因發滬。之電有悞所致聞上海陳都督曾派巡洋艦一艘赴吳淞歡迎孫君維時適。有迷霧故特凡哈輪船駛過時竟未之見 
　　郝末里君自稱爲中華民國孫大總統治下之陸軍参謀總長昨日下午與大陸報記者縱談彼與民軍之關係郝末里君以兵學著名甞著愚昧之勇一書論美國有爲日侵攻之虞此書出版後歐洲人嚴加評論悞會郝末里君與美國陸軍必有關係昨日大陸報記。者問以一切郝末里將軍靡不直答其問答之語如下。 
　　（問）君爲民軍辦事已幾年矣（答）將近十二年（問）君居何任（答）陸軍參謀總長（問）君任參謀總長有何職守（答）亦與尋常。參謀總長同耳（問）然則君將指揮民軍及黎元洪都督之戰務乎。（答）黎元洪都督之戰務余不致干豫陸軍參謀總。長不過爲。總統藉以傅令與陸軍之人耳（問）君意孫君將任中華民國之總統乎（答）可以豫决也余等在倫敦時曾接十四省代表。電信。請孫回國任大總統當時余等甚爲忙碌不欲離英。嗣以各省電促故即啓程余等在英阻撓干涉頗費周折今危險已過不復可慮此。間近来對於干涉。問題頗多無謂之談不知此事久已消弭今已無患矣（問）君與葛雷君及歐洲外交。家嘗討論此事否（答）然（問）然則君由民軍委以外交之作任乎。（答）否彼等皆爲余友余駐倫敦時彼等均惠然来顧勞勃脱君嘗顧余於逆旅彼等皆嘗讀余所著愚昧之勇一書此書已譯成日文出版僅及一月此書已翻印二十四次銷行八萬四千册（問）中國革命起於此時君亦震駭否（答）然（問）君爲美人何以能任民軍之參謀總。長（答）此事業已商妥美國將校来助民軍者不止余一人（問）此事大可詫異美國陸軍將校何能准其来華以助如此之。戰事（答）君知英國將校亦將。来助吾人則亦將詫異矣（問）英國將校何時来華（答）余不便發表惟彼等已將抵此間（問）君抵此後曾見民軍領袖乎（答）皆見矣（問）伍廷芳博士亦見過否（答）未也余擬今日下午出門奈無暇耳（問）領袖何人乎（答）余不能悉憶其名（問）偕君及孫君同来之日。人爲誰（答）余不知也在香港晤余等者共有中日兩國人七十五人内有數人爲日本新聞記者見余後有所談述其餘日員爲專誠往見孫君者此外尚有華員數人但隨 
 
 

Page 6

 
 
吾人。同来者以日人居多余不能盡憶其名惟知中有曾譯余書之池君耳（問）君與。孫君在中國各口岸所受歡迎之禮其能滿意乎（答）極爲滿意廣東曾派巡洋艦兩。艘此間曾派巡。洋艦四艘歡迎余等惟余等過吳淞較豫料之。時約早八時巡洋艦周圍游駛不能覓獲余等吳淞。砲台且擬升砲二十一響（問）升砲何意（答）此爲敬禮總統之。砲（問）君從何而得將軍之職銜（答）余於十一年前嘗組織陸。軍四鎭以救清光緒皇帝余卽諸鎭之統制也（問）此軍在何地組織（答）大半在南方由美國士官統帶既而余復任在美中國軍隊之統制（問）君與美國陸軍有何關係（答）韋斯脱帕印脱及安拉帕列斯考試時咸用余所著之軍務書籍（問）君與政界有何關係（答）並無關係此實悞會也。 
[武漢最近之聞見（第二特派員函述）]  
　　初三日晚據駐漢六國領事領袖順昌洋行大班雷君云。民。清兩軍如果和議不成以後之。戰地當在黄陂孝感灄口新溝城。陵磯黄陵。磯鸚鵡。洲等處漢口可以稍安又謂現値西國年節各國領事已向民清。兩軍説妥將停戰期限延長兩星期 
　　日来漢鎭時有謠傳紛紛不一華界中。人都遷入租界内橋口保安會已。派人鳴鑼勸令勿遽驚皇致受損失 
　　漢陽與橋口交通不便近由北軍支搭浮橋一條係发帆布爲之。 
　　近日敵軍時將所有軍火裝運往北聞爲攻打山西之。用並聞馮國璋日内又將到漢 
　　初三日北軍在華景街錢攤將清太后所頒内帑賞給兵人每名得銀三兩二錢。均兑　錢支用而其正餉則已有三個月不發清軍官所出條示謂因北軍在漢得銀後恐有賭博情事故暫緩給發其實國庫空虚已。難挹注且北軍不得餉銀愈向民間擄掠旣擄掠後賭興更濃蓋希望得利爲逃遁之盤費也。 
　　初四日漢上大雪仍未停止敵軍官。弁屢向富商藉口募餉實則盡入私囊。 
要件 
[江蘇省議會議决市鄕制（五續）]  
　　第二節管理及征收第九十三條經費由議事會議决管理方法由市董事會或鄕董管理之第九十四條公款公產之内有係私家捐助當時指定作爲辦理某事之用者不得移作他用其指定辦理之事已經法令變更廢止者不在此限第九十五條附税由該管民政長按税法征收彙交市董事會或鄕董收管特税由市董事會或鄕董呈請該管民政長公布税法條文交該董事會或鄕董自行征收第九十六條凡於本市鄕内有不動產或營業者即本人不在本地方居住亦一律征收地方税 
　　第三節預算决算及檢查第九十七條市董事會或鄕董每年應預計明年經費出入製成預算表於每年十一月議事會議期内移交該會議决議决後除照第三十六條辦理外應由民政長申報都督存案並於本地方榜示公衆第九十八條預算内除正額外得設預備費以備預算不敷及預算各欵外臨時之支出若預算預備費不敷支出者非經議事會之議决不得提用他欵 
　　第九十九條市董事會或鄕董每年應將上年經費出入製成决算表連同收支細賬於每年二月議事會議期内移送該會議决議决後照第九十七條第二項辦理第一百條凡經費出入檢查分爲二種如左（一）定期檢查（二）臨時檢查定期檢查每月一次由市董事總董或鄕董行之臨時檢查每年至少一次由市鄕議事會推舉議員會同市董事會總董或鄕董行之 
　　章六章市鄕行政監督 
第一百一條市鄕職員各以該管民政長監督之該管民政長應按照本制查其有無違背之處而紏正之並令其報告辦事成蹟征其預算决算表册隨時親往檢查將辦事情形按期申報都督其分屬二縣以上者由各該縣會同監督之第一百二條民政長有按照法律申請都督解散市鄕議事會市董及撤銷自治職員之權解散或撤銷後應分别按章改選市鄕議事會應於解散後兩個月以内市董事會應於解散後十五日以内重行成立鄕董應於撤銷後十五日以内重行選定若市鄕議事會董事會同時解散或鄕議事會鄕董同時解散或撤銷者應於兩個月以内先行招集議事會所有選舉及開會事宜由縣董事會代辦其市董事會及鄕董應於議事會成立後十五日以内重行成立 
　　第七章罰則 
第一百三條市鄕職員有犯贓私及侵呑挪借款項者責令全數缴出外仍按照法律治罪第一百四條市鄕職員有不受民政長監督者由民政長詳請都督按照法律辦理第一百五條市鄕職員有以市鄕全體名義干預職權範圍以外之事者市鄕議事會各員及市董事會名譽董事於會議時停止其到會三日以上十日以下市董事會總董董事及鄕董鄕佐停止其薪水半月以上二月以下其情節重者均除名 
　　第八章文書程式 
第一百六條市鄕議事會市董事會及鄕董行文該管民政長用呈彼此互相行文及與縣議事會董事會省議會互相行文均用移民政長行文市鄕議事會市董事會及鄕董用咨第一百七條市鄕議事會市董事會及鄕董各備木質圖記由都督核定式樣通行各族民政長刋發仍由民政長申報都督立案 
　　第九章附則 
第一百八條本制以公布後文到之日爲施行之期其前已舉定之職員非有特别事由無庸另行選舉第一百九條本制内所定應由縣議事會董事會辦理之件在縣議事會參事會未成立以前由各該民政長代辦第一百十條本制爲暫行制俟常年省　會再行增删修改修改定後再由都督公布另訂期日施行第一百十一條本制施行細則由都督酌定之　　　（完） 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[四川光復確音]  
　　四川光復已疊見本報今又得各處確實消息彙誌如下（一）宜昌川號聚興承接九月十一日重慶来信云端方行至。瀘州被營官託詞禀回公事用手槍擊斃此九月初八日事也。現在重慶都督張夏二君已部署妥拾人民安堵商業交通（一）沙市　中春號接渝號十六日来信謂蒲羅二紳於九月十二日在成都與趙爾豐玉崐訂立條約令其統所部兵士及滿兵人等退保西藏滿人誠心降漢者。聽便仍予以保護（一）據丁尚堯君於九月。初一日由成都起身回浙道出宜昌云及從前同志會民團與新軍相見兩不交戰惟巡。防軍馬隊戰過數次民團屢打勝仗只有龍泉驛一戰民團死近萬餘因趙欺君罔上飾詞入奏人人恨之遂有屠人屠市之謠傳實則並。無其事。云云據此種種消。息蜀中已文明恢復尤以滿人塡駐西藏爲最善辦。法。趙見端死於左右之手。乃出此退保西藏雄據一方之計可謂奸雄矣。趙果能於西藏告成功。於大局尚爲裨益卽不幸死於藏人。之仇殺蜀中。乾凈土亦不爲滿奴頸血所汚豈非大幸。 
[西北亦非虜廷所有矣]  
　　庫倫於上月十一日宣布獨立舉活佛。爲大都督清庫倫辦事。大臣三多被拘（或云避居俄使館）所部兵弁均各竄散并有蒙古。杭達親王在該處附近金礦一帶招集土人約近萬餘預備大舉大清銀行。亦被佔領改爲中華銀行某日在京蒙古王公。特爲此事在蒙古實業。公司大開會議集議此事 
　　恰克圖因見庫倫不受假立憲政府。之轄制亦於十二日早先行罷市决於日内。亦卽宣告獨立據北京。某報言杭達親王曾於今年夏間聯合各蒙王皆具蓋印公文由杭達持往俄都求俄保護値俄總理大臣被刺。其事遂戢現在此事必係杭達與俄聯合欲。蒙古脱難清國覊絆其有秘密交涉在内已不待言。并聞駐京。俄使忽稱有病須。歸本國於十一日出京十二日卽有庫倫。之警電亦覺情形。可疑且聞清政府於前夕又得庫倫電云俄兵駐庫倫清兵已退回云。 
[追紀陜軍佔領閿鄕之詳情]  
秦軍自佔閿鄕卽擬引軍退守。潼關第閿鄕民人無。不跪求駐紥以保一方之生命秦軍始允分兵暫據茲將連日戰事詳錄於下十月初一日民軍並無戰意清軍因到有。生力軍十營卽出隊攻擊秦軍派隊三千名迎戰。約三小時民軍進佔。十五里北軍退守靈寳縣初二日北軍又到毅軍七營淮軍三營開赴前敵午後毅軍用砲轟擊民軍恐百姓受傷開隊相拒北軍小勝夜間北軍暗襲民軍爲民軍所知伏軍以特殺軍淮軍。大敗後惟民。軍因在閿由陜運糧不便堅請退守潼關汴之紳民仍不允當時備麥一千石棉衣一千套送至民。軍營内并允隨時接濟四鄕紳民亦願破家助餉以拒北軍初三日陜西續派勁隊一萬人到潼分五千赴前敵至日前爭戰之民。軍一律。調回潼關休戰聞此次潼。關商民貲財。爲清軍搶去者。約有一百三四十萬惟。北軍退時。曾爲民軍奪回大車十輛約有財帛五六十萬民軍因係商民之震如數發還飭卽按户領歸潼關百姓現已爲。民軍備糧七千石足敷兩月之用並有潼關閿鄕鄕間婦女不分晝夜爲民軍製軍衣（布疋乃民軍自備）初四至初十日常有小戰不烈十五日民。兵出力進攻清軍大敗退入函關民兵已取陜州鄭州大震。 
[粤省北伐隊之聲勢]  
　　粤東北伐隊已兩次出發該隊共有三千餘名其中歩隊三營砲工輜各項亦有三營分乘招商局廣大致遠廣利三輪各兵士服裝用品件件皆屬新製。其軍械尤爲充足帶有最新開花炮十八尊配子母開花彈二萬枚新式機關槍六十五枝其餘各兵士所帶。皆六咪里八小口徑無烟。槍配碼二十萬加以該軍多屬舊日新軍久經訓練。純熟臨時出發連日在燕塘瘦狗嶺操演開花砲皆能命中所演地雷炸彈亦極準繩觀者皆爲讚賞云。 
[沙市漢奸之結果]  
　　沙市劣紳夏炳南自聞鄂。軍起義甘爲漢奸。即往荆州爲滿奴籌畫防守策滿奴。每每在沙市捐餉必先令夏往沙市。商會酌商否則繼以兵力夏知商民積怨恐家屬被害亦將家屬搬入荆州城内仗滿奴保。護夏有女年甫及笄姿色頗佳被清將軍聯魁聞知一日晚夏在將 
 
 

Page 11

 
 
軍處閑談將軍言將娶夏女爲妾夏以他辭推諉將軍卽怒云爾欲倚我以圖富貴今此小節尚猶不可後若遇緊耍事務必無眞心留爾何用卽命人斬之並書不聽命令即應斬首八字置在夏尸上嗚呼爲漢奸者其鑒諸 
[鳳凰廳民黨失敗之原因]  
　　鳳城鮑成順前在鷄冠山起義謀襲廳城十月初六夜半爲清兵偵悉捕斬二十七人各情已誌前報茲悉當日被斬鮑黨中之何劉兩人何曾充鐵路巡弁因事投入鮑黨與奉天劉某結成至友擬引入黨已而兩人忽因細故成仇劉遂白其秘謀於清軍終致何劉（劉卽劉純一之弟前在實業學堂肄業）同被捕斬當此事未發生之先北界鄕民迭次報告鮑在該處將次起事該廳朱某正擬派隊前往有中西醫院甯之夢岩者亦鮑黨中人也願先去查勘虚實朱某頷之去後一日而劉已將内容告發朱廳遂不待其歸卽派歩隊五營陳管帶率兵二十餘馳往解散去後復據顧家屯鄕民報告該處王雙一亦謀聚黨起事當又派委馬三營管帶劉壽臣帶隊馳往王已據屯迎戰接仗多時子彈告竭被鄕民暗報清軍遂猛攻入屯竟被當塲生擒二十七名解送鳳城一律斬决至陳某在雞冠山一隊鮑聞其逗遛不前又見兵少思爲先發之計卽令兵士四面包圍極形得手不幸亦爲鄕民暗助清軍傳報清統領馬某添派軍隊来援始被擊散現聞鮑劉兩人暫在遼陽千山避難云 
[粤東二龍之宣言書]  
　　龍濟光致香港華僑函敬啟者濟光率軍駐粤事定屢欲言歸辱承諸君子推誠伏待維繫情殷當經商妥暫留並復書答謝諒蒙鑒察茲准胡在都督照會以欽廉高雷瓊崖各屬地居邊境遠在海隅土匪出没無常地方頗形不靖兼以邊防交涉胥關重要照請濟光督辦廉欽等屬安撫綏靖事兼理邊防交涉兩務所有各屬軍隊及安撫使所部悉歸節制等由准此竊念濟光率師留粤原爲維持公安起見同爲地方服務自無省外之分今廉欽等屬均爲邊防要地現在土匪不靖内訌堪虞誠恐擾害治安外交亦爲牽動旣准胡大都督商請前往安撫師出有名義難坐視現在省垣大局已定軍事民事復得三位都督分任維持又承列位紳商或担任財政捐助軍需或獻納嘉謨顧全公益安寗秩序指日可期北伐義師次第出發濟光自可率師前赴邊要藉效微勞翼盡天職惟遠行在卽廻憶諸君子雅愛挽留言猶在耳一旦分襟殊難爲别茲謹將出省情由並感戀鄙忱馳書奉告其有未盡之言已託方君壽年代達縷縷至於所部各軍久駐省垣保護間有未周情意或有未洽此則濟光内省諸心所爲負疚者耳伏望諸君子恕其疏略鑒察愚誠幸甚廣東全省新舊陸軍統制龍濟光頓首 
　　黄士龍敬告父老昆弟書士龍猥以庸愚謬膺推舉在高之日即承以參督見計自以材短任重必貽父老昆弟之憂發電懇辭至於再四抵省之後復申前請冀老成碩望出任維持願竭棉力聽候驅策不意求之愈切而父老昆弟以慰　之者愈深陳請再三終不獲命當時竊計内憂方熾北虜　平天下興亡匹夫有責至違父老昆弟之意自不知肖亦不得不自勉以竭材盡智姑試爲之不意奔走呼號迄今半月百端待理建樹毫無以至滿目倉皇之象遍地呼籲之聲雖慘目而傷心竟束手而無策現象如此則士龍之凉材薄德不孚人望於茲可知倘再不潔身引退推賢讓能將益見粤事乖漓淪亡無日士龍亦粤人一份子父老昆弟並無負於士龍士龍何心乃以一身辜負同胞貽誤大局爲此敬告父老士龍已往之咎旣不可追猛省回頭惟有將所有參督各位置一律從今聲明取消以避賢路從此焚香凈手爲新國之良民藉省以往之愆免奉將來之過臨頴神昏不欲多言惟我父老昆弟憫其愚頑原其心迹感戴涵容死且不朽黄士龍百拜 
[光復之廣陵潮]  
　　杯酒聯歡江北北伐軍司令正長徐君寳山於前日發出傳單三百道徧請紳商學界大略謂自蒞揚以来備蒙各界歡迎凱旋以後又受犒師種種今値尅期北伐未知他日晤面何時特備杯酌歡聚旋於初五日在運轅内大張筵席並親爲来賓勸酒非常融洽三爵後因及大軍北伐軍餉浩繁款無從出座中商董均各擔任捐款盡歡而散 
　　軍令森嚴初五日運司街阜成典中来有兵士數十人强將破爛衣物掗當經該典夥王蕊仙濳報營官當由該隊官至典彈壓始行散去事後經江北軍司令徐君寳山聞之以該典夥爲顧全典東血本起見何得輒以破爛之物掗當現在文明時代斷不容此野蠻行徑下次若再犯此定當以軍法從事以照炯戒當將此意揭示通衢矣 
 
 

Page 12

 
 
　　整頓鹺政江北總司令林君肇慶蒞揚之後駐節運轅以待新招之軍足額後卽當北伐現以兩淮鹽政總理張君季直將次来揚擬另行擇定相當處爲行轅卽將運署讓出以備張總理辦公云 
　　組織分會彩衣街赤十字分會爲浙江金君有之所組織已經上海赤十字會認可現在卽在金君本宅設定事務所并與紅十字分會暨醫界救傷會聯絡一氣日来簽名及擔任募捐者頗不乏人 
[湘省軍政述要]  
　　桂軍馬隊抵湘桂軍所有援鄂馬隊已於十月二十六日下午安抵省垣暫駐南門外之銅元局俟稍行休息卽行開赴湖北 
　　鄂員採辦軍米湖北運糧官周慶誠前奉鄂都督命令往湘潭易俗河等處採購軍米陸續運鄂所用票幣係由湘省就近墊付應用日昨該運糧員以票幣將已用罄特禀請都督府加發軍用票一百萬兩或由湘潭官錢局製造撥用票一百萬兩以便就近取用免誤軍糈當經都督批示云軍興以来需餉浩繁銀根緊急全恃票幣周轉前經飭令財政司赶速製造軍用纸幣并委員赴滬訂印在案潭邑素爲湘省著名繁盛商埠俟運到時卽行發交備用所請飭由湘潭官錢局製造撥用票一百萬兩之處着無庸議 
[山東重復獨立之動機]  
　　山東取銷獨立後趙藩吳道純用壓制手段肆無忌憚民黨異常憤激該省聯合會代表夏侯兩人到京後屢次面謁袁世凱請其設法調停袁又以狡滑故技對待之茲聞聯合會因見代表延久不歸業已致函詰問措亂激烈其文日會長鑒自我公去後時勢益迫五鎭純以武力相干涉加以吳巡警道爲虎作倀派兵監守撫院鵲華橋設立陸軍學界會又復恫嚇學生在學堂外均駐大股隊伍如臨大敵而吳道於諮議局外亦加派巡警至局中調取名簿將在會各員分别首要次要有羅織黨人將興大獄之説因之人心憤激自由行動有主張結連兗曹匪徒起事者有主張借德人軍隊抵制五鎭者又有持極端破壞主義擬惹起交涉倡言山東土地與其斷送於酷吏暴軍之手不如我山東人自送之者現在曹匪已起結連泰沂一帶帮匪同時暴發勢成燎原公等爲山東請命從速解决尚可挽救於萬一否則大局糜爛不可收拾是吾省三千萬人性命犠牲於公等之手將何面目歸見吾東父老乎不勝涕泣號呼迫切待命之至 
　　此外又一函云現警道吳某已奪據諮議局一二日間卽移住局中並持極端蠻横手段欲調五鎭攻打陸軍小學堂經孫撫力求方止 
[浙省眞假民事長之奇談]  
　　寗波南田廳民事長前於九月下旬有業户朱頌揚等電禀都督請以胡佩珍充任彼時都督幕府因軍書旁午昧昧然電復云光復爲慰胡佩珍歷史如何旣據公舉著卽任南田民事長可也云云胡得此電欣欣然前往接任不料舊廳官秦業鴻見其並無公文疑爲假冒地方上又羣起反對輾轉傳告當由寗波軍政分府電詢省中當奉都督府電復云胡佩珍挾何証據敢稱省委一騐卽明等語寗分府因之提解至府究以其情節離奇後又電詢省中得復電有不比全係假冒及罷斥足以蔽辜等語寗分府得電之後疑團仍屬未釋堂卽派警押送到省現已由都督查明釋放茲將湯都督批錄下呈悉以胡佩珍任南田九月下旬據該廳業户朱頌揚等三十二人敬電公舉本軍府旣奬進其光復亦以俯順輿情曾經電復願飭呈履歷迄未報明未候給文自刋戳記且未先詣該分府一修相見禮貿焉赴任秦前廳之先入爲主寗分府之持柄而搖未復何怪本軍府查十月江電已聲明事冗失於電知尊處是胡佩珍之躁進無可諱本軍府之大意亦不自諱猶必提之押之甚日以難於判斷者以辱之牘背抑何可畏乃爾胡佩珍雖不無應得之咎今已幾經挫折似足蔽辜仰卽取具妥保准予省釋蹊田而奪牛皆坐命宫之磨蝎胡佩珍其勉抑躁心力圖自艾可也此復 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[司法署之改革]  
　　上海縣地方審判廳檢察廳爲通告事照得上海自司法署成立後審理民刑訴訟一日以来尚稱便利惟倉卒從事一切手續間有未能完備茲奉江蘇都督程訓令一律改設審判廳檢察廳審理民刑訴訟仍分四級三審俾可不服上訴庶冀漸達完全保護人民權利之目的凡關於户婚田土錢債契約糾葛等項並無罪名者均爲民事案件歸審判廳直接收受呈詞分别准駁審理公判執行凡關於命盜雜案及一切違犯法律行爲有罪名者均爲刑事案件歸檢察廳直接收受呈詞分别准駁必須經過勘騐調查逮捕豫審得實方可起訴送交審判廳復訊公判然後執行似此分别辦理各有專責互相對待無非爲人民保護權利起見一洗從前州縣衙門拖累積壓訛索刑逼之惡習慣以期與民更始萬象一新茲將上海縣衙門原設之司法署改爲地方審判廳檢察廳並附設初級審判廳檢察廳以便人民訴訟繼續進行誠恐人民未能週知用再擇錄民刑訴訟權限及各廳審級管轄章程（章程明日續登）詳細公布爲此通告闔境人民一體知悉自本年十一月二十一日爲始以後民間如有民刑訴訟卽查照後開辦法分别来廳呈候核辦母稍觀望是爲至要特此通告 
[陳都督示諭投効軍人]  
　　滬軍都督陳爲出示曉諭事照得上海自光復以来奮志從戎者實繁有徒旣足以徵我同胞男兒之血氣更足以壯我漢族軍士之聲威壯志熱誠本都督實所欽佩惟旣投身軍界一經編列行伍卽有絶對服從之義務自應永矢初志終始勿移據滬軍第一師師長吳紹璘呈稱滬上軍隊林立名稱不一類别至繁各兵士纷至沓来有於此軍報名復往彼軍應募者有於彼軍入伍又赴此軍投効者朝三暮四来去自由以軍界爲兼差視兵房如傳舍尤恐冒竊名義在外招搖種種弊端不可不亟爲禁絶應請從嚴整頓查上海爲通商口岸現當樹立民國之始軍人之一舉一動尤爲各國人士之觀瞻所繫凡我軍人當如何抱定宗旨振刷精神力求軍紀之完全以期軍隊之鞏固庶無負全體士民殷殷期望之至意迺如吳師長所稱各節尚復成何軍紀除一面通飭各營官長傳戒兵士外合卽出示嚴禁爲此示仰軍人等一體知悉嗣後如再有来去自由名列此軍而復再往他軍投効情事一經查出卽照軍士逃往律懲治幸母以身嘗試致干未便切切特示 
[進行隊招募健兒]  
　　滬軍進行隊第二大隊長石君示諭略謂東南半壁業已敉平北伐之師刻不容緩滬上爲通商巨埠不乏慷慨好義之士務祈投袂而起奮勇從戒將来直搗黄龍驅逐滿奴垂名靑史千載来磨是不特爲一邑生色已也愛國健兒請速来處報名聽候考騐錄用云云 
[鑄造飛艇用之炸彈]  
　　鄂軍黎都督曾令製造局鑄造十五磅之炸彈預備飛艇抛擲之用茲悉該局李總理業經飭匠鑄成十餘個擬於日内解請黎都督考騐果能合式卽再趕鑄 
[貨物税分設稽查]  
　　上海市政廳内附設之征收貨物税總公所已於初五日成立開辦茲悉各業均已次第認定試辦三月參業蔴袋業亦認照辦以供餉需刻所長查得尚有數種營業未經承認而滬嘉滬寗車運貨物照例亦應征税是以分别設立稽查處除知照車站總管營業所長照准辦理外另在吳淞港南馬頭十六舖設稽查所三處以爲查察漏税之所定於日内布置妥貼卽行開辦 
[黄副元帥聘員佐理]  
　　黄克强副元帥本定於前晚赴寗旋因欲與孫中山先生　商組織臨時政府及北伐進行方針故又勉留一天准本日（即初八晚）夜間十二時乘滬寗專車接任聞黄君以此事位大　重需材佐理在滬聘請素著聲譽之員連同各省代表一同榮行此外又有廣東北伐兵隊數伯人隨同保衛藉行旌 
[軍隊之往来]  
　　昨有浙軍及廣東民運二千名乘坐專車開往南京以備北伐又招商局新昌輪船從廣州載運民軍六百名已於昨日抵滬停泊吳淞口以待軍政府之命令問該輪亦將開至南京云 
[派兵赴崇駐防]  
　　崇明縣境前因匪徒滋擾故由民政總長李君派委莊炎率同滬軍營弁兵二十名　往嚴緝茲悉滬軍中營揚管帶查得該縣四面俱海以致海盜時有出没所有前次調往之兵恐嫌單薄不足鎭攝爰於日前復又派撥兵士二十名前赴崇明駐防以厚兵力面保治安 
[學堂之改革]  
　　上海縣民政長吳奉江蘇都督程示文云爲通行事照得學校教育無論高等中等初等程度其舉辦畢業均應以生徒修舉各該校所定之課程爲準兩成績之擾劣各該校長應負完全責任自本學年起凡修業　滿之生徒即由校長舉行畢業試驗其及格者即由校長授予畢業証書報由該校所在地方民政長編造絞計表轉報本都督府察核從前各項學堂均改稱學校監督堂長應一律改稱校長此後所發畢業證書中學以上應蓋用該校鈐記其向用關防者應即改刋小學應蓋用該校圖記各向未刋用者應即補刋均按照頒發式樣大小自行刋用其以省經費設立者一律刋明省立字樣以本縣或市鄕公欵設立者一律刋明縣立或市立鄕爲字樣以　人或私法人經費設立者一律刋明私立字樣所造統計表亦應一律註明立此和知　民政長即通告各學校一體遵照辦理此令 
[先锋軍司令誥誡]  
　　北伐先锋軍司令部昨日示諭云本軍成立以来現已粗具規模　　以保守秩序爲要執事及投効人員等一切舉動務須敦品　行保全軍人名譽　假外出者勿得放　形骸游蕩無忌本軍隨　派稽查嚴密查　如 
 
 

Page 19

 
 
有不自愛惜破壞本軍名譽者一經本軍查確輕則斥革重則按律從事勿謂言之不預也 
[南匯駐兵之更調]  
　　南匯縣境自光復之後曾風聞匪徒欲拆毁張江栅鎭董錢紳子蔭房屋情事曾由滬軍中營楊管　撥兵四十名前往防護茲該營以所派防護錢紳家内之兵刻將月餘應即調回以便操演茲定於十三日派兵四十名前往更調刻已令知各排長選派矣 
[油荳餅業集議捐章]  
　　滬南油荳餅業於時助捐税餉其辦法情形早經宣布由同業及各商船店遵照辦理刻因存棧貨物並輪運来滬各貨亦應一律認繳餉需又棧貨之已經繳捐者自應查照現辦章程另行給予分運單收執等問題於昨日又邀集同業會議章程五條如下一油荳餅起運應領貨物税轉運憑單請具印條向恆大照塡給發會議後移設采菽堂辦理　　二從前貨捐局已完落地之棧貨轉運旣需運單應如何調查分别界限三免捐後號商未售上棧之貨如何辦理四臨時軍需係就沙街船貨現辦貨物税由輪運轉入華界例須照税五從前已捐現在未税之船棧各貨調查截定到船貨是否從船總税以歸簡便 
[禀請讓還海運局]  
　　浙江族滬學會會長因浙江海運局係同鄕公產現有商餘學會乘光復時駐紮其間當即禀明浙軍湯都督移商滬軍陳都　查明令即讓還一面假定浙寗會館爲該會暫駐之所茲因未允故由陳都督照會市政廳長趕爲調停 
[滬軍政府之賞功]  
　　滬軍政府陳都督以湖　魚雷艇前日歸順民耀軍係現辦滬軍中　管帶楊勵身及兵士廷等十員勸導之力亟應奬賞是以命令施楊管帶𨑙將在事出力員弁造册呈候核辦等因茲悉楊管帶勵身業已遵令開送請爲奬賞員名錄下楊勵身施　廷劉長生楊宗藩姚玉發孫烈光蔡逢春石清泉陳鎭海楊春生 
[工匠派入炮廠]  
　　製造局軍器廠前日考取之工匠四十名茲因砲廠趕造各省軍隊北伐炮械需人孔多故由李總理一併派入炮廠飭令趕緊承造 
[剪髮小易服]  
滬南通俗宣講社顧君翕周梅君竹廬單君貽孫辰君旭候袁君頌豐東南城地方會尤君惜陰洪君詩庭王君志　翁君文樵岑君叔平發起剪髮不易服會以疏通便服維持社會生計刻定十二日下午兩時假大東門火神廟開成大會並請名久演説想届時各界同志定必惠然肯来云 
[傳諭蓬户遵限遷移]  
　　閘北民政總局查得各處江北客民所蓋之草屋及　　船大都汙穢不堪與公衆衛生大有妨碍業已出示曉諭限本月二十一律遷往車站北首茲經總部長派員詳細調查此項船居蓬户計揚家石橋一百餘户太陽廟廿餘户川虹路廿餘户新菜場後四十餘户油車後一百餘户永興絲廠東四十餘户共有三四百户之多昨又挨户傳諭勒令遵限移居不得違悞云 
[防水手兵滋事]  
　　近日浦江内泊有英美各國軍艦各軍士每有登岸游覽乘醉滋事等情昨經名艦司令官投報捕房請派探捕隨時　同巡緝懲辦以防肇禍云 
[輔軍往金陵編伍]  
　　江蘇援鄂輔軍委員官楊昨照會各隊長云照得本委員奉統制黎特派来申招募兵士爲此照會貴隊長即日集齊准於初八早往金陵編伍切勿遲延 
[土棍不法]  
　　本埠北鄕諸翟鎭公昌代當因被土棍何玉成借不贖滿期票爲由任意敲詐並科同黨朱甸山朱福山張友銓等到店索擾將該代當經理潘學廷拔至茶肄毆傷潘即赴上海縣司法署控告詎該土棍又拔夥友汪某毆打並將店中當下之衣物　船送至滬上大當存儲之貨船紏人攔住不准放行形同刦搶當友四人爰奔告經理禀請究辦司法長閲禀震怒立即派探陳炳培陸榮寳並咨請徐家匯巡員率警兵二十人前往彈壓以儆不法 
[閘北民政總局批示]  
　　江淮公所石萬昌禀批據禀譚家橋殯房被盜圖刦並槍去銀洋衣物等情實屬不法已極應准飭探嚴緝務獲解案從嚴懲辦至譚家橋係在何處歸何區管轄此案曾否赴區報告着即補禀聽候核奪 
　　王洪陞禀批查本局設有永巡隊稽察嚴密毋庸更有埠頭河快等名目所請給諭續充之處礙難照准 
[縣司法批詞]  
　　劉江氏查此案卷宗尚未檢着仰候查追仍將前呈單據區圖號數明白開陳以便核辦仰即知照 
　　許進濤許順良窩賭抽頭如果屬實殊屬有碍治安仰候飭丁傳論禁止倘敢不遵卽帶訊究 
江紹生集理旣不到場前斷已照公所原估酌减何得再凟所請不准 
瑣聞 
[城内]  
　　縣司法訊案○趙介才控趙介基呑没田價等情訊據趙介才以有祖遣與弟介基合單田一畝四分有奇由介基售去洋九百餘元應收其半除交到这外尚少二百零四元求追介基以所售之田係華安公司收買由曹曉山陳月堂等爲中渠等因包價虧本是� 
項田價吳未收足官判着將趙介基父保候補傳曹等到案復訊核奪彭彩祥控王連卿等囑竊攀　硬勒賠贓旋有蔣海生以奚彩祥串竊認賠反悔圖賴等情互控一案訊據王連卿以親戚將海生前月　八夜失去花衣帮同尋到張篤苟認竊不諱以花衣挑在彭姓家後由海生邀到該圖地保蔣文圃同彭彩祥到塲以後並没曉得蔣海生以失竊花衣後尋到張篤苟說出由周阿二挑至彭家當曾邀到証明欲將送至龍華司令處訊究彭央懇親戚曹仰仰及圖董地保情愿賠償以至未即控究頭圖地保蔣栢香二圖地保蔣文圃均供當時在塲確係彭彩祥情愿　賠懇小的等担保不意彭將該竊即伊表弟張篤苟縱去恃爲無憑反使控制求鑒訊據周阿二承認代挑花衣至彭　不諱乂訊彭彩祥不認得贓官判以衆供確鑿着取店保限令彭三日將篤狗交出延干照償 
[閘北]  
　　控欠房租○曾黼臣投總局控方順興郭　壽徐四太等各火房租二三月不等屢收無着請追昨經孫科長傳訊一過判分别交保陸續拔還 
　　不守婦道○八區解鄕民陳丫丫與妻陳談氏口角互毆一案至總局昨經孫科長提訊陳供因妻不守婦道屢戒不悛求恩斷離發堂等情奉判着陳先繳飯金洋十五元准予發堂留飬俟該氏悔過再核 
　　串騙銀洋○莊荗祥在虹江橋開設口順興祥糖食店前日被吳淞路正昌錢莊店主扭控五區稱與甬人陳某串騙洋三十八元由該區解送局昨經孫科長提訊因原告未到判莊暫交妥保聽候傳訊 
[英租界]  
　　盛氏爭產案○民賊盛杏蓀之女姚盛氏與族人姚頌南姚幕連因合置田產紂葛由高易律師控奉公堂於昨由探將兩姚與氏子併傳到廨請訊聶襄讞會商英翰副領事判各退去候禮拜五集訊 
　　大發神經病○姚建忠索有神經病前日大發即持木棍奔入新閘捕房將玻璃窗等物撃毁當被拘獲昨解公堂訊悉前情姑寛判令其弟姚季生賠損大洋四元開釋 
　　斥革華捕○哈爾濱捕房二百三十二號華捕姜道生因與押犯毛韋標代買洋烟等物被捕頭查悉禀奉張正巡官將該捕斥革於昨解奉公堂訊實判姜押四月以儆効尤　　移提到案○金懷邦控吳陳氏陳劉氏串拐伊家十三歲養媳金小東子價賣與湖州等情由廨判將陳劉氏押候派差帶同吳陳氏前往湖州指提在案昨由差探將女移提来滬解廨請究奉判金女暫留棲流所候禮拜四訊核 
　　騙外國人○西人亞泥爾與海寗路某西飯店同控甬人丁桂良騙洋一百五十九元等情昨由捕房將丁獲解公堂訊供一過判押候補傳人証禮拜五質訊 
　　交保候訊○英商高德電燈公司控朱蘭記不付電燈費銀又陳金松控徐子琴不理 
 
 

Page 20

 
 
貨欵等案昨由差探將被告二人傳案奉判分别交保　訊 
　　一對迷路孩○男孩沈炳良女孩玉炳桃均因不辨路徑由捕帶入捕房分别留至昨晨併送公堂請示沈孩供年十五歲江灣人來滬尋父不遇王女供年十歲父母均故現居公陽里等語王襄讞會商英康副領事判沈孩派差送回江灣交其家屬領回王女暫留棲流所候認 
　　又是迷路○女孩阿尤因在馬路迷途啼哭由捕轉送公廨昨由官媒解案請示女供年十一歲湖北人隨父来滬避難於途中失散奉判送留棲流所候認 
　　收贓罰洋○虹口元芳路義牲押店主汪左友因專收賊贜被探查悉以其違章於昨將汪拘解公堂訊明判罰洋十五元充公繳釋 
　　訊供屬實○過犯陳阿根與王生香因在彙司公司門首竊取某洋人灰鼠大衣由探將两人查獲於昨併解公堂訊供屬實判陳押西牢一年期滿逐出租界王押候查明核辦 
　　求請免究○盧阿弟因擬陳錦松與其姘婦有私持刀將陳右腿戳傷被探查獲昨解公堂請究陳供傷已平復求請免究官以原告代求姑寛判盧開釋 
　　同入西牢○卲嚴氏毛陳氏控徐海春張阿鄕攫取金環金押髪等情昨由捕房將徐張兩人獲解公堂訊明奉判徐押西牢九月張押半年期滿均逐出租界 
　　竊取金飾○吳何氏因竊洋東値洋一百元之金飾被探查獲昨解公堂訊供不認奉判押候查明訊辦 
　　大約白鴿○張玉林與張早春杜正廣將養媳田氏價賣與沈阿水爲妻未幾潛逃經沈控請捕房將張等查獲昨解公堂訊供一過判兩張與杜一併押候禮拜五訊核 
　　歸案訊辦○成衣匠陳小春在川沙竊得沈龔氏値洋三百元之衣飾逃獲由探查獲解奉公堂訊押候辦在案昨奉中西官復訊屬實判陳交川沙民政廳来差帶回歸案訊辦 
[美租界]  
　　收押古玩○西　得路某押店收押胡金樵家失竊之古玩昨胡報告捕房飭探查悉候請公廨傳究 
　　情節不符○婦人譚蘆氏昨報捕房云去年逃走婦女一口今在靶子路某押店内尋見請爲提究等情捕頭以該氏所訴情節不符飭赴公廨具控 
　　中途身死○羅金秀通州人前晚雇坐東洋軍因病中途身死由捕車送論屍所禀明捕頭請廨員相驗 
[法租界]  
　　拐孩尋獲○揚州人陳老大在鎭江誘拐同鄕人王德太之五歲孩男連旺子来滬寄在王馮氏處正擬價賣與某粤人家當由王德太趕申尋獲報由捕房飭探將陳與王馮氏及小孩一併吊出送廨請究王德太投訴被拐情形氏陳俯首求恩　讞員商之顧副領事判陳押三年氏押三月魏仁和訊無干涉當堂開釋孩給王領回了案 
　　發落頑童○吳桂慶李世瑞席小毛三小孩因串搶同途游戲小孩陶寳林頭上之小帽爲捕一併拘送公堂訊判押候飭傳各家屬到案訊核昨有吳家文陸天福兩人飭廨聲稱桂慶是商人　子與羣孩至租界游玩搶帽之事不得而知陸供李世瑞是小的水菓攤上看攤之孩餘供與吳同聶讞員以吳等各孩姑念年幼無知從寛給該家屬領回管束席小毛旣無義母在申飭探送往萃豐碼頭伊母舅處收領 
　　無人肯保○魏吳氏因欠蕭福生房金洋四十餘元被控逮案訊判交保限交伊夫到案訊追現已多日該氏在押仍未保出昨又提詰氏供實無人肯保聶君判還押嚴究 
來件 
[保皇黨康有爲親筆寄徐君勉書釋義]  
　　累電想收大變若此（吾人不得已而革命實行人道之救濟而彼乃曰大　）憂心如焚欲搦管相告而不及也武漢軍初變（仍以兵變目我革命）不能長驅北陷以爲政府（即滿政府也可見庶之認賊作）子海陸立湊不日可撲（是何言歟）豈知政府疑新軍無一敢調又乏軍械並乏兵餉故十餘日不能出師汽車又不能載　遂令各地響應全國沸變（是何言歟）刻聞長沙南昌蘭州皆陷（居然用陷字具人可誅）或出訛言而長沙大約不謬矣日傳消息皆是淪陷（又以光復爲淪陷更可誅）響應若是則可不期月而國亡汝之國何在滿人果認汝爲奴乎無恥至此信到　不知天地有否（請吾四百兆人一鈎稽康之所謂天地）嗚呼以法國鑒之革黨必無成以印度鑑之中國必亡設成心以論一切宜其昏聵謬妄至於此極也）故側身無所聞廣東議自立亦勝於與革也（忮求心勝不獲則望廣東分立此眞亡國之謬言也）傍有扶醜爲總統亦無礙八字（醜字爲粤俗詆人之詞想　張鳴歧也）所幸武漢之事出自軍將黎元洪（傍注有與行者絶不關六字（行者指孫中山君）而湯化龍參之皆士夫也（純是嫉媢之見）（傍有其降士夫（多六字）或可改爲政治革命（滿人於汝）有何恩汝祈其不覆乎）又適有機會（注意）北中兵事有熟人亦有親貴（注意可見其平日通滿也）欲脅以改政府即以資政院改國會並合十八省諮議局爲　員且罷征討軍（征討二字又出自康）令往　之（又用撫字）已發要人數四人北連（　康亦欲利用革命機會以自肥）傍注有皆拚命而行六字但至今未見彼黨拚命何火言不慚（若不得則欲募壯士數百爲之（注意）否則土頭（指袁世凱）亦必自專亦無我等迴翔地矣純由自利心所發　事之成否書到已見遠亦决行亡國恆於斯得國恆於斯（又想得國）此間困竭安可得巨欵（到底想錢）從此間商人已設法　塡（旅日僑商又有受其騙者）望必　數萬来（傍注五六萬三字）此時非起會所之時（聞捐獲有欵又棍騙）且押會所（黔驢技窮）望盡電来若失此乎後此雖有千萬無能爲矣事宜秘密切勿過洩兩略九月五日再者紫（馮紫珊乎）来書述商報如此累彼爲之傷心今倒閉朝不及夕且商報無本以我屋押爲之（傍注有又以紫屋押之六字吾已在陳（猶以聖人自居）若港屋倒居更無所必宜救之今專望汝雖有國如此何以家爲而老母在堂豈能置之救之之法第一是大欵（又以毋騙錢）第二則以國事（即廣東之國事報）交紫管以彌縫之若并收國事而無權（傍有今已極遲苦累若此八字）以坐棄商報棄紫屋則汝誤用雷某爲之惟汝善處之（傍有今年吾曾逐雷雷謂汝用之不聽看汝以何法去雷嗚呼倒持太阿奈何廿八字）又及 
[海上閒談（我）]  
　　刑法之壞至舊日州縣衙門而極無論訴訟之爲民事爲刑事其曲直賞罰恆隨上官之喜怒恩怨以爲斷蹂躏民權莫此爲甚。 
　　今上海光復不及兩月。而審判廳。檢察同時成立。旣章程之畫一。亦權限之各分。所謂法律者。人民之保障。而今而後其　幾乎。 
 
 

Page 21

 
 
   
 
 

Page 22

 
 
自由談 
游戲文章 
[湯婆傳] [  愛]  
　　婆子姓湯。居錫山其先世不可考婆子性温柔。頗具熱腸。身矮胖面圓潔。生不逢辰。嫁某富翁爲妾。翁姬妾多人。至天寒時獨鍾愛婆子。以謂能體貼入微者。莫婆子若也婆子。侍主人勤謹待。衆人以和平。日默默無一言。有類於息夫人。翁雖有寵於巧笑善睐諸姬然。於湯婆。子並不短之。嘗謂人日。婆子愛我。並不在肉慾間。因其能知吾老以。肌體相偎。實非取媚淫褻而出此也下帷。同夢。不解銷魂。世人疑其有異術。或謂其御有窮袴故。得長保其無瑕之璞也然。熱中過甚。諸姬皆妒其奪寵。日進讒言就。中有竹夫人者。亦主人愛寵也。自春徂夏。日事𧮂訴。由是主人潮疎婆� 
子。當凉友出現時。竟與湯婆子絶秋扇同捐。婕妤所以興悲。離合之緣。古今有同嘅也。婆子被擯。却無慍色。嘗自解曰。昔李三郎得楊妃而疎梅妃。梅妃不以爲怨。想竹奴安能久寵專房也耶。主人聞之歎其賢。不以房術媚人節也。不以私怨報人。恕也。因號之曰團圓夫人而爲之傳云。 
[咏專制國衙門十二牲] [  惠生]  
　　少爺屬鼠（子） 
　　夜行晝伏畏人知。既懼乃翁又怕師。拘束書房難逞志。終朝坐盻夕陽時。 
　　壽翁屬牛（丑） 
　　龐然巨物勢尊崇。奴輩趨風盡屈躬。生得佳兒娛晚景。癡聾正好作封翁。 
　　門稿屬虎（寅） 
　　斑爛白額踞當門。到口肥羊卽便呑。偶觸雄威聲一吼。任他鐵漢也亡魂。 
　　小姐屬兎（夘） 
　　遮遮掩掩穿芳徑。覿面逢人佯怯羞。如此可兒憐潔白。伊誰坦腹幾生修。 
[賑房屬龍（辰）]  
　　吸取泉源勢不窮。錙銖涓滴計精工。脂膏一網無餘瀝。那管茅檐泣曉風。 
　　刑錢皆屬蛇（已） 
　　篝燈草案搆思時。予奪權操筆一枝。恰似靈蛇偎毒綫。暗中被噬苦難知。 
　　官太太屬馬（午） 
　　玉勒嬌嘶夙慣騎。據鞍曾此逞雄姿。祗憐馬齒今加長。縱送搖繮不耐馳。 
　　姨太太屬羊（未） 
　　遍體風騒慣害羣。内堂時有勃谿聞。老奴偏愛腥膻味。嫡庶綱常太不分。 
　　本官屬猴（申） 
　　坐衙么喝性方嚴。參見夫人便殺威移歩。隨形頃刻換。眞堪絶倒沐猴冠。 
　　書辦屬雞（酉） 
　　畢生託業在官司例。案分明不假思。宛肖雞聲能呌旦。晨昏杪忽不參差。 
　　差役屬狗（戌） 
　　討差搖尾跪堦前。領取官符苦乞憐。欺騙鄕愚兼嚇詐。狺狺勒索昧良錢。 
　　官親屬猪（亥） 
　　豆粞飽食只酣眠無。束無拘似散仙。獨有贓私掄不到。眼紅祗好作旁觀。 
海外奇談 
[無線電話] [  欽]  
　　海洋中。船互通消息。本以警鐘傳遞。如此船警鐘。於水中發聲。則他船有特别機關以接受之。今乃有歇門君發明一種無線電話。與無線電報不同。其組織較简單。而費亦稍省。無論何人。皆能收發。不必如無線電報之收電人發電人須先諳收發規則也。時於濃霧中。能以無線電話探悉有無他船向前進行。如此船上鳴電鐘。他船上能自無線電話中聞之。遞回記號後即可彼此交談。並可與岸上或燈塔上傳遞消息。據歇克君云。無線電話。祗能用於數英里内。再求添設一增音器。卽可於二十英里内傳遞消息云。 
舊紙簏 
[聯語滑稽] [  醉墨]  
　　客述四川成都劉先主祠内聯句最多。其佳者惟顧復初一聯云。使君爲天下英雄。正統攸歸。王氣鍾樓桑車蓋。巴蜀係漢室終始。遺民猶在。覇圖餘古柏祠堂。顧尚有題惠陵一聯云。一杯土尚巍然。問他銅雀荒台。何處尋漳河疑塜。三足鼎今安在。　此石麟遠道令人想漢代官儀。 
　　某甲喜狎邪遊。其妻濃裝艷裹。亦從而效之。耒免惹蝶招蜂。爲生所覺。密爲防閑。奪笑出一對。請夫對云。溟子儘多情。斷無騎馬又尋馬。生知其誚已續云。佳人憐薄命。可知嫁鷄只隨。鷄女大悔悟。痛改前非云。 
 
 

Page 23

 
 
某科考試廣東主考薩亷劉福姚。未到之前。粤中喧傳兩主司之差。係以賄得。到粤之後。亦必視賄之厚薄爲去取。時許振褘爲巡撫素以清亷著。應入閳監臨。譚鍾麟爲總督。談及科塲事。辄爲長嘆。入闈之前一日。首院門外高貼一聯云。公劉好貨。菩薩低眉。六萬。兩特放優差。廣東被害。少許勝人。空譚無補八十名循行故事。赴北爲高。可謂謔而虐矣。相傳有佳聯兩副其一兩。期三更生。中壘。北江南海。（蓋一爲劉更生）爲洪更生一爲康更生也）五洲一長物。孔兄。墨哥。佛郎。其二爛汚艮三板么二混。帪忘八打一千。 
　　梨園楹聯有絶佳者。茲錄數則如下。巴曲競登場。任他車子馳名。原不掩四明妙選。吳　工按拍。從此周郎入坐。好重聆三雅遺音。頃刻間交成武就。金榜題名虚寄貴。這日裏男婚女嫁。洞房花燭假風流。發於聲。高也明也悠也久也有同聽焉。斯爲美。衣夫錦。手之舞之足之蹈之不亦樂乎。可以觀。 
　　又崑班三雅園内。高昌寒食生撰有一聯云。算世上三三兩兩。幾多脚色。爭名。要無。非外末生旦丑凈。看此間雅雅魚魚。煞費心思繪聲繪影。儘做出古今離合悲歡。尤形别有寄托。 
　　一生延一外省秀才課子。偶與偕行阡陌。田中有草名鷄腿者。葱蘢可愛。生出句曰。荳葉荒田鷄腿壯。使秀才偶其下。秀才沈吟不語。生遽嘲之。彼此忿爭。遂辭舘去。後生歲試見學憲乃舊秀才也。大驚伏地。聞暖閣中傳語曰。前聯已屬爲杏花。歸路馬蹄香。蓋報怨也。横沔鎭某茂才。貎似迁謹性甚風流。近與鎭上某氏婦眉語目挑。遂諧好事。初甚秘密。嗣爲婦之姘夫撞破。合鎭播揚。其友乃各按嵌字格戲賀以聯云月鏡團圓。鋤花得意。玉環。和合。蘭夢同心。署欵爲某某仁兄大人登徒。大喜。愚弟枚君拜賀。閲之頗揕發笑。聞當時并附小詩云。月映弓鞋步曲廊。鋤来芳草比梅香。玉人無恙甘同夢。蘭液旁流異味香。署爲敬賀某某仁兄大人巫山之喜。同力弟東海鰥魚就正稿云。 
瞎費心思 
[俗語對] [  湖虞哲夫]  
　　會皮臉打手心看家狗混世蟲看大桌子腿。敎小蘿葡頭沿河　麻雀鋸樹捉老鴉不爲蘿葡不挑菜又吃粽子又蘸糖烏龜吃　子繞住頭和尚摸辮兒不得髮老和尚倒尿壺秃秃秃窮更夫敲破鑼鏜鏜鏜打不起官司告不起 
狀做一日和尚撞一日鐘廳房掛蘆蓆廢畫古廟敲銅鑼不鐘外甥打燈籠照舅屁股帶眼鏡背光歪嘴吃鰻魚灣灣順水缸撈菩薩定定神睡安穏覺過太平年放狗屁吹牛屁船多不隘港樹大好遮陰三天吃六頓一手托兩家。 
心直口快 
[議和俚詩] [  甬上子枚]  
　　莫道媾和事可成。枉勞唇舌枉經營。明從海上開談判。暗向江南進重兵。未必共和如素願。空留一簣誤蒼生。片言敬告三軍士。不渡黄河不廓清。 
[箴守錢奴]  
　　寄語錢奴莫自誇。窖藏雖富眼前花。鄧通已死銅山在。悔不當初助國家。 
　　半生碌碌兩髩斑。終日賺錢刻不閒。縱積黄金齊北斗。須知帶不到陰間。 
　　百戰沙塲一命輕。英雄愛國拚喪生。萬千助餉須從速。爭得千秋義俠名。 
開篇曲 
[花木蘭] [  桂鴻]  
　　　續斷機聲哭斷腸。佳人愁緖太郎 
當。驚聞克汗提兵卒。曾見兵書十數行。一行上有爺名字。老父何堪征戰塲。儂無兄長爺無子。自恨鬟是女郎。東市長鞭西市馬。願將衫裙脫却換戎裝。登山涉水長途去。代父從軍意氣揚。將軍百戰半身亡。一去十年才克捷。歸来天子坐明堂。兵將策勳勞汗馬。木蘭不願尚書郎。願借明駝千里足。送兒早早返家鄕。父母倚門姊妹盼一家喜氣上容龐。小弟嬉嬉狂欲舞磨刀霍霍向猪羊開東閣。坐西牀戰時袍更換舊衣裳。梳洗出門尋夥伴。誰知夥伴盡驚惶。同行一十有餘載誰。知將軍是女郎。木蘭孝勇世無雙。 
小說 
[俠情小說劍光寒（七）] [  賡磐]  
　　斯時懷霜淚盈盈欲墮。長歎曰。姊勿復言。妹懊憹欲死矣。少年乃深致不安。亟覓他語以慰之曰。懷霜君性豪爽。厭聞拂意語。我輩且論劍可乎。懷霜未答。飮冰忽自亭外應聲曰。論劍甚佳。儂願聞之。言時偕碧兒入。各手銀盤一。中置杯箸肴饌之屬陳設畢。始就坐。少年視坐前。置玻璃瓶杯匕箸各一具。瓶酒作淺綠色。案中陳八肴。爲雪梨冰藕。水菱蜜桃。水晶葡萄。橄欖。西瓜。少年心竊奇之。碧兒已知其意卽告曰。此山中出產品。四時皆有之也。又爲傾酒於杯。少年滿飮之胸膈驟凉徧體暢快。神清氣爽。口津溶熔味淡而回甘。仰視明月。皓魄晶瑩。纎雲無翳。少年斯時。愉樂無倫不啻身在廣寒宫也。 
　　少年於是起身長嘯。鏘然一聲。佩劍觸案。躍出於地。懷霜亟拾之起以袖拂拭。把玩移時曰。劍亦佳矣惜其用。猶不能異於常劍也。少年聞之。肅然請畢其說。懷霜笑曰。儂不文。不足以盡劍之用。請大姊言之可耳。 
　　少年乃轉請可。人可人笑曰。第言之。君勿嗤也。夫劍之爲用上倚星漢下披泉壤。旁行四極。剚蛟鱷於不測之淵。剪妖魅於幽暗之叢。雖脫兔逸林。疾隼赴霄。縱鍔飛鋒。罔有遺遁。今君斯劍。製非不古。質非不純。鋒非不利。然祗能執之禦敵縱横揮。霍當者披靡。不能取人首於數里外也。 
 
 
 

Page 24

 
 
   
 
