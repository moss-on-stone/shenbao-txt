# 1887 - 140 - 4905068

 

Page 1

 
 
[君主眞容]  
　　大英國大君主維多利亞在位今已五十年國官民無論在本國以及在各通商口岸皆申敬祝上海西儒求得君主眞容謹敬慕繒俾共瞻仰現託本舘代售計毎幅寔洋五角正此佈[  申報舘啓]  
[石印阮刻十三經注疏并校勘記訂期出書啓]  
　　古人於校書一事喻之曰如掃落葉如拂几塵非以此寛假也蓋言校讐多一次斯舛譌少一次耳本齋所印阮刻十三經注疏并校勘記一書校對已三易手而又慮其有遺漏也特加工再校一次期無貽誤士林而後快故出書之日不無稍遲約至閏四月終當可竣工料想售書諸君子當不以此爲嫌也特此預啓[  點石齋代啓]  
[求闕齋日記出售]  
　　曾文正公之文章道德彪炳一時其全集久已行世兹有四知軒主人覔得求闕齋日記底本託本館排印現已工竣其中計分十類頗有可觀毎部釘成二本價洋二角五分卽日出書上海諸君欲購者請至三馬路申昌書盡室各外埠申昌及賣申報人亦均有出售恃佈[  申報舘代啓]  
[中西紀事出售]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得合中外爲一家誠千古以來未有之創局也蹇叟身成戎幕目擊情形因一一筆之於書以成信史知足軒主人得其原本託本舘印以聚穆板以公諸同好諸君現已裝訂完全定於三月二十七日出售其書分訂八本毎部價洋六角本埠外埠概由申昌書畫室經理諸君子先覩爲快請就家購取可也[  申報舘代啓]  
[一百十四號畫報出售]  
　　長三書寓之中房屋其潔淨也排塲其顯觀也應酬其時髦也而惜費者曰此非吾之所敢到也吾但降而求也則野雞可也地非不齷齪也人非不粗俗也待其燈之熄也枕之薦也一也無二也於是有某甲其人也欠野雞之局餞也遇之於華衆會也嘲其空心也駡其老臉也拉其辮而去也此事也取而繪之頗足以發笑也准于初六日出售後附淞隠漫錄圖說一則此佈點石齋主人啓 
[代擬條奏]  
　　一督撫宜不分畛域也馬尾之戰我軍船隻器械非不堅利以不能先事籌備致椗未啓火未然而敵軍已至如束縛人而任之搏擊有不遍體受傷者乎迨我軍大小輪艇八九艘或鑿沈或擊敝使念餘年之經營數千萬之財力一旦罊盡法人小挫卽出長門而去時有輪舟七八艘泊芭蕉山多日敵人相去不遠閩中文武不卽跟蹤追剿者以船廠被焚輪舟零落一時無可撥之船只可坐視不發法人亦知我中國大吏各守封圻他省之軍必不能倉卒集救故得從容布置修理船隻添置煤粮及事事妥恊然後復出而攻我基隆擾我淡水幸劉銘傳連戰皆捷地方危而復安向使法舟停泊芭蕉山時南洋大臣或廣東督撫臣能各撥輪船數艘滿載兵糧赴閩援剿乘法人驚疑之際船猶未修槍砲糗粮猶未補購出其不意四面圍攻未始不可聚而殱旃或謂兩江廣東防務並重似未便舍已從人不知此兩省中僅抽撥兵輪數艘於該省尙不空虚且現在江海之防本爲法人而設若併力合剿法果就滅防並可撤何顧慮之有前湖北撫臣胡林翼剿辦粤宼不專防鄂而先治兵於皖卒收全功此其明徵也臣愚竊　前機雖失後機可乘刻下劉銘傳於基隆淡水雖奏捷音而法舟未盡毁法蹤未盡絶正可乘勝攢擊應請皇上飭下南洋大臣並廣東督撫臣酌派兵輪前往閩省與該省將軍督撫設法會剿務期滅此朝食大局幸甚天下幸甚一開捐宜酌量推廣也方今防務孔亟徵調日繁用欵如麻庫藏若洗部中議及加釐加鹽價并准開捐四項此固於無可設法之中而勉籌此策不知釐金本屬朝廷不得已之舉當此民窮財價若再議加則物價必因之增貴物價貴則生意必益見蕭條是無裨於國計而轉有害於民生且現在商貨大半皆完子口稅以其稅輕而事省也釐若再加勢必群歸於子口稅是雖有加釐之名斷無加釐之實也至若鹽價一項他省情形不知卽以湖北川鹽而論近來毎斤已加二文爲辦江防之用現兩江又奏請在宜昌之萬戸沱設局加抽三文今若再加則川販勢必繞道行私官愈貴則愈滯私愈賤則愈銷於餉需無補而於鹺綱反有害也惟開捐一項於籌餉誠爲有益然就議准之四條觀之内如花翎二品銜願捐者甚少恐捐數寥寥無補於事伏查停捐實官原係防流品之混淆慮仕途之壅滯然不捐實官焉能踴躍今擬推廣二條准舉貢生員報捐到省人員捐升似屬可行譬如一省有佐維加捐州縣或州縣加捐道府則道府州縣中多一人佐維州縣中卽少一人官階雖晋人數並不加多可無壅滯之虞舉貢生員身家本屬清白且均爲將來出仕之選准其報捐可無流品混淆之弊再加以舊班准過新班一條酌改補選章程俾稍有便宜之處仍復定以截止限期則捐生必更踴躍如此變通推廣庶於餉事有濟 
一州縣宜杜其虧空也自古儉則有餘奢則不足方今時局多艱元氣木復深宫宵旰撙節維勤而何以民氣猶未復元者皆由官塲之不節省也嘗見一寒士耳得州縣缺不二三年而起居飲食迥異從前姬妾充庭奢華無度甚至逢迎上官公行賄賂廉俸幾何若非剥削民膏卽係侵挪國帑所以去任之日往往虧空纍纍盈千累萬朝廷定例雖嚴而本人一經叅劾卽監追查抄無非徒託空言或遇丁憂病故則更無着落竊以欲杜州縣之虧空必須上下崇尙節儉以清其源擇誠樸無華不務虚聲者任之則其廉俸足用自不致有虧挪倘仍有不肖州縣虧欠錢糟除本員照例叅辦外仍責令督撫藩破除情面務飭該管道府州縣照例分賠不准以一叅了事庶幾上下交儆旣於公項無虧而民生亦藉得培養矣一用人宜出以公心也竊以地方之治亂繫于得人而進退人才之權繫於督撫必須秉公委任方收得人而理之效不得以一缺一差爲調劑私人之計近來秉公選擇者固不乏人而任用私人者亦復不少無怪乎吏治日趨日下而民生凋敝不堪也伏查各省州縣佐雜之缺有輪委酌委之分輪委尙無大弊而酌委則皆優缺名爲爲地擇人實則爲人擇地非有瓜葛卽係情面並不問其人之賢否及至貽悞地方虧空帑項而猶多方爲之護庇縱卽叅劾無補於事此委缺之不可不公也厘金一項實爲兵餉之源銀錢經手尤宜愼擇其人庶免中飽近來各省㕓金日形减色雖因時事艱難亦未始非用人不當之故毎見各省厘差若無依傍終身不得所得此差者非其故舊卽屬同鄉一二年後囊槖無不豐盈雖明知其作弊之由無人敢發彼亦有所恃而不恐且釐局委員不過一二人不能事事躬親所用司事多或五六十人少亦不下二三十人此役本自好者所不屑爲今則大半爲上司所荐藉以位置親友彼有來歴可恃往往彰明較著作弊多端委員自愛者礙於上司情面不敢過問不自愛者轉可與之通同舞弊矣此委差之不可不公也臣愚以爲吏治關繫民生釐金攸關軍餉均應請旨痛戒督撫破除情面愼選委任而釐局司事尤不准上司荐人庶幾地方日臻上理而厘務亦日見起色矣 
 
 

Page 2

 
 
此稿爲漢江寄漁郵來云得於友人齋頭乃黄高峯樵光緒十年九月所擬蓋樵於彼時正值居憂目覩時艱感而爲此曾倩友轉請鄧鐵香大鴻臚鑒閱閱之喜甚卽爲代呈政府曾否上達天聽外人不得而知前兩條雖係陳言末兩條實切時弊亟錄之以供世賞本館附識 
[本館接奉電音]  
　　昨接在京友人發來電音有本月初四日上諭一道敬謹譯登○閏四月初四日奉上諭翰林院修撰曹鴻勛王仁堪編修高釗中均着在上書房行走欽此 
[槜李閒談]  
　　石門縣東門外向有地藏菴近來香火甚盛其住持僧神通廣大引誘良家婦女都來隨喜廣設無遮之會同叅歡喜之禪地方無賴見而疑之前日紏集十數人蜂擁入菴大肆搜括僧見勢難敵遂卽避去復在禪房搜出幼婦女數人并有婦人衣服香積廚中所有悉入無賴之囊槖譁然各散在菴之婦女其夫及父有充縣署差役者遂爲周邑尊所聞飭差將菴發封尙須拘拿該僧究辦咄哉大師其能終邀佛力之庇佑焉○秀水縣朱邑尊於前日押解要犯兩名赴省至今尙未回署○入春以來嘉屬四鄉火警賴聞北門外諸紳董議於本月十四日起建羅天大醮七日各店鋪皆掛燈紥彩至第五日則一夜無眠施法雨於層臺懸明燈於大道至二十日始圓滿功德聞北門内大街一帶秋間亦須建大醮云○西門内天官牌樓相近向有天醫廟毁於兵燹上年冬間募化重修於今春竣工一老婦居之法力亦廣香烟極盛何愚夫愚婦之多也○養蠶家刻已開車做絲據云較上年實好數成 
[烟臺雜志]  
　　烟街西南三十里有太平頂者舊有泰山行宫毎至四月十八日各處行宫例至此山聚會遠近村民進香還願者人山人海卽本街商民亦皆携友挾妓車馳馬驟以擴眼界而售賣食物者又多相率麕集以覔利市街市之間是日幾如空巷○前有勇丁數營乘船繞道烟臺小駐再行開往威海當因人數衆多添用大舢板二艘由輪船拖帶奈風浪過大行至中途一艘沉没及將衆人救起而舢板已隨流而去聞有二勇已遭滅頂未知確否風波之險如是哉○鼠竊技俩層見疊出本無足異乃竟有臨機制變雖在智者亦有不及料者誠足異也有一等小竊專在海灘竊取小船器物一日有一人潛入某船艙内被船中人識破將艙蓋定兀坐其上亦以爲籠中之鳥耳該竊在内擊撞圾聲船中人復叱曰任爾神工鬼斧亦不能穴船而遁少頃將欲開艙掩執詎一人自舵後奔出大言曰爾船已被我劈開行將去矣蹣跚而逃船中人不辨眞僞跟蹤　逐賊乃由艙中挾其所有從容而去蓋若輩均有黨羽若遇有折挫之處或假作調停或帮同欺詐今見此光景已難措手乃作調虎離山之計俾艙中賊得以走脫亦狡黠　哉○大老官之於娼妓非具大智慧不能得其歡心此王婆所以自五字俱全之語也近有某甲不知與王姓妓有何不合旣不能波翻醋海使魔女妖鬟皈依座下僅借俚語村言四處揭帖發楊該妓之隠惡穢行以爲得計見之者無不胡盧而笑措大黔驢無技於此可見○海防營隊伍向用英國口號操演陣式變動步伐進止亦頗純熟今則改用德國口號○餘閏之年節候較遲然自得雨而後禾麥蔬果勃然以興園林隴畝之間櫻桃累累麥穗芁芁紅白掩映天然圖畫昔人所謂紫櫻桃熟麥風凉正此時情景也 
[章門雜錄]  
　　江西省城之洪都書院原爲南昌闔郡作養人才之地自前升府賀幼甫都轉增加膏火重訂章程多士至今稱之現任崔第春太守國榜於四月二十日照章甄别投卷者約二千餘人可謂盛已惟省城各書院積弊甚深卽出題一節亦往往挨至已午之交此次題目獨於黎明牌示亦以見崔太守之體恤士子也○前年新喻縣偶遇偏災　境請勘者日不暇給農民之意原欲豁免漕粮前任某明府擬分别成災輕重次第勘辦乃無知愚民率割取禾稻堅請遽騐不得竟千百成羣擁擠不開迨至准騐之時不知何故突有鄭沙石傷官者當經拿獲十餘人訊供監禁日前解省供招據稱當日禾稻兠下挾有沙泥碎石適守候較久急欲騐畢安業一時爭先恐後遥求騐視而農民手足粗莽不覺用力過猛以致碎石飛擲悞傷等語大憲恐其狡脫飭首府　提研訊日前經府憲提訊某犯跪天平架甚久氣息已絶用水噴之逾時始甦迄無確供某犯打竹條數千身無完膚亦無確供夫漕粮乃國家維正之供豈能妄圖豁免且豁免者其益有限而犯法者其憲無窮一爲比較應自悔初計之謬矣○進賢門外之黄司空廟祀司空黄法𣰰司空新建人梁侯景之亂及陳武帝之朝下有功於鄉里上有功於國家豐功偉烈不一而足邑人祀之甚虔相傳四月十八日爲司空誕辰前後十日迎神賽會極形熱閙奸民乘機聚賭抽頭賭輸者或流爲盜賊或激成命案貽害地方良非淺鮮昔年經官憲嚴禁其害稍息近來日久玩生賭塲不下百餘起賭棍不下千餘人廢時失業破産傾家又蹈覆轍查賭之復熾也外而差役内而會首莫不得受陋規是以安然無事近有某甲亦會首也因分肥不匀向賭場滋閙將某乙殺傷不知將來如何了結想官憲耳目一時偶有未周故若輩得以違禁作奸也惟本年有閏四月必兩次迎神賽會開塲聚賭不免興愈高采愈烈卽害愈甚禍愈深矣是所望於地方正人先期禀請示禁以助官憲之耳目則保全當必不少 
[襄垣紀要]  
　　蕪湖洋藥稅厘自歸海關征收後各行鋪進口洋藥納稅後均須報存新關棧房改拆小包黏貼印花然後携歸銷售華商同泰和等以諸多未便禀請監督改歸各店自行改包後再赴新關黏貼印花經雙錫五觀察函商稅務司許妥瑪君詳請赫總稅務司批准歸各店鋪自行改包惟須先領憑單銷售子口時再易貨照也○蕪湖江口接官亭載於志乘前奉雙錫五觀察飭卽興復舊觀各官員捐廉籌欵由錢孟超明府鳩工庀材不日已將告竣矣○自宣南案起蕪湖城廂内外風聲鶴唳幾於草木皆兵市肆清淡爲從來所未見大街小巷一律舉行圑練除歸公製備旗幟外各家咸辦長鎗短矛虎叉刀鎗以爲禦盜之具而近日被竊之家仍復源源不絶賊皆飛牆走壁而來如江口銀匠店之案已在茶館中拿獲湖南人一名南門某店有花面賊由天并而進來去無蹤某布行有賊升屋被巡夜者所見放鎗驚去因此居民鋪戸無不守夜支更其富紳大族及當鋪錢店率將金珠銀洋等件密理地中雙錫五觀察以關庫重地添派親兵小隊數棚駐宿防守自昏至曉支更擎鎗以杜匪類覬覦至各署防禦及民間圑防一夜中鎗砲之聲轟轟不絶○蕪地自正二三四月以來北郊一帶毎夜聞空中有千軍萬馬聲號令聲鼓角聲聲聲不絶夜半起視則見自江口以上迤北而東萬點燈火倐隠倐現此卽俗所謂隂兵也○三十日江口拿獲盜匪五名女匪一名此由縣署差捕訪明往獲者當卽解往縣中刑訊據供係竊江口銀匠店内之犯均係會匪夥黨身畔搜有贓欵器械想若輩黨羽甚多不難牽連供出也 
[烈婦殉夫]  
　　鄂省督中恊周恊戎道南之女公子幼嫻姆訓性聰頴善晝年十七歲適宜昌鎭羅笏臣鎭戎之公子字萬青者爲室公子天姿頴秀素有神童之日自氏于歸緑窗靜好吟韻時聞而菽水承懽更能得翁姑之喜隣里咸稱之曰佳婦無幾何公子以發憤成疾氏毎於夜深人靜焚香默禱願以身代無如修短有數天莫假年至今春三月公子竟溘然長逝氏號泣呼天親視含殮至二十一日之夜私服鉛粉自盡如周氏誰謂非銕中錚錚庸中佼佼者歟錄而仔之以告有采風之責者 
[賞格照錄]  
　　欽加知府銜賞換花翎調授德化縣正堂大計卓異加三級金爲懸賞緝拿事光緒十三年四月二十六日奉府憲王札開光緒十三年四月二十三日奉撫憲李五百里排單札開照得本年四月二十日據管帶剛字營申字營官禀稱竊照案准賀道元彬以雩都縣案犯王時隴糾衆盤踞山寨抗拒官軍移調卑營赴雩都會商協拿等因業經遵照拔營起程分别禀報憲鑒在案旋於本月初九日接奉鈞札飭卽帶領勇丁二哨馳往雩都會商賀道及各軍進村圍捕等因奉此卑營於十一日抵雩邑十三日進紥距車頭七里潮泥灣所有前調各軍亦於是日尾隨卑營駐此十四日會約各營官各帶親兵十餘名先往察看車頭地勢遠見寨内桅上縣掛白旗詎該逆族衆埋伏數千人見官眞往來隨 
 
 

Page 3

 
 
卽紛紛出寨圍撲標下已預飭各哨看本營望旗分三路進勦王姓逆衆開砲轟擊熊遊擊得勝帶領標兵隨後接戰標下居中督隊飭令衝擊槍砲齊施賊衆卽潰退山後各鳥獸散陣斬逆犯三名攻破王時隴十寨一座奪獲白旗十餘面西瓜砲一尊搜出奬札五套燒燬屯賊村庄數處此次首逆王時隴煽惑族衆勾引游匪倉猝同叛實屬罪不容誅今雖幸逃法網不知下落亟應通飭拿辦以絶根株該姓被惑族衆亦當分别艮莠查辦台將勦辦緣由由驛六百里禀請示遵等情到院查此車頭寨雖經該營會同各營攻破惟僅據陣斬逆犯三名該匪首王時隴及匪黨王福瑞等均被逃散亟應通飭嚴拿務將匪首王時隴及黨羽王福瑞等迅速弋獲禀報究辦倘該府屬各縣不認眞緝拿致該犯潛匿勾結别經發覺定卽嚴行究辦凛切此札等因由府行縣奉此除分别簽差移會水陸營汛曁保甲局一體嚴密查拿外合亟懸賞緝拿爲此仰闔邑軍民諸色人等一體知悉有能拿獲雱都縣首犯王時隴到案者賞給銀二百兩知風報信因而獲案者賞銀百兩匪黨王福瑞等拿獲一名到案者賞銀百兩知風報信者賞銀五十兩决不食言但不得妄拿滋事倘有知信容留以及地棍把持查出嚴究不貸須至賞格者 
[盜劫布店]  
　　蘇州胥門萬年橋乾泰布店前晚被盜從後門挖墻而進店夥於睡夢中驚起大聲喊捕盜黨七八人持械嚇禁聲張店夥遂匿避任其肆竊而去事後查點計失去棉夏布五百四十疋錢洋衣服亦被攫去店主鳴保報官卽經總捕王蘭士司馬朝晉吳縣馬漁珊明府海曙及捕廳汛官先後勘騐當將地保更夫人等責懲並嚴飭差捕實力跴緝務獲究辦查是案失贓至布五百餘疋之多則盜黨之多已可概見該處五方雜處梟匪游勇錯雜其間前年冬萬成錢莊被刼一案亦於此處破獲未知此次刼案能不日訪獲否 
[老屋坍倒]  
　　本城縣署西首有老屋兩椽向有某姓賃居于内前晚八點鐘時忽聞砉然一聲一椽已經坍倒幸未壓傷人口然屋内物件已盡遭壓毁矣凡房屋朽壞者可不及早修理哉 
[分别笞責]  
　　法華鎭寡婦徐楊氏赴縣呈控袁四寶誘伊寡媳徐姜氏挈同子女脫逃一案當經前縣莫直刺提袁訊供交差限交姜氏子女袁則屢比不交且又乘間竊取看役物件潛匿無蹤嗣經原差訪悉袁偕姜氏等匿跡江北地方該差旋即據情禀明赴江北關提袁四寶姜氏及男孩三名到縣經帮審委員宋二尹訊供旋訊得姜氏長女翠生已被袁四寶售脫因判將袁四寶笞責二百板押令交出翠生一面着將姜氏母子暫發官媒等情早登前報前日又經帮審委員宋二尹覆訊徐楊氏偕抱呈朱文炳投案伸訴並請究追失物姜氏供稱小婦人籍隷江北於四年前被人誘拐出外旋與朱文炳之堂弟朱文裕姘識生有一孩上年朱病故小婦人衣食不繼旋亦從袁出外並無捲物情事至徐楊氏實係姘夫朱文裕之舅母此次慫恿朱文炳故來控告希圖朦領出外將我價賣二尹以該氏無恥已極喝責竹梢一百下詰之袁四寶袁俯首無詞惟求恩宥二尹怒其狡獪喝令笞責袁一再求免二尹姑着交保出外赶將翠生交案朱文炳播弄是非唆同徐楊氏出頭控告殊屬非是喝掌頰四十下判將姜氏發交官媒擇配所有男孩一口飭交善堂撫養徐楊氏一再求請給領二尹不准斥之使退 
[嚴懲滋擾]  
　　滬上白作帮人半多蠻横又有一種無業棍徒自恃其强自稱頭目毎向各豆腐店需索規費如不遂其所欲彼必邀吃講茶肆意訛詐此種惡習實爲市廛之害前日有某甲向南市豆腐店主某乙索借不遂旋致口角紛爭兩造互扭至巡防總局馮直刺當飭分别看管卽於下午研訊甲供語支離直刺謂爾等白作幫中人最爲可惡本總巡節次嚴辦無如終不稍改隨判將中重笞四百板着具改過切結交保如再違犯當予提案重懲决不姑寛 
[禁止喧譁]  
　　英會審公堂除禮拜日停訊外毎日午前訊案時兩旁觀審之人殊爲擁擠竟至語言嘈雜中西官聞而惡之業由蔡二源太守黏示兩旁略言公堂爲聽斷之地理宜肅靜此後兩旁聽審之人或案内人證均各站立靜聽不准語言嘈雜以及吸烟擁擠等事倘敢故違定予嚴究决不寛貸 
[指鹿爲馬]  
　　法巡捕頭備德祿接到浦東某教堂函稱堂中有十四齡女子被人誘拐出外訪得在滬上八仙橋西首四圖界内有十間平屋藏在靠末一家請爲派人往拘等情旋有八仙橋捕房對面之某小店中人云認識女子面貎即以該店中人爲指引於前晚拘到中乙等男女四人暫押捕房及堂中人來觀看據云不是隨卽分别釋放甲乙兩人謂我等平空被拘實是該店所爲隨往該店尋仇該店無可分說被吵不過祗得報捕復將兩人拘進法捕頭着交何保免生枝節嗣於昨午經人保去云 
[嚴辦拐犯]  
　　本埠老閘北鄉沈金氏已爲幼子阿安領娶童養媳年十七歲尙未成親被匪人誘拐查訪之下亦無蹤跡後查得被朱顧氏李王氏誘拐當將該氏等交捕送英公堂供認沈金氏之媳已由名阿添者帶往蘇州太守飭將該氏等發交官媒着交沈金氏之媳嗣由沈金氏查得媳被誘至蘇省某處已將價賣沈金氏欲往蘇州苦無川資隨挈子投陳君竹坪處求給發盤川并請太守備函至蘇州地方衙門沈金氏同子去後得見媳婦帶同返滬將媳暫交陳君處已由陳君函覆太守太守以該氏等誘拐婦女出境價賣殊堪痛恨飭木匠置備雙連枷以備訊供後判令游行示衆 
[給領贓物]  
　　江汪氏至英公堂稱失竊衣服五件及銀飾節等件報由捕房緝獲人贓尙少衣服一件今旣案請爲究辦質之該竊徐阿四供竊取衣服四件並銀飾均已起案餘不知情蔡太守隨判徐阿四管押一月以儆贓交該氏領去餘贓再查 
[東臺崔君少山余舊友也今來滬上以丹青訪友因得重話前綠不勝欣慰爰賦長句贈之錄就高昌寒食生法家大教]  
　　昔年晤君東 
皋東樂數晨夕雲房中敲詩評畫兩相得俄然散作九秋蓬自君别後已七載聞君槖筆走湖海相思脉脉情如何秋水蒹葭人宛在去年余亦辭東塘春申江上來徜徉光隂忽忽半載許未得乘風歸吾鄉不圖與君重相遇頓使離愁慰雲樹君違此邦已十年海上人復見崔護吁嗟乎人只知有崔護來不識崔護多奇才光怪陸離一枝筆傳神阿堵生面開吾謂隋珠與和璧不遇賞音同瓦石瓦缶猶能作雷鳴奇珍韞櫝亦堪惜如君妙技世所稀况復家學探精微父風未遠炙人口君更濟美增光輝我久與君訂同志敢以蕪詞貢諛媚人生蹤跡如鴻泥請君繪圖紀韻事崇川驪睡軒主丞秋氏初稿 
[贈太憨生綬紫吟壇郢政錄呈桂笙夢畹點鐵]  
　　翩翩鶴采振雞羣風雅如君却羡君豪氣未除王處仲憨情不讓杜司勳問誰琴響如流水空自簫聲咽暮雲一領青前同落魄人間不信有叅軍一笑江湖萬里行雲車風馬往來輕皖北齊東君已遨遊一遍龍吟匣底難求合雁語江頭慨遠征贏得詩爨餘好句未妨茶竃續前盟鵬游鯤化尋常事莫向牛衣泣此生[  文遊吟伴秦蔭朱拜稿]  
[徐園四詠次懴情侍者韻]  
　　持鰲相對飲流霞步向籬邊戲折花記得古人留韻事滿頭笑挿醉歸家菊籬○分得蟾宫仙種栽香飄雲外避塵埃枝頭因有黄金粟不許吳剛砍伐來桂窟○何須隠士訪山濤隔斷紅塵緑四遭憶否延秋留客處此君相對慰牢騷竹徑○孤山屐齒印蒼苔雪壓寒英倚玉臺聞說林妻猶在室滿天風月鶴歸來梅喦[  毗陵醉墨生初稿]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[木牌暢行]  
　　九江一帶自立夏以來水勢漸漲沙洲石磯俱已沉没不獨商船茶艦上卜通行卽湖南漢口等帮木牌亦可下駛九江上游之浴港連日到有木牌抵關請丈者甚夥上月二十八日關道李亦青觀察帶同書役親詣浴港地方督率各役認眞丈量是日聞量大冶帮臨江帮漢帮等木牌共一十六架云 
[鄂垣官報]  
　　四月二十一日大挑縣王如松奉藩司飭知本在儘先補用禀謝二十二日候補通判陳桂奉江漢關委兼辦文案禀知署武昌縣丞吕耀墀禀辭二十三日專辦樊口厘務候補府李謙赴兩院見辭並銷會辦竹木局差候補同　李雯解一批制錢赴京見辭候補通判陳桂奉口漢關委專辦文案在兩院禀見知候補府王開福禀見赴荆州會審案件候補縣孫長焯解二批京餉赴兩院見辭署施南府經歴張然禀見謝委候補典史李裕鏞奉漢黄德道委查漢鎭大智門差禀知二十四日藩憲牌示興國州富池口巡檢員缺飭本任之謝鈺保康縣典史員缺飭本任之陳文宇俱回任二十五日候補通判劉本樾奉鹽憲委查勘豐備倉估修工程禀知代理鶴峯州駱文彩赴兩院見辭並銷武昌府　局差署江夏縣龍赴兩院禀見知赴招賢里查保甲候補縣康士銓解出使經費銀兩赴滬禀辭二十六日准補江陵縣典史陳謨赴兩院禀辭記名提督蕭泰來自江蜜來省禀到候補縣張肇芳蔣謙受俱奉藩憲委解第四批京餉赴兩院禀知 
[滬北仁濟堂施醫給藥四月分細帳一文願報銷]  
　　姚子廉一百五十和記六十王復聲九十唐昭祿一百廿無名氏陳洋七元碧湖書屋九十唐芝軒古牓山各四百五十朱渭斌一百八十梁杏林陳氏梁朗齋各三百鍾光穗鍾槐光各三十鍾禮田六十開源帳房六百何逸葵王尊勳各三百楊兆榮二百四十王禮堂四百五十譚國珍三百六十譚始端黄敬全一百八十鴻昌木行一百五十曹吉生黄麗生張友堂徐禮堂吳應義各一千零八十八曹柳田廖圻香各一千八百黄平順一千零八十受宜堂沈六千四百八十永成發五千四百黄文波張育臣吳耀山吳慶之黄鏡波各一千八百林貞烈洋五角廖志安洋一元鄭源興洋五角陳和順陳廷經陳崇盛鄭淑全各三百六十韋力七二百七十洪式文洋一元劉長意雙合榮記各洋二元蘇受福堂九百爲善最樂三百六十鄭力不足鄭吉慶堂周敬業堂三百六十陳廷璋一千九百五十梁梓廷三千九百陳國華唐拔湖程乾生各一千九百五十陳立記三千九百公和祥帳房九百不敢再悞三百六十蕭蔭昆一百五十六怡堂周聲濬各九十有心無力人三十電氣公司帳房一百五十李秋坪翁一千五百黄省三一百五十德興帳房寶善堂各三百張國嘉九十榮秀齋顧少山各一百五十泰順亨李留餘書屋徐增賢孫蘭江各六十力不足人承志堂花周均玉日盛號各九十華榮昌王金濤一百五十泳記三百平陽慶富氏黄廣涵胡嘉瑞旭春氏北洪泰泳昌升同豐　慶和銀樓各一百五十大豐號大豐諸友各一千二百虐培生一百廿蔡湘林九十鄭朝恩一百五十廣和記三百同芳居鄭瑞雲各一百五十奇珍樓三百譚光烈譚德源各一百廿何盧氏何金玉劉緝卿譚逸漁李樹庭鄭次棠黄大安堂蕭文灼蕭務本堂各一百五十周錦榮一百八十何不留名何文安杰何景浚馬保記李錫記宋增全鍾文熙高澤記林東屏梁杏浦李英子以上十一戸各三百鄭祖焯何趾祥譚星垣各六百鄭慶德堂何不留名各九百元芳洋行一千二百張心齋九十菊朋氏氏三百淞隠子一百五十怡怡氏平安氏職思居俞何竹漁涵輝軒六順堂各六十宜石主人元昌永趙稚候各九十東來升一百五十龔義和九十詹誠德堂一千二百嘉泰裕一百五十吳鰲蜂三百胡學海九十游龍居士泰茂洋行何必留名各一千二百何文翰威信和洋行韋玉亭信和棧房錢周氏各三百王莊氏洋一元○四月底止本月共收英洋十四元又加洋一元錢八十三千九百十文 
 
 
