# 1920 - 155 - 4916992

 

Page 1

 
 
[申報]  
中華民國九年西曆一千九百二十年六月十一號　星期五舊曆庚申四月二十五日今天四張半售大洋三分第一萬六千九百十二號 
 
 
 

Page 2

 
 
   
 
 

Page 3

 
 
時評 
[團結北方團體（冷）]  
　　日日言團結北方團體而北方團體之互相水火如故猶之日日言統一全國而全國之分裂如故也非我好爲不祥之言以今之人心行今之方法四川情狀其殆全國將來之小影歟　　 
　　夫所謂團結者非一種人佔據全團之謂所謂統一者非一團體征服全國之謂今乃人人有稱覇之心處處有獨佔之意微特今之所謂團體者其外亦尚有人在即就今之所有團體而言又烏能相容並蓄哉 
命令 
　　六月九日大總統令陸軍部呈陜南鎭守使管金聚請予免職另候任用管金聚准免本職此令 
　　又令任命張寳麟兼署陜南鎭守使此令 
　　又令任命王鴻恩爲陜西陸軍第三混成團團長羅玉山爲陜西陸軍第四混成團團長此令 
[專電]  
　　北京電府昨集有關係各要人開密會對粤岑等滬孫等電主張和平統一四字必須相連僅做到上兩字尚不能達到目的擬由當局電滇桂兩派設法勸解調和使並列再會（九日下午七鐘） 
　　北京電奉天會議結果以團結北派内部爲前提公推張督出任調停（九日下午八鐘） 
　　北京電奉張定文日到京 
（十日下午六鐘） 
　　北京電直曹有日内應召來京商决時局說（十日下午三鐘） 
　　北京電徐語薩無論如何不讓靳走故四次辭呈批遵照前令辦理 
　　北京電薩復粤岑青電爲湘張辯護不欲以一方要求遽下令撤換 
（十日下午三鐘） 
　　北京電蘇李電罷免張敬堯湘事卽可解决（十日下午三鐘） 
　　北京電岑陸林温歌電對湘事允制止惟仍排張敬堯院部再復電駁詰（九日下午七鐘） 
　　北京電軍警因京謡日熾决維持治安辦法三項甲增派探員乙檢查郵電丙注意報紙（十日下午三鐘） 
　　北京電參陸處某要人昨謁徐呈張敬堯陽電請下討伐令徐謂張有兵七萬不應不能退敵至餉械可由各主管部酌量給發 
　　北京電范國璋電奉令開赴前線自應遵照惟後方接應亦須預備已將駐通各營填駐岳州 
　　北京電劉厚電熊部一三兩師五日在簡陽屬赤水舖與滇軍激戰終日滇軍敗軍次日熊部復進攻將簡陽佔領滇軍團長被傷營長被擄死傷甚多（九日下午三鐘） 
　　北京電某委自漢歸報吳師抵漢經總商會籌餉二十萬王督向各銀行擔借三十萬始克成行因兵多車少須一月可運盡京漢路客票祗停售一天惟貨均止運 
　　北京電倪嗣冲調安武軍回防 
　　北京電財政部幣制局會同修改幣制條例約束銀行濫發紙幣 
　　北京電駐義王使電波斯通好條約商訂完善一日在本館會該國全權遵令簽字約本郵寄 
（十日下午三鐘） 
　　北京電岳代辦電告法總統傷勢該已全愈（九日下午三鐘） 
　　北京電東安市場失愼全部被焚（十日下午三鐘） 
　　北京電日派委員窪田俄派委員烏得金議和（九日下午七鐘） 
　　北京電黑孫電據稽領報稱日俄停戰委員烏得金田四郎等昨由伯利到黑河往拜未見據稱在此與俄當局接洽後卽往薩拜喀爾戰線商議停戰又上烏金斯克派外交代表格魯特尼夫來黑據稱俄國不願與日繼續戰爭和議均有讓步等語該員將以私事赴哈已電濱江道尹注意近日日俄漸次接近關係綦重中俄交涉似應預籌對付免致坐失機會步人後塵特聞（十日下午二鐘） 
　　北京電英使催辦靳旅弁兵在津站滋事案甚力已交部議答復 
（十日下午二鐘） 
　　香港電寳慶來電魚日南軍得安化新化指日可下永豐（十日下午七鐘） 
　　香港電昨省會議邊防軍入陜有碍和平决通電勸阻（十日下午七鐘） 
　　香港電粤軍官有更動訊李根源充參謀長魏邦平調瓊鎭使林俊廷調廣惠鎭使李福林調高雷鎭使謝卓英調警廳長（十日下午七鐘） 
　　香港電昨日商學界大巡行藉促商界早填志願書永絶日貨 
　　香港電軍府飭劉玉麟撥鹽欵節前滙滬發議和代表欠費另籌温宗堯出發費聞劉將入京此欵須新任籌措（十日下午七鐘） 
　　香港電軍府電京勿與唐紹儀議和（十日下午七鐘） 
　　杭州電杜威博士蒸晚抵杭 
（十日下午十鐘） 
[公電]  
　　衡州來電各報館均鑒（一）趙總指揮本日向長□前進（二）我軍魚日克復湘鄉衡山寳慶戰線已聯絡（三）白菓敵軍兩營已爲湘鄂滇各軍圍繳槍械（四）安化□□卽日可下（五）譚督即日移衡以彭剛直祠爲行營（六）張敬堯確離長沙（七）衡紳認借軍餉三十萬卽繳（八）吳子玉已抵鄭州所部王閻兩旅分駐京漢鐵路一帶（九）新湖南報民國日報均次第發行特聞湖南報界聯合會隨軍記者成贊育新湖南報社長李勁叩陽申印 
　　夔州藍天蔚來電近讀西南諸公關於國會軍府各通電感慨無端國賊未平内變又作顧瞻前路殊抱杞憂此次興兵志在護法國會集於廣州産出軍政府以爲護法之中樞初非謀和之機械嗣以外交危迫國人怵於現勢相逼苟且言和於是始有對等和議之爭持事實法律之商榷遷延變幻幾成爲權利之私爭嫌隙萬端皆緣於此以護法救國始而以爭權奪利終豈我諸將帥諸賢達奔走倡義出師討賊之初心耶矧今賣國密約無形延長而山東問題勢將失望値茲分崩之會宜爲根本之圖民國肇生基於臨時約法而成立於約法産生之國會此時應由國會多數同認爲何處開會可以行使職權以合法手續自行召集開會選舉總統組織正式政府廓清内亂以竟全功至前由國會産生之軍政府係以七總裁合議代行政務在政府未成立以前一切對内對外暫由總裁多數之同意負責以維現狀今狃於目前和議以分借欵爲平均軍費以分官吏爲調劑政權護法精神不存亡國禍患立至中心危懼不敢不言謹布區區竚盼明敎藍天蔚馬印 
世界路透電 
[德國大選舉之結果]  
　　七日柏林電德國大選舉至今晚六時止其結果如下多數社會黨得六十八席獨立社會黨得四十七席民主黨得二十五席中央黨得三十五席民黨得三十四席共産黨得一席中央黨向在萊因倫占鞏固之地盤此次票數減落各報殊注意之該黨在柯洛恩失四萬四千票又在杜塞爾杜夫失一萬一千票獨立社會黨在工業區域大爲得勢多數社會黨於該處失半數之選票獨立社會黨在柯洛恩所得之票由四千增至三萬 
[愛爾蘭問題近言]  
　　六日倫敦電愛爾蘭地方自治選舉除東北烏爾斯特及倫登特里郡外新芬黨大獲勝利愛爾蘭郡議會與縣議會今泰半全屬新芬黨 
　　八日倫敦電軍火現源源輸入愛爾蘭柯克海港委員不允開放起重機起卸軍火但兵士自行開銷將軍火卸入摩托載重車里姆立克工人不允搬運警兵所需之煤但警兵自行卸煤而持械護送之 
　　七日倫敦電茲復有驅逐艦兩艘由昆斯登門往愛爾蘭西海濱輸運兵士三名名 
　　七日華盛頓電贊助新芬黨之女子曾焚燬英旗國務部已向英使署道歉 
[英俄通郵之交涉]  
　　八日倫敦電泰晤士報得悉政府將與俄國商訂通郵之辦法法國反對此約因恐漸近承認勞農政府之故 
[英國來年之麵包]  
　　八日倫敦電每日郵報載稱據專家豫料來年歐洲將有缺乏麵包之虞英國一國需入口之麵粉六百萬噸若能得一百五十萬噸已屬幸事南部數郡因夜凍小麥將歉收 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[英國最近之貿易表]  
　　八日倫敦電商部報告五月份出入口貿易計出口貿易共有英金一一九三一九○○○鎊上年同月爲六四三四四○○○鎊一九一三年五月爲四三八五九○○○鎊入口貿易共一六六三三三○○○鎊上年同月爲一三五六一二○○○鎊一九一三年五月則爲六一二七九○○○鎊 
[歐戰之眞價値]  
　　八日倫敦電克萊門德氏今日在銀行家會社演說謂此次戰爭之眞正價値其數如下英國損失三五○○○○○○○○鎊法國五四五○○○○○○○鎊意國一九○○○○○○○鎊比國五○○○○○○○○鎊德國八七○○○○○○○鎊以上之數等於五國之資産成數如下英國百分之十二分七法國百分之二十五意國百分之二十德國百分之二十六英國内國資産雖減而海外殖民地與屬地所增者爲數甚巨堪資挹注估計帝國資産今共有四四○八○○○○○○○鎊一九一○年則有二四九八六○○○○○ 
○鎊帝國每年入項今共有七六五○○○○○○○鎊一九一○年則爲三三三二○○○○○○鎊 
[各國近事記]  
　　七日倫敦電每日捷報君士坦丁訪員電稱瑪摩拉海之英軍艦因土陳其國民黨下哀的美敦書要求英兵退出伊斯米特曾砲轟國民黨陣地英兵一支隊已由伊斯米特進至亞達瑪特鞏固目下之陣綫惟並無占據國民黨土地之志 
　　八日倫敦電泰晤士報波京訪員電稱英軍爲免與安齊里過激黨起瑣細之衝突起見已由里希退至孟吉拉過激軍三百人已入里希 
　　五日倫敦電泰晤士報載稱美國共和黨全國大會將於下星期在芝加哥開會參議員約翰森氏已開始運動 
　　七日華盛頓電高等裁判所宣稱禁酒律修正文及厲行禁酒律皆合憲法 
　　四日巴黎電巴黎昨日舉行影戲出現二十五週年紀念設宴欵待發明家魯米愛爾氏 
[太平洋路透電]  
　　九日東京電據官場現許發表之消息朝鮮李親王與日本郡主之結婚日幾發生重大慘劇蓋在結婚之前有人密謀擬於新人等赴宫之際中途實行暗殺連總督齋藤男爵亦在被狙擊之列上午警察事前查覺捕獲主謀韓人一名又從犯日人二名並在其寓所搜獲炸彈若干不久此案將公開審判 
　　十日北京電美使署提出嚴重抗議反對北京警察闖入美人所有之益世報館 
　　十日北京電政局無變動奉督張定十二日啓程入京徐樹錚今晚可到京聞吳佩孚之兵一隊向德州進發志在占據兵工廠又傳南軍已克復長沙南之株洲長沙難保 
　　十日北京電東安市場今晨大火燬商店百餘家損失洋百萬元意使署消防隊當時撲救甚力 
　　十日北京電半官消息稱中國砲船一艘與尼古拉夫斯克鎭日戍兵互起衝突詳情未悉 
　　十日香港電羅馬尼亞皇太子今日抵此 
國外要聞 
[俄政府對外宣言（續）]  
　　當吾輩在奮鬭中深得各貴國之助雖曰吾革命人民以勇毅忍耐敗反對派而得告成大功然未始非各貴國有以促成之也當危急時各貴國之國民大聲疾呼僉不以干涉俄事爲然而舊派俄軍適又迭次敗北於是便各國政府不復思撲滅俄國革命之志不復思奪去俄國勞動人民在革命中所得之權利不復思阻遏俄國社會上之大改造亦不復思摧殘俄國潮流所趨之社會主義雖然俄羅斯尚有一隅可見俄國人民之苦痛未克遽已而人民之所身受者且非吾國恐怖時期之勝史中所有日本之干涉俄事也與其他諸國同時發動乃他國撤兵而彼獨不動并無意於撤去彼國兵隊以去連東之俄境近且增其兵陸續運來一千九百二十年一月三十一號遠東之舊派政府傾覆民治新政府成立至是當可與俄羅斯其餘之各部相連合矣此新政府不特得各派社會黨之見助而中等社會亦贊助之一時衆意僉同以爲舍與俄羅斯中央勞農政府結合外無他道也此間之日本外交代表及軍事官長佯爲結好於新政府以示親善乃於四月四日夜中突發大軍襲攻吾俄國軍隊自海參崴以至哈白洛司克咸受其蹂躪計去其矢言保持和平之時僅數小時耳彼日人不發宣戰之言并無警告遽以砲火射擊吾國軍寨以刺刀殺寨中倦臥之兵士有數處兵隊被逼解除武裝則不得不退入山中日人於意猶未足也則四出逮捕安居樂業之民衆其不幸者墮入日本之手備受中古時代之酷刑慘無人道無辜良民多被褫衣笞撻或則受辱於日軍商業團體及工界組織盡爲日人所摧滅此今日遠東之情形且遠過於血戰中之慘痛也當大戰中法律雖慘酷然尚有法律可言而今日在遠東之民衆則無復法律之保護盡被制於日本軍閥派淫威之下有不爲日人所喜者即以過激及高麗亂黨目之拘禁懲罰無所不至日人又恐世人之非議其以兵力禍俄人也則揚言此次之事因俄人先相攻襲之故此爲謊言盡人皆知不特此聞之俄人知之卽外國僑民亦無不知之者彼等故作不實之言以掩其奸詐野蠻之行爲亦所以欺文明之世界各國也遠東方面之俄人生機幾已完全絶滅火車已停駛數星期因鐵路中人均爲日本兵士所恫嚇并受虐待也工廠中之工人皆離廠入山以避日本兵士之凌辱苛待全世界之工人乎吾人今將以赤誠求諸君矣當各國干涉俄事時諸君曾相助力爭今者更求諸君助吾獲革命戰爭上最後之勝利日本之以大軍來西比利亞也與干涉俄事之諸大國同時發動今吾人受苦於日人之手則諸大國之政府亦應負一部分之責任諸君其各要求各貴國之政府盡力斥阻日本人之所爲而迫其撤退兵隊俾予吾遠東民衆以一線生機勿長此受中古時代之虐政也各國之工人乎今日本之軍閥派已攫得遠東之一部矣如各貴國之政府皆袖手旁觀不加聲討是助日本人以荼毒俄韓之民及中國人矣吾人求諸君願諸君酌之俄羅斯之大革命其關係之在及於全球數百萬之生靈方犧牲一切以求國内之和平及安居樂業之幸福者今亦相將求助於諸君矣此干涉俄事之毒手方汲汲焉欲撕製吾革命之俄羅斯俄羅斯之工人及農人遂不得不求諸君爲强毅有力之抗議以出吾俄人於水火吾人初不欲言戰也但願安然工作而圖生活吾人欲觀適合於吾人之狀况而建立一生活之基礎各國之工人乎吾人之目的在使俄羅斯社會勞農政府與諸君相連合須知俄羅斯革命之運命亦正與全世界民治主義之運命相關合也願全世界之工人有以教我簽字者遠東社會黨各機關總部（一）俄羅斯共産黨（卽多數黨）遠東城邑委員會（二）俄羅斯社會民主勞工黨（即少數黨）海參崴委員會（三）社會革命黨沿海州委員會（四）左社會革命黨（萬國工黨）海參崴委員會（五）西比利亞社會革命黨遠東城邑委員委（六）社會革命黨聯合會（馬克斯黨）海參崴委員會（七）海參崴無政府黨共産黨聯合黨 
國内要聞 
[北京通信（撲）]  
　　由和會繼續問題所生之政潮 
　　自在滬各總裁宣言發表繼之以唐王二人之函件往來於是續開和議之聲忽起然此次開議却與前冬不同前者是北京政府與西南軍政府開議北之徐南之岑爲主體今則爲脫離粤軍政府之總裁與北方安福派開議北之王南之唐爲主動情形不同故發生波折亦異昨日下午六時忽有安福議員之重要分子二十人赴府求謁東海承宣官將命入東海辭以三五日内當由秘書長與諸君接洽各議員謂委係有重要事必須面談且必不能待至三五日以後承宣官又將命入及出又辭以總統抱病今日决不能見於是求見之議員有謂總統託疾者有謂即有疾亦須見者有責承宣官舞弊者然承宣官第二次自内出面有不豫之色大約亦碰了一個釘子至是遂以我不能管四字答復議員而議員與承宣官小有言語衝突然自是以後議員不肯退公府亦無人過問蓋六七時以後大衆已散値也至九十時之間烏澤聲以電話約許寳蘅來許至又電召吳笈孫來乃由吳敷衍議員許以明日接見而議員卽賭神發咒誓不再來今早公言報載此事原因則謂總統對滬會再開有所懷疑議員以總統素主和平前往質問而已究竟總統之懷疑於滬會者何事耶茲不得不一述之蓋兩年來之和局雖有單獨媾和局部媾和諸說然表面上所認爲相對人者實北京政府與廣東軍政府之二個機關即滬會停頓後暗中接洽及由李純傳遞亦只認軍政府之機關而未得各總裁之各個人逐一接洽自孫唐伍與粤分離而在滬在孫宅開會發表宣言繼之以唐紹儀訂期開議於是府院方面抱種種疑團謂（一）四總裁之宣言非由軍政府全體通過恐不生効力（一）宣言之發表地爲上海而上海尚爲北方轄境不應在此有類似軍政府機關之行動無人民無土地之軍政府權力上大是擬問（一）唐紹儀所代表議和者恐非西南五省全體且恐爲無實力不負責之在滬總裁議員而五省實力派不認爲有效王氏豪電到京之第二日政府方面已討論及此有派人赴滬私詢王揖唐之說昨日復由國務院方面根據此意致一密電於王揖唐令其答復不知如何乃爲安福議員所聞已羣認此種懷疑即爲阻止上海和議之開會即爲有意破壞和局喧囂號呶不已乃有赴府質問之舉今日公言報載出更鬧得滿城風雨不然政府之此種詢問固在人意中而非此「鬧府」一劇眞相尚未明也 
　　原來安福方面自王揖唐赴滬以後卽爲開議之運動自唐王約稿披露表面上一停頓而進行實未已安系在京諸人時時有不日開議之傳說聞者莫之信也距今半月前接近安福者傳出謂彼等裏面業已商好將逕行開議逕行簽定作爲了結而對於不服從議决條件之各省則名正言順以撻伐之聞者仍莫之信也今開議竟將成事實於是政府慮及議定以後不發生效力將又生出許多周折來故有此一詢而適當徐段兩方暗潮正烈之時彼輩乃疑其懷挾私意妨礙和議之行動遂有此衝突 
　　今日該系議員以昨日之憤開大會於太平湖其憤激較昨尤甚有主張彈劾總統者有主張通電宣布總統罪狀者然究以法律上難比附人數難足（指前者）又憚於北京以外之督團形勢（指後者）遂不旋踵而打消最後乃拍發通電對於院電各層無形中層層辯駁而其名曰擁護和會促進和平以全體名義拍發一面推兩院議長代表謁徐質問一切表面上乃告結束至暗中之如何進行則徐樹錚可以到京將俟其來後熟商也然而北京數日以來以各方面之軍事籌備及閣潮起後之種種暗潮與夫援陜援湘諸問題之裏面已人心恐慌有不可終日之勢中交京票跌至五六折富家翁有向天津覓屋者每日已有不可思議之種種謡言入市民之耳今有「鬧府」一劇更若徐與安系破裂即在目前者故一般人皆重視之 
　　今日西南軍政府又來一歌電告已撤消唐紹儀總代表職易以温宗堯又歷來在滬各總裁之或已辭職或未就職或棄職而走納裁之資格消失故在滬所發宣言及唐王將來所議條件概不發生效力又聲言始終拒絶王揖唐仍請撤換是政府所慮者已來一絶大證據然安系固認孫唐等之宣言爲有效謂廣東軍政府已失政府之資格不應與之說話而當認孫唐伍爲相對人者此一層轇轕必不至今日而止即絶大之政潮以此爲導火線亦未可知也（六月八日） 
[北京通信（吹萬）]  
　　川省形勢之大變化 
　　川省與外間交通隔絶都中人之考察川中形勢者不外二途一川人之家報二劉存厚致政府之報告劉自寗羗電京幾需一星期方達而由川中得消息亦需數日其所報殆十日前事川人家報即快函亦需半月以是外間所得川中消息大都爲十日前事且多零片無由察其眞相究竟川中現勢如何國人幾無從知其眞相記者因收集各方面之消息合而誌之知川中形勢近日實已大有變化其所以生此變化之由則固皆前此所種之因也吾於述川省形勢變化之前不得不先述川滇黔各方在川之兵力及其佔領之地域川省方面但懋辛川軍第一師駐成都熊之舊部也第二師劉湘駐合川劉自川東廖旅叛變後得廖軍軍械及造械工人甚多故其兵力有一師一旅第三師向傳義駐德陽第四師劉成勲駐新津第五師吕超駐綿陽雖名爲一師實有萬五千人第六師駐順慶爲石青陽部下石兼滇川黔聯軍援陜第一路總司令職第七師顔德基部下駐綏定顔則滇川黔聯援陜軍第二路司令也第八師陳洪範駐嘉定重慶鎭守使余際唐部下之江防軍三十營亦熊之舊部也滇軍方面顧品珍軍長部下一師分駐資州瀘州趙又新軍長一師朱旅在瀘州胡旅在叙府華封歌指揮部下一旅駐會理此軍唐氏因鑒於前次陳遐齡乘虛由西路入滇故在此設防滇川黔援鄂第一路司令黃復生部下一旅副司令盧師諦部下一旅皆在重慶田梯團長部下一梯團在萬縣黔軍王文華一師在重慶此次戰爭之初唐繼堯頗操勝算蓋石青陽與顔德基二軍與劉湘吕超裝加入討熊而貴州方面劉顯世復派其弟劉顯潛率兵萬人爲王文華援應而滇軍則繼續出一師一旅熊軍但五師有奇而倒熊軍乃倍之此熊之所以欲去成都也 
　　討熊軍分三路北路由盧師諦一旅合石青陽部下湯子模一旅顔德基部下鄭英之一旅由射洪潼川西進吕超自綿陽下與之會合力以攻成都之北顧品珍爲南路合趙又新軍由資州北上以攻成都之南劉湘軍由安岳與會田王黃之部下則在川東掃熊軍余際唐之勢力當北路者熊氏但有向氏一師而倒熊軍則有三師左右但劉二師熊氏以禦南路者也滇軍初戰時雖但有一師一旅而有劉湘之助及後路滇軍之接濟亦强於熊軍至東路則勢更懸絶不意旣戰而後形勢迺有大出唐氏所料者顔德基不肯倒熊唐乃命鄭英之代顔爲師長鄭旅雖西顔部之半不能爲唐助吕超爲劉成勲向傳義所運動與熊氏會於德陽熊氏親許以軍長且願供其軍械并語以滇軍以川攻川於中取利之毒計謂前此倒劉滇已得川南此次若倒熊軍勝則川東復將入滇而兵工廠亦且不保然滇决不以得川東南自足將來爲督軍者彼必如法推倒之如此一割再割川將盡入於滇我寗甘以督軍與兵工廠相讓决不願使川地盡入滇軍掌握吕爲所動遂允助熊劉湘亦爲劉成勲所勸舍副司令而願得熊所允與之川東地位以保川東吕若果肯爲熊盡力則倒熊軍北路必不支熊以一四兩師當南路而八師則南下攻叙府叙府但有胡氏一旅與戰於江邊勝負固未分然力實不敵川軍顧品之珍之兵初本已至龍泉驛復分兵攻仁壽以牽制劉成勲之師上月二十後連戰皆北至二十四而簡陽入但懋辛之手二十五得趙部朱旅之援復簡陽然劉湘之部已有二千餘人在安岳窺其後倘滇中軍隊不速至後路無援則此軍固示可樂觀也余際唐被迫出走而劉湘亦爲兵變故失合川迺相與會於鄰水復攻王文華王與戰於江北頗不利入重慶城守田梯團本攻梁山聞重慶形勢變化川二師背約即西上援重慶梁山江防軍從其後擊之雖連得墊江鄷都長壽而旋得旋失劉湘復使邱翰臣要之長壽大破之田軍幾不成軍邱遂南攻涪陵將南下綦江以斷黔軍歸路王文華爲黔第一師長久思借滇力取劉以代劉顯世久引爲憂此次王氏親赴重慶實欲見好於滇唐而爲得督之預備者劉氏知之世潛之兵二十營雖名爲作王聲援而隂實監之故視其敗而不之救余濟唐廣安之兵復合劉湘部下共八千人北攻順慶石青陽以兵力單薄乞援於黔軍而黔軍無以應也石遂不得不向遂寗倒熊總司令部乞援金堂中江之兵或又需撤一部返救順慶矣南江雖有葉荃之兵在以劉存厚在寗羗增兵欲謀復入川不敢南下救石川東形勢勝利已屬川軍刻下全局勝負之數實操於吕超之手苟吕超助熊則熊勝倒熊則熊敗熊氏見吕之猶疑不决許以川督相讓與共驅滇軍彼但求得現在滇軍手之川南且將兵工廠器械悉移綿陽交吕以示無與爭心蓋滇軍初下龍泉之時兵鋒甚銳成都本無險可守熊恐爲滇軍所得故移以與吕使吕不得不與滇軍戰嫁禍而引援之意也吕氏似已爲熊所感動勢將助熊矣聞熊氏有二次通電去川督職之訊即爲此也唐繼堯憤川黔軍之不能合力爲已助欲自出與軍一决而其親信多尼之唐氏双鑒於川黔之不利實皆爲督軍而本省形勢亦復如是一號廢督之電蓋有激而發云依現勢觀川滇似已至性命相搏之時滇軍固善戰而川軍亦不弱且軍實充足苟吕氏不再有變者川滇之勝負固未可輕斷也 
[靳閣四辭後之消息]  
　　靳雲鵬之第四次辭呈已於七日下午六時送至公府内容大意仍以病體難膺繁劇爲辭切懇即日准免本兼各職以便安心調養東海披閱之後極爲焦灼并以時局危迫至此中樞豈可無人主持而環顧四周一時殊無相當之選躊躇至再乃决計召集近畿各督來京面勸靳氏打消辭意如實無可挽回則此後政局究應如何設法維持即責成各督公同籌議定一完妥辦法以爲進行之標準至此次被召者爲何人據北京益世報所載謂即直督曹錕蘇督李純奉督張作霖等以上三處密電業於昨晨由公府譯電處交局分發矣 
[京華短簡]  
　　奥約經新國會通過後本擬即日公布因簽字日期尚待考查故將該案交外交部簽注明白聞昨日外部業已辦理完竣轉送國務院不日即可宣佈 
　　顧維鈞專使於本月四日簽字匈約昨電京報告略云匈約如期於今日下午四點半鐘在佛賽伊别宫行正式簽字禮預會者一十八國禮節簡單半小時即畢匈全權二人領銜者爲工部總長吾國即由維鈞前往照簽昨日星期一國務例會議案誌下（一）湘南軍事問題繼前所議各節略有討論仍未表决（二）吉黑江防司令部新訂官制及俸給案逐條通過日内呈請大總統公布施行（三）新任江蘇財政廳長張壽鏞呈請留部任用開去財政廳本缺案結果通過（四）任命胡翔林爲江蘇財政廳廳長案（原署理不動）結果通過（五）任命杜純爲浙江杭州關關監督案結果通過（六）幣制局提出修正全國紙幣條例案結果通過下午一點十分散議 
　　晨報載天津電云七日午後因市内一部錢舗拒絶交通票遂至惹起風潮八日波及中國銀行該兩行門口零數兌現者非常擁擠幸該兩行備於機先指定市内重要銀號十處爲兌換所自八日晨起即從事兌現惟並未有大宗兌換及提存欵等事故至正午止其形勢已漸恢復此次風潮原因由於端節前金融極端梗塞之際盛傳南北開戰且直軍復行移動故爾忽起恐慌云云 
[北京中之湘戰消息]  
　　據公府消息東海對於湘事頒發討伐令一節迄今並未表示同意又緣南軍在湘作戰不休深恐攻陷長沙大局前途不堪挽救是以主張於日内在公府召開府院聯席大會議專爲討論應付湘事之唯一辦法預定列席人員除現任閣員外尚有段祺瑞段芝貴傳良佐及將軍府各將軍其會議日期尚未定妥又聞東海對於湘事態度極爲鎭靜以爲此次湘省戰端只係譚延闓與張敬堯之爭純屬局部問題與南北大局并無何等影響故僅責令張敬堯規復所失各縣一面致電軍府請其阻止譚延闓進兵返還侵地以息爭端并以湘省主客各軍已達十萬人多於譚延闓之軍殆逾二倍聞此已足以恢復原地而有餘故對於張督請調吳龍各軍均未照准惟請餉請械則仍照准供給 
　　政府以湘亂吃緊特電湘張及前線各統領長官嚴防戰線以免敵人乘虛進取聞致湘督一電内容略謂萬勿集兵省城各縣要隘亦當嚴密佈防致吳新田張榮電大要謂須嚴守湘潭湘鄉攸縣各防線若遇敵人北犯除迎擊外尤須迅速電告中央又致范國璋一電令其嚴防岳州不得輕移軍隊赴援他防致生意外 
　　張敬堯陽日另有通電分致各方原電如下湘省戰况迭電奉達諒同鑒察現中央迄無辦法宣示餉械亦不能隨時接濟南軍節節進逼堯雖力顧和平實已讓無可讓現在前線已退至株州湘潭一帶距省不過百數十里若中央再無明令大張撻伐接濟餉械則士氣不伸客軍觀望堯以孤軍分應南軍傾剿四出之師勢力不支究竟此次戰事與和局前途有無關係於中央威信有無妨害若謂專爲敬堯一人則所爭者不過一督軍耳堯决不忍以一人之權利而糜爛地方大局應請中央明令另簡督軍堯自當督率所部束身而退以讓賢能 
 
 
 

Page 7

 
 
聽候後命另圖効力若長此進退無據和戰不明堯實無自處之法兩全之道當此外侮日亟之時亦何忍將多數兵力於冒昧之中聽其犧牲國家養兵不易亦决不能不惜此精銳留爲堂堂正正之用諸公休戚相關主持公道務望代請中央立頒明令宣示辦示不惟顧全地方且可保持威信得失利鈍决此一言佇盼德音延企無似除另電中央外謹電奉達張敬堯陽印 
　　湘南軍情日緊張敬堯業已親往株州督帥省垣一切布置交李奎元代理聞李師長昨有魚電抵京原文略稱衡山復失省垣震動張督已親赴株州督師援軍若再不到達後路空虛長沙危在旦夕務懇飛電各路援軍兼程來湘以資援應迫切待命又聞政府昨致株州張敬堯一電原文略云魚電悉執事親赴前方撫慰布置辦法極是至爲佩慰仍希嚴飭各軍堅扼防綫勿稍疏虞所需餉項已由部分别撥發 
　　政府昨得常德馮玉祥電略謂據桃源李團長鳴鐘報告五日夜南軍襲防中地雷死者四十餘人餘衆退却現張學濟在辰州急調大兵將於日内攻興陸街我軍堅壁深壘以待張敬堯近曾電請中央以馮玉祥爲湘西一帶總指揮所有朱旅澤黃王使正雅等軍隊均歸節制調遣中央業經照准馮旅亦已有電抵京呈報遵辦矣 
　　湘督日前曾電請中央飛飭安武軍副司令陳德修回防並酌派多軍同往以期厚集兵力中央當據以電知皖督聞皖督近據陳德修面陳各種爲難情形且懇將屬防軍隊調回倪嗣冲雖未照准然亦已爲轉達中央矣 
　　湘南發生戰事後我國駐外公使顧維鈞等卽有忠告停止戰爭之發起聞各公使現又電商共謀消弭湘亂之方法聞其所研究者（一）通電南北兩政府迅速令前方停戰（二）雙方曲直由調人提出解决（三）湘省防地南軍卽行退出（四）上海和會積極通電促和 
[戰事緊急中之湘訊]  
　　湘中戰事日來衡山方面正在劇戰中兩軍均猛力射擊各有損傷湘東一方南軍於一日上午圍攻安仁下午復分兵進攻茶陵縣城攻擊甚烈兩城均於是日晚爲南軍佔領寳慶方面南軍於三十一日進佔長烟舗各要隘後隨即分兵三十直薄縣城北軍師長田樹勲以力不能支寳城亦卽陷落南軍仍分三面進逼故夏口渡塘文明舗各要隘又皆爲南軍所有田師本部已退至炯羊舗固守又譚軍之駐在湘西者已由吳劍學率大兵二十營並約同湘西之黔軍曁田張所部向靖州一帶開展與湘南首尾相應乘勝分由新化進擊安化直薄益陽故日來各處告急之電紛至沓來張敬堯已一面急電中央請予援助一面催令范國璋所部速赴前方 
　　頃聞某方面對於湘中戰事將乘此尚未十分破裂之時出而和解其條件（一）由張敬堯將祁陽耒陽安仁三縣割讓南軍（一）由南軍將所佔領之其他各地仍交北軍管轄聞已派員分途接洽以免因湘南一隅牽及全局惟南軍此次攻湘實具有直抵長沙之决心旣出全力向各方進攻復與各處大股土匪及有槍械之各處保衛團聯合俾收爲己助又派人來省召集其舊部之在長潭一帶者令其相機爲各個之進取其要着則爲奪取敗軍槍械以維持長潭秩序現在張敬堯已經探悉分飭嚴防就以上情形觀之恐卽有人和解亦未必遽肯就範也省城謡風仍甚緊急蓋以軍事當局旣已宣布特别戒嚴而軍政界要人又復紛紛將其眷遷移出省一般人民以不知前線實况遂彼此揣疑以爲南軍必離省已近因之遷避漢口者日見其多而行駛湘漢間之火輪無不利市三倍聞尚有一班謀利之徒並不赴漢而故先預定艙位遇有亟須赴漢而無地位者彼則索費二三元不等而讓與之每一輪船開駛彼等獲利不少亦可見湘垣人心之恐慌矣 
[吳師留豫之恐慌]  
　　此次直軍北旋先經曹錕電陳擬令分駐直境近以遲遲不到外間不免發生誤會以致近兩日來謡諑繁興昨日軍界方面得鄭州車站急電云吳佩孚之步兵第五旅於七日黎明抵鄭州後以一部開赴汴洛路之鐵爐站吳師現定計畫以一師駐汴洛路以保護洛陽之秩序以一混成旅駐京南大順廣以一混成旅駐信陽以北以一混成旅駐鄭州以北并謂現豫省人民盼望情殷故暫行駐豫一俟地面稍爲平靜卽遵指定地點分紥保定定州正定馬廠云聞政府昨日爲此事特電曹錕謂吳師駐地經我公指定在南直一帶今何爲逗留河南實屬駭異云云聞曹氏已有一覆軍略謂此事實有兩種原因其一因直省省軍及客軍已多隨地駐紥經錕派員到處尋覔已無空閒之地可以容納多軍其二因該軍戌外日久軍裝物品均須修整而中央欠餉已八閱月士兵驟返各須寗家路費亦無可辦不得已另籌他法以濟之經該軍目前擬暫住豫境俟直境房舍騰出中央餉關到仍即遄歸本省云云 
[禍機四伏之中州（芳草）]  
　　吳佩孚軍已抵鄭 
　　我國内爭將近十載而軍事集中點常在南部如辛亥之武漢癸丑之金陵洪憲時代與近數年之蜀湘閩粤等省皆瘡痍滿目烽烟遍地河南獨得邀天之福偷安數年自北洋軍閥内訌直皖兩系明爭暗鬭河南一片乾淨土遂大爲兩系所注目趙倜初本無黨督豫以來仍持其不黨主義與直皖兩系均極力聯絡及易督風潮起直系與趙携手而爲之聲援者懼皖系撫有茲土横斷南北拊其背而扼其吭也故趙倜之去留實與直皖兩系勢力消長關係極大數月以來易督之說雖中止然皖系要人處心積慮仍未嘗一日忘情於河南頃者吳佩孚撤防北歸皖系有派兵赴陜說有督辦剿匪說又有曹錕阻攔於黃河橋頭說因而豫當局亦借四省聯防名義調有重兵在歸德方面恭候大駕潼洛一帶奉陜兩軍各佔要隘乘機待發日前閿鄉縣知事又以該地逼近潼關軍力單薄電請添派得力軍隊前往鎭懾信陽方面前傳吳光新到信陽阻止吳佩孚北上之謡豫人已甚惶恐昨日（六號）直軍已有一師抵鄭於是人心益覺不安矣正屬稿間陡聞槍聲砰然連發數響急向街頭探詢但見四街行人倉皇奔避商店亦爭閉門叩其故則言軍隊在馬道街鬧市後再探詢仍知馬道街豐樂園演劇有多數軍人因爭坐發生衝突開槍亂打擊斃軍士一人傷十餘人客坐均倉卒逃躱跌損筋骨遺失衫履及抛簪墜環者不可勝數幸當場將爲首滋事之軍人捉獲送軍警聯合會懲辦際此四面楚歌全城戒嚴期中突演此一齣全武行實令人飽受虛驚矣吳佩孚准七日晚由武漢起程八日抵鄭其兵到豫已五列車駐紥地點已與趙商定計三師全部駐鄭州一旅駐許昌第二旅駐馬店第三旅分駐順德磁州騎團駐黃河橋步兵八團駐新鄉縣由漢分乘三十二列車每隔四點鐘開一列車魚貫而行軍紀極嚴豫人莫不深抱杞憂旣恐發生奪督戰禍又恐如許大隊兵士糧餉缺乏若不取給於官勢必苛派於民也 
　　張敬堯電調駐紥洛陽步兵一團已於五日開拔赴湘張敬禹現在豫境招募輸送隊五營陳光遠亦在河北招募補充兵三營業已足額 
　　管金聚所部殘兵被陜督樹藩勒令解散後管恐被拿潛逃來預陳派員來汴查緝甚緊 
　　武陟處苦旱蝗蝻蔽天嵩陜等處萑苻遍地南陽一帶盜匪充斥離宛城二里之蘇姓被架勒索萬元 
　　第一師校徐校長金湶逃京後職教員學生全體電京挽留徐復電留京養病勢難返校 
[吳師北上之鄂訊]  
　　直軍一師所屬第三旅與第五旅官兵於昨日八點鐘開駛北上共有五列車聲稱駐鄭州與駐馬店二處旅部駐鄭州軍隊則駐於駐馬店臨開車時各軍每名給領饅頭三個其軍士之對於官長非常恭順狀熊迴非他軍可比又聞此次吳軍過漢本擬暫駐一二日即行北上茲因軍事形勢略有變遷一時未便全數離漢惟鐵路沿綫原定分駐地點仍須節節進行現已陸續由京漢路運赴許州信陽黃孝等地方駐紥並特派兩團駐武勝關直軍暫駐武漢有兩種原因一爲鄂中允墊之經費五十萬元尚未籌齊一爲交通部車輛不敷應用現聞直軍經費已由湖北財政廳撥交故吳師長預擬於八日由鄂開始北運先將三四兩混成旅運送又聞第四混成旅已有一部開至武勝關先至信陽辦理前站運輸將由鄂當局布告一切以免訛傳另一消息直軍過鄂需用軍費數頗不資當局與商會磋議已久有謂爲三百萬者有謂爲十八萬餘者實則六十萬耳督省兩長前飭武漢問曾令文略云吳佩孚師長撤退兵費需欵六十萬暫以國庫劵借抵准定六個月本利還清本督軍自認四十萬其餘二十萬應請武漢商會長（武昌六萬漢口十二萬漢陽二萬）尅日籌齊彙解以憑發給而資旅用吳軍全數除三師全部及一二三四混成旅外另尚有補充兵兩旅一團在岳州而第二第三等混成旅全部及第四混成旅之一團將駐紥京漢路綫而三師全部及第一混成旅駐紥武漢實以阻止段軍南來也漢陽兵工廠已由吳氏派兵四營佈駐廠外實行監視勿令以軍械輸湘吳師之行動頗爲中外人所注意頃聞中央某方面派調查多人於前二日到漢居某旅館内專事調查吳師之行動湖南張敬堯亦派人來鄂探訪吳師其他各省亦有人來鄂調查故吳師長已派人在電報局及郵政局實行檢查其來往之電文及信件矣 
[魯省黃河涯發現直軍]  
　　牽制馬良之邊防軍 
　　山東某報載外人方面消息云五月二十九日有直隸督軍一部分軍隊忽由天津方面開拔南下駐防山東黃河涯歷來他省軍隊若入山東境内有軍事行動必先照會山東督軍而此次則並無照會察其行動殊可令人注意蓋目下馬良所帶之邊防軍正計劃開一旅北上大概直軍此來欲攔阻其通過耳又云直魯交界之黃河涯一帶自津浦路起蜿蜒以達兩岸左右三十里之長綫均列有直軍露營開挖戰壕築壘駐守昨日田督又得偵探報告直軍又到一營現在沿河一帶計有直軍步兵兩營馬兵一營砲兵兩連機關槍兩連工兵一營聞尚有續到者均由保定出發來魯又云昨晚陳寳龍旅長由平原回濟密報田督偵悉德州兵工廠已被曹使部下曹鍈所屬直隸巡防營於四日拂曉實行監視凡該廠兵器子彈材料等均行檢查封存派兵駐守該廠雖仍舊工作而廠長員司均已被其監視已失自由即電報電話亦均不通而廠之四圍均已紥營築壘矣 
[湘戰中之桂軍態度]  
　　龍州會議列席之桂省各級軍官日昨（二日）　獲丁乃揚轉來徐東海電謂此次湘釁實係譚延闓一人所開湘張督有維持地方之責自應實力防止且吳師撤防三面訂定約章各守昔日防地希分飭湘南桂軍一律退出侵地至和議條件已經與尊處議决望尅日准備進行云云陸幹卿披閱此電後亦以湘南戰事乃岑譚二人之計劃與桂省軍人無關且桂軍分紥兩粤尚嫌人數不足勢難抽調入湘援助故陸氏立即電復北政府謂此次湘警内容複雜事先旣未得知事後亦未預聞榮廷養疴龍州未預湘事和議事件承電贊許足徴關懷大局顧全民生滬會繼續開議望鼎力維持以竟前功而謀統一云云聞陸氏復徐電後卽將省内各軍隊調至百色慶遠等處專行禦防黔滇二省對於湘省戰事除已赴耒陽之馬濟所部步兵十營砲兵八營及林虎所部之陳德春部下共七營外决意不再行加兵入湘并聞東海曾派林紹斐（粤人）返粤赴龍會晤陸氏林氏已於本月一日由粤乘廣乾兵艦來邕旋卽向龍上駛傳聞林氏乃受東海委託懇陸將駐紥湘南之桂軍嚴守中立俾中央政府易與兩粤當局言和并謂桂軍在湘軍餉可由中央擔任但陸如何答復尚無所聞惟嗣後桂軍對於湘南戰事將取旁觀態度則可預决也 
[西報之貴陽消息]  
　　字林報五月二十一日貴陽通訊云聞貴州王師長定期於五月初赴重慶與滇省等代表磋商進討北方之方略今悉王師長確爲黔督代表日内起程以便會商推翻川督熊克武之計畫現已徵發䭾馬二千匹俾䭾運各物並派兵五百人隨行據人傳說王師長之赴重慶必挾大批鴉片與俱王師長旣爲其祖母作壽鋪張揚厲縻費頗巨今尚擬爲其叔作壽然後起行雖督軍不以爲然但仍不免有一番熱鬧也馬匹旣被取去民間連輸大感不便物價因以增高米價每石重二百二三十斤者現售十一元而肉價每十斤亦較上星期漲起一角五分 
[南京快信]  
　　省議會第二次臨時會十四日期滿依法閉會現九年度豫算尚在合併審查中預計審查報告之付印二讀三讀之通過如能在本月十三日前咨出已屬敏捷雖本届預算無交復議之必要然此時間不得不預留餘地是以尚須請求召集第三次臨時會 
　　財部昨電齊省長太湖工程費由部先撥十萬元候用駐京美公使克蘭氏昨偕武參贊德來達女秘書禮理司軍署外交顧問温世珍由蘇來寗未入城卽轉車北上兩署三日未接長沙來電李督昨電王占元探詢 
　　特派蘇皖禁烟察看員丁翯昨來寗住大觀樓齊省長擬派任用道尹程學恂陪往各屬察看 
　　坊口大街天章綢號昨日失愼店舗貨物全付一炬聞該號保有火險銀五萬元 
　　省議員趙某昨乘汽車行至鼓樓與貨車相撞車覆趙某壓斷手臂已送往鼓樓醫院療治 
　　齊省長患牙痛甚劇連日拒不見客惟公牘仍照常批閱 
地方通信 
[松江]  
　　私米松有之電爭松江公民陳文虎朱廷揚張瑞芝等九日電呈省長略謂楓站扣留之米已由松上兩知事在上海南站會同騐明委係蘇米自應悉數充公撥作平糶之用惟此米旣由松江截獲按之充公先例應歸松有况松江米價節次飛漲小民粒食維艱迭經地方公民團體電應將此米撥充江平糶當邀喔 
軫念除電請省議員盛元音朱世瑾二君親赴崇堦面陳一切外懇即迅飭滬杭路局將此米運回松江撥充平糶以解倒懸云云又公民徐光祖等於同日電省云楓涇車站截留大宗米石已由松上兩縣知事及各團體公民當場騐明確係蘇米懇迅予充公撥作松縣平糶以儆奸商而維民食不勝迫切待命之至 
　　襪廠女工罷工之醖釀松邑各襪廠所給女工工資極薄比因米價日昻女工中有以要求加價爲倡者前晚起履和襪厰女工首先罷工一日夜旋因團體不堅遂遭失敗然暗中仍在進行聞他廠女工亦在次第活動襪廠辦事人爲消弭隱患計已聲言俟端午節會議後必有滿意之答復故暫時可保無虞 
[蘇州]  
　　鄉民因米貴自盡黃埭鎭南旺家橋鄉民張木林耕種度日去年田禾被淹兼之連曹顚沛以致貧無立錐今春又米價奇昻終日不得一飽張遂愁急輕生即於前日晚間吞服自來火頭毒發殞命身後一無所有經隣人集資買棺收殮亦云慘矣 
　　禁薰北市塔蘇垣北街報恩寺内北寺塔自甲寅年被官廳封禁以來迄已六載今春始由寺僧昭三禀准開放該僧募集鉅欵租賃常州某電廠小引擎在塔四周裝置電燈三百盏於隂曆四月十九日起至二十五日止燃燈七天名曰薰塔日夜開放任人游覽吳縣省議員宋銘勲錢鼎恐妨社會秩序函請鎭守使查禁朱鎭使立令警廳禁止故該塔電燈已於二十一日停燃惟尚未拆去或謂尚須運動復開云 
[無錫]  
　　繭市報告繭市開收已五六日因各鄉出貨甚踴各繭行有收貨已足而停秤者亦有少數繭行因尚未收足仍在開秤然八日後來源已稀故九日價已抬高西南鄉繭行須扯價五十三四元各鄉繭行於九日止大帮停秤調查本届春繭出貨此諸上年約多十分之五而以東北路周通橋嚴家蠡溷等處貨身最佳俗名連蕊種形小壳厚身分奇硬鄉人飼養之法亦比他處認眞本届全境出繭統數容俟各繭行結束後探詳 
　　米市消息楊知事昨日草擬隣縣持照來錫購米辦法以及查騐手續四項（一）本公署核騐隣縣購米護照以每日上午九時起至下午五時止（一）上項護照經本公署核准後由縣將護照號數船戶姓名運米石數經手行家摘開清單於每日上午十二時及下午六時分批發交稽查員（一）本縣米糧稽查於每日上午八時起至下午六時止在各卡扦騐有照米船如果照貨相符加戵放行各船戶應照上開時間赴卡騐照納捐起行（一）船戶如不遵照規定時間納稅出卡者以私運論一經查獲將米扣留起棧護照吊案作廢聞前晚有米船多艘在黃埠墩附近爲稽查扣留該處稅務分所即報告總所趙稅所長據報以前項米石尚未收稅當即親詣縣署交涉聲言有碍該所稅收要求酌量變通由第一科章科長代楊知事接見答以辦理米禁係屬内務行政縣署爲地方計當然進行稅所收稅儘可照常收納與禁米手續無關趙稅所長即興辭出署章科長隨即傳諭各稽查嗣後檢查米船須俟已過稅所或未至稅所方可施行查有單貨不符照章扣留以免與稅所衝突 
[鎭江]  
　　瓦本匠罷工已解决鎭江城鄉瓦木工匠約有二千餘人日前因米價飛漲同盟罷工要求各匠頭增加工價現經各匠頭與各工匠雙方協議自本月十日起每工酌加二十文故各工匠均已照常上工矣 
[揚州]  
　　邵伯發現蝗蝻邵伯警區長楊士香以所轄境内發現蝗蝻除率警督同鄉董搜捕外並其情報告佟知事加派警隊協捕以免蔓延 
[南通]  
　　杜威博士演講續聞杜威博士蒞通後六日在臾俗劇場演講已誌前報七日繼續演講題爲社會進化問題討論分四種（一）注重生理（二）發展經濟（三）互助交際（四）培養品行因經濟問題與工業有關留作次日唐牐演講故祗講生理交際品行三項對於生理首重衛生毋使瘟疫傳染而社會受福必多交際須視其有團結力與否人人能團結則國家治有一人不團結便呈渙散氣象而品行之培養尤須自尊尊人自信信人方可自决自動必能達最高之目的八日在唐牐公園演講經濟問題即工業與敎育之關係中國向來工業一偏於理論一偏於實騐以後須兩方並重非從普及教育入手不可聽者拍掌不絶 
[杭州]  
　　肉業停市漲價杭垣城廂内外各鮮肉舗近因來貨飛漲特於九日起停業三天並邀集同行在枝頭巷裕成堂肉業公所開會議决於六月十二日「即隂曆四月二十六」起每斤增價洋一分六釐計洋二角四分以免虧本云 
[安慶]  
　　日商續訂寳興鐵砂當塗寳興鐵砂公司本年二月間曾續與日商東方商運公司訂立合同承售礦砂七千五百噸業將合同陳送官廳核准茲聞東方商運公司以前訂礦砂不敷應用來函續訂第三批礦砂二萬噸自本年六月起至十一月底止每噸定價以日金八元爲率聞該公司代表張邴文昨已呈請省署矣 
雜評一 
[和平統一（默）]  
　　中央所謂和平統一四字之必須相連者固盡人知之蓋世界本無不和平而能歸於統一者亦未有不統一而能永久和平者然而今日之有力者每分和平統一爲兩途一方言統一則必曰武力一方言和平則必曰議和故今日之準備决戰與準備議和不妨分途並進也其實以武力求統一愈求而愈分裂以虛僞言和平愈言而愈紛亂况乎武力之效用已窮而虛僞之手段亦已盡乎 
　　然則今日之欲和平統一分途並進者結果即欲　如從前不和不戰時苟安一時而不得也和平云乎哉統一云乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[舊國會議員談話會紀]  
　　昨日（十日）下午三時在滬舊國會議員就法租界凱自邇路議員通訊處開談話會到會議員六十餘人褚副議長主席首由鄂籍議員胡祖舜提議反對四總裁宣言謂四總裁將一切事宜委託唐總代表辦理未能合法討論後主席將胡議付表决少數否决胡祖舜又提議報載和議條件將使新舊國會同時取消應推舉代表四人會同兩院議長詢問唐總代表究竟有無此等條件主席付表决多數遂推舉張瑞萱王湘王用賓胡祖舜四人會同兩院議長定期前往至是王湘彭介石又提議國會未到滇開會以前上海和會不得開議討論之後主席付表决少數于思波提議「上海和會開議與否概不過問但和議條件如不能辦到國會自由行使職權則决不承認此意應由在滬議員正式發表宣言」討論結果主席付表决多數通過遂推舉赴滇籌備員擬定發給赴滇旅費辦法三條請衆討論結果照原案通過嗣後由滬啓行之議員在滬發給旅費二百元倘領費後不能赴滇者付停在滬之維持費由粤啓行者其旅費二百元至雲南發給云 
[海軍部航空計畫之外訊]  
　　大陸報云北京來電預定六月十七日開赴菲列濱之亞細亞皇后號艙位探悉有中國海軍軍官五人擬乘此船往馬呢刺入扣狄斯學校學習航空術故欲預購船票日前曾有消息謂中政府已定購水面飛機若干架價値二十五萬元並與扣狄斯公司磋商海軍部購船賒賬事今旣有派員赴扣狄斯學校學習飛行之舉則前說當非無因扣狄斯飛機公司遠東代表史蒂文諾氏在北京一月與當道會商後昨抵上海據謂目前未便有何披露但在自滬起行之前或能稍稍佈告北京磋商之結果云如定購海上飛機與借欵購船之說果成事實則美國扣狄斯公司將以飛機供給海軍部猶英國維克公司以飛機供給陸軍部也據海軍部意見該部飛行計畫可使南方艦隊投順北方云 
[海軍部員赴粤過滬]  
　　海軍部薩總長爲統一海軍事派軍需司司長林葆綸軍法司司長鄭寳菁往粤與粤軍政府海軍領袖林葆懌磋商辦法林鄭兩司長已於前日由京乘津浦鐵路火車南下昨日到滬當詣海軍司令公署謁會藍總司令晤商一切藍總司令當晚在馬霍路海軍聯歡社設宴爲林鄭兩司長洗塵林鄭兩君現庽跑馬廳一品香西旅社不日卽須乘輪往粤 
[民食問題之昨訊]  
　　浦東閘北開始平糶本邑官紳籌欵開辦食米平價局浦西設局五處浦東塘工局洋涇鎭爛泥渡老白渡塘橋等處亦設立五局已誌本報茲悉該項手續部署已妥該項米糧已於昨日裝運渡浦前往以上五處定於今日（十一）上午開售 
　　上海縣公署昨發布告云案照米價日昻小民粒食維艱迭經籌議由紳商募集欵項採辦米石設立上海食米平價局城廂一帶分設平價糶米處以維民食茲查閘北經董錢允利邀集同志募捐組織在閘北慈善團添設平價糶米處定於六月十一日即隂曆四月二十五日出糶平價食米合將平價辦法開列布告仰縣屬諸色人等一體知悉特此布告計開（一）糶米時間每日午前八點鐘起十一點鐘止午後一點鐘起四點鐘止（一）米籌分一升三升五升買米之人須買籌領米每人以買米五升爲限（一）平糶米價現定每升售錢一百文銀元銀角照市作價糶米處逐日將市價牌示 
　　會議演劇助糶之晚宴本埠近來米價奇貴貧民困窘乃由縣知事沈藴石等設立上海市食米平價局以資救濟已設大東門外龍王廟小南門外商船會館兩處尚須推設於西門閘北浦東等處以期普及惟經費難籌爰由沈藴石·關炯之·徐國樑·朱佩珍·虞洽卿·姚紫若·王一亭·周湘雲·沈聯芳·葉惠鈞·劉然青·陳震東杜梅叔·周茂蘭·顧馨一·陳炳謙·盧少棠·姚欣之·葉山濤等與天蟾舞台許少卿經理發起演劇助糶許君慨願由該台演義務夜劇三天係本月（六月）十三·十四·十五（即舊曆四月二十七·二十八·二十九）三夜所有人欵悉行補助食米平價局之用昨晚六時該發起人等邀請各界人士在一品香晚宴藉商辦法來賓數十人席間由奚萼銜關炯之·姚慕蓮·簡照南·陳震東等均擔任座位或代銷劵另議定入場劵每張二元花樓預定全間售劵處爲「天蟾舞臺」「食米平價局」餐議旣畢而散已八時矣 
　　紗廠自設食米平價處楊樹浦三新紗廠主人因廠内各工匠人等每日所得工資僅三四角際此米貴如珠難以糊口昨日特購上等秈米二百二十餘擔每擔照本錢折洋二元於明日起在本廠内設立食米平價處以備本廠工人購買 
　　無錫米市報告昨得無錫快信云該處新小麥業於前日見新市上開出頭頂之貨每石一百五十二斤者價五元二角身分次者價高低不一頭朝共見二千餘石比較上年大洋五角將來尚可看高又粳稻市價每百斤洋四元二角糙粳米每石八元一角五分糙元七元一角糙杜尖七元七角糙羊尖七元八角底貨雖缺尚不致斷絶云云 
　　本省購米免給護照之咨商上海縣沈知事昨咨常熟縣公署文云爲咨請事案據上海縣商會函稱據米業仁穀公所函稱（見六日本報從略）等情到縣據此查此案前准無錫縣公署咨開隣縣採購米石須由需米之官廳給發護照由商人呈縣可蓋明戮記方准起運如無護照而未經敝縣查騐許可者一概扣留充公已於本年六月三日實行除分咨外請煩查照出示通告並行商會轉飭米商遵照辦理等因正核辦間又奉省長訓令第二三五二號内開蘇常道尹呈擬嚴查私運辦法内行運至本省應予流通出省之米與浙省毘連各縣一體給發護照從嚴查騐以杜偷漏等語奉令本省與山東毘連之銅山與浙省毗連之松江如須運米接濟應由該兩縣發給護照以資限制吳江吳縣·無錫·嘉興等處雖與浙省境址相連而地隔太湖地方官果能查緝認眞米商斷無飛渡之理所請一體給發護照之處應毋庸議通令各縣體察情形酌核辦理等因是本省行運米糧仍應流通自無須再由縣署另給護照以免周折惟旣准無錫縣公署咨明騐照採運已經定期實行除函復商會將此項採購各商號及運米數目開單送縣給發護照報明貴縣騐照放行外相應咨請貴縣煩爲查照再上海本非産米之區全恃内地採辦接濟此後本省購運食米能否仍照向來辦法本省流通毋庸發照之處並希見復具紉公誼此咨 
　　驗放進口米照之省令江海關姚監督因奉令停止騐放米照以維民食當以進口米照應否一律請示齊省長昨奉指令以進口米照當以抵本省所在地而論并確非暫囤希圖轉運者自可照騐其有轉口應查照前電辦理并即扣留呈候核辦云 
　　金山來買平糶米昨日有金山縣地方士紳陳松濤劉伯雄等因採辦平糶米來滬庽居南市仁泰號向荳市街各米行接洽購買湘米二千石不日運往金山開辦平糶 
　　西報對於吳淞運米之懷疑字林報云米市無進步氣象若有變遷則僅爲米價增高之趨勢耳聞可恃消息上星期中船隻有吳淞裝米兵士見之不但不干涉且爲之保護乘夜裝出者頗多或問運往何處兵士答稱裝往吳淞砲臺使此米果爲砲臺所需則吳淞砲臺距裝米處僅數百碼之遥何以用船裝去乎 
　　冒名欺騙米販之趣聞冒充王揖唐秘書之聶少卿近在外揚言王欲辦米十萬石願出善價並先付兩萬元之定銀有宜興人歐某趙某等得此消息求聶引領與王謀面希冀接此鉅大營業聶百般誘騙謂如欲引領接此生意須先給運動費一千八百元歐趙二人許之聶又謂須先伏欵然後導引歐趙二人無奈措欵付聶聶乃在某花園預爲布置迨歐趙與聶同往果有一老者出接當言定翌日付定銀二萬歐趙歸後喜不自勝迨翌日復往聶處請聶同往收銀豈知聶已遠颺歐趙二人始覺不識王面致受此騙異常懊喪事爲王聞以旣有此種冒名招謡亟應澈究聞已函請護軍使署偵查矣 
　　周俊人現已保釋在楓涇車站扣留之米十四車共三千五百餘擔曾經上海松江兩縣知事及兩縣各團體紳董與米業中人等在南軍站公開查騐已詳前報茲聞此項米石兩縣各團體紛紛電呈江蘇齊省長請爲分撥蘇屬各縣作爲平糶之用而杭州旅滬同鄉會則仍稱此米係浙人所購皖米請求發還沈知事當將鎭江滙通轉運公司經理人周俊人傳案訊問之下當飭地方警察所暫留候傳該總公司總理洪少波到案澈底根究嗣由南市瑞昌木行出面以周母患病爲　向縣將周保出候訊 
　　杭商會再請還米柿州總商會昨電蘇省云南京齊省長鈞鑒浙商採辦皖米三千餘石經過楓涇被扣一遄回上海查騐方謂是非當有公評不期松人恃衆威脅揚言如指皖米即以武力對待其暴行已見報紙上海鑒定書亦曰少數贛米大多數三河盱貽等處所産其非蘇米已可概見松江鑒定書旣未指定米之産地卽以種類繁多四字混　蘇米此而可證其誰欺歟浙商何甘受茲横逆浙人無不共憤切膚民食所關急於水火除呈浙省長轉咨外迫懇迅賜放行實爲德感浙江杭州總商會叩佳 
[西報紀銀價大跌之影響]  
　　字林報云滙價大跌凡購洋貨者將見市價增高日前滙率落至六先令時進口貨商家已增價自百分之十至百分之十五不等今滙率在五先令之下則貨價之繼長增高乃意中事此間物價問題殊形複雜有若干物品價値非常昻貴推究其因實爲店舗開銷浩繁然舶來品因滙率關係價値究未大漲今則壓抑物品之要素因銀價之漸落而失其效蓋銀價愈低則舶來品價値愈貴也此間居家者平日不若外國民間深感物價漲高之苦據英國勞動報今年三月一日紀載英國食價較諸一九一四年七月平均增百分之一百三十三而衣着房租燃料等增百分之一百三十中國雖物價略增却未較前加倍但此後就舶來品而言居家恐大不易欲其價値不增則惟賴滙率之漲起耳 
　　字林報云銀條市價大落匯率隨之而低星期二日銀價尚爲五十四便士八分之三昨日落至四十八便士八分之三與一九一九年二月間市價相若滙率開盤爲四先令十一便士因購者頗多故落至四先令九便士收盤時此價尚甚穩固滙率之低落已使本埠象皮股份重行活動六星期前像皮股份曾稍活動但因滙率漲起旋即沉寂今銀價旣低購求橡皮股份者頗多殊有求過於供之勢一般持有橡皮股份者尚不肯售股寗願靜候股息而不願稍沾微利即脫手也 
[銀市報告]  
　　中美新聞社譯友華銀行十日報告云昨日倫敦當地銀價跌二先令又四分之三遠期跌二先令半紐約銀價跌至八角一分倫敦紐約匯價漲至三百九十二元半此間開市時金鎊價四先令七便士金圓八角九分半日金五十七元又四分之一後投機商頗多且有出口交易於是交易價稍高於定價（賣出）收市時市况較鬆金鎊電滙最良價爲四先令十一便士半中國各銀行或將買銀以抵制今日之滙價但彼等尚無買銀之事則銀價恐將再跌也 
[上海將組大太平洋分會]  
　　英文滬報云上海中外名人現擬組織大太平洋分會定於六月十五日在唐紹儀宅開會討論並選舉職員按大太平洋協會成立已及十年代表太平洋各國政府並羅致各國商會與同様圑體俾增進太平洋諸國與人民之幸福而謀各民族之聯絡據滬人意見中國應爲此會之會員今此會發起人福德氏將從舊金山出發先赴火奴魯魯後往菲列濱福德氏已請本埠青年會總書記費治氏赴菲列濱相晤費氏現擬前往並希望偕福德氏等同來上海該會名譽會長爲美國中國之行政元首及澳洲紐絲綸坎拿大之首相云 
[美商會將開常年會]  
　　本埠美商會會員定期六月十八日晚八時在美人俱樂部開常年大會駐京美國商務委員已允届時南來蒞會演說云 
[華比航業公司之發起]  
　　南通州張嗇老近受梁任公之委託發起創組華比航業與貿易兩大公司籌集資本十萬佛郎華佔四五比佔五五股已在比國廠家訂造四大輪船專駛營口·上海·香港·星加坡·至德國·股本業已招齊即日籌備開辦一俟大致粗定即在上海覓屋組織辦事機關云 
[各公司輪船消息]  
　　大豐公司之（Wollowra）昨由厦門來申係爲更換旗號該船向掛英國國旗現經大豐洋行改懸美國國旗定明日駛往大連裝運貨物來滬云 
　　浙江海門所出之本山茶葉亦銷洋莊近日越棄公司之永利輪船每次開行到滬恒有茶葉數百梱運申云 
　　大達公司之大寗大德兩輪因入塢修理從本日起已停止駛行矣 
[潮梅工廠代表來滬]  
　　廣東潮梅鎭守使劉志陸及該地熱心紳商鑒於失業貧民生活可憐而工藝不興影響社會經濟關係尤巨特發起一潮梅工藝廠專收無業游民授以生利工藝暫定開辦費五十萬除由當地籌定外尚虞不足昨日該工廠廠長謝直君特由潮來滬由華盛國貨公司謝復初偕其走訪旅滬潮梅各商帮要人請予援助極受各方面歡迎而嘉應同鄉會特爲開會歡迎并表示盡力贊助以促其成而福鄉人云 
[總商會明日集議保險事]  
　　上海總商會昨致各業團體公會等公函云逕啓者接准公函以怡和東棧被火保險行藉詞推諉不允賠償一事此端一開滬市商場影響極巨請會召集各帮開會討論辦法藉資應付等語茲本會定於六月十二號（即四月二十六日）星期六午後四時請公函内列名各團體各派代表一人到會公共討論除分函通告外屆時務祈委派代表蒞會集議爲荷 
[虹口商界開會紀]  
　　西華德路商界聯合會昨晚七時開全體職員會由副會長莊魯卿主席茲將提議各業彚記如下（一）閔行路至天潼路一帶每晨有由寗波搭輪來滬之旅客於黃包車上行李時遭小竊乘間竊去受累不堪故請本會要求該處捕房飭捕查拿嚴辦公决謂聯合會致函捕房隨時偵查（二）日來米價騰貴民食堪虞當致函米業董事從嚴偵查奸商私運出口屯積牟利嚴行取締以維民食全體通過（三）本會同人因鑒於日來米價飛漲各處時有搶米風潮深恐本路貧民起而效尤故提議請本會同人隨意捐助以作平糶之舉當由莊魯卿嚴雲卿二君首先認捐一百元以資提倡議畢散會已鐘鳴十下矣 
[上海均益决志會成立大會紀]  
　　上海均益决志會會址在文監師路文昌宫飛虹學校會長爲李佩章幹事爲金眞榮李佩華方聲雷趙邦榮過文銘金榮發等昨晚七時該會假四川路青年會開成立大會來賓如葉錫昌吳大淞李榮奎胡少菴廖青雲顧品三童理璋朱海龍戎明昶陳家寳張大江朱文華陳國樑蔡明正等約六百人由朱承喜董季昌李祖培王炳榮陳萬榮程光海等招待先全體唱國歌陸幹臣主席報告開會詞鮑九思奏音樂該會會員唱會歌會長報告經過情形來賓林大松應雲衛等相繼演說精武體育會員演國技少年宣講團員奏國樂均有精采新民宣講團致祝詞陳已生演說解釋該會會旗用一紅心上繡白色「犧牲」「服務」四字之眞義耐人尋味最後由楊舞心與全體士女高呼奮興令而散 
[遊日學生團過滬]  
　　北京大學遊日學生團康日情·方豪·黃日葵·徐彦之·孟壽椿遊歷日本已有月餘於昨日乘日輪春日丸回國聞在滬祇勾留二三日即乘火車往京據云該團以到申之日止已將北大遊日學生團之名義宣布取消云 
[考察歐美敎育後之紀載（續昨）]  
　　團員述參觀美國敎育狀况 
　　（二）「喬治亞省克拿克縣境鄉村學校」本校一學年爲九個學月（另有五個學月者在外）中小學仝在一校屬七四制各年級均有兒童視人數之多寡單式複式兩種編制兼用之即小學一二年级爲單式四五年級與六七年級各爲複式中學則一二年級亦採複式編制而教員則分科担任當余等參觀一二年複級教室時數學教員則祗教一部分之代數學餘一部分之英語自習惟監視之云敎授者爲另一教員此又複式編制中之一錯綜法矣本校有農事職業科及家事職業科農事職業科實驗室内儲有政府所出農事報告研究各印刷品以備各生參考校内亦有大禮堂足容四百人旋至塔克頓學校 
　　（三）「喬治亞省克拿克縣塔克縣小學」本校有教室二本日在校兒童三十五人四五年級共一教室一教員担任之一二三三個年級兒童共一教室一教員担任之無六年級兒童校長爲縣家事經理兼授家事科副教長一人以教員兼之兩教室間平時係以板門遮斷如遇集會可開作大會合室大門内隙地置有鍋爐及各種置炊器具爲學生自炊午餐之用從前午餐係兒童自家中携帶食物不得熱食兒童頗露病象旋由喬治亞大學推廣部勸導商人捐欵購置鍋爐器具兒童則各自其家携帶生食品來校掁餐熱食至臨時費用由各兒童平均負担自此以後前之病象乃不復見參觀者至治炊之女兒童亦欣欣然爲治茶點不倦聞該校明年尚擬設學校園俾兒童自種蔬菜學製罐頭以增其在校製熱食之興味蓋家事農事得此而兼課之矣本日有縣敎育局長來此招待偕其子特乘摩託車至此皤然老叟也本省兒童學齡自六歳始强迫敎育期間爲八歳至十四歳八歳以前不加强迫縣境共有白人小學十四所黑人小學十五所云 
[國貨蚊烟香銷行海外]  
　　自抵制劣貨以來蚊烟香一物因係夏令所需國人亟起仿造者不一而足雖可藉以抵制劣貨然銷路及信用僅限於内地近有哈同路民厚里合羣製藥公司發明一種國産産烟香絶無硫磺等激藥攙雜其中而靈驗則較某國貨尤著將貨様贈送海外僑商後商洋裠島即來函定製大連神戶長崎等處僑商亦迭有函來定購聞該公司因在試驗期間製貨不多且未預備供應海外今見銷場甚廣將招股擴充工場并呈請農商部註册保護云 
[新交涉員行將來滬]  
　　江蘇特派交涉員楊晨昨接新任許交涉員由汴來電略謂現已擇定本月十六日由汴起程赴滬特電聞楊交涉員接電後昨已諭知各科趕將交代辦竣以便移交云 
[徵收軍工路車捐]  
　　閘北工巡捐局陳局長前以軍工路養路費無着曾决議徵收該路汽車等一切捐照稅旋爲滬江大學及其他美人反對陳局長即將滬江大學等反對情形禀請上臺核示一面已將其他車輛徵收季捐聞汽車一項每季納捐六元至滬江大學及其他美人在交涉署與美總領事磋議雙方利益均沾之辦法未解决以前如未納季捐之汽車偶至軍工路者暫收臨時捐照稅一元業已分别實行並委派梁某至蕰藻浜相近設立徵收處以資便利 
[菜子船途中被搶]  
　　出門船戶瞿桂生於前日由平湖承裝隆興號菜子二百四十石來滬脫卸昨日下午七時駛經滬西茶來廟浦面突來盜船兩艘盜匪七八人以查米出境爲由躍登瞿船搶刦瞿等見匪甚多不敢與較任其搜刮計被刦去現洋三十七元小洋六十餘角並瞿妻手上金戒兩只銀鐲一付及綢布衣服十餘件供値洋一百五六十元呼嘯而逸昨日瞿桂生船開駛到滬即開具失單報請水陸官廳追緝 
[地檢廳私縱監犯案續誌]  
　　私運大宗烟土之趙阿寗等十二名前經上海地方審檢廳訊明判决監禁各十個月併科罰金各四百五十元趙之家屬賄通某廳長於去年年終將趙私釋茲江蘇齊省長據人告發令飭高等廳委派鍾尚斌高檢察官並高等廳司法警長張祖斌等先後來滬詣地方分監調查並將地檢廳司法警長梅南枝及地檢廳法警職務簿一本帶同返蘇禀復等情已誌昨報茲悉梅警長到蘇後由高等廳王檢察長提案預審良久復將職務簿詳細研詰詎將該簿閱至趙阿寗私釋之日其中已扯毁二頁當經王檢察長諭飭將簿存案仍命梅警長返滬供職聽候澈究昨晨梅警長由蘇抵申卽至該廳禀到服務午後地檢廳梅檢察長以趙阿寗雖已釋放其餘十一名尚在地方分監執行乃派法警詣該分監將任生泉唐金連等十一名提解到廳由梅檢察長親提研訊一過仍令分别收押候示 
　　又函云上海地方檢察廳得賄擅放土販趙阿寗一案經人告發由省長公署令飭高等廳澈究眞相等情已誌昨報茲悉此案土販共有趙阿寗·時坤榮·任全泉·徐寳順·高生全·錢金生·金阿木·金茂松·唐金連·吳榮生·祝阿根·朱元隆·陸金和·吳阿三等十四名檢廳判决爲每人除罰金外並監禁十個月除時坤榮韓榮遵繳罰欵禀准易科釋放並吳阿三在押病斃不計外計發監執行者有十二名此事發覺後高等廳派鍾尚斌檢察官來滬至蓬萊路地方分監調查果見提扦標明去年十二月二十五日帶往檢廳將趙阿寗私放故此鍾檢察官就將提扦及此案卷宗一併帶回蘇垣呈復高等廳長請示辦理禁押之任全泉徐寳順等十一犯昨（十日）晨由分監長李紹顔令飭看守長劉瑞軒將該犯等押送地檢廳第一看守所暫行收押候高等廳示下辦理 
[監獄逸犯重行禁錮]  
　　漕河涇鎭江蘇第二監獄監犯於舊曆二月初二日糾衆脫逃經各機關先後拘獲逸犯解送地方審檢處訊明判决聽候送監執行在案昨日梅檢察長特雇汽車一輛飭將判决逸犯王孝清·于春富·楊德山·王德勝·沈阿五·許千里張德功·張福生·戴天紅·石紅亮·劉文才·張恒甫·徐丙更·張少棠·高紫生·張德勝·王貴生·張銀寳·陳小牛·陸小全·王小順·吳康强·廖炳均·陳福·孫三等共二十五名分起派警押送第二監執行禁錮 
[夫婦先後縊斃之慘劇]  
　　江北人張乾元夫婦住浦東花園石橋夫在某廠工作婦因吸食鴉片不能作工衣食所需悉賴其夫近來米價飛漲夫工資所入被婦購食洋烟即無餘資以致時 
 
 
 

Page 11

 
 
常斷炊欲得一飽頗不容易張乃生氣蕭然忽萌短見於前晚背婦自縊比婦得知張已氣絶婦痛喪所天旣憂生命無依復苦成殮乏費因亦在夫屍旁解帶懸樑隨夫俱逝昨經左右鄰居得悉告知二十四保二十四圖地保陸佩生查無屍屬投地方檢察廳報請相驗 
[汽車碾斃老婦]  
　　豫通轉運公司五千零十六號之送貨汽車昨日裝得鹹魚等物往滬杭車站交裝火車運往杭州當有汽車夫楊金春駕駛由十六舗開駛快車行至滬軍營旁適有年逾五十住在該營附近草屋中之江亲婦人張陳氏避讓不及被撞倒地車輛在身輾過受有重傷因傷致斃屍子張玉樓聞耗趕到撫屍大哭報告巡警將楊金春連車拘解警所當因案關人命立飭二十五保十二圖地保投上海地方檢察廳請騐楊金春已由警署轉送地檢廳押候訊究 
[洋商造屋交涉之縣令]  
　　上海縣知事訓令浦東塘工局文云爲訓令事案據洋涇市經董劉志濤潘光賓呈稱爲洋商造屋阻塞公路水道呈請交步以保公益事案廿四保廿四圖桃園宅居民奚品三等一百餘家公函内稱敝處宅之西北向有出入公路並汲水食用近經兆豐洋商將該地轉租於英美烟公司起造廠屋阻斷出入公路以致水道不通無處可以食用居民惶急萬分亟須挽救貴董爲地方領袖居民安危均有關係今該洋商如此無理應請貴董設法阻止工程讓出公路以便往來而安居民等語查該處係英册一千五百八十九號契地計共六十七畝有零觀察形勢似尚包括官河公路在内曾於三月間因該洋商遷移租戶改造房屋經董深恐有碍河工道路地方學欵對於就近居民農田水利公衆交通關係匪輕且内有塘基關係因函請塘工局設法辦理嗣經塘工局函請會丈局會丈以清公地交涉一年有餘迄未解决而所造之屋竟有碍公路水道致民心惶惶慮無寗日亟宜迅予交涉免致激成事變等情並據桃園宅居民一百餘家代表奚品三奚瑞之等呈報到縣除呈交涉員核辦外合行訓令仰該局查照辦理此令 
[培畯義務小學消息]  
　　崑山路東吳大學第二中學校學生所設立之培畯義務小學昨日下午全體敎員聚會商議校務進行方法並公舉職員結果舉馬旭樓爲校務主任周世勲爲書記吕光榮爲司庫議决事件如下（一）廣召新生（二）推擴校舍（三）捐募用欵聞於下學期始可實行云 
[李純贊助少年宣講團]  
　　少年宣講團總部近因謀發展募建團所各處募捐成績甚佳日前又得江蘇李秀山督軍助建築經費銀一千元該團擬俟募捐期截止後特備紀念品以謝李督軍提倡熱忱云 
[孤兒院運動會預紀]  
　　龍華上海孤兒院創辦以來已逾十載造就孤兒不下千數現在院有三百餘人教以學識授以工藝冀其將來能自立誠善舉也茲該院於工讀之餘力提倡體育擇定本月十二日（卽夏曆四月二十六日）下午二時開運動會並將工藝學業成績陳列一室供人批評昨已由該院分發入場劵並附有上海南站至龍華之火車來回票云 
[劉海沙水道移置燈樁]  
　　各口巡工司奚昨出曉示云本巡工司查鎭江關稅務司所屬界内劉海沙水道移置燈樁一架合將其情形度勢開刻於左一長江江隂縣劉海沙西角曾設警船燈樁一架現因江堤被水衝塌故將該樁移置近岸地方自新設之處視段山樁爲南二十五度四十五分西相距英海里一里又百分之十五其餘情形照舊爲此合即遵行曉示各處船隻務宜留心詳記以免疎虞 
[緝私統領出巡]  
　　蘇屬緝私統領宋子元供以漁汛二次上市又値魚蜇届採之時捕魚捕蜇之漁戶均需鹽孔股而梟匪販運私鹽以此時爲最多茲查第二團該管之第六營起至第十一營六營轄境係自蘇州起至無錫達常州鎭江以至江隂各屬地段遼闊港汊紛歧皆爲梟匪出没之所該管各營隊官兵對於查緝是否認眞布置設防有無解怠亟應親往分别查考以資整頓故於前日率帶稽查長張竹居及弁兵衛隊八十餘人乘坐汽船駛往蘇常錫鎭澄江各屬查察並將出巡日期咨呈運副及鹽務署查核 
[署理檢察官到任]  
　　吉林扶餘縣人魏大同（字羨唐）奉司法部委派來申爲上海地方廳署理檢察官昨至魏君抵申即至該廳禀知到差 
[砲兵借用操場]  
　　南車站對面之荒地計有二十餘畝係路局地産近因砲四團第二營尚無操塲故由梁營長租借該荒地暫作操場之用爰於昨日飭派兵士二排剷除該地草根凹凸之處挑泥填平以便操練砲術 
[瘋婦自刎]  
　　寓居虹口西華德路某號門牌之粤婦陳王氏夙患神經病昨暮舊病大發持刀自刎割斷喉管血流如注當由家人趕即舁送同仁醫院醫治未識可無性命之憂否 
[汽車撞傷行人]  
　　昨日下午三時許有某號汽車駛經浦灘撞倒江北人周文調跌傷頭部等處當由老巡捕房九百七十四號華捕到來抄錄汽車號數另雇車送愛傷人往仁濟醫院醫治一面歸報捕頭候核 
[和誘案兩則]  
　　高郵婦人胡張氏住閘北共和路有餘里其女大鎖年十九歳日前與其鄰陳季山（即陳三）私姘偕逃由該氏尋獲扭控四區警署顔署長命解司法科轉送地檢廳核辦 
　　住居閘北德生里之寗波婦人李陸氏有女已嫁虞姓近被二房東張陳氏勾誘與顧某姘識在法租界某客棧借宿一宵前日李陸氏將二房東扭控四區警署經顔署長質訊不認判張陳氏交保限交顧某到案再行核辦 
[搶親案之却下]  
　　沈王氏在公共公廨指控住居滬西康腦脫路七百五十五號門牌之王永林强搶伊女翠林希圖成婚等情由捕將王拘解公共公廨飭交五百元人洋並保在案昨晨由廨集訊即據原告代表律師詰據沈女翠林供稱年二十歳於上月二十一號晚九時許在姨母家中被告糾衆前來將女搶至伊家但見燈燭滿堂欲與女成婚因女不願覔死未幾母親亦來交涉得以放回惟女與被告素不相識等語並據王永林上堂由其代表律師詰據王供於八歳時由父母憑媒聘定原告之女爲室現已二十四歳因原告意圖賴婚是以出此下策至於婚帖兩造係屬親戚當未書寫求鑒中西官核供以此事不實不盡未便准理判將被告開釋 
[違犯烟禁案三起]  
　　潮洲人陳子和在新閘梅白格路三百九十七號門牌私設「寄園」「怡園」牌號之烟膏店被該管捕房華探目邵和鈞偵悉前日下午稟明捕頭協同西探前往搜獲鴉片煙兩大缸小盒二百餘盒將陳連同烟膏一併帶入捕房昨晨解送公共公廨即據中西包探上堂訴明前情並將烟膏呈案訊之陳子和供認賣烟不諱俞襄讞核供商之美丁副領事以陳破壞烟禁判押西牢兩月烟膏送海關焚燬 
　　公共租界廣東路六百八十九號門牌泰安客棧在十九號房間内備設烟具容留庽客吃食鴉片烟被捕查獲烟具稟明捕頭轉稟公共公廨出單於昨派探將該棧經理人李錦榮傳至公共公堂經中西官訊知違章屬實判李罰洋五元充公烟具燬去 
　　陳炳蘭在新閘梅白格路一千二百七十九號屋内開設私烟間前日被該管捕房捕頭偵悉派令中西包探協往將陳及烟客王福康張家友連同烟具一併帶入捕房禀明捕頭諭王存洋二十元保出陳張收押昨晨解送公共公廨經中西官訊明判張家友罰洋五元王福康保出不到保洋充公陳炳蘭違禁令判押西牢六禮拜示儆烟具銷燬 
[串騙鑽戒案之近訊]  
　　伯興洋行前延逖百克律師爲代表投法公堂控俞子明程作人騙去鑽戒一枚計銀六千三百餘兩求追等情飭提去後祗將俞父俞玉璋及程作人兩提案俞子明避匿不到判着俞玉璋尋交子明到案再行核奪昨又提訊俞玉璋稱今子明托朋友寄來洋一百元餘欠求請陸續歸還原告律師稱此案對於俞玉璋尚未明晰判斷是否應負責任等語程作人由賚美律師稱請求堂上准予着程交保出外候核中西讞員會商之下以北案延擱已久俞子明旣不投案由俞玉璋負責着交的保出外限理程作人亦着交的保出外候核繳案之一百元給原告領去 
[再傳債務人家屬]  
　　張炳榮前延律師爲代表投法公堂控錢姚茂不理欠欵銀洋求追等情飭傳去後錢在公共租界被人毆斃判聽候傳到錢姚茂家屬到案再核在案昨又傳訊檢察處稱被告家中祗有被告之母親及妻子餘無他人雖在傳單上簽字今未到案請示原告律師稱今查得錢尚有房産欵項存在某堂内現在該堂函致敝律師願將該欵交與敝當事人請核中西官判展限七天内着被告家屬投案質訊如再抗傳不到准予將某堂内之欵項繳還原告 
[借洋理楚先行註銷]  
　　　　　地延各蘭克律師代表　　法公堂控次　　　　司經理　鼎生於上年十二月間將烟葉八十六包向許抵押銀一千兩逾限不贖請着被告速即收贖否則拍賣作抵又有黃志高被卓虧欠借洋五百元亦延敝律師代表請追卓亦由律師代辯一切判着卓鼎生及保人陳康銑一千兩銀並保着卽取贖否則將貨拍賣作抵黃志高欠洋亦着卓陳交五百元人銀並保出外會同借據上簽名作保之六人公同擔負繳任案昨由原告律師稱黃志高所控之欠欵被告已經理楚請求銷案惟許永記之控案尚在拍賣請展期再核中西官判黃案准予註銷 
[昨日公共公廨讯案紀]  
　　昨日上午公共公廨第四庭由關讞員會同卓副領事續訊「奚僊嵩訴其兄少如將故父朗如所遺老鼠沙田私自賣與某日商得價獨吞案」此案起營係兩造爭奪遺産問題審訊數次未曾終結被告拘押在案兹有陳永錫堂延律師到堂譯稱該處沙田奚朗如從前已抵押與敝當事人得押價銀一萬兩嗣因無力取贖敝當事人遂找銀八千兩由奚朗如出立賣絶契據云云言次將蓋有寳山縣署鈐記印之賣契一紙糧串數條呈察問官遂向被告奚少如訊據供稱伊父生前並未將該田賣與陳隆呈案之　契糧串均囑僞造堂上儘可行文至寳山縣知事署調查等語「結果」被告還押展期七天查明再訊紅契糧串附卷 
又午後第一庭由李襄讞會同美丁副領事審訊「美商怡隆洋行訴許君南違背定購糧食合同請追損失案」先由原告代表律師上堂將案情陳述之下次由怡隆洋行内西人投案供訴良久略謂原告於隂曆去歳年底向被告定購糧食訂立合同到期無貨致原告受有損失等語被告亦延律師到堂向該西人詳細盤駁至暮「結果」改期再訊第四公堂由陸襄讞會同美約副領事審訊（一）「婦人葉王氏兩次訴前在山西路開設洋貨店之錢榮安不還借洋一千八百元案」均已判决原告勝訴將該店生財拍賣得欵續還兹據原告律師到堂聲明欵尚未曾領到訟費請着被告擔任「結果」照前判執行並着被告擔負堂費（二）「錢榮安請求准予破産案」謂求人及其律師均不到案「結果」請求破産未便照准（三）「聚成絲號訴黃燮和不理欠欵案」前已判决原告勝訴兹因原告律師倒堂聲明前請將同康泰絲棧黃絲六包扣除上次訊結以該絲與被告無關發還協餘公但敝律師尚有新證據提出要求對於絲之交涉予以復訊云云而協餘公延律師到堂反對「結果」候下禮拜四准予復訊黃絲六包錢封未判决前無論何人不得擅自移動（四）「王敬臣訴張根生等地單糾葛案」因要證未齊「結果」補傳人證改期再訊 
[警署員諭禁攫物]  
　　南市一區一分駐所宋署員昨發六言告示云照得各處碼頭水陸交通要衢商貨雲集之地豈容匪徒涉足風聞種卸貨物竟敢乘間攫取似此擾亂治安尤屬危害商旅兹特出示嚴禁隨時偵查緝捕拿獲依法懲辦永除擾害之虞 
[攫項圈押一月]  
　　翁雪樵家傭婦何高代前抱翁子忠元在虹口西華德路東桂芳弄口被匪人將忠元頸上所戴値洋六十元之金項圈攫去昨包探王少廷拿獲徐小狗子一名解由公共公廨徐不肯認攫諭着押查在案昨晨中西官升座飭將徐提案續訊供仍如前問官以旣經何高氏證明確係被告所攫應判發押西牢一月示儆 
[道署批示三則]  
　　崇明縣民徐金熊等呈爲所保非人請派委查明劣跡令縣選補由據呈該縣城隍廟住持徐波印種種劣跡是否屬實仰崇明縣知事澈查核辦 
　　南滙縣民徐老四呈爲袒徇勒吞訴縣串捺抄粘　求令行追究由呈悉此案旣經該縣吊契傳訊自有正當解决何遽來道越　所請未便准理 
　　陳言雍呈爲破壞行規糾黨兇許請求通飭提究以安工業由據呈李四喬種種不法行爲如果屬實可逕赴嘉定縣呈請拘究毋庸來道越瀆 
[誌謝]  
　　昨承商務書館惠贈第十七卷十號東方雜誌第二百四十四號英語週刊各一册書此道謝 
來件 
[新中直接國際貿易股分有限公司原起]  
　　世界經濟之趨向當今之世實一經濟競爭之時代也優勝劣敗弱肉强食恒視經濟勢力之偉薄而經濟勢力則　胎於工商實業故二十世紀以來列强之工商實業發明日新擴張日廣要皆以此爲　財之的也自歐戰肇禍砲雨槍林毒氣烈烟潛船飛艇　轟殘殺人　慘傷物産毁盡誠爲數千年戰史中所未見社會遭此大變經濟界受損失之影響乃至巨今兹戰事告終各國　　　元氣　國　生活　在之　　一　務不能不注重其爭勝之時世界與論　　　　　故政府更事組織以期促進改良教育擴充商務增廣工廠外復遺技藝專門人才出外游歷調查各國風俗人情經濟狀况物品出産商業情形彙集成文以資彼工商之研究國民得政府之鼓勵資助愈奮發精神疾起直追互相砥礪務期固勝國際經濟競爭之地位而視吾國不但於此種種問題　然無知即工商事業雖有創辦者亦未能提倡增良以此潮流之趨向恐數年後各國經濟勢力播遍大地將不復許吾人有經濟涉足之地於世界矣能不悲乎 
　　公司創辦人之經過嘉有鑑於此會留學法國當歐戰時不畏艱險親身旅行於此德荷蘭英瑞士各國細心考察其政策之進行推測新世界潮流之趨向以備返國時拯救吾國之急務覺時勢迄今捨經濟問題不足以立國也因是在法國里昻有新中國直接貿易研究機關之組織事成於一九一八年專務調查各國出産力製造力及製造之方法如何種物品爲該國特色何種工業在該國爲發達何種原料爲該國吸收之大宗社會心理人情習慣美術觀念商業情形在國際經濟地位與吾國何等關係何種工業爲吾國創辦急請之着手且並事文字之鼓吹以科學理論登載於法國工業商業專報以收輿論感情卒得各國輿斌表示友愛且祝吾國直接貿易機關之早日成立而收國際感情之實益 
　　吾國工業窳敗之緣因今者嘉已着手無辦矣請爲吾人一讀吾國工商業窳敗之緣因蓋吾國之工商業直言之乃一無技能學識之組織常識旣乏其無世界眼光不待言也兼於習慣因循隨便將事是以弊端百出即僥倖間有贏益者亦但知其然而不知其所以然故不但不能毁達且礙難持久（如絲茶樟腦爲吾國大宗出口數千年專利之物品也然在一九一二年中國出口基羅八·九○四·○○○而日本出口竟有一○·八六七·○○○已超過吾國八分之一即至一九一八年日本出口更超過吾國三分之二茶則在印度茶初出充銷之時吾國出口去倫敦市塲者尚占有百分之九十今則退占百分之九矣美一方面爲日茶扼之主顧盡失樟腦一業由吾國出口提製無法則成本耗多利息微末其出口銷路大都被日人收買轉運專利世界賣權（詳文請閱法化學報）V-Revue　ees　produits　chimipues　Andre　Duboso　P，２２１９１８横　德領事之報告及嘉在巴黎法文之著述此出口之數大宗貨物營業不數年即失敗如此遑論其他然考失敗之由究何故耶豈他國之出産多吾國耶是當不然所以然者即吾所謂無技能之組織也 
　　新工業促進之方法嘉今所組織之新中國直接貿易公司其性質則以增進改良吾國工商事業爲目的凡有志於新實業者本公司當竭力勸助導之入於正軌告以製造之法施用之方機器何者爲適用而價謙營業何者爲善而可辦其製物諸良法（忽論製造何種物品之法悉備）容暇當採集科學徵求世界曾有實騐之技術一一著成文字以引導國人適於實用務使吾國際間有一經濟立足地位 
　　新中國之營業至本公司之營業則又更有特色謀紹介吾國人對於吾國工商輸出購入能有直接携手之便利以闢成一世界直接貿易市塲而固吾國經濟之活動其紹介手續以吾國製造家紹介於各國之大工廠成直接之交易俾其一得常久之買主一得源源之供給彼此皆益昔吾國營業出口者大都仰駐中國各洋商之鼻息悉聽其壟斷是則隔一層黑暮故常生經濟之波瀾甚至有因波折　而歇業者其害亦甚矣今本公司如此介紹自不難去此害也至現今里昻意大利比利時美舊金山均欲開展覽會集世界之工商買賣爲一市交易均已有正式公文照會我國政府請徵集物品赴會嘉前次在京曾將各省旅行親自調查之物品彙成一計畫書及籌辦之手續呈於農工商部頗荷嘉許已允由閣議提案撥欵籌辦之若是事辦有成績他日亦可聚集我國工商家組織一展覽會延請各國赴會以促進我國經濟之發展而結世界直接貿易之感情此即嘉實行本公司宗旨着手之第一步也至本公司辦法極其完備各科皆有科學專門曾經經騐之人力長之以餉國人之顧問無不精詳本公司利益以現下各處商情狀况預算之第一年營業得可十餘萬創辦費僅五萬　已夫以本公司人才萃集事事皆以法組織之利益自必逐年增加營業亦自必日益發達當兹戰後經濟競爭日烈之日正其時也吾人試爲國爲己思之能再不奮起乎嘉不才竊抱此學此志而組織此公司願吾國有志於新實業同志諸君共竭力勷成則非獨本公司之幸亦吾國實業前途之福也　法國里昻大學工業化學工程師新中國直接貿易公司創辦人楊子嘉謹啟 
來函 
[中西女塾校友會來函]  
　　本會前報黃浦灘中國銀行新屋開展覽大會承上海工部局中國銀行江蘇交涉使署馬玉山公司愼昌洋行斜橋總會漢冶萍公司愼泰泰昌公司亨茂公司中央汽車公司飛星汽車公司永安公司先施公司寰球中國學生會童子軍復旦童子軍法文學堂華童公學童子軍青年會惠羅公司謀得利洋行正廣和洋行商務印書館泰興印務局五洲大藥房上海知學會英瑞牛奶公司英美烟公司一枝香香亞公司第二師範震寰藥房字林報大陸報英文滬報電車公司等熱心贊助實深感激謹此道謝三馬路中西女塾校友會敬啓 
[織襪女工公會來函]  
　　閱昨日貴報載經華襪廠經理陳品甫控工人殷浦銓等一案内有原告偵悉馬四媽在葛羅路發起女工公會當即偕同捕房包探往拘詎馬已逃逸迄未獲案等語查本會發起人中及此刻已入會之會員中並無馬四媽其人而原告及捕房包探亦從未到過本會會所用特函請更正以昭核實上海織襪女工公會啓六月十一號 
雜評二 
[私縱監犯（訥）]  
　　民國日言改良司法而司法界之黑暗且較前清爲甚前清所視爲極重大之弊案官吏不敢輕犯者而今且一見再見公然視爲極尋常之事矣斯則深可慨也 
　　即以上海論第二監獄之越獄風潮也絶食風潮也推究原因爲何而發生乎地方分監之前有私縱烟犯劉刁根案今又有私縱烟犯趙阿寧案推究原因何人任其責乎此種弊案並非監獄中一二獄卒法警所敢爲而又非尋常疏忽所可推諉乃竟一見再見則今日法界之所謂官所謂長可想見矣而法界之一切内幕亦可不問矣嗚呼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[栩園隨筆（六）] [  天虛我生]  
　　旣抵華藏停舟繫岸岸以石塊纍積而成洪波激漱滑不容足未嘗加以一簣之功可里許始逹山門則游人已集如蟻以狀下之皆農工商而士不與焉出門以内列地求售者皆耕漁之器竹製蠶具尤多不失古人市集之意中有魚籠製法頗足玩味籠狀如風乾粟子籃中有膽不束其口使直通於内膽之上端散如帚狀魚入膽中而游泳於夾層欲復出則爲帚狀之篾所阻披鱗作痛不敢出也其用法未詳不知魚何樂而入籠大抵如捕烏之踏籠然其中必有鳥媒兹當以魚爲囮矣進天王殿所塑金剛小於靈隨可四倍羅漢堂在建築中簷柱不過尋丈規模簡陋萬不足擬靈隱之羅漢堂也寺僧建此不過利用羅漢金身一方爲自己求苦難一方爲檀越消災障蓋多錢之人苟無排洩之方則黃金爲祟亦無以享其安樂矣正殿前塑三世如來旁列十八羅漢後塑觀音香烟殊不盛楹聯亦無足觀殿後老屋數楹塵暗偪仄使人無歡綜覽一切地址雖廣然殿宇皆卑隘任令如何佈置必不能使莊嚴崇煥如靈隱普陀也僧人亦無山水氣鄙俗可憎第嘖嘖稱道其無尾之螺試索觀則亦尋常之螺但其尾端鈍平無尖孔予謂以此爲法螺則必無人能吹矣同游之客皆失笑遂乘興而返拉雜書寄於紫蘭主人所謂曾經滄海難爲水除却巫山不是雲吾人生長西湖平素亦不以爲意及至他鄉則西湖誠爲我心目中之滄海巫山矣 
筆剳 
[拂蠅記（下）] [  少游]  
　　生躊躇良久乃嘆曰爲令娘故吾不能行矣然終老是鄉亦殊非計嗟乎侯生豈甘久居人下者女率然曰以君之能固無適而不利顧老父倌君甚膝下又無子君苟愼終始全肆之職不子託而將誰託耶語已頓自覺其失言絳頰增春益如朝霞之耀眼越數日生以感冒成疾臥榻不能起感懷家鄉衣襟俱濕肆主人愛生如己出急爲之延醫女至是亦不能避人言茶爐藥鐺匪不躬親相處有如小偶父見之微笑尋生告瘳女喜形於色謂生曰君之病也妾心碎矣生亦曰苟日得令娘爲吾治湯藥者雖病亦愈於非病耳自是言語隱隱漸及於情會有南商馮某以市貨至女肆見女而艷之又見肆主人甚和藹遂相與話桑麻發殖事并勸其經商蘇浙間女父曰先君子在日亦曾貿遷南服今逝矣小子不克負荷區區一肆尚懼無以自支敢遠游耶馮因詳詢家世則兩家故世交也馮乃請於肆主人曰豚兒已弱冠矣猶未有室令愛婉娩足相匹也苟不見鄙私願附蔦蘿今夏擬遣人京求學便當進謁俾兄定進止女父遜謝再三而别薰風旣至北地苦蠅蚋生倦臥庭中小榻以取凉女爲之拂拭女父適入見女踞坐生旁狀甚肆大驚懼生與女或有私然以往日愛生故竟以女妻之移書絶馮結婚夕生謂女曰非卿爲我拂蠅寧能屬我女曰是亦老父之恩意耳不然天下寗無釵分者生亦謂然 
藝評 
[大鼓雜說] [  紓庵]  
　　滑稽大鼓調是常有（格格...）腔厚疊四五十字爲一句如連珠砲然又類塘鴨昻首長鳴其音風雅耶實覺並不風雅則如鴨鳴又何爲者若謂藉此以助音韻轉折之艱則音腔轉折任何艱難决不借重鴨鳴可以免却蓋難如崑弋皮簧且不需眦格字之助也何况大鼓乎或謂藉壯聲威然而旣不雅馴何來聲威豈以大鼓腔中有此鴨鳴便可成爲大鼓耶不知創鴨鳴者乃是何等心肝又温酒斬華雄一折中當關公提刀上馬時亦有（刮喇...）捲舌疾唱之一段謂此形容壯繆威烈耶並不因此而威烈大概與格字相類正是何苦 
　　唱梨花大鼓之木板張噪音雖砂而頗有腔韻且能收放自如唱時帶幾分做勢如周信芳之打嚴嵩潘月樵之九更天恰到佳處因爲好動者所觀迎余則以其火氣不當寓目一夕見豁公聽其歌因問長處而豁公竭意傾賞謂其歌曲爽如哀家梨快似并州剪作因坐而聆之第覺如切綠沉西瓜快决無倫其餘佳處終覺不能領解憶曩日晤張丹翁論及楊小樓戲事丹翁謂人家說好我亦說好而已至於實在好處則亦惘然無知余今對木板張亦正此意 
雜錄 
[不忘溝壑齋聯話] [  楓隱]  
　　吾蘇有錦帆居茶肆在護龍街飲馬橋北往胥門之要道也肆中懸一嵌字聯云所來皆學士文人繡口錦心一室話言聯雅誼此去即胥江古址櫓聲帆影萬家烟火藥安居語頗雅潔聞係王勝之太史手筆又一聯云客盡錦袍來座右江懸帆影落樽前亦工穩 
　　去歳蘇城各學校爲郭欽光烈士開追悼會先一夕有叩余門囑作輓聯者余立書數聯與之中集句一聯云韓亡子房奮泰帝魯連恥寗爲袁粲死不作褚淵生上聯爲謝靈運詩下聯則晉時石頭城謡也 
　　吳江金天翮松岑寓居蘇城醋庫巷有署門一聯云豈有文章驚海内欲廻天地入扁舟集少陵與義山句如天造地設余在金陵東關頭見人家有集昌黎句署門一聯云鳳　麒麟在郊藪珊瑚玉樹交技柯可稱强者 
余近閱吕晚村東莊詩存最愛其中一聯云生憎腐鼠從鵚嚇不惜明珠向鵲彈謂大堪署門又一聯云孟嘗門下饒雞狗水鏡胸中只鳳龍亦佳 
新聞拾遺 
　　拭靴佳人美國紐約烏哇西街有姊妹兩人合賃而居同執拭靴業姊年二十妹年十八俱丰姿絶世人多藉試靴以親芳澤所得値較常價加二倍某日開肆尚未逾午客之候於戶外者至數百人姊妹奏技不暇於是一拭左靴一拭右靴俾客不至久待云[  光宇]  
　　梁上君子破烟窟紹屬袁川金某性甚鄙吝素與其妻某氏同嗜阿芙蓉終日横陳一榻毫無顧忌前晚夫婦正在大吹突來二賊匿身外房因聞聲出視大喊捉賊二賊闖入房内見烟燈雙耀烟具齊全遂笑指曰我輩爲飢寒所迫不得已爲之爾等違禁吸鴉片科罪較我輩更重待天明同往法庭如何金某旣被挾制無法可施任其揚長而去[  ] 秩音） 
　　好夫妻居然同命浦口某報關行司賬楊某昨娶某姓女續弦頗爲熱鬧詎新娘在轎中受悶下轎即不省人事新郎在旁大呼我的妻呀即倐然倒地手足如氷蓋急痧也立請某醫生救治奈已不及一般賀客變爲弔客矣[  隱厂]  
　　燒和尚城内某寺前日接受法捕房送來無名僧屍一具循例焚化屍體置大缸中下鋪柴料舉火時該寺僧衆圍聚口宣佛號一時梵音震天臭氣四射觀者咸稱該僧道行未深云[  警世人]  
　　此之謂實行平權西門内某藥店主張某平日喜义麻雀婦則喜游北里各游戲場恒有其芳跡某偶加規勸婦輒謂要我不出除非已先戒賭日前又以此事大起衝突婦盛怒之下竟將特備省叙之紅木桌劈毁嗣由第三者居間調停謂不如客從所好兩不干涉某因技癢難熬只得應允雙方各無異言云[  醉痴生]  
劇本 
[新婚夫婦（二一）] [  瑙威名家皮琴生著一圭譯]  
　　阿克塞這不是别的甚麽問題但爲我們兩口兒的關係我所缺少的就是愛情他却不知道這其間的意思他要是永遠留着在家裏怕就永遠不會知道（略停一停） 
　　母親（慢慢地說）他永遠留着在家裏便如此麽 
　　父親（走近阿克塞微微顫動着）你這話是甚麽意思 
　　阿克塞他如非到那時不能再依靠他父母纔來依靠我 
　　母親他到底說甚麽 
　　父親我不明白 
　　阿克塞他倘要跳出女兒的地位要做一個賢妻勞拉必須離開這裏 
　　母親勞拉遠去麽 
　　父親我們的女兒遠去麽 
　　勞拉（走向他母親）阿母 
　　阿克塞他倘這様留着一則是耽誤了他我是很愛他的二則是耽誤了我以外耽誤了你們兩位你們的意思原是很好的可憐我如今手中有了權力可又不能做去勞位單爲你們二老生你們一死他的一輩子也就完了照這個様子簡直不像了婚姻這不是他在禮拜堂聖壇前答應我的道也不是我所能耐得下的總之不把這事改造一下子無非使我們大家都不快樂所以勞拉定須跟着我同去（那母親傾身向前勞拉走向瑪蒂爾逹） 
　　父親你的話不是從你的意中發的 
　　阿克塞我意中很是眞切誰也不能摇動我的决心 
　　母親如此須求上帝可憐見我們 
　　父親阿克塞你是知道的上帝賜我們五個孩子你也是知道的後來他又要還了四個去現在單留着勞拉這一個孩子是我們唯一的快樂 
　　母親阿克塞我們捨不得失掉他自從他進了世界以後從没有一天離開我們我們憂愁之中也把他嬌養慣了彼此一天都不能分手任是死神要帶他去時我們也得緊緊的攀住他呢 
小說 
[社會小說衆醉獨醒（六八）] [  瞻廬]  
　　第十二回辦新村消除毒藥水赴車站邂逅酸醋瓶 
　　話說表明再說慧姑送了錦心一條巷回到家裏便向父母告禀說錦姊明朝動身赴錫孩兒須得清早起身趕到城外車站買了月臺票送他上車子才夫婦道中表情分理當如此便是你不去送我們也要呌你去走一躺當下談些閑話時已天晚傭婦送過錦心早已回來「一宵已過」四字通套來朝東方透亮大家尚没起身慧姑早在茜紗窗下水精簾前整理這個髮髻高舉皓腕巧挽青絲費了一會子功夫方才就緒肚裏自思無怪當今時髦女子都提倡着剪髮主義女子梳頭確是一樁累贅的事要想趕緊出門却不能開步便走都是這滿頭青絲把人束縛住了昔人喚頭髮做煩惱絲煩惱兩字確是定評男女的煩惱絲可以剪掉妇子的煩惱絲難道剪掉不得......正在自思自想傭婦聽得小姐起身便進房來送面湯慧姑盥洗都畢換了一件華絲葛的皮襖套着裙子秀髮上面壓着一頂絲搶絨的帽兒拖條駱駝巾護着蝤蠐領自己在着衣鏡前瞧瞧却是不奢不儉不華不樸算得合宜的打扮那時一輪旭日從茜紗窗外透進光彩照得兩頰緋紅同初日芙蓉一般慧姑怎敢遲延扣着白絨手套挽着小革囊徑自出房把房門反扣了蠻韡細碎盈盈的走到父母房裏告禀出門聰生見姊姊打扮端正便嬲着要同去游玩慧姑許他少頃回來買糖果給他吃聰生方才不鬧着同去子才夫婦喚王媽伴着小姐同去慧姑道這倒不必王媽走路怎及孩兒的快捷他是纏過脚的身軀又是肥胖孩兒走一步路他要分作三步兩隻小脚在地皮上舂得怪響枉自舂殺了許多螞蟻孩兒同他走倒要時時停步等他倘把車站鐘點錯過了便要徒勞往返好在此地離城不多路出了城便可喚一輛人力車直逹車站還是孩兒獨行的爽快子才夫婦道你旣獨自出門須得緊去緊回路上小心在意慧姑答應着警鴻一瞥早已出了自己的大門巷裏靜悄悄地尚没行人出了巷正待轉彎驀地裏一個四十多歳的男子戴着銅邊眼鏡穿着大方馬褂故意的迎面撞來慧姑見這人不懷好意忙把嬌軀一偏雖没撞個滿懷然而慧姑的肩窩上早受着一擠手腕上早受着一碰 
[自由談之自由談] [  鵑]  
　　日之夕矣執筆就事坐甫定噫氣有倦意而斜照貫簾旌入烘膏作奇燠似振吾神而敦促吾後者乃力作弗敢畷因念天下不乏懶人安得時以斜照烘其背 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[常與怪] [  漸]  
　　世界與時變遷故常竎亦與時而變遷 
　　今日所謂習見習聞之事在數年前或數十年前乍聞乍見之未嘗不以爲奇奇怪怪也 
　　由此推之則今日所謂奇奇怪怪者謂數年後或數十年後即爲習見習聞之事亦未可知 
　　例如輪船火車皆昔之所謂奇奇怪怪者也而今則視爲尋常矣 
　　電燈電話電車皆昔之所謂奇奇怪怪者也而今亦視爲尋常矣 
　　飛艇潛艇無線電今在外國已視爲尋常在中國尚以爲奇奇怪怪者也我知不數年亦視爲尋常矣 
　　民國二字在專制時肛所視爲奇奇怪怪者也今人人視爲尋常而未必人人盡知其眞義他日人人知其眞義而愈尋常矣 
　　是故知世界無日不在變遷之中則我之常識亦不知不覺無日不在變遷之中此之謂眞常識 
公民常識 
[補救糧食問題的研究] [  世榮]  
　　現在滬上的米價已飛漲到十元餘爲我國從來所未見的所以各界有非常的恐慌紛紛討論補救的方法現在我也有一個最簡便最容易的方法要同諸位大家研究研究這方法就是減少個人日用口糧主義這個主義也不是我首創的在歐戰時各報上多已載過諒各位都知道我現下我把中國行這個主義的好處細說一翻 
　　（一）『經濟』諸位現在所最恐慌的無非爲經濟問題這個主義就補救經濟的一種方法人之所以要有食物無非爲養生起見所以食物不必過於豐富只須離持生活就是了我聽聞西國人的食物比我國人少而身體反比我國人强可見得食物太多是浪廢的所以我們應該減少一點也可以省幾個錢 
　　（二）衞生據生理學家說胃的消化力有限所以無論吃什麽終要消化方於個人身體有益若吃太多胃就不能消化不但無益而且有害我國大多數人吃飯的時候少咀嚼雖是吃得狠多而益處極少現在我們行這個主義要緩緩的咀嚼自然吃一粒米得到一粒米的益處於衛生上最爲適宜 
　　（三）道德大概米價所以飛漲的緣故因有一般奸商私運出口我們旣没有别的方法去阻止他糧食又這様的缺乏若是我們仍舊照様吃於我個人旣没有這麽裨益他人反受極大的影響於良心上太過不去所以我們應該少吃一點使他人也享受同等的幸福 
　　以上所講的三種好處還望諸位吃飯的時候把這個主義大家研究研究（乙種酬） 
道德叢話 
[新格言] [  漸]  
　　說得好還是空話做得好才是實事 
　　占着便宜不要高興逢着挫折不要灰心 
　　不取絲毫分外的錢財不卸絲毫分内的責任看見人的壞處要自己反省看見人的好處要自己實行 
　　今天應當做的事不要擱至明天做明天應當做的事不妨提到今天做 
　　人家懶惰我不要跟着懶惰只須我處處勤奮懶惰的自然慚愧人家虛僞我不要跟着虛僞只須我處處誠懇虛爲的自然慚愧 
　　飯要大家吃吃倘然只有我吃人家都没得吃這却狠危險事要大家做做倘然只教人做自己全没有做這也不公平 
經濟 
[研究分業之利弊] [  高鴻鼎]  
　　國家之貧富視黃濟之發展與否經濟之發展與否又視實業之發逹與否實業發逹則有企業家與勞働家之分矣企業家者以經濟而决定其營利的生産事業及營利事業之計劃勞働家者以一身之智力體力而供職於實業上者也有企業家及勞働家然後可以辦各種之事業因此礦務工廠墾荒等事業出焉一工廠之工作多科别繁非少數人之智力體力及其有限之光隂可得而完善也以是有分業出焉分業有職業的分業尊業的分業及生産的分業分業之種類旣如此而其利弊如何不可不研究也分業之利害可由勞働者企業家及一般社會三方面觀之姑分其大要如左 
　　（A）由勞働者之方面觀之則分業之利有三其害亦有三（一）分業之結果勞働者所執之業因專門而生熟練有熟能生巧之效利一 
　　（二）分業後則事業性質單純易於習練年少者有早得獨立於經濟上社會上之望利二 
　　（三）分業後則事業種類甚少得因人人之能力嗜好而授以相當之職業無用違其材之警無因老幼男女而有棄材利三 
　　（四）分業之後勞働者終歳專執一業不少變換則肢體精神必易損傷爲勞働者身體上之害弊一 
　　（五）專攻一技不通他藝則倚賴心生因依賴其職業往往爲資本家所凌踐爲勞働者志趣上之害弊二 
　　（六）偏執一業積日旣久不能改執他業設其業有恐慌危險之時必至於無所糊口而陷於苦阨爲勞働者職業上之害弊三 
　　（B）由企業家方面觀之則分業之利有五其害有二 
　　（一）企業者能應勞働者技能而予以適當之局部勞働無用違其材之弊利一 
　　（二）企業家能應勞働者技能而予以適當之專門機械器具有事半功倍之利利二 
　　（三）有以上二利則生産量增加而技術易於改良利三 
　　（四）企業家得以利用機械日夜不輟資本無固定之患利四 
　　（五）分業後則带業單純則選擇勞働者可以無事苛求而機械使用之結果使勞働者之數可以減少利五 
　　（六）分業後則專門業此者愈多而販路愈狹弊一（即所出之貨愈多則貨有遏剩停滯之弊） 
　　（七）分業後其原料機械多仰給於他業者則生産上必至多倚賴多數之生産者弊二 
　　（Ｃ）由一般社會上而觀則分業之利有三其弊亦有三 
　　（一）分業後則生産物之種類分量可以增加品質可以改良使社會上得價廉物美之物品利一 
 
 
 

Page 18

 
 
　　（二）分業後則社會多獨立之職業而而失職之人自可滅少利二 
　　（三）有以上二利則一國生産力可以增加國際間之競爭力可以强大利三 
　　（四）分業後則社會上各業者之關係日益親密而獨立之精神爲之減殺弊一 
　　（五）分業後則一方面社會上各業者間之關係益密而一方面復陷於生産過剩（Ｏver-Productive）之弊弊二 
　　（六）分業後則職業分岐階级以生對於政治上社會上經濟上之利害易生衝突弊三 
　　由以上所列舉者觀之則分業之利害各半惟其利常爲直 
接的而其害常爲間接的其利多爲永久性而其害多爲偶發性耳然交通經濟時代發逹之後分業自然發生不能因噎而廢食若强加防止適足以阻社會之進步爲國家者不可不於經濟政策（如奬勵實業）社會政策（尊重勞働者）勞働政策（保護勞働者）及衛生敎育（如干涉虐待工人者禁懲之）諸方面矯正之也（乙種酬） 
交際 
[西禮須知（四）]  
　　（丙）關於餽贈者 
　　對於初交女友有所餽贈勿購貴重之品勿貽衣被等物（如帽鞋衣服等物） 
　　五介紹 
　　爲人介紹須得兩方之同意勿貿貿勿以婦女介紹於男子須以男子介紹與婦女如與友人同行而適逢他友爲同行之友人所不識雖自己與之談話不必介紹苟欲爲之介紹通名時先稱年輕職卑或與自己之感情較爲密切者如介紹與婦女行脫帽鞠躬禮與之握手勿先伸如介紹與長者如之旣經介紹以後相見必互相招呼勿如陌路 
通訊 
[全詔武博士演說歐戰之教訓]  
　　（五月二十一日全君在清華學校演說詞） 
　　清華學生沈鴻來筆錄 
　　全紹武先生在美國大學畢業一九一八年歐戰劇烈時先生親往歐洲服務於軍人青年會曾在火線中出入四次極有膽略對於歐戰情形異常熟悉日前北京清華學校特請全君演講全君以歐戰之教訓爲題極多精到語足以振起國民之精神兹略述其演說詞於下 
　　全君曰余在美洲時所聞談論及所閱之報無非是歐洲大戰爭事說得轟轟烈烈十分熱鬧及親到歐洲反覺人民靜鎭如無戰事一般閱倫敦泰晤士報前幾頁都載平常生活事至第六頁始見戰事二三段但言某國某隊某時攻進幾碼某國退後幾碼云云後來余到巴黎見法國報上亦是尊說實話記實事方知英法兩國人民之眞精神咸有靜定二字的工夫没有囂張的浮氣有事一步不放鬆暗裏着實預備一切而毫不聲張惟堅定然後能遠慮惟沉毅然後能勇敢協約國制勝之原因在此 
　　余在巴黎時見協約國軍人都是冷冷淡淡若無甚大事而聽其言論均是捨身救國絶無他種思想及至臨陣殺敵尤屬奮不顧身方知協約國戰士咸有忠勇的眞精神全不露在表面上余曾與一軍官談謂設若巴黎失了倫敦也很危險不知英國有方法抵制否英軍官答曰不必憂也失巴黎是一事失倫敦又是一事若使巴黎失了德人能渡海攻倫敦卽使倫敦亦失了英倫三島都失了但是有一件英國的人心是永遠不會失掉的英國的人心旣不失則英人終有打倒德國人的一天從這話看來就知道協約國人民的眞精神了百折不回至死不變報仇雪恥之念人人牢縛於腦筋之中全國億萬人之心如一心此不協約國制勝之大原因（未完） 
衛生 
[新流行之喉痧] [  徐相宸]  
　　往年喉痧多發於冬末春初一至春三月便告肅清今年天時隂寒抑遏直至近日暴熱亢燥其發愈晚其症愈險 
　　凡發喉痧痧與喉齊發者輕喉症先劇而痧不即出者重蓋齊發則日少而病人抵抗之力猶强分發則日多而熱已傷津無力託邪外出矣凡病喉痧痧出而喉症轉輕者順症也痧出而喉症增劇者逆症也自汗痧出甚速者順症也乾燒無汗痧出極慢者逆症也痧出頭面多鼻紅者順症也痧出頭面少鼻白者逆症也痧一出即齊回得慢大便不溏亦不閉者順症也痧一面出一面隱大便溏洩或閉結數日不通者逆症也痧出口渴減胸悶輕者順症也痧出煩渴氣喘鼻煽者逆症也痧出神清辇減安眠者順症也痧出神昏熱加日夜不寐者逆症也 
　　治喉痧者當有膽識一起即用清開大劑化險爲夷見功速而人不知其功者上也偏於開透則咽喉有糜爛之變偏於清解則痧疹有悶伏之害人知此病死於喉者多不知其死於痧者尤多也病重勢急宜急擊勿失不可輕劑玩病蓋早則人實症實津液猶充藥不嫌重遲則病重人虛津液燒乾正不勝邪英雄無用武地矣往年喉痧天氣猶寒利於透發不利於清尚居多數今痧不即出汗又不暢不得不透煩燥口渴咽喉糜爛不得不清專顧一面恐其不及雙方兼顧庶乎有濟（不受酬） 
小說 
[商業小說模範商人（九）] [  瘦鵑]  
　　嘉德見賴西口口聲聲說孩子明明有小戲自己的意思却仍認耐着不願發作接着忙問道先生可是代表烏哈哇州多利城的沙伊士先生到這裏來買礦麽賴西很驕傲似的答道正是我是東部第一大富豪的代表嘉德道你老瞧這裏的礦怎麽様可惟得上你的法眼麽賴西道我到處都　過了好礦和不好不礦都逃不過我的一雙法眼那小桃礦還不錯很唯得上良嘉德道只是買賣定局還須經沙伊士先生　過麽賴西答道正是我已打了個電報給他十天以内他就須到這裏來了嘉德一聽這話他那顆心似乎已沈了下去料知這事十進中有八九進定當了賴西忽又說道然而沙伊士行狂或者不來也未可知嘉德很懇切的問道或者不來麽爲甚麽不來那賴西見嘉德臉色和聲音都有異便把兩道長盲揚了一揚一壁却答道因爲他在新墨西哥南部也正尋着礦倘尋到了好的礦他就未必到紅馬鎭來了嘉德聽到這裏心中頓起了無限的希望知道事兒還没有定沙伊士那厮未必到來他在紅馬鎭中還能立足呢賴西吸了一大口雪茄吞吐着烟說道沙伊士先生要是不來買這小桃鑛我怕紅馬鎭中也未必有怎様發逹的希望因爲小桃開了礦産倘很豐富爲運輸上便利起見須要造起鐵路來接着旁的礦都開了住民一天天多起來了其餘的事業也都能一件興起來到那時紅馬鎭纔眞檌成了個西部名城嘉德先生這個豈不和你有益就是旁的人也那一個没有利益總之紅馬鎭將來可能發逹不能第一步須要　沙伊士先生的决心可願意買這小桃礦去小桃鑛的開採便中你們紅馬鎭發逹的導火線咧這時嘉德箇直處了個很爲難的地位他本是極望鎭中發逹并且也打算把大刀闊斧在商業上劈開「條新路使紅馬鎭漸漸發逹起來小桃礦的開採關係很大賴西所說的話原没有錯得但爲他自己的私事起見又不得不暗暗望沙伊士别來沙伊士一來他也就交上惡運咧嘉德想到這裏自己似乎頓時變了個自私自利没有價値的人兩邊面頰上怱的起了兩朶緋紅的紅雲暗想何不勸告賴西說說這小桃礦中没有甚麽東西委實是不値一錢的如此賴西定然去轉告沙伊士勸他别到紅馬鎭來買這没有用的礦 
 
 
