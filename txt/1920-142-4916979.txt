# 1920 - 142 - 4916979

 

Page 1

 
 
   
 
 

Page 2

 
 
   
 
 

Page 3

 
 
時評 
[援湘（冷）]  
　　團河會議决計援湘夫以援陜之後復有不得不援湘之舉段派亦眞多事哉 
　　因是以知所謂勢力者得之非易守之亦非易也段派今日眞確之勢力皖耳閩耳陜耳湘耳陜旣受逼湘復被摇既援陜矣如何不援湘欲保勢力固不得不若是奔命也 
　　雖然勢力又烏能常在奉直之軍亦前之同氣同志也今又何如然則今之僕僕又奚爲哉 
專電 
　　北京電顧使電匈本拒絶和約簽字惟因國内危急且信協約將來必允修改已决定簽字現定六月四日舉行（二十八日下午二鐘） 
　　北京電莊代辦電告日人不滿意我拒議魯案其激烈分子主以武力脅迫（二十八日下午二鐘） 
　　北京電今午府召外交人員會議魯案第二次辦法備交國際聯盟手續（二十八日下午二鐘） 
　　北京電外部電魯督長謂膠澳日兵撤退雖未必卽日辦到但答復日使文中旣有擬抽調警備隊前往接替語卽常先爲預備又魯境日人戰時所有布置亦己聲請收束請卽查明向日交涉如彼不允卽電中央法京電（二十八日下午二鐘） 
　　北京電外部决定以沈瑞麟充瑞典兼挪威王繼曾充墨西哥兼古巴劉崇傑充日斯巴尼亞兼葡萄牙公使（二十八日下午二鐘） 
　　北京電又有决靳赴陜督師說 
（二十八日下午二鐘） 
　　天津電沁日靳與郭則澐談話預備延長假期出京託郭辦理交代並請代陳東海淮予辭職勿再給假仍定日赴湯山（二十八日下午五鐘） 
　　天津電朱桂莘沁日正午十二點十分車晉京聞有一部分議員及政客希望朱氏組閣（二十八日下午五鐘） 
　　天津電東海沁日午後約某總長入府談話謂閣事至薩續延十日滿時恐仍不能解决（二十八日下午五鐘） 
　　天津電王揖唐爲閣事派秘書程克於沁日上午十點二十分車來京（二十八日下午五鐘） 
　　北京電頃團河會議湘事决派兵援張（二十八日下午九鐘） 
　　北京電昨湘張五次急電到京謂譚軍進佔安仁祁陽耒陽七師敗退衡陽電報不通直軍甫撤彼方卽如此顯與吳佩孚預先約定現擬先行退守俟直軍撤竣後顧無憂再與譚軍决一死戰 
（二十八日下午二鐘） 
　　北京電湘電南軍已佔領祁耒趙恒惕所部向衡陽急進 
（二十八日下午一鐘） 
　　天津電張敬堯沁日電京請於湘南撤防時期内宣布戒嚴 
　　天津電張敬堯因愼防事沁日電京請欵六十萬（二十八日下午五鐘） 
　　天津電吳佩孚所部直軍决撤會同穆文善團長先期布置一切 
（二十八日下午五鐘） 
　　天津電吳師返津飭杜錫珪率軍艦照料（二十八日下午五鐘） 
　　天津電許蘭洲軍有駐隴海路沿線說（二十八日下午五鐘） 
　　北京電黑鮑再辭中東路兼職並保張景惠繼徐募准再續假十日 
（二十八日下午二鐘） 
　　天津電鮑貴卿在湯山養目疾已愈定艶日返京陷日謁東海卅一日偕孫烈臣返奉卽回任 
（二十八日下午五鐘） 
　　北京電交部函陸部以直軍撤防京漢京綏等路祗能預備每日兩列車請飭直軍查照（二十八日下午三鐘） 
　　天津電勘日公府舉行財政委員會例會議案（一）中交票維持案（二）夏節前財政籌畫案（三）外蒙緩行新稅審議案（二十八日下午五鐘） 
　　天津電商部發行有奬實業債劵五百萬元北省認銷逾一百三十五萬（二十八日下午五鐘） 
　　天津電魯豫皖蘇自六月一日起辦夏期聯防魯司令唐天喜皖司令史俊玉豫司令寳德全蘇司令何紹賢並以張文生爲總司令俾可協力緝捕（二十八日下午五鐘） 
　　北京電聞滇唐召舊會議員赴滇組織雲南政府（二十七日下午三鐘） 
　　天津電政府得駐滇探員報告唐督决計召集舊會展期二月期滿不報到以候補議員充之約七月間可正式成立（二十八日下午五鐘） 
　　北京電劉存厚電滇軍已佔領龍泉驛距成都祇五十里川軍在成都東關一帶備戰兵工廠已移至綿陽熊現移駐新津縣川軍均移駐仁壽川北石顏之兵已開赴潼川中江各地唐繼堯致電顧品珍請協同滇黔川軍倒熊以四川爲北伐根據地（二十八日下午三鐘） 
　　天津電唐繼堯撤回駐京代表由宗龍並取消石附馬大街辦事機關（二十八日下午五鐘） 
　　北京電張懷斌任烟台鎭吏魯督署參謀長調胡翊儒補授 
（二十八日下午三鐘） 
　　北京電法京電法總統東日墜車傷醫云無碍（二十八日下午二鐘） 
　　香港電昨譚延闓報告湘軍已與張敬堯部開戰頗勝利軍府授譚暫節制各軍權沈鴻英因湘戰大增邊防（二十八日下午七鐘） 
　　香港電昨軍府議川事岑莫出席决派員赴川坐探並促熊就總裁職對閩省陳炯明主急攻連日派員赴防絡繹不絶詔安大埔饒平黄岡均駐重兵但不自居戎首故未開釁海軍内部分閩粤兩派爭執甚烈昨有數艦已離粤謂係赴閩邊或謂將投北 
（二十八日下午五鐘） 
　　香港電據報閩南陳炯明與方聲濤軍在安溪交戰方軍敗 
（二十八日下午二鐘） 
　　香港電黔劉與滇唐共同行動迄未就總裁職岑對人言温就熊允已足法數劉就否毋庸注意 
（二十八日下午五鐘） 
　　香港電文羣辭財次改任八省鐵路督辦參贊任歐陽振聲爲財次 
（二十八日下午五鐘） 
　　香港電粤電車因運軌難先設無軌車兩星期後可行駛 
世界路透電 
[國際聯盟之交通大會]  
　　二十五日倫敦電國際聯盟已召集萬國大會在今年内開會俾討論在會各國之相互間交通輪運之自由計畫此會將設立國際交通之永久機關俾聯合各國之力以重整世界商務之交換與經濟之地位 
[美國之代管問題]  
　　二十五日華盛頓電威爾遜總統所致國會請許政府接受阿米尼亞代管權之書已移交兩院外交股員會共和黨領袖預料此書不致回至參議院蓋參院外交股員會已聲明一致反對此舉也 
[美國之選舉與愛爾蘭]  
　　二十五日倫敦電泰晤士報紐約訪員來電述及國務卿致衆院外交股員會主任書聲明美國外交政策之一切事務並不妨礙股員會對於承認愛爾蘭民國事所以爲必須施行之舉動一節謂此僅屬選舉之運動今兩黨皆欲餌取愛爾蘭人之票 
[馬克市價之繼漲]  
　　二十五日倫敦電五月初馬克市價每二百三十枚合英金一鎊今日市價每一百二十五枚合金一鎊市價之漲乃因預料德國將得外債或賠欵事重有協定之故德國内局則尚無轉機之象 
[法國之榖國有]  
　　二十五日巴黎電國務院贊成本年法國所產之榖及入口之榖歸政府收買之議案該議案並授權國會得逐年續施此舉 
[各國近事記]  
　　二十六日華盛頓電參議院已通過陸軍經費議案需美金洋四百十六兆元該議案現提交兩院聯合會議　　二十五日紐約電墨京電稱國會已以二百二十四票舉定烏爾太將軍爲臨時總統貢柴爾斯將軍得二十八票 
　　二十六日柏林電運輸總長宣稱按照和約應交與協約國之機車五千輛業已交齊 
　　二十五日墨爾邦電英皇太子今日下午已抵此間大受歡迎 
　　二十六日華盛頓電駐美英國大使吉特士爵士今日以國書呈交威爾遜總統英代表與白宮之交際間斷數月至是乃得恢復 
[太平洋路透電]  
　　二十七日海參崴電州議會軍事當道因外間盛傳及革命黨現圖占據海參崴故特請日司令供給軍械子彈日司令允交付來福槍千枝子彈四萬枚加爾米柯夫將軍之兵仍占守斯巴斯柯州議會己派國民軍前往驅散之 
　　二十八日大阪電北京高等師範學校學生在西京大阪參觀大學工廠後今日啓程回國彼等所至之處輒受歡迎 
　　二十八日北京電美使克蘭昨晚偕夫人抵京歡迎者甚衆今日將遷入公使住宅 
　　二十八日北京電張家口華字報載稱徐樹錚徵收摩托東捐每輛歳繳捐洋一百五十元並下令拘捕無執照之事 
　　二十八日北京電據可恃消息曹錕向政府示意吳佩孚軍一部份將駐開封巳得趙倜同意 
　　二十八日北京電張作霖派兵一師入關以維持現内閣之說現經官場否認 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[美人眼中之意國財政問題]  
　　中美新聞社云意大利向以貧國著稱戰中損失亦大其所耗戰費以其富力爲比例則等於法國而過於英國意國與美國間之貿易向來不大然美國對於意國之重造問題頗爲關切因吾美墊借協約國之百萬萬金圓意國所得者乃有十六萬一千九百九十二萬二千八百七十二金圓也故意國之財政情形於吾美大有關係近據海電意國於本年一月一日起實行一種最急進之稅爲大戰中任何戰勝之國民所未承受者即對於資本直接徵稅並重徵收入稅是也目下意國財政部之大問題在籌畫行政費並減少目前國債八百三十萬萬里爾（意幣名）俾恢復戰前二百八十萬萬里爾之原狀其須清理之債務大綱如下戰前公債與國債全部二八·四九七·○○○·○○○國庫劵（連軍用票在内）一五·九六一·○○○·○○○政府債劵（三年及五年）六·七四五·○○○·○○○政府發行之紙幣一一·八七二·○○○·○○○協約國借欵一九·九八四·○○○·○○○其他欠欵六六○·○○○·○○○總共八三·七一九·○○○·○○○里爾 
　　意大利之人口計共三千五百萬人故以上述債務按人數分配每人應擔負二千三百六十三里爾以平時滙兌價合算得四百五十七金元以現時滙價算則祇一百金元此數並不爲不雖貧國亦不難擔負以後家五口計則不啻每家投資二千二百八十五金元（以平時滙價計）耳至意國之富力據一九一四年派多阿王家大學經濟學及統計學講師考拉度奇尼氏之調查約值一千二百七十萬萬里爾其分配如下私人財富一一○○○○○○○○○○里爾各省及市區七○○○○○○○○里爾公共慈善機關二五○○○○○○○○里爾發行劵票各銀行三五○○○○○○○里爾各儲蓄銀行三五○○○○○○○里爾各互助團體一二○○○○○○○里爾各商會二○○○○○○○里爾各教堂一○○○○○○○○○里爾各股票公司九○○○○○○○○○里爾總共一二六九八○○○○○○里爾以上數目係根據一千九百十四年之價值戰事開後各種價值皆有違反常度之增加尚未算入今之新稅法規定五項稅源如下（一）施行一種特别資本稅自百分之五以至百分之二十五分三十年交付（二）施行對於戰中所得財產之累進稅按照現行戰時贏利條例施行之（三）施行對於全部收入之新累進稅將直接稅重造（四）增加對於債劵及股票之利息及贏餘之特别稅自一九一八年後已實行（五）增加對於政府商賈行爲之稅及出賣貨物之稅尤注重於奢侈品此等稅欵一九一九年共收九十四萬九千八百萬里爾殊出期望之外故意國財政上大爲鬆動從前之戰時贏利稅係對於各項贏利平均抽稅百分之五十後查得尚不敷用故定新律每人依其贏利之增加抽百分之十以至百分之六十之稅此項稅欵現占全部稅額百分之四十五政府之意擬對於一切戰時贏利共抽百分之二十二又半之稅欵且須於一九二○年内收清至於資本稅亦至有趣味因恐意人投資於外國以避免新稅故規定凡於一九一九年七月一日以後在外國之投資須一律抽稅又此稅不限於能獲利之資本凡不能生利之資本如游獵場富人之住宅珠寳及美術珍玩等概須納稅凡納稅人必須於一九二○年三月三十一日以前將其在本年一月一日時之財產數目造册報告六年以後再造報一次以後每八年造報一次至第三項之收入稅與美國收入稅相似惟分爲四類（一）從資本（如地產股票借欵債劵等）而得之入欵稅率至多百分之十八（二）從資本及勞動（如商業及工藝）而得之入欵稅率百分之十五（二）從勞動（職業及工作）而得之入欵稅率百分之十二（四）從民政上服務而得之入欵稅率百分之九其政府商賣行爲與奢侈各稅項下則包括註册稅·遺產稅·印花稅·奢侈品出賣稅·典押稅政府讓予稅·各種車輛稅·保險稅等·其商品稅係按賣價抽百分之十惟均係適用於奢侈品故根本上不過值百抽二耳英法兩國對於施行此等急進之稅尚在討論之中而意國已在實行將來其財政上定可望進步也 
國内要聞 
[北京通信（渙然）]  
　　段閣之暗中猛進與山梨中將來華之關係組閣之聲今又在沈寂中矣靳决不銷假周决不上臺薩之代理已無期延期而亦無即眞之趨勢段重復出山之說亦不見有何朕兆師惠過宋謂朝無人焉誠今日之現象也然政潮之洶湧淜湃决無一刻之或寗當閣僚濟濟之時猶且如此豈有趨勢莫定之際而反能寂然凝然者由前例推之越是十分沈寂之時其所醖釀之危機越是十分重大所謂萬木無聲待雨來之狀况乃此時之眞相耳 
　　靳周旣不成問題爰有組織薩閣之風說蓋有兩說焉（甲）閣員不更動僅以傅良佐補充陸長倘李思浩果有去志則以張弧代之而代理部務之外教農三長姑留爲懸案（乙）另組新閣安系佔半數以上而其他政社亦各佔一席此兩說者非無根據也各有其主倡之人在主倡伊誰固開口就見㗋嚨（甲）說卽今現閣中人物而冀保留其地位者也蓋如或另組則已之地位未必可靠倘得敷衍下去雖加一日愈於己而苟且求安之心理正爲一般政界所樂聞因閣員一動則凡亞於閣員者靡不隨之俱動而各個人之前途皆將大費周旋也（乙）說則爲無聊政客夢想非分之主張靳閣夙以藐視議員聞安系議員固所反對即非安系靳亦殊不重視靳一引退各思奮飛明知己於政治萬難得佔勢力樂得將菩薩擡起庶幾衣食有資此兩種心理者固各有其人公然主倡之也然欲問其能成事實與否則殊覺去題絶逺東海之對此主張固不斥爲非也其所以不斥爲非者以爲主倡者初無力量不足斥耳段系對此亦不置可否因其眞心主張此時未便表示任令紛紛議論正可藉延時期耳　言蔽之此皆置之漫聽漫應之列可也 
　　所謂沈寂中之醖釀者段閣問題是也夫有力者莫如段段欲組閣竟組閣矣何待醖釀而有不能不醖釀者則組閣以前之種種先决問題也問段果欲組閣歟段固不否認而要有尤急於組閣者曰必先貫徹其武力統一之主張是也換言之曰苟能達其武力統一之目的則出而組閣否則竟弗與聞段之左右旣欲抬之上臺自必先致力於此所謂老段親自出馬欲爲援陜總司令與駐洛西北軍之一旅開往潼關胥其表示也當靳給假之初段以邊防督辦之名義訓令邊防軍三師長一面補充卒伍一面抽編一混成旅嚴裝待發究其目的何在意欲攻誰莫得而指名然謂爲對於異己者作戰則無不可也我人不暇評其作戰之當否要不可不知其所以欲戰之原因段前此之倒閣非由外交團之迭次勸告乎其所以失外交團之信任者不由於征南之失敗而不能如期成功歟今者段閣之風聲甫起而外交團巳有不滿之消息故非貫徹其武力統一之主張以雪會稽之恥則對於外交團之威信無由回復而組閣亦且不可成其不得不然者非無因也 
　　然於此有人人所欲問者曰軍需何在軍械何在二者無着以何統一我意若輩决不能否認此說也然微窺若輩曾不以是爲慮而其營營擾擾之進行又若有所待而不能速發所謂醖釀者蓋此之謂也若輩何所待乎言之殆足駭人我人亦嘗注意於日本山黎中將之來華乎山黎者日本之陸軍省次官也其來華之任務東報謂巡視駐華之日軍夫巡視駐軍乃需陸軍次官之逺行乎以記者所聞則於我國有莫大之關係而段閣之成否亦繫於兹日本對我之外交固以操縱中樞爲其惟一之主眼者也苟中樞受其操縱則又何求之弗獲故段欲上臺而又有所求於日本固日本所歡迎也日本之軍閥系其歡迎之爲尤甚故以陸軍次官來外傳有一萬萬圓借欵之說有接濟南征軍械之說此時山梨未到當然無確否可言然段系之所待者實爲山梨固顯有線索可尋也聞山梨已過奉天度到京之期業已不逺將協議有成而我國益將鼎沸歟抑協議不成而段閣又將冰消歟我人之生死關頭於此沈寂之數日中卜其運命而已（山梨之所求欲我國贊成謝米諾夫之緩衝國俾日本得繼承俄人在滿蒙之權利此必爲與段協議之交換條件也）五月二十六日 
[混沌中之閣潮形勢]  
　　新内閣組織問題表面上雖似沈寂實則爲組閣而奔走者與主張者非常熱鬧祇因被擬爲組閣之人物都以知難而退故其結果致有表面上呈沉寂之現象此次薩氏之應允續代十日係曾毓雋奉東海之命向薩再三諄請始能得其同意惟薩氏衷心則雅不願繼續代理故當時曾有請速預備接手之人表示曾氏覆命時東海頗慮薩氏續代旣非長久之計囑安福方面速籌政局之正當辦法聞安福幹部前晚曾爲密議以段氏旣未到出山之時機周閣又未必遷就而留靳之活動議員與外省之擁護靳氏者均積極進行因有主張以薩氏組織過渡内閣者昨爲薩氏所聞有如以組閣相强即當襆被出京之語故東海對於此事極爲焦灼擬俟靳十日期滿之後若再不銷假即當自行前往勸駕至各省方面亦將有聯名勸駕電到京刻下尚在醖釀中惟聞此次聯名電非止八省軍民長官八省以外亦多加入段氏方面近亦漸感於目下時局若必欲去靳則或恐發生重大紛擾業對某要人表示願出而轉圜又聞某駐外公使前日亦有電到京聲述各國對於内閣問題極爲注意特來公使館詢問眞相請政府從速解决此留靳之說所以又有勢力也昨日（二十六）上午十時東海曾以電話詢問靳氏病狀並談及内閣問題靳以電話不便表明己意故但唯唯諾諾而己又靳因各省督軍省長之挽留將於本日爲二次之電復大意謂雲鵬此次因病求去並無其他關係諸公苟愛雲鵬者勿再來電挽留以增重雲鵬之罪戾措詞異常懇切大有决絶不幹之意然究其衷心如何則亦不敢斷也 
[安福部統一全國計劃之傳說]  
　　近日北京盛傳某軍閥首領有武力統一南北之議某軍之援陜即此計劃之初步確否雖尚無證明然亦未必絶對無此思想昨北京益世報載有一極可玩味之新聞云安福部現在草擬統一全國計畫以與團河作桴鼓之應其詳情無從得悉但其大綱則巳有人知悉大意謂（一）鞏固北洋系之勢力勵兵𥞊馬以應時勢之需求（二）聯絡四川石青陽吕超黄復生會攻熊克武但表面仍騙熊克武以川督令其對付雲南（三）擴充湘督及張宗昌之實力以逼譚延闓離去郴州（四）聯絡陳炯明驅逐在閩桂系預料於民國九年七月三十日以前成功遂定一預計表大意謂民國九年六月十五廣州軍政府瓦解岑西林出亡六月二十日陳炯明奉李厚基之命令驅逐桂軍福建全境肅清六月三十一日譚延闓部下反叛譚向廣西退走譚軍乞降七月十日劉存厚乘勝入川熊克武向川邊退走七月十五日唐繼堯與北方在上海議和唐氏無條件屈服七月三十一日段祺瑞組織内閣辦理新選舉以上預定程序聞係安福部扶乩而得者 
[新衆院通過奥約]  
　　奥約全文及附件提交新衆院後該院於昨日（二十六）下午一時開會劉恩格主席外次陳籙因事未到特派劉參事崇傑代表出席報告其節略云恊商及參戰各國與奥國間之和平條約係於民國八年九月十日由陸王二專使會同各國全權在聖日耳曼盎雷依宮正式簽字此次訂約自會議開始以迄正式簽字其間所經波折不一最初我國提出大會對奥要求條件大要計分八欵除青島等一地一特别問題外其餘均與向德要求者相同德約未簽字之後對奥約簽字與否關係愈重其初忌我者頗有藉詞拒我單獨簽奥約之意幸歸無形打消嗣某國方面因天津奥租界問題對此稍有阻撓亦經各國委員調解繼奥全權又提出答辦書於全約十四章頗有修改而關於中國五欵變更尤多殆有根本推翻之意經各全權委員分向英法美日等國委員接洽並繕具說帖函送和會會長及三國委員團將奥所提修正案關於中國各欵逐條答辯請其提出高等會議照原案拒絶修正至八月十九日五國會議對於約内中國一章决定按照中國專使請求維持原議對奥和約因以定局我國專使遂於九月十日與各國全權在聖日耳曼盎雷依宮將議定約文正式簽字全約計分十四部三百八十一條附件十三種内有七種　曰關於監察軍械及彈藥貿易之專約曰議定書曰協商及參戰各國間關於義大利賠償計算之協定曰協商及參戰各國間關於舊奥匈君主國領土脫離費用分擔之協定曰議定書曰聲明書曰簽字之議定書亦經兩專使於同日分别簽字嗣最高會議又修正附件内關於義大利賠償計算協定聲明書及關於舊奥匈君主國領土脫離費用分擔協定聲明書二種亦於民國八年十二月八日經顧專使維鈞在法外部與各國全權公同分别簽字此我國參與議訂奥約之大概情形也此項條約之效力須俟締約國批准存案并須俟協商及參戰領袖國中之三國批准存案始能完全發生上年十月准駐義王使電義君主已於是月七日頒布命令將對德奥和約批准並稱因議院未及通過卽已解散故按照義憲法第五條先行批准將來新國會召集此項命令仍須於若干日期内交院追認又迭准顧使電稱國際聯合會旣已成立大會之期計必不逺我國入會資格首憑奥約奥國已於上年十月批准法國亦已提交國會今國際聯合會董事部召集國際財政會議我國如有意加入者尤宜迅行批准各等語所陳不爲無見近又准施使本月六日電英己批准奥約等語我國未簽德約奥約施行之遲速於我關係綦切現各國旣有批准消息在我自不容獨後務希迅予通過以便尅日批准施行云云劉參事報告畢主席宣告討論大體黄雲鵬質問關於中國之條欵第一百十三條至一百十七條等項劉參事逐條說明解樹强主即日開全院委員會審查主席附之表决多數劉恩格退席當日即開全院委員會由黄雲鵬主席解樹强發言略謂奥約有與中國直接關係者五條其餘均間接的有關係現在旣經歐洲各國批准本院應即通過俾政府早日批准以便與世界各國確立和平基礎劉恩格贊成之主席以全約同意付表决多數起立卽改開大會第二次開會仍由劉恩格主席指定高清和·袁翼·饒應銘·李家浦·杜持·陳蓉光等爲檢票員宣告投票開票結果場者二百零五人同意票二百零三張不同意一張放棄票一張奥約及附件遂宣告通過即日備文咨達新參院查照下午四時散會 
[湘南吳師撤防完了]  
　　湘南直軍撤防業經實行聞吳師等巳於本月漾（二十三）日將前方交接陸續起拔及沿途部署各情形詳細具報曹錕曹卽於敬（二十四）日轉電政府其詞略云頃據第三師師長吳佩孚旅長王承斌閻相文蕭耀南等漾電稱本軍撤防定於五月二十日開始運動二十五日一齊撤出防地全體乘船至株州再行水陸兼程以期迅速行軍序列以一旅爲單位首第一旅及第八團次第三旅次師部及第六旅騎砲工輜各團營次第二旅第五旅每旅距離以三十里爲限全軍魚貫而行連爲一氣到漢集中即行按列乘車北上沿途經過最大地點長沙岳州武昌漢口其餘零小地方不及備載張湘督派暫編第二師師長吳新田爲主持湘南防務司令官於二十一日到衡師長等妥與接洽已將次第清楚祁陽接防隊第七師團姚營二十日到祁駐祁我軍各部隊即於二十日將防務交清完全撤下耒陽接防隊由湘督令湘南趙鎭守使派撥守備隊一營於二十二日到耒接防駐耒我軍各部隊亦於二十二日交清防務完全撤回其安仁防務係由駐攸潘旅派兵一團前往接收約二十三日可以抵安我軍駐安第九團已於二十日撤至衡山留兵一連在安候接防隊到交清防務即撤回隨同大軍北歸衡州防務係七師十五團由攸縣前來接收三二日内可到並先由省派兵一營今日起程南下來衡接防師長俟防務移交完畢即於二十五日離衡率隊北旋此次撤防原因兵士疲勞過甚回北休整經過途程自應嚴申紀律依序而行乞釋厪念等語謹此轉陳 
　　又聞張敬堯昨亦有敬電到京原文略稱直軍准定二十五日完全開拔騰出防地敬堯遵即派隊接防昨日吳師長會同譚延闓代表蕭弼臣及堯派代表吳新田在衡州會議三方簽訂條約已修改完善尚無窒礙雙方共同遵守至此次吳師經過各地自應妥爲照料業派隊前往護送謹陳云云 
　　另據軍界消息比次三方在衡州所訂條約其内容大致如下一雙方防缐仍以直軍與南軍舊定區域爲標準北軍分駐於黄陽司祁陽城漂江舖松柏耒陽城安仁城一帶之線南軍分駐於大忠橋藍村黄家渡淝江龍海塘彭蠡村一帶不得侵越二由祁陽城起至松柏一帶之河道爲南北兩軍公共河道雙方均不得阻礙三凡往來行人持有南軍或北軍護照及公文者一律通行四電信郵件彼此通行無阻五南軍得以護照及公文在衡陽衡山區域採購糧征𥞊材料北軍亦得以護照至湘潭採購糧征𥞊料六北軍對於南軍在衡州馬嘶巷所設之永州湖南銀行兌換處應極力保護七凡在北軍防線内與南軍有關係之學生或居民北軍應負保護之責八常寗全數田賦及耒安等縣田賦之一半仍照舊由南軍徵收 
[修正中荷條約問題（續）]  
　　（二）關於領事權限問題者（辦法）原約第二條「領事係商業事務官爲其轄内本國人民之商業保護者」擬將商業二字删去徑作領事爲其轄内本國人之保護者第六條「領事毫無外交性質」該條下第二節「遇有緊急事情各領事官得直接陳請於領地殖民地督撫但須證明其事確係緊急并當備文記載不能請求於次級官吏之故或陳明前已向次級官吏請求絶不見有效果」云云毫無外交性質一語擬改爲領事於保護其本國人之生命財產責任所在的範圍内對於所在地方官廳得阻止足以使其本國人被害之行爲及協助其本國人以要求正當賠償惟欲執行此項職務須由本國外交官之介紹而向所在地政府要求等語（上述擬改云云係竊取法蘭西福偶氏所著廿世紀國際公法第四編第一章第三節下述法國領事組織之批駁及改正草案經委員會研究之結果篇）原約該條第二「但須」以下數語就删其次則除上述公文附件取銷外原約正文不更動所有關於保護僑民生命財產各事宜則於通商條約内規定之（事實）查我國駐荷公使與荷屬地僑民相距窵逺凡事無從參與領事密邇僑民旣無外交性質不能逕請荷政府所有直接陳請於殖民地督撫又受種種明文之限制則遇有重大緊急事項發生除轉詳外交部及駐荷公使兩文禀外無復可爲效力之處外交部即向駐京荷公使交涉終須聽命海牙荷政府又以事出屬地轄治之區應由藩部轉行督撫查復督撫又委之當地之官廳如是往復循環動經數載而後輒以不了了之歷年以來僑民被戕案及種種損害層見疊出交涉卒無結果其最大原因未始不由於此故此項問題依僑民等所希望者言自應從事領事權限之增加務合適當範圍俾便實行保護爲惟一不易之辦法惟查荷政府所與各國訂約除國籍問題不加規定外至領事權限之施行規則似於本約各條無大殊異故苟公文附件實行取銷關於保護僑民生命財產各事宜則於通商條約内妥爲規定則最後讓步辦法尚不妨維持本約内正文不加更動以免彼此爭持多費唇舌（理由）原擬增加領事權限辦法以福偶氏所著國際公法及荷屬地事實上困難情形爲依據上述公文附件實行取銷本約内正文不更動所有關於保護僑民生命財產各事宜則於通商條約内現定辦法以荷政府與其他各國訂約爲依據（未完） 
[京華短簡]  
　　外長一席自陸徵祥遜避後虚然已久惟值此外交多事之際正式負責無人殊非所宜兹據政界消息前駐德公使顏惠慶昨日由滬來電報告日内北上當軸因顏氏久駐歐洲熟悉外情將畀予外長一席俾收駕輕就熟之效但顏氏肯否同意尚難逆料 
　　新邊布黨要求與我國通商甚爲殷切新督楊增新擬乘機改訂中俄平等稅則曾電京請示最近塔什干七河省俄人復擬具臨時納稅辦法函商我國同意當由楊督轉電來京請示可否派員前往接洽聞當局昨日電覆楊氏謂舊俄通商條約現時已不適用兹彼方旣願改訂稅則自應派員會訂以利推行希飭許道尹遵照辦理參陸辦公處昨日（二十六日）上午舉行例會由張志潭主席討論各案（一）吳佩孚軍隊之特别軍費停止案（結 
果）自六月一日起停止發給（一）陜省剿匪指定專員案（結果）派管金聚張寳麟王得志三旅長分任剿匪司令全廳陳樹藩指揮（一）楊增新收容俄謝黨兵請撥專欵案（結果）依照黑龍江成案先撥予兩萬元（一）朱廷燦送來鄂西防守新章（結果）付審議 
　　京奉鐵路贖回自辦之說早巳喧傳昨聞張作霖日前召集緊要會議除對於邊事稍有規劃外張氏又發起集資補助政府贖回京奉鐵路討論結果决由張氏領銜集資並要求各省區協助但聞外交部昨日接英使館函云政府公報載國會議員提議收回京奉鐵路一案殊不知該路借欵之内容一千九百零二年八月四日慶親王與駐京英公使薩道義關於該路有兩方之換文兹寄上換文請轉交國會提案人察看云云是則贖回之說未必竟能實現也 
[日牒覆後之魯潮悉平]  
　　代表回濟學校上課議會取消北上 
　　此次山東代表赴京原爲要求政府將日本通牒駁回現在目的已達本可早日束裝回濟無如日前有一種風傳謂此種公文雖經閣議通過仍難卽日送達代表以事尚恍惚非使之水落石出不能見信於東人因此於星期一日全體再赴外交部謁見陳次長詢以駁覆公文是否已送交日使館答稱確已於上星期六日親自送去當將公文檢出交代表覆核原文與日前報紙所登者相同代表以事已證實遂告辭退出於昨日全體回濟今日卽在省議會開會報告一切 
　　學生聯合會前以日牒未駁奥約未批故先行自習以俟此兩大問題解决後方行上課刻中央及駐京代表均有電來東證明日牒已經駁覆認爲目的已達教育廳及各校長亦屢督催上課乃於日前召集緊急大會共同議决星期三（即昨日）無論師範中學高小專門一律上課以重學業又聞某當軸以山東省議會主張移京實係出於監視政府辦理中日外交問題惟查自設省議會以來從未有主張移至北京者此風萬不可長擬卽設法禁阻但該議會自聞魯案覆文送出消息本已將移京之議自行打消無煩當局之禁阻也 
 
 
 

Page 7

 
 
[西南内部之和戰談]  
　　西南　局繼滇桂兩軍激戰後而發生巨變近且呈分裂之象此無可諱言者也然總括其分裂之派别不外滬粤兩派滬派孫中山伍秩庸唐少川唐冀賡屬之粤派岑西林陸幹卿屬之至林葆懌方面事齋事楚向無明確之表示滬派得總裁過半數揆之軍府組織大綱似具有法律上之根據惜未得開議之適當地點也粤派因限於人數問題故有補選總裁之事實至補選手續是否適法此乃國會内部問題吾人姑不置論但究其趨向終必走於極端以此之故遂不免各本實力以冀貫澈其主張滬派實力集中於雲南方面滇粤相距較逺其進行情形頗難得其眞相今先以粤派言之粤派以桂軍爲主力軍桂軍以維持兩粤爲職志近因陳炯明有返粤消息遂紛紛派兵開赴東江堵截陳炯明之歸路（查新赴梅潮桂軍已逾三十營以上十一日桂軍與民軍曾發生衝突）如陳無根本返粤之主張則桂軍亦無越境進逼之决心但聞陳氏近與唐繼堯密電往來約作軍事上之聯合使唐果侵桂則陳返粤之事或亦將見諸實行也趙又新陽日通電不啻代表唐冀賡而拍發者陽電力駁莫榮新之非含有挑戰之口吻粤派閱趙電後頗爲驚惶現經電商幹卿主由西林先向陳炯明疏通以爲緩唐出師之計岑之調和代表刻雖未指定何人大約仍以吕公望蔣尊簋兩人任之然陳炯明鑒於兩李調和之故事恐未必肯蹈李協和之覆轍也吾輩新聞記者祗可按事直書結局如何殊難預料也 
[九年度皖省地方預算案]  
　　安徽省議昨咨覆省署文云前據咨開調查九年度省地方收入支出預算現己編造完竣相應備文咨送請煩貴會審議見覆此咨等因計咨送省地方九年度預算清册六本當經付審查後詳細討論僉謂預算所以制用考核當求事實未可徒託空言此次審查九年度預算調閱案卷逐欵鈎稽以歷年之經驗爲本案之根據所有核定出入各欵悉臻精確歳入經常費計銀幣一百七十七萬七千六百九十七元較原案增加三十三萬九千三百七十八元又臨時門計銀幣四十九萬六千八百十五元較原案減少九萬六千七百零六元歳出經常門計銀幣一百一十萬五千七百八十五元較原案減少十一萬六千一百五十七元又臨時門計銀幣一百六萬八千七百二十七元較原案增加三十五萬八千六百二十九元以上收入支出相合其理由分詳本案例言及說明欄内再原交案例言第七條内有擬募地方公債以資抵補等語現今本會審查量入爲出旣相適合無再募公債之必要合此聲明應將全案咨送省公署公布施行兹於五月二十三日大會公决相應咨請查照 
[蘇議會記事]  
　　盧瀚蔭妙手回春 
　　蘇議會自上星期屢次開不成大會（四次不足法定人數（後在省各議員非常憤慨籌商補救之策益亟一面却用全副精神注意於預算審查於二十二日商訂本年度審查預算方針並未來年度進行計畫概要於二十四日開審查會公同商定計分四項内務項下警察主維持原狀注重就現有警額切實教練慈善主維持原狀注重就現有機關教使自養交通主先事測勘路線請提出分年進行計畫交議財政項下則定關於增加收入方法另提議案關於整理擴張金融機關方法另提議案省有營業各機關官利應列入預算三條件教育項下則對於師範主就各師範區調查需要教員之多寡决定級數對於中學主普通中學不主擴張所添級數注重職業或分科對於實業主各甲種實業附設職業科及年限較長之預備科使貧苦子弟得以入學對於女學主就已辦之女師範學校添級中學科將來添設亦同死例對於義務教育主造就師範對於圖書館主確定爲通俗教育性質務設法開放對於補助私立學校主以合於上列各項辦法而不背補助規程者爲標準對於外國留學主減少留日學額加多歐美學額並注重多派成材有經騐者前往實業項下則於慶業主就南京設農事模範塲對於各農場負調查指導之責工業主確定現辦各工場爲營業性質力求進步商業主促辦商品陳列所及勸工場逐漸推廣當二十五日商榷之際於農業一項頗有反對者結果爲暫時擱置俟農林總分場確定後再議時將三點因大會人數已足遂羣赴議場開會計出席八十三人續到八人由錢議長主席計通過三十八案實爲本届未有之盛會議員言論頗簡不復記記各案之結果於下（一）選舉各項審查員陶鐘箎主委任附議者多以適用委任制表决（二）省長交議省立各營業機關九年度特别預算案（三）省長交議追加吳縣安節局九年度預算案（四）省長交議推廣桑棉林奬勵條例案（五）省長交議特奬江蘇銀行各職員案（六）省長交議補助泰縣貧民工藝廠經費案均付審查（七）徐議員堃錫提議内地禁米出境急宜設法挽救緊急動議案不成立（八）華議員彥銓提議請再嚴禁私運食米出口以蘇民困而儆奸商緊急動議案（九）王議員詠梅提議停運軍米籌辦平糶以維民食案以逕咨省長付表决（十）朱議員世瑾等提議請省長通飭各縣禁米出境籌備平糶以維民食緊急動議案付審查（十一）徐議員堃錫提議擬請變動江寗積榖救濟民食緊急建議案以係一縣事項不成立（十二）徐議員灜提議電請中央打銷日人包辦蘇省各縣電話及滬寗長途電話緊急動議案决由秘書擬電致中央（十三）鄭議員巽辭職案决照准（十四）特别審查會審查修正議事細則案報告暫行緩議（十五）金議員其源等提議將漕糧特稅擴展省辦事業緊急動議案（十六）陳議員大猷等提議劃分省欵主管機關案决逕咨省長（十七）朱議員紹文等提議大生紗廠及通海公司官股應劃歸省有案（十八）張議員援等提議設立科學館請補列九年度預算案十（九）戴議員鐵齡等提議補助鎭江苦兒院經費案（二十）劉議員長春等提議創設揚州貧兒院請予補助以期廣益案（二十一）顏議員作賓等提議補助寳應貧兒院經費案（二十二）張議員宏業等提議提撥省欵補助留學歐美女生以重女子教育緊急動議案（二十三）王議員詠梅提議酌給留法勤工儉學生補助川資案（二十四）顏議員作賓提議省縣分别補助留法勤工儉學會學生經費案（二十五）王議員鴻飛等提議請省欵補助德文同濟醫工專門學校學生案（二十六）龔議員廷鶚等提議請將私立同德醫學校補助歳費編入本届預算案（二十七）沈議員貞壽提議請省欵補助私立海門中學校經費加入九年度預算案（二十八）凌議員恩錫等提議請省欵補助泰縣私立淮東中學校經費加入九年度預算案（二十九）盧議員瀚蔭提議請設省立第三女子師範學校於淮隂補入預算緊急動議案（三十）高議員元陞提議請省欵補助如臯縣立師範經費編入九年度預算案均付審查（三十一）盛議員宗銓等提議已經議决之選派學生出洋學習實用工藝案應咨催省署尅期施行案决逕咨省長（三十二）朱議員積祺等提議補助江寗小學經費案（三十三）盛議員元音等提議松江景賢女子專修學校請求補助案均付審查（三十四）劉議員伯昌等提議規復宿遷玻璃廠建議案（三十五）劉議員伯昌提議否認處分貢院基地一案旣經確定亟應咨催省長公署依法公布並回復該地原狀緊急動議案均决逕咨省長（三十六）盧議員瀚蔭提議修改秘書名額以符法制案（三十七）盧議員瀚蔭提議訂定辦事細則以資本會法守緊急動議案均付審查是日議程列案凡五十六至此而時間已達六時遂宣告散會然其中却有列在補發議程而有妙手回春之重案却以變更議程之結果亦安全通過蘇會生機爲之一振者則盧瀚蔭之維持會務緊急動議案也（未完） 
[南京快信]  
　　院電軍民兩署從嚴取締學生秘密開會 
赴歐美參觀教育團日内由滬返寗教育界預備在通俗教育館開歡迎會 
　　省議員朱祥紱提出上海稅務分所違背本省稅則苛征商民之質問書昨由會咨請省署於五日内答復黄炎培辭决算審查長職錢議長委閔瓛擔任 
　　軍署駐京代表秦洸昨辭李督返京 
　　軍政府電李督詰問北政府有無派兵入陜事 
　　第十九師曁第七十四旅均經改編完竣李督特派諮議馬孟驤軍務課員熊之渭軍需課員姚崇光軍醫課員徐壽赴鎭江第十九師中校參謀田錦章軍務課員丁志雲軍需課員苑曉山軍醫課員戴漢臣赴徐州第七十四旅點騐以昭核實 
　　兩淮緝私統領楊恩培昨由京返寧謁李督後卽回揚 
[杭州快信]  
　　第一師校醫學專校擬各添招女生惟外界尚有阻礙浙籍旅京陸軍軍官學校學生童保俊等三十三人請願省議會要求議給津貼已付大會公决 
　　浙省官產處本已弩末原擬本年六月杪歸併財政廳現中央已另簡周大鈞來浙接辦此議作罷 
　　齊省長昨委李谿充本署第一科科員 
　　蕭山縣屬繭捐向帶征嬰堂學校等捐現因繭商反對紛請取消已令縣核議覆奪 
　　前財政廳長張厚璟定六月六日開弔七日發引由其弟奉天高等顧間兼陸軍講武堂教務長張厚琬扶柩回籍是日省城各團體假西湖忠烈祠爲開追悼會省垣湖墅東新關卡前夜被盜官廳已派員履勘 
地方通信 
[松江]  
　　處置獲私米之公意楓涇截獲之出口私米五千五百餘擔連日風聞己漸被奸商暗地搬運縣知事郭曾基因於二十七日上午偕同一等警佐那鶴年馳往調查查得現存之米祇餘十七貨車「前共二十貨車」松人聞之異常憤慨即日由各界聯合會分電省長及滬杭路任局長請省長嚴究販運主名並實行前日發表之充公　令將此米提充松江平糶並請任局長切實保管非有省長命令不得任人搬移同日各界聯合會接到省議員樊君代電云敝會接奉箇日代電傳誦之下當由鄙人發抒意見去惡務盡力表同情惟沈明爔之運米濟外係屬刑事行爲苟有切實證據自應大會公决除名毫無疑義鄙人爲議會分子之一應盡一分子之責任風聞此案發生後奸商手段靈活異常意在變蘇米爲皖米朦請大勝關給票多方運動事未果行不得已又至泗源溝稅所收買起卸舊票巧於影射以每石五角之代價買每石五分正稅之廢票在稅所何樂不爲在奸商可以濟急聞己洋票兩交指日　被扣之米必可完全釋放果如此說各團體監視苦心豈不付諸流水旣有所聞敢貢左右最好常場考騐顆料究竟蘇產皖產不難眞僞立明即希轉知滬杭路局預籌對付之方勿爲若輩意外欺蔽竟至替人受過也云云該會接到此電即轉知各界當由公民張瑞芝等電請泗源溝稅所收回起卸廢票另有公民楊了公等二十餘人則公函陸規亮請其代表晋省發表松人對於截獲私米之意見請省長將此米撥充松地平糶至此次販米者究是何人現在尚未證實惟據傳說均謂省議員沈明爔所爲但聞沈己電省力辯矣兹將江浙公民公電附後江蘇省長鈞鑒松屬疊荒楓涇尤甚請將楓涇站截留大宗私米明令充公舉辦平糶免奸商再圖偷卸楓涇公民汪山等叩徑浙江齊省長鈞鑒楓涇一鎭爲滬杭甬鐵路之中心江浙二省之交界則該鎭車站之屬二省也不待辯而自明矣詎近閱報章有該車站於五月十三日截留二十列車五千餘石之米已由松江公民呈准蘇省長悉令充公舉辦地方平糶使其所語非虚不但二省截獲之米蘇省貧民獨佔其惠事涉偏枯而同在一鎭籍隸浙屬之貧民未免相形見拙激動民情安保無意外之發生且截獲之米有五千餘石之多浙屬荒歡較蘇屬爲尤甚若不將該車站所截獲之米按數均分各辦平糶能無有生計日蹙之浙屬貧民不致有向隅之嘆同一楓涇不致有厚薄之殊况裒多益寡兩得其平一視同仁各無失望此情此理早在洞鑒之中用敢不揣愚昧敬繕代電呈請鈞座准予電咨蘇省長轉飭松江縣會同嘉善縣馳往楓涇迅將該車站截獲二十列車之米按件騐收秉公攤派並遴選各區公正士紳趕辦平糶以濟貧民　爲德便嘉善縣楓涇區公民沈以松汪圻王本端等公叩有 
[蘇州]  
　　定期帶徵屠宰附稅蘇省帶徵屠宰附稅撥充教育特捐一案吳縣温知事節奉省長教育廳令催執行特定七月一日起一律實行每頭按照部定數目徵收特捐三分之一備文行知總商會勸學所查照一面繕發布告俾各肉商一體周知 
　　飯店因米貴漲價蘇城大小飯舖現以米價己出八元以後尚須續漲長此以後恐虧成本遂於日前邀集同業公議結果每碗增加四文於隂磨四月十一日起開始實行云 
[無錫]  
　　米市消息「厫貨」各堆棧堆存糙粳五千石糙秈一萬石粳稻十萬擔秈稻三萬擔「到貨」今日通市到糙粳一千石糙秈四千石粳稻二百擔秈稻五千擔以上均是各路船貨到在河下積存之數非一日所到「銷數」今日通市銷開糙粳一千石石價七元六角五分上海糙秈一千石石價七元一角浙江粳稻一千五百擔石價三元九角本地秈稻一千五百擔石價三元六角本地機廠以上各貨大帮裝往上海杭州銷路「漲落」市情照前無甚變動因銷路平常並無大帮採辦之故惟糙粳與粳稻價目有逐日提昂之象現在米糧不能出省禁令森嚴無如奸商串商船户將米糧藏入艙中上覆以不干禁令之貨物夤夜潛出大渲口由太湖直達至浙無錫縣公署曾委任警察第一分所長許嘉澍爲米糧稽查然亦並無效力云 
[南滙]  
　　捕螟僅認委員費省長復南滙議員函云子灝秉淵子萱先生大鑒接書敬悉各縣捕螟經費本作正開支惟並未列入國家預算故除委員旅費暫出捕蝗經費内開支外所有縣地方辦理捕螟費用均須在縣地方經費内開支云云 
[奉賢]  
　　教育會電催省委查欵奉賢縣教育會上控縣知事孟廣悌匿留附稅扣發　欵請省派委已兩星期尚未到奉前日勸學所長朱友青爲領夏季學欵與孟知事談話孟謂省委何以不到此期學欵署中己罄吾不再負騰挪之責各校如欲具領不妨向會長刁也白交涉云云各校聞訊大僨以刁會長之上控係根撼東四鄉教育會周昌時朱昌基請議經職員會區教育會聯合會縣區學校聯合會議决施行况學欵待轉證據確鑿無容知事騰挪故昨特開大會並一面拍電省署催委一而質問縣署所云五日内宣佈賬目何以迄未實行云云 
[鎭江]  
　　繭行預備開秤丹徒各鄉蠶汛大帮均己上山日内即可採落聞城鄉各繭行定見曆四月十二日開秤丹陽金壇揚中等處新繭亦將登場今届天時温和春蠶發育較早繭色尚桂育蠶之户亦較往年多一倍各繭行現均預備開秤云 
[揚州]  
　　盜刦鹽船十二圩稽核支所頓據安豐場商大賚公司報稱該公司運鹽船韓國才由泰州裝運尖鹽駛圩道經梁家灣地方停泊過夜乃遭盜匪數十人持械登舟以刀槍威嚇船主勿令聲張刦去鹽包數十包嗣經隣舟聞聲援救該匪等始行駕舟載鹽而去盜刦鹽船爲儀河數十年來絶無僅見之事請予轉呈上峯核辦等情經陳所員呈經稽核分所咨請運使派員履勘並令緝私營嚴緝盜匪究辦云 
　　咨提命案究犯縣署准山東定陶縣咨據民人單志田呈報伊督丕隆被趙狗謀斃一案飭傳趙狗據伊父守義供稱趙狗逃在揚州充當第一混成旅一團三營十連兵士請予移營查傳解訊等情經佟知事轉咨營長梁慕賢查照矣 
[南京]  
　　南高三年生畢業預誌南京高等師範學校開辦以來己經五載曾舉辦畢業三次聞本年暑假將舉辦第四届畢業計應行畢業之學生爲國文史地部本科三十六人數學理化部本科二十一人英文專修科十八人農業專修科二十七人工藝專修科十九人商業專修科二十九人統六班都一百五十人云 
　　高師設立暑期學校南京高等師範學校利用暑假時期推廣教育設立暑期學校自七月十二日起至八月二十一日止共六星期學程共二十五門「小學組織法·小學教學法·天演學說·中國古代哲學史·文學概論·木工·市政·用器畫·社會問題·近代西洋哲學史·近世歐美文學趨勢·投影畫·兒童心理學·青年心理學·注音國語·金工·英語教授法·英語語音學·馬克斯資本論·個人及公衆衛生學·實騐教育心理學·教育社會學·高等算學·植物學教授法植物教授法實騐·團體游戲及競技運動·」分請名人擔任講授由來學者選習學程三學分以至五學分入學資格以學校教職員地方辦學人員中等以上學校畢業生爲限學生男女兼收學費選習三學分以下者每人十元欲多學者每學分加三元膳宿費在外日來函索章程及報名者日有數十起將來發達定可預卜云 
[安慶]  
　　皖吏祝壽忙倪嗣冲正室於隂曆本月十三日做壽皖省各大吏如省長·財政實業·教育·高地審檢·水陸警察·各廳長以及安慶道尹省議會各議員均聯袂赴蚌祝壽倪氏擬聘梅蘭芳來蚌演劇梅初以上海合同未滿辭嗣復派某秘書凂人介紹梅始允來蚌惟不願受酬演天女散花畢即行倪氏均己允許刻己派憲兵隊四十名預備專車至浦口迎迓并聞倪第七子擬贈以萬元 
　　學生焚貨紀安慶學生聯合會前次查獲日貨暫存招商碼頭值價七八萬元幾經磋商移置商會現己解决提出十分之三焚燬餘仍由各商照單提去罰金了案本月二十五日由各學生排隊齊出將日貨舁游街市一週吹角鳴鑼以喚起市民注意旋復舁至黄家操塲付之一炬一時觀者如雲掌聲如雷歷數小時始各散隊回校 
[嘉興]  
　　會議平糶辦法禾邑士紳因食米昂貴特呈准官廳撥給元二年積榖存欵舉辦平糶前己推定董事籌備進行各事宜兹悉城區雙橋束栅等三區董事特於二十七日午後在匾自治辦公處會議進行辦法議决事項（一）各董事於隂曆本月十五日起出發調查並須躬親查察母使遺漏冒混（二）積榖欵己派定城區得一千四百元東栅得四百元雙橋得六百元平糶價格照糴進價格賤洋兩元（三）平糶米石己購定每石原價七元五角糶價規定五元五角（四）平糶局城區設立三處北門外南門外南堰鎭局址再定 
　　商人乘機進貨嘉興統捐局長徐時勉被人暗殺後禾邑少數商號得此消息均派人赴滬購買大批貨件裝運來嘉思於新局長未至之前希冀偷漏捐稅云 
[杭州]  
　　發現河南奬劵僞紅票薦橋義利源萬利全兩家日前門收河南劵七奬第二萬七千四百二十六號及三千二百十四號兩張當時察破係屬僞劵當將兌紅人扭送警署將原洋追回詎章家橋之順利票店同日亦收得同號數條當時未及察出後經該店經理邱某向該公司　問該公司跑街招待陸應棠無言可答祗言以後小心收買將僞劵兌付了事事後查得此種僞劵係公司印劵房私造約有數百張之多在外欺人錢財杭城各劵店聞信昨假珠玉公所大開會議公决先行向該公司交涉云 
雜評一 
[通過奥約（默）]  
　　駁覆日牒爲爭回魯案之第一步議會通過奥約以取得聯盟會員資格爲爭回魯案之第二步以表面言之此兩步者固已繼續進行矣然第一步之駁回日牒日人已因其含混而提出質問將來有無變動尚未可知也第二步雖在進行中然僅取得聨盟會員資格而不先於聯盟會中爲提案之種種準備向各國事前接洽則人之外交上活動己告成功而我始徐起而圖之前功將盡棄矣故今日之政府與國民不可不急籌第三步之進行也 
[湘戰（默）]  
　　湘之戰端開矣其僅張與譚之戰耶抑南與北戰且并不僅南與北戰耶西林準備入湘之計劃久段派布置湘防亦久其各本其預定之計劃而戰耶吳佩孚之軍能不牽涉其中耶湘戰之外陜之擾攘久邊防軍將大舉入援閩之擾攘久軍政府將急攻陳炯明其中之遥遥相對者雖似北與北戰南與南戰而其實亦不僅北與北南與南之關係也蓋此南北之間直皖滇桂之間縱爭横爭亦各有預定之計劃使此戰事而果發殿者則將來之變化必有可觀者矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[萬國拒土會年會記]  
　　萬國拒土會上海部於昨日午後五時假四川路青年會開第一次年會由唐露園君主席述開會詞畢由英儒梅生君以英語報告一年來之經過倩李啓藩君代譯略謂今日爲萬國拒土會上海支會第一次年會報告本支部成立於民國八年（即一九一九年）一月間爲上海大焚烟土之時有大多數熱心去毒志士深冀中國從此弗受鴉片及類似之毒物殘害於是議訂簡章推舉職員着手進行一面徵求會員籌備捐欵藉以維持查上海烟土雖經焚燬而私販偷種者尚時有發現故此時豈可認爲毒物盡絶之末期不過證明與毒物奮鬭之一種表示而已本支部自成立以後執行會集共有十二次討論種種進行辦法并竭力設法勸告政府對於偷種私運以及同類之毒物從嚴取締且函電巴黎和會要求各國同意拒除此等殘害人類之毒物且於此一年中曾調查得許多眞相并處罰一案復經本支部之激勵勸勉各處支部因而成立者亦有多處同人等對於毒物雖竭力攻擊總以力有未逮難達初衷而觀諾北京總部及天津支部之成績足證本支部之無能慚愧殊甚本會三大支部曾有一次組織共同進行之辦法公决聘一駐會華人幹事督促全國拒土事宜其費用由京津滬三處共同分擔庶會務得以積極進行冀獲圓滿效果無如願與心違數月後以全國坐辦幹事駐在地點及其責任兼之本支部經費竭蹶諸問題致彼此稍有誤會阻力横生於是聘行幹事之議因而打消不幸甚矣且本支部第一任名譽西幹事因事驟然離滬華幹事亦不延聘加以執行部熱心職員數人復因事辭職各種事業一時遂致擱淺其困難可知然而同人拒毒之决心誓不稍衰厥後幸有新會員陸續加入且有各國熱心家之贊助會務因之又稍現活動本支部徵求會員手續未能完備故現有會員不多本支部之設原爲全國掃除毒害斷非少數之力量可以辦到深望熱心志士不吝財力智力之贊助俾本支部固定之事業得以盡力進行以盡職志本會總部設於北京其他各埠成立者皆爲支部近查毒物勢已復活蔓延甚廣皆由於貪利忘義之徒喪盡天良廣張黑幕不僅貽害同胞且啟外人口實本支部當不避忌諱盡力攻擊誓達最後之目的不然前途之悲觀實有不忍言矣後由主席請王正廷博士演說詳述鴉片之毒害并報告一千九百十二年海牙禁烟條約仍然有效希望大家努力撲滅斯害復引國内南北兵士所在之地違法種烟喪失關際信用望大家奩進母使禁烟之事功敗垂成年來國人痛憤外交失敗奮圖頗力尤盼莫忽内政鄙人力所能及誓當隨諸君後以赴之全座鼓掌後由主席徵求竟見會董林炎夫報告法租界某某藥房以製藥爲名暗售土膏及私售情形此時徐維繪建議先選職員以資進行許建屏提議先選會董二十人選出後再開會互選會長費吳生附議由李啓藩以國語譯述一過然後公推王正廷·許建屏·李啓藩·聶雲台·唐露園·湯節之·馮少山·徐維繪·林炎夫·沈卓吾·譚海秋·穆藕初·朱葆三·梅華銓·及西人梅生·李德立·梅益盛·羅平吉·杜維達伯波·費吳生二十人爲新任會董復由梅生報告彼向稅務司調查民國八年四月至九年四月海關查獲鴉片烟及嗎啡之數目鴉片烟土有九千四百六十一磅嗎啡四千四百四十兩毒物進口被查出者有如斯之多仍請李啓藩用國語譯告會衆至此主席宣告散會聞定於下禮拜五午後五時在九江路紅十字會樓上再行開會推選會長云 
[西報紀關於政局之謡言]  
　　字林報略云上海現有因政局紛擾而起之驚人謡言自廣州國會議員來滬後曾有兩種計畫一係在滬開會一係移往雲南今上海開會之說漸無所聞惟南方行政中心點移往雲南之議則紛傳人口遷移南方政府之說聞暗藏野心直欲以雲南爲單獨之民國今南北武人方有調和之磋商但薩鎭冰僅係暫代總理非俟總理有人後南北未能接洽大約總理人物或爲南北武人所解决爭點之一亦未可知如調和果成則兩粤將歸附北方而南方國會議員將另立一共和國於雲南此事目前尚無正式消息然人言藉藉事關重要不可不注意也總理究屬何人殊難推測安福部欲段祺瑞登台段當然不肯自招煩惱聞尚有一說尤令人不敢輕就總揆職者據衆揣擬凡就總理職而欲與日本直接談判魯案者則其人必難保存其生命此說係上海有責任者所發據謂與日開議之佈告卽當軸暗殺之警告此亦可畏之一事也 
[温宗堯之宣言書]  
　　關於湖廣債劵問題 
　　平和通信社云廣州軍政府新任外交總長温宗堯氏以北京政府對於湖廣借欵拒絶償還德國應得之一份爲有傷中國財政權之完全特於昨日宣言聲明如下一千九百十一年中國政府曾輿美英法德四國訂立湖廣借欵之約計總額爲六百萬鎊發有債劵常年五釐起息第一次歸欵之期爲一千九百二十二年自中國加入歐戰中國遂爲交戰團體之一北京政府之主張爲之一變以爲該項借欵中德國之一份苟執有債劵之人不能證明其爲非德國產業或非由德人方面購來者擬概不付還惟此種地位實未便拒絶歸還因此項債劵之利應歸執有債劵之人北京政府苟拒絶歸還應證明執劵者何以不得享有歸還之權夫此數年之中此項債劵經幾番讓與且常爲金融上之用途故以前德人所有之債劵現有爲美人英人或法人所執有者如欲證明各個人對於該債劵應有之權則其所費或竟大於該劵所值且此種舉動實與國際前例不合職是之故湖廣債劵在紐約倫敦交易處之市價僅值其面價之半並聞此項債劵歐美交易市場行將不能交易此種舉動無殊抵制此劵而其影響將損害中國財政權之完全中國於借欵上向未背約且亦不應背約我人對於段祺瑞與日人訂立各項借欵目爲非法且堅持一切秘密條約應明白宣布而於各項借欵則主張歸還中國爲誠信之國實有償還債負之能力國内有謀叛之舉已足損失名譽尚能以無償還債負之能力貽羞國外耶 
[省教育會請聽演講之兩函]  
　　江蘇省教育會昨致各會員各學校函云敬啓者美國杜威博士在北方長期演講業己畢事兹由新教育共進社敦請博士南來講演業於二十七日由南京高等師範學校教員劉伯明博士陪同到滬本會定本月三十一日起請兩博士及杜威夫人分日講演届期務請於下午四時一刻到會爲盼 
　　附講演期間及講題 
　　講演期間　　　講演者　　　講題 
　　五月三十一日下午四時半　杜威夫人　男女同學問題 
　　六月一日下午四時半　　　杜威博士　新人生觀 
　　二日下午四時半　　　　　劉伯明博士　東西洋人生觀之比較 
　　三日下午四時半　　　　　杜威博士　德謨克拉西之意義 
　　又致各女學校函云敬啓者美國杜威博士在北方長期講演業己畢事兹由新教育共進社敦請博士偕同夫人南來講演本會先請杜威夫人於本月三十一日下午四時三十分在本會會所講演男女同學問題夫人研究教育經騐宏富對於男女同學在美首先提倡實行蒞華以來於吾國教育現狀亦極注意男女同學問題本同人所亟欲研究者夫人講演此項問題就吾國教育趨勢參以美國成規必有名言讜論貺吾同志務請准於是日四時一刻到會聽講爲盼 
[職業教育社年會第一日程序]  
　　中華職業教育社在小西門外陸家浜南中華職業學校内舉行第二届年會巳疊誌前報今日爲開會之第一天自上午九時起招待來賓參觀職業學校由學生引導說明其平日所製作之物品則另陳列一室臨時發賣一面開揭第二届議事員選舉票由朱叔源·陸規亮·陳主素·龔子英·張伯初諸君蒞臨監視下午二時起開會由王正廷博士主席幹事員會主席沈信卿君·辦事主任黄任之君·學校主任顧蔭亭君·分别報告各項事務外請杜威博士講演職業教育之精義由劉伯明博士傳譯講畢舉行第四年度徵求社員紀念品贈與式夜七時假座一品香聚餐並公宴杜威博士及其夫人二女公子云 
[第二師範十五週紀念會再誌]  
　　今日（二十九日）仍續開會 
　　昨日爲省立第二師範十五週紀念會之第二日清晨八時開慶祝會行禮後由校長賈季英君報告該校歷年進步之狀况次由沈信卿君演說略謂人生治事須有誠易兩字誠則懇摯易則靈變二者缺一不可云云次由黄任之君演說多勉勵該校學生之語十時開臨時運動會有賽跑競走木馬鐵槓諸節午後一時該校學生何之敏·朱淦濤·胡榮春·陸譜華·孫華章等演劇名「黄金與美色」另有校友組織之國樂會來賓亦可樂該會印有國樂譜凡集歌曲四十種附有樂器圖及中西音名對照表廉價出售晚七時復由該校學生盛孤鴻·葉瑞青·蔡祚章·王鏡寒·蔣永柏等演劇名「誰之咎」與前劇並皆佳妙約十一時始畢統計來賓較前日（二十七日）增多三分之一新劇主任爲沈鶴·幹事爲郁鍾麟·龔步高等均該校校友也又該校印有紅色紀念刋與該校新學社所出平民導報分贈來賓今日（二十九日）上午十時延請杜威博士演講題爲「教育者之天職」午後一時與七時仍行演劇二齣云 
[紗業市况之過去與未來]  
　　本埠華·印·東各種紗業市面在取引所（日商）未開以前十六支紗價常在一百兩上下迨該所開幕發生投機營業後以日商内外紗廠所出之水月牌（二十支及十六支）爲買賣標準日商曾向該廠預訂一年内所出之紗而在取引所收進華商之期貨甚多俟到期時華商無貨可交日商抬高市價故華商受虧甚巨此係去年（八年）十月前之情形也嗣因抵制風潮甚大水月牌之投機生意無人過問遂又設法將英商東方紗廠所出之文明牌紗援照去年辦法訂購至本年（九年）七八月份一面仍在取引所吸收華商之文明牌投機生意故上月底（陽曆四月）該牌紗價抬至二百六十餘兩華商又稍受影響惟各日商雖向以上兩紗廠預訂按月之紗惟恐到期一時不易脫售大半向各錢莊與銀行做押欵（每包作百五十兩）目下紛紛到期日商遂陸續將紗貶價出售十六支文明牌期紗前日（二十七）僅售價百四十兩於是華商所有各牌紗受此貶價之大打擊者不知凡幾至於各紗廠雖將本年八九月前之紗（價二百三十五兩至二百十餘兩）一併售與紗號而紗號每包照現市之價須虧折五六十兩且無大宗受主蓋近來各客帮貪日紗之價廉僅進日紗矣明後日又逢陽曆五月底各紗廠之到期紗尚未知能否由買主一律塡銀也 
　　棉紗價格在去年隂曆十一十二月間最高之時價係溥益紗廠所出十六支之地球牌每包價在二百三十兩之外現在此牌己跌至一百九十兩又有怡和紗廠所出十四支胭脂虎牌在今年正二月間最高之價每包計二百十六兩現在已跌至一百七十兩如此低跌尚鮮人過問國產之紗其價較東洋紗（指在上海日本人所辦之紗廠貨品而言）爲昻但默察紗價尚須看跌因現今花衣每包價祇三十三兩有零每紗一包約需花衣三包半做成（每包百斤）紗之成本僅一百餘兩再加一切工資等費四十兩僅爲一百四五十兩現日本紗價一百六十兩紗廠方面尚稍有盈餘也 
　　今年外埠購進大宗紗貨者尚屬寥寥不如去年之多因目前正在農忙時候鄉人尚無暇織布一俟農忙稍過必仍補購故中國紗價似尚不致久於低跌也 
[又有人搜羅運米護照]  
　　私運米石出口皆恃有軍部護照本年仲春時節此項護照每石最貴售至二元以上邇來米價已達極點來源路途危險内地存底亦將告罄關卡漸緊一般做出口者大都巳束手觀望而護照遂無人收買乃昨日米市上忽有同業之陳某每石出價六角半搜羅護照一萬餘石據旁人觀測謂此項護照帶往内地常錫蘇同等處仍能發生效力云 
[米客集議愼重米欵辦法]  
　　南帮米業公所各客人因連日米價步漲船家中途巳發生搶米危險所有同業賣米之欵内地大埠各米行向有錢莊可滙各鄉鎭小地錢莊不能滙者向由船户帶現洋而往現搶米之案已屢發見則米船帶欵亦爲可危昨特在公所議定嗣後無論何處將欵滙至近鄉莊號再由該處米行往收路途雖逺擔負較輕己據情函致内地各行一面由客人將欵解莊滙兌矣 
[開辦平糶之預備]  
　　上海縣沈知事奉省令開辦平糶曾經與各市鄉經董及上海地方自治研究會會長·慈善團等各董事切實籌議採運湖南江西兩處秈米來滬先從城市辦起然後推及各市鄉黨經擇定地點爲大東門外龍王廟南門外商船會館兩處設立平價局等情已紀前報兹聞沈知事已將辦理手續並籌墊欵項各情詳請滬海道尹江蘇省公署核准着令即日開辦旋查前次辦理平價局時由米業董事輔助進行今届仍循舊例函知該業商董張樂君嘉榖堂董事奚元良等商榷擔任佈置設局一切手續及雇定員司酌定米價每斗每升需若干錢文以便訂期實行 
[美金洋交易之昨訊]  
　　昨日鎊價改縮一辦士計五先令九辦士美匯一百十一元五角上午各銀行賣買美金洋者頗旺今將所聞錄下滙豐銀行售出西六月份美金洋五十萬元價作美金一百零九元五角又買進六月份匯票數十萬元價一百十二元中孚銀行由花旗銀行代售出現美金洋五萬元價一百十一元至一百十元零五角朝鮮銀行買進美金（現）二十萬元價一百十元又匯興銀行亦買進二十萬元價同上觀此情形日本吸收美金洋不遺餘力所以目下金市有步步增高之象况今明日華商結進口貨欵者不一而足恐今日（二十九號）之國外滙率又有變遷也 
[繭訊雜報]  
　　昨得嘉善楓涇等繭市快郵云嘉興嘉善兩地均於昨日（二十七號）開秤貨色尚高全日統扯收貨價盤爲六十四元 
　　新豐亦於二十六號開秤繭身尚佳貨旺尚須一二日抛盤須六十二元之譜 
　　楓涇定於今日（二十八號）開秤貨色尚不多覯須在陽曆月底月初見旺現因貨少放盤須扯六十四五元桑葉最貴售過每擔七元云 
[織襪女工結會進行記]  
　　本埠織襪女工因廠家施行新章有妨礙工作自由之處特行集合同志發起織襪女工公會業已租定法租界葛蘿路仁元里十四號爲會所昨日該會發起人吳蓮溪林秀英曹妮妮顧毛弟李愛佩伍雲輝蔣婉貞曹仁寳諸女工特於午後二時同至法領事署面謁領事當時法領事因有客談話由譒譯張君接見詢其來意彼等述明設會本意係求廠家修訂新章改善待遇准許轉廠自由惟須聲明者我等皆係現在襪廠工作之女子（一）不主張罷工（二）不要求加價并述明襪廠連年遞減工價後未要求恢復原狀卽能證明織襪女工只求安穩自由工作至於要求廠家准許轉廠及免扣存工資當以誠懇手段和平協商以求兩利恐有誤會特面陳明張君允代爲轉達興辭而出後又至法總巡處將前情報告奉諭將意見送達捕房候核兹得該女工會致法領事及法總巡公函及發起該會之啓事兩件照錄於下 
　　致法領事及總巡函大法國大領事鈞鑒我等係織襪廠女工因爲現在廠主所設之襪廠公會内新訂幾條取締工人章程苛虐太甚大衆等商擬設一織襪女工公會以便同業女工互相交換意見謀一自助方法並好由公會與各廠主和平磋商請其將章程改良使廠家與工人雙方均得利益素慕貴國文明制度冠冕全球大領事公正賢明護持人道擬在貴治下先設一織襪女工公會籌備處但恐外面發生誤會阻礙進行特此具函面求貴領事帮忙成此美舉將來敝業中得一良好結果必感貴領事之鴻賜也發起人等均親身來此並乞賜見略盡下忱謹此敬請公安織襪女工公會發起人吳蓮溪林秀英曹妮娓李玉英顧毛弟曹林寳曹仁寳李愛仙伍雲輝蔣婉貞 
　　發起織襪女工會啓事我們都是婦人女子抛了家中種種的事去到工廠作工原爲生計艱難出於無可如何只要彼此相安那個還願意多事來組織甚麽公會不過此次各廠主在他們組織的公會裏面議定限制工人的章程第一工人作工要有證書這證書又須交廠主收執第二凡作工的要在工資内扣存五元或三元押在廠主手裏各同業試想未有這章程以前我們受廠主的刻待巳經不少不過旣立人宇下只好自怨自艾低頭忍受罷了現在又實行這苛酷的章程證書押金都操在廠主的手裏以後要減我們的工錢虐待我們我們要想轉廠他肯將證書押金退還我嗎一般賣身的人雖然將身賣去尚得相當的收入我們賣去自由還要倒賠幾角錢的證書及數元的押欵這還有人道嗎所以先實行這章程的勤益中發兩廠的同業實在忍無可忍已經全體罷工了但作工的人都是家本塞素罷工的舉動實出於萬不得已只要廠主覺悟取消新訂的章程我們也不願意多事現巳一星期了廠主仍無確實的表示大家再四磋商以爲廠家所以肆行無忌迫壓我們其原因雖不只一樣第一最要緊的因爲我們素未有團結一經有事就未有商量旣未有商量自然就不能互助不能互助所以力量單薄廠主就乘其可欺而欺了所以現在第一步辦法就是要團結我們的同業而團結同業的機關就是組織公會這就是同人發起織襪女工公會的意思了但我們這個會并不是爲同各廠主爲難而設的也不是爲要求加工錢而設的不過研究我們工人自助的方法防止無理的苛待對於此次罷工只要廠主宣告不實行新章有個確切的表示會中即勸同業仍入廠作工並顧廠主工人雙方的利益望各同業大家齊心合力的贊助就是我們工人的萬幸了工業前途的萬幸了兹將應該宣約事件揭要列后（一）公會的宗旨係團結同業實行互助（二）公會的事務所設在法租界葛蘿路仁元里口十四號（三）公會的開辦費暫時由發起人借貸支出以後如何的辦法等開大會的時候由大衆商量决定（四）公會的章程先由發起人起草交大會通過發起人（名同前）同啓 
[打鐵工人集議要求加資]  
　　昨日本埠米價閘北方面河下錢根火船貨高機白梗已售開十元客秈米等中關之貨亦貴打鐵帮工人以當此米珠薪桂每日工資不敷度日要求增加己發起多日該帮工資向論月薪自三元至八元不等兹由鄔阿狗陳元生等邀集工人在邑廟公所及富景園集議後現由各工人自向作主懇商加資如不能達到目的於三日後再議進行之法 
[比新使電告抵滬日期]  
　　新任駐華比國公使艾維滋乘加發號來華曾誌前報昨江蘇交涉公署接駐滬比總領事來函略謂頃得新任本國公使艾維滋電知約於六月六號可抵上海相應函達即希查照云云楊交涉員業己預備歡迎矣 
[美醫士接任工部局議董]  
　　今年工部議董選舉時美人之願擔任議董者計有二人一爲律師費信惇一爲醫士關孫投票結果費律師應選而蘭醫士則否本星期三日工部局議董集議因現任議董元芳洋行倍恩氏回英决定函請蘭醫士接充遺席此事昨己發表蘭醫士已表示願意蘭醫士庽滬二十餘載曾擔任上海團練隊軍需長及美人團練隊司令對於市政素頗關心 
[將赴美國留學之學生三百餘人]  
　　英文滬報云中國學生一百八十八人將於八月十二日乘南京號赴美留學又有六十九學生購尼羅號船票往美尼羅號定期七月二十七日到滬但若此船不按期抵此則此六十九學生將乗南京號放洋此外尚有一批學生約六十餘人等候艙位己發電致舊金山船公司請准此批學生一併附南京號而行如覆電許可則同船出洋者將有學生三百餘人人數之多前所未有内以清華學生爲最多云 
[各輪船之行踪]  
　　法國郵船公司之比郝號將於五月二十日（星期日）上午八時離上海工部局黄浦碼頭開赴海防西貢等處而抵馬賽 
　　英文滬報云愛瓜多號輪船二十八日清晨由舊金山抵滬載來郵件五十袋貨品千噸又價值七十五萬元之金銀又日后號將於星期六日午後由吳淞開赴温哥武日本等處 
[美商會將開年會]  
　　英文滬報云本埠美商會定於六月十八日召集年會選舉職員届時美使署商務委員巴志爾德氏將蒞會演說巴氏曾在歐洲及菲列濱島供職 
[銀市報告]  
　　中美新聞社譯友華銀行二十八日報告云昨日倫敦當地及逺期銀價跌一先令二便士此問開市時定價不動華人初傾向於賣出後見銀行樂於買進乃變爲買進無出口交易市况甚弱金鎊價跌至五先令九便士金圓跌至一百十一元半日金四十六元半閉市時五六月份交貨者照定價交易紐約銀市鬆動華人之要求己漸減跌紐約與倫敦兩方銀價恐須再跌紐約倫敦間滙價現爲三百九十二元紐約銀價一元零二分半 
[南市止接北線電話之呼籲]  
　　上海縣商會呈松滬護軍使公署文云呈爲南北電話請咨交部仍前辦理事竊維商業之發展因恃交通利便尤恃消息靈通本埠商業南北兩市大勢趨重北市故經商南市者裝用南電話外尤賴北線以通全市消息相安己久上年北線公司以應用機件一時缺乏暫止南市添裝不數月間即照舊進行而交通部直轄之滬電話局忽奉部令南北總線未接以前阻止南市用户報裝北線商民因之深感不便曾經敝會於本年三月某日郵電交部電政司請予取消前令未獲照准因念鈞使坐鎭此邦深悉就地情形凡南市裝用北線必先請裝南線且更津貼公費實於滬電話局有益無損爲敢據實具呈請祈鈞鑒迅賜核咨交通部准予通融令飭上海電話局仍准南市用户並裝北線以順商情而維業務至紉公便謹呈 
[赴賽貨品納稅問題]  
　　法國政府爲振興里昻市場起見特開萬國商品展覽會關於我國運往法國出品免稅事業經駐京法國公正式通告政府請飭稅務處援照向來赴賽出品辦法一律免稅現聞稅務處巳令各海關監督以爲從前運往他國賽會之物品凡與賽已畢仍自然運回本國者當然免 
 
 
 

Page 11

 
 
予征稅若赴賽之貨或至會場售去或轉運别方並不運回者悉應作爲出售品論照例納稅所謂照例者即貨物赴會出口時除貨物樣本外須先照章納稅原貨運回可將存關之稅銀如數收回云 
[嘉興統捐局長被害在紀]  
　　嘉興統捐局徐時勉被人暗殺情形兩誌本報兹浙財政沈廳長除派閘口蔣局長本廳宗科員前往嘉興接收局務外並派員專輪赴諸接管繭行事務因徐君家住諸曁東門外離城十里之溪北設有繭行六處此次回里收繭調撥現洋頗鉅與捐局銀行均有欵項關係故須分别清理徐之被刺係隣村傅筱允之次子二犬三子三犬等所爲當二十三日晚三時許徐在溪北諸錦昌繭廠門首被截路攔擊時當由該廠之保護警察聞聲趕至四處追緝兇手巳無踪跡一面飛報徐之家屬設法抬回後至天明時在某山中獲得兇手之父傳筱允一名次晨吕知事親往驗明將傅解縣發押一面嚴拿正兇聞此事之逺因爲吕前督與朱瑞衝突時運動各路革黨起事諸曁知事周鐵英呈報傅筱允長子傅國英圖謀不軌致遭槍斃彼時徐時勉與軍民兩長聲氣頗通傅筱允遂疑及徐而演此惡果又昨載委閘口統捐局長蔣君接收嘉興局務一節尚非事實財政廳沈廳長僅委蔣與宗科員調查徐氏公欵局長一席委嘉興縣知事王國鐸暫行兼攝　 
[滬杭路近事紀要]  
　　南車站駐兵已撤滬杭甬鐵路上海南車站前自學潮發生由何代護軍使令飭駐紥高昌廟之砲兵第四團團長就近撥派砲兵一棚駐紥該站巡守刻因地方安謐車站一帶無巡守之必要該兵士等已奉上峯命令於前日（二十七）一律撤回高昌廟本團駐紥故南站已無軍隊駐防矣 
　　承運現洋之愼重浙省各屬鮮繭現巳上市較諸旬日前愈形發達各鎭繭商需用現洋收買者日見其多故日來滬杭鐵路承運現洋至各站者數達鉅萬該路車務總管以現洋車運一經到着卽須由受主當日提取以免存站危險其裝車時間亦以愈速愈妙昨特飭知同和轉運公司凡有大批現洋托運時務須先一日知照出發站長以便預留車位裝載藉免臨時掣肘並由任局長飭知巡官楊景華分飭各站警探人等遇有車運現洋須認眞保護以維商用 
　　沈成栻業已回滬滬杭甬鐵路車務總管沈成栻日前因莫干山聯運事宜赴杭整頓已誌昨報兹悉沈成栻已於昨日（二十八）回滬所有與浙省電報局羅局長面訂莫干山通電及電話辦法業已呈明任局長察核其拱宸橋至三橋埠之汽油輪渡現已收歸自辦由鐵路向上海怡和洋行租用可乘搭客二十人之汽船一艘並由怡和洋行擔任派定舵手司機人等每月共需租金三百餘元所有隨輪管理及招待職員則由鐵路派定現已每日與滬班快車銜接行駛售票搭客矣 
[海軍司令派員晉京催欵]  
　　海軍司令署所轄各艦隊各營隊軍餉及公署經費本年以來積欠數月不下數十萬元江南造船所修理各艦費用爲數亦鉅前因各艦隊催索軍餉造船所催取修費曾經藍總司令據情呈請海軍部滙撥迄已日久仍未匯下現因各處催欵文電紛至沓來所有江南造船所停泊待修之艦因無現欵墊付未能興修值此防務緊要各處需艦弋巡之際若任待修各艦久停不修非特艦身朽壞抑且貽誤軍機是以藍總司令特派本署軍需課長羅序和晋京面謁海軍部薩總長陳明困難情形請向財政部商撥餉欵籌還修艦等費以應要需云 
[童子軍聯合會開會記]  
　　第二次董事會 
　　昨日（二十八下午五時半上海童子軍聯合會在靜安寺路寰球學生會木會所開第二次董事會會長朱友漁博士·總教練姚麟書·區教練經乾林·王英超·沈嗣良·書記潘競民（朱少屏因事未到由許兆豐代表）·來賓如梅溪校長徐艺洲·梅溪營業所主任顧永昌·梅溪教練員黄驥良等均先後到會兹將是日議决報告事件擇要錄下（一）姚麟書提議將本會成立情形備文詳報省聯合會通過（二）童子軍服裝徽章及一切用品以後委托梅溪營業所經售妥訂合同貨樣准下届開會時交會查看後定奪（三）潘競民報告省聯合會委編江蘇童子軍細則事决議本會細則俟省會細則脫稿發刋後再行編訂（四）朱會長提議全邑童子軍會操定十月底舉行多數贊成通過（五）許兆豐代表朱少屏報告武進聯合會來函致謝前次派員參觀會操等重要函件（六）朱會長報告因赴美游歷會務不遑兼顧請淮辭職由副會長中擇一繼任各職員挽留無效照原議通過由會備函推請楊聘漁君繼任 
[醫生擬解剖雙連人]  
　　近日大世界游戲場由江西地方運來雙連奇人往觀者異常擁擠莫不詫爲見所未見中外生理學家尤所關心據言純爲胎中之變象至該奇人之形狀則二人並連腰脅相合血絡交通痛癢相關呼吸時二人胸肋一齊動作面貌無異起居皆同現有英國畢業之某醫生擬爲之解剖分開俾得享受人間幸福惟須與彼家人接洽得其同意未悉其家人能不囿於售看資之慾念允爲雙人釋重累否某醫生歸國後曾以手術馳名海上今爲人道計手術費亦願盡義務云并聞該雙人如受手術除脅脈流血外並無若何危險倘不解剖分開則一人苟病死其一亦必連累而死慘莫大焉想該游戲場執事夙重人道聞之當亦起而贊助某醫生之善舉也 
[護士會考試竣事]  
　　本星期一起中國護士會在中國各省考取合格入會之會員已兩誌本報兹悉於今日止各科已試騐完畢本埠外埠之試卷隨時由郵寄遞會長卽由會長分請博醫會職員評定各科分數再甄别甲乙定期公布云 
[吞没烟土案之定罪]  
　　私販烟土之尹靄卿李元明並吞没烟土之水警偵探王慶甫等已經地方審檢廳研訊終結候判在案昨日午後該廳周刑庭長會同許檢察官開庭飭提尹李王三人上堂略詰一過當庭宣判尹靄卿李元明私販烟土罪業已成立判各監禁二年六個月各併科罰金三百元王慶甫吞没烟土罪亦已成立判監禁三年十個月以儆 
[奉賢知事請增囚糧]  
　　奉賢孟知事昨呈高檢廳文云知事自到任迄今點騐監押各犯咸有飢色而口糧規定每名每日僅洋五分二釐此時米價奇昻柴薪菜蔬皆增價以售無怪其不獲一飽知事目都情形酌量加給補其不足虧累不下千元景况可知擬請援照新監辦法每名每月按二元計算俾監犯得飽皆出廳長所賜功德無量云云 
[楊交涉員預備交卸]  
　　駐滬楊交涉員奉令免職迭誌本報昨日已接以外交部正式令文當卽面令本署總務外交交際通商各科長趕速辦理結束以備交卸并令知庶務員卓輯庭連日在法租界霞飛路及虹口尋找房屋以便先將家眷人等遷出云 
[續誌麋鹿路之命案]  
　　住居法新租界麋鹿路四十八號門牌内之婦人劉馬氏於日前清晨被姘夫兪瞎子（即兪佩生）持刀連戳三下傷及腹部致命身死兪肇禍後復持刀將自己腹部猛戳一下後爲捕房得悉將兪車送醫院醫治尸身着伊長子劉紀生收殮聽候核奪等情已誌前報昨由捕房將氏子紀生先行傳至法公堂請訊先據捕頭上堂禀稱被告尚在醫院醫治未曾痊愈請爲展期訂訊中西讞員判准予候被告傷痊後再行核辦 
[浦東同人會今日開會]  
　　瀞東同人會此次徵求大會徵得新會員五百餘人女會員五人現在雖己截止然入會者仍絡繹不絶業定三十日（即明日）在浦東公所開會修訂章程選舉職員兹將倪菊裳提出之議案錄下（一）推舉會董名譽會董案（二）酬謝勞績案（三）推舉本會出版部撰述員案（四）公定會議公擬會證案（五）編輯修行錄進德鏡案（六）組織署期演講案（七）籌備浦東儲蓄銀行案 
[城東女學俱樂會預紀]  
　　南市花衣街城東女學於本星期六（今日）下午及星期日晚間借小南門火鐘樓後而初級小學開俱樂會届時除學生表演音樂·跳舞·演劇等外另請名人演說更有琵琶·幻術·口技等會中有學生書畫成績·及馬玉山公司糖菓出售以娛來賓届時門票售洋三角必有一番熱鬧也 
[青年會今日之會務]  
　　青年會今日（即二十九號）午後二時邀集會員參觀英國通用電器製造廠該廠内容佈置悉仿英國名廠屋宇寛敞工人衆多平時參觀頗不易易兹爲歡迎該會會員特訂時招待進廠導引展覽洵屬難得之機會下午六時半爲肇和隊會餐會晚八時又有大交誼會選演長片滑稽之電影及清心學校軍樂隊奏樂童星門君之滑稽演講某君之特别幻術種種秩序不獨怡性悅情且足增添智識聞是晚入座劵仍收小洋二角倘係該會員及會餐者憑證入俯概不取費云 
[普益社之參觀與演講]  
　　大東門外青年普益社今日（二十九號）下午二時集合社中會員數十人參觀南市電氣公司俾資研究電氣事業之進化有志參觀者尚可及時向該社幹事蔡正身接洽又本星期晚（三十號）七時半該社幹事王大章演講社會服務之原則王君服役多年將本其服務之經騐參以社會心理之現狀届時必能表抒宏論以饜聽者也 
[緝私營領取新械]  
　　蘇屬緝私統領宋子元近以各緝私營所用槍械類多舊式不合於用爰特咨由運使轉呈鹽務署咨請陸軍部飭上海兵工廠檢撥六米立八口徑之新式快槍三百桿並配給子彈百箱以濟緝私各營軍用兵工廠謝總辦奉令後遂即如數備齊日前函由宋統領派員至廠領回前日已將領到快槍子彈分别發交所轄十一營各營長長領第二營轄境較爲遼闊梟匪尤衆是以撥給四十桿昨山余營長領取分發各隊長派給兵士備用矣 
[警廳長派員點名發餉]  
　　淞滬警察廳長徐國樑昨日訓令所屬各區署所隊文云照得每届長警發餉之期派員分往各處點名歷辦在案現届五月份發餉之期亟應派員點名兹派本廳内外部荐任官員定於本月三十·三十一兩日分往各區點騐以昭愼重所有集合地點及點名鐘點着由點名各員會同該區妥爲擇定以便點騐至保安隊·水巡隊·游巡一二兩隊由本廳長於三十一日早九鐘在廳親自點騐其餘各處合亟開單通令該署所隊仰即一體遂照切切此令計開一區趙署長三十日點二區暨一二分駐所二區杜署長三十一日點三區曁一二三分駐所騎巡隊·游巡第四隊三區曾署長三十日點四區曁一二分駐所閘北游巡保安各隊四區顏署長三十一日點五區曁一二三分駐所五區王署長三十日點六區曁一分駐所陸主任三十一日點一區曁一二三分駐所黄科長三十一日點五區四分駐所劉科長三十一日點二區三分駐所王科長三十一日點六區二分駐所張桂榮督察長三十一日點四區三分駐所張運昌督察長三十一日點四區四分駐所 
[昨日公共公廨訊案紀]  
　　昨日上午公共公廨第四民庭由張襄讞及美丁副領事會審（一（「王滄洲訴鮑維養陳耀廷喬松生不理欠洋一千五百元案」原告代表律師上堂請求改期一禮拜再訊「結果」照准（二）「劉崇德訴錢永安覇佔房屋延不遷讓案」本星期三判决限被告於十四天内遷移兹據原告代表律師聲稱該屋敝當事人急於自用且被告亦已一再抗違堂諭今之展限兩禮拜期滿似乎太長要求改爲一禮拜「結果」仍照前斷執行（三）「莊時伯訴張汝林不理欠欵案」被告己在外向原告和解兹由原告稟請銷案「結果」照准（四）「張栢記訴高澤　不理貨欵案」原告具稟到廨以案經了結請求註銷「結果」准予註銷（五）「羅眉山訴張栢記不理貨欵案」亦山原告以案己了結稟請註銷「結果」同上 
　　又午後第四民庭山兪襄讞及美丁副領事會審（一）「楊飛雄訴　能根不理欠欵案」原告代表律師上堂請求改期一禮拜再訊「結果」照准（二）「傳雨瀛訴曾子梅舒少卿以代爲運動輪船買辦爲由騙去洋一千七百五十元案」前日審訊結果候原審官核奪兹山原審兪襄讞訊據曾供在押八月請求開釋至於原告控数實係我欠但陳松梅亦欠我欵業己起訴須俟該欵到手再還原告等語「結果」着曾子梅舒少卿償還原告洋一千七百五十元俟曾子梅控訴陳松梅案判决後一併執行（三）「分發南北錢業行情單自稱金融日報主任杜炳釗請求給諭保護營業案」前次面諭杜及其律師出外擬具辦法呈請酌予立案給諭一層未便照准兹其律師將節略一件呈案問官以該節略殊不合格當庭却下着令修改展期七天再核（四）「沈耀宗訴妻魚氏將值洋二百元之衣飾捲逃案」上次審訊結果着原告提出證據再核兹由沈邀吳陸氏楊顧氏兩老嫗到堂作證據該兩氏所言殊屬無憑而魚氏仍不承認捲逃之事並稱沈本與伊後母有染因人言嘖嘖故後母將伊嫁與沈爲妻等語「結果」原告所控捲逃證據不尼將案註銷（五）「卜林訴婦人高氏私收房租洋四十八元七角五分案」因原告不肯遵諭和解故復傳訊「結果」證據不足將案註銷 
[公館馬路之火警]  
　　法大馬路二百八十四號門牌益大號京貨店樓上於前晚十點半時不戒於火霎時冒穿屋頂當爲巡街揷查見急報救火會驅皮帶車到場灌救即熄祇延及貼隣二百零八十六號和利號棉花店之樓面一間事後捕房飭探前往查得該店保有火險銀二千兩當將該店主及夥友一併帶入捕房聽候查明起火情形再行核奪 
[多儲煤油之科罰]  
　　本月二十三號午時公共租界愛多亞路六百六十六號門牌某姓家起火延及左隣某烟紙店燬屋三幢事後捕房飭探調查起火緣由稟候核示各情己誌本報兹經華探陸根生西探搿勃脫恊往查得起火之家未保火險所延及之兆康烟店保有火險且存備煤二十二箱殊違工部局定章稟明捕頭轉稟公共公廨出單於昨山探將兆康店主朱福寳傳至公堂即據捕房刑事科代表律師上堂譯稱工部局定章凡界内各烟紙店存儲煤油以二十箱爲限今被告逾限堆積火患堪虞有違定章是以傳案請究訊之朱福寳供稱該店開設不到三年租界定章尚未深悉請求原宥李襄讞核供商之英卓副領事以朱故違定章判罰洋五十元充公以儆 
[指探唆使罷工與行兇]  
　　經華襪廠經理陳品甫昨延巴和律師爲代表投法公堂控稱本月二十四號早晨有馬四媽糾同廠中工人段浦銓·鮑明居·張有華·李成萬等四五十人至原告廠中强逼各女工罷工後由廠中職員施銀海出外阻止馬等非但不服反將施毆打以致受傷甚重現已送往醫院醫治當由原告報告捕房飭探將段等四人拘案惟爲首之馬四媽在逃未獲應請堂上懲辦並緝馬四媽到案究辦詰之段等四人同供民人等在廠中安分工作不敢唆使罷工且與馬四媽素不相識亦無毆打施銀海之事求請查察原告陳昌甫稱廠中自被伊等唆使罷工迄今停工巳有數日損失甚巨請求究追中西讞員會商之下判段等四人各交保出外不得再有前項情事加違提究一面候施銀海傷㾣並補提馬四媽到案究辦 
[船婦指控同業搶洋行兇]  
　　昨午有婦人謝張氏周張氏及陳老二三人同投地方檢察廳喊控據謝張氏稟稱年五十一歳蘇州人向在三泰碼頭駕划船度日舊曆上月二十八日標得會洋三十元有同業船户周順桂向氏商借氏因别有要用拒却不料昨晚八晚許周偕同伊妻混名大塊頭等十餘人駕一小舟駛來至氏船上用强硬借各持鐵器將氏扭住痛毆氏情急喊救當由同業鄰舟主即氏之親翁陳老二並船婦周張氏等聞聲趕來救援詎若叢來勢兇惡除將氏所藏銀洋悉數抄去外又將氏及周張氏等耳上所戴金圈一併攫去氏等向阻被毆受傷輕重不一氏被抛入浦中當由陳老二等設法救起報告水巡隊派敬將周順桂等三人拘獲解送該隊正換去濕衣亦到隊候示奉諭着自赴地檢廳候示爲此偕同陳老二等並携帶濕衣來案聲訴請求究懲梅檢察長據禀後以詞出一而且水巡隊未將周順桂等函送來廳着靜候核示辦理 
[圖刦行凶之質訊]  
　　兪少由白晝攫物未得將鄉民陸子祥打傷由警拘送地方廳訊判陸傷自行醫治在案昨日午後該廳陳郭惟檢兩官開庭審理據陸子祥供本地人業農家住浦東仇家宅上月二十七日車運糖糟回家行至陳家堰忽來兪少山等六七人將民扭住搜查銀洋未得即將民扭住兇毆致受重傷前奉騐明至今未愈當時民人喊救得將兪拘送案下請爲究辦質之沈願卿供務晨爲生家住二十二保鄉間是日下午六七時在出工作忽聞喊救尋聲往觀見陸兪彼此揪扭倒地所以帮同將兪拿獲餘不知情問官命提在押之兪少山上堂研訊供多支吾問官會商之下判陸沈退去兪還押聽候再核 
[受雇行兇之奇聞]  
　　住居大統路安祥里二弄第二家之祖金榮向在某絲廠爲管車前日由家出外行至新閘橋相近忽來多人無端將祖圍住肆毆致傷頭面胞腰等處旋由崗警到來拿獲盧阿盧阿炳一名解入四區警署祖稱與此等人素不相識毫無仇隙云云經顏署長訊據盧供係有名阿根者出資僱伊等行兇云云顏署長諭將慮收押候補提阿根曁羽黨到案澈究 
[兩鴇爭用妓名之衝突]  
　　鴇婦老二前與同類老四合包一妓榜名林媛媛在六馬路福裕里營業嗣後兩鴇因意見不洽以致分拆老二遂在樂餘里賃屋操其故業而妓之名仍爲林媛媛老四則另包一妓亦用林媛媛三字張艶幟於會樂里於是同時有兩林媛媛出現如舞臺上之演眞假潘金蓮然前日兩造果困此商標之故而起衝突老二糾集婦女多人將老四　毆但老四因懷有四個月身孕遂觸動胎氣當時倒臥於地後由人扶起送入醫院遂致小產現在受傷者已報告老閘捕房恐將成訟矣 
[誘匿幼女拘役十天]  
　　婦人姚李氏在閘北共和路菜塲旁開設銝館有養媳名三寳年十二歳在新閘橋某絲廠打盆前日放工歸家被流氓張阿毛誘匿某處一面至該氏茶館内報信勒索酬費洋若干允將三寳送回該氏將張扭控四區警署經顏署長提到此女訊明前情判張處拘役十天以儆 
[拐婦判禁十四月]  
　　拐婦王錢氏誘拐安徽女子許彩鳳乘輪出口擬赴厦門由救濟會探員虞占順拘送地方審檢廳訊押候判在案昨日該廳推檢各官開庭飭提王錢氏至案略詰一過以該氏略誘罪業己成立判處監禁一年二個月許彩鳳仍發該會留養候家屬認領 
[崔萬壽刑期己滿]  
　　海軍兵士崔萬壽前請假回山東原籍期滿來滬因私帶烟土被獲經海軍司令部訊明判决監禁八個月發送上海地檢廳送監執行在案兹因執行刑期己滿昨由梅檢察長備文飭警將崔由獄提出送還海軍司令部發落 
[私賣鴉片之科罰]  
　　婦人趙王氏及李德興兩人因在法租界小東門外京州路私設烟榻容人燈吃事爲該管捕房捕頭偵悉前晚帶同包探等前往抄出烟具各兩副連同烟客十餘名帶入捕房烟客罰洋斥退王氏等存洋出外候訊昨日傳至法堂請究先據捕頭上堂禀明前情詰之王氏等同稱實因患病吸食不敢私賣餘供支吾中西官以證明實屬判王氏罰洋三十元李罰洋二十元充公煙具銷毁 
[私賣鴉片押一月]  
　　無錫人徐德仁在福建路四百二十五號屋内開設私烟間被老閘捕房捕頭偵悉前日派令中西包探協往調查屬實當將烟具連徐一併帶入捕房昨解公共公廨經中西官訊明以徐故違禁令判押西牢一月烟具銷燬 
[鄭景似有神經病]  
　　昨有年約三十餘歳之廣東人鄭景在天潼路一帶徘徊窺探被探蔣阿林查見以其形跡可疑上前盤詰詎鄭語無倫次似患有神經病者故即帶入捕房候禀公廨中西官函送棲流所醫治 
[攫金釧押兩月]  
　　戴金法前日下午在虹口培克爾路晉陽里弄攫取女子曹阿四之金釧一副面逃由包探張金寳查獲人贓帶回捕房押至昨晨傳同失主及見證曹阿三將戴解請公共公廨中西官訊實判决戴押西牢二月以儆 
[查獲贓花之公請澈究]  
　　南北市紗棉兩業聯合會近悉海關水巡捕房巡江吏在蘇州河查獲駁船一艘内有棉花十三包無人看守當即帶回捕房調查時即有花衣掮客毛秋濤投水巡捕房請領未允後經水探查明該花係由楊樹浦某紗廠所失之貨並查得毛等糾合同黨四十餘人組識機關專收來歷不明之花衣當經水巡捕房將此案人贓移送地方檢察廳請究在案惟恐此案不加澈究將來行家沿途運貨在浦江過夜候潮者必致爲若輩所算貽累無窮是以聯合公呈地方檢察廳請爲從嚴澈究外再請淞滬警察廳長令飭浦江水巡隊汪意查緝實行保護 
[過犯又犯竊案]  
　　杭州人邢襲良前日竊得斜橋路六號洋房某西人家值洋一百六十五元之銀器具携贓逃出被探查見當將人贓帶入捕房昨晨解經公共公堂訊明中西官以邢係過犯判押西牢年半期滿仍逐出租界贓交失主領去 
[誌謝]  
　　昨承商務印書館惠贈第十七卷九號束方雜誌一册書此謹謝 
來件 
[祟實社緣起]  
　　空言莫如實踐儉用莫如儉心凡心之所欲縱之皆足以敗德喪身况復今日生計困難苟不知崇儉反樸欲不至於敗亡傾覆者蓋亦鮮矣同人有鑒及此因議立崇儉規則若干條儉於用則不役於物儉於心則俾寡厥愆非故矯情立異也乃爲身家模範亦藉以互相糾察磨礪觀感庶免隨波逐流罔知所止或亦檢身之一道耳一婚嫁爲家庭常事男家勿用財帛可自備應用器具被帳女家嫁妝只用隨身衣服數套并俗例器具如富厚之家可多備適用物品勿尚虚花至女家對於男家俗例多有撮食一項切宜禁除一親友慶賀弔唁以親到爲上勿尚厚禮暫寫酌定婚嫁喜份四百文壽份三百文聯箔份二百文或一百文其交情稍深力量稍厚者不在此例或循俗致送麵燭砲燭箔盤亦可一酬應詩箋聯句自己不能撰繕嘱託倩代至爲周折均可革餘其自能撰繕者聽一家常衣服器用首當購用國貨崇尚儉樸切戒奢華以惜財力挽回利權一生辰惟堂上整壽十年一度有力之家或能隨俗稱觴常年壽辰洗腆承歡自致教敬不必鋪張即係殷富亦可節省酒席之費捐助公益善舉至己身生日尤不宜燕飲作樂一宴會酒席動輒數元以上此後喜慶宜改備茶點以餉友朋其至親密友必須預備酒席准用六簋另加飯菜四件一各家婦女衣服勿得效尤時妝式樣首飾勿尚佩戴奇巧珠寳一各家子弟婦女最宜寳貴光隂督課正業不得躬率其涉足於酒樓茶館劇場等處一喪禮唯附身附棺爲要尤以營葬爲重弔日應自斟酌交游多寡酌訂招待人數至多不得過十人至於葬期執紼應隨親友之便勿庸託人廣訂以免糜費一賭傳旣有禁令宜以身作則嚴加誥誡一烟酒二項最爲耗財傷身紙烟尤甚此後友朋往來禁用紙烟即飲酒合歡亦須略加限制「附則」（一）本社不設社所社長只集合數人以上爲一團以便互相切磋各地如有聞風興起者均可自行立社討論（二）本團社友如有不實行社規經衆察出確有實據者應公請其注意如一再犯規則請其出社（三）本社并無捐欵惟製有崇實社證油原鉛鐵小直牌一面隨意懸掛廳堂室内 
藉以朝夕自儆 
來函 
[廬陽公來函]  
　　逕啟者頃閱貴報陽曆五月二十八號本埠新聞攔内載有北市朱昌記報關行轉託廬陽公代爲報關油箱夾土一節殊深駭異查敝行報關素抱鄭重主義與朱昌記向無往來且不認識今旣載在報章或恐有外人冒竊偷報等情兹己四出調查以資追究敝行因名譽攸關用特奉懇將來函照登更正俾明眞相是爲感禱廬陽公記謹啓陽曆五月二十八日 
[陸軍第四師參謀處來函]  
　　閱五月二十五日報載第四師十三十四兩團赴閩換防等語查本師並未奉到此項命令想係訪員調查失實請速更正是爲至荷陸軍第四師參謀處啓五月二十七日 
雜評二 
[女工會（訥）]  
　　織襪女工之組織工會亦女工界之一新紀元也其宣言書聲明不加價不罷工僅要求取銷五元之保證金與不得自由轉廠其宗旨亦甚正大也惟此要求之兩事爲暫時而工會之設則决非暫時吾謂今日女工界團體之結合其第一要務則在藉此團體以研究如何增長女工之知識與如何培養女工之道德蓋世界無論何種人欲立足於社會之上必先以此二者爲自立之基礎能自立而後生計上乃能有所發展我國女工之知識道德能進而與歐美各國之女工相競則女工之生活亦自能蒸蒸日上與歐美各國之女工相競故吾謂設會之宗旨當首先注意於此也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[碧茵倩舞錄] [  瘦鵑]  
　　梵航渡聖約翰校園中碧草似茵有羣女郎出自欒欒樹影之後翩𦒘作團花簇蝶之舞者則聖瑪利亞女生慶祝五朔節也時在五月二十七日午后五時軟草襯足高樹遮頭匝於四周者有斜陽有和風有悠揚之琴韻有婉妙之舞態此仙境也不可以不紀作碧茵倩舞錄 
西土舊俗於五月一日舉行祝典曰五朔節擇曠場植一柱曰五朔柱柱上簇好花垂彩帶小兒女輩即各持一帶環柱踊舞又自女郎中選一狀貌至美者爲班頭曰五月之后Ｍay-queen曩談美國文豪歐文筆記得「村之華榮」一作譯之中及慶祝五月節事殊爲神往然未之覩也是期四日午后訪摯友某君於霞飛路久佇不值悵然引去百舞聊賴之餘遂驅車赴梵航渡一觀聖瑪利亞女生之視典值丁慕琴因同觀焉 
　　舞場在園之西部兩面皆巨樹老翠交織如張油碧之幄五朔柱植其中彩帶紛披其兩面則置坐椅男女賓接肩雜坐可數百人緑隂罨畫中時時見一二靚妝女郎及絳衣之稚子所謂萬緑叢中一點紅者此時之情景似之矣予顧謂慕琴曰此又子之畫料也慕琴曰然惜吾未挾寫生册耳 
　　舞蹈秩序書於一木蘭樹葉之上葉大如掌作西字絶秀逸高雅雋妙生面别開座後有人私語謂此緑葉之書大可媲美當年紅葉書矣予微晲之然不能斥其輕薄也 
　　舞蹈分兩類一曰花舞一曰五朔柱舞殿以大進行花舞分十種曰唐多令（譯音）曰娟娟金雀花曰顧爾甜心（譯音）曰可蘭之金翼啄木鳥曰西方之榮光曰嘉爾絲古丹（譯音）曰小園丁曰金德波珈（譯音）曰色睇加爾（譯音）曰母之愛物五月風光餘春可戀固應得此妙舞點綴之也 
　　最先出場者爲三女郎各作蛺蝶狀一黑蝶二黄蝶衣采奇妙絶肖蝶衣依琴聲聯翩作舞繼一頎長之女郎衣碧色衣率四女伴同至各手小花圈若代表其爲花者三蝶遂與之對舞予私念詞中蝶戀花又安能及此佳妙耶移時有小女八人出年各十一二一冠尖冠者爲之魁各衣縞衣環小絨球無數以代冬季小靨向人彌覺其玉雪可念花蝶見之立逃去諸女遂歡喜踊舞姿致尤妙舞少間而五月之后出矣衣金黄間白之衣秀髮四散額際約黄花圜一手持一杖杖端有巨花爲長壽花后至五朔柱側拄杖於地繞柱作倩舞取衣兜中鮮花散擲於地纎腰欵擺如楊柳之三起三眠然約翰學友某君笑顧其曹曰此天女散花也其將續演黛玉葬花乎語謔而妙后散花巳小舞有頃始取杖至丈餘外一小壇上就寳座坐於是别有女郎百餘人分組更迭而舞似貢媚於后者舞畢遂合而爲大進行作種種形式或如長蛇或如盤龍或如卍字之狀各不相同后亦率花蝶小女等加入即於歌唱聲中離舞場而去予與慕琴尚得於道左一覩五月后天顏似微微有笑渦也 
是日攝影者絶夥或立或跽或坐亦如舞蹈者之作種種姿態彌復可笑慕琴夙好攝影適未携影箱十指乃躍躍動臨行值約翰大學生劉鳳生劉麟生昆仲小談而别出門時暮靄已四起矣 
劇談 
[歌壇賸語] [  民哀]  
　　清光緒末葉有歌場八傑之稱八傑者譚鑫培郭寳臣侯俊山楊小樓王瑶卿金秀山黄潤甫兪菊笙是也自民國紀元以來伶界人才日形寥落小達子輩可以立足盛極必衰良可慨也 
　　皮黄詞句多鄙俚不堪「爲何因」三字幾乎無戲無之較之崑曲之雋雅直判若雲泥獨監酒令之『開倦眼望中原河山無恙只傷心不見我創業高皇』頗有深意作者非徒詠歎漢事而已 
　　黄潤甫之曹操實前無古人後無來者惟據熟於伶界掌故者言學黄三之曹操尚有喜連成科伶之侯喜瑞及一唱小丑之仲三能採其皮毛而黄三之竇爾墩直無人能及祇在黄天霸見馬如見君時一聲『鄉下人』已足壓倒餘子吾 
[歸厺來辞漢光]  
　　友賀君每談及是大有小兒得餅樂狀於斯可見其藝之神化感人深矣 
實用談 
[玫瑰種植法（下）] [  K]  
　　若在五月種玫瑰每夜宜灌水每株一加倫夏日多雨每次雨後用耙起土復平之此乃除野草之法且可使土不硬一俟結苞須於將開花前齊枝剪下若欲花奇大可於第一季結苞時全摘下以儲蓄其精力以後花可大放常人種玫瑰每因害蟲多而不願種實則除蟲之法不難旣不費時又不費錢除蟲藥曰尼可丁硫鹽係流質溶一茶匙於一加倫水中用小噴壺遍灑枝葉以五月中旬爲最易斯時蟲尚未出以後旬日一灑可免蟲之蔓延尚有一種菌亦害玫瑰因菌上出蟲使葉卷萎法宜傍晚用藥水灑葉之上下再玫瑰之爲物夏秋生長不巳直至下霜枝葉太多必剪除之及秋玫瑰不復長乃剪去枝葉祗留其莖俟葉落便在根旁聚土逐日加多至埋莖六七寸高爲度莖有此土爲護不畏霜雪聚土之外於嚴冬時又圍乾潔之草須防勿令大風吹散如是經冬至來春花必大盛平時再善爲保養可以常期有美艶之玫瑰花以爲家庭中之點綴品再剪葉時當留意於每枝上必留小芽五六明春小芽即發葉而葉之佈張與姿勢必分外整齊花亦不致亂雜此種玫瑰者不可不知也 
新聞拾遺 
　　木匠家之鬧鬼巴黎城中有木匠某素不信鬼神之說人有言之者輒竭力排之不意近日其家中忽有鬼發現桌椅無故自走碗碟無故自飛而屋角牆隅且有一手出現或拍其肩或撫其頰手色甚白而指爪桃紅修飾甚潔此等怪狀每晚九時至十二時必有所見城中好奇者多往觀之亦俱有所見云[  豐]  
　　誤把奠字當喜字南京某工廠職員盧某昨娶某姓女續絃有工頭陸某在某綢莊定製大紅洋縐喜幛一幅送往盧家盧欣然受之不意届期懸掛則非喜字而一奠字盧色變疑陸有意作弄亟往問陸亦茫然嗣轉詰謀綢莊始悉係學徒裝錯錦盒所致經該莊執事向盧再三謝罪然盧終怏怏不樂云[  隱厂]  
　　金剛淴一冷水浴揚城某紳子昨與數友游平山曾於隔夕囑大園上妓女綽號小金剛者偕往至則畫舫已先發急乘小艇追踪至五亭橋下乃及甫欲躍登詎以立足不穩身入於河嗣經舟人拯起未占滅頂然已淋漓盡致如落湯鷄矣當由紳子扶入後艙俟其驚定以肩輿送歸云[  吳秉恬]  
　　拆白黨顯原形昨夕十時有二女郎自西藏路坐人力車至車亞旅館忽有少年二人驅車尾其後抵旅館二女下車入二少年亦下車車資未付車夫向索反飽以老拳正中胸部頓時口吐鮮紅旁人皆爲不平云[  文海]  
　　蘇老泉尋妻四馬路新羣旅館三十六號房間寓客蘇洵新自奥携妻來滬昨其妻偶雇黄包車出外購物一去不返蘇情急異常大書蘇洵尋妻於該旅館門前下註面貌服飾賞格五十元行人見其大名莫不稱怪[  警世人]  
劇本 
[新婚夫婦（八）] [  瑙威名家皮琴生著一圭譯]  
　　阿克塞你只把手給了我却没有把你的心給我我求婚時你口頭說着節好其實並不願意你一面雖許給了人家自己却莫明所以爲了這緣故纔使我一輩子很偉大很清淨的幸福忽地變做了愁悶望望前途也覺得很黑暗呢 
　　勞拉呀親愛的這都是我的罪麽 
　　阿克塞不是這是我的罪我希望太大纔自己騙了自己我心想這是很容易的事把我的愛情喚醒你的愛情叵耐我不能使你明白我的心我用了好多方法都已失敗所以我定須鼓起通氣試我最後的機會 
　　勞拉最後的機會麽這話是甚麽意思 
　　阿克塞勞拉我不能和你說到底怎樣熱熱的愛你 
　　勞拉你說來不致傷我我也不傷你 
　　阿克塞你只依我一件事我就信你旁的事也依我你同我上跳舞會去 
　　勞拉你知道我是做不到的 
　　阿克塞咳如此我可不敢再捱下去了 
　　勞拉你嚇我你模樣兒很生氣 
　　阿克塞不是不是但是這些事萬不能再這麽捱下去我耐不得了 
　　勞拉難道我就不賢到這般地步麽以前没有人這樣說我 
　　阿克塞我美麗的小仙人不要哭你不用自己責備自己伹你不論哭和笑都很美妙能使人瞧了着迷你吹的氣又像一朶花的妙香我要你常和我融合在一起我到那裏你也到那裏我憂悶或是多慮時你便使我快樂給我笑着過去别做聲别做聲不要現着紅眼睛給人家瞧見你母親來了-不是是瑪蒂爾達 
　瑪蒂爾達進來 
　　瑪蒂爾你咖啡快要冷了 
　　阿克塞我們正要來咧勞拉先去我要和你說一句話瑪蒂爾達和我麽 
　　阿克塞你跟着我來 
　　瑪蒂爾達這是當然的 
　　勞拉但你可就進來用早膳麽 
　　阿克塞親愛的一會兒就來 
　　勞拉你可不再和我生氣麽 
　　阿克塞（跟着他）我永不生氣我永永不會生氣 
小說 
[社會小說衆醉獨醒（五十五）] [  瞻廬]  
　　不表子才自肚裏打算單說邦平見了青巖心裏却暗暗歡喜像這般的好先生果然被我延請到了足見這錦蕭炭簍辦事却十分能幹我延師的條件本有三椿一是坐性好二是脾氣好三是書法好現在眼見他坐在椅上動都不曾一動坐性算好了說出話來句句中聽脾氣算好了他的書法勉齋曾給我看過方方正正不歪不斜也還算得合格三好完備郤又外加一好看他衣服上面很不考究恰與我的性情相合不像勉齋只愛修飾傾家蕩產都用在衣服上面身上穿了狐嵌牀上蓋着棉胎：：列位凡事都有個緣法一飲一啄莫非前定像青巖這般模樣一入了門便笑得婦人小子前仰後倒勉齋領他去謁東翁端怕他鬧出笑話在這當兒不但勉齋替他揑一把汗便是編書的也替他揑一把汗誰料邦平見了青巖竟賞識在牝牡驪黄之外這眞應着青巖的話呌做三生有幸七世有緣閒文剪斷賓主敷衍了一會子早已擺上筵席讓坐的當兒青巖當然不肯坐首席子才道伍先生旣是謙謙君子我們也不須太拘自由就座便是了說着便佔了第一位原來子才肚裏没好氣以爲這般人物怎配與他讓坐怎配與他講禮貌子才一坐大家也都坐下挨着次序就是陸子才柳小賓邵大年張誠甫徐勉齋伍青巖連着主人翁劉邦平共有七人席上的菜肴擺得齊齊整整大家司空見慣没甚希罕只有青巖的兩道眼光從銅邊眼鏡裏射出似探海電燈般的只在碗兒碟兒裏打轉（所謂閃閃如巖下電）五臟神下一道緊急動員令（奇語）三十六員牙將磨礪以須準備做一場惡戰（奇語）咽㗋要隘的兩口饞涎含着冒險性質準備縋城而下充當那先鋒决死隊（奇語）說時遲那時快猛聽得鐺的一聲有一個亮晶晶的東西向那酒杯打去險些兒把酒杯打個粉碎（阿呀炸彈來了）正是 
　　鐺的一聲不知其名究是何物下回說明 
[自由談之自由談] [  鵑]  
　　西方慶祝五月節寓愛惜景光之意寵之以清歌妙舞當也廻想吾國五七五九之國恥紀念適在五月中此亦一五月節乎嗟夫吾人惟有以悲歡熱淚弔之耳 
 
 
 

Page 15

 
 
   
 
 

Page 16

 
 
   
 
