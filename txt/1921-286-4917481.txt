# 1921 - 286 - 4917481

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[紙上之戰爭（冷）]  
　　魯案之文書一來一往無異戰爭中之軍隊一攻一守一進一退也蓋今日來往之文書即爲他日魯案得失之張本非可以等閑視也誠以中國之土地失於紙上之戰爭者實較失於軍隊之戰爭爲多也 
　　外交之道雖亦應時勢而爲之變化然必有貫澈之主張終始之態度然後不爲人所搖惑而入人彀中雖至失敗亦可對於國家而無愧若游移其志呑吐其詞外旣足以啓人之疑内尤足以激民之怒非國之福也 
　　今者北京當道對於魯案第二次之日牒仍主駁覆矣其眞象或能如此然又有徵督意見之說何也 
[國内專電]  
　　北京電　日使今午公表覺書全文東方路透均拍滬要點已詳昨報 
　　北京電　今日閣議討議日本二次節略多主再拒絶（二十日下午五鐘） 
　　北京電　今日閣議魯案日本二次節略結果仍反駁由外部主稿 
　　北京電　今日閣議以日本二次覺書係宣言我若無表示則前次駁案等於虚設故决亦發一宣言 
　　北京電　政府對日二次覺書决先電全國徵求民意然後應付閣員太半贊成直交徵求民意係徵求督意因院已起草徵各督同意電 
　　北京電　靳消假係曹張巧（十八）電上轉機該電由保定發略謂外交緊迫西南北進内閣不可一日無人主持財政困難疆吏具有同情召集軍事會議緩不濟急請靳先行視事徐圖應付靳遂銷假靳之看法在財政困難疆吏具有同情大致不再窮索然而未必 
　　北京電　某要人密呈請重辦經界向内銀團借欵二千萬以經界丈量浮多地畝作抵先從北五省辦起丈量浮多地畝仍歸原主但須補繳地照費并由軍事長官派兵協助收入以十分之四歸地方軍餉十分之五歸中央十分之一爲公費并謂實行清丈全國歲可增一萬萬元卽北五省論歲亦可增二千萬元（二十日上午十鐘） 
　　北京電　放回鹽餘原由財部按債分配近以債主太多財部須分緩急將首要者列入支配單近因情面將不急者亦列内致支配單發出後復函請加入者甚多頭緒紛繁先後參差稽核所洋文股長羅賓孫昨上說帖請財部須將支配單一次核定不得隨時增減蓋窺見此弊（十九日下午五鐘） 
　　北京電　鹽餘放回手續複雜財部指定領欵銀行以中國鹽業交通金城四行爲主放欵亦有四行滙豐道勝正金滙理各行放欵不一至領者每一欵向滙豐復須向滙理道勝昨稽核總所顧問（季德貝敦）上說帖謂放欵之行有欵若干卽全交一行領不必再劃一部交别行以省手續潘同意 
　　北京電　英德洋欵清末原借千六百萬鎊又續債千六百萬鎊除還不計截至民國元年尙負八百萬鎊由元迄今又續展千二百餘萬鎊約計尙負二千萬鎊（二十日上午十鐘） 
　　北京電　張作霖電院請發奉軍協餉四十萬（二十日上午十鐘） 
　　北京電　外部已將琿春開口毛口崴收回問題列於中俄商約聲明之附件中（二十日上午十二鐘） 
　　北京電　赤塔電赤政府由黑河調來軍隊二萬餘機槍四十餘架大砲十四尊均派往外蒙沿邊駐紥又電巴龍現仍收禁尼古拉斯克監獄並無槍斃事聞紅黨有將赦罪起用說又電齊都大同會已成立正會長徐元勳等勾結紅黨圖推倒華僑商會（二十日下午二鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　北京電　昨午後三點美使訪外長談太議綱目聞外部將交一對案於美使對西北利事項另聲明六欵三點半英使訪外長内容不詳六點葡使訪外長仍爲澳門問題中葡合組委員赴澳將實行 
　　北京電　萬國交通技術委員會定十一月二十五在日内瓦開會 
　　北京電　懋業向交部催本月底及下月到期借欵不得再展限 
　　北京電　今日頒令齊耀珊兼賑務處督辦（二十日下午九鐘） 
　　北京電　銀行公會建議太平洋會應决定方策（一）新銀團問題（二）鐵路問題（三）幣制問題院交主管部核辦（二十日下午九鐘） 
　　北京電　粤漢路罷工十八日調停妥洽恢復原狀惟湘軍删（十五）日在南湖港譁變係被裁之兵運往株州解散中途譁潰死傷無算路上員司傷五人電報生死一人趙恒惕派員辦善後（十九日下午九鐘） 
　　北京電　吴佩孚皓電哿日（二十）乘楚振由宜赴岳（二十日上午十二鐘） 
　　北京電　警廳拘捕之韓人韓震山李敬山等三人檢出勞働文書李爲俄國新來者當日前拘捕時日本已派便衣兵往拘欲當塲格斃卒以吾警聞槍趕到日人遂遯 
　　北京電　予晤阿卜脫言烟酒借欵尙在磋商並未停頓謂除將借欵還清外無辦法（二十日上午十二鐘） 
　　北京電　探報孫文派陳樹藩爲陜西聯軍總司令陳尙未允 
　　北京電　各省代表赴保謁曹詢對廬議辦法曹言俟吴使來保再計議（十九日下午六鐘） 
　　北京電　黑督電遠東政府在阿省開會議决（一）整頓金融發金本紙幣實行兌現（二）整頓軍隊實行徵兵制（三）修理各鐵路以利國内外交通（十九日下午六鐘） 
　　北京電　曹錕電順德劉旅在廣宗曲周兩縣剿匪已告肅清 
　　哈爾濱電　奉電洮南俄匪他竄經奉軍追擊殲滅殪匪八十餘獲馬匹槍械甚多 
　　哈爾濱電　孫昨回吉吴明日回江吉江事均如恒 
　　哈爾濱電　海站押送俄潰兵出境今午過哈（以上二十日下午四鐘） 
　　天津電　吉省督署副官孫煥文由漢口兵工廠領得快槍一千六百枝子彈五十萬由津赴吉 
　　天津電　杜錫珪杜錫鈞張懷斌鄭寳菁劉夢庚等今日在省長署内會商要政内容甚密（以上十九日下午十鐘） 
　　天津電　省署發出訓令嚴催加貼印花各屬商會通電力爭 
　　天津電　天津地方自治會訂於漾（二十三）日開會（以上二十日下午十二鐘） 
　　漢口電　吴偕中央慰勞使蕭廣禮在巴東勞軍離宜赴岳又展期 
　　漢口電　蕭劉皓（十九）會商鄂省助認太會經費十萬元當令官錢局墊滙外部（以上二十日下午三鐘） 
　　南京電　蘇議會今日選舉會陳謨王師曾相扭毆打王膚受微傷仍無結果散（二十日下午八鐘） 
　　香港電　澳門界務俟葡使到澳乃開交涉澳尙平靖 
　　香港電　孫抵梧後擬逗留一二天卽赴邕 
　　香港電　報載陸榮廷由海防赴滬 
　　香港電　烟酒印花某領已表示反對（以上二十日下午八鐘） 
[國外專電]  
　　檀香山電　十七日董憲光演講題爲中國新聞家之呼籲十八日王伯衡演講中國與報紙之關係十九日許建屏演講中國報紙對世界新聞大會之意見同日黄新（廣州明星報代表）演講新聞家對華之使命皆極受人歡迎中國代表頗爲人重視（十九日） 
[公電]  
　　南京王師曾來電　申報時事新報轉各報各團體及京外父老兄弟公鑒師曾因反對賄買議長被同會陳謨周凱侯兆圭等當塲攢毆得同人救護尙幸無恙仍當聯合同志誓死力爭特聞王師曾叩號 
　　朱紹文等來電　申報轉江蘇六十縣公團全省父老兄弟曁旅京江蘇同鄕公鑒連日爲反對賄買議長屢得密告金陵俱樂部買人毆打反對者本日開會王師曾登臺演說反對賄買議長理由喬國楨請照省議會法暫推王詠梅爲臨時議長開會議事緩衝待商正討論間陳謨周凱侯兆圭等及不辨姓名者多人蜂擁上前强令職員散票王師曾勸阻即被陳謨等攢毆經寗蘇常鎭淮徐海等屬議員救護得免危險竊以王議員師曾爲議會爭人格爲省政遏亂源因公受創誠爲痛心似此暴力横施皆屬金錢罪惡同人萬難容忍謹以電聞即希公鑒江蘇省議會議員朱紹文張福增杜徵鸞屠方趙雪陳亞軒李昻軒周徵萼蔣世華盛守鈺狄梁孫楊而墨薛靈等叩號 
　　南京吴輔勳等來電　申報轉江蘇六十縣父老昆季公鑒本會嘯日大會因人數不足改爲談話會是日臨時主席張肇炘請假回籍查到會議員年齒次長者爲王議員詠梅同人等公推爲臨時主席效日開選舉大會入塲後朱紹文趙雪等肆口謾駡佔據演壇不許臨時主席就席同人等善言勸止詎朱等膽敢揮拳劉振殿陳謨劉文輅等均被毆秩序大亂經王主席宣告散會始免意外竊念議會尊嚴會塲訂有規則朱紹文等一再破壞希圖把持毁匭撕票之不足繼之以肆毆萬目睽睽共聞共見同人等顧念江蘇顧念議會不忍以武力相角惟有報告眞相願全省父老昆季知是非曲直之所在也除依法對於朱等提案懲戒外特此通告江蘇省議會議員吴輔勳錢名琛閔瓛馬甲東王綱瞿名川龍鏡清眭國襄徐果人周乃文華彥銓陳大啓宋銘勳錢鼎曹續安楊集華朱嘉楨賈先甲董增傳劉文輅左保南羅毓桐陳謨蔡鈞樞張樹典盛元音張葆培謝同福葉理封黄申錫陳同倫俞祖望陸曾燕龔廷鶚周凱侯兆圭蔡君植陸元萃王廷貽李中一等八十一人效 
　　南京來電　申報館轉各報館鈞鑒閱報載朱紹文君轉江蘇旅滬同鄕會電有不得不鄭重聲明者以一議長問題雙方對峙二十日未有結果同爐氷炭一室操戈涇與渭濁皂白莫分使我議會之神聖莊嚴掃地以盡誰尸其咎全省父老當有能辨之者廣海無黨無偏空諸倚傍對於内部之辱早不忍覩對於外界之詈尤不忍聞不枉已以徇人不附人以作嫁迫切直陳尙乞察照省議員卜廣海叩 
　　北京來電　上海申報轉袁觀瀾先生黄任之先生地　廳蔡雙峯兄曁德安沈毅學校建校募捐各介紹先生公鑒沈毅爲建築校舍募捐事來京今日晋謁大總統優荷奬勗並允捐助鉅欵賜給自著書籍多種特此奉聞府前街十四號郭沈毅叩巧 
世界路透電 
[上西萊西亞案之結束]  
　　十九日巴黎電　大使會議今日在外交部開會由康本氏（法國）主席與會者爲哈定治貴族（英國）赫里克氏（美國）倫加爾伯爵（意國）石井子爵（日本）商定以協約國對上西萊西亞問題之决議照會德波兩國政府之手續午後復開會擬定致德波兩國之牒文載明所畫定之界線及關於工業區域經濟狀况一仍舊貫之規定此次規定乃由國際聯盟建議而作爲德波兩國訂約之根據 
　　十九日巴黎電　此間接什消息德總理　士博士宣佈擬於接高等會議關於上西萊西亞問題之决議後上書辭職 
[英相之時局演說]  
　　十九日倫敦電　英相喬治氏今日在下院演說失業事注重恢復商業略謂吾人當設法使世界對於貨物需要變爲購求並使購求變爲償付政府所擬對外輸出之貸欠辦法尙須修改政府擬十足擔保而非八五每一商行所可獲此待遇之限度當由特别顧問會决定之此舉尙可使布疋交易成於國外邱吉爾氏現籌集英金二千萬鎊供殖民地之貸欠俾發達其鐵路及與英國機器業大有關係之民利工程政府擬擔保殖民地借欵祗須其欵用於可振興英國工業耳勞動家資本家與國家所合捐之接濟金將辦理六個月凡已津貼之失業人可再代其家屬領取津貼首相末稱商業之恢復乃失業之眞正救濟策此非可得諸力求撙節之政府當由勞動家資本家各弭異見否則工資無從出也葛雷貴族演說謂世界各大國政府如不進行國際聯盟之政策而求由戰爭所貽禍害中恢復其地位余信其不能有爲也軍備减至安寗限制之下未見其有何危險苟求眞正安寧則全世界當一致大减軍備費國際聯盟實爲達此目的之必要機關聯盟因美國未加入不能討論太平洋問題無美國與會即不能討論太平洋事務華府會議並非聯盟之競爭者蓋其中涉及聯盟會今所未能涉及範圍數部分也如華府會議能解决太平洋問題則將大有益於世界和平及軍備之裁减惟華府會議並不欲規定討論歐洲問題之永遠機關故非爲聯盟會之代替物聯盟會固仍爲消弭戰爭之唯一保障也 
[華府會議之各國觀]  
　　十九日巴黎電　白里安氏今日在衆院宣稱彼之任參與華府會議總代表須由國會贊成法國堅持和平政策政府將竭其能力以謀永久之和平彼於各項爭端常以公斷是求深信華府會議必能饜世界蘄求和平之願望又謂裴興將軍與美法名員同蒞特羅加特羅園栽種橡樹足爲法美友好之證 
　　十九日華盛頓電　比國已接受參與華府會議之請書並表示感謝之忱 
[中法實業銀行之現局]  
　　十九日倫敦電　每日電聞巴黎訪員來電述及中法銀行事謂財政專家法人杜顏氏報告該銀行狀况據稱分給虚僞股息一說可不置辯該銀行一九一九年之盈餘實可發此股息不過若移此以增多公積金則更爲穩當耳至於添收資本一層則當注意者若干認股僅由墊欵而來當軸曾以其自已之資償還五十萬佛郎而成此不規則之認股按諸公司條例殊不符合所謂破壞信託者僅爲銀行失敗後所或有之事如遠東支行劃欵於巴黎總行而總行無從收得之又如國外代理人所接受之收買匯票單巴黎總行因現欵缺乏不能履行是也故未可以個人刑事罪名加諸該銀行舊有或現有之經理員 
　　十九日巴黎電　爲救助中法實業銀行組織之銀行團已通告財政總長謂當放棄救助之念因中政府不復準備依守其所予之擔保也 
[荷蘭受馬克影響]  
　　十九日洛特丹電　荷蘭交易所受馬克大跌價之影響甚爲震動行將淪於經濟恐慌各項證劵以及物產市價近均大落恐將難望遭遇失敗賦閒者日見增加某船廠於星期六日一日裁去工人八百名他如五金業等已减輕工資自百分之八至十二不等 
[國際勞工女子大會]  
　　十九日日内瓦電　國際勞工女子大會今日在此開會與會者爲中日及南斐等十國中國女子青年會之程女士於討論實施華盛頓之决議案時曾述及中國勞工狀况　中國之未答覆華盛頓决議案殊不足異蓋中國無勞工機關其工業狀况與他國不同在比較上　更惡劣按女士爲與會之唯一東方人甚受大會歡迎 
[各國近事記]  
　　十九日華盛頓電　哈定總統已謝絶英國銀行家願美國派代表參與十二月十二日非公式之財政會議之請求惟謂私家銀行專家或樂參與此會 
　　十九日　爾邦電　澳相休士氏在衆院演說之際　帝國會議討論太平洋海軍根據地問題曾有决議但非設於新加坡 
　　十九日葡京電　軍隊未流血而安然推倒政府新政府大約將會同革命黨組織之以柯爾化氏爲總理 
　　十九日倫敦電　英愛和會已定明日續開會議 
　　十九日巴黎電　美國參院已以五十六票對十二票批准對匈和約 
　　十九日芬蘭京城電　俄國有名著作家戈爾基氏今日抵此聞戈氏建議代表勞農政府與美國資本家開談判 
　　十九日巴黎電　一九二一年前九個月内法國之人口品共値佛郎一五八三三○○○○○○計二四八○六○○○噸上年同一時期爲三六一五五○○○噸原料一項計減九○○○○○○噸出口品共値佛郎一五八六二○○○○○○計一○七二七○○○噸上年同一時期爲八九五一○○○噸 
太平洋路透電 
[中葡交步近狀]  
　　二十日香港電　廣州政府因澳政府拒絶道歉及懲辦肇禍之人决議仍用外交方法以償所願廣州政府現要求葡人承認由廣州政府管理内港海面之半以待畫界問題之最後解决並决議不堅持澳門禁賭之要求承認此爲澳門之内務 
[意水手斃捕]  
　　二十日漢口電　昨夜法租界有一意國水手因拒捕剌斃華捕一名 
國内要聞 
[日本對魯案二次節略之公表]  
　　上海日人通信社接二十日北京電云今日午後五時日本公使館發表山東問題之第二說帖全文今錄大要於左帝國政府已於本月五日受領關於山東善後交涉問題之中國政府說帖而加以愼重之考慮矣夫山東問題之欲迅速解决爲日本政府年來之希望而不惜努力者也自去年一月對德平和條約之效力旣發生後日本政府即向中國政府促本問題商議之速開矣然中國政府直至數月以後始發覆交然亦不過以未簽字於對德平和條約及輿論之反對爲理由陳述不便與日本政府直接商議之旨故日本政府更按事理求促中國政府之反省同時言明如中國政府至將來以爲便於開議之日則無論何時日本皆可應允而開始協議也自是歷一年有餘日本政府無日不切望中國政府及國民起冷靜公明之自覺而隱忍自重以俟好機之至其間中國政府當局之態度嘗變換而於屢次之機會向日本政府有欲啓本問題端緒之意如本年五月當小幡公使回日之前顏外長嘗向公使陳述極希望提出公正妥當而各國亦認爲公平之具體案次由中國政府當局以關於本問題之中國方面解决案竊示於日本政府其後又以非公式表示有願與日本政府開始商議之意日本政府因此十分希望此問題之迅速圓滿解决乃就中國方面之解决案再三斟酌而决定公正重要之妥商條件於九月七日提示於中國政府以求其切實考慮觀此次之說帖中國政府全反日本政府之期待而於右之日本政府之妥商條件以爲不足表示欲解决本問題之誠意明示毫無欲開商議之意是日本政府不但不能不認爲意外且於右說帖之前段對於本問題之日本宣言多用空洞等之文字是不顧國際禮讓爲日本政府所深爲抱憾而不能不爲中國及其國民深惜者也至於中國政府對於日本政府解决案各項之所論意義雖頗欠明瞭然詳細揣度之其中令日本政府又不能不促中國之反省者亦不少例如膠州灣租借權謂於中國對德宣戰之結果已經消滅故當然受無條件歸還云云是徵諸國際法上之理論慣例及中日兩國間之條約關係不僅爲失當之言且實破壞萬歲宫條約之效果者也夫於本年五月二十日在華德代表向外交總長之聲明文中已明言德國依據萬歲條約凡基於中德條約之山東權利利益一切已經放棄而喪失歸還中國政府之能力矣中國政府亦諒認之而於萬歲條約之結果中國政府亦旣承認之矣又中國之所謂對德宣戰不過由就膠州灣及其他事項與我日本締結條約承認日德間之權利利益時以來經過二年有餘應聯合國之勸告並受種種利益之後乃於一九一七年八月始决行之然於當時中國亦不過處分國内之德奥兩國人送勞働者於法國而已中國乃以此宣戰一事以爲租借權自然消滅之理由藐視已成之條約及已往之事跡是於山東問題善後交涉之途已不得不認於根本主義誤之甚矣又關於山東鐵路之中國方面主張欲將山東鐵路之全線管理權完全收回而一時以鐵路價格之半額不收回而一任其擱置之趣意甚明夫日本政府不論其形式之如何决無日本欲單獨經營該鐵路之意然同時欲於今日舉其營業面委諸中國方面則徵諸今日一般中國鐵路之現狀殊不能　爾贊同要之欲名實共舉中日協力而有鐵路營業之好成績也蓋山東鐵路在德國時代雖由德國單獨經營然日本已犧牲無數之生命財力而由德國獲得之矣則在最公平之基礎欲以此爲中日合辦者也而右之中日合辦經營係在中國對德宣戰之遙後即一九一七年九月由中日兩國所協定今乃謂爲侵害主權是日本政府不能不苦於了解者也且山東鐵路及礦山已於賠償委員會决定其價格而固欲與德國之賠償額相較故記載爲德國之債務如中國以爲當然欲無條件收回其半額可謂極無謂之主張也又關於德國官有財產之日本主張所謂以行政的官有財產爲原則者當讓渡於中國即其他物件亦非欲悉由日本保有之是於中日兩國間不獨中日兩國之人凡考慮一般外人之利益而欲栛定之公平處置之方法也今中國方面乃似欲悉數收之於手是不可不謂爲不了解事態之甚也至其他如以日本政府之提案以爲悉不與中外條約規定之原則符合此果何意殊苦索解雖然中國政府果靜思熟慮而十分了解日本政府提案之本旨又爲中日兩國國交起見而更能反省再示欲開交涉之意則日本政府亦必應之而開始商議毫不躊躇焉特此聲明 
[不死不活之内閣現象]  
　　閣員之同盟罷工主張　總理有銷假說 
　　十八日星期二爲閣議之期各閣員到院後以靳氏久不出席一切大事不能解决乃臨時商議請靳到院辦法當由某閣員動議謂内閣以總理爲主體總理旣不到院我蓋安能支持惟有一律辭職以卸重責各閣員均承認此說但謂尙須作一度之勸駕以免孟浪之譏議旣定乃請郭則澐往棉花胡同靳宅勸駕郭至下午二時始冋院靳總理仍未到於是各閣員星散而去聞各閣員定於十九日齊集靳宅勸駕務請於二十日到院若總理仍不肯到院則大家一同下台惟據又一消息則謂總統以内閣問題不定政務進行未免廢弛中央政費自中秋節起分文未發各省事軍機關來電催發軍費亦多推諉不理特派秘書長吴笈蓀再謁靳揆作最後之敦勸據某方面消息如靳再堅執私邸辦公之成見某方面只得另覔相當繼任人物以免貽誤國事至曹張 
 
 
 

Page 11

 
 
方面對於靳閣始終擁護張使致電曹使並謂財長問題奉省决不干涉聞靳揆鑒於四周空氣交相責望已允二十日銷假視事矣 
[孟祿博士蒞寗紀]  
　　美國孟祿博士十六日由鄭州到寗敎育廳於午後三時特邀集寗垣各學校在公共講演廳開敎育行政討論會一女師校長張默君四師校長仇埰敎育廳科長劉永昌各提問題互相討論十七日參觀四師一女師江寗第四高小第廿七國民學校並舊私塾及改良私塾各一十八日午後六時學界同人開聚餐會於地方公會共到六十餘人庽寗美國士女多與會席間郭秉文致歡迎辭金陵大學校長包文謂中美親善匪係朝夕此次孟祿博士來華調查敎育敎育界歡迎尤足見親善眞相博士演說大致謂到華以來所見所聞頗引起種種感想（一）近今華人對於外人學說思潮均甚歡迎（二）辦理敎育人士精神較充滿（三）敎授上正力圖改良昨日（十九）午後三時半又在公共講演廳講演各校學生及各小學敎員約共到三千人一中校長陸殿楊介紹數語即由高師敎員劉伯明譯述大致分兩點（一）擴充中國固有之互助精神謂對於中國綱常甚覺佩服但希望放大範圍運用之（二）學生運動眞諦在科學謂中國從前多坐在交椅上做事是怕動的現今多坐在自動車上運動固速但偶一不愼必易致顚覆云云說畢衆鼓掌而散博士在寗每至一校莫不詳細調查即一柬之微亦必詢是否職工學生所製價値幾何爲歷來調查者所不及聞今日即往無錫調查云 
[皖省政學潮之内幕]  
　　皖省中等以上各學校殆無一不在爭鬭中而尤以法專爲最烈倪系現以三千元賄買學生發難推翻校長光昇内容極爲複雜大抵爲六二學潮澄清選舉拒李種種仇恨急圖報復近日該校學生被收買者不下數十人每人三十元昨日竟將校長光昇行李搬出校外并遷怒　各敎員終日擾攘全體罷課并聞軍界爲之暗助日來省敎育會門首常見有便衣軍人袖手槍來往梭巡形跡可疑風聲鶴唳恐不日將有流血慘劇發現光校長辭職許省長已有允意此外第一師範第一農業之擾攘原因各有不同而其中帶有政潮臭味者以一師與法專爲最因一部分爲倪系報復金錢賄買故也 
　　自許世英氏宣布政見有云第三届省選議員暫緩召集應候法律解决而一般在省議員聞之極爲惶恐十六日該議員推舉代表陳光譜等六人赴省署質問許氏是否有此宣言許氏當即承認陳等乃云我等將自由召集許答云如有此例儘可自由召集語頗不懌連日各議員在司下坡新組之議員公寓内秘議設法抵制警務處長程炎勳當拒李最烈時見風轉舵未能助李而與人民戰雙方均不見好頃有某界中人發出一種傳單名爲「各界公啓」攻擊不遺餘力中有「彼以卑劣手段謀得警務處長兼警察廳長所謂小人得志便猖狂邇來氣燄薰天可謂極矣但彼上專以結納權要下以賣差賣缺對於警務廢弛已極各項捐欵皆捲入私囊所以安徽警政一落千丈不堪聞問而彼終日保護飯碗爲能事如李兆珍未來以前拍電歡迎後因全省一致反對彼又見風轉舵亦附和反對反覆無常惟勢是依其最可鄙者當李兆珍被逐臨去時彼向李磕頭要求護理省長字樣李大駡彼仍哀求不起李揮袖而去如此卑劣之小人長全皖之警政不獨不能有起色之一日且貽吾皖人之恥辱故集議一致驅逐此獠不達目的誓不休止」等語此事恐亦不能無問題也 
[蘇議會之爭長潮（五）]  
　　蘇議會因議長問題掀起惡潮迄今二十日仍各走極端張孝若鑒於空氣不佳早經通電辭職至再至三張仲仁雖尙無表示但遇此風波亦覺不安故於數日前拂袖去寗主體旣如此所謂擁戴者理當各本良心主張共謀解决方法加以數日之間已引起外界之干涉如江蘇省敎育會蘇州旅滬同鄕會江蘇旅京同鄕會江蘇同鄕京官徐邦傑北京財政部印刷局楊潤北京于寳軒等先後來電警告不一而足當更可以覺悟矣而孰意仍未已也十五十七兩日因人數不足大會未成十八日又不足法定人數乃改開談話會臨時主席張肇炘請假回里另推年齡次長之王詠梅爲主席决定今日（十九）開大會昨已發出通知朱紹文等以爲擅自主張連合十四人具名質問今午後三時遇王詠梅於庶務處即大起衝突少頃議員簽到八十一人搖鈴開會主席尙未出席楊懋卿張福增等咸大聲質問王師曾一躍登臺扼捥切齒拍桌頓足在場議員目爲蠻鬨羣起攻擊於是朱紹文等一擁上臺扭成一團實行决鬭忽聞「打下去」一聲陳謨劉文輅已被推至臺下朱鏡明劉振殿等大呼謂不可打人齊向朱紹文詰責聲色俱厲而周凱與王師曾同時亦聲勢洶洶手臂相接正在紛擾間楊懋卿立臺之一隅自掌其頰但不知云何及蜂擁出塲後喬國楨立廊之一旁連拱其手謂兄弟與紹文是弟兄紹文得罪兄弟陪禮大有黄鶴樓中劉先主神情議塲變爲劇塲固爲議會諸公羞尤爲本省前途悲 
　　另一通信云蘇議會自第四次大會不足法數後至今暗潮更烈十七日星期由張肇炘發出十八日開大會通知翌日忽稱妻病回里請另推年長者主席十八日午後到會祗五十餘人因張肇炘臨時請假知金陵俱樂部别有作用羣起責問而該部議員遂在談話室自由推定王詠梅爲臨時主席（按議會慣例大會固須先期通知談話會亦須先行通告方生效力）朱紹文等遂否認之今日下午三時議員到會不過六七十人首由朱紹文與王詠梅談話何以自居主席擅發通知金錢派之議員劉文輅等羣起與朱爭執其時王詠梅已宣佈散會而劉文輅執庶務長之手不令搖鈴謂王詠梅不能做主彼此在第三課大開談判喧嚷之聲達於户外張福增憤伊等不顧廉恥大駡劉文輅輩太不要臉此時議員已有陸續來者適足法數而徐海淮常四屬議員因臨時主席非正式推舉不能承認其召集開會羣不簽名而入議塲未及秘書檢點人數而塲内已呌囂不已首由楊懋卿王師曾張福增朱紹文杜廷鸞陳亞軒趙雪李昻軒屠方厲聲責問臨時主席係何時何人推定劉文輅侯兆圭陳謨董增傳賈先甲陳凱羣起袒護王師曾此時一躍登臺謂金錢運動衆目昭彰江蘇省議會非一姓之私產臨時主席可私自推舉議長亦可私自舉出江蘇人難道是死盡了嗎侯兆圭亦一躍至演臺將與王師曾糾打屠方張福增朱紹文楊懋卿陳亞軒趙雪喬國楨李昻軒薛　亦一擁前往抵禦陳謨與劉文輅輩復相率登臺與人糾打爲張福增薛　推下其時陳謨與朱紹文互相糾纏屠方與張援正在排解而劉振殿忽聲稱朱紹文打人非打死朱紹文不可經衆勸下朱鏡明在席次又蹬脚椎胸大呼朱紹文要打我們海州人非先將他打死不可（據聞前數日金陵俱樂部定計以淮徐海反對最烈有買通一部份淮徐海人令其自相殘殺劉振殿前數日即對人言非打朱紹文不可不知其中有何内幕）呌囂半小時稍歸平靖而王師曾與陳凱又互相呌駡幾至相打王師曾駡陳凱爲猪仔陳凱謂錢是拿的便怎麽樣無錫議員及中立者彼此互勸始已此時王詠梅忽爾登臺宣告散會　查王之臨時主席尙未經衆承認到塲時亦未敢出席於衆聲擾攘中忽登臺宣告散會可謂奇突）衆又吁之出塲後揚屬議員聚於廊下必欲得朱紹文而甘心經喬國楨勸解乃已王詠梅又謂張福增禁其發言欲與張福增至茶館講理張福增謂議員非流氓可比有話會内說不能去吃講茶朱家楨又與張福增談判請其令朱紹文不可打人不必說話張福增謂可保其不打人但不能禁止　不說話至此遂各散去聞金陵俱樂部陳珍等主張無論如何必須將張孝若舉出始肯將金其源簽發支票兌現明日仍由王詠梅出通知開選舉大會不知又鬧到何等地步也 
　　附錄朱紹文等來電如下江蘇省議會同人公鑒並發上海北京各報館轉江蘇六十縣父老昆季曁京外同鄕諸公公鑒紹文等自慚無狀忠不能見信誠不能格人以致青年畏友誘於匪人高潔良朋横遭物議初意隠默冀有悔收乃當局者已痛心於爐火之煎而擁戴者猶加意爲豆萁之煑若不聲明使我輩與南通均陷於不義用將此事顚末一陳於當世父老昆季諸鄕先生之前自本年三月某某報時評有某巨紳欲以三十萬金爲其子營議長之說同人以爲某巨紳之賢絶不爲此四月中旬友人自南通來爲言孝若有志議長願以二十萬佽助各屬同志十萬組織政黨時有著名之律師某君在側文以爲孝若不遠數百里遣人問計於我不竭所知是爲負友又以爲孝若若不爲議長其能力自異於恒人若以金錢自汚是爲欲益反損爲之反覆論列利害托其轉告逾旬日而運動議長之聲益著於是有直接通函之忠告請其防宵小之包圍致正人之離析後得復書謂無此夢徧示同人以爲謠言可息矣而議者乃謂文直接反對賄買議長即問接反對孝若嗇公壽誕之前數日有友人自揚州來會於下關之瀛洲促談竟夕文以爲孝若不以金錢爲號召則議長一席當視議員分子資望如何爲相當之援助若以金錢汚議會則文等不以孝若敵亦當與金錢敵並殷殷以親君子遠小人急公義緩私圖相屬望張君福增董君永成又從而推論之逾數日有人自南通來爲述嗇公壽辰某某密議之計劃知揚州友人無能諫阻同人以爲議長以賄求則參事員亦將以賄求一省之用人行政將無不以賄求推而至於省憲法之制定省政府之組織非賄不成吾人試閉目思之尙復成何景象同人謬膺民望責無可辭而反對賄買議長之計乃决覆選之前數日又有南通接近之人寓書文之至友願以數千金爲壽文受書而婉謝之覆選後到省即致書沈君信卿吴君寄塵請其轉勸孝若母　深入重地並以仲老正而孝若副爲調劑但約以勿創金錢賄買之惡例致爲持正者所攻擊後由吴君代述孝若之意謂自已絶不與仲老爭但他人之言論行動不能負責云云同人深惜孝若將陷於危境而轉貽嗇公以不潔之名每遇南通接近之人輒爲扼腕浩歎開會前數日與陳君琛會商三次利害得失及解决方法言之綦詳迄未諒解與之約曰我必不使仲老失南通之感情爾亦不可以金錢損議會之名譽此開會前五日事自是以後同人到省漸多對於仲老表同情者在三分二以上其次乃推及孝若於是有南正北副之主張乃不數日間勢取利誘雜然並進現欵不足繼以支票我同會有謝絶者有收受者有不願收受而姑取爲證據者同時文亦接友人書告以受南通之託欵存何處囑文往取文婉却之同人又將支票影印囑爲轉送各報於是買票之醜聲四揚社會之責言羣起同人以爲情勢至此則孝若不獨不可以爲正並不可以爲副乃抛棄南正北副之主張而專以除外「涉有賄買議長嫌欵之孝若」爲目的以保我同人之名譽於是雪等有忠告南通之公電及接退嗇兩公歌電與孝若辭職電函詞意憤悔若坐塗炭乃恍然於以前種種皆係彼輩所包圍於是同人極贊孝若辭職之主張思雪南通及議會之汚點乃彼輩少數分子必欲毁壞南通之信義玷汚議會之清白辱没江蘇之文明摧殘選政之信仰且選舉議長爲無記名一經投票清濁混淆百口難辯同人等公以顧議會之尊嚴私以保個人之名譽在此危害將至之時當然有正當防衛之法於是有請准孝若辭職之動議彼輩把持不與討論於是有阻止投票之行爲彼猶不悛由劉議員强取旁聽券八百張雇用游民數百人輦以汽車數十次將以脅迫我同人騷擾我議會於是警察廳有派警彈壓之命令該游民旁聽旣久事理漸明兼有各校學生爲之講解乃漸贊助我輩之主張而陲棄彼等之言論彼等不知自省反以遷怒學生羣向省長請求禁止學生之旁聽於是學生有反對秘密選舉之警告歷次大會扶同彼等爭辯者止落落不滿十人其多數同人類皆腹誹不爲援助而彼輩乃厚誣同人一則曰多數再則曰一致同人大憤相率避席以表示其並不附和彼輩之所爲於是有連日開會不足法數之現象彼等惡臨時主席張君肇炘之無能力迫其請假未發通知未開大會密邀少數私人擅推王君詠梅爲臨時主席通知開會强行選舉師曾懋卿廷鸞福增亞軒等相繼登臺質問彼乃登臺阻止意圖强迫同人出會是以互起衝突幾至用武此爲開會以來經過之事實孰多孰少孰曲孰直可見一斑吾人綜觀以上事實發生數種問題賄買議長是否爲當然之事其影響是否及於選舉參事員與省政議員投票且猶如此是否足爲自治思潮之阻礙現在社會羣衆對於資本家方圖反抗如此經濟壓迫是否惹起羣衆仇視資本家之决意我輩身爲議員責無旁貸對於上列危害是否應加防止嗇公之望孝若之才我輩是否應加愛護孝若感此苦痛堅决辭職以求大白我輩是否應予解放防止危害愛護南通解放孝若舍阻止投票准其辭職外是否另有其他方法同人等知識短淺以爲應付之方止於如此而同會議員陳琛馬甲東等通告函電似以同人所爲爲不合茲事關係重大同人實不敢自以爲是用特陳述顚末提出前項問題質之當世父老昆季諸鄕先生有能指示方略消弭巨害保全令名者同人謹當承敎奉行不勝企盼感紉之至江蘇省議會議員朱紹文張福增趙雪屠方陳亞軒杜廷鸞薛　楊懋卿袁鐸周徵萼楊而墨周仁泳蔣丙華鮑駒昻盛守鈺蔡璜朱元直喬國楨李昻軒江祖照王師曾王慶蘭狄梁孫叩皓 
[南京快信]  
　　美國沃淡侯博士來華任務聞係代中國計畫黄河及武昌至漢口南京至浦口之鐵橋工程黄河武漢工程已計畫妥善惟南京至浦口因旅客甚少鐵橋建築費太巨殊不合算並聞博士曾受美國哈佛大學麻省理工大學之託來來華調查預備設一大規模工科大學於中國聞有將商與東南大學合辦說 
　　陸軍部昨電軍署云准院函府交中國義賑會會長唐宗愈呈爲南省災區重要請援例准免各路賑糶運費特備賑用車輛函部通電統兵大員嚴飭所屬不得扣留賑用車輛以資轉運等因希即飭屬遵照爲要 
　　日前有一女生被二年少誘至明孝陵謀斃兇手走脫惟事隔多日尙無屍親領殮 
　　前昨兩日下關舉行大王會城内人爭往下關觀會萬人空巷火車因人多擁擠行至丁家橋壓斃第四混成旅目兵一名又行至三牌樓壓斃十三歲幼孩一名 
地方通信 
[松江]  
　　松青水利研究會　松江青浦紳士耿道冲葉理封等以兩縣田畝之迭受水患其原因在太湖與泖河之淤塞以致不克宜洩所以松縣前有水利研究會之組織以期實施開浚但松江三泖係松青兩縣接壤非合兩邑紳士共同討論實不足以策進行故十九下午又在醉白池開松青兩縣水利研究會兩邑紳士之列名該會者甚多共同研究測浚湖泖手續以便建議於太湖水利工程局云 
　　召變漲蕩之困難　松金青官產事務所駐辦盧益卿以松縣五厙等處漲蕩尙有數萬畝未經業户承買故曾呈奉省令酌减定價立限催報乃民間仍懷觀望是以復函聘當地士紳協助辦理惟一般士紳意見以爲盧君此舉尙非根本解决之策蓋實施催買第一須減定價至極低度第二將有賦蕩田定一極寬大之折算法第三挨鄕民豐收方能着手催買即當地士紳之督促亦易於爲力故奉聘各紳中間有將原函繳還不識盧君能服從此主張否 
[蘇州]  
　　創立學校巡廻文庫　吴縣第一學區敎育會籌設學校巡廻文庫於十九日召集公私立各校敎職員開會集議進行　宜已誌前報茲悉是日下午三時開會由朱慰元主席報告開會宗旨即議設巡廻管理員當經推定東區沈公寰蔣　蘭南區袁振聲陸友益西區趙雲章尹介眉北區殷浩王履淵中區陸寄社周銘泉第區十二校每校閱覽一星期爲限每星期六下午四時爲本厙移轉互相授受之時由巡迴員經理其事所有圖書分敎員閱覽與學生閱覽兩種業經購置者已有二百餘册分裝五箱定於下星期六實行云 
　　在押穆湘瑤交滬廳預訊　閔行穆少帆告爭上海穆湘瑤當選省議員一案該告爭人自行到廳謂求註銷謂係受人敎唆當經高等廳開庭訊問後片交高檢廳拘押在案茲悉此案被押原因不僅受人敎咬一端前在開庭時會呈騐穆湘瑤名字前清監照一紙以資佐證現在旣自認爲非穆湘瑤則對於監照即不免有僞造嫌疑聞高等廳業將僞穆湘瑤發交上海地方檢察廳預審 
[南京]  
　　江蘇義務敎育期成會近訊　江蘇義務敎育期成會於十月十七日開第七次職員會由會長袁觀瀾君主席首報告事件（一）財政廳函復各縣災况未詳已函請俟勘定後仍將各縣荒歉成數見示（二）省敎育會函復已推袁穆賈三君與全省菸酒公賣維持會接商徵收特捐事宜（三）郭秉文君允塾本會經費銀五百元擬以三百元撥付研究部購備書籍二百元存備出版部臨時動用（四）贛榆縣勸學所長佘鴻昇君函復徵收菸酒特捐事已承該地分局贊許（五）調查員費璞黛君寄到調查泰縣江都施行義務敎育之報告書兩件（六）前函詢各縣災况現已有十餘縣見復次提議事件（一）議發刊每月三次每本三十頁以印千册爲度（二）議每星期兩次寄稿登入上海報紙專欄俟與各報館接洽妥定後再函知各縣會員注意購閱（三）議將上届職員會議决展緩義務敎育辦法三種函知各縣勸學所是日原定開會時間適與門羅博士講演時間衝突乃緩至下午六時舉行會畢已九句半鐘矣 
雜評一 
[皖學潮（默）]  
　　收買議員爲軍政界黔驢技倆收買學生尤見軍政界技倆之窮然而議員一被收買議會從此攬亂學生一被收買學界從此多事 
　　皖省政局上之風潮連年不息皆軍政界專權之人爲之祟自收買議員而其祟即及於民意代表之議會議員旣爲軍政界犬馬助長軍政界作惡於是遂釀成六二之風潮皖局幾乎糜爛而皖議會亦幾遺羞於全國今因憤六二風潮之起於學界於是又用收買學生之法進而祟及於清白高尙之學界使其自相搗亂而學界亦遂蒙其不潔之羞其計可謂更毒矣 
　　年來我國青年爲政治運動而犧牲無數求學之光陰已甚可痛惜然迫於一念之愛國固亦不得已也然若此次皖軍政界無賴之舉動而學生中知識未充血氣未定之青年竟甘受其愚而亦陷入於此種不明不白之黨爭中爲萬惡之倪黨所利用而不自覺則更可痛惜倘此惡例一開非特犧牲一部分之青年爲無名而學界之擾攘亦從此無窮盡矣防微杜漸則敎育界之責也 
[自掌其頰（訥）]  
　　此次蘇議會開會以來爲議長問題而自掌其頰者二八日之會趙雪自掌其頰十九日之會楊懋卿又自掌其頰自掌其頰者良心動於中表示自悔之意也吾謂今日搗亂之議員皆應自掌其頰而受金錢運動之議員尤應自掌其頰受金錢運動不知悔而尙强與人辨者更應自掌其頰而皆不聞自掌其頰則吾亦末如之何也已吾亦末如之何也已 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[全國商會聯合會第九次開會紀]  
　　通過者七案　　付審查者六案 
　　合併者三案 
　　全國商會聯合會於昨日下午三時假總商會開第九次大會到者有蘇·浙·皖·川·直·魯·湘·豫·滇·晋·鄂·十一省代表三十八人由聶雲台議長主席報告鄂督蕭耀南來電云「全國商會聯合會敎育會聯席會議諸公均鑒銑電奉悉國貧用蹙非裁兵節餉敎育實業無術振興諸公深維國本力主弭兵盛旨殷懷實深贊仰掬誠布復仍盼嗣音蕭耀南皓」次報告江西省農會來電云「江蘇商會敎育會均鑒農商敎育三會爲我國法定團體亦我國最純潔機關擬請貴會發起全國農商敎育會聯合會研究國是除分電各省外特聞並望賜復江西省農會叩」次報告湘省長兼總司令趙恒惕來電云「全國商會聯合會全國敎育會聯合會鑒銑電誦悉貴會以全國商業敎育之不振對於大局羣謀裁兵减費以圖挽救而謀建設碩畫藎籌無任欽佩湘省軍隊刻已從事編併極力裁減尙望貴會始終主持以期全國一致則國家前途實利賴之特此奉復趙恒惕皓」衆鼓掌遂照議事日程開議（一）外債複雜亟應實行整理案（京師總商會高保卿提出）先由提案人高保卿說明案由唐伯寅謂整理外債實爲急務但甚需時日沈沅·張小宋·蔡輔卿均主張先付審查張小宋尤主張先請政府宣布外債之實在情形蔡輔卿並主張由商人自身切實整頓以後如政府仍借外債則定不承認並以不納稅等法抗之主席以付審查表决全體起立通過次議（二）國庫劵請即兌現案（湖北沙市商會汪文燦提出）袁治齋姜少廷等請將此案修改正文字後呈請政府不可再行濫發從速兌現可請書記長起草電請政府（一）已廢者設法兌現（二）未廢者以後不能發行主席付表决多數起立通過次議（三）取締輕質銅元案（寳應·如臯·宿遷·淮安·縣商會提出）姜少廷謂從前各商會曾呈請停止再鑄雖經部復照行但不能發生完全效力此次可由本聯合會再行電部蘇民生等均贊成汪文燦謂此事之病根在幣制不統一蘇民生又謂可電呈政府以「整理幣制」爲總綱而以下列三事爲細則（一）停鑄（二）禁止私鑄及私運（三）由商界分别輕重自由定價趙叔雍謂當以五色國旗爲標準主席並請衆注意此類幣制之問題並將此案付審查表决多數起立通過次議（四）請緩辦所得稅停止印花稅新法並請停鑄銅元禁止外省搬運入口案（宜陵商會倪伯符提出）經衆商决將此案合併日前所議稅則諸案付審查次議（五）土布免稅案（江蘇代表馬炎文提出）姜少廷汪文燦等主張請書記長起草呈請政府延長期限衆通過次議（六）釐定劃一牙帖捐稅辦法案（蘭谿縣商會提出）衆議此案應多手續商决付審查次議（七）海關苛稅整頓案（湖北沙市商會提出）提案人汪文燦說明案由主席謂關於海關之事本應另組一機關討論此案却可先注意因舊時海關値百抽五係照咸豐年間物價如照現在計算進口者僅百抽一二而出口者則百抽十五甚急應討論也趙叔雍謂可與日來所討論各案性質相類者合併審查主席付表决並謂當再於審查時擬一辦法多數起立通過次議（八）請暫免青浦縣酒商公賣費案（青浦珠街閣商會提出）唐伯寅謂可合併日前所議之案審查張小宋不贊成謂可向公賣局自理主席擬由江蘇省商會與青浦烟酒局交涉衆贊成主席付表决通過次議（九）蕪湖新關南卡病商病民擬催遷移案（蕪湖總商會吴正塵等提出）彭維城主張與第七案合併討論沈沅附議主席付表决通過次議（十）厦門英國越界交涉案（福州總商會提出）趙叔雍謂與前鎭江商會所提之案合併審查毛起　議主席以照鎭江前案辦法呈請外交部電飭該處交涉員交涉付表决通過次議（十一）請政府保護商標並舉行勸業會案（蘇州總商會提出）趙叔雍請將商標一　併入前上海總商會所提商標案付審查主席謂勸業會一層有甚大之關係我國實應效外國人之當舉此種會也沈沅主張保留再議張小宋主張以呈請政府請其施辦爲佳蘇民生主張一面呈請政府進行一面由各省先籌辦陳列所等俟明年將在漢口開大會時再敦促政府施行主席以此說付表决多數起立通過次議（十二）關於長江濬修案（鎭江商會于樹深提出）趙叔雍謂應請專門家研究鮑友恪謂此事有關主權應細細討論蘇民生請函知全國水利局及全國水利協會備其參考採行主席付表决通過次議（十三）電報局對於商報有意遺誤應質問交通部案（四川重慶總商會江湘浦等提出）姜少廷請即函知電報局唐伯寅主張行文交通部請其整頓軍政主席付表决通過次議（十四）請取締交易所案（漢口總商會王先庚提出）趙叔雍請付審查籌議呈請政府等取締辦法主席付表决通過議至此聶君因事退席改由蔡輔卿副議長主席次議（十五）報據江蘇全省商界聯合會議决辦法提請大會同意合力進行案（江蘇省事務所提出）張不宋·汪文燦等謂可供參考不必討論請與（十六）請確定全國開會地點添聘當駐辦事人員維持聯合會價値案（淮安商會徐兆嘉提出）合併付審查主席付表决通過乃散會 
　　今日（二十一日）上午九時開審查會下午二時續開大會可將審查各案提出報告研究其各股審查員如下（一）牙帖稅案審查員王肇泰·潘更生·周培滋·于小川·關冀之·（二）定聯合會地點審查員穆藕初·張小宋·毛雍康·周茂如·馬炎文·（三）海關苛稅及蕪關遷移案審查員姜少廷·沈幼樵·陳文翰·戴吉人·汪潤之·（四）銅元案審查員鮑執之·謝虎臣·劉述言·周彝臣·袁治祺·（五）外債案審查員高保卿·姜少廷·蘇民生·趙叔雍·毛安卿·王薌泉·唐伯寅·張餘仲·（六）取締交易所案審查員汪潤之·毛翼健·邵治衡·李梅軒·汪淞浦 
[昨日赴粤之敎育代表]  
　　全國敎育會聯合會本届在粤舉行現已有十四省區代表二十七人於昨日下午一時乘太古蘇州號第一批出發茲紀其代表名姓如下（一）江蘇黄任之「炎培」沈信卿「恩孚」袁觀瀾「希濤」（二）浙江王卓夫「犖」許漢章「倬雲」胡墨仙「炳毓」（三）安徽江是坪「辛」高語罕（四）山西張蘭亭「秀升」冀貢泉「育堂」（五）江西龍荃蓀「欽海」吴梅升「樹珊」（六）湖南方小川「克剛」（七）廣東汪精衛「兆銘」（八）山東谷岱峯「振東」郭竺泉「葆珍」（九）福建吴笏欽「賓駉」（十）河南齊桂一「眞如」王紹宣「繼賢」劉價人「縱藩」（十一）吉林奚秉初「國珍」（十二）北京杜若虚「含章」徐堅白「汝梅」（十三）京兆邰蘭波武毅亭「垣」（十四）綏遠于孔昭「效仁」趙百祥「瑞年」等又同行者有前閩代表鄭心南「貞文」一人共曾報到或留滬尙未行者有湖北余日章（按余已赴美）陜西桂毓霍岳雲韜廣西杭玉華江西桂仲覺「汝丹」蔡藝圃「漱芳」浙江李俊夫「傑」孫賡三「增大」等 
[太會代表之行蹤]  
　　首批今日抵檀香山　　二批今日過神户 
　　首批出發之太會代表團所乘慧目邦號昨日本埠提督公司得電今日可抵檀香山停泊一天即開二十六號可抵舊金山而日本代表團所乘之春洋丸明日（二十七號）亦可至檀香山至二批代表所乘之俄后號今日可抵神户吾國由天津乘日輪往美之代表即於今日在神户過船俄后號不往檀香山係經維多利亞而往故由日赴温祗須九天便可至加拿大矣 
[謝米諾夫之離滬問題]  
　　俄舊黨首領謝米諾夫行將離滬已見昨報茲據外人消息因各領事拒絶在彼護照上簽字之故彼赴美之計畫勢須中止日内則改往暹邏云 
　　大陸報云俄婦那哈波夫在會審公堂控告謝米諾夫虐待與夫婦子女索賠償金五十萬兩一案前由英陪審官白副領事商諸領袖領事閡領袖領事曾謂會審公堂似無權辦理此案現俄婦之律師與友人方出力運動冀領事團立即辦理　審公堂可否受理此案之問題如公堂有權受理則當地華官將設法阻止謝氏出境謝現擬離滬一俟其護照簽核後即須起行云 
[蘇省會爭長潮之電告]  
　　有請交付懲戒或除名者 
　　有勸爲鄕人稍留顏面者 
　　申報館轉南京省議會議員公鑒讀皓電載貴會議員周凱侯兆圭越出席位呼打示威因而激動淮徐海議員之公憤正誼力爭遂無結果而散利令智昏演此醜態貴會之羞蘇人之恥如此毫無人格之議員安得再厠議席汚我神聖之立法機關請即交付大會懲戒或宣布除名以保貴會之令譽江蘇公民汪家棟·潘鳴鳳·汪鑑榮·葉公夐·錢夢渭號 
　　南京省議會周捷三侯史封兩君鑒此次省會紛爭人言藉藉金錢運動汚盡議會然不知廉恥靦然人面者尙屬少數稍知自愛誰願自行表見乃近閱報載各事君等穢德彰聞竟不可向邇何竟不爲鄕人稍留顏面耶望速自懺悔免貽桑梓之羞顧樹森·施祖鏞·潘文安·潘昌萃·周靖·葛元增·張世雄·朱乃龍·黄天白·方嘉楨·徐樹棠哿 
[舊金山商界游歷團之旅程]  
　　二十六日到上海 
　　美國舊金山商界人士一百七十五人將來滬游歷已迭誌昨報茲據確訊此項游歷團定二十六日可抵上海該一行之旅程如下十月十七到横濱二十一日至神户二十六日至上海十一月四日至香港十日至新加坡二十一日至西貢二十六日至小吕宋十二月三日至香港十日又至上海二十日至檀香山云 
[滬上美國學校募捐團續誌]  
　　已募得十萬餘兩　　聶錢諸君起而協助 
　　昨午二時美國學校募捐團在愛多亞路六號海軍官青年會設宴欵待羅推雷會及報界人士到塲者羅推雷會則有會長勞門君等報界則有汪英賓君宴畢由勞門君起立演說鼓勵該團團員極力捐募次由該校理科敎員略述該校學生平時在校狀况畢學生介華脫君代表該校學生發表意見次由募捐團各隊報告徵捐結果茲擇要錄於下海格隊捐得四千三百零九兩及美金三千二百四十元弗利曼博士隊捐得四千兩及二千零十四元費吴生隊捐得三千兩及九百元羅勃爾隊捐得四千五百二十五兩及四百十五元克寗海夫人隊捐得七千八百六十五兩及洋二千元並美金一百五十元末由該校校長白脫來脫君作總結報告各隊共捐得十萬零五百十八兩又聞該校設於靶子路附近專爲該國旅華子弟肄業而設現有敎員二十五人俱係美國大學博士學生二百四十人辦理有年成效卓著校址原爲美敎士住宅故址三年前旅華美國紳商以該址不敷展布爰議在法租界霞飛路購進基地百畝建築極大校舍一切設備悉照美國最新　制程度自初高至中學合計基地建築需費四十五萬兩當由該國人士捐集銀三十萬兩現因急須興工尙少十五萬兩特於日前組織募捐團專向美人勸募期以一星期本星期六爲截止之期現已募至十萬餘兩雖尙少五萬之數或難如期募足中美邦交素稱輯睦美人士之歷年在華創設學校專爲造就吾華子弟者比比皆是其他醫院及種種慈善事業隨處皆有其爲吾華其謀地方幸福可母待言該國紳商今茲在滬建立學校雖專爲其本國子弟而設並不向我華人募捐而我華人極應乘此時機助彼一臂之力想各界不乏明達之士宜如何設法措籌成斯義舉也聞該學純係美式將來吾國採訪美國學制即可就近諮詢參觀亦可免遠涉重洋之感又聞某美人曰我國商界人士如聶雲臺君錢新之君已在着手籌劃在國人方面勸捐云 
[房客聯合會之新組織]  
　　黄家闕路　　畫錦里盆湯弄 
　　黄家闕路雲潤里德潤里一帶房屋自陰曆十月初一日起加租六成奈該處居户以業脚夫工者爲最多數僉以生計艱難不堪再加負擔昨由王鶴松熊文賓等發起房客聯合會邀集房客及來賓一百三十餘人討論辦法（一）函達房東要求免加（二）特請來賓樂樹滋函邀上海工商友誼會扶助進行（三）聯絡上海房客聯合會以鞏固團體（四）各出會費洋一元以備辦事之需（五）延請律師預備最後對待方法以上五條一致通過議畢散會 
　　畫錦里盆湯弄房客許瀟侯·王吉甫·葛少雲·莊璧連·鮑惠堂·王佑卿·胡瑞祥·徐榮泉·趙湘泉·徐履泉·林釗等十一人假盆湯弄一百六十九號屋内開房客聯合會籌備會進行一切事宜當推許瀟侯爲籌備主任王吉甫等爲籌備員入會者頗衆聞不日開創立大會其宣言書云市塲内地價之昻貴皆爲行商之人聚集經商所造成夫地價增高之權利果完全應當爲地主房主所享受但房主地主並不憶及地價房價因何增高之原因今不但不歸功於經商之人徒知逐漸增加租價使一般經商之人視上海市塲爲畏途而地主房主不克覺悟復因之有翻造房屋驅逐租户之舉動並使在市場經商之人常懷戒心而未至市場之商人均已裹足不敢經商於上海市塲故此種行爲實屬房主地主之自殺政策一旦商人遷避市場内地價房價常能保持現狀而不低落乎尤　進者房租增加結果商民忍痛不遷而按本計利勢不得不出加高貨價之一途因之生活程度日漸增高房主地主同屬人類對於人之日要必需品决不能免生活程度加高之影響房主地主亦未嘗不身受也則房主地主鑒於支出增加則必增高其收入之房租而經商之人恐折血本勢必再加其貨價如此循環不已大資本大地主主義造成於無形之中而社會之險象已暗伏其問矣故今爲維持商人計調和社會計調和房主房客之利益計所以有本會之發起也 
[近日滬上流行之病症]  
　　霍亂症未盡　　痢瘧疾驟增 
　　傳染最易之霍亂症當此天氣漸寒之時猶未肅清計自時疫醫院閉幕以來發見患霍亂症者已有二十三人昨日復有一粤婦一江北男子患霍亂往北京路紅十字會求治皆經黄子靜徐兆蓉兩醫生用靜脈注射法醫治得轉危爲安工部局衛生處頗爲注意除由工部局醫院醫員寳得力博日　該院帮同診察外并將患者排洩物一一檢查證明確爲霍亂症幾居大半又聞自蟹上市後染患痢疾瘧疾者驟增各醫院門診上比較居各症中三分之一云 
[海門穆湘瑤押解到申]  
　　海門穆湘瑤（少帆）與上海穆湘瑤（抒齋）互爭選舉議員一事曾經江蘇高等審判廳傳案審理未决而海門之穆少帆近投高等審判廳呈請撤消謂係受人愚弄云云高審廳以此案已涉及刑事飭將少帆移送高等檢察廳訊辦高檢廳備文派警將該被告於昨午由蘇乘火車押解到申發交上海地檢廳訊明詳報到地檢廳後經來警投文稟到該廳諭將穆少帆收押候示旋據穆少帆遞稟聲訴大致謂世居上海閔行鎭我祖遷　海門丁家橋此次經人選舉爲議員忽有上海穆湘瑤與我爭選并久不决日來有人勸我呈請撤消因此許可於本月十五日求消忽云涉及刑事將我在省扣留今日又發送案下云云昨適黄檢察長蒞任之日當諭靜候訊核 
[中國公學風潮四誌]  
　　學生上王校長書之要旨　敎員暫時請假之措詞中國公學中學部學生因攻擊舒新城而及張校長各節迭誌本報昨悉商中學生方面致王校長之公函即叙述經過情形末段謂「伏念先生始終維護公學丹心熱忱敎界共仰對於生等此次不得　之舉公誼私情牢能權衡至當處得其平萬一不蒙鑒諒不賜英斷則學生等二百餘人人格之犧牲縱不足惜恐舉國之爲人父兄爲人子弟者皆將視公學爲畏途裹足寒心而不敢前公學前途尙堪聞問乎羣情激昻鵠候明敎」云云而敎員朱自清·葉紹鈞·常乃誌·劉延陵·劉建陽·吴有訓許敦谷·陳兼善等八人發一通告爲文甚長後謂「今一切問題咸待王校長面來解决同人等睹校事之混沌痛環境之黑暗慨歎無邊感觸滋多現在暫時請假（以上爲同人等請假書原文）以待風潮解决」云云學生指此八人爲張黨　 
[航業要聞]  
　　坎政府特闢金山班　　招商局加揚子江輪 
　　近日絲糖之進出口 
　　坎拿大政府商輪行駛温哥武至上海一路現已有四輪往來昨又有電報至本埠經理之藍烟囱公司謂自十一月上旬起坎政府决定再添闢太平洋新航路一條係開行舊金山·西雅圖·維多利亞·直達上海者期與現行太平洋中之美日各公司競爭航業其第一船已經派定坎拿大先鋒號CanadianSkirinisher定十一月十號前開出將在十一月底抵申 
　　招商局之快利號輪船在湘鄂戰爭發生之始即受運兵之約制旋以渝宜問航路不通該輪即回滬修理並停班月　昨得宜昌來電謂宜昌戰事已息可以通航故該局已定明日將該輪開往行駛但宜昌以上至四川各地據江華船員云外輪可以通行而華船尙恐有阻碍云又該局之新江天號現將完工大約十一月一號可替開滬甬班即將老江天號同時加入長江路内行駛自此輪增入後招商局有十三輪在揚子江内行駛矣 
　　日來太古公司之港粤班輪來滬由香港裝來大批車糖本週中計山東號進口運到車糖一萬七千一百七十一包其中八千八百五十包轉至長江各埠又蘇州號進口亦裝到一萬一千四百三十包又四川綏陽號亦有一萬六千餘包運來云 
　　太古公司之順天號昨由天津裝來金條一箱計一千一百兩又鈔票一箱又山東號由香港裝到亳洋三箱計十萬枚而招商局之公平號今日赴牛莊此間廣東銀行裝出現洋四箱計二萬元又怡和之威升號本日赴港此間有寳銀一百八十枚分裝三箱運去 
　　本週内烟津長江船到滬運來湖絲甚多昨日怡和之官升號裝到九十九包瑞和號運來五十三包太古之順天號亦於昨日裝到湖絲四十包山東綢五十七箱安慶號裝到湖絲九十一包招商局之江華號亦裝到湖絲八十包昨日一天中已有湖絲三百六十餘件至滬此項絲綢均係轉運至歐美云 
　　提督公司之忙太乃號由西雅圖　滬今日可以抵埠船中代大來洋行裝來木頭八十三萬三千二百二十三尺而銀邦號定二十五號赴美先往日本横濱上海出口貨有湖絲二百二十包乾繭二十六擔核桃仁一千五百包山東綢二十五件餘爲顏料地毯等物 
　　大英公司之第一次加航歐洲新輪孟尼拉號昨日已來電報告謂於本月十五日安抵倫敦矣 
[昨日各國滙兌價之變更]  
　　昨日上午十一時四十分鐘因有兩輪船出口向各銀行結先令者甚多故先令仍改長一辦士計倫敦電滙三先令十辦士印滙二百七十六半羅比法滙一千零五十五個法郎美匯七十五元二角半美金嗬滙二百一十三盾港滙七十二兩東滙六錢三分七五新加坡匯六十元零半俄匯十九萬羅卜德滙一萬二千馬克在上午先令更改前銀行賣價三先令十一辦士美金七十八元五角東滙六錢一分七五至六錢一分半成交各有十餘萬午後市面因金價植有升縮且各銀行結金鎊者不多故匯水亦平定而金價仍較上日收盤小去銀三兩八　錢觀此形勢又有變化之象銀價恐難回落蓋銀根中外並緊之故 
[丹麥博士論德國馬克]  
　　世界新聞社譯字林報云德國馬克價値大跌凡握有大宗馬克之各國天然大爲注意丹麥某報近載有該國政治經濟學家白爾克博士ProfessoriBirck論馬克之一文頗堪注意據博士之論據馬克價値之跌蓋由德國之財政家正在施行一種計畫擬使執有德國馬克之各國皆陷入一種經濟上之「困境」如德國目下之狀此種計謀前已行之如一九一七及一九一八年間德國　其馬克大批送入各中立國其時兌匯價每馬克一枚合英金六便士一九二○年又將馬克捆送他國具時匯價每馬克合二便士今又行此法則匯價小滿一便士矣以後祗須匯價超過紙馬克印刷之價勢必仍繼續行之不已夫此種方法殊非光明正大之道但德人固挾有一種意志一種目的其在許多他國之中迄今已告成功自一九一九年以來在他國市塲之馬克其數已增一倍今有種種問題如下（一）對於此種計畫有抵制之方法乎（二）可以向德國要求凡購諸德國之貨即以德國紙馬克付價而不付以英金美金或丹麥等國之克魯納乎（三）可以要求德國凡彼所購諸他國之製造原料即以各該國之貨幣作代價乎（四）倘上述之法不可行者能擬一利益交換之新計畫以避免與馬克相往來乎夫吾人對於德人舉動之揣測容亦不中於事實但就下之水一旦躍而上山則其中必有一特殊之理由在不可不加以研究德國之意殆欲俟馬克之價等於零然後乃採用一種新幣制乎果爾則正如俄國有一工人請其僱主加薪俸數千盧布僱主曰「可屋隅非置有一袋盧布乎汝可取去但勿忘以袋還我耳」據吾人觀之德國目下似願以馬克儘量作吾人之贈品但其袋則不肯舍去也 
[友華銀行銀市報告]  
　　中美新聞社譯友華銀行二十日報告云昨日倫敦銀價近遠期俱跌一便士之四分之三紐約銀價跌至六九又四分之一倫敦紐約問匯價現爲三九二今日此間開盤金鎊爲三先令十便士金洋　七五又四分之一日金爲六三又四分之二市况亦甚堅固多售出後金鎊高至三先令十一便士金洋高至七六又四分之三日金跌至六二半交易價金鎊十月份爲四先令又一便士之四分之一十二月份爲三先令十一便士金洋售出十一月份爲七九十二月份爲七七半收盤金鎊十二月份爲三先令十一便士倫敦紐約銀市均穩 
[昨日滬杭車運來之現洋]  
　　滬杭甬鐵路昨日（二十）由杭來滬之早班車在杭州造幣廠裝來新幣十二萬元係上海日夜銀行六萬元中交兩銀行各二萬元鹽業銀行二萬元又杭州開泰莊運交上海匯源現銀九百兩又杭州盈豐運交上海協和現洋五百元又松江信餘運交上海泰興現洋三千元均運抵上海南站卸車 
[旅滬浙人主張試行省憲法]  
　　寓書沈定一 
　　旅滬浙人童正燦王奠世　樹滋等二百六十三人近因該省第三届省議會新選議員多屬出自運動而得者根本上已失代表資格故主張從根本解决推翻重選並根據浙江省憲法施行電杭州沈定一轉告浙江省議會諸議員其文大致沈鈞業當選爲議長其將來媚官手段必能使人滿意先生亦前省議會議長因袁氏專政不肯附和當道以至棲棲滬上身不自由今吾浙自盧督首倡自治宣言浙江政治由浙人自决不加干涉故一言而定憲法緩選第三届省議員以憲法公布由憲法產生議員從事革新今憲法果宣布矣憲法旣已公布此後關於浙江之根本大計應照憲法施行省議員 
 
 
 

Page 15

 
 
旣以不肖份子爲多數應請卽速解散根據憲法選舉以作試騐憲法良惡先生素來明白大體潔身自愛今省會議員多與先生宗旨不合宜自先生始辭議員本職免爲浙江羞也云 
[印刷工增資二成]  
　　本埠南北市各印刷工人近因米珠薪桂生計困艱所得工資不敷家用爰即邀集同業在北市各茶館集議推舉代表要求各店主增加工資茲各店主接得此項消息後當與各代表磋商良久卒後照每月工資所給之數增加二成雙方均各允洽各工人等已於昨日一律照常上工此項罷工風潮就此解决矣 
[圖刦案犯移解訊]  
　　前在黔軍總司令王文華部下充當副官之貴州人辛治國係暗殺王文華之兄王伯羣未成案内之關係人經護軍使偵探協同公共捕房特别機關中西探目緝獲解由公共公堂預審後判令被告解送護軍使署訊辦各情迭誌本報茲經承審官張逵卿前日飭承備文發交虹口捕房昨晨由捕頭飭令承辦此案之華探目鍾星南包探白忠祺將該犯辛治國提出押登滬杭火車解送松滬護軍使署歸案訊辦云 
[揚子江日人領港協會]  
　　二十日上海日報云日本人揚子江水先（領港）協會自上月二十九日本埠日總領事館將取締規則發布後於本月一日起實施昨晚午後七時在日本俱樂部披露來賓除山崎總領事外重要之關係者六十人席間由久竹二氏起立致詞並述領港之沿革山崎總領事代表來賓答辭九時半散會 
[美國大學同學會演講消息]  
　　美國大學同學會前曾建議連續演講各種問題聞今晚九時在漢口路外灘聯華總會舉行第一次演講會主講者爲聖約翰大學校長卜舫濟博士題爲「中國人民」聞卜博士講演此題將依據社會學及人類學之論據原原本本演述中國人民自古至今之進化並聞此次演講爲將來各種演講之緒言綱領凡屬會員皆得携其親友往聆名言云 
[總商會催繳大會經費]  
　　上海總商會因本届臨時大會經費原係按省攤派現在會期將近終了而會費除湖北浙江江蘇等省先後措繳外其餘未曾繳到者甚多昨日該會已發電催收又該會於三年第一次大會四年商會法案臨時大會及三五兩年總事務所常年經費墊欵甚鉅前經大會議决分甲乙丙三級由各省攤還茲查第一次欠繳者甲級直隸乙級湖南山東丙級雲南河南第二次欠繳者甲級京師直隷江蘇上海浙江四川乙級山東江西湖南丙級奉天吉林黑龍江安徽陜西雲南福建河南山西貴州等省該會並已開具報告通函催收云 
[又一營投機事業之失敗者]  
　　本埠自來水橋左近某花號向來生意發達且喜做投機交易去年盈餘不少去冬起因觀察市面不佳將通州花抛售與各紗廠陸續有四萬餘包之多扯價僅二十六兩左右今歲花市逐步飛漲至三十五六兩其虧本之數計元四十萬兩之巨因此力不能支於昨日起人已逃去聞虧空有元二十萬兩以外且臨去之時捲去某洋行現金十萬餘兩惟此次所欠之欵均係某商洋行方面而華商棉業同行及錢莊主面則毫無拖欠云 
[復旦同學理事會記]  
　　前晚六時復旦同學理事部假座四馬路倚虹樓間會到者邵伸輝周越然張季量錢經宇陳鍾英畢靜謙（范季美因事未到）並請校長李登輝博士及商科學長蔡競平列席首由主席事事邵伸輝致詞表謝李校長熱心辦學並請其報告前月到京與都中同學接洽情形次李校長　演說略謂此次赴京　參與協和醫校開幕典禮　寓京同學原意在中央公園開會歡迎傳與舊時同學聚首一堂藉將新校建築情形從容報告深爲欣幸並承京同學分在募欵萬金義勇熱忱尤堪欽佩刻下新校舍二座將次落成明春可將大學部遷入又黄弈住君捐建之第三座校舍亦可不日興工惟裝修及添置儀器校具等項約計尙須二萬金左右鄙人心力已瘁此欵請同學會盡力協助云云當由到會諸人分任認募合計洋四千元李校長見諸理事極爲踴躍亦願帮助同學會代募一千元其餘本外埠諸同學另行備函催募並議决事件如下（一）致同學募捐通啓推錢經宇主稿（一）北京同學捐欵推章錫龢接洽（一）留美同學捐欵推蔡競平通函接洽（一）專函南京同學張軼歐朱鶴臯梅光迪陳端分任勸募（一）定下月中旬作第一次報告將續募捐欵收數登報公佈散會時已九下鐘矣 
[同濟大學青年會消息]  
　　同濟大學青年會成立以來日益發達現爲增進學識起見於每星期舉行演說會一次請名人演講本星期五晚（七時半）又届開會之期請阮介藩先生演講題爲AufgabenunsertrJugend會址在吴淞砲台灣本校大禮堂主席者爲米德新君云 
[東方八大學網球比賽滬江大學奪得錦標]  
　　滬江網球隊聲譽素著入秋以來所向無敵旣敗東南又勝東吴最後於十九號與聖約翰大學作末次之决賽結果爲五與零之比滬江大獲全勝一九二十一年至二十二年之錦標遂爲滬江所奪得矣茲將滬江網球隊隊員之姓名開列於左馮家聲（隊長）馮敎準陳乃新吴乃衍預備員朱福康蔡壽昌 
[神州女學生旅行赴崑]  
　　神州女學學生二十定於今日（二十一日）乘滬寗路早班快車赴崑山旅行 
[徽州學界同鄕會急振游藝會預誌]  
　　本埠徽州學界同鄕會於二十三日假座寗波同鄕會開安徽急賑游藝會節目如下軍樂（孤兒院）鋼琴合奏（專師陳何二君）火焜（劉明智君）演說（柏烈武君）國樂（聖約翰大學）滑稽偵探影片（林發公司）「靈光」新劇中國公學三弦拉戲（沈易書君）武術（中華武術會）並演率角術更有該會同鄕九齡童吴八踆君當塲嚮書助賑組織完善籌備精美届時必有一番盛况也該會入場劵寗波同鄕會·孤兒院發行所·青年會·中華武術會·均有出售 
[金華同鄕會職員會紀]  
　　前日午後一時金華八縣旅滬同鄕會在斜橋該會事務所開第二次職員會到者二十餘人由正會長郭君主席提議事件（一）建築會所案議决除會董趙君特捐銀二千元應留作建築費外組織建築會所募捐團分頭勸募捐欵當推定募捐團團員二十餘人定期商訂募捐方法（二）徵收入會費及常年費案議决由幹事員分頭徵收（三）建築堆棧及校舍案議决將此二項應需之建築費列入建築會所預算案中如募捐結果能合預算數目則同時建築否則先造會所再造校舍及堆棧（四）規定文牘董事及會計董事薪金數目案議决文牘薪金因朱少章君願盡義務暫不規定會計薪金暫由會酌津貼數目由會長酌定俟將來經費允裕時再行規定薪額 
[南市電燈之整頓]  
　　南市第一區警署王署長近據各處崗警報告裡外馬路沿浦等處之電燈燈泡都黑暗不明當以事關地方公安爰特開明實數及地點函請滬南工巡捐局清道路燈處撥匠前往掉換云 
[報商界募欵恤助死事之包探]  
　　大陸報前代在北海路捕盜遇害之奚楊二探募集家屬給與金計洋八百十九元又上海總商會董事亦募得數百元合爲一千四百六十九元此欵前日分給兩家計奚妻得洋五百元奚母三百五十元而楊探之妻子則得洋六百十九元 
[煤船走錨碰撞之損失約千餘金]  
　　寗波煤船柳阿三在浦東董家渡洋棧裝煤後擬聞赴松江交卸詎潮來時柳船因抛錨不愼以致於走錨船中各船夥因尙未開行均登岸船中僅留一人在艙一時手足無措任船順水流下汆至南碼頭浦中船身沿路碰撞船頭受傷船身欲側幾於傾覆船夥大聲呼救時白蓮涇港口有航船經過躍上柳船帮同撑持不致沉没然煤已損失大半該船已將煤卸去須修理後方能開駛聞損失約千餘金云 
[黄檢察長接印]  
　　新任代理上海地方廳檢察長黄用中到滬後定期本月二十號接印昨日届期上午經干義檢檢察長將一切印信文憑卷宗點交黄檢察長接受履新視事旋與王君並各檢察官茗談片刻又接見各書記官等諭令照常辦公未幾黄君發出布告仰訴訟人等一體知照 
[航空警察加臂章]  
　　水上消防各警及警察隊制服均各附加臂章即鐵路擴務各警察亦於制服訂有臂章以爲標誌現在航空署警察隊甫設立尙未週知一應制服較普通警不同之點僅在帽章視察未詳易致忽略經航空署特加訂航空警察制服臂章一種以顯識别業已通行遵照矣 
[申湖班輪照常開駛]  
　　法商立興輪船公司往來申湖之小輪前因水大停駛已歷多時現該公司經理傅君以内地河水漸退鄕人田稻多已收刈决定於十九日起照常開班以便行旅 
[破獲一對燕子窠]  
　　新老閘兩捕房前日各在所管區域内破獲燕子窠各一處一在新閘橋路一百十八號屋内拿住主婦王李氏烟客李桂彬吴鶴志王有山陸弗生一在廣西路五百七十三號門牌棉花店樓上捉獲其主松江人王鐘烟客李根生張復生黄金壽其主分别收押烟客准各存洋十元保出昨晨奉公廨俞襄　會同美丁副領事傳訊王李氏與王鐘均延羅傑帮辦海司格律師到堂辯護中西官核供以被告等均破壞烟禁而王李氏前曾犯過判押女所三月王鐘押西牢一月其餘烟客到案者罰洋五元不到者保洋十元充公烟具銷燬 
[神經病者]  
　　住居北成都路前清官裔高貽厚因將飯司錢金生之頭顱擊破被控公廨訊明判押西牢七天嗣經其叔高振旺延律師到堂聲明被告素來行爲不端動輙打人要求嚴懲奉諭發押改良所習藝一年在案茲悉經所詢得高貽厚年齒已長且似有神經病未便收留於前日將高送回捕房　復解送公堂經中西官詢悉其情判高函送普育堂一年留養醫治 
[傷了孕婦的腰]  
　　住居閘北　港橋之王才林前日扭張恒山張小牛二人至五區一分所控稱伊妻王王氏被二張毆傷左腰等處經蕭署員質訊之下轉解司法科段科員諭將受傷人送濟生醫院經醫生騐得傷勢雖無大碍但該氏懷有數月身孕恐有傷胎氣一時尙難决定故將二被告收押聽候核辦 
[汽車撞傷行人]  
　　法租界愛多亞路昨午有某號汽車駛過撞倒行人張義泰腦受重傷不省人事當由大自鳴鐘法捕房一百七十八號華捕到來將受傷人送往仁濟醫院醫治一而帶汽車夫入捕房請究 
[女尸騐係病斃]  
　　二十九保三圖地保何義香投地檢廳報稱蒲淞市相近金瑞華花田内發現無名女屍一口請騐地檢廳委派張檢察官沈檢騐員等下鄕騐得該屍身穿元色布夾襖藍竹布褲天然足上下身滿打嗎啡針痕跡周身無傷委係病死令由善堂棺殮 
[貧病自縊之免驗]  
　　挑京貨擔之吴興在蔑竹街七十號家中自縊身死由地甲報請檢　相騐旋據死者寡嫂吴湯氏投廳具詞聲稱夫弟吴興實因貧病交迫頓萌短見自縊斃命與人無尤請求免騐自願棺殮該廳准着具結送查 
[公共公廨審案彙錄]  
　　昨晨公共公廨民三庭由陸襄讞會同領袖領事特派俄員儀君訊理俄商光明烟草公司訴華美烟草公司股東孫鋆卿賈榮章等定製香烟不出請追損失及烟價又華美烟草公司延許理律師反訴光明公司不交定貨香烟請追定銀及損失案結果被告應給付原告洋一萬八千八百五十四元原告應給付被告（即反訴人）銀五千兩及烟葉牌香烟三十九箱原告其餘之請求及被告其餘之反訴均予駁回訟費各半負擔民四庭由關讞員會同英包副領事訊理（一）趙世福訴汪成德不付造屋工料價洋案結果被告律師臨訊不到並不照章辯訴應着繳付原告律師費二十五兩並限三日内具訴改期七天訊理（二）厚仁堂訴周臨生欠欵案結果改期七天再訊（三）徐景祥訴鄔海實欠欵案結果改期訊理 
　　又午後民三庭由俞襄謅會同美丁副領事訊理（一）美商友華銀行訴新茂洋行買辦陸培之不理擔保同慶蛋廠主夏巨川欠銀案結果本案判决原告勝訴着第一第二被告清償並准被告代表許理律師之請陸培之於三日内交保先償還原告友華銀四千兩餘欵每三個月償還銀四千兩以清爲止並當年六釐利息（二）同慶蛋廠主夏巨川聲請破產案債權人新茂洋行代表禮明帮辦傅良陸培之代表許理兩律師一致請求着聲請人將詳細賬目及所有財產盡行交出派員清理並將夏立即交一股當舖保免被脫逃結果夏巨川交一萬兩舖保准登報十四天再核民四庭由陸襄讞會同日到領事用中氏訊理（一）唐厚生訴在南州不理欠洋案業由被告代表朱斯蒂律師與原告律師和解茲特到堂聲請銷案結果准予註銷（二）邱合記訴胡阿貴不理賬洋案結果被告應於兩個月内償還原告洋五十九元零八分本案訟費歸被告負擔（三）周仰高訴邵和林欠洋案結果准被告具結出外設法拔還 
[法公堂訊案彙紀]  
　　惡姑虐待養媳　住居法新租界蔡渭賓之妻甘氏將十六歲養媳林秋蘭時常毆打致遍體鱗傷由鄰居報告捕房飭探於昨日將被告傳至法公堂請究先由林秋蘭稱女子於十三歲時至蔡家爲養媳被姑時用柴爿兇毆不堪其苦請求堂上准隨親戚劉祝氏同至福建原籍等語蔡甘氏供婦人患病已久因秋蘭作事不妥故此略責不敢兇毆蔡渭賓供妻子不知法律求宥中西官判蔡甘氏罰洋五十元充公林秋蘭准交劉祝氏帶回原籍交還其母管束 
　　過犯圖賣女子　楓涇女子張林珍上年被無賴陳阿慶誘引成姦租屋同居至今一年餘陳無力撫養托侯松濤及在逃之華阿和爲媒擬將張女賣與俞祥生爲妻尙末成交爲法捕房包探陸金寳偵悉前往菜市街某客棧内將陳侯兩人及張女一併帶入捕房昨解法公堂請究先由捕頭稟明前情繼由俞祥生稱民人因前妻去世内助乏人故由侯松濤華阿和兩人到來做媒將林珍許配民人爲妻陳阿慶冒充女子胞兄民人信以爲眞當出身價洋四十餘元今將身契呈鑒詰之陳阿慶供因無力撫養圖賣張林珍供來申帮傭被陳誘引姘識侯松濤供認爲介紹人分用十元中西官查得陳係屬遇犯此次又犯姦拐案着押西牢三年六個月侯罰洋一百元充公無洋改押三個月以儆林珍押候家屬到來認領 
　　屢次私賣燈吃　王福桂邇在法租界私設烟具容人在内吃食洋烟現爲法捕房包探偵悉稟明西探於前晚偕同前往該處抄出烟槍烟具甚夥帶入捕房諭王交保出外昨日傳至法公堂請究先由捕頭稟稱查得被告前曾罰過數次此次復犯請核王供認私賣燈吃中西官判王罰洋一百元烟具没收 
　　失火焚斃女孩　法租界菜市街十五號門牌丁朝輔所開丁順昌新衣店前日失愼經救火會到場救熄當時住居丁順昌樓上之婦人王柏氏八歲女兒不及逃出以致焚斃昨由捕房將一干人傳至法公堂請究捕頭稱查得被告保有火險銀一千兩請核詰之丁朝捕供認曾保火險係閣樓上起火致肇此災求宥王柏氏供婦人所生此女現遭焚斃求請伸雪中西官判着丁罰銀一百兩充公外償給王柏氏撫恤銀一百兩完案 
[誌謝]  
　　昨承安徽急賑游藝會惠贈入座劵兩紙又務本女學惠贈二十週紀念會入塲劵六紙又中華書局惠贈第十一卷三期敎育界一册誌此併謝 
中華職業敎育社通訊 
[通告]  
　　敬啓者此次全國敎育會聯合會在粤舉行本社辦主任黄君炎培被推爲江蘇省敎育會代表昨日出發期以三週返滬所有本社事務經於本月十八日開辦事員會議决在辦事員中推出顧君蔭亭沈君肅文王君志萃楊君味餘秦君翰才爲委員遇事會同商辦對外發表之文稿必經二人以上之簽字敬此通告尙希察照 
雜評二 
[國民外交之誠心美意（旡用）]  
　　民權發展之國國民外交尙已而政府無力之國尤賴國民外交以爲後盾國民外交之道有三開會演說以交換意見設筵叙餐以聯絡情誼舉辦公益以表示互助由前二者之說爲衝鋒之隊誠不可少由後之說效績昭著易動觀聽友邦人士僑居我華者恒有出資以助成美舉之事心焉感佩以爲此種意旨最足進世界於和平成大同之偉業倘無異志寗有不贊成哉 
　　近美僑擬在滬創設美國學校組團募金冀早就緒聞聶雲臺錢新之諸君擬起爲協助士壞細流　表微悃記者曰此至正當之舉而　國民外交中所不可缺也美政府首退康子　歎　　育爲舉其商業捐資　舉辦公益事業愛好和平愛好樂利之美合衆國其與我中華民國提携聯絡邇益形其浹洽第人施我受者多久未一報能無愧赧今聶錢諸君起而籌劃揆諸禮尙往來之義斯舉不容或已夫此種事非一二人之責爲贊成國民外交者其有之責創者一呼和者四應是足表示我國人對於美人之好感尤足表示我國人與人爲善之誠心富於資者慨助巨欵固可以促成其事即普通人士量力捐助多一人亦多一人之美意誠心與美意非可以金錢代價易者友邦之重視吾敢斷言深願滬中人士之努力焉 
公布欄 
[江蘇高等審判廳]  
　　民庭判决　張阿根與張鐘氏爲借欵糾葛上告一案本件上告駁回上告審訟費歸上告人負擔　王永年與袁鍋成爲抵欵糾葛控訴一案（判决主文）本件控訴駁回控訴訟費及前上告訟費歸控訴人負擔　倪協昌與倪韋氏爲嗣產涉訟控訴一案（判决主文）原判關於駁回倪協昌請求廢止陳庭桂圖繼部分撤銷倪韋氏過機陳庭桂爲子應屬然效其他之控訴駁回本審訟費倪協昌負擔十分之八倪韋氏負擔十分之二以上十月二十號 
[江蘇高等檢察廳]  
　　批示　王廷松狀悉查此案已將原卷令發奉賢縣知事轉行諭知在狀仰即知照此批　蔣耀宗據訴是否屬實候令無錫縣知事查明依法辦理少批　鮑仁俊狀悉仰候調卷核辦此批　孫沈氏狀悉查爾夫如果被毆身死該縣何致騐無致命傷疫認爲生前溺斃究竟係如何實情姑候轉令無錫縣查明核奪此批　朱耀堂對於杜廣田案聲明障碍致誤定期能否寬宥　庸到庭等情呈遞一狀顧樹舟聲明反證請求嚴傳鞠訊呈遞一狀周趙氏補具不服理由并委周傑辯謹　遞二狀徐大有補具理由呈遞一狀王冕廷粘呈電稿請求直接調查以得眞相等情呈遞一狀寳酉山等不服金壇縣庭諭提起抗告呈遞一狀顧似卿不有常熟縣判决聲明控訴呈遞一狀晏春霆對於趙子卿案參加上訴呈遞一狀以上九狀業經本廳查明函送同級審判廳核辦仰即知照此示以上十月二十號 
[上海地方審判廳]  
　　判决主文　（民一庭）一案判决俞嘉美與徐杏芳因貨欵糾葛一案主文被告人應償還原告人店欵洋十一元小洋四十二角錢一千六百文原告人其餘之請求駁回訴訟費用兩造平均負擔　一件判决徐杏芳與俞嘉美因債務涉訟一案主文本廳民國十年十月三日之即時判决廢棄之俞嘉美即俞裕美應償還徐杏芳原本洋二百五十三元九角六分並自民國四年陰曆二月初五日起按月八釐利息算至執行終了之日止但利息不得超過原本徐杏芳其餘之請求駁回本案訟費徐杏芳負擔三分之一俞嘉美即俞裕美負擔三分之二　一件判决劉錫記與奚鶴鳴等因債務糾葛一案主文奚鶴鳴應償還原告人本利銀三百七十五兩倘奚鶴鳴無力歸還張景培應負代爲清償之費訴訟費用歸被告人等負擔　一件判决沈金全與沈吉氏基地涉訟一案主文沈吉氏應將沈六寳户名墳地二畝之方單一紙裁給沈金全三分之一沈金全其餘之請求駁回本案訟費沈金全負擔三分之二沈吉氏負擔三分之一　一件判决顧乃佩與顧乃霖保證債務控訴一案主文原判撤銷被控訴人在第一審之請求駁回本案訟費歸被控訴人負擔　（民二庭）一件判决倪玉成與吴運翔爲保證債務涉訟控訴更審一案主文原判撤銷被控訴人在第一審之請求駁回本案訟費歸被控訴人負擔　一件决定馮朝冕與唐厚田爲田畝涉訟聲請再審一案主文本件聲請駁回聲請費用歸聲請人負擔　一件决定姜寳璜訴朱嚴庚等房屋涉訟聲請回復上訴權一案主文本件聲明駁回聲請費用歸聲請人負擔　一件决定曹阿祥聲明窒碍一案主文本件蜜碍之聲明照准　一件判决劉玉廷與韓瑞亭債務糾葛一案主文被告人應償還原告洋七百元及自民國九年陰曆五月十八日起至執行終了日止按月一分計算之利息訟費歸被告人負擔　一件决定陳級昌與趙黄氏因抵產糾葛聲請休止一案主文本件聲請照准 
　　批示　一件單湛園狀請給領租摺租契由准予繳證具領此批　一件陳阿小狀領契紙保證金由准領此批　一件穆莫氏狀請給領由狀悉准予來廳繳證具領此批　一件趙蘭亭狀請銷案由狀悉准予銷案此批　一件業祿柏狀交扣押費增准交此批　一件盛林泉狀於執行給領由訟費抽候　案訊辦此批　以上十月二十日 
[上海地方檢察廳]  
　　批示　黄張氏狀悉爾媳果被趙小二子喊去未回應即來廳告　斷無遲延至今之理即證人所述各節不過事前情形殊　認爲直接證　所請應　庸議此批　沈川源狀悉查刑事訴訟並無立案之程序所請應母庸　此批　　劉離廣上訴曁查任狀均悉候送江蘇高等檢察廳核辦此批　鄭培根狀悉　即來廳訊奪此批　王　清狀悉仰即邀同葛陳氏來廳訊明核奪　　　　朱敦甫狀悉　　偵　核辦所請保　禁母庸議此批　林　林狀悉　林金生許財一案早經判决確定送監執行所請求償應准此批　以上十月二十日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭寳]  
　　此外如總統府附近之靄鹿舍蔭道AvenuedeshvnpsElyees及城西大林園BoisdeBoulogne冬季下午四時夏季下午六七時徒步散囑者亦即萬同坊列户閭路之人物也更有逍遙村墅不染市塵之大家閨秀如居巴黎城西之流漪Neuilly者清晨十時而後相率策騎遊行下午三五時則提網球板携手美蔭下系出名門而芳齡正盛其樂境眞勝若登天即或老態龍鐘一事不能自爲時亦須於午飯後雙手扶杖緩步大道旁之步道間淡日清風林陰如畫命一女侍展誦當日報紙并相隨左右以任護持之責狀態亦甚閒適人生惟老境最不堪問而流漪之老人乃有此自遣良法吾恨不能見各國各地均設一養老院而沿用此良法令普天下之老者均能享受一度之閒福也 
　　予草此篇實非提倡繁奢風習蓋此繁奢實爲今日之世飲鴆止渴之舉歐洲經大戰禍而後財力日竭道德日墜而繁華之度日益增高濁流滔滔眞不知所極也至此巴黎一市獨極其繁華奢侈之程度者亦自有特别之歷史原因世界六大洲屬於臘丁系之國爲數最多而法蘭西乃此中巨擘法蘭西語通行歐洲各小國南美洲各大國無往弗届其範圍實視「英國殖民地徧世界而英語隨之徧及各處殖民地」者爲廣故各君主國政體改革時失權失位之君主侯王及各民主國一度登臺而復下臺之總統閣員德門養望以圖再起林泉養老以悅餘年莫不因氣味相投合爭赴歐洲大陸之法蘭西而巴黎市於政治活動私人行樂兩得其所故彼輩赴法蘭西時更莫不爭赴巴黎之首都也巴黎之繁華豈偶然哉 
筆記 
[浮屍記（中）] [  沈求已]  
　　余曰可憐哉若人眞可謂福無雙至禍不單行矣乃命老王移屍另置余遂即日赴申訪至新閘路某某里口果有某某號詢之確有陸書玉其人年歲狀貌皆相合云彼日得家書急不容待冒雨而去店主爲一老翁殊慈祥聞此耗垂淚不已自願仍以陸每年所應得之辛金息其家並命店夥二人偕余往屍處從豐收殮送歸其家以慰亡魂余曰殮之誠不可緩惟暫時不必送至家蓋其母方病一旦知之不將速其死耶店主然之乃以五十金授余曰勞君一赴其家以此給其母僞謂其子無暇歸並云其家在川沙北門内子往訪之可即得也余允之乃與二店友往殮陸屍旣畢暫厝於老王宅旁之餘地遂懷金往訪陸家果得之瓦屋三間一童子應門余叩之曰此間是陸家否童曰然余曰陸書玉爲誰曰我兄也客何來余曰余乃令兄同事有口信欲一見老夫人童子遂導余入臥室室中設二榻婦臥一榻中榻前置藥爐一女郎年及䈂坐榻旁見余入欲避不能殊跼促余自陳曰余爲書玉兄同事書玉兄以事他出店主托有口信須一見老夫人女喚婦曰母玉哥店中有口信來也婦吟呻曰誰來哉余曰臥者即老伯母乎日前得來書奈書玉兄適奉店主命赴杭有所事須一月後方　余與玉兄叨在知交恐有要務故貿然拆視得知老伯母抱恙乃轉告於店主店主命携五十金暫與老伯母爲醫藥費待書玉兄歸當即喚之來言已授金於婦婦轉授於女顧余曰歸煩多多致謝東翁余曰無須客套婦曰先生爲誰非我兒往常所述之徐君乎余乘機曰然賤姓爲徐婦曰我兒每歸必言先生美德蓋先生與彼交最深也余曰書玉兄爲人亦善婦曰辱承見愛耳 
諧著 
[鄕諺索隱] [  悔菴]  
　　余嘗怪鄕愿無文而談吐之際偏亦徵引淵博議論風生顧其所引不外古老所傳諺語已耳鄕居多暇戲集其語索隱時事聊以解頣亦消遣之一法也 
　　貓哭老鼠假慈悲 
　　當此軍閥横行之世而偏有廬山國是會議之發起其殆此諺之謂之 
　　船頭上跑馬走頭無路 
　　民窮財盡政府之長財政者長爲無米之炊可謂走頭無路矣 
雜錄 
[麗湘閣雜掇（五）] [  寗鄕女子陳家慶]  
　　金山高天梅别號鈍劍詞人與余兄爲西南國會同院議員又與余輩均屬南社同社社友曩在京師偕其夫人恒來余家作文酒之會一日痛飲洪醉索楮墨疾書成絶句六章遍贈余家人各一首贈先慈鄧太夫人云我與文郎稱莫逆廿年友誼訂心期登堂今始覘顏色拜倒宣文是此時贈伯兄云買得京華問字車閒來鑄出國民花花花政局何須說細讀楞嚴與法華蓋當時兄正爲余姊妹購一馬車將以爲入學之用也贈嫂云樸素勤勞未易儔幾多憂患到心頭孟光舉案渾閒事賃廡吴門爲細籌時兄有遷居吴門之意也贈姊云巾幗鬚眉大有人翩翩文采迴無倫憂時哭妹情難遺疑是汪端再世身時仲姊家傑適以猩紅熱卒於校中也贈女姪云活潑天機是妙年豈無思想出人天三湘七澤騷人藪家學淵源一脤傳贈余云絶代聰明絶代辭金　國士幾人知玉梅花下沈吟久話到羅浮又一時原註云女士詠梅詩極佳清香冷艶妙絶一時天梅先生又步余原韵另贈余一絶云月明挾册一登樓鑄錯傷心聚六州堪羡琪花住靈境姗孄仙骨幾生修蓋余家時庽京城宣武門内之靈境宫旁也 
小說 
[劇賊胠篋記（二十九）] [  一圭]  
　　（五）血案 
　　我說時就把電燈開了見辣弗里司面帶笑容又喝了些威司克和麥酒只纔坐在椅子上點上一枝紙烟望着我道你以爲我鬧出甚麽亂子我果然受了一些驚嚇你且坐定了聽我講來原來有個人苦苦的追我我用了許多方法方纔避出他的視線我聽了他這話果然見他的領帶已散了頭髮很篷亂皮靴上滿濺着汚泥我不由得低聲問道可是警察麽辣弗里司道不是却是那個老人擺得我道擺得呀就是那個偷寳玉的擺得麽辣弗里司道正是他我道他爲何追你呢辣弗里司道且待我講給你聽但你不必驚詫因爲這件事本没有甚麽可怕的情節他不過曉得我是個很利害的賊人就用盡氣力想追到我的巢穴但我怎能容他追上呢我到了孛辣克菲爾司就乘車向大街買票的時候故意提高聲音說出地名其實車到了司魯門的時候我就跳下車來走到皇家路又乘了一部馬車直向克誎孛哈姆而去到了那裏來不及買票就走進一個最近的月台跳上車子到了特利根哈姆再從利區蒙走到迦靈克洛司回到這裏我這樣的四處一跑躭誤了不少的良光我想我們俱樂部裏的晚餐定已備好我怕你等得心焦就先來看你如今我們不能再躭擱了你就隨我去罷說完又走到窗前向外望了一會我問他道外面可有甚麽障碍麽辣弗里司道没有我們走罷當下我們走下樓臂挽着臂一聲兒不響祗管向前走等走到般得街的時候忽然遇見一個人辣弗里司見了他就嘆口氣向我道他是甲克勞脫是個很可憐的人他受了酒和債務的逼迫簡直要發瘋了 
餘瀋[  吴秉恬]  
　　天之將曉也遙視天際必先有一綫曙光及其將暝也遙視天際亦必有一綫之光然一則由一綫以漸至於大地光明一則由一綫以漸至於黑暗世界進化與退化固自有不同 
　　急風暴雨不崇朝日中不片時三五月明時易過持盈保泰古今來能不幾人 
 
 
 

Page 19

 
 
   
 
 

Page 20

 
 
常識 
常評 
[調停] [  覺]  
　　年來國事之誤於調停者不知凡幾矣專事調停則是非永無大白之一日 
　　兩是可調停也兩非可調停也獨至一是一非則宜剖别其是非而不宜調停 
　　若一是一非而調停之則即不啻强全是者以犧牲一半之是是者必退一步非者必進一步故多一次之調停即多一次之是非不明其結果必至於無是非而止 
　　譬之於水一清一濁以清水注入濁水不見濁者之清以濁水注入清水則清者亦濁矣故曰一是一非而調停之必至於無是非也 
衛生 
[少年人骨之衛生] [  郁卿]  
　　吾人之身體以骨骼爲間架以筋肉爲包圍故以骨之正曲爲身體之正曲於姿態之美觀極有關係又以骨之强弱定體力之强弱於生活前途更有莫大之影響此骨之衛生於少年人更爲緊要矣但其衛生之條件亦有因老少而異老大凡少年人骨之衛生所當注意者有二端 
　　（一）保天然之形態　欲保天然之形態則宜防者爲彎曲之害蓋一犯此害則不特失其姿態之美觀且害器官之作用起疾病之根源預防之法首宜注意於姿勢如坐時作業之際務令身體正直使不致犯駝背等及窄胸等病症且不可懸垂二足使受重力之作用致大腿骨屈向後方面爲彎足症而桌椅之高低尤宜適合身度若懷抱之小兒則當未能步行之前切勿强之學步但起坐之時亦當令之正直如高捧肩荷背負等皆在應戒之列次宜注意於壓迫切不可以過重之物置於肩背亦不可衣緊服着窄履以及束腰等等 
　　（二）圖充分之發育　欲圖充分之發育首爲飲食適宜次則使用合度蓋骨需養分始能發育而養分之由來不外含于飲食物而骨之增强基於合度之鍊鍜故少年人之飲食料應以多含石灰質爲上（如乳汁等最好）因爲少年人骨之成分膠質過多故也至於烟酒之類最能妨害骨之發育務在屏絶之列其他關於使用者則務避不規則之運動而運動之時間亦宜合度母過母不及（乙種酬） 
道德 
[余之覺悟語] [  陳笑梅]  
　　天下最可貴者時 
　　天下之人莫賤於無職業 
　　　有依賴性則百事不能成 
　　　不足恥可恥是貧而無志 
　　富莫富於博學多才 
　　天下無論何事他人所能爲者我斷無不能之理 
　　人當少年時代以自養其身爲第一要務 
　　母道人之短長 
　　莫聽單方面言 
　　人能處處改過雖過猶無過 
　　游戲塲是消耗青年意志的地方 
　　　學識之人似盲人行路 
　　樍財遺子孫子孫未必能守 
　　敎子弟讀書更好於樍財遺產 
　　我打人亦打依然是換手自打我駡人亦駡分明是換口自駡 
　　刻苦忍耐亦爲人生之第一要務 
　　目覩之事見之猶恐未眞也背後之言聞之豈可深信乎 
　　學問空疎是一生之窮（乙種酬） 
[西方格言（二○四）] [  謝介子趙蔣]  
　　　爲好人最爲可貴（譚萊生）（Tennyson） 
　　導盲者識路最爲不易（意大利諺） 
　　自以爲多智者所知恒最少（英吉利諺） 
　　世無盡有者亦無盡無者（德意志諺） 
　　鐵工與其錢同爲黑色（英吉利諺） 
　　久不結婚其後易生可恥事（希臘諺） 
　　狐恒食距其窟最遠之物（英吉利諺） 
　　盡人能言者不必盡人能成之（德丹諺） 
　　石之疾墮無人能止之（英吉利諺） 
　　人恒不覺其生之短（約翰生）（Johnson） 
經濟 
[果樹蕃殖法] [  馬東厂]  
　　栽培果樹者普通多用接木以爲蕃殖方法但接木所需之砧木必須培養四五年始可接用且由砧木接成果樹又須四五年始能結實然則自養砧木之時至結實之時計算先後已虚靡八九年之久良可惜矣今春余在家得一簡便法僅養四五年即可結實 
　　其法極爲簡單即於春間地氣融化時揀取已結實良善果樹四尺長之枝條剪下下端四寸許插入一内容三四斤水之瓦缾内（缾口要細小者）上端露於缾外將缾口封緊務使不通空氣蓋恐透氣水易散盡也然後掘一土穴將缾埋穴内惟須深埋至淺亦必缾口距土皮五寸餘周圍以土掩畢再灌以水俟天氣和暖自能從缾口上土皮之一節枝條上生根鬚而果樹成矣 
　　今春清明日余於家園中照此法曾栽杏桃山楂數種爲日不久束裝東來今不知生長如何矣友人公羽君云渠同鄕王某係農林家行此法多年頗著成效余益信此法之至良矣（乙種酬） 
法制 
[自救行爲長風] [  ]  
　　吾人所享法益（法律所保護之利益）遇有侵害時爲回復原狀計得不藉公力而以自力救濟之此種行爲在法律上不認爲犯罪而名之曰自救行爲蓋認吾人有目衛之權能也德國民法有明文規定日本民刑兩法均無之在吾國刑法雖未規定（民法草案雖曾規定然未頒布不生效力）然查大理院法令解釋八年五月統字九九七號云於人將死之際故意移置他處以速其死者雖應負刑事責任惟甲 
中國青年求學出困難 
如果確僅因乙服毒赴其家圖害乃移回乙家冀免拖累自不爲罪又大理院判例上字六五三號云鄕曲地方保安設備未能完備者被害人往往沿舊日自力救助之習慣出花紅賞格購緝加害人藉獲原賊而貪得賞銀者狃於積習爲之盡力追攝初不知爲觸犯法律之行爲此等習慣本不背於公共秩序善良風俗與刑律第十四條之條件相符應不爲罪云云則法律上雖未明認然大理院判决例及法令解釋旣已認許故吾人事實上得行使自救行爲如取還不法占奪之自已財物或扣留將逃走之債務者等均不認爲犯罪也（乙種酬） 
科學 
[食鹽在化學藥品製造上之用途] [  我裁]  
　　食鹽爲食料中之要品並用以貯藏食物及製造化學藥品等效用甚大不可枚舉茲擇由食鹽製出之重要化學藥品述之於下其不重要者槪從略 
　　一㲶氣　㲶氣用以製漂白粉通常用硫酸食鹽二氦化　製取　　反　式如下NnO2＋２Ｎacl＋２Ｈ２ＳＯ４＝Ｍpso4＋Na2SO4＋2H2O＋Cl2或電解食鹽亦得㲶氣　結果爲NaCl＋2H2O＝2NnOH＋H2个＋Cl个故㲶氣發生於陽極氫氣發生於陰極二極在食鹽溶液中須使其隔開以防陰極附近所成之氫氱化鈉與陽極發生之㲶相混和至其隔開之方法則以限於篇幅故從略 
　　二鹽酸鹽酸可用以製㲶氣顏料及各種之㲶化物乃製炭酸鈉時之副產物也在羅布蘭法LelilancesProcesss第一步之變化時食鹽與硫酸作用發生㲶化氫氣2Hacl＋Ｈ２ＳＯ４＝Ｎa2SO4＋2Hcl个使經過中盛石粒骸炭之高塔水滴自上緩流而下則㲶化氫溶於其中而成鹽酸　　三炭酸鈉炭酸鈉可以製肥皂玻璃其製法通常則有羅布蘭法及沙爾哀法（甲）羅布蘭法LehlanesProcessl將硫酸與食鹽共熱之則得硫酸鈉再混炭末及石灰石於硫酸中强熱之　得炭酸鈉 
２Nacl＋H2So4＝Na2SO4＋2HC1个Na2SO4＋2C＝Na２Ｓ＋２Co2个Na2S＋CaCO3＝Ｎa2Co3＋CaS然所得之炭酸鈉不甚純粹以水浸之則以硫化鈣不溶解於水中而得炭酸鈉之溶液蒸發之則得其結果晶體（乙）沙爾哀法SolvayProcess通入無水炭酸及阿摩尼亞於食鹽之溶液中則得酸性炭酸鈉之沈澱以此沈澱熱之則分解爲炭酸鈉NaCl＋H2O＋NH3＋Co2＝ＮaHCo3个＋NH4Cl2NaHCo3＝Na2Co3＋H2O＋Co2此無水炭酸復可以轉導至食鹽之溶液中又㲶化錏之溶液加入氫氱化鈣則得阿摩尼亞而再導入食鹽溶液中 
　　四氫氱化鈉氫氱化鈉可用以製顏料肥皂紙等電解食鹽時則得㲶氣與氫氱化鈉蒸發氫氱化鈉之液體則可得其結晶體 
　　五硫酸鈉硫酸鈉可用作醫藥又爲製炭酸鈉及玻璃之原料其製法有下列之三種（甲）羅布蘭法LeblanesProcess即由食鹽與硫酸作用而成（乙）哈克利氏法HargreavesProcess將無水亞硫酸空氣通入鐵室中而與熱至五○○度之食鹽相作用則成硫酸鈉 
　　４NaCl＋2So2＋O2＋2H2O＝2Na2SO4＋4Hcl个（丙）此礦法則以硫酸鎂Kieserite與食鹽共熱之而得硫酸鈉2NaCl＋MgSO4＝Na2SO4＋MgCl2以其溶液冷之則可得硫酸鈉之結晶體（乙種酬） 
雜錄 
[太平洋會議之參考資料序（七）] [  陳冷]  
　　項君遠村輯太平洋會議之參考資料訖索余一言以爲之序余曰有是哉以偌大太平洋會議問題而其參考之資料僅若是戔戔而已乎以中國國人對於太平洋會議如是之重要其足爲參考之資料者僅有我項君遠村一人所輯之戔戔而已乎於以知我國人之切實研究國事者鮮也夫兵家言知彼知已勝乃可全今之外交若欲戰勝於尊俎之間亦豈能外於知彼知已之例然則一問題起而所謂參考資料者又豈能厭其詳而不求其備哉今以戔戔者應之不其危歟雖然以國人切實研究國事者鮮項君遠村盡其一人之力爲之輯其參考資料在項君固可告無罪矣 
中華民國十年九月陳冷 
[文明結婚證書]  
　　五彩精印美麗無匹紙張純潔塡寫時可無油筆之弊 
　　甲種　　價洋五角 
　　附贈結婚儀式一本所有結婚時祝詞頌詞無不　　齊備一切儀式亦均有極好模範 
　　乙種　　價洋二角 
　　上海棋盤街文明書局發行各省中華書局代售 
 
 
