# 1921 - 248 - 4917443

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[政府借債之奇幻] （冷） 
　　北京政府無一能惟於借債之變化奇幻 
而不可測度外債已窮則借內債內債將竭則又異想而借及於清室之價清室原爲索欺乃一轉移間反而借得其欵雖有古今中外借債之能人我於此歎觀止矣雖然借之方法固極奇幻而債之信用將由是而益掃地債譬之路苟有一路可通者無不盡爲之塞非特路也苟有一隙可入亦無不盡借以塞之迨至所塞旣滿則他日之開而通之也愈難然則今日之所謂奇幻即力造他日之困難者也 
　　然則今日政府之能者其視不能者爲害尤烈 
命令 
　　九月十一日大總統令特派昭武上將軍管理將軍府事 
務毅軍軍統姜桂題爲陸軍檢閱使著即來京供職此令 
　　又令任命汲金純爲熱河都統此令 
　　又令內務總長齊耀珊呈請任命劉翔雲爲技正應照准此令 
　　又令司法總長董康呈請任命宋孟年爲直隸高等審判廳庭長楊繼楷署直隸高等審判廳推事均照准此令 
　　又令司法總長董康呈署京師高等審判廳書記官長傅琳懇請辭職應照准此令 
　　又令陸軍總長蔡成勳呈科長沈尚樸另有任用請免本職應照准此令 
　　又令陸軍總長蔡成勳呈請任命周錚爲科長應照准此令 
國內專電 
　　北京電財部又電北戴河丶請安格聯擔保十年公債丶安覆電患耳聾病丶去實不慊於財部三批登出四千二百七十萬元年八年價票之號碼丶因整理公債基金僅擔保已經登號者丶今陡增四千七百萬債票丶基金不啻破產丶又供憲向清室移用千零七十萬元丶盡給元債丶世續函徐丶謂以現易債丶吃虧什四丶以債換債丶又耗什六丶應請設法善後丶財潘主張索性將此債券借來丶作爲政府欠淸室債千零七十萬丶分十年還清丶正在接洽丶（十一日下午一鐘） 
　　北京電張作霖前日派督署參謀長喬賡雲來京丶將經略印繳呈公府丶留呈辭職丶並命喬不俟政府批准丶先行回奉丶昨喬返奉丶徐靳磋商慰張方法丶結果將五月下旬天津會議决案丶犧牲姜桂題丶付以檢閱使虛名以熱河畀汲金純繼丶并電勸張作霖速進行復蒙丶 
　　北京電今晨八點半丶美使遞國書丶　　北京電各省反對直接交涉電丶共到院十餘起丶可信此案在太平洋會以前丶無交涉餘地丶但在太平洋會議上丶亦無法解决丶因美總統請柬丶確有先行接洽之語丶不啻五頭預備會議變相丶予連日訪外團丶觀察太平洋會前途丶吾國希望確少丶而魯案丶前途丶將終成爲希土之克利得島問題丶亘數世紀而後解决丶　　北京電美國務院聲明丶宜昌華人雖有電請開租界丶美政府爲尊崇中國主權丶决不採芝罘式條欵丶與中國以難堪丶惟對於兵變宜嚴懲統兵官丶并爲杜將來再發現起見丶官爲罰欵式之賠償丶并禁止武人在繁盛商塲容留與活動丶不限於租界丶凡有外人財產處丶一律適用丶以上條欵已以此旨告休使丶 
　　北京電中日國境對巡辦法丶决定照中法禁匪章程丶將邊境引渡犯人辦法丶增人條欵丶（十二日下午三鐘） 
　　北京電顧維鈞電外部丶此屆國際行政會丶被推爲會長丶一切因應尚不辱命丶並被推舉爲慈善禁烟股股長丶請對禁烟成績丶隨時電示丶以便報告丶（十二日下午三鐘） 
　　北京電中墨換文丶九日在墨京舉行丶係新約未成時適用舊約之聲明丶並另訂華僑留墨待遇辦法十二條丶同時換文（十二日下午三鐘） 
　　北京電卜爾照函告丶德政府派華根納署廣州總領事丶克努聰函告那政府派歐閣爲厦門領事 
　　北京電王瑚電丶蘇振務處九日成立丶嚴家熾爲總幹事丶（十一日上午十二鐘） 
　　北京電劉承恩電丶廬山會議籌備處九日招牌出現於漢口丶 
　　北京電京漢寳蓮寺站土匪丶爲豫軍擊退丶（十一日上午十二鐘） 
　　北京電史蒂芬到京丶門羅昨到京丶 
　　北京電閣員張王等赴津丶係唁蔡成勳叔喪丶（十一日上午十二鐘） 
　　天津電齊耀珊張志潭昨夜來津丶今早返京丶原因未詳丶 
　　天津電曹銳仍在保定丶又續假數日丶（以上十一日下午十鐘） 
　　漢口電宜昌上游丶佳（九）（日）灰（十）（日）無大戰事丶真（十）（一）曉鄂軍兩岸增生力軍丶約一混成旅丶進擊川軍丶戰事極烈丶川軍困乏彈藥丶江北岸退至秭歸屬新灘丶江南岸退至巴東屬西芽坪丶是役川軍一支隊渡江丶被鄂單追及均溺死丶當陽方面丶聞直軍約一旅丶與但懋辛部接觸丶勝負未明 
　　漢口電張紹曾冬電丶反感漸起丶張眞（十）（一）應吳召赴岳丶商解釋文丶以袪誤會丶 
　　漢口電直使署派員來鄂丶眞（十）（一）解去槍砲彈二百箱赴保丶 
　　漢口電孫傳芳部五六八三團丶文（十）（二）由江通輪運往蘇州丶 
　　漢口電施南方面丶川軍已與由湘西龍山繞入湘軍會合丶該處未駐鄂軍丶故無戰事丶 
　　漢口電湘趙派唐義彬仇鰲爲正式議和代表丶已到岳州丶對於直軍駐岳丶絕對否認丶並宣言湘省此次武器厥爲主義（以上十二日下午四鐘） 
　　香港電圍龍粵軍丶已大集三江口丶雖佔要隘多處丶但敵有三萬衆丶據險堅拒丶非旦夕可下丶 
　　香港電鍾景棠蒸（十）（日）電稱丶庚（八）（日）助黃大偉擊退進窺太平府之韓彩鳳譚浩明等軍丶 
　　香港電粵弛米禁丶米價暴漲丶 
　　香港電胡漢民汪精衛鄧鏗因公赴邕丶眞（十）（一）已返粵丶（以上十二日午七鐘） 
　　蕪湖電李兆珍乘利濟丶帶衛隊一連丶申刻過蕪（十二日下午四鐘） 
國外專電 
　　日內瓦電顧維鈞由英代表貝爾福推薦丶被舉爲法律憲法問題委員會第一股主任（十日） 
公電 
　　長沙來電各報館均鑒丶湖南省憲法草案丶已於本日審查完竣丶合亟電聞丶湖南省憲法審查會艷印丶 
　　廣東來電各報館鑒丶本日奉大總統布告丶歐戰告終丶太平洋及遠東爲世界視綫之焦點丶美國大總統發起華盛頓會議丶以圖解决太平洋及遠東各問題丶柬請吾國與會丶夫遠東問題丶實以中國爲樞紐丶而中日廿一條高徐順濟滿蒙四路密約丶及其他秘密協約丶制我死命丶奪我主權丶不廢棄之丶國將不國丶追原禍始丶此種條約實締結於徐世昌及其黨徒之手丶以手　禍國條約之人丶膺解决遠東問題之任丶狐埋狐搰丶必無所幸丶况徐世昌之地位丶產生於非法國會丶自其去年布告舊法新選丶其所取得之僞資格丶亦已喪失無餘丶故徐世昌對於中國問題丶以道德言丶以法律言丶均無發言之餘地丶更無派遣代表之資格丶絕非假借紙上政治統一而可以盜權妄爲者丶本政府職權丶由法律所賦予丶爲中華民國正式政府丶向來對外交涉丶均係乘諸公道丶故周旋國際丶絕對不受何種縛束丶本大總統謹代表政府及中華民國國民丶鄭重宣言丶將來華盛頓會議丶苟非本政帝所派之代表丶列席與會丶則關於中國之議决案丶槪不承認丶亦不發生效力丶凡我友邦及我國民丶幸共鑒之等因特達丶總統府秘書處歌印　蘇人乞賑電各報館並轉蘇州旅滬同鄕會陸翥雙尤懷臯貝潤生施善畦諸同鄉公鑒丶今秋雨水過多丶各鄉荒象已成丶本日特電軍民兩暑文曰丶南京督軍省長鑒丶秋潦驟降荒象已成丶請飭縣詳查災區丶并積穀實數丶以備平糴丶謹代表吳縣全體人民專電呼籲丶吳縣市鄉公報顏大圭張一澧文叩丶已飢已溺丶人同此心丶務乞一致呼籲丶以達賑災目的丶吳縣市鄉報顏大圭張一澧叩丶 
世界路透電 
[國際聯盟記事]  
　　十二日日內瓦電顧維釣博士以國際聯盟行政會代理會長之名義致牒四士約協國丶聲明收到肯哈氏之上書丶並請諸國竭力與美國解决現在計論中關於託管權問題之各爭點丶 
[德國內爭紀]  
　　十一日柏林電據末尼克當局宣稱丶巴伐里亞關於柏林文諭文丶尚未作最後决議丶巴伐里亞內閣雖大多數主張拒絕巴伐里亞代表與中央政府商定之和解辦法丶但國會中考慮此事之委員會願與柏林繼續談判丶以期續得讓步丶 
　　十一日柏林電末尼克消息丶總理加爾博士及司法總長羅士氏均已辭職丶二人皆反對調和辦法是力者丶 
[俄國饑狀]  
　　十一日芬蘭京城電俄國有名著作家某氏語客丶謂南森博士所述俄國災情及應需之賑物丶均不準確丶此次俄國遭荒之區丶多爲最肥沃之部分丶全國之糧食丶皆產於其間丶今患飢者共有二千萬人至二千五百萬人之多丶斷難普濟之丶故至少將有三分之一成餓莩丶飢民現紛紛棄家逃荒丶大半向東而進丶布古爾瑪地方近有飢民兩隊相遇衝突丶死者一萬二千人丶 
[匈國與協約國]  
　　十一日巴黎電大使會議致牒駐巴黎匈使丶謂匈國匪隊或常備軍在西匈所行之暴舉丶勢將直接牽涉匈政府之責任丶文內請匈國退讓白根倫丶如匈國堅持目下之態度丶則協約國將用懲戒的計畫丶保障對匈和約之履行丶 
[萬國黑種大會]  
　　十一日巴黎電各報登載論文丶論刻在倫敦不魯塞爾巴黎舉行會議之黑種大會丶謂不歡迎黑種合法志願者丶非在法蘭西民國屬地丶法國衆議員某氏謂巴黎黑種大會尤饒興味丶與會之法葡比代表團及英美屬地代表之大多數均竭力反對過激主義丶與加凡氏之國教分離論丶美國代表團主任波伊斯氏反對國敎分離論尤力丶並斥責加入第三萬國勞工大會之任何見解丶康達斯氏聲明大會會員之大多數均贊成法代表表示之意見丶即就黑種目下進化之階級而言丶黑種中之抱共產主義者非得白種之輔助難望解放自已是也丶與會各代表均一致感謝法國所施之善政丶 
[印度製糖情形]  
　　九日西姆拉電一九一九年底所組成之委員會丶今已發表其調查印度製糖業之報告丶謂印度每英畝僅出糖一噸丶而爪哇則出四噸有零丶夏威夷亦出四噸半丶印度蔗糖之減少丶係種法太舊丶而糖廠辦理不善所致丶該報告主張採用爪哇以機械運送甘蔗之辦法丶並謂現行稅率與海船鐵路之運費丶固皆保護印度之糖業丶但非採用爪哇制度丶無以促糖業之進步丶改革之道丶在設立印度糖業局丶先以官吏組合之丶終則改以非官吏辦之丶再 
 
 

Page 7

 
 
　　設立糖業研究所丶亦屬要圖丶以整理各省之研究事宜丶 
[法國農事收成]  
　　十日巴黎電葡萄收成丶既佳既多丶以較麥收丶殊無遜色丶故今年農事丶就大局言丶可謂十分美滿丶照目前情形丶日用要品之價格丶不久可望低落丶內閣現籌議方法丶以期減輕生活代價丶並裁判投機事業丶 
[美國水患]  
　　十一日美國桑安土尼哇電此間因大雨發水丶全鎮商區均遭淹沒有數街水深十五呎丶死者數百人丶無家可歸者二千人丶水已退去一部分丶續電云丶此間水患丶不若初料之重大丶死者共三十九人丶損失約美金千萬元 
[各國近事記]  
　　十日西姆拉電陸軍參謀處公報稱丶瑪拉巴大局丶已易控制丶惟以地方遼廓丶地勢險惡丶故恢復秩序之舉丶一時尚不易就緒丶叛黨今已不復抵抗軍隊丶軍隊刻從事搜捕叛黨丶並恢復地方常狀丶 
　　十日紐約電禁酒員搜查某希臘船歸時丶搜查隊主任菲資巴特里克氏忽以手槍向胸部開槍兩響丶登時殞命丶現信乃突然發狂所致丶該船員役曾以短銃與搜查員互鬥丶計受傷者七人丶已解入醫院丶搜出之酒丶值美金一萬四千元丶又藥品值美金七萬五千元丶 
　　十二日喀爾喀特電紡麻廠減短工作鐘點之時期丶已展至十二月杪丶 
　　十一日倫敦電美國造船專家泊里斯登氏在利物浦語客丶謂美國造船業就貨船而論丶全無生氣丶所造者幾全爲油船丶大造船廠多家現均閉門丶 
　　九日倫敦電八月份貿易報告丶出入口貿易較煤礦罷工時所臻最低之度丶皆見起色丶出口品與入口品較之七月份丶各約增多英金八千萬磅丶 
　　十一日巴黎電奧國腓萊德立克大公爵丶前在中歐置有產業丶如德成鐵鑛等類丶共值四千萬金鎊丶悉爲中歐各政府所沒收丶現有美國有勢力之銀公司與大公爵議妥丶將代向中歐諸國索還各產業丶俾照美國公司辦法恢復營業丶 
　　十日柏林電恰爾洛特堡高等專門學校之中國學生三十人丶參觀西門士太特地萬之西門子歇克特工廠丶由遠東會社指導一切丶 
　　十日巴黎電法國著名飛行家泊萊特氏將赴遠東充教士丶 
　　九日日內瓦電法國公法學家維士氏英國芬萊貴族日本大田博士丶可望被舉爲海牙萬國法庭裁判員丶 
　　十日巴黎電商業現確有起色丶馬克之價日落丶殊令人疑懼丶蓋防德國將發生劇烈風潮也丶目下馬克每枚值價不滿半便士丶 
　　十一日巴黎電克勒滿沙氏已由柯細加行抵馬賽丶與容談話時丶復聲明不願再入政界丶 
　　十一日巴黎電柏林電稱丶德國著名著作家郝浦滿氏已謝絕充德國候選總統丶 
太平洋路透電 
[在鄂直軍記]  
　　十一日漢口電據宜昌確實消息丶附近戰事仍在進行中丶吳佩孚之軍已源源得援丶漢口一帶之吳軍頗不安靜丶要求發給欠餉丶蕭督已允於中秋節前發給丶此間雨水甚多丶 
[香港近事記]  
　　十二日香港電伍德將軍與福白斯氏等今日午後乘高麗丸抵埠丶港督代表政府登船歡迎丶伍德將軍等巳定星期四日（十五日）乘亞細亞皇后號赴滬丶 
　　十二日日香港電昨日午後觀象臺地震計復表現地震 
[高麗之炸彈案]  
　　十二日漢城電今晨有人向總督署上層拋擲炸彈兩枚丶僅一炸裂丶碎玻璃數面丶並損及地板天花板丶惟未傷人丶行兇者逃逸丶此舉目的丶似在擾亂人心丶而非志在暗殺丶 
[日本近事記]  
　　十二日西京電昨夜此間舉行提燈會歡迎皇太子丶有羣衆集於宮門之外丶皇太子下諭放衆入宮中廣塲丶於是門外之人一擁而入丶致有婦孺二十人擠倒被踏丶宮中衛隊繼乃以射水管驅散羣衆丶 
國外要聞 
[辛博森在英之談片]  
　　中國對太平洋會議之希望 
　　上海泰晤士報七月二十八日倫敦通訊云丶記者昨晤辛博森於維多利亞旅館丶辛氏來此丶已數星期丶以中國總統府顧問之資格丶爲中政府陳述對於英日續盟及華盛頓會議之意見丶辛氏徇記者之請丶泛論大局丶其言日丶中政府所謂之太平洋問題丶旅華英人不可視爲中國在大會中將索回其所失種種權利之解丶試舉一事以明之丶中國要求取銷領事裁判權之說丶傳聞已久丶且有中政府派余游歐目的花此之消息丶其實余毫無所聞丶余曾向與余同來之大理院長王博士丶詢其意見丶王答稱編定法制丶至少須十年始克告成丶而設立法庭之良好系統丶又需數年丶大約在十五年內丶中國尚未足語此丶觀此則收回領事裁判權之間題丶中國未必提交於大會也丶關稅一層丶會議時中國定將提及之丶蓋商務最盛者爲英美日三國丶而此三國之商約丶則在此二十年中棄置一旁丶全未實施也丶列國與中國所立之商約丶有許中國增收關稅百分十二半以作釐金廢除之報酬者丶欲求列強對於切實關稅辦法之同意丶則公共會議尙矣丶較諸單獨談判易於辦理丶其故以列強於單獨談判之際丶輒各要索權利爲交換品也丶中國於財政方面及鐵路事件丶將有若干討論丶此亦無待疑問丶中國鐵路爲政府專有物丶此種原則丶必成立之丶鐵路所有權及辦理權必爲國有丶山東鐵路亦當照此辦理丶日本曾建議以中日各半共組山東鐵路公司丶此非中國所能允許者丶若允之則無異以鐵路永遠置諸日人公司董事之掌握中丶中國所欲仿行者爲京奉鐵路之辦法丶今日中國各鐵路丶以京奉辦理最善丶若照此路辦法丶利用日人技術丶固中國之所願丶但若欲在山東造成第二南滿鐵路則不可也丶租借地問題丶亦將提出於太平洋大會丶不獨膠州旅順如此丶即威海衛廣州灣亦須提議之丶若干年前英國曾告知駐英中國公使丶據謂如有友誼的辦法丶英國甚願取銷其鐵路讓與權丶想中政府定以今日爲提議此事之適當時機丶尚有一事丶大約將提議者爲撤回駐華外兵之問題丶外兵久應撤回丶迄今未果丶除南滿駐兵問題外丶尙有依據一九○一年草約駐兵北華之事件丶漸進的撤兵計畫丶當屬可行丶預定撤兵日期丶庶時局不致驟變丶此事之解决丶繫於各方面所表示之善意丶中國愈知其國際地位之重要丶愈可促進其內政丶此乃外人所當知者丶中央政府負有國際事件之更重大責任丶則更易責成各省丶使之一致就範也丶是以太平洋會識丶不獨可和緩太不洋之局勢丶且可大助中國內政之改革丶此非余一人之私言丶負責任之華人固無不作如是想也丶余言及太平洋問題時丶英人輒注意聽之丶英人之公道知識丶於此大著丶惟官塲見英報評論中國事件之態度丶頗爲驚慌丶其實中國固理直氣壯丶其所需者公道而已丶 
國內要聞 
[日使提出節略後之魯案]  
　　日使小幡前日至外交部丶提起山東問題丶向顏外長面交節略一件丶情形巳紀前報丶茲據接近政府者云丶小幡於六日奉到日政府訓令丶囑與我聲明正式交涉丶七日下午五點親赴外部丶顏氏接見丶小幡當將直接交涉案提起並遞節略一件丶內容計分八欵㈠日本願將青島全部丶交還中國丶㈡青島由中國自由開闢商埠丶日願取消租界丶㈢沿膠濟鐵路所有礦產丶由中日合辦丶㈣中德條約所有日本繼承之各種權利丶均願取消丶㈤中國得自管青島海關丶㈥青島公產槪行交還中國管理丶㈦高徐順濟等路丶移交四國新銀團丶㈧上列七項辦法丶由中日組織委員會協議丶俟中國路警編成丶即將日兵撤退丶　顏氏以案情重大丶答以俟陳明府院丶參合民意丶再爲商議丶小幡退後丶顏氏即將小幡來意及節略丶呈達府院丶前日（八日）提交閣議討論丶各閣員均未贊一詞丶最後僅由某閣員聲明丶各部對於外交事務丶不免隔膜丶最好由外部妥擬具體辦法丶再行提出討論等語丶故當日並未有何等具體决定丶惟聞靳氏曾於九日下午一時丶在棉花胡同私宅丶召集特別會議丶討論應付方鍼丶列席者有曹某陸某江某及院秘書長郭則澐帮辦楊熊祥等丶會議內容丶極爲嚴秘丶聞其結果丶大致擬以及開態度丶先對國內表示丶以緩利國民方面之激烈反對丶一面由曹陸汪等丶與日人爲非正式之接洽丶至外交部方面丶現擬在京宣布內容丶一面將據其內容丶通電各省當軸各埠商會及其他團體丶請其發表具體意見丶以定因應方鍼丶 
　　北京太平洋日刋某君丶昨至外交部訪錢司長談及山東問題丶某君問小幡前日所交說帖內容若何丶錢司長云丶內容共分八條丶所列節目頗爲詳盡丶舉其要點丶則㈠將青島主權交還中國丶即指將德人在青島所有公產及關稅等項丶一律歸中國管理丶㈡山東境內鐵路礦山要求中日合辦丶但申明高徐順濟等路移交四國錢團丶㈢沿鐵路之日本軍隊丶應俟中國將警察辦好丶確能盡保護之責任時丶由中國政府正式通告日本丶始將軍隊撤回丶某君問顏總長當日對小幡若何答覆丶錢司長云丶顏總長答覆小幡丶略謂山東問題丶年來最爲國人所注意丶國民興論丶自應尊重丶政府辦理此案丶應俟徵求國民多數意見以爲準則丶此時尚不能與貴公使談及云云丶問政府對於山東問題丶究持何種方鍼丶錢司長云丶前日提出閣議時丶大家贊成小幡所交說帖丶即日公布丶並電告各省區各法丶徵求意見丶總之政府完全以民意爲標準丶問可否將小幡所交說帖丶抄示一份丶（答）抄一份亦無不可丶好在日使對於此事丶係取公開辦法丶並已同時抄寄英美政府各一份丶且有日內將說帖宣布之說丶故外交部對於此事並無秘密之必要丶但今日較忙丶一二日後丶即拍發通電丶屆時即可抄送云丶 
　　又據某方面消息云丶日本此次提出關於山東問題之節略丶所謂讓步者丶殊多愚弄我國丶有名而無實丶即以拋棄設置專管居留地及共同居留地一事而論丶若日人仍以保有既得權利爲條件丶則日人現在佔有租借地中既得權利丶幾已無餘丶中國既須將租借地全部開放丶外人之居住營業丶一切自由丶又復承認其各種既得權利丶則所謂以膠州灣租借權還諸中國者丶悉屬空文丶與不拋棄專管居留地直無何等分別丶蓋日人年來在山東布置已妥丶根深抵固丶今乃以甘言誘我交涉丶無非欲從事實上之佔有丶更加以法律上之佔有而巳丶况日人之要求開放者丶恐或尚不僅爲租借地內之範圍乎丶其次則要求合辦山東鐵路及其附屬礦山丶此層我國决不能予以允許丶蓋所謂合辦者丶盡屬名義丶鐵路與軍事商業之關係丶非常重大丶附屬礦山丶其名詞攏統而無範圍丶日本只須此條丶其佔據山東之陰謀丶即已完全達到丶此國人所當嚴重注意也丶 
　　上海日人某通訊社十二日北京電云丶中國政府對於日本關於山東問題之提示條件丶有發表之遍詢輿論之希望丶巳於前日將此意傳達日本公使館丶日本公使館已電達日本外務省請示丶結局或將在東京北京兩處同時發表丶 
[津各界對魯案之表示] 　反對直接交涉 
　　天津各團體市政研究會·天津總商會·蘆網技所·學生同志會·救國十人團·國貸維持會·自治籌備會·敎育會·實業儲金會·紅十字會·門市洋布商同業公偷·洋廣貨同業公會·鞋商研究會·廣東會館·各報社等丶約二十條機關丶於前日（九日）下午五鐘假天津總商會會塲開會丶討論太平洋會議問題丶是日與會者約有六十餘人丶公推李實忱爲主席丶報告商會當行公會加入團體丶共同進行丶繼由趙蓬光報告推舉張仲述爲太平洋會議之國民代表丶與張君令兄張伯苓接洽丶得美滿結果情形丶主席又報告關於太平洋會議建議本國提出之議案丶宜擇外交上緊要問題提出丶如關於內政之瑣事丶可以不必討論丶以免繁複丶亦難收效丶最近駐京日本小幡公使已經向外交部提出直接交涉丶有讓步之表示丶而對於經濟上並無讓步丶此種步驟丶未始不係爲太平洋會議之預備丶吾等宜審慎討論丶直接交涉丶固爲國人奔走呼號所反對丶倘能取消日本要求之二十一條丶靑島爲無條件之交還丶何嘗不可直接交涉丶否則凡我人民誓死不能承認丶隨即宣讀救國十人團與學生同志會對於太平洋會議建議應提出之議案有五丶（一）取銷日本要求之二十一條丶（二）日本繼承德國當歐戰前在山東之權利完全交還丶（三）按照馬關條約丶維持朝鮮國爲獨立國家丶（四）兩國或兩國以上締結條約時丶不得涉及中國地位丶（五）中國與各大國受平等之待遇丶此外並譏决交國民代表在美就近演說喧傳數項（一）中國民意願縮短軍額丶（二）中國民意願行聯邦制丶（三）中國人民希望收回領事裁判權丶（四）中國承認各國爲永遠獨立國丶以保世界丶永久和平丶（五）華人要求各國禁運嗎啡鴉片毒物入境各案丶均經完全通過丶馬千里提議此次日使提出直接交涉丶凡我國民均立有拒絕之表示丶以鄙人理想推測之丶日本辦外交向稱敏捷丶均有步驟丶素知中國辦事向係因循丶乘此時機先提出讓步交涉丶迨至十一月十一日太平洋會識中國提出此案時丶即可聲明此案已經中日兩國交涉丶正在中途丶尚未解决丶無提出之必要丶至此時中國再想力爭丶恐亦無濟於事丶鄙人意見丶先督促外交當局拒絕直接交涉丶成爲有條件之拒絕丶（譬如非得取銷二十一條丶與無條件交還青島丶不能直接交涉丶）如此庶不致於將來太平洋會議時丶發生窒礙丶主蓆諮詢全塲意見（結果）電請中央拒絕直接交涉丶並電各省各團體一致主報丶公推馬千里劉激清李仲吟爲起草丶李序東提議將天津各團體對於太平洋會議之主張用快郵代電分致全國丶共同進行丶（結果）一致贊成丶至七旬半鐘始宣布散會丶茲錄各團體致政府電如次丶大總統國務總理外交總長鈞鑒丶山東問題丶關係我國存亡丶凡屬國民丶豈容坐視丶五四運動以來丶學商各界不惜生命之犧牲丶始得歐約拒簽之結果丶而數年懸案不能驟决者丶蓋山東問題爲中德之交涉丶而非中日ｚ交涉丶日本之所以要求於我者丶與日本交涉也丶與日本直接交涉也丶我學商各界所以力爭者丶應與交戰之德國交涉也丶不願與協約之日本交涉也丶歐戰既停丶和會既開丶日本以機智之手段丶遂將德人交還中國之山東丶據爲已有丶我不與之交涉則已丶交涉而不與以莫大之利權丶日本又何爲冒此不韙耶丶近讀報載日本乘太平洋會議之前丶以久置懸案之山東問題丶突然提出直接交涉之要求丶度其意之所在丶蓋矚目與太平洋之會議丶姑不易論其提案範圍何如丶太平洋會議既在數十日內丶稍一延宕丶即屆開會之期丶倘我元與直接交涉丶則將來議席上日本只用一語丶即可解决日丶山東問題現已直接與小國協商矣丶夫太平洋之會議丶本爲國際之不平者而使之平丶我即先與協商丶巳無不平之印象丶即無會議之必要丶今日直接交涉果成事實丶則日後予取予求丶任其裁制丶對於各友邦且無置喙之餘地丶作繭自縛丶愚不可及丶公民等集合二十餘團體丶公同討論丶僉以山東問題應澈底的拒絕直接交涉丶冀存外交上一線之生機丶俾於太平洋會議席上得有發言之餘地丶迫切上陳丶伏乞垂鑒丶 
[北京太平洋討論會開會記]  
太平洋問題討論會昨日（九日）午後二時丶仍在石駙馬大街鐵路協會開第五次常會丶會員到者一百零六人丶由總幹事葉恭綽主席丶首由主席報告一週間經過情形丶約分三項丶一新介紹會員十三人丶新推舉幹事三人丶二中外各界人士之來電丶三本會代表黎鴻業丶傳笠航兩員赴外部接洽情形丶主席報告畢丶當由傳君繼續報告丶前日向外交部詢問英美日協定議題範圍丶及山東直接交涉兩問題丶據該部當事者稱丶協定問題範圍一事丶日前美國來函請中國加入丶該函中有云丶美國對於太平洋會議之前丶劃定範圍一事未表贊同丶祖甚願互相交換意見等語丶以此觀之丶即有預先交換意見之必要時丶中國亦無不可加入丶至山東問題丶前日小幡公使確曾到部表示丶希望直接交涉之意丶其談判情形丶與外間所載大略丶相同等語丶傳君報告畢丶當即開始討論議案丶㈠太平洋會議開會前丶各國擬協定議題丶我國應持如何態俊案丶（延前會）會員小俞誠之漆運鈞萬鳳章梁家議包承志等丶均相繼發言丶大抵有主張澈底反對於協定議題範圍者丶有主張我國既可加入丶則關於無妨我國主權意見之交換丶當可承認丶似不必堅待反對態度者丶當由主席折衷各說丶定出兩種辦法丶一太平洋會議日期迫促丶應請外部從速决定提案之範圍丶本此範圍丶力求貫澈丶庶不至爲各國交換意見影響丶二由本會發表宣言丶即此次各國交換意見丶完全須取公開丶如有提及妨礙我國權利之主張時丶那國誓不承認丶萬一意見不合丶臨時進席丶亦所不惜丶主席當以此兩項辦法付表决丶全體通過丶嗣即討論㈡要求當局迅爲事前應有之預備丶以赴時機案丶經主席提議丶以爲目下外部對於此事準備丶至若何程度丶尚未明瞭丶擬由本會派員前往質問丶再定辦法丶衆無異議丶嗣復由主席報告各會負捐欵情形丶至四時三十分散會丶 
[美紅會之造路成績]  
　　直晉人民受益不淺 
　　美國紅十字會在北京所設之事務所丶不久行將裁撤丶該事務所會計主任達威斯氏已動身赴美丶工程督辦貝格爾亦將於下月起程歸國丶貝氏來華辦理賑務已有五年丶此五年中從未乞假休息丶其熱心公益丶可見一斑丶文貝氏向在山西一帶督辦紅十字會丶據云丶紅十字會在山西所造之馬路丶對於該地人民經濟之援助丶實在不淺丶予（貝氏自稱）初到該地時丶見該地人民窘迫萬狀丶農家無錢買牲畜耕作丶眼看良田荒蕪丶束手無策丶平定州之工商業丶多行倒閉丶工人輟業者不計其數丶交易已完全停滯丶蓋以年半天災丶繼以時疫丶人民受苦之深丶不可言喻丶後因紅十字會開始建築馬路丶不特一般民夫因此得工作生養且因建築需用種種材料丶本地小規模之工商業丶因之大爲振興丶本年春間丶平定州一帶工商業已呈勃興之象丶及予離山西時丶該地經濟狀况比予初到時丶不啻完全兩個時代矣丶自平定州迤南之一段馬路丶山陵崎嶇丶工程至爲不便丶沿路須多藥隧道橋梁溝渠丶因此須向該地商人購買大宗耒耜丶及其他材料丶該地經濟呈發達狀態丶此亦原因之一也丶又該路困難之點丶爲糧食之缺乏丶平定州迤南雖有小米出產丶然爲數甚微丶農民載大米至平定州賣却後丶轉買高粱乾以歸丶惟以載重牲畜缺乏丶至感不便丶且困此糧食之價丶大爲增漲丶貝氏又述及太谷縣起點黃河邊一段馬路之工程云丶該路所經過皆山林丘谷丶全路經過平原者僅二十五英里耳丶此路工程因糧食缺乏丶種種不便丶較上述者尤烈丶因此與該地商人訂立契約丶商人方面不得增漲價目丶紅十字會不得另買別家糧食丶幸商人照約履行丶因此得以維持丶貝氏繼述直隸南部一段工程丶由總工程師奧斯邦主持一切丶全路現已竣工丶據奧斯邦氏云丶自該路建築後丶鄰近一帶地方經濟狀况大受裨益丶現該路已設有汽車公司丶備置四輪大車多輛每車能載十五六人丶營業甚爲發達丶當大水爲災時丶邯鄲與大名府之間丶人民因謀減殺水勢丶將道路掘分爲若干段丶交通幾爲之割斷丶現馬路已修築完全丶往京漢路之貲物丶皆可由馬路運送丶不久工商業將更形發達丶該地中國官場對於修築工程及將來保路方法丶均具熱心丶因之成績較他路爲佳丶又該路當局已督造鐵輪車多輛丶備人民購買丶將來該路交通發達丶更不待言云丶日一　　　　　　　　　　　　　　　　　 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞開二 
[新美使抵京後之演說]  
　　美國旅京人士丶放前晚假北京飯店丶歡迎美新任公使休門丶休門席間演說丶歷述美國對華之政策丶及其個人對中國之希望丶可資借鏡丶茲特譯錄如左丶余（休門自稱）今日居然能與許多之國人丶在中國之都城中聚晤丶實非常愉快丶余並以至誠謹謝諸君之盛意丶當余二十餘年前丶初次來華時丶滿清執政丶一似根深蒂固丶不能顚覆者丶而今日則已一變而爲共和丶往昔之科舉業丶現亦完全廢止丶而代以西方之敎育丶並有許多男女至外國求學丶以輸入西方之文化丶中美邦交丶至今仍保其極親睦之態度而未變丶此實最欣幸之事丶中國乃最愛和平之國家丶美國亦最愛和平丶故兩國間之和平丶常能保持丶而睦誼亦永以不替丶而以余觀之丶實際上現在兩國交誼之親密丶且有爲往昔所未有者丶此蓋因年來中國一切之設施丶類多與吾美同丶政治上之建設丶以及教育之制度丶無一非取法於美丶並以余觀之丶吾美在中國教育界上之勢力丶較無論何國丶均爲偉大丶美國乃共和先進國丶對於新進之中國丶於財力經騐等丶當然可予以相當之幫助丶餘若美國已决之問題丶如制憲問題丶中央與各省關係問題丶及個人權利自由等丶皆爲目下中國之急務丶吾美所經歷之歷史上教訓丶無不可以爲中國所取法者丶此外吾美與中國之關係丶尙有一特異之點丶美國對於中國之事務丶從未若他國之貪慾丶而一以善意待之丶美國固亦不免自私自利丶但余以後舉動丶當以無私利出之丶吾美對中國丶並無所貪求丶既不思攫其領土丶復不求特別之租讓丶甚至吾美所得者丶皆願分潤與他國丶美人於對中國之個人犧牲丶如傳教於各地丶及從事教育事業丶無一非爲愛中國人丶及重其享受幸福丶獲得新科學智識丶蓋二十世紀傳播宗教之宗旨丶在改良國際之關係丶由野蠻政策丶一變而爲人道的互助政策丶在國際間俱享平等之幸福丶方足以證人類之進步丶戈爾登主文即爲規律國家之生存丶及相互之交際丶此種主義殆有不可侵犯者丶社會中個人關係中最要之原則丶爲尊重人格丶因人非物之比也丶此種不可侵犯之人格丶經承認後丶社會方有交際之丶可言丶人類如此丶國家亦然丶故人有人格丶國有國性丶國性者即自决之謂也丶國而不能自决則必亡丶歐洲大戰之所以發生丶即所以謀自决之發展丶關於世界之和平丶當以中國主權不受損失丶領土能保全爲基礎丶此種主義乃吾美向來之主張丶美國歷來對於東方之政策丶無不與此相合丶例如美國曾宣稱在中國之領事裁判權丶如中國法律已臻完備丶美國當即交還此權利是也丶國家人格之不可侵主義丶以及主權領土保全等丶同時可要求他國之尊重注意丶故一國對於他國常負此義務丶誠以現今世界大同丶互相有關丶决非一國家單獨之關係丶一國之生存滅亡丶無不影響及於世界丶故如一國受痛苦丶各國亦隨之而受痛苦丶一國瓦解丶他國亦有危險丶一國麻木丶他國亦變爲紛亂矣丶此點吾人可目爲在東方國際關係丶及保持世界和平之第二基礎丶如中國能享受完全之主權及獨立丶自能建設強固之政府丶維持其國內之秩序丶及保證其領土內外人之生命財產丶而對於世界自亦能履行國際間之義務丶若因歷史之原因丶外國國家仍限制中國之自决丶以爲中國尚未能建設統一強有力之政府丶此實大謬丶中國自改共和政體丶組織新政府丶不過十年丶故各友邦於中國政治上紛亂丶均應深表同情丶於其將來之改革及設施丶實有無限之希望丶而此後中國之將有完美之政府丶固意中事耳丶中國至此時丶自身當可解决東方之問題丶吾人甚望中國有良好之政府丶與世界最良者相埒丶然後可望各國撤退其勢力範圍丶故中國最好之希望丶厥惟其自己之振作丶必努力自新丶方可有爲也丶 
[京聞拾零]  
　　海軍部之七省漁業借欵丶喧傳甚久丶直蘇公民巳一再呈院部反對丶海軍部日昨曾發表否認此事之公文丶頃聞農商部亦接到直蘇兩省長公文略謂據直隸紳商呈稱海軍部受賄八十萬丶借日欵押漁業丶組織漁業公司丶許債權人以七省之漁業權丶損失國權丶莫此爲甚丶並責農商部放棄職權等語丶農商部昨日曾有一度商議丶擬咨覆蘇直兩長丶略謂海軍部是否借欵丶本部無從知悉丶至於漁業事業丶本爲本部職掌丶當海軍部呈派漁業督辦時丶本部已一再力爭丶現工組織農財交海四部漁業委員會丶研究此事丶本部並未放棄職權丶亦未有借欵情事丶此項公文日內即可發出丶 
　　中暹草約丶已由駐日暹使呈送本國政府審核丶月內即可得復丶我國方面丶外交部刻下已將該約審核完竣丶日間即寄交胡使丶俟暹使接到復電後丶與胡使再爲一度之修改丶當可在東京簽字丶大約本年內雙方可望派使丶琿春交涉解决後丶日本方面曾提出中日會巡國境辦法丶要求我國承認實行丶當經政府將原件發交張作霖徵求意見丶嗣張逐條修正呈覆來京丶復經閣議决定丶交由外交內務陸軍各部再加審核丶茲聞外部巳將全案簽註竣事丶對於張氏擬將會巡字樣改爲對巡一節丶深表贊同丶並於原有各條之外丶另附中日雙方引渡犯人辦法四條丶以杜葛籐丶業經具備說帖丶提交閣議取决丶 
　　財政部近以各省所設之印花稅機關丶開銷甚大丶現値經費奇絀之際丶印花稅又不能一律如數解到丶不如將該項機關裁去丶併入財廳辦理丶以節糜費丶此事業已决定丶不日將通令各者照辦丶 
[川軍援鄂之內幕] （重慶通信）　清明 
　　爭回楚岸鹽銷　川軍就食他省 
　　川省此次出軍攻鄂丶其所揭櫫丶固爲援助鄂民自治丶促成聯省政府丶鞏固川省自治丶實則爭回川鹽楚岸銷塲丶及川軍就食他省而已丶原直系在陝得手後丶近更驅其軍隊丶揚鞭入鄂丶川東川北兩部丶已被包圍丶設更俟直軍地盤穩固丶定必伸其鐵腕丶觀兵蜀道丶以實行其武力統一政策丶此川軍爲鞏固省防計丶所急應出兵援鄂者一丶年來川局多故丶軍隊日多丶比較平時規定五師兵額丶數逾四倍以上丶而大宗軍餉丶命脈所寄丶全恃鹽欵丶自年前蘆鹽乘隙混銷後丶楚岸川鹽銷路大減丶去秋各將領通電力爭丶百折不回丶其故可想丶今忽得此機會丶川軍安肯罷休丶雖冒重大犧牲丶亦所不惜丶此川軍爲全軍餉源命脈計丶所急應出兵援鄂者二丶此外內幕中更有兩大原因丶一則粵軍自攻桂得手丶軍府已有日形發展之勢丶湘趙既已變其穩健態度丶實行攻鄂丶而防民黨之侵襲丶在川亦不能不預爲地步丶以圖見好於南方丶既可抵抗直系丶復免異日孤立丶况總司令劉湘部下軍官政客丶頗有大部分主張南向者丶故川軍此次援鄂丶即爲將來預備加入軍府之計丶再則川省軍額過多丶分配防區丶不易平均丶以致累起爭執丶主軍政者丶正苦無法安揷丶今遇良機丶正可抽調多兵丶就食鄰省丶既可減少內爭危險丶復可減輕川人之擔負丶惟是出兵鄰省丶徵諸滇黔往事丶頗易惹起侵略之嫌丶故一面於趙恒惕艷電附帶介紹後丶一面復推任二軍顧問潘正道（湖北人）爲鄂西總司令丶借以表示鄂人求師川中丶與蔣夏乞助湘趙同一作用丶故劉湘願撥精銳軍隊警衛團長蕭笙歸潘節制丶以期見好鄂人丶以冀掩飾外人耳目丶今肅團軍隊丶既已進駐距宜昌四十里之天主山丶而第一路總指揮唐式遵部隊丶復節節進逼丶已到距宜昌三十里之平善壩丶前線捷音迭至丶於是川軍遂不能不實行其預定計畫丶而有第二路軍隊之組織丶現第二路已組織就緒丶部隊爲川軍一軍一師喻華偉所部之一旅李萼二旅鄒友章丶及一軍六師余際唐所部之鄭英一旅丶準備日內開拔直向荊襄丶以一部出大寗丶會師襄鄖丶以一部出施南丶會師宜沙丶其總指揮一職丶業委任第一軍軍長但懋辛充任丶又因但以軍長之尊丶不得不錫以援鄂軍副司令崇銜丶實則劉湘自兼援鄂軍總司令丶但雖爲副司令丶不能指揮其第一路軍隊也丶緣川軍各分黨派丶意見最深丶唐式遵爲劉湘部下之主要軍隊丶但爲熊系健將丶熊克武自今春在川失勢後丶其部下軍隊丶幾難立足丶防區既瘠丶幅員復狹丶此次但氏慨然出征丶蓋鑒於困守川北一隅丶不如向外發展丶較有利也丶又一軍五師何光烈所部丶聞已編爲總預備隊丶至第三路援鄂軍之組織丶現雖未定丶大致將來擔任者丶或爲三軍七師陳國棟及二軍九師楊森丶其總指揮一職丶聞楊森爲最有望丶編定後即由漢水側攻襄鄖丶此將來之計畫也丶現在後方接濟槍械丶已由劉總司令遵照川軍公約丶電混成旅以上各軍官丶派員組織軍實審查會丶支配一切丶聞各處委員丶均巳派就丶日內即將開會商議接濟辦法丶其槍械大部分之來源丶惟恃成都兵工廠出品丶現已加工趕造丶陸續運輸丶能否足供前線分布丶實爲川軍一主要問題丶據目光遠大者謂丶川軍精壯可用丶惟槍械缺乏丶無可諱言丶設一旦戰事延長丶將恐難乎爲繼也丶（九月二日） 
[趙傑調回豫防之原因]  
　　武漢通信社消息云丶豫軍趙傑所部一旅丶前因援鄂奉派來省丶當即開赴前敵丶與湘軍作戰丶該軍紀律頗不嚴明丶時有在外騷擾之事丶駐在咸寗防線時丶四處搶掠丶在民間搶得衣物銀錢不少丶該地士紳丶以該軍肆行搶刦丶行同土匪丶特推舉代表丶面謁趙傑丶陳述一切丶趙氏大怒丶當通令各營連實行搜檢丶各軍隊聞信丶乃將搶得之皮棉衣物等丶堆積於該縣之毛公祠及城隍廟兩處丶用火焚燬丶始得掩飾過去丶又該軍隊等每入民房丶輒將桌椅等件丶破作柴薪丶付之一炬丶雖有柴炭丶彼等仍非毀壞器具不可丶人民當亂事之際丶不暇一再申訴丶只好聽其蹂躪而巳丶在現湘鄂戰事丶業已停頓丶前方亦無若何事件丶該軍奉豫督趙倜令丶調回原防丶因豫省土匪蜂起丶內亂日亟丶須趙旅回防維持治安丶昨已開拔到省丶旋於即日由漢乘車赴豫省原防矣丶當趙旅在咸寗時丶該縣知事蘇錫蘅携印潛逃丶趙氏爲便利挪差起見丶特委該縣紳士康林寳繼任丶康氏不允丶乃轉薦在獄之鄭鴻鈞繼任丶不滿一日丶未洽趙意丶依然撤換丶乃更委一三年前高等廳通緝未獲之鄧興元繼任丶甫五日丶又不得趙之歡心丶乃請劉省長轉委黃浩焱繼任丶黃亦刑事犯之緩刑者丶十日之中丶三易知事丶亦政界之創聞也丶 
[杭州快信]  
　　自省憲宣布後丶反對派與擁護派暗潮甚烈丶恐非地方之福丶 
　　各縣縣議會恢復後丶詎奉省長署通電聲明丶謂與部令抵觸丶不予承認丶紛電省憲會議丶設法主持丶 
　　省憲慶祝會舉行在即丶籌備會已函請督署丶轉飭軍隊丶按叚巡邏丶以資保護丶 
　　杭州學生聯合會丶因省憲問題丶十二日在省教育會開會討論丶並商弭一中風潮辦法丶 
　　靑年會發起之保嬰會丶十二日開始舉行丶請王卓夫君講演丶 
[南京快信]  
　　軍民兩署丶凡關於本省報災乞賑電丶均送歸賑務處主核辦理丶 
　　李兆珍昨由蚌抵寗丶未入城即改乘安豐兵艦赴安慶履新丶同行者有馬聯甲史俊玉王世英等十餘人丶 
　　贛陳光遠派董士成赴京丶請撥餉械丶昨過寗北上丶 
　　豐邳蕭碭四縣又有匪警丶軍暑昨電徐州陳調元丶迅派得力軍隊往勦丶以防蔓延丶 
　　實業廳所派測勘鳳凰山鐵鑛委員丶昨已出發丶 
　　第六師定本月二十日丶在小營舉行秋季檢閱丶齊督派宮邦鐸盧鳳書丶爲正副指揮丶 
　　陸軍被服局丶在津訂製軍用皮鞋二萬五千雙丶裹腿四萬五千副丶昨由津運寗丶 
地方通信 
[松江]  
　　會議泖湖水利松人陸規亮以泖湖爲松靑兩縣命脈所係丶開浚是否合宜丶極關重要丶因邀松青士紳十餘人丶於八日假座醉白池丶開會討論丶結果丶議定辦法三項如下丶（一）函太湖水利局丶請其披露浚泖意見丶（二）函太湖水利督辦丶請其將浚泖圖表及說明書等丶寄交本邑農會丶以資研究丶（三）函本縣水利研究會丶從速研究浚泖事宜丶以便提交水利局辦理丶 
　　呈報水災慘狀丶入秋以來丶疊遭颱風暴雨丶不但低田盡成澤國丶即較高之處丶亦多被水丶棉田現方開花結鈴丶一經風雨打擊丶祗餘空桿挺立丶情狀尤爲可慘丶十一日午後丶已有北鄕塘橋等處農民丶赴縣呈報水淹情形丶據稱大水不退丶禾苗淹在水下丶根腐葉黑丶秋收完全無望云云丶沈代知事對於此案丶以交卸在即丶不再派員往勘丶聞其餘被水市鄕丶如楓涇·五庫·天馬山等處丶現方調查被災威數丶一俟查明丶亦將呈縣報荒丶 
　　停送自治學員內務部自治講習所丶招收第三班學員丶令縣選送丶由縣轉令市鄉委員丶集議咨送辦法丶及學員學費問題丶經該會召集會議丶以各鄕現時無咨送學員必要丶暫不選送丶如私人自願學習丶不受本案拘束丶惟學費應歸學員所在地之巿鄕擔負丶不能動用縣欵丶 
[蘇州] 　 
　　道自治協進會成立蘇常道地方自治協進分會丶十一日在盤門內植園開成立大會丶並選舉職員丶首由臨時主席史鼐報告開會宗旨丶次將會章朗誦丶經衆逐條修正後丶即投票選舉職員丶計選出正會長史鼐丶副會長胡廷憲蔡邦修丶幹事萬維鼎高士勛周保新周棫丶名譽幹事李振霄吳兆烈（吳縣）趙仲溥沈鍾培（常熟）黃家銓蕭福泳（吳江）龍承勳（崑山）鄒炳虎陸志超（無錫）李宗泌高卓（武進）蕭蔚章潘冠球（宜興）承文翰趙宗怡（江陰）王植槐季兆陵（清江李廷玉凌國治（南通）陳鴻謨嚴文龍（如皋）馬德洪石士騮（泰興）丶　該會已將成立日期丶備文呈報蘇常道尹并北京協進總會丶轉請內務部立案矣丶 
　　高審廳長來蘇有期新任江蘇高等審判廳長朱文獻丶前因丁艱請假丶由民庭庭長唐維翰代理丶茲悉朱廳長已於前日乘津浦車南下丶晋省謁見軍民兩長後丶不日即將來蘇接任丶 
[無錫]  
　　小輪水大停駛陰雨兼旬丶河水暴漲丶澄錫往來小輪丶已於前日停駛丶商業完全停頓丶郵件改從陸路寄遞丶泗河口附近之對洞橋北面丶倒坍圩岸二丈餘丶此路爲澄錫直塘要道丶行人過此丶水深及腹丶危險異常丶他如靑暘等處丶亦坍去圩岸半爿丶行人均裹足不前丶尤以舟人拉縴爲最苦丶水勢若再繼漲丶更覺危險矣丶 
[揚州]  
　　送究造彈案犯駐揚陸軍第二混成旅部副官處丶現拿獲私造子彈案犯郭炳松一名丶函送縣署懲辦丶 
　　淸江來揚購米清江浦食米向賴寳應供給丶刻以遭水淹沒丶秋收歉薄丶該處保安公會主張派員來揚購運接濟丶呈經胡道尹丶令知江都縣查照矣丶 
[鎭江]  
　　節汛糖價反跌紅白糖每屆中秋節丶月餅上巿丶銷路必佳丶詎今屆糖價日跌丶皆緣江南北各處水災甚重丶購辦者寥寥丶加以鎭地到貨日㕵丶各糖行均願將各價劃小四五錢丶而生意仍形寂靜云　　霪雨影響生計鎭屬各縣風水爲災丶已不堪言丶今又霪雨不止各項生意清淡異常丶現在魚腥蔬菜均漲至六七倍丶米價亦驟增一元之譜丶蘆柴價格每石亦貴至千文丶經紀小民丶呌苦不已丶 
[淸江]  
　　呈報搶麥風潮淸江東城門外越河北岸丶本月二日夜丶約有貧民千人丶發生搶奪麥船情事丶當經警局長縣知事及保衛團等丶前往彈壓丶獲犯沙富元夏延宗余學元張五馬濟景劉金榮六名丶餘均逃散丶茲將淮陰縣知事朱光瑩快郵電呈省長及淮揚道尹之原文錄下丶省長道尹鈞鑒丶本月冬日夜二更丶知事風聞東門外越河丶有停泊麥船丶被貧民滋擾搶奪情事丶隨經親督警隊出城禁壓查辦丶維時二區警察署署長錢鴻賓·一巿第四保衛團團總朱湛霖丶先已各率警丁丶在塲彈壓保護丶警察局長劉志正丶亦先趕至丶當塲查獲沙富元夏延宗余學元三名丶並起有口袋小麥等物丶餘均逃散丶嗣又續獲張五馬濟景劉金榮三名丶詢據船戶劉沛春供稱丶伊船爲淮安方姓價僱丶裝載麥豆丶貨尙未齊丶停泊越河北岸丶詎附近窮民麕集丶聲言不容出境丶磚石亂擊丶愈聚愈多丶竟敢向船搶去麥豆共約二十餘石丶及雜物等丶幸警團救護等語丶當飭附近警團嚴爲防護丶一面由警局將沙富元等六名解縣丶訊據夏延宗余學元僅供認在河厓路上拾獲口袋小麥破衣等件丶張五等四名均供在場觀看丶並未搶麥丶保非狡避丶將犯收押丶船麥暫由商會照原價全數收買丶充作平糶丶伏查淮邑近因河水漫溢丶兼值霪霖丶歲歉糧貴丶業經知事籌辦平糶丶並呈奉鈞座令飭暫禁運麥出境丶維持現狀丶該貧民等輒敢藉端聚集滋事丶雖其中多係烏合丶究難保無人主使丶除再嚴密偵查丶並訪提滋事首要之人丶務獲併究外丶合將貧民搶奪麥船大畧情形丶呈祈鑒核丶准陰縣知事朱光瑩叩丶 
　　災民淹斃慘狀淮陰二巿洪澤湖濱丶自前此湖水漲溢後丶該處已成澤國丶所有秋禾丶淹沒殆盡丶房屋亦倒塌大半丶人民棲身無所丶顚沛流離丶不堪言狀丶據該市某董談及災民被水淹斃情形頗詳丶謂前兩日間丶湖灘地方忽從洪澤湖上游淌來大車六架丶車中有災民被淹死屍十二具丶並有小孩一口丶依然無恙丶大車均用繩索牽扣丶以免漂散丶再死屍內有二人懷中各藏四百元丶計共八百元丶當經該處公正董事丶將所有之洋丶各備棺木一具丶每具約五十元之譜丶共用去洋六百元丶其餘二百元丶即以備將來搬運棺　之用等語丶觀此情形丶眞令人傷心慘目丶耳不忍聞矣丶 
　　淮安電省乞賑淮安縣省議員等致南京督軍省長財政廳電云丶淮人不幸丶天降奇災丶近兩月來雨驟風狂丶河湖暴漲丶下　延不啓放丶殃及上游丶釀成浩刼丶東北一帶丶籽草無收丶南鄕尾閭丶亦成澤國丶西鄕濱湖丶受災奇重丶大水漲漫百餘里丶福公堤永濟河堤太平堤相繼崩潰丶悉被水沉丶總計百餘圩丶一無保全丶上自淮陰丶下至寳應丶一片汪洋丶深者丈餘丶淺者亦八九尺丶房舍飄蕩丶人畜死亡丶婦孺老弱丶淹沒尤衆丶屍骸滿目丶聽水飄浮丶災民托命西堤丶風餐露宿丶男啼女哭丶待哺嗷嗷丶行將坐斃丶瞬交冬令丶不死於餓丶亦死於凍丶目前慘狀丶善後事宜丶急待援救丶除由本縣紳商假商會立籌賑處設法救濟外丶迫懇迅派專員丶星夜查勘丶立携巨欵丶趕放急振丶振欵早到一日丶災民早活一日丶謹爲鉅萬災民頓首丶淮安省議員江祖照商會長徐兆嘉城廂巿董丁迺嘉勸學所長阮師凝等叩 
[嘉興]  
　　農田霪雨爲災嘉邑自前月及本月初丶疊遭暴雨後丶低田均被淹沒丶北鄕一帶地形極低丶竟至一片汪洋丶阡陌不分丶曾由各區自治委員丶電報省吏在案丶詎自九日午刻起丶又霪雨連綿丶至今未霽丶河水又漲二尺許丶四境高田積水丶農民方將戽出丶經此霪雨丶又遭沉沒丶米價因此漲至九元以外丶現聞官廳方面丶將籌欵舉辦平糶丶以維民食丶一面由慈善團發起籌辦賑濟丶以惠災民丶 
[山東]  
　　龍口闢埠近况龍口自闢商埠以來丶日益發展丶現烟濰鐵路已在該埠中心點丶購地三百餘畝丶備作總局總站之用丶因此商賈雲集丶地價飛增丶巿房租賃一空丶若明春橋工竣事丶實行通車丶巿面興盛丶尤可預想丶現田兼省長以龍口興築公司綜握全埠工程丶造端宏大丶用欵浩繁丶爰根據部定章程通令全省未被災區丶並加派委員馬式雲張楫等四人丶分赴各邑丶會同縣知事丶勸募商股丶以期早觀厥成丶 
來函 
[鹽城乞賑函]  
　　上海申報館轉海內各慈善家鑒丶鹽城自夏徂秋丶霪雨連綿丶颶風時作丶田禾淹沒丶廬舍爲墟丶益以海潮暴漲丶溺斃無算丶哀鴻載道丶待哺嗷嗷丶老弱者塡於溝壑丶強梁者挺而走險丶奇災隱禍丶言之寒心丶標本兼籌丶刻不能緩丶急賑冬賑需欵浩繁丶雖呈請省峯撥欵賑濟丶勸募紳商慨助私囊丶無如災情太重丶來日方長丶杯水車薪丶斷難爲濟丶務懇海內諸大善士丶慨發仁慈丶或助或勸丶俾仁漿義粟丶嘉惠濱海之災黎丶尫起絕蘇丶同慶再生之大德丶鹽城陶遠薛文奎胡毓彬郝儒琳同叩丶通信處鹽城縣公署丶 
雜評一 
[熱河都統易人] 　（庸） 
　　張作霖之爭熱河地盤已非一日蓋不得熱河不特大奉天主義不能發展即節製三區亦有不能完全實行之勢故張之於熱河實志在必得也 
　　向者熱河都統之更動毅軍反對之直派亦陰沮之今直派既得湖北其勢力且寖寖欲及於湖南奉派已相形見絀使區區者而猶不之畀張氏豈能甘心最近長辛店奉軍之移駐未必非奉派一種示威作用汲金純命令之發表殆亦此激潮所促成者歟 
　　直派在今日既新得湖北且方有事於川湘對熱姜之調動當然不敢異議所未可知者姜氏之本身與今後毅軍之態度耳 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
閒話 
[旅歐觀察談（五）] [  中一]  
　㈤紅色維也納　Ｄａｓ　ｒｏｅＷｉｅｎ之美稱（見附圖一）紅色之功用能使人歡笑維也納城之色彩獨尙紅殆與其常抱樂觀之國民性有相互之關係橫斷歐洲大陸諸旅客若於春夏間風和日麗時一游維也納則覺目之所觸感其爲美者無往非紅不事歸總類計更覺不勝枚舉惟倩名畫家操硃筆作投影畫以狀維也納之景物則寥寥數筆已足成妙製新裁不煩更用他色爲點染也一爲妙齡女郎之紅色圍裙Ｓｃｈｕｒｚｅ　ｄｅｒＭａｄｃｏｎｅｈ以單層紅細布爲之形式大小略似中國醫院看護婦所圍者奧京冬季酷寒至春初尙無足觀一至五月擁腫之寒次盡卸妙齡女郎不必有明璫翠羽綺羅文繡之飾祗須以紅圍裙一襲繫諸胸前即見與雪膚花貌紅白相映有此極簡淨極經濟之古式女服留印跡於人間遂覺繁華都市翻新衣樣鬬異爭妍之不息者爲多事而歐西蜂腰式中國橄欖式等女服視此隨遇而安之衣式又益形其矯揉造作之不美觀奧國丁此時艱幸能受歷代文明之賜得以相映生姿之一幅小圍裙以點綴維也納市之大好風光也二爲散見街頭巷角諸警士之紅領章Ａｕｆｓｃｂｌａｇｅ　ｄｅｒＵｎｉｆｏｒｍｅｎｄｅｒＰｏｌｉｚｅｉｗａｃｈｌｅｕｔｅ 
筆記 
[繫鈴解鈴記（四）] [  吳調梅]  
　　寄生故不能忘情小翠且審小翠無心而尤感念姨氏越夕遂議東行忽門外譁廣陵有急足至詢之慧中所使謂小翠爲媼所迫星夜出亡聞走金陵蓮花小院練師處便道挈之俱返阿母日夕盼十七兄至盍速行也寄生乃與義奴急行三日抵金陵寄生造謁見練師殷勤啓拜練師固慧中師也乃諗寄生徐日娘子不容於媼慧公子實令走老衲暫依且言相公不日至今果然寄生稽首爲謝請喚小翠小翠乃出有顦顇悽感之容見寄生止曰不意復見十七郎遂相向長慟幼尼聞聲悉集相與悽惶不能自巳移時忽聞蹄聲及門而止衆方驚疑慧中巳入輒呼十七兄十七兄又拜練師寄生泫然期期引過自咎且謝慧中問兩親安否弟又何以遄騎至此慧中乃娓娓道所以初丈知寄生之行頗有後悔念辛家止此一塊肉胡能聽其飄泊旣又知小翠截髪自矢種種乃嘆曰人情至此亦止矣小翠即風塵女子又何病耶乃思索寄生姨又從而慫恿之遂命慧中慧中故至也寄生於是驚喜交集前握慧中手流涕不能作一語小翠盈盈下拜矣乃曰慧公子於郎爲古阿衙於妾爲黃衫客至可感也 
　　調梅曰慧中爲予父執之子曩年待家君兩淮運署中曾一見之三十許英挺丈夫也家君爲予語其事特詳有峯轉雲廻之致故特記之 
雜載 
[嘉定演講記]  
　　十一時啓輪行一小時抵嘉定岸上有童子軍一小隊爲之歡迎校中招待員亦在焉上岸後步行抵校校舍爲西式建築頗佳佈置亦不弱校中且設普通商店爲學生實習商業之用教職員及學生寢室均潔靜無塵光線透明空氣充足尤其餘事有成績陳列室有社會進化陳列所不及參觀引爲憾事休息後即午飯飯後從事研究劇情及化裝之預備怱忙異常 
　　臨時劇場設於校內廳事占廳兩間台口向操塲適與簷齊觀衆視線頗爲合宜惟聲浪不能貫注演者苦之此臨時劇場及露天劇場莫不有此弊也 
　　諸部員自抵嘉定後備覺困乏又因司鞋箱及化妝箱者塌車不及偕來一時女鞋無從借即借亦不合式頗費躊躇幸到南翔時當推陳君賢賡返滬携取始得於三點半鐘全數提到「不自由之婚姻」已演兩幕矣日間節目加幕內絲竹幕內絲竹者因同人業已化妝不便露廬山真面一時之權宜計也然「幕內絲竹」之言洵創見已 
瑣錄 
[小玩藝] [  隱厂]  
　　清水一碗用筆醮濃墨向水中一放則墨汁浮於水面急用細紙在水上一蒙提起曬於日下乾後有如山水人物者有如烏獸花卉者種種不一殊有可觀 
　　茶杯盛水半杯中放肥皂一小塊泡濃後用筆桿放於皂水中吹之則成無數小泡若將筆桿濺皂水提空吹之則成一大泡頗有趣味 
　　細毛竹筒一根對徑半寸長七八寸者爲佳在竹筒之中段鑽一小孔再用五六寸長細棒一根（用筷子亦可）捧端插一篾片（或木片）長三寸寬半寸許而後用細絨繩或線（二尺長即可）裹於細棒上插入毛竹筒內將繩頭由小孔內穿出用手拉之則篾片旋轉不巳 
小說 
[劇賊胠篋記（二）] [  一圭]  
　　（一）惡因 
　　回想當初在學堂裏我雖很受些他的氣然而他待遇我却很和善所以我盼望他這時也能以善意待我况且我是個失敗的人他是個富人就帮助我些也不算甚麼我很眞心望他帮助就是這個道理不料他一聲不響似乎很冷淡我就拿起帽子站起身來想走他却又站在我和室門的中間向我說道你往那裏去呢我答道我自有我的地方去我再也不打擾你了他道你要我怎樣帮助你呢我道我不要你帮助了他道那麼你爲何到我這裏來我道我爲何到你這裏來麼如今也不必去說了你攔住我的去路不放我去做甚麼他道你必得先說　去處和你的意思我纔能放你走我大聲道你猜不着麼我們面對面站着有幾杪鐘的工夫他又道你畢竟心想怎樣我不回答但向後退了一步從外衣袋裡掏出手槍說道你再不放我走我就要用這撈什子了我緊握住槍柄手指按着槍械我心想失敗到這般地步人生的尊榮已喪失完了何必還活在世上我這樣一想感情大激奮好似發了瘋一般决定就在這裡結束我這困苦無聊的性命我就很堅决的說道你莫驚慌我完要用這撈什子了他道且慢你的意思我雖已猜到一半還望你把眞情告訴我你若不聲不響就此去了我心中很覺悶氣快莫再用這槍了有話慢慢說我們總得想個法子去出這條困難的路我想你不是那種暴躁的人你把這手槍給我罷他說時一隻手已輕輕放在我的肩上那一隻手就向我外衣的袋子伸來我就把這手槍遞給了他這時我聽他這番話知道他能以善意待我我又改變了心腸想辣弗里司畢竟能帮助我他真是我的期友當下我就高聲說道上帝保佑你請你寬恕我待我把真情告訴你我早曉得你定能助我爲着昔日學堂裏交誼的關係你當能給我個機會倘若不給我我就好似失了心腦不能再有甚麼作爲了我嘴裏雖這般說但看他的神情似乎不能實心帮助我不料他回答我的話竟和我的意思大大相反他說道你且坐下來吸一枝捲烟安寗你的腦筋你還要飮些灰司克酒麼當你來時我的咖啡剛正煎好你倘要喝時我可倒給你如今我且問你你方纔說一個機會究是甚麼機會你須曉得我現在的處境也和你一樣困難我睜眼望着他道你····你也困難麼我有些不相信他道我原料到你不能相信但是實在的情形委實這樣現在我和你一樣的困難我巳一無所有僅靠着聰明過活我的好友般尼呀我們既同在一隻破船上的人就當合力同心互相帮助纔是我跳起來道互相帮助麼倘若你需要我時無論甚麼事我定然替你去做橫竪我是個光棍漢沒有一些願忌我說的時候他倚在一張很華麗的椅上面上是蒼白色薙得很光亮黑色的蜷髪藍色的眼睛發出光來覺得有些冷酷 
餘潘[  吳秉恬]  
　　人患麻痺不仁之症醫者或教之以運動若胸膈間有大積滯則必加之以宣洩宣洩即疎通之謂也是運動與疎通實爲却病之良法然亦有效有不效其故何哉僕請得爲之說曰正氣不傷則運動爲有效否則無益因勢利導則疎通爲有效否則無益嗚呼醫人如是醫國亦然 
 
 

Page 14

 
 
本埠新聞 
[川客來滬後之談話]  
　　▲祥述川鄂戰爭中之宜昌一帶狀況 
頃有川中商界某君由川來滬丶述經過宜昌一帶情形甚詳丶茲誌如次丶 
　　予（某君自謂）於九月三號乘英商隆茂輪船由重慶起程丶經一日半到宜昌丶沿途尚稱平靜丶一路所見船隻丶大都裝載軍隊丶先是軍事發動丶商船遂不敢下行丶即掛外國旗之華商輪船丶亦不能走丶（如蜀亨掛法國旗丶月前由渝航至巴東丶遇瑞餘上行丶言宜昌危險異常丶遂泊巴東丶）川中謠言風起丶商人率皆裹足丶予與同伴冒險而行丶至距宜昌不遠之平善壩地方丶聞有槍聲數發丶全船之人皆驚丶避至統艙丶少頃即止丶到宜後丶據上船接客者言丶宜昌已有多日未開市矣丶城中人民丶四處遷避丶避至外國敎堂醫院與洋行者爲最多丶亦有搬至輪船上者丶英商同和輪船丶在三號應當開漢丶因避難之人過多丶遂未開動丶三號大雨如注丶川鄂兩軍丶（鄂省之北軍簡稱鄂軍）麕戰是烈丶最後（四號拂曉）川軍大勝丶佔領宜城對岸最高之山頭丶鄂軍不及退而堕河者丶有數船之多丶鄂軍憤而將民船完全扣留在近城一邊丶是時，英日各國領事丶已出爲調停丶向兩軍要求停戰丶暫約停戰三日丶特調軍艦上兵隊上岸丶駐宜昌一二馬路一帶丶聲言保護該國僑民丶聞向川鄂兩軍聲明丶以後無論如何丶不許向此方射擊丶英日兩國軍艦停在江中丶保護該國商輪丶 
　　是時在宜外國商輪丶有英商同和洞庭·日本商大元諸船丶乘客數倍平常丶有出數十元得一統艙位者丶有出十數元只求得一坐位者丶各輪擁擠情形可知也丶 
　　宜昌鎮守使趙榮華丶在戰事最烈之時丶即上外國輪船欲求避免丶外國領事團恐其走後丶鄂軍再有意外舉動丶曾令各輪不得搭載丶故各輸船大菜間皆不允住中國人丶其實趙氏已早易裝混於人叢中丶住在房統艙內丶無人辨識丶開即住同和船中丶英日領事曾親到同和搜索丶只搜諸大菜間丶後趙氏仍得安然抵漢口丶 
　　鄂軍在江岸分布檢查丶有人由船上岸者丶鄂軍皆大肆搜索丶見有銀錢丶即便移裝自己包囊丶在船中見岸上行人甚稀丶只見警士拉有多數夫役丶軍隊全武裝押運行李丶似將退往他處者丶惟見近江之洋行樓上樓下丶所住難民丶異常擁擠丶聞有數日不得一食之人丶 
　　各輪船在未開行以前丶照例不開客人伙食丶船上乘客丶既畏兵士搜查丶又以登岸仍不得食丶（宜城無菜飯賣）有一日僅食清茶數盃者丶其食餅乾之人甚佔少數云丶 
　　各輪船皆大張﹂不搭軍人﹂旗幟，其實搭載甚多丶如同和船之周圍走廊丶所堆行李丶大半皆屬軍人物品丶丘八家眷丶坐於包囊之中丶口操北音丶呼婢使奴丶（有數軍人在宜昌丶用數元買有難民兒女者丶）此非軍人而何丶 
　　鄂軍已無鬬志丶故聞戰即敗丶聞在三日僅死中級軍官一人（營長）丶大隊即退丶有某團長奉命到前線視察丶偽裝受傷丶退到後方丶潛逃無蹤丶川軍大隊丶佔領宜昌南岸丶本可直撲宜城丶因外國領事勸阻丶調人中尚有川中偉人（崇武將軍後改翊威將軍）周（吉珊）駿丶由漢到宜丶替吳蕭作說客丶但不知所生效力如何丶 
　　四號夜間丶宜地不聞槍聲丶但難民仍不敢歸家丶沿岸電燈禾開丶僅外國洋行內部發現數點殘星而已丶 
　　四號午後十二時丶同和向漢開行丶（洞庭大元人已住滿）丶因候班期丶須在五六號方能開）一夕無話丶五號晨到沙市丶亦尙平靜丶馬路旁木牌上丶貼有蕭耀南告示丶言岳州已爲北方海陸軍佔領丶但聞沙市西面數十里外丶尚有戰事丶或係潘正道所部與北軍接觸所致丶 
　　將過石首縣時丶見有數兵艦後拖木船丶滿載軍隊上駛丶觀其旗幟丶爲二十四師丶共計約有一師多人丶必係宜昌北軍之增援軍丶六號午間丶同和船到漢口丶漢鎮無恙丶惟聞武昌城中拉夫最兇丶 
　　六號丶招商江永由漢開滬丶至劉家廟丶上載子彈無數丶至九江卸載丶經六鐘之久丶其數之多丶不問可知丶似江西方面，局勢亦頗吃緊丶廬山確在眼中丶此山會議丶是否能成事實丶現尙在不可知之數也丶 
[吳佩孚覆九團體電]  
　　希望贊成廬山會議 
　　湘鄂發生戰事後丶本埠總商會等九團體丶曾於上月三十日分電兩方丶要求停戰丶昨日接吳佩孚覆電云丶上海總商會·江蘇省敎育會·上海縣敎育會·銀行公會·紗廠聯合會·歐美同學會·上海各路商界總聯合會同鑒丶九月魚日丶奉卅電誦悉丶敝軍到岳州後丶即約趙炎午司令丶於三十日午後丶在岳訂停戰之約丶業公布矣丶諸公熱心和平丶不勝佩慰丶觀張敬與先生通電丶主張開國民大會於廬山丶望同聲相應丶共起而謀國是丶是尤切望於諸君者丶特覆丶吳佩孚魚丶 
[上海銀行公會覆京會電]  
　　對於十年公債基金用途之意見 
　　上海銀行公會昨覆北京銀行公會電云丶北京銀行公會鑒丶庚電悉丶財部代表李祖恩君到會丶報告十年公債基金用途丶均經聆悉丶查此次政府指定各項基金丶雖屬中央收入丶但各省藉端截留丶先例具在丶若無碓實永久之保障丶則所謂基金管理丶盡屬空談丶至用途一層丶照單開各欵丶不啻朝發夕罄丶設國家財政丶不能根本整理丶則種種設施丶亦祇彌縫一時丶奚補大局丶且以債還債丶尤非久長之計丶是以基金管理丶無確實安全之方法丶未能確爲確實丶公債用途丶不籌節流持久之計劃丶未敢認爲正當丶貴會於中央財政研究有素丶當必有眞知灼見丶以善其後丶尚希忠告政府丶明定方針丶果其不拂輿情丶有裨國家丶當爲壤流之助丶謹布區區丶惟希公鑒丶上前銀行公會文丶 
[學生總會致上海銀行公會函]  
　　上海銀行公會大鑒丶報載北庭已派人來滬游說諸公丶合組一公債交換所丶銷行十年公僨丶本會同人丶聞訊之下丶雖不敢信以爲確丶亦不敢斷其必無丶北庭止渴旣急丶飲鴆如飴丶往之不惜以領土主權丶押借外欵丶何況印發憤票丶所費無幾丶其必以厚利引誘諸公丶固無疑義丶諸公囿於目前之現象丶念及將來之贏餘丶或難免入其彀中丶惟此項公債丶在法律上未經國會通過丶在事實上徒使兵燹蔓延丶徐靳罪惡貫盈丶舉國共憤丶與民國五年之袁世凱丶民國九年之段祺瑞無異丶一旦滄桑變遷丶各界追原禍始丶銷行僨票者實爲衆矢之的丶豈惟所執之債票盡等廢紙耶丶新銀行團因洞悉北庭腐敗丶尙納我國人民之忠告丶而不肯輕易投資丶諸公易聞較切丶倘悍然代北庭銷行公債丶是直與全國爲敵也丶茲本會特鄭重聲明丶凡違法釀禍之公債票丶完全無效丶願諸公母貽後悔丶專此敬候公安丶中華民國學生聯合會總會啓丶 
[美領署越獄犯已獲一人]  
　　昨日（十二日）丶滬寗路上海北站停在月臺傍之客車底下丶有一西人匿避電燈箱上丶被站上人察破丶該西人忽然向西奔跑丶當由該站車務稽查陳佑申立派路警向前追緝丶至太陽廟相近追獲丶將西人帶回丶押在路局外丶發電話至工部局捕房丶派西探到局丶將西人查認丶確是在美領事暑脫逃之犯丶由探帶回捕房丶報告領事署矣丶 
　　本埠美領署監犯二人破獄脫逃一事丶已誌前報丶茲據文匯報云丶逃犯二人中有一名孟西化馬立師丶即前在南京路以塗改僞匯票騙取某舖白金表兩枚者丶現已被擒獲丶．該犯自脫獄後丶即潛赴南京丶前夜由南京返滬丶昨日丶又欲乘火車赴寗丶車站中人丶見其形跡可疑丶遂扣留之丶後由虹口捕房派西探拘入捕房丶今晨丶將解送美當道收押丶同逃之諾爾曼一犯丶現匿何處丶尙無確信丶文匯報又載一消息云丶上星期與諾爾曼同時逃出美領署監獄之孟西丶已於乘滬寗火車回滬時被逮丶面目汚穢丶情形狼狽丶蓋孟西攀匿車下而來也丶中途爲中國兵士所見丶遂發電話告知上海丶故孟西到滬時丶即被西探捉住丶美當道將治以逃營騙物破獄之罪丶 
[吳淞方面形跡可疑之西人]  
　　前日（十一）上午丶有西人一名丶面白略長無鬚丶年約三十左右丶頭戴灰色棉紗盆帽丶身穿紫青舊嗶嘰衫褲丶內襯白色布衫丶足着皮鞋丶右膝步履稍有不便丶在吳淞徘徊丶既互外馬路丶步行砲台灣一帶丶後復折回吳淞丶當在旗站之下呆立丶時已下午丶適值自滬駛淞火車抵站丶該西人又登車輛丶仍往砲台灣方面丶當被驗票員向查無票丶該西人和顏悅色丶隨入票房丶購得三等至淞票一紙丶向蘊藻浜下車丶前往鄉間遊行丶人見其形狀有異丶當以報載前日上海美領事署越獄逃犯兩人丶其一似已往前京丶疑此人係兩人中之又一人云丶 
[杭州車站碾斃西人四誌]  
　　滬杭路杭州站前日碾斃丶領港公司西人芬惟克丶巳三誌本報丶茲悉該西人當日在車中大餐間內丶狂飲白蘭地丶以致醉而睡去丶迨車抵城站丶經車中侍者喚醒丶立即躍起丶睡眼朦朧丶携提雜物丶奔至車門丶以待下車丶當時車巳駛進月臺丶照章緩緩而行丶該西人一時立足不穩丶遂由月台之對方踏脚處跌於軌道之間丶其時月台上接車員司警探人等瞥見丶立飭停車施救丶已屬不及丶車輪過處丶該西人攔腰軌斃丶死狀殊爲可慘丶現在芬惟克之靈柩丶昨已運抵滬站丶由戚屬認明領去丶屍妻亦於昨夜趕到矣丶 
[昨晚南京車遲劉原因]  
　　昨日（十二日）丶滬寗路由寗開滬之特別快車（通車）丶因津浦路車到浦遲一點餘鐘丶在寗等候乘客渡江丶然後開車丶故到滬已十一點餘鐘矣丶 
[航業消息彙紀]  
　　十月十日由滬赴美之日本郵船鹿島丸丶開行時丶日政府派往華盛頓參預太平洋大會之代表丶即乘此輪而往丶太古公司之四川號丶此次由港來滬丶裝來槍械子彈各項軍火十六箱丶當在浦東起卸丶由駁船起運丶聞此項軍裝丶係來自外洋丶轉船至滬者丶又該輪今日出口丶裝赴廣東有寳銀十箱丶合銀三萬兩丶裝至汕頭有現洋二箱丶計一萬元丶裝赴香港有金條三件丶 
　　紐約七海輪船公司新添之中德郵船克羅克號丶今日可到上海丶船上有由海參崴乘來之頭等客三十四名丶三等客一百零六名丶由海埠裝來罐食及雜貨九百十二噸丶停泊上海兩天丶即開赴奧德丶上海由提督公司經理云丶提督公司之第四號郵船慧目邦號丶十四號可由北美抵申丶進口貨尚未報告丶惟翌日開赴香港小呂宋之出口貨丶有茶葉三百零三箱丶鮮蛋一千箱丶羊毛褲子三百零三件丶生菓一百三十簍丶荳餅七十件丶黃荳五十包丶柚子一百簍丶粉絲二百十二包丶洋葱等約二百餘件丶赴港旅客有三十五人丶又有貨輪寶蘭得號丶將於明日赴港丶兼住小呂宋丶上海裝去鮮蛋一千一百五十箱丶葱頭七百件丶雜貨五十噸丶尚有明日還西雅圖之樞石邦號丶上海赴美旅客共八名丶其中有華人一名丶出口貨有湖絲二百包丶菉荳七百五十包丶茶葉一百四十二簍丶天津地毯九件丶羊皮三箱丶雜貨八件丶又昨日東洋汽船公司之天津丸赴舊金山丶裝去湖絲二百包丶雜資一百七十噸丶 
[昨日車運進出之銀洋]  
　　昨日（十二日）丶滬寗路大通運銀公司丶承運中交兩銀行實銀各九箱計五萬四千兩丶金城鹽業二銀行共三箱計九千兩丶均裝至南京造幣廠丶又現洋五千元至鎮江丶 
　　同和公司承運中交兩銀行寶銀各九箱丶計五萬四千兩丶鹽業十六箱計四萬八千兩丶均裝至杭州丶又現洋五千元至松江丶又現洋一萬元至硤石丶昨日（十二）由杭開滬之二班車丶在松江運甡源交上海鴻賫鈔洋二千元丶松江典業銀行運交上海交通銀行現洋五千元丶嘉善愼昌運交信裕現洋五千元丶又滬嘉區問車在松江順成局運交上海順成局現洋二千元丶均在上海南站卸車丶惟杭州造幣廠因前日（星期日）停辦無進出丶故昨日（十二）尙未有銀元來申丶 
[金價尚須低跌]  
　　日來金價頻跌丶詳情已迭誌本報丶昨日（星期一丶毛盤丶 
金價尚與前日仿佛丶先令揭曉時丶東滙小去二釐半丶美滙漲兩角半之外丶雖無更改丶伹市面步鬆丶東匯售與銀行者鮮有買主丶先令亦然丶人心因之更形恐慌丶金價之跌竟有一落千丈之勢丶最小價跌至三百二十七兩三錢丶收盤略漲二錢丶迨十二時許丶先令市價計買進價爲三先令九辦士八七五丶賣則三先令九辦士六二五丶東匯銀行結出（十月份）六錢八分二五至六錢八分丶美滙七十一元兩角半丶銀行買進價七十一元五角丶尙難成交丶設今日大條繼續見長丶則先令亦必跟長丶似此形象丶三百二十二三兩之金價丶即在目前矣丶 
[天雨與民食之關係]  
　　米與菜蔬價均增漲 
　　近日天雨連綿丶無錫常熟崑山等處禾稻正在結穗丶將次收穫之際丶均被淹沒丶昨日丶據各米客來滬述稱丶今屆收成大爲减色丶預料祗有二三成之譜丶所以昨日米船到埠者只有數艘丶米價因之又漲三四角丶長此以往丶米價之高昻丶定可預卜丶一般勞動家丶生計將更艱云丶 
　　又函云丶前昨兩日丶本埠又大雨丶致市上各種魚腥菜蔬丶價均昻貴丶昨浦東一帶來滬鄉人謂丶浦東大團川沙周浦各處丶田間積水成渠丶路上亦被水沒丶田間最深者水有二尺之外丶交通阻隔丶來滬甚難丶故董家渡王家碼頭一帶丶向有一種菜主人丶專以秤販各種菜蔬爲生活者丶見有菜擔來滬丶互相爭奪丶以致鬬毆丶有小和尙者丶強拉鄉人菜蔬丶致被同業毆打受傷丶而各小菜塲因貨甚少丶故收市較往日提早云丶 
[近週中之米麥雜糧油餅市況]  
　　米０本星期初丶米市堅昻丶至後漸漸回鬆丶至本星期末丶價格已見低落丶蓋緣天氣晴朗丶到船漸多且屆新穀登塲丶市上供給較豐丶而銷路平平之故也丶廠機北粳價丶曾經回疲三四角丶南粳亦然丶近三日中天氣又雨丶河下浦江到船每日不過五六艘丶價又漲數角丶近價廠北機粳十二元左右丶南機粳十二元六角餘丶較之上星期價格丶無甚上落云丶 
　　麥市０本週中仍甚堅昻丶連日來天氣陰雨丶雜糧公會交易甚少丶而粉廠辦去小麥丶每日必有六百包至千餘包不等丶可見銷胃之活動矣丶最近成交之明光小麥丶價計四兩左右丶開最高價曾做過四兩一錢丶較之上週市價又好起數錢丶其他如懷遠南京等貨丶均有開出丶據謂麥市一時難以看鬆云丶 
　　雜糧０本星期初丶各種雜糧市面丶公會內交易頗旺丶近三日中天氣陰雨，遂致交易清淡丶黃荳大連市價丶據最近電訊丶計現貨四元七角八分丶較上週疲去七八分之譜丶本埠黃荳雖有售開丶市面並不見鮮丶僅本街去路占其大宗丶計價宿州黃荳二兩半丶頴州貨三兩四錢半丶均與上週稍小數分丶其餘懐遠貨三兩四錢丶正陽關貨三兩四錢半丶均與上星期相同丶綜之甚少變化丶生仁廣帮頗有去胃丶來貨較河南貨更見挺秀丶山東生仁最近開價六兩七錢丶較之上週又好數錢丶河南貨與上週相仿丶目前銷臂活動丶市勢看高丶鐵蔴價格丶大都與上週無所差異丶 
漢口白芝蔴價七兩半丶據謂市上供不敷求丶市價看高丶其他雜子及雜荳等丶本週中交易頗好云丶 
　　油餅油餅市已落令丶價趨下勢丶大連電訊丶現貨荳油價十一元一角丶邊餅價一元八角九分丶均與上週相仿丶本埠油價略疲丶大連荳油稍有售開丶價八兩七錢五丶餅價一兩三錢丶亦與上週相仿丶無所變化丶出口廣帮本胃甚大丶價格步見提升云丶 
[洋糖市面又緊]  
　　車糖市面丶忽起忽落丶現因有漢口帮去路丶市面復緊丶東三半合九兩三錢丶祗有進戶丶而無售出丶漢口太古仍需十兩丶滬地市上現存大里N　頭萬包左右丶色黑次到貨均脫期丶此票貨公議勿售丶再向大里交涉丶現貨除大里外丶各廠惟存六七千包丶漢口欲辦四千包丶所以現貨大缺丶現太古意思丶三半溫至少需九兩八錢丶方能售開丶行家皆觀望不敢進丶東洋廠目下定須十月份可到丶故市上又將軋缺云丶 
[棉花攙水之勸戒]  
　　近日浦東一帶丶所產新花丶已在滬南上市丶今歲棉花各地歉收，故求者多而供者少丶需要急切丶則收買者往往不甚挑剔丶一般鄉愚丶貪近利而不顧信用者丶間有乘機攙水等事丶浦東花業公會丶因作通告丶廣爲勸戒丶茲錄如下丶敬告者丶本會爲浦東西花業所共同組設丶發起於三年前丶成立於去歲丶宗旨在振興棉產丶發達花葉丶目的在確立商業道德丶大之對於國際貿易保持信用丶小之即個人賣買亦宣相見以誠丶其最要之點，則唯在一致戒除攙水丶蓋必使貨品眞實無僞丶斯信用著而地位崇丶其價格自繼漲增高丶不致爲衆所輕視而厭棄矣丶吾同業須知假貨欺人丶世所同惡，慎匆謂貨經賣出丶便已風馬無關丶試一回問良心丶爲發遠棉產丶爲商業道德丶爲永久信用計丶其能安乎丶吾同業又須知僅以浦東奉南川寳上五邑產棉論丶種棉田畝丶當不下二百餘萬畝丶其區域未必小於通太二屬也丶然以棉花之地位價格相較丶不逮過甚丶無牌號丶無機關丶名不彰聞丶隨人俯仰而已丶原其致此丶攙水實爲厲階丶人謀不臧丶相形遂以見絀丶然則將忍與終古歟丶抑思奮起整頓歟丶吾花業之責丶容有未盡丶吾花業之羞也丶吾花業尤知之而故犯之丶更何以對鄉里丶何以對設立本會之初心丶吉日丶人不可以無恥丶人不可以無信丶願同業之交勉焉丶 
[押舖不服勒閉後之縣令]  
　　上海縣知事公署昨日訓令上海市經董陸文麓文云丶業查前據典業公所董事呈稱丶竊上海押舖林立丶盤剝貧民丶妨碍典當營業丶前清已取締有案丶自入民國丶更明定章程丶押舖已設者只准原址營業丶不准遷移及添設頂替情事丶不啻三令五申丶茲查得勞勃生路西灘寶成紗廠對面丶有人私添萬康押舖丶公然營業丶覔得押票一紙刋印利息按期二分丶是按月竟取六分之多丶滿期僅祇六個月丶似此盤剝貧民丶尤爲法律所不容丶查該押舖設於華界丶不在租界範圍之內丶殊屬藐視禁令丶斷難姑容丶若不禁止丶嗣後相率效尤丶關係典當營業丶亦非淺鮮丶爲此黏附押票丶呈祈察核丶迅准派員查明丶會同警所勒令閉歇等情丶並送萬康押票一紙到縣丶令據委員范熙瑞查明復稱丶該押舖係租界小沙渡成康押舖之分支丶開設上海二十七保十三圖勞勃生路西灘華界丶舖主吳項楨徽州人丶招牌上書當字丶內容純是押舖性質等情丶即經咨請淞滬警察廳轉行警區派警勒令停閉丶茲又據典業公所董事函稱丶聞勞勃生路爲華界租界交界之地丶萬康押舖地點丶確在華界範圍之內丶惟平日未見有警察站崗丶近且由工部局編釘門牌丶如果傳開非虛丶將來界址爭執．留爲藉口丶交涉問題丶更增糾葛丶此時取締押舖丶事關主權丶尤不容緩丶請轉函警察廳令行該管警所丶嚴行取締等情丶查此案准淞滬警察廳函開丶萬康押舖門前係租界丶房屋全在華界丶派警勒令歇業丶舖主吳項楨言在工部局領有照會丶詢以照會所在丶稱由經理收存丶詢以經理所在丶又稱經理往南京未回丶一味支吾丶不服勒閉丶恐有交涉等因丶茲據典業公所董事丶以事關主權丶函請取締丶查主權屬於華界丶該狎舖之房屋既在華界範圍丶無論其曾否領工部局照會丶仍應以華界主權勒令歇業丶以符押舖改典之特定規條丶除咨淞滬警察廳轉行警區照案勒閉外丶合行訓令仰該經董詳查該處華界房屋丶因何由工部局編釘門牌丶並該押舖果否領工部局照會丶分別核議丶呈復勿延丶此令丶 
[汪瑞闓到滬設局籌辦烟紙損]  
　　國聞通信社云丶新任烟紙捐總辦汪瑞闓丶已於昨日（十二）由南京乘快車來滬丶暫寓孟淵旅社某號房間丶隨行者共六人丶聞汪對於徽收租界內之烟紙捐丶已擬定具體辦法丶不日即會同交涉使與租界當局接洽丶將來設總辦事處於城內丶而於租界上設分局四五處丶以爲徽收及監督機關云丶 
[滬城肇浜路推放電車之進行]  
　　自大東門直達老西門之肇浜路丶華商電事公司决計推放電車丶現已特派工程師丶會同車務長丶前往該處路線丶詳細測繪丶聞已規定丶分設三站丶一在虹橋丶二在康家衖口丶三在穿心河橋丶並聞須將南半城中華路之路線互相接通丶計撥定電車六輛丶彼此可以環繞通行丶所有電車鋼軌等材料丶除現備外丶尚慮不敷分佈丶爰由該公司急向外洋訂購丶一俟運滬後丶即可興工丶動工之期丶約在冬季丶現正籌備一切進行手續云丶 
[復旦大學消息]  
　　校長李登輝博士丶因參與北京協和大學校舍落成典禮丶得來電邀請北上丶故已於日昨起程丶其校內一切職務丶暫請商科敎務主任蔡競平君代理丶聞此次李博士北上之任務丶與該校校舍募捐問題有關丶至回校之日丶約在十月初云丶 
　　該校開課已多日（自七日始）丶此次新生之投攷者紛至沓来丶惟學額有限丶多數祗得割愛丶現計新舊生總額約五百有餘，而校內宿舍均滿丶無從設法丶不得已有租於徐家匯鎮附近往來通讀者丶本屆新聘之敎授丶有Misｓoyler　與Miss　Crane兩女士丶皆新來自美洲丶學力豐富丶經驗有方丶與該校原有文學敎授Mistress　Kempton鼎足而三云丶 
　　江灣新建之校舍丶已有幾所竣事計課室八所丶大禮堂一所丶宿舍幾十幢丶美輪美奐丶氣象萬千丶其尙有未完成者丶更加功督造丶聞下學期時丶大學部諸生丶可望遷入該新舍云丶 
[攔刦兩匪徒躍河失踪]  
　　虹口西華德路三千二百五十號門牌義泰錢莊夥龔昌癸丶於前日午後丶至百老匯路向滙大錢莊收得現銀一百三十三兩丶鈔票洋九百三十六元丶行至中途丶突被匪徒兩人攔住丶將龔所收之現銀鈔票丶盡數刦取丶携贓飛逃丶龔大喊捕盜尾追丶由五百零三號二百六十號兩華補聞聲帮同追拿丶直追至北蘇州路東亞公司碼頭丶該兩匪見前是何浜丶後有追捕丶即將身躍入蘇州河內丶其時適値潮水甚急丶迨該捕等追至碼頭丶二匪已隨風逐浪丶飄流而去丶踪跡毫無丶該捕等當即回稟捕頭丶諭着包探孫阿慶詳細調查丶聞兩匪屍身迄今尚無下落云丶 
[破獲販賣私土機關三處]  
　　搜獲烟土兩皮箱烟具一副 
　　萬國禁烟會總幹事林炎夫葉文卿丶查悉公共租界河南路十三號門牌·又六百零二號門牌·又六百三十九號門牌·三處丶均有販賣私土機關丶於前日上午丶報請總巡捕房密飭中西包探分往該三處丶搜獲烟土共兩皮箱丶烟具一副丶當將十三號內之郭恒林·郭炎·郭行·羅克茂·六百零二號內之本邑人奚文卿·吸食鴉片烟之郭華·六百三十九號內大粵人居守生等丶連同烟土烟具丶一併帶入捕房丶昨晨丶解送公共公廨丶即據九十號西探投訴丶得到林炎夫等報告丶即請公堂簽給諭單丶於昨晨偕同華探丶分往三處搜獲烟土烟具丶拘獲以上各被告丶一併解案請究丶並據林炎夫供丶在萬國拒士會當幹事丶本會正會長聶雲台丶副會長係羅平傑丶羅隸美國籍丶我於上月間得人報告丶謂被告等號內丶均私售烟土丶至八月十五號丶與同事葉文卿往被告等號內丶購得烟土丶帶至會內丶邀集全體會員丶開會集議後丶遂報告總巡捕房丶派探前往破獲丶請爲訊究丶又據葉文卿投案證明前情丶訊之奚文卿丶延律師到堂辯稱丶捕房搜去之烟土丶係昔年所存丶並不販賣等語丶而郭華供稱丶因病吸食鴉片是實丶又據居守生之代表甘維露·郭恒林等之代表許理兩律師丶相繼到堂代辯丶均聲請准被告等交保丶展期研訊丶經季襄讞核供丶商之英赫副領事丶以奚文卿故違禁令丶判罰洋三十元丶郭華罰洋五元丶一併充公丶烟土烟具丶一併焚燬丶着 
 
 

Page 15

 
 
居守生郭恒林等各交五百元人洋並保丶候再訊核丶 
[王汝勤今日抵滬]  
　　陸軍第八師師長王汝勤君·茲由漢口乘輪丶定於十三日（今日）抵滬丶准在南市寗紹碼頭登岸丶昨爲松滬何護軍使得悉丶除派本署副官前往迎迓丶並令淞滬警察廳飭警照料外丶又調京師憲兵第三營選派憲兵四名亦往碼頭彈壓 
[緝私兵擦槍彈傷肚腹]  
　　海門人沈子才丶在緝私第二營充當兵士丶昨日下午丶與同伴在停泊南黃浦巡船上擦拭手槍丶忘將子彈取出丶致砰然一聲丶子彈擊中沈子才肚腹丶痛倒艙中丶即由營長派人送往同仁醫院醫治丶聞臟腑已被彈損壞丶生命甚危云丶 
[東唐家弄發生搶案]  
　　前晚八時許丶有盜匪六人丶各執手鎗利器丶蜂擁至虹口東唐家弄歸仁里六百七十六號門牌婦人袁陸氏家丶嚇禁事主声張丶将值價洋六七十元之金飾衣服丶刦取逃逸丶迨滙司捕房聞悉丶飭派通班中西包採馳往兜拿丶匪已逃逸丶經該探等向事主詢明各匪面貌口音服裝丶回禀捕頭丶轉咨各捕房一律嚴緝丶務獲究辦丶 
[葉耀蓮命案預審記]  
　　葉耀蓮遭錢福生許榮生顧子文等各流氓拆梢不遂丶用竹扞挿入肛門丶致葉因傷身死一案丶自經檢廳預審起訴審判廳後丶續獲顧之胞妹顧富寳到庭丶是以審判廳推事官堵福矅於昨午後傳到屍姪葉阿成·隣居見證郝順記·糖食店學徒沈景先丶並婦人陸張氏丶又提同在押之錢福生許榮生二名及顧富寳等一干人證到案丶特開刑庭丶預審良久丶判令葉阿成等一併退去丶錢許還押丶顧富寳着發新普育堂留養丶候將顧子文等獲解來案丶再行審理丶 
[命案兇手移送法庭訊辦]  
　　流氓楊福生丶混名小丹揚丶徐阿三（即小福生）冷旺開楊天福張阿狗唐阿五等丶於八月二十四號丶隨同斧頭黨領袖沈阿胖等丶向賣熟藕之朱金山（即朱金生）索詐不遂丶將朱歐斃丶先後脫逃丶當經法公廨中西官騐明緝兇丶嗣經各包探查得楊福生等丶係本年三月初九日丶將鄔友記木作塲守護人陸四華兇毆致斃丶漏網未獲之犯丶稟准捕頭丶將楊福生·等六犯先後狗送公廨丶訊供一過丶判令押候移送地方檢察廳究辦丶一面仍勒緝紅木阿胖等到案再訊在案丶昨日午後丶法公堂備文加派中西探捕丶用汽車將楊福生等六人解送檢察廳丶取得回文丶返廨消差丶旋經檢察官升坐丶飭提楊福生等六人至案研訊一過丶判令分別收押丶候屍父朱昭泉等到案丶再行覆審丶 
[汽車碾斃男孩之訊判]  
　　通州婦人李袁氏之十五歲兒子李小通子丶於本月四號丶在束虹口被某西人之汽車撞倒丶碾傷身死丶由捕報請公共公廨中西官騐明丶諭氏具結領尸棺殮丶候傳齊人證訊核各情丶經紀本報丶昨由匯司捕房中西包採將應訊人證傳至公堂丶據見證日本人某甲到堂丶證明彼亦坐於汽車內丶因死者欲竄過馬路丶汽車避讓不及丶致肇斯禍丶經中西官核供丶會同下諭云丶訊據見證供稱丶死者係在嬉戲丶跳過爲路丶致汽車不及避讓丶被撞身死丶令車主厚恤丶此諭丶 
[米廠直接與米店交易之干涉]  
　　南北市米行定章丶碾米廠家不得將米直接售與米店丶必先售與行家丶由行轉售與米店丶蓋行家領有部帖丶應得佣錢丶此仁穀公所歷來之舊章也丶茲有北市裕盛等米廠丶與米店直接買賣丶不經行家過手丶經仁穀公所同行查出丶於日前又在南市上海米行公會開會集議丶議决函致閘北米行公會同業丶略謂丶廠家與米店直接交易丶此風若不遏止丶恐他日效尤羣起丶爲吾業前途障礙丶應請同業注意公衆處分丶若再如是丶惟有與之斷絕往來丶以爲最後對付方法丶一面先由南市公會函致該廠等忠告丶勸命勿再破壞定章云丶 
[友華銀行銀市報告]  
　　中美新聞社譯友華銀行十二日報告云丶昨日倫敦銀價近遠明俱高一法丁丶紐約銀價高半分丶倫敦紐約間滙價高一分之八分之五丶今日此間開盤丶金傍不動丶金洋高一分之四分之一丶交易價九月份爲三先令十便士丶十二月份爲三先令九便士半丶金洋九月份爲七一半丶十二月份爲七一丶市况終日穏固丶投機者多賣出丶 
[船夥發起要求增加工資]  
　　南市南帮米船夥沈春山丶及雜糧船周阿奎等丶近以百物昻貴丶度日維艱丶聯合兩帮各夥友丶發起增加工資丶前昨兩日丶在滬南一枝春等茶肆中商議辦法丶定於中秋節各船叙集上海丶即向船主要 
求丶向來每月工資十元者加四元丶其餘多少皆以十成之四核算丶現船主方面微有所聞丶因各夥尚未正式發表丶亦未有對待之法也 
[甬人籌振記]  
　　官紳設宴募捐會稽道尹黃涵之·鄞縣知事姜證禪·慈谿知事馬國文·奉化知事袁玉煊·曁寗屬急振會會長陳南琴諸君·因籌募振捐來滬·陰暦初十十一兩夜丶會同朱葆三虞洽卿傅筱菴謝蘅牕李徵五等十餘人丶在寗波旅滬同鄉會叙餐室公宴旅滬各紳商丶即於席間討論辦振計畫丶並募集捐欵丶至昨夜止共募得三萬五千元丶茲將認捐人姓氏及欵額列下丶虞洽卿捐洋五千元丶又認募洋五千五百元丶張延鍾捐洋一千五百元丶張雲江連前共捐洋一千元丶何紹庭及何紹裕合捐洋一千元丶又認墊洋九百元丶王才運加承墊洋五百元丶項松茂認墊洋五百元丶洪承祁加捐洋五百元丶鄔志豪加捐洋五百元丶樓恂如認捐洋一千元丶黃玉書募捐洋五百元丶毛全泰認捐洋五百元丶孫天孫認捐洋一千元丶盛竹書孫衡甫合認募洋四千元丶李雲書認捐洋一千元丶李詠裳認捐洋一千五百元丶薛文泰認捐洋一千五百元丶袁履登認捐洋一千元丶謝衡牕認捐洋一千元丶袁祖懷認捐洋五百元丶周茂蘭加認五百元丶洪賢鈁加認五百元丶陳子壎認捐洋一千元丶袁慶雲認捐洋二百元丶陳文鑑認捐洋一千元丶吳梅卿認捐洋五百元丶 
　　督軍派兵修路鄞奉各色災區道路爲水沖壞丶交通梗阻丶災民陷於絕地丶救濟辦法丶以修路爲最要丶前由寗波水災急振會會長朱葆三傳筱菴公函浙江盧督軍丶請派兵興築丶茲盧督已准如所謂丶函復如下丶敬復者丶接奉大函丶誦悉奉化鄞江橋一帶山洪暴發情形丶興念災黎丶曷勝憫惻丶貴會籌振救災丶欽佩無既丶承囑撥隊勘修道路丶自應照辦丶即經令飭第一肺師長妥速照撥丶茲據復稱丶鄞江橋地方冲斷道路丶究竟若干丶其冲斷程度若何丶未見詳敘丶已飭第二團姚團長迅與貴會接洽丶並實地履勘丶將沖斷情形丶曁需用兵力材料計畫丶派隊興修等情前來丶除仍指令轉飭尅期修復外丶用特函復丶即希查照爲荷丶 
[學校消息兩則]  
　　神州女學校丶北四川路神州女學校丶創辦已十載丶內容完美丶本學期尤爲發達丶已於六號開學丶十二號上課丶新舊生達二百六十人丶而報名求入者仍多丶該校除中學科兩等小學科注重普通教育外丶向設有國文英文圖畫音樂刺繡各專科丶以提高女子專門藝術程度丶各枓教授丶係羅致海內名流各擅專門學者丶並聞其圖畫專科及大學文科丶尚畧有餘額可補云丶 
　　寳山第三高小學校江灣鎭大寺後寳山縣立第三高等小學校丶於昨日上午十時開立校九週紀念會丶先由校長吳孟覃報告九年來經過情形丶次由敎員蔣劍侯刁浩春王筱峯許糾雲及第一屆畢業生俞鵬飛相繼致祝詞丶末唱校歌而散丶下午休業半日云丶 
[海寧路商界聯合會選舉紀]  
　　海寗路商界聯合會丶於九月十一日開第三屆選舉會丶共投二百十九票丶公推虞兆芳主席丶余仰聖朱煥章檢票丶戚襟亞朱蓉圃唱名丶开票结果丶虞兆芳爲正會长丶姚珊寳徐維繪爲副會長丶徐景山洪嘆世余仰聖刁煌忠宋誠彰宓純甫岑大有陸祺生陸榮泉金鼎榮吳頴之楊枕溪趙維新爲評議員丶張茂生朱蓉圃左凌雲王炯吾江潤卿徐永清馮正義周黃祖左錫光張子惠王善章王繼堂戚襟亞姚諤廷周憲文趙伯潤爲幹事員丶公决定下星期開評幹聯席會議丶遂散會丶 
[旅滬香山同鄉會選舉職員]  
　　旅滬香山同鄉會丶現租定北四川路大德里斜對面第二號洋房爲籌備處丶前日（星期日）下午二時丶在大馬路東亞酒樓開選舉司庫人員丶並公舉徵求入會各隊長丶與幹事人員丶到會者百餘人丶公推歐彬爲臨時主席丶賴郁文爲紀錄丶隨將籌備章程並會中章程逐條宣佈丶經衆通過丶即投票選舉陳炳謙郭樂蕭楚南楊梅南四人爲司庫員丶並即席公舉徐桂爲徵求入會總隊長丶歐彬盧　昌郭標卓樂生阮仲生蕭煇南陳華昭甘熽初沈麟生程聯陳雪佳黃杳堂高冠昌鄭伯昭李瑞如卓鏡澄郭梀臣馬玉山陳彥斌甘熾仙陳紹白黃季植李崇焜唐耐修林子穆唐宗茂劉子屏鄭星洲兪星曜鍾安樵三十人爲隊長丶林松靑賴郁文陳公哲梁燕雲高伯謙黃普明李華昇楊靜山馮溢源佘伯才王雲五十一人爲幹事散會時已六點鐘矣丶 
[發起高昌廟同善施材會]  
　　高昌廟紳商工錢裕基劉竹溪姚錫恭徐楚坤方濟清沈靜嘉丁連生等丶因鑒於本地居民日多丶而貧苦者實居多數丶往往無力購買棺木丶故特發起高昌廟同善施材會丶遇有貧苦無力者丶施材一具·以作善舉丶前日（十一日）該發起人等特在砲廠東首施材籌備處開創立大會丶到者如計安國朱文海張阿瑞張士賢詹承有詹承德等三十餘人丶由徐楚坤主席丶報告一切丶遂公推錢裕基劉竹溪爲會黃丶當場由各發起人首先捐助一千餘元丶其餘捐三五十元亦甚踴躍丶現各項手續將次就緒丶聞不日須呈上海縣公署備案云丶 
[法庭秋節停止辦法]  
　　上海地方審判檢察廳昨出會銜布告云丶爲布告事丶照得本年九月十六日爲秋節日丶本兩廳遵例停止辦公一天丶合行布告丶仰訴訟人等一體知悉丶特此布告丶 
[靑年會旅行團預備赴海寗觀潮]  
　　四川路青年會交際科旅行團丶約集同人丶訂於月圓後一日赴海寗觀潮丶往返計程三日丶食宿一切均由該會先期派人前往籌備妥貼丶旅費極廉丶茲錄其廣告云丶定陰曆十六下午二時五十分丶由北車站乘車出發丶赴斜橋丶即晚八時由斜橋趁船直達海寗丶十時可到鎭海塔看夜潮丶十七早餐後禮拜丶有吳山先生之演講丶午餐後參觀潮王廟丶幷看午潮丶晚餐後再看夜潮丶十八早餐後看早潮畢丶九時半即由海寗乘船回斜橋丶至午十二時零六分乘車丶下午五時可到上海丶凡欲偕往者丶每人只費四元二角丶食宿川資一應在內丶女賓一律招待丶准時出發丶風雨不更丶每人須帶輕便被褥一套丶報名以十三日截止丶刻聞報名偕往者極形踴躍丶已有數十人云丶 
[上寳電車部批候查]  
　　滬紳鄔挺生沈聯芳等丶前擬創辦上寳電車丶開具營業計算丶呈請交通部立案丶昨奉交通部批丶准予派員查明呈復核辦矣丶 
[路局洋總管回滬]  
　　滬寗滬杭二路洋總管兼總工程司克禮阿君丶日前往秦皇島避暑丶已誌本報克君於昨日（十二日）乘滬寗路車返滬矣丶 
[女律師辦公處遷移]  
　　近年來歐美各國律師在上海營業者甚夥丶惟從未有女律師者丶自本年三月間丶有雷聲布女律師到滬丶執行職務丶實爲首創丶該女律師精究法理丶兼通五六國語言文字丶所有上海會審公廨法公廨及各國按察使公堂丶均可代表出庭丶到滬迄今時雖未久丶而代理重要民刑案件已數百起丶辦理悉皆得當丶頗受社會歡迎丶茲因原有辦公處不敷應用丶已於九月十日起遷移至廣東路一號半新建七層樓洋房內丶照常辦公丶兼添聘職員云丶 
[先施珍貴皮貨上市]  
　　南京路先施公司丶貨物素稱齊備丶今年特派專員往北口採辦各種粗細皮貨甚多丶已經陸續到滬丶現將紫貂一種陳列窗橱中丶貨色珍貴丶聞價値逾萬云丶 
[汽車撞傷行人]  
　　愛多亞路二洋涇橋塊丶昨午一時許丶有三千零七十四號汽車駛過丶撞倒無錫人丁雪生丶碾傷腿足丶由老巡捕房五百三十一號華捕前來丶將汽車扣留丶押令送受傷人往仁濟醫院醫治丶一面帶該汽車夫入捕房丶稟請捕頭核辦丶 
[庽客猝斃剖騐後之堂諭]  
　　庽居廣東路二百號門牌某客棧內之本地人楊伯英丶於本月三號猝斃丶經棧中人報請老閘捕房丶派令中西包探將尸體舁入騐尸所丶報請公共公廨中西官檢騐未明丶諭候西醫剖騐丶報告公堂再核各情丶曾誌本報丶昨由捕房將該棧賬房李茂英丶茶房王阿二丶傳至公堂丶據李等供稱丶死者於是日晚上一時來棧丶當命購麪吃食丶不知如何身死等語丶經中西官得稟丶將西醫剖騐單察閱一過丶分別下諭云丶據西醫　騐丶已死楊伯英·係服阿摩尼水受毒身死丶訊據該棧茶房所供丶並無別情丶候尸屬認領丶 
[誘姦偕逃禁錮三月]  
　　蔣金生之妻姚氏丶於今年四月二十七日丶被汽車夫徐慶芳誘引成姦丶後私行偕逃丶匿居法租界瑞福里三號門牌內居住丶現爲蔣金生得悉丶投報法捕房丶派探前往丶將徐及姚氏一併拘獲丶帶入捕房丶咋解法公堂請究丶先由蔣金生投訴被拐情形丶詰之徐慶芳供丶民人實於去年四月間丶在新世界游戲場內丶與姚氏姘識丶至於房屋丶實由姚氏租賃丶餘供支吾丶蔣姚氏供丶婦人與徐自幼相識丶此次實因丈夫不顧家用丶將氏毆打丶故此逃出丶與徐同居丶今產有一孩丶乃係丈夫所生丶今情願隨丈夫回家丶求宥丶中西讞員判徐誘姦有丶夫之婦丶罪已成立丶着押西牢三個月以儆丶姚氏按律亦押三月丶姑念有半個月之小孩丶從寬准予緩刑丶交原告領去管束丶 
[索取聘金之衝突]  
　　寗波女子陸瑞雲丶前年私逃來滬丶匿居浦東陸家嘴春江里某號屋內丶在香烟廠作工度日丶近與隣人陳生福相識丶已訂婚約丶昨日丶忽有邁婦殷董氏自稱係瑞雲姑母丶向陳生福索取聘金未遂丶欲將該女帶回原籍丶致陳將瑞雲髪髻剪下丶雙方互起衝突丶旋經崗警到場丶將陸瑞雲陳生福連同殷董氏一併拘解三區警署丶經曾署長略詰一過丶判一干人　轉解警廳司法科訊請丶 
[指控嚇詐銀洋]  
　　崇明人王金榮丶前日糾黨將姚友林常關忠軋至新閘路某茶館內丶嚇詐洋十二元丶被控捕房丶飭探將王拘押丶昨解公共公廨丶經中西官略訊一過丶判王押候補傳人證再訊丶 
[違犯煙禁之拘究]  
　　台州人林雲標賃居南市外毛家衖夏全所開轆轤店樓上丶與夏私設烟榻丶容人在內吃鴉片烟丶並販賣烟土丶事爲第一區警署差遣巡長韓寳卿偵知丶密報李劉兩巡官丶於前晚督率長警等進內查抄丶適有婦人于林氏林與福胡山秀在內吸烟丶當塲拘獲丶並搜出烟檐一支丶烟燈一只丶烟鍋烟灰烟膏等件丶連同林夏兩人丶一併拘解到署丶經王金山署長問明前情丶以事關違犯烟禁丶飭即備函丶一併移送上海地方檢察廳丶請爲審辦丶 
[證劵物品交易所消息]  
　　證劵物品交易所市塲揭示第三百七十七號云丶據第五號經紀人陳冕卿君報稱丶委托人北京路一千一百八十六號門牌亦昌紗號丶於七月二十日起丶陸續委托賣出九月十月十一月一月期棉紗共一千三百件丶向取追證金丶延不繳納丶不得巳遵照營業細則第二十四條第二項丶於九月十日抵進八百五十件丶十二月抵進四百五十件丶如數代爲了結丶援照同條第三項之規定丶請求揭示丶特此通告 
[設具賣烟之科罰]  
　　法捕房探目沈德福查悉界內居民楊阿二王錢氏兩家丶私設烟具丶容人吸食鴉片丶前晚稟明西探丶協同前往各該處丶抄出烟具等物丶並將烟客一併帶入捕房丶諭令烟客薄罰斥退丶楊等交保候究丶昨日傳至法公堂請究丶先由西探上堂稟明前情丶並將烟具呈鑒丶詰之楊等供認私賣燈吃不諱丶中西官判楊及錢氏各罰洋三十五元充公丶烟具沒收丶 
[四燕子窠主客之科罰]  
　　匯司捕房前日在所轄三泰弄唐家弄北山西路等處丶破獲燕子窠四所丶昨晨丶將一干人證解送公共公廨請究丶經中西官逐一審訊明確丶判决燕子窠主錢兆福林阿六陳玉泉龍包氏各罰洋二十元丶其餘烟客沈阿祥沈云千毛老四張阿大樂才生葉啓三鄷元華李海喬汝和尙羅錫泉邵子榮周有生王阿順等丶到案者各罰洋三元丶不到者將存於捕房之保洋丶連同以上罰欵丶一併充公丶烟具銷燬丶 
[身藏煙土之科罰]  
　　陳庭和日前身藏烟土數包丶行經法租界丶爲捕查獲丶帶入捕房丶交保出外丶昨日傳至法公堂請究丶先由捕頭稟明前情丶詰之陳供丶此烟土係朋友托我送至某處丶餘供支吾丶中西官判陳罰洋三百元充公丶烟土沒收丶 
[積竊崛強禁押三年]  
　　許裕法前日在虹口華特路八百七十三號門牌小茶館竊取茶客某甲之洋傘一柄丶當被察破丶鳴捕連贓拘入捕房丶咋解公共公廨丶經中西官訊得許犯案己有八次丶曾經兩次笞責丶六次騙逐出境丶尙不悛改丶應科刑期二年丶詎許聞斷丶非但不知悔悟丶反當堂崛強丶口稱請堂上將其辦死丶問官惡其冥頑丶改判監禁西牢三年丶期滿逐出租界丶 
[過犯迭次行竊之押儆]  
　　逐出租界之過犯戴立法陳羅權因復潛回糾同王小鑽子耿華山迭次行竊虹口中西居戶衣物丶質洋化用丶案發被捕丶解由公共公廨訊押在案丶昨晨丶由探蔣阿林薛正昌等吊齊原贓丶傳同失主將戴等解請中西官復訊得實丶判戴押西牢五年丶陳押二年丶王耿各押一年丶分別示儆丶期滿着一併逐出租界丶 
[攫金簪分別押儆]  
　　匪人曹榮生兪阿根等丶前日在山東路串攫婦人朱陳氏之金簪兩支圖逃丶經氏鳴捕將曹兪兩人追獲丶贓物己被其同黨取去丶當將兩人帶入捕房丶昨解公共公堂丶經中西官訊知曹係過犯丶判押西牢一年半丶期滿逐出租界丶兪押三月丶分別示儆丶 
[兩客棧違章罰鍰]  
　　法租界總巡捕房西探偵悉界內久安·朱順興兩客棧丶不將旅客姓名登載循環簿丶有違章程丶故於昨日將兩棧主傳至法公堂請究丶先由西探稟明前情丶並將循環簿呈鑒丶詰之該兩棧主均稱丶賬房有事回籍丶故未登錄等情丶中西官判久安棧罰洋十元丶朱順興罰洋二十元充公以儆丶 
[誌謝]  
　　昨承商務印書館惠贈第十三卷第八號「敎育雜誌」及第七卷第九號「英文雜誌」各一册又亞洲學術研究會惠贈「亞洲學術雜誌」二冊丶誌此併謝丶 
雜評二 
[棉花攙水之勸戒] 　怡 
　　商業道德之最重者曰誠國際貿易之最要者曰信吾國商業失敗原因雖不一端而不誠不信其尤著也 
　　棉花爲吾國農產在出口貨中亦佔一位置際此商戰時代亟宜謀出產之精良以冀挽回利權於萬一乃鄉人狃成法貪小利非第不知硏求進步且從而攙水和物使現有之出產精者變粗良者變劣專以詐僞欺外人無怪外人嘖有煩言而出口年見减縮也 
　　今浦東花業公會鑒於此弊特發通告以諄諄勸戒吾願鄉人咸凜此言勿貪個人之微利而失國際貿易之信用致外人永以不誠不信視我華人而使世界上無我國棉產立足地也 
公布欄 
[江蘇高等審判廳]  
　　▲民庭判决張亦紀等與冷欣　因租屋涉訟控訴一案（决定主文）本件上告駁回▲孫氏與唐佐庭因違約涉訟控訴一案（决定主文）本件上訴狀准予註銷 
　　▲批示尹餘慶一件呈請發還原卷由呈悉查本原卷業於本年三月二十九日發還在案仰逕向原縣請求執行可也此批▲蕭永茂一件呈請發還原卷由呈悉查本案原卷　於六月十五日令發靖江縣矣仰即知照此批▲張瀛春呈爲王益周屢次造謠誣陷請飭江都縣俟院决定送達後准公氏依法起訴以伸冤抑由來呈詞意閃爍毫無理由特斥此批以上九月十一號 
[江蘇高等檢察廳]  
　　▲批示黃再卿狀悉案巳令交第三分監照判執行所請發還原縣之處應毋庸議此批▲胡麗盛等狀悉候提卷核辦此批▲朱景雲追加理由呈遞一狀周根桃補具理由皇遞一狀以上兩狀業經本廳查閱函送同級審判廳核辦仰即知照此批以上九月十一號 
[上海地方審判廳]  
　　▲公示送達（全文在本廳揭示塲公布）第一二三號（民二庭）一件姜仁美與江宣甫因衣飾糾葛一案（判决主文）原告人之請求駁回訴訟費用歸原告人負擔右仰被告人江宣甫知悉 
　　▲判决主文（民一庭）一件决定華棄吾興劉海粟租屋涉訟聲明窒礙一案主文本件窒礙之聲明照准▲一件决定張以琛與巫韞玉契據涉訟聲請再審一案主文本件聲請照准▲一件判决應士女與兪立三因債務糾葛一案主文被告人應給付原告人洋一百六十元訴訟費用歸被告人負擔（民二庭）一件判决錢少泉與徐惠章等爲基地涉訟控訴一案主文原判撤銷被控訴人等在第一審之請求駁回訴訟費用歸被控訴人負擔以上九月十二日 
　　▲批示一件施錦康狀爲買地糾葛請令陳王氏補繳訟費由狀悉查陳氏並未來應聲明上訴原縣亦未送卷到　所請暫毋庸議此批▲一件視子清狀領欵洋由准領此批▲一件倪瑞生狀請維持由狀悉已據潘木香潘金大當應請求限期在外理楚仰即會同王仁甫王儉甫等迅將是案設法理楚免滋訟案此批▲一件陸秋餘等狀請給領由狀悉查本案卷宗尙未奉高等審判　發回所請應從緩議此批▲一件朱葆三狀請銷案由狀悉准予銷案此批▲一件順理孫狀請執行由狀悉准即飭吏照判執行此批▲一件呂陳兵狀請展期由狀悉准再寬期七日此批▲一件兪達生等狀交欵洋由准交此批▲一件劉劉氏狀交欵洋由准交此批▲一件李顧氏狀領欵洋由准領此批▲一件吳連桂狀請開釋由狀悉業已當庭諭知矣此批以上九月十日 
　　▲批示一件張雲江狀請暫緩送逹由狀悉准予暫緩送達此批▲一件周柏森狀請執行由狀悉查本案尙未確定所請應從緩議此批▲一件任永盛狀交欵洋由准交此批▲一件朱和尙狀請暫緩執行由狀悉准予寬限五日可也此批▲一件倪君壽狀領洋據由准領此批▲一件謝寶生狀領賬簿由准領此批▲一件孫正田狀交欵洋由准交此批▲一件李尤氏狀請執行由狀悉候傳案訊辦此批▲一件葉鍾甫狀請執行由狀悉本案業據陳增福等聲明上告矣所請應從緩議此批▲一件潘茂松狀請執行由狀悉候傳案訊奪此批▲一件陳瑚狀請嚴追由狀悉已當庭訊諭矣此批▲一件董仲山狀領欵洋由准領和解證書存此批▲一件樂厚順狀請銷案由狀悉准予銷案此批以上九月十二日 
[上第地方檢察廳]  
　　▲批示傅餘卿狀悉仰於五日內補具上訴理由書以憑核轉此批▲吳英君狀悉靜候偵查無凟此批▲馮蘭洲狀悉應候偵查此批▲盧錦庭狀悉所請備案在法律上無此辦法碍難照准仰即知照此批▲王毛氏狀悉該氏之媳周氏范氏不安於室在逃無蹤忽稱王阿三王阿四誘拐忽稱劉鴻勳李高陞詐財均無確實證據仰仍照前批速羣爾媳下落另行核辦可也此批▲劉福海前批着爾來廳候訊乃竟故意遷移茲復以重傷臥病爲詞遞狀邀免殊屬刁狡如果爾確被楊友文挖破腎囊前狀何無一語及之又不來廳投騐顯係飾詞聳聽仰即遵照前批來廳候訊毋再違延致干句攝此批以上九月十二日 
[上海縣公署]  
　　▲批示益茂典經理汪振煒呈訴典夥朱明生等捲逃底簿等項請求布告以安人心由呈悉典夥捲　底簿等項致當戶持票取贖無憑查對請暫行換給小票使當戶於二日後持小票領取當貨姑准出示布告惟該典用人不當貴有攸歸如有缺少當貨應即如數　賠該經理務須妥　辦理免當戶有所藉口此此布告發 
 
 

Page 16

 
 
   
 
 

Page 17

 
 
常識 
常評 
[談　歐相] [  老圃]  
　　歐西相人法屢言心能體能故有心能偏勝之相有體能偏勝之相有心能體能適中之相極端之體能相即衆生相其人除飲食男女而外絕無理想此其品爲最下但心能偏勝者往往能知而不能行昔郭公以善善惡惡亡國爲其善善而不能用惡惡而不能去即有心能而無體能也故最上之相期於均年均平謂之權力 
　　試舉耳以例之耳之位置太高者爲體能之偏勝均平者由眼梢作平直綫適通過耳根與面相交之點若位置太下則又爲心能之偏勝又耳之位置太前者爲體能之偏勝均平者自耳孔至前面中心當占三分之二自耳孔至後頂中心當占三分之一若位置太後則又爲心能之偏勝故耳之位置太下及太後者其腦極發達必能深思過慮但因體能失其平均無執行之能力止能成爲學者成爲哲學家不能成大事業此體能之所以爲貴藉曰無體能即心能亦不能見其效用 
　　吾嘗相歐亞之人覺亞人之偏於心能者多而歐人則偏於體能者多故亞人精深之哲學或過於歐人而有時機械變詐之才亦爲歐人所不及然以體能不及歐人往往因脆弱性惰性爲歐人所屈服 
　　吾嘗相中國之人覺其君子之偏於心能者多而小人則偏於體能者多故君子行善往往爲小人所包圍而所謂君子者每以退讓爲高不以奮鬬爲勇此中國君子之特質以其偏於心能也小人爲惡其戰鬥力獨強利之所在入水火不懼既無廉恥即無顧忌俗謂之﹁着地滾﹂此中國小人之特質以其爲極端之體能所謂眾生相也故相雖小道而可以喻大 
道德 
[勸世語] [  曹芝清]  
　　做人須像銅錢要他外圓而內方 
　　欲求真學問務須拋却功名富貴之心 
　　眼看世事好像雨後的雲你心要定 
　　要曉得自己年紀易過只要看河裡流水 
　　讀書得好的結果等於產了賢子賢孫 
　　想買獎券發財無異水中撈月 
　　正當的賺錢雖少勿恨但求人家看重 
　　無能賺錢和騙子一樣 
　　作事敷衍草率是一生的大病根 
　　人心只要像橡皮任他有甚麼大壓力終有一天發展的日子 
　　多受一分挫折便是多受一分做人難的覺悟 
　　失敗等於成功要不可灰心 
　　做艱難的事體像吃黃蓮一樣到性就凉 
　　做日和尚撞日鐘此身永無進境 
　　無才專講穿着此人彷彿綉花枕（不受酬） 
[進德錄] [  光]  
　　世風日漓人心益詐有德之士罕見予少不更事隨波逐流心焉憂之幸師友俱良獲益滋多爰錄予之晋德一篇揭櫫衆覽與讀者共勉之也 
　　事無難易只要把持住一個忍字 
　　過去一日便死去一日 
　　上帝還瞞得過祗是良心藏不過 
　　驕奢淫佚孰非墮落之媒 
　　母慮貧只憂惰 
　　節省無謂之費勿吝應用之錢 
　　勞動萬能 
　　失敗即畀吾人之經騐 
　　惟怒最爲壞事 
　　學問能慰吾人之心靈 
　　希望宜小立志欲堅 
　　健康即幸福 
　　難關亟要打破 
　　效果全在有恒心 
　　青年時毌輕易放過（乙種酬） 
經濟 
[小學教員荒] [  不濁]  
　　小學教員本來是一種很清苦的職業凡當小學敎員的必須存着一個﹃服務﹄和﹃犧牲﹄的觀念才能專心一志的去做他的小學教員否則爲着經濟問題沒有不想﹃遷地爲良﹄的　　現在近上海的各城鎮鄕都鬧起﹃小學教員荒來﹄了問其 
緣故則那些小學敎員都拋棄了他們的清苦生涯跑到上海來投考交易所了我友某君也是由小學敎員投身交易所中的一個下面是他所說小學教員投考交易所的兩個理由 
　　一丶小學教員爲什麼要投考交易所各處村鎮裏的小學教員每學期只得四十元至六十元的俸金試問當茲米珠薪桂的時候這區區的所得那能去支持一家數口的門戶交易所中的起碼所員也有每月十五元以上的薪工所以在交易所裏當個起碼所員還強勝於在鄉村裏做一個猢猻王也 
　　一丶小學教員爲什麼能考取交易所交易所所員的職務需用西文及專門才能的極少只要能寫幾個端端正正的中國字便能充一個謄寫或當雜務的所員所以交易所對於投考的小學教員很表示歡迎 
　　照上面看來這次的﹃小學敎員荒﹄是不是交易所製成的不是不是交易所不過是他們的一個會逢其適的機會罷了我們倘不急籌一個救濟的根本辦法這﹃小學敎員荒﹄必且蔓延無已恐怕連中學大學的教員將來也要﹃荒﹄了至於那根本救濟的唯一方法維有﹃妥籌敎育基金﹄因爲敎育費有了着落才能提到﹃加增敎員薪金﹄的問題呢（乙種酬） 
　　按此關於擇業之知識問題非盡經濟之影響也數月以後恐有求再爲小學敎員而不得者矣覺注 
[各地郵政局宜兼用女辦事人員] [  嘯埃]  
　　世之言男女平等者無不以女子經濟獨立爲急務蓋女子與男子受同等教育之目的現已達到女子之有學識技能者日漸以多若不謀服務社會以求經濟獨立則女子生活能力仍須仰賴於男子豈非空言平等哉且女子之有學識技能者其服務社會能力既不减於男子而勤謹和平則有非男子所能及故自歐戰以後彼西方女子相率服務於社會代替男子職務爲世界女子之先導我國教育家亦謂小學教師以女子爲合宜因其性情和淑能循循善誘也故凡中等以上女校畢業者各地爭先延聘大有求過於供之勢然女子服務若限於教育一途長此以往不將有人滿之患乎論者因倡言女子服務商界之說僕耳此聲浪也久矣將以觀其實行而不敢妄參末議頃聞友人自粵來者言及廣東郵政局自五四以後招考辦事人員男女兼收故女子擔任鄧務各職者實繁有徒噫是誠中國女子服務社會之佳音也况郵政一途範圍極大需才頗廣女子得厠身其間豈非經濟獨立之一大道乎乃其他各地未見實行豈他地女子不願步塵粵女耶抑竟無有相當程度者耶（按郵務生揀信生各職中等學校程度即可及格女同胞乎曷從事於此乎）僕甚不解用是錄陳意見借常識部介紹於各地郵務當局願此後招考辦事人員援廣東郵局之成例兼用女子擔任各職俾女子服務社會多此一途達到經濟獨立之目的則非特女界之幸抑亦國家之福也（乙種酬） 
衛生 
[吃月餅之衛生] [  湯筆花]  
　　北陰如矢忽忽又屆中秋糖食肆南貨店正預備月餅忙碌異常吾國習俗每至中秋必購月餅以作禮物以點綴良辰美節以爲人月雙圓其實消耗糜費每歲不知幾許其不經濟也甚矣考月餅原料不外乎糖麵粉油三種食之不易消化有碍衛生茲錄其應注意之點二則如下 
　　㈠餅而之紅印月餅面上印有紅色團印以爲美觀而不知此紅色全係紅色染料製成或以洋紅代之內含毒質食之一時雖不覺察然已受害於隱微中也 
　　㈡餅底之油紙月餅底面之油紙無常識者往往連餅吞入小孩尤易犯之食之有碍腸胃較之餅面之紅色爲害尤甚吾望吃月餅者注意及之吾尤望製月餅者設法改良之（乙種酬） 
法制 
[自助之行爲不能認爲侵權行爲] [  竹賢]  
　　侵權行爲即法學上所謂不法行爲也而侵權行爲之請求損害賠償得歸入私訴部分亦得歸入民訴部分故民法上侵權行爲之法文稱加害人被害人不稱當事人原告人者殆爲此也其請求損害賠償之範圍甚廣凡屬財產上身體上名譽上種種之權利無一不可請求損害賠償惟侵權行爲之行爲有故意行爲有過失行爲而行爲間之意思既不同律文亦應分別輕重不能依法學上之理論主義無論故意與過失之侵權行爲槪須負損害賠償之責至若因自助而有扣押破壞毀損他人物件或拘朿有逃走之嫌疑之義務人或除去其抵抗行爲之自助行爲自不能認爲侵權行爲如果加害人對於被害人自助過當即應負侵權行爲之責此種理由在立法政策上不可不審慎注意俾免自助過當者之藉口自助而不負損害賠償之責也（乙種酬） 
雜錄 
[事業與壽數] [  韓祿生]  
　　人生在世最大壽數不過百年而世之體虛身弱者往往年壯而身故生前不能有所供獻於社會死後亦如魚蟲鳥獸無聞於後世其壽數誠短矣乃有人也名傳萬載肉體雖死而精神仍赫然聞於世生前一切言語行爲垂及千世莫不遵之行之儼然生存於世與世人相周旋也其壽數之極限誠非數理家之可推算者矣 
　　何以故耶蓋非講究衛生之可以致之者有必然之理在焉凡覘一人之壽數可由其平生事業斷定之其懶惰性成終身仰食於他人者流雖活百年亦不過一時一分之壽數等耳其以一生之精力而爲人羣謀幸福增進人類之樂利者流雖生僅數十年而實遠過於百年最大之壽數千萬倍矣故壽數之長短恒與事業爲正比建偉大之事業愈多謀社會之幸福愈多則壽數愈長其不肯拔一毛以利天下者雖百年之壽數猶不足謂爲長壽也 
　　世之壽數最大者莫若立言立功立德之輩壽數最小者莫若一般遊手好閒之遊民與殃民禍國之國賊其欲長壽而及千萬年者一舉一動當以公共爲前提謀公共安寗爲依歸不可存絲毫之偏私也俗云多行不義必自斃殆亦短壽之明證歟（乙種酬） 
 
 

Page 18

 
 
   
 
