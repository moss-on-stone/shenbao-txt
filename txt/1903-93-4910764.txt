# 1903 - 93 - 4910764

 

Page 1

 
 
[正通志出書并發售新編九通全書目錄啓] [  國書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繋編成九通目錄四十卷語節繁蕪事無滲漏提網挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維鑒 
[皇朝政典類纂五百卷開印股啓] [  圖書集成局白]  
是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之　聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[與客論學堂]  
有客狡然問於執筆人曰學堂果爲今日之急務乎則謹應之曰奚爲而不然也夫中國至今日貧弱甚矣短於財非貧短於才之謂貧絀於力非弱絀於才之謂弱原其故皆由中國士人於學問一事驚虚無而少實踐上者拾歐美之膚說摭格致之浮詞詡詡然自以爲新而於五洲政治萬國藝術仍　然毫無所見其次則溺於俗說以臭腐爲神奇童而習之耄猶未已循是爲學勢必至見識日拘心思日窒而欲與東西各國爭强鬥勝豈非却行而求前揚薪而止沸哉在上者知其然於是特降明詔飭各省咸興學堂良以外洋學堂所讀皆有用之書所習皆有用之事故能黜華崇實人材奮興今中國虚僞至此苟非急思仿效安能轉貧弱爲富强哉客又曰學堂爲今日急務是固然矣然二三年來 
綸綍頒於上章程擬於下自京師以至各直省或由官吏開設或由私家建立招考之示遍於街衢籌欵之苛不遺微末合衆人之心思財力以專注於學堂宜乎成效照然到處可漸期推廣矣乃何以耳之所聞目之所接非特無效之可期甚有開設甫一二年卽教習賦閒學生星散者此其故豈風氣之難開歟抑人事之未盡歟則又應之曰是仍務虚而不務實之爲害也夫所取乎學堂者原以其教法無論普通與專門皆由淺入深各有心得故能行諸實用無浮僞乖謬之虞乃今中國之所設學堂於西國立法本意並未能得其要領而於規模一切則心慕而力迫之譬如一休沐也在西國則以七日來復爲休息之期中國則以淸明端午中秋等爲散塾之日總之有藏修卽有息遊無非欲藉此舒暢其心志乃今之辦理學堂於房虚心昴則依西法而各事宴遊於端午中秋依中法而又令休沐加以寒假署假又須以兩月爲期因之在塾日少出外日多在年齒微長者或尙能稍知自好不至學業之盡荒於嬉若竹馬兒童勢必至無所範圍專以嬉遊爲事如是則學安得進業安得糐乎又如一體操也在西人之意不過欲學生於誦讀之餘藉此以練其筋骸舒其氣血並非專以此爲進德修業之需乃今所見學堂中每日輙有數點鐘教習體操步則似却仍前身則欲左忽右觀其情事幾如吳宮教美人戰以遊戲爲美觀夫以一日中祗此光陰旣專心谥嬉戯於誦讀講貫之道必致多疏徒飾外觀嗟何益矣至於廢夏楚而意主姑容棄背誦而義偏講解揆其用意未嘗不是然不揣其本祗齊其末徒使佩𧤤佩䚢之輩於新學毫無所得而踰閑蕩檢不復能束其身心夫如是則學堂雖多其亦奚能有益哉然此祗就蒙養一節言也其在大學堂中學堂之學生或醉心平權自由或昌言革命流血怪僻謬戾流弊尤深夫以通國之心思才力咸注重於學堂而所成就者僅見於此則其餘之尙未建立者將來之效亦可覩矣是非徒務虚而不務實之爲害哉客唯唯而退遂詮次其語弁之報端 
[宮門抄]  
　　三月初一日兵部太常寺太僕寺侍衛處値日無引見延秀假滿請安江西副考官黃均隆到京請安景灃由西陵查工回京請安澤公守護東陵請訓貴昌等前往西陵查看紅椿請訓景方昶鄭沅預備召見吏部呈進月官卷兵部奏派監放馬匹派出松溎特圖愼崇勳溥　召見軍機及澤公景方昶鄭沅皇太后皇上於明日辦事後還宮 
[土民叛亂]  
　　英京倫敦來電云某日土耳其國矮路拔尼耶人譁然而起襲撃米托洛鳥伊之矮地方土人調集調官兵三千名與之抵拒厥後復添調陸軍四大隊而矮路拔尼耶人略不却退依然跳刀拍張以致君士但丁京城大爲驚駭 
[俄員被撃]  
　　英京倫敦來電云土耳其國矮路拔尼耶人稱戈作亂攻襲米托洛鳥伊之矮地方當交戰之時俄國簡駐土京領事官司氣賢路皮那君經土廷派兵若干名護衛矮路拔尼耶叛民見之開槍轟撃以致背中負傷迨護衛兵撃退叛民始得　之出險尙未悉有妨生命否也 
[摩人不靖]  
　　英京倫敦來電云月初某日有阿拉北亞人一百五十名猝然起事狙撃寄居摩洛哥國夫伊幾苦埠之法國人致被殺斃十一名砍傷十三名劫去所豢駱駝四十頭恐不免釀杨交之案矣 
[俄兵改業]  
　　營口友人來信云占據奉天省之俄兵於西歴三月二十二號至二十八號陸續極退八百名用輪船載赴大連灣旅順口或分駐捕其賢痕及或暫留之鳥烏苦沙或安營内路氣痕司苦或移屯尼誇利司苦其在捕其 
 
 

Page 2

 
 
賢痕及之烏苦沙者解去戎裝責令從事挖煤亦有入深林伐木者 
[合操中止]  
　　日本海軍省預定今春調齊各艦合操彼中人謂之大演習本報前已略紀情形兹閱日本大阪某日報知東歴四月二日午後二下鐘時忽由演習統監傳令中止時所調各艦咸展輪至神户集合約於三四兩日行過某處海峽因聞此令遂擬暫泊泉州冲 
[僞鈔迭獲]  
　　日本某日報云大阪東區東雲町二丁目人河原　三郎年四十二歲東歴二月上旬浼僑居丹後國與謝郡舞鶴町字松蔭之西川源三郎介紹與舞鶴町字北田邊町人小畑淸助密商合籌日銀五百圓作爲貲本僞造俄國鈔票隨於三月二十日由河原購得機器及各種零物以供刊印之用事爲舞鶴警察署　事官尾崎氏偵悉突入河原家設法禽獲而西川已走不知所之連日四出偵求使盡心計至四月三日午前微服詣西京會同警察本部刑呈官高橋笹山兩氏偵知西川住處及往窮搜則家中人言西川匿蹟上京區東堀町川通栗本氏所門客邸旋於晚間九下鐘時拘獲其時西川已印就每紙五圓之俄鈔三百數十紙乃一併解歸原籍舞鶴警察署迨四月四五日之間大阪市中又有以中國銀行每紙五圓之鈔票求售者警察見而異之嚴加詗察隨密往北區上福島二丁目拘獲澤深久治郎再三窮詰始知曾僞造每紙五圓之中國鈔票數百紙每紙售日銀三角六分其起意僞造者係南區上本町三十一番人藤田氏急往掩捕則同黨山本塚田後岡田梅田五人皆已聞風遠颺莫可得其蹤蹟惟悉有古川某者與西區本田町通二丁目五百五十一番人古田繁治同居乃折赴其家拘獲查至二層樓上得每紙五圓之僞鈔票三千二百紙每紙一圓之僞鈔票二千紙乃將古川某帶回刻方勒令繳出刷印機器先是東歴三月中旬某日大坂警察本署察知有岡山縣苦田郡西加茂村人面手勝藏寄居北區堂島中一丁目人瀧野八重所開下宿屋携有香港上海匯豐銀行僞鈔票時與西京船井郡園部町字若松町人山口文之丞山田彌太郎及重木某私相聚議倩天船橋筋三丁目蒲團商丹波屋主西川政太郎零星出售東奔西走蹤蹟靡恒因之入内搜索詰知若輩已於先一日移匿本町某鮓屋追蹤而往在北區若松町途間與山口遇執而解赴東署行過難波橋山口突取一小包抛擲河内警察見之呼令船户入水撈起解開檢視中藏每紙五圓之匯豐銀行僞鈔票六百五十紙爰將山口嚴加推鞫并由警察北署及神户相生警察署偵獲僞造此項鈔票之人犯數名 
[僞鑄韓錢]  
　　日本某日報云前者日政府嚴申禁令不准私鑄他國銅錢曾幾何時而奸人已淡焉若忘又僞製高麗白銅錢行諸市上身攖法綱豈眞甘之如飴乎東歴四月三日大阪南區空堀通三丁目人靑木房太郎與北區與力町二丁目人橫山鍵太郎及甲乙丙三人密謀在與力町䆳室中僞鑄高麗白銅錢萬餘枚事爲警察所聞立卽將各犯拘獲翌日由檢事官佐蕂氏解交警察北署旋協同警部刑事官渡邊氏至橫山家大加搜索 
[謁陵往返日期單]  
　　客有作宦京師者珥筆恭紀云此次皇上奉皇太后舉行謁陵大典定於本月初十目還駐保定行宮十八日由保定回駐新宮在京王公以下皆至馬家堡奉迎十九日遞膳牌二十日駐團河行宮至二十六日辦事後起蹕還宮 
[三續太子少保頭品頂戴署理兩江總督湖廣總督張香濤宮保覆陳浙總督許筠菴制軍被叅各欵摺]  
　　一原奏所稱防捐派全省八十萬八月截止已多盈餘而九月仍有收捐之事欵目至一百二十餘萬奏請截留實則肥已大半在楊文鼎之手寄放源豐潤匯兌局生息其所開銷多係浮報一節查閩省前因籌辦海防奏准截留海防捐欵供用光緖二十七年正月設局開辦飭委周蓮督辦楊文鼎總辦派員分赴各省及南洋各埠勸辦本省責成府縣收辦本未限定收數七月二十九日奉旨停捐卽經電咨行在户部將遵旨截止日期報明八月二十九日捐册依限一律造齊先後七批共收正項及部飯照費共銀一百十九萬五千兩有奇有案可查至停捐時各處捐册雖依限造送所收捐欵斷不能同時解齊卽本省汀邵等府多有遲至隔年始行解到者外省外洋報解更難迅速原參九月仍有收捐之事或係因此誤會此項捐欵奏明專辦海防之用先後撥充勇餉及修造砲臺廠屋購器軍機等項銀共一百四十萬六千餘兩現實存銀十四萬八百八十餘兩並未提充别項公用至源豐潤匯兌局本省將軍司道各庫及善後局凡有零星收欵向存該號撥兌不自楊文鼎始調查該號帳簿均係實存實放尙無生息之事振捐鉅欵及各署正欵均未存放商號遍訪均無異詞一原奏所稱武備學堂關繋綦重臬司楊文鼎因其妾不容於嫡鎖禁空園求計於孫道仁令通判閔毓靖與鹽大使宋尊望乘夜挖開鹽道署後墻將所禁之妾移居武備學堂孫道仁亦將其妾遷入學堂且乘大閱之時轎後隨帶女眷十餘口至營看操楊文鼎列不時於署中聚賭邀集孫道仁何成浩鍾紫雲等互爭勝負臬司公事一任刑幕陳濟洧舞弊本年楊文鼎五十生日大收禮物各節查閩省武備學堂規模宏敝係就裁缺巡撫衙門攺建楊文鼎孫道仁及提調各員均　眷住堂但分門别户不與學生教習相混楊文鼎在鹽道任内有妾生子其妻非理禁錮楊文鼎乘夜將妾放出寄居孫道仁寓所訪查官民並無求計挖墻等事通判閔毓靖鹽大使宋尊望曾否與聞其事無從查悉惟閔毓靖乖張卑鄙遇事生風宋尊望劣跡多端均爲楊文鼎孫道仁所信任工於趨奉大閱之日楊文鼎孫道仁女眷俱乘輿往觀其時傾城士女皆往看操不獨此兩家眷屬此事無關吏議至楊文鼎辦事敏捷每日午前卽將公事辦淸往往招集鍾紫雲孫道仁等及富商數人聚談留飲賓客遇多事誠有之雖傳聞有偶爾鬭牌之時實無憑據更無公然開賭之事臬幕陳濟洧人尙謹飭並無舞弊情事本年楊文鼎五十生日張筵演戯數日聞間有收受禮物之事查楊文鼎辦事有才該督臣任之太專通省要政多責之該臬司一人權勢旣重因而恃才驕蹇任意指揮以致同官側目 
[江蘇藩憲考試候補同通州縣二月分課案]  
　　超等八員徐光煦汪受穀宋殿元李廷琳周慶瑩劉歌雅沈聞喜胡榮特等十員方元熙楊嘉午周之黼米仁粟孫澍稷金殿元張峻基王慶燿李修梅戴壽昌　二等十六員陳維善應德完高鴻飛何紹金承熙丁方榖李凌雲周慶賢王金壽陳熊林廷堦李樂善黃懋程宗洛雷舫陳樹年二等三十一員鍾文鵠壽慶慈胡顯勳徐炳章楨興魏本立霍鎔炳楊章　毓麒程開吳劉文澍富光祖吳毓　陳廷楨樓蔚然王國振閔廣綸張家瑞吳光煜嚴寳麒鍾振濂王培鈞傅維祚殷勳金銓張克煊汪國奎蔣凱望易子亨姚體羲吳汝繹 
[鳩邑官塲紀事]  
　　蕪湖訪事友人云前任安徽舒城縣知縣萬大令祖恕奉徽寗池太廣道兼蕪湖關監督委赴繁昌縣五華山查勘命案及吳棟華控吳延恩案情聞已定讞約於日内回蕪○皖北茶釐現經藩憲委胡二尹森蔚金二尹光桂縣吏目昭煥接辦○蕪湖馬路巡警所及之區凡簽票拘人須由巡警局發審委吳蓋戳以故巡警局每日例案甚多而縣署捕署則反門可張羅矣○商務局憲許九香觀察丁艱回籍 
 
 

Page 3

 
 
經紳商赴撫署禀請挽留聶仰芳中丞俯如所請飭將商務總局事宜暫由巡警局總辦呂韻生觀察代理 
[募習仵作示]  
　　上海縣正堂汪爲出示召募事案奉臬憲札開案查省垣設立習仵公所前據三首縣議章禀經通飭各屬一體遵照將閱歴較深之仵任送司考充教習一面召募習仵之人一二名資送來司以憑給諭發所學習俟學成考騐後發回應役並移會江蘇江寗兩藩司將所中應需經費在於各屬養廉内攤扣解司飭發各在案嗣據元和通州如皋泰州等各州縣申送學習之方增寳等到司卽經給諭發所學習其餘各廳州縣自開設公所以來迄未遵札召募刻速資送甚至迭札飭催大都空文塞責實屬不成政體現據三首縣禀請飭縣將墊用上年年底止所中一切經費銀二百十兩四錢五分每處應派銀二兩九錢六分四釐照數解縣歸欵等情前來除通飭遵辦並批示外合亟排單札飭札到該縣立卽遵照展限文到一月内赶緊召募並勒令現充仵作選舉年力强壯文理淸通堪以習仵之人一二名給文來司以憑給諭發所學習俟學成由司考騐後發回應役等因下縣奉此查本縣仵作在卯無多難以派赴合亟出示召募爲此示仰諸色人等知悉如有年力强壯文理淸通堪以習仵之人尅日覔取的實保結呈縣以憑騐明給文赴司給諭發所學習俟學成由司考騐後發回應役以廣其業而昭愼重毋稍觀望切切特示 
[嚴懲劣役]  
　　前有袁荇洲者投英美租界公廨控其弟汝梁牽涉黃晉荃即黃介緩讞員張柄樞司馬飭役羊福卽羊阿寳持票往提擅自收禁木籠之内致動各商公憤聨名控諸蘇松太兵備道轅道憲袁海觀觀察批示云家庭細故理應飭令親族妥爲調處卽使調處不明非訊不足以昭折服儘可傳集原被到案以至情至性之理開導訊結方不愧慈父母之心以全原被手足之誼乃張丞計不出此率爾差提已屬草率况任令差役禁入下等押所毫無覺察尤屬非是應先記大過三次以示薄儆至公廨差役如何情弊仰上海縣汪令立卽提案嚴訊務得確情從重革究無稍瞻徇袁荇洲所控各節仍仰親族秉公調處毋得爲人所愚各貽後悔惟袁氏弟兄以分析未匀經各紳公議調處黃晉荃不過代人傳言何以袁荇洲不控各紳而指控黃晉基殊屬不解黃晉荃究竟有無偏袒不合理之處並卽查明禀復等因洎司馬將羊送縣至晚縣主汪瑤庭大令卽升堂研訊羊供小的在公廨當差歴有年所今奉票提袁汝梁黃介緩予限兩日解訊是以將袁黃提到押入班房不敢勒索陋規叩求恩鑒大令叱之曰爾惡跡多端聲名甚劣本縣早已聞之今奉提袁黃自應禀明張大老爺交保候訊何得擅行管押今奉道憲大人諭令嚴辦本縣豈所得而姑寛羊聞之連連叩首大令著從重笞責三百板收押所中隨乘輿詣道轅禀陳一切 
[報請騐屍]  
　　昨日午後浦東二十四保二十四圖地保嚴曉峯投上海縣署報稱昨晚圖内民人王國寳不知如何身死今晨屍屬王阿大告知小的言國寳向與山東人某甲同居死後甲忽不知去向洎小的往視屍身血流模糊情有可疑請臨相騐大令准之 
[致祭海神]  
　　昨日上海縣主汪瑤庭大令以江蘇督糧道羅少耕觀察定於今日致祭海神爰飭二十三鋪地甲錢德詣南市海神廟掃除淸潔陳設牲牢以便觀察前往行禮 
[儲憲謁客]  
　　昨日午前浙江督糧道陸吾山觀察命駕至南市豐記馬頭海運滬局拜會總辦孫述亭太守太守延入廳事中暢談良久而出 
[懲治奸]  
　　本邑城廂内外保甲總巡朱森庭明府訪悉大南門外海潮菴比邱尼某氏藉佛會爲名歛錢惑衆爰於前日親往稽查喝令掌頰二十下二十三鋪地甲錢德扶同徇隠笞臀二十板責令將菴看守俟商之叚董然後核奪 
[拜會洋員]  
　　前日午後中國電報會辦大臣吳仲懌侍郎帶同舌人乘馬車至虹口拜會駐滬各國總領事至傍晚始返行轅迨昨日午後欽命議訂商稅大臣呂鏡宇伍秩庸二星使命駕至武昌路日本總領事署拜會日本商稅大臣日置君及總領事小田切君茗談良久而出 
[上海縣署瑣案]  
　　揚州人陶子卿承辦靑浦縣漕米支領官領官銀逃回原籍經縣主錢大令查悉移請鄰邑查拿近日陶忽潛來滬上經人獲送英美租界公堂轉送縣署縣主汪瑤庭大令略訊口供發交典史看管前晚飭提復訊陶供職員身覊捕署無從措銀務求交人保出大令怒謂爾犯此巨案猶敢自稱職員乎喝令笞責黃再四苦求乃仍發典史看管展限三日内繳呈洋銀二千元其餘具呈遵結陸續歸還○前日攺過局員李二尹派人將管押期滿之竊犯劉坤山送回縣署大令研訊之下劉供小的係湖北孝感縣人來此謀業苦無所就以致流落爲非現在家中並無一人叩求恩釋大令判責二百板○某洋商控承領升科局充公地畝凌茂全龔周氏延不拆屋等情大令研訊之下凌供小的有田四畝前升科局憲許大人查無單契充公召賣當由某洋商繳價管業地上本有草屋出租與人租户不允遷移是以尙未拆卸龔周氏供小婦人有地三畝數分被升科局憲許大人充公地上建有房屋願卽拆去惟有側廂半間可否施恩免拆俾小婦人得所棲身大令飭自向洋人懇商其餘限半月内一律拆去 
[上海濟良所章程]  
　　上海風俗之壞凡留心世道者莫不知娼寮妓館密布如任意宣淫毫無忌憚若許弱女備經　母諸逼勒使之呑聲隠泣作此生涯從良有願呼救無門倘或偶染病患不惟無人體恤反多受酷虐以故中年夭亡服毒自盡者時有所聞我泰西諸女士不忍坐視特於去歲在美租界西華德路第二千六百六十三號門牌創設濟良所倘有不願爲娼有志從良被人霸持不能遂願者儘可奔告捕房解至公堂申訴權操諸官不難援諸水火發所擇配去歲一年之中蒙會審署張司馬判歸本所留養擇配者已有五人是知妓女欲求從良以圖完善結局者捨此之外再無别法矣○按濟良所在泰西亦善舉中之一今上海所設其用意正復相同惟中西風俗各殊一切章程不得不略爲變通特列如左一本所定章凡發來留養擇配之人皆派有執事每早讀書三小時所讀之書文理淺易易於領會故目下在所之人讀書認字已大有進境下午習女紅四小時所得工資卽充本所經費并習製自用之衣服被　及灑掃中饋等事一本所規矩謹嚴冀凡來所之人皆能攺而質性純良去其舊染之汚相處以和相待以敬雖不敢云美備然合觀其效實已益人不淺一本所定章凡發來之人至少須留養一年如果質性純良習染已除准人迎娶惟須作爲正室不得列爲小星一本所深冀在所之女將來自能立家凡年紀幼小未及嫁期者必教以學習一藝以冀有以自立一閱報諸君如見有受人酷虐被人霸阻之妓女務請一視同仁報知本年本所立卽遣人前往查訪如該妓女立心悔悟志切從良本所無不極力救拔一本所經費大半由上海西商捐助中華紳商雖亦有慷慨解嚢者惜爲數無幾深望各紳商善與人同量力捐助俾善舉得以推廣幸甚光緒二十九年三月十一日[  會正費太太經理人包姑娘同啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　京都天寳齋八寳化毒丹　珠黃下疳散 
　　珍珠琥珀立止五淋白濁丸 
　　淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛淸火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒横痃下疳小便腫爛等症服則立愈永無後患上洋二馬路中西鼎新里石庫門交易 
　　廣東陳恒德堂 
　　淋濁妙藥 
　　珍珠琥珀立止白濁丸 
　　此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸服之立刻淸濁止淋止痛利便消腫化毒去濕袪熱輕症兩天重則四天包可全愈倘若不效原洋奉綃輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
　　包退回換 
　　本分公司設上洋三洋涇橋八十三號洋房發售燕窩糖精珍珠牛髓粉兩年以來貨眞價實童叟無欺今年百物昂貴本分公司仍照老公司一律定價糖精仍照大匣五元二角小匣二元六角牛髓粉每瓶一元遠近　試購包退回換　上海華興燕窩公司分行特白 
　　上洋同得利經理 
　　恒豐大票 
　　恆豐票全張十元五角江南五元四湖北六元二浙江五元特此預聞 
　　聲明召租 
　　在英大馬路長裕里沿街店面新造洋式門面雙進房屋計六宅如欲租者請至虹口老順記内面議可也通和洋行啓 
　　聲明廣告 
　　啓者本行設立黃浦灘十六號洋房專辦進出口洋雜貨兼辦虹口仁茂肥皂洋燭香水廠俱蒙　仕商信重唯洋雜貨買辦歸凌君松濤辦理本行現又設立五金雜貨買辦歸胡君祥　辦理自今之後如有各埠　紳 
商光顧進出定貨事務以及來往銀洋等情均歸各執各辦其事免得將來有誤恐未週知特此佈告英商立大洋行謹啓 
　　不愧毒門聖藥謝 
　　余今夏道晉上海蒙至友不棄終日酒地花天初走長三么二繼戀士娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染于妻蔓延不休幸購二馬路京都天寳齋毒門聖藥八寳化毒丹一料珠黃下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里杭州服藥愈姚氏子敬錄 
　　始創龍涎香戒烟丸 
　　啓者本齋秘法創製龍涎香戒烟丸三十餘載荷蒙○士商賜顧功效昭彰久已中外馳名邇遐信用近有襲用本齋龍涎香丸名希圖影射魚目混珠誠恐有志戒烟者爲其所悞用特佈告四方凡欲賜顧者千祈辨認招牌細嘗藥味庶免以僞亂眞也服法原方另詳仿單○廣東邇遐齋謹啓分設上洋三馬路 
　　新到草體鉛字 
　　本號新到英國新欵草體鉛字出售如合用者請至河南路小號面議順利號白 
　　專治疝氣 
　　余素患疝氣之症十八年矣發時疼痛萬分囊脹如瓜各埠疝氣藥嘗盡罔效今幸閱日報得悉上海英大馬路萬康醬園對門德仁里内廣東陳恆德堂疝氣膏丸十分神效函託松滬糖捐局友代購該堂疝氣膏藥二張又疝氣丸藥二盒共計費洋四元内服外貼果然藥到病除至今二年有餘從未發過感其藥如神登報揚之松江東門大街恊昌布號啓 
　　送牙送銀 
　　大美國御前頭等牙醫官霍羅授傳于康牙科凡遇壞牙腫痛隨機調治用金銀嵌補或鑲全口或數齒或用新法不用托子補鑲之後與天生無異包用永遠不痛不壞不要先惠定銀先送牙試用能吃飯後送銀授謝上海英大馬路五雲日昇樓斜對門公興里内 
　　明治火險 
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　大英醫院 
　　各種時令要藥 
　　保命衞身藥水　急救時症藥水　秘製止痛藥水　立治狐臭藥粉　神效汗珠藥水　喉痛藥水藥片　　癬瘰瘡藥水　烏鬆染髮藥水　避瘟疫藥水淸暑痱子粉　治蚤虱妙 
藥　立斃臭虫藥　白濁止淋丸　拔毒下疳散　婦人白帶丸　百補固精丸　 
　　勝家縫衣機器公司 
　　ＳＩＭＧＥＲ　ＳＥＷＩＮＧ　ＭＡＣＨＩＮＥＳ 
　　本公司縫衣機器每年可銷一百五十萬部之多早已馳名天下且在一部車上可做盤切摺縐打襇等花樣針線此手做更爲堅固能包五用年修理不取分文並有婦女敎習可能到府敎授一切做法概不加費機針及車上所用零星小件均有出售並可按月拔付計手車每月三元踏車每月四元凡仕商賜顧者請駕臨英大馬路第十七號勝家公司面議可也 
　　勤益號東洋名廠錢票紙各種蔴棉帆布ＣＶ 
　　本號經售各貨久已名馳遠埠零躉批發比衆公道專做定貨限期不悞上海四馬路惠福里 
　　新到肥皂 
　　啓者本行現到之一百四十塊頭二十條頭等肥皂遠勝於前其香味潔滑耐用善去一切油膩污穢確係與前大不相同諸尊光顧格外克巳請試購用方知價廉物美並到樹牌船牌洋燭如蒙購定請至本帳房面議可也上海五馬路公信洋行啓 
　　名醫駐滬 
　　奉化司徒方定茂才精理内外方脉現庽外國牢監隔壁何祖記木作内如欲就診請速降臨 
　　燕製除痰聖藥 
　　燕醫生除痰藥 
　　專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海四馬路東首第二十一號門牌燕大闢父子藥棧經理人求啓 
　　遺失派司 
　　今遺失前月廿七日大貞船由九江裝申　唛黃荳二伯件派司在關遺失已向海關説明掛失作廢此佈吉記啓 
　　三月十二日匯票行情列左 
　　銀行電匯銀票　二先令二辨士八之一銀行現銀票二先令二辨士八之一五生行三十天期票二先令二辨士八之二二銀四個月期票二先令二辨士八之三五 
　　三月十二日進口船禮拜四 
　　江天輪船由寗波招商局景星又由香港怡和行元和又由長江怡和行萃利又由長江麥邊行亞根又由仁川東省鐵路公司 
　　三月十三日出口船禮拜五 
　　景星輪船開往長江怡和行北京又下午往寗波太古公司載陽丸輪船下午四點鐘開往舟山日本商船公司 
　　三月十四日出口船禮拜六 
　　萃利輪船晚往長江麥邊行弘濟丸上午十點鐘往長崎神户橫濱郵船株釜山元山城津仁川海參崴等式會社靑島又開往膠州烟台天津美最時行錦和又下午往鎭海舟山錦章號亞根又開往仁川旅順東省鐵路靑泥窪等處輪船公司布基士又開往香港粤省元亨行安慶又晚往長江太古公司泰順又晚往烟台天津招商局海口又晚往汕頭　太古公司江天又下午往寗波招商局愛仁又晚往汕頭招商局 
　　三月十五日出口船禮拜 
　　瑞安輪船開往長江瑞記行 
　　三月十六日出口船禮拜一 
　　温州輪船晚往牛莊太古公司嘉興又晚往烟台天津太古公司吳淞又晚往香港省城太古公司淡水又晚往厦門太古公司美利又開往長江美最時行 
　　三月十七日出口船禮拜二 
　　美順輪船晚往長江美最時行 
　　三月十八日出口船禮拜三 
　　弗林希輪船開往長崎神户橫濱新旗昌 
 
 

Page 9

 
 
[總巡懲賭]  
　　昨日本邑城廂内外保甲總巡朱森庭明府督勇率丁巡至南市某會館左近見無賴沈阿毛設攤誘賭立飭拘至輿前笞責一百板以儆 
[馬路工程局瑣案]  
　　歹人陳乾生濳入老白渡永興小客棧行竊器物不虞爲棧中人傅榮甫所見扭送捕房轉解馬路工程局總辦翁子文太守情襄讞委員黃衡堂二尹研訊陳認竊不諱二尹判責四十板○船户吉福高賈義根因賭起釁互相扭毆被水巡捕拘送工程局黃二尹研訊之下判各掌頰四十下以示薄懲 
[英美租界公堂瑣案]  
　　包探顧阿六解王阿福到案禀稱伊卽昨日上海縣主汪大老爺相騐劉根山被戳身死案内之人向之盤詰初不肯說兇手姓名詰至再三始稱兇手王其姓桂榮其名向來寄宿伊家以故捕頭令小的送案請訊阿福供小的日在街頭喚賣甘蔗前日午後桂榮毆撃學徒經劉勸解不知如何將劉戳死現已逃避叩乞原情讞員張柄樞司馬反復研訊矢口不移遂商之美總領事署繙譯官白保羅君飭押送上海縣署歸案訊究仍飭探訪拿正兇○包探方長華解韓亭生到案禀稱此人行竊洋商華光棧内牛皮兩張報由小的查到原贜解請究辦韓供牛皮向瑞大洋棧買來司馬著押候飭探查明復訊核辦○包探趙銀河解徐小成到案禀稱此人係道勝洋行遊船水手前日洋人交伊洋銀十一元囑雇船夥伊竟避匿無蹤洋人因報由小的拿獲請究司馬飭押候兩禮拜内呈出所收洋銀然後核辦○包探李星福解葉阿三到案禀稱伊掩入許周氏家行竊衣物報由小的弚出原贜送案請究司馬判責百百板發押捕房三月○包探錢盈堂解張阿新到案禀稱伊誘領江北王姓家婢女阿金來滬潛圖變賣報由小的拿獲送請訊懲司馬判責三百板發押捕房半年○包探顧阿六解趙阿慶到案禀稱此人行竊邵聖才等家衣物報由小的吊到原贜送案請辦司馬判笞責四百板贓給各失主具領 
[法租界公堂瑣案]  
　　去年十一月兪厚郷向劉沈氏購田五畝七分有奇議定價値先付定銀二百兩訂期立契找價旣而氏子菊生將田單取去托稱請換道契掯匿不交兪遂據情控諸公廨讞員孫建臣大令准詞飭提氏到案研訊兪投案伸 
五日取去田單一帋代單一帋規銀四百兩托稱請換道契掯不交還現在兒子已往温州田單 
後交人具保聽候飭探帶往將許氏提案訊究○高沛氏訴稱本月初八日比鄰康談氏之子 
糞坑幸附近鄉人援起將衣更換送回家中當卽投報捕房捕頭將伊子禁押閱片時卽 
氏供兒子在外肇禍小婦人並不知情大令著的候覔人保去不准再向高沛氏滋擾○朱 
詢問住址小的從旁指示迨到案即奉判枷責羽黨王杏生聞之邀同惡棍七八人誘小的 
銀七元因卽報知捕房將王拘獲吊到原贜今已解案請卽訊懲大令判將王枷號二月 
車至某處下車時遺失一元鈔票一帋張拾得並不送入捕房事爲巡街街捕所知拘解 
昨日行至護城河邊被流氓趙元靑攫去肚兠及洋棉紗因呼令捕拘押已解案請卽訊懲大令判責四百板 
拘至案大令研訊之下范供小的係南通州人初次來申不知禁令尙求恩宥大令著從寛開釋 
[美租界捕房紀事]  
　　前晚本邑人殷三三投捕房訴稱賃屋元芳開設協康南貨店頃間因事出門途遇嚴亨亨嚴阿寳昆季及南潯路烟娼阿小妹無端尋釁致被兇毆並攫去金戒指一枚捕頭允令包探前往拘拿以便轉解公堂禀請讞員張柄樞司馬懲辦○前晚有某國兵船水手呼朋引類探入醉鄉躃　至虹口司考脫路某粤妓家尋歡調笑之餘繼以吵閙粤妓駭極喚令巡街捕將各水手雇車送入捕房捕頭令押至酒時釋之使出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
