# 1900 - 46 - 4909643

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋五元○十一朝東華錄寳洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○　　　書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一　二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準䋲六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論中國人心浮動之可憂]  
嗚呼吾初不解中國之人何至今日而紛紛擾擾若此其甚哉論者謂中國自髮逆肅清之後士食舊德農服先疇迄今三十餘年海内承平烽烟無警雖其間西人恃其船堅砲利横肆要挾時不免有齟齬之端然俄人伊犁之役法人越南之師中國皆有可戰之機而當事者安於隠忍委曲求和從未一奮赫怒之威大加撻伐卽甲午日高事起華兵一敗冉敗聖主不忍吾民肝腦塗地償金失地忍辱求成以免兵連禍結内地居民耳不聞鼙鼓之聲目不覩干戈之慘優游無事幾不知天覆地載之深恩自取士不得其人而眞才有淪落風塵之慨自仕途不清流品而能吏有浮沈宦海之傷自兵將一再裁汰而英雄短氣豪傑灰心疲弱者轉不免濫竽充數夫時事如此其艱需材如此其亟而所謂眞才也能吏也名將勇士也大半皆伏於草莽國勢焉得而不弱民生將何以自安馬關立約以前民間雖各懷憤怒之心猶不敢公然竊發者非果皆馴謹也國家威德覃敷猶能使人畏之懷之耳今則聖德卽曰無疆而兵威益以不振外人知我中國之必不敢出於一戰變端偶起婪索紛乘割巖疆攘大利眈眈逐逐靡有已時而我中國之掇巍科者不能上一治安之策膺高位者不能抒一匡濟之謀握龍韜號虎賁者不能一奏禦侮折衝之績民間知朝廷上下無一可恃之才人心皇皇憂疑交集而不逞者乃得乘機肆其簧鼓之術試觀近年各處匪徒蠭起其始皆發難於教堂彼其心豈眞與教士有不解之仇哉蓋必顯然與國家相抗亦自知不容於清議而恐人之不我信從故先布散浮言將名種莫須有之事誣蔑教士啓人之疑激人之怒而後彼乃一發其端迨至禍勢已成不可收拾斯時進退維谷非相從於作亂則惟有立就誅夷而已是以愚民惑之如中轟毒非倉猝所能解散或謂此等匪徒類皆歷年裁撤之兵將勇悍善戰無可謀生遂昧順逆之理名爲保國陰以禍國激而成此巨變地方官又昏庸畏葸不能指陳利害迎機善導一二抑塞磊落之士更以才華無所發見不覺流爲放僻甘附逆徒此近日人心浮動之所由致也且不惟閙教者爲然也卽如去歲之暮皇上傷穆宗毅皇帝之無後請諸皇太后特立多羅端郡王載漪之溥儁爲穆宗毅皇帝嗣子用以慰慈懷而安國計名正言順本無容寰海小民之妄啓猜疑乃何以羣情洶洶競傳　立之說士大夫倡之於前愚夫婦附之於後萬衆譁然四海鼎沸狡而點者遂躍然思起岌岌焉幾有朝不保暮之憂甚至瘋狂聾瞽如滬上電報局總辦經蓮珊者亦糾衆抗疏電請皇上弗存退位之思致召不測之禍有識者謂爲若輩所惑而又深歎富時之如經蓮珊之瘋狂聾瞽者何多也幸而歲序更新綸音疉賁本年恭逢皇上三旬萬壽慶榜特開讀之者始恍然们前之所傳盡係子虚烏有禍機之弭捷於轉圜否則事變紛來其爲害不較閙教而益烈耶嗚呼往事已矣來者更難逆料若不及早防維恐此三十餘年食德服疇不見兵革之民皆蠢焉思動國事其將若之何所願有志之士明義理於庠序之中臨民之官整風化於澆漓之會而膺十城腹心之寄者人人以敵愾同仇爲事時時存尊君親上之心如此則奸黨退沮於無形邪說不興人心自正内憂旣戢外患更何自而生哉草野書生不禁拭目而俟已 
[本館接奉電音]  
昨日午刻京師飛電傳來上諭三道旨一道敬謹譯登○正月二十一日奉 
上諭工部左侍郎著奕年轉補世續著補授工部右侍郎兼管錢法堂事務欽此同日奉旨正藍旗蒙古副都統著棍布札布補授棍布札布所署正白旗漢軍副都統著全福署理欽此同日奉上諭裕長奏河北三府災歉情形一摺上年河南省河北三府得雪已遲卽使補種春麥收成在四月以後民間拮据情形殊堪軫恤加恩著將本年江浙等省海運漕糧截留三萬石交裕長飭屬分别災情輕重振糶兼施以資接濟該撫務當督率印委各員悉心經理總期實惠及民用副朝廷軫恤災區有加無已之意欽此同日奉上諭内閣侍讀學士陳夔龍奏士風日漓請飭整頓學校提倡正學以袪積惑而儲眞才一摺從來保邦制治首重求才而人才之興端由學校不儲正士試塲安得眞才現在鄕會試已復舊制衡文校士之法昨已剴切宣示文體旣正不致有奇衺之作出於其間第恐士習安於固陋又蹈從前積習揣摩剿襲不求實學是因噎而廢食矣朝廷所望於多士者果安在乎該學士奏稱校士興教其道相爲表裏校之於一旦要在教之於平時自是探本之論京師管學大臣各省督撫學政凡有教士之責者務令宣明聖學加意提倡嚴定課程寛籌經費多備正經正史一切經濟性理有用之書愼選生徒專門肄業俾成有用之才不得但工帖括弋取科名貽人口實書院山長務擇經明行修品望素著之儒盡心訓迪官師考藝之時專以敦尚品行爲重諸生中果有品端學粹志在匡時者自應從優獎勵務底於成其或内行不修鄕評不洽放言高論氣質囂張沾染康梁惡習者嚴斥而痛懲之不稍假借至於朔望釋菜宣講聖諭廣訓諸儀節尤當敬謹將事不得視爲具文學術旣正土習自端人心風俗亦必因之轉移强國之道端基於此譽髦斯士宏濟時艱朝廷有厚望焉欽此 
[遼客談俄]  
天津訪事友人貽我苔箋云近有客來自遼陽言及俄人在旅順口及大連灣　州等處經營締造餘力不遺就金州各要隘設立四五卡倫派兵駐守凡遇行人過此必盡情搜檢稍與爭執卽開槍擊之是處土民向多以捕魚爲業俄官高懸厲禁不准往捕後經紳耆一再苦求始弛禁數日至所修鐵路不甚堅牢識者謂其斷難持久云 
[鐵路近聞]  
香港循環日報云頃有德國友人言及由天津至鎭江鐵路今春定可興工惟路長欵巨獨力難 
 
 

Page 2

 
 
支議由英德兩國擔承計全路分兩大校其由天津德國租界至山東者動用德欵歸德人建築由山東至鎭江者動用英欵歸英人建築期以三年全工報蕆去冬曾由德工程師往山東察勘適因義和團匪滋事爰中道折回 
[芝山盛讌]  
我華商估之寄居日本者以日廷新頒條教許赴内地經商因於東歷二月十一日卽華歷新正十二日就東京芝山紅葉飽肆筵設席以答隆情是日赴讌者爲西鄕侯樺山伯大隈伯青木子榎本子近衛公長岡子清浦司法大臣加藤駐英公使高平古巿二次官以下官紳商賈三百餘人午後三下鐘許衣裳雲集肴核星羅酒半主席華商鄺氏肅容而起祝日本天皇萬歲同人從而和之旋復朗朗誦祝祠曰恭祝大日本帝國天皇陛下萬歲曁朝野諸君子閣下萬歲竊以旭日融融浴瓊波而耀采高天莽莽宅橿原以闢基獨化之靈發祥瑞穗無疆之業流慶豐葦赫赫震于要荒紀元上二千之歲月熊熊炳乎霄漢傳國有三寳之瑋奇太和之隆不其遠乎若夫君子卜居寄假思于東海童男載渡遺芳躅于神山范氏之書紀其風教吳民之織煥乎文章隋唐以來秦晉益睦時書雅化同學之情深玉帛嘉儀交隣之禮洽晁衡别詠載在人間栗田令名風高一代爾後銅錢之贈藥物之貽海不揚波青史特書其事日中爲巿黨民互悅其情我兩國之和親由來尚矣至于奮大猷揚丕烈千載舊邦一朝新命明良賛勷于在廟康樂和洽于有生軼絕美歐孕毓虞夏荷天寵兮三島懾國威兮五洲明治休隆盛于當時焉某等伏處西封並生東亞聞風寄慕逖聽鳴馳樂郊之遊憇于建木仁宇之託瞻彼搏桑出其塗藏于巿蓋有年矣比及客秋公布新令治外之權收諸彼族雜居之惠沐我同人宏一視之良規遵無偏之王道域民無界王者所懿互巿如故民生大便杜往來老氏之術愚矣分畛域白人之禁野哉文明先導覆幬同仁君子之稱無慙古籍大同之化始自東洋豈不美哉豈不幸哉呼我同類永我舊交東鄰西鄰如兄如弟布公道開至誠合資合民圖工商之鼎盛一心一德進種教于開明聯翮而翔八荒並轡而馳六合競爭生存之裏唇齒相依雍容禮樂之塲敦槃咸穆請勵同心樂觀後效誦畢復呼萬歲者三及席散更盛陳樂舞以樂良宵直至更轉蝦蟆始盡驩而散誠海天之勝事也 
[咎有應得]  
聞之金陵官塲中人云去年各省製造局解赴京營之各項軍火歷經試騐以湖北鐵政局所製爲最良至江南製造局所製洋槍試放時往往炸裂營中軍士多所傷亡因之飛檄行查兹已查得此項洋槍於光緒二十年及二十一年製就其時廠中某觀察初爲會辦旋升總辦今觀察方經營鐵路恐不能免於處分矣 
[定期按試]  
杭州訪事人云去年浙江提督學政文叔平大宗師按試各屬至十一月某日回省考試杭州府屬各邑生童事畢卽在省垣度歲尚有金温台處衢嚴六屬科試事宜未經舉辦爰於新正某日札行金華府署定於二月初一日取齊 
[江安河運各員銜名單]  
金陵訪事友人云每歲三月江安督糧道例應督解前一年江南安徽兩省漕糧由運河北上襄辦催䟎等官及正副攬頭均於正月内委定兹經柯遜庵觀察頒發委札諭單令屆期隨漕北上所有銜名照錄於後襄辦直隸州方臻喜帮辦直隸州陳金錫通判王國楨鍾楠林介鏞知州陸樹榘知縣劉麟瑞郭冏李得直兆溥催䟎銀錢所張學緒文案蘇培辦文問作人隨漕馬春華楊長發正攬頭李恒泰葫起鳳王化平顧永發黄桂松陳長發楊長標邱振烈張銀漢衛廣亮副攬頭李恒順沈萬富任廷献張天增彤恩周廣興王會極王永春梁萬順曹化如 
[興築碼頭]  
金陵訪事友人遠貽雙鯉云太古怡和兩公司躉船先後由圇船帶至金陵卜吉元夕鳩工庀料興築碼頭等情早已詳誌本報兹悉太古怡和兩公司某某二買辦先期將承辦此事之工頭郭某喚至令多雇工人將舊時駁岸拆毁然後排釘　椿桃土塡實一時畚挶齊施邪許聲遠聞數里至於跳板木工等項聞亦已有人包攬屈指杏花春雨時卽可告竣想此後行商客貨擁擠無虞當不讓招商局利權獨攬矣 
[盜匪成擒]  
杭州訪事人云新正數日省垣清泰門外某姓鹽舍循例暫停各夥友乘此休息之時聊作竹林之戲初十夜突來匪徒十餘人明火執仗毁門而入諸人疑爲捉賭相率奔逃匪徒遂搶刦洋銀數十元及衣物若干而出有黠者見其情狀不類巡夜勇丁遂鳴鑼呼救一時村人咸集追獲匪徒三名解送江干巡防局局員某君研訊之下知若輩盡係遊勇遂於次日送交營務處復訊匪徒供認行刼并指出同黨姓名十三日江防水師統領李副戎續獲此案正犯二名一併收禁聞浙江巡撫劉景韓中丞以省城重地匪徒竟敢冒充巡勇刦掠貲財殊屬目無法紀擬俟開印後卽以軍法從事 
[白門火警]  
金陵訪事友人云上元後一日回祿神忽稅駕於下關河東鄧府巷何姓家霎時烈燄飛騰濃烟四塞幸是處正當要道各水龍聞警馳來一時萬道飛泉不啻銀河倒瀉火勢遂得漸衰祗焚去前進瓦屋兩間其餘均未殃及至起火之由聞因午炊遺火積薪致成燎原之禍云 
[津郡官塲紀事]  
天津訪事友人云新正初六日直隸布政司廷用賓方伯自省垣乘火車至天津屬下文武各官俱赴車站迎迓方伯旋詣督轅禀見裕壽山制軍然後至吳楚公所暫駐是日直隸提督聶功亭軍門亦乘火車戾止謁見壽帥隨至河北三條石　駐襜帷○河間府如太守松因屬下義合拳匪徒釀成閙教之案經瀋憲廷方伯撤任所遺員缺札委候補知府王太守堃接署○津上司道提鎭各官擇於新正初八日在浙江會館設筵演劇公請督憲裕壽帥赴宴蓋卽官塲團拜之禮也○新正十二日清晨裕壽帥命駕至紫竹林拜會各國領事及著名各紳商以敦睦誼○新正初六日直隸提督學政張大宗師英麟由深州起程赴河間舉行科試大約月杪文旌當遄返津門矣○通永道沈子枚觀察能虎將次來津各委員聞信已預備迎迓矣○正任延慶州知州直隸籌振局管庫委員秦剌史奎良經廷方伯相飭赴任卽於新正初六日詣各憲轅禀辭所遺籌振局管庫一差委局中文案候補知縣孫大令振翮接辦遞遺文案事務委候補知縣章太令兆蓉辦理○蘆漢鐵路總辦張戟門觀察自去歲奉旨署理永定河道篆因局務尚未交代是以未能尅期履新迨歲秒料理清楚卽發出傳單諭知各站略謂局中一切事務截至十二月三十日止所有以前經手各件均已交代清楚以後局中事件應由盛督辦保薦賢員辦理云云大約接篆之期卽在指顧間矣○督辦直隸全省礦務帮辦鐵路大臣張燕謀閣學翼之太夫人年已七十有四素稱矍鑠新正初七日偶櫻小極遽賦仙遊閣學哀毁逾恒以禮殯殮亦可謂福壽全歸生榮死哀者矣 
[閩省官塲紀事]  
福州訪事人云鎭閩將軍善軍帥於新正十五日到省司道協鎭以下各員均赴西門外迎迓軍帥旋詣督轅拜會許筠菴制軍并赴司道各轅投剌然後入署接受關防○新正某日北洋水師統領葉桐俟軍門乘海籌快艦到閩拜見許制軍後復拜會城中文武各官紳旋定於十九日親往長門一帶閱視砲臺 
[皖省官塲紀事]  
安慶訪事人云新選休寗縣學教諭朱廣文宇煇經藩憲湯小秋方伯飭赴新任新正初七日詣轅禀謝試用訓導許廣文開紹經方伯委署阜陽縣學教諭日内卽須擇吉履新矣○去臘正任五河縣知縣楊大令訥經藩憲湯方伯飭回本任旋卽禀辭就道瀛眷於新正初九日附招商局某險船赴金陵然後乘官舫赴任所○每屇新年外府州縣印委各員例應赴省賀歲初六七八等日委辦中梅河釐務林太守缷辦屯溪釐務何二尹鳳凰頸釐局孔别駕署徽州府許太守以增池州府何太守彬衡管帶攔江磯精健營李副戎葆舲先後赴省垣趨 
 
 

Page 3

 
 
詣各憲轅叩賀 
[京口官塲紀事]  
鎭江訪事友人函云本月十七日常鎭通海道兼鎭江關監督江防營務處長久山觀察詣東碼頭拜會統領新湘全軍陳宇山軍門訂期偕往象山查閱防務是亦未雨綢繆之意也○江蘇督糧道兼蘇州關監督羅少耕觀察由蘇蒞滬小作勾留旋附招商局江寛輪船溯江上駛本月十六日傍晚道經京口文武各官咸登舟晉謁觀察以禮接見頃之卽展輪赴江寗恭賀署理兩江總督鹿芝圃制軍年禧兼陳公事 
[禁放紙鳶]  
近日代理上海縣篆之戴子邁明府以城廂内外頑童施放紙鳶往往滋生事端爲之父兄者自應嚴加約束大約日内行將出示禁放矣 
[爭奪工頭]  
浙江海運滬局辦理光緒二十五年冬漕先未派定工頭以致時有爭奪之事昨有郭二標馬老二及李某等人糾聚五六十人在南馬頭某茶肆中向各工人滋擾身懷利刃勢甚洶洶十二圖地保顧桂榮恐釀禍端報知二十三七鋪巡防局局員邱友林二尹立命局勇馳往　壓各人始一哄而散 
[暫緩讓地]  
本城木匠蔡瑞堂翻造房屋私佔公地鄰人曹梅生何松山向之尋釁將學徒趙仁山毆傷控經代理上海縣篆之戴子邁明府研訊以兩造供詞各執諭候親往勘明再行核奪此已紀之昨報矣昨日明府飭亭耆等人丈見蔡家大門果佔公地二尺左右遂諭令毁門讓地蔡一再叩求明府諭以日後翻造時當將公地讓還并飭具結呈案 
[巡勇遣撤]  
去歲各錢莊執事者以時當歲暮匪類甚多集議醵資募勇八名在十六鋪中叚巡察俾各莊傭工送交銀物得以有備無虞刻屆新春爰令將各勇遣撤俟冬間再行招募 
[經營新界]  
法租界工部局董以中國政府業已允准自八仙橋迤西至潮州義塜之旁闢爲各國公共租界其迤南之榮昌自來火行左近向有小河早經淤塞現擬興工疏濬并議定西歷三月一號先將八仙橋西首巿房釘立門牌此外開闢馬路以及一切工程亦將逐漸振興現先添設華捕十五名西捕四名以咨巡綽 
[美界火警]  
昨晚九點半鐘時忽聞捕房内警鐘怒吼旋分二下立卽出探知火起於虹口吳淞路穿虹浜南粤人某姓家猪油作内不知如何失愼立時冐穿屋頂不可收拾救火會西人急驅皮帶車先後馳至開放自來水龍頭竭力嘖射約歷半點鐘之久始得熄滅至如何起火及焚去房屋若干容俟明日探明再錄 
[上海縣署會訊案]  
前日臬憲委員吳秀芝司馬會同代理上海縣篆務之戴子邁明府升堂飭提兇犯邱少卿等戳斃木匠徐福全一案復訊屍妻徐龔氏投案訴稱丈夫苦遭刃斃小婦人查明實係邱等所爲務求昭律擬抵以雪沈寃邱狡展不承司馬喝令掌頰一百下復上天平架良久仍無確實口供乃謂徐龔氏曰爾可回家度日不必時來催訊本委與戴大老爺自當訊實供詞照律擬辦爲爾夫伸寃也氏遂叩謝而退司馬復向邱研詰再三堅稱不知何人所戳司馬諭令還押候提集人証再行訊究○前者飛渡小輪船撞沈申湖小輪船所帶之無錫快船以致溺斃搭客七人前日臬憲委員吳司馬命提案復訊張阿美供小的係無錫快船主斯時飛渡輪船並不燃燈放氣致互相磕碰溺斃七人尚有未斃之人日前小的忽然途遇向之詢問據云失事時卽泅水上岸得保性命現在小的之船雇工修理須費洋銀四百元且船中物件盡被漂沒叩求斷令照賠張銀桂供小的在張阿美船上當舵工餘語與阿美相同陳小安供小的在飛渡小輪船當舵工周意興供小的爲飛渡小輪船司機匠隨又同供其時曾放氣管且亦點燈確由張阿美所駕無錫快船避讓太遲以致肇禍小的事出無心尚求恩恕司馬飭將一千人分别還押再核○顧甸生毆斃湯世和一案經吳司馬飭提復訊顧供其時見沈毛毛在小的田内竊瓜因之叱令他去並未見過湯世和其人實不知被何人毆斃司馬謂爾從速供明免受刑責駁詰至再始供當時曾見朱姓道士過囑小的不可毆人小的並未毆傷湯世和求察司馬諭令還押飭差恊同地保傳朱道士來案再訊 
[節錄香港循環日報事貴知機論]  
從來不可已而已謂之怯可已而不已謂之躁然事機之誤往往不誤於因循而誤於决裂則躁之貽害滋大也老子曰知足不辱知止不殆子游曰事君數斯辱矣朋友數斯疏矣諺曰天下本無事庸人自擾之三復斯言古人豈欺我哉曩者立嗣之旨方下廢立之謡旋興一時海内臣民張皇失措洎乎今正元旦朝賀禪讓之詔無聞且聞皇太后恩愛有加皇上亦孝敬備至自兹以往皇圖永固彼諫立嗣請歸政諸臣得亦可少安毋躁矣倘猶是再三之瀆竊恐非徒無益害反隨之譬之人有過失一經良友之箴規未嘗不幡然自悔而進言者仍不知底止　令其無地自容其人　有不勃然怒者蓋激之使然也况朝廷絕無廢立之言必挾私衷以相揣測識者已覺其不情幸而太后寛容不加罪譴而猶必嘵嘵不止徒作逆鱗之批是胡爲者曾亦思立嗣一事實有出於不得已者乎當我皇上之入繼大統也原冀生有皇子以承穆宗之統緒故穆宗一日無嗣皇上之心一日不安卽 
皇太后之心一日未了無如聖躬弗豫皇子尚誕生穆示繼體無人何以慰在庭之陟降往者吳侍御可讀痛穆宗之無嗣請豫定大統之歸今侍御雖死而遺摺尚存請追錄之扭中有云竊以爲兩宫皇太后一誤再誤爲文宗顯皇帝立子不爲我大行皇帝立嗣旣不爲我大行皇帝立嗣則今日嗣皇帝所承大統乃奉我兩宫皇太后之命受之於文宗顯皇帝非受之於我大行皇帝也卽謂懿旨内旣有俟今上生有皇子承繼大行皇帝爲嗣一語則大統之仍歸繼子自不待言罪臣竊以爲未然自古擁立推戴之際爲臣子所難言我朝二百餘年祖宗家法子以傳子骨肉之間萬世應無間言况醇親王公忠體國中外翕然稱爲賢王觀王當時一奏令人忠義奮發之氣勃然而生言爲心聲豈能僞爲罪臣讀之至於歌泣不能已倘王聞臣有此奏未必不怒臣之妄而憐臣之愚必不以臣言爲開離間之端而我皇上仁孝性成承我兩宫皇太后之授以寳位將來千秋萬歲時均能以我兩宫皇太后今日之心爲心而在廷忠侫不齊卽衆論之異同不一以宋初宰相趙普之賢猶有首背杜太后之事以前明太學士王直之爲國家舊人猶以黄　請立景帝太子一疏出於巒貊而不出於我輩爲愧賢者如此遑問不肖舊人如此遑責新進名位已定者如此何况未定惟有仰懇我兩宫皇太后再行明曰降一諭旨將來大統仍歸承繼大行皇帝嗣子嗣皇帝雖百斯男中外及左右臣工均不得以異言進正名定分預絕紛紜如此則猶是本朝祖宗子以傳子之家法而我大行皇帝未有子而有子卽我兩宫皇太后未有孫而有孫異日䋲䋲緝緝相引於萬代者皆我兩宫皇太后所自出而不可移易者也罪臣所謂一誤再誤而終歸於不誤者此也云云是則今日立嗣之舉卽不外從前侍御入奏之意而皇上所以殷殷懇請者上以妥 
穆宗之靈慰皇太后之心卽下以副薄海臣民之望情至義盡莫過於斯我儕小民更何必效豐干之饒舌哉 
[名畫難留]  
奥人内夫德里以泰西名畫增益滬江人士之見聞又恐未能博覽羣觀一再覊留用意良厚至圖中所繒山川形勢之奇傑人物布置之周詳氣象萬千包羅富有見者自能賞識無待贅言兹聞已定於本禮拜後束裝他往好游之士幸勿交臂失之致慨于望塵弗及也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦注課圭]  
揚州訪事友來函云揚城梅花安定兩書院向於新正月内由運司江蓉舫都轉定期甄别以定去留孝廉堂各孝廉亦同期考試兹江都轉擇吉本月二十七日循例舉行一切章程悉仍舊貫惟不在院各生童報名投考須自行備卷新正某日已出示周知未知濟濟多才誰能奪得錦標也 
[北固山踏青記]  
鎭江訪事人云有王二毛者賭棍也前經地方官訪拿未獲本年新正又假南門外某姓房屋開設賭塲招誘各賭徒呼盧喝雉昕夕不休半月以來所獲　錢甚鉅事爲南面者所聞飭差拘案訊辦并將房屋發封○時值新正好事者舉賽華燈以相娱樂龍獅馬象刻意經營莫不栩栩如生玲瓏奇巧更有採蓮船一艘烏篷錦纜中坐一十七八女郎淡掃蛾眉鶯喉低囀並雜以高蹺十八摸各雜劇際陽春之麗景樂盛世之昇平寳馬香車觀者如堵 
[上海巡局紀事]  
南巿二十三七鋪巡防局勇丁包松泉包庇賭棍疲玩誤公局員邱友林二尹察知特於前日傳諭勇目停止當差候查明劣蹟再行核示○十六鋪巡防中局團勇盧德義承差有年尚無過誤前因年邁使其子阿春在局當差不意阿春私與匪人咸祥爲伍且訂爲生死之交咸祥近在周浦爲非被人殺斃阿春因於新正某日邀集緇流諷經禮懺事爲局員文斌臣二尹所知爰於前日懸牌斥革以爲結交匪類者戒 
[英美租界公堂瑣案]  
騙子得祿案發被獲管押捕房同押老犯李阿三勒詐不遂强褫其所穿綢褲得祿大聲呼救一號華捕查悉情由向捕頭聲訴昨晨捕頭派包探竇如海解案請辦得祿供小的因事拘押捕房甫入門李卽起而爲難被褫綢褲叩求究辦李供稱得祿挾嫌誣指小的褫衣實則小的並無其事叩求鑒宥讞員翁笠漁直剌商之梅繙譯著押候過堂核辦○包探劉升堂解送馬夫陳寳寳到案禀稱昨日此人爲洋人虎冷的司駕駛馬車拉韁不愼致馬驚躍旋經洋人送入捕房今者捕頭倩小的解請訊究洋人虎冷的司投案申訴情由陳俯首求恩直剌判押一月○六百零七號華捕拘解陳阿大到案禀稱此人在途小便顯違租界章程小的見而拘之彼竟恃蠻抗拒是以捕頭特令小的解請究懲陳供小的無知悮犯曾與此捕略爲辯論不料伊竟誣指拒捕貿然扭送至案叩求明察直剌判責二百板○包探倪順泉解王阿生到案禀稱此人竊取四馬路某烟館内烟客沈長生所携絲帶一條經小的緝獲人贓送請究辦吳投案申訴前情王供小的係寗波人落魄無聊冐險爲此求恩鑒宥直剌判押十日期滿遞解回籍○包探沈阿岳禀稱昨晨歹人張金榮攫取虹口某馬頭小工陳光大所戴皮帽經小的拘獲送案請究陳投案領贓張供此帽係小的在途中拾得不敢强奪求鑒直剌判責二百板○包探石金榮禀稱前日陵邦夏在永仁昌烟館吸烟被人騙去押櫃洋銀若干枚流氓張阿二反向索詐陸遂投報捕房經小的將張拘獲送案請究陸供小的曾被人騙去洋銀倩張同往索取未得分文不料張自以爲功反欲索取酬儀是以報捕拘案求恩訊懲張供小的不敢索詐叩求明察直剌以情節支離不予准理一併斥釋○包探顧阿六拘解某船局接客夥陳瑞元到案禀稱此人在馬頭上强曳搭客小的以其違犯租界定章因之送請究辦陳供小的與客閒談並無爭欖生意之事直剌判押三日以示薄懲 
[法租界捕房紀事]  
　　本邑二十七保六圖民人計惠卿倩楊涵春購田八畝議定每畝洋銀一百四十元先付一百元其餘訂於十日内銀契兩交過期作爲罷論如賣主翻悔則按照所付之一百元　四倍科罰前日屆期突有張慶元者出爲霸阻因之投訴捕房捕頭令押候解送公堂禀請讞員朱森庭明府訊究○甲乙二竊賊潛入小東門外拓商局金利源棧房行竊被巡丁拘獲送入捕房捕頭命押候堂期解請朱明府訊辦 
[美租界捕房紀事]  
　　圉人劉仲三甬産也昨日在北江西路洗刷馬車横亘途中有礙行路三百九十七號巡捕見之喝阻不服且被撕碎號衣因卽拘入捕房捕頭令押候轉解公堂禀請讞員翁笠漁直剌訊辦○粤人陸阿惟不知向操何業昨晨在外虹口揚子路將某姓小車玩弄時適有四輪馬車飛馳而至陸不知避讓致被將小車撞損三百四十二號巡捕見之立卽拘送捕房陸自知不合願賠洋銀二元捕頭允之釋之使去 
[閩省官報]  
　　正月初一日委署前江塲大使陳元煜禀謝委○初二日參將吳世添禀謝委福强中路後營差都司張逹斌禀謝委帮帶福强軍左路左營差○初三日縣丞馬斯良缷辦雲際關厘卡禀到○初四日現任各恊往南較塲伯大喜字進署○初五日知縣陸藻章禀謝清理甌浦積案記功飭知○初六日稅釐善後交代捐輸官運開局○初七日典史沈本立缷辦蚶江厘卡藩轅牌示照得調署詔安縣知縣楊濱現據請假回省就醫遺缺委候補同知倪惟欽代理特示○初八日知縣馬良基禀明丁摘母憂鹽塲戎内照奉委房村掣騐關巡檢區璞奉委藩署核對差○初九日鹽塲何炳流奉委兼辦漳湘報查騐關○初十日知府金學献禀辭赴延平府局委署　化府陳景墀禀　赴任同知吳　慶禀辭赴建寗府局調署石碼通判陳受頤禀辭　任同安縣李澤春知事回省禀到鹽塲黄儀紱缷署下里塲事○十一日府經關桐榮禀辭赴揚塘厘卡同知李韶級禀辭回蕭厝厘局○十二日委署莆田縣吕兆璜禀辭赴任督轅牌示照得金門營都司員缺查有實任烽火營守備補用都司麥廷彪堪以補授又署閩安恊副將陳尚　准補海壇恊副將案内應行給咨引見所遺篆務查有水師補用游擊蔡國喜堪委署理特示○十三日署仙遊縣易簡缷事回省禀到藩轅牌示照得漳浦縣典史馬鑑患病請假遺缺應委試用從九盧承鋆署理特示○十五日現任司道各官往洪山橋迎接軍憲　大人○十六日知縣翁立　禀謝奉到准其起服部文飭知 
[金陵官報]  
　　正月十一日門缺淮揚道謝　福二品頂戴前江蘇候補　莫䋲孫到由揚來候補道劉思訓務局西文繙譯浙江同知顧士頴均見水師左營陳駿禀知巡江回皖岸桐城分銷通判吳清鑑辭赴差鹽大使陳狀猷辭回揚威靖運船遊擊王得標到見禀知攘帶威靖運　　補安東縣張見安徽　應報銷　提調兼辦　河厘金二品銜准補廬州府同知石鎭到由皖來甯國府通判錢應豐請補安徽　州　祖詒均辭○十二日知縣局瑞麟奉司委查安徽籍候補　避黄應鼎謝委神東門稽查差寗國府　鎭吳城營參將趙三星湖口中營遊　黎受田靖江釐捐直隸州　有高郵州湯　袁署　山縣尹祐湯江蘇候補知州張澮　　來鹽大使趙　由揚來均到見　師學堂安徽候補道席　知今日　學江軍水師解餉長龍千總　朝鏞到解餉夾○十三日藩憲恩候補道劉　訓史錫康　先松倪文英賴紹溓趙燮均見江西截　知縣檀家琮到山江西解餉來署無　　守備葉志祥辭赴任鍾山書院山　繆荃孫　○十四　籌　局候補道　總理兩江營務處候補道李均見武穴掣騐候補道俞辭慶餘橋釐捐直隸州謝陶辭灣頭釐捐通判　　佐到候選通判羅志霖辭赴鎭江巡檢韓國銓奉江西督銷局差委　○十五日江薊督糧道羅　杰署淮揚道丁葆　吳　　埠　程兼寗　蘇　鐵路候補道潘學　　春鎭郭　昌管帶蘇　後營總兵顔　琳又右營　擊黄春懷　前營正任常州右軍守　徐　　　安輪船黄友勝安徽通判前署稱城縣沈策銘均到　　謁掣騐候補道　見鎭江營叅將鄭國祥何選直隸　州判陳學濟四川來又知縣周核蘇州來上海縣縣丞劉定榮安徽縣氶唐春雲府　歷趙克英英起服回省指分江蘇試用巡檢胡淼齡由　來知縣兆溥奉府委帮審差 
[皖省官報]  
　　　正月十二日署理望江縣敎諭汪忠暢辭桐城縣龍賡言到○十三試用訓導吳城委署宿州訓導皖岸督銷局提調江蘇補用知州黎子祥委辦巢縣厘卡同知沈定天長厘卡通判俞立　英　縣陸十奎歙縣薛　襄寗國府通判錢慶豐署滁州熊祖詒　平縣汪錫麟均到委　蕪湖江口　甲縣丞鄭　彝辭○十四　署徽　府許以增池州府何彬衡建德縣李延慶　辦和州釐　直隸州王懋勲定埠厘卡巡檢蔡　楣均辭　　　藥兼商務分局知縣劉籌到卽用知縣周捷二○十五　署鳳臺縣馮廷韶太湖縣柯劭憼委辦石牌釐卡知縣李　青均到三埠　釐卡　九房榮綬辭○十　　委辦棕陽厘卡通判梁文啓到　品頂戴指分安徽新海防試用典史朱逢雲到江蘇人 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
