# 1909 - 34 - 4912936

 

Page 1

 
 
   
 
 

Page 2

 
 
[上諭]  
　　監國攝政王鈐章正月十九日内閣奉　　上諭郵傳部尙書著徐世昌補授欽此　　上諭錫良著授爲欽差大巨調補東三省總督兼管三省將軍事務雲貴總督著李經羲補授未到任以前著沈秉堃暫行護理欽此 
　　旨正黃旗漢軍都統著載振署理欽此軍機大臣署名奕劻世續張之洞鹿傳霖那桐 
　　宮門抄十九日召見軍機李殿林 
 
 
 

Page 3

 
 
第一張第三版 
論說 
[論蘇垣路政之不修（東）（吳）]  
　　綠楊城郭。錦繡河山。馬上金張。水中畫舫。層樓榤閣。干霄薄雲。勝地名園。臨風入畫。我蘇州之繁盛富麗。非古今所豔稱者哉。入其市則闠闤比接。行其野則阡陌雲連。官輿塞道。張蓋若雲遊人往來。嘘氣成霧。環郭周圍三十六里。皆熙熙然如登春臺而遊上京蓋巍乎一大都會焉。覽古昔之紀載。及今人之題詠。或頌其山水之淸嘉。或言其人物之秀麗。或詠名勝。或寫繁華。讀者神往聞者仰慕。罔不疑爲上界淸都。非莾莽塵境所有矣。乃一履其地則甚囂塵上。通衢大道。容人便旋。僻巷之中。灰泥堆積若小邱。地又崎嶇不平。夜深人行冥冥疑入鬼國。河水澱濁。純作墨色。兩面房屋。對偪若弄。設過火警其象極危。街道本不寛廣。店肆櫃臺。往往僭出尺許小販倚櫃設攤借爲屏障。中間盈尺之地肩者負者。磨踵而過。而擔水夫又健跳而前。潑水滿地。其滑如油。稍一不愼無不立仆市集繁盛之地。幾終年不見一片乾凈土。居民房屋又多失修。敗木壞磚零亂不治。穢濁之水隨地揮潑溝洫不通。幾成小湫積雨生霉時作腐氣。是故五六月間。往往疫癘盛行。觸染而死者數百人。甚矣。路政之不修。其爲害若斯之烈也。 
　　大抵我國都便之搆成。惟官員多與人口衆而己。官員多則或以候差而寄居。或以公幹而來往。冠蓋極盛於一時。氣象遠甲於他郡。人口衆則物品之需用旣廣。交易之出入斯繁。百貨於焉薈萃。財貨因之流通。四方商賈。逐利而至。富庶之象。蒸蒸日上矣。顧我國官吏雖多。其與民相接觸者。不過收理詞訟掌納稅厘等事。而路政之如何。不聞不問也。人口雖衆。祗掃門前之積雪。不管戶外之是非營私利則勒。視公益則怠。路政之如何亦熟視無覩也。比自朝廷舉行新政以來。關於警察衛生諸事。未嘗不次第舉辦。而官辦則惟委員數人敷衍其事。紳辦則僅圖董數輩。吸取其利。道路依然狹汚也。河水依然澱濁也。便旋之地。依然穢氣蒸蒸。賣菜之傭。依然沿街林立也。天寒歲暮。則匪類之刦案如梳。夜靜稀。則路燈之微光如豆。昔日官辦之淸道局。今日紳辦之團防局。其成效何在也。凡斯種種。事關地方自治雖不能盡諉諸官長。而我國人民。向以服從官長爲義務。苟其迫之以威曉之以理。推誠相與實事求是不患其令出不行也。今諮議局已有基礎。自治會亦經設立。將來自治機關必能日臻完備。竊謂講求自治。宜先從整理路政始。所願公正紳董。眷懷桑梓之公益。而逐事整頓之。賢明官長。注意居民之治安。而極力贊成之。則我蘇人未來之幸福。且無窮無窮。記者不敏竊就所見所聞。有急宜整頓者六事。敢爲講求自治諸君作蒭蕘之獻焉。 
　　一街道宜改闊也蘇城街道。大半狹窄。惟觀前中市二處較闊。以其爲商市繁盛之地也。顧商市旣盛。則來往之行人必多。店肆櫛比。以地貴而屋小。櫃臺恒僭出街外。零星小販。列攤如棊輿者馬者。步者杖者。摩肩接踵而過。往年上元賽會閶門一處。至擠斃七八人。設有火警。望衡對宇。拯救者無展布之地。其患尤不堪設想。昔警察局下收進櫃臺之令。當時頗覺雷厲風行。小攤亦多收歇。而今則故智又漸萌矣。是宜嚴申前令僭出者有罰。房屋修造一律收進若干尺。責成巡士稽查之。如是行之以漸。事雖近於强迫。意實本諸大公不獨利便行人亦足防患未來者也。 
　　一河道宜開濬也城河之窄之濁莫我蘇州若矣。最狹之處。僅容一小舟。對面相遇必退至數十丈外。始得交舷而過。其故由於建造河房須向水利廳領照。黠者行賄二三十元。即儘其佔越而不問夫立法之初。所以必欲領照。者恐其僭佔河道。也乃行之旣久事適相。反積日累年。其弊不革。遂剩一衣帶水。而舊時橋洞寬廣數丈以外者。今則僅通一　而已。居民又不知衛生。穢濁之物。隨意抛擲。往往左則洗米凈菜。右則傾棄穢物。習若故常。不以爲異。其有開設染坊之處。染色之水。傾潮而出。河水終年作藍黑色。居民飲料。仍多取給於此。無怪疫癘之年不絕也。昔年陳筱帥撫蘇。曾議六加疏濬。并用機器排去濁水。另引胥盤二門之淸水灌入之其法最良。似可籌欵興辦。更舉行水上警察。限制居民傾棄穢物。則食德飲和其有益於生命者不淺也。（未完） 
專電 
[電一（北京）]  
　　某御史奏郵傳部應甄别屬員覈減薪俸請飭會同軍機處辦理以防弊混原摺留中 
[電二（北京）]  
　　攝政王擬將振貝子與趙啓霖同時起用現正商議趙之位置 
[電三（北京）]  
 
 

Page 4

 
 
　　攝政王諭崇陵工程限三年告竣以便先帝梓宮早日奉安 
[電四（北京）]  
　　吏部定四月内招考謄錄舉貢生監均可應試 
[電五（北京）]  
　　禮部通電各省准二月朔未到薙髮軍民均照辦 
[電六（安慶）]  
　　聞皖省參案某署道及蕪湖差次某道均在其列緊要新聞 
[福州各社會上中國禁煙會代表書]  
　　竊維中國巨酷之禍無過烟毒漏巵之鉅銷盡全國之總殖積毁之烈敗盡個人之體育害及於精神人品汚而風俗受其累癮甚於飢渴人心喪而治案紊其序鬼國之譏嘲喧於衆口賽會之陳設辱及列邦稍有人心無不引爲大戚矣（中略）印土之來源一日不絕吸烟者之心一日不死利烟爲生者之心亦一日不死即禁烟之成效亦一日不可知蓋多延一日即多一日之巨害遲去一日即遲一日之轉機風潮已迫時日爲難此彌可痛哭流涕者也今者忽值萬國禁烟大會將在滬上開會我公又奉命參蒞此眞天予我國以去毒之機千載而不能一遇也夫萬國無吸烟之人而有禁烟之會萬國開禁烟之會乃在中國之地固明明注意於中國也我不能自哀而使他人爲我哀之我之恥也他人己爲我哀之而我猶不知自哀尤我之恥也誠乘此時羣赴會所陳說禁烟成績明我能皆實行借證萬國之耳目鼓中國之意氣再告以廷議擬縮短禁烟期限要定言統二年以後不准一人吃烟託其勸告英政府縮短印烟入口年限即以宣統元年爲止以成中國之美以除天下之惡彼欲達其目的必樂爲我盡力萬國之公會即萬國之公論所在英人雖愛惜此稅項不能不顧慮其名譽脫尙有猶豫之見我亦可直向英政府抗言萬國禁烟之大會又不啻爲我之公證人矣且陳說禁烟成績者亦非空言也去年英國亞力山大今年美國敎會會督柏君來華考察禁烟蒞閩之日目覩情形極表驩悅乂將演說之稿在倫敦日報登刋明年正月之會柏君亦能蒞臨可爲證明一也前日嗜烟之王公大臣悉遭嚴譴赫然斯怒中外周知可爲證明二也至於閉歇烟館搜焚烟具編列烟籍演說烟害報紙無日不登外人豈至無聞無見可爲證明三也停種鶯粟各省均已逐漸實行可爲證明四也閩省已將禁烟辦法及成績彚譯英文先期致送會中並電各省一律同行可爲證明五也若我對於萬國不過等諸尋常酬應之局而無眞實悱惻之誠則外人必以英人疑我不能實行專爲銷售土烟抵制印烟之言爲有徵爲正當英人亦更有所藉口試辦三年之後難保其不爲遞减之阻撓可慮一也外人信中國之能實行故來開會若所聞不如所見必至失其厚意且傳載萬國報章玷辱國體殊非淺尠可慮二也以後外人必永不信用中國萬難更得其公論之事一之影響連帶及他可慮三也即萬國有洞察之明不以此而薄中國然我不能自表示其意思彼自無從勸告英政府徒侈虚文何所實益可慮四也吸烟與利烟爲生者之心不死勢必扞弊百出防備偶有弗周蔓延即復如故十年之期轉瞬卽届可慮五也禁烟爲立憲之入手烟毒不絕憲政可知卽他日勉强粉飾外人對之必無尊重之態度國民對之必無高烈之興采可慮六也伏思孝欽顯皇后德宗景皇帝毅然割烟稅實下禁烟之令猶與以十年淹緩者非爲吸烟留地位也觀於嚴譴吃烟各王公大臣可以知聖人之用心矣特以外力橫阻不能不有待耳攝政主視聽於無形欲竟厥志故爲縮短禁期之議而未布告内外者未始非有所待之故是匪特薄海臣民耳目所集在此時機即兩聖在天之所有待攝政王孝治之心之所希望亦畢在此時機也我公有以慰兩聖在天之靈者此行也有以副攝政王求治之殷者此行也内而鼓舞一國之人心者此行也外而洽比萬國之同情者此行也 
[蘇撫電覆刑律草案蘇州]  
　　蘇撫陳中丞復憲政編查館電云魚電敬悉刑律草案總分各則已由司簽注送院正在覆核不日即可奏咨特先肅復 
台州亂事彚電浙江 
[台州公電]  
　　撫藩臬三憲鑒天台坡塘莊徐亦楷之升等糾衆臨城擄掠田園乞派員彈壓城紳盧琴施駿聰徐鋒范銓等公叩 
[又電] 　 
　　撫藩臬三憲鑒天台坡塘莊徐亦楷之升日昨糾衆臨城砲傷二人縣主病篤乞派　彈壓城紳潘瑞麒胡錫祺陳祗餘等公叩 
[藩司致台州府電]  
　同台州府許鄧太守鑒台紳盧琴潘瑞麒等兩電稱有徐亦楷之升等糾衆臨城擄掠砲傷二人縣主病篤等語如何情形望即查明電復並先委　繟壓解散顏靑印 
 
 

Page 5

 
 
[陽山會黨之猖獗廣東]  
　　陽山匪黨昨被懷集縣團丁防營所敗據擒獲之匪黨供稱著匪梁北水等現在退歸陽屬白蓮等處聞有再約乳源革黨余少卿及各屬匪黨會同起事黨道據連州蔣牧電禀後已飭副將雷鎭　督帶第二防營星夜馳往勦辦又淸遠縣令以該匪等旣爲上游連陽官軍擊敗勢必下竄該縣白石潭地方爲往來通衢與各縣境地接壤現在兵力單薄不足抵禦昨經電禀當道請將駐紥該縣之新軍免予抽調以衛地方 
[京師近事]  
　　歸化城副都統奏請飭令西北各地蒙古王公勳舊子弟選送貴胄學堂一摺現陸軍部已經咨商理藩部會議辦法聞鐵尙書擬即議准壽尙書亦頗賛成不日即行會銜具摺覆奏矣 
　　向來正月十九日在紫光閣筵宴來京之各蒙古王公茲因國喪未滿百日已由理藩部奏明停止筵宴聞攝政王已令壽尙書戕應行頒賞各蒙古王公台吉喇嘛及回子公等綢緞貂皮普魯等物照例預備矣 
　　外務部梁尙書昨已派本部丞叅上行走曾述棨充和　司掌印之缺 
[樞府近日近奉]  
　　諭旨嚴查州縣功過以現在一切章程率多虚文故事且當此議會未開以前無從得州縣之實跡現聞有人條議擬請派員考查東西洋現行任官章程以便仿辦 
　　陸軍部鐵尙書現擬整頓各省陸軍監獄聞已派軍法司司長丁君前往各省調查定月内出京 
　　外城總廳丞王丞憲因香廠會場男女游人甚多每有男子携帶快鏡一味亂照殊爲不合昨已飭各段巡警遇有執用快鏡即行查禁 
　　那相國以歴代皆有遺才深隱草野不求聞達此時若憑官員訪錄實非易易擬奏請明降諭旨下詔求賢以免遺棄 
　　聞此次查勘陵差蹕路行宮委員聨君等至梁格莊村西永福寺查詢暫安宮殿舊基據該寺喇嘛云本廟内並無暫安之地故聨君等在永福寺西敬擇山地一塊繪圖請内務府堂官呈請攝政王飭督修大臣敬謹建設暫安宮殿以昭愼重 
　　度支部澤尙書以各省財政糾結太深調查匪易擬援各部諮議官例博訪京外長於理財人員不拘官吏布衣按照才具短長派充諮議官以資臂助 
　　政務處會議御史趙炳麟條陳西省馬政事宜略謂伊犁察哈向爲產馬之區惟以經理乏人以致不見趣色故（一）宜特派專員（二）宜改良馬種俟議妥後即行覆奏 
　　禁烟大臣和碩恭親王交諭提調印務參領奎兆知縣顧壽椿速自光緒三十四年三月奏辦起造至歲底止所有各省督撫將軍辦事大臣等咨報所屬道府州縣等官員互相担保向不吸烟各員之履歷册結一律檢出彚齊詳列統表呈閱核辦以便將未及咨報者按表行催 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[廣東大沙頭花艇火刦三誌廣東]  
　　大沙頭火刼情形已兩誌本報尙有未能詳悉之處茲再補錄於左 
　　水巡警之罪狀水巡警不許施救致斃多命各情己見昨報茲續得訪函云當時志成信票莊有號伴二人以千金雇一小艇業成議矣因水巡士拔槍禁阻卒及於難另有某西號一人以二百金雇小艇圖脫而舟人頭顱忽爲巡士擊破幾經艱險始得更生外間無男無婦無老無幼怨憤之聲如出一轍連日投函善堂曁自治會者絡繹不絕西號尤爲痛恨云男女屍之總數連日獲屍人數據十一日官塲禀報海珠十三具東局四十六具各善團九十六具各家自撈十一具共一百六十五具内男屍五十九女屍一百零六十二日東局自撈者四十八具停屍塲挂號一百五十二具河南仁濟醫院十八具共二百一十八具其餘自行撈出及燬之火中與未撈獲者尙不計其數十三日撈屍兩具均男屍一係泗合廚艇水手聞此人本己出險因憶及其伴轉身施救卒同羅於難一爲某裁縫聞此人最爲妓女所歡迎凡有衣物無不延其製造者是日停屍場内祗有各善團辦事人及水提親軍陸軍警察隊及東南局警兵百數十人四週巡察而已 
　　西客斃命之確報當時西號商之赴飲者共有二十人祗天盛祥魏某等三人倖免火起時西商疾聲喊救聲言每救一人予以千金更有一人自言我爲某西號大班救我者給三千元各小艇以畏　兵故皆莫敢近該西商見火已及身乃大叫曰下水得全屍即乃跳下其餘三人業已灼傷頭面幸手扶一船舵飄泊遇救其餘十七人盡葬江中現已撈獲屍身十四具惟志誠信之王品三協成乾之田裴樾程麗生未獲王程年僅弱冠田約四十餘已由該號懸賞百金督飭各小艇撈取 
　　妓女首飾之狼藉各妓之屍多帶金珠首飾有一妓帶金鈪六對其餘三對者甚多戒指金鏢亦不少惟髻押頗少以屍多散髮也有某妓身無一物惟藏有秘戲圖數幅現救災公所已將各首飾分記其九十餘號約值萬數千金男屍身伴之銀物則多未撈出 
　　政界布置之近狀昨千胡廣協親詣災塲查看番禺縣張令又飭人致助殮費二百元并道其因疾不能到塲之故廣西候補道李益智遇難之後即由張督電知桂撫隨接覆電請爲李道照料身後一切此次官場中遇難多人然常場幸免者亦復不少事後胡方伯聞之大爲震怒已商令某道密行資辦一時官界之冶游者咸不寒而慄胡并慮及大巷口南詞班外省流妓最多易若政界歡迎且高閣危樓同一險象己　明督憲飭警道勒令南詞班限十四日一律遷徙出境張督日昨面諭自來水公司總辦陳勸業道飭自來水公司即在附近安設龍喉任各居民取水供食十日不收水費聞公司奉諭後己赶緊裝設茲將自來水公司告示錄下現奉督憲諭飭本月初九夜大沙頭妓艇失愼溺斃多人沈屍水底㠯下東南關一帶河流不堪飲用該處舗戶居民未經安有自來水管者以及沿河艇戶日間食用向皆取給河水誠恐屍氣傳染有礙衛生茲特飭由善後總局備辦大水缸數百隻擺設隄岸煤炭廠前及大馬頭兩處（六門緝私局二百个八旗會館二百个東魚欄二百个）并飭由本公司用帆布喉接裝街管水入入缸任人挑取不取分文以十日爲限每日晨八九十十一點鐘放水午三四五六點鐘放水即該處鄰近小艇亦可一律取用以重衛生 
　　善團搜屍之出力十一日西關赤十字會復派醫生曾竹居譚公澤等乘杉板三艘借用士敏輪船施帶東下爲各傷者換藥復醫得傷者二十餘人至日暮方用小輪拖帶西下其餘各善團亦仍在災場前後撈覓屍首在士敏士廠前覓得女屍一具旣又向水巡正局借撥火輪偕善昌兵輪將合昌一檔全行移動徧搜不獲又擬將泊近之大幫鹽船移動因此鹽船不下百數十艘且在下游灣泊現在失屍尙多恐有藏之船底者惟是時風適大作兩小輪不能移動而止現擬商請官吏撥措大兵輪幫同辦理大搜一日然後遷回救災公所籌辦一切又昨有到停屍場開棺認屍者有一女屍舌吐逾寸亦一奇事也 
分類新聞 
政界 
[淮揚道電禀各屬辦理團練情形淸江]  
　　淮揚海道吳觀察日前禀督撫憲電云弭盜安民團練之效最溥前奉憲札飭辦常團預團職道到任後業將督飭舉辦各情禀明在案近委查各屬認眞辦理者無多非極力提倡不能起衰振懦激勵官民淸河近在駐所督率勸導首先成立職道今日親赴四鄉考閱訓勉藉以鼓舞羣情四鄉約需十日左右如有電示職署可轉送鄉間禀復遲一二日耳俟公回再電聞此外大六州縣擬春間次第分期再往又續電云前奉憲電奬朂愧悚莫名職道日前率同淸河章令赴各鄉鎭周閱民團計常團預團統共四千九百餘名其中精壯尙多間有老弱已飭令挑換旗幟號衣鎗械粗具此事各鄉民雖遵飭舉辦究未深知辦團利益當經職道曁章令於每處點驗時多方演說及復勸導各鄉民甫皆領悟並勸諭多籌欵項再圖推廣常團可酌定額數勤加操練預團則多多益善如能照十家出二丁之數約可團八九千人亦須酌期操演以資守望現已查畢旋浦謹陳大槪其詳細情形容後禀報 
[官商合辦戒烟善會漢口]  
　　夏口廳金煦生司馬因禁烟一事中外矚目業與商董孫筱甫王芝舫宋偉臣諸君議定公同籌欵創建戒烟善會並由前商會協理劉歆生捐助地皮六知方爲會所之用會所未成以前暫假商會爲議事處並定於十八日開會請各公所善堂會館董事捐認經費以期持久 
[麻城縣撤任原因武昌]  
　　湖北麻城縣劉令炳南擅挪積穀生息公欵五千二百餘串藉名修理城垣其實盡飽私囊現經紳董具禀督　告訐陳小帥以此項公欵爲地方備荒要政即使現有應修城工亦當另籌設法豈可擅行挪用且該令先事並不將勘估情形及需用工料錢文 
 
 

Page 11

 
 
詳細繪圖造册禀賫查核實屬荒謬已極特飭藩司遴員前往查勘嗣據該委復稱勘估工程不過用錢數百串小帥大怒立飭藩司將劉令撤任改委忠大令興接署 
[太平洲舉辦團練蘇州]  
　　蘇屬太平洲奉飭開辦警察業將東西兩叚保甲改易名稱一律編爲警兵惟該洲地方遼闊戶口繁多且港紛歧盜賊出没實屬防不勝防現該洲紳董提議舉辦團練所需經費由居民舖戶量力捐輸業已妥擬章程禀由該州同知李司馬詳請上憲核示不日開辦 
交涉 
[法人代道員索欵不遂蕪湖]  
　　客臘有法國人羅克賴赴蕪代道員陳哲甫向匯隆典索取貴州礦務股欵已誌前報茲聞該法人於前日往謁關道郭子華觀察擯不與見蕪湖縣沈益齋大令亦置之不理復經該典報告商務總會商會以此端斷不可開己經推舉議董二人援據條約商律准備與該法人大開談判並擬向該國領事署控千懇罰該法人計無所出託人向匯隆說和略帮旅費該典以旣經商會出塲自應聽候議董辦理未便稍　通融故分文未給該法人仍株守公安旅館亦可謂無聊之極矣 
[搜起烟具之糾葛福建]  
　　閩省去毒社日以訪查私設烟具爲事前日訪聞仙塔街某宅有私設確據入門查緝詎該戶係入日籍投訴日領事稱遺失多贓當由領事照會洋務局以某某旣入日籍私設烟具招吃罪有應得本領事自應按法懲治至搜取烟具焚燬亦屬正辦惟某某床上尙有金表一個台番票七十元亦被攫取形同搶刦無此辦法亟應索賠以昭公道當經陳弢庵閣學出爲辯論未知如何了結也 
[日領函請保護航業蘇州]  
　　去臘大東公司日淸輪船由蘇開杭道經湖州之錢山漾地方見有米船在途被盜圍刦該輪立將機器開足飛駛脫險現該輪司帳周葆君等深恐復蹈故轍昨特禀請日本領事函請蘇湖二屬地方官加意保護以維航業 
軍界 
[申斥要求委差之步兵舉人武昌]  
　　鄂督陳小帥據陸軍部分派來鄂當差之步兵科舉人趙康時禀稱來鄂日久閑居無事祈酌派一事以資糊口小帥以游學畢業回省員紳現在頗不乏人即此次陸軍部分發來鄂亦不止該生一人若果有位置目當按次派委差職何得率請要求殊屬冒昧特批飭第八鎭黃統制嚴予申斥 
[軍醫畢業學生歸部考試湖北]  
　　陸軍部咨行鄂省以軍人衛生最宜講求屢經咨行各省廣設軍醫官以及軍醫學堂在案惟此項醫官關係至重自非由部切實考核不足以重醫學而顧衛生特飭將各營軍醫籍貫及從前學業在營成績逐一詳查咨報以憑考核 
[添造戰艦之籌畫湖北]  
　　鄂督陳小帥近准陸軍部咨以長江上下游盜匪出没無常全恃水陸巡防始免變生意外擬添造戰艦就沿江先辦水師一隊往來江面以安商旅小帥接咨已飭營務處核議照辦 
[札委籌辦講武堂安慶]  
　　皖省講武堂自去冬被獲黨人後旋卽解散近聞朱撫軍以該堂爲研究軍學之地自應妥籌善法俾收後效特札委留學日本陸軍畢業生葉荃調查籌辦該堂一切事宜一俟籌定辦法卽行電商陸軍部核復辦理 
[電請派兵彈壓民間械鬭浙江]  
　　嚴州府致撫藩臬憲電云據遂安黃令禀洙水村章姓又向吳姓尋仇彼此途遇相毆先後各斃一人聲勢洶洶恐將糾鬭請營彈壓等語查前案善後事宜迭催該縣迄未辦妥若復聨鬥必巨患除先派員馳往勸解並函請蘭溪沈督帶撥勇外乞即電飭沈督帶親率赴遂以資鎭懾黃令已奉飭撤任並乞飭催鍾令星速到任志濂叩眞 
[陸軍懲治章程蘇州]  
　　蘇省標營接准南洋新軍第九鎭徐固卿統制奉部札發陸軍懲治章程計分五項懲治漏洩軍事機密章程十五條陸軍懲治逃亡章程十一條陸軍目兵逃亡懲勸官長章程十一條陸軍懲罰過失章程二十五條陸軍監獄章程三十二條飭即送交督練公所兵備處印刷五百本札發寗蘇兩省曁沿江各恊標營隊分給傳諭一體遵守 
[陸軍小學添聘敎員安慶]  
　　陸軍小學總辦聶慶恭以前次陸軍部咨送來皖副軍校通國陸軍畢業生吳經理等七員業經上台分撥督練公所及陸軍混成協等處差遣爰特禀請撫憲擬將吳經理霍廉敬二員調充該堂敎習俾得通國陸軍敎育收畫一之效 
學務 
[宿松滋閙小學案之撫批安慶]  
　　宿松縣高等小學前因劣紳石壽齡等唆令學生石春棪在飯廳滋事復率衆兇毆堂長以致全體解散嗣經吳提學遴委張令翊六前往會縣確查旋據禀復並擬辦法數端詳請皖撫核示當奉朱中丞批云吳祥泰被毆一案　據該委員查明石春棪糾衆肆毆堂長情形重大較尋常學生犯規不同應卽歸案懲辦又石麻子等聽糾幫凶亦屬胆大妄爲目無法紀石壽齡雖無喝令凶毆實跡然托名全體刋布傳單意在淆亂是非及吳堂長被毆之後又復袒護石生足爲主使之證學宮一欵不候縣示竟敢私收租稻九百餘石其平日橫行鄉里槪可想見應一併重懲并飭令石壽齡將所收租稻盡行交出嗣後不准干預地方公事惟此案衝突原因全在財政若不從此解决將來糾葛尙多仰即迅飭該縣勒限會集正紳通籌全局將每年入欵核實淸釐并預算列表宣示於衆以垂久遠而斷葛籐一面飭令該堂長敎員等招集生徒重新整理尅期開學務使煥然更新一洗積久玩忽之習 
[江督批獎兩江法政學堂南京]  
　　兩江法政學堂近以開學後一切辦法及支用欵目詳報江督茲奉批云所陳開學一切辦法綱舉目張具見良　心苦至本省章程與部章微有不同之處實因本省奏准在前部章頒發在後所請俟開招第二期學生之後再照新章辦理辦法甚是詳閱續擬增改各項章程完密周匝益覺精當應即照錄兩分呈送一請咨部一存本署備案統俟呈送到日再行分别奏咨仰即知照 
[創辦高等巡警學堂蘇州]  
　　蘇省巡警總局司道以近奉部章每 
 
 

Page 12

 
 
省宜設高等巡警學堂並准附設簡易科高等係三年畢業簡易科一年畢業此項畢業各員准充巡警道屬各官警務長及區員等差其各路須設巡警敎練所一年畢業准拔充巡長等因該局司道因將所辦之巡警學堂改爲高等並設簡易一科以符部案現正添聘敎習釐訂章程一俟詳奉撫憲核定即行開辦 
[保送警務學生寗波]  
　　定海廳龔司馬日前奉警務處飭令選送學生來省聽候考試入堂肄業當即出示招選在案茲有前中學堂學生徐景勉等三人願赴省垣學習警務已由廳主備文保送 
實業 
[鄂督飭講商律湖北]  
　　鄂督陳小帥以中國現值商戰劇烈時代非各商會結合團體力求進步終無優勝外人之望漢口旣有商務總會宜擇於商律素有研究之人開會演講故特札行該會照知各分會一體遵照 
[嘉獎熱心公益之監督長沙]  
　　湘省私立中等工業學堂監督胡兆麟去臘具禀勸業道請予發給部頒表式以便塡造呈賫旋奉唐觀察批云該監督創辦私立中等工業學堂附設藝徒學堂階級課程均尙完善所有開辦及常年經費皆該監督一人擔任不假公欵不收學費不集股金並能造就年長寒儒孤寒子弟具見急公好義勞費不辭洵堪嘉尙旣據迭禀提學司衙門核准有案務須力求進步始終不渝以期工業擴充敎育普及是尤本道所厚望也至部頒表式業經移會提學司查取俟移送前來即行發給塡造 
[京漢鐵路監督改名漢口]  
　　京漢鐵路向歸比公司經管郵傳部曾在漢口設有鐵路南叚監督以稽核一切事件現此路已經收回特札飭該監　鄭淸濂觀察更名爲南叚總辦並將職權重加釐訂以符名實雜記 
[查復縣令掯俸毆落敎官門牙案浙江]  
　　試用同知張愷禀復浙撫文云竊奉憲台札開以據臨安敎諭何烺熙略稱現届冬季備文請領俸銀該縣蕭令逢源延挨至今尙未給發撞見時蕭令不分皂白手執門閂打落門牙等情札委密查此案起釁情節禀復等因奉此遵於二十二日傍晚束裝志程二十三日午刻行抵臨安查蕭令與何敎諭衝突係因請領俸銀及丁祭銀兩而起聞向來該縣所發敎諭應領各欵每兩作錢一千八百七十文蕭令到任時己發秋委俸銀及丁祭銀兩亦係按照舊帳每兩作錢一千八百七十文辦理嗣聞該敎諭請令冬季各項蕭令因銀價漸低遲延未發迨至催迫再三始允銀價作錢一千五百文給領而秋委己領銀兩尙須按照現定銀價扣還三千數百文何敎諭當向該署收發辛麗泉聲說並請其婉爲轉達而蕭令仍一味堅執不理十二月十一日傍晚何敎諭再請進見該縣執帖家丁方入内通告蕭令即大聲疾呼謂敎諭居心索詐此時該敎諭已跟蹤而進即應聲曰此係我應得之欵何爲索詐蕭令走出簽押房適何敎諭進身入内辯論之際彼此相撞蕭令用手一推以致該敎諭仰跌倒地當時互相破口大駡蕭令順檢門閂赶至二堂何敎諭奔逃而出隱身僻處蕭令因追赶不及叉手辱駡何敎諭不能忍受復出回詈並順卸屏門一扇以爲抵禦之計正在彼此相持幸合署幕友及姜委員福炤楊汛官鳳恩等聞知出爲勸解方散至該敎諭門牙聞係本來動搖並非打落人言確鑿似難影射此密查蕭令與何敎諭起釁始末之實在情形也同知奉札後面奉憲諭以何敎諭平日聲名如何一併密查等因奉此同知抵臨安後訪之舆論僉謂該敎諭自光緒二十七年到任以來素稱安分即士子亦衆口交稱惟請邑本年開辦烟膏捐有其親戚徐家彬出首認捐一案該敎諭未能遠嫌乂國恤期内該邑靑嶺橋演戲蕭令飭差封箱鄉民指控何敎官曾經許保無事案之虚實未敢懸揣 
[蘇藩分送禁烟會照片蘇州]  
　　蘇藩瑞莘儒方伯　將萬國禁烟會各代表及各國領事中國官紳所攝之照片數十張飭差來蘇分送各國領事及文武衙署暨紳商學界以存紀念聞方伯約下月初方能回蘇淸談 
[陳璧之革職]  
[李殿林之署理郵尙]  
　　英斷哉攝政王之用人也。陳璧參案派員查辦時。外間議論蠭起。謂某尙某侍。運動斯缺。均有補署之望。及其發表。則爲出人意外之李殿林。此可見攝政王之宸衷獨斷也。 
　　杳辦大臣孫那兩相覆奏後。吾人私相推測。以爲覆奏内有雖屬嘖有煩言究未指有確據等語。且有人爲之請免。意其罪不過革職留任而止。而不料攝政王竟令嚴加議處。毅然革職。此可見攝政王之絕不徇情也。 
　　夫自攝政王柄政以來。京師政界。恒惴惴自恐。以爲攝政王英明察。察宦途狀態。早已洞悉。每不受人之請託蒙蔽。由斯以談。則知此語非無因矣。 
　　抑記者竊有慮者。用人不拘資格。其弊誠有如今日郵部司員之濫冒者。然因其弊而必欲拘牽於資格。則亦有用違其長之患。今李之才學。未有卓卓表見於世。惟其資格。足以相當。記者觀於此次李殿林簡署郵尙之舉。証以十七日嗣後各部院督撫奏調咨調人員。由吏部切實考核之諭。攝政王殆有鑒於前此用人之流弊。而欲力矯之乎。竊願我攝政王矯枉而不過其中。則眞中國前途之福矣。 
昨晚九點又　上諭徐世昌著補授郵傳部尙書夫徐新被參劾。負氣請　。人方爲徐危。而忽有　補郵尙之命。斯又以攝政王之用人令人不可　度者也。 
禁烟會宜使　國國民預聞萬國禁烟會　。萬國政府萬國國民之會也。萬國禁烟會代表者。代表萬國之政府與萬國之國民也。然則今日之會。非僅萬國三數代表之事。而實萬國政府萬國國民之司也。非特萬國政府所宜與聞。抑亦萬國國民所宜與聞也。中國之國民。即萬國國民之一部分也。我國民亦宜與聞者也。如曰此曾關於國際交涉。不宜先事發布。則亦已耳。今聞會中已公舉三人。專司將可以宣布之議案。錄送各報。且己連日遂登西字報矣。何不錄送中國各報乎。豈他國國民可以預聞。而我國國民不宜與聞乎。即曰此會以西文爲重。應以西文送各報。（此係唐專員自語）則中國報館。亦有譯者。苟送到時尙有餘暇。當必不棄而不譯也。　唐專員曾自允將可以發表之議案。中西各報同時分送。今忽送西報而不送華字報。又豈非自食其言乎。唐專員素以西文見長。固宜重視西報。然華字報中。亦豈無解人者乎。唐專員其思之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[湖南]  
　　湘省諮議局籌辦處以湘中逼處内地風氣初開物力艱窘近年舉行各項新政地方公欵均經提用此次調查選舉需用浩繁若再令就地籌撥勢必藉此派捐轉滋擾累或更因欵項無着推諉延宕致誤限期爰特詳請督撫兩院仿照直辦法酌給經費其初選舉區之各聽州縣按照幅員廣狹戶口繁簡酌定數目分作四等每屬由三百串文遞增至四五六百串文至複透舉區用費較少每處酌給錢五十串文統計闔省初選舉七十七區複選舉十三區共應發給錢三萬五千三百五十串文以裨要政倘仍有不敷即由各該地方官會商士紳或於原有地方公欵項下酌量籌撥不准派累百姓並不准藉此籌捐聞已批准照辦並札飭司局如數照發已經分别奏咨立案矣 
[江蘇蘇屬（松江上海）]  
　　上海縣初選舉監督李令昨日出示云爲頒發選舉告示事照得本縣遵奉欽頒諮議局議員選舉章程查選舉人名册　經宣示申報除候府憲分配初選當選人額數榜示飭遵外合行頒發各示爲此示　合邑選舉人知愁爾等旣合定章資格有選舉諮議局議員之權現届初選投票務各精白乃心於名册内選定平日最所信重之人按照後開日期後開地址後開方法投票選舉聽候開票榜示仍當凛遵諭旨不使心術不正行止有虧之人托足其内切切計開 
一初選日期奉文遵於本年閏二月初一日初選開票檢票 
二初選投票區投票所開票所地址以城内頭舖二舖四舖十舖十五舖十九舖二十舖聨合爲第一投票區以大東門内蔓笠橋南火神廟爲投票所以城内南三舖北三舖七舖八舖九舖十二舖廿二舖聨合爲第二投票區以西門大街關帝廟爲投票所以城外東區南區聨合爲第三投票區以東區裡馬路商務分會爲投票所以城外西區北區新閘區江境廟區聨合爲第四投票區以萬生橋西首官契總局爲投票所以北鄉老閘區引翔港區聨合爲第五投票區以鐵馬路橋北堍天后宮爲投票所以南鄉漕河涇區塘灣區曹行區聨合爲第六投票區以曹行鎭毓秀學堂爲投票所以東鄉高行區陸行區塘橋區洋涇區聨合爲第七投票區以東溝塘工局爲投票所以東南鄉三林塘區陳行區楊思橋區聨合爲第八投票區以三林塘東鎭三林學堂爲投票所 
以西鄉法華區江橋區虹橋區新涇區諸翟區聨合爲第九投票區以法華鎭賛育堂爲投票所以西南鄉閔行區顓橋區馬橋區北橋區聨合爲第十投票區以閔行鎭務敏學堂爲投票所以城内學宮明倫堂爲開票所 
三投票方法按照定章投票人以列名本屬投票所之投票簿者爲限按照定章投票人届選舉期應親赴投票所自行投票不得倩人代理按照定章投票人應在投票簿所載本人姓名項下簽字畢方准領投票紙按照定章投票人每名祗准領投票紙一頁按照定章投票用無名單記法每票祗准書被選舉人一名不得自書本人姓名按照定章投票人於投票所内除關於投票事宜得舉職員問答外不得涉及私言並不得與人接談按照定章投票人應即退出不得逗遛窺視按照定章投票人倘有頂替及違背定章等事管理員及監察員得令退出士民實行調查 
[浙江（寗泉鎭海）]  
　　鎭海縣事務所刻已將初選舉投票區擇定茲特錄後海晏鄉設在柴橋鎭泰邱鄉設在霞浦張市靈岩鄉設在大碶市崇邱鄉設在江南市淸泉鄉設在大關東管鄉設在萬嘉僑西管鄉設在團橋鎭前緒鄉設在沙河頭市後緒鄉設在愷德學堂 
本埠新聞 
[釣船索償賠欵]  
　　去臘有一釣船裝載猪隻在吳淞口洋面被日商富貴丸輪船撞沉曾誌前報茲該釣船主以受虧甚鉅理　索償爰特禀由新關稅司函請滬道照會日本領事飭令該輪船主迅卽議賠以昭公道 
[江西延聘敎員]  
　　江西高等學堂預備科業經畢業於本年開辦高等文科理科日前該堂敎務長徐惺初君來滬延聘敎習已聘定趙士北君（廣東人美國歌崙比亞大學法學博士）爲文法科敎員月薪三百金己於日前首途赴贛趙君之夫人爲德國女醫士深於化學專治腦部各種病症聞將前往南昌開設醫院云 
[加給洋員夫馬費]  
　　洋員福開森向由滬道每月支送夫馬銀三百兩此次江督到滬復加二百兩聞現已札行滬道遵辦矣 
[寗紹輪公司租船行駛]  
　　寗紹商輪公司近因定製商輪尙未竣工暫租鴻安公司長安輪船先行駛赴寗紹二埠載客搭貨 
[義塾定期開學]  
　　滬北廣益善堂附設之華英兩義塾今歲推廣學額改訂章程每日上午九點鐘起敎授中文下午敎以英文算學測量等課夜讀專敎英文凡專學中文者所需書籍筆墨紙硯等件均由該堂給發在堂膳宿亦可茲定於廿一日開學聞日來報名者頗不乏人云 
[函請訊結撞船案]  
　　蘇中營一號艇船與金鈞安釣船互撞一案迄己日久尙未訊結近又由壳件洋行經理金鈞安釣船之洋人巴爾函致滬道請將此案赶緊訊結若應賠欵項亦應迅速籌給云 
[愼防鼠疫]  
　　總工程局昨發傳單云衛生之術總宜先事防維有種鼠瘟病由鼠身傳染及人最爲兇險向惟廣東等處有之近由英工部局查知己延及上海業在籌謀捕鼠之法以遏其原法工部局亦復通告預防而我内地舖戶居家亦宜早爲預備其預防之法莫如家置一捕鼠機（豫園中向有出賣可以購置）並家蓄一貓以期殄滅鼠類俾鼠瘟病不致發生實爲至幸事爲生命所關本局不憚諄諄告我同人幸勿漢視此外如房屋廚灶等處及一切飲食之物務宜淸潔以免疫癘若病至而始謀補救悔之晚矣 
 
 

Page 19

 
 
[彩票公司夥自盡三誌]  
　　安徽彩票分公司夥金也生失竊彩洋吞烟畢命已兩紀前報茲聞屍弟金穀生業己來滬該公司以當時逼迫太甚自知不合允許從豐棺殮屍弟不欲多事遂於昨日收殮並謂屍父來申可由伊設法勸導不致涉訟云 
[復訊僞造鈔票案犯]  
　　僞造鈔票案犯張順發昨日由縣復訊據供前在日本神戶由李如林給一紙包内有鈔票嘱帶來滬前年十二月二十一日至邑廟後吳姓裱畫店投交該店囑於二十四日取貨不知别情現在小的患病甚重乞恩鑒宥判仍發堂醫治候再核辦又聞日本總領事永瀧君以此案尙有同黨李樹林在逃未獲業己照會滬道請飭上海縣迅飭查拿併案嚴辦 
城内 
[酌中定斷]  
　　滬道蔡觀察批韓孫氏票云此案抵　源利道契該氏始終以並非其夫親筆簽字藉口騙簽嘵嘵抗辯現經本道調查明晰爾夫當日親筆遂契叙明被同業倒閉虧累甚鉅更有揭下油價如此之多奉上道契已之住宅以及前後租屋均在其内可抵煤油　欵以使尊處交代令東翁担承重肩恩同再造等語業據源利將親筆信石印呈案其所抵各契内　易掛號之三千一百四十六號一紙及愛爾德掛號四千零九十一號一紙權柄單確係爾夫親衎簽名送與源利核與呈案信據筆跡相符一在光緒三十二年二月二十五日一在二月二十六日與爾子代簽各紙同在一時並非悉由爾子代簽然則爾子代簽各契亦必親自授權非由於騙案成鐵據無可遁飾至於洋册戶之或允由子代簽或須本人親簽此出於洋册戶辦法之不同無關出人此外各紏纒均從騙簽意義而起旣非騙簽則一切幻象悉應消滅均不容再行爭辯就案論案旣係抵押本應照據辦理以招大信惟念爾夫與源利莊往來交易十有餘年每年進出甚鉅該莊獲利故厚裴韓交誼又極深密現在潤生已故家業零落本道準情酌斷應令原告從寬看待於抵押欵利息及往來欠欵槪行豁免再由源利認虧銀一萬兩貼還韓姓將押產絕與源利作爲了結永斷葛籐而釋訟累所有貼找限十日内呈案由韓孫氏來轅當堂具領倘有書差訟棍訛索分文准其指控嚴究此係本道息事寧人起見辦理毫無偏倚兩造均不得稍有違抗仰公共租界會審公廨轉諭遵照 
[驗明傷痕]  
　　韓姚氏昨日倩人抬伊夫韓殿英夫弟殿發到縣厂求驗傷經李大令訊問氏供江北人因同鄉王某向徐某索討炒米花錢口角互毆丈夫與夫弟好意相勸反被毆傷業已由閘北經警局拘獲徐順和等父子三人管押候訊旋由大令飭仵驗得齒落頭破受傷屬實判候移提徐等到案質審 
[能否通融]  
　　大小東門内各街道所裝電燈甚爲稀少昨由一路巡警分局游巡官與巡警議員蔡明府同往電燈公司情商略償工料添裝十餘盞未知該公司能通副否也 
[巡長捉賭]  
　　一路一區巡長徐天恩前晚在三牌樓中市張楚蕭家拘獲賭徒張阿弟徐阿梯孫從福劉載根楊林生蔡務周彭阿村彭小春陳阿四陳桂根及張楚蕭等十一人並抄獲賭其及銅圓十四枚一併帶回局中於昨日提案訊究判張楚蕭罰洋一元張阿弟等十人各罰洋五角一併斥釋 
[走失婢女]  
　　西門内金家牌樓如意里汪姓家婢女冬　湖南人年十七歲前日下午出門不歸汪以該處游民甚多恐被拐逃昨特報知四區巡局請爲查緝 
[衙署開印]  
　　昨日爲開印之期道縣營廳各衙門因在國制期内均不舉動 
[官事]  
　　淸丈灘地局委員候補知縣譚定滬候補知縣蕭泗勛昨均到道禀見北新涇巡局委員何從先禀謝准假十天加安徽原籍 
南市 
[風化攸關]  
　　本作頭朱森記近　　達輪步馬頭搭蓋蓆棚關演電光影戲並招集無賴施蘭亨林小坤等唱演淫詞昨被工程局董訪悉立即飭探嚴行查禁 
[母子分離]  
　　敎民金氏婦人控薙髮匠卜阿生誘佔寡弟媳　氏一案昨由工程局提氏兄富春到案據供陳氏轉嫁於卜阿生前由金氏取去洋二十元確未立據判陳氏交卜領回其所生之男孩著送往敎堂俟敎養成人然後歸宗 
[領回逃婢]  
　　乾成土行主楊顯庭　乳傭吳王氏誘拐婢女秋菊一案茲由薦頭將婢尋交總工程局並據英公堂將吳王氏移歸到案經陳泰軍提同在押之氏夫吳昌友質訊明確判氏戒責一百下押候交保該婢戒責二十下交楊領回 
[控追貨價]  
　　協興順油蔴店執事楊俊控沙　戶沈阿六耆民阿七欠去貨洋五十五元並代何洪生　洋三十餘元　經工程局傳訊判阿七交保理處阿六斥退 
閘北 
[僅僅記過]  
　　老虎灶主王春和投四路三區控告巡長張振新及賭徒王奥郎於新正初五日來店賭博輸洋數元硬借吵閙等情當經畢副巡官將一千人移解一區訊明屬實判該巡長着記大過一次王奥郎罰洋十元王春和留人賭博亦有不合判罰洋四元 
[笞刑未除]  
　　孫和煦控唐雨泉拐匿伊女小蓮子一案昨經一區分局孫正巡官覆訊唐仍狡賴不認判笞責六百板還押冉訊 
[是否誣控]  
　　楊梅春扭劉同春至四路一區控被拐匿其妻沈氏請爲追究訊之劉堅不承認著楊邀到妻母再訊 
英租界 
[冒牌糾葛]  
　　英商祥茂洋行延愛理司律師控愼和禎和祥盛等三號出售冒牌服皂一案前日午後由廨會訊原告洋人偕愛律師投案請爲查禁被告延郝門律師到堂代辨判各被告仍交原保訂禮拜三再行訊核 
[限期出貨]  
　　奥商瑞嘉洋行控燧　號經理孫紹其定貨不出前日午後由廨會訊原告洋人投案請追訊之孫供號主已經故世所有各行定貨本愿統作一成料　茲因各錢莊往　不通是以無力求鑒判孫交一千五百兩人銀並保限二月内將貨出淸 
[西捕上差]  
　　英美工部局擬在外洋挑選巡警畢業生十四名來滬當差曾紀前報茲已於前日乘娜阿輪船抵滬内有一名因一時失散另乘毛路哇輪船不日亦可到滬所有先到之十三名昨已由卜總巡諭將五名派赴東虹口捕房四名派赴新閘捕房四名派赴西虹口及老閘捕房即日上差 
[流氓截刦]  
　　胡慶升於前晚一句鐘時行經福州　突遇流氓多人持刀恐嚇搶去衣服等物胡即投報捕房派探查緝 
[馬車傷人]  
　　東洋車夫王阿二昨日拖車至福州路湖北路口被馬車撞倒碾傷左脚由捕送入捕房轉送仁濟醫院醫治 
[不厭不倦]  
　　直隸路第二十六號門牌願姓家日夜聚賭茲經捕房訪悉飭探查辦 
[傘獲匪徒]  
　　老閘捕房包探沈阿岳前晚九點餘鐘在錢江會舘附近拿獲搶匪丁桂生王樹貴二名並抄出尖刀二把一併拘至捕房押候嚴辦 
[緝獲贜賊]  
　　章毛丰葉瑞鄉串竊各妓院巨贜茲由包探一併緝獲帶至滬南各押鋪弔取原贜收押捕房候究 
[又被拿獲]  
　　流氓徐敎生（即小和尙）迭次犯案曾經逐出昨又混入租界被包探王長根查獲解入捕房押候究辦 
美租界 
[洋員游歷]  
　　德副領事韓賜君於前日起請假一月赴小呂宋游歷 
[寓客病斃]  
　　菜市街小客棧主周阿柯前晚至捕房報稱寓客王友福因病身死捕頭得報即飭將尸送入驗屍所並傳地保投縣報驗昨又由尸弟王財友協保投縣求請免驗大令准之 
 
 

Page 20

 
 
[消息靈通]  
　　流氓阿炳前晚紏同賭徒多人在西華得路下海廟後空屋内聚賭抽頭迨由捕房飭探往捕各賭徒己聞風逃逸 
[茶館聚賭]  
　　海寗路九百二十號茶館内有聚賭情事昨爲捕房聞知飭探查明該茶館係陳小郎所開請廨罰 
[懊悔不及]  
　　昨有十九歲之女子張阿多投報捕房稱前被張狗咸引誘成姦並騙云金飾銀洋等件請究捕頭著該女子自將姦夫尋獲送究否則投廨控告 
法租界 
[妨碍路政]  
　　法捕房以西洋涇浜南岸堆　磚瓦泥沙等物有礙路政昨特禀明公堂傳諭該處舖戶限八天搬移如違將物充公 
[借欵紏]  
　　姚譚氏控王瑞生之嗣子茂興不還父債洋四百元旿由公堂覆訊據中人蔣張氏供稱當時並未作中亦未於借據上簽押訊之茂興亦堅執不認聶司馬以此欵旣　譚氏之夫出借着氏夫來　質訊茂興暫釋候代筆胡仁卿等到案再核 
[資遣回籍]  
　　常熟小孩龍阿隆隨人來申尋母中途失散由捕送廨請示據供年十二歲無資回籍判賞給川資洋兩元飭探送往常熟航船帶回原籍 
[烟館罰洋]  
　　仁記烟間主陸鳳尙因容留婦女開燈由廨傳訊判罰洋十元充公 
國外新聞 
[英國商業衰落]  
　　十八日倫敦電云西歷一千九百零九年正月内英國人口貨共减英金二百八十五萬二千零二十磅出口貨共减英金五百六十萬零二千七百二十一磅 
[美國颶風]  
　　十八日華盛頓電云美國米雪西璧阿拉排買及喬治阿數省近日均遭颶風 
[排日風潮蔓延]  
　　十八日華盛頓電云哇里岡省近亦因排日事宜討論頗厲同日鈕約電云開列福利亞省亞人分校議案已由上議院議員設法移交上議院學務專員妥爲研究並擬於本月二十日在下議院用投票法重議此案羅斯佛總統近在華盛頓告知開列福利亞省上議院議員謂日人對於此事頗爲嚴厲惟恐不能久忍耳 
[英國海軍齟齬已解]  
　　十八日倫敦電云據每日新聞載稱英國内閣對於海軍預算意見違異之處現已調停融洽海軍部已允將應添之奪雷諾脫式戰艦暫緩從事故所增經費不出英金二百五十萬磅但各報皆深望能添造奪雷諾脫式戰艦六艘 
[日本馬隊氷上大操]  
　　十八日東京電云日本馬隊各軍近於某氷湖舉行大操此實日本之創舉此次操演成績頗高馬蹄鐵下置釘馳走氷上頗爲靈便 
[著名詩家逝世]  
　　十九日倫敦電云巴黎電稱著名詩家及愛情小說家芒台斯氏近爲火車輾斃 
[英皇啟蹕赴德]  
　　十九日倫敦電云英皇已偕后啓蹕由丹佛口遄赴栢靈隨行者有殖民地大臣克利維伯爵及外務部次　哈定其十八日栢靈電云柏靈城現已盛飾歡迎英皇英后 
[德國助賑意災之數]  
　　十八日栢靈電云德國助振西雪萊及茄萊勃利亞地震災黎捐欵其數已達里拉（意幣名）六百五十萬枚 
[英論屬地禁烟]  
　　十九日倫敦電云前任新加坡總督史維召海姆近以長書寄交泰晤士報詰問禁烟會應須討論之事目下發起各事皆爲一千八百九十五年皇家會所己解決者並論吾人之道德與他人之金錢殊有密切之關係印度鶯粟設竟禁種勢必另籌巨　以賠捐失夫使南洋各屬地遽失此大宗餉源則英政府不得不擔任其財政各務云按史君書中所述之禁烟會不知係指新加坡之禁烟會抑指上海之禁烟會惟揣摩電文似指上海之禁烟會爲近 
小說 
[官塲小說衣冠影（三十）]  
　　第九回巧捐官移花接木逐西人鐵面氷心 
高太守接過來。看了一看。不覺笑道。你這個人。辦事實在爽快將來做官。是一定得意的。金三緘聽了。有些不好意思。面上也紅了一紅。只好說道。但願托你的福。能夠依着你的話兒就好了。高太守起先聽得金三緘一下子。就用了他七千多銀子。心上自然二十四分的不快。如今想起來。銀子已經給金三緘去捐了官。再也飛不回來的了。看着金三緘這樣的一個人。才具乂好。辦事又精明。應酬又圓轉。更兼乂是個舉人出身。上了官場。上司一定喜歡他的。未必會賴了他的七千銀子。便也放下了心。乂和金三緘要好起來。金三緘旣然捐了官。便辭了高太守。進京引見。指了廣西的省分。照例分發出來。果然一到廣西。白中丞十分賞識。連連的保舉他。不上幾年。就保陞了候補道。大家都知道金觀察是廣西全省第一個有名的能員。論起這位金觀察的出身來。暗地拿了高太守的錢。自已去捐功名。未免有些取巧。但是如今這樣的時世。那班官塲裡頭的人物。大半都是些自不識丁。卑鄙齷齪的寳貝。像金觀察這樣的人。旣不肯要那些不義之財。又是個科甲出身。頗頗的有些治國安民的經濟。在如今一班做官的人裡頭。比較起來那就眞要算個威鳳祥麟。隨珠和璧。己 
經是不。可多得的了。如今閒話休提。書书正傳。只說金三緘觀察到任以後。很做了幾件事情。一班百姓。都十分感激。只有他手下的一班屬員。都怕他的精明。不敢作弊。大家都有些恨他。金觀察又趁着辦公事的空兒。自已騎着一匹馬。往　處去巡查。恐怕自已手下的當差人等。要在外面招搖撞騙。遇事生風。所以每隔一星期。或者十天。必定要自已出來巡察一次。一班手下的人。見了金觀察。都怕得神出鬼入。没有一個人敢在外面闖事的。這一天金觀察正換了便衣。帶着兩個差官。也不騎馬。步行出去。走到大街中市。忽然見對面來了一個外國人撞八跌的。一路直跌過。來滿臉上漲得通紅口中一股酒味。往外直噴好像吃醉了的樣兒。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
