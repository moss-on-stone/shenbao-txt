# 1901 - 50 - 4910005

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[論地方紳士之害]  
　　督撫司道府縣丞倅而外備長官之顧問繫民庶之觀聽者曰紳士紳士云者因其本在搢紳大夫之列或耄年致仕或高隱退閒通知大體熟諳時事而又襟懷高潔矩矱方嚴為一鄉一國之善士故地方官司以禮延致之糞以聞政事之闕失通民情於呼吸於是乎尊而重之曰紳士而風俗之盛衰民智之通塞鄉里之安危休戚莫不息息相通故有紳士而無官長則號令不行有官長而無紳士則民情隔膜批固地方賴以相助為理相輔而行者也乃以吾所聞於今日地方之紳士則大謬不然矣賢者嵗月蜉蝣林泉涸癖其於桑梓理亂如秦人之視越人肥瘠漠然無所動然其志潔其行芳雖無裨於文明亦無害於世界在今日已不多聞而不多見次焉者居官獲戾放廢歸田謀充講院老師以賣文字自食皋比忝竊薪火常新其於束脩之羊問字之酒幾視之如性命膠庠奉之為泰山北斗鄉黨尊之曰丈人先生而岀其支離紕繆之著述創為詭誕淺陋之解説足以淆惑士林賊害名教閉塞風氣歧誤斯民等而下之幸青一衿獲一第文飾章縫奔走衙署公事則恣其把持也官項則聽其侵蝕也詞訟則神其包庇也鄉曲則憑其武斷也一切攬權越分玩法營私種種謬戾紳士莫不優為之窺其用意直侈然自以為此固我紳士之自主權也此固我紳士之專門利也官長而嚴明則紳士雖不能逞其奸而猶足以掣其肘官長而庸妄則為紳士者不啻為虎作倀為狼作狽矣無問他事試原教禍無問他處第論浙江當衢州事之未起也地方緝匪官長保教截然兩橛固不容牽涉無力矇混者也匪或冒教不能謂作匪者皆教也教或藏匪不能謂行教者即匪也紳士曰教通匪於是地方之欲除匪者謀除教矣將誅匪者先誅教矣紳士又曰官袒教於是地方之方仇教者竟仇官矣既禍教者復禍宫矣以至愚民發難洶洶為亂慘斃外來教士多命縣官全眷罹於難搆斯奇變釀斯巨禍東南不相犯之約幾敗垂成停止考試文武官紳擬抵擬辦文牘往還屢議屢争而不能定今日痛定回思誠不料當時鹵莽滅裂為害之烈之至於如此戎首禍胎應咸曉然明白於所自而池魚之殃無非此一二所謂地方之紳士者不知大體不諳時事一念之誤遂興大獄我得以一言斷之曰鄙且陋而已矣夫國猶家也四國猶四鄰也至治之極老死不相往來此老子淸净無為之言之所不能行也閉關自守築長城以自　此無道之世雜覇之所為非可施於今日萬國交通地球大同之會也今有人焉執其鄰之子而語之曰子毋履我閾子毋踐我闥不者我且撲之殺之近理乎不近理乎今之自謂知禮明理之紳士率其鄉之人操戈矛以拒外人者何以異此且彼教創立幾二千年通行徧數十國我中國固自有周公仲尼之道而西士設堂傳教為條約所允准通行毁堂閙教又例文所懸為厲禁此時之識時俊傑方宜亟亟焉懼綱紀之不張富强之無術教育之未備孝弟忠信禮義廉恥之不講而不當徒負血氣使民與教為仇也然則今日中國之所以弱禍變相㝷往復將終無寧日無非此紳士之罪也聞之西國行軍有利器曰毒氣砲亦曰緑氣砲其發也無烟無火無聲惟氣微緑能聞數十里性彌毒觸之即斃然各國軍中俱禁用惟征剿無教化之野蠻用之今聯軍入京亦嘗用之西人之言曰中國之人吾理不能制者吾以緑氣砲制之嗟爾紳士慎毋駈鄉人以父母血肉之軀而糜爛於其緑氣砲下也 
[設所辦公]  
　　○西安采訪使者來函云乘輿自幸秦中來往公文日多一日所有岀洋各星使於去年夏秋間奏摺現亦陸續補遞幸隨扈司員中有總署帮辦劉星階宇泰何雲帆兆熊兩部郎熟悉公事為之經理一切嗣後吴佩萸比部品珩汪伯唐農部大爕相繼赴秦藉分勞瘁行在以辦事人多設立總署公所為諸章京辦公之地 
[派辦電局]  
　　○西安采訪友人來函云乘輿西幸事務紛繁各省電達之事日夜不絶故政府諸公以辦理電報為目下要務刻已在貢院設立官電局派孫慕韓寶琦王稚夔園楨兩觀察為總辦并因電報事繁由軍機大臣添派夏厚庵比部敦復為帮辦 
[被拘定罪]  
　　○京師訪事友人云啓頴之尚書秀徐枬士侍郎承煜一丁内憂一丁外艱在家守制去冬十二月初八日均被日本兵官帶領軍隊四百餘人拘去啓先已被逮嗣因丁憂暫釋此已第二次受覊矣有知者謂各國使臣知會日人故有是舉今朝命已商請各國使臣將二人交還中國定罪正法矣 
[奏調京員]  
　　○京師訪事友人云滇省勘界事宜因彼處無熟悉洋務人員尚未商議就緒日前護理雲貴總督丁廵帥奏調總署中熟諳約章之員尅日赴滇帮同辦理經變邸在總辦帮辦各章京中遴派朱伯平部郎有基帶同法文繙譯定期於燈節後前往按部郎係蕭山相國文端公之孫素為慶邸所器重此次特蒙委派想足為廵帥指臂之助也 
[需欵孔亟]  
　　○京師訪事人云自皇太后皇上西幸長安後各省例解部中飯銀均已撥解行在以致京師各署辦公無欵支絀萬分現已電達各省先行籌借匯解以免誤公想各疆臣必能設法通融俾供事各部 
 
 

Page 2

 
 
倍之三等一元八角○京師車站設在天壇側并將永定門城墻拆去數十丈○由榆到津開車無一定時刻往來次數亦不定車一次早七句鐘開行傍晚四五句鐘可到由津至京每日開車一次午前十句鐘開行晚八九句鐘可到 
[餉項虚糜]  
　　○南昌訪事友人云去年六月初旬北方事亟大憲奏派威武新軍四營刻日北上此軍計共一千二百名沿途逗留包漏釐金至八月始抵山東德州境旋又返旆西行多方騷擾民不能堪事為行在言官所聞據實奏叅皇上飭查屬實以統領約束不嚴毫無紀律特從寛典降為都司所遺軍務另派弁接統回駐河南衛輝府所需餉銀仍由江西給發歷次解往數已不貲臘月復委黄少尹席珍解銀數萬兩赴豫説者謂鉵軍禦敵不足擾民有餘亦曷貴徒糜此餉需哉 
[蕪湖地陷]  
　　○蕪湖訪事友人云蕪湖為長江適中之地上通宣歙下控淮湖自各口通商後西商麕集遂為巨埠去年十二月二十七日傍晚時忽徽州碼頭上首濱河轟然一聲地陷二三十丈自徽州碼頭起至金兒巷止約長半里許當陷時人聲雷動奔避不遑幸尚無受傷者然廬舍雜物則已盡付東流矣又逼近德豐源紙店後亦裂有十餘丈同時城外南水門浮橋附近亦有地陷之事世有康節其人又當謂主何朕兆矣 
[奏拿獲會匪訊明懲辦摺]  
　　○調補江蘇廵撫江西廵撫臣松壽跪奏為拿獲會匪訊明懲辦以銷亂萌而杜隱患恭摺仰祈聖鍳事竊臣接據監督九江關税務廣饒九南兵備道明徵及署德化縣知縣應衷先後禀報九江地方水陸交衝華洋雜處本為匪徒岀没之區自用兵以來人心浮動謡言時起加以上而漢江下而大通時聞警報迨至上年七月中旬謡傳匪徒約期焚劫以致居民紛紛遷避該道會同九江鎮總兵宋朝儒密飭營縣及文武員弁晝夜廵緝認真稽查以期有犯必獲以安民心旋據該縣應衷會同保甲委員試用知縣史悠頤購到眼線供岀匪犯李炳榮等有散票紏人情事當即會派弁兵協同該縣委等於七月十九二十等日拿獲李炳榮胡少卿等并據署德化縣知縣應衷訪有康黨匪徒周正幅潛回湖口縣原籍會同湖口縣知縣倪廷慶於七月二十八日在湖口縣屬常山地方拿獲該匪犯周正幅移解到潯隨督同府縣同知印委各員隔别研訊據該犯李炳榮供認散放富有票紏人起事胡少卿亦供領匪票並在周正幅身上搜合辦大金山票一張用黄紙所寫悖逆詩句並内外口號訊明該犯周正幅不但領受票據甘為匪黨且於大通焚劫一案始而代匪徒走送書信繼復持械隨同行搶雖非主謀首惡實屬形同叛逆開錄各犯供招禀請覈辦等情前來臣查本年自北方用兵後康有為之黨創設自立國會勾結長江兩湖會匪同時轟動大通既有焚劫之案湖南湖北亦先後破獲渠魁懲辦九江居長江之中匪徒往來溷跡造謡生事以致人心驚惶不定迭經臣移鎮飭道督同地方文武印委認真廵緝嚴查拿獲該犯李炳榮等多名除訊明入會為匪各犯飭縣分别遞籍保領管束外查該匪李炳榮胡少卿周正幅三名均屬甘心從逆罪不容誅富電飭九江鎮道督同地方文武於七月二十三八月初三等日先後提犯騐明正法分别綁赴市曹就地處斬梟首懸竿示衆以銷亂萌從此匪徒漫散地方安靜所有此案獲犯在事岀力各員弁廵緝認真銷患未萌皆不無微勞足錄合無仰懇天恩俯准臣擇尤保奬以昭激勸除再嚴飭地方文武嚴密查緝各省逸匪務獲究辦以安閭閻並照錄犯供咨部查覈外所有拿獲會匪訊明懲辦縁由謹會同兩江總督臣劉坤一恭摺具奏伏乞皇太后皇上聖鍳訓示再據九江道明徵轉准九江新關税務司許妥瑪送到九維州燈棚看役周宗淮繳呈周正幅寄存該燈棚後膛洋槍三杆並大小槍彈二包訊明該燈役並無通同為匪情事除槍彈由九江道儲庫外合併陳明謹奏奉硃批著准其擇尤酌保數員毋許冒濫欽此 
[盗案破獲]  
　　○温州訪事人云永嘉縣秦鹿苹大令因搶案迭岀均未破獲曾於嘉平月二十一日親坐堂皇傳洋捕皂快三班頭役嚴加比限該役等再四哀求自願勒限破案隨於二十三日緝獲三犯訊有真贓至二十三早又有皂快捕三班頭役蜂擁岀城將僑住城下之台州人黄子源陳大洪鎖拿到縣既而復將東門外划船户季振發逮案迨晚間秦大令升堂逐名研訊惟季振發確有翡翠鐲等贓被失主認獲無可狡辨隨命釘鐐收禁餘尚供詞狡展管押候查供岀同夥諸犯隨於祀灶日從南門外某烟寮内捉獲山頭娒之弟又在胡什長家起獲原贓解案訊辦想此次贓盗兩獲匪徒當可稍知歛跡矣 
[京師市價]  
　　○京師訪事人云近來市面京平足銀每兩換京錢十四吊京平松江銀每兩換京錢十三吊八百文銀圓每元換京錢九吊八百文白米每斤京錢五百文老米上等京錢四百文中等京錢三百六十文白麪每斤京錢六百文雜和麪每斤京錢二百四十文猪肉每斤京錢一吊五百六十文羊肉每斤京錢一吊二百文香油每斤京錢二吊二百文白菜每百斤京錢十二吊煤油每箱洋銀五元八角 
[宣南春雁]  
　　○京師訪事人云由西便門内直至前門外西月墻城根一帶刻已由法人興修鐵路將來再由西便門外修至蘆溝橋與蘆保鐵路相接西月牆城下改設缷貨馬頭或云為西山運煤而設乃傳聞之悮也又津蘆鐵路缷貨馬頭擬移至前門外東月牆城根以便退岀天壇歸還中國○東四牌樓四恒錢店暨西華門泰元錢店均自臘月初十日以後按三成開付舊日票存其銀數過千兩者仍暫緩不發○五城察院刻在德勝門外暫設五城公所會辦公事各安民公所紳董所收呈詞有詳交城憲者即在五城公所訊辦○自各國岀示禁賭後京城賭局為之一淸繼而有狡黠者賄通日本廵兵在朝陽門内閉歇當鋪中開設賭塲被日本駐京警務署查知於臘月中旬派兵潛往捕拿當獲賭犯百餘名并獲受賄保護之洋廵兵五人同解交警務署訊辦旋將賭徒每名笞責六十板發放其開塲聚賭之犯十二名訊明後牽岀安定門外均行槍斃惟未悉洋廵兵如何發落想亦當治以應得之罪也○臘月中旬有十五六童子衣裳楚楚往珠市口南廣貨攤購買廣貨交易既成岀金洋元一枚與之除價值外找回洋銀十數元而去移時廣貨攤人持金洋元至英界某洋行兑換洋銀洋行中察係鼎遂將廣貨攤人送交寶叅府署訊究經廣貨攤人供岀前情取保放岀刻下搜捕某童尚無蹤跡○近來美國洋兵時岀擾事美界因示諭居民如再有美兵生事許事主鳴鑼為號或放二起爆竹俾洋兵聞聲立至捕拿并令暗潑煤油燕脂水等物於生事洋兵之衣上以便查辦○臘月中旬又有美兵夜至南横街某鋪搜索財物該鋪人即以燕脂水潑之旋赴虎坊橋湖廣館某洋員處報控經某君查岀兩兵衣上有痕立刻牽岀槍斃○臘月二十二日夜初鼓時崇文門内蘇州胡同德國某武官寓失慎適值北風猛烈火甚熾德兵馳赴救火者多至千餘人拆斷火道并用洋龍撲救至十二點鐘始熄焚燬房屋數十間並未波及左右當德兵赴救時途遇華人奔馳者四人均被德兵放槍擊中受傷次日舁赴附近安民公所生死尚未可知也○臘月下旬慶邸復諭内閣人員轉飭在京文武官員均赴柏林寺内閣公所書到　臘月底截止各署人員均次第親往公所自寫官堦姓名年嵗藉貫於册并各注花押以憑考核○聯軍入京時日本攻擊東直朝陽兩城城門均被擊毁目下日本將兩城門代為修整如故又臘月二十三日午刻日本兵在朝陽門城上燃放巨砲一百八響詢之居人僉謂該界内已預張告示曉諭居人因和議既成放砲誌喜○彰儀門内報國寺殿宇閎渾棟梁堅美為都中著名古刹近被德人佔踞拆毁殆盡臘月二十三日德兵正在砍削殿柱不防牆壁驟倒致斃德兵二十三名并斃所雇華夫八人此外尚多身帶傷痕者亦可慘也 
[北固春聲]  
　　○鎮江采訪友人云地痞青皮每值嵗闌輙向店鋪中强賒硬貸名曰收年禮稍拂其意即肆兇頑誠惡習也去嵗嘉平月鎮江府向子振太守訪得其中魁首一名九千嵗一名八王爺等因即飭縣拘拿到案鎖錮示懲猶恐羽翼衆多依舊横行市上爰于某日岀示禁止無論曾否列名訪案如向各店鋪户滋擾許即愬請保甲局從嚴究辦云云并添委各員梭廵街市似此風行雷厲若輩當不敢魚肉良民矣○客 
 
 

Page 3

 
 
嵗十二月十六日為立春令節先一日淸晨鐘鳴九下鎮江府向子振太守率同所屬各官朝服朝冠高乘顯轎導以德政牌萬民傘頂馬勅印之復選雇民間稚子扮作魚樵耕讀以及天官賜福游行市㕓之中沿途鼓籥笙簫洋洋盈耳香車綉幰觀者如雲迨迤邐岀南門至太嵗廟降輿以禮迎太嵗神暨春牛入城所最足軒渠者有一小乞兒扮作春官凉帽紗袍手持紈扇乘四人大轎歌唱插秧詞每當狹巷紅樓棗花簾捲光掩映笑語時聞雖曰浮風然亦足見賢長官與民間同樂也自翌日後就府署行鞭春禮民間每搶取土牛一塊携回置米囤中蓋以祝倉千箱萬之慶云○最喜立春晴一日農夫不用力耕田此農家古諺也去臘十有六日立春令節適逢天宇暢晴東風和煦一輪紅日推岀長空泰西寒暑表升至五十度農人咸歡欣鼓舞預慶來嵗豐穰○瓜洲大碼頭向有水廵船一號由大吏遴派勇弁寝處其中水檻風窗紅塵不到客臘東風送暖河冰漸融某日上遊冰牌排山倒海而來銛利如刀將船觸損水遂汨汨而入幾滿艙中舟中人惶駭異常急將諸物缷去然後或牽或挽將船曵上淺灘然各弁勇已帶水拖泥淋漓盡致矣 
[上海官塲紀事]  
　　昨日午前上海縣汪瑞庭大令命駕登舟先赴松郡拜賀府憲余石蓀太守年禧然後晉省○保甲總廵傅辛崖直剌於昨日乘輪船赴白門拜賀兩江總督劉峴帥年禧 
[札查票匪]  
　　○康梁二逆遣黨散放自立會票已被官憲拿獲究辦詎二逆犯於去年十二月初旬復令逆黨抵漢口續放回天匪票約定年終二十八日起事意圖報復幸為地方官立時查獲匪黨彭姓等多名並將長發棧發封嚴緝餘黨刻由湖廣總督張香帥行文南洋通商大臣劉峴帥札飭蘇松太兵備道袁海觀觀察嚴為戒備認真查拿 
[嚴查賭博]  
　　○前日南市馬路工程局總辦葉孟紀司馬訪知劉盤龍一流人每雇民舟容與浦江中聚衆賭博因特派水廵頭目嚴密查緝務獲重懲○爛泥渡廵防局員徐錫臣二尹訪知境内賭徒洪春華久為著名賭棍爰即親往拘拿並獲羽黨數人分别笞責洪更罰洋銀二十元撥充救濟善會經費 
[押犯候核]  
　　○改過局委員陳二尹查有押犯顧三虎係帮同某流氓挖目案内之犯現已在押期滿昨日備函送至縣署請汪瑶庭大令核示大令飭原差帶去收入自新所候示 
[病犯送院]  
　　○英界西國牢監押犯瞎子毛毛等二十八人近均患病報知工部局令一併送至虹口司各脱路病房請醫生細察病源妥為調治 
[上海縣署瑣案]  
　　○去嵗除夕十六鋪廵防局函送孫鶴汀韓老虎到縣縣主汪瑶庭大令研訊之下孫供小的係本邑浦東人有驢一頭被韓强行牽去求追韓供小的亦浦東人向為茶博士前年正月初七日孫向小的借洋銀十元至今未還是以牽驢作抵孫供小的並未向之借貸大令以韓不應擅牽孫驢判令掌頰五十下將驢交還孫亦措還借欵兩造唯唯遵醫大令遂諭交人保岀○張學義控吴子亭欠洋銀五百元延不歸還去臘之杪亦經汪大令提訊張供吴於六年前將方單一紙向小的抵借洋銀五百元年餘未付利息屢索不還求恩嚴追吴供所欠之項係合開店業虧本所致小的曾付過利息洋銀四百餘元現店已閉歇求恩寛限俟小的將墳地售去料理淸償大令判交人保岀免利還本速即措繳違干未便 
[法租界捕房紀事]  
　　○前日新北門外施順興繩索店走失女孩一口偵騎四岀蹤影杳然因即投報捕房請為查緝捕頭允之○去年十一月某棧被賊竊去夏布十餘疋經失主報捕查緝日久未獲前日某包探在護城河畔拘獲甲乙丙三竊犯盤詰之下直認不諱因即帶入捕房捕頭令押候解送公堂禀請讞員杜枝園大令究辦○前日偷兒王阿六不知在何處竊得熟銅數塊携至護城河畔押店求質適為某包探所見拘入捕房捕頭令押候解送公堂稟請訊究 
[美租界捕房紀事]  
　　○昨日裏虹口鄉民華炳炳之母某氏投捕房訴稱媳婦曹氏與子不睦携子女回母家日久不歸遣子往領被岳母唆使其子名和尚及次壻奚寶寶等數人肆行毆擊身無完膚刻下炳炳傷甚重請為查辦捕頭詰問情由以事涉家庭令自投公廨具詞禀控○昨晨南潯路第九十五號空屋内忽有年四十左右之某西人病斃在内由五百五十四號廵街捕見之回報捕房捕頭令四十三號西包探前往查明係何國之人再行核辦○昨二虹口捕房藍副捕頭令將判押捕房一年之巨犯王阿土等八人照例送往英界西國牢監管押○昨二司各脱路病房内病犯張龍山因病身死報知捕房捕頭令傳地保查明有無屍屬然後收殮 
[更正訛字]  
　　○昨報紀定期迎鑾迎字悮書作回又報首附送月分牌啓盛情悮作感情合併附正於此 
　　東南濟急會接辦京畿春振公啓　○敬啓者宣懷等前以創辦東南濟急會函懇尊處荷蒙惠助業經隨時奉覆兹迭奉李傅相函檄據各員紳縷述都城内外貧民困苦情形非接續振濟不可京直各部院司局庫欵同歸於盡無法可設囑即籌欵派員前往辦理等因南回諸君留心時事者亦衆口一詞並以潰勇土匪地痞到處皆是訛索搶擄明火强劫日數十起官紳以得免為幸商民則更不聊生順直各屬上年本係歉收今年雨暘尚能應時而兵戈擾攘耕作抛荒閭閻蓋藏真屬一空如洗指日和議告成兩宫回鑾官中籌辦撫輯善後事宜將不暇給即有振濟恐難周徧敝會雖已在京城内開設粥廠酌發棉衣米票需欵甚鉅實無餘力顧及京城之外來春之計而事所廹恝置為難用特刊刻捐册再行布告勸募兹奉上捐册賜察請惠潤廉泉以為提倡並懇以親及親以友及友廣為勸募同盡此應盡之心勉為此難為之事現值秦晉開辦振捐所有此項捐欵似可援案奏請給奬惟秦晉振捐亦屬急需同時並舉深恐徒多窒碍兩無裨益是以先行籌勸隨後再行核奏籲乞恩施以昭激勸質之高見諒以為然至敝會自開辦以來所有辦事零星費用為數本屬無多均由同人籌備並無分文開支諒蒙鍳察臨穎曷勝禱盼之至再以後尊處寄京同鄉親友函欵仍可代寄仍請用薄紙小封不特節省郵費並免遺誤合併附及敬頌台祺不具盛宣懷顧肇熙任錫汾鄭官應嚴信厚龎元濟楊廷杲席福施則敬頓首 
[籌辦陝振三十九詩]  
　　○啓者上年十二月二十九日奉袁粹初公祖惠函云本埠英大馬路同利彩票公司開張以來至誠至信昭昭在人耳目上年十二月二十六日第二期開彩二彩第三千八百號此票已批與棋盤街必得成票行嗣因未經售罄照章先期一日退回計二百餘張此票適在其中公司主人素存公道以此次自得二彩雖屬至公無私於心終有未愜擬將該彩洋一千元加入本年正月頭彩已刻有傳單而陝西災情困苦需欵正殷敝處承勸塔捐自愧棉力有限集欵無多因力勸以彩洋移助陝振主人欣然應允停發傳單即將彩洋如數交來謹即轉解尊處從此關中災黎既感公司主人樂助之公心又預受第三期頭彩諸君分潤之厚惠謹陳梗概乞賜誌之報章以昭盛德而示大公抑不侫更有進者公司主人聞三輔被災之重憫哀鴻待澤之殷居然以自得千金慷慨一諾公則可風義則可感己飢己溺人性所同海上彩票公司林立庶幾聞風興起競步後塵則不惟公司主人好善樂施開兹風氣而於籌勸振捐似亦良有裨益等因則敬照數拜登深佩公司主人實事求是與粹初公祖推廣捐輸至意感篆至不可言謹一併抄登鳴謝并求各公司主人及得彩諸君量為分潤加惠陝民是所至感[  上海六馬路仁濟善堂盆湯弄絲業會館奏辦陝西義振總局施則敬錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示諭彚登]  
　　○波府正堂高為岀示曉諭事照得郡為通商口岸五方雜處市肆喧閙每屆年終輒有無業遊民混跡市㕓藉端　　更有外來流丏裝扮財神及種種怪狀强討硬乞其孤老院一種瞽目扶老携幼乘店鋪生意繁盛之際多方吵閙使各店鋪不能專心貿易不　不如其所索以求安靜且向附近各肉鋪魚攤以及菜蔬食物一切小本經營恃其人衆手雜乘便攫取物件習以為常實屬為害閭閻本府下　伊始廉得其情曾經傳禁該孤貧及丏頭等來府嚴諭申禁以後再有前項情事惟其是問取具遵結在案兹屆　闌仍恐此輩故智復萌又圖　試除札各叚保甲委員督同各圖地保并嚴諭丏頭目於該叚街市認真查察究辦外合亟岀示嚴諭為此示仰各鋪人等知悉嗣後如有前項遊民流丏以及孤貧瞽目善言乞討者自應酌量施予倘敢恃强多索或竟偷　店攤貨物許即喚保扭送地方衙門或保甲局儘法嚴懲决不實貸地保丏頭如敢徇隱庇護一併提究不貸特示○鄞縣正堂徐為岀示重申禁令照得鄞邑向有花會廟會花龍串客諸般犯法之事花會有筒師航船子各目廟會有大桌子小桌子等名色花龍即同牌九串客亦曰啞戲為　地方不勝枚舉曾經岀示嚴禁在案第恐日久玩生不法之徒復萌故智除隨時嚴密查拿外合再岀示嚴禁為此示仰闔邑軍民及差保人等知　爾等須知開設花會厥罪匪輕前經本縣先後獲犯嚴行懲辦爾等均所目擊至廟會花龍賭博串客演唱淫詞亦屬大干例禁豈容任意干犯自罹法網苟能勤儉作家何業不可營生何必作此犯法之事以致身家性命不保自示之後務各革面洗心别圖生業倘敢怙惡不悛仍蹈前轍一經訪拿定即儘法嚴辦差保得規庇護一併斥革嚴拿本縣嫉惡如仇言岀法隨慎勿視為故常自貽噬臍之悔其各遵毋違特示○又示云街巷設立栅欄每栅雇夫看守責成黎明開栅二更閉栅上鎖居民鋪户非遇要公務以及延醫接穩等事不准擅開倘栅大啓閉不時或私自離栅被匪走越以及巷内居民無故令栅夫深夜開栅致生事端一經查岀定必分别提究凛遵特示所有章程列後栅夫捐因現屆年終勸辦不及業經禀明府尊暫由廵防總局撥付無論已捐未捐各鋪户　不收捐俟來年再行籌辦廵防局栅夫每月工食油燭錢三千二百文五日一給計錢五百三十三文照市價合作角洋給發不准預支其市價角洋屆期廵防總局另有掛牌以歸一律 
[英美租界公堂瑣案]  
　　○野雞妓李月仙在福州路拉客二百六十一號華捕以其有違租界章程　案請辦月仙供小婦人雖入妓寮尚知廉恥岀外拉客實被鴇母所廹求鍳讞員張柄樞司馬商之曰繙譯以妓女拉客有傷風化亟應嚴辦以杜效尤此次月仙姑從寛典判實　心五十下諭令探捕等嗣後如見有拉客之妓即將鴇婦一并拘案嚴辦○甬人陸興德在楊樹浦某姓房屋内聚賭被流氓陳安新紏集多人　至鄉間訛詐洋銀五元並將袍褂褫去陸遂投報捕房捕頭令包探劉森堂將陳拘案請辦陸投案申訴前情陳一味狡賴司馬判責五百板管押捕房半年○王阿金串同張阿虎行竊陳世才羅阿四等家衣物經包探張阿五拘案請辦司馬訊知王實係積竊判實五百板管押捕房半年判責三百板管押捕房三月贓給失主認領○曹阿二在途搶奪陳林榮錢九百文陳大聲呼救曹遂用刀將陳戳傷由三百零六號華捕拘案請　司馬判責二百板○何阿二向瞿國運强借不遂攫取銀質對時表一枚瞿報捕後捕頭令包探王四福拘案請訊司馬判令賠償洋銀五元　　　繳○朱阿松以姪朱掌法不務正業屢向滋擾投訴捕房捕頭令包探劉光震拘案請訊司馬判責三百板函送改過所管押半年○王阿桂在　調戲婦女經六百零五號華捕所見拘安請辦司馬判責一百板 
 
 
 

Page 10

 
 
   
 
