# 1883 - 37 - 4903512

 

Page 1

 
 
[恭賀年啓] [  本館拜手]  
　　大千世界百五韶光得氣之春履端於始觥稱介毒共臚薄海之歡帖寫宜春不數歲時之紀本館地隣黃浦業託丹鉛謬操月旦之評羞作雷同之語星移物換旣屢閱乎春秋堠短亭長復徧傳乎消息此固諸君所賞識抑亦本館之竊榮今屆新年仍循舊例飛來一紙快書樂事於登臺傳到萬家願締良緣於染翰敢憑尺素藉代寸丹敬駕新禧統希重覽 
[時政與年俱新論]  
　　古今無千年不變之天道百年不變之地道十年不變之人道人介於天地間并列爲三才通三才者謂之　儒爲人之所需固蒼生賴以托命者也其道與天地相參變不自變必也則天之時因地之利默視氣連之轉移　之補其篇救其弊以助其所不及而彌縫於其際若夫星辰躔度之殊陵谷滄桑之異歲差里差猶其顯焉者也惟人能用天地之道而天址遂爲人用囊括宇宙旋轉乾坤卓立兩間者固未嘗一日無其人也天地猶蘧盧有人棲止經之營之修葺而完好之而後望之有生氣是爲方興未艾之家丁口日滋門戶日啓田園日廣量入以爲出所以防其匱也度用以生財所以資其生也其出入財用多寡之數今昔相懸由漸而增習而不覺實不期然而然也夫天下國土之人人民之衆食指之繁服御之華以今視昔不啻桑牖繩樞之於高堂大厦也單丁弱息之於巨族强宗也芒屩草衣食蔬飲永之於衣蟒腰玉炰鳳烹龍也踵事增華日新月盛較其財用亦十倍於當時窮則變變則通通則善應應則不窮如四方之環四時之連　通天地之道者其惟大人乎按中國土地之大孰有過於今日者三代以上采甸要荒　服之地方八千華周之邦畿千里鎬京洛邑皆逼於戎齊魯中原也萊夷淮夷近居吋腋而荊蠻無論矣秦并天下旋就破滅聲名之盛獨　漢唐疆域恢廓超越夏商魏之區區晉之草草不足言矣趙宋承五代積弱之弊諸僭國雖次第削平而規模狹隘未能宏此遠謨以蓺詛之雄才大略猶徇衆議都大梁棄長安四塞可守之險居汴雊四面受敵之地燕雲十六州淪於異域遼金之焦竟與北宋相終始宮重北轅而宋之轍遂南矣元人初號蒙古以就水草之行國部落寢强遠近降附威加四境滅國五十及於西夏而北金而南宋混一區宇大莫與京傳祚九十順帝爲明兵所逼切奔漢南繼又遣徐達迫襲之遂走和林勢不復振我朝龍興遼陽奄有華夏兼有内外緊古曁新疆南北路之地天山爲城東海爲池泱泱乎大國之風也四洲人民之衆孰有過於中國者中國幅員當地球十一分之一民數則居三之一版籍具在可得而考臣威雜巴諸大國若英若俄若德若法若奧意料民之政有五年一舉者有七年一舉者有十年一舉者鎂爲亞美里加最大之國其政令胥同於英以其地爲英所闢徵歛其稅服役其民曾倚爲外府資其財用以致富强開國規模悉從英出出料民之政亦仿英國當光緒七年屆舉行之期核計民數分載綦詳謂四大洲人民之數莫衆於亞細亞亞細亞人民之數莫衆於中國按亞細亞諸國民數八百兆有奇中國幾居其半而物產之阜財力之雄亦甲於天下第世變之來應之者循序漸進猶未能窮極其變而氣運轉移今速於古人道之燮亦與之俱馳應變者猶執御氣運其輿也溯自海禁大開萬國通市火輪舟車之製變徧寰區水行不帆而十倍於帆之飛陸行不馬而十倍於馬之驟腰適忘帶足適忘履行適者亦忘路之遠焉我國之創製輪船也始則行於長江繼則達於津海近則高麗日本美利堅諸國皆得而問津焉我國之創設電線也北路則由鴻鎭淮徐及於津沽南路則由蘇而浙而閩而厦門今又將及於粵東矣推之五金煤礦以次舉行順德開平開其先聲彭城池陽爲其後勁將見由庶而致富由富而致强無疆之庥未始不基於此敢拜手稽首而獻頌曰春王正月天子萬年 
[上諭恭錄]  
　　○光緒八年十二月十一日奉　上諭張樹聲奏禁墾官淀奸民設計投獻公府招佃收祖請旨查辦一摺據稱直隸安州西淀間有淤地因關係水道送經禁墾奸民王福祥等竟敢揑造頃畞租冊赴溥泰府投　冀充莊頭瀘利並有禮部卽中孟傳金前往說合溥泰輒私札該州並發告示諭帖派護衛薩彬前往勘丈招佃收租等語此案着交宗人府會同刑薄確切查詔定擬具奏欽此○十四日奉　上諭御史祥祐奏官員俸米請飭循例開放一摺據稱向　　漕進倉應由戶部行知倉塲轉飭坐糧廳均勻泒進近來並不遵循成例以致春秋放俸百弊叢生　飭將滿漢官員俸米挨次輪札並於漕粮到壩時飭令該監督均勻派進各倉等語着戶部議奏欽此同日奉　上諭給　中周鶴大積案滋弊請飭嚴立定跟並子遲延處分及計核各衙門例案分別存銷各摺片國家綜攬庶政内外相維督撫部院大臣果能振刷精神力戒屍愒督飭所屬遇有案件立卽辦理不使稍有積壓諸弊自無由而生乃近來玩泄成風内外各衙門案件往往藉辭延擱任意遲逾以致積牘纍纍無憑稽核竟視例定限期爲具文殊先朝廷勤求治理之意嗣　着内外大臣辦理一切案件務當懍遵定限如期淸結不准稍有稽遲倘再蹈因循積習致有積壓定將該大臣等及承辦各員從嚴懲處　各部院衙門例案煩多每有歧異易滋弊竇着將現存稿件詳加考核分別存銷以歸畫一欽此同日奉　上諭前因京師人冬以來雪擇稀少朕迭次親詣　大高殿拈香並派槨親王奕誴等分　　時應宮等處拈香虔申祈疇現在仍未渥沛祥翼倍深寅盼本月十七日朕仍親詣　大高殿拈香　時應宮着仍派惇親王奕誴　昭顯廟着仍泒惠郡上奕詳　宣仁廟着仍泒具勒載澂　凝和廟着仍派貝勒載瀅同於是日分詣拈香欽此○十五日奉　上諭順天府奏請加賞資善堂米石一摺西城資善堂煖廠本年八月間業經賞給粟米三百石現在收複貧民人數較多情殷待哺　再賞給粟米三百石以資接濟欽此同日奉上諭大理寺卿英煦奏京學覺羅學亟宜整頓請飭議章程一摺着宗人府妥議具奉欽此同日軍機大臣面奉　諭旨侍卽孫家鼐奏請旌表貞女等語貞女孫氏着准其旌表禮部知道欽比同日軍機大臣向奉　諭旨御史　賢坊奏請旌表烈女等語烈女趙氏着准其旌表禮部知道欽此 
 
 

Page 2

 
 
[本舘自己接到電音]  
　　○本館於近日接到在津友人專發電音到本館内有光緒八年十二月十九至二十八等日　諭旨十五道敬謹譯登○十九日奉旨梁燿樞轉補左泰坊左中允費延釐補授右春坊右中允欽此同日奉旨着慶承松林鄂锟達領专司稽察一年旂務欽此○二十二十一日奉上諭李鴻章奏懇恩賞假河籍營葬一摺披覧所奏情詞懇切良用惻然本應俯如所請寛子假期惟北洋事務關繫緊要李鴻章措置得宜朝廷方資倚畀所有請假營葬之處俟來年正二月間再降諭旨欽此同日奉上諭御史恩薄奏請除錮習以肅官方各摺片據稱滿漢文武大員以及翰詹科道中如有吸食洋藥者請勒限三月概令禁斷等語官員吸食鴉片例禁綦　凡列朝廷宜知有愛然如該御史所奏暫染嗜好之人　亦不免着再嚴行申儆嗣後中外文武大小各員加有吸食鴉片者務當痛自湔洗力改前非倘再陽奉陰違知懼悔一經發覺定卽嚴行懲辦决不寛貸欽此同日奉　上諭馮譽驥奏叅劾庸劣各員等語陝西安定縣知縣郭夢鰲罔利營私行同市僧　縣知縣侯恩濟遇事欺罔不洽輿情試用通判傳瑞章行止不端有乘風化委用知縣逢吉譎詐傾邪利心甚重臨潼縣訓導竇所操守平常士林訾議均着卽行革職試用知縣王紹注才具　茸難膺民社着以府經歴縣丞降補山陽縣知縣孔敏準秉性迂疏尚欠閱歴着開缺留省查看以肅官方餘着照所議辦理該部知道欽此同日奉上諭任道鎔看來京另候簡用俟陳士杰到任後再行交卸欽此同日奉上諭浙江巡撫着劉秉璋補授欽此○二十二二十三日奉旨正藍旗漢軍副都統着恩福補授欽此同日奉旨正紅旗護軍統領着德銘補授欽此○二十四二十五日奉上諭裕祿奏分別叅劾州縣等官一摺安徽候補直隸州知州王懋勳宿州知州何慶釗懷遠縣知縣屈承福桐城縣知縣陳兆慶據裕祿臚列該員等才具政績均有可觀爲安　牧令中出色之員深堪嘉尚着裕祿飭令該員等益加策勵勉爲循良毋得始勤終怠涇縣知縣　豐心地糊塗信用丁役遇案索詐民怨沸騰試用知縣喻肇祥才識事閣辦事　預於署石埭縣任内經管茶厘縱聽人役舞弊擾民試用從九品姚近箕舉動輕躁任　妄爲聲名狼籍昀卽行革職以肅官方餘着照所議辦理試部知道欽此同日奉旨江南織造仍着文琳接管欽此○二十六二十七日奉上諭譚鐘麟　甄別庸劣各具請分別堇職降補勒休一摺甘肅安化縣知縣張厚慶辦事　預　　同官委騐不實飾詞禀報候補同知官懋德在隴西縣署任聽斷糊塗性情暴虐候補同知劉守奎素行不端藉差索費候補知縣馬貽忠行止荒謬日事賭博候補知縣張樹萬品行事污輿情不怡候補知縣李懋鑾卑鄙不堪聲名甚劣候補通判姜祚昌不知自愛有玷官箴侯補通判祁炳奎庸碌無能不堪造就秦州州判劉桂明縱差訛索徇隱不報董志原縣丞張晉坊縱容差役肆行訛詐平凉府教授吳耀曾操守不潔十論華然均着卽行革職寍憲廳同知葉克德遇事徜徨飾詞　聽靖遠縣知縣呂恕才具疏庸均着開缺留省另補候補直隸州知州蔣益初埔蝗不力任意支銷着以州判降補大挑知縣王彥鈞性情迂腐難膺民社着以教職選用改簡知縣恩祿精力衰頹平番縣訓導魏椿年老重聽均着勒令休致以肅官方該部知道欽此○二十八日奉旨四川學政着邵積誠去欽此同日奉上諭直隸宣化府知府員缺着鄭腎坊補受欽此同日奉上諭錫祉　病難速痊懇請開缺調理一摺鑲監旗蒙古副都統銀祉着准其開缺欽此同日奉　旨廂藍旗蒙古副都統着福锟補授欽此 
[日高近闻]  
　　○日本報言前此裁撤之武弁等現在日延復加錄用矣又言前曾放過法國公使之某君玆奉日延新命簡爲法國葡萄牙西班牙瑞典四國公使又云日本人之死於高麗之亂者事定後高麗許給　人撫卹銀五萬元已於去年十二月二十日如數付給矣又云日本駐高領事官某君於數日前遄返日國帶有禮物多件係高王賜與　房公使者又前有日本兵官某爲高麗聘請教習兵士前此高麗亂作該弁亦與於難今高王亦有優卹該弁眷屬之件由領事齎回云又言日本鷄舞地方興辦水利設堤防以漑農田不知何故該處人民頗有不悅之意恐滋事端故現已添設巡捕藉資彈壓該處捕頭亦多購刀械以供各捕之用也又言去年十二月十五晚九點鐘時大阪有兩人畫服　都各乘東洋車一輛前赴某油行直入行内不知如何將該行少人縛住搬取貨物裝入車内揚長逕去巡捕迄未查獲又云是日同時神戶地方某姓家内聞有叩門者　稱有電報送來某姓開門出視則有盜四人挺刀直人禁人勿聲席捲所有而去又二十一日晚九點鐘大阪地方有人携洋六百圓在路行走突有兩人拔刀相回逕前奪取其洋飛奔而去何日本盜風之熾至於此極也又言日本今年所加收之稅計有七百萬圓盖以與中國議琉球之事不能浹洽怨滋兵端故先筹此欵不備軍務之用兹核定一百五十萬圓撥歸兵部三百萬圓撥入水師尚餘二百五十萬圓則儲之庫中以侍臨時接濟軍餉或留待　年賑濟之需也 
[外洋消息]  
　　○外國新聞紙言中國駐德欽使李丹崖觀察近赴愛省地方該處晉克　伯炮廠欽使欲詳究其製炮諸法故往視之又有中國定製之克屢伯炮告成之後先用試放欽使亦親自臨驗並帶有中國炮手同往足亦可謂留心軍務矣又云去年德國操演水師之時有中國水師武弁四人往觀見其施故水雷之船深爲稱美以吉中國大員故刻下中國向德國定造水雷船多艘造成之後德國尚須泒水師兵官六人爲華人教演施放水雷諸法也又言中岡駐法欽使曾襲俟與法人言及中法商辦安南東京之事中朝之意則欲令安南據隘有守法人不得越安南以侵中國中國亦不越安南以侵法　此其一也法國如欲加兵於安南必須先知照中國此其二也法人欲保護東京中國亦必同爲保護其所用之費則中法均出所得之利亦中法均沾此其三也如此則中國尚可勉從　則安南之屬中國巳數百年恐不能輕易棄置也又言新金山寓居之華人向有捐例近有甲乙兩華人至該處並不付捐爲巡捕所拖議令罰繳若干而該兩人實係赤貧無力措繳乃改擬監禁一年華人之遠離故士願適樂郊者何不幸而遭此苛政也 
[拐風宜禁]  
　　○字林西字報載有西貢新聞紙言東京地方近來時有華人誘拐婦女之事該匪每以老嫗爲餌見有靑年婦女欲以傭工覔利者則以甘言誘之允爲推薦生意該婦女受其惑遂誘至窩頓之處飲以迷藥昏不知人乃携以下船帶入中國販賣得利此等拐匪指不勝屈其拐誘之法亦難筆罄實爲地方之害皆緣中國人收買安南婦女故該匪藉此圖利然安南素屬中國華官理宜查禁不准民間收買安南婦女或將該匪痛加懲辦則此患可除而安南之民受福無涯矣 
[無故放槍]  
　　○厦門西字報言有日人其甲居於鼓浪嶼去年十二月二十日其婦在家聞其夫敲門聲隨爲開門不數語突出手槍開放傷婦左目有同居之婦聞槍聲出而視之見某甲行凶狀欲上前　捉又被槍傷臂膀隣人有開飯鋪者亦係日人上前欲捉亦被搶傷其胸然隣人究係男子雖受傷尚能奮勇直前將某甲擒獲奪取其槍鎖以鐵鍊拉入飯鋪受傷有皆赴醫院醫治傷目者至晚斃命傷臂者則　係皮損敷治卽愈偽胸者尚在醫院古兇未卜放槍人則以日官未設禁獄暫寄監於英領事獄中未及訉鞫自縊而死查其致死之由則二十一日晚間禁内捕役尚見其安睡至次早聞室内蹀　聲繼而寂然推門入視其人將被褥撕破　條接而搓之懸於戶間兩足作屈膝狀而僵急以刀斷其懸呼醫生灌救則已無及是殆有亭孽 
[電音照譯]  
　　○元旦倫敦發來電報言天祥洋行之輪船名更摸重蓋斯得里於去臘二十二日自英國開行來滬駛至中途遭風傾覆船 
 
 

Page 3

 
 
貨俱沈其搭客之獲救者僅有數名其餘則情付之洪壽矣 
[福州火災]  
　　○福州西字報言去臘十七日福州長轎相　之處失悮起火之家係某紙舖因吸煙遺灰于紙堆中以至焚如毗連店鋪十一家盡成焦土約計被焚有九千元之譜云 
[詩壇門韻]  
　　○福洋崑學政長白才予也與兩淮運司孫穀亭都轉爲吟壇舊侶客歲過揚把晤相得甚歡卽於署齋爲詩酒之會老將登壇互張旗鼓七律中有一騒字韻凡十一疉約計搜羅殆盡孫忽掀髯一笑云吏隠誰知北郭騒崑大笑云君毋輕敵狃蒲　舉座拍案呌絕次日崑公將行孫公又留飲一日以五古　別韻凡四疉巧不傷雅洵堪壓倒元白憶昔乾嘉時盧雅雨曾賓谷兩先生觴詠湖山爲東南才人領袖今則此調已成廣陵散矣不圖復於二公見之 
[拍賣沉船]  
　　○去年太古公司之蕪湖輪船失事全船沈沒均巳列報玆悉該船己於去臘念八日爲某華人拍去得價銀七百八十兩又閱晉源報云該船所裝之貨多係華人之物並未保險及失事之後欲向太古公司索價在法　界某茶　集衆議事　如該公司不爲賠償則相約此後不令訪公司發貨並寫揭帖一紙令衆簽名内有兩人方排衆議云旣未保險妥得索償執不簽字衆人怒而肆毆兩人卒不允乃將該兩人逐去未知將來作何辦法但如該兩人者可謂庸中佼校者已 
[工局覆函]  
　　○去臘念一日本埠工部局議事之期有一信送至電燈公司經理人立德處蓋緣立德曾有信致工部局言前此工部局所該算用電燈之價内有悮處電燈與地火燈所差價目每年不過三千餘元並無六千元之多故此次工部局覆函稱前此果係悮算本局董事亦俱樂用電燈此次總議事之時如有人言及用電氣燈一節本局當力爲贊助云 
[憲駕赴蘇]  
　　○蘇松太道邵觀察於正月初二日晚間十點鐘時出轅至觀音閣碼頭乘坐小火輪船赴蘇賀年上海縣黎邑尊亦於初三日起程赴蘇聞邑尊因有要務於今明兩日卽當回滬云 
[花行倒閉]  
　　○本埠去冬疉倒巨號可見市面之衰前聞南市之棉花行二十四家莫不虧本今年正月初四照常開市者惟程大隆沈恒泰榮廣大等三家而已聞北市有洋商牌號之花行十餘家亦閉歇大半江河日下有心人將何以維持哉 
[本埠火警]  
　　○正月初二日晚間八點餘鐘忽聞捕房嗚鐘報警探悉係法租界新開河浜南岸小烟館内失愼延及陳姓成衣店并棧房一間計焚燬樓房三幢靠東之飯店拆毀一間租界各洋龍聞警齊　卽停於浦灘之新開河橋　該處近在浦灘起水甚爲得手得卽撲滅維時火勢逼近招商同金利源之後面故洋龍將皮管從墻上繞進以保護之英界會審委員陳太守亦親臨金利源帳房法界會審委員翁太守及城内印官均來彈壓而九畞地營官帶領滬軍營勇十數名各執長桿鈎子以便拆屋至其起火之由或謂烟館内賭錢掀翻火油燈所致故昨晨法捕房克巡捕頭偕値班捕頭在該處查看各鋪戶并囑不得多貯火油并着南順記等鋪戶改用地火燈亦防患未然之意也 
[錢業减色]  
　　○年例正月初五日南北市錢業開市而各業之盛袞亦卽視錢業爲準蓋皆藉以流通也乃昨爲上市之期計南市大小錢庄共有二十二家北市共三十五家較之法年南市約少一半北市只有三分之一查詢其故皆以去冬被金嘉記倒帳太多有因之而軋倒者是以南北錢業各東均欲淸理帳月不敢冒昧從事倘以後竟各家束手今歲諸項生意必多窒碍而本埠之市面或將一變也 
[自盡類志]  
　　○人生實難而無識者每因一時忿急致尋短見君子原其情亦誠可哀也巳聞去歲抄寍人陳阿春年二十二歲向在虹口爲成衣業所得工資不敷開消帳目遂湊本往博塲以博孤注詎求得反失益復無聊除夕八點鐘竟至老大橋投河幸値潮落鼓水巡捕船之錨練絆住巡捕聞聲救起並借給棉衣與換送同仁醫館調治得不殞命又廣東街正泰煤灰店某甲除夕出外收帳與人爭論歸店後亦因逋負難償遂吞生煙自盡又漢口人孫某薙髪匠也由漢來滬寓於虹口旋因生計蕭條新正初四日密購阿芙蓉膏吞服卽經其友得悉送往同仁醫舘灌救而甦又本地人石阿榮居於頭壩家有妻子初三日因子疲頑其妻訓責過嚴阿榮護庇之於是夫妻反目其妻遂吞生煙阿榮知覺急請陳君竹坪往救知法救活以上皆近日事雖其間有死有不死固由各人之定數然何福性命如是之輕耶 
[櫃上搶洋]  
　　○除夕十二點鐘時英界大馬路福如押舖有某甲以洋百元往贖質物櫃上友卽在燈下看洋突來一人攫十五元向外飛逸一時追趕不及且在人叢中未能辨識面目當喚句探查緝未識能珠還合浦否也 
[索借爭毆]  
　　○昨午後三點半鐘時石路天桂茶園有天津人劉六岳二與該戯園包飯人侯二明肇釁毆打劉岳兩人將茶盌擲傷侯二明頭面又打傷手腕當經該戯園鳴捕將劉岳兩人拘進老巡捕房訊問侯二明伸訴被傷有張桂全爲見証據劉六岳二稱因歲底向俟二明商借洋元侯自允借洋五元詎至今日仍分文不忖與之理論彼自逞兇捕頭以侯有傷痕着將劉岳二人管押侯解公堂核斷 
[爭論房租]  
　　○法租界吉祥街南面房屋自翻新後房租驟增曾於去秋投法公堂伸訴求請斷減房價翁太守謂房東房客誼屬賓主如嫌房租太貴儘可當面商懇如不能减卽可他徒毋須涉訟公堂亦不便核斷詎沿城河浜各鋪戶於去臘集男婦三十一人至法公堂求請核减並稱房东曾经允許于歲除減收今復照舊收租等語翁太守訽及各情而房東洋人亦帶收租人到堂稱各戶不肯付租且我亦不能减租翁太守復以前語開導着令退去豈料各租戶出外後約衆閉門違者將玻璃窗敲破是以去臘二十九日該處一律閉門是日下午房東帶領西捕收租則皆不付復拘三十一人至翌晨放出不知其如何了局相傳房東已元于今歲爲始每幢按月减洋一元此說未知確否 
[歸縣究辦]  
　　○津人劉三自行投縣已列前報兹聞劉三於去臘二十八日解英界公堂審訊并將捕房西包探拿獲之周四送辦富捕頭禀稱劉三前經犯事由縣懲辦遞解向籍詎意伊旋來滬地藉端訛詐周四係無業流民逗遛租界慣行拆梢之事均請重辦以儆劉周一人同供從未拆梢訛詐今旣獲案但不知原告係何人如果犯事不妨指控可與對質陳太守謂爾等素不安分目無法紀本分府早有風聞今巳訪明拿獲豈容狡辨隨商之司副領事飭差捕押解劉周二人歸縣究辦云 
[惡棍逞凶]  
　　○本埠自去冬嚴拿溲黨分別懲辦後不法之徒因此而稍歛租界居民鋪戶莫不額手稱頌乃津人之焰稍熄而憲波本邑等處匪人又復冒津人之名由肆其鋒去年小除夕十點鐘時該匪等伏在英租界四馬路尚仁里之弄中其時適有楊慶和銀樓夥偕同出店　此弄中之某妓家收得帳洋六百餘元放在巴斗内出店掮至轉灣處突有一人上前用拳擊出店之胸出店扑地卽有五六人蜂擁而來意圖攫取　元幸該夥大聲呼救閒人麕集若輩始懼而散銀洋並未失散仍由出店掮歸惟出店則已受傷當卽將情報知捕房派捕往該處梭巡雖未拘獲然若輩富不敢公然犯法矣 
[除夕書懹]  
　　○甘載江南客空　兩　華踈慵妨處世頑健慣離家燭繼乘除臘春交頃刻花耐延好消息詩酒老生涯 
　　邠農未定稿 
 
 

Page 4

 
 
[幸晤江杜分農刺史以除夕書懷一律見示賦此奉贈卽用原韻]  
　　○書生戎馬久百戰老英華偉抱能經世豪情不戀家乘除憑歲臘詩酒傲烟花萍今吾何幸相逢在海涯 
　　古越高昌寒食生拜手 
[浙省撫辕抄]  
　　○八年十二月十八日同知程　禀知臬司委幫辦上城總巡差　補義鳥縣楊禀知藩司委騐憲署修理工程差　候康田禀知臬司委下城保甲總巡差　○十九日前署德淸縣李動煌由寗波差人來省禀辭回藉守制　候補縣吳承恩禀知奉藩司委署龙泉縣事禀見叩謝　袁來保禀知奉淸司委署縉雲縣事　見叩謝　崔鴻鈞由諸曁審案回省禀到　羅銘勳禀辭赴嘉興朱大豫禀知杭府委赴餘杭公幹禀辭 
[江督門抄]  
　　○八年十二月二十三日兩淮監掣同知黃鍪　甘肅同知陳光智分省知縣陳兆泰均到　候選道戈揚叩謝奏以道員選用　藩轅牌示桃源桃縣訓導呂一鳳病故遺缺查有試用敎諭成懋勳署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百二十號]  
[光緒八年十二月初七日京報全錄]  
　　宮門抄○上諭兩道錄前○御史賀　奏爲請　旨飭查分別撫恤摺○尚書閻　奏爲叅劾監司大員摺○倉督繼等　奏爲請獎摺○又　奏請改獎片○大臣吳　奏爲陳明辦理緣由片○大臣劉　奏爲請議卹夾片○大臣議等　奏爲請獎　片○又　奏爲遵　旨酌保各員摺○十二月初七日内務府國子監侍衛處値日無引　見○莊王假滿請　安○玉連謝授公中佐領　恩○廣西鹽法道慶愛謝　恩○直隸候補道薛福成謝　恩○常星阿續假十五日○召見車機　○○福建道監察御史臣賀爾昌跪　奏爲地震成災請　旨飭查分別無恤並請因災儆戒整頓史治以挽　天心而蘇民困恭摺仰祈　聖鑒事竊聞直隸深州一帶獎百重内於十月二十二二十三二十五二十八等日屢次地震有聲官廨城垣間有損壞民房坍塌無數並壓斃人口若干　朝廷軫念民依遇有水阜偏災無不立予　恩施此次深州等處地震至於毀屋傷人小民無所棲止支席爲屋當此嚴寒之際凍餒情形實堪憫惻　應請　旨飭下直隸總督查明被灾地方分別賬撫以恤灾黎抑臣更有請者災異之說漢儒推衍五行每以人事感召爲言臣不敢妄言其數　揆之於理亦實有可信者自軍興以來屢被災　民氣未復雖迭奉　諭旨飭内外臣工咸修厥　而奉行故事者多實心任事者少比年以來吏治弛廢各直省如出一轍而直隸尤甚災異之見未必不由如此署直隸總督張樹聲久任封圻其督察屬吏頗稱嚴明而直隸史治仍無起色應請　旨飭下該督嚴察所屬分別賢否示以勸懲不准仍蹈前習並請　諭各直者督撫同深警惕力矯因循則返治旣修民氣日復灾異自無由而生矣臣爲吏治民生起見是否有當恭摺具陳伏乞　皇太后　皇上聖鑒謹奏奉　旨已錄　○○戶部尚書臣閻敬銘跪　奏爲監司各大員前任戶部司官聲名貪劣專摺叅劾仰祈　聖鑒事竊雲南報銷一案駭人聽聞自維昏備彌恐部務紛紜力難稽蔡臣違　闕二十五年還京半載前事莫悉徧採人言始知戶部風氣頹下官方蕩檢數人爲最非伊朝夕如主事孫家穆其庸拙無能者也其已經身故去官與聲名惡劣不甚人言未盡一律者姑勿刻論惟現任廣東布政使姚覲元湖北荊宜施道董僑翰湖北候補道員楊鴻典之三人者君稱其十餘年前先後爲戶部司員納賄營私假公罔利把持詐騙貪　墨汙跡其所爲亦奸胥駔儈之尤臣舊交朝士無多初晤偶見之人衆口同聲凡卿士大夫寅僚紳宦嘖嘖一辭甚至商買亦或議及臣亦無從詰以所指何事所納何賄而聲名狼藉羣議沸騰不惟臣中年在部未之前關卽視現在孫家穆之事有甚之又甚者使僅左右之言可勿遽聽若乃國人通稱未可槪置卽謂二三姤　蜚語羣爲附會剿說又何以歴十餘年之久衆諭不息實無以爲諸人解也夫苞苴暗昧莫明往事尤難根究臣亦不知其現時居官若何而外則表率属員内則關係部習似此久著貪劣難謂旣往不咎臣與姚覲元楊鴻與曾經識面不意其敗名若此旣公論之僉同卽官　之難宥可否請　旨將廣東布政使姚覲元湖北荊宜施道董雋翰湖北候補道員楊鴻典等三員一併罷黜更不准其潜來京師居住免致勾結包擅誘壞仕鳳臣職非糾彈而忝領度支此之不劾無以肅部務而儆官邪此後臣部司員若有劣名昭著仍富隨時查叅是否有當伏乞　皇太后　皇上聖鑒謹奏奉　旨已錄　○○臣繼格臣游百川跪　奏爲全漕吉竣謹將在事出力異弁照案奏懇　恩施恭摺仰祈　聖鑒事竊照本年江蘇浙江海運山東江北河運漕白糧米曁奉天額運不豆湖北採辦漕粮先後挽運到通經臣等及署任侍卽臣錫珍督率坐糧廳等隨時騐收並飭派出在事各委員認眞經理隨到隨却隨運入倉業於十一月初十日奏報在案所有在事各員不無微勞可錄自應酌給獎叙以昭激勸臣等詳加酌核除也力較次員弁兵丁應由臣等酌給咨獎外通永道李培祜擬請　賞給隨帶加三級花翎四品銜記名道府侯補知府後加鹽運使銜現任坐粮廳滿監督兵部卽中誠勳擬請俟補道員後　賞給二品頂載花翎記名道府前署坐粮聽滿監督中倉瘓監督戶部員外卽文英擬請賞　道銜坐糧廳漢監督刑部卽中楊澤山擬請　賞給四品頂戴此外辦運出力之咨調委員六十五員地方印官漕務專員十四員臣衙門派出監督筆帖式十五員大通橋所調京營巡糧武弁十七員分繕淸單三件恭呈　御覽可否照擬給獎之處出自　聖主鴻施所有請獎本年辦運人員緣由謹恭摺具奏伏乞　皇太后　皇上聖鑒謹奏奉　旨已錄　○○繼格等片　再光緒七年臣衙門奏保辦運人員内有知縣用試用縣丞王維藩請仍以縣丞歸北河補用吏部查與定章不符奏令另核請獎等因在案兹臣等擬將該員王維藩改請補缺後離任歸知縣班後　賞加同知銜以示鼓勵謹附片具陳伏名　聖鑒謹奏奉　旨巳錄○○吳大澂片　冉臣恭閱邸抄伏讀　上諭光緒八年八月以前各省辦理軍需善後未經報銷之案着將收支欵目總數分年分起開具簡明淸單奏明存案免其造冊報銷等因欽此臣仰體　聖意原因各省軍需善後有積年未銷之案恐其遷就挪移致滋流弊蒙　恩免其造報藉以杜書吏招搖需索之端如臣所部吉省邊防各軍均有奏定章程逐年造冊咨部核銷並無糾轕不淸之欵月與各省軍需善後積年未銷之案本不相同除機器製造局及砲釁工程應俟辦有規模再行截期另案報銷外其餘餉項軍火轉運脚價薪水公費各欵應請仍照向章各按半年造冊報銷一次以免兩歧如有部書任意需索局員冒開費用情弊自當隨時據實奉叅不敢稍有廻護謹附片陳明是否有當伏乞　聖鑒謹奏軍機大臣奉　旨知道了欽此　○○劉錦棠片　再臣行營已故委員藍翎分省補用縣丞周渾以附生投効軍營隨同帮辦軍務臣張曜所部嵩武軍勦辦邊宼異常出力經臣於五次勦平邊寇案内奏保藍翎分省補用縣丞奉　旨允准在案光緒七年春間臣因行營差遣需人檄調該員馳回哈密時値營務繁元該員承辦一切勤奮從公不憚勞苦深資得力奈該員體素淸贏遂致積勞成疾又兼關外寒熱靡常外感乘虛而入受病旣深醫藥罔效竟於光緒八年八月十二日在營病故實係積勞所致殊堪惋惜合無仰懇　天恩俯准勅部將已故藍翎分省補用縣丞周渾照軍營立功後積勞病故例從優議卹出自　逾格鴻施謹附片具陳伏乞　聖鑒訓示施行謹　奏軍機大臣奉　旨周渾着照軍營立功後積勞病故例從優議卹該部知道欽此　○○廉禛等片　再奴才等前因巳革總管達爾濟奏派統帶察哈爾馬隊官兵平素認眞敎總著有成效官兵已至二千餘名歴時已久勤勞倍著曾經仰懇　恩施並陳明營總等官另核請獎等因具奏奉　旨達爾濟着開復原官及頭品頂載巴圖德名號該部知道欽此欽遵奴才等伏查管帶該營總等官均尚竭力督操實心敎練其内每屆換練之期半多隨　回旗未能久於其事惟委營總拉什札木蘇索特諾木及車登凡普三員自開練伊始卽札調來營始終勤奮毫無少懈夏則溽暑炎熱冬則雲地水天竟能逐日督練終未稍遛艱苦現練成効官兵巳至二千餘名乏多均由統帶達爾濟敎練有方而該營總拉什札木蘇等三員亦曾相助爲理若不量加獎勵不足以昭激勸察哈爾正董旗公中佐領兼雲騎尉拉什札木蘇擬請有叅領缺出儘先卽補先換頂載　藍旗記名佐領花翎四品頂載　騎校索特諾木擬請補缺後以叅領儘先卽補先換頂戴鑲藍旗記名佐領藍翎驍騎校車登札普擬請補缺後以應升之缺儘先補用惟有仰懇　天恩俯准照請獎勵用昭邀勸之處出自　逾格鴻慈是否有當理合附片具奏伏乞　皇太后　皇上聖鑒訓示遵行謹　奏軍機大臣奉　旨覽欽此　○○奴才宗室廉禧奴才永德跪　奏爲遵　旨酌保尤爲出力各員恭摺具奏仰祈　聖鑒事竊奴才等前因各旗羣迭次拿獲强盜各犯飭經承審可員等於限内均能訉明擬結曁巡綽官兵督練隧伍在事尤爲出力各員不無微勞足錄等因奏懇　恩施縱獎奉　旨淸厘積案督隊緝捕均係尋常應辦之事不應率請獎勵惟念該都統等爲整頓地方起見此次着准其擇尤酌保數員毋譯昌濫嗣後不得援以爲例欽此欽遵仰見　皇太后　皇上於微勞必錄之中仍寓愼重名器之意曷勝欽感竊奴才廉禧到任後查張家口係五方雜處良莠不齊口外地方遼闊盜賊肆行無忌監禁重犯多起若不作速淸厘認眞巡緝深恐地方大無裨益當飭承審各員赶卽鞫訉巡綽官兵實力緝捕期淸囹　而安閭閭該員等均能實心任事訉理孚速國於積案則依限淸厘或於盜賊則搜捕多名或於督練隧伍則整齊精熟此實由在事各員始終弗懈倍著勤勞所致是以據實陳奏懇　恩以示鼓勵今旣仰蒙　特旨准其擇尤酌保奴才等遵將各項人員逐細詳察火加剛減僅就尤爲出力勞積卓著者擇舉數員庶於名器不致濫邀而微勞亦不得湮沒謹分繕淸單恭呈　御覧合無仰懇　天恩俯准照單給獎用昭激勸之處出自　逾格鴻慈除其次出力弁兵由奴才衙門分別給予功牌頂戴咨部查照外所有酌保尤爲出力各員緣由理合恭摺具奏是否有當伏乞　皇太后　皇上聖鑒訓示遵行謹奏軍機大臣奉　旨該部議奏單併發欽此 
 
 

Page 10

 
 
[京報第三百念一號]  
[光緒八年十二月初八日京報全錄]  
　　宮門抄○抄　旨四道○黔撫林　奉爲請　予建祠　予諡並將事蹟宜付史館摺子○將軍金　奏查明另核請獎緣由夾片○十二月初八日理藩院鑾儀衛光祿寺鑲黃値日無引　見○載瀛由　東陵回京請　安○靈中堂雍和宮熬粥覆　命○浙江按察使陳寶箴到京請　安○慶愛宗培預備　召見○召見軍機　慶愛宗培陳寶箴○發抄　林肇旡奏黔省第七夘武職俸廉　捐名銀各數奉　旨戶部核議具奉欽此○又查明鄕試未中年屆九十之老生祝先澤等懇請　恩施奉　旨禮部議欽此○又防勦雲南昭連竄匪會匪號匪地方肅淸出力官紳懇請保獎奉　旨該部議奉單一件片二件併發欽此○又請將異常出力之巳革道員夏聲律等開復降調處分奉　旨覽欽此　○○頭品頂戴貴州巡撫臣林肇元跪　奏爲據呈原任撫臣功德在黔民情愛戴籲懇　子建專祠並將事蹟宜付史舘可否　加恩子諡以表動勤伏候　聖慈恭摺具陳仰祈　聖鑒事臣竊維　揚有令典　國家所以獎循良愛慕出羣情馨香所以隆報享禮求其當　恩有特隆如原任貴州撫臣黎培敬者臣謹得據而有所謂焉方本年八月二十日培敬之子二品廕生錦纓以培敬已於七月初五日在籍病歿訃告到黔也闔省紳民聞而悼歎感泣甚有以首搶地申其哀慕者旋據在籍二品銜分省補用道冷起儒按察使銜分省補用道錢登選候選鹽運使運同楊訓章前雲南鎭沅直隸同知高國鼎五品銜思南府教授莫庭芝五品銜鎭遠府教授周之冕等以該撫臣功德在黔臚列事蹟呈請奏建專祠等情前來臣與該撫臣患難相從始終黔事知之旣已甚悉言之不厭其詳上兾　逾格之酬庸下慰斯民之愛戴臣查黎培敬湖南湘潭縣人生二歲父卒十九歲母又卒刻苦讀書顯揚有志二十二歲補弟子員卽以母宋氏節孝請旌道光已酉舉於鄕咸豐庚申恩科會試成進士殿試二甲第一名傳臚同治元年壬戍散舘授職編修甲子八月　簡放貴州學政時貴州苗教各匪亂正劇四路梗阻培敬繞道四川遇臣於重慶相與至合江營次遺湘勇二百人衛之由畢節水城安順入黔乙丑三月始達省會時附省賊蹤飄忽貴陽歲科試亦屢停培敬曰士心不固無以安民也文教不修無以弭亂也乃檄首郡飭屬縣錄童送考同官多難之置不顧考棚諸　悉自備補取數屆生貢六百餘人士氣一揚黔人大悅於是出省考安順調試普安廳文武生以次至都勻時都勻守移駐獨山州卽以州爲試院未至而賊圍城都勻守遺使間道請緩期培敬益前行賊亦旋遁試畢告都勻守曰州城敝甚何能守度若等力亦不能修吾捐二百金爲譜教官倡得千金矣可伐木就城高而大之守感而督役木城成而賊陷荔波獨山以有守獲全假道粵湘試黎平屬縣永從苗故有學籍苗亂不就試者久矣前撫臣張亮基又以永徒貢生黃仁統等具控苗民阻考移咨核辦培敬曰久不應考阻何爲此蓋苗學籍不樂爲漢民侵占耳卽出示安苗召試苗亦欣然就試因取苗生楊嘉相爲拔貢以歆動感化之苗民爲萬民傘以献自是永從熟苗亦不復再反按試銅仁甫至而荊竹園大股號匪亦至湘軍統領周洪福戰歿距城十五里馬脚岩砲聲震城内官民一日數驚銅仁府縣請緩試培敬特就城外禹王宮爲試院以安人心仍促試日與教官數人監試論文言笑自若應試生尊亦倚而無欋迄試舉終無一賊敢薄城且有自賊中逃出薙髪以應試者人以是服其量賊若亦以是感其誠於是應試鎭遠石阡思南遵義以至大定各府凡十餘年學臣軺車所未至者無不徧歴所至每策一騎挾嘗吏僕從數人與諸生童言忠義宣　國家培養恩澤使以風示亂黨與地方官諭戰守事宜每捐金助餉以激發其忠奮丁卯秋奏報試竣回省束裝候代乃初奉仍留學政之　命再奉會同該省巡撫辦理勦撫屯田事宜專摺奏事之　命三奉　賞給四品頂載署理貴州布政使之　命惟時臣以糧儲道同蒞新任培敬語臣曰某以文學侍從之臣蒙　朝廷特達之知畀以理財用人之任處此艱難困苦之際　有竭力盡心以冀圖報萬一同心共濟喜得良朋願期相與有成也當是之時黔無尺士之安庫無百金之積寇賊充斥將卒飢疲培敬内匡助於故撫臣曾璧光外商略於故提臣張文德日籌局事夜登陴守每晨旦周歴各門粥廠親試稀稠就食難民存活甚衆戊辰春開州匪首何正宼來投而龍里貴定巨匪潘名傑鼾腄榻旁俶　尉省四郊無休息培敬竭得銀三千金與臣所捐得米三千石議請撫臣率軍敬開花砲　工之不五旬而兩城悉下潘名傑棄城遁生擒其弟潘滿亡僞知縣王滿亭等五人嗣潘名傑亦來歸倒戈戰沒自是省垣乃無烽火之驚軍勢始爲之一振奏人奉　旨黎培敬總理軍需局務悉合機宜着卽補授貴州布政使黔自軍興停鄕試丁卯開科士予應試者祗千餘人出入荊棘半途遇害者比比也巳已乃特請補行三科道路稍通行旅無恐先是在學政任内密陳記名提督林自淸窮兇極惡請張高基拿獲正法未行至是商請撫臣密遺提督川軍統領陳希祥設法誅之函首省城奏報得　旨賞戴花翎旋獲拿匪首陳喬生定番軍務平上下游苗夷回逆響應始斷壬甲大軍平牛角坡苗巢獲逆首包大肚金桿桿吳候起林陽侯文開等俘省伏法貴州全省肅淸　特旨加恩賞給頭品頂戴光緒元年乙亥補授貴州巡撫培敬始攝黔藩庫儲祗八十金在托八年詔徠流訊墾治蕪穢以次開微丁粮賦稅節縮度支交代所存乃得十萬金又查提雜欵以時修葺書院加增膏火並增葺尚節堂酌添嫠婦名額復施棺木局以恤貧而無葬者其勇於爲義日廢俱舉也類如此是年平定六洞逆苗戍寅定番苗民吳琴高等謀亂又討平之其冬奏請　陛見以言已革雲貴總督賀長齡開復處分事部議降三級調用不准抵銷時北上行至保定始聞　命悚然自責亦抑然自安己卯夏奉　旨補授四川按察使起于家趨　朝之任辦理秋審新案二百八十餘起舊案六百數十起設立發審投到所以免勒索保費裁减舖司欵目一萬六千餘兩輯刊故大學士臣陳安謀理刑文檄頒發各州縣使有所宗法庚長補授漕運總督十月抵任親勘禮字河堵壩情形南浤水深四丈寛三十八丈南北經四百數十丈擇要下掃是年臘月竟得合龍創辦十七八堡石工向來層丁層順糜費過多改爲丁順問砌省銀萬兩仍以應得餘欵捐修湖北堤七廟並各堡兵房三十四所整頓洪湖水陸保甲咨造東海鹽城領江八團戰船以防海口採辦桑秧四萬株分給鄕民領種沿堤栽插柳樹十數萬株以護堤根設宵煤局由浙江上海運煤定價平糶以利民用仿揚州借錢局章程設利濟局以加惠貧民裁革陋規淸厘積弊窮日夜以爲之未當稍自暇逸辛已五月幸　旨補授江蘇巡撫以勞致疾兼感風濕之症遂患右肢灘瘓奏請　賞假一月　理又續假一月病仍未痊籲懇開缺回籍調理壬午正月行抵長沙僦屋就醫屢藥不效延至七月初五日病卒長子錦纓以光緒元年貴州巡撫任内例得二品廕生咨部次子錦絲三子錦紫四子錦續五子錦綺六子錦紱灾孫澤潤次孫澤樹皆長子錦纓出均業　該撫　　情純摯神識開朗在官惟振興學校維特属俗爲急務其考察吏治勤求民瘼一出之以至誠惻怛期於事歸實際故所在著有政績而其扼要以圖獨出奇偉不計死生禍福所至亦無不心悅誠服尤在爲學政時故太常寺卿臣石贊淸稱其深得　心以故渥蒙 
聖恩異常寵遇其激昻感　之氣與馳驅圖報之心直寤寐飮食未之或釋而得失在所不顧也每與臣言時方多難　輩受國　厚恩勵補圖治惟日不足以期稍裨匡扶惟無欺而後能無倦臣資其益亦遂成身心學問之空共事十餘年無一日不相唔殷懃無一事不推誠中搉及任川臬任漕督亦無一舉動不走函相告盖欲臣觀感興起共報　朝廷意良厚也臥病經年　能言蹇澀每言及病勢日深　國恩未報輒至哽咽流涕忠孝之誼寔由性生而年未六十氣體　稱强實一病風痰遂至不起生平事功與其志業盖多有未盡發據者臣始與同列後爲屬僚深知其所學所行與其政續　所效　輿情之所追思謹據呈臚　籲墾　天恩俯准於貴州　立該故撫臣黎培敬專祠並　賞飭將事跡宣付史舘至可否　予　以表勳勤出自　皇上殊恩非微臣所敢摺請謹據情具陳伏乞　皇太后　皇上聖鑒訓示不勝感激惶悚待　命之至謹奏奉　旨已錄　○○金順片　再五品銜選用中書科中揚王懿棨備經奴才於克復瑪納斯南城案内保以本班歸部卽選並戴花翎嗣又於西北兩路肅淸案内三次改獎知州知縣一察使經歴花翎均經吏部議與章程未符應於所請之花翎一併另核奏明請獎等因前奴才查該員王懿棨在軍營年久屢次打仗力斬悍逆洵属異常出力合無仰懇　天恩准將五品銜選用中書科中書王懿棨免選本班以同知不論並單月准部卽選並　賞戴花翎出日　高厚鴻施謹附片具奏請　旨軍機大臣奉　旨吏部謹奏欽此 
 
 

Page 11

 
 
[京報第三百念二號]  
[光緒八年十二月初九日京報全錄]  
　　宮門抄○上諭九道錄前○黔撫林　奏請附祠並　飭部宜付史舘片○湘撫卞　奏請補知縣摺了○大臣文等　奏爲審明定擬摺子○十二月初九日吏部翰杯院正黃旂値日吏部引　見四十一名兵部四各理藩院二名廂監滿一名○惇土等謝員貂褂　恩○泰公明　各假滿靖　安○劉恩潛謝授廣西思恩府知府　恩○景廉請假五日○恩光請假一月○關防衙門奏十五日　火神廟拜表載兩行禮○召見軍機　劉恩濬　○○林肇元片　再　二品銜分省補用道冷超儒按察使銜分省補用　錢登選候選鹽運司連同楊訓草前雲南鎭沅直隸同知高國鼎五品銜思南府教授莫庭芝五品銜鎭遠府教授周之冕等禀　竊查已故雲　布政使銜按察便吳德溥四川達縣監生束髪授舊卽稱爲有用之學隨任京師時故大學士臣倭仁深器之屢赴南北闈不售遣時多故志切馳驅咸豐二年以同知分發貴州四年署施秉縣事政平訟理深得民心忽桐梓逆首楊隆僖倡亂變生倉卒麕聚雷台山直逼遵義府城　軍雲集擊之不下巡撫蔣霨速知其素嫺韜畧飛檄馳營督兵助勦該故司年方壯盛指授機宜徒步督隊大破山巢遵闈立解保升知府此黔亂之始卽該故司立功之初五年全黔騷動人情洶洶省門亦震安平爲滇人黔冲要檄該故司馳攝縣事以顧省城背腋値演兵過境譁餉欲反戈勢急甚該故司開誠布公捐廉撫馭卒無犯倡議練團固結人心以防不測適現任四川總督丁寶楨以庶吉士在籍該故司悉其性成忠孝有濟時才言之巡撫蔣　遠奏請管辦團練丁寶楨遂槪然拘起毀家紓難與該故司謀而後進省門藉以稍安六年該故司丁父憂回籍八年復經奏調囘黔贊襄營務九年委署遵義府知府督辦七屬軍務賊壘林立餉絕援窮該故司倡捐示勸激勵饑疲士氣騰壯次第克復湄潭修文等縣保升道員同治元年奏飭督辦糧餉民散田荒並無水道可以挽述附省諸郡縣又皆爲賊窟省城岌岌常慮譁潰禍將不堪該故司從戎登陴之餘百計持籌卒使飢軍且守且戰轉　爲安嗣丁母憂回籍七年巡撫曾璧光以該故司在黔年久熱習戎機爲軍營中必不可少之員奏調來黔總辦營務協同司局籌兵籌餉决策定謀次第克復麻哈都勻八寨等府廳州縣黔軍大振並會同商請巡撫計誅叛鎭林自淸以除内患由是四北聨絡川軍東南聨絡楚軍粵軍力圖恢復黔軍中搗而出援軍環攻而入收復大小城池三十餘座僱興義府及新城縣丞兩城爲各股積年悍賊奔附堅踞黨恃滇　之援地恃盤江之險築碉死鬥官軍屢挫其鋒久莫能平十一年奉旨滇黔會勦該故司督領黔軍會同滇軍分遏賊援朝夕臨陣親督將士力戰奮撲兩城俱克殄滅無遺僉謂黔中收復城池血戰以此爲最且督飭地方官籌備常平倉穀一萬京石義倉榖五千京石以備招集流亡之用至是全黔底定黔邊瘠苦甲於天下該故司始經黔亂俻歴艱辛垂老無懈嗣由糧儲道升擾按察使協籌司局舉辦善後凡謀生聚裕積儲闢荒蕪修城池培學校戢兇頑淸訟獄飭吏治岡不精心采力規畫周詳此皆在黔之卓卓可紀者該故司因念未渥受　殊恩薦膺臬司亞　賞花翎黃馬褂博奇巴圖魯勇號亟思展覲光緒六年夏仰蒙　召對　諭以時事多艱當加之以忠貞旋卽升授雲南布政使七年抵任時以邊圉堪虞兵單餉絀深切隠憂急圖報稱整銅務以開財源酌餉糈以節財流又値事事規復舊章之時從前案瀆悉燬於兵成式旣無條例又缺該故司里定一切竭慮殫精力求上理蒞任甫數月吏畏民懷與黔無間乃竟於八年正月二十九日病歿該故司旣歴昭其偉續　卓著其循聲　朝廷於有猷有守乏臣類皆予以馨查埀諸竹常會禀將該故可吳德溥戰功事　奏請　宣付史能立傳並附祀原任貴州巡撫曾壁光專祠以隆報享　情前來臣查該故司吳德溥方仕黔時卽辦軍事運籌防剿卓著勳勤臣於同治六年到黔因該故司丁憂回籍七年首撫臣曾壁光奏調來黔贊襄軍務同心籌畫共事有年見其禦侮之忠廉沈毅爲政之簡重寛洪心竊敬之迨升任雲南布政使整頓一切事宜亦時以函相告均與該紳等所禀相符黔亂埀二十年該故司勤襄摕蕩始終其事卒使賊氛平定全省肅淸功德在民實於地方有裨合無仰懇聖恩俯准將該故司吳德溥附入前撫臣曾璧光專祠以順輿情並將吏治戰功事蹟　勅下部臣宣付史館用備　採擇之處出自　鴻慈是否有當謹據呈附片具奏伏乞　聖鑒訓示謹　奏軍機大臣奉　旨着照所請該部知道欽此○○湖南巡撫臣卞寶第跪　奏爲知縣要缺需員籲懇　天恩俯准補授以資治理事竊照衡州府屬耒陽縣知縣甘啓運於光緒八年六月二十日丁憂所道員缺應以丁憂本日作爲開缺日期歸六月三十日截缺咨部在案查耒陽縣知縣係冲煩難要缺例應在外揀選調補定例應調缺出俱令於現任人員内揀選調補如無合例堪調之員准於曾任實缺候補並卽用人員題補如無人始准於應升人員内揀選題升又各省知縣如係奉　旨命往及督撫題明留於該省候補者無論應題應調應選之缺准先儘酌量補用又撤回留省另補人員遇有相當缺出准其煩簡酌量補用各等語今因未陽縣知縣經藩司龐際雲臬司孫翹澤於通省現任知縣内逐加遴選非現居要缺卽人地未宜未便遷就請調自應照例于候補人員内請補現在裁缺卽用　避卽用新選新補人員留省另補三項知縣均無人應以撤回留省另補人員酌量請補查有撤囘另補知縣於學琴年四十九歲江蘇丹陽縣人由附貢生遵籌餉例報捐縣丞不論隻單月選用嗣調赴江北軍營於建築長圍出力保侯選缺後以知縣用克復三汉河案内保免選本班以知縣不論雙單月分缺先選並加同知銜復於節次剿匪出力保戴藍翎赴部投供咸豐九年簽選湖南祁陽縣知縣引　見奉　旨着照例用欽此領憑到省十一年正月到任同治二年調補湘陰縣知縣奉部議准勦辦土匪出力保以同知直隸州知州遇缺儘先補用同治四年閏五月十八日奉　旨依議欽此是年十一月二十四日到湘陰縣任勸辦黔捐出力奏請加知府銜援黔捐局捐換花翎旋因十年俸滿奉部調取引　見光緒二年八月初十日經欽派王大臣騐放堪以回任照例補用奉　旨依議欽此領照到省三年正月念四日回任六年二月二十日奉　旨開缺另補欽此奉准部咨留於湖南另行酌量補用該員才具明敏辦事勸能請補耒陽縣知縣洵堪勝任詳請具奏前來臣查該員老成諳練吏治精明係撤囘另補知縣遇有相當缺出例准酌量補用以之請補耒陽縣知縣缺實堪勝任惟係調缺請補與例稍有未符第人地實在相需例得專摺奏懇　天恩俯念耒陽縣知縣員缺緊要准以另補知縣於學琴請補實於治理有裨如蒙　俞允該員係由繁缺撤回另補請補繁要知縣銜缺相當毋庸送部引　見亦毋庸列叙叅罰謹會同湖廣督臣涂宗瀛恭摺具奏伏乞　皇太后　皇上聖鑒勅部議覆施行謹　奏軍機大臣奉　旨吏部議奏欽此　○○奴才文緒祿彭跪　奏爲拿獲越獄盜犯訊明正法並將疎防官兵按例定擬恭摺具奏仰祈　聖鑒事竊查前准刑部咨覆呼蘭雲騎尉佛隆阿甲兵德力布等疎防盜犯越獄脫逃限緝未獲訊無賄縱情弊分別定擬咨請核議此案係斬梟重犯例應專摺具奏俟具奏到日再行核議等因前來當經飭據署副都統成慶報稱將盜犯李萬金獲案連疎防官兵一併詳解到省奴才等督飭司員覆加研鞫緣李萬金係吉林伯都訥民于光緒七年間到巴彥蘇蘇地方遊蕩聽從盜匪崔甸均等結夥十八人騎馬持械白畫搶過佃民王玉幅等家財物傅分經官兵詰獲訊供監禁半夜乘官兵困睡扭脫刑具越獄逃逸各處藏匿復被獲案贊之看守官兵供因一時困倦該犯乘隙越獄脫逃寔蕪賄縱情弊再四究詰案無遁飾查例載嚮馬强盜執械邀刼　証明白不分人數多寡曾否傷人依律處决梟首示衆又律載監犯越獄如獄卒果係依法看守一時疎忽偶致脫逃並無賄縱情弊審有確據依律减囚罪二等仍给限一月能自行捕得免罪如他人捕獲槪不准免罪各等語此案盜匪李萬金胆敢聚衆持械搶刼復行越獄潜逃寔属法所難逭當于審明後恭請　王命卽將該犯　赴市曹斬决梟示以昭炯戒其疎防甲兵德力布幅順富常阿依勒格善于斬梟重犯並不小心防守致犯越獄脫逃雖訊無賄縱情弊究属疎忽應各照本律一併革役于李萬金斬罪上减二等各擬杖一百徒三年係旂人照例折枷號四十日滿日鞭靑發落雲騎尉佛隡阿專司管獄事先未能督兵嚴防限滿又未自行緝獲咎所難辭相應請　旨交部議處除前案供招及該員職名送部查核外理合恭摺具奏伏乞　皇太后　皇上聖鑒訓示遵　謹奏軍機太臣奉　旨該部議奏欽此 
 
 

Page 12

 
 
[京報第三百念三號]  
[光緒八年十二月初十日京報全錄]  
　　宮門抄○諭旨三道錄前○都察院鳥等奏爲請旨叅革言官摺○給事中戈奏請飭部查照辦理夾片○御史英奏爲請旨量予疏通選途摺○晉撫張奏爲學政幕友姓名籍貫片○豫撫李奏審明定擬摺○大臣文等奏勦辦馬賊情形摺○十二月初十日戶部通政司詹事府正白旗値日無引見○肅王因伊子冠頂謝恩○敬信前往東陵請訓○周家楣等各謝署缺恩○四川正副考官烏拉布張人駿到京請安○穆隆阿請假十五日○恩全續假十日○内閣奏泒驗放之大臣派出文中堂瑞聨薛允升孫　汶○召見軍機○○都察院左都御史臣烏拉喜祟阿等跪　奏爲御史爲要案牽涉有玷言官請旨卽行革職以肅台綱恭摺仰祈聖鑒事十一月二十一日奉上諭麟書潘租蔭奏查佃雲南報銷一案產涉言官請旨解任質訊一摺御史李郁華着先行解任廳侯傳質欽此臣等伏查都察院非他衙門可比言官職在糾彈易招嫌怨如果犯供肆口牽連麟書潘祖蔭當不肯率奏輕傳臣等若共信其無他亦必代爲剖明以存風憲體制惟該御史李郁華爲人平日劣蹟尚未昭著近聞其頗嗜賭博不擇交游臣等因無確証未敢遽行糾叅今以此案之牽涉証諸臣等之風聞其爲有玷官箴不勝言路可知臣等公同商酌以爲案情虛實理應靜聽欽泒大臣審訊非臣等所敢干預但李郁華不自檢束被此聲名卽此案全虛亦難再辱台班仍躋淸要相感請旨將河南道監察御史李郁華卽行革職以儆官邪而重言　是否有當伏乞皇太后皇上聖覧再臣佩綸署任甫及十日因平時早有風聞是以一併列銜合併聲明謹奏奉旨巳錄○○戈靖片再吏部銓政向例道府州縣題調缺出專歸外補其餘選缺咨部内選立法本極平允嗣因軍興保舉捐輪人多所有内選之缺督撫盡扣外補以致在部候選者永無選期累經臣工奏請吏部議准道府同通知州五項四留一咨而於直隸州尚未議及也知縣則題調兩項照舊專歸外補丁憂一項專歸内選具餘叅革告病病故休致終養修墓降補改教及俸滿徹回撤任另補約十項缺出例應歸部内選者每多扣留外補加以日久弊生近聞外省知縣因丁憂開缺至起復後歸部選缺甚難每遇丁憂取巧先告終養或告修墓倒塡月日申詳上司作爲開缺然後續報丁憂日後可望坐補原缺以致丁憂專歸内選之缺亦漸爲外省取巧者所占此内選所以日形壅滯數月不出一缺也臣愚以爲選缺應歸内選者旣有十項之多總重外輕内准各省扣留亦當量撥三四項專歸内選庶在部投供正途人員不致向隅而嗟相應請旨飭部核議以昭公允又直隸州缺雖少而京員候選者數年不得一缺亦覺向隅並請飭部查照道府同通四留一咨之例辦理以歸畫一是否有當伏乞聖鑒訓示遵行理合附片具陳謹奏奉旨巳錄○○稽察廂黃漢軍旗務掌浙江道監察御史奴才英俊跪奏爲外任起服人員選途淹滯請飭量子疏通以免向隅恭摺仰祈聖鑒事竊維中外丁憂各員皆係以禮法官本無區別乃凉官在任　憂服阕卽得選補無論題選咨留及八成四成各班均不能壓而外官在任丁憂服闋則僅歸單月前此選缺較簡抵選尚多一年有餘自可望選近則加班過衆輪轉甚難道府直隸州則到班無期州縣班亦非七八年不能輪到且祗選在前數員聞現在人數日多非百餘年不能選畢難由枓甲正途出身及特　擢用人員亦須捐納始准分發而僅作單月並不如初任所捐極少之三班補缺較易無力者旣不能捐有志者無從報効一經丁憂遂同廢棄俾曾任實缺者轉不若各省候補人員服闋尚得歸原省候補甚至巧宦一流竟有以老親在堂爲忌諱將何以副一聖主以孝治天下之意其流弊可忍言哉伏查歸班進士截取知縣本係雙單月選用曾經御史劉錫金奏請信照截　舉人俸滿教職各學教習孝廉方正量子分發省分經吏部議以呈請分發簽掣各省等因於北緒二年九月初五日奉旨依議欽此又查孝廉方正以知縣用者屆選無期例得呈請分發在案奴才愚見以爲在任丁憂之員資格實深於進士截取及孝廉方正之兩途其非以劣跡處分去官而竟因丁憂束置其中人地棺宜可資熟手者殆難枚舉擬請飭下吏部核議處任丁憂起服人員可否援照京官服闋回署當差之例准其仍回原省候補否則比照進士截取及孝廉方正以知縣服者兩途准予分發補用使以禮去官之員服闋卽可及時自効不致向隅庶選途無患淹滯而銓政益得其平矣奴才爲疏通選途起見是否有當伏乞皇太后皇上聖鑒謹奏奉旨巳錄○○張之洞片再各省學政到任應將閱卷幕友人數籍貫由督撫查明具奏曾經遵辦在案玆山西學政翰林院編修臣呂鳳岐於本年十月十一日到任將閱卷慕友人數姓名籍貫造冊咨送前來臣覆查該學政所延閱卷幕友並無山西本省之人相應照　淸單謹呈御覧理合附片具奏伏乞聖鑒謹奏軍機大臣奉旨知道了欽此○○頭品頂戴河南巡撫臣李鶴年跪奏爲審明京控案情按律定擬恭摺具陳仰祈聖鑒事竊據南陽縣民人蕭全盛京控梁允中等賄押斃命等情案經步軍統領衙門訊供取結奏奉諭旨此案着交除宗瀛李鶴年督同臬司親提人証卷宗秉公研訊確情按律定擬具奏原告民人蕭全盛該部照例解各備質欽此並將原告蕭全盛遞解回豫行司飭提人証卷宗來省發交開封府審辦去後玆據開封府知府王兆蘭審明擬議解由藩司成孚臬司豫山覆審解勘前來臣親提研鞫絲肅全盛籍隸南陽縣人其父蕭秉才係梁尤中遠房無服母舅光緒三年間梁允中四買地完稅曾面蕭秉才借錢四十千並無利息屢索未償四年二月間蕭全盛外出染允中用車拉運粮食從蕭秉才門首經過蕭秉才向索前欠不允因値歲荒貧困一時情急起意將梁允中車上雜粮九石三斗及牛一隻扣留作抵欠項賣錢花用梁允中控縣傳案集訊因係扣留粮石牛隻價过於本将蕭秉才笞責押　旋因患病取保病故蕭全盛在外誤聞傳言謂係梁允中先以牛隻向伊父抵欠復聽唆謊控賄朦縣官斷罰錢文押詐凌虐不知如何將伊父謀害斃命並欲將伊私押一時痛父情切由府赴省上控批府提訊適蕭思俊以蕭全盛欠債未償等情控縣批傅蕭全盛復在府城誤聞蕭思俊係被梁允中勾買砌控慮被差抓謀害起意京控卽以前情並圖准添砌情節倩過路不識姓名人寫就呈詞進京在步軍統領衙門具控訊供取結奏奉諭旨咨解回豫飭司行提人卷發交開封府審辦茲據該府審明由藩臬兩司覆蕃解勘臣親加研鞫據供前情不諱並據梁允中供稱伊被蕭秉才扣留粮食牛隻雖屬價過於本現在蕭秉才旣已病故伊念萧全盛貧苦異常情屢不追以全戚誼又據蕭思俊供稱蕭全盛與伊錢債糾　現已算明彼此兩淸質之蕭全盛供亦無異均願具結案無遁飾應卽擬結此案蕭全盛京控梁允中等賄斃父命各情現經訊明實因痛父情切誤聽傳言所致事尚有因並非有心誣告惟控詞究屬失實自應酌重問擬蕭全盛應請酌照不應重杖八十律擬杖八十折責發落梁允中訊無　唆謊告賄懞斷罰勾買砌控情事應與並無受賄押詐凌虐害命之差役人等均毋庸議蕭秉才因梁允中欠錢不還扣留料食牛隻作抵價過於本來干律擬業已病故並據梁允中供稱多餘價値情願不追應毋庸議蕭思俊與蕭全盛錢債糾　已據算明淸結亦毋庸議未到人証免提省累除供招咨部外所有審　緣由理合恭攢具奏伏乞皇太后皇上聖鑒飭部核覆施行謹奏軍機大臣奉旨部川議奏欽此○○奴才文緒祿彭跪奏爲呼蘭續出馬賊迭經官兵勦除殆盡現在地方安靖情形恭摺仰祈聖鍳事竊據呼蘭署副統成慶統領省城練軍記名副都統成福先移呈報復有馬賊由黑山於七月問竄出約三十餘名在垜口牙子盤鋸經統領博迪帶隧會同北團林子官兵馳往與賊抵敵共斃賊二十餘名生擒匪首張疴巴一名隨時正法餘匪鑽山逃散我兵陳亡一名受傷官兵七員名奪獲賊馬二匹火槍札槍二十三枉八月初四等日另有設匪約六七十名分處竄　經北團林子委協領派兵探擊至彭家橋與賊接仗殺斃悍賊數名我軍陣亡一名該匪敗逃天黑未及窮追乃於次日黎明復來撲犯林營經護理協領德升額設備轟擊該匪見勢不支紛紛向南逃竄卽時會合各隊分道跟蹝抄山賊前四而兜擊斃賊二十餘名生擒一名計獲賊馬十二匹抬搶洋槍鳥槍十三杆牛蹄礮二尊刀不十件又經營總永順在小牛窩棚截殺四名生擒三名計獲賊馬十匹烏館洋鎗長矛六件所擒賊匪隨就軍前正法近日以來地方尚屬靖斧各等因呈報前來查呼蘭附近各山鄕村零落盜匪時形出沒雖經連年剿捕終未凈絕根株本年該匪屢出圖　均經官兵奮力追勦殆盡亦足以寒賊胆而遏未胡除嚴飭統領成福及呼繭討都統務各督同實方搜查卽刻勦拿以安閭里並將陳亡受傷官兵咨部外所有吒蘭續出馬賊迭經官兵剿除殆盡地方安靖情形恭摺由驛馳陳伏乞皇太后皇上聖鑒謹奏軍機大臣奉旨知道了欽此 
 
