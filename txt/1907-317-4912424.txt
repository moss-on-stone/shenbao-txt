# 1907 - 317 - 4912424

 

Page 1

 
 
明經韓止仙丹陽名士也刋有前後蒙古紀事本末一書又精醫學從孟河費繩甫遊著瘧疾論行世尚有時病撮要五種未刋云今夏在滬懸壺因父故奔喪回里頃己到滬仍庽南市寳泰碼頭德明里診金不計抱恙者勿交臂失之　孟河孫復瑞啓 
[滇督來電籌勸雲南急賑唘]  
雲南僻處邊逺水旱頻年連遭荒歉去年秋後數月不雨釀成巨災迤東南三十餘州縣赤地千里顆粒無收飢民乏食餓斃者不知凡幾嗚呼慘矣時同人等方專力於江淮賑需萬難兼顧嗣接滇省官紳函電紛來乞援幸值江淮灾荒漸有轉機同人等爰以籌振江淮之策移注雲南敝會開辦之初卽經籌墊元五萬兩電匯灾區並奉　朝廷發帑官紳義振終苦杯水車薪無裨大局近又接滇省錫清帥來電略謂滇省成灾已逾年至本年四月始得雨此間節候較遲敗獲亦晚新榖登塲須在秋盡冬初目前舊米早罄轉運又極艱難米價之昂爲從來所未有滇本瘠區官欵羅掘殆盡而灾區之廣被災之久此數月間爲日方長斯眞青黄不接嗷嗷待哺之時昨據石屏州印委電禀該境極貧不得舉火者三萬餘口得尊處義振垂斃者始獲更甦查放之日歡聲雷動明知東南近亦勸捐不易惟災民但能度此數月即可獲生　諸公飢溺爲懷救人澈祈代述滇省災情廣爲助募迅賜接濟等因敝會用敢重申將伯之呼發棠之請當此滇災萬緊刻不容緩尚望海内外仁人君子大發婆心慨解仁囊或有壽儀喜筵因病許願祈福消災以及蘭盆勝會等項與其作無益之浮文無如施普及之實惠務求源源慨助移振滇灾敝會除掣給收條外並登報誌謝仁施積善餘慶自獲社無疆也又各寳號如有舊藏銅洋不拘多寡亦祈助交敝會以便彙築鎔化提出銀質兌洋同解灾區化無益爲有益亦　救灾造福之一策也敝會辦事處仍在黄浦灘通商銀行樓上華安保險公司内收捐處一在華安保險公司沈仲禮一在四馬路愼裕號朱葆三一在垃圾橋北電報局楊彝卿一在觀音閣碼頭天順祥陳潤夫伏祈公鑒 
[縣丞鈕上逹覽]  
汝凌人孤弱通姦張氏寡媳復將撫卹存款捲去致心泉大人孤苦無靠以迄于死汝尚靦顏以江　縣丞自詡耶心泉先生有知將奪汝魄張氏親族將食汝肉汝其俟之 
[蕪湖新開浙甯葉同慶銀樓　今擇於七月十七日開張]  
本樓開在蕪湖長街寕淵觀東坐南朝北新造洋臺石庫門而自煉丙字十足赤金葉金標金精造滿漢金銀首飾朝頂束帶鳳冠霞帔博古酒噐堆纍鑲嵌搜挑人物中西鍍金法藍仿京包赭金點翠花樣玲瓏珍珠翡翠各式俱全兼收各路砂條荒金凡仕商賜顧認明蔴菇爲記庶不致誤 
[上海新開綸華綢縀抄莊擇七月念四日先行交易]  
本號開設上洋英大馬路抛球塲轉角朝南門面精選名機摹本杭寕缐春春紗杭紡孰羅芝實亮紗金銀杭庫局紗貢緞庫金庫銀漳絨粧緞花素湖縐緯綾沈濮以及各種花式繁多不及備載剔選精工搜羅宏富凡蒙賜顧定價格外公道特此廣告 
[紹興髙萬泰江南票弍彩聲明]  
第七次江南二彩八千六百九十三號由小號門莊售與福泰祥蓆店得五條大升布莊陳君得四條錦泰布莊得一條共得洋一萬元其彩洋當向杭分局如數兌訖雖得主鴻福小號亦明榮幸現售第八會票七月三十日開彩並售各種大票價目格外克己諸君欲獲頭標請速光顧外埠函購原班回件不誤紹興清風衖口高萬泰主人謹啓 
[杭州萬利源江南票頭彩聲明]  
啓者第七會頭彩第一萬七千九百五十八號係小號售出得主本城惠恆錢莊張君成齋陳君各得一條又馮廣仁絲行馮左卿君得三條又萃豐米店田品文翁得二條又裕興當各友得二條又泰昌絲行陳君桂生尹君合得一條共得洋四萬元并上附彩岳家橋江公舘獨得一全張又下附彩桐廬陳獨得一全張其彩洋已向該公司如數兌訖雖得主鴻福小號亦有榮幸現售第八會票七月卅日開彩諸公欲奪錦標請速惠購是爲盼幸此佈 
 
 

Page 2

 
 
代論 
[長元吳教育會函致教育總會論省視學員吳某不職事]  
敬啓者。各省之有省視學。爲全省教育行政之機關。提學資之以爲耳目。學界奉之以爲模楷。以故膺　選者必深明教育。且其人其行素爲全省學界所信仰而後可。無他。以其職任之重與關係之鉅也。迺者吾蘇學界側聞提學有札委吳君亮欽充省視學之事。異哉此舉吳君者。江蘇師範學堂半年畢業之講習科生前。年章式之主政。總理奏辦初等小學派爲第三區教員旋擢爲卄區小學之教務長。（奏定小學章程無此名目新章又以教員兼充堂長吳君之得任教務長不可謂非章主政之特别待遇矣）已學不勝厥職上學期經省視學侯蔣諸君調查。見其種種腐敗。而後初等小學之不合法遂。表襮於公衆夫以章主政委任之專。與學界責望之切而不亟謀改良乃欲舍已芸人其有負章主政之知遇血損章主政之淸。譽者事猶小。其總攬吾蘇小學之全權。而敗壞吾蘇教育之萌芽。是固某等所欲默而不忍者也。不謂曾幾何時竟一躍而升省視學。士别三日乃至是。耶吾吳夙號人文淵藪。出洋留學畢業及辦學著有成績者。不乏其人果其開誠布公。周咨博訪。亦何患無。才若但如吳君之學望品行。恐廣厦萬間。猶將不勝其位置誰爲爲之孰令致之。能使提學不采輿論。不謀之議長議紳。（聞提學自到任後僅到學務公所一次公牘收發批行議長議紳無從過問徒擁虛位而已兹事發現後有走詢議長議紳者竟答以不知其無權可想）驟然發表在提學鑒衡在握。誠非某等所能妄測。抑吳君之運動力。何若是其神耶。甚至吳某禀知謝委之字樣。亦復出現於絶無關係之藩署差條中。其捧檄色喜爲何如。怪象至此。不可思議矣。吳君不足惜。其如吾省之教育前途何。倘使吳君視學以後。褒 
 
 
 

Page 3

 
 
貶失當。使辦學者從而灰心。阻碍進步猶其顯見者也。推其鑽營此席之隱衷。若因前此侯蔣諸君之指摘。而謀所以抵制也者。則此後之積嫌生釁。學界從此無寗日矣。本會有補助教育行政之責。應如何設法對付。母使某等不幸言中。不勝屏營待命之至。長元吳教育會彭福孫吳本善叩叔子曰愧哉我蘇州而夙號人文淵藪也以如是人文淵藪之地竟不能得一稍勝吳亮欽者而充視學員以如是人文淵藪之地且不能更得一特識如章主政者而保舉第二之吳亮欽愧哉我蘇州哀哉我蘇州之教育 
　　叔子又曰吾不恒居蘇州吾於蘇州教育之全部殆矒如然二十區小學則間覩之矣村童十餘縱横無秩序教課亦甚簡單而散課以後則所謂教習者或短衣行於市或乘醉與路人大閧嗚呼範人必自範已始此主政申誡師範學生之言也今主政所派小學師範蓋如此專電 
[電一北京（二十二日午後三點）]  
　　近日京内外盛起立儲之謠其實組織新内閣籌議新政正繁並無此議政府已飭查禁此等譌傳（毒） 
[電二北京（同日午後九點）]  
　　内閣政務處今日（二十二日）會議泯除滿漢畛域問題聞滿漢通婚學生同校肄業二事已略有端緒至裁駐防改漢姓各節事關重大尚未議及須待張袁兩督到京再議 
[電二北京（同日午後九點十四分）]  
　　組織資政院公推澤公爲院長澤不允各王大臣擬投票公舉或擬開單請訓惟各大臣中能勝此任者均有要差一時實難其選因議俟内閣先將會議規則厘定再行公决（征） 
[電四北京（同日午後八點十分）]  
　　京師自治局定於本月二十六日開辦（大） 
[電五北京（同日午後七點）]  
　　民政部因欵項支絀傳諭部廳各員條陳開源之法限五日交卷 
[電六北京（同日午後十點）]  
直督袁宫保今日（二十二日）十二點鐘到京聞北洋調端午帥南洋調趙次帥署理（誕） 
[電七北京（同上）]  
　　憲政館禀設編制統計兩局分六科設庶務譯書兩處並派員赴各國各省考察憲政（旦） 
[電八北京（同上）]  
　　農工商部奏爵賞公司等第奬勵章程奉旨依議（服） 
緊要新聞 
[陸軍部尚書更動消息]  
　　文匯報接北京電云聞陸軍部尚書鐵良之權勢恐將墮落直隷陸軍總督馬玉崑有繼其後任之望云 
[鄂督致軍機處代奏電（爲假滿入京事）]  
　　承准佳電感悚莫名洞始因積勞繼患時症近雖稍愈心悸日甚正在趕緊調治假期滿時荀能病不加增當卽晉京跪聆宸訓斷不敢希圖安逸自外生成伏乞代奏文洞（丁） 
[派員調查日本地方自治之條目廣東]  
　　粤省龔署桌以地方自治條目紛繁事情複雜近人所譯日本市町村制及地方自治各書類多詳於理由略於事實非再行切實調查叅以中國習慣法恐難見諸實行查有廣東候補典史陳鴻慈前由官費派往日本留學畢業後復自費入法政大學本科堪以擔任調查特將應行調查事項酌量擬定飭令該員在東就近調查報告以爲實行自治之預備條目列下 
[第一類　調查事項]  
　　第一自治團體之地域（一）區劃之設置（追考其當初設置之　　方法）（二）變更之手續（三）廢止之手續 
　　第二自治團體之吏員（一）吏員額數（二）選仕方法（三）職務　　權限（四）職務規程（五）有給職與名譽職對於前二三四三者之　　區别 
　　第三自治團體之事務（一）議政事務甲議事規則乙决議事務　　之手續丙發布自治條例之手續及其内容（二）行政事務甲固有　　事務之辦理方法乙委任事務之辦理方法丙行政官之監督方法　　第四自治團體之財政（一）收入甲財産（如水道病院學校道 
 
 

Page 4

 
 
　　路橋梁公園隄防溝渠家屋田土等欵調查其建設修理及所得之　　利益）乙租稅（稅之種類征收之方法）丙手數料（種類及征收）　　方法）丁公債募債之方法償還之方法及其他手續）戊科料過　　怠金等（科料過怠金之原因及征收方法）已實物賦課（日本名　　天役現品者卽此其原因及　方法）（二）支出甲豫算之　續乙　　管理財産之方法丙支出金錢之方法丁决算之手續戊會計檢查　第二類　報告規則 
　　（一）調查員依前列諸件每月二回報告之前列諸件以外如有關　　於地方自治者亦得隨時報告（　）報告之方法文書爲之附年　　月日並注明第若干號（　）報告書付郵便局寄廣東省司衙門　　買掛號單以防寄失（四）市町村之詳細規則有刷印成本者卽購　　成本寄回該價若干田本處補付（五）自治地方制度範圍以内諸　　事項本處如有函詢調查員有答覆之義務 
[呈控校長汚辱學生之禀詞杭州]  
　　杭省高等小學堂校長孫耦畊君近忽被人指爲姦汚學生於廿一日下午在明倫堂集衆評議經浙撫飭令解散等情已誌昨報專電茲將具呈學轅禀稿批詞照錄於後 
[商人趙士翰士提學司禀]  
　　竊士翰長子名學詩年十四歲於三十一年正月間考取浙江高等學堂附屬初級小學弟七所肄業由章從欽保證於去年暑假時升入楊凌芝巷高等小學肄業由宗左林担認保證列入丙班今年暑假前考試名次幸列第七　學期甫届一年放假歸家屢言不願進堂再四詰問幼兒一味嗚咽不言本月十六日已逢　堂日期士翰以靑年嚮學爲第一要義何可貽誤終身始則開道繼則强迫幼兒迫於無奈立言學齡幼小易受孫校長汙辱如再進堂廉恥喪盡經士翰探問幼兒同房間壁舖之學生黄榮泉果有其事瑣息述明父子天性實不忍隋兼聞外間傳布該堂校長種種穢迹被汙者亦不止幼兒一人祇以彼此顔面攸關無人舉發卽該堂學生潔身自好者因此在他校報名亦甚紛紛士翰雖業商頗知淸白自愛兒童年幼無知陡被校長諉姦是可忍孰不可忍伏查學校章程以敦品立行爲先校長如斯禽獸不若奚論品行况雞姦幼童定律綦嚴孫翼中身爲校長凌嚇何難誰無子弟孰能甘此且穢德彰聞攸關全省學界名譽若不提訊澈究按律嚴懲轉使受辱之祖宗傷心泉壤而惡俗更易傳染學校更無整頓之一日矣除禀各大憲外理合瀝陳下情伏乞大人察核批飭提訊以遏淫風而維學務不勝頂德之至謹禀 
[商人宋左林上提學司禀]  
　　竊左林與趙士翰向託世誼其子學詩現年十四歲曾在初等小學第七所肄業於去年秋間提升入楊凌芝巷高等小學堂由左林保証初以爲事關公益不妨担　詎料本年夏季放假歸家左林近離咫尺時相過從該生屢言此後願投考他校左林猶竭力勉勵至本月十四日因聞開堂在邇勸令遵章入校無如該生年雖幼小頗知廉恥略露孫校長翼中汚辱情狀言之嗚咽左林倉猝聞言疑信叅半續察訪外間謠風甚熾左林亦不便詰詢該生忽於十七日該生之父趙　翰再四盤詰始知受辱究以下便面責來書痛陳冤苦曁知决計控告左林責關保証惶恐無地伏思孫校長翼中案居學界豈必忍爲　獸之　貽羞全體學塾而趙士翰函辨確鑿亦不至犧甡祖宗父子之名譽託詞汚衊况孫校長夙愛憐該生且有津貼每日學費憑証該生旣受如此感情必非挾嫌可知事出意外不得不自行檢舉伏乞大人察核秉公澈究謹禀 
[附提學司批]  
　　學堂之有校長所以爲多士楷模理宜圭璧束身方爲不負委任今據該商等所禀杭州高等小學校長孫翼中誘姦伊子趙學詩伊子不受汚辱因於暑假歸家不願再赴該堂肄業詢之同學生黄榮泉知果有其事日稱被孫校長姦汚者不一其人均以顔面攸關忍而不發又據宋左林禀稱校長汚辱學生保証自行檢舉等情前來雖據該商等一面之詞難成信讞惟核閱兩禀言之鑿鑿恐非無因事關學界汚隆非尋常案件可比　不究辦學務前途何堪設想仰仁和縣迅速傳齊一干澈底研訊虛坐實究禀候核奪母稍瞻徇切切（使） 
[又附兩造傳單]  
　　浙省學界經官紳熱心組織日漸發達規則頗嚴不料近聞楊凌芝巷高等小學堂校長孫耦耕有姦汚幼年學生之事己由該生父兄呈控各憲在案此事關係全省學堂名譽虛實均應澈查特定於本月二十一日四點鐘在杭府學明倫堂開會評議務祈紳商學界諸君子惠臨學界幸甚浙江幸甚知耻社冋人公啓 
　　敬肅者敝堂校長孫先生無端爲人誣告學生等聞之驚駭之　孫先生平日待我等寛嚴並用最重訓練又照顧無微不至因欲監察學生之起居特在寢室亦列一榻冷天爲學生等蓋被熱天爲學生等開牕常常有之不料有丙班學生黄濚泉與趙學詩串通誣我孫先生黄濚泉爲證人黄濚泉欲保送陸軍小學孫先生因其家屬無信未爲保送因此懷恨暑假後曾來運動學生袁華胡銳孫用柱項宗羽等云孫先生與趙學詩之事汝等可作見証學生等責其豈可如此亂說自此黄濚泉不復談及黄濚泉可憑空來運動學生作見証則彼之所爲見證亦係憑空不實可知且聞控案中云被汚者不止一人此事不但壇孫先生一人名譽並壞及我全體學生名譽我學生烏能忍受祇得呼告諸位先生之前想諸先生爲學界名譽計定能開會集議辦法不勝迫切侍命之　浙江高等小學全體學生公叩 
 
 

Page 5

 
 
[提議誣拿革命黨之傳聞松江]  
　　松江醫生韓半池家被人誣告隱匿革命黨由浙咨蘇查搜一案己誌前報茲聞松郡人士以浙撫但憑密告之言卽行電咨查搜此風一開將來不論何人皆可藉端陷害因此大抱不平由某某二紳發起邀集學界中人决議報告江蘇教育總會請其詰問誣告之人坐以誣告之罪以安人心而爲將來之告密失實者戒聞教育總會已允於提議後函詢蘇撫矣（庸） 
[比使又索粤漢鐵路舊股賠欵廣東]  
　　粤漢鐵路三省合力爭回自辦時經鄂督與美國合興公司訂立贖路合同中外皆知已成鐵案今忽有比國柯使插入要求照會外務部轉咨鄂督鄂督以此事太覺無理按照所開各節分别駁拒咨復外部並札行粤路公司知照今將札文錄下 
　　（前略）准外務部咨開光緒三十三年三月二十六日准比柯使照稱本國國家飭令本大臣將粤漢鐵路股東現在情形申明該股東等之利權從前美國公司曾定合同包築粤漢鐵路該美公司所費建造欵項中國國家作爲五釐股分卽以全路担保然美公司兌交中國股銀係按九扣而得復又轉售其所得之利益與購價相較甚鉅查美公司原爲圖得其業將費去之造路欵　售中國國家認准之股分與比國人價值共計二百二十二萬二千金元勸業總公司與公司聲明如按九扣還欵不能承認原合同内載如中國先期還欵須按一百零二五加賠應請轉致湖廣總督查照以便各股東商酌早爲了結等因前來除兩次電達外相應抄錄漢洋文照會咨行查核迅卽見覆以便輸覆到本部堂准此查此案前准外務部兩次來電當於元電復云勘眞兩電悉粤漢路一案先造路後贖路中國皆係與美立約與比國無涉前年贖路草約内聲明將上開各項合同之特權利權注銷正約又云經合興股東多數及董事等照准實行今比使忽來插入要求中國斷不承認去年比使過鄂面　及此當卽告以有話可自向美國說渠默然此事比國萬分無理請外務部力拒之爲幸要指不過如此至其詳細情節電文太長容由郵呈等語譯發在案茲准前因查粤漢鐵路原訂借欵造路全同後訂償費贖路合同中國皆係與美國合興公司訂立與比國毫無干涉借欵合同内載借票若於二十五年之内取贖每百元加岾二元半等語此本各股東之利權然自前年合興議定註銷借欵合同先於草約内叙明允給美金六百七十五萬元將上開各項合同之特權利權注銷並聲明已售之借票二百二十二萬二千元如買主願意收存每百元應按九十元計由總數六百七十五萬元内扣抵嗣又於正約叙明上開草約經股東會議批准又經股東多數及董事等照准實行復聲明已售之借票或留存或續還限四十日如借票業主或業主等不如期將所定辦法知照合興卽作爲願意留存借票中國可將留存之票每員按九折在末期付欵扣抵各等語當時照此簽押定案中外皆知是以中國第一期交合興美金二百萬元末次交給二百七十五萬二百元其餘一百九十九萬九千八百元扣存抵付九折借票之欵曾准出使美國大臣梁來文咨呈外務部有案是從前借欵原合同如未注銷則在二十五年之内取贖借票自應照原合同每百元加二元半取贖今原合同早已注銷合興股東已得中國註銷償費聲明將借票每百元按九十元計算則借票九折取贖之說已成鐵案今比使照稱各節無一與贖路合同符合試分别駁之（下略）（酉） 
[閩商願繳巨欵包辦烟膏專賣厦門]  
　　禁閉烟館之後政府雖擬以烟膏歸官專貿然尚未見實行故善營利者均揮其敏腕運動官塲以冀博得專買之利益聞閩省烟膏前月曾有閩紳某氏擬欲招股包辨迨後其事漸歸泡影至今又有僑厦某紳擬包辨全省烟膏之專賣全年願繳官欵三十萬圓據聞已有定議云（新） 
[高麗亡國史補安東]  
　　本報前紀高麗亡國事實均從西報迻譯而來零篇碎什不成片叚今得安東友人函示顚未較爲詳盡因補錄之日本政府此次處置韓國事件韓民極多不服屢欲暴動六月十二日後韓人密謀起事被日本用兵力解散十三日日韓巡警將不願韓王傳位之宫内府大臣朴泳孝及李道宰等拿問下獄十五日統監交　韓新約稿於韓政府由韓總理大臣李完用等往返會議二次卽與日統監伊藤博文外部大臣林董於是晚一時訂定十七日宣布後林董回國二十二日定裁兵之議二十三日韓軍部大臣在日本駐韓司令部長長谷川大將駐所召集各高等軍官宣示詔書令於十時赴教塲領恩餉遣散韓第一聯隊長朴聖煥受命回營以手鎗自戕兵士憤激遂向日本教習栗原大尉發鎗其鄰營第二聯隊應之日本調兵抵禦在西南門互戰甚爲激烈日兵用機關砲轟擊卒將韓營占領日校死數人兵士死傷數十八韓兵死傷百名被捕亦百餘人是日裁去韓京步兵八百餘騎兵二百餘其詔書略謂國事艱難宜裁冗費現在軍隊係由募兵而成未足爲國家完全之防禦將來擬用徵兵之法以期兵力鞏固除皇室必要之侍衞隊外其餘各軍一律裁撤酌給恩餉各就其業等語同時並詔致日统監略謂軍隊解散時預防人心動擾或有違旨暴動尚賴統監鎭壓云云幷於二十五日刋登韓前王西七月二十日之詔略謂李相　李鍾偉李儁僞稱密使合置重辟令法部依律嚴勘現在各道韓兵均已裁撤派有日軍駐守幷以警務顧問官丸山重俊爲警視總監以原任警務使　然壽副之日爲日人充韓官之始現統監府日員已有二十餘人聞將 
來尚須增設云（未） 
　　叔子曰高麗亡國矣此等警聞激於耳膜雖至麻本不仁之人腦筋亦當躍躍動而我政府乃晏安如故嗟夫高麗非以晏安亡國者哉 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
（中國之程度） 
要摺 
[農工商部尚書溥頲等請派大臣攷察南洋各埠商會摺]  
　　奏爲南洋各埠華僑商會漸次成立謹開單請旨簡派大臣前往考察奬勸以懷遠人恭摺仰祈聖鑒事竊查南洋各埠華僑居多類以商業自謀生聚比年以來如檳榔嶼新嘉坡爪哇島之泗水巴達維亞等處商民逖聞朝廷特設農工商部注重實業内地公司商會次第振興延頸跂踵喁喁欣向先後以建立商會請於臣部均各隨時秦給關防並劄派總恊理以董其事而觀厥成惟查各埠風氣各殊知識亦異有僻處荒遠限於資力而無以自通者苟招懷之無術終澳散而莫收查臣部於光緒三十一年奏派前右丞王淸穆馳赴南洋考察商務藉資聯絡行抵香港以事折回比又年餘各埠商會漸次成立亟應簡派大臣迅往撫慰以宣上德而通下情庶不辜其向往之忱而益動其來歸之慕且臣部近奉諭旨奏有商爵專章亦宜宣示中外各埠商民俾知鼓舞其有與定章相符合卽由該大臣首先奏咨請奬庶不遺在遠皇仁徧則愈切謳思有開必先庶民興則自無邪　所有開單請旨簡派大臣前往南洋各埠緣由理合恭摺具陳伏乞皇太后皇上聖鑒訓示謹奏奉旨欽此 
[吏部奏請添設額缺摺]  
　　奏爲部務殷繁司員勞勩　請添設額缺以資鼓勵恭摺仰祈聖鑒事竊以爲政之要首貴得人用人之方端資鼓勵臣都任寄銓衡公事素稱繁劇而選功兩司公司黜陟責任綦重端緒尤繁况現當厘訂官制之際變通舊例更訂新章辦事之難迥非昔比溯自裁吏以來事無鉅細皆司員親手經理臣等督率司員昕夕趨公常虞不給以故上年奏調内閣中書各員並請將舉貢捐納人員一律簽分加以裁缺各員紛紛簽掣到部雖部務藉資分理而人數幾增一倍且嗣後每月分發人員陸續簽分到部人數愈多補缺愈難查臣部額設滿漢郎中十五缺滿漢員外郎十六缺滿漢主事十八缺從前按資序補已屬非易今人數加增缺額如舊而裁缺人員相間輪用又分其半若不設法疏通勢必日形壅滯序補無期殊不足以昭激勸查度支部禮部農工商部等衙門或以事務倂入或以分部人多皆請添設額缺均先後奉旨允准在案臣等公同商酌擬請將臣部文選司添設郎中員外郎主事各一缺考功　添設郎中員外主事各一缺不分滿漢揀選當差得力之員一律酌補庶於鼓勵人材整頓部務兩有裨益所有擬請添設臣部司員額缺緣由是否有當謹恭摺具陳伏乞皇太后皇上聖鑒訓示謹奏光緒三十三年七月初四日奉旨依議欽此 
内治部 
[株洲奏准添設同知湖南]  
　　湘潭縣所屬之株洲地方自萍潭鐵路告成該處設　火車站又爲安源煤礦接近之區事務日益繁劇業由大　奏准於該處添設同知一員已於日昨札飭湘潭縣任令緝臣親往株洲勘驗地址以便建築官廨聞大令已於初十日前往履勘矣（經） 
[組織法政傳習所鎭江]  
　　鎭郡師範學校添設法政一科延聘日本早稻田法政卒業生王君元爲教習並擬在學務公所設立法政傳習所每星期演講三課以便通城士子就近聽講立地方自治之基礎（退） 
[提學使兼署藩篆長沙]  
　　調補湖南布政使司吳方伯引孫來湘履新　需時日而現任吳方伯瑞卽須入京赴大理院卿新任所有湖南布政使缺刻由湘撫岑堯帥譤委提學司吳子脩學使督行兼署已訂於本月十九日接篆（私） 
 
 

Page 11

 
 
[嚴札廓淸洲地積弊　安慶]  
　　皖撫馮中丞札飭各州縣略謂皖省沿江各屬洲地久未淸丈漲坍縻常前奉諭旨飭令派員設局舉辦淸丈業經山局分委各員前往各州縣會同查勘在案茲訪聞各該牧令於此次委　到境竟有坐視因循漫不經心者致令委員到洲諸多掣肘各洲民因而藉口　撓違抗似此情形實屬玩誤已極合特專札通飭遵照無論委員查丈洲地　須督同分别認眞辦理倘敢再事玩違致誤要公定卽擇尤叅處如有地棍把持阻撓違抗豪强兼倂情事亦卽從嚴詳請究辦本部院言出法隨愼勿嘗試（化） 
[嚴禁私行小票長沙]  
　　湘省市面近數年來除各錢店出有一千文紙幣外其北城外之和豐火柴公司蠶桑公社及城内之乾益字號均出有二三百文小票以便行使已先後禀請地方官批准立案嗣後無論各色店鋪亦相繼印發一二百文小票雖經商務局示諭凡出票之家均須赴局報明掛號由局核准始可乃近日各店舖不免視爲具文如茶樓烟館彩票雜　及一切小貿易之聚多出一百文小票偶　倒閉受累者多屬貧民本月初經長沙府會同長善兩首縣出示禁止限於八月内陸續收回詎出示之後謠言四起以爲各小票多有不日倒騙之事於是執票之人羣往索兌聞寶記一家因兌票者多幾至應付不及幸預備甚早得以無事惟東牌樓朱恊泰爆竹店以出票太多索兌者愈聚愈衆經府縣會　各營極力開導循序兌付而執票之人竟敢抛擲甎坭逞兇違抗至將該店封閉日昨復由府縣會銜示諭凡出票各店仍遵前限一律收回至執票之人亦宜陸續前往以次兌取不准故意擁擠恃强爭閙並許由官作主不能任其短少云（叔） 
外交錄 
[駐法欽使查復新世紀報宗旨北京]  
　　法國巴黎有華人創設新世紀報以革命民權爲宗旨經外務部電詢劉使密查已誌前報茲據劉使復稱該報係華人私設託法人出面代辦散布邪說搖惑人心殊爲可慮惟法國本存言論自由之權而報律中又無妨害他國治安可以禁止之明文祗得婉詞諷彼外部看其如何覆答再議辦法一面曉諭留法學生不得涉及此事以免誤入歧趨云（木） 
[美國教會購地之分别安慶]  
　　外務部咨行皖撫略謂近來各國之在内地置買基地建造教堂者不可勝數茲美國教會購地契中未載何國字樣以後不免含混請咨行各省嗣後如美國教會在境内租買房屋基地契上務須添載美國兩字以免混淆而淸界限現馮中丞已札飭洋務局遵照矣（周） 
[駁斥禀辦闖搶樟腦之批詞福建]  
　　閩首洋務局批三五公司加藤米太郎禀請查辦闖搶樟腦按約拘追由據尤令禀請三五公司工人與廖阿七等因諸扭毆當已飭差彈壓解散嗣據該工人喊控提騐並無傷痕訊據被搶時表洋銀查無其事又據三五公司稱廖阿七追至公司搶腦數　担請勘當經派差拿獲被告周阿嚴到案訊供僅止扭毆並無搶奪情事查廖阿七等如有搶腦該工人豈不見聞何以提訊之時並未提及且公司係在大街猶是白日難瞞鄉鄰耳目何能揑搶第廖阿七因角閙扭毆亦屬不安本分應予懲辦並另傳鄉鄰查訊等因查工人猜賭滋事角閙　縣飭差彈壓保護而該工人提驗之時並無指及搶腦明係事後砌揑地方官不肯保護　語更爲不實該鈐木米大郎所禀角閙扭毆一節顯係朦混總之洋商果無違約製造並不長久居住斷無不爲保護之理（後略）（水） 
軍事界 
[徵兵調駐江隂鎭江]  
　　駐鎭南洋三十六標步兵第一營管帶兪紹瀛大令近奉江督端午帥檄飭將所部兵士移駐　隂以資防守並調向駐江寗三十五標第一第二兩營到鎭塡紥現兪大令已定于二十六日拔隊起程（退） 
[趕修行軍要道鎭江]  
　　南洋新軍各鎭本年舉行秋操前以鎭郡西鄉高資龍潭等處爲行軍必田之地曾派員履勘大勢卽以路窄爲嫌乃自夏季人水後愈多傾陷現新軍第九鎭徐固卿統制已於二十日遴派員弁前往督工修理矣（應） 
[請兵彈壓匪徒湖北]  
　　鍾祥京山交界之楊家積兹因民教不和雖已　次了結然匪　借此大肆謠言民心惶惶現由兩縣會禀晋省請兵彈壓已蒙張中堂派撥營勇前往於日前抵境人心頗爲鎭靜（木） 
[水軍餉項服式已定湖北]  
　　鄂省前在日購回之淺水兵輪所有軍士服式餉項近經督練公所議定開摺呈請中堂督憲核准頒發 
[江督愼重江隂江防南京]  
　　沿江各屬近來梟會各匪出没靡　江督以汪隂縣爲水陸衝衢必須文武聯絡防緝始能得力遂加委江隂縣孫令友萼隨辦江防營務處會合水陸各營認眞巡緝以資綏靖（宫） 
[江督批准購換山砲五隊南京]  
　　江督端午帥批　編陸軍弟九鎭詳炮標呈請購換山砲五隊以資訓練由現在南洋僅成一鎭所用鎗砲裝械自不容稍有異異該統帶請換用日本山砲五隊以歸一律及呈便利五條所見甚是仰候札飭督練公所查照前次購砲價目計山砲五隊究竟需欵若干呈候本部堂核定籌議的欵飭員訂講可也（諟） 
教育誌 
[劄行學堂考試畢業辦法蘇州]  
　　江蘇毛提學奉到學部劄文内開據普通司呈稱照得本部奏定考驗遊學畢業生略仿外國學堂辦法凡通計八十分以上者列最優等七十分以上者列優等六十分以上者列中等體察情形寛嚴尚屬得中將來京外各學堂擬請按照分别等第辦法一律推行以歸畫一由本部將奏定各學堂考試章程詳加修改通行各省辦理至各學堂學生尤應明定級次於學年考試時從嚴核較分别留升免致學生有循例畢業之思想求學必較切實而程度旣經畫一將來循級遞升庶無叅差之患等語除分行各省外希卽遵照辦理（必） 
[江督電飭畢業學生回業南京]  
　　代理奥國欽使兼留學生監督 
 
 

Page 12

 
 
吳挹清致江督電云五匠下月畢業應否飭回請示當經端午帥覆電云五匠畢業請飭回華每人川資二千馬克卽在此次所解學費内支給餘欵存儲留爲三生將來畢業川資之用並然電告啓程日期當派員赴滬迎之（宫） 
實業類 
[和愼銀行將次成立常州]  
　　常州開設和愼銀行一事疊誌前報茲聞前日惲莘耘君邀請各業會議後計前次錢典兩業以及此次各業所認股本共有十一萬多元而惲君再自籌四萬元共集十五萬元先行開辦其餘十五萬元俟成立後再行續招現己租定大街盧錦堂房屋爲銀行辦公之所並請盧君爲該行經理現在惲君因事赴通回常後即可擇期開辦云（言） 
[札催呈送各種礦質南京]  
　　江督端午帥札兩江礦政調查局文云據留比學生陸安禀稱現正學化驗各種礦質及各項大工藝化學並入比國化學之會與諸化學博士研究新理月必入各種工廠考查我師帥可將南洋礦質寄數種來由生化騐並南洋開何項工廠如鍊各項金類及製造各種藥品並造玻璃造糖等類可冩信寄生由生繪圖帖說送去借以稍盡一點學生義務等情本部堂據此查前據江南英法比德遊學生監督詳礦學專校生陳傳瑚等程度漸進請飭寄礦質化騐等情當經札飭礦政局檢齊各種礦質呈送來轅轉寄迄今未據送到合再札催卽便遵照（宫） 
[禀請豁免洋廣厘捐寧波]  
　　甬郡和豐紗廠總辦顧釗日前具禀道憲謂該廠購運製紗原料進口報完正稅復納洋廣厘捐以致本重價昂不足抵制洋貨請予豁免洋廣捐以期擴充銷路等語喻觀察已據情詳請農工商部曁浙撫核示矣（躬） 
[禀請駛内河小輪蘇州]  
　　商人徐承嵩現擬釘造日駛内河之小輪一艘專在蘇州鎭江丹陽等處載客運貨先報商務局遞禀當經蘇觀察批飭逕禀關道核示（出） 
瑣事欄 
[批飭趕緊撲滅蝗蟲湖南]  
　　湘省中路巡防第十二隊吳管帶以寳慶府邵陽武岡交界之第坪洲一帶現有蝗蟲叢生樹葉草莖蠶食殆盡等情禀報撫轅奉岑中丞批云蝗蟲萌生最爲田禾之害必先於初起之時竭力撲滅以免蔓延該管帶據報卽經督同西勝局紳范成均等用稻草鋪洲洒以洋油縱火燒滅辦理甚屬妥速獨惟處依近小洲現又生蝗恐他處亦所難免亟應趕緊查明分别捕除以衞民田（經） 
[日商試驗洋龍遇害長沙]  
　　湘省西門外日商泰生洋行淺井平吉君於本月初六日有客至該行購辦洋龍曁藥水龍等當場試騐偶爲藥筒炸裂致將該日商右喉冲破並冲斷喉管立卽倒地當經日醫佐久閒君用藥水施救無從醫治逾時殞命比由該行報知日本領事及新關會審委員均往驗視聞該行已電知漢口總行所有行中一切事務暫由和田吉村兩君代理照常貿易（敏） 
[家丁散播謠言寗波]  
　　寗波府文縉臣太守前奉撫憲諭飭革除陋規故將應用家丁一切節省乃有家丁孫祥李順因被辭歇卽啣恨散播謠言謂太守有勒索安衙門包等事未幾卽聞太守有被參撤任消息浙提吕道生軍門寗道喻庶三觀察頗爲駭異現已會銜函逹浙撫張筱帥代爲剖白一面由太守飭令家丁王喜赴杭將孫祥扭案與之質對今 
[選舉董事挑濬河道寗波]  
　　寗紹台道照會商務總會據東街方九霞等各舖禀講在舖租項下帶抽捐銀若干以爲淘河運泥淸街之費現在米貴民貧趁此開辦亦可以工代賑當經批准照辦在案現由商董吳君邀集紳董彚議辦法當卽舉定董事范翊鈐林鍾峽童德厚吳輔藻湯遠嶸江厦余承誼沈敦灃梁秉年包用康等九人以資督率 
東京通函 
[叅觀美術學校紀事]  
　　通國美術學校有四惟下谷區美術學校爲官立學生皆由中學升入其有另行考選祇習實業不聽講授者考選時人試一畫合務亦准收入學階判三級豫備科一年本科四年研究科三年本科卒業不攻研究科者聽教科列日本畵西洋畫彫刻圖按金工鑄造漆工共七門科目分實習（各科同）解剖學（日畫西畫彫刻三科同）遠近法（日畵西畫彫刻圖）按四科同）圖畫圖按法（各科惟西畫科無美術學及其歷史（各科同）外國語（各科同）用器畫法（日畫西畵圖按三科同）木炭實習（日畵彫刻兩科同）鉛筆水彩畫（日畫科）毛筆畵（西畵科）教育學及教授法（日畵西畵圖按三科同）塑造（彫刻鑄造金工三科同）木彫牙彫石彫鑄造（彫刻科）建築工藝制作（圖　科）彫金鎚起鎚金（金工科）蠟型檢械學大意（鑄造科）工藝化學（金工漆工科同）蒔繪調漆彫鏤）漆工科（體操各科同）吾國以小道不足致遠鄙而不爲此則分科講習務極工巧適世用以爭世界利權爲目的用意逈别矣日畫科見毛筆畫之山水人物鳥獸花草屋宇具有法度大抵一年學運筆二年學勾畫三四年由臨畫而寫生學年漸加則所詣愈進各科大概然也西畫科陳模型數十具皆羅馬希臘人形千年前所製者東西洋畵法之别東洋取線西洋取影取影之法以紙斜置木架上先對人首模寫隂陽凹凸活現紙上然後畵全體蓋畵法難在畫首習西畫一二年内祇是畫首首肖則全體皆肖此理自英人闡之據畵師謂中國古畵如王維李良師思想最好惟二公本詩人講思想不講家法不免蹈平面之扭此所以見拙於西畵云彫刻科分木彫牙彫兩種木彫教室學生刻鳥獸形狀皆置現成像於案上以資取法有女子像聳立室隅爲古技藝神有男子觀書像係英人氈拿發明種豆原理者牙彫教室見梅菊盧橘蟹蝶獅象各成蹟象牙爲體嵌以珊瑚文貝鮑壳玳瑁五色璀璨令人目眩兩室學生各按學年别爲四級每級均有標本及成蹟覼列玻璃櫃内以備研究循序善誘之道也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[最新小說栖霞女俠出版]  
書爲日本巖谷蘭軒自述而亞東破佛譯儒冠和尙評思想高澈詞語精潔現身說法皆大歡喜孔腦佛腸一爐陶鑄是以小說之體參上乘之禪而足以點頑石之頭爲小說界之一大特色誠加本書所云黃種必讀者也每册定價大洋二角半　總發行所華商集成圖書公司　發行所上海棋盤街點石齋○四馬路開明書局 
[華商集成圖書公司印刷部廣告]  
本印刷部現遷移英大馬路泥城橋東堍五十三號洋房内如有函件請逕寄該處可也 
　　本公司鉛板棧房歲字第一百零一號德律風一千五百八十五號 
[集成圖書公司小學教科初等國文教授案]  
第一學年前期下價一角半算學敎範第一學年前期下價一角半圖畫範本第一學年前後二期價每册一角圖畫敎授案第一學年前後二期價每册一角均出版　仍有小學敎科全書總例奉贈 
 
 

Page 18

 
 
小說 
[寫情小說幻邦奇遇錄（美國企格林原著）（二十四）]  
　　尼卡忒聞之。猶憶古史所載。墨西哥徧栽椰樹。椰樹之性。不惟最耐人飢。且足增人之力。故自聞楷麥所言。乏食之心置諸度外。但問曰。此室路旣相通。則前者曷不聽直提之指揮。將計就計乎。楷麥笑曰。無論我旣至此彼必縱餒虎踵至以相害。卽不然。我亦能循路而出矣。安保君不以愛我之心。愛直提乎。直提雖得所。其如我岑寂何哉實告君。我自遇君後。寗爲情死。不甘獨生。君聆此言。得母謂我情之癡耶。尼卡忒曰。不惟予也。旣我亦何獨不然。顧我儕久佇於此。非善策也。脫直提至此蹤迹之。將若何。楷麥曰。不然。彼旣不知此間所通之　。豈料我之人此室乎。吾意山路崎嶇。異常勞瘁當此天漸就瞑。不如暫爲休息之謀室雖湫陋。勝露宿多矣於是諸人乃各據地坐晚餐而後卽和衣以臥於斯焉。無何。諸人相繼覺。已東方白矣諸人食椰葉後歷宵而晨。果不覺飢從中來。咸大欣說。惟自太隂室而出。蹊徑偪仄堆石塞途頗不良於行。其時尼利二人。各挾所懽。載行載言。幾忘勞頓。惟喬克則獨行　踽頗覺寂寥。敦企本亞東産。言語淸利。貌亦可人。與屠拉携手偕行。漸能效其所語。故彼此亦遂情投而意合焉。諸人日餐椰葉。夜宿石巖。心雖怡暢而容則不免瘦削。俄而距啓行之日已三日矣。正以層巒疊嶂無一線之光明。空氣不無遏塞。心方鬱悶忽覩數十碼之遙光熒熒然楷麥指示曰。前者避患之地。其在此乎。諸人趨至之。果見芳草鮮美。落英繽紛。碧水淸漪映帶左右。而蜿蜓流入於深林之中。利輔賴亦以手挽喜爾達而言曰。此卽培牟喬河發源處也。維金苟未爲所毁。則相去當非遠矣。楷麥曰。直提前至維金時。但以催眠術施之。全船之船員。皆未加害。卽船之所泊。亦未改易其處。蓋旣得諸君卽入之於三小舟也。利輔賴欣然曰。洵如此說。則自失我儕之所在。船中諸人。正不知驚惶奚若。我意平日旣能盡忠於我。雖相隔數日。未得我儕之所在。當猶以找尋爲主義。未必遽歸紐約也。尼卡忒然之。方言時。一壯鹿自山穴出。疾奔而前。諸人正以僅食椰葉。縱不覺飢。終以久不嘗佳味。爲。憾遽出槍擊之。鹿中彈。衆遂臠以煮之。 
國外新聞 
[]  
[日本火災實數]  
　　二十一日東京電云日本箱館大火己紀前報茲悉所燬之屋産保有火險銀共值日洋四百萬圓統計全埠所燬房産不下一千萬圓是以此處商務之便利必經數年之經營乃可克復舊觀云 
[英艦隊遊蹤]  
　　二十一日東京電云英海軍少將摩爾氏率其所屬中國艦隊之一大部於昨日抵岑山港 
[南美樹膠交涉]  
　　二十一日倫敦電云據喬治鎭電稱萬屬琪愛那總督爲前十一日英將某闖入威内瑞拉園境强取樹膠一事深抱不安特向委内瑞拉總統克斯屈魯道達歉忱所有奪回之樹膠亦一倂送還以釋嫌怨 
[巴西亦添軍備]  
　　二十一日倫敦電云南美巴西國近向某某兩大公司訂造戰鬥艦三艘皆仿斯回脫萱式樣幷建大巡洋艦兩艘 
[美報激動輿論]  
　　二十一日紐約電云美國紐約大陽報預言美國海軍决不開駛他往云云大衆見之評議蜂起矣 
[英議院停會]  
　　二十一日倫敦電云英國議院業於本日行閉會式英皇愛德華親臨演說大致謂英與各大國之邦交其和好之情仍形完美目下和平會將來當能得大衆恊力以除爭戰之禍而崇和平之福卽此次内國艦隊之會操朕臨閱之下覺各艦極爲整齊軍士人等皆有紀律而能耐勞朕心極爲滿意再同盟日本國之皇遣伏見宫親王使英一事朕實甚歡迎云云 
[砂糖條約答押]  
　　二十一日紐約電云萬國砂糖條約改訂草案已於比京孛魯賽爾地方劃押 
[法人議論兵艦炸裂事]  
　　二十一日倫敦電云法國議院調查會近刋有報告一巨册謂前次（及那）兵艦炸裂一事實因Ｂ種火藥自然燃燒之故惟以實事論海軍中此項災害其直接之原因蓋由各項職務人員中互存反對之心而乏恊同一致之舉故有斯耳再者海軍砲隊官員於明定職守一事未免懈怠而其管理一端亦多混亂殊不能無責也以上譯字林報 
[摩洛哥近情]  
　　二十一日栢林電云僑寓摩洛哥斐資城德國人民約於今日可抵愛立虛地方居住譌皇慕連海飛欲攻京城而棄眞皇此事法人之意並無阻忤目下克薩孛朗卡城法國兵士又添六千人 
[豫籌調和中美爭端]  
　　二十一日栢林電云美太總統羅斯佛與墨西哥大總統提愛士爲調停日後中美洲各國之爭端已訂有約章 
[開濬商港]  
　　二十一日栢林電云普魯士之孛來們州已議定以八百萬馬克爲開浚孛來海文停船港之儒 
[罷工已息]  
　　二十一日栢林電云比利時恩脫回波埠碼頭罷工一事已經調停了結各工仍照常工作以上譯文匯報 
本埠新聞 
[商訂會訊新章]  
　　公共公廨案牘煩多除逐日早堂會訊捕房瑣案外尚有華洋交涉訂期會訊之案屢訂屢訊甚有經年累月未能結案 
 
 

Page 19

 
 
者刻經英副領事巴爾敦君會商讞員關太守改良辦法擬訂新章自後凡遇此等案情一經到案卽須連日會訊直至結案然後再理他案庶幾案無留牘以免積壓云（根） 
[德商擬至南市收花]  
　　德商瑞記紡紗廠擬在南市公義碼頭設收花處一所由該廠禀知德領經米雷爾君查得南市一帶碼頭有怡和老公茂三井等各花行今瑞記事同一律爰特函請滬道准其開設（列） 
[駁復華園串托洋商出名]  
　　滬道瑞觀察函復義總領事略云來函以商人老羅開設閘北華園上禮拜六忽有巡士飭令於每夜十二點鐘閉門現在上海地方有留園曁避暑等園均係徹夜任人遊憩請准買夜母使向隅等因查閘北警局此舉係爲地方衞生起見公共租界張園愚園等處均遵捕房定章於十二點鐘閉戸不准遊人八内可知西人講究衞生亦無不以徹夜遊園易滋疾病有害身命爲不然閘北地屬華界園名爲華實係華人所開不過串託洋商出名希圖阻撓警政而已卽使華園確爲義商所設而旣處於中國自治轄境内卽應恪守警章不得妄生異議務祈轉飭該商勿再干預致冐不韙至避暑園係隷法國租界母庸華官過問華園設在華境如果有徹夜開園情事自當一倂查禁云 
[請催避暑洋人回滬]  
　　德人克林姆偕同舌人洪邦富於本月中旬在崑山縣城内馬鞍山華藏寺内租賃居住崑山縣戴大令飭人查詢該德人據云係上海禪臣洋行執事現來避暑俟八月底卽須回滬云云大令以該處係屬内地洋人避暑恐與商民齟齬致起交涉爰於日前禀陳滬道請卽照會駐滬總領事催令該洋人赶速回滬以免意外（琴） 
[拘究爲首滋事工人]  
　　威海衞路二百十號吳順記洗衣作工人停工挾制等情己誌前報茲悉爲首之　祥生董仁記等三人昨己由捕房包探馬阿美拘押候究（根） 
[議定寛限倒糞時刻]  
　　城内輔元堂各董接奉本縣李紫璈大令照會速卽籌議各糞夫担糞時刻當於前日邀集各段董到堂開特别會議旋據各董議定擬將前定警章寛限一點鐘以十點鐘爲限傳諭六門糞頭向各鄉糞夫善言勸導若再不遵諭卽飭糞頭雇人挑倒云（厘） 
[縣署帮審易委]  
　　上海縣帮審委員洪兾昌現在另有差委不能兼顧昨由李紫璈大令禀請滬道派委候補知縣李光乾前往接替（甘） 
[禁止巡士訛索]  
　　總工程局警務長近聞各巡士有向各攤頭藉端詐取錢財情事於昨日發出示諭略謂凡在身受教育之巡士巡目諒已明其大體爾等惟兾有則改之無則加勉愼勿嘗試取咎自貽伊戚如敢故違定行嚴懲不貸云（永） 
[築笆糾葛]  
　　高橋東海塘脚下益家宅有益玉全向將房屋租與海塘工程局今因添結竹笆另築墻門被吳某指稱佔地將笆門拆毁一空並糾人將益痛毆昨由該局委員據情禀控到縣矣（車） 
[免備供張]  
　　滬道瑞觀察己於昨日起程赴通州察勘天生港開埠設關事宜聞觀察到通後並不另備行轅日間上岸察視晚住鈞和兵輪已先期電飭該處地方官不必辦差預備供給（泳） 
[新建藥棧之愼密]  
　　浦東高橋口火藥棧現已告竣聞其棧係新關稅司與滬道商同合辦專爲中西各輪船帶有危藥進口者提存此棧而公家所用之炸藥等亦存此棧所以工作十分堅固並雇用西人一名印人二名專司看管誠萬全之策也（草） 
[禁止車夫苛索]  
　　南市十六鋪各項東洋車拉載坐客往往苛索車資且有互相扭打之事實於行旅有碍總工程局董業己飭差探寗查如有此等情事着卽拘局嚴究（夜） 
[逃役先革卯名]  
　　總工程局董以局役黄林向林間藉案索詐被烟館生翁蘭生告發黄雖在逃未獲應先革去卯名俟獲案後再行嚴辦 
[巡警局編造門牌册籍]  
　　閘北巡警局辦汪頡荀觀察爲整頓巡警起見昨特飭傳各該圖地保諭令分赴店舖居民按戸查明年籍姓氏人數編浩門牌册籍呈候備查（根） 
[枷犯期滿開釋]  
　　沈家港斫柴爲業之湯麻元在草屋中私行設榻開燈被二十三保六圖地保賬錫亭搜獲烟鎗送縣奉李大令訊判枷號一月發該處示衆茲因期滿己三四日昨日由該保將湯解案請爲疎枷開釋（尾） 
[美界火警]  
　　昨午後五句鐘美租界北山西路衆安里十一弄二百七十八號顧春合家失火焚去披屋一間（西） 
[上海宫事]  
　　江蘇候補道李文濤塘橋巡局委員正任嘉定縣典史楊永康昨均到縣拜會明治大學卒業生試用知縣陸定昨日到縣禀呈自著商務新書三册新簡粤督張人駿日内將次由漢乘輪到滬滬上官場接到來電已飭辦差執事人等准備行轅接待（杞） 
訟案 
[會訊定貨不出案]  
　　英國增裕公司洋東控華人翁錫卿央保張子淸定貨不出一案前午讞員關絧之太守與英巴副領事提訊原告洋人投案聲稱翁向商人處定購麵粉等貨逾期不出人又避匿應請向保人張子淸究追訊之張供因翁患病實非畏避且定貨非止一人另有股束請察太守以成單確鑿未便推諉商之巴君判令被告一月後出貨如逾期不出一倂押追（根） 
[上海縣案]  
　　工程局前解命案要証金掌全到縣訊稱六月十五夜與蔡阿大同臥杜阿榮馬棚内被戇大金生等喚出至車站頭將蔡毆死伊在場目覩當據十二　副保陳春圃供該尸實於十四早上倒斃溝内查無傷痕報堂棺殮李大令以日期不符顯有不實將金管押在案今提杜阿榮之馬未陳阿七到案經襄審洪明府提訊陳供杜之馬棚每夜關鎖從未容人臥宿且未見過蔡阿大金掌全其人明府向金盤問一　遊移喝令批類二十下遂供年少無知前供悉係虛妄求恩免究判責二百板具誣供結逐出陳亦開釋○又訊喊寃之韓李氏供故未之兄妾王氏聳恿前妻之子生發將婦逼　串謀業産情急控求提究判候查明核辦○又訊朱嚴氏供夫侄前將坆地方單向王姓抵錢四十千挈侄孫福生往贖王姓索洋五百元藉此霸掯福生供同判飭差保查理○地保朱良佐欠上忙錢糧四十二千訊比押追陸春芳欠二十八千餘判交差明日繳楚（車） 
[公共公廨早堂案]  
　　妓女王巧紅在倪二保花烟間内賣娼迭遭該鴇凌虐復用鐵練將王鎖在竹榻上不　飲食以致奄奄欲斃經人報知濟良所飭探張寶榮於昨將王倪解究帮讞王肇之明府商之英巴副領事以該鴇殘忍已極判交官媒押禁五年女發濟良所調治○粤婦高沈氏將楊胡氏拐來之男孩經手賣與同鄉粤婦王張氏處得洋五十元茲　孩交張阿江之友瞥見報探將一千人拘究明府以各供不諱判各押西牢四年及官媒等處各一年仍追繳身價洋銀五十元繳齊給王張氏具領孩交其父領囘○梁薛氏在美界愛而近路與粤婦徐王氏租賃卜王氏成衣店樓屋一大間内設佛堂誘令粤婦李阿新前往酬神 
 
 

Page 20

 
 
可以療病得子李遂出洋三十元並銀二百十兩以爲佈施今李始知受騙訴明洋東譚華函請捕頭派探將徐梁於昨解究李投訴前情並請追還洋銀訊之梁徐同供求恩愿將洋銀交還惟三十元一半係李購辦香燭等類用盡求恩免繳判除將原洋銀交還外再各追罰洋五十元充西門外婦孺醫院經費仍將梁押至兩點鐘由捕房帶去拍照七天後勒令囘粤不得逗遛干咎○鴇母徐尤氏因欠自來火洋元控奉中西官判除還過洋三十四元外餘洋三十元六角交原保措繳在案昨解請究徐供六月分交洋十元與根榮代繳令措繳洋十元六角餘求免繳明府以十元並未繳案判將現繳之十元六角轉交英領事帶交原告氏釋出於下禮拜五投訊○趙阿裕前在單丁氏家帮工停歇後丁忽失鈔票洋一百餘元報捕查究在案一百將趙扭入捕房於昨解究趙極口呼寃明府以所控無據判趙交保開釋○葉阿狗竊取巢張氏家衣服明府以係過犯判押西牢九月○巡丁曹明海見胡阿三竊取碼頭上檀香判枷一天胡枷三天發碼頭示衆○鍾阿榮竊取主人楊百記家洋錫一箱賣與曹榮記得洋二十三元報捕解究判押一月仍補提收贓人到案訊究○徐順記牛奶攙水判罰洋五十元充公（根） 
[法租界公堂案]  
　　南京人任小泉上春騙某妓傭婦阿寳至大慶園用藥迷醉攫物在逃未獲詎又通同吳雲山汪阿方等向某機匠頭目陳瑞亭楊衡生購買軋花　及引擎等爲由在小東門客棧騙賭致陳輸去洋三千餘元及金鐲一對控由公堂一倂獲　旋　縣差汪吉亦持李大令信票投　移提訊究聶司馬判候此案訊詰再行送縣吳汪伍三人押候傳齊人証研訊○張王氏騙租五月生木噐質當一案昨捕房將所當之質票吊到一幷解請核示判當票給原告領去氏押七天○陳秀豐扭蔡阿六至案控稱吳寳生之妻與蔡姘識吳悞疑爲小的兒子所拐將兒子押在錢塘縣屬汪姓地保　被累不堪求察質之蔡供吳妻實被大作頭戴姓姦佔在象山縣籍求察判押候再核○陳鶴卿前因姦騙某　銀物經公堂判押三月業已滿期後因陳婦被前夫羅阿長具控捲逃等情故仍還押昨日傳案訊之陳爾娶張氏有媒証否答有兪仲海周連生爲媒去夏先過門至十月完婚求察判准予交保出外候示核奪○夏任福前與湯才寶戳傷吳阿五逃走拘獲後狡賴不認昨捕房將在押之湯才寶解案對質湯忽諉稱另有夏順福其人司馬以湯業已串同口供非傳原告到案對質不可遂判還押傳原告質訊（泉） 
[美租界捕房事]  
　　義商彚泰洋行控木作主林昌記承造房屋不照合同等情由該管領事照會關太守飭差赴捕房恊探傳訊捕頭立即照辦○李星記報被胞弟紏同流氓四五人强索不遂搶去賬簿等物求究捕頭詢得店在法界飭赴法捕房控告○施忠信之妻鍾氏急痧斃命甫經棺殮施亦陡患此症其子金桃急報一百六十一號捕車送靶子路工部局醫院醫治○張掌桂控百老匯路某俄人不給工資反行兇毆捕頭飭赴該管領事署禀控（酉） 
通信 
　　曾少卿致内地自來水公司函城南養疴久未趨承榘督調正饑甚庖人又以穢水告不獲己病中以一紙書上塵左右俯聽而指揮之爲幸不僅鄙人鄙人城南養疴藥爐庖湢用水大繁數月來水色黄濁以爲偶然初未致意迨至近今不特黄濁色且紅而味且莫矣南城疫癘盛行論者咸歸咎於公司之水惡言雖過當不爲無因嗚呼公司人材亦旣濟濟其事亦旣各司乃竟月領水薪不問水事稍有良知能無愧對今與公司約水不改良卽當傳知用戸暫停付價事關公益且礙衞生足下亦不忍作壁上觐也（下略） 
　　敬啓　　商聯單於光緒二十三年　上論開辦收囘利權免奸商得　射之弊總會設　鎭江　歲曾設支會山東徐宿一帶一則稽查貨不到口一則代客驗票可免　差　案等情因整頓商務起見詎料宿遷錢公所兠欖客貨驗票始則侵越權限繼則受洋商所使故意　壞於六月間私立圖章加蓋華單代客送縣驗票縣署驗無支會屬記要加驗費遲至八日未發該公所反電致鎭江商會揑造支會誣言從中作弊商會因與華商總會如有權限未便過問錄電仍交總會代查總理當卽電知宿遷支餘至縣署將錢公所未驗出之票代爲取出縣署見支會司事去取並未留難乃係錢公所受洋商之賄致以撥亂成章所用華票裝金針菜至仰化集捐該公所故意加錢數百文破壞華單規則使票不得暢行流通仍是利權外溢此種奸思實深可惡華單總會設立多年日漸銷旺未立支會之前宿縣署每票驗費四千文兩票八千文由去歲立支會以來敝司事與宿遷黄大令磋商减少每票驗費三千文兩票四千五百文均爲振興商務挽回利權起見錢公所乃揑造誣言私欲侵越權限破壞成例爲此登報聲明再有前項情事定行上禀　究鎭江華商聯單總會 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
