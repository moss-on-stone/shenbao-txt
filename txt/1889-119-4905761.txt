# 1889 - 119 - 4905761

 

Page 1

 
 
[一百八十六號畫報出售] [  點石齋告白]  
　　此次畫報首頁繪有克復金陵第三圖大功告成逆首顯戮上伸天討下快人心迄今己踰二十年猷可想見當年之情事焉圖之以供衆覽准於四月初六日出售此佈 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之説及學海堂行世而士知實學直可俎豆漢儘但所取或非足本若疇人　　　　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論説者槪從割愛　搜　籍力　幽光采書百七十餘種積卷千四百有奇甄綜加精條流一貫實踵儀徴之盛業蔚儒林之鉅觀本齋志在壽世匪以圖利其書足責其價甚　預定者　取工本先繳洋八元取書時　繳十八元裝盛木箱一只因寫印精工校讐嚴謹務使毫髮無　一時未敢草率成書用告售股諸公宜早賜敎出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以伋漢口黄　街本局京都流　　本局廣東省城本局皆可購取此佈 
[恩綸恭錄]  
　　光緒十五年正月初四日内閣奉上諭上年山東被災各州縣業經分别蠲　錢漕藉資調劑小民諒可不致失所惟念偏春青黄不接之時民力未免拮据加恩着將被水被蟲之濟寗州上九曲等地方范家莊等一百二十二村莊又黑土店等地方本店　一百七十八村莊被水並被沙壓地畝之歴城縣　化四等里大高家莊等一百十四村莊及併衛壩子屯等三屯莊被水之鄒平縣長二等里小言莊等三十四村莊新城縣姚郭莊等十三村莊禹城縣二都二等里苑家莊　三十五村莊東平州東智理等保前土山等五十四村莊東阿縣山口等村徐家莊等二十二村莊並隄河佔壓坍塌沙壓土塘各地畝　陵縣東路法字等約鐵家營等二十村莊霑化縣城南等里何家等莊五十六村莊　台縣仁字等鄉朱家莊等三十六村莊及堤埝佔壓土塘沙壓各地畝被旱被水之滋陽縣進賢等社五甲禹家村等四十村莊曲阜縣小社小雪邨等十六邨庄被水之鄒縣安侯等社果庄等十二邨莊荷澤縣依仁等都前後葛莊等一百八十四邨莊並安居等都朱官莊等四百四十七邨庄城武縣九女邨　樓材等七十二邨庄曹縣盤庚等里漕河等六十四邨庄被水被旱之定陶縣清凉等邨大烏集庄等一百五十三邨庄堂邑縣張徐莊等十二村莊被水之茌平縣東五等鄉西王家集等三十八邨莊博興縣東姑等鄉南田等社義和莊等七十一邨庄高苑縣東五等約郭莊等三十二邨莊樂安縣崇二等保陳官莊等一百二十九邨庄壽光縣東青龍等鄉王旺等庄一百六十五邨庄濰縣温因等社院上庄等一百四十邨庄被旱被蟲之　縣富大等里楊二庄等十村庄被水之金鄉縣西鄉葛村等方李家并等一百六十五村庄又西鄉曷村等方孫家庄等九十九村庄被旱被水被蟲之臨清衛坐落濟寗州境内王貴屯等八屯庄坐落滋　縣境内高林屯一屯庄濟寍衛坐落金鄉縣境内邱維翰等三屯庄坐落滋陽縣境内沈國卿一屯庄東昌衛坐落堂邑縣境内徐永祚屯等七屯庄東平所郁家村等五屯庄王家岡塲坐落本塲之東營等七村庄坐落博興縣灶户陳等八村庄坐落高苑縣張家庄四村庄應徴光緒十五年田上忙新賦漕倉河銀荒田馬塲臨德等倉民佃鹽課盧課學租地租鹽鈔灶地攤徴堤工河工等項曁歴城縣併衛錢粮濟寍禹城東阿霑化鄒縣博興樂安濰縣金鄉等處各衛塲寄庄竈課錢糧均着緩至光緒十五年麥後啓徴王德州東昌臨凊濟寍等四衛及東平所各屯庄永阜永利王家岡官台等塲灶地均着隨同民田一律辦理又原報秋禾被水並坍塌隄佔沙壓之歴城縣雀化一等里水屯等二百三十村庄及併衛水屯等五屯庄被水之章　縣西四等里朱家莊等六十五村莊並堤埝佔壓沙鹻坍塌地畝鄒平縣梁六等里孫家鎭等十八村莊並小清河佔壓地畝長山縣新安莊等三十七村莊又房家橋等五十二邨庄被水並堤河佔壓沙壓坍塌之齊東縣方四等里在城等二百七十一村庄被沙被水之齊河縣李家岸等一百三十四村庄及張村等地方本街等一百六村庄内堤佔坍塌地畝又併衛興隆屯等三十四村庄楊珍庄等三屯庄地佔地畝被水之濟陽縣温等約史家庄等一百八村庄又原續報沙壓坍佔縣衛各地畝禹城縣二都二等里中辛庄等十村庄並九都五等里孫家庄等八十八村庄内徒駭河佔壓地畝臨邑縣清四等里馮家井等十六村庄又甄家庄等十六村庄内徒駭河北岸民埝佔壓地畝長清縣郭保等里美里庄等二十四村庄及併衛苗屯等里荆家庄等九村庄又沿河趙保等里李家潰等一百八十村庄併衛擔屯等里睦里庄等三十三村庄内坍塌堤埝佔壓沙壓各地畝肥城縣坍塌地畝之孝小等社安家道口等二十村庄又堤埝佔壓之尹桁等三十一村庄沙壓之孝山等社安家道口等三十八村庄曁併衛雷屯一屯庄内塌佔沙壓地畝被水之東平州東智來保朱戴屯等十二村庄並西友智等保宋家圈等六村庄内挑挖沮水引河淤灘沙壓地畝又沙壓地畝之平陰縣八里庄等里鄧家庄等三十村庄及大義屯等里大義屯等七十二村庄内堤埝佔壓坍塌各地畆被水之惠民縣平字等約劉旺莊等六十八村莊又剛字等約朝陽劉家等二十七村莊王家店等三十九村莊和字等約沙窩趙家等二百六十七村莊及長堤佔壓本年勘報沙壓坍佔各地畆青城縣馬札子家等七十七村莊並修堤佔壓土塘地畝海豐縣于家等堆曹家廟等八十村莊又路陽等堆路陽莊等九十四村莊被沙之商河縣隆一等鄉秦家等二十九村莊並徒駭河堤壓地畝被水被風之濱州彭庄等六十村庄及楊庄等二百五十二村庄西路七保侯玉璽庄等一百一村庄内沙壓坍塌地畝東路四保土蘭莊等二百五十村莊内增培堤埝佔壓地畝東路三保鄭莊等一百十五村莊内沿河埝佔地畝被水之利澤縣崔家莊等一百六十四莊庄及堤埝佔壓沙壓地畝霑化縣南台等里趙山庄等十七村庄内沙壓地畝又馬鳴等里流鐘鎭等四十八村庄内徒駭河南北兩岸坍塌地畝被水之蒲台縣仁字等鄉閻家庄等四十九村庄陽榖縣東西更名等里東姜庄等三百二十六村庄又被鹻之辛五等都張堌堆等十七村庄並挑河佔壓地畝被旱被水並被沙鹻及修護城堤佔壓之壽張縣陽白等里張子楊庄等三百十六村庄被水被沙之荷澤縣大郭都油樓等一百五村庄被水之鉅野縣北隅等保本城等四十八村庄被旱被水之濮州北舊城等里周家庄等一百五十七村庄又南關西等里李文早村等三百二村庄被水被沙之朝城縣在二等里羅家樓等四村庄聊城縣北六上等里姜家堤等二十六村庄又北七中等里十里鋪等六村庄城北白民等里白家窪等二十五村庄被水之益都縣孝弟等鄉袁家庄等一百一村庄博興縣東姑等鄉東隅等社東關庄等四十村庄高苑縣東三等 
 
 

Page 2

 
 
約永阜庄等二十二村庄並挑挖小清河佔壓地畝樂安縣崇一等保草窪劉等九十八村庄　縣馬頭等社泊子庄等七十五村庄魚台縣龔家庄等一百六十一村庄臨清衛坐落鉅　　境内紀官屯内郭家庄一屯庄被旱被水並被沙壓之東昌衛坐落濮州境内楊宣屯等二十四屯庄坐落聊城縣境内河西北屯等七屯庄濟寗衛坐落鉅野縣境内蕭士能等四屯庄被水之東平所王官屯等六屯庄永阜塲坐落霑化縣境内利國鎭等七村庄永利　謝家灶等十四村庄又陳家庄等十二村庄王家岡塲坐落本塲趙家嘴等三十六村庄應徴光緒十五年上忙新賦漕倉河銀荒田馬塲臨德等倉民佃鹽課籚課學租地租鹽鈔竈地攤徴堤工河工等項並歴城齊河濟陽長清等處並衛錢糧禹城東兩惠民海豐霑化鉅野濮州博興樂安濰縣魚臺等處各衛塲寄庄竈課錢粮均着緩至光緒十五年秋後啓徽至德州東昌臨清濟寍等四衛及東平所各屯庄永阜永利王家岡官臺等塲竈地均隨同坐落各州縣民田一律辦理以舒民力該撫卽刊刻謄黄徧行曉諭務使實惠均霑毋任吏胥舞弊用副朝廷始和布澤惠愛元元至意該部卽遵諭行欽此 
[諭旨恭錄]  
　　三月二十五日奉上諭岑毓英等奏龍神顯應請加封號並頒匾額一摺雲南省城九龍池龍神附近之西山龍神黑龍潭龍神邵甸龍神海源寺龍神夙著臺應上年夏間本年春間該省雨澤愆期經該督撫等虔誠祈禱屢沛甘霖實深寅感着發去御書匾額各一方交該督撫祗領敬謹戀桂至所請勅加封號之處着禮部議奏欽此二十六日太常寺題常雱入祀看視牲隻奉旨遺魁斌視牲祁世長看牲欽此二十八日奉上諭殺虎口監督那謙奏差滿回京齎交盈餘銀兩一摺所得盈餘等項銀一萬六千六十三兩零均交廣儲司那謙着毋庸賞給該衙門知道欽此 
[本館接奉電音]  
　　昨接在京友人發來電音有本月初五日諭旨一道敬謹譯登○四月初五日奉旨齊齊哈爾副都統員缺着文全補授欽此吏部奏派考試漢蔭生派出翁同龢孫詒經汪鳴鑾 
[大閲恭紀]  
　　三月二十三日皇上臨幸頤和園所有外火器營健鋭營圓明園馬步各隊健字利字威遠洋槍隊俱於昆明湖岸上近玉泉山脚下列隊以俟八砲艇水師官兵伏於湖間號衣靴帽一律新製旗幟迎風刀槍似雪槍砲廠官兵亦將地雷魚雷預備停妥皇上於是日兩點鐘抵龍土堂信砲三升海螺齊鳴各馬隊開操大陣奇偶相生槍聲震地若臨大敵其演連環陣也人馬如旋風轉動隊伍並不淆混鎗聲若連珠尤歎觀止步隊　兵所練仍係抬鎗鳥鎗而合操之一字長蛇新舊各陣頗見變化靈捷鎗聲聨絡惟外火器營小過堂小隊兵皆童子所練無逾十二歲者至於健字利字等隊先演礮隊分離開合倍形精熟合燃之則十二砲若一聲分燃之則絡繹不斷洋槍練兵演龍出水八卦變方中外陣式槍聲連絡步伐整齊終以技藝隊兵則長槍大刀籐牌弓箭各盡其妙槍砲隊演方陣每面兵分三層前層蹲伏燃槍中層鞠躬以擊後層立身平燃各砲分布四隅管帶等率技藝兵中央策應陸操演畢歸隊排立而水操繼之計紅單砲艇八隻每隻設砲三尊洋鎗十桿從湖之兩旁盪漿而出勢若二龍山水撑往湖心八船布成一字船頭燃炮三排鎗聲繼之勢若長蛇擊首則尾應擊尾則首應擊中則首尾俱應頗稱嫺熟皇上問畢時已四點鐘遂還玉瀾堂少坐乘舟而回盖因時晏未克調閲電氣等砲也開操之際烟氣迷漫皇太后率慧妃皇后等於玉泉山側遠遠觀覽仰見聖朝講求武備洵有蒸蒸日上之幾也 
[簡使明文]  
　　崔惠人著作郎奉派出使已列前報兹聞總署近將簡派諭旨照會各國駐京欽差合將原文錄左爲照會事本年三月初一日本衙門具奏簡派出使大美國兼駐大日國大秘國欽差大臣一摺本日奉上諭翰林院侍講崔國因着賞加二品頂戴作爲出使欽差大臣欽此欽遵相應恭錄諭旨照會貴大臣查照可也 
[賓至如歸]  
　　法國巴黎斯京城於今年開設大博覽會此已列報兹有本館駐巴黎斯之經理人阿美特卜蘭西開設兩處地方以便旅人一在拉法　　第三十六號門牌一在博覽會院内此兩處各新聞紙均已登列以供衆覽所有各客之信亦可代收并可代購各物倘有欲至法主洋觀覽盛會者到彼相投自可照應一切殊便易也 
[松試生題]  
　　初四日楊蓉圃文宗扃門考試金山上海南匯青浦四學生員今將題目錄左金狂而不直上説而不繹南從而不攺青侗而不愿經題脩禮以耕之三句詩賦得幽澗淙潺略彴通得幽字 
[禾郡試事]  
　　潘嶧琴宗師按臨禾郡已列前報兹聞初三日考善海平石四學生員初四日考優教並補歲考初五日考府嘉秀桐四學生員初六日覆試經古委提調官看外塲武生歲考初七日考闔屬童生正塲 
[揚城火警]  
　　本月初一夜四鼓時揚城打銅巷街三義閣對面李姓成衣店不戒於火普安堂水倉相離甚近聞警首先舁龍灌救其餘水龍陸續馳至救火之人頗屬不少盖是處係通衢要道店後卽左衛大街關係甚重不得不竭力撲救未幾火熄計焚燬店屋數間殃及近隣官媒行張幹一户餘皆無恙聞被災之家所有什物絲毫未能搶出殊可憫　是夜起火聞因洋油燈肇禍云 
[堤工述聞]  
　　揚屬運河東西堤工自興工後經總辦丁蘭生觀察指麾督率甚爲認眞在事各員亦皆沐雨櫛風不辭勞瘁東西計共二十餘分刻已將次告成惟間有一二處因前日暴雨新加之土略形挫脱因鋪底時悞雜蒿草葉也此外料實工堅屹立東西洵不媿爲下河保障總辦現已赴省禀請督憲派員騐收大約月之中旬委員卽可賁臨工次矣 
[愼重囹圄]  
　　每屆孟夏月朔獄中各犯例由地方官各給凉蓆蕉箑手巾等物以示矜恤本届江甘兩邑尊照例發給後於監門外張貼告示一通是日不准閑人入内遊嬉緣俗傳初一日爲獄神誕辰居人聨袂牽裾人監游玩並向各犯索取食餘飯粒謂與小兒女食之可以益壽消災兩邑尊痛惡積習出示禁止亦愼重囹圄挽移風俗之一道也 
[厦門馬戲紀聞]  
　　馬戲在鼓浪嶼搬演每逢禮拜三六及禮拜日均日夜關演此外每夜八點鐘開門九點鐘開演至十一二點鐘戯終人散但往觀者大都住居厦門日間渡海尚無他慮若遇陰雨黑夜上下渡船固屬不便而雙槳小船往往貪多攬載每船裝至十數人視性命爲兒戲定例每船只准載客七人現則倍之三月廿六夜間馬戲散塲有一船載客十七人過海竟觸於礁石之上時值潮退船卽擱住衆人大聲喊救後有别船由厦回嶼始將客救去否則盡與波臣爲伍矣聞説有一人在船頭蹲立被撞落海不知去向然數日後並無屍身浮起想係子虚烏有之事也但小船攬載多人以性命爲兒戲有地方之責者所宜重申厲禁也 
[施子英剌史上東撫憲張官係書]  
　　宮保大人閣下敬禀者竊卑職夙荷栽培未親教誨以萍蹤之靡定　蕪禀之久疏昨由登萊青盛道遞奉鈞函以上年濟武各屬雨暘違時災民待哺嗷嗷飭卽前往協賑等因奉此卑職先於三月十四日接奉盛道函開被災情形已禀請憲臺咨明直隷閣爵督憲札派卑職赴東助賑並據前署直隸永定河金道福曾電稱面奉督憲諭撥二萬金札派卑職赴津領欵馳賑濱州各等因當以蘇賑未竣等情函由鎭江電局委員張令世祁電請金道禀奉督憲面諭嚴紳作霖卽日赴烟辦賑施牧不妨俟南賑事畢來津等因卑職伏查濟武各屬數年來水患頻仍小民顚沛流離誠如憲諭如久病之人元氣銷亡殆盡較之蘇省災情斷難相提並論卑職熟權緩急自應迅速赴東 
 
 

Page 3

 
 
力圖補救惟是丹陽金壇高郵三處春撫急切未能速竣自維經手在前不便半途中止已分請在鄉各同事不分晴雨加緊清查約計四月中旬必能一律蕆事屆時清理報銷之後卽當馳　鈴轅藉供驅策一面函禀職父並分懇京津揚鎭諸同志集捐解濟冀蘇民困而廣憲仁卑職菲才薄植百無一能連　賑務襄籌不過因人成事謬蒙獎飾惶愧莫名再頃接津電申函知金道　於二十四日馳赴濟南嚴紳等亦擬月内起程已由職父籌解萬金聊資湊濟足以仰慰藎厪外附致金道一函如已勘災出省請賜排遞爲感肅泐恭請勛安伏祈慈鑒卑職施則敬謹禀三月二十六日自丹陽縣發 
[慶賀節期]  
　　今日爲法國節期法總領事請法國人之在滬者赴法工部局共相慶賀屆時又有一番熱閙也 
[油案斷結]  
　　昨日法捕房將惇大坊之顧一峯成大坊之楊一峯松茂坊之沈煥雲解送公堂候示朱明府諭顧等曰已奉道憲示諭爾等作僞害人卽當枷號期滿遞解回藉顧等環求施恩明府姑准格外施恩着各交的保具改過切結不准逗遛在滬起案之油三家共計一萬一千一百三十斤發交城廂内外各善堂爲點路燈之用榨床器具一併銷燬顧等唯唯成大行之楊一峯卽經去西馬路泳利糟坊主土如海保去顧一峯沈煥雲還押候保明府以包探王榮培李雲發郁廷湘三人經辦此案甚多出力捐廉七元以三元賞王李郁三人四元賞給通班探夥以示獎勵所有充公之油西門内普育堂分給二千斤清節堂一千斤陶沙揚果育堂一千斤藥局弄輔元堂一千斤邑廟内保嬰局五百斤廣福寺保息局五百斤城外六馬路仁濟堂一千五百斤新閘棲流公所一千二百斤英大馬路保安堂五百斤老北門城河浜輔元堂分局七百斤南門外放生局六百斤天后宮施醫局五百斤着於今日八點鐘到法捕房領取均着各堂司事隨帶收條 
[移提人犯]  
　　浙江大府目案移咨蘇省大憲札飭松江府轉札上海縣裴邑尊於前日密飭捕役柴樛提到曹金標一名解案於晚堂訊究曹稱小的籍隸山東前曾充營勇撤散後安分營生現住小南門外廿三鋪地方並無不端之事邑尊謂爾雖不犯法爾之生徒假托爾名在外滋事亦未可知答稱小的雖有生徒均係安分之人且與小的久無來往邑尊着令仍交柴樛看管候示 
[再候查提]  
　　英會審員蔡太守飭差張福協同捕房包探顧阿六拿獲開協大花核油鋪之王阿明并起石灰榨床等件已列昨報昨據該差及包探顧阿六唐寳榮將王阿明解案并將花核油呈騐禀稱花核油與荳油之色無甚分别惟放入鍋中煎熬氣味甚劣查伊鋪内所存花核油不多惟空油簍甚多招牌上寫明出售荳油現在鋪似已停歇所　石灰榨床均經起案土阿明供寍波慈溪縣人協大鋪向由山北人開設我爲夥計去秋山北人盤頂與我之同鄉人劉春芳接開我仍爲夥劉現在鎭江生理我鋪所售花油原照花油價並未充作荳油該差又禀該鋪係王阿明與劉春芳股開太守問花核油從何處來價值若干何以加石灰後可充荳油答稱花核油向鄉民買來每担價五千六百文其色甚濁再用石灰煎熬色便清洌每担祗存八十五六斤出售每担七千二百文太守問每担獲利幾何答稱二三角太守謂爾供花核油價每担五千六百文榨清約得八五六折出售七千二百文何謂祗餘二三角且旣稱獲利無多　敢作此造孽生理害人不淺土不能答又問英美租界尚有幾家售此油者答稱不知該差及包探同禀新閘虹口等處尚有三家不知現尙開否太守謂新聞紙屢載食花核油之害爾等惟利是圖置若罔聞情殊可惡商之古繙譯官飭將王阿明管押候冉查提别家到案核辦傢伙及花核油暫存 
[屍親已到]  
　　英租界六馬路一新園浴堂有老年人某甲前往洗澡氣閉身死報由捕房卽使地保查明有無屍親已列昨報兹悉地保往時屍親已到爲之備棺成殮云 
[縣案彚錄]  
　　葉亭芝控馬德孚圖賴冬筍找銀一案經裴邑尊訊明朦控情由飭將葉交差看管　差同葉寓居縣署西首福隆棧内昨晨葉乘間上屋圖遁該差見葉上屋卽喚夥役入署央營勇數名上屋追赶葉惶急奔避並將瓦片飛擠一勇上前將葉拘獲押回客寓由原差禀明邑尊鎖示大堂候訊○前日有俞倪氏與女婿張坤全互控經裴邑　晚堂訊究倪氏稱女兒病故生有外甥女兒長年八歲次年五歲由小婦人撫育不意女婿欲將兩女兒領去圖賣叩求訊究張稱妻旣去世女兒自應歸小的婚配妻母恃强攔阻叩求明察邑尊斷令長女由外祖母作主　配小女歸張逢行撫養毋許滋閙兩造遵斷而去○前報列盜黨徐兆葵由捕役　解到案候訊云云前晚裴邑尊升堂訊究徐稱小的向在吳淞引翔港之事並不知悉邑尊喝令上架踏槓徐稱情願實供邑尊喝令髹刑徐稱小的由劉得勝喚去是晚祗匾担一條並無别物邑尊飭令釘鐐收入自新所候核 
[英界公堂瑣案]  
　　鄉民顧新榮稱胞弟嘉榮被葉根寳打傷由捕拘葉案弟在仁濟醫院醫傷不能按質蔡太守命將葉根寳押候顧嘉榮到案再訊已列前報昨顧嘉榮稱在垃圾橋北首茶葉箱作習業路遇葉根寳等與我嬉戯兩相爭論被伊揮拳擊傷右腰現未全愈葉供小本營生與嘉榮素來相識日前嬉戲我被伊打因還打一下太守判罰葉洋兩元給顧養傷○新巡捕房通事陳德明稱　月下　永定里及鳳臨里等地方火災由巡捕頭派華捕三名在該處照料二十八日下午有劉三義蔡林春二人要入火塲觀看華捕阻之劉蔡二人大聲言與總巡捕等相識卽看華捕號衣上之號數欲禀總巡捕頭斥革該捕因此被捕拘全捕房後有人存洋十圓爲質將人保出次晨不到今來索還存洋爲此送案華捕三名各訴前情并稱尚被劉蔡辱駡劉蔡同供在大豐洋　鋪爲夥當日經過該處被其阻住我等卽回惟言彼　均係華人不得如此卽被追扭至捕房我等生理人安敢辱罵巡捕及被暫押央人具保捕房不准須要存洋爲此存洋十圓次晨本欲投案因央倪姓向麥總巡捕頭言明可不必解案存洋可以索還是以次晨未到今始向索成者倪與捕頭所言尚有錯誤之處太守問麥總巡捕頭有人説過否答稱確有人説我言緣由倪言事俟查問華捕再説並未説不解公堂歸還存洋太守着劉蔡暫退俟下禮拜一投案候示○陸阿桂毛雲樵稱與楊星元相識被借去時辰表衣物等件質洋三元四角情同誑騙爲此交捕送案楊星元供向伊借質並非誑騙現在情願措洋贖還蔡太守判將楊星元管押十四天着令贖還衣物等件○王小炳稱被李阿有竊去掛鐘一架幸卽知覺追至三馬路李卽跌仆獲住人贓旋有人代我將李看管在茶館内我回家查明曾否缺少别物李將洋一圓送與張阿狗懇　釋放張不依　卽交捕李阿有供粤人鐘　張阿狗交我張阿狗中訴前情包探禀稱李係積竊張乃流氓見賊圖詐一併送案蔡太守判將李阿有管押一月期滿遞籍張阿狗交王小炳領去 
[法界公堂瑣案]  
　　大馬路楊祥記店主控廣貨店主胡午生欠貨銀一百六十餘兩又洋二十餘元請爲追究朱明府傳胡到案據胡供上年因病回寗波於十二月二十五到申所欠楊祥記一欵當有銀二十八兩洋八十元存店囑店夥劉熙庭付楊劉於今年正月停歇　楊祥記往來均是劉經手朱明府着交保限三天找尋劉熙庭到案質訊胡稱劉之兄在滬求請傳提着交伊弟明府準其扭交○小工傷人一案已列前報當因鄭士元受傷送仁濟醫院醫治醫生謂鄭傷已愈特將在押之劉郁亭顧梅郎解案鄭士元稱手臂傷尚未全愈質之劉郁事供實因分帳不匀被顧毆打受傷明府廉得其情着於公堂罰欵内提洋二元給鄭十元作爲盤　赶緊回籍劉郁亭無辜省釋顧梅郎毆人屬實判責一百板以儆○擲笤行竊一事昨經捕房傳同失主鍾徐氏投案候訊供　前同質諸擲笤之潘和林供詞狡展明府以當塲拿獲豈匪抵賴隨飭掌頰四十下贓　失主領去○小竊破案一節已列昨報法捕房將該竊解送公堂包探聲訴前因原告未經投案該竊余悦生稱是松江人年十五歲 
 
 

Page 4

 
 
日前來滬在南巿王家碼頭　子開客寓内訊竊　　次　稱四次第一次在潮州會舘竊洋九角第二次在南巿竊洋三角第三次在南誠信竊洋六元一角第四次在南誠信竊洋二元句探又稱尚有同黨請着伊交出余供同黨張友生同至上海亦住該客寓明府命將倫竊情形當堂演試隨判將余悦生責白板枷號一月旣而明府以余年末及冠從寛免枷○彩視街開蔴油作之居松亭控福建人江阿長行竊水烟筒一枝據稱前日江同一人來店以購芝蔴爲名乘間竊去水烟筒一枝當卽趕上人贓俱獲求請究辦江供詞遊移朱明府以人贓並獲何可抵賴着笞百板贓交失主領去○包探王榮培李雲發郁廷湘於前日獲在積賊李云亭並吊得珠皮馬褂水烟筒棉袄銅罐等傳同各失主投公堂請究失主沈正卿失珠皮馬褂方玉壺失銅罐俞阿四失棉襖馬甲水烟筒董吉甫失水烟筒朱明府着將各物交失主領去李去亭枷號一月示衆○沈韻秋孟七欠西人大力多洋欵疉經登報本月初二日係繳洋之期爲特傳同保人投案明府訊其何以不繳答稱戯園於初三日開演求請展限十日交案明府着於十五以前繳洋一百元如再逾期嚴追不貸又諭沈韻秋曰爾等唱戲人亦不宜常至公堂必須赶緊料理沈唯唯而退○吉星公棧虧欠房租經天主堂收租人控請法公堂究追昨日收租人張姓投案聲請將該棧生財發封拍賣房屋可另行出租朱明府以該棧際房租之外尚有許多款項一經拍賣抵償房租别欵未免向隅張姓又稱抇賣所得之價請存公堂朱明府隨商之祁繙譯准卽折賣又諭張曰如有頂盤開設者最妙張遵諭而去 
[分發人員騐看名單]  
　　鄭工事例掣籖分發郎中何成浩廣東李綬青江蘇主事桓文務府正白旂多福正藍旗滿洲○勞績　奏　籖分發主事敬廉廂黄旗漢軍○鄭工事例掣籖分發知府彭鍔湖南鹽運司運副萬一奇江西○海防事例擊籖分發鹽大使劉浩齡福建○鄭工事例指省分發直隸州知州李榘安徽江蘇通判程埏安徽江蘇知縣劉先甲湖北江西王翼安徽湖北允照江蘇安徽胡微元順大四川鹽大使延綿廂黄旗滿洲廣東萬良澍江西兩淮州同彭祖光河南湖北直州州判周啓任湖南四川府經歴徐鍾慶江西浙江陳壽仁江蘇湖南縣丞趙夢庚奉天山東宋恩綬山東直關覲光湖北陜西李宗茂貴州　西陸紹源浙江北河按察司司獄史良相山西陜西鹽巡檢陳鳳翶浙江兩淮巡檢楊壽昌順天江蘇　汝網順大山西楊尊榖湖南廣西鍾壽康浙江江蘇尉庚生浙江江西任本仁河南安徽段子廉甘肅陜西從九品徐延年江西浙江呂元吉江西湖南巫祖培順天四川典史帖端順天廣東王乾順天安徽崔安鼎江蘇河南趙俊卿陜西某肅未入流陳恩燾順天山東丁英年浙江山西楊毓斌浙江直隸○海防事例指省分發鹽大使姜日銓江蘇福建沈宗的浙江福建直州州判林含青福建廣東縣丞藍翎　嗣連湖北山西裘運昌浙江廣東黄恩綸浙江河南巡檢鄧振鵬廣東廣西蕭振馨湖南廣東裴錦琦山西廣東典史陳定健江西廣西李孔　河南直隸○籌　事例指省分發同知凌文芑湖南安徽縣丞經亨億浙江廣東徐廷鏞浙江山西按察司照磨劉雲卿福建浙江巡檢孟錫祚湖南江西劉家琛江蘇安徽蔣先實安徽江西沈同仁浙江安徽祖廷恩河南安徽從九品陳錫麟安徽江蘇典史凌維垣順天河南○勞績保奏掣籖分發知府余肇東湖南潘延祖安徽知縣何連昌順天張紹箕江蘇鹽大使鄭華湖南典史羅敬熙湖南○勞績保奏指省分發道花翎曾廣照湖南江蘇知府王秉恩四川廣東同知趙宗翰浙江吉林知州　肇藎山東河南嚴家　貴州廣西知縣郭銘新安徽直縣丞周鳴鑾湖南安徽巡檢唱維翰奉天吉林從九品蔣效順天湖南藍翎丁標祥廣東廣西○記名呈請分發知府兼襲騎都尉邵夢善山東江西○副指揮俸滿呈請分發知縣李金章河南山西○同文而教習掣籖分發知縣同知銜江仁葆浙江○教習保奏掣籖分發知縣任彤光河南○教習掣籖分發知縣張縉雲福建江心筠福建陳觀圻江蘇○拔貢詢問掣籖分發直州州判葉意深浙江○應補呈請分發知縣同知銜鄒放江蘇四川王之幹順天山東州判敬寳翰四川貴州從九品葉儀吉浙江江西未入流胡立誠四川雲南 
[上海北巿絲業會館籌賑公所四月初四日接到山東登萊青道盛杏蓀觀察復信照登]  
　　少欽仁兄親家大人閣卜昨布一函詳述義賑辦法頃奉惠函知已邀覽　佑翁陸馨翁諸君今早到烟承撥第二批解銀一萬兩藥丸一大箱一併收到會商一切卽派泰安兵船送赴鐵門關進口佑翁赴賑浦台濱州青城此三縣與青州毗連被災較青州皆同惟災區甚廣欵項總慮接濟不上此外如武定屬惠民商城霑化海丰各縣受災亦不輕俟謝佩翁來赴惠民子英姻兄四月望後來屆時看何處爲重卽赴何處大約總須到烟會商再同兵船送入利津口爲最速也尊處治病靈符本爲獨得之秘藉此以廣招徠自易爲力然非公之精誠感召亦未必有如此如響斯應也作善降祥可卜左券惟間昕夕靡暇亦宜善葆精力至禱至禱弟患痰飲多年觸寒卽發百藥不能除根未知能否符治如謝佩翁動身務請惠賜帶烟多多益善不勝禱切專此奉復敬請台安[  姻愚弟盛宣懷頓首三月廿七日]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十五年三月廿五日京報全錄]  
　　宮門抄○諭旨兩道錄前○發抄硃批五道○分選單○川督劉奏請加廣文武中額摺○又奏爲委署道員片○又奏請給獎片○廣西撫沈奏爲更補知縣摺○閩督卞奏爲保獎片○將軍恭奏爲辦理操防片○三月二十五日内務府國子監廂紅旗值片無引見○慶王謝寛免處分恩○阿克東阿假滿請安○松森文熙各請假十日○椿壽續假十日○掌儀司奏初一日祭奉先殿瀅貝勒行禮兵部奏派查齋之大臣派出文秀慶福果勒敏秀吉長春德隆崇禮榮祿侍衛處奏派保和殿監試之王大臣派出頭班慶王那王長春明安愛隆二班澍貝勒奈曼王賡音布佛佑德洪額○召見軍機徐用儀現換夾袍褂○光緒十五年三月分選單小京官翰林院孔目章頌聲山東拔貢道江蘇江寍馮應壽山西甲知州雲南嵩明楊炳霖四川拔貢貴州廣順龔家同浙江監知縣甘肅寍朔傅維祜四川監貴州仁懷林湘山東監四川灌縣龍錫恩江蘇舉河南洪縣葛秉彞湖北副貢湖北大治孫克勤安徽附貢縣丞山東齊河任佐清直監巡檢湖南寍遠錢鈺四川監○發抄張之洞奏厘金項下解京餉銀兩奉硃批户部知道欽此○又大挑令蕭錫壬等試看期滿奉硃批吏部知道欽此○又地丁項下解京餉銀兩奉硃批户部知道欽此○又請以朱國安補雷州營叅將奉硃批兵部議奏欽此○又請以彭瑞琦陞補水師提標中營守備奉硃批兵部議奏欽此○○頭品頂戴四川總督臣劉秉璋跪奏爲川省紳民歴年已收津貼捐輸協濟京外要餉併計銀數懇恩加廣一次文武中額以昭激勸恭摺仰祈聖鑒事竊查准户部咨加廣一次文武中額改爲捐銀三十萬兩者准廣一次文武鄉試中額各一名等因兹據布政使崧蕃署按察使黄雲鵠會詳川省歲收錢糧向不敷年例供支年來京外協餉全賴津貼捐輸兩項接濟紳民頻年輸將實屬不遺餘力查光緒九年以前津貼捐輸徴收銀數業已奏請加廣文武鄉試中額奉旨准行次第取中存案今自光緒十年起至一年止共收過洋貼銀一百一十八萬五千一百七十四兩九錢二厘一毫四絲四忽又收過通省捐輸銀一百八十五萬一百四十九兩二錢總計津貼捐輸兩項共收過銀三百三萬五千三百二十四兩一錢二厘一毫四絲四忽皆係零星捐助不敷議叙之欵亦未廣過學額自應彚計加廣中額遵照定章銀數以三十萬兩加廣文武鄉試中額各一名共應加廣文武中額各十名核計銀數有盈無絀彚造已收津貼捐輸銀數清單詳請奏咨前來臣查該司等報收光緒十年起十一年止所收津貼捐輸銀數及加廣鄉試中額名數核與部定新章相符現值奉撥京外各處要餉待撥孔殷所藉以接濟者惟以津捐兩項爲大宗自應如詳辦理以順輿情而昭激勸合無仰懇天恩勅部核議准以十年十一年未經請獎廣額之津捐輸銀三百三萬五千三百二十四兩一錢二厘一毫四絲四忽彚案併計加廣本年已丑恩科川省鄉試一次文武中額各十名其長餘銀三萬五千三百二十餘兩照章作爲有盈不歸下屆併計如蒙俞允則士林悉沐恩膏而閭閻益殷報効寔於國家理財育賢之道均有裨益除清單咨部外理合會同學臣朱善祥合詞恭摺具奏伏乞皇太后皇上聖鑒訓示謹奏奉硃批該部議奏欽此○○劉秉璋片再據永寗道李經羲禀報該道親母周氏在合肥原籍病故例應丁艱回籍守制懇請查委員接署等情查總辦滇黔鹽務局候補道夏峕駐局瀘州堪以就近接署除檄飭遵照外理合附片具陳伏乞聖鑒再永寗道缺照二留一咨新章係第一次留缺川省現有應補人員應照章扣留外補合併陳明謹奏奉硃批史部知道欽此○○劉秉璋片再川省於光緒十二年辦理捐輸一次當將辦理情形奏報奉旨允准在案嗣據江津縣收捐議叙銀一千七百六十兩除部飯照費各銀兩存俟便員搭解外此項捐欵均已解司撥充軍餉另案報銷並未廣額均係遵照新章按照常例十成銀數核算造具各捐生姓名履歴銀數清册由司核明請奏前來臣查此項捐輸現據册報請叙各捐生均係足交十成實銀核與現行常例銀數相附合無仰懇天恩俯准飭部迅予核議給獎繕發執照來川以便給領用照激勸出自○鴻慈除將清册送部查核外理合附片具陳伏乞聖鑒訓示謹奏奉硃批該部議奏欽此○○調補安徽巡撫廣西巡撫臣沈秉成跪奏爲更補知縣恭摺具奏仰社聖鑒事竊照恭城縣知縣秦霖熙病故遺缺前經臣會同督臣張之洞奏請仍以委用大挑知縣方占鰲署理兹准部議核與歴辦成案不符應仍令另行照例揀選等因自應查照辦理查廣西病故休知縣一項上次候補正班後用至卽用知縣蘇人榖題補北流縣知縣缺止今此一缺按班應用海防新班先及海防新班卽舊例銀捐遇缺先舊例銀捐遇缺均無人論應大挑到班查大挑委用不合例大挑試用知縣張道生金佐基等期滿甄别奉旨日期俱在開缺之後又吳大桂期滿甄别留省補用係於光緒十二年十月初九日奉旨核與恭城縣知縣出缺同月又龔欽馬秀芝等出缺時尚未到省例應扣補此外無人係候補到班查銀捐常捐候補班前無人應用勞績候補班前正途之員請補兹據藩司馬丕瑶臬司張聨桂會詳請以候補班前補用知縣張棠蔭更補前來臣查張棠蔭年四十二歲雲南安寍州人由廪生應同治癸酉科帶補辛酉科本省鄉試中式舉人光緒四年投効廣西軍營於援剿越南並剿捕武定南寗逆匪案内出力保奏六年三月初九日奉上諭着以知縣留於廣西歸候補班前補用欽此九年四月初十日蒙欽此王大臣騐放奉旨照例發往欽此領照起程十月二十五日到省委代永福縣知縣調赴軍營差遣委署思恩縣知縣十一年八月二十四日到任因蕩平匪洞生擒首逆地方一律肅清案内出力保以同知用並加運同銜經吏部核議改俟補缺後以同知用至請加運同銜係連併請獎與章程不符應毋庸光緒十二年三月二十一日具奏奉旨依議欽此委者武緣縣知縣於光緒十三年正月二十四日到任該員樸誠穏練才識兼優以之請補恭城縣知縣員缺與例相符相應仰懇天恩俯准以張棠蔭更補恭城縣知縣如蒙俞允該員係候補知縣銜缺相當毋庸送部外見亦毋庸查叙叅罰該員係軍功初任候補人員應照例試署一年期滿加果稱職另請實授至此案奉文更補坐於光緒十四年十月二十日行文按照限减半五十日補缺定限九十日又會銜三十日統應扣至十五年四月初十日限滿今在限内請補並未遲逾合併陳明謹會同兩廣總督臣張之洞恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○卞寳第片再據代理彰化縣知縣朱公純禀稱光緒十四年秋問土匪施九段圍攻縣城四鄉盜賊竊發城南有李碰戕害提督朱焕明城北有蔡芳聽受施逆號召糾合三十六莊於大甲溪阻截官軍援路查有在籍分部郎中蔡占鰲於官軍往援之日帮同解散三十六莊立將該族匪首蔡芳拿送正法洵爲公爾忘私又據署嘉義縣知縣包容署嘉義營叅將陳宗凱禀稱嘉義毗連彰化當土匪肄擾之際前署知縣羅建祥奉文交卸新任未到人心惶惑一夕數敬在籍工部主事林啓東聲望夙孚孝友素著當卽會合陳宗凱並清丈委員福建補用縣丞李聨珪辦理團防曉諭順逆約會各鄉聨莊緝匪民心遂定彰匪亦未敢南竄賴林啓東邀約保衛之力各等情先後聲請保奬前來臣查蔡占鰲帮同官軍解散脅從且能拿獲同族蔡匪首芳送官懲辦實屬不避嫌怨尚義急公林啓東孝友素著品學俱優臨亂定變地方得以安全於台灣民情尤爲難得該二紳尚義守正保衛鄉里實堪爲地方表率春勞績不下官軍功分部郎中蔡占鰲可否賞加道銜工部主事林啓東可否賞加五品銜並均請賞戴花翎俾昭激勸而示優異之處出自天恩除飭取該員等履歴咨部外謹附片具陳伏乞聖鑒訓示謹奏奉硃批另有旨欽此○○恭鏜等片再墨爾根城向有步隊練軍二百名十二年分因燾那漠河防兵餉需曾將該城步隊奏請停練在案查漠河防營現已裁减及半而該城近年遇有各項差務每至不敷調遣且去年呼蘭等處水旱爲災饑民麕聚該城與之接壤不得不量加防範兵擬齊齊哈爾裁撤步隊練軍一百名正副札蘭各二員呼倫貝爾布特哈兩處各撤步隊練軍五十名正副札蘭一員呼倫貝爾裁撤現總一員飭令四員於三月初一日起練以資操防除分檄遵照外謹附片具陳伏乞聖鑒謹奏軍硃批該部知道欽此 
 
 

Page 11

 
 
[光緒十五年三月廿六日京報全錄]  
　　宮門抄○諭旨一道錄前○發抄硃批五道○教職單○疆撫劉奏爲故殺人命核明定擬摺○又奏爲鬥毆斃命核明定擬摺○總兵王奏報到任日期摺○廣西撫沈奏請獎敘片○三月二十六日理藩院鑾儀衛光祿寺正藍旗值日無引見○嵩山謝加級恩○希隆阿謝署正黄蒙副都統恩○絪貝勒請假五日○六額駙成公各續假十五日○謙光請假十日○召見軍機恩棠○光緒十五年三月分教職單教授雲南順寍陶意曲靖副正諭山東平原許秉德沂州甘肅山丹劉繩武秦州福建南平林世昌興化四川汶川郭世藩眉州貴州正安葛明遠大定俱舉仁懷朱日暄思州廪訓導吉林農安孫萬鍾保定山東博興劉啓宇萊州曲阜徐之薰武定山西懷仁衛作宮絳州俱舉山西屯留武步鎬太原歲湖北谷城朱義襄黄州舉復諭山東長清齊耀臨清福建羅源盧光周汀州江西崇仁湯兆璵建昌俱廩浙江常山金宗麒杭州舉廣西淮容陽蔭斗桂林副復訓直易州畢煥章定州山西五寨李樹馨汾州陜西韓城張俊德漢中四川成都薛華墀叙州俱廩江蘇江寗葉如金蘇州舉雲南保山馬士誠廣西歲○發抄劉銘傳奏滬打二口一百十二結洋税收支數目奉硃批該衙門知道單併發欽此○又滬尾打狗二口一百十二結洋藥厘金收支數目奉硃批該衙門知道單併發欽此○又匯解總理衙門船鈔銀兩奉硃批該衙門知道欽此○卞寳第奏請以守備龎輔相補海門鎭標守備奉硃批兵部議奏欽此○又守備唐澄清補閩安協標守備奉硃批兵部議奏欽此○○尚書銜甘肅新疆巡撫二等男臣劉錦棠跪奏爲故殺人命核明定擬恭摺具陳仰祈聖鑒事竊葉城縣纒民下玉斯坦故殺卜斯衣提身死一案據署葉城縣知縣周發鏞相騐獲犯訊供通報未及招解周發鏞病故經代理葉城縣知縣陳啓豐取供議擬解由莎車直州知州劉嘉德轉詳喀什噶爾道袁垚齡提審咨鎭迪道兼按察使銜恩綸核轉前來臣覆加查核緣下玉斯坦籍葉城縣與已死下斯衣提素好無嫌光緒十三年十月十八日下斯衣提邀允下玉斯坦結伴化緣當言賺錢平分各帶馬匹起程至十一月初三日投宿土遜家清查所賺銀物除日用外存有天罡十元氈一塊襪三雙羊皮三張槪放下斯衣提馬上次早牽馬動身行抵分路地方下玉斯坦欲歸暫歇下斯衣提不允下玉斯坦例欲分夥索分錫物下斯衣提不理逕邀馬前行下玉斯坦赶上將馬拉住下斯衣提坐地斥罵下玉斯坦被駡用手按其品吻被下斯衣提揢住手腕咬傷其左手虎品下玉斯坦隨用兩手楁住下斯衣提頸項從後按倒又被下斯衣提抓傷其左手腕右手大指下玉斯坦卽用膝盖跪住下斯衣提身上順拾地下石塊向其頭上連打幾下致傷其偏左腦後下玉斯坦起身下斯衣提在地滾罵聲言日後定行報復下玉斯坦素知下斯衣提暴横恐其吃虧臨時頓起殺機有心致死遂舉脚上鐵掌皮鞾用力連踢下斯衣提髮際登時身死偶見下斯衣提隨身皮袄鞾襪馬匹乘便携取旋恐露洩連夜仍將馬匹皮袄等件送至屍兄屋後逃遁比經報騐獲犯訊供議擬解州詳道審明咨兼按察使銜核明轉詳臣覆核無異查律載故殺者斬監候又例載因他事殺人後偶見財物乘便取去者將所得之財追賠給主仍各依本律定斷各等語此案下玉斯坦因下斯衣提不分銀物口角互毆嗣恐報復起意致死踢傷下斯衣提髮際殞命偶見隨身衣物乘便携取復將馬匹衣物送至死者屋後可見初無圖財之心自應仍照故殺斬監候本律問擬下玉斯坦合依故殺者斬監候律擬斬監候秋後處决照例先行刺字皮袄馬匹已經屍屬收獲所有天罡氈皮等項仍於該犯名下追出給領無干省釋屍飭領埋兇器案結銷燬是否允協除全案供招咨送刑部外合將故殺人命核明定擬緣由恭摺具陳伏乞皇太后皇上聖鑒勅部核議施行謹奏奉硃批刑部議奏欽此○○尚書銜甘肅新疆巡撫二等男臣劉錦棠跪奏爲鬥毆斃命核明定擬恭摺具陳仰祈聖鑒事竊和闐州纒民哎不都克米鬥殺肉則買賣提身死一案據和闐直州知州潘效蘇獲犯騐訊議擬解喀什噶爾道袁　齡審明咨鎭迪道兼按察使銜恩綸核轉前來臣覆加查核緣哎不都克米籍和闐州與已死肉則買賣提素識無嫌光緒十四年五月二十四日哎不都克米之幼姪克然木在肉則買賣提地内牧羊經肉則買賣提瞥見禁止克然木不聽肉則買賣提奪過克然木手内木桿毆其右脚一下克然木突回其父哎不都客迷問知情由卽向肉則買賣提理論肉則買賣提將哎不都客迷按倒撮土塞入口中哎不都克米聞閙趨往兄兄被按趕攏扯開肉則買賣提斥其帮護被哎不都克米順抽身佩小刀嚇戳致傷肉則買賣提咽喉肉則買賣提撲攏奪刀哎不都克米恐被奪去順手冒戳一下適傷其肚腹倒地移時身死投約報騐訊供通詳批飭審擬解道咨兼按察使銜核明轉詳臣覆核無異查律載鬥毆殺人者不問手足他物金刃並絞監候等語此案哎不都克米見兄被按趕攏扯開被肉則買賣提扭住用恨戳其咽喉肚腹殞命自應按律問擬哎不都克米合依鬥毆殺人者不問手足他物金刃並絞監候律擬絞監候秋後處决肉則買賣提用木杆毆傷克然木左脚成傷罪應擬笞業已身死免其置議克然木幼穉無知哎不都客迷因幼子被毆前往理論尚無不合亦均免議無干省釋屍飭領埋兇刀案結銷燬是否允協除全案供招咨送刑部外合將鬥毆斃命核明定擬緣由恭摺具陳伏乞皇太后皇上聖鑒勅部核議施行謹奏奉硃批刑部議奏欽此○○頭品頂戴記名提督調署廣東潮州鎭總兵北海鎭水陸總兵奴才王孝祺跪奏爲叩謝天恩恭摺具陳仰祈聖鑒事竊奴才於光緒十四年十二月十八日奉兩廣督臣張之洞照會文開廣東潮州鎭總兵命安邦因病出缺所遺潮州鎭篆務行委奴才調署其北海鎭缺查有記名提督陶定舁堪以署理等因奴才遵於交卸北海鎭後立卽乘輪就道本月二十八日行抵潮州據署中軍遊擊方治將奉撥看管之潮州總兵官關防一顆曁王命旗牌例書文卷等項齎送前來奴才當卽恭設香案望闕叩頭謝恩祗領任事伏查潮州一鎭濱臨大海昆界江閩轄境遼闊民物殷阜舉凡練軍緝匪水陸巡防責重事煩在在胥關緊要奴才自維　昧深懼弗勝惟有勉竭駑庸隨時隨事禀商督撫臣妥籌辦理不敢稍涉因循以期仰答高厚鴻慈於萬一除將到任日期恭疏題報外所有奴才感激下忱理合繕摺叩謝天恩伏乞皇上聖鑒謹奏奉硃批知道了欽此○○沈秉成片再光緒十年七月前撫臣潘鼎新奏遵旨查明匪徒李亞生原與陸之平楊大加覃四娣同時起事稔惡有年諸逆皆或剿或撫惟李亞生尚在稽誅上年將各營調赴北寗酌留營勇以備該逆出竄旋經截拿授首洵爲淨絶根株相應懇恩俯准擇尤酌保等因欽奉諭旨着准其擇尤酌保數員毋許冒濫欽遵轉行知照在案兹准督辦邊防提臣蘇元春咨稱此案在事出力員弁前據管帶官開列請獎因值防務孔殷未及辦理現將各員弁大加核減擇其尤爲出力之文武員弁九人列單咨送核奏前來臣逐加查核實無冒濫自應籲懇恩施查單開藍翎拔補把總陳鳴廷花翎儘先補用守備李春發花翎儘先補用守備李子晚花翎儘先補用都可李政和花翎貴州補用同知直隸州知州蘇元錦知縣用廣東候補班前補用縣丞蔡光岱六品銜廣西補用縣丞郁家珍候選教諭董系和藍翎同知銜分省補用知縣俸之祺共九員弁均隨營帶隊奮勇助剿合力生擒該逆李亞生實屬異常出力陳鳴廷擬請免拔把總以千總儘先拔補加守備銜李春發李子晚均擬請免補守備以都司儘先補用李春發並加遊擊銜李政和擬請免補都司以遊擊儘先補用蘇元錦擬請免補同知直隸州知州以知府仍留貴州歸候補班補用蔡光岱擬請免補縣丞以知縣仍留廣東歸候補班前補用並加同知銜郁家珍擬請免補縣丞以知縣仍留廣西歸候補班前補用董糸和擬請免選教諭以知縣不論雙單月儘先卽選並載藍翎俸之祺擬請補缺後以同知直州知州補用並換花翎可否仰懇天恩俯准照獎以示鼓勵出自鴻慈理合會同兩廣總督臣張之洞附片具奏伏乞聖鑒訓示謹奏奉硃批該部議奏欽此 
 
 

Page 12

 
 
[光緒十五年三月廿七日京報全錄]  
　　宮門抄○諭旨兩道錄前○發抄硃批五道○廣西沈奏爲調補苗疆要缺知縣摺○又奏請卹道員片○護蘇撫黄奏爲循例附奏片○又奏請旌表片○又奏爲援情代奏片○三月二十七日吏部翰林院廂藍旂值日刑部引見十一名翰林院二十三名○會紀澤假滿請安○江南織造嵩山請訓○大額駙請假五日○霍穆歡續假十日○吏部奏派大挑知縣派出睿王鄭王恩中堂烏拉喜崇阿徐郙奕年彈壓長春○又奏派騐看月官派出徐中堂許應騤敬信熙敬文興崇禮白桓汪鳴鑾文保恩明殷如璋文杰周天霖牟蔭喬鳳英胡泰福值年旗奏派稽查内七倉派出嵩申敬信榮祿○召見軍機桂全嵩山皇上明日用膳辦事召見後還宮○發抄定安奏請以銘桂揀補尚膳人奉硃批着照所請該衙門知道欽此○卞寳第奏叅將謝國恩補同安營叅將奉硃批兵部議奏欽此○又採買外洋軍火等項價銀奉硃批該衙門議奏單併發欽此○又上年分採購軍火脚價銀數奉硃批該部知道單併發欽此○又總兵戴名山等仍請留閩差遣奉硃批看照所請兵部知道欽此○○調補安徽巡撫廣西巡撫臣沈秉成跪奏爲調補苗疆要缺知縣恭摺仰祈聖鑒事竊照懷遠縣知縣馬樹芬丁憂遺缺前經臣會同督臣張之洞奏請以候補班前補用知縣張棠蔭補授兹准部咨查該員係勞績保舉初任候補知縣按照定例不准請補要缺雖據該撫等摺内將不合例之處聲叙係例無明文又不在例准聲明之列所請以初任候補知縣張棠蔭補授懷遠縣要缺知縣之處核與定例不符應毋庸議其懷遠縣知縣要缺應令另行照例揀選等因咨行到粤自應遵照辦理查定例州縣應題缺出先儘候補正途人員題補如候補正途無人准以應升人員題升如無合例堪升之人准於現任人員揀選調補又定例調補州縣以上官員必歴俸三年以上方准揀選調補選授補授之員以到任之日起扣至具題到部之日計算已滿三年堪勝煩劇者議准如員缺緊要人地實在相需而所保之員與例稍有未符者亦必將該員不合例之處詳細聲敘專摺具奏等因遵照在案今懷遠縣知縣馬樹芬於光緒十四年五月十八日在署馬平縣知縣任内聞訃丁憂應歸五月三十日截缺所遺員缺係苗疆冲煩在外揀選調補五年俸滿再立限三年分别考絯題請優叙之缺該縣民苗雜處與黔省古州湖南綏寍通道苗地相連水陸紛歧一切撫禦巡防整飭化導均關緊要非熟悉明幹歴練通達之才難期勝任查候補知縣班内合例應補無人其曾任實缺人地未宜臣與藩臬兩司於内地實缺知縣逐加遴選查有永湻縣知縣曲福綬年五十九歲奉天府盖平縣人由優貢應咸豐十一年辛酉科順天鄉試中式舉人同治十年辛未科大挑二等以教諭用光緒三年丁丑科會試中式一百五十七名進士殿試三甲朝考三等引見奉旨以知縣卽用欽此簽掣廣西領照到省歴署平樂天保柳城融縣知縣八年奉文准補永湻縣知縣光緒十一年十月二十日到任該員才識練達辦事勤能以之調補懷遠縣知縣員缺實於地方有裨惟懷遠縣開缺之時該員歴俸未滿三年與例稍有未符但人地實在相需例得專摺奏請兹據藩司馬丕瑶臬司張聨桂會詳前來相應仰懇天恩俯念員缺緊要人地相需准以永湻縣知縣曲福綬調補懷遠縣知縣於苗疆要區可收得人之效如蒙俞允該員係現任知縣請調知縣銜缺相當毋庸送部引見至所遺永湻縣知縣員缺係内地腹俸選缺廣西現有應補人員應請扣留外補俟接准部覆再行遴員請補在該員各任内並無罰俸停升等案亦無已經咨叅未准部覆事件至此案奉文更補坐於光緒十四年十月初五日行文按照限减半五十日補缺定限九十日又會銜三十日統應扣至十五年三月二十日限滿今在限内請補並無遲逾合併陳明謹會同兩廣總督臣張之洞恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○沈秉成片○再花翎布政使銜不積班遇缺卽選道哈唏吧巴圖魯易元泰於咸豐六年由布政司理問職銜投効楚軍大營隨同赴援江西防衛楚疆迭在江西湖南等處克城殲賊出力荐保同知歸部不論雙單月儘先卽選九年二月帶勇來援廣西十年克後柳州府城擒首匪梁三等潯十一年克復州府城擒獲逆首陳開是年經前任撫臣劉長佑派統楚軍督辦平樂軍務同治元年十月陣殲首逆張恙友攻破蓮塘賊巢肅清永安修仁荔浦三州縣三年會同各軍攻克貴縣平天寨賊巢擒逆匪黄鼎汛復派辦右江軍務先後勝于賓州上林遷江武宣等州縣賊巢殲擒首夥多名五年會剿永湻縣山澤大股逆匪攻破老巢擒斬千餘名搜獲逆首孫仁廣解送大營正法因攻打山澤被賊砲中坐馬墜馬跌傷右足請假回省就醫十一年三月復派統領梧州三江水師督辦緝捕獲匪多名光緒二年派剿馬平縣屬藍生翠股匪殲除殆盡因節次著績由同知保至道員不積班次遇缺卽選加布政使銜給子巴圖魯名號並請賞給三代一品封典俱奏　者允准並蒙賞換哈唏吧巴圖魯名號欽遵在案三年七月仍派統梧州三江水師頻年督緝勤勞罔懈十年十一月殁於梧州差咨兹據善後總局司道聲敘前勞詳請奏卹前來臣查軍營積勞病故人員例有卹典昔年廣西候補道員王達材辦理潯州善後事宜積勞病故奏請給卹有案今布政使銜道員易元泰在廣西剿匪勞績迭著嗣派統梧江水師頻年督緝罔懈竟致殁於防次情殊堪憫合無仰懇天恩俯准勅部照軍營立功後病故例議卹出自逾格鴻慈理合附片具奏伏乞聖鑒謹奏奉硃批易元泰着交部照軍營立功後病故例議卹欽此○○黄彭年片再准江蘇學政楊頤咨稱現在按試各屬所請閲文幕友係湖北天門縣拔貢生張希齡浙江鄞縣附生張寅飛浙江慈谿縣廪貢生林頤山湖南長沙縣附生王先敏廣東嘉應州增貢生張養源廣東南海縣職監生黎子祥廣東茂名縣禀貢生楊培基廣東茂名縣增生李衍芳隨棚校閲咨請循例附奏前來臣查張希齡等俱係品學兼優堪以襄校理合附片陳明伏乞聖鑒謹奏奉硃批知道了欽此○○黄彭年片再據署鹽城縣知縣王敬修詳稱據鄉約周步高報據民人李在泮報稱携妻蕭氏至佃户柏文裕家分稻住歇倉房光緒十三年八月二十二日伊運稻籽進城售賣留妻在倉看家餘稻二十三日夜被柏文裕家工人蔡汰詳仔掇開倉房門進内向伊妻調姦未成伊妻囑伊控究伊顧顔面遲疑未决詎伊妻因羞忿莫釋卽於二十五日夜乘間自用剪刀戳傷咽喉經伊驚見奪剪敷治伊妻傷重至九月初五日身死等語往查屬實報候騐緝等情並據屍夫李在泮同報到縣據經帶領刑仵親詣騐明李蕭氏委係自戕身死查訊屍親人等供與報詞相同通詳差緝嗣據犯母蔡宋氏呈明伊子蔡汰詳仔因向李在泮之妻李蕭氏調姦不從致李蕭氏羞忿自戕身死報騐差拿伊子逃至常州雅湖莊破廟内病故屍棺伊已領回關准武進縣查訊明確取具保隣人等切結移送由淮安府知府恩諴詳經前署臬司田國俊核詳請奏前來臣查蔡汰詳仔向李蕭氏調姦不從致令羞忿自盡按例罪應擬絞業已在逃病故應毋庸議李蕭氏守正不污捐軀明志洵屬節烈可嘉例得隨案請旌合無仰懇天恩俯准勅部將李蕭氏照例旌表以勵風化而慰幽魂除咨禮部查照外謹會同兩江總督臣曾圖荃江蘇學政臣楊頤附片具陳伏乞聖鑒訓示謹奏奉硃批着照所請禮部知道欽此○○黄彭年片再據前山東學政翰林院侍讀陸潤庠呈稱係江蘇元和縣人前於光緒十二年十二月十五日在山東學政任内見喪丁本生父降服憂扶柩回籍扣至十二年十二月十五日治喪一年期滿例應起程因先代墳墓均須修理一時未能起程卽經呈請奏咨在案現已修墓事竣理合入都恭覆恩命擬於光緒十五年二月二十七日由籍起程再潤庠本生母程氏年逾七旬家無次丁精神幸尚健現定迎養到京合併聲明等情呈請代奏前來臣覆查無異除咨部查照外相應附片具陳伏乞聖鑒謹奏奉硃批知道了欽此 
 
