# 1888 - 130 - 4905414

 

Page 1

 
 
[御定歴代賦彚日知錄集釋精選小題嫏嬛] [  點石齋代啓]  
　　賦彚一書自漢迄明所有名家賦鈔均依類編入因卷頁浩繁坊間久無完本今出舊本石印分訂十六本共兩套礪洋十元○小題嫏嬛共文八千首且一題祗選一篇又與宗海等不同題必求備文無不佳石印分訂十二本碼洋五元半○日知錄集釋久巳行世因木刻不爽目又難携帶石印縮訂四本並加錦套價洋兩元以上三種各臻美備購者紛紛巳將告罄如欲躉售及批拆早臨本帳房面訂南北申昌及文瑞掃葉等書坊零售 
[石印賦學鷄跖正續集出售] [  點石齋代啓]  
　　賦學鷄跖正續二集羣分類聚片美靡摘句題解寸圭悉拾蒐羅旣富選擇尤精早爲士林所膾炙原本巳漶漫翻刻錯誤更多且從未有合二編而彚刻之者前年覔得善本聘請名人詳校精抄付諸石印数千部不脛而走早巳售罄兹仍遵舊式復印成書印工裝潢校前更爲美橄紙料亦極潔白每部分裝六本外加綾套售洋二元祈向各埠各書坊購閱本埠問千頃堂著易堂掃葉山房讀未樓議價可也此啓 
[一百五十號畫報出售] [  點石齋啓]  
粤省春雨過多江流暴漲惠廣各屬頓成澤國吳中丞聞報乘坐輪船親勘災區力籌賑務蓋憂民之憂飢溺巳也於是將途中所見情形作詩二十四首感時紀事悲憫由衷有令人不能卒讀者今撮其詩中所言災象繪成勘災圖并錄原詩詩以指事畫以象形當爲留心時事者所亟欲一觀焉准於日出售前後仍附漫游淞隠兩圖說○再是月廿六日起新增風筝誤繪圖傳奇不加分文　此預佈 
[醫國萹]  
粤肇鳴鶴山人致書本舘曰潦倒滬中窮生病魔寂坐於寄鶴雲之樓一介生過我而問曰子何病也余漫應之曰不知一介生曰噫異矣何有病而不自知也曷延醫視之斯知其病而藥之乎余曰吾飲食無度寒暖失調故病而不自知且性畏服藥好恃不藥爲中醫之訣有病卽淨餓聽其自愈而已未嘗妄投藥餌而攻伐之也且今之所謂名醫者誠不易睹彼一二庸流豈能知人之病又豈能治我之病嘗見其診脉也紅日高照始緩步而出引臂就枕目迷五色指頭略按卽便開方望聞問切置諸不顧此等名醫徒存神阿堵間若細叩其病屬何經當主何法宜用何方茫然而莫對諺云不爲良相當爲良醫醫雖小道有濟人濟世之功仁心仁術之具若儒書不讀脈論未通浮沉遲數猶不能辨虞實陰陽習不能分便思招牌高竪牟利欺人又何必操刀而後能殺人哉僕深望賢良有司設考醫生之舉凡操業岐黄者必須赴官考騐叩以素問靈樞証以脈論文字有能發揮參透權衡的當者方許執業懸亞否則斥之評醫學之深淺權謝貲之多寡視材進退嚴立定章使若輩不至夜郎自大草菅人命豈非一盛事乎且不獨醫生宜考也卽如我輩西學中人雖僅識繙譯言語文字亦恨無在上者有以考之至如化學重學光學算學以及夫一切百工技藝因不之重而失其精不之究而仍其拙其弊盡人而知之均無足課輪所謂考西學者非徒以繙譯文字爲重當以中學爲衡究其中學之知否以定西學之優劣吾與子幼習英文血氣未定僅識之無盡棄其學而學未知經史傳策爲何書應對進退爲何禮遑關經濟學問修齊治平造後一知半得業棄中途頓萌利心幸獲一缺卽放浪於花天酒地之中濫竽於洋文西士之列怠惰自甘習染日積偭規錯矩而不自知言偏行執動多自昧無怪乎入則爲儒者所譏出則爲長者所斥未觀其人而以洋行牌子四字概之蓋亦所見者大所知者深類其人而言之也夫以中國之大人材之衆豈無英偉傑出之士才智兼人之輩博經史窮西學而迥出凡庸者乎第一人之精神有限一生之歲月無多寒窗十載淺獵精微己難其人又欲其博參西學宏括西書非聰慧絶倫者所能爲尢非貧士窮黎所可爲故精中學而不通西學亦猶精相學而不通中學然中學有舉業可習縱不名登仕籍亦可理頭鄉里終身吚唔入禮門出義路日浸淫於聖賢之教化不至放逸其心志若西學則不然所讀者文詞格致之書非有孔子著述道德仁義之至言足以激厲人心而誘於善故其人多玩世不恭淪落不偶非厚贄不可以羅其人非優容不足以感其性蓋紈袴之徒不善藏修習氣所拘邪欲所蔽有不期然而然者聖人云性相近習相遠非可與中學者同日而語也方今洋務爲當務之急執政者不思激濁揚清究其源而去其弊徒藐之而不之重惡之而不之制何異於吹毛而求疵因噎而廢食也設使時加考察破格賞錄有能譒譯西書兼通中學指陳利弊有益於國家者賞而彰之彼西學中人以不知中學爲恥將於功餘之暇希聖步賢執經間義卽吾與子茅塞庸愚不克望塵希冀亦當温故知新何敢置中學於腦後盡消其時日於四害塲中乎一介生曰子休矣毋再贅論今之食祿者於民間利害兵刑錢榖尚不能躬自淸理更何暇及此余曰考選之法豈眞如鄉科擢取俊秀乎不過如書院中月考歲課足矣昔者朝廷不惜鉅欵遺幼童赴美有始無終亦由昧於中學之故然其中英偉臨穎者豈乏其人至今盤根錯節年長而資深其中自備資斧赴法赴英更求實學以精其業者難以枚舉恃埋没於無用之地而人不之識耳方今設海軍修船政廣電線創鐵路在在需人雖有廣方言館同文館中西并教異材輩出但少年初學未易成材曷若舉天下英材而裁成之無其效不見其損有其效則聖教日隆一旦有事知其人而任之折衝之材可借輶軒之使可備揚先聖昔賢之道振天經地義之眞雖頑梗之性可以化蠻貊之邦可以行若置之而不有以激厲而裁成之恐暏利狂徒日益繁庶順逆不分從違莫决其不遇事鑽營以爲漢奸者幾希一介生曰子論甚當請付報端使我輩見之以爲當頭捧喝不至忘本來面目可乎余曰諾於是拉雜而記之病亦爽然若失 
[上諭恭錄]  
　　三月二十七日奉上諭殺虎口監督世綱奏差滿回京齎交盈餘銀兩一摺所得盈餘等項銀一萬六千七十兩零均交廣儲司世綱着毋庸賞給該衙門知道欽此○三十日奉旨巡視北城事務着文杰去欽此 
[本館接奉電音]  
　　昨接京友發來電音有本月初五日上諭二道敬謹譯登○四月初五日奉上諭前大理寺少卿沈源深現巳服闋着仍在軍機章京上行走欽此同日奉上諭吉和奏病難速痊懇開缺一摺西安將軍吉和着准其開缺欽此 
 
 

Page 2

 
 
[户部奏稿]  
　　奏爲陳明庫儲情形請先提撥洋藥厘金撥剩餘欵以資開放仰祈聖鑒事查臣部歲入之欵惟各省京餉八百萬兩各省漕折一百餘萬兩爲待支正項此外邊防經費二百萬籌邊軍餉二百萬加放俸餉一百餘萬皆有專欵支銷不在正項待支之内至四成洋稅及六分扣平均係奏明另欵存儲以備要用此部庫入欵之大略也從前各省報解足額出入僅可相抵近一二年各省因籌辦海防購買船砲匀還洋欵往往截留京餉每年解部者不過十之六七而部中用欵又倍增於前除恭備大婚典禮四百萬添撥銀一百萬臣部業已備有專欵不與尋常度支並論此外籌撥鄭州大工六百萬兩山東河工二百萬兩續撥山東河工八十九萬兩制錢工本九十餘萬兩銅本五十萬兩直隷隝工巡船購費數十萬兩皆係提撥截留部庫之欵將歴年銖積寸累之餘罄於數月此部庫出欵之大略也現在部庫存欵截至三月半止統計銀五百四十萬兩其中漕折一百十萬兩係專備開放俸甲米折之用邊防經費二百三十八萬兩係專備撥放東三省防軍之用其另欵存儲可以挪用者只四成洋稅一百二十三萬兩而已現在正額專欵已經告罄而各省應解本年京餉大抵皆在上忙開征之後部中上半年放欵竟支絀萬分現擬暫顧目前之窘擬先將四成洋稅一百二十三萬兩提歸正項以備開放月餉之需此外可以提用者尚有加征洋藥厘金一項查洋藥厘金原係上年臣部奏准專歸部庫留爲彌補庫儲之用今查此欵自上年正月開辦起至十一月第一百九結止除各省留支及海防撥用外尚餘剩銀一百萬兩上下擬飛催各省儘數提解部庫以備度支所有臣等歴陳庫儲情形奏請提撥欵項以濟時艱緣由謹恭摺具奏伏乞皇太后皇上聖鑒謹奏三月二十三日奉旨依議欽此 
[都門便覽]  
　　兵部接准各直省開出有叅將二缺守備五缺應歸本年三月分由部擬補叅將一人守備一人其餘各歸本省酌補兵部援照輪補班次銓選章程應以俸深期滿奉旨以叅將用之漢頭等侍衛黄培松擬補叅將查該員係福建泉州府人由庚辰科狀元授頭等侍衛行走三年期滿帶領引見奉旨以叅將用欽此又應以俸深期滿奉旨以守備用之漢藍翎侍衛岳增高擬補守備查該員係山西五寨縣人由庾辰科武進士授藍翎侍衛行走四年期滿帶領引見奉旨以守備用欽此刻已行知侍衛處傳令黄岳二員前赴天安門外朝房簽掣省分以便帶領引見俟掣定後咨送該省照例揀補○太常寺知照景運門值班護車統領謂四月初一日孟夏時享太廟自三月二十八日起齋戒三日是日例由本寺呈進銅人奉於乾淸門相應知照貴護車統領轉飭太和門午門端門天安門西長安門等處值班該兵卽於三月二十八日寅刻各將正門啓放伺候本寺呈進銅人○有某貴胄赴阜成門外阜成戯園觀劇行至窵橋爲白錢賊竊去烟袋卽赴該處馬兵官廳立要此賊廳弁始則推諉繼則許以找尋終則百般哀懇明日奉送宅中貴胄方首爲之肯詢明何職何名然後揚長而去○三月二十七日慶邸克邸福大協揆於散值後偕往西苑查騐各項值房公所他坦及各朱車堆撥等事宜日晡方回府第葢因聖駕指日移駐故須預爲察騐一周也○前紀皇太后覆看秀女一事指定位次尚未得聞桂副都統祥於三月二十七日親送女公子進内又聞德大中丞馨之女公子亦經其家屬送入宫中再備皇太后選看云○户部行知八旗各固山謂所有本年各固山所屬各佐領下應食週年孀婦半餉若干分查明係自何月食起有無翁姑兄弟子女其係何人之女係何旗分佐領逐一查明造具詳細滿漢印册務於十日内咨送本部以憑覈稽勿稍延岩○正紅旗滿蒙漢驍騎槍營抬槍鳥槍練兵於三月二十七日黎明由該各營總帶往西直門外西褡褳坡教塲演打鉛丸準頭○曾襲侯之第二女公子許字前湖廣總督李小荃制軍之公子三月二十六日在京合卺駐京各國欽差及六部九卿致賀者絡繹不絶○户部堂官擬定漢京官春季俸米札飭海運倉支放仍照前章自四月初一日開倉至五月初十日止限四十日一律放竣○崇文門外迤東黄河沿向有鳩盤荼聚族而居障袖倚門備諸醜態三月下旬有某甲者不知何事被土棍在是處羣毆而斃迨地面官役知覺諸人早已如鳥獸散乃禀請南城司官相騐詳報城憲拘提鴇婦嚴刑訊究供出諸兇手姓名遂派幹役各處搜拿然尚未聞弋獲也○内城東直門值班官兵某甲三月廿五日夜間因醉傾跌體無完膚經官廳禀報步軍統領衙門未知該衙門作何辦理也 
[銀行獲利]  
　　昨日有利銀行將一千八百八十七年七月一號至十二月三十一號生意淸單送交本館閱之知半年中除去開銷凈得英銀三萬三千六百六十六磅五先令連上半年所存滾下共得英銀六萬八千八百七十八磅十二先令五辨士現在董事核定付各股友五分利息照此數應付　銀一萬八千七百五十磅留下帳内四萬五千磅再餘英銀五千一百二十八磅十二先令五辨士滾入今年上半年帳内除資本外歴年留下已有英銀十五萬磅觀此知該銀行生意之隆可謂蒸蒸日上想將來利巿三倍定可左券操之已 
[推廣菜巿]  
　　英會審署前向有菜巿小本營生之輩皆於此設攤焉近工部局以早巿喧闐過於擠擁遂議添造房屋業已雇匠興工矣 
[上海縣署瑣案]  
　　昨報紀馬茂林控生員楊錫九謀掉膏腴一案前日裴邑尊親詣明倫堂會同宜廣文覆訊馬伸訴首情中証陸正良稱觀音寺老僧雖死寺中韋容和尚深知底細現在莘莊鎭六倉廟中叩求傳質楊稱生員承先父遺業並無圖謀情事且生員所執田單第三百三十四號三百三十五號寺基第三百三十六號馬田第三百三十七號三百三十八號然則生員之田明明在寺前惟聞當時老僧將寺後之田賣與馬姓恐馬嫌其磽瘠因謬指寺前之田馬不加詳察致受其欺地保王阿紀楊月堂所禀略同邑尊商諸廣文着楊將詳細情由明白具禀候帶領亭耆卜鄉將寺前後田地文量察勘再行傳韋容到案訊明酌斷○老閘北首民人陸榮榮與叔錦山口角榮榮之妻聞聲出勸失足顛踣榮榮以妻適有孕難保不因此損台因更向叔呶呶勢不兩立經頭圖新地保周關勸息而舊地保陸彞召以該氏將胎跌損恐有性命之虞遂於初三日投縣禀請核示裴邑尊諭令該保將陸并榮榮夫婦帶案查訊該保奉諭傳兩造進城并派人將錦山看管於昨日解候質訊○高家行邪教頭目高士祺經裴邑尊訊明懲責荷枷前晚有附貢生沈子蕃投案求保邑尊准之隨將高從寛開釋諭以嗣後如仍有聚衆誦經情事惟保人是問○裴邑尊訪聞錢糧櫃銀匠舞弊當此庫欵支絀何堪任其侵蝕因於開徵之日將恭寛信敏惠五櫃銀匠盡行斥革令總書愼選謹飭者承辦俾洗積弊而重庫儲○前日英公堂送汪王氏至縣騐傷裴邑尊飭宫媒騐得頭面略受微傷該氏子汪雨生訴稱前晚母親挈妹子在門前小立突有袁長坤者胡言亂道母親怒甚出言申斥袁因羞變怒胆敢將母親頭面毆傷後經鄰入勸息次日袁反喚巡捕將小的解送公堂邑尊諭令將母好好領回醫治本縣當函請蔡大老爺將袁懲儆汪叩謝而退 
[英界公堂瑣案]  
　　趙寳亭訴稱家住吉慶里前日隣坊失火時前妻所生之女捲取皮馬甲私逃今得尋見與何錦春同處已將馬甲典押洋銀購辦床舖等物報由包探陳阿九拘案該包探禀稱女與何同處已十餘天女供蘇州木瀆鎭人父親向開綢庄故後母親被趙誘來滬上有銀千餘兩皆被用罄以致抑鬱而亡趙又娶烟妓爲室將弟價賣復時時將我毒毆言欲賣入娼家因此奔投何處何供小的係手藝人與趙爲隣日前伊女奔來投宿原欲送回堅不肯行故而留下蔡太守問趙曰女果姘婦所生否答稱是太守問尚有幼孩是否價賣答稱幼孩是小的所生現在無錫親戚邵壽堂家太守間孩年幾歲如何在邵家答稱孩年五歲可以領來太守問然則幾日領到趙稱孩在新闡走失實已無可交案賈副領事曰是案請貴分府晚堂研訊太守曰諾○王蘭香校書訴稱曾欠傭婦朱氏洋銀一時無力淸還致被毆傷頭面朱氏供稱王妓向小婦人借房間并被欠洋一百元立有借票向索不還以致口角並未毆伊借票呈閱蔡太守騐得蘭香無甚傷痕姑諭令朱氏向原中理追欠欵○薙 
 
 

Page 3

 
 
髮匠吳金壽訴稱前日在烟館見徐阿土與人爭毆向之解勸被徐揑碎腎囊隨投仁濟醫院求醫現尚未愈徐俯首求恩蔡太守謂吳受傷甚重飭將徐押候備文送縣諭吳自行投質○朱萬興作塲木匠陳阿生訴稱因囑小工頭劉才福移木料劉非但不移反毆傷左目右乳爲此報捕拘案劉供陳囑搬料答以無暇卽被辱駡不敢行兇蔡太守飭陳投醫院醫傷劉管押再訊○包探顧阿六禀稱東洋車夫楊春發投捕房訴稱住居陳通甫客寓被陳以竊相誣用繩吊打又被剪去左耳牽連未斷爲特拘陳送案麻繩呈騐楊供陜西長安人拖車餬口躭櫊陳處被陳誣竊吊打剪去左耳叩請騐傷陳供寗波人開設小客寓因楊竊物以故毆之不敢剪耳蔡太守騐得楊耳傷屬實問陳爾不行兇楊耳之傷何來陳稱不知太守謂若此行爲殘忍已極飭楊投醫院醫傷陳押候訊辦麻繩存堂○郁潘氏訴稱在虹口開小工客寓昨日午後小工林生四奔至小婦人處後有許多山東人追來混打致失洋銀衣物及巡捕到來連睡在家中之陳阿才伍茂甫一併拘案巡捕禀稱寍波小工林生四與山東人王德標等賭錢口角彼此互毆寗波人敗北奔至該氏家由小的等中西捕四人往拘許多人至案林供寗波人平空被毆陳伍同供事不相干誤被拘案王陳張曹或供桃源縣人或供宿遷縣人皆爲小工不敢閙事沈潘李同供寗波人亦爲小工不敢滋事蔡太守謂林等聚賭肇釁不間可知判王德標等七人各責百板伍陳旣不干涉叱之使去○協順錢莊夥蔣紀生訴稱初二日楊春濤混兌銅洋一元主人索賠爲特四出找尋今晨見楊又在信誠錢庄混兌銅洋因此交捕送案銅洋呈閱張壽山供是信誠莊夥楊來混兌銅洋是實蔣稱楊專用銅洋曾由法公堂懲辦楊供小的在法界開老虎灶茶客水生積欠茶錢將洋付下並未前到恊順莊混兌蔡太守飭將楊押候查明法公堂是否有案再行核辦○駁船户樂正紀訴稱昨日下午停船虹口寍波碼頭怡和洋行泰和輪船啓輪出口時適有寍波釣船進口與輪船相逢兩造避讓致被帶翻駁船夥友王阿茂墜落浦江尚未撈獲而輪船已出外蔡太守飭候批示施行○傅許氏控江北人王硯生潮州人董阿隷等因轉租房屋口角各邀黨羽肆毆壞及茶館内稼伙及報捕拘人兩造均有四人受傷送入仁濟醫院惟將王蕭及陳陽春葛阿其陸百川王有林陸順福等送案蔡太守訊據之下王供小的向開茶館閉歇後由陸金爲中將樓下平屋轉租與蕭所有已物堆在樓上被蕭撬去板璧以致遺失向之理論蕭妄言樓上亦租與伊已付房金延不讓屋太守飭將各人分别押候傳陸再訊昨日捕房將各人送訊受傷之四人亦均投案太守察得傷勢未痊陸亦未到飭仍管押受傷人再投醫院俟陸提案質訊核辦○包探秦少卿禀稱昨有十五齡之女子剪去頭髮在棋盤街啼哭因帶至捕房傅其母陳張氏一併送案女子陳阿囡供稱蘇州人父親在報關行現因祖父逝世回蘇張氏係後母因我時時出外玩耍故將頭髮剪去以期不便出門陳張氏供松江人阿囡係丈夫前妻所生時常出外連日不歸前被丈夫鎖禁又斷練私逃今出外七日不歸忽由包探來言有剪髮之事蔡太守嚴詰阿囡始供會香　松江二阿姐囑我剪髮誣母該包探又禀查得阿囡冋不安分今又竊母銀師出外交二阿姐旋有同居之沈太姐上堂稱陳張氏待女甚好太守間阿囡願隨母去否答稱願太守飭其母領去 
[法界捕房瑣案]  
　　尤瑞正逃妻一案兩列報章昨晨土司馬臨捕房提尤衛氏趙雲福兩人到案并着傳尤詰問尤稱生有四子應得領回趙請重辦司馬謂不能祗辦一人着取竹枝到來令尤鞭衛氏背二十下趙笞臀八十板尤復請重辦司馬謂且將衛氏再鞭尢無奈復鞭十數下司馬着將趙再笞四十板謂此事釁由衛氏起尤未必不知情着紅禁班將衛氏掌頰四十下趙再笞八十板還押交保衛氏父尤領回○巡防局送到竊取栢油之潮州人某甲公泰口夥胡兆雲訴稱被竊在早上五點鐘時該竊供認不諱司馬着笞四十板油交胡領去○有一妙手空空兒隠身新街八十三號門牌空房内意圖行竊比鄰物件該處係烟花淵藪常至一二點鐘始閉門該竊不能下手睡魔忽至竟入甜鄉至次晨未醒工部局收捐人至聞屋内鼾聲如雷喚之不應破扉入内拘解捕房供稱姓王名耀堂住新闡捕頭着包探江德林帶至新閘金陵人所開某烟館内館主不識包探反指爲拆梢迨說明始默然無語○冐充會捕局差之陳阿新枷示滿期昨晨送案王司馬詰其有何保人究竟住在何處供稱實情無人來保住陸家浜不知姓名人家司馬謂旣經借住豈有不知姓名之理判責二百板復加研詰供住小工洪全處姓實不知司馬着還押交保○前報列竊取椽子四根之張阿金與竇阿巧兩人掉換衣服代替荷枷據供竇許給錢一千文昨晨王司馬飭提至案張供不敢要錢叩求開釋司馬以本押三天業已多日准爲放去○牛販李松林着繳欠洋二十五元一案已紀報章昨日夏阿金投案求保并呈萬成保單王司馬問何日料理答稱求限二十天司馬謂太遲十天可也如到期不了當仍將人交案夏諾諾連聲司馬以此人前由八仙橋西巡防局送到著包探王榮培連保人送往局中 
[招領屍棺]  
　　同仁輔元分局來函云江西新建縣人李玉夫僑寓春申福棧因病送往仁濟醫館療治旋於四月初三日病故館中經同棧着士代募棺資收殮其柩寄在本堂分局義塚如有親族來申到堂認領可也 
[分發人員騐看名單]  
　　鄭工事例掣籖分發主事李翰芬廣東○保舉掣籖分發員外郎張祖謨河南主事五品銜考齡廂黄旗漢軍○鄭工事例指省分發鹽大使李寳　直隷浙江黄鍈湖南兩淮葉壽彭江蘇浙江府經歴徐銘新浙江安徽恒敏正藍旗漢軍山東余壽昌四川湖北縣丞潘淮湘江蘇浙江朱葆淸江蘇江西高桂芬直隷山西按察司司獄陳開文江蘇江西錢　淅江廣東道庫大使沈敬培湖南湖北府照磨鄭錫綸福建江西同知照磨張元鏴浙江四川鹽巡檢干尚咸浙江兩淮巡檢胡希祥順天湖南丁恩培順天廣東毛端炳順天湖北李寳森直隷山東韓靑雲直隷山西劉紹先直隷廣東謝殿黼山東廣東李繼志山東山西曹景嵩安徽湖北施允深江蘇湖北孫定恒浙江安徽謝瑢四川廣東謝啓基四川雲南阮世棠浙江福建張先發四川湖南邵祖熙浙江福建崔同熙安徽江西白豫曾山西直隸薛世俊山東河南王崧垣山東江蘇從九品龍寳善廣東江蘇張志　江西湖南馬元愷江蘇浙江朱纓浙江福建縣稅課大使郭繼昌安徽浙江典史張元椿直隷山東龍普霖廣東江蘇王慶瀾順天山東闞彦節安徽直隸黄鍾鑫江西山東宋培基貴州四川朱書麟江蘇浙江張琴四川廣西劉炳江西江蘇柴毓秀浙江山東王紹元順天山東○海防事例指省分發道花翎唐際昌湖南江蘇知府花翎許炳暐廣東江西通判李覲霖湖南江蘇知縣同知升銜謝師元江蘇廣東王正煇陜西江西布政司庫大使梁筑生浙江貴州鹽大使薛錦林河南河東府經歴陳耀奎四川江西縣丞陳慶齡四川江西陸官埈浙江江蘇周鳴和浙江北河道庫大使張頌韶江蘇湖南巡檢董漢章順天湖北史峻悠順天福建方燦璧山東四川徐鍾岳江蘇山東陶祖植浙江湖南從九品陳克明順天福建周以正江西廣西典史方懋德江西福建閘官夏培學直隷南河○　餉事例指省分發同知梅任元江西江蘇縣丞王棟江蘇福建巡檢呂樹枋直隷湖北張棟山東江蘇從九品劉溶廣東雲南余起棠浙江廣東任元亨河南廣東未入流錢懋熙江蘇山東○勞績擊籖分發知縣藍翎同知銜楊芳榮湖南○勞績指省分發知縣藍翎鹽提舉銜李淦安徽福建縣丞王子琛山東江西○記名呈請分發直隷州知州楊秀實湖南四川○截取呈請分發同知孫寳琮直隷廣東○教習呈請製籖分發知縣黄麟安徽○應補呈請分發知縣邵書升浙江福建唐步瀛四川湖南同知銜崇樸正藍旗滿洲江蘇李鐵林直隷河南府經歴陳嘉謨浙江奉天從九品張元照浙江江蘇○分發原省坐補原缺縣丞崔耀章河南浙江 
 
 

Page 4

 
 
[小詩四絶卽用留别元韻錄塵巨道上人法鑒]  
　　春江花月自年年擬向空王懴綺禪何處情天醒客夢大師一笑指爐烟聞說雲遊到帝都芒鞋近又踏匡廬胸中邱壑藏無數可許閒停間字車久知方外有高人今日相逢洗俗塵明鏡有臺勤拂拭幾疑皓月是前身暫聚萍蹤亦有緣而今飛錫渺雲天法華一部加持切神往仙居雁宕前[  戊子花朝後四日古越高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年三月廿七日京報全錄]  
　　宫門抄○諭旨一道錄前○將軍希奏爲揀員請補知縣摺○將軍繼等奏爲援案請留協領摺○大學士閻奏病請開缺休致回籍摺○又奏懇恩收回賞假成命摺○浙撫衛奏報海運漕船開行日期摺○江督曾奏洋藥局修理各項酌撥經費摺○三月二十七日吏部翰林院正紅旗值日無引見○慶福謝備查壇廟恩○廣州副都統伊克坦請訓○良培假滿請安○殺虎口監督世綱到京請安○謨貝子澤公各請假十日○内務府奏派致祭昭顯廟派出定昌○掌儀司奏初一日祭奉先殿漪貝勒行禮○召見軍機薛允升伊克坦良培世綱○○奴才希元跪奏爲揀員請補中缺知縣以資治理恭摺仰祈聖鑒事竊照吉林奏請添設敦化縣知縣一缺奉部議准作爲疲難中缺遇有缺出按照奉天中簡州縣各缺定例歸部揀補本省有應補人員亦准扣留由外以候補委員兩項人員相間輪補等因在案該縣缺係新設偏處一隅又與朝鮮接壤地多甌脫非素稱穏練能耐勞苦之員不足以資治理查有現署雙城廳通判揀發委用知縣劉調元現年四十七歲係四川成都府新都縣人由附生應同治丁卯科補行壬戍恩科本省鄉試中式第一百七十一名舉人辛未科會試中式第三百二十四名貢士殿試三甲第九十九名進士朝考三等引見後奉旨分部學習簽分兵部車駕司行走十二年在部呈請攺以知縣歸班銓選光緒四年二月二十五日選授浙江龍泉縣知縣七月到省九月在浙省晉豫賑捐局報捐同知銜十月到任五年七月初八日聞訃報丁母憂回籍守制七年十月初八日起服赴部投供歸應補班選用九年因吉林請揀十月十五日經欽派王大臣騐看覆奏奉硃筆圈出發往吉林差遣委用欽此領照後於十年四月初八日到省十一年七月委署敦化縣知縣七月二十六日到任十二年十二月調署伊通州知州十三年正月二十四日到任五月調署雙城廳通判七月十三日到任該員老成循謹勤樸耐勞現署雙城廳通判辦事認眞卽前署該縣時措置悉臻妥協以之請補敦化縣知縣實堪勝任據吉林分巡道豐紳泰具詳請奏前來合無仰懇天恩淮以揀發委用知縣劉調元補授敦化縣知縣實於地方有裨該員係揀委用知縣請補知縣銜缺相當毋庸送部引見亦毋庸試署期滿另請實授所有揀員請補中缺知縣緣由理合恭摺具陳伏乞皇太后皇上聖鑒勅部核議施行謹奏奉硃批吏部議奏欽此○○奴才繼格奴才興存奴才宗室鍾泰跪奏爲援照成案請留俸滿協領暫緩進京恭摺具陳仰祈聖鑒事竊查廣州駐防協領六年俸滿例應請咨進京引見如有承辦煩重及掌管緊要事件未便更易生手者迭經奴才等奏請暫緩進京皆冡恩准歴經遵照辦理在案查廣州省城人煙稠密旗民雜處地屬海疆邊防極爲緊要奴才等現督飭各協領將檯槍洋槍洋砲隊陣及各項技藝逐日演練以求整飭武備並在於旗營地面設立公局辦理淸查户口曁旗民交涉等件以期綏靖地方必須老成練逹之員實心任事始足以資得力而收實效兹有二品頂戴記名廂黄正白旗漢軍協領丁德源現屆六年俸滿例應給咨赴部引見惟正值整飭操防修明武備併新設公局辦理旂民交涉各事該員老成練逹望重資深辦理一切事宜均能認眞經理一時實難遽易生手奴才等再四熟商惟有援照辦過成案籲懇天恩俯准協領丁德源暫緩送部引見俟下屆俸滿再飭循例進京以符定制出自逾格鴻慈所有援案請留俸滿協領暫緩進京緣由理合恭摺具奏伏乞皇太后皇上聖鑒訓示遵行謹奏奉硃批着照所請兵部知道欽此○○大學士管理户部事務臣閻敬銘跪奏爲微臣病久不愈難期痊復據實陳情籲懇天恩俯准開缺休致回籍仰祈聖鑒事竊臣自上年七月宿病動發屢冡賞假兩請開缺光緒十三年十二月十四日恭奉上諭閻敬銘奏病仍未痊懇請開缺一摺閻敬銘着再賞假三個月毋庸開缺欽此聖恩曲體感切涕零三月以來有方調理肝痛未爲大發昏瞬不寐仍前更以左體拘麻股膝以下春盡猶寒屋中平地倚杖勉能移步坐作起立必須兩人護掖升降拜跪萬難勉力只因中歲從軍露處過受潮濕時患骽痛年過七十血枯氣虚遂成沉疴微臣遭逢殊遇沐受仁庥至深極重莫報涓埃當此時艱偏灾未復仰勤勞於宸極敢暇逸之自圖迭叨恩眷優容皆爲過逾分量草木知感頂踵奚辭奈病疢錮深衰朽催逼力不自振孤負聖慈夙夜疚心罪尤莫逭不揣冐昧瀆懇皇太后格皇外矜憐俯准臣開缺休致回籍以重職任而資醫治仁施再造俾田里之生還福庇殘年仰高深而永戴臣不勝屏營待命悚惶之至伏祈皇太后皇上聖鑒謹奏奉旨已錄○○大學士管理户部事務臣閣敬銘跪奏爲叩謝天恩仰懇收回賞假成　瀆請恩准開缺以重職任恭摺仰祈聖鑒事竊臣以病久不痊三次陳請開缺本月十四日欽奉上諭閻敬銘奏病久未痊籲懇開缺一摺閻敬銘着再賞假兩個月毋庸開缺欽此聞命之餘悚惶無措隆施愈重惶懼彌深臣齒衰病久精力銷亡若使氣血可生天暖或能稍愈現將立夏猶服冬衣殘喘苟延就痊難必臣浮躁性成不能靜卽舌强語澀有知必言實則氣耗力葸時過吟呻每當語多怔忡昏瞬客冬以來頽憊日甚部務全仗福錕翁同龢力籌臣隨同畫諾百無一助計自去秋七月接連續假已九閱月雨露疉施近今未有每一循省汗浹涕零自維枯竭已極兩月之後倘或仍難行動孤恩彌深負罪滋重仰高天厚地之曲容非腐草朽株所克荷伏念君父之前無隠弗逹不揣冒昧謹據實敢請收回賞假兩月成命瀆求俯准休致開缺簡任賢才以重職任謹繕摺叩謝天恩並瀝陳仍懇恩准開缺緣由臣不勝戰慄待命之至伏乞皇太后皇上聖鑒謹奏奉旨已錄○○頭品頂戴浙江巡撫臣衛榮光跪奏爲恭報海運漕船頭批開行日期仰祈聖鑒事竊照浙江省光緒十四年起運十三年分漕白交倉正耗等米五十二萬九百餘石業經奏明仍由海運逕交通壩以期妥速兹據海運滬局委員候補知府張礽杰禀稱本屆海運漕白糧米分作三批放洋現在頭批米石已據各州縣剥運到滬經該員等會督斛手逐日交兌計起運漕白交倉正耗並商耗等米二十三萬四千四百餘石内輪船裝運米一十一萬二千一百餘石商船四十四隻裝運米一十二萬二千二百餘石定於二月初五日飭令各船陸續開至崇明十滧地方候風放洋等情前來除飛咨江蘇山東直隸各督撫臣轉飭沿海水師寔力迎護並飭將二三批糧米迅速運兌接續放洋外理合恭摺馳陳伏乞皇太后皇上聖鑒謹奏奉硃批户部知道欽此○○太子少保兩江總督一等威毅伯臣曾國荃跪奏爲洋火藥局添備修理各項酌撥經費恭摺具陳仰祈聖鑒事竊金陵洋火藥局常年經費並添碾加造酌增經費以及逢閏加工經臣隨時奏明並經聲明留存新碾四付如須一併開造以及添購機器修造廠屋一切應增經費容俟隨時酌定報明以昭核實迭經欽奉諭旨允准在案兹據金陵製造洋火藥局江蘇候補道章玕等詳稱該局自光緒十年夏間廠工告竣開造火藥煎提硝磺煆煉柳炭逐日配製所有鍋鑪汽管等件時受火力本易損壞而庋帶梭織飛輪鼓運各廠屋上下震動日久致多損裂此外庫棧局屋羣房圍墻又皆累年未加修葺引河駁岸等處經水冲刷亦未疏濬挑築在在均難緩辦必須添修購換擇要興修計添備鍋鑪汽管等件約需銀二千餘兩修廠屋引河駁岸一切應用工料約需銀四千餘兩統計需銀七千數百兩擬仍照案由金陵防營支應局撥給應用詳請奏咨前來臣查該局額撥經費係專供造藥支用之欵其歲修等項銀兩本經聲明隨時酌定報明以昭核實兹據詳稱添備修理各項統計約需銀七千數百兩經臣復加勘覈委係撙卽無浮自應准其照案動辦以保機器而重廠地除飭將動用銀兩造册報銷並咨部查照外謹會同江蘇巡撫臣崧駿恭摺具陳伏乞皇太后皇上聖鑒飭部查照謹奏奉硃批該部知道欽此 
 
 

Page 12

 
 
[光緒十四年三月廿八日京報全錄]  
　　宫門抄○蘇撫崧奏爲審明斬决盜犯解審發回中途脫逃就獲照例先行正法並夥犯分别定擬摺○三月二十八日户部通政司詹事府廂白旗值日無引見○召見軍機童華六額駙啓泰容貴○○江蘇巡撫奴才崧駿跪奏爲審明斬决盜犯解審發回中途脫逃就獲照例先行正法並夥犯分别定擬恭摺仰祈聖鑒事竊查光緒十年五月二十八日前署海州知州章壽麟任内據事主顔錫梁報五月二十六日夜二更時分伊家被匪爬牆落院掇門入室行竊伊父顔開富起捕匪卽行强拒傷刼去銀錢衣物該處鄉團旋卽開單報候勘騐飭緝等情據經章壽麟會營前詣勘明被竊行强情形該處離城一百里離汎七十里並無墩坊騐傷撥醫查訊隣佑事主人等供與報詞相同估贓值銀一百二十六兩四分比差於十年五月二十九日閏五月初五二十四等日先後獲犯何開科劉學典王庭畛李恒笠徐學山于步靑六名起同原贓並洋槍一桿解案將贓傳主認領提騐各犯均無剌拷痕迹訊據于步靑供先因悮傷緦麻叔祖于文軒身死擬斬减等行至山西祁縣中途脫逃後又紏同現獲之何開科等行竊事主顔錫梁家臨時行强拒傷事主質之王庭畛劉學典供認聽從行强何開科徐學山李恒笠聽紏行竊接贓先逃各於事後分贓不諱當以該犯于步靑脫逃原案未准山西省移知詳經咨查並咨部展限據報李恒笠於十一年二月二十一日在監病故騐訊詳批核入正案擬辦旋奉行准山西省飭查並無該犯脫逃案據復訊于步靑供係解到河南睢州地方脫逃前稱祁縣係屬混供又經詳咨河南省查明復辦該署州周澄淸因日久未奉准咨行知先將于步靑等分别擬以斬决滿流解到訊明發回十二年五月十二日各犯分坐姜華劉恒之船隻由安東縣解至海州武漳河地方停泊是夜五更時分風雨交作劉恒之一船被風掀翻犯役一同落水于步靑乘閭扭斷鐐銬鳬水逃逸報經安東縣騐訊屬實禀經前撫臣衛榮光將原解護解簽差不愼之署海州知州周澄淸署安東縣知縣車運昇奏叅奉旨周澄淸車運昇均著交部議處仍軔限嚴緝逃犯務獲究辦餘依議該部知道欽此欽遵恭錄轉行淮揚海道訊明兵役吳貴等委係依法管解一時疎忽並無鬆刑賄縱短差雇替情弊將長解吳貴等暫行監禁押同該親屬協緝俟限滿有無弋獲再行擬辦短解李步營兵濮恒王保和審依解審斬犯果係依法管解偶致疎脫審有確據者短解兵役减二等例於于步靑斬罪减二等擬杖一百徒三年詳咨併奉札准河南省以軍犯于步靑於光緒八年六月初九日由睢州解至下站杞縣小合舗地方脫逃等因行據該縣楊朝鐸先提現犯王庭畛等復訊因于步靑未獲供各狡翻比捕於十三年五月二十五日會同營兵並周澄淸車運昇留派家丁及解役親屬將犯于步靑拿獲解案提同犯役人等研訊于步靑供認如前質之王庭畛等無可狡賴亦各供認禀經批道審明分别議擬詳經奴才飭據署臬司陳欽銘覆核議詳當以該犯于步靑原犯罪應斬决解審發回中途脫逃例應卽行正法卽經批飭淮揚海道將該犯于步靑照例先行正法奴才復加確核緣于步靑卽于二僖王庭畛劉學典徐學山李恆笠何開科均籍隷海州或種地傭工或小本營生吳貴呂吉充當海州差役于步靑先於光緒元年因悮傷緦麻叔祖于文軒身死擬斬减流配發甘肅光緒八年六月初九日由河南睢州解至下站杞縣小合鋪地方乘間脫逃十年五月二十六日潛回海州與素識在逃之于潰珍陳三九已獲之何開科劉學典王庭畛遇道貧難于步靑稔知事主顔錫梁家道殷實起意紏竊得贓分用各犯允從劉學典王庭畛于潰珍各轉紏已獲之徐學山監斃之李恆笠在逃之不識姓名一人入夥卽於是夜各犯分携洋槍刀棍扁担竹筐共夥九人二更時携抵顔錫梁後門于步靑留何開科徐學山李恆笠在外接贓自與王庭畛等爬牆落院開啓後門掇開堂屋門進内竊得衣錢等物遞交何開科等接收分携先逃于步靑等進内復竊事主之父顔開富驚起喊捕于步靑起意行强喝令王庭畛等撞開房門入室于步靑將顔開富按捺王庭畛劉學典各用刀背槍柄拒傷顔開富左肩甲左臂膊右手腕左肩膀刦得贓物逃出赶上何開科等告知行强拒捕情由同至僻處點贓俵分而逸事主報經前署州章壽麟會勘先後獲犯訊詳因于步菁逃案未准咨詳分别詳請咨查展限李恒笠旋卽在監病故騐訊詳批核入正案擬辦嗣准山西省咨覆查無于步菁脫逃案據飭據該署州周澄清訊係在河南杞縣脫逃詳請咨查並將各犯先行復訊議擬解道勘明發囘由安東縣派撥差役李步營兵濮恒王保和協同長解吳貴呂吉管解于步菁一犯因人犯衆多分坐兩船劉學典等三犯坐姜華船隻于步菁與何開科坐劉恒之船隻開行光緒十二年五月十二日夜駛至海州武漳河地方停泊五更時分風雨交作劉恒之一船掀翻犯役人等一同落水于步菁乘間扭斷鐐銬鳬水逃逸兵役人等追拿無獲報經署安東縣知縣車運昇前請勘訊屬實禀經批道委勘禀覆經前撫臣衛榮光奏叅勒緝行據該道訊明管解兵役吳貴等委無鬆刑賄縱短差雇替情弊議擬詳咨並准河南省咨覆于步菁由睢州下站杞縣小合鋪地方脫逃行據該縣知縣楊朝鐸因于步菁弋獲無期先提現犯覆訊王庭畛等因于步菁未獲供各狡翻比捕將于步靑緝獲訊認不諱王庭畛等亦各與詞供相同禀經批道審明擬詳由司覆核到奴才當將該犯于步靑飭道照例卽行正法應卽擬結查律載共謀爲竊臨時行强不行之人分贓俱爲竊盜從以臨時主意及共爲强盜者不分首從論又强盜已行但得財者不分首從皆斬又竊盜贓一百二十兩以上絞監候爲從减一等又例載解審斬犯中途脫逃原犯斬决者卽行正法又解審斬絞重犯果係依法管解偶致疎脫審有確據者長解二名暫行監禁本官另選幹役押同原解之親屬上緊跴緝酌限一年限内無獲卽照逃犯本罪减一等擬滿流各等語此案于步靑紏竊顔錫梁家得贓遞交何開科等先逃于步靑進内復竊拒捕臨時起意喝令王庭畛劉學典行强拒傷事主均屬不法自應按律問擬于步靑王庭畛劉學典均合依共謀爲竊臨時行强以臨時主意及共爲强盜者不分首從論强盜已行得財不分首從皆斬各擬斬立决于步靑於解審發回時輙敢乘間扭斷鐐銬脫逃已照解審斬犯中途脫逃原犯斬决者卽行正法例先行正法應毋庸議王庭畛劉學典均照例剌字何開科徐學山李恒笠聽從夥竊接贓先逃不知子步靑等行强事主後知情分贓計所分之贓均在一兩以上若照知强盜後分贓罪止滿徒惟本案計贓在一百二十兩以上應仍按竊盜爲從本律從重問擬何開科徐學山李恒笠除知强盜後分贓輕罪不議外合依行刦盜贓一百二十兩以上爲從杖一百流三千里例各擬杖一百流三千里定地發配折責安置李恒笠在監病故應毋庸議該犯等執持洋鎗係在未奉通行以前毋庸加等辦理各犯事犯到官雖在恭逢光緒十一年正月初四日恩旨以前係照强刦竊盜問擬斬流均毋庸查辦何開科等仍照例剌字長解吳貴雖經該差等親屬隨同獲犯查該犯于步靑係於光緒十二年五月十二日脫逃至十三年五月二十五日拿獲已在一年限外吳貴呂吉應仍照例於于步靑斬罪上减一等各擬杖一百流三千里定地發配折責安置短解營兵李步濮恒等前經議結應毋庸議不能禁約何開科爲匪之犯父何廷彦及失察各犯爲匪之牌保事在赦前應免提責餘訊無知情分贓容留之人及牌保得規包庇情事于步靑逃後亦無行兇爲匪别案應與李恒笠在監病故訊無凌虐之刑禁人等均毋庸議起贓給主未起追賠于步靑解配在河南睢州中途脫逃解役人等應由河南省議結事主傷已平復逸犯于潰珍等飭緝獲日另結起獲洋槍發營配用李恒笠屍棺飭埋此案首夥九人已於疏防限内獲犯過半兼獲盜首應議職名邀免開報至此案斬决盜犯中途脫逃訊係依法管解偶致蔬失所有簽差不愼之前署海州知州周澄淸護解不愼之前署安東縣知縣車運昇先後於限内缷事留派家丁隨同協獲所有應得前議處分應否准其開復聽候部議除供招咨部外謹會同兩江總督臣曾國荃合詞恭摺具奏伏乞皇太后皇上聖鑒勅部核覆施行謹奏奉硃批刑部速議具奏欽此 
 
