# 1934 - 276 - 4908793

 

Page 1

 
 
[添請蘇州訪事] [  木館謹啓]  
本館向有駐蘇訪事專事採輯新聞茲以報紙日增搜羅宜富吳會地方遼闊一人之力勢不能搜採無遺爰擬添請一人以廣聞見須熟悉官塲兼能採訪時下要務事皆確鑿不妄文理能曉暢明通如有顧承斯乏者請書近事數則並姓名住址函寄本館帳房以定去取倘不合式槪不作覆此啓 
[與客論闈事]  
　　秣陵旋里小病兼旬閉門養疴正苦岑寂有客造廬過訪詢及致病之由曰子得毋塲中過於辛苦勞瘁乎聞今科人數過多天氣過熱而又江水大發秦淮河拍岸平堤號中皆有積水號舍本已局促若坐逢號水號則更困苦不堪諺云三塲大號九日晴天爲與試者之幸事子亦曾躬逢其盛乎余曰三塲雖未必皆大號九日雖未必皆晴天而蓬號水號則尙倖免入塲之後未封門之前曾至篷號水號一觀兒水號雖有積水而皆鋪有松板不致病涉惟不能全錦往往有漏足之處一不經心卽有踏空之患且板鋪高至一二尺上爲號幔所碍行者必傴僂而趨較之無水之號得以行走自如者已相去天壤然較蓬號則尙苦樂相懸蓋積水之號雖行走不便而號舍之中尙與無水之號無異若逢號則皆搭於路口如西總門東總門平江府各路路本非闊兩邊傍牆設桌人皆面牆而坐中間行路已不能自如故未封門木封號之前須讓人出入坐篷號者幾無存身之處而出入者亦以兩旁桌凳礙路更形擁擠有坐文塲而至狀元新號及平江府姚家弄探友者守至傍晚不能歸號其擁擠已可想而知出入之擁擠如此岊坐蓬號者一包一籃相守於此爲人擁擠更可想而知至封號之後其如何睡法不得而見然以二人合坐一長桌想亦不能如號中之可以安眠矣幸僅頭塲至二塲則人數驟少篷號一槪拆去若塲塲如此則考生精力有限其何以堪客曰聞蓬號搭有三千之多何二塲卽驟少至此數乎曰有犯規而被貼者有因病而不到者大半皆因篷號中過於勞頓困乏心志已灰二塲不欲再入雖將蓬號拆去恐不到者尙不止此數也塲前譁傳此次人數過多廣搭蓬號凡補錄及大收者皆歸蓬號且有水號之慮於是有錢之士子有託人買號之說及至臨塲則有科舉者未必不坐蓬號而大收者未必不坐大號可知謠諑之不足爲據而所謂買號者亦皆受人之騙徒撞木鐘想塲中功令森嚴斷不令若輩從中作弊也至入塲時之擁擠則與前數科不同江南人數較多向患擁擠自林文忠爲監臨時定三路點名以燈旗爲號魚貫而入無爭先落後之弊塲規爲之一肅無加日久玩生余自癸酉迄乙酉每屆必受擁擠之苦雖一切規條仍照向章而人心不一甫點一起二起之人已擠在前點名接卷之處幾難立足愈擠愈多點名旣難接卷亦難必擁擠至封門時始定自赴北闈後南闈之事久不知矣今屆復赴南闈深以擁擠爲苦有友人告余曰現在南闈竟撫擁擠之患負筐而入可以直抵號中然後至龍門本學門斗處領卷爲之補點旣無考具之累卽梢有擁擠行路旣便接卷亦快而不補點者亦得從容負筐而入太抵補點者十之六而不補點者僅十之四耳及入塲果如所言並不受擁擠之苦北闈領籖之後照名牌魚貫而入龍門內外尙不免有擁擠之患而此更較爲淸楚說者謂塲規未免太寬是知其一不知其二者也補點本循冋例惟多少之間耳豈補點者多卽與塲規有碍乎况從前補點者少而反形擁擠封門較遲現在補點者多點名快而封門較早果孰弊而孰利乎所謂法多則弊多正不能一槪而論也至於塲中之勞瘁則視人之精力而致病之故半由飮食起居之不愼耳余之精力雖不如前而場中並無得失之念故亦不見爲勞所感風寒皆在輪船中所受近來赴試往返欲取便捷多搭輪船故來往擁擠之苦與塲中幾難同日而語俟暇時再與君細述也客旣去乃詮次其語而弁之報端 
[本館接奉電音]  
　　昨日淸晨京師飛電傳來上諭二道敬謹譯登○九月十一日奉上諭前任刑部左侍郎巴克坦布由奉宸苑卿補授總管內務府大臣洊升待郎克勤厥職前因患病准其開缺茲聞溘逝軫惜殊深加恩著照侍郎例賜䘏任內一切處分悉予開復應得䘏典該衙門察例具奏伊子內務府員外郎繼銘著俟服闋後以內務府郎中卽補欽此同日奉上諭本日鹿傳霖具奏請補靖西同知摺內將文海繕作文煥實屬疏忽鹿傳霖著交部察議欽此 
[官紳互訐]  
　　温州采訪友人云王雪廬太守以樂清縣官紳不和屢致攻訐遂以犯上營私目無官長斥之旋據何勉之大令禀詳士習不端請爲整頓太守仍密飭差役訪拿董毓卿上舍待懲董跳而免潛赴京邸以浮征錢糧控諸都察院未知發回後若何定讞也○樂清縣何勉之大令因創加紅封額徵致招物議迭經邑衿董慶麟徐乃嘉周庠等人控省控京案懸未了茲者大令查得周曾由惲前令訪拿未獲隨親身督帶差役親兵拘拿到案現聞京控抱告業已解省廖大中丞接奉咨文卽須澈底審辦大令遂於本月初五日附某商輪船赴省禀見新任藩司惲方伯面陳一切矣 
[罪疑惟輕]  
　　蘇州訪事友人紅葉云前者梟匪董必貴爲蘇垣大憲飭弁拿獲同時擒獲者尙有管星益一犯董匪正法後管以從犯禁諸犴獄屮迄今尙未定讞茲經蘇州府發審局委員宗大令於前日升堂提鞫訊得管雖在施老窩子處司烹調之役而實未曾爲匪大令以情尙可原因擬定遞回合肥縣原籍監禁想不日卽當起解矣○前者飛划營管帶胡游戎曾擒獲光蛋魏光山一名解往蘇垣上憲飭交發審局悉心研鞫並無口供前日又提覆訊魏仍供執如前惟稱在某鄕曾開賭場平日以放印子錢爲餬口之計並無爲匪不法情事間官一再研詰矢口不移乃擬飭縣備文遞解湖南原籍禁諸深室以示懲儆 
[脚行又鬥]  
　　天津訪事人椽筆云毛貨爲出口生意之大宗蓋北洋物產無多卽以羊皮猪鬃及駱駝絨等物爲此中巨擘西商牟利繊悉不遺齒革羽毛悉爲有用這物捆載出洋者每年不可以數計其車船各戶及脚行人等因之獲利甚多現在榆盧兩處鐵路通行往來毛貨多半借重於火車火車脚行係季公樓人開設季公樓與李公樓及大王莊乃疆界毗連之三莊子也日前因爭奪生意械鬥傷人纒訟不止一次現在稍得相安八月二十八日李公樓及大王莊又承攬某洋行毛貨往火車裝卸議定如無事故則已否則當以全力拒之季公樓脚行以此端斷不可開若不爲將來之儆脚價之利將盡爲人攘奪矣各聚白數十人互相械鬥各傷數人河東汛弁彈壓不服當塲捉獲數人並其器械一併送縣受傷人自行投縣請騐夫區區爲一脚行事鼠雀之訟方已蠻觸之爭又開是亦不可以已乎北方風氣剛 
 
 

Page 2

 
 
勁殆亦其性使然也 
[白晝殺人]  
　　福州采訪友人云桂山鄕人某甲上月因與某姓少婦私被里人尾弟所知雙雙擒獲將少婦鈹環道飾攫取一空申自知理絀詞窮默無一語旋陰遺拳師紅司尋見尾第乞將原物歸還尾弟不允某日約赴某烟館商論此事尾弟曾因他事被紅司毆擊至此頗有戒心臨行購得一利刃暗置腰間遂大踏步而往及相見之頃紅司始尙好言婉勸尾弟不以爲然以致反唇相稽紅司忿極舉足踢尾弟仆迨起突出利刃刺其臂紅司雖受創尙能與之格鬥及胸下再刺二刀始力竭而踣躺臥血泊中尾弟又順勢連斫數刃紅司尙負痛奔十餘步目遂瞑里人畏其兇𦦨無敢拘拿尾弟談笑自若從容向人云有事我自當之無爲爾曹累也隨戟指向屍大駡曰爾亦有今日乎疇昔之雄威而今安在乎聞者咸舌撟不下至到官與否俟訪事人續報再行錄付簡端 
[地棍成擒]  
　　漢口有著名地棍四十餘人結爲羽黨種種兇惡書不勝書茲聞若輩之名俱爲鄂中某憲查悉業經密札著緝捕營將首惡方老么姚道人汪六袁老五等擒住移縣重懲想餘堂亦不能幸逃法網矣 
[要犯越獄]  
　　湖北江夏縣獄中某日之夕忽有要犯十七人越獄而逃聞係巨竊趙和尙主謀當晚卽獲住三名餘均查無蹤影刻雖四出躧緝而破籠之鳥漏網之魚不識可能如數就擒否 
[嚴拿匪首]  
　　鄂省蔡甸立生錢店日前被匪行刦赴縣報案已紀前報茲聞匪首某甲已竄至漢口邑尊薛大令飭差認眞查緝務期必獲否則嚴比不貸似此雷厲風行冥冥飛鴻或能爲弋人所獲也 
[認眞稽察]  
　　九江采訪友人云郡城育嬰堂係歴任道憲捐廉撫赤遴委員紳辦理目下撫養之孩多至五百二十八口每口月給乳婦錢七百文本月初二日給錢時委員張履思別駕林輔臣少尹認眞稽察凡有可疑之處卽不發錢以致僅發四百八十三口 
[乘間刼錢]  
　　漢口友人來函云陂邑涂德記錢店資本素巨年來不識何故聲名大壞前日午前持票踵門兌錢者如行山陰道上應接不暇匪徒卽乘間混入刼搶所失無算維時人勢過衆涇渭莫分事後店主禀官辦理恐未必能珠還合浦也 
[竊賊難防]  
　　松江采訪友人云某日西門內某糧書爲子完姻綺席宏開賓朋滿座十番子弟絲竹悠揚不料帳房中偶不經心失去番銀二十餘餅正在互相稽核而是夜又被梁上君子所算被竊珠燈數堂及彩綢等物次日嘉賓復集見此光景無不敗興而回此賊者眞可謂惡作劇矣 
[日兵遄返]  
　　烟臺采訪友人云屯踞威海之日本兵近來多半回國所遺營屋多由牟利者拆卸來烟求售以致街肆間木料石塊堆積如山亦生意之別開生面者也 
[電機新法]  
　　美國有格物師新創電機比尋常尤捷現往英國電局試奏其技該局電線運行英國陸地有八百六十英里每分鐘可打四千字其字亦甚玲瓏其電線有四十四里係從地中往達似較在地上者略難而亦無所阻礙此二格師在美國用此新機打電每分鐘僅打三千字今在英打字尤多其在美國紐約曾將西報一張全字打去芝加高一點鐘可以完竣此新機誠可用也錄廣州中西報 
[新式鋼礮]  
　　廣州中西報云德國新製鋼礮每分鐘可燃放五次彈丸可飛至五英里惟法人視爲無足重輕蓋其意謂法人可自製新式礮比此益精也 
[鐵路先聲]  
　　杭州營造鐵路轉運貨物以興利源而便商旅自去冬經本省各紳士禀請批准後擬卽招股舉辦但雖有成議而遲遲未行蓋因經費甚鉅籌欵不易也現由候選道林觀察鍾崍創設利遠公司糾集資本購買機器採辦各料業已略有眉目擬於拱宸橋南折而向西轉至猪兒潭腹裏直達松木場由西湖飯顆山下轉入靈隱再由南山脚下繞至淸波門以通江于至閘口爲止刻已將圖形畫成禀請開辦應用基地酌量上中下三等時值估價用錢購買設局於靈隱寺不日卽當興工本月初六日林觀察親詣撫轅禀見商酌一切並請委員爲之彈壓云 
[武林火警]  
　　杭垣本月初八之夜居人晚餐方罷忽聞街巿間鑼聲鏜鏜絡繹不絕啓門遙望但見東南角紅光燭天約歴一點鐘之久始滅翌晨出外探問始知大方伯梅滕更洋房後面教堂內不戒於火致兆焚如其起火之由聞教堂中向有數人棲息其內是夜申因無事手持洋油燈至房中意圖安寢不意爲乙內丁等喚出𦁫談未將燈火吹息高談闊論不覺移時詎燈花炸裂延及帳幃霎時卽烈焰騰空冐穿屋頂比及知覺已不可嚮邇矣急向梅君取洋龍澆灌各集義龍亦聞警馳至竭力灌救始得熄滅僅焚去房屋四五間亦云幸矣惟附近某姓祇有婦女二三人在家夫男均出外就業當時㡛急殊甚又因門未關閉被匪徒一鬨而入搶去物件約値七八十千誠无妄之災也 
[觀察入都]  
　　浙江候補道伍芝蓀觀察桂生籍𨽻金陵辦事勤愼由知縣分發之江歴任要缺卓著循聲今春交卸仁和縣缺後呈請過班卽以道員留浙補用本應進京引見因觀察前辦洋務頗爲得力尙有未完事件故廖中丞奏請暫緩入都現在經手事宜料理就緒故由撫憲給咨送部引見觀察卽於本月初六日禀辭起程矣 
[多士言旋]  
　　宜昌采訪友人云宜昌施南兩府赴省應鄕試者刻已言旋故里翹盼泥金計宜日約二百數十名施南約百數十名其附沙巿輪船而返者共五六十人旣而昌利固陵兩船亦載歸六七十人據云塲中安靜幸無竟外之虞惟抱病者實繁有徒大約因天時不正之故也 
[酬神賽會]  
　　嘉興采訪友人云嘉興縣署各房書吏醵資酬三相神徵召名班於本月初六七日就儀門內左旁演戲並具三牲福禮䖍往拈香循舊例也○王店鎭民人舉行關帝神會自本月初三日爲始至初七日止先後共七日夜間更大放花燈在會諸人無不興高采烈一切旗鑼傘扇銜牌亭閣音樂之類咸簇簇生新遠近鄕村聞風而至長河十里舸艦迷津亦盛事也 
[江浙隱憂]  
　　邇來萑苻充斥宼盜不靖如浙江之嘉湖江南之松郡逼近太湖均爲光蛋鹽梟出沒之所昨有客自金山來者言及是處與平湖交界有著名地棍勾通光蛋開塲聚賭土著强悍之民趨之若鶩結爲黨羽動輙以火砲刀槍從事明目張膽肆意妄爲營汛差役畏之如虎平湖東鄕各鎭紳董意欲禀請大憲派兵彈壓若輩聞之遂不敢留頓羣竄至金山南鄕並勾串外來匪黨在劉家堰橋呂港于港南甪等處搭棚聚賭累日累月竟不休歇語曰爲虺弗摧爲蛇將若何今不止爲虺矣有地方之責者其亦引爲隱夏耶 
[蘇垣官塲紀要]  
　　常州府督糧通判金別駕鍾彥於月初某日因病出缺藩憲聶方伯得報後卽於初九日懸牌以勞績候補通判楊別駕培請補○新簡常鎭道長觀察於初八日至蘇拜賀撫憲奎中丞新任禧卽於初十日啓行赴京江接篆 
[循例閱城]  
　　報載新任蘇松太道蔡和甫觀察定期閱城一則昨晨在洋務局排導至大南門登城巡閱一週至四門大境下城本縣黃大令守備程遊戎城汛李千戎皆隨同巡閱後各分道回署 
[觀察自盡]  
　　昨日滬上傳聞南洋支應局總辦曾仰階觀察已自行尋死因信隆洋行輪船一案有一緊要見證尋之不獲故不得已而自盡也 
 
 

Page 3

 
 
[幸未成災]  
　　昨晨六馬路彤德里某姓家不知如何廚房忽然失愼一時烟霧迷漫幾致燎原幸近鄰瞥見且時在白晝易於爲力紛紛灌救得卽息滅僅焚去稻草一堆不致成災尙稱幸事然左近人家已受驚不淺矣 
[流民無禮]  
　　本邑南碼頭一帶有等無業流民成羣結隊爲害巿塵每見年輕婦女上前攔阻品頭評足無所不爲或值晚間該處又爲熱閙巿廛竟敢攫物訛詐前日傍晚有兩女郎乘小車一輛從龍華來往某處探親適經是處車忽欹側兩女隨同仆地起立後向車夫怒詈流民等見之隨向女郎調笑觀者如堵兩女紅潮滿頰正在進退維谷時有江蘇撫標滬軍營勇執籐而至若輩知事不了乘間兎脫兩女亦始脫圍而去 
[無端倒斃]  
　　前晚二鼓時小東門外洪萬珍米花糖店內之福建人某甲行至城內彩衣街廖源順烟館過癮畢出外行未數步旋卽倒斃後由該鋪地甲報知該家屬到來收殮 
[籲求免騐]  
　　魂赴𧣦宮巳登昨報茲悉死者姓薛名阿桂又名友桂江北某縣人在本邑美租界百老匯路財福漆店當小工前日店主某甲令送漆若干桶至公柏祥碼頭所泊武生輪船一失足竟墜入浦中以致斃命迨旁人訃知財福急倩人奔告其父薛秋庭秋庭聞信到來雇人將屍身橯獲旋有人勸令甲給以棺殮費洋銀三十圓又撫卹費三十圓打撈費十圓計共七十圓免於多事秋庭初已首肯及不動尊入手忽食前言將屍身撈置宋家馬頭卽偕其妻周氏奔赴上海縣以兒子被小店主毆傷因之失足淹死等詞哀哀哭訴縣主黃愛棠大令准詞諭令翌日臨塲相騐及至昨日午後二點二刻大令帶齊刑仵書役鳴騶戾止二十二圖地保主順松先已搭蓋屍棚陳設公案大令降輿升座王保長跽案前禀陳一切大令謂爾旣身充地保理應澈底詳查究竟若何可知其細薛是否被財福小主人所毆仰係自行失足人命重案不可含糊保禀稱小的初但聞薛淹死浦中及往稽查始知的係自行失足爰勸令屍父不必報騐由財福店主酬洋銀七十圓事已停妥豈知屍父反覆無常復偕妻奔投大老爺案下控告實則並無毆傷之事叩求鑒核秋庭及屍母薛周氏同供小的及小婦人之子本係自行墮入浦中身死因一時氣忿遂奔投案下控被小主人所毆如今祗求免騐可也大令曰昨日爾來案控稱兒子被財福小主人毆擊受傷以致淹死等情本縣今旣來此相騐爾忽又求免是否被人恐嚇至不敢爲兒子伸𡨚乎不妨實供斷不令爾受累薛不發一言但求免騐大令始令具准治免騐自行棺殮切結時已鐘鳴三點逾十五分矣 
[改出傳單]  
　　報紀飭傳棚主一則昨晨張記牛奶棚主張益祥偕同西人鉛門投案申稱小的見報曾至捕房查問並無其事實傳祥記耳大令命查傳單却係張記係當時舌人傳說西語之訛因飭改出傳單將原出之單塗銷 
[嚴訊拆梢]  
　　報紀藉報拆梢一則昨日早堂趙銀河孔阿才黃四福三包探解書畫報館繙譯趙夢占到英公廨禀稱此人向各處及妓院藉端拆梢昨又在大馬路同安居茶店向被登候補探夥之唐禮春拆梢洋廿二元唐不允以致互扭至捕房控訴查得趙平日專向各妓院恐嚇騙洋經小的等往傳或因洋已付去或因事未成就均不願到堂僅傳到洪文珠等五家及唐禮春到案請究唐禮春供稱向在怡和洋行之樂生輪船生理停歇後開設茶店被書畵報妄登各節均皆汚衊語小的並未當過探夥現居新馬路門首亦無公館字樣至候補之事現屬毫無影響昨日趙浼人約小的至同安居茶樓聲言須費洋廿二元否則尙要續登劣跡小的自問向來安分並無劣跡故心有不甘扭至捕房今送案下請爲訊究洪文珠謝銀珠洪文蘭林鳳寳各遣妓傭到案同稱趙三少屢次來院索洋或十元或二十元不等並言如不出洋須登各妓姘識戲子馬夫等汚衊之語惟洪文蘭無力付洋餘者皆被取去祝如椿之妓傭則稱趙三少雖來院數次洋却未付趙夢占供寗波人向在寳山縣署當繙譯現在書畫報館向各處索洋實是主筆黃曉秋所使如得洋十元僅折扣二元然各妓院雖曾去過洋實未收被其誣指求恩明鑒惠副捕頭禀稱報館訪事須要實事求是方爲持正今若趙之所爲與流氓何異况有趙親書二八扣字條爲憑須請枷號示儆翁大令以趙夢占拆梢屬實自應嚴辦惟該館主筆黃曉秋有信聲辯現姑先將趙管押十天期滿再行判斷枷期人交捕房帶去 
[訊竊移縣]  
　　包探張阿五拘獲搶刦蘇鄕七子山之搶犯李桂生至廨昨晨公堂畢後翁明府升座二堂提訊李供家住蘇州臨敦路同芳巷父母俱死祗存胞兄春發與小的同做摘絲生理七月間小的與錢義川在閶門外飛丹閣吃茶適遇素不相識之楊茂高朱茂高兩人與之閑談始知作竊當卽合夥四人同往七子山至晚到不知姓名家行竊朱用鐵搭挖洞楊持鐵尺二人進內竊取皮袍綢棉襖綢短衫褲等件洋二百元小的與錢在外接物竊出後分贓至八月初五夜到齊門弄悅興和烟館內竊得綢衣等件朱將小刀傷及事主老太婆頭額今已痊愈天明時出城分贓兩次所竊之物小的祗分得皮袍一件棉襖一件馬甲一件銀洋未分到手今與錢義川同伴來滬欲謀妓院擡轎生理錢有事往無錫囑小的在滬等候楊朱兩人今仍在橫塘原籍今蒙電訊叩求施恩翁明府得供判令送縣移解蘇州吳縣核辦 
[舊事重提]  
　　陳寳慶投法界公堂控陳有常欠洋六十餘圓立有憑票三張忽爾圖賴不還讞員鄭景溪大令飭提有常候訊昨日包探將原被一併解案陳檢呈憑票大令閱視之下謂此票係十年前所出何以前者並不控追寳慶稱此欵係小的之父借與陳父現在均已逝世是以遲至止今始來控告有常供稱小的之父在時開設水果店逝世後已八年矣寳慶從未提及此欵大令問寳慶曰此事有中証人否答稱胞兄與母親皆知此事大令着將有常押候呈繳帳簿再行核奪幷諭令寳慶邀同其兄來案候核旣而又將有常交人保出 
[上海縣署瑣案]  
　　陳土林扭控許阿全張海南陳程氏到縣黃愛棠大令倩帮審委員蔣刺史提訊陳供年三十四歲向做木匠妻子程氏生有一女現年四歲忽於七月廿五日妻子挈女背逃遍尋無著後至八月十九日途遇程氏當卽帶回盤問據稱被同在紗廠工作之某氏婦與嶬媒張海南賣與許阿全女孩亦被許之母俞氏之妹許氏價賣無蹤爲此扭案求追陳程氏供被同廠婦人偕張海南賣與許阿全於八月初二日與許同在被姦女孩由許之母妹售去現願隨夫回去求恩許阿全供與張海南同是挑糞夫堅不承認姦佔情事刺史大怒喝令笞責始供當時議定出身價洋二十元買程氏爲妻因一時無錢祗付洋兩元係張海南與某氏分用女孩由許氏賣去是實張海南供年六十五歲自知不合做媒分得洋一元二角叩求恩宥刺史訊得陳程氏背夫潛逃屬實喝掌頰一百下交本夫陳土林具領管束許阿全膽敢姦佔有夫之婦並串賣女孩不法已極判責二百板押候枷示張海南姑寬免責限三日將許阿全之母妹許氏交案根究女孩下落再核○前日總巡鍾受伯明府至虹口捉賭餘被逃逸僅拘獲招引賭客之朱連生一名函送到縣昨經蔣刺史提訊朱供本邑人向賣水菓度日於上月初間至賭檯帮同招接賭客每日得工錢二百文如今自知不合叩求恩宥自當改過刺史謂念爾直認知罪姑免枷示判著笞責三百板具改過切結交保斥釋○鄉人顧永全同弟和尙扶母張氏到縣喊控被族叔掯覇贖田毆傷等情經蔣刺史訊供據顧永全供有田單一紙抵押與族叔顧某處日前備價往贖被叔覇住不允向理逞蠻將弟和尙毆傷母親聞信往勸亦被打落門牙一枚爲此來案求騐顧和尙與母張氏供亦相同刺史卽令仵作騐得顧張氏確係脫落門牙一枚顧和尙背有拳傷一處判候補提行兇人訊究張氏姑念年老毋庸到案復訊 
[上海巡局紀事]  
　　南巿十二圖地方有船戶陳永桂者本邑浦左人也邇因債臺百級無計彌縫將船售與同業陸淸明得價若干因　價無着前日午後兩造扭赴二十三七鋪巡防局中控請訊究姚殿卿二尹正欲提訊旋有蘇金榮者投局稟稱願爲魯仲連二尹准之○昨報紀 
 
 

Page 4

 
 
總巡局查街丁役在南巿篾竹街地方見有沈某家所雇之庖丁金桂將垃圾傾棄路旁該丁所見後以其違章送請十六鋪巡防中局訊究茲由沈某得悉後卽着家丁持片至局請免訊究局員蔡蓉卿二尹准如所請卽將該庖釋回諭令以後不准效尤如違定十咎戾 
[英界公堂瑣案]  
　　包探何瑞福禀稱陳連生竊胡金堂家之金手釧金約指等寄存開設烟館之婦人張王氏處報捕後經小的查獲起到原贓故連張王氏一併送案請究胡金堂投案申訴前情並請領贓陳連生供是胡之親戚不敢行竊所有各物實是姊姊之物求鑒張王氏供據陳言是伊姊之物故敢受寄求鑒大令判將陳笞責五百板管押六月遞籍窩贓之張王氏掌頰一百下贓物給還失主○包探竇如海禀稱邱永先行竊伊主人戴阿水家之赤金十四兩洋銀五十元經小的查獲向追原贓據言已經花用爲特送案請究戴阿水投案請追失贓邱永先供認行竊惟已用去求恩大令著押候究追○四百四十八號華捕拘解在路互毆之汪德培王意椿到案請訊汪德培供在招商局與王姊比鄰而居王姊物故後由夫成殮職亦帮同料理一切詎王在縣誣控職吞沒伊姊物件縣憲集訊王延不到案昨俟贓在路扭住兇毆致頭角受傷王意椿則供在孟河卡上爲扞手胞姊故後衣箱什物均被吞沒曾在縣控告大令以旣經有案著卽送縣○包探施奎江禀稱德生烟紙店帶兌錢洋連日收下銅洋五元遂留心察看昨李錦祥萬阿福二人又將銅洋往兌當被獲住扭交小的送案請究德生司帳投案申訴前情李錦祥供是萬阿福托兌小的因不識洋銀以致受愚求鑒萬阿福供洋在寗波帶來亦不知是銅質求鑒李又稱小的係生意中人叩求免辦情愿罰鍰大令得供判將李罰洋十元萬阿福管押七日銅洋交巡捕房銷燬 
[必得其壽]  
　　助賑愈疾信而有徵蓋人心向善時攎推解之枕斯天道好還定獲壽臧之慶利濟殷自感應速其理固無或爽焉敝所承天水椿記求諸病速愈續助賑欸銀五百兩蘇垣恒孚銀樓經募王氏爲子病求愈洋五十元又六戶洋十七元方文德求父病速愈古越章世德堂夫婦外症求愈福州無名氏妻病求速愈三戶各洋五十元皖北衍慶堂求病愈三次洋一百六十元楊吳氏求夫病速愈洋二十元源仁當洋十元一般行善萬福來同彚誌之以爲世之患病者進一解也 [ZZ ] 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　金阿法扭控徐進生徐阿東私刑吊打受傷等情翁明府前晚升座提訊金供本地人年十七做泥水匠度日與徐等同業同居是月初一日小的工畢回家適逢徐等失去棉被布衣等件卽誣指小的所竊不問情由將小的吊起百般毒打以致徧體受傷是以扭徐赴案餘人均已避匿今蒙提訊叩求嚴究徐供與金同住小的失去衣服棉被由二房東女人見金所爲故而向伊查問倪在茶　內盤詰伊因情虛逃逸故而同業之人將伊　獲詢追原物伊不肯認故被楊記興銀全等將伊吊打小的並未行兇叩求明察阿東供　相同翁明府察得金受偒屬實遂判將徐等各責二百板還押俟提到行兇人再行訊究金飭退著自行醫治再行投質○捕送在途爭吵之高　亭季明山許王氏等至廨翁明府亦於前晚提訊高供蘇州人在某煙館爲堂倌前年髪妻過世幼子無人照管適遇許王氏之母與小的言及伊婦出外六年生死未卜伊女貧苦不堪難以度日糾合小的姘識小的當卽允諾迎王氏至家每月貼還伊姑膳資洋一元同居數月相安無事不料該氏今春將小的前妻之衣服及銀飾等物席捲逃逸尋訪數月毫無影響前日聞悉現與季姓姘識住居陳家木橋相近小的因住該處守候至十二點鐘見該氏前來小的扭住詢問伊却假作不相識者將小的掌頰二下爭吵之際季亦前來帮助冐稱該氏之夫將小的毆打幸遇巡捕到來一併拘獲該氏所捲衣物均在季處叩求訊追季供蘇州人在妓院燒湯前與王氏同院帮傭故而認識日前晚上聞聽人聲爭吵小的出外觀看在旁相勸不敢帮毆亦未與王氏姘識求鑒王氏供蘇鄕人與高素不相識因去年伊妻已死幼孩無人照管雇小婦人至家撫養幼孩每月給工洋二元至後渠起　念小婦人不允渠百般恫喝欲將小婦人縊死小婦人懼其兇狠逃逸出外並無捲物亦未姘識求請明鑒翁明府　　判將季明山掌頰二十下交保出外檢還高之物件王氏著押候季交到衣物再核高飭退 
[法界公堂瑣案]  
　　昨日鄭景溪大令會同何繙譯官升坐公堂王阿大訴稱小的在招商局翁老爺處　役某日主人出外命小的看守房門賊犯王正芳假訪友爲名潛入房中竊去馬褂及各衣今特奉主人之命開單呈請究追王一味支吾不肯直認大令判令押候笞責一百板○包探禀稱賊犯張桂泉混入招商局行駛寗波之江天輪船竊取馬褂一件當塲拘獲交小的帶入捕房詰知此賊曾於二禮拜前竊取江天輪船某客所帶考籃內儲洋銀二十圓拘獲後中途逃逸是以告知捕頭解案請辦大令判令押候從重笞責二百板○龔紀昌訴稱小的在治下某姓家服役本月初八夜忘未關門賊犯王德發蛇行入內室竊去茶壺水烟袋等物洎拘獲送入捕房已將水烟袋交同黨携去茲特由捕頭遣包探解案叩請究追王供稱小的旣經竊物不敢隱瞞祗求大老爺湯網宏開原情曲貸大令判令押候笞責一百板贓給還失主○包探禀稱賊犯劉長福曾在某輪船上竊取某客所携長短衫各一件又至招商局行駛長江之江裕輪船圖竊經船中執事人拘獲扭入捕房捕頭令解請訊辦劉供稱小的由鎭江來滬飢寒交迫無計可施初犯不端叩求寬宥大令判令著押候笞責一百板○包探禀稱賊犯楊德勝竊取某姓家鞋一雙　經租界中得以拘獲人贓告知捕頭解案請訊大令判令押候笞責一百板○包探禀稱賊犯蔡學根竊取吳和尙鞋底作所製鞋底十餘雙携至八仙橋得以拘獲人贓是以告知捕頭傳同失主解案請訊蔡供稱小的向在吳所開鞋底作爲夥辭歇後工資尙未算結是以將鞋底作抵並非竊取叩乞施恩大令判令著押候笞責二百板贓給失主領回○包探禀稱賊犯沈渭林竊取不知姓名人家錫香爐燭臺一副行經租界中得以拘獲人贓再三　詰始稱竊自梅萊甫家今已告知捕頭傳同失主至案請卽訊明懲辦沈供稱小的實曾犯竊無事諱飾祗求大老爺開一綫之恩大令判令押候笞責二百板贓給還失主飭具供狀存案備查○前者某小客寓主吳阿榮控陳榮生竊取被窩陳供稱此被已交棧夥收藏大令飭傳棧夥對質則稱伊並未將被交還昨日帶案覆訊陳仍執定前供大令謂棧夥現已到堂尙容爾飾詞抵賴耶陳俯首不答大令遂判令押候從重笞責一百板押繳欠銀○張友金訴稱小的由鄉間肩荷菜蔬來滬求售行至治下新開河畔被歹人王阿六糾人奪去身上所穿棉襖遂呼令某號巡捕拘入捕房今捕頭令送案請辦王供稱此係小蘇州所操事與小的無干大令判令押候枷號半月期滿之日從重笞責二百板○前者邱炳生投法界公堂控陸錫如欠銀七百七十餘兩圖賴不還讞員鄭景溪大令訊供之下將陸交保諭令赶緊理償嗣因延不淸理遂著保人交案押追昨日邱投案叩求追給大令飭提陸覆　陸供稱邱薦殷安之至小的處司帳用空各欵銀六百餘兩應向邱理算大令謂邱曰爾旣薦保殷司帳今卽不得置身事外又謂陸曰本委前將爾交人保出諭令赶緊淸理因何延擱至今卽當將爾押繳洋銀五百圓爾可從速繳案以便給邱收領延干未便 
[美界捕房紀事]  
　　北河南路第五百零六號門牌何貴春家雇磚瓦匠曹宗法章華榮修治房屋昨日淸晨房中忽然失去金約指二枚及銀首飾數件因疑曹章所竊據情報請捕房捕頭立遣包探石金榮前往將曹章拘押候查明實在情由解送　界公堂禀請訊究○昨日淸晨西婦某氏提筐至虹口漢璧禮路菜市購取蔬果之類剪綹賊王阿五見之捱近身旁竊去衣袋內所儲洋銀二圓婦頗乖覺立將王扭交一百六十二號華捕帶入捕房捕頭令押候解送英界公堂禀請訊辦○昨日午刻扖手周耀亭溷入虹口菜巿竊取某鄉人所帶洋銀三圓鄉人知之高呼捉賊句探張阿五聞聲到來將周拘獲帶入捕房捕頭令押候解送英界公堂禀請訊辦○漢璧禮路第三十一號門牌兆豐米店備有貨車一輛爲裝送米石之用無事則停放戶外亦旣習以爲常矣昨日午後二點鐘時五十一號西捕巡行至此憎其碍路勒令移去車夫吳阿弟不通西語以致悞坐其意捕怒揪住凶毆店夥李蘭卿出爲解勸致被擊落門牙八枚店主聞之心不甘服奔投捕房聲訴捕頭謂此事須申請總巡捕頭辦理 
[江西官報]  
　　七月二十三日左右城守三營俱禀謝武闈帮閱行知南昌同知蔡世俊稟謝准補南康府行知候補縣楊炤佑修城工從九方炳委查永和門廣西試用知府王龍詔禀謝咨羊角營都司譚靑山由京引見回縣丞劉思源調辦神岡山緝私卡○二十五日兵部主事汪春榜由皖籍來江候補府林介弼往長江催運候補縣汪守棪委辦撫轅文案縣丞邵作賓兩淮　捐過知縣班○二十八日委署永豐沙溪司施恩溥無力赴任以楊其興署理○二十九日署臨川縣嚴祖彭缷事淸理交代回部選興國縣陳宏燮現已到省飭赴新任○八月初一日建昌縣嚴祖彭禀謝准補行知崇義縣周仁壽稟知湖北賑捐奬加花翎司徒瀾徐信麟俱解地丁進京邱漢聲往興國提案○初二日候補縣郭立朝缷辦鄱陽正卡回○初三日拜發恭賀慈禧皇太后萬壽本章知縣潘紹誼解漕折進京策嶲樂業俱解捐欵進京陳希曾辦二套口厘卡葉春芳辦新喩卡萬象春起服來江○初四日糧道劉汝翼委武闈提調○初五日候補府朱廷樑充當武闈監試○初六日義寗千總王惟軒視請補升遺缺查有右營期滿武舉艾廷彬堪以按補○初八日候補府張雲錦委往天津查探武備學堂章程蔣德幹薛鍾瀚俱查驗號舍吳崧高劉家棣俱搜查閒雜人等興國縣陳宏燮稟知湖北賑捐奬加藍翎從九李世齡聞訃丁父憂○初十日從九賴耀楠由京起服來江署豐城大江司賀席珍選授雲南廣通縣所遺該汛務以試用從九盛家祥署理 
[申報館恊振所經收順直山東川東鄂省賑捐九月初一日至九月初十日止第二十五次淸單]  
　　九月初一日小祥洋十元○初三日隱名氏求無疾病洋四元後厚氏銅洋一元邱韓氏求外症速愈洋十元○初四日零溪舍主求保進場平安洋六元河南幼記求保進　平安洋五角弁峯惜字會銅洋一元○初五日吳馥堂求小女雲貞脚腫止痛洋十元○初七日愼餘子曁室人葉氏欣逢五十雙慶求合宅平安洋十元顧志鵬顧志鶴氏求俊慧洋四元○初九日無名氏洋三元○初十日隱名氏求身體康健洋一元隱名爲父病全愈洋十元以上總共收洋六十八元五角銅洋二元 
[上海陳家木橋電報總局內籌賑公所經收四川義賑第十三次淸單]  
　　東來升交來蘇州吳縣不留名求保父母病速愈庫平足銀一千兩原合規銀一千零九十六兩知足居洋兩元正大莊匯來棉力子任靑爲母病久漸痊藥資移助再求神佑洋七十元端木侶卿求妻陸氏病速愈洋三十元徐和康遇難得生幸叨神佑洋十元○以上共收規元一千零九十六兩英洋一百十二元正 
[上海陳家木橋電報總局內籌賑公所經收宜昌義賑第六次淸單]  
　　義善源交來方承裕求保平安洋二十元○以上共收英洋二十元正 
 
 
 

Page 10

 
 
   
 
