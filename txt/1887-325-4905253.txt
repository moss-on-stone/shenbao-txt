# 1887 - 325 - 4905253

 

Page 1

 
 
[電報新書出售] [  申報館主啓]  
　　中國電報傳遞信息務須按照電碼方無訛誤是以電局刻有成書四遠出售俾發電信者得有遵循惟是銷場甚繁前所印者早經售罄現在重　照印裝訂竣工仍託本館代賣遠近諸君欲購者新向本館汲各外埠申昌書畫室並經理申報人價買可也 
[一百三十三號畫報出售[  點石齋啓] ]  
　　寗郡有村學究以脩金助賑鄭災家中小孩將所掣捐票戲帖門上翁不知也偶歸自外見一皂衣人傾甕出十餘鬼將人其門忽一白髯叟策杖而來指捐票曰此翁好善應免疫違者斃余杖下鬼見捐票皆返身人甕皂衣亦遞去叟提甕人屋後破廟事出寗友傳述謂可勸世遂圖之而删節其語以登告白准於十六日出售前後仍附漫游淞隱兩圖說 
[翰苑分書選注六朝唐賦出售] [  點石齋代啓]  
　　六朝唐賦爲詞學家所宗尚甲戌年馬君分請名公巨卿之精於楷法者各書數頁匾末詳明註解精妙無匹此書向惟京師有之今雙梧書　得有初印本縮付石印尤覺精雅絶倫旣便於誦讀又便於臨摹眞一舉兩得也分裝兩本價洋八角定於十二日出書售處在上海南北申昌蘇城曹家菴程宅 
[洗塵雅集小記]  
　　事不論乎大小人不論乎多少其雅者可以記其俗者不足記上海之地徵逐者不過酒肉招邀者不過嫖賭除數處名園尚足以覽勝此外則皆爲花天錦地而已非不絢爛奪目光耀照人而一出門卽覺軟紅十丈滾滾隨足後濛濛撲襟上不特文酒之會寥寥無幾卽知已相逢一樽雅集亦不多見焉意琴室主作閩遊者一月以滬上有事其家人招之回於月之十三日至至則卽蒙枉顧余爲之洗塵於中和園略具四簋便飯而已蓋余與意琴相交不以迹意琴意亦安之也次日晚霞生又折柬招意琴於三雅園爲之洗塵戲園中設席開宴惟有喜慶等事包正廳者有之若設一二筵以宴客則惟蘇城有此風名曰拉正而上海戲館則向來所無晚霞生别開生面毅然創舉其人之意氣抱負蓋可知已是日秋風返凉晴日送暖入晚百明月在抱清光逼人三雅係豈腔庸耳俗目濫竽其間者頗少卽在臺下第一行正桌正中並列二桌飛箋速客余適有事他往比至則已有數客至戲亦開塲矣所邀作陪者五人皆知名士并意琴與余及主人而八列坐其次舉酒相屬四顧觀者頗有人較之前數夜似有過之無不及蓋名流薈萃佳客言旋勝會不常創舉獨異固宜聞風者之咸至也塲上演賜福旣畢接演雜折雲璷迭奏霓裳初拍臺之下奉觴敬客執斝酬寳雍容大雅之氣度與昇平雅頌之聲相輝映甚盛舉也意琴初至卽知園中雛伶有徐介玉其人者秀外慧中頗爲時流所賞亟欲觀其戲隨點胖姑一折俄頃介玉裝束登塲容華煥發音調清亮周旋委折動合自然見之令人之意也消又有同鄕孫君點跪池一折時則侑酒諸校書已陸續至不令侍席令列坐於臺前俾得縱觀　　　寳卿扮柳氏王鶴鳴扮方山子獅吼一聲拄杖擲地蛙鼓半部似笑似嘲其神情之惟妙惟肖蓋無與比倫焉爲蘇學士者乃陳金觀嬉笑怒駡忽諧忽莊直是名士風流不但衣冠優孟四座穆然歎觀止焉余笑指謂桐韻閣主人曰見之否俯仰一笑情不自禁晚霞生亦不覺啞然正在歡洽間忽又有友人招余去談片刻汲汲遄返則意琴告余曰介玉適又演借茶一折嬌娜動人聲情宛若且絶無俗氣浪態惜子未之見也余曰天下事必欲求其全則克全者少半人嘗謂余凡事必當計其始終而後可以舉行是固小心謹愼之良言然余則以爲思之太過則亦不免於拘滯聖人言季文子三思而後行再斯可矣此言正可爲余作强解蓋余固不敢鹵莽以將事然亦不欲遲疑以誤事抗直之性所不能改也故生平作事大都發乎情之所不容已任其性之所自然爲之而得則其幸也不得則其分也今以友事偶然他適卽恰與介玉之戲相左是亦自然之理偶然之機初不足以爲惜也當是時酒已半酣諸校書去者亦半尚餘數枝花則雜坐於席上履　交錯芳氣襲人場上已演至正本呆中福是戲乃新製演尚未久足以醒世之貪而狡者葛小香扮巧雲嚦嚦鶯聲宛轉動聽晚霞生適背坐舉箸不覺其首之頻回焉余撫掌笑曰快哉此舉晚霞生眞先得我心哉方欲洗盞更酌滿浮大白忽又有友以花酒相請并云時已夜深無處速客請爲邀坐中諸客同往乃不及終塲整襟並起至同安里之蘭雲館見室中僅有主人别無一客余等旣至卽共入座復飛彩箋招名花余在三雅園所招者爲陸黛雲今則仍招孟劬仲勤一曲驪歌三杯别酒雖在熱閙塲中喧笑不已而在坐諸客殊溌角黯然銷魂意蓋主人明日將赴漢皋此則留别之筵也余舉酒屬主人爲訂後約且告諸君曰自古及今無不有悲歡離合不有離之悲安知有合之樂世人但見離而卽以爲悲見合而卽以爲樂此則尋常庸俗之見豈足以禜懷哉意琴前月赴閩同人餞之意琴賦詩留别衆人和之裒然成帙而所言要無非别而已矣余獨以不近人情者不留行而催行今意琴復來歡然話一月之别覺今日之欵洽較無此一别時尤爲親密卽頃間三雅之集亦非前此未别時之所有觀乎此可知别之不足悲而别後之再見乃眞足樂也主人此行約不遇月餘别當留此别涙爲異日重來時添作洗塵酒如今日之於意琴諸君以爲何如於是衆客皆笑爲之閧堂時夜已將闌孟劬仲勤年幼不耐深宵似有倦容亟令先去余亦辭歸歸而拉雜書此以爲之記記雅集耶記離筵耶余亦不自知矣 
[香港盜熾]  
　　有來看英皇在位五十年慶賀大會者會事旣畢乘輪回省突有盜船駛近先放一鎗擊斃舵師輪船無主止在慌亂隨有盜多名紛紛跳上輪船肆行搜索在船男婦多豓裝鹿服盜則盡將首飾衣服褫以去可謂横矣說者謂港中之盜每年至冬令而愈熾直至臘底方覺漸殺歴年如此然則有捕務之責者宜如何設法以杜之也說見香港西字報 
[聘請德員]  
　　西字報言中國現在又向德國聘請兵官數員來華充教習之任其辛俸較之從前稍爲從廉聞德廷業已允行然則中國從此又多教習之員矣 
[武林火患]  
　　初九日丑刻杭城警鑼紛傳東南角烈燄冲天而起查悉萬安橋西首市屋失愼客有奔而往觀者則官也兵也水龍也水担也水夫也以及士也商也工也挑夫與轎夫也擁擁擠擠烈烈轟轟路不可行火不可見但覺耳中則聲繁響雜目中則轂擊肩摩而已迨歴一點半鐘時紛言火熄矣望之而光已不見察之而聲也稍定道途藉 
 
 

Page 2

 
 
藉謂是役也麫店夥計爲火所灼皮膚脫盡雜貨店一女年甫十一已出門外仍斃焉大至大明始見橋堍下南首直燒至橋邊而止北首至埠頭帳房止向西北面至頭髮令燒進巷内東首至柴店止西首至某姓圍墻止若南面均係石庫門火不能入遂熄焉約焚大小房屋六十間有戴姓新造屋一進四面圍墻竟如魯靈光殿之獨存惟墻門已燒作兩截矣起火之家麫店與雜貨店彼此推諉莫衷一是惟斃者傷者則衆目共睹的無訛錯矣 
[院覆松郡合屬生經古案]  
　　沈惟賢華亭古蔡爾康上海古范本禮上海史論于鬯南匯經解朱樹新上海性理趙世修上海古沈毓慶南匯經解凌貞鏞上海性理雷瑨華亭古朱昌鼎府學古兼史論徐廷鏞華亭小學趙履福上海史論倪宇清婁縣古施有政華亭古李鴻振上海古秦錫田上海古吳覲宸婁縣古朱寳善青浦古秦錫圭上海古周士濱青浦反切郁文盛奉賢古楊兆椿府學古朱宮泮青浦古陸元逹婁縣古項鍾英青浦古許毓麟婁縣古徐公霖青浦算學王樹善上海古趙麟書青浦古 
[帝京玉屑]  
　　朝鮮謹循中朝歴日三百年來未之或改每年秋間卽由國王遣其陪臣入京請領時憲書此次朝鮮使臣於九月三十日午後入都寓於正陽門内東城根會同四譯館内遂投咨文於禮部以備本月初一日赴午門前敬候頒曆○禮部准史部咨稱明年適届京察大典禮合　錄京察章程通行各衙門於本年封印前造具考語履歴清册咨送過部以憑核辦現經禮部諭知滿漢檔房將實任候補郎中員外郎主事筆帖式小京官曁鑄印局大使會同四譯館大使序班通官並堂子官員等履歴詳細開明以備臘月初旬過堂考騐○詹事府於十月十五日黎明考試供事○神機營以天氣漸寒所有駐紥南苑之官兵馬步十六隊除佑翼五處馬隊業於九月十九日拔隊回京外其現駐苑内馬步各隊擬於十月十二日全數拔回歸伍訓練以節經費○盛京牛馬牲畜皆有稅收大臣以管理之此缺向於盛京五部侍郎中簡派俟管理一年期滿奏請更替兹聞新派之大臣爲盛京禮部侍郎文暉當經文葵卿宗伯暉奏派盛京禮部員外郎明良爲委員隨同前往經徵稅務○欽派查辦河工李蘭蓀大宗伯鴻藻於初一日晨趨入内廷恭請聖訓當蒙召見訓誨周詳聞大宗伯請訓後卽當出都馳赴工次旋由奏事處傳出欽奉硃筆李鴻藻現在出差有派出十月初一日吃肉著卽撤下欽此○醇邸之病里已京痊調攝數日卽可進内恭請皇太后聖安 
[津沽雜紀]  
　　趙家溝船户於前月杪裝載小麥赴東大沽售銀一百七十餘兩至夜間忽有盜數人持械登舟刃傷船主綑縳船夥鎖閉艙中而將船放乎中流搜贓逃逸船夥在艙中聽無聲息知盜已去於是扭斷繩索撞開艙門奔投大沽恊衙門喊控羅耀庭恊戎飛飭在沽汛弁梁輔庭千戎率兵跴緝時盜正在附近某廟分贓千戎聞信率兵掩至捕獲兩人並贓銀一錠一併解送縣署經發審委員任石泉直刺訊得行刼屬實立時將盜鎖押候訊明有無别案申詳辦理至該汛兵弁等破案神速由天津縣宮大令賞洋八元以示鼓勵○奉天府尹裕壽泉大京兆月前晉京陞見現在請訓出都將至天津宮大令預飭辦差丁役在河北大街萬陞等店預備行轅於窑窪寳昌棧搭盖彩棚以便各憲恭請聖安按大京兆係由天津道擢授今職遺　及民津人均以仰瞻丰采爲快○城西稽古寺住僧不守清規經紳士楊君襄成等禀逐該僧擬將該寺所建稽古書院專課策論講求實學已列前報嗣經擬定章程禀明道憲胡雲楣觀察札令寛籌經費方可開辦現經紳士自行　建學舍上三間爲諸生絃誦之所並募鹺商黄振德店捐銀千兩此外或捐百兩或數十兩指不勝屈一俟欵項齊集卽當動工書院之成可拭目以俟矣○清河道劉景韓觀察樹堂於初二日到津謁見傳相在河北大街通義店暫駐襜帷○天津府汪子常太守去年大計卓異今秋晉京引見由傳相委員代理府篆各情已列前報太守於引見後奉旨准其卓異加一級回任候升隨于九月底回津聞於十月初八日回任 
[照會禀稿彚錄]  
　　會辦江蘇海運滬局署松海防仇府劉補上海縣正堂裴爲照會事奉蘇糧道成札准駐津各司道咨開照得各直省會館之設所以聨鄕誼也天津近畿濱海爲南北交匯之一大都會自中外通商以來督帥常駐節控制其地冠蓋斯萃而各省曹運浮淮海以逹潞河者轉輪歲以數百萬計於是百貨山積行旅爭趨綜五方雜處之數江浙但居其大半光緒初元當事建吳楚公所爲朝覲往來之地而所以聨鄕誼于時廬旅者無與焉本司道等籍隸江蘇誼難漠視爰於十二年春舉行鄕飲酒禮集議創建江鮗會館維時江蘇官幕十商之僑庽天津者咸以次書捐凡四千餘金因經費浩繁規畫未定乃浙省踵而行之觀成有日義之所在他人我先頗爲憾事適東門外有民房一所計七十餘楹以萬金求售兹經衆議卽將現有捐欵先付十成之三其餘認息分年訂期找付庶幾歲時畢集藉得以叙桑梓之情但目前之修理改建日後之找付屋價以及賙救任卹諸舉並善後一切事宜需費甚鉅仍須廣爲勸募俾免中輟之虞查天津浙江會館議定章程寍船承边浙漕計裝米一石於水脚項下捐洋一分每届由寍船紳董於上海統發各船水脚時照數扣出彚解天津浙江會館收用今江蘇事同一律自應仿照辦理惟念年來沙船生意不及寍船獲利之厚亦當量爲體恤以顧梓誼而順商情兹由本司道等一再集議擬照寍船浙漕捐數酌减十成之四嗣後沙船承運蘇漕於水脚項下每石捐洋六釐每届領發各船水脚時由沙船紳董照數扣出彚解天津江蘇會館收用卽以本年冬漕爲始五年停止庶幾經營擴充規垂久遠且自此官商聨爲一氣沙船之來津貿易者可由會館隨事隨時加意保護所益滋多除禀江蘇撫院並仍由本司道等集議公啓分寄捐册廣爲設法勸募外咨道查照希卽飭行海運滬局曁松海防同知上海縣等照會沙船紳董遵照辦理一面出示曉諭各號商一體知悉感紉公誼曷其有極等因到道准此合京飭行遵照分别示喻勸辦並奉蘇松太道龔准咨札飭前因各到廳縣奉此除出示勸諭外合行照會貴董請煩查照一體勸諭本届冬漕領運各船商等遵照捐輸望切須至照會者光緒十三年九月廿一日照會○具禀商船會館董事朱鼎起船號商黄爕等禀爲奉諭議覆求鑒轉詳事竊奉照會奉糧道憲札准駐津各司道咨開天津爲南北交匯之一大都會光緒十二年春江蘇之官幕士商僑庽天津者集議創建江蘇會館書捐凡四千金適東門外有民房一所以萬金求售卽將現有捐欵先付十成这三但目前修理日後找付及一切善後事宜需費甚鉅仍須廣爲勸募查天津浙江會館章程寍船承運浙漕於水脚項下每米一石捐洋一分今江蘇應仿照辦理惟念年來沙船生意不及寍船獲和之厚擬照寍船浙漕捐數酌减十成之四卽自本年爲始沙船承運蘇漕於水脚項下每石捐洋六厘由沙船紳董扣解五年停止等因除田示勸諭外飭一體勸諭本届領運各船商遵照捐輸奉此查天津創建江蘇會館欲於沙船運脚項下每石扣捐洋六厘自本年冬漕起運爲始五年停止等情八月間曾接在津官紳公函并集資刊啓尚未議復兹奉照會前因遵卽集衆商籌議僉稱創建會館聨絡桑梓自宜量力捐資藉襄公誼無如近時沙船困苦異常僅恃運糧爲生計自修騐裁减以來已覺苦中加苦而此數年中賑捐接踵卽在水脚項下提扣又有滬地保節堂常年提捐祗此運脚銀數一提再提勢已難於兼顧若復加他項扣捐運費必致不敷萬一貽悞于咎匪輕且查閱刊啓開載江蘇海運漕米輪船水脚每石捐洋二厘三年停止沙船水脚每石捐洋六厘五年停止以局面而論沙船之不如輪船遠甚卽就運糧而論沙輪事同一律扣捐銀數年分亦宜一律沙船縱未便較少於輪船又何能較多於輪船所有捐洋六厘五年停止之議實難遵辦第念創建會館理應輪捐如果輪船運糧每石捐洋二厘三年停止沙船當勉力照此辦理惟本届冬漕開運月無賑捐提欵尚難逆料倘有賑捐提欵則此項創建會館捐貲請待下届無捐之年照扣或下届仍有别項要捐亦請遞緩緣商力困憊已極斷不能彼此並顧想在津官紳周知沙船苦况當 
 
 

Page 3

 
 
不令作剜肉醫瘡之舉也董等邀議情形合肅具復伏乞憲公祖大人鈞鑒迅賜據情轉詳核示祇遵公便無旣謹禀光緒十三年九月廿八日呈 
[縣示照登]  
　　補用府候補同知直隸州調補松江上海縣正堂卓異加一級隨帶加三級裴爲諭禁事案據同仁輔元堂紳董呈稱董等每於鄕鎭見有開設盆堂私宰耕牛實碍農工呈求示禁等情到縣據此查内地耕田全資牛力私行宰賣例禁綦嚴凡屬内地民人違禁烹宰節經示諭查拿在案現届秋令誠恐不法之徒復萌故智除密訪拿辦外合再出示諭禁爲此示仰闔邑軍民人等知悉爾等須知勤檢謀生獲利之事不少物畜錯出適口之味恒多何必私宰耕牛有傷農事不特忍戕物命致誚不仁而且顯犯例文自投法網自示之後倘再愍不畏法仍有私宰情事一經訪實定卽提案照例究辦地保容隱一併究懲決不稍寛各宜凛遵毋違特示 
[擬造會館]  
　　他省人之寓在滬上者冠蓋輻輳是以各帮皆有會館惟皖省闕如西門外雖有徽州會館然僅徽州寍國兩府人合建非通省會館也兹聞皖省官紳之在申者議擬在　暉港購地建造會館此舉若成則滬江唍水一葦可杭更有賓至如歸之樂矣 
[續述火災]  
　　英界老閘東首觀音閣碼頭火警已登昨日報章兹復查悉火實起自某姓豆府店碰翻火油燈致兆焚如延燒煤炭等鋪共計焚去樓房六幢拆毁一幢云 
[貨店倒]  
　　城内虹橋南首有郁姓所開之成記南貨店刻因老店主病故欠欵約有六千昨日各欠户紛至該店逼索該店一時不能籌措遂致倒閉云 
[不願涉訟]  
　　屋倒斃人已登昨報兹悉該圖地保沈仁和房主曹三和尚抵主曹安慶楊阿寳房客劉德元高德裕等出外後情願將壓斃之屍由房主備棺成殮再議撫卹不復涉訟公庭以故未經報縣云 
[縣署紀事]  
　　城内團扇作向有大行小行之分日前小行毛阿三等忽控大行張炳全杜阿四周阿春等强搬器具裴邑尊准詞飭差提訊昨日原差將張杜周并原告諸人一併解候訊究○浦東人陶士良役上海縣喊稱有田一畝四分前曾抵與朱姓旋又轉押與袁家觀音堂袁仙人處現在措本向贖記被覇阻叩求提究值日差以事屬細微勸陶央地保理處如理處不明可於三八期其詞控告陶隨悻悻而去 
[英界公堂瑣案]  
　　昨日禮拜二輪應美繙譯易孟士會訊易君因公赴漢所有捕房各案由蔡太守獨自裁判○包探康阿順禀稱前日李成至捕房報稱偕主人張姓從青口來欲至高陞棧借住卽有儀和棧接客之孫瑞生冐稱爲高陞棧夥將行李十七件運去及主人至高陞棧孫姓託朱姓將行李運到檢點之餘少去拜匣一口内有洋銀五十四元及玉石圖章藍翎等物向索支吾爲特傳孫送案李供直隸河間府人家主姓張家住儀徵今從青口乘輪於初十日抵滬孫冐爲高陞棧接客故將行李十七件交伊及主人至高陞棧詢及前情隨由孫交朱姓轉運到來當時怱怱未及檢點至次晨始知失去拜匣卽往儀和棧問孫云須酬洋六元允爲查取小的告知主人再向理追一味延約故於前日投報捕房孫供小的現在儀和棧接客初十日輪船到時有人囑小的代接高陞棧客人并爲之搬運行李轉交高陞棧朱姓並未言及尚少一件直至十三日李始來尋言少拜匣小的確未言及索酬且旣失要件何致閱三日始說起蔡太守謂孫旣是儀和棧夥豈容冐爲高陞錢夥揆度清形定必有心朦混旣致失物總須根查又諭李曰爾主旣少要物何以當時不加檢點亦屬糊塗今姑飭差偕孫指交朱姓再行覆訊核辦可也○虹口隆茂米鋪主陳鑑生訴稱前日某錢莊學徒劉傳禎來收爛板小洋適收下香港匯利銀行票洋五元知滬上不能通用因向劉貼錢一百七十文換取現洋昨日劉忽來還票欲索回現洋仔細察之已非原票爲此報捕傳案銀票附呈劉供鎭江人年十九歲在法大馬路大自鳴鐘前福恒錢莊習業是日到陳米鋪收兌爛板小洋言及有匯利票欲貼换現洋小的不知票之眞僞惟思彼此有店鋪可靠故敢收下及付與同業中人言票係一元將一字挖補改作五字故特向退且當時收用是票時票背加蓋印記决無錯誤王子卿稱是福恒現兌錢莊主劉爲學徒是日收下此票時因陳係老店故未辨明挖改字樣餘供與劉同蔡太守謂米鋪收用銀行鈔禀旣經兌與錢莊當時不加細察原屬自己糊塗今難追究來源姑飭兩造均交人保出票暫存堂○一百六十九號華捕禀稱昨日巡至浦灘自來水公司前見李顯邦投河自盡慌卽呼人撈救經該處小船户持篙援起送請安插李供浦東川沙廳人年四十一歲在籍訓蒙家有妻子窮苦無聊不得已而自尋短見蔡太守聞供之餘深爲憫惻飭值日差送往棲流公所留養○唐張氏稱昨夜鄰坊失愼勢將延及我家我赶卽奔出及回家聞樓上有人聲登樓視之見有賊開箱將男妇皮棉衣服穿在身上卽行交捕請辦以儆蔡香松俯首求恩蔡太守隨判蔡香松枷號二十一天贓交該氏領去 
[法界公堂瑣案]  
　　洋藥局巡丁王松亭熊聚寳訴稱昨晚九點鐘後在永安街口獲到走私川土八塊并販私者兩人送捕請訊陳阿四徐福林供稱在北京輪船上機器房生火土在漢口將貨換來已在紫來街貨捐局公所報過蓋有小戳法捕頭備德祿稱照例應將巡丁一併管押因無諭單又無腰牌故也王司馬謂該巡丁旣無腰牌如何捉私熊稱王是正身我是夥計腰牌在正身處我曾穿號衣司馬着將陳徐兩人交保巡丁斥退諭法包探李雲發姑將士帶到紫來街公所查對再核○昨報列新街理沽號花烟館妓女及鴇婦被打一節捕房將逞兇人王寳羣奚德隆并張李氏解案原告錢得炳遞呈禀詞并打脫之包頭兠套梳髮木柴等通事稱張李氏之子爲首逞凶往拘時已逃故將該婦拘押彼等打架初次在十點鐘後第二次在十二點鐘後將二妓一鴇打傷送在仁濟醫院王司馬詰之王奚兩人據王供住八仙橋拉車度日打架是山東人天佑福與我不干伊亦住八仙橋張李氏供我子於本月初一日到松江赶考市生意不在上海如何爲首奚供與張李氏做過生意故與認識現在我賣炒米花錢得炳稱打架之中有名生兆者不知其姓尚有小舟山天佑福沈麻子王司馬謂爾禀上但寫王得標並無沈麻子究竟禀帖託何人寫錢含糊回答司馬着將王奚二人暫押候受傷人醫痊再行解訊○昨報列小東門花烟館中被小工吵閙一節捕房將該小工潮州人陳阿海解案鴇婦徐王氏禀稱丹徒人在小東門開花烟館有妓名蘭仙者已經送之回里彼等前來索人吵閙不休并將我毆打陳阿海供於禮拜一偕小工頭陸寳芝到伊家吸烟已輕會鈔彼不滿意鳴捕將我拘來王司馬問徐王氏可有丈夫現在何處答稱丈夫名徐光才在原籍近日有病司馬謂爾夫患病爾不去伺候反來開花烟館實非安分之人着將男婦兩人各責四十以儆○法捕房二十二號西捕稱昨晚二點半鐘時在途巡緝見人碰門囑其不得高聲詎其人開門進去後以英語罵人爲此禀明捕頭將伊送案據李兆亭供紹興人在公廨間壁做報關行生意昨晚回店呌門西捕上前言語不通觀其手勢諒囑我低聲及開門後我向出店人說有巡捕來何不早開出店人不信故將捕指與伊看巡捕卽說我駡伊五司馬商之祁繙譯官罰李洋一元充公繳到卽釋○捕房解到賭徒陶阿茂顧阿春請訊通事傳述捕頭之言謂彼等在午後三點鐘時被西捕拘到及至五點時賭檯依然擺設該捕復去將檯凳拿到人已逃散所有前次枷號之四人發在鄭家木橋堍伊　仍無忌憚王司馬詰之陶顧兩人陶供是鋸匠昨　停工閒游見有摇寳偶然入局輸錢六百文顧阿春供推車度日適在該處被捕拘來王司馬着將陶顧兩入各枷二十天起到錢四百餘文充公 
[次鏡中花史韻贈雛伶徐介玉錄呈花史并博晚霞半人同粲]  
　　梅花春在鬱金堂貌玉喉珠兩擅塲清雋似桐淡　菊醉心莫唱桂枝香 
 
 

Page 4

 
 
[菊會小詩二絶錄呈昕伯桂笙二詞丈曁桂題家兄同政]  
　　寄語元龍力不勝菊花香裏醉瞢騰曲終　喜騷人集更進錢郎酒一升東閣何須賞早梅不期水部此間來請君漫說黄花晚會有重臺占衆魁[  味秋館主陳應堡子彰氏醉草]  
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賑務紀要]  
　　昨接香港東華醫院電匯第六批豫賑規元二千兩正由韋文圃翁交到敝所經收又接廣東愛育善堂第二批豫賑洋二千元由同昌利號匯交到規元一千四百四十兩正又接廣東潮州府正堂朱筱愚太守奉慈命續捐豫賑銀五百兩正祈求回籍一路平安另寄來澄海縣正堂吳大令捐東振銀一百三十兩零七錢八分由協源莊共交到規元六百三十兩零七錢八分以上各欵均照拜領當卽彚解灾區以副善懷除掣收條分别繳覆外合先登報叩謝[  上海四馬路高易公館内籌賑公所李朝覲秋坪頓首謹誌十月十二日]  
[勸少年子弟勿進烟館說] 　　 
　　嗟乎風俗之驕奢至今之上海極矣茶館酒樓日增月盛仔細思之在所可省然此猶其小焉者也所最害人者則莫如烟館鋪陳一切踵事增華所以然者無非招徠之意而少年子弟有癮者樂此不疲無癮者聞風而至始則欲擴眼界酬應一二品繼則三五口逐漸　增日久遂成爲大癮且花柳爭妍引人入勝不分男女一榻横陳至此而不動心者有幾人乎於是因烟而嫖者不知凡幾藏垢納污莫此爲甚司空見慣相習成風於此而欲挽回風氣不亦戞戞乎其難者然而不難也河南決口淹斃者不可勝數卽幸而不死飢無食寒無衣露宿風餐非復人境上帝有好生之德天亦何忍而爲之推原其故皆由上千天怒以致水旱偏災接踵而至見之者固然慘目傷心聞之者亦當恐懼修省惟有父詔其子兄勉其弟凡大小烟館槪不准到吸烟者旣少售烟者將不禁而自絶從此改過遷善或可感召天和然則業此者將如之何子則曰改而已矣况上海開烟館者大者數千金小者亦數百金有此鉅資何業不可爲如再執迷不悟河南近在鄰省前車可鑒業此者尚其思之 
[抽租助賑啓]  
　　嘗聞鄕之父老言道光二十九年以前江之南率十餘歲一遇水灾而自文宗御極之後迄今歲四十年下江諸郡有偏災而無大寝享豐年之樂久矣其故何哉蓋道光以前河合淮瀆以入海淮之下流匯爲洪澤湖河水暴漲則由淮而溢於洪澤洪澤旣溢則淮南先被水衝浸淫以泛於江江南諸郡地處下游苟淫雨不時卽水無所洩此下江所以多水患也自咸豐五年河改道北行而淮得安瀾淮安瀾而江無暴漲然則我下江諸郡之屢享豐年隸之農而食其租者不可不思所自矣今歲河決河南鄭州壞城郭没廬舍流離蕩析筆不勝書而我諸郡履畝收租晏然無恙也然大溜南趨勢將復合於淮瀆流民無食必至下竄於稔區在仁者同胞視民固惻然有所不忍而某等深惟後患尤不能不豫爲漆室之憂前年畿輔及齊晉豫省大祲曾有抽租助賑之舉每收租一石出米一二升折價充賑衆論便之兹者敢申前議雖杯水莫救輿薪而成裘或資集腋爲特呼籲仁人君子捨倉箱之遺粒起溝壑之餘生所損無多爲益甚大更願廣勸親知各抒惻隱幸蒙許諾則某等銀錢槪不涉手或交錢莊或由信局隨捐户所便彚寄滬局掣取收條倘能默感天和堵口早完河不南徙此則桑梓無窮之福而某等日夜之所禱祠者也謹啓 
[上海三馬路與昌恊賑公所陳竹坪經收山東直隸河南賑捐九月十八日第八百另九次清單]  
　　慈航普濟册吾室洋二元鵝峰山人洋一元以上二户共洋三元○又册福建恒新號寄來心有餘氏隱名氏二户合洋十元又册恒利莊交來釋過氏洋十元○又册新市葉姓善圵募葉育和錢五百文葉戴春錢三百陳炳貴虞泰各錢二百文呂承風俞桂高呂尚雍宓應年灾泳源劉榮昌徐海年方顯君陳慶能虞和均十户各錢一百以上址四户共二元錢一百四十○又册乍浦同新來衆姓氏六角娻家楨勞天祥陳管清蒔蘭居四户各五角半研生隱名氏各洋二角以上七户共洋三員○又册尉長厚寳號交來喬辛木規銀十兩另二錢四分又靈册莫字第五百六十一號章古月祈保平安銀二兩八錢王星槎祈保平安銀一兩四錢王蕺民武引之王南生守正堂任植庭五户均求平安各銀七錢宋福銀三錢二分六名氏錢六百無名氏錢五百李宗泌李宗源李德本李德金敬心堂居易堂陳堂好鄭都傳九户各錢二百余永泉錢一百以上二册共來規銀念兩零八錢八分普濟册常熱楊太記一元又無力子銅洋一元○又册禾中吳福昌錢三百文李德榮三山恕道人各錢二百屠氏錢一百念五金齡七寶各錢一百以上共洋一元○又册閩省桃源署齋寄來陳清泉銀三錢六分沈敬亭銀三錢七分胡子立胡蘭生阮裕九王仲金和卿張伯梓雷來軒王嘯軒曹滋生王子喻余蟾粟沈少甫十一户銀一錢余庚西銀一錢二分又康字册寶婺王子瑜錢一千三百五十文直隸王嘯軒雷來軒曹芝生張伯梓四户各錢一百文沈敬亭銀三百五十以上二册共來洋五元○慈航普濟册潘錫九蔣也羣博愛堂滋德堂二宜堂李西庚六户各洋五角又靈册功字二百九十二號李西庚二宜堂　愛堂蔣也君潘錫九六户各洋五角以上二册共洋六元○江天輪船交來鎕仙范陽氏求子病速愈洋二元上新河朱漢卿銅洋一元寗波聚康來王正銓洋一元○永安棧葛子記交來無史氏洋二元胡洪盛洋一元無名氏錢三百六十四力不從者洋四角○零收河南賑○温蓮浦先生交來方義章求合家平安洋五十元袁各卿先生交來隴西氏洋三來元有心無力人洋一角葉樹德堂洋十元愼德興記銅洋念元壽記無名氏合洋念元三餘堂保平安洋二元隆興利蔴線庄因近鄰失愼得保安全助賑洋十元○普濟册萬福來交蕉黎安洋五角謀遂堂洋四角力不足子求病愈人求眼速愈人三户各二角以上五户共洋一元五角○又册太闰府署寄來知本子冷雲主人各本洋四元主人悟虚子各本三元一侍本洋二元以上五户共本洋十六元○又册蘇州古潞茅錢九百十五補過軒退省齋何許人三户各五角仁壽堂四角勉立志一角不書名錢三百力不從心聽秋齋各錢二百有心無力人鋤梅書屋耕烟散人耕硯山人錢六十以上四户共洋四元○祥字册無錫浦正昌寄來貽　堂三樹堂各洋二元無名氏洋一元以上三户共洋五元○又册修竹　房錢二百五十古越謝錢五十以上三户共錢五百○又册蕪湖永隆號德昌號未足敎者三户各洋一元黄海氏李子明張章揚夏幼卿四户各五角以上共洋五元○銘恩册愿彌氏錢子各洋一元合成數三角平安各二角雲山樵子仙海氏平安樵子三户各一角以上八户共洋三元○又册林鶴琴鍾振南各七角韋旭賓楊漢各四角呂林梁根各三角茹冗香僥　以上七户共洋三元○嘉興大豐寄來沈衡之爰仝人省酒資移賑洋元乍川同新號寄陳愛清戴炳生合洋一元蘇州吳縣人葉熙爲母蕭氏七十七歲患痢甚重求速痊愈二洋元以上共收河南賑洋一百七十三元内本洋十六元規銀十兩銅洋念元小洋六角錢五百文○○本日共收英洋二百十九元規銀三千兩零八錢八分銅洋念三元小洋十角錢一千零四文合併聲明 
[上海北市絲業會舘籌賑公所施少欽經收山東順直河南賑捐九月二十三日第一千五百三十一次清單]  
　　雙峰樵子由江孚船畢浚川交來棉衣捐洋一百元醉石仙舘主人祈女病痊完願由漁潭傅帳房寄坦直橋日生局來二十員山陰沈成枚壽終子截留僧道懺資移助由愼餘莊來二十員隱名氏病愈完愿二十元乍浦徐鹿　今春於本鎭經募順直賑捐洋四十元繳局後將收票讓出計三折如送還各捐户數甚瑣碎不若仍充賑欵由仁濟由仁濟堂帳房交來十二員乍浦莫仁榮求病痊由范黻庭交來十買華仲伯求病速愈十元朱氏貞女求邪病全愈由唐乾初交來四元裕記英洋一元銅洋一元源漁由乍浦源隆寄全盛局來銅洋三元錢恒泰銅洋二員○求安子罌妙金各洋二角半葉天盛浦牧舟陳海炎三户各錢二百文共五户由吳興氏寄南匯日生局來洋一元錢一百○仁和徐澹如募徐澹如錢二千六百許寶遺徐鄒氏徐王氏王恩普王霞飛崔唐輔六户各一千徐張氏徐敏修陳王氏三户各五百何王氏李常各二百五十共十二户由天津森昌盛局來洋十員内有銅洋一員○常熟心無力人募龐繼記求平安張祥記求老病速愈各洋三元四和堂求平安大吉羅和豐各二元鴻茂時泰姚懷忍堂鄭恒源陶鼎和沈公茂平天泰湯和與泰昌鄭同茂高松岑求病速愈張玉如姚門錢氏求身體康强十三户各一員葉雲峰恒大永各銅洋二元三樂堂銅洋一員康文明乾大天泰各友三户各錢五百湯雨銘湯仁洲湯仁山三懚各伍百文西鄕人朱養素各四百五十羅秀山四百周東順三百六十羅翼堂彭仕麟張清記三户各二百沈芝生一百八十楊樹深生器芝無名氏三户各一百共三十七户由永義昶局來洋二十八員銅　　元錢七百三十五○河南賑眞州存心堂得彩票移緩就急由徐少卿翁託買季良翁交來洋三百員都傳氏由金陵江義和託元源莊來三十元蘇州府學沈一鶚善士爲母患病許愿蒙神佑立愈完願由通裕局來十員周繼煒求病速愈十員不留名求消灾由卜春記來十員吳興氏保合家平安由元源莊來十員胡文焯因兒戌生患病許愿立愈再求咳嗆速痊由練塘全盛局來四元又金戒一日兌見洋五元三角五分隱名氏爲兒病愈完愿二元白沙孫葛氏求夫病全愈并求合家平安由買季良翁交來十員英會審公廨據水巡捕禀埠頭孫金華駁船搶攬生意案内罰　洋二員爛板洋員何公舘由泰亨源銀鑪交來錢二千○沅溪稚子錢五百無名氏三百叉二百共三户由南京鼎泰號寄正和恊局來洋一員○福州穆雲樵陸衡甫無名人錢二千蒼翠草堂八百董道壽五百陸心甫應樹聲趙幼臣陸衡甫夏氏何階平宏成星記八户各四百穆雲樵虞酉三何薇丞薛新齋連發倪彬甫炳記江林成香承利十户各三百馮　齋鄭慶祺鄭少定郭咸恒鄭少岑陸觀甫彭永基詹記八户各二百三槐堂一百共三十户由立大莊來洋十員以上二十三日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
