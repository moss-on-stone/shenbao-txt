# 1913 - 226 - 4914544

 

Page 1

 
 
外論 
[論中國西通大鐵道之重要附譯地訥氏說略（六）（游歐客）]  
　　遂由倫敦下議院决議惟當此時印度適有大荒瘟疫相繼印度政府財政日形支絀總督鞠氏雖有壯志然終不得不舍緩就急將此路工暫行擱置擬俟公債募成再行開築而一面與中政府協商將順寗府路綫改而經大理府該地爲雲南第　省會此原盡人所知英旣得此優勝本可心滿意足乃地理上之困難重新發現路綫經過之處適有絕大高山較之順寗前線尤爲險不可攀惟英方求中國改綫在理不能再有所請且自緬甸至騰越一段又復無利可圖遂擬暫築六十二生的邁當寬之窄軌鐵道或用單軌以期節省經費惟中緬條約具在英旣得此權利豈肯輕於放棄千九百零九年至千九百零十年間英乃改勘他綫乃更展向極北遂沿布哈馬浦江利用其已成之潘加爾鐵路經過錫爾加直達達拉卜以入於西藏惟此路線愈北則其難處愈多蓋所經過之處河流猛疾土壤荒蕪商工經濟無可發達且距緬甸越南及馬拉半島稍覺遼遠於商務上利益尤多失算此英之所以遲遲者歟倘能尋得一線適當農業工商繁盛之區或目前尚未興盛而將來大有希望者則英必夜以繼日爲之况爲歐亞交通之關鍵而政治經濟均有絕大之影響者乎 
中國西通大鐵路與經濟上之關係 
[一商業]  
　　商務問題須分兩端一方吸受新街之來貨以運往於他埠此節至宜注意於貨之來源及此路之交通點尤當審愼計此路所接者爲緬甸之全境有人口八百萬至一千萬再則馬拉加半島有人口一百四十五萬再則暹邏有人口五百萬其南則接西藏之一部其北則接雲南全境有人口一 
 
 
 

Page 2

 
 
千一百萬再則四川有人口六千二百萬再則貴州有人口六百萬再則越南東京及印度支那一帶其所接收之進出口商貨當不缺少就中尤以搭客爲多其於地方更有内地商業更爲鐵路財源所出詳見後篇（未完） 
時評 
[回復秩序（無名）]  
　　兵燹之後回復秩序之難莫難於定人之心人心定而秩序自回復矣定人心之法莫要明其事權之所在此次江蘇之兵事其原複雜而不可究詰更爲自來所未有故欲使人明其事權之所在更爲非易 
　　江蘇都督果係何人程都督之心果係何向南京之軍隊果係何人所統率現在退回南京果係服從中央與否臨淮關果係有無軍隊與北方抵敵否此皆暗昧難明之事上海之討袁軍果尚有遺留否城内南市所餘之兵昔曾攻製造局者今巳投誠中央否與北方之軍果爲敵爲友抑爲中立而無所屬否浙軍之抵龍華者僅爲護鐵路抑爲掃除南軍否此又暗昧難明之事也 
　　事權多暗昧難明則人心自惶惑不定而秩序自難回復矣 
[專電]  
　　北京電湯薌銘來電云薌銘等於二十五日下午六時會合海陸軍攻克湖口一節先是薌銘與段軍統定就水陸夾攻計畫即於二十四晚十二時海軍除留飛霆鎭守九江外特將各艦分爲兩隊江利楚同在前典享湖鶚在後夾護陸軍乘夜偷過敵軍東西兩砲台於湖口下游約十餘里接護來陸其時敵軍已佔山後布置甚密竟用機關砲並步隊俯攻經軍艦連砲痛擊彼始竄潰陸軍奮勇涉水前進薌銘亦即激勵將士分駕各艦駛往湖口砲台約四十米達向東西兩台開砲轟擊藉分敵勢其時在艦各員皆以時將近曙竭其耳目校準發砲初時未甚命中嗣漸審準炮台中其要害激戰至午後四時我軍艦愈逼愈近各將士皆冒暑忍餓竭力奮鬭期於必復於是炮火横飛敵軍死傷頗衆炮台亦漸傾圯敵軍不支遂高懸白旗乞降爰派魚雷艇前往偵實復以小輪運陸軍往該砲台接收並派兵分段駐守又特派得力員弁前往砲台將各砲閂逐一拆卸運回軍艦分别收存除江利巳派其駛入湖内護送陸軍登岸奪取白虎塘屯糧外楚同湖鶚均駐守湖口薌銘即於昨晚乘江利還潯仍扼守江西上下游防務此次海陸兩軍於酷暑烈日之中分道前進經一晝夜始將砲台克復海軍冒險進攻備極艱辛陸軍於登陸之時不顧沉溺竟涉水冒彈仰攻尤爲勇敢云云 
　　北京電政府得頴上捷電倪嗣冲進兵在沬河口開戰漾日大勝斃敵四五百人陣斃敵軍營長排長多名奪槍炮甚多 
　　北京電津浦路曹村橋已修竣兗州賈溝橋現在修理 
　　北京電張勛所部第五師並江防馬隊向宿州出發南軍退守蚌埠 
　　南京電程都督應省長現出布告大致謂此次宣布獨立原係黄興假本督名義各軍隊爲其蠱脅彼調用並非誠心附和刻經取銷獨立黄興業已離𡩋各軍隊仍調回𡩋保護地方各軍官兵士等仍盡應有職務切勿各自懷疑頓生誤會潛離職守云云 
　　南京電程督委任杜淮川爲第一師長 
　　南京電此間各軍隊餉糈現經維持會擔任一星期 
　　南京電代理省長蔡寅暫住都督府辦公 
　　南京電江蘇維持會仇淶之鍾洪聲商會蘇錫岱昨均赴滬歡迎程督回𡩋 
　　南京電第一師第一團軍隊昨乘津浦車回𡩋行至沙河集地方（離浦口一百四十里）相撞致斃百餘人受傷者甚多 
　　南京電冷遹確未擊斃已由寗潛逃 
　　南京電黄興於前晚乘某兵艦遁去總司令部當即取銷該部員一律潛逃 
　　南京電柏文蔚章梓洪承點均已潛走 
　　南京電此間各界已電請程都督速卽回寕維持現狀以安人心 
　　南京電徐州之軍隊均己調回寕垣下關已設立兵站凡第八師軍隊一律繳槍進城 
　　南京電第一第八兩師長通告大致謂奉程都督電令戰事和平解决取銷獨立人民勿得驚惶所有軍隊回寕認眞保護維持地方如有私行搶刼擾亂治安者當以軍法從事云云 
　　南京電商會昨籌現洋二萬元撥交第八師長維持現狀 
　　南京電此間異常戒嚴晚間九時不准通行軍警嚴加防範地方賴以安謐 
[特約路透電]  
　　香港電廣州税務司因省内有特别事故避難者甚衆故巳塡發特别執照與英國汽船公司每日開放三船來往省港以期利便避難人民 
　　香港電龍濟光設法欲以西江英國某汽船輸運軍隊英員因此舉殊違中立故未允應江輪公司巳請船政司通融注銷禁止艙面運載華人一條因目下避難者甚衆艙位不足容納之故船政司因恐多載生危故未照准 
　　香港電某教會巳定艙位一千人載送避難人出境内有孩童四百人孤兒院之孩童現均赴港各教士則仍留於本境 
　　徐州府電路透訪事曾漫游固鎭蚌埠等處見固鎭路橋之橋梁及橋脚爲炸藥所炸損傷頗甚杜浦末納君現正從事築造新橋脚故馮國璋須遲一星期始能進發南軍大隊巳離蚌埠似於三十一日倉卒而走蚌埠淮河上一千六百尺之長橋亦曾埋有炸藥幸賴英國工程司之機警得以保全南軍回寗之說業巳確實 
　　南京電津浦鐵路南叚兵車之失事乃在星期四晨三時其地距臨淮東南三十英里第一車駛行頗緩且未點燈故肇此禍死者三十人傷者八十人内重傷者四十五人已運抵鼓樓十字會醫院皆係第一師第三隊兵士 
[譯電]  
　　南京電軍隊陸續由北開回因不復有進取機會之故城内現頗安謐 
　　漢口電武昌巳派軍前往湘省邊界新店不日將與湘軍開戰 
　　漢口電德國拖船禮和（譯音）由長沙開至岳州爲岳州附近之南軍開鎗轟擊該船幸未受傷 
　　濟南府電馮國璋在徐州府附近會集大軍三萬人一俟津浦鐵路路軌橋樑修竣即擬南發 
　　廣州電三水廣州之鐵路巳停止開車龍濟光之軍巳開抵三水不日將與陳炯明之軍開戰陳軍之炮船二艘聞巳降龍各會館及商會均不肯籌欵以助陳軍赴港之輪船火車異常擁擠商業全停日本總領事近數日内曾與陳炯明會談數次 
　　南京電官軍已抵蚌埠之下三十英里 
　　北京電全國鐵路管理權巳歸交通部 
　　北京電據軍界中人聲稱黄興巳逃往日本以圖再舉其餘南軍領袖已赴廣州擬以廣東爲行軍根據地 
要聞一 
[上海兵禍記（十一）]  
　　文滙報云今日上午四點二十分鐘時護送製造局援軍抵滬之各巡洋艦駛入吳淞口距砲臺約五英里即向開炮轟擊砲臺亦開炮答之約半小時之久炮火全停各巡洋艦均駛回原泊之處兩方面雖各以大炮相敬而均未受損故今日之地位未見更動然據今晨之事變可以推見將來之戰事不致如豫料之重大 
　　昨夜往游吳淞砲臺外象如常鐵路仍由兵隊防守車站之上立有兵士一小隊吸烟談笑毫無紀律每兵均携有子彈一二百粒此爲相距砲台二英里之哨兵也該砲臺連日並未嚴備抵禦陸地攻擊惟聞有工兵一小隊昨日巳在開掘戰壕該炮臺除水面外並無天然之防衞南軍於前此數星期内旣未佈置今乃臨渴掘井恐已無及砲臺附近之哨兵人數頗多紅十字會已在吳淞鎭下右岸附近之中國巨屋内設立辦事所炮臺各門外人均不准入内惟門内兵士之行動可以一目了然營房似已擠滿砲臺之内及周圍一帶大約共有兵士三千人各兵士似尚精壯惟劣弱者亦頗不少昨夜見有一童年齡不滿十五手持來福鎗高出其身六寸在車站盤查鄉民以前此數夜之情狀比較之知昨日必有大隊兵士調回砲臺防備戰事 
　　昨夜中國海軍司令以公文報告謂擬於本夜轟擊砲臺上海紅十字會得此消息後卽預備遣派小輪開往吳淞將近夜半該小輪乃出發戰地柯斯醫士亦在該輪旋在吳淞浜附近登岸赴紅十字會醫院以候動靜昨夜留於吳淞砲臺之外人僅有兩名一爲彭萊特醫士一爲達維斯君有人請其離開該處達維斯君甯願冒險觀戰云 
　　四點二十分鐘時停泊口外之中國巡洋艦兩艘駛近砲臺相距約五英里之遥聞其一即海圻巡洋艦裝有八寸口徑之大砲兩尊四寸七口徑之大炮十尊先由該艦開砲其第一礮落於砲臺之前砲臺巳早有豫備故卽開砲答之巡洋艦開礮四五次因距離礮台過遠未能命中砲台開砲約十次亦無一擊中巡洋艦不及一小時二艦卽退諸乃安靜是役焉僅能作爲試戰而巳昨夜直至天明輪船照常出入今日抵埠之輪船六艘並未有所報告英德兵艦各一艘仍下旗吳淞口砲台火線之外今日上午並無攻擊之徵象惟各巡洋艦必不致於天黑之前駛入攻擊也 
　　北來之第三巡洋艦今仍泊原處登岸之援軍一大隊仍未移動惟昨日下午巳有一千五百人開抵製造局聞所餘一千五百人將重行登岸在江之對面上岸如能達此目的則該軍可由陸地攻擊砲台而炮臺必分兵拒之一旦水陸夾攻礮台之命運恐更不及目下之情形矣故該礮臺决難久守或謂黄興陳其美仍駐吳淞是亦奇聞也 
　　坎拿大太平洋公司駐滬經理奥文君今晨曾赴吳淞以探印度皇后郵船據稱兩軍僅開砲十六響彼所乘者乃亞力山大汽船於五點鐘後駛抵吳淞當時業巳開戰旋接警告勿向炮台一方面駛去卽見該炮台高懸紅旗於是因靠近上星期爲炮臺拘獲之聯鯨兵船砲臺開出之炮清楚可見且隔多時始開一炮六點鐘時炮台内似有炸聲卽見濃煙直上印度皇后郵船於七點三十分鐘之前開入吳淞奥文君乘小汽船靠近時船主聞共聞炮聲十六響六響似由巡洋艦所開餘爲砲臺所發且見海圻海籌二艦駛近炮臺約三英里之遥開砲後立卽退下寗紹公司之寧紹輪船約七點鐘時駛近吳淞砲台舉號止之旋派兵登輪嚴加搜查卽准其駛行太古公司之輪船兩隻同時駛入均開足汽機向前進發大英公司之西姆萊輪船亦於同時駛抵德國郵船約克號則於八點半鐘起掟開往香港 
　　柯斯醫士昨夜曾乘紅十字會小輪船赴吳淞據其告本報訪事云上午四點二十分鐘時有中國巡洋艦兩艘各向砲臺開砲兩響砲臺回炮八響似皆落於水中巡洋艦及砲臺均未受彈巡洋艦開炮二響後德國兵艦斯却郝斯特卽時啓椗大約因所泊地位危險之故英兵艦芒第資號仍泊原處砲台恐北軍登陸襲擊故由劉福標率兵八百名携炮四尊駐紮炮臺之外以備抵禦陸地北軍 
　　德文報云今晨中國巡洋艦轟擊吳淞砲台毫未得利各礮彈均未中的落於水中南軍已在礮台及吳淞鎭之間掘壕埋伏兵心似難信恃陳其美仍在吳淞 
　　孫逸仙赴香港之前曾語客云彼意北軍佔領南京不過暫時之事南軍攻擊製造局雖極失利惟其精神殊爲勇敢今俟廣東與南方各省部署旣定之後將重 
 
 
 

Page 3

 
 
行伐北孫氏對於推翻袁世凱頗具樂觀 
　　江蘇交涉使張煜全君接北京外交部來電謂據外交團通告洋兵佔據閘北僅一時權宜之計一俟亂事平定卽須撤退 
　　字林報云昨日上海接有消息日本商民與湘省商訂之借欵業巳訂成初定一千萬元繼乃增至一千五百萬元以全省礦産爲抵押品譚都督湘省礦務局總理均不贊成以去留爭之長沙商會亦反對此舉故合同尚未簽押七月二十六日黄興黨人强逼省議會通過該借欵譚督屢圖自盡均爲人所阻該借欵聞將在上海交付云 
　　字林報云聞杭州官軍現與鈕永建所統之軍在松江開戰鈕軍巳被圍（按此說恐不確） 
　　鄭汝成上將宣稱彼將防守浦東擬於今日起掃除該處南兵 
[海軍總長率艦南下之誓文]  
　　海軍總長劉冠雄日前率領海軍艦隊南下業於七月二十八號抵滬兹聞劉總長臨行時曾發布誓師文告略云盖聞鬩牆召凶每失機於不忍止戈曰武實取鑑於窮兵故先發制人安必胥合古昔之訓而觀釁以動要在深明向背之形自湖口被據以來沿江騷動海軍雖迭次派員率艦赴敵意在保衞地方以守爲攻寓撫於勦尚希冀各方解釋之有效叛黨悔悟而投誠所以然者豈故爲示弱哉以共和國之行爲首在尊崇人道良不欲戰綫附近諸無罪者等於玉石之焚也不謂以文明爲施者乃適獲蠻野之報日前本軍飛鷹軍艦駛入吳淞該處砲台不遣一使不通一語驟開三砲壞我艦舷傷我校卒此等曖昧欺詐行爲即與異邦交戰且所萬不能出况對於本國之軍艦耶吳淞要隘也炮台重職也叛徒所托以守之者乃僅此昏聵鹵莽之夫則僞幕之人物亦可想見而謂將推翻政府謀改組而奠國基是奚翅選跛者俾行千里委瘵者使舉百鈞以此欺人人將誰信本總長平日申儆全軍第知以捍患禦侮爲天職以服從政府爲義務凡牽累我同胞蹂躪我公安者吾得而仇之綏輯我土地奠定我人民者吾得而戴之乃者邪正之界旣巳昭然順逆之形無難辨析有戰　　不知其他凡我全軍其各明乃恥作乃氣厲乃兵　　　　睨毋言爾明毋歧爾趨以與此叛徒相　　　　　　宜注意者江上之鼓鼙在耳邊　　　　　　弗輯内憂胡捍外侮建功　　　　　　　　　立名之時會也勉旃毋忽 
[贛寕事變與日本關係之外論]  
　　寧贛變起人多疑日人與有密切關係旋經日使宣言否認然外人一方面言論則推勘綦詳北洋德華日報亦曾著論及此昨由該報自行譯送因照錄如下以供我國人之研究今日之兩國同盟條約其價不值其所繕書之紙此於日本對於長江一帶亂黨反抗各國默認之北京中央政府之態度見之甚眞按英日協約明載訂此連盟俾得保守東亞和平並保全各國在中國之公共利益卽係保護中國主權及領土於各國之商務工業均持開放門户主義等語日本現在態度符此者若何耶其態度揆之新派之日本公使山座氏之言論北京日本公使館當然不認確係徑然反對袁大總統之統一政策日本政府甚易將其在亂黨中助戰之退伍軍官約四十人召回然該政府絕不出此而亂黨之勢因之以大增此爲日本數年來向所未有之彰明較著舉動所可知者日人與中國南方較爲急進之華人表同情因日人必須極力增加其出口貿易以彌補其俄日戰事所担負之巨債然此機會中國北方不若南方如兩江湖廣等省之佳也現在歐洲各國注視於巴爾幹亂事故二次革命遂乘此無上之機而起而尚未聞英國有若何抗議然英固極力監視他國不得在揚子流域壟斷其經濟權者也雖英美態度現仍鎭靜行見在英議院當提諮詢問題曰吾等連盟日本國曾受吾等財政上的資助現實行擾亂東亞的和平政府知之乎所以加入日本於五國大借欵者訂明協助袁大總統之統一政策一如他出資國之政策不少異現冀各該國於日本之恊助亂黨希圖自利名爲借欵與中國興業則不啻專利長江一帶各省之鑛業及其他權利之舉動速加士涉嚴行詰問日本用各種方法鼓動輿論所有北軍不利諸消息均係由國民黨及日本人傳出昨晚日本人揑造張勳己傾向南軍之謡無論何項謬詞此間過慮之人皆信之不疑至此項謡言早巳探明不實矣該報又稱日本在中國違背英日條約諸舉巳於上星期五本報述明昨日日本政府藉路透電辯晰日本軍官實行參加南方亂事同時承認其爲抑或有之事並稱倘日本人實有助亂黨戰者當係個人之勇爲與政府無干云云此係空言搪塞而實事之證明則反是焉遜寳琦赴日本聯絡感情雖聲明兩國互相協助乃實事竟相逕庭北京日本公使館之更動將親袁之伊集院調去而易以仇袁之山座即孫文赴日結果之證券横濱德日郵報稱伊計日本政府如新革命有需助之處予以特别利益此等利益當係船政漢陽鐵廠及特别之在南滿洲諸舉按小借欵之新政策行將弱敗袁之地位日本曾輸東三省以新借欵而得承修奉天電燈電話之利益况日本報界巳公然討論延長關東及南滿洲鐵路租期問題甚至要索中國取消贖收權日本又試行推廣其在長江勢力圈置聯英之盟於不顧漢口有日本兵二千人實行建築營舍逐漸而成在中國南方日本組織之中央地點又在南京則已開辦法政學校有中國學生百二十人待後送往日本留學總之日本對於中國施一秘密而强勝之利益政策中國南人及孫文之友山座且持此策以反對北京政府 
[京師報界主張先舉總統]  
　　近日因外憂内亂國家瀕於危殆共和黨進步黨及政友會超然社議員有聯合主張先選總統之動議昨日下午六點鐘北京報界二十餘家開特别會研究此事在場一致議决先舉總統後定憲法其主張之理由如下 
　　美國之先例北美合衆國之第一期總統即在憲法制定之前且南美諸小共和國當革命之後先舉正式總統後定憲法不乏其例 
　　政治上之必要南方亂事旣未全滅庫倫獨立亦未取消非舉定正式總統則亂黨或有所藉口且正式總統之選定與國家之存在問題極有關係故政治上認爲有先選總統之必要 
　　法律上之原則憲法未制定以前卽有正式國會發生卽基於政治上之必要總統爲行政機關之首領在憲法上與立法機關爲平衡先選總統係適用先舉國會議員之習慣於約法亦毫無抵觸 
　　承認問題之關係正式政府一日不成立友邦一日不能一致承認此稍解國際法者所知故正式總統之選定於外交上亦大有關係 
[雜評一（無名）]  
　　吳淞之戰事一吳淞之戰事傳之巳有數日而今日始有船臺交换之十六砲以視製造局戰之炮聲震耳連及三四夜者何浪費與吝惜之相懸若此也雖然其始也徵其後也鉅不久其有劇戰歟 
　　吳淞之戰事二製造局之戰北爲守而南爲攻吳淞之戰北爲攻而南爲守製造局攻四夜而不破北强於南也若吳淞之攻而亦不能破則其强弱不在於南北而在於攻守矣雖然以旅順之險俄人守之之力而日本尚能破之苟兩不能破則無論南北而中國之所謂兵者可知矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[武漢近聞一束（七月二十八日發）]  
　　黎公對於此次擾亂不忍生靈塗炭原擬忍痛調和繼以此刻卽委曲求全彼暴徒未受懲創異日必又動干戈適兩院議院多建議痛勦大總統亦决計剷除禍根故次變方針將所派贛事調和會鄂代表楊文瀾取消飭勿赴淞與會蓋該會係湘督所發起也 
　　贛軍現屢戰敗南昌大局岌岌李烈鈞以非鄂省擾亂不能稍解圍厄特以重金遣黨徒至鄂省各方面運動施其破壞前日决堤未成乃謀佔據出家鎭砲臺以斷交通業有敢死士二百餘人由張應麟統率到田鎭寓於關帝廟内擬於二十四夜攻奪砲臺如果得手則附近一帶鄂軍可望響應幸駐田第一師北軍四團楊營長偵悉是夜八時率兵圍攻關帝廟而相鏖戰歷數小時匪衆奪門而逃擊斃二十餘名拿獲四十餘名旋卽訊明斬决餘匪皆已四竄查前月討賊團之破獲後曾有人謀據該砲臺亦爲北軍偵獲機關鎗捕得多人兹爲第二次謀襲該炮臺云又二十六號晨軍府偵探率同憲兵曁一師團兵士在漢陽鸚鵡洲悦來客棧及東門内某住户兩處共捕獲爲叛黨募兵之汪君俠等七名並搜獲文件旗幟手槍炸彈曁一切禁物均押在軍法處候辦聞以前拿獲此輩連日處死刑者不少 
　　長江巡閱使譚人鳳與此次事變大有關係漢陽衡州會館所破獲之機關尤與有直接牽連黎副總統巳據情電告大總統擬將其職務取消另以陸軍中將湖北水警總監何錫蕃接任現正會同海軍總長請簡日内定可發表 
　　武漢前駐之北軍時有調動兹巳確定派第四師十二團之三營駐紥武昌兩湖書院一二兩營駐紥長春觀及洪山第五師十三團全隊駐於南湖及武泰閘又第二十師三十九旅七十七團昨亦開來漢口七十八團與馬砲各一營亦指日可到其統帶者係三十九旅旅長伍祥禎駐紥地點在後湖外橋口上劉家廟各地 
　　黎公爲防患起見前巳命令於都督府楚望台軍械庫各修可架砲位之瞭望台一座頃軍械庫之瞭望臺一座動工兩旬業巳落成昨派參謀長金永炎前往騐收此台計高二丈九尺周方每面寬二丈八尺極爲堅固四面俱有石坡可以上臺四面均以純鋼板掩護每方置過山大砲二尊機關槍三尊臺上復建一高四尺之鋼板沙底台之四面有門可資瞭望 
　　甯調元熊越山二人與此次擾亂大有關係兹聞擬仍解京處决昨總統府軍事處特派近衞軍營長趙德華率兵二連來鄂提解當赴都督府稟見呈明文書擬分兩次起解以昭愼重聞巳於二十八日將甯起解二十九日將熊起解均係專車晉京 
　　贛甯戰事吃緊各埠新聞揭載不能詳盡昨鄂都督府參謀長金永炎禀准黎公派員撥欵組織一種戰事日刋派委專員與官軍隨行將逐日戰事情形紀載分送各省閱看以昭眞相而安人心并留爲異日修纂戰史之材料黎公深然其說當派定張殿林陳養卿黄澤香諸人爲經理編輯調查諸職撥洋五千元八開機器一部前往組織矣漢口總商會昨開市鎭維持大會各商團保安自治諸會各議幇董到者百餘人首由總理李凌報告開會宗旨并詳言商會維持市鎭辦法四項一報告商會接各處電文及都督面諭皆謂武漢安堵請告商民鎭定勿行遷徙二報告近日維持金融情形三報告維持民食辦法四報告由商會領槍轉發商團保衞辦法四條當經各團代表議帮董公同會議第一項請由各帮傳知商界勿事遷徙第二項巳由商會告財政司領到銅元開兌並電中央撥欵一百萬維持市面第三項由商會請都督准會給護照赴各鄉採辦米糧以濟民食第四項由商會會同各團聯合會及各團組織商團公會呈請都督撥槍四百支以資自衞此四事均經通過卽日分别實行 
[湘省附和獨立之内幕]  
　　湘省獨立之說傳聞巳久迄未正式宣告其内容實由激烈穩健兩派彼此爭持且以軍事計畫尚未布置妥帖（如招兵購運鎗械子彈之類）又以商界中人大半以生命財産爲重不願獨立致亂秩序故連日特開政務會議迄無一定主張聞第一次會議譚人鳳携有手槍入場當卽舉槍示衆謂今日有不贊同獨立者卽以此物相贈於是穩健派遂噤不敢聲僅由澈烈派相繼演說而散第二次會議則先期約定不准携帶危險物凡到會者均由門外搜檢方准入場是日除激烈派　　前說繼續講演外其穩健派中如内務司長蕭仲祁省防守備隊長余道南機關槍營營長張松本國税廳籌備處處長陳炳焕及某某等五六人亦相繼演說蕭仲祁拍案大呼謂此次李烈鈞與北軍肇衂牽動各省擾害地方李烈鈞實無人道查李烈鈞以少數人私見假託全體名義稱係萬衆一心試問贛省商民果願遭此糜爛否湖口遇害之人民果能視死如歸否今以湖南論請卽探訪全省商民有一人贊成獨立否明知均不贊成而曰全體一致此等昧心之談是亦絕無人道鄙人决不認可云云余道南謂鄙人擔任省防責在守備純以保全秩序爲主如果倡議獨立是與省防宗旨不符且本隊兵士以之防匪則有餘以之禦敵則不足至槍械子彈不能接濟猶其顯然者也若以新募之軍猝臨戰陣則與本隊兵士之不若更不待言張松本則謂敝營專爲保衞都督而設敝營長祇知保衞都督此外不知其他今都督旣無獨立之决心敝營長何敢稍萌異志譚都督亦當衆宣言謂諸君如必欲宣告獨立鄙人固不敢贊成然亦無反對之能力但請另舉賢能繼此重任如不許鄙人去職鄙人惟有閉户深居聽諸君爲所欲爲而巳是時激烈分子如唐蟒陳强譚人鳳等相與極力辯駁意氣激昻爭論逾時訖無結果而散迨至二十四日始由激烈派多人不由分說草定宣告獨立通電公推譚都督爲討袁軍總司令即於二十五日清晨在都督府懸掛討袁軍大旗正式宣告獨立並由各警署沿街傳諭各舖户居民一律懸掛國旗各商民亦無敢違抗所幸市面尚稱安謚雖間有遷徙出城者亦爲軍警阻止而罷 
[在京商界否認擾亂之通電]  
　　北京商務總會中國保商會全國商務聯合會昨日通電全國各埠商會轉各團體云辛亥義師首起武漢全國響應一致同符我商界同人雖材勢簿弱亦曾傾囊倒篋輸助軍需練甲興團發揚義勇致以軍興影響所及破産毁家不可勝數凡所爲茹痛含辛犧牲一切而不回者誠望建造新邦鞏固國體脱專制黑暗之淫威享永久和平之福利不料建國以還百凡失望統一之局雖成割據之形未改中央則形格勢禁求旦夕之苟安地方則豆剖瓜分供暴民之荼毒偉人政客芻狗生靈權利自由此曹專利比欵百萬鎊公債數百萬取携等於宫中鐵道廿萬里練兵二百萬兒戲何只孤注驕奢淫佚駕貴族而有餘詐術游談欺童豎且不足摧殘國本敗壞紀綱固巳爲政治之罪人國人所厭倦猶復野心不戢嘯聚爲生暗殺隂謀不絕於耳目誅叛討逆實用爲口禪偶遂結合之私則最不合理之政黨内閣亦戴之若帝天略有憤怨之端則不成名詞之武力解决爲唯一之利器蓋由自始無寳愛國家之思想故無時無事不思破壞亦由自始無建設政府之能力故無一時一事合於規則我商界同人旣歷受前朝秕政之厄復遭此横逆不道之災上念國家前途自顧利害關係用是於國會初開黨見沸騰之日或組織特别團體或特令代表來京考求政局調和各黨於借欵内閣問題略相商榷粗有端倪方喁喁待望憲法總統以次確定庶幾生命財産有所保障哀哀請命非敢凟國會之尊嚴歷歷傷心實迫於同人之呼籲不料討論未終亂機巳播李烈鈞舉兵湖口黄興等稱叛南京私通外人散布死黨僭竊土地布告獨立同種相殘斷絕人道紙片革命擾亂治安中央爲統一國家整飭綱紀計不能不大張撻伐誅絕叛徒同人等亦不願復有議論惟念戰禍蔓延一日則我商民多受荼毒一日今日之事旣非辛亥可比則我商界同人當曉然順逆斷絕叛徒之禍亂庶幾禍亂速平生機有望用是竭誠通告内外商界同人以資探裁　叛黨藉口名曰討袁袁公爲國會公舉據約法僅有彈劾去位之文别無武力解决之道且總統另選在卽彼等若有雄才碩望足副國民公意何不靜候選舉若謂恐袁蹂躪國會有名無實則何不待其實以軍警干涉攘奪總統時爭之而遽於今日動此無名之衆在袁公則並無不法之歷證而彼輩之破壞約法破壞國會破壞民國之罪則巳萬口難辭是爲順逆之辨一也彼輩動稱政治革命無論南京政府醜德彰聞歷史具　就令國民善忘但以彼等之跋扈自恣妄誕大言如前所云何足代興况於政治罪惡十有八九彼所造成彼等稍有良知正宜剖腹絕頭以謝國民何得唾面不羞埋掘由己是爲名義之欺人二也又彼等一部分人動稱此次舉兵係北軍入贛所激變無論彼等藉口政治革命不應自比土寇叛兵一激便變民國統一後不應有南北兩軍之分大總統有統轄軍隊之權征調指揮非彼軍人及一私人所能干涉卽以事實論之李純之軍係因亂黨在武昌謀逆由黎副總統徵調而往其出九江實因陳廷訓先期告變蛛絲馬跡歷歷可尋諉罪於人尤非事實紕繆三也軍勢優劣非吾人所忍言以本國人之心理論則人心厭亂各地方縱有響應不過十數小醜之跳梁决非眞正之民意以外國人之心理論則歷來各國政治監督之正則不出此途今日事勢非往日滿清無法令機關時代人民不得巳而革命者可比則其嚮背不待蓍龜縱有某國數輩浪人爲虎作倀决非其國政府之意若彼黨竟甘心賣國供彼犧牲則一國攘臂誰肯後之瓜裂之禍實爲叛黨所奉遣於我民國者則更無結果可言是爲成敗之數四也况彼等自造亂以來殘殺異黨軍人毁滅異黨本部人道公敵自不待言其終效所至非造成山嶽黨恐怖時代不止尤宜撲滅亂機涵濡元氣是爲公理所在五也至於列强瞻視動足安危全國瓜分之危縱可幸免財政監督之禍巳届目前若令叛黨囂張肆志禍亂日彰則全國陸沈彼曹固巳不恤而我無辜商民焉忍淪胥共盡今但斷絕一切與叛黨之經濟關係及表示我人民社會擁護約法確愛和平之眞意副世界各國邦人諸友之屬望爝火螢光不滅自息金甌璧椀碎而後完絕續存亡在此一念掬誠宣告哀感交集伏望鑒察並復玉音 
[政府對付粤事要電]  
　　國務院致廣西陸都督電南寧陸都督午密大總統令篠電悉公忠義憤敵愾同仇足以伸士氣而懾匪膽無任佩慰現在贛省及淮上兩路迭獲勝仗軍威大振皖北倪軍已抵正陽關三路互爲犄角乘勝進攻寗蘇計可一鼓而下聞粤省陳炯明迫脅議會宣告獨立軍界多未同意商民尤極端反對現在中央正籌議用兵桂省與粤接壤諸望嚴密戒備並轉告龍副使籌備一切爲要等因合電遵照國務院養印 
　　國務院致香港各行商會電香港分交蘇杭李郁法九八行商會朱欣浦銅鐵行梁澤紛生藥行伍于如綢緞行李基銀業行李伯南海味行王貞麵粉行關伯楷參茸行李公式葉劍五奉大總統令各電均悉陳炯明威逼議會倡亂害民業巳懸賞購掌派兵進剿該商等洞明順逆共揭奸謀深堪嘉奬等因國務院漾印 
地方通信 
[松江]  
　　浙軍到松後之現狀二十九號午前浙省派來防護鐵路之軍隊到松後司令官王君萼誠恐商民驚疑紛擾當卽出示曉諭以安民心等情巳紀昨報是日午後續有開往上海之浙軍二千名經過此間亦暫停駐卽借城外各公地醉白池及第二高等小學校等處房屋分别住宿翌日卽由浙車陸續載運赴滬故連日類聞汽笛聲音嗚嗚不絕 
　　保路浙軍到松後政商警軍各界均一致歡迎昨晡華亭縣謝知事水師沈統領特備盛筵柬請王司令及各軍官在縣署飮宴以盡東道之誼賓主盡歡而散 
　　浙軍初到時竲有兵勇持銀牌及破衣褲向西門外仁康等典舖抬價硬當情事旋爲王司令所聞以此種舉動有碍軍隊名譽遂派兵多名分别駐守各典當門前以便禁阻而資保護 
　　浙兵向市間購買物件多行使浙江軍用鈔票因商家不肯通用不免時起齟齬此間商務分會爲維持現狀起見特傳知各商店一律收用暫爲存留俟市面稍定卽由該會掉换現洋故該項軍鈔兹巳概行收兌矣 
　　松軍葆安水師各營師船除駛赴汛地駐防外其餘都在城廂内外河道上分别停泊兹沈統領因保路浙軍暫駐城西誠恐兩軍相見觸動主客觀念致惹惡感特命令各師船一概駛至北門外僻靜處所暫行駐泊水兵上岸時亦免穿軍服俾免衝突而杜事端 
[雜評二（我）]  
　　告程都督南京反正五日矣此五日中軍界政界地方團體敦促程都督赴寧鎭撫之電何止數十然而程都督尚遲遲我行也 
　　用兵之際事機一日萬變設程都督以遲遲其行之故而甯事忽生意外是南京人不糜爛於破壞而轉糜爛於維持之無人我江蘇人究尚無負於都督願都督之勿一誤再誤也 
　　哀譚都督湖南譚都督之言曰我不贊成獨立然我亦無力反對獨立設諸君必欲獨立者則我請辭職否則幽於一室不問外事嗚呼譚都督旣不以擾亂爲然而又不敢爲有力之反對坐視轄境之糜爛而不恤疲罷無能一至於此雖然都督中之無能又豈譚氏一人而巳哉此東南各省之所以多故也 
本埠新聞 
[上海戰事十一誌各方面報告提要]  
　　二號晨有一軍艦逼近淞口與砲台開砲互擊未分勝負 
　　吳淞居民昨晨因該處開戰紛紛來滬 
　　大隊北軍由川沙東海灘登岸昨晨（二號）渡浦到滬 
　　鄭鎭守使昨巳派兵至南市圖書公司及浦東防守 
　　閘北暫駐洋兵一事巳由北京外交團向外部聲明事定即退 
　　都督指定陸軍步兵第七團保衞城廂居民一營駐關帝廟一營駐舊道署 
　　都督省長通電各縣嚴禁招兵 
[吳淞特派員函一]  
　　昨晨（二號）四時有軍艦多艘在口外游弋另有一艦逼近淞口爲南石塘砲台瞭見當卽發砲轟擊先後計十七出軍艦答砲三門旋卽向大戢山洋面駛去 
　　淞口現有要塞兵兩營鎭軍兩營劉福標所帶福字敢死隊三營又機關鎗隊四連分駐南石塘獅子林砲台及附近地點 
　　南石塘砲台分南北二台南台均係快砲向有能放一百鎊彈快砲五尊六鎊彈快砲六尊北台向有要塞炮五尊克虜伯砲二尊此外另有陸路砲十二尊 
　　獅子林砲台向有要塞砲二尊一百鎊彈砲三尊六鎊彈快砲四尊野戰過山砲十二尊 
　　附近炮台各地點日來南軍佈置防禦及障礙等事頗形忙碌 
　　劉福標所派偵探甚多凡遇往來淞滬者盤查異常嚴密 
[吳淞特派員函二]  
　　二號黎明時海圻兵艦在距離南石塘炮台二十餘里外游弋爲砲臺瞭見卽開十二寸口徑大砲數門及百磅快砲數響該兵艦亦即開砲攻擊有二彈從砲台上面突過落於砲台後西北里許田中陷成丈外深穴共發十餘響越四十分鐘該兵艦始駛去聞兩方面均無損傷 
　　淞口戰事日緊藴草浜火車站橋邊（爲淞滬往來要道）現已派有福字軍數十名駐守過橋者者概須搜檢晚間禁止行人 
　　北軍大隊確於昨日（一號）由川沙東海灘白龍港口登陸隨帶之砲械珠彈雇用沿灘耕牛或拖帶或背負或雇鄉民扛抬自東灘經蔡家路塘橋鎭而至製造局對江之周家渡綿長六十里魚貫而行夜半時過塘鎭爲浦江兵艦以探海燈照見由前隊北兵吹號接應今日（二號）黎明時行抵周家渡巳雇有民船用小輪拖渡過江 
　　當北軍在東海灘上岸時擬雇鄉民代搬軍械器件鄉民訛爲當差紛紛逃散後經北軍選出能通南音者數人向鄉人善言解說允爲優給工價始來就雇軍人頗守紀律秋毫無犯途中又恐爲敵軍攻襲故前隊十分戒備 
[特别訪函一]  
　　海軍巡洋艦停在吳淞口者昨晨已與守砲臺之南軍開戰聞軍艦於黎明四句二十分鐘時在距離炮臺五英里海面向炮臺發炮轟擊計共四響守兵聞之亦遂還炮七響因相距較遠兩方面均無損傷云 
　　程都督因江蘇獨立現已取銷惟訪聞各縣地方尚有不逞之徒私自招募軍隊希圖嘗試特會同民政長應季中君通電蘇屬六十縣知事查明嚴拿就地懲辦 
　　昨日有人自甯波趁寗紹商輪來滬黎明五句鐘時駛至吳淞口外三夾水時聞口内砲聲隆隆知吳淞方面業巳開戰該輪遂在三夾水下掟時商輪之停泊該處者巳有三艘越二句鐘炮聲始歇寗紹　加乃與三輪相繼進口 
　　江蘇省議會前因獨立問題經該會議長沙元 
 
 
 

Page 7

 
 
炳君通電各議員召集臨時會取决兹悉各議員對於沙議長之通告頗多反對因蘇省獨立業經反正該會應俟應省長到甯後再行依法召集所有沙君通告卽行取銷昨巳通電各縣知事轉告各議員一體知照矣 
　　前日又由軍艦載來北軍二千名於清晨抵吳淞口外卽於午後二時在南匯境内海灘登岸開赴龍華高昌廟駐紥因隨帶行李頗多在彼雇覔鄉民扛送每名給發工洋一元另有大砲數尊由來兵自行拖連昨日又續到北軍三千名在川沙上岸云 
　　昨日外間傳言謂美政府已派專使來華調和戰事昨已抵滬帶有橡皮兵衣千套可禦鎗彈云云未知確否 
　　前晚九時忽有謡傳謂吳淞業已開戰紅十字會聞之卽派醫隊救護隊馳往該處嗣因並無戰事遂卽折回 
　　上海紅十字會致北京紅十字會電云滬南平靜吳淞緊急昨晚小戰特設臨時醫院水陸救護隊今晚恐不能免難民數萬房屋被燬振卹尤不容緩聞國務院電滬知事撫綏紅會資任所關善後尤不容緩現急設滬南平糴局三處百病醫院兩處並設婦孺留養院尅日成立冬 
[特别訪函二]  
　　聞海軍部劉總長曾於一號密令駐泊淞口外之海圻及停泊南浦江之海籌二巡洋艦於二號黎明至淞口會齊剿攻砲臺該二艦業於二號上午四點半時駛抵淞口距離砲臺約五英里許開砲猛擊砲臺要塞司令居正遂卽拉旗令駐淞之福字軍曁鎭軍等至江邊開炮遥擊居正亦在砲臺拒敵戰至一小時之久勝敗未分蓋　　　　海籌二艦因時值清晨恐有流彈悮鄉民未開攻城巨砲旋卽暫退三方面將開仗情形由無綫電呈報海軍司令部聞劉機密訓令於昨日午後派員渡海馳往該二艦接　劉總長以吳淞現巳開仗所有製造局四圍仍加意防範故將前設西栅及望道橋並大局門三處之雷機關飭令臧團長仍派妥員嚴僅看護以資防禦並聞近日海軍警衞隊各營巡邏兵士自傍晚六點時起每隊四十名計有二班一在大局門起由火車站至滬軍營爲止一在西栅口起至桂墅里爲止沿途巡緝禁阻行人往來 
　　吳知事昨日分函邑紳莫子經陸松侯蘇筠尚朱志堯陸伯鴻郁屏翰諸君請往城廂内外及製造局附近各處調查此次戰事傷害生命財産究有若干先行温慰聽候請卹並定今日（即三　　　　　　　請莫君等在縣知事署籌議撫恤辦法　　　　　　　　　　　　　後尚未修竣且因巡邏北軍每　　　　　　　　　　　　　　　　　　　　均欲罷工昨　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[閘北訪函]  
　　閘北市政廳通告云照得外人保護財産一案本廳當經呈請江蘇都督程江蘇省長應駐滬交涉司長張交涉在案昨奉張交涉司長函開本早奉到外交部三十一日電開閘北駐外兵事前准江蘇都督民政長電業巳通照各使並由次長與英署使面提均稱俟秩序恢復當就撤回無疑等語希迅飭該處警官勿與外兵衝突免傷感情等因奉此此事旣由京部與各使商定秩序回復即行裁撤領事團亦允不再派捕並有會同中國官警辦理等語自無喪失主權之虞應由廳内地方人民開導忍痛須臾勿傷和氣除函致穆警長遵照部電辦理外相應函復等因到廳合亟通告地方人民一體知悉須知駐京各使旣與外交部聲明秩序恢復撤退無疑自應靜候退出毋得自相驚擾致貽伊戚恐未周知特此通告 
　　閘北市政廳附設於共和路警察廳樓上近因英國艦兵常駐在内樓上暫爲休息之所市政廳辦公人員巳一律遷出廳内本有月台一座現由洋兵在月台上搭一瞭望高台懸掛該艦旗幟晝夜有人在台上瞭望窺探動靜昨據警界中人云此事已由虞洽卿君向工部局董議妥所有此次防兵費用均由華商夏粹芳吳子敬等及十五家絲廠公同担認和平解决矣 
[南市訪函]  
　　上海商團公會會長蘇本炎昨致各業商團函云啓者刻奉縣知事函開頃由江蘇都督府指定陸軍步兵第七團保衞城廂一帶巳與梁團長接洽一營駐關帝廟一營駐舊道署今晚（二號）爲始酌派軍隊先於南半城分段巡邏明晚並製巡邏隊徽章以便識别徽章樣子續送合行知會乞查照等因爲特轉知各商團查照再晚間出防仍須領取口令以免悮會除函知梁團長外每日下午六時希飭人至毛家弄本公會事務所領取口令爲盼 
　　七月念一日曾有敗兵蔣傳山王小連秦子亭胡新周永發吳連張榮生等七人在滬杭車站轉運公司内攫取衣箱一只衣包兩個計衣服一百五十四件小銀錠十枚牙筷兩雙當經第一分署巡士破獲人贓解由司法科預審屬實報告淞滬警察廳長穆杼齋查照軍法辦理昨日傍晚時將各犯提出捆縛分别鎗斃屍由善堂收殮 
　　南市電燈公司連日派匠修接電線延未告竣刻由基本商團特備紙燈在各處街道懸掛不料被人竊取者甚多昨又購添備用矣 
　　楊家渡永安社因南市等處　有匪徒縱火爲患而自來水又被流彈擊損取水不易是以特備小輪一艘爲臨時救災之助 
　　上海基本商團會昨日通告云敬啓者上海各商團所用制服大率仿照陸軍服式在平時操練巡防居民舖户　　　　　　　　乃自滬地宣戰風鶴頻驚每當敝會率隊出防　　　　　　　　　　　　　　界亦時有誤疑爲敵軍者敝會同志忝居商界經營滬濱身命財産悉寄於此旣負衞民保商之責自以維持秩序爲唯一之天職但當兹風聲鶴唳難免杯弓蛇影疑懼一生轉碍防務爲此特將敝會同志所用軍帽一律改换白色平頂而無簷者以示與軍界區别而免人民誤會除通告店舖居户外並函知軍警及各團體各機關接洽用敢佈達台端卽希查照是荷又一通告云逕啓者頃接司令部命令内開日前因砲彈横飛電燈熄滅致各團體暫未出防不圖匪徒乘機施其伎倆擾害閶閻本會業於前日邀集同志照常出防尚幸安謐際兹恢復秩序緊要之候我儕旣負保商之責自應竭盡全力出而維持爲特通告暗探騎巡各隊員於即晚起會同步隊一體巡防其步隊諸同志尤祈勉盡義務力匡時艱不勝盼禱之至等因接此合行佈達台端務希駕臨萬勿延却是幸 
[城内訪函]  
　　前日（一號）有北軍四千餘名由東南海灘登岸沿路在鄉間養牛之家借用耕牛拖運行李物件行至浦東張江栅地方雇人挑運詎竟無人敢挑各店家見來軍甚多恐防滋擾旋卽一律閉市其實該軍所到之地與商民秋毫無犯行至龍王廟地方時巳深夜該軍等即在彼駐宿一宵於昨晨（二號）拔隊至浦東周家渡先將養牛之人給發洋元送還耕牛着令先行回去後由製造局令小輪拖帶渡船十餘只先後將該軍並行李軍裝等物一併渡回製造局駐紥保護按此可與吳淞訪函參觀 
　　滬城自製造局兩軍開戰以來電燈公司電線損壞以致黑暗無業流氓遂乘間竊發縱火行竊沿路搶刼等事無日無之前晚各舖商店公議發起臨時守望隊並由商團會員及軍警等每夜梭巡另有各救火社會員將皮帶車並洋龍一律預備以防火患地方稍爲安靖惟大小東門及各大街商店至今仍未開市卽有少數店家暫行交易至下午亦卽一律閉門 
　　城中各商家因見前昨兩日都督省長鎭守使巳會銜出示安民甚爲欣慰故各店舖已從事打掃預備開市居民亦紛紛回家人心稍定上海縣知事署辦公人員連日亦已到齊惟至傍晚即將門緊閉肅靜無聲 
　　本埠西鄉七寳鎭因有鈕鐵生之散兵過境人心惶恐故殷實之家多遷往江浙交界鄉僻之區暫時躱避又聞東南十里梅家弄莘莊等處搬移之家亦頗不少云 
[英租界訪函]  
　　前日午後有中國步兵三隊繞道公共租界擬往製造局進發行經滬西戈登路被馬巡印捕查見飛報捕房捕頭卽率通班中西探捕馳往阻止告以業經領事團議决現在嚴戒期内無論何方面軍隊概不准在租界内行走速卽退去該軍隊官卽傳令折回仍往華界而去 
　　自南北兩軍開戰後滬南等處居民紛紛逃至公共租界避難中西慈善家目擊心傷設立救濟會雇令夫役至各難民露宿之處分給麫包銅元以資接濟並在青年會美華書館棉紗公所等處招留難民約有二三萬人兹因兩軍停戰並經程都督與鄭上將會銜出示安民一面令行穆警長維持秩序所有水陸阻塞之處亦令一律交通以故人心稍定日來搬回原處者約有三分之一云 
　　昨晨（二號）聞有吳淞開戰消息旋見彼處居民扶老携幼紛紛來滬避亂滬寧車站中人聞悉後卽在藴藻浜預備火車十餘輛專載避難居民以資救護 
　　英美總巡卜羅斯君昨晨聞悉吳淞開戰卽命西印各捕與萬國團練兵分往閘北華洋交界處各要隘駐防以免兵匪攔入 
　　江蘇程都督連日在泥城外前清洋務局舊址會同陳張兩交涉使曁地方各紳董磋商維持秩序程君以滬南等處居民均避難逃出十室九空有等不法之徒乘亂縱火刦物殊堪痛恨除飭陸軍步兵第七團保衞城廂由梁團長率兵分駐關帝廟前清道署守衞外昨復令行穆警長吳知事一體遵照辦理並候赶製巡邏隊徽章發給以資辨别 
　　北軍總司令鄭汝成上將以南軍詭計多端請某國人暗助並將軍火裝入棺木内由租界運往浦東圖攻保衞製造局之兵艦殊屬刁狡亟應防備昨巳派兵分往浦東各要隘防守如遇形跡可疑之棺木以及不倫不類之人一律盤查 
　　本埠華洋救濟會開辦以來中外紳商通力合作進行極爲興奮計設有灾民留養所十四處共養難民三千餘人仍嫌不敷並由工部局在蘇州河草地搭蓋大蘆棚一所日内亦可竣工所有難民會中除供給飯食外過有疾病者即送醫院診治衞生清潔事宜則由工部局担任並爲裝設電燈貼出招告灾民有願作工者一律收用每日照給工資二百八十文投効者亦頗不少該會辦事人皆仁愛爲心樂盡義務者並有西女士數位每至放飯時必親臨照料洗滌碗筷亦必躬親雖人叢之中氣味薰蒸終無厭倦之色尤爲難得云 
[法租界訪函]  
　　孫中山向住法新租界寳昌路四百九十一號門牌洋房内自製造局開戰後仍居原處有時出外其態度甚爲從容乃昨日訪員經過其門驟然寂靜詢之司閽各人謂孫已於昨晚起行詢其究往何處均稱不知云又聞孫中山巳於前晚十一點五十分鐘時偕同胡姓等兩人在外浦灘公司碼頭乘坐駁船至吳淞與陳其美等面晤後卽换乘某公司輪船名伽克（譯音）者前往香港 
　　法總領事甘世東君以製造局兩軍雖巳進戰華界仍謡言蠭起人心不靖故前晚仍由各水軍及中西安南各探捕荷槍實彈分往各要隘嚴行防堵甘君又恐防衞各人因巳息戰稍事懈怠特偕同副領事等出外親自督察以衞居民 
　　法捕房總巡藍維藹君自製造局開戰後不分晝夜親自督同各探捕出外巡防現雖停戰仍照常辦理聞藍君以戰事是否就此解决有無增兵情事自應飭探詳細調查旋由各探前往查得北兵續到一千五百名巳經登岸帮同原有之軍隊保護製造局當不至再有戰事云 
　　法捕房以南市城内連日有敗兵匪徒縱火搶刼查得十六舖與小東門兩處均與法界毗連雖巳用磚石泥土堆置高墩調派水軍及探捕等嚴行防衞尚恐有匪徒竄入租界擾亂治安故又在該兩處各掘濠溝一道以杜竄越 
[吳淞形勢圖]  
[紅十字會函牘]  
　　上海紅十字會昨致交涉使縣知事函云頃准北京總會儉日電開頃准陸軍部函開准南京紅十字會女子救護團南京戰事生靈塗炭同人等組織女隊出發（中略見前報）希卽知照等因查本會遵照一千八百六十四年各國會計瑞士日來弗萬國紅十字條約辦理一切慈善事業得邀萬國紅十字聯合會公認爲中國正式紅十字會復經中央政府批准在案謹按萬國紅十字條約第七章第二十三條凡屬白地紅十字記章及紅十字並日來弗十字稱號不問平時戰時非本條約所載明享有保護利益之移動及固定衞生機關及其人員材料則不得濫用所以嚴杜弊端尊重善舉故非隷屬於本會之會員及非本會呈請保護之慈善各團體均不得濫用紅十字名義及標識前閱各報登有上海法租界大馬路紅十字會救護團急募臨時捐告白查該團並非本會分設機關自應遵守條約不得濫用紅十字名義標識當經本會登報否認數日以來仍未見其取銷保無有藉名歛捐情事若不陳請禁阻殊於本會名譽攸關且恐阻碍善舉進行應請迅賜照會法總領事曁公廨勒令該團卽日取銷並請出示通告嗣後如未經本會認爲附屬機關者不得濫用紅十字名義標識以杜弊端而維善舉 
[全國商會聯合會山東事務所來電]  
　　上海商會聯合會總事務所轉各商會鑒湖口倡亂戰禍再作徐州叛兵潛襲韓莊幸魯軍連捷亂首殛斃未至糜亂全省然巳民流商困創劇痛深吾儕商人三年之内兩遘此阨前此損失巳屬不貲爲國爲民尚非無故共和宣布渴望承平凋瘵未復益以破壞貽商業之重累敗全國之金融凡我同業須知商務資本在商民保護在政府當知亂黨謀覆政府不過欣美資財撤我保護危詞嫁禍大言　錢試問民國成立以來商人受益幾何而若輩巳名利雙收藉成叛亂毒蟞所及首在商民亟應確定宗旨勿聽謡言擁衞中央維持市面覆車可鑒歧路勿循如荷贊同願　方略全國商會聯合會山東事務所幹事長石丕緒幹事朱連城箇 
[中華童子偵探會之性質]  
　　中華童子偵探會問題發生固已有日近來上海熱心志士得英國陸軍大將之贊成英國旅滬童子之匡助居然於兩月前成立斯會之發起原擬於上海創辦後次第推行各埠而後普及全國今所組織而成者大抵爲華童公學英華書館兩校學生居多顧訓練雖僅兩月而成效巳屬可觀足徵發起諸君眼光之不謬他日聞風踵起徧乎中華寗非中華人民之幸福歟湖童子偵探會名義卽歐美各文明國所盛行之ＢＯＹＳＣＯＵＴ其第一發起人爲英國陸軍大將倍登包爾卽今之贊成本會者也大將昔在南非洲被困設法堅守試訓練童子爲偵探隊頗着成效其後爲各國所仿行至今綜計人數約數萬矣驟聞其名疑與軍政國政有關而不知實含教育與慈善性質蓋其克己耐勞免人於厄無非測隱爲懷此德育也及其救死扶傷實地練習是以增其識見生其智慧此智育也若夫療治裹綦起死回生又通乎生理衞生之學此體育也且是三者與慈善家所設之紅十字會用意不背所以諸君值兹戰禍驟開咸願出而小試已經其領袖夀枬樂秀榮華萬源吳善慶等與紅十字會領袖醫士王培元君接洽於昨晨四句鐘偕往帮同辦事矣各幹事員名單列後會長鍾文耀副會長薩鎭冰雷福森主席康普義務書記費家祿碩士評議員季史德美蘭卿郭輝廷 
[米商夜行遇暴]  
　　米商揚子純前晚七時半收得帳洋一百三十元小洋二十餘角行經新閘橋東沿浜（滙四捕房轄境）被匪徒吳阿大攔路攫取銀包而逃竄入華界永順里由四區崗巡章海山周鴻生截獲解署張署長預訊一過連同原贜併移檢察廳究辦 
[包探追獲搶匪]  
　　粤婦梁鄧氏昨經北四川路被匪徒葉阿福搶取金簪一只而逃由探謝鳳池追獲解押捕房候辦 
[匪徒串攫衣飾]  
　　匪徒王德寳王芝福方六友萬仁興黄一亭葉富山因在虹口長安輪船上串攫朱王氏唐羅英衣飾均經包探查獲昨解公堂經聶襄讞會同德衞副領事訊明判兩王各押西牢半年餘人各押三月示儆 
[蕩婦之金錢主義]  
　　吳金生前晚報告捕房云行經七浦路一百三十九號門前被某氏婦勾引入内騙去金戒一只請爲究辦捕頭諭候查明核辦 
[雜評三（我）]  
　　官軍之責任息戰已四日矣安撫之文告巳煌煌張貼矣然商店尚未敢開市避難之人民尚未敢返其故居非怯也謡言之不定亂軍之未清警察商團之力量尚未足以維持安寗則人心皇皇若禍亂之未巳而不敢一日安者亦勢之所必然也 
　　今北軍浙軍大批巳抵滬矣恢復秩序之責任將於是乎賴敢以告將兵者 
來函 
[駐甬陸軍步兵四十九旅來函]  
　　上海日報公會轉各報鑒近日各報多登敝旅軍隊開往滬濱實無其事敝旅並無調動及宣布袁氏罪狀情事深恐訪員探聞失實以致因訛傳訛有碍治安是以函達貴公會轉請各報主筆卽行更正俾免人民驚懼地方幸甚大局幸甚 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽公文改某都督某民政長安民布告] [  贅虜]  
都督江民政長蘇布告此次省垣之變事起倉卒軍隊亦有被脅匪徒與其手鎗相借入見數言恫嚇本都督以官守職務爲輕誠恐此身頃刻糜爛不能不怕痛一時偷生離省再圖復任逃出後當經尋着本屬民政司長密籌布置兩謀相同雙情一致本都督受夫人之付托不能先事預逃避患未形負罪巳重若竟棄此官位更何以對夫人一息尚存利無外溢今於三十二日本都督卽在逃難行署辦事近日省城獨立取消戰事漸定流亡在道亟宜首先安排歸復原位並在行署裝設大眠床卽留夫人就近看管本民政長任憑四方譏笑亦即在逃難地方組織行署以便依托洋人憑資保衞再策進行我妻子其暫居行署靜待恢復至關於地方治安事宜巳誥誠人民各自保衞毋再恐慌擾我切切特此布告 
[新孟子] [  拙頭佗]  
　　資興將離寧章梓遇於下關曰先生將何之曰吾主南北搆兵我　臨前　督而戰之前敵不利我將走東瀛遠而避之二者我將有所擇焉曰某也請無問其詳願聞其指去之將何如曰我先知其不利也曰先生之志則大矣先生之逃則不可 
栩園筆記 
[申解主義] [  蝶仙]  
　　雲麓曼鈔云官府多用申解二字申之訓曰重今以狀達上官曰申聞施於簡剳曰申呈皆無重義解古隘切訓曰除而詞人上於其長曰解士人獲鄉薦曰得解皆無除義舉世用之與歐陽子言打字正同予按公文程式凡申文都不止一番手續如申請事必俟批回而後具册詳定凡申解項欵必先具文申報而後繕批解送均合於重字之義至解字古隘切作上聲訓作除亦於事理甚合蓋所謂解者解除其責任也欵項未解負有保管責任人犯未解負有防衞責任若旣解之則其責任巳解除矣士人旣獲鄉荐則巳解除其原有職務如秀士已膺鄉舉不必再應歳科等試是秀士之職務巳解除矣稱鄉舉第一曰解首可知凡舉人皆巳得解正　除意感謂洵如斯言則進士亦已解除舉人之職何不亦稱得解予按秀士蓋於士人中遴選其俊秀者俾入庠序學校爲附生附生者猶今學校中之預科生也廩生則巳入正科由校給膳而增生則廣額也貢生則旣卒業或視某學優品粹拔擢之以貢於朝究其寓皆爲庠序學校中人也旣荐於鄉則卽解除其學校中　職務舉其人者蓋以備進於朝耳非徒舉之巳也是膺鄉舉者本無職務之可言故無所用其解除若進於朝授有職事後復解除　亦稱解職是明徵也 
[本沼誤]  
　　　本有云俺是殺人不眨眼的英雄貶字都誤作貶非予按此語本於五　　元曹翰征胡行渡江入廬山寺緣德淡坐如常翰曰汝不聞殺人不眨眼將軍乎德熟視曰汝安知有生死不懼和尚耶又僧　風穴沼如何是大善知識沼曰殺人不眨眼按眨側洽切說文曰動也皮日休詩當中見魚眨用入洽韻宣讀如札今言目一瞬曰一眨卽此字讀作貶大誤 
[蕭齋蕭寺]  
　　傳奇及詞章中恒以蕭齋蕭寺爲蕭條之齋寺非也按國史補梁武帝造寺命蕭子雲飛白大書一蕭字後寺燬惟此一字獨存李約見之買歸東洛建小室以玩之號曰蕭齋又杜陽雜編云武帝造浮屠令子雲飛白大書曰蕭寺又事文類聚云張延賞於江南得蕭子雲壁書飛白蕭字一匣以歸洛陽授張諗諗結一亭號曰蕭齋 
自由談話會 
　　星期五（一日）午後從同學之請結伴入城觀察此次刼餘之現况余以暑休無俚欣然而往於三時許出校一路徐行入新北門瞥見兩旁店舖閉闔者多舖旁所設之貨攤亦寥寥無幾游人更稀如晨星其一種蕭索之狀較之元旦日殆又甚焉抵豫園園爲上海名勝之區平日游人如鄉而醫卜星相三教九流以及各種小販麕聚甚多咸依此爲生活他如茶樓酒肆與夫各業舖鱗次櫛比甫履其地必耳爲之震目爲之迷詎至今日一概停止買賣清淡異常所交易者僅茶樓與二三雜貨店而巳入湖心亭啜茗座客寥寥甫坐下聞隔座甲乙丙丁四人互相談論甲曰此次革命名爲討袁實則討吾輩老百姓之命乙曰誠然誠然丙曰此番南北交戰上海人之房屋財産生命隨革命而俱去者不知若干數此等國利民福吾輩應牢記勿忘丁曰可恨可恨其他議論多類於此無暇縷紀茗談一時許而出由邑廟繞道至小東門店舖之關閉者與新北門無異或加以鍵或釘以木其門上黏有紅紙書曰（南北爭戰暫停數日）或書（兵禍暫停信札等請交某處）等字樣某藥舖之牆壁爲流彈所擊洞痕宛然幸未彈穿得保無恙而程都督鄭留守使應省長之安民告示遍貼通衢巡警業巳站崗視其人數殊形欠缺城外與法界接壤之處均有泥墩石塊堆疊如牆中間僅留一隙以利交通每交界處法兵皆荷槍駐守以防潰兵之攔入也近小東門之法租界市面清寥其店舖間有遷移者陸家石橋中央之栅門嚴行扃鎖自南而遷往北市者仍復車聲轔轔絡繹而不絕狼狽情形不堪言狀末沿黄浦灘折回遥見英法美之戰鑑巡洋艦均停泊江心可以想見其保護僑商之精神逮乘車返校巳鐘鳴七下回憶是日入城僅三時許而所游者祇新北小東兩門惟接觸我眼簾擊動吾耳鼓者已氣爲之塞涙涔涔下矣傷心哉上海人何不幸而至此聞南軍某司令尚秣馬厲兵以圖背城借一果爾則吾上海人刦數未盡也嗚呼痛哉[  郁慕俠]  
　　當今民國初建國基未固前後豺狼四面楚歌内則黨派競爭人心涣散外則債負山積强鄰挾制誠一髮千鈞危急存亡之秋也我旣爲一分之主人翁當盡一分子之天職然而今日之謀團者莫不注意於外而不知外禍之由來實起於内政之紊亂故欲謀對外之方法不可不先謀治内之政策今日中國黨派紛紛互相競爭雖先進諸國政黨之攻擊亦所常有且經一次之攻擊卽多一次之進步而中國黨派則各樹一幟嫉忌排擠同室操戈尋仇靡巳人心涣散莫衷一是何暇謀鞏固我民國之基礎又何暇造我國民之幸福内政如是之紛亂外人乘之而猖獗東西相應接踵而起瞻彼史册以内訌而召外禍者巳不鮮矣何今日政黨諸公之不悟也今日邊陲緊急全國一心捫朐切齒眥裂髮指注意武力爲最後之解决然中國囊槖空虚左右爲難苟政黨諸公平日皆專心國事思如何督促内政之進步如何能抵制外人之謀我如何能使國富兵强則預爲堤防後無决口何至若今日之邊釁日起借欵日積哉蓋謀内卽所以防外防外必先謀於内也爲今日計政黨諸公宜休其無意識之競爭而同心協力以顧國事國民亦各盡所能以爲後盾斯則予所深望者也[  甘純權]  
　　前數日自由談話會以（嘗獨立他日又獨立）徵求屬對最佳者贈自由雜誌全年兹得三聯揭載於後詞意未極巧妙尚希海内文家有以惠寄 
　　牛何之先生將何之（惹泉） 
　　亦爲政奚其位爲政（遵養） 
　　非爲貧有時乎爲貧（班門弄斧生） 
小說 
[寫情小說黄金祟（三十八）] [  天虚我生]  
　　舟行漸近辨識樓頭之人實爲璇兒璇兒初不見我但目注此摇動之小舟大抵湖中惟此一舟行耳予乃以手颺之引其目光就我璇兒似現驚喜之色即捧盆而進手一望遠鏡出復向我窺我乃故作鬼臉以駭之璇兒忽即迴身而去不復再出比舟近岸適泊柳邊好風東來絲絲攔入空際因囑蝦蟆理裝自去予則托詞須往購物當後至也 
[投稿者方白]  
　　施馥字芳百年二十六歳江蘇崇明人更正昨劍青小影下注江蘇二字誤應改安徽 
渠則唯唯並無所疑予遂登岸穿柳隂而過則璇兒已在河干久竣直撲予懷挽予之裾以口親之曰固知我不誤認也予心亦覺喜溢於量握其手撫其肩曰妹誠愛我者汝猶未櫛阿姊殆未起歟曰然阿姊病耳予曰誰病哉曰箏姊耳病且多日矣言時已至門首門固未闔遂與璇兒携手進梅姐方在東閣梳洗見予至笑曰果然珊哥歸矣吾猶以爲璇兒囈也天時甚燠趣寬外衣璇兒趣以茗奉汝阿哥旣而又曰殆未櫛沐歟趣呼蘭兒爲珊哥櫛沐蘭則已自狂笑而至握我之手憨笑至不能語梅姐嗔之曰凝丫頭乃至狂喜若是蘭曰璇兒謂方見來舟絕似珊哥乃以遠鏡瞭之則又嚇而狂呌謂鏡中之人乃爲鬼怪張㗁吐舌幾欲啖之我料必爲珊哥今知果然噫嘻珊哥汝乃出門一行遂得易容術歟試爲我再演之梅姐亦不禁失笑璇兒方以茗進聞之亦笑盈蓋之茶狼藉滿地非予接之者且將墮地蘭則捺予坐於梅姐之側以帕覆予之肩爲予解髮梅姐斥之曰不沐而先櫛汝誠糊塗死矣蘭亦爽然自笑因即往取盥具至予視其巾色晦將敝意頗嫌之蘭兒揣知予意乃以巾角示予予則不禁赧然蓋此巾角刺爲雙飛之蝶實爲箏兒所御年前新製時予爲繪此箏兒刺之以爲識别蓋箏兒好潔雖姊妹間亦不願用他人之巾己巾亦不許他人用也惟我則在特别優待之例苟與箏兒同食則必共此一巾予因詢及箏兒病狀梅姐咀嚅曰無傷也瘧耳予曰阿姊醒乎我意一探吾姊安否再來櫛沐梅姐徐曰胡亟亟爲哉予乃無言匆匆就盥並就蘭兒爲予梳髮心中甚盼其速蘭則故意濡滯久而久之始爲梳竟予因顧梯欲登梅姐似無阻意予遂摳衣逕登璇兒隨之入室則箏兒猶擁衾未起聞予足音因褰帷問曰珊哥乎予亟應之近前省視則見箏兒憔悴之熊實已達於極點眉以顰而愈緣唇以焦而愈紅因撫其額則覺炙手可熾因問所苦則摇首曰此時亦殊清醒且爲我卷幔我欲起坐予曰不畏風乎曰無傷時璇兒在側遂爲鈎起一邊之幔助予扶箏兒起坐予爲加上一襲夾衣璇兒更移一短足湘几置衾上箏兒凭之支頤半晌始目予曰珊哥胡亦清減若此予曰蓋亦病耳今兹即已告痊聞吾姊病將匝月近狀諒必較前爲可然已消瘦至此誰爲阿姊診哉箏兒聞予言垂首至臆絕不一答觀其色赧赧然若甚不欲予有此問予因念及翠君之言亦不禁嗒焉若失自悔不應有此問也亟以他語亂之曰吾姊亦朝食乎箏兒曰我殊不思飮食珊哥殆未早餐旋曰誠然阿姆方煨西米粥當已就熟即端置此間與珊哥共食如何箏兒尋思久之徐曰試强進之璇兒遂去（二） 
[言情小說死鴛鴦（續）] [  瘦蝶]  
　　嫗入生謂之曰天垂暮矣小生欲歸請啓後圃門而出媪止之曰適姑姑欲飮郎君巳温酒矣郎君離家里許獨行得勿畏乎請止勿去可也於是媪陳酒饌拔來報往足無停趾 
　　先是生父恐生入泮後廢學爲延師於家祠令生與族子弟護祠去奚家百餘步故路經奚而留也生私念旁午辭家禀父母云就學學中不知明旦詣先生當亦弗致誚讓也遂與女飮 
　　肴騰熱度酒表穠情雖非炮鳳烹龍而遠山芙蓉歡然相對窗外羣花弄姿似與此一雙倩影爭妍鬥麗媪勸進良殷連舉十餘觥生與女皆醉態惺忪玉山雙頽矣 
　　媪扶生就女榻寢女醉不自持旋亦睡去嫗乃徹肴核扃門而出生夢醒黑乱覺錦衾繡褥間膩然有人視之女也亟推之起曰今日之事小生何迷罔至此今夜巳深欲歸不得且萬一爲尊堂所覺有玷清名奈何女曰君未娶妾未嫁縱敗露何害焉生心動於是重整鴛衾卸裳褪履携手登榻並枕面臥作竟夕談 
　　天甫黎明媪入見生與女巳起兩情脉脉相對無言媪心喻乃侍二人早餐畢啓關送生出生自此託詞就學時宿女家氷晶簾底慣看梳頭翡翠屏前時勞投臂往返年餘情逾琴瑟而彼此父母皆寂不一聞 
　　越歳女父遊戎公卒於宦女隨繼母往奔喪生乃絕迹比女歸而生父巳爲生議婚有成說矣生欲梗父命則羞不能語又慮女責竟不之往會生族人某娶妻台俗凡娶女之家親友有女皆赴宴以角新婦蓋亦甌俗之相沿耳奚與生族本葭莩也屆日生往見女蹀𨇾不安媪出向生小語曰聞郎君有卜昏說信乎生力辨其無媪曰然則今夜郎君可自來一剖否生唯唯 
　　女歸生亦往女默不一言似有怒色媪調停其間甫就枕生欲重圓好夢女執不可惟嚶嚶啜泣時值新秋簷前鐵馬聲與秋蟲聲啾啾唧唧似爲畫中人訴其幽怨及旦女起索筆爲詩兩絕以贈生中有郎君若有紅鸞信妾已拚爲黄土塵等句詩雖平弱然其志可哀已 
　　生讀女詩涕泣不可仰長跽謂女曰小生之心一如卿心雖父母之命烏能奪之今秋試巳届小生擬踏槐黄倘招歸信至則完姻有期矣小生寗死不歸以絕父母之望女泣曰人各有志妾何敢强妾自分命簿不足事君子今郎君秋試在卽野鴛鴦交頸之期且不久矣遑問他乎生愈哀不能語怏怏而出越數日生來與女别頃刻卽去 
　　秋風一棹孝廉船直指杭州入闈試畢生託待榜獨留於寓同學少年皆排日作勝游生獨杜門却埽堅臥不出蓋名花好鳥水秀山明徒增人離别之感耳何如閉户尋夢尚得與意中人一忬情愫 
　　生父爲生卜昏期且族人洩奚女事乃急遣健步四人荷肩輿星夜馳抵省垣促生歸生不得巳就道至家生父禁弗使出刻期成禮生隂使人探女耗知巳病殆飮泣終夜對新戀故雖完昏月餘不遑問鼎 
　　未幾生亦病瘦骨支離淹纒牀第治相思無藥餌雖醫巫雜進幾如泥牛入海時生有族嫂陸夯奚女閨中密友陸傳耗於女女隂感生病霍然已會元宵節女詣陸觀燈乃僞爲踏月閒行者過生家問病女亦隨入陸就生榻詢病狀微語曰小郎略愈否奚家妹子隨我來盍屏人一語乎生聞言舉首見女雙目怱瞪涎潮上壅勢瀕於死家人急救移時乃甦女知爲己故急促陸出 
　　女歸回念生狀倍益痛楚翌日又病日漸增劇竟不起年十八其絕命詩云早識三生事不諧當年何苦惹塵埃妾身不肖家門玷地下含羞最可哀春蠶將死尚多絲記否紅窗對奕時寄語郎君好騰達莫因薄命結幽思 
　　生病中覽女詩凄然洒涙狂呼春娟者三一瞑而逝生父知之深悔卜昏之誤然亦無及矣（三） 
時事小說 
[客串軍] [  覺迷]  
　　獨立！宣告獨立速速設司令部快快招兵急用白礬紙寫斗大招募討袁軍數字貼於門 
　　游手乞丐見之茫然詢之途人途人有識字者應聲曰此地乃招兵處也 
　　游手乞丐聞招兵兩字咸開顔笑曰此吾等之絕好機會趣進報名頃刻之間會集者七八百人立時編就一軍定其名曰某某軍或乃名之曰客串軍 
　　給號衣發槍械更大施恩典每名給銅元四枚向之老爺太太叫於途者今且高唱其軍歌最下等之游手乞丐一躍而爲二次革命之軍士壯哉客串軍快哉游手乞丐 
　　卽晚發令整隊進攻製造局宋教仁先生巳守候於局前正色而言曰汝叢今日係第一次臨場客串恐非北軍配角盍跟我去好在隂間革命嚇嚇閣羅王言巳游手乞丐各各飽餉槍彈從宋先生去 
　　嗚呼此之謂送死之客串軍（二） 
文字因緣 
[題玉田恨史] [  芙鏡]  
　　冷月沈沈顧影臞杜鵑啼血涙成珠情天有缺千重恨爲問媧皇補得無 
　　天將才筆付陳思生死離愁替寫之刦笑東坡能說鬼夜臺情景未曾知 
　　黄泉碧落是迷津李媛澄郎怨不淪若果三生緣未了何妨來世續良因 
　　苦海難塡引恨長江郎妙筆發幽光教人讀到傷心史縱不情癡也病狂 
[題玉田恨史] [  者香女士]  
　　狂風吹折並頭蓮（用說部中句）賴有江郎替惜憐珍護英靈長不朽生花妙筆補情天 
　　一寸芳心千古恨滿腔幽怨萬重愁祇今明月清風夜依約琴聲在畫樓 
　　湘江腸斷離騷賦烟浦魂銷悵别篇何似玉田新恨史愈離奇處愈纒綿 
　　古來多少癡兒女情到癡時不自知未必有人能設想替傳哀怨譜哀詞 
　　遺恨瀟湘舊涙痕愁苗悔種玉田村泉臺忍聽慈烏泣爭奈鴛鴦不返魂 
　　畫出傷心一幅圖讀來眞箇欲模糊分明不辨行間字都是情絲貫涙珠 
[玉田恨史題詞] [  眠隂女士]  
　　歡苗愛葉茁情恨大地誰招泉下魂凄絕江郎一枝筆（用兄悔予句）墨痕界亂舊號痕 
　　一點柔情瀉愛河無端陡起惡風波人間多少别離事唤醒當年春夢婆 
　　薄命紅顔古巳然幾多心事塟荒煙千秋坏土雙鴛塜乞與眞孃共墓田 
　　茫茫恨海遣誰塡月缺花殘巳六年癡願來生脩福慧姓名莫署有情天 
[來函]  
　　申報館大主筆先生鑒閱八月一日貴報自由談話會内有言以蘇粤兩省之軍力攻一區區之製造局至數晝夜而不能得云云覽悉之餘不勝詫異蓋我粤省并無調兵北上之舉今如彼云云豈傳聞者之悮歟抑調查之不確歟請求更正爲禱或者攻打製造局之時有些少廣軍在内亦未可料此乃暴徒之舉非我粤省之正式調兵北上也粤省一份子上 
　　拙頭陀君鑒來示又助銅版費二元感紉之至惟來書不署居址希更示我并賜玉照爲宰 
 
 
 

Page 11

 
 
   
 
 

Page 12

 
 
   
 
