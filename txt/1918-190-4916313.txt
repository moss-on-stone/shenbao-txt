# 1918 - 190 - 4916313

 

Page 1

 
 
   
 
 

Page 2

 
 
   
 
 

Page 3

 
 
時評　 
[出兵（冷）]  
　　日本之對俄出兵之期近矣中國之共同出兵之期遂亦不得不近矣 
　　中國之所謂參戰而出兵者原有二道其一爲出兵於歐其二爲出兵於俄也出兵於歐所以敵德是謂直接以參戰出兵於俄所以助俄以敵德是謂間接以參戰今直接之參戰尙遥無期而間接之參戰實有不容或緩之勢 
　　雖然助俄之出兵必先國内有異於俄之情形而後可不然以溺援溺終亦同歸於溺而己矣奚暇援人哉 
[命令]  
　　七月十五日大總統令特派董康王寵惠充修訂法律館總裁此令 
　　又令派羅文幹充修訂法律館副總裁此令 
　　又令特任姚震爲大理院院長此令 
　　又令文官甄用審查合格之簡任職任用左坊着分發直隸交該省長酌量任用此令 
　　又令陸軍總長段芝貴呈請任命李鵬揚爲湖北督軍公署副官長王茂桐爲陸軍第二師步兵第六團第二營營長均照准此令 
專電 
　　北京電章使急電日己决定出兵第一步先往海參崴參戰處頃開緊急會議與日取一致行動就奉直軍隊抽編兩混旅加入海軍亦己由部派員協商情勢極迫切（十六日下午二鐘） 
　　北京電外長陸徵祥去志己决保陳籙暫代段意屬汪大燮正接洽中（十六日下午二鐘） 
　　北京電南潯線因該路運動收歸部辦部向日借欵日即要求延長至三都澳承借者係東亞興業會社非大倉又欵似不逹五千萬此案己引起各界注意（十六日下午四鐘） 
　　北京電鳳凰山鐵鑛由陸軍部與日政府合辦前有成議近忽沈寂現聞此案將併入相近某鑛及江蘇安徽兩省全部鐵鑛由中國政府收歸國有與日本合辦己與西原交涉聞此議若成政府可先得一萬萬元供給軍費（十六日下午六鐘） 
　　北京電吉林代表均來京吉同鄉先開會議政府與疏通言森林借欵係虛抵不關該森林之主權問题日資本家亦聲明不拘束中國對於森林之自由或借欵分一部於地方以調停（十六日下午四鐘） 
　　北京電旅京吉林同鄉頃在京開特别會討論森林借欵補救方法該省代表十餘人昨抵京主張全部撤消但事實己辦不到（十六日下午二鐘） 
　　北京電丁士源將任龍關兼烟　筒山鑛公司會辦（十六日下午二鐘） 
　　北京電當局語人新國會成立以選舉總统制定憲法爲前提（十六日下午二鐘） 
　　北京電曹錕非得副座之保障未肯南下（十六日下午二鐘） 
　　北京電張敬堯電部褫奪譚延闓湘省長名義（十六日下午二鐘） 
　　北京電某某兩機關通信社言馮玉祥來電闢謡但一爲元電一爲寒電意同詞異（十六日下午四鐘） 
外電 
　　北京電政府電致孟恩遠關於商民反對森林借欵命詳細說明事實且取以適當之處置云（十五日） 
　　北京電關於某借欵問題林公使於前日訪段總理並詳詢中國時局之近况聞段總理依然持實行討伐南方之决心等語（十五日） 
　　北京電吳佩孚今日電告政府云南軍己取銷休戰條約轉作攻勢急盼奉天軍來援不然倘失機敗北子將不負責任云（十五日） 
　　北京電據中國政府方面之傳聞日本近來將出兵向海參崴云（十五日） 
　　北京電七月份鹽稅餘欵三百六十萬元己於數日前由銀行團交付中國政府（十六日） 
　　北京電此間傳說最近日本因中國礦業條例案又向政府提出抗議據日本公使館當局之談話云昔日中國政府曾訓示各處地方官廳之鐵礦暫行辦法於對外經濟上不便於外國者不少但因其非屬於表面之事故置諸不論其後中國制定鐵礦公司監督條例之際又聲明須按照鐵鑛暫行辦法施行故自本年春間以來日本林公使屢向中國政府提由抗議此案至今尙無結果並非最近新發生之交涉也云云（十六日） 
　　北京電美國托中國船廠建造船隻之合同其條欵頗有利於中國蓋日英兩國商人現正計劃企圖與中國訂結船塢借欵契約故美國有此舉動意在與日英對抗也（十六日） 
　　漢口電聞吳佩孚於十三日電致馮玉祥曹錕蘇贛卾各督軍云直隸軍因出征日久疲憊殊甚己不堪激戰現己與諸隊長商妥擬通告主和以免將來萬一之變端（十五日） 
　　漢口電漢陽兵工廠雖爲陸軍部所管轄然其經費每月八萬元向由湖北軍費項下撥發現在此項經費己改由陸軍部發給又另支給擴張費九十萬元並擬此後竭力接濟南征各軍之鎗械云（十五日） 
　　漢口電留駐漢口之馮玉祥幕僚之談話云馮旅長以爲段系主戰派之繼續戰爭非便事實上辦不到徒苦軍民而己故現集兵於常德保持中立之態度又張敬堯將馮軍應當領受之鎗械扣留不放以是馮旅長異常憤怒云云（十六日） 
　　東京電因今明日將開元老會議討論西伯利亞出兵問題松方侯爵特於今晨由鎌倉來東京内閣書記官長兒玉氏於昨日奉寺内首相之命訪大隈侯爵請侯爵出席於元老會議但侯爵因病辭不赴會故元老會議開會時祗有山縣松方西園寺三元老出席（十六日） 
　　東京電政友會諸領袖於昨日齊集於該會總裁原敬氏邸内關於出兵間題反覆討論徵於其協議之結果則反對出兵之說將史形堅持而總裁原敬氏之意見尤難窺知據一般人士觀測在未與政府當局交換意見將外交上及其餘各種事情明確了解以前其能度恐將不能决定云云（十六日） 
　　東京電憲政會各領袖爲西伯利亞出兵問題齊集於加藤總裁邸内互相交換意見（十六日） 
　　　東京電外交調查會决定於十六日在首相宫邸開會 
（十六日） 
　　東京電外交調查會於十五日開會（十五日） 
　　東京電日本海軍省因軍艦河内爆發於十三日組織查問會聞調查中之原因有恐係火藥庫自行爆發之風說又該藍中生死不明之人約在六百名以上也（十五日） 
　　東京電據西比利亞來電赤衛軍及德奥俘虜徵集黑龍江汽船集中赤塔而有德軍之一旅團己至野卡鐵林布爾尼庫之說又在海參崴義國上岸之兵又復增加云（十五日） 
　　東京電西園寺侯爵後籘外相寺内首相山縣元帥松方侯爵奥元帥等要人入覲聚集宫中西之間由寺内首相後籐外相報告外交上重要事項之經過各元老詳聽各節後陛見日皇及皇后請聖安此日大隈侯爵仍如前電因病未到據聞各元老集會之原因並非爲元老會議實由寺内首相約集宫中報告一切而己亦非日皇召見此等要人云（十五日） 
　　以上東方通信社電 
　　東京電日本軍艦河内在德山外海爆沉死傷者將校以下逹六百名爆沉原因不明又一報告謂河内艦爆沉時死者將校及准士官二十八名下士一百十二名兵卒四百七十一名（十四日） 
　　東京電日内閣與參謀本部之開重要會議日人一般觀測爲斷行出兵日將近（十四日） 
　　東京電據日諸報紙之觀測出兵案各方面雖多反對而外交調查會似己决議出兵矣而出兵時内閣亦將同時改造東京日日新聞報或以山縣公爲總理而逹舉國一致内閣報山縣公有信致大隈侯（十四日） 
　　以上共同通信社電 
戰電 
　　倫敦電今晚海格將軍報稱英軍在布柯瓦南面敗襲擊之敵軍亞拉南面敵砲隊殊爲活動昨日天空多雲且有風雨故無飛機戰事英飛機夜以炸彈四噸擲於敵軍陣線之後（十三日） 
　　倫敦電今晨海格將軍報稱英軍在洛特東面逐走襲擊之敵軍亞爾貝爾西北康美爾山西面伊泊爾南面與東南面敵砲隊殊爲活動英砲隊亦於多處猛轟敵軍今晚報稱今日侵晨英軍在狄克布施湖東面得進步俘虜二百六十人昨日英飛機擊毁敵飛機十二架又逐落四架英飛機失蹤者三架英飛機日以炸彈四噸半夜以炸彈一千一百枚共重十九噸擲擊敵軍各要點（十四日） 
　　巴黎電星期五日之戰事法軍佔據加斯台爾村與羅夫萊爾高原四周該二地德軍自三月杪起佔守至今高原控制洛瓦葉河流域卽巴黎通亞米安鐵路經過地點敵軍被俘者五百人並未調後備軍助守第一防線（十三日） 
　　巴黎電今晚公報云法軍在朗邦南北兩面獲勝後己將陣地向東擴張雖遭敵軍抗拒仍得越過哈維愛萊俘虜三十人星期五日芒第第愛一役法軍俘虜己逾五百人獲機關鎗八架（十四日） 
　　羅馬電意國公報云意軍在薩沙羅沙南面敗進攻之敵軍（十三日） 
　　羅馬電意國公報云阿爾巴尼亞之意軍仍在塞米尼河北面與敵軍新陣線相接觸意軍驅散比拉北面退走之敵軍自六日至今意軍所俘敵兵己逾一千八百人（十三日） 
　　巴黎電瑞典京城消息謂彼得格勒各工廠代表會議發表致莫斯科與全俄勞働界之請願書内謂勞働界之生活今己不堪忍受德國帝制主義大有害於俄國工人彼工人從未承認和約且將力戰以爭國家獨立又曰吾人未能獨力續戰俟恢復俄羅斯民國之自由與統一後當與協約國人民定軍事上之契約云（十三日） 
　　亞姆斯特丹電莫斯科電稱特羅斯基氏通告全俄勞兵會大會謂勞兵會之軍隊因英法運動之結果己有一部分逃降　敵軍（十三日） 
　　丹京電伐杜電稱近有過激黨之兵二千人開抵末滿海濱時反對革命黨即圍火車缷其軍械而拘之旣而復縱令回莫斯科（十三日） 
　　瑞典京城電由彼得格勒抵此之某船有船役六名患虎列剌症其一巳死（十四日） 
　　倫敦電德首相赫特林伯爵昨在聨邦議會演說詳言德國依守答覆羅馬敎皇提議媾和通牒文中表示之政策隨時豫備議和惟敵國政治家仍發激昻傲慢之演說表示欲毁德意志祖國之志德國陸軍政務領袖苟見敵人稍露望和之誠意亦願趨就之七月一日德軍大本營所開之大會議决依守白里斯特里土夫斯克之和約惟因俄國大局不穏過激黨似無實行約言之能力故尙多困難德國今不欲與俄再以干戈相見而敵人則唆使俄國與德續戰德國擬竭力贊助俄政府之平相目的惟俄國各黨派之行動尙須愼加監視又謂辛慈海軍大將熟悉俄事且曾聲明依守首相之政策該政策即一九一七年十一月間聨邦議會所採納者也赫特林氏又述及比利時問題謂德軍目下佔據比國蓋爲將來談判作質物計談判結果如果順利則亦不欲以質物據爲己有德國實無永佔比國之志且欲於戰後恢復其獨立云（十二日） 
　　倫敦電晨郵報探悉據首相喬治君聲稱帝國戰爭内閣所議决之媾和條件確曾列有堅决拒絶退還太平洋與亞斐利加之德屬地一條（十五日） 
　　亞姆斯特丹電電聞報載稱德國工區患所謂西班牙流行性感冒症者共有數千人此症實由饑勞所致每日死者頗多柏林學童染此症者亦有八千名之多（十三日） 
要聞一 
[日報之出兵消息益緊]  
　　七月十四日東京日出新聞 
　　美國態度之忽變凡爾賽會議之結果英法義三國以對於西比利亞出兵之意嚮問諸日本政府日本以滿足協同聨合與國爲必要美國是否希望我出兵當加十分考慮云云答覆之其後英法義三國以熱心贊同日本出兵問題希望美國决定態度美國探各方面之狀况詳加研究對於日本出兵西比利亞問題不卽表示贊成與否之意嚮至最近美國乃將英法義三國之提議改變其形式爲關於對俄問題之新提議送致日本政府促决定態度十二日本開臨時内閣會議美國所提議之内容屬於外交上之秘密今茲不能明言其大意謂聨合與國共同出兵於西比利亞美國對此問題非常熱烈若不得聨合與國之贊同美國將單獨行動云云其關於西比利亞出兵問題之態度忽然一變殊莫名其妙大約關於對俄閣題欲執自動之態度耳十二日之閣議出兵業己决行俟十五日經外交調查會之確定後可將與聨合諸國之協同宣告矣 
　　出兵問題之急進因四圍之情勢使我國（日本）不得不出兵政府遂出其果决之處置在兩三日内開外交調查會報告外交之經過及對於美國之新提議研究答覆之文更召集元老徵求意見乃正式報告於樞密會議然後聲明出兵之理由召集臨時國會請求對於軍事行動之經費預算議召集議會詔敕之公布應在四十日前惟當中日戰爭時曾以緊急之理由不拘此限而開急遽召集之先例此次臨時議會當不拘泥於規定云 
　　海軍重要會議并上伊集院兩元帥出羽藤井兩軍事參議官島村軍令部長均於十三日午前十時赴海軍省對於重要案件有種種之審議加藤海軍大臣由宫中退出後到會過正午始散風雲日急兩三日以來陸海軍鉅子往來頻繁十二日首相府忽開閣議是夜有政黨領袖之會合西園寺侯之入京風聲益緊十三日寺内首相大早入署九時二十分川村元帥來訪未幾大島陸相後藤外相亦至川村辭去外陸兩大臣密議良久大島逾十一時乃去後藤至十一時四十分乃去而三島日本銀行總裁又與首相會議久之 
　　出京之　期美國此次提議出兵不過大體方針而己其細目尙有日美與聨合國之交涉我國（日本）出兵之時期地方兵數等無復任意行動之餘地旣爲共同出兵不得不待有關係各國之協商矣據軍事當局者云我國（日本）對於西比利亞之現狀以出兵三師團左右爲最適當然今後須與聨合國協同决定之又出兵後物資之供給等亦須預求聨合國之承認俟此等交涉悉數解决而後實行出兵固尙需相當之時日也 
　　籌措戰費方法决行出兵乃需軍費而大正七年度預算之臨時軍費計七千一百萬元固不料有今茲情事也今則不得不謀别籌之法開臨時會以要求通過固無待言而動員着手後之支出即所緊急支出者先儘動支剩餘金其次流用預備金及其他特别會計資金更向日本銀行爲非常之借欵一面觀國庫之現况大正七年度之歲入意外良好其實收數多於預算額約二萬萬元又如預備金部現金亦近一萬萬元國庫之裕可知矣 
[西伯利亞臨時政府之所聞]  
　　西伯利亞臨時政府己在海參威組成業紀前報茲聞該政府之宣告書己經公布並己通告協約中立各國矣霍將軍之政府暫設於谷逹庫瓦業巳出示布告其主義茲將其所布告之條例於下一廢止布爾札維克之法律條例二恢復正式法廷及市政地方議事會之自治政府行政機關三國民法律上之平等並維持國民之主權自由四普通選舉權五承認前各同盟國及與同盟中立各國所訂之契約以及政治上責任土地所有權六恢復嚴加約東之陸軍不准軍人參政七復回私產之所有權八凡關於土地各問題應取决於國會九革除商務工業集權於會社而爲國有之組織以恢復商業十改良普通敎育十一信敎自由十二西伯利亞等處爲俄國聨邦之部分有自治之主權又聞霍爾瓦特將軍現仍在尼谷爾司克與乞開斯拉夫民族商議且己得日人之協助住居尼谷爾司克境内之哥薩克兵四千名己與霍將軍聨合矣 
 
 

Page 4

 
 
   
 
 

Page 5

 
 
   
 
 

Page 6

 
 
第二張 
要聞二 
[曹錕留津之各方推測]  
　　曹錕南下尙無準期但言事前必進京一行十三日段總理因某項軍務重要須曹來京就商曾命李長泰訪邀及十四日午李君以不便久稽先行回京茲悉曹氏南行之期固難揣測而來京期亦屬未定聞曹氏云無論如何必進京一行則尙無準期可知也據新民通信社消息仲珊迭奉中央敦促就道原俟準備就緒即行出發聞曹使準備事項約有三種一種欠軍餉一百餘萬及隨行軍隊開㧞費二十餘萬要求即發聞當局飭財政部儘先籌發己陸續發出數十萬第二補充子彈四百萬此層亦經陸部飭德州漢陽兩兵工廠照數即發第三選派人員並布置後方事務曹氏十四日亦己有電報告派定徐占鳳等爲經略使行營後方各司令請中央備案另一電請速鑄發吳佩孚援粤副司令關防以便帶往轉給等語洵如所言則曹氏現爲守候帶此一印也又據某方面消息云曹經略使不日南下其入手辦法均己籌備妥協除湖南江西外川粤仍在南軍範圍之下茲悉政府連次集議决意於川粤湘赣四省均添經略委員其辦法係（甲）川粤皆設軍委員俾將曹使經略手續預先籌定（乙）湘贛皆設行政委員藉將現行政治盡力維持云云又一消息云川粤湘贛四省經略使曹仲珊垠派軍官來京呈遞段總理經略四省計畫二件（一）調派隨員（一）請頒四省詳細地圖（一）請速解釋民政軍政牽涉之權限四段□理己交參陸處會同内務部愼審討論又據東方通信社電稱曹錕不但不南下反與長江督軍等秘密運動調停南北其主張對馮玉祥應取溫和態度一般人士極爲重視均以此後難保不以湖南爲中心發生反對現内閣運動其討伐廣東計畫亦將終歸失敗矣 
[紀吉林之公民大會]  
　　二萬餘人反對林礦借欵 
　　吉林各團體聨合會爲反對森林借欵昨日（十日）開公民大會於未開會这前由主席于君將會内辦事人妥爲支配以便分部辦事各負專責計分評議幹事兩部評議十五人幹事二十人以便逐日辦公至昨日開會上午十時各界公民均己陸續前往白叟黃童夾道皆是迨近午時愈形擁擠該會首於人口處設簽名簿六七册尙不敷用待簽名畢招待入座然人雖衆多均極肅靜其先時蒞會者均擔任照料一切迨至一時開會議場之内樓上樓下己無隙地萬頭齊集掌聲雷動繼來者場内己有難容之勢加以人多力重樓板作響勢將坍塌面來者仍復絡繹不絶乃由主席宣告暫作露天會場各公民均魚遦而出齊集議場門首繼續開會雖烈日當空揮汗作雨而蒞會公民均奮氣勃勃毫無怯意誠吉省破天荒之大會也 
　　是日上午旣規定評議幹事兩部後遂於下午一鐘開會其順序如下（一）振鈴開會（二）主席報告開會宗旨（三）露天演說（四）結隊赴范胡兩人寓所尋覓兩人並搜查證據更赴軍民兩署請求力爭務將合同取消迨至改在大議場門外開會後首由王伯康君演說云今日之會即吾吉林人民解决生死問題这大會也吉江兩省森林鑛產均被政府抵押於日本借欵三千萬元充作征伐南方同胞之軍費將來吾吉林及黑龍江兩省人民取一柴用一木以及煤鐵銅金銀錫鉛等品均不能自由採取無燃料則不能舉火無五金則不能製器處處受制痛苦何堪若不死力相爭何有一線之生路衆拍掌如雷大呼至死不能承認繼由韓子揚君演說云此次吉江兩省林鑛借欵政府方面曹汝霖田文烈主持吉林方面范漢生胡宗瀛主持甘將吾吉江兩省森林礦產押與外人送我兩省人民於死地殊堪痛恨政府旣不以吾兩省人民爲意吾兩省人民應當如何衆大呼曰若不將此非法借欵取消即不認此政府復由劉哲君演說云賣吾吉林林鑛者胡宗瀛也胡爲吉林林務局長膽敢收買吉林沿江一帶之房屋土地森林賣興外人我民將如何衆拍掌大呼曰應以嚴厲之法對付之繼由主席宜言到會諸人如欲赴兩長官處請求者可結隊前往不可擾亂次序衆遂結隊出發 
　　斯日到會者男女約有兩萬餘人同集於省議會之樓前均無絲毫倦色當衆人結隊瀕行時有吳永聲君大呼曰似此重大問題生死關頭自應衆志成城一致力爭然吾人善忘故外人常譏我五分鐘之愛國熱心今鄙人特冩數字以誌不忘遂咬指大書（誓死不認林鑛借欵）八字出以示衆衆人鼓掌齊聲大呼曰吳君之志即吾衆人之志也君能誓死吾們雖赴湯蹈火碎尸萬斷亦决不承認云云報告旣畢首由代表二人高標國旗引導出行振臂一呼勢如潮湧各門均開猶形擁擠出場之後順序而行步履之聲飛塵蔽空烈日雖炎毫不畏怯迤邐前行途爲之塞自首至尾延長二里有餘人雖衆多整肅有序彼此相告氣憤飛揚首由會場入新開門路經糧米行赴玉帶胡同范庽繼復路出糧米行經由三道碼頭繞通天街赴督軍署叩請挽回經督軍面諭後復由引導員率領全體轉赴省長公署叩求畢復結隊齊返省議會聚會多時方散此行往返約計十里有餘沿途商號居民均踴躍相隨比及散會人數加多半倍有奇所經之途均家喻戸曉彼此相告竭力表示歡迎雖婦女童稚亦有同深憤恨之槪公民旣對於林業局局長胡宗瀛曁外交署日文繙譯員范厚澤（即范漢生）二人有切齒之痛誓欲得此二人以甘心焉遂於省議會出行之後即先赴糧米行前玉帶胡同范氏私庽尋覔該氏並搜檢該氏素日與外人往來證據及至該處由首領將衆人約束在院外靜候以守秩序不准有格外行爲衆人均各如命首領乃約同就近警察一同入室不料該氏業己聞風遁去僅餘該氏妾小四人並有外來婦女一人在室守坐當時見有人帶警入院知事己發生遂由室内將洋燈各物從窗隙飛出擬將公民打退以便逃竄並由其餘各婦女將屋中磁器各物全行打毁以爲禦敵之計當由首領搜檢各種證據共得一百餘件遂即指揮衆民整隊赴林務局後院胡氏私庽聞胡業於上月爲賣林礦事巳私行携帶局内關防赴京矣當由首領飭衆在外靜候入室搜查證據共得數十件一併交由會中幹事捲送回會衆公民由胡氏私寓去後即全數前赴交涉署質詢范氏是否仍在署藏匿嗣因范氏是日未曾到署辦公遂卽由河南街三道碼頭胡同經由通天街赴督軍署而去此次各公民搜檢二氏私宅均係約同就近警察監視舉動非常文明 
　　當各界人民結隊到督軍公署時督軍親出署門各界人民齊向督軍行三鞠躬禮排列成隊首由代表于君說明大衆來署之意督軍當衆宣言謂大家此來足見事迫情急本督軍自應極力請求中央將此非法借欵取消當此事發現時本督軍亦曾連電中央惟始終未接電覆今事己至此本督軍來吉十餘年亦與吉林人相等自應代逹輿情出死力帮忙請求中央取消此事不逹到目的不止衆大鼓掌連聲高呼督軍萬歲吉林萬歲遂辭出又結隊赴省長公署省長當亦親出署門衆向省長行三鞠躬禮復由代表于君說明來署之意省長向衆宣言謂本省長到吉十餘年亦幾成吉林之土著此次借欵本省長電請中央者己有多次今諸位旣如此急迫本省長自應帮同諸位協力以爭衆大呼曰省長萬歲吉林萬歲遂結隊仍回省議會此二萬餘之公民□軍署去後聚隊即由通天街經由三道碼頭繞糧米行西頭齊赴行政公署而去行至公署東胡同途遇外交署長王介公君乘兩套大菊花青色洋馬玻璃大車回署當由公民首領請求駐車質詢該署日文□譯員范厚澤作此賣林礦事貴署長是否知情今日范氏逃□何□□己否到署辦公請卽客覆當由王署長答曰范某並未在署賣林礦之事實不知情至於逃匿何處亦不知悉請諸位暫息怒鄙人必爲根查遂由衆公民放行而去 
各公民由督軍署赴省長公署時正在署外靜候怱見兵馬奔馳人聲鼎沸繼見兵隊前導而來始悉督軍躬□駕臨緣各公民自督軍署轉赴省長公署後督軍並未少息即乘車飛馳直赴省長公署足見督軍對於公民之關心矣 
　　衆公民由兩署回後仍齊集省議會聽候辦法當由各團體臨時開評議會議决辦法如下（一）電致京津滬各大報館對於此事格外襄贊（二）電致奉天張督軍請求一致協爭（三）電致赴江代表報告本日大會情形（四）嚴搜范氏藏匿處所（五）議决明日仍開會進行查此日自始至終各公民嚴守秩序毫無格外行爲今日（十一號）上午十二鐘招集各界各機關各學校學生分派代表二人在省議會繼續開會討論進行各辦法必更有一番熱閙也 
　　附北京方面之消息如下吉林釀成絶大風潮有非逹取消借欵目的不止之勢吉林孟郭兩長有會銜寒電請挽回森林借觺以平民氣奉省張作霖亦于元電請設法打銷此項合同茲聞合同非不可打銷伹須賠償資本家方面之損失政府目下决心如何尙無聞知但如竟悍然不顧則結果之重大將不堪設想者矣又據亞東通信社消息聞曹汝霖陸宗輿鑒於各方之情形誠恐急則生變故不得不爲從長之計畫日來奔走運動不遣餘力且向日本方面要求緩商但旣經簽字又難反汗大有左右作人難之槪而前日前涉簽字之豪興己消廢殆盡矣 
[北京政界紀聞]  
　　吉會借欵之用途吉會鐵路借欵合同簽字己久其欵項亦己交付其用途如何誠爲世人所最欲聞知詢之當局之人謂此項借欵日金之數爲千萬元折合中國銀元實六百三十萬元以六十三萬元撥交督辦參戰處以五百六十七萬元撥存某銀行不足十日支付淨盡其支付用途並未用於大宗軍費而財政部支付命令有數十萬十餘萬不等大槪欵目還抵臨時挪借欵項者有十分之三轉賬還個人名下者亦十分之三撥付前敵欠餉者有十分之四皆係五月中應發之欵若最近之平粤軍費絲毫確未染指此次平粤計畫第一次預定之經費單就曹錕龍濟光張懷芝三人言之政府允撥之數己有一千萬元曹經略四省須五百萬元龍回廣東須三百萬元張援粤須二百萬元政府尙未付過而六月之政費共一千四百萬元今日己入七月所有不足二百萬元尙欠一千二百餘萬元云 
　　森林借欵未簽字吉省森林借欵一案自移歸中央以後己將欵額加增茲聞關於此案之最要問題中日雙方正在磋議者係爲交日紙幣與日現金一層爭執互起因此尙未簽字 
　　陳文運赴吉之任務講武堂堂長陳文運中將己於十二日夜車由京赴吉林係爲檢閱該省軍隊並商議吉省江防各事據個中人云陳之赴吉其表面上固如是而裏面則確含帶有商榷某項得要問題之任務云云又一說謂陳此次赴吉係奉段總理特命與孟曙村督軍磋商招募新兵問題此外有無特别事件旣守秘密局外人未便揣測也 
　　熊秉三辦賑之近狀熊秉三爲籌辦湘賑起見具呈當軸擬仿照上海慈善救濟劵辦法發行湖南義賑狀獎劵定額二百萬元以一年爲期分爲六期每兩月爲一期出彩一次劵資除開支外以五成助賑五成充奬云云聞當軸業經核准允予照辦矣又聞□君近以京畿河工處無欵進行極爲棘手面一届秋汛難保近畿一帶不復發生水患頗爲憂悶曾興人言擬辭該處督辦一差又聞熊君近己病痊於前日自津來京前夕有人晤之於中央公園顯見前傳南下之說純屬無稽矣 
　　傕□商埠之答覆據外交界人所譚關於日本催□商埠問題迭經各當道在國務院會議曾通電徵詢各督軍省長都統辦事大員意見據聞現先後接有覆電大多數主張暫緩辦理政府己據情答覆曰使擔詞極爲委婉其大要以中國目前軍務正亟所有開闢商埠一節擬稍展期一面仍令該管衙門積極籌備以副殷望云云 
　　收容敵僑之所聞放逐敵僑一案雖己打消伹政府對於敵僑之安置問題仍擬鄭重監視以免發生意外茲聞内陸兩部十三日己互派委員前往西山某大廟察勘地勢用以收容京浦一帶之敵僑 
　　共和紀念日賀電十一日爲恢復共和紀念日西安督軍陳樹藩省長劉鎭華來電有國運重新喜釐一紀千秋作鑑共和之兩字如新七曜常明統一之全規可定共戴高深之德莫名巍蕩之功永著旂常昭垂令甲除分飭各機關及軍民人等一體懸旗誌慶外專肅電賀之語 
　　六月份發出之鑛照農商部六月份核准發出之鑛照共二十一處計煤礦八處金礦一處銀礦一處鉛礦五處苦土礦一處鐵礦四處鐃礦一處總計礦區爲一萬一千四百三十一畝 
[京警廳對於謡傳馮旅獨立之布告]  
　　近日京中盛傳馮玉祥旅長在常德宣布獨立事十四日警廳特發一布告文云爲布告事本月十三日准京畿警備總司令部函開檢查近來報紙紀載常德馮旅獨立之事其認爲無稽謡傳詞而闢之者固屬不少而隠約其詞跡近淆惑者亦間有之如七月十一日中華新報經世報則載有事實上其獨立己漸明瞭常德獨立己明確無疑各等語七月十二日新京報大中報則載有馮在湖南獨立滬上人士極爲注意馮有獨立之意殊可確信各等語閱之均堪詫異查馮旅長玉祥赤心爲國服從中央自克復常德以來迭有軍情文電報告政府絶無所謂獨立之說此種謡言難保無好人從中揑造散布民間希圖擾亂軍心破壞冶安以施其煽惑之詭計報紙登載新聞本應審覈從事俾符事實之眞相此等國家軍事上重大問題乃竟率爾登載馮旅獨立仍復不加詳審一若確信爲事實也者尤屬不合本應按照戒嚴法第十四條第一項辦理姑念共同通信社先有此種謡傳各該報等容有誤信之處暫從寛宥爲此函逹貴廳希即一面飭令該通信社更正及查詢此項謡傳之來歷一面飭傳前登各報主任人嚴加訓飭令其切實更正並通傳各報館嗣後對於軍事務宜審愼登載倘再任意紀載無稽謡言經本司令部認爲妨害時機即當按法執行各報館勿謂本司令部言之不預也相應函請查照辦理並希見覆等因准此除分别飭遵外爲此布告各該報館一體知悉詞後凡有軍事消息務須詳切審查母得率意登載以免淆惑而保公安特此布告 
[十三日之中央政紀]  
　　馮總統十三日下午一時三十分臨辦公室於三時延見國務院顧問福開森四時見國務院秘書長方樞方君退出□□堂後總統又與張仲仁秘書長談話二十分鐘六時餘退歸中室日來公府頗清間又據政界確息馮總统現因天氣炎熱特將辦公時間自十四日起實行更改（一）上午八時至十一時披閱重要文電（一）下午三時以前接見來賓如有特别要政請見者不在此限十三日己由秘書□通告各部院知照矣至國務院方面是日例會段總理八時三十分即蒞院其餘閣員先後赴會議廳開議時惟内務于次長有要務出京缺席未到本日正式議案爲司法部提出之司法官等官俸法草案曾經法制局修正簽注完全議决由命令公布至臨時提出交議之議案（一）爲熊希齡擬請創辦慈惠賑劵二百萬元案討論結果决定交由財政部核議（一）爲内務部增設高等警長學校新班二班各項常年預算案因内務次長未代表錢總長出席暫行緩議遂交科以備列入下期議事日程（一）爲護理駐藏辦事長官陸興祺電呈藏奸猖獗邊團淪胥隠禍日深請中央設法以固國防案結果未審其詳惟聞交主管此項案　者密存而己（一）爲外交部交議上年十二月八日亞細亞火油公司安瀾號輪船船主科利在四川地方被人鎗擊斃命案討論結果决定賠償五萬二千元（一）爲海軍某要案劉總長因有參考事件先行出院故討論中止（一）爲各處請領七月份軍費案尙待籌措午後雖續議仍不得結果二時餘散議三時由曹汝霖總長入府報告云 
[法律館修訂條例]  
　　法律館官制己□明令公布總裁兩員亦己内定一即現充法律編查會長之王□惠一爲現任大院長之董康其情形巳紀昨報茲將修訂法律館條例全文錄下第一條修訂法律館掌編纂民刑事各法興及其附屬法規並調查習慣事項第二條修訂法律館□裁二人由大總統特派副總裁二人由大總統簡派第三條修訂法律館置總纂二員由大總統簡派置纂修六員以内由總裁咨行司法總長呈請薦派但總纂待以副總裁兼任第四條修訂法律館置調查員其員數由總裁會同司法總長定之調查員由總裁委任咨報司法總長每省區得置調查員長一員由總裁咨行司法總長呈請薦派第五條修訂法律館置譯員其員數由總裁會同司法總長定之譯員由總裁委任咨報司法總長第六條修訂法律館得由總裁會同司法總長延聘中外顧問及名譽顧問第七條修訂法律館得囑託法院人員任編纂或調查事務第八條總裁副總裁總纂纂修調查員長調查員不得兼任本館以外有薪俸之公職第九條總裁繡理及分配本館事務並自任編纂或調查事務總裁有事故不能執行職務時得囑託副總裁代理第十條副總裁輔助總裁喪理本館事務並自任編纂或調查事務第十一條總纂纂修任編纂或調查事務調查員任調查習慣或關於中外法制特定調查之事務譯員任繙譯中外法律事務第十二條顧問任特定事務名譽顧問對於本館所編纂或調查之事項得發表意見第十三條修訂法律館置事務員四員由總裁委任並得以一員爲事務員長均咨報司法總長事務員承總裁之命令掌文牘會稽庶務統計等事項繕冩文件及襄理雜務得酌用雇員其員數由總裁定之第十四條總裁副總裁總纂纂修調查員長調查員事務員長事務員之月俸比照中央行政官官俸法關於特任簡任薦任委任之規定副總裁總纂纂修調查員長比照中央行政官官等法關於簡任薦任之規定由總裁咨行司法總長呈請叙等調查員譯員事務員長事務員比照中央行政官官等法關於委任之規定由總裁叙等副總裁總纂纂修調查員長調查員譯員事務員長事務員之進級由總裁行之咨報司法總長第十五條中外顧問月薪依契約所定中外名譽顧問不支薪依第七條受囑託之法院人員由總裁依所託事項之性質數量分月或分次約定之第十六條修訂法律館處務規則由總裁定之咨報司法總長第十七條本條例自公布日施行第十八條法律編查會規則廢止之 
[粤軍政府成立後之消息]  
政務會議與國會 
省長問題與李耀漢 
　　岑春煊自宣告就任總裁後迭接各方面來電均請將軍政府組織成立即開政務會議以促西南各省軍事之進行現决議勉從衆議暫行主持即日召集政務會議昨特面諭財政廳長楊永泰即日籌備毫銀二萬元以爲軍政府開辦經費該廳長奉命後昨日己飭金庫如數支出呈繳軍府核收 
　　軍政府政務總裁未就職者僅孫中山唐少川二氏刻下孫在滬養病唐亦將蒞臨該處而各方面要人之勾留在滬者數亦不少頃聞岑春煊以滬粤相距雖數日水程可逹然磋商政務究非文電所能詳盡因特派其第三子岑心叔代表回滬接洽一切以利進行岑心叔己於七月十日早附搭廣九第一次直通快車往港以便刻日轉搭郵船赴滬聞岑心叔此行除與各要人接洽外並負有歡迎孫唐二氏早日回粤就總裁職務又聞岑氏因軍政府宣告成立後政務會議開幕亦屬第一步重要問題陸幹卿前經宣告允就總裁職自當敦促及早來粤共襄時局故特遣派國會議員王有蘭代表兼程赴南寗敦請陸氏即日東來七月十日王議員業廣通淺水巡艦從省河溯流西上矣 
 
 

Page 7

 
 
　會悄　居正焦易堂賢送　裁燈書興孫文現個會接兩人由　來　云　長　議員諸公均　弟等前受國會非常會議之妥託　請孫公就職兼送證書受命以後即由香港買天洋九至神戸票動身行至上海聞孫公歸國遂同往謁孫公之意甚好證書業己收受不久當有正式函電就職知關綺注先此奉聞順頌議安弟居正焦易堂謹啓 
　　岑春煊深念前數各軍勞苦分别派遣代表前往犒勞己派耿毅往雷州撫慰其餘方面現正選派代表擇期出發茲將其誓詞錄下我親愛之舊同袍爲國奮鬭年餘勞苦甚矣北庭怙惡不可理喻必欲撲滅我親愛之舊同袍以逞其亂法賣國之私煊與諸同袍夙昔共事生死相依患難與共家人手足之親無以過之今調和無效復來粤任軍政府總裁公誼私情始終當與諸同袍同生死共患難諸同袍當知反對亂法賣國之政府不獨我西南數省爲然全國人民同聲一致彼曲我直彼逆我順我同袍師以義動順天應人有進取無返顧煊必竭其耳目心思之力爲諸同袍助諸同袍生則煊生諸同袍亡則煊亡衰病之軀又復何求自撫藐躬爲國家有爲諸同袍有而一己無與焉今特派代表耿君毅詣軍前慰問表我拳拳我親愛之舊同袍其喻此息 
　　參衆兩院昨發出通告云敬啓者茲定本月十一日午後一時在省議會開兩院議員談話會籌集正式開議事件事關重要務祈准時蒞臨至盼此頌議祺參議院衆議院同啓 
　　聞肇慶方面連日加緊戒嚴所有旅館娼察蛋艇不分晝夜派出軍警先後稽查各城門亦加派軍隊十餘人荷鎗守衛夜後二更即時關閉聞桂軍由梧州而下己抵德慶故肇慶如是戒嚴李耀漢之家眷日昨己到香港想肇慶方面或將有兵事發生也又一說謂岑春煊己限李耀漢若干日交出省長印信否則即宣布李耀漢罪狀下令向肇慶攻擊云云此事關係重大未知確否也 
[蓉城之學生救國會（成都通信）]  
　　六月三十號午前省城各校學生在前川漢鐵路公司開四川學生救國籌備會到會者計有志城法校監獄學校外國語校高等丁校省立第一師校岷江法校南城小學高等師範學校樂羣公學四川法政專門學校叙屬中學校北城小學校國學學校成都縣立中學女子自强學校華陽縣立中學校各代表約有六十人左右來賓有潘立三熊曉岩游聖祥劉槐生諸人至十一時三十分開會首由楊省吾報告開會宗旨略謂本會之發起意在請求取銷中日協約并列舉己往學生之愛國事實及近日留日學生京派學生之舉動我川省學生之愛國心必不亞他人因此請各位到此商量外間有謂學生不應干與國事不知范文正讀書時即以天下爲己任云云最終提出兩項辦法請衆討論報告畢請來賓演說首由四川法校敎員潘立三演說大槪謂今日是學生救國籌備會開會之日兄弟似無加入之必要初本不欲來後以來賓之地位來會談談大凡物質文明與精神文明俱由學術造成直接仍是學生今日歐西一切文明無一事不是由學生而來故今日可謂爲學生世界論者謂今日中國之學生不及民國以前之愛國似乎有一種暮氣但近觀上海北京各學生舉動學生愛國之心並未墮落然欲有永久之愛國心卽須研究學問將來爲國家人才與國家做事所謂一時一事之愛國即今日之反對協約是也此項舉動兄弟非常贊成還望各位把朝氣喚起不必重在機關要在精神貫注至於進行尤不可浮動輕躁云云次由四川法校校長熊曉岩演說略謂省城數十學校今日到者只十餘校其未到原因自理想上揣測不外二種（一）與北政府有關係之校長不准學生到會（二）校長恐學生釀出罷課等事致亂秩序其實不然現在省城各校校長均護法分子不然抑制學生而學生又無武器亦不致紊亂秩序當不然也其未到齊之眞因係昨日通告發出太遲各校亦須開會商舉代表所以今日到會者只十餘校耳今天諸君開會爲愛國也學生都知愛國敎職各員豈有不知愛國之理以言軍界議會均己通電返對矣然一般人心理總以爲係南北之見不如學生無所謂南北黨派自行主動其影響於人心尤大故兄弟意見卜必由辦學人混入純由學生辦起更妙云云次由順慶中學校校長劉槐森君說演順慶各校發起之情形大意謂學生見報上登中日協約頗憤學生及敎職員同時發動打電位學生捐欵二角要求石使蓋印并主張成立一機關以期永久將來拍電亦可仿照順慶辦法最後劉君願代表順中校附驥次由省議員游聖祥演說初述贊成該會之詞繼謂今日各省學生此舉將來能促南北早日解决宋必非學生之力云云次由四川法　學生徐書元演說畢時間己不早　請商量辦法其餘諸人并未演說 
　　該會之發起以儲才校學生爲主動是日會中一切均由該校學生辦理是日討論結果解决七事（一）名稱該會名爲四川學生救國會（二）地點暫假前川漢鐵路總公司（三）基金每人二百文多捐更佳（四）職員舉定四川法校李嵩生監獄學校梁質彬國學學校熊和生三君爲臨時文牘員工業專門學校傳友仁爲臨時庶務員儲才學校楊省吾叙屬中學校李鏡如四川法校徐書元外國語校楊志宣四君爲臨時交際員（五）通電（六）通告川省各員（七）通告全川國民討論終結己午後二時矣在會各代表决定次日（七月一號）午後三時仍在鐵路公司開會遂茶點散會 
[卾省瑣事]  
　　此間外象數日前似甚沉靜雖經王督軍占元臨時戒嚴而卾人司空見慣不以爲意日來外報盛傳馮玉祥己在常德獨立政府雖未認爲事實而無識居民頗形危隉一昨其和復活紀念除各官署懸旗數面外居民商店實無何等之表示且紀亿日爲聞馮耗之第二日加緊戒嚴軍警遍布誰復有心歡迎增人浩劫不滿意之紀念也 
　　有署名大力士者俄國人來漢眩力於各劇園每一登場座無餘隙各園主靡不利巿三倍其譯者云力士能舉千鈞挾術遊數十國未有能及之者先僅以粗缽雜物戲爲提携或背負又能抛擲重物如兒童之擊球閱者驚嘆弗如也近忽宣言與人角力昨在立大舞臺復爲斯言不意武漢稽查處之調查張慶瀾孔武有力即與角逐格搏未五分鐘而所謂大力士者己直挺挺仰臥臺上矣一時觀者譁然 
[皖省近事]  
　　安武軍前敵總指揮馬聨甲此次奉令出發其所帶之隨員甚多參謀長儲辛亦隨之赴贛昨來電己抵贛省現與陳督籌商一切容日即赴前敵云云又聞儲參謀長不日即返省鎭攝 
　　頃據軍界消息皖督倪嗣冲以安武軍各路現抽調二十營出發攻敵致腹地空虛擬派員分赴魯省招募新軍二十營以助皖防刻己着手進行 
　　皖省敎育廳長日前政府己任命胡家祺代理惟胡係魯省擋駕之客皖人士聞亦己去電拒絶並由黃省長令委公署秘書董君亨衢暫行代理董君己於昨日視事矣 
　　太湖潛山鐵砂近有人盜賣於外人現被該縣紳民查知己電省長嚴行禁止以免利權外溢 
　　來縣知事萬琅因病辭職未准現由省長給假就醫其署内職務己令管獄員萬良鉞暫行代理 
[甯屬省會選舉之爭潮（南京通信）]  
　　江寗初選情形昨己略述詎揭曉之後落選者均憤憤不平紛向縣署質問擬欲檢查票額推翻選舉如北城王某本爲調查主任所有票證大權在握眞正選民並未發票一張所組織者太半爲其私黨或預先受人賄託代爲辦理總計有六七人之多而揭曉時僅當選二名本人之票及夾袋之票俱不足數王某心中不服聲稱將控告初選監督違法經地方辦事處諸人出爲勸解能否轉園尙不可知至其失敗原因實由投票時所雇非人中途受人運動者有之見錢私賣者有之以致票額四散不能如願也檢查票數固爲對付之良法今聞某君言謂不若先軋票額之總數與選民額是否符合與簽到簿是否一律然後再對票證是否册上有名册上之名是否眞有其人卽有其人是否合乎資格又當選之票數百張是否爲數百人之筆跡當選之人是否合法律上之規定如是檢查則江寗此次初選舉必可作爲無效云云現有人將持此意向省署法庭呈控惟期問過迫恐不能有效耳其他因選舉而訴訟者即便民鄉總董謝紹卿違法一案鄉間之票證向由總董領下分給各圩長發散此闪謝董領下之後即受句曲屠某之託竟將所有證票私自組織刑事有案之魯廷章現充牙吏之張慶餘不識文字之孫炳之三名並不發散一張各圩長因此不平己由戴正陞等向審廳控告推翻該區選舉刻正有人多方調解擬撤銷控件此選舉違法聲中之　潮也至於買賣兩方在未投票之先巳有先交定洋者如龐某陶某楊某等及揭曉之後又互相拉攏以致票價高呼至一百五六十元之鉅甚至有人呌價二百元者則其意在破壞也并聞城鄉及各縣當選人各分黨派商酌行巿一如錢店銀行之銀釐忽大忽小現運動覆選者奔走於各方面之前大有應接不暇之勢甯屬共有六縣江甯爲省會　望充義員者自必較各縣爲多而六令句曲　水江　高淳五縣中亦思各組織一人江浦縣於江寗初選之際特派人渡江來甯進行收買手續其基本票原有十五張尙缺四五張特出高價購買溧水十四票一半己爲江寗某某所吸收其一半則不知爲何縣所買六合之五十一票則自行組織句曲十五票則完全爲屠某所收下餘不足者另收江寗便民鄉謝某等五票高淳票子原額甚少恐亦爲他縣之兩屬品各縣所組織覆選票額表面上似己略有頭緒而實質上仍是視金錢爲轉移將來究竟如何必俟大局定後方能下斷語也 
[南京快信]  
　　李督昨電中央催撥特别軍費二十萬以濟急需 
　　集中蚌埠滁州之安武軍尙未出發援粤聞閩李厚基贛陳光遠連日均有電致蚌埠倪嗣冲催速派援 
　　公府侍從武官趙俊卿曁軍署參議王鐘均啣命赴牯嶺視陳光遠疾茲聞趙王昨來電銑日由潯赴卾 
　　聞倪嗣冲又由魯募足新軍一旅在蚌訓練 
　　贛督陳光遠電李督病漸見痊擬日内即乘南灣車回南昌 
　　張敬堯電湘設清鄉局楊纘緒爲督辦吳躍爲坐辦卽日成立 
　　第七十四旅旅長陳調元電告己於删日率所部開抵徐州 
　　蕭縣此次被匪攻陷全城商舖被搶刦者數百家省署飭徐海段道尹妥愼辦理善後 
　　省議會十五日大會又未足法定人數昨日調查到省議員己有六十餘人 
　　中央擬將蘇省烟酒稅比較增加四十萬彭局長以蘇省稅額巳重倘再增加徵收爲難昨特乘車入京面陳一切 
　　江北改釐爲稅爭議案現聞財廳允將糧食門及土產土銷各稅酌量減輕以恤商艱 
[杭州快信]  
　　援粤童副司令來電告捷己將大塘頭耀子嶺等處完全佔領 
　　鹽運使署昨委詹樹敏（紹興）朱鵬（蕭山）黃培慶（東關）張行修（柯橋）充新立各配銷局稽查員 
　　農商部咨復奉化顯承國民學校請領附近舊學圜荒地一方（面積四畝有奇）改設學校園俾資實習核與森林法第十六條符合應准免租稅二十年並頒發山字第四號執照發敎育廳轉給 
　　紹屬南沙培榮化龍兩案天漲沙塗萬餘畝向由育嬰堂收取每畝三百文官租現由官廳設局清丈先令每畝繳價三元頒照更租承糧一般沙民尙國反對 
　　餘杭省議員初選舉監察員王以鎬（即王怡生）串同管理員孫斐然等投票舞弊運動當選經公民陳貞益等來省呈控己令杭地審廳移轉受理 
　　甯屬新組立各場辦事處運署昨己委定趙潤爲該處坐辦沈福衡爲該處文牘科員 
地方通信 
[松江]  
　　　實地考察螟蟲本邑縣農會長吳步蟾及莘莊鄉自治委員顧吟香奉委爲實業廳螟蟲考查團普通團員業經二君將全邑劃爲二區以便考醒聞顧君在楓涇等處發現螟蟲蹤跡吳君亦於本月十四日雇舟出發並有縣立第一高等小學校理科敎員陸志澄君與之偕行矣 
　　提倡研究國語縣立第一第二第六高等小學校長錢魯詹姜揆勛馬敬時及藝徒學校校長張蔚丹敎員章備吾等擬於本届夏季組織國語研究會現己商定以縣立第二高等小學校爲會址夏曆六月二十日開幕學費每人二元由學校名義入會者得減爲一元研究時間在每日上午八時至十一時云 
[無錫]  
　　嚴家橋盜案破獲懷上市嚴家橋盜匪搶刼唐德仁繭行等十二家一案茲悉該案盜犯己由縣署偵緝員戴靜山派夥在蘇州會同水警宋偵探長拘獲王茂齋一名尙有李某一名亦由偵緝隊探夥陳思會同蘇州警察第三區巡士拘獲現己拘留水警廳署十四日陳等回錫報告縣署楊知事據報後己派偵緝員戴靜山偵緝隊巡長倪谷生陸南勝備文赴蘇關提矣又該鐵各商家經此次刦掠幾如驚弓之鳥終日惴惴日前忽又聞盜黨將繼續搶刦各商店聞此消息莫不驚駭萬狀即行閉門停巿迨悉係謡言驚魂始定云 
　　米禁不弛之籌議春間曾有糧食出口接濟協約國之消息一般投機家咸爭先恐後紛紛購買囤積迨出洋無望巿而亦一落千丈棧米兩業董事迭次開會討論疎通辦法並函請商會聨合上海鎭江等商會轉詳省長量予　融經省　批斥不　旋日該業　事張　顔趙子　等觀往南京省署曁實不廳投　　求繼持仍未批准各米商聞此消息以出口旣己無望貨又無人　聞而堆棧存積之貨估訃須在五百萬元左右雖係客商自堆爾墊欵則統向行莊押用行家每月墊出拆息數亦不少今旣無可設法擬將利息停付惟銀行錢莊及放押欵各家均不甘認此損失巳羣思對付方法矣 
[鎭江]  
　　省議會初選續聞本届省會初選投票鎭郡東鄉丹徒區選民因爭執劇烈於投票之日彼此監督嚴密無弊可舞遂致打架票　抛棄河中並毆傷數人十五日己抬至縣署驗傷矣至第一區城廂市投票所設在城内萬壽宫秩序尙可雖小有風潤隨時由沈警佐及駐鎭憲兵營戴運長等排解幸未釀事惟競爭當選者人數過多票額不足臨時猶遣人四出收買致票價每紙竟漲至二角以上云 
[揚州]  
　　省會覆選之布告第三區覆選監督岑兆鴻現以七縣初選次第揭曉應籌備覆選事宜假定城内萬壽寺爲覆選投票所開票處亦在該寺内定期於八月一日投票十四佈告各初選當選人遵照矣 
　　勸學所長委定本邑勸學所長張君一再堅辭由學界公舉胡子　　雲程由縣呈廳擇委茲聞業經符廳長核准以曾雲程充任刻正從事改組不日即可成立矣 
　　批駁設立警區縣屬野田鄉鄉董田福生等現在該鄉籌集的欵請縣設立警區並保李嵩爲警員趙知事以所禀捐欵並未指實何項而區員亦非地方所可公保批斥不准 
　　儀徵省議會初選儀徵縣省議會全縣選民六萬出初選當選人四十八人分東西北北中五區陰曆六月初三南區於十二圩彤華宫舉行初二日下午六句鐘儀徵縣知事姚炳恒即乘輿到圩住中興街名利棧即親赴彤華宫閱視一週次晨自午八句鐘選民漸集未幾絡繹而來異常擁擠幸巡警總局派有巡士多人站在前後　首以維秩序至下午四句鐘投畢封　縣知事於六句鐘由彤　　乘輿回衙初六七兩天開　南區共選出十三名云 
[嘉興]  
　　榜示省會初當選嘉興省會初選於十五日重行舊委開票員一律撤銷另委署中人員擔任午後四時始行开竣所有當選人員得票均在九百票以上現由初選監督依法榜示共計趙大年等一百六十一人並由初選監督通知各初當選人限三日内答　逾限不答即以不願應選論云 
　　籌設仁慈醫局嘉興醫生徐燮臣方鴻動丁子珍等擬組織醫局於大北落徐姓大夏定名仁慈醫局呈准官廳備案於十三日成立開局矣 
[寗波]  
　　劃單現水問題之近訊劃單現水問題前由杭商會召集甬紹代表晉省會議甬上錢業由司年擬具意見書郵逹省會旬月以來音耗岑寂近日財政廳向各銀行以八釐息借現欵二百萬分填杭紹甬實行平現陰曆本月初三日杭中行科長吳晉卿君來甬曾至裕源莊周經理處並邀集陳蘭蓀施駿烈二君協同商議據云財政廳對於現升定欲打平至劃單一節某固素諳本地習俗（前在甬中行後調升省行）會經剴切上逹云某君謂現水之升減視現洋之多寡現洋充足則升水自平反是則亦不能强壓况目今規元己與申釐平升水亦不足爲奇所謂濟現維持者不知維持一時抑維持到底若蒙維持到底不啻雨露之賜商界自當感戴無旣不然難保不蹈去年十月覆轍至改革劃單雖有大力恐做不到云云初四日由裕源經理設宴邀同本埠中行長朱君及吳君於席間復討論此事次日吳朱二君亦設席請錢業同行各領袖蒞宴集議 
　　商校舉行畢業縣立甲種商業學校於十三日上午舉行第一班本科畢業禮來賓到者官界有會稽道尹代表吳仲犖警察廳廳長嚴友潮鄞縣知事代表劉亭孫烟酒公賣局長阮仲繩學界有第四中學校長勵建侯甲種工業學校校長陳屺懷第一高小學校校長范萊笙曁其他士紳三十餘人校長報告成績井分給畢業證書及褒奬奬後官長施訓辭（會稽道尹代表吳仲犖警廳長嚴友潮鄞縣知事代表劉亭孫烟酒公賣局長阮仲楣）來濱勵建侯林　村演說敎員訓詞校長施訓詞畢業生演說等畢業生甲等一名乙等四名丙等七名云 
[杭州]  
　　保送甲種農校官費生省立甲種農業學校本年暑假以後添招農科林科獸醫科三班預科生各五十名業由該校校呈長請收衣　　令　知事考　高小畢業生一人届時咨　到校復試肄業　考取後即作爲各該縣之寓費生以宏造就而免向隅 
　　冠　之往來前圖務總理李仲軒來杭於十五晨謁督軍叙談至數小時之久由軍署特備西餐欵　午飯至午後三時許李氏始行告别並聞在杭尙有一星期之勾留又財政廳廳長張道生前因封翁曁太夫人雙慶特向財政部請假回籍茲悉張廳長己由直隸來電謂定於本月十七日起程來浙大约二十左右即可抵杭祝事矣又鹽運使袁无咎因蘇五屬緝私事宜與該處統領宋明善有所商榷十四日上午六時許附乘特别早車赴滬署中公務暫由科長易稽生君代拆代行 
[安慶]  
　　茶商之虧折徽州祁門縣向以茶葉爲出產大宗自歐戰發生後各茶商大受影響今年該縣辦茶者爲數無多近聞　處各號茶箱運往漢口而洋商之問津者寥寥一再開盤價值不過三十餘兩各茶商以虧本甚鉅至今仍未售出云 
　　包額收繭之糾葛皖南涇南等縣多以養蠶爲業滬上繭商多赴皖南各縣收購蠶繭詎今年各處所包之額均不足數最多不過六折至三折是以各廠收繭費用滬商只肯照七八折付欵各處收繭者皆不承認齊向滬商交涉尙未解决云 
[武昌]  
　　軍人騷擾之呼籲賓陽門附近一帶居民禀督軍云賓陽門外長春觀東嶽廟洪山寳塔寺等處所住之傷兵傷己痊可在外滋擾者不少而尤以洪山寳通寺所住之傷兵爲甚有孔姓兵士連日邀集多兵盡夜狂賭佔民房爲賭場酣吸洋門强民鋪爲烟榻擅入民房往來視同大道盜取園菜供給自己伙食　種擾害皆孔姓爲導而他兵步其後塵其敢於橫暴者一無直接長官之管東二因洪山距城遠三則警察失其干涉之力四由該醫院院長不禁云云王督軍據禀即訓令警務處長崔振魁按禀密查並函援粤張總司令查核辦理 
　　軍人乘馬踏死老婦十一日上午十時大朝街有一乘馬之軍人由官產經理處加鞭飛奔而來不問路有行人無行人竟將一年六旬之老嫗衝倒於地該馬先踏該嫗面上太陽部陷深有八九分繼復將大股踏破血流滿地當如暈絶該署警察即呼令乘馬軍人站住該軍人置若罔聞更格外加鞭而逃巡警追趕至保安門并用電話令各段警緝拿乘馬者則己渺若黃鶴矣該警旣未追獲旋即轉署報告將老嫗擡進醫院十二日午後己慘死該軍人係連長之肩章身長大面帶黑色乘馬並未出城類某處之常衛值日連長云 
[濟南]  
　　督軍署之軍事會議十一日張護督特在督軍署召集各上級軍官開軍事會議探聞張護督以東省軍隊除第五師專任本省防務外其暫編之第一師曁補充第一旅均己開拔援粤本省所缺之軍額甚多日前經中央核准再招募補充一旅以備頂補當即决定令第一旅設部招募成立後以新參謀長張懷斌氏兼任旅長其中下級軍官即以現己畢業之軍官講習所學員選拔充任云 
　　各界挽留鎭守使日來盛傳濟南鎭守使馬子貞氏將有陞遷他處者有謂將移駐青州者有謂將陞某師師長調往前敵者紛傳不一現商學各界擬聨合各界電致中央挽留矣 
雜評一 
[日本出兵說之益緊（默）]  
　　日本之出兵問題數日前尙在猶豫觀望中而今則因美固態度明瞭而己决定急進矣試觀彼各要人之會見繁忙各重要會議之繼續連開各政黨之互相接洽蓋己由决定而進於着手實行矣兵額之如何支配戰費之如何動支亦均在協力籌備中其全國上下突然注全力於此一事己顯然可見所有待者不過經形式上之宣布耳 
　　嗚呼人之對於出兵問題急遽進行如此而與日本共同動作之我國又將何如耶政府當局亦能稍分其爭總統攻西南之精神而移用於此事耶　日之所謂籌備出兵不過設一空機關提一空議案閣議與參陸會議不過費數分鐘無結果之討論而今後尙能以無結果之空言了之耶雖然此亦非僅政府之責矣國民宜知之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　 
[蠶業試驗所之利用]  
　　英文滬報云法租界德文同濟醫工學校自去夏封閉後極大房屋空閉至今不過圈出若干以供塞兵與波蘭兵駐紥而己目前中國蠶業改良會之萬國委員團擬將此校舍改爲蠶業試驗所果爾則中國最古之實業旣多一種興奮力而中法官場久未解决之問題亦可因之解决矣校舍係德人所築規模頗大所費甚巨原擬在華人中灌輸德國科學中國對德宣戰後法員即接收之惟如何利用迄未决定校内有化驗所存儲研究科學之種種最新儀器大半於歐戰將發生時到滬者上星期六日蠶業會開議通過會員某法人開辦蠶業專校之提議其地點擬即在前同濟校址内分兩部一爲科學研究部設於醫校内原有化驗室歸其應用一爲蠶業敎授部俾華人子弟之注意蠶絲業者可學育蠶製絲等新法今該會方預備中法文合璧之章程不久即可發表以便招募學生凡遠處來學者可宿於校内蓋原有之宿舍固甚寛大也 
[滬江大學之大擴張]  
　　大陸報云滬江大學現己購成毘連校址南面隙地一百二十五畝約費美金五萬元新地濱江方面有七百五十英尺而臨滬淞大路之方面亦有三百十五英尺統計該校新舊地址共爲二百九十畝該校擬就新地建築棒球場中級學校及初級學校和一所日内新級校舍即將動工起造云 
[江南造船所有志未償]  
　　英文滬報載江南造船所來函略謂該所爲美政府承造萬噸之船四艘一說在滬報言之甚詳而在該所則未有所聞應請更正又謂中國爲美國之與國該所旣爲中政府所辦之事業則在此大戰局中有所出力固其所願使獲有機會甚願爲美國建造船隻但滬報所稱合同業己簽定一層則未免言之過早云云 
[上海造船業之發展]  
　　字林報云上海逐漸發展將成造船業之重要集中點但操此有利益之營業者不僅爲外人即華人朱志堯所辦之求新廠今亦承造航海大鋼船兩艘每艘約三千五百毛六十二噸長二百英尺闊四十英尺 
[維持實業工廠之近訊]  
　　滬南求新機器製造廠因經費不敷難期擴張且己負有鉅債亟須措還曾經呈請政府撥欵收買政府亦因欵鉅難籌令由上海總商會設法維持當經該會勸令會董虞洽卿傅筱庵集資承辦詎爲邑紳某某等出而阻撓事遂延擱茲南商會諸董以政府旣己無資收買虞傅兩君皆爲華商若能籌欵接辦此之售與外人較爲穏妥故己有某某數商董力勸虞傅兩君集欵承辦一面向各邑紳極力疎通以免遷延誤事云 
[赴美水手家屬請給赡養費]  
　　英文滬報云十五日午後有應募美國海軍充當水夫之家屬十五人至美總領事署具呈公禀謂家屬赡養費慾期未到度日維艱籲請援助此十五人中以中國婦女居多聞自去年九月起赡養費即未滙來從前此費由應募人從郵局自由滙寄但自九月起美政府改訂辦法從其薪工内扣下養家費然後寄發滙票交各家屬具領聞此項滙票大都從未到派云按照新章應募者每月須繳養家費美金十五元而美政府亦加给十五元如有幼孩每名再加給五元 
[准許米糧出省誌聞]  
　　仁榖公所碾米公所南帮公所等因内地常錫等處及上海存米過多銷路阻滯聨呈軍民兩署准予出省等情己紀前報茲悉南巿荳巿街各米行之專做出口生意者現己預備包袋及儎運等一切手續異常忙碌并聞該公所請求給發之護照其數爲二十萬石現己邀准先有二萬石塡發到滬由商承領今明即可實行起運云 
[軍警特别戒嚴]  
　　滬地軍警自戒嚴以來平日防務未嘗稍懈乃近日又特别戒備陸地由原有軍警輪流梭巡加意盤詰水路由水巡隊隊長於昨日起加派警探及碼頭巡丁楊芝階等率同探役人等嚴行巡察遇有行跡可疑之人即加搜查並盤詰來歷頗爲周密 
[參陸處聲辯馮旅獨立不確]  
　　常德馮玉祥旅長獨立之事業己喧傳多日昨聞本埠軍界接參陸處來電謂並無此事並飭嚴查造謡之人通傳知照以免淆惑聽聞云云 
[不涉刦案又涉黨案]  
　　住居法租界之山東人郭鳳標因與英租界某處刦案跡涉嫌疑日前被老閘捕房特别機關華探目鍾星南偵知住址會同法捕房包探將郭拘獲昨晨移提至公共公廨據該探票稱查得被告在租界内確未犯案惟據供認曾於去年在浙省運動軍隊圖謀獨立業己禀由麥總巡函致浙江楊督軍查明確有其事請將被告解浙歸案訊辦經李襄讞與美副領事德君會商之下判郭鳳標押候查明於下禮拜二再行訊核 
[三誌浦東巡警截獲贓盜]  
　　浦東戚家廟鄉民楊全福家被盜搶刦後經巡警截獲盜匪錢寳根陳阿龍王仁富等三名並抄獲贓衣解送警廳訊辦在案茲悉此案業經司法科訊實吊齊原贓昨用電話通知三區警署及一分駐所飭警傳到事主楊全福楊全貴張張氏張丁氏張龔氏等五人連同贓盜申解護軍使署請爲訊核 
[發現受傷浮屍之蛛絲馬跡]  
　　七月十一號虹口塘山路東有恒路附近浜内發現被人用斧砍斃之無名男屍一具由捕報請公共公廨中西官蒞驗因無屍屬到場着保報堂棺殮並經總巡捕房將所攝死者之指模照片發交檢查科與歷年辦過各犯之指模核對查出死者名張阿二原籍揚州迭在公共租界犯有搶刼重案因着該管捕房中西探捕留心緝拿兇手去後業經滙山捕房華探目蔣榮生偵得匿居東嘉興路及梧州路之著匪左如純（即左子成）彭小如仔彭小四仔三人似與此案有關禀明捕頭協同六十二號西探柏生前往將左與兩彭一併拿獲帶入捕房盤詰口供以左如純於正月一號及十五號先後糾同巳經伏法之曹正郎彭招川王六等持械夥刼梧州路四百八十六號門牌張周氏家又元芳路二百零二號門牌章守之家等現洋衣飾分贓逃匿曾由公堂出票緝提故於昨晨將左等解廨經俞襄讞與美副領事思君訊據中西探禀明前情判左等三人押候查明實在於下禮拜二再行解訊 
[迎春坊暗殺案訊明判决]  
　　綽號袍龍套阿根（即潘龍生）於上月二十號在公共租界湖北路迎春坊二弄被人暗殺斃命後即經中央捕房特别機關華探目陳雲忠李星福張芝卿鍾星南等查得此案起釁緣由係在逃之大門燈阿虎與死者潘龍生因爭風起釁糾同流氓徐阿三（即六次過犯夏老三）等向湖北路二百三十一號門牌水菓店借得小刀一柄將潘戳斃遂即協同一百零一號西探壳羅香一百八十四號西探開納將徐阿三緝獲連同跡涉嫌疑之徐毛囝（即綽號六百四毛囝）劉阿毛及牯嶺路三百二十六號門牌雉妓王老四（卽陳程氏）等一併拘解公共公廨訊供判令分别還押候跴緝指使犯到案再行訊究在案前日午後由捕將全案人證押解到廨經關讞員會同英卓副領事研訊先由捕房檢查科代表牛門律師上堂譯訴案情並稱本案指使犯業己逃逸而實行殺人犯係是徐阿三即於案發之第二日緝獲現在捕房完全承認並不推諉故特解案請究惟查死者潘龍生曾在租界内犯過持刀行兇案亦非善類茲將其照相及犯案單呈案請察次由八百八十二號華捕高惠生投案禀稱上月二號晚十句鐘時我在湖北路藥風新劇社門首站崗突聞對面迎春坊二弄口有人大喊好好兩聲我即趕至對面見死者阿根坐在黃包車上血肉模糊知係被人用刀戳傷遂車送山東路仁濟醫院經西醫設法醫治業己不及至十句半鐘斃命繼至捕房報告是實詰之徐阿三供稱六月二十號晚我在五馬路寳善街某酒店遇見在逃之大門燈阿虎遨我帮忙並見有不認識之三人同行我未悉何事當隨至湖北路迎春坊二弄底見阿虎與死者袍龍套阿根相遇一言不發即互相扭毆阿虎交我利刀（係水菓店借來）一柄我亦不問情由將阿根連戳兩刀致死後我即逃回愛多亞路家中便我與阿根素無仇隙亦非故意殺人所有徐毛囝均不在場要求寛典等語質之徐毛囝供稱六月二十號晚我至四馬路某浴堂找尋胞弟向索銀錢途遇大門燈阿虎遨我至迎春坊去看袍龍套阿根我即拒絶遂往胞弟處索到小洋二十四角即回家中此事實未預聞求宥中西官又向劉阿毛與雉妓王老四略詰一過磋商之下以徐阿三持刀殺人罪己成立英副領事卓君判徐禁錮西牢十五年期滿逐出租界關讞員則判押五年期滿再核徐毛囝劉阿毛王老四訊無關係一併開釋 
[引渡毆斃婦人之兇犯]  
　　婦人老三（即吳陳氏）於上月間被朱阿大毆傷倒斃法租界自來火行街當經法捕房查悉報請公廨中西官並地方廳賀檢察官等蒞場驗明因傷身死飭緝兇犯究辦嗣由探捕等將兇犯朱阿大查獲解送法公堂訊明業於昨日備文移送地方廳即經檢察官預審一過判朱收押候究 
[法領與英員聨袂避暑]  
　　駐滬法總領事韋禮德昨日離滬赴威海衛避暑約數星期後回滬所有署中公事暫由副領事德萊沛代理又英國駐滬商務委員福克斯亦於昨日往威海衛歇夏 
[省會初選舉開票尙須改期]  
　　本邑省議會議員初選舉投票事宜業己終結經初選監督上海縣知事沈賓昌定於今日（十七號）假也是園當衆開票己紀本報茲悉今日開票雖己届期惟因各區投票時大都發生怪象所有開票應辦乎續尙未竣事是以今日開票尙難實行聞將續行改期云 
[南滙勸學所長之推讓]  
　　南滙縣勸學所長一席前由杜知事將顧忠宣徐守清秦始基三人之姓名履歷開單詳請江蘇敎育廳長選委一人當經符廳長委任秦始基爲南滙縣勸學所所長頒發委狀到縣經杜知事加委送交秦君促即就職乃秦君不願充任一再呈辭迄未　准聞昨又由紳董龔源本陸以鈞等聨名電致敎育　請爲挽留一面親自敦勸秦君即日就職勿萌退志云 
[火車碾斃鄉民]  
　　昨日上午由杭駛滬之四等車開至莧橋一百零八號橋梁附近有一鄉人行入軌道不及避讓致被火車碾斃當爲任局長所悉以禁阻鄉人走入軌道迭經勸諭在案乃鄉人等每因抗違禁令致遭軋斃殊堪憫惻爰飭全路各站長傳諭各該地保着令分投轉告鄉民以後切勿再在軌道行走以免危險云 
[三十六個黨匪首逮捕續誌]  
　　南市正大鹹貨行夥董立山前往浦東收取賬欵回至新泰碼頭登岸時被匪刦去洋四百三十元即經該行執事王和炳具呈淞滬警察廳指夏小德富爲三十六個黨首領凡輪埠所刦財物夏分贓最鉅並經該同業張同和等聨名公呈警廳及松滬護軍使署均指夏通匪肆擾旋又由縣商會函請警廳緝拿該匪首到案究懲以杜後患當經護軍使署稽查員徐文德等查明該匪首確有通匪串攫分贓情事且又改名蕭德甫自任眼線朦混官廳正擬偵拿問詎夏己由第一區署解至警廳司法科拘留該稽查員當即回署陳明前情經盧護軍使令飭徐警廳長迅將該匪首并其同黨童嘉坤邱阿五及全案卷宗一併申解來署以便發交軍法課審訊核辦 
[呈請保護淞滬間之電話線]  
　　松滬護軍使署據上海電話局局長葉鴻績呈稱本局淞滬電話線路綿長上寳兩縣界内自閘北至江灣以及張華浜吳淞等處電話線屢被偷竊每次偷竊線量不下數百觔旋修旋竊實屬有碍交通且查淞滬間電話線關係軍警海關各界傳遞消息最關緊要若不將竊線人緝獲從嚴懲治不足以維電政爲特呈請通飭軍警各機關加意保護並將竊線之人務獲解究云云昨盧使己通令軍警各機關一體照辦矣 
[浙省軍官解械過滬]  
　　前日下午二點半時由杭駛滬之慢車儎有浙省楊軍督飭撥之毛瑟步鎗五十桿鎗彈二萬顆手鎗十二支子彈一千二百粒超武兵艦砲官盧志安督同兵士一名押送來滬預備解送海門以充軍用 
[龍華路一帶之防範]  
　　龍華路一帶新築各馬路近來時有匪徒搶刦行人所帶之衣包皮篋及婦女首飾等物茲爲步兵三十八團馬團長所悉以事關擾害行旅亟應飭兵保衛且日暉橋等處寓居江北貧民頗多難保不有匪人混跡故於昨日通令所部各營各派步兵一班分段梭巡輪流防範 
[學校紀事一束]  
　　南巿留雲小學於七月十四日午後二時開懇親會首由校長顧蔭亭報告於學生父兄（一）本校過去之歷史（二）改設商業科之大槪謂調查所得學生家庭業商者十之八故注重於此又指示分科及實習商事之設備其他關於學生之修養者如自治會中分有學藝演說衛生等部語極懇摯繼由學生表演其秩序如下（甲）演說競爭（乙）書信競爭（丙）商業表演（丁）珠算筆算競爭（戊）英語表演（己）檯球競爭五時散會後又由留雲禪寺應乾方丈導引來賓入後院花園中遊覽一週翌日（十五日）上午行放假禮自十六日起暑假内午前仍行補習三小時刻聞該校下學期因來學日多己定擴充一班云 
　　大東門外郎家橋水果業華實高等小學校於十四日行第三届畢業式開會秩序有校長校董勉詞敎員來賓演說並畢業生表演學藝等此次畢業者爲袁維　吳芝芳鮑宸生林鍾藩展配金陳子榮王祝康阮順鏡王縉雲九人該校學友會亦於是日成立舊同學到者三十餘人當經校長李綏襄欵以茶點表示歡迎該會并擬於二十一日下午三時在嚴子裕住宅内重開職員茶話會討論進行云 
　　前日（十四日）民生女學校開遊藝會時將其歷年成績陳列於尙賢堂來賓無不贊美有南洋華僑曾啓良選定該校第一期畢業生俞日新女士所製繡枕一對向該會購買當由該會總務員任矜蘋出而招待約於明日到校面議昨日（十五日）三時許曾君果偕其友徐永發（現肄業於復旦公學）冒雨到校與該校敎職員周家模顧績成二君接洽由校長胡韞吟女士將繡枕一對及堆絹抽絲等件八種奉贈曾君收受後卽慨助該校經費洋三十元並聞是日游藝會開會前該校在南洋路礦學校禮堂舉行畢業式畢業學生共十五人計花邊科王馥梅戴慧卿李寳珍高等科王佩貞劉明珠强靜貞國民科李秀貞翟志成張令君劉安生佘啓賢劉連生（男生）宋海琴張秀娟吳國楨（男生） 
　　愛文義路池浜橋晋福里私立啓明高等小學校昨日上午行暑假休業式假期内每日上午設補習科五星期槪不取費下學期定七月十七日開校 
　　西門圖晝美術學校第一届成績展覽會開幕己逾旬日統計來賓共有四千數百人茲聞該會於陰曆六月十二日閉會故近日往觀者尤多并聞該校爲提倡美術起見於此三日内如無人場劵亦可赴會觀覽云 
　　北浙江路老垃圾橋承吉里競秀女學校昨日（十五）舉行暑假休業及畢業禮其秩序如下（一）振鈴開會（二）唱歌（三）報告（四）演說（五）訓辭（六）給憑（七）奬勵（八）唱歌散會該校下學期定陰歷七月二十四日開學 
　　勤業女子師範學校定於七月二十號午後二時假座法租界霞飛路尙賢堂舉行畢業式并暑假游藝會己由該校分送請帖邀人前往觀覽 
　　本埠少年宣講團於十四號午後在靜安寺路張園西首該團
附設之尙新小學校開第一次暑期宣講會並舉行該校第一次畢業式來賓學生到者二百餘人首由陳子和宣講新舊學塾之優劣家長宣愼擇學校切勿延誤青年子弟次汪龍超講今日愛國的方法略分普及敎育講求體育提創國貨振興實業等數項末云今日我小學生宜如何愛國即專心學問節省糜費便爲愛國云次楊肇初講少年道德講畢舉行畢業禮（一）校長顧西眷報告（二）校歌（三）表演成績（四）給憑（畢業者韓懷仁顧敎祥沈國安孟鳳鳴四人）（五）奏樂（楊農菊）（六）來賓演說（七）謝賓歌（八）攝影 
　　法租界亞爾培路巿立比德國民學校於昨日（十六日）暑假並舉行第五届畢業式上午九時開會首由校報告繼由學務委員賈叔香致訓辭給憑後有各敎員及來賓演說至十二鐘散會此次畢業者共十三人假期内仍須上補習課三星期以免荒廢 
　　大東門外花園弄銀樓業高等小學校定於七月二十日暑假並舉行國民科畢業式是日由校董裘光耀給憑校長張兆圻致訓辭後發給優等生奬品計畢業生十一人姓名如下馮翔熊周德統朱麗生徐錫九姚雲汀成念劬沈同茂沈金海范金標宋志仁汪德述聞該校於二十二日開補習課令學生補習國文算術等重要科目云 
　　大東門口米業初級小學校及邑廟豫園豆業萃秀堂初級小學校均由校長桑丹笙定於前日行暑假禮請業董張樂君等蒞校查察各生成績聞兩校共有學生二百餘人云 
　　小北門九畝地同岑小學校定於七月十九日舉行暑假式届時由校長林稚周發給證書并擇優等各生給予奬品以資鼓勵聞是校下學期開校定於八月十九日云 
　　新閘路上海英文學院日夜學前日星期下午二時行休業禮首由院長殷芝齡報告日校添設中學科夜校添設國文科及高等英文科繼由來賓戈朋雲臧蛻庵相繼演說末由學生陳如翔英語演說院長訓詞給奬摇鈴散會得奬姓名如下楊鏡心陳如翔徐煥文丁惠明汪展金葉奕昶侯殿元巢錦章 
　　卡德路善昌里務本小學曁女學校於前日午後一時舉行暑假休業式及遊藝會各生表演成績頗純熟尤以男生李良輔之對客揮毫女生宋萃英薛湘雲朗誦國文爲最佳鐘鳴五下始振鈴散會 
　　派克路富華里振新學校於十四號舉行暑假休業式上午九時開會首由該校主任徐惠施報告次由來賓周少葵戈朋雲朱文華等相斷演說畢由學生表演各種遊戲最後發給優級生奬品而散 
[南北工巡捐局長對調消息]  
　　商巿工巡捐局長姚志祖前爲各紳商以其辦理不善具詞控告己經上台派員查辦昨聞本埠政界中人傳述謂姚局長業經上 
 
 
 

Page 11

 
 
台諭令與閘北工巡捐局曹局長對調行將發表云　 
　　又一訪函云盧護軍使以姚志祖到差未久被人指控現雖由省署派員澈查未明虛實然該局長之不洽輿情己可槪見故擬保滬北工巡捐局長曹履冰爲滬南局長而以姚調充滬北局長聞日内即可决定又聞姚局長此次被控各節以承包挖運蒲肇河土方之徐金記爲第一條最關重要是以省委孫澤餘己令具結聽候偵查徐奉傳後業己開具節略聲明投標承攬并無弊病可生惟孫專員以徐一面之詞難以憑信現正密加偵查當時投標之際是否暗標抑係明標及有無賄通員司暗通他人所投標價之消息故與此事有關係之人無不慄慄危懼云 
[蘇州開辦女子蠶業講習所]  
　　蘇州女子蠶業講習所係顧某等發起設於護龍街中閭邱坊巷口其内部組織由蠶校主任鄭某籌劃訂定所董二人係汪絧之顧心一義務女敎員四五人定本届開始招考乙班學生課程除正課外並敎授織綢於女子生計識業頗有裨益近己來滬添備校具藉資開辦 
[贛帮商業之阻滯]  
　　昨日北巿江西帮客商信昌隆等接本省來電謂因南雄等處亦有兵匪勾結潰竄各縣大肆搶掠商民大受損害該處爲贛粤要道應請停止裝貨前往云云故疋頭棉紗等貨昨日均未裝出 
[漢口新黃豆之價値]  
　　漢口六月白新黃荳業己到滬前日開盤每擔銀三兩四錢三分迨開第二盤己跌銀二錢四分昨日又跌至二兩八錢五分較之上年初開盤時之價約減銀一兩上下其故因黃荳一項向銷厦門汕頭爲多邇因北軍攻粤必須由閩進發該省商業現己一落千丈各貨咸停辦止裝云 
[麥價與粉價之關係]  
　　本埠各廠所出之麵粉近來對外貿易甚爲活潑廣帮亦購去不少故價格略增小麥之價亦因此漲洋三角昨日閘北售開蜆帮許文祥唐雪舟等各船運來之小麥每一百四十斤計洋四元七角至四元六角 
　　又一訪函云小麥市價近日迭見增漲昨日每斛一百四十斤售開四元六角本年近省各處出產尙豐惟大連南滿等處日商麫粉廠因該處歉收之故派人在長江各產地大收客麥巿面遂爲之牽動云 
[變更解交功鹽徵收稅課之辦法]  
　　蘇屬緝私宋統領昨日行文各營營長云准松江運副孫轉准稽核所文開蘇五屬緝私解交功鹽手續及徵收功鹽稅銀斟酌變更辦法其第一營所獲功鹽解交瀏河或交常昭其第二營所獲功鹽酌量地方遠近解交瀏河陸家嘴或葉榭等分所第三第四兩營以及場警所獲功鹽解交葉榭或近場支所其第五營仍舊解交瀏河總之一切功鹽須田商人先繳課稅然後由所屬各員秤放六七八九十十一等數營仍准直接解交商棧秤放其商人應繳稅課鹽欵現應改爲現欵由蘇五屬鹽商公會出付支票或中國銀行支票可准收用除由所分飭鹽秤員赴各該所秤放外合行咨請轉飭知照 
[敎會紀事兩則]  
　　基督敎江蘇夏令大會定於昨日取齊今日（十七）開幕會場在蘇州天賜莊東吳大學校講堂每日分傳道學主日學小學師範三科各分甲乙丙三班請敎會知名之士主授演講經訓及集議傳敎之要素討論會務之方針研究敎育之科目等上下午開課至二十五晚閉會昨日本埠敎界同人己附車往蘇赴會矣 
　　基督徒露天日夜講道團近日在中國公園宣演聽者頗不乏人茲定於下禮拜一晚假座山東路天安堂開議事曾並請前任司法次長徐季龍君演說 
[警察須習唱歌]  
　　淞滬警察廳長訓令所屬各區署所巡官等對於長警講演時須將編成之韻歌一併敎授俾於操演出發及歸隊時間沿途高唱以振精神云 
[烟酒業歡宴公賣分局會辦]  
　　江蘇第二區菸酒公賣分局現經省局長委任分局局長專司局務並加委歷任江蘇七八兩區分局長之李碧澄爲該分局會辦業己到差視事本埠烟酒兩業訂期十七日（今日）假滬北東亞旅館開會歡宴 
[小船廠工匠罷工三紀]  
　　浦東沿浦一帶各小船廠摩匠帮因向廠主要求增加工資未遂同盟罷工己兩誌本報茲悉三區警署解警正因恐若輩滋事昨特通知所屬各分駐所警佐按段飭警彈壓一面委派巡官劉恩誠督同長警前往陸家嘴一帶調查各船廠罷工情形復候核奪 
[緝私隊長查獲鹽船之結果]  
　　兩浙缉私二營二隊王隊長前在浦江中查獲食鹽兩船己紀前報茲悉此項鹽斤係由某商向公茂棧購來派人裝船運往某處與公茂並無關係嗣該鹽船駛近南黃浦爲二隊緝私隊長遇見以爲越境侵消即將鹽船並押運之人一併拘留報告宋統領請示辦理茲經該商聲明緣由實與公茂無涉故己由宋统領諭將押運之人開釋了事矣 
[火車搭客帶煙被獲]  
　　前日午後五點四十分時由杭開抵南站之四等客貨車内有松江搭客楊杏生携帶烟膏一瓶小烟盒數百只正欲下車被憲兵趙之桂倪金科等查獲證物以其違禁將楊扣留連同烟膏等件一併解由憲兵第一連經吳連長研訊後昨己轉送龍華護軍使署核辦 
[女子陳述被拐情形]  
　　美捕房包探周筱棣前日午後與一百九十號西探在怡和碼頭金星輪船上見有十八歲女子吳壽花張二郎兩口形殊可疑上前盤詰據吳女聲稱向居乍浦路四百零一號門牌姊姊江吳氏家中於六月二十四號被人拐至不知地方之處今天由該拐匪囑托鎭江人朱恒祥伴送至輪擬往外埠販賣又據張女聲稱於七月十三號被揚州人陳大以薦至絲廠繅絲爲由誘拐來滬現擬乘輪前往天津我原籍江陰家中尙有老母云云該探等聞之即將朱陳兩拐匪與兩女一併帶入捕房昨解公共公廨請究經中西官訊據兩女供明前情並稱所拘之朱陳兩人均不認識詰之朱等亦不承認誘拐判吳女交其姊江吳氏領去張女暫留本廨朱開釋陳候查明於禮拜四復訊 
[欺騙婦人之懲治]  
　　甬人周才林因在虹口兜售澳門彩票並將僞票向愛而盤路四號門牌居婦韓蕙珍騙取小洋五角被韓婦察出鳴捕將周拘獲昨解公共公廨請究經中西官訊實判周押西牢四月以儆 
[姦佔婦女之詰問]  
　　鄉民莊阿二昨至法公堂控稱髮妻施氏於上年四月問托故歸甯私自來申與王定忠姘識日前民人來滬經過某處見妻在門前游玩故此扭案求究並請將妻給領詰之施氏供因丈夫將婦人毆打受傷無奈逃至上海暫居表妹所開之煤炭店内後有王定忠見婦人受傷伴送至醫院醫愈後即與王姘識是實王定忠延律師代表聲稱王前住煤炭店貼隣故與施氏相識後見施氏身有傷痕由王送往醫院醫愈用去醫費洋六十餘元並由王供稱民人實不知施氏有夫中西官問曰爾旣不知其有本夫可知其所受之傷從何而來王即語塞問官以王誘姦有夫之婦罪己成立判王與施氏各押西牢三月期滿後氏交本夫領回管束 
[拐匿婦女之嫌疑]  
　　通州人方章動住居閘北五區一分所境煤屑路其妻某氏忽於前日失蹤方疑爲二房東潘寳生拐匿將潘扭控該管警所經孟署員質訊一過解送司法科押候查核 
[賣良爲娼之處治]  
　　住居滬南十六舖之婦人王周氏前被蕩婦沈朱氏等誘拐串同蟻媒黃阿桂賣於貴州路十三號門牌雉妓院龜奴楊永生處爲娼嗣被氏姑王高氏偵悉報由捕房飭探將沈朱氏與黃楊兩人拘解公共公廨訊供判押在案昨晨由捕將被告等解經中西官復訊之下判沈朱氏黃阿桂楊永生分别各押三月以儆 
[雉妓跳出火坑]  
　　雉妓湖北人趙阿珍因迭遭惡鴇凌虐不堪其苦於上月二十八號逃至濟良所求援昨由所董西女士將趙妓送請公共公廨發落經中西官訊悉前情判留濟良所擇良婚配 
[雉妓强拉狎客]  
　　雉妓王阿媛深夜在崑山花園附近拖住行人逼令狎遊被一千二百八十八號華捕查見以其違章將該妓拘入捕房禀明捕頭飭探往查屬實諭着轉送公廨押候訊究 
[婦人在途打架]  
　　婦人錢姜氏王沈氏李王氏因口角起釁在梧州路互相扭毆被四百八十六號印捕查見將三婦一併拘入捕房捕頭飭各存洋保出聽候公堂傳訊 
[攔刦婦人金飾]  
　　匪徒龐根林前晚串合同黨王銀海在蕪湖路攔刦婦人周郭氏之金挖耳一支囑令石阿金消贓分肥旋被包探李明泉馮兆蘭查獲昨將龐等解至公共公廨經中西官訊供屬實以龐係過犯判押西牢二年王押一年期滿一併逐出租界石押三月以儆 
[浦江中不准捕魚]  
　　本邑浦江自歸浚浦局開浚後曾經海關稅務司示禁民人在浦江中撈取物件茲有鹽城帮船戸沈長富等擬在浦江南北一帶捕魚至上海縣署呈請立案並願照章繳呈漁稅沈知事據禀後查得沈長富等係假捕魚爲名欲在浦中打撈什物實與稅司諭禁抵觸故於昨日批諭所請着不准行 
[浦東賭案三起]  
　　浦東爛泥渡三區警署警正解輔宸前日督同長警在怡和里内查獲聚賭麻雀之甬人王阿招馬文祥王桂林葉平基等四名一併帶署飭各罰洋一元葉平基無力認罰改押一日賭具銷燬又該區巡官劉恩誠督同長警在陸家嘴三德里醒獲聚賭之陳阿毛丁永成陳興茂楊成魁等四名到署着各罰洋二元賭具銷燬三區一分駐所巡官葉茂林帶同巡警在老白渡王有順飯店内拘獲聚賭牌九之小工陳阿四張正高杜大劉小子劉寳順李永發周長升丁桂子李長發忻長永張子春高子明張福發楊大張扣子李春升等十六名連同王有順併解至所經許警佐訊問一過姑念若輩貧苦無力受罰着各拘留一日以示薄懲 
[吳治讓呈請昭雪之批駁]  
　　前工巡捐局工程處主任吳治讓被姚局長因事撤差後吳即具呈江蘇省公署以姚局長虛搆事實請賜澈查昭雪等情去後昨奉齊省長批云此案前據姚局長呈報以該主任辦理工程舞弊營私撤差示懲等情當經指令在案茲據前情係屬藉詞具呈特斥不准 
[減少附和鬧事之刑期]  
　　竹匠薛東生山如卿張阿琴等曾在新閘卡德路乘公共租界内黃包車夫閙事之時聚衆附和被捕拘解公共公廨訊明判薛押西牢一年半山與張各押一年在案嗣由被告等之家屬延請代表律師禀經公堂准予復訊昨由捕房將薛等三人解案卽據被告代表律師上堂陳明不服判斷之理由要求減輕刑期次由捕房代表律師譯稱被告請求一層敝律師並不反對經李襄讞商之美副領事德君准如被告律師所請判薛東生改押西牢一年山如卿張阿琴各押半年 
[私賣棧貨案展期覆審]  
　　某棧房用人楊瑞生曾於六月十四號串同吳善康張和美陸續私取鼎餘絲廠寄存之乾繭十一袋指使泰康祥出店金榮堂携至美租界唐家弄允餘絲廠内兜銷經該廠主丁汝霖察得此繭乃係鼎餘之貨報由滙司捕房飭探將楊等四人拘獲解送公共公廨訊判楊交五百元金交三百元人洋並保吳張二人押候訊究在案昨晨又經提訊據張和美之代表萬伯良律師上堂聲稱原告所控各節其證據並不充分應請將案註銷否則請准被告張和美交保候示中西官判張交三百元人洋並保楊金兩人仍交原保吳還押展期兩禮拜再訊 
[蜀商被控略誘案上訴得直]  
　　蜀商戴動臣前被許協揆廖樹山等控訴略誘婢女毛囡轉賣營利經上海地方審麯廳訊明判决處以徒刑三年又二個月在案茲悉戴勲臣不服判决特延律師上訴高等廳令飭地方廳將一干人證申送往蘇由高等廳開庭審理後以該婢毛囡所供被戴賣得身價洋三十七元而查第一審口供該女稱被賣得身價洋八十七元前後不符經沈毓煃檢察官究出該女第一審口供實係受人敎陵誣告則戴勲臣略誘之罪不能成立遂經刑庭長邱祖藩宣告戴勲臣無罪照章從宣判日起經過十天上告之期應將無罪之人開釋今戴自宣判迄今己有兩星期政又於前日投廳具詞聲請開釋想不日即可脫累矣 
[合資營業之糾葛]  
　　王元勲前與吳仁奎合股開設俊記石子公司後因賬目糾葛王延賚美律師代表控經法公堂判着原被延請公正人查明賬目禀復候核現由雙方公正人將賬算明該公司共虧銀二千七百數十兩禀覆公堂又於昨日傳訊原告律師解被告尙有種種零星賬欵前由公正人一併算在虧本之内原告不能承認且上年間原告在南京設立分公司之時曾由被告告以司賬陸甫成業己挾帶賬簿等據逃逸等語現經查明該司賬並未逃逸今日亦己到堂可令質證中西官卽傳陸甫成上堂詰據供稱南京分公司係於前年設立去年間商人因家中有事曾向吳等告假回籍當時由王子慶前來接手管理賬目該公司旋即閉歇餘不知情中西官判各退去候再訊核 
[追償墊欵之辯論]  
　　孫秋生前至法公堂控協記營造廠主金志伯不理墊欵銀一千三百九十餘兩請求訊追金供協記廠係由原告與潘芝山及商人三人合股開設有包造某洋人之房屋合同可證判將證據呈閱核辦在案昨又傳訊金將洋文單呈案並稱股開協記廠時出入洋銀皆由原告經手賬簿均在孫處孫實係股東今則推諉不認須請堂上着伊將賬交出察閱孫稱商人由友人湯姓介紹至該廠爲司賬祗有三月即行辭退由謝楚生接手賬簿交謝接管商人進廠後方知潘芝山亦係股東商人實無股份仍請追銀聶讞員判候飭傳潘芝山謝楚生等到案質訊再核 
[欠租限期還清]  
　　道逹洋行昨遣收租人至法公堂控復興園飯館虧欠房租洋人百五十八元向索游約請求訊追詰之該館主陸生生供認欠租　實求請釋出陸續措還判陸交人銀並保出外限三禮拜如數還清 
[布疋衣服來歷不明]  
　　閘北江灣鎭六區一分所巡警前日查見劉四全持有白布十七疋及衣服等物詰其來歷言詞支吾當以形跡可疑帶入該分所押候訊核 
[當夥不受欺騙]  
　　蘇州人王阿三昨晨將銅質嵌寳僞金戒子持至虹口乍浦路一百三十三號門牌寳昌當混質被該當夥當場察出扭交包探薛正昌將王連同僞金戒帶入捕房捕候解廨訊核 
[失主撞見竊賊]  
　　無賴喬財責闖入蓬路二千一百七十八號門牌裘小娘家竊取香芸紗衫等衣服數件圖遁被裘撞見喚到三百零三號印捕將人贓帶入捕房押候解送公堂訊究 
[道尹公署批示兩則]  
　　上海縣民瞿順錩等呈再聲請調卷核飭以杜偏徇而昭公道明眞相而維營業由呈悉查此案前據該民等來道呈訴當令上海縣知事錄案呈復核奪在案據呈前情候再令上海縣知事迅即錄案呈復以憑核奪此批 
　　崇明縣民婦尹朱氏等呈爲杜絶飲料延不查勘請求飭委協縣勘騐開浚以拯涸魚由據呈己悉候令崇明縣知事從速查勘明確秉公核辦具報此批 
來函 
[眼科龐敬公來函]  
　　逕啓者人生最痛苦者莫若疾病而疾病中之最痛苦者莫若目疾我國瞽者觸目皆是而以勞働家爲最多蓋勞働家每日收入僅供温飽一旦目疾發生勢必無力醫治甚至迫於饑寒不得不帶病工作此所以易於失明也鄙人慮及於此特照去年舊例送診二月凡車夫小販小工等勞働家與夫小本營業店舖中之夥友學徒以及窮苦婦女如患目疾可於每日上午九時至十二時至寳山路鴻興坊一弄龐眼科診所内診治醫費號金分文不取亦並不向人募捐事關公益懇請貴報照登來函欄内實爲公便龐敬公鞠躬 
雜評二 
[否認馮玉祥獨立（訥）]  
　　馮玉祥之獨立說京警廳旣向報館更正而參陸處又通電辨明其不確在理固宜可信矣然而政府歷來更正辨明之事每以爲必無者未幾卽成事實故其更正辨明不能使人絶對無疑且謂馮係因暑熱而停戰然則馮之停戰政府亦認爲確有其事至究爲暑熱與否恐政府亦未必能知之也使馮果無獨立之心則此謡言傳布後馮首宜更正而辨明之乃何以馮至今日仍默默無言而政府則一再代爲否認耶此又一疑問矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[烏絲公子傳] [  睡仙]  
　　烏絲者山海關外遼陽人也身頎而長膚潤澤如脂性滑不滯於物人雖多方摩撫之屈撓之皆能善隨人意極曲折回環不稍忤其爲人也外柔而内剛貌雖滑而質甚堅韌刀劍不能傷鎗銃不能害說者謂其尙老氏敎云然其所以不易爲人毁傷者亦因其種族蕃衍團結力堅故也故遼西之人無貴賤無老幼皆愛其柔而羹其勇莫不愛重佩戴之常相告曰此我儕之護身符也明社末葉中國大亂絲與其宗族護從清世祖入關世祖以其有櫛沐之勞凡帷幄巾帨之事悉與焉且善揣上意旨世祖喜則馴擾如覆額之童子婉噸如玄妻然故寵眷恒逾儕輩及世祖遇事拂逆赫然震怒絲亦怒衝冠而起作武夫狀故世祖常撫尉之顧謂左右曰昔蕭何追韓信時高祖如失左右手使吾無烏絲直如喪吾元首矣於是立下詔尊絲爲國師曰是足表吾滿人雍容揄揚之風也不數年中華赤縣神州之人皆化焉其子孫散處民間發育甚速戸口之盛甲於大陸雖歐人誚爲豚尾奴亦靦然受之其含忍若此傳二百餘年至黎公起義武昌傳檄諸省以爲腥羶之族徒漏國中之脂膏其悉芟夷之故烏絲之族至今存者寥寥然多託庇於前清之遺老大僚云余有慨於今昔盛衰之理而不勝滄桑之感焉於是乎爲之傳（五） 
家庭常識 
[雀斑] [  長蘆官鹽總局李蔚公]  
　　至不易除盡人皆知惟用茄子擦之不數日即退盡矣此余親自試驗故知其效治法最易祗須茄子一枚切成小片擦抹患處三次後用小刀將斑刮破再擦三四次卽起痂翌日用藥水皂洗去則斑點盡脫面部一新矣（不刋破亦可不過收效較遲耳）余面部患斑十餘個黑色顯然每以自顧引爲至憾巿間治雀斑之藥余皆一一試驗均未見效後見家庭常識一集中刋有此方急欲一試因在冬令無從購覔今夏特購一枚如此試驗不四日己全數退清矣神效至此令人感佩當此茄子（亦名落蘇）上市費銅元二枚即可購用同病諸君何妨一試除便以答一○四問外並謝務實君及　園先生也（不受酬） 
[濕熱燭脚] [  蕭]  
　　僕每年夏季蹠間趾間輒患濕氣腫爛痛癢不時跬步難舉去年偶得友人述一方用鮮牽牛葉貼之數日而愈今年初發時即用之其效尤捷牽牛蔓生到處皆有著花如喇叭形俗稱喇叭花又稱打碗花折斷其莖有白漿涌出者是另有一種葉背及莖有毛者不可用 
[治老鼠奶] [  休寗姚襄堯]  
　　老鼠奶一名千日瘡又名竪頭肉生於身上根長數分雖不覺痛然或生於面部頗不雅戳若强去之則鮮血淋漓痛不可若茲以洋油日擦患處不半月而自連根脫下矣此法得諸友人而予親騐者 
[治脚濕瘡] [  婷燕]  
　　患脚濕瘡者劇則往往步履艱難廢時失業其苦實甚今有一法得諸友人實驗法簡而效驗用螺螄數個置磚瓦上用烈火炙灰（炙時萬勿過度過度則其性失其效驗亦失）然後將熬熟菜油調和塗患處即愈 
[治乳癰良方之經驗談] [  蕭]  
　　數日前本欄所載黃魚脊甲治乳癰方僕近年曾數用之無不立效惟所載尙不詳盡茲述經歷於下以便病者 
（一）入藥係黃魚脊　非脊甲 
（二）小青皮重量約當脊鬐三分之一 
（三）兩藥皆忌火焙須就日曝乾再研陰雨時則就湯壺焙之亦乾脆可研 
（四）乳癰初起服此立消其巳潰及數年不愈者亦以此爲内服主劑另用外敷之藥收效卽速 
漁業須知 
[綱及釣具之保存法（續）] [  爾云]  
　　（乙）染網以外之防腐法網具而施以染料固爲最有效力之防腐法但亦不可單恃此也其他如乾懆法應急防腐法等不可不深注意也 
（一）乾燥法　　之蕃殖槪藉濕氣故乾燥亦防腐之要事也乾燥之法有二即日乾風乾是也定置漁具則由染料之種類數日或十數日于海中取上一次運用漁具則隨時均當行乾燥法先將綱上之泥土汚物一併洗去擴砦于沙濱或草上乾燥之如普通容積小者則曬於乾網台或吊於柱上乾燥之但在沙土草上乾燥時須擇無雜物濕氣之所爲要否則恐有損壞及局部之乾燥不平均也若日光淡薄不易乾燥之時則可用風燥其効力雖不及日光之大然亦能防微菌之蕃殖也 
（二）應急防腐法此法尤爲緊要上法不能使用之時又不能堆積一處而欲防止其腐敗則不得不施用此法但亦須擇其易於感功易於施行且於經濟上有利者也一撤布多量之食鹽防止　菌之蕃殖作用二以有毒物質之染料溶解液中以網浸入可也三適蒸氣或加注熱湯充分殺菌可也四撤布殺菌劑於網上或溶入水中將網浸入可也（未完） 
詩囊 
[和栩園四十感賦原韻] [  英山汪汲青]  
　　風雨江關又一年有何名利絆身前但求湖海能容足謀與椿萱薄種田忌世文章原有價覇時才業總無權英雄落魄眞堪笑日日待頭困酒錢 
　　天蔚人文不偶然况稱酒聖與詩仙風雷大陸幾屠宰湖海千年一釣煙學養太虛方見道性根堅定始參禪桃源合有忘憂地雲樹千重水一川 
　　一擲金裘酒十千惱儂心曲慣樽前風塵骨相非敎傲時世繁華祗鬭妍過眼浮雲都易散照人明月又重圓百年再道滄桑恨始證今生是舊緣 
　　局外看棋太可憐更參何着着人先要知天地有臧否何不詩書學聖賢鑿事太眞君亦笑與時相蕩我猶顚先生若問酧詩客古劍浮萍各一天 
短篇小說 
[神怪短篇苕上仙（續）] [  竹勿著]  
　　明旦視箔上蠶巳如宿飽而筐中大蠶不復見皆大驚喜告其村嫗咸以爲馬頭娘惠汝采桑女顯其神也各以香醴爲賽其明日羣女復至桑下無覔此女惆悵還過知來庵忽見女尼罵曰何物女娃引芙蓉城小姑來擾精舍羣女相顧無色云即有之非作賊竊僧尼靈杵也奚以嗔爲女尼曰若輩鳥知此姑善遊戲上元姥勅予護之勿使墮塵刼設有不戒小姑歷才女刦吾受天官三百杖今馬頭娘以小姑狀奏天帝其文曰臣伏見芙蓉城小姑嬀氏靈奇好弄狡獪恃才逸蠶女於無工致桑神於過悴效世人鬭草之技啓天女豢蟲之風權宜五行顚倒百物稍有涉於機事卽將留其慧形請下仙吏處分嬀氏臣馬頭蟜謹上言又上元姥遣使責吾云姥以小姑爲託汝不能保障之而故繭絲之使小姑陷塵網知來菴事覺小姑將降生於嬀氏汝罰不免矣夫然而吾安得不嗔羣女謝去私相謂云吾鄉嬀諫議夫人孕三年而未生豈待此小姑乎還家驗之是月夫人果舉一女其孩下地哭畢而笑珍惜過於男女七歲有賦蟹云無腸而有足介士比監州又命爲麻姑爪詩即云世人不着癢仙爪細相爬赢得神鞭背海山生紫霞値父誕女繪采芝圖以詩爲壽云我儂采紫芝不進胡麻飯待得阮郎歸流霞爲翁勸時女己相攸韓士久之乃歸平原赴南昌念親致病又慕曹大家左芬之有名於時而己恐漂没也抑鬱以殁年纔二十三耳屬纊之夕父夢天神奪其手中錦凡越月女凶問至父爲誄云伐帝女之竹洒涙何窮移愚公之山填冤靡盡夫人亦夢女云兒巳證仙班母勿念旋夫人亦以悼女殂父集句云海色西風十二樓鳳城宫闕楚江秋緣知此恨人多積懷古思鄉共白頭女又見夢於父云兒本芙蓉城小姑嬀氏也爲苕上仙以馬頭神之劾譎凡間仍爲嬀氏女慧人多窮才女薄命固也今上元姥命兒還元入蕊珠宫闕永不下濁世父有德無薄行前生注仙官勿憶兒自戚遂廢寢食也遽去旣醒嘗涕泣爲友人言之 
　　佛郎評曰冩小姑靈心慧舌遊戲三昧語羣女云云活是神仙口吻葉葉相生絲絲相貫數句尤文也而進乎道矣小疏斷句亦名雋可誦（一） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之囬頋 
[論製造（甲戌六月十五日）] 　　 
　　火輪船之有益於國家也在承平之世用之以載運仕商轉輸貨物己爲莫大之利遇戰攻之事用之以載運將士轉輸餉械尤爲最要之需吾念及此事不禁羡慕前歲李伯相倡設招商輪船公司爲遠謀良策也蓋中國雖有火輪兵船三十餘艘而於供給徵調急需之用亦尙不足故不能不惜助於商船也明如英一國艨艟雖難枚舉然遇有用兵之事每就商民僱用斯時欲賃諸他國安可得乎當今之世各國兵器皆能日新月盛各成製作之精良而民問亦隨時更改故遇戰事未有不告助於國民除賃船之外則修船製器各匠技藝之事欲於勢亟之時全取力於國家製局則其不能應急也必矣故泰西各國私家之製廠而與公司相埒者幾於林立卽英一國若欲一月之内製作新法之鎗數萬祗須分託於各製廠而照期可成功備用此實國家自强之大要也蓋兩國交兵之後不能購諸局外之國故不能不預籌於平日也以今日論之中國所全賴者惟公家設立之各製造局而己然西式技藝之各匠振興於民間者亦實與國勢相維繫也所可喜者現在上海一處近有華人數家開設大鐵廠數座多在虹口地方深知修理水鑊火鑪並能照圖鑄成鐵器以供西人輪船之用槪可與西匠嫓美倘日後若有軍旅大事而軍器不足敷用公局不能趕造亦可以分派各廠使之代造也國内設有此等鐵廠實足爲國家之大利也然非在上者有以開創而振興之又安能有此一舉哉 
　　按四十年前之製造狀况如此今有幾許進步耶國人觀此能毋自悔蹉跎耶 
詠史詩 
[紀彭侍郎辭官事（壬申年十一月初三日）] 　　 
　　侍郎辭官而不辭事原摺所言極爲正大樸實魏唐道人有詩紀之曰不要錢不怕死天下太平從此始此語傳自岳卾王此事今見彭侍郎侍郎之身泰山重任事怕同軒冕共仕途禮數太絮煩心血終朝半無用相傾相軋妬且讒一言不合終身銜何如逍遥大江上西湖驢背飄青衫疆場有急投袂起水國樓船歲一至藜藿不採虎在山士卒聞風皆奮矣不貪爵祿厭榮華赴湯蹈火爲國家庸流肺腑與公反其貌似正心則邪嗚呼乾坤乃復生此才大局攸賴眞快哉風塵亦有同心士蹴踏滄溟萬里開 
　　靜妙山房吊江陰閻典史（見甲戍年十二月十二日本報）滿江雲擁怒濤聲想見忠魂按轡行百戰仍難支敗局一城徹底爲前明孤臣肯作劉良佐俗士徒知史北平從古興亡如轉轂疾風勁草是功名 
　　淮揚烽火隔江看燕子春燈夢未闌下邑經營賢尉易中興事業福王難官卑偏念君恩重義盡欣逢國典寛化碧千年知不泯即今　弔曉風寒 
筆記 
[天文家之一紀念（見甲戍年六月十七日本報）] 　　 
　　西國天文之士按照歷數推得一千八百七十四年十二月八號至九號（即中國今年十月三十日至十一月初一日）應有金星過日由十月三十日己刻九點鐘起至十一月初一日朝兩點鐘止按金星過日事非常見自一千零六十九年該星過日後此爲第二次以後越二百年方能復見計當在西國二千零七十四年也現泰西各國於該星此次過日時留心考究派精於星學者分投往測英人往極南分十餘處俄人往極北分二十餘處美國則派一人往中國北京派一人往日本普國則遺人至南海及烟台法人所往亦不止一境所以分投往觀者以地旣各别風雲互異誠恐或爲所蔽則不得於此而或得於彼不欲使百餘年一見之舉失之交臂蓋西士所以致意於此者非僅欲博奇觀將從此悟日地相距幾何之法其槪往東半球而不往西半球者則以金星過日之際西半球與日相背不得見也又云今年金星過日西國天算家視爲天文中最重大之事其考測之法各以天文學用極凖之時鐘及最精之遠鏡俾見太陽之大如何便即照畫太陽大圖復於金生過日之際細畫其躔度於日圖之上並於各度處注明時刻各天文學士分駐處有隔二萬里之遠者從兩邊相對處將一時所見之躔度而兩測之當可追測太陽之距離矣故論者謂此舉不但於天文之度數有益即以察星辰而稽道里於航海一事亦大有裨益也 
四十年後之新世界 
譯叢 
[戰地遺物作裝飾品] 　　 
　　歐洲士女近多以戰地遺物爲裝飾品相習成風得者視若珍寳伯開罕商店現紛以由傷兵之身檢出之鎗彈及霰彈碎片鑲成胸針或綴於錶練之端善價以沾之伯明罕基督敎監督所佩之約指上嵌碎色玻璃蓋於萊姆天主敎堂外拾得者也 
[德國之潛艇通信機關部]  
　　協約國秘密偵探嘗藉瑙威瑞典丹麥三國警察之助力在瑞典哥成堡地方發見德國潛艇通信機關部室中藏有英國三島周圍及北海之海圖畫成小方以數目字爲記其通電均以貿易習用之語初讀之若普通商電而不知其中皆含有秘義也如頭號桶者指魚雷艇也頭等者指英國也黑色者指瑙威也藍色者指瑞典也紅色者指丹麥也第六第者指俄國也如定購頭等頭號桶六百其義即英國魚雷艇在海圖第六百方内也此種機關部密佈四處其辦事人皆瑙威瑞典丹麥三國之人云 
[男扮女裝之奇案]  
英國卡拉望警察近緝捕陸軍中之逃兵一人久未得其蹤跡疑其己改女裝故於女工中留意偵察而無意中忽發覺一奇案蓋有少婦二人於路扳談其一衣服合時而體格不類女子警吏哇文指爲逃兵是婦怒稱名里維斯警吏不信免其冠長髮作髻固一女子也察其面則有剃痕乃拘入警察署謂其人雖非所欲緝捕之逃兵實一男子而女裝者於是里維斯知不可復諱乃稱彼年二十生於倫敦襁褓中移居卡拉望附近某田莊由其祖父母撫養且在鄉間某敎堂以女身取名幼就學居女童列識者亦無一不視爲女子也警察因往通知其祖父祖父年過八十亦大爲驚訝且謂事必有誤現此案己由警察報告陸軍當道里維斯則暫易男裝收禁至愛何處分今尙未知也 
 
 
 

Page 18

 
 
   
 
