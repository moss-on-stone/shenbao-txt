# 1883 - 13 - 4903488

 

Page 1

 
 
[任伯年繪山水總神圖出售] [  點石齋啓]  
　　催殘臘鼓歲將更新萬家報賽莫不以祀神爲第一事本齋曾以重潤請任伯年先生用小李將軍山水神軸之式繪成一幅計長六尺由本齋石印而成山水着以青綠秀色可餐山水之間流雲四布長松揰天松下四神並立一城隍一土地一灶君一招財惟井神則盤膝而坐松旁有白石橋一橋上爲庭神位快馬飛騰神采發越又左有杏花　右有石藏畫欄環繞曲徑通幽山之巔則有天臺一座奇峯並歭日月合壁則帥位也其畫筆迥不猶八應諸堂中洵勘奪目現在本館申昌書畫室發售計墨色者價洋五角着色者一元已裱者另加裱工洋六角正此佈 
[西洋積財公司爲中國所宜仿論] [  品定七十二泉客稿]  
　　爲政有道必本諸人情盡人之情至切且近務遠者荒矜奇者謬荒謬之行不切於事理不近於人情固不叮以爲政也夫民資之以生者莫如衣食而財又爲衣食所從出也財以聚民見諸大易財聚則民散財散則民聚言乎在上者理財之聚散也聚則財在上故民散散則財在下故民聚民旣聚矣聚則日衆將有憂生之嗟爲民散之又將爲民聚之此積財公司所由仿也在昔上古之世君不甚貴民不甚賤國不甚富家不甚貧苟貧富相耀則爭爭則不安矣故曰不患寡而患不均不患貧而息不安惟不甚富亦不甚貧均則不相耀安則無所爭民爲邦本本固邦甯貧能安而富亦可保矣有宋王安石昧於上下之分附會周官泉府之說弗以取爲與爲民積之而以與爲取責民償之觀其復安撫王韶書論誘致西羌法謂將欲取之必先與之深得用兵之意然用之於民則荒且謬矣富舉行新法之初有知陳留縣姜潜者到官數月青苗令下潛卽榜於縣門又移之鄉村各三日無人至遂撤榜付吏曰民不願矣卽移疾去又利州民不請青苗錢時鮮于侁爲轉運副使安石遣人詰之答曰青苗之法願取則與民自不願豈能強之哉安石無以難葢強而與之能償者不願貸願貸者不能償不能償而必使之償勢必貸諸不能償者而責償於不願貸者誠如司馬温公所謂青苗之散使者恐其逋負必令貧富相保貧者無可償則散而之四方富者不能去必責使代償十年之外貧者旣盡富者亦貧矣夫先與後取行之有法亦未必盡能害民第掌之以有司繩之以國法與則強派取則強索彼民也畏官如虎不爲百姓之害者幾何蘇城借本公所固已鑒及於此易官爲商不曰局而曰公所貸與不貸悉聽自便不之強也然旣各爲借則責償於日後可知旣名爲本則得利於將來難必何如卽以其人之財還供其人之用略仿法國積財公司舉而行之爲便乎按積財章程已見諸推廣借本公司說中兹不復載其聚財之道爲時則積日成月積月成年爲數則積十成百積百成千其聚貲也積少成多其需用也有備無患積少成多則應付不難有備無患則緩急足恃閭閻之間設會斂財亦深得此意第其人收回之限或後或先惟乞靈於拈　擲簺事猶近博茫乎不自知得者或不需用需用或久不得求其得有定期意尤潛合其惟長生會乎在會者人皆土著人存則會存故名是之謂善頌善禱凡來入會者必衡宇相望雞犬相聞姓名相識始克與於斯數其意非不美其法非不良然而褊矣爲今之計應由大府飭下郡縣推擇端謹之紳富長於會計者每邑設總匯所於城分設公所於巨鎭以就居民之願呈納者五日一繳旬解總匯所五年期滿聽其收回倘年期未滿家遭大故例由四隣聯保仍如期滿之數給之未滿之數補繳如前以昭畫一又如五年期滿不願收回者亦聽夫如是理財有道卽所以生財財聚於下財聚而民亦聚焉或謂是舉也有恒產者不需此願納者率皆以身爲業日用時或不給安得於忙棋中下此閒著獨不見夫小兒之購樸滿乎日納一二買餳錢猶能俟纍纍滿中而後樸而出之彼芸芸千萬輩之志豈盡出小兒下哉 
[日本近事]  
　　○日本政府今欲大張國勢勤修遠畧祇以財用不足故下令於通國內擬加各種稅則歲可增千萬金以備購戰艦等費是則日之講求水師可謂不遺餘力矣又聞日本已在德國幾魯船廠購得現成之鐵甲戰艦一艘此艦全用鐵製而成長十八丈前後備置巨砲一點鐘可行十七英里最稱精巧快捷據日人云此艦如果購入除扶桑艦外凡亞西亞洲之軍艦富無出其右矣又日皇下諭云現當海陸兩軍擴充之際各省院務期節省糜費以濟餉項又日京海軍兵學校生徒平時因從事武藝者多而習禮儀者少今議定以後飭令各生徒住宿校內俾工課畢時習學禮儀云又東京現設立商船官學校廣選青年子弟學習航海之術其校設在靈岩島地方聞商務卿及參議等官不時至校考查工課又兩月曾石川縣議員稱垣氏因事謗侮該處縣令以致拘押該氏迭經遺抱赴日京上控均未理直現聞東京議長島山田口兩氏議及此事以爲各府縣議員均斯文之輩豈可監押受辱於縣令此風斷不可長是以發帖邀各府縣議員於西歴二月一日齊集東京會議以決曲直現爲日國政府所聞卽出示禁止恐聚集人多易生事端也又自由黨亦因論事不洽現在日廷委令停議一年以戒將來又云邇來日京風乾物燥迭遭火患十一月十五晚約十點鐘時外務省某官住宅忽兆焚如延及有棲川親王新造邸宅該宅內有木料約値數萬金幸其時風靜火不甚烈又賴各處水龍奮力施救不致蔓延否則毗連之中國公使館及外務省亦受驚不小矣又長崎報云該港海關自明治十五年正月起至十二月止共徵收出入稅銀十三萬五千五百七十三元二角九分較去歲多徵稅銀二萬一千一百元零六毫七分七厘云又云一年之中出入帆輪船共五百五十四艘日本船共八百六十九艘云又該港旅居各國行戶共一百八十二戶雇用日本男人二百六十四人女人二百八十九人又云長崎口內砲台有舊式砲八門專爲祝賀各國皇帝及還答進口各國軍艦禮砲所用計一年之中敬賀各等禮砲四百二十餘聲約値銀五百餘元以此可見日本與各國交際一道尤稱經意也又云由長崎接電線于釜山業將竣工現經工部省核算線路合四十英里約費銀七萬五千餘元又云高麗公使歸國之時入宮辭行日皇親贈高麗國王御大刀一柄花緞二疋又賜正副使花瓶各一對紅白縐紗各二疋另賜知義鎗三十桿鉛彈五萬粒該公使並在陸軍兵工廠購買快捷手鎗甚多又購印字機器二架及外洋各種物件共裝數十箱先由社寮輪船運送回國聞高國士甚盼公使早回俾得妥議外交之事是以扑公使于前月十八日由橫濱乘護屋船歸國其隨員徐光範金玉均兩詞林暫留日京以資歴練洋務又陸軍步兵中尉現奉派往高麗統帶日本公使館守衛之兵並運去軍械甚多以備防衛之用又云外務省屬官住宅失愼宮內省卽旅使馳赴毗 
 
 

Page 2

 
 
連之各國公使舘探視幸火卽時撲滅是以中國公使派繙譯梁君殿動入宮道謝云又言日本近有電報及德律風所用器具十二副送在高又云日本東京現在計用巡捕三千二百八十人云 
[紀念碑]  
　　○日本改琉球爲冲繩縣振鍋島直彬爲縣令聞辦理數年頗多善政故日人特與該縣令立碑以爲紀念其碑文曰令上登極政綱一新廢列潘爲郡縣明治十二年使松田道之氏諭琉球潘王恭順其年三月對府庫去入東京天子嘉尚賜邸第敘三品位於是改琉球曰冲繩縣縣距京師七百里在大海中諸洲島三隸縣者不可勝數遠者至九百里苟駕御失所其變難測非脊德望可畏信者則不得鎭之朝廷選鍋島公直彬自天子近侍出爲縣令原君忠順爲書記官往治焉其初也言語不通上下情塞公與原君苦心焦慮去苛除煩恩懷之威禁之隨俗雅化事無遺策行之二年梗者以服怨者以喜吏治蒸蒸庶民樂業朝廷之深仁厚澤遠光被於南方猗嗟盛哉此固天子睿哲聰明令佐待人之效而亦舊圭尚泰士審知神器所在順天愛民之所致也盖章頭舊染人之常情斷情以義非知大節者不能如舊主可謂腎耳土民宜體舊主之心　遵朝旨也夫當千古大變革之時不傷一民不戮一士遐邇同體皆浴太平豈可不念其功德乎有志諸輩相謀紀事於石以傳永遼屬銘中秋銘曰政教并進日赴文明一視同仁順天者榮明治十五年十月十九日西肥谷口中秋謹撰 
[失辮殞命]  
　　○舊金山日報言某日有華人由輪船上岸正在街頭瞻眺之際忽髮辮不知去向其人覺以爲不祥不禁駭詫欲絕大號大呌東西奔跑大有癲狀旁人見而異之欲拘住詢問其人逕奔河內遂庵斃是可怪也 
[整頓邊防]  
　　○近文吉林寍古塔等處添設製造局專造槍炮而於營口設立轉運局以運各種機器營口向無輪舶亦無碼頭製載貨物均用駁船今轉運局因機器重大非駁船所能裝載乃於東營水廠能方自造大碼頭於五月間開工至今略具規模長二十丈另寬五丈零吃水二丈光景計用大木三四百根用銀六七萬兩亦可謂巨工矣九月初該局由中運到機器將轉運至甯古塔然關東大車均是兩輪用牲口七套祇可載七八千斤而不能載該局機器因此該局又自造加大剛輪車十輛用牲口十套又造四輪大車十輛尚未竣工傳聞此車須用牲口三十套纔能拖動國家之整頓邊防可謂不遺餘力矣 
[信局减色]  
　　○營口輪船信局向抵華洋書信館全泰盛協興昌福與潤森昌潤等五家往年惟森昌用人不當時開時閉餘四家則生意彷佛年終核算各能盈餘二三千吊今年市面蕭索各家均無盈餘森昌則更虧耗矣 
[火焚補述]  
　　○上月三十晚蘇道前街大火業將大畧情形登報玆悉是晚起火之家爲同吉盛其毗隣卽同吉慶均係客棧該棧主婦本孀居子息女兒數人當火𦦨初發婦卽將金銀細軟各物懷於身畔率子女等逃竄街頭繼因火勢尚不甚烈而隣居某鋪本與棧屋通連復由隣入內翻取要件詎鄰屋已然火路四塞慘被焚斃其子媳等初未知也迨初一日遍尋該婦無蹤意必暫避親串家有謂恐係情急投河詎初二日收拾餘據忽　枯骨兩叚駭極再檢則身體已成焦炭縮至長僅尺餘見者多爲凄愴越日始棺殮開喪成服云 
[訊供紀錄]  
　　○兇犯任順福於上月杪被吳縣差捕獲住會經錄報兹聞經吳縣尊初訊堅不承認而順福之庽主人係余天燈巷某姓恐大禍將臨急投縣自首盡將贓寄箱件呈堂聽候騐訊富於初二日傍晚提該犯審鞫當堂啓鍵檢視內有金銀飾物及當票若干紙均當在道前街濟元典一面飭卽鈐用縣印向該典提贓一面擲於該犯觀看謂贓物現獲有何抵賴順福始供稱富日動手加功殺斃主人實係天津人伊不過撳住兩足而已其頭顱及放火焚燬情形均逃逸後之事實不知情至現銀現洋均爲天津人分攫各散此外箱籠衣飾等物盡行雇船運蘇等供問官詰以起意謀害事後縱火爾豈有不知之理該犯狡展不肯吐實喝用大刑上天平架暈絕復蘇者數次始終狡執復訊以乳婦女僕皆爾拚識通同併謀事必有因該犯供謂家有妻室在滬實無拚婦官訊至此遂飭仍舊釘鐐收禁俟明日再行研鞫以上均照蘇友來函照錄一有續聞再行詳述 
[馬夫酗酒]  
　　○漢鎭各洋行馬夫素來守分從未聞有滋鬧之事十一月十四日卽禮拜六馬夫等例於是日游玩爰約同業八人散步閒談行至花樓大街共入酒肆呼酒痛飲楚人喜呷汾酒高梁未盡兩觔八人者俱酩酊已成醉八仙矣會鈔後又至間壁天順園麪舘呼麪充飢中有一人醉態可掬蹣跚而行撞於某甲之身某甲者黃陂人近住通濟門外初爲水菓行夥失業有年近則變爲地痞交結衙蠹每日在街呼朋引類旣爲馬夫所撞卽肆咆哮馬夫等以爲吾輩人多何畏彼哉遂互相口角繼而用武略一交手甲卽臥地裝傷本坊保正卽稟於官官飭將傷人　　抬騐麪舘主办到案由是差傳諸馬夫馬夫等或避匿或遠颺不無惴惴於心麴生之害人固若是哉 
[縣栈倒閉續聞]  
　　○本埠金永興嘉記號及源號縣棧倒閉一節昨已列報茲閱字林西字報謂該棧諸夥不肯出帳使衆人查閱實有可疑之處有債主等吵鬧得司帳毆打以致司帳人吞服生烟幸救治得免並聞該棧主家產嘉興青浦武穴開有典當七家嘉興本城開有大醬園二家線莊米行各一家蘇州開有振裕錢庒上海開有公泰錢庄此外田產屋宇尚多足抵欠帳大半究不知以後作何了結也 
[輪船難救]  
　　○太古公司之蕪湖輪船在狼山擱淺及船底遭損情形疊經列報兹據該行之北京輪船來滬言及蕪湖船目下業經欹側船旁之沙泥爲潮所刷漸次冲去該船勢將沉下其船中之貨半已躋壞該公司命黃浦輸船帶同駁船前往救援奈該處潮水忽溜急切不能駛近相救恐蕪湖船有不可挽教之勢殊可惜也 
[團兵聚會]  
　　○西商團練兵定期於明日在大英公舘空地會薺英國水師亦登岸會合至十點一刻齊赴三馬路紅禮拜堂亦有分往新北門外天主堂想團練兵軍容整粛英水師士氣奮揚大可作憑軾之觀也 
[易炮而球]  
　　○本埠每逢禮拜一五上午十二點鍾由英國兵船放炮居人皆得對準鐘表鼓爲便事嗣忽停止本報曾輕述及并有諸人議論紛如謂英兵船欲省炮藥者有之謂中國掛星輪船當爲補放者有之其後美國兵船曾經代放不久卽止而英兵船則以爲並非爲省火藥起見實以另有他故厥後英兵船仍照常放炮人皆不勝欣慰現在則花樣又翻不放炮而懸球每逢禮拜一五午正之時英兵船懸一大黑球時過去之對鐘表者多輟業前赴對表頗有病其僕僕者然設并此而無則不便有尤甚者矣 
[俄國新年]  
　　○今日爲俄羅斯國元旦本埠道憲以下均詣領事衙內道賀蓋俄歴向不與泰西一律也 
[恩遍寒黎]  
　　○兩江督憲左侯相捐廉製棉衣數千件分給貧民此已列報兹聞侯相已通飭各属一體捐辦且所製大小衣袴長短斤兩必須各自檢點盖恐地衣之有名無實也歌五袴而詠三莫其孰不颂侯相之德哉 
[夜行可慮]  
　　○虹口西北之川虹浜馬路直通江彎等處中有平橋一過此橋卽非租界而自來火則不及平橋而止因此處衰草荒郊無俟明燈照耀也卽夜間巡捕偵邏亦至半路而回但此路旣通江灣等處則月黑夜深亦常有鄉人來往前日有某甲行經平橋地方突被外路口 
 
 

Page 3

 
 
音之四人剝去衣服某甲卽赴捕房伸訴求爲查辦矣按該處雖係僻壤然猶在租界之中無賴之輩往往麕伏於此殊爲鄉民之害有志除獘者其亦念及此否 
[暗藏春色]  
　　○妓女朱湘雲者居於兆榮里近因門前冷落遂致負欠纍纍有某統領見而悅之欲藏之金屋妓佯許之而心固不願某統領催問佳期妓以好言相慰然念小小芳姿終不敵堂堂大帥遂逃往大東門內彩衣街之某姓家某姓之同居者知妓之有故而逃也竟將大門封鎖且揚言曰我欲報知某統領差意在挾制也適又有與妓相識之某甲聞而不平相與抗論又有賣珠寶婦名六姐曾被妓欠六百元恐妓之不能歸償也隨報知某統領于前夜喚同家丁備轎往迎妓見統領之面不復能措詞只得乘轎而去妓母某氏卽至統領處爭論統領允給洋六千元以寢其事由是章臺楊柳不許他人攀折矣 
[妓寮失物]  
　　○英租界四馬路西薈芳里內江西某妓家因失金鐲一對及其餘金飾等件約値洋五百元報由捕房派包探陳阿九前往察看知非外人所竊隨盤詰男女傭人始知係女傭某氏所爲當已起得原贓諒須解案訊辦矣 
[供認寄箱]  
　　○昨晨翁太守臨法捕房時據法包探過永發稟稱復至煇合查到箱子兩隻計前後共取到八隻太守着傳該號之魏鑑章詰其東人鄭耀亭究往何處答稱不知太守謂不知兩字豈可了事乎旋據原告九章綢緞店夥遞呈稟帖黏單請追煇合欠欸太守閱畢謂此事且暫擱俟訊益義益成之後再說隨傳鄭有丹詰訊究竟益成銀洋貨物帳薄等存寄何處東人避藏何所鄭有丹答稱實不知曉我是二十七日到彼蔡良樹乃益成之夥請爲詰問太守將蔡傳出研詰蔡仍照前供不肯吐實復據原告中鼎裕錢莊夥至案呈上鎖匙一把有八九个并稱在蔡良樹舖盖中搜出太守謂如此鎖匙定有箱子存放可從實說免致受責且爾亦不是東家徒代他人受過倒帳匿銀亦分不到爾等蔡良樹稱箱子係東人自己取去裝下火輪船矣太守謂裝下火輪船鎖匙如何存在爾處真屬混說隨喝笞責至四十板方稱有箱子寄在老閘義泰店內東人存身之處我却不會去過故末知其地方太守問曰倘飭人帶爾前往取箱可以取到否答稱可以取到太守傳各原告到案着將起到之箱子與鄭富香在捕房富場開看逐爲登記仍舊封好倘鄭樹堂到案清理卽爲發還否則將衣服拍賣又着包探帶蔡良樹至義泰起到寄物再爲核辦 
[檢呈收條]  
　　○錦記由永和局寄洋一案疉列前報昨日又將交案之龔大生先爲傳出翁太守問其送洋情形據稱送洋到局經收信人接收交與矮短之人放在帳檯之上收信人卽出收條交我帶回太守又詰其送去時係何色紙包封收信人是何名字收洋後可會見其安放櫃中而伊局之老年人在何處答稱老者在裏面屋內其洋放於檯上並未收入櫃中係白棉紙包封太守又着傳永和局交到之收信人陳順友詰問據供　大生送洋來是我收下乃黃式紙包封卽出收條與彼洋交李安福放在櫃內太守詰其局中圖章據供起首與護封均是牛角太守詰龔大生掣回之收條上圖章是何式樣據稱其起首乃信義通商四个篆字護封乃廻文邊者我店中護封乃無邊者太守又傳馬林松李正堂到案詰其錦記寄洋均由永和遞送其間共有幾次每次各給收條否李正堂答稱實記不清幾次然均有帳簿可查若有洋元均出收條陳順友已用有五年太守詰馬林松所有收條曾遺失否從何年寄起答稱本店於今年二月間開設寄洋均托永和局均有收條目下盡在太守着李正堂將帳薄於次日檢呈并收條一紙交案以便查對又着馬林松將所有收條一併檢呈李馬兩人退出陳順友龔大生暫押 
[英界公堂瑣案]  
　　○限期還銀一案昨由平湖洋行東仍同司帳人何穉松投案黃憲章徐芝甫等亦到案各訴前因請道票銀匯豐庄之張鳳桂扔執如前司副領事請將該莊發封陳太守謂張日本分府會已寬限料理爾何置若罔聞耶今欲將爾莊發封矣張稱此項票銀實被恒昇昶倒累倘公祖定要發封我莊則我莊被人欠銀約四千兩我欠人者亦祇有此數且我庄歴年被人倒欠之銀干餘兩請爲清理太守謂爾欠人與人欠爾未經控告現在須照控案辦理張又稱我有帳薄可呈各原告同稱該庄雖遭恒昇昶之倒帳然該庄未倒之前豈容將到期之票不付耶太守隨飭張仍行管押再行飭差將庒發封云○平和洋東投英領事署控稱會由某托棉綢之織棉線一包寄往外洋出售已摯忖銀三百七十七兩豈知此線到外洋無可銷售今將原線寄回除墊付之銀外尚墊往返水腳及關稅銀一百十餘兩共應向索銀四百八十餘兩無着請爲究追由司　領事照會陳太守飭差傳某到案於昨晨會訊平湖洋東申訴前因請追銀還貨某供係代客經手托洋人寄販棉線四包今洋人所寄回者並非原貨我不能代客付銀且當照時價九折收銀三百七十七兩等語洋人又稱當托寄時由伊簽字我不知其竟是代客否至交　　棉線果是四包係捆成一包寄出外洋者陳太守商之領事飭將某押令繳銀取回原貨云○張和松稱在祥生懋棧爲更夫因堆積之板缺少甚多查是工頭張裕三所竊向詰被毆訴捕請究張裕三供爲工頭因前有李姓謀做工頭不遂今唆使更夫誣我行竊陳太守以張和松行竊無憑本不准理着各具結不得滋擾云○余萬和稱租馬利生房屋三間內有一間轉租與邱蘭亭開薙髮鋪今邱硬要我再租樓面一間與伊然此樓面係我另租與別人者是以不允邱竟將薙頭刀戳傷我頭顱爲此請究邱供租伊房屋本係言明連樓面因伊後悔與論爭執伊自碰於玻璃窓　上致傷頭顱陳太守飭將邱蘭亭押侯覆訊 
[徐州利國礦務招商章程序]  
　　○粵稽周官冡宰之職下理錐刀禹貢則瓖之書旁及鹽鐵古聖人豈務專利哉亦以天地原有自然之利因所利而利之所爲能以美利利天下也今者考工之制發山澤之藏於是礦利大興臺灣開平諸礦日新月盛恩燮不敏謬以一念葵忱倡開利國驛之礦仰蒙大府許可同志諸君子又爭以重資相属不數月間規模纚具葢　朝廷之恩信久孚宇內冠帶之倫曁凡含生負氣之儔咸舉所以利其身利其家者移以利　國故集貲如是之易且速也且夫利　國云者非直輸將課稅已也礦產煤鐵歷奉　聖天子寬大之詔减其稅則以恤商民視前代阬治之課羨礦使之誅求相懸不啻齊壤征商之利非　盛世所謂利也天地之寶秘藏於深巖複巘之間而中土兵輪機器及一切農工飪具所需轉取給於洋煤洋鐵是物用之借者於外者其利源必耗於內勢固然也礦務旣興則利源可以大開中土之日益富強實基於此意所以利吾　國者其在斯乎我　朝軫念民艱輕徭薄賦其所以體恤之者固已無微不至今各省開辦礦務凡奏訂章程均以節用愛人興利除弊爲大要是以商情踴躍恐後爭先事無不興利無不薄具見君民一體官商亦一體　天子以利商利民爲心商若民卽以利　國爲心殆大學所謂不以利爲利以義爲利小人樂其樂而利其利者歟查利國礦僅居江北一隅昔在汴宋爲利國監揆諸命名之義大都以課羨爲利未嘗計及商民之利不利也究之取不精而用不宏必待今日而始克盡地之利山川寶藏興起固有其時抑亦　聖朝久道化成與夫惠商勸工之政有以作新而鼓舞之也猗歟休哉是役也南澤大臣湘陰相國主其南北洋大臣合肥相國主其北分巡徐州道武林張觀察古飲程觀察又先後綜治之其襄助以底於成者則徐州曾太守銅山楊明府之力居多今甫創辦鉅貲立集尤其賴同志之諸君子也恩變才識淺閣謬任艱鉅時以隕越爲虞第念礦務之興當首以利　國爲綱領一切自私自利之見不可以不盡祛也故於章程之刊畧舉其義以弁於首尤望諸君子 
 
 

Page 4

 
 
之匡我不逮焉是爲序 
　　光緒八年人月中浣愚園胡恩變謹識 
[二品頂戴徐州兵備道程詳稿]  
　　○爲遵飭核詳事案　憲臺批職道稟隑請礦司探驗鐵質試辦情形由奉批銅山利國驛土產煤鐵應准開採以盡地利惟礦務興廢雖有其時而人事不可不盡洋鐵所以加於土鐵者由於爐化之精足以全其真液耳西人獨擅其長實亦無他謬巧玆據稟稱職員胡恩焚集貲試採延礦可巴爾勘識購覓機器以速其成似有把握仰卽督飭安議章程詳候核示其交涉地方事件會署守自當妥爲照料共觀厥成再銅山鐵冶歴代採鑄旣有成案可稽嗣後可並齊呈聽候核酌繳等因到道奉此遵卽行府並飭承辦職員候選知府胡恩燮妥爲議章呈核去後兹據該職員胡恩焚稟稱徐州利國　務現擬參酌開平湖北貴池等處礦章仿效西法集貲採鍊惟煤鐵相附而生而鍊鐵需煤尤多前據礦司巴爾勘視利國驛一帶煤鐵並堪開採則開煤鍊鐵所需機器洋爐必謝一律訂購職於五月下旬前赴上海征瑞生洋行講求機爐欵式論議價値據稱鎔化生鐵大洋爐一副配用熟鐵爐二十餘座並拉鐵全副機器以及採煤項下開井𣶉水提煤通風各項機器共約需銀三十餘萬兩現俟稟奉轉詳督憲批示後卽與訂立合同交兌銀兩期以明年夏間運送到滬推煤鐵機鑪己需鉅萬將來轉送到山建造爐廠機房加以契買地基人工食用計一年之內卽須　有白銀五十萬兩方可迅速奏效職原議先集貲十萬兩俟試辦有效再爲續招辰下察酌情形亟應一氣呵成不宜因循觀望職旣請承辦未敢拘泥離說畏難苟安業經集有現銀十萬兩並卽廣招商股務將所需輕費銀五十萬兩統招齊全以濟要需而速工作淌再不敷臨時稟明續招股分股銀未齊办由職設法簪劑不使貽恢工需查洋爐全副每日可出生熟鐵七十墩每　可　鐵二萬餘墩煤礦稱是倘辦理得手似可拒敵洋鐵洋煤惟此項礦務不請官本一律由商集股辦理開辦伊如亟應署議妥章以資遵守奉札前因除厘稅章程擬酌仿湖北貴池等礦現行新章另稟籲懇詳請奏咨外謹將籲議承辦利國　一帶招集商股採鍊煤銕章程十二條　　呈候搏詳示遵　情並呈章程前夾伏查徐州礦利自渙己興而盛　朱代漢書地理志彭城沛縣有鐵官新唐書地理志徐州彭城縣秋邱冶有鐵宋史地理志徐州監二寶豐監鑄銅錢利國監主鐵冶樂史寰宇記以爲利國監在漢屬沛縣界監本秋邱冶務是也宋史食貸志阬冶載產鐵以徐爲首方與紀要言銅山在州東北八十里舊嘗產銅產鐵之處名盤馬山在州東北九十里山之陽有運鐵河宋所鑿也同治徐州府志山川攷云銅山今在水中岩皆綠銹縣之得名以此銅山之東爲盤馬山山產鐵俗名馬山又銅山之東南二里爲鐵山山有慈石活者引針山頂有大阬數十其建置攷云利國驛砦在銅山縣三鄉穌軾言其地自古爲鐵冶商賈所聚其民富樂凡三十六冶冶戶皆大家藏鏹鉅萬元明以還礦冶始廢數百年夾地瘠山荒民生重困至據泰西礦司勘視利國一帶仍復煤鐵深廣採取不盡是考之前代礦利旣卓著明效參以此次勘騐復苗質旺盛誠加憲批瞥憲批示己有把握該職員胡恩焚本擬集貲十萬由漸而進現因購置外洋煤鐵全副器招集士夫開採需費甚鉅復擬廣集商股俟招足股分銀五十萬金一氣呵成應卽飭核職員胡守切寶講求妥慎　辦以開利源而裨貧黎洵亦地方養民之助惟事同創始不厭詳鎭除俟議呈厘稅章程另行詳請奏咨外謹將呈到開採煤鐵章程十二條繕錄清摺具文詳送仰祈憲白察核俯賜主政逐條批定以便轉飭遵辦再徐州利國鐵冶歴代採鑄成案實因事遠年湮無從檢查謹將同治徐州府志山川建置古蹟各攷有關鐵冶分別摘錄又蘇文忠公言　國監鐵冶文一篇一併錄揩附呈并聲明除計漕撫憲外爲此備由具册伏乞照詳施行 
[金樓曲滬上卽景疊復安居十金陵懷古韻]  
　　○澗浦微波冷枕江濱涌閱十里市聲人影夾道珠辭兩行樹柳葉經秋漸病看翠竹棘籬交併寶馬香車　殺去舊禪林誰問蝦蟆井鐘一杵發人省　飛輿歸後華筵整儘呼來歌絃拉雜酒兵酣橫笑索檳榔廻眸語半倚酡顏對鏡消受了年年遊奐如此歡場如此客惜雲萍風絮渾無定殘月隳海天凈 
　　木村耕釣客學譜 
[江督轅門抄]  
　　○十一月廿四日通州李見辭赴任　　榬牌示署六合縣敖春仁丁憂遺缺以准郁之呂憲秋飾赴新任　○廿五日司知周澄清灰厘捐總局委江北公幹　通判劉乘銓由京來　知縣董並臣解京餉　　孔廣紳奉委府發審差　吳漢東奉委水西門稽查　顏守銘分寗　○廿六日通判王煥煃稟知到南一叚保甲差　崔炳榮稟知接水西門外保甲並銷南一叚差　○廿七日知府葉永恆奉委監兌差　通判孫廷縣銷水西門稽查差並辭奉委監兌差　督憲左中堂定于二十八日午堂傅訉湖北候補道楊宗　被參查辦一案　○廿八日知縣朱之幹辭奉委青龍山間堰塘工　○廿九日浙江題奏道袁堯齡新聽來　廿肅知府陳嘉　湖南來　知縣廖佐卿起服來　監掣同知林鐘崍江西來　中書會紀壽辭回湖南 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百九十七號]  
[光緒八年十一月十四日京報全籙]  
　　宮門抄○發抄　旨立道○直督張　奉叅革知縣查辦摺子○又　奏叅革知縣片○镇撫杜　未爲循例奏　聞摺子○直督張奏審明定擬摺子○陕督譚等　奏遵議另核請獎摺○十一月十四日理藩院鑾儀衛光綠寺正藍旗值日無引　見○克玉由　東陵回京請　安○麟書海英各假滿請　安○徐用儀前住明陵請　訓○志和請假十日○懷塔布續假十日○召見軍機○發抄任蘭生奏接署皖臬日期並謝　恩奉　旨知道了欽此○會國荃等奏七年下忙錢粮銀數奉　旨該部知道欽此○又試用道彭懋謙署患朝嘉道奉　旨知道了欽此○又廣東省佐雑人員扔形擁擠冉停分發二年奉　旨吏部議奏欽此○祟綺等奏中江稅務監督期滿應否照常揀選抑或責成現署之員奉　旨戶部議奏欽此○○　太子少保署理直隸總督兩　總督臣張樹聲跪　奏爲特叅知縣押斃報槍事主捏禀病故恭摺具陳仲祈　聖鑒事竊照前據正定府知府王立清詳據代理新樂縣知縣王锡琦禀報九月二十五日民人馬永長呈報被搶銀兩當經該縣勘無形迹因其所報不實隨飭差將馬永長看管至二十六日馬永長在押患暴病身死現經由府檄委　城縣前往騐訊查辦等情臣以該民人馬永長係報搶事主無論所報虛實均不應濫行差押况止管押一日何致遽得暴病身死顯有凌虐致斃情事當将該縣先行撤任枇飭臬司查辦兹據正定府以委員騐明該事主馬永長係在押因致命下部揪傷身死揭叅前來臣查州縣押犯一項獘實多端迭經飭屬遵照清　章程辦理並委員稽查整頓　禁濫押無辜不啻三令五申乃該縣於事主報搶並未查有虛揑確據率謂呈報不寶將其交差看押致令在押因傷斃命又不據實禀報猶揑稱病故實属任性妄爲荒謬已　迨徑委員騐出傷痕　以檢舉飾詞具禀希圖規避處分尤属巧滑之至斷難姑容亟應據實劾叅相應請　旨將前代理新樂縣知亟候補知縣工錫琦先行革職聽候查辦除飭臬司確查該事主究竟是否報搶不實並在押因何受傷身死行提看役人等來省由臬司督飭保定府研審確情從應懲辦外理合恭摺具陳伏乞　皇太后　皇上聖鑒訓示謹　奏軍機大臣奉　旨王錫琦着先行革職聽候查辦欽此　○○太子少保署直隸總督臣張樹聲跪　奏爲特叅仇殺多命正兇脱逃限滿無獲之知縣恭摺仰祈　聖鑒事竊查前據沙河縣知縣程肇鑄騐報本年四月三十日夜縣屬東北留村民人喬根尼因挾嫌與兄喬藕尼殺死喬永于官保于玉住于喬氏于張氏于陳氏于玉尼張自明張等尼等三家九命並另傷喬朋等四人平復該縣會管查拿　獲從犯喬藕尼一名爲首之喬根尼脫逃富經臣批臣𡃫飭勒緝一面將犯証卷宗解省審辦據臬司剛毅督同保定府知府恭鈞屢審喬藕尼供詞忽認忽翻催緝逃兇喬根尼未獲會同藩司崧駿詳叅前來臣查喬根尼係仇殺多命重犯該縣任其脫逃並不上緊嚴緝迄今四個月例限已逾尚未報獲實屬玩違應請　旨將沙河縣知縣程肇鑄革職留于地方協緝以示懲儆除仍飭嚴緝該逃兇喬根尼務獲解省歸案審辦並飭取該管上司應議職名另叅外理合恭摺具奏伏乞　皇太后　皇上聖鑒訓示再沙河縣知縣選缺直隸現有應補人員應請留歸外誧合併聲明謹　奏軍機大臣奉　旨着照所請吏部知道钦此　○○雲南巡撫臣　瑞聯跪　奏爲查明滇省壬午科文闈鄉試未經中式之老生年例未符循例恭摺奏　聞抑祈　聖鑒事竊查定例鄉試三場完竣未經中式老生年屇八十九十以上入學年分查係三科以前者方准開單其奏又鄉試之年該省有無合例老生俱限于年內奏到各等因兹光總八年滇省舉行壬午科文闡鄉試事竣查有三場完畢未經中式之昆明縣學老生孫河舟一名年屇八十二歲惟係光緒四年科試入學科學僅得一次核與定例未符此外未屇八十者年例又未符合並無合例老生應行末懇據　加恩據題調署糧儲道崇繕監試鹽法道鍾念祖具詳前來臣覆查無異除咨部查照外所有查明未經中式之老生年例未符綠由謹會同署雲貴總督臣岑毓英雲南學政臣盧崟循例恭摺具陳伏乞　皇太后皇上聖鑒勅部查照施行謹奏軍機大臣奉　旨禮部知道欽此　○○太子少保署理直隸總督兩廣總督臣張樹聲跪　奏爲審 
　　壬午十二月初五日申報附張不取錢文明殺死一家二命兇犯按例定擬恭摺具陳仰祈　聖鑒事竊查大城縣民人陳佶有因妒姦殺死陳王氏並其子陳三一案前據該縣審解因犯供翻異案情未確迭次駁審並飭提省發交保定府研審嗣據該府恭鈞審明擬議由臬可剛毅勘轉前來時臣尚駐天津飭委藩司崧駿代審無異兹覆加確核緣陳佶有籍　大城縣興同姓不宗之陳福德同村居住陳福德向在外村傭工輕易不回家內同治三年陳佶有向陳福德之妻陳王氏　戲成姦十三年村人白興亮亦與陳王氏姦好彼此往來均無避忌陳福德並不知情　陳王氏因陳佶有無錢資助相待冷淡陳佶有心不輸服光緒六年六月初八日陳王民因墻垣坍塌欲令陳佶有帮助修費囑白興亮轉言是夜黃昏時分白興亮邀陳佶有赴陳王氏家飲酒告述首情陳佶有出無錢答復白興亮聲稱旣不助錢不許再赴陳王氏家走動陳佶有分辯彼此爭吵白典亮執持菜刀向陳佶有樸砍陳佶有閃避順拾陳王氏家刮　尖刀抵格白興亮知陳佶有力大難做當　逃走回家陳佶有追趕不及想起陳王氏將伊冷淡總是白興亮主使卽令伊帮助修墙錢文亦疑係白興亮做就圈套故意刁難使伊不能前往白興亮可獨自姦佔起意将白興亮致死洩忿意調是夜白興亮必回陳王氏家姦宿時陳王民巳關門與年甫十四之子陳三睡歇陳佶有卽在門外等候栘時不見白興亮前去又轉念陳王死與伊通姦多年現因乏錢帮助相待冷淡白興亮用刀向伊樸砍陳王氏亦未關阻愈思愈忿起意將陳王氏致死當卽發門進屋陳王氏驚醒坐起查問陳佶有迎前用刀將其頭上砍札數下陳王氏撲跌下炕在地滾駡陳佶有復用刀將其頭上身上砍札一會致先後將其額顱右眼睛左右腮　頷頦左右肩甲左腋　左右膾　右手心胸膛右乳左右骸左右膝蓋左臁肕左脚腕頭頸左臂膊左右盵吋左手腕左右手背右手指左後助右腰右　瞅左右脚跟砍札割傷陳王氏當卽身死陳佶有正欲逃走陳三驚醒起身下炕喊救陳佶有恐人聽聞起意一併致死用刀將陳三迭砍兩下練三逃出外喊救陳佶有迂出將陳三揪倒狠力砍札一會致死後亦將其右腮脥石耳耳垂右肩甲右腋胑貽膊左手腕手指心坎右肋右膝蓋項頸脊背左右臂膊右後肪右後脇砍札割傷陳三不能嘖聲陳佶有料其已死當卽歇手將門虛掩而逸次早陳三復醒適隣人白雲國赴地工作經過聽聞陳三哼　推鬥進內瞥見遂向陳三詢問稱被陳佶有致傷白雲國卽通知陳福德赶回投地報縣騐訊差緝陳三醫治罔效於是月十六日身死復經報騐獲犯訊供屢次駁審兹經供晰前情不諱案無遁飾應卽擬結查例載殺一家非死罪二人者擬斬立決梟示酌斷財產一半給被殺二命之家養瞻又軍民相姦耆姦夫枷號一個月杖一百各等語此案陳佶有因陳王氏另與白興亮通姦待伊冷淡疑係白興亮主使貨將白興亮致死未遇又轉念陳王氏簿情起意將陳王氏殺死並因其子鍊三喊救一併砍札斃命實屬淫兇不注陳三係陳王氏親子自應按律問擬陳佶有除起意謀殺白興亮已行未傷並與陳王氏通姦各輕罪不議外合依殺一家非死罪二人斬立決梟示例擬斬立決梟示先於左　刺兇犯二字照例將財產一半給付被殺之家養贍白興亮與陳王氏通姦應依軍民相姦例擬枷號　　月杖一百枷號滿日析責發落陳福德訊無知情縱姦情事應學庸議徐備錄供招咨部外所有審明定擬緣由理合恭摺具陳伏乞　皇太后　皇上聖鑒飭部核覆迤行謹　奏軍機大臣奉　旨刑部速議具　欽此　○○臣　鐘　臣李愼跪　奏爲前保蒙番案內出方人員遵照部議另核請獎恭摺仰祈　聖鑒事竊臣等接准吏部咨　前保游結蒙番積案出力各員除所保升階升銜班次機與章　相符者應行照准其馀六員核與章程不符應另核請獎並查明卽選徒九品周炳離蔡德耀出身　廉是否勞　保禀抑係捐納随案聲覆再行核辦又准兵郃咨所保儘先補用副將沈贵祥請戴花翎核與定章不符應另核請廷各等因前來臣補麟臣慎往返函商擬將補用知縣王榮綬請俟補缺後以直隸州知州補用卽選從九品蔡總　請俟選缺後以主　補用留甘補用從九品張象恆　錢青二員均俟補缺後以主　留原省儘先補用卽選從九品周炳離會于新　南北肅　案內保以主鐘升用漏未聲叙擬請以主簿遇缺儘先選用理藩院候補筆帖式綸錫請　賞加六品街優先補用副將沈貴祥請俟補缺後以總兵升用並查蔡德　周炳離二員均係軍管勞積保舉以上七員官階均遵照部章核議　獎合無仰懇　天恩俯准照擬給　除將各員屨歴清冊咨送吏兵二部外所有遵照部咨另核改獎缘由谨合詞恭摺貝奏伏乞　皇太后　皇上聖鑒训示再此摺係臣李愼主稿合併聲明謹奏軍機大臣奉　旨該部議奏欽此 
 
