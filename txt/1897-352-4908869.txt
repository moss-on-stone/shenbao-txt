# 1934 - 352 - 4908869

 

Page 1

 
 
[長江各埠赶早發報告白] [  申報館主人啓]  
　　長江数千里埠頭林列本舘所銷申報向來依期寄送惟　來有人在　收取閱過之　報寄至各埠求售往往紙幅破壞附意不全購者　之　致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閱過之　報可向經售報紙人結　　　拜日無輪船開發須於下一日并寄閱者鑒之 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟運城之寳既承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝藝國誠一舉而兩得也計開朱漁珊帖一部高澹游山水一幅 
[重印蜃樓傳出售] [  圖書集成局代啓]  
　　蜃樓傳一書筆法新奇所著皆嚴嵩父子擅竊國政鄢趙諸人依權附勢曁戚繼光及楊忠愍之公子德明蕩平倭宼之事前由萬選樓主倩本　鑄板代印久已不脛而走茲仍托本局重印出售每部計洋四角祈向三洋涇橋萬選樓及各書坊購取可也 
[報紀英俄警電感而書此]  
　　時勢至今日可謂岌岌矣日人遼東之役償欵失地普天率土之人無不痛心疾首中國之脂膏由是竭中國之勢力由是衰於是而欲思復我元氣還我故物究非一朝一夕之事然苟朝廷上下振作以圖猶可以爲善國而况中國地大物博人民衆多文物聲明爲五洲之冠哉不料挫於日人之後甫期生養休息以待天時而一旦見侮於德人借端起釁奪我砲壘旁若無人雖曰事起倉卒備不勝備然亦可見兵威之弱人心之渙矣當日人之役舉國倉皇咸思奮袂内而部臣外而疆史主戰者居多雖將士庸劣不足勝任負朝廷之厚恩致一蹶而不振然猶調兵遣將思爲禦侮之策而未嘗視若無事者也乃今膠州之事德人借殺教士爲由驟調兵艦多方要挾若德人而僅爲教士起見斷不至如此舉動蓋其蓄意膠州灣久矣說者謂中日之役俄與德皆仗義執言有情於中國俄已得築路滿洲中國酬之固厚故德從而生心不知德人在日人肇事之時久已默窺動靜及至喪師矢地乃知中國之可以乘勢以圖不但德人如此存心卽英法各國亦無不如此一若以爲不折一弓不發一矢無不可以指揮如意者其不遽發動者尙無隙之可乘耳而不謂遽發難於德人也德人苟無閙教之事吾知至今尙有所待乃適逢其會卽乘機而動一若時會之不可失德人固爲祖鞭先著而中國不免太夢夢矣德人自占膠州以來已一月有餘内外毫無動靜豈以爲德人僅爲鬧教之事而閙教有成案可援不妨與之商議斷不至十分决裂故若可以緩圖乎抑見德人兵艦不足且占膠後並無騷擾民間之事德人必不至以干戈相見故可以不思禦敵乎然卽思禦敵而幾如手無寸鐵之勢此情此景德人窺之已深故敢以三兵艦而入重地是明欺中國之無能也然其因循延擱究係兵餉尙未預備恐决裂後無可爲應故爲此緩兵之計往復商議以延時日耳德人之居心惟中國未經窺破而各國早已覷定昨報登英俄警電一則聞西商接有電信云中國旅順口已爲俄人所據舟山口已爲英人所據說者謂電音果確旅順相隔較遠宜無所聞舟山係屬鄰境何亦毫無動靜耶不知此種舉動並不張皇一如德人之據膠州唾手而得各口將士有鑒於前誰敢與之抗衡哉說者又謂德人之據膠州雖出情理之外然尙有殺教士之事可以藉口若俄之據旅順英之據舟山英俄並未與中國有開釁之事中國亦未嘗開罪於英俄以此責之英俄其將何辭以對哉曰今日之天下一勢利之天下也勢盛則無可言情利多則無可言理觀於今日之束手無策不能不歎息痛恨於當日之衛汝貴丁禹亭龔照璵等忘國負國之徒也使海軍不失卽未必能與之對壘亦不致如此輕易前報紀西報云李傅相前由歐洲回華以中國所急於圖强者當以整頓水帥爲第一要務曾經具摺入告以期見諸施行中堂周歴各國豈無見聞西人之垂涎中國扼要之地已非一日無如中國視外邦爲和好不致遽啓戎心毫無整備竟如洞門大開聽羣盜之出入不得不謂因循苟且矣昨報錄循環報云東方時事多艱歐洲各强國多添派戰艦以資調遣俄國前旣派巨艦東來英亦派鐵甲船至中國海面英俄倘非有據占口岸之舉又何必勞師動衆糜費餉項若是哉西電果確則旅順舟山已屬他人之手南北洋均爲振動其將何法以處之哉此雖傳聞之事未敢信以爲實然各國之視中國幾似碪上之肉杞人之憂曷其有極 
[俄誕申賀]  
　　日本友人來函云東歴十二月十八號爲俄皇覽揆之辰長崎所泊各國兵船均升旗志貿正午聲砲二十一門入夜遍懸各色燈明如白晝是日午刻長崎縣知事小松原氏英太郎率書紀官田中氏及警部長安立氏等人會同各國領事官赴大浦俄領事署道賀 
[日東火警]  
　　長崎友人來函云東塺十二月十號正午長崎縣屬南松浦郡福江村民人田中氏佐七家不知如何失愼以致火勢猝發紅光滿大時適北風怒號聲振林木是處汲水又頗不便以致赴救者無從措手任其四面延燒迨至五下鐘時祝融氏始興盡而退是役也計焚去房屋二十一楹翌日清晨秋田縣屬山本郡野城町又遭火厄計焚三百五十餘家誠巨災也 
[郵船被火]  
　　日本友人來函云郵船會社河内由馬耳塞開往英國倫敦東歴十二月初七日第三艙内突然失愼幸船中人竭力灌救始得免化刼灰而貨物皆被海水所濕矣是處離倫敦約僅一日之程云 
[會館重新]  
　　客有自日本投書本館者言長崎八閩會所在居留地廣馬場上之中左右峯巒回環層疉遥望江流一道帆檣鱗比掩映斜陽亦海天一勝景也創立迄今已百餘載雨淋日炙不免傾頽福建董事泰錩號主陳君瑞椿恐日久漸作坵墟爰於去秋募集各號商捐資重建至今冬落成凡歴十有六月始得廟貌煥然不復若曩之棟朽榬敗矣工旣竣今易其額曰福建會館華歴本月十七日爲所奉天上聖母開光特延日本比邱僧設醮三日是晚盛設華筵遍邀中日各當道赴宴日人到者爲長崎縣知事小松原氏英太郎書紀官田中氏叅事官中山氏警部長安立氏長崎控訴院長人見氏檢事長大島氏裁判所長矢野氏檢事正岡田氏海關長野田氏郵便電信局長山田氏以及各警察署長華官則理事張子豫司馬以及隨員繙譯等人酒緑燈紅歡聨中外十八日午刻陳君傳集各閩商公祭　聖母薄暮大讌三江兩粤各號商十九日復宴日本各商濟楚衣裳觥籌交錯誠盛事也斯舉也所費約計萬金資雖半藉他山而經始者實惟竭陳君一人之力諸同人擬勒石銘之以冀永垂不朽云 
[閩督閱操]  
　　厦門采訪友人云閩浙總督邊潤民制軍出轅大閱十一月十五日由泉州乘某輪船赴厦門十 
 
 

Page 2

 
 
六日午後戾止在厦文武各員弁迎迓如儀十七日清曉七點鐘時制軍排導出行轅迤邐赴教場簡閱水師提標練勇午後詣各砲臺打靶迨十八晨起卽乘利濟小輪船往漳州大約二十一日回厦然後換乘官輪船回轅 
[委襄交涉]  
　　川東下聨荆宜洋務日繁教堂未立重慶關道憲深恐有照料不及之虞特委夔府萬縣重慶三處電報局員兼充渝關洋務委員遇有交涉卽與地方各州縣會同辦理是亦謹愼周詳之意也 
[釐局遷移]  
　　重慶訪事人云渝城有新厘局老厘局一在新豐街一在廣東館兹老厘局員請將局遷至大陽溝鹽厘局内以便稽查聞不日卽當遷移矣 
[公司禀批]  
　　重慶職商楊全盛等籌設玻璃公司具禀督轅兹特批示云據禀重慶職商楊全盛等集議合股設立玻璃公司切實講求精製推廣並聲明不集洋股不用洋匠以期銷售暢旺自保利權等情並准宋檢討咨同前由應准照所請辦理惟大片九家小料二家均允合股獨廣雲安一家不願附入核與公司章程不符自難聽其獨異且聞廣雲安製造尙精應妥爲開導令其一併附入合辦以符定例而免向隅仰候行巴縣傳諭廣雲安遵照合辦毋違此檄現經巴縣傳諭據廣雲安稱各夥匠在粤東非一人所能作主俟函商再定行止否則准於來年正月初一日停爐卽行歇業其意蓋不欲受公司限制商務總局已准其歇業矣噫維持商務固如是乎 
[灘險須知]  
　　去歲川東所屬雲陽縣有山崩之事是處爲輪船往來之所頗礙舟行惟前任川督札飭委員在渝萬二處籌集商欵用人疏鑿時值川東下游飢饉約計飢民二三千皆得在該處提貨挖灘自食其力而官塲卽得以工代賑之一助所費約數萬金迨春夏間洪水陡漲灘石盡淹工遂停止往來商船亦無阻碍今冬江水枯涸其險立見凡上水船貨抵灘均須提載兩岸小販營生以及水手力夫支搭篾棚排列成市川東道憲已派砲船前往彈壓且在灘側設立電報分局日報灘險情形俾得消息靈通以免肇禍聞四川藩憲電咨重關監督任觀察可否用西法疏通刻已商諸佘稅務司擬延精於地理工程之人前往勘明冉行定奪 
[荆江水勢]  
　　沙市采訪友人云荆江每逢夏秋兩汛往往湍急非常至仲冬時水退沙平居人可慶安堵而輪舟來往每有不能自在流行本月十六日快利輪船抵埠繫纜後隨發小輪船一艘往上游探水歴兩點鐘之久探者適回快利始鼓輪直上 
[漢皋市情]  
　　漢口通鎭生意以冬季爲盛此其常也刻下已届仲冬而各路鄉販尙如晨星之寥落如疋頭廣貨諸店俱冷淡異常因此現錢來　日見其滯而錢盤則有加無已惟上游諸府災荒漸减荒民不若去冬之多此爲差强人意耳 
[錢票止出]  
　　漢口錢店倒閉甚多皆困風聲敗露民人各持錢票兌錢以致被逼而倒嗣諸錢店均有鑒於此概將錢票截止不敢多出免致决裂僨事亦未雨綢繆之計也 
[銀根活動]  
　　漢口訪事友人來函云邇來票號之銀漸覺活動而上海各地現銀間時有匯至是以市面稍覺周轉靈通不似如前之支絀矣 
[縣令被控]  
　　湖南安福縣陳崇初大令蒞任以來政聲卓著兹因川鹽抽捐之故被紳商等聨名具禀在督轅控告不知張香帥將若何批示也俟得細情再行續録 
[展期閱堤]  
　　兩湖總督張香濤制軍曾定於本月十八日赴唐心口勘閱堤工嗣以公牘紛煩尙未勾當就緒特緩行期於十九日卯刻首途司道以下各官咸出城恭送至憲駕何時返斾容再續陳 
[培植楚材]  
　　各有自星沙至漢皋者語諸訪事人曰撫憲陳佑民中丞蒿目時艱日以富强爲急務凡有益於國計民生者無不後先舉行刻已創設時務學堂又出示擬仿湖北武備學堂之制准於明歲開辦按卾中武備學堂自開創以來從學諸生頗堪造就湘省又接踵而起人材薈萃爲國干城其肇基於此乎 
[表彰遺跡]  
　　蕪湖范蠡山南麓卽今山西會館之旁有蕭尺木居士墳焉尺木諱雲從明季諸生入國朝不仕與沈眉生諸遺老爲友工詩善繪負海内重名聖祖仁皇帝嘗以未見江南三布衣爲恨尺木其一也道光時當塗黄左田先生貢其所繪離騷圖於朝天章題咏播爲盛事復搜輯具遺詩收入壹齋集中故老風流至今猶膾炙人口然其墓則斷蔓荒榛迷離一片袁爽秋觀察司榷蕪關公餘訪古剔蘚磨崖始得居士戚串某諸生舊爲先生所立尺木小碑然亦崇封堕落爲牛羊踐踏之塲緬想昔賢殊深感慨兹經觀察面委旌德武解元現帶保衛營饒翼卿守戎督率部勇挑土培築並於墳之四圍建築短垣以免外人侵佔並聞觀察已爲居士撰墓誌表行卽冶金伐石樹諸神道使老輩典型與山川同其照耀以視昔人修眞娘墓作蘇小墳徒供文人遊咏者其功相去爲何如耶 
[知幾免禍]  
　　邇來粤垣盜賊披猖無分水陸横行無忌行旅居民稍或不愼卽遭荼毒傳聞有某向在稅關充當司事而梅妻鶴子寄寓城南每日自公退食皆乘長行艇而歸習以爲常了無他異前月某日偶因公務怱忙至鐘鳴五點方詠歸歟而長行艇已由同事乘去甲歸心似箭急何能擇卽雇沙艇言歸艇内舟子三人皆年壯力强甲方喜雇用得人行程可期迅速詎中途舟人棹向海心甲方狐疑復聞一人問曰今夜再劏鷄否二伴答以聽從其便甲經歴江湖頗諳緑林隱語知爲萑苻中人欲將不利於已回顧夜色迷離雲水蒼茫杳無行舟甲冒爲同道與若輩談笑風生隨謂今夜煩勞諒未晚膳囊中自有莫漫愁沽於是解囊傾出洋蚨十餘翼置於艙板三人齊聲答以夜膳多時何敢叨領厚惠甲囅然曰同屬弟兄義托手足區區微貲何必介意三人低聲相酌旣而謂中曰適因打棍欲往掘銀旣蒙大義卽當拜領容日厚謝甲謙詞回答言談間偶拂落一元甲俯首檢拾則見首級三顆尙帶血痕在於艙底甲心益慌强作歡容與之縱談互告姓名隨問三首何來榜人答以係亞姑所付甲知係線人被其挾嫌殺害三人旋問甲居址甲以實告一人卽忿然曰君鄰某輿夫欲害吾黨我輩行將殺之以儆效尤甲素與輿夫認識知其母老子幼心生憐憫卽向央求謂輿夫與有戚誼家貧親老懇留餘生俾免人亡家散若卽答曰卽慕君義氣不置之死地亦必予以重傷方知我輩手叚言未已舟卽抵岸甲急回家轉思虎口餘生毛骨悚立乃僅越二日卽聞輿夫夜出如厠被人刃傷其手血流仆地旋因傷重云亡不知兇手何人所仇何事甲聞而愈駭約逾旬日僕婦登瓦面晒晾衣物見晒棚上有二紙盒如餅店所裝以手撫之甚重揭視乃洋銀一包奔報主婦取而視之内有洋鷹六十餘頭紅柬一紙寫列十餘人姓名具道拜謝之意婦怪甚俟甲歸視之則舟子三人姓名具在方知當時傾囊與銀伊言因急需暫受後富厚酬果不誣也甲由是心搖搖如懸旌思遷居以避禍噫省會重地而强徒恣肆若此兵勇差役果所司何事歟錄循環報 
[斷橋雪意]  
　　杭州采訪友人云本年入冬以後天氣晴和至本月十七夜峭寒驟至次日缸中已結冰花十九日忽又稍暖二十日同雲一色細雨廉纖至黄昏時微見雪花飛舞迨鼉更幾轉疾風怒號翌日晨起視之又見陽光普照瑞雪之降未卜何時也 
[浙省官塲紀事]  
　　杭州采訪友人云前署烏程縣龔稼生明府廷玉於上月某日交卸篆務後卽赴府治會算交代事宜尙欠解匠糧南米等項現由藩司札委趙大令長保前往催提○硤石厘局總辨現當瓜代之期局憲札委候補府邵太守秉涇接辦太守奉札後卽日禀辭赴局任事○仁錢兩邑尊徵收冬漕擇吉本月十六日開倉届期帶同糧書差役赴倉點卯然後開斛循向章也 
 
 

Page 3

 
 
[鄂省官場紀事]  
　　湖北采訪友人云漢口會審所需人孔亟監督江漢關道瞿賡甫觀察遴選候補府經歴汪信齋叅軍汝傑辦理業已札飭到差矣○年關伊邇宵小叢生襄河上下游時出刼物殺人之案行旅受害幾於裹足不前漢陽府余堯衢太守引以爲憂爰委錢二尹國煥前往巡查以佐哨船之所不及似此嚴加防範彼愍不畏法者或可匿跡銷聲矣 
[淞口傳聞]  
　　兩禮拜前本邑傳聞吳淞自强軍營所延德人將逐一辭歇本館恐係謡言無據未敢登入報章至昨日德人多有由吳淞至申報寓密采里客館者若是則此說已信而有徵矣 
[擇吉鶯遷]  
　　蘇松太兵備道蔡和甫觀察蒞任後暫就滬北洋務局辦公昨日聞道署中人述及觀察已定於十二月初九日鶯遷入署矣 
[縣試正案]  
　　上海縣黄大令考試文童迭登前報昨日將三覆案發出聽候申送府憲示期考試今將前列二十名照録左方謝永沂黄炎培劉瀛葛尙迪潘如樑張秀峯夏廷棟陳師咸倪道原王樹功周鴻銘許繼光胡宗緩徐琳張汝鑫范熙祥李景星曹永泰秦錫芝任晉康康寳晉曾澤民趙澄潤何鈺尤彭熙 
[决囚餘話]  
　　本月二十七之晚上海縣黄愛棠大令會同城守營千總張縵雲千戎處决三林塘謀斃親夫之淫婦吳沈氏姦夫陸阿大帮兇胡阿東等男婦三犯當由獄提出擁至大堂綑綁之時人多站立堂右錢糧櫃上閒觀以致櫃忽坍倒觀看者從高墜下或失去鞋帽或拉破衣衫喊哭之聲聞於遠近道前街某烟館執役人朱某被人踐踏致受重傷旋以小洋銀三角雇人舁之回家又有營兵某甲在法塲彈壓閒人黑暗中悮觸同營某親兵所執尖刀頭傷及面部血流如注滚仆塵埃中後經同伴舁送歸家延醫敷療 
[錯疑走水]  
　　滬城虹橋南首小白栅左近人袁某垂暮年華素無恒業邇者忽患時症醫者術窮延至前日晚間溘然而逝家人循俗例焚化衣服冥鏹炎炎之燄天半通紅附近人家疑有走水情事急提清泉而至直叩其扉家人告以緣由始各轉憂爲喜 
[傳訊屋主]  
　　騙子金裕堂借縣署購買衣服爲名向小東門内仁泰衣莊騙取皮衣六件後經莊夥夏寳慶尋獲送縣訊供前報已録登讞語矣前日差役奉黄大令諭赴西門外文元坊將金之屋主何建卿傳案大令飭小心看管聽候訊供 
[出洋了事]  
　　陳喜仔在南市王家碼頭開設薙髮店雇夥小楊州因用空工資當卽辭歇惟將鋪蓋扣留前日之晚小楊州挽令同夥將鋪蓋從樓窓擲下不意爲陳撞見立將小楊州扭住毆打以致略受微傷意欲控官訊斷後經魯仲連其人出爲介紹令陳給洋一枚與夥醫傷其爭遂息 
[各有不是]  
　　崇明人王阿福僑居南市大南門外馬路橋左近以拉東洋車度日前晚九點鐘時拉車至老白渡地方偶爾不愼撞張阿慶之身衣裾之上遍染污泥土與負荆張不之理矢口謾詈呶呶不休因此扭作一團各不肯下時有劉寄常者在旁多事擊破王之頭顱血液淋漓流及衣袂兩造遂各扭至十六鋪巡防中局請究潘仲泉二尹因冬至令節令暫押候訊 
[私售祖墳]  
　　虹口頭圖嚴氏祖墳歴數世矣邇者族中無賴嚴正陽見地價飛漲遂串同地保嚴子勤永遠租與某洋商執業昨爲嚴吳氏所知奔往圓通寺巡防局喊控局員李蘭史二尹准辭立飭局差張升拘拿子勤正暘以便訊辦 
[控捕追銀]  
　　永興洋行主罷倫投該管法領事署控住居美界之華人顧某定貨已出延不交銀捕頭飭傳顧某到案訊問 
[累及保人]  
　　法大馬路已閉錦源錢莊主楊春甫卽楊四因出莊票二萬餘元届期票根不付以致轉運不靈潛行倒閉有某姓貼現至一千六百餘元事後扭送捕房楊先付現洋六百元其餘倩大興茶食店主人銀並保出外理處復自投公堂遞禀請追各票根到堂料理大令以爲數甚鉅著交的實保人楊仍倩大興店主擔保詎前晚十一點鐘挈眷潛逃至虹口附元和輪船擬回金陵故里事爲某姓知悉立卽報知捕房飭探帶同原告至元和輪船搜查奈爲時已晚急欲啓輪僅將傭婦一名及衣包一個拘回捕房翌日傳到保人大興店主與該傭婦一并押候解送公堂訊究並聞楊四臨行時因小東門開花烟館之陳四老欠欵未還將烟妓二中拔去同時逃逸 
[又被脫逃]  
　　法界德大錢莊係馬德芳所開因出莊票四萬餘圓潛行逃逸前日忽來滬上寓英界連陞客棧據稱與某大僚公子結識現經浙江撫憲賞給五品功牌命帶砲船行將到差任事事爲捕房所聞以其欠債不理反敢招摇立飭包探嚴頌眉帶領通班探夥密往拘拿詎馬已聞風逃逸僅將知風報信之陳子山卽小蓬頭帶回捕房押候堂期解訊 
[自作之孽]  
　　有混名半條命者不知其姓氏浙江甯波府人也僑居滬南行仁弄内向在招商局做麻袋生意之某甲處帮夥素有登徒子癖年逾不惑而此志不衰久染烟花遂攖惡疾遍身膿血幾無人形同類輩見此情狀咸有厭棄之心甲亦將其辭歇無資餬口困苦更不可言乃愈思愈忿前日在家中乘人不覺潛購阿芙蓉膏一盞私自吞服至夜半毒發呻吟牀第哀號逾時一縷幽魂竟向枉死城中而去昨由屍屬聞耗來滬意欲向甲饒舌而甲恐被累已先避匿無蹤因卽訴知十六鋪地甲不知如何動靜說者謂半條命之死自作之孽與甲何尤彼縱情花柳者正可以此爲龜鑑 
[持刃逞兇]  
　　蘇人姚阿春以整容爲業近因貼票糾會略有積蓄日前有某錢莊期票洋五百元貼與姚雨華之兄後姚倩洋人克物向之索回原洋　春答以此事已向雨華之兄說明十一月二十還洋二百五十元至正月二十還清爾何得藉洋人之勢前來强逼争閙之下互相扭毆阿春卽順手取桌上所放之菜刀與克物爲難克物見勢不佳飛步逃逸阿春在後窮追至六馬路格致書院前經巡街華捕拘獲解送英界公堂請究克物投案請爲究辦姚雨華亦請追洋提阿春問之供已與雨華之兄說明了結求鑒張賡三直剌以不應逞兇本當重辦姑著交保將票洋了理後再核 
[中篝之言]  
　　湖北人吳菊明素行無賴妻陳氏在某繅絲廠工作吳時仰給之而又不時向索取烟賭之費偶拂其意毆打隨之氏雖怨命之不猶而亦無法可治前日之晚吳施施從外來又向其妻索洋二元氏無以應由是大觸其怒隨取得切采刀將氏亂砍鄰婦周陳氏竭力解勸氏已頭額手臂均受傷痕後由六十六號印度捕見之將吳拘入捕房於昨晨解送英界公堂請究吳陳氏帶傷痕投案申訴前情周陳氏亦蒲伏案前供稱目擊質之吴供湖北人妻子不安於室醜聲外播自覺無顔昨見家中有男人出外訓斥之下恃蠻不伏一時氣憤故取菜刀恐嚇之不敢行兇求爲明鑒張賡三直剌著押候函送上海縣辦理 
[補正]  
　　昨報所登英京電語中有臣赴中華當謹遵我皇上帝之諭句及印後閱之不知因何已遺去帝字致與下文古者惟獨一無二之眞宰得稱上帝意義不符且眞宰亦悮作直宰恐閱者疑譯人文理不明爰亟補正於此 
[接錄試辦醫學會簡明章程]  
　　一凡願入會者須本人自書姓名年籍居址送至本會俟送呈總董閱過然後入册登報一凡入會者須量力捐助購置書籍等一切經費於報名時先行交出隨由經理發給收條及取書問病憑單各一紙一入會之友無論家人本人如患疾病均可到會中詢問遠處須開明病源詳細函告當由醫師或經理分别作覆如須邀往診視亦可一凡遠處入會者書籍覓寄旣難又不能尅日 [ 
 
 

Page 4

 
 
繳到須本人自覓妥友代寄郵費自理一凡官長紳富或捐書籍公同估見或捐銀錢在二十元以上者卽不願入會亦准借閱本會書籍一學術非詳辨不明見聞非互證　廣醫道亦然開辦之後每月朔望爲會友會集之期凡本地業醫者亦可入會講究如有論箸或辨時症或攷藥性切實不膚者刊入報章以資新解右入會六條○一凡事創始首貴得人經理克善事乃有濟醫道渺茫易於蒙混因循粉飾難期實效宜擇素望公正實事求是喜講醫道者二人爲總董再公舉總理一人協理二人凡會中撰述及銀錢出入等事皆由總理管理凡會中書籍及一切雜務皆由協理管理總董則專司其成凡會中應辦之事由總董曾同總理協理公同商議後宣告大衆舉辦如有不合衆情之處儘可据理辨駁但不得叅以私見總董總理均不支薪水惟日後事務若繁酌給轎馬費届時另議妥章右舉董事經理一條○一以上各項統計經費亦復不貲現在時勢籌欵實難全賴各處樂善紳董不分畛域隨力佽助書籍儀器先擇要者餘俟陸續添補如此則有基可憑易於集事收納捐欵及開支各項每届年終刊布清册附報章後以昭徵信一會中講堂及藏書器之所必不可無惟今當創始之時尙無此項經費擬於租界中暫租寛敞房屋作爲學會公所一本會初創集欵不多僅敷購買切實有用之書及請醫師出醫報等事若廣延教習招選學生設門診備藥料等事均屬未逞俟辦理經年衆論允恊冉當設法擴充其目下一切浮費力圖蠲除以節經費一此係試辦草創章程取其大意至會中辦事詳細章程等俟開辦後更由總董及入會諸君妥立細章右籌經費四條 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京] [  申報館人啓]  
　　本館京報悉照邸抄原本赶緊排印並不抽去各摺以省紙幅且　　　登免　　之　凡在官　　所深倫現在格外　　　人皆先覩爲快閱者鑒之 
[送禮]  
　　福州采訪友人云閩中某大憲適有喜慶事屬僚擬公獻多儀浼候補典史張秋田少尉爲之置辦少　逆知某憲素以清廉自命　　　　　　　收因僅虚開禮單親率長班詣轅交門丁呈送門丁執單在手詢以各物何在長班瞠　不能對少尉卽婉告之曰現在外邊　　　　來請大爺過目也門丁知其讆言也索之堅少尉無　袖出兼金餽之冀有以箝其口門丁固夙與少尉不相能得金卽據情入　　　勃然大怒以礙於少尉之面僅將長班發縣薄懲　而少尉已置身無地矣長班更　抑難仲矣謂非官塲之笑柄而何 
[白鴿羣飛]  
　　廣州采訪友人云　　　　　閭閻爲患實非淺鮮日前由某勇　　　目送官究懲方謂此風可以息矣不料辦者自　開者自開近日南岸大屋中　　　　　　金公然開設銀錢出入每日約　　　百兩何地方官置若罔聞耶 
[釁起鬩墻]  
　　宜昌訪事友來函云某　　　　　　年昆季二人向尙和洽某日　　母　　設筵欵客不知何故然釁起鬩牆幸得衆客極力勸阻始得言歸於好方鞠　　　　　操同室之戈是亦可異也已　 
[彝陵雜俎]  
　　宜昌訪事人云十四日午刻　　　更夫在街鳴鑼喊呌據云有女　　口年十二三歲身穿藍布襖紅　自早出門卽無蹤跡不知被匪人拐逃抑或走失不知　　　合　否也○宜郡所備水　　多城内外不過三五架每月各　　　民皆抽有經費積存今冬幸平安無事南門外爲首之　　　普慶戲班在漢景旁廟演　　神聞　後將爲定例也○某甲者在　何處人由監生捐納在四川候補知縣九月杪坐船赴川不料行至歸巴交界江面失事　　盡失所幸文憑在身然川資無著現　留落某棧内進退兩難行路之難宦途之苦可謂兼受之矣 
[禾中人語]  
　　嘉興訪事人云新塍鎭到有男女老幼難民百名口聚集鎭中以及近鄉挨戶乞米索錢聞尙安分守法故未來城禀報○近日各貨昻貴不堪米價飛漲冬白米每石　至五元糙米四元二三角鮮肉　售每斤九十六今須一百六十文其餘油柴等物無一不貴者朝升夕合皆不堪其苦已 
[女工閙廠]  
　　瑞綸絲廠設在本邑裏虹口用浙江紹興府屬某邑人爲司事　有江北某　女工彩貞漫不留神致繅出之絲粗細不一廠中人向之申斥以致互毆至放工時彩貞啼　而回誘知父母言被廠中人將衣脫去　鐵桿亂擊失去頭上釵環並牽涉借銀不遂等情女父母聽女一面之詞奔至廠中向沈　理論以其女無故受辱　不干休擾擾紛紛未知若何了結也 
[事起一錢]  
　　溧水縣人周川扣向在南市王家嘴角開設老虎竃茶肆前　　　近餅攤上　徒携一銅壺往買開水子以青蚨一文夥友某甲已丢入錢筒内不料忽然忘却又向索錢以致彼此爭論稱　　　　主聞知前往詢知原委以一錢之事甚細何必如此饒舌詎周大肆咆哮竟以老拳奉敬以其蠻横異常遂不與較不意周　　　　所知十六鋪地中請爲評理不知若何了結也 
[渭陽誼絶]  
　　吳正洪投上海縣署控外甥蔣濟川串通　　地保吳桂仁　　　　等捕縣主黄愛棠大令飭提至案前晚倩帮審委員蔣壽林剌史研訊吳訴稱小的原籍浙江紹興府餘　縣夙在治下　　　　接胞姊來函囑向蔣取洋銀寄回日用小的以蔣現在招商局執事略有積儲因於日前至其家索取洋銀　忍誣指小的拆　　　通英　　以私刑並用木鍺梏小的之手爰奔至巡防局控陳局員老爺提訊之餘斷令蔣以洋二十圓　　遮羞之禮小的不允是以來案具控叩乞究懲蔣供稱小的年三十有三家住治下西門外自幼嗣於伯父爲子是日母舅飲酒　多至小的家中滋閙並用刀自　　　幸經鄰人奪下得免於禍後由巡局老爺斷令小的給伊洋二十圓不料其復來案控告吳　禀稱小的並未得蔣之賄亦無　　私刑情事祗求大老爺開恩剌史駁詰再三吳蔣竟呶呶爭執剌史大怒謂蔣曰公堂之上爾敢如此其平日之目無尊長可想而知本當重笞今姑寛宥著給爾母舅洋銀一百圓限一禮拜内繳案兩造均唯唯遵奪剌史著　結呈案復以吳保妄作妄爲人加申斥 
[寛免棧主]  
　　前晚三鼓後十六鋪巡防北局委員　聘俟二尹帶領勇甲捕役人等往各處查夜比至洽興街裕森泰客棧門首命停輿叩門入内諭傳棧主將循環簿呈閱復命檢點人數與簿不符乃將簿上未載之甲乙兩人提出研詰甲等同供均係浦東人來滬時已經深夜就棧借宿並非歹人二尹命各責一百板驅逐出境棧主申斥數語　寛免責 
[拆梢宜懲]  
　　流氓奚阿松專以拆梢爲事昨又冒充包探向俞三元詐洋十元事後包探張阿五所悉將奚拘送英界公堂請究俞投案訴稱與奚素未謀面昨忽自稱捕房包探向小的勒索洋元今旣獲案求恩究治　供　含糊一味抵賴張賡三直剌判責五百板枷號七天期滿管押三月 
[强姦受責]  
　　錢阿二流氓也向在楊樹捕一帶逞兇肆横妄作妄爲前晚有紗廠女工張詳氏在街購物室内無人錢知之卽乘氏未回掩入臥房上牀安睡比氏解衣就寢　　　起求歡氏芳心驚碎堅拒不從錢竟欲用强以暢其欲正在吵閙之際適氏夫張石郎回家帮同扭送捕房由包探金阿三查　屬實於昨晨解送英界公堂請判張石郎偕　許氏申訴前情錢阿二供江北人張許氏舊欠小的錢文因向索取不料誣指强姦　　　剪去許多求爲明察張賡三直剌商之慈　譯以錢强姦可惡判責五百板枷號一月游街示衆 
[英界公堂瑣案]  
　　鎭江人陳如山前因犯竊　　回籍今又潛蹤來滬被包探傅阿金察知拘案請究陳供因事至滬不敢逗留叩求明鑒張直剌判責一百板仍行遞籍○包探陳阿九禀稱衛阿桂非在麥邊洋行意　行竊拘案請究麥邊洋行遣人投案請辦衛供寗波人圖竊該死惟求恩宥直剌判責二百板管押一月期滿遞籍　包探秦少　　周阿東至案禀稱此人竊取吳阿根家水烟袋一枝送請訊究吳投案領贓周供認行竊求恩寛宥直剌判責一百板贓給還失主 
[美界捕房紀事]  
　　昨晨賊犯李阿來至揚子路碼頭煤棧内竊煤車夫張永甫見　喝阻李突取木棒向之亂擊以致傷及頭顱後經二百十二號華捕拘入捕房捕頭令押候解送公堂票請訊辦張則送至同仁醫　求醫○昨日浙江寍波府屬某邑人甲王氏向同鄉人邢雨記索取舊欠以致口角互毆經五百八十七號華捕一併拘入捕房捕頭令押　　送公堂禀請訊辦○昨日　犯陳某至揚子路碼頭所泊德興輪船上竊取某客所帶烟槍等物正欲逃逸被程包探所見拘入捕房捕頭令押候解送公堂禀請訊辦 
 
 

Page 10

 
 
   
 
 

Page 11

 
 
[光緒二十三年十一月十八日京報全錄]  
　　宫門抄○諭旨兩道錄　○將軍依奏爲邊要知府因地擇人前補之員班欠稍有未符籲恩仍准酌補摺○兼川督恭奏爲川省　　　丁緣由片○戶部麟奏爲更替兩翼秋差奏聞請旨摺○兼府尹依奏爲揀員請補知縣摺○十八日戶部通政司詹事府廂黄旗值　無引見○克公明桂各假滿請安○　中堂等覆勘試卷覆命○榮中堂等得賞謝恩○閩浙叅將鍾啓謝恩○善耆請假十日○召　軍機溥良○○奴才依克唐阿跪奏　　　　　因地擇人前補之員班次稍有未符籲恩仍准酌補以重地方恭摺仰祈聖鑒事　照昌圖府知府一缺當錢開震捐離任時經奴才會同　　尹松林於通省實任應升人員内再三遴選並無堪以升補之員雖有候補知府福培名次在先於此缺不甚相宜卽以試用知府陳震奏補奉　　　　經奴才查明候補知府班内徐鏡第一員業經捐歸道班呈騐實收其餘在任候補知府之營口同知耆齡年力就衰金州廳同知馬宗武　　　交涉用違其才惟陳震實在人地相需仍請　陳震者理緣由專摺奏覆奉　硃批吏部議奏欽此欽遵在案兹吏部議覆該省知府自接到　　　並未用過候補委用班次所有該將軍奏請以試用知府陳震署理昌　府知府核與定章不符應令另行揀選等因於光緒二十三年九月　　　　　奉旨依議欽此行知前來奴才查試用挿補章程係上年奏定爲疏通試用人員起見非指定試用知府一班而言亦非專爲昌圖　　　　　　吏民之本一經補授不便輕事更動故不得不愼始以圖終變通以盡利前次覆奏原無一毫私意於其間伏念朝廷設官分職各　　　　國家敷政宣猷自以得人爲　故在部臣藏秉銓衡不能不恪守成章以杜循情薦舉爲人擇缺之弊而在疆臣身膺重寄又不能不體　　　情形遴選人才賢否以收指臂　　二者相　而實相與有成今昌圖府缺自同江河稅委員會徵以來已覺萬分疲難無缺分肥瘠之可言　　　府一班如馬宗武才能魯爲　才所保薦與陳震不過因勞績得保亦無私意愛憎之有别徇情之舉奴才可自信其必無此次部議如因奉　試用人員無缺可補前奏實　　例奴才何敢再三爭執以自取咎戾現旣有挿補章程而所爭祗此班次先後之間仍令奴才另揀則前奏已將候補一班不甚相宜之處逐　聲叙奴才實未敢拘守成例貽悮地方况挿補新章由外奏准究與定例不同候補試用旣准相閒輪用則用過試用以後再用候補一轉移間　人材並無妨礙而於地方實有裨益合無仰懇天恩俯念邊缺情形與内省不同揀員非易特准將昌圖府知府一缺仍以試用知府陳震署理俾資整頓奴才受恩深重具有天良苟於用事心所未安斷不敢引避嫌疑自甘緘默所有邊要府缺仍請爲地擇人以前補之員署理緣由除咨部查照外理合恭摺具陳伏乞皇上聖鑒訓示謹奏奉硃批吏部議奏欽此○○恭壽片再光緒二十三年三月十八日承准軍機大臣字寄光緒二十三年三月初四日奉上諭戶部奏冗兵耗財過鉅亟宜大加裁汰一摺著將將軍督撫等　察情形奏明辦理等因欽此並抄戶部原奏一紙到川當經前督臣鹿傳霖會同督飭籌餉局司道等酌核籌議因川省情形迥異别省將碍難　　實情於本年四月二十一日詳細會同具奏並請將制兵聲請略仿山東額裁五成章程除先後已裁二成外請自今年爲始分作六年陸　再裁三成以足五成爲止一面分行各營遵辦去後旋據各營紛紛禀稱奉到章程飭令分作六年再裁三成以足五成爲止查川省幅遼闊逼近夷疆汛地分防處　　關緊要又有台藏換防兵丁輪替往來需用二千餘名之多此二千餘名兵丁卽不在分守汛地之列上年兩次裁减二成已覺各處要　　　　撥若俟六年後裁足五成之數更無法布置深恐貽誤大局不得不預先陳明然當此償欵緊迫之時自應激發大良力圖報効旣有奏　　　　敢再請少裁兵額惟查二十一年第二次裁减一成係以實存之兵遞减今若援照二十一年成案以實存之兵遞减則所裁兵額少覺寛餘略可從容分布前任總督具奏時未經明晰聲叙統以原額五成計算裁額較名爲時過驟辦理殊形棘手懇請設法變通　照二十一年遞減辦法等情前來經臣會同署提督臣夏毓秀曁藩司裕長再三籌酌當此國家經費支絀之時不能不於萬難措手之中力　節流之計然川省情形與腹地各省不同防營練勇本屬無多平日邊防汛地以及臺藏換防要差全賴緑營兵丁應差防衛因地制宜總期　適於用不合虚糜餉糈方爲盡善前督臣所奏分作六年再裁减三成以足五成爲止未經聲叙照二十一年成案以實存兵額遞减爲數箱多　致各營裁汰掣肘紛紛禀請變通臣悉心體察洵屬實在情形合無仰懇天恩俯准邊省重地准照二十一年遞减章程核辦庶幾邊防營制深有裨益再查川省邊遠營分距省過遠本年夏間奉文爲時已促難於補裁擬請本年半成旣予裁减明年卽共裁一成以後按年裁减半成均請援照二十一年舊案辦理臣甫經兼篆斷不敢見好營伍委因原辦未協不敢不援案更章以期上下相安無虞掣肘除飭司將明年裁减一成名數及節省餉項造册詳咨　照核實外所有川省變通裁减兵丁緣由謹附片具陳伏乞聖鑒訓示再成都將軍係臣本仟毋庸會銜合併聲明謹奏奉硃批該部知道欽此○○大學士管理戶部事務臣宗室麟書等謹奏爲請旨事光緒二十三年十月十三等日准左　監督溥倫右翼監督載瀛各將　滿期　例豫報前來臣等查得左右兩翼稅差期滿例由臣部將各衙保　人員並八旗内務府俸滿人　職名開列具題恭候欽簡更替近年俱係專摺奏明請旨均蒙特簡大員管理在案今查左翼監督溥倫右翼監督載瀛於光緒二十二年十一月十三日接任起扣至本年十一月十一日止均届一年任滿例應更替理合專摺具奏請旨簡放並將上三届左右兩翼監督各員　寫名單恭呈御覽伏候命不由臣部行文左右兩翼遵照仍俟一年差滿豫期報部奏請更換爲此謹奏請　旨奉旨欽此　　　　　依克唐阿跪奏爲請補中缺知縣以資治理恭摺仰祈聖鑒事竊查康平縣知縣陳善寳升補承德縣京縣知縣具經部核准光緒　十三年九月十九日具奏奉旨依議欽此按五日行文奉天照限一十日减半當以十月十九日接到部文之日作爲開缺日期歸於十月分截缺　　康平縣知縣係繁難中缺前經聲請扣歸外補查奉天省中　知縣輪用至試用班知縣陶應潤補開原縣止此次輪應候補到班兹查　花翎同知銜儘先候補知縣涂景濤年五十歲係湖南長沙縣舉人　保舉儘先選用知縣投効來奉援勦熱河朝陽縣匪徒出力案内保奏光緒　七年　　　二十四日奉旨著賞加同知銜俟留省後歸候補儘先補用並賞戴花翎欽此嗣經前將軍裕祿奏請以原官留於奉天照例補用二十年十一月初三日奉旨著照所請吏部知道欽此給咨赴部遵例補交三班分發銀兩十二月十一日由吏部帶領引見奉旨分發奉天補用知縣涂景濤照例發往欽此在　領照二十二年正月初八日到省派徵昌圖府屬稅因收數加增奏請奬勵十二月二十六日奉上論奉天候補知縣涂景濤著俟補缺後以同知在任候補欽此旋因到省一年期滿加考甄别二十三年二月委署懷仁縣知縣到任八月初一日交卸該員事理通逹才識優長以之請補康平縣知縣洵堪勝任與例亦符合無仰懇天恩俯准卽以儘先候補知縣涂景濤補授康平縣知縣如蒙俞允該員係候補知縣請補知縣銜缺相當毋庸送部引見仍俟試署一年期滿果能稱職再請實授所有請補中缺知縣緣由理合恭摺具奏伏乞皇上聖鑒勅部核議施行也奉天府府尹係奴才兼理毋庸會銜合併聲明謹奏奉硃批吏部議奏欽此 
 
 

Page 12

 
 
[光緒二十三年十一月十九日京報全錄]  
　　宫門抄○諭旨一道錄前○黔撫王奏爲特叅文武不職各員請旨分别降黜摺○浙撫廖奏爲調署道員片○又奏爲調署知縣片○將軍依奏揀員請補要缺同知摺○濟南學政朱奏恭報到任接印日　　浙撫　奏爲浙省起　漕　　來完竣報銷動支經費數目摺○桂撫史奏爲叅劾道員片○十一月十九日禮部宗人府欽天監正黄旗值日無引見○恭王等得賞　恩○李鴻章等同鄉官謝恩○希期阿錢應漙各假滿請安○崇光請假五日○銘公請假十日○内閣呈進勾到本○召見軍機張蔭桓溥頲○○貴州巡撫臣王毓藻跪奏爲特叅文武不職各員請旨分别降黜恭摺仰祈聖鑒事竊維文以撫民武以除暴非釋　無由培元氣非整軍不能懾匪徒黔中地極邊陲尤宜文武得人相助爲理凡庸劣不職之員自應從嚴甄别以勵具餘臣到任後勤見寅僚留　詢　查有思南府知府保謙昏懦無能前署入定府候補知府吳厚恩陳善藩不惜聲明試用通判施澤廣習慣荒唐正安州知州李上珍獨山州知州伍恩桂縱差毒民餘慶縣　縣劉鈞貪黷無厭者荔波縣方村縣丞田書文試用州吏目劉樹謙不知　　　　　　遠營練軍補用副將夏魁元罷軟不振前管帶册亨營練軍補用副將馬定邦師行騷擾以上各員除候補知府吳厚恩陳善　由臣　　回籍外應請旨將思南府知府保謙卽行開缺試用通判施澤廣以縣丞降調正安州知州李上珍獨山州知州伍恩桂署荔波　　　縣丞田書文試用州吏目劉樹謙補用副將夏魁元馬定邦均卽革職以後另有似此庸劣者當隨時糾劾以期吏治澄清戎行整飭地　　　　　　　聖主眷念邊疆之至意所有特叅文武不職各員請旨分别降黜緣由合恭摺具陳伏乞皇上聖鑒再該員等所遺之缺　　　　　　　銓選其餘各缺黔省現有應補人員均請扣留外補合併聲明謹奏奉硃批另有旨欽此○○廖壽豐片再新授温處道　　　　巳到省查温處道缺前已調委正任杭嘉湖道王祖光往署現在杭關新設陳允頣精詳幹練熟悉洋務應卽委署杭嘉湖道員缺以資得力除分飭遵照外謹會同閩浙總督臣邊寳泉附片陳明伏乞聖鑒謹奏奉硃批史部知道欽此○○廖壽豐片再湯溪縣知縣顧鴻烈　　差委所遺員缺應卽遴員調署　　樂清縣知縣何士循堪以調署湯溪縣知縣缺據藩臬兩司會詳請奏前來除檄飭遵照外謹會同閩浙總督臣邊寳泉附片具奏伏乞聖鑒謹奏奉硃批吏部知道欽此○○奴才依克唐阿跪奏爲揀員請補要缺同知以資治理恭摺仰祈聖鑒事竊查鳳皇直隷廢　知徐本愚懇請開缺回籍修墓光緒二十三年九月初十日奉硃批吏部知道欽此按五日行文奉天照限三十日减半計算應以九月三十日作爲　缺日期歸於九月分截缺所遺係衝繁難題調要缺例應在外升調該廳地處邊陲管轄一州兩縣及自　地面刑名錢榖事宜且時有東邊道　審案件政務殷繁非老成練逹之員難期勝任查奉天並無記名分發及卓異應升而現任同知多係　項相同無可揀調自應於應補人員内揀員請補兹查有前任黑龍江呼蘭理事同知俸滿調補奉天撫民同知通判用璧良年六十歲正藍旗滿州松山佐領下由工部筆帖式於光緒十二年五月補授黑龍江呼蘭理事同知十二月十七日到任三年俸滿經奴才前在黑龍江將軍任内遵照奏定章程出具考語給咨送部二十二年十月二十四日由吏部帶領引見奉旨著照例用欽此在部領照二十三年正月十三日到省委　　民廳撫民同知於二月二十四日到任該員老成穩練爲守俱優以之請補鳳皇直隷廳同知洵堪勝任與例亦符合無仰懇天恩俯准卽以撫民同知通判用璧良補授鳳皇直隷廳同知實於地方有裨如蒙俞允該員係應補同知請補同知銜缺相當毋庸送部引見所有揀員請補要缺同知緣由理合恭摺具奏伏乞皇上聖鑒敕部議覆施行再奉天府府尹係奴才兼署毋庸列銜合併聲明謹奏奉硃批吏部議奏欽此○○翰林　　　河南學政臣朱福詵跪奏爲恭報微臣到任接印日期叩謝天恩仰祈聖鑒事竊臣蒙恩簡放河南學政跪　聖訓後遵　　　　道於十月二十四日行抵河南省城二十七日准前任學政臣徐繼孺委員將學政關防並書籍文卷齎送前來臣當卽恭設香案望　　　　領任事伏念中州爲文人薈萃之區學政有風教轉移之責如臣檮昧懼弗克勝現通飭各郡赶緊考試以便次第按　臣惟有属遵聖訓悉心校閱嚴密　　溯往昔之淵源求主敬致知之要研近今之時勝爲明體逹用之材以期多士奮興仰副聖主樂育人才之至意所有微臣到任接印日期除照例恭疏具題外理合繕摺叩謝天恩伏乞皇上聖鑒再臣經過畿南各府州縣近時雨澤河匀　　暢茂民情極爲安謐　以上慰宸　合併附陳謹奏奉　硃批知道了欽此○○頭品頂戴浙江巡撫臣廖壽豐跪奏爲浙江省　　二十三年起運二十二年漕曰糧米完竣謹將動支經費數目恭摺抑祈聖鑒事竊查浙江省杭州嘉興湖州三府屬漕曰糧米仍由海運　需水脚運費各欵前經戶部議覆准將漕截等項正耗銀兩儘數動支統計每石不得逾八錢之數按年奏報免其造銷等因欽奉諭旨允准　將士數届給過商船水脚並各局正雜明項數目核實奏報由部核准各在案兹據督糧道鄭嵩齡會同布政使惲祖翼詳稱光緒二十三年起運二十二年分漕曰糧米五十一萬三千九百四十五石零内除由南折價耗剥食等米二千四百二十三石零又商船耗米三萬七千六百二十二石零均不給水脚外實交商　運津米糧十七萬三千八百九十九石零所需商船水脚北河剥價以及津通解給各欵並滬津通三局正雜用　爲數浩繁經該道督飭各局　營照　　成　核實支銷計本届共用庫平銀三十七萬七千六百九十八兩零以起運米數統扣分算每石　　銷庫平銀七錢九分七厘其由津運通一　用欵卽以餘剩曰糧經耗八合漕糧經耗五合折價項下撙節開支自應照章免予報銷又因　　　本歇業倍形困苦經前撫臣　　每石加給水脚銀一錢五分統計本届加給銀七萬一千八十四兩零又天津大沽口岸添設外局一切　　核計不敷前撫臣奏經戶部議覆　石准加銀立分卽以七成津租並行月夫等欵湊濟核計本届應銷銀二萬三千六百九十四兩　　　　剥船苦累弊竇叢生奏奉諭旨　同治十一年爲始無論正供　備每剥運洪斛米一百石加給剥價銀五兩本届起運漕糧除商耗　　　　　　剥價外實運通壩漕糧米四十四萬二千六百五十石零洪斛米三十五萬四千一百廿石零每百石加給剥價京平銀五兩共　　　　銀一萬六千六百四十三兩零仍請照案在於扣存　丁津柤行月等項欵内動支所有加給水脚續增經費並加增剥價等欵均係　　　給不在奏定八錢數内自應按數造報並據聲稱本届　商輪船承運　　正耗米三十萬一千八百四十四石零每石核減銀一錢五分　　　省銀四萬五千二百七十六兩零又寗沙船承運漕船正耗米一十七萬一千五十　石零每石核減修船銀一錢共計節省銀一　　千二百五兩零又商輪各船承運漕糧每石扣存三分水脚共計節省銀一萬四千二百一十六兩零三共節省銀七萬六千六百九十九兩　　遵部議劃留抵解洋欵等情詳請具奏前來臣覆核　異除批飭　加給各欵分晰　報外理合恭摺具奏伏乞皇上聖鑒　　查照施行謹奏奉硃批戶部知道欽此○○史念祖片再廣西試用道謝光綺貌似有　居心巧詐於省城私置房産多處招摇唆事向不安分且曾以私函逹臣並敢自擬劄稿求委要差實屬荒謬異常除將原函稿件存案外相　　旨將試用道謝光　卽行革職並驅逐回籍不准逗留廣西以肅官方是否有當謹附片具陳伏乞聖鑒訓示謹奏奉硃批另有旨 
 
