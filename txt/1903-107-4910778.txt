# 1903 - 107 - 4910778

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大指自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部能行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備　靡遺方今崇尙實學朝野　下　究心經　之務官書卷帙繁重購寘匪易私集事　龐雜抉摘尤難是編總衰諸書采輯精要而芟煩冗每條注明原書出處無敢增易一字讀者執偏見全引端振緒不啻　八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之　略矣外埠各坊均有出售此啓 
[女學堂論]  
　　古者女子有學乎曰有古有女學堂乎曰無女學堂者泰西之法而非中國之所可行也今之論乾曰中國人民四百兆以男女各半計之則女子爲二百兆此二百兆之女子其秉性聰慧而又處境豐厚者則吟弄風月嘲謔花枊戚族姻婭以才女目之而於古人之所謂婦德婦言婦容婦功固退讓未遑也下焉者更以愚蠢之性情處頽敗之習俗但知閉置深閨之内而於開通智識增廣見聞之事槪乎未知是以陰教不修旣不能相夫又不能教子坐是國日以弱家日以貧欲矯其弊宜仿泰西諸國廣設女學堂家有女子者悉令入堂肄業或習中學或習　文或習書或習算或以音樂和其性情或以體操强其筋骨俾中國婦女皆從事亽學問之中不復如從前之拘攣昏惰强國益家悉基於此嗚呼斯言也殆所謂知其一而不知其二者哉蓋泰西之爲國也地廣而民鮮一切工商之事男子不足則以女子佐之故西國婦女有入工廠者有業醫生者有爲教習　旣欲爲謀取衣食之計則於男子所有之學問亦必同深研究而其風俗於男女嫌疑之際不甚講求故能耦居無猜各盡其職今中國之教男正位乎外女正位乎内别鎌明微不窜稍有紊越使一旦遽從西國之俗婦女皆出外就學姑無論其學之未必成也卽成矣而所謂酒食之議浣　之役一毁瑣屑應爲之事試問將委之何人豈女子皆令其奮發有爲而男子反使之躬親瑣務乎有以知其必不能矣且不觀今日各處所立女學堂乎其堂以丙教法若何章程若何姑不具論第觀通衢大道之間有鼻架金鏡足登皮靴者衆人耳而目之曰此某堂之女學生也有手携革囊身衣異服者途人聚而觀之曰此某學堂之女監院也尤可異者嘗見有某學堂之男教習面則傅粉身則薰香短髮覆額衣履奢華試問其是何居心而必修容飾貎若此至若留學東　之某女學生聞因與某姓少年教習有暗昧事至爲堂中所逐事雖未必可憑然藉藉人言豈盡無因而至吾不解世之有妻女者果何爲必欲使之遊學他鄉以成此不中不西不男不女之習俗哉噫異矣然則爲之奈何曰惟有仍以中國古時之女學教之而已考之禮經云祖廟未毁教於公宫祖廟旣毁教於宗室而内則一篇於家庭瑣事訓之尤詳他若詩有言告師氏之文傳有必待傅姆之訓可知古昔盛時婦人女子固莫不有學俾得和順其性情嫻習其容止循循於禮教之内而不敢蹈輕薄囂張之風夫如是故能上可相夫下可敎子風俗純美不致爲識者所譏今縱不能比隆古昔竊謂宜仿其意凡有力之家自延年高有德之婦女爲之師俾女子略識粗淺之文義易習之算術而於酒漿縫紉一切居家必需之事尤悉心教導使之優柔饜飫而無隕越之愆凡從前批風抺月之澆風與近日蕩檢踰閑之惡習一律改革務絶根株准此行之庶閨閣中有完人而風俗不至日趨敗壞乎世有明達之君子倘此採此芻言廣爲傳告則誠閭閻之幸若視爲迂闊鄙爲迂墟則僕亦直受不辭决不願與之深辯也 
[本館接奉電音]  
　　昨日午前京師飛電傳來上諭四道旨一道敬謹譯登○三月二十五日行在内閣抄奉上諭從來立國之道端在理財用人方今時局艱難財用匱乏國與民交受其病是非通盤等畫因時制宜安望財政日有起色著派慶親王奕劻瞿鴻禨會同户部認眞整頓將一切應辦事宜悉心經理卽如各省所用銀錢式樣各殊平色不一最爲商民之累自應明定畫一銀式於京師設立鑄造銀錢總廠俟新式銀錢鑄成足敷頒行後所有完納錢糧關稅釐捐一切公欵均專用此項銀錢使補平申水等弊掃除凈盡部庫省庫收發務歸一律不准巧立名目稍涉紛歧其應如何妥定　程著即詳晣核議分别等第請旨遵行總之此舉爲國家要政上下交益該王大臣等所當力任勞怨堅　不搖務令圜法整齊推行盡利用副朝廷通變宜民之至意欽此同日奉上諭南苑苑丞五員著各賞大卷五絲縀一　苑副四員著各賞小卷線縐一件署苑副六員著各賞小卷五絲縀一件欽此同奉上諭管理奉宸苑事務慶親王奕劻總管内務府大臣世續乾　門侍衛奉宸苑卿訥欽泰奉宸苑　景恩署南苑郎中承慧預備南苑　處行走差務一切妥協奕劻世續訥欽泰景恩均著賞加一級承慧著賞給小卷江綢袍褂一套並賞給紀錄一次欽此同日奉上諭通商惠工爲古今經國之要政自積習相沿視工商爲末務國計民生日益貧弱未始不因乎此亟應變通盡利加意講求前據政務處議覆載振奏請設商務部業經降旨允准兹著派載振袁世凱伍廷芳先訂商律編爲則例俟商律編成奏定後卽行特簡大員開辦商務部其應如何振興工藝鼓舞商情一切事宜均著載 
 
 

Page 2

 
 
振等悉心妥議請旨施行總期掃除積習聯絡一氣不得有絲毫隔閡致啓弊端保護維持尤應不遺餘力庶幾商務蒸蒸日上阜民財而固邦本有厚望焉欽此同日奉旨南苑團河行宫新宫舊宫之苑户等著加恩賞給一月錢糧浴户等著賞銀一千兩所有賞給銀兩由廣儲司給發欽此○至晚七下鐘時又得京師來電云二十六日奉上諭連恭請慈禧端佑康頤昭豫莊誠壽恭欽獻崇熙皇太后轎曁御營請轎之鑾儀衛校尉著再加恩第名賞給一兩重銀錁一個由廣儲司給發欽此 
[遼事電音]  
　　滿洲撤兵之事日人時刻關心偵探情形必詳且盡兹閱東歴四月十八日某日爲俄人第二次撤兵之期一切舉動甚屬可疑頃得奉天電音謂俄國政府中人已與中國朝廷互相訂約言明撤兵之舉自當實力施行刻下占據奉天之兵已陸續撤去四千名左右所留者惟五六千名而已牛莊已無俄兵而中朝所簡道員尙未由奉天來此是以地方政令尙無從交與華官至於守衛鐵路之俄兵約中並未訂明其數大約俄人無論退師與否總須分出一隊保護來往火車是日又得天津電音譯知奉天所駐俄兵今雖次第撤回依然士氣激昻風雲變色自東歴四月八日起約共撤去三千二百餘名尙有千餘名亦卽附船回國惟餘七八百名之譜須於此間屯駐一禮拜然後全數撤歸頃聞各處俄營已一律空無人蹟經中國改爲官署將次有黄龍旗搖曳空中矣又聞連日所撤俄兵係向求分駐鳳皇城金州蓋平營口遼陽鐵嶺各處者今者俄人方擬叧募華兵卽有匪首林姓者投營自効致遼陽迤東諸地無賴雲集混雜不堪日官聞之令舌人島川氏前往偵察於東歴四月十一日行抵奉天先是十七日有客自中國京師電達日本大旨言本日有俄國步兵五千餘名騎兵一千餘名輜重車六百餘輛由陵街十里河撤退按此種軍士向駐十里河迎水東京城甜水連州通遠鋪鳳皇城諸地兹方羣集九連城附近擇地安營某日直隷總督袁公檄令唐　察紹儀接收東三省電局目下方與俄使互商 
[俄通郵路]  
　　京師友人來電云俄人刻擬由張家口以抵哈布多設局通郵以便傳消遞息并聞此外各地尙須逐漸擴張日來已在以上兩處準備一切矣 
[俄人司榷]  
　　日本某日報登牛莊來電云牛莊關正稅務司本係英人日前量移他往總稅務司遂於各副稅務司中擢某君庖代其人蓋係俄國少年記名在八十一人之後者也 
[英從俄令]  
　　煎報紀英國商人之寄寓庫倫者忽由俄領事諭令迅速他往一事兹得京師來電云英商於此事大爲不服電訴本國使臣旋得英使訓詞令服從俄員命令窺其見蓋不欲因此而開罪俄人也　　 
[日艦巡行]  
　　日本某日報云東歴四月十日日皇大蒐海軍之後諸艦羣集大阪海灣俟二十日舉行博覽會開會典禮時奉迎日皇及后隨由統領日高君督帶出洋巡歴佐世保琉球澎湖然後繞由中國南方各歸軍港　 
[使節啓行]  
　　天津來電云西歴四月二十二號卽華歴三月二十五日振貝子銜命出京由大沽口登長門丸鼓輪赴日本縱觀大坂博覽會以擴見聞偕行諸人計副使那琴軒侍郎外務部瑞左丞良陳左叅議名侃翰林院毓學士隆及候補五品京堂曾京卿廣銓直隷候補道李觀　經林陶觀察大均楊觀察昭來记部郎中張正郎允言户部員外郎瑞副郎豐内務府郎中誠正郎璋外務部員外郎章副郎士荃某省候補知府程太守大徵某省候補通判全通刺森某省候補縣祝大令瀛元候選縣丞祝二尹書元 
[華官游覽]  
　　日本友人來信云中國北洋銀圓局總辦周君學熙官報局總辦張君孝謙洋務局會辦錢君鑅率同隨員傔從十餘人於東歴四月十六日卽華歴三月十九日乘大連丸抵神户舍館旣定卽偕中國領事官某君游覽川崎造船所十七日訪兵庫縣知事隨赴鍾淵紡績廠觀覽一周暇時復訪問神户稅關榷政越日乘火車赴大阪約小住七日以次觀博覽會造幣局製銅廠然後前往西京采風間俗閱二三日詣東京攷求財政商情曁製造各業并擬謁見松方伯爵叩以理財之道聞周君係山東巡撫玉山中丞之第三公子年三十有六豁達大度頗有父風歸期約在華歴五月中旬蓋擬往返五十日左右云 
[環求利益]  
　　韓京友人來信云各國駐韓使臣近日紛紛向韓廷要挾計俄國所求者四一採伐鬱陵島林木二接續俄韓電線三韓政府所聘俄國製造玻璃師須建宅以居之四俄語學校須增聘俄教習一人法國所求者三一索償法商于濟州島民肇亂時所失財產二黄海道教民紛擾一案須將郡吏酌量處罰三更換礦山利權比國要所者二一開採慶尙江原兩道間大白山礦產二請聘用比人一　爲最高顧問官德國所求者三一索償法租界　害之欵二請撤去禁止買賣曹達之令三更換礦山利權美國所求者二一收買美人在漢城所設電氣鐵路二推廣美人所採金礦界址此外如意國所求者爲開採江原道礦山之權中國所求者爲所償建設義州電線之費英國所求者爲撤去禁止買賣曹達之令議償英商于津城韓民肇亂時所失財產開採殷山礦内砂金日本所求爲南鎭浦捕漁之利添聘一　員在稅關司榷詔定加藤增雄爲最高顧問官 
[江寗課吏館春季課題]  
　　漢南北軍論今之律例卽隋唐舊律而增損之已臻美備近年交涉日繁有宜與西律會通者何者宜中何者宜西試詳攷中西律令折衷壹是箸論於篇選舉之制今古不同唐代取士由學館者曰生徒由州縣者曰鄉貢皆升於有司而進退之今議廢鄉會科舉取士悉於學堂與唐之學館略同顧不能黜鄉貢而專取生徒也試博攷古今選舉之法參合中西時勢詳切論之救錢荒策以兩藝爲完卷全作者聽凡在省城候補府廳州縣及佐貳雜職各員無論有差無差一律應考定於本月十八日各開銜名赴課吏館領卷限本月二十三日交卷逾限不收 
[懸首彚街]  
　　姑蘇訪事反人云行劫溧陽縣屬陳姓家刃傷事主之盜犯余某於本月十二日在省正法旋經蘇州府知府向子振太守札委府照磨汪叅軍鳳翱將首級解赴溧陽犯事地方縣竿示衆 
[梟匪殺孩]  
　　蘇州訪事人云邇來蘇屬各鄉梟匪麕集日則支篷聚賭夜則越貨殺人兇惡情形令人髮指上月下旬某夜擁至婁門外跨塘某姓家行刼某姓　無恒產四壁蕭條梟黨遂擄戎九齡幼子而去臨行指謂某曰我輩泊舟某處河中汝欲得此掌中珠當於三日内以番佛一百尊來贖逾限則莫怪咱老子白刃無情也某姓遍告親友　情假貸無奈諸親友類皆兩肩荷一口急切不能如願以償至第四日晨起啓尸而出則血淋淋一物懸諸門外審視之孩首也夫婦二人登時撫膺大慟痛不欲生旋經膽壯者詣某處河畔求取屍身而匪船已不知去向矣某姓係鄉愚不敢赴官衙　控惟人言藉藉此事諒非無因也 
 
 

Page 3

 
 
[吳郡官塲紀事]  
　　姑蘇訪事友人云江蘇候補道王觀察澧龔觀察盛際近奉兩江總督南洋通商大臣魏午帥札委來蘇謁見撫憲恩藝帥禀商機要旋於本月十四日辭回白門○蘇州府向子振太守於本月十四日乘舟赴光福寺舉行春祭典禮十六日返棹○花翎鹽運司銜調補徐州府知府齊太守蘭於本月十六日由江西來蘇詣各憲轅禀到聞不日卽當起節履新 
[松郡官塲紀事]  
　　松江訪事人云江南提標左營守備蘇守戎樹棠因事經李壽亭軍門撤任留轅察看遺缺委本轅巡捕鄭千戎仲安署理○上塘汛某弁因事開缺李壽亭軍門札委東門楊把戎鶴和署理遞遺東門汛缺札委陳把戎敬淮接署○提標中營叅將張華園參戎近奉兩江督憲魏午帥札飭升署江寗城守協所遺中營叅將缺札調掘港營遊擊張冠庭遊戎來松署理大約下月上浣卽可擇吉履新矣○本月某日前署靑浦縣錢大令國選與新任田大令寳榮連鑣到郡詣府署禀到結算交盤隨由府尊許子原太守委華亭縣陳仲陶大令婁縣屈吉士大令監算 
[祭櫃禮成]  
　　昨日爲上海縣開徵上忙錢糧之期清晨縣主汪瑤庭大令在堂上恭設香案遵章行祭櫃禮禮畢卽諭令分設恭　信敏患五櫃以便飭役催科 
[舊令來申]  
　　前代理上海縣藍雲峯明府丁憂回籍刻已服闋到省昨日奉藩憲陸春江方伯委令來申公幹午後乘輿詣道轅謁見蘇松太兵備道袁海觀觀察面陳一切事宜 
[嚴懲兇犯]  
　　本城改過局所押犯人王介堂朱蓮生陸文卿大眼毛毛類皆極惡窮兇絶無人理前晚忽稱失去器物與同號押犯爭閙不休看役勇丁入内喝止均被毆傷迨管所委員李浩然二尹向詰情形大遭辱駡遂於昨晨乘輿至上海縣署面禀緣由縣主汪瑤庭大令立派差役往提若輩見縣差來提遂大肆喧譁揮拳肆擊差懼回署禀陳大令勃然震怒派令通班差役往拘仍無法鎖擊至案大令不得已於午後四點鐘時命駕親往升坐堂皇飭將王帶出訊究之下供稱終日不飽實難忍受大令喝令重笞五百板加釘雙鐐嚴加約束隨將朱蓮生及大眼毛毛帶回署中聽候訊辦 
[巨騙讞詞]  
　　南市恊太號股東陳金波計騙卜文記等二十餘户綢縀雜貨烟葉銀六行七百九十餘兩控經英美租界公廨讞員張柄樞司馬訊明飭押候稽查確實昨晨包探竇如海禀稱小的查得陳另向同益公川土棧賒取川土十箱計銀三千餘兩併欠法租界茂記烟葉銀八百餘兩迨協太倒閉茂記執事人持票向收無著將所存川土兩箱取回昨日知已被控倩人將十送至捕房旣又在同盛土棧查見十兩箱向之盤詰言語支吾兹將運土之小車夫李春元拘獲傳齊同益公同盛等家執事人解案查前日堂訊時陳與庖丁趙旭嵐同供號中各貨被周子英周松亭裝運嘉興等語實係妄供同益公執事人某甲供協太夥周松亭來購川土十箱計銀三千餘兩付給本號期票一紙迨到期向收　經逃逸兹由包探在同盛查獲土兩箱寳昌門前查獲土四箱請追餘土茂記執事人某乙供協太來買烟葉計銀八百餘兩付下本號期票到期向收無著是以將土兩箱取回昨已送入捕房叩求向協太訊追烟葉價陳秋濤供小的在同盛土棧執事此土向恊太買來計銀一千餘兩陳金波供協太尙有股東陳石平周仰亭周江秋現均避匿不出大令商之美總領事署繙譯官白保羅君飭將陳趙押候補拿一干人質訊川土六箱暫存捕房俟結案時傳領 
[瀛西絶技]  
　　泰西馬戯獸戯向以車利尼爲獨出冠時近巳響絶音沈幾若廣設之散矣兹有札得利者頗能步車利尼後塵所教獅象猴猱以及猛虎美狗名馬類皆靈捷善解人意歴試于環毬各國芳名貫耳幾若春雷竿木登塲夫亦具見良工心苦焉兹由美利堅航海來滬獻技於賽馬塲對面戯棚中並添雇海外妙伶飛舞空中瞥如鷹集眩人梨靬豈得專美於前哉本月二十八日爲開演之期花月良宵千金一刻世不之嗜寄之士爲之誦元人破工夫今晚　此來之曲共賞瀛四絶技可也 
[上海縣署瑣案]  
　　雛伶三盞燈卽張春芝誣指劉長慶與伊妻崔氏犯姦致劉懼罪呑烟殞命報經縣主汪瑤庭大令騐明將崔氏發某善堂留養前晚升堂研訊崔氏供小婦人向在天津賣娼後嫁張伶爲妻今來滬上與小姑張氏同居本月十七日因事口角氣忿難平奔至高昌廟附近投河自盡蒙巡防老爺救起派勇送回至劉究竟因何呑烟小婦人實不知悉亦未與劉犯姦大令飭仍發善堂候傳劉家屬及張伶到案訊核○前者衆無賴賽會至張家樓將教堂門窓擊毁報經大令獲到尤炳昌秦銀狗江阿全各犯訊責枷號惟諸姓一犯堅不承招因暫交差看管兹已查得諸確在會中故於前晚帶案復訊諸供小的在鄉業醫素不與聞外事實被挾嫌誣害大令飭收押所中○老虎灶同業諸人公禀劉錦榮等盜賣水爐公所義塚地等情前晚大令升堂研訊原告傅餘慶馮炳榮徐順卿同供小的等同業以溧水人爲多因有貧不能娶死無所歸者以故捐資建立水爐公所資購義塚地四畝迄今已葬八百餘棺忽被傅餘源串同傅人炎等於光緒二十七年將其地永遠租與通和洋行每畝得洋銀三十元先收五百元迨小的等查知著伊付還洋銀伊不依從是以控請訊究傅人炎供故父在日經管公所義塚後田單由故父交小的執管忽被傅餘源私自租與洋人收得洋銀五百元叧買新地槌葬付去一百元除司事各人分用外祇餘一百二十六元與小的對分後知被控卽約同餘源將洋銀繳出田單則檢呈案下趙忠明供傅餘源等私將義塚地永遠出租小的雖爲中人並未分得地價陳宏伯供小的由餘源邀至公所經理帳目餘源出租義塚地後分給小的洋銀十元潘友耀供小的在公所司事分得洋銀八元劉錦榮張如翰同供小的等各分得洋銀十元張某初不承認大令飭掌頰二十下旋向原被諸人諭以刻下洋人已禀明領事照會道憲大人飭追所付洋銀遂飭將趙笞責二百板著與人炎等合繳洋銀五百元歸還洋人聽候禀覆道憲核示 
[浦東總巡局紀事]  
　　前者鷄鴨販户潘四郎投浦東保甲總巡局控流氓吳咸桂趙阿明等人在洋涇鎭攫法洋銀衣服及鷄九十餘頭總巡謝岳松明府飭提同黨吳忠發研訊追出鷄三十六頭旣而又獲同黨湯阿松趙阿明趙介堂吳阿咸研訊之下供稱小的等願如數認賠明府不子深究飭取具切結交人保去○浦東保甲總巡謝明府查得境内天燈垃圾各捐向由爛泥渡巡局經辦兹者奉憲將局遷至陸家嘴距鎭較遠兼顧殊難因飭地保葛月樓循章向鋪户收捐按月彚報由局榜示以昭徵信而免嫌疑 
[上海巡局紀事]  
　　位中堂司事投十六鋪巡防中局報稱昨晚被賊穴壁而入竊去衣物所値不貲局員黄衡堂二尹飭汛捕地甲勘明限期跴緝○汛捕某甲拘獲竊賊張阿三解至十六鋪巡防北局局員陳仲賢二尹研訊之下認竊不諱遂判責二百板驅逐出境原贓暫存局中候失主具領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界停訊]  
　　昨日禮拜四爲法界公廨讞案之期緣讞員孫建臣大令奉蘇松太兵備道袁　觀觀察委赴洋務局公幹飭丁咨照捕房暫停訊案 
[上海總巡局瑣案]  
　　道署譯員朱敬彝函致保甲總巡局内開有管王氏者從中撮合將兪王氏之女金寶賣充使婢議定身價洋銀十五元由兪王氏繕立筆據今忽被伊誘逃　爲提究總巡朱森庭明府查悉兪王氏家住龍華因即函致龍華巡防局員某君解局研訊兪王氏供女兒金寶由管王氏薦至朱家傭工並未賣去今被主人凌虐是心領回管王氏供兪王氏將女兒托小婦人抵與朱家爲婢小婦人只得洋銀一元明府飭掌頰二百下著兪王氏將所得洋銀十五元繳還始准領女○陳秉松扭蕩婦徐金妹至總巡局明府訊究之下陳供小的在江海新關當役前年與徐姘識今伊另與人私時向小的滋閙叩求訊究明府判將徐掌頰八十下陳責手心五十　著給洋銀五元彼皮分開以免爭閙此之謂當官拆姘頭蓋滬諺也 
[馬路工程局瑣案]  
　　信業公所司事老正大致大小永義昶各執事人聨名遞禀馬路工程局聲稱竊業等所雇划船爲客帶裝各處貨物洋銀來滬向泊十六鋪浦濱楊家渡以便起卸不料近有灘提各船排泊是處兼之鹽馬頭一帶建帮杉板船來往如梭動輙碰撞擠軋稍向理論輙遭毆辱甚至泊船無地生業難安環求出示禁止以杜後累等情總辦翁子文太守批飭水巡捕頭陳向榮傳諭管帮人一面出示曉諭各船户務各遵章停泊毋得再有爭執如違提究不貸○前日上海縣署皂役全順卽陳興發因事與曹松濤吳印生李關林朱金貴啓釁互扭至大東門外吊橋堍八十六號巡街捕向之查間突被兇毆隨經二十五及十五兩號巡捕帮同拘入捕房捕頭解至馬路工程局總辦翁子文太守倩襄讞委員黄衡堂二尹研訊曹供小的向在某米行爲夥昨晚十一點鐘時由北市回南行經洽興街吳等指小的爲牌九司務口稱奉上海縣汪大老爺之諭前來拘拿乘間將身畔所藏洋銀攫去七元幸田巡捕前來拘解至案吳供二月之杪曹糾小的至浦東船上賭博暗招牌九司務入局致輸去洋銀一百十八元及金約指銀對時表各一枚事後屢向理説置之不理故倩陳邀同李朱扭伊至縣控請訊追不虞被巡捕攔阻然小的等並未與捕爲難李朱同供小的等駕舟爲業由吳央同扭曹入城陳供伊等在途互扭曾由小的勸阻二尹謂爾等深夜滋事毆及巡捕不安本分可想而知著一併移送上海縣署請縣主汪瑤庭大令訊究○張六桂控徐寶盗賣船隻等情黄二尹研訊之不張供去年九月二十六日徐樹昌與伊孫徐寳向小的借去杉板船嗣向索回竟圖賴去今在馬路中相遇爲特扭請追還徐供小的與張同鄉去年向張借船載物當晚即交還二尹諭令聽候查明核辦不得出外紛爭 
[英美租界公堂瑣案]  
　　包探石金榮解范州桂卽尉阿桂到案禀稱此人前在美總領事署執役乘隙行竊寳嵌之金戒指等物兹由小的拘獲至馬祥源鐘表店吊出原贜送請究辦讞員張柄樞大令商之美總館事署繙譯官白君飭將馬押候交人保出周收禁西獄一年○包探竇如海解洪金山到案禀稱此人將吳金桂之女誘出隨復冐稱係小的夥役向吳勒索洋銀三十元始允將女交還吳一再商懇給以洋銀二十三元仍不交女遂報由小的拘獲送請訊懲大令判責五百板枷示一月期滿之後收禁西獄一年所詐洋銀二十三元給吳具領○包探顧阿六禀稱屈金富竊取倪慶德家東洋畫等物報由小的拘案禀請究懲大令判責四百板荷枷一月期滿之後收禁西獄半年○包探錢盈堂解洪榮生到案禀稱此人將邵王松毆傷故由小的解請訊究大令判罰洋銀兩元給邵爲養傷費 
[法租界捕房紀事]  
　　甲乙二人由江西原籍奉主人之命携匯票銀七百兩來滬購辦製煉樟腦機器後因議價不合乙於前日附安慶輪船遄返回甲旣投報英界捕房稱乙携銀而逸捕頭令某包探帶甲至安慶輪船將乙拘獲搜其身畔匯票尙在遂送入法界捕房捕頭飭交英探帶回乙稱主人命吾等二人來滬購辦機器因不合意是以携票而回並非逃逸捕頭乃命暫行管押聽候解送公堂禀請讞員孫建臣大令核辦○扒手某丙竊取某丁家洋銀一百餘元報捕後昨經包探查獲詰知十六鋪汛捕夥某戊分用洋銀數十元其餘均被同黨散去乃復將戊拘入捕房捕頭令押候堂期解請訊辦 
[美租界捕房紀事]  
　　昨晨偷兒陸阿江不知在何處竊得機器紗若干行經吳淞路包探劉阿炳見其形跡可疑連贜帶入捕房捕頭令押候解送公堂禀請讞員張柄樞司馬訊辦○甬人張阿根在虹中斐倫路第十號洋房某洋人家執役昨晨乘隙入洋人臥房竊取洋銀十元洋人查悉投報捕房捕頭令包探顧福其將張拘獲押候解送公堂禀請懲辦○昨日午前某馬車行馬夫陳福昌駕四輪轎車至漢碧禮路得意加鞭其疾如矢忽將小車夫王阿郎撞仆於地碾傷其面血液淋漓某號巡街華捕見之一并拘入捕房捕頭見王所傷尙輕令陳給以養傷費若干從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
