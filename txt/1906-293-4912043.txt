# 1906 - 293 - 4912043

 

Page 1

 
 
   
 
 

Page 2

 
 
[電傳上諭]  
　　九月初十日奉上諭甘肅鞏昌府知府員所着怡肇補授欽此 
[對於立憲諭旨敬告書業錄圖書月報]  
　　自七月十三日。明降諭旨。宣布立憲。惟以民智未開。未能遽爾實。行。將以視進步之遲速。定期限之遠近。大哉王言。可謂洞悉我國民之程度。社會之現象矣。然說者於此。每滋疑慮。蓋以今日國民程度之幼穉。而欲其於倉卒之間。備立憲國民資格。良非易事。設使有頑固者。藉此沮撓。不將預備之期靡窮。而憲政之實行無日乎。鳴呼。是言也。恕已而責　之言也。不知憲政之行。非無其君是患。而無其民之爲患。非無其英雄是患。而無其常人之爲患。苟人人有立憲國民之資格。不必俟今日固早已立憲矣。若無其資格。雖憲法之條文三頒。恐我國民亦不能享受。適以貽笑柄於天下。畱垢辱於歷史而已。故吾人於立憲一事。不應疑國民之能實行與否。不應問政府實行期限之遲速。應問吾人。預備之如何。美利堅人民。有資格者也。故一戰而共和成。匈牙利人民。有資格者也。故雖爲奥屬而金牛憲章不墜。不然南美之共和。波斯高麗之立憲。試問其現象。曾有絲毫異於專制乎。然則處今之時。我國民捨各隨其業以爲預備。固無他道矣。我書商也。請言書業之預備。 
　　預備之道不一。我同業責所應盡力所能及者有二。一普及。所以播立憲之義於一般國民也。其下手則施於普通敎科及通俗書小說書。一研精。所以儲專門之材料也。其下手則施於專門譯箸。綜此二者。大畧已具。且亦利益所在也。不揣冒昧。聊爲我同業陳之。 
　　立憲之行也。必先有立憲國人格之國民。而人猶璞玉。璞玉之切磋磨琢。胥有待乎工師。亦猶乎人之德性智慧。胥有待乎敎育也。敎育之善惡。又有待夫敎科書。孔子言學禮能立。學詩能言。此敎科書効能之理說也。日本甲午以來。欲與俄相見於疆塲。乃於小學讀本。时及仇俄。卒以致勝。德法欲其民深同袍敵愾之思。國民讀本恒述世仇。以爲薪膽之資。卒以復仇而稱强於地上。此敎科書効能之實證也。况未受國民敎育不知書算者。不得享國民一分子之權利。不知法律大意政治大意者。不能充官吏。然則於小學敎科。以種種方面養成兒童愛國知方之心性。培植兒童處世應用之智識。充我營業之目的。即裨益國民而預備之力盡矣此普及者一也。我國近數百年。因無敎育。致人民無普通智識。夫人知之矣。惟其然也。故無立憲人格之國民。不寕性是。以其無智育也。故愚昧而多阻力。以其無德育也。故驕囂卑鄙而遺人以口實。以其無德智遂無恒產也。故把持肥已之事。遊蕩無業之人恒有所聞。而國民資格以喪。且年齒已邁不復能受。敎育文理不通。不能披覽書報。此種人若不籌一法。使之憬然悟徹。且稍具智識爲我助而不爲我敵。則千百年後。猶不能實行立憲也。曰本明治初年。普通通俗之書報。政治時事之小說。風出泉湧。披靡一時。卒以收維新之効。我國近一二年。小說白話之書。間有作者。然佳構不多。收効尙鮮。竊謂趁此立憲預備之時。從事政治小說之箸譯。科學智識之演俗。以啓迪年齒已長之人。其効益當有甚於今日出一册雜誌。明日譯數册洋裝書也。此普及者又一也　憲法者精深博大之學理。至艱極巨之事業也。研究之者。必萃各家之學說。考各國之成文。夫然後有所措手。學說成文。非我國所固有。必有待乎移譯。此對於外國而研精者一也。立憲者。實事的非具文的也。從事者必悉國民之性情。度國民之智識。調查各地之風俗情狀。夫然後不致削足以就屨。此等事非吾人所素習。且今昔不同。彼此互異。則必從事於敎育財政風俗習慣等調查之統計而後可。此對於本國而研精者又一也。立憲者。非徒具憲法數十百條遂已也。 
 
 

Page 3

 
 
必於政治法律敎育警察交通實業武備等方面。無一不美備而後可。蓋憲法特法律之一種。而法律又特治國者之一法門也。我國今日於此數者。其現象果何如乎。其有待於研究必矣。此對於立憲之。各方面而研精者又一也。 
　　抑尤有進者。右所論列。皆吾業之天職。則不立憲。亦當努力進步。以儲國之實力。非謂立憲而後應如此。不立憲遂不應如此也。嗟乎吾同業不培實力。雖立憲亦不能免亡。飛律賓其往。事也。吾同業雖不能培形式上之實力。而培精神上之實力。固所優爲也。吾同業亦務培精神。上之實力而已。勿戚戚於立憲之不能實行。勿欣欣於立憲之能實行也。蓋精神上之實力培。形式上之事力亦將隨之具。而實力旣培。立憲亦可。不立憲亦可。有實力之民族。决不致滅絶。於天壞間也。若徒慕立憲之美名。不培國民之實力。恐將隨朝鮮波斯俄羅斯之後。徒於世界年鑑上多一立憲國而已。不幸而有此。吾同業雖欲悔之。亦恐無及矣。 
[本館接袁鐵兩帥起節專電初十日午刻到]  
　　保定專電云秋操事畢閱操大臣袁鐵兩帥於初十日晨由彰德起節回京（東） 
[補錄南北軍秋操總方畧]  
　　南軍特别方畧南軍第三軍之任務在速進脅威敵軍之側背以妨害其聚兵並力求參與本戰至衛輝府下車九月初四日宿營於淇縣北方其馬隊宿營於大賚店附近該軍午後八點鐘以前所得之情報如左（一）敵軍約一鎭以上本日午後兩點鐘經磁州南進其馬隊處停止於彰德府附近（二）敵軍另有防營若干數日以來似正在濬縣北方夏莊附近集合（三）我混成第三十一恊有與我軍協力之任務由本軍派遣經曹州本日到滑縣附近明日擬向夏莊前進 
　　北軍特别方畧北軍第四軍有擊退敵軍於黄河以南之任務由保定派至衛輝方向九月初四日薄暮到豐樂鎭及劉家辛莊附近其馬隊宿營於彰德南關　該軍午後八點鐘以前所得之情報如左（一）敵軍約一鎭半在衛輝下車本日向淇縣進發其馬隊停止於大賚店附近（二）另有敵軍兵力未詳之一縱隊經曹州府本日由老牛店止向滑縣前進我防營數日以來聚兵於濬縣北方夏莊附近其兵力已得步隊三千砲十二尊之譜（三）我混成第六協有與我軍恊力之在務由本軍聚兵地派遣沿稦河北岸前進豫定本日可逹大名府附近（合） 
[補錄南北軍在彰德會操紀事]  
　　袁宫保鐵尙書及袁少帥克定京旗陸軍第一鎭統制鳳雨門都護探訪局楊以德觀察並帶暗查五名衛隊一百餘名於八月初三日早由京乘專車至午後五點餘鐘抵彰德府時有秋操及本城各員並警兵等均在火車站迎接隨赴城内行轅 
　　巡警各隊先於八月二十五日至彰德消防隊安置城内鐘鼓樓上因帶有水龍機器二架民人疑懼訛傳係大炮二尊消防隊探知此信特於二十七日在城外護城壕試演水機由城下向城樓打水消防隊兵由城持繩上下俾民人縱觀疑竇始釋二十八日巡警城中佈置崗位二十九日城中各崗安定三十日火車站迎接河南巡撫張安帥並試演接閱兵大臣禮節九月初一日迎接溥將軍毓將軍初二日各崗更加謹愼初三日接閱兵大臣自此之後巡警辦事曰加嚴密城中復經控訪局隊官孫錫年帶兵私訪暗查因此彰德城内晚間路無行人 
　　初二日有各國閱操洋人四十八員内有報館隨閱十餘員均到彰德府時有外賓接待員在車站迎接 
　　中國上海申報館中外日報館派隨觀員李官勤新聞報館派隨觀員袁昌麟天津日日新聞社大公報館派隨觀員王季恒 
　　各省閱操員於初三日已有四百餘員到彰德府（合） 
[英外部再議中國之稅政]  
　　初九日柏林電云英國外部大臣愛華德格雷伯爵復在下議院提論中國海關之稅務彼謂中國稅政僅於名稱上略加更改耳譯文匯報 
[東報紀中國大臣會議官制情形]  
　　東報載有中國會議官制各大臣之名單計開贊成者爲慶王孫家鼐張百熙徐世昌袁世凱五人反對者爲榮慶等二人兩可未决者爲王文韶鹿傳霖世續那桐四人此次會議官制主席者爲慶王亦尙未有定見瞿鴻璣黨於慶王故終亦必願贊成由是觀之贊成者實居多數矣譯字林報 
[慶邸對於改官制之意見京師]  
　　改訂官制内容甚爲繁𤨏兼之各署官員所遞說帖條陳不一並有頑固大臣反� 
對煽惑慶邸因之頗竟爲難竟有旋定旋更之事昨謂諸大臣云此事是非我已胸有成竹務請諸公詳愼釐訂總求盡善盡美再爲核奪奏請施行免貽他人之議誚云（存） 
[鄂督通飭嚴防逆黨湖北]  
　　鄂督近接軍機處來電大致謂孫汶逆黨竄入長江圖謀不軌應請預爲防範等語業已通飭文武員弁將江防切實整頓並於各要隘酌派重兵駐守嚴密防範（兵） 
[浙撫咨院撫文（爲密拿梟匪事）]  
　　爲咨請事據兩江補用叅將徐人驥摺開弋獲匪犯朱同生據供董道奎已潛赴安徽藏匿惟其黨羽董道德董大紅董雨亭左老窩子丁家勝夏山陳補丁嘴王麻子及其司賬蕭應高等麕聚硤石鎭等情開具節略呈請批示前來查董道奎係著名悍梟常往來於江皖等省倚衆横行迭經跴缉未獲旣據探明該匪綜跡卽當跟蹤追捕以期速獲而免漏網除批示並分飭浙西水陸防營及各地方官一 
 
 

Page 4

 
 
體嚴密查拿該匪等務獲究報外相應咨請爲此合咨貴部院請煩查照飭屬一體嚴密查拿望切施行須至咨者（堂） 
[蘇撫批海州商民公呈（爲剿捕强暴兼籌善後事）]  
　　查該州盜風素熾本年又遭水災凶歲多暴勢所必至有地方之責者宜如何設法安撫預爲防維乃如來禀所言情形搶劫之案幾無虚日地方官形同聾聵坐視不問良丑懦何以安生檢查并無勘報案據究竟是否屬實仰淮揚海道赶速遴派幹員馳往查明具復一面會同新任汪牧察酌情形妥商剿捕之法兼籌善後之策以蘇民困切切（且） 
[派員會查上虞毁學案紹興]  
　　上虞全邑學界以舉人徐紹謙等籌辦之方山學堂被劣紳徐襄元挾嫌搗毁電禀浙撫查辦已紀初八日本報茲由省垣學務處飛飭到郡紹府貴壽鋆太守即委員前往澈查並札飭上虞縣會同嚴辦札文錄後木年九月初四日奉學務處憲札開八月念七日奉撫憲發下上虞全邑學界公電禀稱見（見前）等情到處查辦理學堂爲地方公益之事地方紳民宜如何維持保護若如電禀劣紳徐襄元抑勒不遂竟取糾衆毁學并毆傷學生搗毁各司事住宅又復鬨至縣署恃衆挾制似此情形尙復成何事體亟應嚴查究辦合極札飭該府速派委員前往查辦具報等因奉此除札委申令文銘遵照前往查辦外合行札飭該縣迅速會同該令查明如何抑勒及如何毆毁各情形尅日先行禀復一面嚴拿滋事各犯從嚴究懲母稍稽延切切（早） 
[寗鄉縣學堂被毁詳情湖南]  
　　湘省寕鄉縣高等小學堂常年經費原係抽收榖捐四鄉農民頗滋不悅時有疾視學堂之意前因中秋放假各學生在鄉閒游被某鄉民大肆辱駡學生等卽羣起而攻連批其頰該鄉民奔告鄰里羣情忿忿次日聚集多人各持木棍逕赴該學堂任意毆打一切什物悉被搗毁學生中多有受傷者監督及敎員等以來勢洶洶急由後門走避亦有因顚蹶致傷者縣主羅大令聞之卽帶勇役馳往彈壓始各散去現監督等以此等舉動實屬横蠻將來收取捐項爲日方長恐不免再有暴動故均堅請辭退羅大令一面慰留一面即飭差役嚴密查拿務獲究辦（佐） 
[周督電請拿辦謀復小闈姓廣東]  
　　自岑督調任外間遂有小闈姓光復之說事爲新任江督周制軍所聞特電來粤請拿造謠之人盡法懲辦岑督准電後已札行司局遵照茲將札文照錄如下爲札知事光緖三十二年八月念八日准兩江督部堂周感電内開聞報紙傳播有人謀開小闈姓至寕運動等語殊堪詫異足見廣東民情浮動乞飭地方官查拿造謠之人盡法懲辦并諭各報館登報靖人心等因到本部堂准此查小闈姓賭博最爲民害上年經本部堂嚴行示禁并裁革承餉每年八十萬元前據商人葉桂芬等呈請開設百家姓彩票因其與小闈姓相類復經批斥併行局傳到該商申飭及出示勒石永禁在案乃竟有棍徒揑造謠言希圖煽播實屬胆玩已極准電前因自應嚴拿以儆狡謀而杜流弊除札廣東善後局會同該司曁巡警總局轉各地方官遵照迭次檄行事理務將小闈姓永遠禁革一面查拿此次造謠之人從嚴究辦并諭各報館登報俾衆週知外合就札飭札仰司卽便轉行遵辦母違（寒） 
[江督端午帥蒞鎭情形鎭江]  
　　新任江督端午帥於月之初九日午後乘鏡淸兵艦道出鎭江維時鎭城文武印委各官咸登舟迎謁旣而午帥舍舟登岸查勘象山砲台然後詣焦山在松寥閣暫駐行旌（再） 
[周督將次蒞滬]  
　　關道瑞觀察昨悉調任粤督周玉帥將次來滬特諭飭辦差人等預備伺候本縣王大令亦飭差預爲部署矣（宜） 
[美日兩國之交涉]  
　　初九日倫敦電云華盛頓消息謂日本駐美大使靑木子爵行文美政府聲稱僑居嘉禮福尼亞省之日本人應亨條約所載之權利如日本孩童在舊金山人學一節亦在權利之内此等公牘行將飭知嘉禮福尼亞省之美員矣美國外部大臣羅德已照請日本拘捕在愛拉斯喀希圖違例登岸之漁人加以懲處矣 
[美國重用猶太人]  
　　初九日倫敦電云猶太人史脫勞斯君由美總統羅斯福簡充海軍部大臣猶太人在美得入樞密院者當以史脫勞斯君爲首 
[俄國艦隊赴英游歷]  
　　初九日倫敦電云俄國海軍大將包史脫羅門統率兵艦斯拉伐號柴维樞號包革搭號於今日駛抵巴羅浮納斯海口艦内將校將往維克司森司麥克徐姆各廠參觀並往倫敦各處遊覽 
[美國願與日本修好]  
　　初九日倫敦電云美京政府宣言美人排斥日本人之意政府初無所聞直待駐日美公使將日本報章所載怨恨嘉記福尼亞省工黨滋事之言裁寄至美始知其事美國實仍願與日本和好共敦睦誼也 
[法報紀法國在摩洛哥之舉動]  
　　初八日柏林電云法國報章所載法國在愛爾其亞邊境以南之舉動頗多失實之處巴黎泰晤士報特辯正之並云目前在安基斯附近之外國人情形困頓故法國此舉亦不能稍緩也譯字林報 
[美人懼日本不用美貨]  
　　初十日倫敦電云泰晤士報駐紐約訪事謂美國政府如或反抗則排斥日本之舉必隨之而起美京之人皆恐日本將抵制不用美貨又恐美與日本或因之不睦 
[英報對于英國海軍政策之淸議]  
　　初九日柏林電云英國報章前月議論國家海軍政策頗多疑慮之詞今則因海軍部編立本國艦隊立論漸見和平法國巴黎報謂英國於是無論何時可召集鐵甲戰艦四十艘矣 
[俄國罷又見]  
　　初九日柏林電云俄國南境之工人昏同盟罷工 
[邦君又疾]  
　　初九日柏林電云羅馬尼亞君主患病 
[德京匪徒逮案]  
　　初九日柏林電云前在德就附近之柯廢聶克村設計搶刦官庫之犯業已獲案 
[俄報紀俄相之政策]  
　　初九日柏林電云俄國報章有謂俄相司徒來賓設法籠絡國民院多數之會員俾得將國家律法大加變革 
[高麗籌借國債]  
　　傳　高麗政府擬　措第三次國債計日本洋十兆元譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[八月分敎職選單]  
　　敎授廣西思恩黄肇祥慶遠舉江西贛州李華年袁州拔廣東廣州文家聘肇慶舉四川夔州蒙裁成潼州廩　敎諭河南正陽席書錦開封舉江蘇太倉州黄元芝　安徽廣德州吳之彦寗國廩廣西河池州陳賡善桂林雲南宣威州李光麗　俱舉山東高唐州張爾梅濟南廩　訓導江西彭澤黄濱芳南康附陜西鳳翔府曹國賓延安甘肅平遠程萬峯肅州俱恩浙江景寗吳桂芬紹興舉廣東肇慶府陳文安嘉應貴州荔波羅嘉猷鎭遠俱恩直隷武强齊元慶天津山東觀城　培欽靑州俱廩江西新喩羅錫齡瑞州舉大庾許述祖撫州歲廣西博白莫遠復平樂廩 
[贛撫批除安兩縣門丁索詐事江西]  
　　新任饒州府張玉叔太守訪聞餘干縣門丁遇案嚇詐札縣拿解竟被脫逃旋又訪聞安仁縣門丁亦有嚇詐情弊卽密委妥員不動聲色掩捕到案業已將訊供禀報贛撫昨奉批示云據禀日悉門丁久經禁革改派收發委員何以該縣等仍復任用門丁於詐贓索擾又毫無覺察實屬瞶瞶安仁縣門丁李殿臣旣據委查確有詐贓情事應如所禀准其監禁五年限滿遞籍管朿具報該府考察認眞不事徇縱實堪嘉尙餘如所禀辦理仰藩臬兩司轉飭遵照並將失察之安仁縣李令餘干縣楊令各記大過三次仍由司申明定章通飭遵照倘再被人控告或另有訪聞卽行照章詳辦勿稍庇徇一面仍飭南新兩縣遵照前行迅即查拿餘干縣門丁万策即方靜齋務獲究辦 
　　附藩臬兩司通飭各府文　奏撫憲吳批饒州府禀訪聞餘干縣門丁方策恐嚇詐財魚肉地方巡警委員李啟元關說詞訟抽頭聚賭密禀請分别嚴拿撤換由奉批禀悉餘干縣門丁方策即方靜齋膽敢朦捐縣丞職官並勾結書役訟棍恐嚇詐財魚肉地方數月之久詐贜不下數千金實屬不法已極已密札南新兩縣嚴拿務獲解究仰布按兩司嚴飭兩縣上緊勒限緝拿並通飭各屬一體嚴拿務獲勿　潛匿遠颺爲要至該縣巡警委員李啟元與該門丁一氣應飭撤差發交該府訊究切切此繳等因奉此除將巡警委員李啟元撤差發交饒州府訊究施行外合就通飭該府卽便轉飭所屬一體嚴拿方策務獲解交饒州府歸案訊辦勿任潛匿遠颺爲要此札（丹） 
[某大臣擬裁官場繁文京師]  
　　聞某大臣提議二事欲行更改者　一外省大小官員出署時前後均有衣衫破敗一般之人執旗掌傘頗不雅觀且一般旗鑼傘扇之儀仗毫無　謂　卽設法删去一律仿照京官制度祇用跟隨之馬匹似與文明之制合宜　一外省官塲請安叩頭鵠立站班之舉動急宜設法删免　無論大小官員皆係國家臣子祗於品級中分高下並未於官階上分貴賤也擬照京官制度凡屬員見上官時祗以揖讓爲禮所有請安叩首站班等事實行除去以崇官體（盈） 
[岑督奏准將王雲淸就地正法廣州]  
　　廣州進士王雲淸因主謀械鬥毆兵殺官各案經岑督批飭就地正法旋將辦理情形附片奏陳茲將原片錄下　再已革湖北卽用知縣廣東儋州人王雲淸胆大妄爲無惡不作先經臣奏請革職拿辦奉　旨允准當卽設法將王雲淸拿獲解回儋州收審嗣經該州傳集人証提同訊明該犯王雲淸實係縱盜分肥窩藏匪槍　命勒詐姦淫婦女抗納漁課包攬詞訟迭次糾衆械鬭綑毆官弁奪械戕兵殺斃多命並設立局所開堂問案出則大轎鳴鑼不復知有法紀且得受兇地村人洋銀一千元主使製造小車百餘乘載以乾柴火木料集大匪百餘人焚攻田頭墟至斃男婦八十餘名口乘勎搶掠財物發塜擄人致使該墟商民財產盡失鋪屋悉成灰燼流亡無所依歸情節尤爲慘酷迭據紳民多人到案指証確鑿該犯無可狡賴供認不諱據該州錄供隨批禀請懲辦前來杳械鬥仇殺糾衆至四十人以上致斃彼造十命以上者主謀糾鬥之首犯例應斬决梟示又光緒十二年前督臣張之洞奏經刑部議覆械聞之案如雇募匪徒殺人放火擄生刦財兇暴衆著並持有鎗砲旂幟拒殺兵差情同叛逆者審明卽照土匪章程不分首從就地正法又光緖三十一年欽奉　諭旨嗣後斬梟　爲斬决等因今該犯王雲淸迭次主謀糾衆械鬥毆官殺兵其田頭墟一案焚斃八十餘命肆行搶擄發及墳塜實屬行同化外死有餘辜况復種種貪横尤屬罪無可逭亟應從嚴懲辦以除民害而儆兇殘當經臣批飭將該犯王雲淸照章就地正法並將　名下財產查抄人官以昭炯戒除飭嚴拿逸犯務獲究辦外理合附片具陳伏祈聖鑒謹　奏寒） 
[江督奏請工振捐展限一年江寗]  
　　署江督周玉帥以木年江淮一帶水災旣重且廣賑欵萬分竭蹶工賑捐局勢難停辦因於日前會同蘇撫陳筱帥電奏請恩　將江南工賑捐及沙洲赈捐再行展限一年現已奉　旨周馥等電奏災重欵絀請再展辦工賑捐一年著户部議奏欽此（甲） 
[改定護卡差委新章安慶]  
　　皖省各處護止砲船差委向以三年爲期其中有辦事認眞者由卡具詳再請留差現皖撫以候補武弁甚多無能位置爰重定新章改爲二年期滿不准請留所有期滿兩年者現已一律撤委更調矣（士） 
[江南水師學堂考取學生名單江寗]  
　　水師學堂招考新班學生業於八月二十九日起至九月初三日止逐日排考旋將錄取一百四十一名榜示曉諭准　本月初八日早晨八點鐘隨帶筆硯到堂覆試再行覆校分别籍貫照章定額茲將錄取之本籍外籍學生共一百四十二名照錄如下 
郭善揚　盛麟　吕經褘　高元第　孤鼎原　孫念祖　杜翰章　孫丕烈　江際淸　江光瀛　王旭煦　丁聯第　孫新　伍建威　曹家麒　沈獻廷　周椿齡　程恩哲　吳鐘　閻家驥　頂光甲　孟幕莊　陳承輝　徐鵬　王之屏　程雲孫　戴誠傑　孫德鎔　熊兆　韋炳　戴希彭　李存碩　江淸　劉立成　盧淦　石日焜　朱宗筠　蔭培　童彝　張吉華　李文彬　郭詠榮　盛琮　王家燕　陸樹敏　杜履祥　雷世俊　劉哲　延年　春陽　汪繼灃　百年　彭冠英　張 
 
 

Page 10

 
 
晸　傳德同　韓樹成　諶軼羣　劉純經　額勒登額　李宣桓　程仁懷　盧振華　崇燮　錫權　潘文海　黄振　張聲濤　盛世奇　裴瀞　章亮煥　謝思證　盛保生　盧文祥　龔錦坤　宋培基　徐祖詒　徐策　胡宗淵　巴澤恪　張文明　王炳燦　李宗平　鍾興　　張宗博　何南炳　朱華龍　陶昀光　陳道　梅庾嶺　柯槐　林斯康　嚴陵　汪積慈　陳作梅　丁斌　尹邦盛　汪彬　任治平　黄文奎　阮詒經　劉蓉　丁延齡　孫立朝　趙守正　郭樸　程鵬　柯剛　馬雲飛　丁堪　王覺　陶國鉁　蔡浩章　戴鶴　江世煜　張增福　周尙文　韓寶壽　張鰲　高孔昭　殷葆謙　袁會　張佺　張錫杰　李純文　汪民　雷震基　雲惟佑　朱延年　王聯伯　蔣瑜　周國棣　沙鈺承　郭鴻逵　盧敏　陳先荃　陳峻　梅光栜　梅光金　唐慶元　王有藩　梅兆恆　王兆麟　另取報考洋文插班五名　王超　朱寶淸　黄恭威　朱藩　杜履端（雲） 
[海鹽要犯越獄嘉興]  
　　海鹽縣獄於八月十七夜逃去内監要犯六名翌午方始由捕廳禀報内有梁國慶一犯係犯通匪得　情罪尤重張筱帥以縣宰郝令颟頇溺職予限十日嚴緝如竟無獲聽候撤參（陳） 
[勘誤記]  
　　昨日本報所載中意商約暫行停議之消息一則内本報得悉中意商約停議句得字誤爲約字又至中德商約則並未停議句脫漏中德兩字又西報繙譯内美國更調官員一則美國兩字爲手民誤排爲日本均　校出合行更正於此 
今日尙有本埠及各省新聞均列入第三張閱者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇藩蒞任消息蘇州]  
　　蘇省官場昨接安微來信得悉新任藩司陳伯平方伯定於月内交卸臬篆來蘇蒞任（且） 
[尙賢堂半年報告]  
　　尙賢堂已於前六個月按英國公司律在香港註册故此次報告不僅爲本堂督辦前六個月所辦之事兼及本堂籌辦之事辦事之權蓋章程内曾載明督辦應從中聯絡堂中各人應監督本堂各事也 
　　會友按照本堂治理章程所載助資會友永遠會友可參議本堂議董半年舉行之會議並有選棄之權日前本堂共有永遠會友二十一人内有美人四名華人十七名至助資會友共有一百七十三人其中外國人一百十六名華人五十七名兩共一百九十四人皆不啻公司之股東惟永遠會友則終其身須顧問本堂若助資會友則一年之後願否續行捐助悉聽其便本堂現擬酌改舊章凡有人捐助本堂洋一百元者卽延爲永遠會友開會時當由議董商辦議董前六個月内本堂議董駐滬德國代理總領事碩爾資君因病逝世彼蒞滬僅數月滬人士樂與之友者甚多聞此噩耗皆爲惋惜本堂同人尤爲傷感因碩君頗關懷本堂之事也議董内有五人不在上海兩江總督周玉山制軍爲議董領袖曾　次撥欵捐助本堂現計其數已有一千五百兩今雖奉命調往廣東深盻其不恝置本堂也衆議董會長爲商約大臣吕海寰任事之期至下次開會爲限然本堂同人皆願再舉之彼於本堂所辦之事多所稱許尤爲本堂同人所感佩 
　　產業董事產業董事掌管三項經費内有購地經費一項尙少洋一千一百零一元二角須向花旗銀行支借本堂各項經費即存放於該銀行如將本堂應付欵項統行淸理則共短銀約二千七百元此欵卽一年以前本堂開常會時所議修治地基之用本堂產業董事兼辦事董事嚴筱舫觀察奉差天津因病謝世當其靈櫬回滬出殯時本堂辦事總董德眞君及督辦皆親往送喪以唁慰其家屬並表本堂董事敬重其之意蓋當一千九百零三年即癸卯年三月間本堂開特别大會中國紳商咸集嚴觀察昌言華人應擔任購置地復自願擔保籌欵銀三萬元並選覔合宜之地本堂在香港註册嚴觀察曾著名賛成其有功本堂之處實令人感不能忘今擬在基地内建一廳事以記念其輔助本堂成立之功[  未完]  
[上海官事]  
　　江西官銀號總辦王鵬九昨日到道辭行○福州遺缺知府來秀到道拜謁○出口局委員樊炳煦奉淞滬督辦委赴崇明公幹○新委工巡局監工委員單秉鈞到道禀知到差○水利局委員崔鴻翥西門盤查委員李朝植均到道銷假○三林塘巡局委員任楚鈞禀銷局差（宜） 
[派設分櫃徵收下忙]  
　　本縣下忙錢糧開徵以來已届四卯而投櫃完納者爲數無幾茲王大令飭令櫃書分赴閔行高行兩鎭設立分櫃以便鄉户就近完納並派幕友二人監督以防無弊（宜） 
[定期會議籌還平糶米銀事]  
　　本邑城鄉各鎭所設之平糶局早經一律停辦所有前向輔元堂領去平糶米銀多未繳還業由堂董姚君函邀各鄉董於十三日一律到堂會議一面已禀明本縣王大令查核矣（宜） 
[諭令造具蘇省鐵路應用地段淸册]  
　蘇省鐵路公司購地處設在滬南信成銀行内派董穆曹兩君駐辦購地事宜昨日午後一下鐘時由鐵路總理協理前往傳二十五圖及二十六七各圖地保前來諭話限令將路線應用之地開報造册以便給價購取（尺） 
[道批兩則]  
　　徐正鈞禀批此項碑帖印册旣係該舉人等自行集成著卽照案具結呈候核辦可也○傅宜耘禀批案經商會及同業公司查明爾弟炳榮確係合股乃藉口無據圖賴來轅率瀆刁狡已極不准粘單揭還違式併斥（宜） 
[工程局擬請派巡站壕]  
　　前報紀本城提右營周參戎擬派本營兵弁改爲巡警軍專在沿城帶站壕巡邏等情已移請滬道核准會銜出示曉諭在案茲總工程局各董以城廂内外統歸局中管轄若以沿城一帶派令警軍巡邏諸多隔膜擬即商請道憲改歸總工程局加派巡士前往站壕以資捍衛（宜） 
[更換巡士服式]  
　　總工程局各董現將南區西駐防所及本局各巡士均仿北洋巡警部章程更換服式目下已將各季棉衣製就均照警部定式上有字紅缐昨已一筆給發矣（尺） 
[降黜悞公巡士]  
　　總工程局第一號巡目李紹卿近因屢悞要工經董查悉發出硃諭降爲立橋（尺） 
[斥革舞獘稿書]  
　　本城提右營稿書陸忠來兼充别營書識近因辦公舞獘被周子安參戎斥革並飭令屬下水陸各營一體查明斥退書識槪不准化名朦充云（宜） 
[廨役斥革]  
　　昨報紀公共廨更夫姚松亭向鄉人勒詐洋十五元牽涉差夥名裕林者判候晚堂質訊前晚奉襄讞孫明府提訊質之裕林供稱此洋實係姚冒名向索小的未得分文明府以事非無因除姚已判押外判裕林出廨不准當差（力） 
[勤修火政]  
　　法租界火災往往有種實窒小弄水龍皮帶不能直達必須繞道尋覔自來水龍頭諸多不便捕房麥總巡昨日特飭各探將界内所有實窒小弄一律查明以便整頓火政云（深） 
[西人妒姦涉訟]  
　　昨日早堂據美捕房西探濮克力司拘解無領事管束之瑪徐程太李洪盤門一名至公共公廨稱此二人前以買良爲娼訊明遞解回國茲復來上海與楊樹浦路十七號洋人愛弗倫妬姦竟同至愛處用刀砍傷愛之頭顱頸項解請訊懲襄讞孫明府會同德副領事師謀君集訊原告愛弗倫供詞與西探同中西官判原告退去飭令瑪徐程太李洪盤門二人於二禮拜之内逐出租界如違提究（孝） 
[英婦三人醉鄉]  
　　某英婦一再乘醉滋事經捕房拘送英詢判罰各情歷詳本報詎該英婦昨又乘東洋車至百老匯路車夫署其何往則已酣睡當卽送入捕房捕頭恐該英婦患有疾病轉送醫院查驗仍係酒醉旋卽載回捕房押候再送署訊辦（似） 
[游勇搶刼]  
　　王榮郎裝運草鞋泊船南碼頭被游勇七八人 
 
 

Page 18

 
 
深夜持刀擁入船内將石灰突掩雙目各夥大聲呼救巡士聞聲而至拘獲李似德一名並在浦畔拾獲單刀反插刀各一昨日解至工程局孫明府訊供據稱係江北人推車爲業昨有相識之某營裁兵三人稱欲盤查私鹽雇令帮忙等語官判飭探帶往指提供出三人訊究（尺） 
[馬車肇禍宜懲]  
　　康長順帶領小孩乘坐包車行至美界西華德路突有戴林壽之溜韁馬車將康車撞翻車輪卽在康之腰際小孩之頭額車夫周小開之脚腿並碾壞傍行之小車夫亦由身上碾過霎時間碾傷四人均由華捕報告捕房轉送同仁醫院療治昨日捕房將戴林壽解至公廨請究康帶同小孩與車夫周小開禀訴前情並請察閱各傷戴林壽供昨日小的之車適送李大人至公館停駐門首忽有洋人馬車經過將小的之車一撞該馬即驚躍飛馳致肇大禍尙求寛恩明府與師君互商判戴林壽罰洋五十元管押捕房一月以二十五元給小車夫養傷以二十元賠康之包車餘五元給車夫周小開養傷完案（力） 
[澈究舞獘書差]  
　　川沙二三塲總書曹本立即曹望璋揑造塲官牌票串同差保向鄉民楊妙英金坤林索詐錢洋施被金將假牌扣住控奉道憲批准提究在案茲該鄉民又以曹本立兼充數役與南匯縣署書差人等廣通聲氣狼狽爲奸再赴道轅禀控當奉瑞觀察批准飭府提集訊明虚實一體澈究（宜） 
[提究攬霸薑捐]  
　　平湖人史關昌前曾遞禀牙釐貨捐两局認包生薑落地捐項當經局憲批斥不准茲史復以生薑船户不願水菓公所認包咸不卸貨等情具詞朦禀釐局督辦卽派委密查得悉實係史糾黨霸阻不容卸貨以致貨遭霉爛並據船户禀控到局因特札飭上海縣提案究辦（宜（ 
[縣訊冒官招搖案]  
　　滬道瑞觀察前月札發冒官招搖之劉毓麟到縣訊押後王大令飭各房吏檢齊劉之夾禀信函帶出復訊劉供本業行醫敎讀後辦善堂不敢胡爲大令謂爾恃梢有歪才兜攬詞訟爲人作刀復書信函夾禀遞縣前任洞燭其情悉未批答爾猶不悟甚至投函督院又冒二口銜候補道藉此騙錢屬實荒謬絶倫速將歷年過失某事得錢若干從實供明劉供作禀俱由友人介紹每禀約得洋壹元餘代閃爍諉卸大令判還押候再研訊辦（宜） 
[上海縣案]  
　　粤婦鄧余氏控曾芳四搶女昨又復訊曾供梁劉氏作伐文定鄧余氏之女爲妻臨婚時余氏妄稱女已暴亡意圖悔賴小的先未評論貿然往搶刻已知錯求恩大令曰爾起初堂供顯係串同梁劉氏租屋于十一月初一行聘至此劉氏揑稱使女受聘邀鄧余氏帮忙復將聘物寄諸鄧家初三日劉氏告知鄧女倏亡爾與劉氏即帶包探巡捕到鄧家搜出聘物藉探捕爲見証預蓄涉訟基礎否則焉有未　新親不邀親戚探詢鄧女暴亡眞僞卽帶探捕往搜之理况租界探捕如林搶親之舉萬不能遂速將如何勾串梁劉氏商謀情由供明猶可從輕發落曾及劉氏堅稱鄧余氏受聘實無設計串謀大令判仍分别押候再訊○張金濤到縣喊控大令向之訊問據供向以翁有港航船爲生六月某夜船停本港被人將船竊去小的等合夥六人尋覔兩月有餘洋數拾元上月底始至萬裕碼頭得見原船當向在船之崇明人顧阿福根究來耗費歷一味支吾扭控工程局斷令小的等給洋八拾元非但無力且慮後患不甘求鑒太判令候移吊局卷察核再訊（宜） 
[總工程局記事]  
　　謝愼餘前控房客楊桂生不允加租欠租霸佔一案訊判揚加租一千五百文仍不遵允昨又扭案復訊判將欠租八千二百五拾文照繳如延押遷○靑龍橋吳慶桃家失火延燒比鄰房屋由南區拘解到局訊判罰洋二拾元以拾二元攤給災户八元充公○震源鹹　行前日有鄉人顧順榮等五人向購醃魚論價不合與店夥郁阿榮孫梅桂徐士唐口角扭毆由巡士拘解南區送案孫供被打失金戒徐郁供各被毆判罰顧洋一元陳湘州陳上卿陳永華　福春各罰五角貼還所失金戒並着服禮○劉四泉王小弟偷竊松板七塊由西區解局訊判戒責一百下逐出（尺） 
[公共公廨早堂案]  
　　前龜奴席寶順控探夥韓土生楊桂堂王金山顧如林等　梢不遂將席戳傷七刀韓即逃逸其揚王顧三人分别監押西牢在案初五日韓土生爲包探王長桂拘獲解案請究韓延　華托律師聲稱原告席姓係開花烟館前經犯案懲辦茲因烟妓肇事已奉押辦此案與韓無涉故前次初訊時並夫牽及韓請查明堂供察奪訊之韓土生供此事與小的無涉席供韓是探夥無人不知此于向小的拆梢實韓爲首中西官判將韓還押候下禮拜六覆訊核辦○德發洋行投捕房控段福祥串竊衣服扇子貨様等情昨由捕將段解案原被告及洋東齊集案下候訊時有博文律師到案與師謀君申明案情謂此案已經調理明白請即將被告開釋等語中西官遂允將案註銷○前洋人某控侍者王春山竊金銀玩物經問官訊得物件送與天津郭秀華奉判將王管押函至天津郭處吊贓在案昨又解案請究明府判再行函催俟下禮拜六定奪○旗昌絲廠生竊白絲由韓根壽江蘭生收買贓物包探陸恊庭拿獲解究襄讞孫明府以失主是義商遂判韓還押江蘭生交保候照會義領事訂期會訊○姚妙根經其母姚王氏禀控違忤於昨解訊其父姚全全投案求恩明府判開釋完案○剃頭匠龍慶山在小便厠所攫取詐某縀帽逃逸報捕解究明府以原告未到判交保候訊○流氓周成裕攫王阿大金挖耳由捕解究判押西牢一年○應詩懷向德商咪吔洋人定貨不出向追不　控奉提案事已明白判即開釋○粤人李阿合竊取錕華號東雪茄烟三百餘箱値洋六百餘元報探將李阿合與收贓之司註昆陳惠軒昨日解案官以人贓並獲未便任賴判李押西牢一年收贓之司註昆陳惠軒姑寛各認賠贓洋七十五元○洪阿二將惠大洋人遊船撑壞一案昨又解訊判還押下禮拜六再訊○前揚州傭婦糜馮氏竊取主人何公館珠寶翡翠各飾奉官訊斷將糜等各押官媒西牢兩年並俟移提揚州之李奶奶到案復究各情迭詳本報昨晨差探將李奶奶解訊何公館婢女一元供所有各飾物由糜轉交與李奶奶判李發押官媒三個月示儆○戴小妹被新閘開烟紙店之人姦宿有孕經其姊毛戴氏報捕將妹送濟良所留養候核在案昨其姊丈戴永濤呈明婚帖求恩給領大令以帖係僞造且小妹不愿隨回未便强求判仍交官媒候示戴斥釋完案（力） 
[新租界捕房事]  
　　昨晨坭城外威海衛路突有快馬將車夫周立佐撞倒踐傷肚腹由捕將受傷人事送捕房轉送醫院求治並飭探馬阿美查明馬夫禀核○五月七拾七號捕在坭城外路被張阿四等撕破號衣由印捕幇同將張等拘入捕房訊究○新閘路和樂里口華姓飯店夥竊店中熟鷄由探查獲拘送捕房查究（力） 
[法租界捕房事]  
　　舟子張毛毛竊船主洋二百元報捕緝獲據稱已用去洋五十元餘贓寄存王小妹處捕頭得供命押候將王小妹拘究○積竊陳阿全因案判押捕房逾時即越牢逃逸緝拿未獲茲陳匿跡南市爲工程局偵探訪知將陳拘獲送至法捕房奉飭押候解堂重辦○陳阿福竊某法商油衣各物經探訪知擒住送入捕房奉飭押候解廨研究（興） 
[美租界捕房事]  
　　成衣匠張孝良昨至百老匯路一百三十號西飯店内向某西人索取工資無着反被以手槍相向張即逃逸該西人又窮追凶毆由捕將該西人拘入捕房奉飭押候送辦○高根林昨晨　入西華得路王如興家圖竊被王　見扭入捕房捕頭訽無贓証斥釋○陳仁生等七人在北福建路茶肆内互毆並毁碗盞檯橙等物由値　人鳴到一百九十五號等捕將陳等一併拘入奉飭押候送辦○西華得路和興押店夥任松坤持花緞女衭一件至捕房報稱頃有年約十歲男孩　此衣求押向詰支吾旋即逸去捕頭着留下候領（似） 
 
