# 1914 - 240 - 4914723

 

Page 1

 
 
   
 
 

Page 2

 
 
時評 
[第一流内閣之結局（冷）]  
　　嗟乎第一流内閣不三日間而又將告終矣所謂大政所謂方針者不過一場春夢耳我初原知其命運之不久特不料其夭折若是之速耳 
修改約法須俟約法會議改内閣制爲總統制亦爲約法修改之一故余料第一流内閣之結局當在約法會議之時不謂俟其後者有迫不及待之情而當其局者有難於終日之勢明知其不久必死而延頸以待其死之至稍稍自負者不能忍也故第一流内閣今日而急求結果亦人情之常也 
然則第一流内閣結果後所謂政府者將何如曰以理度之如第一流内閣未成以前零落不全之内閣而已零落不全之内閣至總統制出現於是内閣之名詞亦即結果於中國矣是故所謂第一流内閣云者卽第末次内閣之謂也 
[命令]  
　　二月四日大總統命令茲制定約法會議議員選舉會選舉日期令公布之此令 
又令據署直隸都督趙秉鈞署直隷民政長劉若曾奉天都督兼署民政長張錫鑾吉林民政長齊耀琳吉林護軍使孟恩遠黑龍江護軍使兼署民政長朱慶瀾江蘇都督馮國璋江蘇民政長韓國鈞安徽都督兼署民政長倪嗣冲江西都督李純代理江西民政長戚揚浙江都督朱瑞署浙江民政長屈映光福建鎭守使李厚基福建民政長汪聲玲兼代領湖北都督段祺瑞署湖北民政長呂調元署湖南都督兼理民政長湯薌銘署山東民政長田文烈河南都督張鎭芳河南民政長張鳳台山西都督閻錫山山西民政長陳鈺陜西都督張鳳翔署陜西民政長高增爵四川都督胡景伊署四川民政長陳廷傑川邊鎭守使張毅廣東都督龍濟光署廣東民政長李開　廣西都督陸榮廷貴州都督兼署雲南都督唐繼堯雲南民政長李鴻祥貴州民政長戴戡護甘肅都督兼民政長張炳華電稱各省議會成立瞬及一年於應議政事不審事機之得失不究義理之是非不權利害之重輕不顧公家之成敗惟知懷挾私童咸以黨見爲前提甚且當湖口肇亂之際創省會聯合之名以滬上爲中心作南風之導火轉相聯絡胥動浮言事實彰明無可爲諱有　者潔身遠去謹愿者緘默相安議論紛紜物情駭詫而一省之政治半破壞於冥冥之中推求其故蓋緣選舉之初國民黨勢力實佔優勝他黨與之角逐一變而演成黨派之競爭於是博取選民資格者遂皆出於黨人而不由於民選雖其中富於學識能持大體者固不乏人而以擴張黨勢攘　權利爲宗旨百計運動而成者則比比皆是根本旣撥結果不良現自國民黨議員奉令取消以來去者得避害馬敗羣之謗留者仍蒙薰蕕同器之嫌議會之聲譽一虧萬衆之信仰兩失微論缺　省分當選遞補調查備極繁難即令本年常會期間　席均能足額而推測人民心理利國福民之希冀全墮空虚一般輿論僉謂地方議會非根本解决收效無期與其敷衍目前不如暫行解散所有各省省議會議員似應一律停止職務一面迅將組織方法詳爲釐定以便另行召集請將所陳各節發交政治委員會議决等語該都督等所陳各節自係實情應照所請交政治會議公同議决呈候核奪施行此令 
又令前因雲南大理之變查獲亂黨文電係由孫文黄興李烈鈞等主謀當經通令誥誡茲復據雲南迤西鎭守使謝汝翼電稱去年八月之先有亂黨郭嘉賓濳往大理揑稱沿江沿海諸省定於某月日同時舉事現奉孫文黄興命令前來聯絡榆民及駐榆軍隊屆時　應並携帶新同盟會金牌數十付秘密散布會匪楊春魁獲有金牌遂勾結榆團戕官叛變佔有榆城分擾鄧川洱源喬後劍川漾　蒙化永平賓川鹽豐等處遠近鄰邑環地千里相繼失陷幸各軍分途進剿忠勇奮發次第收復逆首楊春魁張文光莫春榮劉嘉賓田克勤董華山等均經擒獲正法惟目擊戰後情形瘡痍遍野公私損失約百餘萬該逆等毒　四境殘虐以逞普天率土罔不裂眥現在滇亂已平懇請布告國人咸使聞知等語孫文黄興李烈鈞等前在贛寗作亂事敗濳逃公私擾害不知凡幾迄今思之人人痛恨迺復遍派黨羽濳赴滇邊散布新同盟會牌記勾結煽亂以會匪之行徑肆鬼蜮之陰謀荼毒生靈蹂躙城邑處心積慮不恤爲虎作倀傾覆邦國以逞其攫奪權利之私種垂圖騙行爲間有地方無賴與夫青年無識之軍警爲其所欺究之順逆昭彰禍福指顧在倡亂者　由自作罪無可矜而附逆之徒一墮彀中乃亦不惜性命不顧身家可爲歎惜矧夫匪蹤所至陵踐無遺商民何辜同遭慘刦顚連困苦尤可痛心追維造禍之原宜懍前車之戒訪聞該亂黨在上海等處有暗設新同盟會機關恐其秘密勾煽不止滇省一處着各省都督民政長護軍使鎭守使通飭所屬嚴行偵緝如有亂黨私立新同盟會名目散布牌記一經拿獲立卽就地嚴懲軍民人等收受亂黨牌記一併按照軍法懲辦以肅法紀而遏亂萌此令 
又令任命楊晉爲騰越關監督仍兼任雲南滇西觀察使劉鈞爲思茅關監督仍兼任雲南滇南觀察使此令又令兼代陸軍總長周自齊呈請以雙浚補授山西太原城守尉請予准補等語應照准此令 
又令國務總理熊希齡呈稱據山東民政長田文烈電稱泰安縣知事馮安驥兩月中騐契十餘萬壽光縣知事徐德潤開辦至今騐契三十餘萬先後均解現銀十萬餘元請優予奬叙等語查新頒增加額外徵收奬勵條例第二條第十項凡增收十萬元以上者給予五等金質單鶴章該知事馮汝驥徐德潤此次查騐舊契籌解新加收入欵項均在十萬元以上洵屬成效卓著應准按照新章各給予五等金質單鶴章以示奬勸此令 
又令國務總理熊希齡内務總長朱啓鈐呈據江蘇民政長韓國鈞電稱遵令考核知事分别舉劾以予奬懲一案江蘇吳江縣知事丁祖蔭勤求治理輿論翕然常熟縣知事謝葆鈞歷任繁劇措置裕如南匯縣知事嚴偉器識深穩嚴正不阿應均給予七等嘉禾章以資激勸卸任口陽縣知事張含章貪　溺職控案纍纍應卽褫職不得再行錄用並交法庭依法訊辦高淳縣知事蔣化南嗜好未除有玷官箴應即免去本官以示懲儆此令 
又令内務總長朱啓鈐呈據吉林民政長齊耀琳轉據吉林省城警察廳長趙憲章呈稱署長關成林患病未能速痊即免去本官等語關成林准免本官此令 
又令内務總長朱啓鈐呈據吉林民政長齊耀琳轉據省城警察廳長趙憲章呈請任命王鍾秀爲署長應照准此令 
二月五日大總統命令吳鼎昌給予二等嘉禾章此令 
又令任命張軼歐爲第一區礦政監督署長此令又令司法總長梁啓超呈稱署京師地方審判廳推事趙汝梅呈請辭職趙汝梅准免本官此令 
又令司法總長梁啓超呈請任命張務本署京師地方審判廳推事應照准此令 
又令兼代陸軍總長周自齊呈稱免職旅長李鳴鳳把持公權紊亂國憲現經判决終身褫奪公權全部所有巳補之陸軍少將請即褫革等語應照准此令 
專電 
　　北京電熊總理正式辭職書昨日提出總統府人云不出三日可發表 
北京電昨外交部茶會熊仍出席余（訪員自稱）問其此後是否仍居京中答稱擬仍居京態度優游不異平時聞其此次對總統頗曾有長時間之有益談話進退之間不失爲賢者梁張縱不連帶責任然决無久留之理梁或專任法典或幣制張或專任水利 
北京電昨外交部茶會到者千餘人舞蹈至二時後始散北京電五國銀團於舊曆去臘二十九所墊交百萬兩係用支票該支票後聲明以某省春季所餘鹽欵作抵三個月内還 
北京電丁恩報告書須俟各省稽核分所成立後提出故此等分所不日可發表丁可與總稅務司處得同一之地位其意見今年鹽欵可進三千餘萬故尙可續借二三萬萬五國團現亦尙未得歐洲訓示惟開議不遠余昨在外交部茶會晤一銀團主任據稱兩週後可開議 
北京電總統府昨裁去顧問諮議等百餘人但俸去而名留亦有减俸三成者如孫武劉傎之類 
開封電日昨張督報告政府云據探報白匪自匝月以來連陷羅山光山商城即竄六安旣陷六安又竄壽州現復竄至潁上新蔡天馬行空一日萬變幾於不可收拾推其原因皖北豫南頻年赤旱饑民載道盜賊滋多匪蹤一至號召立見成羣其原因（一）各處被裁之兵不安本分無處謀生惟有聚衆爲匪以圖搶掠所以愈聚愈多不可撲滅其原因（二）黨人乘機煽惑接濟餉械勢力充足其原因（三）兵匪通氣有多數軍隊臨敵不勦𠞰其原因（四）勦辦無包抄之計畫非集多數兵力同時並舉專以鄰國爲壑匪至兵去兵去匪來互爲消長不殺一敵其原因（五）聞前敵官兵甚有置利器與匪中途逃亡者現匪勢愈張一支竄毫州鹿邑一支竄沈邱項城各軍隊未聞有接仗之事冬日拱衛軍統領高文貴在葉家集地方與匪接戰被匪擊退並失去大砲六尊趙使倜雖到固始所帶軍隊不多不能接戰即使前進而後方無堵塞軍隊徒然糜爛地方不得效果目前所最急者匪蹤離項城祗不過有一百十里之遙該縣係大總統邱墓之邦倘一旦匪至於大總統墳墓室廬稍有損碍地方官更不能辭咎惟有盻望中央速派勁旅四面包抄或收萬一之效否則中原大陸不堪設想矣云云 
打箭鑪電據征西軍統領彭日昇報告現有藏兵四千餘名進逼昌都所帶快槍俱係英式前列指揮官亦多英人巳將我前哨偵察隊擊退奪去糧餉器械甚多沿途所僱烏拉駝隻亦被驅掠一空現我軍餉械缺乏不能前進請鎭守使速接濟餉械以支危局否則藏兵深入萬難抵制云云南京電韓省長接部電謂暫緩來京 
南京電敎育司有委江謙消息聞江已託儲知事電辭 
南京電張壽齡昨赴京以蔣懋熙代理財政司長事 
南京電法政學校奉部令取消後學生舉王藩等晋京要求維持 
[特約路透電]  
　　北京電政治會議定星期六日開會討論整理短期外債及長短期國債議案 
北京電據英文北京日報載稱段祺瑞抵京後熊希齡卽擬辭職段將署理國務總理總統制今將改交政治會議議覆故國務總理一任取銷在即 
北京電段祺瑞今日本可抵京因奉政府之命調查白匪蹂躪地方情形故乃躭擱 
漢口電河南郟縣來函該處近有拳匪希圖起事當道急向汝州請兵援救始獲保全該城匪等皆迷信邪道曾於途迎敵官軍被殺者四十人官軍携其首級至郟縣時大受民人歡迎現查該縣約有匪八千人目下當無他患漢口電據河南光州二月二號來函白匪曾在距商城二十英里擊敗官軍一隊官軍之數未詳惟白匪曾獲炮數尊且聞官軍被殺者千名軍官皆投匪又據二月四號羅山來函証實前說内稱有大隊馬軍開回信陽州中有數人承認光州之敗且謂内地某鎭遭匪屠戮已無人烟居民曾避居山間堡内抵禦匪衆爲匪攻破婦孺皆死 
北京電政府已命川督胡景伊接濟打箭爐前敵軍械子彈藏人現復進攻邊界故命打箭爐張統領率軍拒之 
北京電江蘇民政長致電政府謂蘇今冬乏雪本年恐將亢旱故命行政官開濬河道以資水利 
長沙電今日航輪已通湘江輪船最先抵港目下全省輯寗 
成都電政治會議通過祭天祀孔議案凡抱進步主義者皆痛加貶斥多疑該會是否有遵守共和主義之誠心 
成都電新都督能否控制川軍尙屬疑問各界皆謂川省現已輯甯民心安定應准胡景伊留任以資鎭攝 
貴陽電官膏局所存鴉片昨裝載六車至南 
 
 
 

Page 3

 
 
門外當务衆焚毁觀者甚衆因乏烟味疑係贋品大約眞假參半云 
廣東電商會雖仍不肯收用紙幣而魚販巳爲警局所迫陸續開巿今日磁器畫工因主人不允以現銀發薪亦相率罷工聞紙幣如仍跌價各商會將停止貿易或恐軍隊如要求以現銀發餉則當道下月將無力爲應昨日都督允以銅元搭付餉銀各報多抨擊政府决議解散省議會一事謂政府如因數省議會之不良而取銷代表政體則大可因行政各部間有劣員而一併取消之云 
東京電國會中之反對政府者爲國民黨同志會憲政會巳令開大會議定二月七號在國會提出不信任政府决議政友會於目下之政府較諸黨多佔三十三席此數似可保持弗减三黨提出之决議以海軍省受賄及政府不能减徵各稅爲題據消息靈通者聲稱此項决議或將展緩提出云 
東京電日者某劇場開國民大會到者一萬五千人尾崎行雄君及島田三郎君詣會時衆皆以英雄目之會場頗形喧嚷衆皆要求政府辭職並有人以紅紙所印反對薩摩歌在場分散尾崎君演說詆斥首相島田君復陳述海軍官員及鐵甲公司團行賄勒索之罪狀二君以釀成一千九百十三年東京暴動之手段竭力鼓動輿情不信任政府决議全以海軍受賄案爲題將由尾崎君提交國會 
東京電檢事澈查海軍官員收納賄金一案就利希特君郝門君浦萊君三人之證據已有所發明故當道現正查閱該公司及其辦事員與各銀行往來賬目據國民新報載稱某銀行曾交出近六年内已付之支票一百六十張疑係付海軍軍官者 
[譯電]  
　　北京電政治會議擬於新憲法中規定總統有宣戰媾和及簡任高級官員駐外公使之權 
北京電文官考試報名者二千七百人合格者僅一千人餘皆不能應試 
北京電英文京報載稱袁總統已准内務總長之請追䘏戊戌六君子 
鈕約電秘魯總統皮林赫斯特已爲革命軍解至開洛地方行將流配 
里買電秘魯國會今日召集决議於未舉新總統前暫設一管理部以皮拉維斯陸軍大佐爲部長秘魯海軍已承認新政府 
倫敦電美外相葛雷氏將扈從英皇英后赴法　京電美僑多名因聞美總統巳取消禁止輸運軍火入墨西哥境命令故均豫備遷居海濱現有美國海軍二百名開往維拉克魯 
開林邦電華官某員現在開林邦（西藏）辦理資遣華人回里事宜日者在巿場出示令衆注意回里限期將屆該員之出此舉似因前報名者現復紛紛取消旋經調查理由知諸人熟慮之後决意不作歸計蓋赤手回里一無生計凍餒之厄將更甚於流落此間也 
[公電]  
　　籌備約法會議事務處致各省民政長電民政長鑒查約法會議議員選舉程序施行細則載投票紙投票　投票簿準用國會議員選舉法令之定式但與約法會議組織條例及本施行細則規定抵觸者須改正或删除之等語經本處詳加察核投票匭應卽準用衆議院議員選舉投票匭定式投票紙長寛尺寸及内外黑欄均應照衆議院議員選舉定式票面黑欄内居中應書約法會議議員選舉票九字即蓋用民政長印作爲選舉監督印信票裏黑欄内右首頂格書被選舉人四字下列長方格備塡姓名左首低二格書選舉人三字下列長方格備塡姓名投票簿應照衆議院議員初選投票簿定式簿首書約法會議某選舉會投票簿字樣其選舉人名册廳照衆議院議員選舉人名册長寛尺寸第一欄列姓名第二欄列年歲如年滿三十歲以上之類第三欄列籍貫只列省籍第四欄列住址第五欄列資格二字左分二小欄上欄書固有資格四字每欄注約法會議組織條例第四條一二三四各欵上半段如曾任或現任高等官吏或曾由舉人以上出身等項之類下欄書認定資格四字每欄注約法會議組織條例下半段如通達治術或夙著聞望等項之類又被選舉人名册同前式惟第二欄列年歲如年滿三十五歲以上之類第五欄左仍分二小欄除上下小欄照前式各書固有或認定資格字樣外上欄每欄注約法會議組織條例第六條一二三各欵上半叚如曾任或現任高等官吏五年以上等項之類下欄每欄注約法會議組織條例第六條一二三各欵下半段如確有成績等項之類至選舉錄及投票錄開票錄均可參照衆議院議員選舉所用各項定式分别記載總以簡明爲要凡爲條例及施行細則規定所無者儘可從略以上各節希卽查照辦理如有疑義仍希隨時電詢俾免紛歧此達籌備約法會議事務處江印 
要聞一 
[政治會議審查會紀略]  
　　昨日（二日）政治會議於午後三點鐘開審查會審查籌辦八旗生計案審查委員十一人全體到會國務院亦派財政部科員廣延到會出席報告八旗生計現狀及京内外旗餉數目因大宗檔案未能帶來無從審查一俟該員取來檔案再行開審查會故此次審查未得解决散會時已六鐘矣 
[日本海軍省之大風潮（四）（譯大陸報）]  
　　三十號清晨東京裁判所檢事金山氏及預審裁判官川島氏偕譯員一人至路透東京支店從事搜查當時有偵探兩人守衛門外出入者皆受檢查事畢該支店經理浦萊君卽乘車赴裁判所偵探等尾隨於後无入檢事局繼由預審裁判官研訊至深夜始巳事甚秘密無從探悉浦萊君是夜並未回庽蓋巳下東京監獄焉聞是日清晨高等裁判所長横田博士曾謁總檢事長平沼博士談話甚久東京裁判所檢事長中川氏亦於下午會晤司法省刑務科長鈐未博士東京裁判所長及總檢事長平沼博士旣而司法次官小山氏偕東京裁判所預審裁判長川口氏入會議室由川口氏報告研訊浦萊君情形電氣公司之經理郝門君所寓附近之屋均於同日清晨由東京裁判所預審裁判偕秘書兩員嚴加搜查又聞郝門君在神户屬下某處之私宅亦經神户裁判所裁判官兩員應東京裁判所之請前往搜查郝門君時已外出聞於三十號上午九時行抵新橋赴裁判所爲證人路透東京支店新經理康里堤君是　亦到裁判所與浦萊君商辦交代該支店事務自二月一號起歸康里堤君接管 
三十一號上午十一點鐘時浦萊君復經提訊此次乃乘囚車由獄到庭先入地下小室進食然後入審案室其夫人時亦被傳到庭乃與其夫相會至一點鐘時問官准其回寓半小時後浦萊君復入地室晚又提審旋聞其夫人回寓後以剃刀自刎受傷或謂乃是誤傷據醫院中人云兩星期内可以復原是時即停訊而將浦萊君送回東京監獄 
海軍省之特别查問會巳於三十一號上午十時開會會長海軍大將出羽男爵等員均出席自上午十時至正午研訊海軍少將岩崎氏下午一時至三時則研訊海軍少將藤井氏該將近赴朝鮮勾當私事乃奉急命於三十號回抵東京 
内務大臣原敬氏於三十一號下午十二點三十分鐘奉召入宮奏報是案 
[雜評一（無名）]  
　　第二次大借欵余每謂中國之事無獨有偶革命名曰二次大偕欵亦必有二次是固可異也尤可異者第一次大借欵成於代總理之時代今熊總理辭而總理又將代而第二次大借欵又將成矣 
白狼嶋剿軍河南官吏以剿白狼不得力因而受責今用數省合剿之法而其兵又敗於白狼果白狼之能戰歟抑剿者之無能也政府之陸軍如是非特白狼之徒不能平且恐各地之好弄兵者因而生心矣危哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法會議選舉之籌備]  
　　議員任期之討論籌備約法會議事務處巳附設於　　國會事務局内一切事務純由該局人員秉任不另支　俸以節經費茲經探聞該處全體職員於一日會議以約法會議議員任期並無規定是否約法議竣卽爲議員任滿之期因其性質係短期抑係長期甚難預測此節爲籌備上最要之問題擬咨行政治會議請爲討論 
蒙藏青海之選舉蒙藏青海選舉監督卽以蒙　局總裁貢桑諸爾布充任不日可見命令現貢總裁對於此事有兩大難點聞曾函告内務朱總長請議通融辦法（甲）在京之蒙藏王公世職世爵人數極少又多不合選舉人及被選舉人資格其有及資格者除前曾充國會議員因係國民黨籍已被取消外甚屬　　不易選出（乙）青海在京人員雖有但合於條例第五條選舉及被選資格者極少難以舉行選舉 
全國商會之籌備約法會議組　條例全國商會聯合會有選出議員四人之權利該會於去年胡瑞霖　和德發起之後本　十二月在北京開成立會嗣有展至本年一月之說現在胡署　省内務司長虞亦未暇來京全國商會聯合至今尙未成立同選舉　　　商總長以聯合會　立後方能辦理選舉已電催虞來　並籌備一切進行事宜擬於月内赶緊開成立會以期迅速選舉云 
舉行選舉之秩序京師選　會　　青海選舉會全國商會聯合選舉會均在北京舉行選舉聞籌備約法會議事務處討論擬定出　備次序三會同時舉行以期一致大約分爲五期（一）自一月二十九日至二月二十日爲調查期（二）自二月二十一日至二十八日爲審查期（三）二十八後五日内爲榜示期（四）榜示後三日爲舉行選舉期（五）揭曉之翌日爲議員資格審定期 
各省選舉之次第京外選舉須各在本省舉行惟各省道路遠近不同勢難同一辦理茲經約法會議事務處擬定舉行計分三期以省分之遠近定選舉之期限（甲）以直魯豫晋奉湘鄂七省爲第一期（乙）以贛蘇吉閩浙　六省爲第二期（丙）以陜黔滇黑川桂新甘八省爲第三期伹至遲不得逾五個月云 
[開濬蒙藏知識之一法]  
　　組織蒙藏游歷團 
國務總理熊希齡呈大總統文云據蒙藏事務局呈稱前以蒙藏人民固陋自封游惰成習利棄於地而不知慢藏誨盜而不覺爰倡辦蒙藏游歷團令每旗選派數人來京集成一團率赴南北交通便利實業發達各地方游覽俾耳濡目染有所　感漢蒙情誼益增融洽蓋敎育游歷均爲啓牖知識之良法在年幼者利用敎育年長者仍利在游歷百聞不如一見游歷收　尤爲神速也故於去年酌訂組織蒙藏游歷團章程七條先招集内蒙五十旗組織第一次游歷團巳通知内蒙各旗並將補助經費列入三年　預算在案所以分作數次辦理者實因新疆青海阿拉善額濟納程途太遠而其時外蒙西藏交涉尙未情結　　　一次　　妥善　　　　各　情形　　舉辦現計内　　文贊成者巳有數旗　有以　往内地游歷爲　　　　多數復文到局即定期招集舉行凡此規　卽本大總　所頒優待條件爲蒙民謀生計之殊與　承總理　邊　　之盛　特將組織蒙藏游歷團情形及章程七條　呈鈞鑒等情前來查蒙擬游歷團之　　見聞而資觀感其　益邊疆　非淺鮮如蒙俯准卽飭局妥爲辦理云云奉批所擬章程尙　周妥　　妥爲辦理　巳由院轉飭照辦矣茲將該章程附錄於後第一條蒙　游歷圑擬分數次辦　第一次先招集内蒙五十旗組織第一次游歷團公推團長代表全團事宜餘如書記通譯交際諸職由團長規定按西藏青海阿拉善額濟納太遠招集頗費時日若延至夏令内地暑氣蒸騰西北人士恐不能堪卽不能往游矣外蒙交涉尙未清結招集必不能至故疑數次分班辦理實爲因時制宜起見　第二條第一次游歷團内蒙古東盟西盟各旗各選派家資充足熱心實　　三四人來京作爲游歷團員至少每旗須選派一員但該旗扎薩克王公台吉願自往游歷者更爲難得之事亦應加入游歷　員之内第三條此次游　本爲蒙人生計艱難意在發達蒙古實業並輸入文化　觀之處自應注重　工商業及敎育方面但游　解經之處凡有可廣人見聞者均可任意參觀第四條每游歷　一人應備游歷費二百元除由該扎薩克在本旗公費項下撥一百元津貼外應選之人須自備一百元其他由政府撥欵補助以示奬勵但王公台吉有隨帶用人者其費自　按每游歷員一人杓計費用需洋四百餘元若全數由政府出資供給所費甚鉅値此國家財政困難之時萬難籌出如此壯游勢必不能成行但此舉實於開化蒙民改良社會及蒙古一切實業之前途皆有　大利益不容稍緩本局内揆國家之力外恤蒙人之苦斟酌再四方擬出旅費分　之辦法幸各　念費少力多勉爲其難本局宗皆總以歷地多而用費少爲主絶不絲毫虚糜第五條第一次游歷路線豫定由北京乘京漢鐵道往漢口觀武漢三鎭次卽坐長江輪船往南京往上海再由上海坐海船往厦門往香港往廣東省城最後由廣東省城仍坐海船返天津由天津乘京奉鐵道往奉天觀覽至此游歷一周遂宣告解散各歸各旗按順道之蘇州杭州福建省城游歷與否屆時斟酌期限商定如長春吉林哈爾濱齊齊哈爾等處俟兩月限滿經費有餘時再商酌行止第六條游歷期限豫定兩個月自北京出發之日起算第七條此次蒙古人結團往内地游歷凡乘車坐船本局務設法令其便利省費並由局派員招待一切且通知游歷省分之行政長官求其優待 
[交通人員春節讌會紀]  
　　近年我國稱爲發達者爲路政其收入頗富故中央各部惟交通部不現窘象於是路局各人員亦因之興會不淺時屆春節去平之事業巳經完竣今年之事業方在開始各路人員謀所以慰勞以往之辛苦而振作將來之精神者乃　金置酒作新年之讌定於二日晚間假金魚胡同那宅爲開筵地主人三十有六皆京漢京張京奉津浦四路之總辦總管總稽查工程司等除各路人員交通部人員外並請各部要人甚多復集有京師各名伶演劇以助餘興聞此項用費約需三千餘金云 
[趙爾豐建立專祠之研究]  
　　川人楊雋　紹　等四十餘人　請政府爲前清川督趙爾豐建立專祠四川旅東同鄉於二號在全　館開會研究各節巳誌昨報茲將當日開會情形誌銀於后是日午後二時開會公　張知競主席報告畢趙子釗宣布楊雋等呈總統原文張國楨發　略　原呈除楊魏係四川無　外其　署名不是　名卽是外省人冐充如賈岐奎善毓靈魯胡等　聞皆是山西人原呈　値於此可見並摘數趙爾豐酷待　寗人罪狀因此氷寗人呼趙爲　户今日　可爲屠户建專祠辱及川人子孫云云于時適北京工業專門學校四川學生全體有面到會反對趙爾豐建立專祠復由主席演說略謂趙屠對川資象約分三事趙爾豐釀成鐵路　潮捕蒲羅諸人開砲轟擊跪香百姓數千人茶毒無辜此川人不應爲趙建祠者一趙爾豐在川反對共和陽將兵柄交付蒲羅陰嗾所帶防軍出而搶掠姦淫因而釀成九月十八之禍至今川人恨之又密　胡華封回城爲外　復用清廷名銜張示街　險　巨　尹昌衡執趙於明遠樓觀者萬人衆呼殺之尹始殺趙亦可見平素民　之深此不應爲趙建祠者二趙爾豐嗾使軍隊搶掠商民反嫁禍於同志軍之力而趙爾豐對於川省軍人又如此此不應爲趙建祠者三彼時滿人豫將軍川人不但不加危害而尹昌衡猶派兵護送出川尹之擇豫殺趙乃趙反覆無常禍由自取衆人皆曰殺而尹殺之事隔二載忽有罪尹崇趙之翻案良心何在云云經衆表决全場一致不承認趙在川省建立專祠並嘗　公推四川公會會長杜關爲代表向楊雋等質問上書建祠之理由令其自行遞呈取銷前呈限一星期内答覆否則再開大會取决進行散會時巳鐘鳴五下矣 
[看管聲中之尹昌衡]  
　　看管之原因尹昌衡被看管一節外間或擬以章炳麟其實章一文弱書生不過禁其再發諷言尹則邊疆大吏必有重大原因茲據近所傳述約有三說（一）傾陷說謂尹與胡景伊素稱　逆惟自尹任征藏胡理川督事後胡殊不欲尹再歸任故極力設法傾陷告發中央而尹遂被看管（二）告發說謂尹素與川中劇匪相通熊克武之亂事尹未肯與胡都督協力會剿故熊得肆禍至經月之久川東商民日前密電中央請懲辦尹氏故尹被看管（三）虧欵說謂胡都督電達中央稱尹於川邊都督任内虧欵至三十餘萬之多其呈報中央與胡所解實欵數不相符中央以尹侵吞公欵不可不加懲辦故尹被看管此外又據政界消息則謂尹對於取消川邊都督一節大爲憤恨對人痛詆政府大有灌夫駡座之槪政府不欲重罪之故加以軟禁云 
尹氏之近情尹之控案由大總統發交陸軍部查辦而尹則由憲兵營看管并非拘押在部也聞尹被看管後又上書大總統乞賜一見總統則批以現正在查辦案件之時不便接見亦發交於陸軍部陸軍部總務廳廳長遂以此事知會尹昌衡而尹於是又致函該廳長以現在憲兵營起居頗不適意可否准其挪出營中移住醫院俾得稍爲舒展一經傳聞隨卽到案與在營看管無異并聲說此番請求但圖苟且安適並無他意若有逃脫情事願請處以軍法云云擬託該廳長向總統前爲之道地當經該廳長回報謂現雖奉命交憲兵營看管究非監獄可比於朝夕起居亦無甚不便若以此言代懇總統萬一總統震怒以爲如是看待尙嫌不適意逕飭押入陸軍監獄又將如何似不如稍安勿躁之爲愈也云云故尹現仍看管在憲兵營也 
[海蘭路行將開工]  
　　海蘭鐵路開工日期尙未確定茲聞淮徐旅京同鄉以海蘭路關係江北甚巨然宜從速興築特公舉許九香楊公雨徐庶侯三君爲代表於日昨謁見交通周總長條陳海蘭路若能卽速開工裨益於江北者實鉅試略舉左列數端（一）江北今年大災難民遍野顚沛流離殊堪惻憫該路開工招用難民可以代賑（二）江北盜匪素爲淵藪前以交通不便故難得手若海蘭路成進兵神速匪源不患不清（三）海州之路因輸運艱難有停　之患該路若成卽可暢運周總長答謂據施督辦呈稱該路正在測量二月初即可開工海徐兩路約於年内可以告成云云並聞其商港已定在海門矣 
[韓人歸化之批准]  
　　韓人李同春金立等因受激剌擬率同志萬人歸化民國其說喧傳已久月前果親自來京呈請謁見總統蒙總統派長公子克定接見詳訽一切謂諸君代表多人情願歸化自應具呈内務部按照國籍法歸化例辦理金等唯唯而退聞已奉批准李等卽日前往延吉創辦報紙以開風氣因李曾在延吉一帶充當繙譯熟諳中日俄各國文字也 
[鄂省軍政兩事紀要]  
　　叚軍統蒞任情形段香岩軍統業於三十一號蒞鄂是日上午八時段兼督使杜鎭守使及齊參謀長王占元黎天才兩師長至劉家廟歡迎少息即轉乘馬車至六碼頭由楚材艦渡江九句四十分鐘抵平湖門乙棧有石蔡兩師長警察崔廳長軍樂隊近畿軍第七團警察隊約二百餘人在岸恭候一時軍樂齊奏併由江元軍盤鳴砲歡迎軍統併未入棧當卽轉乘馬車入城自乙棧至軍府一帶沿途軍警滿佈軍統馬車自紗布局入文昌門轉包頭堤直往軍政府黎天才師長在車前引導王占元師長在車後護衛所有府内外各軍警均行舉鎗禮軍統均額手答禮軍統至府在三道門下車由齊參謀長黎王兩師長導入西花廳段代督在廳門接見彼此握手稍叙寒喧卽進小酌約歷數十分鐘省長呂爕甫來府進謁旋於十一句鐘在大餐間開筵會讌陪宴者爲杜王黎齊呂諸人彼此暢飲各道謙詞至一句鐘始行散席遂各言旋段代督巳預備花廳後樓爲軍統住所叚總統此次來鄂係攝篆都督所有軍府最要職員叚代督均擬帶返京中供差故軍統特帶來隨員十二人以資襄助均於是日隨同入府住宿併有隨節來鄂近畿軍機關鎗一連護軍衛隊一百名均住府内分駐以資調遣聞軍統已定於三日接篆視事段總長即日回京並聞鄂督一職大總統已决定任軍統爲正式之職並非代理不日卽有命令云 
都督府勦匪會議段督因近日連接白匪猖獗之耗昨特召集軍政最要人員在該府大開會議討論急　方法意見甚　今將最後議决各事探誌於下（一）該匪黨藏匿山寨頗難　攻廳將吾鄂所有之飛艇兩隻配置齊全派令前往協擊懸空投放炸彈使該匪無地藏身以清匪穴（二）該匪純係無業之民半係受人煽惑應將剿匪路線要口安設一招撫所凡隨從該匪黨徒准其繳械投降赦免前罪凡遇崎嶇路境應令該投撫軍引導前進以便攻擊（三）凡合擊該匪境内之要口應通令各駐防軍隊所有往來肩負小販以及各種商旅所帶之箱籃包裹應一律認眞搜查以絶私運接濟軍火之路（四）該匪軍械亦頗精利應將吾鄂第一二兩師之機關槍隊及該府機關鎗一律開赴協勦以期掃清匪黨 
行政會成立消息省議會取消以來鄂省興革各要政及應交議各事件無從諮議討論是以客歲卽提議仿照奉天等省辦法暫設一行政會議以代行省會各職權俟中央規定劃一選舉招集辦法後再行取消曾電請政府核奪在案茲聞得允准覆電除一面計劃組織外並將會議委員題名錄及事權擬文呈案成立之期蓋不遠矣 
[戚民政長之新猷]  
　　嚴防黨人之通告江西代理民政長戚揚通函兵警各機關云頃接贛北吳觀察使密電稱近聞江陰破獲亂黨後彼黨有運動沿江兵隊起事之謠當經密飭警廳多派偵探妥愼稽查暗中戒嚴近來每有西裝可疑之人多來往於外界某國旅館苦於不易查詰現與陳使丁旅長密商晝夜防範客棧飯館嚴行取締以免疎虞等情據此用特函布卽希留意云云 
實行减政之通告江西戚代民政長以總務處用費超過預算數目有六千餘元之多於一月三十一號實行裁員减薪以免賠累除設秘書卲啓賢外改設兩科量事繁簡再行委人茲將其通告錄下查總務處員俸役食及辦公經費非每月裁减六千元不能與預算相符驟短六千元之多則員役寥落辦公竭蹶自可槪見鄙人暫權民政對於公署固不敢擅自更張對於中央抑豈能率爾呼籲數月以來經費旣無從羅掘部議又未准請益不得已惟有自安簡陋四司已於去年十二月一日改組姑仍舊貫總務處應從二月一日起每月裁减六千元就預算應支之額爲匀配員役曁動用辦公之標準官盛任使旣無可望官事不能不攝所惜賦白駒而去不獲縶維可勝太息惟一時權宜代理之分際則然如何規畫久遠當俟來者希護君子鑒諒云云 
[江蘇修正預算兩項要電]  
　　江蘇民政長國稅廳長致北京内務部電云修正二年度預算寗滬蘇鎭之警費已奉大部電示增加四十六萬零連同財政部原頒分表核定數目共七十五萬四千零蘇省兵事甫平爲地方治安計非整頓警政不足以遏亂萌如經積極進行經費較巨各縣經費巳達一百十餘萬之譜以新加地丁省附稅抵支尙不敷用省城商埠警費萬無餘力担任前經壽齡入都面陳巳蒙國務院財政部特允由國稅廳墊發茲因省城警政嚴密佈置設備完全照原預算數巳不敷一萬數千元均暫在國稅項下開支以維現狀又縣公署經費過於節縮深恐費絀政弛亦經　齡在都請求照原預算數加三分之一謹查國務院電江西民政長汪瑞　以知事　在　　　　極重自未便拘定减政主義由民政長擬定相當數目巳經特别允許在案江蘇事同一律業由國　從新支配假定九十九萬五千二百七十七元從本年一月分起實行以上兩欵仍照數列入修正案說明理由另册呈報除已分電國務院財政部　核外務懇俯賜照准大局幸甚江蘇幸甚民政長韓國鈞國稅慶籌備處處長張壽齡江印 
地方通信 
[蘇州]  
　　城内刦案已破蘇垣吳縣學場吳紳子植家於舊曆正月初八日晚二句鐘時突來匪徒十餘人從後門挖門進内聞有家丁某甲爲内應直入吳紳之弟懋松之内室分投各房搜掠　物事主驚覺見各匪勢甚蠻横不敢聲張遂被匪刦去衣箱五隻仍從原路逃去次早家丁某甲亦巳不見當卽喚地保至西路警署報告派警按址查緝在慈悲橋頭混堂弄文元弄地方緝獲四名並起獲原贓甚多立即解送西路警署轉解警應司法科訊辦 
添闢城門罷議蘇州巿公所提議在城北　齊之問添聞一門而金閶下塘各巿民公社大爲反對提出理由呈請巿公所罷議各情迭記前報茲悉此事巿公所董事會本擬卽日派員勘估興工緣巿民公社具呈反對後蘇紳鄉咏椿曹志涵等亦不以關門爲然擬赴省長處呈明理由請飭將關門議案取消故此舉决不實行矣 
鎭守使校閱商團蘇州鎭守使殷獻臣以蘇州總支各部商團操員由魏旭東君所敎練均已畢業操法自必可觀特預行照會商團公會開造各部操員名册送府查核茲經擇定陽曆二月六號在北寺校場内調集商團隊伍演習各種操法屆時殷君親臨校閱並酌備各種酬奬品物分别奬賞云 
[鎭江]  
裁撤交涉局消息前清時代常鎭道監督鎭江關兼辦理通商交涉事務光復後旣設鎭江關監督一　又有駐鎭交涉分局之交涉員現鎭關監督袁君思永接到北京消息謂外交部與財政部實行减政主義擬將各處交涉局裁撤歸併海關監督辦理不日卽將實行云云 
請求開臨時會議丹徒城廂巿議員以董事會執行挑河一事多係敷衍毫無實際諸議員頗受公民詰責昨由姜議員覲宸等十二人公函請求議長照議事章程有議員三分之一得要求開臨時會議請於六號午後二時召集議員開會討論此事 
[杭州]  
　　認解中央現欵確數行政公署函復國稅廳云查騐契費一項列入二年度修正預算臨時門旣奉部電提存候撥原因遵照辦理惟現在迭承中央電示籌解現欵巳先後認解三十五萬元此項收入旣列入預算之内自宜通盤支配除二年十二月三十一日止解庫騐契費數目已由貴處呈報並自三年一月起各縣解到騐契費飭令金庫另摺存儲外相應函復貴處查照 
歡迎法公使之預備駐京法公使康悌君於上月三十一日由京抵滬勾留數日卽行來杭與朱督　商要事前日有電到浙 
　 
 
 

Page 7

 
 
約　　五　　　朱　巳　　　　　君　　花車　　　　井　各軍官在城站歡迎都督州亦巳俱籌一切專　　君　止大閒謹會屆期必有一番　熟也 
[安慶]  
　　都督府會議防範法倪都當以省垣自上月二十日後火警迭見恐宵小匿跡擾亂公安特於初一日召集衞隊營探防局長在都府會議其重要條件厥有三端一每於夜間街頭巷口加派衛隊站崗娼寮酒肆加派探防員偵察一凡軍警出巡時予以特别口令夜間各　關人員必佩　章始准放行一遇有事故各該員立卽報告長官長官報告都府從速逮捕以上三端卽日令飭實行　 
武衛軍餉由皖另籌倪都督所統武衛右軍向來聽候中央　遣其餉項亦由中央頒發刻以該軍駐紥皖境保護人民是與皖軍無異其餉項應由皖另籌業經中央令行倪督以後即就司庫正供項下按月發餉並將開支細數仍舊報部立案矣 
鳳陽破獲機關鳳陽縣知事黄緒炳日前探知本城火神廟内有黨人組織機關部特派司法警察會同本城之清鄉團前往搜查隨即拿獲黨人劉士彝一名並搜出該部往來信件數通昨晚已嚴加訊問劉直認不諱並供出該廟藏有小銅炮二尊及同謀　人　加　　　後　　禀郤籌請示辦理矣 
[四川]  
　　取消　　隊國防胡都督通令略云反正之際各屬保　　志軍因亂入省當時因軍政府初造百端未備爲一時權宜之計凡有來者均給予民軍統領或管帶之名稱藉資覊縻而所在保路同志軍皆改爲　　　　除　爲消納地步刋給關防訂具章程　然軍事　　面就地籌餉一語尤開估派勒捐之漸其流獘不可紀極現在該隊大都解散無存所有　發關防亟應追繳銷燬以杜後患特令仰各該縣知事即便查明將前軍政府刋發訪縣保安義勇隊關防立予追案呈銷勿稍玩延 
嚴禁扮演孔子戲警察廳長令云案奉省行政公署令開敎育司案呈據本公署檢察員報稱一月三日至羣仙茶園檢查是日該園排有三敎壽一劃演時竟扮孔子登堂口稱大成至聖先師某某又雜扮牛鬼蛇神嬉戲跳舞其穢襄之狀目不忍睹等語遙維孔子德齊天地道邁古今歷代祀典尊崇無異豈容優劇登場裝點悔慢該園只知惟利是圖並不顧名思義膽敢演唱有關　敎戲目殊堪痛恨若不嚴加取締何以崇大道而正人心合亟令行爲此令仰該廳長即便傳喚該園主嚴行申斥永遠禁演此齣並通飭各戲園凡類於此齣者一律不准演唱違則嚴懲不貸 
[雜評二（默）]  
　　四與佛敎會今之策　　者知不　　力　　　趨於攻心之論攻心須先　　其知　開　知　須重敎育敎育一在學堂一在游　今蒙　局組織游　　使之游　内地未始非移易蒙藏心理之一法他日成績如何雖未可知然較之組織佛敎集成會欲就其心理之所好以隱事牢籠者其策固有道也 
趙　豐與尹昌衡尹與趙四川光復時資替人也趙爲釀成革命之人尹爲革命收功之人當時論二人之功罪者大致如此不謂今日趙有人請建專祠而尹則有人舉發罪案論此二事之表面本不相蒙尹之罪另有所謂罪乃爲趙氏言者必欲翻數年前革命之案一若尹趙兩人之功罪尙未分明然則此兩事雖適然面生或亦有相連之關係歟 
敎育界與司法界共和國之形式多已全體推翻矣今聞浙江之初級　除商埠外其他各縣一律裁撤而各省所辦學堂有經費無着者酌量裁併之說是司法敎育兩事並未全體推翻也可謂推翻一半 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[探警捕拿黨人之意外]  
　　長江巡閱使派駐滬偵探許某偵悉裘鑾錫等五人前在南京黨魁何海鳴韓恢等處辦事現匿上海虹口某旅館前日邀同日人甲乙兩名携帶軍械於晚間雇車至南巿大達碼頭附乘新寗輪船擬往海門布置一切以備接應舉事當即跟蹤至南巿報告警察分廳崔廳長立派偵探郝青萍金殿臣等率同探警於九點餘鐘至大達碼頭將新寗船艙門把守協同搜查聞甲乙二日人忽出手鎗自擊均受彈傷旋經該探等奪下並將裘鑾錫等五人及行李扣住立即派人將受傷人舁送上海醫院醫治當時上海鎭守使鄭汝成君亦已接到電話派軍事稽查員羅嘉佑到船調查至十一時卽將裘鑾錫等解送滬南警察分廳　廳長以案情重大且皮包等物内恐有炸彈等危險品物未便擅啟立飭謹愼封存候解鎭守使署核辦不料該日人至醫院後甲因彈入肺部逾時卽已氣絶乙則生死尙未可决至昨日上午滬南分應接到鄭鎭守使電話飭卽解送來署並派北洋警察辛隊長率帶警隊到廳迎提下午二時卽將裘等解至製造局由鎭守使發交軍法課長密訊而駐滬日本領事有君則於午刻親至上海地方檢察廳會晤汪廳長後即至上海醫院調查一切聞不認甲乙兩日人自行開鎗疑爲偵探所害未肯驗殮汪廳長卽發電話至鎭守使署請示大約又有一番交涉矣 
另一訪員報告江蘇都督府偵探員查有日本人兩名偕同華人裘鑾錫等五人由南京至滬匿跡美租界某旅館内前晚擬乘大達公司新寗輪船起程赴海門等處隨帶軍火及危險物品當即報告鄭鎭守使立派稽查員羅嘉佑帶領衛隊數十人至該碼頭登輪搜查聞兩日人先開手鎗抵禦嗣見勢危急復用槍自擊適中脅肋等處受傷甚重當經羅稽查員奪獲手鎗兩支及行李等件隨將兩日人及裘等五人一併解至滬南警廳司法科時巳深夜因見兩日人傷勢非輕立送上海醫院醫治内有一人已於夜半三時因傷身死裘等五人留至昨日午後由司法科長帶案略詰均稱是安徽人並不助亂當飭警備隊一併押解鎭守使署請爲訊究聞日本領事已向駐滬交涉員曁上海縣洪知事調查詳情嚴重交涉矣 
[法捕房又破巨案]  
　　一永安街搶案二興聖街搶案三望平街暗殺案四蘇州開鎗拒捕案上年十一月二十八晚法租界永安街公泰土棧被匪搶劫現由法捕房探目黄錦榮帶同包探韓邦達等拘獲是案盜匪柴啓藩王德榮兩人昨解法公堂請訊公泰土棧夥姚桂方投稱是晚先有一人到來稱欲購土五元旋有兩匪同入店堂内有一長大之匪突出手鎗　勒洋銀卽被搶去洋二百二十二元柴供係周朱兩人起意前往行刧小民在門外望風並未入内事後分得洋十六元是實王供與周並不相識與柴亦係初交此次同去亦走入内後來祗分用洋七元　讞員商之法副領事德君判柴王兩盜各押五年期滿逐出租界此案訊舉黄探目又禀稱柴啓藩另有夥刧興聖街裕康錢莊一案今拘獲爲首之周老九張寳卿等五人解請訊辦又查得上年英租界望平街有名榮生者及黄包車夫被人暗殺亦係柴啓藩所爲請爲核辦裕康莊夥朱勤甫禀稱是晚已經收巿該匪等敲門入内稱欲兌換角子共有六七人一擁入内即出手鎗嚇禁聲張任情搜括幸由鄰人鳴捕到來始各逃逸共被搶去大洋六元小洋二百七十角周老九張寳卿同供小民等糾同黨羽持鎗往刧是實劉福興供小民聽從周張二人之言同往行刧王金山張炳仁同供雖由周等糾同前往行至法馬路聽見巡捕吹警笛聲即行逃入英界並未同搶亦未分贓柴啓藩供此案小民在門外把守並未入内亦未分洋訊其暗殺一案亦已承認德副領事判周老九張寳卿柴啓藩各押十年劉　興押八年王金山張炯仁各押六月柴所犯暗殺事出英界移送英公堂訊辦聶君又以周張兩盜在蘇州尙犯開鎗拒捕重案須解歸華官照律治罪故判周張管押候禀明交涉使請示核辦訊畢後聶讞員與副領事德君當堂諭曰法租界捕房迭破命盜暗殺各重案實係各捕頭及西探目督率有方所致本公堂深爲欽佩自應嘉奬又以探目黄錦榮等緝捕勤能殊堪嘉尙由公堂賞洋一百元以資鼓勵 
[偵探查獲黄社首領]  
　　鎭守使署偵探余祖動偵悉黄競白許一蜚二人係黄社首領希圖赴浙起事未成匿居公共租界三馬路小花園國民旅館十五號房間内當卽報請鄭鎭守使函請楊交涉員令行公共公廨簽票發交總巡捕房派探劉寳生與四十號西探協同余偵探於前晚三點餘鐘前往該處將黄許二人拘獲並抄出黄社章程以及信札等件帶回捕房押至昨晨併解公共公堂經孫襄讞會同英領晢君升坐樓上公堂研訊 
先由二十七號西探目彭山上堂譯稱所有在黄等庽所抄出之信函等件均存捕房尙未察看應俟譯明是否與黨人有關再行呈案言畢卽將黄社章程呈案請察繼由四十號西探上堂禀明恊往拿獲情形 
次據偵探余祖勳投訴有人密報黨人黄競白許一蜚匿居小花園國民旅館並將二人年貌服式開明是以禀奉鄭鎭守使函請交涉員轉請出票於昨夜三時半協同總巡捕房中西包探前往查拿先至十五號房問内見一小孩臥在地板上詢據聲稱黄許兩主人均在妓院碰和當由四十號西探向之恐嚇該孩卽稱確在棧内遂導至樓下見黄許二人均在查伊等所穿服式與所報相符故將二人拘住並抄出黄社章程及與黨人往來信函此項信件現在捕房並未帶堂言至此將報告人所書二人所穿服式之字條呈案經堂上察看畢即行發還乂據余稱查國民旅館經理任錦　專事招留黨人故黄許二人名姓並不登載循環簿上請爲察核旋由英領哲君向兩人研詰先據黄競白供稱紹興人實名王利川於去歲來滬所有小孩係由紹興原籍帶來繼據許一蜚供稱亦紹興人原名陳嘉生向爲掮客與王於去冬相識實非許一蜚早案之黄社章程前日有一人帶至棧内實遭誣指乞鑒復據余偵探禀稱查獲之信件信面上均書黄競白惟内容並未察看英領暫君向余探詰稱如察看信面無黄競白字樣是爾誣指須當押究又向黄競白詰稱爾言名王利川究竟信函上有無黄競白字樣答稱信面上雖書黄競白實非已名哲君又問余偵探有無許一蜚之信函余稱未見是時許稱我實陳嘉生實遭寃誣堂上以案關重要須詳細調查再訊現在毋庸置辨遂判二人帶回捕房聽候查明於下星期一再行訊核 
[蘇州拿獲黨人之影響]  
　　滬南警察分廳長崔君昨日訓令各區警察署云案於本年二月四日奉江蘇行政公署訓令第五百七十號内務司案呈本年一月二十六日奉内務部電開准國務院交蘇省清鄉督辦盧世儀呈　亂黨曾興吾等來蘇謀亂黨羽甚多除拏獲各名外其在逃之韓恢朱卓　曾賢吾苻節黄新泰張世具張小川劉天慕朱文輝張克明朱步墀李文輝潘一峯張承烈等非匿居租界則潛逃各省等語查該黨等膽敢勾結匪徒圖謀内亂且有串通外人情事實屬罪不容誅除由該省嚴拏並與領事交涉外用特電請飭屬按名密拏務獲究辦再此次亂黨機關多在外人旅店所有省會商埠及衝要地方尤應特别注意加意防範以遏亂萌等因奉此除函致外交部特派江蘇交涉員並分飭外合行訓令該分廳長仰卽遵照辦理並隨時將辦理情形具報此令等因奉此合行訓令該署即便遵照選派幹練警探按名嚴緝務獲解究毋延 
[救國接厲團綱約披露]  
　　自江海關查獲黄大昌（即王樹績）後始知黨人又有救國接厲團之組織惟該團章程如何因官廳嚴守秘密外人未能知悉現在此案業經鎭守使署軍法課飭提黄大昌迭次研訊以黄雖堅不承認而此項証據當場搜獲黄之爲該團中人自東洋回國意圖煽惑巳毫無疑義茲聞鄭鎭守使已詳錄供詞檢同搜獲印刷各品呈請中央核辦茲覓得該團綱約一紙照錄於後 
緣起烏　滄海横流精衛思塡天下存亡匹夫有責溯辛亥革命以來天旣亡胡賊偏禍漢狡獪之袁世凱虺蝪之黎元洪竟鐘磬同音狼狽竊柄國會議員武斷解散功民俊民相繼戮竄敷路稅鹽抵債罔憚媚外棄邊斷送蒙藏恣私人專制之欲拂生民瘡痍之盼狐鼠成羣豺狼滿道國脈絶矣國氣喪矣國維隳矣國魂渙矣遑論乎民生與民權痛哉風雨漂搖敝巢立覆披四億之輿圖能不裂變色之腸質九原之先烈能不噬枉死之臍哉嗟乎山川出雲有開必先相彼雨雪先集維　袁黎之不道亦未始非黨風之不競民鑒之未週有以使之履霜堅冰由來漸矣維世等不材胡敢卸責誓結强團共靖寰宇手續類俄虚無性質做法山岳約法酌我汗劉進行格美在野取彼兇殘之血漑我田園挈彼財虜之資均我貧苦拚一腔熱血聯全國健兒前撲後繼期達目的再接再厲弗懈進行蕩盡豺狼殪盡虎鼠締眞共和鞏我祖國嗟乎世界黄金無非赤血大丈夫寜爲玉碎不作瓦全俠義男兒其速興起共賦同仇建茲救國接厲團人定勝天剝極必復他日勳著旗常名馨史策二十四紀之支那雄振全球意中事也當仁不讓榮曷可支俠義男兒其速興建茲救國接厲團是爲緣起江夏胡維世謹識 
團綱（一）剷除國賊鞏健共和（一）行五權獨立法制（一）普及尙武敎育促進礦航電路漁農工商實業（一）納人民産業國有及生華國育 
團約（甲）團員義務（一）本團團員對於本團有犧甡個人生命時光財産及家庭快樂之義務（一）本團團員對於本團有遵守服從忠勤本團綱則命令任務及受本團刑法制裁之義務（一）本團團員對於本團有納捐籌欵及各個互相親愛忠誠規勸之義務（乙）團員權利（一）本團團員對於本團事業成就時觀其能力凖其功勞本人及家屬得享勳職休養封蔭之權利（一）本團團員對於本團進行事業履行職任時遇險及死殘本人及其家屬得享本團救護保恤之權利（一）本團團員對於本團除履行職務往來公牘　按階級外得享平等之權利（一）本團團員對於本團非常進行時確有見地把握者得享告奮發言執行自由之權利（丙）組織另載詳章（丁）刑法另有專章（戌）資格（一）凡中華民國男女國民除未成年及有惡劣嗜好廢疾外皆有團員資格（己）手續（一）先向介紹員如例發誓後再塡插血誓願書呈換証書（一）凡願入本團者需本團團員二員介紹（一）凡願入本團者需納入團義務捐銀洋兩元（庚）薪俸公費另有專章（辛）考績另有妥章（壬）基金（一）由發起員及全體團員捐募籌措（癸）時效（一）以布章之日爲實行始期眞共和出現之時爲實行終期届兩期間此章均有效力中華民國 
年月日立 
[夜間安排機關砲]  
　　上海鄭　守使前日據偵探　稱訪悉潛伏　地各黨人有擬於陰曆正月十三十四十五等日搶刧製造局情事請爲防備鄭鎭守使以滬地防守刻已加嚴且此種謠言屢有所聞殊不足信惟旣有所聞自應分令所部各營妥爲防範故又於昨日傳令十三團所管三營長自今日（即七號）晚間爲始務於東西兩栅門各排機關砲二尊以資防禦惟至天明即須收回以免人民驚恐云 
[防勦白狼之布置]  
　　海軍李總司令接長江巡閱使來電以皖境現被白狼率衆騷擾勢甚猖獗而長江漢口下游所泊軍艦無多請速調派魚雷艇四艘速往長江以資防禦等因李總司令卽於五號先派湖隼辰字宿字列字四魚雷艇備足槍械砲彈由滬開往漢口下游駐泊 
李總司令又以白狼匪勢劇烈皖省與江南　連自應派員前往會同長江張巡閱使相機剿辦業於昨晨令委右司令徐振鵬駕坐楚豫砲艦開往蕪湖扼要駐防並令速與張巡閱使商議剿辦 
[盜匪拒傷西人五誌]  
　　隣居之嫌疑寳山縣江灣鎭西南馬家宅地方西洋人羅帝戤司住宅於舊曆本月初五夜被盜行刧並拒傷事主報經閘北警察分廳將該西人家所用之男女工人趙吉堂羅才生倪易氏三人拘送上海地方檢察廳訊供收押候究在案茲又經該分廳探警等查得實係該西人家隣人馬祥生爲首糾合同族馬長連馬鳳明及朱佛林張福生邢小毛邢富生邢三三等共八人同往行刦當將八人先後拘獲並抄出單刀一把刺刀二把鋼表一只鐵練一條以及衣服等物稱係該西人所失之原贓解由該廳預審於昨日午後備文飭警將馬祥生等並兇刀贓物解送地方廳經許檢察官提案研詰馬祥生等均不承認判分别收押候提同在押之趙吉堂等到案辨認再行核辦 
[洋人干涉捉賭之爭論]  
　　浦東洋涇東八埭頭地方近日有人聚賭當被南巿淞滬警察分廳廳　崔鳳舞君　悉飭派督察員張明遠君密查屬實乃飭該處第二警備隊　同洋涇鎭第五區第二警察分署署員　壽清君飭派通班長警及偵探人等共六十餘名於本月四號晚九時前往拿獲包梅生戎來順春陽阿松　生阿寳王阿虎陶阿生王泉全阿根等十人連同賭具一併拘解洋涇第二分署候核詎未幾忽有該處英商和豐廠大班洋人阿友副大班道林帶領繙譯　仲臯徐某及印度巡丁五人該廠工人十餘人赴該分署　見許署員卽由許君接見該洋人囑令陳仲臯譯稱八埭頭地方係英商租地非警察所能干涉　君　稱此事係奉顧長命令貴洋東如不以爲然可請英領事與交涉使署交涉本署如接到交涉使署公文八埭頭地方决定歸與貴廠經管以後無論該處出何案件本署决不干涉惟本署員向知浦東並非租界華官有完全管理之權如該處開演影戲亦曾在巿公所具領執照旋復由陳仲臯譯稱　洋東述明八埭頭係是租地所拘之人均係本廠工人務須將所拘之人帶回俟至翌日禀明英領事函請交涉使辨明是否租地惟該處卽有賭博應當知照本廠何竟侵越權限兩方面互相辯論約有二小時之久後經該洋人簽字將人保釋如欲到案由該廠交案許君當卽允將所拘之人一一交其認明遂將包梅生戎來順春陽阿松阿生阿寳王泉全阿根等八名由該洋人帶回尙有王阿虎陶阿生二人因不在廠中暫行拘留候核所有該洋人所簽之字照譯於下（證明浦東警察侵犯吾們私有的産業）至昨日午後許署員卽親至南巿禀懇崔廳長轉請交涉使嚴重交涉 
[外交次長來滬]  
　　外交部曹次長因上海外交問題奉命來滬於前晚（五號）抵申由駐滬交涉員楊小川君招待以靜安寺路别克登西飯店爲行館昨晨曹君乘坐汽車往謁駐滬各國領事晚間由楊交涉員特設西餐柬邀各國領事及鄭鎭守使薩警察督辦宴會聞曹君此次來滬約一星期内畢事即須回京供職云 
[調查寄居華界之外人]  
　　閘北警察分廳徐廳長訓令各署文云本地爲通商巨埠外人居留境内省甚多究竟該管境内外人居住者共有若干家倘一無稽考殊非愼重外交之道除分令外爲此令仰該署長員遵照將所屬境内某路某號房屋係屬外人居住並分别東西洋國籍查明造册呈復以　察核 
[法使由滬赴杭]  
　　法國駐京大使康蒂君來申駐節法總領事署已迭誌前報茲悉康君欲往杭州考察商務並一覽湖山勝景故由法總領事甘世東君發電咨照浙江都督旋接朱都督回電云上年鄙人晋京蒙康公使優待此次駕臨敝省不勝歡迎之至並已飭軍警保護等語康君當卽率同文武隨員格來而君等並邀藍總巡處繙譯曹振聲君爲譯員於昨晨同至滬杭火車站乘坐專車赴浙聞康君卽即假該處天主堂暫駐云 
[會議接收自治機關辦法]  
　　上海縣洪知事因奉韓省長轉到中央命令收回各縣巿鄉自治機關即於昨日午後兩時特邀南北巿政廳總董及縣議會議長等至公署會商善後辦法良久始散 
[南商會開會記事]  
　　上海南商會總理顧履桂協理蘇本炎於昨日在會邀請各業代表開第八屆第一次年會報告癸丑年帳略及會務並討論進行事宜財政部特派調查稅則委員王小宋（號璟芳）　劭閑（號廉能）亦函約屆時蒞會調查商業並討論稅則至午後三時各業代表到者有郁　翰姚伯棠倪秋叢韓榮堃崇品三葛吉卿鄭觀　孫永年張伯　　鶴鳴壽秀甫陶理堂楊侶梅徐炳輝干蘭屏張紀友徐金波胡志遠張永棣徐國成汪安山李鴻珍謝惠堂汪寛也朱俊臣　其　張郁文俞鑑湖葉星如韓廉卿顧馨一虞永富聞蘭亭吳芹甫湯乙笙程鑑銓蘇筠尙李雅年戴敦川陸少雲陳子翔胥春瑜袁錫之姚紫若賴明三張樂君張子邕胡訪鶴陸伯鴻吳少堂等數十人三時半開會首由總協理顧蘇二君宣布開會宗縪繼報告上年帳略及會務畢並稱美國巴拿馬賽會爲全球注目工商部巳在滬設立出品協會以本會爲分事務所我商人理宜揀選出品赴會與賽且外人以洋貨運銷中國歲逾百萬利權外溢華商亦應乘此機會將精良物品輸入外洋藉挽利權演說畢遂將部頒調查各業貨物表分發各業領袖請爲按類調查繼由蘇協理聲稱今日本會因接財政部特派調查稅則委員王璟芳廖劭閑兩君函約蒞會調查財政商業並討論修改稅則事宜諸君如有意見儘可屆時陳述至六時王　兩委員同乘馬車蒞會由總協理迎入客廳欵以茶點畢即相繼登台演說大致謂鄙人等係奉財政部委派前往各省調查貨物稅則以便修訂故今日至貴會詳查一切並得與諸君共相討論諸君如有意見不妨繕就請願書俾便轉呈政府採用至部頒調查各物稅則表業巳發下應請詳查按表塡列以便政府參攷演說畢遂由總協理設筵請王廖兩君入席會宴至九時始散 
[偵探隨車密查]  
　　浙江朱都督因近日滬地又有謠言恐有黨人潛入浙省乘機煽惑特派軍事偵探李鎭和王永海等十餘人來申專在滬杭鐵路隨車密查並着鐵路公司偵探丁順華帶同副探往來協緝常川以十二名輪查云 
[租界探目之偵察]  
　　公共捕房總巡麥高雲君法捕房總巡藍維藹君因近日滬南製造局軍警各界又復戒嚴各派華探目李星福王金榮等前往偵察遇有緊要事宜隨時報告以便防範聞前晚滬南大達碼頭新寗輪船破獲黨人時該探目等亦親往調查回禀捕頭云 
[販私卽是緝私人]  
　　駐滬江海岸鹽捕各營分統耿君訪聞海巡營右哨四號管駕王國燦日前在塘茜境地濳將查獲之散艙私鹽一百餘擔私行售賣每擔得價洋一元八角係由高二金船户裝載業於前日令委馬副官得成飭提該管駕及該船頭舵工兵人等到案嚴行訊究以肅軍紀 
[三誌鄉董與命案之關係]  
　　浦東二十二保二十九圖鄉董楊肇堅（即揚小峯）因於湖州人胡倍林受傷身死一案頗涉嫌疑由地方檢廳將楊拘案判令押候飭提楊之隣人金雲奎並在高橋鎭馬路橋開茶館之陶鶴卿等質訊在案茲悉該廳法警奉諭往提金陶巳往期他往昨午由該法警在法租界與金雲奎遇見當卽暫送法捕房旋卽回廳報告以便備文移提 
[僧人控告商團之辯論]  
　　大東門内地藏庵住持僧春榮延陳則民律師控十五舖商團會長凌伯華强佔廟産一案昨日午後三時由地方審判廳長張清樾君督同吳董兩推事官公開法庭辯論先據春榮訴稱本地人地藏庵係先祖師相傳由僧住持迄今巳歷數十年並非公産廟旁餘地由僧人自行籌資於前清光緒廿二年份建造樓房十一幢出租向來相安無異迨至辛亥年九月十三日滬上光復之後至是月十八日卽有十五舖商團會長凌伯華前來向僧人商議因滬地光復之初人心不靖擬假庵中設團駐防僧人以此事爲地方公益之舉當時允可不料至十月十五日凌卽將僧人驅逐出外廟中佛像被燬一空該廟並所造之房悉被據爲己有各租户處由凌出面另立租摺租契僧人自被驅逐以來損失頗鉅受苦不堪現在請求堂上如數追還給領管業供畢呈上草圖一紙問官問曰爾離該庵之後住居何處答稱現住靜安寺廟内陳律 
 
 
 

Page 11

 
 
　　師亦出庭陳述一切並將佛敎公會奉省民政長所發之布告一紙呈案請閱而被告凌伯華並不到案紙請狄梁孫律師出庭爲之陳述謂十五舖商團在地藏菴中設團駐防實爲保衛地方公益起見况春榮於辛亥年上海光復之後即不别而行所以該商團入内　管至是年十月初十日由該團會長凌伯華禀准前上海縣民政長吳懷疚批示准歸該商團執管今將批示早請察閱陳律師辯稱其時上海行政司法並立機關所出各種文告均認爲無效自民國元年五月十一日奉大總統命令之後行政司法各立機關所出示諭方爲有效所以現在狄律師呈案之批示不能認爲有效請察狄律師又言昔年南巿巿政　裁判所成立之時曾由鹹瓜街德隆彰等號在該所禀控大王廟僧卽地藏菴住持僧春榮不守清規應請調查春榮又稱各處商團去年已奉諭取消且該商團附設之消防隊實是假名影戤於事實上毫無益處至所立學堂與凌伯華亦無關係於是兩律師又互辯良久張廳長以爲時巳晚遂諭兩律師曰此案内容本廳長早經明晰今日卽爲辯論終結聽候宣判原告所呈布告存案附卷草圖發還遂退庭 
[郚整頓捕務之訓令]  
　　滬南警察分廳長訓令各區署云本分廳管轄地域當上海商埠繁盛之衝保衛防範本巳不易而盜賊流氓又時多竄匿　經公令嚴行警探密布亦往往不能卽時破獲似此因循貽悞何以達設警保安之本意爲此重申訓令仰該署長知照以後凡遇關於緝捕盜賊案件一律限日勒令破獲解廳核究倘敢故違定予照章處分以重捕務而保治安並仰嚴飭所屬警探一體遵照辦理 
[紅十字會救災恤鄰]  
　　日本鹿兒島火山發燄死亡甚衆上海中國紅十字會沈副會長憫之以紅十字會有救災之責先行撥助日金一千元交日本赤十字社彚解散放仍俟募有成數再行續匯 
[餅攤學徒拾遺不昧]  
　　城内九畝地新興茶樓餅攤學　曹三元於昨晚在該樓上唱灘簧場内拾獲鈔票洋五十五元當卽送交警察二區第一分署孟署員以該學徒拾遺不昧大　奬勵一面即召失主認領旋有婦人李月英投署據稱由伊遺失並倩新興茶樓唱灘簧之劉伯華作保請爲給領　其鈔票張數數目則稱共有七十五元張數不能記憶孟君以果有七十五元則巳少去二十元應俟澈查實在始能給領卽傳該學徒詢問據稱拾到之時曾由丁阿男閱　或者　丁抽去亦未可知詰之丁阿男則堅不承認尙待詳查再行核奪 
[三誌飯店起火之疑竇]  
　　英租界河南路義昌飯店因保險起火由廨將該店主許銀生許戚吳齊榮夥友秦裕卿秦四金學徒金阿竹金阿二潘阿五蔡和實等逮案訊判許吳與兩秦還押金等四學徒均交保在案昨晨由廨復訊據九號西探五百三十五號華捕與華探周志仁先後上堂禀明起火可疑情形並將存儲洋油之鉛桶等物呈案請察訊之各人均稱不知如何起火中西官會商之下判許吳與兩秦還押金等四學徒仍交原保諭探切實查明於下星期五再訊 
[查明鞋底作之損失]  
　　法租界寗波路天秦祥鞋底作失愼已詳前報茲經法捕房包探查明該鞋作保險銀數計衣箱一千兩生財一千兩店貨三千兩並經副總巡查得該鞋作皮箱實有三十餘只元緞三十七疋燒剩二十餘疋並新進牛皮五捆作内燒去之物約値銀七千兩昨巳由魯意師摩西人至火場查檢各貨値銀三千六百七十二兩衣箱値銀一千五百十五兩生財銀一千兩法總巡藍君以旣經查明詳情即將作主劉毓書馬金坡夥友張連喜陳居正陳居成張大洪林友才王崇三楊信林吳正犯常恩林方維江曹炳文等一併交保候解公堂發落 
[駐日美領來滬代理]  
　　駐滬美總領事維爾德君請假回國所遺總　事一缺業經該國政府電飭駐日本横濱正領事塞門史君來滬代理 
[印人演說婆羅門敎之希望]  
　　魏傑君係印度一有聲望之人爲本埠字林報館財政主任邃於婆羅門敎理久爲該敎徒所宗仰聞明日（星期）下午四時半赴法租界寳昌路尙賢堂演說婆羅門敎之希望按婆羅門敎雖號稱古敎而其傳敎之勢力從　出印度一步故有人謂該敎之前逾無大希望者滬上不乏研究敎理之人星期有暇盍往聽之 
[串騙皮貨之結果]  
　　鄭祥泰皮貨店經理徐岳堂控紅帮衣匠吳杏濤與陸阿林朱海郎串　値銀二千餘兩之獺皮等情由廨訊判吳等押追在案昨由捕房將牽涉之丁仁源並見証楊阿昌一併解至公堂質訊明白判朱押西牢半年陸丁各押一月吳押九月並以吳尙有騙取董全太金戒一案着於期滿後加押一月以儆 
[謝劵]  
　　日本雙美人牌化粧品輸運入華以來銷行頗旺茲定於舊曆元青節午後一時假座法租界歌舞台民鳴新劇社舉行觀劇大會昨承東亞公司惠贈優待劵多張書此誌謝 
[正誤]  
　　前日中華國貨維持會開會通過稅則請願書徐春榮君係代表副會長呂葆元君至正會長伍廷芳君則由朱荃文君代表昨報誤以徐君爲伍君代表合行更正 
雜評三（訥） 
[上海今日之巨案]  
　　今日英租界破獲黄社首領案法捕房破獲永安街搶刧巨案又牽連以破獲興聖街搶案破獲望平街暗殺案破獲蘇州開鎗拒捕案自去年以來租界巨案迭出而破案未有如此次之奮勇者也華界之新寗輪船中則以偵探欲破巨案故而反出一交涉巨案兩日人之一傷一死各執一詞尙未悉鎗之開自何人然料此案交涉之困難必更甚於去年愛國婦女會一案也嗚呼近數年來中日交涉迭起南京案甫了昌　案未結而上海之交涉案又來何中日之多故耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[游戲新聞天國新年記] [  駐天通信員孽兒]  
　　　君之吹牛 
城隍之艶史 
趙玄壇之豪賭 
孫行者之無聊 
天國習慣陰曆牢不可破此次癸丑甲寅交替期内忽有一番盛舉蓋上下人員均抱及時行樂之觀念遂置天柱將折之國家於不顧記者能無感乎 
先是去月二十三日竈君來天記者謁之於南天門之倒竈旅館述及下界瑣事竈君謂與人民感情極好至夏間戰後人民求禱於余使母毋罹刀兵之灾及老張去寕寕人德余尤切云云記者唯唯對之實則竈君貪天之功耳 
聞竈君即於次日謁見玉帝上書萬言中有數條甚爲秘密記者雖略有所知茲亦不便宣布數日閴城隍土地陸續來天皆運動當道以期護己一年之短眞有山陰道上應接不暇之勢記者偶遇上海縣城隍某君見其華　艶服　然一大少也來天時携有姨太太多人有人謂某君欠嫖債至數十萬彼得　緣爲城隍則年終可以溜至天國使娘姨大姐無從追究噫計亦巧矣 
天國財政窘困巳極財神趙元壇擬辭職玉帝温諭挽留遂勉强任事幸臘底年端下界人民供獻適足開銷而袁總統祭天之金銀元寳爲數尤鉅故玉帝意中當錫　民國以報袁總統之熱忱又湖南湯都督建議設立神廟關雲長岳飛等欣喜不可名狀故今年之新年更盛於去年之新年也 
元旦日玉帝設宴於天宫諸神畢至記者亦在座記者之得預天宴實自余始而帝之温諭慈顔尤使余終身感　而不能忘者也時對面瑤臺上開演戲劇李龜年唱空城計其隹妙殆在呌天之上二時散席二日三日熱閙更盛且賭風大熾財神府内牌聲盈耳聞吕純陽大輸致將寳劎錦袍當去衣衫　樓被楊戬之仙犬所咬嚙去臂肉一大塊狗咬吕洞賓竟致演成實事一時都人傳爲笑柄 
初四夜下界接財神趙元壇方在呼么喝六賭興倍高府中人催至再三彼尤遲遲其行迨至四鼓方駕雲直一至北京財政部部中設神座香煙縷縷酒筵豐美財神倉卒出門未曾携帶財物祗遺大便一大堆而去蓋玉帝欲報袁總統郊天之盛意故命財神耑往賜寳俾民國財政驟至富强不料趙公之大撤其濫汚也 
傳聞孫行者在水廉洞無聊已極新年曾以賀電致玉帝藉示交好而某報力辯其誣是亦頗耐尋味者也（五） 
海外奇談 
[一勺微涔（續）] [  警务]  
　　華盛頓省秩治輔列地方西人紀克士之麥園中由當工者　得大獸骨計有頸效骨一件大牙一　其牙長七十寸牙脚處大十八寸　之重四十五磅此獸之全體若何　大可想而知然巳不知經幾許時代矣 
英國女學士靈一在押士滑附近地方尋求古物掘地深至三十尺發見獸類骨殖多種若馬若牛若熊若狼若赤鹿及一大鳥與古代遺器均在地下層之最新者其中砂磔未脫水痕知爲附近積平河之發源今之押士滑卽當時之河底也觀其馬骨可知當時産馬體格殊小又牛之一種今日求之英倫全地亦不再見蓋皆古代石物也 
逹爾文謂飮乳之動物乃由四脚蛇類漸演而成其說苦無證據昔有芝加高大學地學科敎員威利士頓率其堂中之格致學生前往切士省發掘地土曾於地　之内尋得一四脚蛇之遺跡核其時代當在一千五百萬年以前其他在域治他河北岸其跡深埋泥層蓋此物當時四處尋水非常因難其後即死於靜水中也經地變遷壓入泥内歷　百萬年地球變動地殼上升此泥層遂得發見而此物之骨殖乃貢於格致家之目審其形狀實爲四脚蛇而飮乳者蓋卽蛇類變爲走獸之過渡物也 
美國鳥道舍省曾發見一太古之森林埋藏於土中者四百尺 
儃香山島有數西人問往山谷遊行拾得古劍一口或謂爲急頓曲（初探發檀香山者）之劍以其劍乃古式之重物乃鋼製成者或謂爲劍術家急頓勞斯之物或又謂爲檀人革命之紀念物當革黨敗走時遺漏者據劍主威廉士言在架拉高王時代并未見有此種古劍耳（三） 
尊聞閣詞選 
[醉春風] [  小蝶]  
　　笑立鐙兒背漫卷衫兒　藏　偏要賭三杯對對對料是難勝勸他休飮偏生說否飮了須防醉了須敎睡勸他他總不回頭啐啐啐說道今番不甘輸與再來休悔 
倚首聰明勁使着嬌癡性自家也未記分明等等等黑白單雙幾番盤算方纔分定一側着　兒聽猜着心頭病偏生裝做假惺惺請請請翻把金樽斟來滿滿强人乾盡 
[一剪梅詠柳]  
　　眉黛籠烟半未匀朝也含顰暮也含顰欲眠還起懶精神不是傷春也是傷春怯怯腰肢嫋嫋身愁帶三分病帶三分晚妝樓上又黄昏說不消魂怎不消魂 
[南歌子]  
　　人比蓬山遠愁同弱水深夢牽紅袖玉樓陰却是自家牽醒碧羅襟香冷鴛鴦枕春寒翡翠衾如烟小夢　難尋欲不思量無祭又沉吟 
[鵲橋仙應勞君稼村弱冠徵文]  
　　年華似錦才華如繡正是好春時候韶光珍重甘番風願花好月圓人壽金樽美酒華堂笑口羡煞男兒身手聞聲相契不相逢轉添我一分僝　 
[風蝶令] [  瘦蝶]  
　　烟篆縈深碧燈花暈瘦紅重裘禁得晚來風放下簾兒袖手倚薰籠索句詩肩聳停盃醉眼慵寒梅作伴過三冬一任淺斟低詠畫樓中 
自由談話會 
世風不古每况愈下面競尙奢浮猶爲今人通病不佞冷眼以觀 
不禁爲之三歎今儉德會之發起殆與子有同意者乎夫少年子弟所戒在色而會規以不狹邪冠賭博爲傾家之具孤注一擲資産爲空而會規以不賭傅著此固發起者之深心同人所共見者也至於宴客本無須酒肉常以酒肉宴客者以酒食相徵逐者也以酒食相　逐者可與共安樂而不可與共患難者也儉德會殆欲挽此頽風故以酒肉宴客爲之戒歟至其不輕寒素一則猶爲最有價値之規定蓋諂富驕貧於今爲極彼寒素者事非人乎不過衣服撲素狀態貧澀故見輕耳然自來豪傑多出寒門夫亦何可輕也至於衣服取其清潔無事華美誠恐金玉其外敗絮其中徒見譏於大雅耳凡此諸端皆爲美德願在會諸君共相保持顚撲不破[  朱秋素]  
戚君者吳人也忘其名天性淡泊自幼不喜華服長者偶衣以淡紅色緞褂君勉强受之而面有慙色若甚可恥者然生平不吸烟不飲酒非有正事未嘗宴客同事某君曾邀君至某妓家一飯出而大悔永以涉足花叢爲戒至於麻雀之類君不特未諳其法并牌名亦不能了了人咸笑其愚君亦漠然自安於愚也嘗語人曰吾家素貧所以能支持至今者亦惟節用而巳即以烟酒二者而論每日約以百文計之吾一年可省三十六千文十年卽三百六十千矣自弱冠至今三十餘年實積累得一千數百餘千文至其他所省則更有什伯於此者用能一家八口衣食無缺豈非幸哉[  學儉]  
儉德會規則一不狎邪二不賭博三不必以酒肉宴客四不必華服五不輕寒素之士 
入會者朱秋素舊治平兒莫釐沈悲兒鑑湖瘦影張聚堂奉化毛啓洲慈谿馮冕胡元笙王學儉硤石周景華德文新報沈文笙鎭海王醒兒寳應華陰値吳縣李佩蔭 
醫話 
[病人意之要點] [  丁福保]  
　　一病宜及早發見病初起時若有感覺疼痛之處或起咳嗽或大小便不通或眩暈或出鼻血凡有常人所知之症狀則巳患病無疑然病之無此等症狀及至病深方知者甚多面病之稍一遲延卽　治療者亦不少故宜及早發見其病以便就診於醫師 
身體之熱若一時高昇則起戰慄常人亦知之然每晚昇上五分或一度之熱不爲人所留意而如此之熱尤易爲結核初期之徵非早爲注意則誤於失時故人家皆宜備一體温器少覺體寒則以之測熱若有熱則求醫師診察之一日與二日之熱爲風邪狀者國昇至一度與一度半然熱之連續一週至二週且每晚稍有熟之上昇者必須警戒但常人不善用體温器或體温器不準不得見熱之上昇而誤爲無熱則更危險不可不注意也 
小兒之病更比大人難於發見然小兒病每易於急劇更宜注意小兒吐乳或位聲異常多出鼻汁大小便不通常常啼泣手足痙孿皮膚變色則必有疾病宜早延醫師診之 
間亦有過於用心致非病之人亦延　診治者此惟耗費功夫無他害也故疾病勿嫌過於注意不宜以事小而忽之 
小說 
[玉女魂（十六英國羅生女士著）] [  中華雪英譯]  
　　邱洛德遭遇如此吾書不能曲繪其形要在讀此書者自思之天下婦人以情愛其夫窮其如電之腦靈冀被無情者萬一之感　而卒不可得此中苦况又胡極者秋扇之捐咎非己召可以返矣獨温婉之邱洛德其處心乃異是以爲丈夫天也男女交感從一而終夫子加我以冰雪殆爲我未能盡婦道耳非有所外遇而以愛我者愛他人也我一致肫誠甯無完美之結局責己厚人之志旣堅視外來之勸勉慰問轉若隔膜初不自省己之犧牲萬有以從人而所從者實非人類倫紀綱常可以律君子不可以律小人小人以爲名致不爲我　而設故蔑視之不稍措意而邱洛德終不悟也迨至眼涙旣枯血誠終泐猶復伈伈俔俔引躬自責不知背親忘義之惡汚辱女界之罪暴露於世逭之巳無術矣 
著者曰嗟夫無行者之不容於天壤久矣今使有人惡其旣往之不臧而欲開以自新之路怒目戟指而斥之曰科汝以律汝罪大矣然爾我同類不究旣往姑視將來則此犯惡者必將匍匐於此慈悲神之前痛自陳悔修改不遑而一洗從前醜行矣惟是世界一無情物也吾人寄身於其中視我之壽天善惡日與世人相迎拒萬不能自關一徑以圖存浪蕩之回頭仁天可以曲恕而世人之科責乃嚴於天帝奈何若是乎欲與世人爭氣節當以此爲殷鑒矣隱微之地誰則無罪稍弛其防因而日下若而人者何嘗不恩自反哉回頭旣苦無顔放步良非得巳願我女界同胞日懍天良母以一𤯝其始大慝其終取範於善人而借鏡於惡人之末路則善惡皆吾師也祈天寛宥何如順天而行世論多苛自求在我 
　　第十六章 
　　樹黎亞弗來克令者紐約高尙社會中盛名鼎鼎之妙女子也年十八容華學問冠絶於時父母皆捐館遺資頗巨足以自立而有餘無兄弟姊妹與世父同處世父以其外才内美冠出羣英鍾愛之不稍防範盛名旣著凡會場之未蒙其臨貺者座人多不適而一般少年子弟冀邀青睞而求與玉人相接晋者不一而足然樹黎亞頗介潔視　袴者流一不當意乃以適然之遭遂與夢脫洛維相晋接一夕近弗來克令家遭回禄蔓延孔遠火光熊熊霎時間被燒者數舍是夕適夢脫洛維督巡警率巡卒竭力撲滅正紛　間忽一老者挾一寳櫝至授之曰乞暫爲我守老夫去去卽來言已瞥然復入人叢狀甚偬促迨火滅人靜夢脫洛維持櫝領待久之久之老人不至視櫝製飾精美固煌然寳物也慮被冒領不敢就途人而問意托我者必知我乃持歸密　之以待物主旣而遲至數星期迄無人過問心滋疑異乃闢之視櫝中所藏以便偵其失主櫝中盡實寳石首飾等名貴之品中一手釧釧嵌美人小影蓋絶世姿容也凝視旣久若曾相識而不能記憶乃秘之不肯示人居爲奇貨旣過數日驀遇弗來克令姑娘於廣衆中視容貌與小影偪肖大悅同僚中有與美人家有係屬者夢脫洛維語之曰若能介我於彼我必大有造於此美人友人如其請乃得交樹黎亞果失物之主人也樹黎亞吐屬不落凡近丰采輕盈凌凌然有俯視一世之概欵賓甚周至且訂翌朝治筵候貺夢脫洛維經此欵欵心爲之迷頓忘床頭有人盡吐其一往無廻之情　旣退忽自訟曰誤矣我何爲者彼邱洛德縱不能爲我正式之妻亦何忍棄而他娶好男兒慎母爲樹黎亞姿容所奪且自吾得此櫝日夜若有所不愜意者殆不祥之物也迨明日交付後當斬絶其情勿使滋生牽引今晚必如邱洛德理燭心堅庶足鎭吾搖搖之意緒 
翌晨裝飾旣整忽匿起美人小影曰我將以櫝與小影先後陳之藉此可進以片詞則彼之感情或因而加摯旣至弗來克令家樹黎亞巳獨俟於餐房中夢脫洛維曰鄙人何幸藉此多情之寳物得近美人　澤今完其璧而歸趙矣樹黎亞接櫝啓視曰影片何在耶夢脫洛維曰芳影固在此鄙人旣不敢自秘其連城寗於片紙反有恡吝所以故爲愛其人願寳其物也樹黎亞遽取其影曰是先母　影我日佩之用以寄孺慕不可失也言巳唇若鼓涙盈然下夢脫洛維始見樹黎亞尙禦灰色晚粧且加制飾肅然不敢作答（三）（未完） 
 
 
 

Page 15

 
 
   
 
 

Page 16

 
 
   
 
