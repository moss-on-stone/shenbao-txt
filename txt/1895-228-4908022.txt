# 1895 - 228 - 4908022

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[開印沈氏尊生書] [  圖書集成局啓]  
錫山沈芊錄孝廉乾隆朝博學士也生平於經史子集無不旁搜博覽正　訂訛中年後　意攻醫埋頭十十年其持遂得空前絶後晚乃出春心得箸爲是書　一百七十餘篤釐爲三十卷由脈象表以迄内料外科傷科縷析條分無微不至學者苟熟讀三復心領而神會之何患不著手成春名馳橘井哉兹本局購得初印善本付諸手民刻已開工一俟告成再當布達 
[讀户部條陳各欵系之以論]  
夏不至極熱之時不能有大雨也冬不到極寒之際不能有大雪也人不至極窮極因之時斷不能磨勵奮發也國不至極促極危之候斷不能更張變革也時至今日非處極促之勢乎非處極危之時乎於此而不思變革也則江河有日下之虞於此而欲亟思變革也則積重有難返之勢自道咸以來國用日繁民生日促加以髮逆之亂蹂躅至十餘省東南民力已竭至今元氣猶未復原雖當道補救多方仍不過挖肉補瘡之舉當時歲入僅二千餘萬而國用未嘗不足今則洋關厘稅日增月盛歲入幾七千餘萬所入者年增一年所出者歲虧一歲雖承平無事之時猶不能免洋債之借捐納之開及至有事更何所措手耶理財者但知開財之流而不知節財之源財愈開用愈廣必至不敷所用而後止譬之居家初則兢兢自守較量米鹽必思入敷於出　乃生齒日繁家用日溢然猶量入爲出而不致有所負累迨至冠婚喪祭之事相逼而來向之所以量入而爲出者今欲量出爲入而不得矣國家歲入旣有常經而歲出亦有常額立法之初通盤籌算出入原可相抵不知僅能相抵則稍有所溢歲久未有能支持者况旣不能無意外之虞卽不能無額外之費乎去歲倭人起釁凡一切軍需兵餉所費數千萬均非預備之資寅年食卯羅掘一空和議未成所償兵費至二萬萬兩自古以來從無此出欵之大况凋敝之後而欲籌此巨欵亦莫怪計臣之無策也前報紀部臣因償欵大鉅軍需浩繁條陳籌餉事宜七條爲將來彌補鉅欵之計一曰裁改兵制二曰考核錢糧三曰整賴厘金四曰停放官兵米折五曰各省厘金加價六曰裁改局員薪費七曰加重烟酒稅厘旋奉諭旨户部奏需餉孔殷謹陳辦理情形一摺覽奏均悉現因償欵過鉅息借洋欵每年籌還本息約須一千五六百萬各路防軍未能盡撤需餉亦繁亟須預爲籌備該部所擬考核錢糧整頓厘金皆屬切實可行著各直省將軍督撫查照該部所擬認眞妥辦據實具奏又裁改兵制一條擬令各省挑留精壯三成其餘老弱一槪裁撤著該督撫各就地方情形悉心妥籌核實裁汰奏明請旨辦理該將軍督撫皆受國恩務當體念時艱共矢公忠力圖補救不得瞻徇遷就畏難苟安僅以一奏塞責是爲至要該部另單所陳各條除停放米折一項本日已有旨令八旗都統議奏其如鹽斤加價裁減局員薪費重抽烟酒稅厘各條並著該督撫一體實力舉行以期有裨實需原摺單均著抄給閱看將此諭知户部並由四百里各諭令知之綸綍宏宣人民宜如何共凛計臣密於規畫聖主從善如流尤願各疆史雷厲風行各州縣奉令承教自古無不敝之法且有一法必有一弊法一變弊亦一變所以不患無不變之法特患無治法之人卽如兵制裁緑營誠是也所留三成歸於練軍亦法之至善矣然苟軍而不練與緑營同練而不隨時增减與緑營之老弱同是避緑營之名而仍蹈緑營之轍也錢糧一項積弊多矣總由加串浮收之故欲徵積欠先禁浮收銀價加費須定劃一之價俾實徵實解庶官不能中飽民不受追呼而府庫可得實濟矣現在各省釐金不可謂輕而不見生色者雖嚴行比較尚不無以多報少之弊宜於聚處總捐不特免繁瑣而便商旅而局員亦可裁撤矣加抽烟酒倣效西法雖極重不爲苛惟須權衡於出入之間西法出口稅重入口稅輕無論何項貨物均歸一例尤宜法而行之數十年來弊法相因如陰霾久晦一旦紅日放晴陽光普照向之聾瞶者今皆宜振發矣執政符者宜如何實心籌劃上以慰宵旰之憂下以慰人民之望新猷丕煥曷禁拭目俟之 
[本館接奉電音]  
　　昨由京友電傳上諭一道敬謹譯登○六月二十五日奉上諭直隸河間府知府員缺著如松補授欽此 
[譯倭報記臺灣戰事]  
　　某倭報登東歴本月四號臺灣公報曰七月二十九號師團司令部及松原枝隊自臺北至桃仔園内藤枝隊自海山口進龜崙之西北遇臺兵四百人攻退之臺兵死六十四名日兵死五百名是夜露宿駐桃仔園之東北某處三十號師團司令部及松原枝隊至中瀝内藤村隊西向進一路不見臺兵三十一號山根枝隊自大姑陷進新埔分一隊從大姑陷左岸上流進餘達龍潭坡更派一隊向北方進其從大姑陷左岸進者抄至龍潭坡之西南楊梅瀝之南略取臺兵所設高地防禦第一線招内藤枝隊至中瀝松原枝隊前進中瀝攻臺兵之左側此日臺兵死四十名松原枝隧死傷共約一千人是夜山根松原二隊駐紥距楊梅瀝一千米突之高地師團司令部内藤枝隊則同駐中瀝八月一號師團司令部至太湖口松原枝隊攻臺兵之左側午後一點鐘時力圖進取山根枝隊於此日赴牛欄瓦地方驅除臺兵前進新埔二號内藤枝隊接應山根枝隊將新埔包圍午後三點鐘時攻取之臺兵退至苗栗是夜日兵露宿新埔附近三號慛藤枝隊内騎兵砲兵駐新埔松原枝隊及師團司令部山根枝隊敗殘兵卒共往新竹按日報所登日兵死傷之數皆以多報少詢之日人大約以百作一如死五百人則報稱五人今於譯持已改爲實數矣又九號臺北來電云昨日近衛師團又攻新竹縣附近川村少將攻西南内藤大佐攻中央山根枝隊攻左側更派軍艦二艘接應陸軍臺兵抵禦甚力日兵至中港後瀧二處卽被臺兵撃退 
[水師撤防]  
　　去年海防戒嚴長江水師各營曾奉大憲撽飭每營抽調砲船十艘或十五艘共赴江隂並狼福二山海口重重扼守以遏兵氛刻下和議已成寰海昇平各砲船將弁皆有汛守之責遂奉提憲彭紀南軍門飭令各回舊汛於六月下浣次第鼓棹上駛經過蕪湖江中不下二百餘艘莫不銜尾連檣旌旆飛揚高唱大江東去蓋自設戍以來山陬海澨飽歴風霜一旦刀環重唱固不啻生入玉關也惟聞各砲船撤防本係六月初一日因時際酷暑烈日蒸騰兵士之患㿜螺痧霍亂等急症驟登鬼錄者踵接於途逐日購辦舘儉應接不暇至日來冶得解覽戎行云 
 
 

Page 2

 
 
[蕪米續談]  
　　前報無湖米糧禁止華商輪運後英商太古洋行有米一千包禀由英領事照會關道憲欲請裝輪出口道憲答以本口米糧業奉大憲奏定未便准行領事官福君遂將華官禁運明文抄呈駐京英公使請向總理衙門辨論兹聞此案總署已電致南洋詢問何以不准裝運使彼往返徒費鉅資南洋商憲卽據此轉詢蕪關並謂是否洋商袁觀察撮要電復外又稱洋商之禁不開華商影射之弊自絶禀復去後至今已閱旬日未聞上游有何續電飛至准否尚不得而知米業中人聞之則皆色然以喜謂無論華商洋商但輪船能直抵本口裝運蕪米卽不愁無人過問市面各業俱得因之活動豈非絶好消息乎第憲意高深姑誌此以覘其後耳 
[礦局驟停]  
　　池州流波磯一帶煤礦去年經浙商蔡姓豫商鄧姓約同已故原開粤商楊姓之子就其原有機器廠屋禀請蕪湖關道集資開採並先行墊繳前手楊姓欠餉一千三百餘兩當冡袁觀察批准詳奉大憲揭封准予試辦蔡姓遂住礦地爲總擋手而設轉運局於蕪湖江西會館間壁歸鄧姓經理又議定招股章程每股紋銀二百兩以一百八十股爲率先行開採其所出之煤又因機器悉係楊姓之物且念經始之功訂定不易除開支見煤先提三成給楊故董之子又提二成爲經手者花紅餘始供局用開支及有股者之均攤章程之善否固非外人所得而知惟開採以來時見有巨艦滿載塊煤停泊江于待價而沽近日忽傳礦局已於月前倒閉因擋手居心叵測潛連機器至太湖徽州等處另開私礦致池礦資本蕩然無存雖外面招入之股無幾而同事者之股本則不免轕轇現將與蔡姓涉訟華人作事動輙如此洵堪浩嘆 
[邗水聞歌]  
　　揚州來信云今年裏下河一帶農田雨暘時若乾燥得宜所種早稻業已刈穫收成甚好胼手胝足之流無不喜溢眉宇刻聞仙鎭一帶已有新糓運至前日開盤上等者每擔三元二三角其餘以次遞减至揚城西北鄉本年秋成聞亦較勝往歲雖前數日下霧二次尚無大損據稱約出月初旬早稻亦可刈割矣○兩淮候補監掣師小青司馬世煦聽鼓多年未逢青眼清風兩袖景况蕭條月前南掣開缺上游以司馬名次在前照章出詳叙補聞者皆爲司馬喜司馬自念亦以爲桑榆暮景得此尚堪自娱遂於上月初旬赴省　擋抵岸纔數日忽患急痧奄然長逝幸省垣有相識者代爲收殮其眷屬尚居本城聞信之餘悲痛可想何時運不齊如是耶○近因天時不正霍亂痧症因之蠭起來勢凶險者往往一二刻鐘卽行斃命新舊城居民無不慄慄危懼於加意調護外咸在本坊醵貲招雇香火設會禳解大街小巷幾於無處不然識者已爲齒冷乃東嶽廟照壁後東甲以僅設會恐不足禳解更别出心裁於上月二十日會終時令香火五人扮演鍾進士模樣各乘顯轎舁向本坊遊行一周鑼鼓喧天較之天中節尤爲熱鬧所過之處　擠塞途凡至出資之家五判仗劍齊入相與跳舞一番然後登輿他往有好事者嘗詢甲曰何以定須五判甲答曰俗稱瘟神係五位故特如其數俾可各驅其一可謂妙想天開矣 
[營勇赴沙]  
　　漢口訪事人云沙市文武兩帮釀成械鬥死傷至數十人上憲委駐漢防營統帶李觀察謙督隊馳往解散無如烏合之衆勢成騎虎不得已飛禀至鄂請上憲發兵援助以壯聲威譚大中丞准之卽撥鎭南二營乘某輪船馳往行抵沙市卽諭令兩帮各自休歇限日繳呈兵器如敢不遵立以官法從事文帮卽漢陽帮約共數百人大半皆作正經買賣者聞諭之下各持劍戟刀槍之類赴營呈繳武帮卽武昌帮多工作之流約計數千人初聞憲諭尚敢抗拒内有老成知事者以善言而化導遂亦將兇器呈繳靜聽憲裁近雖已各安生業然闔鎭十三帮已風鶴驚心連日閉門罷市矣 
[夢兒亭閒話]  
　　杭州訪事人云松所甲商顧子謹物故後兩浙鹽運司惠菱长舫都轉以庫欸支絀之際若令他人接辦則新舊交接必有一番周折應繳課項未免覊延是以仍令顧子養和孝廉暫行試辦特行加札并另給新戳記以專責成○著名賭棍倪錦党前已拿獲到案發所拘禁而上憲飭拿者尚有數人其一乃某故紳之族人業已聞風遠颺餘亦均匿跡銷聲無復有喝雉呼盧之舉卽冷僻小巷露天賭攤亦皆戢羽潛鱗不敢以身試法省城賭風庶幾可息乎 
[津客塵談]  
　　天津訪事人云天津鎭總兵篆務欽奉諭旨以大沽協羅耀庭協戎升補協戎聞命自天十分感激涓吉閏五月二十日接篆天津鎭兼轄駐紥楊村雲字營馬隊有安輯行旅之責隨於二十五日馳赴營次閱操○諺云世上苦人多以余觀之則以北方爲尤甚北方之人富者食米麥貧者槪以高粱玉米爲養命之源是卽所謂雜糧也雜糧來路專恃關東至天津七屬之收成豐歉尚與大局無關前月關東雜糧弛禁業已源源而來玉米每斤售錢五十四文現又貴至六十文竊恐米麥高粱價亦當一律增貴矣 
[盼望文星]  
　　前報列黄宗師由建昌回省坐考南昌各節兹因一路河道水淺阻滯難行聞十四五日方可抵垣開考諸生童於上月二十五日齊集至今已守候半月有餘旅食維艱兼天氣炎熱旅寓人多於　溽暑難堪日盼時雨之早降與宗師早臨無不望眼欲穿亦應試者之苦况也 
[惡優殘忍]  
　　江省近年風俗演劇爲盛有演一齣而賞百金演一日而賞千金者約計每年兩次各演一月每次一伶可獲千金一班可獲萬金可謂謀生之善策者矣是以伶人爭教幼徒格外嚴責以期速成而貪重賞其虐待情形固有口不忍言筆不忍書者有某伶者向某戲班演劇收徒三人年俱十齡左右平日虐待情形不勝屈指日前三徒因不勝痛苦相約私逃行至某渡口渡夫欲待人多始允開行三徒跪求渡夫堅執不允三徒情急出洋元給之自知執篙摇櫓惜年輕力弱不無濡滯尚未誕登彼岸某伶已追至三徒魂飛魄散流夫不知利害將船駛轉某伶一躍登舟盛怒之下卽將一徒手斃次將一徒裂斃其後一徒推入河中致葬魚腹一時行人見者莫不髮指眦裂惡某伶兇惡殘忍全無人理執送某營軍法從事事後談者聞者猶有餘忿謂一人抵三命尚不平允如某伶者罪惡眞搉髮難數也然非貪重賞當不期速成不期速成當不慘斃三命然則彼之揮金如土重賞伶人者亦罪惡維均也 
[誣竊釀命]  
　　寗波東南鄉鸜港施相和所種西瓜一夕忽失四枚遂誣近村大嶺頭人徐來發兄第二人行竊帶同帮手前往擒拿其母徐沙氏出而攔阻當被施等用力推倒將徐兄弟二人擒去正在吊打之際不料徐沙氏受傷沈重因此斃命施聞兇耗將徐兄弟二人解放徐卽赴縣求請詣騐迨楊大令帶同刑仵人等下鄉施已逃逸當傳地保到塲飭仵役檢騐騐得額角受傷　實大令當飭徐來發兄弟備棺自殮一面飭拿兇手到案聽候訊辦云 
[懲辦訛詐]  
　　紹興人染匠陳寳元日前清晨持衣服往寗郡諸衙弄生泰當質洋五十四元被保甲局更夫范阿富紳號碗頭雞又唱蓮花之小娘二人撞見疑其來路不明軋至某茶館訛詐時有經廳差役何瑞才定海撤勇阿金在座佯爲講情實一鼻孔出氣事被陳之同業東陽染坊这染匠沈某聞知代抱不平糾集同業多人前往茶坊呌喊地保詎因地保斷事不公陳與沈等遂拖地保至縣喊告當經楊大令簽差飭拿而小娘已聞風逃逸拿獲范阿富何瑞才阿金三人到案惟經廳差役何瑞才當經本官以名片提去自辦大令准之將范阿富喝笞一千板阿金六百板分别管押再行核辦被詐之洋當堂交陳領去案遂了結云 
[賭匪猖獗]  
　　松屬賭匪之患貽害無窮幾於書不勝書現聞婁縣所轄之泗涇地方自上月初旬以來竟有鹽捕營哨各弁之弟姪甲乙輩在鎭支搭巨廠公然設賭有六七卓之多無明無夜擾擾攘攘獲利之豐幾不可以僂拽計其間上峯下峯固不乏豪華公子而流氓光蛋溷跡賭塲者亦正人多於蟻二十三日之夜鄉民某甲偶緣爭勝細故大動干戈光蛋輩遂乘間蠢動掀翻廠屋任意刦掠各賭客心驚瞻戰非惟銀錢 
 
 

Page 3

 
 
旣消歸烏有而且身軀幾無地可藏洋砲手鎗聲如珠贯街頭水面幾於草木皆兵甲乙等以事起倉卒拒不勝拒防不勝防隨遷怒於鎭上之某米行之子丙丁輩數人擒而缚之以爲勒贖計地保某戊以釀此鉅禍勢甚洶洶除飛報司汛外復於翌辰抵松禀報婁署新任林邑尊隨飛飭幹役多名前往查拿不知果能弋獲否 
[蕪疫續記]  
　　蕪湖疫癘叢興死亡枕藉前已略誌報端兹接續信云日内傳染更熾巷尾街頭扛抬棺柩後隨麻衣如雪者幾於踵趾相錯初起卽脚吊唇縮螺㿜肌消五内如焚愚民無知喚剃匠剌刮非徒無益而又害之蓋是症不片刻卽及閉血凝奄然氣絶城廂内外咸惴惴然憂之遠自他埠抄方試救日間傅說以某善堂從金陵抄來之㿜螺散爲最靈見寺馬頭德昌錢店夥某甲患此已脚吊螺㿜倉卒間從南記土莊乞得此藥敲開門牙灌救四分俄卽轉危爲安又石橋港陳氏婦氣已垂絶如法灌藥亦獲生存其餘垂死而慶更生者尤更僕難數聞其方卽白門沈氏所傳内計硫黄硝石桂心公丁香白川椒附子牙皂乾姜甘草太乙丹共十樣每樣一兩配時加當門子一錢核價祗需五六金而挽回造化之刼數則不知累百盈千矣惟此藥服後必須對時始可略沾米飲能持久更妙蓋無論何痧皆緣關竅格拒甫經散開卽進米飲難免重被壓閉之慮也又蕪湖牙厘總局及城内某紳家頃亦配有靈丹廣爲施送聞皆靈騐異常洵功德林中所不可多得也 
[興高采烈]  
　　六月二十四日俗傳爲雷祖誕辰蕪湖茶坊酒肆及漕礱醬坊米店行並種種食物鋪莫不分門别類設立壇坫集衆賽會其工作夥皆輟業以嬉張燈结彩踵事增華甚至鞋襪鋪泥水匠亦集衆賽會以踵其盛連日城隍廟萬年臺魚龍曼衍歌舞紛陳皆雷祖之作俑惟其人率皆工匠選事之流廿二日茶館衆博士爲神祝嘏大敞華筵酒攻茗戰之餘共至二街第一樓烟館餐霞吸霧興盡而出因掉換小錢與館主大啓爭端若輩卽仗麴秀才之勢磨拳擦掌將烟燈撃碎幾如花雨𦆯紛保甲局派勇彈壓拘獲數人始得風平浪靜又瓦匠帮是日亦因酒酣耳熱忽動看花之興共至二街黄德隆妓院尋芳龜鴇見皆窮鬼早已眼中出火又兼若輩裝作大老官模樣嗔鶯叱燕益覺取憎遂以一盞閉門羹欵待若輩不甘受辱卽搗壁衝墻龜鴇抵禦不住竟被拆倒墻垣蜂擁而進嫩柳嬌花正當緑映紅酣之際幸保甲並保衛營兵巡至拘拿數名若輩始歛手而退 
[神山秋信]  
　　蕪湖訪事人云新任安徽藩司王介艇方伯陛辭南下道出申江上月二十日乘坐輪船過蕪湖文武各官咸赴超　　躉船迎謁水陸各營勇亦皆站隊江干傍晚六點鐘時憲舟抵埠各官次第謁見方伯詢以地方利弊約有一點鐘卽時命展輪上駛○　招商局洋務局黄履之大令由省禀辭於上月二十日蒞蕪禀見道憲拜會寅僚暫寓廣肇公所定於月内接事袁别駕交卸後不日須回省接辦牙厘總局文案差矣○立秋之次日下午黑雲四起急雨傾盆電光閃爍中忽地巨霆一震撼山摇岳幾於石破天驚翌早雲收雨散閒步街頭聞人言洋馬頭所泊某西人遊船桅顚被雷撃成灣紋深而且長桅椿横板亦鑿穿一孔好事者遂附會其說謂必蟄有飛　蚣是以豐隆追殛實則悮觸電氣所致耳○前報紀上海義紳沈子眉施少欽兩觀察禀奉張香帥批准由蕪湖運米三萬六千石赴天津平糶賃得太古洋行江蘇輪船裝運一萬石先行北上兹又續雇雲南漢口兩輪船分載二萬六千石從此蕪米遂不再有人過問矣然聞廿四日北洋又有護照到來辦米三萬石請由蕪湖墏輪船北運卽日由永泰豐開辦或者救災恤隣不同於商賈懋遷之事上游亦稍許通融乎○酷署蒸騰已閱二旬立秋之次日雨師風伯並轡而來玉珮瓊裾摇蕩中夕次晨遂覺新凉一味沁透心脾八尺龍鬚方錦褥已可對猩色屏風消受凉秋風景矣閱二三日酷吏重來驕陽威逼令人無可趨避惟晚間披襟當風較前稍爲爽適耳○疫癘叢興死亡枕藉李邑尊推究病之由來特令鋪差地保將街巷污穢一律糞除並出示禁止居民勿再傾潑風行雷厲務欲使多年積穢變爲清凈之塲疫氣或可稍弭乎○道署發審局員袁澤民少尹委赴洋關差遣遺差委候補縣朱蕙卿大令接辦業已入局視事矣○精健營統領劉子幹觀察統率全軍駐紥蕪湖及東西梁山等處近念南北各省散勇紛來誠恐任意逗遛不無滋事且或勾結本營士卒别起風波特令哨弁輪流帶勇梭巡又咨明蕪湖道札委保衛營饒翼卿守戎兼任稽查之事俾遇事可以率直禀陳不得瞻徇情面 
[上海官塲紀事]  
　　出出使俄國大臣王芍棠星使之春於月前回國中途突受歹人彈傷左臂請假一月小駐美界天后宫側行轅兹者傷痕已愈假期將滿定於今日附某輪船北上覆旨昨日午前乘轎入城赴各當道處辭行駕至縣署時黄大令適因公出外由家丁持名片擋駕○前福建汀州鎭總兵朱炳堂總戎德明因公來滬昨日命駕入城拜會各當道至縣署時黄大令飭丁擋駕○華亭縣葛江村明府琣義於前日來滬謁見前江蘇巡撫調補陝西巡撫奎樂峯中丞昨日命駕入城赴道轅謁見繼至縣署黄大令延入花廳談論時局殷懃欵接良久興辦○松江府恩詩農太守於日前赴蘇垣叩賀新任巡撫趙展如中丞任禧昨日遄回繞道申江舟泊觀音閣碼頭上海縣黄大令前往謁見○本埠官塲傳述湖南巡撫德中丞壽將次蒞滬上海縣黄大令飭差預備迎迓 
[竟至焚身]  
　　幾至焚身一事已見報章兹悉店主婦某氏送至某醫館醫治無效旋卽身亡將屍舁回西門外同業人家棺殮 
[竊案上控]  
　　四月初七夜本城七鋪登雲橋義盛紙店被賊毁去樓窓入内竊去金珠首飾約值七百餘金店主金麗泉銀縣求緝黄大令卽飭捕役嚴查迄今尚未破獲金以緝捕不力等詞投道轅上控前署江海關道劉康侯觀察准詞批發上海縣仰卽摧捕勒限嚴緝務獲解究具報大令卽飭捕役赶緊跴緝如違干比 
[永遠覊收]  
　　薙髮匠湯連寳前因誘取劉鴻興之女月秀藏匿名容原籍經劉告發拘案並關提月秀到案給領湯笞責釘鐐暫收外監核辦兹者黄大令姑念初犯從寛免辦昨日飭差帶往改過所永遠覊收以示之儆 
[上海縣署瑣案]  
　　某甲在浦東一帶横行不法酬酒滋事經爛泥渡巡防局委員劉二尹拿獲移送上海縣請辦黄大令飭差看管聽候訊究○袁某偷漏厘捐經貨捐局委員戴太守遣丁函送縣署訊究黄大令飭关暫爲看管 
[法界捕房紀事]  
　　前日午後三點鐘時包探在途拘獲一形迹可疑之人赤身露體跣足蓬頭手持白夏布長衫兩件旣入捕房捕頭向之詰問據稱布衫由十六鋪某衣莊買來共有三件計錢一千三百文尚有一件因缺少錢三百餘文尚未取回捕頭以情節支離令押候遣探查明再核○某號華捕巡至護城河畔見甲乙二人持衣二件向某押店質錢盤詰由來據稱係老虎黨在某衣店取出代售以價值不合急於應用故擬質錢因卽帶回捕房捕頭令押候查明再核○某甲雇坐東洋車由小東門坐至三茅閣橋下車後因爭論車資將車夫毆搫事爲某號巡街捕所見連車夫拘入捕房捕頭以車夫尚未受傷令將甲禁押片時卽行開釋 
[虹口捕房糺事]  
　　粤人某甲向以小本營生與天潼路第六百九十一號門牌茂和山芋店往來曾欠青蚨若干後竟裹足前晚由南市購得花生負之道經是處不意爲店夥所見突出將花生截住欲令償楚所欠始准取去不然將此抵償甲無奈奔告捕房以攔路攫物爲詞捕頭卽遣包探倪順泉往諭茂和將原貨交出茂和不依因將店夥某乙拘入捕房管押復派二十二號西探恊同前往告以所欠店項儘可向索不得攔路攫物如敢抗違定當拿究甲始首肯將花生交出乙亦開釋○本邑人李阿四嚴阿寳二偷兒由乍浦路利泰馬車行内竊取玻璃燈一對前晚持往北河南路某野雞車行求售適經竇倪二包探查獲人贓拘送捕房捕頭訊詰之下知英界天津路二十五號洋房所失馬車燈亦此二人 
 
 

Page 4

 
 
所竊並竊某姓家衣服等物昨午將原贓吊齊押候解送公廨訊究○江北流氓名順予者未詳其姓前曾犯案遞解回籍爲時未久忽又至滬依舊耀武揚威前晚與本地人海金在楊家灣地方互相格鬥海金大受虧辱卽奔捕房控訴捕頭卽飭包探倪順泉往拘未獲至昨晨經三百九十三號華捕拘入捕房捕頭略詰數語命押候解請讞員訊辦○裏虹口第三百七十七號門牌蔡源盛京貨店前晚被梁上君子穴地而入竊去洋布本布若干疋店主蔡某於昨晨奔告捕房捕頭立飭包探江阿三往勘被竊屬實卽諭各包探嚴行查緝 
[汴省災電照登]  
　　六月廿三日奉馬積生太史自廣州電致則敬内广安陽崔家橋一帶水災甚重祈由貴局借撥六千金電匯汴省交河督幕友王又沂孝廉速往核實散放捐册祈寄粤募還尚易當復已託合盛元電匯汴下足銀六千合規元六千六百四十二兩遵示交王又翁查放捐册卽寄求代募多多益善廿八接河南開封電局巢份叔先生電開子眉綏之蓮珊子萱少欽諸善長均鑒汴省入夏大雨兼旬各河水勢盛漲廿三懷慶沁河决口刷成九十餘丈武涉河内等縣一片汪洋儼成澤國災民蕩析離居命懸旦夕待救孔殷當曾電籌官振無如杯水車薪終難徧及可否仰求尊處速先籌墊若干來此散放義振以救數萬生靈不勝迫切待命之至上海北市絲業會館籌賑公所施則敬子英甫鈔登 
[治霍亂時症預服方]  
　　紫蘇三錢穹术一錢五分廣皮一錢製香附一錢炙甘草一錢全葱三支生姜三片河并水各一碗煎服此方一服可飤二人如人多五六服共煎各飲一茶碗永不傳染立效如神此係林文忠公撫蘇時霍亂盛行此方預服均未傳染是症初起卽宜禁榖食粒米不得入口再於膝灣委中穴剌出惡血爲要 
[霍亂時痧急症良藥]  
　　㿜螺痧者卽金匱所云直中三隂也本堂施醫每期輙見是症非湯藥所及挽回博考古方惟獨聖散最靈最穩寒熱無偏孕婦不忌方用白馬糞曬露七天以生姜汁川樸湯煮炒研細每服三錢姜鹽湯送下考温病條辨載吳鞠通先生創製是方其時霍亂盛行投之無不奏效全活無算今歲時令正合此證試騐多多惟馬須純白眼毛脚壳遍體無雜色者其糞方可合用幸蒙善鍾馬房陶鳳山善士蓄有白馬一匹慨助敝堂得收其糞照方䖍製用以濟世蓋馬性剛善走在卦爲乾糞乃濁隂所結其象圓其性通以濁攻濁濁降而清自升白色屬金得氣之全爰撮大略布告公鑒遇有霍亂時痧急症速來敝堂取藥倘得好善諸君子踵而行之以廣流傳功德無量上海六馬路仁濟堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　流氓李阿生混名小皮匠係縣中訪拿之人昨經包探張阿五在虹拘獲解案禀稱此人前因打傷同黨王全全　日斃命請訊李供小的係寍波人因業皮匠人均卽以小皮匠呼之至於王全全實因口角互毆後發痧身死與小的並無干涉屠别駕商之薩酬領事判將李押候過堂訊問○包探竇如海禀稱朱亦卿李牛堂二人在駁船串竊包中棉花經小的查獲爲此解請訊究朱亦卿供詞含混李　是船户挖包竊花是朱亦卿的主見小的一時受愚别駕訊得串竊屬實殊堪深忿判令各枷三天發犯事地方示衆○俞阿令昨持銅洋數枚至洋人保處混用當被看出破綻指交三百零七號巡街華捕昨晨解案俞供銅洋係悮冼收下並非有意混用别駕以俞不應將銅洋混用判罰洋五元○包探倪順泉拘解潘寳友到案禀稱此人竊取趙四思家烟槍衣服多件經小的拘獲人贓送究趙役案申訴被竊情由並請領贓　供　波人向爲雜貨生理近因失業無聊以致犯竊其實尚是初次如蒙恩宥定當改過自新别駕判笞責一百板贓還失主○包探張阿五拘解前因犯竊遞解之服明發到案請判别駕略加研詰以張委係過犯判令笞責一百板仍遞江北○包探竇如海拘解李慶泰到案禀稱此人昨在亨　絲頭棧前用刀割破絲包竊取包内之絲經小的拘獲人贓送究亨泰棧遣移投案請領矢贓並求將賊重辦以昭炯戒李供本生意中人近因失業落魄無聊以致作此不端之事别駕判將李管押一禮拜○三百六十五號華捕拘解私開烟管之姚張氏吴殷氏到案禀稱比二婦在虹口開設小烟館已歴西個月之久並未報明亦未出過烟燈捐經小的查出爲此送請訊究姚張氏吳殷氏同供開設烟館甫及數天故未到捕房報明如今只求大老爺恩斷别駕判罰洋五元○一百八十號華捕拘解收贓之王張氏到案請判王張氏供不知是竊贓是以收費别駕姑念女流飭令具結包探陳阿九禀稱有流氓王福堂昨日向王小雲强借不遂卽攫取烟鎗一枝經小的拘獲送究辦小雲投案訴稱福堂日前迭次向小的借錢昨日又欲强借小的不允卽取烟鎗而逸福堂供因販賣人口曾向供錢不敢攫物别駕判將褔堂管押一禮拜包探杜雲卿拘解陳榮生到案禀稱此人竊取主阿大家水烟袋一支經小的拘獲人贓送究王投案請領失贓陳認竊不諱别駕判掌頰五十丁贓還失主○胡桂　迭經犯竊懲辦判令遞解近又潛來滬上身帶賊具在租界游行將一施妙手空空会倆適經包探杜雲卿所見當卽拘解到案請判胡供湖南人圖竊求恩别駕以胡却係老賊未便從寛判令笞責一百板仍遞湖南○流氓張毛毛向英界鷄鴨弄烟妓徐金寳處　借錢文不遂以致口角　毆經三百十一號華捕拘入捕房昨晨解案金寳投案供稱被毆時失去銀飾數事張供冋借錢文並未將徐金寳毆打别駕以張毛毛拆梢　覺判令笞責三百板○包探沈金隆禀稱茂源土棧夥包毓芝遣子阿懷送土四十餘只同開客棧曹金標私任崇明前次送案飭令移提在案業　小的等至崇明將曹拘獲並起到大土十只阿懷已被逃逸特先送曹金標請訊别駕略詰　語以曹金標語多挺撞著押候責懲並候不禮拜一覆訊○包探孔阿才拘解積竊李阿狗到案稱此人慶次犯竊昨又竊取金玉林家衣箱二只及皮棉零星物件經小的拘獲人贓送究金投案申訴前情李供二次犯竊以後不敢再犯别駕判令笞責三百板逐出租界○包探何瑞福拘解僧人　金松到案禀稱此人未出家時向在上海爲流氓曾經犯案懲辦數次今忽薙髮爲僧來滬冩捐並與流氓爲伍且得資後時至野鷄倡院結歡喜緣爲此拘解請訊僧供前雖犯事現已出家此次奉師命來滬舄捐不敢爲非作歹别駕判令仍遞寗波○妓女翁梅清前應客侑傷乘輿而出經過四馬路不知如何與行人陸利生陳錦春相撞陸等不肯干休卽與轎夫理論爭閙旋卽投報捕房捕頭飭探黄四福將妓女及轎夫吳阿和王阿桂拘入捕房昨晨解案陸利生等同供被妓打失鈔票銀表等類妓則謂並不敢打行人王供與相同别駕得供以轎夫果有不合著將王吳押候過堂妓交本家保去並令具不准爲娼切結陸等失物不追○四百十八號等華捕先後解到違章之馬夫吳阿桂等十六人到廨别駕逐一訊問或罰五元或罰三元或罰一元均照章撥充善舉 
[施當厄]  
　　謹啟者敝堂施　就診實繁每期已有二百五六十號兼按方給樂除貴重樂品品敝堂自備外餘由廣東街潤德堂樂店憑票照給每期約需樂錢十六千之譜經費不敷全賴補助兹冡惜隂寓齋主人助洋十元盧氏助五元梁冠卿翁鄭氏各兩元又謝鑑泉翁經募仁成寳號助洋十元謝朱記四元解履記陳運記各兩元又無名氏助痧氣丸四百八十瓶黄景村翁助痧氣丸二百四十瓶存心堂　萬應辟疫平安散七十瓶鴻功並建鰲戴同殷時疫流行得靈丹而普濟善緣廣結卜厚福其齊膺請誌報章藉伸謝悃上海虹口元濟善堂董事唐廷桂等謹啟 
[金陵官報]  
　　六月二十一日藩轅牌示江都縣林少蘅病故遺缺查有候補知縣葛毓清堪以署理○二十二日通判俞廷翰奉藩憲飭知派寗差委知縣羅宗美交缷　江釐捐回○二十三日升補太倉直隸州陳交缷上元縣事謝委署太倉直隸州○二十四日分部主事冷沛霖以湖南來○二十五日直隸州全炤奉委赴鎭江公幹 
[蘇省官報]  
　　六月十九日城守營左軍守備馬啓廣禀知昨日接印回任又丁魁榜禀知交缷任事○二十日宗能述由常州回禀知代理靖江交代初叅限内算結並　飭知甄别加考留省補用縣丞陳鍾頴禀謝奉委臬轅監印差○二十一日常州府詹鴻謨交缷來省並謝飭赴徐州府本任○二十三日准補肯浦縣汪瑞曾禀辭赴任委署無　縣高橋司巡檢史久華禀辭赴任委署昭文縣典史余郭成禀辭赴任未入陸䕫禀謝奉委改過局差○二十四日資鎭山禀辭赴滬並銷發審督審局差 
[江西官報]  
　　閏五月十七日候補縣陳兆棻起服來江蔡汝嘉解九江關餉進京同知安嗚鸞謝拔委知縣一次行知道庫劉　元銷查順化門鄭文偉辦横江渡釐卡　昌典史姜兆賓禀赴任○十八日署南安營叅將吴世修禀赴任知縣張麟催提臨川縣劉故令征有銀魏碩輔缷辦高郵市釐卡回程驤雲禀　准補新昌縣丞　知劉福謙缷　湖口分局隨員回並謝酌委一次行知張庶貴起照來江署安仁縣丞劉瑞林缷事回○二十日候補道繆德棻謝委督辦書局署義寗州黄壽英禀銷讞局發審差禀辭赴任　　劉至健缷事清理交代回湖南補用縣王賛臣解鹽餉往金陸從九蔣鳳池管帶青雲輪船由瀘修理工竣回知縣兆褀往宜黄縣催吳令片存銀鄭輔清辦九江文報局彭瑞縣辦義寗州　棧屈光燭由除槎解釐金來省典史劉輔元由臨川辦保甲回南安计經胡綺元禀謝准補行知署都昌典史徐國楨查未在省繳委以候補巡檢陳世標署理署建　同知曾葆農司馬森桂飭赴九江同知　任所　建昌同知印務以示任斯缺唐小寅司馬繼周仍回本任署饒州府照陳福齡飭回星子典史本任饒州府照事務以補斯缺兩洪達飭赴任○二十二日知縣陳兆棻禀知山東撫臺委接辦山東賑捐局軍裝所委員余飛礱往上海廣昌外委鄒吉連解硝礦來省康潭口司錢榮凱請假往九江就醫　　務以試用縣丞成富春署理○二十三日知縣彭瑞鹿往辦義寗州鹽棧直隸州凌祖榖委義寗渣津緝私卡候補縣張麟往臨川催劉故令征存銀從九何正邦由秀江卡解觀金來省○二十六日代樂平縣鄭照良缷事清理交代回○二十五日南昌同知蔡世俊由九江公幹回李華芬禀　拔委一次行知屈光燭仍冋滁槎卡張慶霖辦三曲擬卜死祺往宜黄催吳令征存銀福建知縣彭大川由閩來江催恊餉巡檢王燮厚隨同委員九江公幹回方能迪往廣昌辦保甲指分布經錢林年投文係江蘇人　江縣丞方恩麟由　陵來江准補金雞縣丞龍錫楨飭赴新任○二十八日知縣李澂禀謝拔委一次行知縣孫泂浙不分幹回張善鐸委辦二套口釐卡王龍詔由山東賑捐奬敘花翎濮賢懋往鄱陽劉家棣往貴溪俱公乾師恩善解漕折進京 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
