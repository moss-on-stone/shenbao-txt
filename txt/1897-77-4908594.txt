# 1934 - 77 - 4908594

 

Page 1

 
 
[增註目耕齋精本初二三集告成○評點小題正鵠全集] [  圖書集成局代啓]  
　　是書風行巳久海内之士莫不奉爲圭臬無如坊間木板未刋註釋近來雖出石印購者皆嫌字細有損目力兹有天祿書局将是書重復極　增訏加註倩本局用大字鑄板加入圈點上眉評旁線批後附總評註釋字蹟淸朗條緒分明誠讀本盡善盡美之書以潔紙上墨印成六大本碼洋七角七折劃一如單購註釋目耕齋小題折實一角八分評點小題正鵠初二三集後附訓蒙草養正草字跡與目耕齋同碼洋六角七折劃一購者認明本局圖記以免魚目混珠由三馬路南晝錦里天祿書局南京天祿閣發兌及各省皆有代售 
[論本報紀體恤當商事]  
　　典當之設所以便民也然非殷實富戶不能開設資本之大有數萬以至十𩛼萬者當開設之時必先請領部帖地方官出示准行其當物焉有章程其取贖焉有限期其取利焉有定例爲至公至正之交易别項生意不無出入盈虧倒閉之患惟當祗須行本充足典規嚴肅無不穏妥而且永遠故地方富戶之擁有資財者無不開設典肆以爲子孫之業無論各省通都大邑典肆林立卽一邑一鎭之間亦必設有典肆所有章程限期定例無不大略相同地方官亦視爲穏妥永遠之業故地方公欵苟有贏餘必存典生息地方一有捐輸亦必先派當業以爲創始固不僅爲便民之舉也而使民之舉則誠莫過於當急需之欵人所時有往往有求之親戚而親戚不能通融告之友朋而友朋莫能爲力苟非家無擔石者則凡衣飾布帛以及家用之物無不可以質錢以應一時之急且有朝不能爲饔者携物以謀之夕不能爲飱者解衣以就之農民當春暖之時質衣以爲播種之本至冬以農具易之夫固習以爲常而不憚煩瑣者也非但貧苦之人咸以當爲謀生之路卽貿易塲中因一時不能轉運儘有値盈千累萬之物質之長生庫中者此惟市廛稠密之地有之若鄉僻之地則無此巨欵也就當物而論無論物之貴賤錢之多寡出入惟憑一票從無錯誤且物値若干該　若干各當亦無甚出入故取贖者固有利可圖卽不贖者亦不致賠本此當之所以能取信於人而人亦深信夫當之穏妥而皆樂於開設也近來各處當中往往當有竊盜之物至破案吊贓物歸失主當本無著說者謂竊賊無窩頓之處斷不能爲竊所以辦賊必連辦窩家當中漫無覺察當下賊贓致賊有銷贓之處以致無贓之可查遂致無賊之可緝幸而破案　贓可吊不罰亦云幸参又何當本之可還耶爲是言者未免遠於事情而不通世故矣當鋪原爲便民起見但能估量物之眞僞豈能辨白人之正邪如謂連城之璧非匹夫所當懷假使竊賊衣履楚楚遂可深信不疑乎若　縷之人手持金飾卽疑爲竊詎知爲僕隷之輩主人所使如必待辨明而後當不但往返曲折典中人亦無此閒暇而當物者亦豈受竊賊之名必至口角爭論從此多事欲便民而反大不便於民竊見其有不可也本報於十六日紀體恤當商一則可見大憲俯順商情無微不至據云各當商禀請南洋大臣兩江督憲劉峴帥大略謂上海爲通商繁市竊案甚多破獲之後動輙吊贓以致當本無著未免向隅蒙峴帥札飭租界委員嗣後遇有吊贓除質押鋪外例應紷還當本著卽一體遵照云云說者謂質押與當同爲便民之事何以顯爲區别吊贓在當歸還當本吊贓在質押卽不歸還原本豈當中之資本不能喫虧而質押之资本不妨吃虧乎未免不無偏倚歟曰是不然上之視當與質押不能一例者以當之捐有部帖也向來本無所謂質别處亦無所謂質惟上海質與當幾參半且資本與當相将所差者未捐部帖不存公欵開銷較當爲稍省耳旣未捐帖不存公欵在上者卽欲一例視之亦勢有所不能也凡事有利必有弊同此資本同此排塲而開銷較省質自比當爲便宜而提贓之事則較爲吃虧然提贓非常有之事卽有所提欵未必巨故人寗爲質之吃虧而不欲得當之便宜也至於押則取利較重贖期較近更不能與質當同年而語宜乎不能一例視之也然雖不能一例視之而質與押不無向隅究之當多於質押峴帥此札不可不謂之俯順商情矣至於弭盜則究不在此使無當與質押而謂盜賊竟無銷贓之處而天下遂無盜賊乎是又不能執而論之也 
[諭旨恭錄]  
　　二月初九日奉上諭此次京察引見年至六十五歲以上之内閣中書景魁等均著照舊供職欽此○初十日奉上諭步軍統領衞門奏上年拿獲巨盜康小八兒一案其次出力員弁請旨奬勵等語右營叅將吳魁麟著交部從優議叙四品頂戴升用都司守備吳翰章四品頂戴補用都司守備王文煥均著俟補都司後賞加遊撃銜卽補守備千總吳寳麟著俟補守備後以都司升用候補千總回文魁候補千總把總劉振剛均著俟補千總後以守備升用該部知道欽此同日奉上諭步軍統領衙門奏拿獲結夥持械搶刦鄰境盜犯請交部審辦一摺所有拿獲之王汶升卽王洪兒張二卽張文中馬同舜卽小馬劉四卽劉保幅高二卽高保全李七等六名著交刑部嚴行審訊按律懲辦未獲之老魏小王等犯仍著嚴拿務獲毋任漏網原拿此案之員弁著俟刑部定案時聲明請旨該衙門知道欽此 
[本館接奉電音]  
　　昨日下午京電傳來上諭道敬謹譯登○二月十八日奉上諭張蔭桓現在出差戶部左侍郎兼理三庫事務著徐用儀兼署欽此同日奉上諭祥麟等奏軍台廢員由配脫逃請旨飭緝究辦一摺巳革署海城縣典史蔣志帙已革牛莊巡檢兆齡膽敢由配所脫逃該都統已咨行鄰境緝拿難保不潛回旗籍著安徽巡撫順天府五城一體嚴拿務獲究辦欽此同日奉上諭陶模董福祥奎順奏靑海一律肅淸出力之蒙古王貝勒等及各番族千百戶文武員弁懇恩奬叙一摺前因關内外軍務肅淸所有出力員弁均經降旨加恩兹據奏稱上年二月閒逆首劉四伏等率大股悍賊由水峽口出烟隊海德格等處滋擾旋復竄至柴逹木負嵎抗拒勢甚猖厥經蒙古王貝勒等曁番族千百戶及派出文武各員聨絡聲勢戮力同心遂使逆首就擒藩部安靖自應一體施恩以酬勞勩淸海左翼盟長固山貝子恭布車布坦多羅貝勒車琳端多布輔國公濟克什札布均著賞用紫韁札薩克頭等台吉丹巴台吉齊英特林增索南木端埵布均著賞戴花翎台吉雞爾布著賞加輔國公銜右翼止盟長多羅郡王棍布拉布坦著賞用黄韁副盟長多羅貝勒拉岸多布吉著賞加郡王銜多耶郡王葊克濟爾噶著賞用黄韁固駺貝子吹木丕勒諾爾廟著賞加貝勒銜貝子恫車布垣旗圇薩拉克齊逹什端多布察漢諾伞疋旗圓薩拉克齊觀木卻均著賞戴花翎剛咱族花翎三品頂戴理千增拉麻拉夫垣千布祿族甑千戶珌洛均著賞加二品頂戴所什代几旁千戶周科阿里克族百增拉唎官布剛嘩客千戶南巴均著員給四品頂戴並賞戴花翎闡里克層百戶恭慶焫本他爾格拉克百長集克默特默梅千布禄屮百戶索南巷秀郭濱族百癇陳勒逹叩拉安族百觎勒格均著賞給五品頂戴並賞戴藍翎餘著照所議辦理所有單開文武各員著該部分别核議具奏另片奏請將道員嚴金淸奬勵等語補用道嚴金淸著以道員遇缺請旨特放並 
 
 

Page 2

 
 
加二品頂戴單二件片一件併發陶模等所保頭等台吉索南木煊多布一員據理藩院查覆單内猷估索南幄多杵屬疎忽理藩院承辦司員著交部查取職名照例議處理藩院堂官者交部查議該衙門知道欽此 
[彤階日麗]  
　　京師采訪友人云前三門護城河冰凍之後向有食力者以冰牀載行人迅若奔馬今正某日正陽門迤西護城河内突有甲乙兩人各坐一氷牀甲係宗室乙係旗人均往西便門外白雲觀遊冶行至宣武門外下牀往西去拉氷牀之丙丁二人向甲乙索錢甲乙無以應以致互相口角繼以揮拳丙丁呼哨一聲拉氷牀者陸續畢集棍棒交下齊毆甲乙之腿漸至骨斷筋碎遍體鱗傷事後地方甲　所聞急將丙丁及從犯某戊鎖解北城坊衙門禁諸犴狴日昨騐明甲乙傷痕取具口供刻下未知如何判斷也○欽命北城祭院爲禁約事照得京城地方人烟叢雜兹値西便門外白雲開設廟塲往遊之人絡繹於途今聞無知匪徒在彼奔跑車馬招集男女聚觀恐被輙傷人口爲此示仰軍民人等不准在西城根地方奔跑車馬招集閒人如敢故違准甲捕等拿獲送城究辦除牌仰西河汛守備以及司坊練勇局督飭兵勇差役人等在彼彈壓外爲此曉諭毋違特示○某日宋侍御伯魯邀某廉訪至大栅欄同樂軒觀四喜菊部主人僅予一官座廉訪色不豫戲語侍御曰閣下旣豸冠嶽嶽何威令章不能　之於梨園菊部中耶侍御默然翌日卽飭傳卯頭某甲令持票封同樂軒之門○正月二十六日皇上諭令在總理各國事務衙門大堂上安排春讌賜英吉利法蘭西俄羅斯及美德比日等十三國使臣大酺陪以慶郡王李中堂各堂官談笑忘形淸歡無極 
[襄陽閙教]  
　　益聞錄云湖北襄陽府南漳縣所屬界山地方有匪徒結黨閙教去年十一月十八日夤夜攻破堂門拘趙司鐸之司事王玉麟而去吊起拷掠旋反禁錮一處次晚又嶬聚七十餘名各持刀槍麕至教堂四圍搜尋欲得司鐸而甘心時竈下火夫某甲引司鐸避至鄰家屋内適有一八旬餘之久病孀婦臥牀不起司鐸卽隠身臥榻後甲又以柴草等障蔽匪徒徧尋不得趁勢搶刼器物席捲一空汛弁陳把總駭聞此事速至教堂護送司鐸從鄰境保邑小路兼程而出二十日匪徒又將新造教堂及堂内　房住屋一併焚拆八旬餘之病孀遂遭焚死又殺斃一黄姓教民教民七八十家均被驅逐以致蕩析離居王玉麟被匪禁錮十餘日無計兎脫幸府道各憲委派幹員會同地方文武官員向匪黨威嚇誘騙經權互用始將玉麟釋由匪徒免禍事難了竟聚黨千餘人據險地爲負嵎之計高竪順淸滅洋四大字旗號徧招黨羽四出擄掠捉道兩憲以匪類猖獗禀詳大憲調動營勇前往查辦匪徒愍不畏法膽敢燃槍拒捕與官兵鏖戰黄統領麾下有一兵被匪放槍轟落手指統領震怒傳令衆兵一齊燃槍撃死匪徒三人生擒五名仍飭向前追赶匪徒始退去所擒之匪解至官衙訊辦迄今匪黨仍聚散無常未諗若何結局也 
[印度奇灾]  
　　印度鱗民之慘首已屢列報章兹閱日本東京日日新聞云當二十五年前印度曾罹大災一次爾後廣開鐵路以便轉輸此次通商各埠中尙不致米糧告匱而窮鄉僻壤之不便飛挽者慘遭飢饉其情形幾與前有大略相同計災區廣袤十六萬四千方英里平日人民多至三千六百萬名口其中有十二萬一千方英里居民寥落平時祇四萬四千名口遭兹顚沛其苦蓋可知已目下印度總督每七日必將情報知英政府略謂核計災民中窮而無告槁餓垂斃者已有一百三十三萬二千名口逐加振撫每日約須盧比銀十萬枚恐日後春作難施秋收無望向須增至三百萬名口偷敦好善之士集資補助於西歷正月二十号之夜集得英金十一萬二千磅有工於繪事者繪成飢餓情形類皆骨瘦如柴令人見而酸鼻不知何日上蒼悔禍得以弭此巨災也 
[分守土疆]  
　　本月十八日倫敦來電云某日俄國調兵士一營計千餘名過包斯勿來斯河往土耳其之格拉島目下各國調出之兵已分地占守英兵則守住鋼底亞地方法兵則守住西細亞及斯比納郎克二地俄兵則守住李提摩地方德兵則守住蘇逹及加你亞二地若是則土耳其殆將土崩瓦解矣噫吁嘻危哉 
[满西鐵路情形]  
　　廣東省城博聞報云士丹逹得俄人消息云前俄國欲接築西伯利亞之鐵路經由俄境亞沙黎而至满洲但此路每英里需本銀七萬羅卜士後查此路若經華境則可省此費之半於是俄廷商於中國而中國允租其地以築中俄鐵路此路將爲一千九百二十俄里合英尺三千五百中有一千四百二十五俄里在華境内者若照初定之策在俄境内築之則長至二千四百三十四俄里今則較近五百餘俄里此路於南方爲近有數處相差六百餘俄里者是以天氣較爲和暖又在新加黎谷行經新田園莊此處田園多種五榖又種满洲之鶯粟满洲之烟葉而小夥人民多以畜牧爲桓業鐵礦亦漸而開採金礦久經興旺矣此路不獨能助是處土人之生活又可接濟歐人到暉春之利使且能縮歐亞二洲爲近途開中華大鐵路之風氣也 
[發還銀票] 　 
　　廣東闈姓商人萬安孚信兩堂因繳餉不前業經大憲革退另招殷實商人承辦此已屢紀報章矣本月十一日善後局憲將該商所繳銀單或到期不能應付或單上並無的期者示令該商蔡紹德鄭錦福等來局發還子廠商人復於十一日赴撫轅遞禀十二日又赴督轅并善後局遞車均未收閱日來省垣各子廠多已關閉然刻下惠肇兩府考試在卽餉項攸關想不日定有新商接辦矣其牌示曰善後局爲牌示事照得該商等承辦闈姓原案光緒二十年十二月内繳銀一百萬兩正月繳足六十萬兩現因繳銀不前已奉督憲牌示革退並將該商繳過銀五十八萬兩充公在案查該商有繳存各子廠期單銀十一萬兩又香港匯理銀行單二張計洋四十二萬元又繳仔闈姓省廠作按廣府塲期單洋二十萬元或到期不能應付或各單並無的期現在該商等旣奉革退所有繳仔前項各單應行發還合就牌示曉諭爲此牌仰蔡紹德鄭錦福等卽便遵照備具禀領來局以憑將單發還毋稍違延切切特示 
[潤州風土記]  
　　鎭江采訪友人云鎭江營叅將鄭叅戎國祥前赴金陵謁見劉制軍事畢後於本月十五日下午乘怡和洋行瑞和輪船駛回京口○洋浮橋經前任常鎭通海道黄幼農觀察捐廉興造虹腰映水行人便之迄今數易星霜欄楯漸形損壞某日道憲呂鏡字觀察排導出署行經橋上目覩情形遂慨捐鶴俸若干飭周别駕岐鳳督匠興修從此規制煥然履道者咸歌坦坦矣○機工某甲於數年前文定某姓女爲室祗以室如懸磬以致流黄夜月悵望機絲河鼓牽牛永隔銀潢淸淺誦玉溪生本來銀漢是紅牆隔得盧家白玉堂之句恨不得貸天錢十萬了此美满良緣旣而丈人峯以壻家無力完婚不忍使掌中珠孤負靑春年少私議索還庚簡另繋紅絲甲聞之卽糾约同業中人將女劍負而歸草草行合卺禮卽俗所謂搶親也邇來機業漸興囊資充牣惟膝下尙無子嗣意欲另營　室或可冀蘭夢呈祥妻恐其棄舊憐新爰歸與母謀將幼妹同嫁與甲擇吉本月十四日令甲親迎嘻其欲效娥皇女英之故事歟是亦可謂無於謂者之禮也 
[康山勝賞]  
　　揚州采訪友人云江蘇巡撫趙展帥奉命大閱將次秉節出轅揚州營叅將袁叅戎預飭彯下各兵勤加操演本月初十 
日又檄調各外汛官弁督隊來城旋脾示轅門定於本月十五日校閱是晨鐘鳴七下叅戎盛設儀衛鳴騶出西門迤邐而幸校塲武士之擐中執弓者由布城門起直抵演武廳如雁行如蟻陣齊齊整整肅静無譁遥見叅戎篤臨咸唱名跪接砲聲起自半地幾谥震耳欲聾旣而叅戎步入帳中稍憇片刻驀聞巨砲三響叅戎衣冠升座發令開操惟見大旗隊洋槍隊布成各陣起伏進退步伐正齊時已午牌叅戎入帳用膳隨復升座接演藤牌短刀諸雜技無不精神抖擻技藝精通叅戎犒賞有差隨卽命篤而返嘻觀於操演之熟亦可謂如火如茶矣特不知一遇勁敵當前果能萬衆一心殺敵致果否　聞二十五日叅戎特請兩淮運司江都轉親臨較閱○署江都縣童米蓀大令訪聞西南鄉一带民風刁狡惡習多端不忍不教而誅特先分條示禁略云照得本邑地方五方雜處良莠不齊其沿江沙洲及西南各鄉離城較遠居民尤多不諳法紀以致惡習相沿實 
 
 

Page 3

 
 
堪痛恨現經本縣逐事訪明合先示禁爲此示仰後開各事人等知悉此等惡俗有害地方例罪綦嚴豈能倖逭本縣以化民善俗爲心不忍不教而誅特先申明約束此後務各痛改前非毋稍干犯倘竟不知悛改仍蹈故轍定卽提案從重嚴辦云云後開各事訪事者不能備錄大旨如唆訟搶孀搭臺訛詐搶割盧柴絶賣田房找價已廢欠據索償抽頭聚賭　賣淫畫以及身藏器械勾結外來游匪所欲不遂暗中縱火等情共十二條皆在禁例○揚城　千戎以大閱在邇每日淸晨下午兩次率領本營兵士至二郎廟教塲操演各技某日操畢而回甫上馬忽翻身墜下兵士急爲之扶起而千戎右臂骨已折痛極呻吟現經家屬延傷科敷治不知能免殘廢否 
[上海官塲紀事]  
　　浙江糧道鄭芝巖觀察嵩齡將次來滬曾紀本報兹悉觀察於昨日乘舟蒞止本埠文武印委各員曁浙江海運滬局辦糧委差人等咸至碼頭恭迓觀察登岸後旋卽命駕入城赴關道署拜會劉康侯觀察又至上海縣署拜會黄愛棠大令飭丁擋駕○江蘇藩司聶仲芳方伯前因公事赴金陵謁見劉峴帥事畢回滬假滬北天后宫爲行轅俟太夫人到扈劉養蘇垣以盡板輿之樂聞太夫人今日可抵本埠矣○江海關道兼理製造局總辦劉康侯觀察擇於今日在滬北坭城橋洋務處肆筵設席恭請聶仲芳方伯赴席想屆時肴核紛陳賓主必形歡洽也 
[師範揭曉]  
　　盛太常收考師範生前已屢記報端且更著爲論說慈者第二次所考者又已揭曉計共取十二名曰陳懋治曰張一鵬曰楊志洵日蔣祖庚曰陳懋功曰項思勳曰沈齊賢曰陳懋和曰譚長年曰華錕曰陸家溱曰錢經銘示期本月廿二日在格致書院覆試並續考第三次各生說者謂太常鑒空衡平　無私意故兩次所取類皆高才碩學一切親友子弟概不得如南郭之濫竿爲國求才正宜爾也 
[美界命案]  
　　朱雲卿浦東龔家路人向在閘北文昌閣西首某小弄内陳大實所開之木作中爲夥素與同業名槍花阿炳相識阿炳住居美界周浦路第一百四十九號門牌前晚朱飲酒過醉偶至炳家探問炳適外出朱酒後無知與炳妻　氏戲謔旋卽回作偃臥不意氏懷恨不平俟炳歸誣朱調戲炳本無賴一時怒從心起竟於昨晨潛藏利刃大踏步奔至木作中時朱尙醉臥未起炳卽揭開被窩將朱胸脇等處連戳三下飛步而逃陳及同夥聞聲趨視朱已因傷斃命大驚失色訴知頭圖地保周老關報知捕房捕頭以人命重情立飭該保報縣請騐陳則暫時押候核奪並諭各包探四出緝查務將兇手阿炳拿獲以憑解案訊究至蒞騐情形容俟騐後續錄 
[展期定讞]  
　　乾康縣廠虧欠泰源等各莊號銀九萬餘兩控經法界讞員鄭大令會同蘭繙譯官迭次研訊上禮拜四大令飭傳兩造會訊後訂於禮拜一午前十點鐘時定讞適中西問官皆别有公務因飭包探傳諭候再示期訊核 
[門禁何嚴]  
　　前晚十下餘鐘有道署中人因公進城至小東門遂將對牌給門丁照對適在開門時突有甲乙五人硬欲入城門丁不許扭送總巡局請辦鍾明府訊得甲等四人顯非善類著各責數十板以儆惟乙則一味苦求請准改罰明府准如所請著罰洋二十元一併斥退 
[法界案牘]  
　　陳正大皮箱店聚賭一案經鄭大令訊供後判令將各賭徒分别懲辦罰鍰當訊斷時店主陳正全畏罪避匿倩李太榮挺身冒頂偕店中執事人孫文炳到堂候訊大令廉得其情着押候央人保出限二日内將陳父案判罰洋三百圓陳知事不得了遂於昨日先繳洋二百圓并倩某皮箱店主保李出外依限將陳交案並補繳洋一百圓大令准之○有陸某者向爲客棧接客夥與某蕩婦私識賃居成德里婦有一女習成彈唱送至英界公陽里某龜子處賣娼易其姓曰金字以桂卿有此株錢樹子半生當喫着不盡矣不料陸飽煖思淫近來好作狹邪遊婦大起酸風時時向之饒舌陸負氣而出連日不歸婦忿恨難伸前晚竟購服烟膏自盡事爲捕頭查悉以租界中例不得停屍不殮遣包探前往查明以便核辦 
[屋是人非]  
　　　　　分發雲南出京後僑居金陵評事街將次赴滇候補本月某日被妙手空空兒竊去鐘表衣飾約値千金所最要者到任咨文越三日經督捕營哨弁某君拘獲曹王二竊犯詰之供出案中共有四人向匿上海法租界昇平里第十六號門牌屋内與某蕩掃有私此次雇得官舫偕蕩婦母女二人至金陵剌篙水西門外咨文各贓悉數交與蕩婦迨案破已聞風脫逃等情某君遂禀知督捕營統領袁總戎來滬訪緝昨日投法界公廨向讞員鄭大令禀訴情由大令卽飭會捕局線勇協同包探帶領夥役至昇平里十六號門牌拘提至則屋猶是而人已非因卽據情禀覆 
[地保受責]  
　　虹口廿三保二圖地保朱毛毛串庇惡棍胡美郎拆梢聚賭由上海縣黄大令飭差查辦已紀前報兹者保甲總巡鍾明府禁賭綦嚴大張示諭詎朱視若弁髦仍在沈家灣等處賄縱閩粤各賭徒廣設迷龍之陣昨爲明府訪聞遂輕車减從馳往查察朱已聞風逃避祗有副役徐士義出爲伺候明府遂停輿提訊徐言語支離明府知其刁狡勃然大怒飭笞二百板限十天務將朱保及租賭地之人解案盡法懲辦違干血比徐叩頭遵諭而退 
[上海巡局瑣案]  
　　沈家灣地方有賭徒開塲集衆爲五木之戲呼盧喝雉晝夜不分實爲地方之害事被本邑總巡鍾壽伯明府訪悉爰於前日带領勇丁多名密至是處拘拿各賭徒早已聞風四散未經獲住一人明府命勇丁等將賭棚盡行拆毁並傳地保至案大加申斥喝令重責三百板諭以日後再有賭博情事一經訪悉定行嚴辦諭畢遂回○鎭江婦人仇呂氏在總巡局扭控鴇母王桂卿將伊女私買爲娼改名土違芬等情由總巡鍾明府訊問曾紀前報前日明府又升坐覆訊據王桂卿供稱小婦人出洋一百零五元購買蓮芬爲娼曾由伊母仇呂氏書立契據今將買契呈閱求鑒仇呂氏供前因貧苦不堪故將親生之女價賣與王改名蓮芬現因想女情仞不得已串通女兒以燒香爲名扭局控告明府訊得王桂卿不應擅買良女爲娼本應照例重辦從寛典不追身價著具結斥退仇吕氏串訟亦應究辦姑念舞知額外從寛免究王蓮芬著發堂擇良婚配大姐顧二寳無干斥釋○已革縣差羅阿妙近在浦東莗家渡码頭開設酒飯店度日本月十六日有甲乙内三人入店沽飲忽在身畔摸出紙牌一副以作消遣當有巳革勇丁張洪發偕同營勇丁戊二人至聲稱犯賭定欲捉將官裏去正在爲難之際有高天奎等出爲排解令出洋六角始了其事後爲塘橋鎭巡防局戴二尹查悉立將高提案研訊以其多事著責六百板限將張洪發等三人交案嗣張又在吳長發所開之小茶肆中需索私費當被衆人扭住送局二尹遂將衆人一併送請總巡局鍾明府提訊羅供開設酒飯店素來安分前日忽有張洪發等前來索詐由高勸令出洋六角了事後張又至吳長發店中勒索故扭案再送案下求斷高供理勸是實祇爲省事起見不敢武斷訊之張洪發俯首無語一味求恩明府訊得丁戊等旣充勇丁赡敢在外索詐不法已極著將號褂當堂剝去送請滬軍營懲辦張洪發係斥革之勇尙敢假冒爲非著與吳長發各责三百板荷枷七天發塘橋示衆羅阿妙亦有不是著責二百板具結保釋高無干省○小竊王繼富昨日在會館塲竊取顧姓長隨英洋一元及零星物件當被拘獲扭送十六鋪中局請究李蘭史二尹升座審訊見其衣衫整齊似非穿垣鑿壁之流亦且堅不認竊命責手心二十下始供認不諱二尹大怒判重責一百板押送出境○有如和尙者昨日至毛家弄萬源酒肆内沽飲一醉陶然其樂無極酒罷核算錢一百餘文硬欲賒欠店主以和尙去年帳上尙有欠帳未還不允再賒以致互相口角扭至十六鋪中局禀控經李蘭史二尹訊問之下姑念和尙係生意中人從寛免責所欠酒資著令五日内一併歸淸交保了案○本年正月間　南泉漳會館有流氓數十餘人因賭起釁與福建邦中無業棍徒聚衆門毆幾釀巨禍巨詳前報本邦中爲首之趙明生張阿毛經十六鋪北局委員祝翼雲二尹拿獲至案解送總巡局懲辦枷號發會館塲示衆福 
 
 

Page 4

 
 
缠建邦中肇事之人至今尙未到案昨日鍾守伯明府面諭祝二尹將福建帮中爲首之人解送總巡局核辦○花衣掮客姜楚記住居滬南裏郎家橋南首前夜被小竊撬門而入偷去貨物價値甚巨報知十六鋪中局請爲追緝李蘭史二尹卽傳汛捕陳錦之夥徐阿昌到局飭令查緝務獲懲辦云 
[美捕房紀事]  
　　虹口楊家灣人楊子庭向在淸潔局充挑糞夫與松江孀婦阿金姘識已生一子居然野騖作家鷄矣詎婦水性楊花又與某甲有私暗去明來得新忘舊日前與甲密約托詞回家省親一去不返楊四處訪尋略知梗槪遂報捕房請緝未識果能緝獲否○江北人陸阿大向爲車夫昨日賃得同鄉人小車一輛在北河南路沿途攬載忽有某甲認爲已物向陸索還以致忿爭互敺爲四百七十一號巡街捕一併拘入捕房捕頭以各執一詞着押候派包探查明再核○積竊徐岳庭前經英廨懲辦釋出未久近又竊得某粤人家皮相一隻内儲綢衣所値甚巨昨經倪洪二包探查獲拘解捕房押候起到原贓送廨究辦○寗波人李阿勝董阿希向爲輪船水手近因失業無聊携破爛絨毯一條携至某質鋪質錢鋪夥却之李董遂大肆咆哮鋪夥知不可理喻乃喚三百五十五號巡街華捕扭送捕房捕頭以恃强可惡飭押候懲辦 
[廣行陰德]  
　　連日本　恊賑所承黄福曾求消災康吉捐九八銀一百兩溧陽退思齋主人助川東賑捐一百圓折省　韾萃交來悔過子病已獲痊祈速全愈助五十圓沈鳳賓交來已故陳李氏節省懴資代求冥福二十圓又余柳生致書云朱葆三司馬五旬初度同人將謀燕賀朱君以太夫人八秩榮慶近在明年擬屆時再行稱觴銑誼屬通家理宜介壽雖愛日春長留待萊衣之舞而祥星夜朗敢忘華祝之私方今川陳一帶被災甚重籌振孔殷用特送呈壽分四圓爲大君子造福酌　躋堂聊分餘瀝嗷鴻遍野得慶重生庶幾千百災黎亦遥祝無量壽佛不置焉書業公所來函云書業夥友私設敬業會爲聚集之所經公董查出夥亦自知未便願將餘剩洋銀及物件易錢共得六圓三角捐入公所而公所定章不得收受開特轉交貴振所歸入湖北振捐凡此善念之充周定卜天心之眷佑雖諸君子廣行陰德原不求知而敝所藉此囊金得以裘成集腋心香一辦禱祝良深已除分别掣奉收劵外敬書崖略以表微忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　　　　　　　　　 
 
 

Page 9

 
 
[英界公堂瑣案]  
　　包探秦少卿禀稱順康洋行買辦沈雲書私將行中洋酒二十箱運出寄存淸和坊娼婦金香林處行主報捕後捕頭令小的查明吊出原贓解案請究順康行主投案訴稱行中雇沈爲買辦不料其竟若此舞弊今查得沈尙用空洋銀二百餘圓請爲追繳沈供稱雖當買辦不諳西語是以另延一友爲副墊出銀若干今者行主忽指稱虧空然照帳計算尙有餘存屠别駕據情商諸薩副領事官然後將沈交人保出自向行主結帳按此事已見於昨日公堂紀事中特悮沈爲陳悮順康爲順利蓋采訪　之疏忽也○包探秦少卿解王順德至案禀稱日前此人在浙江寗波府屬慈谿懸境串同黨羽竊取鄉約局中之物慈谿縣主大老爺已屢將捕役地保嚴比僅獲一人現知王避匿在申派差携带公文跴緝昨日得照遇見因卽告知小的盤詰無訛今特解案請訊慈谿縣捕役某甲投案呈上公文請將王帶回訊辦王供稱慈谿縣境鄉約局所失之物並非小的一人行竊叩求鑒宥虽駕著解送上海縣署請黄大令移送慈谿○包探倪順泉禀稱竊犯張阿虎黄阿山串同王阿四竊取郭二寳等五六家衣帽器物爲數頗多報捕後捕頭遣小的拘獲送請究懲郭等各失主投案領觸張黄同供稱小的等皆常州府屬無錫縣人無術禦窮不得已而犯竊王供稱小的本係好人實被張等所愚以致犯此别駕判令將張黄各笞責二百板管押二月王笞責一百板○包探竇如海禀稱竊犯孫子卿屢經事發解請大老爺訊懲今又竊取洋人梅立登家古磁瓶一枚約値洋銀二十餘圓報捕後捕頭令小的緝獲人贓送請究辦梅立登投案領贓孫供稱小的係本邑人罪無可宥只求大老爺曲意矜全别駕判令笞責一百板管押半年○包探石金榮禀稱丁妙生家失去銅爐衣服報捕後捕頭令小的查知賊犯胡和尙所竊因特吊出原贓拘送案下丁投案領贓胡無可狡辯一味求恩别駕判令笞責五十板○包探顧阿六禀稱流氓金阿六前因犯事解請大老爺訊責後遞解回籍今又潛來適爲小的所見是以解請究懲金供稱小的係蘇州府屬吳縣人因事來滬不敢久留别駕判令笞責一百板再行遞解回籍○包探趙銀河禀稱賊犯陳阿五竊取潘王氏家銅壺一具水烟袋一支報捕後捕頭令小的緝獲人贓送請訊究　王氏投案領贓陳供稱小的初次犯竊尙求特沛恩施别駕判令笞責一百板○包探黄四福禀稱昨日流氓唐四在大馬路向李文卿訛索洋銀二十圓不遂所求以致爭閙適經小的查見因拘請究懲李投案訴稱小的與唐素無一面不料其竟强借洋銀二十圓幸由包探拘拿惟求訊辦唐供稱小的不敢平空詐擾實是李曾有事託小的未經酬謝故向索酬别駕判令笞責二百板遞解江北某縣原籍不准再來○英商怡和洋行主投該管領事署控樂生輪船已歇買辦邱愷孫因装米沖水以致賠銀三千四百七十餘兩請爲追償薩副領事據情函致公堂别篤飭傳會訊怡和洋人訴請訊追邱供稱買辦一役已於去年三月間告辭將帳算楚除被扣押櫃洋銀六百元之外又找付三百餘元迄今事將一載忽又控追殊出意料之外况所装之米由長江一帶赴厦門如有水漬應以簽字爲憑今不知憑據何在别駕商諸薩君然後著邱覓人保出自向行中算帳 
[江寗官報]  
　　二月初八日前福建糧道陳鳴忠見辭候補道董承乙由蘇回知縣查宗仁奉善後局委正辦銀錢所卽到差又潘升南銷善後局銀錢所差鈞和輪船徐長順普陀輪船易錫蕃送黄老太太靈柩赴湖口藩轅　示新選鹽城縣典史高瓛現已繳憑到省應卽飭赴新任○初九日江西督銷候補道松善後局候補道懋辭赴蘇見撫憲統領江靖軍陳有元叩謝辭知府彭文明均見湖口掣騐候補道陳桂森辭同知余貞祥禀知由滬公幹回正任江寗縣趙鹽城縣劉請補　山陳縣知縣游毅之陳守晸李作霖鄧暹經戴光楊覲圭張壯彩劉德元王世楨均禀知閱卷畢襄辦上海東西兩洋通商事務知縣鄧之望到禀知起服辭赴上海府經歷盧文璧禀知分寗委差○初十日江西督銷候補道松見新選六合縣嚴義豫辭赴任都司姜志正任漕左營守備黄甲奉示騐看鑄造銀元制錢局候補道劉候補道程儀洛均傳見翰林院檢討張兆龍辭行金陵營叅將楊福田禀知巡江副將李振標辭回蕪湖知縣戴光禀知總叙尊經課畢又冾利南謝委帮辦普育堂鹽大使李元振辭回揚准補通州吏目朱大頤謝飭知赴任藩轅牌示署宿遷縣蕭仁暉調省差委遺缺查有候補知縣左斌堪以署理 
 
 
 

Page 10

 
 
   
 
 

Page 11

 
 
[光緒二十三年二月初九日京報全錄]  
　　呂門抄○諭旨一道錄前○湖督張奏報沙市關收支各項税銀數目摺○又奏查明武員姓氏請飭部更正片○湘撫陳奏報抽收厘金支解各欵　○江督劉　　　蘇省徴收漕曰二糧並酌定海運章程摺○湖督張奏揀員升補副將要缺摺○江撫德奏察看道府各員　省補用片○二月初九　　　部宗人府欽天監鑲藍旗値日吏部引見二十一名○慶麟謝一等記名恩○崇光續假十日○召見軍機吳廷芬○○頭品頂戴湖廣總督臣張之洞跪奏爲沙市關三個月一結期满收支各欵税銀數目遵照部章開單恭摺具陳仰祈聖鍳事竊照前准總理各國事務衙門咨查中日新約第六欵載沙市重慶蘇州杭州四處立爲通商口岸均照向開通開商口岸向開内地鎭市章程一體辦理自應定期開辦以符成約其湖北沙市一口本衙門現已定於光緒二十二年八月二十五日卽爲各海關第一百四十五結之第一日一日一體開關應飭該關道務將税務認眞經理設法稽徴以裕餉需並將徴收各項洋税銀兩遵照奏定章程卽自開關起按結開單奏報並飭分晰造具細數淸册咨送總理各國事務衙門曁户部户科以憑查核各等因當經臣之洞奏請卽派荆宜施道兼充沙市關監督辦理通商事宜其關用經費亦經比照宜昌關成案叅以沙市情形酌定開支數目奏奉硃批着照所請該衙門知道欽此欽遵轉行遵照辦理各在案慈據湖北荆宜施道監督沙市關税務俞鍾頴詳稱沙市關自光緒二十二年八月二十五日開關起至十一月二十七日止爲各關第一百四十五結期满徴收各項税銀一千七百七十六兩四錢八分五釐除支傾鎔折耗銀一千一兩三錢一分八釐關用經費銀六千五百一兩六錢將收數開支尙不敷銀四千七百四十六兩四錢三分三釐已在借撥宜昌關洋税銀一萬兩内動支下餘銀五千二百五十三兩五錢六分七釐存俟下結開報在本結並無洋藥進口亦無罰欵銀兩毋庸造册報銷等情詳請奏咨前來臣覆覈無異除淸單淸册咨送總理各國事務衙門曁户部户科查照外理合會同南洋大臣兩江總督臣劉坤一湖北巡撫臣譚繼洵恭摺具陳並繕具四柱淸單恭呈御覽伏乞皇上聖鑒謹奏奉硃批該衙門知道單併發欽此○張之洞片再奏留湖北差委提督銜記名總兵現署督標中軍副將　厚安前曾造送履歷經兵兵部駁查該員保奬遊撃叅將二案均無其名又保副將之案原案内係俞厚案官階相符姓氏不符應令一併查明聲覆報部查核等因當經　飭該總兵遵照查明呈覆咨部在案兹復據該總兵禀稱遵查總兵於同治七年隨隊在陜西古城十里長灘等處撃退回匪經前寍夏副都統金順於截剿通河大股踞匪迭勝請將出力文武員弁奬勵摺内保奏同治八年正月初四日内閣奉上諭花翎遊撃銜儘先都司俞厚安著以遊撃儘先補用並賞加副將銜賞給利勇巴圖魯名號該部知道等因欽此嗣於是年攻克寍夏蘇家燒房回巢出力經署寗夏將軍副都統金順於官軍攻拔南路賊巢殄除首逆請將出力陣亡員弁人等分别奬卹摺内保奏同治八年九月二十日内閣奉上諭遊撃俞厚安著免補遊撃以叅將遇缺儘先補用並賞換傅慶額巴圖魯名號等因欽此又於同治年攻克王疃賊巢殲擒首逆出力案内復蒙保奏同治十年正月初二日内閣奉上諭叅將俞厚安著以副將歸兩江督標儘先補用並賞加總兵銜等因欽此均經接奉行知欽遵在案總兵檢查遊撃叅將二案原領奬劄均經聲叙保奬案由奉直年月日期前造履歷未及詳細開列所干部詰至於保奬副將奬劄内姓名均屬無訛兹奉飭查姓氏不符俞　字形相近俞字多見　字罕用想係當年繕摺筆誤惟有據實懇請將保案聲明並將姓氏更正等情前來臣覆核無異相應請旨敕部將該總兵俞厚安保案姓氏一併查明更正註册以免歧誤理合附片具陳伏乞聖鑒謹奏奉硃批兵部知道欽此○○頭品頂戴湖南巡撫臣陳寳箴跪奏爲開報光緒二十二年春夏兩季分抽收釐金解支各欵恭摺仰祈聖鑒事竊照前准户部咨以各省抽收釐金未能按限報部奏請飭照兩淮鹽釐格式自同治十二年正月起按半年開報一次欽奉諭旨允准咨行遵照辦理業將同治十二年正月起至光緒二十一年十二月底止收支釐金銀錢各按次開單奏報在案兹據總理湖南釐金局務布政使何樞鹽法道李經羲等將厘金項下自光緒二十二年正月起至六月底止查明各局卡經收銀錢並解撥支用各欵銀錢數目分晰開具四柱淸册詳請奏咨並聲明二十一年湘省旱災二十二年春夏正値靑黄不接之時民力異常拮据商賈裹足是以厘收少形减色等情前來臣覆核無異除淸册咨送户部外理合繕單恭摺具奏伏乞皇上聖鑒謹奏奉硃批户部知道單併發欽此○○兩江總督臣劉坤一江蘇巡撫臣趙舒翹跪奏爲查明蘇省光緒二十二年分徴收漕白二糧實數並酌定海運辦理章程恭摺仰祈聖鑒事竊照蘇州等五府州屬光緒二十三年起運二十二年分徴收漕白二糧業經臣等查明交倉約數專摺奏報在案兹臣等督同藩司糧道曁海運局員逐細鈎稽核實釐剔實該起運漕白正耗七十九萬七千一百六十一石零隨運天津通州經剝食耗及支給船耗等欵米八萬六千六百九十三石零核之奏報交倉約數計漕米二十餘石查前項米石運抵天津轉運通州事務繁重仍派蘇松督糧道陸元鼎酌帶委員先期趕赴天津地方預行設局俟米船運至天津卽行騐卸過剝押運前赴通州交兌並請敕下倉塲侍郎早蒞通州騐收以昭愼重此外稽核起運兌給銀米等事力爲整頓核實選派委員紳董仍在蘇州上海分設省　二局各專責成應需沙衛各船並飭赶緊招雇立攬修艌排泊浦江聽候兌装並分撥米石交招商局輪船協同装運一面嚴催各屬將應運漕糧及隨給水脚等銀赶速運解提前放洋不准稍有延誤至今屆循辦經運通過剝斛兌及嚴禁官剝積弊各事宜照案仍由南省自行經理惟南兌北頭緒紛繁自應叅酌時宜詳加厘定剔除弊端節减浮濫總期盡善可行以重漕政前據蘇州布政使聶緝槼會同蘇松督糧道陸元鼎督飭局員酌議海運章程十條具詳請奏前來臣等復核無異理合開繕淸單恭呈御覽擬請勅部照准施行此外如有未盡事宜或續有變通之處容隨時核明另行奏報謹會同漕運總督臣松椿恭摺由驛馳陳伏乞皇上聖鑒訓示謹奏奉硃批户部知道單併發欽此○○頭品頂戴湖廣總督臣張之洞跪奏爲揀員升補副將要缺以重營伍恭摺仰祈聖鑒事竊准兵部咨湖北漢陽恊副將文漢章調補施南恊副將遺缺係題調之缺應令照例揀員請調以符定制等因臣查斯缺駐紮漢陽府城所轄漢口鎭僅隔襄河一水商賈輻輳華洋雜處極爲衝繁吃重非精明幹練熟悉地方情形之員難期勝任遵卽在於湖北省實任副將内逐加遴選或缺居緊要或人地未宜實無合例堪調之員自應照例在於應升之叅將内揀員升補查有花翎副將銜湖北德安營叅將張壽廷年五十六歳湖南義化縣人由武童投効軍營　保以叅將留於湖南儘先卽補於光緒十三年補授湖南臨武營叅將旋因迴避本省調補湖北　安營叅將於十四年五月内到任復於十七年副將列等案内保列二等該員才具穏練營務詳明以之升補斯缺洵堪勝任其歷俸已满二年核與升補之例相符合無仰懇天恩俯　以德安營叅將張壽廷補湖北漢陽恊副將實於營營伍地方有裨如蒙俞允俟部覆到日給咨送部引見除飭取該員履歷咨部外理合會同湖北巡撫臣譚繼洵湖北提督臣吳鳳柱恭摺具奏再所遺湖北德安營叅將員缺係部推之缺湖北省現有應補人員俟接准部覆由臣另行揀員請補合併陳明伏乞皇上聖鑒謹奏奉硃批兵部議奏欽此○○德壽片再准部咨嗣後道府州縣等官無論捐納營績各項人員應於到省一年後察看考核分别補用等因歷經遵辦在案兹查捐納分發江西試用道盧宗儀勞績保舉歸候補　補用知府陸錫康均試看一年期满應行照章甄别據藩司翁曾桂會同署臬司裕昆詳請留省照例補用前來臣詳加察看捐納分發江西試用道盧宗儀謹愼安詳勞績保舉歸候補班補用知府陸錫康老成隠練均堪以留於江西補用相應請旨留省照例補用謹會同　江總督臣劉坤一附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒二十三年二月初十日京報全錄]  
　　宫門抄○諭旨二道錄前○東撫李奏减收錢糧折數及厘定收漕章程請通飭勒石以垂久遠摺○兼船政大臣裕奏現修元凱輪船擬改照練船規制摺○滇撫黄奏爲知府知州通判等員均飭赴新任片○弑造書奏留庫庾片○將軍派奏留員産道片○疆撫饒奏報疏附縣地震情形片○陜督陶奏遴員委署府州縣片○二月初十日兵部太常寺太僕寺八旗兩翼値日兵部引見十八名侍衛處二名値年旗二名正黄满二名兩翼十九名○敬昌阿克東阿三德徐承煜各假满請安○内務府奏派致祭馬神派出懷塔布○掌儀司奏十一日祭奉先殿崑貝子行禮○提督衙門奏拿獲盜犯王汶升等六名請交刑部○召見軍機徐樹銘　○○降二级留任又降二级留任山東巡撫臣李秉衡跪奏山東减收錢糧折數及釐定收漕章程請通飭勒碑立案以垂久遠恭摺仰祈聖鑒事竊查山東各州縣徴收錢糧從前因銀價昻貴每兩折收京錢五千六百至五千八九百文不等臣酌核删减除照銀數徴收者尙無出入無庸議改外凡折收錢數之各州縣衛所鹽塲統自光緒二十二年下忙開徴爲始每正銀一兩連火耗加平解費只准折收京錢四千八百文其向來不及四千八百者仍照舊完納不准藉口加增於上年七月二十八日專摺奏明並覆出示曉諭在案因思錢粮旣經核减其漕米之向有浮收者亦應一律剔除以恤民隠查東省漕米亦有收本色之不同其收折色者於咸豐十一年經前撫臣譚廷襄奏定章程每正米一石折收京錢十二吊文耗米一斗五升折收京錢一千八百文二共收京錢十三千八百其收本色者以米合錢亦不得有逾此數近聞有漕地方於正耗米之外復有捲尾斛尖樣盤等項名色殊屬額外浮收均應一律裁禁臣覆通飭有漕各屬自上年開徴新漕爲始只准捲勺成合不准再捲合成升其斛尖樣盤各名目槪行禁革亦經出示曉諭在案臣查上年錢漕兩項經臣酌定新章嚴飭各屬張貼告示俾得家喻戶曉下忙錢糧及開征漕米均係照新章徴收民力旣可留其餘州縣等亦不至遂形不足旣經明定章程應旣永遠遵守第恐各州縣賢愚不一或致積久弊生且愚民得寸思尺或妄生希冀不免藉端把持亦屬有礙課賦相應奏明立案一面由臣督同藩司通飭各州縣將臣兩次告示勒石立碑以垂久遠則官吏不能上下其手而取民有制民自樂於輸將於國賦亦不無裨益除鈔錄示稿呈軍機處外謹恭摺具奏伏乞皇上聖鑒謹奏奉硃批户部議奏欽此○○頭品頂戴尙書銜革職留任福州將軍兼船政事務奴才裕祿跪奏爲現修元凱輪船擬改照練船規制修配俾資學生習練恭摺仰祈聖鑒事竊查船政定章設立前後學堂在堂學生分習製造駕駛營輪等學其習駕驶管輪者肆業數年於天文羅星測量算法麤具根柢卽須派上練　涉歷海洋熟悉風濤沙線以資練習而壯膽識從前船廠設立建威練船因損壞改以揚武兵輪爲練船又於光緒十年間在馬江被燬迨十四年四月間復經前船政大臣裴蔭森奏明以靖遠兵輪改爲練艙該船僅祗八十匹馬力船身不大一切船位不合練船規制本係將就配用奴才兼管船政後據帶靖遠練船補用守備林承謨禀以該船艙面逼窄練生詣形擁擠且練習風濤須帆輪兼用該船僅有輪機並無桅　於教練亦未能全備現旣元凱輪船在工修理可否卽照練船規制修配改作練船庶於生徒肆業有裨等情當經奴才飭令船政提調道員徐建寅總稽查道員沈翊淸工程處道員魏瀚等詳加勘議兹據該提調徐建寅等禀稱元凱輪船身長二十丈零八尺寛三丈二尺艙面寛展現在折卸另裝以之改照練船規制修配派令學生上船練習自較靖遠爲合宜其加配桅帆查勘船上地位祗容安配桅杆兩枝不能改配三枝若將風帆加大駕駛亦可合用至船教練須用快砲現廠中存有十二生的砲二三尊六磅子砲四尊配用該船亦尙合式無須另購查該船上年十月間由部咨交閩廠折卸另裝經前兼辦船政大臣邊寳泉飭廠議換鍋爐一副並修船壳改配銅輪估需應費銀二萬餘兩現若改照練船規制修配核計加配桅檣帆纜曁裝修學生艙位學堂安設操演礮位等工並添置天文駕駛测量各儀器及一切應用書籍器具約再增銀九千餘兩卽可照練船規制修配完僃禀請核辦前來奴才覆查元凱本係木質輪船鍋爐機器均屬舊式如照原式修理不過僅供差巡轉運之用若練船修改加配帆檣砲位則在堂生徒皆資練習且於巡緝轉運等事仍可兼顧所增修費無多而比之祗作巡運等船爲益較大自當卽照練船規制妥爲修理以期適用現已將該船拖上船槽督匠興修所需工料及添置器具等項銀兩事竣歸於製船經費案内核實報銷所有現修元凱輪船擬改照練船規制修配緣由除咨部立案外理合恭摺具陳伏乞皇上聖鑒謹奏奉硃批該衙門知道欽此○○黄槐森片再新選永昌府知府曹鴻勛新選陸凉州知州郎學壎均已到滇應飭各赴本任以重職守又大關同知周興謨據報病故除另疏具題開缺外所遺之缺查有魯甸通判許祖瑞堪以調署遞遺魯甸通判缺查有試用通判汪應芬勤慎詳明堪以署理據藩臬兩司先後會詳並聲明許祖瑞任内並無三叅限满已起四叅之案等情前來除分檄飭遵外謹會同雲蹟督臣崧藩附片具陳伏乞聖鑒謹奏奉硃批吏部知道欽此○○書正片再奴才衙門司庫律帖式庫使等員向例五年任满呈請更換如有當差得力歷經懇恩留任在案兹查庫使長存於光緒二十年十月間經前織造英瑞保留二年後扣至二十二年又屆期满應呈請内務府揀員接替惟查該庫使當差勤愼工匠咸服現在正値各項活　緊要之時督催工匠方資熟手合無仰懇天恩俯准將該庫使長存再行留任二年之處出自逾格鴻慈謹附片具陳伏乞聖鑒衷示謹奏奉硃批著照所請該衙門知道欽此○○依克唐阿片再近來整頓管務及地方一切稅釐需員甚亟而欲求辦事認眞復識大體之人尤難其選查有藍翎四品銜吉林候補知州廷楝識卓才長留心時事前以副榜就職直隷州州判投効吉林充當邊務糧餉委員以廉謹稱經前吉林將軍長順奏留吉林補用旋因赴前敵行營備員差遣奴才見其器宇邁衆思有以羅致之今以吉林候補知州引見領照到省道出藩陽來署謁見正値奴才奉旨查辦應帶隨員擬暫留該員按辦差事該員亦頗思自効合無仰懇天恩俯准將吉林候補知州廷棟暫行留營藉資差遣始蒙俞允卽由奴才咨明吉林將軍查照僃案除將該員所領部照咨繳外謹附片具陳伏乞聖鑒訓示謹奏奉硃批著照所請吏部知道欽此○饒應祺片再據疏附縣知縣劉兆松詳稱該縣於光緒二十二年九月二十六日已刻地震查明城鄉各村庄震塌房屋七十三間壓斃男女七丁口受傷五名又布魯特山内震塌房屋一百八十二間小寺院三所壓斃駱驼牛馬十六頭羊三十五隻幸未傷人等情詳請賑濟前來臣查該縣纏民布回猝被災傷情形殊可矜憫當已行司轉飭該營州道督飭該縣詳加覆查妥籌撫恤毋任矢所除俟散賑完竣再將動用銀糧數目另行奏報外所有疏附縣地震被災情形謹會同陜甘總督臣陶模附片陳明伏乞聖鑒訓示謹奏奉原批知道了欽此○○陶模片再缺授寗夏府知府胡景桂現已到省應卽飭赴新任以專資成慶陽府知府調補西寗府知府胡礪鋒飭赴新任所遺慶陽府知府員缺查有候補知府劉兆梅堪以委署循化同知實任貴德同知歐陽樂淸俸满調省遺缺查有准補循化同知黄森餾赴新任階州直隷州知州朱宗祥請假遺缺查有候補直隷州知州李鍾辰堪以委署撫彝通判文祺調省遺缺查有候補知縣史文光堪以委署署淸水縣知縣袁範調省遺缺查有實缺巴燕戎格通判方傳穫堪以調署署山丹縣事准補碾伯縣知縣宋昇平准補兩當縣知縣蘇保國均飭赴本任所遺山丹縣知縣員缺查有現署碾伯縣知縣余承曾堪以委署署伏羌縣知縣錢鏡南調省遺查缺有准　山丹縣知縣蘇重熙堪以調署武威縣知縣彭福孫引見遺缺查有署西寗縣候補知縣蕭承恩堪以調署所遺西寗縣知縣員缺查有署大通縣事請補寗朔縣知縣張庭武堪以調署所遺大通縣知縣員缺查有候補知縣王實鏞堪以委署徽縣知縣張若金　任遺缺查有候補知縣胡應奎堪以委署據藩果兩司會詳前來除堪飭分别給委外理合附片陳明伏乞聖鑒調奏奉硃批吏部知道欽此 
 
