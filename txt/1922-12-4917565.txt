# 1922 - 12 - 4917565

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
　　　　 
時評 
[製造空氣（冷）]  
　　近有政界流行之言世人之議論名之曰空氣議論苟多反對謂爲空氣不佳如無其事而傳播其議論謂爲製造空氣然以余觀之所謂空氣者决非眞空而所謂製造者决非議論所能製造乃以實事製造者爲多也 
　　試以前事證之袁世凱當未謀帝位之前而世人議論其有稱帝之心者世人之議論製造之乎抑袁世凱之實事製造之乎迨至袁世凱稱帝之日而其證明矣至張勲之於復辟也亦然事前旣有其跡而後乃有議論迨至其跡旣顯人乃知議論之實非無因也是其所製造之者皆非他人而其自己其所製造而成者决非空氣而爲實事也 
　　然則梁内閣今日苟知此義當於實事上示人以可信嘵嘵多辯何爲乎 
命令 
　　一月十一日大總統令鄭綸授爲海軍中將張斌元授爲海軍輪機少將比令 
　　又令任命王國柱爲綏遠都統公署政務廳廳長此令 
　　又令内務總長高凌　呈陜西榆林道道尹王健因病懇請辭職王健准免本職此令 
　　又令任命南岳峻署陜西榆林道道尹此令 
　　又令卜郎實晉給二等嘉禾章魏略福金晉給四等嘉禾章此令 
　　又令杉阪悌二郎給予四等嘉禾章此令 
　　又令曹驥閒給予四等嘉禾章此令 
國内專電 
　　北京電閣象不佳係籌欵無着結果梁託人索吳開條件聞保定來者云吳曾表示撤銷免緝令及鹽餘援奉天例年扣六百萬協欵并公布一月上旬交行與東三省銀行借欵合同及條件並公布十二月二十九下午四時梁與小幡會晤紀錄（十二日下午二鐘） 
　　北京電劉夢庚到保來電致徐謂曹使及曹省長均有電勸吳使又吳使派李參謀長赴保己入於談判條件之途（十二日下午二鐘） 
　　北京電王迺斌昨來京奉張助梁僅以書面爲限吳俊陞與吳佩孚己認本家（十二日下午二鐘） 
　　北京電外人評論謂張作霖旣倒一閣舉一閣吳亦未嘗不可再倒再舉（十二日下午二鐘） 
　　北京電財部咨交部中東路兩次借中交行六百萬元本息未付請飭告黑榷運局將應交東路運費直交長春分行（十二日下午二鐘） 
　　北京電鹽務署函交部催還墊付湖廣債欵本息（十二日下午二鐘） 
　　北京電美京電魯案十二日中日繼續談判美參議院十分之八助中國謂中國如吃虧則我參議院不能過四國協約及其他决案故休士與貝爾福努力斡旋 
　　北京電今日國民外交會假大理院法學會開會爲津赴美代表報告在京交涉魯案之不可能 
　　北京電史蒂芬聲明對於九千萬公債决不表示意見如有人打聽請向中政府打聽（十一日下午十鐘） 
　　北京電陳光遠楊慶鋆九日通電謂旣負閣任不能以欵難籌自言束手院覆當始終力爭膠濟路决照民意辦理（十一日下午十鐘） 
　　北京電張作霖庚（八日）電致東海請以布告爲梁辯護又靑（九日）電致梁請勿灰心布告東海己交院速辦 
　　北京電吳佩孚日有電報致錢少卿飭其赴財部索軍餉而不問總長爲誰（十一日下午十二鐘） 
　　北京電曹錕有蒸電致徐梁爲沈鴻英軍隊處置事仍稱總理 
　　北京電海後灘案二三日内可以了案英政府己撤回駐厦領事竇爾斯（十一日下午五鐘） 
　　　　北京電今午府宴外交團英使亦列席日使感冒未往（十一日下午五鐘） 
　　北京電昨夕新任義使翟盧迪到京（十二日下午二鐘） 
　　北京電胡適之擬獨辦一每週評論命名努力（十一日下午十鐘） 
　　北京電葉召嚴家熾入京嚴未允 
　　漢口電吳派來鄂代表李彛斌崔承熾眞（十一）返洛蕭派劉鼎臣眞晚赴保代表列席保定會議 
　　漢口電梁又派諮議王子城來鄂疏通蕭劉對内閣意見 
　　漢口電劉湘派參謀許月波來鄂接商和議川鄂商民商决由兩省當道各派代表六人法團各推代表二人開川鄂弭兵聯席會議議决川鄂和議及聨聯防條約呈由兩省公布施行 
　　漢口電張福來將赴長沙與湘趙商時局及湘鄂最後問題 
　　漢口電軍署組設參議廳爲討論全省軍民兩政興革善後總機關己發宣言布告並派參議多人卽日成立 
　　漢口電漢中行長錢琴西改升京行長兼任漢口總稽核漢行長由副長洪岑西坐升 
　　漢口電百貨估本抽稅財廳通飭各稅局實行（以上十二日下午八鐘） 
　　香港電庚日黃昭榮飭梁統領率兵兩營會同陳章甫部包圍江口卽日收復獲長槍數百枝擒匪甚衆但匪退時擄商民四百餘人并縱火搶掠全埠被焚舖戸三千餘間 
　　香港電總統府宣傳局函港每日新聞西報謂南北議和一說係梁士詒製造空氣使便於借欵現孫方督師向若輩討伐何調和可言 
　　香港電小學敎員罷工事係誤傳聞定删（十五）再開會若汪精衛調停無效卽實行罷課 
　　香港電西關榮儉新街火警燒十間（以上十二日下午五鐘） 
　　香港電謡傳桂不日弛賭禁得餉爲北伐用 
　　香港電應由陳炯明委任之巿參事十人己選定將發表 
　　香港電駐連山粤軍北伐隊尋錫藩部奉許崇智令昨開拔入湘 
　　香港電大理院委陳芙昌爲總檢廳檢察官 
　　香港電粤軍黃大偉奉孫令改編爲北伐軍昨電粤解除援桂任務卽日移師桂林谷正倫昨抵桂林　　香港電廣東省銀行長程天斗呈省署請禁商人低折該行紙幣 
　　香港電香山護沙游擊隊自遣散後流爲匪聚數百人爲一股當道加派廣漢艦協剿（以上十二日下午十鐘） 
[國外專電]  
　　華盛頓電北京傳來吳佩孚抨擊梁士詒之消息及意料中國民反對特赦安福起用曹陸之舉動與此間輿情大有影響當有左右大會趨向之勢力卽以目前而言上述消息己喚醒美人使知此問題在中國爲如何嚴重矣周自齊常往來於華盛頓紐約之間聞己與銀行團接洽借欵成否未悉東京電稱日内閣前議己放棄膠濟路職員亦不堅持此說頗可注意（十日） 
　　華盛頓電大會忽宣佈展長消息英日代表亦取銷行期其故何在頗起猜測昨日各國代表猶料本星期六必休會今驟延長幕後原因未悉惟據傳說休士通告各國代表謂議程尙待討論如各代表以大會完畢則誤矣美代表願逐條討論不願以預擬的議案解散大會云一般意見以爲全國人士見大會行將結束功績寂然咸大訾議休士乃有此行動蓋慮苟無更實在之事業四國協定等約將失敗也其實四國協定之命運確己漫無把握而魯案停頓日本對膠濟路拒絶讓步尤使從前含蓄未露之公憤變爲彰明較著之責言美國對日之舊惡感現因魯案而復作聞政黨領袖警告哈定休士魯案無適當解决參院不能投同意票當軸將失國會贊助下屆選舉亦將失敗欲挽救之惟有着實辦理遠東全部問題耳某黨聲稱如大會承認遠東現狀則雖海軍限制約亦必遭否决云據現象察之本月二十二日以前大會不能閉幕聞自法日密約披露後西比利亞問題己詳細考慮日本之自認扶助謝米諾夫甚爲輿論注意美京現滿佈謡傳謂黑幕後有種種驚人事件不日將有更驚人之發展云（十日） 
交通大學無線電 
　　華盛頓電日代表暫允撤回膠州租借地與膠濟路之日軍附以中國供給充分警政之條件 
　　華盛頓電五大國繼續修訂海軍公約日代表稱日本所屬波寧島與阿希瑪羣島如加入公約内日本可不反對觀此則此約不致有何困難聞此事己商諸東京政府各代表現己籌備復議遠東事件中國所請求考慮者將取决於遠東委員會美國官塲意見似贊助之各代表以爲其他中國問題甚關重要故海軍公約將展至遠東公約擬妥後始能簽字（十二日到） 
　　舊金山電日代表德川己抵此定十三日放洋據稱四國協定必可保持太平洋之和平 
　　芒特里爾電（坎拿大）施肇基之堂弟Harry　Sze擬赴美國入耶魯或哈佛肄業道出此地忽失踪跡有人見之於華人俱樂部此後遂不知所往携有美金四千元警察信爲遇害 
特約路透太議專電 
　　十二日華盛頓電海軍條約中之太平洋防禦工程事現仍待東京政府之訓令五大國代表今日曾考慮約中其他要點東京政府所須解决之問題爲日本南部綿延三百哩之島嶼應否照條約規定防禦工程仍如現狀易言之即所謂太平洋羣島應以何爲其地理上之限度該問題之延緩 
 
 

Page 7

 
 
　　　　　 
　　解决恐將使大會全體會議不能在下星期前舉行 
　　十二日倫敦電華盛頓消息有責任方面現恐荷蘭將退出九國公約而請求大會如條約中有涉及其屬地東印度羣島之處則應有承認荷蘭主權之審愼聲明 
世界路透電 
[英法協約之前途]  
　　十一日開恩斯電喬治氏今日以英法協約草稿致白里安氏白擬於明日提交法内閣 
　　十一日倫敦電聞英内閣昨日一致贊成英法協約法國輿情顯甚激昻法國願訂防衛條約但恐外交政策將受制於英國法國恐將發生政治風潮聞法内閣反對開恩斯會議所提出之條約白里安氏今日由開恩斯赴巴黎向衆院報告一切定星期五日回開恩斯實與此有關也 
　　十一日巴黎電衆院共和黨議員二百四十人通過决議案電致白里安氏謂衆院從未贊成有損法比兩國之對德讓步並宣布英法聯盟當以不得於賠欵及凡爾塞和約之擔保有所讓步爲條件而於土地一節尤當注重十一日開恩斯電喬治氏今日以長文致白里安氏以甚誠實之態述英法間種種之誤會並切言有在開恩斯會議消除此種誤會之必要英國對於法國防德侵迫及關於賠欵之恐慌表示同情並謂英國因經濟現狀使世界負稅極重之人民遭遇重大之窘困亦爲殷憂故建議締結英法協約英國遇德國無端侵迫時允出助法國文中又謂此種條約匪特大不列顚贊助之大約英殖民地亦表示同情英政府於上年帝國會議中曾與各殖民地討論及此惟英民殊不贊成受軍事責任之束縛喬治氏建議條約中應規定兩國海軍部應協商防杜彼此競爭造艦法國且當抒誠與英國協同經營歐洲經濟與財政善後事業文末謂此約不以擯絶他國爲務而應以之爲國際合作擔保歐洲和平遠大計畫之基礎 
[華府會議殘餘紀]  
　　十一日墨爾邦電首相許士氏否認華府會議澳代表裴爾斯氏將留駐美國之說且謂裴於閉會後卽將回澳十一日華盛頓電日人己試允撤退膠州租借地及山東鐵路之戍兵以中國擔認供給適當之警察保護爲條件日人建議撤退鐵路衛兵應與撤退其他外兵分别辦理 
[國際聯盟行政會議]  
　　十一日日内瓦電國際聯盟行政會於今日舉行第一次公開會議由希爾斯氏主席行政會贊成永遠託管委員會之條例並秘書長關於永遠國際法庭之報告據會長宣布國際法庭定期一月三十日第一次集會 
　　十日華盛頓電日本代有團主任昨日宣稱日本必將參與日諾瓦會議日本因俄國與會之故尤願列席 
[大使會議紀]  
　　十一日巴黎電大使會議今晨在法外交部開第一次會議由康本氏主席該會議定期一月十八日在巴黎召集阿爾巴尼亞畫界委員會會議委員會中有法英意塞代表將據意政府所保有之公文研究界務問題如有必要尙將赴阿爾巴尼亞 
德國貸欵荷屬東印度 
　　十二日倫敦電聞德國史汀萊斯氏願以六釐息借欵英金一千萬鎊貸與荷屬東印度政府其條件爲以一九二二年之承攬工程合同交其所有之各公司荷屬東印度之預算案規定爪哇之建築大工程史氏顯望得値英金四千萬鎊之合同德國爲增進荷德之商業關係起起現組織德國東印度商務總會設支會於海牙 
[各國近事紀]  
　　十二日瑪德里電西班牙内閣己辭職現信乃因西王拒絶批准陸軍大臣所提出解散軍官團命令之故 
　　十一日倫敦電格里菲士氏現己召集去年五月所選舉之南愛爾蘭國會於一月十四日在杜白林開會以便批准條約建設臨時政府伐勒拉氏之同志决計不與會 
　　十一日約翰萊斯堡電礦工聨合會己請斯末資將軍召集僱主與聨合會代表共同會議職工聨合會要求取銷哀的美敦書及各項通告非至生活代價確己低落時不得續减工資並要求規定金礦白工與黑工確切之比例煤礦工人所减工資不得過僱主所議減者之半或照公斷所定之數 
　　十二日華盛頓電霍佛氏賴斯克氏（航務部長）與哈定總統商妥以部中閒泊之船運榖赴俄衆院提出議案擬許築一運河取道威倫特運河與聖勞蘭斯河使大湖與海接通其經費由美國與加拿大分任 
太平洋路透電 
[愛狄思之中英學說演說]  
　　十二日香港電昨日午後香溚以法學博士之榮譽學位贈與愛狄思氏時愛狄斯演說首述謝意繼言香港大學將永爲一種有生氣之機關闡發英國學問敎育之　　最高精神以應香港與中國德智體三育之需要末曰中英利害大都相共中國之利益福利與和平卽英人之利益福利與和平也余嘗謂補救之法固屬簡單但非容易人常有以譭謗輕蔑之詞擬離間中英友好者但余以爲彼此能互相寛恕忍耐說明始末則離間之謀必不能遂也中英人民須注意者爲相互諒解對彼此之過失表示怒道對人種之異點予以原諒觀念點不同則容忍之思想法各異則求知之勿張大兩國人情習慣之差異但查察人類所以有此差異之要素余非謂中國文化不及吾人但東西文化發展之途徑不同西方趨於實驗科學故其進步顯著東方則趨於哲學羣學中國數千年來儲積極博之學問至今未全發明西方於此求政治上知識與經驗尙可有意外之獲東西互相求益必各有所得而薈集東西學術以陶鎔中英學子灘入共同理想俾造成不賴物質不賴武裝但恃兩國人民高尙觀察純潔宗旨之文化者固大學之責也國家之能昌大者惟賴此高尙觀察與純潔宗旨耳云云 
公電 
　　趙倜張鳳台爲魯案通電各報館鑒魯案膠濟鐵路問題起當於魚日致駐美代表一電文曰膠濟鐵路爲魯案最要關鍵華會開幕經月幸賴諸公壇坫力爭始有眉目乃聞日代表忽變態度駐華日使向我外部要求借日欵用日員之說此事關係我國全局命脈現在輿論反對甚烈地方團體紛紛詰問情詞極爲激切如果實有其事務請諸公毅力主持勿爲所動倜等忝任疆坼匹夫有責當與中原三千萬父老兄弟同爲諸公後盾也迫切陳詞竚候明敎等語又於灰日致政府一電文曰竊魯案問題實關我國存亡膠濟鐵路尤爲本案要鍵近日各省疆吏而外報章言論沸騰文電絡繹大抵對於借日欵用日人一層不問有無其事固己全體一致根本推翻矣若此案之得失利害雙方之曲直是非與夫當事之經過情形以及國人之一般希望山東田督軍庚日一電更爲言之詳盡似無待倜等再贅以一詞者是借日欵也用日人也小之則權以是失大之則國以是亡無論民氣發越之時己有外交公開之勢即此人言嘖嘖萬目睽睽問誰敢不顧輿情不畏淸議而冒天下之大不韙哉乃人所不敢爲梁士詒竟悍然膽大而爲之試觀其微虞兩電一則曰籌欵不論國内外再則曰要未嘗言及限於日本亦非先日本等語是籌欵雖不限於日本而日本己包括在内即其事後飾詞己不啻自晝供狀雖欲爲之代辯而亦有所不得矣要知天下之目豈一手所能遮司馬之心實路人所共曉此所謂欲蓋適彰其醜遁詞己知所窮也况是案之法理原則誠有如田督軍庚電所云路旣屬我何有於贖祇以大勢所趨環境所迫不得己而竟出於籌欵贖路一途則己退無可退讓無可讓自當緊緊抱定原議辦法無論債票無論庫劵必限國人購買勿爲威脅勿爲利誘務以不屈不撓爲主旨并合羣策羣力爲後援一切成敗利鈍非所計也如謂數鉅則籌措爲難不觀夫日内滬上各團體己　貫澈九個月内贖回欵當協力擔任之宣示乎即由各省分攤每省亦不過認至百數十萬之譜省分諸縣縣分諸鄉鄉分諸里而通商大埠特别捐輸猶不在其内也以中國幅員之廣各省人口之繁合之則多分之則少豈果必待毁家紓難而後成哉雖曰言之非艱行之維艱然人同此心心同此理海内不乏明逹殷富當必有起而應之者若不此之圖而惟人是務將權以是失國以是亡實期期以爲不可耳倜等忝任疆圻動關休戚循實事求是之義祇在人爲懍匹夫有責之言敢安緘默蟻駄一粒馬負千鈞謹掬微忱伏祈垂鑒等語特電奉聞佇候明敎趙倜張鳳台灰印 
　　北京國務院宣布魯案事實電全國商敎聨合會事務所江蘇省敎育會上海總商會上海縣敎育會寰球中國學生會銀行公會上海各路商界總聨合會各報館各省省議會商會敎育會各報館鑒關於膠濟鐵路事件遠道傳聞異詞易生誤會特將事實簡明宣布俾國人咸知眞相（一）政府對於膠濟鐵路案件始終抱定贖回自辦之宗旨（二）此案始終由外交部電知我國代表在華盛頓會議解决並無在北京直接談判之事（三）我代表來電報告主張籌付現欵或發行國庫劵贖回自辦未變初旨（四）關於膠濟路案國務院並無逕行致電三代表之事（五）政府並無借日本欵之意思（六）二十八日小幡公使來賀任時談及膠濟路事總理祇答以我輩方針在籌集欵項贖回自辦應由代表在華府會議解决並聲明此是個人閒談若正式答覆當經外交部此後院部並未因此事與小幡公使有所接洽以上六欵希爲傳逹俾衆周知國務院秘書廳眞印 
　　陜西籌制省憲處代電各省議會各法團各報館均鑒本省憲法審查業經告竣於本月二十一日閉會俟將省憲法曁附帶各法印訂成帙再行郵寄外特先奉聞陜西籌制省憲特務處印 
　　山東學生會代電全國各界父老兄弟公鑒省議會爲純粹人民代表機關一省民命所繫是非由純粹民意選出之議員其危險將不知伊於胡底今者吾魯不幸本届議會旣爲政府百端操縱於初人民含恨隱痛正謀挽救不意又有喪心病狂之議員引來日人携帶外欵二十餘萬投資包辦輿論紛傳舉省惶駭生等以存亡所關不得不於吾全國父老之前作將伯之呼祈早速注意設法對抗設不幸此輩議員爲日人收買生等當引全省人民誓死抵抗不予承認而此間倘有代表吾魯等事尤望拒絶吾魯幸甚全國幸甚山東學生聨合會啓 
國外要聞 
[美國特派記者通信（伯衡）]  
　　四國協商與日英同盟 
　　太平洋會議寂然無聲響者久矣自十一月十二日開幕以來除首二星期稍有聲色外各委員會所議者均閉門而談不露痕跡吾儕新聞記者之在華盛頓者欲求消息可謂艱難己極東奔西走所得者無非一鱗一爪有時且爲各代表團否認蓋太平洋會議乃各外交家之辯論塲關於各國之得失利害者至鉅成績如何當然付之秘密外間新聞記者斷不易知其門内事也溯自開會以來歐洲外交家手段之慣例己普及於美洲美國代表團團長許士氏直陳無諱之精神至此亦己無形懾服雖以美國新聞記者之活動亦無用武之地矣 
　　十二月十日晚間八時天氣甚寒北風甚烈各新聞記者己在圍爐解悶時忽一語飛來謂翌晨十一時當有　開大會之聚集各記者躍然而起生氣重生羣相請領入座劵以備明晨赴會之用當此消息傳出時謂翌晨所議者爲四國協商事四國協商果何事其由來果何自其結果果何若凡此諸問各記者均不能答大好黃昏徒供猜度與懸想而己 
　　翌晨十一時大會會場座無隙地人烟稠密幾無揷足之處各國代表團往日赴大會時均以禮服往惟此日獨少禮服大有怱促不及備之勢說者謂此會之宗旨無非爲日人行婚禮而己何謂此會爲日人行婚禮誠以英日同盟由此會而取消之不啻日人與英行離婚式而四國協商亦由此會而成立更不啻日人再與美英法三國行結婚式也英日同盟旣受全世界之攻擊由英日二國方面觀之均有不能不取消之勢然日人一旦失恃無可活動非重謀良策不可此四國協商之所以成也 
　　此離婚與結婚禮悉由美國代表團一手主持之宣佈此婚禮之主婚人均由美國四代表之一上議院議員洛志氏當之洛志氏爲美國議會中共和黨首領前次巴黎和約受美國議會之攻擊及否認時洛志氏時當其衝彼時洛志氏之論調謂美國自來外交政策不准與他國有聨盟之關係而巴黎和約國際聨盟第十條所規定者苟各國爲敵人所侵犯時美國有遣兵協助該國禦敵之義務若此則美國獨立之精神不幾全失故非反對巴黎和約不能對國人不謂二年以來洛志氏之宗旨忽一變竟力排全國之反對力而爲日本之主婚人也 
　　洛志氏之主婚詞爲一奇妙不可思議之文章其演說之全部爲一週遊太平洋羣島之游記其辭采之精奥其引證之確切富於文學的價値而乏外交上之意義全部演說歷半小時之久在此半小時中洛志氏盡其一生文學之能力陳述太平洋羣島之華麗舉凡前代詩人史帝芬遜Stevenson麥爾維Melville白朗寗Browning及擺倫Byron諸名家之華辭妙句均引用殆盡遍太平洋上三千一百大小島嶼上之鳥聲人影流水高山均指述殆盡一若與全世界有重大關係之外交會議忽變爲文學討論會或地理學研究會聽者均爲之感化於不知不覺之中樓上之座本係爲上下二議院各議員所佔該日各議員恐受洛志之預告均不赴會各座均爲各議員夫人佔之婦女性近文學美國婦女尤喜游歷故洛志氏之演說大爲歡迎殆說畢鼓掌聲雷動（未完） 
國内要聞 
[北京通信（穆）]  
　　通電掊擊中之梁内閣 
　　自吳佩孚歌電發表後各督之電陸續而來分類記之則與吳氏歌電以相同之論據作相同之口吻者爲馮玉祥之電用槪括的論調斥梁氏之種種紕繆者爲贛陳蘇齊之兩電皆通電性質且上銜於大總統下即接外交部不獨無梁氏個人並無國務院此明白對梁致討者也盧永祥之電措詞婉轉謂道路傅聞或不足信然與小幡談話之眞相必須明白宣布以釋羣疑田中玉之電據理直陳謂借日欵贖膠路有三不可如無此事則應公布與日使談話内容如其有之則應撤消訓令速圖挽救皆致府院部之電自當局視之認爲緩和者也此外則蕭耀南之電痛駁院部之微電吳佩孚亦續來一庚電將微電駁得體無完膚並微電之微字亦加挑剔謂電局冩明七日一時發而電末反署微字明係見我歌電而倒塡日期以肆欺罔者此又再接再厲與之打筆墨官司者也 
　　至梁氏方面則五日晚間吳之歌電尙未到而己據交通機關急報洛陽將有此電發出即着手於如何應付之方針六七兩日手忙脚亂拍出一微電又拍出一虞電前爲倒塡日期之通電後爲復吳之電此外則對馮對盧對田均有復電拍去大致根據微虞兩電謂經過情形己詳前電外間所傳全不足據而對贛蘇兩省則尙未致復對吳蕭駁微電之電亦未致復蓋欲自行辯護而苦難着筆者不得不姑置之也 
　　顧對梁宣戰之電雖有上述多種而擁護梁閣者亦有一省其人維何則張作霖是也張氏有一庚電致公府主維持内閣並請大總统發一布告辯正此種謡傳以箝反對者之口又有一靑電致梁氏内容大加寛慰勸勿以悠悠之口而灰負責之心一若恐梁氏之有退志者東海於張之庚電批交院二字梁氏左右亦頗有主張卽發大總統布告者而葉恭綽及某秘書等均以爲近似與多數督軍挑戰力阻勿辦又有主將張氏兩電正式宣布者足見各省督軍中擁護梁氏者除張氏以外殆無他人而梁張間之關係及張吳間之危急狀態皆可想見有人謂即此以推則膠濟路借欵問題恐亦得張氏之同意非過論也 
　　交系内閣於此數日間頗覺手忙脚　惶恐萬分六日以來彼等迭有秘密會議率至深夜始散聞最初頗主負責總辭者然同時亦有一種議論謂外間所反對惟梁氏一人其他閣員可以不相連帶遂又有主梁氏請假以避風波而由他閣員暫代者但最後决定則謂今之梁閣性質上爲奉系之閣奉系之相對方面因反對奉而反對梁爲意中之事斷不能因此而有退志且閣之存續與否因爲奉之自出當然惟奉之意旨是視不能爲他力所動摇故吳電到京之次日某閣員語人謂形勢危迫非直奉决裂則梁閣恐立不住則若輩之决心可見矣因是七日以後彼輩之活動即一面由總統派人赴保向曹錕疏通一面由本系派人赴奉作秦庭之泣張之庚靑兩電其爲赴奉之結果固不待論而保定之回話則謂如無與小幡交涉之事則吳電大可作　盾因是梁亦改用柔術於力白其無以外並於虞電對吳爲恭遜之措詞彼中人且言曹之態度尙爲緩和或者可有轉圜之望因一面電吳撥給五十五萬一面由交部下令派直隸軍法處長趙繼賢長京漢路竭力以媚之故昨今間一般交系之興致己不似前日之闌珊蓋旣得奉張之慰留以爲後援可恃而又自命爲有法以疏通曹吳也 
　　雖然直奉間之衝突其可避免乎此間人惴惴咸慮其以梁閣爲導火線而曹張離京時之情狀（具見前信）則尤彰明較著者加以特赦安系一事尤爲與吳挑戰某使館消息某西人從洛陽歸述吳氏憤激之情狀謂實逼處此之形勢將不得不謀自衛之方且如蘇如贛如陜通電如此奉天之電又如此相持之局日益危迫而梁氏之自身則决不肯以一去息事者前途如何令人不寒而慄且聞吳氏己有計畫將散住鄂境之兵集中京漢線而某使館方面則對於力所能及之京奉路關於運兵一層有禁止之表示恐非如政府人所傳吳氏得欵即了也 
　　於此尙有一問題即日本報紙所載華府各電所謂梁與小幡之接洽究竟如何也政府方面當然否認是說謂是日人造謡挑撥之所爲且於七八兩日間聞上海社會將有嚴重之反對行動己派一沈某携欵南下力謀疏通但外人旣言之鑿鑿而梁氏於談話内容及對三代表訓電迄未肯發表且有一最可注意之事外總顔惠慶於梁閣成立之數日後怱上辭呈一次計期實在小幡謁梁之後一二日吳電到京顔又遞辭呈一次顔何爲而辭恐與外傳梁之所爲成一反證又聞美使語人「梁不免上了小幡的當」則即謂有嫌疑亦猶是忠厚之論近數日來北京社會方面如舊議員之太平洋商榷會己草擬通電聲討梁媚外喪權之罪學生聨合會明日開緊急會議亦以此爲標題今晚所聞則太平洋團體聨合會明日亦開代表會矣特近在輦榖且爲無拳無勇之人非當局之所懼耳（十日發） 
 
 

Page 8

 
 
   
 
 

Page 9

 
 
   
 
 

Page 10

 
 
　　　　 
國内要聞二 
[梁内閣對魯案之辨白]  
　　自政府訓令華會三代表對魯案讓步及該案移京直接交涉風說發生以來國民大爲震動各團體紛紛開會討論對付辦法軍人如吳佩孚等亦遍發通電指斥借欵辦法之謬誤並攻擊梁内閣種種之舉措雖經梁氏一再通電宣言辯明·惟各方面終未敢置信昨聞魯督田中玉亦有電報來京略謂膠濟路爲山東命脈如果借用日欵則所謂收回者直屬虛名應請注意等語此外各省疆吏如蘇督齊燮元·省長王瑚·贛督陳光遠·陜督馮玉祥·上海護軍使何豐林等亦均有詰問之電來京聞梁氏特於八日下午召集各要人在院開會討論辦法議至夜半十一時始散結果發出齊電一則覆致吳氏及蘇贛陜三省内容約分四段係辯明魯路借欵纯係誤傳政府訓電三代表仍令依照原議之現欵贖回辦法積極進行並無讓步之說其措詞大意與微虞兩電相同第二段謂日報宣傳含有作用蓋我朝野對外之一致於彼實滋不利故多方挑撥務使自相傾軋無暇更顧外交彼乃得於本案緊急之關頭延宕時期以遂所欲此尤不可不注意者也第三段係就起用曹汝霖及赦免安福禍首兩事加以解釋大意以曹之任務屬於實業節圍與政治無涉至取銷段芝貴等通緝其事醞釀己久並非現内閣所主持等語第四段則爲結論聲明國步艱難要須内外一心協力肆應共挽危亡等語對於魯督則另有電報發出聲明種種風說均屬不確梁氏深恐僅此數電尙不足釋羣疑故擬再爲一度切實之聲明聞此項聲明書現己擬就内容略謂華府會議行將竣事政府對於外交執主公開曾經微日通電在案查自華會開幕以來我國士民奔走呼號力爭外交旣足爲民氣之表徵亦足資政府之後盾華會交涉所賴實多惟近日道路傳聞訛言四出設不切實更正必妨華會進行用將政府外交方針及華會交涉情形再爲揭要宣布約如下列（一）政府對於外交方針完全公開所有以前交涉經過情形除己宣布外此後亦將陸續公布（一）完全予華府會議代表以交涉之全權政府並不加以干涉（一）日本己允交還靑島其一切辦法華會代表正在進行中（一）政府决定籌欵贖回膠濟路自辦並無與何方面爲其他之表示等語其内容大略如是至發表之手續將由警廳公布之 
　　北京全國商會聨合會近因華會情形危迫消息惡劣並因贖回膠濟路增加關稅組織評價委員會各節在在均與全國商業有關昨日（十日）評議會决定推舉副會長張維鏞評議員安迪生胡炳堃高啓運張萬齡諸人同往國務院接洽到院後由梁士詒親自接見首由該代表等陳述略謂近據外間傳說上月三十日日本小幡公使面謁總理有中國無借欵鐵路以上之希望只要辦到借欵鐵路即十分滿意云云又據赴華會國民代表來電華盛頓方面消息有政府己電三代表對於贖回交涉無過堅持之耗又聞此項交涉有擬脫離英美日監視之下移至北京直接交涉種種惡劣消息四方傳來各省商民疑罹交加函電紛馳均向本會探詢究竟務請鈞院據實明示以憑轉布而袪羣疑梁氏答云政府對於外交方針始終不變業經電達三使尊重民意堅持到底至於以上所說不惟政府無此等事實並且絶無此等存心一切謡傳均係外人播弄挑撥政府人民發生惡感冀收漁人之利務望貴會詳將此意廣告各方尤盼諸君隨時多爲發表意見以爲政府後盾繼復談及增加關稅後照議應組織評價委員會届時必須廣爲延聘熟諳商情之人或由全國商界加入數人參與辦理庶不致生隔　鑿枘之弊各代表遂興辭而去 
[日人預料魯案將移北京交涉]  
　　日本政府於新年後之一月四日開第一次重要閣議對於内政外交有詳細之討論對貴族衆議兩院之應付方法尤有詳盡之研侒但此屬於日本内政問題姑缺而不錄其於外交方面最重要者厥爲魯案此問題自華盛頓方面中日代表各執己見後日政府因取避重就輕避實擊虛之法電令駐華小幡公使直接與中國政府交涉據東報所載似小幡公使與梁内閣交涉結果頗爲圓滿謂中日兩政府間業己略有諒解且己電令華府中國代表促其與日本代表謀妥協故東京方面咸現安堵之色惟一方面各處所接華盛頓來電則仍頻頻報告中國代表之强硬態度謂北京政府訓電雖到而中國代表不特不改變其强硬態度且己否認北京政府訓令因是日本政府遂不得不再事討論對付方策四百之閣議聞對於日本政府前此决定之「向日本借欵贖路」方針則决定不再讓一步如中國不允照辦則任其决裂亦所不惜但若中國能承認其根本方針則其中細目如借欵償還期限之縮短及會計運輸技術三部之用人問題或可稍爲退讓即不必用日人爲其長而用日人爲其副之類是也至其所以驟變態度之原因聞係外交調查會主張强硬者多恐再爲退讓於政府基礎將發生問題並慮一允中國之現欵收回日人在魯省之勢力及其經濟的根據將完全消滅尤恐中國由日本手中取回後復轉送與美國但中國政府即允退讓而中國代表竟否認政府訓令堅持向日主張預料在華盛頓之交涉必無結果因又决定如華盛頓不能解决擬將此項交涉仍舊移歸北京談判蓋彼以爲梁内閣旣己允讓於前當不能反悔於後也顧據一般識者觀測中國代表旣敢否認政府訓令其所恃者惟在國民之後盾梁内閣若顧念民意當亦不能悍然在北京直接交涉故魯案前途直可謂爲毫無把握云云按日本方面所注意者亦在於我國民之民氣我國民至此切不可妄自菲薄矣 
[梁内閣與奉直之形勢]  
　　國聞通信社北京通信云梁内閣經過許多波折始得產出惟吳佩孚始終表示反對梁葉等人正極注意本擬令葉親赴洛陽一行以資疏通聨絡然外間則己傳說吳佩孚將有反對梁閣之嚴厲表示葉之行程因以中止不意吳之歌電突然發表如晴天霹靂不能不使梁氏失色一時政局遂呈不安之象梁己遷入院中居住星期六晚則仍回甘石橋私宅連日國務院甘石橋深夜會議對於吳電以外交問題攻擊除商定發出辯白文電並對華會發表宣言外又派員赴保定請曹疏通一面電告奉張請示辦法據目下情勢梁内閣前途命運終難樂觀蓋據確實消息八日晚公府續接吳氏來電依然反對梁閣態度異常堅决措詞愈形嚴厲殆有非去梁不可之勢敢 
　　前兩日盛傳吳佩孚將有反對梁閣表示之際同時傳說洛陽方面己有軍事動作今歌電旣己發表於世且續有更嚴厲之電到京而所謂洛陽軍事動作則亦有吳氏收束在鄂軍事之確報直軍之在鄂者確將陸續撤回其眞意果屬何在雖尙未敢遽斷然與反對梁閣之有關係不能使人無疑此次梁閣依奉之勢力造成當組織之際直曹在京略表異議幾於决裂識者早慮此次組閣將爲奉直破裂之導火綫當時雖敷衍粉飾過去而禍根深種曹之怱怱出京實係保定軍官聨電促其回保梁閣旣恃奉勢吳反對梁亦先凖備對奉自屬勢理應然據審察内情者所談如梁閣不倒奉直之戰爭其勢將難避免若欲避免戰爭則梁閣亦勢難久存今吳旣己連電痛擊勢成騎虎梁亦未肯甘心確聞又續派員赴奉探張意旨並商抗吳之計奉直將因此决裂歟抑梁閣將因此夭折一般人均認爲形勢緊急京中人心殊爲之不安也 
　　奉直終不免於戰爭世人早己慮及目前乃益覺接觸愈近直系軍人因梁閣組織所激動對奉惡感加深甚爲顯著然奉天方面近亦方召集軍界要人會議戰機迫急並非過論不過奉天内部近因梁閣組織亦增多分裂之象本來奉系中己分派别此番因組梁閣其有力部下意見原不一致張景惠秦華均因之與張離異日來從奉天方面傳出内情謂張作霖部下此次對於吳佩孚態度之强硬雖有倡以武力對付者張則未敢輕許以吳現有兵十萬新有義國購運之大批軍火又有漢陽德州鞏縣三兵工廠奉天無此實力况現在川湘無事陜西亦似可無慮奉系内部不整齊地理上亦不利若由此以觀奉直之戰爭暫時又似可不致發動然奉旣示弱則梁閣又將出於必倒之一途矣 
　　政界要人現籌議調停之法除爲梁力向吳疏通冀消弭直奉衝突外確曾擬及至不得己時惟有另組内閣而組閣之人物在現勢之下以王士珍較適當但王未必肯出奉亦難贊成即使勉强爲之必仍另起糾紛故有以鮑貴卿組閣之議以鮑與奉張爲親家又與王士珍關係深吳不反對王以鮑代王或可暫免奉直破裂現在梁對吳反對尙在力圖轉圜之計疏通之外確聞會籌一百萬元派員運送至洛陽不過照吳通電所表示之嚴厲恐未必能因此百萬元及疏通即轉變其態度倘梁果至非去不可之時頗有人推測其未必甘心善去慮將拆兩大爛汚其一或拉徐同去其一或將世傳之鐵路共管與監督財政密授外人以柄以洩其憤此雖未免過慮梁氏或不至此然縱使直奉戰禍暫不至發生而致局前途將大紛擾由近日形勢言之固可預斷也吳以外交攻擊梁雖梁氏一再辯白然蛛絲馬跡實多可疑新舊交通系之不相容以新系親日舊系年來固標榜親美者也而此番組閣居然合爲一氣使非國民反對曹陸必均入閣梁閣實不免欲得日本授助之嫌交通銀行開兌得有日欵接濟又爲京中所遍傳之事至以借日欵贖魯路主張說者謂梁氏確曾一試經三代表駁回國内反對之聲繼起乃亟打消綜觀國内外各方面之電訊固大可尋繹即無奉直間之關係梁閣實亦將以此自促其壽命也 
[吳佩孚對新閣示威之鄂訊]  
　　蕭耀南劉承恩己應聲而志（漢口通信） 
　　吳佩孚與張作霖之積不相能己盡人知之此次張氏入京擁梁組閣全部閣員幾盡立於奉系旗幟之下吳意不快自無待言乃新閣成立後特赦安福禍道允借日欵贖路此正與吳直接抨擊梁閣間接反對奉張之大好機會於是痛斥梁士詒勾援結黨賣國媚外之歌電繼其洪憲人才不適用於今日之通電遍傳於國中此不啻時局變化之一導火線爲新年來最可注意之問題者吳精明强幹尤善機變對於奉張之一舉一動刻刻不能忘情其前定之武力征南計畫業己轉其機捩改爲懷柔政策第一步之結好川湘己經告厥成功第二步之聨陳制孫亦漸有端倪上月間吳派往粤聨陳之代表張雨山曾偕陳之代表朱兆態過漢赴洛與吳接洽雙方意見極形接近吳且有携朱赴保介紹與曹一晤之消息是吳之聨絡外援以抗奉張之計畫己漸有所暴露使其進行得手聨合西南及長江數省與直魯豫捶成一氣齊向新内閣拍起倒采來則新内閣之命運可知而奉直間之形勢亦必至驟見緊張時局變化到如何程度猶非吾人所能預料也另據可驚消息建設第三政府以驅除南北兩政府己有由擬議而入於實行之趨勢主持其機涙者即爲北吳與南陳並有第三政府中樞設在武昌之說此雖未可盡信然證以最近時局變化之跡象似改建第三政府己成不可避免之途徑鄂督蕭耀南接到吳歌電後次日即請劉承恩到署討論應取方針並召其親信要人與議結果立由蕭劉聨電至京指斥梁閣辦理外交之失當先爲吳之歌電作一應聲同時電令前派往洛接洽之漢口征收局長應雲從就近探吳意向鄂省好做凖備此舉在表面上極能得國民大多數的同情諒繼蕭劉之電以起者必大有其人梁因見時局己潛伏幾許暗礁特派劉文運南下徵求鄂蘇皖閩四省督軍解决時局意見兼負疏通調解之任務劉己於六日乘京漢列車到漢日來正在與蕭督接洽不日即行乘輪赴皖但其疏通是否有效恐難預定也（一月八日） 
[反對梁閣外交之外訊]  
　　上海日人某通信社十二日漢口電云謡傳吳佩孚於十日致電大總統請將梁士詒即時免職又附言如於三日以内不得回覆將出最後之手段又有吳佩孚致電直魯豫陜鄂贛蘇浙八省督軍請出同一之態度等種種謡傳不一故一般空氣頗覺緊張又此間接有來電謂吳佩孚爲時局關係欲與曹錕協議將於十日由洛陽起程赴保定因之蕭督亦派督軍署參議劉某爲代表將令於今日北上 
　　十二日北京電云此間國民外交聨合會之重要人員四十餘人於昨十一日午後二時開會决議三項事件（一）宣布梁内閣之不信任（二）致電華盛頓三代表宜尊重國民主張勿遵梁内閣之訓令（三）派代表五人謁外交團請贊助中國國民公意的主張在華府會議主持公道以盡友邦之好意又學生聨合會亦於同日午後二時開會决議反對梁内閣之山鐵問題之讓步此外自益世報新社會報等凡反對政府之各報皆乘此機會盛放攻擊政府之矢以鼓反對之氣勢云又聞關於長江方面軍艦之扣留鹽稅有關係各公使己於九日提出同樣之抗議書於外交部 
　　字林報十日北京電云内閣稱日本外務省允對魯案遷就辦理但軍閥反對故當軸棘手日本軍閥對於任何解决法凡可削弱日本保留膠濟鐵路之要求者皆反對之十二月二十七日日本確告外交部願借欵以贖魯路但中政府當場無條件的拒絶之 
[津人反對梁内閣電]  
　　天津四十七團體致北京電云萬急北京大總統鈞鑒庚電計邀垂閱近讀院部微電内稱山東代表主張分年付欵用人一節不妨讓步又虞日院電内稱國内外合籌債欵未嘗限於日本亦非先儘日本至交涉方式自有當軌小幡公使前來賀任只屬禮節之常並非交涉談判各等語就微電論謂山東代表主張讓步意在轉移衆憤以山東代表爲攻擊目標就虞電諭意在避去專借日債及在京密秘交涉實則所謂未嘗限非儘先者己含日欵在内所謂前來賀任並非交涉談判者己含有秘密交涉在内而對於張彭春所謂政府電代表屈允借欵一事卒未表示决無此電其上朦元首下欺國民昭然若揭尤可怪者梁初入閣即主張起用衆怨所歸因而被黜之曹汝霖陸宗輿等陸將任巿政局督辦引起京兆十團體極端反對暫行擱置曹則公然任爲勸業專使究其决用曹陸内幕係以全國實業及巿政公所每月進欵作爲抵押品商借日債官硝局借二百五十萬巿政公所借一千萬均有成議幸現在尙未實行查梁士詒前因五路參案禍將不測復挪交通巨欵舉辦籌安會促袁稱帝及天奪袁魄梁以甘作罪魁懸令通緝經特赦後復異常活動惟利是圖近以所辦各公司虧累太鉅兼之交通擠兌枯竭來源遂設種種之詭謀以組閣爲救死之策果其略顧國本稍順民意敝團等亦曷敢羣相喋喋上凟聰聽乃梁竟引用爪牙甘心賣國曹陸何物使據要津跡其植黨營私鬻國媚外顯與國民宣戰固知用人行政中央自有主權似此禍國殃民諒必毅然罷斥陸宗輿旣因人民激怒巿政督辦未肯發表曹汝霖勸業專使應請明令取消以平衆憤梁氏否有囑代表允借日欵電文亦須明白宣佈以釋羣疑近日外交棘手無可諱言若激起絶大風潮恐國祚淪亡指日可待心所謂危不敢不告敢乞俯順輿情早消險患則國家幸甚國民幸甚 
[魯人反對梁閣借欵贖路電]  
　　濟南商會各機關日昨發出通電云各縣商會敎育會晨會曁各法團鈞鑒華府會議我國代表對於魯案膠濟路依民意力爭己達籌欵贖路之議訂發債票分十二年贖回但三年後得一次贖清外部訓條債票僅華人購買避去借欵形式辦法尙屬可行詎料梁士詒入閣伊始即隠瞞專使在北京與日直接交涉接受日本借欵贖路與中日共管之要求似此賣國媚外斷送路權吾東人民誓不承認時機迫切千鈞一髮倘不急起直追一致協爭則魯案交涉一經失敗後悔何及現吳巡閱使己通電反對除電政府罷免梁士詒取銷在京直接與日交涉借欵贖路各議外合亟電達務請一致力爭以冀挽救是所切禱山東濟南總商會山東省敎育會山東省農會同叩 
[浙人反對梁閣行動]  
　　浙江國民外交大會十一日下午三時開臨時會出席者有省敎育會代表許漢章省農會代表葉適今·國民自治會代表童一心·浙西水利議事會代表陳邦彥·民治協進會代表韓寳華·律師協曾代表胡逸·學生聨合會兼第一中學校代表夏子鈞·女子體育學校代表吳雲程·醫學專門學校代表張錫綸羅霞天等律師公會阮代表未到公推童一心主席報告梁内閣賣國情形次張錫綸述電稿主旨僉以對於梁内閣一切行動本會均應否認卽採取童君擬稿修正拍發次羅霞天提議北京政府倒行逆施自應根本否認以示國民决心胡逸謂北京政府果不能滿足民意但滞認之恐人疑本會有黨派臭味不如否認梁閣之賣國行動當爲全國人民所公認次韓寳華提議請願督軍與本會取一致行動張錫綸云省長方面亦應一併請願衆贊成陳邦彥主張用書面請願胡逸主張推代表請願遂公推韓寳華胡逸裘英張錫綸阮性存許綽雲夏子鈞陳邦彥童一心羅霞天十人於十二日上午九時赴軍民兩署請願一致反對梁閣務請明令罷免議畢遂散附通電如下本會宥日通電膠濟鐵路由國民備欵贖回實以杜政府濫借外債之源絶日人經濟侵略之害不圖梁士詒組閣甫成險謀暴露魯案許以在京直接交涉膠濟鐵路允借日欵贖回賣國媚外莫此爲甚喪心病狂一至於此又復赦免安福任用曹陸弁髦法律重禍民生羣小用事國亡無日倒行逆施顯與民意宣戰開門揖盜盡將主權拍賣本會蒿目時艱恐貽後患去奸安國責無旁貸務希一致聲討請求罷免并聨電駐京各使館銀行團否認秘密借欵曁私締條約及一切行動庶幾妖魔無所遁形國脈賴以維持凡我國民亟起圖之 
[九千萬鹽債之研侒]  
　　九千萬鹽稅公債外間贊成者有人反對者有人茲據金融界某要人所談此項公債内容頗複雜約略舉之（一）九千萬公債之數目是否即定爲九千萬尙不能斷定因外國銀團與政府代表接洽者爲一萬萬之數此則與外傳不無歧異者（二）此項鹽稅公債九三折扣八釐利息八年爲期每年抽籖二次之外尙有經手費百分之一署名費百分之二（三）外銀團己有得該政府及主行之覆電謂對於上項債劵應由中國出一保證今後各疆吏不得截留鹽稅爲前提另一某國則覆電謂應不違背新銀團歷次之宣言因如此辦理可以保證擔保之確實而避免投資流於軍政浮費之嫌耳且政府代表與外銀團接洽者尙有將來關稅增加以此擔保移轉於關稅之下而騰出鹽欵之條件（四）華銀團分兩種意見皆有理由可聽（甲）種即反對外國銀團承募大意謂此係内債爲何事前不與華銀團接洽而先與外國銀行團接洽且並非借現金而以舊債換新債則以鹽餘抵出之外債僅二千二百十萬而抵内債則有五千二百餘萬是内債之權佔兩倍以上政府先與外國銀行團接洽是眼中並無中國銀行團也况經手費有一百萬元之多（署名費固不當打聽）何以獨甘送與外國銀行團而不願使華銀團分其惠耶（乙）種即贊成外國銀行團承募者謂外人有信用不若華人之反汗萬一財政當軸不負保管基金之責任時而移作他用則執有債票者將若之何故以外國銀團承募者爲妥因政府欠吾等小銀行之欵甚多凡手上執有合同者有二餘家吾等只知還債不問如何辦理若債劵一發吾們即將前欠吾等之債一律扣出凡利錢大者亦可按現欵折扣以免政府延宕吾等債務故外銀團承募亦好華銀團承募亦好交與吾等組合之債權團承募更好至條件之如何吾們儘可不管一見債劵即行扣除總此政府拖欠好得多多矣以上爲華銀團之意見總之此次鹽債並非借新債乃縣備債　債現在眼前有四個問題研究者（一）九三折扣外間能否售出如不能售出則發行此劵徒將擔保品犧牲則又何苦（二）若外銀行欲以新銀團爲交換則爲内債而承認外債之條件則又何苦（三）各銀行之有鹽餘債權者當時利息均在二分以上且有分八者此時能享受八釐之債劵否若謂折合現欵則引起（一）之問題（四）現在中央能否保證各省疆吏今後不扣鹽稅凡此叙事均爲先决問題更有可作研究從上列各問題而發生者數事（一）此項鹽債發行後政府能得若干七折八扣還去七千四百萬舊債尙有剩否（二）此項鹽債發行後每月鹽餘能如今日之每月一放否因每年兩次抽籖則所有鹽餘每月必積存外國銀行諸君當未忘却十一月中旬向安格聨提關餘之一種經驗也如此則每月賴鹽欵而活動巿面之現金今後將全變爲公債矣（三）有某某兩國銀行因政府欠彼之債欵甚多且不限於鹽餘擔保者頗想此項債劵到手即行抵債萬一面原借欵援例舊事重提則將再發一倍之鹽債亦不足以了此宿債故希望發行此債者與其在外人手發行不如在華人手發行與其爲還債而發行無寗爲募集現金而發行今現金旣無所得而發行此一億之公債不知如何打算也但經華人之手發行此債能否售盡亦是問題說者謂現在當前無匹之膠濟路問題因無欵之故頗受相手方種種挾制不如以鹽債用途中撥出三千萬現金一次贖還較還付此等高利借欵似有益於國家若膠濟收回後再募内國資產劵則全國人民必盡量購買是則現政府發行此債專代銀行討債之浮言亦可以雪矣 
　　字林報十日北京電云華員顯信九千萬元之借欵可以借成現正繼續討論以關稅爲抵總數三萬萬元之另一銀行團借欵華員之意此届借欵可得日本之同意因中政府允以後此借欵所入之金償還日借欵一萬五千萬元也據華人方面消息九千萬元之借欵將以一千六百萬元充行政費此數將於中國各銀行於加入銀行團時供給之所餘之七千四百萬元則由銀行團供給而用以償還專以鹽稅爲抵之借欵鹽欵洋稽核處將監督償還中外債欵之事宜此種辦法意在使銀行團借資而不碍其所標榜之「無行政借欵」主義外人銀行家現不願談論此議是否可成但華員則抱樂觀之態度 
[魯人請撤田中玉]  
　　山東各界代表鄭欽等昨上呈公府請罷免田中玉以趙爾巽繼任魯督以維地方該呈原文甚長所列田氏之罪大要有五（一）縱匪害民（二）紊亂財政（三）坐視河决（四）擾亂選政（五）尅扣賑欵末叙以上所舉田中玉罪惡僅舉其最著者數端其餘貽害地方之罪難以枚舉者尙多倘不早行撤換吾東命脈實不堪再爲斵喪况魯省管榖南北關係重要長此相持人民受害伊於胡底非得一資望素著人民翕服之大員綜長軍民兩政斷難解糾紛而維地方趙次珊資深望重内外交推前曾由旅京魯人籲懇特予任命以慰輿情事閱數句未奉明令魯民勢同倒懸急待拯解欽等惟有再懇鈞座迅將田中玉撤換特任趙次珊爲山東督軍兼省長以紓魯難而解糾紛不勝感激待命之至 
[旅京皖人之爭選熱]  
　　姜桂題等電申報館及各報館均鑒昨致安慶許省長電文曰安慶許省長鑒歌電悉省選糾紛非依法律解决無以服正當之輿論無以保議會之尊嚴更無以徵我公之信誓童胡等電均云請允召集查列名者地角天涯若云往復函商何以京津並無一字恐係奸人内應故惑聽聞深望我公勿爲所誤唯電召公裁想屬尊意現擬函商各埠同鄉就地推舉一俟推定即行約期回皖以副台命一面仍請堅定不撓嚴飭法庭從速 
 
 

Page 11

 
 
　　　　 
判决蓋即公裁亦斷難變更法律也姜桂題江朝宗張廣建李國筠王逹曁旅京同鄉全體等蒸 
　　宋易等電申報曁各報館鈞鑒吾皖歷届選政敗壞己達極點運動包辦穢惡昭然勢惡土豪濫膺議席橫作威福甚於貪婪之官僚本屆省選益復加厲皖人及今不圖眞無死所矣爰於本日致安徽各公團曁旅外各同鄉一電文曰吾皖本届省選僞册賄買事實昭然有目共覩省内省外奔走呼顯方期依法解决不難澈底澄清詎該非法當選人等悍然不悟四出運動妄冀召集依附軍閥爲虎作倀勾結張督耀兵皖江黨獄大興滿城風雨善類匿跡人人自危皖人何辜稀瓜豈堪再摘選政弊混代議直是匪徒矧夫根本無效舉世唾棄之狐羣狗黨乎夫鄉舉里選古制班班普選爲方今世界潮流所趨尤在得乎人民之眞意以助成眞正民本政治代議制度之所以爲世詬病者其弊厥惟運動賄買弊混於始有以致之吾皖處於軍閥專制之下歷屆選政悉以賄成運動包辦敗壞己極勢惡土豪濫膺議席魚肉鄉里而不足則假以議會之名奔走　營而不得則懾以彈丸之威以議會作威福藉代議爲彙緣東西列邦選舉固多弊端然腐敗未有甚於吾國未有甚於吾皖者夫民治主義政治生活皆人人分内事選舉尤人民公權所繫何等神聖莊嚴議會爲人民意思機關喉舌所寄不善其始云胡可託不圖今茲省選穢惡彰聞與前屆如出一轍而無恥恣睢殆又過之失今不圖悔將無及事關吾皖存亡稍縱即逝尙希諸父老兄弟諸姑姊妹毅力堅持一致奮發正本清源再接再厲法律一日有效鐵證如山賊黨固絶無迴旋之餘地也易等不才奔走千里託是京華目見皖局日趨阽危心肝摧折前曾電陳末議諒己深邀洞鑒凛匹夫之有責豈有惜於犧牲願執鞭以從諸大君子之後拯皖民於水火濟皖事於康衢但求有諒於初心成敗自所不計敢佈腹心毋任激切之至旅京皖人宋易等叩 
[陳柏年案己由法庭檢舉]  
　　陳柏年在古巴失蹤確爲駐古巴代使吳克倬及副領事羅則琦所陷害證據確鑿毫無疑義倘在法治國家早應引渡罪人歸案訊辦乃己去職之某外交當局因與吳羅等有最密切之關係多方袒護俾得逍遥法外供職如故雖經陳之家屬涕泣申訴各界人士憤激呼籲均置若罔聞陳柏年之沈冤躭擱半載莫由昭雪迨至前月外交部所派調查此案之委員陶履謙到京向外交當局秘密陳述始知吳羅等所犯之罪惡昭昭在人耳目華僑方面傳播殆遍實有莫能掩飾之勢而法廳方面審查全案證據亦非立傳吳羅等到案不可迭次行文外交部請其引渡外交當局至此知再不能庇護罪人適某次長卸任出部更屬愛莫能助乃於新年第一號之命令即將吳羅免職令其即日回國歸案但不知吳克倬羅則琦能否俯首帖耳以聽命於刀筆之吏也茲將外交部第一號部令照錄如左署理駐古巴使館一等秘書官代辦使事兼理總領事事務吳克倬暫理駐古巴副領事事務羅則琦均即開缺回國此令派章守默兼理駐古巴總領事事務唐悅良兼理駐古巴副領事事務此令 
[魯代表報告華會經過]  
　　第四次函告各界聨合會 
　　山東國民派赴華府會議之代表唐蜀眉徐冠生兩君對魯案情形己有三次報告昨日各界聨合會復接該代表快信述各代表對付魯案頗詳特再誌之如下前函諒逹台覽茲將十六日以後經過情形略述如下是日聞周子詒己抵美京寓莫林館良等遂往謁見詢及山東問題據云未必果就提出聞之極惑不懌同寓後適有魯省留學哈弗學生王君孟來訪爰商組一會取監督性質以爲聲授以逹到提出之目的議定後遂赴開盤徵求魯同鄉意見遍謁李史于張潘裕君均表同情該會即成立名太平洋會山東問題研究會十七日約同研究會會員謁周子詒繼推王君孟爲會長周子詒爲名譽會長是日報載我國提出大綱十條未及魯案午後顧問諮議開會王代表出席解釋大綱十條雖多異議尙未衝突旋魯省同鄉研究進行辦法晚同王陸二君謁施代表問及魯案何時提出答以須俟機會良等以言太含混請指明根據大綱内何案提出據云一條二項或四條均可根據終以無論如何魯案必須早提要求代表亦蒙允許十八日報載我國所提原則十條大會有承受意惟因日代表有疾須暫緩二日討論又日本私人團體首領宣傳組織委員會考察中國情形後再付討論午後赴諮議會議施代表討論關稅問題十九日謁見顧代表問魯案問題何時提出顧以須俟機會且須有把握時方可提出良以爲把握二字如何得到且如何就預知有把握顧謂須會外接洽樹人謂國内未有此意尙望愼重良謂我國旣拒絶直接交涉第二步作法即提出此會否則前此之拒絶等於烏有若此時不提代表尙有何法顧謂大綱十條旣己提出此案必根據大綱不可另列一案問據何條亦以第四爲答良等謂代表應具决心並告以我東人民之希望興辭後即召集山東同鄉開會報告謁見代表情形衆議宜繼續催促二十日顧問諮議門會三代表均出席良等請顧代表說明昨日所言會外接洽意見顧不答惟以魯案准就提出爲詞二十一日赴第三次代表團大會會間美國提出裁减陸軍問題英法日意代表均表示贊成然各說明本國有不得己情形是日我國代表未發言晚間山東同鄉會提議開旅美國民大會督促速提魯案一面函促三代表並籌欵宣傳辦法二十二日魯省同鄉五人謁見代表值施代表將出約於十一鐘顧問諮議開會時詳叙屆時施王二代表出席宣布本日擬提交大會條件六項（一）關稅（二）領事裁判權（三）勢力範圍（四）租借地（五）軍警郵政（六）山東二十一條良問魯案内容代表未答只言盡力作去旋蔡廷幹起言本日三鐘三代表尙須赴會如逐條詳細研究恐時間不足故内容終未得悉是日報載羅特所擬遠東原則四條各國似欲承認惟詞句間頗費解釋二十四日報載英國對此四條與我國解釋不同且法相有質問我國係代表何部之說蓋謂南北未經統一代表不足以代表全國也二十五日報載中國代表某君聲明如英國提議共管成爲事實將退出和會又宣傳日本將受制於英美又有組織遠東問題委員會需駐北京或華盛頓以便隨時解决重要問題之說次日同旅英工商代表留美學生代表·上海國民代表·見施代表問山東問題代表答如前且力辯會外接洽事良等爭論再三施代表無答詞繼回寓商榷一面函促一面鼓吹一面拍電國内催促進行晚悉杜威博士由紐約來是日報載駐美日公使因病以某人代理二十六日訪美内務部遠東股長及杜威博士是日報載郵政問題正付審察良等此次來美公私方面均稱順利惟衣食住三要素須仰給代表團稍有困難耳幸三代表重視民意俯賜照拂再留此各界代表對於外交上主張雖不一致然皆尊重大體對外取一致態度前途殊有希望也唐恩良徐樹人一月二十六日啓 
[嗚呼湘省之災民武人造孽]  
　　湘省去歲春荒災情卽異常之重其所以成此奇災純由政府之不顧人民生死極力放米出口所致當時辦理振務外人以湘省旣尙有榖米出口即不得謂之荒故於籌措振捐多生阻力其後經湘中人士一再解釋始能得外人之諒解春荒旣過復數月不雨不惟稻榖什九顆粒無收即所補種之雜糧亦多數全行枯槁春荒之後繼以兇年其被災之慘自無待論災情旣慘重非常面災區又逹六十餘縣值此屢次籌振之後蘇皖等省並遭天災之時籌措振欵遂至十分困難於是由湘紳熊秉三等向北政府交涉請就北京所籌振欵予以分潤乃北政府孕湘卾戰爭之恨藉口湘政府未嘗報災　認湘省爲災　湘政府以限於地位遵　湖南華洋壽振會及各公團出名電京報災北政府又以地方慈善團體不足爲憑仍不肯劃分振欵經態紳等力與抗爭督辦振務處始派員來湘調查災象惟北京振欵須由外人支配外人對於湖南華洋籌振會又不承認此事遂復行發生波折旋經態紳電由湖南華洋籌振會特派西幹事韓理生赴京接洽又電請該會加入北京華洋義振會始得疏通妥貼乃湘省軍人對此不僅絶未盡力且惟知圖謀私利專一包運米糧出口每石收費由六角至一元不等政府亦明知故昧任其所爲聞自南洲邊湖等處運出者己及數十萬石因此北京華洋義振會外人艾德輔等又謂湘省旣　米糧出口不得謂之災區於是費盡周折之振務竟幾盡棄前功不特此也各軍官對於地方匪患絶不關心有時爲圖販運烟土之便利且至與匪聨絡由是湘西之匪滿谷滿坑其餘如資江流域亦遍處皆匪致籌振會於調查放振均極爲難該會中西幹事對此均極憤怒昨特開會决議請政府即開軍事會議准本會派人列席陳述意見務請將維持米禁及清剿土匪兩事辦到否則本會即行解散聽政府軍人如何處理除函逹總部外並推中西幹事四人往見趙炎午陳述一切聞趙氏對此僅以容候商酌答之以趙氏此等漠視之態度推測恐華洋籌振會之請求未必即能做到豈以千萬災民之生命可以不顧而彼營私違法之運人必予曲全乎可　咄咄怪事矣 
[皖省會無自由集會希望]  
　　皖省議會召集迄未解决幾至演成姜案拒李之慘劇各議員預備八日自由召集因見京同鄉先後來電反對言詞激烈恐省長警廳干涉不敢貿然從事茲將京同鄉會曁國務院各電錄後（一）「張督軍史旅長許省長王警務處長敎育會轉十公團均鑒本届未確定議員近有非法集會之說此等與動必起糾紛督軍向有不干民政之宣言旅長復有不干政潮之成績省長己有依法解决之表示務乞各持初旨同保令名警長職責所在非法集合照章應制止若違法依違皖禍君亦無幸姜桂題·江朝宗·張廣建·吳炳湘李國筠·楊士騘·等曁旅京同鄉全體微」（二）「張督軍許省長史旅長王處長敎育會轉十公團均鑒微電計逹頃得皖電僞議員僱買流氓困迫省長違法召集等語旅京同人羣深憤慨除向府院部請願外公推胡中將維棟劉君自超回皖代表公意特聞安徽旅京同鄉會魚」（三）「安慶省長轉安徽省敎育會曁各公團歌電悉省議會之召集依法係省長職權此項職權必以法律爲依據議員不能自行召集他人尤不得違法干與來電所稱流民布滿困逼省長等語如果屬實自應由省長依法飭由警務處嚴行防範以保治安院陽印 
[廣州小學敎員議决總辭職]  
　　昨日廣州中小學校職敎員因加俸問題全體約四百人聨赴巿政廳請求切實之答覆當到巿廳時秘書吳尙鷹出見謂巿長適在請舉代有入見吳秘書遂先入而巿長旋即下樓乘汽車他去再由吳秘書答覆謂巿長適因要公外出此事巿長己竭力向省長疏通請到省署可也職敎員即就巿廳開會一致主張維持原議再到省署請願時吳秘書先去臨行時適遇之途遂邀同前往及抵省署由朱科長接見謂巿廳未有呈文到署無從立將辦法答覆各職敎員遂返敎育會即開會議僉謂本日市長在廳仍託詞不見並逕他出如此情形當認爲無誠意答覆應履行日前議决辦法實行提出總辭職旋即舉起草員五人草擬第一次宣言書將本日經過情形宣諸社會以求公論如第一次宣言發出官廳仍無切實答覆則决定於十日繼續發出第二次宣言同時一致上總辭職於敎育局云 
[蘇齊督請速决海軍截餉]  
　　兩淮運使丁乃揚因海軍派艦在十二圩截留鹽稅勢在必行特派錢科長寳　與海軍方面磋商並云運使極願帮忙惟中央太發軍　過久實無公遺倘再無的實辦法則由運使逕與海軍協商妥辦現丁運使己赴寗先與齊督接洽聞齊督因海軍派艦截留兩淮鹽稅恐於鹽商苦力有所阻碍昨己致電公府請速解决原電如下北京大總統鈞鑒佳電諒蒙垂察十二圩爲淮鹽總匯之區數萬人民悉賴鹽運爲生計自海軍到圩截留稅欵各運商俱懷觀望稅收因之停滯影響所及實在堪虞燮元忝守地方寗忍坐視且聞海軍欠餉經年枵腹效命誠屬難得倘荷鑒念苦心迅予撥還欠餉以維軍心至爲萬幸惟中央財政夙所深知一時籌欵恐亦匪易海軍態度堅决斷非空言所能疏通長此持久又非計出萬全之策現淮商輸運停止稅收無着四岸又有淡食之慮擬商海軍先將鹽船放行一面懇請飭由運使知照兩淮稽核所將所收鹽稅全數留存掦州中國銀行爲就近撥給之保證以堅其信至海軍請求月撥七十萬元是否照數撥領抑或酌量核給之處請飭下部署規定凖數以昭核實此次海軍行動雖迫不獲己然若予以截留之欵就近逕支似非保全海軍之道一俟規定每月准撥之數緘請飭由兩淮運俠按月照數撥交海軍支領辦法較爲正當再此項截欵係屬鹽餘旣在應還外債之外自與債約毫無關係外人决不至發生誤會燮元目睹危急情形不得不先爲疏解除派員與海軍接洽外謹此急陳伏　鑒察訓示施行齊燮元叩蒸 
地方通信 
[蘇州]  
　　土布稅仍難展免蘇州土布免稅一案經商會一再電請展期惟財部主張堅决仍難緩徵日昨蘇州總商會又接北京稅務處魚電一件其文云蘇州總商會鑒沁日代電悉查此案前據上海縣商會請再將土布稅展免期限曾經本處咨准財部核復除直豫鄂三省及熱河一區徵免各半期限未滿仍照案辦理外應即查照江蘇辦法自十一年一月起照章徵收等因本處業於十年十二月十六日令關遵辦在案茲據該總商會電稱　節自仍應按照江蘇辦法一律辦理以免紛歧除咨行財政部並分令遵照辦外仰即遵照稅務處魚電印該會又准稅務公所函同前因並轉錄財政廳卅代電略謂查土布免稅四年公家損失甚鉅民國生計理宜兼籌並顧且前項稅率爲數甚微在民間擔負無多所請礙難照辦仰即轉函致照 
　　部員來查印花稅吳縣郭知事昨奉省令略謂財政部現派僉事黃體濂來蘇調查印花稅收狀况不日分赴各屬調查除分行外合行令仰該知事查照俟部委到境時務即會同調查並仰通令所屬一體保護郭知事奉令後昨己通飭各警察分所一體遵照矣 
　　科學勵行會成立蘇州科學勵行會昨假青年會舉行成立大會省立學校各科敎員以及本埠各科學家均往列席聞先擬訂章程呈縣立案然後辦理各項科學事業 
[鎭江]  
　　白糖巿價暴跌白糖巿面刻下異常疲滯巿價因而暴跌每擔己由十一兩降至九兩左右聞各糖號向上海各洋行所抛之糖爲數頗鉅均係貴價抛進以目前巿價扣算共計約虧十餘萬金 
　　施放旗民棉衣鎭紳柳衍齋刻因天氣嚴寒特籌募鉅欵製棉衣若干套散给旗民以資禦寒一面派人至城内向各旗民密查擇其年老殘廢疾病不能自行製備棉衣者始放給紙票一張業於十一日開始散給矣 
　　將開籌賑大會馮紳夢華等因今歲揚鎭各屬水災奇重特在鎭設立揚鎭水災義賑會現定十三日假商會開籌賑大會勸募鉅欵以拯災黎 
[揚州]  
　　函解會館經費北京揚州老會館逐年經淮商捐助歲修經費四百元新會館三百元鎭江會館二百元現均屆付欵之期由各會館請塲運食商事務所照撥該所昨己分别函送矣 
　　春風報案近訊揚州長生寺住持可端訴十里春報金一明敲詐一案業經蘇州高等廳三镒審訊結果以十年八月三十日陰晴爲斷（緣該僧指是日晴天赤日金至該寺金則堅稱是日大雨如注）由廳令江都縣檢送是日之陰晴表惟江都王知事檢送之表係第八中學該校祇註明陰字現金恐一校不足爲證復收檢其他中小各校注明是日陰雨表帶赴蘇州守候本月十四日公開審理時量騐以資佐證藉明眞僞 
[嘉興]  
　　黃荳最近巿情嘉興四鄉黃荳今歲因遭水患收成亦多歡薄且身骨潮軟刻下來貨不多稑陳行所堆存之貨亦極平常而各路如杭州硤石海寗及嘉屬各邑又以黃荳貨缺多來嘉採辦故價己見硬最近巿情每石價洋六元六七角各行尙多不願出售據該業人云明春可望漲至七元以外 
　　勸學所籌發學欵嘉興勸學所長莫其瀾以陰曆年關己届學欵需用孔亟所有十年七八九三個月戲捐己由警察所算結共計九十七元七角六分繳存縣署特於日昨向縣具領以便派交各區學務委員轉放各校又全縣各國民學校縣稅補助費今歲亦因年歲荒歉收成短折莫所長特商准江知事籌撥二千元改爲四成支給以維現狀日内即可發給 
　　襪廠定期停織城内外各織襪廠以時届年關工織方面理宜作一結束且各女工亦因家務漸忙紛紛要求暫停工織故廠主己决定於本月十五日起暫行停工所有織襪工資均於此時分别算給並將一年來盈虧列表統計以便明春開工時積極整頓 
[清江]  
　　浦惠粥廠之悲觀清江城東門外目前有一種極悲觀之現象即就食浦惠粥廠貧民是也個個鶉衣菜色愁苦呻吟或立或倚或坐或臥人手一瓢啜吸之聲與穢惡之氣凡過者皆爲之掩鼻酸心奈災民不幸今年浦惠經費支絀米價奇貴恐並此糜粥亦難長久施食據該廠主管王斗符及倪嘉福云往年該廠僅上海方面可以募欵盈萬入冬開始每放至來年三四月間方止今年除上海方面欵不易募外進陰旅京同鄉如談丹崖陳寅生等亦因受金融影響不能如往年之接濟至於省長方面今年撥助振欵五千千（己到二千元）不爲不多顧該廠開放之始（即七日）二十五個甑鍋每甑一次煮米五斗五升己用去二十七石五斗在往年雖春間煮粥極多之時亦不若是耗費萬一賑欵不敷來源不旺則一般恃粥度活貧民當十九無可得食前途極爲可慮現擬酌加限制凡老弱婦孺之貧窮者來至該廠慨行給食其少壯男丁完全剔除云 
[徐州]  
　　自治會成立未成銅山縣地方自治協進會八日下午一時假縣商會大會塲開成立大會到者一百七十餘人公推發起人徐樹基爲臨時主席徐主張散票即選會長職員衆以該會暫訂章程諸未妥善應先加討論再行選舉時在塲有反對此說者秩序遂形紊亂後又經衆提議先討論會章延期再開選舉會徐尙欲請示縣長可否延會曹知事亦以手續不甚完全且又關多數意見不便加以可否衆亦不願再行選舉遂即一閧而散 
　　追悼陣亡官兵徐鎭守使陳雪喧以本年第五旅及二十一團各官兵在各縣勦匪陣亡者殊堪哀悼定於今日（十日）在城内關岳廟開追悼會特分定致祭時間上午九時鎭守使致祭九時十分道尹致祭九時二十分縣署致祭三十分警察致祭四十分六師二十一團官兵致祭五十分安武軍官兵祭十時第五旅官兵祭十時十分地方各界及各縣代表隨到隨祭其禮節一就位二升砲三奉樂　樂止五讀祭文六脫帽七行三鞠躬禮八禮畢九奏樂 
雜評一 
[内閣之難題（默）]  
　　内閣之難題不在他人之藉題攻擊而在年關籌欵此在當局之自信或然也然以旁人觀之他人之藉題攻擊亦未必盡易應付者使所藉之題而非大違衆意之題則爲之辨護猶易又使所藉之題而非確有證據之題則攻擊雖力而爲之解釋亦易若其所藉旣爲人心所共憤又有事實可證則雖有蘇張之口雄辯之才亦不易爲之辨護而解釋旣不能辨護而解釋則藉題攻擊者之力理當然日擴而日大况乎尙有厞藉題而亦攻擊者在其後乎吾知當局之　付亦甚不易矣 
　　是故今日内閣之所謂不難者非眞不難而内閣之所謂難者則實眞難兩難並至於一時其將何以自處乎 
 
 

Page 12

 
 
   
 
 

Page 13

 
 
   
 
 

Page 14

 
 
　　　　 
本埠新聞 
[駐美蔣夢麐等致吳佩孚電]  
　　陽庚兩電譯登西報梁閣賣路證據確鑿 
　　駐美國内外各公團及學生代表致吳佩孚電云吳子玉將軍陽庚兩電敬悉己譯登西報梁氏賣路此間證據確鑿將軍爲國誅奸國人必爲後盾駐美國内外各公團及學生代表蔣夢麐向哲濬猱龍等佳 
[各團體之斥梁電]  
　　旅滬山東同鄉會致總統督軍省長報館電北京徐總統各省督軍省長各報館均鑒梁士詒以帝制元兇死灰復燃竊據揆席借債賣路引用黨惡擅赦罪魁一切殃民禍國之舉爲人神所共憤此獠不除非獨魯難未己神州行將陸沈連日各省軍民長官及地方團體討賊之電雲屯雷動身爲元首股肱不良豈耳目亦失其所司耶何以對此羣情鼎沸大局存亡之際竟若未見未聞不論不議也昨各團體己有承認南政府之舉吳使己有下動員令之電凡皆爲梁賊一人之關係不得己而趨極端並將犧牲我無數同胞之生命財產以救滅亡安危所繫己在呼吸轉圜之方又如反掌公亦何憚而不以一紙明令奠全國於磐石之安耶如必以日暮途遠倒行而逆施之斯亦己矣試問卵翼國賊造成亂端仇視國民甘爲公敵於公究有何利矧身將就木嗣續猶虛縱不爲閱躬恤後計寗不畏將來身後之墮落乎倘再不速罷國賊梁士詒以謝天下安福之禍即在眉睫公欲不爲梁士詒第二不可得矣迫切忠告言盡於斯旅滬山東同鄉會公叩 
　　各路商界總聨合會致徐世昌電北京徐菊人先生鑒梁氏組閣種種乖謬歷經民團一致電斥又有各省軍長羣起反對巧言旣不足以飾非靦顔更何能戀棧千夫所指衆怒難犯公果何愛於梁氏何怒於民國而必好民之惡以是爲非望速毅斷罷免梁氏永不起用以彰公意而救危亡否則養虎翼奸公亦不免上海各路商界總聨合會文 
[海關在浦東焚土紀]  
　　江海關昨在浦東陸家嘴汽窰舉行焚燬烟土先期經陶監督公函各機關派員蒞塲監視昨日上午八時由陶監督委員潘少璇偕副稅務司侯禮威帮辦黎錦波等押運烟土渡浦督率小工火夫人等將汽窰兩座同時燃煤生火九時各機關監視人員齊集海關碼頭乘輪渡浦到者爲江蘇省長曁滬海道尹代表顔德清松滬護軍使署廖守忠交涉公署談汝康淞滬警察廳賈南軒上海縣公署熊烈地方檢察廳蕭偉會審公堂翁季平等十餘人即由副稅務司侯君握手招待督同海關辦事人員將烟土包封逐一打開過磅核對剖視然後陸續投入烈燄當焚燒時火勢大熾隔江路人駐足而觀者莫不歎惜華人巨數金錢皆成灰燼此次焚燒歷三時之久計焚燬烟土四十六擔六十六斤十四兩五錢内除送醫院配藥用七斤八兩共燬四十六擔五十九斤六兩五錢嗎啡六百十六兩二錢高根三百八十兩七錢五分安洛因一千零十一兩六錢嗎啡針戒烟丸等估值關平銀三百七十兩四錢五分該項烟土等係自十年九月二十一號起至十二月二十日止由海關軒巡等因各輪船抄獲者至下午一時各機關監視人員始各散歸有陸軍一團一營李排長及淞滬警察三區巡官李鶴鳴游巡三隊巡官王寳樹各率所部軍警二十名在塲彈壓事後仍派警看守云 
[改港問題徵求總商會意見]  
　　浚浦顧問局華顧問羅國瑞君致上海總商會會長聶雲台函略謂關於浚浦局一九二一年技術委員會所著報告昨日敝局開會時所通過之議案列陳於下（甲）技術委員會之條陳欲使上海發展并欲以實際上之辦法使中部及揚子江一帶平原得一頭等之商港非照此條陳行之不可（乙）技術委員會之條陳及所議之工程實行必略需時日但敝局之意如此項條陳若不早日付之討論則本港之商家利益必多妨碍（丙）是以敝局護依浚浦章程第十條第三節擬以條陳中之未經議定之案（即港務局員之人數得其選任之法）請領事會及華總商會向上海商務利益之有關者徵求一致之意旨因此敝局欲由各局員之傳轉將此責務交諸領事會及華總商會取决（丁）新局之組織法由上海商務利益之有關者一致擬就推爲可行則報告可稱完全其中條陳則當由外交團與中央政府商議也云云 
[許秋颿宴請回國太會委員]  
　　我國政府派遣太平洋會議之各部專門委員張煜全吳葆諴羅文幹李景曦鄭天錫等抵滬己誌前報昨聞江蘇特派交涉員許秋颿於午時假法租界鴻運樓宴請各代表午膳聞各代表擬十四日晨分别回京或回籍己由許交涉員預備一切一面與滬寗路局訂定車票並電知南京交涉員向津浦鐵路訂定專車云 
[公共公廨之判决房租主張]  
　　松慶里估本加租之爭議海寗路松慶里房屋加租問題經公共公廨諭令房東厚記公司聘請專門家估計該處地價造價等項報告以憑核辦去後由理賬員王梓康造冊呈報到廨謂每幢加租兩元連同原有租金核與成本祗得利息五釐八毫三故上星期四公廨遂判决准房東加增房租自此堂諭宣佈後該里三十六戸房客一致反對上項報告仍不付租且具稟呈廨聲述該報告中祗得利息五釐八毫三一語並非實在若果照其所請准予增加則房東獲利己一分有餘等語以故昨晨關讞員會同英包副領事復將房東收租人羅梅卿及房客代表傳案經關君先向房客口頭宣諭以房東請求加租會提出證據本公廨對於此項案件辦理素無偏頗房客果欲反對房東加租不妨亦聘專家估計房東所得利益云云言畢商之英領判曰准由房客方面於七日内公舉查賬專家查明厚記公司房產造價及一切用項實數報告公堂復核 
　　桃源里應依判付租北河南路桃源里房客反對加租致被房東方面之鄭贊庭控由公共公廨判决房客敗訴著將欠租付清茲有一百九十一號二百十三號門牌房客業明李俊民等戸尙未照所加之數給付故原告律師昨晨投廨聲請執行前判並以李俊民一戸臨訊不到請求押遷經關讞員商之英包副領事判曰此案早經訊明判决應著被告於三日内照付欠租原告所請押遷未便照准 
[要求續展土布免稅三年]  
　　全國商總事務所因土布免稅事昨又致電北京農財兩部重申展長免稅期間三年之要求電文云北京分呈財政部農商部鈞鑒土布免稅前年因五省之災閣議展期限去年有十餘省之災忽議照徵前後政策大相剌謬在國家財政上收入有限而貧民生計受害實多請查照前呈准予續展三年以蘇民力而免反響不勝急迫待命之至中華全國商會聨合會總事務所寒叩 
[四誌海軍索餉之示威舉動]  
　　蔣總司令電覆海軍部之措詞 
　　海軍各艦隊全體同人因餉糈無着派艦前往大通及揚州十二圩等處監視鹽廠截取鹽欵以充軍餉等情迭誌前報海軍總長李鼎新氏聞信後以鹽餘抵押外債恐起交涉異常焦灼除派軍法司長鄭寳菁南下分赴各艦隊宣慰外昨又電致本埠海軍總司令諮詢意見並詢問此次舉動是否反對新閣抑係欠餉問題獨立抵制我海軍將士素抱愛國熱忱擁護中央所欠軍餉現由本部急切籌劃儘於陰曆年終發清嗣後另籌的欵按月匯撥不使稍有間斷務望轉勸艦隊同人共體時艱取消截留鹽欵之議各回原防以重責守立盼電復云云蔣總司令接電後當卽電復海軍部略謂海軍同人素抱愛國之心服從命令從輕舉妄動乃自上年以來中央財政竭蹶積欠軍餉七月之久迭次告急均置不理惟艦隊中之大號軍艦每艘四五百人中號軍艦每艘三四百人小號軍艦每艘一二百人全體艦隊人數衆多終年調遣服務海洋飽受風浪原係海軍天職無足稱道而中央藉詞政費竭蹶軍餉不發試問以何術鞏固軍心且各艦艇往來洋面人地生疎賒借無門各艦長官籌塡伙食其數己鉅若再遷延連個人亦將斷炊之虞全體同人愛惜令名忍饑耐苦枵腹從公半載有餘往返電催原冀中央體諒苦衷稍予維持不意任催罔應全體同人忍無可忍壓制無從譁變堪虞公同議决惟有截取鹽欵以充軍餉之一度此事他方早有先例可援非海軍之創舉也如中央能將欠餉立卽發清嗣後指定的欵爲海軍餉糈按月發放之保證則各艦艇立即各回原防依舊擁護中央至於内閣改組中央自有權衡個人對於新閣毫無意見無所謂反對無所謂獨立也急切電陳統希電鑒云云 
[紀美航部之新油輪來滬]  
無烟囱之新式船 
　　美國航務部新建無烟囱之摩托輪多艘實開航運界之新紀元第一艘威廉賁號於落成後即先來中國今第二艘伊克立斯號Eclipes在美出廠後亦即逕開至滬業經進口現將赴海防茲據上海經理之提督公司云美航部以後將盡建此種之新機油輪以供商務上之需用在現時英法各國雖有摩托機輪之改造但無無烟囱者此尙爲破天荒之新式船也 
 
[新機油輪無烟囱之伊立克斯號]  
[航業雜訊一束]  
　　大宗美麥進口余日章二十二日回滬 
　　本日怡和洋行之景星號出口本埠又有現洋十八萬元分裝三十六箱運往汕頭聞尙有現欵繼續裝汕者 
　　提督公司之貨輪愛爾里治號昨日由西雅圖來滬輸入中國之進口貨爲大宗美國小麥計有一萬五千五百零九包及美國木頭共有一百萬零零四千二百八十八尺又該公司之新郵船松木邦號現定十五號返美上海又有大批湖絲六百包運赴西雅圖轉往紐約查華絲赴美沉寂己久刻下己漸見起色矣 
　　怡和之新長江輪共和號己在香港布置艙位至遲於春間可來滬開班其買辦一職以德和之管事徐東林爲最有希望聞謀充斯役者不下十數人云又長江一路本爲中國内河航路中之最佳者歷年來各公司之經航斯路者無不獲利獨於上年之營業最爲清淡該行長江航業去年不足開支云 
　　法政府撥發該國郵船公司各駛中國之開撥亞力卡那號昨日接港電該輪於八時離港來滬星期日七點鐘可以進口停泊黃浦碼頭船中有十二月五日前之法郵件云 
　　昌興公司之俄羅斯皇后號於星期日可至橫濱二十二日即到上海太會國民代表余日章君亦於二十二日上午隨乘此船回滬也 
[調查賑欵之報告賑務收支一覽]  
　　國聞通信社云全國商會聨合會前曾公推張公權高金釗兩君赴京調查賑欵收支詳情茲據張高兩君來函云逕啓者前奉函電公推嘉璈等赴部調查賑欵並力爭附捐當經泐復一電諒蒙鑒察迄今禾奉復函想尊處己籌有辦法茲附賑務處開辦以來賑欵收支清册詳列開奉尙希查照爲荷附督辦賑務處賑欵收支清冊如下（一）收海關附加一成賑捐押借現欵洋四百萬元正（一）發京兆熱河直隸西部賑欵百分之一九計洋七十六萬元正（二）發直隸東部賑欵百分之一八計洋七十二萬元正（三）發河南賑欵百分之二二計洋八十八萬元正（四）發山東賑欵百分之一三·五計洋五十四萬元正（五）發陜西賑欵百分之一三·五計洋五十四萬元正（六）發山西賑欵百分之一○計洋四十萬元正（七）發上海華洋義賑會及甘肅籌賑會賑欵百分之四計洋一十六萬元正以上共計四百萬元所有分撥數目係由財務委員會華洋委員公同支配交由各該省華洋義賑團體經手散放（一）收賑災公賑票面洋二百二十一萬元九折募欵合洋一百九十八萬九千元（查此項債票原定總額）四百萬元係以常稅釐金附征一成賑捐作爲償本付息基金嗣因有數處附捐未能開征又甘浙黑等省附捐或截歸本省辦賑或留作移殖經費基金祇能收及半數爰由部處會商酌撥各省債票二百二十一萬元下餘票額截止募發）（一）發京兆債票一十五萬元九折合洋十三萬五千元正（二）發直隸債票六十萬元九折合洋五十四萬元正（三）發河南債票四十五萬元九折合洋四十萬零五千元正（四）發山東債票二十八萬元九折合洋二十五萬二千元正（五）發山西債票二十八萬元九折合洋二十五萬二千元正（六）發陜西債票二十八萬元九折合洋二十五萬二千元正（七）發甘肅債票八萬元九折合洋七萬二千元正（八）發熱河債票四萬元九折合洋三萬六千元正（九）發京師貧民救濟會債票五萬元九折合洋四萬五千元正以上共計債票二百二十一萬元共合實洋一百九十八萬九千元係由籌募賑災公債處發交各省賑務處及救濟會自行募用（一）收交通部附收賑捐撥交本處五成一欵抵借現洋八十萬元正（按此欵自開議之决議後交通部允自本年二月起至九月止按月撥處十萬元計八個月押借如上數）（一）發京兆賑欵現洋六萬三千元正（二）發直隸賑欵現洋一十八萬九千元正（三）發河南賑欵現洋一十二萬六千元正（四）發山東賑欵現洋一十二萬六千元正（五）發陜西賑欵現洋一十二萬六千元正（六）發山西賑欵現洋一十二萬六千元正（七）發甘肅賑欵現洋二萬元正（八）發浙江賑欵現洋一萬二千元正（九）發湖南賑欵現洋八千元正（十）發貴州賑欵現洋四千元正以上共計八十萬元係由本處兩次向各銀行抵借陸續撥交各訪省賑務處及地方義賑團體散放（一）將各機關團體代募賑欵及個人捐欵總共現洋一百六十三萬三千四百四十七元六角七分二釐又日鈔二萬九千五百六十元零三角五分又銀三千七百八十兩又國庫劵劵面額三十八萬零八百六十八元（附記）所收捐欵種類不一内有京鈔滬銀金幣日鈔銅元及郵票債票儲蓄票國庫劵各種除開除項下第四第五第二十三第二十五四項係將日鈔庫劵滬銀照原數轉發外餘均按巿價折合現洋計算 
　　收入細數（一）外交部經募使領各館所在地僑商捐欵現洋六十萬元零二千零零七元三角三分（二）農商部經募農商等會曁各公司團體捐欵現洋六萬八千八百二十六元五角一分又原捐日本鈔一萬零七百八十元又滬銀三千七百八十兩（三）内務部撥來賑欵現洋一萬元（四）日本公使轉送各處代募捐欵現洋二萬六千一百七十元零二角九分又原捐日鈔一萬八千七百八十元零三角五分（未完） 
[法租界巿參事會議員選舉談]  
　　國聞通信社云本埠法租界巿會議員選舉己定於下星期三即本月十七日舉行其議員額數爲五名候補者爲六名目下正選舉候補者此五名議員中三名爲法人他二名爲法人以外之居留外人此外人二名中之一名因最近美國有多數住民故極力運動選舉美人爲代表而美國所提出之候補者爲紐約司主邦庫羅本埃爾法律事務所所員馬克斯秀夫氏他一名之外人候補者爲前法租界工部局局員耶木斯比爾生氏此次　議案雖無如上年電車電燈之大題目似乎稍覺平穏但觀候補者之暗中飛躍甚盛或者其稍稍有事歟 
[婦女節制協會第二三日年會]  
　　中華基督敎婦女節制協會昨己將年會開完第二日年會首由南京代表袁玉英女士讀聖經讀畢并云人貴高尙事貴有功凡爲基督徒者能抱救世之苦心作匡時之事業愛人如愛己則其道盡矣次會正石美玉女士禱告又次誠靜怡牧師演講謂人之辦事總要有精神便可以逹完美目的欲世界變成天堂非剷除種種惡劣之嗜好及自私自利之心腸不可中國之所以貧且弱者因有此兩大病耳願人人以挽頽易俗救國强種爲己任則必得良因與美果也末復討論會章而散又該會第三日年會首由各省代表與各職員同唱爲主力戰詩一章復由山西代表渠丕和君讀聖經一篇並述明節制會與社會之關係烟酒切戒之必要與山西支會之大槪又云山西嚴票鴉片之後近日有名金丹者係嗎啡質大行内地山西人民之受此害者殊非淺鮮次節制會總幹事梅雲英女士禱告并報告總會所辦一切事宜又次鍾可托牧師演講除講聖經外并述女子辦事之能力謂社會之純美必由家庭之改良改良之著手非藉女子而不行蓋母敎爲敎育之基女子爲國民之母故辦節制會而欲除國民烟酒種種惡劣之嗜好尤爲要務也又次該會各省代表報告各處支會情形均甚熱心進行各有成績又次該會青年幹事王立明女士報告近兩年來游行通都大邑約十餘處所到均收效果報告後散會 
[厦門太平洋協會敦請演講]  
　　以期喚醒國民 
　　國聞通信社云福建厦門太平洋協會係該處商會農會敎育會等二十餘團體所組織專事研究太會中遠東利害問題近因魯案業將失敗該會特開演講大會以期喚醒國民共起奮鬭茲聞該會昨特函請福建各界聨合會外交大會代表翁吉雲返厦演講翁君對於太會情形甚爲熟悉又熱心救國現翁君己允協會請求不日即須搭輪赴厦矣 
[贛議員通訊處消息]  
　　改爲駐滬議員辦事處將召集非常議會 
　　聨合通信社云江西第三届省議員爲陳光遠楊慶鋆掉換票匭指定當選所造成省内外贛團體以此項議會不能代表人民迭次通電宣言否認又以一省最高民意機關不能中斷主張第二届議員仍應繼續行使職權以故第二届議長議員等紛紛集滬并設通訊處於嵩山路四十四號嗣因報到者己逾法定人數原賃通信處不敷辦公現己移駐貝勒路望德里第五號房屋尙屬寛敞日前因議長龍欽海由粤返滬報告代表請願援贛事結果甚佳又得副議長胡廷鑾由桂林來信謂贛軍司令部己允爲第二届議員之後援力謀驅逐陳光遠楊慶鋆解决非法省議會爲江西人爭回人格贛議員通訊處各議員爲各方面函電所敦促現皆振刷精神主張在滬召集非常會議龍議長原因籌辦職業學校因經費問題急須赴天津與張紹軒有所接洽繼因非常會議在即須伊主持一切現仍駐滬將赴天津之行打消并將原通訊改爲辦公處實行辦公云 
[昨日之金融巿况]  
　　昨日銀幣上下午收盤皆爲七錢二分五釐連日長江及南京新幣均有到頭惟汕頭洋價甚高故有裝去十餘萬元巿面頗見堅穏之象 
　　銀拆上午收艦爲一錢匯豐麥加利道勝等各銀行收欵仍有一百餘萬下午收盤又小跌至七分比較前日則小三分蓋各錢莊己祗有收進揭賬而無放出之欵矣 
[昨日滬寗車兩次逾時]  
　　昨日（十三日）滬寗路由寗開滬之特别快車（即通車）因津浦路車到浦口站慢一點三十分鐘之久故快車在寗等候乘客渡江搭車該車到滬己十一點二十餘分鐘計逾時一點二十餘分鐘矣又由寗開滬之三四等車因陰曆過年將近乘客擁擠加掛車輛沿途停等乘客上下故車到滬己十點三十餘分鐘逾時四點鐘矣 
[江北災民之救助訊]  
　　本埠江淮同鄉會日前因家鄉被水災民來滬謀食者甚衆函請何護軍使設法振濟前日該會己接何軍使函復允准分函閘北慈善團中國濟生會慈善救濟會酌予補助並令淞滬警察廳協贊進行云 
[華洋義賑會消息]  
　　華洋義賑會前在安徽江蘇兩省災區勘攝之災民活動影片其第一批業己製就日昨試演爲狀至慘水勢仍未退洩災民避居高阜四面致水皆用小舟接濟飲食前日該會會議聞將對於王家港行港兩處修浚經費補助三分之一爲數約須十餘萬元又决議組織勸募隊二十隊其名稱以蘇浙皖三省被災最重之地名名之每隊勸募目的定爲一萬元總計二十隊共洋二十萬元請蘇皖浙三省華洋義賑會舉行同樣之勸募 
[上海日夜銀行股東會紀]  
純益八萬六千再圖營業發展 
　　上海日夜銀行之設原應工商學校紳戸等四時後及星期休息時間遇有欵項進出可隨意存借並謀夜巿交易所時間地點之便利自七夕開幕以來祇交易所一類月逹五百餘萬而銀行主體業務如賣買生銀定鑄新幣長短期放欵往來匯兌等每日進出統扯一百四十六萬至多之日有三百二十六萬之巨進出總數共四萬一千九百九十六萬餘以此狀况足躋銀行界穏固地位結至陽曆年終閱時僅四月餘凈餘實洋八萬五千九百二十五元四角蓋該行不獨時間上估優勝其營業種類如抵押珠鑽特别放欵亦極受各界人士之歡迎生涯旣盛行業自固即舍交易所而但求本業之發逹己可操劵新創之業克臻此境殊不多覯昨届該行股東常會期到者百餘人當場報告賬畧支配紅利每股計洋一元組計己有三分餘利息全場欣悅滿意並以原定資本太少未能盡量發展擬自開春起擴充資本報部註冊更圖商業銀行本體上之發展是日該銀行經理孫君愼欽有演說詞特錄如下上海爲通商大埠巿面熱閙爲蒞會諸君所深悉本行是應時事之要需順人民之便利故創此日夜兼營之金融機關况旣有夜巿交易所之設不可無此日夜銀行以輔助之滬上新舊銀行雖多大都於下午四五時休息本行補此缺點故星期亦不休息與本行往來各戸計一千四百四十四家均稱方便營業日見發逹計自陽曆八月十日開幕至十二月三十止收付總數四萬一千九百九十六萬餘元每日通扯進出一百四十六萬八千至多一日進出三百二十六萬二千即夜巿交易所一家往來二千二百六十餘萬各經紀人進出八百三十四萬各店家進出一千五百九十萬定鑄新幣一千二百三十三萬餘與各銀行錢莊進出五千七百三十八萬餘共計四月有餘以收足資本五十萬凈盈八萬五千九百二十五元四角所謂蠅頭微利也經理上承總協理之指揮下賴諸同事之協助粗具成績自慚魯鈍况本行事屬初創諸多簡陋須望諸君原諒此後尙望隨時賜敎俾得改良總以顧客滿意營業穏固爲一定之宗旨將來如得各股東之援助營業定能增盛本行幸甚同事幸甚 
[友華銀行銀巿報告]  
　　中美新聞社譯友華銀行十二日報告云昨日倫敦銀價近遠期俱跌一便士之八分之一紐約銀價跌至六角六分倫敦紐約間匯價高至四二三又四分之一今日此間開盤金鎊一月份爲三先令六便士又四分之一二月份爲三先令五便士八分之五三月份爲三先令五便士又八分之三金洋一月份爲七四又四分之三二月份爲七三半三月份爲七三收盤金鎊一月份爲三先令六便士又四分之一二月份爲三先令五便士半三月份爲三先令五便士又三倫敦紐約銀巿俱寛鬆 
 
 

Page 15

 
 
　　　　 
今年外國領事公堂之新組織 
　　英美丹三領事 
　　上海領事團通告工部局己舉定英美丹總領事依照租界章程組合一九二二年外國領事公堂 
[鄭天錫羅文幹回國後消息]  
　　司法界宴鄭於一品香羅己回京 
　　鄭天錫自發表任爲上海地方檢察廳長後卽被派充太平洋會議代表日前回國本埠司法界特於昨晚七時公宴於一品香藉表歡迎席間由鄭天錫演講太平洋會經過情形至九時許始散又聞司法部次長羅文幹自美回滬後昨日己起程返京 
[滙豐銀行發息訊]  
　　上海匯豐銀行接總行電稱下屆年會時行董擬提議（一）去年最後一批股息定舊股給自三磅外加紅利二鎊新股給息二鎊五先令外加紅利十五先令須扣除所得稅（二）增加公積銀洋二百萬元（三）銷除銀行房屋賬欵洋一百萬元（四）滾入今年賬洋三百三十五萬元 
[豆餅漲價]  
　　豆餅自被和豐大有等廠相繼倒閉該廠等所出棧單己成空虛終歸無貨且該兩廠爲三牌餅之二牌本年又有漢口永昌源之擱淺是以現下雖在落令退銷之時巿面人心頓見昻俏其原因統巿存底不多明年春間銷塲若動巿價必然可增且牛莊開河來貨或有供不應求之勢故做心思者遂紛紛買進以待善價惟巨昌和旗昌源穗豐等廠近日亦不肯多開昨日開盤每片漲至一兩四錢九分巿面尙須看好云 
[程婉珍講演萬國勞働婦女會情形]  
　　女青年會全國協會現擬舉行一大會集請程婉珍女士講演女士去歲赴瑞士日内瓦之萬國勞働婦女大會代表中國出席近己由歐洲返國女士萬里征程爲國内婦女勞働界奔走自當以在歐洲所得之經騐曁對於此次勞働界兩大會集中所受之感想詳告吾人會集時間爲本月二十號（禮拜五）五時十五分地點在四川路青年會之殉道堂云 
[少年宣講團化裝演講部消息]  
　　本埠少年宣講團附設化裝演講部實施社會敎育編演講題多至百十餘種各處演講所到地點七十餘處移風易俗警勸國人功效不小久爲社會信重聞十一屆主任仍由鄭介誠當選連任對於内部力圖擴充積極進行分爲三科己請顧九如爲佈景科管理羅增潭爲化妝科管理谷劍塵爲編演科管理分任專責共謀進行日前該團汪總幹事曾宴請各部員討論進行方法己决定多端云 
[振華學校之擴充]  
　　閘北蒙古路振華學校開辦以來己經五載成績卓著今該校學期結束定於本月十七日舉行寒假休業式并開常年會一次討論革新方法採取歐美最新敎授該校校長矢志擴充不遺餘力所有學生己超定額並聞現己聘定新敎員數人擔任敎授又添設商業中學云 
[巿北公學近訊]  
　　滬寗車站巿北公學在永興路購地自建之新校舍現己大致竣工正在油漆不日可以完全落成該公學以永興路與明德路馬路兩段尙未修築己由籌備會函請滬北工巡捐局速行鋪設石子路以便交通并由該校津貼工巡捐局洋一千元藉以共維公益該局己覆允照辦矣至捐欵方面現又由委員王一亭君經募中國機製麵粉交易所捐助洋七百元又委員潘祥生君經募繼業公所捐助洋五百元云再該公學自添辦甲種商科補習班之消息傳布後日來新生報名及本外埠索取章程者絡繹不絶第一次考期聞定於本月十十一十二號三天云 
[公共體育塲之球訊]  
　　上海公共體育場足球隊由各方英銳之士素擅足球技能者挑選組織而成時與滬上著名球隊决戰輒獲勝利並不亞於赫赫有名之南洋約翰之球也今特約北方來滬頗有盛名之球員訂於本月十五日（星期日）下午二時半在該塲比賽屆時兩雄相逐必有一番盛况而前往觀看者想必絡繹不絶也 
[慕爾堂益賽會職員紀錄]  
　　昨白基督敎慕爾堂開職員會是日下午七時半集於該堂談道室到會者十餘人首由會正李峻華主席並提議選舉赴蘇州大會代表及建議條件當即據衆推定張稼香汪舜孝華子明葉法翔虛載文五人爲代表復擬就建議案四條（一）如何能使信徒堅固信心（二）以何方法使非信徒接受聖道（三）益賽會應組織一協會（四）益賽大會須刊行雜誌後更詳細討論會務進行方法議畢散會 
[普益社之服務精神]  
　　基督敎普益社隸於長老會醖釀於民四冬成立於民五春麻錫男敎士首倡之其旨在謀南巿一帶之靈智體以及社會種種事業之增進前年曾辦理徵求共得一萬二千五百元以四千元購置地基以其餘充常年經費會中事務辦理甚多其民國十一年預計之會務除宗敎部之查經班佈道會主日學夏令學校英文禮拜談道會等外如體育部會員及服務部敎育科女子部等所定事件不下數十種亦可謂能副其普益二字之名實者矣 
[記兩路聨合會之職員會]  
　　不打電報出風頭施散衣米作好事 
　　國聞通信社云北山西路唐家弄兩聨會前晚七時開職員會朱堯臣主席張耀遠記錄主席將各項文件報告畢略謂梁士詒人閣以來種種舉動大反民意即如九千萬之鹽餘借欵無異飲酖止渴本會亦應表示反對應採用何種方法請即討論當經張振遠等一再討論僉以此事理應反對如欲通電反對須有切實經費若空造電報而作出風頭之虛僞行爲不必多此一舉本會有此經費不如改作慈善事業較爲有效主席謂諸君所論極是此題可暫擱置繼由前會長汪裕齋君報告略謂頃己募得友人彭春年君慨捐棉衣二百套白米十石可由本會代爲散放本會應定施給手續蔡增輝吕介勤等主張先從調查入手次給衣票米票一致通過并舉定吕介勤爲施放主任次義校校長周蓬翹報告本校定舊曆十六日舉行寒假休業禮請各界參觀成績云 
[滬北五區商聨會之會議]  
　　國聞通信社云滬北五區商業聨合會近鑒於北京政府之種種不法舉動特於前晚開緊急會議主席仲佩紳報告開會宗旨後蔣介民提議公電梁閣勸其自退戚順友提由本會發起儲金贖路並向各團體協議進行全體贊成次史觀濤提議本校義學定於陰本月十六日放假對於學務主張添請敎員酌收學金謀敎育根本之發展以期滿學者之願望議畢散會 
[社會改造者三週紀念]  
　　馬克斯學說研究會中國青年團社會主義研究會科學討論會新文化研究社等發通啓云一九二三年一月十五日爲德國社會改造者李卜克内西及盧森堡女士三週紀念日同人等定於是日邀集各界同志開一紀念大會以誌景仰茲奉上入場劵囗張（注意不得此劵者亦能與會）盼望同志全體駕臨不勝歡迎之至云云屆時必有一番盛况也 
[益中工程機器公司之進行]  
　　本埠近有留美歸國工程專家數人聨合聶雲台及其他厦門廣東各大實業家創辦一益中工程機器公司在滬設廠製造各種電氣機器茲悉該公司籌備處積極進行收集股欵己大半繳齊登報招股後認股者亦頗踴躍廠地機器等均己預估刻正籌備創立會各事定於下月召集約五六月後該公司必可實行開幕云 
[南巿之冬防事務]  
　　南巿第一區警察署王金山署長以現當陰曆年關之際正商家結賑時期各處往返之人較平日爲多即鄉民來滬脫貨購物巿間更爲興盛故對於防務事宜尤應注意每日加班防護以免竊匪乘機肆擾境内各典當錢莊除己添加臨時崗位實力保護外所有每日加班巡邏亟宜提早時間特於今日起改爲兩時出隊分班巡邏其華法交界等處之旅館小客棧己令知李申兩巡官自即日起每日晚間督帶長警四名實行檢查以免匪徒混跡而維地方治安 
[緝私統領派輪巡查]  
　　蘇屬緝私石統領以時屆冬季正值鹹菜上巿官鹽應得暢銷　近數月來之比較有虧無盈致與鹽稅大有妨碍推原其故由於私販充斥官鹽致難銷售稅亦因此減少且聞淮引時有侵入蘇境私銷情事自當嚴予查緝以期暢銷茲查瀏河許浦吳淞各口均爲淮鹽越入本管轄境之要口亟宜派輪查禁除己令行所屬第一團轉飭一二各營調撥師船分駐各該管海口妥爲稽查禁止私鹽入境外尤恐私販將鹽在口外沿海灘荒僻地方潛行登岸情弊特於前日令安濤鵬飛二兵輪駛往口外近海灘一帶巡查以期堵截而維稅收 
[汽車撞傷行人]  
　　昨晚十一時許八十八號汽車駛經浙江路撞倒紹興人方裕堂跌傷頭腦甚重不省人事由老閘捕房四百十二號華捕押令汽車送受傷人投仁濟醫院醫治旋帶汽車夫入捕房稟候捕頭發落 
[鐵路局長布告旅客注意嚴防扒手]  
　　滬寗滬杭二路局長任傳榜昨出特别佈告發貼各站布告如下現當陰曆過年商旅往來輻輳站台客貨衝繁最易混藏匪類出門第一要緊到處嚴防扒手日中固應小心夜車尤須醒睡事前稍有疏虞事後徒勞懊悔爲此特别佈告勿負諄諄苦口 
[水利審查員災後之新覺悟]  
　　聨合通信社云江浙水利工程計畫審查員胡雨人上年實地調查水利事項閱五月之久太湖因革情形瞭如指掌去秋陰曆八月十四日大水爲災又趁淫潦最普徧之時往復周勘更有所得昨刊發「民國十年水災後調查報告」一册對於太湖局制有無攻錯並謂如得一善良之總工程師以行其正確之計畫則湖域中四千萬畝之良田每年每畝平均多收粟米二斗歲增共計可得八百萬石農民受惠實非淺鮮原書條分縷析紀述甚詳均係此次水災後之新覺悟云 
[米業函請指定停泊米船碼頭]  
　　南帮常帮各米船於產米鄉區載運食米來滬以應南巿各行家銷塲其米船向來排泊於十六舖沿浦灘洪生碼頭一帶便於行家開斛運缷歷來己久近年因浦江水巡隊查得各米船停泊浦畔多所阻礙且浚浦局機船在彼開挖淤泥而各輪埠公司亦在沿浦動工挖泥遂將米船趕往關橋迤南及王家碼頭茲因水巡隊查得各米船仍多阻礙時加拘罰以致米船無處下泊事爲南帮米業公所及仁榖公所所各以前次浚浦興工時將各處碼頭拆去迨工竣後曾有擬請滬南工巡捐局指定地點建設停泊米船專有之碼頭提議至今迄未妥洽現因各米船對於浦江停泊羣起恐慌自水巡隊拘罰後咸有戒心兩公所因此事關係民食不得不切實維持爰特公同籌議除公函滬南工巡捐局長應予飭科指定米船專泊碼頭地點以便集資建築而保船商一面妥勸各米船主照常裝連切勿停滯及發生罷裝風潮云 
[百頓路火警]  
　　昨晚六時百頓路pb一百八十號某燻鴨店失愼延及隔鄰鞋店當由虹口救火會撲熄該店樓上前面被燬惟鞋店則損毁尙微 
[申成昌失火罰銀五百兩]  
　　法租界小東門外大街申成昌茶食店於前晚失火各情己誌前報昨由捕房將張蘭亭傳至法公堂請訊詰據張供是晚商人睡在家中聞悉店内失火商人趕往施救己經不可收拾究係如何起火不得而知雖保火險然店内貨物頗巨求察中西官判罰銀五百兩充公以儆 
[葉耀蓮命案中之顧子文緝獲]  
　　成衣匠葉耀蓮前遭錢福生許榮生並在逃之顧子文等用竹扦插入肛門謀斃一案錢許兩犯早奉法庭判决錢監禁十四年許監禁一年零四個月並科罰金洋一百四十元在案而錢犯奉判不服上訴蘇州高等廳奉諭將該犯解蘇前日高等廳飭傳屍弟葉小蓮到廳質訊一過判錢犯還押候核乃葉小蓮奉訊出外回申後即偵悉是案正兇顧子文現匿跡浦東川沙縣境三王廟迤北鄉間於是小蓮按址前往將顧子文扭獲鳴同該處地保將顧押送川沙縣公署當奉縣知事提訊一過判令收押一面着葉小蓮投控地檢廳備文赴川迎提歸案訊辦昨午葉小蓮立投地檢廳具稟聲請當奉孫檢察官傳案略訊之下諭着在外候示聽候備文派警協同前往川沙縣公署投遞以便將顧犯帶回訊究 
[船夥隨潮而去]  
　　三灶航船顧林元前日裝載花衣三十包搭客八人開駛來滬昨日黎明時駛至白蓮涇口適潮水甚急船夥沈奎生在船尾把舵被潮浪打落浦中隨浪漂去直至昨晚屍身尙未撈獲各搭客身上亦均受水退云 
[救火會員之不德不法調戲女工人拒]  
　　在新昌絲廠繅絲之女工王阿英周蘭英王阿五楊阿二等前日下午放工歸家行經楊樹浦路被楊樹浦東段救火會之救火員杭州人胡小文鎭江人施步雲攔住去路肆意調笑該女工等正在着急之際適八百零一號三道頭華捕巡至其地詢悉情由斥胡等不應幹此不道德之事詎胡老羞成怒竟與該捕爲難致被召到四百十一號七百六十四號等巡捕將胡施兩人拘入捕房昨解公共公廨首由該捕上堂稟明被告調戲婦女並向伊行兇情形次由各女工相繼到案證明在途受窘及被告向巡捕行兇各節質之胡承認調戲婦女而否認向捕行兇施則供多推諉末由救火會西人到堂聲述一切經陸襄讞商之美約副領事以胡調戲婦女己極下流尤敢拒捕行兇實屬不畏法紀應予嚴懲判决監禁西牢一月施從寛發押十四天示儆 
[賭窟捉的快開的更快居然死了一個]  
　　賭徒某某等因在山東路尙仁里三百十七號屋内開設賭窟被老閘捕房二號捕頭開立根破獲將認頂頭家之楊阿金及賭客八人一併解奉公共公廨訊明判楊罰洋五十元餘各罰洋五元充公示儆詎該賭徒等復移至靖遠街四十八號屋内重張旗鼓前晚又經開捕頭偵悉率同張華副捕頭西探目依克包探陳桂卿等密往拿獲賭徒十七名連同賭具賭洋一併帶回捕房迨行至福州路山東路口有一年約四十歲左右形似鄉人之某甲忽患急症不能行走當送醫院醫治無效旋即身死其餘帶入冩字間逐一詢明着將頂認頭家之袁阿根拘留所有在賭之袁伯康唐子德徐世桂胡金山馬西成俞巧生陳福興陳鳳卿王祥根江仁生郁阿松孫子生萬永生吳阿六王禎田諭各存洋十元保出昨奉公共公廨傳訊即據中西兩捕頭相斷投案訴明前情以甲並無家屬在滬且係患病身死等語經俞囊讞得票商之美丁副領事以甲旣稱病故免予相騐諭令報堂棺殮厝壇召認並向袁阿根等研訊之下判袁阿根罰洋三十元或押西牢一月其餘到案者罰洋三元不到者保洋充公賭洋没收賭具銷燬 
[討債無據難得]  
　　己故華英藥房蘇州分藥房經理陳小雲之妻陳汪氏以伊夫有銀一萬二千兩存與福州路華英藥房内前日至該藥房聲言家有小孩三口不能過活向借洋二百元該藥房以陳並無存欵不允借給詎該氏眇閙不休當被報告總巡捕房飭探將氏拘送公廨收押昨解公共公廨原告由王松林偕證及代表律師上堂訴明前情要求飭令被告交保具結以後不准再往吵閙云云訊之陳汪氏供稱存據己失曾延朱斯芾律師登報聲明昨至該藥房借洋並不吵閙乞鑒經中西官核供以氏所稱存欵並無證據不能憑信判令具結開釋以後不准再往胡閙 
[略誘女孩分别押儆]  
　　大通路成衣匠朱月初前與婦人朱吳氏串同王費氏王楊氏等拐得四五歲女孩一口在閘北兜售主顧爲救濟會偵探高金林查悉前往將朱月初等先後拘獲函送地方審判廳訊辦前日午後經推檢各官開庭審理當庭宣判王費氏王楊氏略誘罪當然成立判令各監禁五年朱月初朱吳氏各監禁三年該孩發該會留候查傳家屬認領 
[不成其爲丈夫張月懷可以羞死]  
　　張張氏昨投法公堂控稱丈夫張月懷現今失業在家依靠婦人在外帮傭得資度日詎於日前强欲向婦人索洋二元不遂所欲詎竟惱羞成怒將氏毆打以致頭部擊破血流故報捕將丈夫拘案求請訊究詰之張供因妻子先將兒子毆打向論不服故氣憤行兇求宥中西官判張押三天以儆 
[此之謂婦人之見]  
　　住居虹口茂興街之甬婦吳沈氏昨與隣居某氏口角後忿無可洩遽萌短見當即奔至怡和碼頭投浦圖盡幸經一百三十六號印捕查見急即設法援起帶入滙山捕房稟請捕頭發落云 
[扭毆中死人之價値一命一百元]  
　　汪金榮汪苗氏夫婦兩人前因與郭洪生細故起釁互相扭敺不知如何郭忽倒地身死後經騐得似無傷痕經法公堂提訊各情昨又提訊詰之汪金榮供民人之妻雖與郭洪生爭執實無兇毆求宥中西官判汪罰洋二十元充公外再貼償原告撫卹卹一百元完案 
[婦人毆打婦人之訴]  
　　婦人夏徐氏指控婦人楊氏無故將其毆打等情昨由捕房將被告拘解公共公廨經中西官略訊一過判楊氏存洋五十元保出候展期研訊 
[餛飩夫毆傷岳父]  
　　常州人王三寳在閘北養正里開成衣舖有女十七歲嫁與湖北人賣餛飩之徐新芝爲妻徐有緞馬褂三件寄放岳家被王當去前日向取無着徐即糾同流氓三人將岳父毆傷腰部由崗警拘入四區押候訊辦 
[走錯門飽受一頓打]  
　　成衣匠馬子山昨投法公堂控稱民人日前至洋東家做生意一時誤入貼隣某洋人家詎被西崽顧阿根及汽車夫宓仁華扭住行兇旋將民人所穿之皮袍强行剝去故此報告捕房飭探前往將衣服吊出惟衣内所有之洋七元均被呑没求請追究詰之顧等供是日原告闖至樓上洋東房内向詢何事詎置之不睬民人等將馬扭住伊自願將衣脫下並非民人等强剝致於洋銀民人等實不知悉求請訊核中西官判顧宓兩人各罰洋一元充公外再賠原告洋七元以儆 
[合炊毆傷頭顱]  
　　安柬人鄭金鳳徐友如同住五區境内萬興里拉車爲業前日因合炊起衅互相鬥毆致傷鄭之頭部被崗警一併逮獲昨解司法科核辦 
[皮匠行兇不合]  
　　皮鞋匠陳餘庭前日午後因在長沙路二百十三號屋内用切皮刀將同伴吳阿富手臂上戳傷一時流血不止經吳友瞿金虎殷月亭報捕將陳拘押昨解公共公堂經中西官訊實以陳不應持刀行兇判押西牢一月示儆 
[燕子窠一破兩處]  
　　總巡捕房華副捕頭於前日下午率同華探婁寳生在又新街三號屋内破獲燕子窠兩所當將其主陳阿二王阿四及烟客徐阿卿李阿金徐榮卿洪菊明俞阿順連同烟具一併帶入捕房着將王阿四拘留陳阿二存洋一百元餘人各存洋十元保出昨奉公堂傳訊中西官以陳阿二不到判將保洋充公王阿四罰洋三十元餘客罰洋三元兩家煙具銷燬 
[砂土當香煙之騙錢法]  
　　甬人王文華在閘北寳山路鴻興坊開設老祥泰烟紙店又在天保里分設新祥泰新店前日有蘇人顧祥林冒充新店夥友持經珵葉繼成之字條送大英牌香烟十匣至老店開明價目每匣洋二元一角七分半王即付與洋二十一元七角半迨開匣檢視均係砂土當將顧追獲扭控五區昨解司法科押候訊辦 
[不承認持片借洋]  
　　宿遷人水義海前日偕揚州人王恒有扭高郵人吳照庭至五區三分所控稱因吳持水之名片向王冒借洋百元今王將洋送至水處詢知並無此事故將吳尋獲請究經王署員質訊之下吳供與水向不相識近由友人陳三介紹會面一次水即合民三元之會因無力拒却致結怨於水串同王恒有揑情誣害等情奉判轉解司法科訊明核辦 
[氣槍傷目之罰鍰]  
　　孩子包洪生前日在虹口乍浦路某脚踏車行門首嬉戲該車行學徒孫文章適在試放修理之汽槍致包孩之右目爲槍擊傷旋由包探何慶恩將孩送院醫治孫拘入捕房押至昨晨解經公共公廨中西官訊悉前情以孫不應大意科罰洋十元内提出五元給孩爲傷費 
　　尙有本埠新聞等轉入後頁 
雜評二 
[上海之地方自治（旡用）]  
　　上海而無自治上海人士之羞也上海原辦自治被軍閥破壞而永不恢復亦上海人士之羞也 
　　使上海而無辦理敎育實業道路慈善以及警察等等之人才雖不自治亦可何也即辦自治不能以地方人民辦地方事務也今則如何地方人民奔走於上舉各事者不鮮然敎育實業不能爲長足之發展道路慈善不能得秩序之計畫警察等等亦無非敷衍粉飾於是鄉黨自好者輒託詞以諉之曰有官治矣夫此「有官治矣」一語不但事務上消極即經濟上亦消極例如捐稅官廳旣不肯公開商民自多所疑慮自然之理原無足怪欲矯斯弊舍速恢復地方自治不爲功 
　　不觀諸元旦之堂堂命令乎在人民以爲客氣而讓權於官吏者在政府以爲懶惰而責備乎人民則今日之巿有辦理地方自治之權今日之巿民有辦理地方自治之責脫今猶不急起直追自暴自棄之極吾不得不深爲上海巿民悲己 
　　雖然恢復自治必求進於官治焉故對地方自治事務須擇其優良點而益以改進法所當切戒者爲偏私爲黨派爲利慾事事公開庶乎可矣 
 
 

Page 16

 
 
　　　　 
本埠新聞二 
[庽客猝斃之請騐]  
　　寳山縣吉一圖地保於昨午投上海地方檢察廳報稱北浙江路火車站附近惠商旅館前有安徽人沈保忠年五十三歲投宿該旅館内己有數天進館時携有大宗現洋昨晚沈保忠不知如何斃命今日爲崗警查悉詎該館主曹懷榮納賄洋一元請勿報告警所該警不允連同賄洋帶署稟明奉諭將曹懷榮並茶房等傳所拘留一面着地保查得死者並無家屬爲此來案報請相騐黃儉察長諭候派員往騐 
[押所内燒不得火油爐]  
　　杜馥慶過文俊許炳記張子祥等均應錢債糾葛被公共公廨拘留民事案押所内杜等前日因燃燒火油爐違犯所章被八百二十一號華捕查見稟明捕頭昨將杜等提至刑庭經中西官質訊之下科杜罰洋十元共餘三名從寛免究 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）元甡莊等訴德盛公吳士廉倒欠賬欵案結果准照理賬員末項報告書提付堂費及理賬費並按照丁表内由理賬員照數公攤（二）何瑞豐洋貨號主何泉林聲請破產案結果准　理賬員十年十二月二十九日報告書辦理（三）朱裕興訴陳森記不付期票銀案結果准被告按月繳一百兩分期還清完案（四方聚庭訴周心梅不理貨欵案結果改期訊理 
　　又午後民二庭由陸襄讞會同葡副領事德惟禮氏訊理葡商美愛延廿維露律師訴傅豐和等不給木料鐵器佣金案結果着兩造互商和解倘和解不能成立應由原告邀同見證聽候續訊民四庭由張襄讞會同日副領事田中氏訊理婦人仇阿二訴其夫吳正坤患有神經病症持力行兇請求離婚並追奩資案結果改期續訊 
[介紹新刋]  
　　「科學」第六卷第十二期現己出版内有王璡之物理學之歷史陳雋人之美國農部改良棉業之最近情形等均足供科學家之研究又吳淞同濟學校所出之「同濟雜誌」第四期亦己發行其内容於醫學工業均有佳著又「兒童世界」爲商務印書館最近出版之一種週刊内容極饒趣味並揷有極多極美之圖畫甚合於兒童之心理文字亦淺顯如白話兒童可以自己閱讀實高初等小學生最好之伴侣也第一期現己於一月七號出版以後每星期六日出版一次向來兒童於星期日無所事事有此優美之書出版不難吸引之使不致從事惡戲於彼等身心之發展實極有影響也 
[誌謝]  
　　昨承利商公司惠贈尙武牌香烟兩罐又永泰和烟行惠贈紅閣牌香烟四大盒誌此併謝 
中華職業敎育社通訊 
　　社址上海西門外方斜路三四八號 
[職業介紹部消息]  
　　本社介紹部現受某中學委託聘請高等程度英文敎員一位須西洋留學回國於英文文學研究有素月薪可以從豐如有願任此職者請通函本社 
[泰縣職業學校之發軔]  
　　泰縣范君志成於前清光緒年間斥私資剏辦景范國民學校嗣又自赴金陵大學畢業蠶學惠科因於去歲闢私人田產十七畝爲景蠡農場大部分栽桑二三年後即可採用擬於本年度起以景范國民學校改組景職業學校設育蠶製絲科即與景蠡農塲聨絡上半年養蠶下半年製絲云 
來件 
[蘇省體育場聨合運動辦法]  
　　江蘇各縣公共體育塲第一次聨合運動會暫行辦法 
　　（一）運動員資格凡具左列資格之一者（消極資格運動員不在此例）均認爲本會運動員（甲）體育塲基本運動員（乙）各學校職敎員（體育主任體育敎員曁體育指導員不在此列）（丙）各縣公私立學校之學生（丁）各學校己畢業之學生（戊）各項俱樂部之會員運動員消極資格（甲）省立學校或代用學校及受省欵補助學校之學生（乙）職業運動員（係含有傾向金錢之性質者） 
　　（二）運動種類本届運動種類暫定如左（甲）田賽徑賽類（一）百碼（二）二百二十碼（三）四百四十碼（四）八百八十碼（五）一百二十碼低欄（六）跳高（七）跳遠（八）撑竿跳高（九）擲十二磅鐵球（乙）球類（一）網球（二）籃球（三）足球（丙）技擊類徒手器械均屬之 
　　（三）運動規則依照江蘇省立學校聨合運動會規則辦理 
　　（四）分組本屆運動會暫依體重分爲兩組如下（甲）一百十五磅以下者爲甲組（乙）一百十五磅以上者爲乙組 
　　（五）運動員所認種類除球類及技擊部外凡任田賽徑賽者每人不得過三項運動且不得全屬徑賽 
　　（六）計算分數之方法（甲）各項運動計分方法依照遠東運動會章程辦理（乙）除技擊類不計分數外其餘結算總分數分爲四類以田徑賽爲一類網球爲一類籃球爲一類足球爲一類每類以縣爲單位比較分數最多者爲優勝 
　　（七）運動員符號各縣體育場應各定一種符號以資識别凡一縣運動員均應統一不得隨意混淆致生歧誤 
　　（八）報名各縣運動員應就近在各縣體育塲報名依照本會所訂表式辦理再由各塲彙送本會查核（聨合運動會事務所暫假江寗府街江寗縣公共體育塲） 
　　（九）報名日期自民國十一年一月十日起至二月十日止過期槪不補報 
　　（附註）本屆聨合運動會暫行辦法如有未盡事宜俟開大會時公議修正之 
　　江蘇各縣公共體育塲聨合運動會暫定田徑賽運動預算標準 
　　（百碼）十二秒五分之二（二百二十碼）二十九秒（四百四十碼）一分十秒（八百八十碼）二分五十秒（一百二十碼低攔）十九秒（跳高）四呎八吋（跳遠）十六呎（撑竿跳高）八呎五吋（擲十二磅鐵球）二十四呎 
　　球部各項運動預賽之辦法 
　　（一）報名各運動員須先經各該塲認爲合格者始許其報名練習（二）練習期限及時間練習期間似一個月爲限（自二月十五日起至三月十五日止）每日練習時間以一小時爲限（其時間由各該塲臨時酌定之）（三）分组比赛練習期滿後由各該塲規定日期舉行分祖之比賽（四）確定代表各該塲球類運動之資格凡比賽結果成績優勝者始得爲各該塲球類運動之代表加入大會比賽（五）納費之手續凡認田徑賽各項運動者槪不收費惟球部消耗過鉅酌收費用如認球類一種運動者須納小洋五角認兩種運動者納小洋十角認三種運動者納小洋十五角（運動衣褲鞋子等均歸自備惟式樣須依照各該傷之規定） 
公布欄 
[江蘇高等審判廳]  
　　批示劉景瑞一件請領訟費由本案預納控訴訟費五十二元五角准領此批沙錫忠一件呈請發還原卷由呈悉候令南通縣繳還送逹證書核明確定日期再行發卷着即知照此批袁錫貴呈爲對於吳縣查封聲明異議請飭縣啓封由呈悉該民對於被封之華新浴池堂旣據聲明異議仰候檢發副呈令縣查明迅予依法辦理批批石琢齋呈爲縣署懸案不結請再令飭辦理由呈悉候再飭縣速辦此批陳長壽呈爲再請飭縣督促執行呈由悉查此案前經本廳飭縣查覆據該縣於上年十二月八日覆稱被告人朱繼庚所抵之產業經按照估定最低價格在署前設立標匭照章標賣限滿仍無人入投標復經票傳被告人到庭限令於一月内自行清理變償延即更新拍賣並具有限狀在卷等語是該縣辦理此案尙無不合如果被告人並不遵限繳欵自可逕赴原縣請求繼續執行仰即靜候核辦毋凟此批以上一月十號 
　　民庭判决朱　香與王榮坤爲股欵涉訟上告一案（决定主文）本件上告駁回張子山與言周氏關於私訴之批示抗告一案（决定主文）原批示撤銷本案應由原縣迅予依法審判張榮壽等與劉正和爲糞行營業糾葛上告一案（判决主文）原判撤銷本案發還江寗地方審判廳迅予更爲第二審審判 
　　批示朱俞氏一件請領證物查該證物業經本廳於去年九月間隨卷發縣仰即逕赴金山縣署具領受紙發還此批以上一月十二號 
[江蘇高等檢察廳]  
　　批示李師網狀悉查此案迭經本廳令行南通縣知事迅予依法判决在案該民如有申訴事實應向原審衙門呈催可也此批陳春華狀悉查此案前己一再明白批示在案毋庸嘵凟致滋訟累此批王伯英狀悉前據該民聲明上告嗣復狀請撤銷均經本廳呈送總檢察廳轉院核辦在案仰候奉到院判再行核奪此批吕鴻滋察閱狀詞顯係民事糾葛本廳未便受理所請應毋庸議此批租約二紙發還陸聲揚兩狀均悉果如所陳爾當時何以不即提起抗告今案己由爾自行具結悔過終了則此時己無請求移轉管轄之必要毋庸砌詞來廳混凟此批顧賈氏狀悉查此案旣經確定當然不能上訴如果實有窒礙請求回復上訴權亦應提出確切理由訴由原縣查明核辦仰即遵照此批凌文煜狀悉候令泰縣知事迅予訊結此批周銀寳聲請回復上訴呈遞一狀此案前經本廳函送同級廳復判由審廳决定提審在案茲據所訴姑候將原狀送審核辦仰即知照此批以上一月十號 
　　批示翁鈐狀悉查原告訴人無請求再審權且狀稱各節亦於刑訴第四百四十五條之規定不符所請應毋庸議此批江鄧淑蘭狀及附件均悉據稱各節是否屬實候令吳縣知事依法辦理此批蔣炳策狀悉所請碍難照准此批丁進委沙　義辯護呈遞一狀李相誠對於陳二案聲明不服理由呈遞一狀邱醴泉等對於江家聲案奉傳聲明請求摘除明義呈遞一狀以上三狀業經本廳查閱函送同級審判廳核辦仰即知照此示蔣炳策提出上告答辯呈遞一狀業經本廳查閱候呈送總檢察廳核辦仰即知照此示以上一月十二號 
[上海地方審判廳]  
　　公未遂逹（全文在本　揭　　公布）第五　（民一庭）一件哈得　興馬　林因貨欺涉訟一案茲本廳續定於一月二十一日上午十時爲公開審理日期　該破傳人馬　林依期來廳候訊毋違特示右仰　傳人馬　林道照 
　　判决主文（民一庭）一件判决黃翁氏與黃子山爲析產迷訟一案（主文）原告人之請求駁回本案訴訟費用歸原告人負擔一件决定祝啓光與黃省盤房地抗告一案（主文）本件抗告駁回抗告費用歸抗告人負擔（民二庭）一件判决魯士安訴戚同芬損害賠償一案（主文）原告人之請求駁回訟費歸原告人負擔一件判决李加英訴王步舟爲匿媳涉訟一案（主文）原告人之請求駁回訟費歸原告人負擔一件判决沈維清訴丁全貴租屋紏葛一案（主文）被告人應付原告人洋二百一十二元一角並應將坐落集水街第二五號房屋一棟遷讓交原告人　讐訴訟費用歸被告人負擔 
　　批示一件朱柴安呈爲請轉咨蕪湖地方審判廳保留上訴期間由該民與壽遠公司石上逹貨物糾葛一案旣於本月二日電呈　廳聲明不服己郵遞狀紙聲明上訴自毋庸本廳再爲轉咨矣仰即知照此批一件周曙生狀請銷案由狀悉准予銷案此批一件姚虎全等狀請給領單據由狀悉查本案業據姚沈氏提起控訴所請應從緩議此批一件陳林泉狀交案欵由准交此批一件潘順昌狀領保證金並訟費由准領此批一件朱晉生狀領單據並保證金由准領此批一件唐人傑狀領契據由准領此批一件梁鈺山狀請依法執行由狀悉查本案業據盛鳴臯提起上告所請應從緩議此批一件金幼梅狀請抄錄證據由准抄此批一件蔡雲生狀請發局工作由狀悉　迅速將案欵理楚毋得藉詞延宕致滋訟累此批一件邱崗狀請銷案由狀悉准予銷案此批一件厲廣熙狀請停止執行由狀悉着速遵限繳欵毋得藉詞延宕致干未便此批一件單鳴海狀請銷案並將被告開釋由准予銷案馬益芝業己開釋矣此批一件盛瑞卿狀請暫緩執行由據狀己悉此批一件劉錫品狀領證據由准領此批一件馬殿魁狀領借據由准領此批一件吳金玉狀請銷案由狀悉准予銷案此批一件陳藻狀領租銀由准領此批一件陳生記狀請銷案由狀悉准予銷案此批一件瘡壽林狀領租契由准領此批 
　　公示送逹（全文在本廳揭示塲公布）第六號（民二庭）一件楊潤卿與汪湘儀因欠欵涉訟一案本廳定於本月十九日上午十時半爲公開審理日期仰該被傳人汪湘儀依期來廳候訊毋違特示右仰被傳人汪湘儀遵照 
　　判决文文（民一庭）一件决定陸祥齋與陸雲記因欵項涉訟一案（主文）本件訴狀准予文註銷訴訟費用歸原告人負擔一件决定翁圭臣與孫鑑堂因存欵紏葛聲明窒碍一案（主文）本件窒礙之聲明照准一件决定張福林與盛才生墊欵涉訟聲明異議一案（主文）本件聲明異議駁回一件决定曹基祥與曹基亭繼承糾葛一案（主文）本件訴狀准予註銷訴訟費用歸原告負擔 
　　（民二庭）一件决定應德發與王　卿票欵糾葛控訴一案（主文）本件控訴駁回一件判决沈根新訴陳桂秋因米欵紏葛一案（主文）陳桂秋應償還沈根新米欵洋三十五元四角八分訟費歸陳桂秋負擔一件决定莊根生訴朱萬興借欵糾葛一案（主文）本件訴狀准予註銷訟費歸原告人負擔 
　　批示一件盧錦甫等狀保方德孚方吉如二人由准保此批一件張阿與狀請發封由狀悉應候傳追此批一件陶志宏狀請强制執行由狀悉候派吏執行此批一件徐裕卿狀請省擇由狀悉業己當庭諭知矣此批一件曹亦煒狀請給領保證金由狀悉准予來　繳證具領此批一件許文和狀請傳案分償由狀悉候傳馬耀岩等訊明核尊此批一件冷欣甫狀請迅予執行由狀悉查本案卷宗尙未奉江蘇高等審判廳發回所請應從　議此批一件方德勝狀請銷案由狀悉准予銷案此批一件唐鑑星狀交案欵由准交此批一件莊雲程狀領查封費由准領此批一件王阿毛狀領房租由准領此批一件崔廣寛狀領保證金由准領此批以上一月十二日 
[上海地方檢察廳]  
　　批示李治清爾妾捲逃律無科罪明文亦無須備案辦法不准此批周方義狀悉案正偵查仰候核辦此批王步舟候偵查核辦此批陳于氐狀悉本案關於和誘部分業己訴追在案至和好一節爾旣無親告權所請自毋庸議此批陳先霽狀悉查侵占罪以所占有之物爲自己所有爲搆成要件金竹庭果將爾所存棉花擅賣旣不能證明有所有意思亦不過有違棧規尙不能成立刑事所請着毋庸議此批陳玉奎狀悉案己起訟毋庸多凟此批 
　　吳之瑞己訊騐起訴矣此批陸阿三　經起訴靜候公判此批李百英李樹清旣判處徒刑三年核與刑律第四十四條得以易科之規定不合所請應毋庸議此批吳潘氏前己明白批示矣多凟何益此批談培春子竊直系親屬財物法律無科罪明文至陳趙氏與爾子姘奸爾旣無告訴權又非重婚惟爾子果此忤逆情事准予請求懲戒着仍照前批辦理毋凟此批李長道候偵查核辦此批以上一月十一日 
　　批示周學海狀悉案經起訴候送同級廳核辦此批周建章狀悉候送同級審判廳核辦此批洪孫氏狀悉所訴情形殊屬離奇姑候傳訊核奪此批以上一月十二日 
[上海縣公署]  
　　批示漁業李友根呈爲遵諭粘呈糧串請賜傳知由批吾及粘件均悉己飭吏傳諭矣印串騐發此批催征吏王愼卿呈爲禀復查明漁戸陸阿毛與李友根等爭執漁業地點由批禀悉旣據查明陸阿毛捕魚地段向係内港四埠李友根浦灘三埠等情是陸阿毛前呈所稱黃浦灘捕魚爲生實屬有心矇佔又察閱李友根粘呈前清縣批及加倍等件愈足證明浦灘龍華港口純爲李友根等營業範圍陸阿毛一再圖謀侵佔及揑詞朦控本廳究辦惟據該吏呈稱内港淤塞不能網捕等語是其圖謀侵佔之原因出於生計所迫姑寛免究仰該吏傳諭陸阿毛狀佔越網埠拆去不得再有侵占情事違干未便 
　　批示張福福呈爲地保哄贖盜賣侵匿國稅請求提辦並咨會丈局阻轉道契由批候提凌祥鳳劉毛毛張張氏查訊核奪該民同時到案備質此批楊鏡清呈爲祖墓方單年久毁失呈請備案補給印諭由批案經普益習藝所呈送保結己核准給諭轉發着知照此批糧串四紙存陸阿保呈爲投充本圖地保己呈保結請准騐充由批該捆保投充己據圖輩呈送保結令由經董查復應使提訊飭遵着知照此批認結附陳銀和呈爲開設榮行請給領登錄憑證以便營業由批候令行牙行登錄處查明核辦此批 
 
 

Page 17

 
 
　　　　 
自由談 
游記 
[碧瑶游記（九）] [  顔文初]  
　　校地暫租一商戸樓上漢英文敎員各一爲單級敎授制日課學生月收束金五角夜課學生月收束金三元校中兼設閱書報社民國四年胡漢民先生來募菲律賓華僑公債曾到其地壁間懸其手題聨文「不容專制留諸厦再造共和賴國民」初設立學校時天主敎僧侣願補助每年所缺經費諸華僑會議結果以帶有宗敎意味異日恐或受其干涉婉詞謝之亦可見其深明大體矣 
　　學校開課一學期因校舍不敷發展僉議籌資建設新校購地一方費一千餘金建築按一萬元現己開始興工豫計建成三層洋樓第一層爲旅舍俾華僑遊碧者有所寄足（不受房租伙食自備）第二層爲校舍可容學生一百名第三層爲受國閱書報社并學校禮堂將以七月落成行新校開學典禮同行者陳三多林有泉二君各捐五十金爲助其成夫以二百餘華僑若閱書報社若學校若體育會種種文明事業皆應有盡有且自建築新校以推廣敎育并利遊遊客其熱心毅力誠堪嘉頌使各埠華僑皆能如此見義勇爲則華僑敎育何患不普及各地亦皆有莊嚴簇新之校舍爲我華僑敎育界紀念品矣 
筆記 
[感恩記（四）] [  吳綺緣]  
　　母色微慍曰兒執拗若是果將何所待耶然亦弗忍强拂其意所議仍中輟然珠待楊則因之漸暱游息相共略不引嫌於所學亦相與質難以爲至樂楊亦深加敬禮勿敢驟致乞婚意方擬乘間而發不意復有巨刦即於是時發現蓋其地僻處山中居民安謐久目爲世外桃源武備日弛然其鄰邑實羣盜如毛勢復猖獗甚非綠營所可制往往呼嘯成羣肆行焚掠所過爲墟珠　居梨花邨以貧瘠著故盜黨不屑下顧獨獲安全乃是役爲民團所敗四散奔潰沿途掠珠所居地首當其衝而鄉間交通艱阻寇己及門村衆始驚覺倉皇走避楊聞耗而挈珠與其母盡棄器物出奔母老邁珠又臥病新瘥良不耐行役之勞不十里己困憊不能前楊引而匿之叢薄間席地小憩所挈餱糧至寡則與珠若毋分食之己雖苦飢勿忍沾其餘潤也不久終爲盜黨所跡呼嘯聲漸近珠顧楊曰寇至矣勿願更累兄盍即前行余母女誓畢命於此可耳楊起立曰是誠何言余寗死亦當脫妹等於虎口也及盜旣蠭擁前楊竟坦然出逆之曰方欲暫避兇鋒復勞進逼殆亦命也茲有不腆之儀尙乞哂納苟性果嗜榖則請即以頸血濺公等刃若刑及細弱則於理未合尙望勿貿然出此也遂解腰纒以獻强意似未足且揚刃作勢曰若果願以身代此一雙婦女耶則請先試吾刃遂舉刃剽珠楊駭甚亟挺身迎之中臂隙赤血立湧珠時驚且痛竟仆地暈絶盜相顧愕眙曰此義人也殺之恐不祥遂并舍之去時珠己甦楊負創猶强起挈其母女出險境直至其家闢精室以安居之珠亦告母曰渠固至情人今而後兒誓以身屬之矣母遂爲訂約楊狂喜即夕成禮其後每調珠曰世人多好以赤血博功名余則藉此得獲佳人青眼兩兩相較其幸福恐猶遠過之也珠則莞爾不答 
劇談 
[崑劇叢話] [  孤潔]  
　　評小世界崑劇客串 
　　予昨草客串記竟客有造予廬者曰邇來報紙時有評劇之作爲舞袖歌喉生色不少顧所評盡係京劇耳予旣嗜崑腔又僅雅樂中興之日盍就所見加以論列未始非劇評特色也 
予乃應之曰 
　　驚變八陽搜山打車之生如狂飈入座花葉四飛絮閣看狀之生如出峽樓船帆檣乍整 
喬醋偷詩之生如逸客游春衫裳倜儻 
拆書驚醜之生如青綠溪山自趨蒼古 
藏舟琴挑之生如咽露秋蟲臨風病鶴 
樓會問病之生如玉樹浮花金莖滴露 
折柳陽關之生如王謝家兒己饒繩檢 
白兎記之生（纔十二齡）如鷹隼脫韝精采溢目 
連環記之雉尾生如飛瀑千仞不擇池流 
折柳陽關喬醋之旦如出林細草先受驚風 
絮閣驚變偷詩之旦如出浴太眞新承雨露 
橋會問病之旦如香車寳馬照耀通衢 
藏舟佳期之旦如春雲出岫舒卷自如 
照鏡游殿之旦如新月入簾明花照鏡 
說親回話之旦如滿室琳琅悉非己有 
痴夢潑水出獵之正旦如青子人筵味别百果 
掃松潑水議劍搜山打車之老生如廣筵招客間雜屠沽 
借茶之付如獨行空谷萬籟有聲 
游殿照鏡之付如通天神狐醉竟露尾 
奸遁之付如枯禪學佛夜永燈孤 
驚醜之丑　畫壁蝸涎篆碑苔蝕 
客聞而笑曰使他日子自爲之將何如曰如博士解經苦無心得 
　　 
[社會小說人間地獄（八）] [  娑婆生]  
　　第二回雋人幾輩商略芳名老嫗片詞敷陳媚術 
　　伍仲良道不是嫁人是到上海來做生意嗎阿美臉上微微一紅點了一點頭程二少爺直跳起來道上海來再好没有住在杭州眞不便我們到你們那裏去一趟差不多都要變做小鬼了我要不是怕做小鬼早己說到這裏故意不往下說喉嚨裏乾咳了一聲阿美廻過頭來斜著眼睛望著程二少爺道早己怎樣程二少爺笑道早己問你伍仲良插口道啊唷啊唷不必早己不早己儘來得及呢蘭阿奶接著說道伍少爺的話眞不錯少爺們在上海照應我們阿美的日子正長呢蓮孫忽然聽見蘭阿奶開出口來一口的杭州土話覺得語言無謂蓮孫指指蘭阿奶問阿美道他是跟你同來的麽阿美點頭道是的他是我的姆媽蓮孫是懂得杭州土話的姆媽就是母親的稱謂蓮孫心中一想他二人面目神氣一點不像親骨肉大槪這一種姆媽是口頭上的姆媽就是老鴇的代名詞了蘭阿奶見蓮孫問他便也凑上來問蓮孫道這位少爺貴姓蓮孫道我姓柯蘭阿奶道好像從前一向没有看見過見過的總有些記得柯少爺貴府是那裏蓮孫道我祖籍是安徽蘭阿奶道咦看不出看不出少爺是安徽人怎麽會說我們杭州話蓮孫道我從小兒就生長在杭州的蘭阿奶道怪不得現在少爺公館在那裏蓮孫有些不耐煩道我的公館在這裏蘭阿奶道這房間是少爺開的倒很清爽接著又道各位少爺没有事可以請到我們那裏去坐坐蓮孫道我要回敬你了你的公館在那裏蘭阿奶笑道公館是不敢當的我們現在房子看好在牯嶺路蓮孫沉吟道牯嶺路離這邊三四馬路很遠不大便當罷指指阿美道他也住在牯嶺路麽蘭阿奶道是的蓮孫道牯嶺路那一帶地理我很清楚你不告訴我們門牌號頭是尋不着的那邊全是不掛牌子的呢蘭阿奶聽了臉上變了一變色低着聲音道不瞞諸位少爺說阿美纔來此地没什麽靠得住的戸頭此地開銷又大我又是個上海脚路不大熟的所以不敢走上來大做總算試試看小弄弄如果阿美的桃花運好明年再想法子今年只有冬天一季想就在牯嶺路做做程二少爺夾着問道你連說了好幾個做做倒底怎樣的做法呢文做武做清做渾做呢蘭阿奶道二少爺又要尋開心了也不過就是那種做法罷了打打牌出出局應酬應酬客人少爺們要請客的也可以在那裏擺擺酒這個辦法似乎可大可小不瞞少爺說阿美初出來見大塲面我交關擔心恐怕他放不開放開了又恐怕收不攏 
餘瀋[  劉豁安]  
　　天寒地凍生意蕭條獨有梅花爭相吐艶於氷天雪地之間愈摧殘而愈爛熳一種堅貞氣骨較不禁風雨之富貴牡丹薄命夭桃相去正不知幾許 
　　顧或又曰寒梅耐冷由於气骨熱客趨炎殆無气骨也歟 
 
 

Page 18

 
 
　　 
常識 
常評 
[道德與知識] [  浙]  
　　今人動譏社會之道德墮落或對於個人加以太無道德之批評余以爲苟其人而果有豐富之知識或凖確之知識者均不至有違背道德之行爲故道德之欠缺仍關於知識之欠缺而不能但以道德解决道德也 
　　蓋知識豐富之人對於所處之事之利害必能考慮周詳凡違背道德之行爲其結果必有害而無利即偶而利己亦必害人其動於目前之私利或小利以致違背道德遺日後無窮之大害者仍由知識之未豐富耳 
　　知識凖確之人對於所處之事之是非必有眞實見解凡違背道德之行爲其入手必有非無是或似是而非即有時自以爲是他人亦必盡以爲非其有不能愼思明辨以致違背道德自流於非而不悟或飾非爲是以欺人者仍由知識之未凖確耳 
　　試觀於曾受敎育之人其違背道德之行爲必較少於未受敎育之人曾受高等敎育之人其違背道德之行爲必更少於本受敎育之人其亦間有違背道德者則必偶因環境之變化或迫壓雖受敎育而迷失本性者也是可恍然於知識之關係大矣 
　　更正十二日常評末行道下脫德字 
經濟 
[商業問題之研究（續）] [  吳東初]  
　　零售業買客之决定 
　　售賣之最後一步即使買客决定購買也按决定之心理在人之腦筋中意念雜陳而於何者中選何者不中選非俟運用决斷力即不易驟决店友對於售賣之責任在使買客放棄其反對之意念而爲承受贊同之意念如此方能使交易底於成功 
　　促成買客决定之方法約分二種一爲授意一爲理論其故在買客之心理有屬於感動派者有屬於理想派者對於感動派之買客店友略施授意即有回響故其結果决定迅速屬於理想派者遇事必深加籌思想念而後行店友若僅恃授意恐不足以動其决心故非與之理論而使其欽服即難得其回響此等買客之决定恒較上述屬於感動派者爲遲緩 
　　細察買客之不速决定者其間必有種種原因店友苟欲進而研究之則有下列數則之討論爲使買客銷除疑問而進於决定也 
　　（一）無需用之必要買客每言「此貨用不着」或借其他言辭表示可以省去者店友卽當指出買客對於貨品之需要例如夏葛冬裘在買客未嘗不視爲需要者而店友能啓發指陳之庶可打破買客之疑問而變爲决定也 
　　（二）價格太貴買不起店友對於買客因價格之關係遲遲不即决定時即應將同一貨物之質地較遜者拿來比較以示此勝於彼并引俗語所謂「一分行情一分貨」再說該貨與買客之需要爲如何有關係一似買客不可一日無此之槪 
　　（三）家中己有等等再買店友對於此層不妨以詢問之形勢作爲進言之餘地例如反問買客云「府上現有者去購買之時日是否己久」然後再言此貨新出必較以前所出者爲優同時可聲明對於本貨之時機爲不可失過與其日後再買毋寗今日即購之爲愈也如此敲釘轉脚步步迫緊務使買客有拒絶爲難不得不立下决定之勢此種售賈術焉有不能操勝算之理則是爲店友者之所宜研究而不容輕忽也 
道德 
[敬告中國人] [  瞿寒影]  
　　太平洋會議快要閉會了中國的種種希望敗徵己現我知道關心國事的人早己在那裏疾首蹙額爲之寢不安席食不甘味呢就是我握管爲此文的時候我的心裏也好生難過現在我有幾句話要奉勸我最可愛最可敬的中國人太平洋會議未開之先我們中國人都滿挾着種種希望那裏知道一直到現在還是没有結果而將來的結果逆料也是凶多吉少我因想到前兩年的巴黎和會以及以前的種種會議中國没有一個不失敗的恰都如出一轍唉公理可是靠得住的嗎自己不振作專靠他人帮忙可是靠得住的事嗎 
　　我最可愛的中國人你醒醒罷我願從今天這時起無論甚麽人只要是中國籍的大家都革面洗心不分彼此同心合力的奮勇直前作事必須合着「理」字還有一層最要緊的就是政府和國民不可意見相左講到共和國家本來政府就是國民國民就是政府和國民意見常不相同的政府就不能呌他做政府 
　　唉我所說的這幾句話都是從良心上發出來的並不是在嘴裏說說報上登登就算了是要實行的啊我可愛的中國人請你醒醒罷果然立刻打起精神來未始不可做一個世界第一等的强國要是仍舊和平常一樣的不經心做夢一般的演過去那就離做奴隸不遠了中國人啊你醒醒罷（乙種酬） 
　　 
[西方格言（二四○）] [  謝介子]  
　　細貸爲債鉅貸成讐（席勒斯）（Sytus） 
舌柔無骨而能傷骨（土耳其諺） 
自暴棄者更永益於人（英吉利諺） 
烏旣受捕而驚鳴晚矣（法蘭西諺） 
兩枯草亦罷燬其大者（英吉利諺） 
結婚易持家難（德意志諺） 
工人而無工具尙何足云（英吉利諺） 
從師一人勝於書卷（德意志諺） 
佳物最易早售（英吉利諺） 
良醫絶不輕視雖極微之病症（費爾丁）（Fielding） 
衛生 
[我之預防遺精實騐法] [  彭彭山]  
　　前見本報登載德芹君預防遺精數則法亦甚善余早年常患遺洩後經醫家授以種種預防之法今果數年不遺茲列舉於次以廣德芹君之所未盡者 
　　（一）每晚臨寢時盤足端坐牀上以左手兜握腎囊右手匀摩小腹約十餘分鐘久之慾火自不上升腎氣亦可漸固 
　　（二）夜間蓋被雖當極冷之時足底不可多覆衣物蓋足部過暖易生慾火也 
　　（三）鴨絨之被棕籐之牀輕軟適意亦易興陽最好蓋適宜之被臥木板之牀 
　　（四）身宜側臥屈一足以一手支頤一手覆股上閉口以舌抵上齶如此週身精氣流通不專趨腎部一處如防足屈易伸最好用帶絆之 
　　此外臨睡之前每晚洗足一次洗後以手掌磨擦足心使湧泉突氣通亦可預防遺洩因附注之（乙種酬） 
法制 
[禁治產宣告之必要] [  樂如]  
　　禁治產者禁止其自治產業之謂也普通視之一若限制其行爲能力實則所以保護本人之權利也凡受禁治產之宣告者必須具有心神喪失之常况常况云者謂其非一時之神經錯亂乃永久之人事不清也此等人在社會上本成一種廢物自己固不能發表意思即有時能發表意思而亦模糊不明一己之利害總不能詳細辨别其與他人爲法律行爲時往往爲他人所侮弄而不自知法律若再許其有行爲能力則本人之權利喪失莫可言宣爲害孰甚焉故爲保護此等人起見不得不另立明文法庭上預爲宣告設置監護以爲代理使本人之行爲歸於無效且此種心神喪失之人若使散布於社會而與善意者爲財產交易之事苟其家族聞知勢必出而取消致所爲法律行爲仍歸無效則善意者將蒙意外之損害而社會一般之交易即不獲保持安全此爲社會一般人計亦不若預爲宣告之爲得也（乙種酬） 
敎育 
[各地當多設夜學校] [  胡悅萱]  
　　中國敎育不發逹的緣故就是没有讀過書的很多所以國民程度太淺從那裏補救起來呢現在倒有個好法子可以多設夜學校使得一般年長失學的人進了這種學校就能夠認得字並且有國民的常識 
　　夜學校授課是在晚上空暇的功夫因爲這個道理就生出最大的利益依我調查得着還不止這一椿呢現在我把他寫在下面請大家注意 
　　一夜裏讀書不妨碍工作的時候 
一書籍筆墨由校中發給自己所費狠少 
一敎以淺近的文字和計算數目的方法 
一修業的年限不多（二年或三年） 
　　廣德的地方城裏設有第一夜學校每年的用費不過一百幾十塊錢己經辦過畢業幾回很有成效的所以我很希望没有夜學校的地方趕快設立起來倘若有夜學校的地方要多設幾所才好（乙種酬） 
雜錄 
[地方火政] [  瘦石]  
　　救火爲地方要政之一因關繫人民之生計財產甚巨也今日救火之法日新月異電力救火機射高壓水機水塔升屋器鋼梯避烟管之新發明學校工廠之避火演習救火之術可謂一日千里矣而救火會員之踴躍爭先肉薄奮鬭其熱忱毅勇尤足驚人也雖然焦頭爛額爲上客不如曲突徙薪之功爲尤偉也夫火災一名失愼則非天災可知徒以一時之玩忽而釀成慘酷之禍不但人民生計上蒙莫大之損失而葬身火窟者慘不忍睹也故火災之預防尤爲火政中最宜注意之事預防之道維何第一在於國民各個人之負其責清潔居屋弭除火種如我國之屋宇隘窄雜物堆積皆足爲火災發生之原須知一人之不愼目己之耗損事小而四鄰之蒙其無妄之殃厥罪爲大也故火政機關如警察署等之對於起火犯之逮捕科罰最宜認眞從事斷不可寛宥者也不幸而罹火災務當鎭靜處事心意慌亂皆足僨事此不可不知又保火險得免火災之損失亦爲妥善之法而縱火犯之處以死刑或一等無期徒刑竊不以爲酷也（乙種酬） 
 
