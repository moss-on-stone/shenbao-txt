# 1899 - 318 - 4909556

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家　案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂　彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○繪芳錄碼洋一元二角○中東戰紀本未一元五角○　中東戰紀七角○文學興國策二角○正續中東戰紀興國策合一部三元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書書室或申報館帳房可也此佈 
[論會匪宜有處置之法]  
　　余前有會匪不能爲亂論一首登於報端旣而思之會匪雖不能爲亂然地方之多事未始不由乎會匪江浙之間有所謂鹽梟光蛋者殺人越貨視若尋常棘地荆天行旅裹足其在窮鄉僻壤聚賭抽頭雖爲患閭閻或致有刼人勒贖之事然亦鄉人與之賭博伊戚自貽猶不足爲害之甚也而其中徒黨多係會匪且皆係哥老會中人而别項會匪則寡　老會黨羽最衆各省皆有其蹤滋蔓雖圖治之最爲不易非若小刀會大刀會紅燈會等諸匪黨僅胡行於一鄉一邑　捕猶易於爲力也而爲患之事莫大於煽惑愚民使民教互相齬齟彼等得從中生事以便其刧奪之謀蓋事起則率黨　行事畢則潛蹤四散此時良莠混雜首從難分法網易逃地方官一時無從澈究故歴來閙教之事大半由會匪散布揭帖激發衆怒所致設非有善法以處置之則雖不足以爲　於天下而閙教之案靡有已時使國家時時開罪於外人屢次賠償巨欵大損元氣不可不設法防維嘗閱　叔耘侍郎附陳處置哥老會匪片云查哥老會名目始起於四川而流衍於湖廣厥後湖南營勇立功最多旋募旋撤不下數十萬人而哥老會之風亦遂於湖南爲獨熾其初立會之意祗在互相救援互濟貧乏而已迨入食者衆不免恃勢滋事今者教堂之釁則又爲從前所未有匪黨逞一時之意 
國家受無窮之累其情甚爲可惡其案較爲難辦惟有廣購眼綫平心訪察將在塲倡率之正兇多獲數名毋稍枉縱亦足振法紀而全鄰好臣竊謂自今以後凡各省防營於湖南不宜輕募亦不宜輕撤大抵入會之習在營中者爲多卽或散歸鄉里往往因挂籍會中不能遽出然自楚軍極盛迄今幾二三十年其風當漸歇矣乃因鄰省添營或仍在湖南募勇則舊者已逝而新者復起似暫宜停募楚勇俾哥老會之淵源不至循環相嬗亦可杜鄰省各營傳染之患至旣有之營果係楚勇倘察其萬難得力或值經費支絀亦宜妥慎籌畫分年設法斷不可倉猝撤遣致彼衆爲飢寒所迫驟生事端其有身經百戰保擢提鎭撤歸田間者不必問其入會不入會但查其曾著功績而處境貧苦者似應由各省大吏酌量位置俾藉一差以濟衣食需費無幾而保全實　斯皆銷患無形之術也抑臣又聞曾國藩嘗籌處置哥老會匪專主内嚴外寛之說但問其有罪無罪不問其是會非會禁供攀以孤匪黨免株累以定人心告讦之脅從概不批准以絶仇怨誣陷之風訪獲之頭目必置重典以杜煽誘猖獗之漸俾善類不致自危惡黨不能惑衆洵可謂拔本塞源之論矣然此係地方有司之事要在爲大吏者督同司道府縣從容撫綏恩威並濟月計不足歳計有餘殆非急切所能爲力也嗚呼侍郎此奏洵可謂言之切當矣故今者時局多故召募防軍李健齋爵帥蘇子熙宫保雖奉上諭募集新軍而皆不向湘沅間招募勇士蓋有見於此也惟以國家撙節庫欵裁汰舊勇過多若輩流落無歸難保不生事故其本係會中人則必結黨爲害其本非會中人至此亦必入會胡爲而地方不特　盜賊之繁多且將憂教案之層出吾願各省自大吏以下各官皆體從容撫綏恩威並濟之語而加之意焉斯會匪之患得以漸弭乎 
[本館接奉電音]  
　　昨日午刻京師飛電傳來上諭六道敬謹譯登○十月十六日奉上諭現在天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢糧以示體恤欽此同日奉 
上諭現因天氣漸寒所有食餉之閑散宗室覺羅入等生計維艱殊深軫念著加恩賞給一月錢糧其宗室覺羅孤寡除有恩賞錢糧外著加恩賞給半月錢糧以示體恤欽此同日奉上諭盛京户部侍郎著清銳調補漙　著調補盛京刑部侍　欽此同日奉上諭刑部左侍郎著崇勳補授欽此同日奉上諭倉塲衙門順天府奏請撥王恕園等處粥廠振米一摺所有通州王恕園等處粥廠並煖廠加恩著賞給米一千八百石另片奏添設通州清眞寺回民粥廠請撥振米等語加恩著賞給該廠粟米二百石以惠窮民餘依議該衙門知道欽此同日奉上諭鹿傅霖奏耆紳重遇鹿鳴懇恩與宴一摺頭品封典布政使銜曾任湖北鹽法武昌道浙江記名簡放道盛康早登鄉薦薦陟監司現在年逾八秩鄉舉重逢洵屬藝林盛事盛康著加恩賞給侍郎銜准其重赴鹿鳴筵宴以惠耆紳欽此 
[撥解槍彈]  
　　寗波訪事人來函云外侮紛來海氛不靖鎭海爲浙省門户防堵宜嚴本月十五日經督辦防務李爵帥將軍裝局所儲新式洋槍及子藥等物均解往鎭海各防營收用以備不虞 
[鐵路將成]  
　　江西訪事人云萍安鐵路本擬於中秋節後開車嗣因夏間旱乾水淺由湘運萍之木料均阻滯不前迨至中秋水漲而疫癘流行工匠多染時症以致路不能速成兹屆深秋西風送冷疫症盡退照舊興工業已將鐵路填砌枕木火車機器等項亦已先後運到次第安放不日當可開車矣其湘萍鐵路已由薛太守馳抵萍鄉會同顧明府籌商一切一俟萍安鐵路告成卽當接辦湘萍鐵路也 
[澄叙官方]  
　　蘇州訪事人云撫憲鹿大中丞以各省候補人員間有父子叔姪兄弟同在一省聽鼓者未免頭違國家功令蘇省宦途擁擠此弊恐亦不免爰委某大員詳細查察一面示諭大小各員如有例應廻道者准卽陳明 
 
 

Page 2

 
 
聽候改省委用尙改蒙混隠匿一經察出概予叅革是亦澄叙官方之道也 
[監司新政]  
　　杭州訪事人云升署按察使陳養源廉訪因正任臬憲李健齋爵帥帶印赴防接任尙需時日署中公事仍由府憲代辦而林太守則必禀承廉訪之命然後施行廉訪於本月某日特諭保甲提調單開土棍四名令其嚴拿到案從重懲辦以敬其餘先聲奪人庶流氓輩知所歛迹乎 
[美使過蕪]  
　　蕪湖訪事友人云美國所派查察中國商務大臣康格君於上月二十三日由金陵溯江上駛道經蕪湖赴漢臬游歴此事已紀前日報章兹康君於本月初六日由漢起節行抵鳩江蕪湖道吳季卿觀察聞之特派洋務委員並水陸防營竭誠迎迓英領事稅務司及旅蕪美國教士均詣舟次晉謁康君旋卽登岸乘緑昵大轎前導有西兵二十名戎裝佩劍沿途護衛赴道轅拜會吳觀察觀察優禮相迎欵以西式茶點前預請弋磯山美國教士赫君懷仁爲緒譯暢　良久盡歡而散未幾觀察赴兵輪船答拜康君亦優禮接之辭别後卽命展輪下駛 
[鄉民械鬥]  
　　蕪湖訪事友人云太平府屬之繁昌縣與寍國府所屬之南陵縣壤地相錯崇山峻嶺起伏蜿蜒每當秋深木落必有湖北客民什百成羣前來砍刈士民厭之往往操杖驅逐無奈衆寡不敵飲恨呑聲已非朝夕本月初旬繁邑潘村有客民數十輩恃衆横行南邑鄉民不甘退避亦號召同類出與械鬥聲勢洶洶如臨大敵一時血飛肉薄兩面各有死傷繁邑宰熊明府聞信飛輿前往彈壓嗣見若辈不服遂星夜會同城守營　　皖南鎭黄鎭軍調撥練軍大隊假道西河鎭兼程前進尙未知如何辦理也 
[石塘告成]  
　　杭州訪事友人云本年八月間越地水災曹娥江堤塘潰决居民之被水所淹者不可勝計嗣由越郡紳士禀請改築石塘以捍水患經撫憲批准撥欵興工并委候補縣忠若虚大令滿赴塘監督刻已竣工報知紹興府熊再青太守親臨勘騐旋於本月初九日大令命駕赴杭禀請大憲再行委員往勘 
[蘇省官塲紀事]  
　　姑蘇訪事友人云署理江蘇臬司朱竹石廉訪因公赴滬禀見欽差查辦事件大臣剛子良中堂事畢卽於本月十二日乘官舫回省屬下各官咸往迎迓亷訪登岸後卽詣撫轅禀見鹿芝圃中丞茗談良久始辭别回署○前任織造海尙衣豐於本月初九日交缷後擇吉十二日啓節撫憲鹿芝圃中丞率同文武各官詣胥門外馬頭恭送行旌尙衣乘大號南灣子船用小輪船拖帶繞道上海然後乘輪船北上○溧陽縣典史前經上憲以分缺先補用典史吳少尉延禧請補兹已奉部覆准藩憲陸春江方伯卽於本月十五日懸牌飭赴新任○吳縣縣丞趙二尹光瑜於本月某日因　出缺陸方伯亦於是日牌示以候補縣丞張二尹樟酌補○寳山縣主簿白少尹埏署任期滿陸方伯於本月十四日委試用縣丞范二尹景賢署理○署金山司巡檢莊少尹朝琛病故遺缺委儘先補用巡檢汪少尹聿桐署理 
[揚郡官塲紀事]  
　　揚州訪事友人來函云江蘇提督學院瞿子玖大宗師試竣淮安按臨揚郡先期牌示定於十月初十日取齊應試生童甘泉縣周邑尊遂於初八日駕一葉扁舟前往恭迓○署淮揚海兵備道丁蘭生觀察葆元於本月初八日晚由公路浦雇乘官舫駛抵維揚隨命駕登岸逕回缺口大街公館聞小住一二日須卽鼓棹至金陵省垣謁見督憲劉峴莊制軍面陳一切 
[皖省官塲紀事]  
　　安慶訪事友人云安徽鳳陽府知府馮太守煦現因俸滿禀請給咨引見所遺員缺經藩憲湯小秋方伯札委華陽釐局候補知府許太守鼎霖署理○池州銅陵縣劉大令佐震因案撤任遺缺委候補知縣魏明府馴前往署理○新選潛山縣教諭宗廣文德大奉藩憲湯方伯飭赴新任 
[浙省官塲紀事]  
　　杭州訪事友云防軍局會辦時蓬仙觀察奉撫憲委署杭嘉湖道其遺差委缷署寗紹台道李友梅觀察接辦○江蘇候補道　觀察學祖前因查勘鐵路來浙現已事竣由撫憲給咨仍回原省候補本月初七日詣各當道處禀辭○浙江學政文叔平大宗師按試越郡事竣後回杭州節署小憇數天現已行文湖州定於本月十九日取齊各屬生童聽候按試○候補縣李時泉大令承淵日前奉到督辦防務李爵帥札委赴上海偵探要事於本月初十日禀辭首途○初十日藩憲牌示云壽昌縣訓導缺委坐選鎭海縣教諭謝光樞署理開化縣訓導委優貢候選敎職韓拜旒署理○原任龍游縣張楚曰大令交缷後在衢候算交代嗣因二豎爲災遂捐館舍現由公子輩扶柩至杭暫爲權厝俟交代清楚後然後扶柩　里○武林旱門稽查差事現奉臬司札委候補巡檢章君文溢接充 
[荆州瑣誌]  
　　沙巿訪事友人云前者杜康會中人恃强逞忿將某輪船所載川鹽藥材傾棄河内巡檢李和齋少尹聞之前往彈壓斷令會中人認賠貨價免起風波事爲荆州府舒暢亭太守所聞以少尹並未申詳嚴札詰問略謂前次杜康會期曾釀巨案事雖平復須詳禀候核何得如此怠玩等因諸同寅恐被太守揭參一再代爲緩頰始從寛記大過一次○荆州府城西門外有太暉觀焉每屆秋穀登塲之後鄉民肩摩毂擊羣詣　中進杳本年禾稼頗慶有秋是以操豚蹄往　者尤衆每村必約定以五六十人爲一起分載小舟連檣開駛某日行過沙巿時某起中忽失去婦女三口偵騎四出杳無蹤跡宋知日後　合浦　還否○圃尸艾毓貴前經地方官拘獲收禁嗣又拿獲羽黨劉樹貞及甲乙丙丁等八人解由荆州府舒太守升堂嚴訊若輩狡不供認事爲撫憲十次棠中丞所聞嚴札至府飭卽盡法嚴懲以儆刁惡○前者江陵縣李清溪大令偶患瘧痢醫治無效遽賦仙游時縣試尙未告竣府尊舒太守間報卽委帮審委員候補同知錢司馬鉅暫攝篆務兼代考試○日前大生同川鹽號由川中購得木棉二三百包青黛絲若干件雇舟裝運駛至宜昌府屬附近突觸暗礁船遂分爲兩截所載各貨悉付東流船主及水手等人刻尙存亡莫卜也○沙巿大升全錢店接到湖南某號商來信知岳州府城内某貨棧不戒於火有寄存彼處之棉花二百餘包同付一炬不禁大呼負負不置 
[鶴樓玉笛]  
　　武昌訪事人云青山鎭濵臨大江素稱澤國自張香濤制軍籌撥鉅欵修建江堤後龍隰鱗塍不虞水淹秋收豐稔大有欣歌惟堤内田畝無主者甚多一旦變瘠壤爲膏腴小民惟利是趨不免互相爭奪制軍以是處爲粤漢鐵路發朝之所需用官地甚夥爰將無主之地劃出歸公以清界　委員設立清丈局會同江夏縣陳介菴大令逐一勘文以清田賦而息爭端是亦體國經野之宏謨也○鄂中五方雜處良莠不齊近以時屆防冬宵小乘機　發城廂内外竊案頗多張香濤制軍以捕務廢弛宜加整頓因諭飭江夏縣陳介菴大令招募勇丁五十名專司緝捕所需餉項仿照護軍營章程月給餉銀四兩二錢由善後局籌撥大令奉命之下卽出示開招選補如額倘從此認眞查緝各巡勇能免尸位之譏則狗盜鼠偷均可絶跡閭閻當高枕無憂矣 
[滕王寒蝶]  
　　江西訪事人云原任浙江臬司丁潛生廉訪因病出缺近由公子辈扶柩回南昌珂里設靈於省城黄家巷九月二十七日撫憲松鶴齡中丞藩憲張筱船方伯臬憲周瀚如廉訪糧憲李少歴觀察鹽憲春會東觀察曁府縣文武各官皆謂靈前致祭○貴溪教案迭誌前報兹聞洋教士早經遠離紳民多懷疑懼力辦保甲團練以爲禦侮計署貴溪知縣張叔儼明府恐釀禍端飭令撤局並出示剴切誥誡大致謂泰西諸教本爲勸善卽民教偶有齟齬可由縣府持平辦理卽或縣中偶偏尙有府中伸雪又或　甫庇教亦可據理評論蠻横舉動惹禍非輕大憲深惡此等卽欲用兵懲創本縣查知此次教案皆由悮會生疑而起土民愚蠢甚屬可憐力求擔承從寛清理凡都鄙里長族房耆儒父老立卽來城告訴依訓調停俾可保全民教而相安於無事云不知各鄉民能不遠明府之諄諄勸諭否 
 
 

Page 3

 
 
[五茸衰草]  
　　松江訪事友人云華亭南鄉張堰左近汝河五圖民人俞孫氏倩鄰人邱德順看守門户被鄰境金山縣屬歹人某某等乘夜砍傷刼去洋銀三十元七角報經華　縣王緯辰大令前往騐視疑有别情傳訊地甲鄰右人等果因捉姦圖財而起遂飭吏備文移請金山縣武大令派差協緝兇犯旣而邱因傷斃命由家屬禀報到縣大令立帶刑仵人等駕舟往騐○東門外得勝港中渡橋左近有張亮祖者遊蕩性成不務正業致入狗偷鼠竊之流上月下旬某日在附近周姓後門外徘徊瞻望周見之拘獲痛毆然後送父其兄明祖管束明祖惡其玷辱　　犬肆鞭責不料數日後竟因傷　　命經人投報華亭縣署縣主士緯辰大令臨塲相騐仵作唱報胸脇有又剌傷尙不致命額際有刀傷一處係死後所劃不知何意大令離座親視一周隨帶同周張兩人回署研訊○松郡捕務廢弛竊賊蠭起現届冬令城廂内外失竊之案時有所聞本月初五日東門内校士館東首褚姓家中人見屋後河　泊一小舟初不介意不料是晚竟有賊蠭門而入竊去報時鐘一架錫燭臺一對錫香爐一具時有布販寄宿於此亦遭波及次晨起視則前舟已杳然矣○時屆冬令宵小繁興保甲巡防尤須嚴密郡城自十月初一日起循照向章分叚設局每夜由局員督勇梭巡角聲嗚嗚遠近相續當出巡時局勇必鳴槍爲號每至巿廛櫛比處田人不意砰　一聲居民均從睡夢中驚起若輩往往作鸕鷀笑揚長而去易地又然一若惟恐賊之不知趨避故先示以暗號也者誠不知其是何居心也○本月某日東門外某京貨店主某甲夜深未睡忽間悉率聲心知有異潛出偵尋見屋後一賊穴壁圖竊向前扭住撑拒移時仍被兎脫旋見墻隅倚兩竹竿中纏布條卽所謂輭梯也大門上又有刀斧痕翌晨留心查緝遇賊於附近巷口因卽拘獲解入華亭縣署縣主王大令命駕往勘回署後卽提賊研訊笞　之下押入化莠所候再覆訊懲辦 
[示禁停斛]  
　　欽命江南分巡蘇松太兵備道余爲出示曉諭事照得上海爲木棉之地民間食米全賴内地產米各處運來接濟乃自開辦米捐以來停泊浦江各米船相率抗持故意停斛遂至米行無米可賣米鋪藉口抬價殊爲貧民之害此次復辦米捐係奉督撫憲札飭專爲抵還洋債巨欵本屬萬不得已之舉松滬總局兩次出示剴切詳明且順天直隸等省招商領照來上海購運米糧現奉電旨一律飭令照完釐稅無任偷漏影射致滋弊端欽此該米商自應遵照捐輸不得稍有抗延致干重戾况此項捐資各米船於售米時旣加算在内仍屬輸之食户於船户無損毫釐何苦自居藐抗從使米　奸商肆其居奇伎倆坐漁厚利殊不值得合亟出示曉諭各米船户人等知悉爾等須知把持行巿以及挾制抗　均屬大干功令自示之後務各卽日捐輸照常開斛公平交易以濟民食倘慮一經輸捐日後來滬米船不免被沿途巡役苛索擾累儘可另行瀝禀松滬捐局自能妥定善章俾爾等免需索留難之苦毋得懷疑觀望如敢故違則是有心要挾定行扣留發售酌給官價以示懲儆各米鋪亦卽平價出賣不得任意高抬致于重究本道令出惟行其各凛遵毋貽後悔切切特示 
[點騐護勇]  
　　蘇松太兵備道江海闗監督余晉珊觀察定於十七日查點護勇已紀報端昨口上午十點鐘觀察升坐大堂傳齊本轅及九畝地滬軍營撫標滬軍營工程局巡　營各勇丁至案前按名點騐點畢諭令勤慎當差毋稍疏忽各勇唯唯而退 
[議築馬路]  
　　垃圾橋迤北一帶自移設英美租界會審公廨後各地主大興土木氣象　新惟街道尙未興築每遇陰雨泥塗滑澾頗有行不得也哥哥之歎讞員翁笠漁直刺曾與英國領事商議擬請工部局董築造此路聞局董之意欲令鐵路公司略貼經費然後擇吉興工也 
[禀辦法]  
　　英美租界公廨接上海縣署及他處移文恊提案証前經值年領袖大西洋總領事與各國領事官議定日後遇有移提之案須在公廨研訊方允簽字當卽照會公廨近聞讞員翁笠漁直剌以移提之案彼此皆有今旣多窒碍倘本公廨欲往他埠移提彼必有所藉口硃于公事不便據情中詳江海闗道憲余晉珊觀察請照會正副法律官妥籌良法或與各領事官會商以便疎通辦理不知觀察若何措置也 
[接徵下忙]  
　　本屆上海縣屬應徵下忙錢糧經前任縣主王欣甫大令交缷篆務之前已先傳諭鄉民踴躍輸將所收業已過半及新任　雲峯大令接篆以公務紛繁暫令停止近已擇定十八日開櫃續徵矣 
[委查賄庇]  
　　南巿祥記碼頭廣聚興江南義振票店樓上聚賭經馬路工程局委員司徒貽芬司馬拘獲各賭徒訊取口供詳請蘇松太道余晉珊觀察核示觀察卽札委朱森庭明府前往查明是案未發之先究係誰人包庇受賄據實禀覆以便澈底根究 
[嚴拿闗蠧]  
　　前者新闗稅務司查悉扦字手沈廷斌等八人有舞弊情事函送道署轉發上海縣訊辦前任縣主王欣甫大令提訊沈等均不供認因於交缷前數日一律當堂釋放稅務司心滋不悅復函請道憲余晉珊觀察提究飭拿未獲前日忽有趙子南者具禀道署代沈等鳴寃余觀察閱悉深爲詫異且沈等迄今未獲一名因札飭藍大令赶緊拘拿一面將趙發上海縣併究藍大令立派幹役薛貴務將沈等按名拘案以憑訊懲 
[不准收捐]  
　　滬北裏虹日胡家木橋左近向駐巡船一艘岸上設立釐捐局稽查往來各貨抽收釐金閱時已久近日彼處已歸公共租界故經工部局　飭令遷去而局中司事巡下以未奉上憲札文未便擅遷彼處捕頭聞知因派印捕一名前往查察不得再向各船收捐大約此事想須禀請上憲核奪也 
[不許堆積]  
　　前日南巿包探黄量海查知滬北松太硝磺局中人將磺一千二百包運至萃豐碼頭二號洋房内堆積當卽禀知工程局委員司徒貽芬司馬司馬卽飭查明是否私販黄探奉諭往查據硝礦局中人稱此貨倩某輪船由日本裝來黄探遂回局將情禀知司馬以硝磺易於引火不宜在繁密處窩頓飭令赶緊搬遷 
[解犯過站]  
　　南匯縣民人王雲亭前因踢傷王仲卿越日身死經縣主汪蘅舫大令飭差拘獲訊實後解經省憲提勘擬定絞罪發回收禁昨日押解至滬投文上海縣署禀請寄監縣主藍雲峯大令飭卽騐明暫收犴獄一面飭經承赶辦過站公文然後解赴原縣歸案辦理 
[地甲神通]  
　　本邑十六鋪地甲裘鎭前因見惡於前任縣主玉欣甫大令懸示斥革通國皆知迨王大令交缷時裘甲神通廣大令央南巿各紳董聮名具保仍予復充王大令不忍　拂當卽給諭准予復充前報謂係夤緣新任縣主藍雲峯大令因得接充蓋新舊交缷之際外人無由知其底藴也 
[有目共賞]  
　　粤人内夫德里携泰西畫圖陳設美租界百老匯路中西士女觀者如雲皆歎爲得未曾有近以將次移往他處特易各種新畫波譎雲詭精妙絶倫而小鏡中所設各圖尤能繪水繪聲繪影洵絶技也世有宗少文臥游癖者尙其及時欣賞無負奇觀也可 
[美租界捕房紀事]  
　　昨日駁船户許阿二將垃圾傾棄蘇州河中適爲水巡捕所見因卽拘入捕房頭令押候解送公堂禀請讞員翁笠漁直剌核辦○昨晨偷兒許阿奎闖入唐家弄某姓家竊取衣服適爲顧包探查獲拘入捕房捕頭令押候解送公堂禀請訊辦○昨日甬人李阿毛掩入北河南路某姓家竊取物件旋爲巡捕所見拘入捕房捕頭令押候轉解公堂禀請訊究 
[善氣彌綸]  
　　日昨本館恊振所承延康莊交來培福齋主人求妹病速愈助銀五百兩囑解災重之區又隠名氏助票銀六十兩又愛蓮堂助洋銀三十元又葉茂藻先生交來雙福堂助洋銀三十元當此災荒迭告本館協振所方苦點金乏術仰屋興嗟乃承諸大善士鉅欵頻頒鴻施渥沛生死肉骨豈僅豆區釜鍾之惠已哉書曰皇天無親惟德是輔請以二語爲諸大善士韾香　之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禁賭文言]  
　　欽加同知銜署理江西德化縣正堂加十級紀錄十次應爲嚴禁賭博事照得賭博爲盜賊之淵藪人命之根源故律例　嚴不容輕犯乃有無業惰民罔知法紀往往以賭博爲生涯以抽頭爲活計引誘良家子弟墮彼術中坐無倫次厮役儼若友朋分失尊卑奴　　同兄弟赢則乘興而往晝夜不分輸必拚命再來饑寒不計精神疲耗百事廢弛及至蕩產傾家勢必狗偷　竊旣傷風俗實害閭閻本縣蒞任　來訪聞縣屬此風最盛除嚴密查拿究辦外合亟示禁爲此示仰闔邑軍民人等知悉爾等須知農工商買皆可謀生聚賭抽頭大干例禁嗣後　須各安正業痛改前非勉爲良善勿人迷途倘敢怙惡不悛仍蹈前轍一經訪聞或被首告定卽拘案從重究辦保甲地鄰知情　隠一併嚴懲　稍寛貸其各凛遵毋違特示 
[飭另雇舟]  
　　南潯航船户莊俊才私用同利衣莊寄滬洋銀一百元爲莊主盛世珍扭控法租界公廨經讞員朱森庭　府訊供以莊船　尙載各家客貨未便覊留昨日飭包探帶至南巿將所載各物檢點清楚交各行領回另雇他舟裝載莊船交埠頭看管 
[研訊實情]  
　　本邑南巿新馬路祥記馬頭廣聚興江南義振票店串同包探韋三德招令各賭棍在樓上聚賭兩月之久經馬路工程局委員司徒貽芬司馬親往查獲賭徒二十餘名解局一再研訊各人並無聚賭確供惟黄謨供認在内應酬遂命責押候示昨日司馬傳易葆珍吳厚生兩人至案謂爾等均居廣聚興左近知該處房屋係誰家之產廣聚興店主究係何人聚賭之事爾等知之否易供小的原籍福山縣人本年五月間始至上海在祥記馬頭開設聚源廣東茶食店與廣聚興貼鄰房屋係滬北兆豐洋行之產不知廣聚興店主何人求鑒吳供本邑人在祥記馬頭開設猪行已歴多年所居房屋係楊泰記之產廣聚興票店係兆豐洋行之產從前有本邑人在彼開設票店至上月間始由廣東人接開店主不知何姓聚賭之事亦不深悉惟於每日上午聞有人在内喧閙至下午則絶無聲息其餘概不知情小的之屋雖與毗連而門窗並不相通是以不得而知小的安分營生求恩明察司馬謂本委傳爾等至案不過訊問情由倘有隠瞞一經察知定干咎戾吳供不敢徇隠司馬乃命交人保釋候查明實情再核 
[英美租界晚堂瑣案]  
　　粤婦梁羅氏扭控唐瓞生藏匿童養媳前晚讞員翁笠漁直刺倩襄讞委員張柄樞司馬提訊梁羅氏投案供稱丈夫梁厚輝向在天津貿易光緒二十二年四月二十一日出洋銀五十元娶得陳少廷之婢女鍾春梅爲童養媳至五月二十二日同鄉人唐瓞生因事回藉託將春梅帶回廣東未幾丈夫物故小婦人孤寡無依故於前年二月由津旋里尋覓春梅兹復來申訪唐前日幸得途遇盤詰之下言語支吾顯見有意藏匿求恩究追唐供小的前在天津長發棧富接各之役並無梁氏託帶春梅之事求鑒司馬以供詞各執著梁氏明白補詞唐押候覆訊核辦○蘇州商務局控王鶴樵不交子花前經公堂訊供判令押追迄今多日延不清理前晚直刺倩張司馬提訊王一味求恩司馬惡其挺押不理著候備文移送上海縣署核辦 
[英美租界公廨紀事]  
　　俞吕氏控姜阿雪誘拐女兒押入娼尞請提究辦讞員翁笠漁直剌准詞飭差將姜提案押候訊核○昨日開老虎灶茶肆之夏雲閣投廨控兆豐洋行經租人夏倍仁收取房租曾不數日怱逼令遷移請提夏追還租銀直刺准詞飭差妥爲理明○前者宋予軒控吳錦綉欠銀五百四十兩經前讞員訊供王還過銀四百兩宋心尙不甘因又具禀至廨請補追銀一百兩直剌飭差傳吳將銀如數繳案違千提究 
[法租界捕房紀事]  
　　前晚逢源里二十八號門牌某姓家被賊撬門而入竊去衣服銅錫器物若干件翌日投報捕房請爲查緝捕頭允之○興聖街蔣春泰銅錫店主蔣阿揚虧欠會洋三百餘元爲方建堂具控公廨經朱森庭明府訊供判交的實保人限十日内先付洋銀一百元其餘向原告熟商分期歸還昨永興里某報闗行持保單投捕房請將蔣阿揚保出捕頭准之 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年十月初九日京報全錄]  
　　宫門抄○秦臬端奏爲暫護撫篆並謝恩摺○督糧道允奏爲接署藩篆日期摺○蜀督奎奏爲揀員　補通判摺○護秦撫端　奏爲據情代陳摺○又奏爲署理藩司丁憂請旨簡放摺○十月初九日推班○趙舒翹立山吳廷芬聶土城謝賞朝馬恩○英同中　授侍講恩○召見軍機皇太后明日辰初二刻至壽皇殿行禮畢還宫至建福宫聖容前行禮畢還寍壽宫少座辰正二刻升皇極殿受賀畢出皇極門錫慶門走協和門熙和門出西華門進西苑門還海皇上明日用膳召見後還宫座辰正二刻至皇極殿行禮畢還海已初二刻入座聽戲○護理陜西巡撫按察使奴才端方跪奏爲奴才暫護撫篆恭摺叩謝天恩仰祈聖鑒事竊八月二十九日護撫臣李有棻聞訃丁憂當經奴才電請總理各國事務衙門代奏並將巡撫闗防　謹封存九月初一日欽奉電寄諭旨陜西巡撫著端方暫行護理欽此於初二日准西安府知府童兆蓉撫標中軍叅將祝鑑廷將闗防王命旗牌文卷等件齎送前來奴才恭設香案望闕叩頭謝恩祗領受事訖伏念奴才滿洲世僕曹部司員當臬事之時陳復藩條之忝攝　埃未報悚恐方深兹迺渥荷殊恩暫權疆寄竊維陜省爲九州上腴之壤撫軍乃千里連率之司昔年之祲燹交臻則務本訓農必圖豐於旣匮近日之操防重要則明恥教戰宜備患於不虞謹利權則劑其盈虚接僚屬則區其循酷胥闗緊要曷可因循奴才自愧庸愚每虞隕越念時艱之孔亟冀紓吾君嘗膽之憂懼臣力之弗勝益厪斯職仔肩之重惟有遇事會商督臣虚衷辦理以期仰答高厚鴻慈於萬一除接護撫篆日期恭疏題報外所有奴才感激下忱謹恭摺叩謝天恩伏乞皇太后皇上聖鑒謹奏奉硃批知道了欽此○○頭品頂戴署理陜西布政使督糧道奴才升允跪奏爲恭報奴才接署藩篆日期叩謝天恩仰祈聖鑒事竊准護撫臣端方行知現奉諭旨護理陜西巡撫所有藩篆卽以奴才接署九月初二日准護撫臣端方將藩司印信文卷委員移送前來當卽恭設香案望闕叩頭謝恩祗領任事訖伏念奴才叨榮光廕觀政銓曹迨聘使之遄歸遂監司之洊歴遷除逾格感奮無涯顧兹駑鈍之材深懼鵜榮之請乃復謬膺重寄權攝大藩雖陳力願効微忱而撫衷實慚非分竊以陜省踞西陲之險藩司裕中帑之源察史安民擘畫先除其積習豐財和衆肫誠宜陜於平時凡有設施胥闗重大奴才愚昧深懼弗勝惟有殫竭血誠勉循職事隨時禀商督臣護撫臣實力整頓以仰副高厚鴻慈於萬一所有奴才感激下忱並接署藩篆日期謹繕摺具陳叩謝天恩伏乞皇太后皇上聖鑒謹奏奉硃批知道了欽此○○頭品頂戴四川總督奴才奎俊跪奏爲揀員升補要缺通判以資治理恭摺仰祈聖鑒事竊查嘉定府屬峨邉廳通判楊鴻藻於光緒二十四年正月二十一日病故應以病故本日作爲開缺日期前經具題開缺聲明係要缺例應在外揀員請補前以試用通判董紹勳題署光緒二十五年六月初七日准吏部咨題調要缺定例不准以試用人員請署所請以試用通判董紹勳題署峨邉廳通判之處應毋庸議其峨邉廳通判員缺應令該督另行揀選光緒二十五年五月初十日奉旨依議欽此坐五月十五日行文等因自應照例揀員更補查例載各省道府同知直隸州通判知州如係奉旨命往及督撫題明留於該省候補者無論應題應調應選缺出令該督撫酌量才具　其人地相宜者悉准先儘補用又保送記名直隸州知州同知通判准其呈請分發歸候補班補用遇題調要缺以候補人員請補時先儘記名分發人員酌量補用如果　係人宜不宜始准以各項候補人員請補又各省知縣以上官員如遇應題應調缺出俱准准升調兼行又州縣以上應升缺出應令該督撫將卓異引見回任候升人員先儘升用不於摺内聲叙人地不宜又各項開缺令各省於每月截缺一次自初一日起至三十日止俱作爲本月之缺如有缺項相同者簽掣缺之先後係應歸酌量者仍由該省酌量補用各等因查光緒二十四年正月分僅出峨邉廳通判一缺毋庸擊簽查該廳壤接蠻疆漢夷雜起撫綏巡防均闗緊要非精明幹練之員不足以資治理復於通省現任通判内逐加遴選非現居緊要卽人地未宜實無堪調之員其曾任京職記名分發及各項勞績候補班均無人惟查有彭縣知縣楊鼎昌現年五十六歳係陜西長安縣人原籍江蘇陽湖縣由優員生中式同治十二年癸酉科本省鄉試舉人甲戌科會試中式進士改翰林院庶吉士光緒二年散館以知縣用選授山西靈石縣遵例捐同知銜領憑到省三年四月初六日到任四年丁艱開缺回籍因在任辦賑出力保准俟服滿選缺後以直隸州知州升用六年起復赴部投供十一年選授四川犍爲縣知縣十二年八月二十二日到任十八年大計保薦卓異又以歴俸十年期滿於二十年併案請咨赴　經吏部帶領引見奉旨准其卓異加一級仍註册回任候升欽此領照起程二十一年閏五月初八日回省調補彭縣知縣二十二年八月二十七日到任查該員楊鼎昌老成練逹任事實心歴任地方均無貽悮且在川年久熟悉夷情以之升補峨邊廳要缺通判實堪勝任該員正署各任内並無降革留任展叅及承緝盜劫已起四叅案件亦無經徵錢糧不及七分其餘因公處分例免核計該員係曾經卓異保薦引見回任候升人員例得先儘升補據藩臬兩司會詳請奏前來合無仰懇天恩俯念員缺緊要勅部核覆准以彭縣知縣楊鼎昌升補峨邉廳要缺通判於地方實有裨益如蒙俞允仍應遵例送部引見所遺彭縣知縣缺係題調要缺俟接准部覆後另行揀員請補是否有當理合會同成都將軍臣裕祥合詞恭摺具陳伏乞皇太后皇上聖鑒訓示再此案應以光緒二十五年五月十五日行文之日起按照限减　計算扣至六月二十五日起限按照便補定限應扣至九月初六日限滿該司等於七月二十四日詳請更補係在限内合併聲明謹奏奉硃批吏部議奏欽此○○護理陜西巡撫按察使奴才端方跪奏爲代奏謝恩仰祈聖　事竊查接管卷内准督糧道升允禀稱八月二十四日欽奉上諭陜西督糧道升允於道缺内節省浮費每年提銀四萬兩作爲旗兵屯墾專欵及開闢荒地經費實屬深明大義公爾忘私著賞加頭品頂戴等因欽此欽遵恭錄行知在案職道聞命自天抱慚無地當卽恭設香案望闕叩頭伏念職道半生覊宦一介寒儒猥以輇才遽邀特簡宜竭涓埃之報少酬高厚之恩且利本自公家挈而歸之司庫非有片長之足錄輒縻一品之頭銜撫臆循　罔知所措惟有勉驅駑鈍益懍操持學術雖疏永矢不欺之素志時艱孔亟深維强本之鞠謀所有職道感激下忱理合懇請代奏等語護撫臣李有棻未卽具奏缷事謹據情代奏伏乞皇太后皇上聖鑒謹奏奉硃批知道了欽此○○護理陜西巡撫按察使奴才端方跪奏爲藩司丁憂出缺請旨簡放恭摺仰祈聖鑒事竊八月二十日撫臣魏光壽將巡撫闗防移交布政使李有棻護理奴才亦於是日接署藩司篆務當經奏明在案旋准護撫臣李有棻移稱有棻於八月二十九日接到家信知生母黄氏於本年七月二十二日在籍病故有棻係屬親子例應丁憂移請具奏前來查護撫臣李有棻本任藩司員缺緊要現經丁憂開缺所有陜西布政使員缺懇恩迅賜簡放以重職守謹恭摺具陳伏乞皇太后皇上聖鑒謹奏奉硃批另有旨欽此 
 
 

Page 14

 
 
[光緒二十五年十月初十日京報全錄]  
　　宫門抄○御史余奏爲知府營私圖利縱盜擾民請旨飭下查辦摺○奉天查辦事件大臣李奏爲查明知府被叅各欵據實覆陳摺○文奏知縣廉能請旨嘉奬片○又奏叅劾府州各官請旨分别降革片○粤督譚奏知府請假修墓請旨簡放片○閩督許奏爲調署道員片○十月初十日推班○浙江提督馬玉崑到京請安○召見軍機馬玉崑○○山東道監察御史臣余誠格跪奏爲知府營私圖利縱盜擾民請旨飭下奉天查辦大臣一併密查懲治以儆貪婪而靖地方恭摺仰祈○○聖鑒事竊臣維奉天爲根本重地知府係親民長官自西伯里亞興造鐵路以來强隣注意東方智愚皆曉當此時慎選賢守加意拊循固結民隠尙虞不及廼臣風間昌圖府知府陳震素無鄉望祗善夤緣初中舉人卽招物議奉天投効不滿三年卽以幕府而列剡章以試用而補要缺巧官　得衆論紛紜府屬通江口爲南北要衝商務大宗專恃糧石該守到任卽禁糧行買期賣期嗣經劉起田與門丁陳純堂曹芝圃書役單子賓土煥章等行賄說合前後公議會廣增逹泰和廣共得賄銀八千餘兩遂弛禁仍聽買期賣期若期行無病商民則何用禁止若果有害商民則何能弛禁忽開忽禁顯係藉此爲要索之媒劉起田以廣增隆商人出入府署廣增隆巨盛典當皆有該守存放生息銀兩則不知遠嫌貪婪無壓卽此可知東省馬賊横行動輙鄉人勒贖府屬人和泰張某及天益長店主前後被賊首綽號東來二結半大結半滿堂紅海紅東勝等綁去不敢呈報該守亦不拿賊嗣經事主託曹海泉王乃慶及捕役劉柏榮王乃英等出銀贖回該守身任地方捕兵爲在官人役何至匪黨出没覺察毫無甚至捕兵不能拿賊而能贖人其爲捕務廢弛縱盜無能又可概見相應請旨飭下奉天查辦大臣一併密查懲辦以爲營私縱盜不惜民隠者戒臣爲整飭官方起見是否有當謹恭摺具陳伏乞皇太后皇上聖鑒訓示謹奏奉旨欽此○○奉天查辦事件降補四川總督臣李秉衡跪奏爲查明知府被參各欵據實覆陳請立子罷黜以儆貪虐恭摺仰祈聖鑒事竊臣九月十二日承准軍機大臣字寄光緒二十五年九月初六日奉上諭有人奏知府營私罔利縱盜擾民請飭查辦一摺據稱奉天昌圖府各屬通江口爲南北要衝商務大宗專恃糧石知府陳震到任後卽禁糧行買期賣期嗣經商人劉起田與門丁等行賄說合遂卽弛禁劉起田以商人出入府署其典當内皆有該府存放息銀兩奉省馬賊横行動輒擄人勒贖該府身任地方毫無覺察捕務實屬廢弛等情著李秉衡按照所叅各節確切查明據實叅奏毋稍徇隠原摺著鈔給閱看將此諭令知之欽此遵旨寄信前來當經隨員王廷相改裝衣服前往昌圖府折由通江口地方按原叅逐欵查訪均已得實與臣在省訪聞相符查原叅營私罔利各節自以通江口糧行開買期賣期之禁得賄銀八千兩最爲要節自以商人劉起田出入府署爲通賄之路又以廣增隆等鋪存放生息爲貪婪無厭之徵現經王廷相於通江口糧行公議會值日廣增逹廣曾通廣勝泰廣益信各鋪查得該員於本年三月間前署將軍文興奏定期巿開禁之時向該行索得賄銀二千五百兩爲該行衆號公共所出有公議會帳目可憑至該員行賄之路甚多門丁陳姓尙無聲氣曹姓已不在署劉起田出入府署爲衆目所曯無可　飾户書單子賓亦有物議王煥章查無其人至存銀生息一節查該府署歴任皆與廣增隆交易銀兩各屬交欵領欵概由該號經理尙無他弊該員之與廣增隆交涉以此巨盛典當亦有交涉欵項惟該員所存之欵不輕動用需銀則向各號另行挪借外議謂其存放生息不爲無因又原叅縱賊擾民係指人和泰天益長兩鋪被賊鄉票兩事人和泰鋪夥張姓於去年冬問被馬賊結半一股绑去旋用銀五百兩贖回並無中人闗說詢之該鋪袁姓並不知曹海泉王乃慶爲何人亦與捕役無闗又天益長鋪號係在奉化縣街曾被賊绑票其如何贖回無從訪悉惟該員於賊一味寛縱於民則任意苛求以致盜賊横行事主不敢呈報原參所謂縱賊擾民確乎不虚該員近日怨聲沸騰則又以大糧户之案大糧户者種田多頃家道殷實之稱本年七月間匪首海紅在通江就獲供認搶刼多案該員不卽懲辦任其誣攀夙有仇怨搶刼未遂之大糧户五六家概指爲賊刑逼甚慘勒得重賄乃釋有周振德者係富户糧民爲賊指供闔村呈保不准府街鋪户公保又不准周振年屆六十與同案兩糧尸俱刑逼不堪方以賄免幸九月初省城將該犯提訊現已正法民心始快是該員不但縱賊擾民直有藉賊虐民情事臣查陳震身任郡守惟以剥民肥己爲事寛縱賊匪虐及無辜以致途人憤怨未便稍可姑容相應請旨將昌圖府知府陳震卽行革職永不叙用以爲貪婪苛虐者戒劉起田以商人出入府署實屬不安本分應交地方官嚴加管束户書單子賓亦非守分之徒應酌示懲戒革退不准復充通江糧行贜欵實係爲官勢所迫情有可原應請免究並請飭下將軍增祺分别辦理再奉天省東北各股賊匪除王四喇嘛海紅已拿獲外餘股以滿堂紅大結半二結半小喇嘛李春爲最著名現又有在懷德奉化一帶肆擾之信已商由增祺派隊探蹤往捕以靖地方所有查明知府被叅各欵謹據實缮摺臚陳伏乞皇太后皇上聖鑒訓示再此摺係借用奉天總督闗防合併聲明謹奏奉硃批另有旨欽此○○李秉衡片再臣在藩陽查辦事件已及一月近復體察得署承德縣京縣懷德縣知縣范貴良幹練有爲於聽訟留心民間疾苦遇事整頓悉臻妥協歴任開原等縣宫聲俱好誠爲廉能較著之員可否請旨嘉奬以資風勵謹附片具陳伏乞聖鑒訓示謹奏奉硃批范貴良著傳旨嘉奬欽此○○李秉衡片再錦州府屬當馬賊肆擾之後緝捕宜嚴鐵路要衝多須彈壓必得才幹兼優樸實勤敏之員始資整頓現任錦州府知府奎華尙無劣跡而振作非其所長於此欽未能勝任臣言之增祺亦以爲然應請旨開缺另補又寍遠州知州陳善寶官聲甚劣家丁常順藉辦差爲名任意苛索捆縳良民有案距州城二里許金姓被賊綁票往訴該州置之不理並聞有因重徵撤任案未完結夤緣回任之事奉省吏治疲玩似此庸劣之尤未便姑容並擬請旨將寍遠州知州陳寳善卽行革職以示懲儆謹冉附片具陳伏乞聖鑒謹奏奉硃批另有旨欽此○○譚鍾麟片再缷惠州府知府陳維因先塋被水衝　禀懇給假回籍修理經藩臬兩司會查該員陳維在粤並無經手未完事件請准其闗缺等情到前撫臣鹿傳霖未及核辦移交前來臣查現任官員例准開缺修墓相應請旨俯准開缺俾遂孝思所遺惠州知府係衝繁難要缺並懇迅賜簡放以重職守除咨部外理合附片具陳伏乞聖鑒訓示謹奏奉硃批吏部知道欽此○○許應騤片再福建厦門地方華洋雜處交涉事務頗極紛繁現任興泉永道惲祖祁蒞任將及一年於一切應辦事宜均能力圖整頓惟於洋務不甚熟悉辦理交涉事件殊形棘手查有邵建道延年通逹安詳曾隨出使外洋於各國情形及公法條約素所諳習以之調署興泉永道可期得力所遺延建邵道卽以該道惲祖祁署理亦堪勝任惲道未到任以前委延平府劉傳福暫行兼護俟一年後察看人地是否相宜再行請旨遵行除檄飭遵照外理合附片陳明伏乞聖鑒謹奏奉硃批吏部知道欽此 
 
