# 1891 - 212 - 4906571

 

Page 1

 
 
[新印通問便集告成] [  申報館主人啓]  
　　是書爲南沙子虚氏所輯盖亦尺　之流亞也首列家族禀函次爲外戚箋簡由是而通禀尊長友朋贈答門分類别井然株然凡持　涉世之規慶賀弔言之節以及信而格式行輩稱呼羅羅淸疏無體不備又恐初學家于書中典實未能一覽而知因復博攷詳稽逐加註釋人苟悉心　覽則飛箋染翰自能右有左宜本館因取而印之以公同好每部分裝四本祇收碼洋兩角諸君子有欲以箋素見長者認明本埠申報館申昌　　或各外埠申昌及分售申報處購取可也 
[論設電被阻事]  
商君有言民可與圖成難與謀始夫商君之爲人不足道而其言實有至理爲萬世所莫能易大抵氓之蚩蚩惟以蹈常襲故爲事偶有新奇之舉動爲耳目所不經見者便譁然詫爲異事詫之不已又從而竊議之議之不已且從而撓阻之在上者雖有良法美意終於捍格而難行此所謂難與謀始也然民雖疑謗於前及見在上者之設施漸有成效則亦　然悟翻然思以爲此事之竟底於成不但不足爲我害而且深足爲我利將始而詫之繼而議之終而阻之者至此亦且感之頌之愛之尊之樂道之賛成之俾在上者之良法美意得以流行而無滯此所謂可與圖成也中國　來閉關自守政令所頒大都謹守成法及賈舶西來海禁大闢秉鈞者知因陋就簡之不可以爲治不得不舍成軌而研新法機緘所闢號令一新而小民之毫無知識者耳濡目染之下雖已漸改舊觀然其自封故步膠執成見終未能怡然冰釋渙然理解卽以設立電綫言之當初議設立時民間風氣未開以爲電桿之竪有礙風水富派員勘路時卽已紛紛謡諑迨木桿旣竪輒被鄕民乘隙拔去此種惡俗各處皆不能免後經地方官竭力維持始終弗懈民間始稍稍安之延至今日陸路電綫枝幹聨絡幾徧行省傳消遞息較之郵寄迅速不啻倍蓰於此可見新法之果有裨益凡食毛踐土者仰體朝廷舍舊圖新力求振作之意自應賛化承流不復敢生異議而不料竟有設電被阻之事也近日湖北增設電線以逹湖南及至邊界忽被鄕民羣起阻之聲勢洶洶遂使聞者驚心談者色變在他省之民迄今已見電線之設有益無害相與安之若素獨不解楚省之民何以猶守拘墟之見激成鬨動之端說者謂哥老會匪都係三湘七澤間人伏處草茅其意未嘗不蠢然思動然不得其隙則其釁無自而開其端無自而發前者因民教之夙有齟齬遂借採生迷蠱爲名煽播謡言冀以摇惑衆聽彼得乘機起事遂致一波未平一波又起幾有銅山西傾洛鐘東　之勢近日各處謡言已息大勢敉　若輩以計不得逞遂移東而就西知楚中民俗未盡丕變風氣未盡開闢遂借增設電線之事藉以肆其簧鼓之計未可知也　說也爲情之所應有卽爲事之所或有然物必先腐也而後蟲生之人必先疑也而後讒人之小民無識必先於設立電線之事心疑腹誹而後匪類之借端生事者得以造言煽惑是豈楚省風氣之開闢獨較他處爲遲耶大抵沿海數省自開關互巿以後小民之耳日較廣聞見較多膠柱鼓瑟之見因之漸化風氣開闢遂較他處爲早而距海較遠之省小民識見狹隘不改從前舊習見有一二新奇之事遂不覺謗讟繁興多方阻止曾憶曩年張香帥初涖湖廣總督任興辦鐵政局由外洋購到機器運至楚省因水面有橋阻礙舟行不能運進當經管解委員飭令暫時拆去以便舟行旋爲該處鄕民所阻居然與官爲難紛紛滋鬧井揑造各種謡言後經張香帥秉公辦理一面大張告示曉諭鄕民人心始安謐如故此次又阻撓設電意者楚中民氣樸陋猶不改昔時常態故動輙與官憲爲難歟吾不敢謂必無匪類播弄其間吾亦不敢謂果有匪類煽動其志但合舊事與近事觀之而知愚民之難與謀始惟楚省爲尤甚益歎商君之言之不可易也設立電線一事各省次第通行在中國固已辦有成效楚省之民雖有齟齬不久卽　冰　瓦解於大局無礙惟鐵路僅在津沽小試其端近日重視東北邊防在東三省勘路估工將次興辦是正中國自强之一大關鍵凡隸帡幪者自當仰體上憲樂觀厥成萬不可固守成見致辦事者動多棘手同荷生成之德卽當各盡忠愛之心然則卽以此說當遒人之木鐸也可 
[閩嶠雜俎]  
　　福建正副主考瞿　二星使出都南下一切事宜均應妥速辦理正主考文巡捕已委候補巡檢官少尹德馨副主考巡捕委五縣寨巡檢徐少尹恩華充當官徐二少尹接奉憲札不日束裝就道迎接星軺○調取簾官到省後未經考核先在公所聚集簾官公所仍在慶城寺等處上憲已委按經廳馬叅軍樹勳看守公所循曩例也○南臺雛妓五十赴廣升樓侑酒與四妹口角遂致座客大動于戈此已見諸前報四妹回家後忿氣難平遂至五十家詈辱甚至將所有物件任意摔毁以洩其忿諺云兩虎相鬥必有一傷此則可謂滿蚌相持矣○南臺大湘鄕有高姓者綽號奈奈素習挑運爲生其母某氏年老多病性又善怒日臥牀辱令其堂嫂伺候湯藥稍不滿意　作申申之詈嫂不能堪使人將高痛毆一番以洩忿高因此銜恨日前驀持利刃突剌其嫂嫂避讓不及玉山高聳幾爲巨靈所擘嗣聞此事已涉訟公庭矣惟不知高坐堂皇者如何判斷耳○龍潭　一帶大江前經官府出示禁止漁人設網以此處水族多係善士放生故也前日有漁人某甲違禁捕魚爲居民所見上前阻止漁人始收網而去從此　葉依蒲者自可洋洋得所矣○長邑下村鄕陳姓與感恩村鄭姓因爭水起釁疊次械鬥上年竟將竹田鄕林姓誤行鎗斃後復給賄私和了事而爭水之案尙未了結　屆刈稻之時鄭姓所有膏腴皆逼近陳鄕遂約十餘人各以腰鐮從事陳姓不忘前隙亦紏數十人帶腰刀手銃與之格鬥鄭寡不敵衆且戰且却陳奮刀緊迫砲聲隆隆　數里外感恩村民聞之亦各出器械鳥鎗齊集百數十人出外救應兩陣對圓陳姓受傷多八立卽鳴金收軍已有二人身受銃傷當塲斃命其一年老矣家計素裕頗可優游自得因見子弟好勇鬥狼出外喝阻死於非命是可傷也○秋試伊邇上憲委温别駕繁燕監視修理工程别篤接札後於上月十八日詣憲轅禀明卽日興工○督署稿房年久失修岌岌乎有傾圯之慮大憲遂委高别駕企辛監修工程○福州遺缺知府胡太守廷幹於六月二十三日自京來閩卽赴憲轅禀到○原設增唐二倉經龍鹺憲購辦新穀以實倉　　委　少尹軒監視盤　所以昭鄭重也○主試蒞省在卽　憲委候補　知　司馬　　前途迎接○著名也棍　號湖邊提精於拳術黨羽數千人臺江一帶漁戶畏之如虎積　　　不下數十起前經獲案笞責枷示　止 
 
 

Page 2

 
 
一次前年改過自新求富海防差役旋因拿獲巨犯貸其前罪日前經木帮具禀謂該棍復有犯法情事官府遂將該棍提案研訊聞者快之 
[笛步邀凉]  
　　金陵忽起蝗蝻深恐田禾被嚙自上月二十一日雨後凡一生九十九子者竟漸歸無何有之鄕近數日又飛舞半空一望無際其去也寂然其來也倐然意者眞如諺所謂有神以主之者耶上元縣梅石卿江寍縣趙小帆兩明府飭差赴鄕查閱回禀稱此物所在皆有惟未傷損田禾又聞之野老云南門外麻田一帶靑靑者已供其大嚼未知孰是惟見通濟門外已積至三四寸厚較之他處尤多瑞茀侯方伯躬率僚屬詣中正街　蜡廟拈香默禱以兾神默佑消此飛災並擬招集鄕民設法收捕說者謂良有司在上虎且負子以渡河更何有於區區蝗蝻○金陵琵琶巷整容匠朱某之徒奏刀之暇收内姪某甲爲徒甲年甫十九齡籍隷儀徴以家貧故過江謀餬口與近隣輓工之徒某乙相友善乙年十五猶有童心兩小無知時以弄拳舞棒爲樂六月二十五日下午二點鐘時相約納凉　棚下始而調笑繼而怒駡終則各揮老拳正在兩雄角勝時甲忽脇下受傷倒仆於地乙疑其有詐復飛一腿中甲小腹雙瞳直視延至廿六日下午溘然而逝地甲王正立拘兇手報縣請騐趙小帆明府於廿七日淸晨鳴騶而至飭仵作如法檢騐報稱腹脇等處皆有致命傷因卽照塡屍格令朱具結領屍自行收殮並傳訊四鄰及兇手所供一一符合遂飭將人証帶回俟屍親來寗再訊當檢騐時環而視者不下數百人有一人指天畫地信口雌黄經差役拿獲禀官當塲重責數十板帶回枷號示衆嘻事不干己忽罹飛災非所謂咎由自取耶○朱雀橋唐時已傳爲名勝嗣以鄰近試院因改以文德名名之然花月笙歌珠簾畫棟橋之左右猶時有麗人列屋而居當水面風來波心月印輕衫團扇閒凭曲闌聽柳外玉簫吹一曲霓裳髣髴廣寒宫闕咫尺可親以視滬上之膩份濃脂肥魚大肉者雖同一狎邪之處而已逈隔仙凡矣橋本以石甃成兵燹之後易以白板近巳相隔數十寒暑雨零日炙朽蠧潛滋團雲曳雪之儔偶扶雛婢閒游時苦瓣蓮抝折兹者秋闈伊邇多士如雲試罷歸來尤不免行不得也哥哥之怨供給所總辦初式嘉太守因飭匠爲之修理虹腰折處一律更新欄杆亦飾以朱紅俾掩映於碧柳陰中宛若天然圖畫云 
[夏口火災]  
　　上月廿三日天未黎明漢口江蘇會館後街二水巷口忽肇火災警鑼旣報水龍絡繹而來吸水灌之立時熄滅計共焚去五家一爲高氏膏樂　一爲煤炭鋪餘係住戶三家盖皆藏嬌之金屋集艷之曲房也先一夜姊妹花留得知音者數人酒緑燈紅酣呼暢叙洎乎羅襦乍解鄕覓温柔錦帳春濃銅壺漏短驀被吳回氏乘勢直入消金之窟頓化作火燄之山房屋本已𡮦朽不堪火烈具　危墻遽倒時比隣某姓産婦抱兒　牀雖免壓斃於瓦礫堆中然亦魂飛魄散矣尙有一老嫗與一男子躲閃不及以致身亡事後刨出屍身則皆渾身焦　嗚呼慘哉 
[古堇新聞]  
　　寗波各河每當夏末秋初　芰萍　叢生無際而以西南鄕爲尤甚蔓延河面幾於篙檝難施且浮萍之性甚寒戽入田中亦于禾稻有碍鄞縣徐邑尊出示曉諭責成各圖地保督率農民限一月内一律刈除聽候委員下鄕查騐倘敢偷安觀望或出而阻撓者許卽指名禀縣從重究懲○海神廟畔永和首飾鋪有一藝徒係西鄕鳳　巿人年約十三四性頗梗頑屢經扑作教刑終不悛改某晚店主至自外徒已在黑甜鄕中呼令開門遲遲而起忿甚掣滕條亂擊適中要害殞命鋪主自知罪無可逃連夜遣散各夥己則避匿附近李紳家次晨日己東升鋪門未啓隣右羣疑有變排闥而人則見徒僵臥地上始悟其師毆斃之後畏罪潛逃遂着人通知屍親屍親立卽率領親族男女多人前來吵閙欲赴鄞縣報請騐視旋經李紳出爲勸阻許以鷹洋二百元爲棺殮之貲事始得寢 
[嚴懲痞棍]  
　　九江城内外常有流氓地痞三五成羣騷擾妓奴毆辱龜子喜作狎邪游者惡若輩如眼中釘急思拔去往往形諸筆墨意欲聳地方官之聽聞俾厲禁高懸除惡務盡然有識者謂若輩惟向賤妓淫娼恣横猶未魚肉良民也至上月十九日鄕人某甲肩挑水菓入城行至八角巿前竟被若輩攔住聲稱爾販運水菓豈不知應納行規乎甲曰爾行開在何處何時領得部帖攔路撞騙尙知罪否若輩不由分說圍住朋毆瓜菓盈筐狼藉徧地中乃號泣呌寃幸保甲局委員李君明五帶同局勇巡查過此立將無賴拿獲兩人親送縣署羅少垣明府升座研訊判令各重笞一千板枷號遊街示衆觀者無不拍手稱快又興國州人某乙在招商碼頭開設四門攤賭局正在呼盧喝雉采烈興高經城外保甲局委員當塲拿獲重責數百板荷以巨枷交地保押令鳴鑼示衆說者謂上海小流氓惟出人於平康曲巷之間有時調戲妓傭攫取簪珥人且比之盜賊恐其追步小金枝之後塵此則居然長大成人而仍不改流氓之性宜乎局員之嚴行懲責略不寛容也 
[補述香巿]  
　　楊州天寍門外觀音山香烟最爲繁盛上月十九日大土誕辰適逢天氣晴朗各鄕鎭之朝山進香者倍於往歲纔出天寍門卽見山上香海内烟焰冲霄彷彿赤城霞起迨晚一片紅光照耀數里岸上則香車寳馬絡繹如梭水邊則桂楫蘭橈往來不絶雖火傘當空依舊人山人海肩摩踵接空巷而來眞有呵氣成雲揮汗如雨之　其風流自賞之紈袴子弟咸乘舟載酒效古人秉燭夜遊並携素心人同往或於如金山上拇戰歡呼或於五頂橋邊絲絃雅奏歌喉嘹喨映水悠揚兩岸聽者靡不神往誠一時之賞心樂　也至香客則甫及初旬卽已相屬於道内有　種如花美眷蓮步珊珊手爇旃檀一步一拜拜至蓮花座下奚止五十三叅見者莫不笑其愚而憐其痴詢之箇中人據云係急難之時所許心愿也各鄕朝山之會儀從一切大略與昔相同惟某會中添有馬皮二人馬皮者卽浙之跳巫也其人一以長錐貫其腮一以鐵　穿其腕皆不呼痛且無點血滴下人多異之天寗門向皆魚鑰虚啣此次地方文武各官祗惟十八九兩夜可以出入自由餘仍照常盤詰保甲局曁府縣連日皆各派巡兵差役分投在山之上下揮壓游行故雖舉國若狂尙稱安謐云 
[鎭江近]  
　　瓜州關帝廟人某甲遠出貿易於上月二十二日回家至二十四日午後忽人雨傾盆霹靂一聲將甲震斃家中人正在惶急忽見所豢長耳公亦已伺時殛死是眞奇已○西門外牌灣及東門外衆落鄕時有蝗蝻翔集幸未嚙及禾苗鄕農懼信爲神相與焚香以送是更愚已○某日天將破曙新河鄭萬和木行近憐某甲家　火灶下積薪以致烟燄騰空不可　邇適其家人手衆多得以撲滅僅焚去屋椽數株是誠幸已○上月二十八日午後有某姓客舟行至蒜山突起狂風勢將翻覆舟子赶急落帆突　響聲如雷桅巳折而爲兩船得無恙漂湯中流後經紅船帶至江干相繼登岸是可喜已○二十八日晚膳後突有甲乙　等多人結伴至西門外四喜堂娼寮蓋卽俗所謂茶會也某妓接待稍遲甲卽大怒出其不備出剪刀將妓八千根煩惱絲一齊剪去隨卽飛步出門比妓大聲呼救衆龜奴聞知情節相約狂追　甲已杳如黄鶴矣如此惡作劇試問有何樂趣是亦異○邇來時症流行死亡相繼就訪事人所知者如義渡口源泰外國辦舘庖人張三人極忠厚其妻某氏善於持家家在瓜州生有三子某日其妻率十三歲之幼子來鎭探親至晚方回甫交二鼓時母子二人均乎　痛俄而上吐下瀉汗如雨下延至三更後已同赴泉下矣其時惟長子在家見此情形驚駭欲絶次日渡江報信張聞報奔回買　收殮不料至晚長子亦如母弟之症延至次早一命嗚呼張覩此情形幾如身殉經親串勸解始免喪身是可悲已 
[楚語]  
　　漢口訪事人云六月初浣天時淸朗無甚風雷至初五　間大雨傾盆頓增炎熱寒署表升至九十六度望後竟高出百度以外二十二日熱極生風稍見微雨翌日午後迅雷怒發急雨潺潺至晚雨尙未停鄕農翹首彼蒼歡生雀躍　中人如服淸凉之散並頌碧翁翁之惠我無疆云○漢口萬安巷馬頭有茶舘焉顔其額曰萬安泉水檻風亭頗饒雅致當此炎威似火人皆樂就慺頭啜茗借納新凉上月十四日淸晨正値高朋滿座之時但聞𥒐然一聲屋卽倒下樓中人驚慌亂竄奔避不遑有墜落衣履者有失去錢包者擾擾紛紛移時　定而延凉池館已幾 
 
 

Page 3

 
 
成榛莽之區也君子觀於此而悟世界之似滄桑 
[鄂垣官報]  
　　六月十五日候補府裕庚候補縣姜光裕俱奉　憲委試辦漢鎭藥土稅局俱赴兩院禀知開辦補十四日藩憲牌示黄梅縣知縣員缺詳請以鄭工新班遇缺先補用知縣王翼題補宜城縣田家集巡檢員缺詳請以鄭工新班遇缺先補用巡檢張承緒咨補特更正十七日分發試用縣丞朱點易自京領咨來省赴兩院禀到按司獄管　武昌府司獄胡友祥俱蒙恩賞下各處監禁人犯暑天藥貲巳照發給禀知謝候補知府劉韓翔奉委内簾監試差禀　撫憲謝赴督署禀知藩憲牌示興國州知州印務詳委補用知縣何逢孫黄岡縣知縣印務詳委補用知州凌兆熊武昌縣知縣印務詳委補用知縣鍾期濬嘉魚縣知縣印務詳委補用知縣陳彦綬滿圻縣知縣印務詳委補用知縣譚家贊俱代理潛江縣知縣劉壽椿調省另有差委所遺該縣印務詳請改委補用知縣印務詳請改委補用知縣包鵬飛署理 
[失火卽熄]  
　　昨夜十點鐘時法界同仁輔元堂後面平屋中不戒於火炎炎直上已透屋頂但聞蒲牢亂吼各洋龍星馳電掣而至中西探捕亦來彈壓幸火勢不久卽滅未釀巨災惟室中空棺數具悉成灰燼矣 
[施助靈符]  
　　施少欽封翁能以符治病求者戶外屨常滿今以浙杭重建玉泉寺經費不敷特助符一萬道寄交寺内住持收藏俾兩浙善男信女可就近乞取病愈後能隨力布施卽交該住持以作建寺費用因見報後登有告曰特書其崖略如此 
[西使過滬]  
　　昨日三菱公司賽局麥魯輪船來滬有大西洋欽差偕其隨員乘之而來旋在密采里暫駐襜帷准於明日坐法公司輪船前往澳門云 
[撞傷老婦]  
　　前日下午六點鐘時有某西人乘馬車由英大馬路向西適一老婦行步蹣跚致被撞倒於途受傷甚重西人急扶老婦上車送交仁濟醫院醫治有見者謂婦遍身浴血嘔吐不休恐難保全性命也 
[具結釋放]  
　　卜狀師之繙譯龔朗甫代葉承章辯駁葛同轉以其出言挺撞飭令營　前報已紀之矣昨晨捕房　龔帶案同轉謂爾旣爲狀師繙譯應知規矩何得有不公平言語答稱與原被告素不相識並無不公平言語同轉曰爾日前在公堂傳話幾與黄輝　閙豈非欲仗西人之勢揷身健訟答稱前日到堂係卜狀師蜜司得非利司等邀來不敢多事同轉曰卜狀師旣有西繙譯熟悉五方言語爾亦不必同來爾前次所稱某師爺指誰人而言答稱此乃西人所說不過代爲傳述謂前次黄輝言葉承章係伊所雇之夥不與西人相關爾謂黄在英商金四美處管理事務明係袒護被告情同挿訟龔稱以後必當改過同轉商之魯繙譯謂龔旣已知悔可卽交保龔稱目下無人來保求免交保謂如果無人具保卽着自具改過切結龔遵諭當堂具結始得釋放 
[供詞牽涉]  
　　日本人尾本福元奈良等刃斃華人沈關福一案經上海縣袁海觀大令會同日本領事鶴原君定吉研訊各犯供詞牽涉馮夷吾之家屬遂由大令飭傳馮夷吾之父馮香如夷吾之妹馮氏並家人馮天福等到案於前晚會同洋務委員羅　伯大令升堂提訊馮香如供稱職員年六十九歲前月二十七日晚間肇釁時並未目覩餘不知情馮氏供年廿三歲是晚向福元手中奪下利刃一柄尾本等手持何物並未看明家丁天福供略同大令着退去候次日帶往日本領事衙門會訊再行核示 
[遇赦得釋]  
　　浩亭直刺綰上海縣篆時有年未成丁之銅匠店學徒陸順泉手持洋鎗與麫館學徒何允初在美界鐵馬路地方爭奪不料機關猝動鎗彈轟出將何擊斃張因此久拘囹圄迄今三載有餘前日縣中接奉省憲飭知轉奉大部文　着將遇赦之陸順泉省釋昨日袁大令飭差將陸由監是提出開去刑具帶候過堂發落 
[限日禀覆]  
　　薛蔣氏以丈夫相雲身死不明等詞投縣具控袁大令訊供之下飭藜乙山房書經事人殷芝山出洋一百元作爲撫卹之費殷稱不能作主須與居主商酌此已登　報簡昨午大令因公出者正欲　輿見殷站立一旁大令遂　坐公案傳殷詰問殷稱奉諭後已與店主商酌祗肯出洋十元大令謂前堂爾稱願貼伴柩洋數十元今日何以只肯出十元實屬刁猾不知自愛本應管押姑從恩典縱爾回去限次日禀覆 
[英界公堂瑣案]  
　　包探徐雲湘禀稱昨日小的見朱金氏追逐嚴阿增因之阻　送案朱金氏訴稱小婦人在某店購物嚴潛拔頭上之簪與論忿爭致將金壓髮簪拔去頭面亦被擊傷嚴供稱小的並不拔簪亦　傷伊頭面包探秦少卿禀小的查得嚴在城中某扇作爲夥昨偕友人沽飲至醉路　朱金氏向之調笑以致口角氏將弓鞋褪下欲掌嚴頰嚴以遮架致將朱金氏　傷　所稱失去金壓髮簪毫無實據蔡太守騐得朱金氏確受微傷判罰嚴洋銀二元爲養傷費○包探江阿三禀稱馬口鐵店主陸仁山報稱歌夥張發朋竊去鉛四箱及小的獲張詰衙張供認贜已售與張桂雲奚杏村轉問之張奚二人則稱收買無幾已轉售與人矣今特一併　案陸中　前情　爲究追張供認竊鉛售與陳奚惟並無四箱之數陳供稱小的買鉛半箱已經轉賣奚供稱小的不知竊贜是以誤　一箱今亦巳售出矣蔡太守判令將張管押一月陳奚旣不能將原贜　案着令照賠○一百五十一號華捕禀稱周長和駕馬車出外沿途兠攬生涯有違工部局定章拘案請斷周供稱小的以後不敢矣祭太守判令罰洋一元撥充某四醫院施醫經費○日前包探黄四福緝獲竊取籃内洋銀什物之賊犯黄介福解送案下蔡太守訊供之下飭押候失主徐康義到堂質訊核辦昨日包探又禀稱徐已到案所失除去籃内洋銀什物外尙有田單計共値洋六百元之　徐訴稱小的提籃　某輪船此賊冒充客棧接客人將物取去今幸包探查獲乞准領贜黄供稱小的係寗波人行竊是實惟求施恩祭太守判令笞責一百板管押六月期滿遞解回籍贜給徐領去○包探何瑞福禀稱蔡鳳生以王阿大等行兇打架喝阻不依反被毆擊等詞呶呶甲訴小的因此拘王送案蔡訴稱小的見伊等打架告以如此蠻横恐有性命之憂不料反遭伊等毆擊王供稱不敢毆人乞恩開釋蔡太守判令管押三日以示薄懲○顧陸氏訴稱小婦人行路時突被陳阿林所駕馬車撞倒以致受傷當時卽投某西醫院求醫如今尙未痊可陳供稱小的駕車悮撞惟乞施恩蔡太守飭將陳暫行管押俟顧陸氏醫治傷痊再行核辦○某號華捕禀稱昨晚夜分後小的奉命巡街見湯阿五與張永德李阿三爭毆因之一併送案湯供稱小的在治下開小烟館張李來吸烟小的告以爲時過晚務須從速吸完張李竟辱罵不休以致口角張李同供　小的等至伊烟館吸烟確已過晚然果卽須收巿不應開燈旣已開燈總須吸完始去屢被催促是以忿爭蔡太守以湯張李均有不合判令各押二日以爲之儆○某號華捕禀稱昨日小的巡至楊樹浦見徐阿五等多人毆鬥因卽拘拿豈知伊等竟逞兇拒捕致失所佩對時表旣而奮　將徐及宋富貴拿幾　特送案請懲徐宋同供稱小的等皆在是處作工昨日至機器織布局向友人錦莊索取欠洋一元莊約以禮拜六歸還小的等卽行遄回望見　塲上有多人毆鬥因之駐足閒觀不料被捕拘拿送案捕禀稱徐宋的係打架之人蔡太守飭押候查明實在情形覆訊核辦○包探秦少卿禀稱趙生昌洋貨鋪報稱韋榮冒取去値洋八元之洋鏡及小的獲韋詰知鏡已質洋質票售與怡和洋行出店人某甲得洋三角韋叔步雲允爲賠償今先解案請訊韋榮供稱小的原籍粤東向賈洋鏡未付價洋容卽措辦料理蔡太守飭暫行管押俟步雲料理後禀覆候示 
[法界公堂瑣案]  
　　包探　積竊馮阿福　前竊得銀洋甚多遁回江北居然成家今又來滬行竊洋傘衣服拘案請究同轉問馮曰洋傘 
 
 

Page 4

 
 
等物從何處　來供此等均係已物小的向來推車餬口並未犯竊現患疾病欲回江北包探禀馮阿福綽號三　毛阿福實係著名積竊同轉者　押候比○辭阿春行竊金利源八號棧房紫銅售洋五角被失主拘獲送案請究辭供小的於五月十二日至碼頭作小工紫銅係不知姓名之老者囑小的行竊售得價洋亦與老者分用同轉着押候掌責四十下○包深禀吳金生前日持白布褲一條往老北門外信和押店押錢經押店夥認明竊贜將吳拘案請究同轉問吳曰爾從何處竊來答稱前在淸芬堂烟舘門前向衣攤上購得價洋六角半前日因事進城適囊内空　遂將褲典　悮被指竊同轉立飭包探將信和押店夥朱杏林傳案問曰押店主是誰昨日吳來質褲係誰人經手答稱店主陳錦和質褲係小的經手問因何誣良爲竊答稱褲係小的之物囑老嫗洗條忽見吳携來付質吳欲質錢一百四十文小的許給錢一百伊携衣而去小的查問老嫗果然失褲立卽追尋人贜並獲因之送案問可有暗記否朱稱褲脚有幼孩溺　痕蹟此褲係延縫工到家製就計長二尺五寸半吳稱此褲已非小的原物被朱棹換務請究追同轉着朱出外邀到洗衣之老嫗再核吳還押○包探禀昨日經小東門外老春記客棧查吊積竊左明德之鋪蓋今又查得左之同黨陳有才行竊通州輪船物件業經查獲陳亦住老春記客棧爲此一併拘案葛同轉　問之下陳有才供六月廿八日來滬在　陞輪船竊得本洋九元英洋三元包探禀陳前說竊得英洋十三元今又說三元明係狡賴同轉問陳曰　究竟來滬已有幾時是否與左　　陳供三月間與左同住春記棧此次不與伊同伴同轉着管押候比○監生劉麟書遣抱劉升投案禀控開東　烟館之郎昌性于去年虧欠各錢莊銀五千兩央家主從中解勸折半歸償限於年底付淸當將東園生財及合同議單另繕抵押契據及屆年終洋　付足結欠銀七百餘兩查知東園各股份由郭一人承認居然改換記號爲賴欠地步爲此扭案請究同轉問郭曰劉爲爾理勸此是好意爾不應有意延宕劉所控爾數合符否答稱帳目不錯求恩交保理處店中股份亦非小的獨認三月間已將生財售與别人開張任憑改換記號小的　有銀二百兩存在東園　可收取問區區之數抵欠尙屬不敷答稱其餘銀兩請限廿天待回寗波變産歸償　轉謂總須人銀並保始准保人○包探凛唐全生竊得洋油燈上白罩九個拘案請究唐供有一小孩向湧泉樓對面京貨店竊來小的出錢六十文購得同轉着押候掌責八十下贜　待領○前報紀　源舊貨店主控夥卷逃一案昨據喬星高遵諭繳到洋五十元同轉查得各押店押本約洋三十九元以四折歸償　餘　店主許元生之　吳氏具領完案氏稱文夫逝世後一家數口嗷嗷待哺押本求免歸償同轉謂案已斷定毋庸多瀆氏一再求恩同轉看將洋及　到銀表　枚一併暫存下期再核喬仍交原保 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[救災紀效]  
　　謹啓者昨承蘇垣壽萱徐氏善長來翰謂於二月間偶爾違和醫樂苦難奏效因竭誠　愿助捐果蒙神祐漸次就痊兹虔備賑洋三十元煩爲彚解最重災區等云敝所祗領之餘仰見念切恫瘝情殷匡濟上體好生之德廣施再造之恩允宜勿藥徴　更　延齡益壽謹登貴報永誌慈仁[  上海四馬路高易籌賑所同人唐廷桂韋華國李文明等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
