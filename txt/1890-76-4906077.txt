# 1890 - 76 - 4906077

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝海五經備旨三層佩文韻府三層淵鑑皇朝各直省地屬十三　廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從產卽希光顧爲盼發售處一在三馬路申報舘東隔壁又設分局在二馬路横街三層樓紅墻洋房内此佈 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣兹又承陸續助下廣東譚寶宦齋婦科調經白帶丸十　又立止九種心胃氣痛藥五料翡翠翖管一支東萊左氏博議二部張善夫畫屏條一堂鄧石如墨蹟隸書屏條十二軸吳都法乘一部茶晶眼鏡二副石印小耕石齋畫譜廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[續説電]  
　　西一千七百四十九年美博士弗蘭格林考得天上倐閃卽電氣之光遂多方試騐而得確憑弗君曾放紙鳶　上有小銅尖紙鳶之線握手處相近偶繫銅鑰綫則縛於柱上時適雷電後有微雨紙鳶及線均溼不能放高乃收之偶握線上所懸銅鑰竟有電氣於是知倐閃卽電從紙鳶銅尖而聚又從鳶線而行至銅鑰也空氣中之電常相藏聚不惟雨時有之且或有時常是陽電或有時常是陰電純是陽電純是陰電時則天氣和平倘空氣中陰陽電同在一處一時則相合而成雷霆倐閃矣惟地上常是陰電人所見之倐閃　電之大火星倐閃之流或曲或直　光或一處或數處或滿天或半天總之雷霆爲電之聲倐閃爲電之光見聞似異本則同也且雷電之發均在一時而地上或先見光而遲聞其聲直緩至四五秒鐘而始聞者以光行疾而傳聲遲耳其有見光而無聲者非無聲也路太遠光及而聲不及也天上雲中或有陽電吸地上相反之陰電陰與陽合則電光電聲出焉此與人指按蓄電瓶無異人物之被殛非雷聲與光乃電光中之電氣經由空中人物適當其衝電遂　人身物體之路以入地豈爲隱惡而然哉故人之震死者曾有法國博　計算每年二百萬人中祗有一人但房屋每被震毁是以西人屋上及高烟通多連鐵條通地其上尖鋭以資保護蓋地上之電由鐵條升空遇空中相反之電卽彼此消滅或有時天電勝於地電則天電壓地電由鐵條同下消滅其勢然也何謂化學之電竟大利人名葛羅咈曾見人以死蛙繫足懸鐵橍蛙足觸橍若微動後遂以此法繫蛙用鋅卽白鉛　一端擱蛙足一端插銅柱蛙竟自動然後知金類之物置硫强水中能自生電可以用鐵線引之假如以銅鋅各一片浸硫强永中鋅與銅之端連以鐵線則銅生陽電鋅生陰電曰流通電後西人法爾泰等仿此法製電池用磁杯十餘或數十隻中各置銅鋅連以鐵絲第一杯之鋅通第二杯之銅第二杯之鋅通第三杯之銅如此循環相通互交互換生電甚多自來電學家皆不離乎此法而要以巴尼僧之法最爲精　其法用大玻璃直口瓶中置鋅管大與瓶幾埒而稍小一規以能置放玻璃瓶中周空有一分許小縫爲準管有直縫兩端不相接瓶中置硫强水逾半再以較管稍小直口無釉之鬆料磁瓶納硝强水然後置之鋅管硫强水則由磁瓶鬆處映入與硝强水微微化合磁瓶中加長木炭一炭端有銅絲通外面與鋅管之銅絲通則電生矣至論電氣之用大要有六一醫家治癱痿麻木血脉不通之症二生發熱氣消化金類如鉛錫鋅銅金銀鐵鉑白金諸質三生發光明所謂電火者是若用數十百電池用尖木炭二彼此合在一處卽成電燈四可分開化學中各種雜質使之如水又能以電通水水置二玻璃瓶通電後則玻璃瓶一成養氣一成輕氣五可以鐫板印書籍鍍金銀鐫板之法用大磁方桶貯銅養硫養三之藥水以象皮或蠟印字畫蹟於其上爲模桶上架銅條二粗如指一以銅絲通陽電一以銅絲通陰電陰電銅條以銅絲繫模　電銅條繫銅片皆垂銅養硫養三藥水中卽有電流通銅片漸化皆移至模上成板鍍金銀之法亦然此鐫鍍之法也六傳報用木盤一盤上裝指南針先用二銅絲一通陽電一通陰電俾陰陽二電銅絲交接附於木盤之指南針電到則指南針瑟瑟移動傳報時兩處各置一盤一爲送電盤一爲接電盤盤上皆有指南針通電盤面四周各先書定一二三四五六七八九十號碼如鐘表分刻四周均列盤上之指南針兩邊約定各指一碼之字倘送報者將機搖盤上之針如此處搖至四字碼上則能使彼處之針亦在四字碼上雖數千里不爽錙黍毫髮蓋電力傳之極遠可令鋼鐵　磁石之力能吸動針鐵倘電不搖通則針卽不動此電報之略法也總之電之爲物功力神奇不可思議除此六端之外爲用尙不能贅述講求電學者其亦細考而深思之可也 
[本館接奉電音]  
　　昨日京友電傳諭旨二道敬謹譯登○閏二月初二日奉旨着派恩燾愛隆文興於閏二月初十日恭詣東陵查看江椿欽此同日奉上諭馬丕珤奏特叅州縣各官等語廣西陸川縣知縣劉詒曾才力淺弱不能勝任着開缺留省另補署天河縣事永福縣知縣黃運春性情迂拙不逹政體署河池州事柏城縣知縣張景星怠於政事不協輿情惟該二員文理尙優均着開缺以教職選用餘着照所議辦理該部知道欽此 
[帝京雜誌]  
　　庫車回子郡王瑪穆特客臘進京朝賀已登前報兹聞該郡王現年二十八歲尙未議婚抵京後經冰上人選擇佳妃適西長安街回子營旗回聖後馬某之女現年十九歲尙未字人遂與該郡王聨秦晉之好娶爲嫡福晉報明理藩院奏蒙俞允日前已行聘禮擬於閏二月擇吉首途俟回庫車後涓吉迎娶按彼教旗回聖後之女若非嫁與回王畢生甘作怨女此次適遇該郡王在京遂成佳緣諺云千里姻緣一線牽於此益信○新調禮部尙書崑筱峯大宗伯岡於二月二十二日辰刻進署履新先期經司務廳示知四司官員吏役鑄印局大使會同四譯館大使序班通官太醫院吏司醫生以及僧錄道錄至期進署一體謁見○八旗孤寡養育兵每人歲支倉米一石六斗名曰小甲米年例於二月間劄倉開放咸豐年間奏攺章程孤寡每口每歲以六斗折放銀兩實給倉米一石養育兵每名歲以一石折放銀兩實給倉米六斗刻由各倉將米變價開放每孤寡放給京蚨九千文每養育兵放給京蚨七千二百文○太常 
 
 

Page 2

 
 
寺行文各旗營稱本寺現懸讀祝官九缺賛禮郎十三缺應卽揀補相應咨行各旗營於舉貢生監曁二三品廕生藍翎侍衛親軍校整儀尉前鋒校驍騎校恩騎尉護軍校藍翎長安步軍校領催親軍前鋒護軍鳥槍護軍擇其家道殷實聲音宏亮者造具履歴務於十日内保送過寺以憑奏派揀選向例每遇皇上啓鑾例由武備院調派錫伯甲以給内廷各他坦首領内監牽駝派副都統二員管理本年閏二月間皇上奉皇太后祗謁東陵由侍衛處繕單奏派管理錫伯甲奉硃筆圈出正藍滿副都統希朗阿正藍蒙副都統托惀布欽此溯查同治年　内監與錫伯甲爲難武備院大受其創後遂將錫伯甲牽駝一差與内監私議折給錢文令自雇人承當聞此次圍差每錫伯甲一名折付京蚨二十千云○二月二十一日已刻光　寺設宴四十餘桌於禮部堂上由少宗伯主席欵待朝鮮使臣隨員伴官人等以示天朝字小懷遠之意向例光祿寺派員四五人護宴嗣因搶宴人多遂添派四十餘員以資彈壓無如此次搶宴之人依舊肆無忌憚聲如鼎沸推倒宴桌搶取盤盞光祿寺官顧此失彼竟有怱怱追及將其人按倒在地力奪所搶之物部官惟在旁口飭拿交司務廳而已迨撤宴後光祿寺檢查銅盤竟少一百二十餘个是誠不成事體未知何法可以整頓也○二月二十三日宣武門内二龍坑地方有某甲年約三十左右身穿藍布袄白襪靑鞋踽踽獨行爲一小磚塊絆跌在地立時氣絶察其面貌不類有病當由看街兵報官請騐　坑本爲積潦之處去歲淹斃跌死者不下二十人甲又一蹶不起所謂生有地死有方此中自有定數　説者以爲鬼討替身此眞无稽之談也○直隷提督葉軍門志超由天津赴遵薊三寳順通地面察看御道上月二十二日早入都赶具安摺膳牌於夜面呈交奏事軍機二處翌日丑刻趨詣西苑門先謁軍機御前王大臣嗣於第二次入覲旋卽退出往醕邸及各處禀安○禮部示傳景山官學候補教習李書翰覺羅官學候補教習徐普八旗官學候補教習蕭光裕等限三日内親身赴部騐到並携帶筆墨以備塡寫親供當堂核對筆迹○廂紅旗蒙古都統悳爲咨覆事前准户部三庫來文現在庫　懸缺應由本固山挑補一人送庫　差等因當飭本固　鎗營練兵中遴選堪充此差之人現查並無可挑送部當差一時實難其選理合咨覆大部查照可也○和碩鄭親王凱泰門上長史富祥爲咨報事本門上護軍校英叙現已升補包衣叅領所遺護軍校將包衣舒桂佐領馬甲文泳補放相應咨報本旗滿洲固山查照可也 
[恩承北闕]  
　　兩淮鹽運司福餘菴都轉升授江西按察使本館早將電傳諭旨恭錄報端兹由大憲恭錄行知到揚都轉欽遵之下遂於二月廿九日午時朝服升堂排列香案望闕叩頭並恭具謝恩摺是時本轅首領等官均吉服站班俄而升礮啓門差弁恭捧摺匣乘騎登程屬下印委文武各員均各挨次禀賀蹌蹌濟濟冠盖如雲本郡居民以事不恒有在堂下遙觀者不啻蟻聚蜂屯亦一時盛事也 
[江撫出轅日期]  
　　江西巡撫德曉峯中丞奉到查閱營伍之旨擬先出省巡閱九江鎭標次閱贑州聞中丞出轅當在暮春之初想各營弁兵自當先期操練以待按臨校閱也 
[温郡官塲紀事]  
　　二月十月七日温州府德峻臣太守永嘉縣甯琯香大令官鹽局總辦何潤生鹺尹相約乘小輪船往黃華關恭崧大中丞旣禀見卽於二十日遄回○十五日黎明温州鎭周靜山鎭軍親臨大教塲調齊標下各營合操大陣十六日復校閱水師 
[括蒼零拾]  
　　温州永嘉縣寗琯香大今因百里坊被火後窮民多風餐露宿苦不忍言因於二月十五六七三日親坐堂皇傳至案下按照丁口捐廉發給錢文共計發出百有餘千焦頭爛額之人群頌賢有司德惠靡涯頓覺歡聲雷動云○民情好訟每因田土細故動輙上控憲轅此次崧中丞大閱之時攔輿遞呈者以數十計中丞旣入行轅卽委黃吉士大令爲之收受一時千百黎庶咸頌明鏡高懸云○二月二十三日淸曉六點鐘時温州府德峻臣太守升坐大堂傳集永嘉縣曁城守營帶同巡捕劊子赴永嘉縣獄提出槍匪徐雨頭一名當堂騐視點硃鄉赴教塲斬决聞該匪案如山積罪不容誅今旣明正典刑諒餘黨亦知所警惕矣○上月二十日十二點鐘時元凱兵輪送崧大中丞抵甌江停泊朔門官馬頭同日超武兵輪亦鼓浪而至旋於二十四日午時開駛出口 
[監司過邗]  
　　新授淮揚海道謝觀察元福於二月二十六日晚由江寗捧檄過揚州屬下印委各官均至碼頭迎迓觀察隨命駕入城依次答拜回舟卽解雜 
[邗江官報]  
　　二月二十五日賴鹺尹豐烈禀銷栟角稽收差錢石逸分轉由縴道工次來揚二十六日唐鹺尹怡禀知回西鹽查艙差二十七日泰州分司沈分轉由省回揚 
[花埭春游] 　　 
　　二月十六日午刻廣州河南潄珠橋新街黃姓家因煎茶遺火積薪中幾致祝融煽禍幸取水甚便立時撲滅得免於災然已險矣○新寗縣人李某由外洋貿易遄回輪船旣抵黃捕卽雇駁船運行李至省中途突逢暴客一躍過船大呼曰喒老子先刼人命後刼資財如敢抗違一刀兩叚李及船户見勢不妙鳬水脫逃盜遂刼取箱籠鼓棹而去李幸善泅水得免葬身魚腹中祗以蓄積盡空回家竟仰藥而死有知之者謂其平日專事誘拐人口販賣出洋卽俗所謂豬仔頭者是也下塲若此足見報應昭昭然歟否歟請質諸深知巅末者○帶河新街人何某不務正業惟藉賭博爲生涯年來家業蕩然饔飱難繼惟賴妻十指辛勤以供衣食一日賭負而歸向妻索貲以兾背城借一妻無以應何勃然大怒按住兇毆妻自念夫也不良生不如死遂購生烟吞服隨卽玉殞香消母族聞之正欲興師問罪後見何一貧如洗遂亦隱忍不言○上月某日漢口輪船由香港至粤省將抵埠有河南人某甲歸心如箭一躍過小舟時則浪湧未平致被將舟激沒甲身懷銀兩沈重不能游泳遂溺斃焉親屬聞之隨倩人撈取屍骸備棺收殮鳴呼慘已 
[虎林春色]  
　　上月二十六二十七兩日爲府試仁錢童生塡册之期商籍則於二十五日塡册是日該童赴學報名各廪保亦齊集廪堂書押府試定於閏二月初二日舉行聞李太守面諭廪保轉囑諸童臨考不得預先搶奪坐號點名時不得任意擁擠喧譁當照院試章程按名序進　昭鄭重未知諸童能確遵憲諭否也○上月二十六日傍晚某署差役在湻佑橋左右呈獲棍徒六七名由豐樂橋而去或謂是聚賭或謂是竊賊然竊賊未必聚在一處其爲賭棍無疑且俟訪確再述○前署某縣某大令轎班某甲含辛茹苦服役已七年矣主人念其勤勞於署某縣時將甲派司茶房不及半載　僕婦某氏爲公子之保母與家人某乙有花前月下之盟乙欲佔奪茶房倩婦向主人說合適甲酒後與同夥爭閙主人將甲逐去而以乙爲茶房甲不能平然在衙署中不敢與爭及正月間主人解任回省該婦適懹孕六月稅屋閒居乙尋訪確實直至婦室意欲將婦拖至茶店吃茶評理婦藏匿不出和事老再三勸阻償甲洋數枚而甲猶不肯歇手聞已詣縣署呈控可謂小題大做矣 
[松江小誌]  
　　茸城西外錢涇橋巷人徐某年逾花甲富於資財其子正在强仕之年日惟放浪形骸以花骨頭爲性命一日屢戰屢北輸去四五百金狳知之氣憤成疾隨於上月某日溘然長逝成殮之日徐婦以禍由子起向衆親族泣訴其非笞責數下不知　後能痛　前非否也○某甲生有一女姿致嫣然幼時許字銀工某乙嫁有年矣月前不知因何潛至滬上致乙疑有桑濮之私繕就呈詞控諸華亭縣署葛邑尊提女研訊判令掌頰一百下飭乙領回管教 
[待詔受騙]  
　　江西人某粗解華文略諸西字自稱本在上海廣方言館肄業去年曾在髙麗電報局中當差因游蕩被斥遂致流落異邦　 
 
 

Page 3

 
 
不得已遠赴長崎面曰鯬黑鶉衣百結旅居烟館中數日求一熟識人而不得乃赴三江董事張君處告帮張君爲書字條囑其尋至廣馬塲剃頭店鄒某家鄒固與某同鄉見有董事來條當卽欵留在某之意不過冀得噉飯數日給與川資得回故里於願已足豈料鄒身爲待詔却有遠大之志自言人生在世不爲逹官當爲富商方可脾聣一切每與人談衷曲輙曰將來我必抛棄故業待子成立卽當回鄉作老封翁現有藏金怕不能置身通顯即某居數日探得其意且知其以儉嗇之故薄有蓄積遂於無人處向鄒大言曰爾知我爲何人我固豫章世族也先父曾爲百里侯卽今伯叔兄弟行都有身列仕途者此外尙有乾爺在某署爲中軍舅氏在某局爲副總辦爾之子欲通中西文字祗須俟我至申江卽有尺一書來招赴廣方言館爾亦不必理此舊業我家固富有阿堵物約期匯到申江爾可到申爲號中執事言之數次鄒深信不疑甘之如飴　有以固結其心他日富貴左劵可操於是衣之食之備極豐美見其年少好色也導引於花街柳陌間擇其尤者而荐之稍一拂意卽引至他處務求得賞其意見其喜牧猪奴戯也又出金以助之鄒之興未艾而某之緣已慳適有一成衣匠亦自高麗來與某本自一鼻孔出氣至此意欲分肥私下計較某恐事敗立時告辭鄒慰留不住設席祖餞又贈數十金鄭重拜别及某去後成衣匠盡發其覆鄒尙不信當某動身時自言往寍波近日有人見其在申江依然游蕩以告鄒鄒始悟被誑騙尋思無計若痴若顚上月十八日由成衣匠伴赴申江尋某未知能遇見否又未知遇見後某將何詞以對鄒也 
[淮揚市景]  
　　揚州自入新年市景頗爲寥落各項貿易每多折閱之虞加之錢價日昻銀根日緊每銀一兩僅易制錢一千四百有奇鷹洋每元僅易錢九百數十實近數年來罕有事也幸米價尙未加漲每石仍三元三角左右云 
[拜會律師]  
　　新簡江海關道聶仲芳觀察於昨日午前偕英廨讞員蔡二源太守往泥城外會晤西律師担文諒有要公商酌也 
[滬濵瑣事]  
　　姑蘇某甲聘定某氏女爲妻未經迎娶近以女傭於滬上日久不回因約原媒來滬尋訪旋知女有外遇現住英界老閘地方遂於昨晨往找女見甲稱願回家俄有所歡向甲爭閙後不知其所終○松江船户某甲滿載稻柴來滬昨日上午駛至新閘地方風浪滔天船竟翻覆幸有他船帮同援救得免從三閭大夫游事後向甲索酬儀甲以無力對旋有好善者代付錢三千文遂得了事○無錫人李姓僑寓四馬路西胡家宅家有一子年甫五齡昨日午刻忽然失去無蹤駭甚急偕妻手敲脚爐盖沿路找尋俄有人言頃見一孩在泥城河濵啼哭一若迷失路途也者意者卽爾家掌上珠乎急往認之果係已子不覺喜出望外挈之返家說者謂此孩幸未遇歹人耳否則已不堪設想矣 
[租地轇轕]  
　　木作頭顧某如齊人之有一妻一妾妻居浦東龔家路口妾居滬上洎顧病歿其妾將十六鋪地基抵與李宦造屋出租租金歴由李收言明將抵欵還淸屋卽交顧妾收管今年妾又病歿其子顧阿寳之妻孫氏突向李索取房屋吵閙不堪李言抵銀尙未收淸豈容擅索且劵上並未經孫氏畫押卽收淸後亦不便交還乃令經收房租人劉姓投上海縣控訴裴邑尊飭値日差將孫氏帶案訊核 
[嚴鞫盜犯]  
　　上海縣署幹捕趙金拘獲盜犯戴老耀魏香惠耿麻子等早已詳紀報端前日帮審委員詹明府飭提嚴訊戴供稱小的與耿是通譜弟兄魏爲朋友去年十月某日在崑山西門外夥刼米鋪兩家及圖董某姓十二月某日夥刼馬橋劉姓嗣在七寳鎭分路而逃魏耿同供稱小的等並未與戴同夥戴實挾怨誣攀明府反覆推鞫魏耿仍不承招因飭還置木籠戴則收禁外監 
　　 
[法捕房瑣事]  
　　寡婦趙姚氏控被夫弟忠臣至家吵閙欲將女兒變賣經葛同轉訊問之餘以兩造各有不合着將忠臣押候交保並令各具切結等情已紀昨日報章昨晨趙姚氏偕夫妹謝趙氏投八仙橋捕房訴稱我等女流無人代寫保結同轉詰趙姚氏曰爾夫已死兩年理應將伊棺木扶回原籍安葬爲何躭擱多時答稱夫死後生計蕭條棺木錢尙未還淸此次扶柩盤川更屬無從措借同轉謂謝趙氏曰爾嫂若少盤川爾應貼補答稱嫂若送柩回去小婦人情願典衣帮貼但存材之票尙在嫂處務請着伊檢出同轉卽諭趙姚氏回去將材票檢交復問謝趙氏曰爾兄在申向爲何項生意家有子女否答稱向在洋行家做大菜司務歇業數年且有烟癮家内有子女各一係現住無錫之婦人所育問婦人爲誰答稱先兄在世時先後共娶三妻子女均係次妻所生次妻素與兄不睦被兄逐回母家子名梅先現年二十五歲中小婦人留養女名雲弟年二十歲現在寡嫂家另一女產後兩個月由先兄往無錫抱以來申前年兄故時尙見女面至今年餘忽復不見小婦人屢次問嫂據云寄在舅家未知虚實同轉謂爾須將此事顚末詳細具禀並將在押之忠臣保出方可辦事該氏叩謝而退趙姚氏復至案呈父故夫材票一紙同　曰爾約何日動身答稱趙家並無積蓄小婦人已由父親在申擇婿已非趙姓之人故夫柩木任伊家自行送回可也伊家尙有兒子　不聽我說話小婦人不願往寍波同轉曰爾之女兒是何名字答稱名雲弟現住舅母家復問舅父爲誰答係姚壽林爲洋行主意同轉曰爾可否將女帶來答稱因有病不得來案同轉着暫退限期將女帶案再核○美最時洋行買辦周招貴偕經管寫字房之廣東人郭郎興看總門之曾亦亭寫字房送信之蔡同昌更夫丁阿二到案禀請比追偷金四開張榮全一案同轉命將張帶案先詰郭曰爾經管寫字房如何失竊爾可知否郭稱我專管日問事洋係晚間所失實不知曉曾稱小的經管門是晚失竊未曾開門不知其詳蔡供小的經管樓上寫字房樓下失物委實不知同轉問丁曰爾係更夫每晚幾點鐘上班何時下班答稱夜閒七點鐘上班至次晨六點鐘下班問失物之日係禮拜幾答稱二月十九日卽禮拜一問失物時爾可知曉答稱其日七點鐘時張榮全喚醒小的知被失竊問爾可曾進寫字房看過答去看時已被張將抽屜裝好同轉問張曰抽屜等是爾裝好否答稱喚丁來看並未將抽屜裝好問爾旣知被人偷竊當時何不告知丁等答稱當時卽與丁言明問爾二點半鐘進寫字房爲何至七點鐘甫去喚丁答稱喚丁時係六點半過十分及伊起身時已有七點鐘同轉謂丁曰爾爲更夫鎖匙亦在爾身畔雖衆人致疑於張但爾亦有疎忽之咎周招貴稱據寫字洋人言失物時赶卽檢點已少金四開三個金子一兩金四開共有六個三個用金圈聨在一處同轉向張逐細訊鞫仍供未偷同轉着掌責二十下依然不認冉掌二十下張卽謂丁曰我今枉受許多刑罰但禮拜晚有一人到爾處坐久始去此是何人丁云是朋友片刻卽去同轉聞言問是何等人丁供係周友生向在帳房内學生意垷已停歇常至小的處閒坐不敢竊物同轉曰鎖匙本在爾處禮拜又係空日無人在内恐有不妥丁稱周友生於上月十九往寍波如欲質可以函追來滬同轉問周與爾會面在十八日伊十九日動身爾如何知道丁稱伊早向我說明同轉謂周招貴曰張管押日久屢次比訊尙無贓証碍難科罪爾等出外可自行緝訪限禮拜三來案禀覆丁等仍交周領去○專向長江輪船偷竊搭客衣物之方德勝戴阿得二人前經包探拘獲枷責在案昨日枷期已滿同轉着帶案詰問爾等係何處人向爲何業方供湖南人向在福州當勇戴供福建人向爲糖業同轉着押候函請上海縣遞解回籍○陸芝卿行竊蕭益成烟鎗一枝被法包探拘押已列昨報昨日葛同轉帶案詰曰爾係何處人答稱川沙人問在家作何事答稱讀書來申覓業住在客寓身染濕毒苦不堪言同轉問回家舟資須若干錢答稱舟資一百八十有錢二百文可以抵里同轉卽飭包探將陸送往南市交川沙航船除給船資外另付錢二百文作與途中用度陸叩謝而去 
[鉅欵助賑]  
　　接奉程大善士鏊函聆悉籍隷沭陽業儒待試生父三品銜候選道員生母嚴氏出繼從堂叔爲嗣惟本生母見背太早賴慈母王氏撫育成人生母臨歿時出所積簪服等件値約千金遺囑遇有善舉卽行施與現聞江浙水災飢民待拯孔殷又本生慈母王素性好施 
 
 

Page 4

 
 
亦措有千金命彚入賑需兩項統計紋銀二千兩合規銀二千一百二十兩由孟敷五先生交來委解災區核之建坊之例銀數各符理合據情并請萱堂之鞠育彌勞楓陛之褒嘉可待顯揚有志存歿胥榮焉又承附來吳樹業堂善士助英洋一百元爲先堂助洋二元用特附誌上海北市絲業會館籌賑公所愚弟施善昌謹誌 
[行道有福]  
　　昨承乏力者求病速痊合家平安以英洋一百元交本館協振所歸入浙賑眼前功德以助賑爲第一大善士以一已之疾病而慨擲巨資自能拯萬姓之瘡痍而上邀天佑行見二豎退避百福洊臻左劵可操特書數言以爲嚆矢 
[贈藥鳴謝]  
　　天時不正時症漸多昨承本埠普仁堂惠贈衛生丸紅靈丹痧氣丸化州橘紅午時茶等以便分送慈心濟世莫名傾感爰綴數語以謝仁施 
[擬輯兩浙輶軒錄續編序例]  
　　昔儀徵相公視學浙江倡始風雅章表幽隱此邦詩人咸就甄采成兩浙輶軒錄四十卷甚鉅觀也兵燹以後板片無存乃請諸中丞合兩浙防護錄兩浙金石志重付手民欲以𧞧前賢之盛心資來學之多識自維菲質屢辱恩知夙夜循省以不稱爲懼使車所至歲試一周亦嘗咨訪文獻慨想曩軌流覽山川興思昔人計前書之成將近百載其間才人雅彥雋句名篇或流誦海内或藏滅巖壑及時蒐采尙易成軼矧咸同之間城邑淪陷忠烈乙士不可勝計尤當博徵廣輯以存大節此後來之責亦使者之職也竊不自揆謬爲貂續於科試之始略述已意綴以例言刊播遠近訪求遺集冀兩浙鴻儒敬恭桑梓拾鸞片羽折桂一枝力成斯編貫所忻企云爾一是編凡例悉依阮氏不復增易一初編阮序題嘉慶六年是編所選凡後阮刻出者一律采輯或有在前而當時未經訪及近日始見鈔本刻本　亦復補入一其人已往乃可論定編中采列不及時賢一是編所選以莊雅爲主凡闡揚節義匡扶名教之作以及山川形勝風俗盛衰名物異同政治得失託爲歌詠足資攷證者亟宜選錄一古人有言詩陶性情刻畫草木吟弄風月稽諸蕭選亦所不廢至於香奩僞體贈答讕言概不羼人一鄉會館閣之作别有體裁不與兹選至閨媛及釋道諸篇仍倣舊例擇尤雅者綴錄卷後一是編意在闡幽諸大家鴻篇鉅集行世已久者略采數章以備一家其有山陬僻壤湮沒弗彰者無論已刻未刻各稿本多爲采錄以防散佚一兩浙名流百里相望見已分函奉請搜訪至各學學官及諸生均望代爲廣采總期群備毋歡遺珠一各府藏書家以及諸生采輯所得卽錄副本送閱隨閱隨選其或無暇繕寫卽用原本選過交還均宜開列淸單就近由各學陸續封送勿庸備具公牘除嚴飭本署書吏人等收發書籍毋得取費外各學書斗一律禁絶需索一署中見刻收書印記寫明某年月日收到某處交來某集幾種幾本淸列字號以　選畢憑條領回原書一凡送時者於每人名下各系小傳所有名號里貫科第官階並有無專集已刻未刻均有詳載幸勿舛誤一小傳所采凡志乘傳狀序跋詩話有足表見行誼傳爲韻事者節錄之所以攄懐舊之蓄念發濳德之幽光惟無可攷者始從闕如一編詩以時代爲次編定　難移易故送詩宜定限期凡杭嘉湖　紹衢嚴七郡送至本年臘尾爲限台金温處四郡送至明春二月爲限僂計歲暮科試告蕆來年政隙庶可編纂成書一是編裒輯務求賅博海内藏書家如有浙人詩集鈔本刻本爲世希有者均望惠寄决無遺失一分任采訪諸君名氏書成日悉登諸篇用志雅誼一如有家藏秘集情願呈送國學在百種以上者俟采輯成書後代爲進呈并酌量奏請奬叙以示鼓勵一金石志續志蒐羅甚富尙恐偶有漏落亟思訪補各學學官及諸生　采訪之暇望开及金石文字精搨寄署此條不復另出附於紙尾[  庚寅花朝浙江提學使者南海潘衍桐識]  
[蘇省撫轅抄]  
　　二十八日江安糧道馬恩培金陵來船泊胥門碼頭縣丞姚守彝禀知奉委盤胥厘卡差○二十九日卽用劉有光禀銷解甘餉差 
 
 
 

Page 5

 
 
花炮樂材熏醃等事其利用之效遠勝他出業經○貴州撫憲潘○於光緒十一年○奏請開辦通咨各省並詳立章程内載一外來商販准其赴發賣局照牌示價值完交承買之後聽其運赴各處銷售現奉○○諭旨此項硝磺除就地完厘外許照滇銅京鉛例各省關局暫免厘稅由局刋刻四連串票呈盖院司印信載明斤重以杜夾帶應先詳請咨明各直省將軍督撫通飭關隘地方遇有貴州運解硝磺過境一體驗票放行以免留難阻滯各在案兹經章玉泉司馬廷藩程愼安大令寳炎赴黔禀辦領運硝觔行銷卾皖江浙各省發商包銷聞己如禀批准奉飭在黔之下游各府覔礦開辦兼設局收買矣並聞靑谿鐵礦業己開爐其質勝於洋産從此地利繁興而黔省礦務自必蒸蒸日上矣 
　　江左書林發兌 
　　本坊開設上洋四馬路中搜輯經史子集校警古今各善必以料重工精印行每内旁求博採略備精華上自京畿遼瀋下逮閩廣豫楚通達無間早邀宦紳鑒賞矣惟近來石印繁興除本坊自印各書外于家藏精本新出各書以及銅板錫板并衆書坊各石印局所有登報之書無不賅備另備書目以便採擇但目外之書甚繁未克全列蒙顧者請另開單可也至遠處各省一紙書来尅日報命亦必克己定價惟希垂鑒謹將近出各壽略附于下精刻新書增批東萊博議竹紙四角徐洄溪註隂符經道德經樂府傳聲道情愼疾芻言等五種五角精刻陳修園醫書十八種四元種痘新書四角醫宗說約三角扁鵲心書四角原板欣賞齋尺牘三角三俠五義傳八角傷寒瘟疫條辯五角大板四書味根錄一元六角癸己存稿二元周嬾予棋譜二角中藏經四角隂陽兩宅集成二元硃套正　管註秋水軒尺牘五角說文管見角後七詩江釋四角橘中秘棋譜三角註釋得月樓賦鈔七角分隸偶存三角大板四書匯叅大全一元五角國朝畫識六角袖珍增篆文康熙字典附考證四元山左校士錄四角觀聚古今方要補六角藝苑名言二角五分性理新論一角六新刻内經知要四角原板百美新詠畫傳四本六角籌餉海防鄭工捐例合八角辨證奇聞醫書六角神相彚編三角沈文肅公政書一元二角國朝八家四六六角大板廿一史約編八角錫板增題汪近科分韻舘閣詩初二集綾套六本九角小題黌雋初二集六角增補文　大成綾套四本六角鷄跖賦一元七種紀事本末石印小題文府二集十四本計六千餘篇經藝淵海策學總纂大成後附時務洋務彚篇增廣試帖玉芙蓉初二三集十二本計詩三萬五千首增廣策府統宗二張全註附顏色對語繪事津梁畫譜行文寳笈文章潤色復古編續皇清經解圖書集成殿版廿四史五經體注爾雅圖繪圖聊齋志畀圖詠是書較前印仍增各家批語而圖亦較前尤爲精細欲購者書而須認明本坊牌號正續分類典搭新樣四書典林文獻詳節格局一新制蓻聲調西學大成是書如算學天學地學史學兵學化學礦學重學汽學電學光學聲學均備皆有實用非托空談紫陽朱子通鑑綱目增廣四書五經典林後附易漢學易例大全漢易臨文捷徑易經文捷訣算學課蓻小題利器附塔截各法巧搭聯絡金丹小題文府秋景舘詩分韻曾文正公全集四書串珠聖諭廣訓寄售原搨十三經法帖全部二百本洋二百四十元蓮筠簃叢晝卅元 
　　銅板新增宦鄉要則○尺牘三種○重編留青新集○翰墨園書譜彚新 
　　宦鄉要則一書凡文武衙門奏摺信禀刑名硃筆之類槪新任事宜軍營書啓條欵并諸雜著有關於儒宦之事分門别類戞戞生新以便採用并輯婚喪二禮各種帖式稱呼以及敬避字樣品級尺牘等類一一彚詳洵應酬塲中必不可少之書俾各置一編以備取法價洋四角○新輯尺牘三種雙桂軒蓬萊舘夢花亭合刻句語新奇筆法佳妙於尺牘中獨樹一幟現用銅板校印洋角半○重編留青新集是書照原本重加編次增益條目其間塵飯塗羹數見不鮮者芟除殆盡復搜輯近時名人壽文祭文駢散尺牘分類詩詞以及詞韻白香山詞譜輿地輯要年華录姓氏聯珠宦途各種規制格式疏引賛銘楹聯匾額印章等類無格不備無奇不搜洵應世之寳笈現用錫板重校價洋三元○畫譜彚新翰墨園主人搜羅古今名人畫册擇其尤精尤雅山水人物士女花卉翎毛艸蟲諸法皆備付之石印裝訂四本價洋三元上海四馬路望三益齋書林發售 
　　丹桂軒 
　　又　月初四日演 
　　全家福倒廷門太平橋乾坤帶五雷陣靑石山藥茶計合家悶九焰山 
　　閏二月初四夜演 
　　覇王莊烟鬼嘆御菓園四杰村牧羊卷斗牛宫取南郡八盤山 
　　天仙茶園 
　　閏二月初四日演 
　　男綁子斬李廣疑懺金鎖陣打鼓駡曹殷家堡紅玉配夫七星燈斬魏延王八犯夜 
　　閏二月初四夜演 
　　大賜福逼馬妃牧羊卷金頂山取城都新排文武新戲二三四本牌位做親剌巴杰巴駱和 
　　天成園 
　　閏二月初四日演 
　　打龍袍少華山黄金臺金瓜擊頂新排全本新戲瓜頂戰草坡祭寳塔御菓園 
　　閏二月初四夜演 
　　挑華車陣桑園寄子打劍峰山二美爭風六部大審新排燈彩新戲火燒風月樓外異如樣十十美景出雜局安舉旗拉車醒　良吉 
　　禮拜一拍賣 
　　准於初四日二點鐘在本行拍賣三王藏羽毛馬頭飛英蜜蜂新飛英色呢信和魚牌色羽毛雙工紅嘰雙工色呢飛馬素洋藍布八磅八磅十二藍八卦藍飛馬洋標十磅十磅另半紅狀元市布八磅藍綠甘露布公信藍水車藍人紅飛英八四布泰隆印花面巾太平戲法100200竹布裕興美人色洋寗綢洋紅袱色花標二四藍人標等稍漬破義源人鎗三G細布代代兒孫粗布惇信八四手叶布餘貨不計此佈安得利行啓 
　　禮拜一拍賣 
　　兹於初四日二點鐘在董家渡船廠拍賣舊大爐子四隻舊鐵器等不計其貨輪船卸下如貴客欲意者届時請至豐裕碼頭仝趁小火輪赴該船廠面拍可也此佈壳件行啓　　禮拜二拍賣 
　　啓者於初五日兩點鐘在江表輪船内拍賣寫字間大菜房内一應器皿什物大小鏡子藥水龍火爐鐵灶水櫃桅憕帆布繩索螺絲鋼板錨鏈彤板各色鐵器什物不計欲買者請至該船面拍可也此佈永發行啓 
　　禮拜二拍賣 
　　初五日十點半鐘拍賣八四藍龍輪船人馬藍大英紅魚翁紅人象原布七磅輪船原布八磅七磅銀龍輪船二號人馬棕布等貨此佈者太古洋行啓 
　　禮拜三拍賣 
　　准於禮拜三十點半鐘在本行内拍賣舍利匯水合酒牛奶數十箱缸絲床塾新色檯布各種盆景花草不計隆茂行啓 
　　禮拜三拍賣 
　　啓者本月初六日下午兩點鐘在本行棧房内拍賣銀福壽紅櫃牌八磅四原布藍西牛十磅巿布等貨此佈順全隆洋行啓 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出清如過期不出將定銀罰去下期另拍此佈老太古帳房啓 
　　禮拜四拍賣 
　　准禮拜四二點半在黄浦路十七號内拍賣彈子檯打彈應用器具俱全大菜間房間書樓廚房一應木器什物不計此佈隆茂行啓 
　　四月頭彩四萬五千 
　　　四月份票全閏六元○條頭六角三分向在上洋棋豐銜北長豐綢莊封門 
　　上海王大吉 
　　本堂發兌各種戒烟丸及戒烟參片固本育麟膏萬應安胎丸玉蓉散乾順扶玉丸六神丸坤厚資生丸印蓮散至妙散等名目繁多不能盡述假冐仍然不絕蒙賜顧者須認明 
上海寳善街石庫門内櫃上錫葫蘆爲記並送目錄單一紙只此一家並無分出餘者假冐 
　　燧昌自來火局告白 
　　啓者本局現在因所製自來火中加入上等不怕潮濕之料以致成本昂貴定於閏二月初一日起每箱售銀十兩另五錢請於潮天試之知並無别家可同其佳妙賜顧者請認明燧昌牌號爲要此佈 
　　禮拜四拍賣 
　　啓者禮拜四卽本月初七日十點半鐘拍賣路燈船牌九老羽毛人鎗小呢船牌九老羽綾ＣＣ工嗶嘰十一磅彩三元十磅十二彩人鎗十磅紅萬壽紅三元紅人鎗藍人鎗十二磅人鎗九獅巿布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人採蓮原布八磅彩三元藍獅七磅紅三元彩人鎗藍獅挺巿洋標八磅松鼠細斜紋十五磅老人頭十四磅雲獅粗布紅金星白三元七十二缐紅雙路燈六十四金三元藍雙路燈洋房毛光巿漂布等貨此佈聞閏二月初二元芳行啓 
　　專科蒞滬 
　　金陵張秉衡先生世代儒醫内外方脈專門包治痔瘡漏管素稱名手累頌登報客冬邀往安徽治疾今巳滬仍寓三馬路老泰興棧内特此週知 
　　聲明 
　　兹者本號在法馬路興聖街口向係李姓所開至今年正月　止將店中生財貨物並招牌一應在内均歸晋記爲業三面議定至正月底以前各行欠欵均向前東理處不涉晋記之事以後往來圖章另加晉記字樣爲憑特此聲明以勉後論利源晉記啓 
　　失票 
　　今失去桃園第元號票一紙計洋廿元又月初五期己向前途說明作爲廢紙請各寳號切勿收用此佈徐公舘告白 
　　丹桂聲明 
　　本園聘到蘇省頭等各角小桂林小金寳並請名昆全班脚色黄玉泉尤鳳臯陸壽卿金景福小金林曹寳林現己到齊選吉登檯赴演届期祈請諸君早降是幸預此佈聞 
　　分條六角半 
　　立時富必得萬天祥福 
　　英四月票全張六元半張三元批拆公道遠處信購指明上洋棋盤街中 
　　第一靈騐 
　　余小兒隨娘姨往北閙路購物忽然走失急赴新衙門西首讀易堂占課曰己回家矣返視之果然佩服登報鮑紀成誌 
 
 

Page 6

 
 
   
 
 

Page 7

 
 
ＨＯＲＯＶＩＬＤＯＣＥＲＵＲＦＯＮＯＩＧＩＵＮＭＥＯＴＴＯＣＳ 
　　司各脫創製乳白淨　魚肝油 
　　司各脫創製乳白凈　魚肝油發客其中加入海帕花司勿來司蘭痕及沙突二物服之味如牛乳甚易下咽此油惟此無哇吐難受之患善治癆瘭吐血喉風咳嗽　瘡疥及人身乏力老少瘦怯諸益人氣血長人皮肉歴經泰西名醫試驗著效今在屈臣氏大藥房上海香港福州漢口天津及中土各埠屈臣氏大藥房兩家分鋪均有出售　魚肝油 
　　三鞭壯陽丸 
　　此丸能固精滋腎壯陽扶脾除濕養血袪風利氣行痰專治元陽衰弱陰分虧損酒色過傷陽事不舉不能堅久精神困倦目視無力腎虛耳鳴腰膝酸痛履步維艱四肢無力脾虛受濕夜夢遺精面黃體瘦大便溏泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配入上品之藥製成此丸服之能助元陽不足可使精髓充盈有健體强神舒筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開冐進食養血駐顔每早晚用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　洋灰鼠 
　　本行到有頂好頭等洋灰鼠皮數箱顔色極好價亦便宜欲購者請至抛球塲東首本行寫字房面議爲盼咪吔洋行啓 
　　分條六角 
　　英四月票全張六元零躉批發格外公道收兌紅票比衆克己信購指明抛球塲西同得 
　　順氣化痰丸 
　　痰屬濕熱乃津液所化百病所有多因起居飲食失宜七情抑鬰六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦胸膈不利飲食無味一切咳嗽之症並能治之每早晚用淡鹽湯送下三錢服後利氣開鬱化痰咳嗽自止耳每瓶大洋二角另有綠水甜油玉桂發兌價面議上海英巡捕房對門廣東接元堂何均年謹啓 
　　告白 
　　承接代寫英文信札兼寫合同契劵并代收中西帳目兼代拍賣價甚克己知欲賜顧者諸移玉至虹口文監司路門牌第十三號便是英商穆師亨謹啓 
　　上海自來水有限公司 
　　啓者本公司現在議定分派各股友利息舊股每股派得英金一磅新股每股派得十三先令九辨士定於閏二月初一日支付特此佈聞經理本公司事務之德興洋行啓 
　　姑點蘇金閶中巿　 
　　本號創設二十餘年自運哈喇企呢羽毛嗶嘰漳絨羅絨各色咈布等貨遠邇馳名巳久惟吾業物色頗多高低不一貴客懷疑難以購辦以致交易愈形週折自於庚寅歲首始創門市批發統歸劃一此佈 
　　寄售藥水 
　　斯藥水能醫頭痛身酸骨軟夜不能睡讀書人做生意人壯士用心力過步精神少短一切食之大有功效又治心神不安頭痛腦痛眼化畏日極之應驗又治女人心痛身痛發寒發熱作嘔作悶皆能治之乃妙方也食法一大匙羹冲水半盃攪匀卽飲鋪在弩白利因生經凸鬱街倫頓謹啓轉托上洋老德記經手代售 
　　普國票預定 
　　啓者本行今有第二百九十八次普國票出售全張英洋四十八元半張二十四元四開八開照算共額設十萬號得彩有五萬零二百號並有七次可望得彩頭彩得洋世萬二彩得洋廿萬均是普國之洋每元照英洋三折左右給算其餘小彩甚多請至小行取仿單觀看便知如得彩者付彩洋當換新票如欲買者祈爲預定往返信資各客自理華二月十四起閏二月十三止批佈和順洋行 
　　新開 
　　廣申源土棧 
　　在上洋法馬路大自鳴鐘西批發大小洋藥零市照箱拆兌貨眞價實以圖久遠凡承光顧誠信無欺擇於二月十二開張 
　　烟膏批發 
　　清膏每洋一兩五陳膏還灰二兩五公膏二兩八冷籠三兩二熱籠四兩平頭外加 
　　上海信昌珠號遷移 
　　本號於光緒元年開設二馬路西首今於本年正月移至三馬路中馮存仁藥鋪西間壁朝南石庫門内交易 
　　墨晶减八折 
　　現貨好過上年市淡沽一元六茶晶八角翡翠戒一元翡翠鐲三元金利源碼頭昌順隆白 
　　上海廣東路十六號公信洋行啓 
　　本行所有十四磅松鼠及魚鎗等牌斜紋布係與上頂棉花織成布身堅固堪用耐久眞上等貨也向承貴客屢顧巳藉四遠馳名刻交易年多一年由爲貨眞價實若布每疋皆有松鼠藍印而魚鎗牌者亦係藍色印焉貴客賜顧須認憑據庶免魚目混珠第布於各處大疋頭號均有發賣而總其售者只有本行一家 
　　　取殿板全史并發　　 
　　本局全史於九月告成與股者請速持單來取以免書倉積壓而鄒架中亦可早資觀覽幸勿遲延爲禱除股分外添印百餘部以圖賞鑒家購取此係殿本照印後附考證並未裁割格外精良謹遵原訂七百十一本每全部實洋一百八十元裝兩木箱如要夾板加洋八元遠處寄費酌加零售史記念六本洋十元前漢書三十二洋十二元後漢書廿八本洋十元三國志十四本洋六元舊唐書四十八本洋廿元新唐書五十本洋廿元明史一百十二本洋四十元○本局開設上海虹口分設二馬路横街京都琉璃廠四川成都府重慶府廣東雙門底其餘江西湖南漢口河南均有分局發兌同文書局啓 
　　策府統宗申明 
　　此書係本局創編搜羅旣廣讐校特精外間翻印訛誤甚多近又有珍藝局印成鉛字本妄加增廣二字分訂念四本以圖哄騙射利其實一無所增一無所廣而訛脫更不可勝言請將本局所印一對便知其僞敬告士商勿爲所欺同文書局啓 
　　上海有利銀行 
　　專做押欵更票各口進匯票如蒙賜顧者請至黃浦灘新關北本行面議或函致均可存欵計開隨時交取按逐日存數付息二厘存定一年者付息五厘存定半年付息四厘存定三月付息三厘或存洋欵亦可面議此佈經理蜜司弼歇謹白 
　　滅火水藥 
　　本公司新法創造滅火藥水與别家大不相同此瓶口封閉甚密使藥氣無從漏洩遇火起時取一瓶或數瓶遙遙抛入藥瓶破碎藥水卽徧處飛洒遇火卽化此瓶上特用五角星爲記貨眞價實每箱十二瓶價洋十二元此佈福利公司告白 
　　漠河金礦告白 
　　敬啓者本厰自光緒十四年十二月開工以來時屆一年應結總帳自宜刋本分送奈各分局散處於萬里數千里外造送報銷急不能齊一擬俟光緒十六年春間各帳彙集再行核辦惟事屬公司除禀請北洋大臣李黑龍江將軍依派精於會計之員來厰公同查核外所有在股之友如願前來務請於三月中到厰眼同結算淸楚俾刋訂本呈送各大憲曁各股友共覽以資徴信督理黑龍江等處礦務李金鏞謹啓 
　　老號 
　　治氣痞塊胃氣痛藥洋一角百效痰喘咳嗽肺露每兩廿八○袁吉人熟理肝胃症調理大方脈上洋署往南育嬰堂東李府 
 
 

Page 8

 
 
   
 
 

Page 9

 
 
[觸目警心]  
　　淮徐一帶民風强悍自古而然近則好勇鬥狠較昔尤甚往往因睚眦微嫌而釀成鬥殺命案前淮揚海道徐仁山廉訪憐其愚蠢不忍不教而誅特將大淸律例内易犯刑律檢出數則繪畫成圖刊示曉諭圖後載以所犯之罪謂如犯此罪卽律以圖内之刑其圖有六曰凌遲曰斬决梟示曰斬立决曰絞曰軍流徒曰杖笞條分縷析一望而知俾蚩蚩之氓有所儆懼而不敢犯冬去徐廉訪護理漕院郭慕劬觀察階權篆是邦見街衢所貼圖說告示半爲風雨剝融遂又刊印多張編輯成書頒發淮徐海各屬遍貼曉諭並自識數語於後大旨謂徐公愛民無微不至今已升任閩省按察使余得復權是篆用特步其後塵非敢攘人之善藉永徐公之德已耳刻已頒發來揚由地方官分飭地保遍貼城廂見者咸謂徐廉訪首倡於前郭觀察踵行於後其諄諄勸戒之心眞乃後先嫓美矣 
[鄂省官報]  
　　二月十九日湖北提臺程赴兩院拜會辭行施南府經歴王梓奉施南府委晋省請領賑欵禀到調辦沙洋厘局候補府許炳恭禀辭赴局二十日候補縣鍾期濬奉武昌府委赴黃岡縣提京控案要証禀知辭准補江夏縣山坡巡檢張明才謝飭知赴任二十一日候補縣張國蘭奉運憲委赴竹山一帶查辦事件禀知二十二日藩轅牌示棗陽縣平林店主簿事務詳委試用從九吳盛唐代理二十三日大挑縣張淸奉撫憲委辦楊芳林茶厘局差禀謝候補縣賈良榮奉委督署内分辦文案禀謝並禀銷楊芳林茶厘局差大挑縣陳瑜瑛奉委辦安陸府船厘局禀謝廿四日候補同知薛華城奉藩臬兩憲委赴羊樓峒彈壓茶市差二十五日本任襄陽縣梅冠林赴當陽京山查勘煤鐵礦禀辭新海防試用巡檢朱官楨分發來省鄭工試用巡檢吳新周由京騐看來省禀到候補典史李錦堂奉委接辦法泗洲釐金分局禀知謝二十六日候補縣湛福春奉藩憲　知加一級紀錄二次禀謝 
[上海四馬路文報局内恊賑公所經收江浙山東賑捐二月中旬淸單]  
　　十一至十五日○王念慈翁經繼善堂孫指助東賑洋二百元○本埠安孚莊經收非常功德册捐六安厘卡委員十五千張姓周姓兩户各一千五百文郭姓皮姓兩人名乙千二百文聶姓徐姓兩户各一千汪姓齊翁兩户各八百繼興七百三十劉姓七百八十五文黃兄朱姓二户各六百李陸宋彭四姓各五百大有五百念元順五百四十詹某四百二十新盛四百學新堂一千一百以上共計錢三十一千六百合計曹平銀念一兩一錢三分申合規元廿二兩六錢九分五厘朱子淸汪海凡兩户銅洋兩元本埠正源珠寶莊經收華照氏求合家平安并了願移賑二十元無名氏三十元無名氏四元漳州府吉太守捐助規元九十兩另七錢三分本埠春生藍號經手黃朝亨二十千吳喜生戴大光兩户各十千李春三三千一百文劉義和三千吳了修二千陳文蔚劉樹森彭正芳張冀廷朱淸和盧紹倫鐘活然劉榮祿冉朝相回生兄金玉亭十一户各一千文以上共錢五十九千一百實收規元三十八兩一錢九分○漂陽上壩怡大號潘逸舟募梅城無名氏二十元有名氏三元呂坤山晚香堂兩户各二元有名氏胥江安愚氏呂愼德堂呂能懋汪德裕無名氏吳其德王信泰夏洞之潘怡大費定基十一户各一元品記無名氏無名四户各五角東街任德昌同和三户各五百呂勤泰義泰源無名氏無名無名程廣生六户各三百李長源黃鼎隆正泰源王竹賓王燕山趙仲生七户各二百文以上實收洋四十五元又逸舟兄助墨梅屏條四幅駕時輪船來合北電報局募祝壽慈輕爐坯洋十二元○武陽保嬰總局募承柳溪三元承楚香胡東羽兩户各一元五角周方良秦元淸兩户各一元秦厚齋五角秦厚堂三角仁壽堂二角嘉興無名氏十元隱名氏保嚴親福壽綿長二十元甘泉施與權丁菊益合助二百文無名氏銅洋三十元無名氏四元出使美國大臣崔欽憲庫平銀五十兩申合規元五十四兩八錢日本隨員孫子興募嬰鳴舘主八元孫劉氏一元孫十二孫十三兩户各五角本埠恆豐昌號來四川瑞盛隆晋　瑞盛隆兩户各二元山西張叙瑞無名氏淸積堂無名氏四户各一元無名氏四户各五角佛山電局薛杏初又捐四元三角師華甫六元三水帳房曹竹村黃壽庭榮熙泰張雨生李幼梅陸子和潘功甫蕭子玉九户各四元彬臣同福堂羅子力朱卞卿杜子宜袁谷香六户各二元董誦芬江耀章劉明堂希洵趙祖堅黎潤翁伊處庭張竹軒八户各一元廣谷生希堂新記行三户各五角勝隆號二角以上共　洋一百元合來規元七十二兩由總收支所交　安宜通源莊内同善局同人經募第十批許長生求母親病愈十元呂貢九四元劉紹祖李心杰兩户各兩元平安堂一元林翰臣毛文壽兩户合洋一元高郵學陳寶應學馮兩户合助銅洋一元沙溝允大綢緞號經募十五千一百七十四　朱仲修十千四於齋六千衡鏡子募五千二百文朱伯魯三千文朱少莊二千文周狀元周樹堂安記三户各五百文朱娘娘二百文高郵副學五百十文以上總共實收英洋六十五元銅洋一元○五天共收英洋四百廿七元銅洋三十五元爐坯洋十二元規元二百七十八兩四錢一分五厘錢二百文墨梅條幅四條合併聲明 
[上海四馬路文報局内恊賑公所經收江浙山東賑捐二月中旬淸單]  
　　十六至二十日止○京電局經募日昇昌仁昌號合助洋五十元由電報總局收支所交到○朝鮮王京英公署内榕城林子鶴善士日本抄票洋二十元兌見實洋十八元由陳與昌交到寗波順記號來平安洋十元硤石沈永利一元福德沛丁懹蘭兩户各錢乙百烟台文報局經交無名氏銅洋五元漳州龍溪思補堂經募第四次靖邑呂善士溪僕上人合助洋念元王醒齋曾慶興同茂號泰華號泰雲發倪子畊七户各元慶茂號四元坐致堂祖石山人林開邦向革齋困勉齋吳僕山馨翰上人林世俊德安號宜昌號黃里忠林學秀慶章號江祥雲陳鴻莫府代書陳十四户各一元陳吳氏困勉齋吳兩户各半元實收爐坯洋五十二元爐坯對開洋兩個定海全盛信局經收李善士五元小善堂五角不留名銅洋一元不善堂二百○本旬共收規元二百七十八兩四錢一分五厘英洋五百十一元計規元三百六十九兩九錢六分四厘銅洋四十一元羊見規元八　九錢另五厘爐坯洋六十四元計規元四十三兩五錢二分小洋五角規元三錢六分二厘錢六百文計規元四錢一分四厘○六項共合規元七百另一兩五錢八分○連前共收規元九十八萬二千七百六十兩另二錢五分五厘○前解過規元一百另一萬另九百九十兩另二錢五分六厘○實墊解規元二萬八千二百三十兩另一厘合併聲明 
[上海四馬路文報局内恊賑公所經收江浙山東賑捐二月下旬淸單]  
　　廿一至廿五日營口電報局兼東三省文報處經募營口官商浙賑欵營平銀二百零四兩二錢二分申合規元二百十五兩四錢五分正又英洋二百十二元營口絲帮三江同人經募第二批江浙賑欵營平銀一千二百零陸兩三錢六分申合規元一千二百七十二兩七錢正以上兩項細户業已另登報章矣○謝簡翁交來鈕約領事署内隱名善士規元十五兩○本埠椿安堂十元○安裕莊交來資善堂銅洋十三元○南匯義生蘭號顧源慶翁募隱名善氏十元請河炳一元○揚州李受之翁募無名氏廟愿移賑十元覺迷道人鄧市堂兩户各二元夏友仁顧麗生樵雲子同心主人四户各一元○蘇城趙訪林爲女病完愿洋一元○顧杏堂銅洋一元○○淸江　局任愼菴翁募保安堂求平安十五元○鎭江電局張亷泉翁募槐蔭堂一元眞心堂銅洋四元○總收支所交來孫德芝孝亷募經審堂洋十五元又請河氏銅洋八元○程燮記銅洋四元○漢口盡心氏募周展成等共計錢二千七百文實收九八半它平銀一兩八錢五分○甘泉李士杰二百文○五天共收規一千五百另三兩五分英洋二百八十三元銅洋三十元原銀一兩八錢五分錢二百文合併聲明 
[上海六馬路仁濟善堂籌賑公所施少欽經收山東江浙賑捐二月廿一至三十日淸單]  
　　第十七批山東賑捐淸單俞富記元甡莊酬敬移助九八元一百兩正無名氏四元正○第十四批江浙賑捐淸單廣和糖行友四十壽筵移助十四元玉山德茂號來倪源楷求父病速愈十元劉兆安求父病已病速痊六元愧力子五元玉山德茂號芮錦棠求保產婦平安楊浩庸求生意順遂二户各二元以上共收洋三十九元正 
　　美國佛邦羅補斯益製藥貢水 
　　專治肝勞肺癰癆瘵飲食停積胃口果滯心悸多諸君賜顧請向上海四馬路中西大馬驚四肢酸軟身虚體弱隂損陽虧宗筋舉氣血衰敗路晋隆洋行寳善街晉隆分行曁良濟房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦烟癮新斷精神恍五角原箱十二瓶價目格外公道批拆另議惚傷寒症初愈軟弱以及五勞七傷等患服此皆效美國佛羅斯醫生謹啓 
　　新開鴻寳齋南局 
　　本局分設上洋法大馬路東首發兑自印各種書畫圖帖新出精選牕稿時文萬餘篇顔曰巧搭文府每部十六本價洋八元又大題三萬選大題文府初二集各省課藝匯海正續小題文府小題三萬選四書合纂大成四書題鏡味根正續○皇清經解雪樵經解五經文府五經宏括經藝淵海經文戞造經策通纂五經合纂大成策府統宗天算策學策學大成增訂試帖玉芙蓉試帖宗海賦海大觀夢華廬賦海直行經籍纂詁增篆文○康熙字典四庫全書提要廿二史攷異精校本草綱目後附拾遺增補正續驗方新編曾文正公家書格局一新繪圖列國聊齋三國志西遊大板芥子園全集茜牕小品畫譜補云外史蘆雁畫稿揮毫自在畫譜並各局石印銅鉛板等書俱備名目繁多不及細述另備書目如蒙士商賜顧請至本局購取價實從亷本局啓 
　　經史書○兵書○尺牘○新出書 
　　經史門○新出玉琯鐫新是書講歷年三百六十日逐日時令興故每部一元經史問答八角歷代職官表八角名人傳略四角十三經對聯五角四書對聯一角五經字考兩角詩法舉要兩角誤字辯正二角學詩捷徑角半○兵書門○石室秘笈兵書五種黄帝握奇經太公六韜黄石公三略孫子吳子兵法每部一元六角繪圖年大將軍兵法一元六角洋務用軍六角海國聞見録三角臺灣生熟番考二角三江戰事二角俄國風俗志二角曾文正公水陸行軍誌一元諸葛武侯奇書六種三角馬前數角半○尺價門○歷朝王侯將相錦　見識非凡每部四角八賢手扎六角貿易尺牘二角寫信活套角半殊批知愧軒尺牘行行全備每部六角硃批筆耕齋兩角洋務尺牘兩角閨秀青樓尺牘兩角尺牘要覽角半○新出書○新聞新裏新四角中法和戰曲直記四角麈談拾雅兩角半品花四奇兩角上海名妓圖兩角百花圖兩角百美圖一角萬花同春一角中西竹枝詞一角四馬路文宜書局棋盤街著易堂代售 
　　石印歴代名稿彚選大題經藝策學試帖 
　　是編古草堂主人不惜殫數寒暑廣搜前人名稿不下百數十種上自前明永正以迄國朝乾嘉精心抉擇彚爲一編名曰歷代名稿彚選皆以清眞雅正可以拱作揣摩首頁標明朝代姓氏其體例仍依四書章句排定爲先民之矩矱後學之津梁也洋六元○大題三萬選大題文府又二集大題文淵大題文鵠制藝聲調譜文苑聲華譜時文多寳船雲程畢備文腋類編課藝匯海○五經文府經藝淵海五經文鵠五經鴻寳經藝宏括五經分類文鈔經藝五美經文戞造五經文海○增廣策府統宗策學總纂大全時務新策學淵萃河防策纂新策利器十三經廿四史策空策度津廣治平略日知録文獻詳節羣策匯源○增廣玉芙蓉試律大成試帖宗海分韻舘閣詩蟾宫折桂四景詩試律大觀詩帖淵海詩句題解彚編又續編詩韻合璧子史精華其餘各種局板家藏精刻本經史子集均皆齊備以拱雅賞蒙光顧者請至上海二馬路千頃堂書坊購取 
 
 

Page 10

 
 
　　基地出租 
　　兹有基地一塊在法界西首褚家橋南堍約計十畝如有人要租者統租分劃均可請至本帳房面議可也黃浦灘十七號瑪禮孫洋行具 
　　大得其利 
　　英四月票全張半張照巿分條六角三批拆公道信購原班寄奉上洋抛球塲　 
　　遺失 
　　兹遺失去年十一月廿六日装華利輪往漢第三百十七次提單一支計顔料十件今己向該行關照作爲廢紙此白南順記 
　　頭彩四萬五千元 
　　英四月份票全張六元半張三元分條七角閏二月廿日開彩外埠寄買認　各號回件　式圖章 
　　誌謝譚寳宦齋白濁丸效 
　　弟因身體濕熱染得赤白淋濁之症久矣小便短痛腫碎面黃骨痛醫藥無功特托申友速至盆湯衖買譚寳宦齋白濁丸三料服後果騐如神弟心喜甚登報揚名漢口黃撅波謹啓 
　　易中票行 
　　大彩屢獲今售英四月票全張六元分條六角半批發零躉格外公道外埠信購指明上洋棋盤街 
　　分條六角 
　　四月票全半照巿零躉批拆一例代勞函購立奉紅票例兌 
　　附送吕宋開彩圖 
　　英四月票全張六元分條七角零躉批發價照香港紳富信購指明上海法馬路 
　　逐月吕宋票批發 
　　大彩屢獲各省馳名英四月票全張六元分條六角倘蒙賜顧寄上洋棋街中 
　　新開晉祥衣莊 
　　開設上洋棋盤街南首自運杭省庫緞寗綢羅紡湖縐顧繡蟒袍原典估衣加工選料蒙仕商惠顧速來搆辦顧見便宜先行交易擇吉開張 
　　吕宋票行 
　　英四月票全張半張分條六角仕商信購原局回件上洋抛球塲西 
　　召租 
　　兹有老旗昌對過泰安坊内朝南庫門樓房二宅合意者請至北京路本帳房或至二馬路責順帳房面議可也道達洋行啓 
　　大花園 
　　新到綵綢公仔 
　　本園新到廣東新式綵綢公仔六套懸掛各廳以供游客玩賞該綵綢人物生動異常廣東亦不多覯特此奉佈 
　　告白 
　　啓者寗波李某與夥友向在九江合開同春和過侢棧今李某不合開張己拆出以後各寳號往來與李氏無涉特此告白 
　　請得頭彩 
　　英四月票全張六元半張三元分條照市紳商賜顧指明上洋抛球塲北首 
　　同豐永金鋪 
　　本號開設上洋大馬路抛球塲向售十足條錠葉金精造滿漢首飾今添售靑赤金箔定價劃一恐未週知特此佈告 
　　英三月號單己到 
　　中彩甚多請來兌洋今售四月票全張六元裁七角附送大張花草人物精細月份牌上洋源源新記票行啓 
　　分條六角 
　　英四月票華閏二月二十日開彩全張六元半張三元紳富賜顧指明上洋四馬路中巿 
　　小輪船往杭 
　　今蒙吳紳倔定本行小輪准初上四日往杭如欲附往請至法界大馬路東首晋和里内咸吉票行兼可便帶拖船 
　　曰然居 
　　現聘名廚精製京蘇大菜嘉湖酒席奇巧點心隨意小酌各式大麵掛爐猪鴨馳名美酒物美價亷早晚常便滿漢戲筵可以預定設上海大花園裏 
　　英四月票出售 
票設四萬五千號頭彩得洋四萬五千元准華又月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來仝新廣豐萬來仝新廣豐萬　來啓 
　　匯兌銀兩批發吕宋票 
　　本號承兌粤東佛山陳村香港澳門吕宋匯票並批發吕宋票收兌紅票今售英四月票全張半張分條均可外埠賜顧原局寄奉不悞上洋棋盤街協安號啓 
　　洪利公司 
　　本公司設立已久素昭信實外埠皆知紅票各處均可收兌按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　譚寳宦齋貨眞價實 
　　專治雀斑油光黑氣潤顔嫩面香粉 
　　擦之斑點盡退每匣三角固齒擦牙粉二角包醫白濁腫爛上洋盆湯衖寳宦齋啓 
　　復源鏞老店遷移 
　　本號專運大呢羽毛各種洋布俱全向在上海大東門外開張數十年今於庚寅年遷移英大馬路抛球塲口朝南門面交易誠恐逺近未及通知特此登報奉聞主人謹啓 
　　英正月花旗號單己到 
　　英二月花旗票出售全張一元半張五角函購指明各行卽班回件○開期例無電報對號單約閏月初到申兌洋上海必得來天來福仝啓鴻福來 
　　皮貨大减價 
　　本號因上年存貨多積今正爲始减碼出售幷有頂好眞灘皮袍掛其價更賤如蒙賜顧請至城内四牌樓何祥豐啓 
　　應效時症藥 
　　啓者近來雨暘不時寒煖不匀故患時症傷風者目下甚多遂致頭痛腦脹喉痛骨痛不堪言狀如下卽爲調治尤恐變化别症更爲滋蔓難圖今本藥房不惜工本虔製應效時症藥不特善治傷風並且寒熱等症服之靡不奏效此藥弗視爲等閒請卽購取仕商賜顧者認明本藥房招牌庶不致悞上海英大馬路老德記藥房啓 
　　魯麟保險告白 
　　本行經理孟漢記保險公司專保各路洋面船棧貨物等險如有不測價賠甚捷且價目格外克己倘蒙仕商賜顧本行面議是幸魯麟行啓 
　　天錫我財 
　　本號向在香港開設有年屢獲大彩今分設上洋棋盤街北首靑蓮坊對面開張兹售英四月票分條照市批發公道外埠信購原局回件天錫啓 
　　自來火漲價 
　　啓者現因各料漲價本局自來火於閏二月初一日起每箱售銀十兩零一錢貨眞價實包退包換賜顧者請嘗試之榮昌局啓 
　　批發大票 
　　英三月份對號單已到現售四月份票零躉批拆兼收紅票價皆大市紳商惠顧函購原局回件庶不致恨此佈上洋廣揚興廣惠和廣泰祥仝啓 
　　慶豐土棧批發 
　　上洋打狗橋自運大小洋藥照箱批發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
　　連中吕宋四月票 
　　批發公道零沽全半照市分條六角半收兑紅票曁各路銀洋匯票遠處信辦一律克已上洋法大馬路中啓 
　　分條六角 
　　英四月票全張六元零躉批發格公道收兌紅票比衆克己信購指明抛球塲北同發 
　　德昌質滿衣出售 
　　本與滿衣概行出售價可格外從亷照碼每兩七角劃一不二　叟無　倘　賜顧誌資麥家圈尚仁里口便是 
　　合豐衣莊 
　　開設上洋棋盤街歴年馳名向蒙仕商光顧各省原典估衣定做時式新衣各色俱全因近年衣莊甚多價目上落拆扣不一貴客難免受虧是係本號新立章程於己丑元旦起照碼每兩售洋七角無扣貨分高低價値克己劃一不二誠實無欺承蒙賜顧須認明招牌不悞倘不合包退回換 
　　何謂薩波料 
　　薩波料者係堅硬之肥皂除衣服外洗凈各物無出其右一經試用卽知其妙其妙何在譬如人家有髹漆之器用薩波料洗之可使舊者如新油布汚穢用薩波料洗之可使汚穢悉去檯桌地板及各式木器用薩波料洗之可使與新者無異盆碗鍋子常有油膩用薩波料洗之可使油膩全除大餐所用刀义及各式馬口鐵物用薩波料洗之可使光明如鏡洗面澡身之盆及廚房各物用薩波料洗之可使白亮如新製之針如購一塊試之卽能知其佳妙聰明之當家人諒必喜於試用也薩波料作只此一家在美國鈕約克地方如欲用者須小心購取勿爲僞物所欺 
　　上海鴻福來聲明 
　　二彩連上附彩 
　　英三月吕票二彩拆與同業轉售本埠恆興號金又川客劉各十張上附彩亦拆同業轉售大北電報行洋人以上共得一萬二千五百洋號單到查又中五六小彩甚多分條售出名繁不贅遠埠函報外候速兌洋雖中外得主之鴻福幸小行大彩綿綿果稱鴻福而齊來財星正旺望中外同志早購錦鏢皆大發財是鴻福常來之盼禱矣 
　　劃一衣庄 
　　本莊運售原典估衣專倣四季時式新衣照碼每兩折洋七角劃一不二如嫌價貴包退包換今有戤冲劃一甚多貴客愼之受欺然小莊並無出外抖售如信顧者祈請棋盤街北首便是祥豐衣莊 
　　中西大藥房 
　　再聲明戒烟梅花參片 
　　本藥房創製無雙戒烟梅花參花於兹三載通行各省遐邇馳名戒烟方中推爲第一藥用王道不入覊品故戒時毫無所苦精神反强飲食倍增此係歷屈古仿造疊出深恐遠近主顧難分眞僞特於庚寅年二月初一日爲始仿單另加紅墨聲明一則庶不謂魚目之混今於閏月起門市現錢朔望九扣賜顧者請認明四馬路中市大洋房内上海只此一家並無分局遠處局寄更須洋明方無後悮此啓 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又復利夏厰新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價槪從克已此啓 
　　頭彩聲明 
　　英三月份頭彩係本號售與寗波英記廣貨莊一條壽全齋藥鋪一條宏茂洋貨行一條榮大南貨鋪一條萃昌棧一條王翁二條定海俞廣豐烟店一條太和米行一條鳴鶴塲萬興染坊一條共得洋三萬元欲購者請至寗波天后後街王文正太極圖筆鋪啓 
　　果然三日立止白濁 
　　因閱貴報有鳴謝盆湯衖譚寳宦齋三日愈白濁丸靈騐之汪君想其人得恩莫忘報之念弟染此症六年信買半元服後果然三日立止名不虚傳焉金勝祥具 
　　减價出售 
　　啓者本行今有新到六寸八角木鐘價每只銀一兩八錢五分又八寸八角木鐘價每只銀二兩一錢五分如各寳號欲賣者請至小行面議可也豐裕洋行啓 
 
 

Page 11

 
 
　　廣東趙同春堂馳名藥略列 
　　參茸衛生丸 
　　統治男女諸般虚損先天不足後天有虧婦人服之調經種子男子能延壽補元眞乃壽世金丹誠衛生調元之寶也一品土木衛生丸洋一元雙料參茸洋五角參茸衛生洋二角半 
　　小兒回春丹 
　　治小兒驚風發熱風痰積滯吐瀉夜啼寒熱往來咳嗽痰喘瘧疾痢疾等症皆能治之五粒頭每丸洋一角三粒頭洋六分四 
　　三鞭種子酒 
　　此酒大補氣而壯陽添精固腎門胃潤顔誠有反者還童之妙種子育麟之功神效無比减價收洋大瓶洋四角小瓶洋二角 
　　扶陽乾健丸 
　　此丸本堂祖傳秘方其功得天地之秘奥能扶衰陽爲剛健反老弱爲少壯種子催丁第一妙品功難盡述雙料參茸乾健每丸洋二角半參茸乾健丸每丸洋一角參茸乾健小丸每兩洋二角 
　　參茸坤順丸 
　　婦人月經不調子宫寒冷久不受孕服之能補氣血煖子宫調經種子未孕卽能成孕無孕亦能安胎百發百中雙料參茸丸每盒四個洋一元參茸坤順每丸洋一角參茸坤順小九每兩一角 
　　氣痛平安丸 
　　得異人傳受秘方田茄楠香爲君配製君臣佐使妙法能治諸般氣痛心氣肝氣胃氣肺氣諸痛皆止寒痛火痛積痛蟲痛血病鬱痛濕痛熱痛肚痛肚痛卽服卽安故有平安之名每丸洋二角半 
　　三鞭壯陽丸 
　　用人參鹿茸驢鞭鹿鞭海狗腎取由河之靈物配藥品之君臣治男子腎冷精寒陽事不舉氣血虚弱四肢怠倦或遺精夜溺或艱於子嗣者功能煖精堅壯陽健體神應非常也每兩洋二角 
　　參茸白鳳丸 
　　正人參鹿茸鹿胎鹿角膠龜膠烏骨膏揀選生靈氣血之精英配草木君臣之極品婦人眞隂虧損身體虚弱赤白帶下服之調經種子保産安胎每丸洋二角半單料洋一角小丸每兩二角半 
　　廣東同春堂趙宗濟老鋪上洋老巡捕房對門門張○杭州大井巷鴻昌號○鎭江得利行○蘇州養育巷德記○無錫北門德記發售 
　　英四月票 
　　全張六元躉批克己紅票照港圖兌函購原班回件上洋棋盤街北大成彩豐啓 
　　新開對送彩票行 
　　英四月份票全張六元送彩四號半張送二號。分條七角送二號得彩數目註明票上上洋棋盤街 
　　福元質 
　　本質逐月所滿之衣統盤照堂本劃碼折售每兩洋七角定價劃一倘蒙紳商賜顧者請至打狗橋北堍便是 
　　著手生春 
　　吾鄕詹筱仙先生名下士也文章品行久重膠庠多藝多材岐黃尤著來游滬上全活甚多余子陡患癲症諸醫束手先生一診而安非三折其肱曷克臻此同人公勸懸壺先生亦心存利濟兹擇本月廿九日開診患沈疴者幸勿失此機宜也寓小東門内花草浜奚家橋西首送診五日新安查沛然啓 
　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息卽至本行面議可也特此佈聞 
　　定織縐布 
　　新到縐布長三丈六尺闊一尺三寸春夏秋冬四時宜用每疋洋一元二角半賜顧者請至申北盆湯衖益昌興綢莊白 
　　止帶神靈 
　　滬北盆湯衖内譚寳宦齋出售三日愈白帶丸招貼通街試購半元家人服之護效銘感大德登報謝揚南市馬茂隆啓 
　　瞽目重明 
　　余雙目痛瞎徧醫不效張友青盲無見余邀至上海遇老閘中街史麗生先生張得炙卽明余治一月復明如舊特此揚明姑蘇張貴榮王東初啓 
　　召租 
　　兹天后宫西集慶里朝南石庫門每宅六幢二廂又石庫門每宅一幢南混城橋重慶里朝南石庫門一宅三幢二廂披屋俱全如欲租者請至本帳房面議老沙遜經租帳房啓 
　　分條七角 
　　售英四月吕宋票並附送彩票購票全張送彩票四條半張分條各送兩條彩票元頭彩得洋七百元餘章程注明票上來信指上洋棋盤街雙得行啓 
　　召租 
　　北有觀音閣松柏里朝南石庫門三宅計廿幢六廂披屋俱全如嫌大均可分租外有大平棧房一宅如欲租者請至本帳房面議此佈新沙遲洋行啓 
　　屈臣氏存心濟世　 
　　售藥貨眞價實 
　　兹將各欵靈驗膏丹丸散藥油藥酒藥水藥餅藥冰香油香水次第登報○諸尊光顧請認每藥封口有龍麟伴塔爲記别人不得冐效庶免有悮各省各埠○貴客信購必托原班回件斷無延悮躉賣務照價廉讓可見存心濟世也○計開○補氣補血丸嫩容玉液○清香洗牙水○暈浪平安水○南薑露○三隂瘡疾丸○遺精夢洩藥水百補鐵酒○戒烟藥餅○戒烟藥丸○戒烟精粉○小兒代乳粉○洋烟脂粉○光明眠藥散○淡紅瑰玫藥乾粉○花露香粉○疳積花塔餅○清香洋橙酒○發冷藥水跌打内外各症紅藥酒○肉精酒○鷄眼藥水○毒死各虱惡蟲藥散○脱油膩藥水婦人虚損白帶藥水○白濁藥水藥丸○化痰止咳藥水○拔毒藥膏○理口藥膏○　魚肝油○還魂藥氷○花柳搜毒藥水○風灘半身不遂藥水○除點去瘼眼藥水○極品檀香油○回頸癧各症藥水○十全大補種子藥水○浸疳藥水○瑰玫香油膏暗瘡雀斑白食藥水○開　消食百補藥酒○脱鬚髮藥散○風疾濕症散○尚有無數藥料隨後續登上洋兩家棋盤街北首大英大馬路屈臣氏謹啓 
　　參茸扶陽乾健丸 
　　易曰乾道成男是知男子禀乾健而生夫所謂健者莫男子若也然天之降生本厚而人之戕賊無涯水火土木金每爲食色憂勞所伐心肝脾肺腎遂有損傷疾病之虞故或神倦而血虚或精遺而陽痿眼花耳響脚軟身疼氣喘心驚汗浮便泄本然之健巳頽焉本舘得祖傳良方揀選上藥精製乾健丸其性補而不焦潤而不泥常服此丸自然共慶安瀾同登夀域夫何慮乎楊之枯悉可占乎蘭之秀也小丸每瓶四兩洋一元大丸雙料每盒四個洋一元單料每盒十個洋一元廣東鹿芝舘分設上洋三馬路老巡捕房斜對門 
　　欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海英大馬路老德記起首藥房 
　　本藥房於道光二十二年上海通商之初首先開創所有山售各藥皆係極貴料品格物製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得周詳僅摘試驗靈藥循序列報開於後其餘無數藥味不能盡載於兹兼售印書機器是水照相玻鏡藥水等件如蒙惠顧價當從亷此佈新增分鋪京揮正陽門外天津院署前漢口鮑家巷湖南坡子街雙并巷本埠四馬路計開 
患臘梨頭藥小兒諸瘡藥痂脫鷄眼藥眞八寶眼藥耳聾復聰藥喉嚨痛腫藥無名腫毒藥立止牙痛藥戒烟斷癮藥補氣益血藥湯火起泡藥婦人白帶丸隆冬凍瘃藥立數具　藥萬應清凉丸隱逸泮斑藥治心胃痛藥十全大補丸清凉疥瘡藥情慾癆療藥内損外傷丸患顧痛膏藥期頤烏鬚藥金鷄納霜丸 
　　半顚和尚神道 
　　京都慈松半顚僧的在京諸友請相呼爲神道今来申幾載功行海上諸君心有不决或寫八字寄館局或来申面判前和得失佈告住寳　街大通亨樵雅亭啓 
　　粤東廣芝館靈騐丸散 
　　寍心補腎丸 
　治男子心腎虧損虛火上炎咳嗽痰喘夜夢遺精作事勞心等症每丸洋一角　　參坤贊育丸 
　　治婦女月信不准憂思鬱結經期腹痛赤白帶下久不受孕等症每丸洋一角　　珠珀回春丹 
　　治小兒急驚風痰發寒發熱夜啼吐乳五癎天吊百般危症大丸每洋六分　　萬應如意油 
　　此方遠祖秘傳與衆不同能治内外諸般雜症功難盡述大瓶每洋一角四分　　靈騐鵝喉散 
　　專治十八般雙單鵝喉危險惡症及一切喉痛均皆取效每瓶洋兩角半　　五淋搜毒丸 
　　治濕熱積滯或花柳染毒五淋白濁小便刺痛等症效驗如神每瓶洋一角　　婦科白帶丸 
　　治婦女身體虛弱皮肉黃瘦鬱氣傷肝下元虛冷赤白帶下症每洋二角　　梅花點舌丹 
　　治一切無名腫毒火疔血瘡小兒胎毒喉腫生瘡效驗非常每瓶洋一角七分並有金鎖固精丸○參茸衞生丸○烏雞白鳳丸○壯陽乾健丸○金衣坤順丸○參茸再造丸○茸桂濟生丸○婦科三重丸○立止心痛丸○參茸戒烟丸○參貝製陳皮○正化州橘紅○小兒驚風散○八寳光明眼藥○拔毒紫金膏等○丸藥名目繁多未能盡列○本舘各欵丸散膏丹概由粤東老鋪製煉配好運來發售所有關稅儎脚概不算入價内以廣招徠○鋪在上洋棋盤街北首開張分寄漢口接駕嘴金玉樓發兌上洋粤東廣芝舘啓 
　　廣福林丸藥 
　　○乾健丸男子至寶治氣血虚弱腎元虧損陽事不舉眞精寒滑　於種子及夢遺夜溺神氣惛悸耳鳴目炫腰膝痠軟四肢疲倦形容枯槁作事善忘各症○坤順婦科至寶治血脈虧損月經不調子宫虚冷赤白帶下血崩胎漏骨蒸潮熱頭暈眼花面色黄瘦胎前産後等症乾健扶陽坤順補隂宜男種子均有奇功小丸每兩二角五大丸每匣一元上洋老巡捕房對門 
　　參茸經期腹痛丸 
　　婦人之病患種種不一或月信不調赤白帶下或當行經而腹痛或未行經而先肚痛或行經後而作痛頭暈目眩骨蒸嗝悶酸痛等症苟不善治則子宫虚冷孕育之難良有以也本堂祖傳此方練選上藥精製是丸凡婦人諸虚百損久不孕育者服之卽能調和經脈温煖子宫孕育麟兒屢服屢效每兩洋二角大丸每個一角廣東保和堂蠟丸鋪分設上海河南路 
　　上海中西大藥房 
　　疎風薄菏錠 
　　蒲荷主散熱疎風爲頭痛聖藥此錠擦之毫無痕跡功用便利絕勝膏藥十倍也價洋二角半 
　　三天濁效 
　　奇哉奇哉余淋濁症屈指十年屢醫不效今春幸閱報章知有上洋盆湯衖内廣東譚寳宦寳齋馳名三日愈白濁丸驗靈非常鳴謝不一寄購一元用之其丸未盡三天濁效何奇神也感其妙藥之靈特登告白頌揚俾同患者週知亦行方便耳該號白帶丸内人亦經試驗並書以揚之嘉定董其暢啓 
　　鎗上戒烟膏靈騐 
　　閱前報告白滬北中和里内詹誠德堂精製發四草戒烟舍每兩價一千二百八十文可裝在鎗上呼吸戒烟極好其氣淸香並無惡味且吸此膏就不須另吸别烟僕患烟累十餘年一旦而釋重担速登申報以告同病相憐者胡敬齋啓 
　　二彩聲明 
　　英三月份二彩第二萬三千七百廿四號由本行售與本埠英大馬路恆興號王君半張得洋六千元又京江棧四川客賀寳臣劉子雲二君合得洋六千元雖諸君鴻福小行亦與有培耳現售四月票全張六元分條六角半賜顧寄上洋棋盤街北必得彩仝啓 
　　召租 
　　西門外榮昌自來火厰後路北西至浜有地十餘畝刻欲起造倘紳商要定造棧房厰屋卽繪圖照樣起造需定年期均可英界西新橋德源里五開間廂披天井晒臺俱全二宅合意者移玉面談錦名行 
 
 

Page 12

 
 
[光緖十六年二月二十四日京報全錄]  
　　宮門抄○諭旨兩　錄前○大臣福奏預辦要差需欵請由兩淮迅撥銀兩摺○河督吳奏請假回籍省親摺○豫撫倪奏遵　降調人員據實臚陳摺○都統謙奏圍塲東西二處廟宇據覆勘估籌欵粘修摺○都統謙奏圍塲總管三年期滿循例代奏　○黔撫潘奏捐賑請奬片○豫撫倪奏革員酌量錄用片○二月二十四日理藩院鑾儀衛光祿寺廂黄旗値日無引見○煕　謝補進内大臣恩○明安謝引馬大臣恩○潘祖蔭景澧李文田各假滿請安○甘肅補用副將禹益長謝恩○額中堂請假十日○兆伯續假十五日○鑾儀衛奏派揀選官缺之大臣派出恩中堂敬信○召見軍機崑岡徐用儀淸安○○奴才宗室福　等謹奏爲預辦要差需欵孔殷請由兩淮迅撥銀兩以濟急需恭摺奏祈聖鑒事竊查奴才衙門歲入之項以兩淮利銀爲大宗每年應解銀二萬一千六日兩自道光三十年卽未按年報解僅於同治四年後因歴次恭備隨扈各差經奴才衙門奏淮撥解數十年以來只陸續撥解過銀三十四萬兩尙積欠利銀五十九萬餘兩現欽奉上諭朕於閏二月十五日恭奉慈禧端佑康頤昭豫　誠壽恭欽獻皇太后祇謁東陵禮成後於二十三日還宮所有應行事宜着各該衙門照例敬謹預備欽此欽遵查奴才衙門應行派　隨扈官兵需用口分並旗營修墊道路需欵甚鉅實屬迫不及待現値庫欵支絀若不早爲籌備誠恐貽悞要差奴才等再四思維惟有仰懇天恩飭下兩江總督札令鹽運使速爲籌撥銀四五萬兩以應要差倘該運使一時籌措不及卽由兩江總督查照從　解銀成案先由藩庫内無論何欵迅卽籌墊撥解務於本年二月内如數解到將來由該鹽運使設法籌還藩庫以淸欵目奴才等爲恭備要差需欵孔殷謹恭摺具陳伏乞皇上聖鑒訓示遵行謹奏奉旨已錄○○頭品頂戴河東河道總督臣吳大徵跪奏爲母病甚　懇恩賞假一個月回籍省親恭摺仰祈聖鑒事竊臣於正月初六日接到蘇州本籍電報臣母忽患痰塞病情甚重臣身任河督職守攸羈未能回籍省視焦灼萬分雖連日續接電報痰塞漸開　已半淸而神倦氣弱亟須服藥調治竊思臣母年已七十有七平日氣體本不甚强現因痰阻氣逆陰分大虧滋陰化痰一時難求速效臣不能侍奉湯藥孺慕之思晝夜不安現値河防事簡之時二三月以前桃汎未臨尙無緊要公事合無仰懇天恩賞假一個月回籍省規俾盡人子之心藉慰臣母倚閭之望如蒙俞允所有河東河道總督印務請派大員暫行兼理臣俟母病稍痊當於閏一月初旬趕回河南銷假本年山東辦理河運尙有應行督辦挑濬事宜臣不敢稍耽安逸致悞要工所有微臣請假省親緣由謹繕摺具奏伏乞皇上聖鑒謹奏奉硃批另有旨欽此○○河南巡撫臣倪文尉跪奏爲欽承恩詔詳查降調人員據實臚陳籲懇天恩恭摺仰祈聖鑒事竊查光緖十五年二月十六日恩詔内開自同治元年以來曾經任用現已革職宫員除大計貪贓及居官不職以及失守城池各員外若有事係寃枉被革果有才力堪用着該督撫查明詳開緣由奏明請旨欽此等因仰見聖朝恩逮幽淹生成不遺跪誦之餘莫名欽感遵查有降調知縣周應麟前於光緖九年二月在固始縣任内奉上諭有人奏周應麟專事夤緣交通撫藩門丁後補缺酬謝打點債累幾萬等因欽此經前撫臣鹿傳霖遵將周應麟奏叅革審旋赴調任移交前撫臣邊廒泉先後確切查訊該員被叅各欵或係事出有因或係傳聞失實其因汪義和吞吃洋烟令其吸飲糞汁亦係意在解救並非任性逼灌惟近日解救吞烟方樂甚多並不依方救治輒因沈寃錄糞汁解毒之說遽以穢物飲人究有不合請將周應麟開復原官仍交部議處等情具奏奉旨照准經部議以降三級調用毋庸查加級議抵兹查該員才力尙屬有用據藩臬兩司會詳前來臣查周應麟被叅夤緣各欵經部查明並無其事其因汪義和吞吃洋烟飲以糞汁寔緣事出倉猝急於救解所致其情尙堪曲恕且查該員在豫歴任煩劇官聲尙好未忍聽其終於廢棄可否仰懇天恩俯准勅部將周應麟調取引見酌量錄用出自逾格鴻慈所有欽承恩詔查辦緣由理合恭摺具陳伏乞皇上聖鑒訓示謹奏奉硃批周應麟着交部帶領引見欽此○○奴才宗室謙禧跪奏爲圍塲東西二處廟宇據覆勘估籌欵粘修恭摺具陳仰祈聖鑒事竊奴才前據圍塲總管色楞額禀稱東圍伊遜栅門内敦仁鎭遠西圍布克崖口協義昭靈二處神祠殿座曁御座殿阿所並守護値班房間自嘉慶十六至二十二等年勅建迄今七十餘年迭經風雨嶊殘殊多坍塌滲漏禀請奏修當經奴才據陳如准修理再行派員會同總管擇要勘估等情具奏奉硃批着照所請該部知道欽此欽遵在案奴才已檄飭總管色楞額並派委防禦祥順雲騎尉玉林前往隨同該總管撙節勘估去後旋據該員等覆稱帶領工商先後馳往敦仁鎭遠協義昭靈二處廟宇詳細勘騐擇要粘修見新瓦木兩作一切工料共估銀八千四百三十六兩又據估二處油飾彩畫披麻灰糊飾等項工料銀一千四百五十兩二共合銀九千八百八十六兩所有應需一切物料及由郡街採辦方能應手惟熱河東西廟二三距百里不等運費浩煩實無再可撙節之處開具作法淸單繪圖貼說呈覆前來奴才逐細查核均係擇要黏修所有勘估銀兩尙無虚浮奴才檢查前卷嘉慶年問先後建修二處神祠所需銀兩係由廣儲司請領現在内庫用項浩煩曷敢率行請欵修理奴才再四籌思惟查有應徵圍塲地糧項下可否就近通融動撥以資工需伏俟命下之日奴才檄飭圍塲總管先期備料俟明歲春融諏吉開工奴才親詣工所察看統俟工竣請照初建成案開單奏銷以昭核實謹將作法淸單繪圖貼說恭呈御覽所有據覆勘估籌欵黏修緣由是否有當理合恭摺其陳伏乞皇上聖鑒訓示謹奏奉硃批着照所請該部知道單一件圖二件併發欽此○○奴才宗室謙禧跪奏爲圍塲總管三年期滿恭摺代奏仰祈聖鑒事竊照道光十二年五月初五日内閣抄出奉上諭向來盛京五部侍郎及各省將軍都統副都統城守尉總管等有年班輪替進京之例嗣後着自到任之日起扣滿三年奏請陛見俱毋庸年班進京欽此兹據圍塲總管色楞額呈稱於光緒十二年一月十四日奉旨由御前頭等侍衛銜補授圍塲總管自光緒十三年正月二十七日接印起連閏扣至光緖十五年十二月二十七日止已經三年期滿呈請代奏前來奴才杳該總管年力精健心地樸誠辦理圍塲一切事宜頗資得力現届三年期滿自應遵照道光年間扣滿三年奏請陛見之例代爲轉奏除批飭該總管俟奏奉諭旨再行恭錄遵照外所有圍塲總管三年期滿循例代奏緣由恭摺具陳伏乞皇上聖鑒謹奏奉硃批着來見欽此○○潘霨片再前准順天府電知固安宛平等縣禀報水災籌備撫欵募捐接濟等因　查近畿地方猝被水患亟應捐廣協賑以恤災黎臣卽捐銀五千兩安義鎭蔣宗漢藩司史念祖臬司黃元善各捐銀一千兩署糧儲道儲裕立貴西道邵積誠貴東道吳鳳林貴陽府知府趙爾巽各捐銀五百兩共捐銀一萬兩又安平縣知縣吳成熙候補知縣任勝鄧嘉鎭士民王必英黎應鰲曾煩琛共續捐銀二千兩先後交銀號由電匯京以應急需嗣經順天府奏報由户部奏准援照直隷等省現辦賑捐新章遵照常例銀數减五成請奬封典虚銜並准移奬子弟等因咨移到黔遵卽咨行查照辦理在案兹據該鎭及司道府縣開具履歴呈請奏奬前來臣覆查無異除照繕淸單咨部查照外謹附片具奏伏乞聖鑒勅部覈覆施行謹奏奉硃批户部議奏欽此○○倪文尉片再准吏部咨已革知縣徐本立以該員前在臨漳縣任内因行刑營兵酒醉將秋審情實絞犯一名誤行處斬被革職謹援光緒十五年三月十六日　恩詔條欵在部呈請核辦行令查明辦理等因當經飭查去後兹據藩臬兩司會詳請奏前來竊查已革知縣徐本立於光緖十二年十一月間在臨漳縣任内奉文處决秋審情實絞犯張羊仔一名已飭縣役備置絞具詎行刑時營兵孫坤因醉誤將應絞人犯處斬禀經前任撫臣邊寳泉行提兵役訊明據情奏叅奉　旨革職兹查該員在任辦事認眞政平訟理紳民至今稱道不衰才力洵爲有用其被叅原案雖咎有應得究係因人受過核與　恩詔查辦條欵相符合無仰懇　天恩俯准將徐本立勅部調取引　見酌量錄用之處出自　聖栽臣實未敢擅便徐咨覆吏部外相應附片具陳伏乞　聖鑒訓示謹　奏奉　硃批徐本立着交吏部帶領引見欽此 
 
 

Page 13

 
 
[光緖十六年二月二十五日京報全錄]  
　　宮門抄○分選單○陜督楊奏總兵丁憂開缺請迅賜簡放並先行委署摺○楚督張奏總兵因病出缺請迅賜簡放並先行揀署摺○陜撫張奏查明未中老生循例奏聞摺○河督吳奏建廟宇工竣懸匾緣由片○粤督李等奏計典届期請展限辦理摺○又奏輪查廣東營伍請派員簡校片○又奏察看知縣片○二月二十五日吏部翰林院正黃旗値日内務府引見十四名○前任江寍副都統連慶病痊請安○靑州協領毓昇謝恩○福建副考官鮑臨到京請安○畢棠謝授浙江金華府知府恩○果權請假四個月○兵部奏派演放水師砲位派出恩全訥欽泰○侍衛處奏派稽查中伙派出德福恩全○召見軍機毓昇鮑臨畢棠○光緖十六年二月分選單小京官翰林院待詔張毓麟順天附○知州廣西永康王詩質湖南廣西永安鄧文淵湖南俱廕○通判湖北武昌恒榮廂藍生員江西臨江恩霖正紅監○知縣廣西宜山志燮廂紅附浙江餘杭吳士愷江蘇甲陜西延安羅振鷺湖南監雲南祿勸李世琛湖南監河南陽武劉顯綬廣東附山西陽城葉廷　浙江監湖北長陽　宇鈞山東監湖北恩施黃承淸江西舉江西泰和徐國俊四川監湖北宜都劉肇甲安徽附江蘇宜興萬立均江西甲河南封邱謝葆榮浙江監雲南思安丁中立浙江舉甘肅西和柯先春廣東附江蘇震澤夏啓祥貴州拔新陽蘇品仁雲南甲浙江於潛文玉廂黃監雲南新平韓作霖浙江監江西鉛山唐驊路河南甲○布經四川劉本逹江蘇監○直州判湖南澧州楊佶超山東拔○府經河南汝寗王廉四川監山西潞安郭連陞奉天監廣西　州楊恩元江蘇附○縣丞江蘇江陰馮鏡海廣東甲江西贑縣吳大宇廣東江西安福李維瀚山西俱監浙江平陽耿守仁甘肅歲山東萊陽李鳳翺廣東附○吏目江蘇邳州王國標浙江供山東濮州劉壽祺直隸供德州李佑澄直隸監○巡檢山東日照余慶賢順天湖北鐘祥徐愼修四川廣西宣化周汝南四川雲南尋甸范澤光四川俱監浙江烏程聶渚湖北供江西南康韓大廷直隷廪湖北江夏柴樹棠山西附○典史江蘇上海蔡延河山東湖北天門趙錫貞順天雲南江川陸廉順天浙江靑田　霖四川河南延津申其幹順天甘肅兩當郭德新順天山丹周壽嚴四川廣東乳源朱鼎彝江蘇湖北監利朱乙然山東湖北榖城馬韻珂山東俱監安徽蕪湖有亮河南吏員○○太子少保頭品頂戴陜甘總督臣楊昌濬跪奏爲總兵丁憂開缺請旨迅賜簡放並先行委員接署以重職守恭摺仰祈聖鑒事竊據延綏鎭標中軍遊擊梁鴻盛呈稱延綏鎭總兵慶連之生母苗佳氏隨在任所於光緖十五年十一月二十九日病故等情呈請核辦前來臣查該鎭慶連現經丁憂例應開缺回旗守制所遺延綏鎭總兵篆務地處極邊關係緊要應先行委員接署臣查有記名提督定邊協副將傅開德勞績久著營務精明在任多年於北山地方情形最爲熟悉以之接署斯缺可期勝任除檄飭遵照外所有總兵丁憂開缺應請旨迅賜簡放以重職守謹會同陜西巡撫臣張煦陜西提督臣雷正綰合詞恭摺具陳伏乞皇上聖鑒訓示謹奏奉硃批另有旨欽此○○湖廣總督臣張之洞跪奏爲總兵因病出缺請旨迅賜簡放並先行揀員接署恭摺仰祈聖鑒事竊據湖北鄖陽鎭標中軍遊擊胡永發呈報鄖陽鎭總兵龔繼昌前在軍營打仗屢受重傷時發時愈兹因感冒風寒觸發傷疾甚重醫藥罔效於光緖十五年十二月十九日因病出缺該遊擊謹將總兵關防封固收存禀請奏報開缺並委員接署等情前來臣查鄖陽地方界連秦豫山川險要俗悍民强彈壓巡防責任綦重自應先行委員接署查有漢陽協副將樊國泰營務老練辦事明爽堪以署理除檄飭遵照外所遺湖北鄖陽鎭總兵員缺緊要相應請旨迅賜簡放以重職守謹會同湖北巡撫臣奎斌湖北提督臣程文炳恭摺且奏伏乞皇上聖鑒謹奏奉硃批另有旨欽此○○頭品頂戴陜西巡撫臣張煦跪奏爲查明鄉試未經中式老生循例奏聞仰祈聖鑒事竊查文闈鄉試年老諸生三塲完竣未經中式捐納貢監已滿十科諸生入學在三科以外者應查明實在年歲具奏恭候恩施兹於光緖十五年陜西省舉行已丑恩科文闈鄉試臣揭曉後行由藩司移會提調監試二道將三塲完竣年老未經中式諸生確查詳報除科分年歲未符者照例扣除外查有九十以上之監生王運海捐監已滿十科八十以上之附生劉登雲張帶銘入學已逾三科均三塲完竣調閱試卷文理明通字畫端楷當咨學政臣柯逢時核對劉登雲等黌册相符惟王運海監照於同治元年遭𤞑逆之亂遺失札行藩司陶模查明王運海係咸豐九年報捐監后監照遭亂遺失同治六年由監生報捐布政司理問銜有執照可憑曾經應試七次念其久困靑氈併請核辦前來臣等查核生靑年志學白首心堅列四千鵠立之班咸推矍鑠聽　九鹿鳴之奏歆慕苹笙藝角風檐三塲已成完璧香探月窟萬里未遂登雲久沐聖教涵濡允爲熙朝瑞應旣符年例籲懇殊恩除册結執照咨部外惟王運海一名監照旣稱遺失又未早請補發無憑咨送第該生已應試七次年逾九十困躓名塲耄老而志不衰特將該生捐銜執照送部查騐核辦合併陳明所有查明鄉試完卷未經中式老生緣由謹循例恭摺具陳伏乞皇上聖鑒勅部核覆施行謹奏奉硃批禮部議奏欽此○○吳大澂片再查堵築鄭州大工合龍案内臣等於光緖十四年十二月二十日專摺奏明擬在金門創建河神廟曁專建黃大王廟籲懇欽頒匾額發交臣等敬謹懸挂以答神庥在案於光緖十五年正月十四日准兵部火票遞到軍機處發交御書匾額二方由驛咨行到工臣祗領之下欽遵摹勒製造匾額卽將應建廟宇鳩工興造伏查金門口修建河神廟一座係於本年五月初五日興修於十二月初五日工竣另在壩台專建黃大王廟一座係於本年六月初四日動工於十一月十七日完竣臣等謹擇於十二月初七日詣廟拈香行禮虔伸感格之誠騐收修造廟貎屋宇委係工堅料　並無草率偷减遂將所製匾額敬謹懸挂仰酬神貺合將奏建廟宇興工完竣懸匾緣由謹合詞附片陳明伏乞聖鑒謹奏奉硃批知道了欽此○○頭品頂戴兩廣總督臣李瀚章署理廣東巡撫布政使臣游智開跪奏爲計典届期籲請展限辦理恭摺仰祈聖鑒事竊查定例督撫到任未及三月適當舉行大計之期例應於十二月内恭疏具題臣智開奉命署理廣東巡撫篆務到任雖未及三月而前在布政使任内已將歴半年屬員優劣略知梗慨惟臣瀚章係於本年十月二十二日到任於所屬各員賢否一時未及周知黜陟攸關自應倍加詳愼如照例限具題爲期過迫合無仰懇天恩俯准展限三個月至來年三月再行舉辦俾臣等會同悉心考察秉公舉　以昭愼重除咨吏部外臣等謹合詞恭摺具奏伏乞皇上聖鑒訓示再歲底例應密陳司道府考語届時臣智開仍當據　註考密摺具奏合併陳明謹奏奉硃批着照所請吏部知道欽此○○李瀚章片再查接管卷内准兵部咨光緖十五年二月十二日内閣奉上諭本年輪應查閱營伍之期廣東卽派張之洞逐一查閱認眞簡校如有訓練不精軍實不齊者卽將廢弛之將弁據實叅奏母得視爲具文等因欽此惟查本年舉行恩科前督臣張之洞兼署廣東巡撫例應入闈監臨文武兩闈事竣値臣抵任前督臣卽交卸赴鄂是以各營官兵均未查閱所有本届輪查廣東營伍相應請旨派員簡校以肅戎政謹附片具陳伏祈聖鑒謹奏奉硃批卽派李瀚章認眞查閱欽此○○李瀚章片再查定例内開期滿教習俸滿教職知縣分發各省試用者到省二年後令該督撫照例甄别按班序補又准部咨嗣後無論何項出身凡係補缺應行具題者試用期滿由該督撫詳加甄别專摺具奏各等因咨行遵照在案兹查教習期滿分發知縣柴廷淦河南固始縣人由優貢生考取國子監八旗官學漢教習傳補正紅旗教習三年期滿光緖十三年二月二十四日引見奉旨以知縣用欽此呈請分發簽掣廣東十三年九月二十五日到省試用已滿二年例應甄别據藩臬兩司詳加察看具詳請奏前來臣等到任均未及三月例不註考惟臣智開前在布政使任内察看該員柴廷淦心也明白辦公勤愼堪膺民社臣等謹會同附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十六年二月二十六日報全錄]  
　　宮門抄○教職單○發抄硃批五道○署廣東撫游奏據實甄别以肅官箴摺○又奏調署知府片○又奏調署知府片○廣西撫馬奏遵保剿辦匪案出力員弁摺○又奏委署知府片○陜撫張奏甄别知州片○又奏請開復知縣等處分片○二月二十六日户部通政司詹事府正白旗値日無引見○奈曼王假滿請安○許應騤由東陵回京請安○祿彭謝調齊齊哈爾副都統恩○裕祿預備召見○烏拉喜崇阿請假五日○孫詒經請假十日○上虞備用處奏派揀選官缺○派出漪貝勒敬信○召見軍機○裕祿續昌○光緖十六年二月分教職單教授江蘇鎭江趙鍾靈江寍安徽太平吳肇祺徽州浙江衢州林梯靑紹興廣東廣州張迪明高州俱舉山東曹州盧樂戍泰安甘肅寍夏劉永淸秦州福建延平李錦福州俱甲○正諭江蘇江陰秦毓麒太倉丹陽徐世勳蘇州山東濮州劉先庚靑州山東平度王勛堂登州山西安邑王勵太原河南汲縣郭瑗陳州甘肅靈州劉正名蘭州福建順昌曾宗昭福州江西安福裘兆煌南昌湖北潜江彭世瑴蔪水王政漢陽廣西永安鄧文泰桂林上林黃立震潯州四川茂州王萬震叙州貴州　岱謝鍾良大定俱舉○訓導安徽寍國謝慶增太平江西彭澤楊逢春南昌俱舉山東蒙陰齊語濬東昌江西萍鄉趙世駿建昌俱拔湖北通城錢儒猷黃州優廣西灌陽李開華鬱林天河余峻垣南寗四川懋功葉森榮成都俱歲○復諭安徽建平何廷光寗國山東費縣劉寳鼎濟南山西黎城常立紀太原河南葉縣趙堯雲河南河南汜水卓壽山汝寍浙江泰順徐森加興四川南充袁登榖理番俱拔安徽定遠朱彝寍國恩山西鳳台李祖膺太原河南蘭儀周於魯南陽江西樂安許紹魯九江江西萬年張嗣留撫州廣西隆安陳勷光梧州俱廪陜西府谷楊作霖西安浙江桐廬陳祥燕寍波雲南新平王錦心臨安俱舉○復訓直隷景州趙韞輝吉林歲江蘇邳州閔彤章蘇州廪陜西臨潼李樹屏鳳翔廪浙江山陰杜炳蔚寗波拔湖北均州賴廷立施南廪○發抄卞寳第奏署泉州守柯光榮爲其故父母捐賑建坊奉硃批着照所請禮部知道欽此○又委糧道張國正署藩篆等缺奉硃批知道了欽此○豫山奏交城令陳繼三開缺另補奉硃批着照所請該部知道欽此○又撥解綏遠城軍餉奉硃批户部知道欽此○松林奏接署雲南臬篆謝恩奉　硃批知道了欽此○○署理廣東巡撫布政使臣游智開跪奏爲據實甄别以肅官箴仰祈聖鑒事竊惟貪邪在所必懲考察務期得實臣每於接見僚屬之餘徵諸案牘採諸輿論其劣跡確有可信者如候補知府王秉恩把持各局大類權奸藉勢營私物議沸騰試用通判現署南海縣王存善術善鑽營利善網取口佞心貪行同市儈又候補通判魏恒背義牟利巧於飾非又候補通判鄧肇南行止卑汚同僚不齒候補鹽經歴陳寳昉心地糊塗試用從九品周廷楨形同無賴以上各員均劣跡昭著斷難姑容相應請旨一併革職以警貪汚庶吏治當日有起色也臣據實甄别伏乞皇上聖鑒謹奏奉硃批另有旨欽此○○游智開片再廣州府知府孫楫升授廣西左江道所遺廣州府知府篆務應行委員接署查有惠州府知府李璲堪以調署其所遺惠州府知府篆務查有候補知府方功惠堪以署理據藩臬兩司會詳前來臣到任均未及三月例不註考惟臣智開在布政使任内查得該員李璲廉明勤愼該員方功惠任事實心除分檄飭遵外臣等謹循例附片陳明伏乞聖鑒謹奏奉硃批吏部知道欽此○○游智開片再肇慶府屬界連西省地當衝要必須幹練之員方足以資整頓查有署韶州府事瓊州府知府謙貴堪以調署肇慶府知府本任知府吳㴻霖以之調署韶州府知府亦堪勝任據藩臬兩司會詳前來臣等到任均未及三月例不詿考惟臣智開前在布政使任内查得該員廉貴明允篤誠該員吳㴻霖爲守兼優除分檄飭遵外臣等謹循例附片陳明伏乞聖鑒謹奏奉硃批吏部知道了欽此○○廣西巡撫臣馬丕珤跪奏爲遵旨酌保剿辦宜山縣忻城匪案在事出力員弁懇恩給予奬勵恭摺奏陳仰祈聖鑒事竊照前撫臣沈秉成於光緖十五年三月二十九日附片奏明慶遠府屬宜山縣所轄之忻城土族奸徒黃道英勾結煽惑聚衆拒捕委派前南寍府丁憂知府何昭然馳往督營防　將首要悉數捕除請酌量保奬一片准兵部咨開光緖十五年五月十二日内閣奉上諭沈秉成奏土族匪徒滋事將首要各匪捕除等語廣西慶遠府土屬匪徒莫國經欲圖土職謀害土官主令黃道英紏衆滋事乘機盤踞擄掠誘脅至七八百人經沈秉成派委知府何昭然等會同地方文武督帶勇練設法兠擒首逆莫國經黃道英先後拿獲審明正法並緝獲匪黨楊玉成等多名辦理尙爲迅速在事出力各員准其酌量保奏毋許冐濫仍着沈秉成飭屬解散脅從隨時實力防範以靖地方欽此欽遵在案當卽恭錄轉行去後兹據營務處司道將在事出力各員弁查開勞績申送前來臣伏查廣西各府林深箐密匪徒易於伏匿往往結黨尋仇藉端刼掠全賴防緝得力不至釀成巨患兹忻城匪案經各員弁相機剿捕卽予剗除數月以來審察情形忻城一帶悉臻安謐所開文武各員經臣逐加查核尙無冐濫除將應行咨奬弁勇另行開列送部外合將在事出力員弁繕具淸單恭呈御覽相應籲懇　　恩俯准照擬奬叙以昭激勸出自聖慈謹會同兩廣總督臣李瀚章恭摺具奏伏乞皇上聖鑒訓示謹奏奉硃批該部議奏單併發欽此○○馬丕瑶片再署思恩府知府彭鑾飭回南寍府知府本任所遺思恩府知府員缺應卽委員接署查有試用知府黃鴻藻老成穩練辦事實心堪以署理據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○張煦片再准部咨道府州縣無論何項勞績保奏歸入候補班人員到省予限一年察看才具分别補用等因兹查有候補班前先知州唐松森於光緖十四年十一月十二日到省扣至十五年十一月十二日試看一年期滿例應照章甄别據藩臬兩司會詳前來臣查該員年壯才明辦事勤謹堪以煩缺補用謹會同陜甘總　臣楊昌濬附片具陳伏乞聖鑒謹奏奉硃批吏部知道欽此○○張煦片再恭讀光緖十五年三月十六日恩詔内開自同治元年以來曾經任用現已革職宮員除大計貪贓及居官不職以至失守城池各員外若有事係寃枉被革果有才力堪用者在外聽該督撫查明詳開緣由奏明請旨欽此欽遵咨行到陜仰見聖恩高厚愛惜人才至意兹據藩司陶模臬司唐樹楠會查有攺發陜西卽用知縣杜甡年三十四歲山西沁州直隸州人由拔貢生中式光緖乙酉科本省鄉試舉人丙戍科會試中式進士以知縣卽用簽掣廣西親老告近攺掣陜西十三年五月二十六日在部領照起程沿途患病雨水阻滯躭延至十四年三月二十九日到陜繳照咨部經吏部議將該員照繳照逾限五月以上例降二級調用該員無級紀可抵卽實降二級調用又陜西候補知縣吳功全年五十九歲甘肅皋蘭縣人由陜西補用縣丞投効軍營迭保同知銜留陜補用知縣同治五年到陜六年八月委署延安府靖邊縣知縣維時該縣城池早經失守道路梗塞行至安定縣地方家丁三人遇害當經禀明旋奉委代理延長縣知縣交卸後委赴榆林道聽差並帮辦採買轉運事務經前撫臣劉典以該員延未到任奏叅革職該員旋投豫軍在陜剿賊出力先由前河南巡撫臣李慶翺奏請開復原銜嗣隨同馬隊擒斬賊匪出力經原任寍夏將軍穆圖善保奏同治十三年九月十六日奉上諭着開復原官欽此當卽到省歴經委辦要差均能核　耐勞該員在陜二十餘年淸苦異常因無力呈繳捐復銀雨未能遵例赴部引見等情會詳請奏前來臣查卽用知縣杜甡年壯才穩樸實詳愼到省後委辦各差悉臻妥恊因繳照遲延獲有降二級調用處分例准抵銷該員無級可抵照例實降實係因公獲咎候補知縣吳功全年健才明樸實穩練從前被叅革職之案早經開復祗以應繳捐復銀兩無力呈交遂致仍同廢乘報効無由以上二員均屬才力堪用合無仰懇天恩俯准將攺發陜西卽用知縣杜甡開復降二級調用處分仍留陜西歸原班補用同知銜候補知縣吳功全免繳捐復銀兩給咨送部引見以原官留陜補用均出自逾格鴻施謹附片陳請伏乞聖鑒訓示謹奏奉硃批着照所請吏部知道欽此 
 
