# 1916 - 80 - 4915486

 

Page 1

 
 
   
 
 

Page 2

 
 
時評 
[時勢（冷）]  
今日之事如有人謂時勢若何危急者此病狂者也何則時勢至今日而乃始知其危急乎此危急之原因孰造成之苟不欲危急者亦何必以前造成此危急乎且也即危急矣試問用何方法乃可以不危急故今日之對於時局祇問於理當否於心安否不必問其於時勢危急否也蓋如此亦危急不如此亦未必不危急同一危急故不如準之於理準之於心之爲是也 
　　嗚呼國家前途不堪設想矣其或有望者惟人人盡力以赴安心適理之一途不再作苟且偸安之計以自樹其根本庶幾其有望歟 
[命令]  
　　三月二十四日政事堂奉策令楊端守楊體仁唐紹臯均給予五等文虎章此令 
　　又令馬如珍伍敦仁均授爲陸軍少將王宗訪加陸軍少將銜此令 
　　又令塞北稅務監督袁景熙措置乖方人言嘖嘖著即免去本職來京聽候查辦此令 
　　又令任命姚詒慶署塞北稅務監督此令 
　　又令任命金兆蕃署財政部賦稅司司長章恩壽署財政部會計司司長此令 
　　又令國務卿呈政事堂主計局參事沈爾蕃請叙列三等等語應照准此令 
　　又令司法部奏請任命姚德鳳爲江蘇高等檢察廳書記官長應照准此令 
　　又令陸軍部奏請任命張翼爲咸武將軍行署軍務課課長應照准此令 
　　又令陸軍部奏請任命渠義臣爲陸軍第二師步兵第八團團附徐得祥爲第一營營長劉彬英爲第二營營長高鳳　爲第三營營長張金標爲陸軍第六混成旅步兵第二團第一營營長張允明爲第二營營長張　峯爲第三營營長應照准此令 
專電 
　　北京電聞政府擬具推戴袁總統之電文交某某等未獨立各省將軍巡按使照發以完取消帝制復任總統之手續 
　　北京電昨晚政界要人赴徐相宅會議善後要事惟取消爵秩頗難决由受封人自辭 
　　北京電派曹汝霖將取消帝制令告外交團 
　　北京電派楊士琦等赴立法院監燬推戴書 
　　北京電聞某大公子將偕某某四人赴美或先到英倫 
　　北京電龍濟光昨來電力辯覲光無附和桂軍事 
　　廣東電龍爲桂作調人經請中央停戰復電允准北軍先行停戰 
　　北京電朱啓鈴請派員監燬大典處匾額及檔案 
　　北京電黎叚等議請再下申令將有碍共和各項明示取消 
　　北京電叚祺瑞准沁日到參謀 
部視事 
　　北京電倪嗣冲赴前敵助理息戰有張勳署皖督說 
[譯電]  
　　北京電聞徐世昌擬以下列議和條件致南寗梁啟超（一）政府取消帝制（二）滇黔桂取消獨立（三）戰地之兵退至原駐地點（四）遣散新募之兵徐世昌並請梁啟超派議和代表（二十五日） 
　　哈爾濱電二十二日伊犂電稱烏魯木齊傳來消息謂雲南軍官一隊密謀暗殺當道宣布獨立事爲楊將軍所覺有動聲色邀各軍官會宴且設計逐一誘至他處擒而殺之死者十人事後並未發生騒亂（二十四日）字林報 
　　北京電代行立法院明日開會接受袁總統退還之推戴書然後由該院分别退還各省大約內務總長朱啟鈐將充袁總統代表　　（二十五日） 
　　北京電英文京報載稱廣東龍濟光將軍提議維持民國元年南京政府宣布之憲法按此項憲法曾於二年後由古德諾博士修改 
　　（二十五日） 
　　北京電倪嗣冲大約將任西南軍總司令任調和之責張勳將任安徽將軍（二十五日） 
　　北京電華字報謂袁總統或將以辭職書致代行立法院豫料該院决不致接受（二十五日）　　北京電袁總統命內務總長將關於帝制之文牘及萬歲牌等一律銷燬（二十五日） 
　　以上德文電 
　　北京電北京提出議和條件如下（一）滇黔桂取消獨立（二）撤回征袁之軍解散新募之兵以保治安（三）北京派代表一二人磋商一切衆信梁啓超將代表共和軍而徐世昌代表中央凡共和軍所提出之條件如不損害總統龍位及其權力者中央願討論之 
　　（二十四日）大陸報 
　　成都電革命軍仍　川南力拒曹錕所統之官軍且固守江門及江門南之七縣據確實消息川兵行爲遠勝於曹錕部下之兵 
　　寗遠盜患巳絶　該地猓猓現方聚衆起事溫江崇慶郫縣灌縣彭縣（均成都府屬）時局今仍搖動成都則頗安靜（二十三日） 
　　路透電 
[東方通信社電（日本人組織）]  
　　北京電據傳徐世昌段祺瑞二氏之任命謂爲文政一任徐世昌軍政一任段祺瑞不過爲緩和人心之策畧其實依然由一二要人獨斷獨行云（二十五日） 
　　北京電以黎元洪徐世昌段祺瑞三氏連名電致陸榮廷梁啓超蔡鍔唐繼堯諸氏謂帝制取消公等當初之目的巳逹務鑒國家之大局先收干戈然後共求善後之策云云據某要人言右電署名之黎徐叚三氏均拒署名實係任便拍發袁總統曾對前記三人言所以取消帝制調停南北者其最大理由係因日本此際有提出重大問題之形勎云云（二十五日） 
　　北京電據聞實行取消帝制之先嘗有人至南京商令馮將軍代表全體軍人通電各省保留袁世凱氏在來大總統之地位爲馮拒絶遂仍沿用前此贊成帝制冒名通電同一之方法即由派赴南京之人假馮將軍之名代表全體軍人在南京通電各省想該通電兩三日間當發現世間云　　（二十五日） 
　　北京電據通政界事情之某有力者言某要人曾電各省略謂日本此際欲於中國獲得極大利權不能如願乃威嚇我袁總統使其不安於位如袁退位日本將使岑春煊爲之代日本且不欲馮國璋等在今日之地位以有障礙也云云蓋欲以此煽動國民對日反感而保袁氏 
之地位云（二十五日） 
　　東京電中國政府通告日本遞信省凡致廣西貴州雲南各省私電暫不收發（二十五日） 
　　東京電北京政府頻企南北之妥協惟據當地人之推測恐其結局終難成立云（二十五日） 
　　北京電廣州電云北京政府對龍將軍以取消帝制爲口實密令盡力以平和之法取消廣西之獨立一面由北京某要人使張巡按使標榜廣東中立倘廣西不肯取消獨立之時即當討伐着豫協同蔡乃煌等嚴防在廣東雲南兵之動搖所需經費及討伐廣西之費並着密爲凖備（二十五日） 
　　北京電長沙電云湖南縉紳連名電呈政府挽留湯將軍（二十五日） 
　　東京電美以美會在日本朝鮮監師哈列斯氏今日乘春洋丸船歸國早稻田野球團亦附該船赴美（二十五日） 
　　東京電陸海軍行賞事巳終了總計八萬七千一百五十六名（二十五日） 
　　東京電經濟會議參列員內定予以全權惟不附隨副使委員即以駐英財務官森氏以爲之佐（二十五日） 
 
 

Page 3

 
 
[戰電]  
　　其一（英人路透電） 
　　巴黎電今日下午公報云末斯河西面砲火已弱德軍未圖續攻化柯爾法軍在該處佔守一砲壘末斯河東面砲火頗厲各處有短兵戰事法兵俘敵若干（二十三日） 
　　巴黎電今晚公報云愛恩河北面之法軍猛轟伏細愛爾高原之敵軍防禦工程亞貢法軍亦猛轟亞貢東部各處及瑪蘭可爾叢林 
之大道鐵路末斯河兩面瑪蘭柯爾境及白桑柯爾化末山庫米愛爾法軍陣線有猛烈之砲火末斯河東面及華愛佛砲戰甚烈惟無步軍戰事伏斯巨法軍轟擊末爾巴區之敵營（二十三日） 
　　彼得格勒電公報云全陣線皆有戰事俄軍佔據茄柯白斯木境叢林二村莊一及特文斯南之戰壕線全部波斯太繼北面及特文斯克與維爾拉半途有惡戰敵軍回攻圖奪回所失戰壕均遭失敗維爾拉東北瑪洛士河西南洪亦有戰事俄軍獲勝俄軍奮　後破障礙物及戰壕線三道德軍雖用煤氣作戰仍被俄軍俘獲千餘人且失機關槍十二枝戰品若干旣而德軍從事回攻爲俄軍用煤氣所助俄軍佔伊斯巴漢之前曾與土軍交戰該城居民嘗受土德軍虐待故歡迎俄軍頗形誠　總督及餘員均先行投降繼與俄軍重入城中（二十二日） 
　　彼得格勒電維爾拉敵軍大爲活動火車由西南二面載兵而來絡繹不絶維爾拉現滿集奥德兵且屬俘虜早晚修繕防務圍繞全鎭其有數道之多敵軍最高級軍官之大本營現設該鎭（二十三日） 
　　彼得格勒電自特里斯維亞第湖起至拉洛區湖止六十英里之陣線現有大戰高加索聯隊與戰者頗衆軍事專家謂主攻力顯在俄軍方面 
　　（二十三日） 
　　彼得格勒電俄陣線經安靜之冬季後今復活動俄軍奪力進攻佔據村莊多所敵軍戰壕數道俘敵千餘人獲砲數尊及軍火若干俄軍左右翼極端戰事正在發展中央則較沉寂目下之戰爭是否將轉成大戰抑僅示威以阻德將隨意調軍至法尙難豫决 
　　（二十三日） 
　　彼得格勒電今日公報謂里加境大戰現正在發展中俄軍獲勝後攻破茄柯白斯太敵軍陣線敵軍在特文斯克南猛力回攻奪回前一日俄軍所佔戰壕一部分拉洛區境惡戰仍在進行俄軍擊退回攻之敵軍且藉猛烈砲火之掩護在拉洛區湖西南前進 
（二十三日） 
　　倫敦電英　海格將軍報稱英軍襲擊戈末柯爾及白塞勒至拉巴塞大路之敵軍戰壕俘敵一人且將滿伏德兵之地穴三處炸毁敵軍在亞拉北轟發地雷一具新福音堂東北轟發地雷兩具稍損英軍戰壕敵軍在亞拉北以炸彈進攻受挫而退佛里柯爾戈末柯爾沙歇化漢索倫伊泊爾均有砲隊戰事敵陣線曾發大炸聲一次（二十三日） 
　　倫敦電瑙威船林菲爾特號（二二七六噸）及法船巴干維勒號（二二四八噸）被沉第一船救起三十人第二船救起二十三人 
（二十三日） 
　　倫敦電鈕登君在貴族議院宣稱彼望拘留英國之敵俘不日可用以工作政府現正籌議利用被拘平民工作之規則（二十三日） 
　　倫敦電意帥加杜拉將軍今日入覲英皇（二十三日） 
　　倫敦電澳首相許和斯今日下午參與軍事會議（二十三日） 
　　倫敦電各報謂軍役年限將展至四十五歲 
大約將於本星期內宣布（二十三日） 
　　倫敦電官中宣稱現議用丹麥工人以佃英田（二十三日） 
　　倫敦電加洛泊燈船爲水雷所擊一節不確蓋該船早已撤退也（二十三日） 
　　倫敦電喬治君今日在下議院宣稱政府决議以四月二十二日作爲銀行休假日美克拉瑪拉君宣稱政府擬竭力修繕天空攻守防務喬治君謂鋼盎大得其用已以三十一萬枚發交前敵兵士喬治君又謂首相愛斯葵君現參與巴黎重要會議下星期恐尙不能到院（二十三日） 
　　倫敦電預算案將於四月第一星期提交議院（二十三日） 
　　其二（德人德文報專電） 
　　柏林電德軍大本營二十三日公報云德軍在亞伏柯爾森林附近獲勝後復佔據化柯爾西南山脊之法軍扼要地點俘敵約四百五十人西境戰局此外無甚變動（西境戰况）昨夜俄軍進攻大爲活動屢以大隊在米托至茄柯白斯太鐵路兩面進攻茄柯白斯太橋端並四次攻擊維特齊北面德軍陣線德軍在波斯太維西北陣線所俘之敵共有軍官十四員兵八百十九人該處俄軍並未大舉進攻顯因受損甚巨之故惟曾在拉洛區與維斯尼萊夫二湖間以新兵進攻數次俄軍犧牲多數之兵士軍火力攻德軍堅固之防務雖小利亦不可得（東境戰况） 
要聞一 
[西報論今後之解決問題]  
　　二十三日京津泰晤士報論帝制取銷略謂袁氏取銷帝制之今其來頗驟其時巳遲將在南省民黨方而發生何等效力今日尙難預言袁等初於列强之勸告報界之忠言置諸不理而以君憲出於全國民意爲言今見滇黔桂相繼聲討乃知袁家天下决不爲南省所承認始作撤銷之計　除帝制恢復共和在民黨誠可謂精神之勝利矣惟民黨將以此自足乎抑再接再厲續有嚴重之要求乎記者深望其早日和平解决但事變之進行已遠區區撤銷君憲之宣言恐不足爲解决之策如謂民黨僅欲恢復去年九月前之舊狀則誰其信之記者知民黨至少必得擁護共和以免帝制復活之確保並懲治助　稱帝之佞人然後始肯甘休也 
　　袁氏之取消帝制無異自認曲在己而直在民黨以意度之袁氏將有停止戰爭已往不咎之辦法然民黨理直氣壯定必提出條件而南方其他各省之未起事者或將協力同心聯合要求雖此種條件未免大損元首之威嚴但若條件不嚴袁氏必自食其言復聽佞人之言而陷國家於內亂　苟袁氏自認誤信人言則負誤袁之責任者爲誰民黨要求根究亦固其宜操縱選舉製造民意之文件具在署名者自有其人褫其職而治其罪使一般欺罔元首貽害國民者一掃而空不復爲國家之大患誰能謂民黨此種要求之不合情理哉 
　　嚴治罪人而外記者知民黨尙必有關於將來政府之要求若袁氏仍握兵權遇事專斷進退官僚指定議員編擬憲法規定官制悉由己意不恤與情則安知近來六個月之往事不將復作於日後而今日反抗中央者不將有生命之危乎故記者知民黨必要求重行選舉組織國會元首受裁於國會不能違國會之意不能因意見不同而用武力解散之閣員之就職縱不由國會指定亦須得國會同意財政之絶對管理權亦必由國會操之民黨實有提出此種要求之權利吾人不能議其不合袁氏若爲智者則對於南省合理之要求不應拒絶如謂中國尙不至可以實行平民政治之時機然中國迄未施行平民政治何以知其不可袁氏旣白認己曲彼直若於人心巳去之秋猶欲藉此與南省交戰自處逆境以負戰禍之責則直大愚耳若以時局新異不能辦理則唯一之道即辭職讓賢而巳袁氏不食帝樹菓之禁則袁氏固有孤行己意統治國家之機會今旣爲楊度公司中國不可無皇帝之言所惑則不能復享昔日之權利雖取消帝制已半贖其過然欲恢復國民之敬愛則必好自爲之而後可否則惟有遂其無心問世之初　耳 
[西報惜取消帝制之已晚]  
　　字林報二十一日北京通訊云完全取消帝制之申令將由徐世昌署名徐氏俟袁决定取銷後即 
復任國務卿其　重要人物亦將聯袂出仕反對帝制而退隠之要員今旣紛紛復出趨入中央方面時局因此當可有良好影響惟取銷之令發表甚晚且亂事蔓延已及桂省革命領袖或將繼續進行以逹其去袁之目的也北京接到龍覲光率師響應之消息願爲震動而龍濟光態度之被人猜測更無待言矣 
[川境戰地之近情]  
　　大陸報三月十日成都通訊云就上星期戰情覲之南境滇軍人數太少不足以當陳宦與曹錕軍隊之合攻已無可疑二日陳宦軍佔據叙府附近兩高山時滇軍多巳馳赴納溪叙城守兵寥寥除退走外無他法閱兩日官軍遂據有叙府滇蜀共和軍在納溪作戰甚猛旣得復失旅又攻陷俘城中敵兵三百當即乘勝進取瀘州恶戰遂作北軍雖猛攻然每戰輒受重創不能撼動滇軍之陣地半月前曹錕傷兵在瀘州醫院者約千人餘者遣回重慶　計傷兵之數不下一千五百人以七千五百戰士而有一千五百傷兵已失兵力五分之一陣亡者不　幾何尙未併計在內北兵損失之多從可知矣官場不發表死傷册亦不宣佈關於此事之消息官報謂共和軍死傷甚衆　確數亦不可得直至六日或七日官軍始奪復納溪惟江安南　尙爲滇軍所有官軍刻由東西兩方面向　寗進發蜀軍司令劉存 
厚刻亦退守若官軍果能在此方面奏肅清之功則滇軍之在江安與南溪者不南退必被圍矣官軍在綦江亦受大挫此說乃由外人傳來確實可信黔軍在綦江南面力保陣線至兩星期之久　因南川一役不利乃棄綦江而回邊界以上乃目下蜀省各戰地情形據此以　似共和軍未能得利於四川惟蜀人謂滇黔此舉其功匪細巳足使袁氏有所警惕而知永遠廢除踐阼思想之必要大約抱此見解者不僅蜀人想他省人亦莫不如是也官吏立於袁氏之方面其不以此說爲然原無足怪曹兵在瀘州舉動頗不文明居民恐慌無似婦女咸　至敎堂以免爲北兵所污哀求入敎藉資保護者數百戶即商會會員亦欲奉基督敎爲護身符北兵此種騒擾行爲大失民心平亂反以助亂有總司令之責者誠難免縱兵殃民之罪成都尙安外人可隨意來往西北一帶亂勢漸減灌縣江油縣中壩等處匪蹤漸少云 
[桂警聲中之南方觀念]  
　　京　泰晤士報三月二十七日北京通訊云廣西之響應滇黔非出於　然蓋其籌備巳兩月於茲矣當滇省起義之初蔡鍔等即知繼起有人南方之表同情者得於佈置務使中央不生疑念如陸氏者即其一人陸令其子裕光率兵伐黔中央遂深信其忠給以兵餉一百五十萬元並飭粤省接濟來復鎗五千枝固不料及桂省朝收餉械夕倡獨立也陸在柳州而獨立電則發自南寗政府疑係揑名發電安知桂省此電之態度非欲中央疑惑不知眞相俾桂省得以從容佈置悉臻妥善乎政府猶謂陸奉宣撫使命後即赴柳州曾從柳州來電報告率兵抵柳凖備入黔之情形翌日南寗來電宣告獨立前後兩電僅隔一日陸無分身術旣已在柳斷不能再在南密如仍在南寗則柳州之電必非陸所發兩電必有一僞云云茲無論政府所爭論者是否得當然政府之不審南方眞相觀念昏昧不問函可知矣南方消息云上星期大隊共和軍聞由李烈鈞指揮者夜襲湖南之岳州奈官軍兵力頗足地勢又佳交戰三小時共和軍不利退往而南北軍司令陸某因天氣黑暗恐遇埋伏不敢追擊聞唐寶潮電告政府前敵紅會有英法醫士各一請轉諭陣地兵士勿傷外人以免交涉而示尊重紅會之意又南方消息云共和軍以辛亥一役得收光復之功者實由於國會之及早成立故　組織臨時政府其地點將在廣州並　舉龍濟光或岑春萱爲臨時總統果爾則龍之志趣早爲共和軍所深悉矣又一消息云龍濟光電告中央謂桂軍刻向欽州進發欽州爲粤省西南海口桂軍欲得此以利軍隊糧餉之運輸粤省巳派巡艦兩艘裝兵前往防者云 
[英報對於粤湘之危疑]  
　　英文京津泰晤士報三月二十日北京通訊云今夜北京接南方消息謂粤省時局阽危現信該省將於旦夕宣布獨立某方面消息則有已經宣布之說聞巡按使署某員曾告某外國代表謂粤省當道無法維持現狀蓋民情反對帝制其志甚堅故對於革命軍極表同情當道行事苟逆民意徒釀流血之禍終無壓服之機今爲利民起見當加入革命軍云此項消息乃由確實方面傳來惟目下因檢查綦嚴及因政界抱緘默主義故無從徴實之政府對於南方時局之變態其驚惶自無庸言而對於調停一節苦無良策桂省之獨立大足增南方之勢力粤湘二省今危如纍卵政府縱以大軍擁入湘省然湘省獨立之勢已成不久必將揭曉也就今日時局觀之南北或將分疆對峙南方用共和政體北方則以軍人勢力助袁暫保其位革命軍大約將以哀的美敦書致袁聲明如不取消帝制召集國民代表國會實行平民政治則决不願議和尙有人謂革命軍將要求袁氏退位云（下略） 
編輯餘談 
[解决方法（默）]  
　　今日之所謂第二步亦至易解决者耳據法則約法尙存照條文以解决可也據理則公理具在憑良心以解决可也據情勢則目前情勢如此進退之間亦可由我觀察以解决之也即不然而欲據武力則戰亦可以解决乃旣置法理情勢於不顧而又不欲解决於武力則舍此愚民之術外尙有他法哉 
　　然此愚民之術旣一試再試而敗矣種種手段成效已大著矣而今猶欲試之乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[發表取消帝制問題紀詳]  
　　、决議取消之情形取消帝制一事已見二十二日明令聞此令於二十一日擬好並發印矣惟尙有須斟酌之點故遲至二十二日始行發表又聞政府力請徐世昌段祺瑞黎元洪三公出而維持時局三公曾於昨日同入公府所商何事外間無從探知今徐巳奉命爲國務卿段黎兩公是否允出擔任艱巨則尙在疑問中當會議時某要人力言國民推戴之事當時　由各省當局一手經理今日仍應使彼預聞其事於是政府立即再通電各省將軍巡按使徴求關乎取消辦法之最後意見因事機已迫特限於二十四小時內答覆昨日答覆到齊隨將命令發表又聞徴求各省大吏意見之電各省皆有雲貴兩省則無此事自在意中然亦無電致浙江將軍朱瑞與山西將軍閻錫山等則不知何故矣先是取消之意旣决政府曾於二十一日下午將此意向諸要人宣明　時帝制派諸人以此事不利於己而又無他法以善其後於是由某人建議主座以取消帝制尙屬可行且與外交方面減輕困難尤較空擁虛名爲佳惟是此舉當以對外交爲前提至雲貴等省已宣告獨立動兵擾亂各省仍須以武力解决若依彼輩所要求之調停各節首以更選元首爲萬難 
承認之事决無勉允之餘地云云於是未能取决爰特召徐菊人詣府與議决定大計並懇其出山擔任艱巨以挽危局旣而徐氏經覆函允諾出席新華宫參與會議而事乃大定至其所以就職列議之內容聞係公府中曾有密函致徐略以各省受黨人之煽惑藉口帝制用兵作亂致黎民被擾勞師糜餉受外人口實疊生國際困難使 
衛國之心反成怨府現已决將帝制取消以維危局特邀公席公府會議取决大計以便公布明令宣示天下等語是以　至而即日視事之命令即隨以頒布矣 
　　前後因果之一斑順天時報云此次政府當局者慨然擲還國民代表大會所上之勸進 
表是决然有取消帝政之態度矣至於致是之原 
因一則窮於財政不能支給今日以後之軍費又 
苦於今日以後無軍隊可以調遣更兼時局巳大搖動除滇桂黔三省之外尙有難於信賴者當局者焦灼不堪復有五國將發第二次勸告之風說鑒於中外現情悚動五衷故斷然將勸進表 
返還也雖然若取消帝制之舉當曩者五國忠告之際或在前頃恢復叙州之時毅然行之尙屬得機得勢時至今日始爲無聊之取消勿論何人觀 
之亦知其出於萬不得巳之計也如倪嗣冲者固以維持帝制進行爲志此次特爲之動登極而來北京然已無效果實亦出於計無所之之一印證也又云政府當局者自滇變發生即揚言南方獨立軍之目的决非屬於共和帝制等項政治問題全係反對袁總統個人之亂黨耳不但中頭迭語且頗自信其說之確切不移乃日前廣西獨立之電報又來於是昨日又揚言南軍之目的專在維持共和反對帝制苟取消帝制則獨立之目的巳逹極易調停罷兵且頗懹樂視焉是亦不可解之一端也云云 
　　帝制派别之印證北京亞細亞報之紀取消帝制問題情形昨報曾述槪要茲閱其二十三日之要聞題爲撤銷帝制明令發布之輿論全文詞意仍注重於歸罪民黨以此次取消爲他方發生危險之所致而不認爲戰事之所迫惟他方究何所指則未言明大槪乃外交上之警訊也文中對於君憲二字再三婉惜一則曰强中國惟一之良法又作一停頓實吾人所最痛心者也再則曰起死回生之良方惟在君憲兩字經此一番停頓使良好之機緣憑空擔誤以後之時局再能遷延以待强國之可一機會與否殊難預料而收結處且有先從立憲兩字做起企圖刷新政治引用新人則吾民不得其上尙得其中也本報（亞細亞）代表輿論主張君憲到底不懈而事機不順亦當爲政府諒等語就其文義解釋之是此番命令僅爲帝制之停頓而非帝制果然從此取消彼等所持之君憲主義到底並無錯誤不過所遭之時會不好不得巳出此下策彼所望於政府者仍是君憲現在無法乃先做一個憲字一有機會憲字上面之一個君字必定不能就此抛去其文所含意義至爲曲折而大要總不外言帝制之僅爲暫時之取消而巳此外又有國華民視兩報其平日熱心帝制亦與亞細亞不相伯仲今政府當局下令取消帝政乃日昨該兩報均排印大字新聞紀載此事國華報謂凡屬國民無不感激民視報謂帝政原爲一不成問題之事誠舉其前後數月所紀載以相印證則實行帝政旣云國民感激取銷帝政又云國民感激而於彼等所謂舉國一致認爲救國良策之帝政今竟一筆抹煞謂爲不成問題令人讀之殊堪驚異此又帝制派報紙中之 
各不相同之一點也 
[粤湘與桂事局勢之推移]  
　　多方勸告廣東廣西宣布獨立後近三日間政府對於廣東方面行動頗甚注意其注意最要之點一因龍濟光謝絶出兵到桂似有觀望之意二因陸龍有親婭之關係陸榮廷旣决心反抗而龍是否抛棄私情此際尙難料定有此兩大要點致生出種種之推測昨聞二十一日曾接到日前出京馳粤之某要人重要密電兩件想與桂省必有關係並聞此數日間中央各要人如梁燕蓀梁崧生葉譽虎等均迭以個人名義致電於龍將軍勸請維持粤省大局治安忠向中央勿得陷於戰事漩渦致啟外交上危險等情措詞均極委婉懇切不知係何用意至龍之有何覆電未可得聞 
　　龍氏已附民黨刻據政界人員語云政事堂確於二十日接到龍覲光之明碼電報略謂余及余之軍隊介居於雲南廣西之間現因進退兩難故於此宣言中立等語然據當地某外人所接電報龍覲光已率其全部兵隊投於廣西獨立軍政府爲聯絡龍氏起見因有特任督理雲南軍務兼巡按使之命令惟龍氏迄無來電承認政府異常心疑决定瑞暗派某衛侍武官赴桂省密查一切今明日即束裝前往又據英京報云聞中國及外國各方面近日盛傳龍覲光氏已歸附民主黨此說若確則其關係甚重云 
　　湖南先有同意頃聞中央自接到廣西獨立電報後第三日復接該省巡按使王祖同另電一道密陳被脅署名實非本意請付懲戒等情現聞政府於日前已覆電該巡按使詢其能否脫離覊絆迅速來京以便諮詢要政即望電覆 
等語惟至今尙未接到覆電又有張韾庵參政以個人名義連致王氏密電六通（張與王係姻親）詳訽桂省獨立情形惟發電後刻下已逾兩日並未接到王氏隻字覆電惟英文京報所載陳炳焜前日曾有一電來京大致謂此次該省舉事已先得湖南方面片黔軍司令周文炳之同意云云是亦可以注意之一事也 
　　長沙日益危險政界消息湖南將軍湯薌銘因湘省現狀益加危急除西南邊境巳入南軍之範圍外常德舊府屬又有自行獨立之說黨人更紛圖起事湯將軍心力俱瘁且恐旦夕全省瓦解一面無以對中央一面且爲南軍所唾罵故輾轉圖謀不如脫離此漩渦爲愈日前有託言葬親之電報來京政府雖勸其移孝作忠然湯之欲卸軍職曾不少減日昨又來電仍請終制並請恩准奔喪情詞異常　切闻由公府去電一件未悉內容如何昨日湯氏又有密電來京大略係報告湘省近二日內之實在狀况聞元首閱後當將前半頁裁下交由軍務處核議其後半頁則交政事堂詳細研究統限於三日內呈覆候核又據湖南某外人電告十八號有貴州軍一千四百餘人突向長沙進發經駐防長沙之第二十師之第七十七七十八兩聯隊架炮轟擊雙方决戰約六小時旋見黔軍向南而去聞此次南軍死傷約二百餘人北軍陣亡者爲數亦屬不少云以大勢觀湯氏昨電所報當即此事惟不知黔軍後此之行動抑又何如耳 
[桂警之各方面影響]  
　　無人自請出師前次滇黔獨立宣布後各省將軍鎭守使及師長等均先後來電自告奮勇出師討伐已成爲一種成例此次桂事之起各疆吏亦多紛紛來電惟態度頗與前異大致電陳者多爲詢問與粤湘大局前途之關係政府擬應如何對待及與外交上之關係如何其自請出師者竟無一人未識何故據聞當局對於此事頗爲躊躇所謂純粹武力解决尙未十分確定　　張氏不願奉調奉天第二十七師師長張作霖氏經屢次請纓願赴前敵應戰政府曾調其來京面詢一切旋於本月十五日仍回奉天茲悉現因廣西又經獨立南方戰事區域已日益蔓延政府日昨又電奉天段張兩要人磋商調動二十七師之事件聞叚將軍業經覆電謂該省現在防務吃緊並陳明有關該師之某種要項請爲酌留該師步兵二團砲兵若干政府接閱後深以爲是故又擬改調該師四千人先行開赴武昌惟據某方面消息張作霖師長確願調動該全師赴戰否則則斷不允抽調留駐以分去全師一半之勢力此後究竟如何結果尙未盡悉 
　　綦江又有警訊軍務處於日昨下午接到川中曹錕周駿張敬堯三師長等聯銜萬急軍電一道首係詳陳目下川邊各軍攻防之近狀次係詳詢政府對於桂事之如何對待及粤省大局近狀又稱川邊各軍在最近時期正當吃緊之際尙未能撤調即現擬進攻各地亦悉有種種困難各情形又據某機關最近確息四川綦江方央日有滇軍開到不下數萬人聞駐防綦江四川第一師長周駿巳萬急告警並聞曹將軍第三師巳陸續開拔向綦江進發此次第三師與南軍當有第一次猛烈之戰爭云 
　　外使又來質問外交界消息日昨有駐京某公使曾親到外交部與曹次長會晤爲口頭之談判大略係爲廣西部題已承認爲亂事日益延廣並侵害於各國之通商口岸質問中國政府能否以最短之期限消平並能否擔保其他各省不至搖動措詞極爲嚴重曾曹次長與之敷衍良久該公該公使甚不滿意最後責令於三日內正式答覆否則將另有亟圖自衛之辦法又聞某某兩公使亦均有詰問之公函於日昨到部至政府如何對待現尙未知 
[廣西獨立後之廣東]  
　　（廣州特約員）三月十七日發 
　　廣西確已宣布獨立矣日前有人自梧州回言梧州險隘地方皆已新築包台多座梧州與廣東接界最爲密邇則其籌備想非伊朝夕又如日前粤省緝獲重要黨人歐陽浩在梧州提回搜出岑春煊委任狀極多歐陽氏之到梧州想亦與桂省要人早通聲氣至宣布獨立之期聞在月之十四號粤省接到桂省來電在十五號其來電凡二次第一電爲陳炳焜及軍界人署名第二電爲陸榮延署名粤大吏曾電逹中央聞中央復電謂陸榮廷向來公忠體國此舉是否出自本意令粤吏行查此亦一官面文章之電文而已令事實已顯然查於何有粤大吏自聞桂省警耗後曾開軍會議一次龍將軍向來擁護中央而於地方民感情亦深此次力任擔保地方治安惟以保守境界爲主故肇慶爲兩粤交通要衝巳星夜派兵往封川德慶等縣防守其防禦事宜則由肇慶鎭守使李耀渶擔任籌備已極嚴密矣而西江船艦往來衆多深恐有人混入凡梧州航線目前暫行斷絶交通七天即外人輪船公司亦已與之議妥輪船暫行不開其有商業損失粤省力任賠償蓋此爲防禦計關係亦非輕也但粤省人心浮動大吏於粤西之事雖諱莫如深然香港已刋派 
傳單港報亦不登載故粤人之膽汁薄弱者深慮東省亦爲所牽動已紛紛遷居下港輪舟火車皆爲之塞滿而銀業機關憑單起欵者亦紛至沓來商業銷場頗受影響但防衛周密目前情形尙稱安謐云 
　　聞某黨魁昨日分函當道及各團體限令廣東於十日內宣佈獨立與中央脫離關係否則全城必至糜爛責有攸歸不能辭此重咎云云但當道一方面則以爲黨人虛聲恐嚇故仍堅持鎭靜態度而商民人等則已慄慄危懼連日城內及西關等處各紳富皆紛紛遷往香港澳門其惶迫情形竟與辛亥年八九月時相似 
　　此兩日內商富等向中國銀行及濠畔街西號登龍街打銅街各銀號提回存欵改放於外國銀行者聞總計巳逹八十餘萬一時商場大生恐慌 
　　龍將軍前日接一密電後即請張巡按使由天橋直抵觀音山秘密會議至夜深尙未休息張使即在山上留宿翌日早膳後十時許然後回署即派人傳請商會及各團體到署會議張使力勸各人不可聽信謠言現在省城防守嚴密必當無事即使有事亦力任保護責任云云遂茶會而散各商等出對人云張使衙署新築砲樓兩座衛兵擁護如此嚴密尙且先自心怯飭送家眷回津今欲以空言勸諭安慰雖三尺童子亦不能信云云 
　　自廣西獨立後所有該省發來函電龍將軍槪着蔡乃煌主理前晚接陸都督長信適營務處總辦鄭榮親軍統領李國治消防所長李之腴等數人在坐披閱之餘均掉首吁歎不置十八號午商會集議後總理陳免畬協理胡頌棠坐辦陳卓垣劉友豪鄧德周潘文生　拔民梁佩唐等聯赴軍署禀謁龍將軍聞恐粤有兵事故請將軍維持治安并籌定保護商場之策晤談良久始行告退駐沙面日本領事赤塜正助等亦拜會龍將軍均爲接見蓋日內情形非常忙碌也 
[梧州宣布獨立紀詳]  
　　香港華字報云十五夜梧州各當道得接省城獨立通電擬即日在粤東會館齊集紳商學各界宣布一切茲將傳單錄下啓者三月十五奉准龍州鎭守使譚督理廣西軍務陳桂平鎭守使莫咸電宣布廣西獨立公推上將軍陸爲廣西都督等因除錄電佈告外茲定三月十六日十一句　齊集粤東會館宣布一切届期務望各界諸君惠臨是幸桂平鎭守使莫榮新蒼梧道尹于蔭堂蒼梧縣　事任祖安　啓至十六日上午莫鎭守使于道尹任知　水陸　長齊至粤東會館宣布廣西獨立理由是日蒞會者萬人會館無隙地而道路亦爲之　先由莫鎭守使登壇演說謂帝制問題發生後我陸上將軍早已表示反對惟尙冀中央之知難而改故未動義師乃今滇黔起義數月而仍不自知其罪惡取消帝制故我軍民日形憤激宣布獨立公推我上將軍爲廣西都督立出義兵以保共和爾農工商深知大義自不驚惶其各安其業本本使自擔任維持地方秩序保保護人民生命財產如有騒擾地方本使亦執法不貸云云次由任知事演說大致謂地方秩序有莫使擔任維持各商民可安枕無憂鄙人忝官斯土亦竭力保護各商民次由林繹王季文商董吳子綸演說大意謂行莫使力爲保護我商民則我商民當如常貿易云云當各人演說時鼓掌如雷至兩下鐘始行散會各居民舗戶燃砲之聲不絶足見人心之趨向矣 
　　十六號廣東會館開會會議時標貼中央十大罪通告一紙約千餘言獨立後梧州地方極爲安謐城中舗戶多有未知者至燒砲竹時尙有詢問因何事故至令如是閙熱者自梧州以上沿江均有兵士駐紥搜查甚嚴南寗各處客棧查搜亦甚嚴自梧州開行至封川時有江漢江固兩兵輪灣泊該處搜查後始准放行並聞往征雲南之粤軍皆被逼繳械蓋所有由粤運去之糧食皆被截留並聞龍某已被囚禁於某處云 
　　某外人由梧到港云廣西禮拜三晚約九點鐘宣佈獨立禮拜四離梧時城中安靖如常地方並無暴動及出乎常軌之事發生巿上金融活動銀行銀號照舊兌換至衙門局所亦如常辦事附城各鄕均甚安謐聞廣西之獨立已熟商數月現因政府將有遠征軍隊出發該處故梧州砲台加兵駐守 
　　全省代表推戴陸上將軍爲都督電文略云吾桂軍聲士氣草木知名投足重輕萬方觀聽大義所在寗容稍後惟千秋事業端賴非常我公百戰功名中外欽仰伏懇即日就任都督開府視師尅期聲討繹等痛心家國罔顧輇庸謹當隨父老兄弟这後竭精殫力輔我元戎天日鑒臨誓同休戚旌麾夜望延竚爲勞林繹王乃昌雷晳明呂一　王家　周毅夫甘乃網洗翰熙等同叩廣西中區總司令部代印跣此外推戴之電甚多皆從略 
　　廣西獨立後照會各領事電云急梧州王交涉員莫鎭守使于道尹龍州鎭署對訊督辦馬道尹鑒本省於民國五年三月十五日宣告獨立係爲剗除帝制擁護民國起見已於本日在南寗省會設立廣西都督府所有各國交涉事件仍依條約辦理外國寄留人民均應切實保護仰即就近先行照會各國領事查照廣西都督府榮廷咸印 
　　陳炳焜宣布獨立電云萬急廣西行營上將軍鈞鑒南寗巡按使署財政廳長廣西各局分送各師司令部各鎭守使署各道尹各關監督各局所長各審檢廳長各旅團長各水陸警察廳長各正副司令並轉各營連長各縣知事并轉各土屬各銀行各商會各地方團體各報館鑒民國成立四載於茲元首固無變更 
 
 

Page 7

 
 
國體之權人民應負擁護共和之責乃袁世凱僞造民意帝制自爲吸吾脂膏以供運動禁吾言論以遂陰謀正氣推殘羣邪競進大信全失邦本動搖我同胞艱苦　造之中華民國竟斷送於執政之手凡有血氣罔不痛心比者　黔起義全國從風事尙可爲責無旁貸　　傍　　　欲罷不能當經會議表决即日宣布廣西獨立公推我上將軍爲廣西都督事關民國存亡　請都督力膺艱鉅督飭進行以維國本除通電京省各機關外護此電聞希各地方文武錄電佈告咸使聞知陳炳焜　浩明莫榮新暨軍民全體同咸印 
[蕪湖快信]  
　　蕪湖粤商各米號自桂省宣告獨立後連日接粤省來電皆謂止匯兌貨緩辦 
　　此間軍警聯事局前日開特别會議聞係籌畫秘密戒嚴事 
　　此間政界接蚌埠電知倪將軍將於明日出京此次將軍到京僅住一二日 
　　蚌埠倪將軍行署業已落成皖署人員月內即可遷往蚌埠行署辦公 
　　倪將軍七公子倪幼丹日前由蚌埠來皖料理遷署事十九日乘利濟艦過無回蚌埠 
駐蕪安武軍統部前日破獲機關拘獲黨人王幹庭等多人及委任狀等類王會供認在滬受朱某委任來蕪謀亂不諱 
此間統部刻已組織偵探隊其隊長由副官袁仲逸任之 
[南京快信]  
　　取消帝制各報紛傳係馮將軍領銜請願頃據軍署人言馮近數月來除維持地方治安外餘事均非所願問云 
統率處昨郵寄將範書十本發交馮將軍收存贈各師旅團長聞係歷代名將兵略 
　　下關現停泊軍艦數艘聞係運送軍隊赴粤該軍隊不日將乘津浦車南來未悉係何師何旅 
　　軍署昨接中央密電一道聞係指示本省臨時軍隊最要地域及應行戒備之種種機宜 
　　王廷楨帮辦軍務因桂事暫緩發表 
　　財部昨日來萬急電催欵 
　　部視學錢家治不日來寗 
　　齊巡按准鹽務署咨飭兩淮方運使不准挪借鹽欵並須按月清解册報 
　　肅政史蔡寳善調查蘇省釐稅胡財廳長派長江釐務總稽查蕭鶴祥今日（二十五）引道出巡 
寗垣坊口街尙稱熱閙昨午忽由美隆紙棧起火延燒十餘家消防隊無力撲滅直燒至四時始行救熄 
　　軍署建築後圍牆函請齊合飭馬路工程處購城磚三萬塊 
地方通信 
[蘇州]  
　　蘇州防務續聞蘇州自西南警訊後種種防務巳記昨報茲聞蘇垣軍警各機關又奉省飭所不境內電線飭屬加意防護至電報局由警察崔廳長派員常川駐局嚴密檢查郵政局亦委派專員檢驗車站輪埠則因搜檢女客頗多不便擬改派女檢查員不日即右實行滬寗鐵路鍾局長亦奉部飭認眞稽查故巳知照滬寗督察長孫志鴻派探四出偵察以重車務矣蘇垣中國交通兩銀行因均備存大批現銀故信用如常 
　　陶巡官被剌案近聞無錫縣第四警察所　官陶春　被人戳傷一案凶手在逃未獲茲由無錫縣知事王用先飭派巡官一員警士六名持文來蘇覊緝昨巳赴吳縣知事署投文請求協緝矣 
　　開採蛇山石礦始末記太湖中洞庭西山之東兩有蛇山一座周圍七十餘畝均屬空曠之地該山之石乃靑石（可燒石灰）開採較易運　又便惟因該山主人命賡卿等缺乏資本日久廢棄日前有黎德熙等組設泰記公司出價洋一千元向鄧租賃開採靑石訂立合同以二十年爲期期滿之後此山仍歸鄧氏一面禀請巡按使立案經齊使飭行吳縣縣知事查明能否開採有無窒礙詳復核辦孫知事轉行西山行政委員劉小雲會同鄕董羅煥章查復旋有該山士民秦炳齊蔡燕伯等數十人以蘇省各山前清時曾奉省吏核定除金山焦山元山橫山四處之外一槪封禁光復後又奉重申禁令有案是蛇山亦在封禁之列且黎德熙之公司亦不可靠等詞禀請劉委員羅董轉復縣署孫知事即據情詳請禁止開採而黎德熙等則以地棍阻撓委員徇庇等詞逕赴巡按署禀揭續後又發一電請由省派員查辦齊使即將禀電發交吳縣知事傳訊復奪孫知事即傳集黎德熙山主鄧賡卿等及素炳齊蔡燕伯等到縣開庭親訊當庭證明此山確係鄧氏租產有紅契印串爲憑鄧氏租與黎氏並無不合孫知事以開採山石興辦實業本可熙准然地方與情亦須兼顧究竟能否照准應候詳復巡按使核示遵行聞巳於日昨發詳矣 
[松江]  
　　截獲漏稅貨船稅務所遊巡船前日在北外　駛見一駁船滿載紙貨沿河西行問之不答乃潛尾至某紙店河埠運貨登陸駁船回時復尾这至北外關帝廟前見泊有大號寗波船乃登船詰問據稱從杭州受僱來此他非所知船主亦並不在此云云巡丁遂回稅務所報告立即知照警局派沈區員帶警前往檢視並將該船拘留惟釋放舟子令尋交船主候訊 
　　屠宰附加捐問題屠宰稅爲省垣提用後致各巿鄕規定之敎育費無着乃議於屠宰宰稅上增設附加捐一道如宰猪一頭捐洋三角者加捐一角專備撥充敎育这用屠業聞之乃併上月正稅亦不繳納恐又須一番唇舌也 
[南京]  
　　典商虧欵押追典商王　三自泰隆典闭歇後虧欠裕寗公欵甚巨除將東牌樓祖產備抵外尙欠公欵六千餘金迄未理結近擬乘地方多故之際逃避他鄕事爲官廳查悉昨特拘案押追　　籌辦外商賠欵江寗交涉員馮國勳君現詳請齊巡按使擬將滬寗二次獨立時法奥兩國商民損失賠欵仍由上海交涉署轉付未知齊使如何批示也 
[杭州]  
　　浙省舉行學績考試昨日（二十四）上午九時杭縣公署遵照學績考試條例舉行　增附　　　姚寅生知事高坐堂皇點名給卷共有三十餘人即以西首會客廳爲考試場其考試規則亦有不得紊亂座號不准携帶片紙不得隨意離座不得互相耳語等條與考諸生坐定後即按號分題題爲上賢以崇德義並附黃書紙一張以便起草於是各考生有闭日沈思者有埋頭疾書者有私相耳語者有東順亟望者有細誦作蚊聲者怪態百出髣　從前之縣試場姚知事則坐中堂彼閱案牘　卷未半厨役　出暇仁麵每人一碗以示優異云 
[江西]  
　　報告贛南防務贛南鎭守使吳鴻昌道尹邵啓賢以贛州南安兩縣與粤省毘連現當防務緊急之際特飭沿邊各營縣加意防範頃聞軍巡兩署巳接該鎭道電略云各屬先事預防均得安謐如常駐防各該處兵力亦足保衛維持第恐距省較遠道路傳聞失實致生誤會特電上慰 
　　贛西鎭守使移駐萍鄕贛省李將軍前以贛西防務緊要曾禀准中央飭令贛西鎭守使馬克輝移駐萍鄕俾便就近統馭茲李將軍巳接馬鎭守使來電謂巳於本月陽日赴萍所有袁州防務即責成營長吳敬臣妥爲辦理 
　　夏宣慰使將次回京貴州宣慰使夏同　本月十八日由湖南到贛故於湘西戰况聞見頗詳晋謁軍民兩使時晤談良久聞夏使定二十一日回京故先一日由李將軍在署設讌祖錢賓主盡歡而散 
[武昌]  
　　縣知事不明審檢權高等二廳長因近日各縣知事來詳多有不明審檢性質本應專送審廳而誤詳檢廳者亦有應專送檢廳而誤詳審廳者或應分詳而混爲一詳者或不指屬何廳祇稱高等廳者種種錯誤時有所見若不於收後互相送閱必致辦　多生窒碍茲特會商酌定嗣後無論收受何項文件遇有未指明屬一廳者即由兩廳公拆或此廳先拆閱後查係屬彼廳者即送彼廳主辦且以本廳如此兩高分廳及各地方廳亦必難免故復會飭各法廳一體仿辦 
　　創辦漢埠模範監獄高廳劉檢長前以湖北各縣監獄湫隘汚穢犯人多委頓而斃殊堪憫惻特會商財政廳能飭各縣於地方公欵內籌借一千元並勸紳董善首公籌一千元改建新監獄限期六個月完成不准以前後任推　其力能多籌者吏善即最　苦縣分亦不准請緩頃聞劉廳長又以漢口華洋雜處訟案浩繁雖曾建有新　規模簡陋窄狹不能收容多犯恃商夏口地方廳長縣知事會籌的欵創建模範新監一所形式須與省監一律業巳委武昌地方分廳典獄長趙樹榮　充該模範監籌辦員專負建修責任 
雜評一 
[今之問題（默）]  
　　今日之爭巳逹於正點矣中央方面謂除不礙總統地位外其餘條件皆可商榷共和軍主面則謂非總統退位不能停戰是蓋由爭共和問題而進於總統問題矣 
　　共和者政體之一種稱謂也名也總統者統治政權之人也實也將欲由名而爭共和之實乎則此點在所必經而今巳至其時矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[一星期間之商業調查]  
　　金融本星期各銀行查倉存銀三千二百五十九萬七千兩比較前星期減少有二百三十萬兩之多存洋二千二百萬元比較前星期相彷彿存大條銀六百六十七條比較前星期減少六百條一星期內進口計來花旗大條六百零九條本埠銀爐融化爛板鷹洋及小銀幣七十五萬兩出口現銀往印度孟賣計値二百二十五萬羅比又往孟賣大條銀三百四十條往海參　大條銀四百八十九條往漢口現銀二十萬兩倫敦大條行情在七日間飛漲前星期六爲二十七便士二五昨（二十五爲二十八便士九三七五計長一便士六八七五倫敦電匯在前星期六爲二先令八便士二五昨爲二先令九便士七五計長一便士半標金因此跌落十餘兩之多自去年秋間至今金價已三次大跌第一次在秋間自四百三十兩跌至三百七十兩第二次在冬間自四百零九兩跌至三百八十三兩第三次在今春新正開盤時曾至三百九十兩左右而今則跌至三百五十八兩金融界如此大起風波進出口貨均應大受影響但出口貨外洋銷路甚旺并不因此而疲進口貨當有起色然以 
廣西獨立亦無起色 
　　股票本星期橡皮股票巿甚爲冷淡遠不及金業之熱閙折拍唐售二十兩七錢半斯呢王售二十四兩七錢半價殊有起色其餘亦均不跌匯豈股票跌至七百九十兩電車曾漲至九十五兩七錢半 
　　棉棉花巿因廣西影響大爲清減通州花衣價跌至二十五兩二錢餘亦皆稍跌落七日內成交約一萬包棉紗巿在星期一二甚穏健成交約一千包及先令跌落定出印度紗二三千包但廣西獨立之耗一至遽形減色交易寥寥價較前星期各貨跌一兩左右 
　　疋頭疋頭一業亦大受戰事影響在七日間殊無起色星期二公平拍賣星期三怡和拍賣均極冷靜　星期四取銷帝制之消息旣至元芳拍賣即呈踴躍之象政治與商業之關係有如是者傳言現有値銀四百萬兩之棉紗疋頭在宜昌待船一有船舶即可裝運入蜀但商船均爲軍隊所用無船可得洵難題也 
[南巿油豆餅業之近况]  
　　滬南油荳餅業巿面情形自舊曆本月十一日報告以來至今已逾旬日此十餘日中荳油生油巿價均稍稍增漲沙船到貨最近一星期內共到二十一艘計茂興廣記愼記福昌永記六吉裕成源盛等號到葉恒盛金永順金萬祥金廣順福興茂公復源沙船七艘均裝來夾倉貨又到張福順金德順李永泰丁德盛徐福興金同春六艘均裝來靑口貨又金永泰金長生兩艘裝來萊陽貨又公益泰一艘裝來泊兒貨又耿長順一艘裝來膠州貨又桑　泰一艘裝來海州貨又蔡永泰一艘裝來乳山貨計共裝來豆油二千件生油六千餘件巿上開出者共有牛莊豆油七百六十五件各種小簍豆油一千一百二十件各種生油四千二百三十六件牛莊豆油二十件荳油一項以內河帮與本埠油坊購辦者爲多囤戶亦有收入惟巿上存貨甚少巿價因之看昂較前星期報告時 
牛莊豆油漲起三錢小簍豆油亦漲一二錢新記公司等開價九兩九錢生泰行棧貨　貨價九兩六錢愼記茂興永記之小簍夾倉豆油開價八兩一錢據該業中人云須望牛莊頭班沙船到申來貨稍裕價可鬆動生油自廣西獨立後廣東銷場頓滯惟價格較上星期亦漲起五六錢 
各沙船因漁汛届急欲出售入近兩日又回跌二錢之譜源盛永春叙源春茂等號開出輕皮生油八兩八錢愼記茂興永記等號開出夾倉生油八兩九錢半近日洋莊生意亦稍活動牛莊黃豆開出四百四十石巿價疲滯豆餅開出二萬三千二百片靑中機中餅由愼記源盛廣記春茂等號開出價均一兩八錢六分六（五十二斤合算）裕成六吉兩號開出海中餅一兩八錢六分六大半爲囤戶購進內地帮尙無大宗交易價値稍疲來貨亦不暢旺輪船裝來之豆餅亦開出四萬片裕泰等行大連什印餅開價每片銀九錢八分半漢口餅開價一兩零一分大源餅一兩零四分亦以囤戶購進者居其多數云 
[旋起旋滅之民國章制]  
　　本埠軍政各署昨接北京政事堂敬電云漾日四電計逹頃奉大總統諭帝制推戴書現已却還已有明令公布是君憲已不成問題所有民國一切章制悉按迭次敎令切實奉行愼勿懷疑以符體制等因特逹希即飭屬一體遵照 
[多此一番忙碌]  
　　工巡捐局朱局長因奉楊護軍使飭知奉北京政事堂漾電所有洪憲年號應即廢止仍以本年爲中華民國五年故自昨日起特飭該局稅務處將所有未經發用之捐票等類趕緊改定仍用民國五年並飭文牘科員查明未發行之公文告示等類一體改換故　局各科人員甚爲忙碌 
[取銷帝制後之嚴防]  
　　淞滬警察廳長徐輔洲君奉楊護軍使傳知以現當中央政府撤銷帝制聞有多數黨人在滬勾結退伍軍人希圖起事任意煽惑宜督率警隊於水陸兩途加意防護等因徐廳長遵即分飭所屬各區署所一體嚴防故昨日南巿第一區警署及一分駐所浦江水巡隊等對於防務非常嚴厲各處要道及各機關均有軍警嚴加防護晚間往來行人愼加查察如有形迹可疑者即攔住檢查恐其挾帶危險物品云 
[防線內不准停泊商輪]  
　　前日午刻浦東白蓮涇港口忽來某國商輪一艘停泊碼頭當爲上海防守司令王如見君得悉以該商輪所泊之處係在防綫以內且離軍廠甚近値此戒嚴時際該商輪不應駛入停泊立飭水巡隊官知照該輪迅速駛出防綫以外一面派令防守浦江各兵輪及江邊碼頭一帶之軍警嚴加防備禁止行人深夜渡浦以防不測云 
[偵緝南通逃出之黨人]  
本埠軍警各機關昨接南通官廳來電大致謂近有黨人在南通境內設立機關派遣黨徒四出勾結土匪煽誘軍警圖謀起事現已偵破機關捕獲多名惟內有重要份子某某等聞有竄往上海消息請飭所屬嚴爲偵緝云云現軍警兩界巳嚴密偵查矣 
[川邊居民之浩刦]  
　　本埠紅十字會接蜀省分會來電以川邊瀘叙一帶前因戰事劇烈流彈橫飛居民之誤遭彈傷者男女大小共逹數百名口原有醫院不敷容納現擬另備養傷室經費支絀請迅子撥欵接濟以便佈置一切等語聞沈沈會長擬即設法籌寄云 
[破獲私造鈔票機關三誌]  
　　住居大沽路六百二十三號門牌之無錫人歐榮生因與蔣誼信趙晵記諸志士陳全恆刁宜山姚正信陳芬芬等在新閘重慶路四百二十四號門牌私造五元十元之僞鈔票經新閘捕房中西包探破獲搜出製造機器紙張顔料藥水及已印成未印成之僞鈔票多張解送公共公廨一併收押並經中西讞員前往會勘各情已兩誌前報昨晨復由捕房將一千人證押解公廨請究先由北京政府代表穆安素律師上堂譯訴案情斷由禮明律師代表被告趙慶記聲請准趙交保候訊並據斐斯律師投案譯稱敝律師與另一律師爲陳芬芬陳全恆刁宜山姚正信諸志士五人之代表應請堂上准該被告等交保而捕房刑事科代表牛門律師投稱禮明律師所請准趙慶記交保一層敝律師極端反對查租賃房屋購買製造僞票器具均係趙慶記經手趙與本案最有關係未便交保至斐斯律師請准被告五人交保一節彼五人中已經捕房查得陳芬芬一人證據並不充分尙能交保然非擔保巨數不可請堂上察核會審員王肇之君商之德副領事裴君判陳芬芬准交五千元人洋並保餘人一併還押候另訂期會審 
[嚇詐圖搶案訊明判决]  
　　匪徒張阿福羅阿田因於十號午刻糾同在逃之謝紀生謝卓等突至公共租武昌路同仁里七百三十六號門牌粤人張桂德家索詐洋二百元不遂出示手鎗恐嚇圖刦經事主狂吹警笛該盜等情虛逃逸當由美捕房八十四號西探目利扶司之包車夫何阿三帮同趕至圓明園路北京路轉角被總巡捕房一千零七十四號華捕等攔獲搜出手鎗一併帶入捕房繼至香粉弄一百零六號門牌皮鞋店內續獲嫌疑犯謝鶴年鄧召留湯阿福趙阿光夏春祿等解至公共公廨迭經中西讞員訊明判均押候候會商判决在案昨晨復由捕房將被告各人併解公廨請示即經西探目利扶司帶同包車夫何阿三上堂訴明前情關讞員商之德副領事師謀君以包車夫何阿三奮勇捕盜頗爲可嘉諭令退去候會商給奬遂判張阿福羅阿田押候抄供備文解送護軍使署按例懲治謝鶴年亦着解送軍署作證鄧召留湯阿福趙阿光夏春祿訊無關係一併開釋所封香粉弄一百零六號門牌之皮鞋店諭將貨物拍賣充公仍飭緝提在逃同黨解究 
[陳述被盜搶刦情形]  
　　婦人垂頭流涙 
粤人王啟倫（即水菓小王）迭在公共租界糾黨持械搶刦吳淞路粤婦蘇巧林昆明路吳毓麟華特路陳楊氏北四川路朱阿根北山西路唐陳氏謝李氏等家値洋萬元之金珠飾物鈔票現洋業經美捕房中西包探將王與同黨盧品才及嫌疑人蔡阿坤一併查獲並在愛而近路七百零六號門牌王之寓所內搜出鎗珠刺刀贜物解送公共公廨訊判蔡阿坤無干省釋王盧兩匪押候訊究在案前日午後由廨復訊先由捕房代表牛門律師上堂譯訴案情繼由唐姓事主投訴前月二十二號午後六時突來盜匪八人見王匪執手鎗盧持刺刀將我攔入廚屋內遂入內室搜刦迨該匪等逃逸始投捕房報告又據婦人蘇巧林投案由牛門律師詰據供稱去年十月四號被盜刦去値洋八百餘元之金飾各物其時我病臥樓上被一匪持刀嚇禁聲張將臂上金鐲捋去繼將頭上金簪及小孩之金镯悉被搶刦逃逸是時堂上命該婦指認盜匪該婦竟垂頭不答且兩涙交流堂上莫明其故諭令退去訊之王啟倫供仍不認而盧品才則延律師到堂代爲辯護會審員王肇之君商之英副領事康君判王盧兩被告帶回捕房候補傳見證到堂再行訊核 
[常熟法警來滬獲盜]  
　　常熟縣公署法警林某前日帶同眼線投文閘北五區警署禀稱有行刦該縣某姓家之盜犯王三囝即金阿四陸文龍即王文龍二名逃至上海現經探悉該盜等將搭滬寗火車逃往他處請爲查拿等情薛警正當即派警協同來警在車站拿獲解送閘北司法科押候訊辦 
[交換路基之審愼]  
　　日本同文書院建築校舍交換路基一事迭由楊交涉員飭縣查復已屢誌前報茲悉楊交涉員以上海縣詳復文內有此項交換地畝除地價外費由他出路須我築以免將來糾葛等語楊君深韙其言當提出交換辦法如下（一）照佔用原有官路照畝購買民地（二）除地價外估定築路經費由工巡捐局酌量建築（三）該路築成爲中國應有官路（四）購買交換地畝須按約章辦聞已彼此丈勘並呈報外交內務兩部核示遵辦矣 
[追繳積欠數年之牙稅]  
　　上海縣知事公署昨飭各圸鄕經董文云爲飭遵事案奉財政廳第五八四號飭開案查蘇省長期牙行每年應完之營業稅及領過前清部帖之戶欠完辛丑壬壬癸甲乙各年牙稅關係國家正欵照章應以每年七八九三個月爲納稅時期　限即應加罰或追繳憑證不許營業限制何等嚴厲乃近來各縣僅將長短期登錄稅遵章解繳前項稅銀每多置之度外雖文電交催而如額報解者仍屬寥寥甚有經年不解分文或隻字不復者牙戶疲玩因屬難免經辦不力咎何可辭當此財政萬絀軍需政費待付浩繁此項國有稅原焉能任聽延宕致誤要需况積欠數年之久若不趕緊嚴催掃解將來愈欠愈深勢必更無清結之日財政前途豈堪設想亟應嚴定攷成俾重稅收以後此項牙稅應由各知事督促經辦員吏按照底册挨戶勒繳查照稅契章程第十八條本月收起之欵務於次月 
下旬塡表報解倘遲至月終仍不解到聞由本廳置予處分並派員守提倘牙戶有意玩延抗不遵完准由知事提案押追並吊繳憑證不准營業似此辦理庶各知事知所警惕而牙戶亦不至再有拖延之弊除詳巡按使鑒核並分行外合將擬定簡明月報表連同撰就告示飭發該知事查收分别存貼實力催收按月依限塡表解送勿稍違延干咎仍將收到表示日期實貼處所錄摺報查此飭等因奉此並發表式及塡表須知告示到縣奉此除將表式暨塡表須知存查外合檢奉發告示飭發該經董查收迅即實貼曉諭事關國稅勿稍遲延 
[齊巡按催辦藝徒學校]  
　　滬海道尹奉巡按使公署通飭云上年省敎育行政會議議决釐定各縣實業學校辦法六條前飭各道尹轉飭各該縣知事遵照分别籌辦改良限文到三個內月具報刋登第七百廿四期本省公報在案現已限滿報到者甚屬寥寥查辦法第四條內各縣至少須設藝徒學校一所儘本學年籌辦第六條內各縣籌辦實業學校應先擬具計畫書詳候批准後再行開辦各等語此項藝徒學校本學年務須開辦現距本學年終巳不足五個月亟應及早籌備合再飭催仰各道尹轉飭所屬各該縣知事一體遵照限五月三十日以前將籌辦藝徒學校計畫書送省候核　已經設有是項學校無力再行添設或有特别情形未能設置者限文到半個月內聲叙理由詳復核奪事關實業敎育毌行諉延自考成 
[李佳白之學問損益談]  
　　本埠交通部高等實業學校肄業諸生組織南洋學會特於本月二十四日下午七時請李佳白博士蒞會演說除本校職員學生外來賓亦實繁有徒李君演說之總網爲論學問之損益其大旨謂人第知學問之爲益而不知學問亦足爲損非學問之果足爲損也求學問而不得其全則其爲害有不可勝言者英國大學問家倍根氏之言曰凡人小有學問實爲危險之根其意亦即謂此然其理果何在乎試爲抉而出之其大要凡五吾人一生之事業吾人一生之學問爲之也爲學而不底於大全淺嘗輙止則以一知半解之學識爲國家社會服務必不免於糢糊苟且敷衍塞責之弊小而誤身大而誤國有必然者此其爲損一也人惟所見聞者小故一己常覺其大而驕念以生所謂器小則易盈也是猶一圈然學問小者如立於小圈中則四周所見之人物必少學問大者如立於大圈中則四周所見之人物必多所見旣少其志易滿而覆敗隨之此其爲損二也學問不廣則度量必隘而畛域之見以生畛域之見生即媢嫉之私起而推其結果可以至於紛爭傾軋而無所不爲此其爲損三也學問有一定之階級不抵於全無澈上澈下之能力而所略識之種種新思想新法理適足以濟其血氣未定之惡而動軼範圍致置法律紀網於不顧社會之安寗由茲破矣此其爲損四也人惟所知少故無决擇之能力而流言謠諑皆足引起其信心人惟所見淺故無灼見之能力而正道大路反不足破其疑團故第觀其人之多信多疑即足以徴其學問之不足而不善之影響不待言矣此其爲損五也有此五損而得學問之大全者其爲益乃適得反比例焉天下惟大學問爲不能罔以非道亦惟大學問爲不能奪其本心蓋有定識又有定力夫是以不輕信亦不輕疑此學之爲益者一惟大學問爲能駕馭血氣亦惟大學問爲能明澈始終故法理愈明者守法愈嚴道德愈高者懷刑亦愈甚破壞滅裂之舉必不輕見於饒有學識之士夫此學之爲益者二人之所以有嫉妬趨紛爭者以不能忘情於物我故然其所以不能忘情於物我者則以學問未深局度不展故惟偉者能見其大惟逹者能觀於通大同之觀念有非可以假託者此學之爲益者三學問深則意氣平蓋修途無限惟　於學者知之惟知其無限故矜心悉化而謙德自生嘗見中西著名碩士或科學專家其態度未有不沖挹者所謂德彌高則心彌下也　學之爲益者四凡事豫則立不豫則廢學問之與事業其關於此理爲尤深大抵事業之成功失敗即於其學問之豫不豫卜之　素定之謂豫其意即在根基之確實西人爲學旣畢業於專科大學後猶必犧牲其數年之心力以研究所學之實際夫然後出而任事事無不　蓋惟所學有成故措施爲能裕如也此學之爲益者五以此五益反觀五損而吾人爲學之方可以悟矣亦在有志者之自勉耳 
[沈知事演講敎育]  
　　寰球中國學生會日校校長楊德鈞君於昨日下午二時特請縣知事沈寶昌君蒞校演說敎職員暨學生等均齊集一堂沈君登壇演講略謂敎育二字爲世界最大問題人無敎育不得爲完全人格中西之推重敎育本旨相同惟普通人對於敎育之觀念有兩種見解其一謂在學校肄業造就最高之學術以備效用國家之選暨畢業以後即謂學已成功不須冉求他種學術其二謂學校培植子弟以普通學識爲多而缺乏專門敎育故畢業後仍不能於工商實業中任重要之職而發展事業要知高等人才及專門學術無不根於普通學下今日靑年敎育固以養成普通學爲最要而處於此日之時局人人腦中尤須存國家之觀念蓋對於國內之現狀皆須有學術以應世而對於國外之現狀尤亟賴學識以競爭故吾人於今日宜以愛國兩字爲前提不可不先於兒童腦筋中養成其愛國觀念凡負敎育之責任者勉之勉之詞畢後又經楊校長答謝謂沈君蒞任以來對於敎育實業等種種公益無不盡力提倡今日本校又蒙沈君惠臨行聆訓勉之詞實爲榮幸凡吾學生均當切記各自勉旃云云全體學生咸起立向沈君致敬鞠躬而散 
[擴張電車軌道之實行]  
　　華商電車公司總理陸伯鴻君禀准楊護軍使在滬杭車站起鋪築軌道俾電車直逹高昌廟廣東街等處曾誌前報茲悉該公司現已將鋪築軌道之材料預備齊全業於昨日（二十五號）開始動工先鋪鋼軌一俟此段軌道（共長四百密逹）鋪竣再行裝接電線約遲二個月即可通行電車云 
[慈善家加惠災民]  
　　奉頣縣知事雲海秋君前日接旅滬慈善家祝蘭舫君來函略謂去年秋間奉賢沿海一帶迭遭颶風霉雨田禾損失顆粒無收災區甚廣茲悉該處災民饑寒交迫深堪憫惻爰特籌資購得麵粉六千袋棉衣七百件送請轉發各巿鄕代給災民等因雲知事除送往災區分發外並於昨日函復祝君道謝 
[珠寶店受騙]  
　　陳某曾串新劇通因家道中落人格亦因之低降前日陳至三牌樓八十四號夏姓所開珠寶店內選購珍珠一百二十粒計價洋八百四十元當時囑夏送貨取洋夏見其表面闊綽深信不疑遂將珍珠隨送至附近圓子店弄三百三十七號屋內陳即將貨携入內室從後戶逸去夏守候良久知已受騙立投一區二分駐所具報請緝王金山警佐允派探警查緝追究 
[鄕婦控告董事續紀]  
　　張毛氏控引翔港鄕董王秋屏以代轉道契爲由騙洋一百元一案昨晨由公共公廨復訊原告投訴前清光緒三十三年間被告以代轉道契爲由騙去洋一百元請爲追究訊之王延斐斯律師到堂辯稱此案已擱十載原告仍以刑事起訴查法律上無此理由應請將案註銷中西讞員判將刑事註銷著原告另行具禀赴民庭起訴 
[盜案從犯之刑期]  
　　匪徒趙國華徐如松曾經糾合李學明至法租界寶裕里十二號門牌花烟問行刧並將烟妓劉鴉子拔去當經法捕房將各犯拘送護軍使署訊實除將趙徐二犯槍斃外尙有李學明與烟妓劉鴉子因其情罪稍輕送交地方審判廳訊辦在案昨午由該廳堵宗推檢兩官開庭宣判命提李等至案判李處一等有期徒刑監禁十二年劉鴉子處二等有期徒刑監禁六年判畢仍命還押聽候送監執行 
[阿嫂虐待小姑]  
　　女孩楊阿英昨在閘北四區境內迷路由崗警帶入警署詢問據供家住北鄕北楊家宅父母雙亡時遭兄嫂凌虐故自行逃出姜警正諭送慈善團暫行留養候查明核辦 
 
 

Page 11

 
 
[扭控拐賣婦人之首要]  
　　張大祥子住居閘北梅圓路其妻王氏於陰曆二月初四日被拐匪王裕交由同黨帶往靑島版賣被該處婦孺救濟會查獲將王氏帶回上　六還本夫至王裕之同黨留在靑島地方官廳懲辦昨張將王裕扭控四區警署姜警正諭令收押聽候究辦 
[誘姦拐逃之敗露]  
　　山東人　小山住居麥根路其妻劉氏前被同鄕朱正江誘姦拐逃匿居寳興路昨託王其金吳辰舉帶回山東被閘北偵緝隊隊士段瓊蔡少廷查見因其形迹可疑上前盤詰語甚支吾當即拘隊收押候傳到本夫再行核辦 
[捲逃案不能成立]  
　　徐家滙路附近鄕人張月堂控妻張張氏捲取鈔票洋六百元逃逸昨由捕房將氏拘解公共公廨請究原告偕母張氏上堂證明伊妻於十四號捲逃請究訊之被告延律師到堂辯稱原告另有妻室與被告並非正式婚配因遭虐待被告不願隨同回去求請斷離中西讞員判將本案註銷著原告另行具禀歸民事案起訴 
[救濟會偵探截住拐匪]  
　　拐匪張阿二拐得六歲男孩名順子昨日附搭輪船擬往他埠販賣當爲救濟會偵探查獲拘送地方檢察廳留候訊辦 
[婦人咬人中指續紀]  
　　山西人張田祥控住居安平里之婦人徐小妹不還借去印子錢向索逞凶咬傷左手中指由警拘送地方廳驗明傷痕判徐小妹押候　辦在案昨日午後由端木樓推檢兩官開庭提徐小妹至案研詰以其輕微傷害罪巳經成立姑念婦女無知判處拘役三天以示薄懲 
[限期拆卸房屋]  
　　工巡捐局昨日出示云照得公署基地開　馬路改建巿房一案先從葡萄弄入手　築其應行拆讓之民房業與各該業主商酌允洽並於一月問出示曉諭限期拆讓在案該項路工業由本總局立界釘椿開築在即其該弄兩岸應讓房屋基地並經按戶丈明繪成圓樣除函致該　代表轉知各業主尅期照　收讓外合再示仰各該業戶知悉　於半個月內將劃入路線之房屋一律拆讓以便　工築路如再逾限即由本局派匠代拆毌得觀望 
[新馬褂被人搶去]  
　　大東門外信和小京貨店昨日午刻忽來匪徒二人購買肥皂爲由乘間躍入檯內將新做之元緞馬褂一件攫取而逸迨該店主出外追緝早已去如黃鶴矣 
[追獲攫取金飾之匪徒]  
　　匪徒陳連生前日午後在北京路與在逃同黨二人串搶李許氏値洋四十元之金押髮圖逃當被氏之傭人張長生將陳追獲鳴捕拘入捕房昨解公共公廨經中西官質訊屬實判陳押西牢半年示儆又汪洪生李和尙前日午後在北蘇州路愼餘里弄內串攫顧湯氏金挖耳圖逃由捕追獲昨晨解廨經中西官訊實判汪押西牢三月李押一月示儆又伍振璜昨午因事偕伊姊行經九畝地附近忽被匪徒王仁靑將伊姊所插之金挖耳搶取奔逃伍即竭力追獲抄出原贓鳴警解送二區一分駐所送由警察廳轉解地方檢察廳經檢察官預審之下判將原贓給伍具領王仁靑押候究懲 
[竊取女子金飾]  
　　松江女子沈英控九江路錦記馬車行主王金生與在逃之畢某串竊値洋三百元之金飾昨由捕房將王拘解公共公廨請究據原告投訴於十八號來滬欲赴靑年會求學因投考不及寄寓四馬路振華旅館內被告與畢某同至庽所以兜攬馬車爲由乘間行竊現巳吊出原贓請究訊之王供不承認中西讞員以贓證鑿鑿未便狡賴判王押西牢九月贓交原告領回 
[店主虧負潛逃]  
　　新北門城門口原址有一廣貨店開設未久已與往來各家虧欠頗鉅近日因各債主紛紛催索該店主竟棄店逃避當經各債主查悉投報二區一分駐所派警到店看守一面由各債權人至地方審判廳具禀控究昨經袁廳長飭派承發吏協同該所巡警將店先行發封候再核辦 
[皮鞋店主負債而亡]  
　　前有許尙談許立中蔣濟川等至法公堂控稱被沈泳與皮鞋店主沈瑞山虧欠往來貨欵等洋二千餘元向索延宕請求訊追等情經法公堂飭傳去後由沈之學徒費掌林代爲到案判令交保限交沈瑞山候訊届限各原告請求提追仍由費投案聲稱沈並非避匿實因患病在家難以到案判由捕房帶費前往指提沈瑞山在案昨由沈之家屬至捕房禀稱沈醫治無效巳於昨日晚間身死求請核示捕頭立飭包探前往沈處看明屍身屬實禀覆捕房轉禀公廨讞員核奪 
[螟蛉子不能再生枝節]  
　　戚正樑前至法公堂控伊伯父之螟蛉子戚正發强佔產業經中西讞員判令押追後正發巳如數交還現原告恐後來再有他項枝節請求公堂着正發具結交保昨日正發親筆書就切結保狀復由捕房解至公堂當堂簽字准予保釋 
[介紹新箸]  
　　昨承中華博物研究會惠贈第二期雜誌一册其中學理之精遂材料之豐富調查之確實文章之優美洵爲可觀謹誌數語以介紹於閱者 
雜評二 
[官廳又忙碌矣（訥）]  
　　自帝政議决凡一切法律章制簿書文告稍與帝政有抵觸者急急焉廢之滅之更換之而官廳忙碌矣今帝政取消稍與民國有抵觸者又將急急焉廢之滅之更換之而字廳又忙碌矣即此一端費金錢耗精神已不知凡幾尙有何睱以事其所謂民事耶且此法律章制簿書文告皆日與民相見之事而出爾反爾若此所以示民以不信也官廳之忙碌所以製成人民輕視政府之心也鳴呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[官場新流行病療治法] [  梁溪小競]  
　　宦途齷齪不講衛生偶中官学輒染得一身惡疾不可救藥國手憂之爰擬種種療治之方以備官僚按病就治焉小競曾得其　特錄之以告病者 
　　去厚皮法事上則媚態百出靦顔無恥待下則面孔一板鐵面無情皮之厚當無過於面欲面去厚皮應先揭去假面具上副使之出頭露面復以廉潔之泉水滌之庶得回復其具相 
　　止惡心法慾火中燒毒攻心臟致一心純黑汩没天良是病最難醫治但有一法即本冼心之意可將利刀　開胸腔　出其烏黑之心窩灌以熱血使之穢惡湔除變成赤色後方可　之原處但治者須察其部分幸勿偏置以致有外邪之　 
壯膽法外患時來警千心悸成病巳十分危險兼以手足麻木運動大難內外交攻將成中風之病是皆由於膽氣怯弱之所致俗說背人吃猪眼睛自能壯膽此實無效當擊碎便　（俗稱虎子是即取法於不入虎穴焉得虎子之意）研之成粉和猪膽汁製之爲丸服之攻效立見 
　　治毒手法毒手味辣觸之即至不救患者每不顧人之死亡常剝削民之脂膏以供十指之揮霍故欲防其流毒海內須本以毒攻毒之說浸其手指於　水內三日使之皮脱肉爛茶靜　除庶無貽害生靈之患 
　　平殺氣法感受陰陽怪氣致胸中氣不和平鬱塞久之一時發憤遂成不可遏抑之殺氣遇人之不　於己者加以鬱辱其病勢之烈更甚於武痴最足以擾亂治安宜投以平肝之劑　化　血調理陰陽並須休假靜養不與時事內外兼治則殺氣自退 
　　治滑脚法滑脚之病當在避兵變逃控訴時發生　因畏禍心起則手脚忙亂筋骨已失其堅朝之性又以　　汗背直注足上故立脚不定惟有先用內治之法以前所述之壯膽法行之而後治其脚之軟化病今日官僚紛紛告退亦多患此病但欲外治尙未有相當之治法 
　　補熱血法身任國事一刻不能少者惟熱血血熱則精神振作體力健旺血冷則手足麻木形容枯槁凡官僚謀事之時運動劇烈一時熱度太强故過後即心冷如灰夫心爲行血之器心冷則血脤停滯而漸變爲冷血動物此官界所以多尸位素餐之人也此冷血症實爲弱種亡國之病根急宜補養熱血法取錢血主義以鐵悄屑和各種牲畜（不宜冷血動物）之鮮血飲之至血熱爲度（五） 
譯叢 
[八月十號（法蘭西革命史之一節）（昨）] [  新]  
　　巴黎城巿繁華本甲於天下其中尤有絶大之　　　宏　富　爲舉世所未有者則即羅梵宫也此宫而積凡二千餘尺其中尤有一小　樓　　館自成一區則别立名目題曰卡羅瑟爾宫此宫外有長廊遍照賽痕河水逾與屈理離宫相接雕欄瓊樹尤勝於他處此宫自遭革命一炬不可得見者於今已四十年矣即其地址亦復荒廢但有平蕪一片照以斜陽聊供後人憑弔此外更無所見然當一七九二年七月之時此宫固猶屬於天家禁宛其中有一别館屋瓦作灰色瓊窗之上悉施繡幕此中蓋即魯意十六視事之處其時魯意雖已大權旁落徒擁虛位然一切文件終猶須待其簽字發行即蒲爾彭歷代之威信亦示全失然正當之文件固由是出而其種種危害國家之通札亦莫不出自此斗室之中當毛山民兵入城之日法后猶傳手札於奥國軍隊謂苟有阻普奥軍隊这進攻者即爲叛逆皇室殺無赦並又移檄諸軍之尙未入革命黨者亦令其反戈以助普奥讀吾書者試思之此種文件直無異於賣國之契約故彼革命黨人莫不視屈理離宫爲一大敵以爲屈理離宫一日不去即心腹之患一日不已蓋其爲害尤甚於一座堅固之炮台也夫以炮台喩此宫實甚確當蓋其中尤有　林之士三千皆精選健卒又有毛瑟鎗反巨炮足以攻守而宫之建築尤堅其西南諸隅皆爲厚壁唯東面可以進攻然有巨炮爲守民兵亦且弗敵也 
　　八月天氣猶暖東風如醉吹遍巴黎全城而戰事亦始見端倪七月二十九號法后所授奥軍之手札至是亦復公布據露於大衆法皇魯意且向國會挑　勒令解散民黨否則必將召普奥之軍櫎掃暴民非　　不止此語出衆皆　怒而但東諸人尤甚其時爲禮拜五去八月十號適尙有一禮拜至禮拜日即八月五號屈理離宫中照例開祈禱大會一般百姓雖亦如例臨蒞然皆蓄怒於心與皇室巳成水火更兩日之後爲禮拜二凡效命皇室之軍隊隊皆得動員之令至禮拜三而羽林軍乃自巴黎西面　隊而來九號始與各皇室軍隊相合入宫作防衛之計是夜宫中燈火盡明自　梵宫以至屬理離宫之長廊亦復者塞不能羽林軍士則皆　鎗　劍坐待事機之變至夜午忽聞號炮一聲破沈寂之空氣而出此聲蓋爲民軍所發令各敎堂嗚鐘之信砲也 
詩選 
[春日田家] [  張劍秋女史]  
綠意紅情春色嬌碧桃滿樹柳千條天風有籟瞗幽逕流水無心逝小橋課雨行來將翠拾鋤雲歸去帶玉挑山中宰相清　福不羡豪華公子貂 
自由談之自由談 
[取笑] [  覺迷]  
　　當帝制狂熱之時召集國民代表也組織請願團也上勸進表也設大典籌備處也可謂熱閙極矣今則忽焉取消一場兒戲至堪發噱取消取消特取笑耳 
小說 
[俠情小說紅蘩蕗别傳] [  天虛我生]  
　　第二十三章（續） 
　　良久怨聞門外有轔轔之聲及門而至夫人乃不期側耳以　其意以爲當此夜雨誰復過從安特魯夫人雖在倫敦然未必以此時至東宫雖爲此地常蒞之客然在夜間亦未必驅駕以出西郊至於驛使則恒以馬不以車且其馬蹄之聲輕健而穏固已耳熟能詳　則今此來者得毌白拉　內飛而至乎方念間而門外巳聞愛華德恭敬之聲曰安特魯夫人夫人來吾主母至歡迎也夫人聞語知來者果秀珊矣乃急離座出迓則秀珊巳推門而進夫人乃抱之曰吾親愛之秀珊君來耶吾盼汝幾眼穿矣秀珊者爲討乃子爵之女公子與夫人同爲法產感安特魯救援之恩遂成夫婦與夫人尤莫逆至是遂投夫人懷中如依人之小鳥夫人方欲與言忽見安特魯寶星立於秀珊之後夫人不禁驚喜過望亟曰安特魯汝歸耶語未畢陡覺安特魯顔色有異心乃大躍似有恶物直探長瓜於其心房之裏幾欲攫其靈魂以去乃急問曰安特魯寶星豈柏爾西死耶（白拉根內字）安特魯搖首曰否言次徐步入室秀珊則仍以手圍夫人之頸告以毌恐夫人乃微聲問曰安特魯寶星君試以日來之事告予但言無隠即有凶耗予亦尙能忍受安特魯諾乃以營救太子之事自紅蘩蕗投身敎堂獄中冒充工役始至救出太子重復入城至唯於亞猛違背命令之事則略言而不詳但曰以予思之亞猛之不能即出城者實乃爲一女郎夫人不解曰君語何指安特魯曰吾謂亞猛之在巴黎實巳有一情人此人甫於三日前爲保安會人所捕亞猛必欲從井而救乃不能伴吾人而師而白拉根內則又以營救亞猛之故動入虎口幸太子巳救出獄遂以太子托之安東尼黑司丁二人夫人曰君則如何安特魯曰吾受主公之約仍於薇南門外運煤相約三日之後不見其出城者則令吾遄歸倫敦報信於夫人夫人曰至今巳三日乎曰然且 
[義俠小說復讐（九）] [  小靑]  
　　婦尋投鈴於地噭然曰錫搿門汝曩殺吾夫今日復自殺爾子須知種因於先必得果於後唯此可無尤人後此果眷念汝子可聊以此鈴爲紀念品也言畢略一飄暼翩翩已逝此時廣場之中若有死　稅駕寂寂都帶死氣衆人相顧愕眙木立不知所措即樹頭作歌小鳥亦若不忍見此慘象曳聲飛嚮别枝當此萬聲盡寂中忽聞有極悽黯幽咽之聲浪自錫搿門齒縫中迸漏而出言曰忍哉婦人聲未絶此叱咤風雲如虎如貔之日耳曼健將忽軀幹左右晃盪似被魔崇少須驚暈仆矣 
　　吾書縷述至是巳臻結穴期矣行且與讀者諸君珍重言别至戰事若何正史中當詳載其事吾　非紀戰之書似亦無庸贅述蓋錫搿門自遭變以後即薦海登赫男爵代領其軍罷兵乞休　然歸色欠耳森　旣歸則杜門謝客屏絶塵事而往還旣斷外人乃不深悉　狀　聞諸邸中人云謂錫搿門長日惛惘歌笑無竭似巳病　惟小候銀鈴之圈恒把玩弗釋鈴上凝血斑斑猶殷紅照眼也（完） 
 
 

Page 15

 
 
   
 
 

Page 16

 
 
   
 
