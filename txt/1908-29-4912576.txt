# 1908 - 29 - 4912576

 

Page 1

 
 
   
 
 

Page 2

 
 
上諭 
　　三十三年十二月二十五日奉 
上諭奉天左叅贊著周樹模補授右叅贊著錢能訓補授欽此上諭奉天提法使著吳鈁補授交涉使著陶大均補授民政使著張之奇補授度支使著張錫鑾補授勸業道著黄開文補授欽此同日奉 
上諭林紹年奏勘明豫省被灾各州縣請蠲舊欠錢漕一摺河南本年入夏以來始受亢旱繼遭大雨山水暴發村莊多被淹浸迨七八月間天復苦旱以至早晚秋禾收成歉薄若將新舊錢漕同時並徵民力實有未逮加恩着照所議欽此 
十二月二十六日奉 
上諭奉天錦州府知府員缺着高樹補授欽此 
上諭雲南迤西道員缺著黄丙焜調補欽此 
上諭民政部左丞着裕厚轉補劉彭年署補授民政部右丞民政部左叅議着延鴻轉補汪榮寳着補授民政部右叅議欽此 
上諭趙爾巽奏湖北按察使梁鼎芬因病懇請開缺一摺梁鼎芬著准其開缺湖北按察使着陳夔麟補授欽此 
十二月二十七日奉 
上諭會議政務處議復張人駿奏請將水陸提 
 
 
 

Page 3

 
 
督仍分兩缺一摺據稱廣東盜賊素多河盜爲患尤劇亟宜加意防範若僅設提督一員水陸實難兼顧應仍分設兩缺各專責成廣東水師提督着仍以薩鎭氷補授未到任以前着李準署理陸路提督着秦炳直補授欽此同日奉 
　　上諭湖北荆宜道員缺着齊耀珊補授欽此 
　　十二月二十九日奉 
　　上諭馮煦奏舉劾屬員一摺安徽試用道童祥熊道員用署安徽府知府候補知府惲毓齡署太平府知府試用知府周廷枚滁州直隸州知州陳麟瑞署蒙城縣知縣候補知縣王樹鼎署鳳台縣知縣請補瀘江縣知縣馬文錦准補太和縣知縣田毓潘五河縣典史陰副卿均著傳旨嘉獎太平縣知縣萬世章狡滑嗜利民怨沸騰試用知縣喬仁長藉差索詐兼嗜冶游試用知縣三音阿查勘不力民有怨咨安慶府經歷劉士林行爲卑鄙利心亦重前辦蕪湖關稅候補通判梁文啓行止卑瑣不知檢束均著即行革職署舒城縣大挑知縣吕林鍾識闇才庸學務廢弛署南陵縣知縣大挑知縣王慶嵩才具庸懦御下不嚴惟文理尚優着以敎職歸部銓選試用通判米景行淺躁喜事廬州府通判劉春海年老多病均着以府經歷縣丞降補南陵縣縣丞紀觀海攪事擾民霎邱三河安巡檢鄭文郁私押釀命無爲州土橋巡檢徐德襄嗜賭營私無爲州吏目萬安瀾招權納賄旌德縣典史顧尚楨聚賭干政太平縣宏澤巡檢李鴻猷行止不檢試用府經歷藍蔚濫用刑責候補巡檢陳宗壽居心險詐試用縣丞何棠見利忘義試用州吏目董子敬查賑因循試用巡檢余家璠藉差逞勢均着即行革職餘着照所議辦理該部知道欽此 
　　三十四年正月初一日奉 
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨醇親王載灃大學上世續外務部尚書袁世凱加恩均着賞在西苑門内乘坐二人肩與欽此 
　　上諭醇親王載灃着補授軍機大臣欽此 
　　正月初二日奉 
　　上諭上年順天直隸各屬被灾地方業經頒發帑銀分别蠲緩糧租小民諒可不至失所惟念今春靑黄不接之時民力未免拮据加恩著將被災歉收之通州等州縣廳各村莊應征本年春賦地丁錢糧等項並原緩光緒三十三年及節年地丁錢糧等項分别緩至本年麥後及秋後啓征其坐落武淸天津二縣地方之津軍廳葦漁課納榖地畝並歸入該二縣灾歉村莊一律辦理以紓民力該署督卽按照原奏開明詳細數目刊刻謄黄徧行曉諭務使實惠均沾母任吏胥舞弊用副朝廷履端布闓嘉惠畿疆之至意該部卽遵諭行欽此 
[宫門抄]  
　　三十三年十二月二十六日召見軍機廕昌段祺瑞 
　　三十四年正月初二日召見軍機黄丙焜 
論說 
[新歲讀報律感言]  
　　我國民生丁戊申之歲。有一絶大之希望物。焉視之而不見其跡。求之而不得其蹤。行之數千年而莫究其所終放之五大洲而不知其所届。其性 
 
 

Page 4

 
 
質有各别之思想。而歸宿于大同。有公共之精神。而不涉于小已。自由於社會之中。而不爲社會所拘束。戰勝于社會之上。而不强。社會以贊成。其價值在勢力上。則屈伏于專制。至立憲時代而日益增。在眞理上。則制限於專門。至一般知識而無不及。故其作用也。一二人不爲少。千萬人不爲多。一二事不苟同。千萬事亦不苟異。堅船利砲。足以攻城。而此則攻之無可攻也。暴君汚吏。足以殺人。而此則殺之無可殺也嗚呼。此何物乎。其惟此輿論乎。夫輿論之爲物。我輩渴望其勢力之澎漲者。蓋已久矣。自丙午年庶政公諸輿論之諭下。而我人希望輿論之心爲之一。慰自丁未年。禁止三大自由之諭下。而我人希望輿論之心。爲之一淡。今值戊申之新年而適發表奏准之報律四十二條。則我國民之希望。將自慰而淡。自淡而至絶望。夫報紙爲養成輿論之前鋒。我人所歡欣鼓舞。於新年出報之第一日。爲發生輿論之始日者。將轉而爲禁絶輿論之第一紀念日。能毋痛乎。然則今歲之新年。我國民有何喜之可賀。 
　　雖然。我人扶植輿論之心終未死。而尤願政府有翻然改計之日也。何也。蓋輿論爲至可寳貴之物。我中國前世紀亦有之。書則曰。謀及庶人。詩則曰。詢于芻蕘。春秋則曰聽輿人之誦。是古代輿論。未嘗不尊。特其後專制日甚。輿論之聲價遂日落。而國是亦遂紛亂而不振。前歲輿論甫有動機。而忽加以束縛。於此而欲國之長治。是無異南轅而北轍也今欲希望輿論之發達不得不研究輿論之範圍。輿論之範圍。有廣義狹義二種。 
　　廣義之與論者。關于公共問題自由發表。在社會上占優勢之意見也。 
狹義之輿論者。關于政治問題自由發表。在社會上占優勢之意見也。 
就公共之範圍言之。一團體之成敗也。一機關之良　也。一人事之是非也。上之至大至艱關係極重要之問題。下之至纖至悉關係極細微之問題。莫不發爲輿論以供社會之批評。 
　　就政治之範圍言之。一内政之利害也。一外交之得失也。一政黨之消長也。近之關于民生國計極密切之問題。遠之關于邦交國體極重大之問題。亦莫不發爲輿論。以爲國家之後援。此輿論之意義廣狹不同處也。而關于此輿論之政策人民與國家機關。又各不同。 
　　國家機關。立於利用輿論之地位。其對此輿論也。第一要關于輿論之諸要素發達。第二要關于國家之行動公諸衆人。第三國家機關。不要壓迫。亦不可冷淡處之第四輿論有缺點。要爲之矯正而不可盲從。 
　　人民立於發表輿論之地位。其對此輿論也。第一要磨厲道德而使之進步。第二要崇尚有智德之人。而不爲和附第三要講感情而决斷于眞理。第四要尊重而不可隱抑自已之意見。第五要容忍而不可抑制反對之人。此又人民與國家機關。關于輿論政策之不同處也。夫輿論之意義。其不同如此。對於輿論之政策。其不同又如彼。去歲紹旨所謂庶政公諸輿論者。就朝廷一方面言之。狹義之輿論也。國家機關。對於輿論之政策也。就人民一方面言之。廣義之輿論也。人民對於輿論之政策也。廣義之輿論。足以包狹義之輿論。人民之政策。不足以包國家機關之政策。今國家公諸輿論之詔書。旣等於消滅。則我人民所希望者。不在國家之政策矣。 
　　然則先有輿論而後有政策乎。抑先有政策而後有輿論乎。夫當憲政未成以前。則輿論者實爲造成憲政之母。是先有輿論而後有政策也。若當憲政旣成以後。則憲政者又爲造成輿論之母。是先有政策而後有輿論也。試觀歐美各立憲國。其所恃以覘輿論者。不外議會新聞出版集會演說諸端。而要惟立憲國始有此種機關。中國爲預備立憲時代議會猶未立也。出版猶未盛也。集會演說諸端。市集之區。鄉僻之處。猶未徧也。而所恃以廣識見。開民智者。惟恃此新聞帋一種。尚足以發行精神爲輿論之代表。今集會演說諸端。旣限制於去歲十一月二十日之。上諭。而此區區三數報紙。又加以嚴勵之報律。然則我國輿論之前途。將何所寄乎。輿論無所寄。則我國立憲之前途。又將何所兾乎。此記者際此戊申年出報之第一日。所以對於報律。而猶有餘望者。爲立憲之前途計也。 
專電 
[電一（漢口）上二十五日到]  
　　鄂督趙爾巽派三十一標統曾廣大率帶全軍馳駐江陰助浙勦匪於二十四日拔隊起程 
[電二（北京）上二十七日到]  
　　駐法劉使電告外部越南四西貢等處限制華僑新例法政府已允酌改 
[電三（北京）上二十八日到]  
都察院議在各省設立御史專缺監察該省行政代表本省輿論現經總憲以下决議俟開印後具奏請旨實行 
 
 

Page 5

 
 
[電四（北京）上臘二十八日到]  
　　熱河改設行省又議從緩惟於承德府設提督一員一切制度統照江北提督辦法名曰直北提督 
[電五（北京）今正初二日到]  
　　軍機處决議每年簡派大臣一員巡視南洋嗣後即著爲定例 
[電六（北京）今正初二日到]  
　　農工商部議援郵部交通銀行例設立儲蓄銀行摺稿已擬定不日具奏請旨飭立 
[電七（北京）今正初二日到]  
　　蘇省忙銀經度支部議准加二百文徵收自今年起試辦一年 
[電八（北京）今正初日到]  
　　江蘇藩司瑞澂有升授江西巡撫消息 
[電九（北京）今正初一日到]  
　　粤督張因匪勢日盛并被言官嚴參頗萌退志聞擬具疏乞休 
[電十（廣西今正初三日到）]  
　　桂匪以年終軍心必多懈怠擬乘時大舉幸官軍防堵甚力未得逞志 
[電十一（奉天）今正初三日到]  
　　俄人移殖蒙地日衆政府議俟蒙古王公入京朝賀時商定改省事宜 
[電十二（北京）今正初三日到]  
　　各省督撫有大更動江督端將内用張中堂將外用 
要件 
[山西贖回礦務合同]  
　　山西商務局與福公司議定贖回山西盂縣平定州潞安澤州與平陽府開礦製鐵轉運正續各章程合同之合同 
　　山西商務局與福公司於光緒二十四年議定山西開礦製鐵以及轉運各色礦產章程二十餘條嗣於光緒三十一年經鐵路大臣盛與福公司商訂續合同四條今旣有此轇轕以致不得遵守前後所定之合同山西按察司丁現奉諭旨來京會商調停此仵以了結所有關於章程合同之事兹將彼此議定之欵均開列於下 
　　一現在山西商務局與福公司商議商務局願晉省備欵將所有與福公司所定開礦製鐵轉運正續各章程合同議定贖回作廢旣經會議之後福公司因體諒晉省甚願自辦木省鑛務之主意按其詳細情形應允晉省將前後所議定開礦製鐵轉運止續各章程合同由晉省贖回自辦以敦友誼而維和平 
　　一贖欵計行平化寳銀二百七十五萬兩由山西商務局擔任按期交淸 
　　一此項贖欵數目係晉省所擔任交與福公司收納認爲賠償福公司原訂合同内應索之欵并各項所損失之利益至福公司在他省另有經營與晉省毫無干涉 
　　一此項贖欵準於光緒三十四年正月二十日先交一半爲第一批其餘之欵歸於光緒三十五三十六三十七年三期攤還每期準於華四月初一日兌交 
　　一贖欵按行平化寳銀核算不折不扣其由晉至京匯費等項並先行借墊欵項利息均歸晉省承認由畝捐項下攤還 
　　一此案原山商務局禀奉山西巡撫批準經前總理衙門奏准現旣由晉省備欵贖回此項合同作廢應請外務部咨照山西巡撫督飭商務局按期交欵不准稍有拖欠務須遵照合同辦理 
　　一晉省礦務旣係收回自辦福公司將所有開礦製鐵轉運正續各章程合同之權一概退回晉省絶無借洋欵之意惟此次福公司旣將所有利益退回將來晉省礦務製鐵轉運等事萬一有籌借外欵之事由晉省通告福公司果其處處較廉再行籌議否則另借各無異言 
　　一從此合同簽字之日起三月之内福公司應將在平定州所有廠房一切交出與所有機器等物一併交與山西商務局其開列於原定合同所訂之五處福公司將其已購之產一概退還不得再執爲業 
　　一福公司所聘用之人無論工程師或他項員役因此而失其事業以致不得營生同福公司要求賠欵者福公司自行擔任 
　　一此項贖欵山商務局先行籌借由晉省畝捐的欵項下每年盡數撥用緣礦產係晉省公共產業畝捐亦係晉省公共辦理全省公益之款是以應使此款贖回木省之礦產惟在未將此項贖款還淸以前不得將此畝捐稍爲更改或减免其數如畝捐不敷此用則晋省大吏須隨時提用他款以補不足 
　　一原合同議定之章程二十條旣爲前總理衙門批准今了結此事之合同亦爲外務部所批准并爲大英國使臣應允以俾彼此保其本國之人遵守一切 
　　一現將此合同以華英文繕具兩分各執一分爲憑山西商務局押大淸光緒三十三年十二月十八日福公司梁押 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
雜論 
[人猿異同說譯二六新聞]  
　　人與猿之研究。與世界之進步。關係最爲密切。初非爲好奇心所驅遣之問題也。 
　　人猿相似之說。出于古昔學者之言。亞里士多德博物書中論猿謂兼有人與獸之性質。又瑞典之博物學家李義阿士論人之自然位置。有所謂福麽聖披安者。福麽謂人。聖披安謂有智識者。意卽謂有智識之人類。優于他動物者。故附此名稱。又馬來地方有阿蘭愚胡坦（猩猩）者。原爲人類。以其怠惰。遂退步而爲猩猩。蓋阿蘭愚謂人。胡坦謂森。猶日本稱山男之意也。此種俗諺。相傳已久。又日本之繪猩猩者。每與人形仿彿。日本世俗相傳。亦有以猿爲人類之說。如此則人與猿之問題。非特爲學問家之舊說。抑亦世界自然之問題也。 
　　法國之學者柏文。以爲人者半爲動物。半爲動物以上。更自解釋其說曰人爲用心之物。心之活動。與各種動物相異。然當柏氏時代。衹能爲人心理上之研究。不能爲他動物心理上之研究。因其限於時世。故立說未能正當。試以人類之不發達者。與高等動物之有類人猿者較之。安得謂其大相徑庭耶。 
　　然則今日之所謂人者何耶。將答之曰。近於猿之動物也。執此爲言。則社會上贊成其說者必多。此大誤也。間嘗攷之。昔人欲使人與他動物不相混合。已有種種之辯難。持論雖力。而卒歸無効。第一說則以多毛爲人與獸異類之點。然現今之阿伊奴。與獨賴皮其安。及濠洲之某人種。均較象與豚之毛爲尤多。第二說則謂人之顔面。倘如獸類。則下部比鼻當。突出於前。不知阿非利加之黑奴人。種亦有鼻口之部。如猿之突出者第三說則謂人之耳不如犬猫之能動然阿非利加之某人種耳亦常動。其人食物。并如猿之顔面諸部均動。以此証之益悟其說爲無效。至謂人無尾爲與獸類相别。然如類人猿者。亦何嘗有尾耶。 
　　要之人猿相似之說。無論何人。皆視爲爲正當之見解。以爲人猿性質。顯然無異。惟一方面限於猿之境遇。一方面進步而爲人類。今欲詳解其理由。則其大原因端在敎育。由敎育而擴充其智識。必更占萬物最高之位置。倘此後不悮其方針。則任至何等地位。當有進步之希望。欲明此理不當僅考人事。卽猿類亦須調查。記者因今歲申年有所感觸。故聊貢一言。 
記者按據此則人猿相異。僅在有敎育與無敎育之别耳。今使無敎育如猿。則雖無毛與人等。面部與人等。耳與人等。無尾與人等。所處之位置與人等。且較人尤高。而世必曰此沐猴而冠耳。又使人而無敎育。則雖無毛與猿異。面部與猿異耳與猿異。無尾與猿異。所處之位置高於猿。且高於人。而世必曰此人面而獸心耳。嗚呼。今日之猿。詡詡然。自附於人類。以踏踐其同種者。將謂之何哉。今日之人而猿者。自恃其勢力。甘爲無人心之行爲。以冒天下之不韙。又將謂之何哉。 
[路欵要聞]  
　　江督蘇浙兩撫致外部電蘇浙路事起後兩省人心囂然不靖蘇松嘉湖梟匪方熾設若附和深爲可慮上海寗波帮人最多工商勢役皆有向稱强悍屢有路事決裂全體罷工之謡尤屬堪虞近日松屬匪擾泰已派師船前往會剿嘉屬匪擾騤已由杭省派兵方已由江陰派兵前往會同彈壓剿捕於初六日奏明在案上海則官紳公司商會竭力鎭撫勸令不可暴動猶幸路事轉機尚未絶望始得暫安兹得兩公司來電傳聞鈞部十七日簽押正約之說羣情惶恐異常深慮此說果確一旦簽押衆望皆絶滋生事端求轉懇鈞部從緩簽押徐籌辦理之法伏思此事鈞部並非不思挽回苦於英使堅狠毫不退讓無可如何而當局艱難下民一時難於共喻方等身膺彊寄何敢專徇下情不顧國際然率籲衆慼衹能徐曉以話言不能强迫以法令惟有仰懇鈞部俯念彊吏辦事爲難情形將簽押正約一節設法宕延俾外間得以從容措注一面廣令官紳剴切勸導以安良民之心一面嚴飭文武密爲防範以杜莠民之亂庶免倉猝之間忽聞決裂之信措手不及致有意外之虞方等實不敢當此重咎彼時即重治彊吏之罪亦無及矣向來交涉之案中有爲難之處一時不能議結因而延緩經年累月者中外之所恒有此事在國際中尚非重大之件想外國不致因此遽肆强權方等反覆思維不敢自安緘默致負國恩用敢　陳伏乞垂鑒訓示幸甚 
　　蘇撫致蘇浙兩公司電頃接午帥來電已會星帥及鄙人名電達外部其文如下准蘇浙鐵路公司電稱仰體鈞部爲難勉認部借惟盼堅拒工師須彼認可及銷除查帳名目兩層乃敢承認等語查前接郵部電設法改直接爲間接由郵部承借英款轉借與兩公司如此轉圜在英毫無所損而在我足以安兩省人心允屬至善之法至公司所請兩層若工師由公司選聘將姓名報郵傳部無須於合同列入銀公司認可字樣帳目由公司造册報部再由部隨時知會銀公司聽憑覆查以符部借宗旨似尚與原議無所出入英人諒可通融倘蒙鈞部堅持當可辦到經兩公司再三電懇前來用代爲轉陳尚乞鈞部俯念商情再向英使切商以期早日了結商民幸甚彊吏幸甚等語用特轉達希即查照漾 
　　蘇公司復蘇撫電漾電敬悉蒙會電極感但與公司原電語意未符頃王編修已到滬容至蘇面陳一切 
 
 

Page 12

 
 
緊要新聞 
[民法兩部會奏報律之内容北京]  
　　民政部法部會奏擬訂報律草案請飭下憲政編查舘覆核各節屢載本報專電現探得原摺大意及報律内容摘録於後原摺略謂報帋實足開通民智東西各國甚重視之或以報帋之議論爲從違故經理報務者亦皆有學問之人中國報帋甫在萌芽議論純正者尚屬不少造言惑事者往往有之提倡民智之樞機轉以爲朝廷行政之累迭經内外臣工奏請頒行報律仰蒙飭下擬訂查從前商部及巡警部曾經擬定四十六條行部於七月間奏現行規條摺内聲明容参酌中外體察情形即就原定四十六條删改惟開報舘者洋商居十之六七即有一二自辦者亦有洋人支持其間此項報律必須寛嚴得中始能推行盡善否則必多窒碍臣等曾咨商外務部参酌辦理該部以各項法律尚未完善遽頒此律窒碍難行不如從緩是以臣等遲迥審愼稿紙屢易未敢奏請現奉諭旨催促自應欽遵辦理臣善耆臣鴻慈於會議政務處時面商外務部堂官旋經外部咨會英使抄送香港報律内載無論何人行銷報紙及　發傳單以致生事犯罪者科金五百元監禁二年按照原訂報律大略相同縱因此致生意外交涉亦足藉此比引抵制云云 
[報律四十二條]  
　　第一條至第九條之内容凡開設報舘者先於二十日前呈報地方官轉呈督撫咨部編輯發行刷印人姓名住址履歷並發行所名稱住址詳報立案編輯發行刷印人須中國人年二十歲以上無精神病者未犯監禁以上罪者呈報時隨繳押費每月發行三回以上者一百五十元四回以上者三百元藝學等報或僅載章制者免繳每日報帋郵呈部中備查每日報紙須　編輯發行刷印人姓名編輯人可兼發行者刷印人不得兼編輯人登載失實經本人知照即更正雖更正字數多於原登之倍照算告白費如由他項報紙抄來者他報更正亦應次第更正 
　　十條審判廳禁止傍聽者不准揭載 
　　十一條預審廳尚未公布之案不准揭載 
　　十二條外交海陸軍衙門諭飭秘密者不准揭載 
　　十三條密旨密摺未經官報公布者不准揭載 
　　十四條一詆毁宫廷之言二淆亂國體之言三擾害治安之言四敗壞風俗之言不准揭載 
　　十五至二十條違犯第一條至九條各事項者分别罰金自數元數十元不等（細數畧）違犯第十條十一條者罰金百元 
　　廿一條違犯十二條十本條及十四條之第三第四節者罰編輯發行人金百元監禁二十日或至六个月暫禁發行 
　　廿二條暫禁發行之日期每月發行三回者禁三回日報禁七日 
　　廿三條違犯十四條第一二節者罰編輯發行刷印人二百元以上三百元以下監禁六月以上二年以下井永禁發行但刷印人實不知情者可免 
　　廿四條違犯第十二十三及十四條之第三四節以致釀事者得照廿三條罰禁辦理 
　　廿五條至四十二條遵律之外准其自由發行論說登姓名者與編輯人同責任開設外國之報紙違犯本律者禁止本國發行呈報後遲不出報作爲自停其自停禁止者押款准退還違犯罰金准在押款内扣不敷再補自撰之件不願他報録登者准聲明自撰之件可以成書者成書後准專利遵律各報准减郵電各費前設各報館自此律通行後退期補繳押費奉旨二个用後爲各通行之期前次現行規條作廢違律者不准援自首减輕再犯加重之例違犯科罰各事與附股及在館同人無涉 
[諮議局章程由官釐訂]  
　　憲政編查館之通電憲政編查舘電致各省督撫略謂各省設諮議局其選舉議員及職掌權限宜有詳細章程通行各省以歸劃一現本館正會同資政院釐訂此件候奏定頒行各省無庸另訂除通咨外先電聞　　江督端制軍之批詞上海士紳所擬諮議局章程由滬道禀詳江督後奉端午帥批示云據詳已悉上海紳商學界全體所議諮議局章程及廳州縣議事會章程本部堂詳加披閱援據東西各國法制参酌人民程度綱舉目張犁然有當具見江南士大夫學識精　於過渡時代官紳搏合之方法自治之原理地方行政之機關實能貫澈始終　衡全局嘉賞之餘亟盻早日施行卽以此爲預備立憲之實驗惟是循繹九月十三日懿旨似諮議局之設專爲議院之預備而無執行之性質今於諮議局分立議事参事二會實仿日本地方行政制度現據該士紳等另呈并附說帖申明兩會分立之理由雖組織具有苦心究與懿旨所定權限稍有未符又准資政院咨開諮議局章程若由外定各省恐難劃一此時應先設局所俟由院擬章咨商各省督撫核定後奏請頒行等語查諮議局章程旣須由資政院奏定此時先設局所自係爲討論預備起見本部堂已於省城自治總局内附設諮議局暫以自治局長叅事兼領局事飭令廣延士紳從容研究一俟資政局章程頒發再行查照辦理上海士紳所擬詳章應由本部堂咨送資政院以備甄采諸士紳研求法理如續有建議卽隨時函達省城諮議局用收集思廣益之效仰該道卽行移會諸士紳知之此檄印本存（王） 
[蘇撫致軍機處代奏電（爲議鑄一兩銀圓事）]  
　　承准二十六日電奉旨幣制關係重要有謂宜鑄一兩曁五錢重十足銀元爲主幣一錢曁五分重九成銀元爲輔幣者而主七錢二分之說者意在不用兩錢分厘名目着各督撫體察情形各抒所見等因欽此又准冬電奉旨近日諸臣條議有謂若鑄十成銀元虧賠甚鉅又有謂主幣必須十成足色儘可搭鑄九成小元補主幣之虧二說孰是著併案議復等因 
 
 

Page 13

 
 
欽此竊維國家幣制以利便商民爲要而不必强已以從人以規畫久遠爲程尤不可見小而忘大啟泰前在御史任内即有請鑄一兩五錢二錢一錢重銀元之奏甲申以後各省皆仿鑄七錢二分之龍元原爲抵制起見行之雖久而較之墨洋貼水多寡不等甚或此省之龍元不能行之彼省情見勢絀積重難返斷非改鑄十足一兩曁五錢之銀元及九成小元不足以昭畫一而利行使其主七錢二分之說者意在與他國貨幣相通或本商家贸易立說或爲預防私銷起見所持亦似有理殊不知英之克郎俄之廬布德之馬克法之佛郎重數各不相等皆非七錢二分之幣何能相通即欲爲金本位之預備一兩之銀七錢二分同一折算計值何爲必效墨西哥之制至謂商家贸易其說尤似是而非中國自秦漢以來金銀皆以斤兩計數互市以後墨元灌入惟通商口岸以其便於取携交相信用其相距較遠之處皆不通行然上海爲最大商埠凡有洋貨整批大宗爲綢布洋紗火油以及尋常日用火柴胰皂等物亦莫不以規平兩數計值每日市價銀盤可核從未有每箱每捆值銀元若干枚之說誠以銀元日有漲落又不能匯兌故以銀盤爲主此可爲七錢二分之銀元不便於贸易之明證若夫重則私銷之說者但爲銅幣言之銀幣無慮也旣定十成一兩及五錢重者爲主幣彼將銷之仍爲十成則無利可圖攙合雜質則一見易辨如銷之爲九成之小元則成色雖減而鑄本仍加亦復所得無幾且七錢二分之幣獨不慮其私銷乎此可知其必不然矣又况現行龍元無不貼水固由銀行錢莊有意軒輊亦足見商民不甚信用若仍鑄七錢二分之幣無論十成九成必仍歸於無效適與墨元以專利豈但不可爲金本位之預備并不可以爲銀本位之標準徒資擾費毫無裨益惟除小元外其兩等主幣務須成色十足成本雖虧利益自大減成鑄造之說萬不可從且宜加意監驗方可通行上而國用出納旣可免胥吏之弊端下而民生往來亦可杜奸商之操縱持之以堅行之以久紙幣必可暢行墨元自不充斥矣所有併案遵復情由謹請代奏（而） 
[廷寄瑞澂督辦蘇杭勦匪事宜蘇州]  
　　江蘇藩司瑞方伯奉旨警辦蘇杭緝捕淸鄉事宜曾紀去臘本報專電現江浙督撫奉到軍機處字寄云廿四日奉旨端方陳啟泰馮汝騤電奏悉著派瑞澂督辦蘇松太杭嘉湖緝捕淸鄉事宜仍靑成該督撫會同督率勿稍貽誤欽此廷寄到時瑞方伯適因公在滬卽由端午帥轉電欽遵方伯以事體重大先將入手辦法電商蘇浙兩撫畧謂藩司謬蒙保荐派充緝捕事宜適在寗聞已電奏當向督憲力辭冀遂所請乃今晨回滬接奉督憲轉電已奉旨派辦惶悚無似衹有不辭勞怨力任其難以期仰酬知遇於萬一惟梟匪　張非伊朝夕辦理萬分棘手現在須先從選人籌費入手一面設法保護蘇杭航路以安行旅容俟議定辦法禀請憲示俾有遵循謹先肅謝伏乞訓誨（而） 
[西報譯要]  
　　江西鐵路借欵消息二十九日泰晤士報云江西蔡謝兩侍御爲攷察江西鐵路已抵上海有某富紳之子同來聞與某某洋行訂借洋欵二百萬兩以贛省米木釐稅作抵其鐵路材料等物均歸某洋行承辦此舉大約由津浦路約而生江西士紳及鐵路股東均知洋欵辦路之益故前此反對洋債之念已化烏有想此事不日可定局也 
　　英艦退出西江字林報二十六日香港電云西江英船被盜索償已由粤督議妥故英艦現已退出西江聞日後中國砲艦若巡緝不力則英艦尚須駛回西江云 
　　法新鐵路之糾葛字林報二十六日東京電云日日新聞得北京消息謂外部照會英公使卽與新民屯法庫門鐵路有關係者内稱中政府因日本抗議之故不能踐行初訂條約英公使聲言果如欲取銷該約當予以相當之賠償云云聖彼得堡來電謂俄國因見近時中日外交不和故已添派兵隊駐貝加爾湖之近處以便偵時而動 
 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[短篇小說討彩頭又名歲運更新蕭然老衲著]  
　　美哉元旦。！美哉元旦。！三陽開泰。萬象回春又是一番新氣象了。吉祥主人。晨起振筆書紅。忽有一密友如意客排闥直入。主人歡然相迎。欵以茶果各道佳勝。并述去冬近况。互相慰藉。主人道。今年好了。歲在戊申戊者萬物茂盛之象申。者身也。（釋名）云。物皆成其身體。各申束之使備成也。譬諸人物非。由萌芽時期而進於成熟時期。幼稚時代而進於成立時代麽。如意客道。足下吉人。喜作吉利語。但如此咬文嚼字。恐這拒欵會。可以不必開了。主人道。這却爲何。如意客道。銕字从夷从金。路字从各从足。是明明要用著外洋的金錢。方彼此各足呢。主人道。不然。現在冩鐵字的。多訛作鉄字。失了金豈不是保了路麽。大家笑了一回。相邀出門。去走那喜神方。一路行來。只見大家小户。各貼春聯。大半是鴻鈞氣轉這些套話。並没有十分新鮮的。有一家門首。恰好冩著八個字。上聯云。（吉日維戊）下聯云。（隨風以申）又一家門首。聯句云。（繩其祖武）（福自天申（吉祥主人看了。微微的點了點頭。如意客心裡恰有些疑怪。他爲何朋那武字對這甲字。因爲曉得這家主人是很博雅的。也就不作聲了。這時候裡面的。人有立著擲狀元籌的。有坐著敲年鑼鼓的。還有許多小兒。在那裡燃放花爆。仍不脫繁盛的景象。二人走了多時。隨卽踱進一所茶肆内。這茶肆呌做（春風得意樓。）名目是極好的。坐未定。那邊來了一班人。恰是全福翁歡喜居士平安子行樂先生四位。彼此拱了拱手。一同入座。全福翁憑窻而坐。忽聞窻外一片鑼聲。有許多小孩子。跟著一副擔兒亂蹌。歇了下來。方知是揑粉菩薩的。他隨手揑成一個西裝的人。手裡牽著了一隻犬。這也是平常得很的。後來從抽屜裡取出一塊小小的牌來。牌一冩著賣路兩個字。挂在這犬兒的項頸上。到覺有些意思起來。的確是指著彼人了。全福翁問他價錢。買了一具。指著向如意客道。從前宋朝時節。有四不吠。犬如今恰湊成五個了。如意客道。犬是最有義氣。能看守門户的。他們賣路的人。恐怕比犬還不如呢。談了一番。給了茶鈔。同走到一處熟閙的所在。無非是些戲法洋畫。要貨食物。大家走將近去。只見空地上高高撑起一張布篷。裡邊坐著一個人。桌上放著筆硯雜物。外面挂著一塊照牌。牌上大書（專說好話）四字。旁邊還有幾行小楷是。 
　　趨吉避惡。　已成世俗。　投時所好。　明達勿笑。　申江申申子白。 
　　等字。四邊看的人。也是不少。此人坐了一回。立起來高聲叫道。今日是大年初一諸。公請進來。討個彩頭。也是好。的說畢。一個人昻然直入。年紀約 
 
 

Page 19

 
 
在五十左右。身上是穿得狐裘煌煌的。申申子暗忖此人必定是官塲中人。隨說道。 
　　今年逢申申肖猴。足下定卜封侯之喜。而且申與孫同音。能捉幾個姓孫的黨羽來。便可以靑雲直上。恭喜恭喜。 
　　說畢舉手道賀。此人並不謙遜。徑自去了。少頃一個農人。挨將進來。申申子道。老兄是種田的。田字上面有草。便是。苗字的影子。下面有木。便是果字的影子。如今遇著這個申。上下一齊出頭苗也有果也有。好極好極。 
　　話猶未畢。來了兩個人。都是做生意的打扮。申申子道。兩位作何貴幹。一個說是開店的。一個說是作水客的。申申子道。 
　　申字加一加人。便成爲東開店這位東家。自然是一人有福。::申字上加一畫。下加一畫。旁加一辵。便成爲連做水客這位先生。包你東一走。西一走連次獲利的。甚好甚好。 
　　未幾又來了兩個人。說是當車夫挑夫的。申申子道。 
　　申字加二爲車今年客人來雇兩位的車。自然是加二奉承的。難得難得。又道。挑是負重。之業重。字冩法。是从申字頭上加一個千字。脚上加一個二字。二位兩脚奔波。今年有千金可以上頭呢。有趣有趣。停了半嚮。一個穿著洋裝的。摇摇擺擺。走將進來。申申子曉得是個留學生的模樣。連忙恭維道。 
　　申字上半似由下半似甲。從前總應得講點自由。到後來終有個科甲出身。同那牙科進士的樣子。欽佩欽佩。 
　　留學生去了。來了一個當警察的。申申子道。 
　　閣下是軍人資格軍字配著申。字是已經有了冒子。必定一步勝似。一步了。預賀預賀。 
　　談次。有兩個游手。急忙忙的走來問道。我們要去打彩票。你道好麽。申申子道。 
　　今年交申申字的解法。是一定中的。是一定中的。大利大利。 
　　兩人歡喜得很。好似已經打着頭彩的樣兒。這裡六位聽得許久。也就走了。吉祥主人對着如意客道。你道我。喜歡說吉利話。他比我說得何如。如意客道。他也是生意所在。不得不如此。走不多路。旁邊有一個乞丐。嘴裡頭嘮嘮叨叨。什麽發財發福。買田買地的。躁個不了。如意客道。他的在這裡說好話呢。吉祥主人道。他是爲生意起見。全福翁道。他也是爲民請命還想湊買路股去。大家聽了。又笑將起來。平安子道。時候已不早了。寒舍最近。到舍間去吃午膳。何如。衆道甚好。遂一同穿入僻徑。走過了一座小橋。瞥見小橋那面。有許多孩子。在草地上試放風箏。這時候天上的風勢。來得甚急。這風箏看去已保不牢了。許多孩子。還手裡扯着那根綫兒。頓脚踏地的躁。說要爭他回來。如意客問吉祥主人道。這件事你還說得好麽。吉祥主人道。有何不好。這便呌做脫晦。行樂先生道蘇州人本來有這習氣的。正月裡必須要剪斷幾个。鷂兒。話未說完。早已到了平安子的門前。忽門上送進一張申報來。大家看時面上有段插畫。題名叫做歲運更新這些人一齊拍。手道運字是个好彩頭。我們看申報的今年都有運氣。我們看申報的今年都有運氣。 
分類新聞政界 
政界 
[選送學員研究自治南京]  
　　江南自治局局長榮恒等近將酌擬自治研究所章程詳請江督察核當奉端午帥批示云所擬章程尚屬妥協應即擇定校舍一面飭各屬選送學員來寗并詳請將軍選送駐防人員以便早日開學按照摺開各條認眞辦理查研究所之設係養成組織自治之人材爲開通社會預備普通選舉資格起見該所學員卒業後應各回籍盡本地方義務組織自治學社或宣講自治淺義以養成人民普通選舉資格爲議會之預備不得漠視義務任意他去致失該局籌設研究所之本意應於章程内添入此條以便遵守并飭各屬於選送學員時令各學員親具此項志願書并取具保結方准派送仰即遵照辦理（諟） 
[批准設立官紳會議所江西]  
　　建昌府袁太守勵忠以地方自治首重官紳聯絡現已設立官紳會議所特將擬就章程抄呈江督禀請立案端午帥以該守所擬章程志願宏大規則并然批仰西藩司卽飭遵照 
[警局宣佈出入款目漢口]  
　　漢口警察總局已於去臘將一年出入款項分别造具報銷淸册除禀報各當道查核外并繕冩一份榜示局門以示大公（生） 
[推廣鄖陽府郵政漢口]  
　　漢口郵政司吳樂福君近以鄂屬各州縣不通郵便之處甚多而尤以鄖陽府屬州縣爲最特派供事多人前往鄖屬酌量開辦以利交通（生） 
[批飭警務研究會宣講法制南京]  
　　陶道駿保近將設立警務研究會章程詳請江督立案奉批謂寗省巡警限於經費組織多未完備設會研究進步洵屬要圖所擬章程亦均妥洽應准立案惟該會性質雖以實地考騐交換知識爲主然學術上之研究尤關緊要現時東西各國警察法制多已編譯成書亟宜擇要購置每逢會期由會員明白宣講共相 
 
 

Page 20

 
 
　　討論即以實騐與學理互爲印證庶從事警察者各有心得於改良進步之機必有成效可觀仰卽遵照辦理並於章程内添入以期完密（商） 
[蘇省振捐年底截止蘇州]  
　　蘇省奏辦振捐倏届期滿上台以收數不甚暢旺决議截止分電杭贛粤三省知照兹將原電録下杭贛粤藩台鑒奉帥諭蘇捐擬年底截止承貴省代辦共收若干亦乞早日截數將副收並空白實收銀册於臘月底解蘇至盻蘇振捐總局（申） 
[批斥米商意存嘗試鎭江]  
　　鎭江米商陳恩壽等具禀江督擬運秈米五萬石至直東平糶即請給發護照當奉午帥批示云上年徐海大災民食昻貴經將鎭江仙濠各口奏明封禁並通飭嚴查私運其准予内地流通係指内地河道而言今該商等藉詞永定河决口率請運米前往直東平糶意存嘗試值此大災之後元氣未復斷難准行現該商等旣有此禀難保不設法私運着鎭江關道飭屬嚴行查禁以重民食（射） 
交涉 
[大庾教案議結江西]  
　　南安府裕太守曁大庾縣陳大令因該縣敎案業已議結電贛撫云庾境天主敎案由縣督紳與朱司鐸議定撫恤洋二千元福音敎案由府督縣議定撫恤洋五百五十元一律立約完結詳情另行禀陳云云（因） 
[澳門海權善後條議廣東]  
　　香山澳門海權現在該邑紳士吳應揚陳德駒等議定善後章程具禀張安帥並電北京政府各埠同鄉力爭在案兹將善後條議臚列於左（一）議先設保守自治會以爲善後之基　研究公益籌備團防以助官力之不足（一）議將灣仔開作商場由官保護填築地畝建設數房仿照新寗公益埠辦法以期振興商務固我藩籬將來招股章程另議宣佈（一）議請撥營勇三百名分紥前山灣仔關閘各處（一）議請派兵輪一艘長泊海口等處（一）議請設商電由省直至前山並設分局於灣仔（一）議請移前山縣丞衙門長駐灣仔以資鎭壓而杜覬觎（一）議請派大員與葡人交涉明定界線爭回全河務必達我目的而後已以上條議七則其餘詳細章程容後參訂完備再行宣佈（手） 
[日本糴米最近之情形蕪湖]  
　　日本在蕪辦米一案去臘由關道與日領船津辰一郎當面簽字定案當即禀請江督皖撫核示略謂日商三井洋行尾木潔郎來蕪經職道屢次會同蕪湖商會悉心妥議議定由在蕪廣潮兩幫米商爲之代購交先代納稅厘請給護照定限繳照回銷均與各商運米無異訂限一月内辦齊交運詳列章程尾木并無異詞但云回商領事行奉定章詎尾木回去屢催未來日領事互相推岩意在延待米價鬆跌催之不已日領事則執九江辦米十萬石已商定限至來年四月底爲止蕪地米數加多豈能限以一律職道屢商廣潮商人由一月限至年底續議展至正月執定本年秋收多淹來歲春收失望時採運不已民情必多惶惑職道節次與領事洋商磋商唇焦舌敝復由正月底展至三月底繕就公議章程與日領船津辰一郎當面簽字定寄案蕪蕪湖商會開會復議堅執米價如貴至三兩六錢無論已否到三月之期已否辦米足數均應立時停購云云（子） 
[蕪湖英商租地之結果蕪湖]  
　　英商亞細亞煤油公司於蕪湖建築油棧一案嗣由屠善宰將地退還原業主另由原業主出租洋商惟暫免交納稅銀關道以此等辦法係屬暫時通融以後洋商租地均應照章赴縣投稅印契不得援此爲例亟請領事立案并札行縣局照原契勘明界址劃分淸楚俟開篆後卽行稅印給該公司收執云（氷） 
軍界 
[批斥保升武員彚紀福州]  
　　去臘常備軍統制孫道仁禀請將城守協與興化協互調奉松帥批斥云升遷調署本部堂自有權衡近來閩省紛紛請保此風斷不可長該鎭所禀殊屬荒謬著不准行又中軍副將張得勝禀請將中軍都司林紹成升缺補用亦奉札帥批斥云該署副將職屬中軍事事干預殊覺無謂一併申斥（田） 
[批查副將禀控稿書福州]  
　　候補副將張世香禀控督轅稿書王德和等遇缺撞騙各節當奉松帥批示云據禀本署稿書王德和吳世通等舞文弄法遇缺勒索事在去年且所託藩署經承陳銘琛卽陳贊揚該夥友王榕藩轉託中恊稿書郭文獻兩次函向該員指缺撞騙均未據將原函粘呈木應不准惟據禀王德和吳世通等前曾緣事斥革有案現仍混入兵房復充稿書本部堂調查卯簿兵房并無王德和其人是否揑名頂充抑係該員任意誣指虚實均應澈究仰福州府會同中軍副將飭令該員據實指出自應從嚴訊辦如虚亦詳覆核奪（衣） 
[專派兵輪巡緝漏米浙江]  
　　尖山爲浙米出入門户其地雖設局卡而奸商司巡通同舞弊以致漏米反溢於購米之數米價騰貴半皆坐此去臘特由浙撫電請吳傑人鎭軍專派兵輪沿海游弋以杜偷漏（斤） 
[電催莊紳赴桂練軍常州]  
　　常州丁憂龍州道莊紳藴寛前因江督端制軍奏加卿銜委以防剿江浙梟匪重任屢辭不獲近因廣西邊防吃緊桂撫疊次電催練兵已奏准廷寄江督蘇撫敦促赴桂莊紳仍不允往擬東游日本攷察三月再行前往云（巾） 
[咨籌預撥餉需安慶]  
　　皖撫馮中丞頃接度支部咨奏預撥今年籌備餉需共銀二百萬兩請旨嚴飭各該督撫轉飭藩司運司各監督迅速如數籌措陸續批解統限今年四月前解一半十月内掃數解淸如有依限全數完解者由臣部奏請獎叙其有任意延宕者即由臣部嚴行奏叅云云業已准咨照辦矣（上） 
學務 
[蘭谿學務彚誌浙江]  
　　蘭谿高等小學附設之初級師範已於　臘畢業卽由該堂校　禀請吳大令蒞堂考試給發文憑并各賞以　　編粹脩辭學天演論等書聞畢業諸生均在各鄉創辦初級小學以　　 
 
 

Page 21

 
 
育普及又蘭谿北鄉蒙學共分三十四區每區設立一所係由蔣君鹿珊所發起曾於前年禀請嵩子山太守攷取蒙師派往各區敎授並先研究一月又於要區設一敎育研究所及模範小學堂所需經費概由本鄉簰運公司與本區肉捐公所津貼現蔣君以經濟困難已向各敎員辭謝自今正起擬將敎育研究會停辦惟模範小學則一仍其舊云 
[學部通知游學生廷試章程北京]  
　　學部致各省督撫電云憲政舘與本部會奏游學畢業生廷試章程已奉旨允准凡光緒三十三年及本年經本部考驗之游學畢業生已賞給舉人進士出身者請飭於明年二月内到京恭應廷試勿得自悮並飭提學使知照（酉） 
[普設女學之計畫武昌]  
　　鄂督趙次帥以湖北女學尚在萌芽時代亟應廣設幼女學堂以資提倡查省城官立初等小學共計二十八堂均多空額擬於今年起减辦二十堂即以其餘八堂改設幼女學堂以公立啓秀女學畢業生爲敎員刻已飭提學司籌議辦法矣（生） 
[籌解上江公學經費安慶]  
　　皖省認籌上江公學經費去臘經藩司在各屬征解漕捐項下動撥籌解以資應用刻已呈報撫憲查考訂期放解云（周） 
實業 
[商會禀請兼辦警務安慶]  
　　建平縣商會近日具禀皖撫請准賞發委員一員督辦警務卽兼任商會裁判員遇有奸商朝閉暮逃案情可由卑會轉請速飭警勇帶案押追庶彼奸商難得閉逃之僥倖其有裨益于商務實非淺鮮云云當由馮中丞仰商務局會同警察局議復飭遵周 
[批飭明白禀復開荒情形安慶]  
　　去臘浙江存記道周鴻遇以開辦宣城縣荒山荒地樹藝情形開具節略禀報皖撫卽奉馮中丞批云查閱所繪地圖靑草水草兩湖旁各圩均係原有湖地業主何人升科與否均未明晰聲叙圖中應建石閘之處究爲洩水之用爲蓄水之用亦未分别註明閘内之地較閘外之地高下各若干丈尺亦爲緊要關鍵尤應確切勘明具報不得冒昧興工每閘一座需工料銀若干兩築圩工程凡幾叚每段長若干丈尺上寛若干下寛若干高若干估土方若干均未明晰開呈無從懸揣摺開各節亟亟以招股設立公司爲請豈以該兩湖之地應歸附近各圩專利公家不應與聞耶抑以興築兩湖工程獲利尚無把握恐公欵虚縻特與公司同其利害耶仰宣廣墾務陸道明白禀冥（孔） 
[商務參議擬編鐵路志漢口]  
　　漢口商務局參議張君鴻藻現將中國已成未成各鐵路編成鐵路志一書所有修築籌欵及一切文件章程均詳載無遺聞俟編定後卽當賫送提學司察核以爲鐵路學校之參考書云（生） 
[批獎捐廉創辦試驗場南京]  
　　寳山縣胡大令調元現擬捐廉聞辦試驗場禀奉江督端午帥批示云查森林一項本爲富國要圖鄉民風氣未開往往自安固陋全賴地方官竭力提倡以闢地利而厚民生該縣小學校董王樹基在城西學堂之西南購地設立林業試驗場並經該縣捐廉以爲之倡可謂知所先務仰蘇藩司飭卽督董認眞經理務期確有成效不得徒託空言爲要並將所議章程呈候查核（商） 
雜記 
[武弁擄人勒贖蘇州]  
　　蘇鄉黄埭鎭富户沈某於廿一日突被梟匪刦至舟中意圖勒贖幸經該處漁船約集七八十艘併力赶上將梟船四面圍住始將沈某救出并擒住梟匪四人據鎭上人認出其爲首者係前督練公所當武弁之劉某餘三人亦皆向在省垣當差者遂卽至省中禀請上憲發縣嚴辦（出） 
[會禁客棧私設臺基蘇州]  
　　長元吳三首縣宗魏金三大令訪得閶門馬路客棧往往私設台基特行會銜示禁略云閶門城外自經開通馬路成一徵逐之場日競浮靡漸流淫穢甚致狂夫蕩婦每私約以尋歡雉　鴆媒更乘機而弋利遂有不法之徒陽爲開設客棧暗實借設台基無恥男女趨之若鶩并且徵歌挾妓達日通宵廉恥全無法紀何在此等風化攸關亟宜挽回頺俗除移會馬路工程局一體查禁外合行出示曉諭如再有招蜂引蝶勾誘良家婦女定當提案儘法懲治云云（出） 
[贛撫起程入京紀事江西]  
　　贛撫瑞中丞請假省親曾紀前報中丞於去臘二十一晨卸篆後卽於是日上午七句鐘乘輪起程經沈愛蒼方伯派委吳大令尹昌曁哨官胡海瀾帥紹傑會同衛隊官兵沿途護送輪船抵漢後卽由關道寳觀察雇定花車恭送入京（因） 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
國外新聞 
[葡萄牙皇被戕情形]  
　　初一日路透電云二十九日午後葡萄牙皇及其太子被戕嗣據友人於本埠領事衙門探出消息云葡萄牙皇與皇后及其太子等於是日御車出游遇亂黨數人開鎗轟擊中皇傷太子及其次子當時拿獲亂黨一人由捕鎗斃一人兵士刃殺一人其餘均被逃逸殆輦皇及太子等至醫院而皇已薨矣未久而太子亦以重傷致斃乃由各大員議定立受傷之次子爲王 
[嚴防潛運鎗彈]  
　　二十四日東京電云傳言有人將鎗彈火藥自上海一帶運往高麗西海濱以便濳入内地供給亂黨故高麗官吏已在海濱加意巡緝矣 
[關於南斐亞人近事]  
　　二十四日倫敦電云英國日日電報得南斐喬内斯堡來電稱特國政府已知目下情形之嚴緊故决計將對付亞人之態度再行磋商辦理聞將派高等法院裁判官一人審查註册新例礙窒之處并籌不傷亞人感情之辦法大約下期會議時可以議及修改一切故目下之新例行將中止所有嚴究亞人不遵章註册之舉亦卽停罷 
[南美將有亂事]  
　　二十五日紐約電云南美埃琴吞國政府與議院衝突恐將激成革命之舉 
[銀行倒歇原因]  
　　二十五日紐約電云北美銀行於前二日停止支付現由官吏派收支員執掌財政據稱此次恐慌實由銀行官吏提欵過鉅所致云 
[改造雙軌]  
　　二十五日倫敦電云聖彼得堡電稱俄國交通部大臣顯夫好森在議院提議將西伯利亞鐵路添築一線以成雙軌約需費英金十五兆七十三萬二千磅其第一叚定於一千九百十一年造成 
[奥外相之希望]  
　　二十五日倫敦電云奥國外務大臣愛倫搭剛曾謂渠甚望奥國土爾基及希臘之鐵路不日可於拉立寨地方連接如此則可成一與雅典交通之路且可爲中歐赴埃及印度最捷之路 
[俄國海軍政策]  
　　二十六日倫敦電云俄國海軍議案定按年經費英金十九兆磅以十二年爲期逐年重建海軍 
[美法稅約簽約]  
　　二十六日紐約電云美國國務大臣魯得氏與法國訂立一約議定兩國往來貨物均課以最輕之稅業已簽押 
　　美國經濟現狀二十六日紐約電云美國經濟界情形略見平穩此次北美銀行虧倒尚不致牽動全局按北美銀行資本共美洋二百萬元 
[坎首相之演說]  
　　二十七日倫敦電云坎拿大衆議院曾有人發議謂如有何國條約欲削奪議院管理八境事權者議院當不與批准云坎首相勞理安曾以國家之關係激切演說謂如遇戰爭日本與英 
　　國聯合以保守加拿大之海濱則能使日人爲獨一准許入境者乎 
[日報對於外交之意見]  
　　二十七日東京電云日本外相林董於上星期二在國會演說之語此間各報頗有不滿意之言有謂法德協約除使法國減少越南兵費外於日本實無所益至於日俄協約更如一紙空文蓋東三省戰前之情形現皆如故也又以理論之林外相應設法除却英日盟約之種種誤會若夫中日之交涉依然不能滿人意日本對美之態度甚爲和好然而美人如何報答日人之道必當一研究之云各報又謂外交之道必使兩方均爲滿意 
[美法商約實行之期]  
　　二十七日栢林電云美法兩國所訂商務約章定於西二月一號起實施 
[美國銀行又倒]  
　　二十八日紐約電云新央斯推塘銀行負債四百五十萬金洋又有工商銀行資本二百萬金洋均已停止營業日前并有衆人爭赴東方銀行支取現銀 
[土政府之遠慮]  
　　二十八日倫敦電云康斯坦丁來電英王愛德華向列國發議增添馬基敦之憲兵隊并擬用以追勦革命黨土爾基政府聞之大爲震恐遂抗議謂無論何事若欲擴張歐人所統轄之憲兵勢力者均不能行蓋恐將來逐漸成立爲歐人之軍隊也現土政府因是特組織十二游擊隊以勦捕匪徒 
[德國海軍議案通過]  
　　二十八日倫敦電云德國海軍議案已在議院第二次宣讀通過貝白爾君言擴張海軍之主意不過爲攻敵英國云云海軍大臣推辟芝答稱德國增漲海軍勢力之原理因知有今日爲友而明日爲仇者故也至謂以此攻英彼殊不見有可使英德衝突之原因云以上譯字林報 
本埠新聞 
[杭班小輪遇盜餘聞]  
　　蘇撫嚴飭追勦内河招商局曁大東戴生昌兩公司杭班小輪被梟匪鎗斃多人並搶刧錢洋衣物等情迭誌去臘本報兹悉此事經滬道梁觀察電禀蘇撫後陳中丞即將營務處杜雲秋觀察統領飛划全軍徐錦堂副戎一併先行摘去頂戴責令赶緊勒限分投追勦倘再疎忽誤事定即嚴行叅處云 
[西員親往訪查]  
　　英捕房帮辦總巡麥高云於去臘底帶同副捕頭五人及中西包探等往五庫相近之三秀訪塘查一切詢據該處鄉民云匪徒行刧小輪之時有官兵砲船泊於附近因勢力不敵未敢援救云 
　　蘇撫派員查勘蘇撫陳伯帥於去臘二十五日札委督練公所正執法官謝柱卿太守謙查勘各小輪遇盜情形太守於廿六日到滬謁見滬道旋即附輪赴閔行鎭另雇小舟改裝易服前往查勘聞已於除夕回蘇覆命矣 
　　蘇撫致浙撫電馮星帥鑒據上海道縣電聞大東蓬萊戴生昌順東等小輪曁拖船自杭來滬廿二晨過華亭白鶴港又名白廟堂遇匪二百餘人有穿飛划營號衣者有穿巡敬水師前營右哨正勇號衣者兩岸放鎗以鎗船二三十隻攔刦鎗斃一人又招商局利亨輪船拖安利公司船早晨六點三刻過松江上二十餘里浙嘉下二十餘里之陳王村被匪船五六十隻圍住鎗傷五人死三人幸未被搶並聞日領有派兵船自行保護之說現飛電劉軍門速派師船巡緝保護能否撥魚雷前往協同辦理以壯聲威並電商薩軍門查酌仍商提右營抽調划船另由職道特派小 
 
 

Page 27

 
 
輪拖往查辦一面函告日領以免干預合電陳伏乞電飭水陸各營嚴行堵截並電浙省會勦地方幸甚等因梟刧商輪計更狡狠外人干涉更宜預防祈電飭嘉湖一帶防營迅卽跴緝此股匪徒務得蹤跡隨時知照蘇軍聯合痛勦並飭不分畛域嚴密梭巡保護航路啓泰漾 
　　蘇撫再致浙撫電馮星帥鑒漾電悉昨已將水師兩統領摘頂勒緝此股匪徒痛勦務盡並飭梭巡航路會同浙師兜勦奉電當再嚴飭知照惟蘇水師不敷分布今擬添募水勇雇備快船用輪拖帶專巡航路以免疎虞惟急切尚難成營此事似應電奏以免日領先發昨已電商午帥今日又接梁道電稱養電定邀垂察頃日領函日淸小輪廿一由杭開滬廿二上午八點抵浙蘇交界城王村忽有四五十隻匪船並岸上約八百人裝水師勇號衣吹笛號令持鎗攔刧搭客斃一傷二中日貨銀被掠一空約半點鐘後戴生昌輪船被掠相同請查辦並稱昨已停班一日今日必須照常開輪切囑保護查此次洋公司輪船被刧之後已有洋人擬附招商小輪往緝因職道連夜派兵查辦中止今小輪仍往來生意旣難阻若不設法保護設又滋事不免藉口干預現與日領商定抽勇三棚携帶軍械並派幹弁督率坐公司小輪護送至杭此係權宜辦法仍乞憲台嚴飭緝私飛划各營於航路扼要處多派巡船查緝其由杭至嘉善一帶並懇電請浙撫一體照辦責成嚴密巡護如有不力出事惟管帶哨弁是問並妥定江浙會勦分護辦法以免外人藉口又蹈廣東西江捕權覆轍是否伏候憲示至失事處所現又行府縣查明甚辦再日領以行刧各匪穿有水師號衣頗疑營兵難恃當告以此等號衣或革勇私帶未經收回恐係梟匪藉以嫁禍若果營勇所爲詎肯授人以查辦之據日領方始釋然等語敬以附陳啓泰敬 
　　日領電覆商輪照常開駛江督因三公司商輪被刧曾電致駐滬日領道歉日本總領事永瀧君當即復電云漾電慰問感謝杭滬内河稍歸平靜輪船照常開駛但如何布置勦平亂根以靖地方商旅事關緊要切望實力認眞辦理爲要 
　　浙江旅滬學會電請緝匪浙江旅滬學會於上年十二月二十五夜電致松江府戚太守云杭州學生王文鑣在輪遇梟主僕慘斃請飭嚴緝并卹僕之家屬等語旋於二十七日得覆電云王生慘遭不測痛惜之至梟仍竄浙已請派重兵追勦恤僕一節容事定酌辦 
[舉行迎春禮典]  
　　新正初四日爲立春之期預一日應行迎春禮因初三日適逢忌辰是以李大令於初二日午刻舉行春官頭戴凉帽身穿紗袍乘坐竹椅游行一周由李大令飭將春牛暫置土地堂内俟至初四日再行打春典禮云（哲） 
[滬上各官行朝賀禮]  
　　新正元日黎明時江蘇藩司瑞莘儒方伯滬道梁孟亭觀察提右營萬參戎海防廳秦司馬上海縣李紫璈大令及文武各員齊詣萬壽宫行朝賀禮（杞） 
[新簡美國欽使起程]  
　　新簡美國欽差伍秩庸星使於昨由滬乘輪出洋赴美履新滬上文武各官均往恭送 
[工部局總董宴客]  
　　法工部局總董柏泉德君於去歲除夕邀請旅滬各國紳商七十五人在寳昌路住宅飲宴並演跳戲捕房麥總巡預派馬差西捕曁安南捕等在該處一帶照料至三點餘鐘始各歡散（浩） 
[西員遊歷]  
　　法工部局總辦辣非禮也君於元旦日偕領事署文案唐助君等乘坐遊船往内地各處遊歷（舟） 
[巡警總局購買民地]  
　　閘北警務日漸推廣總辦汪頡荀觀察業在新閘附近購買民地若干畝以便建造巡警總局之用（業） 
[警局遷移]  
　　三路一區警局向設在閘北王家宅地方現因諸多不便已移至老砲台地方爲辦公之所（戎） 
[查勘被盜情形]  
　　去臘廿六日有住居靜安寺北之鄉人張阿桃家被盜搶刧報由縣憲李大令飭派書役等前往踏勘（疏） 
[起解疑似之巨梟]  
　　長江著名梟匪倪玉善又名李老四卽混名李洪章迭由江督飭拿均被兎脫後在高郵地方糾黨肆刧當舗行號多家經各店商禀由高郵州知州詳請端午帥轉商長江提督程從周軍門札委武巡捕吳千戎帶同眼線於去臘廿七日來滬在小東門地方將倪拘獲解送上海縣飭差在該犯身畔抄出銅元四十一个金戒一只當票一張當奉李大令提訊倪供江北人向在招商碼頭充當小工實被誤拘等語大令判令釘镣備文解回鎭江候究卽日搭江裕輪船起解矣（哲） 
[租界禁賭]  
　　英美工部總捕頭卜羅斯因新年華人最喜賭博特於昨日派令中西包探分投查禁如違立卽拿辦（衣） 
[不准巡士索取賭規]  
　　總工程局警務長恐新年各巡士不知禁令向賭攤索取陋規特下條諭炭禁如違察出記過（杞） 
[南區分辦處新屋落成]  
　　總工程局南區分辦處業已遷入新屋定期初七日邀集各總董行落成禮（夏） 
[押犯交保]  
　　去臘杪法公堂停訊後讞員聶榕卿司馬卽於二十六日下午會同費繙譯官至八仙橋捕房將情節較輕之押犯交保開釋以示體恤（舟） 
[公廨定期開審]  
　　公共公廨去臘二十八日停訊以來己屆一禮拜讞員寳子觀明府昨日照會西官轉飭各捕房於初六日卽禮拜五照常解訊（業） 
[無稽之言]  
　　英界馬立師路譚姓家於去臘二十四晚忽報失火隣人往救則未燬一物迨由捕房派探往查則又火光燭天旋卽消滅該探等知係狐崇回禀捕房捕頭不信自往勘查登樓則樓下火起下樓則樓上火起捕頭無法可施派令華捕二名日夜看守仍時有驚惶云（業） 
[禁放風箏]  
　　南巿各段電桿業己裝齊因恐頑童試放風箏糾繞電線當由總工程局出示曉諭諸色人等務各警戒子弟違者究罰（杞） 
[火警]  
　　前晚十句餘鐘英租界河南路衡康漕坊失愼殃及比隣敦餘錢莊及鴻森拆貨店共燬樓房三幢捕房以該店保有火險恐有别情飭探查勘○去臘二十四夜一點鐘南巿太平弄正昌藥材棧失愼延及同居之韓誦先醫寓等樓房五幢事後總工程局查知該棧保有火險當傳棧伙汪成甫並韓之壻杜學甫到局由陳参軍研訊彼此推諉判汪暫行交保限交保險單再核（夏） 
訟案 
 
 

Page 28

 
 
[上海縣案]  
　　項泰福有房屋一幢一披命甥馮靄生持契至八舖董事陳汝壽處抵洋該房適與陳之住宅毘連經陳查該房基地本爲八舖公產被佔已久乃控奉李大令於上年歲底訊得此房項係得之岳家王姓有許徐氏加價據爲憑將陳申斥不合妄爭判房地歸項管業○寡婦李陳氏浦東杜家行人被張某誘拐至關東欲賣爲娼該氏知悔控奉莊河廳大孤山理刑分司查究將氏遞解來縣經大令訊供前情卽交其母陳袁氏結領管束○等張張氏抬夫張玉堂到縣喊被同族張毛毛兄弟三人登屋拆房丈夫阻攔被毛毛刀砍頭顱情大令飭差先送玉堂至仁濟醫院醫治外訊質毛毛供今日在家切菜玉堂夫婦紏人到來兇毆並塗糞穢小的不及釋刀擋毆時悮傷玉堂之頭大令判毛毛交保俟玉堂傷痊復審核辦○周孫氏扭夫妹丈張阿春喊被吞没衣箱兩只内有存洋扭兩個一四百元一二百五十元等情大令訊問該氏供因伴送故翁丈夫棺柩往蘇安葬張亦同往及歸已被夫妹將箱搬去張供孫氏背逃十七年不歸近知伊夫病故圖爭衣箱大令判候查明訊斷○張正三掩入趙姓寓所行竊被拿送由巡警局解縣訊責四百板押辦（車） 
[補録去臘公廨會訊案]  
　　和商控定貨不出和商望賫洋人控祥茂號主徐仲榮定貨不出去臘二十四日由王襄讞與和總領事會訊原告洋人投請催令出貨訊之徐供求寛限付銀出貨中西官判交保出外於正月内先付貨銀一百兩餘限四月出貨如違押究 
　　英商控定貨不出英商志大洋人延律師侯魯公控孫愼齋楊坤山定貨不出去臘二十六日由王襄讞與英巴副領事會訊候律師稱被告向志大洋行定購油畫片及册頁共二十箱迨貨到滬被告藉詞與原樣不符延不出貨有見証到案請訊傳詰張炳生供先在志大今在協隆行爲買辦孫楊來定畫片確有原樣餘不知情周正祥供是式拉夫餘供與張同訊之孫楊同供來貨與原樣不符現在原樣在外洋未到應請公斷被告費烈律師稱原樣旣未到滬應請改其再訊中西官判一併退去候示 
　　復審串竊羽綢公和祥棧延律師高易控陸普明陳明生等串竊羽綢二十箱一案去臘二十七早堂復經寳讞員與德帥副領事會訊陸供在公和祥棧房執役陳榮生時來誘賭輸洋甚多是以串將羽綢竊出四箱由陳車去小的衹収洋九百數十元嗣又輸去三百九十餘元求察高律師稱收贜之費餘發業已將貨交到惟尚有張秋堂一名應請提至陸供出數目與原押價值不符應請嚴究陳延穆律師稱陳並未犯竊其代爲銷貨係屬正經贸易應請交保費烈律師稱是費經甫代表查費並非被告現在帳已交出自愿帮同原告查究讞員商之師君判費交原保陸陳還押候再復訊（衣） 
[補録去臘英界公堂案]  
　　二十五日早堂賭棍王阿銀由美捕房中西探捕拿獲解究帮讞王剌史商之美白副領事判押送道署候示○封華華違章堆積稻草判罰十元充公○逆子甘金川經其母王李氏投縣呈控移廨提案判押候過堂送縣究懲○流氓沈金山向瞿萬氏硬借洋元肆行兇毆報捕解究判押候查明訊奪○成衣匠龔悅舟將楊阿榮王金氏劉阿松等家衣料捲逃報捕解究判押候吊齊名贜再核○周阿三串拐翁加興之婢女報捕解究判押限一禮拜將身價洋八十五元繳案再奪如違押半年○馬夫陳阿毛駕車不愼軋傷夏老虎手指一案解請訊斷判押傳其兄阿林到案酌貼養傷費再核○水販金鶴山在寳山縣境誘拐王少甫之養媳控奉提案判押解寳山縣訊奪○陸金林竊洋東金戒鈔票洋元各物判押限十天交贜○王錫卿掩入捕頭住宅内竊取古銅香爐報時鐘絨單各物由探解究判押西牢一年期滿逐出租界○王阿海竊取豐太棧房内麫包二千包報捕解究供在王家碼頭由張坤陶張吉新等交來判押候查明再訊○徐楊氏與林玉明同居林失去金挖耳疑氏所竊報捕解究判氏交保賠洋十五元○妓女沈保珠不愿賣娼奔入濟良所解究判發所留養擇配期車寓主羅永堂僞造車票判罰洋一百元充公僞票銷燬 
　　二十六日早堂甬人兪阿琴兪阿明被劉子祥禀控誘拐伊妻章氏一案是日早堂章仲龍偕女章氏投供劉係同居並非女婿况女於七歲時已在舟山配於戴姓求察訊之劉供婚書被女帶去妻母故後衣服等物均由小的出資訊之兪阿明等同供女已到案求恩察釋讞員寳明府商之英巴副領事以所控無憑判女交父具領劉自赴定海廳呈控核斷王阿弟將公堂發封之恒豐號店門　開竊取毯子羽綢羽緞等貨由捕解究判押兩禮拜李竹竊取洋紗等物判暫押水捕房再行訊究恒利洋貨店主碼景鶴因隔壁空房失愼捕房以其保有火險疑有縱火情弊拘捕解究馮延律師聖文譯供查無縱火實跡應請開釋判將案註銷保險銀存案候核江北人錢裕誘拐尤阿三家小孩判押西牢四年　馮阿四誘拐胞侄龍保囑由岳順金轉托朱長根朱王氏賣與水販楊順臣得洋五十五元報捕查明將楊之二房東林陳氏等一併解究判揚押西牢四年馮阿四押西牢兩年岳與朱王氏各押一年林押官媒兩月俟補提人証併究宋賡堂欠洋人銀兩控奉傳訊判交保訂訊（戎） 
[總工程局紀事]  
　　去臘立生莊夥顧兆榮扭控洋行街建隆糖行水客謝殿臣欠銀一千零九十餘兩經陳叅軍訊判交保限期理楚○明記水果行主蔡榮豐同施雲標扭控閘北販客郁信才欠橘子洋九餘元判交保理楚○瑞記洋布號主朱鶴豐被順利鴻利兩票店主管廣仁徐鶴喬禀控不付支票洋一百元判出外理處（夏） 
[趣談]  
　　新年之大快樂。泖浦四太郎 
　　討債已去耳不聞呼叱怒罵聲大快 
　　坐馬車游張園大快 
　　忙碌三百五十餘日行享二三日之淸閑大快 
　吃欖樣茶講賭經大快 
　　新年之大苦惱。 
　　欲出風頭無衣服大苦 
[譯說]  
　　外國之新年 
　　今日爲初度戊申之第四日也。一般國人拜新年擲骰子吃菓子亦忙基矣。爰譯各國新年風俗之一斑以資參考焉。 
　　德國之新年大晦日之午後十二時。諸寺院一齊打鐘。以爲初度新年之符號。市民。始互相慶賀。始交換名剌。始家族團欒。互申祝賀。與日本之除夕。同一光景。日本新年門前放置門松。而德國亦有德古里司麥樹。以爲祥瑞之木。德國新年中之戲謔。舉履以投。視其仰復。以决吉凶。普天 
　　英國之新年英國新年中于竀户上綴飾　蘿。結赤色之實。以爲華美。元旦酒饌果子。珍　咸備。其夜一家團聚。爲種種之趣話。亦有爲卓上游戲。以取快樂。此風與日本相同。 
　　美國之新年美國人以元旦爲一年之安息日。與親友互相贈答。以爲慶賀。但在　　欲賭銅錢無資本大苦 
　　欲出游散遇雨雪大苦 
　　初四欲出報記者大苦 
　　新年之不可耐。 
　　敲鑼鼓聲不可耐 
　　乞丐者喧躁聲不可耐 
　　野鷄着紅裙滿街走不可 
　　戴頂帽坐東洋車不可耐 
　　美國所稱新年。不過指元旦日耳。二日後卽不稱新年。田舍之勞働者。元旦亦與平日無異工作不息。且除夕爲舊年與新年分别之時。其夜自九時頃一家齊出。奏喇叭。狂歌游行市街。男女老幼。雜　紛紜。國人亦於此晚。得以戲弄婦女。此風現已稍息但默笑而已。彼等以國弊名昆埃丹者。男女相撤而互取嬉笑。是夜游戲至十二時。鎭台鳴祝。砲諸會社工場一齊鳴汽笛。同時是等羣集之喇叭。吹奏一回。以演陽氣。其他並無異於平日。日本人之居留美國者。正月必休業。亦揭國旗。並樹門松。縱極貧困。亦必備餅與屠蘇。爲知交間之贈禮。亦有賣獅子舞祝年歌者。與在日本無稍異。其他開新年宴會與婦人會等。七日間爲高歌酣飲之快樂。在稍能飲酒之徙。與婦人開歌留多會。此一月中不論何處。發歌留多游之聲。夜不絶云 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
