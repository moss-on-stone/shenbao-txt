# 1893 - 35 - 4907111

 

Page 1

 
 
[府送册] [  本館附識]  
今年災區較廣除直東河南外卽蘇之徒陽亦民不利生朝廷雖己發帑截漕湛恩汪濊終恐未能徧及不得不借助於義振庶幾衆擎易舉無如一波采平一波又起近接山西來信知口外七廳所屬均旱潦偕嘗待振尤急自非各省仁人竭力候助則數百萬哀鴻其何以延　息然義振至今日亦如强弩之末矣羅揚諸君因刊有當貴源頭册若不演介本埠絲業會　託本館今日隨報分送以冀間者觸　著心或捐項得源源而來斯誠溝壑餘生之幸也本館亦跂余望之 
[奉祝譜弟田嵩兵觀察四十壽序]  
嘗聞有志者事竟成有容者德乃大志不虚立當有才以濟之量不虚涵當有器以受之故凡瑰奇磊落之士觀其志卽可以量其才視其量卽可以測其器然而其人豈易覯哉如我譜弟田君嵩岳者足以當斯語矣君爲荆州世族其尊甫老伯家於蜀故生於蜀幼卽頴異雅不喜爲章　之學束髮就外傳與塾中子弟嬉輒自長於其偶無局局下人氣而喜縱觀業談秘書時有所獲乃欲效古奇人傑士之所爲此其志之蓄之於久者也少遭家難筮仕於蜀鬱鬱不得志迨家難再行遂避地入瀘嘗與吾言舟居者數載則其境可知矣而卒不言其邅迍之故則又仁厚之根於天性者然也此則其有容之德也自巴峽而湘沅度馬當過溢浦下金陵小住維楊勾留歇浦旣盡覽長江形勝乃又航海而北走燕臺因不得遂朝天之願廼復却居滬上爾時卽與余訂交蓋余之於君其初不過杯酒之交耳久之而聨以文字又久之而吐其肝瞻又久之而孚以性情至於今則愈久愈堅不啻骨肉之愛而余雅重君言詞亢爽豪氣逼人有時抱膝長吟把酒論世往往有與古人暗合者而一種光明磊落之氣象時流露於詞色之間好作詩及長短句而不屑屑以按絃合節爲工觀其自著述遊一萹而可以知其才與器矣君旣居滬久值法人内擾剪我安南乃忽動請纓之志歲乙酉航海至粤從大軍出關欲藉以一展其屠龍手叚旋而和議己成無可施展仍廢然而返然於城郭人民山川扼塞安危治亂之迹禍福倚伏之機皆一一綜覽於胸中則其所得者亦不爲菲也於是又有日本之遊鼓輪入渤澥周覽長崎神户之風景胸次爲之大開惟以彼國禁令諸有不便不屑受其束縳遂柫衣而歸居二年又作南溟之遊觀香海之形勢乘羽輪直逹暹都由暹都而指　叻然後破浪而回此行可謂壯矣夫以一葉之身寄諸六合之内飄飄乎隨風而轉往往不能自主名曰從化實自葉耳而君獨不肯從風而靡東西南朔任其所之而於在暹都時晤華商談及華人被凌暹政未洽輒爲之慷慨唏嘘攬轡有澄清之志於道出新嘉坡又有昌言救時諸議事雖有行有不行而其才之所微露者則於此覘之矣滬上本爲通商大埠賢士大夫多出於其間而君能留心物色之凡其所與遊者多知名士而其於同郷友誼尤爲敦篤凡湖北四川之往來於海上者皆竭力周旋之以爲二者皆可以稱同郷也其間亦有受其累者而君亦不以噎而廢貪與同郷周旋如故人直擬之爲小孟嘗而就中造就之人亦殊不乏卽其與交遊往還亦必誠必信以相孚無敢蹈輕諾寡信之陋而爲人又不激不隨易致人敬而愛之以故滬上士大夫多樂與相往還其門前多長者之車轍馬迹焉今年季冬十有六日爲君四十大慶天南遯叟巴西村漁領袖羣賢爲君祝嘏於江南春壽宇宏開觥籌交錯歡聲雷動咸致殷勤共得瀛洲學士之數飛箋召花流觴照月適值是日天宇清朗温煦勝寒盖前數日正風雪交加隂寒不散而届時乃天空日麗入晚更星月交輝合座促尊皆爲君賀而君則謙抑未敢當酒數行始盡歡而散君執余手謂曰今日之會可謂盛矣然自顧年當强仕别無所建立將再作遠遊且弟外出者將十年家事幸有葉氏荆人爲之支持有子香兒亦賴以教育使得無内顧憂是亦可感余曰是又可知才志德量之外更有深於情者在也乃濡筆而爲之序光緒十有八年歲在壬辰嘉平中浣愚小兄山隂何鏞拜手 
[諭旨恭録]  
　　十一月十七日奉旨太常寺少卿員缺著常明補授查辦丁憂回旗前任山東兖州府知府 
榮銓著外用前任黑龍江綏化廳理事通判文貴著外用吏部文選司郎中員缺著王開中補授吏部額外主事丁寳銓著准其留部保舉盛京補用六品官程玉崑山東候補知縣王聨庚俱照例用刑部主事曾永齡著父部記名以直隷州知州用補授奉天復州知州金作壎著准其補授俸滿山西榮河縣知縣王希濓著回任欽此○三十日奉上諭巡視西城給事中鳳英等奏拿獲盜犯出力之司坊紳董各員彚案開單請奬並查覆獲盜日期各摺片著吏部議奏單併發欽此 
[本館接奉電音]  
　　昨由京友電傳上諭一道敬謹譯登○十二月十六日奉上諭士又韶譯鈞培奏剿辦 
土司地方滋事妖僧完竣請將出力人員及疲玩土司分别勸懲開單呈覽一摺雲南騰越廳屬致撒土司地方本年閏六月突有妖僧们朶臘　妖術煽惑愚民糾衆滋事經王文韶飭總兵張松林等派兵前往拿辦先後將該妖僧及餘匪等擒獲正法邊境現己乂安在事出力人員尚屬著有微勞自應量子獎叙所有開復副將劉萬勝著以總兵記名簡放補用副將鄧光珍著俟補副將後以總兵記名簡放都司潘英華著免補都司以遊擊儘先補用遊擊蔣祥華著免補遊擊以叅將儘先補用都司何金澄著免補都司以遊擊儘先補用守備江正科著免補守備以都司留於雲南儘先補用千總任遇陞著免補千總以守備儘先補用己革花翎遊擊顧得勝著開復原官翎枝以遊擊仍歸原省補用並免繳捐復銀兩己革補用知縣閻德温著開復原官升階以知縣仍留雲南歸原保班補用並免繳捐復銀兩騰越廳司獄葉樹勲著以府經歴在任遇缺儘先補用志甸宣撫司刁定國著賞戴花翎干崖宣撫司刁尚廷著賞换伯奇巴圖魯名號盞逹副宣撫司刁思治著賞加副將銜以示鼓勵臘撒長官司蓋定遠庸闇無能始終玩誤著卽行革職户撒長官司賴天福近在咫尺置若罔聞著摘去頂戴用示懲儆該部知道單併發欽此 
[鳳闕恩暉]  
　　户部爲移會事本部具奏新海防捐輸章程擬請再展辦一年光緒十八年十一月廿三日具奏 
當日奉旨依議欽此除刊録原奏通行曉諭外相應示諭在京捐生一體知悉○國史館示傳吏部送到漢謄録官潘世杰邱鶚翎吳廷錫陳翰章陳開文限於十二月初一日親身赴館騐到毋違○吏部爲出示曉諭事所有本月分月官翰林院孔目宋承昭知州彭培之知縣朱贊廷王祖畬張茂貴嚴崇德補議十月分知縣李子榮陳長橿補還原班同知 
 
 

Page 2

 
 
景隆等九員相應傳令於冬月廿八日早嚴赴諭　考　　事　同　　　　　　典史俞廷治一　赴午　前騐看冉趙堃俞廷治二員赴卽抵具同郷京官印結赴部投遞毋違○五城察院衙署向於年終封印以前查覈内外兩坊坊主自上年正月起至本年正月底止共禀報地面山有竊案幾件派捕己獲幾案未獲幾案並督緝某某竊案之前任現任城憲銜名繕具清册呈送都察院轉付吏部查覈各坊己獲未獲竊案多寡有無關繫叅處聽候吏部於來年開印之後彚題入奏歴經照辦在案兹悉五城察院己將内外坊各欵查核清楚詳細造册暫緩一二日卽呈　都察院轉付吏部查核○北城内坊衙署南北兩鋪獄看收人犯應按月給予秋糧米食　除歴年領米七十餘石業經散放凈盡外並借墊散放米六十石尚未補領償還先行繕具銷册於上月廿六日詳呈河南道衙署查銷以便來春補領米石償還借墊○吏部示傳盛京六品官程玉崑於十一月廿六日子刻穿天青褂備帶補褂元青褂佩帶對子荷包手巾赴西苑門外六項公所内吏部公所報到聽候點名帶領引　見如排班時不到卽將緑頭籖撤下毋違○正陽門外大耳胡同史宅於上月廿六夜忽來暴客廿餘人手持洋槍碰門而入肆行威嚇刃傷家僕四人輕重不等搶擄赤金圓鐲一對銀票數張計銀七百餘兩衣服首飾尚未檢查不知搶擄若干件數迨盜去後卽赴文武官署呈報各帶兵捕前來騐看許以禀詳上憲設法緝捕輦轂之下盜案迭出是誠地方官之所深憂也　前行至正陽門大街迤南見有輕車二乘向南疾駛其行如飛甫至西珠巿汛左哨官廳前面車内坐一少婦大呼救命弁兵等赶卽上前阻　跟隨健漢五人見有援兵速卽下車逃逸弁兵等因將某少婦及二車夫一併押解至西珠汛署審訊某少婦供稱素在正陽門内某巷半掩門作皮肉生涯有山東人潘某糾約夥黨共五人雇素日熟識輕車二乘搶擄出城希圖售　生財幸遇攔救懇求將伊等拘案究辦汛主曾尹卽派弁兵等押解二車夫前往拘獲藩等三人到汛看押一併解交步軍統領衙門聽候訊供○開設烟館之馮仰齋前經某宅紀綱某内在北城坊署控以借欠銀兩迄未償還懇求拘傳究追由坊派捕指傳到案帶城審訊限十日措欵償還坊署皂役王某押馮赴正陽門外至人多擁擠之際偶有疏失竟被逃逸某内聞之在坊署控催兩次未悉能將馮設法緝獲否也○天津人持刃搶刦庫兵連海一案現聞中城察院傳連海到城隨同中西坊署看押之天津人等一併移送刑部尚未悉指分何司審訊也○砍斃花户張六之謝斗兒經刑部貴州司承審官員擬以斬决於上月廿六日清晨由監獄提至提牢廳前點名捆綁攙扶出署乘無圍車一輛車内外坐役把守營汛兵等前後擁護迤邐出宣武門至菜巿口謝斗兒之嫂及妻年俱未及三旬由東直門外家中乘車至監斬棚前與謝相見囑付數語相向哭泣俄而差役人等一片　喝將伊嫂及妻驅逐行未數武回頭一望謝己身首異處矣乃掩面啜泣而去 
[觀察晉省]  
　　寍關道吳福茨觀察於本月十一日晉省謁見大憲面禀要公 
[鄞縣三覆案]  
　　鄞縣考試文童三覆案於十三日發貼共招覆二百名示期十五日覆試今將前列姓名録後梁巨川李邦黼吳祥麟王 
雨　宋英魯潘維埏朱惟塏張傳鋐虞雲瑞劉廷煒范誠籥張紹翰江仁綸林紹焕秦偉堂袁鴻年黄寳琮陳文江戴敦勲傅遠孫景僅施丕堯周頌清李覺先胡丙耀江宙永水業成馮炳燡鄭炳黻洪聖泗張光黻戴誠林炳常張鼐袁鼎元湯執中周夔施積琅周之驥孫錫祚徐瀛李翊燕林源岩金學泗馬冀良馮志程周冕新　燡炯邵宗伊丁志賢 
[火未成災]  
　　某晚黄昏時蘇城内團粉圍地方某姓家因作晚炊烟　内濃烟怒發火星直透雲霄一時鄰人畢集多方施救旋卽息滅 
不料柴房内忽又火起烈烈轟轟冐穿屋頂幸人手衆多且爲時尚早不致蔓延僅焚去柴草一堆然受驚不淺矣 
[穗垣火警]  
　　初七晚魚更三躍粤東河南龍尾導崇蘭堂藥店不知因何失滇光焰熊熊上燭霄漢居民從夢中驚醒無不驚惶失惜幸 
是處逼近河于取水甚便僅焚一間立卽撲滅鄰里皆慶無恙 
[盜風不靖]  
　　粤垣之北蕭崗郷某姓聚族而居务稱富庶本月初九晚三更時突有盜匪二三十人明火執仗入郷行刼郷人瑟縮如蝟 
不敢聲張任其飽掠而去計連刦四家得贓約數百金翌日郷人入城報案邑宰帶領兵差馳往勘騐並飭差捕從嚴查緝但未知卽能破案否也○肇慶府鶴山縣地方入冬以來盜風猖獗異常刦掠之案幾於無日無之居民咸有戒心夜不安枕遂由紳耆赴省禀請大憲調撥管兵前往駐紥以資鎭壓聞大憲以營兵未便抽撥惟勸諭各紳耆回郷招勇團練以期守望相助 
[五羊零拾]  
　　潮府囊宫闈姓於初七日開派彩銀有某甲獲中頭彩得銀百餘兩是日携單往取爲匪人所見潜尾其後行至丹桂水巷 
露出洋鎗向甲恐嚇盡將銀奪去是時路上往來者甚多目擊其事敢怒而不敢言無一人代爲追捕者蓋恐其報復也中自念得而復失不覺號啕大哭見者憐之○烟館飯店最易藏奸保甲局憲限以二更悶門不許容留匪人住宿清平下陳塘悅來居烟館因貪圖小利於深夜時仍復聚集多人笑語喧闐聲逹户外局憲聞之赫然震怒立飭差勇將東主管押治以應得之咎東主自知獲罪挽人調處願罰番餅二百枚以充善堂施放棉衣之用始得開釋 
[火焚卽息]  
　　天津紫竹林地以廟名也梵宇琳宫供奉觀音大士藉結杳火因緣大殿之旁向有抱厦三間爲法國租界委員發審之所 
其後渠渠夏屋另開門户委員於此棲梅鶴焉廚房一所附近後殿山墻上月廿七日午刻不戒於火時適北風怒號聲如虎吼瞬息火光熊熊斜向窻櫺透出直射山墻之上居人見之驚怖異常幸佛照樓客棧近在咫尺向備洋龍一架亟放皮條過牆汲水灌救因天時過冷水凝不能激射復以熱水灌入水櫃之中始如百斛飛泉源源噴射火勢透頂後卽不能燃迨馬家口勝濟水會聞信前來業己烟銷火滅矣事後法國領事及租界委員均以名片道謝 
[析津冷信]  
　　天津自上月廿五日起風猛如虎天氣耶寒爲十數年來所未有洪爐不煖滴水成冰窻櫺上玻璃寒氣凝結遂成冰花燦 
爛可觀大地亦凍作龜裂紋闊者寸餘窄者亦在數分以外不特魚蝦罕見卽寒寀爲津人禦冬之品亦復聲價高抬絶無僅有浮橋艙内以及西關小店每日凍斃貧民數逾三四十以外不知席豐履厚者安坐煖室中圍爐飲酒亦曾念及無衣無褐者流　觫冰天死亡枕藉否耶 
[鷺江寒汛]  
　　許秋槎觀察因公晉省旋於初六日搭海壇商輪返厦砲臺升砲鳴虔聲震江滸印委各員均赴碼頭迎迓○初十日大雨 
傾盆檐溜如注午前十一點餘鐘至晚九點半鐘兩次雷震人皆掩耳此爲往年所希有○福州厦門兩處海關官銀號自阜康倒閉浴誠悅來缷辦後屢易其主嗣爲陸沛泉承開天益永豐夏間陸患病身故又經倪姓承開月前派人到厦租賃番仔街尉泰厚票局美打洋打舊址樓房開張官銀號擇於十五日遷進該處與常稅海關近在咫尺距洋關稍遠然較前此僻在寮仔後己有天淵之判矣○稅厘提調一年期滿聞省中仍委馬儀廷太守宏賓來厦接辦以收駕輕就熟之效惟三卡司巡未免又有一番更易耳○石蟳郷某姓族大丁多素稱强悍喜與鄰郷械鬥海上船隻大半爲其所置某號股東某甲曾欠票局銀洋一千餘元閱數年之久迄未歸償票號卽赴地方衙門呈控批示差提追還中卽揚言如果押追必將票局中人毆辱以洩其忿票局因此首鼠兩端聽其邀和事老從中調處照折攤還案始了結○厦門富商大買當推葉洪二姓爲巨掌　擁資財不下八九十萬或稱白萬泉漳現辦砲捐需欵甚鉅己於上月開局札飭印委各員勸捐然所捐者僅祗數千金數百金若慨然認捐萬金者頗難其選道憲於十三日盛設筵宴邀二人到署勸其慨捐巨欵以爲合厦之倡○百川通錢莊爲吳春波鎭戎合股開設去歲停閉結欠臺南陳 
 
 

Page 3

 
 
姓存欵數千金陳姓親至厦門索取鎭戎於今秋作古諸公子互推諉陳姓卽赴厦防署中呈控 
[西報彚譯]  
　　上月廿三日英京發來電報云美國購買銀斤一事現在華盛頓諸議員在院中會議欲立律爲之阻止惟據銀務諸員謂阻止購銀之事諒不能克底於成云○近年來亞洲各區惟苦金少而歐洲列國亦苦現多是以金價日見其昻銀價日見其落也兹接歐洲來信謂其英國郵　名巴南馬打者現由英國啓行東渡船中載有銀元共值三十七萬一千六百四十七磅又有銀條共值二萬五千磅以上之銀係寄往日本地方行用者更有銀元一萬二千七百四十七磅則載往香港用於巿上者云○廿四日英京發來電報云法國廷臣現在又經辭職法廷己命大臣里勃另選羣僚以充廷臣之任矣　俄人欲通黑海之心己非始於今日矣無奈英法各大國爲之力阻訂立條約使俄人不能越雷池一步至今數十年未敢或違然俄國君臣之心固未嘗須臾忘也俄京有某日報者開設最久所有俄國各報以此爲最先近該報刊　一則云今俄國最妄之端則惟黑海之事該處係與印度交界設或有事與之爭者惟英而己然俄欲通黑海之道今正有機可乘倘俄廷能與埃及王盍勞刺文深結其歡則能令英國計無可施卽有莫可如何之處矣復有某俄報言黑海之事俄人實不宜于預倘俄欲通印度儘可由巴西海道前往若由此處則德奥兩國或不至有違言觀此一端俄人欲通黑海之心固未嘗一日忘諸懷抱也○廿五日英京發來電報云法國新選廷臣現己舉定不禮耶爲首相底威路爲外部大臣蘿兒蘭爲兵部大臣其餘各大臣銜名則電文尚未經　入至此次法廷諸臣所以辭職之故緣巴那馬河之案有某大臣與有關涉名聲甚爲不雅故諸臣乃起而辭退也來電又云法國駐英公使署前現己派有暗差多名駐守緣獲作亂黨之信内言不軌故切戒心也○印度遞來信息謂近因銀價日跌印商生理大覺艱難加刺吉打諸行號覺日不能交易無異停工似此情形正不知若何結局噫　價日落其貽害商人若此亦深可爲歎息矣夫○廿六日英京來電云現在英國蘭加沙耶地方各工概行停役惟諸工迫於衆議不得不停其役現因停工之故無從覓食窘迫異常云云查蘭加沙耶乃英國工廠最盛之區如織布等廠則以此地爲最多此外鐵廠雜貨等亦覺多難悉數所有運到東方各貨多由此處所出今工匠概行停役則於東方商務亦覺大有所關也○廿六日英京來電云近日　國諸臣在議院内共訂軍營新律德相急不里維在院内將所以議立此律之意對衆詳爲宣論據言現在與德爲世仇者惟法而己法國一日存則德國一日不能安枕將來脫有不測則法人將肆其爲所欲爲實不可不早爲防及也至於現在風傳法俄兩邦連約之事實有不能不信今欲安我德國惟有練兵講武畫夜精操以備不虞若使一旦有事可以立刻徴兵以伸征伐不可因其僅能守禦而遂弛其講武之心也德相所言若此殆刻刻不能忘懷於法者歟○昨接紐約來信云北加索有屬地名加刺來那者近有某甲因毆斃人命之案爲官所獲惟尚未訊定故暫押獄中候訊一日慾有黨從約五百名均戴面具逼人獄中將甲毆斃當時有獄官一員曁皂役七名因聞是變出而抗拒奈寡不敵衆獄宫獄卒諸人概喪於匪徒之手無一遺者然諸匪亦被獄卒等鎗斃廿五名并有多人受有夷傷現此事尚未悉作何了結也按去年美國人與意大利黨人不睦美人爲意人所斃爰執意人下獄詎諸美人亦不俟官訊定遽入獄中將意人毆斃此蓋美之舊例其俗尚有然也民風之頑於斯可見說者　美爲民主　令太寛國内齊民均有自由之權故至有斯弊俗也○英京遞來信息云蘭加沙耶所屬之域近地方有煤礦一所礦中工役頗繁近日該礦忽然崩裂土泥塌下以致礦中工役被其生葬者幾至二百人之多是亦一浩刦也○德國朝廷前議增兵新例各節兹接百靈來信謂德京議　譏立斯律之際諸議員之可其例者曾不及二十分之一然則德國增兵之議恐又有一番棘手之虞矣○前者英國有漁船曾在于那打海面爲　國戰船所捕并將漁船中人苛待此事爲英廷所聞卽向俄廷詰問所有各節均己據電譯登兹接倫敦郵信言俄廷現己照覆英廷自甘認過并云該戰船武弁所爲殊屬狂悖今本朝廷己將該武弁革退不復用以管　戰船云云然則英俄兩國之嫌應可從此涣然冰釋矣 
[今陵官報]  
　　十二月初十日正任海州楊朝鐸叩謝俸滿給咨赴部引見正任江都縣林之蘅謝委調署邳州並遵司批赴楊州懽交代結報卽辭知州陸樹渠裝知奉委河連差並辭赴氾水騐收漕米知縣汪鵬翥辭赴汜水潘轅牌示新選本司日盈庫大使鄒恒勵到省　憑應卽飭赴新任署豐縣訓導高崇文期滿遺缺查有教諭朱暄捷堪以署理署東臺縣王豫熈調省遺缺查有候補知縣倪光熊又唯寗縣徐樹銷調省遺缺查有試用知縣戴翰道均署理正任蕭縣王敬修飭回本任又宿遷縣蕭仁暉調省遺缺查有正任安東縣栢壽調署十一日候選同知張通典禀知奉委金陵洋務總局提調差十二日候補道羅嘉杰禀辭回蘇大挑知縣鄒秉綬禀知奉府委發審帮審差 
[立春停訊]  
　　昨爲立春令節拖鈎翦綵共樂芳辰英讞員蔡太守飭知各捕房停公一日明日文係封印日期篆裹黄綾又有一番勝事也 
[滬濱瑣語]  
　　中乙兩人由西郷裝載生薑來滬向南巿大東門外水果行銷售成交後相約至浴堂洗澡正在以泳以游旁有小流氓丙丁二人見申乙愚懦可欺借端尋釁謂爾何故將水潑我身上誓不于休中乙卽向服禮内謂爾不應赤射露體向人辱駡紓合五六人將甲乙軋往四福園茶肆評理唇槍舌劍聲勢洶洶丙丁謂若要了事須出酒筵三席清音一堂否則折洋三十元甲乙之同伴見勢不佳奔告行中行夥聞得消息奔至四福園欲將諸流氓拘送保甲局請辦若輩始乘間逃逸惟内瞠乎在後遂得拘獲内至此不免前倨而後恭叩頭如搗祘自願惠去茶鈔並備香燭服禮行夥不爲己甚縱之使去○浦東人某甲昨日由郷挑鷄十餘翼入城求售行至益慶橋地方與皮箱店中人論價忽來一匪將鷄攫去二翼甲飛步狂追己不能及惟躑足懊恨而己○滬城人某甲現爲雜貨生意昨午因事回家行經北香花橋南　路滑難行跌仆在地不料頭額碰在石角血流不止旋有相識者經過報知其家俄而家人馳至扶回醫治 
[秃奴被困]  
　　僧人某甲不知係五祖之苗裔抑係六宗之支流寄跡於英法兩租界小客寓中無所事事每於黄昏時獨行踽踽在私街 
小弄花烟館門前張頭探脑前晚又在法界中花烟館弄中行走適被歹人所見以此處非西方極樂世界頂上光光者不應在此亂闖一把揪住各以老拳奉敬僧人大受毆辱抱頭鼠竄而去 
[竊賊被拘]  
　　春申福　客萬姓所用庖人許德禄前晚行竊主人小官箱一口内有時辰表金飾及洋銀十四元逃遁出外欲附輪船往 
安徽等處因爲時過晚並無輪船可搭遂在法界浦灘行走被捕房包探所見立卽扣住盤問因其言語支吾送入捕房待失主前來再行核奪 
[欠洋送縣]  
　　船户某甲曾向俞彭年土棧賖土計洋十元並向謝松亭土棧賖土計洋五元因無現洋交付央英租界鐵馬路地方馮汝 
洲所開之生泰米店出期票二紙計洋十五元届期俞謝前往收取馮屢次延約並稱甲尚未將洋交來是以不付前日俞等又向索取馮仍支吾其詞俞不得己將馮扭至巡防局喊控局員略加研詰立卽備函將俞謝及馮一併移送上海縣訊辦值日差禀明黄愛棠大令飭令看管候訊 
[英界公堂瑣案]  
　　四百十三號三百零五號二百十七號三華捕及某號西捕分投巡綽見施雲龍施子紀陳楊郎楊兩三張良川等人 
貧病交攻臥於路側遂皆雇車舁送公堂蔡太守飭差一併送交棲流公所留養醫治○一百十七號華捕巡至某處見女丐某氏向店鋪强索錢文因之拘送公廨蔡太守飭差驅逐出境○湖北候補知縣吳君被哈幼夫等騙去金對時表盤控案卽由包探孔阿才拘哈盤詰稱表在高　卿處及向高詰問則己將表質得洋銀一百五十元遂吊到原贓並傳向質鋪作保之周子良解案蔡太守訊供之下各執一詞因諭　覆訊　　此 
 
 

Page 4

 
 
己列入報章矣兹太守委某二尹訊鞫吳君遣家丁投案歴禀前情哈初供稱小的代吳將表求售尚未成交高係吳之親戚間知其事向小的將表取回且有經售班指事情多所轇轕高供稱小的與吳另有瓜葛將表質錢周供稱小的惟代高保質金表而己餘不知情二尹飭將周先行開釋著哈高繳質本洋銀一百五十元表給吳領 
[法廨停訊]  
　　昨禮拜五係法捕房發落之期因值立春是以暫停發落所有枷押各犯均歸下期解訊 
[分發人員驗看名單]  
　　新海防掣籖分發郎中夏敬敏江西花翎四另銜祥麟正藍旗蒙古員外郎花翎那良内務府廂黄旗滿洲内閣中書李永懋湖北汪大夑浙江○考取呈請分發國子監學正學録張琴四川知縣黄羡欽湖北○鄭工事例指省分發 
縣丞孫培豫山東東河從九品胡琳四川廣東○新海防事例指省分發知府花翎馬錫侯奉天直隷通判李雲知山東東河 
知縣徐嘉霖直隷江西唐致遠順天四川史禮縉江蘇四川鍾爾濓湖南江蘇五品頂戴張澄陜西山布政司理問鹽提舉銜蔣熈春奉天直隷按察司經歴潘震臨浙江福建鹽運司經歴王鴻陸直隷兩淮府經歴高景星山西陜西吳焕文安徽江蘇德麟湘同旗蒙古安徽縣丞羅兆煌湖南江蘇汪昭晟山東北河陳兆祜雲南浙江何葆鼎江蘇澕江汪國佐安徽四川錢國楨江蘇北河曹鴻澤安徽江蘇葉蘭芬江蘇北河冀世昌江蘇北河姚寳煜浙江直隷王樹森直隷江西陳允富廣西四川延昭内務府正黄旗漢軍浙江振海正黄旗蒙古直隷賴星樞廣東浙江胡鵬翥湖北江蘇布政司照磨莊燾江蘇四川鹽運司知事楊繼曾順天兩淮戴珊順天兩淮縣主簿兩士　順天浙江周秉彞江蘇浙江州吏目郭兆夔山西四川王培貴州雲南李壽昌浙江直隷道庫大使吳陛　浙江江蘇巡檢張景卿直隷江西羅緒丞順天廣東何烺順天山西李堃山東江蘇秦勲昌江蘇廣東魏象垣浙江廣東從九吕趙慶霖順天江蘇汪紀藩湖南貴州鄒炘貴州雲南端水誠眞江蘇山西徐炳南浙江江西藍翎六品銜蕭枬壽廣西福建楊春和河南山西方在員安徽江蘇典史王裕堂奉天直隷朱炎順天廣東李秉煃順天雲南李培瑛湖北湖南潘榮鼎湖南四川艾文龍項東直隷胡翼湖南貴州薛紹鳳山西楊國浚貴州四川　枬炘安徽四川胡元俊江西浙江張毓松雲南四川張步翰浙江江蘇孫洪濟浙江安徽喻德崇四川雲南王綸章四川雲南未入流費修齡江蘇四川王述之浙江四川馮鶴年浙江四川○籌餉事例指省分發同知王秉章直隷江蘇知縣張侍皋河南廣東州判潘應奎浙江直隷從九品方連棨河南直隷未入流沈其昌浙江四川○勞績擊籖分發鹽連司運判四品銜許朝紳廣東知縣藍翎康渤陜西錢祝祺鹽大使陳本橒湖北巡檢張遇霖江蘇○勞績指省分發知府朱宗炳安徽福建花翎三品銜趙宗翰浙江吉林同知孫壽昌順大奉天花翎錢青選江蘇陜西知州趙炳林浙江直隷秦霖江蘇安徽知縣韓景儒江蘇直隷增韞廂藍旂蒙古奉天瞿樹華江蘇直隷同知銜查美蔭浙江直隷潘金銓廣東浙江州判藍翎六品銜覃爲藩廣西雲南楊搢紳四川雲南府經歴吳茂書江蘇吉林縣丞喻增榮湖南甘肅巡檢徐啓經直隷吉林從九品忠清正紅旗滿洲奉天○議叙指省分發縣丞孫之禮山東江蘇巡檢張晉藩安徽江西典史艾　芳湖北江蘇○進士掣籖分發知縣朱士黻浙江○進士指省分發知縣沈祖燕浙江江蘇○截取呈請分發知府花翎胡蔭森湖北浙江○俸滿呈請分發知縣田寳榮浙江江蘇○應補呈請分發通判范啓恒江蘇江西知縣何文全廣東四川從九品郭熾昌順天甘肅袁洪楠江西浙江未入流葉兆堃順天河南 
[助賑平安]  
　　謹啓者敝堂按奉悔過誠求子大善士由愼裕莊交來樂助山西賑洋一百元又奉裘與山大善士求保妻子平安由李霖生仁翁交來樂助直隷賑洋五十元救災恤憐行道有福矧值朔風凛冽冬賑孔　救命之錢功德奚啻倍蓰千祥百福無量無邊敬告同緣莫名企禱[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十八年十一月廿七日京報全録]  
　　宫門抄○諭旨兩道録前○發抄硃批五道○大臣永等奏據情代請假調理招○大臣奎奏扎什倫布商上專差呈進貢品摺○陜撫鹿奏審明挾嫌謀殺一家三命並另傷一人重犯按律定擬摺○十一月二十七日工部鴻臚寺廂白旗值日提督衙門引見十六名○啟侯安興阿各假滿請二安○開原城守尉載椿謝恩○松　續假五日○工部奏派勘估東直門欠樓工程派出張麟李端棻○召見軍機懷塔布汪鳴鑾載椿○發抄李瀚章奏彚襲世職奉硃批兵部議奏單併發欽此○又杜遇琳補廣西右江左營都司奉硃批兵部議奏欽此○又李上朝補南雄協中軍都司奉硃批兵部議奏欽此○又籌備餉需解清奉 
硃批户部知道欽此○又匯解部墊毛瑟槍價銀兩奉硃批該衙門知道欽此○○奴才永德覺羅崇　跪奏爲據情代奏請假調理恭摺具陳伏乞聖鑒事竊奴才等接准蒙古叅贊大臣車臣漢車林多爾濟清文咨開竊查車林多爾濟前因患病雖經兩次請假醫治仍未痊愈遂爾力疾從公由原游牧起程前赴鳥里雅蘇臺任所視事等因奏明在案兹因本年秋間親往查閱所屬喀爾喀南二十台站忽受風寒潮濕引動宿疾復作伏思車林多爾濟世受聖主高厚鴻慈維時未敢遽請賞假仍復力疾從事乃入冬以來實因雪大天寒兼以水土不服不惟舊疾未見輕减近復加以頭暉喉痛氣喘等證且車林多爾濟現己年逾六旬實係精力甚衰以致不能遠行惟是任重事繁恐有疎虞惟有呈請代奏仰懇天恩賞假一個月俾得在任調理設遇緊要事件仍行力疾與將軍叅贊大臣和衷商辦一俟病勢稍痊動履不喘卽當銷假照常任事斷不敢藉病偷安有負生成相應呈請查辦等因咨呈前來奴才等覆查該蒙古叅贊大臣所呈均係實情自應據情代奏懇請賞假俾得在任調理所有該蒙古叅贊人臣因病請假緣由理合恭摺據情代奏伏乞皇上聖鑒謹奏奉硃批着賞假一個月欽此○○奴才奎焕跪奏爲扎什倫布商上例應呈進年班例貢並例進孝貞顯皇后大事熬茶佈施呈進叩謝天恩貢物一並專差堪布等仍由四川大道赴京自藏起程日期恭摺具陳仰祈　聖鑒事竊據扎什倫布扎蕯克喇嘛汪曲楚稱禀稱竊查扎什倫布商上每届年班例貢向應專差堪布等赴京恭進前因蘇時諾們罕等禀請改道西甯現經陜甘督臣奏明仍由四川大道行行走較爲穏愼自應遵照辦理所有此次應進丹書恭祝一皇太后萬壽無疆並孝貞顯皇后大事熬茶佈施呈進叩謝天恩貢品均己敬謹備齊專差堪布噶足羅布藏丹增隨帶僧俗徒衆三十名恭齎貢品赴京呈進並呈到貢品清單悉請援照成案轉奏前來奴才當卽查照向章委派後藏糧務秦宗藩都司孫鴻澤會同扎蕯克喇嘛逐一堅稱仍令復加包固並委署前藏把總軍標右營額外楊嘉賓帶同兵丁五名妥爲照料護送至川交替由四川督臣另派弁兵接替護送以昭愼重兹據該糧務都司等禀稱該堪布等己定七月十三日自後藏起程己由奴才發給執照口外台站妥爲應付惟此次貢品係因恭請聖安曁叩謝天恩回貢一並呈進自應援照成案官給騎駄一百頭進口後其應列支盤費口糧騎駄 
騾等項由各州縣地方照例付給倘騎駄骡不敷應用准其地方官就地代雇令該堪布自行發給脚價用示限制以免驛擾除謹將班禪額爾德尼扎薩克喇嘛等呈進貢品名色另繕清單恭呈御覽並由奴才分咨理藩院及經過各省督撫查照辦理外所有扎什倫布商上專差堪布呈進貢品由四川大道赴京自藏起程日期緣由理合恭摺具陳伏乞皇上聖鑒謹奏奉硃批該衙門知道單併發欽此○○頭品頂戴陜西巡撫臣鹿傳霖跪奏爲審明挾嫌謀殺一家三命並另傷一人重犯按律定擬恭摺仰祈聖鑒事竊查前據紫陽縣知縣楊調元具報客民羅汰橙因挾拒姦之嫌謀殺吳泗娃姊妹一家三命身死並砍其兄吳利坤傷而未死一案臣因案情重大當卽批飭臬司提省發委西安府審辦兹據西安府知府文啓督同局員提集犯証人等訊明議擬詳由按察使唐樹楠復審擬解前來臣親提研鞫緣羅汰橙原籍湖南邵陽縣寄籍紫陽縣務農度日與己死閨女吳泗娃吳瞞娃吳苪娃及其胞兄吳利坤鄰村居住素好往來先無嫌怨吳泗娃等習見不避光緒十六年八月間羅汰橙至吳利坤家閒坐適吳泗娃一人獨處羅汰橙乘間向其調戲成姦迨後遇便續姦非止一次給過錢物亦無確數吳利坤常在外傭工其童養未婚妻吳王氏常回娘屋均先不知情十八年春間醜聲漸次外揚吳利坤留心捕扣未獲羅汰橙亦未敢常往四月不記日期吳利坤賖買羅汰橙洋烟土價錢五千文當交現錢一千文餘錢均緩清交過後羅汰橙藉索欠錢前往遇便卽與吳泗娃續姦六月初八日吳王氏帶同吳瞞娃吳苪娃復至娘屋探望羅汰橙復往索欠因天熱將藍布小衫脫搭肩上進内正與吳泗娃在床同坐說笑不期吳利坤由外回歸撞兒知有姦情向前喊罵羅汰橙慌忙奪門跑走將小衫遺落吳泗娃床上吳利地向吳泗娃盤出姦情卽將吳泗娃毆駡吳泗娃跪地求饒立誓改悔维時吳王氏同吳苪娃等均己回家向勸吳利坤因係醜事隠忍未曾深究遂禁絶不准羅汰橙往來羅汰橙回家經妻羅郭氏查問身穿小衫羅汰橙告悉前情郭氏當向勸戒羅汰橙斥駡多管羅郭氏再未言語初九日早吳王氏復帶吳瞞娃吳苪娃仍回娘屋下午吳苪娃等均先回歸吳王氏卽在娘屋居住十六日羅汰橙探知吳利坤出外赶集午後見吳瞞娃吳苪娃均在房後拾柴乘間進内見吳泗娃獨坐堂屋做活羅汰橙拉其進房續舊吳泗娃不從羅汰橙斥其情薄吳泗娃生氣揪住羅汰橙髮辫喊駡經吳瞞娃吳苪娃轉回看見上前帮同揪拉辱罵並稱俟其胞兄吳利坤回家定欲告知控官究治羅汰橙强將吳泗娃等摔脫逃走歸家回憶吳泗娃拒姦情薄吳瞞娃吳苪娃揪拉辱駡並恐告知吳利坤控官治罪一時氣忿起意將吳泗娃姊妹三人一併致死洩忿除患傍晚時濳携劈柴鐵斧一人前往走進堂屋見吳瞞娃正向外走羅汰橙上前乘勢用斧背狠毆致傷其顖門相連左額角倒地聲哼復用刃連砍傷其頂心左眉吳泗娃由臥房赶出聲喊殺人撲攏揪扭羅汰橙一見氣忿卽用斧刃狠砍傷其頂心倒跌倒地復連砍傷其左太陽與左耳輪相連左耳竅羅汰橙赶進房内見吳苪娃在炕正欲爬起羅汰橙撲攏用斧刃砍傷其左腮頰吳苪娃用手遮護羅汰橙復用斧背連毆傷其脑後鼻梁側跌炕上查看吳泗娃等均己殞命羅汰橙携斧跑出向外行不多遠逈吳利坤與村人陳從武赶集轉回迎面走至見羅汰橙形色慌張向前查問羅汰橙恐被捉獲並憶及吳利坤撞破姦情喊罵之嫌復起意一併致死洩忿卽用斧砍傷其左額角相連左太陽穴經陳從武踵至赶攏喝阻同將鐵斧奪獲拉住羅汰橙詢悉情由吳利坤歸家看明卽將羅汰橙投交郷約送案業經該縣楊調元訪聞差查據報騐訊通詳因案情重大批司提省發委西安府督同局員審明議擬由司勘轉到臣親提研訊據供前情不諱嚴詰委係挾嫌起意謀殺並無起釁别故亦無同謀加功之人究詰不移案無遁飾查律載殺一家非死罪三人者凌遲處死財産斷付死者之家又例載殺二家三命以上兇犯審明後依律定罪一面奏聞一面恭請王命先行正法又殺一家非死罪三命兇犯之妻改發附近充軍各等語此案羅汰橙因挾吳泗娃拒姦並其妹吳瞞娃吳苪娃揪拉辱駡之嫌輒起意將吳泗娃等姊妹三人一併用斧砍毆殞命併砍其兄吳利坤傷而未死實屬兇殘己極查吳泗娃姊妹三人均未出嫁實屬一家自應按律問擬羅汰橙除謀砍吳利坤傷而未死罪應絞候輕罪不議外合依殺一家非死罪三人者凌遲處死律擬凌遲處死臣於審明後恭請王命飭委臬司唐樹楠臣標下中軍李志剛將該犯羅汰橙綁赴巿曹凌遲處死以昭炯戒並將財産斷付屍兄吳利坤收領犯妻羅郭氏於該犯羅汰橙殺斃吳泗娃姊妹三人雖訊無知情同謀亦應依例緣坐羅郭氏合依殺一家非死罪三命兇犯之妻改發附近充軍例擬發附近充軍定地解配安置該犯訊無子女應毋庸議屍兄吳利坤屍嫂吳王氏訊無縱姦情事應與訊無不合之見証陳從武均免置議吳泗娃與羅汰橙通姦罪有應得業己被殺身死應毋庸議所得錢物訊無確數身死勿徴案己訊明未到人証免提省累無干省釋各屍棺分别飭理兇器鐵斧發回存庫案結彚報除供招咨部外所有審明挾嫌謀殺一家三命並另傷一人重犯按律定擬緣由理合恭摺具奏伏乞皇上聖鑒謹奏奉硃批刑部議奏欽此 
 
 

Page 10

 
 
[光緒十八年十一月二十八日京報全録]  
　　宫門抄○諭旨一道録前○發抄硃批四道○東撫福奏歴城等濱城村莊遷徙完竣摺○河督許奏校閱河標官兵技藝摺○又　奏盤查運河道庫片○提督鄭奏起程巡閱中路營伍日期摺○大臣奎奏請展緩限期片○豫撫裕　奏滿營年老各員尚堪留任摺○十一月二十八日内務府國子監廂紅旗值日提督衙門引見十六名兩翼二十五名内務府二名○黄佁長有各假滿請安○常明謝授太常寺少卿恩○薛允升續假十日○掌儀司奏初一日祭奉先殿澍貝勒行禮○召見軍機文秀崇禮　長有○發抄李瀚章奏解節省勇餉奉硃批户部知道欽此○又解加復俸餉奉硃批户部知道欽此○惠銘等奏預撥十九年分軍臺官兵俸餉奉硃批該衙門知道欽此○又廢員佟澤沛期滿無力完繳台費循例再留五年奉　硃批着照所請兵部知道欽此一○○尚書銜山東巡撫奴才福潤跪奏爲歴城等八州縣濱河村莊遷徙完竣繪圖貼說恭摺具陳仰祈　聖鑒事竊黄河下游青城濱州浦台利津及上游歴城章　濟陽等州縣夾河以内村莊终年浸於黄流民情困苦經前撫臣張曜曁奴才先後奏明籌欵遷移派賑撫局道員黄璣爲總辦候補知縣楊建烈爲提調飭令督率印委官紳擇大堤外附近高阜之處購地蓋房給資遷徙本年六月間己將辦理情形附片奏報在案嗣值伏秋大汛黄水漲發夾河以内一片汪洋歴城蒲台利津等處未及遷出之民幾有其魚之患幸户口先己查清新莊地基亦己購定當飭各該員一面用船拯救一面催令速遷數月以來嚴督赶辦現經一律藏事並益以齊東縣續請遷移各户统計遷出歴城章邱濟陽齊東青城濱州蒲台利津八州縣災民三萬三千二百九十七户計三百五十村莊設立新莊三百三十九處衡宇齊整經界犁然所需經費在四成賑捐項下撙節動支共用銀三十二萬六千一百十五兩一分六厘各新莊距其舊村或四五里或一二里冬春水退地仍可種藉收二麥之利災民出沮洳而登袵席爾田爾宅耕鑿相安莫不感頌皇仁歡呼得所據總辦道員黄璣會同賑撫局司道具詳前來奴才查東省黄水爲災由於河身逼窄勢不能容昔漢臣賈讓以從民爲治河上策明臣潘委馴亦謂濱河之民宜移居高阜是讓地與河實古今弭患之一法今歴城以下遷去沿河村莊以免與水爭地雖不敢謂從此河患之克弭而河身多拓一分卽汛漲少溢一分於治河之道不無裨益當上年籌辦伊始小民狃於安土重遷頗形觀望不安本分者希冀常得賑濟尤復多方阻撓各委員開導再三先遷其被冰最甚之區災民咸知得所始各樂從計上年前撫臣張曜任内僅遷七百餘户本年經奴才奏派總辦提調各員在於適中處所分設三局認眞辦理前將沿河八州縣夾河以内之民一律遷徙完竣籌辦尚屬妥速該委員等奔馳於暑日霜風之下相宅闢基備嘗艱苦似未便没其微勞擬懇天恩俯准由奴才酌保數員按照河工異常勞績請獎以示鼓勵出自逾格慈施至上游長清等處亦有沿河村莊擬俟來春再行籌欵容另開單奏報外謹將歴城等州縣濱河村莊遷徙完竣緣由繕摺具陳並繪圖貼說恭呈御覽伏乞皇上聖鑒訓示謹奏奉硃批所辦尚屬妥速在事出力印委各官准其酌保數員毋許冐濫圖留覽欽此○○頭品頂戴河東河道總督臣許振褘跪奏爲校閱河標官兵技藝現仍督飭認眞訓練以肅戎政而重操防恭摺仰祈聖鑒事竊照國家養兵原以衛民惟練始收實效查東河所轄各營除黄運兩河修防官兵專習樁掃　不考騐弓馬外其河標左右城守四營額設副將叅將遊擊各一員都司二員守備三員千總外委四十三員馬步兵丁節次裁减後實存一千五百三十三名例歸河臣校閱本年應舉行軍政之期臣於霜降後將黄河兩岸應辦事宜逐一料理卽於九月十八日自豫起程二十二日抵濟看閱各營將備弓馬尚皆嫺熟分營考騐馬步兵丁弓箭中靶者皆在八分以上練習鳥槍者皆能有準雜技亦尚可觀四營合操陳勢施放連環槍砲均能齊整聨絡籐牌撲滚擊刺亦俱便捷馬匹並臕壯足額技藝優長者當卽分别獎賞其生疎者量十責懲勒限學習臣仍當責成各將領督飭勤加訓練務期紀律嚴明技藝精熟以上副聖主整飭戎行之至意臣於十月初二日回豫除此次軍政舉未有劾另行恭摺具題外所有校閱河標營伍及仍飭認眞訓練緣由理合恭摺具陳伏乞皇上聖鑒謹　奏奉硃批知道了欽此○○許振褘片再臣所轄河東兩省之黄運四道俱有經營河庫錢糧例應年終盤查奏報歴經遵辦在案查開歸河北二道庫欵業經盤查奏　兹因馳赴濟甯舉行軍政據運河兖沂二道將庫存銀兩分晰造册詳送前來臣於九月二十四二十五等日分赴該兩道庫逐一盤查計運河道庫光緒十七年應存銀一萬八百八十兩五錢一厘存錢二十四千九百六十六文兗沂道庫光緒十七年應存銀四百零六兩四錢五厘三毫當堂逐封彈兌平色敷足無虧核對庫簿册籍均屬相符所有盤過運河兖沂二道庫欵緣由理合附片具陳伏乞皇上聖鑒謹奏奉硃批户部知道欽此○○頭品頂戴廣東水師提督奴才鄭紹忠跪　奏爲起程出巡稽查中路内河外海順道按閱營伍日期並將東西兩路各營營伍咨委各鎭巡閱緣由恭摺具奏仰祈聖鑒事竊奴才前蒙　天恩調補廣東水師提督於光緒十七年十月二十四日履任視事自顧菲材深懼弗勝所有一切應辦事宜均與督撫臣悉心商酌實力講求期免隕越先將海防炮台舟師擇要整頓並分飭各營弁兵勤加操練聽候閱騐本擬親督舟師由中路外海内河各營先行巡閱隨卽往巡東西兩路並閱騐各營營伍緣承督臣李瀚章奏委奴才督辦各屬緝捕清郷緝匪事宜現在擇於適中之新會縣屬猪頭山設立行營時有匪犯審辦未克分身遠離所有東西兩路水師各營營伍現經分别咨委各鎭代爲巡閱外奴才兹擬先行閱騐親標中左右三營官兵技藝及操演大隊陣圖隨卽督帶舟師於十月初六日由虎門起程稽巡中路内河外海各洋面順道按閱親標前後二營曁統轄之順德新會香山前山大鵬赤溪各恊營營伍奴才自當留心考察切實訓練務使官兵技藝操演純熟悉成勁旅如有庸劣怠惰不職員弁卽行據實紏叅斷不敢稍涉徇隠以仰副我　聖主整飭戎行綏靖海疆之至意除俟巡閱事竣及各鎭代爲巡閱東西兩路各營營伍報覆如何另將情形恭摺奏聞外所有奴才起程巡閱中路營伍日期理合恭摺具　奏伏乞　皇上聖鑒謹　奏奉硃批知道了欽此○○奎焕片下再據暫署新設駐防靖西營遊擊何長榮禀稱經前大臣升泰由順慶營遊擊任内奏調來藏刊發木質關防委令暫署新設駐防靖西營遊擊並督修靖西内外關卡及衙署兵房公所一切工程各在案現奉川督札知該員以在任補用叅將准補越嶲營叅將開去底缺部文飭取該員按限引　見懇請給咨回川等情前來竊查該員老成諳練爲守兼優經升泰委辦靖西工程條理周密任怨任勞奴才到邊後親往履勘所修工程核與歴次禀報相符未便猝易生手恐滋貽　復查己修工程月内卽可完竣未修工程亦只靖西同知衙署帕克哩把總及甘壩外委衙署兵房爲數無多　日雪大停工明年春雪消融工匠調集卽可藏事前經升泰咨川揀員更代但咨取引見例限綦嚴該員因公覊絆誠恐有逾限期致于部議惟有仰懇　天恩俯念邊務工程需員辦理飭部准予該員展緩引見限期以示體恤而資差遣出自　鴻慈一俟工程完竣更代有人再行給咨回川送部引見所有懇請展緩限期緣由除分咨查照外謹附片具陳伏乞聖鑒訓示謹　奏奉　硃批着照所請兵部知道欽此○○河南巡撫奴才裕寛跪奏爲查明豫省軍政案内駐防滿營年老各員尚堪留任循例開單恭摺仰祈　聖鑒事竊照道光二年五月初二日奉上諭嗣後各省駐防旗員有年逾六十以上不能騎射者俱不准保列卓異等因欽此欽遵在案兹届光緒十八年軍政之期奴才於旗緑各營將弁内逐加查騐秉公甄劾另疏具　題外所有駐防滿營内城守尉斌傑廂黄旗滿州佐領春台麻白旗滿洲佐領業卜肯廂紅旗滿洲佐領福裕正藍旗滿洲佐領德松廂藍旗滿洲佐領倭什春左翼四旗蒙古佐領各塔廂藍旗滿洲防禦明阿特均年逾六十以上該員等精力尚健辦事認眞仍請留任供職謹循例開具年歲清單恭呈　御覽可否准其留任之處出自聖裁爲此恭摺具陳伏乞皇上聖鑒訓示謹奏奉硃批斌傑等均着准其留任該部知道單併發欽此 
 
