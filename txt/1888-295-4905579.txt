# 1888 - 295 - 4905579

 

Page 1

 
 
[新印浙江闈墨出售] [  申報館主人啓]  
　　浙闈揭曉本舘亟覔聚奎堂原刋闈墨用新鑄鉛字赶緊印成計文五十餘篇冠以主司同考官銜名及題名全錄後附試帖詩刻已裝釘成書毎本售洋七分諸君子以先覩爲快者本埠請向南北申昌及各書坊購取外埠則概歸各處申昌發售其餘各省一俟購得卽當陸續刋印此佈 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我送矣今定碼洋世五元○大題觀海初二集○實文三萬六千篇本届各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能備載本埠外埠俱有分鋪士商就近購取可也此佈 
[石印增廣四書小題鏡出售] [  點石齋代啓]  
　　講義主疏解行文之法不詳制藝主行文疏解之功殊略操筆爲文胸無明鏡難矣是書論題理則簡而明論文法則賅而備凡小試疑難等題一覽是編靈機立闢間舉業家之益智糉非獨爲饋貧糧已也第原版久患模糊嗣是排印者舛誤旣多脫漏亦夥識者憾焉卷石山房文社購覓善本再四校刋其原本之固陋者竄易之簡略者潤色之益加圈點以醒眉目計縮印八本外加錦套價洋二元四角現已出書賜顧者請至上海法馬路南申昌購取可也此佈　 
[鐵路禀稿照登]  
　　奏留北洋差委前福建布政使司布政使沈保靖直隸按察使司按察使前津海關道周馥記名海關道現署津海關道劉含芳禀爲津沽鐵路工程告竣蒙憲臺親臨查騐自天津至唐山首尾銜接一律如式現據股商禀求推廣製造以保工本而裕餉需謹請酌核咨奏並黏呈衆商原禀事竊司道等前於光緒十三年三月奉憲臺札飭光緒十三年二月二十五日准欽命總理海軍事務衙門咨本衙門於光緒十三年二月十二日奏天津等處試辦銕路等因一摺欽奉懿旨依議欽此恭錄札飭前來原奏内聲叙派保靖馥督率官商妥爲辦理遵卽採訪輿論體察商情一面諭知衆商議舉總辦董事愼司其事一面酌擬辦法六條禀蒙憲臺咨送海軍衙門查照旋經該公司商人等籌畫欵項鳭工庀材尅期興工其紳民交涉等事商人力不能辦由司道督飭州縣秉公維持幸工程顺手一路民情愜洽中間除雨水偶停工作外毫無阻碍兹於本年八月杪一律工竣從前已造開平鐵路自灤州之唐山起至寗　縣之閻莊止計長八十五里此次續造津沽鐵路卽從閻莊接　至天津府東門外之河岸止計長一百七二五里橋梁車輛車詀客貨等房一律齊備共用銀一百三十萬餘兩除招集商股　除皆暫借洋債及禀明憲臺移褑　急酌偕公欵銀十六萬兩應用一俟續招商股及轉運獲利卽行歸還現在工程甫竣所有採買各件及各舖戸交涉往來各帳尙未一　結　容俟封河後再行開列清單禀請憲臺查核備案從前開平鐵路局面較小各股商未敢禀請憲臺臨騐現在津沽鐵路告成新舊共長二百六十里局面較大各股商轉懇禀請驅騐奉憲臺於本年九月初五日率同司道等乘坐輪車前往查騐自天準至唐山二百六埂里幸皆平穏堅實其跨越八十丈河面之鐵橋並大小鐵木橋四十八座以及各項車輛棧房一律合法毎機車一輛可帶客貨車三四十輛裝運之穏行駛之速均過輪船輿情稱便浮議全消仰蒙憲臺極品嘉奬各股商道左聽聞咸皆歡欣鼓舞益各講求商務本年夏間因該公司與民交涉各件如購地給價等事早已清結該公司自做生意無庸司道等督率禀請憲臺銷差深慮隨時保護不可無人復蒙憲臺改委含芳及一津道胡燏棻隨時妥爲照料現值收工之際由司道等公同聨銜據禀請咨海軍衙門完案惟現據鐵路股商陳承德伍廣濟樂賢堂植德堂等交出公禀一件求以爲轉呈海軍衙門批示司道等查該商等禀内聲稱已成鐵路試行之始除煤貨兩大宗外搭客日有五六白人七八百人不等雖地處偏僻運載已如此暢旺可見商民樂從事有把握將來於海防調兵運械都事實屬便捷異常有益國家者正非淺鮮惟大工初創之時因商情觀望集股無多不得不以輕息暫借洋欵以期速成仰副邸府經營締造之深意現在山海關一路未能遽行接做實緣地濵大海路僻人稀生意不旺一時難於集股聞外國鐵路初興之時必從生意繁盛處起手以便商旅使人樂於附股商等通盤籌畫津沽利源已開莫若先行接造通州一路神益公私更大迨通州路成則其餘諸路較易爲力而其利益臚舉之約有五端當今時局至重者莫過海防而海防最要者莫如經費現在商等集議如通州之路蒙奏開辦毎歲願於衆商應得股息内先提十成之一捐助海軍餉需藉答海軍衙門創舉保護之盛意此項捐欵雖不能預定確數約略計之當亦不少毎歲添此有着之欵殆與稅課無異且通州鐵路成後其開平至津之路生意若因而加旺商人亦願照捐似於海軍經費不無小補其利一毎年漕糧運通倘遇河水淺阻改由鐵路裝運必較駁船省費並可免偷竊受潮諸弊此外公家如有運送物件交鐵路承運旣可省費亦能迅速其利二車道高築沿河一帶緜亘如隄若遇運河鳳河兩岸水溢足資障蔽藉衛田廬且橋梁水溝所在並可疏消水勢其利三凡此皆有益於公家者也由津至京毎逢伏秋多雨陸路則車馬難行河道水漲旣虞逆流行滯水小又虞淺　行路者多苦不便卽如近日赴試之士子經營之商賈無不盼望津通鐵路早日接辦且沿途旣設車站市面漸興商貨麕集所有輪車卸貨之處皆須另雇舟車分運各城鄉鎭往來如梭以津沽已成之路情形推之凡鐵路之旁其向業舟車者斷斷不至廢業且漸加多小民生計更廣其利四俄商販茶回國無不由津運通毎當夏秋漕忙之際船不敷雇常啓爭端一有鐵路卽可水陸並運而我可收俄商之利以爲修路之費其利五凡此皆有裨於商民者也况鐵路必期公私並利庶易節節推廣津沽鐵路緊臨大河海口輪舶麕集生意被奪養路之費雖有運神抵用欲其提利還債及報効充公尙屬不敷非藝通州之路以爲補劑深虞將來支絀卽有興作亦難期鼓舞伏讀上年海軍衙門原奏本有將來京外開礦各處均可次第仿照興辦之語境在京東各礦皆須鐵路轉運若得津通聨接利益旣多商情自見踴躍非但東至山海關二百餘里可以逐漸議辦以符海軍衙門原奏固守海疆之遠略卽南達清江千餘里亦必有殷實紳商爲之籌 
 
 

Page 2

 
 
議興辦邸府全局在抱爲吾華開百世大利於商人甘苦洞悉無遺刻下津通士民但望迅速成功絶無絲毫異議倘蒙此時准予奏辦通州鐵路商等卽可各處招股預籌經費就用熟手工匠以免遺撤工速費省實係此時最要關鍵務希速爲禀逹中堂咨呈邸府海軍衙門公同鑒核具奏飭遵等語司道等伏查上年二月二十二日海軍衙門請奏試辦鐵路原案曾經聲明津沽鐵路辦妥後再將開平至山海關接續籌辦今據衆股商議請先辦在津至通州之路蓋防海之策北路爲要而籌欵之方通路宜先上年籌議開辦天津鐵路因各商人必俟通州鐵路准辦始肯入股曾於章程第六條内聲明嗣後如推廣鐵路在天津三五百里内統歸一公司承辦禀蒙憲臺咨行海軍衙門備案現在衆商公禀查與上年之案相符所禀各節均節實在情形合將原禀黏呈憲臺鑒察轉咨施行實爲公便恭請爵綏伏希鈞鑒 
[兵輪失事續聞]  
　　臺北兵輪名威定者在澎湖失事已紀前報兹接臺灣信云該兵輪於本月安八日因送清賦委員前赴臺南行至澎湖失事傷去二十餘人澎湖離臺北較遠事尙不知時有商輪名北直隸者由上海來臺行過該處目擊情形卽將是事電知臺北省帥聞信後當又電致該船問其旣見失事情形究竟威定沉没與否當自得知該船答以在澎湖時尙見威定浮於水面刻下沉没與否不能揣測在則再遲數日當有確聞以供衆覽 
[雷擊輪船]  
　　昨有人由漢口回滬言及本月中旬金陵某統領撥淮歸輪船載送某觀察太夫人之靈柩回湖北駛至湖口地方時在點燈後忽風雨雷電交作該輪船竟遭當擊水鍋烟囱船面一切均已損壞舟中人皆落水惟四人不知如何幸得扒至釣船上始慶更生在後商同釣船打撈落水之人及靈柩皆得撈起淮慶船祇存船底漂流江面西人言該輪船因髑電氣所致也 
[營口見雪]  
　　管口信云日來天氣驟寒十一日下午暴風雷雨繼以氷雹約積一二寸許十二三四日天氣隂晴不定十五日午時　六稅駕片片梨花隨風飛舞閱兩時許約積一寸厚下午兩三點鐘杲杲日出雪亦隨化 
[江南鄉試題名全錄]  
姚永概桐城附　劉長灝吳江附　張錫恭婁縣拔　王毓祥吳縣副　徐坦丹徒附　朱起秀涇縣監　魏有聲丹陽廪　奚世來南匯附孫宗華吳縣廪　江雲龍廬州廪　商文蔚靖江增　陳廷焯丹徒附　袁銜泰州廪　葉文銓江寗廪　吳肇嘉如臯廪　顧錫祥如臯拔夏寅官東臺廪　恩沛京口旗　劉世瑋貴池貢　王慶同新陽附　楊洛鑑桐城副　李潔無鍋附　馬嘉楨吳縣廪　朱錕涇縣監楊毓楙海州附　趙元益新陽附　竇鐘驤山陽附　薛翼運無錫官　周學海建德官　談人格高郵優　江標元和優　張士珩合肥附李汝穉太湖監　楊寅揆桐城副　汪濟東臺附　沈嘉澍太倉監　濮人驥上元廪　黄從渾霍山附　劉顯曾儀徵貢　趙椿年陽湖廪陳傑輔青陽增　劉奉璋寶應拔　楊芾高郵官　周應岐吳縣增　吳學莊廬江廪　張林慖鎭江廪　王蘭庭六安廪　沈文瀚泰興廪徐兆瑋昭文附　方燕年定遠附　鄭師灼江寍廪　黄斗　廣德廪　江衡元和廪　錢錫爵泰州官　孫祖烈無錫附　吳增春滁州廪李逢慶常州廪　侯巽淮江寗　王鐵珊英山附　陳德銘霍山廪　周鏡陽湖增　劉富曾儀徵廪　趙詒榖新陽廪　華承萐寶應附鮑世期蕪湖廪　陳玉樹淮安廪　費念兹武進監　李映庚海州拔　洪濤歙縣貢　胡麟瑞黟縣廪　謝鍾英武進廪　雷瑨華亭附李曾麟甘泉附　陳光宇江寍拔　唐繼盛吳縣附　惲毓齡陽湖廪　胡繼瑗寍國附　許光炳無爲附　葛士清上海廪　董康常州附王樹勳丹徒附　劉法曾泰州廪　承恩江寗旗　沙從心江隂拔　嚴崇德儀徵貢　黄禮耕霍山廪　謝王春東流附　莊禮本奉賢廪趙湘太平增　趙徵禾丹徒增　謝培德金壇附　鄭思惠江寍廪　顧賜儒江甯附　陶治元吳縣副　徐致章宜興拔　陶惟抵元和附陳時彦桐城附　陳作儀江寗廪　沈維驥長洲附　李英安慶廪　章凎聚池州附　賀國瑛宿松附　孫繼祖太平廪　魯概山縣　張寶森丹徒拔　陳世垣元和增　秦堅金匱附　王庭芬興化附　王藎臣宿松拔　孫萬城桐城監　顧其義嘉定廪　程人鵠清　　路承沛泗州廪　江慶瑞安慶附　胡作霖無湖增　金殿祥黟縣附　嚴思靜來安廪　宗舜年上元附　劉嘉斌丹徒廪　存慶江寗旗石長信安慶廪　金鴻翎英山廪　查煥章涇縣附　顧佑基通州廪　李運源太平廪　趙師鼐廬江監　劉恩黻儀徵廪　葛鍾秀舒城廪張寅亮宿松廪　葉祥麟桐城廪　程初鼎盱貽貢　李遵義丹徒附　張遐齡六合廪　徐濚懷寍貢　姚楷繁昌拔　丁寶銓山陽附胡爲錦貴池廪　甘以爵太湖貢　姚錫光丹徒拔　濮賢慶溧水附　檀琮望江附　程春熙婺源廪　劉樹屏陽湖拔　成守正寶應附俞文杰婺源附 
[副榜]  
姜繼襄懷寍貢　俞紹保凡徒附　徐希曾涇縣附　程樹涵懷寍拔　朱廷錫婁縣附　顧承謙如皋拔　周永濟宿松增　劉廷鳳潛山拔顧錫榮太倉增　楊光昌元和附　杜屏藩太平附　秦曾榖嘉定增　尤桐金匱附　孫敬蔝新陽附　汪述祖休寍附　艾光發繁昌廪潘鴻鼎寶山附　盧自濵無爲附　潘家㽦元和附　錢熙元金匱貢　許沐鑅太倉附　王康壽太倉廪 
江南官版題名錄昨已寄到爰卽照刊在報蓋以前此電傅其姓名間有誤也[  本館附識]  
[棘闈餘話]  
　　金陵友人來信云平江府某號内有一少年於八月初八薄暮時呼號軍爲之執炊具怒來之遲也舉手批其頰號軍卽作白眼叱曰子無謂今日應賓興也不才也曾東塗西抹而來自分區區十四藝尙不難蹀躞簷前與諸君作手無寸鐵之白戰聞者不知其懷才欲試也競挪揄且笑曰子有王安石之囚首垢面而無李謪仙之錦心繡口奈何號軍卽應曰休相訝小子曾傳日試萬言倚馬可待之衣鉢者祗以失足烟霞不覺甘心僕隸耳衆又曰若然則當以天爲紙以地爲席方容得爾大文字曰不然半錠張遇墨三寸赫蹄紙卽不才所謂若遇高皇帝萬戸侯何足道哉衆見其舌鋒犀利亦自去惟少年引咎甚謹夜將半少年又引就已簾下與訂交號軍久落魄忽飫紫霞膏便义手伸足九頓其首願竭所長以報知已少頃題紙下少年尙昏睡號軍已搆就首藝之半待共醒而寓目少年固佳公子頗知文見所作實非已所及乃决倩其捉刀且潛賄各號軍爲分其役嗣是三塲皆不出此號一步少年又謄其稿以就正於鄉先達皆决其爲必倍之技少年因託言鍾阜臺城爲齊梁名勝欲策騎於斜陽衰草間俾不負殘照西風白下門之風景故知其事者咸以因循歸未得不是戀鱸魚二語爲少年解嘲少年亦笑而頷之聞號軍姓李刻下馮煖已爲孟嘗君食魚乘車之上客矣 
[析津近事]  
　　招商局圖南輪船裝載火輪車至天津停泊三日俟起卸後始起椗回申按圖南向來行駛南洋入水較深此次又重不能勝進口頗非易易後經設法始抵碼頭云○時届深秋風高物燥連日北門外單街西門外小夥巷南門外各住家鋪戸告災者鼎足而三幸由火會中人聞警馳救尙未蔓延十二晚河東陳家溝又兆焚如火光熊熊直逼霄漢二更起焚至四更始熄查得被焚者係草廠四無隣居不至池餘殃及然柴草若干垜已全被祝融收拾去矣○鐵路築成之後來往火車搭客密若繁星本月十三日起由總理其事者擬定新章毎日上午九點二十分時下午兩點四十分時由天津開往軍糧城塘沽北塘漢沽蘆臺塘坊胥各庄唐山各處唐山則於毎日上午七點時中午十二點十五分 
 
 

Page 3

 
 
時開赴天津搭客尤以唐山至塘沽一路爲多將來如可直達通州當更蒸蒸日上也○某西人禀請工部局准在租界中創設油氣燈公司現已將路燈一律更換有試點者果放大光明倍於曩昔西人以衆擎易舉擬分五百股招集五萬金作爲公司成本○七八月間紫竹林租界中盛行彩票不需資本竟可坐獲贏餘是以月異日新愈開愈盛嗣經增茂洋行踵而行之計共三次銷售尤多所有售票之家俱在法租界内法領事概令輸捐津貼華人固奉令惟謹而洋商容有抗違者現由領事諭知此次摇彩之笔一律禁止矣○張曦亭太守保泰安徽人需次津門歴署天津大名等府嗣爲津城保甲局總辦去歲委署多倫廳應同知甫及一年卒於任所現由介弟午峯廉扶柩回津於十三日設幕河北大寺中受弔然後回籍安葬 
[焚斃多命]  
　　漢口人衆地密屋宇毗連加之洋油廣銷更易失火本月初八日早五六點鐘時多寶林地方茅屋失愼登時烟焰漫天延燒左右有甲乙兩姓皆在睡鄉及至知覺火已封路無可竄逃當被燒死男女七人亦云慘矣 
[叅贊過滬]  
　　延少山司馬年於七月間奉欽差出使俄德奥和大臣洪文卿星使奏調出洋已派駐俄叅贊司馬係現任浙江運臺德靜山都轉之哲嗣向係叅領銜内務府候補員外曾經善厚帥奏調出防北通州總理軍械所復經張朗帥奏委辦理京都城河差使完竣後卽改同知候選去歲投効劉少三爵帥扎委營務處今夏指分閩省試用請假回京引見正擬引見後回臺供差適爲洪星使奏稱司馬才具開展特調出洋奉旨允准司馬卽於八月廿六日挈眷南來九月十一日抵滬暫寓泰昌棧次日往拜上海道憲及前任淮揚道桂薌亭觀察旋卽赴杭省親禀辭再行返申乘公司船出洋司馬爲世家貴公子氣宇軒昻通達政體將來閱歴洋務定能操縱裕如克副皇華之選洵足爲内府中出色人材矣 
[竊案疉出]  
　　本城人薛弄底一帶邇來時有宵小扒牆行竊之事兹有陸姓家被賊扒牆挖窓而入竊去首飾箱一隻内有金表金練及金銀珠翠等物甚多值價玉六百金業由陸某開單呈縣請爲跴緝矣 
[研訊事主]  
　　信船遇盜已記報端前晚王鴈臣司馬庭訊之下協大昌信局主某甲偕舟子王慶祥訴稱二十一日自青浦開船二十二日黎明時行經野雞墩忽有多人上船行刦王及同夥秦姓上前攔阻均被刃傷旋經刼去鷹洋二十五元秦腿上受傷不能行動現在該處看守船隻地當曠野時值黎明是以喊救無從聽其呼嘯而去司馬飭仵作騐明王左額委係刃傷乃令退去自行醫治候移營會勘情形再行飭緝 
[上海縣署瑣案]  
　　江北人陳瑞華販運私鹽四十包由上海縣鹽快拘解請訊云云曾登前報前晚經縣署帮審委員陳伯葵明府升嚴究飭將陳笞責枷號發十六鋪示衆鹽發公堂變價充公○前紀寍波人王法高因私販硝磺逮案裴邑尊着交陳魁記云云前日經帮審委員陳明府提案比追限於十日内將陳交案違干嚴比○昨報列法公堂將包震袁有明控乾元祥洋貨店主顧舜照一案送縣請訊云云前晚王鴈臣司馬在縣署升堂訊究包稱乾元祥虧欠立大莊銀央小的担保是以向之索取顧稱袁係股東所欠莊銀袁應帮同措繳包在店中司帳往來帳目頗有不符袁稱店務久不與聞實遭牽累司馬令包暫退顧袁皆交保令將簿據呈候覆訊核辦 
[英廨紀聞]  
　　王子琴曾向積山石印局定書與經手之金子梅方古亭汪金桂等口角爭閙由捕一併帶至捕房巡捕頭命送英會審公廨值日差禀明蔡太守飭各人概行交保明白具訴呈候察斷○蘇鄉人王阿永同妻王徐氏逐日在街坊喊賣熟菱餬口王有女憑媒許字與某甲之子爲室甲子患病逝世甲欲向王索還聘禮爭執間有張某唆使王同妻投英公堂喊寃旋經人調停了事張藉訟費爲名向王索去洋十二元王係窮苦之人其洋皆姘湊而來嗣王訪知張之情弊向索英洋張不允相扭到案由蔡太守庭訊王伸訴前情張某供與其料理别項不是訟費今願繳還太守以張旣願還洋不予深究諭令嗣後安分如再有前項情事定當重辦洋給王領 
[法界捕房瑣案]  
　　前日午後有甲乙等人驅羊十九頭自洋涇浜登岸往八仙橋中途有一頭絶繩而奔攔入某姓家某姓以爲不祥將羊拴住牧者與之用武奪羊而回正在喧閙間巡街捕至一併拘入捕房昨晨備捕頭研詰情由着將甲乙兩人押候解案○巡捕在鄭家木橋南堍拘獲賭徒某甲并竹籮一具制錢約四百文備捕頭研訊之下甲供小本營生因天冷欲贖棉衣應出本利錢三百五十文餘則將以糴米捕頭以甲前曾犯案着押候解送公堂○往來小東門外及三茅閣橋兩處之野鷄馬車屢肇事端書難罄竹前日有一輛駛至公館馬路與東洋車互撞致東洋車傾翻地上碰傷某甲之足當經拘入捕房備捕頭令馬夫出洋一元五角以一元賠修東洋車五角給受傷人爲養傷費○甲與乙素稱莫逆交春間合開酒肆後因虧耗而停甲家有妻子又私識一婦另住租界中甲妻以甲不顧家欲向姘頭理論貿然奔出悞入乙家乙謂我與爾夫早將店業分開安知其所私住處娘子軍亦舌鋒犀利勢不肯休因之扭入捕房備捕頭以兩下各有不是之處從寛概爲釋出 
[上海陳家木橋電報總局豫皖賑處接到鎭揚靳春揚茂才李韻亭維之昆仲兩觀察致謝君綏之告災書]  
　　敬啓者先慈棄養仰承慰唁並蒙厚貺感激莫名祇以身在苫塊未獲恭叩台階及承滬局諸君子厚賜均未申謝曷勝歉灰邇維綏之仁兄大人禮居安燕壹是吉羊爲慰弟爲先慈卜地到鎭周歴山鄉今夏秋缺雨顆粒無收道路相聞近有斷烟之戸隆冬伊邇難望到春弟等向設育嬰局於東鄉往歲祗有女孩今則不論男女往歲女孩梢長有領爲養媳今則號泣求退詢之無能爲生矣待賑窮黎約有二十萬衆雖經官紳同人通力合作奈災區太廣爲日方長上年敝處洲圩風潮爲災極承滬上各公所恊濟救活無算向荷諸君子一視同仁家鄉外省無分軫域原知今年各處偏災貴公所勢難兼顧敝邑災情未便再瀆清聽兹因目擊傷心自分實難爲力不得不代將伯之呼求發棠之請可否函商各公所酌量協濟俾得早日并查待斃災黎幸有再生之路不禁感激之至專此佈懇恭叩禮安伏乞矜鑒不具諸君子祈代請安柳少兄及諸同人均附筆請安愚弟制靳文泰頓首○綏之仁兄善長大人閣下日昨在滬滿兾把晤教言藉圖良聚竟未如願悵惘何如敬諗禮祉吉羊潭祺安燕至以爲頌弟返棹抵鎭正值當道諸公以丹徒旱荒急需籌賑并照會李雨人丁稼軒諸紳及弟齊集鎭江商辦此事查鎭屬丹徒丹陽兩縣均係旱荒丹陽災幸略輕且有積榖現已勸捐開辦丹徒則素無儲蓄四鄉除沿江一帶通潮水處尙有收成外其餘地方縱横約二百六七十里均係山田全仗雨澤自夏徂秋未霑滴潤居民不下數十萬口嗷嗷待斃欲行賑濟惟恃勸捐統計放至來年春杪需錢二三十萬串而富戸無多貿易淡薄不獨難於如數且皆散處四方先勸後繳動需時日尤恐緩不濟急廿丹徒各山村之急迫情形尙多筆難罄述者也揚屬甘泉儀徵兩縣除瀕近江湖收成不及三四分外其餘地方縱横尤廣於丹徒山田亦惟雨澤是賴久旱成災一切荒歉情形直截寸草無收與丹徒無異前聞招商局曾經撙節餘欵以備本省災荒之用想我兄叅贊其中必與其謀此誠眼前功德恤近隣尤較勝於救遠省今由敝同鄉雨人世丈等泐具公函寄致馬眉叔方伯乞其酌量提撥愈多愈妙俾可接濟未卜能否照允閣下辦賑領袖德望久孚同人諄托致函奉懇務祈執事加致切丞俾居翁速賜撥助庶鴻嗷早得全活悉出自仁人君子之賜功德又豈可以泛言稱頌之哉泐此奉佈臨穎不勝馳系默禱之至此請大安伏惟垂照鵠候玉復爲盼愚小弟李培松頓首○另啓者弟楨憶自三月在滬趨晤暢領蘭言諸叨教益倐忽數月恒切馳思貴體近日可大復元否念甚念甚比時承囑預籌黄河下注之備當曾分佈 
 
 

Page 4

 
 
揚鎭嗣以皖省有需均由佑之兄於前月下旬隨身帶往諒已佈達清聽本省春間所慮在水忽變而爲旱誠非意料之所及但揚鎭山田今歲之旱荒爲數十年中未有如此之甚者丹徒甘泉各山村不但寸草無收刻下雖吃水亦須取之數里十餘里之外徒鄉之人性笨機拙不善謀生旣無收成必然待斃目下已有垂斃之勢甘儀山田旱與徒縣相仿其中稍有殷實之戸漸爲窮民併食寡不敵衆俗名曰吃哀子甚至激成事端并非意外故耳聞目擊其籌賑寶不容緩無如徒邑旣無積榖亦無他儲各紳富勸捐各大業助賬綜計亦不過五六萬串不過四分之一故在在可虞甘儀兩縣刻擬禀請運憲在鹽務中勸助三四萬金計之似可敷得半之數揚州雖素有財名無如兵燹以來辦准鹽之人均係鄂湘粤江皖等省之客迥非昔日本地之商與地方有關痛養可比至擬籌給賑之數大口四百文小口减半年内兩賑春初一賑大口毎計一千二百文小口毎計六百文尙係查照十年前人數核計否則更不知如何搘拄故江南北三縣所缺之項不下三十餘萬串之多若固執拘據豈敢入手然亦萬難坐視故懇我善長加致眉公切函兾其有以接濟并可否俯照恊濟水災成議函致滬上籌賑諸公將揚鎭所籌附於豫皖收欵之内酌提成數庶有接濟之實以補本地籌募之不足是所謂不分軫域功歸實濟者均出自普渡衆生之力其造福豈有涯涘耶臨楮不勝拜懇馳禱之至此請綏之老仁兄大人安小弟培楨頓首九月十四日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海可順陳春記在四馬路經辦奉賑第二十四次收捐旬單]  
　　文報局賑所撥來規元一千兩孫樹德堂洋二百元貽愼堂鄒希曾翁因四旬雙慶折延壽生懴一百元培德堂祈保平安折棉衣五十元敦厚堂折棉衣五十元太盒汪承望翁爲曾保病廿元溧陽寶隆莊來洪謙益堂廿元紹安來南陽瑯琊氏因堂上翁患手足無力祈保速愈十元六吉號裕成號三合號三戸各十元隠名氏餘泰號元合號三戸各五元陳黄氏十元臺灣安平恊鎭李大人求子痰病速愈十元任同隠名氏十元浙東無名廿元德泰昌來十五戸共六元信昌珠寶號五員新市武德鹽公棧來清溪居士四元行記三洋有心無力人一洋力不能一洋求平安一洋蘇省孫威庭乙洋祈如心願人一洋張文洲翁爲姪病全二洋杭后市街來王方氏因病勿藥一洋沈不名銅一洋山東無名黄平銀廿兩兌見規銀十八兩七錢九分六厘大錢十予文又捐册常熟凝善堂來第三批周靜卿翁募啓字四十七號册慶盛保安祈福廿洋馬蘭田四洋錢少甫翁募十一號册楓林散人十洋章源記六洋莫厘山人四洋鶴峰書房二洋程務本翁一洋又朱佩生翁募十七號册修行子十洋靜修居五洋觴詠盧同人减省會席趙龔氏資冥福兩戸各二洋趙元善一洋朱張氏無名張伽慧殷大林戸四戸各五角春德堂朱銅十元又寶記募四十四號册凈善子凈眞子寄塵子戲塾子子寶子不名不留氏仁性義性哉穏居小鄰紅舘無名氏鄒慧眞榮善女史無名氏以上十六戸各一元不住夫五角可子期恆子二戸共五角基眞四角翼眞子三角二分率眞子一角八分孫信空翁一角又特記募廿一號册迎眞善子金餘慶吕餘慶三戸各一元春輝堂馮邢錢氏陸慶泰孫寶善四戸各五角吕松亭二角又萬友蘭翁募四號册祈安子無名二戸各五角扶風祈安氏錢四百四十無名錢三百六十沈源鏡頴川氏不從心守貧氏萬珩甫萬守之六人各錢二百無名奏元滿錢八十三餘子因媳産平安廿元無名計十四戸共五元五角太倉繆衡夫翁來第五批廖孟揚翁代募廖行素常鎭公堂二戸各四元不名二百十八不名一百不名不姓氏二戸各一元鶴鳴山房不姓氏二戸各二角不姓氏錢二百平川來嚴春順潘順金陶廷湘三戸各五角李金林顧鳳山徐世金王三元四戸各二角夏世榮四角陳永記三角江右天順來厲愼堂因妻陳蘇氏病愈完順四元賑宜堂二洋邵未氏景雲堂鐘益齋敦本堂等四戸各乙洋龍臥雲夏定九日經夏李氏夏鄢氏餘慶堂六戸各錢二千文九思堂無名氏二戸各錢一千文共十四戸共計合來規銀十六兩九錢三分不書名錢六百七十二文江隂鹽公堂長元吳公堂劉河捐局瀏河海關四戸各洋二元○無錫來陸萬泰吳信泰侯錯記有心無力人四戸各洋一元吳永泰四角○硤石振昌號來嘉德堂倬記承德堂樂善堂三戸各洋一元華卿無名氏二戸各五角程楚翹三角五幼泉藹堂黄文榮錢夢潮不留名五珌各二角陳子卿汪子枚五少庄無名氏四戸各一角○漂陽泰豐典來最信氏不書名二戸各五角愼恩堂素位堂求平安求途安氏寶善堂不書名六戸各錢二百文○磘灣　興厚記來王迎德陳慶忠趙科忠問心堂四戸各錢五百無力子潘步雲無名氏義太堂無名氏五戸各錢三百蕭本固朱明義陳楊浩張武柏四戸各錢二百○孫會翁經手桶捐錢一千五百九十順利號經手桶捐錢三百廿六○太倉繆蘅甫翁來第三批遵記慕記居安氏養家居勉力子隠名氏守經氏容膝軒八戸各一元又第四批楊少賢翁代募金恆發蘇永和二戸共一元朱野雲周鳳鳴梅周氏禮耕堂朱硯耕堂朱五戸各一元梅錦堂張益三二戸共一元莊樂山韓金聲守拙居士劉登山陸孝章五戸各錢四百黄玉廷錢七百黄建中錢三百五十又周子安翁代募王元成朱萬隆二戸各三元周子安錢成甫二戸各一元周錢士周仲省二戸各五角○塘西勉力子來張訥甫吳椒園方仁宏孫記嚴記劉子記馮鏡記施仰記宋錫九　麟書沈永和不書名馮仰記胡夢記鄭蓮記偷記張翔和十七戸各一元躬益福記一戸各五角天水依揚錫康二戸各三角愈記無名氏二戸各二角繼善堂錢六千邢祥生方哲記朱企記三戸各錢五百口全記錢三百六十企記余芝生二戸各錢二百○祥發元洋二元吳鑑民勉力子力不從心氏三戸各一圓安懷氏有心無力子綿力子意誠子無名氏無名氏無名氏無名氏八戸各五角無名氏錢三百無名氏錢二百四十傷心人洋五角○江孚輪船來安慶招商局梁麗泉翁募十七戸共洋六元錢一百六十○台州黄巖來大酉齋趙琴鶴堂二戸各洋四元俞日都堂二元○浙省江干釐局來楊暮金洋三元王金得二元黄旗汪德明葉成龍傅切毛俞阿堂勵國長六戸各一圓王嘉德銅洋三圓潭士林銅洋一元○通州邢永順棉衣沙布九十疋王正大上沙布廿疋丁裕大十五疋正和源下沙布十疋○以上共收規元一千零三十五兩七錢二分六厘英洋七百七十一元七角銅洋十五元錢三十二千七百五十六文沙布一百三十五疋九月廿三日奉省恊賑公所民人謹啓 
 
 
