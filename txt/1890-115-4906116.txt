# 1890 - 115 - 4906116

 

Page 1

 
 
[新印孫註適軒尺牘出售] [  申報館啓]  
　　徐菊生先生以名諸生平揖公卿侈談著述於是有適軒尺牘輯其中五雀六燕百錬千錘謝陳陳之膚詞抽乙乙之妙禇始信飛書草敬中未必無高文典册也孫君肅山不憚絮煩逐一註釋蓋爲便於初學起見今用新鉛排印卽日出書訂成四本價洋二角半賜顧者仍照　例 
[新印宦鄉要則出售] [  申報館啓]  
　　宦鄉要則一書備載官塲禀啓婚嫁名帖以及奏摺題表告示文移上司下屬之稱呼文官武弁之酬答無不條分縷析擇精語詳名曰要則誠不盧也宦鄉中人盍家置一編乎今用新鉛印成每部價洋一角八分售處悉仍曩例 
[論查賑之不易]  
　　查賑與籌賑相爲表裏籌賑不得人則徒事張皇終無實效平日聲望未著誠信未孚誰肯以貲財相付托欲集巨欵難矣查賑不得人或以鹵莽而致遺漏或以徇情而致偏枯有賑濟之名無賑濟之實非所以全活　黎也故有籌賑之人而查賑者始得有所藉手源源接濟不致掣肘有查賑之人親詣災區詳查户口有一分賑欵卽多救一人性命而後籌賑者之心始可爲之快慰故欵項未集之時籌賑者之肩荷固是極重而欵項旣集之後查賑者之責任亦復不輕近年以來各處災祲屢見官賑義賑羅掘幾窮去年江浙兩省猝遇奇災朝廷重視南服截漕發帑恩意稠疉封疆大吏遴委幹員馳赴各處設局籌賑煌煌告示張貼通衢而滬上各公所又多方設法刊刻賑册廣結善緣登高一呼衆山皆應雖當巿面衰敝民生困苦之時一經善機鼓動無論士農工商貧富貴賤無不解槖傾囊量力資助百千巨欵陸續而來助賑者固屬踴躍輸將　賑者實已心力交瘁顧欲使災民咸霑實惠賑欵不致虚糜則不得不重有賴於查賑之人雖然查賑豈易事哉履其野則草長苗枯荒凉滿目入其室則兒啼婦歎悽慘難聞若者極貧若者次貧必須一一查覈按籍登記方無挂漏牽混之弊至若同在一鄉田禾荒歉而家計尙可過活者此在不當賑之例若查核未明使不當賑之人冒領賑欵反使當賑者抱向隅之憾是則查賑之舉幾同虚設不大負籌賑者之苦心哉不但此也每邑查賑少或二三人多至四五人以彼千萬人嗷嗷待哺使必盡賴此數人之親自稽查然後放賑不特綆短汲長時日旣有所不給抑且跋來報往精力亦有所難周其勢不能不協同本地紳士挈帶里正庶於户口之紛繁災區之輕重放賑之次第較有把握然耳目雖寄他人權衡要歸一己庶使扶同徇隱之弊　飾嘗試之風一概不行而賑務乃有實濟試思此千百巨資孰非由籌賑諸公大聲疾呼千辛萬苦勸募而來必使散一錢卽有一錢之用賑一處卽救一處之民始不負助賑者之善願卽不負籌賑者之苦心曩年晉豫齊兗告災南中諸善士自備資斧親歴災區不辭跋涉之勞不憚風霜之苦查户則務求詳審散賑則一主公平以是義粟所頒歡聲載道人始知義賑之可恃事後大吏據情入告由是温綸下逮備荷褒榮迄今猶嘖嘖人口洎乎浙水蘇臺偏災又告查賑諸君眷懷桑梓攺轍南旋酌量情形分投查賑維時大吏擘畫於上紳士贊襄於下官賑義賑相輔而行聚流亡於顚沛之餘拯性命於垂斃之日有此深仁厚澤身受者固宜浹髓淪肌冬賑之後繼以春賑所以爲災民計者可謂至矣兩江總督曾沅圃爵帥豐功偉烈彪炳寰區厪飢溺之懷冺畛域之見特派桂錢兩觀察挈銀十萬兩赴蘇省加賑一次派任觀察挈銀十餘萬兩赴浙江加賑一次任觀察酌帶隨員多名分投前往湖州爲一起嘉興爲一起杭屬爲一起災民旣得冬春兩賑已可苟延殘喘今又加賑一次是於更生之後復沐非常之恩我知歡欣鼓舞之情形更有出於不自已者曾爵帥涵育之恩直與山高水長而俱永矣惟是事經官辦若不將官塲習氣掃除盡凈竊恐於賑務仍無實濟蓋一經地保吏胥之手則舞文弄法影射含混在所不免朝廷軫恤民瘼蠲緩漕糧明降諭旨時於吏胥舞弊三致意焉聖訓周詳洵是明見萬里之外從來悍役奸胥遇事朘削圖飽私囊上不顧國計下不顧民生往古來今幾若一邱之貉故查賑之事斷斷不可假手吏胥此外隨帶家丁尤須從嚴約束　致招謠生事貽累淸名委員下鄉尤須輕騎减從不憚辛勞與地方父老詢問情形宣布德意庶幾欵不虚糜人皆蒙惠曾爵帥愛民如子之盛心不因之大慰哉總之官塲氣概官樣文章貴乎擇地而施不可一概擺設出則輿騎煊赫後擁而前呼入則僕隷滿前頤指而氣使此在膺實缺當要差者固是不得不爾至於查賑則問民疾苦救民水火覩瘡痍之滿目則卹然若驚聞婦孺之悲啼則愀然變色何暇以意氣之驕奢震懾里保輿衛之森列誇視鄉愚哉且夫施恩沛澤聖王之治也宣化承流大吏之責也奉公守法有司这事也鼓腹含飴我民这幸也曾爵帥旣能以非常願力拯蘇浙兩省災民則奉曾爵帥札委赴蘇浙兩省查賑者自能以爵帥之心爲心必如何而使人人皆沾實惠出水火而登衽席固知必有善法以處此毋待鄙人之贅言然而知之匪艱行之維艱書曰一夫不獲時予之辜又曰予臨兆民懔乎若朽索之馭六馬古語云欲修來世因當種今生福查賑諸公三復斯言可以寡過可以積福於賑務豈小補哉 
[本館接奉電音]  
　　昨由京友電傳諭旨二道敬謹譯登○三月十二日奉上諭李瀚章奏特舉賢員請旨奬勉一摺廣東署廣州府知府李燧德慶州知州楊文駿署香山縣知縣李徴庸署海陽縣知縣沈麟書據該督奏稱才猷政績均足備循良之選卽着傳旨嘉獎仍飭令該員等益矢勤愼勉爲循吏用副朝廷造就人才至意欽此同日奉上諭李瀚章奏甄别屬吏等語廣東東莞縣知縣王煦才具庸懦兼有嗜好着勒令休致潮陽縣知縣陳愷拘牽寡識不泠輿情着開缺留省另選合　縣知縣林兆禧識　淺陋聽斷無才惟文理尙優着以教職歸部選用餘着照所議辦理該部知道欽此 
[京師郵語]  
　　廂藍旗護軍營瑞麟生印務崑禀諸本管恩統領普以本旗現出護軍校一缺照章輪應外項奏保以護軍校用之人坐補此缺應係嚮導處行走奏保到班查有前經嚮導王大臣奏保本處行走之廂藍滿玉海佐領下年滿藍翎長恩禒以本營護軍校補用業經行知在案今此缺是否坐補恩禒之處示下遵行當由恩統領諭將此護軍校缺照章坐補恩禒並合繕摺護軍校海謙繕寫摺件於下班値日具奏云○西人於閏二月二十九日起計三日在 
 
 

Page 2

 
 
西便門外蓮花池地方馬廠跑馬届時西國士女前往是會者實繁有徒地方官誠恐肇釁滋事調派弁兵多人往爲彈壓○刑部接由内閣抄交湖廣總督張奏稱擬發新疆効力贖罪之已革湖北守備王永福據供母老丁單應否准其留養俟查明再行辦理前已隨案聲明現據該管地方府縣詳覆官犯王永福之母現已年逾七十委係家無次丁取具隣族甘結附呈等語查該官犯旣係母老丁單屬實核與留養成例相符應請免行起解前赴成所等情奉硃批該部議奏欽此湖廣司定鎭平掌印卽飭書吏赶將王永福原犯案情抄呈核議以憑分别准駁回堂覆奏○湖北荆州理事同知聨司馬興現在三年任滿例應回京候部簽升員外郎經湖廣督臣以聨司馬自抵任以來於旗民交涉事宜秉公辦理且遇事頗與地方官和衷共濟荆郡軍民翕然悦服奏請再行留任三年以禆地方等因已交吏部議奏未卜部議如何也○神機營左驍抬槍隊幫操德 
喜充爲左驍抬槍隊帮操云○廣東潮州鎭總兵官婁總戎雲慶來京陛見於上月二下五日入都僑寓東安門外賢良梵刹繕具摺件齎往南海呈由奏事處轉遞恭請聖安並將膳牌投呈樞垣進呈聽候召見次晨卯刻由内傳旨令總兵婁雲慶於二十九日丑刻仍詣西苑門 
選擇致紙病太多幾於無卷不有今科松竹齋所備試卷雖紙病較少而不若去歲之紙厚而樸每套卷價仍定以三錢六分紋銀云 
[恭迎節鉞]  
　　安徽巡撫沈仲復中丞示期三月初九日出轅按臨皖南大閲營伍届期蕪湖文武各員均赴江干　迓防營弁勇亦皆排齊隊伍一望如林太平府春太守岫寗國府吳太守連錫和州史直剌無爲州劉剌史當塗縣蕭明府南陵縣張明府宣城縣陳明府繁昌縣周明府皖南保甲局員吳太守長江水師提督李宮保皖南鎭史鎭軍駐防西梁山練軍營莫遊戎亦泊舟江滸迎迓如儀岸上旣預備行轅成端甫觀察更令就河南岸大江口支搭接官亭一座旋接省中電報知是丞於淸晨八點鐘出轅當晚停泊大通初十日方可抵蕪於是各官均回署暂憩 
[虎檻雄風]  
　　蕪湖來信云上已以來阿香氏屢驅車而至震驚百里幾令人有失箸之虞初六日淸晨大雨傾盆豐隆震怒霹靂一響日岳撼搖洎雨止訪知金馬門城角擊去半邊附近某甲方高臥黃綾被裏驀奔至屋外呆若水雞後經人灌以熱湯始得無恙意者其悞觸電氣歟而好談因果者則又謂此人必有隱慝天故示之以明威矣○初八日風日晴和春光大好好事者醵資在赭山之麓搭臺演戲以賞陽春一時繡闥嬌娃璇閨淑質多有靚汝艷服藉聆一曲霓裳者至下午觀者愈聚愈衆臺被擠坍金谷緑珠不免墜樓之慘遺簪墮珥呼婢喚娘一片聲喧聞於遠近眞樂極生悲也○無賴棍徒滬諺謂之流氓蕪湖則呼以靑皮其爲人也大率遊蕩少年不務正業横行巿肆魚肉良民而尤喜肆虐花叢焚琴煮鶴故勾欄中一見若輩莫不曲意承迎惟恐偶觸酸風致有打鴨驚鴛之舉本月初六日二街某姓私門頭待若輩偶失禮若輩銜之次日適姊妹花四枝往河南廣福庵用西法照取小影行至水溝缺口有靑皮十數人驀將小木橋抽去妓不能過無奈繞道田埂中蓮步珊珊欲前復却若輩嬲之再四恣意輕狂品足評頭雜以嘲謔適有一老僧過此厲聲斥之若輩始抱頭鼠竄然芳姿荏弱早已狼狽不堪矣○王玉如明府下車伊始卽飭製木桶招人控告靑皮而民間挾有私嫌往往借此以相攻訐日前因親書硃諭黏貼桶旁其略云本縣訪拿靑皮窩家水販賭棍等事恐吾民懼其凶横不敢指名控告致將來結怨報復又或以事涉細故曲爲容忍以致惡黨愈肆此木桶之所由設也其餘户婚田土錢債細故仍歸三八告期不許投入桶内投亦不理乃近日往往有應歸人告期之事亦投入桶中實屬誤會立法之意卽如監生胡文德之事兩次投桶仍不予理盖公事自有一定章程若槪歸桶内辦理則三八告期可以不用而狀式亦可以全廢矣該監生如實有寃抑着仍於告期補詞歸案辦理兹恐誤會　尙多合再示諭仰地方人等一體遵照　 
[軍憲行程]  
　　牛庄訪事人云新任奉天將軍裕軍憲祿于閏二月二十八日出都順道與介弟蘭浦方伯會晤然後由陸出山海關詣陪都供職 
[吾妻鏡影]  
　　本館派駐日本訪事人來信云本月十七號英國第三皇子命駕至東京觀博覽會由中央入折至東首第一第二館選購岐阜縣人加藤所造藍色花鳥花瓶一對計價銀十六元愛知縣人瀧藤所製監染秋菊花瓶一對計價銀十二元東京府川木所造卵形珈琲茶碗六具價銀十六元石川縣綿野所製九谷燒花瓶一對價銀九元時已鐘鳴四下將次閉門遂不及他顧云○博覽會之設旣以勸商亦以勸農前次開設後各業卽蒸蒸日上此次農商務省擬自五月十三號爲始限五日内諭令通國老農携帶農具至京就各人所見○説一切先期命各府縣知事各擇多年經騐之著名老農二名限五月十號齊集京中所有往返川資由官按名酌給○上月十六號福井來信云大雨連朝百川漲溢田中二麥淹没無遺恐不免於飢饉也○日皇臨幸之處官民皆羅致珍奇以供御覽有北亞米利加國北冰洋近海愛司感毛人捕獲海牛一頭生甫三年長一丈一尺五寸體圍九尺八寸重八十餘贯置之籠中喂以醬水預備日皇幸佐世保港時上獻云○米價日貴民不聊生奸商壟斷居奇官亦未及示平巿價上月十七號新瀉縣西頸城郡能生町貧民糾集五百人擊毁米商五户嗣由大同黨派人極力鎭撫衆始解散○美國帆船名新獨枯蘭者裝載煤油數萬箱駛往長崎上月二十四號驀遇暴風海中又起大霧以致悞擱乘松島淺瀨上次日報知長崎托德國輪船名英哥者爲之拽出不知船體有無損傷也 
[五羊仙蹟]  
　　幕友沈梅生前被言官叅奏致賦閒居近聞當道以其才幹優長辦事穩練若竟廢棄未免可惜故仍擬請襄辦公務俾資臂助云○鑄錢局自開辦以來將及一載大憲通盤籌算見每日鑄錢無多而支應浩繁虧折實甚現在庫儲支絀深恐難以持久聞有某當道擬將錢局攺招商人承辦以資節省經已議就章程詳禀兩院憲未識憲意如何○闈姓自攺歸新商承辦後投買者皆觀望不前異常冷淡該商疑諸人或往澳門投買以致奪其生理於是設巡丁數十名每日於火船開行時嚴行查搜如搜出字據卽將其人送案懲辦以昭炯戒詎各巡丁假公濟私擅行攫取客商銀兩前日有搭客某甲被巡丁取去洋銀數元因此爭閙幾至釀禍西人見巡丁如此滋擾實於輪船生理有碍現在議定嗣後闈姓公司巡丁只可在岸上截緝不許落船查搜惠州府屬某廣文任性妄爲劣蹟昭著該縣印金經已議定不能或有增减廣文竟别立名目任意勒索如遇貧乏之士不能滿其慾壑卽勒令寫立揭單按月起利士人因此不平聨名來省上控刻蒙撫憲批准飭下惠州府確切查明詳請叅辦○瓊花直街誠記糖店前日傍晚時候突有强盜多人持械直入夥伴畏其兇暴不敢與爭遂將櫃内現銀搜括一空呼嘯散去事後鳴鑼喊捕而盜已遠遁無蹤矣卓勇大營近在咫尺營官李芷香大令聞報後卽率領兵丁親臨踏勘隨將更練地保帶回營中比責勒限查緝未知能破獲否○東莞縣民俗刁頑素稱難治現署斯缺之張衡叔大令過於慈和紳民未能畏服現經大憲檄調回省另委西寗縣田理泉大令前往接署○黃埔水陸師學堂開設有年規模大備客秋督憲李筱帥到任後復加整頓所有從前積弊一掃而空堂内各學生練習有方蒸蒸日上筱帥於初四日親往黃埔巡閲以察各學生之賢否並順便閲視水雷局及船廠是日在天字碼頭落船文武屬員均於河干排班恭送隨行者有督糧道周觀察廣州協黃副戎並巡捕等官筱帥盡心國事勞瘁不辭誠不愧爲嶺表之干城國家之柱石○補用府潘植生太守客歲由京引見 
 
 

Page 3

 
 
回省卽蒙大憲委以軍械局提調昨又奉委交代局提調並雄贛鹽局緝私一人而兼辦數差其才幹優長上游倚重於此可見一斑矣○去年曾奉諭旨飭將各局裁汰以節糜費督撫兩院憲接奉廷寄後僅裁去淸查緝務挅訪三局其餘悉仍其舊聞兩院憲以粤東係沿海要區政事繁多較之他省有别凡善後海防洋務製造等局均爲當務之急未便遽行裁撤局中費用仍照向例報銷經已馳奏九重矣○現屇春夏之交西北江水源逐漸增長大憲關心民瘼深恐各屬基圍未能堅固或有冲决之患特委幹員多名馳往各縣查勘如有應需修補者一面禀請撥欵興修務使安瀾共慶陷溺無虞各員奉委後卽禀辭起程分投勘騐矣 
[吳下瑣言]  
　　本月初八日風和日麗天朗氣淸姑蘇閶門外留園游人如蟻有一小家女年可十五六娉婷嬝娜愛好天然徙倚雕闌流連風景少年子弟一見魂消品足評頭白般調笑女赬顔微露無可奈何正在窘急之際忽有白袷名流大踏步而出怒謂何來惡少敢肆輕狂豈以爲崔家護花旛不能捲盡游蜂浪蝶耶於是衆始驚散然女已粉汗蒸淫驚魂幾斷矣○西美巷某甲髮生蟣虱持水銀囑薙匠抹之毒氣襲肌膚頭腫如栲栳其母疑薙匠惡作劇與之理論薙匠無以剖白情願出資醫治母尙不允經旁人喻之以理勸慰再三母乃恨恨而去 
[新船試行]  
　　前二月間中西商人合股開設鴻安公司附在英租界二洋涇橋堍英商所關和興洋行中先購飛龍飛馬飛鯨新汕頭等輪船四膄開駛外洋天津牛庄等處又在本埠耶松船廠製造寳淸益利兩輪船開駛長江鎭江蕪湖漢口等處兹又在該廠造成長安輪船工程告竣訂於昨日下午一點鐘試行旋因裝載壓船之靑鉛遲至二點鐘始行開駛船尾放高陞鞭炮船上扯英國各色旗幟到船觀看之中西人約有二百人本舘訪事人亦與其列俄有停泊浦江之中國兵輪奏樂相迎該船中西人皆脱帽手持白巾以示喝采稱謝之意該船長二百尺闊四十尺重貨可裝一千五百墩吃水約十尺半輕貨可裝一千墩吃水十尺每一點鐘可行十二碼有零每碼約中國路程三里買辦鍾君其後粤東香山縣人向在旗昌洋行之快也堅輪船爲買辦十有餘年今在該船爲買辦熟悉船務應酬賓客頗覺殷勤週到該船客位二百四十官房四間包房八間鍾君以茶酒欵待中西各人言談肆意酬酢盡歡三點一刻鐘時出吳淞口飽覽海洋風景然後折回至五點三刻鐘時行抵碼頭盖回時風水皆逆故略遲也觀者咸謂該船堅固快捷殆無倫比聞該公司尙在外洋定造輪船四膄卽可來滬該公司之輪船現在暫泊招商局北棧碼頭巳在三菱公司碼頭旁起造碼頭棧房尙須在法租界太古碼頭旁起造碼頭棧房生理有不蒸蒸日上哉并聞招商局之江天輪船修理竣工昨亦試行云 
[本埠換季]  
　　本埠各衙門均於昨日懸牌示期本月十五日換戴凉帽 
[于歸迨吉]  
　　南瑞兵船管帶袁鶴亭副戎之公子聘定浙湖顧君勉甫之淑媛擇於昨日完姻午後行親迎禮除尋常執事外有舃執事冲風灣號頂馬對馬保民兵船親兵二十名繞行城廂内外頗極一時之盛 
[痛子情切]  
　　滬城東街王萬茂嫁粧店夥蔡某係川沙人於本月十二日暴病身故卽由該店主將屍擡至滬南公義碼頭船中囑令送回川沙昨日蔡之父聞信奔至撫屍大慟並指該店主毆斃移屍雖經旁人勸解未知能免涉訟公庭否 
[縣案彚錄]  
　　十八保三十二圖人曹忠全控三十三圖人汪柏生糾衆搶衣一案經裴邑尊審訊之下着地保將竊賊徐阿三交案已登前報前日該處兩圖地保吳云順康茂榮將徐阿三交案晚堂邑尊提訊二圖地保投案候示汪柏生供上月初六晚家内失竊水烟袋一枝煖爐一隻棉花二十餘斤衣服四十五件後獲徐始知賣在曹忠全處當卽愬明地保協同往查見花包上有汪姓字樣知是小的失贓後由地保調停先將衣服十九件並各物先交小的領回餘則約期再付不料曹聽人唆弄投案誣控叩求明察兩地保同禀徐阿三係鄉問地棍現旣犯竊求請究辦徐供小本營生不敢竊物實係汪給小的錢四百文領伊至曹家並無别故叩求施恩邑尊謂徐曰衆人指爾作賊爾尙欲抵賴乎着責籐條一百下枷號二月發頭門示衆餘人斥退候傳曹忠全到案再行核辦○昨報紀萬生瑞漏捐一案前日邑尊飭提立昌太報關行夥陳楚江至縣晚堂提訊萬生瑞店夥何祿賢伸訴前情據巡丁趙蘭生供往查時遭立昌太鳴捕將小的拘至捕房當有萬生瑞店夥柯姓帮毆叩求究辦陳楚江供在立昌太爲夥上月廿七日萬生瑞托我行報捐火腿三十件因該巡丁來行肆吵由捕拘押叩求明鑒邑尊以兩造各執一詞着何祿賢將柯姓交案再核陳交何帶去聽候覆訊　 
[法界公堂瑣案]  
　　前報載會捕局線勇嚴頌眉緝獲已革勇丁周滿送押捕房候訊一節昨晨葛同轉蒞公堂包探王榮培等禀明前情同轉問周曰爾於去年犯案由縣遞解如何潛來上海硬剝製造局勇丁張霽華棉袄從實供明周供稱小的前在局中當勇因事斥革後在租界向友借洋一元擺設水菓攤度日被張賒欠水菓三百文屢索不還去年臘月廿三日知張往虹口搖賭伺候在路旋卽遇見向索欠錢張云賭輸身穿棉袄兩件將一件脱下質當給還小的實非硬剝同轉問曰遞解後如何又來答稱去年十月十六日經友人求哨官張大人出爲具保故未起解同轉又問爾有幾個名字答實名周海林在籍名周尤滿營内名周福生同轉曰今張已往雲南爾恃無質証圖賴前情兹辦爾租界内滋事索欠剝衣之罪商之祁繙譯官笞責二百板枷示二月再行發落○前報載八仙橋東堍德順里某甲家失竊箱内洋五十餘元一節昨晨葛同轉莅公堂捕房將一干人解堂請訊包探王榮堷等禀稱初十日鍾學林來報失洋情事經郁包探前往查緝禀復後總巡又命小的前往查得鍾屋西間壁有車寓一所露臺小屋上可通鍾處屋瓦已破疑是車寓中人所竊車夫等十六人其中良莠不齊去查時陸守仁肆意阻擾蔡明高面有懼色兹連開車寓之劉郭氏一併傳案請究鍾學林供稱初十早九點鐘合家在樓下早膳聽樓房問有聲卽差新來之寍波娘姨上樓看見有着藍布衫之人從露臺屋上過去疾呼樓下我卽上樓查看見箱上之鎖扭開檢點之下失去洋元十一點鐘卽行報捕同轉謂當時娘姨呼喊爾等爲何不追又謂管門之陸阿四爾看守牆門其時早上推車之人可曾進出有形跡可疑之人否答稱該車夫等時或進出並未留意又謂劉郭氏曰爾開設車寓當日有何人出去答軧有推車之五人出去餘人未曾出去包探又禀報捕後小的前往查緝一週在破鋪床内搜尋未見竊贓蔡明高於初六日甫來借寓查問可疑將伊拘案同轉謂蔡曰爾可知何人行窗答稱不知同轉商之祁君將開車寓之劉郭氏交保出外赶緊緝訪竊洋之人明日至捕房禀復蔡明高陸守仁等還押候訊又謂鍾曰爾去自行查訪再來禀復旋有張阿大持胡松茂保單上堂求保劉郭氏同轉允之○前報載小孩周大海在善堂屢竊物件送請公堂訊究之下昨據包探將周提案同轉謂曰爾在堂刻字职何屢竊物件今又將釘鞋偷去典質錢文若干答稱質錢四百文只用二日刻字尙未習就同轉謂爾父究竟何名開何字號答父名周春華尙有胞兄同轉商之祁君查閲前供稱係高橋鎭徐吳橋人飭包探給資交該鎭航船帶回原籍○王包探禀田羅氏控子田和尙違忤上年業經懲辦兹又解案请究田羅氏上堂聲稱七十一歲我子和尙去歲蒙大老爺懲辦今仍怙惡不悛昨日竊取隣家釘鞋質當使用向取質票反敢扭我頭髮痛毆求請永遠押禁同轉謂和尙曰爾母控爾忤逆照例自應重辦商之祁君判責三百板枷號二月該氏堅請押禁同轉謂且俟枷滿後再行核辦該氏叩謝而退○前報載蟻媒錢海龍卽徐海龍誘騙杏保等爲娼一案迭記前報昨晨解案該蟻媒叩首求免送縣旋有該蟻媒之妻徐錢氏携子桂全上堂求恩又有開 
 
 

Page 4

 
 
人將爾妻子誘出賣娼爾心甘否錢叩首求恩同轉又曰今格外從寛免爾送縣惟須覔租界店鋪具保商之祁君將錢海龍還押另覓租界店鋪具保明日至捕房候示○胡月羣控馮逸卿呑没股本各情已詳前報昨晨據馮逸卿上堂呈遞禀詞同轉謂曰徐吉甫曾否來案答稱未來同轉怒曰原告未來爾輒來案禀瀆飭將馮押候待原告到案訊核 
[奏稿照登]  
　　吏部謹奏爲查明請旨事准軍機處交出兩江總督曾國荃片奏候選道蔡鈞前由廣東候補通判經總理各國事務衙門於光緒十二年二月奏請發往南洋差遣委用奉旨依議欽此欽遵在案該員於是年三月到省經臣派委隨辦洋務旋卽報捐知府遵鄭工例加捐道員選用該員前經出使大臣鄭藻如隨帶出洋中外交涉情形頗爲諳習嗣在南洋歴當各差均甚得力並經閩浙督臣卞寳第調赴福建隨辦交涉事宜亦能不激不隨動中竅要臣查蔡鈞年强才裕心精力果矢志圖報有守有爲所至之地每與洋人辯論立言得體實能消患於未萌若留於江蘇補用於地方洋務均有裨益懇將候選道蔡鈞以道員分發江蘇補用俾南洋得收指臂之助如蒙俞允仍當飭令該員蔡鈞將應繳指省分發銀兩照例呈繳以符定章除飭取履歴咨部查照外等因光緖十五年十二月初十日奉硃批着照所請吏部知道欽此欽遵交出到部查臣部奏定章程内開各省督撫辦理中外交涉事件奏調候補候選人員如奉旨允准應卽遵旨准其調往如經該督撫奏請攺留該省補用者候選人員應令補交未捐足班次及分發銀兩後歸該省補用等語臣等查蔡鈞順天監生由廣東試用通判在廣東海防捐輸案内報捐知府雙月選用復遵鄭工例捐廾道員選用今據該督奏請將該員以道員留於江蘇補用旣經奉旨允准應照定章補交未捐足班次及分發銀兩准　道員留於江蘇補用毋庸呈繳指省銀兩相應奏請旨令該督飭令該員補交銀兩後領咨赴部引見俟領照回省方准按班序補以符定制謹將臣等查明請旨緣由繕摺具奏伏乞皇上聖鑒訓示遵行謹奏光緖十六年二月初一日具奏奉旨依議欽此 
[庭蘭庭秀]  
　　昨承厦門和記洋行楊君翊卿以九八規銀三十六兩五錢託福裕南匯交本館協振所知文郎偶觸時邪喜占勿藥特捐淸俸以振飢黎似此一念慈祥食報可操左劵非特二豎退避三舍抑且庭前蘭玉定卜欣欣向榮矣除掣付收據外特書緣起兼表頌忱 
[浙省撫轅抄]  
　　閏二月二十五日從九品蔣朝琦禀辭赴柴橋茶捐差陳良棟禀辭赴龍山茶捐差○二十六日候補縣王潭禀見禀辭赴山陰會同揚守淸丈沙地差○二十七日仁錢知縣高束禀知署臬司唐於二十九日可抵碼頭初一日卯刻進城前署瑞安縣丞子肅家交卸回省禀到○二十八日試用主簿程炳烈禀奉藩司飭知詳請咨補秀水縣主簿禀見叩謝○二十九日正任海寗州判愷壽禀知厘捐局委龍游厘卡差叩謝 
[江督轅門抄]  
　　閏二月二十九日署全椒縣朱壽祥缷事回卽辭○三月初一日藩轅牌示六合訓導黃荔痢故遺缺查有試用訓導徐實書堪以署理○初二月同知　炳禀知縣丞萬國淸病故知縣李文懼禀知巡檢孫止愷病故督轅牌示三月十六日換戴凉帽○初三日准補挑源縣汪懋琨叩謝飭知赴任○初四日知縣文　奉司委會同上元勘文宜昌洲江心漲灘辭○初五日代理六合縣秦基缷事回到○初六日知縣崔作球禀知分寗差委○初七日候選道徐建寅見辭赴湖北藩轅牌示山陽縣板閘司王秉鈞病故遺缺查有陳崇榮通州税課大使顧濤故遺缺查有洪淦均署理○初八日布理問王肇鴻奉府委稽查鍾惜兩書院並奉賑捐局委辦勸捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[晉閩省官報]  
　　新選泉州府蚶江通判裴仁壽由京來閩禀到汀漳龍道劉觀察倬雲卸署延建邵道事於閏二月十八日禀到并辭赴汀漳龍道任縣丞郭培光卸辦提督厘卡禀到通判畢大鎬奉委辦丹洋茶税局候補知縣吳恩慶卸辦漳州北溪厘局禀到縣丞邱春霖禀辭赴鼓山開辦茶卡同知瑞明禀明開辦東門茶税分卡同知郭黃祖禀明開辦洪山橋茶税局通判鄧掄琚禀明開辦北嶔茶税分卡知縣徐錫祉禀明開辦南門茶税縣丞鄭淮淸禀明開辦井樓門茶卡巡檢王國相禀明赴三夾道開辦茶税巡檢王熙春禀明開辦茶亭茶税候補知縣邱晋昕到省禀明調辦東忡海防税厘局通判舒鋆昌禀辭赴永春州税厘局通判鮑尙基禀辭赴漳州爐巿税厘局卽用縣龎桂庭禀辭赴漳州華葑税厘局知縣張道亨禀辭赴琯溪税厘局巡檢龍錫銘卸辦漳州柬尾厘卡南臺保甲提調通判劉家聰禀明委兼辦南臺閩安關知縣吳恩慶禀奉委南臺水亭厘局知府范錫朋禀明卸辦閩安關禀謝調辦水口厘局署上杭縣許德新卸事到同知殷執中卸代理松溪縣事 
[書潤提半助振]  
　　靑溪朱君翼如工八法求書者幾致户限爲穿現來滬上同人以春振未已請其提半助振朱君慨然應允所有潤目列左堂匾三元齋匾元半堂幅一元條幅弍元六八尺倍楹聨一元琴聨半元琴屏一元半紈摺扇半元油閨扇一元雙行泥金倍雜件另議行草隷篆减半如有欲賞墨妙者可交申報館帳房大件十日小件五日取回遠處信力自給 
[閏二月十六日第三十二期戒烟名單]  
　　金福壽年廿八歲浙省枕州人現住上海四馬路晝錦里剃頭爲業上癮四年日吃烟二錢作二次吃保人湯月滄侯炘年卅六浙江慈谿縣人現在上海法界菜巿街祥茂上癮三年日吸四錢二回吃保人亦祥茂酒店董如南三十六歲浙省鄞縣人現在上洋四馬路天樂窼書舘上癮四年日吸三錢三回吃保人亦該書舘莊楚行年三十六歲浙省鎭海人在英大馬路就作茶業得癮九年日吸五錢作三次保人安吉客棧章成鑑年三十九浙省鄞縣在新開河章萬興麻袋店上癮　年日吸二錢半作三次保人亦章萬興○三户初一日第三十三期戒烟各單○俞和淸年廿九歲浙江鄞縣人在三洋經橋俞隆興木作爲業上引十年日吸四錢作三次保亦該號徐德純年四十五在招商局上引五年日吸五錢作二次保人張慶堂蔡愼源四十三浙省鎭海人在南巿龍德橋上癮十二載日服三錢半三次飮保德升昌周李桃三十三　二馬路木匠　生江蘇無錫人上引二年每二錢六分二回吸保仁昌馬脚鐵店劉芝卿年三十二歲順天府武淸縣人現在上洋唐家衖向就曹務門房上引二年半日吸二錢五分做次二吃保人曹雲卿○張宏宰年四十六歲浙省鎭海縣人現住南巿何花池成衣爲業上癮十年每日吸烟錢六分作二次吃保人昇昌襪店○王　源年三十九歲江南省無錫縣人現住在二馬路木作爲業每日吸烟錢半作二次吃保人仁昌○嚴阿大年廿二歲現住三注涇橋江蘇上海縣人上癮二年每日吸烟四錢作三次保人茂源號○馬景良年四十五歲通州人現住新北門老儀和客棧上癮十四年每日吸烟錢半作三次吃保人章匯源○祝金香年四十五歲蘇州人現住五福衖成衣爲業上癮二十年每日吸烟二錢作二次吃保人張松山○劉小娘年三十三歲寗波慈谿縣人現住　馬路徐鶴記成衣店爲業上癮十年每日吸烟四錢作二次吃保人亦徐鶴記○張阿四年三十七歲浙省鄞縣人現住三洋涇橋木作爲業上癮四年每日吸烟二錢作二次吃保人余隆興○蔡聚興年五十歲寗波鎭海縣人現住二馬路合興棧上癮四年每日吸烟四錢作二次吃保人亦合興棧○張阿火年三十歲浙省鄞縣人現住三洋　橋木作　業　癮三年每日吸烟錢半作三次吃保人俞興隆○馬雲松年四十五歲浦東川沙廳人現住帶鈎橋南塊就礂灰業上癮十年每日吸烟三錢作二次吃保人泰盛　灰　○以　各名　己除　　局第三十四期名單俟後再錄以供衆覽[  上洋平康里恆濟戒烟局何鏞鍾洪南啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年三月初三日京報全錄]  
　　宮門抄○諭旨一道錄前○發抄硃批四道○將軍希奏閩海關常税解淸内務府工程處經費銀兩摺子○光祿寺裴奏爲遵旨補奏摺子○又奏派員勷理工程夾片○又奏派添船隝委員夾片○大臣英奏查看行宮起程日期摺子○護新撫魏奏修葺新疆城署在工出力人員擇尤獎叙摺子○三月初三日吏部翰林院廂藍旗値日無引見○漪貝勒等各謝署缺恩○圍場總管玉書請訓○慶王請假五日○内閣奏派稽查中書科派出文治○侍衛處奏派口外賜奠派出薩廉良泰○召見軍機敬信玉書○皇上明日卯初二刻至大高殿拈香○發抄張之洞奏監利令諸可權調補江夏令奉硃批吏部議奏欽此○又麻城令張集慶徵收錢漕全完請獎奉硃批着照所請該部知道欽此○倪又蔚奏歸德鎭牛師韓遵其母牛　氏命捐賑建坊奉 
硃批着照所請禮部知欽此○又新選令王錫侯留省學習奉硃批吏部知道欽此○○福州將軍兼管閩海關稅務世襲一等繼勇侯奴才希元跪奏爲閩海關常税解淸光緖十二年分内務府工程處經費銀兩循案徑解北洋緣由恭摺仰祈聖鑒事竊奴才承准軍機大臣字寄光緖十五年十一月初九日奉上諭户部片奏光緖十六年内務府經費擬撥閩海關常税銀十萬兩洋税銀五萬兩請飭依限完解等語等因欽此欽遵並准户部抄奏行知曁准北洋大臣李鴻章奉准户部咨險奏籌撥光緖十一年内務府經費共銀六十萬兩内閩海關之欵前因内務府令將該關應解銀十萬兩徑解北洋應請將十六年之欵仍照歴年辦法提前照數解淸各等因前來奴才自當遵照赶解辦理伏查閩海關常税奉提内務府工程處光緖十六年分經費銀兩業於常税題銷案内聲明照數提出另行發商批解兹謹將前銀十萬兩循案備具文批給交號商源豐潤協和信蔚泰厚承領定於二月初一日由省起程解赴北洋大臣李鴻章兑收舊欵除呈海軍衙門曁分咨户部内務府工程處查照外合將閩海關常税解淸光緖十六年分内務府工程處經費循案徑解北洋歸欵銀兩起程日期緣由謹循例由驛恭摺具奏伏乞皇上聖鑒謹奏奉硃批該衙門知道欽此○○二品銜督辦船政光祿寺卿臣裴蔭森跪奏爲遵旨補奏恭摺仰祈聖鑒事竊臣於光緒十六年二月初一日承准軍機大臣字寄本年正月初八日奉上諭兵部奏驛站擅打夾板請旨飭查究辦一摺等因欽此跪聆之下欽悚莫名謹查臣上年十二月十三日拜發摺件計正摺一件係報龍威綱甲修整完竣騐試回工並附暫定該船薪糧名額淸單附片兩件一係遴充提調一係暫添船隝員弁薪水經臣親自封固發驛遞送此次被人擅打夾板盜換摺件由督臣卞寳第飭屬挨站查究另行具報外臣應將前遞摺片敬謹補繕恭呈御覽所有遵旨補奏緣由理合恭摺由驛四百里馳陳伏乞聖鑒謹奏奉硃批兵部知道欽此○○裴蔭森片再船政提調有勷理工程表率員紳之責應派專員以昭愼重前緣道員吳仲翔因病銷差經臣委令總辦文案處補用直隷州知州王崧辰代理於光緖十二年十一月奏明在案歴辦三年深資臂助惟文案公牘旣繁提調責任尤重必須兩得其人而後兼收其益兹查有告養在籍鹽運使銜前甘肅甘州府知府楊廷傳才具穩練綜核精詳堪以派充提調王崧辰仍總辦文案以專責成除分别檄飭外謹會同福州將軍世襲一等繼勇侯臣希元閩浙總督兼管福建巡撫事臣卞寳第附片陳明伏乞聖鑒謹奏奉硃批該衙門知道欽此○○裴蔭森片再閩廠於光緖十三年十一月間開造石船隝經臣奏報在案當夫開挖伊始匠作日數百人時有乘潮赶辦工程非有專駐之員梭巡督率難保無偷惰誤工臣察度情事於開工之後卽派委員二員一員月支薪水銀三十兩一員月支薪水銀二十兩差弁二員每員月支薪水銀六兩列入是年員弁名經四柱册内作爲專添員額咨報户部備案嗣准部咨以閩廠員弁悉以兩次奏單内定額不應再有添派且船隝之設係因舊設船槽額用已久始另修船鄔一所或令各廠差使較簡之員分辦或令船槽原設員弁兼辦自無不可所有新添員弁均應删除等因經臣將不能分辦兼辦情形備咨聲覆復准來咨以如因船鄔開挖伊始非專設員弁不足以資遣用亦應將實在情形詳細叙明奏請添派此時未便據咨率准等因咨覆前來竊惟製船經費有可略從節省者無不力求節省惟是新鄔工程纂重其地距船廠將及三里舊槽日有工作原設船槽員弁各日有專司卽各廠差使之員經户部照單删裁後常苦不敷遣用就中欲籌兼辦則勢有不能欲籌分辦則人患不足合無仰懇天恩准予暫添船鄔委員二員差弁二員薪水均自開造船鄔之日起支將來石鄔告成此項暫添員弁或留或撤仍隨時察看期於工無曠誤欵不虚糜除咨部查昭外所有暫添船鄔員弁各緣由謹附片具陳伏乞聖鑒訓示謹奏奉硃批該部議奏欽此○○奴才英廉跪奏爲恭報查看行宮起程日期恭摺奏聞仰祈聖鑒事恭照本年閏二月十五日皇上恭奉慈禧端佑康頤昭豫莊誠壽恭欽獻皇太后啓鑾祇謁東陵所有風水界内應行修墊橋道地盤等項事宜現在均已辦齊奴才遵照冋章應於啓鑾前期察看四處行宮謹擬於閏二月初八日起程前赴隆福寺桃花寺白澗燕郊等處行宮察看急修糊飾等項工程畢卽在燕郊預備恭接聖駕敬謹隨扈當差至奴才起程後緑營内務府日行公事已委中軍遊擊玉崑郎中廣泰暫行代理遇有緊要事件仍包封送奴才自行核辦理合恭摺奏聞伏乞皇上聖鑒謹奏奉硃批知道了欽此○○頭品頂戴護理甘肅新疆巡撫新疆布政使臣魏光燾跪奏爲新疆城署各工在事出力文武員弁遵旨擇尤請獎恭摺仰祈聖鑒事竊臣承准撫臣劉錦棠栘交前奏新疆城署各工次第告竣擬將在事出力文武員弁遵照部章懇恩俯准擇尤彚獎一摺光緖十三年八月三十日奉硃批着准其擇尤酌保毋許冐濫欽此當經欽遵飭行各軍營台局陸續查開前來撫臣劉錦棠未及核辦移交到臣查新疆南路新設郡縣應修城垣署衙前經奏明撥欵興修旋因建置行省撫藩臣先後抵省受篆城署各工尤不容緩北路古城等處地居扼李亦經先後興修奏報在案計自光緖九年興工起北路則修古城哈密吐魯番綏來四城南路則修喀喇沙爾庫車阿克蘇烏什瑪喇巴什略什噶爾英吉沙爾葉爾羌和闐九城又道廳州縣衙署十三起省城城垣撫藩兩署亦皆略成此撫臣前奏請獎時已成之工也上年續修昌吉庫爾喀喇烏蘇兩城喀什噶爾阿克蘇提鎭兩署迪化府葉城縣奇台縣三署統查南北兩路共成城垣一十六起衙署二十起内各　領佐職衙署倉厫監獄悉附修如制此外撫提鎭標新設副將以下各官應修衙署前經撫臣奏明飭派勇丁就營壘蓋造由外籌欵分别略給津貼現在省城守協營哈密協營瑪納斯協營副將撫標左營吐魯番營遊擊各署己次第完竣餘仍陸續飭修捍衛足資體制粗備五六年來撫臣籌畫經營固屬不遺餘力而各將領踴躍從事亦誠奮勉可嘉兵燹之餘人民稀少一夫之値日需銀二三錢不等若恃民工不特費不易籌且亦工難速竟不得已專資勇力該將士始支行糧繼攺坐糧均不敵民工半價百戰餘生留戍遠塞或就駐紥之地以工兼防或調隔屬之營通力合作負畚荷鍤胼胝不辭併日計工寒暑無間得以費省工倍竣兹大役實著勤勞至於相度形勢籌備物料與夫收支經費稽核報銷一切事宜各地方台局印委各員能於事當初創毫無成法可循之際悉心經畫諸臻妥善亦不無微勞足錄仰蒙天恩准其擇尤彚獎臣謹就各營局原開獎案逐細查核删㓕擇其在事最久出力尤著者遵照原奉部議准按軍務省分勸捐督修紳董保獎章程分别請獎不敢稍涉冒濫繕具淸單恭呈御覽其應歸咨保各弁另單送部合無仰懇天恩勅部一律准照所擬獎叙以示鼓勵而昭激勸除遵章查取履歴隨後咨送並工料銷册分起送部查核外謹會同陜甘總督臣楊昌濬恭摺具陳伏乞皇上聖鑒訓示施行謹奏奉硃批該部議奏單二件片一件併發欽此 
 
