# 1904 - 311 - 4911340

 

Page 1

 
 
[勸捐萬國紅十字會經費] [  申報館恊振所謹啓]  
　　俄日興兵生靈塗炭曠日持久尚無己時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫下昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而来日大難亟須補助所望寰中義士海内仁人各解囊金拯民氷火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盼慈害敬叩善安伏維垂鑒 
[論武弁通匪事]  
　　國家之設立武營所以備匪徒之擾害民生也故地方如不能平不必斬本揭竿形同叛逆必藉兵力剿辦卽梟匪之販私聚賭盜匪之越貨殺人州縣差捕力難查緝亦必求助於武營冀得尅日成禽以除民患顧國家不惜帑項以養兵十欲以備緩急之用而兵之得力與否尤在弁之約束有方弁能得人卽使兵有通匪等情尚易查察禁止若弁面有通匪之事兵更肆無忌憚而匪黨之猖獗益不待言故無論兵之强弱如何苟其中有一二與匪相通者鮮不因以償事曾是熟諳軍務者而可不及早防維哉乃吾觀中國各營位高者養尊處優每於所部情形絶不留意遂令其下明目張膽公然與匪往来或消息私通或軍械相助甚者竟如鎭江旗兵之身犯盜案而臨其上者尚茫無所知積弊己深不可究詰郭而清之殊非易易蓋事關重大一經發覺弁兵固不能辭咎而統領亦有失察處分轉不若不痴不聾故作阿家翁之爲得計不知養　貽患因循日久終必有潰敗决裂之時杜漸防微豈容或緩善夫調署兩江總督端午帥之嚴飭查究也午帥於江蘇巡撫任内下車之始查悉四月初十夜宜興縣治和橋鎭任復濟當鋪被盜之案前縣主莊大令復恩禀牘中嘗提及是處汛弁嚴長友曾接濟子藥事後盜首周老六避匿所帶砲船而盜夥周榮清又向在砲船當勇且平時勾誘梟匪在鎭聚賭因札飭中軍參將仉參戎將嚴撤任解省發交蘇州府許子原太守轉飭發審局讞員許司馬研鞫繼又訪得福山鎭總兵高藎臣鎭軍麾下哨弁李炳柟吳寶泰二人有通同梟匪情事卽飭鎭軍押解来省亦交太守委司馬訊核合觀兩事一則由於太令禀揭一則出自大帥訪聞確否縱不可知業己澈底根求必有眞實供詞以憑秉公懲辦彼身居營伍平昔交結匪類與嚴等行徑相同者其亦從此稍知所儆哉雖然事正有難言者夫哥老會匪之盤踞長江上下游也各處防營無不與之聲氣相通蹤跡甚密雖以原任兩江總督左文襄曾忠襄之深謀逺慮未嘗輕議革除今雖其勢寖衰而此風仍不能免其餘各種會匪票匪凡與營中交接者更所在多有必欲一旦盡發其覆非惟勢有所不逮且恐激成變端午帥不此之稽而惟於一二汛弁哨弁不稍寛容其意頗爲深逺且金山縣差姚晉甫姚杏雨則以通梟分别正法與科以監禁二十年上海縣捕凌振之夥周鑑臣則以通盜嚴飭拘押訊辦凡前之曾與梟盜爲伍者次第查辦風行雷厲無可倖逃而於八月初一日江南提督楊鏡巖車門派兵至江浙交界之楓涇鎭剿辦皖梟費吳等所率羽黨因商請鹽捕中營管帶吳金忠都戎派撥師船轉被遣人馳告師期縱之逺逸則以事涉疑似不予深求豈眞明於此而昧於彼哉蓋小懲大戒此中固自有權衡也予因午帥查究嚴弁與李吳二弁之事推論及此所願各營武弁及時猛省有則改之無則加勉毋謂寛典可以倖邀而常此執迷不悟庶幾不負國家設立武營備禦匪徒之意也夫 
[本館接奉電音]  
　　昨晚九下鐘越二十分時京師飛電傳来上諭一道敬謹譯登○十月初三日内關抄奉上諭裕德著授爲大學士世續以吏部尚書爲恊辦大學士欽此 
[電傳宮門抄]  
　　昨晚九下鐘越二十分時京師友人專電告知本館云十月初三日皇上召見軍機大臣及劉思翥 
[俄國徵兵]  
　　華歴十月初二日英京倫敦来電云俄皇頃降上諭一道令俄國最緊要之聖彼得堡莫斯科陡特薩等九省各須預備將校出任戰事之職 
[踴躍輸將]  
　　華歴十月初二日日本東京来電云日本第三次所發之戰時國家借票今己約逾所計原數三倍矣 
[俄探被刺]  
　　華歴十月初二日英京倫敦来電云前俄國遠東總督亞立克雪夫遣往蒙古地方探察情形之俄國參將包克唐諾夫及同伴三人今聞己爲人刺死矣 
[備救俄人]  
　　華歴十月初一日日本東京来電云此間得烟臺来電據稱烟臺俄國領事預揣旅順失隔之期將在眉睫間屇時冀將彼處俄人救援出外邇己購得中國夾板船多至數十艘於上月二十九日先撥空船二十艘田烟臺揚帆駛往旅順 
[臺灣地震續聞]  
　　華歴十月初二日日本東京来電云臺灣地震人民死傷之數不可勝記今逐日查出者其數尚屢有加增也 
[教會善舉續昨稿]  
　　且非特此也更有足以樹英政府之旁敵者卽俄國將乘此機會以取悅於中國曰俄之治滿洲也方竭力以禁除鴉片之害而英國乃源源灌輸此物於他省然則兩兩相較孰爲可恃耶夫此非虚語也當東方戰局未破之先有丹麥教會之書記者傳道滿洲境内據謂較諸傳道中國他省事半功倍易於勸化推原具故實 
 
 

Page 2

 
 
緣俄之能禁除鴉片也抑爲更進一說今中國人民不能一旦遽離此物苟無洋藥入口英國稅餉必因是大爲减色而華民則仍可自種亦何益哉雖然斯不足懼也昔中國伍星使廷芳出使美國駐華盛頓時曾語記者曰倘英國果克收回成命將此約作廢斷絶洋藥外来之途使本國卽能自種自售中政府不難將其速爲禁滅日本往例可以借觀也夫余之爲此說環球萬國諒表同意俾中國從北以後得永免此亘古未聞之大害兹本局己遣人分赴文明各國遊說意欲創一萬國禁約戒絶烟酒兩項如有願知其詳者本局將樂爲指示焉 
[西比利亞路軌毁損]  
　　西歴十月三十號德京柏林電報云據爾苦資克註西比利亞之一省来電稱西比利亞鐵路自桑沙爾至祖瓦里間之軌道忽毁損二百邁當之長計損壞運貨車二十輛幸未傷人其毁損之由尚未探悉 
[韓聘日員條約]  
　　某西字報云韓政府聘日本目賀田太郎爲財政顧問官現己行抵韓京與韓政府訂定專約於西歴十月十一號簽押其大要如下一韓國聘目賀田顧問整理財政事宜並監督考查一切二關於一切財政事項須經目賀田顧問商妥後方得施行韓政府倘有會議財政之事則目賀田顧問必與其列凡有議决財政之興革須上奏者其奏本必田目賀田顧問署名簽印三目賀田顧問遇有關於財政事項得面奏韓皇四在此約期限未滿以前如欲解除當由韓政府與目賀田顧問會商後得日本政府代表人之同意卽要解除作廢 
[英國商務]  
　　英京倫敦某報云英國今年七月中商務較之去年七月大爲减色計進口短少四百六十九萬六千七百十九磅出口短少一百零九萬一千九百六十三磅雖今年是月多一星期然當为關於此其所以然者因進口貨中食物一項减去三百六十五萬八百八十九磅故也於此可見國人財用之支絀其餘未經製成之生貨亦未見增多惟棉花增加四十五萬零五百九十二磅而己羊毛進口亦减去六十六萬九千零五十三磅織造各業之不佳己可想見其出口各貨亦無一不見减少鋼鐵等所製之物减銷五十萬磅惟棉花造成之熟貨稍有起色計增三十五萬六千八百七十五磅 
[政務處吏部會奏遵議直隷總督安徽巡撫河南巡撫奏擬裁官缺摺]  
　　奏爲遵旨議覆恭摺仰祈聖鑒事迭准軍機處抄交直隷總督袁世凱奏議義官缺及酌裁教職各一摺又安徽巡撫誠勳奏擬裁官缺一摺又河南巡撫陳夔龍奏酌裁佐貳教職河工官缺各摺片均奉硃批政務處吏部議奏單片併發欽此又御史夏敦復奏直隸教職請免裁併一摺奉旨政務處吏部議奏欽此查京外各項差缺欽奉諭旨飭令裁汰歸併朝廷綜覈名實並不論官階大小惟期各勤職事除冗濫而勵官常今該督撫等將直隷等省應裁各缺先後奏到臣等詳加察覈直隷擬裁霸昌道一缺據稱所轄僅西南北三廳無審轉案件可歸併通永道管轄等語查本年八月間陜西巡撫升允奏請裁糧道一缺業經奉旨允准霸昌道事務較簡應照所擬准其裁撤現任道員穆特賀應俟奉旨後由吏部照例知照軍機處請旨另簡至直隷等省擬裁同通以下等缺查同知通判乃京民升選之途滿員如各部院筆帖式漢員如内閣中書等十七項及國子監學正學錄等官或由京察夺旨記名或俸滿截取始得註選該員等在京當差多年似不能不予以出路俾資歴練各項州同州判爲舉人五貢就職本班上年學務大臣奏定章程各學堂畢業奬勵並有以州同州判儘先選用之條亦應酌留額缺以勵上進近日山東巡撫周馥以河防較前吃重請將沿河各府州縣同通佐貳等缺移駐河干助州縣照料所不及卽如該撫陳夔龍以許州所轄之繁城鎭鐵路開通請將同城之州判移駐該鎭就近稽查彈壓先後奏明在案是缺分繁簡因時轉移卽閒散微員用當其職亦足以資佐理應令該督撫等再行詳覈分别奏明辦理安徽河南擬裁各缺該管事宜如何歸併原奏未據聲叙並由該撫詳議奏覆至教職一項直隸擬凡係二缺裁一安徽河南擬裁復設各缺其意相同惟查現在各省府廳州縣均應設立蒙小學堂方須廣置教員以資訓迪若將京師大學堂及各省所取之初級師範生由學務大臣考騐合格保送教職歸部銓選則一轉移間將来各省學官卽可兼充各該處學堂教員允爲名實相符尤於學校有益擬請毋庸裁撤如蒙兪允應由吏部查照學務大臣奏定章程分别班次奏明辦理所有遵旨議覆緣由謹會同繕摺具陳是否伏乞皇太后皇上聖鑒訓示謹奏奉旨依議欽此 
[委查電報]  
　　金陵訪事人云電報大臣吳仲懌侍郎昨委候補知縣白大令斌来寗查察官商各電報大令旣抵白門卽往謁府縣陳明来意并託代爲查察府縣均各允諾大令又赴官電商電各局向局員及領班各學生詢問良久莫能得其端緒有知其事者謂緣本月二十二日北洋大臣袁制軍接到寗垣所發一百五十字之密碼電信署名故督李制軍電中語多荒謬慰帥接電頗滋疑訝旋得制軍病故官電知前電必屬僞託無疑卽電請侍郎行查侍郎故特派員来省認眞細查務得確情以憑咨覆 
[委員稽核]  
　　漢口訪事人云漢口官錢局自阮韻清接辦後在信陽及各要鎭設立分銷處局務紛類異常忙碌湖廣總督張香濤宮保恐阮一人不遑兼顧爰札委劉仲章大令承緒常川駐局承充稽核一差以資臂助 
[鐵路述聞]  
　　漢口訪事人云漢口鐵路局總辦錢銘伯觀察近日因鄭州鐵橋有毁損之事聞須會同洋工程師沙多君乘火車前往踏勘然後再行興工建造 
[護督履新]  
　　金陵訪事人云署理兩江總督端午橋制軍於上月二十六日交卸撫篆由蘇啓節示期二十八日抵省是日鐘鳴十點憲舟逆流而上駛抵馬頭旋乘緑帷雙馬車馳抵行臺恭設香案接受關防旋赴督署弔奠前督李制軍逾刻而歸旋傳一府兩縣五大廳来轅垂詢長久而退聞制軍此来僅帶隨員數人家丁數輩而己 
[振興商埠]  
　　金陵訪事人云此間開闢商埠己歴有年而外洋各商之来此開設行棧者仍屬寥寥無幾邇經外部咨商各國駐京公使仿照天津上海各海關成例無論土貨洋貨入口納稅至銀五十兩者另征銀一兩其不足五十兩及己逾五十兩者照此例推卽以此項另征之銀充作振興商埠之用己經各國公使允准飭下總稅務司赫鷺賓宮保轉行金陵關監督遵照新章辦理從此白門商埠當不難逐漸振興矣 
[劣弁被控]  
　　廣州訪事人云近者新興縣紳士葉文興等以在籍侍衞顧仲清在文廟附近搭棚演劇聚賭收規等情具控督轅督憲岑雲帥批示云所禀如果非虚殊屬不知自愛仰肇慶府飭新興縣傳諭申飭并查明顧仲清等如有得規一千四百元情事卽行傳訊追究充公以爲惟利是視者戒旣而陽春縣紳士馮璇章等又以現任古良司巡檢李少尹擅賣充公房屋及與汛弁串賣古木控經雲帥批示所陳均非己事所揭無關政教兩務媒葉其短殆别有私見存焉究竟若輩居鄉平日行逕若何巡檢汛弁平日官聲若何此次所賣屋價木價是否充支公用抑盡私歛入己仰肇慶府飭陽春縣詳查明確秉公核追辦理如其官貪紳劣爲地方害亦卽分别詳請革究 
 
 

Page 3

 
 
[西湖佳話]  
　　杭州訪事人云處州中營游擊分防邊境甚關重要現奉督憲委煜參戎琨承署是缺刻己来杭禀見聶中丞面陳機要又右營守備委陳守戎慶生接署當卽受事并兼巡警一差○薦橋東塊愼餘米店在城外湖墅另設廠屋采辦機器爲人舂米兹己領得倉中官米四萬石卽日開工極稱便捷○浙省應解京餉因封河在卽未便稽延復經大部電催掃數起解因此藩運道庫概皆分批赶解兹又奉翁方伯撥出銀五萬兩派章大令甫如期押赴都中 
[上海官塲紀事]  
　　道署洋務局法文繙譯萬翰香司馬鍾元馬路工程局總辦翁子文太守秉鈞昨日均有要公先後至縣署拜會○太倉州知州謝枝詵直刺前日派差押解盜犯姜雨春周孟生来滬送道轅禀請過勘道憲袁觀察飭本縣汪大令收禁縣監聽候示期審勘○署理兩江總督江蘇巡撫端午帥前訪得滬上某委員兼充藥材洋貨蠟燭猪行等各業董事未免有失官箴特派委員来滬訪查務得確情以憑參辦 
[英皇壽誕]  
　　昨爲大英國大皇帝愛得威爾萬壽之辰本埠蘇松太兵備道憲袁海觀觀察提右營參將周子安參戎上海縣主汪瑶庭大令英美等國租界公廨讞員黄耀宿司馬法界讞員陳楚生大令均詣英總領事署慶賀旅滬各英商均高揭徽章浦江中英兵艦亦懸彩旗頗極一時之盛 
[隨營學堂畢業生名單]  
　　淞防營自昔年設立隨營學堂特延遊學英國武備畢業生温君議定章程就營挑選年輕勇丁入學肄業迄今各學生均己畢業由戴棲田副戎倩教習郭某面試優劣分給畢業執照往各省投効並准充各處學堂教習兹將各生姓名照錄於左一等二十五名孫士雄廣東衞隊管帶馮吉隆淞營砲臺測量李玉椿未詳萬民雨廉州續備軍哨官張得福廣東工程營哨官劉春霖江南將備學堂江永清綏靖營管帶龍澍生寶山縣學堂教習馬仲雲淞防營水旱雷測量張安邦廉州續備軍哨官蔣起鳳廉州續備軍哨官李兆蘭盛教習陳維玉盛軍左營哨官李映傑江南將備學堂吳聲源揭陽縣學堂教習魏元輔揭陽縣學堂教習丁一山福建衞隊管帶隨李勉帥赴寗杜寳仁江南將備學堂許天慶江南將備學堂何登瀛江南將備學堂顧承昌盛軍前營教習張繼龍江南將備學堂楊文彩留營差遣劉錦榮江備將備學堂張志豪上海敬業學堂教習兼師範學堂教習二等二十三名趙海青江南將備學堂陳德山江南將備學堂王良江江南將備學堂鄭鴻恩江南將備學堂張連科江南將備學堂翟其雲廣東工程營哨官張祖宏揭陽縣練兵營哨官戴茂昌盛軍前營教習胡學書江南將備學堂楊錦標未詳許天培留營差遣朱遐齡留營差遣蔣圻廣東工程營哨官謝加榜江南將備學堂汪善從金陵常備右營哨弁王良學留營差遣何長煦江南將備學堂郭海青未詳何渭濱廣東常備軍教習單懷禮北洋礦務局測繪劉起蘭留營差遣金家燕廣東練兵營哨弁王青雲廣東續備軍哨官三等十三名王敏端留營差遣蘇炎爔江南將備學堂盧成富留營差遣倪永福廣西投効鄭錫鑾上海二十二鋪學堂教習陳德昇福建投効戴德增留營差遣應志新未詳李宗琳江南將備學堂朱照興留營差遣張傅恩留營差遣葉宗華留營差遣龔振聲江南將備學堂 
[示期會勘]  
　　上南川三廳縣交界之都台浦久未疏濬前經鄉董謝某赴上海縣禀請撥欵興工兹奉縣主汪瑶庭大令批准聽候會同南匯縣陳苕民大令川沙廳陳桓士司馬蒞勘昨日大令移咨川南兩廳縣定於初六日約同浦東保甲總巡謝岳松明府下鄉會勘 
[嚴究巨騙]  
　　昨日包探李星福投英美等國租界公堂禀稱前日侯魯公律師函致捕房稱有妓女吳麗卿被曹汝驥將扣帶抵押騙去洋銀一千一百元致妓所有金臂釧兩雙金水烟袋一枚均付源来典鋪等情經捕頭派小的往查本欲將曹帶入捕房後經天寳祥茶棧甲金煥堂具保洋銀一千一百元約定本日投案今臨訊不到尚求鑒察所押扣帶呈請察核侯律師帶同吳麗卿投案候示讞員黄耀宿司馬商之英總領事署繙譯官海軋士君著先傳保人令將曹交案以憑訊追 
[拘捕未獲]  
　　著名巨棍范高頭前月遣人將陳阿妙誘出吳淞口外用手槍轟斃陳之家屬聞知後至吳淞等處收屍未獲卽投上海縣署喊控並稱實被范黨林慶泉等受范唆使將陳誘出致斃縣主汪瑶庭大令立飭差捕多人出外兠拿無如林等消息靈通早己濳行逃逸不知所之矣 
[幸未成災]  
　　前晚伯頓路第七十七號門牌某姓整容店内不戒於火幸卽覺察卽提水澆救始得熄滅祇焚去衣被床帳等物然四鄰己鮑受虚驚矣 
[法界停訊]  
　　昨日爲法界公廨訊案之期讞員陳楚生大令以英國皇帝萬壽須隨同蘇松太兵備道袁海觀觀察前往英總領事署祝賀先期咨照捕房將應訊各案暫停一期 
[整頓差夥]  
　　上海縣主汪瑶庭大令訪悉本署捕役所雇各夥向由署中發出腰牌按名携帶以免混冐乃邇来日久生懈竟有流氓土棍冐稱捕夥藉端詐擾平民爰飭差頭傳諭各捕役將從前所給腰牌一律呈候察騐以待更換加行給發是亦整頓差夥之道也 
[虎咒出押]  
　　南市馬路工程局水巡捕頭目陳向榮恃勢妄爲魚肉良懦近又私設烟館窩留小竊且與著名惡棍范高頭同惡相濟現復購充上海縣署捕役廣雇流氓地棍爲夥張牙舞爪四出驛騷人皆敢怒而不敢言近經上憲訪聞札飭蘇松太兵備道袁海觀觀察查拿觀察立飭上海縣主汪瑶庭大令派差薛貴帶同通班夥役協同十六鋪地甲裘鎭將陳拘獲帶回縣署收入待質所聽候訊辦昨日午前工程局總辦翁子文太守詣縣署拜會大令面陳一切情形 
[恩銘挾纊]  
　　啓者本會昨承邵朗亭先生交来無名氏善士捐助棉衣規元一千兩蘇寶森太守捐助棉衣四百套北地早寒朔風凛例兼值兵燹民困益艱本會前經製備棉衣五千套陸續運津轉往施散頃又蒙諸大君子慨助仁施惠澤挾纊同歡祗領之餘曷勝感荷除將己成各棉衣先行裝運外一面趕速製辦以副各善長衣被窮黎之至意惟轉瞬隆冬在卽冰天雪窖烽火頻驚百姓流離必有更不可支之勢本會同人焦灼萬分倘蒙達官紳商仁人志士源源樂助尤不勝急切盼禱之至[  上海萬國紅十字會同人謹啓]  
[定期施粥]  
　　啓者敝堂每届冬令例有施粥之舉兹定於十一月初一日爲始開廠煮粥如承遠近諸善長或輸粥米或助粥資必當妥爲經理以副雅厪因目下米價未平兼之一切開除計數不貲不得不藉衆擎之力想慈祥在抱者必蒙一視同仁也敬佈區區伏希德鑒上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌 
 
 

Page 4

 
 
   
 
 

Page 5

 
 
[普天下烟害從今尅伐有藥]  
請試尅烟自然奇藥　槍戒　　膏　尅烟　　草　遵法戒無實濟　罪我惟有蒼天 
鴉片害人婦孺皆知市上戒烟藥皆用魂靈抵癮所以雖戒而無實濟泰西格致士贊君遊歷中華七次深悉中國人之體質叅通鴉片烟之性道目覩烟累之人鵠面鳩形促壽碍嗣情實堪憐於是起而憫焉不憚窮谷深山搜奇覔異幸遊西　雲中止突見異草名日　　採之試之始識與鴉片相尅如同冰炭非但捷徑尅烟兼能養元補氣誠天生除害之仙草也抑或服草不雅特將此草去渣收膏使戒者仍用烟槍裝吸雖戒毫不在意無論遠年宿癮一月之問除槍斷癮戒絶之後非但永不思吸且聞烟臭如牛糞眞所謂與烟相尅之明證也○　　膏每盒洋六角和烟裝吃化毒銷積三天加藥减烟不覺自然斷癮批價每打陸元○　　草每包錢十四文能尅癮一錢批價每元七十包○戒法另詳仿單○郵批原班回件○經理批發暹邏大德通公司告白○本公司分設上海二馬路中市西鼎新里石庫門内便是　 
[奉送彩物　嚴杜假冒　如滿半元　送彩一號　十元念元　多則遞加]  
本堂上不欺天下不欺人不惜重資虔製靈藥數百種馳名中外久蒙　仕商嘉許窮鄉僻壞早巳有口皆碑常年銷數之廣藥品之精價目之亷靈効之速一片實事求是之苦心更在　四方諸君子洞鑒之中然人心不古奸詐百出如川楚暢銷本堂之參桂鹿茸丸閩粤暢銷本堂之阿魏狗皮膏及本堂經理華興公司燕窩糖精牛髄粉官燕毛燕　中國衛生學會戒烟衛生寳　漢口朱萬春藥局全鹿丸　美國燕醫生父子藥房各種靈藥　富强藥房富强丸等品皆難免不肖之徒假冒招牌魚目混珠層出不窮已成防不勝防之勢茲屆冬令補益藥品尤闗緊要因思本堂今年五月起備送貴重彩物多種以餉　惠顧夏令要藥者幸遠近雲從止上八月份湖北對號單業已到滬公正無私均已照章陸續送給彩物都人士尤稱道之本堂爰特重印新式發票編註號碼以五萬號爲率自九月九日起凡來本堂購啟藥物無論門市信購如滿半元者註爲一號五元者註爲十號多少類推惟零數不在此例至於批　　價目業已克已　如滿一元祗送彩一號　凡與　　彩票十一月份頭彩相同者 
[贈赤金鐲一對紋銀酒器一箱]  
二三彩各二張　各贈打簧金表一只紋銀水烟袋一支四五彩各三張　各贈夾金表一只紋銀茶壺一把凡與　頭彩末尾兩字相同者　各贈硃拓對言一副凡與二三四五彩末尾兩字相同者　各贈秘本經騐良方一部蒙　諸君子歷年惠顧情殷藉此聊酬　盛意以上○贈物多種如數陳設以昭核實按中彩共有 
[五千數百號之多]  
諸君子洞明腠理利已利人旣得眞正良藥又獲意外奇珍必能　諒芹獻之忱也藥價概不加增小洋補水寄物郵信力費亦由本堂認給除早函　工部局總辦濮覆准外謹將上中下簡明藥目全錄逢　初一初六　十一十六　廿一廿六　每月六天　輪流頻刋申報以供　諸君子隨時選用焉此係專求覆查藥之眞僞嚴杜四方假冒起見　閱者鑒之　光緒甲辰九月九日上海英大馬路第一百七十三四號門牌紅磚高大洋房京都同德堂有限公司謹白 
[壯陽種子如此奇驗普天下獨步奇方]  
廣東彭壽堂秘製眞正海狗腎精參茸如意壯陽種子酒奇騐無匹另製如意種子丸眞能少許勝人多許者丸酒同用尤妙 
此酒乃本堂獨步秘方各處售此者雖多然未得化學泡製之良法惟本堂志在濟世故格外考究必選眞正上等貴料加工精煉用能暢銷中外萬口稱善因酒内重用海狗精人參鹿茸並各種滋補妙品奪天地日月之精備五行四時之氣醖釀而成凡陽事不舉未交先洩舉不堅久見色卽流夢遺洩精面黄肌瘦四肢乏力一切虚損勞傷等症皆由先天不足酒色憂思過度所致但飲此酒有壯腎之奇功治陽痿之弱症陽氣一旺自能百病全消最奇者雖白髮老翁極虚弱之身體只須略飲少許弱者立能轉强老者還如童年男婦同服陰陽調和必能一索而得且藥性補而不燥滋而不滯絶非覊烈宣淫之品實係王道養生之藥故久飲不但毫無流弊竟可連舉数子以其精髄充盈故也至於飯量之倍增容顔之肥白耳目之聰明筋骨之强健猶其　事耳誠百發百中之聖藥也大瓶四元小瓶二元雙料加倍取效更速外加鐵盒寄萬里不碎如購十瓶九扣○倘不善飲酒可服參茸海狗精如意種子丸功同酒每兩雙料二元單料一元○外貼煖腎壯陽膏每張一元二角○婦科調經夢熊丹每盒一元　廣東彭壽堂鋪分上海二馬路石路西首興隆里便是 
[京都天寳齋　花柳毒門聖藥　經騐良方　愈人甚廣　憂]  
京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黄珠粉血珀極品上藥泡製久練成丹專治男女楊梅結毒橫痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣內　逢春又發四肢痛酸甚至鼻塌髮秃紅班起點皆緣毒藏筋絡且必染妻絕子其害非淺餘毒未凈其患不休此實醫者未得方述患者豈　安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨內一切毒氣且能生育無害屢試屢騐必發必中輕者五天全愈重者七天絕根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黄下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里口石庫門內便是 
[獨得奇方中外無雙除痰止咳玉液膏]  
奇方濟世　患咳須知　若不應騐　神明共鑒 
本局秘藏除痰止咳養津玉液膏一方係專治男婦老幼諸般咳嗽服之效似影響無論虚寒痰喘受寒咳嗽痰火咳嗽臨臥咳嗽辰起咳嗽夜半咳嗽動著咳嗽以及燥咳無痰動則氣急痰中帶血久咳失音吐血咯血　痰白痰產後虚咳痰迷肝厥等症每日早晚用開水冲服三錢功效頃刻立見其藥補肺不膩除火不寒滋陰生金補虚療損無論患症年久諸醫束手若將此膏服至半料無不痰化咳止　定喘平極重危險痰咳苟能服膏一料其症永遠絶根誠普天下除痰止咳之聖藥也○每原料洋四元半料洋二元起碼洋一元○另製勞傷吐血斷根膏曾經治愈多人所謂百試百靈愈後永不復發○每大盒洋二元小盒洋一元○售處在上海三馬路西首玉仙戲館後石庫門内○香港鍊雲藥房便是 
[包愈吐血永遠斷根]  
久遠　名廣東陳恒德堂秘製神效吐血藥膏○靈騐非凡○謂余不信一試便知 
吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋陰潤肺止咳化痰與沽吐血之天下第一良藥也若有虚言神明共鑒每大盒四元小盒二元先試一元亦可○假冒甚多購者認明○遠埠函購原局回件信力自給○銷分上海英大馬路萬康醬園對門德仁里内石庫門　東陳　德堂謹識 
[上洋采芝堂藥舖本莊自運闗東闗全虎大四腿虎骨梅花鹿四角均已到申特此聲名]  
本堂發兌各省道地藥材精製飲片虔修丸散膏丹杜煎虎鹿龜驢諸品仙膠神騐各種藥酒開設英大馬路抛球場朝南坐北石庫門内便是 
[滬寗鐵路總工程司格林森告白]  
本總工程司奉　滬甯鐵路總管理處諭所有滬甯鐵路土工橋工均須登報招人投標由本管理處秉公定奪並不假手於人亦並未派人在外招工如有人冒稱本處或洋工程司傭人在外招摇撞騙妄議包工等事定卽訪拿重懲不貸　滬甯鐵路總工程司格林森告白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦郡瑣譚]  
　　厦門訪事人云厦門冬防向於九月朔日開辦刻己由道憲玉觀察酌委郭祖培黄鎏二少尹爲上叚委員李韻蘭楊銘藻邵心存潘森四少尹爲中叚委員鄭一龍李英二少尹爲下叚委員○保甲委員蘇麗臣二尹接差未及一月卽由上憲改委楊嵩年二尹接辦蘇二尹卸事後旋卽因病逝世傷哉○厦門新關稅務司阿嗣理君現己因事回國前日己由總稅務司派羅君来厦接辦矣○目前厦防同知高小石司馬忽染嘔吐之症醫藥無效延至九月十五日晚殁於任所興泉永道玉觀察聞報卽電禀省憲旋接回電委楊兆卿司馬前来接署嗣因楊司馬有事赴粤到任尚須時日玉觀察爰札委現署同安縣施大令来厦兼理以重職守 
[鄂垣雜志]  
　　武昌訪事人云江漢關道桑鐵珊觀察自接篆後卽拜會各國駐漢領事日前復頒發屬下各州縣公文諭以遇有洋人交涉事件尤宜細心斟酌務得其平觀察之注意外交於此可見一斑矣○江夏縣内外監獄自前邑宰陳合庵大令重加修理後清凈寛展己較他邑爲勝現邑尊鄒大令履和又禀請撥欵重修一律仿效西式以重衞生并擬設勸工院一所督率犯人工作以化頑莠聞己繪成圖式禀呈上憲一俟批准卽可開工矣○日来官塲中人紛紛傳說謂武昌鹽法道繼觀察有升調之信遣篆卽以武昌府梁星海太守升署惟未見明文不知是否確實也 
[金焦寒黛]  
　　鎭江訪事人云署丹徒縣兼護理鎭江府知府張星五大令近奉署兩江督憲端午帥札開謂各鄉光蛋梟匪到處横行現在分飭各營分往搜捕惟當拘拿之際無知鄉民往往出而觀看在匪黨則藉充平民易於混入潛逃在弁兵則恐傷民命致碍開槍著卽出示曉諭於官兵捕匪之時務各閉户濳避不准出外等因大令己遵卽示諭周知矣○署丹陽縣知洪縣鷺汀大令於九月二十六日乘舟来潤謁見道府各憲禀商公務隨於二十八日事畢回任○五庫釐捐總辦楊襟山大令於九月二十六日因公来鎭拜會各嘗道小作勾留旋卽附某輪船東下遄回次硑○新委浙西緝私中營管帶申遊戎正邦到差伊始卽於九月二十八日乘師船赴常州小河一帶巡緝梟匪 
[上海縣署瑣案]  
　　前者張阿四冐稱水更夫向船户勒索埠頭沈俊卿並不禀究反代求釋張之小船經稅務司將沈與張夥謝寶和解送道轅發縣署訊押在案前晚縣主汪瑶庭大令提沈復訊沈供謝寳和央小的同至關上求釋張之小船致被送案求恩大令判交妥保限十天務將張阿四交案　辦不意昨日張忽遣人遞禀大令飭差看管勒令交張到案午後張投案候訊據供向埠頭沈俊卿租得巡更小船其旗燈告示亦沈所給凡有過往船隻每船索錢十餘文謝寳和係小的所雇與伊無干求鑒大令遂提謝至案判令開釋張收押聽候與沈質訊再行究辦○前日引翔港巡防局函解周建章自縊身死案内之蔡坤松許海洲等四人到縣當晚縣主汪大令提案研訊蔡供近須交付周建章會錢九千餘文因周去歳曾借小的洋銀兩元理應扣除不章上月二十七日周浼乞丐許海洲等三人来家坐索至二十九日小的央地保王某理勸先還洋銀四元詎王某並不將洋銀交周致被許等来家將大門掮去并取去棉花二十斤小的因將許等三丐扭至巡局禀控周自知理屈回家自缢畢命局憲卽解小的及三丐到案乞鑒許海洲等僉供由周建章倩往蔡家坐索會欵二十九日周又命往掮大門及棉花以抵烟貲致被蔡扭局禀究周即回家自盡求鑒大令判許等三丐各笞五户板蔡斥退聽候核示 
[南市捕房紀事]  
　　昨日船户陸桂生與同業甲乙二人爭奪泊船之所以致口角兇毆旋各扭訴捕房捕頭令押候解送馬路工程局禀請總辦翁子文太守訊究○前晚十六鋪汛捕在途拘獲小竊某甲解入捕房捕頭令押候解送馬路工程局禀請訊究 
[英美等國租界公堂瑣案]  
　　包探王長桂解楊張氏蔣張氏至案禀稱前日有楊樂川者以楊張氏捲去金銀首飾衣服約值洋銀二千元開單投報捕房因因小的至蔣張氏家查獲爰連蔣張氏一併解案請究此案尚有蔣張氏之女蔣金珠與朱阿大同謀今己避匿某處求將張氏交人保出以便小的偕尋金珠阿大到案原告楊樂川之兄投案禀稱樂川係商人之弟因事他往故浼商人投案候質讞員黄耀宿司馬商之英總領事署繙譯官海軋士君著將楊張氏管押蔣張氏交保尋交伊女蔣金珠朱阿大到案再行訊辦○公和祥管碼頭洋人强生投案禀稱前日黄瑞星混入瑞生輪船上行竊紫銅板一塊携之而逸適爲船中人某甲所見當場拘獲解案請究黄供小的與某甲有舊是晚前往借宿詎料甲竟誣陷尚求鑒察司馬以人贜並獲毋庸狡賴判責二百板贜交失主領去○包探竇如海解遞籍復来之張阿東到案請究旋有兪厚卿者投案禀稱阿東現在職商處當執鞭之役尚屬安分嗣後當不至再踏　轍願爲保出尚乞恩寛司馬准如所請卽令具結將張保去○楊生記被使女張阿二竊去金挖耳一枝價值洋銀十一元報由包探張天林詰知贓己交與伊母張王氏因張王氏堅不承認一併解案請究楊投案聲訴前情阿二供金挖耳確交母親收去張王氏依然狡賴著賠洋銀十一元張王氏藉口無力措繳司馬乃著將張王氏暫行開釋阿二押候覆訊核辦○包探顧阿六解積賊王阿三到案禀稱前日小的巡至江裕輪船將王拿獲詰知曾竊某客洋銀一百二十元被同黨甲乙兩人分去八十元王所得四十元己花銷過半今祗存十八元九角失主己經附船他往請爲訊辦司馬判責三百板管押六月○虹口天潼路華順蔬菜店主范記昌投案禀稱前日姚芝山私刻本店圖章僞書銀票冐取洋銀今特送案請究僞票呈請察核姚供小的向操油花業此項僞票係其甲倩小的僞造前往取銀然止有二紙尚求寛宥司馬以姚一再苦求從寛判責三百板○偷兒陳益生行竊吳阿炳曹永生等家首飾衣服計值洋銀一百餘元經包探顧福其拘獲解案請究一百八十七號華捕投案禀稱陳竊得贓物初由小的拿獲遂誣指小的藏匿原贓銀臂釧三枚當在捕房時己由捕頭當塲搜檢並無所獲顯係挾仇誣陷尚求明鑒司馬著捕退去判責陳三百板管押六月 
[法租界捕房紀事]  
　　法商某洋行失去雪茄烟一百餘匣疑爲出店某甲所竊將甲送入捕房捕頭詰問之下甲堅不承認姑命押候查明再核○某甲倩小車夫張三裝運行李至某甲處及交卸時忽失去衣包一枚向張查問一味支吾遂扭入捕房據情聲訴捕頭向之盤詰則稱物在途中被賊竊去因命押候解送公堂禀請訊究 
[美租界捕房紀事]  
　　俄羅斯國人某甲不知因犯何案覊禁在西獄内昨日忽然越墻遁逃捕頭令中西各包探前往查拿務獲懲辦○昨晨黄瑞屋掩入公和祥馬頭西人强生家中行竊銅板數方携之而出爲包探沈阿岳查獲帶入捕房押候吊到原贜解送公堂禀請讞員黄耀宿司馬懲辦○前日傍晚時陳阿林持值洋銀五元之匯豐鈔票一紙至百老匯路寳昌洋貨店買洋酒店夥察係贋鼎向陳退還不允以致至相兇毆旋扭赴捕房申訴捕頭姑念票己撕毁從寛一併釋出○昨日西華德路某爆竹店夥陳興官陳興茂陳杏華三人因向店主某乙索加工資一言不合互相兇　乙力不能敵致被毆傷頭面等處爲六百三十號巡捕所見一併　入捕房捕頭令將乙送同仁醫院醫治陳等本擬押候解送公堂禀請懲辦後因乙不欲多事從寛釋出 
 
 

Page 10

 
 
   
 
 

Page 11

 
 
   
 
 

Page 12

 
 
萬兩籌備餉需銀三萬兩内務府另籌添撥經費銀一萬兩在案兹據浙江鹽運使惠森詳稱在於縣塲灶課曁綱票課釐項下籌解户部京餉銀五萬兩籌備餉需銀三萬兩内務府另籌解户部京餉銀五萬兩籌備餉需銀三萬兩内務府另籌添撥經費銀一萬兩委候補鹽大使楊通澐鹽經歴錢溯儲管解仍卽查照成案飭令該委員等由浙至滬搭坐輪船運至天津赴都交納所有本年分奉撥籌備餉需銀兩及另添籌撥内務府經費銀兩均己全數解清等情分案詳請奏咨前来除分咨查照並咨行沿途經過地方文武各衙一體撥　前進以昭愼重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此 
[山西巡撫張奏懇恩准將刑部主事楊熊祥暫行留晉辦理學堂免扣資俸實於學務有裨片十七日]  
　　張曾敭片再查學務大臣奏定章程内開各學堂應設監督一員統轄各員士持全學教育事務等因晉省大學堂甫經辦有規模正頒遵奉新章擴充整飭且與西學專齋總教習敦崇禮時有商辦事件非洞明中西學務弗克勝任兹查有刑部主事楊熊祥在湖北學堂肄業多年於中西教育事務皆能諳習當經延聘来晉充省城學堂監督到晉以来於學堂事務辦理均臻妥恊惟該員係分部學習應入進士館人員現應赴京供職查户部主事谷墉吏部主事李廷颺均經升任撫臣岑春煊先後奏留辦理學堂免扣資俸奉准在案該員事同一律合無仰懇天恩俯准將刑部主事楊熊祥暫行留晉辦理學堂免扣資俸實於學務有裨謹會同學政臣寶熙附片具陳伏乞聖鑒訓示謹奏奉硃批著照所請該部知道欽此 
[河南巡撫陳奏爲查有常備軍左翼分統補用叅將王殿魁堪以派委接統及補用副將王佩蘭並堪派委接統片十七日]  
　　陳夔龍片再豫省大河以北向派豫正右軍分統董率所部駐紥彰衞一帶會同鎭標馬步練軍星羅棊布彈壓地方現將前鋒砲隊改編步隊營以期調遣靈活經臣附奏有案惟河朔民俗獷悍教堂林立近值路工並舉交涉日繁一切保護巡防在在均關緊要原統該軍記名總兵李家昌雖于營務倍習而才非肆應揆諸目前情勢人地不甚相宜應卽飭令回省另候差委所遺差使查有常備軍左翼分統補用叅將王殿魁樸誠勇敢奮發有爲堪以派委接統遞遺常備軍左翼分統一差必須講求新式操法之員方克勝任查有咨調来豫補用副將王佩蘭人極明幹兼諳砲學堪以派委接統一轉移間庶于營務地方兩有裨益除逕檄飭遵並分咨外理合附片陳明伏乞聖鑒謹奏奉硃批兵部知道欽此 
[盛京將軍增等奏爲西流水全圍墾務一律完竣摺十七日]  
　　奴才增祺廷杰跪奏爲西流水全圍墾務一律完竣恭摺具報仰祈聖鑒事竊奴才廷杰前奉恩命仍著接辦西流水墾務遵將會同奴才增祺遴委海龍府知府孫壽昌總辦行局事件于光緒三十年二月二十三日率同事各員赴圍按辦等情奏奉硃批知道了欽此轉飭欽遵去後兹據孫壽昌于八月十五日回省禀報全圍應辦事件一律完竣奴才等覆加查核自上年八月十八日奴才廷杰親督赴圍開辦之日起至本年八月十五日據報完竣之日止所有欽遵奏定章程十條歴辦各項事件謹條分　晰敬爲皇太后皇上陳之一定章以廢鎭閒荒山場折補有照無地之户查前局驗收無地之照及此次補報驗收者共二百六十三張計應撥地三百方有奇當將各圍丈出無主荒地及廢鎭山場按照塡畝數均匀搭配繕簽攢筒當堂掣撥派員領赴地所其見地卽領者固多而間有嫌地瘠薄不領又不肯領回原價者亦不少計先後掣簽五次始撥補完竣放剩之地亦陸績全行丈放一私墾山荒貧民見有准領章程均各備價聽候丈放乃有並未私墾妄指他人墾叚報領者亦有佃種他人之地反富爲主是以報領者每至一圍紛紛控爭當經調查執照質之地鄰証以鄉保逐起查明將覊奪各户驅逐出圍而貧民始得各領各叚各安各業其撫主山場皆依次丈放完竣一定章樹川每畝作價四兩計己收樹川銀條合銀三十一萬兩需樹川地三百餘方始敷撥放惟西流樹川閱時旣久斬伐殆盡恐有不敷擬以東流樹川移撥奏奉硃批户部知道欽此兹據行局呈報本年新丈連上年己丈各圍所有樹川除遵章撥補收回樹川銀條外計尚餘樹川一百四十四方零十九畝三分奴才等伏查放剩樹川多在山者定價旣昻招領匪易擬飭西豐西安兩縣嚴禁樵採妥爲看守俟培養數年再行勘辦其東流樹川應請勿庸移撥一西豐西安兩縣城基除己交荒價領有執照及臨丈報領每畝收價二十兩均照章撥放外計西豐尚餘基地四百十三畝六分三釐西安尚餘城基地一百八十七畝六分八釐六毫或地稍荒僻不盡市百或地屬下濕不堪建造是以承領無人擬請將所餘地畝仍作兩縣官地准其招佃議租以爲歳修城垣衙署等項之費年終册報查考一定章城鎭基地每畝收荒價銀二十兩查老虎嘴子砲手堆子房木溝等鎭基地除有指領執照各户照章撥放外所餘基地無人報領緣老虎嘴子卽安吉鎭曁砲手堆子均隸西安縣距縣較近房木溝隷西豐縣地非通衢竊恐難成鎭市久且與正叚無殊但比尋常正叚較爲膏腴自應變通　益每畝酌收荒價銀六兩現己一律招領完竣一定章珠珠湖圍上等地畝收價四兩中等三兩不及中等二兩除原領二十七方外餘均遵章丈放惟該圍山荒按前局舊章膏腴堪墾之上等與無不可墾之中等無甚區别令量爲變通上等山荒實係膏腴者提歸正叚分等收價其餘山荒一律作爲中等每畝收價一兩至下等難墾卽現章留作樵採牧養之地自應照章嚴　私墾以歸畫一現據分叚查丈清楚除酌留學田並撥補該圍空照外其餘地儘數歸該圍原佃報領山荒提歸正叚曁撥補前局交價收單並毗連執照外亦均准原户領回該户意外得地交欵踴躍異常籌欵便民兩有裨益一定章西豐西安兩縣學田由珠珠湖圍租地内酌撥兹旣准原佃報領未便多留僅由該圍留上等正叚地五方爲西豐縣學田可墾山荒五方劈分兩縣學田各半其西安縣學田由扎接芬阿林圍撥給正叚地五方分飭各該縣招佃議租仍將租項用欵年終册報查考一各圍地户弊竇百出竟有奏定章程十條所有賅載者不得不隨時推廣如得地失照有地無照之外又有以彼圍執照私佔此圍地叚之户旣係私佔自應撤地而地己開墾未便遽撤于是酌定繳價接算之法照每畝一兩二錢章程除己交荒價三錢三分外每畝補交銀八錢七分仍准承領旣不没其開墾之勞亦足杜其私佔之弊 
 
