# 1922 - 232 - 4917785

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[長短（冷）]  
　　困苦時長安樂日短此中國近年來之一種異象也政局將變矣然而一日復一日可歷數十日或數月而勿盡所謂困苦時長也政局有望矣此其時期雖亦有之然不過一轉瞬間耳轉瞬之後仍屬無望所謂安樂日短也 
　　盖政局致病之原在爭困苦之時則爭者少以爭受困苦非人所願也故得久延其時期安樂之日則爭者多一爭而諸紛悉起安樂者即不安樂故常短促其時期今試以一最顯明之事證之代理之内閣其任期常久於正式之内閣也 
[國内專電]  
　　北京電憲法會議通過各省不抵觸國憲範圍得自制省憲 
　　（二十七日上午十二鐘） 
　　北京電王寵惠於未入醫院時在西城營一别室擬各方强挽卽避入其中現雖臥醫院宅已付賃金隨時可以遷入地偏在西直門除王二三親信外無一人得知可信王下野意極堅决（二十七日下午七鐘） 
　　北京電南潯路向日本方面借欵二百五十萬以一百六十萬付東亞公司舊債本息餘存路局作爲購辦材料修理橋梁之用該路瀕於破産蔡儒楷早宣言不借欵今又於軍事倥偬中加負擔八九十萬贛人將責其失信（二十七日下午七鐘） 
　　漢口電巴東陸軍第十八師盧師長營軍用電綫現已通報 
　　漢口電南昌以上電信二十五日起已可照常通行（以上二十七日下午一鐘） 
　　漢口電軍訊蘇齊擬九月一日在寗開蘇皖贛鄂聯防會議蕭派朱某往列席 
　　漢口電京漢路敬日（二十四）起長辛店至鄭州三等客車及郵貨車均停京津郵件已有四日未到南段各站因軍警嚴重戒備北上車仍照常開宥日（二十六）南段工人俱樂部開緊急會議將有某項表示 
　　漢口電黃炎培應武大講演約宥日由吉和輪來鄂蕭午後在署歡宴黃比晚轉車赴湘定世日（三十一）返鄂梁啓超亦應武大約定艶日（二十九）由牯嶺到鄂 
　　漢口電鄭焯尙難返鄂聞吳將派使署軍需處長劉子青暫代 
　　漢口電湖北十法團聯席會議宥電京推林炳炎等六代表來京請願速决省長問題（以上二十七日下午七鐘） 
　　成都電劉成勳又有電催速制省憲省議會現已修復將續開大會議善後與省憲事（二十一日下午十鐘） 
　　南昌電蔡成勳何剛德電華洋義賑會贛省入春以來重逢兵燹自南軍侵入贛南土匪乘機擾攘蔓延於贛西贛東被災四十餘縣全贛繹騷幾無寗宇贛北九江又演成兵變慘劇商户被火損失甚鉅瘡痍滿目敬爲災黎請命懇迅賜立撥巨欵救濟迫切待命 
　（二十六日下午十鐘） 
　　蘭州電林錫光改代爲署已通過閣議因兩院議員有反對者暫爲擱淺此間聞訊各法團連電呈請政府勿違閣議速予眞除 
　　蘭州電衆議員李某致電省議會爲李根源疏通省長議會恐甘肅捲入政潮决定反對 
　　蘭州電省參事會昨電政府略謂林錫光廉潔勤敏關懷民瘼請予眞除（以上二十一日下午五鐘） 
　　香港電粤軍將領昨通電擁陳炯明復總令職聞陳已允 
　　香港電宥日（二十六）省議會開會舉省長議員議論紛紜陸議長與議員關文淵言語衝突陸拔手槍轟之未中秩序大亂開會不成卽晚鍾馮兩議長設宴請議員疏通并定今日開緊急非常議會解决此事（以上二十七日下午十鐘） 
[公電]  
　　兩康沈鴻英通電（銜略）竊惟國家之維繫在立法立法之權限在國會違背悖逆是謂毁法干預僭擬是謂亂法有一於此爭城以戰殺人盈城爭地以戰殺人盈野海内驛騷犧牲無藝夫非爲解散國會逼退總統法紀蕩毁猶求恢復耶今幸天相中國法統恢復日月重光凡我國内在位在野之志士仁人宣如何痛定思痛合力同心維持現狀進籌統一之宏規徐圖建設之美備撥亂反正轉危爲安此固中外所欽矚也乃近閱報載滬上又有宣倡聯省會議之說者嗚呼安得更有此亡國之言哉夫法統旣復有國會以主持立法法制問題自當付諸國會靜待其成何容别開會議重生枝節明明有國會而别開會議是仍欲法紀顚覆使國會無存立地也有讌不獻國會裁决而聯省自開是破壞統一而仍圖分裂割據也國會無存統一破壞民國前途何堪再爲設想嗟乎率天下而毁法亂政者必此之言矣諸公愛國慮時當不忍重見紛亂尙望一致聲討務剷孽根以絶大局之患昭示正軌以端全國之趨庶泯棼可止法理可期制法保邦間不容髮惟諸公急起圖之沈鴻英叩嘯印 
 
 

Page 5

 
 
   
 
 

Page 6

 
 
特約路透電 
[美要人之賠欵債務談]  
　　二十六日倫敦電美國要人考克斯氏曾三任渥海渥州知事上届選舉總統時曾爲民主黨候補總統與哈定氏互爭總統席者頃發出對於歐洲時局及美國國係之重要議論考克斯氏近遍游歐洲各都與一般著名政洽家相周旋現抵英倫今晨與英相喬治早餐考氏述其游歐觀察之結果謂歐洲各國對於賠償問題意見各持無所進行大西洋方面似無補救之策惟美國持其鑰匙耳英國之决議未必可爲法國所贊同法國之軍備政策基於自衛以防侵略之一念面德國則於事態完全披爲之後亟欲和平此時美政府宜有所發起以免大禍之發作美國似可指派爲歐洲所信任之商部總長霍佛氏會同辦理賠償事宜調查德國之經濟狀况而决定德國償付之能力考克斯氏對於協約國間債務問題發言非常愼重謂此問題現旣無考慮之必要可無庸考慮但考氏就美國方面提出三種假定條件略謂在道德上或實際上宜採慷慨態度云 
[法國原擬之賠欵計畫]  
　　二十七日巴黎電巴黎時報披露法總理普恩賚原擬提交倫敦會議之計畫大概以示法國在貝爾福牒文發表以前所擬將德國賠償與協約國債欵兩問題併合解决之意見依此計畫賠償總額一二○、○○○、○○○、○○○金馬克可分爲兩種一爲五○、○○○、○○○、○○○金馬克一爲七○、○○○、○○○、○○○金馬克前者有優先權年息五釐加以準備金二釐可籌募公債助德國儘先付之其中七成以現資交付其餘三成則以貨物代償協約國可取銷相互間債務都三○、○○○、○○○、○○○金馬克此欵可從第二種德國賠償七○、○○○、○○○、○○○金馬克内扣除之餘剩四○、○○○、○○○、○○○金馬克則俟德國付清第一種賠欵之最後一批二○、○○○、○○○、○○○金馬克時及美國减除協約國債務時取銷之英國可收德國所付之欵十分之一其餘十分之九則由其他數國按照其修復兵燹區域之經費及物質上之損失分配之 
[德國對於賠欵與馬克]  
　　二十六日巴黎電小巴黎人報稱德總理韋士與各業工團領袖商榷關於德國所提最近賠償建議一事各領袖贊成礦工每週特别增多工時六小時之原則韋士又與各實業家領袖如史汀萊氏等商榷實業家允擔保在一九二三年以前供給所需繳付之貨物 
　　二十六日柏林電官塲稱馬克大落經濟愈艱政府現籌救濟方法已請各聯邦總理及其他閣員齊集柏林會商時局 
[奥國乞助之效果]  
　　二十六日倫敦電奥國之乞助似可有效果據路透社巴黎訪電稱巴黎回聲報消息法政府承認奥國事態之嚴重已請國際聯盟會提出關於倫敦會議所移交奥國乞助一事之報告又據路透意京訪電稱意外相山塞爾與奥總理會商時奥總理披露奥國政治與財政危迫情形山塞爾告以在國際聯盟會未提出以前意國對奥不能有何切實建議因意國須與他國一致行動也同時山塞爾允卽研究奥國所提經濟聯盟之議奥總理現已返奥 
[美國資助俄難民]  
　　二十五日日内瓦電美國曾向國際聯盟建議願供給現寓君士坦丁俄國難民四個月之用費並供給二萬五千元充敎育費惟所不足之三萬六千鎊須由國際聯盟籌付今國際聯盟已籌得此數故美國高等委員已派美人委員會管理全欵 
[法戰艦沉没記]  
　　二十六日巴黎電戰艦法蘭西號於黑夜練習砲靶後駛入葵白朗灣爲激流所盪致與礁石相觸旋沉没水中船員九十人尙無喪亡之報告 
　　二十六日巴黎電海軍部報稱戰艦法蘭西號沉没共溺斃十五人遇救者續到一批故失蹤數已减爲三人該艦沉於七十呎之深水中似難撈起 
[日赤會議代表]  
　　二十六日東京電日本赤塔會議大約將於九月初旬在長春或哈爾濱舉行日代表爲松井氏與松島氏按松井前充駐海參崴日代表松島爲大連會議日代表之一 
[英人世界飛行中止]  
　　二十五日喀爾喀特電白萊庫少佐之同伴麥克米蘭氏與美林斯氏因白氏病臥醫院代白繼續環繞世界之飛行今已行抵支太貢途中受暑抵後即入醫院當彼等遇救時飛機翻浮水面二人緊抱浮部於酷熱中暴露四十八小時故登陸後均不能舉步 
　　二十六日喀爾喀特電白萊克少佐環繞世界之飛行業已作罷不日將回英倫 
[北巖爵士之遺囑]  
　　二十七日倫敦電北巖有遺囑二一立於一九一九年三月二十三日附有聲明書數通一係近日病前所立以北巖夫人爲執行人聞此兩起遺囑頗有不同之處但北巖夫人之爲最有權利者則一也有關係者現已因此涉訟以期决定何種遺囑爲有效衆料北巖報紙之命運與政策或隨法處之判决爲轉移 
[各國近事記]  
　　二十六日倫敦電荷蘭女皇偕其夫及外相康比克將於九月初往游丹麥瑙威瑞典三國 
　　二十六日墨西哥丹譬柯電今日此間商業繁盛之區大火燬商店二十七所隣屋被拆以阻蔓延焚死三人損失約五百萬披索 
　　二十七日柏林電白里門消息警察在一草栅内查出來福槍八百八十三枝子彈五萬發 
　　二十六日哈佛電此間罷工人今日與警察衝突死三人傷三十七人受傷者内有平民二十人餘爲警察 
　　二十六日台特勞伊電福德汽車廠及其他製造廠數家因缺煤停工賦閒者八萬五千人 
　　二十七日里伐爾電爲災區所徵之稅已達一三五○○、○○○、○○○盧卜聞勞農政府議徵收入欵産業薪俸直接稅 
　　二十七日里伐爾電聞彼得格勒失業者達五萬人莫斯科則有四萬二千人 
　　二十七日倫敦電英相喬治氏擬以其所著戰爭紀事一書所得餘利全數濟助因戰爭受害之人現信其總額可超過英金十萬鎊 
交通大學無線電 
[國際法學大會]  
　　柏林電國際法學大會開幕有代表出席者四十國英代表所提設立永遠國際法庭審理戰事罪犯之議案已成立 
[德國提出之賠欵擔保]  
　　柏林電德報載德總理韋士提交賠償委員會兩代表關於德國擔保交出煤木兩項之詳細辦法德政府願與德國實業界締結合同使之擔負依期交付現貨之義務與責任 
　　柏林電匯市英金一鎊合馬克七千一百九十美金一元合馬克一千七百九十七·七五 
[美總統之礦路國有辦法]  
　　華盛頓電哈定總統與參議員克明士氏司法長陶迪氏在白宫集議中央政府接辦白煤礦産與鐡路之辦法 
克明士聲稱現再予白煤業以解决其爭端之機會如數日内仍無解决則渠將在國會提倡授權政府收辦煤礦之議案想國會必能迅速通過之云政府此舉將仲成白煤礦主與礦工領袖間之會議參議院定明日設法通過波拉氏修正煤業調查計畫之議案參議院已允將兵士酬金案展緩討論 
　　紐約電鐡路工塲技匠領袖卓威爾氏稱鐡路設備之狀况將證明路局以破壞罷工之不熟練技匠决不能辦理完善勢必邇就工團以謀解决預料數星期後明白事理之鐡路管理員定將以事竣之惡劣促其頑固同人之注意云 
[保險家被控侵蝕]  
　　火奴魯奴電亞歷山大包爾海航業糖業保險業公司之總辦蓋爾德氏兼充耶穌敎堂公會之會計員被控侵蝕案兩起一爲虧空公司欵項三萬七千元一爲盜用敎堂公會債券二萬九千元據公司董事稱俟舊金山·西雅圖·紐約各支行報告收到後其虧空數或達一百萬元 
國外要聞 
[里昂通信（蕢）]  
　　中法大學近况 
　　里昂中法大學自去秋開校以來課程學規日見完善雖前有一二辦理不週之處緣由校長吳稚暉氏赴英省家校務由他人暫代之故今吳氏早已返校革理一切故今日之中法大學頗爲法人所贊許今將該校近日所聞見者略述於後諒國人亦所願聞也 
　　該校學生課程之進步異常迅速學生之勤勉敎授之善導有以致之成績如是出乎法人意料之外故實行免考制且一切行動大都皆和愛可親法人甚重視之面樂與彼等交友 
　　歐西習俗頗重視音樂不論男女輒當各擇其一時時奏之調心而解悶又於社交塲中爲不可缺之品故該校學生亦組一音樂會俾於散課餘閒聊以消遣分中西二組西樂則尙在習練中樂則以簫笛三弦月琴最受歐人歡迎用以宣傳中國文化而聯邦交友誼也前開音樂大會奏中樂唱戲曲法人皆靜耳以聽神爲之往而名聞全歐之鋼琴家意大利駐法領事夫人亦獨奏拿手唱詩一曲來賓之到會者有六百餘人如里昻縣長駐法意大利領事各大學校長政敎偉人座滿一堂無插足地致學生等皆站立窗門之外會後來賓謂「中國古樂遠勝歐洲誠東方之老文明國也」 
　　六月間有學者名人於每星期之四六兩日午后次第赴該校演講如「法蘭西之民族進化」「法蘭西哲學大要」「科學進步」「飼蠶改良法」「蠶病種類」等每次演講間有外人旁講一堂春化得益匪淺 
　　法例各校皆於國慶日（七月十四日共和紀念）起放暑假此間習例皆放四月近聞該校因四月暑假爲期太久且假期之中精神散漫所授各課如不温理易於遺忘故决擬少放一月於此三月暑假期中另請他師特設暑期補習班每晨上課二時温故而知新法誠良也 
　　暑假已届師生分離在即不得不略爲歡叙故該校於月之九日十六時（午后四時）在禮堂開「假前茶話會」除師生家族外並請熱心中法敎育人士學者名人蒞會者約二三百人學生等無位可坐傍窗而立游藝有唱歌音樂跳舞打球園藝茶點等等至十七時許散會今將里昻十日報載之評語譯録於左 
　　進步報Le　Progres云昨日午後「聖的愛奈」砲堡之中法大學學生開年終集會於光明之禮堂中壁間懸以世界名人之肖像校旗「里大」（該校校章爲美）之兩邊加以三色之法旗（藍白紅表自由平等博愛之義）五色之華旗由校長褚君（按褚君爲交涉員兼副校長）祝歡迎來賓詞感各敎授之好導不倦及更頌中法之親睦彼簡捷殷殷之語甫畢乃掌聲大動諸女生之清歌幽脆悅耳鋼琴獨奏亦頗敏捷二學生之背講以汪君之L.apendicite（陽病之一種）笑話屢屢使人閧堂如獨脚戲也者後又一天國少女方俗艶如瑰花爛漫天眞誦詠「六月之夜」一首令人可愛百聽而不厭至所奏中國樂器悉皆可聽惟胡琴音譜尖銳不宜於歐人之耳彼甚爲歐人所歡迎者莫如竹簫聞之神爲之馳如怨如訴幽雅悅耳設於夏之良夜傍清江而吹之更使人心神怡然而有入仙之想也餘興中各食以美味中國茶食爲該校厨工所製者食畢跳舞並有四五學生丘裝作毽子戲以娱來賓玩法以一足簡捷上下而拍之爲歐人所未見者末後打綱球及遊覽學生之小花園爲學生課餘之園藝開鮮美之玫瑰於堡壘之上碧草麗花似抱無限樂觀微笑於其間也 
　　共福報云Le　Salut　Public於此嬌愛之中法大校禮堂中集大學之年終休業友誼會於昨日之十六時賓朋滿座吾等（法人自稱）於此盛會中詳察中國學生確有改造能力彼等來自故國潛心學術謀日後歸國之用聯東西古國之邦交民族之友誼故以誠懇之禮貌對待法人又於此會之中得睹中國藝術幸何可言藉知中國文化遠在歐洲之先所奏各樂皆抑揚可聽及夫興散出校回顧偉大之古堡雖年久石蝕而氣象森嚴内含有爲之新青年學子今日爲學藝之研究者他日爲中華之革新者願彼等深吸歐味歸國後行其懷抱飲食思源必能憶感是土則兩國幸甚（十一年七月十二日） 
[美國限制移民之影響]  
　　世界新聞社云美國近年以來因外國移民日衆一般輿論漸見其於美人不利遂有限制移民之舉去年（一九二一）五月十九日哈定總統批准所謂三成移民條例即以後每年任何外國人民移居美國之數須以一九一○年該國人民居留美國者總數百分之三爲限實行以來據各埠移民局調查入口外僑已漸减少美國此舉於世界人口問題大有關係紐約大學移民問題專家亨利潑洛脫番却爾特氏近著一文載諸耶魯評論報討論此事大旨謂美國限制移民之結果他國之苦人口過多者將來勢必須各就其本國土地上解决其人口分配問題不能再移殖其民於遠處此後數代内控制人口斷然將爲一最大問題美國之杜其移民之門可謂於人類發展史上開一新時代從前美國取開放門户主義對於外國移民兼容并包來者不拒即外人入境者之生理心理是否合格亦直至獨立百年後始有考驗之舉今則此項習慣毅然抛棄思想界人大多覺悟此後外僑進口若再不限制必非美國之利遂要求定例限制此風一開預料將來他國當局者亦將悟多收外國僑民無益於本國且有危害則移民政策亦必一變人口之增加不僅少數國家如此實爲全世界同一之現象十九世紀人口增加之速爲從前所未有一千八百年世界人口總數計約六萬四千萬人以至七萬萬人一九一四年增至十六萬四千九百萬人在此一百十四年之間人口增加之多爲以前任何千百年中所無於此當然發生一問題即十九世紀旣可如此增加安知二十世紀及二十一世紀不同一增加乎則世界人口之過庶洵可慮已 
　　世人有一種心理以爲世事都屬循環故諺語謂歷史爲複述的實則歷史决非複述就人口問題而論今日已增至此數未必再退减至從前之數吾人試約略計算即可信此說非虚查自一九○六年至一九一一年世界人口之增加其率爲每六○·一年增加一倍倘此後依此率增加則至一萬年後世界人口總數將爲「二二一八四」五個數目字之後再加四十六個○字換言之譬如每人占地球面積一方英尺半則届時除立滿地球之人外再多於六○五七○之後再加三十個○之人數美國决不能收容此等人口此外亦無其他供給之法十九世紀人口之大增其主要原因爲種種之大發明及後來工商業上之革命此種情形以後决不能復現 
　　吾人向以爲美國人口稀少中國則有過庶之患然使美國（除阿拉斯加及檀香山）之人口以後仍照一九○六至一九一一年間增加之率而增加則預計至本世紀之末美國人口將比中國約加三分之一而土地則少於中國四分之一彼時吾人之兒童猶及見之迨下世紀之末則美國人口之數將遠過於目下全地球之人數是故吾人今日當求解决自己之問題不當再爲人謀因人口問題爲世界問題美國無獨任解决之義務 
　　人口之控制斷然爲以後數代間最大問題之一凡不進步之人民應受天演之淘汰然彼等亦恒能避免此天然律令而以彼之生活方法維持其生活其人口亦能徐徐增加然彼等决不能繼續維持目下之增加率若彼果須不受文明衰落之害則必須時時將其人口增加率保持於生活方法進步程度之後如此則必須迅得急劇的限制生産方法今日最要之問題即研究如何可以限制生産 
　　自衛生學發明以來個人衛生公衆衛生研究不遺餘力此皆足以增人口問題之嚴重斯吐達特氏曾言晳種人將衛生方法輸入有色人種土地之後有色人種人口之增加進步甚速此事如何解决實無人能預言惟有一端可以斷言者即從前以武力或和平方法侵佔他國之土地而移殖本國人民之法今後不能認爲解决法之一部分蓋一國以科學的人道的方法控制其人口而外國人不受限制侵入其土地實爲情理所不容 
　　以後國家間互相移民之事必須永遠中止以武力侵略土地或其産物之事若不受遏制世界和平决不能保一國人口過度加增决無送其剩餘於他國之權近來吾人飽聞民族自决權之說今正各國民族盡其自决責任之時每一民族皆須自己解决其人口問題不許妨害他國已能自己控制者之幸福如此世界庶有太平之日以上爲番却爾特之說雖係依美國人觀察點而立論但世界未來移民與人口問題殆確有此趨勢以吾中國之國際關係而論此等問題如此解决爲利爲害頗有研究之價值也 
國内要聞 
[北京通信（平）]  
　　孫正曹副之素隠排黎倒吴之手段 
　　前數日孫正曹副之聲浪忽然甚囂塵上時局前途似乎頓呈一種嚴重之形勢加之一月以來公府方面保定方面洛陽方面爲湖北省長問題唐紹儀内閣問題財交兩總長問題各以其利害衝突之關係事實上遂未免請多隔閡而府保洛三方面積不相容之情形已漸漸畢露孫中山又適於此時由粤抵滬各方面均派有代表赴滬與之接洽萬目睽睽之時局一聞有孫正曹副之說傳來非但天天談内閣日日說府洛之新聞記者頓起懷疑即接近府洛兩方面之一班謀臣策士向喜興風作浪鈎心鬭角以挑撥爲能事者聞之亦頗有所動記者曾爲一度之切實調查始悉此項消息確自天津方面傳來據云孫正曹副之計畫實即排黎倒吳之運動也語云物必先腐也而後蟲生之人必先疑也而從讒入之自府洛意見不和吳子玉麻陽兩電到京大觸政客之怒且爲輿論所不滿而素稱曹之靈魂邊大軍師及曹之貴弟四爺等又向與吳子玉氷炭不同爐此時正在天津四面拉攏預備組織一大政黨以爲種種擁曹之籌畫得此機會果然安系交系奉張代表大孫派與小孫派之代表均蜂擁而至邊氏興高采烈並不論生張熱魏大有天下英雄盡入吾彀中面後快之意第邊某等之目的在擁曹爲總統也然又恐曹在此時驟得首座旣不能得西南之承認復不能得奉張之折服旣欲擁曹而推倒黎吳則此兩重要之方面非爲先有極妥實之接洽不可於是不惜犧牲首座利用孫中山爲正曹爲副之計 
 
 

Page 7

 
 
畫以資號召旣可見好於西南復可鎭服拉攏中山之奉張且深知中山縱得總統必不來京就職於是擬先要求中山須打消民八國會之主張承認民國六年國會以此爲交換之主要條件孫得總統後即時出洋游歷由副總統曹錕代行大總統職權使曹名義上雖然爲副實際上則儼然大總統也至對於奉張及安福方面段張之聯孫已早在先如果孫正曹副得告成功使段張偏枯亦必不行彼時擬以抛棄洛吳爲對奉張之交換條件以大赦安福黨人爲對安福之酬勞至適當時機且得擁段氏出而組閣此安系近日在天津所以大活動者此也至若毫無實力之黎黄陂旣可召之使來便可揮之使去趙孟之所貴趙孟能賤之更絶對不成問題此即孫正曹副之說全由一班無聯政客所搆成者也此種專爲曹氏個人作想之絶妙總統計畫在天津方面實在閙得頗有興會又一星期前邊氏確秘密來京一次係專與國會方面有所接洽者目前參衆兩院議員紛紛在京分省設立俱樂部與曹錕將來之總統計畫實不無蛛絲馬跡之可尋詎黎菩薩此時亦忽而大顯神靈趕忙邀出直派要人張敬與等發出一長篇馬電拍致洛吳對於府洛間種種誤會盡情解釋而洛吳亦遂有哿電到京開口即云天子有諍臣父有諍子二語足見洛吳對於黄陂絶不若外間所傳之甚而黄陂亦復一嗎電大加贊許府洛間之隔閡經此一番疏通已覺减去好幾分或亦因受有邊某等之重大敎訓有以致此實未可知也連日吳子玉又派張福來赴保派兵站總監戴子彬來京據聞張福來到保先開一軍官會議然後將曹吳萬萬不可分家種種利害之關係痛陳於曹使之前曹爲之動并聲明子玉即我我即子玉外面離間挑撥之辭絕不可輕聽云云是此次天津之一番擁曹大計畫又未免受一大打擊聞戴子彬來京業於今晨九時赴府謁見黄陂面陳吳氏近日對於時局之意旨矣 
[辭職中之王寵惠（慧）]  
　　未批准之辭呈原文 
　　王寵惠仍住協和醫院來客除有特許證者一律擋駕記者因有要事待詢於今晨往訪王氏住三層樓特别室兩目腫勢尙未全愈記者詢其病狀答稱目眩頭痛不能看公事多談話間辭呈已批准否答稱辭呈送去即退回余託人向總統陳明病狀確已不能視事請其從速批准現尙未知已批准否問何以並敎長而不爲答余亟欲擺脫政治故急於舍去且敎職員要求發三月薪一時無法籌集余在政界無非想替國家做事並不在名位與金錢今旣不能做且有人不欲余做只有引退之一途而已記者本欲再談奈院中美人一再告余謂王博士病勢非淺只能談二三分鐘不能多談云云遂興辭兹覓録王氏辭呈如下呈爲懇准開去兼代國務總理及敎育總長署職仰祈鉤鑒事竊八月五日奉大總統令特任王寵惠署敎育總長同日又奉大總統令唐紹儀未到任以前特任王寵惠兼代國務總理各等因寵惠遵於八日就職業經分别呈報在案寵惠受任之始本爲前署總理顔惠慶及全體閣員辭職當時以改組内閣行政停頓乃以寵惠承乏現職仰承鈞意不敢固辭是寵惠出處之由本爲勉維暫局以待賢者現在兼代將及旬日而唐紹儀總理同意案亦經咨請國會辦理是目前所負之責已可結束况日來目疾驟增精神不攝百度窮於措置一日不敢苟留爲此仰懇鈞座准予開去兼代國務總理及署敎育總長各職俾符初衷兼責休養不勝屏營待命之至所有呈請開去兼代國務總理及署敎育總長各職緣由理合具呈懇請鑒核准予施行謹呈大總統（二十四日發） 
[黎黄陂覆吳佩孚之梗電]  
　　洛陽與黄陂之間因唐閣鄂長等種種問題感情疏隔無可爲諱吳佩孚旣以長函痛責又有哿電直陳凡顔閣之不必遽易唐閣之不應輕提政系之不宜操縱内閣當取混合以及國會態度不當總統親國會而疏疆吏與夫鄂長用湯薌銘之無謂唐少川將贊成聯省自治之須反對措辭嚴重顯與上海方面盛傳恢復民國八年國會孫正曹副孫伯蘭組閣諸說有蛛絲馬跡可尋府派閱此又與外間謠傳相對照覺洛陽態度不能完全不理乃於梗日（二十三）覆一昌密四言電與吳疏解意志電中辭氣大有降心相從之意然雖有此電是否筆墨有靈亦仍在不可知之數不過黄陂自覺其搖動則不能或諱矣梗電原文如下洛陽吳巡閱使昌密大函未覆復得哿電身總師干心馳京國忠愛之忱洋溢言表回環省覽式拜昌言邇者法統不墜國會重光旋斡之功天人共矚元洪靦顔復位時懼顚躓恃有良朋匡我不逮終鮮兄弟惟予二人風雨鷄鳴憂思成疾遠勞敷陳寗不延納先民有訓舍己從人矧在藐躬並無成見道路修阻所聞或乖略陳事實藉資商榷顔揆在職僅閱五旬雖乏殊勳亦無大過顧瞻危局寗願更張曾延各黨竭力疏通滿座怫然莫爲左袒求治過急亦屬恒情獨卜少川僉無異議元洪遲疑審愼恐其不來强留顔揆亦主唐繼衆情一致欲罷不能醖釀兩旬卒成定案西南公意傾向少川滇使北來曾往速駕厭亂思治人心所同南方未賓正疑虞詐首標總理樹之風聲立賢無方猜嫌自泯可决之後措施果乖文治首揆隨時可易先期拒人反示不廣至於省制權在議員雖有大黨尤待協商更非總理所能頤指爾時從衆職是之由咨文甫出威信所關朝令夕更寗無質問設身易地能不躊躇組閣之權本操總理王揆雖代亦假全權混合超然悉從自擇冒暑奔馳致觸目疾淹延五日其慎其難越俎代庖似不應爾數稔以還八方分裂是丹非素各立門户牽連兵禍可爲痛心欲蘄統一當事消融大冶洪鑪圖然更始混合之議寗曰不然禍變侵尋人才寥落愛護不暇何心助瀾剛者馴之仇者解之羣策羣力共濟艱危禁錮清時昔人所戒壯士不容適資敵國走胡走越又何利焉深知讜直出於熱忱聞過不遑敢拒忠告顧念此時皆爲暫局唐揆來否尙未可知否固全更來寗無改况有國會實綰大權恢復國會尊民意也輿望不孚寗能同意如其可决不妨暫觀違衆孤行千夫所指彼將自蹶預擴何爲督軍之難造端徐會威弧不弦末流難挽側聞燕處常用慨然追撫前塵更殷餘痛不虞今日又陷回過執事不諒誰告語者道路不察謂袒黨系元洪凉德忝爲元首民胞物與一視同仁凡我藩屏皆爲袍澤嗾爭漁利尙不忍爲疆吏屍也國會賓也尊親之間原有分際待賓雖厚寗薄家人至於黨系尤爲微末堂堂共主降爲黨魁憑藉空談駕馭實力倒行若此寗非至愚海濱遵處已歷五年環請之殷初非意料深感至誠勉維法統焚香夜禱急望替人辭職咨文近已再發何希何戀而欲求援武夫許人肝膽爲瀝干城心腹倚以始終此之不求他詎足恃鑄新往洛曾屬致辭直鄂一家我汝一體但革秕政輔佐澄清大功未成决無掣肘肺腑之語諒獲耳聞統一未成訛言繁起内外相維責無旁貸兩敗俱傷奸人所快藐躬弗恤如國家何愛許之殷不覺詞費來書置袖藉作韋弦凡可施行已交内閣負疚之身日思晚蓋苟利於國不俟崇朝言巧飾非人將共棄臨風引領佇望續陳黎元洪梗 
[唐閣同意案將作一結束]  
　　衆院定星期三投票 
　　唐閣同意案之第二次咨文已由議會退還政府而修正之第三次咨文雖早已備就初尙在王寵惠皮夾之中昨日（二十五）公府與閣員協商之結果推顧維鈞張耀曾同赴協和醫院携取咨文並請王氏爲照例之副署當經王氏署訖携歸轉交公府黄陂囑秘書廳備齊手續昨日已送衆院聞此舉之經過蓋由兩議長與府院協商議會接到修正咨文之後卽行列入議事日程（現已定列入星期三常會日程）屆時由政府委員出席報告當由議員質問唐之總理提案政府在事前曾否得唐氏之同意委員答以尙未同意卽主張退回然後唐閣之打銷在法律上作一結束再由政府另提他人而在此空間時間内王氏仍副署命令俾政務不致停滯閣議則閣員輪流主席一俟新總理産出王之辭呈始行批准此府院現在之計畫至閣議由閣員輪流主席之所以决定蓋自王亮疇三上辭呈黄陂收受後前次府中會議公推顧外長張陸長前往協和醫院勸王仍無效果復擬請顧代閣顧亦絶對不願前日閣議本擬僅開談話會嗣因閣議業經因罷工而停開一次恐外間大生誤會且閣員或次長代出席者大半亦到因遂開正式閣議當時關於主席人物頗生問題顧提議不必依閣員席次但推一年較長者主席然多數仍主張不如即以外交首席閣員主席顧不得已乃以下次輪流爲條件故閣事未解决以前大約即用輪流之方法至代閣易人之計畫張紹曾爲洛方所不滿尙難成爲事實只得待國會將唐閣案解决故更改唐總理提交國會之咨文以便速决也 
[盛傳中之中山來京說]  
　　孫中山與黎黄陂引爲同調故黄陂邀中山來京中山已慨然應允所有條件亦即一一首肯黄陂以中山旣然肯來擬再派劉成禺等赴滬迎迓并命路局凖備頭等花車不日即當來京現有以西城順承郡王府爲中山行轅之說但中山來京擬庽飯店較爲適宜中山雖聲明此次入都不就任何官職但黄陂已决定請其擔任顧問院總裁俟中山來京再與之商議一切即可定局「附中山致黄陂函」宋卿先生執事黎劉陳三君來奉讀手敎藉諗政躬康健至爲慰頌六年以還事變萬狀文以倡率護法不得不艱難支拄以求有濟差幸人心悔禍護法問題終告結束庶幾初心不負耳到滬日淺未遑寗居重勞使節勞問至深慚荷公以身任天下之重凡屬國民皆當竭其思慮仰贊高深文雖暫息塵蹤藉事休養惟苟蒙垂問必獻其芻蕘之見以備采擇亦與前席借箸無殊也敬覆嗚謝晋候藎安惟希鑒照不備孫文 
　　又劉成禺致公府函云電函已由少平壽卿呈報矣孫已令各議員來京到會並宣言護法已解法從事於政治問題黄陂如有確定統一辦法彼願來京相助但北京如對於競存及競存從者予以任命則恐大生波折此事已由精衛電告亮疇矣 
[外交團關心我國政局]  
　　已向外部提出通告 
　　我國政局自黎元洪復位以來中外咸以爲必有一大轉機不圖每下愈况至近日已有不可終日之勢外交團方面對於我國政局之前途亦抱悲觀日前曾有提出勸告之說兹從交民巷日人方面得來消息則此次勸告之說實有其事惟其形勢則非勸告而爲通告蓋外交團見我國政局日久依然不能安定前途亦發生危險之虞因於日前開一會議對於左列五項加以詳盡之研究結果决定對於我國提出善意的通告由領袖葡萄牙公使親赴外交部提出現聞此項通告已於二十二日提到外交部矣兹録其五項通告要旨如下（一）中國政局紛亂已極各國在此紛亂之政局期間决不能對中國政府爲財政上援助（二）外交團善意的勸告中國政府宜極力速謀全國統一（三）張作霖之截留鹽稅及東三省之外交狀態外交團認爲違反條約要請中國政府確實之答覆（四）屆期外債之本息要求中國政府速行支付（五）各省兵變頻發故要求中國政府對於外人之生命財産須切實保護併要求損失之賠償 
[北京八校薪潮愈擴大]  
　　八校長三上辭呈 
　　國立八校校長及敎職員聯席會議代表因政府當局除對於校長辭職加意慰留外於經費問題則絲毫無所表示放罷斥高恩洪一事亦置諸不理八校校長因經費旣毫無把握校務即無從保持對於政府此種敷衍手段深表不滿昨日（二十五）又第三次上呈府院部（呈文附後）請其速行批准辭職一面約同即日出京表明以後不負責任法專校長王家駒業定於昨日上午避赴西山其餘各校校長日内亦即聯袂出京以示决絶而敎職員方面則於昨日分别在各校召集全體大會討論代表辭職及以後應付方法其結果大略如次（一）北京高等師範敎職員會昨日上午十時開會對於代表總辭職問題一致議决不承認蓋全體敎職員均認代表此次行動與該校敎職員全體之目的宗旨相符並無辭職之必要故除舊有代表不准辭職外又加推王懋祖等四人爲代表帮同舊代表一致進行又議决敎職員全體總辭職一俟提出聯席會議通過後當即實行出校將校門完全關閉一面仍向政府追索迄總職日止之欠薪以便另謀生活並爲發表同人意見起見議决將去歲停辦之半週刋恢復以爲以後八校同人對外發表眞實態度之機關（二）北京美術學校敎職員於下午一時開全體大會首由代表報告連日經過後因該校之代表辭職問題前次會議已議决不准故此次僅討論以後辦法討論結果亦一致通過全體辭職案俟八校同人同意後亦即閉鎖校門全部出校並積極爲羣衆索薪運動對於恢復半週刋之件全體亦認爲可行統由代表提出下星期一之聯席會議討論（三）北京法政專門敎職員會亦於上午開會對於代表辭職問題一致否認並認代表行動爲正當全體敎職一致爲代表後盾以後進行完全信任代表（四）北京工業專門敎職員會昨日上午十時開會對於代表辭職亦一致否認並認代表迄今日止仍完全代表全校同人又加推代表四人帮同舊代表出席聯席會議爲積極最後之奮鬥（五）北京農業專門昨日上午十時開敎職員全體大會對於代表辭職除一致否認外並認聯席會議無改組之必要代表行動可以完全代表本校敎職員如主張改組或准代表辭職不啻自認敎職員之行動爲不當而承認高恩洪之舉動正當故無論如何必堅持到底始終不渝並加推代表一人以厚代表之勢力至於聯席會議將來之議决本校同人亦當承認（六）北京女子高等師範敎職員會昨日下午開會對於代表辭職認爲絕對無此必要仍望代表積極奮鬭到底將來如有困難全校同人當爲强有力之後盾至於索薪一層亦須積極進行决不退讓（七）北京醫學專門敎職員會昨日下午開會因代表問題前項會議業已議决不准辭職故祇議定以後仍望代表奮鬭到底本校同人一致爲其後援（八）北京大學亦於昨日召集全體敎職員會但因出席人數不多故未有正式之决議　　 
　　附録八校校長第三次上大總統書如下敬啓者校長等前日晉謁面承訓誨懇切周詳兩次辭呈未蒙批凖並屢由王秘書傳示鈞意諄諄以愛護學生相勉仰見大總統維持敎育之盛情無任感佩惟校長等不得已而辭職之原因業於兩次辭呈中縷縷陳述困難情形諒荷洞鑒湖自十七日校長及敎職員代表等在交通部横受侮辱以來已逾七日國務院及敎育部竟成無人負責之狀况不獨對於交通部之舉動不聞有何處分而對於事前校長等所要求最小限度所謂開學以前發給三個月經費者亦仍毫不理會校長等愧無唾面自乾之大度尤缺無米爲炊之能力雖期期不願方大總統之命而事實如此義難返顧方今各校招生之舉業已停頓數千來京應試之學生頓起恐慌即各校舊生亦以開學無期非常失望大總統素以愛護學生爲懷諒不忍其長此遷延廢時失學敢請俯納校長等辭職之請早日派員接替以專責成而圖進行議再上前兩次辭呈敬祈批準 
[憲法審議會續議省制（續）]  
　　國權另立辱章之大辯論 
　　湯漪謂關於增加國權一事之討論本席雖有提案對於國權二字曾有一種說明但討論許久對於國權之意義似尙未得十分明瞭之解釋今日印刷品中見有袁君意見書爲加入國權案質問丁議員之兩案本席認爲此種質問最有價值本席極致其欣忭之忱亟期與之研究但發言次序須先對於本問題加以辯論之後再答覆袁君之間有人謂國權係包含國家事權與地方事權二者此種解釋本極正當但本席尙以爲連未設省之地方事權亦包含在内國權之意義即中央與地方權限之分配是也說者或謂中央事權無庸以國權一章來位置且位置於國會章内可也其主張在中華民國之主權以國會行之之下即列舉國家事權多項此項主張其强有力之根據卽爲美國之憲法本席於此不得不請主張諸公再加以審愼之考慮夫美之憲法何以能如此位置我之憲法何以又未可採納美國之立法權蓋爲國會所專有而我國則否政府有提出法律案之權也如欲取法美制則我國政府之提出法律案之權是否因之打消是否有枘鑿不容之慮主張諸公或未之三思也本席之主張另立一章蓋即有見於此次答袁君質疑之兩點袁君對於增加國權一事致其疑慮申其意見與大家研究爲袁君者可謂忠於議事者矣其問本憲法草案已有主權一語再加國權一章列國權二字究作何解是統治權乎抑即國家之主權乎本席請爲解釋之主權者是絶對的最高的不受限制的乃居於各種權力之上而爲權力之源此層可參考德國新憲法第二條以知主權者乃國權之所從出者也主權之爲最高的不受限制的反之國權則不能不受限制因憲法之規定方有此權此主權與國權不同之點請再參考德國新憲法第五條所定之國權關於國之事件由國機關行之關於邦事件由邦機關行之則主權與國權之不同更爲明瞭至於國權與統治權究是一是二本席可以簡單答復曰國權與統治權乃一面二二而一者也統治權者解釋法律與討論政治時謂之統治權制定法律便於體例之方式則謂之國權本席前曾說過必須謂之國權者乃吾憲法中之立法例使然如國體國土等是總之國權之内含有三大端（一）中央之事權（二）省之事權（三）未設省之事權蔣義明謂關於增加國權一章本員在形式上仍持反對態度照湯議員所說無非一種中央與地方權限之分配而已但中央與地方權限之分配自不必另立專章而後可以分配之也王伊文提起討論終局主席以王之動議諮詢大衆附議者在五十人以上而此時檢查在塲人數已多自行退席衆院方面不足法定人數主席請議長復席議長王家襄復席衆請改開談話會衆又有請留名刺者有請以中途退席之人登報懲戒者有請仍改照一句鐘開議者主席以嗣後仍按照一點鐘開會諮詢大衆衆無異議褚輔成提出第三屆常會開會時期王正廷主張以十月一日爲第三屆常會開會日期衆贊成主席宣告散會時已四時五十分 
[魯案中日委員會會議紀（二十四）]  
　　昨日（二十五）午前九時魯案中日聯合委員會第二部在外交部開第八次會議中國王委員長陸委員顔委員日本小幡委員長秋山委員大村委員出席至一時散會所議事項如下（一）鐡路評價分委員會提出報告於本委員會雙方關於該報告中不同意之點討論至三小時之久不能决定准於下次會議繼續討論（二）日本委員提出輕便鐡路與礦山用軌道之調查表及鐡道部大正十一年度工程及購買物品調查表均决定交分委員會審議 
　　以上爲督辦公署所公表以愚所知魯案第二部會議因待鐡路評價分委員會之審查停開正式會議已經甚久昨日因分委員會關於原則上有幾點雙方爭持無從解决乃開正式會議先就最重要之原則數項予以磋商以定評價標凖使該案得迎刃而解聞昨日之會議席上第一即在確定條約上所稱「永久增修」一語之原則其雙方所同意恊定者已如公布原文就此原文之解釋應有條件如下（一）可由資本項下支出（二）支出者要爲改良及增加（三）改良及增加要爲有永久性質並對於機械或地點上有固定之位置且具有繼續之價值者具備此三種條件方得謂之「永久增條」此爲世界鐡路會計原則所承認故日本業已同意關於此層日本方面先前并未加以同意然由此原則乃成昨日最劇烈之爭點者卽在第三項「固定之位置」一語中國委員之主張爲當以「非移動器件」爲解釋蓋 "fixed　as　to　locality "一語當然作"not　loose　plant "解也日本委員之主張則謂凡屬於資本的永久的及有繼續價值的不論其locality之 "fixed "與否皆解釋之爲"fixed　as　tolocality"換詞言之即「固定位置」之解釋不問其「位置」之固定與否皆謂之「固定位置」此種主張我方代表不能承認爭執之劇烈者以此然亦可見日本外交之辣腕矣又昨日公布文中對於「資本支出係指支出之性質而不問支出之來源」一語聞係所謂「支出之性質」者卽專問其性質之是否屬於「永久增修」而不能問其來源此蓋顯見有出於條約「永久增修」以外之事故我方代表爲斬斷葛藤起見不能不有此原則之確定也 
　　附第二部委員會鐡路評價分委員會報告原文評價分委員會對於「永久增修」之原則業經雙方協定如下（中文）此係包括世界鐡路會計原則所承認爲可由資本項下支出之各種改良及增加並能增加原有效力或减少營業支出者此項改良及增加必須有永久之性質并對於機械或地點上有固定之位置且具有繼續之價值者 
　　（英文）They　include　only　such　improvements　andadditions　as　are　chargeable　to　Capital　Expenditureaccording　the　most　approved　railway　accountingprinciple　and　which　would　resnlt　either　in　increasedefficiency　or　in　economy　in　operating　expensesThey　must　be　pepermanent　in　nature　and　fixed　asto　locality　either　mechanically　or　geographicallyand　must　have　continuing　values 
　　上項原則由雙方假定爲審查各種財産之標凖將來應用時如有疑義仍由雙方討論解决之再對於資本支出固定位置材料未完工程及德國路産復舊費五項除第二項（固定位置）雙方未能同意各有主張外其餘四項業經雙方規定按照下列各條處理之（一）原則中所謂資本支出係指支出之性質而不問支出之來源（二）中國方面主張原則中所謂固定位置者係表明「非移動器件」（not　loose　plant）至機車客貨車及輪舶可作爲固定日本方面主張原則中固定位置者非除外可屬於資本的永久的及有繼續價值之可動設備品之意義（三）材料應如何處置另訂辦法（四）凡未完之工程而在原則範圍之内者亦可計算至工作料件（Material　inprocess)則按照第三條辦理（五）德國路産復舊費須按照原則處理之特報告如右中華民國十一年八月二十五日中國主席委員顔德慶日本主席委員大村卓一 
[美禁烟會評論香港增輸鴉片]  
　　上海泰晤士報二十三日北京通訊云本日下午美國禁烟會發表一文曰據報香港政府已决定自明年一月起每月進口鴉片由十箱增至二十箱蓋按一九一九年每月進口鴉片原係四十五箱而目下每月所售亦不止十箱以是存貨日見減少且當時以十箱爲極凖者實因需要之見减逐漸禁絶一層尙居其次至需要之所以見减者刻經查出以有大宗廉價鴉片由華境私運入港之故今私運之路旣經斷絶則每月十箱之數實不敷市間之需要也夫港政府之爲此似視鴉片純爲商務性質而其宗旨亦經正式表明寗取限制而不用禁絶政策就香港一隅言每月十箱已遠出於正當需要之外今復議决增加其理由誠難明瞭焉 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[京漢路工潮未解决]  
　　京漢路罷工風潮仍未解决據路局方面消息前晚（二十四）一千餘名之工人抵西站時即由京漢路局警務處長錢秉鈺保安警察隊勤務警察長張汝霖向工人代表極力挽勸令其先將團體解散徐圖解决之法工人方面仍堅持原案提出之八項條件謂有一項不達目的不能散去當由第三者與京漢管理局長詳細磋商八個條件由局長作具體之批示工人猶不滿意後又往返更改始獲逐案批覆惟對於革去工人須通過俱樂部之一條未肯承認各工人以尙未獲圓滿之結果延至昨日（二十五日）上午三時三十分遂相率遄返長辛店共謀對付路局之方法聞其罷工進行之節略與前日所傳又有雙更即第一日由北京至保府第二日由保府至鄭州第三日由鄭州至漢口又開隴海綫工人亦有一致援助之意政府方面昨日曾派出軍隊一部分開往長辛店一帶作彈壓地面之凖備兹將路局批覆工人之條件披露如下「京漢鐡路管理局諭」（一）據稱火車房總領班郭福祥虐待欺騙苛罰刻扣等情（批）郭福祥已開革餘人正在查辦查實當然撤革又據稱廠中日後上人革人均要通過工人俱樂部等情（批）事關路局權限要請部裏的示（二）據稱從今起工人應每人加月薪一毫以後凡作工夠二年的工人如没有增工薪應立即增加等情（批）准由各該處擇優呈請酌加限期開單具報（三）據短牌工人稱凡作工二年者均應改爲長牌等情（批）准擇優到期改補（四）據稱司機工人的頭等工資應作工多少年才能得到請當局明白佈告等情（批）交機務處查明宣佈（五）此次奉直戰爭開車升火工人開赴前敵者倍受辛苦出入槍林彈雨中性命幾不保應每人增薪一級等情（批）已屢催機務處開單候獎（六）北京琉璃河高碑店保定府等處應由當局蓋立官房以便行車工人休息以免流離失所之病等情（批）已由工務處籌辦（七）長辛店工人甚多幾無宿地鐡路當局應該蓋設官房以便工人住宿等情（批）准酌築休息官房俟本路財力寬裕再築住房（八）凡工人因工受傷者在患病期間應該發給工薪等情（批）此係本局定章向無扣薪之事各工人等應限令卽日復恢原狀此諭 
　　又前晚京漢局長趙繼賢曾派總段長及警務處長往長辛店晤會工團磋商解决辦法工人方面仍堅持所提條件八項警務處長及總段長以工人所提案件其第一項與路局行政欋上不免衝突未敢遽然承認遂回局報告趙氏昨日上午工人方面復派代表數人到管理局謁見趙氏陳述工人方面所提要求之理由趙氏當極力安慰允爲設法謂只須工人方面能停止罷工回復工作原狀所提各節均能一一酌量容納希各代表回見工人剴切勸導不必趨於極端以免公家工人兩方互蒙不利影響等語各代表遂辭趙回長辛店據聞昨晚又續有工人代表四人到京言該代表五十餘人返後宣示工友均表滿意則此次風潮已告結束但此說未知確否 
[長沙通信（華）]  
　　湘南潰兵向桂移動之詳報 
　　烽火連天之湘南警報昨今兩日漸告和緩决選省長或可如期舉行也（省議會已預選趙恒惕熊希齡譚延闓宋鶴庚李漢丞彭允彞田應詔七人爲省長應以九月十日爲决選期决選權在各縣議會湘南旣有潰軍侵入各縣不能自由行使决選職權故省議員有提議潰兵未離湘境以前延長决選時間者）惟二十二日湘南議員謁見總部李參謀長時李謂贛軍李明揚自入桂東縣後要求湘省給洋三十萬彼願繳械遣散湘省無此財力已與之另作計較云云其他朱培德之滇軍陳嘉祐之湘軍頃已集中道縣行將入桂故不久可望完全解决湘省前方將領除派隊追尾外仍未會合圍攻一則潰軍人數太多防不勝防二則永州兵力尙嫌單薄不能孟浪從事也聞湘省决定收撫辦法凡有携械來歸者一律給資遣數故連日總部財廳日在籌欵迫切中且前方各軍至少須發餉薪兩月就地籌撥早已燈盡油乾省城羅掘亦復窮於應付故今日湘南之事祇要有錢此外都不成重要問題矣兹將湘南報急之電彚誌於後以明眞相（一）長沙趙總司令鈞鑒滇軍總司令朱一旅旅長紀三旅旅長胡率所部於效日抵屬城約六千人又贛軍參謀部參軍官成率所部於效夜抵屬城約四百人哿晨大本營司令魯率隊來城知事奔走周旋未能卽報謹續電聞唐維藩叩哿印（二）長沙總司令省長趙省議會華洋籌賑會財政廳鈞鑒前討賊軍張以祥鄧允廷等駐縣損失二十餘萬業經電呈昨陳嘉祐朱培德率部萬餘蒸日入屬縣之栗源笆籬黄沙三團寒日出境所過之處損失甚鉅慘不忍言除勘明災情另册呈報外懇發賑欵以救孑遺乞示遵宜章縣知事朱樹欣議長劉光裕叩篠（三）長沙總司令省長財政廳長高等審檢兩廳長警務處長均鑒文酉電報陳朱兩部竄入後知事即同戴楊兩營長拒守該部從前冲來勢若潮湧紳民堅請勿擊以免糜爛如川流過縣至寒晨方息衆二萬餘大砲三十餘尊機關槍六十餘架飛機一部元日將監所人犯放走署内案卷被毁共刦損財物二十餘萬向永逃竄戴楊兩部已追去知事同丁連長及警團現籌善後除詳情另呈外謹電聞臨武知事傅壹連長丁鎭華警所長陳憲中管獄員劉繩及地方各機關仝叩篠午（四）總司令趙鈞鑒咸日警報桂臨藍嘉寗遠失守時屬縣孤城無兵土匪竊發知事當電呈報急並邀城廂各公團籌商防匪及推舉招待人員與籌欵爲維持安全權宜計二十六日匪勢更張警告甚迫不但各公團逃避即公推代表不見一人欵項秣糧均無着落少數軍警又奉羅旅長電令保全槍枝退步集合署中僅科長員四人各鄉警報星急知事拒絶無力招待無欵祇得暫避兇燄携印請援現待罪零陵伏乞電示餘陳詳新田知事周昌熾叩有印 
[鄂省長問題之近狀]  
　　國聞通信社漢口通信云鄂省長問題自迎拒兩派各呈分裂之現象各予第三者以活動之機實仍歸有力者坐收其利計一星期中運動省長最力者厥惟象礦督辦何佩瑢傳言何願以象礦向某外商押借五百萬元報効洛陽蕭耀南近又特保三人擇一長鄂聞何名即居其首（一說何此次赴洛實欲洛陽反對礦署之合併並非活動省長頃已回鄂）至蕭氏自兼長以來關於民政方面所發公文署名概用兼理湖北省長字樣不過三次布告始終係署湖北督軍蕭耀南並曾聲言决不受省長之俸給且行政官吏亦未自由更動一人似蕭氏尙未以省長自居詎四日前突准省署秘書長錢葆青辭職而以督署秘書主任成憲繼任頃復通令江漢襄陽荆宜施鶴四道尹將各屬知事最近成績及政務狀况詳加考查彚報來省以資甄别而錢葆青之去職外傳謂因錢曾力勸蕭交省印所致觀上述兩事似又不能謂蕭氏無心兼長也况日前崇正派之省議員陳士英等五十五人聯電京保洛請迅令蕭氏兼任略謂鄂省政務自蕭氏兼攝以來軍民翕服地面安然如得久於其任必能日臻上治乃有揑造團體名義通電府院希圖動搖政局坐收漁利安危所繫實非淺鮮惟有籲懇迅令蕭氏兼任省篆以安人心而維大局云云聞此電署名之五十五人每人由某方予以酬報多寡不等蕭果絶對無心兼長者此電應不許拍發不意此電甫經拍發而洛陽允許湯氏暫行到任俟再他調之消息又傳徧江漢並傳洛陽條件中有湯到任後每月籌欵一百二十萬元解洛及魏聯芳復任財政廳長之兩項迷離徜恍吾人殊莫測其究竟也 
　　另據北京消息云昨日（二十五）上午八時三十分旅京湖北同鄕代表王漸櫆謝盛勘鄭毅權等二十人爲省長問題赴府請謁總統閽者導至内接待室黄陂初命秘書陳漢第代見王等以本省省長問題久懸不决人民痛苦實深必請一見總統藉明眞相遂由黄陂在延慶樓接見首由王漸櫆述全鄂人民渴望湯省長早日履新之意旨次述省長問題不早解决之危機並請總統去電鄂省當局迅卽交卸黄陂甚爲動容當謂鄂省爲桑梓之邦爲拯救人民計爲維持中央威信計均有去電之必要惟是王閣尙在假期中正式内閣不出一星期定可成立屆時負責有人自必易於解决本人極願盡力贊助以慰鄂人之熱望王等又云外間盛傳總統對於鄂事已有變更態度之謠諑黄陂極力辯白謂本人平生做事不易初心對於湯事誓必堅持到底决不變易初衷時已十二時代表遂興辭而出 
[何剛德電請辭職]  
　　護理江西省長何剛德養日（二十二）致電政府懇請辭職有蔡總司令坐鎭雍容儘可徐圖善後等語其意向所在不難測知原文録文竊剛德章貢重來倐忽八載累經事變百廢難興蒿目時艱疚心無極祇以職務尙簡四境又安竊取古人不敢爲予不擾爲安之旨日期休養息生稍報涓埃故年復一年遂亦自忘其尸素去歲以還事勢日非紀綱愈弛自愧衰朽無濟顚危日求引退而迫不獲果不逾時遂有贛南失陷之變滿目干戈驚心風鶴勉徇衆意權任鉅艱此時義難固辭情亦不忍去也受事兩月軍書旁午謠諑繁興商旅幾輟於途流亡殆遍於野飽騰待慰而杼柚久空勉强支撑心力交瘁遇事叢脞頭目昏眩行步幾不能自持偶冒風寒輒復纏緜累日精神銳减祗緣老境侵尋身世低徊不勝壯不如人之感今幸蔡總司令膚功迅奏闔境肅清坐鎭雍容儘可徐圖善後若復以病軀戀棧不急自求退非特無補時局且亦大負初心亟懇俯察下情迅催新任尅日接任俾釋重責而免愆尤臨電無任翹企之至江西護理省長何剛德叩養 
[全國敎育會在魯開會之預備]  
　　全國敎育會聯合會定十月十日在濟南開會現在距期不過四十餘日時已迫促故濟南之籌備事務所方在預備之中聞此次之招集者計二十一省及三特别區統在函邀之列實山東未曾有之盛會也去年第七屆大會在廣東開會曾有新學制系統草案一件其决議大結果即係將各級課程草案實施方法各省分别研究再提出於本年會議故前日江蘇敎育會關於此案曾來函詢問籌備大會事務所特據以通函全國各省區徵集其發出之函如下准江蘇省敎育會函開上年議决新學制系統草案之進行辦法第三項各省區將本草案討論認爲可行擬訂各級科程草案及實施方法提出於下届聯合會並先期將經過情形通告如有兩省區以上提出課程草案時應由事務所先期通告各省區敎育會酌量添推專家同赴下屆聯合會將課程草案分别討論等語敝會代表於上屆散會回蘇後召集全省中等以上校長及各縣辦學人員開討論會數次决定組織新學制課程研究會分五部擬訂分課科程草案當經分部進行限八月底彚齊整理以便交本屆聯合會討論用將擬訂課程概况奉告貴事務所並請將已有若干省區函告課程擬訂情形對於添請專家赴會一節已否有提出辦法之處統祈查察示覆等因到所查所詢各節本事務所均未接有各省區提出辦法之通告除先行函覆外相應函達貴會對於課程草案有無擬訂並於添請專家赴會一節有何主張統祈函示以便轉達 
[蕪湖快信]  
　　月前蕪湖宣城一帶有孫品三部下勾結土匪圖謀起事志在擾亂皖南治安經馬帮辦先後派隊撲滅在蕪捕獲領袖多人惟陳恩廣秦本盈吳大愷三人已執行槍决尙有在逃之孔慶華等二十六人已呈准張督飭屬一體通緝 
　　許省長因軍餉問題發行金庫券六十五萬元維持現狀定於九月一日發行蕪總商會恐有影射擾亂本省金融情事於二十六日下午二時開聯席會議表决推商會會長湯鈺泉·雜貨公會總董潘祖光·錢商董事陸如珩晉省謁見許省長討論妥善辦法以防流弊 
　　蕪湖爲皖省第一商埠而商品陳列所尙付缺如前經第二屆省議會議决在蕪設立第二商品陳列所經常費五千元已列入預算前安徽實業廳長高炳麟對於此事延不舉辦迨至去職之時始委本廳科員林卓卿爲該所籌備員乃林至今仍未着手籌備新任實業廳長鄭斅慈以此事爲急不容緩之舉特將林調回本廳另委蕪湖總商會會董陶寳書爲籌備員陶已奉到委狀日内卽須進省與鄭廰長面商一切以便積極進行 
　　蕪湖烟酒兩業商人鳳吉廷翟肇周等以蕪湖烟酒稅局已由安徽烟酒事務局翟局長改委葉慶雲來蕪接充私自加比誓不承認特假總商會開緊急會議到者甚衆僉謂商業蕭條已達極點如果加比將來必仍取之於商兩業生計必致斷絶當然不能承認公决電請安慶烟酒事務局收回成命以安商業並議决如果前局長交葉慶雲接辦應徵稅欵誓不完納 
　　昨晚有自稱某營兵士之海州人一姓汪一姓何在長街湖南會館門首開設賭攤崗警不敢過問不知如何與張某劉某二人大起衝突互相動武汪何二人卽在腰際取出一七八寸長之刺刀向張劉二人猛刺張頭部被戳四刀劉腿部被戳六七刀血流如注觀者咸抱不平當將兇手拘獲扭至警察廳胡廳長卽派督察員劉百幹率領武裝衛隊十餘名將兇手汪何二人押送地檢廳由章檢察官訊騐後卽僱人力車將被戳之張劉二人送往弋磯山醫院療治聞張某傷勢甚重恐有性命之虞至兇手汪何二人業經收押 
[粤局改組中之未了問題]  
　　現聞粤當道以軍事結束急謀建設擬將軍民兩政機關加以改組大約總指揮處將改爲軍政廳省署政務廳改爲民政廳敎育委員會改爲敎育廳省署實業科擴爲實業廳運署改爲鹽政廳市政廳各局或將合署辦公審判廳仍舊或改名司法廳財政廳仍舊各廳長之人物聞司法夏同和財政鍾秀南鹽政丘哲實業馬育航敎育陳伯華軍政葉舉民政金某市政未定或以吳某代實亦未可知一俟各屬地方完全安靖卽將着手改組 
　　現時粤局急待解决之問題有二一爲省長問題其次係善後的維持方法昨陳炯明特柬邀各將領及各要人在白雲山會議由衆議决公推陳永善之父陳席愚任省長唐少川任善後處督辦陳競存湯廷光二人任會辦將來是否如此解决尙未可知也又聞陳炯明將於日間復任粤軍總司令職十七日已由部飭匠粉飾部内房舍及向將來劃入總司令部辦公之省署東偏一帶洋樓分别陳飾其各部之花園及路徑中之花草參差不整者亦一律剪齊以備總司令回部辦事 
　　省當局前請鍾議長蘇理平爲代表往香山迎唐少川出山逗遛兩日少川乃表示最後之態度曰此時省長一任可謂艱難重大已極遺大投艱我本不願但以競存誼屬故交又與我政見相符今爲國事不得已之故遠道相邀先之以函電重之以使命公義私情皆不可却然省長爲三千萬人之省長不能以個人而自相傳授競公意雖厚然以省之大能否詢謀僉同衆意共信尙未可知若各界人士均一致以大任相督責則吾不能不出現定一辦法請卽歸告競存（一）粤軍將領此次苦戰其勞未可没宜召集各將領開一會議令其發表意見究竟彼等目的如何見解如何倘與競存主張一致則可將選任省長一事完全交付省議會主持議會爲全省民意之機關若由議會選出由議會請任我自樂就（二）我在唐家灣不能强競存來談猶之競存在百花洲（時陳尙未抵省）不能强我往談然可擇一通宜地點約期彼此會晤將各項大計要政及軍民分治之處互相討論一遍然後辦事方有把握以上兩端爲先决問題請歸致意兩代表得此意旨遂與唐告别於前晚夜深抵省知陳已在白雲山乃於翌晨向陳報告一切此兩代表所得之結果也迨昨日各師長旅長司令統領等在白雲山總指揮處開重要會議是日會塲議論一致主張推陳復職大意以陳駕輕就熟其勢甚順其功自倍理由一現在伏莽未清非得兼任無以鎭壓大局理由二基此理由暫時軍民兩政不能釐然分劃少川爲一國元老勛望崇隆若辦事界限少有參差則將來恐負少川之心又非尊重少川之道故宜以較高位置推戴少川使爲西南各省領袖對外對北便於發言他日南北樞機斷非唐公無以斡旋今日正當養其威重不可侷促於省長反令其無回旋之地於是一致决定請陳擔任省事請唐擔任國事兩公仍行携手此諸將領會議省長問題之結果也鍾議長以情形如此不能不返報唐氏故詎再請蘇理平赴唐家灣一行陳述一切聞蘇已於今晨動身矣 
[中國科學社第七次年會紀（四）]  
　　二十四日上午九時各社員在俱樂部開社務會選舉職員計本年新舉董事爲任鴻雋·丁文江·胡明復·秉志·孫洪芬·留任舊董事爲楊可佛·王季梁·金邦正·胡剛復·王伯秋·張子高·新舉司選委員爲唐鉞·竺可楨·譚仲逵·查能負·周仁·徐九仁·修改章程委員爲王季梁·楊杏佛·熊正理·新舉贊助社員·張退庵·熊秉三·嚴範孫·齊撫萬·韓紫石·王搏沙·吳秋舫·特社員爲馬湘伯至社長及書記會計則由各董事互選因有數董事不在通故留待日後用通信法選出之 
　　同日上午八時半科學社王胡何秉四社員應四團體之請在總商會議廳繼續演講聽講者約二百人首由王季梁講衣食住之化學常識次胡剛復講研究與科學之發展講畢時已十一時十分續由何奎垣講數學之應用略謂數學之應用分三方面一數學應用在數學上此甚顯著不必詳說二數學應用在他科學上如物理學上之正式是三數學應用在社會上如統計學上之公式是普通高等分析爲連續性算學統計則爲斷性算學所以爲斷性者因社會上事情甚複雜也凡數學家當爲物理學家社會學家一方面須專精一方面須廣博並與其他科學家應有聯絡之精神無論自然科學與社會科學其能成爲一種科學均有取於數學講畢時已過午遂散會下午二時在總商會演講先由柳翼謀略致介紹之辭繼由秉農山博士演講講題爲人類之天演携圖五幅首略述細胞學胚胎學之大要謂人與羣動物形體雖異細胞實同人類胚胎之初步與魚類鳥類畜類胚胎之初步無甚區别頗足以引起聽者興趣次闡明本題略謂天演或譯作演進或譯作進化人類與其他動物均由一莫可名狀之共同始祖分途變化以有今日之萬類其程度最高者爲人類其次爲猿類人類之初民爲原人原人之始曰猿人猿人者高於猿類而下於人類者也人與猿唯一之區别厥在腦部人腦大而猿腦小人腦有司言語之神經猿則無之初生小兒不能言語者以此部分之神經尙未發達等於猿也其次人能直立他動物則不能猿類略能之而猶不能久支人之大指與其他四指能爲相對之動作因此動作生出許多功用猿則否小兒亦與猿同猿類不能以手操作工事而人類輒能之者惟大指是賴人類旣獨具充分之腦筋又有完全之兩手與靈活之拇指此其所以異於萬物而高於猿類也博士又謂吾嘗親見大猩猩攘奪食物喃喃作聲如相爭而怒駡者聚夫婦子女而居如簡單之家族其父撻其子女其母輒出而阻止有嚴父慈母之况是以此類動物其下於人也祗一間耳次竺藕舫博士演講竺博士之講題爲颶風略謂空氣流動則成風空氣何由流動則因氣壓有高低氣壓高處之空氣必趨於氣壓低處猶水之就下也地球五帶赤道最熱爲低爲壓南北兩極最寒亦爲低氣壓故南北兩温帶之空氣常趨赤道及兩極北温帶空氣之趨赤道者常爲西南風趨北極者常爲東北風南温帶之趨赤道者常爲東南風趨南極者常爲西北風是曰貿易風事之常也至所謂颶風者乃非常之風南越志所謂具四方之風是其尤劇烈者曰颶風其較緩和者曰風暴皆颶風之類也其成因有二一由發生低氣壓致四方之風具備二由地球上相反之風遇合北太平洋南太平洋北大西洋等部皆颶風之發生地蓋多在北緯五度至十度及東經一百三十度至一百五十度之間赤道雖易得低氣壓而非颶風之發生地也吾國沿海之颶風咸自菲列濱來故各氣象台颶風之預示多得自菲列濱氣象台之報告其來也揚子江口及沿海各埠常蒙其災及沂江而上至南京已鮮有之若漢口成都則絶無所謂颶風者矣其時期及次數據某觀象家最近之考察六月二次七月三五次八月三五次九月四次十月三次十一月二五次講畢衆鼓掌而散時已四時四十分 
　　下午七時各社員柬請南通行政長官及地方法團紳士會餐於俱樂部賓主五十餘人由新舉特社員馬湘伯主席來賓張嗇庵及瞿知事均有演說張嗇庵演說大意以遇事不可畏難看事不可太易爲做事業之原則次述其平生經歷以勉同社末言鄙人所自信者卽可以做官而不爲官僚可以經商而不爲市儈可以爲農而不爲鄕棍云云次由社員柳翼謀起致答謝南通各界之辭盡歡而散是夜離通赴滬者有秉農山程瀛章胡剛復博士等九人聞次日尙有竺可楨博士等數人返寗二十五夜啓行返滬者有馬湘伯胡敦復譚仲逵等數人云 
[南京快信]  
　　蔣敎育廳長爲辦理敎育經費公開起見特組織經濟審查委員會審查收支欵項已擬訂規則呈經省部兩方備案 
　　旅寗贛同鄉以九江兵變全城糜爛現組織九江兵災救濟會勸募捐欵以拯災黎 
　　周自齊昨乘津浦車抵寧兩長派温交涉員冒諮議赴站歡迎末入城即轉車赴滬 
　　財部召集財政會議嚴財廳長昨派本廳科員朱貽清包鋐代表赴京列席 
　　唐繼堯派周予覺來寗謁齊督接洽要政曹錕派顧鰲來寗與齊督有所商榷 
　　韓省長昨派簡任職舒鳳儀赴溧水查辦案件 
　　財商部派技師徐之驥來蘇調查地質 
　　財部令蘇財廳催送裁釐加稅意見書 
　　秀山公園將次工竣定雙十節行落成禮 
　　蘇高等廳令江寗地方廳以後暫押待審之民刑事被告人應每日造册報告以免濫押之弊 
[杭州快信]  
　　二十五日晨海門搶米風潮除湖墅米行受損外尙有陳儒珍等所辦之米亦被刦散共約四千石左右暴動原因係在禁運出境而莠民乘之現官廳對於是案頗形棘手 
　　上海總商會電稱海關嗣後增收稅欵請改存本國銀行俾得週轉市面有益商務已電院部核議請一致主張杭總商會表示同意擬電京催促實行 
　　全國紙烟捐務總局長汪瑞闓昨令浙屬各查驗所以各烟草公司經過雲雨後運銷烟件頗形暢旺而近月收數反見减少各該所查緝不力瞻徇縱放概可想見現已遴員分赴密查倘再不知振作定干撤懲並仰將近日辦理情形詳晰報核 
　　本屆浙東水災爲從來未有之浩刦會稽道尹黄慶瀾函商各縣知事擬共同赴滬募捐 
　　旅京諸曁同鄕盧鍾嶽壽鵬飛陳詵電請求振濟本邑 
 
 

Page 11

 
 
水災並以華洋義振會尙有序欵可撥乞電内部振務處援助 
　　常廣鹽課年收六十餘萬金向由鉅商俞襄周經辦現俞因故辭退已由紹商鮑選臣接充 
　　餘姚知事兼清丈沙地局長陳贊唐電稱前日赴鄕督促沙地報文署務委政務主任陳寳鑑司法委承審員包作雨分别代行 
地方通信 
[松江]  
　　因疫清理積案此間自三日以來沾染時疫者日見其多且又不似從前之易治大都一經傳染數小時即行斃命居民異常恐慌温知事因看守所與監獄内押犯甚多恐易傳染特將未結案件人犯或證明無罪或判决折算分别釋放俾資疏通 
　　縣南修治道路縣署南大街年久失修溝渠壅塞一遇陰雨幾成澤國現由姚德風等呈請縣署撥給附稅以資修葺一面分投勸募業已定期動工矣 
[蘇州]  
　　油修師船水警廳所屬各區隊之師船每於夏秋之際依照年例必須上岸油修一次兹已屆油修之期趙廳長昨特訓令各區隊將所有師船悉數上岸分别油修並令本廳督察員張占儀將應修應換之船調查明確呈復核奪 
　　搶刦會洋城内因果巷某煤炭店主馮東生於昨日下午在閶門外嘯雲天茶館搖會得會而歸時已十點鐘左右行至薛家園地方詎有流氓多人上前將馮攔住即行扭打乘間攫取鈔票馮見勢不佳即大呼救命當被北區第一分駐所門崗及差遣等聞警趕至當場拿獲流氓鄭阿六周阿榮二人餘均逃散並在鄭阿六身上搜出五元鈔票一張遂拘往警局供認搶刦不諱盧巡官得供後即備文解送警廳核辦 
　　警廳會議蘇州警察廳長於前日召集各區署長蒞廳會議議决事件共計五項（一）各區巡官每不在所應由署長轉飭不得擅離職守（一）各區獲解烟案比較前月爲少恐係疏於查案應認眞嚴查如有受賄包庇情事應由署長據實檢舉（一）崗警輪值上班服務應由各巡官帶班（一）現屆秋初時疫流行於衛生問題尤宜注意街道河流應由各署長督率認眞清潔（一）賭博有干禁令近聞仍有抽頭聚賭情事應由各署長嚴密查察如有聚賭即行拘解嚴辦 
　　商會長定期就職蘇總商會兩次開選舉會貝哉安季小松當選爲正副會長吳潤生龐天笙當選爲會計會董已誌前報兹悉新會長貝哉安季小松已定期今日（二十八日）上午十時蒞會就職舊會長龐天笙蘇紹炳現正趕辦交代手續以便如期移交并聞該會昨已通告新舊各會董職員查照邀請准時蒞會參預新會長就任典禮 
　　部省委員到蘇蘇州振興電燈公司與蘇州新電氣廠因營業問題曾互控於農商部經部核准委派部員吳昆吾南下查辦兹悉農商部吳委員昆吾已於前日由津抵寗分謁軍民兩長後卽經齊王兩長加派分蘇任用知事仲少梅偕同吳昆吾於昨日由寗乘坐夜快車抵蘇現萬閶門馬路某抵旅社聞該委等今明卽擬澈查矣 
　　田業銀行開幕誌盛蘇州觀前街田業銀行定期於本月二十七日開幕是日本地紳商各界前往參觀者頗覺擁擠政界中如吳縣郭知事蘇警李廳長均親自蒞臨蘇常王道尹則委道署實業科虞主任爲代表蘇常朱鎭守使則委鎭署某秘書爲代表聞是日各界來賓均由該行總理潘子起經理汪淵如分别招待并欵以茶點 
[常州]  
　　新管獄員蒞常武邑地方監新任管獄員於光自將崑山監獄舊任交卸赴蘇高檢廳謝委後二十六日上午由蘇來常先赴縣署謁見姚知事次卽至地方監與舊管獄員史鴻藻接洽移交事件定於今日（二十八日）履新接鈐 
　　商界發起自衛武邑大衛商人張子雲等以近來熱閙市肆往往發生巨竊案如元豐順之竊案尙未辦結而亞崙洗染公司之竊案又繼續發生此種現象素所罕見且事後追巡雖費盡氣力終於獲賊而不獲贓可爲浩歎爰發起自衞之策將大街一帶原有更夫數名一律裁去改雇年富力强者數人另行組織專責成在西右廂内澈夜梭巡以資防衛其工資按照巡警之薪餉發給經費由境内各商店負擔昨聞大街一帶商店居户全體贊成擬卽函知市公所督同辦理一俟章程訂定雇用得人即日實行 
[鎭江]  
　　派員參與治江會丹徒商農敎育水利自治等會現以九縣治江會定於日内在寗開會特公推吳王等五人爲出席代表業於日昨同乘滬寗路午班快車赴寗參與大會 
　　盜匪横行聞江北寳應縣屬東鄕徐家舍一帶搶案迭出民難安枕日前該處吳徐周三姓又被匪撞門闖入刦去銀洋衣飾等物約值三四千金並砍傷事主三人盜匪横行如此亦可悲矣 
[揚州]  
　　袁觀瀾演講紀江蘇省敎育會長袁觀瀾應江都義務敎育期成支會之請蒞揚於二十六日上午在八中禮堂演講出席人數特多袁於九時半蒞止先由支會副長盧紹劉報告開會宗旨致歡迎詞袁旋登臺首謝寵招之盛意並贊美江都爲歷史地理文化財富之重要名區次即演講題爲義務敎育約略分爲七大端（一）國家社會對於兒童應盡之義務（二）國内外義務敎育比較（三）凖備（四）實施之商榷（五）信用的價值（六）經費之擔任（七）普及之急要歷三小時久始竣全塲掌聲雷動復由盧會長答謝宣告閉會 
　　縣署委稽徵員江都縣署稽徵員缺刻經江知事改委張敦達接充以專責成 
[清江]  
　　屯局加徵縣警忙糧淮陰警備隊每月每名餉項祇四千八百文由朱玉峯知事招集闔邑紳董開會討論議决在上下忙糧所附帶之警隊費加徵二十文呈奉財政廳道尹核准業經朱知事出示曉諭自本年上忙實行已見本報兹聞淮陽屯灘徵租總局又准縣署咨請於淮陰縣境之屯柳灘田一律照數加徵局長沈潮宗除飭櫃書照辦外並已出示通告矣 
　　公民請辦蠶桑試騐場公民陶英堃王伯嘉苗楚卿等以現在各縣皆紛紛設立蠶桑試騐場而淮陰獨未有人建議殊屬缺點因特先後具呈縣署請予從速開辦縣署以經費無出難以着手刻已令飭縣農會會長喬國楨通盤籌算妥議辦法呈復核奪 
　　學董因捐欵上控馬頭鄕學董蘇方鏞自民國七年承受勸學所委託經徵該鄕米荳學捐八九兩年各行尙無拖欠十年度即有沙福泰萬福順于興隆馬公興四行共欠學捐一百餘千延不照繳該學董以無力賠墊因於日前在縣控訴傳訊時沙等均謂並無欠捐情事故縣署判决仍着蘇學董照繳蘇情難輸服刻已上控道尹公署請予核辦矣 
[南京]  
　　旅寗粤人組織籌賑游藝會此次汕頭風災遭刦之慘空前未有旅寗粤人特於昨日大集同鄕會議籌商賑濟之法一時到者甚衆討論結果决組織汕頭風災籌賬游藝大會公推鄒敬堂陳伯偉關經甫林弼夫梁孝魯馬康大何庭和陳啓明等爲總務幹事員即日草具章程分部辦事并假定下關大馬路廣生行爲辦事所以期籌集鉅欵拯救災黎刻已分别呈請官廳備案矣 
[徐州]  
　　縣敎育會選舉職員銅山縣敎育會於昨日（二十四日）午後一時在本會所改選職員會員到百餘人至一時半始行發票選舉用記名投票各項臨時辦理選舉職員均於前三日函約派定投畢開匭前任正會長顧子揚以百四十餘票仍當選爲正會長梁連衡以百十餘票當選常副會長後復選出各部幹事十二人宣布散會已六時矣 
　　報館主筆被捕徐州民生日報館主筆劉炳晨今晨九時許經鎭守使署派人將其捕去書記姜某亦被捕去惟不知因何事故同時銅山警局接到鎭署公函命將該館器物房舍查封刻該館人員正請人探詢消息以備應付 
[安慶]  
　　法專校長易人法政專門校長徐煦初經該校全體學生提起反對迭向敎廳辭職楊廳長請示省長雖經挽留終以舉生反對劇烈未便相强開課尹始徐校長旣去新校長未定不得已由楊廳長暫維校務至該校長繼任問題始而提出北大敎授法學系主任高一涵嗣得復電堅辭不就復擬光明甫回任亦未允現經楊廳長商諸該校委員會聘請程宗泗擔任斯席已征得同意由敎廳備具委任程訂於日内到校視事云 
[嘉興]  
　　衣業盤查盈虧嘉興衣業每年於陰曆七月初旬將上半年營業盈虧詳細盤查以資結束刻下各衣莊正在盤查帳項之際再隔三四日即可竣事各衣莊之擴充營業及縮小範圍並辭聘夥友均於此時定之故各莊經理已預備將半年之盈虧列表函報各股東查照並有資本充足各莊擬在四鎭設立分莊以資擴充營業 
　　馬路已告工竣嘉興北門外魚行街至東門外春波橋一帶街道因年久失修路途崎嶇前經就地士紳演劇籌欵將該路改築馬路以期永久由城區自治辦公處勘丈雇工興築規定道路寬度需在一丈以上現該路已於前日工竣由縣派委驗收矣 
[杭州]  
　　東陽水災之慘狀東陽此次所被風災水患之劇慘不忍聞其地山脈綿亘形勢險阻爲錢塘江發源之處素以産火腿南棗聞於世因地居高原旱患時臨水災則鮮有之不料於本月中旬二次狂風大雨平地水漲至四五丈壞山襄陵緑溪二岸一時盡成澤國低下之村落或房屋坍壞或人畜溺斃或全村淹没變爲溪灘遭禍之慘損失之巨不下於汕頭以吾所見其西南一嵎而言自千祥鎭以下夾溪而居之人民自東湖至沙城頭下龍口等七八村俱經水淹船埠頭之房屋倒落者共計四五百間溺斃者計十六人遷居者三分之二南馬鎭半數被損街面店舖盡被水患下格莊屋坍二百餘間溺斃四十餘人下和塘湖村二處所存無幾亦有全家老少漂没無蹤者安田莊居户千餘高者水滿屋簷低者横流過棟男女皆駐足屋頂以避之自安田以下溪道漸窄水勢更大其臨近之覆舟山高約七八丈而山巔盡没可謂駭人聽聞之洪水矣岩下莊高處山麓亦半村坍落死者數十人其下有溪灘一村地位較低居民百餘户水後僅存一二家漂没者達二百餘人更下之黄田畈鎭之大橋已隨流而去近村之溪隈積屍數百臭氣薰天流離載道悽慘之狀莫可言喻未知邑中官紳如何籌商善後也 
雜評一 
[百不暇問之政府二敎育（默）]  
　　謂今日之政府不要有敎育寃也特以敎育之費挪用於軍費而敎育之面子遂不暇問也軍閥旣逼政府以挪用學費而又責政府以不籌學費聯翩通電以沽個人要敎育之面子而政府亦不敢置一詞則寃之又寃矣雖然政府亦寗無咎哉旣肩此萬難之責任豈不能稍伸其主張旣知敎育之重要豈不能與軍閥力爭此區區維持之費他之所謂不暇問者結果終不能不問而今之敎育費則一閙再閙仍不爲之設一策劃遂使枝節愈多風潮愈大一任北京首都淪於無敎育之地位竊恐眞心重視敎育者必不至束手無策若是也北京之敎育如此各省之學校亦日以索費聞常此不暇間勢必率全國而敎員散校門閉試問此種景象成爲何等之國家耶吾故謂今日之政府雖百不暇間而敎育則萬不能與他事等量而齊觀也 
 
 

Page 12

 
 
   
 
 

Page 13

 
 
本埠新聞 
[海員罷工解决後之發薪手續]  
　　中國通信社云海員罷工風潮解决後各海員已全體上工昨日招商局出口輪船共計新昌等七雙今日繼續出口者則有江安飛鯨廣利圖南公平五艘聞其此次給薪手續除本月份連原有薪水加二成照付外其餘自五月一號起至七月二十三號止（是日爲罷工第一日）之八十三日原有薪水本已照付其另加之二成薪水則於月終加給惟開往長江一帶之船雙因往返需日回申之期當在月終以外故有提前允給之說又海員工會方面此番罷工期内連得國内外之海員贊助罷工費用甚多昨日又得俄國皇后號海員匯來大洋七十元以作捐費惟海員公會林主任以罷工風潮旣已解决當然無所費用昨特發電各埠止匯此項捐欵並致謝意 
[旅墨華僑注意三門灣]  
　　國聞通信社云吾國旅墨僑民不下百餘萬人經商墾植所在皆有昔年頗具勢力積有資産近感該國排外之烈大受苛待日處荆棘之中故皆欲携資歸國日前已有王君等數人歸來向東南濱海數省考察聞三門灣已定爲自治區歡迎華僑歸國經營詳細考察該區土地沃厚氣候温和開墾居住兩皆合宜且已有臺灣鉅商林姓之漁業公司十月即將開幕道路水利亦均從事開浚故認爲旅墨華僑歸國適當地點聞不日仍將往墨將三門灣情形報告各華僑以增其返國之興趣云 
[周自齊昨已到申]  
　　赴杭卽返 
　　周自齊及隨員二名前日（二十六）由寜乘一號花車掛在由寗十一點鐘開行之夜班快車上於昨日（二十七日）晨六時五十分鐘到滬旋由路局將原花車掛在滬杭路八點開行之早班快車赴杭周氏謁見盧督辦後即日乘夜班快車於下午十時五十分鐘返滬在新龍華站下車即乘汽車赴護軍使署謁見何護軍使定於今日（二十八日）下午五時在新關碼頭乘小輪渡至吳淞換登澳大利亞皇后號放洋 
[各團體歡迎中山委員會紀]  
　　國聞通信社云各團體歡迎孫中山籌備會於昨日下午在貴州路逢吉里開第一次委員會到委員十四人首由總務委員趙南公·報告應辦事務畢經衆討論（一）推舉趙南公·黄宗漢·崔通約·楊春若四人往中山先生處接洽（二）開會地點尙賢堂總商會兩處交交際科負責接洽（三）决定登各報廣告三天通知本外埠各團體學校等從速加入（四）各團體當場認定經費由文牘科擬稿發出通告趕快繳納（五）總務科内推舉李鎧·鄧嘉縉·陳廣海·林仲餘四人爲庶務員其致各團體公函云逕啓者本會於八月二十六日在貴州路商界總聯合會開會議决歡迎孫中山先生兹將各種情形通知貴團體接洽如下（一）請本外各埠各團體於九月九日以前加入本籌備處（二）有交通不便之處函電歡迎或加入均可（三）各團體派代表加入者請於每日下午四時至六時向貴州路逢吉里本籌備處接洽（四）歡迎地址及日期俟决定後再行公告云云 
[統一運動中之滬聞]  
　　黄陂代表在滬之建言 
　　國聞通信社云黎黄陂前派黎澍·李繁昌·來滬代表謁候孫中山黎澍已於二十二日離申北上李繁昌亦將於三五日内由滬返京兹聞李與劉成禺最近曾有電致黎報告接洽統一情形略云中山力謀統一主張合法國會完全自由行使職權各代表齊集滬上謁見中山長江與論攻擊陳炯明及其黨徒甚力請府院對粤勿下任命否則破壞統一將致輿論囂然云又黎澍離滬之時因須繞道寗漢回京需時故特會同劉李兩氏電呈黄陂請撤回白逾桓使粤之命其文云陳炯明現爲舉國輿論所不容請速撤回白某勿任障碍統一云 
[旅滬議員行止未决]  
　　國聞通信社云旅滬國會議員前日開會經數番討論之結果認爲護法國人以護法爲惟一目的必須始終一致而方法不必一律北上與北京國會爭眞僞亦係方法之一故留滬或北上均從已願後經在場人簽名計决心留滬者有二十七人願意北上奮鬭者有黄策成丁象謙·李正陽·王福緣·陳燮樞等六人至其餘各人尙須攷慮後决定惟該議員等以此次舉止關係頗重必須出之鄭重故日内尙須開會討論再行决定云 
[旅滬湘人歡迎程潛紀]  
　　程潛演說以裁兵爲最要問題：救中國須實施工兵政策 
　　昨日下午四時旅滬湘人在一品香歡迎西南政府陸軍次長程潛到者數十人并由工部局派出中西便衣偵探多名在塲照料一切先由沈卓吾與程次長作一時許之政治談話次由主席陳家鼐宣布開會意恉并述程君歷年來盡力護法政府之勛勞及程君政治軍事常識之優長道德人格之高尙爲同人所敬仰云云旋由程君起立演說二小時之久對於西南護法經過及其最近政見發揮盡致全塲鼓掌兹略記其詞如次 
　　今日得與同鄕諸先生會晤於此實爲莫大榮幸快慰之事若說到歡迎兩字則萬不敢當鄙人自問年來對於國家對於湖南無一事足以慰我同志實深漸愧惟念自民國六年衡永宣布護法以來潛即與湘軍將士努力與非法之軍隊奮鬭結果竟使當時有名之北洋軍隊大受挫折向來持武力統一之主張者幾乎全然失敗此實我湘人革命精神之最大表現亦卽我湘人對於中華程潛肖影 
民國之最大貢獻也潛周旋其間自謂於此亦稍得精神上之安慰嗣因内部稍有變化潛不忍因内閧以召外侮遂决然離去湘省不復欲再聞國事及孫大總統入粤潛以迫於不容辭卸之義忝列於參與國務之一員又苦於環境之窘迫不能稍有展布致無以善輔孫公卒有前日之變此皆潛歷年來所經曆之情狀負國家負湖南·負同志·所朝夕引爲不安者也現在北方軍人旣自願屈降於護法旗幟之下則是吾人素昔之主張已完全戰勝或者與南北統一之曙光漸相接近亦未可知第潛之意見則以爲中國今日最重要之問題尙不在於統一而在於裁兵蓋中國養兵之多至百數十萬而無一能爲國家出力之軍隊不過少數軍閥藉以刼奪地盤與金錢而已是以軍隊愈衆人民痛苦愈深而國家防禦力愈弱前日孫大總統宣言中所主張之工兵政策適爲最合中外人士之心理潛對此尤有無限傾服之意潛以爲欲救中國非服從孫大總統之工兵政策實無着手之處而欲此種政策之能完全實施則又全賴軍人本身之有澈底覺悟現在南北軍人表面上雖亦似甚贊成此種適合多數心理之主張但恐終不能抛棄其權位之嗜慾而斷然實行之故潛對於國家之前途殊未敢遽抱樂觀也至潛對於湘事亦稍有意見因諸君多係湘人亦略爲述之吾湘本革命黨出産之地自元年以來貢獻於民國者至大乃近來因灰色黨人握政之故不免有許多違反革命精神之舉動此爲吾人最所抱憾之事但此亦不足專罪彼黨凡吾湘人皆應負有同等之責任蓋因爲吾人缺乏努力奮鬭之精神故此種不良之勢力得以乘機發展若吾人但知不滿足於現狀而不能努力以企圖改進之事業實爲無益之事此意深願與諸君共勉之云云 
[修改稅則會大會訊]  
　　關餘存儲移京討論大確審查會後再開大會二次中國通訊社云修改稅則委員會對於關餘存儲問題將移京討論一節昨據該會委員云稅則審查會雖行將結束而吾國於進口稅上每年又可多得一千餘萬元然審查會後又須開二次大會第一次大會將審查會中所未通過者須討論通過之第二次大會須將進口稅率是否完全值百抽五價值是否與歐戰前歐戰中平均又當造表印訂成帙送交各稅則機關况照華府會議議决須二次大會完畢於兩個月後方能實行徵收外傳關餘存儲問題擬將移京討論一層實係誤傳此言雖一月前報紙有所發表然迄今早已打消中國代表亦並未提出此議吾國關餘照約當然存儲華行而事實上實有不及奈中國之借外債及抵借外欵爲數頗豪若存儲華商各銀行外人當亦不肯因中國各軍閥向華商各銀行逼提餉銀可謂無一非是若將關餘存儲華行徒飽諸一般軍閥槖槖而已且昔年中英訂有條約所有關餘盡行存儲匯豐銀行今中國如此窘迫外人何願任吾中國存儲華商各行也云云 
[蔡廷幹展期返滬]  
　　中國通訊社云修改稅則會主任蔡廷幹君前因疊接財農兩部要電請其晋京報告稅則會自開審查會後之一切經過情形蔡君遂於十八日赴京當臨行時曾囑該會職員約一星期返滬前日來電准勘（二十八）日抵滬兹悉該會又得蔡電謂稅則會開大會時之一切手續尙須與政府有所磋商勘（二十八）日不克南下准陷日（三十）定可抵滬列席大會云 
[蔣夢麐到滬]  
　　蔣夢麐自歸國出席濟南中華敎育改進社後卽於本月初過滬返餘姚原籍現蔣氏業於日前由鄕到滬稍作勾留即須北上云 
[閘北水電改歸市辦之提議]  
　　閘北水電改歸商辦已由沈聯芳等具呈護軍使署轉咨省署備案一面組織公司登報招股兹聞閘北公民趙志游以水電事業屬於市政範圍應歸地方公辦方爲正當辦法業已叙述理由具呈護軍使署兹録其原呈如下呈爲閘北水電應歸地方辦理以興公益而便市民事竊閘北水電擬歸商辦業由本埠紳商沈鏞等聯名呈請鈞署轉咨省署在案查水電兩項屬於市政範圍之内應歸地方辦理所有盈餘以一部份留備擴充水電之用以一部份補助他種市政事宜以地方之財供地方之用如此方爲正當辦法乃閱報載商辦閘北水電公司招股廣告一則曰認股者得獲優厚之利再則曰利莫大焉是當事諸人早於發起之時存一圖利之見假公濟私無可諱飾故使水電廠誠爲商辦凡年獲盈餘不過供辦事人與股東之瓜分於水電仍無發展之希望夫省辦成効之所以不著者誠以省帑支絀非惟無餘力可以補助水電且以水電盈餘移充他種用途是以致有今日之現象今若改爲商辦而定名目股份有限公司是昔之水電盈餘專以歸之官今之水電盈餘專以歸之商唯之與阿相去幾何其於閘北市民實受利益之處似屬無多然則省辦可以不必變更乎曰是不然省辦苦於無資不得不另籌他法爲今之計惟有改歸地方所辦俟將來閘北市政成立即納入於市政範圍之内每年所有盈餘酌量撥充地方之用以公化公較商辦之跡近圖私者相去遠矣或曰不招商股如無資何曰水電旣歸地方所辦可以發行地方公債預算每年盈餘之確數以其十分之若干充作債券之息金還本如是則何患無資或曰本省發行公債議會竭力反對省尙不能發公債奚論地方不知議會之反對公債反對用途之未能確定若因改良水電發行地方公債吾知議會諸君方且贊助之不暇無慮反對也或曰旣募債矣如不能募集何曰市民旣知水電之利益且與生命財産有密切之關係吾知願意投資者卽無不樂於應募也或曰商辦能取信於人若歸地方辦恐人民轉滋疑慮不肖購買公債不知所開地方公辦者其辦事之人必於水電兩項素有研究而爲地方所信仰者再由地方長官加以委任凡有聲望之紳商皆可聘作董事以督率辦事諸人之不力其明敦必較商辦爲優可斷言也綜上以觀是今日閘北水電舍歸地方辦理發行公債外别無善法民等庽居閘北水電兩項皆有切身利害用敢不揣冒昧迫切陳詞仰祈鈞使俯察察核轉咨省署以興公益而便市民實爲德便閘北公民趙志游謹呈 
[五年中日人在華郵政儲金數]  
　　中國通訊社云日人來華經商大都滿載而歸平時儲蓄又不遺餘力吾國人則否雖有郵局獎勵儲蓄然仍漠視之兹將民國六年至十年間之日人在華郵局儲金數與儲金人數列表於下冀國人猛醒焉 
年度　　　　貯欵人數　　　　　　貯欵元數 
六年度　　　　二四·七四四　　三·一三一·六九二 
七年度　　　　二九·四二一　　四·一九三·六九二 
八年度　　　　三二·六八○　　四·八二三·五五一 
九年度　　　　三三·○二二　　三·五九三·七○八 
十年度　　　　三三·三九二　　三·五二八·二四一　　 
總計　　　　一五三·二五九　　一九·二七○·八八四 
[米船到滬甚少]  
　　上月間浦江中南北各帮米船到者甚少南帮公所常錫公所現已派員調查完畢南帮各處共到祇六萬石左右常錫帮米更少計三萬餘石比較閏月份約少十成之三四其到數减少之原由因産地成本增高裝運到申行銷未能獲利之故而上月中北㘮生泰米行之俞根興米船被盜搶刦白米銀洋案發生後内地各米行深爲恐慌故裝申行銷者比前更少雖經各米行各米客會議通知各處照常運申行銷然近日米船到申者仍不見多據公所云近日幸外國米來貨尙旺各洋棧存貨有七八十萬石兩星期間足敷應銷如粳米再不源源而來洋米底貨銷通恐日後市價仍再奇昻故米業各機關近日無日不開會商議辦法聞將定期由公所公會米客開聯集大會云 
[張欣生毒父案尙未有執行訊]  
　　何遲遲若此 
　　前用毒藥謀斃親父張駕雲之張欣生·及起意犯朱潮生·代合毒藥之朱健臣等三犯前經上海地方廳訊明判决不服上訴江蘇高等廳再不服上告於大理院奉三審判决該三犯一併判處死刑在案自大理院判决之後該三犯現均收禁蘇州第三監獄至今未見發回上海朱潮生之家屬與朱健臣之妻連日到上海地方廳調查將來如果執行應在何處俾臨時有所整備當據法警告以此案歸何處執行自有上級官廳之命令即使在滬執行官廳中自當派警前來知照云 
[第二分監議建新屋]  
　　我國領事裁判權曾由華府會議議决收回兹悉江蘇高等審檢兩廳以將來各國委員來華調查司法狀况時必須先至上海除訓令上海地方審檢兩廳並律師公會外江蘇第二監獄以及地方分監着即迅速整頓改良完善原文已見前報聞漕河涇江蘇第二監獄奉令後遵即籌劃改良一切監獄事宜惟西門内之江蘇第二分監以舊有民房改建破舊不堪無從着手整頓擬將該分監另建新舍業已提議二項辦法（一）漕河涇江蘇第二監獄之外有餘地若干畝擬添築新監舍將分監遷往該處（二）上海地方審檢兩廳前曾由前任李監長購置民地六畝亦擬建築新監二項辦法尙未决定現已請示江蘇高等廳核示矣 
 
 

Page 14

 
 
[失業商縛孩同投浦江之慘聞]  
　　吳淞浦江昨日上午發現父子屍首二具聞死者某甲年在三十歳以内住居楊行鎭向作南貨近因失業與事反目前日在家竟將所生年僅三歲之子背妻携抱出外用繩繫於身上至隠僻處之石橋上一同投河自盡當時有人遥見不明其有何寃抑後其家屬四出招尋無着嗣經其兄長探知吳淞浦江有浮屍昨日到淞至救生局認領備棺收殮矣 
[偵查木箱内女屍案之嫌疑人]  
　　自虹口岳州路荒地上發現箱屍案後捕房已獲到案犯王惠根陳梅亭兩名解經公共公廨押候查明訊究迭誌本報近日外間紛紛傳說被害婦人張老五現年二十五歲原籍鎭江於民國六年四月二十三號在滬被楊常山畧誘成姦其時該婦祗十九歲旋復被串黨拐往哈爾濱賣入妓院操皮肉生涯嗣逢狎客將身贖出今夏回滬自稱名爲張根泉尋訪楊常山未遇祗覓得朱長元與常山之弟楊永春該婦因此二人當時對於楊常山將伊姦拐販賣實曾預聞故扭控戈登路捕房轉解公共公廨屢次開審以無充分證據判朱長元開釋楊永春具結出外此陽曆七月間事也乃尙未隔一月而該婦竟爲人殺斃似朱等對於此案頗有關係故捕房方面日來正在嚴密偵查朱等踪跡以憑拿辦云　 
[人力車夫聯合會發表宣言]  
　　國聞通信社云昨日上海人力車夫聯合會爲解决飛星公司賠償損壞車具發表宣言書一通其文云飛星公司與我苦力車夫爭持已有日矣我等設法解决至再三然迄未得該公司大班有確實讓步之表示我等才力庸鄙有負苦力同胞之委託與期望自問殊深慚愧然此事一日不解决即我等之責任一日不能卸却故迭經會議仍以和平請求爲唯一之宗旨旣不使苦力同胞常受逾分之痛苦復不願該公司營業頓遭意外之打擊相遺以理相喻以情謹將最後解决之方法爲有明確條件之要求述之如下（一）承繳車租須以拉車及車放出爲斷若因捕房撬去照會而車在公司修理或當暴熱嚴寒風雪雷雨以致停擱不能放出再或每逢星期公司匠人停工車具無處修理所有以上期間車租一律請予免除以示體恤（二）橡皮内外膽均照行家包用通例如係偶爾炸裂調換新貨斷無認賠之理蓋公司旣無絲毫損失即不得索取我等分文倘或有意損壞確係刀斫剪傷當然按照月份攤賠以昭公允（三）篷布如爲戳破須照尺寸賠償輪盤如被撞斷亦當照章認賠惟不得自由科派但日久霉爛及老銹灘蹺此爲物質所當應爾即無賠償之可言其他翼子板篷骨子鐡撑子車扛鋼絲等件均仿此（四）門布汕衣白套號衣如其用久朽爛或以舊換新及有公司圖記可憑不應强取賠欵更不應任意充公設將原物失落則當由我等負責賠償以儆疏忽以上四項爲我等準情度理解决之方該公司而能眞實容納也則我等目的已達當爲竭盡棉薄以圖雙方之諒解該公司而或完全拒絶也則我等心力已盡惟有辭去職務以謝苦力之同胞特此宣言敬希公鑒 
[前昨兩日運杭之食米]  
　　滬杭甬鐡路日暉港車站於前昨兩日由該站裝運食米十六車計三千五百石即於下午十時零五分附掛由滬開杭之一百二十號夜貨車運出至拱宸卸車聞均益·公益·三濟·永新·四家轉運公司代運云 
[公共租界重定北區地價表（四續）]  
　　地皮號數　　每畝價值　　地皮號數　　每畝價值 
550　　　　9500　　　　551　　10500 
555　　　　7500　　　　557　　8000 
558　　　　8000　　　　559　　8000 
560　　　　7000　　　　561　　8500 
562　　　　10500　　　563　　8000 
566　　　　9000　　　　567　　8000 
568　　　　8000　　　　569　　11000 
570　　　　8000　　　　575　　11000 
576　　　　8000　　　　577　　8000 
578　　　　10500　　　579　　7500 
580　　　　8000　　　　581　　10500 
582　　　　9500　　　　583　　10000 
584　　　　9500　　　　585　　12500 
587　　　　11000　　　589　　11000 
590　　　　8000　　　　591　　11000 
597　　　　10500　　　598　　9500 
599　　　　12500　　　600　　20000 
603　　　　26000　　　604　　25000 
605　　　　24000　　　607　　30000 
609　　　　22000　　　611　　18000 
614　　　　20000　　　615　　19000 
625　　　　21000　　　626　　9500 
632　　　　13500　　　633　　19000 
637　　　　12000　　　638　　12000 
639　　　　9500　　　　640　　11000　　 
641　　　　9500　　　　642　　9500 
643　　　　9500　　　　644　　12000 
645　　　　9500　　　　646　　12000 
649　　　　9500　　　　650　　9500 
651　　　　9500　　　　657　　27000 
659　　　　13500　　660　　12000 
661　　　　12000　　663　　12000 
664　　　　12000　　665　　12000 
671　　　　9500　　672　　15000 
673　　　　9500　　676　　19000 
678　　　　19000　　680　　22000 
682　　　　18000　　684　　15000 
685　　　　15000　　687　　14000 
689　　　　12500　　690　　12500 
691　　　　11000　　692　　8500 
693　　　　8000　　694　　8500 
695　　　　9500　　698　　8500 
701　　　　6500　　703　　9000 
704　　　　8000　　705　　7000 
706　　　　8000　　707　　9500 
711　　　　12000　　712　　9000 
713　　　　7500　　714　　11500 
715　　　　10000　　716　　6500 
718　　　　10000　　719　　7500 
720　　　　7500　　721　　12000 
722　　　　8000　　723　　7500 
723A　　7500　　723B　　7500 
723C　　7500　　723D　　7500 
723E　　7000　　723F　　7000 
723G　　7000　　723H　　12000 
723I　　12000　723J　　12000 
723K　　11000　723L　　7000 
724　　　9000　　725　　　7500 
726　　　　7000　　727　　7000 
728　　　　7000　　728A　7000 
729　　　　7500　　730　　8000 
733　　　　8000　　734　　21500 
735　　21000　　736　　21000 
737　　21000　　738　　7500 
739　　7500　　　740　　9000 
741　　7000　　　742　　9000 
743　　23000　　744　　7500 
745　　11000　　745A　　8500 
745B　　8500　　747　　8000 
748　　8000　　749　　8000 
751　　8000　　752　　8000 
753　　8000　　754　　8000 
755　　8500　　756　　8500 
758　　8000　　759　　8000 
760　　8000　　761　　8000 
763　　7500　　764　　9000 
766　　9000　　768　　8000　　 
769　　19000　　770　　20000 
800　　33000　　801　　29000 
803　　37000　　804　　27000 
805　　40000　　806　　27000 
807　　23000　　810　　35000 
809　　38000　　810　　35000 
811　　35000　　814　　15000 
822　　19000　　825　　36000 
826　　29000　　327　　20000 
829　　21000　　830　　23000 
830A　23000　　831　　14000 
832　　23000　　834　　12500 
835　　25000　　836　　27000 
837　　12500　　838　　12500 
839　　12500　　840　　22000 
841　　28000　　842　　12500 
843　　12500　　844　　12500 
845　　21000　　848　　15000 
849　　21500　　855　　13500 
856　　13500　　859　　24000 
860　　25000　　861　　17000 
862　　18500　　864　　18500 
867　　22000　　868　　21500 
869　　19000　　870　　18000 
871　　26000　　872　　17500 
873　　17500　　874　　17500 
875　　18000　　876　　20000 
877　　23000　　879　　18000 
881　　18500　　882　　18500 
883　　25000　　884　　19000 
886　　14500　　887　　14500 
888　　14500　　889　　21000 
890　　20000　　892　　23000 
893　　19500　　 
[本星期之成交紗數]  
　　本星期來紗市清靜出貨情形亦已見减本紗成交凡二百包均係十六支紗價一百三十八兩均係現貨交易餘無售開小包紗成交計三千五百包價十二支一百二十三兩二錢五至二十五兩七錢五十四支一百三十一兩七錢五至三十六兩七錢五十六支一百二十八兩二錢五至四十三兩七錢五二十支一百四十五兩二錢五至五十四兩二錢五云 
[本星期之進口印日紗]  
　　本星期中印紗無所進口日紗進口計一百五十一擔自元月迄今進口總數計印紗三萬零零八十五包日紗八萬八千三百八十六包本週計運寗波日紗六擔南京印紗四百二十九擔漢口印紗六十二擔日紗一百九十三擔烟台印紗三擔天津印紗三十六擔日紗三十二擔牛莊印紗一百九十八擔日紗七十九擔香港日紗二百零五擔本埠印紗四百五十擔日紗一百五十擔共計印紗一千一百七十八擔日紗六百六十五擔本週止本埠叶存印紗八千八百八十二擔（尙有一千三百四十五擔未出）日紗三萬三千六百二十九擔云 
[一週間之茶市]  
　　上週洋莊茶市路莊緑茶與湖州平水茶消路均形暢旺路莊貨消去一萬零七百六十二箱其中珍眉一項約佔十分之六售開盤價較開盤之初則未見高較前週則已增漲四五兩婺源大帮在週末間花旗行已有動機但成交稀少售盤難高仍爲一般茶商所失望拆賣之貨珠茶殊無大宗成交針眉鳳眉亦未見有何等發展惟娥眉頗稱堅俏秀眉亦漸趨穏固之象貢熙市面前週隨到隨消至上週週末白頭行完全呆滯土莊茶棧雖稍有成交然售盤業已逐步挫跌四五兩平水消去六千零九十六箱係由惠利天祥兩行購進但成交不甚踴躍成盤亦異常看低寗州紅茶市面頗稱堅固成交二百餘箱售開盤價較前週約漲五兩之多云 
[上海商業市况彚録]  
　　金融 
　　昨日銀幣市價又升早午兩市均爲七錢二分三釐七毫五比星期六收盤大半釐因本星期内裝去南洋汕厦港粤等處底脚稍薄且浙江造幣廠鼓鑄亦有限制運申不多之故耳 
　　銀拆昨日係星期早午兩市拆息皆爲七分比前日漲起三分星期一各莊銀行解欵不少昨已預備是以今日或仍回小也 
　　金市 
　　昨日（二十七）星期先令等匯價例無報告惟大宗近遠期均長一二五十月份期金於十一時開盤價較上日收市每條跌銀三錢爲三百兩○○八錢俄因售者頗衆人心爲之疲弱其期金最小價竟跌至二百九十九兩九錢後忽有某某等金號買進期金達二千餘條之多一般賣空者均各爭於抵進故金價最高漲至三百零一兩四錢收盤比前日價每條反漲銀三錢觀目前大勢標金或稍轉高然後回小也 
[棉紗]  
　　昨日棉紗交易仍不多本紗市價又小二錢五分至七錢五日紗亦小去五錢各洋行紗廠交易所取引所循例休市大阪及美棉印花均無電報因此客帮買者仍惟牛莊威海衛天津漢口江西蕪湖野鷄等數帮買零星花色本紗日紗四五百包公會上小包崇通海帮已多日未買不過内地鄕帮略有十數包交易生意之清淡爲從來所僅見云 
　　麫粉 
　　麫粉本星期内步步趨下交易所標凖期粉近遠期皆須跌去三分至二分七釐半星期一日本月份收盤一兩八錢八七五下月份一兩八錢八五九月份一兩八錢八分至星期六本月份收盤價爲一兩八錢五七五八月份一兩八錢五分五九月份一兩八錢五分二五小麥因漢口江西等處客麥已到存底雖不多然廠家收進每日有三四千包價遂定勢總之本年新麥收成豐足故廠家祇得將粉價抑小以買原料現粉銷胄甚見清淡亦跌價時當然之事也現粉亦小去二分五釐 
　　糖市 
　　火車糖劃市疲軟現已跌定國内江浙茶食業月餅銷路現值當令然亦祇内地客帮如津漢浦口等去路殊見靜寂太古前日星期六開價未跌聞嗬囒粗砂跌至十二囤七五較之最高之時須小去一囤七五按嗬囒本以白粗砂爲標凖此間黄日與號前於五兩三錢時抛出漲至六兩五六結進吃虧甚鉅石龍赤現赤糖奇昂地頭價竟劃上海七兩之外是以各號咸去電止辦現在市上觀察後貨到源必稀云 
　　蔴市 
　　月絲新貨現已陸續有到然爲數亦不多身桿頭號足者約三尺五六次者約三尺一二二號二尺七八至三尺市面議開客盤標頭二十七兩次者二十六兩三錢標頭二十五兩八錢共計開出四百餘件均由南市同業派訖然尺桿如此之短價復高昂内消多不敢辦即天津帮貨雖尙可合消乃因市價不合故亦無交易照此消路靜寂後市恐難立足 
　　沅蔴春沅市上統票已通所存者多是零碎標頭而月沅近日稍有到貨尺桿與春沅相仿不過頭號稍短前日茶會開出客盤標頭仍二十一兩七錢零批標沅二十二兩六錢頭號沅二十一兩六錢市尙平穏 
　　桐油市 
　　支白桐油因洋莊意在揑小暫不購辦内消以杭桐回鬆較之漢桐每擔差二元二角故主顧更少顧問本埠各油蔴號存底雖均不厚然因消路清淡亦不敢下手市面較上週鬆二錢漢批十三兩本埠批老牌本支十四兩二錢香油集太怡恒記兩牌因來源較多去路反少以致市勢大跌一兩餘别牌亦因之帶鬆云 
世界商業電（特約路透商業電） 
[倫敦銀市週報]  
　　八月十七日倫敦電云三妙爾芒台格公司報告云銀價因印底售出中國滙市更見平穏故見低落旋忽回漲因中國投機家紛紛售出金鎊此即等於購銀也美洲願購之意切於願售而使歐陸及外界負供給之責市場人心不堅買賣多屬投機性質非購供商業之用摩加太哥爾特斯米特公司報告云印度需要顯已饜足近今銀價之漲落多由中國忽購忽售所致目前市况穏定惟歐陸或其他方面有大批售出則殊易使市况復轉軟弱 
[英國金銀塊輸出入週報]  
　　（八月十八日倫敦電） 
　　　　　　　　八月十日止之一週　　八月十七日止之一週 
銀塊　　　　　　　　　　鎊　　　　　　　　　　鎊 
由英輸出總額　　二○四、○○○　　　　一三七、○○○ 
内有往中國　　　一一三、○○○　　 
又往印度　　　　　九○、○○○　　　　一二○、○○○ 
輸入英國總額　　一六九、○○○　　　　二二○、○○○ 
内有由美洲　　　　八四、○○○　　　　 
又由歐陸　　　　　七二、○○○　　　　三六、○○○ 
又由斐洲　　　　　　　　　　　　　　　一五、○○○ 
又由加拿大　　　　　　　　　　　　　　三一、○○○ 
金塊 
由英輸出總額　　　　一○四、○○○　　一、○一○、○○○ 
内有往印度　　　　　　九二、○○○　　　　七八、○○○ 
又往中國　　　　　　　　　　　　　　　　　九三一、○○○ 
輸入英國總額　　五一六、○○○　　　　　　九八一、○○○ 
内有由斐洲　　　五○八、○○○　　　　　　九六○、○○○ 
[倫敦證券金融市週報]  
　　八月十七日倫敦電云本週證券市况殊形呆滯惟硝酸鹽股價見漲商部貿易報告更見良好其結果使數種實業現期股票略見起色馬可尼公司股票因股東會議報告成績良佳亦爲漲價倫敦會議之失敗雖早使人不安但並未因以發生出售之壓迫惟金利高起匯價低落購者爲之束手三釐息公債券價五十九鎊又八分之五大戰債券價百鎊半中國債券之價在比較上尙稱堅定日本債券價平穏煤油業股票市沉寂對外匯價甚受倫敦會議結果之影響當賠償問題及協約國債務問題停頓之際難望轉機實在之交易甚有限購者或售者有時覺價不合宜皆爲束手惟紐約滙價爲市塲光明之特點金融地位仍緊需要殊難爲應逐日利率爲百分之二·五銀行貼現率頗堅三個月票爲百分之二·六二五上週爲百分之二銀行報告徵明地位更見堅固因紙幣流行數續減之故 
[紐約證券金融市週報]  
　　八月十八日紐約電云本週證券市人氣轉堅蓋豫料煤礦及鐡路罷工爭端均將解决商業將迅速回復原狀所致證券交易大有起色漲價自一磅音至五磅音不等日本債券投機者購入頗多價爲漲起但因獲利者紛紛脫手致所漲之數消没一大部分倫敦會議之决裂使歐陸匯市呈不穏之象鎊價通週堅硬因大衆紛紛購入抵付所增輸入品之債所致煤之輸入亦見增多此間銀價續漲殊利於東方匯價上海滙率漲高一磅音半計爲七十九元一二五金融漸鬆日有明徵政府雖仍吸收巨欵但供給甚豐日有數百萬元而不能得任何受主本週紐約收到之現金值美金一百五十萬元 
[印度金融週報（八月十八日喀爾喀特電）]  
　　　　　　　　　　上週　　　　　　本週 
紙幣通行數　　　　一八、○六○　　　一八、一六五 
在印銀幣銀條數　　八、五二五　　　　八、六二七 
在印度外銀幣銀條數 
在印金幣金條數　　　二、四三一　　二、四三一 
在印外金幣金條數 
印度政府證券　　　　六、五一八　　六、五二一 
英政府證券　　　　　　　五八四　　　　五八四 
　　（單位爲十萬盧比） 
[孟買存銀]  
　　八月十九日孟買電云八月十九日止之一週孟買共存銀條三千七百條八月十二日止之一週爲三千四百條 
[德國紙幣流行]  
　　八月十九日倫敦電云德意志銀行上週報告紙幣流行總額共二○五、二七五、○○○、○○○馬克較前一週增多六、八一一、○○○、○○○馬克 
[美棉統計週報（八月十八日紐約電）]  
　　　　　　　　　　上週　　　　　　本週 
各口岸到棉數　　　　二八、○○○　　三五、○○○包 
内地各鎭到棉數　　　三七、○○○　　四五、○○○包 
由美輸出數（日本在内）二二、○○○　四○、○○○包 
輸往日本數　　　　　　七、○○○　　一四、○○○包 
各口岸存棉數　　　　三九六、○○○　三六六、○○○包 
内地各鎭存棉數　　　三三七、○○○　三三三、○○○包 
紐哇蘭斯存棉數　　　　六七、○○○　五五、○○○包 
利物浦存棉數　　　　八二○、○○○　七九一、○○○包 
[孟買存棉數（八月二十一日孟買電）]  
　　　　　　八月十二日止之一週　　八月十九日止之一週 
到棉數　　　　二五、五一三　　　　一四、二一六包 
存棉數　　　　七三五、○○○　　　七○四、○○○包 
[孟買棉市週報]  
　　八月十九日孟買電云本週新棉價穏定星期四日紐約棉價漲起後此間新棉價遂爲益堅白落去陳棉價曾低落至昨日始已因多頭操縱者應償之棉價爲數過巨不能維持其地位之故多頭所操縱之九月期奥姆拉亦隨同落價此多由於一般買賣者售出陳棉購入新棉而多頭方面復不購入所致惟白落去與奥姆拉星期五日價均驟漲蓋紐約與利物浦棉價均有漲起消息而多頭復起購買也印度全境之收成希望連棉花在内仍甚佳好疋頭交易仍寥寥蓋買户仍持觀望態度也棉紗市無生氣需要呆滯本週輸出棉數如下 
　　　　　　上週　　　　本週 
往歐洲　　七、七○六包 
往歐美　　　　　　　　　　四、八四八包 
往日本　　二二、六六二包　九、三九六包 
往中國　　七、六○○包 
[英國鋼鐡價（八月十九日倫敦電）]  
　　　　　　　　　　前價每噸　　本日價每噸 
　　　　　　　　　　鎊先令便士　　鎊先令便士 
船鋼版（蘇格蘭貨）　八·一五·○　　不動　　 
同上（東北海浜貨）　八·一五·○　　八·一○·○ 
鋼托梁（蘇格蘭貨）　八·五·○　　　　不動 
同上（東北海浜貨）　八·一五·○　　八·一○·○　　　　 
重廢鋼（克里夫倫貨）○·六二·六　　不動 
重鑄鐡（同上）　　　○·七七·六　　○·七二·六 
汽鍋鋼版（蘇格蘭貨）一一·一○·○　不動 
同上（東北海浜貨）　一二·五·○　　一二·○·○ 
[英國五金市週報]  
　　八月十八日倫敦電云週初因美國煤礦罷工終止五金市頗見起色然卽爲政治風潮所打銷未幾人心稍回惟對外匯價之低落仍使交易不能活動銅市沉寂而穏定用户需要不多惟秋季將届商業可望發動目下市價並不逾分高昻而有重行回復之望點錫本週市價步漲多因美國勞工狀况已有轉機而亦由於東方出售有限制所致交易今頗活動惟用户需要有限青鉛市况不穏定到貨甚多銷路尙佳而多銷於美洲亞鉛銷路未增惟投機家需要遠期貨者頗多 
[倫敦馬口鐡價]  
　　八月二十二日倫敦電云馬口鐡二○×一四每箱一○八磅廠交貨現貨本日價十九先令四便士半較前减四便士半遠期貨仍爲十九先令三便士 
　　尙有本埠新聞等轉入後頁 
雜評二 
[閘北水電（豫）]  
　　水電二政關係於民生至大閘北之水電向歸省辦以腐敗故由滬商呈請改歸商辦而閘北市民今又有倡市辦之議者省辦商辦市辦同一辦也使其辦理得法省辦可也商辦可也市辦亦可也何則有益於民生一也使其辦理不善省辦不可商辦不可市辦亦未見其可也何則無益於民生一也故水電之能否整頓在得人而不在辦法之紛更徒紛呶於省辦商辦市辦之間非探本之論也 
　　今之主商辦者曰省辦腐敗歸我整頓主市辦者曰市政範圍歸我整頓其言固皆持之有故言之成理其用意亦必爲地方之公而非爲個人之私然此省商市權限之一念或不免引起將來之爭執進行反多障礙吾故謂公益之事不在辦法之紛更而在辦事之得人所謂徒法不足以爲政有治法尤貴有治人也 
 
 

Page 15

 
 
本埠新聞二 
[商品陳列所售品部開辦有期]  
　　上海總商會擬在商品陳列所内闢一售品部專代本國出品家推銷優良製造品現正積極進行塲内佈置亦將就緒聞於下月一號先行試辦買賣手續暫分三種如即時·約定·通信·是也價值昂貴與物不相當者或運輸保存時易致損壞者或冒充國貨者或産額過少（雕刻給畫等不在此例）以及妨碍社會進步之物品皆不可代爲發售部内事務由部長助理員練習生等分别擔任所有發售物品皆須編號登簿至於部内一切費用須向賣主方面按照售出物品酌量收取如即時買賣須值百抽五約定買賣百元以内者徵收百分之五百元以上五百元以内者百分之四五百元以上一千元以内者百分之三分半一千元以上五千元以内者百分之三分五千元以上一萬元以内者百分之二分半一萬元以上五萬元以内者百分之二分五萬元以上者概收百分之一分半通信買賣凡購品在五百元以上一千元以内者徵收百分之三一千元以上五千元以内者百分之二分半五千元以上一萬元以内者百分之二一萬元以上概照百分之一分半徵收此種推銷國貨之機關爲我國僅有内容純爲國貨且須審愼物質劃平價格於國貨前途大有裨益也 
[汽車撞斃五歲男孩]  
　　北吹車站對面亨大合記汽車公司第五千二百八十六號運貨汽車昨晨九句餘鐘駛經閘北新民路司機人甬人戴維清司機不愼將住於該路泰德里口一百七十五號蘇州籍之五歲男孩王阿狗撞碎腦壳腦漿迸出立即身死四區一分所巡警將肇禍汽車夫當塲獲住連同死者之父王再芳一併解案劉警佐諭令十一圖地保陸阿保投報檢廳請騐究辦 
[嚴家橋稅所仍徵附捐之詢問]  
　　上海縣商會昨日接南滙縣周浦鎭商會來函内稱附加貨稅一事去年已經期滿停止徵收近因敝處各項船户紛紛來會陳述凡有經過白蓮涇嚴家橋稅務分所時仍有徵收附加振捐之事查去年尙有當塲簽給收據今屆則並無收證各船户羣起疑竇是以函詢想貴曾深知底藴其辦法究竟如何請爲示知以便轉告云云 
[縣商會常會紀]  
　　稅務所催繳振欵之討論 
　　昨日爲上海縣商會開第十四次常會之期於午後三時開會各會董紛紛蒞會正會長姚紫若别有要事不克列席由副會長姚慕蓮主席當將最近所接各官廳各團體來函逐一宣示外即將緊要事項逐陳述内有稅務所來函孫奉振務處催繳振欵五萬元一事因已兩次函催應請公衆討論云云當經各會董發言以勸募振捐性質未有限制辦法照此情形商力果有不逮而况兩會長曾於已繳之欵中自行籌墊二萬元此中情形已可概見何以尚有繼起之催迫經各會董磋議良久並無結果而散 
[童子軍聯會鄭重徽章之呈文]  
　　中華民國江蘇童子軍聯合會本屆常年大會對於童子軍用品之提案議决徽章不得由營業機關仿製以杜流弊應將各種徽章式樣檢送官廳請予備案等語該會昨特依照此項議决案呈省長文云呈爲檢陳童子軍各種徽章式樣敬祈鑒察備案並請通令各縣知事出示布告營業機關不得仿製以示鄭重而杜流弊事竊維童子軍各種徽章或證明隊員之業經修畢課程考騐合格或褒勉職員之辦理熱心確有成績用意至深關係尤鉅查敝會章程第四章職員及權限第六條甲項載會長有發給各種證書徽章之權第六章事業第十二條乙項載審定童子軍團職員隊員各種資格授以證書及徽章各等語均經呈報敎育部曁鈞署備案七年二月十日敝會職員會議决各項徽章均須向本會購取以歸劃一如各縣雇匠仿製不足以昭鄭重十年八月二十日敝會常年大會議决取締外界仿製出售童子軍徽章案即經會章依案通告各縣童子軍聯合會嚴密調查實行取締是按照會章及歷屆議案均未嘗認可别種機關有頒發童子軍徽章之權無非示鄭重而杜流弊惟各地營業機關或未盡明瞭此項徽章之用意私自仿製出售影響所及致懸佩徽章者之是否合格無從稽核關係於童子軍之前途者實大爲特備文並檢齊各種徽章式樣陳請省長鑒察備案並祈通令各縣知事出示布告營業機關不得仿製以示鄭重而杜流弊實爲公便謹呈江蘇省長韓（八月二十四日） 
[中華武術會徵求第一次揭曉]  
　　已徵得一五八二分 
　　中華武術會本屆徵求會於昨晚九時第一次揭曉會塲門首綴以松柏電燈中書「歡迎各界入會」之横額兩旁有「近悅」「遠來」二燈額門内天棚下懸五色紙燈棚之北張白布彩繪之各隊分數比較圖一繪一勇士手弓腰矢射一大鵠鵠爲十重圈外周最少爲一百分中心最多爲三千分將來某隊得若干分即以其隊之矢綴於某重上使人一目瞭然圖角有蔣梅笙君題詞曰「射始軒轅武術最古文明競爭非徒尙武各奮精神有力預努中厥紅心載欣載舞」場之中虚一大圓備演武也來賓座環其周塲東新達茅亭曰一亭係會長王君所構也故以其字名之燈額曰雅歌投壺音樂部處也塲西南一半亭曰志强亭燈額曰敲棋染翰兩亭中並有歷年攝影在場塲北即正廳雖編葦結茅而布置井井開會時届先由各敎師及學員演武技藝純熟觀者鼓掌次請韓鏡湖君演說述徵求故事論武術與人生之關係次會長當場揭曉分數計沈卓吾君之博愛隊得五百零六分第一特獎一百分徐介夫君之犧牲隊得五百零二分一角八分第一特獎七十五分錢化佛君之奮鬥隊得五百分第三獎五十分共和隊得五十二分第四緯武隊得十二分第五經文隊十分第六總共六隊實收一千五百八十二分一八中央隊特獎二百二十五分又總隊長李英石君及其三位公子各任一永久會員計四百分會長王一亭君會董馬子貞君各認捐百分以爲之倡其餘各隊蓋志在後來居上也殿以音樂散會已十時矣 
[各學校消息彚録]  
　　寗波旅滬公學寗波旅滬同鄕會於民國九年秋季創辦義務學校四所專收甬籍子弟十年春季復設第五校於大東門本年秋季新辦第六校於荷花池紫霞殿該校係浙寗會館與該會合資設立校舍新建頗爲合用兹聞各校均定於九月二日開學學生報名者極爲擁擠惟第六校尙有餘額云 
　　紹興同鄕會第三學校昨日閘北蒙古路森康里口紹興同鄕會第三學校舉行始業式到會者百餘人校董曹慕管因事未到學界代表胡慶皆·經濟董事胡熙生均先後蒞止云 
　　北區公學海寗路北區公學暑期補習課已於二十六日結束於九月一日開學近日新生報名已見踴躍校長王遜總幹事唐永樂特於昨日召集男女兩部全體敎職員開聯席會議議决事件（一）本屆每月舉行職員兩次研究管敎訓練方法（二）增闢第五敎室容納新生（三）民國一二年級宣特别注重以同其始基並悉已聘定李宗堯爲該級級任云 
　　市民公學北京路商界聯合會市民公學於昨日開職員會敎務長王卓雲提議本學期内採用新學制已表决並悉該校於夏曆七月初十日上午開學云 
　　滬海公學北西藏路滬海公學自去年接辦以來對於校内設施均求切實故學生前往該校肄業者日漸增加而本學期報名者尤爲踴躍聞該校已添闢敎室一間及校具數十副現已佈置就緒開學定於陰曆七月初十日云 
　　滬西英文夜校老西門外滬西慈善團附設之英文夜校自沈延齡接辦後學生逐漸發達原有敎室不敷應用下屆另闢敎室一所俾有志來學者不致抱向隅之憾再該校沈君爲增進學生智識起見特設書報社一所並辦有抬球等玩具以引起學生興趣云 
　　絳園預備學校該校在北四川路虬江路鐡路旁大洋房前有花園係由張絳園創辦有專塾性質以預備投考各大學預科·或中學二三年級爲宗旨學科有中文·英文·代數·幾何·物理·化學·開辦三年成效甚大自下期起更擴充規模添聘助敎凡欲節省時間學適用科學者不論男女均收兼備膳宿學額將滿報名宜早云 
　　蘇浙公學愛文義路蘇浙公學暑假補習科業已期滿現定於八月十九日開校二十一日開課下學期擴充敎室添招高等科生五十名國民科生八十名聞報名投考者絡繹不絶將近滿額有志求學者甚爲踴躍云 
[印刷工人議組工會]  
　　本埠印刷工人乘盂蘭盆會放工期内擬組織印刷工會昨午二時在金隆街開籌備會推張占剛主席說明組織工會原因略謂吾印刷工人爲百業之一平時散處各號缺乏聯絡機會邇日反因迷信設醮纔得消暇數日藉此聚會深以爲幸吾工人知識短淺亟宜增進敎育吾工人素皆貧乏大多做一日活一日偶有病痛或意外而停工在經濟上便生應響欲謀救濟故發起本會至入手辦法宜以儲蓄爲第一步至於貪圖目前而專以罷工爲利器此同人所不願與聞也旋請來賓演說推定籌備員而散 
[電業公會總副董已選出]  
　　電業公會前昨初選董事揭曉後昨日舉行復選由初選當選者出席投票公選總董副董聞匭檢票結果胡哲生得十票當選爲該會總董姚豫元得六票當選爲副董座衆鼓掌歡迎由文牘處正式通知外擬定星期六開職員就職會云 
[記一品香禮拜六會]  
　　昨晚爲一品香禮拜六會第二次舉行之期場内除懸紅緑電燈彩紙外又懸繪有圖案之通告卽不准招妓及舉行跳舞之時間塲外懸五色旗塲口由該社專派司事招待凡非預定舞宴者皆須購券入座故秩序極爲整齊至七時半開席至九時菲列濱樂師五人入塲奏樂悠揚可聽至九時半奏舞樂來賓之定宴者應樂入舞舞者數十人至十二時始盡歡而散是晚到者多報界記者及留美學生而歐美人士之參與者亦十餘人對於該社陳設極爲贊許而預定下星期六位置者有多人云 
[十人團徵募大會初次揭曉]  
　　南陽橋中華救國十人團爲購置基地特開徵募大會昨爲第一次揭曉之期八時開會由主席報告山西·新彊兩隊之踴躍及未來之希望次江蘇隊隊長朱昌利·直隸隊俞青萍·新彊隊隊長張取誠等各有演說次揭曉分數四川隊繳到三百二十分超過原額一倍加獎四十分其餘江蘇·甘肅·貴州·雲南等隊均有分數繳到預料第二次揭曉之成績必更有可觀云 
[皮鞋業公會開會紀]  
　　中國通信社云昨日下午八時上海皮鞋業公會假福興園開職員及經濟團聯席會議到會者二十餘人兹將該會報告及提議事件列后（一）報告聘定佑尼干公館費信惇赫克孟大律師爲本會常年法律顧問之經過情形（一）提議規定職員會開會日期議改爲陰曆每月之初三十三·二十三·三日開會三次俾職員準蒞會即通告各職員查照（一）提議整頓月費以裕收入議由職員中推舉數人分赴各路收取當推定各職員並指定地點如后（虹口）龔錫春俞海華徐金生嚴林泉（法界九畝地）陳寳章盛榮根（浙江路）陳瑞汀李文祥（四川路吳淞路）陶全福嚴東岩（新前路）卞慶根（南市）顧小毛（一）選舉經濟團團長顧承德以最多數當選爲正團長談玉成當選爲副團長十時散會 
[上海華洋義振會消息]  
　　汕頭風災昨該會已得北京中國華洋救災總會（即華洋義振會總會）來電業經議决當撥洋十萬元以資救濟云 
[粤僑熱心捐振汕災]  
　　此次潮汕風災發生後旅滬粤僑各團體咸以鄉誼情切無不踴躍捐輸以救災黎粤僑商業聯合會會長陳炳謙協同各勸捐員朝夕奔走不辭勞瘁計本星期一至星期五止共勸得洋一萬四千八百九十九元業於昨日飭人送交潮州會館轉交風災事務所滙往災區先行施放聞陳君尙擬繼續勸募以冀多多益善云 
[粤商追悼葉苾荃紀]  
　　昨日爲粤僑商業聯合會·潮州會館·潮州糖雜貨聯合會·嘉應五屬同鄕會·大埔同鄕會·南海邑館·粤商雜糧帮愼守堂·出進口帮裕安堂·綢緞帮守經堂·出口帮廣安堂·皮本帮愼安堂·錢業往來各莊·粤商醫院等在老靶子路粤僑商業聯合會追悼該會副會長葉苾荃君各團體到會者五百餘人下午二時開會由正會長陳炳謙君宣佈開會詞略稱葉君生平辦理團體公益社會善舉熱心毅力感佩同深今在粤仙逝同人等追懷德範彌切哀思特開會追悼以仲哀敬云云次由各團體代表次第讀祭文畢由黄式如君追述葉君事略次由來賓黄少岩·謝碧田·張籌雲·陳南屏·周清泉君相繼演說次由許奏雲提議以葉君功德在於社會應由本日預會各團體將葉君事蹟就葉君墓次立一紀念碑全體贊成旋拍照茶點至五時散會 
[仁濟醫院裝配愛克司光機將竣]  
　　仁濟醫院自歐運到愛克司光機連日由專家裝配已將就緒約一星期後即可照用該機精巧碩大爲滬上所未有云 
[綫毯獲得部獎]  
　　上海第一織造廠所出金葉牌國貨線毯辛酉年南京展覽會曾獲一等獎憑此次商品陳列所賽會又得農商部頒給最優等奬憑證書已由總商會轉送該廠矣 
[三友社添設發行所]  
　　三友實業社所出之毛巾以及浴衣手巾等類之出品因時在改良故深爲各界所樂用該公司本在北四川路橋塊設立發行所營業雖頗發達惟爲便利各處顧客起見特於南京路日昇樓相近中央印刷公司原址添設發行所俾顧客少奔走之勞業在大加裝修不日即可工竣開幕云 
[日本音樂團抵滬]  
　　中國通訊社云日本京都同志社大學音樂俱樂部組織音樂在滿洲青島大連等地演藝並研究中國音樂頗受日人之歡迎兹昨上午六時乘榊丸船到滬留滬日人叉擬請其於今晚（二十八）至日本人俱樂部奏技 
[杭律師會亦主修民刑訴訟條例]  
　　司法部新頒發之民刑訴訟條例於八月一日實行後各省律師公會紛紛開會討論僉云此項條例頒發後訴訟進行頗多窒碍曾由湖南長沙曁浙江金華兩律師公會先後具呈司法部請予修正並電請上海律師公會徵求同意在案昨日又有杭縣律師公會特電滬公會徵求同意並詳述新頒之民刑訴訟條例與訴訟進行之抵觸情形聞會長張一鵬羣接函後業已函復杭縣公會一致贊同云 
[兩小輪公司合組辦理]  
　　行駛南滙内河小輪裕大·大申·兩公司前因營業競爭雙方各受虧折近經該公司股東自行覺悟提出合組辦理以圖補救昨經鄕間股東代表程慕周·莊義先·虞金田·及裕大經理韓鴻鈞等委派代表來滬與大申方面股東凌季潭等商議解决議定添招股本四百股每股十元由兩公司股分各半擔任當塲推舉凌季潭爲總經理程慕周爲副經理着手改組以利進行云 
[護軍使查禁軍人無票乘車]  
　　松滬護軍使署接滬杭鐡路洋總管韋燕函云近來軍人不購車票在本路列車上乘坐者日有所見以前僅在龍華及上海南站略見一二軍人詎近日幹路上亦有軍人無票乘車情事而騐票路員路警因懾於威勢莫敢開罪以致較前尤多惟路局定章軍人無票乘車亟應禁阻函祈從嚴查禁以維路政而肅軍紀等因已由何使分令各軍隊一體查禁矣 
 
 

Page 16

 
 
[瑞士公使將來滬]  
　　瑞士國公使倪爾尼前擬出京來滬轉赴蘇杭等處游覽風景曾經外交部電令各省交涉員俟瑞士公使到境妥爲接待保護兹聞交涉公署接軍民兩長電以瑞士公使擬出月初旬出京請轉飭所屬知照云 
[浚浦局接辦撈挖沈船事未决]  
　　黄浦江沈船遷移一事前經江海關河泊司提議專歸浚浦局辦理當因徵詢各方同意迄未解决兹聞河泊司續在浚浦局會議席上提議浚浦局是否應從海關河泊處接辦浦江撈挖沈船事宜應請公决惟局長中有缺席故將此事在下次會議時討論云 
[沿路設攤堆物勒令遷除]  
　　滬南工巡捐局以外馬路逼近浦灘爲沿浦碼頭薈萃之區車馬往來行人雜沓道路應無阻碍方不致發生危險乃有在途堆貨設攤者殊屬阻碍交通前經布告予限三天内一律撤除遷移在案兹因限期已逾各處道路仍有堆儲貨物及設攤情事故姚局長昨日函請第一區警署傳諭崗警一體協助勒令遷除如違定予拘罰 
[川邊券開獎紀]  
　　昨日爲第四次川邊正券開獎之期按照改訂新章舉行三次開獎兹將每次開出五大獎號碼並承銷各票號照録如下第一次頭獎四萬六千二百二十二號本埠有利源二獎一萬三千六百三十號京分局三獎二千四百七十一號京分局四獎二萬四千六百三十四號蕪湖分局又七千九百零三號漢口振華五獎二萬零六百七十四號本埠有利源又二千四百五十九號本埠葉宏茂第二次開出頭獎四萬四千零零六號本埠廣滙源二獎一萬八千五百三十四號本埠大發源三獎二萬九千零四十七號本埠有利源四獎一萬四千零零八號杭州義利源又三萬零八百八十八號本埠廣萬源五獎四萬零四百三十一號松江廣源祥又二千七百九十二號本埠老通源第三次頭獎一萬六千七百零七號本埠大利元二獎四萬零六百七十三號京分局三獎三萬四千零五十八號本埠大利元四獎三萬四千三百四十一號本埠天來福又一萬七千八百三十五號漢口中華春記五獎一萬九千八百五十二號京分局又二千一百十八號本埠有利源 
[纏訟六七年之賣田吞欵案]  
　　民國五年份有協記公司狀訴張松柏等冒揑已故唐銓銓之名將坐落二十三保分十九圖中該公司所有良田二三十畝盜賣一空地價爲數頗鉅均遭吞没請求提究等情曾奉上海地審廳訊明判决該公司不服上訴於高審廳又上告於大理院案懸數載結果仍奉大理院判决駁回但該公司主任瞿聯元王慶林等仍心不甘服近投上海縣公署具呈控告沈知事飭吏將張松柏提案研訊判張收押候示詎張拒押不理迄今已押月餘瞿等復投案呈催沈知事察核此案涉及刑事處分遂於前日將全案卷宗派警連同張松柏押解地檢廳訊辦嗣奉檢察官訊供一過判押候瞿王等到案質訊辦理 
[各被告傳案候訊]  
　　美商大美烟公司在公共公廨呈控王惠迪欠洋四千二百元又英商利商公司呈控吕靜齋欠貨洋一千二百三十七元又英商强生馬立師等呈控大德油廠經理何耀照租地期滿不將貨物搬去違背租約又姚善生呈控張三寳欠洋七百六十元又童薇香呈控毛漱池欠洋四百六十元又張奎伯呈控施杏蓀將日夜銀行期票抵借銀三百兩到期不付各案均由駐廨包探將各被告先後傳案着照章分别交保具結聽候排訊 
[汽車肇禍彚紀]  
　　汽車夫蔡長生前日駕三千九百十四號汽車至法新租界愛多亞路嵩山路口開馳快車致將行人王阿大撞倒跌破頭部碾傷脚骨後由巡捕到來抄録號碼將受傷人車送醫院醫治一面據情回稟捕頭聽候傳堂訊核又昨日下午四時許某號汽車駛經西華德路撞倒寗波人芮壽福胸部腿足受傷由虹口捕房一百五十六號華捕前來將汽車號碼抄録另僱車送芮壽福往同仁醫院醫治即持傷狀單呈報捕頭候示 
[指控姦佔妻子案尙須補傳人證]  
　　周成龍家居曹家渡日在紗廠爲小工其妻夏氏今年二十二歲於十六歲時成婚不久即行脫逃迄今六七載現有人向周報告謂夏氏係被浦東陸家嘴開成衣店之沈萬富引誘姦佔在該店之内周於前日偕母周姚氏同往找尋果見夏氏在店乃鳴警將沈及夏氏拘送三區移送地檢廳奉訊各執判令押候補傳人證來案再訊 
[尋逃婦發生糾葛]  
　　阜寗人孫東臣住英租界重慶路業西崽其妻陳氏於本年四月閣挈週歲之子背逃無踪上月由素識之陳福林允許包尋索酬勞洋百元當日先交十元經李朝福過付迄已多日音信杳然前日孫扭陳至四區告發經顔署長質訊之下陳供曾允代孫探訪逃妻受過洋一元並無包尋等語奉判還押聽候查明核辦 
[吉安里之燕子窠]  
　　法捕房探目沈德福唐云卿包探陸榮興等偵悉紫來街吉安里内居民柏士青家私設烟榻容人在内吃食洋烟有違定章爰於前晚稟明西探同至該處抄出烟具甚夥連同烟客一併帶入捕房諭令烟客薄罰斥退柏交保出外聽候傳堂訊核 
[爭會洋互毆受傷]  
　　江北人江金標江金福弟兄二人昨日午後在小西門外大興街標得會洋四十二元忽被杜文俞出頭覇阻將洋悉數取去堅不釋手金標金福向論以致互毆金標頸項一帶受刀傷數處血流滿身人亦昏暈巡警到來將杜拘送二區李署長提案研詰杜供未行兇金標之傷實係自己劃傷李君以金標所傷甚重判立送新普育堂醫治杜着函送地檢廳嗣奉檢察官提案研訊一過判杜收押江金福退去候察看金標傷痕再核 
[押店開門太早]  
　　翁靜波在滬西叉袋角三百十一號門牌開設小押店每至天方黎明即行開門營業希收當物件經一千三百七十九號華捕查見以翁不照捕房規定營業時間違犯章程據情稟由捕頭轉請公共公廨出單飭傳翁靜波到案訊罰 
[飯店收市太遲]  
　　石阿小在滬西赫德路一千一百三十三號開設小飯店時過夜半兩句鐘尙不收市有違定章該管捕房據一千一百十一號華捕報告已稟請公共公廨出單飭傳石到案聽候罰辦 
[十個私娼拉客]  
　　私娼李小紅張寳寳王阿媛張三媛張阿媛周阿招金阿大王丫頭曹王氏楊韋氏等均於夜間在南京路貴州路等處拉客逮章被捕拘入捕房捕頭飭各存洋十元保出着自投公堂候訊 
[六人違犯交通章程]  
　　丁錫榮陳玉成鄧寳福胡寳康陳成貴張餘發等均因搭乘電車站於脚踏板上違犯交通章程被捕查見拘入捕房准各存洋作保聽候公堂傳訊 
[倒穢水房東晦氣]  
　　甬人宋阿財住寳山路寳華里其房客某姓婦雙目不明前日在門前倒水濺濕行人郎長土之衣服鄔亦甬人以穢水着身爲大忌因該婦係瞽目將宋阿財夫婦扭控五區轉解司法科訊辦 
[無賴搶取皮夾]  
　　陳貝桂日前行經法租界菜市街有無賴李金生張春福毛阿四等數人上前以搜查烟土爲由攫取皮夾一只而逸當由陳大聲喊捕適包探巡緝到來查見將李等一併拘獲帶人捕房經捕頭詰據李等供認攫取不諱諭令管押聽候解堂訊辦 
[誌謝]  
　　昨承大東書局惠贈第二十六號「星期」之「生育號」一册較平時内容增加一倍且生育問題爲社會中人所急需研究者其銷數必廣也又承中華圖書館惠贈第一七六期「禮拜六」兩册謝謝 
來函 
[南洋甲種商業學校來函]  
 
試及格者得入本科一年級一條按敝校所定課程與該大學課程多相聯屬且敝校各科俱用英文敎授程度頗高故擬與該大學接洽畢業直接保送現接該大學函稱謂該大學入校均須受考騐不能直接保送故敝校章程直接保送一條應即取銷敬祈貴報將此函登入來函欄内俾衆週知至深感荷南洋甲種商業學校謹啓八月二十七日 
公布欄 
[江蘇高等審判廳]  
　　民庭判决沈劉氏與沈大姑因遺産涉訟上訴一案（判决主文）本件上訴駁斥第二審訟費由上訴人負擔鄒務生與汪逸菴等因抵押股票涉訟不服第一審判决上訴一案（判决主文）原判關於令汪逸菴返還鄒務生洋四百元及訟費之部分廢棄鄒務生之上訴及其他在第一審之請求均駁斥訟費由鄒務生負擔沈逸舫興周乾康等因股欵涉訟不服第二審判决上訴一案（判决主文）本案上訴駁斥第三審訟費由上訴人負擔孫鼎臣爲嗣續及財産涉訟對於本廳判决聲請更正一案（裁决主文）本廳民國十一年六月三十日就聲請人與孫爾修爲嗣續及財産涉訟一案所爲判决内始由徐氏立葆祺爲嗣句及堅稱葆祺非立中嗣子句之兩葆字均更正爲慶字（以上八月十五號） 
　　民庭判决錢許氏興錢企商因賣田涉訟不服第一審判决上訴一案（判决主文）本案錢許氏及唐佩卿等之上訴均駁斥第二審訟費由錢許氏負擔張春記因票欵涉訟不服江寗廳駁斥救助之裁决抗告一案（裁决主文）本件抗告駁斥抗告訟費由抗告人負擔韓周氏與殷庾樓等因租屋涉訟不服第二審判决上訴一案（判决主文）本案上訴駁斥第三審訟費由上訴人負擔張春記爲稟欵涉訟不服江寗廳駁回控訴之决定抗告一案（裁决主文）本件抗告駁斥抗告訟費由抗告人負擔 
　　批示施采百狀一件請求定期傳訊由狀悉查本案前據華鳳釗聲明上訴後尙未繳納第二審審判費用疊經本廳令限該上訴人補繳嗣又據該上訴人狀稱無力繳納聲請救助前來復經本廳令行無錫縣就近調查並於本月三日令催查復各在案仰候原縣查復到廳再行核辦此批（以上八月十六號） 
　　民庭判决王耕華對於本廳本年六月二十一日之决定聲請回復一案（裁决主文）原决定更正本件上訴准予受理陳胡氏與施長懷債務涉訟不服第二審判决上訴一案（判决主文）原判廢棄本案發源江寗地方審判廳迅予更爲審判劉爲洪與徐寳琪租屋涉訟不服第二審判决上訴一案（判决主文）本案上訴駁斥第三審訟費由上訴人負擔王耕華與張南華因抵欵涉訟上訴一案（判决主文）本件上訴駁斥第三審訟費由上訴人負擔（以上八月二十六號）華鳳釗與施采百爲欵項涉訟聲請延期一案（裁决主文）本件聲請駁斥周慕李因與黄其德債務涉訟不服泰興縣批示抗告一案（裁决主文）原批示廢棄本案應由靖江縣知事爲第一審管轄 
　　丁汝保輿邱靠松爲承繼涉訟上訴一案（判决主文）本件上訴駁斥第二審訟費歸上訴人負擔（以上八月二十七號） 
[江蘇高等檢察廳]  
　　批示馮小齋收悉旣據提起抗告仰候送審核辦此批董嵩山狀及附件均悉候調卷查閱再行核奪此批錢斌鮑宗源周維新呈悉已將證書等費滙呈司法部核收請領矣仰即知照證書暫存此批江漢呈悉已據情函請甄拔律師委員會核議矣仰卽知照此批錢根德等對於戴順南案答辯并委費廷璜律師辯護呈遞二狀臧汝鑫請求撤銷上訴并請即在第三分監執行呈遞一狀張金榮等捨棄上訴權並請發縣執行呈遞一狀圖沂桐委費貽生代訴並補呈理由呈遞二狀凌閔氏聲請傳案訊究呈遞一狀以上七狀業經本廳查閱候送同級審判廳核辦仰即知照此示（以上八月十五號） 
　　批示楊應樞呈及證書均悉候轉呈司法部核辦仰即知照此批吳大狗等狀悉查此案判經本應於六月中發回原縣補製判詞迄未補送到廳惟現在刑訴條例業已於七月一日實行該　等原判係處拘役按照該條例第三百八十九條之規定即不能上訴仰即知照此批王關生狀悉旣據聲明上訴應候調卷核辦至於該項判詞仰仍向原縣請求送達或抄録閱番可也此批袁着狀悉准再催令原縣迅予查明依法辦理此批顧木金狀悉應候審廳將卷移送到廳再行核辦此批周根福狀悉候調卷核辦此批徐長春等狀悉候調卷核辦此批李樹洞狀悉候調卷核奪此批鄔振磬等狀悉候調卷核奪此批張開益狀悉候調卷核奪此批陳吕氏狀悉候送審核辦此批王小六聲明上訴理由呈遞一狀業經本廳查閱候送同級審判廳核辦仰即知照此示（以上八月二十七號） 
[上海地方審判廳]  
　　判决主文（簡易庭）一件判决李敬記訴王福壽等欠租及租屋糾葛一案（主文）王福壽向李敬記租賃國祥里第二十一號房屋應即解除租約並應償還李敬記房租洋十六元本年陰曆七月一日起之房租仍以每月洋八元計算應付至戴聖寳出屋之日爲止如王福壽無力償租應由董林富負責代償戴聖寳向李敬記租賃國祥里第二十二號房屋應即解除租約現住二十一號之房屋限兩個月内遷讓並　償還李敬記房租洋十六元本年陰曆七月一日起之房租仍以每月洋八元計算應付至王大年子出屋之日爲止如戴聖寳無力付租應由祝勤生負貴代償王大年子現住國祥里第二十二號之房屋限兩個月内遷讓徐永堂向李敬記租賃國祥里第二十三號房屋應即解除租約限兩個月内遷讓並應償還李敬記房租洋二十八元本年陰曆七月一日起之房租仍以每月洋八元計算應付至出屋之日爲止國祥里第二十二號第二十三號間之墻垣應由王大年子徐永堂共同修復原狀本案訴訟費用歸王福壽戴聖寳王大年子徐永堂平均負擔本判决關於遷讓房屋部分宣示假執行一件裁决更正判决王阿東訴張東泉工資涉訟一案（主文）如下本案判决主文欄内關於八十六元八角等字係筆誤更正爲被告應維付原告洋四十九元三角三分五厘一件判决陳俊三訴吳桂鰲借欵糾葛一案（主文）吳桂鰲應還陳俊三本利洋二十九元訟費由吳桂鰲負擔本判决宣示假執行一件裁决金王氏等與周訪賢抵押涉訟聲請補充判决一案（主文）本件聲請駁斥聲請費用由聲請人負擔（民二庭） 
　一件判决胡文卿與庽自誠因租屋糾葛上訴一案（主文）原判除令被上訴人負擔訟費部分外廢棄被上訴人之附帶上訴及在第一審之請求均駁斥本審及原審判令上訴人負擔之訟費均由被上訴人負擔一件判决陳如堂等與瞿鴻章因租屋涉訟上訴一案（主文）本件上訴駁斥被上訴人假執行之聲請駁斥本審訟費由上訴人負擔一件判决龔保義與金張氏因房屋糾葛上訴一案（主文）原判除令被上訴人償還上訴人房金錢二十千文又裝修工資洋五元部分外廢棄被上訴人應償還上訴人坑租錢二十四千文上訴人其餘之上訴及在第一審其餘之請求均駁斥訟費由上訴人負擔三分之一被上訴人負擔三分之二（以上八月十四日） 
[上海地方檢察廳]  
　　批示何周氏狀悉候偵查此批再醺字存陳銀林狀悉所請領還爾女招囡仰即來廳具領可也此批石少池狀悉所請是否屬實姑予傳訊批 
　　魯士慶據訴究竟是何實情姑候傳訊核奪此批（以上八月十四日） 
　　批示梅增福前已明白批示法律豈能曲解顯係藉端賴財特斥此批吳林生狀悉候派警押追此批楊長五等候訴辦毋凟此批陸紹餘查是案已將原卷送同級審判應起訴候判决發回再送江蘇高等檢察廳核辦此批何耿氏狀悉本案業已訊明不起訴將何長榮開釋在案仰即知照此批 
　　劉阿根狀悉仰該民等遵傳來廳候訊可也此批錢鄒氏狀悉姑准傳案訊奪此批葛炳南狀悉爾不服本應將案却下聲請再議業經奉高等檢察廳駁回聲請當庭諭知矣仰該民安分營生毋庸再凟特斥此批孫福林狀悉所請易科罰金於法不合着毋庸議此批陸子淵狀悉案已起訴候送同級審判應核辦此批張姜氏狀悉本案曾經本廳偵查未有確證仍以糊糢影響之詞來廳續訴不能人人以罪仰即遵照前諭毋庸多凟此批羅謝氏狀悉准如所請此批趙長發等狀悉案已起訴候送同級審判廳核辦此批（以上八月十二日） 
[上海縣公署]  
　　批示邑廟會首二班施晋等呈爲保全庫地請申前禁以資遵守由批呈粘均悉邑廟焚庫基地經勒石永禁建築何以售花業又復意圖侵佔其中有無别情姑候訓令地方欵産經理處查復核奪此批泰山磚瓦公司董事錢新之等呈爲設立公司請予註册由批呈悉據送註册文件候據請公别呈轉註册費銀百元存俟槖解仰即知照此批史昆濤等爲圖畫劣跡昭著環求查明撤換由批據呈圖蜚王豐林即晉廩詐欺取財各節係夏阿春與唐萬曉買責房屋之事無論是否屬實與該民等何涉乃以毫不干己之事出頭具呈恐有挾嫌扶揑情弊惟控關圖蜚姑候訓令蒲淞市經審查復核奪此批 
 
 

Page 17

 
 
   
 
 

Page 18

 
 
自由談 
[座右銘] [  吕坤]  
　　吾人終日最不可悠悠蕩蕩作空軀殼 
雜說 
[干政] [  姚賡夔]  
　　今之軍閥動言不干政而實則無政不干其故何耶豈以政府之政非政而干之耶抑以不干政博美名而干政博厚利耶 
　　前者吾知其非是也政府之政非政則何必曰政府旣曰政府而干其政是明明干「政」也非干「非政」也美名厚利軍閥之大欲也以不干政號召於衆則得「美名」而其實大干其政則得「厚利」名利兼收軍閥又何樂而不爲 
閒話 
[京塵逭暑録（四）] [  君豪]  
　　余等在車中計議此次過津因長途之困頓必求一較爲安適之所暫事將息人言息游别墅爲津地最著名之旅店在日租界加籐洋行樓上余屬站役代僱車往其處不料車行不數百武而停諉言無照會時雨益大不得己卽就近旁之旅舍下榻焉言語隔閡呼喚甚難一舉一動均視南方爲異彼等亦默笑吾言如南蠻獗舌也浴室亦無乃求諸市歸後已夜分冷雨敲窗愁思畢集腦海中又存一首善之區不知究作何狀袪之勿去久而方呼呼入睡翌晨起身微風撲面朝暾早上八時以電話至京屬大兄來接京奉車九時半自津行車中尙佳多敎育界人率自濟南中華敎育改進社開會而至京者遇南開大學校長張伯苓先生略悉此次開會之狀况十一時許車過永定門而至北京則吾兄已在站相迎一年不見倍覺親熱遂同至西車站（卽京漢車站）食堂進膳焉以上爲余途中之狀况至此暫告一結束余家在鑾輿衛夾道距公園最近公園者京人之惟一消夏納凉所也每逢斜陽將下晚風拂拂時長安街上車水馬龍羣消磨半夜時間於此此園本爲前清禁地今則爲衆每晚納凉之所矣門票每張僅十銅元園内樹木蓊翳蒼松翠柏均數百年前物幽深而美逈異南方入門有公理戰勝碑前之國恥今則易爲光榮黄緑之磚覆其頂斜陽映之愈耀光芒想德人見之亦不勝今昔之感矣東部之來今雨軒屋宇寛廠而華麗爲普通宴飲之地夏季置桌百數於其前後各踞一席香檳汽水氷淇淋之屬均爲游客啖飲之物軒内檯鮮氈花因電火之照耀彌顯其潔麗之致有大披婀娜一具刀叉酒杯鏗鏘時一曲丁東其味尤永也 
[筆記]  
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[南北之調和] [  老圃]  
　　世說新語及洛陽伽藍記皆佳書也但前者爲南人手筆後者爲北人手筆南北之見皆甚深謂北奴曰傖奴北僧曰傖道人此世說新語之偏見謂江左蛙黽共穴人鳥同羣此洛陽伽藍記之偏見最可笑者南人飲茶北人飲酪習尙不同卽懷成見陸機詣王武子武子前置數斛羊酪以示陸曰卿江東何以敵此張天錫至都人問北方何物爲貴張言桑椹甘香鴟梟革響淳酪養性人無嫉心然王導以酪飲陸玩玩乃言食酪小過通夜委頓民雖吳人幾爲傖鬼江東自孫皓以來競尙茶飲任育長過江時賢至石頭迎之坐席竟下飲便問人云此爲茶爲茗覺有異色乃自申明云向問飲爲熟爲冷耳褚太傅初渡江至金昌亭吳中豪右燕集亭中於時造次不相識别敕左右多輿茗汁少箸粽汁盡輙益使終不得食此可知當時茶飲之俗然王濛好茶飲客至輙命飲士大夫每欲候濛必云今日有水厄以上皆見世說新語所謂水厄卽當時北人口吻洛陽伽藍記載王肅初入北魏不食酪漿渴飲茗汁京師士子見肅一飲一斗號爲漏巵後與高祖殿會長羊肉酪粥甚多高祖怪之問羊肉何如魚羹茗飲何如酪漿肅言羊比齊魯魚比邾莒惟茗不中與酪爲奴彭城王重謂曰卿明日顧我爲卿設邾莒之食亦有酪奴因此復號茗飲爲酪奴時給事中劉綧慕肅之風專習茗飲彭城王謂縞曰卿不慕王侯八珍好蒼頭水厄海上有逐臭之夫里内有學顰之婦卿即是也蓋彭城王家有吳奴故以此言戲之自是朝貴燕會雖設茗飲皆恥不食惟江表殘民遠來降者好之後蕭衍子正德歸降元又欲爲之設茗先問卿於水厄多少正德不曉又意答曰下官生於水鄕而立身以來未遭陽侯之厄坐客皆笑此可知當時北人未習飲茶猶加以醜詆今西洋人茶酪和飲則調和於南北之間然旣失酪性又壞茶味凡不能調和而强行調和者皆此類也 
道德 
[救亡圖存當自個人始] [  瞿寒影]  
　　危矣哉今日之中國也政府庸懦軍人跋扈財政則瀕於破産國民則醉生夢死有一於此足以亡國而有餘况併此四者兼而有之耶每一念及未嘗不慄慄危懼也今日憂時之士輙爲之扼腕太息以余觀之吾國民惟有急起而圖補救之法耳嗟嘆有何益哉然而補救之方亦非易易鄙意以爲根本辦法莫若先自個人始苟人人皆能修養其身心以成爲一完善之國民則國何患不强哉兹特將國民應有之精神述之於后邦人君子祈鑒察焉 
　　（一）凡國民必須身體强壯精神充足 
　　（二）凡國民必須有愛國之精神與互助之精神 
　　（三）凡國民必須明白國家與己身關係之重要與己身對於國家之責任 
　　（四）凡國民必須視國事若家事 
　　（五）國民之食國家之禄者必須黽勉從事苟有可以利國之處雖赴湯蹈火亦所不辭有益於己而害國病民之事切不可作 
　　（六）國民對於國家公欵不可妄動分毫必使涓滴歸公　　（七）凡國民必須有犧牲一己以利大衆之精神 
　　（八）凡國民必使自己之德育智育體育皆臻絕境而德育尤重要 
　　（九）凡國民應多興辦學校及投資實業敎育爲立國之本實業爲富國之源 
　　（十）凡國民對於自己所抱定之宗旨必須始終如一百折不撓萬不可因利禄而變更其宗旨 
　　如上所述我大中華全國之國民無論老幼貴賤苟皆能實踐而躬行之使全國之人無一不成爲完善之國民而結成鞏固之團體則監督政府解除軍閥振興實業發達工商易如反掌而社會之文明與國家之富强亦可計日而待也若夫醉生夢死一如曩昔不知修己專好責人崇尙空談不求實際國事之蜩蟾如故人心之墮落日深循是以往則不等於彼紅黑種人也幾希矣 
衞生 
[牙] [  李名駒]  
　　牙之構造 
　　牙係一塊骨質外面爲一層牙磁所包括牙磁係一種實質體爲全身最硬之部牙磁與陶器外面之磁相彷彿設以極熱之水傾於磁碟内則其表面之磁質必易碎裂若吾人好食極熱之食物或好嚼極硬之食物則牙磁之損傷亦將與陶器上之磁相等 
　　牙磁之裏面爲牙之骨質牙骨之内部則有細小之孔道孔内含有小血管及腦筋（Nerve）牙之内部遠不及其外部牙磁之堅設牙磁旣壞裂則其内部必不持久 
　　若吾人手指受傷則指甲必脫落但脫落後必又有新指甲生出於原處而牙則反是蓋吾人一生祇生牙兩次初生後六月或八月間生第一次之牙是爲乳齒（baby　teeth）漸次生長兩歲後乃全爲數約二十當孩童七歲時乳齒漸脫又生新牙是爲永久之齒（Permanent　teeth）爲數約三十二漸次生長至十二或十三歲時可生出二十八牙尙有四牙曰聰明齒（Wisdom　teeth）生長較遲約至二十歲始生出 
　　口中前部之牙薄且銳適於咬嚙其後部之牙則較爲寛之便於咀嚼具磨碎食物之能力 
　　牙之衛生 
　　（一）每日晨起之後夜眠之前刷牙各一次 
　　（二）牙刷須用軟而具彈性者 
　　（三）飯後宜用硬絲線將牙間所留之殘餘食物撥去惟不可用木製或羽製之牙簽 
　　（四）若發見牙之任何部有損壞狀或染牙痛症時速宜詣牙醫療治勿緩 
　　（五）不食極熱極冷及極堅硬之食物 
　　以上五端果能加以注意而實行之則於保護牙齒之道思過半矣（乙種酬） 
經濟 
[棉田與榖産之支配] [  雷生]  
　　我國工商不逮東西各國爲人所共知所恃以補救者惟農産耳農産中之棉與榖類爲吾民衣食之大本亦即吾國唯一之財源歐戰之際交通阻塞棉紗大漲營棉業者固利市三倍即種棉者感於棉價之繼長增高亦欣欣然有喜色於是棉田之數驟增客秋大水吾鄕之種榖類者早稻可稱完全收穫晚稻大遭損失然以搶割之故尙能得十分之三四至於棉田則一無所得鄕民莫不雙眉愁鎖可見惟利是趨者必蒙其不利矣今歲榖價最高棉價亦不弱鄕民感受客歲之大敎訓因積極改種早稻而棉田亦不若去歲之多惟棉利較大故棉田與稻田之收益一日不平衡將來仍有加無已須知稻爲民食所關棉爲衣被之源衣食與人民生命雖皆有直接之關係究竟衣之數不敵食之數故今年美國總商會統計報告禁止棉田不得超過榖類十分之三以維持民食故也我國無確實統計種棉種榖任人自由惟利之所在人必爭趨棉宜高亢若不計地之高低一味圖利勢必仍蹈客歲之損失（假定一縣棉田萬畝以畝收稻二石計則去歲大水即少收二萬石餘可類推）若鑒於前車擇地之高者酌量種棉地之下者全數種稻免致兩遭損失觀於今日洋麵洋米源源而來可以知吾國之損失殆不知幾千萬矣工商退居人後而棉産復讓人先財政界之恐慌有自來矣今歲棉田旣可望有秋榖産亦稱中稔棉利自必較大願老於農事者勿以今日之利而忘客歲之害也酌量支配爲國家計爲私人計皆屬有益不得於此或取償於彼棉産與榖産其利益自可互相調劑因利而忘害是則鄙人所期期以爲不可者也（乙種酬） 
法制 
[主婚權之所屬] [  小朱]  
　　自平等自由之說興一般新青年對於婚姻問題不惜犧牲其全力以與舊學說相奮鬭所謂父母之命媒妁之言者遂視同芻苟不知學說無論如何新頴無變更法律之效力婚姻之是否有效一以法律爲根據又豈可忽乎哉然法律關於婚姻之規定頭緒甚多簡單研究其道至難就中最重要者莫如主婚權誰屬之問題蓋婚姻之是否有效能否撤銷胥以此爲標凖也兹就現行律關於此之規定擇釋如次 
　　（一）初婚父母有主婚權有祖父母者并須得其同意無父母者祖父母無祖父者其餘親屬（如伯叔兄弟等等）主之 
　　（二）孀婦改嫁由夫家父母主婚無父母者祖父母無祖父母者母家父母或祖父母如母家并此而亦無之者則應由夫家其餘親屬主之此一定之次序不容或紊也 
　　（三）養女由所養父母主婚本生父母無干涉之權 
　　（四）離婚之婦由母家主婚夫家無干涉之權 
　　（五）童養媳未成親而夫死者卽由夫家主婚改嫁 
　　（六）夫亡携女改嫁此女即由其母主婚 
　　以上六種情形乃根據現行律爲解釋與草案間有不合以草案尙不能援用也成立婚姻不合此種條件即可撤銷 
（乙種酬） 
敎育 
[小學敎師之南針] [  自然]  
　　偶觀敎育叢稿句句俱是經騐有得之言崇佩無已敬録十餘則以公同好凡我敎育界人人所當奉爲圭臬者也 
　　爲求學校形式之整齊不顧家庭財力之困難最易失社會信用 
　　欲責學生先省己過敎師對於學生有所督責有所失望不可不反求諸身 
　　敎師全恃敎授本爲生活則與其謂之敎師毋寗謂之留聲機器 
　　學校設備與兒童德性至有關係寗失之樸勿失之薄弱纎小 
　　學校各種表式不在塡寫而在塡寫後之注意不知此義者毋須用表 
　　不利用流行之學說掩飾其短以自欺欺人 
　　看見學生須想這班人俱是將來强國的種子須好好培養他吾心中崇拜孔子便當學生中有個孔子在崇拜岳飛便當學生中有個岳飛在自然死心塌地日日爲學生盡死力學校發表他成績都歡喜說他成功的方面要知道我自己走錯了路告訴人家可省却他人許多脚力 
　　世界上無劣等生便顯不出敎育家的本領故遇著劣等生當認爲是良好機會 
　　研究敎育者認定一誠字努力做去不患不成　　 
　　在學界任事只問自己良心上對不對决不能顧著人家好惡的可辦則辦不可辦則不辦每人而悅之日亦不足矣 
（乙種酬） 
 
 

Page 22

 
 
   
 
