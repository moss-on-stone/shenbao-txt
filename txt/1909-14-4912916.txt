# 1909 - 14 - 4912916

 

Page 1

 
 
   
 
 

Page 2

 
 
[交旨]  
　　十二月十三日軍機大巨欽奉 
　　諭旨太醫院奏請簡放左右院判一摺著仍由管理太醫院大臣請旨辦理欽此 
　　十二月四日軍機大臣欽奉 
　　諭旨周爰諏奏請端學風以遏亂萌一摺著學部知道欽此同日交度支部昨日端方陳啓泰電奏請將前緩舊漕免其補運並提存脚價撥解部庫各節奉 
　　旨度支部妥籌議奏欽此昨交之件書作度支部速議具奏屬筆誤本處業經聲明更正相應鈔錄再行片交貴部查照可也此交 
　　十二月十五日軍機大臣欽奉 
　　諭旨憲政編查館奏議覆度支部奏清理財政一摺著仍交度支部詳愼妥酌再行具奏單併發欽此軍機大臣欽奉 
　　諭旨郵傳部奏收回東清全路日俄電報訂立合同繕單呈覽一摺著外務部知道單四件併發欽此軍機大臣欽奉 
　　諭旨郵傳部奏滬寗鐵路工程完竣情形摺又註銷京漢鐵路借欵行車各合同並接收情形摺均知道了又奏派候選道鄭清濓充總辦並刋發關防片著依議欽此軍機大臣欽奉 
　　諭旨御史涂國盛奏湖北賑捐收數有限請准代收免保實銀一摺著度支部議奏欽此軍機大臣欽奉 
　　諭旨所有五等世爵及各項世職均著由今日派騐放之大臣於十六十七日在内閣驗看欽此 
　　十二月十六日軍機大臣欽奉 
　　諭旨前出便德國大臣孫寳琦奏請賞德員寳星摺著照秘請外務部知道單併發欽此軍機大臣欽奉 
　　諭旨前出使德國大臣孫寳琦奏保堪勝使才人員片沈瑞麟著交軍機處存記欽此 
代論 
[民政部奏調查户口章程摺]  
　　奏爲遵擬調查户口章程繕單具陳請旨頒行恭摺仰祈聖鑒事光緒三十四年八月初一日内閣奉上諭朕欽奉慈禧端佑康頣昭豫莊誠壽恭欽獻崇熙皇太后懿旨憲政編查館資政院王大臣奕劻溥倫等會奏進呈憲法議院選舉各綱要曁議院未開以前逐年應行籌備事宜一摺單開逐年應行籌備事宜均係立憲國應有之政必須秉公認眞次第推行責成内外臣上遵照單開各節依限舉辦凡各部及外省同辦事宜部臣本有糾察外省之責應嚴定殿最分别奏聞自本年起務在第九年内將各項籌備事宜一律辦齊届時即行頒布欽定憲法並頒布召集議員之詔等因欽此又本年十一月初十日内閣奉上諭本年八月初一日大行皇帝欽奉大行太皇太后懿旨嚴飭内外臣工務在第九年内將各項籌備事宜一律辦齊届時即行頒布欽定憲法並頒布召集議員之詔各等諭煌煌聖訓薄海同欽自朕以及大小臣工均應恪遵前次懿旨仍以宣統八年爲限理無反汗期在必行内外諸臣斷不准觀望遷延貽誤事機等因欽此欽遵恭錄到部臣等伏查憲政編查館資政院會奏逐年籌備事宜清單内開城鎭鄉地方自治章程調查户口章程 
 
 
 

Page 3

 
 
　　爲臣部第一年應辦之件除城鎭鄉自治章程業由臣部擬訂於本年七月二十八日奏請飭交憲政編查館核議施行奉旨兪允欽遵在案外其第一年應行頒布之調查户口章程自應遵照期限悉心妥擬請旨頒布以符定章臣等竊維立憲政體以建設議院爲成效而採用兩院制度之國其議員必有半數以上出於民間之公選額數之分配不可不以人口之多寡爲衡而選舉權及被選舉之限制又不可不以年齡職業籍貫住址等資格爲準若户籍登記之法不能實行則議員選舉之事必多窒礙此外如劃分自治區域普及敎育徵集民兵整理租稅等項凡豫備立憲應行籌及之事無不以户籍爲根本非有執簡馭繁之術决不能收循序漸進之功東西各國以户口爲内務行政之大端有户籍公所以爲處理之地有户籍吏以當執行之任有身分登記簿以詳一人之履歷有户籍簿以詳家族之關繫觀其所行户籍法詳細精密誠我國所宜則傚而曲折繁重亦非一時所能遽行故籌備事宜單内以編訂户籍法列於第三年内而於第一年先頒布調查户口章程由淺入深誠爲至當不易之序臣部前於光緒三十二年四月曾經奏請試辦清查京城户籍又於三十三年正月奏請再行詳查丁口又於三十三年三月奏請清查各省户口頒發表式各在案試辦年餘尙無阻礙嗣復欽奉諭旨飭訂專章謹参考東西各國之良規並依據疊次奏辦之成案督飭員司詳細編訂計成章程十一章四十條表式五件計自本年起調查户數以第三年十月以前爲報齊之期調查口數以第五年十月以前爲報齊之期務除從前各省保甲塡寫門牌奉行故事之積習以植將來實行户籍法選舉議員之始基撥請明降諭旨責成各該管有司按照此次定章認眞舉辦并按所定期限一律彙報如有奉行不力者一經確實查明惟有懍遵八月初一日諭旨據實糾参用示懲儆臣部並應隨時派員親赴各省切實考察以期實行而免延誤再逐年籌備清單内臣部本年應辦事宜係城鎭鄉地方自治章程及調查户口章程兩項現均辦理完竣其清單内臣部未盡事宜應另行籌議按期具奏合併聲明所有遵擬調查户口章程請旨頒行緣由謹恭摺具陳伏乞皇上聖鑑訓示謹奏光緒三十四年十二月初十日奉旨依議欽此（章程明日續登） 
專電 
[電一（北京）]  
　　驻京各國公使擬聯名商請中國政府復用袁世凱 
[電二（北京）]  
　　某御史奏順天府尹凌福彭到任時頗思振作近漸因循順天爲首匯之區請飭將地方自治等政迅速舉辦寄諭凌福彭知道 
[電三（北京）]  
趙爾豐聯豫電奏西藏僧衆聞達賴將歸近來大爲安謐現已具結不再多事軍務可免豐擬俟春融仍起程前進所開辛費請飭部照撥 
緊要新聞 
[外部擬訂攝政王接見洋員禮節北京]  
　　監國攝政王外交禮節業由外務部擬定送呈樞府恭請欽定大致如下凡外國使臣在乾清宫呈遞國書於御座左側設椅座監國攝政王坐候外務部大臣齎國書至殿門王起立使臣向上一鞠躬入門一鞠躬至御案前一鞠躬恭進頌詞王代答詞使臣上納陛遞國書監國攝政王代接受置御案上使臣向王一鞠躬王點首領與使臣握手慰勞使臣仍向上三行鞠躬禮退出餘如常禮御前侍從陳設均如升殿禮凡覲見之禮亦如之外國使臣公見監國攝政王在文華殿設高座王南面坐侍從官旁立東西設椅外務部大臣在殿門内侍郎在階上丞參在甬道間均立候以次帶引使臣等入殿王起立使臣等至王座前一鞠躬王點首領袖使臣向王致頌詞王答詞與使臣握手讓坐王坐使臣坐外務部各官皆坐王與使臣等酬答畢王起立各官及使臣皆起立各使臣向王一鞠躬王點首外務部大臣送至殿門侍郎送至階下丞參送至外門凡各國使臣謁見禮亦如之宴外國使臣監國攝政王居中主位使臣以次列坐外務部大臣陪坐外國近支皇族謁見監國攝政王後王約至便殿答拜各國專使使臣謁見後王遣官答拜 
[附譯字林報二十一日北京電]  
　　外務部昨與駐京各公使討論覲見攝政王禮節各公使已派委員研究此事再行詳請本國政府定奪 
[憲政編查館請設攷核專科原奏北京]  
　　憲政 
編查館會同資政院具奏云光緖三十四年八月初一日奉上諭（錄前報）又十一月初十日奉上諭（錄前報）仰見前聖後聖道揆同符凡在臣工均應振奮精神恪恭將事臣等伏查議院未開以前應行籌備各事宜事體重要端緒紛繁内而各部院外而各督撫均有應行編輯調查釐訂舉辦之事九年期限不容稍有逾違必須有提綱挈領之處隨時考察按限督催方能日起有功不致因循貽悞臣等公同商酌擬即遵旨於臣館設立專科派員經理名曰考核專科遴派總辦以下各員專司考核京外各衙門應行籌備各事遵照欽頒九年定限清單按期查核期届則先事督催報到則認眞考察均禀承臣奕劻等分别奏咨辦理務使九年限 
 
 

Page 4

 
 
　　内所有各項籌備事宜一律辦齊無誤頒布召集議員之詔以期上成先朝未竟之功下孚天下蒼生之望謹酌擬章程六條伏候欽定如蒙兪允當卽通行各衙門遵照並由臣館揀派人員卽行開辦（章程六條已錄 
昨報） 
[奏覆查勘陵寢情形北京]  
　　查勘陵寢大臣溥倫陳璧具奏云臣等遵於二十九日恭請聖訓旋卽束裝起程先後馳抵東西陵叩謁陵寢帶領堪與人等敬謹查勘得東陵迤西興隆台一處癸山丁向長龍嶺一處乾山巽向復勘得西陵迤東金龍峪一處壬山丙向迤西丁家溝一處亥山已向以上各地疊據堪輿禀稱形勢旣屬合局土質亦甚相宜分呈說帖十件詳爲論列臣等公同勘度斟酌再三復就此次曾經勘視之地如成子峪二郎廟酸棗溝等處參觀互證其中或大勢可觀而規模稍隘或方向無碍而部位不宜絜短取長應將前項所勘各處擇其地勢較爲優勝者詳細臚陳上備山陵之選謹繪總圖二件分圖四件分别貼說並鈔錄該堪輿等原具說帖二件恭呈御覽伏候欽定 
[蘇撫奏舉耆儒碩彦北京]  
　　江蘇巡撫陳啓泰具奏略云茲據蘇州提學使毛慶蕃延訪耆碩臚陳實蹟詳請奏咨前來臣復細加考察查有前任山東泗水縣知縣黃葆年江蘇泰州進士學有本原循聲素著爲政以愛民爲心在朝城修復城隍疏濬水道民資利賴在滋陽膝縣福山辦理交涉執法平情洞中肯要歷經前任山東撫臣疏荐均蒙傳旨嘉獎俸滿乞歸講學鄉里啟迪後進於羣經微言大義發明指示壹以人倫道德躬行實踐爲歸嚮學之士有不遠千里而來者其論學以近名爲戒因患足疾杜門不出實無愧經師人師之選又三品銜前任翰林院侍講鄒福保江蘇元和縣進士學識閎深操履堅卓闇然自守不競時名官輦下閉户讀書講求根柢有用之學其論治在綜名實持大體恤民生培元氣正而不過切而有要難進易退不汲汲於利祿懍然有人心世道之防取士精於鑒别山東宋書升江西劉廷琛胡思敬許受衡各以學行見稱於時皆其前爲考官時所甄拔之士又翰林院編修曹元弼江蘇吳縣進士學術淵懿議論正大於三禮致力最深著有禮經校釋等書淹貫深邃其爲說務闡明古誼用維世變尤以扶翼名敎爲競競於邪慝不經之談緣飾亂眞之論辨之尤明言及時政忠愛之悃藹然流露而操行端嚴居家孝友恂恂有古儒者之風又丁憂前江浦縣敎諭陳慶年江蘇丹徒縣優貢生學識明通文章爾雅澹於榮利制行不苟博極羣書復能鈎深詣微其論學論治往往於古籍之中疏通証明抉發蘊奥多所心得前在湘辦理學堂誘掖匡正執守堅定力維風敎不肯稍徇浮議又揀選知縣張錫恭江蘇婁縣舉人傅學强識研究三禮性行敦篤悃愊無華其爲學服膺高密鄭氏而以朱子爲宗兼通中外測算平日待人以和而辭受取與之際義所不可不少遷就布衣蔬食蕭然自得現以禮學館　聘在都以上五員皆確有實蹟非務虚聲至於著述除曹元弼所著禮經校釋業經進呈外其餘四員所有纂著或已成書未肯輕出示人或尙未審訂無從徵取惟黃葆年足疾未痊鄒福保飬疴林下曹元弼甫遷清秩均不敢上乞恩施其陳慶年張錫恭二員應如何量予錄用以彰朝廷側席求賢之治出自聖裁再學部原奏内所指專門學成回國在十年以外者遍加延訪未得其選應俟徵採有人再行隨時薦舉十二月初八日奉旨學部知道 
[銅官山礦石案函電]  
皖公會致滬分會函麥奎私運礦石一案前由經卽電節蕪關扣留乃近聞葛領事在蕪爭辨甚急部電有允其交銀作保權予放行之說午　亦有電來省意欲皖紳退步或贖回或合辦或嚴定礦章聽其開採聞信之下敝會當卽開會集議公函經帥將此案原委縷晰聲明合同旣久經作廢則前節問題除廢而外别無其他之辦法約旣作廢礦從何開無礦可開石從何運則後一節問題惟有仍照經帥復英領函云祗得扣充作餉爲正當辦法如部電誠允交銀即放吾不知外部將索得幾許銀該商又能輸得幾許銀也礦石爲我國土地所自出即我國主權之所在約不曾認定地不曾購買竟强佔礦山私運礦石將置我主權於何際也交銀即放非放行礦石直放棄主權也曾是幾許銀而能得値耶此語尙未必確竊鄙等有所請者麥奎此舉固爲手叚最烈之一著要亦最是無理之一着我苟據理力爭絲毫不讓則此後彼將智窮術竭無計可施解决廢約之問題正頼有此否則稍一退步彼直大與工作轉運自如吾皖人不必復與聞銅官山事實命脈存亡懸此一舉貴會維持公益夙仰𤍽忱尙冀鼎力斡旋一面呈請午帥據理力駁英領一面函達經帥懇仍照前次辦法堅持到底俾礦石可以扣留不放則礦約一層不廢自廢矣大局所關毋任盼切安徽路礦公會洪思亮吳傳綺等 
　　滬公會上皖撫電安慶朱撫帥鑒銅官山礦石案懇照前項辦法堅持扣留感戴無旣駐滬皖路礦公會汪瑞闓竇以藩等叩（二十二日發） 
[續紀贛省防堵匪亂情形贛州]  
　　南安府匪亂情形已迭誌前報茲悉大庚縣五洞地方亦竄到粤匪六百餘人並入崇義 
 
 

Page 5

 
 
　　縣聶都地方勾結土匪執鎗持械搶刦舖户燒毁德國敎堂以及巡衙於 
十一日晨即由崇庚之黃溪白溪復竄至内良地方沿途搶刦號召黨類以備對敵贛州鎭道以兵力單薄先後急電請兵前經馮中丞電飭吉安袁統領撥兵一營馳贛備遣尙不敷馳勦現經馮中丞飛調駐紮安源巡防第八營官兵於十六日起程開赴崇庾協力圍勦並調駐防栗市揰嶺關草市桐木一帶官兵三百餘名到崇所遺安源防務當道飛調巡防二營管帶李國斌督隊塡紮所遺栗市一帶防務當道飛飭陸軍一標二營董管帶作泉於十六日由省起程督兵前往塡紮以重邊防所有贛省兵防各電文附錄於後 
[南安府致各大憲電]  
　　崇義聶都上年被燬新修十一間洋式敎房燒盡幸堂無洋人敎士敎民未傷只殺前巡司陳子健勇死數名匪隨分竄崇庾仁化三縣交界白溪夾洲小陳洞一帶 
 [P又電> 
　　南安亂匪沿途號召同類以致附和衆多現結黨有一千六百餘人執持鳥鎗抬砲沿途搶刦附近居民紛紛遷避現竄小陳洞一帶雖經贛南道兪觀察督隊馳剿惟匪勢甚烈儼然對敵滋蔓堪　而贛南兪道統帶七營官兵共二千一百八十員名除帶出剿辦外餘均分紮要隘以重防守 
[贛州致馮撫電]  
　　寒電敬悉先電諒達查標營來復舊鎗僅八十枝有損壤二十餘虊鉛三年未發並無快鎗實不足恃前經催換快鎗未准給發似此情形保守城池亦宜嚴謹何能帶赴前敵兪道雖統七營均駐要隘難調撥正籌措間頃奉督帥寒電昨飭帶隊協勦恐該鎭無兵已電星帥請設法酌撥營隊乞該鎭帶往前敵會兪道奮力擊攻俟星帥電復照辦等因自應立候尊處電復營隊到照辦 
[借欵與粤省鐵路無涉廣東]  
　　粤漢鐵路借欵一事屢 
誌前報茲經探悉此項借欵專供鄂湘兩省境内築路之用緣鄂湘集股不易開工無期張中堂有辦理粤漢全路之責必須從速竣工故不得已有借欵之舉至粤省財力雄富路股踴躍當無一律借欵之理日前所傳張中丞電商粤督粤路應否附借之說諒係傳聞之誤云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[總稅務司申呈禁運莫啡鴉章程]  
　　一自一千九百九年正月初一日以後所有華洋各人一槪禁止在中國製造莫啡鴉及刺莫啡鴉之藥針等器具除領有執照之外國醫生及外國藥鋪准照以後所列之辦法將莫啡鴉並刺莫啡鴉之各等器具運入中國外其餘華洋各人一槪禁止輸運進口一凡領有執照之外國醫生欲將莫啡鴉及刺莫啡鴉之各等器具輸運進口應在本國領事署具立切結聲明欲運若干估値若干從何處來用何法起運即如由某輪船或鐵路或郵政局運進並保此藥及器具專爲療病之用或該醫生自行施用或爲某醫院專用云云該領事卽將此項切結送交海關接收由貨主照章完稅海關方發給放行專單准其起岸一凡有照以上兩條將莫啡鴉及刺莫啡鴉之各等器具輸運進口後或用或賣不遵所立之切結辦理者由關查明以後永不准其再運一凡莫啡鴉及刺莫啡鴉之各等器具未領海關發給之專單擅行起岸者由海關將貨充公一凡有莫啡鴉及刺莫啡鴉之各等器具照以上所列之條輸運進口者卽减照値百抽五徵稅一凡有於一千九百九年正月一號以前在外國已經起運赴中國之莫啡鴉及刺莫啡鴉之各等器具可准於一千九百九年正月一號以後運進中國由各海關隨案核其程途遠近酌定期限期内仍准照舊章起岸惟如此起岸之莫啡鴉須照現行稅則納稅不在减少之例所有需用之保結格式任由貨主赴關領用並不索費 
[電請密拿熊成基安慶]  
　　皖省兵變叛首熊成基前傳已 
由清江拿獲曾經江督派委砲隊員弁前往辨認朱中丞亦擬派員馳赴該處迎提到皖惟熊成基是否確已就獲皖省未接實信據聞清江所獲者係隊官王平超並非熊成基故皖撫派委迎提一節已作罷論故刻又電飭趙運司密拿電文錄後 
　　揚州趙運合鑒昨接探報稱訪得叛首熊成基現在丁溪併塲小海地方有口藥店内窩藏請速飭地方官嚴密拿獲 
[京師近事]  
　　日講起居注人員已將德宗景皇帝自元年至三十四年之聖德起居注敬謹彙齊定於十八日恭送内閣以備將來修訂實錄之參攷内閣人員昨已請示中堂届時恭迓 
　　孝欽顯皇后之普陀峪陵寢已於本年十月工程告竣茲聞陵工大臣慶王鐵良紹英現將普陀峪工程原估續估各欵計用銀四百餘萬兩不日將行具摺奏銷 
　　欽定西陵之金龍峪爲德宗景皇帝陵寢日昨派洵貝子倫貝子澤尙書鹿中堂爲承修陵工大臣頃聞陳雨蒼尙書前曾飭員勘估工程約需銀二百餘萬兩之譜聞洵貝子不日將親赴金龍峪再行查估興工 
　　攝政王府第已經擇定西華門内集靈囿地方現飭木厰商人詳細勘估銀二十二萬餘兩定於明年正月開工修築 
　　内閣誥敇房以頒給達頼喇嘛禪額爾德尼等敕書是否兩道咨詢理藩部十五日理藩部片覆到閣云本部案卷不齊僅照喇嘛印矞處鈔送道光三十年及内務府光緖七年各原案内載賞物銀兩等件繕入敕書其敕書是否兩道無案可稽等語聞孫中堂仍擬定分繕兩道迅交南書房繕妥定於十八日恭請鈐蓋御寳 
　　郵傳部前派翰林院檢討陸夢熊鐵路總局科員周明泉兩員查勘洛潼西潼同蒲鐵路現已回部銷差其禀覆内容謂以股欵而論洛潼需欵一千萬兩現只收得二十八分之一西潼攺歸商辦後尙未世立公司據稱現收六十餘萬亦祗五分之一同蒲需欵三千萬現只收得二十三萬除用去各項外存銀僅六萬九千餘兩爲全數四百三十分之一 
　　法部前派主事麥鴻鈞前赴外洋考察監獄現已回京銷差並呈英國新購絞罪死刑機器一架日昨運交法部丞参擬束縛草人一具以便試演 
分類新聞政界 
[蘇撫奏辦省城警察情形蘇州]  
　　蘇撫陳中丞片奏云蘇州省城 
巡警原設七百名嗣因其中巡警畢業生人數無多餘俱營勇改編新舊混合難期改觀經前撫臣陳夔龍奏明將畢業生派出站崗其自綠營及安定旗挑改者暫行分别編隊專司緝捕巡邏俟學生更番畢業陸續派出以符原額第查蘇城週圍三十六里南北距七里而弱東西距五里而强地方旣形遼闊户口尤極殷繁且自寗滬全路告成以後適成水陸之衝五方錯雜稽查更難就目前情形而論非特少數之畢業生不敷分布即前定之七百名原額亦尙未能周密當與司道悉心商酌懸格挑募除補足原額七百名外復飭司局另籌經費添招三百各合成一千名於本年十月十五日一律編配齊全派發七路分爲二十九區由巡官督率分班站巡各授以職務章程責令遵辦並置巡船八艘每艘派巡警六名　巡城内外河道以辅陸巡之不及各分局均設立敎練所遴擇諳習警務 
 
 

Page 11

 
 
　　之員於休息時間認眞訓練一面仍將巡警學堂按照部章分别招添學生俟有畢業再行陸續改派庶漸收劃一整齊之效十二月初十日奉旨民政部知道 
[札催查覆禁烟事宜安慶]  
　　皖撫札巡警勸　兩道文云案照本月十六日准督部堂端電開西歷二月一號即中歷明年正月十一滬上特開萬國禁烟公會方現奉命届時赴滬督率開議各省情形未能週知全憑來電報告以資應付前次電詢種吸賣三節以能得實在爲要領承示各欵惟有土藥運銷數目至産土地畝若干近三年内减種若干原有吸户若干比年戒脫若干未蒙示及祈再飭查飛速電復盼切等因查此案前准電咨即經札飭迄今未據查復茲准前因合再札催札到即速遵照今先將札指各項查明尅日呈復以憑電達會期已迫毋再遲延 
[官界禁烟近狀安慶]  
　　安省禁烟公所雖已設立而對於官界禁烟一事迄未切實舉辦刻聞朱中丞以此事須自官界辦起方足以資提倡官界中道府各員如有可疑者均令調騐日前禁烟公所開具名單大小共有七十餘員本任靈壁縣李延慶及准補舒城縣高廷翼二員已於十二日入所查騐其餘如軍械局總辦朱道恕等聞亦將調所查騐又有候補知縣李壽慈昨奉巡警道札委前往滁和兩屬查種鶯粟傳見時卞觀察見其面有烟色再四詢問李答云從前雖有烟癮此時業已服藥斷戒尙未除根卞觀察不肯特詳禀撫憲暫時從寛撤差限半月内戒絶凈盡如再不遵限戒斷定予嚴參 
[調查膏户給發執照蘇州]  
　　蘇省禁烟公所前曾飭縣調查烟户造册送核給照挑膏在案茲長元吳三大令昨已傳諭各圖董事恊同地保按户調查是何姓名每日吃烟若干以便造册送所察核後給發牌照挑膏現已分投調查矣 
交涉 
[報界再催葡領答覆廣東]  
　　報界因佛山輪船命案葡領無端干涉有碍報界名譽當經會議對待分三級辦法於十三日函詰葡領約三日内答覆現已届期并未接到葡領回信惟十四五兩日葡領柬邀報界到署晤譚報界同人以向無交情又無居間公証之人祇可交字來往且事緣葡領干涉報界而起即欲面商和平了結袛有葡領就商報界斷不能以報界就商葡領故不允前往茲議再行函催葡領如三日内仍不見覆惟有查照第二第三級辦法而已 
[議定日商繳捐辦法蘇州]  
　　寓居蘇州日本商人前因不肯繳捐屢經洋務局照會領事據理辨論現議定辦法日商應捐欵項逕繳領事由領事交與工程局掣收並訂於明年正月起捐 
軍界 
[皖省發覺儲藏子藥案安慶]  
　　江督所派辦理善後巡緝事宜之孫道多祺日前在西門外橫壩頭地方發覺一儲藏子藥案即在該處宋長春家搜出子藥六百餘粒當將兩人捕去惟正犯宋長春早已聞風逃逸刻正嚴行偵緝聞宋不過一無賴流氓未知此案有何關係云 
[寗紹台道兼管營務之權限寗波]  
　　本月十五日浙撫札布政司文云照得寗紹台桑道現經本部院飭赴新任供職所有總理鎭海南北岸砲台及兼管寗鎭海防營務處事宜應即照案派委桑道兼辦合行札知該司並移兵備參謀二處知照 
[札查管帶駐湖情形杭州]  
　　浙撫札行營務處略云案據湖郡紳士趙聯第等禀公舉守備崔雲貴仍充管帶駐紮沿湖即經批處澈底訪查有無濛混情弊核議詳復察奞去後嗣據湖防周督帶樹森禀請保結前來又經批處併案核明聲復各在案迄今爲日已久因尙未據核議具復到院合特札催札到該處立即遵照迅速查明確情禀候察奞 
[管帶赴潯考閱官兵九江]  
　　江西九江府地方駐紮陸軍一標三營官弁目兵現由馮中丞札委馬隊營管帶樊風雲於十五日乘輪起程赴潯考閱以重軍政 
學務 
[法政學堂畢業詳聞浙江]  
　　杭州法政學堂頭班講習科於前日舉行畢業是日撫學憲以次均親蒞觀禮監視給憑先由監督寗琯香觀察率領全體學員詣至聖先師座行禮照按等第以次給憑畢即請增中丞演說次日敎員大石定吉君演說謂本届畢業胳學員成績頗隹至爲欣幸惟學問經濟二者殊途深望此後諸君子本其所學利濟國家使社會上之成績與學問上之成績一致又謂近來法律發達個人權利思想日益擴張而義務一方面漸趨薄弱須知權利義務二者實相表裏諸學員嗣後自當富於權利思想尤貴富有義務思想是爲切戒其時撫憲側座靜聽深爲贊許其次爲經王兩敎員演說是日敎員高仰之君因事未到全體學生以所給文憑並無高敎員圖記羣起詰問監督寗道及提學司均以此次文憑自撫憲以次均有關防少一敎員錜章並無出入詎學員不允公舉代表求見撫憲以文憑雖經列憲蓋印然學生等兩年來親受高敎員敎育其關係直接於品行學問者較憲印爲尤重此次文憑如無高敎員圖章情願全體繳憑云云當時增中丞以各學員不以長官關防爲重而懇懇爭一敎員鈐記其中必有特别感情立命寗監督飭用本日全體名義敦請高君到堂殷殷勸勉並謂不可因個人意見致負諸生仰望熱忱等語高君即聲明此番不用圖記實有萬不已之内容即親呈意見書一紙於全堂規則急應改良各節多至萬言惟此次不蓋圖記實因敎務長某君以一已之愛憎增减全體分數一端爲最重中丞略閱一過大爲動容面允即日澈查並勸高君補印學員文憑旋即回轅時已下午三句鐘矣 
[三縣勸學所紀事蘇州]  
　　長元吳勸學所昨特考驗第一期私塾學生是日到报約計十餘塾學生共有七十八人經該所紳董分别考騐現擬核定功課分數後將及格學生給予修業卒業力學證書以便擇尤申送官立各校肄業又該所所立之二十區半日學堂各學生功課業已考畢現該所紳董定於二十四日在方丈内分别頒給獎品以資策勵 
[學司詳復敎育會與勸學所互控事浙江]  
　　浙省提學司詳復餘 
杭敎育會與勸學所互控文云本年十一月二十日奉憲台批委員吳輔勳會同餘杭縣等奉委查明餘邑敎育會勸學所互控情形奉批據禀已 
 
 

Page 12

 
 
悉仰提學司議復飭遵繳等因奉此並據該縣委等具禀到司除原禀有案不叙外本司伏查該縣勸學所總董王渡與敎育會會長金鳳藻同辦學務因彼此一時意見不合以致互相攻訐遂各措詞上瀆揆厥情理彼此均有不是現旣經各自告退應請毋庸置議至所稱王渡辦學尙屬熱心并無戀棧之意何熙捐欵興學尙屬熱忱雖曾充庠書並非斥革等情應准如所禀銷去斥退革書等字樣以全名譽緣奉前因除批示飭遵外理合查議詳復仰祈憲台察核 
[實業]  
[籌議闢商塲開套河之計畫武昌]  
　　鄂督陳小帥前據候補道馮嘉錫條陳擬將省城南金沙白沙二洲及漢陽鸚鵡洲等處闢爲商塲將省城城外上游老關嘴迤北開挖一口引江水入夾　至下游武泰閘小河以通長江於漢陽洲頭嘴疏濬舊河至河北並在鸚鵡新洲西北沿堤開河至拈花寺以通長江俾民船得避襄河流水颶風之險當經批飭藩司勸業道商塲局善後局核議現已會同議復略云請闢商塲一節目下粤漢川漢鐵路接路踵開築商務必日漸發達預闢商塲自是挽回利權即早爲規畫惟查鐵路停車地位武昌現已在金白二洲測定車站基址至漢陽鸚鵡洲地方因爲湖南木帮所佔屢次磋商收回該地建作川漢碼頭車站迄未議定是漢陽車站至今未定基址應俟川漢鐵路測勘定奪後如能將該地收回再議至另闢良港俾民船得避風濤之險且獲轉輸之便實與商塲相維繫馮道所陳委係確論惟長江至大軍山下直趨向南水勢湍悍如其家河老關嘴一帶首當衝要設於長堤開挖一口兩傍修築石岸以防氾濫此一所關甚巨工程稍不堅固即恐有潰决之虞應先飭熟悉堤工水利之員將該地勢詳細履勘河道究竟能否開通地方有無别項窒碍查明禀復核奪方有把握實不敢輕於從事至疏河之法馮道旣稱已與熟悉工程辦有成效者反覆商榷费不甚巨而工可經久究竟此項工程約估需若干費能保固若干年須俟馮道將詳細勘估工摺呈候核發再行置議總之鐵路交通商買輻輳市面必日臻繁盛布置商塲自是及時要務惟造端宏闊工程固不易經營欵項尤難於籌劃即如武勝門外通商塲地叚光緒二十六年經升督張中堂飭購基址并於二十八年奏准乃武昌自開口岸迄今已逾八九年尙無欵籌辦已闢之商塲此時公家財力支絀更何能闢未開之商塲目前粤漢鐵路北叚碼頭車站測定商塲兩叚一量鐵路開工即須興築商埠經費尙未易籌若再規畫金沙白沙鸚鵡洲等處預爲佈置先購地址開河道築石岸工程浩大需費亦屬不貲此項巨欵公家從何籌給應請暫從緩議俟粤漢鐵毷大工告成商務眞屬繁盛彼時僅開一堤口工程尙不蓶辦夾套之中上下有水流通民船即要可灣泊日後武昌商務日興再議開挖良港馮道所議者今非其時也 
[崑新擬設蠶事試騐塲蘇州]  
　　蘇屬崑新紳商學界現擬創設蠶事試騐塲並附設女子講習所以開風氣先招本科四十名别科四十名實習科一百名年在十四歲以上二十三歲以下者入本科别科十五歲以上四十歲以下身體健全能耐勞苦者入實習科一槪不取學費定期明正十五日起至二十日止在墾牧公司報名聽候考驗 
雜記 
[嚴辦供事竊用信銀漢口]  
　　漢口郵政局英文供事祝光苞於本年九月間竊取九江西人寄與滙豐銀行信函内鈔票洋一千元經郵政司吳樂福君查實將祝交夏口廳押追現祝之家屬已將洋圓如數繳出求請釋放郵政司不允昨又函請夏口廳將祝枷號郵局門首一月期滿再行監禁兩年金司馬以懲辦罪犯權自我操不能聽命外人刻已據情轉詳督院臬司核辦 
[警道禁絶小押當續紀武昌]  
　　武漢各小押舖曾經巡警道金觀察示禁限期止當待贖以三個月勒令停閉茲各該小押當主仍擬减輕利息重訂規章禀求警道批准聞金觀察以武漢地方典舖已有三十餘家由百文以至千串均可當押何須此項小押當店爲盜賊收贜該軍犯等旣恐失業應俟禀明督院將該犯悉數遞解回籍交保另謀胜業可也動物談 
[像花之鳥]  
　　近時墨西哥地方。新發見一種似蜂似燕之鳥。色極鮮艶頭部之毛。能自開張形如花朶。使人望之。幾疑眞花時有蜜蜂悮認爲花飛集於頭上。冀取其蜜輒爲該鳥所啄。以果其腹。 
[啄木之鳥]  
近讀美國紐約克省。農務學堂所刋一書。論啄木鳥之功用。謂其有益於農稼。爰節譯之考啄木鳥一物。其色黑。而上下斑白。首部亦係黑色。惟　際有白線一道以貫穿之。雄者有高冠。綴於頂上。雌者則無之。胸部及項。俱作白色。尾羽間中黑而上下皆白。素不善鳴。當孳乳時。雄者輙以嘴尖挈枯樹。如挈皷爲號者然。偶發一種啼聲。亦極響亮。其爪則二趾向前。二趾向後。向前之趾。初不相聯屬又相距較遠。尾羽中有硬管四條。式作尖形兩旁輔翼之羽。亦如管式。但堅硬不若耳。中間尾毛甚長。舒展時輙團團如張扇。農家樹藝最患樹虫。啄木鳥得而搜索之。毎遇虫豸伏於樹内。該鳥必食之無遺木。中無論何項堅靸樹質。一啄則木屑横飛。洞穿一穴矣比達虫窠。則無或幸免。即於蔬菜果蓏之屬。亦莫 
不皆然。故其爲益於農稼甚大也。 
游戲文 
[確實口供（選）]  
　　具供人口述。齒三十有二。向居牙關外邊唇地方。大飮大食無所事事。向與鬍匪隣近。時相往。來鬍匪中有紅鬚軍師者。尤與小的暱近。因此唆攪小的從賤。見人貨物。動輒垂涎。必吞蝕而後已。年中在五藏廟坐地分肥者。不知若干。允犯案纍纍記不清楚。重大案件。尙可憶及一二。如某日有耳官二名。行經耳郭外。小的見其中藏甚。富柔軟可欺。小的伏在牙門。將他戕嫳。席捲所有而逃。此一案也。某日五指將軍運糧至仙人掌地方。是時小的正在乏食。見有好買賣上門。不由分說督率。爪牙。携同唇槍舌劍。要截去　出其不意。傷五指將軍數處。將軍負痛棄甲逸去。所有糧草。均被小的瓜分。此又一案也總之小的。吞騙旣多。食言不。少噴人含血刺人入骨。便佞固輸其。巧辯士亦畏其鋒。見色則嘗及樱桃。見利則肆其簧鼓。甚於鍾進士之晱鬼。紅孩兒之食人。病從此入。禍從此出。今日法廷逮問。板責横加非唇舌所能瞞。况嘴巴之被掌。不如吐實。何必茹供。明知蹈鈎舌之刑。姑且忍敲牙之痛。是以不敢隱諱。所供是實。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[山東]  
　　十二月初八日山東巡撫致憲政編查館電云據諮議局籌辦處詳稱章 
程第三條舉貢生員得有選舉權查學堂奬勵定章高等小學畢業分别給予廩增附出身是否與舊時生員一律如其一律則章程中學以上畢業得有選舉權之條爲無效如不一律則同一生員名稱同係學識上之資格錄舊而遺新更足阻向學之心細案條文官無兼顧之理柬省商等小學奬勵上項出身而又合年齡資格者實繁有徒應如何通融辦理之處乞咨請示遵等情謹據奉達伏候鈞示樹勛叩魚十二月十一日憲政編查館覆電云濟南撫台鑒魚電悉查高等小學畢業照章奬給廩增附者卽係有生員之出身其爲合格自不待言惟奏定學堂章程高等小學畢業考試列入下等及最下等者　給修業憑照及考試分數單槪不給獎是小學畢業不必皆得生員出身此項人員按照局章卽不在有選舉權之列至中學以上之畢業生則不問其有無獎勵但令得有文憑即爲合格局章本極分明　希轉飭遵照憲政　查館眞 
本埠新聞 
[四明銀行批准註册]  
　　農工商　批上海四明商業銀行職商袁　朱偑珍吳倩基方舜年嚴義彬李厚垣李翼燕葉璋周晋　　薫虞和德等禀云前據禀呈該銀行章程股票息單及照費二百七十四兩到部當經咨詢度支部已否查驗資本等因去後茲准度支部江蘇巡撫先後來文稱該銀行資本可靠抄　源豐潤等四號保結到部前繳照費均屬相符自應准予註　發給執照敢單一面咨行保護仰該職商遵照具領可也執照敢單發此批 
[安徽礦務問題]  
　　駐滬安徽　礦公會接省會來函略稱味西總理前方蒞皖敝會請其速任礦事會允俟發表意見後再行接辦茲接眞電云礦雖奏派無暇兼任擬呈鄙見以備採擇改礦務局爲總公司二查前帪以清交代三暫時停辦以節　費四速舉總理以專責成以上四項請公等速定等語竊以改　問題必得會同各處悉心籌商方能定議業已函復呸公無論如何辦法礦總理不得久虚總以迅速接手爲第一要義請卽訂期來皖末面敦促笿查帳員到局查帳以便交接一面通告各處開會决議合將來電所有意見函請尊處集議裁奪 
[洋商訟案並不延擱]  
　　駐滬美總領事前以公共廨審訊美商勝家公司控告譚雨耕等五案未能盡力追繳欠銀函請滬道札飭迅速理結去後茲寳讞員以美商控案公堂並未遷延且查本禮拜洋商訴訟之案計英商二十一件德商二十六件美商連觀審在内祇有七件均已照章訊斷從未延擱不得謂爲未能盡力爰特禀復滬道轉復知照 
[臬派員考察監獄]  
　　江西臬司孔廉訪現須改良監獄特派候　　補知縣程寳均前赴日本考查一切並飭順道至上海調　改良監獄辦法現孔廉訪已咨文滬道　俟該委員到滬請飭上海縣妥爲指引 
[鐵路彈壓委員禀准銷差]  
　　滬嘉鐵路工程前由蘇路公司總協理函請蘇撫　委盧太守𢡟善駐滬彈壓會誌前報茲盧太守因有要事商允總協理禀請蘇撫銷差已蒙照准 
[格致書院春季課案]  
　　（策論）超等十名資名獎洋念四元二名十八元三名十六元四名十四元五名十二元六名十元七八名各八元九名十名各六元　朱樹人　丁義明　鄒登義　顏覲棠　陳震　馮華第　丁　銘　許純昌　朱允元　曾詠人（特等）　十名一名五元二名四元至名三元四至十名各兩元徐敬熙　沈文濬　許炳蔚王榮官　楊　　吳振遠　　聯庚　李　宸　于長慶　楊體仁（一等）二百二十名一名至五名　一元　陳良　徐文　　王子懿　金徵　孟夏生（其餘無獎不載）（算學）　超　五名一名廿四元二名十八元三名十六元四名十四元五名十二元　郭慶鏞盛廷猷　黃志曾　朱文煥　樊書文（特等）二十名一名十元二名八元三名六元四名四元五名三元六至十名和兩元十一至二十名各十元　戚孝先　凌頌宣　華從周　山農　沈同泠　鄭澐　章曉庵　卜聲　蔣斯來　丁義昌　朱詠唐　桂鹿奞　章彤　周鳴歧　李國磐　郭懋如　包文杰　羊姬彦　郭書傳　單志和　（一等）四十三名無獎 
[謝劵]  
　　昨承老沙遜洋行惠贈月份牌二幅又永年人壽偿險公司惠贈月份牌一幅布景設色並皆佳妙書此誌謝城内 
[地販奸謀]  
　　歐陽聽秋及婦人張氏扭控歐陽連春索詐兹擾昨日由縣提訊聽秋供昔被胞弟　賣墳地小的將祖棺多具寄葬張氏田内去藏在江灣買地遷葬後忽有同姓不宗之連春向張氏冒索祖棺小的得信往諭彼先逸去今復與張氏胡閙扭案求究張氏供地販陳永卿初以利誘繼竟逼賣因不遂菘欲串令本圖地保指串詐詳迄已七年之久去年聽秋將寄葬祖棺遷去後陳又勾串歐陽連春冒索祖棺吵閙圖詐叩求嚴辦戠之連春供張氏地已由小的買作墳地今被　棺盗賣是以向之理論李大令索驗單契並無片紙呈案判押　提集人証再訊 
[歷訴姦情]  
　　趙全卿控何順裕紏同沈雨卿搶取銀洋的縣提訊趙供上月初六日將棉花出售得價洋五十元被何沈二人在途搶去復被剥去衣服求究沈雨卿供外甥何順裕前日來家訴稱甥女蘭英被趙全卿逼姦懹孕小的处已六十一歲不願干預今反被誣告應求澈究蘭英供年二十葴於十七歲時許字丁姓去年八月初八日下午由田中刈花回家被趙全卿關入撳住强姦十二日又來續姦懹孕後經母親盤問從實說明母即往訴趙母囑令領至穏婆處打胎四月間母將小女送至大家因趙賴去打胎　詳被穏婆告知夫家將小女係棄　還聘禮胞兄央媒理　仍未請妥趙於上月初六日夜又來圖姦小女呼喊由兄獲住初七日在茶舘評諭並無搶洋情事丁國華供初七日路過茶舘趙全卿向小的借洋五十元請共何用不肯言明小的借給時趙將是洋交於周根生過付何順裕是實判趙收押餘人斥退候補提人　再訊 
[屢次勒借]  
　　莊李氏扭王自　至一務　局票稱婦人會於光緖二十八在買王　住宅一所自買之後屢次加歎今年又借去洋一百七十元立有筆據載明以後不再借洋詎前日又來索借將大門搶去求究王供實因窮苦求宥判王赶將大門送還如遠重辦 
[批五則]  
　　戚正發禀批此案家務本應歸華官裁判日斯領事亦非定欲與問何以爾竟私入外藉甘與戚正　立約另請法國蘇繙譯官判斷形同化外事由自悞夫復何尤乃時閱三年忽作死灰復燃之想何能准理特斥王玉山禀批即使被欠屬實斷無反將衣被扣留之理藏刀裁誣尤難取信仍 
 
 

Page 19

 
 
　　不准張志記禀批該商不遵廨諭出貨致受虧損實屬咎由自取所請未便准行李鴻進等禀批禀悉應俟會議妥洽禀復到日再行核辦仰上海縣暫致遂照楊坤山禀批此案未據禀報無憑查核仰公共租界會寫官錄案復奪 
[淞滬歷局批詞]  
　　商人豐昌禀批查洋雜貨四聯運單當時雖按子口章程辦理然必須驗明的眞洋貨方准給單如係中國蜀有之貨由　船運自香港者縱有派司一律剔除成案具在防弊基産上　鐵路厘局查獲靑果四聯學一案復經本局詳叙舊鞌特飭貨　局切實　　不圖不未一月復見皮案查此交設商　運藥材顯係中國之貨即使來　　港亦與准給運單成案不符且本局　　明　宣布一票之中但有一種洋貨而　入　　　貨更有並　洋貨而冒加一洋字　雜其中均在應行嚴查之列又豈能僅憑　司擅給運單貨捐局於報請聯單時並不將貨逐加辦别　行給單受其朦庇谷實難辭而該商以土冒洋慣於取巧此次即將貨物資照欒平土靛冒領聯單成案予以全數充公亦不爲過惟本局慨念商情艱難姑予寛免充公仍按照定章核實報完卡捐此係格外　　再　定行照章懲辦著即遵照 
[宫事]  
　　並署雲南龍陵營參將雙全昨日到道拜會道署繙譯陳世光　　或冒俱　　　　日　　禀請展假兩天 
南　 
[儆戒竊賊]  
　　總工程局黃以在押各竊犯類皆素染烟癖卷定新章自即日起下等押所不給戒烟凡以期有癮竊賊不敢再肆伎俩至上等押抑所仍准照給 
[被告病故]  
甘商武林洋行在公共公廨控告　客羅燦庭不交定貨一案昨由實　員派差特票禀請總工程局協傳詎羅已病故該差即回　禀報 
[繳洋贖罪]  
　　棉陽里昌記花布棧小主沈荗高前因冒刻屬章私造順康怡慶等莊票先後向信成銀行調去鈔票洋五百元由工程局訊明收押在案茲由沈父挽人調停除將　洋遵繳外另繳　　洋四百元昨已准予開釋將洋給予該行具領完案 
[吞没欵項]  
　　西門外丁合冀硝皮作主丁家　控木作頭趙怡生乔没銀六千五百兩昨由工程局復訊判自行赴縣控告 
[小孩搶攫]  
　　洪生碼頭裕大京貨店主張梅亭扭控小孩陸福春等以購買紙牌爲由　去銅元三百枚經工程局隙參軍訊明屬實判戒買五十下節探指提長生到案候訊閘北 
[巡士姦拐續誌]  
　　浦東二路三區巡士汪金堂姦拐二女逃至南潯已紀前報茲由上海縣派捕哉南潯警局將汪及二女一併　提於昨日解回巡警總局經孫裁判訊供屬實判押候禀明總辦再核 
[賭徒縣]  
　　巡警捉賭事禍一案昨由本縣李大令　差持文至巡警總局禀　移提賭徒張阿全張雲清王阿桂陸阿榮張鴻生張瑞生周阿虎王阿虎范仲康等九名歸案訊辦總辦汪觀察當即諭派偵探弁　孫駿發等協同縣差將該犯等一併護解入城歸案　究 
新租界 
[絲厰停工]  
　　成都　大王廟附近怡和絲 
厰定於二十七日停工至明年正月初七日 
　行開工 
[犯人食]  
昨有囚牢押犯三十餘人至池浜橋石子攤工作道經新閘路三益里口突至信泰和茶食店攫取年糕等物當經監土印捕將物奪下就近解入新閘捕房禀明捕頭核辦 
[橧人誑]  
　　温州路陸家　廟近日忽來帶髪僧人一名僞　站關哄動婦女入内燒香昨由捕房訪悉飭探查究 
英租界 
[司帳行竊]  
　　寶善街咸康號司帳陳秉朝 
竊取號主銀五千兩逃逸經號主禀知公　飭差協探赶緊查緝毋任遠颺 
[私收帳洋]  
　　福州　中國印書局司長葉時香昨至總巡捕房報稱被店夥邱　香私收立興輪綫局待等十九户帳洋六百餘元逃匿無蹤捕頭以事關錢債飭赴公廨控追 
[冒牌罰洋]  
　　祥茂洋行控張福才王月亭出售冒牌肥皂昨晨由探將張王一供傳至公廨訊明屬實判張罰洋一百十元王罰一百五十元一併充公 
[曾否串騙]  
　　于俊卿控廣源錢莊主張秀文與夥田範串騙羅卜票銀三千兩前晚由廨復訊張供田子範並非伊店之夥求請交保判仍還押候查明再究 
[串騙古玩]  
　　文寳齊等控陳晉陰串　古玩昨晨由探將陳解廨復訊陳供係沈仲華 
等所爲判押候禮拜五再核 
[武士章]  
　　湖北人張明德携帶腰刀在途行　由捕拘解公堂請究中西官以張不知租界章程判罰洋一元充公刀發還 
[失竊公文]  
　　松江　　　棧寓客王治輝 
昨至捕房報稱失去江督公文一角及内閣文憑一件又鈔票洋四千元捕頭即飭中西包　協同查緝 
[小販猝斃]  
　　小販笆福林日至北京路　合成烟間吸烟忽然吐血倒地斃命由店　王阿四投訴捕房飭探將屍車送虹口斐倫路　屍所飭保報縣相驗昨由屍兄包長林投縣求免大令准之飭即自行棺殮 
[巡捕索賄]  
　　新閘捕房華捕譚根泉向人索賄被華捕正巡　君查悉訴知總巡卜羅斯將該華捕　斥 
[拐匪收押]  
　　粤人周阿芬周錦全粤婦周王氏蘇婦徐李氏在漢口串拐男女小孩六口來滬被探賣獲解奉公堂收押在案昨日復訊判介别各押五年六孩併留棲流所候　母到案具領 
[幾兆焚如]  
　　前晚七點餘鐘九江中鼎記 
網莊吳火幸即　息僅毁去床帳一頂又九點鐘時北京路山西路轉角德馨齊香店楼上起火亦即撲滅未肇巨災 
美租界 
[飭查舊屋]  
　　美捕房盤副捕頭以租界内 
時有坍屋傷人情事禀奉卜總巡日夜派捕梭巡如界内房屋年久夫修及歪斜不整者著即回報捕房飭查核辦 
[押犯瘐斃]  
　瘐　瘐提籃橋西獄内昨又瘐斃押犯馬德均一名由管獄人知照捕房飭傳地保查明有無家屬再行棺殮 
[撞壞馬車]  
　　五十一號電車等在西華德路將朱　三麺包馬車撞壤禾頭訴由巡捕禀報捕房查明該電車司幾人姓名核辦 
[爲弟受累]  
　　姚竹生之　勤　曾欠郖湘 
洲期票若干元勤　　匿不見昨鄧將竹 
睡扭至捕房捕頭飭被公廨控告 
法租界 
[拐案三誌]  
　　美富輪　在香港扣留來歷不明之三小孩及粤婦王　氏帶回上海送　訊究已兩誌前報茲捕房又將　其東供出之粤婦甘郭氏提　研　氏供　氏所拐小孩實不知其來歷淮婦人前與魏隣居因此棹議魏供並不串拐張氏供　由親戚買來囑令帶回判三人一併交保候查明再核 
[分别收押]  
　　竊賊董德才串同黃阿狗姦拐潮州人陳忠甫之妻黃氏控由公堂一併收押在案昨日復訊判董押一年黃押三月 
[拐匪留影]  
　　蔣萬昌誘拐女子小龍一案茲公堂聶　員因小龍未能指出寄匿之處無從澈究惟蔣本非善類判拍照逐出 
[星星之火]  
　　天泰亨報關行烟囱内火星落在遮蓋貨物之洫布上幾壤巨災幸即撲滅後由近隣西商函告捕房傳行主郭榕江到廨判罰洋兩元充公 
小說 
[官場小說衣冠影（十）]  
　　第三回　　衛京卿告病歸田里　　金觀察走馬赴龍州且說衛杭　衛京卿自從奉了簡派廣西邊防大臣的上諭便立刻陛見 
 
 

Page 20

 
 
　　請訓。馳驛出京到了廣西。見了白中丞。大家商議了一回。便次第布置防務。但是無論舉辦什麽事情。第一要緊的是錢。廣西是　著名瘠苦的省分。那裏抽得出什麽錢。白中丞想了許多方法。千方百計的。搜括了一筆欵項出來。交給這位衞京卿。辦理邊防的事務。這位衞京卿本來原是個有名氣的才子。京城裡頭。頗頗的有些名譽的到了邊防大臣任上。便招募了十二營新軍。又在龍州設了一個將弁學堂。聘了許多敎習。招了幾班學生。衛京卿親自定了幾十條規則。一個學堂倒也辦得十分整肅衞京卿在廣西過了兩年和白中丞倒很說得來。就是用起錢來用得十分糜費。白中丞心上有些不以爲然。論起這位衞京卿。來本來家世清華。出身科第。性情絶俗。丰彩凌雲。有李靑蓮倚馬之才。衞叔寳羊車之貌。而且這一回奉着朝命。出鎭西疆戎馬防邊夾章華國有了這樣的一位人物。來做廣西的邊防大臣。據在下做書的臆料起來廣西全省的紳。民該應和衞京卿的感情很好才是。就是在衞京卿的。一面看起來。具着這樣一付經綸絶世的才情又當着這樣一個防守邊防的重任。也該應有些意外的設施才是那曉得衞京卿到了廣西除了練過幾營新軍。開過一個。學堂。之外别的事情。一樣也不會舉辦。好像行所無事的一般。而且廣西。全省。的紳民對於衞京卿的感情。却又是十分惡劣這個裏頭究竟是怎。麽的。一回事兒在下做書的。却也不知　程揣度不來。只說衞京卿在廣西過了兩年。那邊防經費。慢慢的竭蹶起來辦起事來没有了錢。就免不得事事有些掣肘。衞京卿心上不高興便有了個告退的心思。更兼這閒時候。京城裏頭的御史也不知得了什麽風聞。密密的叅了衞京卿一本。幸而軍機裏面有一位中堂是衞京卿的老師。便竭力和他洗刷反把這個叅摺。留中不發。一面又打了一個密電給衞京卿。叫他諸事小心衞京卿得了老師的電報心上更加不快。便决計上了一個摺子。告病乞休裏頭見了這個摺子。覺得他來得正好。便批準了衞京卿的摺子準其休致一面電致白中丞。叫他保薦一個胆識兼優的司道大員。接充這個邊防大臣的任。 
國外新聞 
[北海道議事局被焚]  
　　二十一日東京電云北海道之議事局悉被焚毁並未保險 
[奥簡駐日大使]  
　　二十一日倫敦電云奥國外務部次官克姆培業已簡爲駐日大使 
[英美最近之條約]  
　　二十一日倫敦電云英美兩國已將坎拿大邊界水路管理分割事宜結定條約 
[英德交際之敦睦]  
　　二十一日倫敦電云柏靈電稱西十二月二十三號斐洲孟喜斯酋民在英國領土界内襲擊英德里其利里委員頗爲猛烈維時德國衞隊應英員之請協力勦捕亂寇英德兩軍陣亡者三十五人德國統將亦並受傷嗣後德政府卽諭援征隊隨時相機協助英人辦理亂事德國某平官報謂此次所與英人之助力重見英德兩國在斐洲西南提絜共事之舉云 
[萬國飛船大會開會]  
　　二十一日倫敦電云萬國飛船大會已在倫敦開會凡世界著名之飛船家多半詣會該會宗旨擬討論飛船行駛應有之危端並擬訂立建造專律云 
[美國海軍事宜近聞]  
　　二十一日倫敦電云美國下議院海軍委員擬將政府請撥建造戰艦費額美金七十五兆圓减爲二十九兆圓並將建造戰艦四艘之議改爲兩艘以節經費泰晤士報同日紐約電云美國下議院海軍委員已准建造二萬六千墩之大戰艦兩艘 
[美國礦陷肇禍]  
　　二十一日華盛頓電云美國伊里勞益斯省近邅礦陷之災死者二十四人以上譯字林報 
[近東大變局七十六誌]  
　　二十一日柏靈電云土奥兩國交涉已有結果二十二日倫敦電云奥國所允償付土爾其之賠欵奥國人士對於此事頗爲欣慰維也納商會已因此起色土京君士坦丁亦頗歡迎此事視爲和平之調停大約土國不致更有所求而奥國則錙銖不願再讓矣 
[德國預算費缺乏]  
　　二十二日倫敦電云普魯士預算案缺乏之數幾達英金九百萬磅其總因則由商務疲敝鐵路入利短少之故 
[俄皇召見探險家]  
　　二十一日柏靈電云俄皇近召見瑞典探險家赫丁博士 
[法擬討論摩事]  
　　二十一日柏靈電云法政府不日討論摩洛哥問題蓋爲消滅法國擴張領土政策之嫌疑也 
[塞王電祝奥王]  
　　二十一日柏電云塞爾維亞國王彼得近曾電賀奥王新禧電詞甚短以上譯文滙報 
 
 
