# 1907 - 72 - 4912179

 

Page 1

 
 
   
 
 

Page 2

 
 
[論政府將重用使臣事（孚]  
　　聞政府將重用任滿之出使大臣。如許欽使班張欽使淸彝楊欽使樞等。其事之確否不可知。然而津滬之傅述。歐美之風聞。固言之鑿鑿矣。記者於此不禁擱筆而歎曰。鳴呼噫嘻。 
使臣非外交官乎。吾國有部曰外務部而使臣隸之然則吾國政府。之認使臣爲外交官。與夫吾國人民之認使臣爲外交官。可斷言矣。然記者所不解者則爲使臣之職務果何如乎之一問題。 
欲解決公使之職務爲如何之問題。則請臚舉近世學說以爲鵠。 
第一對於本國政府。 
（一）遵守訓令之義務。使臣任命之際於接受詔書（此詔 
書當有信任狀與全權委任狀之别）外。須受訓令。英語謂之JN 
STRUCITONS就任之後公使之職務不宜逸出訓令之範圍。惟於緊急事務。不能待新訓令者。得以便宜處置之。 
（二）守秘密之義務 
（三）保品位之義務 
（四）通信之任務。卽時時觀察駐箚國之現象。其影響之利害。 
可及於本國者。而通信於本國。 
（五與駐）箚國之商議。 
商議之詞意可以性質及方法。分别說明之。就性質論。則有直。接商議間接商議。之二種直接商議者。卽使臣直接與駐箚國之主權者開議也。如當西班牙王位繼承問題發見時。駐德法使朋尼迭低ＢＥＮＩＤＥ｛Ｔ｝常不經由外務部而與德皇威廉相會見 
 
 
 

Page 3

 
 
　　是。此制度令世殆鮮行之者然美國則以法律之規定。使臣得與。大統領直接商議。所以省曲抑避延擱也。間接商議者。卽與外務大臣相商議是也。就方法論則於會見之頃以口舌折衝者。本謂之口頭商議。其本於本國之訓令而與駐箚國之政府商議者。謂之書面商議。 
（六）監視條約之職務 
（七）維持特權之職務即關於國際間之禮式之特權。有被侵。害時卽維持之。 
第二對於本國人民。卽依國際法之原則。以保護本國人民之權。 
利是也。（如駐箚國對於旅居之本國人民有妨害自由之與動或變更其訴訟之方法或故意加重刑罰等事則使臣亟應舉其政府爲正當之交涉以保護本國人民）未完 
[專電一北京（二月初七日子刻）]  
　　允撥磅餘造津鎭鐵路○軍機大臣鹿傳霖聨令直隸山東江蘇三省京官倡議借撥賠欵磅餘自造津鎭鐵路商諸度支部已有允意（序） 
[專電二北京（二月初六日酉刻）]  
　　司法獨立先由直粤辦起○司法獨立政府現擬先從直隷廣東兩省辦起（之） 
[農工商部近事北京]  
　　叅議上行走各員分司稽察。○農工商部近有堂諭畧謂本部重加釐訂各司職掌事務日繁亟應派員隨時稽核以昭愼重所有參議上行走各員除將全署事務認眞經理外著派邵福瀛。稽察農務司袁克定。稽察工務司袁思亮。稽察商務司祝瀛元。稽察庶務司事務云云 
張部郎運動保薦御史。○現在保送御史章程改由各衙門堂官保薦不得過三人已見明文惟農工商部各堂官意見擬一員不保而有郎中張誠現仍極力運動未知能達其目的否 
准調法館商務隨員。○農工商部接外務部咨稱據駐法欽使咨呈擬以朱誦韓調充法館商務隨員即請核奪等情現已准其調充咨復外部矣 
核准處置商船公會之辦法。○前有鎭江商民李正昌等具禀農工商部大意係禀控商船公會濫給柴船旗照等情現已由江寗總商會查明並擬就辦法章程申部經部札飭商船總會遵辦矣飭議柴船停泊章程。○鎭江柴船梗塞河路頗於交通有碍現由農工商部札飭該處商船公會總協理朱馮壽吳棣詳定章程以期無所阻碍 
[各國公使注意慶邸病狀北京]  
　　慶邸自請病假後復又續假二十日在府調養現據府中人云所患之症雖係脚氣惟脚心已潰爛一洞恐成脚漏加以年老精力就衰非悉心調　恐難速愈現駐京各國公使聞之頗爲注意陸續前往看視聞慶王接見後除道謝外並無一語談及公事云（仁） 
[政府密電錫督要聞北京]  
　　日前軍機大臣致四川總督錫淸帥密電二件一係敦促速赴滇督新任一請實力整頓滇省要政速修滇蜀鐵路並謂如有洋人借欵包工等事務卽拒駁以保國權（仁） 
[安東大東兩稅關開辦有期]  
　　初五日東京電云安東稅關定於西三月二十一號（卽中歷二月初八日）開辦大東稅關定於西三月二十五號（卽中歷二月十二日）開辦譯字林報 
[英商又攬皖省礦權北京]  
　　日前駐京英使又向外務部要求謂有英商集股擬採安徽礦產或由其獨力開辦或與中國人合辦請速核覆以便飭遵那瞿兩相國對於此事頗爲躊躇託言慶邸患病未能擅專尙未答覆（其） 
[美人慷慨可風]  
　　初五日東京電云美人勞克斐欒擬捐美金洋五萬元爲中國興學之用譯字林報 
譯者按勞克斐欒爲美孚煤油公司主人以富聞其人慷慨好義今又以巨欵捐助中國以視一般爲富不仁遇公益事輒慳嚢吝解者其相去爲何如耶 
[詳誌象山匪徒滋閙情形寗波]  
　　象山縣匠頭地方匪徒聚衆滋鬧已兩誌前報茲又得初五日寗波訪函云此事起議於張小金王錫曾等數人藉詞米價昻貴兼之各學堂徵收墾捐難以度日遂糾集三四十人置就五色旗幟上書保淸滅洋字樣另有大白旗一面上書忠義堂代辦王字樣張王二人皆身穿黃緞馬褂於上月二十五日起事先向各店鋪强索錢洋繼至新橋耶穌敎堂内因索銀不遂遽將什物搗毁敎堂及居民各赴縣報急適該縣黃大令因公晋省當由典史會同敎堂蕭牧師前往勘視甫至某處卽遇匪徒多人將典史及蕭牧師一併擄去關閉一隅典史一再苦求衆始令典史回署典史復請放蕭牧師同回衆謂我等未曾與該堂大有爲難彼卽請官踏勘誓不放回若堅要蕭牧師同回我等即將伊用洋槍撃斃典史懼不敢再言祇得一人回署彼時匪徒已聚有千餘人或東或西並無一定盤踞之處至念九日外間傳說匪徒索洋千元始肯將蕭釋回蕭之家屬即携洋千元前往取贖至次日仍未見贖回現浙江提督呂軍門已調十一隊及九隊練軍直抵該處駐紥防範外洋石浦洋面與寗海交界三處亦均有水師防堵惟匪徒仍出沒於匠頭泗洲頭及沿海沿山一帶尙未解散該縣黃 
 
 

Page 4

 
 
大令回署後亦未敢大張旗鼓恐貽害於蕭牧師也昨浙撫張筱帥又電飭鎭防統領吳吉人軍門赶往該處辦理是案頃據寕府派委探查之張經歷義門曁呂軍門派委探查之成笙和總戎由象回寗謂現在蕭牧師仍未贖回地方甚形驚慌一時恐難敉平云（本） 
[越郡辦理因荒滋閙詳情紹興]  
　　越郡貧民因粮價日昻故將城廂各米鋪全行搗毁等情迭紀前報茲悉各米鋪已指導巡勇拘獲三人解府時訊得一人係屬悮拘卽行省釋其餘朱某金某二人係爲首喝衆滋事之犯交會稽縣李大令嚴責千板分裝站籠發往軒亭口示衆使其自斃衆始畏懼方覺安謐現貴太守邀集各紳并商會議董米業總董會議善後辦法必須先平米價起碼每升五十四文稍高五十六文頂尖六十六文至六十八文所有富户存積之穀定價每千斤銀二十八元如不出售須歸義倉借用不得推諉并舉朱理聲胡秋田回桐侯徐以孫四紳分勸囤積米穀各户出糶又將積穀倉存欸及錢莊借欵合共十二萬元備作官本采購米穀舉辦平糶以上各事已於日内赶行布置照辦矣（道 
[太平府貧民搶米蕪湖]  
　　安徽太平府河下本月初三日有絲綱船一艘經過載米二百餘石被匪徒煽動貧民數百人上船搶劫兩岸觀者聚集三千餘人勢甚洶湧長江提督程從周軍門聞警卽派中協張朋亮協戎督率親兵數十人馳往河邊竭力彈壓並由柴巷開放舢板至該處將米船帶至河北新任當塗縣叚建章大令亦到塲開導始各解散現叚大令已出示諭禁並將爲首煽惑之人飭令緝拿懲辦矣（流） 
[泗涇鎭搶米風潮愈盛松江]  
　　婁縣泗涇鎭鄉民搶米已兩誌前報茲悉初四日各鄉民又擁至打鐵橋以北潘楊孟徐等姓各富户肆行搶掠當事急時靑浦縣張蓬仙大令竟被困人垓心幾遭攅毆幸各處團勇及松江兵到得以掖出然大令所帶團勇已被打斃一名飛划水師某哨弁亦被毆受傷先時所拘之三亂民内有一人仍被奪去團防快鎗祇二十餘桿而亂民亦有持刀械及六响手槍者松江派去之蘇守戎劉千戎見勢燄浩大連夜遄歸面禀劉提督立傳松江府戚太守面商一切旋派婁縣何大令偕同前營余道生遊戎於初五日淸晨率同營勇二百名馳往彈壓午後泗涇紳士多人又來松詣府署面禀情形華亭縣程大令遂亦帶同壯捕前往彈壓傍晚東鄉有人來報亂民因不能攻越打鐵橋遂折而東攔入華境往搶姚家角沈姓等各富户該處巨富張福山家本日亦已被搶立時將兜入泗涇甚爲可慮現泗涇各米行已停斛六日盖因載米赴東鄉一帶雖有一二石亦必遭劫也（此） 
[三志上海搶米風潮]  
　　示諭聚衆搶米之罪名。上海縣正堂王爲出示嚴禁事本年二月初二日奉府憲札正月二十五日未刻奉督憲敬電内開上年江南北水灾久經奏明籌辦振糶惟現距麥收尙遠粮價增昻深恐匪徒藉端煽惑愚民搶米滋事擾害地方應卽責成該道府嚴飭所屬各州縣一體認眞查緝防範並出示嚴禁如有匪徒假米貴爲名紏衆搶刦立卽會營嚴拿到案審明就地懲辦以懾匪胆而定人心一面勸諭行店及囤積米粮之家不得抬價居奇俾昭平允等情由府轉行到縣奉此查滬上匠因米價昻貴業經會商紳董設法採運示諭平價在案奉札前因除遵辦外合行出示嚴禁爲此示仰諸色人等一體遵照須知聚衆搶米罪干駢首功令何等森嚴豈容故犯凡爾居民務各安分守已切勿爲匪徒煽惑搶米滋事倘敢故違定即立拿到案訊明就地嚴懲决不寛貸其各凛遵毋違特示二月初三日 
收押運米出口奸商。昨日道轅發審委員寳子觀明府諭將私運米石出口之奸商劉生蘭張阿才及駁船户徐木全阿葉弟張阿弟并傳到經手買米之成雪泉等六人一併發交上海縣署候禀請道憲核辦 
縣驗庄家涇搶米案。昨有船户季坤林裝米二百八十石曹永亭裝米二百十石王根福裝米一百二十二石吳金福裝糯米一百七十石唐錫香裝米一百八十石均由常熟載運至滬出糶詎駛至庄家涇地方突來男婦鄉民數百人將季等四船之米搶刦一空唐錫香所裝之米一百八十石僅搶去一半各鄉民始一鬨而散季坤林等四船户急奔至上海縣控請嚴追王大令卽於昨日午後帶同書差前往勘驗 
錫金運滬糧米被搶。昨日午後二點鐘有船户朱二寶投上海縣喊稱由無錫金匱二縣裝運粮米二百二十石至申交局驗收詎行至上邑三　保　圖地方突遇該處鄉民率領男婦三百餘人將船上之米盡行刧去銀洋衣服亦被搶失求請勘緝大令諭候即速下鄉踏勘一面立傳該圖地保到縣訊究 
搶米匪徒踏沉米船。前日有敎幇網船户沈逸亭由無錫運米來申銷售行至上海嘉定交界之莊家涇西首五里許被匪徒蜂擁至船肆行刦取詎畚至十餘石因搶奪之人爲數過多將船踏沉急卽將船扳正已斃小孩一名該船户即至嘉定縣署報請緝究 
六里橋搶米案。六里橋夏姓家囤積米石有二三千担之多前日鄉民前往糴取每石願出洋七元五角夏某定欲加至八元以外貧民零星往糴亦小依允致觸衆人之怒紏聚至二千餘人一擁入内將米搶去過半後問卡船上槍砲聲始各奔散（尾） 
[假冒善堂勸捐之眞相]  
　　近來滬北一帶有等奸徒持同壽善堂司董名片向各鋪户勸募捐欵者片後書明寓北石路新昌里底而司董名氏如朱佩珍寫作朱珮珍徐潤寫作徐閏施則敬寫作施之敬陳作霖寫作陳作林顯係有意隠戤希圖撞　方今淮南皖北待賑孔殷全賴誠信相孚方能源源接濟倘容此等奸狡之徒朦混詐騙於慈善事業之前途阻礙不少因特標而出之所望嚴懲一二庶足儆戒將來（南） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀復安設電車軌道情形廣東]  
　　堤工局前奉周督札飭議設電車鐵橋事宜該局總辦徐觀察乃斌禀復周督略謂奉憲台札開據江蘇補用道温灝禀擬集股先就省城堤岸興造電車以達黃埔并在靖海門外安設鐵橋以達河南等情據此查電車原可招商承辦利便往來但須堤工接至黃埔馬路順堤修成方可安設至在河南北建築鐵橋自可准行但須另立公司未便與電車令一其如何收利還本防損取益均應妥議除札農工商局善後局核復外札局遵照辦理等因奉此查職周原辦堤岸共長一千餘丈原議由東至西沿堤之大馬路概寛三丈嗣奉札行堤岸馬路均須認眞改良故將大馬路改爲寛闊五丈伏查天字馬頭以西人烟稠密鋪户殷繁未便飭令拆讓致滋煩擾是以沿堤之大馬路仍照原議定寛三丈其天字馬頭以東商户不多地本寛廣酌改五丈將來電車安設亦可通行惟查堤岸馬路現在甫議改辦川龍口一帶商塲尙未開闢必須堤工接至黃埔馬路順堤修成方可安設其將來電車軌道亦祇能由天字馬頭起向東安設天字馬頭迤西一帶未便通行致多窒礙云云（疆） 
[洋輪運軍火要電安慶]  
　　蕪湖道致皖撫電○撫憲鈞鑒頃接稅司函稱德兵輪祿克士擬赴漢今返金陵帶有砲彈五箱槍三箱起存瑞記躉船明日美利商輪上水帶交駐漢德領轉交德輪查外國兵輪運帶軍火事所恒有除准行外函布查照云查外國兵輪接濟軍火固不能阻詰而中途起卸由商輪轉運應否電知湖廣督憲查核伏乞憲裁奎綬禀 
　　鄂督覆皖撫電○安慶恩撫台頃接揚道電飭據江漢關道禀稱查美利輪十九日由蕪湖上駛應二十一日抵漢已函知稅司俟該輪進口查明槍彈件數暫行扣留一面派員往詢德領事是否該兵輪軍火查明再行禀復等語特電聞洞（美） 
[請添曾忠襄劉忠誠龕位江西]  
　　省城曾文正公專祠於光緖初年坿祀左文襄公及劉武愼公現因祠建已久墻垣門壁均多損壞近有紳士禀請南昌縣胡大令轉詳修葺並請將該祠左廂橫屋改造廳堂添設曾忠襄公劉忠誠公龕位以昭盛舉奉批候卽轉詳核辦（存） 
[江督批嘉定縣官紳衝突事江寗]  
　　前者嘉定縣紳十黃世祁等與前任縣主熊育銳人令因學務經費衝突一案現奉江督端午帥批示云學堂爲當務之急經費自應寛籌以舊有賓興書院捐欵移作辦理學堂之用自是正辦惟銀價昻貴州縣困苦亦屬實在情形應如何持平辦理仰蘇州布政司會同蘇提學迅速妥議詳辦（必） 
[鄂省憲兵統領易人武昌]  
　　鄂省憲兵統領去歲曾經鄂督張香帥札委吳鎭軍元愷充當現吳已赴定海鎭新任遺差昨經香帥札派兵備處提調劉邦驥充當（米 
[守備私通洋人撤任察看九江]  
　　九江城守守備劉國棟因屢次干謁領事並勾結無賴洋人經總兵關道電禀贛撫擬請撤任察看已誌昨報茲悉前日已奉復電照准當由九江鎭遴選中軍把總譚炳坤先行行護理（合） 
[關道病愈漢口]  
　　江漢關道桑鐵珊觀察前因患病向鄂督請假醫治現已漸痊略進飲食惟尙未能見客（今 
[馮廉訪起程入都蕪湖]  
　　升任甘肅臬司馮星岩廉訪於本月初三日由蕪乘江新輪船赴漢再乘火車入都陛見（少） 
[縣令勘案被創紹興]  
　　越郡謝家橋於日前　有鬭毆致死命案由山陰縣瞿雪齋大令前往相驗詎料正在檢驗忽有人突起毆撃大令未及防備腿足俱受大創幸有兵役擁護登舟并將其人獲住然瞿大令現尙未能舉步也（次 
[鎭道赴寗鎭江]  
　　鎭江關道榮星莊觀察以徐海留鎭飢民三萬餘人刻已一律遣竣因於初五日乘招商輪船赴金陵謁見江督端午帥禀陳一切（退） 
[承太守公斷兩縣倒圩毁屋之交涉鎭江]  
　　去歲金壇縣邊境圩岸被水衝倒致將丹徒縣邊境田房一概冲沒因此徒縣之人紛紛赴壇縣境内拆取住屋木料搶護堤岸事後金壇縣一再向丹徒縣索交爲首滋事之人經鎭江府先行發欸以爲修屋之用免令徒縣賠償詎壇縣令不知仰體此意頻與丹徒縣交涉因此承太守特於前日親提兩造到案斷結不准徒壇二縣令再有齟齬云（下） 
[商議取締旅館章程鎭江]  
　　常鎭道因鎭地大小旅館不下五六十家其中藏垢納污之事誠所不免爰商諸警察總辦承太守擬議取締章程以免敗壞地方風俗（下） 
[留京舉貢會議孝職事宜北京]  
　　本年三月舉貢考職禮部定章須先在本省考試再行送部日前各省留京舉貢以路遠往返不及特在昇平樓聚集同人會議對付辦法（星） 
[楚泰兵艦舉行祝典武昌]  
　　湖北前在日本川畸船廠訂造之楚泰兵艦已於上月二十四日由吳淞開駛來鄂停泊文昌門外督練公所各　均於是日上船舉行祝典鄂督張香帥日内亦擬蒞驗並擬乘之往田江鎭勘查砲台藉以考其速力云（安） 
[札委紡紗各局督辦武昌]  
　　湖北紡紗織麻織布繅絲四官局久已改歸粤商韋子豐經理名爲官督商辦其督辦一差前係劉觀察保林充當去歲劉觀察因署理襄陽道篆改委李道辦理現劉因新簡之襄陽道傅嘉玉觀察業已抵任因卽交卸回省昨奉鄂督仍札委紡紗各局督辦以資熱手（新） 
[革員咆哮公堂蘇州]  
　　已革知縣華承謨因無錫縣户書蓋子鈞逼勒奸夫服毒藉端嚇詐鉅欵數千元經大憲訪聞飭拿等情久紀前報現金匱縣趙謹琪大令派差將該革員拿獲解縣乃該員上堂之時大肆辱罵勢甚洶洶趙大令無可如何即多派差勇將該員押解至常州府衙門審辦一面將情具禀上憲核奪（但） 
[派員偵探靑年會演說漢口]  
　　漢口靑年會敦請美人穆德君來漢演說關道桑觀察特委候補知縣胡子勛大令密往覘其舉動並派會審公廨帮審委員吳二尹隨時密查（今） 
 
 

Page 10

 
 
[江北紳士捐振之踴躍淮安]  
　　鹽城馬紳爲瑗作宰直隷豐潤縣去冬憫念江北灾黎特向該邑何紳勤甫貸銀二千兩遣其弟爲琳明府歸辦春賑道經滬上晤同邑陳紳幼香談及此事陳亦慨助白米五百　以資春賑又馬紳之弟爲瓏現留學東瀛見同鄉會所集賑欵無多復將所譯比　國會論移助二百部聞法政大學贊成此舉者甚多購買至爲踴躍亦可見淮紳之急分好義矣（顚） 
[幼穉園行開學禮蕪湖]  
　　蕪湖河南岸安徽女學附設之幼穉園於本月初一日行開學禮是日商會總理李仲絜觀察鐵路會辦孫季筠觀察邑尊沈益齋大令皆到堂觀禮男女來賓亦有六十餘人云（少） 
[考試敎員武昌]  
　　鄂省各初等小學堂敎員現均由提學司黃仲弢學使於正月廿七日親自考試嚴加甄别茲將目題錄左（一）敎育兒童莫重於小學固已然有最要二義家庭敎育與社會敎育是也今欲舉學校與家庭聨合敎育而不至爲社會弊習所累其道何由（二）小學敎師兼有管理之責必如何勸導方爲合宜試舉兒童性質條議施行方法以對（新） 
[學生不允繳納學費武昌]  
　　鄂省五路高等小學堂擬於今歲起凡來堂學生一律收取學費其三年級者每月納費一元二年級者每月納費二元一年級者每月納費四元無如各學生皆　結團體相約不願繳納同時文中學堂方言學堂亦有人提倡此議現當道已籌議變通辦法以期通行無阻矣（曰） 
[禁烟局開支欵項蘇州]  
　　蘇省禁烟總局已於本月初二日開辦現經總辦劉觀察國郇禀明撫憲先在善後局移挪銀五百兩作爲開辦經費置辦局用一切器具及開支火食等項之用總辦劉觀察月支銀一百兩提調盧懋善大令月支銀五十兩正副司書生二名月支錢二十一千連同局中夫役雜支等項均由善後局按月暫行支給俟稽征官膏局開卽在征收捐欵内開支（息） 
[盜賣墳山涉訟蕪湖]  
　　蕪湖保瑩會紳士呂竟成等日前因周家山坆地被趙文華等出立筆據盜賣於李廣記復聳令新關洋簽手愛克福出爲干預因特聨名具禀關道及新關稅務司茲將批示錄下 
　　關道楊批盜賣本干例禁况該處坆山　經該經該紳等擬章禀縣詳由前道詳奉撫憲批准在案如果禾匠李廣記有勾串趙文華等假名朋謀買賣情事殊屬非是惟新關外國洋簽手愛克富事不干已何致踹山畫線干預包攬旣稱各坆裔業已控縣仰蕪湖縣迅速查明確情錄案詳復察奪一面出示諭禁毋違切切 
　　稅務司湛批據禀各情業經傳問愛簽手禀稱與簽手無涉等語本稅務司又已面諭該簽手所有一切外事愼勿干預（流） 
[坍屋傷人蘇州]  
　　有馬夫名桂小者前日在蘇垣庄家橋巷地保阿連家中聚衆賭博因人數過多房屋突然坍例壓斃一人壓傷十餘人桂小見已肇禍旋卽逃避無蹤刻下房主及死者家屬已赴長洲縣署控告矣（但） 
[商辦鎭江機器造紙公司啓]  
　　中國之工藝不振久矣以有用之材置諸無用之地患貧患弱懷寳　饑坐視利權盡入外國人之手可勝歎哉卽　造紙一事言之木草之質布織之絮殆無不爲造紙良材自我國人視之儼同無用之物而已矣而豈知一轉移間卽成爲人身刻不能離之要物本公司在鑒於此且爲　通内地風氣越見特創設商辦鎭江機服造紙日限公司以期化無用爲有用免致利權外　佔定　　規平銀二十五　爾　作二千五百股每股出資一百两廣集同志刻期完工茲本公司定於十八個月出貨已於鎭江北固山脚下購定地基目前收股按照九　收受即　現扣之一成作爲首先入股人十八個月内所得之利息一　出貨以後卽按週息八釐起利按照本公司預算表計算紅利每股百两至少可磪得紅利二十两左有合週息八釐計之是人本公司股分銀一百两者每年磪得利息三十两上下三年之内利過於本矣請比之諸君子之購田　宅者其利息之孰厚孰薄其資本之孰板孰活又請比之諸君子之開設商店時虞虧折者孰勞孰　孰得孰失孰利孰害在諸君子之心目中自有　實之比較在本司可以無須煩言本公司發起人實因　息痛恨内地風氣不開出資本以販洋貨則人人樂從出資本以營製造以挽利權則人人不爲而豈知販洋貨者實無利可獲人本公司股分者三年之内已利過於本乎而且振興實業免回利　乃諸君子今日刻不容緩之責任也本公司辦事一秉大公磪遵商律本公司發起於本年正月章程未出前三五日之内鎭江一隅之地預先認股者已有本公司全股數三分之一鎭江認股諸君子之關心大局本公司至爲敬偑而本公司股票之聲價亦卽倚仗諸君子之信用面益昻茲再將本公司所以設立於鎭江之原因及本公司之特色爲諸君子敬告之 
[本公司所設立於鎭江之原因]  
　　（一）地價亷於上海 
（二）工價亷於上海 
（三）水陸通衢與上海無異 
（四）取材容易 
（五）開内地風氣 
（六）通江淮各處鋪路 
本公司之特色 
（一）本公司之總理人曾創始開辦中國造紙公司　著成效 
（二）本公司發起人已與中國最大之書舘報約定出貨之銷路 
（三）本公司准於十八個月内出貨 
（四）在本公司認股之股東如在本公司章程甫出之日即認股交銀者照九扣 
收銀是股東已於十八個月内得七厘之週息 
（五）本公司之週息及紅利並算每股百两每年磪得利息三十两上下 
（六）本公司設股東之特權與别公司迴異 
凡以上所列各項皆本公司發起人苦心劈　籌出種種之方法以力保股東之本金以力圖公司之　固諸君子曾何憚而不認定鉅股以取優先之大利乎衆志成城同舟共濟則本公司所厚望於諸君子者也　發起人尹壽人曾少卿鍾勉之 
[謝贈閨中劍小說]  
　　是書爲溧陽彭君遜之所著書中注重家庭敎育碱砭女學流弊語重心長殆有慨乎言之者至其行文之淸新俊麗尤屬餘事是誠有功世道之文不僅作小說觀也彭君自號破佛譯著小說甚富此編出而社會歡迎尤可操劵必矣（顚） 
[今日尙有繙譯本埠新聞及小說來函均列入第三張]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[美國選舉總統消息]  
　　初五日東京電云美總統羅斯福極力贊成陸軍部大臣塔虎脫充備舉之總統 
[法國君臣重視軍人]  
　　初五日倫敦電云法國戰　基那號炸裂失事被難之人於昨日在度龍海口安葬闔城居民爲之哀感英皇派員恭代並送花圈一枚法總統理亞首相克雷明索海軍部大臣湯孟生陸軍部大臣畢奎均往送葬法總統演說之詞甚爲哀感語次深歎死者之生榮哀也 
[法國魚雷艇操演失事]  
　　初五日倫敦電云法國魚雷艇两艘在愛傑西歐海口左近操演互撞氣管炸裂死二人傷一人 
[輪船遇霧觸礁]  
　　初五日倫敦電云昨晚十句三十分鐘時英吉利海峽有霧其時適有輪船一艘由澳洲西利居海口行經其地忽觸礁石海浪甚大兼有風船内共　搭客四百名 
[英國新造極大巡洋艦]  
　　初五日倫敦電云英國新造巡洋艦印圖密泰爾號爲世界最大之巡洋艦已在克來德海口下水該艦之姊妹艦印拂勒克雷　爾號印維薛勒爾號將於两禮拜内下水每艦起重一萬七千二百五十噸速率二十海里共値英金一百七十四萬千磅 
[美總統整頓河道]  
　　初五日倫敦電云美總統羅斯福已派員預籌整頓管理寗西西比河河道之策美總統以鐵路一項尙未完備須得完善之洒道轉運法以濟云云 
[美國水災續記]  
　　初五日倫敦電云美國西斐眞尼亞省被水境内之斐林地方有工人多名因驚由窗内跳入遭水淹斃者十八人經船家救起一百人 
[英國工廠炸裂失事]  
　　初五日倫敦電云英國華維克地陶答製造廠有炸裂之事後又繼以火災譯字林報 
[滬道請假]  
　　滬道瑞觀察現因政躬不豫昨特電禀督撫憲請假十天以資調攝（車） 
[上海美按察使署近事]  
　　字林報云上海美按察使署第一期審案已畢按察司威爾拂雷定於今日由滬赴津問案四禮拜前數日内探得美國國會已核定美按察使署經費金洋七千元署内藏書樓經費金洋五千元用减筆寫生一人金洋一千八百元 
[飭究關書通同舞弊]  
　　海關供事陳海如前因辦事舞弊經稅司察悉函請滬道提陳訊究陳懼罪脫逃至今未獲近又被人函致道憲謂關書王堯臣與陳有通同情弊昨由觀察照會稅司請將王解送道　觀察諭交差看管候委發審員寳子觀明府研訊（車） 
[小炳全羽黨被擒]  
　　流氓戴阿榮係斫斃顧爛頭之正兇小炳全之羽黨近匿法界昨爲彚司捕房偵知請公共公廨出票由華探陸協庭楊掌生協同五十五號西探前往拘獲帶入捕房押候解辦（西） 
[懲罰朦領濟良所婦女作妾]  
　　蘇人翁慶山卽翁桂生在滬操洋貨業去年九月間朦領濟良所妓女趙花蓉爲妾近爲所董查知於昨將翁並趙妓一併解至公共公廨請究西女董伸訴前情襄讞王肇之明府訊之趙供翁雖有兩婦尙無虐待情事願隨翁度日翁供支吾明府商之美白副領事以翁違章到所朦領作妾本擬究辦姑念趙妓自願從寛判罰洋二百元充該所經費以儆將來花妓旣願相隨聽其自便（泉） 
[輪船軋斃人命]  
　　昨日某輪船抵埠有駁船户某甲移讓稍遲竟被軋傷斃命已報由捕房飭探報請上海縣蒞驗矣舟） 
[賭徒服毒自盡]  
　　胡家木橋賭風素熾前經滬道瑞觀察訪聞飭探楊荆山會同捕房包探拘獲唐海松等多名訊供押候補拘魁首在案昨由差保復在該處續獲賭徒張永林一名此外另有包煥榮一名被逃未獲昨聞該賭徒已畏罪服毒身死矣西） 
[閘北火警]  
　　昨晨四下鐘閘北某剃頭店失愼經鄰衆鳴鉦告警巡局員沈二尹立帶勇保及團丁馳往救熄計燬屋四幢（莊） 
[車夫因索取工資受責]  
　　前日有車夫周阿二在閘北地方向金華甫索取兩月工資洋十餘元金卽扭周至巡局控被行兇毆辱局員沈二尹判笞周四百板斥釋（莊） 
[會訊騙領保險銀兩案]  
　　美界西華德路瑞記洋貨號主胡雲培即胡蓮卿爲捕房控共縱火圖賠保險銀兩及串同他人欺騙領取保險銀兩一案經公廨讞員關太守會同英巴副領事會訊據原被律師聲辯之下准將縱火案註銷其欺騙一案訂期再訊昨日上午捕房復將胡蓮卿解案並傳同東桂芳收租人陳榮生及亨大洋貨號主汪榮生等至案先據被告律師博文稱前次各見証堂供並不能指實現聞欲定被告罪名律上無此辦法務請堂上重行研訊陳金生所延之穆安素律師聲稱聞堂上已欲定陳欺騙之罪然究屬未有確據請堂上詳核汪榮生所延之雪門律師稱本律師爲汪榮生葉煥玉二人代表此案汪葉與胡蓮卿騙取保險銀兩並無証據况保險行將銀賠出後並未有人再往領取胡汪等所領之銀係應領之欵不能作爲冐領應請堂上將此二人開釋原告高易律師幇辦瓊司聲稱被告汪榮生當保險行去查帳時並未說明胡所買貨物尙未出去卽此一端可請堂上定以欺騙之罪西探馬克濤稱汪榮生曾在捕房認明此帳係李大元開來囑令抄於簿上如何抵賴保宏大班洋人稱查對貨物時汪並未說明貨未出去若汪在此時說明則商人斷不肯賠給顯係串騙無疑保宏寫字洋人哀華特及義記買辦陳芝芳供詞與前次大同小異於是原被律師在堂辯駁良久時已過午中西官隨卽退堂訂於十二十三日午後二點半再訊（莊） 
[會訊不交地畆案]  
　　英商馬海延博律師至公共公廨控地販陳似蘭不交怕買地畝等情已迭詳本報前午後讞員關太守與英巴副領事提訊先據見証許有慶供此事實孫陳似蘭之過餘無糾葛太守商之巴君判一併退去候堂諭飭遵（莊） 
[上海縣案]  
　　周木林控破人盜賣田地前晚王大令提訊周供廿七保十一圖梅園人小的所有田產均係祖父所遺上月二十九日忽有人來竪界石知照地保向阻不理求鑒大令判候查明再核○陸朱氏禀控堂伯將女藏匿等情亦經大令訊問失氏供長女十七歲去年八月被堂伯父喚去今年正朋往接詎被藏匿不放並將氏船上篙櫓取去求究大令判候查究○寡婦喬魏氏投縣喊控供稱年二十六歲丈夫於去年九月十七日病故氏姑逼勒再醮不允致被日夜凌虐且欲賣入花烟間爲娼聲言如不允從定欲置之死地求請超豁大令判發堂再核（尾） 
[公共公廨早堂案]  
　　無領事管束洋一人阿佛來昨在美界酗酒滋一由捕解案請訊襄讞王明府判押捕房一月期滿逐出租界○天昌愼控陳福卿胡培生等串匿所失黃狼皮一案迭紀前報昨包探王金生又將居雙林解請訊究居雙林供認 
 
 

Page 18

 
 
　　行竊不諱明府判一併還押候禮拜四再訊○鉅昌永號東張子林收買賊贓經失主恆興瑞等控奉中西官判張交三千五百两人銀並飭於禮拜四復訊昨又解案各失主同供求嚴追張子林交出正賊究辦明府判張仍交三千五百两人銀並保候函催美國羊皮公司復到核辦　周和千劉二子曹葉子徐桐春沈連生等將酒醉西人曳人西妓女處乘𨻶摸竊什物於昨由捕解究明府判周押捕房三月劉曹徐各押一月○昨夜包探陳雲忠在新閘路平橋地方王德林所開來升小客棧之臥房地板下搜出彈子五十餘粒單刀两把於昨日解案請究明府判押候查明再核○蔣龍保與朱阿六形跡可疑被拿至案旋有朱某投供兒子向來安分求准交保領回質之蔣供求恩典明府判蔣還押朱准覔保具領○徐高氏控劉阿四賴欠房租奉判押候　明實情再追○李阿毛陳中堂傅銀甫張季云朱元新徐張泉謝銀桂朱阿堂等在近城外聚賭由晉隆西飯店洋東控由新閘捕房派中西包探將各徒賭拿獲於昨解究明府判傳等十三等各罰洋三十元王阿泉等各罰洋廿五元一併充公（莊） 
[法租界公堂案]  
　　他利行洋東控買辦何永福盜賣洋酒一案迭經公堂提訊尙未定讞陳明府昨又咨請公共公廨派差將何押解到案原被仍各執一詞明府遂將呈　簿據發還令何再詳細開明賑目候禮拜一堂期訊斷○瑞福里某號屋墻壁坍下壓傷孫竹靑之妻顧阿奎之姊送醫療治各情已記前報昨顧孫投案聲稱傷雖醫愈惟顧姊足骨斷折已成殘癈求請撫卹奉判候尊房主到案訊核○汪德順控曹張氏呑沒失火時所寄箱籠經公堂判償洋二百元氏交過一百元餘抗不遵交昨日着保交案判限一月分两期交淸着人銀並保○某華捕在陸家石橋向賣湯圓之羅登才及賣酒讓之某甲查看捐照不服拘案請究奉判罰洋两元○馥園堂倌夏子萬控烟客王潤卿所寄之大衣馬褂先令李心堂取去旋同李長發前來滋詐奉判各押半月○恆興線店學徒張仁奎妄吹驚笛拘訊官以無知悮犯從寛開釋○陳阿三陸阿三串竊利泰昌報關行狐袍拘訊判各押一月滿期再押改過所二月○十六號包探禀稱陳阿四行竊鍚爐台質於押舖吊贓留難將押舖夥孫相度一併解訊奉判陳押有月孫申斥寛釋（絲） 
[美租界捕房事]  
　　某西人乘醉在四考子路胡鬧由捕入押候　釋○王阿英竊朱姓家綢衣多件由探朱子藩拘獲押辦○羅坤榮之妻謝氏前　西華得路剃髪匠張金全姘識逃匿無蹤昨由羅尋獲一併扭入捕房奉飭張斥釋謝氏交羅領回管束○徐阿林凌禮生索欠互毆並扭至捕房聲訴捕頭以事屬錢債飭投公廨控告○某日人手持洋鎗一支道經北浙江路由捕拘入卽飭押送日署訊辦（西） 
寓言小說雙靈魂不准複印（九） 
[第九節]  
　　醫士言訖。隨取紙筆作書。詳述頃時所問得各種情狀歷一點鐘。始書畢。以交農裔且囑曰今日其會中有事。而明日又適値禮拜。足下持此書以禮拜一淸晨往謁。當得會員之應付也。語畢。又率警長農裔入室。諭令隨農裔歸派克路庽所。祖漢問何故醫士曰此人名黃農裔。乃汝族弟。汝此身非汝乃中國人。名曰黃祖漢者。祖漢愕然不。自信。醫士卽按電鈴侍者應聲至。醫士命取一鏡來。使照之祖漢窺。鏡大驚駭。曰我警爾亞。奚忽。變爲中國人嘻此何。故此何故。醫士曰。汝此身非汝。汝已信我言乎祖漢甚疑再窺鏡。良久忽作中國語問。曰。先行令我照鏡將何爲。又見農裔立其左大驚戲曰我弟幾時來。我望我弟久矣。農裔醫士皆喜曰。大好大好警爾亞之靈魂。當已散。去。乃此一照鏡之功也。祖漢急問何謂。醫士曰汝亦自。如爲黃祖漢。否。答曰奚而不。知醫士曰。汝頃時有一印捕警爾亞之靈魂溥汝身。汝亦自知否。祖漢愕然曰。鳥有是先生殆戲言耳。醫士曰前夜二鐘時。汝至派克路口。遇見一人。身長丈餘。紫面虬髯直奔汝。汝恐甚。遂致惽眩此事有否答曰唯唯。是誠有之誠有之。醫士曰此所遇者。卽警爾亞之靈魂也。 
祖漢笑曰鳥有是。警爾亞爲誰。共人安在。我焉得不見其人而遇其靈魂。醫士曰警爾亞乃一印捕。是夜二鐘時。在戈登路爲匪黨所槍斃。伊靈魂不自知已死。奔返南京路遂與汝相遇。奔入汝身也。 
祖漢益大笑曰。　先生殆病癇矣何作此妄談哉。醫士警長皆笑。祖漢又。曰警爾亞旣已死矣。其靈魂奔返南京路。誰實見之誰實。言之。而先生何由得知之。警長醫士皆相顧笑曰。此事伊一時不能悟姑置不辨可耳。此時祖漢以手中鏡置案上。與醫士警長爲别。偕農裔返新安里。至南京路農裔問曰兄飢。乎答曰否。食無多時。又問有所苦否。答曰無他苦。但覺意緖殊棼亂不寗耳。問以何故。祖漢不答。行數武。又問曰唏以何事心緖不寗。仍默然俯首行頃之。忽立定四顧。現疑詫色農裔急問何事。則錯愕注視之。若不相識遽反走。口中喃喃不知作何語。農裔大駭知其印魂又發動矣。欲曉喩之。然恐觸伊怒反月有他變計不如隨瞷之。 
須臾至捕房。祖漢入農裔亦入。時警長方爲訊員述其事。互相驚怪。忽見祖漢又來急問曰汝復來此何事。祖漢瞿然不能答。農裔曰伊此時。印魂殆又發動歟。祖漢反顧。良久仍不語警長曰嘻。警爾亞汝又來耶。祖漢急應曰。唯唯。警長曰汝已死矣汝此身非汝。汝仍不信。耶。祖漢殊驚詫不能言。警長顧謂巡士以鏡來。巡土覓一鏡至。使照。之。祖漢窺鏡。又詫曰。我警爾亞。果已變爲中國人。奈何奈何。警長又。曰。汝此身。非汝。汝已信我言乎。答曰唯唯又反復窺鏡久之。作英語。曰。我已變爲中國人耶。又俯首沉吟有頃搖首曰。不然不然此鏡中。人非我。我非鏡中人警長訊員皆笑曰。然則何故。答曰此鏡作怪。我非此狀也。警長等又大笑問曰汝自顧汝身皮色何如。汝試倚窻立。驗汝軀幹長短何如。汝自握手腕足脛。驗汝肢體粗細何如。 
祖漢如其語。一一自驗。益駭詫曰果爾奈何。警長曰得毋汝目又作。怪否。祖漢又曰否否果爾奈何警長曰汝再對鏡。須經兩分鐘。祖漢唯唯。又窺鏡。頻咄咄詫歎不已。良久。警長問曰汝果誰何祖漢曰。我固實係警爾亞。今忽變爲中國人。此何故。此何故。 
警長農裔皆詫曰。嘻眞奇事。訊員急問何奇。警長曰頃在醫院照鏡。才一分鐘。彼卽自知爲黃祖漢。今照鏡之時倍之。而其中魂不返。然則中魂反已亡散歟。語旣。囑訊員命巡士引祖漢入一室。善看守之。又偕農裔向約翰醫院。來 
來函 
[安慶恩新帥來電]  
　　曾少卿觀察電悉振欵又蒙凑集五千金交皖紳彚解拯濟灾　有加無已咸佩奚如除分行司局外　先電謝銘未印 
 
 

Page 19

 
 
　　大英百科全書三十五巨册藏在橡樹轉輪書架 
 
 
 

Page 20

 
 
　　其政績載入郡邑志中茲據大名縣紳民王均等公懇附祀鄉賢祠禀學造具事實册結牒縣加結呈由藩司核明詳請核奏前來臣查大名縣故紳楊純禮出爲循吏善政宜民業已食報馨香增光志乘溯其未登仕版在籍家居適値髮捻北來四郊多壘該故紳毁家紓難殺賊立功桑梓得以無警耆老感懹不置核其生平事蹟無愧鄉賢該故紳身故已越三十年其子孫並無現任九郷之列查與入祠之例相符現據紳民公禀情詞眞摰合無仰懇天恩俯准該故紳原任浙江石門縣主簿楊純禮附祀大名縣鄉賢祠以資觀感除將事實册結咨部外理合恭摺具陳伏乞皇太后皇上聖鑒訓示謹奏奉硃批禮部議奏欽此 
宮門抄十二月初八日法部大理院廂紅旗値日無引見禮王雍和宮熬粥覆命蒙古王公到京請安溥倬由 
東陵回京請安淸銳由山東回京請安恩潤謝授浙江杭嘉湖道恩道府徐鍾慶譚兆樑錢鴻猷趙從嘉于德楙余適中陶煦魯景嶧韓葆忠王詒范錫朋朱炳册姚世儀郭恩湛魏朝梁胡之楨鄧廷恩裴祖澤孔慶輝謝恩英信請假十日 
召見軍機蒙古王公恩潤淸銳 
[御史江奏請飭查江西廬陵縣民變情由片]  
　　御史江春霖片再江西吉安府廬陵縣本年五月民變之案辦理亦未平允中間府縣警報撫臣電奏事關機密臣不得知但訪查此案在官指爲聚衆抗糧實則事淸賦局委員貪橫而起同官相護誣良爲匪縱兵殺人言之深堪痛恨先是該縣糧票每張止收制錢四十文近又加三十文花户完納分釐擾累已甚此次淸賦局總辦候補知府何師呂又信任委員趙彜鼎於水災之後農忙之際派赴儒行鄉四十八都合田地方催收舊欠每納百千勒加二十千文爲夫馬費民更不堪其擾是月十四日扶老携幼相率入城至公車局以緩徵舊欠酌减票錢嚴懲差役之事要局紳轉求該員當經局紳答應遣散十五日鄉民以未見縣示恐爲紳誑仍率入城甫及聚魁門時叅將徐文科及防營統領袁坦已帶兵在城彈壓復經紳士前往勸諭兵曹以木棍刀背槍柄示威亦卽退去惟城外南關因隊勇撃賣菜傭激成衆怒吵閙一番張仙廟兵民日角袁坦帶小隊二十餘名追撃傷平民七八人號呼稱免而已聚衆有之始終並未執械抗官也乃該府縣風聲鶴唳過於驚疑而袁坦徐文科又欲見好同寮邀功上憲揑稱匪徒嘯聚意圖報復十六日黎明竟藉解散爲名領兵馳出西關殺傷十餘人後又馳往公平局各處殺傷十餘人統計前後鄉民死傷四十有奇而兵勇無一傷者謂之抗拒將以誰欺伏思激變良民處分綦重無論該民並無抗拒卽使有之亦由何師呂任用劣員趙彝鼎科派陋規袁坦虐殺無辜釀成此亂律以激變良民尙復何說乃民間死傷至四十餘人之多而府縣將弁不謫一官不鐫一級何以懲貪酷而安善良擬請諭旨飭下江西撫臣查開職名交部察議其舊欠應否緩徵票錢應否核减並著該撫體察地方情形明白覆奏臣爲察吏安民起見謹附片具陳伏乞聖鑒謹奏奉旨歸吳重　查覆摺内 
宮門抄十　月初九日農工商部郵傳部正藍旗値日無引見敬中堂等專摺謝賞臘八粥恩河間協副將韓鳳昌謝 
恩召見軍機蒙古王公溥　紹英寳熙 
步軍統領衙門奏爲擬請暫留翼尉辦理改訂新章事宜摺 
步軍統領衙門謹奏爲擬請暫留翼尉辦理改訂新章事宜恭摺仰祈聖鑒事前奉諭旨整飭庶務舉凡旗營各衙門自應激發天良力圖振作奴才步軍統領衙門所屬司員筆帖式並兩翼五營官兵曁一切公事必須大加釐定務使積弊廊除所有甄别屬員簡練兵丁整飭緝兵淸理地面在在待員分理左翼翼尉鳥珍當　有年守潔才長爲步營中第一得力之員昨蒙聖恩简放廂紅旗蒙古副都統自應開　左翼翼尉差使惟念奴才等正値整頓公事改訂新章之際失此熟手甚覺喫力合無仰懇天恩　准將該員暫留兩三月以資臂助一俟辦理就緖再行離任實于公事大有裨益奴才等爲整頓庶務起見是否有當恭摺具陳伏乞皇太后皇上聖鑒謹奏請旨奉旨依議欽此 
吏部奏爲仕途蕪雜亟宜澄叙擬申明舊例略事變通添設學治館以資肄習而造吏才摺 
吏部謹奏爲仕途蕪雜亟宜澄叙擬申明舊例略事變通添設學治館以資肄習而造吏才恭摺仰祈聖鑒事竊查定例月選各官及分發人員應行驗看者吏部將滿漢九卿並掌科掌道職名開列進呈恭候欽派驗看如此内有行止不端出身不正等弊卽行舉出交吏部於月官履歷進呈時一併奏聞京官外官應驗看者悉行考試如果政治確有所見准其據實條奏或自述何以居官何以蒞事亦准獎納若無條奏敷陳祇令繕寫履歷令本員密封吏部彚齊進呈恭候引見又非正途出身之捐納保舉議叙各員赴部分發時傳令當堂開寫年貎籍貫出身履歷三代姓氏年歲等語仰見朝廷詢事考言實事求是立法本屬至善乃日久奉行漸成具文近年各項選補人員紛紛赴部或由軍功荐擢或由捐納花樣其中案牘不諳年少無識之人時所不免若僅繕寫履歷不足以資考核臣部爲用人總匯候選分發各項人員同通有佐理之責且間有管理民事者州縣尤爲親民之官關係均屬重要若以空疏無具文理不通之員任之未有不僨　者臣等公同商酌擬就臣部設學治館一所預備分别肄習除道府大員曁各項正途出身學堂畢業曾任實缺應升人員及已經到省過班人員仍照例月選分發由各督撫查看甄别毋庸入館學習外其非正途出身學堂畢業之捐納保舉初任牧令丞倅曁例應投供之佐雜各員赴部投供分發者分别入館分門學習由臣等隨時接見詢問稽核課程加以考試投供各員内如公事明白堪以入仕者學習不拘日期輪選到班時即照例擬選其吏事不諳文義不通者應暫　停選虚積過班令其留館學習六個月再行察看果能造就日進再行補選所遺之缺卽以共次到班應選之人堪膺民社者遞推擬選至分發各員擬令呈結到部後先由臣等考試合格者飭令附人騐看其不合格者亦令其學習三個月再行驗看分發以上月選分發兩項人員如留館學習後仍無進益者再留館學習一年如所習終無進益卽行停其銓選分發其正途曾任之員有願入館肄習者各聽其便不限學期學習各員驗看時仍由驗看大臣詢問考試曁赴臣部繕冩履歷到省後仍由各督撫認 
 
