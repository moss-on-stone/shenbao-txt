# 1898 - 236 - 4909112

 

Page 1

 
 
[廣學會譯著新學彚編中國度支考興記正續中東戰紀本末文學興國策時事新論出刻送官究罰]  
　　方今　明　　下新學大興士民爭自濯磨亟　端從人之途杜窕言而重風敎上海廣學會諸君洞諳西政周知　故著客十　獨具正法眼藏苟使坐言起行實可操天下大同之劵本局迭承盛　代印秘書合舉宏網敬貽羣彦○新學彚編四卷裒泰西名士著作　琅滿目皆振興中國之良箴每部洋銀八角○中國度　考二劵分省分類出納清疏而沿革增捐所宜尤能要吉不煩發人深省每部角半○英興記二卷記英君主在　六十年中日新月盛政通人和事實盖英吉利國之龍興實維多利亞皇之駿惠也有德則樂圭善爲師借鏡參觀信興革秘　　每部三角半○中東戰紀本末八卷一圓五角續編四卷七角此與會中先譯之泰西新史攬要時事新論等書皆巳售數萬部士林傅誦無律　言○文學興國策二卷美國之興日本效之而亦興是書所言實爲根柢非必句摹字倣膠柱刻舟也華人好學深恩殆心知其意矣每起二角連正續戰紀合售二圓○時事新論十三卷連圖說每部六角○以上各書均由本局用潔白連史紙印釘齊全在申報館賑房申昌書畫室寄售彚總處在棋盤街巡捕房對門廣學會總局餘如上海外埠敎士售書處均可向購[  圖書集成局代啓]  
[皇朝經世文正續選增時事洋務三編] [  圖書集成局代啓]  
　　自長沙　耦耕先生仿切問齋文鈔之例輯皇朝　世文編凡講求經濟之學者莫不奉爲圭臬風行海内幾爭家量一編矣厥後江右饒新泉别駕有續集之刻近年上海葛君子源又以饒氏之書　采自道光以迄同治雖名臣奏疏私家著述巳有美必收而　海防礦務諸學尙付闕如因更輯爲續編方今風會漸　事機屢變甲午以後朝野上下均以講求洋務爲急三魚堂主人爰不惜重　敦請名宿　近將名公巨卿之奏　通人逸士之諭　搜羅選剔都爲一編中分天算地輿公法約章律例　務鐵路電　錢幣商務敎務算學測　　院史學官制兵　　門多至四十八卷分門别　詳愼校讐附于經世文續編之後倩本局印以新鑄鉛字現巳裝釘成書價目格外從亷亂皇朝　世文　廿四本洋三元續編連三編世本洋三元單買編六本洋一元在上海三馬路申報館申昌蘇申南北掃葉山房發兌 
[用嚴法以懲貪吏說]  
　　恭讀七月初六日上諭户部奏候補主事李經野以山東辦理股票實係苛派請旨飭查據呈代奏一摺前因安邱縣辦理股票有苛派勒民情事曾經諭令張汝梅確查具覆兹據該主事呈稱該撫覆奏不實流弊愈滋並厢指當日辦理情形懇請除去計項按畝之弊等語昭信股票願借與否本屬聽民自便若計畝攤派仍不免抑勒之弊著張汝梅通飭合屬凛遵明查據實覆奏不准稍有廻護欽此又讀同日上諭御史張承纓奏川省昭信股票苛派擾累請旨妥辦一摺前　各省昭信股票不無擾累情事迭經諭令妥爲辦理不准稍有苛派若如訪御史所奏川省　　此事擾累閭閻與興辦股票任意樂輸之初意在相刺該著恭壽嚴飭所屬凛遵迭次諭旨愼防滋弊不准抑勒一面確切查明各該地方官倘有藉端　擾情事卽著從嚴懲辦昭信股票惟直隷辦理尙屬妥協該督應卽咨取該省章程妥壽辦理巳革知縣費秉寅委辦股票有無苛派並著據實覆奏毋稍廻護欽此異哉何山東四川二省官員奉法之不善有如此　國家創行昭信股票原屬不得巳之舉凡在官紳商庶自當思普天率土之感不吝解囊然朝廷　悉擾累民　迭次降旨不准稍有苛派除直隸辦法最爲妥善外江浙各省均不問藉端　擾况山東近接畿輔四川向稱富足自非官吏借法營利何至羅雀　鼠竭澤而漁今旣白　連登同承嚴旨两省督撫想當認眞查核據實奏叅雖舉此輩貪劣各官盡以投畀有北而亦不爲過何也左氏傅云國家之敗由官邪也官之失德寵賂彰也貪劣病民自昔爲患而要其俸祿所入不足以贍其身家則雖欲不貪而不得我世宗憲皇帝深知其故爰舉文武大小諸臣於俸祿外　之以養取我朝之待臣工如是其厚也而歴朝之行法則又未嘗不嚴如甘肅冐賑之獄福建虧空之獄胥以大員立寘重典其下謫貶有差用是二百五十年來紀綱肅然天下享宴安之福乃者海内多故朝廷變法自强顧於澄叙官方整飭史治之道獨未之及夫官之貪廉民生治亂之機也自來叛亂之徒無不以官吏虐民爲口實今士大夫服官以後無非以利之一念蟠結於胸中其始以之清償債務繼則以之置田宅富子孫是故得一缺則竊計之曰萬取千焉可也得一差則竊計之曰千取百焉可也其他則非所知也正途如是而何責乎異路文臣如此而何責乎武臣仕途中人大率類此朝廷雖有良法至計奈若輩奉行之不善何漢申公對武帝曰爲治不在多言顧力行何如耳今中國不患無言事之臣而患少任事之臣非無人也利心熾而不可使任也周禮言刑亂國用重典蒙竊謂今日之道懲貪史當用嚴法請以質之留心吏治者 
[本館接奉電音]  
　　昨日傍晚京師飛電傅來上諭二道敬謹課登○七月初七日奉上諭這所叅疏防監犯越獄之管獄官廣東翁源縣典史華棣著阿行革職拿問交譚鍾麟提同刑禁等人嚴訊有無鬆刑賄縱情弊按律懲辦有獄官翁源縣知縣劉永椿據報先期公出著查明辦理仍飭勒限嚴緝逸犯單　洵務獲究辦該部知道欽此同日奉上諭貴斌奏病難速痊求恩開缺一摺奉天府府丞兼學政貴斌著准其開缺欽此 
[蘇臬噩電]  
　　昨日午後四下鐘時本館派赴姑蘇采訪友人飛電報知江蘇臬司吳廣涵兼訪於本月初九日酉時因病出缺纔喜鶯遷忽悲鶴化三吳士庶當必感悼同聲矣 
[簡員修例]  
　　京師訪事人云户部侍郎李少司農端棻奏查本部則例自同治十二年五月修纂告成後至今巳屆二十餘年所有應行入例案件尙未續行編纂現於光緒二十四年六月十一日奉諭旨著各部院堂官督飭司員攺爲簡明則例等因遂派郎中那桐員外郎紹彞增厚郎中陳宗嬀謝啓華主事晏安瀾郎中蔡源深七員爲提調官其員外郎紹彞以下六員並兼總纂官户行通例門員外郎樂平主事范德鎔田賦門員外郎朱顯廷主事李經野庫藏門主事朱占科高增融倉庚門主事張允言員外瑞璐漕運門主事王清穆唐文治鹽茶參課門郎中金文同主事林景賢錢法門主事黎大鈞徐定超關稅稅則門郎中劉宇泰主事張瑞芳廪祿門郎中鍾潤主事彭鴻翊兵餉門主事瑞豐劉如煇蠲卹門員外斌俊郎中劉中度雜支門員外郎李馨國清泰二十四員爲纂修官員外郎通傅蘭泰煕明主事多誠續綿員外郎象賢傅超衡孫梃徐培芝主事聶濟時楊　蘭楊楷彭榖孫曾習經程利川　象頤谷如　　玉卿夏同彞張銘坤王育樑耿道冲委署主事錫亷鐵山二十四員爲校對官筆帖式奎斌清亷琦璘　鎭四員爲繙清　摺官派出各員均應詳愼從事各稱厥職恭譯此次諭日原因各衙門例案太煩通飭另加删定派日纂修各員須將本部現行則例内或有語涉两歧及情理窒礙者詳細查明始行編纂將來核對完竣勒爲成書庶仰副朝廷攺定簡明則例易於遵行之至意 
[農務需材]  
　　湖北訪事友人云卾省創辦農務學堂所延洋教習不解華文凡肄業諸生必須略習英文方可 
 
 

Page 2

 
 
入選是以學生甚屬寥寥現由自强學堂中遴選若干名並選　高才生三名派充領班優給膏火一俟秋風送爽卽當定期啓塾矣 
[調署道篆]  
　　湖北訪事友人云正任江漢關道升授湖北按察使司瞿賡甫廉訪自奉命後卽具摺奏請陛見日前差弁齋回批摺奉旨著來見欽此廉訪隨卽禀請督憲張香帥委員接署以便交卸香帥商之譚敬甫中丞電調荆宜施道俞君實觀察署理所遺荆宜施道員缺則以恭養泉觀察釗署理聞瞿廉訪急欲啓程己電商俞觀察帶印來省以便接署　篆後就近移交恭觀察想新舊交替之期當在中元前後也 
[劇盜未獲]  
　　安慶訪事友人云靈璧縣屬距城百里之萬春堡與江蘇之蕭縣毗連是處農民張華堂家於本年三月二十六日晚突來盜匪十餘人明火執仗毁門直入張素有勇略家藏防盜器械見勢不佳立卽開槍轟擊有二盜因傷倒地餘黨仍不畏却放槍拒捕格鬥良久致傷事主两男一婦一幼孩先後斃命遂被刦掠一空呼嘯而去後經事主協同地保張蔭德投縣禀報縣尊某大令踏勘後簽差勒捕迄今多日尙未弋獲大令乃命懸賞緝拿一面申詳上憲并移請鄰封協捕現巳奉到省憲回文勒限嚴緝務獲究辦矣 
[志輯灶民]  
　　揚州訪事友人云前報曾紀通屬掘港塲因清查新舊草蕩被灶民集衆滋事等情兹悉當日灶民男婦老幼各執香至局求免繳價升科擾攘移時旋卽解散尙未十分蠻横嗣總辦錢觀察以灶民迹近要挾此風斷不可長且事關奏辦亦難中止立卽據情飛禀旋又親詣省垣謁見督憲劉峴帥面陳一切聞觀察之意擬請峴帥酌撥營伍前住彈壓以示志在必辦免生觀望之心所有本管地方官曁塲員等巳由觀察詳請分别記過懲處旣而署通分司鄭分轉亦星夜馳赴省垣聞擬商懇觀察暫免撥營另行設法開辦刻下分轉巳由省抵揚面謁運憲江都轉請示機宜不日卽當遄反矣 
[禀阻平糶]  
　　紹興訪事人云各處米價漸平獨山陰會稽两縣米商仍有意居奇不肯减價六月二十七日山陰縣任厚甫大令傅集米業中人剴明勸諭酌定自七月朔始晚米每升五十六文早米四十八文各商遵諭具結方謂從　以後米價旣平莠民無從煽惑凡强搶米糧搗毁米店等事均可以免不料次日節有奸商向府署投遞禀牘略謂存米無多恣减價之後不敷銷售俟來源暢旺存米充裕然後再行議减於是大令所　　勸諭者遂作罷論當减價之令甫下凡殷實之家向有存米者均於廿八廿九两日赶先出糶米行街量米唱籌之聲不絶於耳蓋恐從此遞减是以亟亟出售也及聞此信復粒米珍藏不復輕出問世而各米行遂門可羅雀矣 
[籌捐築路]  
　　湖北訪事友人云武昌自開築馬路以來東洋車日增月盛轍跡縱横不下三百輛左右督憲張香帥厘定章程諭令每車日捐錢六十文合計每日可得錢十七八串集少成多作爲添造馬路經費派令張虎臣游戎經理其事俟集有成數卽由文昌門外開工起造直達塘角一帶查此項馬路綿長約近十里其街道窄狹之處尙須量爲展拓工費頗鉅得此把注當可不日告成也 
[京師火警]  
　　京帥訪事人云六月二十日阜成門内宮門口某鋪不戒於火烈燄飛騰是處地當孔道店鋪如林火勢初起時幾不可遏幸内城水會中人齊集灌救始免蔓延僅焚去左右三家所奇者某鋪爲三家所環抱雖係起火而獨脫於難故傅者僉爲是鋪慶謂冥冥中殆有神靈呵護其然豈其然乎 
[胥臺火警]  
　　蘇州訪事人云初七日午後三點鐘忽聞鑼聲鏜鏜知肇火患急往探視知胥門外沿城某姓草屋中以午炊不愼遺火積薪登時烈烈轟轟延燒房屋三四家幸各洋龍竭力灌救回祿君始命駕而歸是處俱係江北　民編茅結草比屋而居一旦災兆焚如必致流離失所亦云滲矣 
[皖省官塲紀事]  
　　安慶訪事友人云新簡出使高麗大臣徐星使壽朋由金陵乘招商局江孚輪船上駛本月初五日蒞皖闔城文武各官咸赴江十迎　星使由南關入城駐卽龍門内旋赴撫藩臬各當道處拜謁如儀是日爲道憲李觀察接署藩篆府尊方太守兼署道篆之期是以冠蓋如雲往來晉接宦途中尤異常忙碌也 
[金陵官塲紀事]  
　　金陵訪事友人云調補陜西臬司趙次珊廉訪爾巽欽承鳳詔入覲龍光因卽交卸皖臬篆務啓節入京月之初三日道出白門親詣督轅晉謁劉峴帥隨取道滬瀆航海入都○正任上元縣陳諒山大令五月間因飢民案衆搶米之案奉憲撤在小住省垣閉門謝客日前忽接京電知某大憲巳具疏密保上達宸聽奉旨著卽迅速來京因卽躬赴督轅請咨北上想白露葭蒼之際定可徐步天街矣○新選如皋縣知縣單大令儒紳去冬由京領憑到省卽奉升任藩司松鶴齡中丞飭赴新任兹因通州右港地畝有被民隱匿以多報少情事爲上憲所聞立予撤任攺委前者江寍縣胡綬卿大令廷琛前往接署○蕪通保甲緝私委員李葆林副戎前因要案叅革留差嗣經拘獲著名鹽梟石小窩子白寡婦嚴二都督及屢次拒捕漏　兇盜多名解省正法督憲劉峴帥以副戎緝捕勤能日前特奏請賞還頂戴開復原官以昭奬勵副戎奉到飭知卽由鳩兹附輪船赴省親詣督轅叩謝 
[鍾山雲氣]  
　　金陵訪事友人云七月初四日爲署理江寗藩司胡芸臺方伯攬揆之辰两江督憲劉峴帥將軍豐漢帥皆遣員代伸誠意滿員若江寗都統額介如統制　造增壽臣尙衣以下漢員則自者鹽巡道吳吉甫觀察以下武自中協王幼山城守恊惕鏡巖可協戎以下及省垣各局所大小委員莫不鳴騶介壽公子輩整肅冠裳分班迎迓日亭午大開華筵胾殽羅列並招　園子弟袍笏登塲演滿牀笏諸吉劇直至新月初升各官始歡然告退○本月初二日鍾山尊經兩書院課士之期綸應署藩司胡芸臺方伯　題考試兹將兩書院課題照録於左鍾山魯一變至于道論策　宋煕寗中更定科舉法專以經義試士然其時人才心術不能悉成端正其故何歟尊經足食足兵論策問朱子社倉法行於今日宜何如有功無弊 
[吳門紀要]  
　　蘇州訪事人云前月初三日紫陽書院課期輪應審憲聶仲芳方伯命題因公幹赴滬未經考試初六日方伯由滬返蘇遂由監院學帥程廣文詳請小其補考旋奉此飭定於初九日仍借蘇州考棚散卷補　前代理松管糧廳王司馬秉忠業舉撫憲札委木瀆厘卡於本月初一日到差所遺之管糧廳札委柴别馬安肅代理初七日在葑門内醋庫巷公館接鈐任事蘇省牙厘局總辦朱　石廉訪奉院憲委署江蘇按察司篆務諏吉本月十三日接印聞巳頒發紅諭矣○陞授江蘇督糧道　子霑儲憲刻巳奉到院憲飭知赴任儲憲前因政體栢有違和特於初五日請假天一俟假期滿後當卽交卸蘇州府篆　吉履新十九日爲兼訪懸弧令旦思冩遷誌喜鶴算添籌必有一番熱閙也○前任武進縣吳耀堂大令在省病故公子輩筮期本月初七日扶柩回籍在胥門外大碼頭登舟署理武進縣趙大令以煥在任謝世現亦擇於本月十二日在塔兒巷寳積守領吊凡與大令誼關寅好者皆當親　吊龔也 
[九峯凉汛]  
　　松江訪事友人云西門外妙嚴寺後新橋北　一帶房屋櫛比相傅巳百餘年風雨飄摇時虞傾圮疇昔之夜雷電大作繼以狂風移時急雨驟至無異銀河倒瀉居民心懷悚懼皆焚膏枯坐俄而屋宇震震有聲旋卽傾倒幸人皆有備得卽走避計毁三户内准操山貨業之某甲就食於外其妻竟遭壓斃一老嫗奔避稍遲亦被壓傷尙不致有姓命之憂現由家人函促某歸收殮吁慘哉○泗涇各富户之囤米者 
 
 

Page 3

 
 
均自願提出若干以佐平糶之不足惟目下來源漸少故由汪绅等來松籌採並請向富户勸諭略濟貧民○某僧自蜀中來駐錫西門内普照寺巳歴旬日不知如何與寺旁擺設賭　之小流氓口　致被毆傷頭面等處僧忿難平遂赴華亭縣署控告劉大令准詞飭差將流氓提案懲辦惟據僧稱　扭時失去金戒指一枚洋蚨十八翼欲令流氓賠償以致擾擾紛紛迄今尙未了結也○王某米業中之小牙户也自平糶事起卽　緣某紳委令棌辦米石某日忽托詞入城將平糶局購定之米放盤駁去事爲會辦各紳所知禀請華亭縣劉大令拘押待質公所越三日復經某總董代爲緩頰始釋之去○本月初五日華婁两縣署奉到撫憲奎中丞排單内開滬上經商運到安南秞米甚多著各認領二干石發平糶局以資週轉聞　價每百斤估值四元三角八分若以松地灘斛核算加以駁運各費每石當在七元六七角之譜其米質色純巳頗爲可口當此仰屋興嗟之磜忽得接濟居民又口頌之 
[示准專利]  
　　欽加二品頂戴監督江海關分巡蘇松太兵備道兼管銅務加十級紀錄十次蔡爲出示　諭事本年六月十七日奉南洋通商　臣两江總督劉　光緒二十四年六月初七日准兵部火　遞到總理各國事務衙　咨據總稅務可申稱前任閩海關稅務可愛格　請假回國繞道至京帶有福州人陳紫綬並其所製紡綢機嚴一具據該稅司云此項機器曾經機學名　考騐實爲靈便合用之新法擬請按照西例發給專利執照鼓勵將來等因本衙門查西例有能自出新裁創造一物一器者國家勘騐如果合用應卽酌子年限給發專利執照是以工商二事隨時有格致家到處游歴　精竭慮用新法製造器物以便民用而收利權查光緒二十一年北洋大臣奏招商試辦釀酒一摺請給執照准與專利十五年當經本衙門會同户部於是年八月議奏奉旨允准在案兹總稅務司轉飭陳紫綬將前項紡紗機器解署呈騐確爲有用之器製價亦廉具敬學有心　除核案給發執照准其專利十五年外咨行示諭所屬紳商軍民有能創製器物便於民用者均准報送考騐照章給照以資鼓勵等因到本大臣承准此札關遵照出示曉諭等因到關奉此合行出示曉諭爲此示仰各項軍民工商人等一體遵照爾等如能自出心裁創製器物便於民用者准其報送考騐聽候禀請照章給照以示鼓勵切切特示 
[大令返滬]  
　　法界前讞員鄭景溪大令蒙浙撫廖中丞保奏奉旨送部引見大令遂赴浙謁見中丞面禀一切並伸謝悃業巳事畢回滬擇期啓程　上　 
[移解案犯]  
　　馮家棋杆爲婁上交界之地日前是處張姓等家被飢民搶米并焚毁教堂經上海縣黄大令飭差拘到侯阿美張　卿蔡金榮梅祥迎張士生李栢生等六名訊供不認暫押候懲昨日婁　屈吉士大令派差來申投文上海縣署請解回訊辦大令卽派差頭全順薛貴多雇夥役協同來差將六犯解往松江 
[逆案待查]  
　　私和逆倫案迭誌本報兹悉此事業經上海縣黄大令訪聞立飭差役傳地保周關寳到案親提研訊周保供稱巳死顧范氏本有夙疾長女寳珠尙未許配幼于德和不務正業前　因向寳珠索錢不予指稱其娣與細　張榮才有私因此爭吵顧范氏訓斥其女不許相爭寳珠以遭此污衊怨其母偏袒幼子致有違言並無毆打情事及呈夜分顧范氏因舊疾復發而死外間傅言有張榮才帮同寳珠毆打之說包探因將張拘入捕房解送英界公堂後經小的赴公堂禀明實情將張省釋小的查得顧范氏實係因病身死並無别情大令一再研結供執如前乃飭具結如查出果有毆打情事惟該保是問並令在結上盖印指摸斥退候查明核辦 
[身死可疑]  
　　揚州鴇兒某氏在滬開設妓院多年積得造孽錢頗厚後與同鄉人李三卽甘卿姘識在英租界北香扮弄建造巨室李卽以氏資開設浴堂去年氏因貼票事被人倒欠巨　致成瘋癱之症或歌或詈喜怒乘常前晚忽無端身死外間人言嘖嘖咸謂氏被李三主使倩人謀斃事爲　捕頭所知立飭包探趙銀河協同十六號西探　查至則重門深閉　其無人比及脫扃人内則氏之親戚亦巳聞信赶至中西探檢查之下見死者面有灰跡腕上現繩索痕查詢主人不知何往乃將各情回告捕頭未幾李卽誘其子桂生手持失單投捕房訴稱是晚因事出外據兒子言及昨晚十一點鐘時有二人叩門入内旋卽上樓將氏捆縛用石擊其面復以棉被蒙首置諸空屋後恐其子聲張亦閉置他處空屋中比及天明伊等將房中所有搜索一空從容而去計失去現洋一千二百元鈔票洋六百元金珠首飾約值數千金據子所言係同鄉之劉大瞿二所爲捕頭允爲查緝不知能否弋獲也 
[巡員獲賊]  
　　前晚十六鋪巡防中局委員潘伸　二尹帶領勇丁捕甲沿途巡緝道經　基橋塊見周敬三在陳姓家門首東深西望似圖行竊當塲獲住帶回研訊周供江寍府溧水縣人拉東洋車度日曾在陳姓家竊得自鳴鐘一架鴻源泰染坊竊　洋布一匹均巳變錢便用惟爲首者係在逃之某甲銷贓者係挑水夫陳三求恩提訊二尹命勇甲起到贓　並提陳玉研訊陳供在城内花草浜某姓豆腐店挑水自鳴鐘確由小的代售並不知是竊來二尹判將周陳各責二百板候飭捕拘獲正犯蔭訊 
[情殷保赤]  
　　昨日英界公廨讞員鄭瀚生大令發出告示一道云爲招領事照得本月初八日據巡房送迷失在路男孩士富貴一名年七歲髮梳小辫著柳條布褲赤膊赤脚請爲安捕前來暫飭官媒看管如有家屬來認備具店號圖章保領各結送核給　倘有冐領情事一經察出照例懲辦不貸切切 
[待父天年案結]  
　　甬人馮寳銓與安徽人詹濟堂互控欠銀一案當時本報標其目曰待父天年經英界公廨研訊後移送上海縣署請黄大令訊斷前晚太令升坐花廳親提訊鞫代筆人范振森供寍波鄞縣人爲衣莊生理馮借銀一千二百餘两票上冩二千五百两者因内有利息銀一千二百两尙有五千两用房屋作抵曾否付銀小的並未目覩不敢妄說馮寳銓供去秋向詹陸續借銀一千一百餘两至年　由詹索取職員力不能償因向緩頰詹稱此欵若拖欠過年須認利一千二百两職員不得巳竟從其言故攺寫二千五百两之契據一紙詹又索取房屋作抵立據五千两當時職員含糊應允求恩明斷其堂叔馮金生供與相同詹濟堂供徽州婺源縣人在英租界如意里開設絲行捐鹽運使銜與馮比鄰而居先借二千五百两後由伊妻說及馮虧欠其鉅與職員相商又允借銀五千两將房屋作抵言明銀不起息屋不起租至今年三月向索不還反被扭控公堂管押四十餘日嗣經職員聲稱上控始得移送案下求追大令將公尝移來案卷執照借據逐一細察問詹曰爾銀究交誰手答稱由馮寳銓親自收去大令謂爾等两造均有不是之處如果見機了案各得便宜若竟執迷不悟本縣惟有禀送上　澈底根究恐至两敗俱傷悔之晚矣然馮作事不妥糊塗巳極咎由自取自應斷還銀两但詹抵據上註明銀交馮父手收今忽然供稱交　寳銓豈非自相矛盾耶且詹所呈執照係是功牌並未咨部註册照例不能頂戴上堂倘經查辦厥咎甚重今如知過本縣亦不深究又謂詹曰爾供銀不起利星不起租两語何以據上並未載明而所借二千五百两之票據尙有按月一分起息字樣種種不實不盡殊出情理之外又將代筆范振森大加申斥禍此案如果解省總須拖累三人均唯唯認過求請公斷大令復開導再三判令馮還詹銀三千两限二十天繳清借據两帋當堂塗銷飭各具遵斷切結呈案 
[經騐各種秘方輯要序]  
　　方書助自晉人葛洪肘後實啓權輿嗣是而降代有撰述四庫總目列其類入子部著錄者不下數十種然　　 
 
 

Page 4

 
 
萹古簡世俗或不得見明嘉靖間福清陳氏有經騐良方之輯通行海内近人踵之成騐方新編一書搜羅旣富抉擇尤精岐黄家多稱道焉顧行醫猶行文也文無定法惟其是醫無定方惟其騐墨守一隅之見遽謂陳編以外無復良方何異論文者挾八家而棄餘子非集思廣益之道也氽不知醫而好集醫方常本稚川備急之義有所聞見輙自手錄暇則就商有道善者存之否者汰之積久得如千方嘗於辛卯癸巳　两次　刊而弁之以唐氏大生要旨遠近爭索所印數千部不久卽罄去年秋偶以語友人孫君順齋順齋欣然願助貲再印以廣其傅而尙嫌前两次所收之未備爰登日報續事徵求數旬之間承海内諸君子抄寄至千餘方亟請名流精選付諸手民大生要旨坊肆巳有增輯本故止　錄要方不冉刊其前刊諸騐方仍皆依類列入名之曰經騐各種秘方輯要鮮用珍藥慮其艱於購求也不採歧方慮其昧於趨　也至於博收約取兢兢然期　諸君子利濟之心則猶前志也剞劂旣竣遂述大概以爲之序光緒二十四年歲次戊戌孟夏之月甬東小樓主人松堂氏謹識○再承海内諸君子曾有以秘方惠贈者請函寄上海二馬路美署帳房當卽送書两部以伸謝悃來函局力自給 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[剪徑宜懲]  
　　著名流氓張福全僑居裏虹口文　閣左近前晚九點鐘時邀集同黨十餘人各持器械潜伏沈家灣相近荒僻處題有鄉民某甲經過卽糾衆一擁上前將甲按倒拔出白刃大肆恐嚇旋將所帶洋銀八元盡行授去始各鳥獸散中心不甘奔至捕房探訴捕頭令各探捕分投拘拿務獲懲辦 
[馬路工程局瑣紀]  
　　日前流氓徐增甫至南市十二國何阿東所開鐵店内藉端訛詐不遂所欲被輒至十六鋪新馬路萃豐馬頭金鳳樓　衆行凶由六號巡街捕勇拘獲解至馬路工程局　究昨經局員朱森庭明府提訊阿東偕其子阿毛投案供稱向居南馬頭開設鐵鋪徐在店　業　端逃逸將赴他方向之理論竟敢遑兇徐供稱小的素業駕舟並未習過冶鐵明府命笞責四十板飭差協同捕勇移送上海縣請究○前晚新馬路二十九號巡街捕勇王夢周在途巡緝突有流氓龔阿弟告之曰爾前有一事積怨於某某等數人今欲前來報復爾其愼之如欲緩　　　以魯仲連自任也王不服龔遂號召黨羽扭住攢毆捕急吹號呌諸捕麕至將龔拘獲解赴馬路工程局請究經局員朱明府提訊王捕禀稱昨日小的巡至王家馬頭龔突以有人報怨等詞前來恫嚇小的置諸不理伊卽糾衆行兇致失去號呌　號衣　求鑒龔供撑駕駁船不敢毆捕明府判令笞責五十板移請上海縣按律懲辦○前日午後新馬路泉漳會館馬頭有烏山船户某　踞坐鐵欄上三十八號巡街捕勇向前喝阻甲不服反唇相稽捕怒曳之使去甲恃其膂力將捕扭至馬頭推入浦中捕急吹號呌旋經他捕協力追捕甲竟鳬水而逸杳無蹤影捕勇回局訴知捕頭禀明局員朱明府明府赫然宸怒立傳船帮頭目到案子限二日協同十六鋪地甲務將甲解案嚴辦○浦東陸家渡船户金阿桂錢玉　錢貞記姚金全奚阿狗等數人前因人頭孫錦烶僞稱義渡局調換新牌將向給之牌騙去另召他户承充爰赴道轅上控蔡和甫觀察批飭朱森庭明府提集各證秉公訊　未幾又有船户某　等赴上海縣署具控黄愛棠大令准詞後籖差提案倩襄讞委員李葆初二尹研訊當將孫斥革斷令衆渡船每月貼資一百文具結呈案孫近又偕其子瑞華向各船户每日勒資三百文招招舟子咸不願意遂環控馬路工程局朱明府巳接奉道札正欲傅某訊　忽由義渡局委員馬明府函致工程局請爲免訊朱明府乃於前日傅金至局諭以本委曾奉道憲札飭提訊兹據義渡局委員來函請免故須俟面詢　由然後察奪　等靜候可也金等唯唯而退 
[英界公堂瑣案]  
　　鎭江人劉長林生有一女小字阿鳳標梅迨吉嫁杏愆期女子善懷芳心時動隣居薛德才見而挑之遂與有染五月間阿鳳私　日父所　之洋蚨二百二十戴金約指六　偕　逃百常州儼如鶼鰈近忽里返滬江爲包探倪順朱所悉起到贓洋一百元金約指三枚昨晨解案鄭瀚生大令提訊之劉訴稱女兒阿鳳年巳十九妻子早經去　無人管束以致作此不端今幸查獲求爲訊判阿鳳供稱金約指本係田親之物　德才　稱與劉隣居一時見色起意作此犯法之事自知不合故又回尙求恩典大令商之梅繙譯判將薛笞責二百板管押一月阿　發堂皆配○船户奚士泉奚阿狗裝　貨物口經蘇州河忽有楊寳元之駁船迎面而來不及避讓以致互撞楊船上陳小雙立足不穩　河身死屍身打撈無著水巡捕唐寳榮遂將二奚向送至案請爲訊究楊投案甲義前情一奚同供小的等所駕之船載有重物楊係輕船理應避讓祇因潮急致　此禍實出無○求鑒大令著赶緊打撈屍身俟撈獲後各出洋二十元爲棺殮之費○包探趙銀河禀稱有向爲紙業之　連元以一百五十元之假票一紙向同業　餘　購東洋及紙後上收洋無著尋陳不至今由小的查獲爲特送案向究王投案訴稱此事情同拐騙務求澈究並請追洋陳連元供付票之後不料此莊卽有倒閉並非誆　今願繳洋大令著　行管押限十日内繳洋○謝公館長隨謝福卿控王阿寳尋　逞兇　　大令提訊謝供稱小的在謝公館内爲均隨　王阿寳素無交涉不知何故見至公館尋　爲此報捕拘案請究王供稱小的向當細思某薙髮爭閙謝　　　霸因　理論叩求明　大令判令笞　二百板枷號日示衆○洋人夏　雇王阿一之東洋車往某處行至半途忽然停歇向索車資洋人無錢應付王阿肆　毆　某號華捕見之拘送請究大令判責二百板枷號一月○包探吳志剛拘解靈波人朱阿二至案禀稱此人前曾　籍今忽復來故特拘送請究大令略詰之下判責二百板再行遞解 
[法界捕房瑣案]  
　　昨　　五朱明　　捕房　提九號華捕拿獲設攤賭　之韓岐康至案飭照原斷枷號七天發犯事地方示衆期滿責釋○竊取北京輪船上洋傘水烟袋之吳松林前　明府訊　昨日飭照原笞責四十板釋出偷兒張阿狗至金利源碼頭杉板船上竊取衣服經失主當塲拿獲控經明府　供署笞責一百板釋山○徐順卿陳春　販運銅洋爲包探查獲迭經前讞員鄭大令訊供押候核辦昨日朱明府提訊邵昭福投案求保明府以邵不甚妥當著另覓保人旋出　錢莊廣大　店两家具保明府准　保出俟提到楊長壽著保人交案訊究○和福村控周星源賭騙銀二千餘两迭經前讞員訊　責比迄大今　未了案昨日明府著掌頰二十下還押追比舉人張士模控夏子鴻侵吞銀三萬餘两經朱明府訊供押候五日内先繳銀萬六千两昨巳滿期命提到案謂協興晉康久大壽康等錢莊十餘家聨名具禀請追銀三萬餘两爾何有意玩延著掌頰五十下　求免責寛限　府著還押俟下期傅同原告核辦 
[美界捕房紀事]  
　　昨晨四點鐘時小竊陳阿六小天潼路五百六十號門牌某　家撬門圖竊爲巡街捕所見拘入捕房押候解送公堂禀請究辦昨晨流氓顧某在虹口　市　間竊取某十所携綢洋傘正欲逃逸爲包探劉光華所見拘入捕房押候禀請究辦○前夜積　孫芝卿至百老匯路五十四號門牌某姓家竊得　傘携之而　被包探　志剛拘獲解入捕　押候究辦○昨日本地人錢阿　乘　阿三之東洋車至白渡橋因爭論車資將姜擊傷頭額血流滿面由　街捕一併拘入捕房捕頭著將　送同仁醫院求治錢則管押捕房聽候解送公堂請究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
