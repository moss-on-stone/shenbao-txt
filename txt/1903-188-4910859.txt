# 1903 - 188 - 4910859

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如讀史者每以爲憾當塗夏明府　有見於此爰將有明三百餘年之事跡本之正史參之稗野以至諸家紀述凡可以計典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲考鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[礦辨]  
　　路礦　事皆爲目前至急之務路以通運載礦以資物料使無鐵路則貨物雖多節節阻滯且水脚一大物價必昻銷塲更不能暢旺僅就商務而論鐵路之利益已如此其大推之運兵運餉行旅往來緩急可恃其利益更不可以更僕數此路之所以不可不築也然旣稱鐵路當以鐵爲大宗而鐵則藴於礦者也使不開采則鐵何從出且路上火車非煤莫駛而煤又藴於礦者也使不開礦則煤何從出無論五金之産於地其利於生人日用者無限而祗此二者已不可缺此礦之所以亦　可不開也以余論之二者雖爲目前至急之務均不可以須臾缓然其中先後之序本末之理則不可不辨也以本末論當此府庫支絀民財匱乏商務不興出欵　大無所措手之時惟有開採金銀以求自然之利泰西各國之富類皆從礦務而來礦以富國非爲本乎路雖亦不容緩而以礦較之則末矣况路非煤鐵不興則必預儲煤鐵而後可以築路此又先後之明証也乃今日中國雖路礦並舉而築路之意重於開礦其本末之理先後之序未免有失何以言之現在辦成之礦惟開平漠河二處二十年來未見推廣西人來華游歴赴各處勘察山川謂中國礦産之富冠於五洲　當軸者竟置之不問非但爲西人所笑卽華人之有識者亦莫不扼腕歎息而於築路一事若孜孜不倦蘆漢之路尚未竣工而粵漢寗滬又將議興昨報又紀某省候補知府田太守良候補道卜觀察文泉擬而美利堅人他痕甫貸銀四千萬兩由漢口築一枝路　逹成都禀諸南皮制軍甚蒙嘉許刻已電促北上面議云云觀於此而又不能無言矣西蜀重山峻嶺幾於徧省皆是其礦産之富不言可喻田太守卜觀察乏欲通道西蜀無非欲興西蜀之利夫興利之道宜莫如礦以四千萬金通　成都不過免瞿塘灧澦之險而省中險阻之路尚節節阻滯則何如移此欵以爲開礦之本其利當倍蓰於路俟積欵旣富然後築路以資運載則先後本末不至凌躐矣或者曰子僅知先後本末尚未知其難易也路不過察　築地叚置備物料費可預算工可尅期礦則雖田礦師勘察而礦苗之有無究難必也卽有之而衰旺又難必也以四千萬而用之於路縱曠　持久虚耗工資而必有告成之一日以四千萬而用之於礦幸而礦苗盛旺則利固可圖一旦虚　詎非資本亦　無著耶人之好易畏難者多亦何責焉曰礦誠難於路然余意欲礦之先於路者本望人之不可畏難也畏難之人豈能成事若以爲難而視爲緩圖吾恐中國富强終無日矣雖某路已成某路議興亦足差强人意而舍本逐末僅爲他人運載之利亦何益哉 
[四續和蘭國京訂萬國和解公斷條約]  
　　第五十條兩造委員曁參議一經將案情明白申說並交出該案證據議案處首領應卽曉諭停止辯論第五十一條議案處公同定案務須秘密判决之法以從衆爲斷如議員中有一員未克允從應卽寫錄情由備案第五十二條從衆公斷判語應卽寫錄由各議員畫押如有兩員未肯畫押此案卽作爲未定第五十三條公斷判語旣定對衆宣讀兩造委員曁參議等均應在座第五十四條公斷判語業已宣讀並經錄送兩造此判語卽作定讞毋得再有後言第五十五條兩造准於文憑内叙明公斷判定後仍可覆勘必須查出此案緊要别情與定案判語有關碍而議案處曁對質國均未知悉者方准聲請覆勘如欲覆勘而未經專條訂明另有辦法應仍請原判此案之議案處覆勘議案處查明果有應行覆勘之事情節屬實方可准如所請開辦覆勘至覆勘期限文憑内應預先叙明第五十六條公斷判語惟具立文憑之兩造應共恪遵兩造如因條約意見不合聲請公斷而此約係數國公同訂定者兩造應將所具願歸公斷之文憑知照在約各國並准在約各國參入此案所有公斷判語凡參入之國亦應一體恪遵第五十本條兩造各認用費至議案處公費由兩造均攤分認第五十八條本約應從速批准存儲和蘭都城每次送到批准之件應立　據並將此次收據鈔稿校對無訛由駐使轉遞在會各國第五十九條其入保和會而未經畫押之國將來如願遵從本約准其備文知照荷蘭政府聲明遵從之由荷蘭政府當據此轉告訂議各國第六十條凡未入保和會之各國亦准入約惟應如何立理入約之處當由訂議各國接洽商定第六十一條業經訂議之國將來如不願遵從本約准其備文知照荷蘭政府聲明不願遵從之意荷蘭政府立卽據此轉告訂議各國自接知照之日　以一年爲限俟限滿後方許免其遵從所謂不願遵從者祗指此備文知照之一國而言　爲此各國全權議員在本約上畫押蓋印爲憑一千八百九十九年七月二十九號訂於荷蘭都城原稿一分存儲荷蘭政府收藏案卷處鈔稿校對無訛由駐使轉遞訂議各國 
[德委新約]  
　　美洲委内瑞拉自與英德法諸國兵聯禍結迄今數月於兹刻已和好如初重申盟誓德國官報謂德委新訂約章五款業由兩國使臣在美京華盛頓畫押第一欵所有德人索欵委國應否認賠若干卽由德委 
 
 

Page 2

 
 
兩國派員會同核辦務於本年西歴六月一號至委京喀拉喀期開議美總綂所派調處人員亦可隨同議事兩國意見或有不合應請他國公斷第二欵德委所派之員及美總綂所派調處人員須於開議之前對衆矢言一切事件皆按照本年西歴二月十三號草約並此次正約各條詳細確查分别核辦無論與兩國例法有何窒碍索償之人有何異說總以合乎情理爲準委國償欵俟有定數卽須書明用金圓付給或以委國銀錢合金圓付給第三欵德人所有應索各欵截止本年西歴七月一號爲止綂須報明德國駐委使臣以憑核辦如實有赶辦不及者須將詳細原由陳明咨請德使展限其各項索欵均自報明日起綂限六個月内料理清楚倘意見不合欲請人公斷卽由公斷日起限六個月斷定第四欵索欵之人或有辯論可逕向德委兩國所派之員申訴如所訴不足信則所派之員可自行訪查明澈然後清理第五欵美總綂所派調處人員一切費用悉歸德委兩國攤付其兩國辦事人員薪水則各歸各國自行發給 
[俄行慶典]  
　　香港循環日報云俄國聖彼得羅堡都城創建迄今歴二百載俄人因於今歲舉慶典以志弗諼初俄前皇大彼德寄居荷蘭見荷之都城暗士打擔宛在水中心殊艷羡於是决意舍棄舊京莫司哥另立新都借運河以當街道西歴一千七百有二年出師攻瑞典中途見一島適居尼華河中流不禁大聲疾呼曰此殆我俄暗士打擔城基址乎迨凱旋卽尅期建築是時島中僅小屋兩椽而已大彼得飭於尼華河北岸起造臺城形如六角大砲臺另建一塔高至三百六十尺至今小屋依然眞古蹟也 
[聯軍廢約]  
　　天津某報登奧京維也納來信云前者俄奥失和之時奧廷恐兵力不足乞援於意大利意奧唇齒相依勢難坐觀成敗遂與魯門訂立三邦聯軍之約其中大旨謂意廷有侵犯奧界之權遣兵至别薩拉比一帶地方則魯須合全國兵力在彼處會同意奧以拒强俄諸軍綂歸魯王節制云云此往事也刻聞意廷已與奧魯兩國互商將此約一律撤廢矣 
[美災兩志]  
　　徐家匯匯報云近日美國加釐符尼亞省註卽舊金山地忽大震屋宇坍毁百姓被壓死傷者不可以數計旋又得紐約來函言恊那埠陡於某日遭風災傷斃人口五百餘 
[朝考記題]  
　　聞之京師友人云本科會試中式之新貢士奉旨於本月初二日舉行朝考首題農而食之虞而出之工而成之商而通之論次題牧民課吏疏 
[奏停賭餉]  
　　昨得粵東友人手椾云日前署兩廣總督岑制軍署廣東巡撫張中丞會銜札行各州縣内開光緒二十九年五月二十六日准軍機大臣字寄光緒二十九年五月初一日奉上諭都察院代遞廣東道員潘文鐸請革秕政以清盜源一摺除廣東闈姓久經承餉暫無庸議此外各項賭局著該署督撫查明情形卽行禁革並將緝捕經費妥籌辦理　靖盜風原摺著鈔給閱看將此諭令知之欽此遵旨寄信前來等因到本署部堂本署部院承准此遵卽閱看原摺以爲自番攤曰鴿弛禁承餉闔省明目張膽花樣層出因賭流落盜風猖獗倘再任由莫禁勢必變通盜國等語持論甚屬正大本署部堂本署部院亦極願禁革惟是前項賭規係作捕盜經費爲數頗鉅必須另籌抵欵始能重申禁令當此百孔千瘡匪難未已籌此抵欵眞非容易潘文鐸此邦翹楚曾服官政旣能慷慨陳言自必胸有成算合行札飭札到即便遵照諮訪潘道會同籌議抵欵詳切聲覆以憑核奪毋違切切計黏抄原摺一紙呈爲革秕政以靖盜源敬請代奏仰祈聖鑒事竊維粵東自闈姓弛禁後賭徒家資日益豐盛人爭艷羡各思效尤因而集股赴京鑽營番攤則易以寳字館白鴿票更美之曰小闈姓始則到部呈請繼則謀託代奏以報効爲名動以數百十萬圓巨欵迭經咨交奏交查明果否可行歴任督撫多以導民賭博有乖政體等語約略聲覆獨譚鍾麟於覆奏摺内痛陳其害謂官之於民猶父兄之於子弟爲父兄者决無縱令子弟賭博而資其奉養之理並稱粵省賭風最盛爲上者若復弛禁使一省之人皆以賭爲生計成何世界　於吏治民生大有　係萬不可准等語一面會同巡撫馬丕瑤出示嚴禁定以十家聨坐之法一時盜風歛戢士民稱頌不意馬丕瑤蒞粵未久旋卽出缺繼譚鍾麟督粵者又爲故相李鴻章故相勛高望重素以闊逹任事自被賭徒乘機播弄藉籌捕盜經費爲名未經奏明卽已先行出示弛禁適值北方拳匪肇亂李鴻章開辦未及數月隨卽奉調入都數年以來省城内外番攤小闈姓館多至數百家幾於無街不有小闈姓則有日廠夜廠每日開票二次番攤更不分晝夜隨時可賭老少男婦奔走喧闐盈街塞巷舉國若狂此等氣象使李鴻章在任稍久亦必追悔不忍坐視粵東數千萬生靈壞於伊一人之手也嗣督臣陶模抵任之初卽面諭司道謂粵東賭風太不成事必須奏禁至捕盜經費可卽另爲設法彌補乃此語傳播未及浹旬李鴻章卽有電至粵謂此事旣許其試辦數年萬一可中途失信陶模得電俯首歎息恒自咎其輕於發言卽此一節可見粵省之賭棍手眼靈通絶世矣最可恨者自番攤白鴿旣弛禁承餉闔省囂然明目張膽人人思獲意外之財賭棍乘之花樣層出目下通省賭具除　姓外有鋪票番攤小闈姓等名目婦女則有花會女攤童穉幼孩更有骨牌會牛牌各名色無論老少人人有賭父不能戒其子夫不能責其妻甚有仕宦眷屬因賭賣身流落爲娼者至僕婦婢女更無論矣粵之多盜實由於賭之弛禁而後盜風猖獗勝前百倍逸犯孫文梁務光等自乙未至年前三次糾集會匪約期謀逆圖攻省城均由在香港購製軍火號衣爲洋官查悉電逹省垣因而破案此等奸民平日糾人入會無非藉口官吏愛財不恤民倘再任由承餉莫禁則粵東一省勢必賭國變而爲盜國方今朝廷舉行新政停捐輸開特科二十一行省徧設學堂無非爲培養人才起見獨粵東一省留此秕政豈不貽笑鄰邦見輕島國况直隸前設彩票近經督臣袁世凱奏禁亦稱國家變法自强中外引領富國之策正多不必開賭重爲天下口實洵屬大臣公忠謀國顧及時勢之見聞者佩服職廣州駐防作吏奉天自癸已告養開缺回旗迄今十年目擊其害無所終止又見督臣陶模蒞粵之初卽欲奏禁覆傳粵省盜匪猖獗情形曾謂賭風一日不止盜風一日不靖欲禁盜必先禁賭始爲正本清源之計語出眞誠用敢縷述弛禁番攤白鴿票以來爲害地方實情叩懇天恩飭交新任督撫先將此項經費另爲籌妥然後出示永遠禁革以清盜源而遏亂端則斯民幸甚大局幸甚無任懇欵呼籲之至伏乞皇太后皇上聖鑒爲此呈請　奏謹呈 
[札辦兵差]  
　　沙市訪事人云湖北江陵縣張雲生大令於上月二十二日奉荆州府某太守札文内開奉署鄂督端電札頃接江督養電張提督春發率四營由寗援滇輪運沙市登陸取道湘省前進沿途應雇夫船價均由該軍自備等語速飭地方官於該軍到時妥爲照料等因爰卽會同荆江沙防水陸二營綂領官妥爲佈置一面出示曉諭略謂張提督率四營赴雲南剿匪路經沙市一到卽行居民客商愼勿驚恐所有食物不得高擡市價亦不得妄造謠言致于罪戾 
[奉檄剿梟]  
　　鎭江訪事人云邇者新勝水陸各營管帶徐寳山都戎接奉上憲札文略謂江陰北岸一帶刻有梟匪滋擾著卽帶勇馳往鵰剿等因遂於月之十五日午後親率所　勇丁數百名分乘師船二十餘艘望江陰進發 
 
 

Page 3

 
 
[閩中患潦]  
　　福州訪事人云閩中水患幾於無年不有今年入夏之後上游洪水迭經滾滾而來至本月初七日午後大雨驟至洪水湯湯城内官河水溢岸上文藻山各處地勢低下竟有二三尺之深南門水可及肩南臺土地廟一帶深至過腹此外西南各鄉一片汪洋幾成澤國當此早稻上塲恐收穫必將减色矣 
[潯郡官塲紀事]  
　　九江訪事人云前營游擊胡寳林游戎奉撫憲檄飭赴省考試軍政○藩憲陳鶴雲方伯札委候補縣丞宋欣甫二尹至九江府署收發公文已於日前到差治事矣○江西督糧道寳湘石觀察交缷潯關道署篆後奉大憲飭回本任遂涓吉本月初七日接篆視事○前署安徽臬司鄭紀常廉訪僑寓潯　時曾在西門外建造澹泉别墅爲封翁頤養之所四壁雲山境頗幽寂邇者貴州巡撫鄧小赤大中丞道出潯江假以避暑蓋以平泉綠野迥殊　闠喧囂也○九江鎭標千總李國華郭題名黄文杜張國銘四千戎均於本月某日奉到撫憲飭知著卽赴省考騐 
[西泠放棹]  
　　杭州訪事人云上月迄今雨少晴多農民昕宵望澤本月望日始大雨如注天氣轉寒居民調攝偶疎易沾疾病保生者可不愼哉○紹興鹽局幫辦王副轉瑞年近經運憲恩新甫都轉札委辦寗波府屬督銷卽於某日赴各　謝委○浙省大憲邇因制錢缺乏飭製造局赶緊鼓鑄銅圓在總捕衙中發兌每人僅准持洋銀一圓兌取先由轅門外領票然後放入以致爭先恐後擁擠非常某日有某甲者不俟領票挺身入内差役攔阻不依總捕府孟香圃司馬立飭捕役拘案重責一百板然後釋之使歸○浙省警察事宜經大吏採擇各省章程妥議興辦嗣以匪徒迭出擾害地方護撫翁筱山大中丞因於本月初一日爲始飭先嚴查烟館禁止賭博此外游方僧道以及兇惡流丐一律嚴行驅逐夜行秉燭違者拘拿居民傾棄垃圾須在清晨八點鐘以前糞擔不准在大街行走菜攤魚市概行移至小街惟開辦之初巡勇罔知紀律現已由宣叅軍保章招集上海巡捕二十名悉心敎導矣 
[甬江夏汛]  
　　寍波訪事人云江北小輪船專往來甬鎭二處現因船身略有損壞必俟修竣始得開行○鄞縣周少軒大令前曾派出差勇周巡城廂内外彈壓匪徒近聞有不法家人在外招搖撞騙甚至勾結地痞借緝賭爲由恐嚇民人任情敲詐不覺勃然震怒除派人嚴密偵查外特出示曉諭大旨謂嗣後如有並無執有本縣印票向爾等詐擾者許卽將其人綑送來縣從重懲辦决不姑寛○鄞邑周大令觀風案業於本月某日揭曉計生員二百七十卷首列林朝翰奬洋銀六元童生二百六十二卷首列姚傳勳奬洋銀四元○江東耶穌敎堂女敎士開設女學堂額收學生十人每人月貼膳貲三元定期八月朔日開學 
[茸城客述]  
　　松江訪事人云南鄉山陽鎭人某甲與蕩婦潘氏私識被婦之堂弟潘春波刃斃事後由甲同鄉某某等人將潘及婦解送華亭縣署華邑尊陳仲陶大令蒞騐後飭拘婦所生十一齡幼女向之研訊女將起釁始末一一供明大令隨飭親族領回盡心撫養○本年輪應軍政之期先由提轅行文駐上海之　標右營駐嘉定之提標後營以及金山柘林青村平望等處各營弁尅期來郡目下赳赳桓桓之士已雲集茸城適提憲李壽亭軍門奉檄赴吳淞口接綂盛軍大約需俟軍節回轅始舉行大典也 
[解餉過滬]  
　　浙江杭嘉湖道崔磐石觀察委候補知縣陳綺柳明府宗元管解東北邊防餉銀五萬兩赴京昨晨道經滬上午前乘輿至上海縣署拜會縣主汪瑤庭大令請撥民壯數名往舟次照料 
[示禁行車]  
　　近來時有小車遍行城廂各處街道狹窄有碍行人事爲上海縣主汪瑤庭大令查知特於昨日會同提標右營參將廖楚材參戎出示禁止 
[冀挽澆風]  
　　本邑城廂内外保甲總巡朱森庭明府以時交夏令每有輕薄惡少藉口納凉游行街市成羣結隊口唱淫詞設遇婦女獨行卽假端調笑地方惡習莫此爲尤爰於前日示出諭禁並派令差甲隨時查拿解辦以挽澆風 
[局員懲賭]  
　　前晚本邑南市二十三七鋪巡防局委員韓仲甫二尹親率勇役巡至大南門外見某飯店内有人賭博因將店主拘回局中申斥一番取具改過切結存查如違重辦 
[重懲兇棍]  
　　包探朱桂生解徐福生至英美租界公堂禀稱此人係虹口著名兇棍綽號閙天宮今年四月某日串同皮鞋錦山卽陳金山將鄉人徐海松兩目抉去日前陳已拘奉訊押兹復將徐拘獲務請究懲讞員孫建臣直刺以該犯凶惡已極飭發往西牢永遠監禁并每月提出重責五百板責至三千板爲止 
[眞贋未分]  
　　英界寳善街恒泰小錢店主孔雲海遣其夥林子莊持假支票至道勝銀行支銀行中執事洋人察出破綻投報捕房捕頭令包探何阿春將林孔拘解英美租界公堂道勝銀行司帳人某甲投案聲稱某日林持票二十紙來行支銀總理西人察知内祗眞票一紙餘俱贋鼎請爲根究林供此票實係持往請騐眞僞並非支銀孔供票係門市收下計祥泰莊兩紙晉源莊三紙小的不知眞僞是以囑林持往請騐讞員孫建臣直刺商之英總領事署迪繙譯官飭將孔發回捕房押候補提祥泰晉源執事人復訊林無干省釋 
[五月分敎職單]  
　　正諭山東單縣鮑鎭東濟南廪河南息縣周淦懷慶陜西蒲城何恒德西安安塞張樹橒同州甘肅狄道州張金壽凉州鎭蕃彭汝翼蘭州浙江嘉善來觀瀛紹興長興徐奎藻嘉興安吉王佐紹興德清俞戴清紹興福建仙遊宋汾年福州湖南湘陰汪昌楷岳州四川涪州王葆善順慶貴州仁懷楊价藩貴陽桐梓田愼修思南俱舉訓導直隸任縣陳智順天奉天懷德王鎬順天俱舉直隸　鄉王鍾琇永平歲山東博興茅復基濟南山西平遙武鴻藻大同俱優垣曲宋紹徵汾州舉河南遂平張逢辰河南挨陜西咸陽高祖蔭同州浙江新昌李廷鴻寗波俱舉寗海徐雲瑞杭州歲福建連江黄占奎汀州舉湖北松滋林以銘漢陽歲廣東普寗關瑞溶廣州挨和平何壽愷廣州舉四川井研嚴賓虞成都優南江官懋猷成都舉復諭安徽來安宋樹蘭鳳陽廪浙江天台黄麐壽紹興舉廣東石城張振謨瓊州廪封川葉朝孝廣州四川東鄉羅琛叙州俱舉榮經李鼎元松潘廳廪復訓直隸大名府　秉鉞遵化山西潞安府楊廷模平陽陜西乾州許日章漢中俱附留壩廳邢先甲同州增佛坪廳康樂延安山東滋陽張洞武定俱廪安徽池州府方恩照徽州增浙江諸曁金承廷杭州廪長興徐清咸嘉興麗水馬昭祥嘉興俱歲石門梁念慈杭州江西饒州府鄒觀瀾南昌高安曾振駒贑州湖北襄陽府伊德泉武昌嘉魚姚模漢陽俱廪湖南清泉朱國大郴州四川潼川府吳映彩叙州俱歲石砫廳王殿元保寗廪廣安州莊連治成都增廣東南雄陳汝爲雷州潮州府曾禹綸嘉應廣西臨桂譚鵬翰潯州俱廪雲南嵩明州范棠蒙化廳副貴州貴陽府袁大鈞仁懷廳廪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[䢴郡官塲紀事]  
　　揚州訪事人云淮鹽總棧督辦蒯禮卿觀察擬於今冬十月疏濬十二圩鹽河所有南北引鹽均須提前分運查現在存倉之南將罄因備文咨請運司程雨亭都轉迅卽派員領運以便儲圩濟銷都轉當將丁酉秋綱北鹽六千引委員前往清江運載赴圩一面札行淮鹽總局轉諭皖岸承運各商知照○新任兩淮運司恩新甫都轉之瀛眷於本月十五日清晨到揚小駐左衛街行轅屬下各員均投遞手版禀安都轉行至京口改乘官舫用小輪船帶赴金陵謁見督鹽憲魏午莊制軍然後來揚履任云 
[八閩瑣談]  
　　福州訪事人云近來時疫流行日甚一日省城東街口一帶染疫而斃者已不下三四十人其得症迅速殊常大半朝發夕殂不及醫治○本月初九日之夜横街某甲家不戒於火頃刻蔓延左右居鄰盡遭一炬約燒去二三十家之譜後幸福勝軍急舁水龍援救得以火滅烟消 
[鐵甕濤聲]  
　　鎭江訪事人云鎭郡東北鄉順江洲某質鋪於本月初十日三鼓時忽有綠林豪客二十餘人明火執仗破扉而入劫去多金翌日報經署丹徒縣知縣洪鷺汀明府親臨履勘飭役緝盜追贜○本月初九日新任常鎭通海道郭月樓觀察考試　郡觀風生題晉應詹疏請崇奬儒官以新俗化論中國農工近議參用西法究竟如何考騐以期簡速收效策子曰庶矣哉一章義知人則哲至懷之義之山同峙江心近年沙漲淤陸前朝有無水陸變遷考童題爲學當涉獵往事論泰西各國商務繁興具有緣起中國整頓商務宜規仿何者爲先策言忠信二句義正德利用厚生義邵康節安樂窩說 
[上海縣署瑣案]  
　　有顧西平者於去歲充當某圖地保及役滿仍私向各花户收取糧銀被現充地保之某甲查知據情禀縣前晚縣主汪瑤庭大令升堂研訊顧供小的役滿之後並未私自收糧亦無虧短漕糧情事大令飭押候傳甲質訊○趙敏齋控陸秋　霸吞生財等情大令飭提見証人莊敬廷詰訊莊供陸父在日開設槽坊雇小的爲夥曾租用趙敏齋之生財前年槽坊閉歇除將生財交還外應賠缸髮等物計洋銀九十餘元大令飭陸償趙洋銀八十元○前者于阿四黄阿福王德祥陳治貴四匪人在往來松滬之某航船上向某剪刀店主傳國安持刀索詐傳狂呼救命經虹橋鎭護卡砲船勇丁拘獲解送至案由大令訊供笞責除將陳交人保出外餘俱收押所中前晚提案復訊各人叩首求恩大令申斥再三飭分别交人保釋諭以如再犯案定予嚴懲○前由江寗縣某大令移送王計氏控顧貴清誘拐伊子路金仔來滬價賣一案至縣前晚大令升堂研訊顧供認拐賣叩首求恩路金仔供小的係江寗人被顧設計拐來上海賣與田姓家王供小的係天津人顧帶至一小孩托某小烟館主李長富賣與伶人田桂之計身價洋銀三十五元由田央小的爲中實不知其中情節大令飭將路金仔交差看管候備文解往江寗交其母具領顧收押候辦 
[馬路工程局案]  
　　前晚有張阿四者潛入南市三德堂馬頭上小弄中某姓家圖竊經包探黄量海拘入捕房轉解馬路工程局總辦翁子文太守倩襄讞委員黄衡堂二尹研訊張供稱小的係崇明人向在治下爲泥水匠昨至彼處訪友並未犯竊求賜鑒原二尹判令各責一百板逐出境外 
[南市捕房紀事]  
　　五月初五日大東門外大馬頭萬興米行被火時多有匪人乘災刦物事後阜康米行主投報捕房捕頭命包探董量海從嚴偵緝前日始偵知此事係楊金桂楊林生楊金堂朱阿二等所爲所得之贜窩藏趙阿海處因卽密往拿獲解入捕房捕頭令押候轉解馬路工程局禀請總辦翁子文太守從嚴訊辦○前日昏黄時崇明人馮福泉牽一小黄牛行經南市馬路被某號巡街捕拘入捕房昨日午後引翔港宏源牛奶棚主某甲投捕房報稱棚中曾失一牛今知查獲請准領回捕頭令赴工程局禀請翁太守訊奪 
[英美租界公堂瑣案]  
　　小孩潘和尚行竊趙銀河所佩對時表報由包探竇如海拘獲解案請究讞員孫建臣直刺判責手心一百下傳伊母領回管束○史阿福在福州路中攫取金阿寳髻上所簪金耳挖報由包探方長華拘獲解案請究直刺判責三百板押捕房三月○林榮氏竊取信昌隆號中衣物報由包探倪順泉解案請究直刺飭押候吊齊原贜然後訊核○包探邵仁初解陳錫卿到案禀稱此人狙伏途中攫取談小柏所持象牙骨摺扇故由小的送請究懲直刺判責三百板押捕房三月○張協相行竊王芝順之脚踏車報由包探徐榮珊拘獲解案請究直刺判責三百板押捕房二月○唐阿福行竊陳大永等七家衣物報由包探顧福其解案請究直刺判責五百板押捕房三月期滿之後遞解回籍 
[法租界公堂瑣案]  
　　前日法界致和里大和糖行被火行夥翟硯卿不及奔避斃於火中事後讞員魏蒓塢大令提訊行主判令將所得保險行償銀提出二百兩爲撫卹之費旋於昨日飭傳其子翟朗川到案具領○本月初六夜鄉人沈蘭根行經新拓租界中突被數流氓攫去銀對時表及洋銀烟土等物報捕拘獲周阿元李三毛二人解送至案大令向之訊詰堅執不承旋經包探拘獲薛根華王阿連祁洪基董乾浦四人大令正在訊供沈復遞禀求追薛等直認不諱包探吊到牙骨摺扇一柄銀對時表一枚齎呈到案沈稱此非小的之物不敢領回大令判將薛等各責五百板枷一個月期滿之後再責五百板周李二人交的實人保去○法商伊麽田代棉花客徐榮舟控陳樹堂吞没洋銀六百元等情迭奉大令訊供押追因牽涉南匯縣武舉顧祥龍飭提復訊昨日顧自行投案遞禀聲稱陳以田二十三畝向武舉抵借洋銀五百元迨後查得此田已售與曹姓至伊與徐購花糾葛武舉並不與聞伊麽田與徐同稱此事曾經顧調處大令與法總領事署費繙譯官會商將陳押追洋銀六百元顧交人保去○永興洋行西人控彩彰印書局主胡亮卿購去照相器後忽悔議退還等情大令向之研訊胡稱貸與原樣不符旋有自稱日商大阪放大公司石近彥者到堂質証聲稱此貨並不與樣不符昨日大令升堂復訊胡將玻璃片呈閱稱實不能放至二十寸石近彥稱若用六和亦能照出大令著俟下期復訊核奪○陳朱氏將其女媛媛賣與張姓得洋銀五十元旣而張轉賣與鴇兒陳李氏所開花烟館内陳朱氏聞之具控到案迭奉大令訊供陳李氏堅稱買爲養媳如查有賣娼情事自甘重辦昨日大令命提復訊夏金友供小的爲張姓說合將此女許字陳李氏爲媳其時在老閘開設粥店迨後遷至法界開花烟館小婦人並不知情大令判將夏責手心一百下勒令陳李氏將其夫交案復核 
[美租界捕房紀事]  
　　昨日午前有甲乙二甬人不知爲何在武昌路互毆被五百六十一號巡街華捕一併帶入捕房捕頭姑念事起細微令押乞丐牢一天以儆○前晚妙手空空兒周阿大潛入唐家弄某姓家行竊衣服携之而出被某號巡街捕拘入捕房捕頭令押候轉解公堂禀請讞員孫建臣直刺訊辦○昨日東洋車夫陸阿二曳車至北河南路適有一載貨車迎面而來不及退讓致被撞　車輪陸索債不允將車夫張某　人扭入捕房捕頭姑念事出無心令償修費洋銀若干從寛釋出 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
摺具陳伏乞皇太后皇上聖鑒訓示謹奏奉硃批著岑春煊妥籌辦理欽此 
[安徽巡撫聶等奏爲另籌北鹽加價變通辦法摺初三日]  
　　頭品頂戴兩江總督臣魏光燾頭品頂戴調補浙江巡撫安徽巡撫臣聶緝槼跪奏爲皖省請加淮北鹽價現已另籌變通辦法會商定案恭摺仰祈聖鑒事竊查皖省援照湖南辦法請將行銷兩淮兩浙山東各鹽一律每斤加價二文湊償賠欵經前署兩江督臣張之洞查明淮南尚可暫加惟須改由大通局代收淮北窒礙殊多奏請免加奉部議准咨行到皖臣緝槼與各司道悉心籌度淮北鹽銷疲弊曁皖省償欵緊要無從籌補均係實情惟須兼顧除南鹽加價應遵部議由大通局代收姑俟二年届滿再行察辦外所有北鹽加價未便竟行停止致皖省償欵無著函商臣光燾擬將北鹽减去一文祗加一文以示體恤又臣光燾飭據淮運司覆稱行銷皖境北鹽以每斤一文計之爲數亦屬有限今擬由五正兩卡及海分司每年公籌銀四萬兩解交皖省抵作北鹽加價之欵照淮南加價之案以兩年爲限淮北銷皖之鹽仍請免其加價實爲兩益等情臣復加查核該運司所擬按年由司卡賠皖銀四萬於淮北鹽務毫無窒礙皖省得此亦可湊濟實係並顧兼籌之計彼此相商意見相同札飭安徽籌議公所布政使聯魁等核議亦請照辦應卽照此定案俟兩年後再行會同南鹽加價一併察酌辦理除咨部查照外謹合詞恭摺具陳伏乞皇太后皇上聖鑒訓示再此摺係臣緝槼主稿合併陳明謹奏奉硃批户部知道欽此 
[護浙江巡撫翁奏爲添鑄黄銅元推廣圜法片初三日]  
　　翁曾桂片再浙省前因制錢缺少市面不敷周轉當經前護撫臣誠勳奏明設局鼓鑄當十紅銅元發商行用在案兹查所鑄之紅銅元隨經陸續發兌而市間仍不多覯推原其故未始非因上海曁沿江各省皆因此項紅銅元保無奸商潛行外運情弊亟須設法維持臣當又飭局鑄造黄銅元式樣花紋兌與紅銅元相似惟顏色迥殊爲他省所無自屬不能通用可杜私運出境藉救本省錢荒現經借集商欵就現鑄紅銅元機器搭造黄銅元三十萬枚民間爭購賣買貨物一律行使堪濟制錢之不足而資市廛之周轉至鑄造此項銅元必須倍加提鍊始得光澤精細所有銅鉛煤炭人工火耗就時合計僅不虧折並無赢餘嗣後仍以銷售銅元之價　作爲採辦鼓鑄之工本注意專在便民並未動撥公欵邀免按月報部查核以省案牘之煩謹會同兼署閩浙督臣崇善附片具陳並將鑄成當十黄銅元式樣咨送軍機處恭呈御覽伏乞聖鑒謹奏奉硃批户部知道欽此 
[安徽巡撫聶奏報還清洋欵摺初三日]  
　　頭品頂戴調補浙江巡撫安徽巡撫臣聶緝槼跪奏爲皖省上年息借洋欵先後還清恭摺仰祈聖鑒事竊查安省上年因奉撥賠欵數鉅期促房鋪等捐開辦伊始無從籌解兩次飭由江海關道袁樹勛向上海正金道勝銀行先後各商借關平銀二十萬兩湊抵償欵當經訂立合同分别奏咨在案臣查正金道勝銀行借欵關平銀二十萬兩係於光緒二十九年正二三三個月分期付銀一年爲限應扣至光緒二十九年正二三三個月分期歸還利息週年八釐本息共計應還關平銀二十一萬六千一十七兩五錢三分二釐道勝洋行借欵關平銀二十萬兩係於光緒二十八年五月付銀六個月爲限應扣至光緒二十八年十一月還利息週年八釐本息共計應還關平銀二十萬八千兩皖省公項雖屬異常支絀事關商借洋欵斷難失信均經督飭籌議公所移緩就急挪墊兼施依限照數籌足分期解還本息清訖並據江海關道袁樹勛將原立合同移送籌議公所先後詳銷前來除將所墊還欵另行設法籌還合同註銷存查並分咨外務部户部查照外理合彚案恭摺具陳伏乞皇太后皇上聖鑒謹奏奉硃批該部知道欽此 
[兩廣總督德奏爲籌勸捐借欵項辦理廣西振糶情形摺初三日]  
　　頭品頂戴補授漕運總督署理兩廣總督臣德壽調署廣東巡撫升署閩浙總督江西巡撫臣李興銳跪奏爲廣西災區太廣籌勸粵紳捐　鉅欵分别辦理振糶情形恭摺具陳仰祈聖鑒事竊廣西南寗思恩慶遠一帶師旅饑饉災民失業道殣相望先經廣西撫臣王之春電告當卽轉飭勸諭各善堂紳董籌捐振濟惟是災區在廣救濟難周廣東司局各庫本已搜羅一空又加新舊賠欵艱　情形實爲從來所未有卽各善堂紳董頻年捐助各省災振亦已力盡筋疲再四思維祇有分别勸捐勸借以捐欵買米振濟貧民以借欵買米平糶事竣仍還借本所捐銀數准照振捐章程核給奬叙其借欵各紳分别給匾建坊以示嘉勉當經飭勸辦去後現據廣州府知府沈傳義禀稱督飭南海番禺兩縣多方籌勸有辦理粵漢鐵路候選道張振勳自捐洋銀一萬元另代勸捐洋銀一萬元候補四品京堂左宗蕃自捐洋銀三千元另借銀二萬兩候補四品京堂周榮曜在籍候選道周啓慈共借洋銀六萬元紳商劉華富借洋銀五萬元廣仁善堂紳董借洋銀十萬元述善堂董事拔貢知縣黄景棠借洋銀二萬元都司李世柱借洋銀一萬元又前據東　廣濟愛育崇正述善明善各堂共借洋銀四千七百元又由廣仁堂轉飭續捐洋銀六千四百五十元共由紳捐借銀二十一萬四千餘兩並經禀將前次發商辦理廣肇平糶官本銀十萬兩暫緩撤回再向商號加借四萬兩合計共銀三十五萬四千餘兩一並發交各善堂買米運西分别振濟平糶並由各紳董議明此次辦理賑糶以廣仁堂爲首事述善善堂爲副理此外各善堂紳董均協同助理據各紳查報西省災區以南寗思恩慶遠三府爲最重潯州鬱林州次之梧州所屬之容縣藤縣岑溪三屬又次之現已運米上梧州大邉江貴縣三處各設一局分運前進由各善堂公議將所運米石七成平糶三成振濟又擬分平糶借貸施振爲三項與本地紳董商酌妥善次第辦理無力買米各户而有田可耕則爲借給牛具籽種及貸給米糧秋後取償此外極貧户丁流離失所者則多設粥廠收養安撫總期實心經理拯救災民並由張振勳函致南洋粵紳籌勸以期多集欵項推廣辦理等情禀請具奏前來臣等查兩粵輔車相依西省貧瘠行甚查此嗷鴻徧野憐不忍聞東省庫無餘儲紳商亦捐助力竭現於萬難之中爲捐借並籌之計幸已集成鉅欵迅往拯救足以上慰宸厪各紳好義樂輸亦見我朝廷德澤涵濡之效臣等不敢没其悃忱俟事竣之後其捐 
 
