# 1896 - 8 - 4908163

 

Page 1

 
 
 [PP ][  圖書集成局啓]  
　　東周列國志一書取材于左傳團語國策雖同章回小說亦頗原原本本可與正史並行兹有某書坊請本局代爲排印刻已鳩工從事一俟告蕆卽可　諸君子先覩爲快之心也此啓 
 [PP ][  點石齋啓]  
　　未署箸者姓名於政事財用洋洋萬言蓋挽中日和約後局勢統籌變計窮理盡言於因應權宜之中窺見本末知所先後以求己求原爲體以自邇自卑爲用似是有心人非問攢議變更侈言功利也裝訂一本實洋一角半上海點石齋古香閣醉六堂寄售 
[石印賦學聯珠出售] [  點石齋啓]  
上虞小帆先生以錦心繡口之才工駢四儷六之學是書爲其所編輯其中苞括宇宙總攬人物登賈誼之堂入相如之室分門别類取精擷脥譬之虞廷慶雲色皆備五豐城寳氣光必成雙固已極穿珠綴玉之觀摘艶薰香之美矣誠使家置一編按類尋繹則誇壯麗者無鳳頭猪肚之嫌學駢偶者免鶴膝蜂腰之誚眞操觚家益智之糭饋貧之糧也兹已印成每部四本碼洋四角卽日出售賜顧者請向棋盤街本分局購取可也 
[論搭浪蘇阿利事]  
　　西人分天下爲五大洲曰亞細亞洲歐羅巴洲亞美利加洲亞非利加洲奥大利亞洲其中惟亞非利加洲得風氣爲最遲性質愚魯面色若漆别爲一種人皆以黑人名之不能耕種不能製造獉獉狉狉尙有衣毛茹血之風在五百年前葡萄牙人每好游歴至亞非利加洲之地見地廣人稀且人人不識不知遂役之如牛馬并據其東西兩岸之地爲屬地葡萄牙旣開其先而各國之踵至者若比若意若法若德若英等國擇地而據各爲各之屬地於是亞非利加洲之地皆分而爲歐之地亞非利加洲之人皆分而爲歐之人土耳其國且以黑人爲可欺擄而賣之各國爲奴僕爲苦工而黑人無能與爭亦甘爲各國之役焉周圍幅𢄙之大十數倍於中國地勢亦極高約離海面數千尺地雖廣少人耕種各國皆以民實之大有喧賓奪主之勢各國之人旣至其地風氣漸開於五十年前各國之人爲該洲設立一民主之國名曰搭浪蘇阿利在英屬好望角之東北邊及葡萄牙屬音亨白呢之西邊一切政事皆照民主之國章程辦理搭浪蘇阿利旣立民主五十年以來居人愈多大半爲荷國之人除本地黑人不計外各國之人來者現約有三萬之多黑人性好鬭常有聚鬭之事各國之人因之而亦常有聚鬭之事究不知其爲何人而起亦究不知其爲何事而鬭也此五十年來各國新闢亞非利加洲之大略情形也本月十八日倫敦來電云亞非利加洲英國屬地波羅外約地方理事官名陳生因搭浪蘇阿利有閙事之信有人禀知陳生陳生遂領巡捕七百人并帶兵械軍火馳往搭浪蘇阿利之耡亞利斯普克地方迨到時搭浪蘇阿利人與之爲難聚衆禦敵陳生所帶祗七百人衆寡不敵遂爲所敗陳生見勢不佳投降於國主事聞於英國屬地大臣卽飛電傳陳生回波羅外約責其不應在搭浪蘇阿利多事并告知好望角總督請其出示曉諭并傳陳生速旋叉通知住搭浪蘇阿利之英人謂英國終須照搭浪蘇阿利之例不能在搭浪蘇阿利閙事後又探知陳生大敗爲搭浪蘇阿利之人所擄卽電告搭浪蘇阿利國主請其將所擄之人格外優待受傷之人亦須一一醫治保護并飭好望角總督親至耡亞利斯普克地方細細查明究爲何事起釁此事尙未水落石出而德皇聞此信息卽電賀搭浪蘇阿利國主賀其兵威之盛人心之一能自保護其國云云於是德國及法國兩國新聞皆發爲議論德國新聞謂德國自該保護搭浪蘇阿利國法國新聞聞信甚喜謂俄德法三國皆須一定保護搭浪蘇阿利國廿二日又接英電云英國新聞紙因見德法新聞之議論大以爲不然恐有失和之事又云陳生已爲搭浪蘇阿利收在監中巡捕死者七十多人受傷者三十多人其餘之人均爲擄去又云搭浪蘇阿利亦有受傷之人現在德國捐錢助其爲醫傷之費果如所言德法兩國皆有直搭浪蘇阿利國而曲英國之心歐西以新聞爲重旣著爲論說恐德法將與英失和竊思德法英爲歐洲强國宜各持盈保泰不可妄起爭端一旦以兵戈相見未必爲英之利亦未必爲德法之利也况現在各國以商務爲重若有軍事不特失和之國勞民傷財卽别國商務亦必爲之减色且爲此亞非利加洲之事而致大國失好當亦智者所不爲也陳生帶領多人入人之國殊有不是然屬地大臣已飛電傳回并飭總督查辦請搭浪蘇阿利國主保護在英國固不欲搆釁也如英果不欲起釁則德王雖有賀電德法新聞雖有保護搭浪蘇阿利之論究亦無從開釁於英所慮者英不肯服禮於搭浪蘇阿利而德法必欲保護搭浪蘇阿利如此則不啻以搭浪蘇阿利爲借端而與國之釁開歐洲之戰局成矣中日因高麗而兵連禍結者幾一年國帑日虚商務日壞敗者果損勝者未必果益也英與法以德宜以中日爲殷鑒而毋以搭浪蘇阿利爲高麗也因譯西報而論及之質之西友以爲何如 
[諭旨恭銀漢]  
　　十一月初七日奉上諭趙舒翹奏特叅疎防刦案之知縣先請交部議處一摺盜賊肆刦最爲 
地方之害全在地方宫隨時認眞緝捕乃九月間江蘇江陰縣城内地方竟有鋪户被刦拒捕傷人之案經該撫勒限嚴緝日久未將贓盜弋獲捕務實屬廢弛江陰縣知縣劉有光著先行交部議處仍勒限嚴緝贓盜務獲究辦餘著照所議辦理該部知道欽此同日奉旨左翼監督著阿克丹去右翼監督著溥良去欽此○初八日奉上諭前據御史陳壁奏叅山東藩司張國正前在福建臬司任内各欵當令邊寳泉確查具奏嗣據邊寳泉覆奏張國正宦閩年久頗有吏才被叅各欵查無實據復經諭令李秉衡查看該藩司能否勝任據實覆陳兹據奏稱張國正於應辦公事尙屬認眞等語仍著李秉衡隨時留心查看如有不能勝任之處卽行據實具奏至原叅之前任福建龍巖州知州盧慶雲南安縣知縣蔡軒署福防同知唐雨時均經邊寳泉查明尙無營私証據仍著隨時察看該部知道欽此同日奉上諭御史敬祐奏保送稅差人員告假太多請更定章程一摺各衙門保送稅差人員豈容規避取巧此次更換殺虎口稅差各員紛紛請假殊屬不成事體嗣後各該衙門保送稅差如有臨期告假者卽由該衙門知照吏部照例議處以杜規避欽此 
[議改漕折]  
　　京師采訪友人云十月二十七日軍機大臣片交國子監司業瑞洵奏稱南漕改折銀兩利益甚多令户部速議具奏兹聞户部議覆改折南漕米石裕民有便請照河南章程辦理據稱自倉塲侍郎坐糧廳以及南省十四衛衛守備千總兵丁概行裁汰一切廉俸曁河海運委員薪水統計節省每年約在銀七八百萬兩至天庾正供應需米石改由天津等處招商採買再就近在直隸河間遵化玉田豐潤各府州縣界開懇稻田以充民食至於明年江浙兩省新漕應電咨該省督撫如已有採買米石者或折或解聽其自便等情不日卽當具奏矣 
[派員勘路]  
　　蘇州采訪友人云前經南洋大臣張香帥奏辦鐡路札飭沈笛伊太守督同德員錫君樂巴勘地 
 
 

Page 2

 
 
估工通飭沿途地方官屆時添派差役伺候保護兹聞太守曁錫君已於某日由吳淞履勘抵蘇連日在閶胥二門外丈量地址相度情形每隔數十步或百步則插一紅旗以爲標準 
[使星復朗]  
　　使星小極昨已譯列報章兹傳聞出使英法義比大臣龔星使照瑗病已漸瘳想可不必再勞和緩矣 
[碑添墮淚]  
　　蕪湖采訪友人云前駐蕪湖之老湘後營去夏奉調隨李健齋觀察北上歸湘撫吳清卿中丞節制駐守奉天牛莊一帶今春日人漸漸偪近管帶官記名提督譚馥亭軍門桂林奮勇力敵中砲而亡事後部曲在沙糜血漬中覔得軍門手臂一及血衣數片乃具衣冠招魂而爲之殮比因主將師老無功奉旨嚴譴孤忠大節遂亦湮没而不彰久之始由某統帥奏達九重於是卹典重頒飾終優渥並賞加騎都尉世襲罔替忠魂烈魄乃得青史永垂和議旣成有舊僕携帶軍門之髫齡公子重赴牛莊扶柩回金陵舊宅蕪地紳士旋臚述軍門功德上之邑宰轉申大府爲樹豐碑於營門外道旁題曰譚公桂林遺愛碑本月十三日軍門靈柩由金陵運回長沙原籍道出鳩江紳民父老咸具生芻一束叩甲靈前當道官紳更厚具賻儀以恤其家屬若軍門者可謂懷忠抱義臨難不苟者矣書之以愧偷生苟免如龔衛葉黃諸人者 
[鎭江火警]  
　　京口采訪友人云本月二十晚更鼓初敲驀見北方紅燄燭天幾如萬道霞光捧日輪而上水龍會中人急鳴鉦告警旋探知火起於京幾嶺西首某姓草屋中頃刻延燒不啻摧枯拉朽各水龍紛紛馳救銀濤萬斛灑自空中祝融氏始退避三舍是役也共燬茅屋八家 
[命盜兩誌]  
　　刑部山西司審問現任左營東邊汛守府李振佑被逼自盡牽涉本營叅戎趙長春本府門差頭目金秀林一案前經東城侍御將屍子左營廣渠汛千古李濤門差金秀林奏送西署堂憲掣派山西司廉能印稿某某不辭勤勞逐日進署悉心研鞫訊出實情趙叅戎業已供認問李振佑索取辦案購線等銀門差金秀林供認李守府托伊借銀給趙叅戎購線辦案之用與屍子等於上月二十四日均各畫供應照何律覈辦想不日卽可定擬具摺覆告矣○東城侍御奏送迭次持械搶刼之盜犯白玉環等十一名大司宼掣派河南司審問日前按名提鞫均認持械羣毆堅不吐實印君令各掌頰仍收禁候提再問 
[萑苻遍地]  
　　廣州采訪友人云本月十五晚初更將盡省垣同德大街突有匪類數人逞强圖刦練勇向之詰責匪類卽出洋槍指嚇練勇急吹號嘂各處官兵民勇齊出救援匪類見勢不佳乘間逸去某晚初更時有某甲者行至雙門底陳李濟門外忽有匪徒疾趨而至意欲刼取貲財幸甲手快眼明將匪扭住正欲送官究辦旋經旁人再三勸解始飽以老拳揮之使去并聞近數月來南海縣屬石門西華等鄉盜賊猖狂刦案迭出鄉民之被害者紛紛赴省控告大憲札委卓營統領李芷香大令馳往緝捕特不知大令果能息此盜風否也 
[詳述輪船肇禍事]  
　　蘇州采訪友人云車坊鎭附近高店地方有官鹽船被某小輪船撞損以致溺斃水手一事前已兩誌報章兹又聞上海瑞生小輪船局自前年歇閉後改名芝太富歸王某開設局中置有資陽家陽兩小輪船行駛蘇申拖帶客船殆無虚日本月初五夜蒙陽拖船九號赴蘇船中有沈雲生曁顔姓嫗携一孫女緣長洲縣王雲莊大令准顔嫗控沈誘逃孫女匿蹟申江特飭楊定等公差前往關提歸案訊辦也詎料船至崑山縣屬陸家浜沈託言小便躍入清流適與顔嫗孫女同繫一索遂致帶之而下斯時楊嫗卽高喚停輪無奈輪船拖帶過多前後不及照顧迨楊嫗情竭鳬水援救同船搭客亦囉唣不堪輪船舵工始帮同撈起顔嫗孫女已溺斃沈尙得生後於初六日開駛至蘇抵埠時已在晚上鐘鳴九下矣當夜卽拖帶陸巧生之快船一號駛歸上海開足機器快捷如飛行至高店河面寛闊舵工駕駛不甚經心又未將氣筒開放時有鹽船迎面駛來遂致將船頭撞去勢將沈没鹽船水手甲乙二人躍入輪船欲與理論輪船各水手非惟置之不問反順手將甲乙推入河中旋經漁船援救則甲已溺斃乙亦遍體被捕魚滚鈎觸傷急赴蘇州投元和縣據情控告初九日葉潤齋大令前往勘騐屬實飭將甲屍先行收殮乙則延醫敷治一面飭公差立提輪船上人嚴訊聞某日已將舵工拘獲云 
[移欵振災]  
　　蕪湖采訪友人云上月十三日電報局斜對面民居失火延燒鋪户二十餘家貧民瑣尾流離慘不忍見電局委員王叔英直刺捐廉振恤俾得暫顧目前事後又請命於上海總局經君蓮珊楊君子萱隨由二君就振捐項下撥寄洋銀一百圓以充濟貧之欵直刺旣已如數散訖忽又有焦頭爛額者兩户籲求補振蓋災後遷移他去至此又扶老携幼而來也直刺不忍使獨抱向隅乃自捐八圓畀之以全善舉至領振各貧户之名姓雖據采訪者彚抄到館以其蹟近繁瑣不及備登 
[賭徒滋事]  
　　寗波采訪友人云郡城每逢考試之期博徒每將賭寓僞稱考寓糾集牧猪奴輩無明無夜互角輸贏某日有楊家定者在小校塲營門首開設賭塲牌九花籠興高采烈事爲保甲局員查悉飭地保禀縣提懲竊以爲賭風或可稍息矣乃某夜奉化人竺某又在校士館對面糾賭抽頭同屋慈谿考生所帶傭工聞有呼么喝六聲技癢難熬入局同賭不虞竺贏吃輸賴傭工與之爭論竺恃衆逞强將傭工綑縛吊打其主人聞信卽令人將竺扭交西北三圖地保周振泰解送鄞縣適楊大令審鞫盜案尙未及提訊竺之羽黨瞻敢聚集奉化考童百餘人聲勢洶洶將周保家肆行搗毁復羣擁至縣署哄閙大堂反稱搶去洋銀並矢衣箱多口大令見此情形祗得好言勸慰衆始鳥獸散去後大令恐周保復遭若輩荼毒因令留住署中 
[喫粥不易]  
　　漢口訪事人云邇日黃陂孝感一帶飢民扶老携幼拖兒帶女紛至漢皋專望善堂施粥以延喘息藉覓生機詎善堂各以資費不充益以米盤太貴遷延至今未見一堂舉行粥事 
[夫也不良]  
　　松江采訪友人云西門外秀野橋迤北九里許有地名趙李浜者鳬茨數處掩映於夕陽黃葉中一小村落也村中人以趙姓而姓爲多村因以是得名趙某者農家子也耕耘所穫汔可小康顧佻㒓性成沾體塗足之餘輙喜粘花惹草夙與某姓婦有染一則趼皮厚寸許遍體腥𦏛一則椎髻蓬頭蓮船盈尺而兩情繾綣無殊比翼鴛鴦趙妻屢婉言箴之終不肯聽本月中旬某日趙忽與妻反目雄心勃發如服丈夫再造丹怒詈之餘繼以毆辱牀頭人不敢與較祗是茹痛吞聲旣而自念夫也不良終身無望不如一死之爲愈遂聳身躍入浜中及家中人見而救援則飲水過多已腹大如五石瓠不得已遣人訃知母族少焉父母昆弟聞耗而來痛哭一塲偕地保奔投婁縣署禀白林明府准詞莅騐飭拘趙至按律嚴懲 
[海客談瀛]  
　　膠州之青島地方前議興修砲臺嗣因日人攻撲章軍門督兵北援工程未竟今擬興工接辦前者中國允將此處借與俄人扰船守凍兹聞俄兵艦已有十三艘前往該島停泊矣○有一等人游手好閒鮮衣肉食日在花街酒肆敲詐横行蓋卽天津混混星上海流氓之流亞歟前由官府列名查拿稍稍歛跡近餘孽又似復萌經邑尊康公洞燭情形爲之重申禁令防杜未然說者謂邑尊此舉不啻禹鼎鑄或魑魅魍魎可期永滅跡蹤矣○火油一物往往肇事民間貪其價廉咸樂用之以致千門萬户各備一燈燈光實駕籽油而上之近因火油忽然昻貴焚膏繼晷者思欲仍點籽油不覺籽油之光已不敵火油之亮令人欲驟改移而不得甚矣積習之難返如此何况事之大且重者乎○邪說流行哥老會而外復有在理教該教黨類之多北省殆遍營伍中官弁兵勇衙門中吏役跟丁皆皈依之當亦支蔓難圖矣○十一月之十五日海防營關操出火槍砲之聲隆隆不絶商民等皆爭往觀看咸以爲見所未見○向屆西國年節租界内先有鄉民售賣松竹及附枝之寄生者往年列若市廛都獲餘利今冬則甚形寥寥總由買主不多所致○節交冬令宵小宜防向來辦理冬防地方賴以安靜本屆照例舉行正值沿街堆卡東 
 
 

Page 3

 
 
撤之時辦理頗覺易易嗣後惟巡街查夜各事如能緊上加緊尤爲吾民之福耳 
[水勇操演]  
　　江南提標水師右營砲艇停泊本埠迤南浦江昨日午刻由統帶率領水師營勇在小南門外大校塲操演洋鎗各種陣式一時鎗聲隆隆密若珠貫閱二點鐘之久操畢四圍觀者擁擠不開云 
[羊山會哨]  
　　現屆冬防巡查務宜嚴密本埠地臨海濵港汊紛歧匪船易於出没恐有不測之虞陸地雖已舉辦保甲巡防而水更道宜周密巡緝關道憲黃幼農觀察特札會丈局委員夏芝蓀明府乘坐小火輪前往大羊山洋面與各巡船會哨巡查 
[新官到任]  
　　本縣水利廳林珍虞少尹由蘇撫憲趙大中丞札飭仍回震澤巡檢本任斯缺以候補主簿孫少尹傳楨補授日前本署差役將大堂内外修飾一新昨日午前孫少尹由省垣棒檄而來抵埠後繫纜於滬南大碼頭本署書差人等早在江干伺候恭迎不日當諏吉履新也 
[滬上官塲紀事三則]  
　　候選道徐兩之觀察日前進城拜會各當道至縣署黃大令飭丁擋駕○洋務委員江蘇候補知州謝山水刺史祖沅日前由蘇來滬命駕入城遍向各衙門拜謁禮也○保甲總巡曹荃生明府日前因政體違和請假調理已列報章兹悉吉人天相業已勿樂有喜想卽日便可銷假如常理事矣 
[流氓逞兇]  
　　著名流氓季掌華高和尙均是南市小船帮平日結黨成羣横行市肆云冬皆經總巡縣署枷號期滿釋放屢紀報端詎高自釋放後怪季掌華供其劣跡怨隙甚深結成不解之仇常欲得季而甘心前日因知季在浦東沿灘行走立卽糾同黨羽風馳電掣而去追及之下圍而兇毆甚將兩目挖去而散後經家屬將人擡回議欲投縣喊寃高和尙自知兇横一經官長訊斷難免援例嚴究因卽挽人再三解勸不知能免對簿公庭否也 
[逸羊放生]  
　　崇明人王雲全由鄉間販得柔毛數十頭駕駁船一艘於昨晨駛至蘇州河停泊先牽十餘頭登岸有一羊因繩斷奔入昇昌鐡棧内該棧謂俗諺有不利之語將羊扣住王向索無著後經人解勸估得其羊值價若干償其本羊牽往大南門放生局放生 
[縣署瑣事]  
　　候補遊擊楊遊戎占彪前日詣上海縣拜會黃大令飭丁擋駕遊戎向稿案聲稱現在滬北某客棧有某流氓膽敢尋釁拆梢誰卽提案究懲門稿入禀黃大令淮如所請遊戎稱謝而去○某姓婦人年已不惑前日到縣署夜宿大堂廊下終日不食值日差詢問何故似癲非癲答稱是本邑西鄉諸翟鎭人餘無别語不知其究因何故而來前晚露宿被匪人拔去銀簪脫去布裙值日差禀明内署請示旋奉傳諭著捕役查緝一面赶傳家屬來署認領 
[英廨會訊案略]  
　　日商三井洋行執事人投日本領事館控華商楊恒順花行主楊彚樓不交所定棉花由日領事函致公堂定於昨日午後二點鐘會訊屆時原被齊集三井洋行延律師担文申辯中東官研訊之下三井洋行執事人偕買辦朱雲軒訴稱七月間向楊恒順定購棉花二次計共四千五百擔立有承票至今延不交貨請爲追繳訴畢將承票呈電楊供稱此項定貨係朱托購成交時言明有定銀付下不料以後並不付銀故曾於八月初十日作函回絶朱亦有回信今特呈鑒担律師曰生意一事以承票爲憑今須飭交棉花否則著貼虧耗銀楊稱監生耗田度日並無餘資可以貼償目下時值殘冬棉花無從購辦可否遲至明年交貨别駕據情商諸日官將楊管押候核 
[英界公堂瑣案]  
　　顧阿六黄四福孔阿才趙銀河四包探岡解薛泳溪至案禀稱小的等查得此人向不安分此次至彭子友家强取紅白皮箱六口及鏡箱烟槍等物約值洋銀一千圓事後失主投報捕房捕頭派小的等起獲原贓送請究辦彭子友投案訴稱生員係浦東人胞兄前在天津納某娼作妾嗣因奉委來滬籌捐遂携之南下僑寓泰安里月前胞兄因病回里養疴旋於本月初病故卽由家人來滬迎妾回家成服衣箱一切均交屋主某婦並留一傭婦看守迨來滬携取已被薛串同傭婦將物强行取去薛供稱小的所取之物均係妹子留存妹子並未嫁彭請大老爺提案質訊屠别駕著將薛押候過堂訊究○包探黄四福解朱瑞和至案禀稱此人在吳江縣屬竊取周仁甫船上洋銀一百圓携之來滬購辦新衣并至虹口賭博經小的拘獲送究周投案訴稱小的被朱竊去受寄之洋銀後船被寄主扣住故特來滬追尋朱供稱小的竊得洋銀一百圓除購辦衣服外餘均因賭輸去現在容求母親設法歸還别駕判令押候追繳○陳阿楚在杭州竊取人家布衣布被銀飾來滬經包探趙銀河緝獲送究别駕判令笞責一百板遞回杭州原籍○胡光增竊取同居人吕春文布衣四件經包探竇如海拘獲人贓送請訊究吕投案領贓别駕判令將胡笞責一百板○包探秦少卿禀稱積竊王利州前因犯事送請大老爺遞解寗波今又來滬經小的拘獲送懲王供稱小的前雖犯事現已改過自新可否求恩免辦别駕判令笞責五十板再遞寍波原籍○三百二十號華捕解薙髮匠陳桂春至案禀稱此人與同業廖金甫因算帳口角致將店夥劉姓戳傷足踩現劉在某醫院醫治小的因先將陳拘請究辦廖投案申訴前情陳供稱小的係杭州人不敢行兇叩求恩典别駕判令笞責一百板遞解杭州原籍 
[美捕房事]  
　　寍波人某甲設魚攤於外虹口老街略可温飽有同業某甲欲爭其利遂於昨晨釋擔攤旁奪其生意甲始與爭論繼復揮拳正在兩不相下經是處流氓錢春甫出爲理勸以該處向係甲攤乙不得越步乙見勢難敵抱恨而去未幾錢向甲索酬未遂所欲卽至甲家將其器具搗毁無數甲投報捕房捕頭派一百零三號三道華捕往拿錢已不知所適○偷兒葉巧寳陸續竊取北四川路三百二十二號門牌邵恊順木作内之木料售與武昌路王福生王生發二處前晚葉又往竊經包探倪順泉查獲拘入捕房捕頭復派倪探將收贓之二王拿案押候併送英公堂訊究○楊樹浦第二百零四號門牌九香堂藥店前晚被偷兒穴垣竊去皮棉衣服數十件昨晨報知楊樹浦捕房由費副捕頭轉解虹口捕房黎捕頭卽遣包探倪順泉前往查緝○楊樹浦怡和繅絲棧句棧頭目前目失竊衣服若干件報請捕房代緝費副捕頭派包探查知非外人所竊因令自行訪查 
[法公堂案]  
　　裕興麫包店主楊浩泉控店夥唐阿榮竊洋一百元潛逃一案經大令訊供著將唐押候查明復核唐阿榮挽人保出昨禮拜二堂期鄭大令會同祁繙譯升座楊投案求追包探將唐著保交案請訊楊供洋被唐阿榮竊去有饅頭司務楊巧生目見大令問何不當塲拿獲供稱店中人不留意大令問同睡者幾人供唐睡小樓上楊巧生見伊時常上落唐阿榮遞禀聲稱搬取鋪蓋時曾囑楊浩泉檢點明白大令謂楊曰爾云十一月初三晚上失去因何不卽控告直至事隔多時始行發作楊供稱有其叔唐子漁在諒亦無妨初三日午後因欲取洋始知失竊其時唐已逸去唐供午後二點鐘出去臨行時將鋪蓋囑檢點然後搬至吳淞路來地喊旋據唐子漁偕見証楊巧生投案大令問失洋在何時唐稱初三日下午二點鐘阿榮於早上已出大令謂唐曰爾旣不竊洋何以天未明卽走出其中形跡可疑楊巧生供其時小的在作塲工作聞有響聲以唐係店中學生並不留意大令得供與祁君會商著將唐阿榮押候追比唐子漁等一并斥退唐供求恩帶出至店内盤詰大令准之○新街三號弄口烟鴇汪王氏控蟻媒李阿華卽箍桶阿六與王秀林誘逃烟妓陳馬氏一案經大令訊供著將一干人禁押飭傳陳馬氏丈夫到案再核昨日堂期陳阿奎投案禀稱小的自娶此婦以來受累不淺求恩重辦大令謂待本委懲辦之後交爾領回嚴加管束陳連連叩首稱謝大令謂李阿華曰爾騙有夫之婦爲倡爾知應得何罪李供稱非敢誘騙王秀林供陳馬氏向與銅匠金生姘識汪王氏併陳馬氏由李王二人薦來王住過 
 
 

Page 4

 
 
六夜領女逃逸大令謂爾擅留有夫之婦爲倡亦非安分著將李阿華王秀林押候各枷號二個月各責二百板蟻媒朱張氏與陳馬氏各鞭背一百下汪王氏掌頰一百下陳馬氏待責懲後交其夫領回陳阿奎叩謝而退○朱胡氏控包長林朱順發等串謀圖詐一案經大令訊供飭提朱鴇何氏到案再核昨日堂期包探將朱何氏并傳同朱胡氏陳王氏一并解請復訊朱胡氏供出洋五十元交朱何氏收領至小東門戲館街六十一號門牌領妓回來朱何氏供此女由寍波人包長林托賣柴之不識姓名人及延元同來小婦人出洋十六元爲押帳至九月間一并交還後事不知陳王氏供丈夫名徐瑞甫托江北岸花烟間薦來爲倡與包長林並不認識由朱何氏領至上海旋據陳阿才徐姚氏投案遞禀聲稱此女於五月間走出直至本月十三日始在朱胡氏家尋獲陳阿才卽女之叔祖帮同尋覓大令閱視筆據問瑞福與朱順發何人朱胡氏供朱卽何氏姘夫瑞福住在樓上包長林向在伊家與該妓姘識已久大令謂來歴不明之婦爾何得擅留徐姚氏供此女幼失父母於七歲時童養在家擇期九月二十六日完姻大令與祁君會商著將陳王氏鞭背五十下朱何氏枷號二個月鞭背一百下著交包長林到案究辦徐姚氏著呈具領狀將陳王氏領回管束陳阿才斥退○顧王氏控蟻媒萬占春任海德與劉張氏等誘逃烟妓彩鳳一案迭經大令訊供嚴比昨日堂期包探將一干人解案請訊萬任供彩鳳之夫名趙仲林託併親串陳永甫帶來伊等均業剃頭彩鳳現在不知何往劉張氏供同李作廷供卽劉張氏之壻向住鎭江八月間到上海一次彩鳳身據及包帳筆據均在顧王氏處大令得供著將劉張氏交李保出具限一個月内尋到彩鳳蛾媒萬占春任海炳著各責二百板○賈茂卿控王步雲私造僞摺抵押銀兩一案大令飭吊原摺候示因鼎新順德各家不允旋經出票將周仰山周雪齋蔡紀堂王人提到昨日堂期解請究訊包採禀稱奉諭吊摺伊等各家聚集百餘人勢將用武蔡紀堂供在順泰爲夥周雪齋供在鼎新爲夥周仰山供在德　爲夥大令怒謂爾等何得糾衆行兇目無法紀周等同供並未認識包探且東家不在婉言却之不敢行兇大令謂租摺何得押銀顯見串同蔡等同供滬上地租緊要向有抵押之例實因屢次相懇不得不爾求請明察大令得供著將三人一併還押再核賈茂卿斥退候傳案備質○天福戲園主武春山保人莊士川投案呈繳洋七十二元禀稱武自交保出外患病在牀小的旣爲保人願將田地變賣歸償現在已有主顧尙求寛限大令以一再逾限未便姑容著與楊宣寳一并押候嚴追邵中才斥退○葉祥春陳萬興投案禀稱自幼聘定阿爰爲室被匪人誘出逃匿無蹤九月間尋至滬上目見在王阿香花烟館内爲倡當卽投報捕房今蒙提訊求請究追質之王阿香供此女由王寳德領來已送回寍波交王領去其叔現在滬上大令著將王阿香交其昌船局原保赶緊將阿爰交案候核○王阿大禀開胡慶豐客棧王阿生來棧住宿乘間竊去鞋子一雙當錢三百文贓已吊到解案請訊王阿生供向住該棧因飢寒交迫不得已而爲此大令著禁押十天贓交失主領回○李金寳禀在城河浜開冷店被王和尙竊去線單一條當塲拘獲業已四次解案請訊王和尙一味狡展大令判責一百板贓交失主○包探禀稱積竊葉天喜屢次見案仍來圖竊解案請究葉供湖州烏程縣人不敢犯竊大令著押候送至湖州航船回原籍不准復來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　寗波人李雲初扭同鄉人周明路至公堂以借銀不還向索蠻横等情聲訴屠别駕於前晚升堂訊理李訴稱小的年五十三歲向在利濟等輪船充機器工人前在營口與周相識旣而周稱適有急需向小的借去銀四十兩一六東錢四百九十一千並代向友人陳阿生借東錢一百千均立有借劵爲憑周心存不良連小的寄存伊處之皮衣四件吞没私自逃回邇來小的因事來申在途相遇與之索取非惟不認借欠反出不遜之言爲此控求追繳陳供稱小的年四十二歲原籍寗波向在關東貿易與李結爲莫逆交並在營口股開酒肆小的年逾不惑尙乏子嗣李曾將已子寄名與小的作螟蛉詎李人料面獸心乘間唆使伊子將小的所有銀錢席捲逃回迨至上年日本弄兵營口李竟將小的之妻湯氏引誘成姦繼復誘逃不知去向日前小的訪尋來滬途與李遇向論前情反遭誣控别駕謂此案本分府無從懸斷著一併釋出自行料理○孀婦李龔氏控王又新圖賴借欵前晚别駕升堂訊問李龔氏訴稱小婦人年二十六歲家在本邑大東門内丈夫李紀生於上年八月初七日逝世遺下一女年僅四齡小婦人依靠乏人婦居母族王在小東門内間設木器鋪光緒十五年倩陳子生介紹向母親借去洋銀二百圓立有借據議定每月五厘起息按月收利至本年四月小婦人患病臥牀勢甚危篤屢向王商懇停利還本王允之約於端午後如數歸楚屆時又往催索王始則甘言游約旣而避匿不面日前小婦人探悉王匿跡治下某木器鋪内偵尋到彼會晤之下非但分文不付反大言恫嚇不得已扭乞究追王供稱小的積欠是實惟所欠者實係小的與氏通姦事發勒書借據存在氏處氏竟持此據朦控伏乞明察别駕著具結交保限本月抄如數歸清如延取咎李龔氏亦飭具遵結存查○崑山縣屬安定鎭人鄧友彬訴稱妻子蔣氏節次私逃來滬與薙髮匠周安生姘識及尋獲令具回籍倔强不依周更出頭霸阻請卽訊懲别駕飭分别看管候訊前日周之胞弟周甲送飯至祁所突有無賴倪阿大者不知因何與甲爲難將飯碗飯桶等擲毁差役據情入禀别駕遂於晚堂訊究鄧訴稱小的原籍崑山向在黄渡鎭執業娶同鄉蔣氏爲室邇來不守婦道迭次私逃曾經小的尋回管束迨至上年冬間又私自逃出不知去向日前小的因事來滬遇　　所開薙髮店内與之理論反被周毆蔣氏供稱丈夫不務正業家中度日維艱小婦人不得已而出外傭工嗣與周私識今旣由丈夫尋見願隨之回去伏乞開恩周供稱蔣氏前在比鄰某姓家傭工嗣因患病沈重無處存身小的見而憐之招留在家後遂與之姦宿倪供稱小的亦以整容爲業前在周處作夥亦與蔣氏私姘今晨周之胞弟送販至女押所小的偶然碰撞致碎飯碗其實並非有心尋釁别駕判令將倪重笞一千板周笞責三百板著具改過安分切結蔣氏掌頰二百下飭交鄧具領回籍嚴加管教不得再任潛逃 
[申報舘恊賑所經收順直山京河南賑捐十一月十一日至十一月廿日止第廿七次清單]  
　　十一月十一日衆友追荐何桂笙週年懴資洋十元○十二日紹興柯橋恊興昌來無名氏求妻産平安洋十元九江全泰盛來楊振漋求疾卽愈洋三元銅洋二元金君洋一元○十三日味蠟盒主人洋五十元○十四日陳林生本洋一元○十六日瑞成號遞來晋陵筱海氏求内子病愈洋廿元以上總共收洋九十四元本洋一元銅洋二元 
[上海北市絲業會舘籌賑公所施子英抄録金陵方宅善士勸募第七次清單]  
　　合肥張九居堂洋二十元劉錫嘏經募十七元伍佑后國翁薛小翁代募各十元百忍堂張餘順堂徐各六元願學堂宋五元惜陰堂無名氏拂珊堂元成諸樓友元成典王小川六户各四元李愼之三元兵部葉府至德堂景星堂鼎懋坊仁昌號仇世堂侯傅公　吳丹翁保泰典李遜卿保泰典仝事潘志中源興衣莊方翰翁仇亮卿陳伯翁趙小培季述之十八户各二元胡友馨因寄軒管代募各一元五角孫秋翁孫隆盛齋保三大　榮號光遠堂德潤生魏莘田廣和土行桂姓祥泰烟店祥豐洋貨號后永春通裕布號后春記依仁堂侯萬昌德新昶坊同豐茶號五柳堂陶西隆茂王永年趙聚和余佑記允新祥　德堂未長齋樹德堂許陶閻卿誠正堂許卞彬經募慶德堂賜簾堂儉訓堂福源縀行張梓翁燕貽堂翁少文無名氏姚府夏煒記張樹齋何星翁洪國祥無力子徐子英施仲管金廷摸任官俟王傳經劉益興管雲程宗彭齡森泰王復興高愛芳源泰昌后大順恆益莊五十八户各一元花甲道人足錢四千文錦昌號錢一千文無名氏錢七百文隠名士長齋人和鸞室叢桂堂高經魁金太昌庚昌徐亮工槐陰堂敬愼堂張燮鼎疲竹山房隠名氏無名氏復康號鼎泰十六户各錢五百文無名氏錢四百文徐子清德大無名氏許祥豐孫楊發徐申源徐壽芝徐匯生徐陳氏徐江氏無名氏管應記王穆齋十三户各錢三百文百忍堂叚錦泉王浙興三槐堂勉力堂長裕號徐豫森陳世貴唐洪濤許祥坤許乾聖田長貴張鴻賓聞人堂張偉記吳禮記周德記錫記十八户各錢二百文張竹記福源永洪材店瑞豐號龔澤記豐裕號葉小姊叚其年貢錦堂姚正源丁文徐培之周源　　　記馬瑞圖宋滄洲周瑞翁孫和順唐錦源田子和楊興記徐啓仁張炳記曹錫芝孫爵之坤生羅長記西生和西其生李少翁劉品之勉力人三十二户各錢一百文棖長興錢　十文共計洋一百九十十八元錢二十千零八百七十文足錢四千文○又劉佑之伍子莊各洋十元咸泰公司四元德太永王本和童恆春王存心老廣和澹澹軒魏莘田陳聚興八户各二元劉雨生一元五角慶昌陸仁記參號陶子沂馬潔田伍玉記錢芹生億興行宏大行劉永和九户各一元金祥豐謝天生陸萬全恆泰長命百歲范受之陳惠川王德元八户各五角春源號陸仁求各四角丁廣仁韓道榮姜義成夏宏大王德成恆泰棧慶泰和求佑祖人無名氏無名氏無名氏恆大昌十二户各三角恆利生恆豐太大年堂恆陽春周廣和存仁堂張源昌蔡萬源春發祥錦春錢莊鄧雨生曹順興十二户各二角恆春錢莊方益和朱錦源高義記四户各一角共五十九户合洋六十一元七角 
 
 
 

Page 10

 
 
   
 
 

Page 11

 
 
[光緒二十一年十一月初六日京報全録]  
　　宫門抄○御史文等奏宗室咆哮公堂不能審訊請旨辦理摺○尚書　　　　　　　　　　　　奏摺○蘇撫趙奏降調撫臣遵旨北上據情代奏摺○署江督張等奏飭糧道赴任片○浙撫廖　　　　　　　　　　　　摺○十一月初六日吏部翰林院正紅旗值日無引見○會章假滿請安○陳邦瑞以五品京堂候補　　　　　　　　　五日○阿克東阿續假十日○庸公續假二十日○阿公續假五日○召見軍機皇上明日寅正壇内工茶　　　還宫　事召見大臣後至南海　皇太后前請安畢還宫○○巡視東城御史臣又博臣張仲炘跪奏爲宗室咆哮公堂不能　　　　旨辦理恭摺仰祈聖鑒事竊臣等伏讀嘉慶二十四年五月十九日奉上諭近來宗室中有不顧行檢干犯法紀之人疊次訓誡總未悛改推原其故皆由宗室犯事到官向不跪訊遂有所恃而不知畏憚伊等旣如此不知自重朕挽除頽習亦不能再援議親之典嗣後宗室犯事到官無論承審者何官俱先將該宗室摘去頂戴與平人一律長跪聽審俟結案時如實係無干仍奏請給還頂戴似此稍示裁抑共知戒懼可冀犯法者日少欽此欽遵在案今於本月二十三日臣等正在署辦公有廂黃旗滿洲頭甲喇鐡山佐領下閒散宗室魁茂具呈控告李九巴等爲與劉祥瑞邵王氏說合官事以致口角爭打當查所控各情不干已事言語支離又未遣家人抱呈是以將原呈發還乃該宗室必欲臣等傅案及令上堂旣不肯遵旨長跪又不服臣等審問站立咆哮强横已極若不加以懲儆嗣後詞訟俱難訊斷且據該宗室所控之事卽自認爲係因包攬詞訟而起亦屬干犯法紀除將原呈備文移送刑部外其應如何懲辦之處相應請旨遵行伏乞皇上聖鑒謹奏○○奴才宗室麟書奴才榮禄跪奏爲遵旨查明據實覆奏恭摺仰祈聖鑒事竊奴才等於光緒二十一年九月十九日承准軍機大臣面奉諭旨本日御史聯錦奏叅崇文門副監督芬車信任家丁勒索稅課各節請飭查辦一摺着派麟書榮禄查明據實覆奏原摺著鈔給閱看欽此遵旨傳知前來奴才等欽遵之下查閱該御史原奏所叅各節自當以該副監督所用騐貨家丁是否賄求而得以及有無任用匪人苛罰稅課爲緊要關鍵當將所指之房姓程姓沙姓等三名提解到案訊據房姓卽房順供係大興縣人雇給副都統芬宅傭工逐日跟班伊主人於本年七月間派伊與程姓沙姓充當崇文門騐貨差使伊主人所派騐貨諸人或因平日相識或係本宅工人並未用錢賄求伊亦不敢汲引程姓卽程順供係山東海陽縣人來京在地安門内馬神廟地方居住跟官度日伊與副都統芬大人之已故堂弟愛鈞相識時在宅内寫帳現經芬大人派伊隨同在崇文門騐貨至伊得派此差實因與愛鈞相識是以派充並未用錢賄求亦未託房姓代爲央懇沙姓卽經華又名華順供係山東寍海州人來京後先在扁担廠胡同伊堂伯沙聚五開的永盛堆房學徒鋪内與本胡同居住副都統芬宅交易因此相識伊因不願學徒於光緒十五年間經伊堂伯將伊薦至芬宅服役本年七月間伊主人派伊在崇文門驗貨伊得派此差實係伊主人賞派並未花錢賄求亦未託房姓援引傅到開設永盛堆房之沙聚五供亦相符並據該家丁等供稱八月十五日在門查騐貨物有零油行報稅花生油一萬二千五十斤内一簍注明二百三十七斤隨用官秤稱量係二百六十斤當向追究據云係屬鄉秤每斤按二十兩合算伊等回明委員酌定罰銀三十兩六錢存案其後並未辦過罰稅事件又門上有一負苦人名呌馬永曾經人薦舉令其進署伺候騐貨諸人伊等查知馬永係被案飭拿之人不敢使用各等語查該家丁等所供均屬一面之詞未足爲據復經查照應訊各節咨行稅務衙門逐一認眞詳查並咨查該副監督以所派騐貨之人果係家丁抑係米鋪之人其房姓有無米爲汲引賄求情事據實聲覆兹據該衙門覆稱酌罰油行銀一節查係八月十五日有零油行呈報進門花生油九車共三十九簍計重一萬二千五十斤應納正稅銀十二兩三錢遵例抽查一簍原註二原三十七斤用官秤稱量係二百六十斤頂秤二十三斤實屬不符當經罰加三萬斤合銀三十兩六錢又八月二十八日有雜行呈報進門茶葉四小車八件計重一千七百三十斤應納正稅銀六兩二錢三分遵例抽查二件用官秤稱量頂秤三斤實屬不符當經罰加四千斤合銀十四兩四錢以上二欵均與本衙門辦過成案相符又匪犯馬永有無綽號出入衙署及串唆各行情弊一節查該犯曾因攪擾稅務經前任監督出示嚴緝至今總未捕獲誠忍該犯混跡其間當嚴詢各騐貨家丁均稱實不敢用此人其有無綽號串唆各行等情應俟緝獲究辦又騐貨家丁任意稽留每至深夜不肯隨時騐放一節查八月十五日因油斤不符兼之各項貨物到門較遲又未便延至次日是以騐放稍晚亦並未至夜又張家口稅局經過洋茶未能立時照騐放行一案是否辦結一節查此案係該副監督所派之諭帖安成曾在局攔阻經過洋茶未能速騐放行嗣經查出將安成提案懲辦撤銷諭帖業經咨覆總理各國事務衙門完結在案並據該副監督覆稱所派騐貨家丁三名查房順實係在宅跟班程順係久在其堂弟愛鈞宅内寫帳沙經華係在宅内伺候書房均已進宅數年此次在門騐貨確係親自派充並無他人汲引更無賄求之事各等情奴才等悉心推詳該御史原叅各欵不爲無因第崇文門錢糧重大國課攸關奸商影射偷漏是其慣技固不可留難苛刻以累商亦不可寛容疎縱以悞課行所當行辦所應辦庶得情法之平除查明該御史所叅各騐貨家丁一節查係並無賄求汲引情事勒罰稅課一節查核罰項亦未逾奏定章程二十倍之數張家口諭帖安成一名亦係查明撤諭懲辦以上均無不合應請毋庸置議惟該副監督所派騐貨家丁等三名雖訊無賄求勒罰情弊第均係未經歴練之人不諳公事以致動招物議且於詳訊時僅供辦過油稅而於茶商罰稅一節竟未供明其平日遇事粗率已可概見相應請旨飭令該副監督將該騐貨家丁等一律裁撤另派明白謹愼之人前往以昭愼重該副監督於派委家丁時未能加意詳愼應否交部察議之處恭候聖裁至稅務衙門所派之委員等均係各部院辦公可靠之員尙不至見好家人任其舞弊其一切開關封關時刻及行李貨物到門應由該監督嚴飭恪遵定章速爲查騐不得稍有延擱匪徒馬永仍飭該衙門會同地面官隨時查拏務獲究辦所有奴才遵旨查明覆奏緣由謹恭摺據實具陳伏乞皇上聖鑒訓示謹奏奉旨已録○○江蘇撫臣趙舒翹跪奏爲降調撫臣遵旨北上據情代奏恭摺仰祈聖鑒事竊臣接准降調前任山東巡撫臣任道鎔文開恭閱邸抄光緒二十一年九月初十日奉上諭降調前任山東巡撫任道鎔著來京聽候簡用欽此聞命自天銜感無地道鎔一介書生仰蒙聖主特達之知由守令擢膺疆吏服官三十年勸愼從公涓埃莫報旋由東撫調任浙江以浙江藩司任内轉詳丁憂翰林院編修林國柱預報起程吏議左遷於光緒九年回籍杜門伏處十有三年精力雖未就衰頽而步履已漸形艱澀自顧桑榆已迫徒存犬馬戀主之忱高目時艱難安寢饋兹復渥承恩命不棄菲材清夜捫心未可以未盡之餘生圖　　高厚於萬一祇以入秋以後肝腸上熾頭眩耳鳴擬俟稍愈束裝由陸路北上所有道鎔感激下忱並起程緣由請爲代奏等因前來謹據情繕摺代陳伏乞皇上聖鑒謹奏奉硃批知道了欽此○○張之洞等片再前准吏部咨光緒二十一年七月十四日奉上諭陸元鼎著調補江蘇蘇松糧儲道等因欽此卽經恭録轉行欽遵在案查該道現已抵蘇應卽飭赴新任以重職守除檄飭遵照外謹合詞附片陳奏伏乞聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲籌解本年第四批籌備餉需銀兩恭摺仰祈聖鑒事竊准部咨光緒二十年十月二十八日奉上諭户部奏豫撥籌備餉需一摺據稱己未年籌辦傏需共指撥銀二百萬兩請飭依限報解等語此項餉　關繫緊要著該撫按照指撥銀數於來年四月前解到一半十月内全數解清毋稍遲逾欽此並准單開撥浙江省銀四十萬兩等因鎭經三批共解銀十五萬兩分别奏咨在案兹據署布政使聶緝架詳稱在於司庫正雜項下動支銀五萬兩委候補知縣右紹棠管解到滬航海運津解京赴部投納作爲浙江省籌解光緒二十一年第四批籌備餉需之欵等情詳請奏咨前來臣復核無異除分咨查照撥護並取起程日期咨報外理合恭摺具陳伏乞皇上聖鑒謹奏奉硃批户部知道欽此 
 
 

Page 12

 
 
[光緒二十一年月初七日京報全録]  
　　宫門抄○諭旨二道録前○河督許奏保獎河工出力人員摺○欽差大臣劉奏湘軍糧臺劃清界限分案報銷摺○又奏籌議各軍津貼章程片○又奏湘軍糧臺開支實存銀數片○又奏留員差遣緣由片○粤督譚奏被叅劣紳請旨革職歸案審辦摺○將軍依奏揀員請補佐校各缺摺○湘撫吳奏爲調署知縣片○十一月初七日户部通政司詹事府廂曰旗值日無引見○值年旗奏派更換值年派出啓秀○户部奏請更換左右翼監督○召見軍機○○頭品頂戴河東河道總督臣許振緯跪奏爲黃河兩屆安瀾循例酌保在工防汛及河防局尤爲出力文武員弁謹繕清單恭摺仰祈聖鑒事竊照豫省前行保獎定爲兩屆安瀾擇尤酌保歴經遵辦臣於去年霜清曾將在事出力各員奏明存記酌保今歳霜清安瀾奏乞恩施欽奏○諭旨准臣開單彚保欽遵在案臣維河工艱險原資羣策羣力稽除積弊力遏鉅患上今兩年以來每汛文武以及河防局辦工各員同力合作化險爲夷員弁等實屬在事出力不無微勞足録並將在工防汛及河防局出力文武彚案呈算每單定保文職二十員以符定章武弁則擇尤爲出力酌保以杜冒濫合無仰懇天恩俯准一併照單給獎以示鼓勵而重河防除該員等履歴造册咨部外理合恭摺具陳伏乞皇上聖鑒謹奏奉硃批該部議奏單二件併發欽此○○欽差大臣兩江總督臣劉坤一跪奏爲湘軍糧台劃清界限分案報鎖以杜轇轕恭摺仰祈聖鑒事據辦理湘軍糧台升任湖南巡撫前直隸布政使陳寳箴詳稱竊查湘軍東徵糧台前蒙奏派本司辦理現因升授湖南巡撫刊換關防所有糧台事務交襄辦糧台之户部候補員外郎毛慶蕃接辦將來報銷仍由本升司覆核具奏業蒙奏明在案兹查湘軍糧台自二月初四日開辦之日起截至八月底止共收到部撥津滬廣東各欵折合湘平銀二百三十餘萬兩歴經發給各軍正雜餉項及支應轉運各局並墊發南軍各餉現在各軍如李占椿萬南華張國林劉光才楊金龍申道發陸續撤回其陳湜李光久兩軍候旨遵行至駐紥山海關之湘軍三十營駐紥河西務之虎字十營十月以後餉項應由各該軍分别自行赴部請領所有湘台動用軍餉一俟各軍撤竣九月底截清餉數由毛慶蕃將收發各欵分别彚案造報仍由本陞司覆核具奏其行營支應局及湘鄂各軍轉運局用過銀兩均由該局開報送台一併彚報至湘鄂各軍及魏光燾武戲軍餉項在二月底以前者由前幫辦軍務湖南撫臣吳大澂報銷三月初一日以後由湘軍糧台報銷以此劃清界限欵用可免轇轕詳請查覆具奏前來臣查九月十六日欽奉電旨湘軍糧台著仍由部撥欵供支無庸赴部請領等因當經恭録行知毛慶蕃欽遵辦理惟陳寳箴已赴湖南巡撫之任所有經手湘台餉項自應截至九月底止由毛慶蕃造報該升司覆核具奏以了首尾至魏光燾等各軍二月底以前餉項與湖南糧台無涉據請歸吳大澂報銷自係正辦除分别咨行外所有湘軍糧臺劃清界限分案報銷各緣由謹恭摺具陳伏乞皇上聖鑒謹奏奉硃批該部知道欽此○○劉坤一片再據辦理湘軍東澂糧臺新授湖南巡撫直隸布政使陳寳箴詳稱竊查關内外各軍津貼米價一案在糧台領米者扣價少扣四成各軍自行辦米者月餉外另給米價四成按照由部發餉及由原省發餉者分别辦理詳經咨准督辦軍務處並自本年正月初一日爲始行台遵辦各在案嗣因總統江南果勝軍皖南鎭總兵李占椿赴援山東復由萊州關赴埕子口防次禀稱山東定章每勇一名每月津貼銀四錢該軍係自行買米未知作何扣算禀請批示奉飭各軍多係自行採辦價目叅差不一由台酌中定議劃一章程詳復等因當經湘台議以各軍自行辦米價值旣無一定津貼不免叅差自應查照山東定章每名月給津貼銀四錢以歸劃一湘勇素食大米營制合哨長什長親兵護兵正勇火勇五百人爲一籌應子津貼其營哨官長夫不在此内歸湘軍糧台經理餉項之湘鄂兩江各軍無論領米辦米一律照此辦理詳奉批准行知各軍歴經按月覈發至六月底止惟湘鄂各軍餉項自三月初一日起撥歸湘台接辦其二月底以前津貼米價本應由前帮辦軍務湖南撫臣吳大澂覈發據該支應局委員詳稱委因部餉已罄無欵可給並據各軍統領以欠發米價紛紛請領禀奉札飭核發亦經湘台將正二兩月津貼一律照章按營補發以清案欵再江南陳湜一軍遠駐遼陽前敵未奉詳定章程以前仍照自辦米價津貼四成由江南核發造報合併聲明除彚案報銷外詳請查樓具奏等情前來理合附片具陳伏乞聖鑒謹奏奉硃批該部知道欽此○○劉坤一片再湘軍糧台所用餉項據陳寳箴詳請截至九月底止由該升司報銷以清界限則臣行營支應局每月在該糧台所領經費亦應截至九月底止由該升司彚案報銷以歸畫一查原議每月由該糧台給支應局銀八萬兩自上年十二月扣至本年九月連閏十一個月共應領銀八十萬兩兹據支應局員唐際昌禀稱十一個月中祗陸續領銀四十八萬兩除發足九月以前一切經費外尙存銀三萬餘兩作爲十月以後經費將來如有不紥再行酌量補領理合附片陳明伏乞聖鑒謹奏奉硃批户部知道欽此○○劉坤一片再臣前因防務已定奏請銷差開缺所有行營文武員弁先行奏明裁撤現臣欽奉硃批在津調理遇事需人差遣暫留韓州鎭總兵何明亮記名提督黄本富二員及隨帶弁勇百數十名在津聽差以資襄助而期得力理合附片陳明伏乞聖鑒謹奏奉硃批知道了欽此○○太子少保頭品頂戴兩廣總督兼署巡撫臣譚鍾麟跪奏爲被叅劣紳虧短公項經收帳欵延不算清情虚避審屢傳不到請旨革職歸案審辦恭摺仰祈聖鑒事竊臣於八月初三日准軍機大臣字寄光緒二十一年七月初八日奉上諭有人奏廣東候選道劉學洵行止卑污惟質獲悍倫紀有乖士林不齒自接充闈桂廠商交通官府倚勢凌人創關劉園並蓋造戲院將附近小户逼令遷徙又藉施醫爲名在黃沙地方設堂驅逐居民陰圖侵地其經手闈姓侵吞捐項私抽經費並有藉端生事魚肉鄉愚各情馬丕瑶到任經舉人陶繼昌等是控有案該紳黨與衆多串通文飾請飭究辦等語所奏如果屬實必應從嚴叅辦著譚鍾麟馬丕瑶按照所叅各節確切查明據實具奏毋稍徇隠原片著鈔給閱看將此諭令知之欽此遵旨寄信前來查劉學洵以甲科出身充闈姓廠商營私牟利已屬不自愛惜本年四月舉人陶繼昌等數十人聯名在前撫臣頭門具控當飭署臬司吳仲翔逐欵查覆臣鍾麟到任以劉學徇虧欠公欵一百三十餘萬之多飭善後局司道勒令先清公欵嗣據陸續繳到洋銀四十餘萬元尙短十餘萬劉學洵自舉韋崧在善後局具結承認於四棚考試後繳清適奉查辦之旨卽札行藩臬兩司照原摺所叅各欵詳細查明並飭府縣催傳到案將經收賑欵數目與原告核算乃劉學洵選鹽善港銀傳不到其情虚避審已可概見相應請旨將候選道劉學洵卽行革職歸案審辦以成信讞謹繕摺具陳伏乞皇上聖鑒訓示謹○奏奉硃批另有旨欽此○○奴才依克唐阿跪奏爲奉吉咨送佐校各缺遴員分别歸補籲懇天恩俯准以示鼓點而彚戎行恭摺仰祈聖鑒事竊於光緒二十一年九月十二日准裕禄咨送中前所廂藍旗漢軍驢驕檯周世和病故遺缺到營揀輔前來查有盛京廂藍旗漢軍補用驍騎校德壽打仗出力堪以擬補又九月二十三日准署吉林將軍　　遵奉諭旨咨送五常　左翼廂黃旗佐領成福現已轉回三姓廂黃旗本任遺出五常堡廂黃旗佐領一缺照章送營揀補等因查有吉林正白旗漢軍花翎備光勛領候補佐領三姓左翼正藍旗驍騎校德克登額辦事勤勞不避艱險以之補放斯缺足資得力筆所遺驍騎校一缺卽以吉林雙懷　止藍旗打仗奮勇之五品軍功披甲文祥揀補相應仰懇天恩俯念該員等著有微勞准予補放以示鼓勵之處出自鴻　丹章德克登額一員係引見奉旨以佐領記名人員今擬補佐領應毋庸送部引見德壽文許二員現在前敵一俟防務稍　卽行分别給咨送部補行引見該員等如有旗缺不相當之處俟回省後再行調轉以符定制所有揀員請補佐校各缺懇恩俯准探出謹恭摺具陳伏乞皇上聖鑒訓示謹　奏奉硃批著照所請兵部知道欽此○○吳大澂片再湖南長沙縣知縣缺查有零陵縣知縣姜鍾琇才優識練聽斷勤明堪　調署所遺零陵縣知縣缺查有城步縣知縣沈贊鶴守　才明盡心撫字堪以調署據辯司　樞臬司俞廉三會詳前來除批飭遵照外謹會同兼護湖廣督臣譚繼洵附片具陳伏乞聖鑒謹奏奉硃批吏部知道欽此 
 
