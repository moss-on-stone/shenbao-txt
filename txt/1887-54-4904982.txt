# 1887 - 54 - 4904982

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建　之　心　郅治之謨不著今退補樓主人出其家藏初印本付點石齋石印仿巿箱直行本大小面凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每都價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎭匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉籍火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿乎爰商付石向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精美紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕四是去年十一月廿三出書倘蒙惠順祈印滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[處分官員議]  
　　夫予奪之權　陟之柄朝廷所執以立綱紀而馭天下也二者不嚴明則諸司百執事皆莫由自振此虞廷所以必三載考績而後庶績咸熙也今朝廷於此二者未嘗不嚴且明而内外臣工仍不免因循玩愒此不可不思變計矣今之處分大要有三曰罰俸曰降級曰斥革此三者皆所以示儆戒也而仍有不足恃者罰俸舉或罰數月或罰一年所以生其愧　冀其自新也顧吾思各官之所慮者未必在此天下之缺有肥有瘠所謂肥瘠者非俸之大小也謂漏規有多寡也吾嘗計之各缺之瘠者漏規之所入或倍蓰於其俸缺之肥者或百倍之今處分僅止於罰俸則如九牛一毛太倉一粟拔而棄之何關痛癢而顧有所愧悔耶夫廉明公正古之所謂循吏也今則不然矣善爲官者必名利雙收上結憲眷下竊口碑而其手之長心之狠或更甚於列彈章被衆議之人見漏規則笑納也是其人雖加以重罰亦無所悔而况罰止於俸耶至於降級則有虚實之分虚者各官皆先有所抵降實級者亦不過數月遇事卽可開復革職則又留任者多夫革職留任則頂戴雖除聲勢如故在朝廷原以人才實難不忍以一　遽加廢棄而各官知頂戴終有給復之期此時不過暫失有不足介懷者吏治如此是豈國家立法之初心乎雖然吏治之　不自今日始也向嘗晤祝蔗憔觀察示以其先大夫蘅畦大宗伯之疏稿内有詳查處分一疏適合於今日之情形其疏曰官員處分之設原所以激勵人才使大小臣工知懼知省盡心於職司以共襄郅治也若視爲尋常而罰不加儆名爲降革仍久於其官疲頑因循吏治何由而起臣蒙恩承乏吏兵二部時竊見因事交議者外省咨行其緝捕催懲僉差疏防交代結案等項應　　名往往一人一任之中層見送出甚至罰俸降留之案有積至數十件逾至數十年者罔知戒懼習爲固然非所以肅吏治昭勸懲也臣愚以爲過屬因公事所常有在皇上格外天恩分别罰俸降留革留不令離任仍許自新聖意良厚而該員等不思奮發愆尤叢集遂至應罰之欵積至數十一例因循略不經意竟有終身不關支俸銀而養廉仍照常領取者貪位竊祿殊屬疲頑相應請旨特派親信大臣會同該部覈議查明官員有罰俸處分者令其逐案將罰俸銀兩立限繳清方准仍留本任倘逾限不完幾分以上卽行開缺另補其有屢任繁缺案件過多亦應酌以銀數繳至數千兩以上餘欠則稍寛其限以示區别不能全以養廉抵繳或扣抵一半爲限或竟定以積至若干案卽行降革准其繳清開復其降級留任者令視所降級數繳銀開復革職留任者令視職之大小繳銀開復此中層折甚多務須詳核倘蒙允准應請旨飭下部臣詳定章程揀派明練司員數人分别省分官階各立簿册專司其事隨時添註核銷吏戸兩部互相知照無得假手胥吏聽其隱瞞所有此項銀兩卽由外省將軍督撫府尹等按月咨報分季解部以免騰挪通融掩飾諸弊經此一番整飭則官知儆懼務爲循良自必加意勤愼其不能遵照章程者自甘廢棄令其去任而缺分因以疏通新　官生必更急公自効踴躍輸將一舉而現任者皆思自顧考成候選者俱可挨次輪補官職修而仕路通於經費實有裨益論者或存愛惜人才之見謂居官清苦而處分過多者爲之奈何臣愚以爲特患其非好官耳如果居官賢能僚寀姻親孰不極力佽助每見一二清正勤能之員遇有急需上官且爲之解囊寅好亦爲之集腋方今内外捐輸及賠補庫項豈皆出自已資財本流通固可無慮至於京官處分本少武職繳欵恐有尅扣兵餉之虞應否一併交議之處伏候聖裁臣自派管庫銀以來目睹儲藏之匱乏調任戸部又見度支之殷繁早夜思維迄無善策求其有益於官方無傷於治體者謹竭愚昧之見奏請施行云云是可見處分之不足恃自昔已然特今者無宗伯其人爲之大聲一呼耳横覽天下不禁感慨深之矣 
[本館接奉電音]  
　　昨接在京友人發來專電有本月初六日諭旨三道敬謹譯登○二月初六日奉旨許景澄轉補翰林院侍讀樊恭煦補授翰林院侍講欽此同日奉上諭榮毓等奏援案借撥銀兩以濟要需一摺本年三月祇謁西陵該衙門預備一切需欵甚殷據奏安州等州縣欠解租銀尚多着李鴻章于藩庫内無論何欵先行撥銀三千兩卽着榮毓等派員支領應用該部知道欽此同日奉上諭榮毓等奏慕陵應修工程重要請派大臣查勘並擬先行修整請飭擇吉開工各摺片慕陵寳城寳頂均有應修要工着派清安迅速前往敬謹勘估奏明辦理並着欽天監于二月十五日以前選擇開工吉期行知該衙門遵照將應行修砌抹飾各工趕辦整齊另片奏石水溝暫行平墊 
 
 

Page 2

 
 
婦人抵借錢一百五十千由曹出面冩立筆據迄今本利皆無合而計之約有二百四十餘千之譜向索至再陳竟欺負女流意圖吞没不得已扭控憲案叩乞究追陳供小的向爲木作生意曾　曹經手借錢去夏曹忽病故伊子錫桂無力歸還以致遷延　日二尹將情轉詰錫桂錫桂供稱父親在日雖曾託陳貸錢然已早經料理　陳洪氏所索之銀實由陳借我家單契抵錢亡父未得分文叩求察究可也二尹向陳曰現據該氏所呈方單與契不符安得用以爲憑向人借貸陳語塞莫對二尹着掌頰四十下又謂似此張冠李戴情同誑騙本應究辦姑念曹日去世不予根求爾可與錫桂各繳錢七十五千交氏具領所有利息勸令該氏讓去兩造允之各具遵斷切結而退 
[飭縣詳報]  
　　王夢熊冐收地租事發由縣提訊交保後竟爾濳匿無蹤反嗾令伊母陳氏控諸松府批駁不准日前該氏又赴省控諸臬署昨日本縣莫邑尊接到臬憲來文内開此案仰上海縣會同詳報核辦想須澈底根求也 
[枷滿發落]  
　　前報紀崇明船戸楊榮偷漏稅厘案發管押被十六鋪地甲私行索賄楊既釋出卽備詞控諸道轅龔觀察札委洋藥局總辦裴大令訊明將甲夥王炳懲責枷示云云昨日枷期已滿觀察仍飭大令到轅發落大令諭令該地甲自後須辦公勤愼不得勒索資財并着具結存案該地甲唯唯叩謝而退 
[英界公堂瑣案]  
　　前有西人瓦而司控稱某西人棺殮時失去金鈕扣四粒查有石匠陳阿林見出店人張娘子在身畔墮下一粒因之報捕拘案蔡太守訊供之下陳稱此事尚有木匠沈昌順親見張堅不承認太守飭押俟陳邀沈到堂再訊昨沈投案聲稱是日偶與張陳在延齡堂吸烟張有物墮下小的與陳向問張言係金四開小的等言是鈕扣張言是銅扣急急藏放身邊後瓦而司言及失竊金鈕扣之事小的因之直說瓦而司稱是日我令張另雇二人舁屍　禮拜堂將屍身上金鈕扣四粒解下於在張之衣服上旋失去無蹤後經查詢陳沈二人均稱見張在身邊墮下定係行竊無疑陳執定前詞張供並未犯竊因陳沈素日挾嫌故爾乘機妄証至由小的另雇之二人一卽胞弟阿順一是野鷄挑夫太守問陳沈與爾有何嫌隙答稱陳係石匠沈係木匠兼作土工是日洋東令小的包辦理葬之事陳沈向之爭奪遂與挾嫌阿順供與相同陳沈同稱爭奪生理事固有之然並非挾嫌誣指太守商之易繙譯以兩造各執一詞無從分其曲直飭將張押令交出野鷄挑夫再行集訊可也易君允之○　捕頭鉛門稱前日二百七十五號華捕拘拿乞丐被某馬房馬夫扭住毆擊并將乞丐放去今祗拘獲行兇之一人尚有幾人容再查緝該捕禀稱小的於是日不穿號衣出外拘一乞丐該馬夫等阻不容拘小的言既經拘住不能放去有人言我已久當巡捕爾係後輩胆敢不聽我言乎遂喝令諸馬夫扭住小的攢毆并將乞丐放去現獲到帮助之人拘案請訊其爲首滋事者尚未拘來蔡太守飭將所獲之李阿三交保口外俟提集各人訊辦○包探戴金寳禀稱竊犯李永長手持水烟袋一支押票三十餘紙當由小的拘住查得各物均在十六鋪竊來卽在該處質押旋有十六鋪禁地捕役王祥齎呈　防局員名片　將該犯帶回蔡太守允之令將人贓一并帶去○陳榮發訴稱小的在泰安棧爲夥有客失去狐皮馬褂一件報捕復聞已緝獲人贓爲此投案請領羅阿根供稱家在廣東偶爾行竊乞賜從寛捕頭稱羅已屢次犯竊蔡太守飭送廣肇公所資遣回籍贓交陳領○張可祥訴稱失去捲烟十六紥報由捕房緝獲人贓送　請辦包探禀稱梁阿金華阿根串竊張家捲烟售與玉榮齋　特吊贓解案王供不知竊得是以誤收梁華均認竊求恩蔡太守判各押三天贓交張領○金阿林訴稱徐浩德積欠飯錢二百文　索無着恃勢逞蠻擊碎火油燈是以交捕送案徐供所欠飯錢現願照數繳案火油燈彼此爭扭悞碎實不能賠蔡太守判徐管押三天錢給金領○四包探羣禀稱葉東生艾金生二人手持雪茄烟至輪船上喚賣其實專引水手往東洋妓女處尋歡爲特拘案請辦葉艾同供小本營　以後决不再犯蔡太守以二人無恥已極判各枷號七天以儆○包探顧阿六禀稱唐仁康陳明　陳寳和等各報失竊衣服綢料隨由小的緝獲積竊吕子卿吊到各贓今特送案唐等均投案請領原贓吕供無錫人諸物由紹興阿四竊得交與小的質錢該包探禀稱吕係飾詞諸物實由伊竊各失主亦皆指吕爲賊蔡太守隨判枷號一月期在滿再押一月起案諸贓交各失主分别認領 
[法界公堂瑣案]  
　　小東門外花烟館妓女李玉林投案訴稱去年八月杪有王有仁來住宿乘間竊去銀物十二件曾報捕房今得相遇扭送到案法包探嚴頌眉禀稱扭進捕房時向王身畔搜檢並無押票後經大巡捕頭訊問始據供出票在客寓中取到十四張銀物票亦在内質在城中等語翁太守詰之王有仁供認不諱其餘票物均自已衣服向在鐵廠做工現已停歇太守着將銀物之票給李玉林自行備本　贖土有仁笞責八十板○去年十一月間英租界潮陽樓相近棺木店主土三才因賭被賭徒打傷一案前後訊理情形早登前報沈德寳押在捕　將及七十天昨復解案法包探又將王三才之母王張氏傳到詰問據稱三才頭上之洞雖已略好奈又瀉血　往江灣醫治翁太守謂今限期已過爾子能出外看病大勢無妨着再小心施治逞兇人當爲重辦卽諭王張氏退去太守又詰沈德寳洋涇浜賭檯之頭是何人爾當說出沈不肯直供太守謂爾不但不肯直供且亦不能實供著將沈德寳重責三百板枷號三個月示衆○鋸匠顧永發偕房東沈曹氏投案據該氏稱有事出外將房門鍵鎖及回開看房中帳子一頂被人竊去查檢之下知被撬脫搭鈕進去竊後依然裝好鎖閉如故轉租房客共有五人顧亦在内富查問時衆人皆疑葉阿大所爲葉反持菜刀意欲砍顧因之鳴捕將葉送押顧稱于失竊之次日早上在葉床前拾得質票已被將帳押錢七百文將票送交捕房葉阿大供賣水果爲業彼等誣我竊帳因之口角爭扭刀本在凳上碰落于地反說我持刀將我拘押尚乞明鑒翁太守得供謂顧及該氏曰爾等居心不好事未查明何得誣人作賊且葉已押在捕房質票何能落在床前明是抛贓圖賴着將菜刀存捕房一併斥釋○去年冬間洋涇浜三洋涇橋東首工部局二十一號門牌瑞泰雜貨行虧欠逃逸當經法捕房將該行門鍵釘曾列報端該處房屋係高易洋行之産鎖閉託今爲時已久高易收租人李庭遂投法公堂請示并稱被欠房租四個月計洋三十六元翁太守核准之下因核行尚有木器　椅等物飭　　振先行覔人估價昨據劉松記投案稱今估定約值銀五十兩太守着編號數以便拍賣劉遵照退去太守又着李庭於下期具禀備案法包探又將取到帳箱一隻呈案并喚到銅匠當堂開看内有大小帳簿共三十二本廢摺三扣木戳印數個護書一个内有西字無用字紙又議昌票一紙上單銀票一紙此等票紙諒皆無用不然沈逸時早携去矣太守着將各物歸入帳箱復命鎖好由公堂發貼長條封皮存於捕房以備日後有人到案再爲核訊 
[經學叢書序]  
　　國朝崇尚經術通儒碩彦接踵而興其淵源有自來矣今讀說經之書考證精確具徵學有師承而事必有徵義必有本並不爲　空臆斷之說焉蓋自亭林先生與潜邱閻氏後先繼美嗣是而江戴諸君並起於歙惠氏三世著於我吳以及高郵王氏父子嘉定錢氏昆季承其緒者代不乏人大江南北學術大昌維揚阮文逹公視學浙中復以經術提倡後進多士羣被其風均各研經攷古蓋因是而漢學之講求於江浙爲尤甚焉顧自皇清經解之集刻收羅繁富洵爲藝苑菁華自是而後或僅存其遺編或合刻爲專集或附刻於叢書者家撰述藏之名山所賴有心者亟爲訪求壽諸梨棗以廣其傳庶幾前喆之苦心足以牖　後學者乃不至於湮投爾兹承桂廎陳丈之意助之採集勸爲琹行因將所獲之書各分編次絡繹付　大旨總以徵實有用之書足以闡明經義者爲主而以小學諸書附焉以其爲治經者詁訓考訂之資也集成流布非以爲前人之撰述俾後學有所考見哉爰爲之叙其緣起如此[  光緒丙戌歲冬十有二月吳縣朱記榮槐廬謹序]  
 
 

Page 3

 
 
[贈霧裏看花客卽希教正]  
　　吾愛仙才欲仰攀豪名宸耳徧　寰史魚正氣今猶烈李杜高風意自　常有奇　　海國直陳妙策濟時艱三生慧業令人羡倍切依馳望斗山[  吳縣葉耀元子成拜手]  
[贈高昌寒食生卽希教正]  
　　雅談時務兼花月久企芳型迥不侔漫道先生非俊傑自來名士必風流　篇　玉藏褎貶　筆如椽辨是不請業有儀詩作贄無媒那得識荆州[  吳縣葉耀元子成拜手]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[恭錄部奏親政禮儀疏]  
　　禮部等部謹奏爲禮儀事恭照光緒十三年正月十五日皇上親政典禮前期于十三日遣官各一員祭告天地太廟後殿奉先殿社稷届期皇上詣慈寗宫行禮升太和殿受賀頒詔禮節是日早鑾儀衛設皇太后儀駕于慈　門外至長信門外内監設中和韶樂於慈寗宫檐下設丹陛大樂於長慶門内俱北向鑾儀衛設皇上法駕鹵簿於太和殿前陳步輦於太和門外陳五輅於午門外陳馴象於五輅之南陳仗馬干丹墀中道左右俱東西相　樂部和聲署設中和韶樂於太和殿東西檐下設丹陛大樂於太和門内東西檐下俱北向設導迎樂於午門外兩旁東西向禮部鴻臚寺官豫設進表黄案一於慈甯門東門檻外南向内閣學士恭捧皇上慶賀慈禧端佑康頤昭豫莊誠皇太后表文安置匣内自内閣捧出内閣官前導大學士隨行由熙和門中門出至永康左門外大學士接捧禮部堂官二員前引進至慈甯門升東階恭捧表匣安於黄案上退内監舉表案宫殿監侍二員前引由東門入升東階進慈甯宫東槅扇安表案於慈甯宫寳座東旁西嚮禮部官設王公百官及將軍提鎭慶賀慈禧端佑康頤昭豫莊誠皇太后表文於午門外龍亭内禮　鴻臚寺官豫設詔書黄案一於太和殿内東旁又設黄案一於丹陛上正中設表文黄案一於太和殿内東旁之次鑾儀衛設黄盖雲盤於丹墀内禮部設龍亭香亭於午門外工部設金鳳於天安門樓雉口正中設詔臺黄案於門樓上京第一間内閣學士具朝服恭捧詔書安設於太和殿内東旁黄案上禮部司官具朝服捧王以下文武百官慶賀皇上表文安置於太　殿内東旁次黄案上設將軍提鎭等賀表於午門外龍亭内王以下各官俱朝服鴻臚寺官引和碩親王以下入八分公以上及蒙古王公等於隆宗門外按翼咸集甘未入八分公以下二品臣以上於長信門外按翼咸集三品以下文武各官於午門外按翼咸集武備院官豫設皇上拜褥於慈寗門檻外正中届時欽天監官於乾清門外報吉時禮部堂官奏請皇上詣慈寗宫行禮捶上具禮服乘輿出宫禮部堂官前引由隆宗門出至永康左門外降輿王以下入八分公以上及蒙古王公等俱隨後行至慈甯門禮部堂官引皇上由東階升至門左西向立日講官四員在慈甯門外西階下東面立王以下入八分公以上及蒙古王公等在階下兩旁立前引大臣及侍衛等在儀駕末兩旁立内監奏請慈禧端佑康頤昭豫莊誠皇太后御慈甯宫慈禧端佑康頤昭豫莊誠皇太后具禮服出内宫中和韶樂作奏豫平之章慈禧　佑康頤昭豫莊誠皇太后升座樂止禮部堂官引皇上至拜褥上立丹陛大樂作奏益平之章王以下入八分公以上及蒙古王公等在慈寍門階下大臣侍衛等在儀駕末俱向上立其長信門外咸集之未入八分公以下二品大臣以上俱於儀駕末各按品級向上排立鴻臚寺鳴賛官奏跪皇上跪王以下諸臣皆跪鳴賛官奏拜興皇上率諸王大臣行三跪九拜禮行禮時設御史二員鳴賛官二員於慈寍門東西檐下設御史禮部官鳴贊官各二員於長信門外左右儀駕之末設御史禮部官鳴贊官各二員於午門外三處侍儀又設鳴賛官於永康左門右翼門熙和門午門内外等處由内接傳午門外咸集各官隨班行禮鳴贊官贊禮成禮部堂官引皇上復原位立樂止鴻臚寺官引諸王大臣等各復原位立内監奏請慈禧端佑康頤昭豫莊誠皇太后還宫中和韶樂作奏履平之章慈禧端佑康頤昭豫莊誠皇太后起座還宫樂止禮部堂官奏禮成引皇上由永康左門出乘輿還宫王以下俱出禮部官捧午門前陳設之王公百官及將軍提鎭等慶賀慈禧端佑康頤昭豫莊誠皇太后表文恭送内閣鴻臚寺官引和碩親王以下入八分公以上及蒙古王公等由右翼門入至太和　丹陛上二品大臣以上入右翼門三品以下文武各官在東入昭德門在西入貞度門至丹墀内各照品級按翼排立是時後扈内大臣二員率豹尾班執槍侍衛十員佩刀侍衛十員於乾清門外禮部堂官二員於門階下前引大臣十員於太和殿後階下咸左右序立祗竣屇時欽天監官于乾清門報吉時禮部堂官奏請皇上具禮服乘輿出宫午門鳴鐘鼓禮部堂官前此後扈内大臣從至保和殿後降輿皇上御中和殿升座鴻臚寺官引侍班執事導從各冯至殿前按班不贊行三跪九叩禮禮畢侍班官先趨出至外朝就位立皇上駕興禮部堂官前引皇上御太和殿中和韶樂作奏隆平之章皇上升座樂止鑾儀衛官賛鳴鞭階下三鳴鞭鳴賛官贊排班丹陛大樂作奏慶平之章鴻臚寺官分引諸王曁蒙古王公並文武各官各按品級排立鳴賛官賛進皆進賛跪皆跪贊宣表宣表官由東檐入殿左瘦於次黄案上捧表至殿檐下正中跪大學士二員左右跪展表樂止宣表官宣畢捧表興仍安設黄案上退樂作鳴贊官贊叩興王以下各官行三跪九叩禮興鳴贊官贊退王以下各官俱復原位立樂止大學士恭捧詔書至殿檐下授禮部堂官禮部堂官跪受興由中階左旁至丹陛正中安設於黄案上行一跪三叩禮興捧詔書由中陛降鑾儀衛官贊鳴鞭階下三鳴鞭中和韶樂作奏顯平之章皇上起座還宫樂止禮部堂官捧詔書由中階下禮部司官捧雲盤跪接俟詔書安置雲盤内鑾儀衛張黄蓋由中路出太和門文武百官由昭德門貞度門隨出禮部官捧殿上表文及午門外陳設之將軍提鎭等賀表恭送内閣是時捧詔官捧詔書至午門外安設龍亭内行一跪三叩禮鑾儀衛校尉舁亭香亭在前龍亭在後樂部和聲署作導迎樂御仗前導禮部堂司官隨至天安門内設香亭詔書龍亭於正中捧詔官行一跪三叩禮捧至天安門樓高臺黄案上移龍亭香亭設於天安門前正中文武百官於金水橋南按翼咸集鴻臚寺官排班贊進文武百官俱排班者老領催另爲一班俱北面立宣詔書登臺西面立鴻臚寺官贊有詔衆皆跪宣讀官宣清漢詔書訖復於案退贊叩興衆行三跪九叩禮捧詔官捧詔書置朶雲内綵繩懸繫由金鳳口中銜下禮部司官跪接仍安設龍亭内由大清門出樂部和聲署作樂御仗前導至禮部望闕排立香案供奉詔書禮部堂官率屬行三跪九叩禮恭鐫詔書頒行天下爲此謹具奏聞再光緒十三年正月十五日皇上詣慈寗宫行禮時朝鮮使臣應令其在午門外西班百官之末隨班行禮皇上升殿受賀令其在丹墀内西班百官之末隨班行禮謹附片奏聞 
[利溥蠶桑]  
　　武昌府李江夏縣龍爲剴切曉諭事照得國以民爲本民以食爲天欲使民享自然之利非因民之利而利則不可小民有恒産耕作紡績而外飼蠶種桑實爲興利之源本年春季委人赴浙採辦桑條半給鄕間半給省城購園試種一經落土均無不活之枝可見無論何處地土只須仿照刊行簡便之方多加肥料四五年間可望成林凡有隙地照此辦法其利甚溥只要爾百姓盡力於其間耳但人地之椆廣縱令官司歲買數萬散給鄕里究竟難於周徧今特籌一便民之方由官督辦聽民自買盖保甲既立分叚辦理其勢尤易行也每里屯洲紳士勸諭該管地叚于本年冬臘月間願種植者先行繳錢交該里紳士當由該里紳十發給總局收條塡明存據俟彚齊之日由各里紳士解錢到局由局禀請本府委員赴浙採辦來年二月採桑到時傳知各里屯洲紳士至局將該處購桑多寡照數發給由局顧工運送由紳親身押解各戸均至紳家持票領取以昭簡便浙桑價值每株定錢八文此刻費錢不多後利無窮且情願買種必定勤加培植不至廢棄從此蠶務續興爲利豈淺鮮哉除發給局條並諭飭保甲紳十遵照分途勸辦外爲此示仰各里屯洲軍民人等知悉本府縣興此利源實爲爾百姓身家起見當兹冬令乘時購買愼毋因循自誤有負本府縣爲民足食之至意也毋違特示○武昌府李江夏縣龍爲諭發桑秧刊給簡明種桑養蠶章和到示遵守事照得蠶桑之爲利最大爾百姓應無不知之惟苦無桑秧未免向隅且不得辦理成法遂致功效莫睹殊爲可惜兹本府縣發來桑秧係買自湖州葉大如巴扇如法種植每株養蠶賣絲可得錢三四百文比種榖麥棉花雜糧有十倍之利又不怕天乾水旱且爲爾等子孫衣食永遠之計前屢次發桑不見成功者由爾小民以爲不費自已一錢領後遂不愛惜也今特交各鄕首士擇其願種而不棄擲者與之並將領桑人姓名鄕貫株數登帳呈上候本府縣密查以分勤惰而示勸懲此諭○栽桑每株相去三五尺不拘栽時將下面大直根剪去四圍小根不剪掘地成坑用水攪成泥漿然後將桑根坐於泥漿之上按至坑底提三五次再用土築栽就卽將上面稍子剪去祗留一尺長或三五日一潤水無不活者○接桑桑要接則甚少葉大春分前後將已經接過桑枝大如筯子者剪三四寸長下面削成馬耳形隨將未接之桑離土二三寸遠將皮剖開寸許長如人字形以已接桑枝揷入斜頭向外將桑皮拂起以草纒之忌漏水入口内再用泥封之不得摇動本年可長數尺明年立夏後將接頭上面之本樹用刀截斷棄之祗留移接之枝○培桑桑性喜肥越好每月皆可擁糞冬月正月四月更覺緊要擁時樹旁掘一坑以人畜糞或荳餅放在坑内用土盖好長草卽鋤中問可種雜糧及一切菜蔬棉花惟大麥不宜○剪桑桑樹太高不便採葉所以要剪祇留五層初種時祗留出土之外一尺長剪去上梢是第一層本年卽長新條祗留好條兩枝餘俱不要第二年春天又長新條也一概不要至冬臘月將去年所留兩條剪去梢子留一尺長是第二層第三年將第二年所留兩枝之上各留兩枝共四枝俟本年臘月或次年清明前再將四枝各剪去梢子留一尺是第二層年年照此剪法至第五年共十六枝凡五層五尺高以後再不留枝每年只照第五年剪斷處剪之則樹頭皆成拳形樹每株隔五尺遠者留五層隔三尺遠者留三層○種葚桑樹結子名曰葚候其黑時前去兩頭以數十顆放掌中取草繩一條浸濕則葚和繩捋之葚沾繩上將繩拉直埋肥土中不一月卽出土如秧第二年移栽第三年接○看蟲桑樹好生虫看樹之本身及大枝上流黄水之處將皮剔破中有卵大如果者破之或樹有小 
 
 

Page 11

 
 
孔中必有虫用鐵絲向孔刺虫或用漏底銅筆套揷入孔内以洋油或百部汁洋筆套以進虫卽死宜在每月望前○採葉芒種後要府桑葉採完雖蠶食有餘亦必去之後再長者謂之二桑如養夏蠶須斟酌去留不可多採○留種蠶做繭後於蠶上半截擇繭之堅硬潔白者留作種腰小的是公腰大者是母出蛾時公母各置一處出齊後聽其自配四個時辰卽拆開俟蛾撒屎後置布上母蛾牛子就布上覆養三五日然後捉下六七日後用絹篩陳石灰篩於布上不可過厚不見蠶子便足縣掛高處○浴種臘月十二日將布上石灰輕輕撲去欠將鹽炒熱候冷匀鋪布上隨卽摺好浸凉茶中至本月二十四日將布取出用清水沃之去其鹽氣聽其自乾置箱中○煖子桑葉大于茶匙時將蠶子置懷中夜置絮被中三日卽出齊切細桑葉飼之三日後者縱出不要○體蠶蠶屎桑渣不可太厚天冷隔日體一次天煖一日體一次體時將魚網覆上次將葉鋪網上俟蠶穿網而上卽提網之四角移置他盤下次亦如之然後撤去先覆之網掃除蠶屎桑渣一網常在蠶下以二網替換小蠶用小眼網○蠶眼蠶眠時用篩以糠灰篩　身上以收潮濕○蠶起蠶眠時既篩以糠灰起時必脫灰而出俟灰下無一蠶方可喂葉○大眠起蠶大眠起後第一日先喂柘葉五六次再喂桑葉絲乃有光第二日已午時以綠荳粉拌桑葉喂一次可解熱毒第三日以桑葉麫拌葉喂三五次有白水有青頭蠶掉頭不住似有所苦者俱宜檢出丢之○上山蠶身黄亮是上山之時急宜捉之若多不勝捉則以柳枝十數條排葉上蠶卽綠枝上使兩人執包袱角將柳枝略一擺動則蠶下如雨便於捉矣○蠶忌蠶喜燥惡濕用坐板蘆蓆鋪地忌鼠忌查氣油腥氣酒醋氣忌葱韭蒜薤薑氣椒忌硫黄煤炭氣忌燒皮毛骨頭忌漆烟薰忌沾燈油忌穢語淫詞及生人凶服人忌雨葉霧葉大麥地中葉 
[上海高易籌賑所撮要]  
　　頃奉福建船政大臣裴大人賜函并荷惠助山東賑洋三百元由義昌成記寳號交到已照拜領望雲丸叩敷厚澤以栽培分來鶴俸播仁慈于異地拯彼鴻嗷感戴殊恩同聲禱頌爰登報簡藉表仁忱○漢口茶業公所文虎卿翁寄來燃眉子爲兄弟患難捨身願代并求六旬老母有靠兄弟强健清吉弱妻幼子有依將積蓄存銀十三兩三錢三分悉數充賑又鄭襄臣翁惠來賑洋七十元彤源莊交來仁和悔翁助洋十六元又紫陽　子偕妾鳳珍求家庭和順凡事如心助洋六元德由人積福自天申用意仁慈定操左劵彚登報牘以誌善忱李朝覲秋坪氏頓　謹誌 
[高夫人哀辭]  
　　蓬萊海淺震靈之藥難尋紫玉烟飛㣼利之天易老禽名共命忽阻罡風草本拔心不滋暄節况復玳梁夢斷雪窖愁長衛女泉遥問脂車而路絶明妃曲苦攬環珮以魂孤平生報答之懷逝川莫挽萬里傷心之役縮地無方覽迹思人曷云能己此則薛勤守職方增臨殯之悲孫楚言情且　逾祥之慕者已夫人禀懿玉臺濯姿璇水近依芳澤苧蘿學繡之鄕遠諜宗華金石工書之美溯當婉娩照里生輝迨叶簧翿入門有喜凡諸淑則所可臚陳昔馬卿游宦藉卓女之分財張耳博交倚外黄之厚給余初辭疏屩尚困缾罍蘇季戒行百金未辦臣朔待詔一囊僅携莫貽徐淑之芳香每損少君之資賄異書愁買爲拔金近局謀供卽施雜珮設謝庭之綾障天壤奚嗟共劉簿之笨車榮華無慕則相夫之賢也于歸而後克順尊嫜羹三日而諳調機一疋而敏製迨乎鳳城言適燕寢時違輙復聆朔管而念寒燠之宜見隴梅而動平安之訊篚筐載獻則蒼耳兼馳枕几思承則白雲屢睇比來海外敬愛彌加紫貝生翠之珍火布蛇珠之異將娛帟室佇附銀　疾逝之夕猶親料檢茱萸緘匣手綫方新䞟　占風書郵待發蠶絲垂盡尚牽反哺之心蝶夢將闌惟結升堂之戀則奉事之孝也濟尼標稱散朗斯貴惠班撰誡執勤爲先大抵金屋垂髾　門壓線姬姜蕉萃理不同論夫人本南郡之豐豪效德曜之操作鍼絶絲絶慧業比於文章薄澣薄汚宰苦均於臧獲金蓮擣杵五夜而猶聞新紅作衣累月而僅御桃諸瓠蓄問湘釜之甘酸輕雨晚雷課飼蠶之天氣則内政之修也香車拾翠望輦轂爲勝游倭髻調妝被笄珈而增靚是以仲卿感遇或恥牛衣京兆當官彌工眉嫌夫人善懷鄕井靡艶翬褕嘗謂黄鶴無意乘軒鼴鼠但期滿腹苟得　廬數畝薄四十雙便富謀卞傅之生涯覔劉樊之幽躅浮沈人海匪我思存結駟當門輙訂於陵之偕隱緇塵染袂屢懷江汜之翻飛世網覊牽尚紆斯諾蒙山屢山有慚投畚之言東海未歸早識曳柴之志則託趣之高也泰西之俗士女無嫌或並坐以禮袄神或握手而呼吉利拂廬召客咸習伸腰之迎蠡鼓張筵有同錯舄之飲夫人幼而靜婉長罕笑言左女韶年已端顧盼夏侯常　悉歛衣幍至於履琛麗之外區覩冐耏之殊族猶復　門示别行露增防珍髢修容處九戎而益謹錦車閟影過諸國而不知則秉禮之正也夫人持門之健析及秋毫奉已之廉甘乎荼苦然而善心内藴惠問旁旉寫悃欵於宗姻酒漿必腆篤攜持於焭獨榖帛頻蠲又嘗兩出私槖隂助育嬰戚䣊慕之厚貲遂集受小夫人之庇乳汁均霑間嬰兒子之風瑱環盡撤鏡河注潤無處尋源　竹留隂不須問主則好施之摯也而余與夫人聚散之故尤可言者當夫結衿蘭室郤扇瑶房綰麝　以同心倚鵝屏而俱笑雲中鳳下相依弄玉之樓陌上花開時理草愁之艇四聲課字夫人不習翰墨而能析四聲比寫韻而同工百驍佐娛與警旦　兼洽既而平原入洛王粲辭家西洲采蓮鵶鬢翠鈿之曲長安對月清輝香霧之吟雖東去伯勞易成契濶而南飛孔雀無改乔徊至若錦字停裁寳奩合照迎來油壁看元夕之燈繫罷班騅折玉河之柳香篝添火慣熨朝及黛斛施朱替　彩筆歲在丁卯奉使蜀中往及薰風來當罪雲金馬碧雞之彦列拜後堂橦　竘醬之裝取供歸遺此一時也其樂只且又若驚沙夕飛蒼波秋壯共聽津門之柝偕浮歌浦之潮黄竹堪箱感牛櫂唱水洪如畫夢入江圖凡境物之殊觀胥綢繆之攸託特是廻黄轉綠易幻浮漚五角六張偏臨磨蝎余中年生子已憾艱遲一歲之中三索俱夭翩鴞毁室尾羽空逋哀猨啼峽肝腸俱裂夫人追傷蘭夢軫悼蕣華香桃斂而骨銷紅水洹而涙盡蓋哀楚酸辛自是而不可解矣而况奉龍　以懷荒挈蛾眉而渡海鯨魚跋浪馬銜當蹊山似劍鋩剗愁不盡路如黄檗茹苦還多沸海蛇洲匪葦杭所可越風災鬼難豈羅綺之勝持犀角成株無緣防怯葡萄進酒未足忘憂雖復繁簿情多高柔愛篤紉萸囊而辟惡展青索以袪煩而心比井波膏火之煎太急身非藥樹黄楊之厄難禳玉乍醖而璞殘珠驟傷而月墮杜鵑灑血頓摧蜀國之絃精衛含冤莫補媧天之石倐徂修夜長謝芳春遂以光緒乙酉二月三日卒於柏林使館春秋三十有六嗚呼痛哉冰厓霰集銀漢波生琴絶桐孤芝凋蕙悴慈姑夢裏嚙指應驚嬌女牀前牽衣何及地鄰海上靳思邈之方書身到西方缺竺蘭之滅度沈香熏像想微笑而無存跳脫看年告吉占而罔騐襲衣黯黯空著玉環歸櫬迢迢誰供麥飯生餘鬱悒没更崎嶇蒼蒼者天問焉而不應摶摶之土叩焉而無門萬恨干悲於何既極昔黄門有述哀之作文通傳感悼之篇余同斯遇其厄過之追愴音容哀可知矣乃爲辭曰三靈降譴千劫扇塵歡哀儵忽喪我良嬪爰始靜好恩義相親交柯珍木比目文鱗十有六年瞬如一日卿性我諳我癖卿悉律身方員涉　申詘繄卿周旋免於缺失自我初仕枕杫食糠匪朝伊夕卿安如常自我遠適北轍南航勞勞去來與卿翺翔日者推占謂卿當夭悄悄含　喁喁矢禱迨遘三殤備茹荼蓼造化乘除庶幾偕老大瀛于邁祖道牽裾慈親惻愴密戚踟躇廻贍繡闥愁指氈廬咸祝他日歸期弗渝熒火飈吹空　電轉魔　身輕情深緣　紫臺燐碧鐵峴霜寒儀愆含玉文略題棺萬里滄溟升轜　發來日紅顏　時白骨簡書祗役欲從末由徘徊洲莽停望山郵寢室言旋傍徨所歴篋擁故封香留餘澤錦幃不捲寳燭無華罷傾盧酒凄咽胡笳我今皈依願持佛偈懴悔此生結盟來世邛都待訪稠桑可尋靈之來矣鑒兹素心[  嘉興許景澄撰]  
[南匯蔣邑尊以收漕喜誌詩四首索和謹步原韻郵呈斧政]  
　　澤溥南邦喜色開詩成東閣共吟梅間庭花落渾無事手把瑶琴度曲來問雨祈晴幾苦辛三時曾不害斯民仁心豈愧稱慈　積得千家絲與緡馭民端貴得民情海曲棠甘化大行隔浦有人思樂土商農無計獲寛征菜　自奉古來聞循吏名賢道豈分體得聖朝寛厚意口碑傳頌正紛紛○原作公堂昨日報征開爲答天　急望梅略示變通期鼓俗飛芻滾滾似潮來少取餘錢慰苦辛敢言小惠及吾民輸將恐後爭先至三日忙收八萬緍增洋價每元二十文三日内遂收得漕銀八萬元由來王道本人情蠻海能知平政行到底世間民俗厚官家原要戒苛征井田徹法久無聞撫字催科未可分薄取偶然民色喜　旁猶聽說紛紛[  鐵沙奏綠主人志雲唐斯盛草稿]  
[丁亥二月初七日爲朱寳珊司馬四旬大慶謹賦小詩以祝]  
　　美君豪氣邁羣倫幾度追隨笑語親非必多財能重義只因愛酒慣延賓金蘭結契添情緒桑梓聯　廣德隣瑞藹盈庭珠樹茂年當强什福駢臻[  小樓主人拜手]  
[賴庫山兒肇等爲谷如意賴支峯山鳳陽及余設壽筵期以四月十七日詩以記之錄請海上諸大吟壇賜和]  
　　藝林徵逐偶同時四十年來共喜悲雁序坐如聯棣蕚鶴齡身盡醉桃巵無心錦殿拖朱紱有約商山採紫芝敢道蓬瀛詑人瑞聊陪老友頌重熙久矣人間作散仙又逢此日會萬年敢求上　鍊丹術惟要親　稱壽　絲竹酒杯歌舞地樓　花木書圖天猶期向後添鴻算擬繼唐賢九老筵友朋來頌興何孤多是高陽舊酒徒綺席開當艶花笑玉山頽倩美人扶性皆野鶴心偏遠身似天仙骨亦癯好事誰能抽妙筆寫傳四老祝筵圖非才所棄更何爲却假遐年氣未衰遊覷人間留醉墨婆娑林下刻閒談餘生自喜身無累老健或疑天有私一笑今吾仍故我商般夏鼎不諧時日本西京六十三翁天江江馬聖欽草 
 
