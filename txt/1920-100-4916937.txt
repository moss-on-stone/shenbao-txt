# 1920 - 100 - 4916937

 

Page 1

 
 
   
 
 

Page 2

 
 
   
 
 

Page 3

 
 
時評 
[平靜無事（冷）]  
　　政府於近日間平靜無事此爲表面而言也而日後多事之來有可操劵而定者蓋以表面雖屬無事而暗中所謂事之預備者各方正復劇烈也 
　　政府中内部之情形如此政府與政府以外之各有權力者又如此政府與反對政府者之各方面又如此是故近日間之所謂平靜無事者正將來有事之先聲也觀諸中國以往之舊事而有可以預測者矣政府中其亦稍有所感覺否耶 
專電一 
　　北京電近一星期政界極平靜各處事簡閣議開時至無例案惟暗幕醖釀未已另籌總攻擊方法　　（十五日下午六鐘） 
　　北京電昨院電各省區述和議停頓西南内閧望對和議積極擘畫共策進行（十五日上午十二鐘） 
　　北京電舊會移滬計畫某方主張許舊會在租界外僻地開會滬和會卽續開議不受軍府命改由新舊兩國會主持進行但各方均否認（十六日下午五鐘） 
　　北京電王揖唐允請政府與西南直接磋商條件俟商妥後須歸滬會發表以全體面（十五日下午二鐘） 
　　北京電安系會議擬請徐否認軍府由滬王與滬民黨議和 
　　（十六日下午二鐘） 
　　北京電徐擬復軍府電謂協定已無形失效免王可不必 
　　（十六日下午二鐘） 
　　北京電蘇李電謂盧督請由新舊議員制憲别有作用請考察 
　　（十五日下午二鐘） 
　　北京電政府謂俄勞農政府來牒所還利益爲不可靠京滬各界逕電表同情殊不合擬設法阻止 
　　（十五日上午十二鐘） 
　　北京電靳覆岑電允以後關餘直交軍府但聞財部已托外人電滬滙豐西南關餘儲欵非中央許可岑伍均止付（十五日上午十二鐘） 
　　北京電伍岑爭關餘銀團詢當局辦法曁四月分起應交何方尚未商定（十六日下午五鐘） 
　　北京電西南關餘决停撥 
　　北京電拉門德到京公私宴飲無虚日拉昨語最親近之訪客（一）非調查明晰有具體計畫决不輕易借欵（二）借大欵不借小欵對於交部提議之中東路借欵及烟酒署之五百萬鎊續欵均拒絶又日本仍未承認新銀團拉言離華過東時將詢日本最後答覆如日確定不加入另籌辦法（十五日下午六鐘） 
　　北京電今日申刻學生赴地檢廳自首迄酉始退地廳有游緝保安各一隊彈壓（十六日下午八鐘） 
　　北京電學生今日開會商與滬學界是否一致及大自首（十六日下午二鐘） 
　　北京電閩省會鹽電閩案我直彼曲日使不允條件反無理要求務乞迅决順輿情（十六日下午五鐘） 
　　北京電張敬堯電請撥兵艦兩隻助防政府復各艦分駐各海各有任務無從抽調且遽增兵艦南方必藉口不允（十五日下午三鐘） 
　　北京電殷鴻壽此次赴信陽係奉徐命會同趙王籌豫省善後並依吳光新自辯函電確查（十五日下午二鐘）　　北京電汴省會寒電信陽兵變損失甚鉅公推代表孫正宅晉京 
　　（十六日下午五鐘） 
　　北京電海參威電信仍由日軍檢查使團專恃美艦無線電得消息日對各國會議善後說極反對在威外交界尚無辦法（十五日下午二鐘） 
　　北京電東乙彦要求邊防處共同出兵貝加爾湖踐協定我尚未答　　（十六日上午十二鐘） 
　　北京電中國駐黑河各處兵隊現單獨先撤已電宋團預備開運又李家鏊亦先撤回表示不與日共同動作（十六日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電海拉爾日本與捷克交戰案由華官出維秩序並調停兩方日逼捷軍承認三條（一）繳出炸彈（二）認罪（三）不再助俄新黨捷軍承認現已了案惟各處仇日愈甚 
　　（十六日下午五鐘） 
　　北京電黑孫電謂黑河南岸日軍將渡江作戰請向日使嚴重交涉以保主權（十六日上午十二鐘） 
　　北京電某使抗議謂鮑爲中東督辦與定章不合政府駁復謂吉省長官兼中東督辦相沿已久且須統率軍隊之長官方能指揮護路兵（十六日上午十二鐘） 
　　北京電戊通公司請以哈扣金塊抵償損失院據情電吉徐查照 
　　（十六日上午十二鐘） 
　　北京電外部以日軍在中東路沿線捕俄工虐待昨向日使交涉請其約束日軍（十五日下午三鐘） 
　　北京電日軍在海拉爾與捷克及華軍衝突日放槍斃華軍一人全體大憤日旋自認過海拉站現由我軍維持秩序日對傷兵允卹千四百元尚未議結（十五日下午六鐘） 
　　北京電楊新督電伊邊紅鹽池卡竄入俄敗兵正在解裝安置間又有俄兵六千餘砲機槍數十首領華人劉連科張俊卿在中俄交界被新黨追擊甚急要求入境可否請示（十五日下午三鐘） 
　　北京電黑報謝氏部下尚有萬人又有卡别列軍三萬投歸謝氏由謝供餉糧軍勢復振（十五日下午三鐘） 
　　北京電威埠戰訊京報除益世晨報外概受某方指不載 
　　（十五日上午十二鐘） 
　　北京電吉鮑電告法中將亞蘭皓日由哈入京（十六日下午二鐘） 
　　北京電曹錕續爲吳佩孚催發欠餉撤防事已告一段落 
　　（十五日下午六鐘） 
　　北京電將免駐信陽旅長趙福滙職（十六日上午十二鐘） 
　　北京電直兩曹合電請取消石德借欵（十五日上午十二鐘） 
　　北京電張文生陳德修電反對馬聯甲安系又請以吳光新督皖 
　　（十六日下午二鐘） 
　　北京電霍爾瓦特擬居靑島 
　　（十五日上午十二鐘） 
　　北京電莊景珂署駐日公使 
　　（十五日上午十二鐘） 
　　北京電美絲團代表昨申刻謁徐　　（十五日上午十二鐘） 
　　北京電齊變元將加將軍 
　　（十五日上午十二鐘） 
　　香港電昨政務會議决慰留蔣尊簋又派劉裕德爲湘邊兵站總監辦楊魯移防劉昨携欵二十萬出發聞李烈鈞擬日間赴湘或謂將赴滬（十六日下午五鐘） 
　　香港電陳炯明報駐雲霄靖國軍收繳縣署警槍財物禁知事 
　　（十六日下午五鐘） 
　　香港電孫光廷文日通告另用新參院印（十六日下午五鐘） 
　　香港電楊永泰長粤已得陸同意不日發表（十五日下午六鐘） 
　　杭州電官電紹鄞兩縣各校元寒先後罷課（十六日下午九鐘） 
各通信社電 
　　北京電松吉江防處向戊通以司購輪三艘改作軍艦已照准 
　　北京電院致李純電蘇魯毗連境界股匪意圖起事已電魯督迅撥勁旅合力剿撫 
　　北京電孫烈臣電黑河江南日軍不得赴江北作戰應請中央認眞交涉庶不致破我範圜 
　　北京電政府决定裁撤駐崴高等委員與各國取一致行動已電李家鑿立即離開海參崴 
　　北京電劉成勲電奉軍府令授爲川邊籌備總司令請示方針（以上十六日）以上中華通信社電 
　　北京電閩案外部迭催日使續議尚無答覆院電莊代使向日政府催促聞日當道亦願續開談判不至久懸 
　　北京電公使團接總稅務司報告日人不服關員查驗視爲與各國有關係决協辭勸戒 
　　北京電外部預備接待新英使 
　　北京電取贖中東路將俟葉恭綽回京報告調查情形後商籌借欵 
　　北京電駐日莊代使倩武學監聞春榮晉京商撥挪墊歷届留學經費 
　　北京電財部承撥糧食調查會開辦經常兩費函覆農部查照 
　　北京電政府否認棉業借欵通電各省禁謠 
　　北京電衆院開會不足法定人數未成 
　　北京電京鈔漲至七折聞尚可望漲 
　　北京電政府决派張斯　范其光等赴依爾庫次克莫斯科等處調查一切 
　　香港電李烈鈞避至港由海軍部秘密出發（以上十六日）以上中孚通訊社電 
公電 
　　湖州學生會來電中國學生會申報時報館鑒外交問題因循坐誤浙杭代表被拘齊夏摧殘敎育本地各校自今日起一律罷課以示力爭特聞湖州學生會銑紹興學生聯合會電申報館轉北京大總統國務院鈞鑒吾浙省長齊耀珊敎育廳長夏敬觀摧殘敎育蹂躪文化又飭衛團毆擊請願代表拘捕學生派警察看守學校種種倒行逆施毫無顧忌非法專横已逹極點學生何辜遭此荼毒學校何罪受彼監視若長此以往吾浙前途何堪設想我紹興學生自本月十三號起與全浙學生一致行動已罷課矣驅逐齊夏之日即吾儕上課之期祈本民主共和之精神迅予撤除浙江省長齊耀珊敎育廳長夏敬觀爲我民造福全浙幸甚紹興學生聯合會叩 
　　詔安靑年愛國會電聞魯案欲在東京直接交涉是直欲斷送靑島入日人之手必無挽回之望北廷固違民意實行賣國喪心病狂殊堪痛恨希卽飛電北廷阻止直接交涉不然國亡無日矣福建詔安靑年愛國會代表吳鶴瘦郭詩銘曁全體會員同叩眞 
世界路透電 
[愛爾蘭罷工問題]  
　　十三日倫敦電愛爾蘭全境除北部外昨日開始罷工愛爾蘭檢事長在下院演說動議休會時謂愛爾蘭西南兩部已實行罷工惟北部獨否西南兩部鐵路均已停止開車惟大北鐵路開車如故郵務員若干人已罷工惟杜白林郵局數所現仍辦公杜白林尋常事務均已停頓旅館商店閉門者甚多陸軍當道因杜白林芒特覺獄外羣衆狀殊洶洶已派坦克戰車三輛武裝摩托車數輛防守該獄且佈有剌鐵線網焉 
　　十三日倫敦電英吉利與威爾斯礦工投票表决罷工之結果如下南威爾斯主張罷工者占六萬九千票之大多數萊賽斯特夏華維克夏等處不多數反對罷工 
　　十三日倫敦電愛爾蘭罷工風潮其嚴重出乎預料聞須俟當道開釋新芬黨諸犯始已鐵路與其他運輸完全停頓杜白林街道中閒行者甚衆有郵差千人閉郵務總局之門而阻復開罷工者未干涉電報事務貝爾法斯特與北愛爾蘭之工業聯合會不遵從罷工命令 
　　十四日倫敦電波拉勞氏今日在下院宣稱愛爾蘭政府决議凡奉陸軍當道命令拘捕之人自拘獲之日起至審明罪狀之日止予以較善之待遇杜白林巿尹在芒特覺獄前向衆演說謂據總督聲稱凡因絶食瀕於危境之犯均將開釋聞罷工將於今夜取銷杜白林街中有衣常服之警察一人飲彈殞命 
　　十四日倫敦電今晚首相邸發表文告如下愛爾蘭政府不欲無條件開釋獄犯凡須在獄外受治療之犯可以開釋惟須宣誓於若干日内投到 
　　十五日倫敦電昨晚芒特覺獄中開釋絶食之犯四十六人均經送入醫院尚有二十四人將於今日開釋 
[美國鐵路罷工紀]  
　　十二日紐約電罷工風潮中缺食之恐慌今因接濟已到故已大減紐約各旅館異常擁擠客多寢於客應中並有多人夜宿於鐵路車站 
　　十三日華盛頓電波土梅克廠之罷工者已决計恢復工作而其要求則交工部審定之 
　　十三日芝加哥電六城罷工者已恢復工作聞有數路巳照常開車據路員云西方罷工風潮現漸息止但工團人員則否認此說 
　　十三日菲拉台爾菲亞電本塞爾凡尼亞鐵路公司稱公司所用各項職工共二十七萬五千人内有一萬三千零九十八人現已罷工 
　　十三日華盛頓電入華盛頓之各鐵路已停開出入貨車前二十四小時内此間僅收到鮮肉兩車此間易腐之食品約可供七至十日之用主要産品可供六個月之用煤斤可供十日之用 
　　十三日譬資堡電東譬資堡與西譬資堡路工同胞會會員一致决議反對加入罷工本塞爾凡尼亞鐵路宣布絶對停止裝運货貨物 
　　十三日紐約電中部與遠西各州之違法工業聯合會勢力漸弱惟大西洋濱之罷工者人數日衆客車與貨車均有停駛之虞 
　　十三日紐約電中西諸州鐵路罷工風潮顯漸平復惟東南情勢則愈增劇罷工人數大增交通停滯而倚賴鐵路交通之實業乃因以停閉紐約情形尤爲嚴重因食物少到之故 
[各國近事紀]  
　　十三日巴黎電昨晚開重要會議討論實行和約如毁壤德國所交戰品類條欵之方法英國陸軍大臣法國陸軍總長及福煦上將等均與會關於各點已得完全同意並决議增加駐德協約國國際管理委員團所用辦理此事之英法人員 
　　十三日倫敦電阿米尼亞代表懇請協約國派軍至西里西亞並請將避難人民送至居俾魯島聞土耳其人復從事毁滅西里西亞之村莊亞逹拉與末西拉均岌岌可危法員已將眷屬遣回西里西亞因無電報處於孤立地位 
　　十三日巴黎電英國大使竇碧氏昨日曾至外交部參與大使會議 
　　十三日華盛頓電瓜特瑪拉消息稱加白里拉總統之軍圍城猛轟死非戰士多人該軍自星期四日開砲至今未已 
　　十三日華盛頓電美國於戰時所占有之德船均售與私家航務部於四月十五日止之一星期内共售船二十八艘價洋二千一百七十五萬一千零六十五元内有德船十一艘 
　　十三日羅馬電據巴格逹四月十一日電稱蘭士氏駕飛機飛至巴格逹取道前赴東京時在距亞萊波五十基羅邁當處爲古爾叛徒擊落非爲阿剌伯人擊落該飛行家被俘但未受傷後由阿喇伯人激戰三日將渠救出並奪回飛機僅受微損 
　　十四日華盛頓電工部總長已諭令暫停取締外人入境之法令俾勞動家得由墨西哥與坎拿大入美專在柯洛拉杜等四州徒事於種植甜菜之事業 
太平洋路透電 
　　十五日哈爾濱電協約國國際工務局人員昨各向其本國政府提出嚴重之抗議反對日兵槍擊俄人兩人並在哈爾濱橋上將俄人一人投諸江中又反對日兵於四月十一日在海拉爾拘捕鐵路工人鮑貴卿發出通電謂决計將路工總幹事會解散已以必要之命令予警察辦理此事十一日海拉爾事變發生後日兵與捷克兵惡感甚深日兵於十三日夜問要求捷克兵將武裝火車哇爾里克號交出此間所傳捷克兵巳從日兵要求之說尚未經捷克兵參謀部徵實十四日晨間日兵藉華兵之助以十一日之事端歸咎於捷克兵要求捷克兵書一承認狀捷克兵不允僅允書一事由日員巳加允可 
據滿洲里消息云赤塔西面紅軍與日軍曾相激戰雙方死傷頗衆又傳日軍巳準備委棄赤塔聞謝米諾夫現與日軍駐於塞維台斯克哈爾濱人心大震 
　　十六日東京電政友會（政府黨）今晨在東京公園開大會到者數千人大會發表宣言書略謂歐戰以還世態全變民族競爭愈形險惡本黨内當發展國民之進取事業外當以五大國之一之身分保持國際之和平宣言書及國内普選舉風潮謂歐洲激烈思想現方侵入東亞一般輕噪之徒藉普選舉之名行傳播極端主義之實並利用勞工問題以鼓吹其破壞理想本黨主張選舉制應逐漸擴張决不容危險思想之蔓延宣言書又言及經濟不靖之現狀謂當妥　補救方法首相原敬氏蒞會演說對於主張普選舉制者抨擊甚力謂此輩不僅欲推廣選舉權且欲危及現有之社會制度施於强暴行爲威迫國國擾亂公安作確信主張普選舉制者之要求實非國民之公意故特解散國會以徵求民意原敬言及經濟現狀謂凡造成目前之經濟逆境者不能要求政府之扶助惟其他之人則政府願直接或間接扶助之近日出入貿易比較之不利由於羊毛棉花等原料之輸入而金融緊迫則係認購新資本股劵者需求巨欵應付資本所致故無悲觀之理由不久事况定可鬆動十四日東京電英國驻日新在使艾理哇特氏今晨十一時呈遞國書同入宫者有英使暑海陸軍隨員等人皇太子正式代表日皇接見外使此爲第一次事禮節與日皇親自接見無異日皇依醫士言將養病於海濱故此後外使將概由皇太子接見聞日皇起居漸健惟醫士勸其節勞靜養 
　　十六日上海消息聞勞合特里斯蒂諾船公司已决定將華乙輪船交與意政府處置大約意政府擬將此船交還中政府或須賠償船公司之損失 
國内要聞 
[北京通信（長息）]  
　　時局中之裏面 
　　滇桂衝突乃自然之結果並不足異今後將更有重大之變化發生蓋因南北問題引出南方紛爭問題并引出北方紛爭問題也 
　　一年以來東海與武鳴之謀和苦辛經營不餘遺力然兩方面皆有顧忌故其進行極爲困難武鳴之顧忌在蓂賡東海之顧忌在芝泉武鳴何以忌蓂賡因蓂賡不主秘密之接洽（根本不欲以權利予蓂賡）東海何以忌芝泉因芝泉不主軟滑之辦法（根本不欲以副座畀芝泉）因是之故兩方面皆有難言之隠而又莫可如何 
　　東海與武鳴旣心心相印而先後又有利用此機會之人出在南方爲政學會在北方爲靳翼靑政學會與靳之周旋之經過四其事甚繁姑略之東海翼靑武鳴政學會旣已一鼻孔出氣乃由西南先對付唐蓂賡　入手辦法此次滇軍問題即由之而起而同時之八省督軍聯盟應運而生此項聯盟之謀主爲何人非曹仲珊非張雨亭更非靳翼靑乃徐東海也其作用有二一對付西南之桂系與政學會以示北方團結之堅之不可侮以壓迫減少其慾望一對付芝泉以表明其有此實力以殺其氣勢故極爲巧妙然謀主雖爲東海而幌子確係翼靑且非翼靑則此計莫行近一月以來安福系對於翼靑所以數次用全力行總攻擊而靳閣仍安然無恙者豈翼靑之力乃東海之力也東海以維持翼靑之故至對安福系以去就爭豈爲翼靑爲彼自已也 
　　由此一段事跡觀之在北方東海翼靑勝利芝泉失敗在南方武鳴政學會勝利唐蓂賡失敗 
　　芝泉爲人倔强人所共和對於政治慾望甚大此次爲東海所挫折心何能甘然靳爲渠之學生且爲渠所提拔今一旦爲東海所收服而操戈相向明知非翼靑之本心然究不能不恨翼靑之背畔故芝泉現在對於東海之懣僨翼靑之不快已同敵國而又有不能說之苦衷於是芝泉不得不求應付之策 
　　芝泉應付之策如何卽乘粤中多事之時行破壞粤中之計畫而實即破壞與東海謀和之桂系之地盤也段氏居京已久何以今一旦忽赴團河預備久居人人皆謂不快意於翼靑故爾出京然出京赴天津可矣何必住在離京咫尺之團河此其原因蓋完全爲策畫破壞系政策京中耳目太衆不易防範而團河離京甚近東海方面之情狀易於詳悉此段赴團河之原因也至其策畫之策乃用龍紫丞爲謀主以黄某爲前方進行人員開已匯去欵數十萬元進行甚猛且粤中方面已有數重要人來京接洽而去將來廣東尚有大波瀾在後也 
　　此中計畫東海未嘗不知桂系方面亦未嘗不防備此以兩事可以見之一挽王聘老來京無論如何必請段返京一岑春煊汲汲收拾滇軍問題對唐蓂賡讓步聘老與芝泉晤見之談論尤可窺見一斑芝老謂東海和議計畫業已成功我是早屏逐於政治以外之人在京興否毫無關係東海旣愛翼靑翼靑亦很樂意贊助東海儘可放心幹去何必念念不忘於我耶至於我之今後將完全脫離政治關係矣寥寥數語光芒四射誰謂段爲木訥不善詞令者 
　　外間咸謂段與孫中山唐蓂聯合以謀對徐此事當分别述之孫與段之聯絡確有其事且在半年以前然孫因提出數個條件段甚麻煩語人曰他們總好提什麽條件我不知道爲什麽我們要聯合就聯合罷了因此此事竟未有結果而罷至於唐與段更毫無關係年少氣盛口口聲聲主張根本解决永久和平之唐蓂賡在現在情形而論决不能與段氏握手而負氣倔强之段氏亦萬無唐氏言歡之理故此說完全無根 
　　段芝泉前策如能成功則今後時局之變化如何非吾人所能妄談萬一不能成功第二步之計畫在新國會開會選副總統（新會已開會惟人數不足）抵制東海故現在北方政局完全爲徐段之爭其餘皆屬枝葉以余之推測段芝泉終歸失敗因政治手腕不敵東海此爲根本問題至於段之勢力在外者如陳柏生如張勛臣如倪丹忱如李厚基或因地方紛亂或因病疾纒綿無力兼顧在内者祇陳曲魏傅諸人亦皆無能爲役惟徐樹錚始終努力但以彼自身上之惡感太多恐亦不能有若何之裨益耳 
[北京國院之新促和電]  
　　兩年以來促和之電不知若干起即發自政府者亦已非一次然措詞類多門面之語所以至今不見效力獨昨日中央所發促和之電花樣翻新電末數語明明催促各督軍使之各陳所見此電發後必有反響自不待言惟反響之後於和局上實際有無效益則仍是問題耳兹將院發之原電錄下各省督軍省長各區都統護軍使鑒近迭據各方來電促進和平具見愛國之誠一年以來中央以時局危迫謀和至切開誠振導幾於瘏口嘵音乃以西南意見歧致未克及時解决不幸而彼方變亂相尋且有同室操戈之舉缺版破斧適促淪胥蒿目艱虞能無心痛中央對於西南則以其同隸中華誼關袍澤深冀啓其覺悟共進祥和但本素誠絶無成見而對於各方尤願鑒彼糾紛之失力促統一之成戮力同心共圖匡濟誠以國家利害之切人民休戚所關苟一日未底和平則一日處於艱險而以目前國勢而論外交艱棘計政匱虚民困旣甚危機四伏尤在迅圖解决不容稍事迂廻中央惓懷大局但可以利國家福人民者無不黽勉圖之而所以積極擘畫共策進行仍惟羣策羣力之是賴各軍民長官匡時幹國夙深倚任所冀共體斯恉以時匡翼庶幾平成早覩國難以紓功在邦家實無涯涘奉諭特逹院願印 
[海參崴日軍之行動]  
　　傷華捷軍佔中東路 
　　北京益世報晨報云連日駐京各使館盛傳崴埠日軍與捷克軍隊發生衝突昨從可靠方面探悉日軍自佔領崴埠以後迭次拘捕俄黨致俄人仇日之心日益深切本月十一日日軍又逮捕俄工十餘名押送車站强令登車維時我國軍隊正擬上前阻止乃站次人烟稠密之中忽有炸　彈爆發日軍疑係捷軍所爲當即開槍向捷克兵車射擊捷軍爲自衛計遂亦還擊雙方互有傷亡并傷及華兵及美兵多人一時英美俄軍隊大動公憤 
 
 

Page 7

 
 
　　幾欲同起合攻日軍幸經各該軍官剴切勸阻惟衆怒難平遲早恐不免於决裂現聯軍方面巳紛電報告本國政府一面擬定期召集會議磋商善後辦法崴埠秩序暫由我軍擔任維持昨日吉黑兩省大吏均有急電到京呈報徑過詳情並以華軍負傷甚多應如何嚴行交涉之處懇請指示機宜以便遵辦又聞前項警報抵京之後外交軍事邊防各當局秘密集議結果發出急電數則分致東省大吏及外交官内容無從詳悉微聞大致以維持秩序保守主權爲要旨對外則無論何方面概不偏董又一消息云日軍在海拉爾站捕去之俄人八名初欲解赴大烏里嗣因票車未開日軍忽於十日晚八時五十分將其中之俄人一名槍斃當時華軍聞知即有起而抱不平者經官長竭力約束始止捷克軍在站同抱不平向前嚴行干涉日軍乃開機關槍示威而華捷兩軍並未還擊日軍旋在車内抛擲炸彈一枚將車務總管炸斃聞是晚九時海站捷克軍與日軍已發生戰事迄十一時乃停止兩軍死傷情形未詳又一消息當時情形實有俄兵及捷克兵在内合攻而華軍並未在内但有在旁誤中流彈死傷者戰事直至十一日下午八時五十分始行停止各聯軍旋在車站會議云云惟詢之政府方面尚未得有此項報告 
　　另據哈爾濱十一日電云近日日本忽派遣多數鐵路人員分布管理由寛城子至哈爾濱一帶鐵路並派日本軍隊駐紥該路各處車站顯有侵佔該路之意又昨晚有日本一軍隊約千人由大連長春赴哈爾濱 
　　字林報六日哈爾濱通訊云日軍佔據海參崴之消息因電信阻滯昨夜始知之五日天未黎明時日軍將海參崴衙署軍地完全佔據同時復在尼古拉斯克與伯力兩處活動伯軍猝不及防無以拒之迨重要地點全被佔據後俄日軍隊方互相轟擊當柯爾恰克政府未倒之時凡重要軍事地點可控制砲台者已盡在日人手中海參崴四周高山等要地早爲日軍所有軍隊密布彈藥充足由來已久三月下旬日本新兵到者頗多名爲更換海參崴之防兵實則暗地佈置庶一朝發作垂手得城此日軍所能於極短少時期内佔有海參崴也據可恃消息俄國臨時政府組織新軍之初日人卽大不滿意以爲新軍乃過激軍隊實則此項新軍對於日人固極忠順也三月杪俄臨時政府迭接日本抗議文訾議俄政府對日之態度並謂屢次衝突事件皆俄政府釀成四月二日日人以未見俄政府之圓滿答覆乃致哀的美敦書逼令俄政府停招新軍聞俄政府未依允此項要求致日本有在各處同時用兵之舉動海參崴旣失俄軍集於車站等處倐爲日軍所攻戰爭終日結果若何此間尚無詳報尼古拉斯克車站已爲日軍所奪俄軍集於城中聞戰事方酣又據無線電報五日晨九時日軍開始攻擊伯力並聞沿烏蘇里鐵路各車站皆爲日軍據有各處皆有戰事云 
[我與各國之對俄方針]  
　　俄勞農政府通牒到京表示放棄俄國在華各項權利北京學界曾於日前議决辦法三端最近上海全國各界聯合會亦開會討論結果巳以該會名義函覆勞農政府表示同情據政府某要人云政府對於此舉極不謂然因前項通牒抵京後院部迭經密議决定暫取冷靜態度其理由以勞農所允放棄之各項權利僅有一二項貫惠於我國其餘或屬於時機未到或實際上已由我國收回原文所稱各節俱無效力可言自亦無所用其承認與接洽也 
　　自勞農政府電請我國恢復邦交之後我國政府卽電令駐外各公使報告各國近日對俄之方針聞駐英法美意日各國公使俱有電覆到京（一）駐英使報告英國勞工方面現雖極力爲俄布黨奔走但政府方面除與俄交換俘虜外關於政治方面尚未有與俄接洽商人方面己派代表赴俄考察以備决定與俄貿易之進行但迄至今日對俄問題無論協約國聯合進行抑單獨進行英政府尚未有確定方針（二）據駐法代使報告米總理所採對俄政策與克勒滿沙無異法國與俄之利害關係比他國較切故法國對俄極爲注意惟俄國從前所欠法國之欵布黨於一九一七年宣告取消法國非俟布黨承認此宗債務後不能與俄論及恢復邦交問題故法國對俄現尚無確定方針聞前日最高會議米爾蘭提議日後與俄爲政治上之談判協約國須取聯合行動該議業經通過（三）日使報告日政府已於本月八日派員赴渥木斯克考察俟接到報告後方能决定對俄政策（四）意公使報告國際形勢非常複雜關於對俄方針意政府現未决定（五）美使謂美國自撤退西比利亞兵後與俄關係甚疏實際上對俄問題不能成爲一種政策但商人方面爲營利計極欲與俄通商惟現尚無何種結果 
[再紀京學生之自首與審訊]  
　　北京學生第二組自首隊二百四十六人於前日（十三）上午十二時在中大集合一時半出發一時三刻到廳廳前列有保安警察百禁止學生入内自首隊乃舉祁大鵬瞿世英顧文萃等進廳檢察官以審判被拘學生事忙令某書記招待該書記云諸位自首事可看本日本廳批示即知代表答以無論如何仍請檢察官出談該書記入内請命旋復出謂本廳無論何種案件一見批示則凡未經本廳傳到而擅自求見者概認爲非法行爲各代表頗爲忿怒當謂同人自問毫無違法舉動惟貴廳拘留學生六十餘日之久始行提起公訴試問歐美各邦有無此種辦法且貴廳旣認今日學生舉動越出範園則學生等甘心請拘願意認罪貴廳何不認眞辦理一意推宕不識是何用意該書記默無一言於是各代表不得已率隊而回報告幹事部請其召集緊急會議以資對付聞是晚各校學生當卽開緊急會議到會二十九校代表先由某君報告兩日自首情形繼由各校代表先後發言最後通過辦法兩條（一）自明日起停止分組自首（二）於必要時由本校文書科通知各校全體赴廳實行大自首 
　　至被拘學生曾於前日下午一時餘由地方廳提訊十人因自首學生羣集該廳門首故遲至五時餘始將學生等訊畢送回臨時看守所聞該案歸刑二庭審理審判推事爲張智遠蒞庭檢察官爲劉元　昨又派司法警察多名赴學生被押所提出學生十名到廳訊問至十時即已訊畢隨卽送回原地預定今明二日將未經訊問之學生二十名分别提訊審理之手續告竣即可實行判决惟各校學生因十二十三兩日赴廳自首均不收受呈文復經該廳批駁着無庸議知自首目的終難逹到故昨日並未前往自首現擬專從法律一方面着手延請律師赴廳調看案卷藉窺檢察官此次起訴之内容及檢舉之罪名再依法出庭辯護以期得公平之判斷 
[京華短簡]  
　　拉門德來京後雖曾晋謁東海並與各界要人互相酬酢但對於此次來華之目的尚無具體的表示昨日公府設筵宴請拉氏並有總理與各閣員以及財政界各要人作陪藉敦睦誼兼以覘拉氏此來之抱負以便籌應付之法觥籌交錯盡歡而散聞明日下午八時則爲靳宴請拉氏之期 
　　震威將軍雷震春自奉天來京後卽下榻永康胡同日夕與張勲相聚所謀者仍爲時局問題將相助進行並聞將來雷震春與張勲同時起用其位置即在長江方面又一消息雷將於日内赴保定與曹錕商時局大計 
　　霍爾瓦特交通部已聘爲高等顧問月俸三千元其帶來隨員兩人亦另有位置並聞東海尚擬聘爲公府顧問又聞院致奉督電云霍爾瓦特抵京後已由交通部聘爲高等顧問以示優異 
　　戊通航業股份有限公司董事梁士詒等上年曾購俄船駛行黑龍松花等江被俄人扣刧船隻損失之數逹百萬之巨前以目下江水方漲開航在即用欵繁多籌措頗苦適聞濱江海關近曾扣留謝米諾夫現金若干已蒙政府議决留抵華僑及戊通公司損失償欵自屬格外體卹昨將以上各情詳陳當道請予垂念商艱速爲轉電吉林鮑督軍即將此項扣留之欵迅予發下本公司應用并對於公司損失數目從優分配以資維持 
　　吉林甯安縣農會長孫彦卿前勾串日人修築鐵路經全縣公民開會反對乃孫仍不死心近又受日人某金票一百五十萬元重行來京運動現寓六國飯店日昨寗安在京同鄉聞知憤不可遏當卽聚集十餘人於午前十時同往六國飯店尋找擬當面斥責如有異言卽施以毒打正值孫乘汽車赴交通部在交通部門首等候約五小時之久仍未見孫某出來詎知孫早巳聞風由交通部旁門脫逃該同鄉等不得已始各散去設當時眞果在交通部門首相見又成一幕慘劇矣第未知尚有後文否耳 
[伍廷芳聲明離粤之通電]  
　　上海林吳王褚議長國會議員諸君孫總裁唐總裁各報館廣州岑總裁林總裁莫督軍各省各軍代表諸君方會辦海軍各艦長各報館南寗陸總裁譚督軍李省長雲南唐總裁貴陽劉督軍王總司令成都熊督軍楊省長并轉各總司令夔州黎總司令王總司令施南柏總司令三原于軍督鳳翔葉軍長郴州譚督軍辰州田總司令并轉張胡林各總司令漳州陳省長陳容甫師長汕頭呂總司令均鑒慨自國會被散大法陵夷國命存亡間不容髮幸我海軍將士曁西南諸將帥先後崛起以擁護約法爲職志由是國會來粤集會組織軍府民國正統斷而復續臨　約法亡而復存廷芳遂亦隨諸公後奔走駭汗於護法旗幟之下洎乎軍府改組易獨裁制爲合議制由國會選舉總裁七人綜攬西南政務廷芳不才承乏一席受事之初方期與諸總裁戮力同心貫澈初旨何圖德薄能鮮補救毫無武人各爲其私軍府形同虚設撫躬自問良用疚心廷芳復何忍虚與委蛇供人傀儡爰於三月二十九日暫行離粤深恐遠道傳聞莫明眞相謹將去粤之故爲諸公覼縷言之共和政治首重民意民意所寄厥在國會是故擁護國會護法也破壞國會違法也國會議員問關南下開正式會於廣州亦旣兩年矣去冬賡續制憲以黨見紛呶功虧一簣我西南當局宜如何竭誠擁護聿觀厥成乃地方政府擅以國會經費挪作軍用致國會無形解散護法精神掃地以盡此廷芳不能不去者一按之軍府組織大綱大事取决於政務會議政務會議組織於七總裁主席總裁僅七總裁之一較之其他總裁並非有何特權雲老海内名流夙所敬仰廷芳等舉爲主席原冀其號召羣倫力肩艱鉅不謂受人矇蔽太阿倒持跡其數年以來一切措施不以多數總裁之意思爲依歸而以左右近習之是非爲可否試以近事證之與北方數督軍所協商之解决時局辦法五條維持軍閥犧牲國會漠視外交揆之吾人護法救國之初衷大相剌謬廷芳於事前絶無所聞必俟信使往還電商妥洽然後舉以相告目無國會目無軍府此廷芳不能不去者二廷芳忝受公推兼長財部調劑出納責有專司乃公欵之支銷半屬虚糜詳細之用途無從過問如變賣敵僑財産數十萬元爲私人所把持至今十餘月未見收支報告也調遺滇軍出發邊初索六萬元繼增至十五萬元經廷芳支付个萬乃聞只給滇軍一萬餘則或以個人名義犒賞桂軍也或爲悍將扣留用途莫測也坐視虚糜未能挽救此廷芳不能不去者三滇軍駐粤多年身經百戰其將官之進退向受蓂公之指揮邇者蓂公撤銷該軍長李根源原屬行使職權無可非議乃李根源聯同莫督軍抗令稱兵全省驛騷生靈塗炭嘆紀綱之不振痛桑梓之傷殘此廷芳不能不去者四軍政府者西南八省之最高統治機關也其根本之結合基於各省各軍其惟一之目標基於護法救國今被二三私黨盤踞把持假護法之美名謀個人之權利天下其謂西南何此廷芳不能不去者五廷芳足跡甫出省會而部員被監視矣行李被扣留矣銀行存欵被查封矣近且準備控廷芳於香港法廷矣彼私黨之於廷芳一若不共戴天也者嗟夫大法未復國難未紓廷芳一息尚　　　心不懈日内赴滬當與孫唐兩總裁曁國會議長議員諸君計畫進行并與護法各省電商大計諸公明逹何以敎之謹電宣言諸希垂察再廷芳離粤後廣州政務會議不足法定人數照章不能開會一切行動概屬無效廷芳忝長財政責任攸關特將關稅餘欵携以偕行廷芳一生於公款出入不苟絲毫操守如何國人當能共信所有收支數目自當詳細報告知關厪念併以奉聞伍廷芳靑印 
[日人在蘇肇禍案之公牘]  
　　蘇警廳呈文日人供詞 
　　日本在蘇肇斃兵士胡宗漢案迭經本報登載然事實尚未詳盡兹覓得蘇州警察廳呈報軍民兩長呈文報告當日日人肇禍情形及日人供詞頗詳亟錄如下以供國人研究本年四月五日據間區警察署長袁季梅呈稱本月四日午後十二時許接據職屬第一分駐所巡官汪玉田電話報告本日十時許查有日人角間孝二齋籐政二金次郎及繙譯華人陸錦章等帶有獵槍一枝子彈十數粒至虎邱山游歷當派巡長高竹坡巡士張伯元徐克雲隨往保護去後嗣據巡警張伯元報告該日人等在山上冷香閣吃飯適有第五團三營九連兵士等十餘名亦到冷香閣吃茶該日人角間孝二所帶之獵槍内裝有子彈忽然施放遂將兵士胡宗漢一名擊傷斃命當已率同長警前往查看當將該日人等及繙譯一名並獵槍子彈僱船派長警監護送署等情署長聞報後即派長警將該日人等留待在署一面電請吳縣知事相驗並先電禀鈞　在案嗣准日本警務長到署一再要求堅欲將該日人等帶去經署長以外人在中國内地發生事件必先由中國官廳查明事實方可送案等詞拒絶復與該日本警務長同往虎邱查看適吳縣温知事亦到場相驗當騐得該兵士胡宗漢臥於冷香閣樓上東面窗下槍彈係從口入進喉以致齒落喉腫右腮突出斃命窗下樓板及椅子上流血甚多當時塡明屍格由縣帶回署長詢問巡長高竹坡據稱遽聞槍聲一響卽同巡士張伯元上前查看見兵士胡宗漢已睡臥在地流血頗多當將日人監守並派巡警張伯元飛報本所巡官其時日人角間孝二拿出十元鈔票一張其意似有欲給藥費之情巡長將鈔票收下一併交案等語復詢據該團營目兵倪昌濤韓炎聲稱因今日星期奉長官命令帶同胡宗漢等到虎邱作地形旅行進冷香閣時該日人等先已在内我等卽在檻外啜茗休息有日人持槍向我等挨次瞄準及瞄至胡宗漢槍聲驟響已受傷倒地血流不止逾時殞命嗣經巡警飛報分所巡官請惠醫生前來而胡宗漢巳經氣絶幸衆兵士雖有不豫之色然曾受敎育尚知大體未有意外之虞各等語署長隨與日本警務長回署詢明日人角間孝二等及繙譯華人陸錦章均答以角問孝二槍斃兵士屬實當經分别塡明答詞單令其簽押旋派職署吳巡官帶同長警僱籐轎將日人角間孝二齋籐政二金次郎及繙華人陸錦章共四名並抄錄問答詞單連同十元鈔票一張獵槍一枝子彈十六粒一併送縣理合抄錄問答詞單具文呈報廳長鑒核等情並據偵探隊報同前情各到廳據此查此案先據該區電話報告隨經廳長前往勘明一面諭令該區俟吳縣知事蒞騐後卽將日人角間孝二等連同獵槍子彈等件一併解交縣署依法辦时兹據前情廳長復核無異理合抄問答詞具文呈報仰祈鈞鑒 
　　日人角間孝二供稱在上海太田商會寫字今日七點多鐘火車由滬到蘇帶鳥槍一枝子彈惟同來之日人計有十數名祗有我與日人齋籐及蘇州丸三藥房政二金次郎並繙譯華人陸錦章到虎邱山邱山游玩其時有兵士多名在山上同在冷香閣吃點心我之鳥槍内裝有子彈傷斃兵士一名是實當時曾給高巡長鈔票洋十元請醫生等等意圖了事該該巡長不收云云日人政二金次郎供稱在蘇州丸三藥房爲夥今日角問孝二等到蘇游歷是以同往虎邱因角間孝二所帶之鳥槍内裝有子彈擊斃兵士一名屬實日人齋籐供稱同上海太田商會之角間孝二到蘇游歷到蘇後同丸三藥房日人政二金次郎並繙譯華人陸錦章一同到虎邱游玩當在山上冷香閣吃茶時有兵士數名亦在彼吃茶詎角間孝二手内所拿之鳥槍内有子彈忽將兵士一名擊斃是實華人陸錦章供稱浙江寗波人三十一歲在上海太田商會寫字今日由上海乘七點多鐘車於九時到蘇同來之日人計有十五名並女二口共帶有鳥槍兩枝一枝是日人高村的一枝是齋籐的因齋籐之槍被他人同高村等情往寒山寺游歷高村之槍交角問孝二帶至虎邱惟此槍專爲打鳥之用到虎邱時有兵士多名亦在山上外面後同在冷香閣吃茶則鳥槍由角間孝二拿住因槍有子彈傷斃兵士一名蘇州並未到過云云 
[南京快信]  
　　省立中等以上二十六校自旿午起忽全行停課李齊兩長以學生不聽勸導昨諭警廳長王桂林迫令解散學生聯合會學生今晨上街游行被警察禁阻胡敎育廳長請各校長設法維持學生充五日後再議 
　　省議會臨時會今日（十六）上午十時行開會式議員到二十餘人行政官到三十餘人禮畢散會又揚屬議員張念劬前日在省病故由會函請省署依法遞補直系督軍主張由各省議會推舉代表二人開聯席會議解决時局仍由曹錕領銜不日拍發 
　　軍民兩長會保程道存暫署徐海道尹謝傅安署蘇州交涉員院復電照准 
　　財政電委田庚充江蘇印花稅分處會辦昨到差 
　　省署令財廳選派現辦統計人員四名咨送北京統計講習所肄業 
　　李督委孫鴻賓充補充團團附又派田文藻赴鎭江檢閱第十九師定下月實行改編一切編制均照蘇州第二師辦理 
　　傅良藻會晤李督後即於昨午車返京陳光遠派謝宣入京陳報贛南防務昨過甯北上皖財廳長陶鎔昨偕皖督署軍需處長陳旨章過甯赴蚌 
[杭州快信]  
　　新巿場湖春樓喜雨臺等各茶寮酒肆門首熱閙處昨午後四時有學生列隊講演爲軍警所阻 
　　敎育廳奉軍民兩長訓令誥誡學生中有法律不能因人而異其用輿論不能曲諒以飾其非等語 
　　公衆運動場今日（十六）駐有四師軍隊操演機關槍湖濱一帶僅見蘇省旅行學生往來 
　　蘇省長因浙省請弛無錫運米出境案昨來電云救災恤鄰誼所當盡惟蘇省省議會對於米禁異常堅持加以本年春季雨水過多米價日漸增漲就蘇言蘇已有供不應求之勢體察本省情形委難通融希原諒 
　　此間米業領袖唐雍甫等昨電旅京同鄉孫慕韓汪伯棠等以錢巿停頓米巿未開來源告竭存榖無多請電浙省長官速籌維持方法 
　　江浙絲綢業會議决定在杭州設立江浙絲綢機織聯合會以綢業觀成堂爲會址俟農商部核准示復即開會成立選舉職員 
地方通信 
[松江]  
　　罷課中所聞省立第三中學校自陸湯兩代表回松後已决與上海各校一致行動定十五日起罷課一星期縣立各學校尚未隨同罷課故十五日上午學生會又復推舉代表前赴各校游說各校職教員均答稱兹事體大須與上海各高小校一致行動如上海各高小校並未罷課我松自難獨異即使上海各高小校均已罷課亦須召集縣立學校學生會公同議决萬不能貿然從事云云各代表中之激烈分子有以所言不合在各校呌囂拍桌者現聞各高小校均曾於十五日派人赴滬探悉滬高小校並未罷課則松邑高小　隨同罷課問題當然不能實現矣 
[蘇州]  
　　日人肇禍案之商會電督軍省長鈞鑒日人在蘇斃我軍士一案當經地方官廳呈報蒙電政府向日使交涉在案虎邱名勝之區本係蘇垣内地該處巿　繁盛接近車站交通日人無故開槍實屬駭人聽聞於國家治安主權及地方商業生命關係均年淺鮮迭據會董季厚柏等僉以兇手遽任引渡未联若何懲辦環請籲求嚴重交涉依律抵償羣情憤激迫代電陳蘇州總商會侵開辦儲蓄銀行蘇紳洪少圃鮑星槎二君所組織之蘇州儲蓄銀行先在古巿巷八十三號設立籌備一務所四月二十六日爲開始營業之期政紳商學各界紛紛前往道賀聞當日收入之零躉存欵已有二十餘萬元之多他日新星落成正式開幕後營業當更蒸蒸日上矣 
[杭州]  
　　庚申紀念日祭典今年四月十五日即舊曆二月二十七日爲六十年前咸豐庚申洪楊破杭之日當時死難者極慘故杭地士紳於是日上午前往南北山遺阡﹁俗稱枯骨墳﹂致祭到者八十餘人浙江軍民兩長亦均派有代表列席與祭云 
[寗波]  
　　學生會議决罷課寗波學生聯合會因接學生總會曁杭州學生會電特於十四日下午在海曙樓開會當擬定辦法停課四天並函致各校一致進行原函如下校長先生鈞鑒疊接全國學生會杭州學生會電内間外交失敗國是日非謀積極奮鬭各情敝會披誦之下即召集緊急會議詳加審查議自今日﹁四月十四日﹂起停課四天以觀後情再定方針至停課原因一政府不肯駁回直接交涉原牒且有移東京交涉消息二不肯取消軍事協定且行訂繼續有效說一不肯解散安福部且極力位置該部私人四天津代表並未釋放且有絶粒事五北京代有四十人有即日被公訴訊六齊省長夏廳長摧殘敎育不肯懲辦毆傷學生之衛隊且無維持新文化之誠意 
[香港]  
　　罷工風潮之擴大機器工人己罷工多日禮拜六上午華民政務司再着華人機器會派員赴省徵求工人意見以冀彼此讓步得圖從速决故該會即午派員赴省與各工人磋商禮拜一早或可回港覆命至電車公司之工人已於禮拜五晚盡行告退禮拜六早己無電車來往交通異常窒礙故連日人力車夫非常忙碌摩托車亦較平時爲多禮拜日尚無電車不知何日方能解决也昨并喧傳禮拜一晚電燈煤燈與水喉工人亦將一律罷工以致人心惶惶中環街巿有等魚檯及小數居民咸用琵琶桶或大水缸滿貯清水狀極怱忙實則港政府己接到某兵艦無線電稱己有機器師三十餘人預備電燈局罷工時登岸協助司機云云則電燈决不至有停熄之虞至山頂火車外傳己停開者亦尚非事實云惟據士蔑西報則云電車公司之打磨匠己停工數天昨星期六早該公司各機器工人約有一百五十名又與罷工者聯同一氣是以電機不能轉動司車者雖非罷工然因受風潮影響者約有二百五十名查電車公司工人己兩次稟請加薪其最後一次於未罷工之前一星期先已通知及後因一星期届滿故星期五日再函催覆斯時東家意見與各工人不合故於星期六早期滿時即行罷業電力與電話公司暫給工人以米糧津貼聽候各本船廠之解决又接消息言星洲某埠華人打磨匠因索加薪六成不遂亦聯同罷工又據九龍船廠司理言罷工局面至今尚無轉機罷工之人甚多伊不能言其實數云云 
雜評一 
[以和爲戰（默）]  
　　從前之政爭或以兵力爲武器或以議會爲武器又或以文字通電爲武器或更以組黨集團爲武器術亦多矣亦已用盡矣而今日之新發明則以和爲武器何方之和成則何方之政爭勝故各出其手段以謀和卽各出其手段以爭政治上之勢力也直也皖也桂也滇也鈎心鬭角各和其所和而和遂爲政爭之惟一武器與和之眞義截然相反然則以和爲戰之結果亦大可知矣 
[浩嘆君鑒請續寄編緝部白]  
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[伍廷芳偕林森到滬]  
　　伍老博士偕參議院議長林子超君曁國會議員數十人已於昨日上午十時乘香取丸到滬出迎者有南方和議總代表唐紹儀海軍代表饒鳴鑾歐和會專使王正廷孫中山代表吳鐵城李錦綸衆院議長吳景濂及盧信公羅家衡孔昭晟徐季龍徐固卿郭泰祺等百數十人伍博士冠土製白草帽着常禮服精神矍鑠出棧橋與諸友握手時便大呼打打打各友和之於歡聲雷動中驅汽車回戈登路本宅而去旋即有人前往戈登路伍宅請謁談及關餘事博士曰予之此舉大半數係爲西南大學而發岑雲階則反對之若要將關餘作軍費余不肯蓋余曾允撥創辦西南大學基本金倘移作軍費豈非失信於社會且余責任所在不能不保留此欵云云而林君登岸後由議員居正等迎候偕赴南京路東亞旅館暫駐 
[伍廷芳復岑春煊書]  
　　雲階先生足下抵港以來迭荷命使過從并承尊翰拳拳厚意感激不勝年來吾輩間關南下所爲者何曰護法也曰救國也耿耿此心可質天日不謂心餘力絀補救未能大法之陵夷依然時局之糾紛益甚比者滇軍衝突旌節蒞韶排難解紛劬勞可念然推原此事之起未始非武人跋扈政客陰謀有以致之廷此次來港公一面派員慰留歡迎回粤一面派員起訴控於港官朝四暮三出爾反爾以廷之愚竊所未喻若謂廷携有關稅餘欵故爾控追不知廷長財政責有專司携以偕行免滋浮濫并非捲欵逃匿何所用其控追乎用途如何自有詳細報告廷敢自信中土人士亦能共信也憶去年敵僑局之設也變賣敵僑産業二十七萬餘元被公黨徒虚糜殆盡閱時十月尚無報銷何明於責人而開於責己耶廷竊以爲過矣公宅心忠厚廷所深知前淸之季勲名彪炳逮入民國竟不知前非公之才力今不猶昔也不能親賢遠侫致貽盛德之累也廷於臘盡春初曾兩次庽書忠告未承採納心竊惜之語曰君子之過如日月之食公而誠意刷新力圖晚蓋則奸詐之政黨不可不遠去之正式之國會不可不維持之苟和之五條件不可不取銷之開誠心佈公道與國人以共見以法律爲依歸公之勲名正未有艾否則非廷之所敢知矣恃有同舟之誼謹貢逆耳之言何去何從惟公自擇嶺雲在望後會何時寒燠不常爲國自愛專此佈臆順頌日綏弟伍廷芳拜復四月十二日 
[舊國國議員致六總裁電]  
　　駁斥章士釗混充軍政府代表 
　　旅滬舊國會議員王宗堯等昨致孫中山等六總裁電云上海孫總裁唐總裁香港伍總裁廣東林總裁桂林陸總裁雲南唐總裁均鑒章士釗混充軍府代表向英按察署控訴提取關餘案查軍府係合議制今七總裁已去頃五法定人數不足政務不能開議何從取得代表資格乃混稱軍府代表控告軍府總裁尤爲荒謬絶倫兹將章士釗呈辭駁斥如下（一）原呈云由軍政府派士釗爲代表向伍庭芳取第八欵所述之欵項按軍政府組織大綱規定凡事去决於政務會議至少須有總裁四人之列席自伍總裁赴港後在粤僅有岑氏一人已無政務會議單獨命令不生效力章土釗何得混稱軍府代表（二）原呈云伍棄職前往香港棄職以後已非軍府財長或他職官按伍總裁乃外交部長兼財政部長伍氏赴港適當國會遷移之日伍氏並無向國會辭職是總裁部長資格具在何得妄指爲棄職若以離粤爲棄職則岑氏爲駐粤總裁亦曾赴韶赴港章士釗亦得概指爲棄職乎（三）原呈云伍氏不允將欵交給章士釗或軍政府按章士釗自稱爲議和代表十一人之一除章士釗外尚有十人且有總代表唐總裁在章士釗果以何種資格得向伍總裁取得欵項（四）總裁係國會所選出代表乃總裁所會派今章士釗混稱軍府代表控告軍府總裁紊亂綱紀莫此爲甚凡此諸端皆章士釗混充軍政府代表之鐵證不惟違背法紀抑且喪失國權我中華民國斷不能容此也特電以聞國會議員王宗堯高福生鄧天一楊大實祝震周學宏魏吳濤李正陽張華瀾盧一品巴逹瑪林沁白瑞童杭時張瑞萱丁惟汾白逾桓姚桐豫等銑 
[章行嚴關於關餘起訴之聲明]  
　　章行嚴君昨日發表關於關餘起訴問題之聲明如下西南所收關稅餘欵早經軍府政務會議指撥一百萬元作爲西南大學開辦費當時西林即擬盡數撥出伍秩老不允後經多少曲折此欵除曾實交十五萬元外餘八十五萬元亦經西林提議在是月分及次月分關餘中分批撥交三月初間愚與汪精衛君均在廣州曾持西林函件與秩老商定由秩老即日通知上海滙豐銀行該欵一到卽撥付汪君與愚手收以廣州方面早知三月分關餘不日即由稅務處發交滙豐滬行轉解軍府也該項通知書秩老延未發出汪君與愚屢次催促愚三月十五日離粤來滬尚往詢此事伍君梯雲言該通知書即日寄滬並諾將底稿寄汪君與愚以便持與匯豐接洽汪君十七日離粤時與伍氏喬梓談話情形大略相同其後汪君與愚先後到滬通知書杳無消息至三月二十九日秩老父子以離職赴港聞其十七日至二十九日之間秩老未曾料理此事可斷言也本月初間愚得西林電關餘中之大學經費囑與汪君協同在滬設法提取愚當與汪君商明由愚往謁滙豐大班告以伍博士名下之欵巳起糾葛請其暫時停付以待伍博士來滬再說該行答稱不能愚電軍府得復以岑陸林三總裁名義並稱有正式委狀在途委愚在上海起訴扣留此欵愚乃延律師函商匯豐仍無答覆不得已在英按察使署請求堂諭諭令該行停止支付現堂諭已發有效期間至下禮拜一爲止在禮拜一以前非與秩老有一協商辦法行將由愚與滙豐之控案移入愚與秩老之控案此誠不幸之甚愚所極爲抱歉者也但愚今鄭重聲明愚之用急切有效之手段扣留該欵决非對於秩老有何惡意亦非有意協助軍府或西林使該項耗諸秩老所不願意之用途尤毫未思及秩老將有所私於該項惟秩老反對西林謂將以該欵助長戰事（西林有無此意别爲問題）果有相當之理由也西林反對秩老以該欵補助離粤之國會别組軍府或竟協助他部分之軍人亦未始無遠近因果之可求故愚請將政治問題存而不論愚之干與此事雖手續上有代表軍府之名稱實質上完全以大學經費爲限祇求秩老將二月分關餘全數（聞爲五十四萬兩）交付於汪君與愚之手愚卽擔任電請軍府將所有訴訟手續一概取消並向秩老負荆請罪至西林及軍府中人如有違言由愚完全負責此意已託汪君及其他友人婉向秩老申述愚爲此聲明時尚無確答有人謂秩老非不付大學經費之人宜婉商不宜涉訟但證之前述撥欵通知晝延不發出之事實益以近今政治之惡潮愚不敢信該欵由秩老自由處理時必得掃數撥歸大學之用愚爲軍府代表及大學籌備員之一不得不如此主張如謂此爲開罪秩老及與秩老同系之人此罪愚所甘受也 
[學生罷課第三日紀事]  
　　昨日（十六日）爲上海學生罷課之第三日閘北及南巿華界各熱閙地方均有學生講演其演說大綱概括計分爲二（一）軍事協定（二）山東問題詳言其利害希望國民及早注意力爭取銷保全國家每一演講隊隊員七人或四五人不等演講處則有一人手執白旗上書﹃某某學校學生分會講演隊團﹄字樣間有手執國旗者此次演講係學生會預定進行計劃之一分區擔任極爲精細鄰近上海二三十里之鄉鎭則由附近學校之學生爲之 
[兩大學罷課中消息]  
　　約翰約翰大學自罷課後學生一致出校回家猶恐各家長諸多誤會故即擬函詳告各家長其文如下敬啓者全國學生聯合會因外交緊急當局因循特定於本月十五號起停課要求駁回日本通牒敝會依聯合會議案一致進行敝校校長及敎職員亦甚表同情允許停課并允學生可於家中自修將來上課後得依其成績照例與考如罷課延長至暑假則於下學期開學後一律舉行補考故於畢業或升級一節萬無阻礙且敝校此次停課不過同學暫時散歸以精神上之聲勢輔助全國救國運動並無在外作激烈行動斷不致發生危險務請亮察俾釋系念至於停課中情形及上課消息敞會當隨時由郵奉聞專此佈逹云云又聞該校同學之住内地一時不能回里者巳由該大學學生分會租定哈同路民厚北里七十二號爲臨時寄宿舍以表久持云 
　　同鄉諒之此後方樵苓會長報告建築情形略謂本會成立以來迄今巳有十年自建會所之議早經發動自前年第一次徵求會得欵三萬餘元方克購定西藏路與勞合路轉角之地二畝有奇去年續募十餘萬元始能動工落成之期總在今年八月底此次徵求會之大舉愈見同鄉熱心公益尤爲可敬建築之進行及價值鄙人日前巳於一品香叙餐會詳細報告並披露各報我同鄉諒皆聞之母庸贅述總之衆志成城無事不可爲非獨區區之建築一會所而已落成之後内部之設備有大議事廳藏書樓紀念室屋頂花園種種組織無非表示同鄉固結之精神將來擴充商務實業首先辦理義務學校職業敎育由此逐漸發展均此新會所組合而成今因工竣在即不得不廣請同鄉入會以助成此宏大之公共機關亦卽爲落成之一大紀念也詞畢由王正廷宣 
[寗波旅滬同鄉會徵求會讌會攝影]  
　　布徵求會辦法云以今日之情形觀之徵求會有十分希望我甬人皆極注意於此而極盡其力此其佳點也上海人民共一百餘萬而我甬人則居五十餘萬人數之多可以慨見旣有許多甬人而無相當之同鄉會是其缺點故有同鄉會會所之築大約八月可以落成内中設備十分完善同鄉中欲宴會者則有宴會廳游戲則有屋項花園研究學問則有藏書樓惟我同鄉會當認爲二種正當機關以是僅准有各種文明游戲鄙劣腐敗之行動一概禁止恐失我同鄉之人格也諸同鄉尤須多盡義務少享權利犧牲自己襄助他人同鄉會急於興辦之事業乃義務學校使我甬商人多得敎育而於商務上得有進步尤望以後多辦此種學校非但義務學校此後尤當興辦中學以培養我甬子弟惟爲事總須羣策羣力始克有成此次徵求會亦　　滬江滬江大學依上海學生總會議决於十四日宣誓罷課後該校學生對於國事頗具熱忱學生會組織亦甚完備計分執行評議敎育宣講調查編輯幹事七部執行評議編輯三部留校辦事外其他三部均出校宣講又該校學生組織一臨時化裝演劇團十四日晚在虬江橋試演十五六兩日赴江灣吳淞等處正式開演近日天氣不佳演講員演劇員等精神更益振作校内秩序亦非常整飭云 
[寗波同鄉會徵求會宴會紀]  
　　昨日寗波同鄉會徵求會在前德國總會宴會到者七百餘人以總隊長王正廷博士主席先由音樂隊奏樂繼以攝影此後爲張讓三會長致歡迎詞大略不外互助奮進等詞且謂今日諸君踴躍蒞會襄助會務自當極力歡迎惟因地窄人衆設備難免不完抱歉良深尚望諸然人愈多力愈厚事愈易成惟我同鄉會會員無畛域之分高下之别不能以經濟之長短而别其所得權利之厚薄凡我同鄉皆爲一體所盡之義務雖因其經濟之厚薄而有多寡之分然其所享權利則公平無欺此次徵求會之目的爲十萬元共有四十隊故各隊之目的爲二千五百元如能溢出此數則尤歡迎各隊如能於三月一日下午六時以前繳進二千五百元者由會長獎以銀盾一座以資鼓勵此次之徵求會爲友誼的競爭含有互助的精神自誇果不宜而自餒則亦不當也本會所備之志願書各隊員可隨時持往各處徵求惟隨書志願書即當隨收其會費藉省手續本會備有臨時收據可由各隊長領取分發各隊員收到會費即掣付收據其數目又當詳註於存根俾得查核而淸手續以後復由同鄉會直接寄與付欵人以正式收據本會之獎賞鄙人且暫不發表想諸君皆爲熱心公益襄助同鄉於此區區必視之漠然也此種獎品乃逢場人戲之物所值甚微作爲紀念而已徵求會以一月爲限三月一日起三十日止一元作一分一星期報告一次望諸君隨收隨繳俾得知各隊進行之速度而引起各隊之奮興如此辦法非特可顯徵求會之精神且省辦事人手續自來甬人辦事必克有成旣成之後他處必隨之而起願諸君努力成就爲一好榜樣鄙人可確信我甬人深得此種毅力其勉旃云云繼以奏樂樂畢由洪丞祁演說﹁過去之寗波同鄉會﹂滔滔數百言皆不外該會向有之成績多爲各團體冠駱懷白演說﹁現在之寗波同鄉會﹂大概謂望會務之蒸蒸日上冀響應全國而及於全世界袁履登演說﹁未來之寗波同鄉會﹂皆爲希望之詞詞畢奏樂繼以隊長及來賓演說演說者爲王楝園虞洽卿趙晋卿俞宗周牧師諸人主席陸續報告於是日繳進滿二千五百元諸隊如下﹁寗茂隊﹂隊長項松茂洋二千六百元﹁甯銳隊﹂隊長周寶山二千七百元﹁甯機隊﹂隊長張延鍾二千八百元﹁寗裕隊﹂隊長謝蘅牕三千元﹁寗泰隊﹂隊長巷文泰三千二百元﹁寗遠隊﹂隊長郭外峯三千四百元以上各隊將來均由會長給以銀盾一座奏樂散會巳十時矣并聞是日所用之香烟均由三北興業兩公司捐贈云 
[寗波同鄉會徵求會消息（八）]  
　　寗波同鄉會徵求大會定於三月初一日開幕事務所籌備手續均已完備今日各馬路商店徧貼寗波同鄉會徵求大會開幕寗波人快請入會之簡單廣告旅滬甬人奔走號召異常熱心呂耀庭謝蓮卿等數日前已有會費多數繳到事務所三北烟草公司贈香烟三萬支以備來賓之用各隊中報到名單日明數起分錄如下 
　　寗紹隊正隊長何立鄉副隊長張春黻徐正甫參謀胡甸蓀隊員周京觀童蓮生費榮卿蔡善卿蔡烈昌余潤泉馬雨裳徐翊甫余克楷何葆齡陳祥銘謝蓮卿徐忠信 
　　寗安隊正隊長李守綏副隊長陳祖深費巨海參謀李康年隊員童祥豐李明山陳梓堂王祖益姜純卿戴志宏曹慶賢張戊昌周志衡繆春生陳沛霖寗十隊正隊長任矜蘋副隊長朱之椿董天爵參謀徐建俊隊員金潤庠仲其美林良佐謝錦堂徐賡華任錫藩汪其笑馮子華朱睿豐鍾才高張取誠孫道勝嚴志章蔣懷卿徐寳山吳松年洪錫齡 
[上海各界聯合會之兩函]  
　　致會中各團體函本會自組織以來已八閱月當此法紀掃地惡魔横行之際吾人急切之職責自不外挽救國脈力爭自由乃呼號雖殷卒無效果日前中華民國學生聯合會總會提出最簡單而合理之要求兩條（一）駁回日本通牒（二）宣布軍事協定無效北庭苟稍知悔悟即應順從民意詎彼輩不惟悍然不顧反嗾使各省官僚武人解散學生聯合會直將舉破碎之河山垂盡之民氣斷送之壓迫之使完全歸於消滅而後快吾人何能長此隠忍淪爲奴隸此間學界旣衝鋒决陣羣起奮鬭國家與自由旣非學界所獨需而亡國失自由之禍亦非學界所獨當工商各界理合與學界互相提携互相策勵以鏟除共和障礙發揮民治精神尚望各團體立開緊急會議决定方針共紓國難存亡勝負爭此須臾諸公素具熱忱必能一致進行也專此即候公安致未入會各團體函本會係工商農學報界各團體所組織成立以來對於救國事自由之運動不敢獨居人後文電披露諒在閱察之中惟本埠工商各團體熱忱愛國具有同情或不盡悉本會之内容致加入者固多未加入者亦屬不少殊爲遺憾當此國民與腐敗民僚武人决鬭之際端資羣策羣力方能有濟務希尚未加入之團體惠然肯來以匡不逮同人等無歡迎倘荷貴會覆書贊同卽當奉上證書以便塡就特此寄章程一份如需介紹之處凡本會團體必樂爲之專此敬候公安 
[中華勞動公會開會紀]  
　　本埠中華勞動公會於昨日午後二時開職員會議到會者四十餘人公推周震勛主席討論會務進行并提議此次勞農政府正式通告滬上各界均有答復本會爲勞動會集合機關尤當表示歡迎許樹森張省吾唐賡堯首先贊成付表决全體通過公推周君起草四時半散會兹將答復原文錄后俄國農民工人勞農政府紅衛軍公鑒我們中華的人民接着你們的通告非常的歡喜知道你們的革命是要恢復你們勞動界底權利是爲世界人類謀眞正的自由平等底幸福知道你們全俄底農民工人和紅衛兵是世界上最可親愛的人類中華全體底平民都欽佩你們創造底勢力和犧牲底精神你們勞動界尤其歡欣鼓舞願與你全俄底農民工人紅衛兵提議立在那人道正義底旂幟下面一齊努力剷除那特殊的階級實現那世界的大同中華勞動公會 
[十七團體覆俄牒文]  
　　中華民國國民致誠懇之答復於伯羅斯共和聯邦國國民及索維埃政府吾人認索維埃政府之通牒係根據其立國之根本主義表示善意聲明無償退還前俄帝國政府掠奪中國之土地及一切權利交還中東鐵路礦産林業等及前俄帝國政府克倫斯基政府土匪霍爾瓦特謝米諾夫柯爾恰克以及其他軍人律師資本家所掠奪中國之特權皆歸之於我民國人民又以自願廢止一千八百九十六年一千九百一年中俄條約且廢止相關之一千九百六年一千九百七年日俄條約放棄庚子賠欵及領事裁判權此等空前未有之義舉合於我人所信仰之天國大同主義爲世界永久和平之道我人表示依我人主義而接受之意惟我人亦不私其所有除領士及主權在天國大同世界未完全實現前不可侵犯外深願公其利益於世界我人願以誠意與俄國擁護人道及公義之人民通好以逹世界人類互助共存之目的上海學生聯合會滬北六路商界聯合會邑廟豫園商業聯合會女界聯合會山東路商界聯合會天潼路商界聯合會東西百老滙路商界聯合會吳淞路商界聯合會愛克界三路商界聯合會東北城产聯合會上海志成團北城工商聯合會留日學生救國團西書同業永志會福建旅滬同鄉會上海救國恒心團基督敎救國會 
[女靑年會大會第一日紀事]  
　　本埠崑山路中國婦女靑年會自體育師範學校遷至荆州路之後崑山路十一號之屋宇全部歸女靑年會應用該會事務所及寄宿舍範圍得以大加擴充現已佈置完備本星期五六兩日特開大會延請來賓參觀昨日爲開會之第一日下午四時開會中西男女來賓到者數百人先由招待員引導參觀會所入門爲操場地約三畝許面操場爲健身房其左即爲該會會所幹事室半日學校課堂烹飪室打字室莫不陳設整齊寄宿舍約六七問布置尤爲淸潔精美且於宿舍之外設一休憇室陳列書報圖畫以供寄宿者之消遣參觀旣畢特設茶點至五時開會首由主席馬邞夫（ＭＲＳＥＬＭＡＲＣＨ用英語曹雪庚夫人用華語報告開會宗旨次由唐乃安女公子唐英女士彈琵琶歌西湖十景曲音韵悠揚聽者莫不鼓掌次由梅華銓夫人用英演說略謂中華基督敎女靑年會之設其宗旨在扶助中華女子使於德智體三育及社交上得以發逹人恒謂女留學生回國後與國家毫無補助不知彼等於靑年會之事業固甚盡力也從前社會對於靑年會之觀念皆以爲與敎堂無異徒勸人信仰上帝而已不知女靑年會之工夫首爲造就新社會服務之領袖以增進平民之道德及智識次爲扶助一般少年靑年婦女使知家庭及普通知識故女靑年會之工夫大部分爲社會謀幸福也再本會寄宿舍實爲獨身旅滬之婦女而設因上海旅館人類龐雜 
 
 

Page 11

 
 
　　女子獨身旅居實至不便如寄宿於女靑年會則幽靜安適與家庭無異且有正當之娱樂及交際從前婦女靑年會人皆目爲貴族的而非平民的此實不然天津女靑年會固已設立貧民義務學校敎育貧民上海女靑年會對於義務學校雖尚未能開辦然巳由體育師範學校女學生開公共體育班敎授貧兒本會兹定每年春季開宗敎聯合會一次研究敎務秋季開社會服務大會一次研究服務平民及選舉事今年秋季開會將研究家政改良問題總之女靑年會實將操練成就一種女子自動的機關云云演說畢再由唐英女士彈琵琶歌四大美人曲又由女靑年會幹事美國談女士報告現在已有四十國女靑年會聯合成一大團體設總會於倫敦各國女靑年會均須派代表往英討論會務中國所派代表爲朱庭祺夫人云末由女靑年會體育師範學校表演體育剛健婀娜極爲可觀演畢散會已七時矣今日開會尚有王正廷博士之演說云 
[童子軍擧行合併成立會]  
　　上海童子軍原有童子軍聯合會及中華童子軍協會兩統轄機關現以兩會分立辦事上諸多紛歧特由總敎練姚麟書提議合併雙方推定朱少屏潘競民等爲籌備會代表業巳籌備就緒定於今日（十七）下午三時假西門外公共體育場開合併成立大會屆期除各團一律到會外並請各界士女自由入場參觀開會順序如下（一）報告（二）通過章程（三）升旗（四）校閱（五）選舉（六）攝影（七）給證（八）提燈游生（九）烽火（十）散會游行路由自老西門至大馬路進老馬路進小東門由九畝地出大境路回場後舉燃烽火想届時必有一番盛况也 
[吉黑江防處請派海軍人員]  
　　利捷等六艦將駛往松黑兩江 
　　吉黑兩省江防事宜前經北京政府任命王崇文爲吉黑江防處處長並派利捷等號軍艦六艘駛往駐防嗣被某國所妬聳令俄國沃木斯克政府軍艦開砲轟擊致各艦滯留海參崴之廟街地方交涉日久近始就緒昨聞本埠海軍司令公署接吉黑江防處處長電略謂現在吉黑兩江將次開凍滯留廟街之利捷等六艦擬於本月底駛往防地惟是開辦伊始頭緒紛繁江防事宜業已積極籌備擬請遴選富有經騐之海軍人員數員迅速來吉以資佐理等情藍總司令據呈後當即分令各艦隊妥爲遴選呈送到署以便派往吉省服務 
[全國各界聯合會開會紀]  
　　昨日（十六日）全國各界聯會開聯席會議翁吉雲主席張靜廬紀錄首由主席報告（一）蕪湖各界聯合會添派代表蔣使生爲出席本會代表（二）郭維海告假三星期回津（三）全國學生已有罷課舉動本會爲全國民意總滙應如何準備俾作學生後盾當由黄宗漢周霽光等討論終結一方面將學生舉動通告各地各界應一致準備爲學生後盾一方面開各界大會（四）周霽光動議日僑在虎邱槍斃軍士本會應當致電李督齊省長嚴重交涉潘惠齋謂另致電第二師朱師長一份（五）張靜廬告假返甬由本會備函委託向甬各團體接洽一切（六）各代表自認臨時加入交際文書庶務各科者各自書各以任專責（七）張槐三報告杭州情形（八）張天福報告北京情形畢散會 
　　附致南京李督軍電文（銜略）日人在蘇州虎邱冷香閣慘斃我國兵士胡宗漢一案業由釣署於庚電宣佈實情誦悉之下悲憤莫名竊日人無端肇釁不一两足我愈退讓彼愈凶横今竟敢無故又槍斃我國兵士侮辱我軍人貌視我民命莫此爲甚惟望先生向日領嚴重交涉懲辦凶犯撫恤死者以重民命而平公憤倘不得當全國人民誓爲後盾全國各界聯合會叩 
[商界聯合會總會募捐辦法]  
　　上海各路商界聯合會已經議决募集特别基金五十萬專充特别事務及建築會所之用定分二期募集第一期捐二十五萬將來再募第二期其第一期之募捐辦法分十大隊每隊分六小隊共計六十小隊每隊隊員若干人由隊長斟酌定奪預計在上海商店截長補短再加以特别捐欵總計成數自有可觀五十萬之定額以上海商界之熱心自不難一舉成功現在預計建築會所之一切費用連購地建築等項擬以二十五萬充之此項費用祇建築中國會所此外各國擬每一國建築一所專門擴充商界間接直接貿易等事希望各國派商務專員協同帮助其事各國專所其建築造樣費用等項均由各國自理即以代表該國文藝建築美術樹立國際間之觀聽其各國專所亦全採東方文明之文藝建築美術以相暉映今特錄其籌欵方法如下凡捐欵在一元以上者隨時登報道謝十元以上者除登報外則列名紀念碑百元以上者除登報外列名特别紀念碑千元以上者除上兩項外特鐫磁照永留紀念萬元以上者除上三項外特建一室以捐者之名名之五萬元以上者除上三項外特建大紀念室以捐者之名名之十萬以上者除上三項外以本會大議事廳之名名之二十萬元以上者除上三項外特建銅像永誌景仰以上辦法其以團體或各業公所之名捐欵者即以團體或公所之名名之募捐人能至此數者除不有專室之名外其他均皆照上項方法辦理此項捐欵僅至捐欵爲止不含崇拜金錢之意昧故其報酬名譽之法亦僅至此爲止總之如此辦法不外各得相當合衆力以成此是以代表東方文藝完滿建築而已此項建築合各國專所觀之實含有一永久性的巿博覽會之性質雖平日祇是辦事不有商品之陳列然亦預備將來使上海開博覽會時即借此以爲博覽會會場者也亦卽爲將來上海平民議政廳之預備樹平民商會之典型作發逹國民經濟之基礎此則該會募建會所之主旨也 
[上海抵制劣貨聯合會開會紀]  
　　上海抵制劣貨聯合會於四月十五晚八時假老北門内北城工商聯合會事務所開臨時會張震洲主席張玉廢紀錄（一）主席報告各處來畢由江錦春王世衡周子垣先後報告調查兆豐興記錫紙皂廠等情形經衆討論後决再行審查（二）籌備十八日開中華職業學校私進劣貨琺瑯公判會當推定沈子良丁硯瀾王世衡周子垣汪樑江錦春張震震洲爲籌備員卽振鈴散會兹將該會致各團體通函錄後敬啓者敝會前檢獲中華職業學校私進之劣貨琺瑯十六桶（内有五桶仍儲該校）前經函請各團體公判當經暫决俟三星期内徵集各界意見再决現已期滿爰定於本月十八日（卽星期日）准下午一時半假西門外江蘇省敎育會爲公判會場屆時務請貴團體指派代表並希給予證書蒞會公判是盼发無證書概不招待 
[租界貼用印花辦法之商改]  
　　上海租界内華商貼用印花一事江蘇印花稅分處李處長奉北京財政部電令催促於本年五月一日與天津漢口等埠租界華商一體實行爰特來滬會同南北商會積極勸導已紀昨報兹聞李處長將漢口租界華人貼用印花檢查議罰辦法抄錄後擬與商會修改參酌進行俾滬上租界内華商得以服從所有漢口章程錄後（一）﹁執行議罰機關﹂查漢口商事公斷處正在議設今擬由商會暫設一評議會執行租界内華人貼用印花檢查議罰一切事實其評議員即以商會會董兼充並由印花稅分處派一委員參列評議會遇有臨時發生事件會同集議執行仍俟商事公斷處成立其執行事宜一併移交公斷處辦理以符部案（一）﹁檢查﹂商會設有檢查人員擬先勸導其於交易時互相稽查如有違背執法情事得隨時向商會告發照章處罰以罰金五成給告發人充賞（一）﹁罰則﹂仍遵原訂罰則辦理（一）﹁罰欵﹂除一半留會作爲檢查等事辦公之用外其餘一半解交分處核收轉報 
[友華銀行銀巿報告]  
　　中美新聞社譯友華銀行十六日報告云昨日倫敦當地銀價跌三先令四便士遠期銀價漲一先令二便士倫敦紐約問匯價漲至三百九十六元此問開巿時定價金鎊不動金元一百二十四元日金三十八元巿况終日穏固華人願意售出交易頗不秒價值金鎊六先令便士金元一百二十六元日金三十八元又八分之一巿况之特點爲對於日金之近期要求其原因自爲日本國内金融緊急之故各外國巿場金融似又緊迫英國銀行利率已漲至七釐紐約支票支付之利率漲至八釐此間收巿時巿况穏固 
[東方紡織公司特别會紀事]  
　　大陸報云東方紡織公司昨開特别大會通過議案三條（一）以照章購有二千尋常股之安利洋行爲總經理（二）創立新股增足資本二百萬兩計新優先股千股每股百兩新尋常股三萬股每股三十兩（三）新尋常股須保留二萬八千股俟日後股東大會决定時再爲發行今僅發行二千股其條件如下（甲）定四月十日發行凡有舊尋常股十股者得購一新股其發行價須加一百二十兩（乙）認購者每股須實繳銀一百五十兩限日繳楚（丙）二千新股如有未售者得由公司按照巿價出售（丁）新股將來分紅與舊股同 
[美人捐助學校經費之踴躍]  
　　大陸報云上海美童學校建築費本星期由美國鋼鐵公司捐助美金萬元統計在中國與美國所捐集之欵共得美金二十五萬五千元該校籌備董事不久將宣佈該校所擇定之地點與切實計畫支 
[余日章將得碩士學位]  
　　大陸報云據美國三月六日消息美國哈佛大學於此學期之末以碩士學位給與三百零八學生余君日章亦在其列按余爲上海聖約翰大舉畢業生得有學士學位於一九五五年赴美云 
[馬玉山公司領得酒照]  
　　馬玉山公司大餐間佈置整潔肴饌精美營業甚爲發逹其擴充情形已見前報但前此未領得酒照不能設酒因稅捐局每年祇在三四月間發給一次該公司在昨年十月開幕是以報領不及聞日昨已由稅捐局領出此後隨時可以設酒又前報所載該公司將三層樓添闢餐室一所不久卽可告竣能容八九十人佈置甚爲華麗以後各界人士欲請客宴會者均可往接洽也 
[眞茹鎭刦案續誌]  
　　眞茹鎭楊萬順南貨店於十四號晚被盜搶刦已見昨報兹悉此案盜匪共有三十餘人或操本地音或操外省音當時駕舟而來刦得贓物後卽載之而去開失銀洋三四百元該處爲淞滬察四區三分所轄境出事時所中巡官陳竹霖離所他出各長警無人督率不能認眞兜捕僅有巡警一人奮勇上前與盜格鬭卒因衆寡不敵面部旣受刀傷槍械又被盜奪去云 
[汽車疾馳肇禍續誌]  
　　汽車夫押六月償撫恤費二百元 
汽車夫王桂松（即王桂生）於本月十三號下午駕駛一千一百零五號汽車至西門外民國路由該管二區巡警上前查看車照詎王開機疾馳至法租界西新橋街將住居高陽里南首四十二號門牌内之趙寶富撞倒碾傷内部身死旋將王拘獲押候訊究等情已誌前報昨由捕房傳齊人證將王解送法公廨請究先據尸妻趙俞氏投稱丈夫於日前被王汽車撞斃請求伸雪繼據二區五六號巡警徐福德上堂禀稱是日我向王查看車照詎王置之不理駛機避查故我躍上汽車王仍飛馳而行致肇此禍等語又據見證施永全稱是日民人立在門前目見王車疾馳而來致將趙猛撞倒地致死王仍飛馳向北而逃是實又據三百十八號三百四十四號兩華捕上堂禀稱是日巡捕等在民國路上差當見王駕車飛馳而逸至四新橋街將趙寳富撞斃故由我等將尸車送輔元堂是實詰之王桂生供實因民人一時昏糊忘却停機致肇此禍求寡中西讞員會判王押西牢六個月以儆再償尸妻撫恤費洋二百元 
[第二監獄長接任有人]  
　　天津地方廳看守所所長竇家楨（字孟幹）近奉司法部令調往江蘇試署第二監獄典獄長竇奉命之後於昨抵滬暫駐湖北路孟淵旅社下午詣上海地方審檢廳謁會當由梅伯孫檢察長等歡迎入内茗談良久始行告辭定於日内赴漕河涇鎭接任 
[捐産興學之熱心]  
　　浦東張江栅鄉民王湘洲家僅中人而熱心公益老而彌堅頻年對於鄉間修橋築路諸事莫不盡力贊助本年復在川南交界之王泥木橋王氏祠堂内創設保本國民學校除捐助開辦經費外復捐田二十四畝以充校産貧寒子弟不收學費聞該校開學後學生甚爲發逹云 
[昨日公共公廨訊案紀]  
　　昨日上公共公廨第四民庭由張襄讞會同美丁副領事訊判民事訟案三宗如下（一）﹁張蓮生訴沈惠卿不還米價洋五百四十九元六角案﹂前次審訊結果以張售與沈之米價較他家爲昂重量亦屬不足着沈償還洋一百三十元了案兹張不服延律師到堂要求復審被告律師到堂反對﹁結果﹂准予復訊（二）﹁已經關閉之餘泰號股東穆子湘林大茂股欵賬欵糾葛案﹂上年迭次傳訊諭將該號賬簿送交商會查核並派穆子湘爲理賬員在案兹據林大茂之律師上堂譯稍穆已收有賬欵洋一千二百餘元敝當事人可得三分之一尚有四千餘元之賬未會收到該店生財前經公堂拍賣得洋二百元其欵亦請交敝當事人收領云云並據穆子湘之律師到堂譯稱賬欵實祗收到一千零五十二元且須於此欵内扣除律費五十兩堂費洋十五元及穆查賬收欵服務二十一個月每月支薪十五元故餘存祇五百六十餘元作爲股東分攤云云而穆子湘亦到堂告退理賬一職﹁結果﹂林大茂應得三分一之欵准即照領拍賣生財之欵亦交林領去穆子湘理賬費免給並准退去理賬之職派林大茂爲理賬員（三）﹁蕭耕垣訴黄銘甫王星齋賬目不淸銀二千六百六十五兩洋二千元案﹂先由原告律師起述案情並稱第一被告係原告在恒豐爲買辦時所雇之司賬第二被告係副買辦惟其已聲明不負管理賬簿之責則第一被告當然完全　負云云次由見證陳鴻烈上堂指證查明各賬簿與經摺莊票核對有數項不符情形復由被告律師向陳略一盤駁時已近午﹁結果﹂改期再訊 
　　又下午第四公堂由俞襄讞會同美副約副領審訊之案亦誌如次（一）﹁婦人趙陸氏訴婦人趙蔡氏不還存欵洋五百元案﹂此欵係存於老垃圾橋北塊源升玻璃店該店爲無錫人趙晋甫所開據兩氏稱皆係趙晋甫之妻自趙於去冬故後此案乃發生會經一度訊供兹係□審先由原告陸氏代表朱斯芾律師令見證源升店夥陸夢樓死者之弟趙厚甫原告之戚史寳泉分别上堂向其盤問所供大致言原告確係趙晋甫之妻該欵實係原告所有因其名春梅故存摺上不書氏而寫春記趙妾楊氏除名蕚娣外並無他名該存摺的非楊氏所有等詞次由被告蔡氏之律師向以上各人盤問之下並向堂上聲稱陸氏本嫁與吳姓爲妻自與趙晋甫姘後育一女幼時且令入校讀書取名吳鳳培有該女習字簿爲證該女今天亦已到堂敝律師可令其至案質問言畢由繙譯導一年輕婦人到堂據其供稱我姓趙名秋寳不姓吳亦非名鳳培父名趙侯字晋甫我讀過書籍已嫁與林稼村爲妻婚帖上係我父趙侯具名等語問官即命其寫就數字與習字簿上之字核對筆跡一過乃令退下由被告趙蔡氏上堂供稱二十七歲嫁與趙爲妻有婚書爲憑陸氏實係吳仁泰之妻與夫姘識丈夫有妾楊氏名春寳該存摺標名春記實係楊氏存欵其所以落於陸氏手中之故則因丈夫於去冬忽然暴斃於陸氏家我及楊氏聞耗前往奔喪該存摺楊氏藏在身畔是以遺失且同時尚失去鑽石等戒指云云至此暮﹁結果﹂改期再訊（二）﹁葉福元訴胡阿松不理所出期票洋二百二十元案﹂此項期票係被告向原告購買木料而出被告到堂承認不諱﹁結果﹂償還期票附卷（三）﹁婦人潘孫氏訴潘尚階不理借洋八十六元案﹂訊明氏係被告繼母所探證據不足﹁結果﹂註銷着被告好爲孝養（四）﹁戚祚康與繼母王氏爭奪故父世欽遺産案﹂因時間侷促兩造律師不及辯論﹁結果﹂攺期七天由兩造律師辯論再核第二公堂由關讞員會同英　副領事復訊﹃英人喬治夫摩倫（繹音）控談松濤唐連生於民國五年十月間將方單抵押洋二千四百元延不取贖案﹄此案前因被告不到判着原告登通知被告投案候訊兹被告均仍不到即據原告律師上堂陳述案情要求按照原告控數缺席判决﹁結果﹂照准第一公堂由張襄請會同義羅副領事復訊﹁戚明軒控徐樹榮朱秀棠於去年正月十九號用詐欺手段騙去值價頗鉅之五彩花瓶案﹄此案被告徐樹榮前已將化瓶交案判先給原告領去昨日午後據原告戚明軒之代表律師上堂稱本案雙方在外經人理勸明白要求將案註銷而被告亦由律師候示﹁結果﹂註銷 
[認領迷路男孩]  
　　大塌鎭北洪家橋鄉孩王松生日前在閘北迷路由四區警署顔署長諭送慈善團留養曾誌前報兹悉該孩父母雖故家中尚有叔父阿錫其叔見報載情形後昨日來滬投案聲明前情顔君准予具領完案 
[法公堂科罰私售湖北獎劵人]  
　　法捕房捕頭偵悉界内老北門街及大馬路愛多亞路等處之廣滙豐廣悅來萬寳源廣萬源等七户票店邇因在巿私售湖北獎劵有遠定章爰於前日下午帶同探捕等前往各該處抄出此項獎劵甚夥並將店主殷金壽龍子章程寳祥陳芝巖陳秋海吳敬臣稽福生等七名帶入捕房諭令交保候究昨日傳至法公廨請訊先據捕頭上堂禀明前情並將抄案之彩票呈察詰之殷等供認私售湖北劵不諱中西讞員判殷龔程三人各罰洋五十元陳等四人各罰洋三十元充公以儆獎劵没收 
[辛根林不認搶鐲]  
　　婦人金張氏探匪徒辛根林等攫取金鐲一案前日下午由淞滬警察廳司法科劉科長提案研訊據金張氏偕證李如松投案訴稱寗波人家住本地九畝地福慶里二十號門牌丈夫係在安慶輪船上謀生目下並不在家是日上午九時許氏往親戚家吃喜酒甫出門口背後怱來匪徒二人將我抱住揿住嘴吧攫我手臂上六兩重金鐲一雙而逸手腕受有皮傷該匪逸去後有證人李如松自覩喚警拘獲辛根林一名餘匪被被逸贓亦無着請求追究又據李如松投稱在九畝地莫來元酒店爲學徒是日出外收取酒壺中途忽見二匪搶取該氏金手鐲奔逃我在後尾隨見該匪入茶樓啜茗故喚警拘獲是寳質之辛根林供不承認劉科長得供以辛白晝行刦供證確鑿爰於昨午備文派條將辛押送地檢廳下午沈檢察官提案研訊該氏與證人投案伸訴前情質之辛仍不承認問官判令押候再訊該氏等退去候示 
[輪船搭客帶土案兩起]  
　　天津婦人李張氏乘日本郵船來滬私帶烟土三磅烟灣二大罐又寗波人岳阿寶乘英公司輪船來申私帶烟土六十磅該兩輪抵滬後該氏與岳正擬携贓渡浦上岸爲海關扦巡男婦辦公人員登輪調查一併查獲除烟土膏送關候燬外將該氏與岳解送水巡捕房函送地檢廳下午檢察官提訊一過判分别收押候究 
[庽客吸煙之科罰]  
　　四馬路靑蓮閣茶館隔壁弄内一百三十號門牌新蘇台一百四十號門牌大中旅館均因私備烟具容留庽客吸食鴉片前日被老閘捕房捕頭偵悉諭飭華探姚錫卿居阿巧管宗餘等協同西探前往查獲吃烟人王明甫王子春梅美則曹明桃及茶房周順生烟具主人尹正生連同烟具七副一併帶入捕房准各存洋二十元保出昨晨由廨傳訊經中西官研訊之下以梅曹兩人不到着將保洋充公周尹兩人各罰洋五十元王明甫王子春各罰洋五元烟具銷燬 
[賣鴉片煙之科罰]  
　　無錫人陳阿榮在開封路三百七十號屋内開設私烟間被該管捕房捕頭偵悉於前日派令中西包探往將陳與烟客陸根寳朱阿金婦人馬錢氏連同烟具一併帶入捕房着將陳阿榮拘留餘人准各存洋五元保出昨晨由廨傳訊中西官以陸等保出均不到堂着將保洋充公陳阿榮罰洋三十元無洋改押西牢一月烟具銷燬 
[工人賭負自盡]  
　　住居東楊樹浦路二千二百四十號門牌向在附近九十一號門牌大純紗廠（即日商上海第二紗廠）細紗房爲加油之南京人徐老五（即徐耀庭）每月辛工洋三十元微有積蓄惟性嗜賭博去年輸負三百餘金今年夏曆新正至今又陸續輸去二百數十元以致債臺高築無法彌縫於昨日午後二句餘鐘乘其妻女因事出外之際在臥室内解帶自縊身死迨其妻徐程氏歸家叩門不應呼之無聲撬門入内察看徐業巳氣絶身死當經八百零一號三道頭華捕查悉據情回禀捕頭因事關人命立飭包探蔣阿二往將屍體舁入斐倫路騐屍所候禀公廨中西官相騐 
[誘拐女子之懲儆]  
　　住居法租界陳少川之未婚娘王阿寳王翠平兩人於本月初聞　鄰居婦人貝朱氏串通朱小弟朱□氏夫婦兩人誘拐至南京希圖販賣事爲原告得悉報告捕房派探協同前往南京將一干人帶回法捕房管押昨解法公堂請究先據原告投稱被告非但誘拐媳婦且唆使席捲衣飾等物請求訊究詰之貝朱氏供稱實係兩女子自願逃出餘供支吾朱氏之夫貝敡子供向在原籍實不知妻子有拐女子之事求察朱小弟朱費氏兩人同供實由貝朱氏囑令民人夫婦帶領至南京是實王阿寳王翠瓋稱實由貝朱氏唆使女子等逃出是實中西讞員令判貝朱氏押女所一年朱小弟朱費氏夫婦各押六個月貝錫子訊無關係應即聞釋兩女子交原告領回管束 
[男女兩拐匪各押二年]  
　　葛桂寳指控浦束人謝氷春與婦人王曹氏串拐其十八歲女兒阿金一案昨晨由廨提訊據原告偕證杜阿二上堂證明伊女於去年十一月二十六日被謝與曹氏串拐至川沙地方阿金已許與人擇於本月十四日成婚乾宅得悉阿金被拐致被勒寫六百元損失之字據云云並據阿金投訴被謝等誘往川沙始於前日來滬等語訊之謝與曹氏供詞支吾中西官核供以被告等串拐有夫婦女罪已成立判謝與曹氏分别各押二年阿金交其父領回管束 
[積匪分别懲押]  
　　　司捕房中西包探在北山西路永興小客棧内查獲形似匪類之陳金標毛阿慶趙阿林方阿榮王連生李桂春俞福林張德照王子良等九人解送公共公廨押候查明解究在案兹經捕房查得陳等共犯搶窮案多至十二起吊到原贓於昨傳同事主俞靜甫張毛振許陸氏張瑞林唐順福陸壽伯趙郭氏王小成關徐氏李財生李德勝陳順淸陳善福等將陳等九人押解公堂即據中西包探相繼投案訴明前情並據各事主先後上堂證明當時被陳等攫竊情形中西官得禀向被告等逐一研訊之下判陳金標王子良張德照各押西牢五年俞福林趙阿林毛阿慶方阿榮各押四年李桂春押二年王連生押一年期滿均逐出租界贓交各原告認領 
中華職業敎育社通訊 
[職業敎育之新發展]  
　　旅滬湘籍學生求入中華職業學校者異常擁擠該校苦無以應兹由聶君雲臺慨捐鉅欵就斜橋湖南會館設立源南旅滬職業學校專收湘籍學生委託本社經辦當由本社與聶君商議敦請孔競存姜詠洪左霖蒼彭公望聶愼餘聶潞生尹任先諸君偕同本社黄任之沈信卿顧蔭亭黄伯樵諸君合組一評議會共同商榷進行於前日禮拜三下午二時在本社事務所開第一次會議議决章程先設木工兩科定額百二十名年招四十名八月一日開學先期在上海招考如不足額再委託長沙相當機關代爲招收（章程俟續錄） 
來函 
[劉光烈來函]  
　　啟者見報載﹁成都不靖之滬訊﹂一叚不勝詫異按川中秩序安寗並無何處不靖鄙人遊杭亦係盡興而返并未得何處緘電乃歸至川中來電亦常有之事所登川中不靖之說毫無影響請爲更正幸甚 
　　劉光烈啟四月十六日 
雜評二 
[寗波同鄉會（訥）]  
　　國家者國人之大團體也欲大團體之堅固必先求小團體之團結各小團體中人人能相親相愛而後團體乃能堅固團體堅固而後各種事業乃能發展推而大之即國家事業之所由發展也 
　　惟團體之聯合而苟稍涉有作用則其團體必易渙散何則有作用之團體必易生意見有意即不能相親愛而爭端易生爭端一生即團體破裂之機已伏故各種團體之能永久堅固者絶少概見也惟同鄉會之團體則全以親愛之情相結合由此油然親愛之一念以謀種種事業之發展則必獲極良效果其力量較大於他種爲一事而設之團體蓋可預言也今觀於甯波同鄉會之踴躍卽可以卜將來事業之發展焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遊歐漫記（七）] [  楚僧]  
　　這是在海防一點鐘匆促的談話但是因爲停的時問不久不能去調查一切狠覺失意 
　　二十一日早六點鐘船自海防開熱度逹八十五度大家都脫了夾衣換單衣了二十三日下午一點鐘船到離西貢五十里之砲台處停泊因爲西貢的碼頭不空 
　　二十四日晨六點鐘船靠西貢碼頭熱逹八十九度停船時間表出二十六日早晨八點鐘開頭在西貢約停兩天與同行諸人上岸騐護照數次商人過年景象與海防同店面還有好多休業未開巿的 
　　西貢街道寛展有公園及圖書館公園佈置整潔許多松樹與北京中央公園的柏樹相似獸類禽類及各種花木比北京萬牲園還多法國人所開酒店街上各處皆是佈置優雅地方寛大初到的人幾乎也以爲是花園或公園了銅像彚彚皆爲征服安南人之有功者 
　　華僑在西貢約四十萬人廣東人佔有三十餘萬年稅人丁稅十八元有高等小學兩所初等小學四所 
　　安南人多以小貿易或拉車爲生但遊手好閑的居多數扒手小竊隨處皆是這回同行的人有五個失落了護照的一位丢掉了三千弗郎的有兩三個失落了三五十弗郎或三幾塊錢的扒手的本領狼大他能打荷包能割帶子我們若是片刻不經心荷包裏的東西就不翼而飛了以後來的人到了相貢若是要上坡貴重的東西萬萬不可帶在身傍以免失了後悔街上的鴉片烟館酒館娼館最多我到的第二天和幾個朋友到鄉間旅行沿途的乞兒不知多少兩傍矮屋子裏盡坐的是安南婦人體狀妖豔他見了我們走過不住的笑笑了招手我想我們上海的四馬路還是晚上有這種境况他竟不分盡夜了 
　　二十六日上午八點鐘船自西貢開熱逹九十三度 
筆剳 
[炙骨記（下）] [  鴛雛]  
　　成材得酒則大談洒略謂書團酒殺敵因酒逃俘旣稔并其身世亦弗隠謂未入伍前遘一女思得爲婦而已方限於親命成不自由之婚彼女遂他屬吾妬極以酒亂而創彼傖吾遂不容於鄉矣言此時振吭歌回故土千難萬難則京腔中之詞句也余雖舉杯然勸其絶杜康留身報國彼不能無動一日置酒弔其新殮之同伍悲曰此新來之諸君皆遭疫軍中求衆安凡殗殜未絶者卽趨入棺以防傳染噫吾亦其續也噫吾因此牢念吾之彼之嘗瞋吾耽飲悄然詈吾謂我必死於糟粕蓋有一次吾肆嘔及彼乳峯之上句余聞成林語不倫而將以長篇香艶文字滔滔奔出膩　余不禁　笑彼見我笑則亦自恧此恧隠於酒潮中實類鬼臉矣自此飲撤余去故居三月餘比歸復蹴觀中則有士卒數人發棺熒一屍骨體巉巉然經火作酒臭燐質四爆化時委之滿囊中　絮之老翁驚歎現於其面而絮仍掛之簷角此時灰綴絮際則張臂去之回頭見余始畢其歎聲曰先生至以此時耶抑知此一炬之蛻即先生之酒友乎又指卒中一夫長曰此爲酒友同鄉即托其收骨以歸者卒中夫長接余亟謂征人無資還葬故祗火化幸先生勿詫余感絶自不能詫而翁復謝曰承夫長以酒友遺棺見畀感極矣老奴不期與彼逝者前後同棺此因緣亦奇矣夫長單行余復溜覽殿字一周蔦蘿已有葉無花漸近黄悴天后更蝕其玉容此一觀之中惟老翁之絮流蘇日多尚不改其度他日余遇夫長於滬之車棧夫長告余云吾携成材骨灰還諸彼婦婦曰彼一世未盡夫責而夫婦之樂亦爲彼女斷送盡矣不受授彼所暱女已嫁夫成孀流營口爲妓矣此一撮之灰仍　所依也 
劇談 
[梅訊（四）] [  春醪]  
　　二十七日演千金一笑友人戲調以浣溪沙曰 
　　日後傷心受怨嗟今朝庭院太喧譁可憐苦樂甚相差石甫京華憐髮鑠瀟湘海上困昏花算來還是不如他石甫常以寳玉自况而海上神瑛　逐風窒又年逾知命可爲太息尚不如晴雯姐姐以畹華飾之恰稱敏妙也 
　　北京與畹華至習者沈崑山已於前日搭車南下大約今日必到矣又畹華赴東時之參贊大臣許白民亦已蒞滬 
　　今日大軸子演撕扇前卽鳳卿之華容道蓋呌天之打店時智儂之戲迷傳北方旣無短打名手而戲迷傳亦較有興會故畹華於九時五十五分已到劇場興玉芙共據往日場面之小橡上恣飽眼福云 
　　畹華新戲爲海上所未見者上元夫人童女斬蛇木蘭從軍天女散花麻姑獻壽等等聞此中最先卽演從軍至上元夫人則以切末不齊須布置妥帖後再演云 
　　仰望顔色者日有數百十輩擁立後臺門口自九時起即目不轉瞬直將看殺衛玠矣 
　　畹華自民國二年抵滬三年又來五年又來此遭九年其戲之變化第一次來專演舊劇戲目亦不多晚間嘗唱御碑亭穆珂寨虹霓關之類三年來則戲較多五年來輾轉杭滬聞六十日有崑有古裝有專重唱工有專重做工者是可謂集其大成此遭逆料舊戲唱工戲必較上次爲少而古裝等戲則加多唱工中如宇宙鋒素非爲第三日演者此遭已改爲汾河灣矣 
　　畹華旗裝之妙妙至極處而四郎探母雁門關尤所擴長當寄語尅日演之以饜觀者嗷嗷之望 
　　畹華梅龍鎭亦流利可喜巳囑以排爲來復日戲畹華則謂此權操之主者不能擅爲定奪也 
　　正廳觀客有粤東巨商勞君聯保保險公司李君一號汽車之周君哈同路之梁君花樓有東西洋看客約十餘名畹華眞名震環球哉 
新聞拾遺 
　　女學生削髮爲尼甯垣太平街有女名沈毓秀者曾畢業女子高等小學自幼定與瓦匠巷劉某爲妻擇於陰曆三月十六日迎娶不意日前劉忽逝世噩耗傳來女幾慟絶自念人生在世宛若一夢富貴榮華無非空幻因此看破紅塵立志出家其父母及親戚百般勸慰奈女志甚堅决謂如不允其出家則撞死於劉某墳前衆無可如何祇得聽之業於昨日在觀音菴削髮爲尼矣噫世風不古人心日下若沈女者洵可風也[  隠厂]  
　　何來狐祟松邑徐某家夙有狐擾近數年來業已匿跡今春有天主敎徒某向徐姓賃屋數間許之詎居二月來衣服首飾等時告失蹤某大奇以爲樑上君子也於是守夜以防及夜闌人靜某於牀頭見一似狗非狗之獸毛黄色目瞠視即之竄驅之呆立某大驚呼家人以壯聲勢詢徐某云狐也不數日某遂率家人他徙說者謂敎徒不信妖怪故使其一嘗滋味也[  錢英]  
　　因喫醋打碎飯碗十六舗某南貨店夥某甲與西門某姓婦私識已久詎婦以水性楊花近復與甲同事之某乙有曖昧情事甲心不能平昨晚收肆後向乙大開談判口角之餘繼以用武正喧閙間店主適自外至訊得其實以兩造俱有不合且與商業名譽有關當立下逐客之令甲與乙俱垂頭喪氣而去云[  吳秉恬]  
　　番菜館也有妙詩記者昨晚偕友人赴四馬路倚虹樓番菜館第十六號房内隨便小酌忽見該館硯盤中留有妙詩二首閱之頗足解頤爰錄之以博閱者一粲其詩如下（高朋滿座醉虹樓絶妙羣花一望收堪笑桂卿（記者按桂卿爲妓名）偏作劇聲聲白老老龜頭（山中無虎狗稱王國事於今倍可傷閱盡滄桑無限感願將醇美樂洋洋）[  丸二碼子]  
雜錄 
[新畫苑] [  廋鵑]  
　　吾友丁慕琴（悚）善寫仕女百美圖正續兩編頗飲香名論其所造則以描寫女學生爲尤工尺幅之間能狀其活潑玲瓏之致而畫中人眉目則往往酷肖其夫人或云丁君伉儷篤故腦根眼底常有夫人在也往歲嘗爲子繪一圖崇山廣野荒漠無人山坳中但見飛瀑奔瀉如白練山趺有古樹兩章粗枝拿空作虬龍夭矯狀一女郎立其下方以小刃鐫樹幹作雙心交綰之圖殆方念其所愛也女郎出丁君手姿勢甚美布景則倩張君聿光爲之聿光固善山水筆致絶勁圖成陳栩園丈題一絶云欲把郎心比妾心未知情愛是誰深今朝寫上相思樹祇恐明年没處尋由鈍根書之畫端畫不甚大縱横各尺許然得丁之女郎張之由水陳之詩之王之書則可稱四善備矣 
　　一千八百五十四年間英國王家美術會中陳一圖﹁春時﹂ＳＰＲＩＮＧ·ＴＩＭＥ繪一鄉間美女郎僅見螓首玉肩而韶秀有生氣時有少年名哀得華福德斯格ＥＤＷＡＲＤ·ＦＯＲＴＥＢＣＵＥ者見之心醉百方剌探得畫師居址亟往訪之叩以畫中人所在畫師泫然曰此吾妹也畫成不一月卽嬰疾死珊珊玉骨長埋黄土徒留此畫裏紅顔供人雪涕而巳少年聞耗掩泣去由是夙興夜寐時時見女郎嬌面念極卒自殺人有見其遺骸者謂心次尚懷﹁春時﹂之圖堅持不釋云美色之蠱人可云烈矣 
小說 
[社會小說衆醉獨醒（十四）] [  瞻廬]  
　　勉齋故意躊躇了一會子便道也罷要做好人好到底兄弟便替你在敝東人面前添幾句好話便是不曾進學也没妨礙只有尊書尚不曾請敎這裏有筆硯請伍先生寫幾個字樣給兄弟賞鑑賞鑑靑巖諾諾連聲從矮凳上站起身來向着書案進行才走得兩三步早把小狗子樂得拍手拍脚房門口的娘子笑得肚子都痛（奇怪）勉齋覺得詫異抬頭向靑巖看時只見人的帽結上面套着一根柴草做的翎枝搖搖擺擺煞是好看（算是嘉禾勛章）方才小狗子在廚房裏走走客堂廟跑跑牆壁邊立立便是弄這頑意兒（原來如此）這位靑巖先生郤始終没有覺察勉齋趁他伏案寫字的當兒暗暗替他取掉了字樣寫畢勉齋看了一徧便道尊書尚能合格以後寫字時墨色稍濃些敝東人見了便無話說了靑巖聽着一疊聲的道謝勉齋請他在書案旁邊坐了小狗子從地上拾了柴草躡手躡脚的還要替靑巖戴翎枝只嫌手短不容易套着（不比矮橙上便利）却想去搬那燒火櫈來做接脚勉齋連連貶着幾個湯糰般的白眼才把小狗子嚇退了又同靑巖敷衍了一會子叫他明晨來聽消息這事包管有八九分把握靑巖摘去銅邊眼鏡唱了幾個肥喏然後戴上眼鏡欣然而去靑巖去後娘子兀是吃吃的笑小狗子才覺肚裏饑餓又嚷着要吃大餅勉齋取了字樣到東翁處去回覆自然一說便成館榖本是按月十二元靑巖只取六元其餘的都是勉齋到手明晨靑巖來討信息勉齋便把利益均沾的詁向他說了靑巖失館多年一貧如洗自然没有甚麽計較不多幾天早已下了關書擇於正月十二日開館那時恰是隔年十二月十旬距着開館還有二十天趁他没有開館編書的忙裏偷閒要把富翁的家世從頭叙起正是以筆蘸醋淋漓不乾月令有語曰其味酸（第三回完） 
[自由談之自由談] [  鵑]  
　　去歲五四以還滬西公共體育場遂成一愛國集會之場合廣場一片頓覺作作有生氣前日之會男女校學生之來會者萬人傷時憂國之熱涙不知又灑却幾許涙波中滲以血華滴滴入土明年今日會見其茁生愛國花矣 
　　更正昨日炙骨記（上）第三行第十九字﹁同﹂實﹁固﹂字之誤第十二行第二字﹁許﹂實汚字之誤第十九行第二十字﹁招﹂實﹁坫﹂之誤第二十一字﹁浴﹂實恣之誤第二十九行第九字﹁曰﹂實﹁曰﹂之誤特更正 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[老申報]  
内外舊聞 
[論貴州提督索欠餉事]  
　　（同治十二年三月初五日） 
　　兵在精而不在多精兵之道首宜足餉餉不足而欲士氣之鼓勵難矣甚且有因此而作亂者是不可以不可審也湖自古昔以來軍中兵變因糧餉不繼或營員尅扣以致士心渙散者十居其八九焉非兵之必欲爲亂也蓋爲兵者平昔轉戰疆場出入鋒鏑中以性命博此些須錢糧亦迫於飢寒而爲之耳今乃并此而不得令其枵腹從事其誰能安於是心懷怨恨者有之擄掠百姓者有之甚且别懷貳心降於敵人矣轅門鼓噪反戈相向矣推原其故豈非餉之不足所致哉善用兵者不沾沾於目前而獨殷殷於後事必先自籌其餉之能繼與否而後募兵以實之甯少不濫蓋用數萬人渙散之師何如有三千精銳之卒其得力固十倍哉倘必求其多而餉之不足非所計也是何異養虎於臥榻之側其不爲變亂者幾希者兹閩通聞館西字日報貴州有人來信云彼處統兵提督標下有勇丁五十隊因近日大功已成或將遣散或將留防尚未籌定惟該勇丁等轉戰數年猶多欠餉未淸今該提督欲將歷年所欠餉銀約有百萬金數目全數掃淸按往年貴州軍餉係由四川藩庫撥支計每月五萬八千兩至去年冬臘始行停止該提督遂向貴州藩司索討此項藩司以兵無實數且庫中亦甚支絀即文武各官應領廉俸尚且積欠至百萬之多焉有餘銀繳此舊欠軍餉遂辭之該提督因而大怒當將兵册及一切案卷行知臬司飭其查驗臬司以位高不應受飭於提臣亦辭之不理云云此正月中旬之事究竟若何尚不得知惟貴陽府人皆以爲慮恐此激成事變也蓋黔省雖已蕩平而人心未固該勇丁等旣不得餉必將任意擄掠瘡痍餘生甫得安息豈堪再經此事弱者不過吞聲忍泣强者恐跳梁走險該勇丁亦必未肯有再出死力者則其患不堪言矣此雖事所必無而有心人或不得不以此爲慮也此皆西人所述未知果有其事否竊念黔省十餘年來不知幾費經營始得此淸凈之一日也今一旦因小而或有所失豈不堪爲太息哉吾故曰兵在精而不在多精兵首宜足餉者此也 
[工部局叙議]  
　　（同治十二年四月十四日）下禮拜一即本月十六日爲英工部局叙會議事之期其所議係今年一年之事也現聞已出一新章議將工部局各項進欵估計增加由四月初起如房及地錢須十萬二千銀碼頭銀九萬五千兩執照銀二萬三千兩本信局照銀五千四百兩以上進欵共計二十二萬銀係均照新制而估也惟所支用各欵已有二十三萬三千兩矣今據議增各欵如房錢一項西房一年租價一百兩從前則納六兩今則增至八兩華房則由七兩而增至九兩從前地錢照值銀一千兩者納銀二兩五錢今則議增至三兩五錢也原其所議增之故蓋因欲於蘇州河設立擺渡橋二座並買一舊橋已費銀四萬九千五百兩云惟計去年所進之項未能敷用且碼頭錢去年未及先估者也然今叙議一節聞其中衆人意中頗有抗其議者蓋以買橋設橋本非常有之事今所需造橋一欵甯暫爲貸銀以興此舉耳况計算工部局近來所收各欵遘欵已屬不少加收一節如能免行則尤在所宜然也 
　　十八日報云前日工部局叙會之期所議之事甚繁是日猶未議完也今核其始日之所議者一擬增歛房錢而議竟廢不許惟巳擬定將各房各地所值之價復行估算其後照前科納項聞前所估各價至今尚有不及故今另行新估也以此法所將納之項可較多耳一擬凡租界内所用之馬以及馬車皆按車按馬納稅惟所歛若干尚未定實一擬蓋設殺牛羊之房所需銀五千兩可貸借一擬借銀二萬一千兩以在蘇州河新蓋橋一座作硬木之用一擬蓋設新衙門以借本工部之用其所需之銀兩先行估算然後籌酌一擬小車太多往來無稽俟改換執照之時再行裁留庶幾車跡可以稽查 
　　十九日報云前日工部局議事擬將從前之擺渡橋今移建河南路倘若不能或另建一橋其建橋之價須公道又擬於虹口蘇州河邊築一堤從大橋起至河南路止又前日有意納馬車等稅現因所議新估今年房地各租之值若照議納稅可使進項較大馬車等稅出息無多定議免科又有西人請在英租界建一車子鐵路由洋涇浜直逹楊樹浦云云諸議士議論紛紛多有不願此舉者遂定議今總理工部局將此舉利弊查究淸白下次聚議再定按此番聚會是衆人公議另有局中值年議士按時小聚斟酌各事議定後刊入新聞紙使大衆咸知也 
[輪船長價（甲戍正月二十一日）]  
　　昨日旗昌火輪船公司股份價怱大長二十兩每股份昻及一百二十四元矣問其何以如此昻者言曰蓋因旗昌怡和太古三行皆已議和行事據傳旗昌太古兩行相議同攔洋子江載運之業各行隔日放火船三隻其水脚兩行一例索納若干且不許别公司同行矣旗昌怡和於上海天津一路亦合議水脚不相爭賽他公司之同走船者亦不必與之過爭也此其新同議者今招商公局擬在洋子江爭業在漢口九江已買棧房預備後事此事且觀該公局將何如也 
[軍備彚記]  
　　聞中國近自江海關撥銀九十萬兩滙往泰西以意度之欲購置鐵甲戰艦或别項軍器耳（同治十一年六月二十二日） 
　　聞中國近已向普人定買後開槍名勒米得爾的尼者三萬桿其價約在銀五十萬之外（同年十一年七月初八日）通聞館新報曰禮拜六即二十六日華官在上海辦買亞麥士唐砲十尊及砲彈炸彈每砲二百顆價值共十萬元或十萬兩未有定局（同治十一年六月二十九日） 
　　風聞粤督商之英國領事囑即致信英京購辦鐵甲戰船計價銀八十五萬兩（同治十一年六月初九日） 
　　聞上海製造局於二三月以來飭作砲彈炸彈及小槍一切等軍器蓋以供泰西新到之來弗即螺文新砲及克魯伯砲曁位革里砲之用也計所用彈顆重四十磅及二十磅不等每日可鑄成二百零五顆至於火藥局内每七日能造藥一千五百磅又聞吳淞海口所駐泊之各兵船皆每日演習施放新置克魯伯砲有克魯伯砲局自日耳曼特發之西人指敎焉上海各兵船之舟子則輪流發往吳淞俾資學習西友謂華人放砲已有法度則誠可嘉耳（同治十一年六初二日） 
　　通聞館新報論及中國不講究於辦買兵器曰近日中國曾買士乃大槍多桿此槍特外飾甚美由識者觀之則非眞極好之士乃大槍也（同治十一年八月初四日） 
文藝 
[都門樂部諸伶及女校書聯語]  
　　（癸酉二月二十八日）（過來人偶錄） 
　　彩雲開月明如水珠簾捲人瘦於花（彩珠） 
　　錢唐舊夢憐蘇小蜀國何人識長卿（小卿） 
　　紉秋蘭以爲佩綴明珠而耀軀（蘭珠） 
　　羗笛何須怨楊柳衆仙同日詠霓裳（笛仙） 
　　小於么鳳輕於燕雲想衣裳花想容（小雲） 
　　翩然玉樹臨風立雲自巫山帶雨歸（翩雲） 
　　都勸我莫如歸去試問卿於意云何（如意） 
　　燕子已如秋去客仙人應住有情天（燕仙） 
　　人淡如菊靑出於藍（倩雲） 
　　盼到雨雲終夢幻儂於花柳總情牽（盼儂） 
　　愛花有癖寶石成璉（愛寶） 
　　天下河山無此艶幾多將相不如儂（艶儂） 
　　聞道謝家多寶樹從來周子愛蓮花（寶蓮） 
　　今夕只可談風月不期此地遇神仙（月仙） 
　　琴心悔與文君識香氣還留荀令薰（琴香） 
　　玉樓春色鍾花蕊金谷風流讓綠珠（蕊珠） 
軼聞 
[談幕（甲戍四月十一日）]  
　　某幕者諱其姓名里居初訓蒙旣業米肆家口嗷嗷入不敷出慨然曰吾鄉人足跡徧天下所以求富貴利逹者有終南捷徑在何與賃春奴爲伍哉乃束裝就楚北面執弟子禮於老於申韓者未及一年翻然悟曰此何難事而亦負笈從師遷延歲月乎於是挾策去遇有新除州縣必投剌請見備道閒居之苦品學之優將及十年其姊婿亦令於楚力爲推毂借得一枝安硯甫五月而原籍凶耗至蘭摧桂折報其子死曾元莫養曾子顔路竟哭顔淵此亦謂事之偶然耳且幕固有二子長子卽不永年而次子一夔已足承祧繼後惟視其賢與否不以多爲貴也居停固署事者一年期滿相與桑間幕學雖不精而逐浪隨波頗能入俗越五年而居停又署某令招幕偕行未及半年而次子又死時已娶媳甫育一雛碩果僅存不絶如縷居停卸篆後無有顧而問津者俗謂幕客爲擱筆窮家食多年修脯早罄漸至不能自存復理舊業求我童蒙訓蒙與就幕束修多寡何啻霄壤一日有故人新除黄梅令心怦怦動復欲捉刀惟念每就一館必拆一子未始非幕游之有傷陰鼎鄰塾有乩仙談言微中往叩之乩振筆直書曰他人不可不幕而先生不可再幕先生休矣今祗一孫如曙後晨星又欲以幕而餒若敖氏耶幕自白處館兩席心地無他失出失入殊不有覺乩復動曰此何等事而可以率爾操觚耶即此一心已難自問今汝孫之千鈞一線正天之諒汝心地無他也幕叩首曰小子不可再幕已聞命矣敢請敎他人不可不幕之謂何乩曰此所謂公門裏面好修行也遂寂然噫刑名一道他人性命攸關偶爾躁進尚罹重罰况苞苴用事者耶彼風清蓮幕者之簪纓雀起奕禩蟬聯有由來矣 
 
 

Page 19

 
 
   
 
 

Page 20

 
 
   
 
