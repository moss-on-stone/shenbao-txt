# 1907 - 356 - 4912463

 

Page 1

 
 
   
 
 

Page 2

 
 
上諭 
[九月初一日奉]  
　　上諭朕欽奉慈禧端佑康頤昭豫莊誠夀恭欽獻崇熙皇太后懿旨禮部奏萬夀聖節禮儀一摺十月初十日萬夀在儀鸞殿受賀停止筵宴其在外之公主福晉命婦著照例行禮餘依議欽此　同日奉 
　　上諭十月初一日孟冬時享太廟朕親詣行禮後殿派崧杰行禮兩廡派德夀恩煇各分獻欽此 
宫門抄 
　　九月初一日　召見軍機　徐紹楨　李經邁 
論說 
[再論蘇杭甬鐵路借欵事（公）]  
　　嗚呼。我蘇浙兩省之父老子弟。亦知今日乃我兩省人民生命絶續之大關鍵乎。蘇杭甬之路約。宣言撤廢。已及二年。而英人無一言。蘇浙兩處之路線。樹標鋪軌。逐段開車而英人又無一言。是英人未嘗不知契約逾期 
 
 
 

Page 3

 
 
之爲無效也。祗以津鎭借欵一事。啓其得寸進尺之心。於是連類而及。援例以求。遂欲縳我兩省之人之手足。以奪其在吭之食。褫其切膚之皮。而外部猶昧　個人。契約之性質不知人民權利之尊貴。貿貿然思以不許干預路權一語。掩盡天下之耳目。斷送兩省之利權。嗟夫悲哉。人有子弟而爲鄰人凌踐者。其父母必抗爭之。擁護之。使得保全。我國政府。自視未嘗不父母。視民未嘗不子弟。今子弟之受人凌踐者。至且極矣。爲民父母者。不惟不抗爭。不保護。而反推之使前。阻之便不得卻。偏欲任人凌踐。而後快。凡我子弟。對於此事。將生如何之感情乎。何我蘇浙兩省之父老子弟猶熟視若無覩。而竟默不一言也。 
銅官山之約。可廢而不廢。福公司之約。可爭而不爭。外部能力之薄弱。久已昭昭矣。夫各國外部。凡有關涉人民權利者。必保護之使勿失。伸張之使日增卽或能力稍有弗逮。則更以民力盾其後。以故事無不遂。謀無不成。三島之國之權力。日駸駸及於亞州大陸而已出之地。聞五印度皇帝之名號。且赫然。正小兒之夜啼焉。我國外部。旣不可恃如是。凡我父老子弟。苟猶泯泯昧昧。舉其土地生命財産之關係。悉委託於若輩之手。是無異恐。隣人凌踐之不甚。而且自挾具父母之威。以任其凌踐也。蘇浙公司之復。電未嘗不。强硬。董事會之措詞。未嘗不正當。然以數十人集合之團體。抵抗頑固不化之政府。其權力之不逮。又豈待首須知政府者。寗令國人。死毋觸外人怒。寗使一路哭。毋令人口饑。膠濟滿蒙。之已事。皆其顯著者也。不然銀公司非英國代表人也。盛宫保亦非中國代表人也。則兩方皆私法。人耳。以私法人所立之草約。而欲牽涉國際公法之問題。卽此理由外部已可力拒英使不與磋商。况以私法人已廢之。草約又經原議人正式之宣言。﹃彼旣自廢我始收回﹄浙路公司之電文。乃政府諸公對付英使之絶妙語言也。政府而不計及此是視我兩省之土地直草萊之不若。視我兩省之人民直螻蟻之不若也何。我蘇浙兩省之父老子弟猶熟視若無覩而。竟默不一言也。 
嗚呼我蘇浙兩省之父老子弟乎。崇墉巨堞。佳氣鬱葱非我祖。我宗。歌哭遊釣之鄉乎。今滅國之新法。路去而地隨。以去。債權之。作用財匱。而國亦以亡。向日舊約作廢。經政府之宣告。英人之承允凡。我父老子弟知土地可因是保全財産可因是永守故不屑擲其數千百萬之巨資絞腦瀝血而成之。今乃以英人之一要求。政府之一退縮。遂雙手拱獻而讓之。我蘇浙兩省之父老子弟。卽不爲目前計。能不爲子孫計乎。國可滅。民心不可滅。我父老子弟其磨礪以須。 
專電 
[電一北京（初一日午後十點）]  
　　資政院提調仍用吳郁生王垿寳熙劉（電碼不明均）編查政務兩　舊人 
[電二北京（同上）]  
陸軍部調德國留學生三十餘人回國差委 
緊要新聞 
[宣布君主立憲原因北京]  
　　八月廿三日宣布君立憲之諭旨係由袁軍機主稿經張中堂筆削而成者聞此事磋議已歷十數日適慈宫垂詢及此始决議宣布（山） 
[朗潤園會議類誌北京]  
　　政務處諸王大臣昨諭供事等人由八月念二日起赴園惟供事人等每届開議之際不得臨近竊聽致千究辦乂世中堂交諭園户等人每開議時只准一二人供給點茶倘有洩漏要政定將該管園户等從重懲辦故會議之際異常嚴密　聞念二日午後一點餘鐘各大臣陸續到齊惟法部戴少懷尚書遣人持刺赴朗潤園請假不克列議是日所議内有熊希齡條陳立憲摺一件至四點鐘停議越五六分鐘始漸漸歸寓云　二十四日政務處王　臣友新到京之徐世昌與將赴鄂任之趙爾巽均在朗潤園會議重要政務内有東三省交涉事件並對待日俄日法英俄各協約辦法均未議定（未） 
[政府不以紹獄保案爲然北京]  
　　自浙撫奏保秋瑾案内出力人員摺到京已片交政務處議奏聞軍機大臣對於此案頗以不開保舉爲合而醇邸尤極力反對保案故現已决議僅僅准保千總兩名而已（申） 
[戴尚書被参消息北京]  
　　法部尚書戴鴻慈日前被某大臣具摺參劾摺中上略言海會審衙門向來華員皆有會審字樣今定律僅曰陪審並無會審字樣是其損傷主權之處請飭交部議處云云（申） 
[德國提督瞻仰三海北京]  
　　外務部片交民政部又云德國水師提督克爾彭來京携帶隨員請赴三海景山等處瞻仰奉　旨准於八月廿四前往届期經由北上門出入西苑門等因合行傳知届時飭警前往照料云云並聞外部又特派譯員二名隨同入内照料（申） 
[粤路公司最近之大會議廣東]  
　　二十五日粤路公 
 
 

Page 4

 
 
司因約同公請梁京卿總理路事一節開特别會議蒞會者百數十人李幹若王邵南爲主席容履常陳景南潘棣圃爲糾儀隨宣佈議案一條略謂前由董事局公舉梁京卿爲本公司總理業經禀蒙前護督轉請郵傳部代奏隨於十六日奉旨依議梁京卿爲爭回粤漢鐵路偉人今奉特旨允准總理粤路事宜凡屬股東莫不額手稱慶兹擬電達梁京卿請卽迅速回粤接任路事庶幾路工早成利權可挽大局幸甚衆議一面由衆股東電請梁京卿迅速來粤一面具禀督憲轉達外務部郵傳部務懇設法速其早來以慰衆望又宣佈盧軸臣楊輝岩等來函其大旨言現已公舉梁京卿爲粤路總理主持有人大小各股東似不必設會維持可請其立即解散等語時尤學之起言彼此同是股東不宜分爲畛域宜化除私見共謀公益庶於大局有濟可由主席函知大小股東將所貼挂號字條一同銷毁以息嫌怨再現在長期將到公司所放各號銀兩　多到期似宜由羅葆翁將銀兩酌量轉單以免多耗利息衆贊成逐卽散會　附黄協理及各股東梁總理往復電文如左 
　　粤路股東致梁總理電　上海梁震東京卿覽粤路舉公總理本日股東集議全羣認可預備歡迎如何無須晋京乞早日起程回粤以副衆望九善堂七十二行創辦股東李幹若十邵南等叩徑 
　　梁總理復粤路股東電　粤漢鐵路股東會劉小卓諸君董事局鄺甘泉諸君坐辦羅葆臣周麟台兩君收支處李敬寛君同鑒篠電敬悉自愧不才沗承推舉又經大部奉派深懼勿勝事關桑梓大局不敢不勉盡義務惟誠奉旨給假期滿應卽入京復命昨電請郵傳部轉咨外部核示倘邀部准卽當迅速返粤謹此電復誠馬印 
　　黄詔平致梁總理電　上海梁震東京卿鑒路事候公主持比聞北上衆極怏怏本日面禀張帥擬電部挽留如蒙奏准卽電請如期同粤以慰衆情棠經 
　　梁總理復黄協理電　昨粤路協理黄詔平兄鑒奉外部禡電應來京覆命遵於月内起程北上特此電聞并請轉致在事諸君誠敬印（木） 
[辦結萬頃湖佃户暴動案蕪湖]  
　　蕪道於萬頃湖抗租一案迭奉督撫電諭遵即持平辦理兹特發出告示　田主應完錢糧佃户應納租穀天經地義到處皆然萬頃湖新闢田畆各公司繳價承領招佃開墾原定竟程第一年免租第二年半租第三年今租今年本是第三年照章應納全租因去年田被水淹蒙督憲體恤民艱推今年爲第二年一律完納半租可謂仁至義盡已經前軍辦徐出示曉諭在案現在秋收豐足照完半租尚復何言爾等須知憲恩如此高厚各公司旣繳出本又築圩堤費用數十餘萬巨欵時已數年分文未得墊累何堪且秋收之後尚須完納公中錢糧並非公司全得豈能任聽奸刁鼓弄抗租不交卽算了事萬無此理本道體念爾佃民之力苦各公司之積困遵奉各大憲電諭兼籌並顧商明各公司於本本一律應繳半租之衆偶有一二無收田地應卽剔荒徵熟凡熟收之田照完半租無收之田卽予寛　成熟成荒難逃衆目自示之後卽責成爾等各莊頭赶緊自邀各公司田主勘明秉公書立半租免租字據務於十日之内一律交割清楚佃户田主互有永久密切之關繫佃户不得揑荒狡争各公司亦斷不故從苛刻其本年無租之田亦卽禀明軍憲免繳公衆錢糧以不公溥而恤農艱倘各該佃户復有不知省悟把持抗違則是天理人情與法皆所不容本道惟旨嚴拿首要盡決懲辦一面將抗不納租之佃驅逐出屯佃民全家衣食皆賴於田毋聽鼓惑附和自誤致貽後悔 
[截劫巨匪駭聞常州]  
　　著名要匪魏家沅迭經上台懸賞嚴緝迄未弋獲兹該匪匿跡陽湖縣境南澤鎭地方仍以勾結黨羽爲事近爲長江巡緝艦隊余統領大鴻部下偵探密訪得實當卽派兵前往於上月廿三日將該匪魏家沅及同黨王義昶二名一併擒獲雇船押解江寗審辦詎行至中途該黨聞信持械前來約有數百人竟釋該二匪及弁兵人等一併劫去不知下落現常郡府縣各官已奉江督　電立飭會營跟蹤追捕並聞蘇撫陳筱帥亦得江督來電嚴飭鹽捕飛划各營統領一體赶緊設法查拿矣（齊） 
淞滬要聞 
[江督爲南贛閙教事致滬道電]  
　　江西教案近得贛道詳電言贛南一帶前有匪徒煽惑愚民　習神拳迭經地方文武嚴行查禁拿獲首從各犯南安正法首犯三名餘俱提道審辦各處拳風已熄八月中南康縣大窩裡民間私宰耕牛有教民向之索費不遂遽牽其牛鄉民怨甚以致互鬥教民先開鎗示威傷斃數命致激衆怒鳴鑼聚衆勾串昔日習拳之徒向教堂鬨鬧十七贛道派管帶黄夀山率兵數十人到大窩裡保護教堂見聚衆逾萬非口舌所能解散亦非數十鎗彈所能抵敵力勸江焉兩教士離堂遠避將宋熊兩哨弁之馬讓給分騎雨後路滑屢跌黄宋扶掖而行亂民鎗刀叢集遂將教士江督烈並管帶黄夀山宋嚴兩哨弁相繼戕害鄢教士幸免護送到贛該處天主堂一所及教民房屋均燬倉猝之間各村嚮應自南康至贛縣坪路口教堂教民房屋多被焚燬十九午後贛州城内參府前法天主堂有南康逃來教士教民甚多百姓觀看擁擠鎭道府縣同詣彈壓不知何人擲石一倡百和阻止不住鬨閙愈甚磚石如雨府縣稍受微傷忽見火起祇得退出幸教士已先避至道署亦未延燒民屋當時即將救出之鄢教士及坪路口穆教士城内之聞徐兩教士及一司事共五人派砲船送至吉安城内賣城及西街兩英國耶穌堂先頗安靜二十午後忽有流氓往鬧在城各文武復分投彈壓器物損失房屋拆毁英教士和爲貴馬設力已先期避入道府兩署其眷屬及英教士賀若賢饒裕堂夫婦已於二十早派砲船送往吉安其馬設力二人屢勸堅不肯行現均移居道署加意保護當卽閉城集團捕拿當場格傷搶匪兩名拿獲謝國章等十二名念二有匪數百黄衣 
 
 

Page 5

 
 
執旗欲攻贛城泒隊迎拒鎗斃黄衣匪首二人又生擒一人正法念三又渡河追剿斃匪十餘名昨又泒人入匪中尋覓江督烈屍身復囑附近紳士設法代覓俟覓得當妥爲棺殮此先後滋事原委及近日辦理情形也綜核此事其根伏於平日民教不和愚民無知易於煽惑其起釁併由於教民訛索互相私鬥先行開鎗致激衆怒而縣令亦辦理不善釀成巨案亂民烏合之衆無大伎倆援兵齊集撲滅不難地方文武惟楊令憒憒業經參革此外各管帶及宋嚴生擒袁南生吳家肇羅洪發三名及作法幼女羅豬頭一名當即正法嗣有插旗持刀拳匪全南安府探信經申管帶李叅將出城追捕鎗斃一匪生擒一匪訊明正法贛南兵力本單業經瑞撫院電飭吉安建昌各調兵三哨前往應援又調駐紥萍鄉陸軍二隊兼程赴贛復由省派撥陸軍二營於念一拔隊起程星夜前進以資防剿此間派海籌江元二兵艦赴九江湖口梭巡以資鎭攝並由寗派陸軍二營赴九江塡紥以壯軍威瑞撫已派知府曹樹藩前往查辦此間又派俞道明震刻日起程往查據贛道電稱署南康知縣楊令辦匪不力已會同電奏革職留任聽候查辦該處毗連湘粤已電准湘撫粤督各派重兵助勦德教士鄔利亨夫婦二人已到南雄縣暫住教堂妥爲照料其被戕之教士江督烈查係義大利國人其屍身贛道二次派人并覔未獲二弁因護救教士致與同殉鎭道府縣均能保全教士擒斬匪徒保護不爲不力想此案尚易結朿滬領均關心此事特此電達望告知爲囑方沁印（琴） 
[蘇路公司上蘇撫電（爲蘇杭甬鐵路借欵事）]  
　　報載英公司要求外部借欵蘇杭甬百二十萬磅外部已電商蘇浙督撫籌欵抵押等語敝公司未奉電示適浙路湯總理來滬詢知浙撫已電拒 
[歡迎美大臣]  
　　美國兵部大臣 
達夫提君昨已由東抵滬初二日下午三句鐘本埠紳商各團體代表人沈仲禮觀察等五十餘人借座愚園開歡迎會兹將儀式單列左 
　　音樂 
　　開會 
　　演說　南洋大臣代表唐露園觀察 
　　音樂 
　　演說　上海道瑞觀察 
　　音樂 
　　演說　美國駐滬按察司 
　　音樂 
　　演說　並贈紀念物　沈仲禮觀察 
　　演說　美國兵部大臣 
　　閉會　茶點 
此路關係蘇浙兩省命脈奉　旨商辦一再陳明不收外欵蘇路自滬站至莘莊業已鋪軌開車自松接嘉正在購地瑱土南線股分亦已籌足　朝旨則不宜借論商情則不願借此端一開商辦信用全失大局可危况草約作廢盛宫保担其責任有案可稽應請迅賜轉電外郵商各部堅持力拒仍責成盛宫保担任廢約迫切待命并盼鈞復　蘇路公司穆賽愈霖叩（其） 
[贛路局致駐滬江西商會電（爲李有棻溺斃事）]  
　　上海圖南里四省鐵路公所曁江西商會諸公鑒江西鐵路總　李方伯八月念二自省赴潯督工搭西清輪船念四早四句鐘行至南康府屬之火燄山爲敦仁輪船撞沉被溺身故念六殯殮迎柩到省特肅布陳江西路局豔（川） 
[震日學堂散學紀略]  
　　上月二十七日孔子誕辰該校學生擬舉行謁聖禮嗣校中職員某神甫以此校係教堂創設議格不行而各學生開臨時會募集貲斧私伸祝典又被職員强爲阻止全校學生已有渙散之勢日昨校董某某出而調停令各學生向某神甫服禮由是羣情憤激校中五班學生一律散學當日撲被去者已占大半云 
[青陽江賽船五誌]  
　　青陽江西商賽船一事現蘇省洋務局陳觀察接到滬道來函略謂崑新兩縣交界之處時有梟匪　蛋往來遇事生風在所不免西商旣住賽船觀看之人當亦不少匪徒抵隙蹈瑕地方官力難彈壓請回明帥座多派飛划船前往分投扼要駐巡（恥） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[江督蘇撫奏覆禁米出口摺]  
　　奏爲遵　旨酌擬禁米出口辦法恭摺覆陳仰祈　聖鑒事竊光緒三十三年五月初一日承准軍機大臣字寄四月二十一日奉　上諭翰林院侍讀周爰諏奏請禁米出口一摺據稱江北此次水災糧缺價貴實由誤弛米禁提防旣撤偷漏遂多等語著度支部江蘇督撫嚴禁米糧出口以重民食所稱修治水利講求種植各節並着體察情形妥籌辦理原摺著鈔給閱看欽此遵　旨寄信前來查原奏内稱上年江皖水災其致病之原而知江省糧貴且少致成此次奇災實前江督周馥兩次奏弛米禁之流毒方周馥請弛禁時江南米價每石已至四五元較二十載以前下河常在二千錢以内江南常在三千錢以内者業已貴賤懸殊而周馥陳夔龍等不加深察擅爲是請蘇省士大夫皆謂周馥之子某受奸商重賂十數萬金周馥爲其子所朦蔽而陳夔龍又爲周馥所牽率此等暮夜之行大抵蹤跡甚秘旁人莫得其實據臣置而不論惟是大䘲之後官稟民食一空如洗縱得一二豐年穀價斷難如曩時之平減臣愚以爲懲旣往之禍尤當嚴後日之防擬請　特旨飭下度支部及兩江總督江蘇巡撫此後十年之内該省不得再請弛米糧出口之禁並着脩治水利講求種植庶幾民間儲蓄以完而元氣可漸復等語臣等遵查運米出口向有運往外國運往外省之别咸豐八年英國通商章程善後條約第五欵及光緒念八年中英新訂商約第十四條均經申明米穀不准運出外國惟光緒二十四年總理衙門照會日本公使存案有該國遇有飢荒而中國産米之區年歳豐稔可以運米接濟之議但亦並未辦過是米糧運往外國本爲約章所不許故通商口岸從無運往外國之事惟奸商於不通商小口私運出洋事所難免前督臣劉坤一前署督臣張之洞均經訪聞鹽阜海贛一帶沿海小口間有奸商私用小船乘夜裝運駛至山東等處海灘改裝衛船徑向朝鮮仁川口對渡裝輪轉運之事歷經奏明派員查禁有案至今循照辦理上年九月臣端方到任内會同臣夔龍疊經嚴飭沿海防綠各營及釐捐局卡地方州縣認眞查禁並嚴定拿獲私運一半充公一半充賞辦法數月以來尚無私運情弊至運往外省則仍在中國境内互通有無與運往外國不同條約載明華洋商人均准販運廿九年前署督臣張之洞查明江海各口運米情形奏定開禁封禁辦法經外務部户部逐條核覆極爲詳明果能切實奉行斷不致有偷漏出洋之弊又當時酌定上海米價减至五元上下鎭江米價減至四元上下卽行弛禁上海米價貴至七元鎭江米價貴至六元即行封禁酌盈劑虚尤爲操縱得法三十一年春間淮揚下河一帶米價減落商業壅滯前署督臣周馥會同前江淮撫臣恩夀前護理江蘇撫臣效曾奏請將鎭江一口及仙家濠兩口暫准開禁是年十月因蘇省内地存米甚多又經前署督臣周馥會同前撫臣陸元鼎奏請將上海一口弛禁三個月截至年底爲止又以北洋氷凍商船出米無多復請展限三個月均經奉　旨敕部議覆截至次年三月爲止不得再請展限旋亦遵照部議依限封禁閏四月間湖南水災長江米船上駛江浙米價日益踊貴即經臣夔龍會同前署督臣周馥電奏請將鎭江仙濠兩口先期出示封禁奉　旨允准人心稍定是署督臣周馥請弛米禁之事臣夔龍尚未到任旣未與聞卽無所謂之牽率至原奏所稱此後十年不准再弛米禁自爲愼重民食起見現准度支部業經遵　旨議覆以鄂省因災告糴事所常有應查照前議御史吳鈁摺内所稱嗣後米禁勿許輕開卽使偶弛勿逾半年期限等看上海鎭江米價貴賤遵辦理臣等仍請查照前署督臣張之洞原奏察看上海鎭江米價貴賤情形隨時斟酌不稍遷就倘届時本省米價未能低平卽隣省偶告災荒仍不得率請弛禁以重民食又原奏請脩治水利講求種植庶民間儲蓄以充等語查溝洫河道爲農田水利所關瀦蓄宣洩稍失其宜非特無功轉滋灾患上年徐海淮揚各屬辦理工振經臣等分飭各該道府將河堤圩埝各工或擇要濬疏或按段培築次第興辦先後　奏報有案其未竟工程仍飭隨時考察務於秋冬水涸之時一律辦竣至種植之學尤爲生 
 
 

Page 11

 
 
民大利上年臣端方到任後卽經查明江寗省城酌購地畝派委專員賦種各色樹秧及各項果穀以次提倡而開風氣並於江隂鎭江吳湘等處地方派員栽種樹木曁通飭各府廳州縣各就該處地土氣候所宜分别購種栽植專以闢地利厚民生爲要義臣夔龍亦疊飭農工商局設法倡導遇有紳民禀請墾荒樹藝者無不温語奬勵立飭地方官查明保護一面廣購農學專書分飭各屬以資勸課務期野無曠地境無游民以仰副　朝廷貴粟重農之至意所有遵　旨飭擬禁米出口辦法現在辦理情形謹合詞恭摺具陳伏乞　皇太后　皇上聖鑒訓示謹　奏奉　硃批著照所請該部知道欽此 
分類新聞 
政界 
[新署武昌府之政蹟武昌]  
　　新署武昌府陳介菴太守接篆後所有署中前用之門役家丁一槪辭去另延承啓官收發文件三八告期不准攔輿遞詞槪用訴呈隨到隨閱以故案無留牘云（新） 
[議定勸業道衙門地址武昌]  
　　湖北勸業道前經張中堂以候補道劉觀察保林奏補兹已奉部覆准劉觀察遂于沙市保商局差次來省與李護督議擬試辦官制職司聞其衙署業經議妥卽以從前學使衙門故址改建（新） 
[安省警界彚錄安慶]  
　　安省新警察站岡多係募補每遇從前兵生到區投效必假端去之推其原因因各區巡記巡長均自南洋派來恐其中或人類不齊也　巡警處前　開辦教練所擬就各區已站崗滿三月之巡兵内挑出一排每日入所傳習刻已擬訂章詳請撫台立案　新警察應辦消防衛生兩隊消防隊隊官業已下札多日至今毫無舉動聞以經費支絀之故消防隊將來僅雇挑水夫十數名以備救火之用衛生隊卽雇打掃夫十數人打掃街道而已　自徐變起後卽有偵探隊之設現總局已將偵探隊併入差遣隊聞偵探隊仍須招募云（孔） 
[奉天鹽法之整頓奉天]  
　　奉天鹽法近日整理頗佳所有收支各欵皆列表册從前一年内僅銷二十七萬石今秋整頓之後大有起色如照此辦去至明秋約可得六十萬石云（未） 
[湖北戒烟總會紀事武昌]  
　　湖北戒烟總會所發戒烟丸料多重用温藥貧苦者無羹湯滋潤致生燥渴鼻血嘔血自眩耳聾諸症以故戒烟者以該會藥丸視爲大戒現經李護督查知立飭該會醫員議改良藥昧酌加滋潤之品并將力主用温藥之醫員楊小川申斥　又該會定章凡赴局戒烟者均按癮之大小發丸之多寡昨有陽某將癮浮報多領丸藥私賣藉圖漁利經局員查知將陽某片送警局笞責數百交地保管押 
交涉 
[通諭旅美華僑返國日期廣東]  
　　粤督昨准外務部咨七月十五日美國柔使照稱本國外部來文囑本大臣請詢中國近五年内華人出入國疆有無律例册籍等情緣本國管理各國人民入美境事務之員欲得各國人民近五年内出入該國境之例册以備稽考即希檢送等因前來查華人出入國疆向未據各省將册籍咨送到部應咨行轉飭各屬嗣後凡有華人出入國疆務令按照新發護照隨時造具簡明册籍分季咨部備查等因安帥卽據情咨會出使美國大臣札行各埠領事示諭寓美各華商知照（天） 
[法領事爲越南大學招徠學生廣東]  
　　胡護督前准廣州法領事函稱本領事將越南河内大學堂章程譯作華文迭請貴護部堂察閱該學堂在西歷九月間開校倘粤省生徒不便往歐洲遊學者可赴河内大學堂更爲方便該學堂所有各科教習俱是專門之學爲此函達等云督憲據此已將章程札由提學轉發各學堂矣（涯） 
[盜賣租界官地之交涉漢口]  
　　漢口日本新闢之租界係由官塲向民間購買作爲京漢鐵路之用嗣因車站改地事遂　罷現該地已劃爲日界詎有奸民某甲私將該地賣與華商某公司由清丈局查知函請夏口廳立傳盜賣該地之某甲到案嚴辦（今） 
[不付保險賠欵之衝突]  
　　字林報云得寗北信謂前日幾釀禍端蓋因某保險行不允付賠欵計九百五十兩以是各鋪在該行保險者咸持單向該行退保追回原銀該行不允於是大衆聚集該行門首不下數百人幸經華官及英領事協同彈壓始克解散 
[美國與東貿易之關係]  
　　二十八日文匯報得栢林電云美國商務大臣史屈勞斯近於某處演說謂美國織造布疋皆爲中國所購買此事頗屬切要當一九零五年至零六年中國抵制美貨時美國織造布疋出口之數大爲减少所值約二十兆金洋云 
軍界 
[政界愼重軍儲之政見廣東]  
　　營務處兼緝捕局日前具禀胡護督略謂各州縣舉辦鄉團其所用軍械有由官給發者有備價請領者布散各鄉漫無稽考經理若不得人卽難保無盜賣及流入匪手情事是稽查防範未可視爲緩圖擬請憲台札飭軍械局擬定稽查章程將歴年發給各屬鎗枝子彈詳細查明列單飭令該管地方官查騐是否相符一面備移本處查核如查有數目短少或鎗枝名色不符情事即應嚴行根究庶于愼重軍儲之中仍庽清理之意等因督憲據禀已批行軍械司查明札飭各州縣一體遵照辦理矣（天） 
[派員赴川鄂考察軍政蘇州]  
　　蘇省督練公所教練處總辦陳觀察瑜奉撫憲陳筱帥札委赴川鄂等省考察軍政當於上月廿九日詣轅謝委定期啓行（俞） 
[更調駐湘軍隊武昌]  
　　前鄂督張中堂派鄂軍三十一標第二營前往湘粤交界處駐紥曾紀前報兹李護督以粤省匪勢猖獗湘中防務甚爲吃緊特札派該標第一營前往湘省卽換二營回鄂藉資休息現該 
 
 

Page 12

 
 
營戴管帶定期本月初拔隊起程（今） 
[肅清曹匪之紀念物山東]  
　　剿辦曹匪陸觀察日前來省將在曹所得土匪快砲及收回民間快槍一千二百餘桿盡交軍械局存銷至所得土砲則留於該營藉以備用云（甲） 
[甬郡營官之更調寗波]  
　　寗海參將王叅戎現調署象山協台所遺寗海叅缺已由吕軍門委提左營遊擊項遊戎清藩調署遞遺提左營遊擊一缺委傅遊擊東祥署理均於日昨分别赴任（求） 
[陸軍提調兼理監督蘇州]  
　　蘇省陸軍速成學堂監督杜雲秋觀察現擬赴都引見由撫憲陳中丞札委該堂提調蘇大令謙兼理監督事宜已於十月二十九日奉札到差矣（必） 
學務 
[禀陳創設國樂傳習所辦法南京]  
　　候選道陶駿保等聯名具禀江督略謂竊職道等前因古樂淪亡擬創設國樂傳習所以保國粹而挽頽風業經呈請在案其章程辦法現已與候選訓導茅恒公同厘訂所有開辦經費均由發起人及贊成員捐助惟常年經費非籌有的欵不足以持永久查省垣思益學堂每月支欵六百兩養正學堂及第一女學每月各支欵三百兩均由憲台撥公欵輔助國樂傳習所事同一律擬請照養正學堂及第一女學例每月撥欵三百兩以資補助至該所應設總理一員查有梅道光遠於教育上素具熱心擬請派爲總理候選訓導茅恒於古樂源流研究有素擬請派爲總教習其餘人員均由職道等公同延聘至開辦之地查有武廟地方房屋寛展空氣新鮮且與市遠隔擬暫就該處開辦懇飭江寗府借用以便擇期開學所有擬請試辦國樂傳習所緣由理合將擬定簡章繕具清摺送呈憲鑒是否有當伏乞批示祇遵　章程錄下　（一）宗旨本所以研究國樂厘正音律爲宗旨（二）地址　擬暫就武廟内開辦俟公園落成時再行移設　（三）課目其應用課目如左　甲古樂源流　乙韵學　丙大成樂章　丁南北曲（擇其稍合於教科之用者）戊琴歌　（均用本國之尺上）（四）樂器我國樂器種類極多本所均次第倣造并酌購西國樂器以資叅攷　（五）學額　暫收學員四十人俟設立公園内時再行酌增學額或添收女學生（五）教員　一本所總教習一員助教三四員　二如有深通音律願爲本所義務教員者本所同人均歡迎之（諟） 
[請發賓興就地興學之批詞杭州]  
　　新昌縣詳舉人俞觀旭等請以賓興等欵專作學堂經費嗣後無論投考游學諸生不准假名請給等情到司奉支提學司批云據詳自屬因地制宜擴充就地興學起見如果士紳别無異議應准照辦至陳恭鼎等請以所得之一百八十元移作開辦運動會之用事關尚武精神自可試辦惟運動會每年不　一二次卽可借用外教場空地無庸購地專辦以節經費仰卽遵照（濤） 
[師範生請欵津貼未准安慶]  
　　皖省師範學堂學生汪振書日前具禀提學司請將本籍祁邑學務公費内酌提餘欵津貼寒士情等當奉沈提學批云查學部定章凡肄業各學堂學生均不得給予津貼所禀碍難照准惟所稱祁邑每年經費所入不下三千餘金又南京祁門試館租金約七百餘元均被劣紳侵霸等情是否屬實仰祁門縣迅卽查明具報核奪（孔） 
[冰業學堂將次開學寕波]  
　　甬郡鄞鎭實業初等庶德蒙小學堂係冰業捐資禀准府歩开辦現該學堂暫借冰業公所爲校舍業已聘定教習定期開校額設學生六十名一俟學生招收足額卽行開校云（是） 
實業 
[批准試驗海島地質膠州]  
　　青島迤南相距三十五奇羅米達有一海島名曰水靈長五奇羅米達寛二奇羅米達高四百八十二米達島内有小村落十七惟辛莊一帶煤苗極旺前曾經人開採據精於礦學者言該島地質爲珍寳凝結之區大有取之不盡之勢故本埠哈唎洋行禀請督署欲赴該島探試當蒙膠督批准期内如果尋獲佳苗卽爲該行保利現已派人携帶器具前往試驗矣（甲） 
[杭城米市近况杭州]  
　　杭垣米市近因各屬新穀次第登場市價遂逐日疲跌上月二十日墅河起價米售四元六角五日内又减去四角惟城内米行存貨極足本爲壟斷居奇起見以至虧蝕不少然恐爲官場詰責往往將次貨易售羅尖六元八角之價倘食户定須尖米彼始言須七元一二角不等名爲私價市儈鬼蜮有如此者　平糶局官米各局所均已落續裁撤祇留宗陽宫一局存米尚有二千餘担若不賤價赶售必至虧蝕愈甚現聞杭府卓芝楠太守已禀奉憲示准於本月廿七起每升再減四文與市價一律並不限定升斗以期速售（海） 
[魯省製造品運京北京]  
　　山東農工商總局製造海中動物俱用藥水浸成與活物無異并有綉花圍屏共七十餘種上月廿二日由火車運往北京交陳列舘出售（立） 
雜記 
[警察總辦演說之笑柄杭州]  
　　警察總辦王省三觀察因張中丞他調久有去志前日上禀信署院力辭兩差經信中丞諄諄慰留謂該道熱誠辦事爲本部院所深知一切政事正資臂助所有洋務巡警兩差應卽照常辦理云云觀察盛銘憲眷喜形於色昨日蒞警察學堂登臺演說洋洋數千古而衆學生側耳靜坐鴉雀無聲觀察深異之謂汝輩何以不拍手衆愕然旁有某教員從容代剖謂大人名論非但學生應鼓舞卽吾儕亦莫不傾倒奈講堂規則照例不准拍手耳（秋） 
[諭飭娼寮遷居馬路蘇州]  
　　蘇省馬路工程局委員汪大令近因閶胥盤三門外馬路市面清淡特禀請臬司援照舊案勒令閶門内下塘一帶各娼察一律遷居馬路以興商務而維市面當奉臬憲朱廉訪批准札飭吳縣及北路警局併移咨巡警總局諭令各娼寮限期遷移（命） 
[甬紳創設治疫會寗波]  
　　甬郡自入秋以來時疫盛行現由商會紳董捐集欵項設立治疫會一所現已聘請西醫韓君子濤到局應診局所暫借萬夀寺内聞投局治症者頗見衆多云（生） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四）]  
　　紳士聽了。就點了一點頭。伸手到衣。袋裡。要去取錢。一只手伸了進去。再也伸不出來。原來他身邊帶的現金。都在碼頭跌了一交跌掉了。不覺滿面通紅。對約翰說道。你身上有錢没有。約翰問他要錢做什麽。他把手指著那馬車上的馬夫道。咱要開發他的馬車錢。約翰笑道。你怎麽總是這般外道。這區區馬車錢。你只顧叫那旅館的接客。付了就結了。說著就對那接客的說了幾句。接客的連聲答應。便從袋内摸出一個一元的銀錢來。交給那馬夫走了。這裡約翰便邀著紳士登車開了電機。慢慢的走。紳士還問他笑的什麽。約翰笑着。指指他的衣服道。你也不自己用鏡子照照。怎麽衣服上。會弄得這樣腌腌臢臢的。你還問我笑的什麽。紳士被他提醒了一句。便氣忿忿的把兩手一拍道。咱今天眞止晦氣。出了三十磅。買了一交觔斗還賠貼了一身衣服。這都是那混賬日本人害的。約翰聽他說得没頭没腦的覺得更加好笑。便鰲住了笑。細細的問他。紳士才把在碼頭上擠了一交。落掉了三十磅金錢的原故。一一和他說了。約翰方才明白。却又格格的笑個不住。紳士睜著眼睛。對他說道。你這個人。眞個是全無心肝。咱吃了這樣的苦。你不。替咱。抱屈也還罷了。怎麽還是這般的高興。約翰又是笑。也不去理他轉盼之間早已到了濱雄旅館的門首。却見方才那個接客的早已立在門外遠遠的招呼。紳士怪異得極。便對約翰說道。日本人的足力。眞可算得地球上第一。約翰笑道。胡說。日本人的足力。也同你我一般。怎麽算得地球上第一。况且你今天纔到這裡。又没有試騐過却怎樣的會曉得呢。紳士聽了。便指著那接客的人說道。你看咱們是坐電車來的。他是用兩脚跑回來的。怎麽他反趕在咱們的前面。這樣的足力。還不算好麽。一句話。說得約翰笑得不住的打跌。連忙拉了他一把道。他也是趁著電車來的我們的電車。本來開得甚慢。所以被他趕到我們前面來了。你不要這般胡說。看仔細人家笑話。失了我們堂堂大國的威儀。紳士聽了。纔知自己說錯了話兒。只得假充正經。鼓著個腮帮子。一語不發。約翰同著他跨下車來。一直進去。他把個皮包跨在身上。一手舉着那頂骯骯髒髒的帽子。跟著那接客的。先到棧主那裡去。 
國外新聞 
[德人經營斐洲實業]  
　　二十八日倫敦電云德國栢林人亞討氏近在斐洲東方德屬勘勞塞地方覔得地二十萬海克泰（約合英國二畝零四七一）專以種植棉花及橡皮樹且催用德民前并種植云 
[首相不願受過]  
　　二十八日倫敦電云太晤時報駐澳雪黎訪員電稱此次新南威爾斯首相卡羅綏氏辭職之原因大致爲懼立法院將向聯邦政府譴責其所爲云 
[英使有功獲奬]  
　　二十八日倫敦電　英國派駐俄京公使尼古爾孫近得英王賜與頭等勳章以奬其締結英俄協約之功 
[巴西舉辦國債]  
　　二十八日倫敦電云南美洲巴西國舉辦國債計共三兆磅五厘起息每百實收九十五現已發行 
[又起種族之爭]  
　　二十八日倫敦電云華盛頓之塘惟爾地方有印度人一小隊匿居其地而暴徒又羣以鎗矢等物交相投擲驅之至坎拿大邊界聞各暴徒并開鎗攻擊惟並未有被傷者 
[脫國宣告註册期限]  
　　二十八日倫敦電云南裴洲脫國政府近出示諭命本處各印度土民統領於西歷十一月三十號前向官報名註册如有逾限不註册者一律拘捕驅逐出境云 
[美總統執意擴張海軍]  
　　十八日紐約電云美大總統魯斯佛在印提那省之孟斐司城演謂說美國海軍必須擴張將來巴拿馬運河旣成其與商務上軍略上政治　關係甚重是不能不有海軍之防護此非黨派之見乃國家公共之問題云 
[火藥廠暴炸]  
　　二十八日東京電云大阪西上京間高附地方有火藥廠一所於昨晚猝然炸裂當時死者四十人有五十人均受重傷 
[神户死亡人數]  
　　二十八日東京電云神户埠霍亂症流行以來死者已有三百十六人以上譯字林報 
[拒絶東方人同盟會]  
　　二十九日倫敦電云坎拿大英屬哥倫波省維都利地方舉行大會到者極衆决議設立拒絶東方人同盟會支會 
[摩國譌王之得人]  
　　二十九日倫敦電云摩洛哥瑪才珈耶方來信謂摩國譌皇募連海飛　瑪勘虚地方又得馬隊二千五百人皆自願相從者故海飛因附從人多致不能徧給軍械云 
[法國海軍計劃]  
　　二十八日柏林電云法國内閣現方研究築造新戰艦之圖形并策劃印度支那建設砲台事 
[德相近狀]  
　　二十八日栢林電云德國首相蒲路親王已至栢林爲今日開内閣會議事明日卽將赴卡爾斯魯送貝滕大公爵出殯云 
[法政府之强權]  
　　二十八日栢林電云法國政府近將在巴黎之西班牙人數名驅逐出境因其爲摩洛哥問題肆行抗難故也 
[德國外交官更動消息]  
　　二十九日栢林電云德國外務大臣萱斯凱卽將更調大約將得公使或巴黎或馬屈立（西班牙京城）一缺而以各公使中選擇一人簡充外務大臣 
[英國歡迎德皇]  
　　二十九日栢林電云英國因德皇及后將次蒞英現正豫備一切歡迎事宜聞所佈置備極華麗云以上譯文匯報 
 
 

Page 19

 
 
本埠新聞 
[奉賢縣詳滬道文（爲揑控革命事）]  
　　轉奉兩江總督部堂端札開隊奉賢縣肇文學堂文生廖光裕等禀稱匪首范高頭羽黨朱雲堂等仗革命陽品如護持劫掠焚搶民同魚肉請飭提辦等情前來查所禀各節如畢屬實自應嚴行究辦惟禀由郵遞所列各名是否本人抑係假冒挾嫌揑控均應確切查明實則拿究虚則反坐應由上海道確切查明分另辦理以昭核實合行抄禀札飭等因（中略）當經飭查去後旋據廩生廖光裕民人唐小山禀稱竊查附貢生楊士魁年逾六旬經辦同善育嬰等各事宜老成穩練未聞有與匪黨往來之事至於朱雲堂丁阿六俞莘耕黄福生均居本城南門外耕晒營生素尚安分生等近在咫尺見聞較確並無爲匪情事其尚有被控之陳小利沈阿耕附近並無其人至列名之原告沈國鈞周可邦二人生等亦未相識究竟有無其人無從懸揣且生等與楊士魁朱雲堂等素無嫌隙不知何人平空揑誣求請據情轉詳並嚴查揑禀之人澈究等情到縣據此並據楊士魁以被誣不甘投案禀請澈究前來知縣復查楊士魁卽楊品如係本邑貢生辦理善堂事務有年尚無過誤其餘被控人証或素稱安分或查無其人且據廖光裕等具禀實係冒名揑控伊等並不知情應毋庸議禀内所列沈國鈞周可邦二名業經知縣逐加查訪並無其人其爲假冐挾嫌揑控圖報自無疑義若不查拿嚴辦何以儆刁惡而安善良除隨時確切訪查並嚴拿揑名遞禀之人懲辦外合將遵飭查明緣由具文詳復仰祈憲台鑒核轉詳銷案實爲公便（涵） 
[函請禁阻洋商接盤染坊]  
　　滬道瑞觀察函復英領略謂前據京紹兩帮咈布染業永大等禀稱大南門外亭子橋二十三七鋪十二圖地方大同染坊影戤英商牌號大亂業規再四往勸囑其除去英商字樣照規入行該號置之不理並恃洋商爲挾制地步請飭封閉以安商業等情當以大同染坊果有影戤英商牌號情事殊爲不合批縣查明飭除英商字樣違干封究在案今該號主不知悔悟輒敢串聳怡德洋行出面殊爲可惡查大南門外亭子橋地方洋商本不宜開行設棧且該處染坊由華商開設一切應聽地方官管轄洋商何能接盤承做實爲通商以來未有之事顯係吳關春從山僞託該同業中均無不知應卽飭縣提同中見嚴吉甫鄭錦堂等確加訊究查怡德洋行係正經體面商人請轉諭該行切勿再受吳關春之愚致損名譽云云（企） 
[究罰妓院容留幼女]  
　　幼女陸媛媛違章在沈土氏妓院住宿經濟良所查知報捕解至公共公廨請究陸供年十四歳沈王氏是生母不知違禁求察訊之沈土氏供以後不敢再將幼女住宿妓院求恩成全明府以沈違禁屬實判罰一百元陸媛媛發所留養候示如不繳洋改押官媒三個月示儆（衣） 
[裁判課員兼充巡官]  
　　上海巡警總局裁判課員一差昨由總辦汪觀察札委江蘇候補知縣趙令充當並委暫兼城内第一路巡警分局正巡官差（衣） 
[提究姦捉婦女]  
　　沈朱氏之媳張氏前月捲逃不歸昨由朱氏聞悉係被無賴陳蘭卿誘姦佔踞藏在城内爰同鄰婦訪尋果見張氏住在陳處向陳理論反被兇毆仍將張氏抗匿沈朱氏無奈投縣喊控奉諭飭差提究（尾） 
[禀准劃分巡警界綫]  
　　城内各區警察開辦已久其所管界綫迄未劃清日前由各區巡官禀知總辦汪觀察重行劃分觀察已飭各區巡官於前日在第　路分局會議一切矣（衣） 
[批准永禁兇惡副保]  
　　浦東廿二念三圖副保夏茂林無惡不作經該處商店合興福等號公禀道憲發縣判押改過三月期滿再行察看兹已到期又經該處紳董朱有恒瞿本瑚黄楨棟等八人聯名投縣禀稱兇犯夏茂林係已正法巨棍張桂卿餘黨迭犯開賭搶刦姦拐拆梢等巨案前奉發押地方賴以安謐若今期滿開釋鄉民必受其害求恩改爲永禁等情奉李大令批云查夏茂林不安本分兇惡昭著前已諭發改過局三月期滿後察看發落本屬從寛辦理據禀前情應准改爲久押不准輕釋著卽照知（哲） 
[示諭開濬河道]  
　　本縣李大令爲開濬蒲肇河道事繕發六言韵示一道錄下　照得蒲肇河道　淤塞亟應疏浚　經董禀請履勘　帶征擇日開工　所有兩岸樹木　務須及早除凈　圖董地保照料　催夫趕速挑竣　諭爾衆民知悉　其各一體凛遵（泳） 
[查看龍頭]  
　　本邑救火聯合會成立後定章地方有警彼此協助故由各會長議派會中司事多人赴南市各段將設就之暗龍頭數處逐加查明彚錄以便隨時察看（夏） 
[縱火圖賠判押西牢]  
　　浙江路第五百廿七號集成東號新衣店前夜失愼經捕房派出五十四號西包探查明該店保有火險銀一千兩事後並無餘物亦無衣箱顯係縱火圖賠因將店主尹錫昌於昨日解至公共公廨訊究卽據五十四號譯供該店失愼後詰問店主稱火起時住在城内而隣居稱在店内查伊店共有東夥五人工資並不照付且查前昨兩日尹將衣箱搬至北福建路崔子祥店内身畔抄出當票均近日所當請堂上究辦傳訊見証蔡心泉姚阿全龔阿福同供該店存貨共值洋三四百元之譜火起係熨斗肇禍迨樓梯燒斷小的蔡心泉逃出受傷求恩明察訊之尹供店内失火小的實在城内所有衣箱四只實係運往海參威並非私運不敢放火圖賠求察帮讞寳予觀明府與英巴副領事會商良久以尹縱火圖賠屬實判管押西牢五年期滿逐出租界仍補提人証究辦 
[失火卽熄]  
　　法大馬路介春堂藥店前晚不知如何幾肇焚如幸卽朴滅僅焚去雜物數種捕房查得該店保有火險卽將經理人拘入捕房令交保查明核辦（舟） 
[短付酬勞之糾葛]  
　　沈和尚於去年冬間托掮客王卓人介紹經理祥茂洋行房屋四十餘幢尤許酬費銀五百兩詎沈祗付二百廿六元餘洋不付經王投公廨禀控於昨解追沈供王因索取無著忽串出包探邊槐州在四馬路匯芳園茶館令小的折償洋元是以不愿叩求明察包探邊槐州供在彼啜茗見他們吵鬧因向查詢並不干預求察明府以見証未到判押候傳見証人等到案再行訊斷（衣） 
[開釋革捕]  
　　已革捕夥拳頭阿六前因向地方小竊勒索規費吞匿贓物爲總工程局訪拿判押改過所半年現已期滿送案孫明府命具 
 
 

Page 20

 
 
結覔保開釋（夏） 
[洋工師迷路]  
　　前日有北市鐵路公司洋工程師某西人飲酒過醉在南市一帶疾行迨至深夜酒尚未醒迷惘不知歸處經某車夫送至總工程局由局代爲車送十六鋪令其返寓（夏） 
[上海官事]  
　　江寗候補道夏敬觀吳淞騐補局委員沈舉璜昨日到道拜謁○候補知府盧懋善到道禀知接辦樹木捐局及蘇省鐵路彈壓差○知府陳景韶到道禀銷樹木捐局差○卸辦閔行釐捐局委員金兆藩到道禀辭赴蘇○道園英文繙譯陳世光飭丁到道禀請病假三天○貨捐局總辦志元續請病假三天○塘橋巡局委員楊永康昨請續假三天（尾） 
訟案 
 [P會訊不交租地案> 
　　英商譚華控奚鶴九奚鶴臯不交租地昨日午後由公共公廨關讞員會同英巴副領事集訊原告延愛理司帮辦海司律師被告延威金生帮辦某律師到堂先訊原告譚華供該地坐落海寗路於光緒三十年四月間與奚姓寫立租契一紙經親筆簽字每年租金一百元訂明二十年爲期現向奚姓催交不睬請飭速卽交地或賠償虧損銀五百兩訊之被告奚鶴九等同供此項租契不能爲憑因當時簽字時爲譚華所逼且長兄奚鶴鳴當時並未到塲此地乃三人公産共有房屋十二間現在地價昻貴與簽字時大不相同族中斷不承認中西官以奚鶴九奚鶴臯弟兄旣經簽字自應担其責任著交保限一個月趕緊向原告理楚完案（戎） 
[上海縣案]  
　　公共公廨片送逼妓打胎斃命之鴇婦高三寳等到縣訊究高供陳王氏送女小妹到婦處爲拆帳夥妓十七日突起寒熱十八日胎孕下墜血冐身死陳王氏及穩婆俞趙氏供略同滕少峯供有餘房一間轉租於高三寳餘不干涉判各退候查明復審○二十一日黎明閘北巡士查至恆泰申什貨店門首聞門内洋油氣冲出叩門而入見地板俱有洋油蹟並油浸舊報帋一束查問店夥徐侯大越窗圖逃拘局查得該店保險五百兩將徐及店主張琴土送縣訊究張供資本洋三百元今又虧本徐勸縱火圖賠險銀小的聞自己失火不賠故未允諾二十日小的到大場吊孝徐獨在店不知其情徐供地上洋油因開箱撥翻不敢縱火判張交差徐收押再究○在北新涇教授拳棒之高杏卿於賽會毆官案内亦有干涉提案訊究不認喝責在百板判押候提同秦等質審（車） 
[各路巡警分局紀事]  
　　浦東第二區　行竊東安洋棧米包之竊賊施照珍小六子捕獲解訊判押候拘提同黨再行訊辦○偷竊某姓布衣之小竊林阿二捕獲解局判責一百板斥釋 
　　北市第四路　郁十應投稱被竊衣服十三件請緝巡官當飭探捕前往查勘○何德仁張四生在途口角拘局訊問一併斥釋（衣） 
[公共公廨早堂案]  
　　婦人李金氏因伊夫李蘭新不務正業且被李母虐待奔入濟良所於昨送訊氏伸訴前情李供求恩給領因所生之孩未滿二歳求察帮讞王明府商之英畢繙譯判李具不再凌虐甘結將氏交領完聚○流氓楊林生張泉生違章夜行形跡可疑經捕拿究判押候查明再辦○過犯張阿毛先後竊取胡廷飛家衣服判押三月○楊金林前與黨羽將東洋包探戳傷經捕拿獲解究判押候禮拜二再訊○楊裕興向洋商定購麵粉不出控奉傳究判交保訂訊○侍者夏阿根韓根全與隣居細崽徐掌全偶因細故毆傷手指由捕提究判各罰五元充公再枷示二天○傅連生王保林楊松林等串竊德商洋人鈔票金表各物判押候禮拜六訂訊○胡阿弟與王胡氏誘拐袁子仙之妻報捕將氏訊押著交在案昨胡在茶館被袁扭交捕房解究判押候過堂究辦○冐充應差之周銀濤騙取顧雲卿洋二百五十元訊判押交在案昨解復訊周供奉押不能措繳求恩判押候由捕帶出到供明之王長春處追討洋一百元於禮拜三再訊○瞿址安前將妻子販賣由中西官判氏發濟良所瞿押一年在案昨瞿投稱無資回里求恩成全判賞給川資洋二元○孩子姜林弟竊洋東鈔票洋二十五元判押改良所三個月○郭阿才李阿卿串竊西洋人洋銀時表共值九十五元由捕解追明府以供詞堅執判押候查辦○朱友財將沈談氏之女蘭英拐逃有張萬法目見報捕解究判張朱押查再辦○周柏春以僞田單向趙桂生等抵洋一百三十元經趙察知報捕解究判押候過堂再追○遞解復來之王阿根由捕解究判枷一月押三月期滿逐出租界○王士李吞没石董氏衣服判押追繳在案昨解請示判押滿三個月開釋（衣） 
[法租界公堂案]  
　　楊竹卿通同徐阿掌蔡阿水料搶楊方氏之女吉弟一案昨又提訊楊供由蔡徐爲媒故先給禮金十元所有僨項三十千亦歸小的承認後因勒索現洋故出此策氏稱原許禮金五十元後給十元卽搶去成親心忿投控聶司馬以氏初稱女兒已許向姓並不許楊今又認楊爲婿前後供詞兩歧實屬非是判楊氏及兩媒一併押候再核○筆篤行洋東控毛慶餘不交所定　花　折銀一千七百餘兩一案曾經中西官曾判限日料理在案嗣因毛尚欠銀八百餘兩以倒閉某錢莊所出支道勝銀行之支票二張付給届期往收無著以致投案續追中西官因毛另有他案禁押公共公堂爰即移提訊追毛求請寛限官判來差帶回再行示核○瘋人王阿四前晚在渝胡閙爲捕送案判送堂醫治（舟） 
[美租界捕房事]  
　　彭少雲前晚行至北四川路被流氓多人無端扭毆搶去金戒金表金練綢衣等物昨報捕房飭探查緝○童福昌報被王惠堂强取羊皮袍一件捕頭准予查緝○劉阿桂昨在途中扭打女子張三妹由捕拘入捕房以情節支離一併逐出○萬祥順等三人在吳淞路調戲日本婦女由日人鳴捕送押候究○王阿四所駕馬車撞壞張阿小之人力車由捕拘獲　賠修費洋一元了事（西） 
 
 
 

Page 21

 
 
寄往何處　輪船名　截止收信刻 
 
 

Page 22

 
 
   
 
 

Page 23

 
 
   
 
 

Page 24

 
 
   
 
