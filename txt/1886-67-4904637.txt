# 1886 - 67 - 4904637

 

Page 1

 
 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆推勘大暢厥旨因字義以究字原此書最爲推重　友人　善本交本齋石印已竣工方今各省學使者崇尙實學者爲多博通之士舍此無由入門所願人置一編由說字以詣極夫選經本齋深　　　來學故於校對一層不　精審而筆畫之清　紙張之潔白天地頭之寛長猶屬此書餘事分裝八本定價三元准於二月初五日出書售處在英　　集賢里天保棧内長順晉號發兌 
[江左校士錄出售] [  申報舘主人啓]  
　　黄漱蘭宗師玉尺高懸冰壺朗抱程才江左士論翕然去冬彙刋各屬所取文賦詩詞經解策論名曰江左校士錄本舘取而讀之見其根經據史　古茹今詞華則庾鮑兼長考訂則許鄭是式有體皆備無美不臻洵近科試讀中不可多得之本亟思公諸海内同好以備伏案　摩因命手民以五號鉛字排印圈點則悉照原書校對無訛裝潢盡美准于本月二十一日出售分裝六本收回工料洋五角諸君子有屬奇文共賞者乎請向本埠　昌及各外埠分售處購取可也 
[六十九號畫報出售]  
　　行船之法外洋最備其船上救生之術亦惟外洋爲最多有比利時國帆船一艘往紐約將抵埠遭風擱淺船將失事岸上有人望見用火箭納入炮　尾繫長䋲射上帆船船上二十餘人盡數獲救俱慶更生此眞奇想天開不可思議特繪兩圖以供衆覽准於初六日出售後仍附松隱漫錄圖說一　此佈 
[論茸城近事]  
　　昨松江訪事友來函有南匯童生在邱家灣教堂閙事至焚燬房屋踏斃幼孩其始若何啓釁其繼若何逞蠻其後若何了結遠隔百餘里事非目擊採訪者亦祗言大路是非曲直一時亦無從懸揣惟念童生未必興波卽使偶有不平猝然聚衆未必專屬　匯童生卽使南匯童生未必遽行放火遽行斃命其中細底自有當道爲之剖明何煩旁觀之饒舌特有鄙見雖非藥石之言聊備芻蕘之獻敢覼縷陳之夫教堂之在中國猶僧道之有庵觀寺院耳其信者每逢禮拜往行彌撒旣非强人以入教亦未嘗禁人以游觀雖有時人數過多擁擠喧嘩之際服役者不知進退輒以白眼相加何妨一笑置之如王子猷訪戴安道甫至剡溪興盡便歸門外漢與個中人馬牛風殊不相及初非爲教堂作說客也且讀書者必明理自髫齡就傅以至出而應試極聰慧者亦須五六年此五六年中父母之培植非輕師友之提撕倍切螢窻雪案何等辛勤秀才爲進身之階萬里鵬摶此焉發軔苟逾弱冠未賦青衿自問已爲抱愧頭顱如許逐隊觀塲豈有血氣方剛而竟忘戒之在鬥哉抑地痞惡棍何處無之若輩平時或逢嘑叱隱忍難甘一旦借事生風見考先生在彼口角卽不煩號召奮勇當先藉以助其威而洩其憤迨事已大矣禍已成矣報復者已各鳥獸散矣長官查究應試者按籍可稽若輩轉置身事外試問士居四民之首何甘爲地痞惡棍護身符也諺有云秀才造反三年不成此言心力之難齊也富夫始事之時一呼百應無論識與不識蜂擁而來名爲救護逞一時豪興可以無所不爲及乎事過情遷自知鹵莽幸無人指證仍復逍遥且謂若某某者意氣飛揚毫無涵養宜其生此波折實爲伊戚自貽一二知己之交亦慮殃及池魚不敢顯爲左袒暗中著急徒付諸無可如何不若甫啓爭端互相排解每考不過一二十日名次之後先不計唯欣然而往者俱各安然而歸豈不美哉國家取士文武分途然今之應武科者每慮受人恥笑轉若彬彬儒雅幾有犯而不校之風何寢饋於詩書掉弄夫筆墨者輙藉爭名之地以揚無敵之威耶然則與試諸童生若何而可一少閒游一愼締交一尊身分府試院試除華婁外大抵自外縣來安坐寓中卽不必讀文作文急來抱佛脚而閉門靜養與同伴笑言非徒振刷精神亦省費用何必三朋四友徵逐游嬉甚至問柳尋花自以爲雅人深致禍機之伏卽伏於兹又况茶坊酒肆偶識姓名便稱莫逆今日我爲主明日彼相還一醉之餘興高采烈稍不遂意羣起而攻醒後追思雖悔而莫可及矣至於身分之尊非自矜自貴也士君子守身如玉鍊行如銅須知後日飛騰莫可限量卽不幸而名場久困未免牢騷亦不當遷怒于人忘卻本來面目焉去冬蘇州府試時以諸童生打一飯館致繪成圖樣四處傳觀方謂父兄師友於與試諸君必預爲訓勉使有鑒於前車豈知習俗移人無獨有偶且等而上之至放火焉斃命焉雖傳聞之語尙有不實不盡者兩情有可原法無可貸不禁爲童生　更不禁爲南匯童生惜若夫各處教堂每值試期亦宜量爲變通圓融待客不致釀成巨案古所謂不隨不激者斯可矣方今中外一家奉使出洋遂爲定例此日之應童子試者他時畏此簡書皇華載詠非異人任也風乘宗慤纓請終軍愼毋輕爲血氣之勇焉 
[春明談屑]  
　　惇邸前蒙特旨毋庸隨班行禮并免大祭等差此誠非常之恩典乃廿一日紫光閣筵宴惇邸仍在月臺上照料各事足見惇邸勤勞王事弗敢少安洵不愧國家柱石臣也○領侍衛内大臣等傳諭此次皇上祗謁東陵所有應行隨駕關防之侍衛均須遴泒年力强壯者馬匹器械亦要整齊○步軍統領等諭飭各官廳所有九城内各大街甬路限於二月十五日以前全行修整聽候工部察騐以便開修地溝又正陽門興修石路所需工料經熙少冡宰等核計需銀三十七萬餘兩云○謨貝子以惠邸薨浙係悮投藥劑所致立將醫士桂某傳至府中查對方脈均係熱症弗用凉藥　貝子欲將桂醫重辦當經隨侍官員並桂醫環跪乞恩貝子遂將桂醫唾罵逐出○近日外省災民至京城者甚多或沿街乞錢或挨戶求食甚有携子女求鬻者日前有京南人携女年約十四五在阜城門内大街馬市橋地方挿標出售女索價京蚨五十千另有一子約八九齡索價白鏹五兩路人見而憐之或贈以餅餌或餽以錢文昻藏七尺之軀至不能保其子女天寔爲之謂之何哉○西長安街回子營係旗回所住之處京師呼爲紅帽回子其　廨中竪立木杆支搭繩架按期演習扒植走繩各樣玩藝並演唱各樣回回曲詞恭備御覽查此項旗回純廟時由西域而來撥入京旗給以錢粮相傳迄今已百有餘年矣○每届會試例在禮部郎中員外郎中奏派二員爲會試提調辦理一切事宜惟漢軍人員得與其選滿蒙人員不與焉本年舉行丙戌科會試聞已派劉正郎澐周正郎芳樸爲提調官相傳此差最優郎署中人莫不以得此差爲幸也○皇上自正月二十日起親臨毓慶宫讀書其伴讀之貝勒貝子公亦於是日起照例入讀仰見聖聰天亶典學時勤薄海臣民同深歡忭○值年旗行文侍衛處鑾儀衛兩翼前鋒 
 
 

Page 2

 
 
營八旗　軍營等衙門准盛京將軍文關所出遼陽城守尉一缺員缺緊要未便久懸卽應由京揀補等因相應咨行各衙門卽於三品人員中擇其諳練有爲堪資表率者保送一二員造具履歴清册卽日咨送到旗以便彚齊奏請欽派揀選○地安門内黄花門裏地方某車廠有聚衆賭錢情事經左翼步軍官兵前往拿獲睹犯十二名以一索牽兩犯雙雙解赴左翼翼尉公所訊錄供詞解送步軍統領衙門訊辦○傳　閻丹初相國向醇邸言近來日力脚力皆覺遲鈍行走起跪諸多不便然受國厚恩惟有鞠躬盡瘁勉圖報稱等語醇邸答以中堂身體頭爲强健尙望爲國宣勞云云具見賢王良相固能相得益彰也○廂藍旗漢軍固山於正月廿四日卯刻在署點派所屬抽調練兵以便造册移送神機營聽候入伍訓練　日該署内外甚形擁擠至卓午始行點竣聞自正月至七月按月抽調一次○欽天監呈遞光緒十一年分風雨晴雪日期清單一摺此定例也○上虞備用處咨取各項應放拜唐阿人員已登前報兹經上虞備用處咨傳各衙門轉傳各項保送人員於正月二十七日黎明自帶弓箭赴東安門内南池子正白旗侍衛教塲預備欽派王大臣揀選○海軍衙門創辦一切頭緒紛繁文劄稿案堆積如山所有繕寫之書手逹旦連宵勢尙不給卽非值班時有將公事擕回家中書寫者亦可見其勤勞矣○八旂驍騎槍營練兵奉文裁撤口分後由該管官奏懇賞還先後綴入前報兹聞八旗都統會議始擬仿照客臘緑步練軍章程每分一兩減三領七自本年二月起每兩請領實銀七錢等語後經禮邸等謂與其按照七成領放所減數目無幾不若奏賞十成以符前制而資訓練聞已照禮邸所議繕摺於正月二十八日呈遞矣○步軍統領因現　三海動工所需磚瓦木料等物有由海淀圓明園拆運進城以備使用恐其中不無私拆夾帶各項情弊諭飭緑步官兵認眞梭巡嚴行稽察如有　項情事立卽拿送衙門懲辦○京師近日銀價又跌每銀一兩易京跌十二吊有奇都下人民多苦拮据加以糧價抬漲貧民殊有居大不易之歎 
[營中捉賭]  
　　二月朔日晡時鎭江寳蓋山督標營易統領派員帶勇至二馬路等處掩　摇攤開寳各賭徒預期消息全無至　幾若迅雷之不及掩耳有一博徒奔向昭關迤西弁勇捨命狂追至小碼頭又見一賭塲賭徒聞風遠颺一無所獲惟奔避者則如甕中之鼈無可脫逃竟被捉　官裏去想統領令出惟行定當懲一儆百也 
[閙堂餘話]  
　　松郡考童打毁教堂一事前巳詳哉言之兹又悉該教堂之左有育嬰堂一所亦彼教中集資建造收養貧孩之地當日被諸童生縱火一炬無遺兩營水龍吸水灌救一童竟將龍頭折損當塲爲營勇所拿此時人聲鼎沸幾於舉國若狂後姚少讀太守傳諭各學廪保勸令散歸毋許至堂窺探致干咎戾云云一面出六言告示曰各邑文童應考皆知安分求名打毁教堂器具必是痞棍流氓現在會營查訪嚴拿爲首重懲一切軍民人等速卽散歸營生自示之後衆始安靜重復進塲考試未至有意外之虞初七日郡中紛傳蘇松太兵備道邵觀察親乘小火輪來松勘騐各署及各營皆赴大張涇迎迓後悉烏有子虚遂各散歸營署 
[松江府試題]  
　　初七日南青二縣正場南匯首題其孰能知之詩曰衣錦青浦首題天下莫能破焉詩云鳶飛通塲未冠題南方之强也次題其詳不可得而聞也詩題賦得腹有詩書氣自華得華字 
[松江府試案]  
　　奉金上三邑正塲於初七晚揭曉前茅名次照錄左方○奉賢壽爾臧陳鴻翔屠兆熊李昌吳振寰周蓉徵李文彪朱昌壽汪廷鏡何五馨○金山俞錫祉胡紹曾莫家駒夏鼎銘沈士元周紹祖王渭清盧光照黄家華○上海鍾樹德劉欽謨祁祖鎏朱步蟾黄燡滎朱清淪沈汝福陳一章韓國華蔣周 
[嫖賭遇騙]  
　　九江來信云本月初三晚鼉更三下有某甲在城外賭負而回行至西門呼令啓鑰門者諭以稱緩須臾候查夜委員入城時儘可隨之而入甲遂鵠立城隅俄又有某乙蒙袂輯屨貿貿然來憶曾同入迷龍陣頗能識具姓名遂與之共語乙忽計上心來謂甲曰夜深矣天又寒甚守此無益不如同尋安樂窩與有情人共度良宵如何甲曰可遂偕至十八家某花烟館借宿翌晨乙乘甲熟睡竊其棉袍皮褂而走不知所之甲醒尋衣不見呼乙不應始知遇騙而身畔空無所有鴇又向索夜合資甲窘甚百計千方央鴇同至家中取錢始得彌縫其事書此以爲好嫖賭者儆 
[榕垣新鴈]  
　　延建邵甌鹽課舘向由李璧全經辦百餘年矣現因資本不敷卸與吳姓承受改立泰盛牌號凡謀席面者名條收至六百餘紙人浮於事位置良難閩省生計之窮於此可見一班矣○井樓門鄭泰豐米店以石擲斃小孩王寳泉一事經親友調停由鄭貼王錢一百千一面具禀閩署求銷想此事可以了結矣○南陽鄕謀財放火一案現經侯署拿得鄕人林道長嚴加審問尙未供認然明鏡高懸終不難水落石出也 
[北通箋素]  
　　北街鼓樓例于元宵佳節懸燈三夜火樹銀花通衢照耀趂此金吾不禁民皆逐隊嬉遊去歲觀者過多擠斃孩童數命本屇會首先期諄諄告誡并多泒夫役攔阻婦女孩童入夜登樓以期相安無事○城南小屯地方任氏婦徐娘半老貞靜幽閒家貧以十指助夫得免饔飱不繼一日婦出門買線隣右耳姓子見之入以戯言婦怒作投梭之拒耳復曳其衣裾婦恐爲强暴之辱返奔入内告其夫夫與之理論耳不服約集父子五人扭緑痛擊之婦見夫性懦不能復仇遂投耳姓宅後井中而死死後屍父及夫赴州喊報張剌史親臨相騐訊得情中將耳姓五人帶案責懲旋有同村人出爲調處令耳割地數十畝與任又以耳女妻任任旣得腴産又擁嬌妻首肯再三不復思微時故劍矣刻屍父尙不肯依已赴東路廳上控不知賢使君將何以讞之○入春後逐日狂風嚴寒砭骨城北百餘里孤山得雪數尺河氷尙未消融 
[穗垣近事]  
　　廣東學政胡筱泉文宗定期本月初十日出轅次第試肇慶府羅定州陽江廳各屬生童○日前劉淵亭軍門所部福軍在營内操演火槍不許外人窺伺紀律之嚴於此可見矣○李游戎嘉謀管帶鎭海兵輪在河面巡緝一日途遇販私船四艘游戎麾令軍士燃炮追截私梟亦開砲拒之鏖戰多時私梟見勢不佳棄船逸去游戎隨令將四船所載私鹽二十餘萬斤送交鹽局騐收張制軍見遊戎勇敢異常記功超委○近年河道淤塞水患頻仍督撫兩院憲會同商議擬委員設法疏通以除民患○棍徒九少者潛　舊倉巷爲惡多端臬憲于廉訪下車後耳其名卽密飭南番兩縣拘究詎九少妙手通天竟將差役串通棄家遠遁兩邑尊聞而大怒嚴責差役勒限緝查并重懸賞帖務獲究懲○某甲曾充營兵撤防後賦閒無事日以臘取飛鳥爲生鄕民惡其殘忍羣起呵止甲竟將洋鎗肆行轟擊以致擊斃一人遂由旁觀者獲甲送官請究想殺人者死律有明條斷不能爲甲恕也○日前河南陳姓家被匪行竊失物甚多嗣訪悉係隣右某乙所爲遂鎖乙詣宫乙之父母愛子情深恐在獄中受苦自願出番餅五十枚求差釋放差旣滿腰纏遂卽模糊了事○藩署就方岳牌坊下復建屏風蕭方伯飭將轅門兩旁貨攤概行遷去以肅觀瞻而崇體制 
[巡閱堤工]  
　　揚屬運河東西堤業於正月初三一律興辦日前總辦吳柏莊觀察親臨工次率同提調許大令逐叚勘閱各叚人夫均踴躍從公辦理皆能如式觀察顧之欣然色喜屈指望後工程卽可告竣其西坡碎石本月杪亦可一律磊成矣觀察隨於本月初三日命駕赴浦謁見崧振帥大約數日内卽可回轅云 
[蕪湖近事]  
　　新任皖南鎭崔鎭軍萬　自金陵乘華利輪船於初三日清晨抵蕪湖標下弁兵均赴江于迎接鎭軍卽在洋藥局前乘輿 
 
 

Page 3

 
 
登岸入城拜客俄而各官紛紛答拜鎭軍接見有差翌晨卽由内河赴寗國府擇於初七日接印○聞前任皖南總鎭蔣策勳鎭軍已於正月　因病出缺其時日尙未知也○蕪湖縣楊璞牛明府示期初三日設櫃開徵錢糧○大小各店鋪均於初一日開張天未明時爆竹之聲通衢徹巷清晨見叩門道賀者絡繹於途無不熙熙然如登春臺也 
[軍門晉省]  
　　浙江提督歐陽健飛軍門於本月初二日乘坐民船赴杭垣想有要公與大憲面商也 
[禾城小錄]  
　　初二日係土榖神誕郡人於先一夜在西埏橋上土榖祠然放烟火春星萬點亂落筵前緑女紅男爭來觀看是日又設鼓吹一部以邀神佑○麗橋下河工業已告竣現又在端平橋一帶開濬以利舟行○郡城鴛湖書院每年春初由府尊甄别一次今聞宗太守示期於初六日甄别限五日繳卷○嘉屬七縣定於十六日舉行縣考盖今科尙有武塲自應提前辦理也 
[潯陽春事]  
　　九江自入新春滕六君屢施狡獪幾於遍地瓊瑶兼之霪雨經旬漏天莫補不待杏花時節而小樓夜坐時聽雨打碧疏江水自上月二十以來約漲八九尺許讀老杜春水船如天上坐之句春江風景彷佛似之 
[西商演砲]  
　　本埠西商團練兵經英廷頒發後膛大砲四尊前已列之報簡兹悉團練兵目擬擇一空曠之區試演准的日前遂照會高昌廟製造局總辦商借局畔空地打靶總辦照覆略言此間鄰近鄕村試演之時易致居民驚擾請另擇他處可也昨日團練兵遂舁砲至吳淞口演放隆隆之聲聞於遠近試畢仍排隊而歸 
[滬城失愼]  
　　昨日午後一點鐘十五分時本城邑廟東首天主堂左近肇泰茶葉店隔壁某姓紅木作失愼霎時烈焰飛騰冒穿屋頂四鋪地甲見之立卽鳴鑼報警邑廟洋龍近在咫尺雷轟電掣而來首先施救俄頃十舖縣署保安會果育堂等洋龍十餘架次第奔赴火場吸水澆灌巡防總局委員馮剌史曁各局委員均督率勇丁前往彈壓松海防廳劉司馬上海縣莫邑尊傅守戎城守營朱千戎亦相繼而至分投照料時則火勢猛烈延燒兩面樓房烈烈轟轟不可嚮邇直至三點鐘時火勢始衰事後查悉朝北門面之丁恒興紅木作巫姓剃髮舖安善堂西院馮雙成烟袋店秦雙成烟袋店朝南門面之王雙成岳記烟袋店永興齋泥佛店泳元錫作某姓兠套店東至安善堂東院西至吳肇泰茶葉舖俱付咸陽一炬誠可憐已有某匪徒乘間劫掠某姓家銅燈臺錫茶壺等物經局勇扭送總局轉送上海縣署請懲至其起火之由係紅木店學徒將爐灰傾向積薪之旁一星之火漸致燎原云 
[研訊火匪]  
　　日前縣捕柴樛在滬北緝獲蘇城搶火案内之陳阿本一犯搜出珠圈送縣請究等情前已兩登於報前日下午縣署帮審委員王司馬升堂研訊陳供本籍蘇州操舟爲業起案之物係去冬十一月某日蘇城閶門内火警時在張德昌綢莊内劫取司馬問爾時究竟劫得若干除起案之贓尙有何物可有同黨來滬幾日答稱劫得大皮箱一口内藏首飾箱有金押髮金荷花板各一只小銀鐲二對皮箱内則係文契等物現寄在蘇城石關九家並無同黨事後卽潜匿滬北三馬路友人剃頭阿壽卽沈阿壽家各贓早已變賣盡淨珠圈寄在沈處邇欲向沈索還變價沈圖吞没致與口角旋被沈知照捕役拘案司馬細加盤詰堅執並供遂飭將陳押候失主到案覆訊核奪 
[互毆送案]  
　　前日有甲乙兩人至十六舖某姓飯店吃飯由甲將銀餅一枚抵押飯資翌日乙持錢往贖店主以洋由甲抵須甲來贖說之再四執意不從乙遂隱忍而去少頃復偕甲赴該店大肆咆哮繼以毆鬥旁人勸至舌敝唇焦始得釋手少選甲忽稱身藏洋銀十一元被店中打落遂扭店主至十六舖巡妨局控訴局員詰訊之餘以甲所控無憑殊難定斷飭將兩造移送上海縣質訊 
[攺造鐵橋]  
　　英租界老閘大橋年久失修業由英工部局從外洋購辦鐵料不日興工拆卸攺造鐵橋從此履道坦坦行人執不稱便哉 
[米船擱淺]  
　　前日下午有常熟米船駛過新閘時竟向北岸横衝而來致擱於淺船底損壞水已汨汨而入舟子急招停泊該處之空船上人搬卸米石船始浮動然米巳大半受濕且駁運之費亦不貲矣 
[捉奸送官]  
　　粤婦某氏住居虹口地方生有一女視同掌上珠招同鄕人某甲爲婿而女與某乙作野鸳鴦已非一日前夜婿不在家女竟與乙同睡被該氏偵知呼同隣人捉奸捆送捕房捕頭先將某乙暫押女則立送英會審公廨羅太守命發官媒收管俟解到姦夫質訊核辦 
[府批節錄]  
　　裏虹口地方之奚包氏控子奚長發遭族人奚毛毛等毆斃報請上海縣莫邑尊相驗嗣又由該氏訴稱子實因瘋致死求免相驗具結完案等情節列前報兹悉該氏又往松江府控子實被毆身死因被圖董地保得賄抑勒以致寃莫能伸求請嚴究等情當經姚少讀太守批略謂該氏旣控子遭族人毆斃曾經報縣安有不騐之理其間難免無聽人唆使擾訟姑飭上海縣錄案詳覆侯示 
[解犯過堂]  
　　蘇松太道衙門前日由太倉州解到鹽犯周全和卽三老虎已奉邵觀察批示擇於本月十二日午堂提勘 
[竊犯狡展]  
　　前報列城河浜聚順衣店被竊一案昨晨翁太守臨法捕房時復將顧林林金阿金王桂生陸印生馬文卿五人提訊據法包探嚴頌眉禀稱被竊前服共一百零七件除搜到及吊到之四十四件外尙少六十三件翁太守詰顧林林尙少衣服藏於何處顧堅稱已儘數交出太守着將顧比責至八十板仍不認太守着將顧先行帶出詰金阿金等四人爾等如肯改過當從寛辦理四人或稱回籍或理本業太守謂事須說明衣服究藏何處四人同供偷出之後雇東洋車到伊家先將衣包取進後呌我等進去分得友服惟不記件數太守復提顧至案謂伊等已供明在爾家現可說出顧仍不吐實太守着將五人一併管押再行解訊 
[再訊私押]  
　　勒賠身價一節訊理情由已登昨報昨晨翁太守臨法捕房時復提在押之花烟舘鴇婦張王氏卽張小七仔伊壻紀小東悅來棧主徐阿松棧夥馮祥林等四人詰訊先詰徐阿松爲何將人鎖在房内徐稱我往浦東索取錢文不在棧内此係棧夥馮祥林經手翁太守謂爾往浦東莫非賭錢徐稱不敢馮稱第一日不鎖第二日伊等兩个人來合住一人先起囑將門鎖好因有衣服在内太守謂昨日在堂不如此供想在押時串通故又攺供着先掌責馮始供是紀小東嘱爲鎖閉太守詰紀小東爲何將文阿三鎖閉棧中紀不認太守謂昨日伊等供詞爾聽見否今尙狡賴着着頰二十下復詰其索洋一百五十元勒寫筆據將人鎖閉是何人主意紀小東稱是張王氏囑我送伊到棧况有開行娘娘囑我不要送伊到别處太守問開行娘娘何人答稱卽是開牛行者太守謂一味胡言如有是事伊等夫婦安得不知着再掌頰二十下詰其究竟因何起意死者是何名字紀供稱文阿三住宿之妓名金寳忽又攺稱妓名玉紅與文阿三齟齬後傭婦上樓文卽去因見玉紅有異隨通知張王氏上樓五紅說洋烟是文阿三給伊要我岳父伸寃太守謂卽有其事自應送捕房或到公堂人命至重亦應報縣請騐竟將　挾到客棧豈可了事乎明明是押人勒贖剥人之衣紀小東仍不認剥衣質錢太守着將丁文兩人傳進據文供衣服共剥八次太守謂紀小東被鎖之人現在此鎖人者亦在此尙有何辯紀小東未及回答張王氏卽挿嘴太守謂爾有話卽供來據張王氏供初一日文阿三來住宿伊有朋友來與紅玉角口以致吞烟烟係文阿三取來知覺後送仁濟醫院救治不及初二日身死至初三日四點鐘時由我買棺收殮太守謂何不報縣想爾在縣中有案不敢去報今又到江北買良家女子爲娼惡貫滿盈能不敗露張王氏稱因玉紅尙有父母未到文阿三又請二阿姐來勸故未報縣太守謂人命富先報官屍親來時自有官理爾當日爲何不報着先掌頰二十下詰其玉紅之死究由自取抑被文阿三所害張王氏仍以人命爲詞太守着再掌頰 
 
 

Page 4

 
 
二十下謂爾自己將人凌虐致死尙敢誣詐他人實屬可惡着再掌頰二十下詰其究竟索洋若干答稱並不索洋伊祗欠我洋六角太守謂伊欠洋六角何祗被人剥衣不供再打張王氏供認索洋二十元太守詰之紀小東亦稱二十元太守謂何以勒寫一百五十元復據文阿三言紀小東是在新衙門當公事者太守謂本分府訪得伊尙自稱新衙門家丁有事面回老爺卽可了結今乃將旁人性命訛人錢財着將男女四人一併分别管押丁文兩人退去所押衣服待吊到再核 
[移酬神謝友資助賑]  
　　謹啓者敝號棧房在本埠楊家渡正月初七夜近隣失愼幸獲平安今備此戔戔之項一爲酬神護佑二爲謝友指照特交上英洋四十元祈絲業會舘施少舘善長查收懇撥入山東拯濟爲感肅此布臆虔抒蕪悰南市鹹瓜街連捷春桂圓號謹具 
[銅洋助賑原函節登]  
　　啓者前日接松江丁義順醬園寳號來函云敝園於數年中有時失眼誤收銅洋彚而藏之不敢嫁禍他人兹檢得銅洋六十一元假銀飾十四件請查收銷毁俾市廛不致流毒等情又接張善士印豫吾來函設津市同人本號以舊歲購置角棓稍獲微息因撥英餅三十枚助賑又代收銅洋三元彚到寄申囑登報章以爲經商者勸捧誦二善士來書覺一則仁恕居心積僞洋以杜貽害一則痌瘝在抱分餘潤以拯殘生倘大邑巨商互相勸募共切救援則與兩善士之宏施後先輝映矣用特佈告以誌企忱竹坪陳煦元啓 
[壽昕伯詞兄卽步高昌寒食生元韵]  
　　驀來滬上捧吟巵願附騷壇合獻詩海國未妨留滯跡天涯到處覔新知名欽山斗瞻還切詩頌 
臺萊進未遲今日心香分一瓣且憑鯉簡遞蕪辭[  武進濬生吳鍾清未是草]  
丙戌人日爲霧裏看花客五十晋四誕辰同人均壽以詩僕愧迢隔未遂瞻韓而高山仰止之心時縈寤寐勉索枯腸敬步高昌寒食生原 
[韻補祝錄呈諸大吟壇斧政]  
　　人日懸弧泛玉巵騷壇觀晤共敲詩南山壽獻千篇積北斗才高四海知愧未識荆心嚮久情殷祝嘏句 
聨遲他時如遂乘槎願晋爵登堂君莫辭[  潯陽筆正山房主漢卿柳樹人拜稿]  
[上海四馬路浦灘文報局内恊賑公所經收賑捐二月上旬清單]  
　　初六日恆利莊交來杭省同善堂募十一年十二月念一日起十二年正月止臬莊耀甫募同字册英洋七十元銅洋十元錢五百文敬修衆士年節省十元上元德彰堂諶求神保妻患疔毒速愈五元無名士銅洋九元金匱秦心蘭愿四元無名氏銅洋四元程宋氏無名氏十二齡童子汪士伯求病愈三戶各二元吳劉姓天水氏求生産平安兩戶各一元襄官銅洋一元蕪郡小團拜餘虚對開二个錢八百十六文忘機客一百文合收英洋九十八元二角六分銅洋廿四元虚對開二个○銳册金壇姬古愚翁募周友卿于欣園吕研香潘雨霖李茂盛五戶各英洋一元孫萬元殷開泰丙戶各錢七百文李和泰王同春德泰昌周吉文李鳳梧五戶各五百文俞東昇四百文李益軒三百五十文俞天順徐萬泰兩戶各三百文張義興張益昌陳義元吕貽盛姜義隆五戶各二百文蔣陸泉李鳳山棨昇養和堂孫怡昌乾裕生　立泰同泰張聚興楊興盛十戶各一百文合收英洋八元輕頭一元錢二千八百三十五文○初七日九章綢莊交來福蔭居愛蓮書屋敦吉堂勉省氏四戶各五元逸林書屋二元敦本堂崇本堂兩戶各一元士心氏求病速愈二元○銳册太古普信局交來合肥縣各册書本洋十一元王菊生太原仲氏兩戶各英洋一元未了願銅洋二元○兩天共收英洋一百三十五元二角六分銅洋廿六元本洋十一元虚對開二个錢二千八百三十五文○附收江寗賑英洋廿四元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年正月二十二十一日京報全錄]  
　　宫門抄○上諭兩道錄前○缺單○川督丁奏爲審明定擬摺○將軍慶等奏爲派員會哨巡邊情形摺○陜撫鹿奏爲審明定擬摺○陜督譚奏報學政幕友籍貫姓名片○浙撫劉奏爲呈進野术摺○正月二十日○河南按察使許振褘到京請安○召見軍機許振褘○二十一日○長有假滿請安○慶王請假十日○掌儀司奏二十三日祭奉先殿醇王行禮○關防衙門奏初一日大光明殿拜表瀅貝勒行禮○召見軍機○光緒十二年正月分缺單知縣甘肅大通田寳岐以教職用四川秀山唐楚　合江張玉峯江西大庾胡承弼俱革江西鉛山張輔宸降巡檢湖北沔陽州沙鎭鮑維垣革○○太子少保頭品頂戴降三級留任四川總督臣丁寳楨跪奏爲審明已革守備因公挪移米折存餉銀兩限外全完比例定擬恭摺仰祈聖鑒事竊查越嶲營守備楊承恩前因虧短營中米折存餉銀三千九百餘兩延不完繳經臣附片將該員革職勒限嚴追奉旨着照所請該部知道欽　欽遵畐卽行司繳委成都府等訊追去後兹據署成都府知府黄毓恩等照追全完訊擬解由布政使易佩紳署按察使王祖源審轉前來臣親提嚴訊緣楊承恩籍隷松潘廳道光二十二年投入督標右營食糧由馬兵層次升補越嶲營守備同治七年十一月十五日到任九年克復雲南永北廳案内出力遞保都司儘先補用換戴花翎該營大餉米折向章兩季請領一次大餉到營卽會同越嶲廳全數散放米折一項存儲官櫃按月給發無異楊承恩自到任後因營地緊接夷疆誠恐夷人勾結土匪滋事督率兵丁巡緝會哨墊發賞需口食無欵可籌先後挪用官櫃米折銀一千九百五十五兩三錢五分一厘並因存營箭枝日久壞爛不堪使用從新添置又動用過官櫃銀八十五兩二錢六分三厘光緒五年該處年歲荒歉糧食昻貴各兵領得餉銀米折不敷食用紛紛呈懇預借應食餉銀一季楊承恩體恤兵艱陸續在於官櫃存餉項下長支給各兵銀一千八百七十二兩四錢三分九厘迨至十二月分應發米折之際官櫃銀兩挪用殆盡大餉復未請領回楊承恩乏銀散放正　設　彌補卽經該管署越嶲營叅將蔣宗漢查明揭由建昌鎭摘頂勒追無繳禀經臣奏奉諭旨將楊承恩革職提省發委成都府訊追前署知府王祖源移據接署守備張洪泰行查相符並飭該營書隊目人等就近算明除楊承恩移交曁署守備王端麟扣還各兵長支餉銀共應列抵銀二千七百七十八兩零三分八厘外尙虧短銀一千一百三十五兩零一分五厘或係因公賠累或係支餉兵丁身故産絶無從著追於七年三月准覆到府五祖源富卽錄供定案將楊承恩發押看管勒限一年催比無繳照例監追王祖源旋卽升任卸事現署知府黄毓恩到任接交復迭次嚴追扣至十年三月三年限滿仍未完繳正擬辦間卽據楊承恩呈懇展限先後將前項銀兩如數措齊解由現署越嶲營守備蘇元泰收明散給各兵承領取具領狀由營結報經該府訊擬解由藩臬兩司審轉前來臣親提研鞫無異詰無侵盜入已情事案無遁飾此案已革越嶲營守備楊承恩在任因防夷墊發賞需口食及添製箭枝並長支各兵借領餉項共挪用營中米折存餉銀三千九百一十三兩零五錢三分被革勒追嗣經核算明晣除列抵外尙虧短銀一千一百三十五兩零一分五釐自光緒七年三月定案勒追之日起計至全完之日已在三年限外遍查律例並無限外全完作何治罪明文自應比例酌减問擬楊承恩合比依監守盜錢米三年限外全完照二年全完减罪一等辦理例於挪移庫銀五千兩以下總徒四年上减一等擬杖一百徒三年到官覊禁在光緒十一年正月初四日恩旨以前係因公挪移贓非入已所得徒罪應准减爲杖一百照例納贖長攴各兵訊因歲荒糧貴不敷食用借領本餉與凡人私捐錢糧不同業經扣還應與已故長支營餉各兵均毋庸議除供招咨部外所有定擬緣由是否允恊謹會同成都將軍臣宗室岐元署四川提督臣季培榮恭摺具奏伏乞皇太后皇上聖鑒勅　核覆施行謹奏軍機大臣奉旨刑部奏欽此○○奴才慶裕希元濟祿恩澤跪奏爲奉天吉林兩省揀派大員帶兵會哨巡查邊界情形恭摺奏祈聖鑒事竊奴才等查奉天吉林兩省每届冬令出邊會哨前經奏准改派恊領大員届期前往兩省接壞處所公同會哨在案兹届應行會哨之期奴才慶裕濟祿揀派營總花翎協翎銜佐領寳慶帶領馬隊官兵前往兩省指定扼要處所與奴才希元恩澤遴派副都統銜花翎協翎委統領富明阿會哨巡緝賊匪去後兹據該營總寳慶統領富明阿等會禀於十月二十日齊抵梨樹城子地方晤面會哨現在奉吉兩省沿邊内外均屬安靜並無賊蹤該營總寳慶等會哨事畢各帶各隊由沿邊一帶巡緝折回防所報經奴才等覆查無異謹將委員會哨情形會銜恭摺奏聞伏乞皇太后皇上聖鑒謹奏軍機大臣奉旨知道了欽此○○頭品頂戴陜西巡撫臣鹿傳霖跪奏爲拿獲夥衆强劫殺斃事主盜犯審明定擬恭摺仰祈聖鑒事竊照前據宜川縣知縣李天柱禀報民人姚明登店内於光緒十年四月初二日晚被匪强劫拒傷姚登明身死一案當經批飭勒緝嗣據該縣原役協同韓城縣巡役拿獲夥盜張振榮李花汪王四兒三犯並起獲原臟訊供詳報審擬由府解司犯供翻異發委審辦兹據西安府知府李楹審訊擬議詳由臬司張煦勘轉到臣隨卽親提各犯研鞫緣張振榮卽張老八李花汪王四兒分隷河南鄧州淅川廳湖北鄖縣等處先後來至該縣傭工度日彼此熟識先未爲匪光緒十年四月初二日張振榮李花汪王四兒一同出外尋工走至黨家灣地方撞遇在逃素好之河南泌陽縣人老陳一處閑談因無雇主互相道貧難老陳稔知該處姚明登開店殷寔四無隣居起意行劫得贓分用張振榮等允從是日傍晚老陳擕帶木棒王四兒執持木柄鐮刀餘俱徒手一共四人假裝過客同至姚明登店内投宿姚明登信寔並未詳詢姓名來歴定更後姚明登將老陳等发歇南窰向與其妻姚李氏分窑就寢五更時老陳喚起張振榮等點燈亮出窰啓開店門意在得贓逃走維時姚明登聞聲驚起手携順刀出院喊捕老陳喝　乘勢動手張振榮李花汪各拾院内木棒一齊擈毆被姚明登順刀格落老陳置燈地上赶櫳用棒連毆傷姚明登右手背食指乘勢推跌倒地張振榮李花汪復分拾地上石塊向姚明登亂毆致傷其　心相連偏左偏右右額角右太陽穴右耳根相連耳垂腦後等處登時殞命張振榮等夥拒之時燈亮被風吹滅何人毆傷何處俱未看清姚李氏聞鬧趨視見勢兇惡躱避老陳等同進姚明登窰内搜劫錢物背至僻處查點俵分逃逸初三日早姚李氏雇人也知其夫族孫姚大娃前往看明聞單報經該縣李天柱會營勘騐禀報差緝嗣據原役協同韓城縣巡役盤獲張振榮等三犯起獲原贓解案訊供通詳查逸盜老陳弋獲無期提犯覆鞫議擬由府解可提訊犯供翻異發委確審據西安府督同局員審明擬詳由臬司解勘前來臣親提審訊各犯供認聽糾强刼拒斃事主不諱供贓確鑿正盜無疑查律載强盜已行但得財者不分首從皆斬又例載强盜殺人不分曾否得財俱照得財律斬隨卽奏請斬决梟示等語此案張振榮卽張老八李花汪王四兒聽從逸盜老陳寅夜强刼　明登店内錢物拒傷姚明登身死寔屬不法應請照例間擬張振榮卽張老八李花汪王四兒均合依强盜殺人不分曾否得財俱照得財斬决例擬斬立決梟示照例先行剌字該犯等在外爲匪原籍犯兄牌保無從覺察應與買贓之過路不知姓名人均免查究獲贓給主具領未獲照估追賠逸盜老陳飭緝獲日另結無干省釋此案盜犯首夥四人前署宜川縣知縣李天柱雖獲犯過半惟首盜未獲仍應照例開叅前任韓城縣知縣王樹霖恊獲隣境罪應斬梟盜犯三名例應奬敘聽候部議除全案供　咨部外所有審明刼盜重犯定擬緣由理合繕摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○譚鍾麟片再學政延請幕友襄校試卷例應查明具陳兹准甘肅學政臣秦樹春咨報延請幕友四入宋毓麟係直隷庚午科舉人趙文言順天恩貢生余介純女徽廪貢生卞秀峯河南增生皆係學問優長操守廉潔之士臣覆加查核並無甘省本境之人與延請閱卷之例相符謹附片陳明伏乞聖鑒謹奏軍機大臣奉旨知道了欽此○○頭品頂戴浙江巡撫臣劉秉平跪奏爲遵旨採辦天生野术專弁齎交内務府查收呈進恭摺仰祈聖鑒事竊於光緒十年五月十三日欽奉上諭前經諭令劉秉璋裕祿於浙江之於潛安徽之黄山採辦天生野术等因欽此臣遵卽飭司遴委妥員前往於潜採辦兹據藩司詳委候補知縣江景桂前赴於潜商同知縣石維堂於深山窮谷之諭令土人設法尋覓購得陳术一斤新术三斤裝盛四匣共爲一箱又於省城鋪戶選購佳品四斤亦装四匣共爲一箱呈送前來臣處專弁齎交内務府查收呈進理合恭摺具陳伏乞皇太后皇上聖鑒謹奏軍機大臣奉旨該衙門知道欽此謹 
 
 

Page 10

 
 
   
 
 

Page 11

 
 
[上海北市絲業會館核奬壽賑公所施少欽經收山東賑捐二月初四五六日第九百廿三四五次清單]  
　　何心泉善士經募平江祝同心先生富貴源頭同字二次五千一百八十九號册顧蘭記四十元陸崇善堂廿元馮顯揚記十六元侯翠雨堂十五元錢五百文徐樂善堂徐居仁堂候蓮記張耕心堂畢鎭垣嚴惠德堂德隆典七戶各十元徐　心堂陳沁心堂食德堂三戶各八元張香雪閣六元留餘堂五元陳樂采堂徐清源無名氏三戶各四元昇記昶記康記合五元以上由老正大局交來合共洋二百十三　錢五百文○長沙無名氏由蔚泰厚號來規銀十兩零五錢六分萱澤生求病痊四十元容膝易安室主人寳坻李德墀二戶各三十元陳錫麟求病痊仙源眉山子爲母冥壽二戶各二十元求平安室主人古越顯承沈完願二戶各十元珊山書屋萬年青室二戶各六元璜涇雲谿氏求肝疾愈移薪水五元求免病災人五元勉力子求平安三元程不留名求痔疾痊定海無名氏求病愈二戶各一元以上初四日○河間荥陽氏求病痊愈由黄景記綢莊交來一百元高陽江夏氏二十四元廣東無名氏十三元慈谿嚴維馴酬愿十元濮言金濮日玉求雙親病痊由江孚輪船帳房交來十元心願子由孫菊畦兄來六元漢口長春正號募交六元錢二百二十文鄒志有募交四元錢二百文以上二戶均由江孚船交來浙杭慶餘號省席資白福潤局來四元留餘堂戴資先室冥福三先求合家平安人由蘇鴻源局來二元蔡子周二元廣東無名氏二元以上初五日○玉山無名氏由陳古愚先生交來五十元滬上慝名氏求功名順遂二十元上海勉力子王爲岳父誕移助壽禮費求福十元海昌沈保生求肝疾速痊十元王棟王楨王榕父病愈續助完愿十元青　新涇司楊祖奇由永義昶局來六元安定子求自病早愈五元鍾元珍求合宅平安由臨平正源局來四元以上初六日 
[寓滬刧餘生籌募賑捐仁人來欵無奇不備賦詩呈政]  
　　航海轉險爲夷移酬神資助賑徒遇行舟險奔濤太不平誠求慈后庇劇慰旅人驚倉猝曾航海從容此步瀛何妨歌舞汰移賑告神明○酒樓懷友移欠款助賑良友嗟凋謝興懷在酒樓欲爲償債計都作拯饑謀拇一杯罄心慈一筆勾兩全洵美舉　世願能酬○攬轡騁　撙資助賑馳騁耽車馬遊人取次忙旋乾酬酒茗救困感滄桑凄楚頻持鉢逍遥忍攬韁東東郊春色盎勸世費評量○許助賑捐婢免火刧偶爾防閑弛高樓烈燄炊棘心曾母育蓬首爲予覊憫惻培忠厚倉皇脫險巘免羅災火畀逾悚讀詩時[  霅溪青藜閣主入待定艸]  
 
 
 

Page 12

 
 
[光緒十二年正月二十二日京報全錄]  
　　宫門抄○旨一道錄前○發抄旨五道○將軍金奏叅革委員勒限嚴追摺子○豫撫孫奏盜犯就地正法緣由片○閩撫劉奏請改奬片○又奏請議卹夾片○副都統德奏揀補協領員缺摺子○陜督譚奏靖遠協副將員缺仍請借補摺子○將軍希等奏揀補協領摺子○又奏請免恊領騎射來片○正月二十二日吏部翰林院侍衛處值日侍衛處引見四名○怡王岳林各假滿請安○咸公請假十日○内務府奏派隨扈之大臣派出福錕嵩申○召見軍機醇王○發抄張凱嵩奏校閱冬操情形奉旨知道了欽此○又完繳銅本之叅將牟正昌開復處分奉旨着照所請該部知道欽此○又粮道譚宗浚到任奉旨吏部知道欽此○又完繳銅本之知府蘇元爕開復頂戴奉旨着照所請該部知道欽此○又補用令秦定基等署新興州等缺奉旨吏部知道欽此○○帮辦軍務大臣伊犁將軍奴才金順跪奏爲特叅擅動軍餉委員請旨先行革職勒限嚴追以重公欵恭摺抑祈聖鑒事竊奴才于光緒九年六月派委花翎運同銜甘肅補用直隷州知州德徵執持文領自伊犁起程前赴戶部請領吉林黑龍江四起馬隊官兵應需光緒九年十冬臘三個月餉銀三萬兩飭其飛速解營用資接濟上年八月該員領餉回營經四起馬隊翼長沙克都林札布派員騐收竟短交至四千八百餘兩咨報核辦前來奴才面詰其何以虧短如許之多該員一味支吾罔知所措繼思軍餉爲重卽予勒限追繳擬俟繳清再行核奪懲辦乃限期屢展而該員屢置漠視迄今年餘之久延抗不繳實屬胆玩已極若不據實叅辦其何以肅軍紀而儆効尤相應請旨將花翎運同銜甘肅補用直隷州知州德徵先行革職交地方官看管勒限嚴追倘再逾限不繳或繳不足數卽行從重叅處以重餉需所有特叅擅動軍餉委員請旨先行革職勒限追繳緣由理合恭摺具陳伏乞皇太后皇上聖鑒訓示謹奏軍機大臣奉旨德徵着先行革職勒限嚴追餘依議該部知道欽此○○孫鳳翔片再查刑部奏定章程内開嗣後各省拿獲馬賊土匪並夥衆持械强刼案件如距省窵遠就近解歸該管府道審明禀候督撫批飭就地正法彚案具奏等因前撫臣鹿傳霖因豫省盜風未息復奏請將搶劫犯設局會督各該府道提集審明禀由臬司覆核轉詳批飭就地正法奉旨允准欽遵轉飭照辦在案嗣據浙川廳禀報拿獲船戶賈蝠劉萬蝠王勞六于光緒九年八月十六日夜强劫客弁周仁義等得贓推船淹斃事主陳勝山等三　又據滑縣洋報郭五麻夥同苗沅成等十人於光緒九年十一月初六日夜强劫劉廷芝等佔衣棚得贓拒傷事主平復將郭五麻拿獲又據確山縣禀報拿獲土匪雷秃子供認夥李大妞等搶劫多次光緒十年五月不記日期因曹姓欲拿伊送官伊糾同李大妞等將曹姓殺死並與鄧克亮等派過村民張乾一錢二百千文分用又據中牟等縣禀報拿獲李石頭栗學賢張沅馬小東供認迭劫鄭州虎長生錢鋪馬恒升等首飾雜貨舖李際春雜貨舖得贓拒傷事主平復又搶不知姓名地方船上錢物又刼中牟縣同德堂藥舖尙未得贓前署縣李永吉帶領兵役前往捕拿李石頭將李永吉等拒傷等情均經前撫臣先後委員會同該管府等提集訊明禀由臬司覆核轉詳批飭將賈蝠劉萬蝠王勞六郭五麻雷秃子李石頭栗學賢張沅馬小東就地正法並將賈蝠劉萬蝠王勞六傳首犯事地方懸桿示衆以昭炯戎據臬司具詳前來除供勘咨部外謹附片具陳伏乞聖鑒謹奏軍機大臣奉旨刑部知道欽此○○劉銘傳片再准吏部咨文選司案呈所有福建官軍與外洋接仗出力郎中林朝棟等請奬查明請旨一摺内開優增生劉廷玉請以訓導儘先選用查部章不准保舉十條内開增生附生不准保舉選用教職業經通行知　在案今劉廷玉由優增生請以訓遵儘先選用核與奏定章程不符應令另核奏明請奬於光緒十一年三月十七日具奏奉旨依議欽此計黏連原奏知照前來臣查劉廷玉前隨林朝棟自備資斧帶勇防剿屢著戰功實爲異常出力兹因增生請保教職與例章不符合無仰懇天恩准將劉廷玉攺奬以縣丞不論雙單月遇缺儘先前選用以昭激勸出自高厚鴻慈謹附片具陳伏乞聖鑒謹奏軍機大臣奉旨着照所請吏部知道欽此○○劉銘傳片再台灣八月以前在營病故員弁均經隨時奏明蒙恩賜卹在案兹自九月以後又據各營續報已保叅將文貴和已保遊擊李世珍阮秉立竇桂已保都司楊允文已保守備常全勝衛守備嚴建勛儘先千總楊廣濤已保千總王榮鄭濵佐已保把總杜宗奇潘東李敏忠陳來賓陶富貴外委李雲藩劉文宗六品軍功徐輔文花祥趙得勝張成棟遵同銜江蘇補用直隷州黎功叙五品銜已保留閩通判李桂芬五品花翎布理間銜周玉謙已保知縣伍鍾俊張振銓張維權已保縣丞葉樹聲已保巡檢何同繹郭受褆齊來廷林則榮鹽巡檢孫傳質從九品張立身均先後在營病故臣查該故員等俱係隨營出力久受瘴疫積勞病故理合援案奏陳仰懇天恩俯准將文貴和等一併交部從優議卹出自逾格鴻慈謹附片具陳伏乞聖鑒謹奏軍機大臣奉旨着照所請該部知道欽此○○凉州副都統奴才德魁跪奏爲恊領員缺奉部覆准揀員請補恭摺仰祈聖鑒事竊奴才接管卷内左翼四旗滿洲蒙古協領那爾春布因　被議革職所出之缺查有儘先卽補協領廂白旗滿洲佐領得敦前由驍騎校經欽差統辦甘肅西路軍務烏魯木齊提督成祿咨調隨營因擊退高台金塔等處竄匪出力各案内歴保至佐領賞戴花翎又經欽差帮辦新疆軍務大臣伊犁將軍金順保奏因克復肅州城垣出力案内請以協領儘先卽補又因克復烏魯木齊昌吉等城出力案内奉旨儘先卽補協領佐領得敦着以副都統記名簡放並先換頂戴欽此欽遵在案上年經前任副都統崇志給咨該員赴部於五月初五日經欽派王大臣騐看照例用初六日覆奏奉旨依議欽此奴才以該員得敦係照例用之員其左翼協領那爾春布所出之缺應否由奴才專摺奏補之處當經咨請兵部示覆遵辦去後旋准咨覆前經内閣抄出文緒等奏齊齊哈爾城鑲紅旂協領伯順因病出缺查有齊齊哈爾城鑲紅旗佐領富色訥經調任江甯將軍豐紳保奏以協領缺出儘先卽補先換頂戴於光緒八年請飭赴部經欽派土大臣騐看照例用於六月二十一日覆奏奉旨依議欽此今伯順遺出恊領之缺擬請以富色訥補授該員已經引見毋庸送部等因十光緒十一年三月二十三日軍機大臣奉旨着照所請兵部知道欽此欽遵在案今凉州副都統德魁咨稱本處左翼協領那爾春布所出之缺應否將記名副都統儘先協領花翎佐領得敦專摺奏補核與前案相符相應抄錄呈案咨覆查照辦理等因前來奴才查儘先卽補協領得敦當差勤愼心地樸實兹左翼協領那爾春布所出之缺請以得敦補授該員已經引見毋庸送部核與兵部咨覆成案相符除將該員履歴造册咨送兵部外所有揀員請補協領緣由理合繕摺具陳伏乞皇太后皇上聖覧謹奏車機大臣奉旨兵部知道欽此○○頭品頂戴陜甘總督臣譚鍾麟跪奏爲靖遠協副將員缺仍請以李廣珠借補以實營伍恭摺仰祈聖鑒事竊查西安城守協副將員缺前經臣奏請以靖遠協副將胡得成調補所遺靖遠協副將員缺請以補用提督河州鎭標右營遊擊李廣珠借補嗣准兵部議覆胡得成准其調補陜西西安城守協副將其靖遠協副將員缺應俟胡得成赴部後再行揀補等因咨行前來臣查調補西安城守協副將故得成業經陜西撫臣會同臣奏請暫緩離任奉旨允准在案所有靖遠協副將自應仍以前請之李廣珠借補合無仰懇天恩俯准飭部核給署札俟防務一律告竣再行給咨赴部引見以符定制險該員履歴清册前經咨部所遺河州鎭標右營　擊員缺容臣另行揀選請補外謹會同署陜西提臣沈玉遂恭摺具陳伏乞皇太后皇上聖鑒訓　謹奏軍機大臣奉旨兵部議奏欽此○○奴才希元恩澤跪奏爲揀員請補協領員缺恭摺仰祈聖鑒事竊查吉林滿洲廂藍旗協領富興阿休　所遺員缺應卽揀員請補奴才等於通省記名儘先恊領内逐加遴選查有吉林正藍旗記名協領佐領富連山老成諳練辦事認眞旨　奴才揀與協領金德擬陪於光緒十一年十月二十日送部引見二十一日奉旨着以協領記名欽此欽遵在案兹吉林滿洲廂藍旗協領富興阿休致一缺奴才等擬請卽以記名佐　富通山照例坐補如蒙俞允該員係已經引凡人員毋庸再行送部理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○希元等片再查練軍全營翼長二品頂戴霍隆武巴圖魯花翎協領穆隆阿前於光緒三年在伯都訥青山堡地方與賊接仗左膀根受有槍子透傷一處嗣仍裏創帶隊極力支持迨至九年春間創口潰爛槍子始行　出雖經醫治平復而臂筋　攣騎射不能得力該協領由披甲出征河南轉戰安徽陜西等省打仗奮勇歴保今職現在年未五旬精力尙健屢經奴才等派赴各路剿捕賊匪身先士卒不避艱險實爲軍中不可多得之員合無仰懇天恩俯准將協領穆隆阿免其騎射以示體恤謹附片具奏伏乞聖鑒謹奏軍機大臣奉旨着照　請兵部知道欽此 
 
