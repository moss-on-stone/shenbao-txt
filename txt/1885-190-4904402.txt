# 1885 - 190 - 4904402

 

Page 1

 
 
[四十四號畫報出售] [  申報舘主人啓]  
　　津郡某婦生一男孩　有肉角二枚口附𤢸牙四隻是妖是怪可駭可疑今繪入此次四十四號　報俾閱者一新耳目蕭山任君阜長名重每内不但時下畫家之錚錚者皆望風下拜卽按之古大名家亦足與並駕齊驅而無愧色本齋不惜重貲囑繪走獸圖二十幅分期間出二圖列入畫報之首今先出一馬一牛妙在着墨無多而人自不能企及吾知購閱諸君自必按期爭取珍如拱璧畫報准於二十六日出售後附淞隱漫錄圖說一則閱者鑒之此佈 
[精選石印大題文彚出售] [  點石齋主人啓]  
　　坊刻大題文數千篇而止罕有逾萬者間有之而本數纍纍不便提携揣摩家每厭苦之本齋於上年延名宿將海内著名之刻文薈萃而精選之務　花樣斬新最利塲屋者得文約一萬五千篇分裝十二本定價十元現巳躉數售出欲購者請至上洋新北門外新昌泰及法馬路南申昌取閱可也此佈 
[論中國此時宜以培養元氣爲第一義]  
　　昨閱西報登有寓津西人來信述及近聞中國將就法國購辦鐵甲船四艘云云意者前此中法搆兵親見法國船隻堅固靈捷爲我中國各船所不及故乘此和約已成之後卽向法國購取以備中國水師之用此亦舍己從人之妙用所謂從善如不及固自强之要策也顧吾以爲法艦之所以得用而勝於中國兵船者非僅其船之足恃也金牌之役法國拉加利桑尼亞爾大鐵甲船曾受三彈洞穿數孔而船上水手立卽塞其罅漏急急駛開遁去得至香港修理其餘法船在基隆滬尾鎭海各口亦有受傷而遁者而卒無一船被中國轟沉似乎其船爲極堅矣而不知其補苴罅汛之法早經預備以是雖傷而不沈試觀石浦一戰中國兵船僅受法人一魚雷之擊而兩船均自鑿以沈此其勝負其果係於船之優劣也乎殆亦用之之人大有優劣故也僕前者屢著論說謂中國之所最要者莫如培育人才得一管駕之人則船雖稍遜猶足以禦敵倘管駕無人雖有堅船利砲胥歸無用由是言之中國與其不惜重價以購船於他國何如不惜重資以育才於本國假如一船之費約計百萬苟以百萬之貲認眞作養人才計一年之中可以得人才數百輩四船之費一年可以得人才千餘輩有此千百人才則卽現在中國所有之船使之駕駛以禦敵人於洪濤巨浪之中亦斷不至如馬江之倉猝被毁石浦之怱忙自沈矣嘗有西友謂余曰中國之爲治宜靜而不宜動自與泰西通商以來創設船廠製造各局所費計不下數千萬而歴年已久卒無得用之器可恃之船一有事端仍須中外洋購辦以資接濟此最壞事徒使銀錢流出外洋而於中國一無所益盖向外洋購船無論中國之人不能管駕有船與無船同卽使或有能駕駛者而其船亦不過與外國所用者相將而已矣更有舊船窳器以欺中國卽中國所自製究不能駕泰西各國而上此其患不在他也在於無人而已矣夫以中國之大人才之衆豈無一二聰頴絶世之士能遠過乎西人者卽如吾子前所論中國未嘗無人如潘太守之能造機器董太守之能製汽船下而至於水木工匠均能學步西法其大者如炮臺房屋小者如自鳴鐘表均能步武西人且有高出於西人者誠哉是言第彼各工匠所以能如是者則以利之所在專之則得不專則不得精之則售不精則不售夫是以不殫心力窮年兀兀惟日孜孜必求其專精而後已若中國官憲能不惜重貲懸賞以招能人吾知中國之人必有聞風興起利之所在趨之若騖不數年間而人才輩出於是因材器使能管駕者使司管駕而水師悉成勁旅矣能製作者使之製作而制作巳出不窮矣如是而中國有不日見强盛者吾不信也且中國此時正無事紛紜興作耳泰西各國其所利平中國者大都在於通商中國而苟能專注意於通商何處有利可興則興之何處有益可集則集之何處應開鐵路則亟爲開辦以便商運何處應修水利則速爲修治以利舟行但汲汲專以商務爲要圖而更善全各國邦交之道使列邦皆輯睦而無間言則彼西人亦斷不至無端而開釁於中國卽或有一二國偶然齟齬何至大局决裂假如十國皆敦睦誼而一國獨啓變端則彼九國者必將羣起而非之此一國者其勢已孤何敢輕舉故此時爲中國計當此外患初平之後正不必營營攘攘購辦堅船利炮以作未雨之綢繆祗須擇要舉行靜鎭無擾以培養元氣爲第一要義而培養元氣則尤以作養人才爲要中之要夫如是中國不富而日富不强而自强泰西各國孰有敢生覬觎者哉西友之言如此余曰法事初定卽向法國購船此其意原欲舍我所短用人所長推之可以百年不用不可一日不備之說亦屬深謀遠慮不可厚非但西友所言培養元氣作養人才是亦確有見地無人才則器雖良而不足恃况中國此時帑藏支絀外貸洋欵利息流出外洋正宜開源節流諸事節省休養生息極意栽培西友所言亦殊中肯綮爰將所言稍加敷衍筆而存之 
[法將遠行]  
　　東京來信云法國現已將水師副提督利士卑士調往馬達加斯加卽將基隆潮湖退出之法兵統帶而去至中國海面之法兵船則統交劉義爾管帶云 
[沈船將起]  
　　石浦被沈之馭遠開濟兩兵船現聞業將設法打撈出水前日華安輪船來滬已有由該船起出之大炮數尊帶以俱來矣 
[方伯起程]  
　　新任浙江布政使許星臺方伯由京過蘇已登前報兹得蘇省官報悉憲族於本月初四日午正在胥門大碼頭登程前赴武林履新計初三四兩日恭送行旌者轅上及河下　常熱閙所有官眷幕友從僕以及浙省接差蘇省伴送官員共坐十餘艘用小火輪兩號拖帶一時旗幟飛揚輪帆絡繹吳下官民皆有去思之感云 
[皇都紀事]  
　　前月十七日禮邸散朝後前往外火器營支放兵米至十八日酉刻始回○張朗齋車門謁見醇邸禀請告假回籍醇邸諭以俟海疆大靖防務稍鬆再行請假軍門諾諾而退○沈仲復大京兆自蒞任以來一切公牘皆親自披閱不假手於吏胥自朝至暮躬理政務積弊爲之一清○内務府行文内廷各處現由造辦處已將大内各腰牌製造齊舊烙用火印應知照禁廷各處各館各他坦所有蘇拉夫役人等應領腰牌務於卽日彙齊繳送本處換給新牌以便稽察較易此亦愼重禁門之意也○前月十九日午刻軍機王大臣御前大臣六額駙醇王等皆赴奉宸院内大堂會議要務○二十日晚膳後由内傳出皇上於二十三日詣大高殿時應宫祈雨並發出大藏香五枝交付侍衞處 
 
 

Page 2

 
 
派員齎送惠王惇王豫王瀅貝勒肅王等以便屆時分詣拈香○近有人自新疆來京謂喀什噶爾一城時有安集延人蠢然思動該處道員辦理頗私棘手因現在安集延人皆入俄羅斯籍不隷於中國故動多掣肘云○阜城閂内錦什坊街南首炮廠係鑲　鑲藍兩旗炮營仔放入小炮位之地經該管都統奏明將所有砲車於五月初開工修理亦未雨綢繆之意也○宗人府招考供事屢列報章兹聞報名者尙未十分暢足故考期又將展　桂子飄香時候始可循例舉行南中俊秀有意顚揚者時哉弗可失已○外官騐看本可隨時報到自海防開捐而後舊班人員皆恐截止咸紛紛赴京趕辦驗看熟知部中固無此意乎然部屬於印結費頓形生色矣○西華門内南北海本以備聖上游幸之所祇以時事多艱皇太后皇上勤求治理惟日孜孜此等處所久未臨幸亭臺花木日漸彫零近因中法和好復敦聖意稍爲寛慰始十四五月間偶一駐蹕見各處廊舍年久失修諸多剥落因飭内務府籌欵動工略加修葺以壯觀瞻○成均初次錄科情形已列前報兹聞盛祭酒飭令六堂助教以及學正學錄閱文務須詳而且速以拔眞才而免懸望各員仰體憲意將各卷隨交隨閱當日畢事次日揭曉應試諸生咸感頌不置○皇上天亶聰明一切書籍俱能過目不忘而尤喜馳馬射鵠都下居民得　消息者咸額手相慶○宣武門外鐵廠地方有正蒙義塾係樂善紳董捐資共建已四載於兹塾有十齋每齋延師一人授徒二十更公舉一品學兼優紳士總司其事以考察師之勤惰徒之優劣酌與賞罰以示鼓勵今夏新換某司事他事亦無所短長惟新立一章每齋添竹籖二十枝上標號頭凡來學者按入學之先後次第發給　枝如十日之内不獲一次一號籖者逐出塾外故有曉日未升塾門未開卽有學生蹲候門外以求一號籖子者更有數生同候門外互奪籖子者亦有小學生得籖入手旋被大學生搶去者塾師以及執事人等皆有不豫色然○樂善書畫局新設在前門外迤東打磨廠中間蕭公祠内盖爲籌偹直隷賑濟而設者也其規矩凡入局者所獲潤資三分歸賑二分局費其餘五分書家自得倘有不願自得聽其歸局放賑 
[閩事彙登]  
　　浮村鄉人錢金朝池中所蓄魚苗被人私捕查係同里翁學銓所爲因卽擒翁送諸本鄉聨董鄭君炳宸鄭君以區區小事容易調停着錢自行處置錢忿不能平竟欲將翁送縣翁途次乘機逸去錯疑由鄭主謀啣之刺骨鄭係副車在省垣鳳池書院肄業聞其事足跡不敢履鄉閭至前日始回家中途被翁撞見加以老拳鄭急躱避翻身跌入空圊時適有沈矮順者道經是處聞鄭在圊以手援之而上扶掖以歸鄭控諸侯官邑尊大怒籖差捕翁到案屢經刑訊狡賴不承然毆辱斯文終恐難逃法網也○侯署轎班頭汪某家住南門兠餘屋一椽賃與陳某已數月前日突有閩縣公差奉票拿陳緣有林某控伊拐帶堂妹故官欲逮案訊供也陳託詞避匿是晚卽盡室以行翌晨差往覘之早已沓無影響矣差遂禀覆邑尊限汪交出平地起風波其汪之謂歟○福州商船往來向有口費前經大憲示禁以恤商艱士民聞之罔不額手稱慶然利之所在莫不埀涎近有船户彭文煥以五虎巡檢司藉端勒索繕禀控諸督轅制軍批仰張首府密委妥員查辦想救弊鋤奸當必有一番善政也○定遠橋李十三開張轎館歴有多年前日有后曹篐桶匠某甲因事與之口角事後竟糾率惡棍十餘人手持凶械登門尋釁適左侯相所派之某武員路經其地詢悉情中隨着親軍將兩造擒送保甲局以便訊鞫嚴懲○全省公務皆由善後局掌管竹頭木屑繁瑣異常前係程起鶚太守爲局中提調嗣經大憲改委顔鍾軾太守接辦其事兹制軍以顔太守初膺是任局務未盡周知仍令程太守爲該局帮辦提調云○前報列閩獄重犯脫逃隨獲到朱玉亭王金祥李玉山三名等事兹悉尙有逃犯四名至今查無影響首府張太守見内有斬犯蕭芝甫實關緊要遂出示捐廉加賞五百元連前共賞銀二千三百元想重賞之下必有勇夫區區漏網囚徒不難尅期弋獲也 
[刋江近事]  
　　邇日陰雨纒綿江潮盛漲上月廿一日瓜州城隍廟一帶江岸𥒐然一聲遽爾塌卸居民十一家同惟此厄幸先時走避尙無性命之憂然被椽柱壓傷者已不可勝計矣謂非无妄之災哉○月前許星臺方伯過揚舟泊徐凝門外當印委各員出城迎迓時忽官廳旁喧嚷之聲嘈聒盈耳江都縣謝明府立飭從人查問報稱有淮城人某甲在此開設花烟館烟霞窟裏鶯燕成群因有烟客硬欲欠錢致相口角明府隨飭提甲略訊數言令具甘結然後釋放復傳諭差役等將其房屋拆毁驅甲出境有識者咸頌明府仁明而箇中人則謂舊地重來不能無人面桃花之感云○某甲輕衫圑扇慘綠少年固翩翩濁世之佳公子也夙慕竹西之勝遂於月前襆被來游賭棍羅姓曁儀征張五等見其齒甚稚謂可欺之以方遂設局誘賭陣設迷龍夜以繼日甲大負始知遭騙然已無從追索惟詈賭徒不良而已上月廿六日黄昏時忽在東關街遇羅急上前拘住時正雨後泥濘中互相毆擊扭結成圑經旁觀者邀至某客萬中不識作何了結○鹺曹候補之某君淛江人賦閑日久無以爲生因具禀運署略云家鄉産業爲人所佔刻擬回籍興訟惟家屬在揚無以度日仰乞賞委一差俾資糊口而免兼顧之憂云云都轉閱畢勃然大怒立時批斥並懸示官廳謂派委差事權操自上屬下不得妄求兹據該員禀稱回籍爭産已屬非是猶敢妄瀆求差實屬冒昧本應詳叅姑予寛貸着記大過一次以爲妄千冒禀者戒噫若某君者眞可謂弄巧成拙矣然宦途之苦得差之難亦可略見一斑 
[九江近事]  
　　去年經選鋒新勁等營兵勇在岳師門外砲臺邊築一土城以資護衞現值江水泛漲洪濤齧岸巨浪泊天水浸土鬆城多坍塌朱春山鎭軍遂飭選鋒兩營兵弁興工修築頗覺畚挶如雲云○上月關道憲嵩觀察倡捐廉俸札委員弁紳商將潯城内各街衢一律雇工修砌目下江洪驟漲城外一律被淹不能作工惟城内匪勢較高仍可鳩工修葺行見王道蕩蕩一望康莊善政及人定必口碑載道矣○北岸共有四十八圩現在外江内湖洪水横流以致潰决殆盡惟潘興圩王家大圩陶家圩邢家圩葉家圩尙無恙餘則一片汪洋彌望無際　興等圩雖經兵民日夜塡築然亦勉强支持不可長恃圩内梅雨經旬毫未宣洩室廬已大半淹没惟存堤埂一線乾土而已男婦老幼均號泣於路多半結伴將就食於四方讀鄭俠流民圖能無黯然○潯城内外以江水泛漲各鋪户生意清淡入不敷出上月二十八日九江到有江北難民數百名沿門托鉢擁擠異常各店不堪其擾二十九長晨西門各店一齊閉歇幸九江府王太尊德化縣周明府江防府德司馬及及印委各員出爲彈壓一面飭差役攔住難民籌給口粮一面飭地保鳴鑼曉諭各店照常貿易毋須驚慌由是商民得以相安隨卽一律開設云○邇日天氣輕暖輕寒頗似仲秋景象早晚居民多衣祫衣甚有以吳綿蔽體者米價頗昂菜油更形騰貴每担驟增至十千零八百文柴價亦　前加倍居民有米珠薪桂居大不易之歎云 
[積犯站籠]  
　　上月初六晚盜刦宜昌北門外某鋪一案經羅鎭戎調派營兵四處巡緝東湖邑尊亦飭合班捕役協力查拿日前遂由營官在宜都縣界拏獲二犯其一案情不甚重大割去一耳省釋回家其一係從前被押脫逃未幾又犯是案遂於上月初十日午後發上站籠當晚卽在縣署照墻下站斃 
[南通州選拔榜]  
　　周階榮通州廪生楊瑞祥泰興優廪生顧錫祥如皋優廪生李安靜海優廪生龔世清海門優廪生 
[忿極吞烟]  
　　本埠西鄉虹橋鎭人沈阿甯向以撑糞船爲業旋與無錫婦某氏私識遂在英租界致遠街開設小烟間嗣因虧本閉歇以致餬口無資前日向氏索取衣服質錢該氏不依兩相口角沈忿極吞服洋烟及氏知覺救治無效旋卽斃命當由沈之表兄知照地保聲言必須 
 
 

Page 3

 
 
涉訟公庭經人調停令氏措辦銀洋偹棺成殮扶送還鄉遂得完結 
[悮碰墮河]  
　　英租界二𡓁渡自來水公司行所造木橋因不堅牢雇工拆卸改造前日午後工人正將舊橋脚拔去適有江北船由西向東駛碰撞橋脚致工人某甲擊落河中旁人急喚打撈越一點鐘時始得撈起然已肚腹膨脹早經氣絶矣當經各工人扣住該船報知地保旋由船户挽人調處經人議令船户料理衣衾爲之棺殮屍親亦卽允從事乃寢息 
[發痧猝斃]  
　　前日午後有鄉人某甲行至英界北坭城橋附近某茶肆偕友茗談忽呼吐痛友恐患痧立卽雇車送歸家内甫及進内卽已斃命計起病至死不及一點鐘時又有某乙家在老閘西首午後二點鐘時偶至小烟舘吸烟忽言腹痛經人舁送回家其妻立請挑痧人到來云已無可救治其妻哀乞下針連刺幾針已無點血挑痧者去乙卽瞑目而逝按日來天氣驟熱居民多患急痧日間人手衆多尙覺易於爲力倘或發於中夜或在行路之時猝不及防無從設法守身君子尙其謹愼防維哉 
[竊妻續述]  
　　前報研訊偕逃一則兹悉並無譚哨官及四名營勇守候等事盖幫羅者祇該哨官手下一巡查耳現經營官得知已將羅姓責三千板革除該巡查亦一併責革矣 
[燈市餘聞]  
　　前晚法界懸燈時關道憲邵小村觀察恐遊勇流氓乘間肇事因委總巡馮蓮士刺史英租界讞員葛蕃甫大令化局巡員金明府各帶勇分巡以資逸壓上燈時法租界讞員翁子文太守親出稽查藉防匪類六點鐘後大自鳴鐘前角聲嗚嗚然西樂迭奏法馬路及浦灘等處已遊人如蟻幾於轂擊肩摩馬車東洋車絡繹於途尤苦膨脝碍路至八點鐘地火齊燃無異燭龍吐燄人山人海蔚爲大觀有某婦滿頭金飾乘坐東洋車被流氓拖拽下車拔簪遁去婦駭極狂呼救某店主喝住流氓指交法包探拘到二人管押候訊該婦暫避店中己被抓數件驚懼之餘未免慘無人色矣又一婦亦坐東洋車被人拉下任意擁擠直至狂呼救命匪類始各遠颺吉祥街口一婦被人撕破衣服狼狽而歸說者謂此次幸蒙道憲派員巡察法官亦添派兵丁否則惡棍肇端又豈止此數事哉有三四人坐東洋車至浦灘天稠中一放高升一執長桿高挑邊砲然放迤邐行來相爲娱樂英界五馬路法總領事公舘凉亭中備有西樂一班音韻悠揚頗堪入耳諸西人又爲跳躍之戯並請在滬之俄意等國公使領事繙譯等員肆筵慶賀是日天氣清朗至晚稍有廉風九點鐘後東風力漸大鐵欄所紥西字東西門上之蛛網燈大自鳴鐘畔之燈字均不能燃游客頗以爲憾云 
[獲盜細情]  
　　昨報列盜犯就就擒一節悉所獲者卽上月十九日行刼松郡南門外花米行主某甲家之犯始賊劫去銀洋首飾甚鉅並刀傷事主三人事後該盜携贓中陸路至泗涇鎭雇坐小車至滬故此次眼線卽係車夫數日前松郡各憲知該盜潜蹤滬上因派城汛千總侯君鎬升帶勇前來會同上海縣捕役報明法捕房派包探等在法馬路新街口一園茶肆獲到正犯童榮福卽劉老五趙雲福卽劉福元及黄玉成三人解入捕房侯汛官商請卽行送縣捕頭飭人禀明翁太守請免過堂隨着包探協同押解該盜進城行至老北門又經眼綫指獲謝先慶一人一併解交上海縣署邑尊研訊之下童趙黄三人供認不諱卽飭釘鐐收禁謝堅執不承因尙管押班房以待覆訊當拘入捕房時身畔搜出銀洋及銀箔一包據云行刼時用以塗面嚇人云 
[邑宰騐屍]  
　　昨報列醉漢闖禍一節兹悉甲卽本邑人張四海乙卽陶茂榮同室而居同爲小工餬口陶曾由張推荐故張時時向陶嬲是日不遂其意致與口角紛爭旋張獨飲沈醉卽於夜間持刀叩門而入見陶亂砍傷及肚腹二處左腰前後二處陶父正發見而勸阻亦被砍傷左臂洎鄰人知覺高呼張始圖遁俄經地保錢孟揚獲張着將兇刀交出一面送陶至虹口捕房立卽舁陶父子至同仁醫院敷治茂榮傷重而斃正發醫治後卽協同地保報縣由上海縣莫邑尊略加詰訊隨於昨晨率同仵作書役人等前往騐屍地保及屍父禀訴前因張稱酒後誤傷求恩寛恕仵作騐得茂榮確受刀傷四處肚腹傷重腸已迸流地保又將兇刀呈閱邑尊命與傷處對核無訛遂卽塡明屍格屍父叩請自行棺殮邑尊允之飭差將張帶問候訊 
[委係病斃]  
　　前晚據二十七鋪地甲錢生協同屍妻鍾陳氏投上海縣報稱伊夫鍾德桂向在萬裕碼頭永祥米店爲夥昨晚至外甥朱廷桂同義米行晚膳後被朱友及伊父鴻德推出門外回店後卽行嘔吐延至今午斃命顯係朱廷桂等推跌受傷身死求請詣諗等因莫邑尊卽於晚堂將該屍屬提訊該氏伸訴前因邑尊問爾婦女來案可有抱呈答稱無有邑尊卽傳保戳人施候甫至案問爾與該氏如何認識輙爲保戳答稱係屬親戚又謂如物請騐須具明該屍傷在何處切結備查昨晨據該屍屬具結請騐邑尊卽於下午四點半鐘帶同刑仵書役人等前往詣騐先據屍妻朱陳氏屍婿胡關源同禀前情邑尊卽命傳朱廷桂至案據供開設同義米行母舅鍾德桂在永祥爲夥前晚來　用膳而去不知因何身死求請明察邑尊問屍專等可能具　傷結該屍妻等均不肯具邑尊卽飭檢騐旋經仵作如半檢騐喝報該屍　係急痧身死並無别故邑尊離坐親騐無誤該屍屬等稱情愿自行棺殮邑尊俯如所請卽飭具結遂諭原差將朱帶回縣署候示邑尊卽命駕回署時已六點鐘矣 
[英界公堂瑣案]  
　　昨禮拜三英副領事翟理斯君與葛蕃甫大令升堂會判先是有吳淞鎭人沈保榮扭妻汪氏至捕房訴稱妻氏背逃己閱三載有奇今始尋見氏稱沈並非丈夫實因借錢不遂信口揑誣捕頭着一併送歸公廨沈略訴前因旋沈母馮氏遞禀聲稱兒子年二十歲時憑媒娶汪氏爲媳旋被脫逃今始訪悉偕生母及兄等在上海英界三馬路開妓院媳亦爲娼今特率子來滬扭入捕房蒙送憲案汪氏稱是吳汪氏沈馮氏實係寄母小婦人父母雙亡因生母汪顧氏同住母舅顧炳如家時中寄母爲媒配與曾在吳淞礟臺爲帮帶之吳少庵嗣是以後寄母時來借洋共有二百元之譜後丈夫奉調至越南已有二年母親放心不下前往找尋小婦人住居三馬路並非爲娼且吳已生子現可抱送案下日前寄母因　洋不遂串子保榮妄認　妻交捕管押沈保榮稱昨往扭妻時妻母顧氏亦在何謂己往越南且小的娶汪氏時婚帖八字賀禮簿俱在一併呈閱何敢不認爲夫大令問該氏爾旣供實係吳少庵之妻然則吳每月薪水若干統帶是誰可卽一一陳訴答稱在吳淞時每月薪水約八十元往越後久不寄來致勞母親尋訪當時統帶姓吳名克成盤詰至再各執一詞隨飭將汪氏暫發官媒再行覆訊察斷○布莊主馮昌元訴稱被賊竊去棧中布疋報由捕房緝獲人贓因此投案請領包探陳阿九禀稱查獲積竊王賢山搜出鎖匙二個福元押票二紙其布已質洋十元因卽吊贓送案并續搜出銀洋三元王稱伊等　布落下因而拾取葛大令　管押一月着馮給償押鋪半本洋五元除起案之洋扣給外再找二元始准領贓翟副領事謂王係過犯請押兩月王失竊報捕後由包探開單發給租界各押鋪囑其有人將單上各物質錢可卽交捕今閱質票日期在分單之後旣判償半本應請諭知押鋪嗣後不得違章于答大令准如所請旋有福元押鋪夥投案領本大令卽將前言面諭陳金來請領竊贓犯洪阿順俯首求恩葛大令判枷號一月發頭門示衆期滿責釋贓交陳領○包探孔長生禀稱緝獲竊犯鄭阿增詰得曾在輪船上竊得縐紗裙一條查該輪刻已放洋今先將鄭解案鄭供原贓質得洋元後質票卽經賣去無可起贓中西官互商判鄭枷號一月發捕房示衆仍令包探查吊竊贓以便將來給還失主 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路浦灘女報局經收粤賑六月上旬清單]  
　　初一日再生子求病全愈五元鴛水綠蕉軒主爲兒病痊愈二元江夏二元四明范求目明孫健六元斐九嬴四楊元問記楊鄭氏各一元鮑明遠五元蘭階十元退思十元請心十元巨豐庄三十元卜逋仙五元古黟係一元鐘山竭棉力十元昌記棧五元大埔蘇榮基一元無名氏二元小銀鐲一付重九錢六分楊台芳無名氏各二元永仁公記三元南匯仁壽堂十元鄭仲記三元鄭惠記二元錢永和五元張善榮三元裕昌源興李明初各二元陳留餘堂袁明德各一元福興半元泉仁無力子二元[  此稿未完]  
[上海北市絲業會舘籌賑公所施少欽經收山東賑捐五月廿二三四五六七日第六百九十八九七百七百零一零二零三次清單]  
　　休邑慈心山人一百元莊登文求父病速愈八十元楊益記洋貨號敬神餘資移助二十元萬興祥茶號遇險無傷英洋十元銅洋五元嶺南客黔子紋銀八兩合九八元八兩五錢三分六厘蕭邑李潮保母俞氏康建九八元一兩五錢胡乾楣求病愈一元北蔡曹大昌水菓號四開三元八開兩元以上廿二日○津邑醜善卿一百元蘇太湖救生局孫募勝蓮花室五十元達記二十元乍川源隆昌糖行悔過軒經募本　同事七个月月規十五元上海無名氏求咯血等症速痊虎林仲常求父母康　談兒平安葉彝香求妻病速愈黄純伯生産平安完愿四户各十元南　　鎭臣求保臨産母子安健江裕船來嚴文記無名氏不敢邀福但求消灾三户各三元契蘭山舘蔚雲記敦依堂知味子力歉心餘完愿仍求佑三户各兩元○江西崇仁學署龔君芝園湯君萃菴合募昌冊五千二百八十一號倫愼修堂崇平洋銀四兩貽經堂李崇平洋銀四兩袁致遠堂鼎泰豐顧樹記三户各崇平洋銀二兩朱曉亭黄毓堂二户各崇平洋銀一兩又募同二次冊五千三百八十一號貽經堂李崇平銀八兩黄安瀾崇平銀六兩倫愼修堂崇平銀四兩劉汝霖　板洋四元陳克家爛板洋四元鼎泰豐崇平二兩顧樹記袁致遠堂二户各崇平洋銀二兩龔德本堂紋銀二兩袁五美堂崇平洋銀二兩林星記爛板洋二元朱曉亭崇平洋銀一兩黄毓堂崇平洋銀一兩以上兩冊合來爛板洋銀五十三元崇平銀十七兩三錢内有銅一塊計重一兩三錢除凈估見九八申規元十六兩二錢四分五厘以上廿三日○吳下求母强健氏壽筵移助三十元榮陽疊捐生求右手酸痛速痊二十元長洲童子彭憐士求内外症卽愈十四元　角鄭門李氏求咳嗆咯血速痊十元秀水吳世臨爲妻平氏病求速愈兩元無錫隱名氏兩元師竹居士求手震卽愈兩元必應一元○高崧生兄經募昌冊一百九十八號不留名淳六元○温州新關汪經募昌冊一萬八百五十三號讀來江明球五元寶善堂留餘堂陸無名氏三户各五角不書名六角共五户合來洋七元一角以上廿四日○彭子牧完愿二十元祖蔭氏李履賢求妻病速愈二户各十元柯氏求閤宅平安孕婦康寗五元黎民兆四元太倉無名氏求妻病速愈兩元談程芳保合家平安兩元宋斗瞻爲兄患肝胃疾求愈一元○無力子經募昌冊四千八百十九號苦心子求父母身體康健足錢二千文○元芳洋行帳房白君玉岩轉託劉翊翁經募聽香軒兩元劉鴻鋆一元劉鴻壽一元探香舘一元共四户合來洋五元○滬電報局代發濟寗電報費計洋七元七角以上廿五日○平望司朱十元九江有心無力子十元甬江北岸無名氏五元周晋玉祈佑病愈五元蘭庵氏求合家平安四元○金山如司馬經募丁四女氏祈父病愈十元丁三女氏祈父病愈十元隱名氏祈保萱堂平安三元吳門補過子求保産平安二元無名氏一元程氏花女求病速愈三百文共六户合來洋廿六圓錢三百文○寄安子經募用力子求目疾卽愈一圓藥利同人省茶費一圓二角有心無力子八角三户合來洋三圓○王君宗丞經募昌冊一萬五千五十四號副中右三正兵八百文百忍堂馮六百文白雲堂毛二百文謝雲蜂陳有章存葉師俞萬清陳宏發張全水李春生易蘭亭金小泉三槐堂陳玉堂丁德榮張先知吳書亭章寶林饒瑞林季窓林衞明才張德忠董小林張永香王萬年張錫咸廿三户各一百文槐蔭堂完愿洋一圓共廿七户合來洋四圓錢四百五十文以上廿六日○杭州顧晴嵐求慈親以次合家平安五十圓求平安氏十圓庽諸曁寗鄮東蓮堂氏善書移助三圓周謨兩圓胡春伯病愈完愿一圓○黎里毛大源託汪滌翁經募昌冊四百七十四號詒榖堂柳永病速愈一百圓以上廿七日 
 
 
 

Page 10

 
 
   
 
 

Page 11

 
 
[格致書院第四次記錄自光緒九年春起至光緒十一年春止]  
　　於二年前印發格致書院第三次記錄迄今院内之事尙仍照常倠以所進銀項論之則較從前更盛似頗餘裕盖前有欠項今已清還而院外餘地與所建房屋之租項每年約進有一千兩此皆華董徐君雪村數年以來經理清勤之功也設院原意欲西人倡首同華人合辦俟事有成院能自立再漸讓華人全管然書院考究西學尙未興辦時經各董議允全讓華董經理續因經費不裕故尙無進境溯自光緒二年開院以來本院之事恐有人尙未盡知故陳其梗槪原夫設院之說創自英領事官麥君華陀而住上海之西人助之故後捐建銀欵雖多爲華紳慨助而料理此事之權自大半讓之麥君至於中國官紳捐助各項多爲續董徐君雪村並其哲嗣仲虎向南北洋大臣面禀情形荷蒙諸大憲助銀開辦當時徐君不獨認眞勸助並總理建院一切事宜後在華人意中漸視書院全讓徐家主理職是故也麥君在上海時因中西登記欵項不同等故則略有中董西董隔閡之處故光緒三年夏間英副領事署内德君辭司銀欵之職董首吉稅務司乃荐徐君雪村接辦衆董允可以爲將來可免前難矣此後所生别難爲看管所成房屋之事衆董原請唐君景星派人司院給以薪水乃荐廣東某先生爲之到院居數十日則自行辭退據稱與院使等人意見不合之故後衆董未令别人住院冉後徐君擬派一人入院司事並保院内各物不失衆董允可以上之法欲免二難似乎將主院之權付之徐君故徐君盡心辦理凡各小事多有不與衆董商議而自行辦理者衆董尙仍屢欲設法將院擴充興盛終未成事故漸將此院置若罔聞蓋見其將來永難得法也從此書院移步換形成爲徐君與帮管院屋之人住居僅有徐君之格致門徒數人到院學習考求外人則入院觀問者寥寥雖有司事院使二人住院看管然有入院談問者亦未甚殷勤接待書房内所備好書藏諸暗室空排架上格致器具等常鎖廚内而不常用正廳窗門全蒙塵垢甚形舊敗大門日中常閉司筆墨西董有數次在外久立敲門大聲呼喊方經開進總之以設院原意論之則院與衆人之相關已死數年矣 
[來信照登]  
　　昨讀貴報論粤東賑務逕解米石一節足徵仁人用心無微不至欽佩萬分抑僕更有請者此番粤省奇災實係迫不及待緩難濟急集捐辦米誠如貴報所云動需時日如欲災黎得早活命莫如當道呈請截漕倘將江浙未運漕未暫行截留一成赶發粤省賑濟由電入告當時可達海面轉輪數日可到卽爲一省偏災未能援截漕之請則亦可作爲借留若干先行運粤一面勸紳富集捐歸補今屇不及下屇海運買齊補運如此一轉移間與天庾正供旣無所損而粤省災黎得以存活其善豈不大哉不揣冒昧質諸貴報以爲何如有心無力子謹啓六月初三日 
[節省鄉試資移賑]  
　　謹啓者屢閱報章駭悉天災未已慘何可言告急來書幾無虛日幸賴各省仁人君子或肫誠助欵或踴躍勸捐自官長紳商曁士農婦女無不竭力設法積少成多無奇弗備不必贅陳今當大比之年凡屬士林願切觀光冀一日釋褐登朝遂幼學壯行之志路無遠近費用亦繁計惟一士節省洋一元移助災區賑欵在應試者每人所派有限尙可撙節不强人所難由縣而州而府而省綜核一省不下萬餘元想身列膠庠者戴仁抱義必不以此爲辻論但願鳩聚多多爲急則治標之計以補賑捐之不足錫麒等公同酌議聊表微意每出洋一元移助廣東賑欵謬陳管見未知能荷文壇俯納否臨頴不勝翹企之至[  寓滬倪錫麒趙炳藜王斯沅拜啓]  
[妒姦害命]  
　　李恩者混名三寳向爲蕪湖縣差役鄒雋之明府蒞任之初聞其劣跡昭彰立卽斥革李素與某婦有染婦之夫係爲荳腐店倌者未幾婦又與某屠夫某柴園主有私儼成鼎足之勢近復與巨腹賈結鶼鰈之緣於是拒絶三人三人恨之入骨忠懲創之而未侍其隙五月十六日婦因失去衣被在門前詈罵適李在此經過卽謂婦何得妄罵兩下角口漸至用武將婦毆傷數處又邀某屠夫等同下毒手及婦奄奄欲斃始用烟膏塗其口詭作吞烟狀舁至縣署更鼓樓前某姓空屋内以冀脫身事外婦於當晚斃命人言藉藉婦屬赴縣喊告其時鄒明府因下鄉救護圩堤於十八早始回署帶同刑仵巠役詣該處相騐委係因傷殞命卽飭婦屬領屍棺殮一面飭差訪挈凶手李于舁屍後卽與某屠大等携柴米鍋竈等物潜匿夫子廟内因該處地頗荒僻人跡之所不到故擬暫時避匿待事稍平再定行止詎天網恢恢疏而不漏十八夜李在廟内聞有人呼喚卽走出廟門俄而欲歸回繞數匝終不得門户及天明被差瞥見當卽拿住盤詰之下供出有從犯二名在廟内併拿獲解縣鄒明府立卽升堂研訊數堂將李笞一千二百板某屠夫等各笞數百板各吐實情遂卽釘鐐收禁候詳上憲援律懲辦 
[禁止上吊]  
　　京班戲中有名三上吊者穿台上索趫捷無倫技力之精實可爲京徽子弟首屈一指其始滬上盛演此戯漸卽風行各埠觀者色飛眉舞而又怵目驚心恇怯者至不敢逼視月前有名張恩祥者在吳門天仙戯園累日搬演健兒身手獨出冠時座客呌絶　前該伶將欲他適被在蘇之天津流氓勒令代演數天爲若輩帮忙所有合園戯資盡爲津人所得不得已姑爲開演三日繼而該流氓等心猶未饜復欲帮演兩天諸伶苦之遂密禀保甲巡局可否押令停演以釋此累局員頷之立刻出差諭令此後不許再演三上吊而張始得脫然登舟來滬云 
[積善良方]  
　　漢馬伏波以有財不旋爲守錢　而洪範九五福一曰壽二曰富夫富爲五福之一豈徒以養　處優快心適息爲福哉亦謂以己之有餘補人之不足爲大造彌其缺陷使此身不爲虛生其福固勝於貧人萬萬也然而世之不肯施捨者蓋亦有二說焉其一謂財之爲物來難去易任意施予卽素封之家涸可立待善則善矣其如不能爲繼何其一謂作家之道當思繼長增高有千金者則思增至二千有萬金者則思增至兩萬若但爲施予計而不爲積累計則勞勞終歲故我依然其何以爲耗折之防其何以備不虞之用乎此兩說皆係人情皆有至理吾今思得一兩全之法敢爲普天下善士告焉凡有力之家將每年出入之數通盤劃定以五成之利爲用度以二成之利爲善舉其餘三成之利仍可留爲贏餘以冀日增月累照此辦法積財積善兩不相妨實爲無上妙法但須有爲善之誠心且須克勤克儉不可放佚怠惰耳至所行之善各從所好不必拘定然須擇其緩急而爲之而尤以救人性命爲第一如遇水旱偏災則一錢可抵百錢之用更是絶好機會不可錯過想樂善君子自能擇善而從無俟鄙人之贅言也夫人生世上不過數十寒暑其所以多積金錢貪得無厭者無非欲傳之後人世世富厚不至飢寒困苦耳不知經營雖在人爲消長實由天數嘗見祖若父刻苦成家齩薑呷醋有以善舉勸之者輒努目相向半文不捨其家業則由千而萬或至數十百萬不等當其時顧盼自雄以爲累世用之不盡矣乃一轉瞬間或遭意外禍患而立見消亡或出不肖子孫而任情揮霍其所刻薄者安在其所積累者又安在曷若依我良方旣可積善又可積財有不蒸蒸日上累葉相傳者吾不信也[  苦心苦口人來稿]  
[蘇松常三府屬經辦糧米商通記等呈]  
　　禀爲瀝陳粮米費耗商情团累乞恩得免貽誤事竊商等前緣時局變遷米色蒸熱當經具狀禀明奉批仰蘇粮道會同蘇藩司妥議飭遵餘由商等各自赴縣妥商等因捧讀再三莫名感激遵卽赴縣一再懇商均蒙深知商隱允許貼補未奉明示定數迄今爲時巳久費耗益甚通運在卽而貼欵仍屬虛懸一旦開運從何措辦所以不得不冉籲憲恩者其情有二一曰用費伏查承辦漕米歴屇依時交卸自海上有事憲檄各州縣漕米提前赶解商等急於奉公先時指欵籌買早經齊備及奉諭開兌米船絡繹運滬總局騐米伊時格外認眞所收僅十之三四繼因法耗停收並蒙派委截留致到滬者不能遵期交卸在途者又須追　存儲在返賠累已甚嗣疉奉局示定期續收商等又復飛電赶催迨米到滬又奉停止不得已就滬棧儲以待不意稽留如此其久現屇霉令地氣鬱蒸商等自行雇人翻　重裝及裹包棧租等費核計每石須洋二角五分無論内地滬棧耗費一律開明清摺呈電此等意外之用衆目昭著可訪　查積少成多力難肩任此不能不呼籲者一也一曰斛耗伏查民間葢藏必先將米粒舂白謹備通氣之具愼儲高燥之區時交夏令尙且全行蒸變况糙糧木經加舂加以船蒸地濕屢遭磨折雖先事雇人翻騰一經發熱卽使攤凉還白升斗不能無分上等米色蒸黄後一石秪得九　左右過伏則分拆更甚歴來如是一旦奉諭續兌若照原額收斛所有暗耗之一斗力難賠補此不能不呼籲者二也商等素無積蓄全賴轉運餬口今有此二累若非各州縣如數賠補雖蕩産傾家斷不能彌縫其闕與其貽誤於後曷若瀝陳於先及今迅速定議庶可維持全局所以不避嫌瀆激切開摺上陳伏求大人俯念商等困累實情恩賜札縣如數補給以安衆情而裨漕務頂德上禀○撫憲批此案前據司道等呈復漕粮係天庾正供愼選米色爲第一要義今屇起運較遲米色尤宜加意挑選該商等承運漕糧果能乾潔何慮變壞其駁運水脚如何酌帖着自赴縣妥商又據滬局申報亦以愼選米色例定綦嚴至所謂轉飭州縣量爲帮貼未便照行各等情至案查漕糧本由州縣經徵經解責無旁貸該商等承辦米石係屬私相交易運河水脚旣經縣允貼補何得再行來轅妄瀆至所稱斛耗一層向來梗米最能耐久該商等所辦米石如能乾圓潔凈豈有虧耗之語顯係該商等揑詞聳聽實屬非是仰蘇糧道會同藩司嚴加申斥一面欽遵昨奉諭旨分飭各該州縣及承辦局員將存儲之米認眞翻晾裝載時實大稽　毋任藉詞舞弊如果騐兌之時有以醜米搪塞轉展駁退致誤起運卽惟該州縣是問滬局如不加意挑選徇情濫收則惟騐米委員是問均毋稍涉寛貸切切摺存 
 
 

Page 12

 
 
[李芉仙天瘦閣詩半序]  
　　予與忠州李君芉仙仙皆道光元年辛巳生繼乃同舉拔萃科爲同年至相好也癸卯甲辰間同事李西漚宫詹 
師於文翁石室時方務帖括之學君獨引商刻羽鑽研六義親受西漚詩法爲之甚力則以詩鳴蜀中庚戌廷試君以會考第一人報罷閱卷大臣湘鄉曾公深惜之資其膏火命游太學名公卿交相延譽才名日隆隆起則以詩鳴京師咸豐癸丑予公車計偕下車首訪君見直省高才生之集輦下者莫不推襟送抱文酒之會旬至再三清詞麗句類能舉似而口誦之則以詩嗚海内丙辰再入都因留過夏在還較密每朝鮮貢使至輒詣君庽舍問起居錦袍玉帶作般辟拜投縞贈紵必乞其詞翰以去則以詰鳴海外迨庚申予游大江南北泛有溟走閩粤復循海萬里北歸凡所歴里區謁舍質舘夷樓旗亭之壁酒鑪之座無不有芊仙詩者盛矣哉其書中之蕭子雲文中之温子昇乎歲辛酉壬戌君需次江西出宰彭澤則又千古詩人宅也形贈神答詩日富日工因有勸其先付手民者客或獻疑曰偏絃不可以律調孤羽不可以鷸飾芊仙詩近體多占體少奈何予應之曰皇古之篇異於三代騷雅之作殊於兩京詩家諸體至盛唐而始備如子言唐以前詩人其危矣哉沈約云詩乃神明之器柳冕亦云文本哀樂之旨是有性焉有情焉出之於分寸杪忽之間而達之於天下國家之大何者其體約斯其味旨其感神也使芋仙衆體皆備或一篇之中瑕瑜不掩尙當爲删之薙之不以兼到之思累其獨至之詣况刻精竭慮先攻一體而徐及其餘正昔人所謂同能不如獨勝又云不榮古而虐今則吳江五言重陽七字且有足傳之無窮者况尙有數百篇之義心清尙感均頑豓者在耶君藻勵自喜無單複無町畦天下人識不識一見輒投分作曲室語久之如飲純醪如聽古琴故始則讀其詩想見其人旣則愛其人益重其詩然君之詩又非以人故而始家隋珠而户荆玉者也予别君數載今來皖江見其學益博養益純不爲官腐不爲勢屈如羊角之風轉而益上他日短什長謡當有無體不善者然亦春蘭秋菊各秀其時而非徒截鳬續鶴之爲以徇夫吠影逐聲之論此又如染工之五色相宣律師之九變復貫皆其境之所必開又豈繩尺方隅之所能限哉今姑以是編爲天下不盡讀其詩者贈必復有翕然交推信其可傳者是則艼仙以詩鳴一世一世之名則旣成矣千秋萬歲之名猶今日也尙預愁身後寂寞乎同治二年癸亥四月温江同歲生王再咸澤山拜譔 
[李芋仙先生西蜀名流詩壇祭酒遊張氏味蒓園首唱二律一時和者如雲鄙人得讀陽春彌動下里巴人之思率步元韵錄請斧藻所游 
謂趁曝衣令節高挑小阮之褌殊不自知其不倫笑]  
　　翠繞平疇綠繞灘蒓鄉風味耐尋觀文傳觴詠今同昔何桂笙先生曾作有游記園有林泉小亦寛勝景清幽占海角奇葩點綴若星攢箇中彷彿桃源路欲把閒身此地安船山詩侣眉山叟對此移情忘故園殿陛風流絲柳在烟波事業釣竿存吟朋競織天孫錦謂袁翔甫大令楊南湖譜伯諸君學步羞挑小子褌慚愧執鞭吾未得空循屐齒踏烟村七十二峰閒人品蘭甫鄭金就正草 
[李二寳萬翠雅兩詞史執贄於吳門太癡生作詩弟子喜賦七律一章以傳海天佳話卽贈太癡生錄請高昌寒食生夢畹生洎諸大吟壇 
郢政]  
　　畫樓今夜結詩盟桃李居然列燕鶯喜把紅顔呼弟子漫勞青眼盼公卿花朝問字書三味月夜塡詞酒一甖從此海天有佳話女郎雙拜太痴生[  御李軒主小藍田懴情侍者畢玉洲草]  
[豓體錄請夢畹太痴政和]  
　　刺繡怱忙作嫁勞紅樓深掩日兒高幽閒整整釵裙御辛苦纎纎井臼操如此風情眞絶俗本來生性愛離騷碧紗窗子銀燈下記否相逢第幾遭新凉天氣繡餘工風露迷茫曲檻中避母晚梳揎袖翠聽即宵讀倚鐙紅何年圓夢添香早此夜驚心刻漏終一點靈犀　脈脈未應迢隔說西東情深容易病懨懨刺鳳而今歛玉尖燈影摇紅垂錦帳鏡光凝碧掩香奩怕嘗藥味心俱苦難繫花魂夢未甜强起慰人扶倦坐加餐還要捲重簾薄命從來事少成飄零一樣最關情天涯我歎無家别閨裏卿完不字貞别殿秋風猶鈿約重樓明月枉簫聲寃禽木石終塡陷好綰紅絲結再生[  紅豆俶稿]  
[六月二日卽席贈夢畹生]  
　　翩若驚鴻矯若龍千秋江夏一黄童本來才大難爲用詎必詩窮始見工文藻何時泥帖暎筆花隨處碧紗籠君家自有掄元手遮莫詞壇拜下風[  少羣弟徐鶴拜草]  
 
