# 1887 - 274 - 4905202

 

Page 1

 
 
[　二十四史　九通　通　五種紀　本末　東華錄　預]  
　　本局所印圖書集成將卽竣工現擬印　二十四史　九通　資治通鑑　五種紀事本末　東華錄　紙張則務　　白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無　此種書印出行見士林中同聲讚歎視同拱璧至每書價值自當格外從廉且俟陸續　書時再行酌定藏書家如欲　求善本願少緩須臾必當有以報命也用特預爲布知　　　集成印書局啓 
[新印淞濱花影出售] [  甲報館帳房啓]  
　　上海爲名花薈萃之區來游者加入羣玉山頭衆香國裹往往以未得　觀爲慽花影樓主人　於花業中　　　　花　人索取小照延名手　　成　玉貌花容栩栩欲活每一　後附以賛語用石印照成分釘上下二冊外用　套裝潢極為雅致每部碼洋一元二角滬上南北申　各經　申報人西園帳房俱可購取各外埠均由申昌書畫室及　申報人經售倘欲躉買則　　移　至本館帳房面議可也 
[出售四書典故覈告白] [  點石齋代啓]  
　　江都凌曉樓先生著四書典故覈一書博採經說傳殊及古今人論　之諦當者按照四子書中制度典物　審而詳載之與尋常類書迥然不相同遇典制題罔或遺漏擇而用之無有不出人頭地者分裝兩本價洋四角准於卽日出書售處在上海南北申昌各書坊及揚州　文生記此　 
[招請文人抄書告白] [  點石齋主人啓]  
　　本齋現有大都書籍　人抄寫如有精通楷法之人請卽寫樣送至輔仁里點石齋分局面晤卽可隨帶筆硯到局抄寫　集　　飯　一切各自備辦　此布告靳卽惠臨是荷此布 
　　賽會答問昨日本報譯登寓居滬上之各西商定於十月初三日在跑馬廳開設一會凡有家中　養之狗及雞鵝鴨等物均可送往　賽云云有客見之就而問焉曰　旅居滬北者久與西人亦　謂稔矣觀其行事無不以實事求是爲心大者不必論卽當春秋佳日遊戲消閒亦必於嬉娛徵逐之中寓　武經文之意賽馬以習磬控也賽力以練奔馳也賽船以熟操縱也至於放氣毬打彈子邋飛禽作跳戲雖無當于大雅然　迴殊乎游手好閒者之所爲獨至設會以賽雞狗鵝鴨之奔騰則雖花樣翻新寔近於邨里孩童之　不知西人固何所取而爲之乎則應之曰是戲也豈獨西人所創典哉我中華亦　爲之不見去齊有鬬雞走狗之風乎不見夫陸魯望之鴨以自呼其名傳世說載桓南郡小兒時各養鵝共鬬乎是則狗也雞也鴨也鵝也古雖用以供鼎烹有時實藉以爲戲玩特未有賽會之名耳且莫謂禽獸固蠢然無知一無所用者也以言乎狗則高辛氏時房王作亂難以獲之帝有神犬名曰盤瓠其毛五色忽走詣房王房王方飲酒而臥盤瓠嚙其頭以歸帝嘉之封爲會稽俟號曰犬戎之國陸機有駿犬曰黃耳覊寓師京久無音問一　笑語犬曰汝能　書取消息否犬搖尾作　機乃爲書以竹筒　之而繋其項犬尋路南走遂得達家中以言乎鷄則晉兗州刺史　處宗嘗買一長鳴雞籠置窓間遂作人語與處　談論極有元致終日不輟處宗由　元功大　扶桑山下有玉鷄焉玉鷄鳴則金鷄鳴金鷄鳴則石鷄鳴石鷄鳴則天下之鷄悉鳴而潮水至矣因名之日伺潮鷄其見於古籍者固已班班可考至鵝與鴨似知覺全無其將不足供人之用乎而不知鵝能應更見於本草鵝知舞日著于　書又鵝性喜啖蛇及蚓制射工故養之能解蟲虺若夫鷄旣解司晨亦知奮鬥子路佩之而倍增勇氣祖逖　之而知非惡聲出關或　其鳴食邪獨表其異其功亦良多矣然則西人旣豢之而復賽之一若於賽馬賽力賽船放氣毬邋飛禽打彈子作跳戲之外別示新奇　其取義正在斯乎且除鷄狗鵝鴨之外西人之用禽獸者較華人爲正多矣華人驛傳皆以馬遞而古亦有以狗　書者其名曰狗驛點軍縱鴿見於史書負重用駝盛於沙漠他如河員之飛報黃流潰决有以公文置羊腹中順流而下一瀉千里者至若西人則養成馴鴿俾知方隅一遇緊急軍情則縱之以通消息其見於近時日報者固已歷歷詳明博物新編載亞墨利加南洲山園菓木熟時先使一老猴登高瞭望然後衆猿聯羣列隊而上次第摘取傳遞園丁一樹旣空又顧而之他樹夫猴本喜啖園菓而卽用以摘菓斯亦奇矣所尤奇者其爲巨犬救人一事格致彙編云瑞意二國交界處有峻嶺焉其地極寒終歲雨雪行人過此時或顛墜雪中援救無人卽時凍斃有　善士就嶺上建一公所畜　犬其中教之使馴擾乃　毯條裹犬身頸間更懸一榼盛葡萄美酒於其中縱使出外到處巡邏見有顛墜雪中者犬卽抓挖而出蹲守　側俟其人得煖氣傳染漸漸死而復蘇飲酒穿衣犬乃馳返告　善士俾送其人回　畜類而具善心豈非天壤間絕奇之事乎印度人能馴象象旣馴可使臨陣馶巨礮衝鋒摧敵行伍秩然倘舟行擱於淺灘者更可命其負之出險亞非利加洲有無翼之禽曰駝身高七八尺養使馴熟可騎之行遠其速與騾馬無殊至于虎也蛇也獅也極其猛騺之性惡毒之情幾於人不敢近而西人畜養之教導之能令登塲演技命之東而東命之西而西命之躍而躍命之止而止隨心所欲無不供我指揮彼野　難馴者且如此况鷄犬鵝鴨豢之家中本已習慣自然尚何不可賭賽歟而我因之有感焉夫人之所以異於禽獸者以其知　運動之獨靈耳乃或椎魯性成不辨叔麥任　盡情指示終于蒙昧未開或則桀驁梗頑無能　服不知尊長罔識君親一味惟我所欲爲終致不齒于人類豈人之靈明曾禽獸之不若耶夫亦以禽獸無物欲無嗜好渾渾噩噩本乎天真人則旣蔽於聲色貨利之塲復耽於飲食衣服之美遂致虛靈漸汩真性漸漓徒成塊然一物耳且禽獸無邀功之念無圖利之心惟知報蒭豆豢養之恩而此外不知有他務人則下至農功商賈以達于顯宦名臣擾擾營營舍功利更無所望亦何怪其靈府日湮貪心日熾馴至於禽獸所不爲之事而亦忝然爲之哉然則此賽會也正以明禽獸之亦有用而并以厲人不知禽獸者子鳥得以嬉戲目之而謂其近於邨里孩童之事哉客唯唯再不復有所問難因于其去也命不律子楮先生紀其問荅語於報端 
[上諭恭錄] ○八月十七日奉　上諭順天府奏請賞給普濟堂等處暨廣仁堂米石各一摺近　一帶連年災歉貧民生計維艱所有普濟堂功德林兩處恩賞小米三百石加賞小米五百石及廣仁堂思賞小米三百石均著照例賞給另片奏請賞給蘆溝橋粥廠暨資善堂煖廠米石各等語加恩著照所請賞給蘆溝橋粥廠粟米四百石資善堂煖廠粟米三百石以惠窮黎餘依議欽此同日奉上諭廉等奏江蘇河運漕糧完竣請將承辦各員獎勵一摺本年江蘇漕糧提撥十萬石辦理河運妥速抵通所有督運及總辦各員均屬著有微勞江蘇糧道成桂著賞加二品項帶知府 
 
 

Page 2

 
 
潘學祖著交部從優議叙以示鼓勵餘依議該部知道欽此同日奉　上諭倉場衙門順天府奏請撥通州粥廠賑米一摺本年通州一帶地方被水成災貧民衆多所有王恕園等處粥廠著加恩賞給粟米三千石卽由通倉支給分撥各廠煮粥散放以惠窮黎餘著照所議辦理該部知道欽此同日奉　上諭熱河正總管著錫麟補授欽此 
[本館接奉電音] ○昨接在京友人發來電音有本月二十二日　上諭一道敬謹譯登○八月二十二日奉　上諭成孚奏南岸鄭州下汛十堡河水漫溢請將文武員弁　處並自請懲治一摺本年八月間上中兩廳河工猝生鉅險河勢濚澤壩圈灣下卸鄭州卜汛土堡迤下無工之處隄身走漏水勢夥高數尺由隄頂漫過刷寬口門三四十丈在工員弁疎放防護實屬咎無可辭該河督請一併革職尚屬過經上南同知余潢上南營守備王忻鄭州州判余嘉蘭署鄭州下汎千總陳景山　鄭州下汛額外外委郭俊儒均着卽行革職枷號河干以示懲儆署開歸陳許道李正榮看摘去頂戴交部議處放孚督　河防是其專責乃未能　事預防亦難辭咨着摘去頂戴革職留任仍督率在工員弁赶集料　設法搶辦務期迅速葴功並先行盤柴裹頭以免徐行坍卸至該處漫口據稱附近居民先經遷移高阜尚未損傷仃口業經得捐撫恤其輕遠村莊及漫水經行被淹之處着卽會同倪又尉查明具奏一面將災黎迅飭賑撫毋任流離失所至南北兩岸正河工程並中河三四堡等工仍多險要並着嚴飭該道廳等妥慎修防母稍疎懈是爲至要餘着照所議辦理該部知道欽此硃筆洪鈞補授內閣學士兼禮部侍郎銜欽此 
[京洛秋光] ○前報紀神機營分撥馬步赴苑駐操一則茲聞神機營奏准改於八月二十四日分隊前往南苑駐紮操演兩月至十月二十三日拔隊回城所有駐苑馬步各隊大小官員弁兵自赴苑日起至回城日止照駐苑章程支給口分以示體恤其不駐苑之各隊除閱兵大臣閱視秋操仍令暫赴南苑備操外仍督飭該管官勤加訓練俾成勁旅以副　國家有備無患至意聞此次分撥者係震字開花馬礮隊十處前鋒護車馬隊八旗驍騎馬隊　火器管馬隊駿字洋槍馬隊精字銳字威遠洋槍步隊八漢抬槍八漢排槍隊云○新　授光祿寺少卿徐君承煜定於八月十四日午刻履仟閡署官員吏役人等齊集署中一體謁見○某日之晚二更時突有盜七八人至東單牌樓觀音寺正藍旗協尉某甲家毀門而入時適協尉出外巡緝家中僅有婦女五六人盜手持刀棍赫取銀物有胆大者答以非但無銀且衣服亦皆付質矣盜恐時晏遂將洋表一枚簪環　飾多件剽掠　去約值京蚨三百餘　去後家人急報知協尉迨協尉率兵回盜去已多時因有本管地方巡緝之責未敢呈報惟有暗中　拿而已○戶部寶泉局四廠每廠已鑄就制錢二十餘萬存貯以備開支現仍逐日鼓鑄無稍停滯云○和碩鄭親王年已及　　於年終引　　入值當差近　聘　額駙家女公子爲福晉涓吉十月初十日迎娶其過禮吉期則係八月十五云○廂曰旗滿洲應　八月季兵丁甲米經本營都統　大冡宰等定於本月十七日前往太平倉支給當由該固山備文知照戶部劄飭該倉監督等屆期赴倉預備　攷○十四日由內發出　賞給御前侍衛乾清門侍衛等大小卷袍褂料尺頭計御前大臣各得大卷袍褂料　頭小卷袍褂料尺頭各四卷侍衛各得大卷袍褂料尺頭小卷袍褂料尺頭各兩卷旋於翌晨入內謝　恩盖中秋例賞也○光祿寺銀庫於十三日午刻放給本衙門應領飯食節銀等項○承辦砲營正黃旗漢軍知照步軍統領衙門謂所有八旗漢軍向存各城門樓砲位年例于九月初一日前酌請赴盧溝橋演放相應知照貴衙門轉飭崇文宣武朝陽阜成東直西　安定德勝等門該管官兵以備各本旗兵屆期請砲時開啟門樓會同請出砲位演放俟演畢回京仍會同收入 
[虹橋秋柳] ○南掣署號房劉某於本月初八日隨本官至瓜洲小立船脣失足墮水時適風狂溜急援手無從越日始由救生船上人將屍身撈獲本官憫之給資棺殮　靈櫬回揚時其母泣告於人曰吾兒於上月隨主來揚瀕行三次回家將起椗又歸與吾絮語不休並周視屋內似有依依不舍狀吾促之再始悵然而去不料其竟成永訣也言訖復大慟聞者慘然○揚俗人家女子之已嫁者咸於中秋後一日　歸謂之吃月餅某姓女適舊城通市橋西首某甲是日循俗歸寍隔宿而返人房見箱籠已易位啓視則所儲衣物蕩然無存大駭向姑問綠由姑大怒曰汝箱中物交誰看守自不小心尚敢向人絮聒乎女默默歸房適良人自外至女復詢之夫亦大怒正詬詈間姑忿然入謂女曰汝以我母子爲穿窬耶小妮子如此放肆安可姑容隨喝令子重責子遂將女按捺床上騎其身而痛抶之拳脚交下遍體鱗傷一息奄奄不能轉側左隣右舍目擊情形咸忿然不平謂酷虐如斯恐致斃命與其他日于連不如先爲出首遂聯名訴諸琴堂不識若何辦理也 
[巴江秋浪] ○宜昌訪事人云江水下流甚疾彝陵輪船不能停泊順流而下至雙茅始止有某號客由蜀來宜攜帶眷屬五人行至獨石灘遇漩而沒船中人口無一存者吁何其慘也○官憲雖有嚴禁烟館之令然陽奉陰違者仍比比皆是縣尊擬傳齊各叚紳耆諭令一一查訪如係良善人家及正經店鋪當卽給發門牌烟館之已改業者亦給之如仍以烟霞爲招客之媒將門牌暫　勒起以便地方官提案究懲○中秋前後數天各街搭盖綵棚懸燈結綵爭妍門麗熱鬧異常夜間燈燭輝煌宛同白畫紅男綠女空巷來觀城內鼓樓街繁華尤甚唐韓冬郎露和玉屑金盤冷月射珠光貝闕寒之句恐猶未足形容也○宜昌问無鉛板石印書籍出售惟學憲按臨時肆中偶一有之人皆爭相購致號曰洋書近有下江人運來滬上鉛板各書寓居大南門外滙豐客棧凡有書癖者莫不登門購取舊日棗梨幾至賤如糞土意者曹倉鄴架中風會亦將漸轉乎 
[章門鴈信] ○江省澹臺門外有魏姓諶姓者皆聚族而居兩姓本隣村鷄犬之聲相聞而亦世　朱陳之好惜明理解事者少逞強好事者多近因爭水啓釁兩姓突將械鬥鄰村紳耆聞知飛奔而至立兩姓之中請其撤衆講和兩造不允漸逼漸近紳耆情急爲之長跪哀求兩姓仍不允旋繞越其旁兩相交鬥諶姓死一名尚不輸服次日再鬥兩姓各死一名殺傷各數十名聞該處惡俗族禁甚嚴鬥不從場者罰錢二十千文雖有不欲鬥者亦迫於族禁勢不得不鬥此亦惡習也辦之之法須擇其倡率者嚴懲一二則其餘自然備服矣○今日俗尚日卽澆漓語言亦極尖刻每啓齒必過其實習慣成自然雖母之於子亦不得免焉日前毬口地方農家者流有母不知因何事氣忿痛詈其子子不忍耐順手將鐵鈀頭揷入鬥片而去母怒愈甚伺其父歸指子以鐵鈀頭殺母其父性急而智短信以爲實不暇細問適子亦歸父卽持刀　頭劈去頭顱立破腦漿迸流而死夫以鐵鈀頭揷門子固不得爲孝然農民無知安能嚴以相繩况並未殺母乎母必過甚其辭指之爲殺待子如此待人可知親母如此後母可知噫嘻一言不慎足以賈禍此占人所以有捫舌之儆也○賭嫖烟酒名爲四毒而近人嗜毒愈深已成積重難返之勢不徒一家一邑之害有某客棧者初尚作正經生理近以門庭冷淡遂改而他圖串通慣騙者投客之所好始以清談試客繼以烟酒誘客卒以嫖賭迷客其交結之親密情意之纏綿有過於父母兄弟者使客日墮其術中而不自知迨客貨已罄又設計哄客回而彼一無所累近有某客因此喪貲回家自縊而死又有某鋪办以賭嫖烟酒引誘商賈年來受其害者不知凡幾不料近有某賈於迷龍陣中竟至用武而某鋪亦强而有力卽以條凳拒之致斃某賈之命聞其事者無不爲之駭然 
[局員瓜代] ○九江城內保甲局劉委員鶴齡現奉藩憲飭署吳城主簿所遺保甲局差經九江府王信甫太守札委徐委員清遇接辦 
[宮保過] ○彭雪琴宮保览閱長江水師事竣回湖南原籍養疴乘坐紅船兩艘用兵輪拖帶泝流而上於十八日午後抵九江碼頭寄椗潯城文武各員以及選鋒新勁開化等營兵弁均詣江千投遞手版　迓節麾宮保傳見有差次日晨刻卽展輪上駛 
[新錢行市] ○蘇省自五月十六日寶蘇局開鐪鼓鑄制錢現已由局發交各錢鋪通用其錢遵照乾隆嘉慶式樣重一錢有零銅質甚美 
 
 

Page 3

 
 
士民見之真不實貴云 
[武弁語塞] ○前報某甲之姘婦開設烟膏店於蘇垣護龍街中秋節前有帳簿作夥向甲歸討節帳口角後某甲恃爲武巡查以某某等白畫强搶爲詞控諸總捕衙門當經王司馬親履勘騐訊係誣控適帳簿作主以討賬被誣控諸叅府衙門卽蒙閃叅戎稟知撫憲將某甲摘頂撤差發交蘇州府審辦前日魁太守傳集一干人証親自研審問某甲何以認識某婦答曰表親問某某等到店强搶曾否親見答曰表妹告知實未目見問有見証否答曰無有太守再三研詰某甲語塞叩頭如搗蒜太守大怒飭地保收管再行訊辦 
[暫緩從公] ○信任上海縣裴浩亭大令因抱黃門之戚稟諸上憲乞假一月云云曾登前報刻大令雖已回申祗以假期未滿是以閱城點夘查獄放告等事暫緩舉行其公子名景福者以庶吉士供職木天聞訃南回于前日乘輪抵埠翌日卽買棹赴無錫奔喪矣 
[窮途落魄] ○蘇州人張桂福因落魄無聊於昨日自投浦江尋死被巡捕見而阻救卽送英會審公　由值日差稟明蔡二源太守飭送棲流公所留養再行安置 
[牽涉妓女] ○管元陞控被友人江友生借洋千元遭郭鐘林計誘合股開店吞沒旋被郭寫信將江嚇避有郭親筆之書信可証報由捕房包探陳阿九拘郭送案由宋二尹訊供蔡太守覆訉各情均列前報茲又據管查得實被郭誘江至妓女李文玉卽李紅玉家局賭輸洋起見太守又飭差提該妓到案訊據供稱郭江等來賭一次太守命將妓發官媒再行覆訊 
[鴇婦暫覊] ○鴇婦薛王氏家有妓女陳金福私行逃遁該氏以備婦阿方必然知情且妓尚欠帶擋洋五十元遂將阿方閉匿在家二十餘天嗣後妓知累及備婦心有不忍復到鴇家該鴇始將阿方釋放阿方本欲投捕房控告行至途間遇專管妓家閒事之王某勸止并爲調停了事詎被麥總巡捕頭所聞　該鴇不應將婦人私行覊禁實屬胆大妄爲隨命包探賀東生立提該鴇備函送英會審公　蔡太守飭將該鴇暫發官媒候訊恐肅肅者終有鎩羽時矣 
[先生被擒] ○先生兩字本係尊重之稱近來滬地歌妓則曰先生曲師則曰先生甚至匪類亦稱爲先生則先生之稱幾於卑無足道而世之傲然自命爲先生者亦可聞之而惕然矣昨有來自琴川者見淞北協鎮衙門之兵擒獲匪黨三人據聞其中有著名之王先生乃係太倉鎮洋嚴拿之要犯隨有縣役等接種協解至太倉州歸案審辦因是密拿之犯故如是其鄭重也 
[上海縣署瑣案] ○前日有龍華鎮金炳華之航船開行至滬行經南市商船會館浦灘悞撞一灘船致將船頭撞壞灘船主楊裕坤扣住航船與金理諭隨　鄰舟調處勸金償修船費三元兩造均已應允嗣金以空囊羞澀約以明日付洋楊不允遂將航船之櫓及艙板搬至船埠上存儲以爲抵押至昨日金措洋到船埠贖取所搬之物船埠上人以此物由楊寄下須楊來取金徧覓楊蹤竟無着落以致航船不克開行遂投縣控訴情由裴人令飭候訊供核辦○前者馬夫丁阿松在小東門外被毛阿囡等毆傷控諸法公堂由王鴈臣司馬移縣騐傷訊究縣署帮審委員吳端甫司馬飭仵騐得丁略受微傷乃諭令自行醫治而將毛等管押班房至邇日丁傷已痊遂於昨日投縣稟求訊辦 
[法捕房瑣事] ○某甲江北人賃屋於法租界野花園塲開設餅店家有子女皆十餘歲近隣有某婦之子年亦相若日前私取家中洋二十四元潛至餅店樓上同甲家子女闘挖花牌閱兩日夜將洋輸罄然後回家經其母盤問得悉前情隨以鐵錬鎖予之脚繋予小凳上送入法捕房訴明一切捕頭飭捕將餅店中子女各一人拘入管押豈某婦將予送捕時家中亦有一女以弟之所爲實被餅店引誘忿然至餅店吵鬧不休該店亦鳴捕將該女送進捕房分別管押昨晨經巡捕頭訊問着將兩姓子管押以候解案兩女分別交保○法界興聖街某氏花烟館龜鴇於前晚至法捕房報稱有流氓前來吸烟滋擾爲此鳴捕拘到肇釁者一人送究法捕頭着暫押候訊○積竊某前偷法馬路某襪店長短襪多雙經法包探獲到解案王司馬判責釋放諭某嗣後不得逗遛租界詎某於前日夜半又在小東門外洋行街意圖復施其胠篋之手被巡街捕獲到解至捕房查出身畔所帶之鐵絲鈎子鎖匙撬門鐵器紙煤等盡是賊傢伙因之拘押以候重辦 
[驅疫說] ○疫厲流行天災也天之所以示警也曷云乎驅之天作孽猶可違人定可以勝天也天好生疫殺之是果天心耶節氣乖違　暑不調貧民辛苦不知養　而疫病生焉天不得已而施之人不知避而受之是知非天意乃人事不得盡委之曰天災也驅之云者豈果違天耶然則驅之之道當何如是在爲民上者有以設法耳一曰祈禳愚民之愚至有教之不可教而莫不畏神明當死亡相繼謠言蠭起心膽皆虛膽虛則易受邪爲民上者齋戒自責虔申祈禱爲民請命則民心壯而天心办默回矣一曰防染南地卑濕最多伏暑暑溼相倂蘊腑飲食旣節寒暖復調新凉解釋民乃　病秋熱太甚飲食失宜脾胃阻閉伏邪驟發陰陽相干釀成霍亂吐瀉交作惡劣腥穢人中之者互相傳染當教民解避之法如焚蒼芷降　解之於外服佩蘭銀花清之於內勿遇饑飽勿過勞役雖養病送死毋須避忌而傳染必少一日審源火來水滅水來土掩治病必求其本今年疫厲當知何氣使然夫病機十九條屬熱者多酷暑之後秋熱復甚人感之者豈有寒病熱極似寒最易誤治當設法互相傳聞一曰攷醫　學深奧良工日少輕淺小疾尚有把握一逢急病手足無措亂投藥石妄施針灸十死七八　云能手皆由平時不肯深究之故今疫氣可未消釋當飭醫學傳知懸壺醫士各立一論并每日治疫方案切　上聞有名士通人神明醫理不妨虛心下問凡事不外乎理雖議論紛紛必有可折衷之處使合邑醫士具曉病源不至誤殺生命一曰禁妄人心惶惶謠言易聽瞎符亂咒徧貼街衢此皆虛事其害猶淺一等妄人略知藥味自造一方災及梨棗印數萬張傳送遠近所費尚少不足惜損命之多何以　又有善紳欲求多福合樂施送請醫救　針灸所投不死不休福尚未至怨已冲天究其用意原係爲善當婉辭開諭使彼知曉仲景以後醫少完入病狀之來千變萬化明醫治疾尚多審顧豈有一藥便能畢事彼知此理自當中止某曾親見數人病疫有半日卽死有三四日後而死無不遍服丸藥死狀甚慘又見吐瀉之後身冷脈伏一藥不投坐而待之經十二時後多有活者以是知不死於疫而死於藥非藥之果不足以治病也則必有不相宜之處故欲求驅疫之法除祈禳外則必先究其醫藥可耳至於濬河道潔街衢各紳士本宜陸續預辦以除穢濁此亦正本源之法他如迎神設醮特愚民虔誠祈禱或能感召天和亦驅疫之一法然所急不在此也[  柳溪主人稿]  
[開張答席資助賑] ○曲禮曰來而不往亦非禮也可見事無鉅細物無重輕旣蒙雅貺之頒亟示儀文之盡有時不必盡儀文適足以仰答寶朋者如本埠文章綢緞寶莊　仁丈以開張答席資洋五十元委助直東賑欵爲能見其大焉分明緩急流露仁慈匕箸之間兩全其美良深感佩用敢表彰在寶朋當亦欣然韙之也 
[上海北市絲業會館籌賑公所愚弟少欽施善昌謹誌 
[開張筵資移助賑款] ○財徵駿發欣布縷之流通費汰燕歡謝觥籌之交錯告人無愧勸世多方本月十六日法蘭西大馬路竹布寶號仁丈來函述悉四月中瀚開張渥承諸寶號尊丈先生賀以金對隆禮等物本擬設筵伸謝因山左需賑孔亟特將席資洋五十元移作賑項囑列申報爲諸寶號積福减肥甘於口腹頌洽寶筵出權變於心腸惠施災戶利市三倍不禁拭目以俟之[  上海北市絲業會館籌賑公所愚弟少欽施善昌謹誌八月十九日]  
 
 
] 

Page 4

 
 
[壽土紫詮先生六旬榮慶] ○牛耳　盟翰墨　羣欽天壤有王郎瓠容五石誰教窳骨價千金貴亦傷伊古才人多扼塞修成名士福非常下風我願從君拜字字生花筆筆鋼　　言遯窟隱維摩心血將來鐵硯磨醇酒婦人聊寄興談狐說鬼當悲歌桓文尊攘雄捫　袚褉詩詞雅換鵝繞日三周臣朔慣昂頭天外策雲　　野有遺賢國士羞侯生老矣惜奇謀江湖載酒招明月壺嶠題名訪畫樓拔劍呼天天不語拈花叅佛佛低頭三長學識堪名世風氣先開大九州　十載傾心一面綠山人病懶性天然多君愛友真如命笑我無聊强學仙便得封侯輸此樂不爲官吏免拘牽壽公遙酹　漿酒準賦重周花甲篇[  丁亥中秋佳節古潤愚晚嚴鐘壽吉人甫拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月十六日京報全錄]  
　　宮門抄○論旨一道錄前○接續前摺○新撫劉　奏因賭斃命核明定　摺　又　奏請旌表節婦摺○又　奏祀典並歲增設需祭祀銀兩數目摺○八月十六日戶部通政司詹事府正黃旗値日無引　見○祁世長假滿請　安○熱河總管毓秀到京請　安○記名總兵羅輔臣謝　恩○慶秀預備　召見○召見軍機　毓秀慶秀祁世長溥齡○皇上明日辨事用膳召見後至北海○接續前摺　滯銷全賴各大憲衙門實力緝私岸銷始有起色而緝私必有經費方資辨公迨前江督曾於同治初年設立督局後酌提岸費二成分解湖南巡撫　道衙門或俟　銷暢旺時再規復道光年間舊章旋據商人同仁慶等因鄰私充斥稟請另捐經費以爲各衙門緝私之用皆係於各商餘利中　出即以保衛岸務並非各衙門強行加派及上年　署撫將緝私經費全數報捐軍餉各商尋因湘岸銷　比早歲較暢實賴各衙門整頓之力誠恐此後經費支絀各丁役辛工兵　犒賞等項皆無所出將來日久於岸銷不無妨碍各値年遂公同商允𣝅規復各衙門岸費傳知眾商亦皆情願於正月初具稟到局由成局總詳經江督監院批准迨許局總接管局務眾商中始有一二家意見不合者　砌多名稟請查銷前案經江督監院批斥始行定案其實伊　請規復岸費全爲維持　務起見迄今眾商亦無異說請無庸議裁革等語與該商原稟俱各昭合原奏　係朱昌　不　恐屬傳聞之　此先後規復岸費之原委而　不爲無因者也又原奏稱長沙善化二縣爲各上司衙門辨差本無不周乃卞實第復札行善後局擅提公款爲衙署之費定爲撫署每年提用六百兩藩泉兩署提用三百兩一節查據該撫又稱善後局公欵非公不動何能以私用札提該局有全帳可稽等語並據藩泉兩司聲稱各該署均無提用局欵情事復札　善後局覆稱該局公欵銀兩向往藩粮兩庫暨厘金項下撥解到局專供甘肅等省協餉並本省防管月餉以及製辨軍械等項之用所　撫藩泉各署自設局以來並無提用公項銀兩情事檢查該局向章無論官項收發均有一定欵目何得私自提用若如原　所云撫署每季提銀六百兩藩泉每季各提銀三百兩是每年必多支四千八百兩之數乃詳查近年該局支放各數目並未增多亦未另添別項名色此各署並未擅提公項而原　未免沙　者也臣等查善後局所有公欵既查明巡撫藩泉衙門並無提用實據此節應毋庸議　岸費名曰原爲各衙門辦公之需是以前督臣陶涉稱奏裁　務浮費未經全行核免迨曾國藩刊定淮岸章程每引亦准銷岸費三錢除局用外酌提二成移解湖南巡撫　道兩衙門仍聲明一俟運庫充裕即照舊案逐欵撥解是岸費一項較之　務別項陋規原自不同商人源昌泰稱以緝私經費業經全數充餉各衙門辦公支絀稟請規復岸費固由急公起見即曾國荃據情核准亦屬查照向章辦理不得謂之別立名目至湖南各衙門前此收受岸費並非始自卞實第一人亦非卞實第所能專主此次所加撫署之欵卞實除撥給泉司及捐歸育嬰堂外餘俱留爲歲修衙署添置器具之用以免長善兩縣供應其無徇私入已情事尚爲有據原奏謂其不恤商情不重公欵不愛名節該撫尚不至此應免置議　果道訊無　名及　合情　莊　良查未書稿均無不合　毋庸議　卞實第及莊　良等被　別欵應歸入另摺辦理所有　添之岸費業經查明自應亟予裁革惟事關　政大局　書總期盡善查商人源昌泰等前次原稟均以恐妨岸務爲辭即朱昌琳此次之懇並裁撤办惟以正引滯銷是　曾國荃久理　政夙稱公忠體　國早在　聖明洞鑒前於此件據情批准諒必確有所見裁革後究竟於鑒務全局有無妨碍之處應請　　節下兩江總督臣會國荃據實奏明辦理所有臣等查明撫臣並非擅自加派岸費办未提用公項各節謹分案據實覆陳伏乞　皇太后　皇上聖鑒謹　奏奉　硃批另有旨欽此　○○尚書　降一級留任甘肅新疆巡撫二等男臣劉錦棠跪奏爲因賭起　門毆斃命核明定𣝅恭摺仰祈　聖鑒事竊疏附縣纏回思拉木卡巴克因賭起　歐傷阿布都魯蘇身死一案據署疏附縣張介祺訪聞　訊招解署疏勒州知州黃炳焜轉解署　什　爾道袁　齡親提審明咨鎮迪道兼按察使　恩綸核明轉詳前來臣覆加查核緣思拉本卞巴克籍隸疏附縣與已死阿布都魯蘇素識無嫌光緒十二年十一月二十六日晌午思拉木卡巴克與思的克亦思拉木卡巴頭愛奇克 
　　京報　第二千四百五十九號　丁亥八月二十四日申報附附　不　分文 
　　巴頭他事克理木並已死之阿布都魯蘇先後到哈生木家閑坐思拉木卡巴克起意在哈生木家賭羊骨頭哈生木向賣饝饝生理因賭博人多好賣饝饝　即應允共湊羊骨頭四塊大眾同賭阿布都魯蘇賭輸天罡一元思拉木卡巴克等原先商定共湊天罡一元預備送查街之買賣他免其前來拿賭買賣他即阿布都魯蘇胞弟因所湊罡一元亦被阿布都魯蘇賭輸到午後適買賣他路過哈生木門首進屋查拿眾人分途逃散買賣他查問房主哈生木如何聚賭維時思拉木卡巴克因阿布都魯蘇不服彼此　罵阿布都魯蘇攏向毆打思拉木卡巴克跑至門外渠邊阿布都魯蘇復又赶上抓毆思拉木卡巴克情急順手拾起地上柴塊嚇擲詎阿布都魯蘇將頭一低適傷頂心登時倒地旋即因傷身死當經疏附縣訪拿　訊解由州道咨鎮迪道兼按察使　轉詳到臣覆核無異查律載　毆殺人者不問手足金刃他物並絞監侯又載賭博不分兵民俱枷號兩個月杖一百偶然聚會開場窩賭又存留之人抽頭無多各枷號三個月杖一百各等語此案思拉木卡巴克因賭爭鬧打傷阿布都魯蘇身死自應按律問擬思拉木卡巴克除賭博輕罪不議外合依門毆殺人者不問手足他物金刃並絞律擬絞監侯秋後決思的克亦思拉木巴頭愛奇克里木巴頭他事合依賭博不分兵民俱枷號兩個月杖一百例各兩個枷號兩個月杖一百房主哈生木合依偶然聚會開傷窩賭及存留之人抽頭無多者枷號三個月杖一百例枷號三個月杖一百俟枷滿折責發落至孜巴什哎主未能先期查察笞責革役買賣他並無藉端索詐情弊　與在外生理均不知情　佑密思里鐵苗救阻不及之見証提提均請免議賭傷天罡紅錢與賭具羊骨頭四塊據供拋失應免查起無于省釋屍棺　屬領埋兇器案結銷毀該縣失察賭博係自行拿獲照例免議是否允協除全案供招咨送刑部外合將因賭起　門毆斃命核明定擬緣由恭摺具奏伏乞　皇太后　皇上聖鑒　部核覆施行謹　奏奉　硃批刑部議奏欽此○○尚書　降一級留任甘肅新疆巡撫二等男臣劉錦棠跪　奏爲節婦年例相符　懇　天恩准予　旌表恭摺仰祈聖鑒事竊布政使魏光　詳據署迪化縣知縣陳希海等稟稱查有同鄉湖南善化縣節婦李歐陽氏係處士歐陽孝之女已故李樹本之妻現署鎮西廳照磨甘肅候補主薄李裕勳之母年十六婦樹本甫二年樹本從征閩粵間逾歲始一婦視氏奉姑謹家故貧甘　未嘗缺乏姑歿哀毀盡禮同治元年樹本以勞瘁卒於福建軍次氏時年二十有七旅櫬婦葬慟不欲生旋念遺孤子四長　八齡幼者尚猶在抱廼矢志撫孤備嘗辛苦藉紡績以資誦　而於親屬中之貧　者復以時恤之或脫簪珥以助葬鄉人稱道勿置現年五十二歲計守節已二十六年職等或誼屬同寅或情關桑梓見聞既確不忍聽其湮沒勿彰造具事實冊結稟　　旌表由司轉詳前來臣查定例各直省節孝婦女　旌表者由督撫學政臣會同具奏其外省節孝婦女亦准由同鄉官出具冊結公懇奏咨歷經遵辦有案兹據詳前情臣覆核無異合無仰懇　恩施俯准　勅部照例　旌表以彰苦節而維風化除將冊結咨部查照外謹會同陝甘總督臣譚鐘麟甘肅學政臣秦樹春恭摺具陳伏乞　皇太后　皇上聖鑒訓示謹奏奉　硃批着照所請禮部知道欽此　○○尚書　降一級留任甘肅新疆巡撫二等男臣劉錦棠跪　奏爲新省額設　壇廳祠宇祀典請　旨敕部立案以垂久遠恭摺具陳仰祈　聖鑒事竊臣據新疆布政使魏光　詳稱新疆鎮迪道各屬向　甘肅所有　祀典惟文廟　武廟　文昌廟照例舉行其餘各　壇廟尚多關而未備哈密一屬袛額設　武廟　文昌廟吐魯番廳亦僅祀　武廟庫爾喀喇鳥蘇改設同知則尚未舉行祀典南路各屬承平時額祭　關帝神廟及本境　勅祀山川改置郡縣後　祀典亦未概照例章現在初建行省祭祀典禮攸關自應亟爲厘定除各屬舊有　祀典不計外其未備處所應即一律增設以昭誠敬又南路各屬暫雖未定學額而現已廣設義學取備　牛則　文廟亦應及時與建請於新疆通省各廳州縣照例額設　文廟　武廟　文昌廟社稷壇　神袛壇　先農壇　龍神祠各一所府治及各直　州直　廳治並照例各設昭忠祠一所此外山川方鎮如迪化阜康之博克遠山喀喇沙爾之博爾　達坂阿克蘇之索木爾嶺悉從舊制概自光緒十三年爲始一體照章春秋致祭每歲共需祭祀銀二千三百八十八兩八錢二分四厘詳請具奏立案並另　摺請咨前來臣覆核無異相應請　旨節部立案以重明　而垂久遠除將摺齋到細數咨部外謹恭摺具陳伏乞　皇太后　皇上聖鑒訓示施行謹　奏奉　硃批該部知道欽此 
 
 

Page 12

 
 
[上海交報局內協賑公所瑣記四十二] ○敝所募墊山東賑欵實有難以爲　之勢疊經登報勸　無如來源日細解不成批福州半豹山房好善士也憫此兇災代爲　　代挪規銀一千四百五十兩以資墊解之需并許半年以內歸欵無須計利如此一轉移問實爲施當其厄雖非捐賑功實相侔敬爲災民九叩以謝俟月內起解四十三批賑欵時當即一同解出以副德意 
[贖愆補過助賑有方] ○省過焚香彌增悚惕此士庶克已之功也乃有母儀可仰以修省而拯飢尤爲近今所罕觀者嘉興麗澤堂姚老太太沈氏贖愆補過祈保平安俯捐山東洋二百元直　洋二百元由姚友庭先生惠莅交來囑分解災區顧名思義逾聲聽聞推已及人足資則傚矣[  上海北市業會館賑公所少欽施善昌謹誌八月二十一日]  
[钜欵助賑] ○大凡愛民之心愈推愈廣仁慈所被不忍限於方隅也今蒙山西大同掛印總鎮府張建候軍門印樹屏捐漕平銀一千兩山東候補知縣王司馬印象清捐漕平銀一百三十兩由存義公實號仁丈交來一零七五五合規銀一千二百十三兩三錢一分五釐委解直東誼篤救災不謀而合可爲身登仕版者亟進一　焉[  上海北市業會館賑公所愚弟少欽施善昌謹誌八月二十一日]  
[偕周質如夫子嚴樂民鄉杖遊獅子林] ○五百年來有此園神工鬼斧奪乾元玲瓏創就峯巒巧路徑紆回傍古垣　小橋垂水水成紋士女傾城勝似雲幽草滿軒香撲面美人君子門奇芬　是日適值蘭花會[  吳縣味道館主子成氏舊稿]  
[壽主人以哭花湘雲詞史一律見示文思悱惻能無情動即步原韵綠塵斧政] ○漫現人間頃刻花聰明最是隕年華湘波愁疊憎風皺雲閣夢　驁日斜金屋沮謀因有母　余友紅芭蕉館主欲納爲側室因母命未果　瑤池赴召豈無家停車若向墳前吊記取垂楊莫認差　詞史喪於盧家灣墓前有垂楊一樹[  廣寒宮侍史野鶴含淚稿]  
[馬車行綠請夢生法家政] ○車輪響震馬蹄驕美人過市紛招搖綺　遊俠相　逐揮鞭競過泥城橋靜安寺僻西園勝招朋俠妓來遊遨卜畫不足繼以夜夜游秉燭以逍遙有客聞行過馬市道逢御者爭遮邀邀邀忽觸游與動登車一去如凌飚亦有熏香諸年少駕以兩　殊肥　翻屏　者爲執御執　沃若以爲豪更聞蘇小聲名盛油壁香車日夕膏姊妹花中迭賓主珊瑚玉樹枝柯交車走雷聲欲通語花枝　面偏疾超有女同車亦大好擲果却防瓜皮拋四時馳騁夏尤盛風生兩腋衣爲飄此事西人始作俑效顰乃欲更楣高西人卜畫不卜夜夜游欲禁歲爲撓況復驅車異放棹未免馳震嫌喧囂頗念秦淮消夏夜打槳曲曲浮輕　載妓隨波任往復燈輝耀目耳笙簫　濱物力豈不勝春江花月殊無聊事事因人甘學步即此游戲難解嘲吁嗟乎即此游戲難解嘲[  雨花山人桐君葉風藻呈]  
 
 
