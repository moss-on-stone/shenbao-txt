# 1907 - 352 - 4912459

 

Page 1

 
 
   
 
 

Page 2

 
 
上諭 
[八月二十六日奉]  
　　上諭江西按察使著瑞澂補授欽此　　上諭江蘇蘇松太道員缺著梁如浩調補蔡紹基著調補天津海關道欽此 
宮門抄 
　　八月二十六日召見軍機趙爾巽　徐世昌 
論說 
[論各國恊約（來稿）]  
　　鳴呼觀於法日協商日。俄協商。英俄協商亦可以察世界之潮流矣。今日之時代。一協約極盛之時代也。由同盟而生協約。又由協約而生協約。苟有危機伏在之處。無不爲之豫防其危險。而期保證其平和。昔英日同盟。開領土保全機會均等。之先聲。繼之以俄法之旨言。大旨謂两國之政策。替同英日之主義。苟中國有變亂時。則俄法兩。國有干涉之權利。今者英俄協商矣。日俄協商矣。使無日法之協約。則雖英日俄三國有接近之機會。而日法二國不接近。因之其影響及於四國之外交。而可以破壞保全之局。故日法協約者。雖其主義出於日英同盟及俄法官言。而繼日英同盟俄法宣言之後者。實不可無日法協約。因此協約者。足以貫澈日英同盟俄法宣言之宗旨。而實行領土保全機會均等之主義也。數年以前。英日美爲保全派俄。法德爲侵略派。今則俄法已加入保全派。所未加入 
 
 
 

Page 3

 
 
者德國耳。雖暫時覊勒其驥足。而其經營東亞之雄心。則固未嘗一日忘。吾恐將來此等同盟協約之破壞。卽在於同盟協約以外之德國。何則。其攪亂歐洲之政局者。自俾士馬克以來而已然。至今帝維良而益甚。異日振其反動的勢力。以破壞保全之局。而恢復侵略派之勢力者。固屬意計中事。况俄國者。亦不過因内治之棼亂。遂輟其對外之競爭。一旦國内復歸於平穩。有不助德以張其燄者乎。俄旣助德。則法之復歸於侵略派。蓋不問可知矣然則東亞之平和。爲之攪亂而同盟協約之勢力。乃掃地以盡卽令同盟協約之效力。果足以保全中國之領土。維持中國之獨立。而其易於破壞也如是。况所謂同盟協約者。不過假保全以爲名。而其實有包藏禍心不可測度之舉動。吾國人有聞保全而喜者。其亦可謂飲　如飴矣。　　各國所標榜之主義。曰領土保全。曰機會均等。其實可一言以蔽之曰。維持東亞之現狀而已。各國在東亞之地位勢力。其旣確定。者日謀保存其未確定者。使之。鞏固。則汲汲於維持現狀。亦無足怪。獨是各國維持現狀之主義。利用中國。之黑暗。以遂其蠶食鯨呑之野心。誠各國之利。矣若中國而亦以現狀自安。長此　已。日復一日。寗能免於亡乎。故夫吾人於此唯有不討生活於維持現狀主義之下。值此同盟協約極盛之時代。急起直追。以謀鞏固國家之基礎。而不藉他人保全之名義。以遂其生存。則十年之後。中國可以不亡。卽於維持現狀之主義。與以一大變化。而一新東亞之耳目焉而不然者。徒擁有主權之虚名。樂於受他人之保全則使中國永沈淪於九淵之下者即此維持現狀之主義而己矣。專電 
[電一北京（二十六日午後八點半）]  
　　駐京美使柔克義二十五日啓行由西伯利亞鐡路回國兼考察東三省。商務 
[電二北京（同上）]  
　　江督電軍機處言日本告糴請向湖州採運乞代奏按湖州向不産米未知電碼有無錯誤 
緊要新聞 
[黑撫程中丞請開國會北京]  
　　黑龍江巡撫程德全日前遞一摺兩片其正摺係奏請究心歷史首宜修明百政又片奏請飭各省將軍督撫各專責成母事粉飾又片奏請創設國會各省應有集議之地以便曾歸并極陳國會之不可緩以速開爲言奉旨内閣會議政務處議奏（自） 
[會議政務處辦公嚴密北京]  
　　政務處提調王垿吳郁生兩閣學督飭辦公異常嚴密自由内閣遷往會典館舊址後嚴緊較常尤甚昨論該處供事刷印等人凡有應辦事件卽在大堂繕印均經兩提調輪流監視其繕寫時只准一人專任不准再有傍觀俟繕寫後即由本人簽名倘有走漏查出後卽將該繕寫之人從嚴懲辦至刷印之事亦一經完畢卽將蠟版焚燬以昭愼重（黑） 
[憲政館咨請妥改報律北京]  
　　民政部所訂報律先將暫行規則十條宣布其餘條律已咨送憲政館核訂昨經編查館一再核叅内有多條不能行之中國者特又咨回民政部請會同法律大臣擬妥再行咨送到館以便編緝此種報律大約暫時尙不能宣布也（自） 
[尙其亨請開報舘之措詞北京]  
　　尙方伯具摺請開報館聞其摺中大意以各國國際交涉勢力不敵每用報力評議而左右之中國當戰國之時蘇張以口舌息天下今報舘即其流亞近如日韓之事亦極力運動各國大報盛爲稱道而日人謀韓遂收成效擬請寛壽欵項於京師上海南京漢口香港各口開設中西文大報館并不必立官報名目以便作局外之公論凡國際交涉有不平者則發公論以詆之有反對政府之議起則持正論以制之國家有難言之隱則出明論以表彰之平時則多採各種學問著爲論說以開民智云云（子） 
[都察院代遞條陳兩則北京]  
　　都察院日昨代遞學生陳發檀奏請速立憲法振興海陸各軍又代奏直隷知州閻毓善條陳去弊八策（一）各省州縣宜令久任（二）酌免部捐各項（三）嚴禁官場積習（四）宜飭免州縣供億（五）各省州縣宜平均缺分（六）地方官宜用近省人員槪免廻避（七）各督撫舉劾州縣宜明定是非不得隨便出具考語（八）在省候補人員宜秉公試委差缺奉旨會議政務處議奏（自） 
[江西南康縣拳匪閙敎詳紀]  
　　江西南安府南康縣拳匪鬧敎已迭誌本報專電茲將贛省各訪員來函並官電譯報錄後 
[二十一日訪函]  
　　南康縣屬民敎素不和睦且有莠民練習神拳聚衆仇敎十九日竟在大窩山地方衝突鬭毆互相殺傷多人莠民遂卽放火焚燒敎堂毆傷神甫一人當時黄管帶壽山率兵彈壓亦被戕斃該縣楊大 
 
 

Page 4

 
 
令寅揆（已於前數日禀請病假十九日藩司牌示正任南康縣程鎭瀛飭赴新任）飛請贛南道速撥營隊下縣彈壓所有該處敎士已派委幹員督兵起程護送赴省同日贛州府拳匪亦聞風響應與本城敎堂爲難戕斃朱敎士一名又戕傷敎民三十餘人該鎭兵勇及地方宜前往彈壓亦多受傷二十日午前十一句鐘時贛撫接贛州警電即電飭吉安防軍袁道平統領就近督隊星夜馳往相機剿辦一面諭飭省標常備軍統領揆派一標二營兩哨三營四哨共六百六十人於念一日八點鐘乘舟起程趕赴贛州聽候贛南道相機撥用日來贛江上下人心浮動吉安等處敎堂甚多亦皆岌岌目危紛請當道飭屬保護 
[另一訪函]  
　　贛撫所派之常備軍係雇坐夜航馳往樟樹鎭起岸赴吉安接替巡防臨行時並囑令各前途有醫告電信卽前進贛郡以厚兵力由省再撥一營接防吉安 
[二十二日訪函]  
　　南贛亂民衆多並有拳匪主持其間舉動甚爲激烈南康縣大窩裏民敎仇鬥亂石如雨火光燭大焚燒天主敎堂神甫江篤立當被鎗斃贛州府城外坪路口天主堂一所及城内耶穌堂兩所同於二十日未刻燒毁府縣各官救各堂敎士入道署暫避亦受微傷省中除派陸軍協統李瑞率同管帶一標二營董作泉督隊官唐祚楨執事官何文斌叅軍官李文藻督同常備軍兵六哨赴贛外又飭營務處電調建昌府防軍一營由蔡管帶世衡星夜拔隊赶赴贛州聽候分撥建郡南豐縣屬軍峯山地方本年十月又届十年一舉賽會之期前此諭禁不遵贛撫當飭省城巡防中軍左營一營兵丁由楊管帶秀元督率於二十二日上午八點鐘啓程赶赴建郡以資防守 
[另一訪函]  
　　聞各處拳匪先時約　同轝使官兵顧此失彼措手不及並聞贛州城内耶穌堂幸經官兵彈壓救援尙未全燬城外天主堂則救援不及矣 
[南京訪函]  
　　江督得贛省拳匪鬧敎警電卽派大軍赴贛痛剿並恐長江一帶匪徒乘機接應特派江元海籌兩兵艦駛往九江鄱陽湖等處嚴密梭巡以資鎭懾 
[南安府禀撫藩臬曁營務處電]  
　　本月十八日探聞南康縣屬大窩裡有民敎滋鬧之謠卑府及申管帶玉衡正在上游查辦神拳登卽派弁偵探立刻率隊馳往彈壓行抵康屬朱坊館據探弁飛報敎民因短價强買耕牛殺傷平民致激衆怒鳴鑼聚衆與敎互鬥洋人開鎗衆怒愈甚藉此煽動拳匪遂將該處大主敎堂焚燒殺斃洋敎士江篤立一名殺傷敎民多人並戕斃贛州派來黃管帶壽山哨弁宋芝瑞嚴師賢及兵丁數人等語遂卽兼程前進及抵大窩裡瞥見亂民約一二萬人均有器械旗幟齊聲呼嘯勢將抗拒自揣勇力太單恐挫折損威不敢冐昧從事除撥勇赴南康保護並赴贛禀商江署臬司王道外仍請憲台飛調大兵赴援以定地方不勝叩禱楊令畏葸不前致釀奇禍亦乞叅竊安郡雖尙平靜而民心惶惶卑府與申管帶卽日回郡卑府裕隆禀 
[贛州府禀贛撫電]  
　　大窩裡民敎仇鬥郡城大主堂被焚各節均經江道電禀城内耶穌兩堂今被鄉民恃衆搶拆　王兩道力主開導解散亦恐激變之意奈愚民衆多不服勸導並敢毆　現南康危極郡城外各屬亦皆蠢動必有匪黨主持恐非大兵强挾不足抵制應如何調隊辦法乞速飭該兩道遵照雁龍哿 
[贛州府縣禀贛撫電]  
　　南康大窩裡滋事聞信後贛城人心惶惶鄢敎士己救護　贛到城内天主堂愚民觀看擁擠卑府等隨同鎭道親詣彈壓不知何人擲石一倡百和阻擋不住鬨鬧愈烈磚石如雨卑府縣均受微傷忽見該堂火起只得退出幸敎士己避至道署亦未延燒民屋此外敎堂無恙現在舉辦團防城内人心稍定惟兵力太薄接左軍覆電僅撥三哨來贛難　鎭懾乞速派大兵濟急榕培同叩養 
[常備軍李協統致標統電]  
　　九江陳標統鑒予擬帶隊赴吉安令口兵暫緩瑞皓 
[譯字林報]  
　　二十四日贛州來電去中國内地會美克爾君已經脫險至吉安府頃又有兵隊馳到情形甚爲平靖二十五日贛州電云本省江臬憲帶兵親往豐岡（譯音）地方訪問各紳士請將拳匪交出並聞南安府地方有拳匪二名已經正法云 
[譯文匯報]  
　　二十三日九江函云此間於數禮拜前得贛州敎會消息謂府屬中有拳匪勢將發作且人皆揚言於八月十五日起事盡殲敎士敎民云云西七月中英領事温暖得知其情卽告贛撫請其速爲豫防以消隱患西八日内及九月初又備文通知贛撫允盡力保護各敎會并立飭贛州官員設法消弭禍亂時有匪首三人被獲遂卽正法各縣紳士亦各盡其保全地方治安之責迨近日天主敎堂被燬及殺死神甫江氏之事發現衆皆驚駭隨後又悉贛州府城内地會亦已被燬惟敎士均得脫險有某某兩西人仍在贛州府城其他各敎士均護送至吉安府尙有美克爾君及其夫人逃匿於距贛州南約百里之某地云 
[淳安民變五誌浙江]  
　　嚴屬淳安縣民變一節迭誌前報茲悉屠敬山大令已於二十日微股到府情形極爲狼狽同官爭相慰問並詢起釁原因大令均未明言惟哀求啓太守赶速委代據云擾事民衆 
 
 

Page 5

 
 
現雖解散然人心浮動躍躍欲試且有匪黨溷跡其中爲之畫策建謀卑職一官不足惜其如大局何故太守己密派妥弁扮作鄉民馳告沈管帶會同卞司馬嚴密防維現聞省台先擬派候補知府某守前往查辦嗣與各司道會商有擬派某標統帶隊往查之議云（彼） 
[續誌梟匪猖獗情形湖州]  
　　嘉湖梟匪在陸家灣地方與防營開仗請派兵輪接應等情兩紀前報茲悉該帮匪首仍係吳小麻子夏小辫子黑大老窩子等統率鎗船二十餘號水陸並進約有二三百人自晨八句鐘至下午四句鐘始收隊遁去是日被鎗傷鹽捕營哨官一名正勇一名傷二名又傷飛划營正勇二名散勇五名五柳絲行内搶去婦女一名勒索洋三千元贖回又搶去白米一船約六十餘担現聞嘉防陳政詩觀察奉到署院嚴飭已派定師船會同張統領合力兜勦云（究） 
[護理蘇撫定期接篆蘇州]  
　　新任蘇撫張筱帥續請病假不克來蘇巳誌前報茲升任川督陳筱帥亟欲赴川不能久待爰面請護院陳方伯早日接印方伯遂定於二十八日接受關防至署藩朱臬司兼署臬司惠粮道亦均於同日接篆聞陳筱帥交卸後於九月初一日啓節赴川云（間） 
[英政府限制軍火運華章程北京]  
　　政府前以會黨私運軍火曾分飭駐英駐法華使要求英法兩國政府一面飭令香港總督禁止港地洋商私運私售一面商由法政府電飭越南總督禁止私售軍火茲悉英政府已允照辦並定有章程五條呈由外部察核錄其大略如左（一）出口之貨皆須領准單即寄交中國駐港稅務司（二）出口之貨如有須格外留意者卽令送交所至地之領事查收以便稽查去路（三）澳門來往商務暫行停止（四）港中漁船向有將鎗濟匪情事現槪不准帶後膛搶（五）懸賞以勵緝私（靑） 
淞滬要聞 
[滬鎭鐡路定期開車]  
　　二十五日字林西報據鎭江電云今日滬鎭路綫試行開車由上海六點四十五分開駛至十一點四十三分抵鎭江計五小時平均計算除途中停息時刻外每點鐘可行三十七哩半（英里）茲定於九月初九日開車搭客 
 
 
 

Page 6

 
 
   
 
 

Page 7

 
 
[廣東彭壽堂聲明假冐眞一分時止血止痛玉樹神油]  
本堂秘製玉樹神油其奏效之神速無出其右專治牙痛頭痛肚痛腹痛心胃氣痛風濕骨節諸般酸痛立見奇功而治水火滾油燙傷刀槍跌打損傷尤有藥到病起死回生之功每晨搽服少許能免痧疫喉症瘧疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有奸人用薄荷樟腦等油冐充此油到處混售然僞油色綠性烈不能内服眞油性和易服色黃而香較之自分眞僞大瓶一元小五角上海棋盤街廣東彭壽堂啓 
[密采里大菜館]  
小店大菜久蒙仕商贊成光顧感戴隆情茲將大菜間放大裝以各種風扇異樣電光地位淸潔服侍用到時届暑天一登斯地殊覺心曠神怡所修大菜潔凈味美與衛生大有益處請　諸君賜顧嘗試爲荷午時大菜每客一元一角半晚上大菜每客二元五角　密采里公司啓 
[京都天寶齋八寶化毒丹珠黃下疳散珍珠琥珀立止五淋白濁丸]  
夫淋濁一症因酒濕熱毒而成或花柳塲中傳染以致小便剌痛溺管閉塞點滴不止步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶能可包痊不但除病而且身壯體健培元養精治淋濁之妙藥也每匣洋一元八寶化毒丸每瓶二元珠黃下疳散每瓶七角專治男婦楊梅結毒橫痃下疳陰户腫爛等症服則立愈永無後患上洋二馬路中西鼎新里石庫門交易 
[阿格登洋行軍衣妙用]  
本行新到天靑元色厚呢黃色斜文布各十餘種專配合中國水陸軍服學堂操衣之用價亷物美與别家迥不相同承蒙賜顧請移玉三馬路東九號二樓本帳房看樣面議是盼德律風二千零十五號李毓華謹啓 
 
 

Page 8

 
 
   
 
 

Page 9

 
 
   
 
 

Page 10

 
 
要件今日要件過長畫史暫停一天 
[法部戴尙書紹侍郎行用金幣說帖]  
　　謹按甲抬高銀圓至二成然後定兌金之率仿印度辦法乙一面抬高一面定金銀比價設法操縱仿飛獵賓辦法丙與乙略同而參用紙幣及國外匯兌參用銀貨丁發行新幣銷鎔舊幣陸續乘除旣免抬高銀價之險推廣紙幣收大銀圓鑄小銀圓（比大銀圓成色稍低）人可多得鑄羨之利迨銀價自長則以新銀幣兌換金貨將紙幣變爲兌金紙幣然後定金銀之準備此辦法之大略也甲法最易召市面恐慌惟印度爲英領七産銀旣富於中國又得英母財爲補助故能超越險界而收效速乙　須多儲準備金國家稍受虧損擔任兌換常以羨餘補其所失亦緣飛獵賓爲美屬島美輔翼之故其成就亦善丙雖參用紙幣銀貨然國内産銀額少商務又不足抵其難行將與乙同丁苟維持有術如美之東方日之金圓國庫存金銀而市面祗流通帋幣其收效亦非淺鮮然辦理造次使信用偶有墮失則不可挽救（卽原案内七年爲限恐蹈此咎）此其結果之大略也就此四項中中國欲採用其一甲乙所經驗及主權不完全之國受其主國政府之監督財權者與中國性質不相類全以丙丁二法爲衡丙自發放新幣卽抛高銀圓價值二成以平準金價然國内用銀無限制是國庘不必儲準備金而專以購銀爲幣也（銀産最旺之國可無吃虧如美國昔日是）國外匯兌兌金或照金價兌銀是名爲金本位以銀爲代表其實不啻銀爲本位以金爲計算也兩者統計國内貿易國外貿易皆以銀幣爲流通品銀幣不足帋幣相輔而行其法似甚善然細察社會經濟之現狀有可慮者甚深卽所謂操縱之術未能行也凡計學家公理我有餘力卽可以操縱人我無餘力藉資人力則人反得而操縱我中國向稱用銀之國爲問鑄幣材料取資外洋乎抑産自中國乎吾聞中國銀貨入口歲值七百餘萬兩（據海關册報自一千八百八十八年至一千八百九十八年十年内銀貨入口值七千三百餘萬兩而每年日美墨南洋私帶銀圓人口者尙不在此數内大約總以八千萬計）未聞産銀及額可以抵制來源也雖然若使生計界發逹則猶可以善用吾術乃查一千九百零三年海關　易册中國進口貨價約值英金四十兆磅以出口貨價不及三十兆磅比較盈虧此每年十兆磅積贏之貨值置諸何地其爲資本家投母財於中國以待操縱獲利無疑然則今日中國之通流額其在商埠旺地大半己折入他人之子錢（試觀今日通商各口岸俱用洋元洋鈔可知）而非復國家之公有産業苟一加限制其震動於市面者奚若（丁法亦限制洋元洋鈔惟丁法自第七年然後定金銀比價非一入手卽定以七年内之新鑄銀圓及推廣新鈔雖示限制旣有此預備自可減輕市面震動）然苟國家信用素孚國民道德程度又遠邁乎前日則猶有補救之術補救維何即國外匯兌不必輸運實金實銀出口求信用借貸於其國家銀行（在英則求英國銀行借貸在美則求美國銀行借貸）稍予利息而以内地所出貨物爲抵押國内銀行旣可省國外匯兌之儲蓄金即以其流動資本擴張商業上之産額俟其有成乃增出口貨值使國外匯兌之分行逐漸减輕負擔也就此而論補救之方法己非一蹴可幾勢必在年二十年以上然猶冀幸他人之不我傾陷（如帋幣旣出同時換現貨之類及外界恐慌之不侵人（如日俄之戰牽動全球市面緊急之類）然後得以從容布置此丙法之難也丁法先鑄新銀元吸收舊銀圜與生銀貨再行推廣帋幣收回新銀元變存金塊而應市面之求多鑄小銀元徐將帋幣變爲兌金帋幣此乃據美國戶部大臣尹頓氏之說而略爲變通之美國産銀富於天下（自千八百九十年至千八百九十三年）美國國家收買銀塊每月四百五十萬翁士一年合算實五千四百萬翁士居地球産銀總數三分之一又乘歐洲諸國改用金幣之後千八百七十一年法國攺用金幣千八百七十三年比荷二國停鑄銀圜同年挪威瑞典丹麥改用金幣德國廢銀元千八百七十四年法比意瑞四國停鑄銀元千八百七十五年荷蘭各屬停鑄銀元千八百七十八年奥匈二國停籌銀元千八百八十五年埃及行用金幣千八百九十年苦利尼亞用金幣千八百九十二年匈奥二國用金幣千八百九十三年印度停鑄銀元俄國鑄金盧布一百兆元千八百九十五年智利拷他斯立楷國行用金幣千八百九十七年日本行用金幣銀貨泛溢搜採甚富故獨以其所據現象著爲論說然無論行用帋幣及行用金兌金帋幣非有儲蓄極富之現貨以待兌換不可查現在中國市面流通銀幣約七萬萬元有奇（以現在人口及銷用洋貨食品匀計而得之）而鑄局僅於天津上海漢口廣東奉天等數處出貨有限不及本省市面流通之額卽以現在之戶部造幣廠約每日可出九萬元亦不過每年二千七百萬元有奇以三百日匀計然且提欵未足恐難如額此外皆由外洋灌入居民習慣使用幾不知其非本國貨幣者就目前論洋元洋鈔限制之法無論有賠欵債權借欵債權諸團體允與否尙難貫行（原案第一年提議第三年實行先宜規復鑄幣之利每年鑄幣二千餘萬元戶部幣廠可鑄三千餘萬元而此云二千餘萬元者蓋開辦之初則籌本未易足額旣辦之後則周轉未易靈速若新鑄未曾散布得兌舊幣即未收得足額如何有貨可鑄蓋必兼量國力商務然後不至棘手）卽以暗收還舊幣二千餘萬元於通商口岸流通周轉其磨損虧耗政府實受决不將舊幣折扣阻人民兌換之志但以鑄羨爲填補卽以本國流通七萬萬元推算新鑄現幣三萬萬五千萬帋幣亦如之己及十五六年期限何得七年辦結卽謂現幣祇當三分之一便敷兌換亦至少須得十年期限凡商務未旺之國不難於鑄貨而難於周轉不難於通商口岸而難於入内地周轉靈速凡鑄現貨二千萬元帶銷紙幣亦二千萬元收還舊幣亦復相等再購買生銀先於本國産額及重加銀器稅（法國行之頗有效每百抽三十其後會議大臣删去政府卽以生金買生銀不足則以出口貨物抵填之一面收買生銀一面擴充商務俟商務暢旺卽全以出口貨物換生銀而本國出産之生金卽留備鑄金元之用如果信用卽廣逐漸加增帋幣凡鑄幣二千萬元卽發行帋幣四千萬元如有外象恐慌及銀價變動立卽减縮溢發之帋幣夫現在市面則金賤銀貴之時也（金一銀三十四五換不等）故以生金買生銀然購買不已市面銀少則又後爲金貴銀賤之時也而吾之銀貨己足額故停止銀入口（美國一千八百九十三年亦有條例）斯時不惟以出口貨物易銀且將以出口貨物易市價日落之生金并或以新銀幣易金而鑄金元銀賤則買銀以收銀貨之利銀 
 
 

Page 11

 
 
貴則買金若民間亦仿此法則銷鎔出口市面銀少則有變動故預備兌金萬不可少於　分之一又鑄小銀以應市面則大銀流出自少蓋小銀成色較低雖銷鎔亦無獲利但不能禁人之不換人銀耳又以收金貨之利金貨足額則及是時銀價尙騰卽以定兌金之率此爲不必抬高聽銀價自長以乘此機會則籌欵不特　一時而無尾大不掉之患此其所以較勝於丙乙然尙有可慮者逐年購買生銀市面得知我國改鑄新幣銀價日高或新幣未足額而價已騰則末年所得之鑄羨漸减宜籌鉅欵設立銀行分行卽以銀行之準備金買生銀以儲蓄現續運與造幣廠出鑄如是則可免外人操縱之患而銀行亦不至冒險窘急者夫銀行籌欵之法官家則百事俱舉勢難提出巨欵集股則爲日遷緩責任墨銀計二十二行省每省設一分行其餘中外交關之地如伊犂哈克圖西藏等處酌設一分行外國紐約倫敦及南洋羣島亦分設匯兌統計在畫一幣制以後來發行金幣以前應設立錢行匯兌者至少不下六十餘處資本至少二百萬今有以五十萬開辦者其性質不過上海之錢莊不得謂之爲銀行逐年分設三行卽有資本亦不得同時多設過於此數蓋不難於存欵而難於放欵放欵過多市面商務之力不足以副之則成爲投機事業而銀行險矣以十二年推算每年亦須籌欵一千萬兩政府實在爲難今擬就原有各西號如蔚泰厚新泰厚等擇其股東殷實者别示奬勵如爵賞崇銜專利等使充國家銀行分行之義務予以特權英倫銀行其初亦祇英國一大商信用日久國家特給發票之權逐爲國家銀行機關嚴與監察頒布一律定章設法聯絡俾同趨一途如此則國家可省奔走之勞人民亦昭信用之實而於推廣鈔票及限制各官票私票等均减輕阻力至如限制洋元洋鈔勢必俟鼓鑄金圓通用之過半額照後實行非三年内所能猝辦其法仿荷蘭國例重拘外國鈔說則人民自不樂用大抵丁法收效雖紆而立脚較穩故以此法爲可採用若夫開採金礦以補不足調查幣價以杜恐慌設稽查處以防弊混是在隨時隨事布置得宜皆當局所應妥籌者也謹議 
分類新聞 
[政界]  
[開會集議地方自治蘇州]  
　　蘇省紳學二界於二十二日在葑門内長元吳三縣敎育會開正式大會議訂預備地方自治辦法當由吳卓臣太守等次第宣講預備立憲要綱一俟彭紳頌田由日本考察回國卽當定議實行是日到者約有六七百人自二時至四時始散（出） 
[張督牌示收受呈詞條欵廣東]  
　　新粤督接任後牌示放告條欵列左（一）凡告狀人不具保狀開明保家姓名住址及無地保戳記者雖有正呈而無副呈者不准至地保戳記每呈詞一件准取錢一百文如該地保敢於勒索准具呈人指名控告立予嚴懲（一）除控告官吏雖據確鑿及地方有重要之事並條陳一切利弊准逕行赴轅遞呈外其尋常命盜詞訟各案未經在縣府司道各衙門控告輒行來轅越控者不准如已在各衙門控告必須錄齊批語總以有司批粘抄爲憑方能准理（一）抄錄各衙門批語必須寫明年月日期及何人呈控如將批語割截膽敢揑造除不准外仍飭地方官嚴拿重辦（一）舊案曾經來轅遞過呈禀者必須將前部堂及本部堂迭次批示照依年月日期先後粘抄齊全如不抄齊希圖朦混者亦駁斥不准一舊案呈首姓名仍須寫明年歲藉貫不得混寫年籍在卷字樣違者不准（一）告貪官污吏衙蠧索詐等事必須開明贓數月日過付見證命盜等案亦須開明贓證凡非官紳婦女例不准用抱告者皆須親身來轅投遞卽照便准用抱告亦須詳知控告情節者方准作抱以憑委員收呈時得以查問（一控匪控兇如有挾嫌誣揑羅織多人希圖拖累者除不准外仍飭地方官查拘原告坐誣（一）戶婚田土錢債墳山等事經地方官訊明斷結並不抄錄判語朦混翻控者不准（一）無故以婦女出名及非姦拐命盜妄行牽連婦女者不准（一）事不干已摭拾訐告者不准（一）隱匿自已姓名冒寫他人名字或揑造僞名控告者除不准外仍飭地方官嚴拿到案照匿名揭帖例懲辦（一）用郵封遞寄函呈並非親身來轅投遞亦無抱告保狀堪以查訊者一槪立案不行（亥） 
[皖省選送法政學生安慶]  
　　皖撫准學部咨開請各省按照奏定額數於該省法政學堂内挑選合格學生申送京師法政學堂考驗以便錄取後入堂肄業等因馮中丞當卽轉飭沈子培學使查照辦理（孔） 
[派員調查烟酒稅安慶]  
　　安省籌議公所近以各屬捐務不甚踴躍而烟酒稅一項更屬無幾日前特禀由撫憲馮中丞札委彭誠孫大令先赴皖北鳳頴泗等屬調查一切（孔） 
交涉 
[批飭錄送敎堂置産契紙江西]  
　　江西大庾縣陳大令近將德國福音堂置買公産三處契紙呈奉洋務局批示云查敎堂置産專章其契内祗應寫明賣爲本處某某敎堂公産字樣並無應寫國名茲據抄送福音堂置買公産契據三紙查鄧旭文等抄契二紙内書有德國二字核與約章不符仰卽查明禀復察奪四址丈尺鈔契均未寫明究竟正契内曾否註載明確無憑查核著卽分别照樣全行鈔錄補送本總局備考仍將此項公産造入敎堂季册送局查核（天） 
[英領函請嚴拿竊犯江西]  
　　駐潯英領事倭訥君近日函致洋務局略謂據英商永年壽險公司經理人薩羅麥禀稱往南昌公幹於八月初六日偕醫生蘭布德并華工蘇靑孫靑泰搭坐西泰小輪行抵吳城於初七日搭坐日商萃利輪船於是夜三四點鐘被賊乘工人熟睡竊去板箱藤箱皮箱各一口初八日辰刻在吳城附近沙灘上拾得空箱三口當卽報明吳城同知請緝獲贓賊等情本領事查明該商被竊屬實特據情鈔送失單函請查照嚴飭吳城同知勒限獲賊追贓等語洋務局接函後己轉飭吳城同知查照辦理矣（涯） 
軍界 
[詳請嚴緝逃兵安慶]  
　　常備軍步隊營兵汪稽陽張魁元等計二 
 
 

Page 12

 
 
十五名拐帶軍服逃匿他處現由督練公所具詳撫憲請飭該逃兵原籍地方官按名拿辦以肅軍紀（政） 
[批准軍務電報减收半費江西]  
　　贛省吉安巡防左軍袁統領以嗣後凡遇軍務電報請飭吉安電局准照一等官電收取半費以期靈捷等情禀奉瑞中丞批示云查贛省水陸阻滯匪案繁多全在消息靈通免致貽悮事機該統領駐紥吉防甚資得力嗣後凡該軍所發之電實係關係軍務匪案者准作正開銷以示體恤仰派辦政事處會同營務處轉移該統領查照辦理一面並移電報總局轉飭吉安分局准照頭等官電收取半費一切均由派辦處核明照付（雲） 
[電請調兵剿辦梟匪蘇州]  
　　二十四日蘇撫陳中丞得松江來電謂近以免肇禍有梟匪滋擾請兵協剿中丞當飭飛划統領郎軍門調撥師船星夜往剿（必） 
[馬隊營編立成軍安慶]  
　　安省馬隊營兩隊業已先編成軍近由督練公所申報皖撫所有馬隊弁目訓練所各弁目除儘數編爲該營正副目兵外馬隊訓練所事務卽於七月三十日停止所有各項器具留交馬營應用（非） 
[派員勘丈馬營基址安慶]  
　　安省新軍馬隊現已編成兩營日前督練公所詳請撫憲馮中丞檄委該敎練處訓練科提調王炳琳前赴廬州一帶勘定基址建造馬營房屋以便移駐（孔） 
學務 
[變買發封房屋補助學費常州]  
　　前此租與洋商開設美孚油棧之汪姓房屋早經陸勉齋太守發封在案現太守以常城興學經費甚爲竭蹶己通詳各大憲將該屋招人承買全數撥充學費業已出示召買並咨照勸學所照常議定價目售欵作十成核計提撥冠英小學四成爭存小學二成其餘四成暫行存儲由勸學所酌量補助他校云（惟） 
[育英女校之進步常州]  
　　宜興和橋鎭學界諸君組織育英女校學生共六十名分甲乙兩班甫於前月中旬開課此次月考聞各學生已頗有進步云（渠） 
[禀准停收渡捐寗波]  
　　甬郡鄞東小學堂曁江北河亭小學堂前因經費不敷均禀准當道以大衜頭鹽倉門兩處渡船加收渡資藉資挹注現有留學生范承祐請以東南西北四區各設小學堂一所另行籌欵卽將所收渡捐一律停收業已禀經甬道批准飭縣出示曉諭矣（目） 
[差役反對學堂收取牛捐寧波]  
　　甬郡剝牛淘並牛肉攤向由當道嚴行禁止乃若輩陽奉陰違在各衙門私繳規費沿途售賣現某學堂因經費無着禀准當道以該費千餘元一律歸繳學堂詎有府縣差役出而爭阻爰由當董禀控府署經夏太守將鬧事各差按名提案發縣訊究現各當道以私宰耕牛有干例禁已飭差諭令剝戶除祀典宰牲外不准私宰一面飭令將是費按期彙繳學堂以充經費（行） 
[學堂因染疫放假揚州]  
　　揚郡兩淮高等小學測繪敎員李君因沾染時疫以致斃命現由該堂長鈕君禀准趙都轉將兩淮中學及高等各學堂一律放假兩禮拜以重衛生（論） 
實業 
[兩省合辦銅礦之能力北京]  
　　江西贛縣隴下及長排嶺銅礦苗脈豐厚業經寗贛兩省議定各認二十萬兩合力開辦茲由度支部通咨各省督撫謂兩省合力開濬利源一俟辦有成效則各廠鑄造銅幣均可赴贛訂購毋庸仰給外洋以塞漏巵而保利權（政） 
[派員釐定紗廠規則蘇州]  
　　無錫業勤紗廠楊總理近被股東劉頌年以違背商律弊竇叢生等詞來省投撫轅禀請查辦當奉陳中丞批准派農工商局總辦蘇靜菴觀察馳往無錫會同某經理人及各股東詳細查明按照商律厘定規則禀候核奪（必） 
[儀議馬路攺良辦法武昌]  
　　鄂省馬路工程以人力車馬車騐照費作爲支銷每月可入一千四百餘串乃逐月培修仍未平坦現署藩梁心海方伯特委候補知縣鄧樸馮序墉二員爲監修省城内外工程委員並傳該二員至署集議改良建築馬路方法聞擬倣租界修路辦法云 
[土藥漲價之原因長沙]  
　　湘省土藥前因烟館限期停閉故價值極爲鬆减近日因各省官賣之法已飭停辦川省設局亦未果行以致紛紛謠傳謂此項禁令有暫行寛展之說故日來價值自漢口九江等埠已突爲加漲目前湘省亦正在議加云（經） 
雜記 
[吳縣令中風請假蘇州]  
　　吳縣知縣金苕靑大令於二十三夜堂訊時忽患中風身隨椅倒口不能言當經差丁人等報入内署延醫服藥翌日飭丁請假一天現聞語言雖已如常而四肢麻木不能起坐因復禀請續假三天（間） 
[川中水患重慶]  
　　中元前後成都省連日大雨城内溝澮皆盈水深數尺水北門之桂五橋一帶淹没更深并有多數老幼爲水冲斃查光緖初年曾有此災經丁文誠公提撥庫帑修築灌縣河堤復挖濬省城河道歷三十年未遭水患今復有此浩劫不知地方官將何以善其後耶（休） 
[請兵彈壓械鬭江西]  
　　江西信豐縣屬小紅堡地方林李兩姓於上月十六日糾衆械鬭當時林姓人數較衆將李姓祠堂放火燒燬房屋六十餘家各斃人命數十口該縣陳大令聞報立卽會營彈壓現聞復有糾鬭之約該縣誠恐兵力太單不敷彈壓因特禀請贛南道派委幹員督兵兩哨前往彈壓一面會拿首要務獲究辦（子） 
[禀請核减菸稅未准武昌]  
　　湖北應城縣商人袁祥和前赴省城善後總局具禀請免菸稅當經局委札飭應城縣籌餉分局斟酌情形禀復現經批示該烟稅實爲餉銀各欵要需旣於向章之外己經酌減據復時有偷稅等事例應照奸商律嚴懲姑寛恩准予自新以後毋庸曉凟 
[訟棍監禁三年南昌]  
　　武寗縣具禀省憲略云文生徐見龍平日强橫魚肉鄉愚從前科舉未停每届縣試非代入槍替卽鼓衆閙考今復不知改過甘爲訟棍此而不懲何足以靖閭閻而安良善撥請卽將徐見龍監禁三年以示懲儆云云（存） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄] （美國企格林原著）二十九 
　　尼卡忒曰。喜爾逹公主。其卽來示所謂對塔之人乎。今曷爲同居於此喬克曰。公主之被錮於對塔也。吾初不知其誰何。自繕信之際。見彼以手勢示。始知公主之處境。與我略同。自此而後我每於憑欄之時。默逓消息於彼。而彼亦以手勢默示之。我二人時有逃逸之心。然無機可乘。自彼空室拜神後。正欲設計實行。而君函適至。我乃自室出。釋喜爾逹於對塔中。同居以待君。尼卡忒聽畢。旋問喜爾逹曰。公主之歷史。其詳示之。喜爾逹微笑曰尼君乎。我無奇異之事。足以語君。我幼失怙恃。自有生以來。卽被禁錮於此猶憶我十齡時。彼曾趨而謂我曰。將有遠邦之太子。至此以與汝婚萬不可梢離是處。出則必爲人所侮。我甚異之。王彼往太陽山之前。後以太子已到。適有感冒之說語我。吾始恍然於彼所謂太子者。卽對塔之人也。然又知對塔之人。必非太子果爾彼等啓行後。卽蒙喬君相援。尼卡忒曰。自彼去後。二人之所食。於何取給。喬克曰。室之後糗糧山積。炊而食之惟所欲耳。吾儕臨行時。當取盈以備道中之所需。諸君以爲何如。尼卡忒曰。甚善。我等今且爲療饑計二君其速料理之稍憇即行。庶無意外之慮喬喜聞言。喜不自勝。無何。三人飽賚畢。喬喜等各疊其衣。分荷於肩。乘紅日未沉之際相繼自室中出。俄而晨間所立之石在望矣。衆旣登其上復佇立觀之。遙見鳥自室巓。翩飛而來。哀鳴嗷嗷。若與諸人長别離者。諸人對之。亦惻然不能語旣。利富賴謂尼卡忒曰。我曾二至。毫無所得。今得君之導引。遂使數千年前之遺言。應之於一旦。皆君之功也。尼卡忒曰。奚有於是非上帝有以默佑之。則地角天涯。安能遇合若此。五人於是回聲感謝上帝。相繼由山洞入。未數日。復由里富以逹於維金舟中。國外新聞 
[考察印度内亂議員獲咎]  
　　二十五日倫敦電云英議員哈提氏現在游歷印度彭高爾等地方查考印度内亂情形據云印度内國情勢較之俄國更爲不佳且視阿米尼恩之兇暴尤爲可怖哈氏且謂印度須照坎拿大例收爲自治之國現在英國報章嚴詞多咎哈氏此行之至爲有害云 
[澳洲聯邦首相辭職]  
　　二十五日倫敦電云澳洲新韋爾斯邦首相楷魯綏突然患病當卽辭職澳洲皇家律師刑法大臣槐特業將内閣重新組織 
[坎政府允日人要求賠欵]  
　　二十五日倫敦電云據亞樺來電謂坎拿大政府已决意將日本於焚哥武暴動之役所受損失賠償六千圓卽由該處市政廳擔此責任云 
[英國財政入欵日增]  
　　二十五日倫敦電云英國本年度上半年財政入欵共計有六十四兆零三萬一千三百零二磅實較前增加八十八萬三千四百九十磅 
[美總統之堅忍]  
　　二十五日倫敦電云美大總統盧斯佛在愛亞槐省之苛葛克地方演說力言近今財政上之困弱並非由其對待大公司違法之手段過甚雖或歸結原因不離乎此然得一日爲大總統者則此政策當永存不變云 
[日人慶賀日俄協約]  
　　二十五日東京電云此間市政廳及商業會議所定於明日舉行日俄協約成立紀念祝典 
[美日交際之親暱]  
　　二十五日東京電云美國兵部大臣塔孚脫業經日皇召見當蒙日皇具宴欵之并親自陪讌塔氏以日皇之勸告將中新橋停車塲乘晚間專車於往神戶之前至京都一覽風景云以上譯字林報 
[荷蘭遠征島民]  
　　二十五日栢林電云荷蘭國前因塞爾貝斯島士人戕害荷人特興問罪之師至於蒲塘當將土人克服荷軍死七人土人死傷一百零八内有酋長十一人同罹於難 
[美總統注意航業]  
　　二十五日栢林電云美大總統現方游歷中央各省渠於增進密西雪坡江航運之便利尤爲專心致意并欲覓得一水路以便通行各湖近區及墨西哥海灣云 
[奥國鐡路人員爲難]  
　　二十五日栢林電云奥國鐡路上人員七萬人齊行反對政府 
[德國新造氣艇之成效]  
　　二十五日栢林電云才潘林伯爵所創造之裝舵氣艇近又試演一次計一小時行五十啓羅邁當（英里八分之五）現德政府允爲津貼費用以便再行試演云 
[法總統履勘災區]  
　　法文報專電云法國大總統因南方水災親赴各區察看且散放賑濟又向人民温言慰問是以人民爭相歡迎極有熱情云 
[摩國恢復平和]  
　　法文報專電云法國大將屈魯特自信克薩孛朗卡地方可保不再開戰故擬將高米埃隊遣去云 
[美大愼重邦交之言]  
　　法文報專電云美兵部大臣在東京演說時力斥日美將有爭戰之謠并謂造此言者論律當受罪美日交誼雖曾爲舊金山問題微爲風雲所掩然卽將爲外交手腕所撥散云以上譯文匯報 
本埠新聞 
[外部照會駐京英使朱文] （爲資基硝皮公司事） 
 
 

Page 19

 
 
接准南洋大臣咨稱據蘇松太道禀稱本年接駐滬英總領事照會以據英商資基硝皮公司經理拔維晏禀時有持械匪徒損傷公司外圍木栅拒傷看門人無奈發給看門人鎗枝僅自保護地係租界之外匪徒如此之多請速設法加增巡捕或另籌善法彈壓等因查該公司坐落在寳山縣墳該處非旣通商口岸洋商未便在彼開行　棧照復該領飭令移回上海租界以符定章一面飛飭巡防隊官酌派弁勇前往巡防旋准英領復函不允飭遷又經切實函駁去後茲接英霍總領事照復仍持前議除再據約駁復外禀祈鑒核批示祇遵等情咨請查照核辦等因前來查内地不准洋商開設行棧今英商資基硝皮公司設立在寳山縣境自應飭令遷回上海租界以符約章相應照會貴大臣查照轉商總領事飭令該公司遵照爲要須至照會者 
[附駐京英使朱復外務部文]  
　　接准來文以寳山縣不在通商口岸之内英商資基硝皮公司自不應在彼設立等因前來當經飭行駐滬總領事查復去後茲據復稱以該公司自去年五月間在寳山縣境第四百六十五號地段内建設房屋該處相近已有德國揀凈雞毛之商行今春據資基洋行所報時有持械匪徒在彼肆搶是以本總領事照請滬道安爲保護據復以洋商未便在界外居住所有英商皮硝公司應移　上海租界一面飭會調派營勇相近該公司駐紥以便保護半月之後復准該公司禀有無憑華人數名未服軍衣亦無器械忽至公司自稱爲滬道派來之勇請指與住宿之處並索津貼當由本總領事函致滬道據復行縣查復核辦又云該處旣非租界又非通商口岸請諭令該公司移回上海等語而總領事仍存洋商能在通商口岸各處設立行棧之原意並因寳山縣有發給洋商地契之事則該處即作爲通商口岸之區是以萬難允從滬道遂將此事上詳各等情查此事應請貴親王詳細斟酌他國商人奉准在寳山縣境内設立行棧且由南洋大臣允發地契並聲明滬道於此時欲行自定上海租界之界限未免過遲亦殊無理合請貴親王轉飭滬道將所請資基公司移回上海之處即行收回並速爲設法加增巡捕妥爲彈壓是爲至要須至照復者（毒） 
[江督批彈壓鐡路采石陳委員禀]  
　　據禀己悉小赤壁會勘試藥旣無危險現經該印委妥商采石辦法出示曉諭民情相安辦理尙屬妥洽　蘇松太道飭府隨時查察毋仕稍滋事端至陳函盧守等應准如禀銷委併由道分行遵照仍候撫部院批示缴（企） 
[組織上海貧兒院之先聲]  
　　慈善事業之發逹獨盛於上海如淸節養老育嬰棲流濟良等處指不勝届然求其敎養兼備而能造就人才者尙付缺如所以紳商學界有貧兒院之組織也先由盛宮保捐助西門外瞿眞人廟南首隙地二十六畝九分以爲之倡又由曾少卿觀察等擔任籌募聞己捐得的欵五萬兩於昨日由施子英席德輝吳志和席子佩焦樂山湯心源諸君具柬邀請紳商學界假座一枝香集議發起開辦事宜大衆贊成卽議擬章建屋以便開辦按上海貧兒院之設爲地方自治上不可少且不可緩之舉今茲集議衆情踴躍爲地方造無量福實可操劵不禁拭目俟之詳細章程探明續錄 
[咨請註銷倫章紙廠被控案]  
　　商務總會移文滬道略謂案照應秉鈞卽應桂馨與朱培初爲倫章造紙廠糾葛一案前准公廨移請理處迭經集議而朱培初屢抗不到致敝會無憑提議當由前總協理將原案全卷備文移復公廨照常提訊判結在案現據應桂馨之父應文生函稱此案現經奚朗如兩面理勸業已了結請爲轉咨將案註銷等語復據朱培初　抄兩造原函筆據前來除咨請公廨外請卽將倫章紙廠一案准予註銷以安商業云云（企） 
[尙賢堂演說憲政]  
　　法租界尙賢堂本届學期擬就演說憲政之要旨已定於二十八日舉行第一次演說嗣後每逢禮拜六下午四時舉行一次體操科全體學生皆預其列茲將第一第二兩次演說列下八月二十八日請姚菊坡演說地方自治之豫備九月初六日由美士李佳白演說中國政治之優劣（川） 
[靑年會行落成禮]  
　　英租界四川路中國靑年會定於二十八日三時舉行新會所落成禮並於九月初一日二時請美國兵部大臣逹夫提君蒞會云（情） 
[預備興造新式監獄]  
　　上海縣内外監獄經李紫璈大令禀請上臺准予撥欵改造洋式房屋並設立藝廠俾各犯學習工藝屢詳前報昨日大令派丈書逐細丈量計自縣署頭門起至縣西施姓房屋止約長二十餘丈所有興造監屋應需之地擬酌定價值由官購買以備擴張界址云（車） 
[飭拿賽會肇禍逃犯]  
　　北新涇土棍集衆賽會辱官毆差之首犯陸小圍秦鑑生等由差獲縣訊責收押在案昨滬道瑞觀察復札飭該鎭巡員吳樹滋著緝拿在逃之沈子剛陳阿全等務獲解究（車） 
[嚴拿拆稍同黨]  
　　已革縣捕夥小金寳前因勾通張新耕沈小毛張天霖等向太倉糞船戶陸阿龔拆銷洋三十元不遂糾衆兇毆陸投縣驗傷立提金寳到案訊責押提同黨質究茲復派差緝拿外移文總工程局查明實情候復嚴訊（舟） 
[標明垃圾桶號數]  
　　丄部局衛生洋人以租界居民前領垃圾桶上之號數被各該戶掩設昨洋人飭探知照各戶將號數標出以便查考（戎） 
[脚踏車撞斃行人]  
　　昨日旁晚有三馬路某洋行執事錢阿根乘脚踏車至四馬路望平街口適有七保董事徐雨唐步行在前錢橫冲直突竟將徐撞倒受傷甚重當由巡街捕將錢拘獲派探張寳成送徐至仁淸醫院救治乃醫生驗得腦筋巳傷不能救治旋卽斃命現錢收押捕房候傳地甲報縣相驗（衣） 
[欠租行兇]  
　　新閘白克路某號門牌莊妙根虧欠租金前晚由房主婦吳氏向索不睬反被行兇推跌受傷氏卽報捕請究昨日莊某知事不了挽人理勸始得寢事（是） 
[上海官事]  
　　滬寗鐡路二等巡官王斯沅法會審委員聶榕卿昨均到道禀見代理貨捐局總辦志惠臣飭丁到道續請病假三天浙江候補道熊希齡江蘇候補道志錡詣洋務局拜會滬道（車） 
 
 

Page 20

 
 
訟案 
[復訊茂生洋行控案]  
　　美商茂生洋行控鴻裕仁洋貨號定貨不出一案昨日午後出關讞員會同美白領事復訊原告哈華托律師聲稱與被告訂立成單雖已遺失有簿據信札電報等項爲憑前此催令出貨時被告到行不認定貨其時原告卽寫信至美國廠家查詢回信云鴻裕仁確定二十五箱本行曾送被告派司十五件屢催呈案迄未交出此係被告情虚想已將派司頂名出貨情同謊騙請飭令償還虧損銀一千兩被告何綏之延博文律師駁稱被告開設鴻裕仁每年生意甚大况與原告往來有十五年之久從無糾葛今原告三次催令出貨被告不欲多事情愿和平了結卽由洋貨董事出爲理勸賠償六百兩中西官判　一月内著邀公正人向原告理處復奪（衣） 
[上海縣案]  
　　成衣陳三僞造諭單腰牌冒巡警局偵探在外敲詐經該局訪拿解縣奉李大令訊判責八　板枷號頭門两月再行核辦○楊　東在山陽縣原籍誘拐張姓養媳蕭氏來滬張姓蔣氏父蕭明羅控押該縣現由氏兄蕭開泰到滬尋見扭至虹鎭巡局控告解縣訊明判簫氏交兄結領自往本縣投質楊押候備文解往山陽縣歸案訊辦○公共公廨解張喜芝陳姚郎顧光文到縣質訊張供廿三日往浦東收得工洋七　遇友飲酒出外時巳黑夜顧光文攔借不遂持刀戳傷手腕頭角陳供因張喊救帮同將顧拿獲顧供張與湖北賭博輸洋廿一夜前往滋擾被戳來向小的借洋醫傷不允紏人梱至英租界由小的喚捕拘至公廨轉解案下大令驗明張有傷痕飭送仁濟院醫治陳顧一併押候再究○前在浦東販私之鄭孔華李道明收押改過局期滿解縣判收押自新所究明何人爲首再行核辦（車） 
[總工程局紀事]  
　　永泰草貨店夥袁榮標扭控在英界　皮鞋店之高金根欠洋六十元並出該店本票洋一百八十元不付旋有鄭義興草貨店主沈壽榮附追洋六百六十餘元判交保理處○普育堂董函致總工程局稱有奉發留養之雉妓菊香在堂胡閙請爲發落孫明府查去冬該妓逃至西區境王富貴剃頭店由區解案判两造父母到來定斷乃傳王質訊菊香供本夫陸長棍巳於十九歲時在無錫故世被不識姓名婦人領出押入王陸氏野鷄妓院去冬由王領至外間求醫被拘送案明府核供以两造並無契　之心判菊香仍還堂擇配王無干斥退○鴻源質店夥吳振生扭控汪松柏欠洋五元向討恃蠻判戒責五十下交保限十一月歸楚○志大藥行夥薛仁生扭控客人田生嘉田金生不認水脚捐洋廿二元訊據田供經賣桔梗因被抑價所致判薛交還原貨○恆盛油蔴店前控吳阿二宋阿寳串同陳阿四冒刻圖章至同業源來冐取桐油四件判吳宋責押補提同黨在案昨日復訊判再各戒責一百下飭該店指獲同黨來案候訊（夏） 
[各路巡分局紀事]  
[城内第一路第三區]  
　　貫做放白鴿之華阿五朱金林吳李氏郭劉氏等前日在南門内代陳阿五爲媒娶蘇婦某氏爲妻得財禮洋四十元金戒一枚娶僅四日該婦即潛逃無蹤陳投局控奉巡官泒同偵捕地甲往將華阿五等一併拘局押候訊辦 
[城内第一路第四區]  
　　宋永球濳至西門内小木橋張芝山家圖竊爲站崗巡士瞥見拘局禀請巡官究辦 
[北市第路]  
　　鄉人韓全卿同夥徐小弟裝運白米六十餘石來滬售與德大公米店因該店未付米洋韓令徐小弟守取詎徐小弟於前日將米洋支取到手逃往他處韓即投局請追巡官准之胡松小在新閘橋下調戲婦女由站崗巡士抱住解送總局官判重責五百板押候澈究 
[浦東第二路]  
　　招商南棧洋人片送西　王阿三胡星泰王才卿等三人到局禀稱三人串竊金四開等物請追官判三人攤賠完案（夜） 
[公共公廨早堂案]  
　　江西人王春山在上海火車站偕寳山人沈姓拾得手巾包一個同至北協成烟間檢看内係鈔票洋一千元嗣見失主徐介堂登有賞格王即思赴蘇由包探陳金標將王拿獲於昨解究王諉稱見沈拾票并不同謀徐供除用去十元外尙有九百九十元求究　員關太守商之美白副領事以沈未到案判押候提齊人証再訊○鴇母高三保陳王氏及龜奴滕小峰將妓女趙小妹打胎斃命報奉上海縣蒞驗在案昨包探沈阿岳將滕小峰等解訊太守判一併押送上海縣訊奪○流氓潘榮寳冐稱向滕小峰索詐洋元事爲包探沈阿岳查知禀知捕頭於昨解究判押候查明於禮拜二解訊○趙月甫用洋傘柄將鄉人徐玉良左眼戮傷於昨解究判押捕房三月再罰洋五十元養傷○徐祥生因父勒令賣妻由濟良所頂知將伊妻黃氏帶入所中於昨由包探董阿毛解究判徐交保氏送濟良所於下禮拜四再訊○張同卿與張阿三串竊祥茂等行絲頭報探解究太守以各供不認判押候查明下禮拜四再訊○靑蓮閣主周云卿容留雉妓違章拉客前經解訊罰洋一百元在案昨包探沈阿岳將周解案周供雉妓啜茗小的不能攔阻求恩成全太守判押两禮拜再罰洋五十元充公○胡鳳樓與伊嫂胡張氏因家務紏葛涉訟公廨嗣王司富以李喜林紏黨兇毆有見証徐連生陳茂堂可訊太守訊係揑誣判王徐陳三人管押李開釋俟胡張氏控案訊結再斷○包車夫徐阿三姦拐鄔福保婢女滿喜昨將滿喜提案訊究判徐押三個月滿喜准鄔具領○蕩婦妙貞向與開豆腐店之徐阿香姘識昨徐妻劉氏向論被妙貞牽領多人將劉氏兇毆報捕飭投公廨喊控奉判補禀候究○陸巧金王金保前將席寳順戮傷逃逸茲又向搗母張巧仙硬借不遂拔刀行兇報捕解究判各押西牢一年期滿　出租界（戎） 
[法租界公堂案]  
　　漢口人李輝章日前拐領同居之舒連生孩子乘立豐輪船來　事爲該孩家屬訪悉發電至上海立興洋行買辦劉某處劉係舒姓親戚一面倩孩之姑丈劉玉成趁輪來甲報　將李及同黨屠春生并該孩同在英界拘獲解訊劉供訴前情李供父親李漢卿與孩父俱是好友連生在輪船碼頭遇見隨往立豐船游玩適船啓椗不及送囘以致一同到滬並非誘拐官以李旣非串拐爲何隱瞞不報居心已可想見判屠李一併押候函詢漢口實在情形再核連生給劉玉成具領○俞耀瑞欠張永林墊石子路工包價銀两由公堂斷三個月拔還洋一百五十元在案茲因屆期不付於昨復訊俞妻當堂交洋五十元給張具領官判七天内再交五十元方可交保○余春發擺攤誘賭由捕拘究判押三天并將呈案之小洋一百餘角充公○許長甫行竊舖蓋判押二天○吳金稱謝喬金在寗波輪船偷呢一疋質在和豐押舖報捕拘究判吳枷一月謝枷半月和豐押店罰洋两元○流氓朱阿寳因案拘押捕房詎又在牢戳傷同犯判枷禁數月○陸炳生竊王張氏金挖耳判押滿提案再送攺過局三月（舟） 
[美租界捕房事]  
　　百老匯路某西人家傭工王佳元投控捕房稱被洋東毆傷左足捕頭著回去如再毆打鳴捕送究○婦人羅沈氏控被夫羅鶴林帶同姘婦來家逞兇求究捕頭著赴公堂具控○小販王阿三以腐爛水果違章出售由捕拘押候究○愛而克路居民左金和李仁倫李紀香王仁來等違章傾倒垃圾工部局報由捕房向公堂請單傳訊○前晚一百八十一號印捕在途拿獲酒醉滋閙之西人一名押候訊辦（西） 
通信 
　　敬啓者頃見二十六日貴報新聞欄内載有日商大阪公司商由總工程局董擬就萬聚碼頭旁邊築一新式小輪碼頭局董已經允准等語敝局並無其事諒係訪事傳聞之誤合亟奉函希更正[  總工程局謹啓]  
敬啓者頃閱八月十三貴報登有會議懲處公司經理一則其中間有不符之處特行函呈伏祈照錄緣敝公司工人湯福林於十九日自行投到事務所聲稱因過某駡伊作賊一時氣憤不平以致塗穢現己由鄉董耆老出場調楚令二人叩首伏禮從寛釋放此事實與曹福溶無干至濫支銀錢事則敝公司辦事職員除曹君外尙有總經理及管理銀錢之人互相箝制斷不能濫支二萬餘金也敝公司已購地一萬四千餘畝己造瓦屋四十餘間又草屋厰　五十餘間種松五百餘萬株花果樹一萬一千三百餘顆裁毛竹雜　等九萬六千八百株桑樹四萬二千六百餘株茶柏各秧　十餘畝松子放秧　百餘萬株山芋荳稻一千六百餘畝本年收成極好足敷官利開支公司基礎已立通盤估計約值成本不下五萬餘金所以無從支付至挪宕數千金一語查敝公司賬册内曹姓名下並無挪宕之項大椿職司查察今旣查無其事不得不函請貴報代爲更正伏求照刊是感茅　明農有限公司查察人姚大樁頓首 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
