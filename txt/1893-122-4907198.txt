# 1893 - 122 - 4907198

 

Page 1

 
 
[新印花月痕告成] [  圖書集成局啓]  
　　是書爲眠鶴主人新箸而棲霞居士爲之評點者也書凡五十二回雖不脫章回格局然其言情寫　滬　動人才子文章固遠勝裨官野史中間詩詞歌賦酒令楹聯尤極淸麗綿芊哀感頑艶蓋作者　零湖海閱益　凉借花月之纒綿寓滄桑之　慨　將影事勘破情禪說　謂足與石頭記一書後先嫓美焉藁尚初脫絕少流傳本局不密靈資搜求原本印以新錢鉛字紙則務選潔白如雪者校　再四訛悮胥刋而又上列眉詮旁加圈點茲巳告蕆分裝四册每部核定碼洋七角正諸君子如欲於酒後茶餘藉資消遣請移玉惠臨上海申報館帳房及各埠申昌書室購取可也 
[預定六科雀繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣茲由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林移帙者請移玉惠臨申報舘帳房可也如子成書後始來購取價值書再蘆定特此布陳惟冀雅鑒 
[論日蝕有比食之理西人多借日蝕以精測騐]  
　　前報謂日食無足異以非常見則異今年九月朔日食而西國歴算家謂三月朔亦有日食一年兩食謂之比食特其食也中國不見不在亞細亞洲境内也考春秋二百四十年中大霅特書日食者僅三十有六或謂日食必不止是必係史官之失紀或謂不然當時不能循法推算疏於考覈史官僅據目之所見筆之於書故止此數顧何以襄公二十一年二十四年皆兩月比食豈皆由史官登臺瞻望悉憑目擊而書之歟故董江都謂比食又旣未可盡指爲舊史官之誤然董說未可據也旣有推比食之法何以其法不傳於今音如漢高帝文帝時亦有比食皆史之誤古時歴法多疏測騐未精往往有此不足爲異今如西術所推竟有比食之理相距五六月一年兩次三次日食者多有之第中國止一次見一次必不再見諸儒之言春秋日食者其說不一榖梁以春秋有書日不書朔書月不書日朔者因自創爲例有食朔食晦食二日食夜之說上三說皆可通食夜則於理爲乖夜食則日在地球之底美洲諸國覩之而中國不見也日食不占夜猶月食不占晝是以居一行之作歴也上溯往古必使千有餘年日食必在書月食必在夜也今年三月朔日食地球之影全掩日輪此謂之金錢食食甚復圓凡歴數時可謂久矣所惜中國與亞洲全境皆汉脂見而於秘魯智利比利時等處見之最爲眞確英美兩國疇人家皆往測騐據泰西天文士言此等日食須聞百年始能一見則恐非也考咸豐三年癸丑五月初一日日食十一月初一日復日食推算其初虧在子刻食甚在丑刻復圓在卯刻卽食夜帶食之說也咸豐十年正月初一日金錢食六月初一日日食十二月初一日復金錢食三次中國皆不見而見於亞美利加洲及太平洋東顧此猶相距月日較遠也咸豐九年己未春於寅卯秋於申酉俱兩月比食依癸卯元術推之僅正月望二月朔及七月朔望入限此蓋準西國新法也是則比食金錢食亦常有之事未必閱百年而始得一見也嘗考金錢食之甚者其食至旣日光全掩天上諸星歴歴可數如唐憲宗元和二年文宗開成五年宋哲宗紹聖三年明萬歴三十五年皆是也日光之减因乎日蝕亦以日面有黑斑此亦格致之一端梁武帝大同二年日光大减至十四日而復明老人星見唐高祖武德九年至貞觀元年五月日光漸减至半太白畫現明嘉靖二十六年日光甚徽書見恒星此皆因日面有黑斑爲之掩也日面斑多其年地球熱度大而五榖豐日面斑少其年地熱度小而五榖歉雖不盡然而往往有騐太陽光體之外必别有最淸之氣包之如日爲用所掩則見食用之視體大於日之視體則見食旣若日外無氣受日之本先則食旣時天空必黑乃當食旣時恒有光帶溢出月外漸遠漸暗道光二十二年六月朔日食如德堧等處俱見月體外發出三光光若攻瑰諸天文士以遠鏡測之或云如火燄或云如山咸豐元年七月朔日蝕旣攻瑰色峰自日面發出光體之外皆有雲狀在德國之拉丁堡見之尤明太陽光包四圍必有空氣其光成爲條縷有若光球内之大浪同治七年七月朔日創旣甚久測望之士皆見日邊有發出之峰及四周光帶因以照相最精之器照得之在印度之根都亞喇伯之亞丁所照最爲明晰太陽中亦有雲與地球之雲相似其形狀若羊毛棉此花爲太陽格致之創聞非由日創則不能測得也日體必最熱恐亦猛火或光熱在外中間隔以雲氣令外之熱不得入則日非霊體而轉爲冷體亦未可知總之日以光熱化生萬彚風雷雨露飛潜動植川澤消長河海流行皆日氣所爲也日之功用大矣哉泰西格致之士皆欲考索其端倪推求其底藴而於日蝕之時測騐之尤能得其眞切此事自華人視之一若無足繫於重輕而不知於格致之學所關甚鉅也至於一年中日之比食者數見殊無足異第不見之於中國而多見之於他處耳 
[本館接奉電音]  
　　昨由京友電傳諭旨一道敬謹譯登○三月二十日奉硃筆張仁黼補授右春坊右中允欽此 
[帝京雜紀]  
　　上月杪在西月牆附近見一輕車自南而來迅如逐電車外坐二健漢面貎猙獰各執利刃並肩危坐把守甚嚴車後有健漢六七人名持鐵木器具步行隨之俄而車軸折斷二健漢蹤躍下車見旁有空車一乘並不問及車夫爲誰卽將車中人抱置空車之内係一婦人年廿餘鬢雲散亂赤條條一絲不掛健漢取刀威嚇車夫提鞭進城而去或謂所搶者係某院妓女也光天化日之下似此横行可謂目無法紀矣○前報紀兵部書吏趙某將其妻趙盧氏踢斃畏罪逃逸一案兹經北城司主陳君帶仵檢騐復禀詳城憲會同中正指揮某君騐明死者左肋踢傷一處左右耳根踢傷兩處與趙某小星趙孫氏呈報傷格不符因傳趙孫氏帶城覆訊供稱當夜趙某歸家由司閽人某甲啓門納入與盧氏口角踢傷左肋左右耳根因之斃命前所呈報乃揑詞也並供趙某於客臘底與販賣人口之王某涉訟于步軍統領衙門蒙正陽門大街通信成洋貨店作保放歸現在王某尚在提署押收案懸未結兩城憲飭將趙孫氏帶回交官媒押收一面飭司拘拿某甲到案一面行文提署飭傳通信成洋貨店交出趙某以便送部訊辦○兵部黏貼革條其文曰武選示廣西科經承趙之璧因抗傳不到著卽斥革不准復充或謂趙之璧卽踢斃趙盧氏之趙某也主稿司員因伊日久未進衙署屢傳不到是以斥革也或又謂趙之璧以兵部堂書新得經承移家買器花費不下三千餘金一旦釀成大獄卽不致喪身亦不免於破家人可逞一朝之忿而貽噬臍之悔哉○大宛兩縣於二月廿八日考試文童應考者 
 
 

Page 2

 
 
共一百四五十人不及往年之多○粉房琉璃街開烟館之盧二平日舉止豪華衣服炫麗近被北營西直汛弁兵拘獲繫以黑索扯洩而去蓋因近獲盜犯供出結夥爲盜實有盧二在内因而訪獲至是否同盜抑係誣扳須俟解汛質審方能辨别也○淸河迤北樹村莊内某旗人之女年己及笄前被甲乙等誘拐行至安定門外經北營弁兵拘獲解送步軍統領衙門轉移刑部分收南北獄掣分陜西司審辦 
[軍麾過鎭]  
　　長江水師提督黄昌岐爵軍門前蒞瓜洲校閱後赴姑蘇閱視長江各營本報己紀其詳兹聞爵軍門由蘇垣起節乘坐官舫並用小火輪拖帶於月之十七日午刻抵鎭舟泊六吉園碼頭在城文武各官員均至江干迎接呈遞手版爵軍門一一傳見復以禮答拜少憩片刻傳諭啓輪溯江而上瓜洲各營官弁聞此消息均在瓜口站隊伺候俄而鎭城各官及鎭標水陸各營皆往蒜山排列隊伍旌旗風捲戈戟霜凝兩岸砲聲隆隆不絕 
[兵艦妙製]  
　　英國倫敦新聞紙内載該國水師提督南威里曾充中國北洋水師副提督上年帶同北洋定遠各兵輪巡緝南洋各島駛至瓊州洋面偶爾擱淺當卽查看船身並無滲漏之處及至今年該定遠船入隝修理始知船底己有微損共所以數年以來不致因此失悮者實因該船係德國福爾康廠所造用其新倉夾層船底之法也 
[龍門礦産]  
　　西字報載有粤人某延礦師遍歴各處見龍門縣礦苗甚旺煤鐵俱有遂禀請制憲集資開辦制軍俯如所請現己招邀公司糾集股本每股銀五十兩先收二十兩以便從事並聞三年之内國家不敢其稅云想地不愛寶當又有取無禁而用不竭者矣 
[蜀道探奇]  
　　近有西人名連司者擬乘雙輪自行車由宜昌至重慶方欲左推右挽一展駕馭之能無如道路崎嶇非輪車所能徧歴遂雇人將車携帶一路徒行近日己至渝城在電報局暫駐數日卽行起程過雲南以入印度該西人亦大費跋涉矣 
[奇書可讀]  
　　蜀人尚義好施書院社學所在皆有究其指歸無非從事於帖括若欲擷經史之膏腴探典墳之秘奥則固未之前聞邇來川東道黎蒓齋觀察籌集欵項廣買典籍置之東川書院俾一縣高材咸得讀中秘書免弇陋誚他日通經致用可爲國家慶得人觀察之功不綦偉哉 
[皖左采風]  
　　蕪湖縣王宇春大令示期三月十五日舉行縣試於十二日取齊各文童擔豋躡屩而至約近三百人風簷寸晷之中又可聽春蠶食葉聲也○本月初六日爲周堂吉期城廂嫁娶之家上自朱門下迄蓬戶不啻星羅基布未申之交彩輿夾道鼓吹迎風有某某二姓彩輿一從東來一從西至會於吉祥寺前横街因爭路之故致啓爭端俄而列陣交攻各將彩輿委之路側鏖戰不巳幸忽有老者叱曰豈忘却親迎吉時耶兩下始各釋手先後簇擁而去片語解紛此老眞善於和事哉○鈔關派出外五關及十子口各書吏向例每届三個月比較收數優者子以連班一次絀者則罰停數卯初八日係比較之期李觀察督同鈔關稅務廳升坐大堂逐一考核各書吏咸鵠列堦下肅靜無譁○西門内劉某家道中落遂爲他人作嫁早年曾聘北門陳氏女爲室祗以貧無聊賴未能爲百兩之迎每當寒夜擁衾輙自笑窮途寂寞虚擲年華本月初六日探知女赴戚串陶姓家喜宴遂生一計賄通輿夫待華筵己撤蓮步將歸卽出其不意驀然抬至堂子巷本宅並預令人在門外守候筍輿一歇卽上前夾持之蓋恐女之不從也女一見門内張燈結綵知己墮巧計乃語左右曰汝輩勿爾待我欵步登堂於是長者加冠少者更衣一轉瞬牽視交拜完了一重公案迨母家聞信奔至則生米己成熟飯付之無可如何現聞一對小夫婦琴瑟甚調是亦可謂逆取順守者矣○客有從漢皋乘輪來蕪者言近日船中扒手甚多迤邐駛來親見搭客失物者己有六七起内一安慶客爲尤慘自言出門三載霜露奔馳積得洋蚨八十餘翼方謂息影里門藉慰高堂菽水乃竟喪於中途言至此幾欲躍入江中幸同舟者一再慰解始由皖垣登岸而去匪人猖獗如此行役天涯者將何以堪論者謂苟得沿江大吏通力合作派委員弁終年隨船上下一有所失卽行查究不獲則責令賠償行旅其庶有豸乎○卸署和州周翊廷司馬奉藩憲札委皖北土藥提調差旋卽料理琴裝繞導白門乘輪赴皖蕪湖土藥提調吳春農太守亦於是日同舟赴皖謁見德靜山方伯旋於十三日回蕪○陡門巷下首祥勝衣店主李某年己耳順頭童齒豁春興未闌琴絃偶斷尚擬求凰適有蟻媒托故造門言街後某姓婦生有四女珠媚花嬌因其夫久出不歸床頭金盡托老身代覔乘龍佳婿君其有意盍往觀之李聞言自忘其老欣然而往所見果不讓於所聞所介嫗以紅絲代繫聘定次女洋蚨百翼之外加以雁幣擇吉上己良辰迎娶詎料先期數日己盡室宵遁急訪雉媒亦不知所之始恍然悟爲放白鴿者然心猶不死竟閉店門乘輪往追不知無賴東風肯將天外彩雲吹還故土否 
[總署照會美使請廢苛例]  
　　美國議員杞利創立舊金山華人註册苛例去歳西歴五月五號經美總統批准施行旋經中華會館禀請崔星使轉咨總理各國事務衙門設法詰駁兹悉總理衙門己照會美公使按約辯論其文列登於左爲照復事光緒十八年六月十一日准貴大臣照稱現己接到本國新定禁止華工之例頒行各處之傳單此傳單一係戶部大臣將上下議院所定禁華工新例轉知本國各海關稅務司二係西五月初五日本國批准之新例三係西五月初六日本國批准之新例四係一千八百八十四年七月初五日所批准之新例五係一千八百八十八年十月初一日所批准之新例以上之例均係本國因禁華工所新定者照送查閱並附洋文等因准此本衙門查限禁華工始於光緒六年十月十五日卽西歴一千八百八十年十一月十七日中美所訂續約嗣是而後貴國於一千八百八十二年初立限禁華工章程己極嚴苛一千八百八十四年從而修補可謂不遺餘力然尚未明廢條約也迨一千八百八十八年十月初一日之例則將兩國數十年睦誼盡棄之矣本衙門與出使貴國大臣迭次照會援約辯論貴大臣與貴國外部概不置答復於本年西五月初五日批行新例九欵又將一千八百八十四年將滿之例展行十年本衙門展閱之下不能不與貴大臣詳論矣查新例第二欵凡查有華人按例不准來美及留住美境者卽將該華人載回中國若問官查明該華人確己入籍外國者卽載往入籍之國如該國須完稅若干方准入境則仍載往中國等語不知所謂華人係專指寓美傭工之人抑不在限禁之傳教學習貿易游歴人等而言本衙門實所不解查光都六年十月十五日中美續約第二欵中國商民如傳教學習貿易游歴人等以及隨帶並雇用之人兼己在美國各處華工均聽茯往來自便俾得受優待各國之利益卽貴國一千八百八十四年限禁第三欵亦聲明此例不能施之一千八百八十年十一月十七日以前來美之華工及此例准行後九十日内來美之華工至於不在禁限之華商人等更無論矣兹本年西五月五日新便乃概言華人己無區别又謂按例不准來美及留住美境者所謂按例果兩國公定之例耶又新例第三欵華人援例住美須有實據無者一經拿獲則照不應逗留美境之例辦理本衙門查華工赴美係本同治七年蒲安臣之約貴國若求實據應以此約爲最實之據卽或推及光緒六年中美續約亦有第二欵第三欵可爲實據今者貴國不顧成約動以威力拿辦揆之貴國創國之例似大相左也 
[中英近事]  
　　印度亞剌夏弼城消息言中英兩國所議西藏錫金條約中有數欵久而未協近聞商議己有頭緒所未能定奪者祗有印茶販入西藏一欵然不久亦可酌妥前中國派往議約之員業己由加剌吉打言旋打芝靈埠矣 
[法暹交涉]  
　　法國因爭暹羅美江之利致與暹國齟龉本報己紀之矣夫法人自恃强盛其欲逞志於暹者非獨美江一地也曩者法之 
 
 

Page 3

 
 
所討不過以美江爲暹越兩國疆界耳乃曾幾何時旣得爲越南保護主遂攘袂而起漸肆鴟張奪踞士東陵及高彌兩處此地在美江左岸而實扼要之區也今法人據而有之是其得寸入尺早己大違乎初志然要其處心積慮固不自今日始也觀於東京法報所刊法京信息可以知其梗概矣查此信於法人未據兩地之前早忆刊布據其所言謂美江之權法國當盡取之俾利歸於己倘使江之右岸仍爲暹人所屬則法人不能專享利益矣何則美江若歸兩國所屬則暹人可以輸運貨物直抵施毛而凡法人之貨欲由施行直下西貢者彼卽有權可以禁止一經禁止則法貨出口不得不攺道高辣及濱角兩處貨物旣從此路而出亦必從此路而入是則美江之權利法人不能獨擅是不可不早爲籌及也由此觀之法人之圖暹其志固不在小豈美江一界遂足滿其願哉 
[朝鮮近耗]  
　　本報前紀朝鮮有閙事之耗兹聞英國施雲戰船於本月初五日由濟物浦抵吳淞據稱此船由巨文島前往朝鮮見地方人情甚爲平靜無庸在高駐紥故祇到濟物浦一遊遽爾起椗言旋也 
[厦門紀事]  
　　彭紀南軍門奉諱後至本月初三日交卸提篆擇期初八日扶柩回籍安葬是日午刻靈輀就道楊西園孫庚堂兩軍門許秋槎觀察曁五營叅遊都守湄州銅山金門各恊鎭以迄行營舊部記名提鎭標下將弁數百員齊集提轅執紼步行以送柩前執事儀仗鑾駕誥命亭欽賜各物黄亭萬名傘德政牌僧道洋鎗隊大旗隊砲隊馬隊綿長數里由西門至海關前柴橋碼頭登伏波官輪船沿途官商之設祭席者多至十餘處可謂極一時之盛矣○孫庚堂軍門因泉州提署後樓被火星夜遄回初八日附超武兵船順道至秀塗登岸○淡水茶巿將開由厦渡臺之襄茶工人數以萬計加之近來基隆七郭忽現金礦淘金者亦如水趨壑因之所食之米往往不敷從前臺灣米多運至厦門泉州兹則轉由厦門運赴淡水月前米價日漲各口接得電報卽賃定輪舶運米連日多至十餘號大都皆因裝米而來以致米價日漸增昻每百斤需洋銀一元九角及三元不等上白者每一元僅購二十八九斤云○淡水山茶售價較去春每擔漲二三元各茶棧加價收來仍增價售諸南洋君島惟洋莊各茶棧售與厦門各洋商轉運至歐美二洲者則未能增價因之袖手觀望者甚多恐今歳業此者難得利矣 
[粤東患疫]  
　　粤東近來隂多晴少寒暖不時癘疾叢生死亡相繼南門外某姓家一日連斃三命西關調元街烟戶無多旬日之内己死十餘人藥肆棺店無不利巿三倍和緩一流人終日僕僕於途有應接不暇之勢攝生者當何如加意哉 
[蘭會再誌]  
　　昨爲邑廟内園蘭會之第二日亭午時會中人各舁名花互評優劣老花共四本除昨報所紀常合泰禄愼居之梅瓣金　素心二本外尚有二本一爲素心一爲梅瓣均係寍郡應長順所植新花共有六十餘本推陳姓之梅瓣水仙爲最蔣姓之梅瓣水仙則屈居第二花若有知當不免王後盧前之感矣 
[春賽紀餘]  
　　往時西人賽馬閱三日而畢事本届各西人餘勇可賈復於昨禮拜六一試罄控縱送之技是日也宿雨初晴和風乍拂小挑落處片片殘紅細草生時萋萋淺碧西人乃整轡而前馭風而去一次六馬沙遜行占先二次七馬怡和行居首三次七馬西夫牛奪得錦標四次五馬太古行博將彩注五次八馬勝者爲怡和六次二馬勝者爲義記七次六馬沙遜行之馬夫名阿橋者出人頭地八次五馬大馬房西人滿耳待所向無前九次七馬逞逐電追風之技顯跳浜越架之長俄聞鼓掌聲喧齊呼奪幟阿橋又占先籌十次係水手互賽共有二十二騎繞塲一匝惟該水手等素習使船不慣使馬顚墜者七八人内有一人跌傷甚重其唱凱而還者爲十二號水手當將跌傷之水手舁送西醫院療治是時靑衫白裕徙倚緑柳隂中凝眸遠跳亦復爛其如雲洵海曲之勝游春餘之樂事也 
[法員抵滬]  
　　新任駐滬法總領事吕佩葉君將次蒞滬己紀前報昨日下午七點鐘時吕君乘坐法公司黄浦輪船進口在法公司碼頭下椗代理法領事微席葉君及魯繙譯官均往迎迓克總巡捕頭謝副捕頭戎服佩刀率同中西巡捕咸至碼頭鵠候吕君當卽登岸至密采里西國飯館暫駐行旌 
[靈輀抵滬]  
　　原任福建藩憲藩彬卿方伯在任仙逝由其公子芸生觀察扶柩回籍將次來滬上海縣黄大令預飭辦差人等在金利源碼頭搭蓋東西轅門素色彩棚並派執事人等伺候昨日下午四點半鐘靈柩乘招商局之海琛輪船駛進浦江卽在金利源碼頭停泊關道憲聶觀察提右營廖叅戎率同文武各官至舟次吊奠觀察一一叩謝靈柩當時並未起岸今日又逢禮拜聞俟明日排齊全副儀仗繞行英法租界想夾道縱觀者當不乏人也 
[欵不虚糜]  
　　滬上各西商所置田産每年應完租銀向由地保管理有年租地保名目當裴浩亭大令綰縣篆時將年租地保裁革此項年租由縣收取除完納糧賦外應餘一萬餘串邇經黄大令妥議章程禀明聶觀察轉詳南洋通商大臣劉峴帥業奉批示略謂所餘年租餘欵除將一半繳入道轅歸洋務酬應之用緣道轅洋務開銷向在洋藥餉項内支用今得此欵貼補卽可少支洋藥一分款項多得一分正供尚餘一半除由縣完納錢糧外應餘之欵歸入縣署欵酬領事以及洋務開銷之用聶觀察接奉憲批轉行到縣遵照辦理 
[相騐無傷]  
　　王金氏以兒子王阿莫遭姚仁卿姚子卿姚杏山等毆傷於十八日身死求請檢騐巳列昨報昨日上午三林塘南廿四保二圖地保喬秀如預備屍塲原差袁慶將人証帶齊伺候午後二點鐘黄大令帶同仵作書役人等排導出城至南碼頭渡浦而往及抵屍塲己鐘鳴五下矣旋升公案屍母王金氏訴稱今年八十歳丈夫己逝世兒子阿莫今年四十七歳素以耕種餬口娶有妻室素來安分去年十月間向姚仁卿索洋五元姚不肯歸償兒子赴姚家搬取棉花作抵姚竟誣兒子行竊糾合多人將兒子拉去用繩綑縳私刑吊打當經兒子在案下喊控蒙恩騐明受傷屬實飭差將姚等提齊於本月初五日解案尚未訊供十七日兒子自外回家與姚在途相遇姚以兒子在案控告因此懷限糾同姚子卿姚杏山等凶毆至十八日兒子口吐鮮血九點鐘時因傷身死當被毆時有蘇蘭亭目覩叩求伸冤屍妻王黄氏供今年四十二歳丈夫阿莫此次實被姚仁卿等凶毆斃命蔡阿松供阿莫係小的母舅爲此來案作抱地保喬秀如供去冬王阿莫向姚索欠無著搬取棉花被姚誣竊將阿莫拘住私刑常打至本月十七日打架小的因公他出並不知悉原差禀姚仁卿家中並無一人己先期避匿矣大令問喬曰爾知姚等何往答稱不知惟姚家傭人沈仲卿在此大令命傳案問曰爾是否沈仲卿答稱是問爾在姚家何爲供在姚家收租又問爾主人何往供聞王阿莫在縣控告主人己投案矣大令飭仵檢騐良久喝報王阿莫舊傷己痊身有瘡疤手足等處均發黄色委係因病身死大令離座親視一周王金氏姑媳堅稱有傷大令曰如有傷痕按之必硬今則甚軟可見實係病斃向屍母再三開導王金氏稱情願自行棺殮求免發封大令准之着令具結沈交原差　回指交姚仁卿到案訊辦並令喬投案候示諭畢鳴騶回署屋角鐘聲己打八下矣 
[幸免失事]  
　　本邑人某甲向以駕舟爲事前日由南匯縣裝載花子百餘擔來滬午後行抵白蓮涇適東南風大作波濤洶湧潑入艙中勢將沉下甲與夥大聲呼救適有某航船駛過上前援手帶至岸側將水戽出始保無恙 
[護勇猝斃]  
　　金陵人某甲在縣署充當護勇昨日下午六點鐘時忽呼腹痛同伴爲之施救無效而斃當氣未絕時舁出頭門安置白虎殿故死後得免周折云 
 
 

Page 4

 
 
[養媳合烟]  
　　本邑人章利門向在某西人處爲侍者居於裏虹口繅絲棧後面其子金龍年己十五在某船塢習銅匠自幼聘定江灣人王載榮之女名小翠娥爲媳正當破瓜之年未賦夭桃之什嗣因王夫婦相繼病殁翠娥無所倚賴由其伯父王耀蜂領至章處爲童養媳前晚六點鐘時不知何故私購阿芙蓉膏吞服比及知覺無從施救矣遂通報王耀蜂及其舅某乙來滬料理枉死城中又添一重公案矣 
[不募經費]  
　　欽加運同銜補用直隷州特授上海縣正堂黄爲示禁事據本縣皂快頭役全順沈翔等禀稱署中土地祠向由役等經理年久失修惟恐傾圯現議集資修理役等互相勸助並不在外斂募分文詎料有無賴棍徒在外勸募土地祠經費實爲駭異禀乞示禁查拿等情到縣據此除批示外合行示禁爲此示仰鋪戶居民保甲人等知悉現在修理署中土地祠所需經費悉由該役等自行捐助並不在外勸募倘有無賴之徒託名募捐一經查出或被告發定予提究不貸其各凛遵毋違特示光緒十九年三月十七日示 
[依然押繳]  
　　孫郭氏投十六鋪保甲局控稱在大東門外開設浦包店丈夫己故店務由小婦人經理去秋有洋三十元託素識之鄧朝山出外購貨詎鄧取洋後日久避匿冉四緝訪始得遇見據云洋己用去央伊妻弟居渭鄕調處由鄧自立票據約日歸還届期向索分文無著叩求訊究局員將原被送縣黄大令訊供之下將鄧收所押交詎鄧挺押不繳反遣包赴道轅控告聶觀察札縣訊供大令卽於前晚請葉司馬提訊孫郭氏伸訴前情鄧稱小的虧欠該氏洋銀己立據過割此次實被趙貴唆使誣控趙貴供雖與該氏認識並不干涉此事居供確曾代爲調處司馬以趙不應多事著笞一百板當堂斥釋日後不准于與此事鄧朝山奉斷之洋分文不繳膽敢赴道朦控爲圖賴地步深堪痛恨仍著還所押繳該氏與居分别退去趙行至公生明下鄧妻居氏及居渭卿昆季將趙扭住紛紛毆擊差役見之上前喝散趙見勢不妙奔入水利廳署暫避未幾見諸人巳散始敢匍匐而出行過頭門鄧妻與居等復一擁而上將趙髮辮扭住趙大聲喊救欲入署内鳴寃旋有人排解始向南而去 
[訊明無涉]  
　　蕩婦楊蘭珍吞烟斃命牽涉烟妓三寶卽王陳氏黄大令飭將王陳氏逮案候訊此己詳列前報前晚由葉司馬研訊地保石茂卿投案候示楊瞿氏訴稱女兒蘭珍來滬多年與李小毛囝姘識此次向李索錢李不給反與女兒口角以致忿恨吞烟迨知覺送往李處繼又送入醫院救治無效旋卽斃命己蒙騐明實與三寶無十惟求將李懲辦爲女兒伸寃李供開設客棧與楊蘭珍相識並未口角不知何故吞烟土陳氏供係蘇州人開設花烟館楊蘭珍如何自盡不得而知司馬謂楊瞿氏曰爾言王陳氏無干能具結否答稱情願具結司馬著具與王陳氏無于切結呈案備查王陳氏當堂開釋李年紀尚輕不思安分貿易反肇此等事端著笞責二百板枷號二月發小東門示衆案遂結 
[事關誘拐]  
　　周學詩者向爲紅白帖卜居滬南高巷頭生一女己適浦東張港栅趙姓迨趙物故氏寂守空閨藉針黹以餬口上月間來滬省親周之比鄰有蘇州阿三者蟻媒也見氏姿首尚佳欲以計誘之苦於無隙可乘一日氏小立門前阿三卽與之殷勤絮語詢及近况勸令就好人家傭工氏頷之阿三又曰適南碼頭某姓家託我尋一女傭爾若願往何愁衣食乎氏以爲然隨之而去至今旬餘迄未回家前日周之寄女知寄姊來滬欲與一見藉伸契闊周告以前情女以姊妹情深急欲把晤因倩阿三引至某姓家阿三不允問主人爲誰我當自往尋之阿三含糊以應女見阿三神色有異益復窮詰阿三忽言氏之伯趙某曾向我借洋三十元至今未還氏己屬我與爾何干女聞言驚駭欲絕知不可以理喻乃喚十六鋪地甲至訴明情節地甲令周赶往浦東將氏伯趙某邀來詢問是否向阿三借洋再爲理處 
[局書舞弊]  
　　巡防之設所以保衞地方而乃朦蔽上官擅作威福致令小民側目此風烏可長哉本報前紀浦東人賈鬎鬎與孟全榮之子掌寶口角赴局控告將掌寶枷責一案前日由孟全榮投縣禀稱兒子掌寶素來安分日前偶與賈子口角賈串通局書李紀仁門丁倪某等朦禀局憲將兄子枷責至晚兒子痛極昏暈當蒙局憲開枷用轎送回今兒子傷勢愈重實由李等架詞朦聽致受非刑務求澈究黄大令著候批示 
[欠債輕生]  
　　前有傅楊氏在縣控陳兆頂欠錢不歸一案前晚由葉司馬研訊傅楊氏訴稱係浦東人丈夫己故前年我家應輪充廿四保十四圖地保自念女流央陳兆頂出面所有錢漕墊欵均由小婦人向親戚金桂淸處借來將近一年墊去二百餘千及退保向陳索取一味延宕不得己來案控告金供務農爲業被傅楊氏借錢墊用陳兆頂供前年傅楊氏應當地保央小的出面辦事一切費用均由小的代付照傅楊氏墊欵扣除並不欠錢司馬駁詰冉三陳支吾不答司馬大怒判笞一百板本當如數追繳姑念苦求著减作七十二千償還傅楊氏限卽日交案原被遵斷而退陳出署後卽在縣署左近某客棧棲息至昨晨不知如何己自縊身死矣 
[施惠及時]  
　　謹啓者敝堂接奉隱名氏大善士樂助洋五十元又奉礮隊營五哨諸大善士合助洋廿四元均入山西急振解囊救命足徵善氣凝庥施惠及時倍覺隂功莫大當此鴻嗷待哺早集一日之賑卽早救一時之災多助一分之資卽多全一人之命推而廣之萬萬生靈眞是無量功德先後祇領叩謝莫名謹登報章奉揚盛德[  上海六馬路仁濟善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　三月十一日候補縣郭文塏平窰保甲回省禀到十二日通判李星科禀奉憲台飭發蘇宫保保札二起蒙保過班以同知留省歸候補班前先補用叩謝分水縣劉禀辭赴任候補縣王賡夔禀見禀辭解餉赴都十三日松陽縣葉延壽禀知藩司飭知赴任禀見叩謝 
[鄂渚官報]  
　　三月十三日候補縣涂九疇由新關回省禀謝蒙記功三次酌委一次另補縣楊鈞赴襄陽守催錢糧並催前舒令交代尾欠銀兩卽用縣濟生自孝感催漕糧回省銷差武昌府經歴曾鴻奉委督率吏役管解秋審重犯藩臺王臬臺陳署糧道凌鹽道瞿漢黄德道憚候補道恭候補道曹候補道彭漢陽府逄候補府史慶武同知長漢同知厲武通判恒候補通判叚鴻献代理漢陽縣李候補府經歴余鼎臣署黄岡縣丞鄭應昌卸署黄岡縣倉子埠巡檢楊開運俱赴撫院進見候補府朱滋澤銷馬鞍山辦煤務差奉委坐辦鐵政局差禀見候補縣黎培質禀謝記大功二次提前揀委優缺一次並銷漢陽縣帮審差又曾記雋禀謝加一級紀録二次卽用縣王光棣周垣候補縣歐陽炳榮俱禀知赴督署閱卷十四日統領襄河水師前營記名提督劉見辭管帶楚功輪船候補副將馬鴻圖禀辭赴石灰窰委辦野三關土藥稅局候補通判叚鴻猷禀辭回局卽用縣王光棣周坦梁葆仁大挑縣洪錫庚錢錦渠候補縣洪錫爵張源深歐陽炳榮俱銷閱卷差候補巡檢李樹森巡查江面禀辭又馮永容奉臬憲委秋審分牌差禀辭藩憲牌示按察司司獄員缺詳委以舊海防先補用按察司獄劉耀麟咨補十五日漢陽縣薛福祁任事代理漢陽縣李觀濤卸事俱禀知候補巡檢劉鑑泉奉委秋審繳牌差藩憲牌示宜昌府通判員缺請以分缺先補用通判沈彤題補 
[邗江官報]  
　　初四日淮安總鎭吳鎭軍安康赴省公幹過揚陸鹺尹寶委解淸江餉銀初五日分發巡檢程鹺尉碒禀到陳鹾尹壯猷銷富安灘永豐壩田分轉恩厚辭回淮北初六日楊鹺尹師久委靑口局是晚運憲江都轉肆筵設席邀請同鄕張觀察銘堅何觀察維鍵王觀察翬翎程觀察恒生林觀察述訓趙觀察濟川孫觀察明慶明廉筵讌藉聨桑梓歡初七日施分轉　奉堤工局委提調差内閣中書孫内翰毓林過揚 
[滬壖瑣紀]  
　　無錫人戴阿生素以開設鐵店爲業其妻吳氏不安於室與開馬口鐵店之王阿福有私另租蘇張氏之房屋居焉前晚戴阿生前去年姦雙雙獲住送交捕房捕頭補傳蘇張氏解送英公堂請訊○蘇鄕横涇人錢富堂耕種度日其妻賈氏來滬傭工己有三載並未以一字寄家錢未能釋然於懷遂泛棹來滬一窮究竟昨城老閘地方尋見囑令回家耕種妻不依爭扭之間由三百零一號華捕帶至捕房候核○傅阿大之妻某氏在路行走突遇醉漢吳金榮碰撞爭論之下各奮老拳某氏揚言失去金壓髮簪當經巡街捕帶至捕房候解公堂訊　○有孩子狀似患瘋投河覓死由二百八十八號華捕撈救送至英公廨值日差問其姓名瞠目不能對蔡太守飭官醫騐明孩子患病甚重飭發棲流公所醫養俟病痊再行處置 
[縣案彚録]  
　　江北人汪亭蘇在新閘軋花局爲小工前日作工十次每次錢廿七文合計須錢二百七十文向學徒王榮昌收取王以數目不符互相口角繼以爭毆汪力不能致支致受損傷旁人代抱不平將王扭至新閘巡防局控訴局員見汪在傷痕立卽飭勇將汪王二人移送上海縣黄大令諭飭看管候訊○前由英公堂解送竊犯陳松生胡阿狗至縣請辦前晚由葉司馬研訊捕役禀贓的己由公堂給失主領去陳供前爲南貨業胡供向作小本經紀初次犯竊旋有汪子堂投案願保陳松生出外司馬以胡犯竊可恨判笞二百板枷號一月發頭門示衆陳本當薄懲姑從寛典著汪保去又據巡防中局汪二尹解竊犯魏福生至案司馬判笞一百板枷號一月發十九鋪示衆 
[法界公堂瑣案]  
　　新沙遜洋行收租西人偕華人馬樹堂訴稱新北門外大街鄭光成竹布店欠房租四十元閉店逃逸奉諭將屋中生財拍賣得洋二十三元除去申報告白洋二元尚存洋廿一元投案禀呈同轉謂鄭己逃避無從追究爾可將廿一元携回向洋東述明馬唯唯而退○糞夫兪行堂陳長生馬見堂嚴裕亭等訴稱向包新北門外之糞立有承攬今糞局蔡子泉竟將小的等辭歇另歸他人承辦求請訊究承攬呈電蔡子泉亦遞禀訴稱該處一帶之糞確係兪等所包今春正月間法工部局新章不准將糞船停泊城河浜兪等因此退包小的屢次解勸兪不允遂雇他人承辦嗣因城河浜仍可停泊糞船兪等家有悔心意欲硬包同轉謂此事爾等均有不合惟承攬内載明中保胡錫卿朱禮記蔣姓等數人爾等可出外恊同包探王榮培邀該中保妥爲理處下期來案禀覆○馬見山訴稱由林安義薦往李啓仁所開福生棧爲司帳去年九月初六日進棧言明每月薪水洋五元至今分文未取反被借洋二十元向索圖賴投案請追李供去年九月間開設福生棧由林爲中與馬見山合股並非司帳所控之洋己歸資本同轉謂爾開棧資本若干林安義向爲何業李供並未借洋馬又稱去年十二月間借洋二十元往虹口買物何言未借同轉以李有意吞没著押交林來案再核又謂馬曰爾當帮同將林尋交以便追究馬又稱尚被李借去皮馬褂一件乞一併追還同轉允之○王包探禀徐阿金在道生南貨鋪爲出店因欲回家雇戚開元庖代甫入店卽竊取白糖百餘斤寄與徐阿金帶回寍渡今將人贓拘獲解案請訊戚供在道生爲替工糖由徐喚取並非自竊徐供不知是竊來故爲携帶同轉謂徐曰爾雇此等人爲替工亦難辭咎且半夜時將糖寄爾豈不知來歴不明旋有道生店夥張小熙投案領贓同轉商之魯君判將戚責八十下徐責四十下贓給張領○騙子林德和何德桂專持僞銀飾向各處撞騙被法包探拘獲己紀前報昨晨有德記棧主談多元遞禀訴稱林等來棧住宿十餘日早出暮歸不知其所作何事被欠房飯資並代付洗衣等錢一千七百五十文求請斷給李阿土稱係浦東人三月初四日來滬買物行至下六鋪内萬叙弄口林何二人迎面而來有意將小的碰撞向之理論妄稱查私將小的扭住小的駭極向懷中摸索依然有物及至土行買土將洋取出變爲銅餅始知己被掉換求恩追究王包探禀奉諭帶林等至棧將什物典質得洋六元二角並搜出洋十元除給張立成洋七元外尚存洋九元二角呈案同轉謂林曰此種好買賣己做過幾次林供將金首飾向之掉換今己知悔故將雜物典押償還同轉商之魯繙譯官將洋一元給棧主談多元八元二角給李阿土林何二人押候各責三百板遞回原籍○陳殿卿卽瑞祥控稱爲布莊主王大林代保德裕莊銀二百兩祥豐莊銀一百兩詎被手欠兩錢莊共銀五百兩去冬向索伊以布匹值價二百餘元作抵尚少銀二百餘兩延宕不付嗣因該二莊屢次催取是以來案求追王供所欠之銀有布匹抵押况今春己還銀五十兩結算之下並無二百餘兩之多同轉謂此銀係陳代爾擔保豈可含糊了事須赶緊了理王供求限日歸還同轉著交保限於月内料理如再延宕許陳扭追 
[上海北巿絲業會館籌賑公所施少欽經收順直山東河南山西賑捐二月初七至十三日第三千四百九十三至九十九次淸單]  
　　初七日嘉定豫順堂求肝氣速愈洋十二元鎭洋縣署再思居爲女求病愈四元羅溪仿承氏却病三元老太古胡鶴由仁和土棧來二元源來當銅洋五元○初八日蘇州隱名氏洋五十元沈梁氏祈求消災解厄十元無名氏爲子病求速愈十元不留名由紫卿交來十元灣頭厘捐總局彌陀子五元葉長春求合家平安二元太倉杯水車薪氏盟心書屋各二元靦顔子銅洋一元葉二四小姐求目疾速愈洋一元無名氏花洋一元○初九日心如意齋由仁昌永記金店來規元一百兩浙湖無名氏爲母祈壽洋十元祈保合家平安十元福建稻杳吟榭主人求母疾速痊十元蘇城顧求病速愈十元浙江瑞安縣學邵梅生廣文五元杭省善慶典諸愛仁氏二元保平安二元張全玲文生還願小洋十角○初十日三聖經資洋二十四元從善氏一元蘇州茂昶號保合號平安由珊記顔料號洋二十元銅洋十五元南京余本衡洋十元榮陽榮記角洋一百元合大洋十元大通戴賢進因先父九十冥壽求冥福五元心願氏二元方姓一元大通尚志堂一元謝兆松不書名各五角沈贊卿一元盡力子一元孚惠堂五角無名氏一角林屋客一角○蕪湖同興寄來店主洋一元潘君由願各五角王君汪君馬君洪四戶各二角五分共七戶合洋二元對開二元○鼎昌經募郭建侯聽松主人商務三戶各洋二角無名氏四戶各一角○十一日茸人長洋一百元嘉定祥泰成募求安氏五元無名善士四元顧崧齡求妻病愈四元蘇城黄興元爲兒克徵病永愈一元鄭瑞生小姐天花平安酬願一元鄭志均求天花轉危爲安一元了願氏心記文記綿力氏四戶各二角山右無名氏求心願五角王耕記銅洋三元○十二日李培萱堂爲子病患溼腫求愈由恊源莊來洋三百元悔過子爲祖父母曁考妣冥誕周忌移懺資由太倉蔣寄來洋二十元余樂賢二十元唐寅章銅洋二元烏鎭惟心氏求年高堂上多壽多康洋十元紡織氏惡惡子節省酒筵資各三元稚子正月得百歳錢三千二百移助合洋三元實記無名氏隱名士綿力子四戶各二元愧無力子無名老嫗求資冥福各一元凝瑞軒銅洋一元不留名求病速愈由松江廣大寄來洋二元仁記一元漢陽淸軍府厲一元求志居士銅洋一元○蘇新泰募玉湖無名氏黄記愧少子隱名氏五戶各一元無名氏李佐周笪克有無名氏四戶各五角共九戶合洋七元蘇新泰銅洋廿六元五角半○十三日錢江守眞子吳興氏置妄資移助求早獲麟洋三百元筆喇洋行將摇過零絲小樣售價移助洋十二元五角古夥程郅周二元汪養涵一元無名氏銅洋七元余裕源銅洋一元朱姓銅洋一元○簡綺記洋五角陳岳樵八角陳管乙孫竹記各四角卓月記招晃記各二角共六戶合洋二元五角○趙永堂吳載庭各洋二元未紹英施紫卿二元沈子爽趙培齋二元徐正興崔逹各一元共八戶各小洋一百角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
