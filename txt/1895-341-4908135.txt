# 1895 - 341 - 4908135

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[景岳全書出售] [  圖書集成局啓]  
　　是書爲有明張介賓先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂東璧旣窮源而竟委復由委以溯源用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印成新鑄鉛字潔白帋張裝釘無訛校讎盡善刻巳告成分裝二十四本裹以錦函每部碼洋三圓分存湖南廣東上海愼記書莊及三馬路申昌書室出售世有閣及賓善分局三馬路申昌書室出售世有欲樹醫林之幟者尚其購置一編乎此佈 
[勸世人學算說]  
　　中華算學始於隷首由是歴代相傳其法日精其用日廣至明而中衰俗儒鄙陋空疎竟不知洞淵九容之術而算學之深者幾至失傳我朝文治昌明力崇實學御製歴象考成數理精藴發揮中西算術而包舉靡遺承學之士造詣日深著述益備阮文達公作疇人傳以括之羅茗香作續疇人傳以繼之自黄帝時起以迄道光之初凡得三百二十四人而我朝之人爲獨多名人之撰述靡有闕遺矣顧中華自古以來六藝之中數居其末較之射御爲尤輕習之者號曰專家精於此者稱曰方伎若以爲不必人人能之者如果爲性之所近則習之可也斯言也舉世皆以爲然其實似是而非謬妄實甚若不早爲揭破其害中於人心伊於胡底兹特詳陳其說以俟有識者鑒諸夫人心中算數之理本與有生以俱來雖在尋常日用之中亦無一刻之或廢特不能擴而充之則如爝火之光泯焉澌滅已耳苟能擴而充之則由數學之整數加减乘除進而至分數加减乘除更進而至小數加减乘除開方者除法之進步也比例者用題中諸數以加减乘除造成比例之率也幾何者從條叚以解題理發揮點線面體之用也由是而再進焉習天元者必習天元之加减乘除習代數者又必習代數之加减乘除而代數之加减乘除有整數分數指數之别各適其用而不相同苟能通之則於數理之奥賾者無不可盡明矣是皆有等級之可循得寸則寸得尺則尺斷無枉費之工夫也若夫算學之致用大之固可察乎天地小之亦可明乎象數且天下之事物錯綜變化雜糅交互者不知凡幾如氣學重學光學熱學聲學色學化學電學造船航海製砲建橋築城掄材宫室種植登記利息開礦保險日晷鐘表電報黏力河流屋背琴譜火鏡錢法相法顯微鏡千里鏡自來水風雨表地球行差天文吸力鐵路工水陸汽機通書歴法紀事編年國内人數地産金石圓錐曲線微絲吸力測量繪圖此數十端者若不憑數學之法推求之而但恃智謀巧思力索之非過卽不及如涉大川茫無津涯卽使如願以償成就一二而耗物力費工夫已不知其什百千倍矣曷若憑藉前賢之成法以我馭題而不爲題所束縛哉然論算學之有益於人亦不必詳述窺天測地爲鋪張揚厲之辭以冀動人聽聞祗以淺近易知之理發明經世事業中不可缺少之端令人覺悟則所裨益者必非淺鮮矣凡人之心思才力皆出於腦腦充者智腦虧者愚然充者不可常恃也必操習用腦之法使其運思靈活而充者愈充否則直錮蔽其腦年華稍長而腦不能運用矣豈不大可惜耶天地間有許多精妙之理出於自然者爲尋常人所不知藉能算者以釋明之令人心花怒發不能自已一若由暗室至明堂豁然開朗其所以濬發靈明者無踰於此而操習用腦之法亦卽在其中矣然算學之大要不外乎兩途商功積尺三角測量其用止於加减乘除開方八線淺䢎易能挾其術足以大得名利有益家國此經濟家之算學人人所能者也博通舊說創造新法苦心孤詣索隱鍧深成則後學蒙其福不成則空費心血擲於無何有之鄉此著作家之算學非人人所能者也西人有言算學名家其腦内特有一處藏算數之智慧故能運思若此是說也乃相士之言人多信之余於斯學粗涉其藩略知其趣特因他事牽率日不暇給不能致力於此終爲遺憾今老矣無能爲也已故著此說以勸世人若不河漢斯言請卽廣置書籍尊師取友量力而行循序而進毋欲速而見小毋一得而自封必不至於徒勞而無成也果能如此國家富强之基亦立於是矣豈第知算學而已哉 
[譯東報紀臺灣近事]  
　　某日報云臺灣雖稱平定而内地土兵尚與日人抵敵且熟番惡日本人尤甚每見二三人行過麓林輙携鎗擊害目下遇害者巳不計其數距臺南嘉義縣將有一二十里處日人必須十名以上各携兵器方可游行在臺官吏因此愁眉不展○本月二號日本東京接樺山總督函開上月二十六號山口少將所率枝隊與下淡水土兵接戰砲斃土兵三百名日兵死五名將校以下負傷者三十二人○臺灣總督府擬就華人至臺灣上陸章程八條定於東歴明年正月一號施行一臺灣准中國人上陸之地四處基隆淡水安平打狗一中國人爲商業或私事欲至臺灣上陸者其鄉貫姓名職業年歳及船名請中國地方官發給護照或携帶日本領事官證明書一中國官吏爲公務或奉政府差遣至臺灣上陸須清政府通知予以上陸之權一携帶華官護照或有證明書者上陸時須經地方官檢查給以許可之證一現在維持平安秩序凡華人無業及作苦之流禁止上陸一從來住居臺灣之人常往來於中國各地有臺灣地方官及中國日領事證明書者准其上陸居住若無證明書亦無華官護照卽不得居住一除第三第六兩條記載之華人外只准在第一條所載四港上陸若往内地須禀請地方官給以旅行憑劵一本條例定明治二十九年正月一號實施 
[韓亂又作]  
　　日本某日報云日歴十一月二十八號午後東京來電言接韓京電信悉潛伏俄公使館之李範晉謀率兵圍王宫其謀敗露韓廷召集新兵以備二十九號午前又來電言今日韓京發電報昨朝舊侍衛兵二大隊馳襲王宫經舊訓練兵擊退並擒獲隊長以下十四名及本月三號韓京來信詳述上月二十八號天未嚮明鐘鳴二下前撤去之親衛兵卽舊侍衛隊整頓隊伍從王城東北兩門奔入警護宫闕之兵士拔劍燃砲擊退之捕獲將校三員刺客五名兵士若干人其巨魁傳說紛紛或係韓人李範晉及美國傳教師某某等或謂原任平壤練兵隊長李道傑南萬里李敏鎬等數人其作亂之緣欲殺總理大臣金宏集及署理内部大臣兪吉濬等或曰閔黨與外國人通同欲撫國王及 
 
 

Page 2

 
 
王太子復以舊兵爲侍衛隊先是李範晉在某公使館密謀一切指揮親衛三百餘人一隊從東大門附近一隊從迎秋門闖入韓廷早悉其舉事之期故有備無恐不爲所乘當日駐京各國公使聞警卽赴王宫謁見韓王將亂之前有親衛隊兵士十二名至日公使館呈書聲言我等入闕爲攺革政事起見恐日本駐兵不知或有妄動故以書告禀云云日公使小村氏直斥之怱遽出門詣王宫時宫門已堅閉小村氏在門外待一點鐘之久始開門得以入謁國王知之以次閣臣等皆無恙時已報天明五下鐘矣次日韓廷命警務廳搜查作亂之首捕得沈萬里李啓康監送訊問供出煽動者不一其人而由閔黨主其事尚有外國人在其中三號韓京來電云今次變亂外國人始干涉其證據已顯韓廷向俄國公使館及美國公使館索取李範晉以下十三人三號俄國水師率軍馬數十匹於午前入京 
[豫章雜事]  
　　江西采訪友人云新昌縣災民滋閙情形前經列報兹聞災民恐府縣輾轉稽延有逾勘災期限因卽匍匐來省向翁小山方伯籲求方伯批以被災是否屬實應否辦緩仰府督縣查勘禀覆現值查勘期内毋稍稽延○日前贑南兵備道周瀚如觀察乘舟來省謁見撫憲及藩臬二司並拜會糧鹽府各官聞面商裁减額兵一事也○石城縣諸士子捐集採芹堂公費定章凡所入學者致送學師贊見及書存開銷皆由公費中提出禀請翁小山方伯批准存案方伯細查禀内該鄉捐貲若干如何經理支發未標明晰聲叙爰飭寍都州督同石城縣查明一切細情并各鄉是否一律興辦彚齊詳覆立案○前浙江巡撫梅小巖中丞之文孫文雲閣學士之甥也年方十七文定劉養素方伯之女孫爲室定於本月十二日行聘禮 
[凱旋履任]  
　　江西采訪友人云去冬剛字五營調往北洋防剿駐紥山海關内樂亭縣境扼守海口近者撤防南下本月十二日管帶官申鎭軍道發率同左營營官蔣叅戎必望右營營官王副戎德懷並各哨弁二十餘人禀見江西巡撫德靜山中丞中丞慰問有加鎭軍以奉旨新授廣東瓊州鎭總兵領有兵部劄付遂將營務交卸前往履新 
[釐金巵言]  
　　辦理安徽華陽厘局候補縣李鹽河厘局候補分府劉大通厘局候補縣劉會銜出示遍貼於長江各處以厘源不旺换訂章程裁除雜費而廣招徠深得理財之道盖利之所在人人得而爭之商民惟利是圖有利驅之不退如無利而反虧折卽招之亦不肯來近來民船裝載貨物經過各卡應完厘金如貨只一百石加完十數石數十石或已觸司事巡扦之怒則竟有完至倍徙者爭則置諸高擱船不敢開種種掯壓欺凌往往船挂江邊遭風失事此商民之所以裹足不前怨聲載道也近年貨物多有附輪船裝載者輪載則民船益少船少則厘金自不旺各局因不敷比較故不得不從苛征收此民所以益病而厘金仍不能起色也况正厘以外雜費多端如掛號錢打印錢照票錢划予錢分票錢補串錢皆是病民在大商尚不啻滄海一粟小本營生其何以堪上年鄭易兩侍御先後奏陳聖天子愛恤元元已嚴飭整頓兹三局員會銜訂約除斃以恤民艱而廣招徠則商旅皆欲出於其途矣不禁拭目俟之 
[點騐軍實]  
　　厦門采訪友人云水師提督楊西園軍門向統砲隊練軍親兵衛隊等五營本月初十日忽有楊觀察者奉閩浙總督邊制軍札委到厦點查各勇名數核對箕斗旋於十三四五日按營操演十五日復偕軍門至厦門港口砲臺試演大砲打靶等事十六日乘小火輪船赴泉州查點陸路提標各營勇名數并會同黄芍巖宫保視各營操練 
[楚北官塲紀事]  
　　鄂省采訪友人云漢口牙釐總局余堯衢太守肇康經上憲調攝荆州府篆隨於本月十六日赴督轅禀辭十八日清晨雇滿江紅船二號就龍王廟江濵携同瀛眷上駛闔局執事人等咸臨江岸送行○粤東馮明府永圖經上憲奏准補授黄陂縣缺同鄉僚友咸往道賀○近日省垣保安新南門外突有災民一千餘口扶老携幼迤邐而來守城弁兵見之急將城門扃閉事經上憲所聞卽由官中撥出振欵若干按口給發隨派員押解出境以免滋生事端 
[鍾阜凍雲]  
　　金陵訪事人云新簡江蘇按察使吳廣涵廉訪承璐於前日上午十一點鐘時駕抵白門繫舟官碼頭隨命駕由下關入儀鳳門先赴督署然後向各當道處投刺上江兩邑尊預飭幹役辦差伺候先將下江考棚掃除清潔鋪設一新東西轅門懸燈結彩廉訪遂假此爲行轅翌日在城印委曁候補各員次第趨轅拜謁輿馬紛紛絡繹於道足靴手版忙亂一時聞廉訪不日卽欲赴蘇想福星又將載道矣○署兩江總督張香帥以館閣仙才出任封疆大吏文章經濟萃於一身薄海皆知人心素仰邇來澄察官方講求吏治而於世誼故交尤覺有心結納焉如前江蘇學政黄學士體芳鍾山書院梁山長鼎芬翰林院黄太史紹箕等皆一時俊傑香帥虚懷善納嘗向名山片席諮訪時政得失暇則遊目書林縱横今古唱酬未已欵洽逾恒孰謂王謝風流今不再見乎爰泚筆而誌之 
[南都官話]  
　　金陵訪事人云寗省尊經書院黄山長湖北名進士也客歳劉峴莊制軍在任時延請來院主講有日桃李成隂但山長莊襟老帶流水行雲時而出入於湖光山色間以致不常住省每逢師課或未至期先行提考或已過期則併兩三月而一課試遊其門者皆樂沾化雨不以寄送題目文卷爲費周章近又在平山堂一帶因事勾留聞將遄返日前督憲委劉千戎德輝帶崇安輪船赴揚接回千戎隨詣督轅禀到銷差○候選縣施明府煃奉督憲札委轅下校對差明府接札卽於次晨謝委到差視事○二品頂戴江蘇候補道松觀察麟由蘇來省駕抵白門艤舟江岸登輿入城赴督署進謁香帥逾時辭出○府經歴禹叅軍崧齡前隨劉制軍襄辦文案事宜到山海關現因防務解嚴束裝南下奉劉欽差咨送回省已趨轅禀到矣 
[潤州雜采]  
　　鎭江采訪友人云郡學建在北門之西將百年矣近日明倫堂大成殿逐漸彫零岌岌欲圮八月廿四日經學師汪廣文禀明上憲請撥欵興修上憲准之廣文卽設立學宫工程局鳩工修葺朽者新之圮者整之卑下者更從而崇高之月斧雲斤昕夕從事現在大成殿已大工告竣雕墻峻宇氣象堂皇明倫堂則涓吉本月十六日卯時上梁爆竹之聲聞於遠近○西門外新城一帶於前數年修整後由官憲出示將緊靠城墻一丈内之房屋一律拆去毋許再行搭蓋兹新署丹徒縣宗大令訪聞新城内外尚河一帶仍有民民緊靠城墻私蓋草瓦房屋收租漁利有碍城垣更有不法匪徒偷挖城磚以致城身損壞且目下時屆冬令天氣亢旱茅屋易致火災因於日前出示曉諭仰居民諸色人等一體知悉自示之後爾等如有於沿城内外一帶私蓋房屋者勒限一月内一律拆除凈盡如敢玩違並有偷挖城磚情事一經查出定卽提案訊明究辦决不寛貸 
[豸旌西去]  
　　督辦安徽保甲總局吳士青觀察於月之十三日仙逝所遺保甲局差經撫憲福少農中丞札委署首道潘作卿觀察接辦 
[日東怪獸]  
　　日本横濵北仲通二丁目民人藤原新之助素善獵獸上月二十二號狩于奥野歸經甲州南都留郡之菅山正行間見有數丈高之朽木當前木已成洞洞中有怪獸踞焉藤急燃槍擊之獸中丸而墮視其身如海虎鼠色腹帶白色形似蝙蝠尾長一尺五寸許翼四方二尺許足及隂部又似人實爲從古未見之怪物因携歸以質諸博物家 
[謡言勿信]  
　　漢口采訪友人云自中日言歸於好東瀛人士之航海重來者相屬於道邇者漢口洋街小波樓等處每有日人寄寓其中某日已登某輪船上駛赴沙市宜昌等處效太史公之周游名山大川不料無識之徒謡言四起謂若輩與官塲商議欲闢租界於鎭上龍王廟左近就江岸築通商碼頭殊不知漢口並未准日人闢界且龍王廟距英租界甚遠焉能鳩聚商人海市蜃樓眞不值識者一笑也 
 
 

Page 3

 
 
[散勇紛來]  
　　鄂垣采訪友人云武漢爲南北來往要道凡湘軍之撤遣歸里者必取道於此邇者臺疆已入日人之手三湘子弟附船内某者源源而來有至沌口卸載者亦有至原籍歸農者尚幸安平過境並無登岸滋事等情亦由官弁之彈壓得力也 
[盜犯成禽]  
　　鎭江采訪友人云上月間東鄉北角村陳姓被盜搶刼報案後丹徒縣宗大令親臨履勘飭捕役四處跴緝某日捕役在西門外春滿茶社拘獲匪類小張搜其身畔有鑰匙二三十種質劵十餘紙盤詰之下據云陳姓搶案現已知甲乙兩匪下落願作線人於是跟蹤往捉一在南門某飯館拿獲一在五條街某烟館拿獲旋又詰知首犯名姓惟不知逃往何處乃先將所獲之三匪告知縣署馬快押送至縣大令升堂訊鞫三匪皆供認不諱爰飭釘上鐐銬分别收禁嚴飭捕快密拿首犯 
[太守觀風]  
　　欽加鹽運使銜記名道特授寍波府正堂加三級紀錄十次程爲觀風示照得攷行察藝典重周官問俗采風詩陳太史聖世布同文之治户習槧鉛名區稱學道之邦里傳絃誦軺車涖止甫經致芹泮以程材符竹分來亦願憇棠蔭而講藝寗郡星纒牛斗海錯魚鄉眺五界於金庭接四明之石寳挹掎鳧磯之秀代産名流萃月湖霞嶼之英人多傑出典型在昔津逮於今陶染資深㑺髦蔚起賦邁凌雲之氣毫抒畫日之忱鷄樹麟堂久比肩之相望桂林杏苑尤縷指之難稽文物衣冠甲於兩浙本府少奉楹書家傳簪紱鵝湖講學曾坐春風鹿野吹笙濫充秋賦自登仕版歴宰名區始製錦於勾章旋移琴予鄮縣十年不至尚留潘令之花五馬重來用感桓公之柳涖新伊始懷舊彌殷敢誇立雪之門今舉觀風之典雖講明句讀難嗣晉城之遺徽而甄拔奇尤願識長沙於未遇兹定於本月二十五日舉行觀風合行出示曉諭爲此示仰闔屬生童知悉爰循故事兾覯佳篇諸生負倚馬之才蜚雕龍之譽潘詞樂旨各擅偏長任筆沈詩或工雜體所望章摛霞蔚語削雷同妙詞吐夫虀辛新意坼其莩甲本府將品評月旦宏奬風流凌山采蓀倒海探貝收珊瑚之七尺敢矜鐵網搜羅綉鞶帨以千端誰解金鍼巧度果能自出機抒定當酬以絹縑王後盧前給花紅而分奬班香宋艷裁竹素以傳鈔譬秀論夫三升將才量乎八斗莫謂測同蠡管此卽壇坫之敦槃要同價重鷄林共習中華之文字請看詞成廉鍔巳足掣東海長鯨是誰手奪錦標卽預兆秋風鳴鹿特示 
[甬江雪意]  
　　寗郡自入冬以來和煦如春小本營生之輩身披薄棉足以禦寒連日銅鉦高挂毫無雲翳至望後半隂半晴地氣潮蒸猶如熟梅天氣廿二日下午雲低似羃天黑如墨大有晚來欲雪之意次辰蚤起果見雨雜雪珠不半刻而停止未知滕六君果税駕否也 
[鄞縣二覆案]  
　　鄞縣考二覆於十九晚出案共招覆三百六十六名示期二十一日招覆今將前列姓名錄後林值三袁覃王瑋陳冕瑞謝定邦史鴻彬張夀鏞陸延康張其賢季士英周運謙凌震南金琅吳祥麟張夀鎬范仲駿郭敦壎余清樾何錫冕茅雲瑞陳鼎辰王謀道張崇暐陸繼昌胡璠陳巨川周以鹵鄭星焕陳鳳鏘陳賢佑章大澍胡炳輝李康綏邵顯庚李藩張傳　孫錫祚周錫侯王燡千丙炎忻錫慶鄭錫璇袁蔭溥謝觀濤郭澄陳紳廖夀慈徐振麟蔡宗文董德鎣 
[回批照錄]  
　　欽命頭品頂戴兵部尚書署理兩江總督部堂通商事務大臣湖廣總督部堂張批據禀及章程徵信錄等均經閱悉自强根本全在學塾中西并重廼濟時艱覽經正書塾始辦接辦各章程具見樂育爲懷允稱周妥所擬於言語文字之外擴充四條其天算地理製造種植等學尤爲切於實用允宜逐漸經營以副儲養人材之本意所請寛籌經費擴其規模應俟籌有的欵再行飭發應用以襄美舉繳滬南經正書院抄呈 
[吃飯眞難]  
　　輪船向有掃艙米石積少成多售價較賤米色亦攙雜不堪非經播凈或有藥物夾入其中鮮有不罹河魚之禍者數年前曾有貧民掃食該米斃命巳見於報時蓋有紅礬遺於艙米之内故也初聞北門外某米鋪曾購掃艙米若干石是否夾入好米之中不敢妄議特初八日有彭城氏夫婦購米而　下咽後兩人腹痛如絞爰疑米中有毒由其親屬向該鋪饒舌然猶係疑案尚無眞憑實據乃一波未平一波又起初九日又有王氏母子購食該米患病相同其母指黑唇青於初十日斃命嗣聞又斃一人不知誰氏於是各興問罪之師搥碎黄鶴樓踢翻鸚鵡洲該鋪幾同甑破刻巳暫停交易互結訟藤矣 
[農婦割股]  
　　桃紅地方李氏婦依其夫以耕種度日事姑至孝終歳所得咸供甘旨今秋姑患病甚劇賴婦盡心調養得愈忽又發疽於背紅腫如桃漸至潰爛大如碗口勢甚危婦侍奉湯藥蹀𨇾床頭夜以繼日焦急萬分形瘁神疲正倚床假寐朦朧間似聞人言汝姑之疽非人膏塗之不能合口婦驚而起然徧覓人膏終不可得因思有割股療親之說遂潛往廚下用廚刀割取臂肉一塊毫不知痛悄用棉花包裹割處血亦立止遂取肉和草藥熬膏塗姑患處詎甫經八九日疽口卽合健旺如常婦喜甚解棉視傷痕新肌亦生噫是非純孝感天安能轉危爲安如斯之捷聞割時須避人撞見如撞見不惟無靈騐而且必痛苦或至傷命如婦者竟於農家中得之不可爲世風哉 
[河内行輪]  
　　寗波議創設内河官輪局尚未見辦兹悉紳商鄭某等擬設總局於甬江將製輪船行駛海門乍浦定海餘姚各埠以便商旅禀請寍關道轉詳上憲立案刻聞餘姚一埠現已集貲行將開辦其餘二埠尚未議定也 
[赤膊鬼]  
　　江西采訪友人云十月十二日上午省垣易家巷口某姓豆腐鋪烟囱炸裂火光迸射幾至燎原幸四鄰取水以澆并拆斷火路得以立時撲滅否則一發難收矣當火發時赤膊鬼聞風而來名曰救火實則攘刼各物一轉瞬間鋪中已一物無存按赤膊鬼係江省方言蓋滬上流氓之類也 
[局憲拜客]  
　　製造局總辦劉康侯觀察日前由京回滬已紀前報兹聞觀察到申後請假一月應俟假滿再行接辦局務昨日午後四下鐘乘輿詣各衙門謝步繼至縣署黄大令迎入花廳茗叙良久興辭而出 
[日員回滬]  
　　日本總領事珍田君捨已通譯官速水君一孔撥原君陳政前往杭州商辦租界事宜前已屢詳於報兹者界務辦有頭緒珍田諸君已於前日返滬矣 
[萬家生佛]  
　　虹口北河南路往江灣吳淞之孔道中有地名曲家橋是處人烟稀少至更闌時足跡更罕時有匪徒屯跡其間往往攔路攫物事爲江海關道憲黄幼農觀察所聞特派勇丁十名往曲家橋地方就馬路傍搭蓋布篷駐紥梭巡匪類保護行人誠善政也 
[管帶返滬]  
　　駐紥九畝地之滬軍營管帶婁月亭遊戎前經回安徽原籍掃墓刻巳事竣於前日回申昨日命駕赴文武各衙門拜謁繼至縣署黄大令飭丁擋駕 
[禀開善堂]  
　　本埠紳董葉君澄衷施君子英朱君寳珊曹君寄耘等聨名禀縣聲稱職等籌欵擬在大南門外高昌廟左近設一善堂取名同仁公濟堂以便擴充善舉與同仁輔元堂倣照辦理禀請核示施行俟黄大令如何批示再行續錄 
[邑宰騐屍]  
　　本月二十二日之晚十點鐘時有一年約二十餘歳之人身穿灰色布棉襖口操浦東音至英大馬路源來小客棧投宿次日午後未起呼之不應毁門而入則已自縊而亡候至晚膳時並無屍屬來認因卽報明善堂意欲乞棺盛殮堂中司事不允棧主乃唤地保同投上海縣報請蒞騐昨晨十點鐘時黄愛棠大令帶同書役刑仵鳴騶戾止陸保已預備公案大令旣升座卽命帶棧夥朱某訊問朱供稱死者於二十二日之晚來棧投宿不知因何自縊至今並無屍屬來認陸保禀稱小的身充是圖地保死者不知何處人亦不知因何自縊昨晚棧主唤小的 
 
 

Page 4

 
 
同投案下禀報大令命仵作如法檢騐唱報死者委係自縊身死並無别故大令遂請善堂暫爲棺殮發壇標記 
[控請驗傷]  
　　陸鼎發前日投上海縣喊控聲請騐傷值日差詢問原委答稱與何桂春合開冰廠期滿因索償遷費不遂所欲卽便行兇被伊毆傷是以投案請騐該差據情入禀奉諭暫爲看管聽候騐訊核奪 
[竊犯收所]  
　　昨日准法公堂移送犯竊之周老三一名請遞原籍管束等因到縣當由捕役禀明大令諭飭暫先收押自新所候備文遞解 
[鬥牌肇事]  
　　城内西馬橋整容公所昨日爲集會之期薙髮匠雨集雲屯讌神宴飮熱閙異常繼而席散團坐鬥牌甲乙兩人不知因何口角隨卽拳足交加將乙左目打瞎衆抱不平擬將甲送局究辦紛紛擾擾不知所終 
[法捕房事]  
　　昨禮拜二係法公堂訊案之期因祁繙譯别有要公咨照讞員鄭大令并捕房將應訊各案歸下期到堂會判○水手甲乙二人持紅粉一桶在途行走爲巡街捕拘入捕房翌晨經捕頭訊問云係普濟輪船堊漆之用持往小白雲輪船掉换白粉者捕頭命押候船主來信如果屬實卽予開釋○寗波人某丙近患顚狂之症前日下午至八仙橋投周涇浜内覓死爲巡街華捕所見援救登岸送入捕房捕頭訊問之下據稱家住南市鹹瓜街捕頭命開明住址飭探夥持往詢問一面送丙至仁濟醫館療洽旋據探夥禀覆徧訪蹤跡並無知者遂咨照醫館將丙釋出○前日午後四點半鐘有一年近五十已留髭鬚身穿白絨布短衫外罩元色布小袖馬褂秃頭赤足穿草鞋在新北門外板行門首倒臥於地口吐白沫爲包探所見倩巡街捕雇車送至捕房轉送仁濟醫館氣已斷絶乃舁至同仁輔元堂備棺收殮囑登本報召認至廿六日四點鐘無人認領發壇標誌 
[美捕房事]  
　　昨報竇如海張阿五二包探拿獲形跡可疑之天津女郎二口並衣包鏡箱各一元寳一錠拘至捕房管押因包面有宋公館收取字樣飭包探查訪宋公館下落前日下午由包探查知宋姓在本城西門内因傳語宋姓投案保釋據云此二女由天津買來兹欲捲逃幸爲包探所獲○積竊江北人蕭紅小蕭胡小前曾犯竊破獲遞解回籍邇復潛至滬上仍施舊伎在浦左旗昌棧竊取洋鉛若干失主報知捕房前日下午包探竇如海與二蕭遇諸法界當卽拿獲蕭倔强不服因拘至法捕房覊押探回告捕頭於昨晨往法捕房將蕭帶回歸案送辦○山東人鮑德興昨日午後二點鐘行至百老匯路耶松船廠意欲入内閒觀爲更夫阻止鮑卽喧鬧爲廠主所知卽唤一百九十三號華捕將鮑拘送捕房押候解送英公廨訊究○某浣衣作甲乙二夥均寗波産昨日午後在西華德路互相格鬥經二百五十六號走街華捕一併拿送捕房據情禀告捕頭姑念無知初犯從寛免究一併斥釋○崑山路第二十五號洋房與某煤炭店往來前晚洋東遣庖丁某甲持銀洋七元往付煤欵適甲有事未畢因將洋銀就几旁暫放轉瞬間不翼而飛却被副手某乙竊逃甲卽告知洋東轉報捕房捕頭諭各包探查拿乙到案送辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　福建人郭清江控姘婦趙張氏滋擾不休叩求恩斷前晚屠别駕升堂訊究郭訴稱小的年四十有二向在治下開炒麫店妻子棄世内顧乏人因與寡婦趙張氏姘識氏性成淫蕩廉恥全無小的略加訓斥非但不服反與小的爲難不得已控求大老爺斷令　異趙張氏供稱小婦人年已五十係本邑人夫故無依與郭姘識不料郭性成薄倖近與他婦有私將小婦人抛棄向之論說反以惡語相誣别駕判令郭償該氏洋銀十圓卽行離異并著各具遵斷切結呈查○横涇人徐阿金訴稱同鄉人張阿大將小的之妻子張氏誘之來滬及尋見理論一味支吾是以扭請訊究别駕庭訊之下徐訴稱小的向在原籍耕田本年五月偶與妻子口角張乘間挑誘將妻子誘來治下當時小的雖已　悉其情然因農忙不克分身今秋收已畢故於前月附航來此將張尋獲向之詰質言語游移不得已控求追究張供稱小的與徐同鄉且爲親　行在治下小本營生已歴二十餘年今年五月從妹張氏挈徐妻至小的家借住云欲出外傭工未及數日卽他去以後從未來過别駕將兩造一併斥釋令張助徐尋緝其妻不得置身事外○岳倪氏挈子阿福控無賴陸阿隆藉端訛索别駕升堂訊究岳倪氏訴稱小婦人家在寍波卜居治下已有年矣丈夫業已長逝小婦人藉兒子阿福縫級糊口陸視小婦人母子懦弱可欺迭來索詐不遂其欲轍以穢語汚衊小婦人因畏其兇　不敢與較前日另賃他處意欲遷居陸竟强行霸阻是以扭交捕拘解到案阿福所訴與其母相同陸供稱小的亦寍波人今奉訊明小的實是該死則舄並不懲儆惟著具攺過切結不得再向倪氏纒擾 
[英界公堂瑣案]  
　　包探孔阿才禀稱蘇州人袁阿巧前因犯事經大老爺懲辦後遞解回籍今又潛來滬上小的恐其肇事是以送請訊判袁供稱小的前雖遞解其實並非違犯不端之事目下以家内無人不得已而來此别駕判令仍遞解蘇州○包探孔阿才解王阿福至案禀稱此人前因犯竊經大老爺遞解回籍咋又在馬路竊取人家皮靴一雙寗綢褲一條由小的拘獲人贓詰以失主何人堅不指出是以送案請懲供稱小的係寍波人行竊該死叩乞施恩别駕判令笞責一百板仍遞解寍波○包探陳阿九解竊賊劉阿狗陳阿四至案禀稱前日此二人串　胡老八徐寳和鍾聚寳三家書籍衣服報捕後經小的緝獲原贓送請訊究胡徐鍾先後投案領贓劉陳同供稱小的等皆本地人　因失業　　不堪凍餒是以覥顔竊物以冀殘喘苟延若得餬口有資是當學作好人模樣矣别駕判令各笞責二百板驅逐出境○野雞流倡徐雲杏　　　拉狎客以博夜度資經包探杜雲卿拘入捕房昨晨解送至案徐倡亂塗脂粉無異天魔供稱小婦人係良家女子被匪人拐帶來滬買入倡　　鴇逼勒不堪不得已而含羞爲此如蒙大老爺拔出火坑則世世生生永戴大德矣别駕判令暫交官媒收押候傳鴇兒再訊○包探張阿五　　藥水廠某洋人雇許阿四繆阿金繆阿三繆阿戴湯阿仁傅阿二繆阿大戴阿三繆得生徐阿時等人之車裝送藥水瓶一百四十四枚旣而少　四十枚旋搜出十四枚因卽扭送捕房解案請究許等同供稱小的等不敢竊瓶且向在藥水廠運送物件已歴多年並無過失此次實係被　　駕判令一併暫行管押候查明其事於下禮拜覆訊○兪天順漆店夥汪石泉自運漆赴日本被人倒欠央店主兪雲堂代付匯票銀一千餘　　無力歸還經兪在英公堂控追旋由湖北人程學啓張玉山請附追貨價銀各五百餘兩屠别駕提訊之下飭汪交人保出赶緊算帳理償嗣　漆業公正人出爲理勸明白統償四折兩折付現銀兩折出期票兩造均願罷訟昨已各具切結求銷矣 
[閩督轅抄]  
　　九月二十日本任武平縣唐志燮禀謝調補惠安縣　缺前台灣噶瑪蘭千總高英傑由台遵飭内渡禀到禀假○二十一日代理福州府秦禀明菜匪首　劉祥興等五人已在南較塲正法本任羅溪縣丞胡湛榮禀明奉委解匪首級往古田禀辭○二十二日調署晉江縣葉新第卸永安縣事禀到禀假知縣楊卓廉禀見禀明奉委　辦厦門海關税務補用遊擊留閩台儘先都司滕國鳳由台内渡禀到福靖輪船五品頂戴關慶祥禀辭赴厦門○二十三日通判舒鋆昌禀明本日接辦南臺保甲局典史陳慶霖禀謝准補福安縣典史飭知○二十四日通判梁廷元禀明卸辦南臺保甲局務巡檢鄭士才禀請恊理南台口海關税務 
[江督轅門抄]  
　　十月初七日候補道趙燮辭赴崇海公幹廣東候補道陳明遠調補夀春鎭郭寳昌新授蘇松鎭陳旭辭均傳見知府沈敦和河南候補府彭鍔即選府陳遹聲湖北鎗礮監工委員候選知縣王福昌上海良濟洋行萬第仁馬悦戴惟禮德國工程都司駱伯克洋操統帶來春石泰均見補昨日鍾山書院山長梁鼎芬翰林院黄紹箕　閣中書康有爲均會○十三日沙漫洲緝私候補道于謝委徐州公幹藩轅牌示江浦縣典史倪寳琛叅革遺缺查有新海防遇缺先補用典史應運堪以請補又如臯縣西塲司巡檢張字鏞病故遺缺查有巡檢龔璋又寳應縣典史程學伊病故遺缺查有從九孫葆鈞句容縣龍潭司巡檢沙淇病故遺缺查有巡檢武鳳孫均署理○十　日翰林院黄紹箕　翰林院編修趙曾重到由京來卽辭行回籍江寗縣翁禀知赴西南鄉勘案兼查保甲回○十五日鎭江轉運局候補道何辭回鎭江勷辦江北河運直隸州方臻喜到銷差回准補邳州陳道濟銷假○十六日尊經書院山長黄雲鵠到會新授江蘇臬臺吳承潞江南製造局候補道潘學祖上海來候補道曾廣照天津回新科翰林院庶吉士願祖彭刑部主事貢士元由京來内閣中書曹元弼謝委書局差○十七日新授江蘇臬臺吳承潞總辦湖北鐵政鎗炮　潘學祖銷江南製造局總辦差均見帶江順輪船吳建寅禀知十五日接帶署贑榆縣典史姚元吉專丁禀知中途聞訃丁父憂○十八日統領老湘營新授甘肅鞏秦階道李光久由山海關帶隊來調補夀春鎭郭寳昌安慶回並　感冐假兩天蘇省洋務局候補道羅嘉杰赴蘇沙漫洲緝私候補道于提督李新燕均辭○十九日前江蘇學臺黄體芳鍾山書院山長梁鼎芬翰林院檢討蒯光典均曾調署陽湖縣李超瓊知縣許慶春由蘇來銷河運差均到○二十日調補夀春鎭郭寳昌銷假辭總兵何克元到由天津回鈞和輪船徐長順到由上海裝馬撫臺靈柩並解餉來 
[江蘇官報]  
　　十月初五日長洲縣王禀辭赴各鎭查冬防保甲寳山縣沈禀辭無錫縣吳觀樂交卸任事回省知縣吳其芳交卸署理金匱縣事回李東河專丁來省禀知奉常鎭道憲委太平洲保甲差並銷措資假周恩楙禀辭赴浙江公幹劉照青禀辭回鎭江同知鄭述祖禀辭回江震絲捐局通判王景棋由寗來理問朱汝漣禀知奉督銷局萬道　赴浙江公幹管帶正後營升用遊擊樊汝瑜禀知赴木瀆横涇一帶巡哨帮帶飛划營補用都司胡昌寳禀知赴江震一帶查哨○初六日同知趙曦炚由奔生釐局專丁來省禀　期服假正任南匯縣汪以誠禀辭赴松江會算交代知縣吳俊卿奉藩憲委赴鎭江提還息借商欵卽辭孫淦禀知赴滬領息借銀兩卽辭趙鴻禀知奉藩憲傳進署閱卷林毓菁銷假○初七日知縣倪文范禀知奉委赴徐州公幹陳香祖禀知奉委赴江北公幹坐補按司獄胡崇本禀銷上海借資假管帶新中營補用遊擊許國祥由平望查哨回○十三日候補道蔡國熊通知在院上銷假通判陳寳樽禀銷抽查長元吳江震太湖等廳縣保甲差奇齡禀銷河運差李士彦由寗來正任震澤縣費鴻年請感冐假二天截取分發江蘇候補知縣楊士晟由京領照來省禀到府知事周邦楨禀銷下三叚水巡差巡檢孫鑑儕謝委署理奉賢縣典史事何頌清謝委吳江縣保甲差指分江蘇遇缺先巡檢楊　　由浙來禀到○十四日同知倪啓佑知縣王慶埏趙鴻李樂善胡智澄府經歴馮步衢　丞全善均禀　奉委海運津通局差知縣張明允縣丞戴修璋均禀謝奉委海運滬局　　　　　　吉由寗來知縣張寳瑔禀銷上海樹木捐局差華德森禀辭解塘工經費赴浙江禀辭赴上海出口捐局差縣丞靳繼曾禀銷嘉定縣保甲差從九張鳳五起服回省禀　　　　 
[江西官報]  
　　九月二十二日南昌同知蔡世俊禀知開辦寳昌局揩分縣丞李寳禀到係四川人錢炘勷辭撫院文案通判朱景祁往南贑寗公幹縣丞王世　銷辦軍　局往辦秀江卡指分知縣葉永惲禀到係湖南　貢生巡檢尹錫祉　建昌　就醫童先吾往新昌俸廷起往清江郭浩往長寗俱催税契典史吳錫麟往萬年俱　糧○二十五日候補府阮貞瑞回河口分局同知王祖蔭回讞局發審知縣雷樹人往吉袁臨公幹　授湖南岳常澧道桂中行由江蘇回臨川籍署德化縣王祖彝卸事清理交代回候補道丁憂蔣松齡由天津行營後路糧臺回錢炘接充撫院文巡捕羅蓉鏡往高安催减平主籲吳熾生往萬年未八周曾營往新城俱催地丁朱紀澐往廬陵道庫李樹森往崇仁俱催税契縣丞朱榮福往萬載催屯糧副將陳步曾上段巡防遊擊殷　嶺下段巡防○二十七日户部主事劉雲衢由京回新昌籍指分卽用縣石長佑繳照係安徽乙未進士羅培鈞　收揆道堂工程府照汪鳴鑣往南城王蔭珍律廬陵俱催地丁守備朱作炳查廢簡門胡應龍接充廣潤門卡房千總鄭璟禀銷廣潤門卡房 
[皖省官報]  
　　皖藩牌示候補典史唐清鈞少尉委署桐城縣典史候補府照磨王勳少牧委署夀州吏目候補典史盛少尉樹棠委署六安州和尚灘巡檢候補典史蔡恩厚少尉委署定遠縣池河司大挑知縣孫玉銘大令請補望江縣卽用知縣朱明府本請期服假二十七天候補從九吳季培由鳳陽府差遣回省候補巡檢李毓英少尹起服　省　署涇縣典史蔡樹人到調辦荻港釐卡候補知府梁泰亨太尊禀辭候補同知王夀堃司馬奉委解京餉指分安徽新海防試用縣丞毛熙濟二尹到湖南人卸署　埭　胡夀祺　令到候補知縣劉大令籌知銷辦輿圜周差 
[申報舘恊振所經收順直山東河南賑捐十月十一日至十月廿日止第廿四次清單]  
　　十月十一日覃思寳銅洋一元夢文居士洋五元○十三日寓潯求安氏洋一元銅洋一元○十四日駟記洋十四元銅洋七元蛟川王梅圃爲小兒患病許助洋十元○十五日周昌記銅洋一元如諾屈洋二元○十六日會嵇隂南氏洋五十元宜興全盛來　十人洋二伯元陳東瀛洋五元揚州福興潤來何立堂善士經募吳愼行堂洋二元宦遊人洋一元五角綠隂居士洋一元五角何無違堂洋一元○十七日勉力子洋五元以立本堂爲小兒病愈還愿洋七十元支塘永義昶來樂施人洋十元○十八日無名氏洋二元無名氏銅洋一元○廿日朱更處洋一元以上總共收洋三百八十一元銅洋十一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
