# 1907 - 125 - 4912232

 

Page 1

 
 
   
 
 

Page 2

 
 
   
 
 

Page 3

 
 
上諭 
　　三月二十九日奉 
　　上諭梁如浩著調補直隸津海關道奉天奉錦山海關道兼按察使銜著蔡紹基補授欽此同日奉 
　　上諭雲南普洱鎭總兵員缺著謝有功補授欽此 
[論說]  
[論欲救中國當自尊崇游俠始（爲黄勛勛感書）]  
　　黄君勛伯。以救其鄰死。此邦人士。崇極哀悼。然一二小夫。猶有訾爲徒死。鄙爲少年好事者。天僇生聞而歎曰。此中國之所以亡也。黄君之死而於上海也。使黄君不死於上海。而死於内地。有寂寂無聞焉已耳。國於天地必有與立。中國衰弱之原因。其故至複雜。而愛惜生命之一念。則所謂總因之總因也。凡國勢之强弱。繫乎俠士之有無。俠士者。能了生命以益社會者也。請徵之日。日本自變政以來。黨人以國事死者。踵相望。而太和魂三字。遂爲立國之本。此日本之游俠也。請徵之俄。俄國虚無黨人。痛心專制。要求立憲不成。而爲暴動。暴動不成。而爲暗殺。一夫善射。百夫决拾。雖婦人女子。亦莫不嬰縲絏而不悔。伏莽躓而如飴。此俄國之游俠也。吾國三代以前。盛行階級制度。至春秋以降。階級制度漸衰。上流社會。日與下流社會相結納。而游俠之士出焉。當時所謂游俠者一爲在上之俠。延致食客。揮金如土。若信陵平原是也。一爲在下之俠。片語之諾。始終不渝。義逾秋霜。誠貫白日。如聶政朱亥是也。蓋當是時豪貴旣。散金錢。以募武士武士亦以匹夫之力。而抗公侯。祖龍旣興。日趨於中央集權。以爲游俠者專制之國所大不利者也。俠權日伸。則君權日縮。於是銷兵器於咸陽使强者弱。徙豪族。於關右。使富者貧。旣貧且弱矣。民救死方不贍。何暇爲游俠。至漢代科條日益嚴。文網日益密。舞文陋儒。益皮附經傳。以陷游俠。過此以往。人民之性質。旣日趨怯懦。而武健之魄力。乃日漸消亡。士夫旣以游俠爲戒。於是視國事爲秦越。待同胞若外人。但求能保個人之生命。乃舉一切人羣所最寳貴之物。放棄之而不恤。夫國家之生命者。個人生命之所積焉而成者也。愚夫小人。之貪生忘國者於生命之外。不知復有他物也。志士仁人之舍生爲國者。以個人所牽繫之物不足以奪吾所最寳貴最純一之目的也。吾儕今日誠欲强吾國不貴有游俠之名譽。而貴有遊俠之精神。以急難取。義爲指歸。以殺身破家爲究竟。人人能舍個人之生命。以擁護國家之生命。乃能永固而長存。個人之生命雖死。而國家之生命不死。則猶之乎。個人之不死也。嗚乎吾言及此吾言窮矣。請提黄龍之旗登崑崙之顚。三叩首。三沐浴。以一語招俠魂曰。俠兮俠兮爾何在。需爾孔殷返爾斾。救我民兮馨億代。靈之霏霏鎭高邁。吞噏九陔　區内盍歸來兮發蒙蓋 
專電 
[電一北京（三月二十九日亥刻）]  
　　慶邸爲叚芝貴參案牽涉心頗怏怏擬俟查辦覆奏後乞恩退職（書） 
[電二北京（三月二十九日亥刻）]  
　　郵傳部岑尚書今日電催廣東提學使于式枚迅速來京商議本部官制（之） 
[電三天津（三月二十九日亥刻）]  
　　中日合辦之鴨綠江木植公司直督袁宫保派黄開文爲總辦（大） 
緊要新聞 
[蘇撫電允改良農務局蘇州]  
　　蘇州農務局並不振興農業惟將民間荒地招人價領刻下又擬推行城外經王太史在申電請撫憲裁撤等情已載昨報現悉撫憲接電亦深以該局爲未善當將急議改良情形電復王太史電文錄下鐵路公司王太史沁電悉前因農局辦法未盡妥善飭司局逐加整頓現據局擬呈章程八條督課實業爲民興利並非與民爭利卽日可以宣布城外清地意在息訟端防弊　督 
 
 

Page 4

 
 
種植當飭司局妥善辦理弗得以惠民之政轉致厲民幸詳察之龍艶（水） 
[趙將軍定期入蜀]  
　　泰晤士報云奉天來函謂趙將軍定於西五月二十四號（卽四月十三日）起程赴四川總督新任 
[鎭道電禀饑民困苦情形鎭江]  
　　鎭關道榮星莊觀察日前禀電督撫略謂職道前同赫統帶成額徐紳汶赴圌山關查看觀音粉當以麵少許和粉爲餅食之無異味隨聞靖江之磨盤沙江陰之横丹各地方災情尤重令赫統帶徐紳前往查看災民之苦倍於各洲日嚼野菜度命各災民始尙集錢雇船挑運觀音粉繼因無力卽觀音粉亦不可得合查兩處災民大小萬餘人距磨盤沙相近村莊尙有二萬餘人赫徐回鎭述及情形赶於鎭江留養資遣餘欵購米三百石麵五百包飭川小輪拖往惟地廣人衆不敷散給另雇大駁船兩隻隨載觀音粉前往搭放仰副憲台軫念民瘼之至意等語旋奉督撫兩院電復以觀音粉多食於衛生有碍己飭寗藩力籌五千金蘇藩四千金一併解道妥爲散放以資拯濟（齊） 
[袁督保員接補津海關道]  
　　津防關道一缺現由天津洋務局總辦蔡紹基觀察署理袁督謂梁敦彦升調則蔡紹基與營口道梁冕亭兩觀察均可補此要缺蔡梁兩觀察通曉英文諳習外洋風俗習慣如在袁督屬下專辦洋務必能勝任愉快據北京中國官塲云蔡尤可望得缺查一千九百零五六兩年河間彰德兩處大操蔡觀察曾充接待外賓總辦蔡旣善操英語而欵待外賓尤爲周到故兩次所得西友不少此次如得邀選拔其所辦之事當能媲美前人使袁督滿意也 
[陳侍郎前赴汴皖考查之先聲福州]  
　　馬景融虧短銅幣公欵復經陳侍郎核定另加息項二千餘共短十萬有奇除己繳三萬及虞友三應繳三萬餘外前辦厦門海關支應李遇源亦應。繳四萬餘惟此事非旦夕可了故侍郎臨行會同松督兩司提訊一次卽將全案。移交松督辦理刻侍郎業已返里多日聞出月初旬卽須前往河南安徽兩省查考造幣事宜云（到） 
[英國歡迎李經方爲駐英公使]  
　　字林報載二十一日北京訪函云駐京英公使朱邇典照會外務部謂中國以駐英公使汪大爕將次回華到外務部右侍郎本任另簡商約大臣李經方前往接充英國甚願接待云 
[西兵酗酒殺斃華人漢口]  
　　上月二十四日漢口美租界五馬頭泊有某國兵輪一艘　　兵四五人登岸飲酒大醉竟抽出腰刀戳傷路旁歇力之土工某甲立時鮮血湧流暈倒於地衆土工亟舁至醫院診治業已不及隨卽斃命租界會審委員得報當卽移請夏口廳會同相騐一面并詳請漢關道照會某領事飭令交出逞兇之人訊供核辦 
[華僑請留梁使商改禁約]  
　　泰晤士報云舊金山華僑電達外務部謂駐美公使梁誠與美國議改華工禁約尙未就緒請鈞部飭梁使留任以便將約事議結 
[批准專辦第九鎭營務南京]  
　　徐統制紹楨日前詳請江督開去督練公所會辦總叅議差當奉批示該鎭才具開展任事熱誠查寗省改練新軍之時凡籌議編制創辦徵兵以及興學育材事宜多賴擘畫本部堂蒞任以來尤資臂助現在加徵新兵備購器械所有第九鎭敎練内務愈形繁重該鎭呈請開去督練公所會辦總叅議一差以便專心壹志整頓第九鎭應辦事件尤見辦事切實殊堪欣慰應卽照准俾得精益求精早成勁旅備國家干城之選（吾） 
[徐督奏保岳常澧道爲參贊長沙]  
　　新簡東督徐尚書以東省逼處俄疆交涉日繁非有熟習邊務精通俄文之人不足以資佐理故於日前奏調湖南岳常澧道薩觀察蔭圖同赴東省贊　要務蓋以觀察向曾留學俄京情形最熟於俄文尤所擅長若委辦一切外交必能得力並聞道署中人言有保觀察爲東省叅贊之說（玉） 
[西報紀中日協商鴨綠江林業情形]  
　　字林報載二十一日北京訪函云南滿洲鴨綠江林業已由政府委派袁世凱與駐京日本公使林權助商議林公使已於西四月二十六號（卽三月十四日）帶同使署繙譯赴津與袁督晤商駐津日本領事亦參議其間奉天將軍趙次帥特派員二人赴津隨同參議因直督於奉省事情不甚熟悉也現先商議設立中日木植公司集股銀五百萬兩中日各得其半祇准中日兩國人民入股 
本埠要聞 
[滬道批飭勸令華人呈換華契]  
　　浦東紳士李鍾鈺等因洋商購地漫無限制禀請滬道札縣收回官戳並諭各圖地保不准扶同串賣等情已誌前報茲瑞觀察以收回官戳不如仿給華契易於收效因詳晰批示云據禀洋商租地非地保盖戳不能轉換道契請將浦東各圖地保官戳收回嚴諭地保不准扶同串賣再由該職等勸導鄉民勿貪近利藉爲亡羊補牢之計不爲無見候行縣查酌辦理惟查洋商在通商口岸租地載在約章祇以從前未經明定界址以致漫無限制本 
 
 

Page 5

 
 
　　　　　　　　　　　　　　　　　　　　　　　　詞違約力　近年來地價愈昻　　　　　　　　　　　　　　掛號者亦往往　　如果不遂所欲　　　　　　　　　　　　　　官爲難昔賢謂　　自侮而後人侮之　　　　　　　　　　　情形類此者正不祇　　　　良可浩歎惟推　　　　　　　　　　　　得道契以爲執　　據本道　門從前早經　　　　　　　　　　　　購置之産地如坐落租界之外應勸其勿托西人出面　　　　　　　辦其以前巳列洋册之地更　註銷洋册另行呈換華契執業由道責成縣委切實保護較之掛名洋册可免各項糜費苟有正經體面紳士爲之前導聞風興起想不難有挽回之一日似此釜底抽薪比之收　官戳似更易於收效該職等保全桑梓關繫至爲深切定能相助爲理也希實圖之（聘） 
　稅司不允棉紗免完正稅 
　　滬道　觀察昨日函致棉紗認捐公所略謂棉紗完稅裝往内地一事前接來函卽經抄函致關頃接好稅務司復稱機紗一項迭經本稅務司兩次去函聲明當初原議係按照光緒八年奏准機布之完稅定章辦理該章載明加由上海逕運内地及分運通商他口轉入内地應照洋布花色均在上海新關完一正稅槪免沿途稅厘以示體恤等語是此項機紗如有商人來關完稅報運者本關惟有照章收其正稅無庸問其裝田民輪與火車今謂火車定章止准完釐不准報稅核與前章不符祈核轉等因用特奉布即祈查照云云（建） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[浙省敎育總會發起公啓]  
　　浙江道德敎育　世者也浙東於宋爲潛室仁山兩派綿延二百年於明陽明更推傑軌今春學風猶衣被東瀛繼之蕺山梨洲而未艾浙西則清献端恪遠宗閩學近接楊園究論道德夐乎上矣今廷旨所頒敎育宗旨忠君尊孔尙武尙實五者基礎於斯悉奠若徒震於朱明劉宋之文章經濟譽浙爲人文淵藪者其執一隅而道九衢乎顧言敎育而矜矜焉尸祝我浙之偉人非揚省界之波蓋取鄉十之史此亦人心中自然觀感義無他歧者雖然敎育至十九紀而大昌十九紀之世界大學校也其國民學校製造之　民也必智德體三者俱完而后可言國民敎育繇無系統入有系統繇個人觀進國家觀三下餘年來歐亞建新帝國者二僉歸功敎育爲學校美談其效果夫人能言之　其進行罕有謀者試一諦觀吾浙東爲岳地四爲平原或勇而悍急疾好氣或巧而偸　窳圖生所謂身心均一之發達果何如耶甬海爱最早趨商賈紹人次之嘉湖桑麻之饒利擅東南商丄業之巨擘者金衢嚴處稼穡山伐爲業民尠盖藏所謂商業地工業地之敎育何如耶温台地薄人稠丁壯他徙杭則冠蓋輻輳俗尙夸許所謂都會敎育村落敎育又何如耶其他敎授之序訓練之方與夫民情風俗職業貧富因時因地因勢利而導之注意何在浙人生長廬墓其間有子弟而不自誨有生産而不自殖聽其瓠落瞬奄奄十棋又二十稘士憧女蠢商敝工窳一如曩日生於浙者忍視如秦越吏於浙者其能漠然無慨於懐乎朝廷興學圖强明詔疊下各省紳士設會研究敎育者亟有聞而吾浙計自部章頒定以來瞬及一年各屬敎育分會建立僅三之一總會雖遲遲有待尙屬闕如惟長吏董率催督之是聞浙人自怠自棄其又何辭夫總會不立而期分會之知爲發達劃區而治風氣自爲慮一貲力未裕規畫不完慮二各爲機軸瞢無系統慮三錮蔽之區揚挈乏人慮四又况今日事浮才乏衆望所馳而於時未遑於力未逮庶謀待集而一聖千里一賢百里耶倘非相維相繫相提携以今日罅漏百出凌雜無章之敎衣無統合進化之望而違適者生存之例必矣夫欲統合全國敎育在高等敎育會議欲統合全省敎育在全省敎育總會旣顔其名曰全省公立諸敎育家必不忍爲冷眼觀者僕等棉力熱腸例居嚆矢所擬草案十九遵部章惟風土旣異略許變通茲擬中秋爲全省敎育大會期取决衆議再刋布詳章呈院司定案其有示統合之方途立美善之制度而舉吾浙被敎育者之智德體陶冶之發育之駸駸乎實行敎育普及江潮雄偉媲茲榮譽 
内治部 
[度支部整頓吉林造幣廠]  
　　泰晤士報云度支部以吉林造幣　日見腐敗特飭令從速整頓以遏俄幣之銷路 
[委員考查江北監獄鎭江]  
　　江督端午帥前日札飭候補知縣陳大令略謂垷當刑律改良之時監獄尤宜注意現聞江北淮陽等處監獄甚爲黑暗仰卽前往考察飭令改良一切等語現大令已於上月二十六日乘輪過鎭旋卽換舟北渡（退） 
[江督批查種土地畆南京]  
　　前日碭山縣以遵飭禁烟必先清查笙戶禀詳江督核奪茲奉批示云據禀禁烟政策銷土處所重在減其銷路出土處所重在減其出路該縣境内旣廣種罌粟惟有於種土之地畆認眞查明勒令減種來源旣少庶吸戶與銷數均不期減而自減等情論事極爲透徹仰寗藩司轉飭將罌粟地畝認眞查明造報勒限減種務期實踐其言是所厚望其餘現行辦法各條一律切實遵辦如須有變通之處卽隨時禀請核示並候移行徐屬各地方官一體查照辦理（文） 
[委查常郡巡警官紳互禀詳情蘇州]  
　　常州府督同武陽二縣將常郡巡警詳細情形並總理嚴紳凰翔現擬回津改派楊倅接辦等情通禀各憲當奉蘇撫陳中丞批示據禀郡城巡警總理嚴紳現擬回津當差由府移請楊倅駐局總理現據嚴紳來院具禀情願留辦並無回津之說殊堪　異且來禀謂一切經費於鐵路荒地等欵濟用不敷由縣籌墊而嚴紳禀内又稱墊欵一千數百元亦屬兩歧究竟該處警察辦理如何嚴紳能否息肩有無墊用欵項仰按察司派員前往調查明確議復核奪等語臬司朱廉訪奉批後卽委候補同知成安前往查悉嚴紳辦理常郡警務與府縣均不浹洽且現當經費支絀之時又不能量入爲出斷難持久惟所墊各欵則確有其事昨己將情禀由廉訪咨商蘇省巡警總局派委北洋警務畢業學員蔣勝凱前往接辦並報明撫憲飭令武陽二縣將嚴紳墊欵核實籌還烃昭平允（物） 
[示禁商賈赴湘賭江西]  
　　贛臬秦廉訪近日出示曉諭略謂奉撫憲瑞札開准湖南撫部院岑咨開據湖南瀏陽縣知縣劉鉞禀據卑縣職員劉宗球等禀稱邑西普蹟地處平壤界連湘潭醴陵善化係各屬之通衢每年八月向有開塲聚賭之會各省赴會者如直隸山東河南貴州江西湖北及本省各府廳州縣所帶之騾馬驢牛與犬及木鐵等物此外惟葛夏布疋是其大宗均不須墟塲聚會相沿旣久驟難禁革名集商賈實務賭博凡巨盜積匪則藉以勾引叢藪横强滋擾近年來伏莾旣多人心思亂前次洪江會匪亦供約普蹟會時起事幸登時拿獲匪首宋家雪等餘匪潛匿方保無悉去年十月之亂至今風聲鶴喚草木皆兵夫賽會固足以興商業而奸細未除反滋流寇擬自丁未年起永爲禁革仰乞申詳轉咨直隸山東河南貴州江西湖北等省示諭各商賈人等一體遵照届期勿來以維風化等情禀懇分咨各省預期示諭商賈届時毋須赴會以免徒勞跋涉並乞頒發告示等情本部院據此除出示嚴禁並分咨外相應咨請查照施行等因咨院行司奉此合行出示曉諭仰闔省商賈人等一體知悉云云（千） 
[詳請查辦和州命案安慶]  
　　皖撫恩中丞前委滁州牧陳直刺麟 
 
 

Page 11

 
 
書相騐和州土藥局委員楊志遠威逼人命一案曾誌前報茲悉和州牧曾希文意欲私和民情頗爲不服當經滁州牧詳請上台以事關民命自應照例查辦現恩中丞已特委幹員前往查明　禀覆核奪矣（取） 
[禁烟發軌福州]  
　　閩省洋藥店舖限三月底閉歇所有應繳膏捐議定年繳四千八百兩無論膏店若干家總照此數認完大約將來膏價須加一四倍或云此後買土僅留楊合春一家餘皆用爲私貨云（新） 
外交錄 
[建昌府禀報謠言仇敎之督批南京]  
　　江西建昌府南豐縣周大令日前將鄉民謠言鬧敎情形禀陳江督大受申斥已誌十六日本報茲悉建昌府李太守亦曾據情禀報江督批詞錄下此案迭據南豐縣來禀當經明晰批飭臬司會同洋務局飛飭該縣遵照辦理在案茲據禀報情形大意亦專重派兵拿辦不知此次謠言鬧敎多係鄉愚受惑並未立時暴動皆因地方官辦理不善幾致激成鉅案現在切要辦法總宜以息謠解勸爲主義仰江西臬司會同洋務局迅速抄錄縣禀批示飛飭該府督縣遵照妥辦不准稍涉張皇致貽後患仍飭將辦理情形隨時飛禀報查（著） 
[俄國租添闢馬路漢口]  
　　漢口俄國租界現又新闢馬路三道與華界後城馬路接連業已動工（初） 
[奉飭保護遊歷洋人松江]  
　　松江府戚太守近奉省憲札飭謂有美國人淵其生請給護照前往江蘇江西安徽等省遊歷仰卽飭屬一體保護等因垷太守已轉飭各縣一體遵照矣（此） 
軍事界 
[添員襄辦營安慶]  
　　安省巡防軍營務處原定藩司爲督辦楊道爲僵辦現因軍務日煩需員襄理日昨恩中丞又札委陶道喣前往帮辦（非） 
[核復防軍餉項安慶]  
　　日前度支部咨查皖省防軍薪餉當由恩中丞札飭支應報銷兩局核議具復茲據該局復稱巡防新軍四旂係由常備軍抽出與從前防營不同度支部核减兵丁餉銀三錢擬請仍舊辦理並請將四旗營制一并咨部立案（賢） 
[江督咨派學員肄習規摸隊安慶]  
　　江督端午帥開辦南洋講武堂規模隊以爲武員及陸軍畢業生研究地步擬飭江皖贛三省通力合作各派學員赴寗肄習每員每年繳學費洋二百元昨特電商皖撫轉札督練所遵照茲據恩中丞覆爯以皖省新軍開編之初訓練約束尤關緊要該員未便遠離請免爲派送以資敎練云（非） 
[撥欵添購講武堂什物安慶]  
　　皖省新兵均經各局選募足額陸續到省自應編立成軍以便操練惟各營講武堂應用棹凳床鋪等件需銀甚鉅現由督練公所詳請撫台札飭支應局籌撥銀一萬兩俾得派員購辦（非） 
[購置營基安慶]  
　　安省第一標營房刻已竣工日昨督練公所擬在第一標附近之處購置居民田地房屋續造第二標營房業已議定官價上等每畆給洋二十元次十六元再次十二元民屋每間八元草屋每間五元如有不遵卽由官拆毁刻該所巳詳請上台批示遵辦矣（孔） 
[南北洋陸軍大操作罷]  
　　南北洋陸軍本擬於本年西九月間在江蘇省内擇地大操現悉政府因國庫空虚而揚子江各省會匪革命黨充斥皆思乘機起事己决定今年不再舉行並定以後每三年大操一次云譯字林報 
[札飭賠修二標營房蘇州]  
　　蘇省二標營房前由二標丄頭謝某估價承造所用磚木等料異常單薄當經陳中丞委前朱臬司親往察勘查得第三營房屋坍塌損壞十居八九因飭將該工頭發交長洲縣管押勒令前監工委員張令合資賠修一面札委候補知縣周祖賚前往督修以重要工（兆） 
敎育誌 
[視學員調查事竣南昌]  
　　（學部派委視學員羅振玉張煜全蒞贛後考試敎習情已誌昨報茲悉羅張二君業已將省城學務調查事竣於二十四日啟行往豐城臨江一帶查視矣（因） 
[貧民集資興學漢口]  
　　漢口後城外蓬戶貧民聚居甚衆其子弟多未受敎育無所事事刻由該處蓬戶首領創令每戶每月出錢一二百文或六七百文至一千文爲　公立小學二所專收該處蓬戶子弟入學不取學費聞現已定議不久即可開辦（初） 
[牌示更正鄉土歷史敎科書廣東]  
　　日前提學司發出牌示一道略謂據圖書課案呈近日某君所編廣東鄉土歴史敎科書其三課謂客家福佬二族非粤種亦非漢種且指此爲周官職方七閩之種云云查核原書實有數誤據廣東通志載方言有二一水源音一客家音相傳建邑時自福建來者爲客家自江右來者　水源今則統稱外省人來客居此地者謂之客家猶捕屬猶商籍此書分客家福佬爲二其誤一也又查天下郡國利病書稱河南人轉徙至福建者謂之河佬殆以河老與福佬音近故訛而爲此至叅攷所引通志載廣州謂平人曰佬亦曰獠賤稱也此亦未經攷核之詞廣州呼人曰佬祇是口稱并非見諸文字烏知所寫爲佬更烏知所寫爲獠良由前人附會古義隠援武后不撲殺此獠之言其實佬卽老字非賤稱亦非貴稱猶言人耳故至今稱嶺北人爲外江老并非專加之福人此更别爲福佬一種其誤二也又原書云客家福佬兩種言語特别非粤種亦非漢種查吳楚閩越古稱蠻夷在古人疆域未通故多主客之詞今則同隸中土何得專指福人爲非漢種如必以周官職方氏七閩之種之說爲言則漢武平閩越時已將其民遷之江淮間可見漢後福人己非周官所指之閩種更無論福人遷粤者矣再証以大埔林太僕達泉著客說謂客家多中原衣冠遺種云云可見由河遷福由福遷粤皆中原漢種原書横作武斷之詞其誤三也凡此數條攷証固疎且因種族之别致啟爭競之風甚非和平之福請飭書肆更正方准售賣採用 
 
 

Page 12

 
 
等情據此本司總持學務有審定敎科書之責除通飭外合行牌示飭卽更正云云（爲） 
[提學司考試優生武昌]  
　　湖北提學司黄仲弢學使因各屬優生俱已報到特於上月二十七日假舊有貢院扁門考試聞塲規頗爲嚴肅云（安） 
[開設女師範小學堂蘇州]  
　　蘇城太平巷内前楊協統之住屋頗形寬敞日前經王勝之蔣季和二太史夫人出資購買擬在該屋開設女子初級師範小學堂卽將本年新招之學生遷入肄業己定於四月初開學（爲） 
[愼紳便道視學漢口]  
　　雲南紳士叚性初主政文珪偕劉禹山王藎臣孝廉由京請假回籍日前到漢連日同赴武昌大小各學堂參觀一切以爲回愼開辦學堂之預備云（字） 
實業類 
[禀請展期繳納沙鐵爐稅安慶]  
　　皖省同益沙鐵公司業經禀辦在案惟應繳爐稅未能尅期彙解日前該公司禀呈商務總局請將此項爐稅懇予展限俟另籌的欵再行墊解（美） 
[批准札留商會總協理安慶]  
　　皖省商務總會總協理宋胡兩君辦理以來頗資得力日前由皖撫恩中丞咨請農工商部札飭續任並請另委試用知縣吕賢鴻爲調查員當奉農工商部咨復云查該會總理宋德銘協理胡遠勛旣據該總董等呈請續任自應照准至領安徽商務總會關防應俟奏明後再行發給另請加派試用知縣吕賢鴻爲調查員亦准立案惟調查各種商務應轉飭隨時報部以資考核（美） 
[粤漢川漢路局劃分界限武昌]  
　　湖北粤漢川漢兩路局自移入甲棧後卽奉鄂督張香帥諭令各分界限所有兩局辦公樓房以紛牌黑字標記左爲粤漢右爲川漢并聞兩局中間尙須裝設鐵欄以醒眉目云（安） 
[批准試辦種植兼設學堂鎭江]  
　　鎭郡圌山左近一帶悉係廟産公地向由民間任意佔踞半多荒廢現經吳紳等禀請於該地施行種植兼設農務學堂以廣傳習聞各當道亦以農務亟須考求得能設立學堂提倡傳習洵爲要圖故已批准照辦矣（退） 
[郵傳部派員調查各省鐵路]  
　　泰晤士報得西五月四號北京來函云郵傳部擬派熟悉路事人員調查各省鐵路財政一切事宜以便廓除積弊 
[選舉值年商董漢口]  
　　漢上各商幇例有一值年商董每歲更換一次近届期滿卽須公舉接替聞商務局總辦孫詢蕘觀察現擬傳布選舉票數百張於局門設一木筒聽憑各帮投票公舉云（今） 
瑣事欄 
[閩督接印紀事福州]  
　　新任閩督松鶴帥於十四日到閩十五日接印帶有隨員六人一吕道承瀚號韻韻湖北人總文案一知府沈壽康號茀君浙江人一知縣蔣鴻逵號仲文漢軍鑲藍旗人又知縣李陳胡三人均在署内並不接見賓朋以避嫌疑聞鶴帥年近周甲精神尙充接印之日接見僚屬亦極謙冲云（已） 
[縣令出剔退漕米松江]  
　　華婁兩縣因米價昻貴擬設平價局於普照寺内屢經官紳集議現始稍有頭緒而婁縣何大令擬將此次海運局剔回飭換之漕米糶與平價局每石作價四元四角局董中有因碍於情面情願貼補兩角以四元二角糶歸市上者他董仍各存意見不願多言然此項劣米甚多以每石貼耗二角合計爲數不資不知將來作何開支也（復） 
[抄發限制游歷章程鎭江]  
　　鎭道榮觀察於上月二十七日奉到蘇撫陳筱帥轉發學部咨文謂近年各省游歷人員蕪雜若無限制有失體遺笑鄰邦關於國際影響甚重嗣後凡游歷東洋者需來省考驗合格於所頒章程無背方准給憑咨遣等語現觀察己抄錄章程發縣傳示矣（退） 
[批飭確查修寺被毁詳情南京]  
　　江南陸軍輜重營兵士山陽人曹學同前日具禀江督稱伊父重修圓明寺被岳紹武出頭硬把並賄串痞棍紏衆毆搶請飭查辦等語當奉端午帥批示云該兵士之父重修圓明寺如果確係爲興辦善舉起見並無别項强迫情事該寺僧印道又果屬不守清規該地方不乏公止紳董公理所在自必大衆認可岳紹武一人豈能把持况岳紹武與該寺有何干涉乃獨肯出資賄賂府幕復賄串痞棍男婦多人連日鳴鑼聚衆拆墻撞門肆行毆搶種種情節聲叙旣不明晰保無不實不盡仰淮揚海道就近委派妥員將實在情形確切查明據實禀復以憑核奪（欲） 
[楊家河米商滋事餘聞漢口]  
　　漢口楊家河米幇滋事殺斃警局跟丁迭誌本報茲聞尸親已得信來漢經警察二局專辦王雅山大令再三撫慰許以拿犸睚兇重辦並賞錢二百串該尸親遂領棺回籍安葬 
[拐匪宜誅蘇州]  
　　日來蘇城拐案迭出在此半月之中城廂内外所失男孩已有三四十名刻在倉橋下塘獲住二人據供黨羽有一二百人之多因之謠言蠭起謂法人魏池旣在閩省敗露故令其同黨在蘇省誘拐啵孩此說未免附會但有地方之責者宜加意防緝也（奇） 
[私帶火藥轟斃多命安慶]  
　　祁門縣南鄉某甲于三月十八日由九江用酒罎私盛火藥運載回里到家後卽擬啓視因罎口係用沙泥封塞不能遽開遂用鐵器斫之詎鐵與沙泥相觸遽行發火鞫然一聲轟斃三命並擊傷數人該縣謝大令聞警卽赴該處查驗並密派偵探詳查私帶根由禀候詳辦（化） 
[懸賞移拿藩署竊賊蘇州]  
　　藩署失竊一案迄今未破日昨由吳縣捕役獲到陳谷順一名當經張春泉大令提訊之下該竊供出是案實爲張長根曹阿龍王和尙三人所竊現均逃往上海湖州等處大令得供卽懸賞二百金移請各營縣一體購拿務獲訊辦（爲） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血淚痕傳奇]  
[第二齣之續]  
　　（生）（長嘯介）内憂外侮苹於一時眞個悶殺我也想後思前。萬分難受。不免到同學黄再强畢自興的寓處走一遭。排遣排遣。（翔步介）（小生扮黄再强末扮畢自興上）（並立介）（小生）元豹夜寒和霧隠。（末）驪龍水淺抱珠眠（小生）俺黄再强是也。（末）俺畢自興是也。（生作扣門介）（小生末同應介）（與生相見脫帽爲禮介）（末小生）哥哥請坐。（生）兄弟有坐。（末小生）哥哥有何見敎。（生）咳。兄弟啊。天下事從那里說起。剝復興衰。理所常有。爲甚麽我們堂堂大國。竟衰弱到這步田地。我想起來都是我們自己不好。頑固一流。本不足道。你看就是這班維新的時髦啊。何嘗能殻挽全國的頽波。盡自己的責任。也不過記幾個自由平等的新名詞。學兩句愛皮西地的外國話。做個終南捷徑罷了。兄弟啊 
　　（北紅梅令）有的是沈沈歌舞酣羅帳。有的是營營奔走權門上。有的是把仇讐認優　爹娘。有的是逐浪隨波。做個騎墻黨。身著洋裝。手提革囊。擺一副文朋面孔。謅幾　愛國文章。這便是維新豪傑救時方這便是狂瀾倒挽的屏和障。仇兒也忘。糞兒也嘗。天良全喪。原來是鸚哥學話。傀儡登塲 
　　（小生）哥哥。在我看來。望人二字。以後不必提起。須要自己家努力纔好。（生）兄弟言之有理兄弟啊。 
　　（前腔）俺要把泥犂變座光明藏。俺要放靑蓮。顯個當頭棒。俺要揮天戈。挽住了斜陽。俺要獅子談經。現四照如來相。天也茫茫。人也皇皇。滴紅淚染成世界。飛碧血掃盡粃糠。終則有風雷起陸戰元黄。終則有抵黄龍飲盞長春釀。風狂雨狂愁長恨長。不須惆悵願從此一齊掙扎。扭轉坤綱 
國外新聞 
[美日互認彼此在滿洲之利益]  
　　二十八日東京電云英國斯丹達報所載日本與美國爲兩國在遠東利益立約一事此間皆信之然兩國在斐列濱羣島嚮麗滿洲所得之利益固已由兩國互相默認矣 
[郵船迅速]  
　　二十八日東京電云太平洋公司郵船高麗號今早駛抵横濱照定期先到兩日日本派往歐洲之財政大臣亦在船内 
[日本札榥大米]  
　　二十八日東京電云日本北海道札榥　火災繁盛街市被毁房屋有數百所人口死者五十八名受傷者六名 
[日本親貴游歷]  
　　二十八日東京電云今早日本皇太子起程赴山陰道游歷 
[法將入覲日皇上]  
　　二十八日東京電云法國海軍中將鮑西今早入覲日本天皇 
[印度不靖近聞]  
　　二十八日輪敦電云印度政府以近日地方不靖特將各首犯驅逐捕拿路透電局經理人得拉霍地方傳來消息謂軍隊已發軍械預備有亂野悍之村夫執持粗棍蠭擁入城皆爲亂黨招致而去 
[輪船失事]  
　　二十八日倫敦電云法國輪船普圖號所載搭客除十三人外均已救起 
[英美敬禮日本使臣]  
　　二十八日倫敦電云日本專使伏見宫親王與英國太子同於瑪爾婆羅室用膳日本黑木大將在美京與美國陸軍部大臣塔虎脫會宴譯字林報 
[西班牙君后得子]  
　　二十九日倫敦電云西班牙君后於昨午誕生一子 
[英國優待日本親王]  
　　二十八日倫敦電云英國定於愛爾叚肖德地方舉行陸軍大閱以敬禮日本專使伏見宫親王因天氣不佳業已作罷。二十九日倫敦電云日本伏見宫親王昨乘馬車至會廳接受倫敦公司之祝詞廳内懸掛英日兩國旂幟天氣清佳人民往觀盛會者甚衆計蒞會者爲英皇太子康諾德公爵矮瑟親王外部大臣愛華德格雷。大員哈定基駐日本英使竇納樂大員費士瑪立思當伏見宫親王儀仗入廳時陸軍學校樂隊操日本語唱日本國歌伏見宫親王致詞答覆深謝英人之歡迎其後伏見宫親王復在梅思市廳用膳英外部大臣愛華德格雷宴伏見宫親王於外部衙門以敬禮之厠座者極一時之盛英外部大臣愛華德格雷致頌詞於伏見宫親王盛讚日本人之愛國急公彼謂得修兩年前日英聨盟之宗旨初不爲害他人但欲保守和局耳想關心遠東之國當皆承認之伏見宫親王向英外部稱謝以其提及兩國之睦誼也 
[法外部赴英消息]  
　　二十八日栢林電云法國外部大臣畢初將抵倫敦以上譯文匯報 
本埠新聞 
[上海縣照請勸募振捐]  
　　上海縣李大令昨日發出照會若干件分送漓上各業董其文云案奉撫憲陳札開據蘇州布政司會同振捐局詳江南振捐常捐寗蘇各設總局委派司道籌勸乃開辦以來捐務未見踴躍而災區待欵孔迫查光緒三十三年周督部堂曾有飭屬認籌墊解 
 
 

Page 19

 
 
江南工賑之文應按照州縣缺分大小地方富瘠發定捐照多寡於文到十日内先由該縣墊解銀二千兩一面會同紳董竭力勸籌歸塾等因曾經出示勸捐在案查上年大江南北災情奇重飢民待哺孔殷刻正接辦春撫籌欵非易現奉頒發實收飭縣先行籌墊務各憫念災黎解囊捐助旣博樂輸美譽又邀奬叙光榮合行照會爲此照會貴董煩爲查照希即設法廣爲爲勸募以恤災賑多多益善幸勿稍存膜視是所盼禱（車） 
[預購佛郎備還洋欵]  
　　滬道瑞觀察函致道勝銀行略謂本年夏季佛郎還欵西五月十五號爲第一批茲先交規銀一百萬兩開票送上祈出具暫收據送道仍俟屇期付清再行彙總結算云云（皇） 
[批准查收輪步公司貨稅]  
　　南市貨捐局具禀滬道請飭大達輪步公司嗣後凡有各輪船裝載貨物至南關納稅者一律由局查驗征收以免偸漏昨瑞觀察已予批准並轉飭該公司照辦矣（廬） 
上海縣禁止賽會示諭（本縣李紫璈大令鑒于金龍大王會肇禍之事於昨日發出示諭分貼城廂内外文曰三月十九日新閘迎賽大王神會叙集至數千人該會行經新閘橋半途折回將行人驅逐前者退後人多擁擠致橋欄中斷紛紛落水者百餘人之多除撈獲死尸四十餘具外尙有隨潮漂没無從撈獲尙在多數如此巨劫見者傷神聞之酸鼻肇此奇禍實由會首張順卿住持李瑞山聚衆歛錢所致除將會首住持飭差提案嚴懲外誠恐無知愚民再有迎神賽會等事查聚衆歛錢迎神賽會例載杖一百罪坐爲首之人律有明條本縣不及先事防維致肇巨劫引疚深自不安豈可再行懈弛轉瞬四月浦東迎賽楊公會新閘劉公會等爲此出示曉諭仰爾軍民諸色人等一體知悉自示之後若再有衆神賽會定卽立提會首重辦不貸一面詳請大憲立案並將廟宇發封改造學堂凛之切切特示（車） 
[批准發給佩刀槍彈]  
　　閘北巡警總局李太守具禀滬道請發佩刀槍彈奉批查江南巡警章程巡十須知第四章第二十九條内載佩刀僅於巡長適用等語此外巡弁巡記庶務各員均無携帶佩刀之條惟巡警分局處理事務章程第十七條有巡弁承正副巡官之命令得監督指揮約束巡長以下人員第五十一條有巡弁於本局所轄之巡長巡士有担任敎練之責各等語是巡弁雖無佩刀明文旣有指揮敎練巡長之責似亦可以佩刀候另札發至巡記員不過　管文書庶務員不過照料雜事均毋庸佩刀可置勿議所請鎗彈擬每槍酌發十枚藉壯聲威備而不用惟有無合膛可用之子彈並候給文自赴硝礦庫與委員查明裝配可也（企） 
[魚業公司請給運煤護照]  
　　魚業公司具禀滬道略稱福海魚輪需用煤斤向由運船裝載現因運船裝魚出洋擬雇民船裝載請氏發給護照俾便出口（速） 
[美人公會定期與美總領事話别]  
　　字林報云駐滬美國總領事羅思治君將次去滬美人公會特定於西五月十五號與羅君話别 
[訟案移縣之交涉]  
　　葉洪濤等前在公共公廨控劉蓮塘欠銀一案茲由滬道批飭廨員將案移縣訊斷本埠比總領事以劉係洋商用人照定章亦應在公廨訊斷故特照會公廨關太守據情詳請滬道核示（軌） 
[拘提抗粮佃戶]  
　　奉賢縣李大令因佃戶邢根和抗欠錢粮屢傳不到當將伊妻先行拘訊掌責收押限交伊夫在案茲大令訪悉邢己潜逃來滬遂派差來申在南市王家碼頭某客棧拘獲帶回候究（夙） 
[正裁判官銷假]  
　　總工程局正裁判孫賡梅明府日前因公赴蘇昨乘火車回申當詣道轅禀請銷假　（　） 
[失火罰洋]  
　　前晚一點餘鐘滬南馬天興弄莊阿榮家失愼經東區巡士幇同救熄隨將莊姓拘至總工程局判罰一元以儆（永） 
[猶太人恃蠻]  
　　前日有猶太國人在南市會館塲售賣蜜棗雜物恃蠻掗賣致與途人爭毆巡士向阻不服亦被擊傷幸由他巡士幇同拘解總工程局經孫明府提訊該洋人稱受有微傷明府謂内地例不准外人販賣營業著一併送懸請究（夜） 
[受傷身死]  
　　張清銘前在某輪船上被藥水燙傷經人送入捕房轉送同仁醫院醫治無效昨日身死當由家屬前往棺殮（西） 
[法界火警]  
　　法界東新里某姓家昨晨九句半鐘失愼旋經救火會救熄計焚去房屋兩椽（浩） 
[道批三則]  
　　佛敎公會會長僧會司正生會同全會僧衆禀批云法華寺房産現歸何人經管田單存於何處如果地保藉興學之名任意强佔膽玩已極仰上海縣卽予澈查究報○寡婦顧邢氏禀批氏夫病故年月並無確証安知該氏任意揑朦藉以圖准翻異案經人廨訊明核斷毋得來轅混瀆抄黏姑附○職監生耆　增緒等禀批已據佛敎公會來禀批查仰上海縣遵照另批究辦抄黏并發（車） 
[上海格致書院四月份課題]  
　　（策論）日本伊籐博文出使各國考查憲法與近今中國出使大掔民考查者意旨若何效果若何試互證之中國七省沿海列島形勢考（算學）某處知太陽之北緯爲十度十一分四十三杪半當其過卯酉圈時之高弧爲二十度問該是地球之何處試繪演之　設有二水銀寒暑表其玻璃之質同惟第一管一度之長爲第三管一度之二十五分之十六而其管之内徑爲第二管之五分之二若第一球之内徑爲一分五釐問第二球之内徑若干試馭算之（限月杪截卷逾限不収） 
[附二月份課案]  
　　（算學）王汝成黄志曾袁炳熊葉有聲徐克釀徐勉民孫文光首名奬洋三元二名二元三名一元四名至七名各五角（策論）葉彭顧駮劉卓如程魯杞陳席儒萬中靑黄志曾程上楊煥綸孫光華陶唐汪鼎黼潘世祥徐商濟首名奬洋三元二名三名各兩元四名至五名各一元五角五名至十名各　元十一名至十四名各五角（川） 
[上海官事]  
　　代理貨捐局總辦知府志兀奉上臺飭令留辦昨詣道轅禀知留學日本高等警務學堂警察科卒業生錢亞棟日本速成警務科畢業生邵占魁由日本回國昨均到道禀見（車） 
訟案 
 
 

Page 20

 
 
[訊結紗捐巡丁勒捐案]  
　　洋紗捐避巡丁陳寶琛葉根弟向鄉人兪連根勒捐被捕拿獲並由中西官會勘界線各情已詳本報昨日覆訊被告律師費烈稱被告並非有心在租界内收捐請堂上從輕辦理捕房延高易律師瓊投稱被告實是有心違背工部局章程中西官會商之下判陳寶琛葉根弟各罰一百元違押捕房三月仍禀請道憲示遵（舟） 
[會訊定購紙烟葉不出案]  
　　英商信記洋行控中國國民紙烟公司經理鄭友松等定購烟葉不出一案前日午後讞員關太守會同英副領事巴爾敦君復訊原告延高易律師稱被告所定烟葉可邀公正人評斷照出被告延担文律師聲稱國民公司所定各貨與前樣不符未便照出中西官判各退去俟弔騐合同並查核見証瓊舌司供詞再斷（車） 
[上海縣案]  
　　英廨日前函送搶刦楊樹浦楊裕法家衣物之張而等四犯到縣訊飭禁押後昨復提審張而朱二供由在逃之張二張三紏合小的等徒手往搶衣包两個由两張與同獲之劉標負去質當小的等即被拘拿未曾分贓陳萬昌實非同黨劉標起初狡賴鞭背一百五十下始供認前情陳萬昌供未犯刦被探哄拿襄讞洪明府研詰不移判劉釘鐐與張朱收禁陳飭還押再審○寡婦陳嚴氏呈控趙文華朦升盜賣等情提訊氏供夫名林二去世三載遣田九分並宅基地七分每年交給地保葉遇奇錢糧洋三元田地方單祖上兵燹燬失被趙串同地保將地朦報升科盜賣巨價向論逞兇求究葉保供多含糊趙供此項田地與氏夫各派得三份之一有據呈閱大令閱據察得實係盜賣朦飾判趙交差速將　科單查吊察辦○拐賣龔姓女孩迎鳳之宋三毛被控訊押後女孩已經父母領回昨提宋訊斥判押改過局两年察看酌奪（車） 
[總工程局紀事]  
　　寡婦朱華氏被王福林恃醉闖入調戲并搶去金戒華氏追喊反被南區落差巡士張正林勸散該氏即控由南區警務長將張革去卯名併勒令交出王福林一併解送總工程局經孫明府訊判王交還金戒張押交學費○朱晉初家傭婦張尤氏在萬裕碼頭被向爲烟舘堂倌之周福林攫去金缐圈一對當塲追獲扭交巡士解局由陳叅軍訊判周戒責三百下押候查究（永） 
[公共公廨早堂案]  
　　美界孟南南店中以違章多儲槄草由捕傳究太守判罰洋一百元充公○義商森德理控吳春生沈子和秦元生張竹堂邢錫五等不贖押欵昨由探傳究吳春生等由哈華托愛理思两律師帶案請示太守判交保訂訊○祥發棧主陸春翔扭吳江濤李樹德串竊存洋一千元奉中西官訊判李押西牢一年吳交捕帶回人洋並保各情迭誌前報茲吳在押已經三月分文不繳昨復解究吳供陸曾欠小的洋三百元應請照扣餘實無力措繳太守以吳實係窮苦遂判押滿半年開釋○朱愛珠借方春保金押髮不還亙相口角致朱姊吞烟斃命一案太守以朱押已半月足以蔽辜遂判方交保朱開釋○張嘉山掩入全信記家圖竊判押半年○蔣阿有先後掩入楊公館等家竊取綢布各衣判押六月○王松亭掩入沈阿奎家圖竊判押五月○黄利春吞没存欵控奉傳究判過堂再訊○范祥仁竊洋東大衣判押限七天○顧竊生圖竊未成判押一月（霜） 
[法租界公堂案]  
　　陳鴻生至大馬路義和銀樓藉口購物搶去金壓髮簪一枝由店夥當塲拘獲送捕解訊明府判押一月贓給該銀樓領回○王堪在洋涇浜搶陸楊氏銀挖耳拘獲送究判枷示廿天○馬菊生前控李福林欠洋一百元提訊李供是兒子所欠昨又提案諭補提兒子馬良臣到案訊追○李阿寗王玉堂串竊　木板判王枷一月李押半月○范阿德誘人賭博判枷一月○劉金甫圖竊金順初南貨店物當被拘住搜出殷督昌失竊車照两張解訊判押十天○張阿福徐言生偷　徐押一月張押半月○陳阿正竊木頭押七天（絲） 
[美租界捕房事]  
　　某俄人乘醉至華特路沿途胡關由捕拘入捕房押候核辦○前晚有馬車在黄浦路碍路違章由捕拘住詎被中途逸去該捕當即回禀捕頭飭查車主究辦○朱沉飛前晚至華特路趙萬興老虎灶内索欠無著被流氓陸寶華等兇毆當即報由捕房飭探查辦○王春興賃居老街路昨日失竊皮鞋數十雙報由捕房飭探查緝○馬良功控唐少卿不理担保欠欵一案昨由廨差投請飭探恊傳捕頭准之（西） 
振務 
　　一南京元昌莊捐助龍洋四元一南京德新莊捐助龍洋二十一元一南京湧豐莊捐助龍洋四元一南京通和莊捐助龍洋二十元一南京厚餘莊捐助龍洋四元一南京昇昌莊捐助龍洋十五元一南京永昌裕莊捐助龍洋二元一南京泰森源莊捐助龍洋三元一南京源豐厚莊捐助龍洋十五元一南京萃豐莊捐助龍洋十五元一南京鼎泰莊捐助龍洋十五元一南京億泰莊捐助龍洋四元一南京厚泰莊捐助龍洋四元一南京鉅大莊捐助龍洋十八元一南京生昌莊捐助龍洋六十元一南京泰昌永莊捐助龍洋四十三元一南京康齡莊捐助龍洋四十三元一南京德森莊捐助龍洋四十三元一南京億和莊捐助龍洋三十元一南京厚康莊捐助龍洋五元一南京同生永莊捐助龍洋十元一丁建　捐助曹平銀二十两六錢一分五厘一寶應徐景潞捐助浦平二五銀一千两一寓東不留名捐助銅元六百千文一鎭江丹徒張樂春捐助英洋八百元一京都陶佩卿太守捐助龍洋一百元一隠名氏捐助龍洋二百元一隠名氏捐助龍洋五十四元一隠名氏捐助龍洋二十元一金老太太捐助英洋一百元一沈聚章阮華翁香譚興捐助龍洋八元一寶應朱秋實捐助龍洋六十元一河南候補道胡海帆觀察捐助漕平二七銀一百二十五两一隨仲翁捐助龍洋十元一恊和典諸同人捐助龍洋十一元角洋五角一戈卓翁周經翁季金翁捐助銅洋一元龍洋五十四元角洋十七元足錢一千五百文一退思生捐助英洋十元一孳善堂捐龍洋十元銅洋二元角洋五元一唐理珠捐龍洋二十元一無名氏捐龍洋十元一两江師範學堂師範生員司捐龍洋五十元一戈卓翁周經翁季金翁演戲移賑龍洋三百五十元一不留名捐銅洋一元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
