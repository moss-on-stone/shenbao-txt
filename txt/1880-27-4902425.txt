# 1880 - 27 - 4902425

 

Page 1

 
 
[任伯年繪山水總神圖出售] [  㸃石齋啓]  
　　催殘　鼓歲將更新萬家報賽莫不以祀神爲第一事月前有數友向本齋購山水神軸適齋中擬辦此幅特以重　請任伯年先生用小李將軍山水神軸之式繪成一幅計長六尺本齋石印而成山水着以靑緑秀色可餐山水之間流雲四布長松插天松下四神並立一城隍一土地一灶君一招財惟井神則　膝而坐松旁有白石橋一橋上爲符神位快馬飛騰神采發越又左有杏花臺右有石藏畵欄環繞曲徑通幽山之嶺則有天臺一座奇峯並峙日月合壁則帥位也其畵筆逈不猶人懸諸堂中洵堪奪目今卽日在本舘申昌書畫室發售計未着色者價洋五角着色者一元巳裱者另加裱工洋六角正此佈 
[翎毛花卉條幅出售] [  㸃石齋啓]  
　　本齋今又印翎毛花卉五尺條幅一堂計共四幅凡三陽開泰　　等諸吉祥語皆備畫筆亦甚出色在本舘申昌書畫室出售諸君祈卽賜顧亦新歲之利市也計本色者價洋三角着色者六角巳裱者加裱工洋六角此佈 
[論因貧短見]  
　　每至歲暮辄有窮而無告之人自尋短見以黃泉之路爲避債之臺是不亦大可哀哉推原其故類多由於賭博屢負不能見妻孥旅舍無資不克回梓里故忍而出此若而人者豈果向來貧苦者哉當其貿貿來滬或挾厚貲以圖營運或尋親戚以　枝棲其初意亦未嘗不欲覔一生機獲一大利足以誇耀門庭爭光鄕里而旣來之後見可欲而心移遂失具初心而但以徵逐爲事其先囊內尙有餘錢可以供其揮霍而不顧其後之能繼與否迨至牀頭金盡壯士羞顔淸夜問心此來何事則有痛哭悔恨寤寐難安者抑或其所依之親戚不能給其無厭之求則亦將聽其流落而不之顧蓋此等人心則甚奢意則甚大及其未至極窘之時適有從旁勸之令其稍加撙節而彼必不聽令其早日旋坐而彼必不肯從直至門戶皆斷生計毫無猶復戀戀於此欲求一旦大如其願又可得乎且此等人其本領亦不能佳酬應則有龎然有大之形談吐則有傲聣自若之意欲向翰墨以乞靈而苦於識字無幾欲思經營以求利而苦於籌算爲難惟有日事借貸以延殘喘卽或有意外之事　其經手而從中可以沾利者尙且不克勝任盖其心很而力弱口强而手柔雖明明有現成之錢而不能取而親朋　借終有盡時眠食所在非錢不行及至行李衣物典質已罄牛衣擁臥訴告無門回首當時幾同隔世斯時卽有首邱之志而先時之戚友不復再相過從累之太深絶之必甚則欲告貸數千文川資而亦不可得其能不走此求死之一途乎前乘一東洋車其車夫爲子言向曾爲商挾貲數千至滬贸易其後惑於烟花厥貲盡喪又以身患瘡毒親友咸不之理迨瘡愈而一身之外無長物亦無顔再登戚友之門更羞見故鄕父老乃以東洋車爲業日得百餘文以餬口焉余聞其語不禁爲之怦然以動適然以驚然其人雖貧賤猶未至於死也夫人孰不自愛其身命其不得巳而出於死則其心亦可悲矣而吾猶鰓鰓焉揭其短而痛訾之得毋言之太刻乎然而前車之覆後車之鑒也在滬旅居之人其類此者何限卽不在滬上而類此者又何限苟能鑒乎此而及早猛省急爲攺圖或可不至於死且不特不至於死幷可早謀生理安知其不因一時覺悟卽速回頭從死裏求生者竟可以漸入佳境也夫滬上亦有粥廠之設亦有棲流之所與其輕性命於鴻毛何如忍恥以待須臾延至春暖再圖良法乎此等人先時旣經安飽此時雖極困頓而傲骨猶存如有送之至棲流公所及粥廠等處以爲苟活之計彼必不受然亦思此身何等人之望我者何如卽不能出外謀生以兾衣錦榮歸之一日然亦豈可泯泯沒世致空鄕妻子皆不及知而生爲異地之人死作他鄕之鬼自問吾心亦甚不値卽曰自巳無能無從得意或行事荒唐羞回故里然一死之後又豈足以蓋前羞乎或者曰此等人出外旣無把握歸家亦無可謀生與其虛生於天地之間不如一死轉覺乾凈然苟能於未極困頓之時早爲省悟自顧才力宣於何事卽不可務外好高因循自誤則乘此一𨻶之明尙可期於有成古云失之東隅收之桑榆又曰見兎而顧犬未爲晚也亡羊而補牢未爲遲也天地亦有好生之德螻蛾尙有惜命之心則曷不因愧悔之萌而思挽葢之術又何必舍生取死以貽身後之譏耶吾願爲若輩涕泣道之 
[星使來華]  
　　○英本月二十三日電報云法國巳泒婆而爲中國駐京使臣不日卽將來華矣 
[領事回國]  
　　○德總領事呂德奉命叧調巳登昨報今悉英領事逹文波美總領事倍勒亦將陸續奉調回國矣 
[伊犂風土小記]  
　　○德根士國博士勿地鴉士妙路近有遠遊之志束裝赴伊犁察其風土人情審其地輿物色　輯成書郵寄法國巴黎斯京城地里志會中人傳閱按其所言略云伊犂地方遼闊田土膏腴最宜 
 
 

Page 2

 
 
耕植刻雖城市荒凉人民寥落然皆由兵　之後人民四散未能復歸故土耳倘異日散處者復聚族而居轉瞬可期興旺其地所植蔬菜極爲蕃盛溝澮亦甚衆多地面廣闊不可以道里計須行許久方可到中國內地沿途庶草蕃茂儘可供給騾馬之用至其地之土泥肥而結實况取水甚便凡耕植之家儘可藉濕灌漑有一囿巳荒廢附近左右略有村落頽垣败壁似經十餘年之久彼時尙屬於俄該處人心知俄將還中朝所以遷徒遠避未遑入此室處計現居人民約有十五萬口其旅居者約有五萬口但地勢如此肥美想見昇平時生聚日多計其耕植物產所入可供二百餘萬之衆然則伊犁之非沙漠也審矣現時地方經巳安靖年歌大有各種稻麥價均極廉惟牛肉則價爲尤賤云 
[盜賊縱横]  
　　○粤東近日賊匪劫掠屢見迭出固不獨村鄕僻處也穗垣爲總滙之地衝要之區上有督撫統轄下有府縣稽查卽各營將幷亦督飭兵勇嚴行守禦就一城而論不分內外工商咸聚成市一街之內首尾必設栅以守之又且設更夫巡丁以緝之亦可謂防盜之善法矣無如賊黨詭計多端窺伺最巧幾若出入無疾行來無咎者試就現下刦案舉一二而言如歸德門內仙湖街天源雜貨店於前月二十晚二鼓時候被劫同日被劫者則有賣麻街雜貨店其店名不得而知又二十一晚更後時約八㸃鐘臬署有便朝觀街聚昌雜貨店亦被刼聞賊黨不過五六人先用一人假稱買物次卽魚贯而入代爲閉鋪露刃而拘各伴於一隅遂向櫃而搜錢銀而去臨行東奔西走分散無憑若人喊賊彼亦喊賊有捕兵攔問則曰某街某店或假稱我卽東家或詭說我往喊追捕兵闈警皆向失主尋問不於各處攔截盤詰故賊匪得以滅跡潛蹤彼見取之甚易胆愈壯心愈貪視捕兵爲土偶以憲典爲具文公然肆刦况兵勇巡捕每注意於夜深而賊籌之已熟卽於二鼓時侯鋪將閑戶行人漸稀不先不後易於行刦所謂出其不意攻其不備也且不刼銀鋪及大店爲其店中人衆銀兩雖多入夜卽貯於鐵箱或藏於別處難以搜取也聞前兩月多刼烟膏店今則多刦雜貨店盜風日熾可畏也哉 
[匿骸勒贖]  
　　○粤東惠州府属河源縣有土豪不知其姓氏而豺狼成性鬼蜮居心每倚勢與人爭鬥日夕不務正業强取人財物以爲已有人莫敢抗然究不知其所倚者何人所恃者何術也近聞與同鄕某甲有𨻶遽挖其祖骸勒以金贖否卽付之一炬或謂因爭山地所致某甲不肯甘心抵省控於大憲事雖未知實否然斷非無因容俟訪實再行登報 
[人面獸心]  
　　○粤東南海縣屬某村有史弟三人父歿母存伯仲各巳娶妻而叔未娶今春伯病垂危自度難起嘱其妻曰我命在旦夕不久决別汝尙靑年可守則守否則去之弗玷辱我也妻聞涕泣誓守柏舟之節伯死後閉門不出時仲已分產而居婦與姑及叔同住叔以手足謀生早出而晚歸一粥一飯婦任其勞初心非不堅貞而色慾筮心殊難自制况叔嫂旦夕稠密男歡女愛遂而葢淫焉有諸內必形諸外傍觀窺伺嘖有煩言所不知者惟其姑耳有與仲交厚者以故告之仲告母請分居以禁邪緣母遂斥駡二人二人不知羞避相與嘵辨母怒以手仗繫其子子反接而毆母背該母爲之吐血不數日而斃仲聞耗遍訴鄰人然皆畏叔兇暴莫敢理論一二耆老心爲不平率地保更練往縛而遊刑于路以示嚴儆噫是何事也蒸其嫂殺其母逆理減倫竊兇極惡雖一刻不能容於天地之間者今僅稍加刑罰豈遂足以懲其惡哉 
[署督行程]  
　　○署理兩江總督吳制軍於月之初十日啓簡赴金陵接印憲眷亦於同日起程郡中文武官員咸送至滸關而返惟是晚適値風雪交作嚴寒逼迫制軍又以輪船顚簸雇坐民船沿途所雇縴夫冐雪而行聞中途間有僵斃者想制軍必當量爲體恤也 
[考試武童]  
　　○蘇郡文童縣府兩試均巳竣事今長元吳三邑掛牌考試武童准於十五日先試馬箭云 
[寒雨連綿]  
　　○蘇郡自十二月朔得雪未積隨後寒兩淋漓巳歴十日幾於未曾住㸃且日來疫氣頗甚糼孩老疾尤爲危險云 
[寍郡氣候]  
　　○寍城自本月朔日以來連日陰雨檐溜不住初九日下午北風怒號天氣驟冷次早風雪交加屋角氷箸畏有尺許途中積雪成冰滑難駐足買賣淸淡不免爲貧民累也 
[大魚賽會]  
　　○西歴今午四月間德國欲設一賽魚大格致會函請各國往賽中國亦巳允准經總理衙門轉咨浙撫札飭寍波道府辦理此事聞已預備兩月於兹由海關提調一切本月十一日寍紹道瑞觀察親往閱視壁上掛有浙海圖及捕魚各種情形圖畫五十幅海烏海魚俱備又有中國漁家樂各種畫軸細膩無匹魚共二百種餘一百三十種俱以酒浸其餘則醃之鳥共五十種皆極齊整另一冰廠模形並煮鹽塲模形另有漁船大𢰶及網及漁人艸房皆與原物無別另搜漁人十二大小相同衣服皆備又將各網各簍一幷備齊餘外又有以鳥捕魚之船亦同大小鳥與人亦立於其上聞不日將由輪船送至德國伯靈京都矣 
[揚州再雪]  
　　○前報揚州得雪次日卽晴約有半寸但天久晴朗僅此雪澤麥田尙未沾透幸本月初八日又雨雪交加約兩晝夜方止初十夜間雨勢更甚雪雖隨積隨融然四野業巳霑足俗云四九應來年五月以此卜之來歲麥秋當無旱乾之慮奕 
[火焚斃命]  
　　○前月二十九日三更時金陵南門小百花巷口某姓草屋不戒於火維時人多安臥突聞火起業已冐穿屋頂又兼北風大作火勢愈狂附近草屋登時齊着水龍撲救難於卽滅霎時間燒去三十餘間居民十餘姓大都從夢寐中驚醒故皆僅以身免至衣履什物均絲毫不及搬運內有老皮匠某不及奔逃慘遭火化次日從灰燼中檢出業巳髮眉盡凈身子短縮不滿三尺觀者莫不同聲 
 
 

Page 3

 
 
憫惻云 
[去思略述]  
　　○桂薌亭方伯畵慶代理江寍藩篆雖僅數月而惠及民間者厥有兩事閭閻感頌不置蓋秦淮河自匪亂後雖曾挑濬一次然不過東西木關一直河道至旁河汊港尙多淤塞且相隔又十餘年沿河房屋起造甚多傾倒磗土瓦片及民間垃圾日積月累較之未挑以前有過之無不及桂方伯禀請督憲札飭老湘合字營章軍門撥隊開濬自冬月初開工由西水關起分泒各哨逐段開濬刻已漸抵東關河道旣深且廣絶無壅塞之病至旁河汊港亦一律挑濬並聞內河工竣便接挑城濠水利旣通來歲春潮泛漲自無漫溢之患矣又如杖責火頭水　定例蓋一則懲其不愼一則爲殃及者洩忿耳然揆情度理彼起火之家慘遭回祿亦情非得已之事究與有心縱火者不同故金陵亂前曾經紳董禀求各大憲從寬免責在案近遭兵燹原案遺失無從查考故每遭火患火頭均照例笞責今桂方伯深憫起火之家旣遭慘禍復受官刑未免於心不忍且恐街隣地甲遇有私𨻶借此桃僵李代則被責笞更覺受屈莫辨爲此示諭如有慘遭回祿者臨時均從寬姑免一俟地方官私行訪察若果有心放火或係情有難寬訪實後再行提究此外一槪寬免云 
[錢鋪倒閉]  
　　○揚城錢鋪大率本短者多一經轉輸不及卽須倒閉昨聞舊城四望亭裕新錢鋪開未數月已於本月初二日閉歇又新城教塲街裕泰錢鋪其合開之店東因店中日形虧累突於本月初仰藥自盡該鋪存項頗多內有某姓婦一聞此耗旋赴該鋪坐索是時鋪中尙存錢數百串意欲發去以抵此欵孰知該鋪吝而不予某婦卽坐於錢堆上亦不讓錢鋪自發相持間發攘此奪不料錢堆倒卸某婦爲錢所壓身受重傷其店東本非一人因舍已死之店東而與合開某姓家吵閙頓將受傷之婦抬入其家次日某婦竟因傷重身死現聞巳報官矣恐事關人命更不易了結也 
[直隸江浙協賑局楊殿臣來書]  
　　○保嬰局諸養長大人閣下前在滬上諸承關愛辰維善氣迎祥爲頌弟於五月間由江陰至揚晤嚴佑翁六月初抵浦託紳士張孝廉應圖等廣爲勸募弟又赴沐陽宿遷一帶半月之間勸集一千五百餘金卽於七月扺絳州晤　振翁細詢各屬情形均占甘霖秋收可望先後馳赴災重之臨汾汾西二縣擇孤兒寡婦赤貧之家酌助大錢二三千不等兼辦掩埋屍骨等事正在躊躇之間想南中諸兄籌捐不易弟等用之不當何以對樂輸好善之心嗣於九月初六日至平陽鎭署閱見李中堂奏摺直隸復遭水患任邱安州雄縣大城武淸等縣一片汪洋秋禾籽粒無收災民十室九空哀鴻遍野之語弟回局商之佑翁移賑直災並一面飛函商之綏兄等諸善長又卜之神明移緩就急卽日起程遂於十月初八日告竣汾西賑務承金苕翁儼佑翁允撥五千金一局合湊萬金交弟帶往　同　啓泉唐六如兄於十一月初九日抵直任邱設立總局趕卽頭助下鄕遍歴被水村庄親查戶口目覩情形家家盡吃草子糠皮並棉花子餠等物聊以充飢死亡相繼苦不忍聞現巳約查任邱折實大口七萬之數擬每口給大錢八百文小口減半需用大錢五萬餘千之譜隆冬時候嗷嗷待哺之戶得大錢二三千文可延性命幸賴滬上諸兄及各處善長豫籌鉅欵得以救之然灾區甚廣積水成氷春麥難於播種春撫萬不可少弟等明知南邊捐欵至再至三萬難勸募然爲數十萬埀斃之災民請命不得不作無厭之求還乞吾兄速刻直隸水災圖千本廣爲各處分布盡力爲之以期樂善不倦之仁人或肯解囊相助祈與諸善長共商之任邱賑務約於十二月望邊告竣屆期移局安州賑欵接濟弟等與災民同爲引頸倘蒙賜示馬遞安州署中可也耑此泐奉並請善安附飢民家家所吃棉花子餠一包呈覽弟楊培頓首十一月念九日申 
[窮丐吃虧]  
　　○永善堂司事具禀英公堂稱前日有窮民三四人來堂請給寒衣豈料惡丐四十餘人隨之而進强將堂中之棉衣亂搶喝阻不依反被扯碎憲示毆打司事故立卽訴捕獲到四人請辦沈阿六王阿元周大生李阿二等同供實因天冷起見叩求恩典陳司馬隨判沈阿六等四人各押至年終斥釋 
[自盡遇救]  
　　○前日午後三㸃鐘時法租界爛泥渡地方有年約二十餘歲之人身穿元布棉馬褂靑長衫投河自盡當經煤船戶將竹篙勾住衣服提起此人仍搖手入水復經岸上多人同至船上帮同扶起詢其緣由據稱姓程名潤齋徽州人向在蘇州作京貨生理近因失業來滬訪友不遇所帶銀錢用完欲回里則苦無川資欲在滬則徒受凍餓是以不願活耳隨經人雇車送至老白渡救生局司事人等當將其濕衣換去復用　湯薄粥灌之議送城中善堂安插至救送之四人當給大錢二千文以示鼓勵云 
[車主氣死]  
　　○前有東洋車夫陸阿二控放車之何地林私刑吊打由捕房解經陳司馬騐得繩痕屬實隨罰何洋四元以二元給陸養傷餘充醫院經費此巳列執玆聞何自奉罰後私命被陸積欠錢三千有餘車照復經扣去此刻所罰之四元又由借貸而來輾轉圖雜氣忿父幷遂臥床不起吐血身死經其友人報寍波會館備棺成殮云 
[誤識匪人]  
　　○廣婦李阿好至英公堂稱向隨西人薄有積蓄現與裁縫鄭阿木私識豈料本月初首飾匣忽失去計洋約値三百餘元曾報捕房請緝嗣後鄭稱失物巳查有下落須洋一百五十元方可拿回我卽備洋交鄭往取計尙少金鐲一只金簪金環等三件値洋一百二十五元又訴捕房查得實係鄭自竊是以交捕送究鄭供實因賭負將金飾抵押在賭塲計洋一百五十元並無餘件漏匿　取贖之銀洋情愿措辦料理陳司馬隨飭鄭繳洋一百五十元完結 
 
 

Page 4

 
 
[論英人减兵之非計]  
　　○英爲歐洲之雄國近時用兵之精殆無與抗衡自詡爲戰無不勝攻無不取千餘年來其國已無敵國外患從未有兵戎壓境而倉皇戰於界上者也其國屹然三島雄峙海中若與歐洲不相連屬水師之精練軍艦之鞏固鎗炮之堅利於歐洲之中首屈一指雖以法之强猶不逮也倫敦都城四周五十餘里以大海爲池濠以鐵甲爲城垣防堵之周守禦之密雖以普俄澳法廌瞵虎視蠶食鯨呑終莫敢有所覬覦而輕犯其鋒歐洲如有兵事英人必出而持牛耳與法迭爲盟長仗義執言諸國皆莫敢誰何羣且俯首聽命其兵力之素著蓋有可知矣近來持盈保泰似若憚於用兵當軸者旣以佳兵爲不祥讀武爲非䇿而上議院諸紳士又務爲撙節恐一旦用兵經費浩繁卽便戰勝凱旋而功不補過所得者虛名所耗者實用以彼絜此要不能償故於普法之戰俄土之戰悉袖手作壁上觀而不復出雷池一步與平日之飛揚跋扈𢌞不相侔論者幾謂英國之勢自此少懦豈以盛極則必衰强極則必弱日中則昃月滿則虧其道然歟近者如烏利亞之用兵於阿洲屬土羅弼士之用兵於阿富汗皆不過蕞爾彈丸正荀罃所謂勝之不武不勝爲笑者也而英乃如獅予摶兎用其全力稍得捷音舉國相慶鋪張揚厲藉以自誇傳之四隣有不漸窺其微者乎英人知其然也又復以减兵之說進一若以我國之兵在精而不在多卽以少許亦足以制諸國而有餘故有議將原額軍士减去二萬者此議已在數年之前而近日復申舊說皆以國債日增國帑漸絀不如裁冗兵以節縻費願自旁觀者言之竊以爲非也今日歐洲雖値昇平之際而東有普人之雄視西有美國之相爭俄攺黑海之盟方眈眈其欲逐法銜不肯助兵之怨雖外示輯和而內懷觖望伏戎於莽隱伺於門雖其幾未兆而亦良可寒心則今日英國之勢幾成孤立所以備邊講武練卒强兵不可一日不講求也方當下令國中人同敵愾民盡爲兵好勇知方從戎奮義而後可奈之何遽以减兵之說而爲謀國之亟務也乎豈眞禮義可以爲干戈仁信可以爲甲冑制梃可以撻普俄美法乎哉恐未必然也夫英國所取屬土皆以養兵爲先如印度每歲所入耗於兵者幾十之八誠以守疆禦侮要不得不藉乎此英國三島本根所在其繫於安危尤非淺鮮况其人强毅英武能習勞苦勝於印度叙跛兵百倍然則何不裁印兵而增英武俾收效更速乎哉 
　　選錄香港循環日報 
[沁園春　願瀟湘館侍者鄒翰飛茂才瀟湘侍立圖]  
　　○積夢成痴因痴入夢幻出荒唐算情絲易縛雙飛蛺蝶幽歡難合兩字鴛鴦春閉愁城香埋怨塚兒女千秋各斷腸精衛烏恨石塡東海不到瀟湘　潭生夙願能償矣艶福全憑紙一張看瑤臺入侍郞眞傅粉氷銜暗指尉是司香憐我憐卿成仙成佛畵裏姻緣幾倍長刼灰過將同心盟誓一笑都忘 
　　茂范賦秋生芷芳甫倚聲 
[沁園春　題慕眞山人夢夢圖]  
　　○往日情緣今生綺障醒後揣摩嘆靑樓名在人歸薄倖紫鈙聲斷事竟蹉跎蘭未徵燕蕉空覆鹿一枕神仙委逝波黃粱熟　槐檀軍到迹又南柯　漫言霍玉情多更客少黃衫喚奈何算江淹彩筆雖描別恨崔徽妙畵易惹愁魔香冷羅俘魂依巫峽半世歡娛睡裏過空惆悵將十年心事付與春婆 
　　茂苑賦秋生倚聲 
[喜遷鶯　爲湯少谷世伯題照]  
　　○瞻雅範想襟懷不履不衫來題詩閒掃石邊笞捧研小童乖　境超塵人絕俗林下樂徘徊漫將舊夢付章台羅綺壯情灰 
　　志雲唐斯盛拜稿 
[題湯少谷世伯小影卽請郢政]  
　　○卓爾湯夫子襟懷若个如壯爲萬里客幼讀五車書有子亦良冶無心學曳裾慕他陶隱士舒嘯向東畬 
　　唐斯盛拜稿 
[虞美人　懷周貢三如弟]  
　　○寒風瑟瑟吹殘葉逗起愁千疉夜深猶自剔孤檠澆盡濁醪塊壘竟難平　　生知已天涯遠鯉信茫茫斷蒹葭何處寄相思漫把指頭掄遍數歸期○登奎章亭　極目江天外帆檣出沒間烟痕連鐵甕水勢拍金山飛鳥亦難度游仙信可攀鐘聲和夕照一杵下塵寰○白門返棹路過蘇臺湯少谷世伯邀遊燈舫大會山塘成六絕句以紀其事　笙歌自昔擅吳娃選勝秋深學泛槎泛到橫塘三四里家家水阁上窗紗　畵舫閒停緑樹邊張公祠內小留連危樓一角雕欄外虎阜分明在眼前　一曲新聲一串珠玻璃窓外敞流蘇贏他兩岸游人說恍惚神仙入畫圖　紛纷拇戰賄新醅儂本愁懷久不開曉得狂郎愛縱酒玉人隔座送樽來游徧山塘已晚凉澄波七里散燈光隣舟笛韻參差起淸脆喉嚨唱八陽　醉罷歸來月影高玉人携手換輕舠低聲猶說儂居處門外依稀種碧桃○自題金陵往返記程後　秋風催我上金陵覽徧興亡感慨增勝國河山餘石馬南朝宮闕賸荒塍尋幽每到無人處弔古同登最上層䇿蹇歸來天欲暮家家水閣㸃銀鐙○書懷　琴書無那困柴荆漫說安閒舌代耕壯志漸從愁裏老詩懷偏向酒邊生阮郎痛哭綠孤憤屈子懷沙總不平自嘆不如窗下燭有心吐燄照人情 
　　銕沙奏綠主人稿 
[光緖五年十一月二十四日京報全錄]  
　　宮門抄○發抄　旨五道○東撫周　奏請　恩施摺○浙撫梅　奏會辦齋匪功過相抵請寬免失察處分片○河督李　奏據詳具奏片○東撫周　奏審明定擬摺○浙臬孫　奏恭報接印日期摺○豫撫涂　奏調署知縣片○十一月二十四日推　○麟書等各謝調授署缺　恩○黃體芳謝授少詹事　恩○山西補用道王定安謝　恩○　召見軍機○皇上明日夘正二刻升　太和殿受賀○發抄　左宗棠等奏擬變通甘省兵制奉　旨該部議奏單倂發欽此○王思沂奏司庫收支錢糧奏銷奉　旨該部知道欽此○又糧道善聯飭赴新任奉　旨知道了欽此○又陝省上忙地丁錢糧銀數再爲展緩造報奉　旨着照所請該部知道欽此○又奉提部庫墊發塔城 
 
 

Page 5

 
 
餉銀無從籌解奉　旨着照所請戶部知道欽此○○山東巡撫臣周恒祺跪　奏爲查明鄕試未第年老諸生循例籲懇　恩施恭摺具奏仰祈　聖鑒事竊照各省鄕試如有年在八十九十歳上老生三塲完竣未經中式例准查明年歳奏請　恩施歴經遵辦在案今歲已卯科山東文闈鄕試未第老生除歴科巳蒙　欽賜副榜現年未屆九十並年巳八十九十而文理未能通順及入學在三科以內者均照例扣除外查有年逾九十歴科巳蒙　恩賜副榜之馬全功等三名現年八十以上之增生高運炬等二名恩貢鄭召南歳貢邱价藩各一名附生王錦等四名俱各三塲完竣未經中式調閱原卷文理均尙明願移咨學臣及行司查對各生入學册籍悉與現年相符兹據署布政使宗室靈杰詳請具奏前來臣推該副貢馬全功等靑衿勵志俱深蛾術之功皓首窮經更奮鵬程之跡旣耆年而勸學猶鎖院以觀光洵爲　聖世祥徵實本　作人　化允符年例宜沐　恩榮除造册咨部外理合循例恭摺具奏敬繕淸單祇呈　御覽伏乞　皇太后　皇上聖鑒飭部議覆施行謹　奏軍機大臣奉　旨禮部議奏單倂發欽此　○○梅啓照片　再齋匪茹素惑衆歛錢實爲風俗人心之害迭經臣分飭所屬地方文武隨時密　嚴拿十月十一日據金華府知府趙曾向轉據署湯溪縣知縣趙煦到郡密禀　得該縣距城六十里之大坑地方山深林密向乏土著人民間有客民塔棚種地去來靡定近日忽有外來之王日中以茹素惑人昌造妄誕不經之語刊刻僞　旗單聚衆歛錢以致訛言四起紛然　避誠恐釀成巨患請撥兵勇巡防等情並據署金衢　道奏　業轉稟到臣當經　委候補總兵莫坤和督帶洋槍營勇隱往彈壓巡緝並密飭該道府縣星速捕拿去後兹據該署縣趙煦馳禀自訪查得實後卽會同汛弁兵勇並糾集鄕團分路布置於十月十二日五更齊扺大坑山該匪出而抗拒登時殺斃一名拿獲首犯王日中一名又陳得幅盛幅田二名起出所刊僞中旂幟字句極爲悖逆並獲夥黨二十餘名各鄕紳團堅請將要犯卽行正法俾遏亂萌而靖人心提訉王日中等俱供認約衆舉旗商謀滋事屬查當將王日中陳得幅盛幅田三犯斬决臬示以彰國法仍將所獲餘黨解府聽候審辦現在地方巳一律安部並據該管道府禀同前由除札委候補知府李景曾馳往會同金華府知府趙曾向提犯悉心研鞫如何聚衆歛錢妄圖滋事確情分別懲　外伏查王日中等胆敢刊刻僞印製造旂幟經該府縣先期訪聞立　捕拿免成巨患辦理尙屬迅速功過足以相抵合無仰懇　天恩俯准　免失察處分出自　逾格鴻慈謹會同閩浙督臣何璟附片具陳伏乞　聖鑒謹奏軍機大臣奉　旨着照所請該部知道欽此　○○李鶴年片　再查刑部主事高其品籍隸河南前於光緖三年在本部請假回籍措資旋經原任刑部左侍郎袁保恆會同兼署河南巡撫河東河道總督臣李鶴年於光緖四年二月十五日奏奉　諭旨准留原籍隨同辦理賑撫事宜現在賑務告竣該員並無經手未完事件　據聲稱資　仍未措齊理合呈明先請銷差一俟資斧措齊卽行回京供職據賑務善後局詳請具奏前來臣覆核無異除咨部查考外相應附片陳明伏乞　聖鑒謹奏軍機大臣奉　旨知道了欽此　○○山東巡撫臣周恆祺跪　奏爲審明京控按律定擬恭摺具　奏仰祈　聖鑒事竊查接管卷內安邱縣民張化　以掘禀焚棺累斃二命等詞控經都察院於光緖四年十一月二十八日奏奉　諭旨此案着交文格督同臬司親　人証卷宗等因欽此當經前　臣文格欽遵朽司飭　嚴訉因兩造供詞各執飭提要証劉良學等賀　外出未到案難依限　結詳經文格咨部展限旋據臬司陳士杰催揚劉良學至省審明擬議解勘前來臣親提研鞫嫵綠張化鵬籍隸安邱縣與趙宗遠等隣在居住素　無嫌張化鵬父張思太於光緖元年五月間病故理葬祖塋地內二年二月間附近隣庄每夜望見張思太墳上常有火光互相驚駭適値時疫流行庄內多思疾病以訛傳訛咸認驚恐所致耆民趙宗遠等與臨朐縣民王作良等昌樂縣民邢仲節等庄皆毗連鄕愚無知囑令張化鵬遷罪以消沴氣張化鵬不允趙宗遠等聯名赴縣請示經該前縣楊葆光批駮不准並加申斥三月十三日在逃之吳十虎等十餘人執持槍械赴坡打　路過該處瞥見張思太墳旁陷有窟窿一個疑有狐狸下處起意薰逐就近赴張化鵬庄外塲闈携取秋稭兩束用火點燃塞入窟窿以致廷燒棺木趙宗遠等並不知情經陳世芹路過瞥見上前斥散將火撲滅世芹致傷左手腕吳十虎等畏懼逃𨓜張化鵬聞知往看不知係吳十虎等所燒因趙宗遠等具呈在先疑係趙宗遠等歛財漁利造育伊父屍骸變爲旱魃出帖糾衆掘墓焚燒並見陳世芹受傷又疑係被槍打傷控經楊葆光會營詣勘騐明棺木被　未透屍身不致傷損飭令照舊掩埋張化鵬自願遷葬訴經楊葆光准聽自便張化鵬卽將張思太屍棺遷移別處妥葬嗣楊葆光差播思愉等查傳趙宗遠等到案質訉供詞各執因人証未齊押候覆訉四月十三日張化鵬之兄張化新誤聞傳言趙宗遠等復經遣人將伊父墳墓掘　又以防弊朦斷等詞由縣控府批飭研訊張化新回縣投質經該縣集案訉明詳消仍差緝吳十虎等究辦邢仲節等因另有被控之案押候訊究旋亦結案開　四年三月間張化鵬之母張氏與張化鵬幼姪赴隣庄　疾與王作良等途遇王作良向張氏斥說张化鵬不應將伊肇控致相口角張氏回家向張化鵬告知張化鵬心疑王作良等欲將張氏殺害並因結回　後張化新與其伯母劉氏相繼病故張化鵬並未在家又疑爲忿惱身故並憶及遷葬其夕時曾托張華榮向劉良學店內借錢五十千先曾應允後又翻悔適在店　坐之王鍚管與張華榮談及此項文理應吳十虎等重聽出修墳厚葬之語張化鵬聽聞誤會王鍚管有意調說出財一時哀痛情切卽前情赴前撫臣文格行舘具控批飭該縣確訉究辦張化鵬並未回籍投質卽照歴控情節並圖准添砌刀　毁棺縣識遷葬書役門丁勾通受賄擱案如害將伊兄　押逼結賄弊脫法控經巡撫未准各　並將吳十虎等十餘人悞寫千餘人作就呈詞進京控經都察院執供奏奉　諭旨交審解回東行司委提至省提訊據供前情不諱訉非有心誣告亦無　衅別故應卽抵結齊律　不應爲而爲事理重者杖八十等語此案張化鵬京控趙宗遠等各節訉因伊故父墳墓被吳十虎等薰燒狐狸延燒棺木哀痛懷疑並圖准添砌所致尙非平空經　惟控調究属失實自應酌量　擬張化鵬應酌照不應爲而爲事理重者杖八十　擬杖八十杖責發落趙宗遠等訊無　墓焚棺情事應與並無調說出財之張華榮劉良學曁無賄弊脫法之徐本　福和等說無節門丁擱案加害之縣役潘思愼等均毋庸議𨓜犯吳十虎等緝獲日擬結除　　審限咨部外理合恭摺具奏伏乞　皇太后　皇上聖鑒訓示謹　奏軍機大臣奉　旨刑部知道欽此　○○二品頂戴浙江按察使臣孫家榖跪　奏爲恭報微臣接印任事巳期叩謝　天恩伏乞　聖鑒事竊臣欽奉　諭旨補授浙江按察使當卽恭摺籲懇　陛見於本年七月二十四日入　覲仰蒙　召見二次跪聆　聖調欽感莫名　陛辭後遵卽按程　十月初六日行扺杭州省城接奉撫臣飭知赴任初九日准署按察使正任温　道臣温忠　將印信文案移送來臣卽於是日恭設香案望　闕叩頭祇領任事伏查浙省爲山海要區臬司乃刑名撫匯　値講求防務之時除暴請奸尤關緊要如臣　昧深情弗勝能有懷遵　調諭於　治民生認眞經理遇事禀承撫臣實力講求以期仰答　高厚　慈於萬一所有微臣按印日期並感激下忱理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○涂宗瀛片　再臨潭縣知縣李振聲因案撤省所遺員缺禀要 
 
 

Page 6

 
 
應卽揀員調署以資治理查有南陽縣知縣吳樹動老成練逹勤求治理堪以調理其所選南陽知縣係属要缺亦應揀員調署查有卸署西華縣事鹿邑縣知縣端正明白勤奮才其　　堪以調署據藩臬兩司會詳前來除批合他别檄飭遵照外謹附片具陳伏乞　聖鑒謹　奏軍機大臣奉　旨知道了欽此 
[蘇省撫轅事宜]  
　　○十二月十一日卽用縣陶濟安解任餉朴金陵回禀知奉委海運津局差　候補府照與王繼良常州緝捕回　從九朱　禀知派蘇差委　金治常禀知奉委蘇轅監印差並銷臬轅　印差　高彦　禀知到出門外下段巡查差　未入　紹琳禀知辭奉臬憲委赴江　緝捕差　○十二日直隸州洪銷禀辭照常昭內河厘局　福建候補同知倪　禀辭赴都　上海縣莫　辭　候補縣張朝玲禀辭回徐州緝捕差　又兪德焰禀銷太鎭催兌差回　兩淮試用批騐所大使舒寬紹禀辭何揚州　從九高　江　兩縣催提　項回 
 
 
 

Page 7

 
 
   
 
 

Page 8

 
 
   
 
