# 1894 - 105 - 4907540

 

Page 1

 
 
[新印東華續錄告成] [  圖書集成局啓]  
　　東華續錄一書爲王益吾先生所輯自道光三十年以至　　十一年其中纂言紀事若　在　　　　之　　　　　之陳奏　治之張弛宇之　定一屢卷而瞭然在目欲攷掌故者不可不　　一編本局以新　字排印刷以潔白紙　　部訂　三十二本定　　　五元　　者請移王　　館帳房三馬路申昌書畫室及外埠申昌此佈 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇聞軼事彚爲一編覩新奇於平淡之中　　貶於語言之表有功名敎可佐淸談以　　　　　或失之　　或失之鄙陋不可同日而語復倩名手繪　傳　阿堵一展者面如見其人由某書坊託本局用潔白紙張代印訂成六本外　　子　　　　　　　　者請至各書坊及三馬路申昌書畫室購取可也此佈 
[論捉賭]  
　　捉賭不難自有蒙蔽之人而賭於是乎難捉蓋開塲聚賭者自知爲王法所不容則所以彌縫而掩飾之者其用心　　密其設計也必周房屋必擇深邃之處以掩衆人耳目門外必有望風之人隨時守望暗傳消息以爲逃避之計　　　要關鍵則在胥役里長必以戔戔者相饋遺乃可得其庇護之力卽有嚴禁賭博之賢長官欲爲地方除害訪聞某處者賭督帶差保親自往拿然往往鹵簿未臨而賭塲中早已探得消息紛紛逃遁若是者何也賭徒以差保爲護身符差保自不得不以賭徒爲饋貧糧故差保之庇賭徒以漁利與捕快之養小竊以自肥無二理也捕快能知小竊之蹤跡而有時不肯破案者其意固有所徇也差保能制賭徒之死命而有時縱之使去者其意固有所貪也且捕役不能擒巨賊則拘小竊以自解差保不能捉巨賭則拿小賭以搪塞此中狡獪伎倆亦若有衣鉢之相傳故地方官而不欲捉賭則已苟欲捉賭則必不爲差保所蒙而後可平時宜用趙廣漢鈎距之法凡何處有賭一一伺察默記於心一旦往捕不可先露風聲或以拜客爲名或以勘工爲引行至中道突然下手差役不及報信賭徒不及逃避兵法所謂出其不意攻其無備也若此者曾於陸春江大令宰上海時見之上海虹口一帶賭臺林立有新臺老臺之分輸赢甚巨入其中者無不傾槖而反破產亡家敗名失節受其害者誠不可以僂指計租界中包探巡捕非不隨時緝捕然探捕來則暫時息鼓探捕去則聚賭如故明目張膽顧忌毫無從未大加懲創大令念賭徒一日不絶跡則地方一日不安謐乃潛心察訪知其　窟之所在不動聲色悄然而往密飭親信人身入虎穴而伏壯丁於外一聲暗號内外響應賭塲中人突出不意　疑飛將軍從天而下不及逃避不及收拾　具銀錢相與俯首帖耳甘心就縛旣至縣署下諸囹圄訊明首從分别定擬一時輿論爲之大快自來虹口賭徒未有如此次之大創者也大令雖去任已久而此邦人士猶嘖嘖稱道不去口吾　昨報所紀捕房捉賭一事而不禁重有感焉夫福全樓茶肆旣據包探禀稱聚賭已非一日因有人望風通信未易拘拿則若輩之彌縫掩飾其術亦不可謂不工及爲捕頭訪聞密令副捕頭帶同各包探飛馳而往則向之所謂望風者至此亦無風之可望向之所謂通信者至此亦無信之可通卒將茶肆主婦蔣許氏賭徒曹德甫等二十三人一網打盡賭臺上洋銀金約指等亦不暇收拾悉數起出可見捉賭之道總貴出其不意此雖與陸大令赴虹口捉賭情勢不同然其機密迅速則同惟機密故能不漏春光惟迅速故能使賭徒不及準備操是術也以往雖欲舉上海一隅城廂内外大小賭徒一一入吾網羅亦非難事夫福全樓不過茶肆耳其中賭博者輸贏不過數百元耳竊謂今之引人局賭者豈無細　廣厦曲廊洞房璧月銀燈照耀如晝妖姬艷婢列侍滿前百倍於茶肆者乎豈無黃白纍纍充牣於几以千萬爲孤注甘背城而借一甚至以產業契據作抵其數且百倍於數百元乎此種賭塲局面旣闊輸贏旣鉅則其所以彌縫掩飾者其計亦必較他人爲尤工尋常捉賭之人於茶肆及街旁小賭不難指揮如意操縱在心而獨於此種賭博則破獲甚少夫能捕　鯉而不能捕呑舟之魚非善捕魚者也能除狐狸而不能除當道之豺狼非善除惡者也若但捉茶肆及街旁之小賭以爲賭禁重申賭風可絶而不復問其大者是不特賭窟幽深趨之者衆地方之受其害者終無已時且同一賭也而顧有捉有不捉若輩亦將竊笑於旁矣故吾謂地方官苟欲捉賭但當密伺於平時何處大賭何處小賭一一如燭照數計一旦突起捕之絶不稍露張皇之色卽左右親信亦不必使知吾意之所在機密則事必成庶幾賭禁可申賭徒可絶而又何必以一紙空文鋪張粉飾也哉 
[本館接奉電音]  
　　昨由京友電傳上諭四道敬謹譯登○三月十三日奉上諭德馨奏會匪圍攻永寍縣城當時擊散地方安靜一摺本年正月間湖南　縣會匪鄧世因等竄入江西龐泉大小井土嶺地方糾集匪徒黃三祥等聚衆千人攻撲永寍縣城當經該縣知縣會同營弁分路圍拿陣斬匪首姚仁四等多名生擒鄧世恩等六十四名奪獲旂幟槍砲等多件該匪紛紛逃竄復經藺鄉團勇截殺又經永新縣兵團將逃匪佟飛龍等拿獲現在地方安靜辦理尙爲妥速所有此次在事出力各員弁著准其擇尤酌保毋許冐濫仍著德馨飭令該地方文武將餘匪搜捕盡凈並著吳大澂於連界地方督飭防軍一體嚴緝毋任漏網另片奏廣東南雄州匪首劉呌妹夥黨數百名突竄江西大廋縣地方搶刼經該處駐防勇丁剿捕擒獲賊首三名餘匪受傷數名退回粤境提督申道發盤獲匪探蔡親順一名正法等語此股匪徒現在勦辦情形若何著李瀚章據實覆奏並飭該府縣防營認眞巡緝迅圖撲滅又片奏拿獲東鄉鉛山縣屬會匪何甫喜孫士林解省訊明正法所有在事出力之撫州府知府顔鍾驥著交部從優議叙署南昌府事饒州府知府倪恩齡著俟得道員後賞加二品銜鉛山縣知縣陳彝範著以直隷州知州在任補用試用府經歴程祥藻縣丞周錫章江蘇試用府經歴沈祖茂均著俟補缺後以知縣用東鄉縣典史張禹川著以縣丞在任候補總兵江宗良著賞加提督銜鉛山縣都司王經綸著賞加游擊銜守備王高魁著以都司補用以示鼓勵餘著照所議辦理該部知道欽此同日奉上諭高釗中奏教官訓迪有方懇恩鼓勵等語雲南廣西州訓導甘雨等據該學政奏稱或克勤職守不愧師資或品學兼優堪爲矜式自應量予恩施以昭激勸前廣西州訓導甘雨前安寗州學正李滮前昆明縣訓導張　嘗大理府教授許印芳宣威州學正吳式釗易門縣訓導陳雰均著賞加内閣中書銜欽此同日奉硃筆鍾鶚補授詹事府少詹事欽此○十四日奉上諭吳大澂奏總兵籲懇祝嘏據情代奏一摺湖南綏靖鎭總兵陳海鵬著毋庸來京各省來京祝 
 
 

Page 2

 
 
嘏人員正户間欽奉懿旨派出業經降旨宣示吳大澂旣已奉到不應再爲代奏兹特申諭各省將軍督撫提鎭等恪遵前旨凡未經派出各員不得再行籲請欽此 
[蓬島春陰]  
　　日本櫻花盛開風風雨雨行將飄落宮内省傳旨天皇皇后定於十二號赴濵離宮賞玩櫻花遇雨則止○三號午後四點鐘東海道鐵道線路所設第六號隧道崩壞石垣三丈餘壓死土方一名石工一名又土方一負傷甚重一時線路中斷各停車塲各旅店搭客數百人住汽車中徹夜不眠至四號路始修通○山梨縣屬素產水晶年來出數益增其最佳之處如東山梨郡西保中巨摩郡宮本北巨摩郡增富之諸村不下五十餘處○群馬縣西群馬郡　川町於六號午前九點鐘大雨人行雨中衣裳及傘皆沾灰漬黏染不能去詢諸老成人則謂此必山中噴出火灰與雨同降云 
[津城錢市續述]  
　　天津錢價驟昻爲前報所已記至初六日滬上運錢抵津紋銀每兩多易津錢七十文初七日少四十文初八日又增三十文鷹洋約以七錢照伸錢盤長落每日不同銀市幾無買賣蓋賣出則吃虧過鉅而買入又恐漫無把握查從滬運錢來津者初係振泰成錢號該號係出大帖之家每紙大者開寫百千津郡市廛賴以週轉運來錢十萬或十餘萬千一轉瞬而已盡故錢價於初六日稍鬆而初七日復行增長嗣聞桐達錢號亦運錢到埠故初八日孔方兄聲價又復稍低個中人謂桐達於貿易一道素稱老練操奇計贏每無遺策彼旣運錢而來此中必有利益可圖不似振泰成之需用孔殷卽難獲利亦需措辦源深者流不竭以後錢價卽不大貶或可不致繼長增高也然源雖開而流不節除河工換用現錢外所謂大口袋人等亦復捆載而去去路多於來源現在行情恐難長恃卽使迄無漲落而紋銀每兩現易津錢二千七百四十文鷹洋折作七錢僅易一千九百二十文卽九六錢不過一千九百五十文開門七事無一可省而錢價則有增無已暗中銷耗正不知凡幾矣 
[香市寂寥]  
　　津城東門外天后宮棟宇巍峨香火鼎盛每届三月神誕之期遠則山東近則直隷村鄉男婦絡繹而來其絶盛時香船停泊由芥園直至東浮橋十里河唇幾無隙地雖近年已不若往時之盛然瓣香舟楫亦不止累百盈千蓋香船准帶零星土產如粗布鷄蛋葦蓆小棗杮餅之類到津銷售恩免稅厘以示體恤村鄉人等一舉兩得用是不憚遠涉從前三月朔後通衢大道卽有陳物求售者而進香男婦亦旂影飄搖鑼聲鏜鞳自朝至暮來往如梭此廟係火居道士住持兩旬香火可抵一歲開銷今届則香船絶少侫神男女寥落若晨星山門内外空空洞洞不似廟會之期蓋因去年水災過鉅村人救死不贍故無暇作進香之舉也有心人於此不禁感慨繫之 
[賭禁森嚴]  
　　每届江浙糧船到津紫竹林北臨河烟館及不尷不𠆷人家多半設局聚賭抽頭漁利牌骰之聲徹夜不絶蓋已十載於兹矣去歲經人告發被逮責押若輩咸聞風胆落此處係第十叚守望局管轄局員王銳川二尹最惡牧猪奴戲今歲仍懸厲禁雖未凈絶根株然已不敢明目張胆矣 
[雷殛蛇]  
　　距松郡西南三十餘里陸吊灣地方係婁縣所轄有某姓素以務農爲事室中有醬　一自秋徂春已數閱月矣本月初六夜魚更初轉風雨驟至電光閃爍俄而霹靂一聲岳撼山搖醬甏已碎如虀粉南牗忽然開闢舉家驚訝方錯愕間見蜿蜒一物掛於窗間視之赤練蛇也長可七八尺頭尾皆有焦灼痕 
[丐捕賊]  
　　本月初八日淸晨杭州中正巷某姓門前有一乞兒哀求布施忽聞門内大呼捉賊旋有一人手持衣包奪門而出乞兒阻之其人曰我與爾素昧平生奈何忽阻我去路乞兒笑曰我惟不甘效汝之所爲以故落魄至此其人舉手卽毆乞兒扭其辮大呼曰賊在是矣賊在是矣速來禽之毋使逸去其家聞聲而出將衣包奪下搜其身畔並無長物遂釋之去而以靑蚨五百翼酬乞兒 
[遠迓文星]  
　　新簡浙江學政徐季和宗師聞於淸和月蒞任護浙撫劉中丞札委候補府照磨吳二尹世寳恭迓文旌二尹已詣撫轅禀請憲帖由武林門下碼頭登舟取道江蘇前往迎迓 
[私鑄盛行]  
　　私鑄小錢本干例禁有寍波人某甲向在杭垣皮市巷開設銅作與該叚地保某乙朋比爲奸前赴各路收買乾隆版雲寳靑錢每千値通用制錢一千六百文收買後開爐鎔毁攙和黃沙鑄成沙壳鋏版字跡分明或用乾隆通寳或用光緖通寳錢樣較尋常沙錢略大更有一種寛永錢係洋鉛鑄成鉛質鬆脆入市不能通用而錢鋪中易於攙入制錢故定購者紛至沓來藉以漁利錢法之壞誠莫甚於今日矣整頓圜法者所貴持以實心萬勿以故事奉行粉飾一時耳目也 
[巴馬近耗]  
　　蘭千西報言巴馬疆界中英約章現已議定約内有言兩國將委官員會辦畫界惟此次工程非三載不能告竣蓋須探察地勢方能酌定疆界而該處苦熱須俟寒冬方能勘界每歲僅得兩月之久故需累月經年方能辦竣現聞兩國委員擬待冬寒卽會同至英界内履勘矣 
[盜刦小輪]  
　　來往粤省黃埔之小輪船於二月廿九日被盜行刼是船名廣生乃香港順記所置是日七點半鐘由省啓行載有男女搭客九十八人沿途尙有搭客附載八點餘鐘船次潖洲有八客聲言登岸舟師卽停輪呼小舟盤駁復鼓輪前進未幾有六匪由艙而出各拔槍械以三匪進機器房指揮大車開機二匪則逐去舟師自行駕駛餘一匪驅逐各人下艙搜刦貴重物件至泗沙口附近見有小艇喝令接濟小艇不允匪將小輪駛入泗沙口淺處鎗逼蜆壳艇將行李貨物搬運入泗沙而去該處西往烏冲再西則達東圃小輪中所有重物被刦靡遺計失去現銀三千餘圓衣物首飾値銀千餘元土絲二包値銀五百元時適來往省澳之新洲火輪道經附近之處盜倉皇逃去廣生船伴卽放號筒求救新洲火船竟不知聞廣生卽開行赴烏冲東圃兩處巡船求救烏冲巡船卽派勇追緝東圃則否廣生小輪復折回常洲報知稅關時已九點三十分鐘當匪徒之舉事也有二客素諳水性卽鳬水至常洲關報警奈關中祇有小舢板並無輪舟故不能代爲追緝據廣生船伴言各匪皆操東莞土音其搜刦之匪鬍鬚連頰年逾四十身肥不高餘則纔逾弱冠云 
[異想天開]  
　　英國報言西人李順在珀京大道開設帽店以草創未幾勢難名馳遐邇遂籌思巧法俾衆傳揚於去歲十月間購一極大洋燭置於鋪窓上出有佈啓略言自下月二十五號起每夜六點鐘卽燃點此燭至九點鐘滅熄惟遇禮拜六夜則至十一點鐘方行熄滅請人預猜點至何日何時何刻方盡如有猜得時刻最近者卽餽以良堅利銀票一張並帽件數事以示旌奬凡欲猜者可到店取格式紙塡寫姓名住址及所猜時刻以便到時核給奬犒等語佈啓方出未幾卽播揚各處人皆知其店名由是生意暢旺猜燭者亦日盈於門計自西歴去年十一月六號晚起按時燃點此燭至西歴今正二十六號晚六點半鐘方燼猜中者爲簡寗城必地利士街某少年店主人遂如格給與詎事聞於官以該店所爲有干禁賭彩票律例遞之於案府官柏太守提訊詳查賭例須令人將錢銀投押以冀博彩者方爲賭博該店並未令人將錢銀猜押雖給以彩物亦與此例無干遂將店主釋放然已受累不堪矣 
[議派新船]  
　　法國輪船公司議派新火船晏利士西門士來往法國東方屬土此船於一千八百九十二年四月製造長四百四十三英尺闊四十七尺深三十七尺船内佈置甚妥客位分三等頭等客位載客一百零三人二等可容七十八人三等可容七十九人船可載重六千九百五十五墩機器抵馬力六千一百匹每點鐘可行十八海里聞此船擬先用以來往波刁士巴刺兩處試水然後調來東土載運客　云 
 
 

Page 3

 
 
[西泠烟水]  
　　杭州滿洲駐防向有春操之舉今年正二月間雨水連綿不能操演近日天氣晴和遂在校塲中試放槍砲排列陣圖以候軍憲大閱○武林有軍犯廿二名每遇人家婚喪事或店鋪開張須每名給錢二文由頭目楊姓持簽領取不料近日有假製竹簽冐充軍犯者日前惠民巷吳姓娶婦有持簽索錢者吳所延司帳人係斵輪老手見其面貎不類靳而弗與正在喧嚷間適楊已至卽將其人扭住飽以老拳吳恐釀禍勸楊釋手其爭始息夫軍犯係罪人而猶有冐充者可見世風之下矣○去年冬不藏陽天花盛行嬰兒夭逝者多至今尙未盡凈近日又多瘟疫城東尤甚太平橋汪木作家旬日之間喪一母一妻兩女王馬巷李姓親丁七人無不沾染惟一寡嫂無恙迨諸人次第告痊而其嫂忽病越三日而歿故精歧黃者幾如入山陰道中應接不暇 
[金焦黛色]  
　　二月三十日爲上元令節鎭江府縣城　率同四司出巡賑濟孤魂是早八點鐘時各會首齊集邑廟拈香請神駕升堂挨次點卯旋在神前抽籖擇定出西門過大街至小馬頭邑厲壇賑濟由壇起馬進小東門遄回郡廟會中有陰皂隷大鑼班逍遙傘十景牌臂香會馬夫解餉會婦女扮犯又有淸客串手執絲絃沿途吹彈男女老幼來觀者人山人海眞有臨淄道上肩摩轂擊之勢○每至二三月間官憲在城廂内外設立牛痘局凡貧户嬰兒須種牛痘者先期赴局掛號按日傳漿不取分文以保赤爲心者無不襁負而至刻下正當種痘之時由承辦官牛痘局禀明道憲循例開局鎭城計有牛痘局兩處一在新河街涇太公所一在小街南首所有各局經費皆由道署給發每月多者三十千少者十六千 
[嚴拿痞棍]  
　　江西省會地廣人稠本處及外來痞棍人數過多不可勝記遇事生風藉端勒索甚至冐充營兵曰某老將冐充差役曰某老總冐充補快曰某總頭嚇詐娼寮貽害平民卽紳士亦有橫受其禍者署新建縣何梅閣明府嫉惡如仇蒞任未及一月卽訪拿飛天麻子陰毒鬼張五女子等到案嚴懲餘黨聞風瞻落署南昌縣周金箴明府亦拿獲積痞數名從嚴究治並立新章凡正身捕役均給火烙腰牌令其查緝盜賊痞棍無腰牌者卽係冐充一經察出准卽扭送嚴究似此竭力整頓不深得除暴安良之道哉 
[諭禁結黨]  
　　頭品頂戴兵部尙書兩江總督部堂碩勇巴圖魯劉爲出示曉諭事照得地方匪徒糾會樹黨陰作記號滋擾地方實屬有干法紀本部堂前因沿江一帶哥匪各處放票糾人當經分别曉示開導飭拿匪目多名隨時訊明正法在案乃現聞又有安淸道友糾得黨羽編立排行口號暗作記認四處滋蔓亦屬法所不容自應嚴行查拿究辦惟念此等匪黨之中多有係屬鄉愚無知誤入不教而誅良有不忍應卽出示開導爾等須知創設名目編立排行糾衆結黨卽非安分良民法紀森嚴豈容輕身嘗試前此迭獲各哥匪正法卽係因其結黨致遭刑誅爾等均有身家務各以此爲戒及早攺悔自行解散勉爲良善毋犯刑章自示之後倘執迷不悞則是自貽伊戚一經查獲定當盡法嚴行處治决不寛貸凛之切切特示 
[致祭水神]  
　　滬城小南門外有水神閣係裴浩亭大令在任時所建兹聞二十三七鋪董事擇於今日致祭請上海縣黃大令届期拈香循常例也 
[龍華香市]  
　　西南鄉龍華寺每年自三月朔開廟至三十日始止一月之内香火極盛住持得此香金可作一年齋糧而種種敗俗傷風之事亦由此而起前經上海縣黃大令出示禁止婦女入寺燒香煌煌告示早已黏貼寺前近日天氣晴和進香者人如蟻集前昨兩日乘馬車而往者每日多至三四百輛雕輪碾處時嫌元規汚人而河畔畫船亦復銜頭接尾是處巡防局員督領巡勇在寺前往來彈壓如有婦女欲入山門隨喜者一槪阻止附近茶坊酒肆座客常滿大獲利市 
[縣訊虐妓]  
　　花烟館龜鴇沈麻子王長松有虐斃烟妓情事爲英捕房麥捕頭所知飭探往拘解送公堂轉解縣署已登前報昨日晚堂黃大令坐花廳訊問王長松供稱江北泰州人在英租界鷄鴨弄開設花烟館去年二月間有同鄉人張九將女抵押在小的處爲娼曾出洋五十元至九月間掉至沈麻子所開花烟館至今年二月十六日妓忽患病又掉至小的處小的請醫調治迄無效騐延至十三日溘然長逝呈上藥方一紙又供該妓旣死小的卽備棺成殮忽有小流氓十餘人欲向小的借洋小的嚴行拒絶彼等不遂其欲臨走時言必有以報命旋卽出外揚言該妓被小的凌虐致死麥捕頭聞之派探將小的等拘送英公堂轉送案下其實並無其事大令問現在棺停何處答在蘇州會館問可有材票答無大令曰旣停會館豈有無票之理答稱實因當時怱忙未經取得大令再三駁詰執定前詞沈麻子稱亦係江北人在帶鈎橋堍開設花烟館該妓曾於去年九月間掉至小的處今年二月十六日患病又掉至王處不料竟於本月十二日去世實無凌虐情事大令得供判將沈王分别收入自新所著於今日將該烟妓之父張九交案以便訊問一面飭差查明禀覆候核 
[訊明斥釋]  
　　趙阿狗與江鳳羣因掉車口角回家越日身死一案經黃大令將江鳳羣李阿五帶回聽候發落此已記諸前報前晚大令將江李帶案訊問一番從寛斥釋 
[因病開釋]  
　　前報記總巡局差徐春等私同八鋪地甲張瑞等至薛弄底捉賭得賄私縱並不解案由保甲總巡葉司馬送縣黃大令飭將張瑞及副甲王勝徐夥張須分别枷責張順近日患病由局勇禀明司馬司馬以索詐係徐春爲首且徐前在九鋪地甲名下爲夥兩人狼狽爲奸魚肉良懦以致居民側目若僅予枷責尙不足以蔽辜著仍枷號候飭差查明實在劣跡以便盡法嚴懲張順究係隨同附和本應俟枷期滿後責放姑念患病屬實從寛開釋 
[誘賣被獲]  
　　常熟女子周菊寳被同鄉人周根根誘至滬上欲售入花烟館爲娼經會捕局線勇及法包探所知倩人誘至法馬路天香樓茶肆將周根根傅月亭及周菊寳一併拘入捕房昨日解至法公堂請訊周菊寳供年十五歲父親周雲亭家住常熟被周根根騙出意圖價賣上月廿六日周稱有妻在滬上携小女子同來葛同轉問幾人同來答稱小女子與周根根及一不識姓名共三人初至蘇州欲售入花烟館已講定洋三百元因小女子不允事遂不果後至上海新閘地方開老虎灶之婦人處小女子因被母親訓責哭泣不止周來喚至上海看會問途中尙有何事供無别情周根根供與菊寳之父爲從堂兄弟同轉問携帶女子出外何爲供並未到過蘇州本月初六日由常熟動身初七日卽至上海傅月亭供與周同船來滬當時問女子爲誰周云是妹餘不知情周供初六日黎明菊寳之父來家謂其女被母訓責囑我領至上海同轉問三百元之說何來周供在新閘茶肆中兩人講定傅供法馬路天香樓茶館有人知悉同轉著將三人分别管押候傳天香樓主人到案再核 
[續獲帮兇]  
　　泰安棧接客夥趙阿萬被呂三煤炭阿三等刃斃經法公堂送縣陸續提到牛角寳生及龍生等歸案訊辦已詳前報昨據泰安棧接客頭目李法拘獲在塲帮凶之錢阿林送至法公堂葛同轉飭送上海縣辦理諭令李法投縣候質 
[搬物待究]  
　　南市大馬頭失火鄭洽記土行失去金鐲洋元首飾等追問帮同搬物之鄭元淸承認洋元寄放寓所一併起出尙有金珠首飾一小皮箱無著鄭堅不承認洽記行主鄭讓卿將鄭元淸拘送十六鋪巡防局轉送保甲總局經葉司馬訊問供仍如前加函飭送上海縣經値日差禀明大令飭收自新所候票提同夥到案訊究核辦 
[英界公堂瑣案]  
　　包探何瑞福禀稱胡裕三至金梅仙所開洋貨店以　布爲名乘間行竊藍竹布洋布　等物訊　胡裕三供有店夥 
 
 

Page 4

 
 
王松林交伊變賣奉飭查明再訊兹據胡裕三供認獨自行竊並無王松林轉遞之事請爲發落金梅仙投請領贓胡裕三供寍波人實係小的行竊宋通刺判胡裕三管押一月期滿遞籍贓交失主○包探何瑞福禀稱吳朗山失竊皮箱二口内有綢布衣六十餘件查係同居之張榮生行竊寄存李照隆家先後典押洋銀共有五六十元各辦新衣對時表等件並借給方益卿丁田寳洋各十元一併拘獲吊贓送案吳朗山訴稱本邑人因扃户出外被同居之張榮生扭鎖入内行竊衣箱二口内皆綢布衣服報由包探查獲人贓今請給領張榮生供蘇州人與吳朗山同居此次實係友人李照隆起意串同小的行竊李照隆供蘇州人張榮生將衣箱寄存小的處同往典押小的分用洋銀十九元方益卿供寗波人借用洋銀十元現願交還丁田寳供蘇州人並未借用洋銀旣被指控情願繳洋十元吳朗山又稱起到各贓尙未齊全缺少衣服約値洋二十元開單呈電包探又禀稱方益卿知張榮生李照隆串竊向借洋銀當質等鋪夥呈票請追當本宋通刺謂張榮生李照隆串竊情眞判發捕房各押一月當本共二十千零九百四十文自應如數歸償尙有質本三十三千零折半歸償竊犯所置衣物歸捕房變價抵償如有不敷連賠缺贓洋二十元均在該竊犯名下追足方益卿知情分贓管押二十一日著繳洋十元丁田寳繳洋十元從寛保釋起案之贓給吳朗山領去○包探顧阿六禀稱竊賊孔法大前已遞籍今又來滬在法租界招商局碼頭向行路人身畔竊取對時表連銀練在法租界慶昌質鋪質洋當卽拘獲吊贓送案尙未查明失主孔法大供浙江人在路扒竊對時表宋通刺判孔法大笞責一百板仍候備文遞籍對時表存捕房如十日内無人認領發還質鋪○包探顧阿六禀稱陳榮才先後在各茶館行竊茶客脫下之綢馬褂背心等件又在江天輪船行竊衣服四件獲犯吊贓送案王二寳周阿三杜阿林嚴倍紀等各失主均投案請領陳榮才供寗波人年四十五歲宋通刺判積竊陳榮才發捕房管押三月期滿勒令回籍起案之贓交失主分别認領○包探陳阿九禀稱張桂生前爲竊賊現拖東洋車竊取坐客遺下之寗綢馬褂一件坐客記明東洋車係一千三百九十七號報捕查獲人贓拘送案下鄭士琛申訴前情請領失贓張桂生供上海人後當改過不敢再犯宋通刺判張桂生管押一月贓交失主領去○二十四號西捕禀稱行過妓院門口被王氏操西語辱駡是以拘案王氏卽王阿彩供廣東人在妓院傭工偶然游戲後當改過宋通刺飭將氏發官媒管押十四日○四百三十四號華捕禀稱昨在天后官前見胡阿寳攞攤擲骰爲此拘案胡阿寳供小本營生尙求恩典宋通刺判胡阿寳枷號五日發犯事地方示衆賭具銷毁 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[掘井]  
　　河南龍尾導鄧　屋後築有小園臺榭幽深花卉奇異頗擅山林之勝前數日鄧以天時亢旱井泉枯竭綆汲維艱鳩集工役在　　擇地濬井　便汲引詎掘至數丈忽現一　渾身赤色閃爍有光外封以紙隱隱有字跡惟模湖不可辨認喧傳鄰里齊集觀者有疑中藴奇寳者有謂術士埋妖所用者爭欲揭看主人恐滋意外虞力爲勸止飭工仍瘞之别尋地方以濬井焉 
[擘樹述異]  
　　南海九江鄉内有古榕一株爲百年前物老幹參天盤根翻工每當炎夏鄉人咸藉其餘蔭以避炎歊二月二十八晚玉漏三籌附近居民忽聞　然一聲震動數里樑塵爲墜羣焉驚訝不知聲從何來翌日有道經樹旁者見樹身巴剖爲二隱隱有斧痕始悟夜間之聲乃樹擘聲也衆人麕聚觀看然究莫明其故 
[術士騙銀]  
　　術士陳正霍欣甫棍騙陳勝銀二百廿八圓初五日經香港屈太守提訊陳勝供稱二月十四日行至中　大馬路見伊招牌有陳友三天下第一家相法字樣富卽登樓見二人短榻横陳吞雲吐霧我卽出生　求伊推算伊言我命裏極賤如欲細查須謝銀一圓於十六日取到我如言及期　往霍　我將有大禍須早爲料理命我與陳正商　　引我入房自言有一　傳能代爲轉運自能避凶趨吉湏於翌日交銀廿三圓以五圓爲祀神之用餘用白布繪八卦包好置於身上卽可去邪迎祥我又如數交伊代辦至十九日又命我出銀五圓在伊處拜神旣而謂我於二十日獲財四十萬及二十日至其寓所正出瓦　一具木人一　米一包命我將米瀉入躍内與木人一併封蓋然後出紙錢三頁命我寫姓又紙錢三頁寫名卽携瓘至海旁放紙錢於海呼財來者三將　携回　　則米中藏銀一圓錢數百文鉛一塊正見之欣然而喜下跪叩賀謂我財氣已至可携銀二百圓至代爲作法卽可獲財四十萬我卽歸取銀與之伊復用米蓋藏如前并言可携往省城元壇廟如法作弄大財卽至後我妻見將銀盡行取去是以報案自十六日後祀神作法俱陳正爲之霍祗推算命理而已陳止供　素習歧黃勝患疝氣令我醫治我索謝五圓後勝對我言賭輸數十圓逼我借銀十圓如不借則著差拘我我無銀借與　被誣控太平洞悉其狡判監禁九月充當苦工霍欣甫覓保家二名各具保五十圓六個月内不得犯事如無人具保監禁如期 
[主僕忿爭]  
　　湖北人徐召麟衣履翩翩出入秦樓楚館舉止豪華雇王錫芝卽王小喜子爲長隨前日因事辭歇索取工錢兩相齟齬扭至英公廨徐言被伊辱駡王言徐係　棍專慣引人局賭値日差禀明宋通　飭候訊供核辦 
[法界公堂瑣案]  
　　萬安樓司事兪連生投案訴稱婁金生與别客同房竊取紋銀三錠洋銀九元業已交還將婁送案請辦婁供由廣東乘輪至滬住萬安樓客棧忽起貪心竊取各物業已知悔同轉謂贓已交還失主著將婁禁　半月以儆將來○顧子勤在某店竊取錫箔爲店夥拘拿送案請究顧供原籍崇明現住高第里之朱香郎及顧姓均是同鄉同轉飭探送至高第里交與朱姓資送回里○剪　賊錢杏根與王阿元等串同剪竊爲包探拘獲解送公堂供出小江北同轉著押候補提到案訊究昨日包探將沈三子卽小江北交案供稱　錢杏根初不認識嗣因同賭遂與稔熟並未串同竊物錢供在天福戲園門首剪取對時表一枚已爲英包探顧阿六之夥阿文贖去同轉著照原斷與　阿元各枷號兩個月期滿各笞二百板小江北押候枷號一個月笞責一百板○粤海關司事某甲乘輪至滬寓大方客棧擬乘大通輪船赴南　失去枕箱一隻内儲要件開單呈閱包探將犯竊之崔玉堂解案大方棧司事陳春三伸訴前情崔玉堂供稱周錦甫自稱少爺由鎭江來滬小的適欲謀事卽允跟隨枕箱係小的托帶其中不知何物迨後由周給付小的飭當錢六百文又據談子堅投案稱在江孚輪船往南京適因烟　大發崔許代爲照料竊去鞋籃一隻鋪蓋一副現爲包探拘獲因此投案請領同轉命談繕狀具領又問崔玉堂爾所隨主人何在供主人另有公館囑小的借宿客棧同轉著將崔押候追比起獲之枕箱暫存捕房待失主認領○孀婦戴唐氏被漆匠海靑卽陳南成調戲涉訟公堂經葛同轉訊供以經勸之沈阿才亦非善類著將戴唐氏及陳沈各掌八十下法捕頭以此案尙未平允請同轉復訊同轉查得當時起釁之由緣陳南成在弄口與友人閒談謂此種婦人係飯桶適戴唐氏在弄内走出聞飯桶二字適觸其忌遂相口角爲巡街捕拘入捕房此次復訊仍令五十八　華捕　　　証同轉命提漆匠海靑沈阿才二人到案戴唐氏投案候訊同轉訪悉陳南成本係流氓沈阿才又名少卿亦非善類華　又禀先　三四婦　將陳扭打據云因吊膀子起見海靑供當時但云飯桶係無用之稱戴唐氏訴稱尙有穢褻之語同轉謂爾旣爲孀婦如果　　玉潔奚　人言本委早已訪明爾等均非善類著仍遵前斷陳沈二人各掌八十下戴唐氏從寛免責以後務須安分如再到堂定予責懲陳　　　　氏　下期投　　　○湖北人張劉氏控金德勝借端滋擾經葛同轉訊供將金押候覆訊昨據張劉氏訴稱丈夫在臺灣鎭軍衙門當差　　　　有信去前　　　　信謂旣經涉訟可憑問官訊斷同轉謂須爾丈夫親自來案方可定讞金德勝供臺灣並無鎭軍衙門張劉氏一派　　　　伊禁押同　　　　金德勝有何糾葛有見證否供有輪船帳房經勸給付洋六元又有楊介舟及漢口地保陳忠亦知其事問三人中可找到一人否張　　　　　限十日致信漢口找陳來案質証金德勝還押張劉氏斥退候傳案備質○蔡雲卿控呌化客寓主李坤榮張祁卿窩藏竊賊由樓窗　　　　　服値洋五十餘元經葛同轉訊供押候交到竊賊黃標阿大等旋經人保出具限尋交迄今已逾一月仍未交案昨日蔡又投案求追同　　　　張二人到案謂爾等不應窩留匪類旣不能交到竊賊卽著照數賠償二人同供無力賠償求恩寛免同轉著將李坤榮還押張交　　　　　　向失主理楚如逾限不理卽着帶案各責二百板 
　　匯豐銀行告白 
　　戒烟梅花参片减價緣由嚴杜假冐啓 
　　上海中西大藥房 
　　京都同德堂發兌老山人参高麗野参鹿茸官燕東西洋参片凡有應人老山人参之藥本堂如未加入應召天譴近有　混購宜謹防 
　　眞老山人参衞生丸御方神妙生生丸酒加老山人参白鳳丸鎗上人参三香膏糕眞十全三清回天丸 
　　五鞭参茸種子丸酒眞人参眞能　虎骨酒　　　　寳種子　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
