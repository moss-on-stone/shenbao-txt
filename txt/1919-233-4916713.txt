# 1919 - 233 - 4916713

 

Page 1

 
 
   
 
 

Page 2

 
 
   
 
 

Page 3

 
 
時評 
[戒嚴（冷）]  
　　各國之戒嚴也爲防亂而中國之戒嚴也則在防代表代表之至京也爲請山東之解嚴而北京之戒嚴也則爲防山東代表之請解嚴天下事寗有若是之可異者乎 
　　夫防請解嚴之代表何至於戒嚴請解嚴之代表何至反生戒嚴之結果捕代表而行戒嚴是中國官吏之對於戒嚴實視爲治國不二之要義也嗚呼戒之哉其嚴乎 
[專電]  
　　北京電　戒嚴令通過但不用鲆先由國院敎部通告代表解散如無效卽下令戒嚴 
（十二八日下午六鐘） 
　　北京電　代表被捕後由警詢居址遣送人數共二千（疑碼有誤）餘（二十八日下午六鐘） 
　　北京電　新華門外之請願學生今日又被警捕三十餘人去（二十八日下午五鐘） 
　　北京電　今日午後新華門又增津代表三十餘各校生數百合計共千餘人西苑福華兩門亦有代表麕至敎部下顀各校勸學生回校無效四時許傅嶽棻曾彝進唐在章由運糧門繞道赴府前勸歸亦無效政府因恐軍人與學生衝突但用警維秩序（二十七日下午七鐘） 
　　北京電　奉張吉鮑有電查辦吉事結果謂高士儐雖勢近抵抗但經遵令交卸且年少妄爲旣經免職請免再予置議 
（二十七日上午十二鐘） 
　　北京電　熊克武電京川路餘欵五十萬望速滙川勿挪作别用（二十七日上午十二鐘） 
　　北京電　英使赴外部訪陳錄商西藏問題聞未有結果 
（二十七日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電　王揖唐本定昨日赴津因朱啓鈐派鄭咸將各文卷送京交王接收致赴津日期暫緩 
　　北京電　王家襄徑（二十五日）訪王揖唐晤商時局良久 
　　北京電　巴黎來電奥約簽字延期陸王魏三專使擬先返國（以上二十七日） 
以上平和通信社電 
　　北京電　蘇新衆議員公提查辦齊耀琳瀆職案 
　　北京電　新衆院開議劉鏡人爲日使多數通過 
　　北京電　龔代理派張弢赴滬等備開議事 
　　北京電　熊希齡准假一月 
　　北京電　政府復贛督嚴餫軍隊鞏固防線（以上二十七日）以上中華通信社電 
　　北京電　外委會會議以奥約再拒簽外交益形因難適墮某國計中現决定奥約如能恢復原狀固佳否亦寗忍痛簽字加入聯盟謀德約之勝利府院現正籌議最後辦法前傳已電專使拒簽說不確 
　　北京電　陳毅電告俄激黨佔優勢沃政府確有東移消息 
　　北京電　庫使陳毅楊新督請向俄使交涉事件外部以俄使無權難生効力一面提出一面令陳楊就地防阻（以上二十七日） 
　　北京電　王揖唐定今日赴津晤朱啓鈐聞總統并囑王邀朱來京一行 
　　北京電　財部爲節縮政費將裁併各種駢枝機關印花稅所經議員提出首在裁併之列 
　　北京電　參陸處電張敬堯湘西剿匪事宜應責成所在駐軍辦理母庸另設剿匪機聞 
　　北京電　劉鎭華請以郭希仁任陜西敎育廳長閣議通過不日下令（以上二十八日） 
　　香港電　舊會及粤系軍人反對王揖唐軍府擬俟各省覆電至齊再行决定（二十八日） 
以上中孚通訊社電 
[公電]  
　　譚浩明通電　各報館鑒竊厲金鑄像勒石銘勛國家以待有功蒸祀用垂無極概自湘雲告難粤海生波我湘粤桂護國各軍將士忠誠奮發轉戰經年裹革捐軀名留衡嶽幸戈衛國功奠瓊崖雖殺敵致果本軍人之常而崇德報功亦後死之責今者荒郊寂寂誰歸先軫之元戰壘沉沉難辨萇弘之血風前隕滋事後哀恒浩明分屬同袍感深遺烈茲定本年十月一日在邕水出師之地開靈山證果之場迺　英魂賦招毅魄伏望表彰先烈遠贈輓言忍慟國殤作爲哀誄將見死且不朽足增泉壞之光生有自來永壯山河之氣臨電不勝愴惻祈禱之至浩明漾 
[中美新聞社電]  
　　華盛顿電　和會中國代表之拒絶簽字於和約係受密勒氏之勸告密勒氏熟悉遠東事情前在上海辦報今日美上院外交委員會討論和約中之山東問題密勒氏亦出席氏宣言如依和約以山東讓與日本必釀成東方戰爭在巴黎之美國專門家皆信山東問題之判斷將造成戰事如藍辛國務卿勃利斯將軍及滑德君（皆與威總統同行之美代表）皆如此預料密勒氏又云山東問題若不能挽回中國全國且將排外拒絶簽字係聽吾人之勸在巴黎之人祗有一威總統不信日本之欲出和會係一種恐嚇末謂日本現在山東之勢力已逈過於德人所有者之外云 
　　巴黎電　對於奥國新條件之答覆將於二十五日由畢勛氏送交奥代表並請奥國須於十日之内簽定和約 
[路透電]  
　　二十五日丹京電　聞波蘭軍曾攻撃上西里西亞多處之德軍大受損失 
　　二十五日巴黎電　協約軍不日似將佔據西里西亞蓋凡爾塞德國代表團曾非正式提出此請也協約國已請杜邦將軍報告需軍若干應如何組織之詳情 
　　二十五日倫敦電　路透訪員自太干羅格來電謂台尼金將軍已渡里斯特河佔據比里斯拉夫現有少數軍隊得農民之輔助向西面及西南面直掃以趨基夫台尼金將軍之軍旣返愛里薩比士格拉鎭鎭中居民皆起抗過激黨推倒勞兵會俄迭薩鎭周園現已起反對過激黨之革命 
　　二十五日巴黎電　高等議會通告羅國謂因羅國舉動違背協約國之意志前與羅國所訂供給子彈之合同其效力均暫中止並不許糧食運至羅國 
　　二十三日巴黎電　塞維亞今恐羅國將佔據巴拉高等議會决議詢問羅國對於該地有何意志 
　　二十三日巴黎電　高等議會已贊成福煦上將之建議即派協約國委員團赴德管理交出與消毁戰品事宜該委員會本須俟和約調印後始赴德國高等議會决議禁止德國出售航空材料並要求將已售出之欵提交協約國有人報告謂德人潛以飛機運入丹麥爲數甚巨高等議會决議派委員團至匪蘭斯堡阻止德人違背分割斯巫維絡條件 
　　二十五日倫敦電　協約國糧食管理員胡佛氏於卸職回美休息之前一晚以歐洲現局語泰晤士報巴黎通信員謂歐洲幸賴協約國及時救濟始免因饑亂而崩潰彼信過激主義之危險今已過去自休戰以後歐洲所受美國接濟之糧食數在千萬噸以上且得他方面之厚助惟曾遭兵燹各國之生産與自助問題迄未解决此後一年内恐尙難脫除困難新建諸國如貸以借欵則彼等不日可自出資運入應需之物協約國輔助俄國脫離過激黨束縛之各部分至少須歷一年胡佛氏之稱彼信英國之撤退阿米尼亞戍兵將促成屠殺及破壞該處之救濟計畫 
國外要聞 
[美國侯補總統之人物]  
　　中美新聞社紐約通信云紐約晚郵報主律麥倫氏綜合美國各政治家領袖所發表之政見將其中表表人物足有候補總統資格者分爲兩大派如下 
　　民主黨　威爾遜麥克陀（前財政總長）白藍恩（前國務卿）福德（卽創造汽車者）好士大佐（和議代表之一）苛拉克（議員） 
　　共和黨　胡德大將陸滕（州長）强生（上議院議員）許士（上次失敗者前高等廳法官）塔孚脫（前總統）堪洛迦（上議院議員） 
　　威爾遜即現任總統在任期内當仍爲民主黨領袖至解職後爲止一九二○年選舉總統時如威氏再願第三次上台則各州民主黨黨魁心目中殊别無繼任人物假定威氏退隠或任爲國際同盟會會長則論候補總統之人物殊少當意者 
　　麥克陀曾贊助威爾遜爲總統係南方人物嘗在紐約爲律師自解職出閣後爲加立芬尼州國會議員其倡言討論者爲設威氏不願第三次上台民主黨候補總統言屬誰氏之一問題麥爲威氏之婿論者遂戲稱之爲皇儲蓋深鄙其無能不足爲候補總統也 
　　好士大佐爲民主黨偉大人物亦有候補總統之望頗得公衆信仰於國家大政多所陳說規畫井井論者遂謂曷弗使其居高位俾得展其抱負好氏運動總統頗力但其術靜密不致人疑忌生平無放言高論喜附耳低語故迄今總統府最親信之顧問亦幾不知有此黑幕中有勢力人物否則羣謗交集矣 
　　胡德將軍及埃利絮斯州州長陸滕與加州籍上議院議員强生爲共和黨三大人物皆圖被舉爲總統各有徒黨爲之號召鼓吹胡德與東方商界人物極浹洽蓋嘉其熱誠受國及其提議縮短美民兵役時期且悅其演說時從未提倡經濟上之特殊改革彼生平所盡力提倡者爲勞動者與資本家當平等相待聯絡情誼此說頗受保守派歡迎共和黨人運動被選爲總統者殆以胡氏爲最佔優勢凡保守派工人銀行家大商家有勢力之新聞記者咸與交好胡氏産於新漢姆歇州卒業於哈佛大學娶於華盛頓云 
　　陸滕亦運動甚力其黨徒謂餘子碌碌均不足慮所可畏者胡德路軍一人耳若輩鼓吹之徒咸稱陸氏爲進步派實則運動家衆望素孚本無不爲進步派絶無以守舊派自居者聞陸氏素不贊成激進派恒推翻之在州長任時曾派兵解散芝加哥一急進派集曾彼以强硬手段對付急進派與墨西哥是爲陸氏政策中二大特點 
　　强生頗有聲於西部純粹爲進步派人物但共和黨爲守舊官僚所控制强生恐末必能得多數贊助如胡德陸滕然以其保守性質爲西北各州所樂悅然南部各州如加立芬尼及根塞斯等則於此又不當意黨人誠有不喜强生爲人者然與其得一舊派人物爲候補總統母甯强生獲勝之爲愈也 
　　堪洛迦氏經營數大煤油公司與進步派共和黨意氣相投曾謂强生對於國際同盟所發表之意見與所持之態度太形激烈各不相合堪氏禀承羅斯福遺訓卽强生黨徒亦多蒙其遺澤者也 
　　總統生涯旣勞苦而又須時常游歷則入選資格年齡問題亦居其一堪洛迦生於一八五六年塔孚脫生於一八五七年好士生於一八五八年陸滕生於一八六一年許士生於一八六二年福德生於一八六三年强生生於一八六六年凡此諸公以視上議院議員路脫年輕多矣路脫生於一八四五年現尙在共和黨中活動云 
[美飛機往探北極之計畫]  
　　法國無線電社巴黎通信云最近數星期來所發明之長距離飛行乃引起探險家乘飛機往探北極之雄圖按北氷洋中氷山林立障礙密佈縱一年中有數月天時較佳船舶亦無法可通設乘氷車前進障礙横生迄今所有種種困難無法解决惟飛機一物敏㨗絶倫行動自由或可希望成功也 
　　美國航空俱樂部現發起組織飛行隊往探北極其佈置之計畫預定如下飛行隊出發之前擬在格陵蘭之北部愛達地方設立一根據地用船舶一艘載運所需之物料如飛機油類糧食修換零件等前往並在哥倫比亞海角設立第二根據地至組織第二根據地之手續頗可注意運送材料勢須利用飛機蓋哥倫比亞海角迫近氷洋非船舶可通而組織第二根據地之最要原因厥因飛機之出發點必求其距離目的地愈近愈妙一旦設站於哥倫比亞海角時至七月之杪該處天氣漸利於飛行於是飛行隊遂得由該處出發直向北極前進矣第探險家在七月之前天氣尙未順利則可專務各種極有益之考察駕駛形體適當之飛機翺翔於人跡罕至之區見前人之所未見攝取奇景增廣智識一俟出發之時機已至則由膽壯之飛行家乘馬力最大之飛機作一次長距離之飛行自格陵蘭海岸直達西比利亞海岸而上夏里斯金海角或尼古拉二世地域爲終點其行程約爲一千一百三十三哩 
飛行隊飛至北極時無須將北極之風景完全攝取蓋由哥倫比亞海角直達北極僅四百十三哩僅往返一次而得安然返至根據地已開探險界破天荒之新事業而爲飛行家莫大之榮光第無論如何西比利亞沿岸應設立根據地一處令船舶一艘由那威或英國出發一切佈置較之設立哥倫比亞海角之根據地殊爲易易至探險之出發由艦長白德蘭氏擔任指揮該氏曾任美船羅斯福號艦長兩次參與披來海軍大將之北極探險美國航空俱樂部已擔任出發經費並組織一委員會委員悉爲科學界之著名人物云 
[爪哇通信（十一）]  
　　爪哇華僑對於靑島交涉失敗事異常熱心故自陽曆七月以來種種可記之事甚多記者前已擇要報告茲將最近所聞略陳一二如下日貨銷行南洋之勢力無異銷行於其本國因南洋居民多喜用日貨也荷蘭商店推銷日貨尙少然亦有囑其仿製荷蘭品運爪銷行因之日貨之範圍甚廣荷屬羣島有土人兩千餘萬大都不知營商華僑六十餘萬則有百分之九十爲商且散居於各處亦頗操商場一部分之勢力以華僑與土人接近無論何種貨物必須經由華人之手始能轉達於土人今者華僑已一律實行抵制矣 
　　三實隴各店主議七月十五日不再收日貨巴達維亞則以八月十五日爲不再收日貨之期其餘地埠尙未仿行大約不久亦必仿行之至提倡國貨辦法巴達維亞之閩帮僑商前議積資一百萬專辦國貨并輸入南洋土産其公司定名爲中華國貨有限公司現已招足三十餘萬不久即可開辦惟聞近有人獻議以中國貨品質劣價昻且國内人多不熟悉裝箱報關運貨方法將來隔膜必多未必能達抵制目的應將所招股本改爲開辦銀行似較國貨公司爲善此議未知發生影響否也又粤帮僑商所議集資一百萬亦爲專銷國貨之用現已招足二十餘萬公司定名爲振與國貨有限公司亦有不久開辦之說乃近有人建議謂國貨尙未至完善精良價格低廉之時期未必能廣銷於南洋應將所招欵項赴國内興辦實業或開設製造廠專製合銷南洋之品此亦足以摇動人之觀念然以記者默揣現時華僑之心理所持推銷國貨之志甚堅苟國内之抵制不怠則南洋自不至無形消滅據上所述是國貨公司兩家已有成議惟將來輪船輸運亦多困難故巴達維亞中華總商會發起招股開辦輪船公司之大籌畫現已通告各埠商會着手進行但未知能達目的否耳七月三十一日巴達維亞工務商會一般土生華僑開常會有人提議謂國内各埠均進行蓄儲捐我輩不當作壁上觀此議發後滿座贊成當場卽由少數人捐認一萬餘盾并决議推廣永遠進行方法惟用途尙未决定有人言應扶助政府有人言擴充軍備有人言資助學生有人言興辦實業紛紛建議莫衷一是蓋一般人有愛國之心而對於國内眞象似尙多未能洞悉也嗣後决議於八月三號（星期日）特開大會請衆捐欵并决定用途 
　　荷政府近日亦頗取干涉主義前由北京學生代表團寄到巴達維亞中華總商會傳單之若干份由該商會照印萬張除自行分寄各埠外并囑巴埠華字報代派乃爲警察所見將派報人拘禁經商會派員解釋翌日始行釋放報館内所存之傳單千餘張亦被警察搜去又白蘋洲君近在三寳隴埠提倡組織華字報館昨日（七月三十一日）因頒發抵制傳單被荷警拘禁其詳情尙未悉也 
國内要聞 
[京津代表再接再厲之請願]  
　　自第一批各界代表拘入警廳（尙未釋放）第京津各地之各界聯合會又續派第二批代表以作再接再厲之舉昨日（二十六）上午十一時第二批代表三十二人（男二十三女九）齊詣公府請願至新華門時當由司閽處以電話請示旋接覆電謂令該代表等赴敎育部接洽代表等言此來原爲叩見總統與敎育部無話可說維時警廳亦派員前往並語各代表云諸君來公府請願與約法上所定之手續不合請退而研究約法依照約法上應有之手續請願可也代表答稱約法以民意爲根據吾人乃代表民意而爲此未便以違犯約法相責難况前次爲山東交涉請願者已蒙總統延見如果此次之請見爲違約法則總統前次之延見代表亦係違犯約法如果前次延見代表不爲違法則此次吾人之請見亦無所謂不合約法所定之手續彼此辯論許久至終代表乃謂吾等來此爲叩見總統君等若係總統之代表尙可有所討論否則亦無暇作無謂之周旋於是警廳派員相將退去未幾復有人至謂代表曰諸君旣係各界代表請將姓名及所代表者何界示知代表等云吾人來此係代表各界聯合會並非曰代表某一界乙代表某一界也又問諸君現寓何處答曰吾人來京本係客居今日在東明日即或在西並無一定住址來者乃無言而退於是各代表女東男西分坐於新華門前石級之上至六鐘餘時有天津代表關錫斌因入厠出欄門事畢欲復入守衛阻之關君百般央說終不放入關乃情急覔死以頭撞壁當時昏迷（有謂並未碰着者）守衛警兵將其扶起關蘇後放聲痛哭並發極長之演說力斥官吏之誤國殃民慷慨激昻聞者欷歔警兵慰藉之然終不許其復入相持許久在内之女代表亦至門前勸關歸寓遂有馬君將關送往靑年會休息而在新華門前之代表由上午十一時至夜十二時粒米滴水均未入口露坐於新華門前頗有犧牲一切不達目的不止之概至夜十一時聞京師總商會會長安厚齋因男女代表露宿於外情形甚苦特派人赴新華門前請男女代表暫行歸寓有何主張可從長計議至夜半尙無結果茲調查各代表姓名錄後鄭遂初王天麟汪海石唐溪莊周濓溪羅俊德車芸華萬朝孟萬毓英（女學界）陳春華閻錫斌巴文俊張德祿黎秋浦戴昌辱魯其昌張振文陳廷璠段燕平劉緯雲謝義行鄭怡范煜璲王殿元王長齡李鹤齡陳啓李鴻業（學界）邊繼奎（商界）趙翰章（公敎界）顧紅葉（報界）戴練紅（基督敎）附北京各界聯合會通電（其一）上海學生聯合會轉各界公鑒自不簽德約以來政府仍取秘密外交六針民情憤激已達極點而政府罔惜民意横施壓迫魯人以切膚之痛呼號尤力政府乃首先宣布山東戒嚴任用馬良爲總司令馬本市井小人媚日賣國肆無忌憚禁止集會殘殺人民魯人何辜一至於此二十三日京津濟各處代表三十八人赴府請願解險山東戒嚴懲辦馬良不特不予容納並不予收受不特不予收受並將代表等横加逮捕似此摧殘民氣壓迫羣衆謂非媚外誰其信之本會迭與京津各界接洽僉以集會自由載在約法何得藉口治安妄加干涉并以政府對於人民旣横施壓迫直無異與吾民挑戰不自由母寗死本會等今爲吾民爭人格誓以犧牲的精神無抵抗的手段向政府要求集會及言論出版三大絶對的自由而以解除山東戒嚴令嚴懲馬良爲政府容納民意之表示最後仍以外交公開爲目的萬衆一心誓不反顧尤望各省協力一致互爲聲援迫切呼號無任激越北京各界聯合會叩徑（其二）上海學生聯合會轉各界各報公鑒徑電計達本日京津濟烟等處各界代表男女數百人赴府以犧牲的精神反抗政府之壓迫現均被拘於新華門待女代表尤酷並不准餽送衣食内外隔絶消息不通政府如此對待人民顯係用高壓手段博强鄰歡心本會等誓死力爭前仆後繼决不反顧尙希全國各界協同一致互作聲援迫切陳辭母任激越此間一切行動當隨時電聞北京各界聯合會叩寢 
　　另據津報消息二十六日早八時天津及北京各界代表陸續齊集於某機關當即會商第二次請願手續公推天津學生聯合會副會長馬駿爲臨時主席而天津所到之男女各代表共三十餘人當場議决祇推舉十三人男八人女五人）北京方面推舉十九人（男十五人女四人）於是主席宣布進行方針云我輩男女各界人士原爲挽回外交促政府以覺悟俾將亡未亡之國家不致斷送於少數賣國之手乃馬良禍魯反假戒嚴令以施威志士愛國反遭殺身之慘禍其阻碍我救國之進行者無以復加矣於是各界激起義憤始有進京請願之舉而所要求之目的不過解除戒嚴令懲辦馬良而已乃政府不諒且將初次代表拘禁抑壓民氣莫此爲甚夫我輩各界人士孰無身家孰無性命而所以有此不顧生死之大犧牲者是否爲我四萬萬同胞將爲奴隸牛馬日處於水深火熱中耶今旣遭此蹂躪惟有再接再厲冀達最初之目的惟是今日至會諸君是否將生死置之度外鄙人猶無把握請諸君一表示之各代表咸云願舍身救國而學界尤具一種堅忍不援勇往直前之氣概於是馬君復繼續言曰我輩今日二次請願須抱最初目的而行至第一次被拘之同志等可以已死目之衆鼓掌次由北京代表領袖發言曰我輩代表原屬眞正民意今旣受種種壓迫祇有猛進不已否則亦必爲亡國奴隸高麗爲已亡之人民尙知徒手奮鬭况我一息尙存之國家乎即或不報而亡亦必令天下後世知大中華民國之亡亡於政府非亡 
於人民也衆哭泣不能成聲至十時半閉會十一時全體出發各代表胸前均佩有天津各界聯合會北京各界聯合會代表之字樣時正炎天烈日而一般女學生處此反勇氣百倍不覺其苦途次適遇天津警務處長楊以德便衣乘人力車想係某機關聞有二次請願之舉物調其來京也及至中華門衛兵不許進門必須先至號房報告於是各代表先至接待室靜候用電話通報約二十分許忽來一形同衛兵長者向衆代表發言曰諸君所來者究屬何界人請書以告我衆答曰來者團體有二一屬北京各界聯合會一屬天津各界聯合會本非單獨行動詢何爲者曰非有别意不過有敎育部秘書及警察總監欲接見諸君耳代表曰旣如此可請其到此談話俄頃有意氣軒昻者二人未進門即詢某人爲何界某人爲何界代表等答如前二人復問曰諸君爲何而來曰見總統請願曰旣係請願必須明白請願手續否則我輩地方官碍難默視代表曰我等依約法手續而來况現在所處之地爲總統府接待室非在街市横行地方官何得妄加干涉曰如　手續不合即不能見總統我輩卽可干涉於是代表關錫斌發言曰我輩請願本非一次前者已蒙總統接見此次可援前例而行二人曰我輩爲官吏者不能以此言質諸總統代表曰可請以此代達二人又曰無論如何總統不見於是鄭女士遂初接言曰我等原爲見總統而來本無與二君多談之必要二君若能代達鄙意尙有商量餘地否則請執行職權我等亦祗好行我之是耳於是二人反身而出至門外一人言曰此之謂北京俗語（碰詞）蓋云彼此衝撞也而各代表亦即由接待室而出均席地坐於中華門前矣此時適爲下午一時有半軍警已紛紛而上將代表全數包圍直至下午九時該代表等仍在新華門内被軍警看守如臨大敵舉動言語均已失其自由學生代表關錫斌先尙能出入探聽消息至晚間愈爲嚴厲並此新華門之彈丸地已如雷池一步不准出入關君見各代表等由早至暮食物茶水均未入口身體上已失其自由人民何仇於政府而受如是之虐待思之憤不欲生當卽以頭碰地觸石鮮血迸出幸經衆人上前攔阻暫行扶出而各代表之禁阻於新華門者仍無結果也此消息傳出後原定今日出發之各代表知時機緊急不容稍待遂於昨晚夜十一鐘結隊向新華門出發至結果如何尙未探悉 
　　天津各界聯合會評議部二十六日下午五時開會出席者爲王厚齋聶醒吾馬千里李毅韜孟震侯陳寶禾憂琴西居秀孫楊增益杜小琴時子周蕭潤波丁少蘭（代表諶志篤）由孟震侯主席報告政府又有四萬萬之大借欵歸南北和議分肥之用以南三北七劃分本會應抱何種主義議决推舉王厚齋君設法調查適王墨林接諶志篤由北京電話報告第二批請願團業已到齊齊赴新華門請見之情形丁少蘭繼續報告學生聯合會亦接諶代表報告云第二批請願團到新華門總統未見已令軍警將該請願團團禁尙無結果應請津會速組第三批請願團趕速晉京以繼其後云隨討論第三批請願組織辦法研究終結議决第三四五等批請願團完全組織妥協分配出發討論良久至八時半諶志篤由北京返津到會報告第二批請願團於今日上午十時赴新華門請願要求晉見總統不但不見 
反令軍警將該請願團看守禁止談話不准其出入其壓迫之形勢大背民意至三時餘尙無結果予（諶自稱）即隨車返津報告請速籌備第三批請願團出發至九時又接北京電話該請願團仍在新華門内被軍警看守不能出入不但不准該代表等食物喝水且不准外人供給殊屬慘無人道今日有無結果尙不敢斷言等語評議會復加討論迅速組織第三批請願團趕速出發并議决明日（卽二十七）五時開緊急臨時會議以便討論進行方針至九時一刻閉會 
[北大學生案判决]  
　　北京大學生訴訟一案於前星期四日（卽二十一日） 
開庭公判其情形已見本報昨日（二十六）地審廳傳喚各當事人宣告判决時届十鐘旁聽席已無隙地堂上宣告開庭先傳喚各學生之保人入庭由審判長問明姓名籍貫住址職業等並告以爲保釋之責任然後令其一一繕具保結蓋此等保人係廳中先時令原被告兩方自行覔妥者故當時已在庭聽候傳喚也保人具結完後即傳喚兩方學生入庭魯士毅等十一人列前許有益等四人列後審判長亦一一問姓名年歲籍貫等遂向之宣讀判决文先述事實次及定罪之理由次及科刑之輕重并宣告緩刑其主文如左魯士毅傷害一罪處五等有期徒刑一月共犯私擅監禁五罪各處五等有期徒刑二月應執行徒刑四月緩刑三年王文彬共犯私擅監禁五罪各處五等有期徒刑二月應執行徒刑三月緩刑三年劉翰章共犯私擅監禁五罪各處拘役十日應執行拘役十四日准以未决期内覊押日數扣抵孟壽椿無罪陳邦濟共犯私擅監禁五罪各處拘役十日應執行拘役十四日准以未决期内覊押日數扣抵劉仁靜無罪謝紹敏共犯私擅監禁五罪各處拘役十日應執行拘役十四日准以未决期内覊押日數扣抵狄福鼎無罪易克嶷無罪倪品貞傷害一罪處五等有期徒形二月共犯私擅監禁五罪各處五 
 
 

Page 7

 
 
等有期徒刑二月應執行徒刑四月緩刑三年朱耀西無罪許有益侮辱二罪各處五等有期徒刑二月應執行徒刑三月緩刑三年俞忠奎侮辱二罪各處五特前期徒刑二月應執行徒刑三月緩刑三年程體乾侮辱二罪各處拘役十日應執行拘役十四日准以未决期内覊押日數扣抵楊濟華侮辱二罪各處拘役十日應執行拘役十四日緩刑三年起獲許有益等供犯罪所用傳單一紙没收宣判完畢之後審判長並告各學生曰当等旣受緩刑之宣告各保人又已繕具保結現擬派司法警察送汝等回到北京大學交與校長代表蔣夢麟君云云此語係對魯士毅等十一人而言若許有益等則現時本非北大學生殊無從送付也審判長又云此次檢察　之起訴本謂魯士毅等尙犯有使人行無義務之事之罪嗣經本廳調查之結果終未見有悔過書其物且即有之旣名爲悔過亦爲道德上杜絶將來之一種方法尙不足爲搆成犯罪之行爲云云此時俞忠奎對於判决之理由尙復喃喃有詞聲微不可辨但聞審判長答之曰旣已判决不能更改汝等若猶不服尙有第二審第三審可以救濟今日無庸費辭遂宣告閉庭其時地審廳門外有北大同學及北京學生聯合會代表等手執歡迎魯士毅等之旗臨風飄漾正在迎接魯等歸校也 
[新銀團能成立乎]  
　　中美新聞社譯大陸報社論云新銀團現在大有不能産生之勢蓋北京官界非官界人皆反對新銀團甚力殊無成立之望即使中政府爲勢所迫竟承認其成立然以中政府之精神對待新銀團三年之内亦必使該團成爲有名無實也新銀團之不成立最先當受責備者自爲日人及中國武人派日人之反對理由甚顯彼自然不肯放棄其控制中國之地位至中國武人及腐敗官僚如無新銀團可向日本借欵自肥源源不絶貞然亦不願新銀團之成然非官僚之華人亦不發言贊助新銀團幾與腐敗官僚一鼻孔出氣蓋彼等對於大局未能眞知灼見以致不能鑒别實堪責備須知中國將爲高麗之續彼等何不早覺悟乎夫新銀團不成立則從前各國競爭借欵及勢力範圍之事依然存在而各國競爭之利器爲何物華人固深知之循此以往中國必長在日本支配之下中國權利必送盡而後已武人派根蒂深固苟無外力不能驅除則借欵自肥依然如舊中國政治永無澄清之日也夫中國必須借欵非借日欵即借一國際團體之欵二　必出其一一般華人以爲受國際銀團之監督財政乃不快之事是亦　理然究勝於如目下以國權斷送於一國　換之金錢入於私人之手仍不能充國用須知今日西方各國與一二十年前不同其對華精神確已改變彼等已悟前此政策眼光太短不欲再取一時一利况各國執政者之人物亦多更換總之中國人應於兩途之中擇用其一爲害較輕者不能皆拒絶之若謂應照目下之方法以進殆無此理然華人祇表示不願之態度而不能别謀一法今日中政府財政之窘社會之窮華人皆承認之郤又不以國際財團改良財政爲然則將由何道乎說者每以含混日吻謂可用力以破日本之把持然用何力乎豈中國自有力乎究其極則無非傾向美國此言一出問題頓成複雜非數言所能了總之中國不能自救而望美人墮一滴之血以救中國是乃一種罪惡的耗廢中政府願賣國中國人坐視政府之賣國而望他國起而爲其復國則世界斷無一國眞願爲其將伯者在十九世紀時代中國借甲國以抗乙國藉以自救或有理可言蓋彼時無他法也今則不然明明有他法可走而自不肯走終必自付其代價而已中國人若再不覺悟吾末如之何也已 
[中美新聞社京訊]  
　　中美新聞社二十五日北京　云訊學商各界代表三十二人求見總統不得後爲警廳捕去此事將成重大問題僉謂此係武人派跋扈對於學商團體示威以防日後再起反杭故摧殘之不遺餘力學商團對於此事不盡歸咎於總統明知總統所處地位頗不自由而對於安福及武人派則攻撃極烈聲言代表此次來京態度和平並無不法行爲乃爲兵士拘禁是何理由一面已通電全國商學各界詳述原委聞已另有一代表團組織成立責問正府前代表團被捕理由據多數官員之意此次拘捕代表實係過舉其結果祗有使學生團之抵拒益堅且益得各界同志之扶助而已 
　　據山東訪函一星期前濟南發生霍亂症後警廳亟事防範各街道添派巡哨隊從事稽察四日以來每日約有十二人罹此症但今已逐次撲滅街上禁售瓜菓現在膠濟鐵路明水與曹元莊問及二英里以内蝗患極盛鄉民揚旗鳴鑼驚散蝗蟲人各自顧比鄰不相援助且斬伐樹木毁壞烏巢似欲移禍於他人之田畝華人滅蝗之法與治疫之方相同人各自謀不相協助其結果則一無所成而已 
[京華短簡]  
　　美國參議院修正德約中山東條欵消息已誌昨報聞政府方面接駐美代辦容揆二十三日所發一電報告美國上院外交股通過德约修正案關於德約内山東問題一章所有日本二字盡改爲中國二字特聞云云此訊當極可靠惟外交股僅爲委員會之一種大會情勢如何尙未可知 
　　奥約簽字屢次展期前傳二十五六日之說亦仍未見事實據某方面所述奥約内容爲各國所難認爲滿意故提議修改不止我國此爲不即舉行簽字之惟一原因聞當局對於奥國之修正案已有堅决之表示各專使亦頗能力爭即各國代表亦以認爲不可倉促苟且故有組織高等委員會將奥約逐條重加討論之消息至於日本之態度同時傳有相反之說然和會之趨勢則似尙予我國以爭回原案權利之機會云 
　　退還庚子赔欵會議近日在巴黎進行甚爲順利各國多數意見多贊同支配於水利交通敎育工藝四項之下此與我國原定計畫亦無不符之處大約可望圓滿解决又聞此事與奥約修改之第一欵極有關係蓋協約各國旣有上述之善意則戰敗屈伏之奥國對於全部賠欵之取消更不容再持異議也 
　　外交團禁止軍火輸入吾國一節經政府先後兩度抗議尙未得確切之答復茲據某使署要人云外交團之文書係公共名義出之内中雖有人希望以軍火輸入然格於公義未便單獨破壞故中政府之兩度抗議無答覆認可之必要須知現在中國尙未完全統一以軍火輸入殊有顧慮之處使團爲公道的良心的主張禁止輸入深信必可得中國人民之了解至西北出兵要用軍火亦是實情但中國所存軍火足以供西北之用而有餘似不必爲此急急之爭至原料解放輸入係另一問題昨日星期二閣議例會並無重要議案只决定（一）高等普通文官及外交官考試典試令施行細則因考期在邇議决即行公布（一）直隸寶抵縣各屬被水成災秋收無望呈報政府發給賑金議决交財部撥五千元此外尙有西北防務事宜尙未完全議定 
　　昨日新衆議院票决劉鏡人使日同意案由外交次長陳籙出席說明計出席議員二百十八人開票結果同意者二百零一票不同意者十票廢票六票大多數通過卽日由該院秘書廳移咨參院據熟悉此中情形者言參院亦將通過此案 
　　中美通訊社消息駐庫辦事大員陳毅行將辭職政府擬以褚其祥繼任褚氏爲西北邊防軍司令前赴庫倫考查近始返京褚在庫力與活佛及蒙古王公聯絡頗著成效 
　　導淮一節曾經内務農商兩部與全國水利局一再開會討論善後辦法並向前水利局總裁張委直徵求意見茲以淮水爲災實爲中國四瀆之一欲求百年永固之計非統籌辦法不可擬定淮運沂沐四處同時修築庶兒彼疏此壅之患惟此項工程需欵浩大國帑萬不敷給擬向美商商借至於滙運沂運工程將來屬於何種機關管轄現已議定仍歸水利局專辦並將該局正總裁駐於北京副總裁駐於淮上以收指臂之效 
　　近來京中頗有安福派已與已未系聯絡之說傳者本别有用意昨經己未俱樂部正式聲明云近日報載已未安福將握手殊非事實本俱樂部主張始終不變特此聲明以免誤會云云然據别一消息己未中之少數分子與安福近日似甚接近 
[徐樹錚之邊業公債]  
　　西北籌邊使官制公布後關於進行事宜政府擬發行邊業内國公債五千萬元已經國務會議議决業於二十五日提出新衆院徵求同意其原案條文如下第一條政府爲切實籌邊西北各地方产通及實業起見募集内國公債五千萬元稱爲邊業内國公債專充西北路鑛林墾之需不得挪移他用第二條邊業内國公債利率按年不釐第三條邊業内國公債以每年六月及十二月爲付利之期第四條邊業内國公債自發行日起五年以内祗付利息自第六年起每年抽籖還本總額十五分之一至第二十年爲止全數償清第五條邊業内國公債付利還本所需額欵以邊業銀行公股餘利及將來舉辦路鑛林懇等各項實業入欵爲擔保第六條邊業内國公債每百元實收九十二元第七條邊業内國公債債票不記名其有請求記名者應遵照内國公債經理規則第二條辦法准其 
記名第八條邊業内國公債票額五種如左（一）一萬元（二）一千元（三）一百元（四）五十元（五）十元第九條邊業内國公債之債票及息票自償本付利到期之日起可以完納租稅並代種種現欵之用第十條邊業内國公債債票得充銀行保證或準備金第十一條邊業内國公債票得隨意買賣抵押凡公務須納證金者得以此項債票作爲擔保第十二條本法自公布日施行 
[龍沙通信柳]  
孫新督履新紀 
　　鮑督離黑忽忽將及一月中央以邊防緊要屢電促孫新督早日蒞任猶幸吉事和平了結不至發生無謂之私鬭而孫新督太夫人之喪又辦理完竣及於本月十八日自奉啓節十九晨到長春轉車到吉林省城與鮑督接洽一切是亦舊令尹之政必以告新令尹之意也據聞孫新督對於江省錢法毛荒一事已着手查訪此爲人民生命所寄託若再不開源節流作根本之解决我恐江省人民實無生存之餘地矣二十晨由長開車晚六時到哈爾濱勾留一小時即前進當於二十一日黎明抵昻昻溪凡簡任以上各行政官除王道尹以護理督軍省長職外餘均預赴昻站歡迎孫新督帶同隨員乘坐花車八時到省軍警政學各界均到小火車站恭迓此外有日俄領事館同人及省議會正副議長總商會正副會長由小火車站到督署沿途軍警密佈各商號高揭國旗嚴肅之中略現歡欣之色孫新督偕王道尹同乘馬車到督署後分别　見各機關人員本定即日午正履新旋以長途勞頓擬稍事休息乃順移一日晚間黑雲四起沛然下雨人民咸額手稱慶蓋自鮑督去後未嘗見有滴雨益以哈埠時疫大有浸浸乎東漸之勢大旱之望雲霓已非一日孫下車伊始而有此其殆霖雨蒼生之朕兆歟抑天人之偶然適相值歟茲錄其接任時之禮節於下（一）接任定於二十二日下午二點（一）接任地點指定大客廳内（一）由副官引導大帥向印信案前立定奏樂（一）贊禮員贊脫帽鞠躬再鞠躬三鞠躬（一）由副官引導至方月臺上受來賓致賀（方月臺即在大客廳前來賓即指軍政商學各界之赴督署賀喜者人多客廳不能容乃皆佇立庭中）（一）由贊禮員贊來賓脫帽鞠躬再鞠躬三鞠躬（一）贊大帥答謝來賓一鞠躬禮畢奉樂 
[湘省船山學校殺人案近聞]  
　　前日國民大會代表吳燦煌及工業協會代表程鵬被殺一案已誌前報茲再將近聞錄下吳燦煌到省後卽面謁張敬堯陳明將在湘發起開國民大會一次以振作民氣一致對外詞婉義正張氏亦首肯惟囑意維持秩序而已後吳君與商學各團體接洽數次各團體以湘垣情形與他處不同張氏雖一時允許然恐不能無疑吳君見湘民不無畏縮之念恐一時難成事實遂爾攔置並致書張氏說明緩開國民大會之意矣初吳君之父瑚擔任船山學校敎員因寄寓該校父子同居適於八月十二三日程鵬君亦到湘以與員氏有舊遂寓吳所彼此甚相得也不料於前十六晚十句鐘時吳程二人正在廳外乘涼突有某某等隨同兵士及他着當服者約二十人各執利器闖門直入將吳程二君亂刀業斫登時倒地時吳氏大呼救命並哭稱先到者爲唐斌曹某唐現寓坡子環球旅館與我相識並稱着灰衣者均係憲兵云云時校中職員學生及工役等均閉門自衛莫敢聲救該校校長之子石某開門窺探卽有持剌刀者挺身而來該生迎刃退倒受傷亦重約爲時半小時之久始一閧而散當晚校内人畏不敢出及至十七早吳君之父來校始呈報檢廳騐明屍身按船山學校爲烈士祠房屋之一部分烈士祠駐紥軍隊多營學校軍營牆壁共之而深夜突來多人持刀舉火閙此大禍該守衛兵士熟視若無睹焉又十七日警察在坡子街環球旅館捕獲唐斌即送入憲兵營未知果能懲辦否也茲錄吳瑚呈長沙地方檢察廳文如下爲深夜團衆殺死二命迫懇提起公訴拘兇據辦事瑚子燦煌由滬歸湘借萬船山學社適有安徽友人程鵬來湘擬謁督軍同寓其中昨十六晚夜間十句鐘時候正乘凉就寢之際忽有燦煌相識之友人一名唐斌一曹某統率十餘人軍服常服不等明火持刀闖門直入將燦煌反程鵬亂刀叢砍立卽倒地工役及同社人等不敢聲救當時燦煌指認唐斌首先到場并哭稱唐斌係住坡子街環求旅館突遭慘殺死不瞑目等語比即用電話通知警署派員相騐當由燦煌扶痛述稱唐斌曹某統兇各供在卷迨鈞廳着檢察官臨騐時燦煌及鵬均已氣絶可憐瑚子無故枉遭慘殺省垣重地釀此惡案妻寡子幼瑚身衰老理合懇請鈞廳正式勘騐填明傷格拘緝衆兇到案盡法懲辦不勝感激涕零之至 
[晉軍署創開農工商談話會]  
　　山西閻督軍以近日官吏對於農工商各界業務往往缺乏常識非以隔膜而動形扞格即因門外而弊竇叢出致使重要事項隳壞於冥冥之中故擬在軍署開設談話會專招老於農工商之有實騐者各一二人輪流講話以期實際了解昨特函知實業廳趙竺垣君囑其破格訪求農工商各一人其文略云近年官吏對於本國日用之常識多有未能周知者如農工商各業舊日之習慣自然法即是實學亦是實用我國學校生徒於國内固有之農工商業不加研求已難免有識者之譏若官吏而茫於此焉則遇事將等於聾瞶即如工程本爲政要近年興舉事多建築尤繁乃詢各機關人員則云不習爲工無從判斷所以受人欺朦之弊生焉又如整理各縣紙幣近年屢經辦理迄無效果實因政界知有未盡故思想不恰合於商情事實其他關於農業各事尤爲民天所在不知稼穡艱難者何能以勤於民事鄙人胸中積此種種感想擬在軍署開設談話會專招老於農工商之有實騐者各一二人輪流講話以期實際了解凡我官吏固不必精以求之然計畫監督考騐之知識非具備不可而機關首領尤須有對於所屬請示能下可否之判斷常識如此方可掃清弊資不致使公事隳壞於無形所有應行物色之農工商各一人即由執事破格訪求每星期來署會話一次可也 
[江西各界聯合會問題]  
　　二十四日十時江西省敎育會開職員會到三十餘人八推吳樹楠爲臨時主席討論各界聯合會案由各　聯合會籌備處代表趙從肅顔鑑淵報告聯合會迭次開會及與總商會接洽情形略謂商會内部頗以名實不符不甚贊成兩會長亦不便勉强故日前開會有自由加入之表决現在聯合會發起人等之意則以無論商會加入之方法如何而贊成則無異預定將來開成立會時應仍請各八團會長到會至鄙人等原係臨時代表以後正式成立自當另舉賢能並聲明代表職　自今日起完全解除主席云據兩君報告是商會方面已决不肯以團體名義加入細繹各界聯合會名稱其入會者當然以各界成有之團體爲單位否則隨便命名又何必用各界聯合字樣查本省法團份子商會佔大部份今該會旣不願加入而省議會尤爲民意所託之機關似亦應同爲發起人不能因人的問題而歸罪於機關不良擯諸不問之列現省議會亦未聞加入本會本一研究敎育機關前此推代表表示加入亦無非恐缺此一公團有礙大局耳現在情形如此究竟本會是否與商會取一致行動抑或單獨主張請諸君發　意見共同討論云云吳大樽云此會發起本會亦從無確實之調查加入一層務要審愼不可供人利用主席又云諸君贊成用省敎育會名義加入各界聯合會者請起立（無人起立）此案遂否决吳士材云案旣否决仍宜備一公函通知聯合會籌備處告以當自由加入之意衆以爲然遂散會 
[旅京蘇人致蘇省長公函]  
爲灌雲私售米糧事 
　　江蘇灌雲縣知事陶士英私售米糧迭經地方人民控告其經過事實本報屢次揭載頃聞旅京蘇紳又有函致齊省長請將該知事撤任懲辦原函如下震巖省長閣下敬肅者灌雲縣人民迭控知事陶士英違禁運米接濟外人閱報知貴公署已派員查辦惟該案眞相據徐海道尹呈復貴公署之文内有事情暧昧失察於前等語該道係上級官廳見聞較確所言當屬實情是不待澈查業已明瞭蘇省米禁省令森嚴奸商私運且須重懲矧在親民之官事關大局務望迅將該知事撤任依法懲辦再李省委抵灌後傳聞有受縣署駐口稽查員周慶章招待之說並請電飭該委遠避嫌疑免生枝節合併附陳專肅敬頌勳綏莊藴寛張一麝袁希濤汪鳳瀛吳宗濓閔爾昌單鎭田步蟾同拜啓 
[杭州快信]  
　　温嶺保衛團經費前由該縣呈省立案擇各户置田三十畝以上者每畝月抽大洋一分現該團董徐華藩違章苛捐甚至十畝五畝亦一律勒派經紳民電控省長已飭該縣知事查禁 
　　蘭溪盛知事藉名中醫學校經費不足於原有炭捐額外浮收各行商羣起反抗昨已由胡源興等領銜呈請省長勒令取銷 
　　嘉善西水門因年久失修勢將坍塌前年卽奉令修整詎遲至本年六月始行動工省長已令該縣查究原因明白具復 
　　浙籍衆議員杜棣華前日因公來浙寓清泰二館 
　　浙紳曁軍政警各界請就浙省地方爲楊故督設立專祠事已呈由齊省長轉請國務院特呈總統示遵 
　　財政張廳長病已兼旬現經告痊於日昨照常視事 
地方通信 
[靑浦]  
　　縣敎育會之常年大會　靑浦縣敎育會於本月二十日至二十三日照章開常年大會修訂會章改選職員由縣知事蒞塲監督當舉定李維藩君爲正會長徐震民君爲副會長吳昌頤君等十六人爲評議員頃已由前會長陳龍章君備文呈報 
[蘇州]  
　　法官考員趕車脫班　蘇州法官考試筆試及格各員於二十一號夜車赴寗趕二十二號津浦火車赴京報到口試等情業誌前報茲聞滬寗車費須各自備至津浦直達北京之車一律發給半價車票由高審林廳長委派李魏二君爲護送員半價劵證及公文均在李委身畔詎料李委任意耽誤及至趕往蘇站早已開車竟爾脫班魏委雖與考員同抵浦站無如未携公文亦屬徒然以至各考員嘖有煩言内有資斧充盈者四十餘人先行購票赴京一班寒士及魏委員祇得在浦守候直至下午李委始經到站惟此次赴京口試期限甚迫規定於二十一號夜車由蘇站動身二十三號抵京二十四號爲報到之日二十五日係考試之期故無片刻可延事爲林廳長所聞大爲震怒有將李委先行撤差聽候處分之說查李係該廳庶務兼書記主任由莊前廳長任内蟬聯至今者此次如果誤公被黜亦咎由自取耳 
　　敎育費不再折扣　維持敎育經費問題吳縣温知事前日邀集各鄉董并在籍省議員曁勸學所長等開會集議略情已誌前報茲悉當會議時温知事以敎育費旣不能减發擬於公益費項下提撥當山宋績成反對謂公益費爲舉辦公益之用何能撥充學費查有歷年敎育積聚金爲數甚巨並非他項專欵儘可以墊發學費俟明年豐收提前歸墊倘明年收成又復平常再行設法籌補云云與議各人僉以爲儋遂决定本年分敎育費如數發給並不折扣一般小學敎員聞此信後　紛紛預備領欵赴鄉開學矣　　 
　　警政彙聞　蘇州警察廳崔怡庭廳長以警察職務不眠不休前因天氣炎熱爲體卹長警起見特令知督操員於六月一日停止操演在案惟現屆秋凉警察操法尤爲重要故特通令各區署隊定九月一日起仍以每日上午操演二小時以資訓練仍候本廳派委督操專員挨次定期分往各區署隊敎練又吳縣知事兼敬察所所長温楝甫昨特而諭警察所一等警佐張建動定於二十八日今知所屬各市鄉分所長巡官齊集木署會議等因張警佐奉諭後遵即通令各市鄉若分所長巡官有不暇應召者得以雇員代之並聞此次會議係因减餉問題未知確否 
[無錫]  
　　黄荳飛漲原因　黄荳刻下正新陳代謝之際該業中以爲市面看低不意新貨年景不佳來源缺乏陳荳又因延車費　係交通斷絶連日步漲昨市聞出南河黄荳四元六角碭出黄荳四元七角五分九五折大靑四元八角六合靑四元四角 
[鎭江]  
　　潤州大風潮　本月二十六七兩日此間颶風大作潮水上湧沿江東馬頭低窪之處盡成澤國瓜鎭濠各義渡船雖照常行駛甚爲危險當經各義渡局傳諭各渡夫不准多載流客各公司小輪及拖風船駁船均將錨練各物整備一切以防移動所有停泊三江口各小船亦一律移泊瓜洲金山内河一帶以避波濤之險並聞小河江面昨午有某姓貨船一艘被浪撃沉損失甚鉅並淹斃舟子一人此外沿江八濠五圩沙頭等處草房被風吹倒者甚多 
　　推廣鎭鄉警察之通令　齊省長昨訓令鎭屬各縣知事云設法推廣鎭鄉警察以衛地方等因現聞各知事奉令後均已遵照辦理矣 
[宜興]  
　　羣益公會成立　民國紀元學界同人組織三益合羣兩學社旋因事停頓客臘由朱蔭北路雨農徐仲瀛路滌中徐兆麟莊樹培儲蘭畦諸君邀集舊同志討論繼續進行方法將兩社合併重訂社章更換社名爲宜興羣益公會以淬勵道德研究學術協謀地方公益爲宗旨茲於前月二十一日假座敦本高等小學校開成立大會是日到會者六十餘人公推徐君仲瀛爲臨時主席兹將當選職員錄後正會長路雨農副會長徐仲瀛評議員路滌中徐兆麟蔣樹培史紀壽儲蘭畦李冰深朱競南徐祝三交際部幹事員周挺初朱擎厦周宣伯路開壽研究部幹事員吳德彰路鳴時周蕃侯任以述俱樂部幹事員朱蔭北史允恭潘志仁謝琴祥調查部幹事員路鳴善蔣有達趙永年徐同權文牘員路鐵城李履湯浩生徐祖餘庶務員程維高褚新儲開明黄人傑會計員路滌中 
[嘉興]  
　　南堰鎭疫癘盛行　嘉興城市時疫雖漸衰退惟已蔓延附城一帶東門外之南堰鎭近日疫癘甚盛居民沈念仁及馮正義雜貨店主之小女及王某孫某等增患　縲痧未及半日而死現延及鄉間居民莫不惶恐本鎭地藏菴臯峯嘲等連日舉行盂蘭盆會以祁解禳 
　　組織仁智學校　縣屬北鄉順德橋地方人烟稠密兒童衆多惟無學校兒童就學頗感困難茲有就地士民沈雅山胡頌福毛廷採等擬於該處組織一仁智國民學校以便兒童就學刻正籌集經費購備課桌一面呈請官廳備案定於九月十六日開校上課 
　　呈請取締庸醫　嘉興於疫癘盛行之際一般名醫咸畏傳染宣告停症因之一知半解之庸醫多懸壺應診甚至歇業之藥店夥亦多懸牌招診病人因誤投藥劑而至殞命者頗多城紳現擬開具醫生名單呈請官廳考核從嚴取締以重人命 
[杭州]  
　　錢塘江中之風波　二十五夜生風大起陸上損失已記昨報兹查有錢江横江口地方停有孫潮生龍游貨船一艘一時不及下錨致被傾覆立時沉没並溺斃船夫錢老三一人餘均救起然貨物已損失不小又木客江某由桐廬裝運來杭松木三十排亦於前夜被潮激去現已報由水警第三隊長禁止撈取矣 
[邳縣]  
　　靑年團之進行　邳邑士紳以靑年道德日益墮落社會事業無由改進爰於日前發起組織靑年團以爲靑年修養之助擬訂簡章積極進行現已由該團籌備員張宏業焦寅恭黄淑均等將簡章油印分送各界矣（簡章十三條從略） 
雜評一 
[學潮擴大（默）]  
　　北京之學潮近又日趨擴大矣測其結果一則當局稍存寗息之心略略敷衍面子而散一則當局終不悔悟堅以强硬應付於此開學時再釀成罷學風潮不外此二途而已然以今日之情形觀之辦學生捕代表議戒嚴當局又欲取積極高壓手段則其反響勢不至再興一大波浪不止夫果激成一掀天動地之大波浪也則政府與國民之高丁可以見糾紛不已之國事亦可以决所懼者國民退一步焉則政府進一步焉國民再進一叔焉則政府又退一步焉以此成例爭持於迭爲進退之中則學潮與政局之擾擾且將百年而不解行見政與學兩疲而俱盡耳嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[聯合通信社之和議消息]  
　　聯合通信社云自舊國會兩院發表反對王揖唐之意見後軍政府方面迄今未有表示茲據與軍府有關之某君云軍府組織係以各省各軍爲基礎此次對於代表迎拒問題除聽取國會意見爲相當之尊重外仍當以各省各軍之多數意見爲從違茲廣西陸幹卿已表示對人無成見雲南唐蓂賡反對王捐唐個人而歸本則仍置重於條件在滬代表團迄未正式表示意見而鑒於國内外形勢言談問頗有露北代表無非一邱之貉趙李張王原無所擇之意者惟對於議和條件則無不極端重視將來能否與王揖唐氏開議恐將以其預定條件爲從違設對於外交政策與法律問題無根本解决之法者則將永無開議之望也日來西南方面永久自主之計畫主張者漸衆同時鞏固現時局面之活動亦正積極進行蓋爲拒絶開議後不得已之凖備曩桂籍南代表曾彦君與桂省要人覃超君對於軍府之建議已多數贊同採用其建議之大體爲鞏固軍府地位統一對北京之父際實行恢復自治整頓各省各軍諸大端此　心和議之國人所當注意者也 
[繼續議和之準備]  
　　松滬護軍使署昨接政府電略謂此次繼續和議刻已分促各代表南下惟關於滬上開議之前種種準備除已電致李督軍派員照料並由王巡閱使赴滬籌備外特電應仍遴派專員佈置一切庶便進行云云聞此事已由王旅長秉承盧督軍指示辦理矣 
[請緝行剌吳程兇手之函電]  
　　電文　長沙張督軍鑒敝會代表吳程二尹在湘突 
遭慘害生死不明全體悲憤務請迅緝兇首盡法懲辦以釋羣疑中華工業協會代理理事長曹亞伯率全體職會員同叩冬 
　　函稿　勛臣督軍節下警啓者昨接湘訊敝會前後所派來湘組織支部代表吳燦煌程鵬二尹突於本月十六晚十時在船山學社被軍服便服十餘人亂刀剌死狀極凄慘查吳君此次來湘除敝會託其組織支部外（吳君係本會理事之一）尙含有上海國民大會職務至程君純係籌設支部事宜并携有敝會正式公函陳請鈞座提倡保護乃抵湘數日亦同遭慘禍敝會同人聞之痛極當開職員大會僉以在貴治兵警森嚴之地竟有暴徒聚衆黑夜携帶武器入室殺人實屬目無法紀議决除另派專員調查此案眞相再開追悼大會闡揚外并函請鈞座嚴飭所屬限緝兇犯追究主謀盡法懲辦昭雪寃抑并希優加撫恤吳程二君身後之事以瞑死者之目專此敬頌崇祉并候覆示中華工業協會總部代理理事長曹亞伯啓 
[松黑江善後事宜之會議]  
湯軍部籌辦松黑兩江江防選派淺水兵艦利㨗利綏等號六艘於上月間由滬修竣開駛前往實行駐防旋因被沃木斯克政府反對向我國政府提出抗議以致各艦逗遛海參崴未能進行等情已詳前報茲聞此事 
央即向該國政府嚴重交涉根據愛揮條約由江至海我國有共同肮權之規定洀艦駐防爲保讓中國航業不背中俄條約據理力爭已經俄使允許電達沃政府杳照卽予放行各該軍艦已於有日開行前進電達海軍部及海軍總司令公署查照藍總司令接電後除覆電海軍部外特於昨日在　署召集駐泊本埠各艦艇官佐各職到署會議籌商應行交涉條件及善後方法呈請海軍採納施用俾固江防而挽權利 
[華僑聯合會懇救旅墨華僑]  
　　華僑聯合會昨呈外交部文云爲墨西哥排華甚烈華僑慘被殺戮懇迅電駐墨馮代使嚴重交涉並電驻美顧公使設法保護事竊據墨西哥華僑代表廖元煌等函聞（中見二十四日本報從略）等因准此竊念墨國華僑迭遭殺　慘不忍述倘不亟子挽救旣乖人道復辱國體敝會對於華僑有扶助之責除分電大總統國務院懇請迅賜援救外謹籲懇大部迅賜電達駐美顧公使商請美政府就近代爲設法保護無任迫切待命之至謹呈外交部總長陸 
[廣州軍府復華僑聯合會電]  
　　廣州軍政府昨復華僑聯合會電云上海美界老靶子路華僑聯合會李會長鑒郵呈悉與暹羅訂條約互派公使領事前據僑暹商會呈請前來當經電囑王專使與在巴黎暹羅代表接洽商酌去後茲據王專使復稱昨訪暹美代表詢與訂約互派使領一節據稱暹國甚願但暹境領事裁判權尙未完全撤廢今德奥已撤英美等國亦有允意須俟此事辦實乃與他國訂約又稱暹國待遇華僑與暹民無異請轉達貴政府等語此聞政務會議寒印 
[歐美同學全國大會秩序]  
　　歐美回學全國大會於今日（二十九日）起在靑年會開會其秩序如下二十九日下午四時半會員簽名五時至六時歡迎會六時至七時代表預備會三十日上午九時半至十二時討論會下午二時至四時半代表討論會七時半偕至一品香宴會宴會劵事務所靑年會一品香三處均可領取 
[上海學生聯合會消息]  
　　交際部常會紀事　二十八日上海學生聯合會交際部開常會九時開會蒞會者四十人主席湯成辛書記蔡祚章（一）哈元龍報告調查科經過情形（二）主席報告有某某某號乘抵制之機大進某國糖與大批火柴將包紙改換冒充國貨暢銷内地並聞某某火柴廠亦與聞此事云（三）會長何葆仁出席報告本部部長桂君爲常期曠職由該分會另選交際員出席（四）蔡祚章提議各校例將開校時常開會未免曠廢功課可否每星期改爲一次於星期六下午舉行陳詠聲附議並主張在下午四時半開會通過（五）哈元龍報告今調查錄已經告成然所用紙張尙未議定請付討論當由陳詠聲主張用國貨毛邊紙由蔡祚章附議通過（六）主席報告用紙已議决當討論廣告價目當由吳淵白發暫定價目單議决照暫定價目單打八折當衆通過（七）主席報告廣告一事當有人主持用推舉法推選十六人如下湯成辛蔡祚章董克仁歐陽雪張維貞李俊華張明煒陳詠聲鄭希莊顧祖銓哈元龍潘卓吾吳焕禮汪煦昌吳遵濚吳淵白（八）主席報告討論本數一萬部通過十一時半散會 
　　致北京政府電　北京總統府國務院鈞鑒外交失敗山東同胞如陷水火竭力籲號奮死抗爭國民自衛夫豈獲已當局諸公撫公自問寗母悲感乃各處代表上謁請願要求山東解嚴懲辦馬良不獲晉見反被拘僉壬禍國殃民當局諸公深明大義自能顧全民意共謀國是今國賊馬良妄殺無辜罪惡昭彰反捕民間代表法律何在務請政府立釋良士速懲馬良以申國法而慰民望不然人心惶惶巨變在邇國亡隨之於心何忍臨電不勝待命之至上海學生聯合會勘 
　　致江蘇省長敎育廳長函　江蘇省長曁敎育廳長鈞鑒敬啓者江蘇省立第一女子師範學校校長呂惠如辦事任性玩視敎育劣跡昭著有口皆碑該校全體學生因不忍坐視敎育之摧殘曾一再懇請吾省長廳長罷黜呂氏另選賢能乃至今未蒙俯允誠百思而不言即以今日當人望已失之秋而猶存駑馬戀棧之念其人格之卑下可知如以呂爲才幹每練耶則師生之感情旣已如是徒知逞校長之威福不惜造無稽之蜚語其才能之庸劣可知夫以共和之國家而竟容此種敗類於敎育界不惟學生所當羣起而攻諒亦我賢長官所引以爲痛者也况第一女子師範乃江蘇人民之學校而非呂氏一人之私産乃數百女子求學之所而非呂氏一人噉飯之地今呂氏盤據把持乖理任性不惜違我江蘇全省人民之意思奪我數百女同胞求學之機會而竟怡然自得此眞不知人間有羞恥事矣吾省長廳長平日關心敎育俯察輿情諒不待燃犀列炬而早已洞燭其奸乃猶迂緩遲回不加罷黜固何愛於呂氏而何憎於學生敝會職志疾惡如仇對於呂氏之摧殘敎育不甘漠視用特縷陳情由懇請立免呂職以維敎育以慰人心女子師範幸甚全國學界報甚專此函逹敬頌安 
　　致呂惠如函　惠如先生偉鑒此番靑島問題關於國家存亡故我學生本愛國之熱忱出不得己之行動因之貴校學生亦加贊同乃先生未之詳察任意壓抑此固人人所共知無容爲先生諱也近見報載貴校學生上書省敎育育會怨忿之氣溢於言表是先生與校學生已處於勢不兩立之境矣竊維先生之任校長訓勵學生一本於嚴或亦因愛之之心之切也則今者先生何不推愛之之心向敎育部自行辭職以俯順學生之意乎敝會素持公理爲貴校學生計并爲先生個人計敢竭愚誠馳書奉勸尙希先生熟計之是幸 
[聖瑪利亞學生致呂惠如函]  
　　惠如先生台鑒近閱報章並得貴校學生代表來滬報告藉悉貴校全體學生均不滿意於執事而與執事有不兩立之勢敝分會據報章所載及代表之報告想是非曲直自有公評敝會同人何敢妄參末議惟爲執事計爲貴校計爲貴校全體學生計竊謂執事有必去之勢無再留之理用敢以愛先生敬先生者進一忠告幸執事垂鑒焉夫學校非家庭也合則留不合則去少數人服從多數人乃天下之公理執事何竟昧於此而强違衆意也如謂辦學數年不忍遽與同學一朝分袂而不去乎今日貴校學生旣全體與執事爲難復何感情之有如謂辦學未久恨未能展其大才欲待大有爲而不去乎竊以先生爲海内教育大家久所欽仰以先生之才何地何時不克施展其抱負恐先生早去貴校夕已受他校之歡迎矣况今日華僑舉學日盛海外不乏可敎之英才正可爲先生用武地也今者執事去則可安貴校全體學生求學之心而執事數年來培育之人材不致一朝渙散貴校卽賴以保存否則迹近盤踞天下皆將疑先生謗先生而無復爲先生諒是先生之去賢於不去也識時務者爲俊傑想明達如執事當不河漢斯言聖瑪利亞學生分會敬啓 
[西報對美術展覽會之品評]  
　　字林西報云上海寰救中國學生會開一美術展覽會中多陳列中國美術家之作已於前日開始内有實地寫生之風景畫或平視或高視均甚美麗爲諸美術家所稱許此種畫稿雖非俱佳然亦不愧爲中等蓋皆有眞實之畫理也劉君海粟之畫甚爲特色若水彩畫中之「雷峯」大油畫中之「龍華野景」尤爲傑作處處能顯其技能之優美油畫中之「杭州靈隠寺」一幅不獨爲美術家之好文章且足爲臨摹之佳本也其他如江新王濟遠張邕諸君畫件大半均佳惜爲劉君之佳作所遮蔽耳 
[國防會開會紀事]  
　　國防會昨日午後五時假寰球中國學生會開會到者右尹寰樞孫昌克薛桂輪楊伯謙李大中盛紹章丁崑王毓祥胡博淵朱少展諸君紀其開會秩序如下（一）公推尹寰樞爲主席朱少屏寫書記（二）報告開會宗旨（三）報告國防會過去歷史及現在情形（四）報告國防會擬定今後之進行方針（五）討論設立國内辦事機關及印書局等事（六）分送國防會各種刋發品（七）茶點（八）閉會 
[聲明拒絶推放租界之省電]  
　　閘北工巡捐局曹局長昨奉南京軍民兩長會電略謂接准上海公民俞宗周等來電聲稱聞推放租界一事將至實行特開緊急會議籌議抵制之策及公共衛生路政清道各端整頓方法電請核示前來即經令行淞滬警察廳迅行出示佈告各士紳以推放租界一事已經外交部電復外交團拒絶矣此次楊交涉員晉京因有他事面陳一切實與此事無關希即會同警廳勸令士紳切勿懷疑免滋誤會云云 
[求新廠改組後選擧董事紀]  
　　滬南求新製造廠向係朱子堯君經辦近已另組改爲中法合辦計新股本一百二十萬元如數收足中法各佔其半數中國方面股本中政府擔任五十萬元華商十萬元法股本法商六十萬元前日（即二十七日）在法租界外灘九號開全體股東會選舉董事十二人中法各半華董事爲魏翰傅宗嶽沈鏞劉厚生（張季直代表）李民朱子堯等六人法董事爲薄加特談維師費烈伯杜栢克栢烈道魏武達等六人云 
[民國七年之海關貿易報告]  
　　海關造册處所編之民國七年貿易報告現已出版詳載中國輸出貨品三百餘種雖中國内爭未息噸位缺乏滙價昻貴然出口貿易之鉅爲歷年所未有大口岸如滬漢津粤等處或稍有增加或保持原狀但偏僻口岸輸出大增故獲若是之結果七年輸出共達關銀四萬八千五百八十八萬三千零三十一兩較諸六年多二千二百九十五萬一千四百零一兩輸往地點百爲日本計一萬六千三百三十九萬四千九百九十二兩香港次之計一萬一千六百九十八萬八千餘兩美國又次之計七千七百十三萬四千餘兩法國位列第四計三千零四十六萬九千餘兩第五爲英國計二千五百二十六萬四千餘兩但運往香港之貨大半轉輸入英國也俄國向銷華茶最多且向中國購辦大宗貨品民國七年輸往俄國之貨爲四百二十二萬二千餘兩但去年則僅有八十三兩此亦可見俄國内辭與中國商業之關係矣再歐戰之直接影響及於中國出口貿易者亦復匪細民國五年中國貨品運至荷蘭者爲一百十萬五千九百餘兩但自北歐諸中立國被封鎖後六年對荷之出口貿易減至二萬六千三百三十六兩七年則降至零點矣 
[最近運赴海外之絲]  
　　大陸報云法蘭西輪船公司稱八月二十六日勒本號輪船由上海裝絲出口運往下述諸口岸計米蘭生絲八十六包野絲十包聖夏芒生絲二百零三包聖愛丁生絲十包馬賽生絲二百六十一包野絲十包里昻生絲一千四百九十包野絲四百十二包共計生絲二千零五十包野絲四百三十二包再絲頭運往馬賽者共一千六百四五包 
[富利林礦公司開會紀]  
　　昨晚富利林礦公司在南京路三百九十三號事務所開計論會公推籌辦主任徐卓堯爲主席倪志和爲書記首由主席將已印就之興辦林礦兩業節略宣佈内容由書記讀出俾在座諸君研究後徐君再將理由說明此節略乃係一種說帖不是招股章程因此林礦兩業事情甚大資本亦甚鉅非先徵求有資望者多數爲發起人不可故特印成說帖寄送各處政商學工農華僑及大資本家望各界贊成有願爲發起人或贊成人者方可印出招股章程該節略原定先開東蒙金礦爲第一要務因堂堂中國之大向無金鎊鑄出爲國庫金本位此實示弱於人故宜先開挅敖罕王旗之貞子府金礦此六金礦前經富利公司招請美國礦師及中國高等礦師三次勘視并將礦質化煉確有把握每礦每日平均至少可取赤金八十兩之數并有購買礦界契約存在照原定計畫所得之餘利以五成報効政府償還國債預算不滿十年可以還清國債并有鼓鑄金鎊計畫如能辦到國家不患貧弱奈何政府總不理會徒以借債爲能事雖可苟且度日終有亡國之慮卓堯有鑒於此故特繼續前議積極進行務望同胞諸君大家相助促成此舉豈非救國之急務耶徐君說至此大衆鼓掌奮起相繼發言皆謂非開此大富源不能救中國我等當力助徐君成此美舉俾待富强中國云云主席再言此事已經托高錫五黎彩彰二君往京與各方面接洽如有熱心愛國諸君欲取閱節略請到本事務所接洽無任歡迎云云 
[商會所接西班牙領事來函]  
　　上海總商會昨日接駐西班牙巴西羅納中華領事館函云謹啓者巴西羅納爲西班牙最大商洪吾中華民國駐巴領事設立實挾有兩大宗旨（一）輔助僑寓此國華人之利益（二）妥籌方法增進各種華産直接輸入西班牙之貿易敝領事本此兩大宗旨銳意進行凡國内出品人製造人出口意行有所詢問無不切實調查詳細答復並爲便利商業起見凡西商欲購各種貨物敝領事館亦可擔任送樣定價並擔保該項交易不生意外一俟交易終結敝領事館但收微薄傭金以償費用如此辦理則與我國内之出口商行祇須訂定物價準備貨樣即可從事交易爭勝海外並免各種危險利莫大焉惟由華至巴西羅納向無直接航線故敝領事館現正研究貨物轉口問題務使轉運妥速節省運費各輪船公司轉運公司對於此項問題倘有高見至祈見敎現時辦理伊始維望羣策羣力藉收中西直接貿易之功有厚望焉 
　　上海總商會又接西班牙領事來函云徑啓者頃據西班牙弼爾倍地方珂列可拉商業銀行函稱敝行於一九一八年十一月正式開幕資本金一百八十萬辦理銀行業務而尤注重於進出口貿易之便利請爲轉改華商爲發展營業地步等情相應轉達即希查照通知各華商爲荷 
[濟南函請查辦私定棉紗]  
　　上海縣商會昨接濟南提倡國貨研究會來函云逕啓者查自靑島問題發生各省愛國同胞對於抵制一層無不羣策羣力積極進行以期堅持到底數月之内大見效果茲聞貴處尙有奸商曾與某洋行定棉紗情事想中國存亡正在千鈞一髮之時如若持之不堅任聽奸商破壞實與全局大有關係果有此輩即請貴會嚴行樶辦以儆奸商而副同胞愛國之熱忱是爲至要至於如何情形尙望賜示爲盼 
[廣帮華洋雜貨商會選舉紀]  
　　旅滬廣帮華洋雜貨商會曾假座北四川路十號貿生利號樓上開成立會公推陳枝庭爲臨時主席鄭偉民簡世鑑爲速記由主席宣布開會理由及選舉法即投票選舉由黄持漢開票結果計鉅興號羅瑞生得票最多當選爲正會長貿生利號劉子榮爲副會長兼書記元亨號陸廷生爲正會計周三記周幹臣爲副會計華彰號郭楝臣爲幹事長兼交際悅興號簡文炳廣同昌號陳澤民逢泰號李耀東有隆號李玉書廣盛隆　梁卓波義泰號鄭儒芝合興號李伯偉有興號蔡伯吉但興號蔣有樑永泰昌號陳清泉爲幹事員老悅生號區沃樞申昌隆號張閣初廣三昌號梁錦庭廣昇祥號張兆棠資源號夏資生華豐號盧星民惠福號何與熾萬滿記萬廷昌爲調查員選舉畢即由主席請來賓演說司徒蔭君略謂中國之弱皆由人民無愛國之心無改良社會之念故爲外人所欺凌今值貴會成立深望諸公和衷合謀協力圖强免蹈印度朝鮮之覆轍次由黄持漢君演說略謂今日中國欲挽危圖强爲政界宜開誠布公消除畛域而息内訌學界須盡力研究學術改良敎授商界須皆存愛國心提倡國貨工界須改良製造以拒劣貨來源苟各界人人如是大恥無難盡雪矣司徒挾海演說大至謂此次罷課罷市罷工皆出於國人愛國之至誠故能將曹章陸革職苟能毅力進行則中國前途不患無富强之日也繼至劉子榮陳枝庭羅瑞生劉子屏蔡蔭喬陸傑生周幹臣杜仰山盧翥雲梁汝鏘陳清泉等大致謂提倡國産振興實業務須毅力堅持拒劣貨來源望中國轉貧弱而成富强云云詞畢由主席宣布散會時已深夜二句鐘矣 
[國貨陳列所行將另遷]  
　　新世界北部自由廳樓上中華工商研究會所設國貨陳列所其屋係由新世界義務借用已將半年扣至本年閏七月半即將期滿經手借屋之契約係該游戲場前總經理汪國貞女士所訂現總理錢庠元大不謂然碍難繼續聞該會爲此事疊經開會討論有人提議向市場中心租屋開設以資推廣者又有建議向某大游戲場接洽借用餘屋利用游人普及國産效用者現尙 
未能决議大約三四日内即可定奪 
[路局呈報歐戰期間之損失]  
（續昨） 
　　（洋帳房克蘭斯德函）接奉鈞函以奉部電飭查本路前存德華銀行鈔票五十元一欵已否兌現並將他項數目具報飭即查復等因查本路前存該項德華銀行鈔票五十元一欵業經兌現至其他懸宕各數計有四欵（一）本年八月份蘇州站供給住在該處附近之德人吉士錫用電燈費三元三角三分（一）上年四月九日德領專車費一百零九克八角（一）上年七月一日德領專車費一百十三元六角（一）奥國官員專車費（參觀帳單第四三六二號）九十一元六角合計洋三百十八元三角三分除領事及奥國官員專車費前經呈請大部轉收外其電燈費一欵本路至今無法收回云云 
（滬寗總工程師克禮阿函）查本路自歐戰發生以來因磅價關係進欵有加無减直接上無損失惟材料上頗受間接之影響尤以用煤一項爲甚然其價所以驟增至此者以煤主因時獲利所致不能作爲歐戰損失而論其他項材料如機車車輛用件等在英定購者祗有增加水脚尙屬相宜惟在日美定購者則價格非常昻貴此皆間接上所受之影響也（又克禮阿函）接奉鈞函以奉部電本路材料一項因歐戰所受損失亦可開報飭將該項數目材算呈部等因查此項損失材料之數雖因市價漲落無常無從得其實在數目然就本路因歐戰增加材料之費計之至今日止共約合洋一百四十四萬五百三十三元茲將該項細數開列清單隨函送呈即祈核轉再此項增加材料費除煤價一項外皆因磅價關係故只有此數否則爲數更巨合併附呈茲將滬寗路因歐戰關係增加材料費估計如左年度　　材料費實在之數　　材料費預算之數　備考 
三年　　四二八六七二元　　五五○○○○元　每年加四年　　二四八五七九元　　五七七五○○元　百分五五年　　六○六二九九元　　六○六三七五元　於民國六年　　八七一一九五元　　六三六六九三元　七年項七年　一九四○○○○元　　六六八五二七元　下 
總計　四○九四七四五元　三○三九○九五元 
　　實在之數與預算之數抵銷實增加洋一百零五萬五千六百四十九元外加民國六年增加用煤費三萬七千七百四十五元民國七年增加用煤洋三十四萬七千一百四十八元合計五年内增加材料費洋共一百四十四萬五百三十三元（材料總管古慕俠函） 
　　茲將本路因歐戰發生所受材料損失約數開列於左此項損失之確數實難計算故煤價即以每噸九元爲基數損失由此推算一九一四年煤斤一萬二千八百元各種材料四萬零九百十八元一九一五年煤斤一萬六千元各種材料二十二萬九千三百九十三元一九一六年煤斤一萬六千元各種材料十五萬三千八百五十六元一九一七年煤斤九萬八千二百六十一元各種材料十八萬四千八百九十三元一九一八年煤斤三十七萬六千一百十七元各種材料十一萬九千四百九十八元總計謀斤五十萬零三千一百七十八元材料七十二萬八千五百五十八元合計一百二十三萬一千七百三十六元（克禮阿函）本路歐戰而受之損失殊難確定但因曹娥江橋樑之鋼料延不交貨本路受損不少查該橋共分二組一組之料於戰事發生時運抵靑島德商奉其政府之命倉卒卸於該埠鄙人於年前往騐時見各部分大都折曲不堪復用以造橋樑顯係卸貨不愼之故嗣後大約即作廢料售出其他一組之料聞已由德國運出但迄今尙無音信故目下此橋鋼料必須重新訂製矣按目下市價鋼料需英金二萬五千磅建造費需洋七萬元合計約需規銀十五萬一千一百兩始可造成此橋㨗成洋行合同原價計銀三十一萬八千兩分期如下開工時付上海規銀六萬四千兩一年後付上海規銀六萬二千兩二年後付十七萬九千二百馬克三年後付十七萬九千二百馬克四年後付十七萬九千二百馬克今已付過規銀九萬五千兩已成之橋工工價大約適合此數未付者計規銀二十二萬三千兩但照目下市價祇須規銀十五萬一千一百兩即可造成此橋是則若將原訂合同取銷可節省七萬一千九百兩之多也若使㨗成洋行必欲實行原訂合同勢必重造鋼料其損失至少規銀十萬兩此項損失該行必須向其本國政府要求總之以該橋本身而言鄙人以爲中國政府無損失可以要求惟因該橋不克完工所致之損失則可要求核以曩時所有之資本尙可築路至紹興斯亦商業中心之一距甬段路綫之終點曹娥江站僅十八英里此段路綫之建築費估計需洋一百十五萬八千元而未曾動用之資本按當時磅價折合一百二十萬元是此段路綫尙能造成而早於一九一六年問通車矣但因曹娥江橋未成之故本路受運輸上之損失據車務總管估計每年至少虧二十萬元除費用六成外每年尙少八萬元是三年之間損失凈數合洋二十四萬元之多矣（完） 
[丁達魯斯號有擱淺說]  
　　文匯報云本埠接到尙未證實之消息據稱由香港開往美國細特爾之藍烟通輪船丁達魯斯號因遇大風在基隆口外擱淺 
 
 

Page 11

 
 
[大正丸遇風肇事]  
　　字林報云二十七日午後日輪大正丸空船駛八浦江適遇狂風不能自主致與日本郵船會社匯山碼頭相撞復撞沉浦東紙廠之馬逹船而外人某貨船亦被撞及又華人某貨船與日本駁船各一艘皆被撞翻後又撞及平安小輪云 
[豆油船遭風傾覆]  
　　南市生泰豆行雇裝年金生船豆油四十五簍由蘇州河大有廠門前駁運至南市竹行碼頭生泰本棧交卸不意駛至大達碼頭驟起巨大風浪兼之大阪公司之小輪從旁駛過又加大達公司之某輪進擋以致該民船四面受浪支撑不住立被掀翻貨物隨潮漂失舟子盡遭落水幸時在下午援救衆多悉行救起該船傾覆後隨潮汆至萃豐碼頭經水警截獲刻下從事打撈貨物聞該貨曾向英商益興公司保有駁船平安險該公司得報立派公正西人泡立生前往實地調查估看云 
[米船仍未開裝]  
　　蘇浙帮米船除攙水積弊要求加增水脚於閏七月初一日起實行罷裝等情已紀本報茲聞該船帮停裝以來業已四日因議定章程私裝查出罰洋五十元故團給甚爲堅固自前日起凡閘北蘇州河道之常錫各路航線亦有船帮在周太僕廟黄渡一帶攔截互相勸告一致堅持故來船昨日僅兩三艘長此不决米糧終有缺乏之虞幸連日來存底尚多出口冷靜市面尙未牽動本埠各發米行家之存貨較少者已見恐慌之象故昨日開會後備函詰責南帮公所嚴少泉趕緊了結而南帮公所因通函江浙兩界四十餘埠米業公所答復意見參差未能贊同故又函請各該地商會轉勸嚴董連日已苦無對付之法又向船帮代表周蘭生磋商一面仍行開裝一面從長計議云 
[回國華工突遭暗殺之疑案]  
　　滬城新東門内福佑路醬園公所後面楊家弄二十五號門牌内有碼頭小工山西利家近招住友人孟忠德（混名小紹興）在内前晚十時許孟在門前納京忽來身穿短衣之少年二人問孟爾是否小紹興盏曰然該少年等即抽出手槍向孟轟撃一響適中孟右肋下槍珠從小腹旁入由後背下出孟受傷後卽倒地昏暈血流滿地該少年等即向北逸去該處鄰人聞警往查其時一區二分所巡長趙汝蘭督同巡邏長警巡查到此得悉前情分投追拿因該處與法租界相近該少年等早入法界方面脫逃趙巡長等見孟受傷甚重急雇車送往新普育堂求治一面回署報由王清和警佐親率長警蒞該處察勘一周復傳山西利到署研訊據供小紹與是我友人伊向在外國爲小工已有多年此次由外洋回華同伴共有六人到申後先住虹口一月有餘後借住民處迄今只有二星期此次小紹與如何被害實出不知云云當由王警佐諭令退去昨晨復派趙巡長詣該堂親向孟詰問口供孟閉目不言趙巡長告以我是警局辦公人員爾將寃抑供明我等可以爲爾伸寃云云詎孟始終不答口稱惟求速死趙巡長乃向堂中告蛤此人雖則受傷其中大有蘭係請貴堂注意勿任其自由出入孟在床聞悉乘人不防之際從樓窗口躍下圖逃無如傷後之人焉能有力即倒地不起而且已封傷口破裂當經堂中人出爲扶起另置一室延至傍晚卽因傷而死由堂中以電話報請地方檢察廳派員騐明委係受槍傷身死無訛填明屍格令由堂收殮當孟從樓窗口跳下時適有婦人某氏抱一幼孩到堂治病孟跳在幼孩身上墮地將幼孩壓於身下及至扒起則該孩左腿已損頭額受傷此亦旡妄之災也 
[王崧生已遭不測]  
　　公共公廨襄讞員王崧生君於上月下旬請假兩禮拜偕友蔣夢麟帶同僕從一名赴贛省牯嶺避暑不意王君所居之處山巖於本月二十六夜半忽爾崩倒壓傷多人王蔣兩君與該僕人亦均被壓在内適前魯省財政廳長嚴家熾亦在該處避暑下榻對屋曾與王君一而肇禍後即電致公廨因電碼不甚明晣王君等遇險與否未得實在當經關君拍電詢問詳情旋接確電得悉王蔣兩君與一僕人沈炳坤均已被壓受傷殞命深爲痛惜即知照王君等家屬由王戚洪某與王之長子及舊僕王朗三於前晚乘滬寗夜班火車至金陵以便換乘輪船前往殯殮 
[續訊送彈嚇詐案]  
　　鐵血團一案自破獲至訊供詳情已迭紀本報前日下午瓣鐘二時三刻伋由承審官俞奠孫襄讞會同陪審西員義副領事羅斯长座第一刑庭飭捕傳齊人證將在押被告陳仲良（即廖一凱）章杰蔣武（即蔣斌）陳虎臣吳玉生王九江陸金根沈阿二陸小三子等九名提案研訊先由公共工部局刑事檢查科代表律師上堂將捕房紀錄各被告在捕房所供之供詞略讀一過次由大新旅館茶房顧林泰到堂證明七月十八號章杰至該旅館訪五十七號房間寓客（何雪梅）適該寓客因事扃户出外章遂另開房間守候是實捕房律師即起稱原告方面證供終結章杰陳虎臣之代表律師遂起譯稱章杰實被何者亭挾嫌誣告敝律師能證明此事原委譯畢令章之胞弟章紉秋至案向其詢據答稱胞兄章杰家境頗佳故伊現雖在滬無業旅居之費家中月有供給我現爲江陰縣禁烟會調查員何者亭家發現炸彈係我叔章子靑閱見江陰報載其事我叔爲地方計且以胞兄交游民黨因函囑爲調查旋胞兄函復我叔謂已查出送炸彈與遞恐嚇信者皆係廖一凱請何來滬並可代報捕房緝拿至於何者亭到滬後忽牽及胞兄在内此中含有報復之意蓋何者亭爲江陰一縣之著名販土大家我旣身當禁烟調查員對於地方烟禁自必盡力偵查故何之所爲遂被我覺察檢舉江陰知事准飭法警等與我同往何家搜查詎被何聞風先逃致爲懷恨在心乘機砌詞報復堂上秦鏡高懸不難燭照且我因檢舉何之販土有與江陰縣知事往來禀批等文件爲憑言至此將卷宗呈案旋續稱我之前妻係何者亭之兄名何阿八之女結褵甫經七月卽故何者亭係我督岳因我向在外面故相見尙不相識然卽使認識亦不能以彼行此非法（指何販土事）而忝我之職守此案發生後我叔子靑本欲到案證明胞兄因以上種種事故被誣奈身染時疫故令我前來對簿我叔在江陰頗有微名不妨調查供畢將章子靑具中致伊之信及子靑所接章杰答復調查何者亭家炸彈事之信一併呈察斯時章杰聞其弟所言始尙掩面而泣繼竟失聲復由捕房律師向章紉秋反覆盤駁良久堂上以已屆退庭時間諭各被告仍着帶回捕房收押改期再訊 
[浦東六里橋附近之刦案]  
　　滬南外鹹瓜街德記蔴袋繩索店主榮錦珊其家眷住居浦東六里橋相近前晚忽有暴客六人闖入伊家圖刦榮妻劉氏喊救被匪逼索鑰匙撃傷右臂遂不敢與較將匙交出盜黨搜刮之下計搶去男女衣服七件金戒三只銀鐲二副現洋四十餘元共約二百元之譜事後經人趕至榮處報告由榮開具失單赴川沙縣警察署報請查緝劉氏傷勢由醫生騐得骨已折斷雖無性命之虞終恐難免殘廢矣 
[理髮同業衝突之和解]  
　　法新租界霞飛路裕德里剪髮業事務所日前因整頓同業收價參差及不納公所捐欵致起爭執昨日經五帮同業總領袖湯世斌請揚帮代表周阿貴轉勸同業業已理處妥洽聞議定嗣後各店雖地段市面房租開銷大小不同取費祇能酌量門前標貼價目己允一律撤除揚帮所抗繳之椅捐亦已疏通允納矣 
[印刷公會成立有期]  
　　本埠印刷業鮑咸昌包文德（商務印書館）俞仲還唐子權（中華書局）涂少樵（著易堂）陸鳳竹（中華圖書館）等發起之印刷公會曾於前二星期開籌備會推舉臨時幹事十餘人分頭進行茲已訂定愛多亞路 
商業公團聯合會内房屋爲集會之所約於下禮拜可開成立會云 
[迎迓楊善德靈柩之籌備]  
　　松滬護軍使署以楊浙故督靈櫬將於九月十三日由杭裝載火車運滬屆時駐滬軍警司法行政各機關官長將設奠致祭所有公祭地點應先預定以便佈置而南火車站亦當搭建素色彩棚故於昨日分函各機關先期商議定奪一面函致路局任局長請於南車站飭匠建設素色牌樓以便迎迓靈柩 
[槍斃强盜之布告]  
　　松滬護軍使署於昨槍决盜犯徐阿二一名茲錄布告於後爲布告事案據公共公廨呈解夥衆持槍侵入英租界中虹橋華慶里三○三三號民婦葉方氏家施行强暴搶刦財物之盜犯徐阿二一名並抄錄供詞到署發交軍法課傳集人證詳加研訊據事主葉方氏之子葉鴻源指認徐阿二一名確係夥衆侵入伊家按伊口部施行强暴之盜又據證人陳阿福供稱伊家與葉方氏同門居住今年舊曆三月十四日上午六時許聞有喊捕强盜聲伊即出室探視見有一盜從葉姓樓上下來欲奪大門圖逃經伊上前拘獲該被告徐阿二即係當時由葉家逃出經伊夫獲之盜看視甚清毫無錯誤質之該犯徐阿二供謂伊於今年舊曆三月十四日上午六時許夥同在逃之同黨七八人分執刀槍侵人華慶里葉方氏家共同施行强暴刦取金鐲一副伊即下樓欲從前門逃出不料走至院内即被截獲等情不諱查此案徐阿二夥衆執持刀槍侵入葉方氏家肆行强暴行爲搶刦得贓當場即被截獲實已觸犯刑律第二百七十三條第一二兩欵之强盜罪應即按照懲治盜匪法第二條之規定科處死刑以昭炯戒除飭依照軍法將該犯徐承二一名押赴刑場執行槍决外爲此布告軍民人等一體知悉此布 
[各學校消息併紀]  
　　敦仁小學　民國路同義善會私立敦仁小學校向極簡陋不甚聞名經現任武校長逐漸整頓漸次發達去秋翻造校舍已可容學生一百二十人本學期已於八月二十三日開學二十八日正式上課高等國民兩科學生約有一百十餘人聞該校科學完備而尤注重國文英文算術俾學生畢業後易得職業云 
　　商業英文夜校　北京路思婁堂之進德會對於敎育具有熱心除聞設義務夜學校外上學期曾添增商業英文夜學校於北四川路之白保羅路全福里二衖本學其定於陽曆九月且號開學該校功課分普通與專修二科並聞此學期中添有國語一科請全紹周爲敎員欲知章程者向北四川路横浜橋寶興街口進德會事務所索取可也 
　　滬江通俗義務學校　滬江大學暑假留滬學生會設立第一校於西門講書堂自七月七日開課迄今已將兩月日夜生徒達七十餘人（工人居多數）敎授各書悉用六百字編通俗課本蓋取簡易也茲定於今日（二十九）停課明日（三十）下午四時在本校行休業禮並攝影以誌紀念第二校在吳淞路久遠里亦係該會設立於七月十四日開學日校生徒百餘人夜校數十人救員均係該會會員分任書籍亦用通俗課本月之二十四下午四時該會借廣肇醫院集師生於一堂攝影以留紀念事畢回本校行放學禮向國旗行禮後由主任瞿重福報告經過情形敎員黄乃麟沈擎天等次第演說大旨謂中國敎育之不普及設立義務學校之必要及學者須有堅忍心等語末由主任發給奬品以資鼓勵師生三呼中華民國萬歲而散 
[綢業公會職員之叙餐會]  
　　上海調業公會已在南市縣商會開成立大會昨晚全體會員在北市邀集各職員就任並開叙餐會縣商會委代表郁仲榴報告一切會員代表俞伯聲宜講職員就任祝詞復由郁仲榴代表職員謝詞及報告開成立會時有市經董陸崧侯主張將簡章内加一年若無能力經營者酌量津貼一則布告大衆起立隨舉杯敬酒三呼中華民國萬歲綢業公會萬歲畢盡歡而散 
[工部局秘書請假赴日]  
　　文滙報云工部局秘書李台爾請假一月赴日休養昨已起程休假期内所有公事暫由副秘書羅威辦理 
[荷使署參贊來滬代辦領署公事]  
　　大陸報云駐京荷蘭公使現派使署參贊歐福氏來滬暫理上海荷蘭領署公事蓋駐滬荷蘭總領事旣不在滬而代理領事現又患病也 
[禁售腐爛魚肉疏菜]  
　　高昌廟警區李巡官以入秋以來天氣仍未凉克居民染疫患病者甚衆凡鮮肉鮮魚及蔬菜各種食品亟宜注意凡有隔宿汚爛者概行禁止出售茲恐售者仍有任意混售情事昨特令飭各長警務於每日清晨時出檢查見有汚爛者即當禁售以重衛生 
[照錄警察署長之布告]  
　　南市第一區警察署趙墨林署長昨日發出布告云爲布告事照得清潔道路取締穢物均屬警察之要政防遏疫症尤爲當務之急排洩汚濁掃餘塵芥凡於民生有益莫不極鼎攸關乃查此處（指郎家橋浜）浜之兩岸每有多人止足其間任意大便臭氣四播糞水横流復有居民室之後窗洗濁婦女之褻衣懸掛小兒之尿布亦竟有酷日露天之下男女解便者不審路有目覩成何體態喪風敗俗莫甚若不嚴行禁止惡習相沿相率効尤甸所底止爲此佈告之後家長告之卑幼夫男告之婦女凡倒穢物穢水便桶之類以及便溺一概禁止務使家喻户曉且勿輕犯咸有戒焉除派警隨時查察外如有犯者拘署重懲决不姑息其各凛遵切切此佈 
[各口巡工司之曉諭]  
　　各口巡工司額出示曉諭云本巡工司查鎭江關稅務司所屬界内劉海沙北岸地方移置警船樁一座合將其情形度勢開列於左　計開一長江鎭江劉海沙北岸曾設上尖下寛三角形白色矮樁一座名爲扁擔沙樁現因江堤坍塌自原處移置爲南四十九度東相距英海里百分之二十自新設之處視劉海沙測量樁爲南三十八度東相距英海里二里又百分之八十五其餘形式照舊爲此曉示各處船隻務宜留心詳記以免疎虞 
[海軍陸戰隊學習旗語]  
　　駐滬海軍陸戰隊第二營副官林檉蕃以所部六七兩連兵士現在海軍總司令部聽候差遣惟海軍兵士須以旗語一課爲最要學術茲因該二連兵士於旗語一門尙未熟悉是以呈奉海軍藍總司令允准派員敎授昨經規定每日上午七點半至九點半下午二點至四點學習演旗語言再於下午四點半起至七點半演習鎗步各種操法已通知各兵士知照 
[龍華東鄉派兵巡邏]  
　　代理松滬護軍使王如見君以龍華東鄉於二十七日下午突有匪徒白晝越貨傷人兇徒脫逃殊屬膽玩已極自應迅速查緝除令飭淞滬警應等派探嚴拿外惟該處地在荒野行人遇匪搶刦呼救無援故於昨日特令步兵三十九團張團長分令所部各營輪派兵士荷槍分班四出巡邏以保治安 
[救濟婦孺會招認男孩]  
　　昨日（初四日）張堯成在途遇一男孩和尙頭赤賻赤足啼哭不已詢係迷路被匪將衣服剥去心焉憫之即親身送至救濟婦孺會安置當經該會詢據該孩聲稱名呌全林年十歲上海人姓氏住處均不知父親已死母親有的在家領外甥並無兄弟我今早在外白相被人騙在不知地名所在將我黑香雲紗褂褲元布鞋黑洋襪盡行剥去掉一破褲我穿等語除由該會派人帶領該孩找尋家屬外倘該家屬見報望速向老北門東首救濟婦孺會認領勿遲 
[張園馬戲臨别紀念]  
　　意大利白司托克馬戲團來滬開演已月餘頗蒙社會歡迎今定月底回國屈指祗有三日明後日下午五點一刻有日戲今晚特請士白特滑稽團演拿手好戲以爲臨别之紀念云 
[斥退僧人之牌示]  
　　上海縣公署昨發牌示云案奉前滬海道尹公署訓令據僧人谷雲呈爲陳訴不服違法處分提起訴願等情飭即查案答復等因業經遵令答辦呈復在案茲奉滬海道尹公署八百十五號指令内開呈件均悉僧人欲雲旣有種種不當行爲經上海市經董等一再指控該縣訊明屬實予以斥退處分尙無不合應准如呈辦理仰即轉諭該僧知照此令附年等因奉此合行牌示仰該僧欲雲知悉特此牌示 
[私奔女子暴斃棧中之訟案]  
　　曾玉華人婦兩人昨投法公堂控稱女兒前被葉德生誘拐至法租界愛多亞路李竹軒所開之萬和棧内住宿詎於前晚女兒忽然身死不明求請伸雪詰之葉德生供該女實係忽患痧症當送醫院醫治無效身死並非民人謀斃求察李竹軒供前晚葉偕該女子前來住宿實不知拐來故敢留宿是實中西官判葉還押李交保出外聽想查明眞相再行核奪 
[颶風中船隻之避險]  
　　本月二十五日以來颶風大作浦江波浪甚大外洋輪船多停泊碼頭不敢開駛出口浦江八長渡及划船舢板等雖能照常行駛頗爲危險當經沿浦各警局傳諭各渡船夫不得多載渡客違干未便而海關水巡捕房梅捕頭亦傳諭各沙船户一律移泊陸家嘴以上一帶藉避危險 
[客棧死人不報]  
　　北浙江路三百三十五號門牌某小客棧内於本月十八號病斃一人未曾照章報告捕房遂自棺殮前日被工部局衛生處西員魏義查悉以該客棧主寳山人唐炳祥不應違章咨照捕房轉請公共公廨出單於昨將唐傅案據供是日死者係我女親並非寓客故未報告捕房云云中西官以客棧斃人應當報捕聽候查騐該被告所爲殊不合法判令罰洋十元示儆 
[携帶手槍案展期開訊]  
　　潮州人蔡和元前日身帶勃朗林手槍一支經過公共租界雲南路適老閘捕房包探張天林奉命在彼搜檢行人當在蔡身畔搜出前項手槍一支帶回捕房押至昨晨解送公共公廨請究即據張探與西探鼐鐵上堂稟明前情將手槍呈案並請從緩開審容俟調查被告曾否犯案再行解訊等語李襄讞得禀商之美思副領事判蔡押候查明展期七天解訊 
[和誘案引渡内地法庭]  
　　西藏路一品香番菜館管事蕭琴堂指控其未婚壻周夢態誘奸其妾沈氏並唆使捲取值洋一千二百元之金飾現洋等情業經捕房將周拘解公共公廨訊知此事發生在華界判周押候仰原告自投上　　檢廳起訴備文來廨移提歸案茲經原各蕭琴堂據情　　　方檢察廳於昨派警持文偕原告同投公廨稟明前情聲　移提中西官得禀察閱來文一過諭將周夢態帶案略訊數語判月連同抄獲之金飾等物併交來警帶回歸案訊辦 
[偷用自來水被控]  
　　五區二分所境内順興里管門人薛永太前日扭卞昭陽至所控稱卞並非里内租尸時來里内竊取自來水向阻反被逞兇毆傷甚重經牛警佐略訊一過判解司法科核辦 
[房客虧租案彙紀]  
　　收租人吳金福昨投法公堂控稱房客牛榮生虧欠租洋六十元向收延約不付　於前晚私行逃逸棄下什物報經捕房飭探檢點所值無幾求請核示中西官判將生財拍賣作抵又仲記前遣收租人扭房客江北婦人張徐氏投廳控被氏虧欠租洋若干元向索不付希圖逃逸扭案請追詰之徐氏供認欠租求請寛限判着押繳在案昨又屆限提訊徐氏供婦人實情貧苦無刀措置求請恩有中西官判以察得被告貧苦屬實着即開釋 
[破獲煙窟兩起]  
　　潮州人陳阿四在北浙江路七百三十四號門牌屋内私設證吃又蘇州婦人張王氏亦在海寗路高壽里一千九百零一號門牌屋内售烟均爲滙司捕房包探陸連奎偵知稟明捕頭派令西探目泮林士協同行後往將陳與氏及兩處烟客奚阿四侯西華王阿二衛錫山連同烟具一併帶回捕房分别押至昨晨解經公共公堂中西官逐一訊明判陳阿四罰洋一百元張王氏罰洋七十五元無力各分别改押二月吸客各罰洋三元或改各押三天烟具銷燬 
[店夥舞弊從寛開釋]  
　　南京路永安公司夥楊步雲因被該公司指控舞弊小洋四角由廨訊明判押西牢半年嗣由其祖母懇請梅華銓律師爲義務代表稟准中西官諭楊具結開釋在案昨由捕房將楊帶案請示奉中西官判楊具結開釋予限二年内不准再犯刑事違干提案併究 
[指控冒騙線襪]  
　　河南路三百四十一號門牌某洋貨號夥梁榮甫指控甬人葉瑞生私刊盈豐號圖章揑寫字條冒騙線襪三十打昨由捕房將葉獲解公共公廨請究並將原贓呈案請究經中西官向葉略訊一過判葉仍帶回捕房候再訊核 
[竊案尙須調查]  
　　宋乾元前日竊取寗波路九號門牌張蔭棠家羅卜票洋一萬元現洋二十七元七角六分携贓圖逃被張之用人察悉鳴捕將宋拘獲昨晨解送公共公廨請究據中西包探上堂稟稱此案尙須調查請爲緩訊中西官得禀判宋押候查明下禮拜四解訊 
[男女押犯病斃]  
　　拐婦王陳氏前因案發於民國四年經法庭判决監禁五年發送江蘇第二監獄執行又竊賊王大順子案發判决後發送地方分監執行各在案邇來該男女兩犯因患疾病先後發往新普育堂醫治無效均於昨晨斃命當經地方廳態檢察官沈檢騐員等蒞堂分别騐明王陳氏王大順子均係病死因無家屬令由善堂給棺收殮 
[女傭尋獲逃女]  
　　丹陽婦人耿殷氏向在閘北寳興路某姓家爲女傭其原籍家中之第三女名老三自幼童養與許姓家爲媳前年己經成婚今年該女已十九歲正月間來申游玩被賣牛肉之王壽郎誘姦賃屋於寳山路茲爲該氏查悉於前日報告四區警署將王與老三一併拘獲連同耿殷氏申送警察　昨送地方廳押候訊辦 
[竊賊分别科押]  
　　靑浦人邵子榮與甬人方阿連先後串竊虹口百頓路居人徐兆志武昌路三百八十三號西人山納兩户之石鐘一架並電汽風扇託由寗波人陸寳如携向唐家弄某押當求質被捕查獲詢悉前情將邵方兩人一併拘解公共公堂訊押在案昨經中西官飭將邵方陸三被告提訊明晰判邵押西牢半年期滿逐出租界方押二月陸旣事前未曾預聞事後亦不知是贓物着從寛免究贓給失主領去 
[誌謝] ０ 
　　閘北三畏里中西商務學校今年下學期起添辦義務小學惟因經費拮据故定於閏七月初七日請大舞臺藝員演劇籌欵昨日承該校贈觀劇劵兩紙又商務印書館贈第十六卷第八號東方雜誌一册書此併謝 
來函 
[上海學生聯合會來函]  
　　報章所載公售積存日貨事敝會並不預聞前曾在貴報登有廣告可以覆查今日披閱貴報時評再告學界謂全國學生聯合會對於此事已聲明反對而其他學界頗有提倡之者詞意之間若指敝會惟敝會對於此事實未預聞况云提倡望即登入來函　内以質國人順請公安上海學生聯合會啓八日二十六日 
　　按本報時評中所以云及學界者蓋以中華商學聯合促進實業會之名原有學字在内而該會發起之四人中實有學界之人在也茲接上海學生聯合會來函如是是上海學生聯合會對於此事亦與全國學生聯合會同一主義而商學聯合促進實業會之學界乃不在此二會中者也恐有誤會故再爲之分别聲明如此 
[敬告中華商學聯合促進實業會書]  
　　啓者頃讀貴會通告以自五四以後國人熱度漸減體其不克維持乃有貴會之組織以期策勵實業貫澈始終慮深識遠無任欽佩惟國人或不能持久之故謂爲實業不興則誠然也至謂其由於華商積貨太多之過恐未必然至在會所設立公賣處爲之代銷則與貴會設立宗旨大相剌謬矣國人心志薄弱屢次抵制皆不能持久以致五分鐘熱度之徽號騰笑列邦可爲痛心何寺五四以來國人擲無數之光陰金錢奔走呼號始獲有恥用日貨之心理有志之士正宜策勵而奬進之俾可永久維持而能促彼邦之覺悟達最初之目的也今國人方恥用日貨而貴會乃爲之發售則心志簿弱之徒將以此爲貴會公售之貨買之無妨吾恐數月之後貴會所公售之積貨尙未盡而國人心目中之恥字將銷没無餘商購用國貨之習慣遂永永不能養成如是而欲保持熱度免人護笑能乎不能此與貴會維持國人熱度之宗旨大相剌謬者一也國人不能持久之原因雖云由於實業不興心志薄弱實亦由於商人之不肯販賣國貨商人之所以不肯販賣國貨吾亦知其由於無銷路以致無利可圖耳今幸國人覺悟羣有購用國貨之傾向故國貨之銷路一日千里而日貨則停滯難售向之以日貨爲營業者見無利可圖方有不得不販賣國貨之勢製造國貨者見國貨銷數衆多正期逐步改良未辦實業者見國貨銷路廣大亦思竭力興辦大利所在人必趨之初不待人之驅策此實改良國貨振興實業之極好時會較之空言提倡者其力蓋千百倍也今若爲之公然發售則向之患銷路不廣而停止進貨者且將以公賣爲護符大進特進矣問之則曰吾之存貨也貴會將如之何哉吾恐此項存貨雖公賣數年亦决不能盡且恐數月之後且不勞貴會之代爲公賣而各商自能公賣之矣此堤一决試問貴會有何能力而能挽救之乎如是則國貨前途尙堪問耶此與貴會促進實業之宗旨大相剅謬者又一也總之貴會能集合商學兩界才智之士以講求實業進行方法以指導社會則國中實業自能振興而國人熱度决可永久維持若以公售日貨爲進行方法則目標一誤全局皆誤貴會欲期振興實業其結果適爲摧殘實業欲期保持熱度其結果適爲銷没熱度得貴會之賜恐僅少數販賣日貨之商人而被其害者爲四萬萬人共有之中國古人云一路哭何如一家哭吾將易其詞而爲貴會告曰一國之人苦何如少數商人苦况商人未必苦乎此事内關實業之前途外係列國之觀聽萬不宜輕易從事故不憚辭費而爲之言惟貴會三思之杜承烈謹啓 
[江蘇省敎育會等來函]  
　　敬啓者昨有滬報數家載王君崧生與蔣君夢麟在牯嶺遇險一節各方面多以是否即蔣夢麟博士來詢查莊博士現在北京大學報載蔣君當係另有一人請將此函登入來函門以慰一般垂念蔣博士者江蘇省敎育會中華職業教育社同敬啓八月二十九日 
[公衆閱報社來函]  
　　敬啓者敝社係少年宣講團總部附設並無主任及幹事會計書記等名目之職員亦不在外籌募經費竊恐間有誤會特此聲明敬乞賜刊貴報來函門内以便各界公鑒爲感公衆閱報社啓八月二十二日 
雜評二 
[旅墨華僑之呼籲（庸）]  
　　旅墨華僑因受墨人排外之禍慘遭戕殺華僑聯合會迭電呼籲乃北京當局不特毫無處置方法且未聞有一言之慰藉夫吾國保護旅外人民誠不能如英美等國之有力共艦朝往僑民夕安然依普通外交手續應付則我國固亦派有駐使與領事奈何併此可爲之事亦靳而不爲坐視僑民之被人殘害而無可告語乎 
　　嗚呼政府之對於海外僑民除募捐募債外平時幾不復憶及所謂保護云者不過爲責望輸將時之一種口惠曷嘗眞有此意觀於歷來對待華僑之手腕大抵如是又豈止此一事爲然哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次　今日係侯堯夫先生手書 
新談 
[影戲之結構談（六）] [  秋葉]  
　　第四十四　衣店門口 
　　瑪喬梨挾衣出復四顧拾級而下 
　　第四十五　瓦特大寫 
　　電話旣通瓦特與偵探通語 
　　第四十六　私立偵探局内部 
　　偵探由桌上取受話機答瓦特語 
　　第四十七　瓦特大寫 
　　第四十八　衣店事務室内部近寫 
　　向桌而坐之哈威廻身以受話機說明號數注視文件以待接續忽於其中聞他處來之語聲 
　　（第四十九場至五十八場演哈威盡聞瓦特與偵探之語瓦特入室取冠出偕偵探行哈威起而尾之茲避繁從略） 
　　第五十九　瑪喬梨寢室内部 
　　瑪喬梨着新衣自顧甚豪所聞户外有人聲 
　　第六十　瑪喬梨寓處廊下 
　　瓦特偵探與寓處主婦語主婦示以瑪之寢室所在瓦前　户 
　　第六十一　寢室内部 
　　瑪喬梨啓户見爲瓦物驚退瓦入上下視女女問何事瓦更逼近曰 
　　字幕『何事來耶汝當自知之』 
　　（續原塲面）瓦持更前欲執女手女拒之瓦聲言將捕女女不爲動瓦怒返身出招偵探 
　　第六十二　寓處廊下 
　　哈威追踪至推偵探墜階下 
　　第六十三　寢室内部 
　　瓦特啓户不意見哈威訝甚哈威入至女側輕按其肩瓦特言如盜衣狀哈且聽且俯視女 
　　第六十四　瑪喬梨大寫 
　　瑪喬梨以事出不意驚視哈威 
　　第六十五　返前場面 
　　哈威徐語瓦特曰 
　　字幕『瑪喬梨非盜也此衣特余贈彼物品之一種余將來以彼爲妻時欲舉以贈彼者猶不止此』 
　　（續原場而）瓦特聞語狀甚狼狽漸退出室外哈威與瑪喬梨兩手互握（絞閉終卷）（完） 
新智識 
[童子軍游戲（續）] [  上虞陳伯源譯]  
（三）殘寨救護 
　　選一幼年之排使向某方取進及至一營寨則竭力佈置一切秩序　　 
　　此幼年排行之未久固見一營寨秩序紫亂不堪寓目頗有戰場之　蓋傍此營寨一人仰天僵臥身旁繋一紙片書日『頭部中彈已死』另有一人身繋紙片書曰『腿斷』距此數步又有　卒一名寨其情形似當時受傷後脫身而逸然因流血遇多不能支持遂至倒臥不省人事也 
　　此年幼支　皆山　　隊員組織西成於救傷一術茫然莫知故其　畫營　之際大率必爲環僵騷　然後剌錐牴觸任憲轉　成製　牀一座拾而葬之 
雜錄 
[小說雜談（十）] [  瘦鵑]  
小說體裁不一着筆之難易亦不同鄙意以爲日記一體似較他種體裁爲難蓋每記一餙須述一事數十節即須數十事不啻作數十篇記事文數十篇短篇小說吾國古時小說未有作日記體者惟新小說始有斯體覈其年事殆與此新造之中華民國在伯仲之間正如新鶯之出谷春葩之初綻也其最先見者有包天笑馨兒就學記後有徐枕亞雪鴻涙史均日記體之長篇小說頗膾炙一時人口歐美小說斯體亦不多見往歲曾得一種曰『失意人之日記』作者爲一德國女子不署名以經綿悱惻之筆自述其纒綿悱惻之事英美文家爭稱之迻譯者十數國遂成名著英國諸大報紙無不撰評稱美謂爲性難中有數文字大小說家霍爾開痕氏至謂年來讀書萬卷未嘗有如此書之一唱三歎足以撥動其心弦者云推崇如此夫亦可見書之價值矣年來予亦好爲斯體嘗有亡國奴日記斷腸日記二作一寫亡國之苦一寫情塲之　並足令人雪涕亡國 
[瑞士驛内巫城之風景]  
　　瑞　全國有三大城時里格居首蒲西爾次之驛内巫其三也驛内巫爲驛内巫省之首府居羅門湖之西南角户口十萬人城爲龍河分爲二部河之右爲舊城街道狹小驛内巫省之政府及商務之中心點在焉河之左爲舊城一切建築市街皆異常華麗廣大與舊城不啻有天淵之隔城之二部爲九橋所連其橋之最長而最華麗者爲上圖中之白嶺橋共有十二橋洞長八十四丈成於一千八百六十二年行人駐足橋上可見羅門湖全景及白嶺圖中橋之右爲盧騷島以盧騷生於此城故記念之也 
　　奴日記讀者甚夥斷腸日記則見當年禮拜六週刊中北京大學教授吳　菴（海）先主題浪淘沙詞云溝水各西東莫問芳嚴斜陽菴陌笑桃紅早議票今容易别何事相逢花草又春風枉怨吳儂斷腸多在少年中拚取傷心留影事涙墨題對一時讀者咸有如聽子野清歌徒喚奈何之感蓋亦勞勞歌哭中之文字也最近有賣國奴日記一書意在警惕國人俾知賣國奴之不可爲其楔子中有云『這賣國奴三字實是世界中一個最恥辱最難受的名詞要是駡我牛駡我馬駡我鳥龜駡我殺人放火的强盜倒也罷了偏偏駡我是賣國奴從此以後我額上好似把烙鐵烙着這三字永遠不能擦去且還深深的刻在我骨上將來我死丁肉體都爛完我這幾根賤骨留在世界中依舊　不了這賣國奴的惡名就是我現在不論到那衷渡過太平洋大西洋飛過東半球西半球趕到世界的盡頭處去或是跳出地球直到八大行星裏那惡名也好像揷了翅似的跟着我纒在我身上憑你用了一萬把鋼刀來劈也劈他不聞我雖到了深山中無人之境没人嘲笑我痛駡我但我本身總是個賣國奴我精神上和良心上的痛苦比了人家嘲笑和痛駡更覺難受况且山中豺狼虎豹都知道愛他們窟宅愛他們同類的倘見我這麽一個賣祖國賣同胞的人可不要把我生吞活剥麽』又曰『一個人跼天蹐地不知道所這身體放在那裏纔好拾起眼來望天彷彿聽得天上怒聲說道你這賊你這没良心的賣國奴我不願覆你低下頭去看地又彷彿聽得地下怒聲說道你這賊你這没良心的賣國奴我不願載你天旣不覆地又不載國旣亡了家又破了想不到一個有作有爲轟轟烈烈的好男子却變了個無國無家天誅地滅的大罪人至於那亡國後的慘象說來也傷心憑着我這一張嘴一枝筆怕也說他不完寫他不盡唉淼淼血汲捲去了五千五祖國荒荒涙海葬送了四百兆同胞放眼瞧去但見那血紅的斜陽冷照着無數頽井斷垣做出一派可憐景色但剩幾頭無家可歸的燕子還在那裏呢喃上下似乎相對話興亡的一般』屬稿旣畢以示吾友碧君碧君謂此書得二字訣曰冷曰辣海上名妓某有外號曰胡椒氷忌廉此書亦宛然胡椒氷忌廉也予笑應之特不知曹章陸輩進此胡椒氷忌廉時又當作何感想耳 
小說 
[滑稽言情情詭（二）] [  雄倡]  
　　女曰使彼此感蓄意不宣則安能長此相交音吐間微有怨望之意書記曰今幸各白所懷尙未爲晚較之終不自白爲佳諺云早起之鳥恒捕得句言至此忽自覺其失言則急爲轉語曰鄙諺又有之汝宜先顧而後跳越書記方又自悟其誤而主人白羅世氏適自私室中送一客山側門出遂延絲蒂蘭女郎入是日午後德律風中有人呼書記彭克士告語書記就應之則即絲蒂蘭女郎也乃大惶駭時鐘指三點有半迨四句鐘差二十分書記離去電話機時則笑靨微呈如據得勝着然時日旣西沈黄昏中書記彭克士趨隨絲蒂蘭女郎之後同遊於郊外一園林中此園林佔得鎭中勝概風物至美已而二人已同坐一樹根之上女郎乃發吻曰君知否設我身爲男子者當亦學律如君書記整其冠理其領結言曰女士果如是乎是何爲女曰君輩乃多識律中事曰誠然曰君輩又得人之陰私而爲秘之書記曰然曰君輩自决能弗告之室人與情人否曰是則自當别論或亦告之不復深諱女曰我若嫁婿得法律中人者决當要彼舉律中業務悉以見告書記曰我或爲其人者决當盡情傾吐無復廻隠鄙意女士人足爲法律中人之妻爲世模楷女曰果耶音吐間微挾譏剌之意書記乃未之察仍曰然鄙意設若夫以秘事語汝者汝當能爲秘之女曰君若非貢諛於我者聞君此言吾心亦至愜少停復曰凡業律者得錢當匪鮮少曰多矣女曰白羅世君今得資當必甚鉅曰然彼得富翁數輩見委以事女曰吾舅氏其姆亦爲其一吾恒聞吾父言如是曰良碻若舅下窆後當有小遺産分授子姓若舅所營之釀酒業獲利有恒不啻一小金鑛也女曰吾舅外狀彌健君遽言其下窆母乃太早計書記曰女士有所不知若舅凝肥心臟漲滿人言凡此輩死期恒無定總之彼遺曯已立故自律意言之彼即明日奄化者於事亦無甚出入女聞言俯首沈思忽言曰吾舅果逝恐尚有爭端書記訝曰胡至有是女曰其子迭克即吾之表兄殊儻蕩不備頗貽乃翁之憂君或亦知之曰然固微有所聞女曰吾舅怒此子之不肖遺囑中乃不予以一錢可憐哉迭克也彼必窘矣吾思舅氏遇之亦逾苛酷書記笑曰凡我所悉女士若得其半則當不復如是云云矣女士聽之其實若舅遺囑中初未屏去此子其分授以産與其他子正同初無軒輊女曰確耶亦誰復能料然則迭克殆絶未之知耳 
[自由談之自由談] [  不冷]  
　　井　井之爲義古人以爲患難之喻是故落井下石旣爲昔人所非而從井救人亦厞所以持身之道對於井之說念誠不可不善自斟酌也 
 
 

Page 15

 
 
   
 
 

Page 16

 
 
   
 
