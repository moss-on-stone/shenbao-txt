# 1894 - 327 - 4907762

 

Page 1

 
 
[繪圖後施公案出售] [  ]  
施公案一書始於江　　　終　　　　　　　　　多　　　　　　　　可　可　　未　人　　　　　　不　　　　　　　　　　古　　公軼事凡名臣傳方略　　無不搜　殆　其事　旣　　而下而其　次之周密用　之精奇尤　　　而上之　　公之　　　是乎　　急用新鏻給字排比成帙并　名手繪成　　冠之　　至其紙張之潔白刷印之精良猶其餘事每部六本　洋八角卽日出售欲購者　向天　文美齋本埠江左書林文淵山房掃葉山房一工三馬路申昌書　室可也此佈 
[石印繪圖增像筆生花告成] [  三馬路申昌書畫室啓]  
筆生花彈詞爲淮陰女史所著于描龍刺鳳之餘成咏絮吟鹽之作駢詞儷句情文相生久已閨焛名馳洛陽紙貴今特倩名手　　　　　　石印字蹟端妍紙色潔白分訂八本外加錦套釐定碼洋一元六角　　格外從亷賜顧者請臨三馬路申昌書晝室曁各書坊售報人　均有　　 
[論閩防]  
余方言南邊防務亟宜加嚴意以爲連日北方軍務稍稍得手恐倭奴不利於北者轉而逞志於南也乃聞旅順竟爲所據則倭奴方逞志於北或者未睱　南乎然而倭人之心則固未可測也前者法人之擾鎭南閞外中國邊圉之地亦有法人肆擾而復以兵船鐵艦駛入閩海燬我馬江安知倭人不於法人爲後塵之步况隆冬漸届北地風寒水冷所謂積雪没脛堅冰在鬚此其時矣倭人不耐寒冷恐未必能久踞於北又安知不忽轉而南若轉而趨南或者亦效法人之所爲則閩防其尤要焉閩省防務有譚文卿制軍爲之籌辦黄芍巖宫保爲之布置希侯帥雖薨於位繼其後者當必精益求精無懈可擊而况閩疆天塹險阻自然水道萦曲紆廻礁石星羅棋布所以扼其吭而阻其衝者有金牌長門兩砲臺悉用重兵扼守而港道文狹兩砲臺彼此可以呼應互相犄角雖有百萬雄師斷難飛渡前此法人以和爲餌先入馬江兩砲臺並未阻止遂得與中國兵船同泊一處絶不隄防忽然變面登時發砲遂致閩海兵船悉遭浩刦雖有揚武兵船船尾一砲轟斃法帥及領港等而所得究不償所失是則由於統兵諸將帥胸中横亘一和字而不爲之備故墮其術中致有此失也然而法人雖已得手究恐絶其歸路聚而殲旃遂急急奪路而出金牌長門兩砲臺尾而擊之猶且攻燬法船被其兎脱前車之覆爲時不遠閩中諸將帥當有數典不忘者且倭人之來與法大異法人尙可以和爲餌倭人則占我藩屬據我邊疆燬我師船喪我統帥爲中國之人所切齒而痛恨無論兵民士商莫不欲食其肉而寢其皮卽以和字爲餌中國之人亦斷不之信决不容其得越雷池一步似乎閩疆防務有密無疎有備無患無煩旁人贅述者惟是日前閩江友人來信述及有倭奴四人服西人之服携帶遠鏡隨處測量並無一人爲之阻止而閩省官場亦絶未防及倭奸直至四人去後方有疑其爲奸細者然亦並不追捕聽其從容而去并聞閩省官塲之言倭人志在北方此間通商各處斷不致於擾及余聞此説不禁爲之駭絶幾至於手足爲之不温果如斯也則又將自棄其天塹也夫倭奴本無長技不過器械較中國少精而此外兵不加精糧不加廣兵船鐵甲不加多其所恃者不過密布間諜陰相窺探勾連地方匪人爲之漢奸探聽軍情窺覘要隘接濟軍糧密傳消息使中國防不勝防以期伺隙而入一逞其狼奔豕突之計如是焉而已故防倭之策第一在乎絶其間諜杜其窺探漢奸固宜防倭奸亦不可不防以故各省之防倭者皆以高懸車賞密緝倭奸爲先務之急倭奸旣絶漢奸自無所施其伎倆矣若明明有倭奸窺伺濳蹤而來揚長以去人不之知官不之捕　者猶復在有意無意之間不能不作大聲疾呼以警官塲之夢夢設一旦倭艦南來則雖有天然險要亦終不足深恃抱杞人之憂者不禁爲之悒悒者累日雖然閩友此信其確否固不敢必也黄宫保以百戰之將榮膺鉅任久歴戎行勳名卓著閩人方恃以爲長城之固譚文帥雖有調補川督之命而邊制軍尙未抵任卽譚文帥一日不得辭其　又豈肯以五日京兆生其懈心福州將軍駐防旗兵亦頗不少雖福州重在閞務或慮不習於戰陣然前此穆將軍長門之捷　業爛然至今猶嘖嘖在人口倘能各奮精神嚴防密察内則搜奸剔弊不墮詐謀外而據險扼要各奮士氣則屹屹巖　生成鞏固倭奴雖狡亦何敢輕身嘗試以自取覆亡也哉 
[諭旨恭錄]  
　　十月廿一日奉旨分發江蘇道蔡宗昌文弼湖北道薛善培莊兆銘陜西知府繆鍾洛浙江知府潘恩榮奉天知府陳震江蘇知府朱其昌貴州知府李祖章甘肅同知陳端灜廣東同知馮文星浙江同知陳鼎福建同知劉鼎銘湖北同知汪鳳灜江蘇直隸州知州裕恒江西直隸州知州緖成兩淮鹽運司運副吳煒暹江蘇通判張景祜浙江通判陳世澄福建通判徐善潤雲南通判馮世鐸吉林知縣胡承恩江蘇知縣許寳良李恩元山東知縣水政清巢鳳翔吳麟昌河南知縣多奎陜西知縣李炳蓮江西知縣王藴輝張曾詔桂森福建知縣鈕承藩湖北知縣巫國玉四川知縣張賢符廣東知縣史支源直隸知縣官慶　德齡江蘇知縣鍾靈沈運樞山東知縣張果昌陜西知縣趙興霱甘肅知縣盧求古浙江知縣余筠江西知縣朱兆麟四川知縣李嘉惠廣東知縣王慶勳廣西知縣李昂兩淮鹽大使楊文俊浙江鹽大使張錫九俱照例發往欽此 
[譯英電述旅順失守]  
　　倫敦十月廿九日來電云旅順口後面砲臺於十月廿四日早被倭兵攻擊倭兵中隊用大砲裝開花彈攻旅順口大砲臺至下午二點鐘攻入海邊所有砲臺是日未失倭兵徹夜猛攻至廿五日早爲倭兵所得是役鏖戰甚力死者數千人今倭兵已坐輪船往别處惟究往何處則人皆莫測其故也 
[倭兵宼關]  
　　倭兵旣據旅順卽分兵他往此已列報兹閲西字報言倭兵已往山海関是處駐守華兵約有七萬之多想蕞爾倭奴自行送死必當令其片甲不返也 
[烟臺訪事人函報旅順事]  
　　旅順口失守一事本館已將派赴天津專訪軍務之友人電信及各西報所紀列入報章昨晩又接派赴烟臺專訪軍務之友人來信云十月二十四日有旅順口民船來此述及倭人於二十一日至口外撲犯鏖戰連日勝負未分至二十六日上午有西國某商船來烟始悉旅順口於二十四日失守船中載有受傷之華勇三名午後又有民船自旅順口避兵至烟臺急往詢之言二十一日華軍與倭奴大戰二十四日之夜倭船乘隙進口砲臺遂失至於陸軍之戰尙未知勝負如何船上亦載有逃勇十餘名 
[保衛租界]  
　　營口訪事人云營口東頭租界西自瑞林附近小橋起東至遠來洋行界址南自邰家屯北至河 
 
 

Page 2

 
 
以此爲界無論東倭或本國匪徒擾累商民近此界址卽開砲轟擊英美兩兵輪已架格林等砲戒嚴以待 
[營口訪事人述東邊戰事]  
本館新派營口探訪軍務之友人十月二十三日來函云聶功亭軍門吕道生軍門駐防大高嶺連日與倭兵接仗力扼兇鋒各險隘守禦極形嚴固鏖戰七日夜將憊兵疲遂於廿二日電調蔣統領尙鈞率領四營耿統領率三營前往助　察哈爾馬隊出關約有兩千均赴前敵惟陳廉訪所統福壽等字湘軍聞北洋大臣令其留守關内不令馳赴前敵爲可惜耳金旅堅守南關嶺宋帥已過復州而南遣將剿除皮子窩花園口之餘倭然後南進與南路之軍前後夾擊姜軍門桂題乃毅軍宿將建議所有旅順文武在官人役概不准逃竄口内停泊船隻悉行逐出爲沈舟破釜之計與黄張陳諸統帥約束誓師合力拒戰示不復退龔魯卿觀察前赴烟臺嗣因傅相嚴加甲飭已回旅順防次而典守之庫藏已空無所有蓋諸人意中早已不復有旅順故業其所守如敝　然當人心惶惶時惟姜軍門獨能布置妥恊不動聲色其胸中豈止數萬甲兵哉廿一日利運拱北兩船進口前登州鎭章軍門高元率所部八營至營口旋接電報令唐軍門仁廉率吳光久　萬才兩軍會同章軍門一軍接應宋帥後路章軍卽日南進唐軍廿三日可到又聞新升福建陸路提督大同鎭程之偉畏葸不前被議革職撤去統領其兵皆鎭標陸營餉少力單宋帥飭令回伍銘軍統領劉子貞軍門盛休亦被議撤去統領交宋帥察看定欽帥部議革職奉　旨加恩留任戴罪立功依軍帥亦同東邊道宜觀察佑城尉章司馬安東縣榮大令均革職審辦照例治罪遼海蓋等處近日安堵如常前傅搶刦當鋪兩家實無其事 
[自投羅網]  
　　昨接新派營口訪事友人來函云十月二十二日接電報知倭人在金州城迤北埋伏地雷多個聨以電線其有暗機處或置石塊或婦女首飾及銀壳表等引電之物意謂華軍貪財見而往拾觸機卽發此等密計惟倭將親兵知之餘兵不知也不料倭兵經此一見銀飾爭往拾取觸動電氣但聞轟然一聲不啻天崩地裂火光萬道上薄層霄殲斃倭兵三千餘人倭人設此詭謀本欲陷害我軍卒之天網恢恢卽假手於倭使之自斃快哉此舉當爲浮一大白 
[營口市情]  
　　營口訪事人云十月望後銀價八吊廿一七吊廿二六吊五廿三七吊五貼色廿五兩　水無市保安輪船赴汕頭於廿三日開行百度得利成等船赴廣東廿四日開行尙有西安等兩輪廿五日開行此後卽無輪船矣 
[一夕四火]  
　　十月二十晩初更後福建省城水關外萬壽橋邊某甲家被匪徒放火幸經鄉人搶救僅燬二間至四更時是處又遭火警約焚去十餘家同時番船浦新街教堂及民居連燒二處亦有二十家左右至前報所紀南臺長廳鄉失愼一事兹已查明係匪徒放火當將該匪搜獲　送海防廳署現經唐蘇亭司馬訊明將該匪重責枷示以昭炯戒 
[閩省官塲紀事]  
　　閩督譚文帥於十月廿三晚接奉電諭升調四川總督城中文武各官咸於次日赴轅叩賀○鹽法道龍仁陔觀察奉到京電升調湖北臬篆同寮之往賀者車馬喧闐極形熱閙○延建邵道司徒伯芬觀察緖在任有年患病溘逝大憲聞報以要缺不可虚懸擬委督辦保甲總局孫芝江觀察接接署但尙未見明文也 
[榕嶠清談]  
　　閩中信云南臺税厘總局哨丁某甲因勒索陋規不遂其欲遂假公爲報復之計現經長邑某孝廉禀控總局督辦道以此風斷不可長已飭令將哨丁某甲發交福防廳訊辦○譚制軍之大少君業於上月二十日坐琛航輪船回里○中亭街榮記魚貨行主人陳姓開張月餘因夥友陳岳岳私收店帳十餘元吞用向伊索取堅不肯還現已稟請南臺保甲局飭差追訊矣○府署建醮每三十年一次今年値建醮之期唐蓉石太尊准差役之請在大堂設壇兩廊以及頭二門直街各處設經醮壇十餘處並倩紙匠糊製人物如十殿地獄施衣捨食以及三十六行無一不窮形盡相入夜燈火輝煌光明如晝計前後七晝夜閩人士扶老携幼相率往觀頗有馬龍車水之盛 
[浙省官塲紀事]  
　　分水縣缺現奉藩司牌示改委試用班前先知縣方大令家榖署理又鎭海縣缺前經藩憲以麗水縣調補刻已奉到部文矣箬裏釐局委員現當更換之際已由牙釐總局委　補府經張啓後接辦讞局委員現奉臬司札委候補縣熊大令志方爲正審候補縣張大令縉雲爲帮審均於十月廿三日到差 
[白下官塲紀事]  
　　金陵訪事人云桂薌亭方伯嵩慶以書生從戎隨彭剛直以征戰髮匪戰功卓著遞保至花翎布政司銜旣而帝心簡在擢授淮揚海兵備道升署江寗布政司代辦武鄉試監臨主考丁憂起復復委辦南洋籌防局署徐州道篆創辦金陵水師學堂兹經張香帥委總理營務處要差刻已到差視事矣○江漢関税務局穆君和德以張香帥署理江寗將軍南洋通商大臣兩江總督諸篆務特順流東下於上月二十二日抵白下趨轅恭喜香帥飭洋務局蔡和甫觀察爲之欵待以示柔懷之意○四福巷武卡由王紫臣守戎安宅駐守已五易寒暑矣本年六月初一日以瓜代有人交缺而去紳士恭送德政牌萬民傘以志去思居民燃放鞭爆送行者多至數千百處兹保甲總辦以接事者另有差 
[務仍委守戎回差]  
　　總辦儀徵鹽棧曾經郛觀察丙熙隨同劉峴帥行旌北上所遺差務經張香帥面商兩淮鹽運司江都轉都轉力保沿江緝私候補道于紹香觀察寳之堪勝其任香帥擬卽札委是差刻雖未見明文至官塲已言之鑿鑿矣 
[四泠樵唱]  
　　杭州訪事人云邇日民間謠諑纷煩每有不能形諸報牘者廖榖帥聞之卽面諭仁和錢塘兩邑宰謂小民愚魯無知難保不被其搖惑當嚴行查禁以息謠傳而民間仍先事驚惶多有爲子女赶先嫁娶者自十月初起嬪相媒妁絡繹於途綵結行幾若山陰道中應接不睱○孝廉堂監院許君郊病故後所遺院務經廖榖帥委高君保康攝行至明年則另委張君景雲當監臨之職許君尙有書局一差當彌留時諄託在籍某紳謂身後務乞代向撫憲説情傳之我子某紳唯唯應允及逝世後營謀是缺者多若鯛魚榖帥從某紳之言卽飭禮房書札委定許君之少君名寳傳名碩儒者分校 
[糜臺訪古]  
　　十月二十日爲蘇州府屬縣試之期所有題目已錄前報旋經長元吳三邑尊評定甲乙於廿五日出案招覆廿六晨扃門覆試兹將題目照錄於下元和文題周之盛至而齊經題雖有嘉肴四句詩題未詳吳縣文題雞鳴狗吠相聞經題旣破我斧四句詩題園紅楠葉稀得園字長洲題未詳青浦縣錢大令志澄現已保升開缺所遺員缺於十月廿六日經藩憲黄方伯牌示以試用縣李大令前洋署理徐福山者蘇城元一圖地甲也數年前爲姘婦之子某甲娶本城成衣匠衛姓之女爲室一對小鴛鴦形影相依伉儷甚篤而徐夜即自大擺出阿翁架子每遇細故非駡詈交加卽夏楚從事致媳不能安居嘗歸母家去年十月忽然不知去向母族偵騎四山蹝跡毫無直至上月忽得女信謂去年被人誘出售於浙江某龜鴇作皮肉生涯現被該鴇轉售於塘棲鎭之花烟館内促母前往贖取云云女母卽將原信示徐徐非但不加追究反一味　横女母無可如何向人湊集川資乘舟往覓已於日前回蘇據云業已查明其女爲何人價賣何人作中何人作保共得身價幾何當將細情　就稟詞投長洲縣控告王大令准詞飭差拘提案中要証並移文至塘棲閞提其女以憑訊究○上江某縣鄉董某甲奉縣主命下鄉催繳錢糧有佃户某乙無賴也嚢槖空空無以應命甲百般催索限日繳清乙惱羞成怒頓起不良藏身暗陬俟甲踽踽行來突出利刃將甲刺斃當由地保報縣相騐飭差緝兇旋經原差拘獲兇手行至半途得賄釋放事爲縣主所聞將該差拘禁嚴比限緝屍親卽具請上控上憲批將該差解省於上月解到發交長洲縣管押現聞兇手已在原處獲案想不日卽當解省也○署藩憲黄方伯於上月廿七日午後出　啓曾赴令陵叩賀兩江總督張制軍任　文武官員咸至胥門外官碼頭恭送各營健兒列隊岸側鎗致敬方伯乘坐大號官舫用小火　　 
 
 

Page 3

 
 
帶由水師營哨官帶領砲船沿途護送○太倉州七浦司巡檢楊二尹瀚於上月因病出缺廿七日經藩憲黄方伯牌示以舊海防新班卽補巡檢文濬請補 
[西員確論]  
　　西員嘉利致書某四報論及中倭軍事其略曰中倭之戰將來孰勝郭負現尙未知而近日軍報多　中敗倭勝查此信息俱由日本而來固不足信卽使確鑿無訛倭人亦不足喜蓋中國一戰而勝則倭人前功必致盡棄試徵於一千七百零八年瑞典王之侵俄可知矣先是瑞典國王包藏禍心欲逞志於俄國於是徵兵選將訓練數年旣成精鋭卽親率兵五萬以攻俄時俄人藐其國小未嘗設備致被所到皆捷勢如破竹俄之城邑喪失甚多瑞王旣深入重地遣其大將李雲可帶精兵一萬二千督解糧草軍裝接濟前敵李雲可之兵旣至厄連河俄王大比德統兵五萬攻之瑞兵奮力死戰始擊退俄兵至爹士剌河與瑞王大軍會合而瑞兵已死亡八千糧食軍伙盡被俄人搶奪是時瑞王大軍糧械俱已告匱正待李雲可之接濟至是大失所望俄人復在堡路杜華攻之瑞兵大敗瑞王狼狽　國所奪之地盡返於俄當瑞兵之每戰皆捷也瑞王之心以爲據俄京殺俄王以奄有俄土在指顧間卽旁觀之人亦以爲瑞兵乘勝進攻定必如願以償而不圖一敗塗地至於此極今觀倭人之事何以異此在倭人無理取閙固欲併高麗據旅順佔威海以進犯神京倭人之志則大矣然惜乎其不知自量也蓋倭人雖傾國而來其兵數亦祗十七萬今雖已得高麗　土而高民心未肯服紛紛議舉義旂欲滅倭而甘心倭非駐兵三萬斷不足以鎭壓而自鴨緑江以逹燕京長逾五百英里倭人卽能得志於旅順威海而節節皆須駐紥重兵以防前後夾攻且華兵不乏忠勇之士豈皆不戰而退則倭兵之死傷實難懸定倭人謂欲以兵十萬窺犯柛京試問能乎否乎况時届隆冬河道旣冰則倭兵之在内地者接濟殊難而華軍各路齊集必乘雪以進剿斯時倭人雖欲持久亦不可得其不爲華軍所大敗者幾希然則倭人此舉實爲瑞典之續况邇來屢爲華軍所挫又不如瑞典遠甚乎西人所論如是因思瑞典之犯俄未必傾國赴敵而倭人之圖高麗則國中兵械財賦業已悉索殆盡一俟冰河而後我軍節節進剿倭人水陸不能相顧必致片甲不回而倭之亡可立待矣雖欲如瑞典之保存國祚其可得乎 
[公論在人]  
　　英京倫敦載拿新聞云東方各報自檳　嶼起至横濱止論及中日之事均以日本爲非祗有二家袒倭人是亦事之可異者也夫天下事所定者惟理而已理之直者人皆直之理之曲者人皆曲之衆口如一亦可决其必然今各報之不直日人亦不過持其公論而已夫何異 
[寗郡市面]  
　　日來寗波市面異　清淡大有江河日下之勢惟食物店稍有生色此外各業無利可沾轉瞬歲暮生計如此蕭然縱覽市廛能無感慨係之耶 
[蕪災餘話]  
　　蕪湖訪事人云十月十九夜三埾坊後之火前已紀諸報章兹悉起火處與魏姓巨宅僅隔一墙頗受驚恐事後特捐洋蚨百餘翼親自散給各災民按口給予半園是夜二街陡門巷上首街後某姓草屋亦兆焚如因火警甫息人皆危坐得以立時撲滅不然又不知蔓延幾許矣二十三日之夕狂風怒吼細雨霏微不口官碼頭旁又肇飛災是處坐落江濱附近街坊不致沿及惟江干諸賈舶帆檣林立恰當下風一時解纜爭逃頗覺驚惶不淺更有伍豐米棧與火起處望衡對宇亦頗　撞心頭然棧内門窓皆用鐵皮包裹故飛廉氏知難而退不復驛騒云 
[開辦民團]  
　　蕪湖道袁觀察議辦團練就地籌捐募上勇二百名以資防衛連日闤闠中聞風興起願助月捐者計有綢縀布商月捐銀七十兩雜貨商月捐銀六十兩京廣貨商月捐銀五十兩漕礱醬商月捐銀三十兩興商月捐銀一百二十兩錢商月捐銀一百兩土帮月捐銀七十兩已湊得五百兩之譜而臨清洪都各木商及合市藥商火油商菜業商仍接踵請助觀察又慨捐廉一百兩按月開支雜用及將來遣撤時給　恩餉是以日内已購備軍械製造號衣至所需精壯練勇本擬就地招募繼念蕪湖良莠溷淆恐滋流弊遂命管帶綀勇之饒守戎親往寍國桃募於二十四日啓程約需旬日卽可招齊應發口糧仿照皖省綀軍章程每人月給銀二兩四錢惟號衣油燭等費另行開支不在餉内扣除較爲寛厚耳 
[温州火警]  
　　温州訪事人云十月二十二日之晚二鼓時郡城麻行門内天雷巷黄巖福家忽然火起摧枯拉朽勢甚披猖警鑼旣鳴水龍畢集吸水噴救勇往異常旣而永嘉縣沈子谷大令城守營王敬廷游戎以及保甲局勇丁先後馳往火塲彈壓幸是晚封家姨尙能識趣驅火牛火馬至西北空塲是以僅燬房屋七間東南一帶民居得以無恙尤奇者比鄰有一茅屋所堆稻草高與簷齊火盛時人咸見火毬飛墮檐前無不謂祝融氏已收拾凈盡矣迨告熄後茅含依然無恙竟若魯靈光殿巍然獨存至其起火之由緣黄家以馬口鐵火油燈懸諸籬上火油忽熾致兆焚如云 
[茅龍更衣]  
　　松郡西門外猪行街某姓柴房於十月二十七日夜二鼓時失愼轟轟烈烈烟燄迷天幸爲時尙早鳴鑼報警卽經東嶽廟大樹王廟妙嚴寺等處水龍風馳電掣而來竭力噴救得卽熄滅僅焚去柴房兩楹比鄰均未殃及洵不幸中之幸也 
[信船被刦]  
　　聞十月廿八日清晨盛澤全盛永泰豐林仁記正源等划船開往震澤行數里在壇邱地方被盜將貨物信札盡行搶刦已至吳江縣報案矣 
[滬上官塲紀事]  
　　昨日江南提督譚青崖軍門由松江節署來申午後三點鐘時赴道轅拜會署理藩司黄幼農方伯及蘇松太道劉康侯觀察及至縣署黄大令飭家丁擋駕○前者蘇松太道劉康侯觀察委某員赴崇明縣境修理海塘及工竣觀察復親往閲視昨日崇明各紳士製就德政匾一方其文曰再造東瀛侑以德政牌四扇大紅帳幔一頂衣冠鼓吹送至道轅觀察設茶點欵之謙遜再三而後受循通例也 
[幾遭枉死]  
　　魏秋亭者金陵人也卜居南市有年前晚其妻某氏不知何故私吞洋烟復至披屋中以麻繩自縊適鄰人在後樓窗　衣見而呼喊魏聞聲入視見氏面色灰死兩眼灼灼然急將繩索解下問何故自縊則對以腹中尙吞生烟魏卽倩人延醫診視投以藥水將烟毒吐盡始漸蘇醒魏以爲有鬼作祟倩羽士多人作道塲一日神道遠人道邇不求人而求神嗚呼愚矣 
[黑夜墮河]  
　　有冬菜阿生者本邑人也以賣冬菜度日故人皆以冬菜阿生呼之阿生素喜賭博又名賭鬼阿空前晚三更後不知從何處賭錢回行經南市高行頭西首之小浜適欲小便偶一失足跌入河中大聲呼救適有更夫某甲聞聲而往舉燈照看見阿生已扒上岸攤拖　帶水呆若木雞甲問住在何處以小東門外對甲一路送歸阿生乃給以青蚨四百翼以酬其勞 
[醫院紀聞]  
　　江北人某甲混名癩秃子賃居虹口楊家湾天賜里之後不務正業時時違忤其母前晚鐘鳴十下因被母所責潛購鴉片烟膏服之其母察知急倩人舁送同仁醫院求治醫生以嘔藥進得以將毒嘔盡轉危爲安然亦險矣○有名小狗者郁其姓寗波其故鄉人也　偏冒音之名不知其何所取義家住虹口迤東楊樹浦左近日在某紡紗局作工前日偶不經心致衣袖冒於軋花機上將右臂軋斷血液横流局中人急舁往同仁醫院求醫雖醫生或能妙手回春然已失其一臂矣 
[騙子就禽]  
　　前報載甲乙丙三粤人至朱隆興汪雲從二水烟袋店向丁戊已騙取水烟袋五十五枝報經包探竇如海拘拿有數粤人出爲抗拒遂奮力拘獲三人昨晨八點鐘時竇探又在閔行路弄丙拘獲甲卽鄭阿暁捕頭向之究問招出曾在英大馬路德利鞋店騙得快靴五 
 
 

Page 4

 
 
十雙抛毬塲裕泰源火腿店騙得火腿若干値洋銀二十餘枚法馬路戴日湧火腿店騙得火腿若干値洋銀六十四枚旋將火腿　在某廣東店快靴水烟袋分質租界中各押店遂遣包探將贓吊出押候解送公堂至昨報所獲之三人一爲陳阿肇一爲徐满牛一爲林阿　刻尙禁諸囹圄也 
[上海縣署紀事]  
　　癲婦鄧桂氏前在廣東病發滋擾地方由官按站遞送回籍昨由嘉定滬黄大令接閲來文察得病　未愈飭差　至普育堂調治俟病痊再行核奪○昨晨黄大令拈香回署時有魚船户三十人左右攔輿訴稱小的等向以販賣鮮魚爲業此次分七船裝運來滬出口時已納釐捐至滬上向無他項捐輸不料貨捐局强令每擔納落地捐錢二百七十文小的等不依卽被將船扣住日來天氣和煖魚易　　叩求大老爺恩准放行大令諭令候往貨捐局查問細情再行核示 
[英界公堂瑣案]  
　　包探陳阿九禀稱昨晚王桂裕至老閘左近弄内尋訪友人行經劉阿四門首劉忽從内　出指王爲賊扭住兇毆致失去銀表一枚王桂裕心有不甘投報捕房拘案請究王桂裕伸訴前情求請究追劉阿四供蘇州人向爲小本營生住居老閘地方昨晚適在人家赴喜宴見王桂裕在門首窺探向伊喝問略有爭執並未毆打安有失表之事旋有劉之叔母上堂苦求謂姪係小本營生之人昨晚實因酒醉喝問後另有人與王吵閙不干姪兒之事宋通刺商之易副領事以劉阿四行兇可惡判令笞責一百板押候備文遞解回籍包探秦少卿禀稱應金生向在福利公司管理點心房事務陸續用空洋一千餘元福利投捕房控告是以拘案請訊福利洋人伸訴前情請爲究追應金生供　波人用空公司銀洋是實現在母親情願出爲理楚通刺飭令從速理楚否則仍須逮案嚴追應金生唯唯而退○包探江阿三禀稱招商局司　人林阻金報失碼頭上鐵練一條查係王陳云所竊拘案請究林阿金投案伸訴請領失贓王陳云供寍波人駕船爲業前日見浦江中氽有硬木一塊卽行撈起上有鐵練一條並非竊得通刺謂王陳云不應擅取鐵練本當管押姑念初次從寛具結交保開釋○一百四十七號華捕　解徐阿利至案禀稱昨據卓阿聚將伊扭住言伊行竊木鐘一架其實小的亦未眼見今特送案請究卓阿聚供廣東人家住青雲里昨晚徐阿利至家　取木鐘一架當塲拿獲交捕送案徐阿利供由寍波來滬尋覔生意昨日行經青雲里足踢木鐘卽被此人扭住誣指行竊通剌判將徐阿利交捕房管押十四天期满送回寍波○張信五與徐小餘陸江壽二人同往胡家宅等處閒玩用去錢文以致口角經二百廿二號華捕送案請訊　　略問情由著押候過堂覆訊○縫工周貴泉竊取同業曹阿中之綢布衣五件洋傘一頂由曹扭交四百廿七號華捕送案請究通　判令將周黄泉管押七天候伊父來案領去○　天生昨日騎馬飛馳三百六十二號華捕恐其肇事拘入捕房解案請判通刺判罰洋二元 
[法捕房瑣紀]  
　　招商局江永輪船前日開駛時跳板旁還落紙包曾爲賣水菓人抬得檢視之下内有功牌四張保案年月塡註明晰當交　輪船帳房收領倘遺失者與功牌上所注一一符合俟該輪回滬准予領回如無人承領將此投報捕房○某西人前晚十一點鐘時飲酒過醉蹒跚而行半路雇坐東洋車推至八仙橋西首外國墳山紅房子内車夫遽去西人携燈而入忽倒臥於地昏不知人旋爲管房人知悉將該西人舁送八仙橋捕房捕頭見其醉態迷離命押至四點一刻待其酒醒釋放○小東門臺湾路所設自來火路燈前日晚間爲鼠竊之流撬去鐵管長約八尺氣管旣斷燈不能燃經巡街捕報知捕房翌日克捕頭飭探將租界各處所設路燈逐一查檢並將路燈號數抄入捕房以便查核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[湖北武鄉試題名全錄]  
馮成藩安陸　汪金榜武昌　阮炳奎咸寍　李方華通城　赫成額駐防　胡　珍宜城　王亭見襄陽　陳本桂天門　王兆熝潛江洪培南鍾祥　易沛澤京山　管金龍　州　松芳駐防　劉玉楨皁陽　陳戊寅興國　汪龍元武昌　阮日華通山　周之淇天門吳路芬應山　寒鳳歸州　吳雲祥京門　寅六駐防　董年三天　　劉階平潛江　生會雲麻城　明安駐防　林亭洪麻城冉日章施南　卞又良黄陂　桂生駐防　劉炳一孝感　李雪堂沔陽　寳善駐防　付雲海沔陽　朱登良黄陂　劉玉年襄陽楊炳林黄陂　袁海龍歸州　王之漢興國　陳襄國江陵　趙奎有雲夢　 
[法廨停訊]  
　　昨禮拜二本係法公廨堂期因捕房案件無多　捕頭　探咨照中西會審官停訊一期所有各案統歸禮拜四彚案集訊 
 
 
 

Page 11

 
 
[光緒二十年二月二十日京報全錄]  
　　宫門抄○直督李奏東明黄河伏秋大汛獲慶安瀾摺○江撫德奏解清甘肅新餉片○護豫撫劉奏查明上忙完解丁耗數目摺○又奏新漕仍准辦運本色懇請折價摺○浙撫廖奏報藩司進京祝嘏日期摺○署浙藩惠奏報接篆日期摺○副都統國奏報進京祝嘏日期摺○十月二十日刑部都察院大理寺正黄旗値日吏部引見五十一名刑部四名○額中堂張中堂謝開去軍機大臣恩○署長江水師提督彭楚漢請訓○貴州臬司唐樹森請訓○永定河道萬培因謝恩○補用道府涂慶瀾等謝恩○綏定府知府增貴謝恩○寍武府知府吳鴻恩謝恩○福寍府知府嚴良勳謝恩○南陽府知府濮文暹謝恩○成都府知府恩壽謝恩○召見軍機張蔭桓彭楚漢唐樹森○○大學士直隷總督一等伯臣李鴻章跪奏爲東明黄河本届伏秋大汛搶護平穩獲慶安瀾恭摺仰祈聖鑒事竊東明黄河南隄修防緊要大順廣道吳廷斌今春因調辦永定河防局務將黄工修守事宜預籌布置責成管河同知勞乃寛妥愼代辦仍將水勢工情隨時電由該道指授機宜設法防護節據　稱本年凌汛當衝埽叚捆下逼凌排樁均無損傷春間土工仍係大名練軍協挑用鐵車運取遠土幫寛壩基追壓埽面並添築下汛圈埝外越隄一道其春厢埽叚　抛磚壩該廳會商練軍營官韓鳳昌率同汛委竭力　辦應用稭料由前署東明縣知縣石崑山催運無誤迨交桃汛中汛十六七八堡靠溜各埽壩時有蟄動下汛十二堡磚壩大溜擁注蟄卸尤重赶速厢抛入夏以後黄流　漲猛悍異常中下兩汛各埽壩蟄陷頻仍均經搶厢穩固六月初五日河水陡長一尺二寸中汛大溜下挫十八堡二道挑壩刷到壩頭搶下新埽四叚是月二十日河水復長一尺五寸溜愈下挫中汛十八堡第四挑壩亦經刷動搶下新埽四叚始臻穩定入秋上汛時稍有坐灣八九十堡溜勢側臥逐漸坍坎中汛溜向外移有挫無提工程較穩下汛十二堡河身極窄溜勢愈勁頂衝埽壩尤爲吃緊晝夜防維不稍鬆懈兹届霜清通工一律鞏固獲慶安瀾據該道吳廷斌會同署大名鎭總兵李大霆禀請具奏前來臣查東明黄河南提六十里爲下游徐曹各郡保障閞繫東南各省運道民生利害地勢北高南下大溜側臥提挫靡定上中下三汛頻年險工迭出本屆伏汛河流屢漲埽壩紛紛蟄陷迭經電飭相機防搶並預購稭料搶下新埽得以化險爲平兹蒙聖主福庇節届霜清河流順軌用欵較歴届節省甚多堪以仰　慈厪查李連莊高村黄莊三汛皆建有大王廟每遇險工祈禱靈應擬懇特頒大藏香十枝由臣祗領交該道吳廷斌敬謹祀謝以答神庥在事員弁履危蹈險頗著勞勩應擇尤存記照章俟下届彚案保獎除仍飭隨時妥愼防守毋稍大意並查明動用經費另行報銷外所有東明黄河南隄伏秋大汛安瀾緣由理合恭摺由驛馳陳伏乞皇上聖鑒訓示謹奏奉硃批另有旨欽此○○德馨片　再前准軍機大臣字寄光緖十九年八月十九日奉上諭户部奏籌撥甘肅新餉一摺甘肅閞内外各軍餉銀關係緊要現經該部將光緖二十年新指撥江西省銀三十六萬兩著該撫嚴飭司道按照撥數於本年十二月底赶解三成至來年四月底再解三成其餘統限九月底解清等因欽此並准户部咨同前由當經行據藩司糧道會詳奏明援照歴辦成案於司庫地丁厘金項下籌解三分之二銀二十四萬兩道庫漕項等欵錢糧内撥解三分之一銀一十二萬兩陸續湊解前已由司道兩庫籌撥銀三十萬兩分作六批循舊發交商號匯赴甘肅兑收先後詳經奏咨各在案兹據署布政使裕昆詳稱查照部咨按甘肅庫平動放各年地丁屯糧屯丁折色物料存留屯糧税契等欵共銀六萬兩作爲第七批解清光緖二十年甘肅新餉飭令蔚豐厚商號於九月二十八日赴庫請領限一百四日匯赴陜甘督臣衙門轉發甘肅藩庫兑收所有餘平銀兩已遵照自行扣存至此批甘肅新餉銀六萬兩職名係署江西布政使裕昆籌解等情詳請奏咨前來臣覆核無異所有第七批解清二十年甘肅新餉交商匯兑並籌解職名緣由理合附片陳明伏乞 
聖鍳謹奏奉硃批户部知道欽此○○頭品頂戴護理河南巡布政使臣劉樹堂跪奏爲查明光緒二十年分上忙完解丁 
耗銀數分數考核藩司功過恭摺仰祈聖鑒事竊前准部咨各省錢糧考核藩司督催功過奏令豐年以額征爲凖蠲緩之年以應徵爲准上忙匀爲三分下忙匀爲五分於徵收截止後上忙限當年十一月底下忙限次年五月底分晰成數奏報等因歴經遵循辦理在案兹據署布政使桂霖將光緖二十年上忙完解丁耗銀數分數造册開單詳請奏咨前來臣覆查無異除清册送部外謹循例敬繕清單恭呈御覽爲此恭摺具陳伏乞皇上聖鑒謹奏奉硃批户部知道單併發欽此○○頭品頂戴護理河南巡撫布政使臣劉樹堂跪奏爲光緖二十年豫省新漕仍難辦運本色籲懇援案折解恭摺仰祈聖鑒事竊查豫省應徵漕糧改徵折色分别解部並留充軍需已歴三十餘年現届本年漕糧將次開徵極應辦運本色以供天庾而復舊制惟停運年久河道旣多淤淺倉厫船隻亦皆坍廢無存先須濬治建造事同創始工費繁鉅籌辦已屬不易而嵩毅南軍月餉以及本省兵練善後各疑皆藉所留漕折以爲周轉倘司庫少此大宗入欵益復無從挹注且本年麥秋收成皆未豐稔起運本色亦恐於民食有礙據署布政使桂霖糧儲道王維翰公同籌議仍請援案折解會詳請奏前來臣覆加體察委係實在情形相應仰懇天恩俯准將豫省應徵光緒二十年新漕援案折徵解部一俟防營遣撤庫欵稍裕再行籌辦本色以復舊制爲此恭摺具陳伏乞皇上聖鑒訓示謹奏奉硃批著照所請户部知道欽此○○頭品頂戴浙江巡撫臣廖壽豐跪奏爲恭報藩司遵奉懿旨赴京祝嘏日期並酌帶隨員銜名恭摺仰祈聖鑒事竊照案准部咨光緖二十年正月十五日奉上諭本年恭逢慈禧端佑康頤昭豫莊誠壽恭欽獻皇太后六旬萬壽欽奉懿旨於各省將軍督撫副都統提鎭藩泉内每省酌派二三員均於十月初一日以前到京並各酌帶道府丞倅將備二三人隨同班列等因欽此又案准部咨光緖二十年正月十八日欽奉懿旨派浙江布政使趙舒翹於十月初一日以前到京恭候届期隨同祝嘏等因欽此欽遵轉行在案兹據藩司趙舒翹詳稱謹擬於八月十六日交卸篆務束裝北上恭候届期隨同祝嘏所有應帶隨員查有候補知府劉瀚試用同知錢鴻策大挑知縣陳鳳誥堪以派委進京隨同班列藉昭誠敬等情詳請具奏前來理合恭摺具陳伏乞皇上聖鑒謹奏奉硃批知道了欽此○○頭品頂戴署浙江布政使兩浙鹽運使奴才惠年跪奏爲恭報奴才接署藩篆日期叩謝天恩仰祈聖鑒事竊奴才奉浙江撫臣廖壽豐行知浙江布政　趙舒翹遵奉懿旨晉京祝嘏現今交卸起程所　篆務奏委奴才署理旋於本年八月十六日准趙舒翹將浙江布政使印信一顆并吏胥文卷委員齎送前來奴才當卽恭設香案望闕叩頭　恩祗領任事伏念奴才满洲旗僕世受國恩由廕牛供職吏曹旋膺外任三湘初涖兩浙重移廿載監司五權臬篆愧涓埃之未報正悚惕之交縈兹復晉摄藩條益覺措施之無據查浙江地稱繁劇藩司職掌度支際此財賦未充辦理實非易易奴才惟有倍竭愚忱遇事禀商撫臣認眞經理斷不敢以暫時權篆稍涉因循以期仰酬高厚鴻慈於萬一所有奴才接署藩篆日期謹恭摺具奏伏乞皇上聖鑒謹奏奉硃批知道了欽此○○奴才國俊跪奏爲恭報奴才赴京隨班祝嘏交卸起程各日期恭摺仰祈聖鑒事竊准部咨光緖二十年正月十八日奉上諭朕欽奉慈禧端佑康頤昭豫莊誠壽薛欽獻崇熙皇太后懿旨本年子六旬慶辰各省文武大員情殷祝嘏著派密雲副都統國俊著於十月初一日以前到京恭候届期隨同祝嘏並酌帶將備二三人隨同班列等因欽此欽遵在案奴才於本年八月二十七日恭摺具奏請旨派員署理密雲副都統印務一摺於九月初一日差弁齊回原摺奉硃批著卽派玉和署理欽此欽遵伏查本營秋季會操奴才自七月十五日　操起將一切操演及演放砲位抬槍鳥槍打靶挨次閲看完竣謹於九月初八日將副都統印務文卷移交奴才玉和接署仍飭該協領佐領等逐日勤加操練不准稍懈奴才卽束裝於九月初十日由密雲起程趨謁闕庭俾得睹覲天顔恭候届期隨同祝嘏藉抒悃忱並酌帶協領豐吉恊領佐領銜兼前鋒章京常貴隨同班列所有奴才交卸起程各日期謹恭摺具奏伏乞皇上聖鑒謹奏奉硃批知道了欽此 
 
 

Page 12

 
 
[光緖二十年十月二十一日京報全錄]  
　　宫門抄○諭旨三道錄前○兵部額等奏遵旨嚴議議處摺○吏部張等奏遵旨嚴議議處摺○江督劉奏正考官請假回籍片○又奏副考官請假回籍片○護湘撫王奏抽收湘岸淮川粤鹽加價摺○湖督張奏請調員差委片○江督劉奏報銷船厰動用經費片○十月廿一日工部鴻臚寺正白旗値日無引見○榮祿等得賞謝恩○裕公由　東陵回京請安○江西藩司方汝　請　陜西藩司張岳年請訓○廣東知府李士彬謝恩○萬培因嚴良勳預備召見○召見軍機方汝　張岳年李士彬萬培因　良勳○光緒二十年十月分缺單知縣山西鄉甯葛　甘肅環縣唐郁華俱修墓湖北大冶　　祺浙江金華林孝恂俱丁陜西白河李書翰近四川銅梁王樹枬秀山王壽松南江曠超一俱革大足沈全修降直州判湖南澧州楊佶超故縣丞直隸赤城霍作相故四川榮縣鄢文鏞革典史湖南永定鄭家彦革　○○經筵講官太子太保大學士管理兵部事務臣額勒和布等謹奏爲遵旨嚴議議處具奏事光緖二十年十月十三日内閣奉上諭定安辦理東三省練兵有年乃平日訓練不精以致所調營兵臨陣不能得力實屬大負委任正白旗漢軍都統定安著交部嚴加議處依克唐阿督兵進勦節節觀望稽延於賊渡　石河寺處未能援救亦屬畏葸無能黑龍江將軍依克唐阿著交部議處欽此欽遵到部查定例官員溺職　革職私罪又例載海賊登岸侵犯城池殺傷兵民失事地方兼轄統轄官聞報退縮不前者俱革職私罪又派往出兵大臣遇有議處之案應行革職者於議處本内將該員應否開缺准留軍營効力或作爲兵丁効力之處聲明請旨各等語此案辦理東三省練兵大臣定安練兵有年乃平日訓練不精以致所調營兵臨陣不能得力實屬大負委任黑龍江將軍依克唐阿督兵進勦節節觀望稽延於賊渡浦石河等處未能救援亦屬畏葸無能欽奉諭旨定安交部嚴加議處依克唐阿交部議處應請將正白旗漢軍都統東三省練兵大臣定安照官員溺職　職私罪例議以革職惟欽奉諭旨交部嚴議例應加等惟臣部處分例議至革職無可再加黑龍江將軍依克唐阿請照海賊登岸統轄官聞報退縮不前者革職私罪例議以革職至定安依克唐阿應否開缺留營効力　或作爲兵丁効力之處照例聲明請旨伏候聖　所有臣等遵旨嚴議議處　由是否有當伏乞聖鑒訓示遵行謹奏請旨奉旨已錄○○大學士管理吏部事務臣張之萬等謹奏爲遵旨嚴議議處具奏事内閣抄出光緒二十年九月三十日奉上諭前據御史鍾德祥奏川鹽各弊官吏侵蝕商民朘傷等情當經諭令裕德廖壽恒馳往四川查辦嗣又據該御史奏稱四川鹽局簿據又係事後改換惟　井塲各竈商賣鹽及計岸各行號買鹽帳簿查閲抽對卽可核出眞情等語復諭令裕德等察酌辦理兹據查明據實覆奏官運齊楚漏納渝厘影佔商岸以致公私交病前總辦局務唐炯自紊定章造銷朦混接辦局務道員夏峕相率徇隠含混禀辦致　課欵甚多均著交部嚴加議處四川總督劉秉璋於前任照詳辦理之案未經更正又不據實奏明亦有不合著一併交部議處餘著照所議辦理另片奏各員公費請分别支給停止及調查商號票根簿據力求核實以杜弊端等語均著照所請行該部知道片二件併發欽此欽遵到部除附片二件應由臣部及户部另行欽遵辦理外查定例官員矇混者革職私罪又律載事應奏而不奏者杖八十係公罪降二級留任等語此案據欽派查辦大臣都察院左都御史裕德等查明覆奏四川官運濟楚漏納渝釐影佔商岸以致公私交病前總辦局務唐炯自紊定章造銷矇混接辦局務道員夏峕相率徇隠含混禀辦致虧課欵甚多欽奉諭旨均著交部嚴加議處應請將巡撫銜督辦雲南礦務已革雲南巡撫前四川總辦官運局務道員唐炯四川候補道夏峕均照朦混革職私罪例議以革職係嚴加議處例應加等惟處分例止革職無可再加四川總督劉秉璋於前任照詳辦理之案未經更正又不據實奏明亦有不合欽奉諭旨著一併交部　處應請將革職留任四川總督劉秉璋照事應奏而不奏杖八十公罪律降二級留任例議以降二級留任係公罪例准抵銷可否准其抵銷之處恭候欽定再查唐炯係革職人員此次所得革職處分應照例註册該員前於革職後欽奉特旨賞給巡撫銜督辦雲南礦務今得有革職處分應將巡撫銜一併議革理合聲明所有臣等遵旨嚴議議處緣由理合恭摺具奏伏乞皇上聖鑒訓示遵行謹奏奉旨已錄○○劉坤一片再現准江南正考官翰林院侍讀學士馮文蔚函稱文蔚奉命典試江南現已事竣應卽回京供職惟揭暁後接得家信知祖塋坍塌急須修理江南距原籍浙江烏程縣一水可通擬懇天恩賞假一個月自備資斧回籍修墓事竣卽行回京恭覆恩命請爲代奏等因理合據情附片陳請伏乞聖鑒訓示謹奏奉硃批馮文蔚著賞假一個月欽此○○劉坤一片再現准江南副考官翰林院編修黄紹第函稱紹第奉命典試江南現已事竣應卽回京供職惟揭暁後接得家信因春間雨水過多祖　致遭坍塌急須修理江南距原籍浙江温州有海道可通擬懇天恩賞假三個月自備資斧回籍修墓事竣卽行回京恭覆恩命請爲代奏等因理合據情附片陳請伏乞聖鑒訓示謹奏奉硃批黄紹第著賞假三個月欽此○○二品頂戴護理湖南巡撫按察使臣王廉跪奏爲遵照部議抽收湘岸淮川粤鹽加價以充軍餉恭摺仰乞聖鑒事竊臣於光緖二十年八月二十二日准户部咨開議覆編修張百熙奏請籌餉各欵一摺於光緖二十年七月二十六日具奏奉旨依議欽此抄錄原奏諭旨飛咨到湘查部議鹽斤加價一條内開光緖十年間湖廣將川淮鹽價每斤加二文湖南將粤鹽每斤加二文現在均未停止擬請每斤再加制錢二文以佐軍需軍務一平卽行停止或令各商先行墊繳抑或陸續帶繳統由該省督撫體察情形報部核辦等因臣查湘省食鹽以淮鹽爲大宗由兩江督臣派員來湘按票抽收厘課粤鹽分引行郴宜衡永等處多係肩　負販由廣東載運而來川旨僅於澧州所屬借銷均附於湘省厘金局委員設卡抽收厘税淮鹽道遠運艱商力本形拮据値此東征需餉之際自應極力籌維遵照部議將淮鹽每斤加價二文仍照正引六百斤核計併入牌價陸續按引扣收隨時帶繳歲計可收銀七萬餘至粤鹽於光緖十年經前署撫臣龎際雲奏加價二文接濟餉需現仍照舊抽收自應再加制錢二文專備東征之用惟粤販入湘鉻徑紛歧最易繞越惟有設法堵截計每年可收銀萬餘其借銷澧州川鹽光緖十年前署湖廣督臣卞寳第雖有加價二文之議維時因行湘川鹽已在鄂省萬户沱加價是以湘省未經加抽兹當萬無可措之時應爲積少成多之計亦擬加價二文惟銷路僅抵澧州一隅爲數無多應飭儘收儘解川粤鹽斤加價照舊仍由局卡按斤抽收每月報解據總理厘金及督銷淮鹽各總局司道會詳請奏前來臣覆核無異此次議加淮川粤鹽賣價擬由臣出示於本年十月初一日起一律加收以歸畫一仍俟年終彚案奏報除咨部立案並咨行照辦外所有遵照部議抽收湘岸淮川粤鹽加價及辦理緣由謹會同湖廣總督臣張之洞恭摺具陳伏乞皇上聖鑒謹奏奉硃批户部知道欽此○○張之洞片再廣東記名總兵廣州恊副將李先義崖州恊副將吳元愷經臣電奏請調鄂差委九月初七日准總署電開奉旨廣東記名總兵廣州協副將李先義崖州恊副將吳元愷著調往湖北交張之洞差委欽此當經電知兩廣總督臣李瀚章飭催該兩員來鄂在案又查有准補廣東海安營遊擊吳良儒前經李瀚章差委來鄂該遊擊明練勤能熟悉砲臺工程及後膛鎗砲湖北江防重要各營中素少諳習砲臺法式之員諸務正在需人相應請旨一併調赴湖北差委飭令經理建造炮台事宜實於江防營務大有裨益該三員均係廣東實缺武職合無仰懇天恩免開該三員底缺俟防務完竣再行奏明辦理出自逾格鴻慈理合附片具奏伏乞聖鑒謹奏奉硃批著　所請該部知道欽此○○劉坤一片再江蘇省留防水師各營修造船隻動用經費業經截至光緖十七年十二月底止　入江蘇留防報銷第二十一案内奏銷在案兹據船廠委員將光緖十八年分修整留防水師勇營船隻等項用過工料銀數分别開報由江蘇防營支應報銷處核明造册歸入江蘇留防第二十二案内專案詳請附奏請飭前來臣覆加查核共請銷銀二萬六千二百三十九兩有奇均係按照長江水師船工准銷成案核實支給並無浮冒除將册分咨户部工部覈銷外謹會同江蘇巡撫臣奎俊附片陳明伏乞聖鑒飭部查照謹奏奉硃批該部議奏欽此 
 
