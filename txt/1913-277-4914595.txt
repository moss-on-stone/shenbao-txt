# 1913 - 277 - 4914595

 

Page 1

 
 
外論 
[中英間之禁烟問題（游歐客）]  
　　本年英國駐京公使朱爾典關於中國禁烟成績共有兩次報告極爲詳盡記者抄得全文爰節述其大意其第一次報告以五月二十六日起草乃錄各省調查函電詳記該地禁吸禁種之情形每函電後均附按語若福建雲南貴州江蘇甘肅廣東四川陜西山西湖北江西浙江等省均其報告中所已經調查者也任調查乾多爲各地領事敎士及遊歷員電函中均署名亦有禁煙公會及各省官場報告最後爲結論謂就各証據觀之中國政府及各省官吏確於禁煙大爲出力本年成績甚好而最近三個月内尤好所遇困難情形能以决心勝之惟欲達於禁絕之境地尙非易事而雲南貴州江蘇四川甘肅等省今後尙宜特别注意云云其第二次報告以六月初二日起草乃就各領事遊歷所親見者再爲詳晣言之在安徽湖南山東等省有領事館員五人會同中央及地方官吏親往勘稅首查種植繼查吸食繼查贸易均就中國土産之鴉片爲本位盡力搜索徧於全境此三省内實未見一煙苗可確信其爲禁種絕凈者也五月二十七日英使乃以政府名義正式照會北京外交部謂安徽湖南山東三省確已禁種絕迹自六月十五日起所有印度洋藥一槪禁入三省地界販賣蓋照千九百十一年中英鴉片條約第三條辦理也 
[禁煙與庚子賠欵]  
　　英敎會中及禁煙團體有一提議擬請將躉積香港上海各埠之鴉片槪行收買或焚燒之或運回印度此項貨價約十兆鎊至十二兆鎊或責成印度政府担任或由庚子賠欵中提撥此議起於禁烟公會代表章君來英之時以爲印土立刻杜絕則禁烟成績必更迅速英人熱心者頗贊助惟以涉及賠欵一節十六日泰晤士報著論反對謂焚燒鴉片及運回印度無論何種辦法於庚子賠款問題絕無關係在禁煙公會之意見非謂此項鴉片躉積中國境内尙須年餘始能消夫然在此一年中於各省禁煙進行大有窒礙除焚燒之或運回印度别無他法處置乎須知英政府於中國禁煙實已竭誠相助欲於最短期間令中國脫離煙害並與印度之預算案及商人之經濟能相調劑固不能偏重感情不顧利害從井救人如論者所云云也章氏來英所據理由即最近各省官吏用强力以禁烟拔棄烟苗嚴懲重罰而獨無權及於外國之鴉片商務倘英难將鴉片贸易停止則中國官吏對於人民更可有詞此論初頗中聽惟僅能鼓動不知中國情形之人其稍有考究閱歷者均知農民拔棄烟苗與外國鴉片贸易毫無關係即盡燒鴉片或運回印度亦於中國境内鴉片禁絕爲尙遠程印度波斯私運方日有增未已均由澳門及其他港口濫入中國官吏每藉偷放私土用以自肥暧昧情形非言可盡（未完） 
 
 
 

Page 2

 
 
時評 
[外交上之動機（冷）]  
　　中國之生活日在於危難之中吕國之危難日在内亂財政外患之中今内亂这危難略已平定而財政之窘迫已露端倪而外患之動機亦起 
　　俄人之蒙古交涉不結東三省日人之交涉無定中國外患之禍根永無拔時有俄人以爲之倡有日人以爲之和於是德英法等相聨而起况復加武人之驕横足以引起外患之口實者更隨處而是哉 
　　以柔屈之手段辦外交則一允百允無論中國之權利難饜强隣之欲恐又因此以開内亂之機以强硬之手段則中國之兵祗能作匪而不能除匪即能除匪而不能禦外則所謂强硬之外交者其後盾安在是故中國多一次内亂則民生日促多一次財政經營則債台日高多一次外交糾葛則權利日縮而况周而復始而復周也哉 
[命令]  
　　九月十六日臨時大總統命令司法次長汪守珍應即免去本官此令 
　　任命江庸暑司法次長此令外交總長孫寳琦呈稱特派廣東交涉員羅泮輝辦理外交不甚得力請予免去本官等語應照准此令任命薩福懋爲外交部特派廣東交涉員此令内務總長朱啓钤呈請任命陳毅爲秘書應照准此令交通總長周自劑呈請任命李杜方爲秘書應照准此令四川民政長張培爵呈請辭職張培爵准免本官此令國務總理熊希齡呈據雲南民政長羅佩金呈稱查明實業司長吳琨前充滇蜀鐵路公司總開支浮濫登記疏略實難辭咎請先行褫職歸案懲辦等語應照准此令據貴州都督兼民政長唐繼堯呈稱黔人方策等在京發起冤憤團散布宣言書昌言煽亂請通飭各處一體拿辦並懇飭將蔡奎祥等三犯拿獲交黔歸案懲辦等語方策蔡奎祥簡書許嘉謨甘心附逆証據顯然實屬罪可逭着各省都督民政長一體飭屬嚴拿務獲解交黔省按律懲辦以彰國紀而絕亂萌此令九月十七日臨時大總統命令此次叛徒倡亂藴孽甚深蓄謀已久自贛事發生以後牽動至六七省耗損至數千萬本大總統德薄能鮮誠信未孚致令人民慘罹凶殃地方横遭蹂𨈆痛定思痛負疚實深猶幸各都督維護有方諸將� 
士踴躣用命兩月之内次第敉平具微順存逆亡至理不爽厭亂梅禍人心皆同而抵拒邪謀倡提正論則尤得各省商會維持之力查該亂黨竸爭權利潛謀起事陽託於鞏固共和爲欺人之標幟迨一經佔據城鎭搜括財帛恣所欲爲屠戮善良慘無人道兵至則騙民以殉居心毒如虎狼事敗則掷資以逃行徑甚於盜賊各商界燭其奸邪絶其資助遂使逆謀無由大逞亂事得速平曲突徙薪功匪淺鮮前因上海商會嚴拒亂黨曾經電令前江蘇民政長應德闳傳令嘉獎並查明在事出力運之人呈請獎勵在案現在亂象漸定大局粗安推究始終端資羣力各省商會同心拒逆實多深明大義之人應由各該都督民政長確切查明分别呈請獎給勳章匾額以爲愛國保民者勸此令任命靳雲鵬署山東都督北令靳雲鵬加陸軍上將銜此令據貴州援川混成旅長黃毓成電稱重慶克復等情殊爲嘉慰此次熊逆克武倡亂招誘匪徙四出攻掠蹂𨈆慘虐殆� 
無人理該旅長督率所部自入川境以來與逆匪力戰先復綦江進取熊家坪諸要隘直抵重慶匪徙驚潰熊逆潛逃地方收復實屬謀勇兼優勞勸卓著黃毓成應特授勳五位此外出力員弁一律優請獎叙務即安撫商民維持秩序將地方善後事宜商承四川都督胡景伊妥爲辦理期使兵燹遣黎咸歌得所師干所至無犯秋毫用副伐罪弔民之意此令任命黃毓成署四川重慶鎭守使此令十九日臨時大總統命令徐寳珍特授以勳五位此令任命韋紹臯署廣西民政長此令任命張廣建爲陜甘籌邊使此令據陸軍部轉呈中將朱先志少將張斯　電稱查明陸軍中將陳懋修於七月間被叛黨章梓派員在小營殺死解分屍體抛棄河溝慘殺陳懋修時并有少將周應時上校傳鑫吳藻華等從中附和等情查陳懋修不肯附逆遽遭戕害其死事情形尤爲慘烈忠良淪喪痛悼殊深陸軍中將陳懋修應照上將例從優議恤以爲効民國者勸所有附逆慘殺該中將之周應時傳鑫吳藻華三名應即褫去軍職著江蘇都督張勳嚴拿懲辦并著各省都督民政丰體通飭緝拿母任倖逃法網此令聶憲蔣廷梓張樹元張善義授爲陸軍中將此令孫宗先王學彦吳炳湘授爲陸軍省將此令據廣東都督龍濟光電稱前陸軍第一師一等參謀陳鍾英二等參謀汪兆明副官長梁鑾坡被害慘烈請予優卹等語陳鍾英等當粤省變叛之時反對獨立死不從亂致被陳逆炯明慘加戕害實屬忠烈可風陳鍾英汪兆明梁鑾坡均追贈陸軍少將照少將陳亡例從優議卹以彰忠蓋此令任命戚揚爲江西内務司長此令任命伍莊署廣束内務司長此令任命潘學海署江西高等檢察廳檢察長此令司法總丰梁啓超呈請任命賀俞范治煥爲秘書應照准此令 
陸軍總長叚祺瑞呈請授吳攀桂爲陸軍步兵上校應照准此令陸軍總長段祺瑞呈請授邱華玉爲陸軍步兵上校並加陸軍少將銜張占鴻爲陸軍步兵上校楊悙棫爲陸軍步兵少校應照准此令 
　　廣東都督兼民政長龍清光電稱該省警察廳長陳景華韶州清鄉督辦陳仲賓陽江清鄉統領劉越密謀煽亂殘害民命或私運軍械接濟贛匪劉越爲陳炯明死黨正値陽江匪勢披猖不候批准擅委接統洗濳回省城以致貽誤軍機均經分别訊明就地處决以申法紀等語廣東甫經兵燹此等肇亂之徙所在皆是亟應嚴拿重懲餘照所擬辦理仍由該都督整整頓吏治嚴防奸宄以靖地方而杜亂萌此令 
[專電]  
　　北京電俄國要求自哈爾濱西念九俄里青山驛起向北過呼蘭綏化海倫折往西北至墨爾根進愛琿沿黑龍江達俄領大黑河之鐵道日本要求長春至洮南之路政府似皆有允意惟俄更要求由齋齋哈爾横斷東蒙北部以達洮南日更要求由洮至熱河但上此等在求似云如須造此路必須借其國之欵德亦要求扒廣膠濟路皆確聞惟前電英要求廣州至重慶之說外部不認 
　　北京電昌黎案外部要求日使先換駐兵我國亦換巡警日使不允我國主由部辦日使堅執由直隷與其天津之守備隧辦結我亦已讓步 
　　北京電政府此後財政全恃六釐公債華比已允包售四百萬鎊昨電五國團說不確 
　　北京電馮國璋定明日南下 
　　北京電段芝貴將　西北宣撫使 
　　北京電日使堅請撤換張勳熊總理答日所要求中之二項均須張實行若去張即無履行餘地並婉告以實情日使亦無語但張實不久將去任 
　　南京電新任民致長韓國鈞定於十三日來寗接事 
　　南京電下關停泊之日兵艦九艘今早有兩艘開赴上游下午又開去一艘 
　　南京電前何海鳴所委之都督府稽查曾煕副官李忠恕昨獲正法均已宣布罪狀 
　　南京電北京調來之警察於二十一日分布城内外站崗新任警察廳長王桂林天津人係此次督隊同來者 
　　南京電昨警察廳成立前寗警察一律解散 
　　南京電英國某兵艦兵偕兵士四人帶同譯員入寗城游覽兼以攷察被災情形用攝影快鏡自下關至城南一帶所燼餘房屋炙焦電杆以及兵士在舊貨攤上銷贜難民在芧草堆中棲宿等事無不攝成影片其譯員鄒某言在城内詢一被難老者據云此次兵刧之慘較洪楊尤甚并指點鄰近爲証 
　　南京電津浦鐵路沿路貨捐經交通財政兩部商妥電知張勳朁皖督實行裁撤此後鐵路運貨應微之稅歸路局帶收 
　　南京電財政部派潘斯熾爲江寗造幣廠總辦業於二十日來寗任事 
　　南京電吳淞釐局委盛文頣吳江釐局委陳迺勳閔行釐局委王少山 
　　南京電張勳昨委朱寳森爲泰興縣知事並飭尅日赴任 
　　南京電旅寗浙人現組織救濟會調查被難浙人酌助拯救 
[特約路透電]  
　　廣州電龍都督竭力袪除被嫌疑之黨人且復由廣西調來軍隊若干以固防務前任廣東敎育司鍾榮光聞已被捕旋傳鍾已避居香港有名粤人遷居該處者實繁人徒 
[譯電]  
　　北京電北京日報載有一駭人之新聞謂目下中國有一秘密會孫文黃興等輩皆入該會以集合中日俄印人民訂結聨盟爲宗旨以期推翻中國之袁凱傾覆日本这帝制　固俄國虚無黨之勢力脫除印度隷英之覇軛尙擬運動暹邏人民加入該會上海已設有總機關部東京台爾希聖彼德堡均設有支部 
　　北京電張勳電京颇不以政府對日之懦弱熊度爲然袁總統即覆電以極温和之詞慰之 
　　北京電據國權報載稱國務院昨日會商對付南京日僑遇害一案之辦法繼將議决情形咨告參衆兩院秘密會聞謝罪一節將由張勳率隊至日領事署前向日旗行禮 
　　柏林電駐德日本大使語國民報代表謂日本對於南京一案未向中國勒索土地以償損失蓋此實由張甥負責袁總統對於日本則極有情誼中日兩國之邦交不久可復友善 
　　北京電熊總理汰除財政部冗員百餘大並議裁撤各省都督府無用之職司預算每年可節省國用洋六百萬元 
　　北京電共和黨議員舉行豫選總統會八十票中舉袁世凱者得五十票舉黎元洪者得十七票其餘十三票則分舉各人舉各人舉副總統票中黎得六十七票 
　　北京電各員所送袁總統壽禮均由世續呈入清室亦餽有禮品 
　　柏林電滿洲事古塔大火燬屋六百所 
　　拉他爾電印度國民銀行除仰光孟員外共有支行七十二處資本金八萬磅决議停止營業現已收歇亞姆里薩銀行亦繼之歇業星期六晨間印人管理之各銀行提欵者絡繹不絕惟英人管理之銀行迄今尚未受有影響 
　　倫敦電亞爾巴利亞問題現已起有紏葛亞人因不肯讓地與塞芒兩國故已在西北邊界與兩國之兵血戰有傷兵五十人已運抵塞京塞國已增派大軍前往亞爾巴利亞並致文各國謂塞國義當阻止亞人侵入塞國新土並言急當組織憲兵隊維特治安維也納現信前守斯克太里之勇將愛心特提督大約將運勳亞人反對以外國親王爲亞爾巴利亞主治之人 
　　柏林電德國退職大將彭哈提嘗謂英德兩國將來必以干戈相見並宣布德國對於英國愛爾蘭自治議案之希望後由柏林某半官報著論駁之英國各報深爲滿意 
[公電]  
　　川督胡景伊通電各都督民政長鑒頃得黔軍黃旅長毓成删電謂聞胡都督擬派重兵到渝驅逐黔軍出境等語閱之實深駭異鄰省出師援助公誼私情均極感激景伊縱極不肖何至不以爲德反以爲仇遽下逐客之令且昨日與黃旅長互相通電因係舊好感情尤治川中亂黨甚多熊楊各逆雖遁遣孽猶存此電想係亂徒揑造藉以挑動惡感應請黃旅長就近查究俾奸人無所施其会俩是爲至　四川都兼各省援川總司令胡景伊篠叩 
　　南京劉恩源致北京電大總統叅陸兩部鈞鑒删電悉拱密查據調查報告實係言之過甚當街宣淫尤無此事此調查員旣係親見乞電飭與源晤會以便實地調查源諫印 
要聞一 
[破壤後之南京（南京快信）]  
　鎭江下游釐捐已委前清候補道劉秉楨辦理寗垣認捐及酒捐與下關釐局張動已委其文案許某理江南中西醫院現已改爲武衛全軍醫院院長已委徐道但尙未到差亞細亞火油公司現因南京各商店生財貨物均被搶一空擬投資於各商店以植營業上之勢力張勳由北洋調來之警察八百名自十九起已由津浦車運送陸續抵寗惟刻尚未上崗警廳長王君抵　後已招集在廳未離職守之人員照常辦事如已離寗者槪行取消另委云南門外陰巷地方前日有匪徒連刧八家昨已捕獲數名並即刻在笪橋市正法二名兩犯亦有大辫云後湖洲有五洲孤懸玄武湖中僻在神策門外近日搶刦姦淫之事已移至該洲民百餘家慘遭姦掠無一能免南門外機器局總辦潘學祖係前清查抄家産之道員刻下視事後仍招集前清曾經在局辦事人員以資熟手江寗縣署現組織第一科爲刑名第二科爲錢穀舊有之第三第四兩科事務均歸併現組之第一第二兩科辦理南京各小學校左杕周知事頗有維持之意刻已聘 
 
 
 

Page 3

 
 
林君濯之陳君毓香章君香蓀辦理學務惟開學尚無日期故左知事已一面通告暫緩辦理南京米舗已向商會領稻五千石各米商以缺乏資本收買鄉米南門外鄉人運米來者幾致無人過問現米價仍舊逐日低落上白者四元左右其次三元五六至三元一二寗垣各項商店尚未照常交易所交易者不過油監雜貨吃食小店但吃食店如麵館飯館酒館皆因張兵白吃騒擾多不敢開張惟山東徐州人所開之大麵餅店吃食店　較從前爲多昨左知事以兌換處停止兌現特出示通告凡中華各銀行及財政司兌換處之銀元鈔票應先行送至商會加蓋印信而後右以發給銀元云云據聞如此辦法批以防兵匪搶出冒領銀元云句容縣人民昨聞有張勳兵百餘名駐紥天王寺鎭深恐與從前防兵有意外衝突異常震懼下關一片焦土運入之貨物以糖鹽爲大宗布疋次之其餘貨物皆不多見商務總會現將先後搜查之贜物一律招以估得之欵全行歸入大宗救濟款内辦理善後事宣新省長韓國鈞（前吉林民政司）闻明後日可以蒞寗江寗縣已將四象橋湘軍公所收拾一新爲韓省長行轅孫廷林開辦救濟銀行並一百派員到滬招商前往下關建築房屋並已與商埠局總辦傳春官商定以八成之欵借给商人以便建築市場恢復市面 
[兩院會合會討論憲法會議規則]  
　　九月十七日下午一鐘振鈴又開參衆兩院會合會參議院　議長王家襄主席延至兩點二十分始足法定人數議長報告衆議院出席議員三百九十九人參議院議員出席者一百八十四已過三分二首由秘書長報告憲法起委員會來又一件畢遂開議憲法會議規則案起草委員楊廷棟報告說明其最要在定名原稱兩院會合議事細則現改爲憲法會議規則又議憲法　立國之本其會議規則不能不持加嚴重至於懲罰已規定於議院法之内然議院法尙未公佈不能發生效力故此規則内亦　稍爲規定云云報　畢議長　如有異議者卽謂發言谷　秀等稍　質　經楊廷棟一一答復鄭萬曕動議省略審即開二讀會議長謂現應以應否付審　表決贊成付審查者省數議長宣告討論大體汪榮賣謂討論大體者乃討論本　是否成立合旣有會議當然有規則如此規則案不能打消卽無討論大體之必　應以應付二讀會表决議長乃謂贊成付二讀會者請起立多數蔣義明動議卽日開二續會張魯泉反對之議長以蔣說付表决行多數遂開二讀會由議丰讀條文標題討論徐鏡必謂此標題不明瞭兩院會合行動不能不標示於題目之上張家森則主張爲國民會議谷　秀汪榮實謂在憲法未成立以前國民會議毫無根據旣國會組織法規定憲法由兩院會合行之則憲法　議隱中皀包括兩院之意可勿再改議長謂贊成改爲國民會議者起立少數原案表決多數由第一條至第四條均原文通過第五條改正案兩件表决均少數原文得多數第六條鄧毓怡修正文曰（議員出席不足人數時議長得延長時間至一點鐘仍不足時卽宣告延會）表决得多數可决第七條原文通過第九條十日以下改爲七日以下第十條以審查會之有無大起紛議劉崇佑黃懋鑫均贊成有審查其理由以審查之善否任乎規則今規則旣定决不能遲延時日且重要法案不能無審查谷鍾秀楊永泰反對之其理由則謂無論審查若何均須取决於大會是有此審查反多一層周折也正討論間人數忽不足共少八人議長乃宣告延會時四點五十分矣 
[憲法起划會之討論大總統選舉法案]  
　　十五日議大總統選舉法案通過四條已誌昨報翌日再開會接議第五條直至午後三點一刻始將第五第六兩條及附則一條悉行通過其文如下第五條大總統缺位或精神喪失不能執行職務時副總統代理之同時須召集民國議會議員於三個月内組織選舉會選舉任大總統無前項召集時民國議會議員須依期自行集會副總統缺位或不能代理時由國務員攝行其職務第六條副總統之選舉依選舉大總統之規定與大總統之選值同時行之附則大總統之職權在憲法未定以前暫依臨時約法關於臨時大總統之規綜觀會議之狀况無謂之動議汪急之修正案不一而足在委員會中尙如此八百人之大會欲通過法律案又將如何當此案議决時尚未至决定散會之期而請散會者紛紛有數人主張繼續討論憲法議題而請敎會者已行色怱怱不成秩序主席以應否會付表起立贊成散會者將有二十餘人但此二十餘人起　後已有自稱多數翻身即往外走者其勢不能成會主席遂報告起立者三十一人多數散會此時場内已轟而　欲提表决之疑義而不能矣 
[浙江戒嚴紀]  
　　預防外人助亂通令都督府　奉國務院電開我軍克復金陵誤斃二日本人彼國激烈派意欲借此與我爲難現正力與日駐使磋商當可和平了事各省均　日本僑民難保無與黨通　氣者望卽嚴密防範以遏亂萌若發見日本人煽亂助　確據除在戰線地域照公例辦理外其在戰線以外各地方祇可用文明辦法逮捕拘禁萬不可殺傷虐待以貽口實而啓衅端再此後遇有以上交涉事件均應先行電陳以憑核辦等因承准此業由都督府分電出防駐守各軍司令官各屬戒嚴司令官外本日復特令水陸警廳各縣知事一體查照遵辦矣 
　　日人私售彈被獲日前平湖城内來一日本人名栗類吉者携帶手鎗秘密售賣乃被該縣警察長毛銳探悉當即赴日人寓處假託欲買手鎗該日人不知進退竟將手鎗三枝與毛君揀選並有子彈二百顆左右毛君得鎗彈在手隨將該日人帶送縣署由平湖縣派員將人贜一併解送嘉禾戒嚴司令官呂司令以外人私買違禁物品有關國際交涉卽於昨日備文將人贜并解送都督付請都督嚴重交涉矣　　　 
　　莫永貞挈眷東渡前浙江省議會議長莫永貞自聞中央有拿辦消息後其時適在吳興縣城當即馳回安吉原籍莫父樹滋與永貞宗旨素不相同惟經商有年信用素著永貞將盤川壽足後潛蹝到滬與舊友話别遂挈其妻畢氏赴震澤歸寜一次卽於日内登日本船東渡莫本留學東京載其老父年已八旬僅此一子孫尙未冠云 
　　鹽事長因告密被拿探聞日前鹽運使署接朱都督函開准陸軍參謀兩部來電奉大總統命據浙江偵探報告大崧塲鹽事長朱純夫現設有二次革命機關惠停職拿辦等語旋又據朱純夫來電謂有人告密被拿請速派員接辦並求昭雪云云張司長當派委孫接充令其卽日到差查朱純夫前曾充胡瑛秘書此次亂謀究汪知曾預謀否也 
[皖省捕獲黨人紀]  
　　倪都督近以皖省軍事雖平而搜查黨人尙不遺餘力頃聞有前署財政司長史推恩自上年冬取消財政司後仍舊附和柏黨復藉國民黨名義到處攢謀終未得手日昨下午濳身來省希國運動詎被都督府衞隊隊長李某所悉帶領衞兵數人在大南門左近將史拿獲隨卽解送都督府訊辦據外聞傳說中英飭緝柏黨名單内史亦列名其中倪督正擬嚴訊或云聞令日已爲其同鄉具結保釋未知確否 
[雜評一] （無名） 
　　新秘密會譯電載中日印俄之新秘密會其信耶其傳之以困黨人者耶以黨检之素性言之祇　廣遠不求實事信亦可信然以今日黨人之情勢言之正在窮促之境而尚有大舉亦云無聊矣 
　　張動之外交談中國外交之軟弱軟弱也然此南京事件張動苟顧中國之大局者决不使之牽及外交授　口實也苟不授人口實何至來軟弱之外交張動豈以南京之城可破南京之人民可淫可掠以爲皆可以台是行之耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤陳景華陳仲賓槍斃詳紀]  
　　二陳罪狀之宣布廣不都督兼民政長龍濟光佈告九月十三日准參謀陸軍现部軍開奉大總統令開迭據粤省商民來　稱警察廳長陳景華附和亂黨密謀煽亂在於省港分設機　與朱執信等秘密往來陰謀設計暗儲餉項私製軍裝招集匪類勾結陳仲賓響應圖謀不軌逆跡昭著平日居官殘害人民粤民尤切齒痛恨仰即嚴密查拿按軍法立行懲辦等因陳景華應卽遵電立予槍斃以伸法紀而免後患此佈又佈告云九月十五日准參謀陸軍兩部電開奉大總統令逆黨陳仲賓爲陳逆炯明死黨私運軍火接濟贛匪逆跡昭著現復查與亂黨朱執信等密通消息結爲内應布國作亂情事仰該督嚴行查拿即按軍法懲辦等因奉此陳仲賓應卽遵電立予槍斃以伸軍法此佈九月十六日 
　　受刑時之情形龍都督奉令後乃於十五日以中秋佳節設筵邀陳景華陳仲賓赴都督府（卽舊督練公所）宴會二陳未知已之詭謀敗露坦然赴宴龍督先行預備一切命秘書數人作陪宴陳景華於樓上各秘書殷勤把盞勸飲豪龍都督亦曲盡主人之禮席散後有數軍官自外入夾陳景華而立龍都督從容謂陳曰汝帶有手槍乎盍付我軍官母自取累墜爲也陳景華乃探手入衣袋取槍付軍官軍官携鎗出龍都督乃以大總統電令示陳陳閱後夷然曰此　庸深辯即辯亦非一言所能盡也龍都督曰是無傷君且坐言畢下樓徑去各秘書亦次第引衹餘數軍官未幾槍聲發於座上則陳景華已貫腦死矣是時蓋十五夜一點鐘而譙樓正報四更時也（外間謂是夜將陳綑綁至十六日午間始行刑者悞）而陳仲賓則宴於樓下由督幕僚屬作陪龍都督不甚加禮席散後數軍官入卽以總統電令示之陳仲賓閱甫及半哭失聲自言家中有子女各一請轉求龍督體卹等語各軍官笑以鼻未幾鎗聲隨作而陳仲賓死蓋杯酒談笑間而二陳已駢首就戮矣另函云龍都督十五日接奉電令後因是自爲舊曆中秋節特請二人過府宴會二人赴會宴畢方欲告辭龍都督謂方有公事須一商也卽有軍法課員將大總統軍令鈔稿携到龍督着交二人自閱仲賓閱後即放聲大哭惟景華閱畢略無懼容但告龍督曰某自問必本無他此時中央旣不相信亦難辯論某此際亦無多言惟某之妻妾子女求都督照料而已言畢並請都督予以洋酒龍都督遂命人予以洋酒二瓶景華平日本不嗜酒至是乃一吸而盡遂大醉不知人事而仲賓仍大哭不止至四鼓遂由軍隊將二人押往觀音山脚鎗斃龍都督即捐資百金命人市棺爲之收殮或云十六日午刻有人在城内益生買棺木兩副陳景華棺價四十員陳仲賓棺價三十元由觀音山脚龍王廟側將二人收殮找至北門外官山淺葬茲調查此事運顚末因二陳與朱執信等秘密運甥已近成熟所有往來商約密件多爲龍督搜獲密電中央旋奉電復飭予鎗斃龍督以二陳皆據有地位未肯造次暫將此事秘而不宣旋偵悉二陳密約擬於十五晚趁各家賞月燒放爆竹時乘間起事遂先於是日下午邀二陳過府賞月二陳仍不知其情僅帶扈從　人昻然直入龍督請其登樓相叙樓上只有龍督及財政司長胡銘槃相陪宴畢龍督遂將陳平日與朱執信香港機關往來商議要件及中央來電一一給陳間看陳無言辯駁遂卽槍斃是日警察適値出餉之期各區長員多在廳候餉當時一閱扣留二陳之消息各人愕然意欲聨赴都督府求情詎穿起衣服正欲出門而憲兵司令部長鄧瑤光已帶有憲兵百餘人到廳把守並對各人將陳罪狀宣布請係中央命令等語各人不可離職照常辦公各人乃面如土色迨至兩點鐘都督已出告矣又一函云陳景華陳仲賓與朱執信等秘密運動早爲龍督搜獲證據第以二陳皆握重兵秘未發表適十五日下午陳仲賓來省入謁龍鎭撫使龍督聞知立即命駕過署見陳於途次相遇督因與之並駕回詂甫及府門即麾部下將陳看管戒勿聲張隨一面分撥軍隊嚴密防範一面甫電話邀請陳景華過府陳帶僕從數人身上携帶駁壳鎗一桿昻然而入初不料龍督之已有布置云 
　　二陳之小史陳景華於前清時爲廣西縣令殺人以七八千計繼爲革命黨辛亥歲張鳴岐督粤三月二十九後日思防禦黨人陳景華得江孔殷介紹託張鳴岐謀開復九月十九粤省反正陳景華又一躍而爲警察廳長自反正後迄今粤省自都督以迄司長皆迭有更易始終其事者惟陳景華一人而已陳炯明將獨立時陳景華特先期令各街拆去閘門以便徵調軍隊又封禁報館以免揭發隱謀復召集各區員長宣言一致助亂其處心積慮已可槪見迨取消獨立後更時時赴港與黨人通謀而黨人之潛回内地者又陰爲之袒庇旬日來所破各秘密機關無一由警察破獲者是其明証日前陳景華接陳炯明電略謂人心未死事尙可爲萬勿辭職以圖後效又陳景華致陳炯明電略云龍督易欺密謀無礙黃使察察　閭已行粤事請放手爲之等語此兩電皆爲偵探所得而龍督又適奉中央電令遂置諸法陳仲賓嘉應州人前清仕至廣西左江道洊升左江鎭以貪酷著稱前歲西省反正時　回粤東會有同鄉陳某者薦諸陳炯明陳一見暱之任爲參議旋外放南韶連綏靖處督辦値李烈鈞在江西都督任内反抗中央時受陳吳主使派赴江西密謀起事又疊次運解軍械接濟江西迨陳炯明獨立後調其會辦廣肇羅綏靖處秘謀多出其手取銷獨立後仍回南韶連任近卸事回省未幾又與朱執信密謀約爲内應遂膺顯戮云 
　　僑商之公憤此次陳景華暗通黨人圖謀不軌除粤中商民以及旅港滬各商紛紛致電中央力請撤任嚴辦外而南洋各埠前後致電中央請誅陳景華以遏亂萌者凡二十七起故袁大總統有十三號之命令云 
　　粤民之歡欣二陳伏法後外聞未有知者至十六日都督佈告後一般粤民歡聲雷動咸謂二陳之死已晚而痛罵陳景華者尤爲異口同聲城廂内外各舗戶且紛購串砲燃放與月前取消獨立時略相惚謂二陳旣去則吾粤或可免於再亂云 
　　地方之安謐陳景華伏法後警務中入及遊擊隊皆色然以喜照常出勤龍督　經派員至警廳表明陳之犯法罪在一人與警界全體無干可照當差毋庸　慮等　以故衆咸帖服秩序如故是日四城均增派軍隊二三名守衛及分巡城廂内外藉以鎭懾人心然人民因陳景華之受誅不特不驚且皆大喜云 
　　代理之有人代理廣東警察廳長兼憲兵司令長鄧瑤光布告云本司令現奉都督兼民政長任命代理廣東警察廳長等因遵於本月十六日劉廳任事除呈報並分别函行外合行通告界人等一體知照此布 
　　粤民之電文大總統國務院各報社均鑒此次陳逆炯明謬稱獨立實由孫文胡漢民諸逆從中唆喚孫某國私立約章謀叛實爲罪首漢民竭廣東數千萬財力暗肋亂軍餉械其罪狀已在大總統洞鑒之中惟陳景華始輔胡陳肆逆任意損殘粤人迨龍督抵粤景華猶挾警廳數千游擊隊之力坐觀成敗居必回測今者孫雖已取消鐵路權職而勳位未除不足以警元兇漢民尙法外逍遙不如嚴責不足以服粤衆　景華今尙尸位猶掌全粤警權誠恐姑息養奸終貽後患鳴呼不懲禍首國法奚存不殺景華粤難未已伏請大總統速將諸逆罪狀宣布削除動職迅拿嚴辦以除禍根全粤幸甚廣東公民龍輯文印寢 
[風鶴頻驚之廣東]  
　　粤省自軍興而後元氣大傷市面恐慌民不聊生日來復謠言迭起雖機關迭破而外間仍流言紛紛故近日防備密搜檢益嚴茲將近日現象錄其大略 
　　窺伺兵工廠石井兵工廠爲全省製造軍械之要地匪徒儬已久高塘與石井距離不遠其地爲駁壳會匪巢穴近聞已散陸軍與駁壳匪勾結故於月之九號四鼓竟欲猛攻兵工廠幸被守廠濟軍察覺擊斃數人匪竺始一閧而數 
　　拿獲張我權妻舅張我權之妻舅宋某昨早由港回省不知作何運動爲偵探跟蹝至桂香街宋見軍隊把守各街必知有異遂入某醫館僞言求診以爲暫避計不料軍隊旋卽登門該醫館同居之婦女均大恐怖軍隊云我等憑線來此祇拿宋某耳餘不波及旋將宋反縳送都督府矣 
　　搜獲黨人函件黨人圖粤之心不死傳聞在粤機關有四十餘處之多故連日搜檢特嚴偵探員偵知該黨在芳草街尾林石家熟作機關十二日曾在此秘密會議是日到議考肩輿亦有十餘乘十三日即往圍捕誆會黨均已逃去隨搜出來往書函文件甚多其文書套用綠色者遂將看館人帶回審究云 
　　押留嫌疑軍官近日各街搜檢以往日曾當軍職之住戶爲多日來如天官里之天地吾廬爲陳任平住宅曾搜檢數次陳已逃去未獲天平街之李宅爲舊日第一師參謀李住宅搜出兇器卽將李某捕去旋卽鎗斃又警衛軍第八十三四五營統領劉鉞當濟陸兩軍交閧時曾出任調停至十三日因晉謁龍督在座中卽被留隨即用繩反縳兩手劉面無去色隨聞押候審辦其獲咎亦因涉嫌疑至十四日已鎗斃云 
　　連日搜捕紀龍都督昨以近來酒店客棧多形跡可疑之人屯集恐生意外昨特派出軍隊多人在長堤各酒店旅館大爲查搜拿獲閒散軍人數十名有穿官紗長衫者有穿操衣者皆解送城内軍處又在益三旅館捕獲二人並搜出叛逆証據等件一併押解回府發交軍法　研訊又在衛邊街某學旅拘去往客一人又在仙湖街某店拿獲一人均穿白柳條衫褲以繩縳其手押解入都督府訊辦十六日下午有軍隊拘拿犯人五名均穿雲紗短服一路由桂香街解交陸軍監獄又任旗界紙行街五十號住屋内拿去三人查出藏有軍衣鎗械等件卽押赴軍法處至各人年犯何罪容查續報又聞城内九眼井有沈光周前曾當二等參謀辭職後寓居於此當參謀時購有駁壳二枝以爲自衛之用領有護照十五日有軍隊入内搜查見有鎗枝亦將其拿去是日在長堤所獲之數十人中有誤拿旋卽釋放者 
　　添用廣西軍龍督抵粤桂軍隨之來粤者先後已有一萬餘惟以粤東陸軍已多解散警衛軍亦不甚可信現有軍隊不敷調遣日前復由西省調到濟軍三營十四日又新到廣西國民軍第二軍第十七營二營又廣西水師第二軍統領李立亭亦經抵省龍督委以分統各江兵輪之職巡視長洲等處 
　　飛調欽廉軍龍營以粤省陸軍遣散數營刻下正在編制訓練而外屬舉辦清鄉又須軍隊省垣地面最關緊要龍督前年巡視欽廉知欽廉軍隊最稱善戰故飛調來省塡紥廣雅書院防守西北一帶而欽廉邊防不少游勇亦准就近招回故近日粤西軍欽廉軍充斥於城中若輩誠驍勇善戰惟流品不齋無甚紀律舉民間雜處識者亦深爲後日慮云 
[交通部之粤系談]  
　　交通部自前清至今其中用事者多粤人遂成一種粤系之交通部今日作總長於交通部者縱非粤系亦必其人非與粤系作難者而後可故朱啓钤周自齋輩乃得先後總長交通朱在部遇事仰承粤系意旨不敢有所作爲雖未獲大利以去然亦得安穩坐分路局之餘潤者年餘揽日該部因朱去周來特於前日開歡送會以迎新而送舊聞葉次長以最妙之言辭表示粤系在該部之特殊勢力並以之指導新總長其演說辭有云朱總長在部年餘未嘗擅用一人未嘗擅改一章以故與同事者極爲相安而部務因之亦日有起色今新總長到部想必能蕭規曹隨一到法于舊總長而不致有負同人之期望也周總長聞次長之言頗能領悟其答辭亦極得體略云自齋之長交通本平素所敢望今旣承指示自當勉隨諸公之後循分作事决不敢有心立異致負諸公擡舉之盛意云 
[廣西秘謀之敗露]  
　　南寗國民黨暴烈分子在馬王巷組織秘密機關圖謀一逞業經偵查破獲其稱司令李應元已於舊曆七月十一日殺斃供詞牽涉財政司司長嚴端省議會正議長姚芳榮及議員某某都督府秘書某某等數十人陸都以嚴司長早已另案開缺姚議長避而不見不欲興大獄擬從寛了結而國民黨之暴烈分子乃紛紛逃遁至柳州府城遊說第五巡防軍各營（上此軍本已改編第一師步兵第二旅因欵緩編）有下級軍官同數千驕悍士卒向統領劉古香要求宣獨立劉古香諭之云本軍統素以排袁著稱又係老同盟會員豈不甚顧　各獨立之省一敗塗地均已取消而欲以右江九縣之地士五隊之兵力忽而崛起冀死灰之復燃終必破滅何苦出此乃各營弁兵逼譟不已柳江道觀察使王師靈知事不妙又日爲柳郡國民黨分部所迫乃逃出府城乘騎奔至桂林告警駐桂林第一師長陳炳焜已密爲布置電商陸督妥籌對付於是日來桂林人心惶惶矣柳江道觀察使王師靈係八月二十一日逃到桂林據云右江各巡防軍隊爲國民黨暴烈煽動已衆恐劉統領古香不能制止變在旦即　桂林密電都督速行遏弭 
[熊克武獨立之末日]  
　　棄城之會議熊克武日前在僞政府開軍事會議謂現在中央所派黔滇等省之援軍將次到渝彼衆我寡勢難與抗應如何籌畫抵禦之法楊庶堪云南方各省之戰北兵臨城李烈鈞陳炯明均以一走了之偉人善走已有先例吾何畏焉但懋辛云不戰而即棄城殊失國民黨之體面不如請各國領事借息戰保商　名從中調停取消獨立一可保全身命二可保全史譽衆皆贊咸其說翌日但即派員探聽各領事之意見聞皆不願擔任此事故頗爲惶急現擬商關總商會出爲調停如仍不達目的則將逼索巨欵預備棄城遠遁云 
　　人民之惶恐熊克武近因援兵四至人民遷徙甚多乃派人演說揑稱鄂軍係熊所請滇軍已遣勁旅抵制勸諭各安職業勿信謠言云云惟人民早知其詐遷徒不已約已有十分之四卽熊軍中軍官之家屬亦多遷避者熊氏知大勢已去無法挽救亦聽之云熊克武在渝時每日布告捷音均稱某縣獨立某縣獲勝周軍投誠若干人死亡者干人云云亦均僞造昨有某商由永川赴省所過榮昌隆昌一帶見運　有血跡之軍服赴渝者絡繹不絕其偶有未去主肩章者上均書討袁軍等字熊軍之戰敗蓋可想見也 
　　援軍之行程聞趙倜率毅軍已由陜西商州向緩定來渝秦軍已抵廣元約有一營駐紥其間又有一支隊由太平入川前隊已抵達縣該軍司令官閉亦抵東鄉矣滇省援軍前隊已由宜賓買舟東下前往瀘州與周師長會商一切黔軍約明後日可以到渝 
[海州土匪之猖獗]  
　　海州糜爛情形淮北東海沭陽各縣鄉鎭匪盜如毛到處皆是動輒連刧多家近竟愈聚愈多結帮亦愈大且有遣散兵士混匿任内故胆氣甚壯官軍鄉警皆非所懼所持鎗械亦極銳利計沭陽縣知事管轄各市鄉大半均被肆刦殆逼前日周莊地方忽又到大帮匪盜數十人先將該莊兩頭派匪守住旋即八莊挨家抄刦所失財物尙未結報清單時適駐防該處之緝私砲艇兩艘亦被將軍械全數搶去搶畢後復鳴鎗一携從容而去近有將調查海州匪亂情形編爲見聞錄者節錄如左初四日離城廿里吉家蕩莊被鄭四缺唇領五六十小匪焚搶六七戶張家店河西連莊燒一日一夜初六日大伊山吃緊危急萬分灌　沈知事在大伊山已顧定字旗兵前去其大伊山西通連五準河匪目陳捷　李培連宋全堂夏五汪茂官王體王虎馬老五等均竪六旗龍溝之大小廟初九日唐家莊於昨夜十一句　後被匪搶刦十餘家焚燬數處燒死一人鎗斃二人匪衆六七十名又離城六里之上塘灣被匪不知姓名帶領四十餘人搶斃十文理一人受傷媳婦孫女二人燒死卡文柱閨女一人七歲搶去牛七個驢三頭燒去房屋四五處夜九點鐘來十一點鐘走去並查明潮河灌雲東南各匪鎭後潮河總匪並尙田樓响水口郭學華郭學緖沈玉毛玉保王兆才孫玉謙張邱灣邱德芹夏五王龍王虎白草溝李如連任步洲三合店王國珠周家溝（去响水口十八里）潘洪儀潘學松陳家集宋全堂大廟于學富小浦莊（去响水口三四里）周學書大五秃（姓趙）小五秃（姓趙）五圖東堆高五秃子（恒山戈渠） 
（下車人）進學芹（二次搶大溝）吳開敝劉三（朝慶弟）曹同富（住三叉口）大懹興莊（中正陳姓客莊）尙海臣陳景標 
　　政界籌防現狀海州此次受匪害自中央派委叚許二人清鄉後商議清鄉辦法陸軍部以此時欲清理徐海地方非先將大股土匪一律剿平再和續辦清鄉不能圖治特先派沂州防營就近撥兵前往海州剿辦已經沂防劉營長派馬兵一哨步兵兩哨即日出發至海州境内尙有米占元兵隊海陸軍部已决定暫不更動令其會同沂防兵士合力痛剿俟土匪一律掃平後米軍應調何處再議辦法云茲將海州官民呼　情形錄左海屬四縣省議員公電雨辰久香兩先生鈞鑒清鄉事宜急盼成立　爲吾鄉泰斗救民水火端賴蓋籌切膚之痛涕泣陳言海屬四縣省議會議員化叩元海屬四縣議會公電雨辰久香先生鈞鑒匪徒起禍成燎原海屬全境一片焦土不速勦滅恐成流寇心所謂危安忍縅默乞公面陳總統理曁陸軍部設法拯救以維大局而安地方事機急迫涙與電馳海灌贛沭四縣議會公叩寒海屬四縣知事公電雨辰久香兩先生鈞鑒海境匪徒嘯聚日衆焚戮搶掠備極慘酷乞懇政府迅派大兵百萬生靈韾香禱祝海灌贛沭四縣知事公即删海屬旅寗旅滬旅揚旅清旅島同鄉會公電雨辰久香先生鈞遠聞匪耗憂心如焚唯痛勦乃可安民唯清鄉乃絕亂源先生愛鄉極抱熱忱乞陳政府以救同胞海屬旅寗旅滬旅旅清旅島同鄉會公電删 
地方通信 
[松江]  
　　北軍到松之狀况北軍現到二營就指定地點屯駐日來市上三三兩兩軍人蹝趾東西相望頗尙和顔對人公平賣松人初甚欣慰謂北軍程度遠勝於浙軍現則已人言嘖嘖矣第十六團團　劉企垣君出示告誡軍隊並諭民問照常安業四城門各派兵士一棚十四名會同原有之警察稽查出入旅長何君十九日　輿入城隨帶衛隊腰縣手鎗肩荷快鎗前後擁護偕劉團長謁見政界官長彼此握手劉團長駐醉白池何旅長駐龍華楊鎭守使已由軍界派員赴寗迎迓三五日後可以到松松地舊提督署已内外修葺專候軍麾蒞止聞當局計盡以緝治匪類莫妙於清鄉太俟部署略定卽當以清鄉爲入手辦法 
 
 
 

Page 7

 
 
　　水師行將遷地葆安水師第五營辦公處向設城南世英堂刻已奉令遷住閱行貢院駐模範隊藥局駐衛隊與北軍咫尺相接恐不免因細故而起齟齬故水師沈統領亦擬將辦公處遷往术倉不知果否 
[鎭江]  
　　改派警廳長鎭江警察廳長龔玉灰君因病辭職茲都督查有柳肇慶熟諳警政堪以派充鎭江警察廳長柳君業於十九號進署視事矣 
　　查勘各炮台鎭路要塞總台長龔青雲於二十一號躬往象山零山　山都天廟各砲台查勘一遇並佈置防務各事 
[廣東]  
　　瓊島日報與培風報内務部咨開現據湖北民政長咨稱以瓊島日報與江西晨鐘日報宗旨無異於入月二號登載新聞十餘條語言悖謬破壤共和請令廣東警廳轉飭嚴行俾售等語又開現查廣東梅縣培風日報宗旨不正煽惑人心應令廣東警察廳轉飭梅縣嚴行取締依法辦理均經龍都督准照轉行矣 
　　龍都督覆王和順函敬復者前據惠陽縣電稱有人自稱爲左右所委赴縣該屬招兵之事鄙人固知左右必不爲此此必妄从假託名義冀欲敗壤盛名當經飭縣查明研究虚實爲左右一雪此謗耳頃拜惠書備悉種是往復誦繹益佩風高鄙人自與左右共事已閱歲餘意氣相投肝胆如見他日可與同患難共功名者舍左右莫屬也今者亂事雖已救平民生猶未蘇息撫綏安輯需材孔般英彦之流子此正宜有所建樹左右惓懹桑梓尤有應盡之義務尙望惠然顧我共籌安全藉重長才匡其不逮以我知左右之深知左右必不我棄也九月十二號 
[山東]  
　　曲阜觀禮紀本月二十七日爲孔子聖诞各省咸派代表來東觀光本省議會議員亦相約前往觀禮昨由省議會出具公啓言孔副議長於十八日先行前往有願赴曲觀禮諸君務於十七日到會報名以便預定房舍過期不候聞到會報名願往參觀者爲數甚多云又接來函云孔敎會今年開第一次全國大會於曲阜會期自九月二十四號起至三十號止前日該會函請交通部核減赴會者之車費經接復信略云接准台函讀悉種切此次曲阜開全國孔敎大會并行慶祝聖誕禮赴曲人員必多本部自應特别優待以表贊同已飭就奉津浦兩路局預備特别減價車票按七成收價京奉自陽曆九月十八日起售票至二十八截止津浦自二十一起至二十九截止皆以購至曲阜仍回原起地點爲限往返併計不售單次會竣言旋京奉限用至十月五日止津浦限有至十月四日目過期無效并由該路局登報廣告在案此項車票各站均可出售准函前因希即查照逕至各該站按照此次辦法辦理可也據此則凡欲赴曲阜大會者皆可逕至車站購買來往車票按七成交價矣然聞該會深恐赴會者報名太遲無從預知人數故定議凡在北京太僕寺街孔敎會事務所報名者悉截至今日（九月十七號）爲止其有過此期限者則必須先將姓名履壓逕寄曲阜孔敎支會以便招待云云頃聞孔君祥柯已至曲阜而陳君煥章亦决定於明早出京前往布置矣 
　　更正本報八月六號所載北京專電有討袁檄文則以前清翰林與康伯爲之等語頃接贛商務總會八縣同鄉會民主黨支部公函謂吳君宗旨向來純正云云則前電實係傳聞之誤特此更正 
[雜評二]  
　　廣西之隠患廣西素爲革命黨人根據地此次各省獨立而廣西安然無事者實出我人意料之外今各省亂事已次第平而廣西黨人反一再密谋械起事幾至一發而不可遏是又出於我人意料外矣 
　　廣東之隱患廣東自龍濟光到後防遏黨人之手叚不可爲不嚴然而二陳猶敢與朱執信串謀起事二陳誅亂機可以消弭矣然而黨人之心仍未死獲犯纍纍機關迭破危險之隱伏日甚龍陽示鎭靜而隱實怱忙調客軍嚴防衛禍機果由此消滅詎非粤省人民之幸哉（默） 
　　交通部之奇談異哉交通部粤系之奇談省界府界之說久已習見而不鮮矣然未有及於政治一方面者初不謂胥吏把持之風而復見之於部屬也或曰海軍未設部以前向有閩系粤系之分今交通部又有粤系之團結遙遙相對可謂無獨在偶（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌推廣租界之進步]  
　　英美工部局擬在閘北推廣租界已派表進京禀請公使團要求袁總統核准已有眉目該代表回滬後兩方面均派員測繪地圖呈候察核茲聞項草圖及推廣章程昨已由工部局呈請領事團研究矣 
[黨人果多在滬上耶]  
　　黨圖浙謠言日甚業由鄭鎭守使會同浙江朱都督各派重兵分駐江浙交界處滬杭車站亦各加派偵探嚴密偵緝以故若輩無從下手茲鄭君又據各處偵探報告多謂黨人各首領除孫黃等寄身異域外其餘大半匿居租界各外國旅館故特於前日函請張交涉使與外交團磋商嚴捕黨人辦法轉飭捕房嚴密查拿務使若輩不能托足云 
[李平書回滬之密報]  
上海鎭守鄭汝成君據偵探報告邑紳李平書現已回滬匿居英租界内鄭君以李曾經暗助黨人昨卽備文　會張交涉使轉知領事團飭令各捕房一體查缉務獲解懲 
[鎭守使釋放女子]  
　　西門外婦女愛國會黨人機關部前經鄭鎭守使飭派探弁等前往拿獲男女多人解至署中當奉鄭君命將男子禁錮署中婦人臺灣人許黃丹子送往日領事署發落女子嚴欽木沈瑞華邵安華婦人張徐氏一伥寄押地方檢察廳派員至廳迭次嚴訊均不供認前日嚴欽木之父嚴宗光遞禀鎭守使署請將伊女交保釋放已奉批飭邀覔殷實舗保准即釋放昨日又有孫建卿具禀請將女子沈瑞華邵安華二人交保出外候示鄭君閱禀之下以該女子等已押多日查無通匪實據准即備又飭探傳同嚴宗光孫建卿等補具狀詞並偕殷實號商來案將嚴欽木等三女子一併保去 
[散兵私藏軍火]  
　　淞滬警察廳第六區署丰楊發灜前日據偵探報告張家浜地方曹唐氏家有向充兵士之張連傑時常往來藏　軍火當即飭探將曹設法捕獲並在該宅起獲子彈二百八十九顆曁軍服公物等件訽悉曹唐氏係張連傑姘婦子彈均張連傑所蒇與氏無于除將該氏交保暫釋並將起存重笨各物存署候示外卽將張連傑一名連同子彈解送警廳經司法科長提訊據張供稱向在江蘇水上警察第二廳外海水師第三營七號砲船當兵氏家所存子彈公物係該營督隊官湯丁壽於亂軍焚燒砲船時囑令取回收藏並無爲匪不法情事云云現　廳長以案關私藏軍火情節重大已令六區楊署長就近向湯丁壽查詢有無其事復候核奪矣 
[製造局裁减兵警]  
　　製造局内原設巡警處一所共有巡士一百二十餘史專司稽查各廠工匠扔無倫竊料物情事並有試砲士兵二十餘名專司運送快炮至西砲台考驗之責茲因各廠關工無期故由鄭鎭守使於十九號令飭巡警處長傳嵩銶在各巡士内酌留六十餘名编成二排改爲上海鎭守使軍械處兵工隊卽以傳嵩球爲隊丰其餘巡士兵士七十餘人由鎭守使派委軍械　長謝邦清傳令繳還軍械發給九月分薪餉並發川資數元諭令各回原籍詎有被裁之副巡員萧揚史書記曹典成二人　勒軍械不願繳還並稱久在製造局迭次禦匪有功堅索恩餉嗣謝處長大怒定欲扣留究辦始各遵令呈繳而去 
[推廣救卹災民之善政]  
　　上海兵災善後事務所昨致該所衞生股各員函云本事務所現辦兵災善後事宜所有臨時施捨一項凡製局附近各圖内災民來所報告查核戶籍相符者業經塡單給銀俾資暫圖生活惟念此外城廂内外居民因避亂遷徙以致飢不得食或家具蕩然者所在多有現擬推廣辦法酌量施給誠恐耳目難周調查不免遺漏凡近叚殷實商舗或當地紳董如能就近調查或見聞確實者亦得證明代報茲特附送報告單陸張卽希台端察收如查有貧戶實難糊口者卽照單詳細塡明由報告人簽名蓋章如係商舗即加蓋店章具亟証明交給本人親至本事務所詢問相符以憑給銀其報告期間以九月三十號爲限限滿即須截止不得遲逾惟此項施捨撥欵有限不容冒濫矎徇情面情總期欵無糜實惠及民必須報告人親知灼見說明理由方爲合格以符救濟災民之宗旨 
[六十一團將校之訴冤]  
　　前駐滬六十一團團長陳其蔚等具呈浙江都　督云其蔚等幼受文明之敎育即承國家之栽植稍知國勢之趨向大義之所在且濫厠軍界歷有年所克勤厥職未嘗失德此次上海製告局之役其蔚雖不能手獲巨逆如陳其美徐企文諸人然暗中協助北軍擁護中央亦可告無罪於天下近閱報載於六十一團攻局之說事實不符不得不將徐案發生後之詳情爲我都督陳之以求昭雪於政府告無罪於梓邦溯自巨逆陳其美勾通徐匪企文及滬軍呼營於五月二十八夜刦奪製造局經本團將所有兵力分配局之内外當場將徐匪捕護擊散餘黨械局賴以保存東南得以無事此擁護中央之明證一也徐案以後亂黨这陰謀日著深知其必有發難之一日恐本團兵力不支曾密商陳理督迭電中央請兵南下以資鎭攝而安民生此擁中央之明證二也當北兵抵滬時亂黨紛來運動要求在該局碼頭阻拒上陸驅逐出境一面宣布獨立本團官長以時局多艱民心厭亂迭經婉辭拒絕又恐滬軍有變即時列隊歡迎協助北　登陸此擁護中央之明證三也北軍旣來人地生疏於防務一節頗難入手經其蔚等將局内外之情况佈置之方法地形之利害亂黨之陰謀一一爲之詳述此擁護中央之明証四也亂黨師徒撓敗焦灼萬分即有與本團官長拚命之宣言並探悉該黨在李賊烈鈞家内開會議决宣布死刑暗殺陳督理及其蔚等如果稍肯附和何至切齒若此此擁護中央之明證五也隔日探悉李賊烈鈞潛赴九江湖口等處圖謀不軌其蔚等知亂事緊急星夜告陳督理鄭中將請存儲南市海運局之步快鎗三千枝子彈八十萬立刻搬運回局收藏免入賊手而齋盜糧此擁護中央之明證六也及至南京獨立淞滬響應本團嚴守局中未嘗稍爲所動然亂黨仍百計謀孽必欲就其範圍而後已先施以籠絡次加以離間繼以恫喝終以金錢幸諸同志守正不阿决意　棄一切保全大局惟間有二三不肖利令智昏如第三連長張紹良第五連長王國昌副官羅經等受巨逆陳其美之賄賂甘如從賊其蔚等明知本團有人助逆即應按律懲辦以儆不法然彼時外界獨立之風潮極形激烈亂黨日幸我内部之衝突倘辦理稍一不愼製造局之危險何堪設想故不得不隱忍不發以緩救急又慮駐局軍隊一旦開戰萬一張紹良等起意内應將有不可收拾之慮萬不獲已毅然於十八日下令出局以全北軍局仙之防而我軍專任外獲且免衝突此擁護中央之明証七也（未完） 
[支領省欵之捷徑]  
　　上海縣知事奉江蘇省行政行署九月十一日通令云爲訓令事查本届省議會議决省立各學校及農工商各項機關有先已成立者有甫經創設者按月由省支欵頗多周折此次　滬變起各地交通阻滯省欵支　均甚困難茲經頒訂暫行省立敎育農工商各機關支欵方法令四條並經費表藉謀便利而資緝持除咨送省議會備案外合行訓令各該縣知事省立各該學校工場商品陳列所知照此令 
　　暫行省立敎育農育工商各機關支欵方法令　　第一條凡已成立之省立敎育農工商　機關具經常費按月由所在眇或鄰近各縣按照公布省議會議决預算額於應解省欵項下支給之 
　　第二條前條所稱各機關及支給縣分月支數目另表定之 
　　第三條此項經常費按月支給後該縣知事該校長應各呈報省公署核作收放 
　　第四條本令於公布日施和並咨送省議會備案 
　　各縣支給省立各機關經常費表 
　　省立機關名稱按月經常費額支給縣分 
　　第一師範學校三千九百九十一元吳縣 
　　第二師範學校三千四百八十一元上海 
　　第三師範學校二千四百九十八元無鍚 
　　第四師範學校二千七百十元江寜 
　　第五師範學校一千五百十一元江都 
　　第六師範學校一千五百十一元清河寳應高郵 
　　第七師範學校一千五百三十一元銅山宿遷 
　　第一女子師範學校二千六百八十九元江寜 
　　第二女子師範學校二千五百三十四元吳縣 
　　第一中學校一千元江寜 
　　第二中學校一千元吳縣 
　　第三中學校一千元華亭 
　　第四中學校一千元太倉 
　　第五中學校一千元武進 
　　第六中學校一千元丹徒 
　　第七中學校一千元南通 
　　第八中學校一千元江都 
　　第九中學校一千元山陽 
　　第一農業學校二千九百二十四元常熟 
　　第二農業學校三千六百九十元常熟 
　　第三農業學校二千一百四十二元清河寳應高郵 
　　女子蠶業學校一千四百五十一元崑山 
　　第一工業學校二千八百六十七元武進 
　　第二工業學校四千三百七元武進 
　　法政專門學校三千一百三十四元江都 
　　醫學專門學校二千四百十四元無鍚 
　　第一工場二千零八十九元江寗 
　　第二工場二千零八十九元吳縣 
　　第二工場二千零八十九元丹徒 
　　第七工場二千零八十九元銅山宿遷 
　　商品陳列所五百六十四元吳縣 
　　說明：本表各中學校月支經費係按省議會議决總數匀列仍俟各該學校送到概算册後核定飭遵 
[保全製造局之酬庸]  
　　北洋陸軍第四師師長楊善德現已奉令授任松江鎭守使所遺師長一缺聞以第四師第七旅旅長李厚基摺升遞遺旅長卽以第十三團團　臧致平升補皆因保全製造局有功是以遞升將於日内發表云 
[侯煥仲監禁年半]  
　　前製造局雜務科長侯煥仲前因附和南軍且潛呑局中工程欵項一千七百元致爲鎭守使鄭汝成君於發給員司工匠薪資之時將侯扣留管押在案茲悉侯煥仲所領工程一欵業經開明支出細賬僅吞二三百元之譄鎭守使以此事尙可寛寡惟查侯煥仲於戰事發生之光確有帮助南軍之證亟應懲辦原擬監禁三年現格外從寛減至一年半昨已將侯送請上海地方監獄收禁矣 
[裁汰軍事偵探]  
　　新任江蘇省長韓國鈞君查得前應省長在滬時所雇之軍事偵探八名現在軍興已平自應裁汰聞决於本月杪將該偵探一併取消以節經費 
[市議事會開會]  
　　上海市政廳秋季議事會於昨日下午五時起開常會各議員均照章先期到會依照前次抽簽所定次序入座先由副議長賈季英君將應議各種案由次第宣告畢卽行開議 
[韓省長接任之通告]  
　　淞滬警察廳上海縣公署曁地方審檢兩廳於前夜接奉新省長通電云國鈞奉大總統任命爲江蘇民政長茲於本月二十一日抵蘇接印視事除另期遷回寜垣化署外先引特電通知韓國鈞　 
[僅僅搜出一手鎗]  
　　海軍醫衛隊兵士前日咨悉大局門外工匠梁掌全家有潛藏軍火情事立即報明稽查員路慶祺及高昌廟三區警員陸仲嘉派差往查當在梁處搜出手鎗一支連同梁掌全解局研訊收押一面報告臧團長請示核辦 
[請修外日暉橋]  
　　龍華馬路之外日暉橋前於南北二軍開戰時被松軍拆燬至今仍未修整以致往來人民皆由鐵路橋樑行走凡遇天雨頗多危險現由該處公民查得此橋前由製造局與龍華子藥廠因需運送子彈故由製造局撥欵建造刻下旣因戰事拆斷自應仍請製造局修築業已禀請鎭守使委員勘估　欵修建矣 
[韓省長允籌築路費]  
　　日前某報載工部局在北四川路越界添築馬路一道致起交涉各節茲查横浜橋丁興里隔壁新塡之克明路係由閘北市政廳所築開工時該處新巡捕房曾出干涉經市長錢貴三君極力與爭始將主權　回刻此路根基已用煤屑塡平惟路面砂石因經費支绌尙未鋪設前日韓民政長在滬時錢君曾面禀爲難情形韓君以該處馬路關係主權　亟籌欵自築免生交涉允俟到任後設法籌撥俾完要工以杜外人覬儬云 
[巡捕不應多事]  
　　日來閘北市政廳正在微收秋季統捐前日派員至三區轄境崇福里一帶按戶收取詎　經北四川路該處新巡捕房站街巡捕指爲違章將收捐人引致該捕房錢市長閉之立傳電話與該該頭爭執並聲明經過該路何得謂爲違章該捕頭亦以巡捕不合多事遂卽和平解决 
[偵探拿獲逃犯]  
　　竊犯王春榮（卽楊高生）張小弟（即王小弟）前因犯案拘禁罪犯習藝所於舊曆六月間棄亂脫逃曾經穆警廳髭分令各區警察署派探飭緝在案昨由第一區警署偵探胡富泉在南市外關橋地方先後查獲解署問明後即移解警廳司法科訊究 
[拘留日人之口實]  
　　日本人高橋元義前赴常州游歷未帶護照　該處軍警解送淞滬巡警廳拘留多日旋被駐滬日本領事有吉明君查悉親往警廳交涉始獲釋回茲日領以該廳濫抑外人有違條約致函詰責閱穆廳長已婉詞答復矣 
[警察廳退還罪犯]  
　　上海地方檢察廳髭前將公廨移送遞籍罪犯轉移淞減警察廳派探押送回籍嗣　穆廳　查得軍與以後本廳偵探無多且又經費竭蹶函商地方廳髭即行截止在案近日地方廳長又由公廨移送罪犯金阿寳吳阿魏潘吉卿王友根張順發李金生等六名仍送警廳請爲押解　君以此事早經截止　將各犯送還地方廳並聲明此事原係行政範圍應請轉商地方行政公署辦理云 
[警署推廣電話]  
　　城廂内外及浦束各區警察署所設之電話僅能在華界互通消息不能直達租界茲經各警署公請淞滬警察廳長設法推廣　君已函商電話公司代爲接通北市各機關之電綫以期遇事捷速無所阻窒 
[市政廳催領船照]  
　　上海市政廳通告云照得浦江停泊之外來各航船及各鄉鮮船應由總船目稽查給照分等征收照費前經諭飭照辦在案惟查自諭辦以來除已經領照各船外其延未報領之船尙多觀望不前疊經諭飭該總船目赶緊核查飭領適逢滬南戰事發生船隻遷徒又致稽延現在地方秩序已復浦面外來船隻照常安業應卽認眞稽查除諭飭核查外合行通告外來各航船及各鄉鮮船凡未經領照者隨繳照費趕緊前赴報領母再稽延 
[司法經費之竭蹶]  
　　上海地方審檢兩廳長張汪兩君因本廳經費困難八月分各員薪俸尙未給清實難支持是以電禀蘇州高等總廳請示辦理聞高等廳長楊蔭杭君昨已據情電請北京司法部核示矣 
[巡士不受賄賂]  
　　南市第一區警察署四百四十四號巡士前晚在十六舗地方查見江北人猪販許國華帶有大土兩大包値洋八十元之譜即行拘住盤詰承認不諱許當場賄給洋十元懇免　辦該巡士堅拒不納當即拘解該署詰明違禁屬實解送司法科訊明核辦 
[法政大學行開禮]  
　　九月二十日午後二時上海民國法政大學行開學禮允由校長龔植三君演說繼則來賓美國博士李佳白君洪範民君葉大豐君牛霹生君敎員金鴻翔君劉民畏君内部職員代表徐少珊君演說敎務長余鍾秀君先後演說學員全體代表梁子雄君答辭訖全體共撮一開學紀念影是日來賓約五十餘人學員計一百二十三人秩序甚覺整齋至六時散會 
[工部局方便行人]  
　　法租界西城河浜一帶之街沿前用石片砌成或用水門汀塡築高底不一闊狹亦殊自城濠塡塞之後每遇大雨必有泥水流八法界行人舉小維艱工部局有鑒於此故在　城河　起迤遞至布莊街後新街等處悉用水門汀加高建築闊約一丈左右業已興工矣 
[商工進步之導線]  
　　明日星期三下午法租界寳昌路尚賢堂特開中外商務聨合會四句半鐘先請本埠中外著名各實業家製造家蒞堂　叙至五句半卽由各人按名外商工現狀發表應行提倡改良之法期得切實这進小催聞英國機器師代表已走於今日起碇放洋不克與會云 
[車夫拾獲票洋之笑話]  
　　昨有車夫江紅郡拖車在途拾得函信一封内附票洋一百五十元適被行人黃耀記暼見硬欲與江分肥致起口角由捕拘送捕房捕頭拆閱信内祇有香烟紙數張並無票洋彼等均一笑而去 
[姦天淫婦之毒手]  
　　胡家木橋三區第三分署境内有江北入姚正芳與吳有才同居吳之女婿吳弼臣私與姚妻張氏通姦前日商同　氏用毒藥將姚謀斃嗣被鄰居覺察投署告發當將淫婦姦夫一併拘解三區警署署長張祝孫以家關因姦謀命立移檢察廳經許檢察官蒞場相驗委係服毒致斃卽將男女分别收禁聽候嚴辦 
[帮同女兒打女婿]  
　　江北人張廣榮住居新大橋地方前日與妻趙氏口角扭毆被妻父趙連城帮毆致傷張之頭面由四區警署署長張靖岑預訊一過刦移檢察廳核辦 
[薛靈雲逮捕]  
　　妓女薛靈雲已從王冲未幾卽捲取値洋五千餘元之金珠飾物逃逸由王報請捕房懸賞緝拿在案茲悉該妓匿居法租界鄭家木橋長發客棧内昨經老閘捕房包探沈阿岳偵悉將該妓移提到廨請究該妓延律師上堂代辯中西官准其存洋三千元保出候訊 
[究竟有無寃抑]  
　　張洪岐與羅振東冒充軍事偵探向嘉興人王希曾勒詐洋二百元不遂被控經公共公堂訊實判各押兩月在案詎張以事遭冤誣前晚竟在押自缢圖　當經六百零九號華捕解救禀奉捕頭於昨日將張解送公堂訊究中西官以張究竟有無冤抑着帶回捕房候再復訊核奪 
[濟鋐典放贖飾物]  
　　高昌廟濟鋐典當所收衣服銅鍚木器均於開戰時被火焚燬惟金銀飾物先於七月念二號遷移北市未受損失現因該處事平所有飾物自應放贖惟恐已　各營兵士從前所當衣服亦來取贖借端生事太特禀請鄭鎭守使出示聲明袛准人民先贖金銀飾物至於衣服銅鍚木器應俟議妥之後再行核辦云 
[縣知事公署批示]  
　　徐煕申呈批呈略均悉前據徐煕秀等以祖遺百年公産分租不分産因關該商意圖割賣呈請立案聲明已請市政廳扣給印契等情即經明晰批飭在案據稱徐煕秀謀産阻擾揑詞朦請立案察核控情純係民事訴訟性質非訊不明該商應赴司法輨廳起訴廳候判繼不在本公署行政範圍未便准理節略抄粘附 
[地方檢察廳批示]  
　　馬秉衡請求撤銷由批狀閱本案業已却下仰候送達知照書可也 
　　劉大生請拘潘金堂由批狀悉業已派警拘攝矣着即知照 
[雜評三（訥）]  
　　文人之苦况此次南京搶掠富宦早遷避農可復其耕工商可復其葉均有一　生機之可覓惟文人則窮無所之一枝筆雖無懼搶掠然究亦不能當街賣也紅十字會憫寒士之苦創微文之例不可謂非善　然以文弱書生當此慘刦之餘家室飄搖早夕不給尚有何心執筆吟詠以博此數元之酬金哉即勉强握　伏案搆思而向日燦燦之生花筆吾恐至此亦將不靈矣鳴呼或曰君子固窮雖困乏不亂其　陋巷不改其樂然而固窮之君子恐又禾必肯賣文即謀生也 
　　外人之攝影英國某艦兵官將此次南京搶掠焚燒情形均用快鏡攝影則中國之醜熊非但廣播於外人之口行將廣傳於歐洲人之旦矣夫此黨之竸爭攘臂喧閙非奇辱也國内之開戰殺人盈野亦非奇辱也獨此官軍淫掠蹂𨈆� 
人民至此則實爲國家之奇辱鳴呼誰實爲之而使民國之光榮掃地至此 
　　黨人之在滬數日前紛傳某黨人乘某輪抵長崎黨人乘某丸到横濱葉也住日本之鄉野某也寓東京之旅館非不言之鑿鑿然而今日者猶且嘖嘖然稱除孫黃外均尚在滬某某運勸某事某某密謀某省又若鑿鑿者豈不異歟夫以上海搜捕黨人如此之嚴密彼黨人雖愚亦必不輕投於羅網况果皆在滬何無一人被捕耶此可决其爲好事者之造謠以圖搖惑人心而已 
 
 
 

Page 11

 
 
來件 
[中國紅十字會會員微文]  
　　角旗展紅天地變色斜月流碧冤鬼哭尸蒿目金陵慘言鐵血人道　弛强力擴張潰軍括餘暴匪繼之十室九空滿城似洗財産繼絕生命奚存有如素封先事遷播損微失尠得以自全下戶貧民本資力食言振言工實受嘉惠惟茲中人慘罹厥難乞憐不肯呼　無門忍痛　　坐以待死然商家信用亦一生機貨振將行猶兾恢復而所最痛苦以無告者其惟我學界諸子乎蠅鑽故紙蠶縛寸絲陋巷筆瓢旣不容於文明之世飯疏飲水況復厄於陳蔡之間來鬼物之揶揄輒書空以飲恨人非太上寗容墮茲愁城耶會員等主持人道勉集微資擬與諸君干聨文字之交作摩觀之雅每月微文一次僅限於南京一隅凡有佳章統交南京钓魚臺紅十字分會彙收發給憑照以備領取酧金嗟嗟高山流水最艱一生一死之交血雨腥風不刧如斗如椽之筆謹將微文題目并等次酧金洋數開列於后題目南京被刦記䀼撫善後策中國紅十字會創辦十年其成績以何時最着近來會事發達一日千里試説明其理由以二藝爲完卷卷紙自備等次酧金數目最優等十名一名酬洋二十元二三名酬洋十元四至十名酬洋七元優等二十名前十名每名酬洋五元後十名每名酬洋三元中等無定額每名酬洋一二元不等第一次微文於舊曆九月十五日截止二十五日揭曉中國紅十字會會員集資微文社發起人沈鼎臣哈少甫沈少庭沈惺叔江趨丹等同啓 
來函 
[留東儉學會之開學期]  
　　去年汪精衛諸人組織留法留美等儉學會有志游學者便这茲有卜君松林以近頃疊經兵禍敎育愈形不振雖經有志者極力整頓然勢在一隅終難收普及之效而留學西洋路遙費臣多致望洋爰有留東儉學會之組織兼之日本與我風俗文語大略相同尤易觀摩卽證之前次留學東洋其收效較西洋爲鉅此　人多知之惟前日文日語全未問津者東渡爲難故卜君於該曾加設日語預備學校已定於十月十二日開學現在報名者數十人逆意將來得益必非尟淺校所設法租界寳昌路白爾部路有志東渡者一往覘之留東儉學會 
[同仁輔元堂函]  
　　大主筆先生大鑒啓者七月二十八日准法總領事甘世東君交來鄭鎭守使所撥救濟法界難民費規元五千兩嗣　甘領事與聶榕卿貝潤生諸君組設法界臨時救濟會自七月廿九日起至八月十五日止共支去洋一千九百四十元八角尚餘規元三千五百兩洋五十七元五角五分四釐業准法總領事甘君來函如數撥充新普育堂留養難民經費由該堂主任陸伯鴻君出立收條如數領去敝堂已經函睛法總領事轉報鄭鎭守使外敬請登入來函以昭微信專此敬頌著安同仁輔元堂啓 
[旅京浙江同鄉來函]  
　　爲衆議員俞煒事申報館大主筆執肇遷啓者邇閱京滬各報載有關於浙省新聞謂省垣破獲機關數處多供爲　俞煒指揮俞本國民黨爲衆議院議員前忽回浙自不能無疑等語愈君以舊同盟曾關係雖隸國民黨籍平時行事主張却甚穏練和平以顧全大局爲前提此次贛寜變起浙中謠諑紛興同人以俞君本係軍人信用素著敦促回籍恊謀安全俞君亦顧念桑梓毅然自任而去事實如此無可誣者前項記載諒係訪事人傳聞之誤藉或有之亦必亂徒隠懹恚恨故爲陷害除　請朱督查明更正外用特奉佈敬乞錄載來函一門以昭是非曷勝肹幸胡翔青陳敬弟張烈陳　辰蔡汝霖王家襄虞廷愷王烈杜師業王一丁　宣金秉理杜士珍韓藩公啓 
 
 
 

Page 12

 
 
   
 
 

Page 13

 
 
自由談 
游戲文章 
[賽張獻忠傳] [  剣秋] 　 
　　友人有避難來滬者爲余言賽張獻忠事甚悉余聞梨園子弟往往有以賽字名者如賽活猴賽飛珠類皆寓有景仰前人之意不請混世廆王死後三百年而復有所謂賽張獻忠者出是不可以不傳賽張獻忠川西人少微賤强暴無行爲鄉里所逐投八某部下充馬前卒閱十餘歲積資至總鎭時値滿清末造西太后用事朝政日亂庚子八月北方拳禍起殺外人無算各國興師問罪京津不守乘輿西幸獻忠以護駕故得西后歡人朝不名以哈吧狗呼之回鑾以後益見竉幸旦夕待左右會東省　匪猖獗卽命以記名提督出任剿撫事宜故事三品以上大員至京例赴宫門跪安瀕行必請訓陛辭惟獻忠奉特旨免異數也旣清廷以獻忠勞苦久命巡閱長江南北旋補授江南提督未赴任而革命赶蘇皖贛浙相繼春應南京亦岌岌不保時西后殂已久獻忠以受恩深重欲得當以報遂由浦口入南京負嵎死守卒以聨軍四巢棄城宵遁率其殘卒　踞　齋者三年鬱鬱不得志民國二年癸丑黨人李烈鈞起事黃興據南京叛黃去何海鳴繼之獻忠遂奉命　下攻十餘日不克兵士死者無算會黨人糧盡開南門遁獻忠遂以地雷轟開城垣報大總統嘉之進爵授動位有差初辛亥之秋獻忠在南京以民軍起義纒白布爲號故深惡白色遇人有白帽白襪者輒擊殺之寗人大憤日詛其速敗獻忠部寗人之惡已也將遁出朝陽門切齒誓曰此辱必報至是獻忠乃下令軍中曰能破城者許大搶三日大姦三日大燒三日大殺三日獻忠治軍　令下無敢抗者閱三日而南京遂爲揚州第二嘉定第三事聞政府褒其功命補授江蘇都督寜人受其惠無可以報遂私誓曰賽張獻忠野史氏曰余讀張獻忠傳作而歎曰彼豈其苗商耶不然何事之相類也獻忠以受辱故至欲殺盡川人彼亦以受辱故欲殺　寗人一在明末一在清亡殆的謂國家將亡必有妖孽者歟（三） 
栩園詞選 
[冬夜] [  春影]  
　　歌聲如水漏聲殘風冷燈花雨正闌小别兼旬拚一醉紅泥酒熟不知寒錦　留夢枕留午酒渴親　窈　渴夜醒不知身是客漫扶雲　話家常 
[和某君落梅有感元韵]  
　　曾領羅淨第一春步虚無意入芳慶含章殿下東風　抺額經紅倍有神雪點倉苔前夕夢陰成綠葉再來時謝他桃柳飛揭甚一片冰心付與誰 
[酒後書感]  
　　爲誰窗下卜金錢占斷别前程意自虔喜兩燈花著手枚猜棋子笑凭肩駕嬌燕婉纔三月綠暗紅稀又一年我已佳期輕易誤累他雞犬不成仙照影青鸞苦苦鳴可憐羣鳥不聞聲儂將採藥鹥斯世君且樵蘇寄此生牛渚燃犀空結怨北平射虎悔知名一枝點染烟雲筆畫出雙眉分外清勸君休說夢封侯誤了蒼生可自羞芳草綠迷遊子路夕陽紅隔酒家樓中年身世馮唐老涙眼丹青薛媛愁莫道才人都薄命本來慧福要雙修藕絲衫壓月華裙龍腦煎　嬾自熏參錯涙痕珠斷線纒綿心緖錦廻文送春天氣花前雨如夢韶光水上雲豈汪願依三寳去悲歡雨字總難分 
[冬夜閨情]  
　　霞裳難護女兒腰阿閣霜寒酒易銷眉譜爲誰調翠黛心香空自爇蘭苕蕭疎雨遇前庭樹幽怨風迥隔院簫鼠影窺燈人語靜嚴城皷角可憐育强顔隨俗御鉛華掩袖難工莫怨嗟蟢子空勞緣翠帶守宫親自喂朱砂瑤臺拜月心同潔　樍藏珠志可嘉姊妹年來都嫁去阿儂猶抱冷琵琶夜關蠟炷已　灰跨鳳乘鸞夢乍回金線衣裳顔色改玉兒年紀歲華催新詞譜就琴三疊清涙調成酒半桮斜倚篝奴情脈脈小窗春報一枝梅 
[太倉五日史] [  瘦蠂]  
　　婁江環若衣帶弇山卑於培塿閭關撲地鷄犬相聞者非我最親愛之江蘇太倉乎溯我太倉自洪楊刧後迄今已數十寒署　其間雖吏治之良　不一而民風之交弱依然混混噩噩除生老病死外幾無一事可紀然則豈竟無足紀載耶民國二年这秋南軍退太倉北軍踵至風　變幻幾釀戰禍猶幸天祐斯民或遺散或撤回倒懸之苦得以即解余庽距城二十餘里友人城居者多事平後絡繹走告無不額手相慶茲以其躬親目擊者爲余口講而指畫之余聆其語恍若置身危城中覩茲可驚可愕之現象倐爲之喜倐爲之怒倐則爲之疾首　額曰是可紀也爰撮諸友所述而成是作顧余爲超然派之公民而友人亦均不黨者固不敢爲南軍文飾亦未能爲北軍曲諱據事直書不偏不徇以存當時之眞相藉爲他日之信史事皆可考言盡有微邦人君子苟閱見較切亦皆類能道之也錄旣竣命之曰太倉五日史八月十九（舊曆七月十八日）晨八時南軍由嘉定退至太倉前錄數十人氣燄甚盛由南門入知後隊未至即蜂擁于濟泰分典以敝衣破帳等物紛向該店質錢典夥婉言謝之衆皆大憤一兵士躍上典概以鎗向内扳機欲發衆復　譟以和之一時人聲鼎沸典夥知不可理喻乃勉允其要求而稍減其數如欲質十元者則給以五元餘則類是甚有以毛巾一條質得洋一元者不數分鐘已質去洋百數十元各兵士始陸續由該與後戶退去蓋該典恐後隊各軍繼續無已故已嚴扁其前門矣無何南軍大隊已八城共約千數百人司令者爲劉某總司令銀愓生及居正何家祿均未至先是城中駐有江防營兵士二百餘名爲康營長所轄衆寡不敝未敢妄動凡與南軍相遇輒舉手行相見禮兩無新犯巡警之　者則已他遁劉司令旣入城即撥兵士數十名分頭保護各當舗並告誡商民不得閉市當担任維持秩序又派兵分守各城門人民有不願留城者聽其出城惟不得携帶包件時城中商民聞南軍初至即騒擾濟泰典且大隊亦已入城驚惶萬狀莫知所措遂有遷地爲良之想或命巾車或掉孤舟䟦來　往於驕陽之中渾忘勞苦於是舟車之値爲之一頓昻亦如熱度之驟昇一般勞働界無不利市三倍然携帶箱籠物件者輒爲南軍所截留北門旁之民房中堆置之包件高幾及椽人皆見之南門内二原義莊有北由他處遷入之某姓爲南軍刧去洋數百元某姓即挈眷遷避途中又遷土匪刧掠一空至向友人借貨始克返里門焉洪知事聞之立即召集康營長許警長共籌對付方法適劉司令來餐劉謂知事曰我軍爲北軍所逼不得已由嘉定退至貴處暫住三天即須開往江陰對於貴處自當維持秩序終明紀律決不擾害地方惟我軍遠來飢疲特請籌借若干以資火食知事與康許二君卽以資遺爲請劉曰我君炮隊之砲均在嘉定戰關和已失軍心不固遺散　屬可行顧我雖爲司令亦須得全隧之同意容與各軍官商議明日再覆今請先給火食知事詢其人數若干劉云約三千人即由知事發出洋三百元交劉携去於時南軍已滿佈街衢摩肩疊背彌望皆是軍官中有潘姓者擬設司令部於司法署（卽前鎭洋縣署）劉以司法亦重要機關未便佔據乃至中學校舍組織旋即出示安氏乃以討袁軍總司令鈕名義張貼街道中並派定各兵士分駐高小學校隆福寺大王廟楊王廟等處部署論定兵士咸聨袂出游革履槖槖之聲　人耳鼓城中商民見南軍大隊到後並無强暴舉動所騒擾却掠者惟濟泰典及某姓耳人心漸安遷徙者亦漸止暫避出城者間有折回故居道中之兵士恒與商民偶語或互相問訊　南軍之軍隧至爲不齋有松軍有鎭軍有義勇隊有身御　雲紗長衫鼻架金邊眼鏡草冠革履似學生服裝者亦有敝衣垢面形悴容憔者中有一人肩荷革嚢中儲銀洋纍纍然意即此中之軍官歟兵士購用雜物悉照市價友人曾見數兵士向水果攤購食西瓜每片十文共食十五六片擲小銀元二角而去或有購　豆粥薏仁湯等以充飢渴其富有者則向各綢號選置衣料或倩浣衣婦代滌衣服每件給以銅元二枚又有買得肴蔬托民糘爲之烹飪即於其家團坐大嚼食竟償以薪工之資並爲其滌器拭桌食剩者悉予之不復携去對於商民頗能開誠相待人無間言夜八時即閉城禁止出入巡邏者徹夜不絕城中皆坦然安臥二十日劉司令至縣署見洪知事聲稱部下皆願解散請妥議辦法即速　欵旋又取火食　洋四百元而去知食立即召　康營長許警長市公所　員商會總理及商界代表開軍事會議决定繳械給資立時解散其時該議會及參事　機關　聞其無人未參末議籌欵一層則責令商會議定辦法速籌鉅鉅欵並禀都督請示旋經商會議决暫由城中商界墊欵給發一而具函遺專足通知劉河沙溪浮橋璜涇四鄉商界量力速籌現欵以備機還城商之用計沙溪籌洋二千五百元浮橋得一千五百元劉河以時有軍隊過境供億頻仍璜涇地處偏僻皆未籌解而城商於是役寳墊洋五六千元云未完） 
自由談話會 
　　昨讀黃陂寒電有云（干戈可以定亂而不能攻必竊網可以除）奸而不能防口又云（謹於防閑疎於修省）名言正論足　聽聞第云（用人最貽口實太息痛恨於約法）無論其可議者五天下後世是否認爲正當而亦有不容不辯者則以　時約法雖訂之於宋漁父非質之於鄂政府者乎顧不加討論於事前而徒加訾議於事後抑何自解竊不謂然至云伏顧三方面之無忘貌似神非尤贛適合不肖敢換言之伏顧大總統母忘清廷解　時告友人言曰心迹可質之上天公論當俟諸後世副總統母忘上薩鎭氷書云换便衣避匿室後被執索責以大義兩院諸賢母忘主體之國民共租之眞諦中華民國猶有豸乎蓋京義被刺意外遇險不失爲忠也陽夏疲圍武力未充不失爲壯也　廷被逐迫於專制不失爲賢也非關係於個人心術感情之作天下後世公論之難泯也諸公賢者試察吾言項城當辛亥出山時電告清廷一則曰革黨爲政治起見可　不可勦再則曰宜大開黨禁以改良政治言猶在耳信豈忘心左右諸賢何妨提及天下之幸城之幸諸賢之幸曷忍忽諸項城前有命令云誓將犠牲一切以捍衞我無罪之良民曾幾何時而張軍南下矣張之紀律公豈無聞調雷兵力何遽不如顧以江淮鎭撫爲主體而以江南安撫爲客體輕重失宜賢愚遑論殆使張無愛寗可逞殘暴耶抑以寗民被脅特有示威耶然則項城棄寗民矣生逢亂世死復何言否則除暴安良急於星火人心將去無託空文也 
清隆裕后　新舊學家多有較句大都贊嘆惟余所見長沙彭福黎（民重江山賤）五字頗得大體至當不移項城老矣動心否乎古云顧名思義循名檯實盛名之下難副其實吾電念寗父老之疾苦敢問安撫馮公撫則撫矣何以安之查辦李公查則查矣何以辦之雖然二公皆賢者也縱不爲蒼生計獨不爲名譽計乎此吾又敢代表兩使君宣言寗父老稍安且聽下回分解莫須有古之寃枉安見無今之嫌欵不肖超然派也敢爲同胞冒死請命於政府有司之仁人君子網開一面論定千　國家元氣賴以保存否則上有好者下必甚焉芸芸衆生何塂枉死或曰治亂國用重典一言喪邦吾敢繼言地獄之設正爲此人緝捕清鄉治標之策正本清源莫如消納　寒可免羞惡自生民貧爲盜豈性然耶自由談郭公傳遊戲文形容傀備曲盡其微足堪醒世世有被動之人曷一尋味育以激發知覺母令傀笑人孟子曰無是非之心非人也語曰事當兩可要平心吾顧自由談話會投稿諸同志共三復焉松江蕞爾之區設鎭这需　駐重兵有無心要之理由非言論家所能揣測也惟戰勝之兵不無驕氣自古已然尚望握軍符者於精　　話中有以勉　　申明其紀律有犯必懲利國福民勿讓都公　美於上海也[  豁益]  
兵凶器也戰危事也故好弄兵者偉免人誅必受天戳明季闖逆之亂殺人盈野流血過地滿清入關淫戳之慘一如聞逆揚州之洗嘉定之屠江南之民生者幾希洪楊一役戰害四佈遍及東南兵匪横行受禍最慘者莫甚于女界遭其淫辱冤莫能伸而良好婦女雅重大節遇强不屈慷慨就死豈少也哉端賴野史記載閘發函光死者姓氏不致漂没是亦信者之責也今者南京这禍淫凶殺掠無異洪楊當此女德昌明雅重名譽以我卜之此中必有不甘受辱慷慨就義者鳴呼悲哉節烈可風忍令湮没是宜搜集事實詳其姓名投寄報館表彰苦節深顧文學大家不吝珠玉以自由談爲銘旌則吉光片羽宣揚貞烈之風潛德幽光常同日月之照黃泉有感青史難誣海内聞人其有意乎陶然不敏矯首以　[  陶然居士]  
（鈍根按陶然士發此宏議古道照人曷勝欽佩本報謹當特關一欄廣爲搜集願海内文家注意焉） 
自由雜誌爲裝訂者所誤又致覊遲三天今日始得暢意發行惟購者極多現印數千將有不敷應付之勢故對於投稿諸君優待方法本擬買一册关一册買十册送十册今不得已改爲凡投稿諸君惠購自由雜誌者不論多少均另贈一册惟購十册以上者可减收七折基金不充惟諸君鑒原焉 
小說 
寫情小說 
[黄金祟（八十八）] [  天虛我生]  
　　病鹤曰請試言之予日去年冬日偶登某茶肆之樓具名則已忘之第憶爲三層傑閣時方大雪臨窗可望虎邱之塔予與季弟品茗於鏡屏之下俄有俊僕兩人一挾白狐之毯一捧手爐趨至匟側舗陳楚楚予方訝其舉動旋有異香驟參予鼻回頸　之則一年可二十餘之麗人也其人　縞素之衣眉目間頗似仲姊特態度不如仲姊之綽約蓋一則爲婀娜一則爲兀傲予因其似仲姊故數數游目及之渠亦若有所知俄而振衣理髮行近鏡屏之側抑若深知予之饞眼故相接近以飽予之眼福者然予心未當不愛其姣第一轉念間以爲其人乃似仲姊而舉動絕不相侔則不免存鄙夷之心因之一晒而彼亦對予展笑惟具笑容實爲至美使予至令猶不能忘吾嘗思之仲姊對予夙以凝重未嘗肯笑假令展輔　笑不知較之其人又如何也於時風雪愈猛其人似嫌窗隙之風聲眉絮語以對俊僕予因隔坐過遼未能聞之旋即珊珊而去予至窻口目送登與則其與後懸有監字大燈書爲江蘇侯補道此與去遠更見一方面書爲欽加三品銜也詢之茗肆中人乃知所居之處爲東小橋而其姓則與仲姊同羣稱之曰人姨耳病鹤笑曰此非青陽地人物不當列入此數予曰更有一人其容態頗與相若當日予舟繫於甘棠橋下將俟輪舟駛至挈之而歸顧爲時尙早予與仲兄季弟徘徊岸上則有無數馬車踏雪而過中有一人獨乘皮篷之車天方止雪篷亦弗張其人側坐一隅而以一隅滿堆横斜之枝蓋紅白梅花也手一袖籠珠鑽耀人凝坐之態有如畫中人焉然而畫中人未有此靚態也予目送之初不爲意旣而又過予前時予所服之衣亦頗異於常人故能吸引其視綫充及於予車凡三過見予未嘗易跬步也則不禁目予而笑迨車去遠尙復廻頸向予因之得以飽餐秀色特未讅其爲何人也病鹤笑曰汝於當時胡不買車從之予曰惟吾母亦在舟次指順即須解纜爲時亦弗逮耳予因愛其容態嘗作數詩贈之中有一絕句云銀髮細馬曳香車歷亂飛瓊點鬢鴉油壁不遮芳褥軟半容人坐半容花病鹤拊掌曰是　此詩嘗於蘇報揭載人皆指而目之爲花雲香也其果然歟（二） 
時事小說 
[黃金獄] [  覺迷]  
　　不得了：不得了：中秋快要到了：什麽様過去 
　　哈哈：運氣：還算運：救命王菩蕯到了： 
　　你道什麽：聽說那北京的银子滙到了：局子裏頭後天就要發給員司工匠的薪俸工食了：這就好過去了：這就好過去了 
　　房租該多少：米店帳該多少：贖當該多少：零星費用該多少：還存多少：哈哈夠了：夠了：還可以吃檯花酒請一次客呢 
　　到局去領：到局去領： 
你來幹　：領薪俸：你是誰：我：我：是：日；口口口來：來：跟我進去領： 
好你是不是做奸細：是不是作内應：上官下要捉你：你還要妄想領薪　水：來得狠好：押起來：押起來： 
　　從輕辦你：饒你一條狗命：有期徒刑：有期徒刑：記者曰逍遙法外豈不是好偏要自投羅綱　就叫做黃金獄（三） 
附錄 
[正告中外（陳其美）]  
事氣不可爲成敗難逆賭安知未死灰不變燎原火熾炭幾日紅獨夫祇自若風雲日日殊愼勿輕加侮（頃得一函外署法界陳械内容五古一首署名陳其美眞僞不必論要赤自由談資料也鈍根誌） 
　　靜觀子又寄郵票二十分助銅版費謹登誌感戒菴西述曾寄郵票七十五分並未收到 
 
 

Page 14

 
 
   
 
