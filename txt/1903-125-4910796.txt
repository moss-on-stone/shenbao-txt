# 1903 - 125 - 4910796

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏𧬆集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸　奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備　　遺方今崇尙實學朝野上下　究心經世之務官書卷　繁重購寘匪易私集事言龐雜抉　尤難是編總裒諸書采輯精要而芟煩冗每條法明原書出處無取增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之　略矣外埠各坊均有出售此啓 
[報紀親王遊歴因而論之]  
　　時至今日中西貧富强弱之不同固夫人而知之矣而其所以不同之故竊恐未必夫人知之也大抵中國患在上下之情不相通故事事難期振作西國上下一氣無論一國之人情風俗易於洞悉即五洲之大赤必航海遨遊多方察究貴至王公簡從輕車下同黎庶至一處卽知一處政事之盛衰風俗之美惡擇善而從見諸施行易於收效昔者俄皇彼得遣其國中俊秀子弟至意大利荷蘭日耳曼各國考其政事察其風俗學其藝術已亦埋名厠居其中後又獨至英國船廠考騐造船及航海之事座能雄視寰區邇者暹羅國王亦恥其孱弱游歴歐洲并遣其王子及國民往學日本維新之時遣親王以下二十二人分赴各國學堂習技學成而返徧傳國中三十年來蒸蒸日上幾欲與歐西並駕此王公親貴赴外洋遊歴之明效大騐也中國閉關以前無論矣卽通商以後人民憚於風濤戀於家室絶少赴外洋遊歴而金枝之貴玉葉之尊則更養尊處優無論未涉風波之險飽覽海外之山川卽各直省亦未經遊歴近數十年來惟醕賢親王曾赴天津閱海軍一次然離京不過三晨里不得謂之遠涉也直至前歲朝廷以拳匪肇禍德使被戕特簡　親王赴德專道歉忱繼又簡振貝子赴英賀英皇加冕去年又遣宗室鎭國將軍毓公遊歴車瀛此爲親藩出使遊歴之權輿竊幸風氣一開從此中朝親貴咸願賦皇華之什不辭柳雪之勞樽俎折衝睦鄰有道庶外邦交誼可以永固而中國政事風俗可期變革以漸底於富强而果也又有蒙古喀喇沁親王及肅親王之世子遊歴之舉前日親王來申後以洋務局爲行邸連日帶同世子憲正之憲允之及肅親王世子　　赴江肅製造局　視各　赴老　問視　　絲廠又赴虹口閱視澄衷蒙學堂楊樹浦偷章造紙局及華盛紡紗廠竊意蒙王於此必深喜耳聞之不如目見矣然滬上區區之事不過西學之嚆矢以日較之必知中之尙未日若也使再能赴歐又必知日之尙未歐西各國若也才識隨閱歴而增精神隨閱歴而長自有不期然而然者况親王素以鼓舞人才振興國事爲念哉當其安居漠北尙未身歴内地親赴外洋已籌欵設立學堂體朝廷設教勸學之心爲愚昧開癖文明之舉今日歴内地赴外洋自必隨處考察精益求精將來邸駕回蒙不但可振興蒙古之風俗教養蒙古之人才而入告九重必更親切朝廷采擇施行中國振興之機不將於親王是賴哉雖然竊尙不能不爲之進一解焉現在各國致富致强这道如出一轍中國自宜一一仿而效之第學其皮毛而不究其利弊之所在卽能形似而終難收效故仿行西法終宜求一貫之道庶能百廢俱舉以免始成終敗之虞如製造辦矣其果能一一製造乎學堂辦矣其果能一一見效乎各廠辦矣其果能與各國爭利乎此中消息自非親歴終不能明其優劣究其利弊願親王葑菲不遺中外相浹上下相通則中國富强之基其在是乎其在是乎 
[諭旨恭錄]  
　　四月初四日奉旨江西臨江府知府著徐嘉禾補授廣西河池州知州著董芳瑄補授安徽巢縣知縣著黃紹堃補授湖北通城縣知縣著江邦柱補授河南内鄕縣知縣著董駿聲補授山西苪城縣知縣著彭履德補授四种江油縣知縣著陳志喆補授四川安縣知縣著葉錫蕃補授截取舉人陳兆熊傅基虞俱著以知縣用陳鉌沛李文標俱著以教職用霍廉儒著以知縣用蕭安國著以教職用李方琦俸滿教職高愷俱著以知縣用鑾儀衛律帖式著塗璞補授欽天監筆帖式著松壽補授光祿寺筆帖式著立福補授刑部筆帖式著忠端補授工部筆帖式著通順補授工部筆帖式著瑞藹補授三品廕生繼芳著以七品筆帖式用重鑫著以旗員用截取吏部郎中孫紹陽著照例用送直隸州禮部主事佟文政兵部主事啓繩松岳刑部主事郭昭劉嘉斌王國慶俱著交部記名以直隷州知州用恒溥著授爲游牧員外郎保舉奉天補用道朱榮欽著遇缺儘先補用保舉廣東補用道易鳳儀著照例發往保舉福建候補知縣陳煊著照例用服滿前奉天安東縣知縣潘文鐸福建順昌縣知縣秦德埏俱著不必補坐原缺升補陜西西鄕縣知縣閻佐堯著准其升補卓異貴州貴筑縣知縣升補平越直隷州知州李應華著准其升補於知縣任内卓異加一級註册卓異前直隷新樂縣知縣孫德成著准其卓異加一級仍註册回任候升解餉官安徽候補知縣王清濤著俟補缺後以應升之缺升用獲盜官山東補用知縣王澂著遇缺儘先補用開復前陜西補用知府繆鍾洛著准其開復原官以知府改留直隷補用擬補兩淮豐利塲監大使陳一泉著照例用裕陵禮部郎中著光裕補授盛京刑部員外郎著廷桂補授醇賢親王園寢禮部主事著椿壽補授盛京工部主事著瑞諲補授兵部漢字堂主事著多藝補授擬補盛京刑部筆帖式啓文熊岳防守尉衙門筆帖式榮純俱准其補授欽此又軍機大臣面奉諭旨本日引見之聗西華州學正王恒晉著以知縣用欽此 
[酌留兵艦]  
　　松江訪事人云前者署兩江總督張香濤宫保將南洋各兵輪船一例裁撤並委員至吳淞點收軍械移儲製造局中旣而新任南洋通商大臣魏午帥又議於所裁各兵艦中擇其船質堅固行駛迅速者酌留數號仍 
 
 

Page 2

 
 
歸提憲李壽亭軍門統帶 
　　續裁兵弁 
　　松江訪事人云提標各營弁兵已經提督李壽亭軍門酌量裁撤松五營汛缺兵額給恩餉三個月限定三月底截止一例出營兹悉又裁去金山營張澤汛把總　員南橋汛松隱汛外委兩員蔣莊汛阮巷汛莊行汛額外三員馬戰守兵五十名拓林營龔家路汛把總一員杜行汛北蔡汛唐橋汛額外三員馬戰守兵十二名靑村營大團汛高橋汛額外兩員馬戰守兵十三名中營裁馬兵三名戰兵七名守兵六名左營裁馬兵三名戰兵六名守兵四名前營裁馬兵六名戰兵十二名守兵十五名城守營裁馬兵五名戰兵八名守兵五名提標中左右前後城守金柘靑九營共裁把總八員外委九員額外十八員馬戰守兵二百零二名 
[仕學攺章]  
　　武昌采訪友人云鄂省仕學院開辦已逾兩月所定章程類皆有名無實肄業各員亦作輟無常正任湖廣總督張香濤宫保頗不謂然曾諭飭梁集菴太守悉心攺訂以期造就吏才現聞太守禀商端午橋中丞擬將肄業各員大加厘剔必須年在三十以内精力强壯者方准留院肄業至畢業之期以六年爲限以兩年在院肄業兩年游學日本兩年游歴西洋并擬籌撥鉅欵以供膏火中丞韙之大約不日卽須舉辦矣 
[體恤孤寒]  
　　武昌訪事友人云鄂省遣派出洋學生期以十年畢業惟學生中寒畯居多久客重洋不免憂增内顧兼督端午橋中丞以諸生旣有志嚮學必須優加體卹庶免瑣務紛心現已飭善後局籌撥閒欵凡出洋學生家屬許每月領銀二十兩以供薪米如此體恤備至彼乘風破浪者有不謳頌同聲哉 
[黃堂受篆]  
　　寗波訪事人云署理寗波府葆太守謙於上月杪由省抵甬假校士館暫駐襜帷旋涓吉本月朔日午時接篆任事屬下印委各員咸往恭賀任禧 
[軍節出轅]  
　　松江訪事人云江南提督李壽亭軍門於前日便服蒞小校塲閱視水師各兵弁操法並校閱槍準事畢回轅十一日復秉節赴南門外大漲涇碼頭乘舟赴滬然後沂江上駛逕赴金陵謁見兩江總督魏午莊制軍 
[太守閱塘]  
　　松江訪事人云府尊許子原太守於前日帶同吏書差役乘舟往南鄕漕涇及金山嘴一帶巡閱海塘此年例也華邑尊陳仲陶大令亦於是日駕舟隨侍察勘事畢太守卽轉斾回郡大令則尙需赴南鄕各莊鎭勾當公事也 
[失弁駭聞]  
　　松江訪事人云前日郡中傳聞南匯拓林營主某都戎乘舟來郡謁見提憲李壽亭軍門面禀新塲汛弁徐定元不知下落云云軍門諭飭查明禀覆兹聞此事起於客帮梟匪欲往新塲開賭爲土著所拒兩帮互鬥客梟敗北致被陣禽一梟解歸南匯縣訊辦並獲槍械多件此卽個中所謂奪碼頭係各鄕常有之事惟客梟敗後時思報復徐弁懼釀巨禍出任調人約定某日繳還槍械爲兩帮置酒解紛客帮如期駛到槍船兩號計來八人詎土著一聲暗號持械齊出客梟倉猝無備致被擊仆五名逃去兩名其匪目一名奔入徐弁公館事後圭著舁擊傷各匪踵至迫徐弁解縣並勒令交出匪目徐弁不從竟被越屋入内將匪目扭出當塲刓去雙瞳隨委棄牆隅呼嘯而散詎翌日鄰近見公館重門不啓競往窺視則徐弁及眷屬均杳無蹤影檢點細軟亦已空諸所有室内外僅存木器雜物而已一時鎭人疑徐弁喚舟回郡然遍詢船帮中人均言並未受雇迄已多日尙無消息究不知托跡何處也 
[鄂省慮囚]  
　　武昌訪事友人云鄂省州縣辦理命盜案件往往規避處分諱匿成風自端午橋中丞撫鄂以來嚴加整飭積習爲之一變本年招解人犯計有三十餘起之多現屇秋審之期先由臬司李少東廉訪檄飭各屬將應訊人犯解省訊供本月初六日中丞升坐大堂率同司道各官逐一訊問各犯皆供認不諱旋查照向章發給蒲扇饅首等件以示矜恤 
[古潤官塲紀事]  
　　鎭江訪事友人云法國水師提督某君乘兵艦遊歴長江各埠本月初五日駛抵京口下椗後卽登岸拜會駐鎭各西官次日命駕詣烏洲山一帶遊覽租界總查周錦堂協戎洋務局委員邵虎伯直刺各親帶差勇隨往保護初七日鼓輪東下逕赴申江○原任常鎭通海道兼鎭江關監督長久山觀察蒞任五載士民愛戴甚深三月十六日因病出缺靈櫬暫置署中本月初六日城鄕各紳董製就素縀萬民傘五柄恭送靈前以報舊德○本月初五日徐州鎭總兵劉芝軒鎭軍乘舟至京口拜會各當道翌晨揚帆上駛逕赴　門謁見兩江總督南洋大臣魏午帥禀陳要公○近日南洋常備右軍統領杜雲秋觀察偵悉兩江總督兼南洋通商大臣魏午莊制軍將次按臨閱伍遂將一切事務佈置整齊○淮安府張太守慶勛赴蘇公畢月之初五日乘舟抵京口小駐行旌卽回任所 
[山陰攬勝]  
　　紹興訪事友人云紹興協鎮萬雅伯協戎以緑營積習已深一時難於振作因擬將千把外衛額外汛弁及分防各城鎭之額兵分别裁汰惟留糧壯策勵演習俾一兵有一兵之用庶餉糈不致虚糜也○越郡酒捐自從趙漁衫太守督同紳董按照印花新章加成徴稅收數日盈歲約三十餘萬局用旣增需才亦亟故省中又添委吳大令交甫來越襄辦刻又札飭蒯大令思曾到局佐理○越郡金價繼漲增高兹忽連日驟跌已减至每兩洋銀五十四元以致市廛謠言四起謂此後金價當跌至光緒初年時每兩僅二十元之譜由是婦女之藏有金飾者頗多持赴銀樓易銀以防吃虧各銀樓因市價無定亦均不敢收兌亦可見各無遠見矣○徐紳仲凡創立中西學堂頗著成效旋由陶紳心雲又創興東湖書院復改爲通藝學堂均能先後媲美惟學生與總理教習每因宗旨不合諸多枘鑿兹另有人議設教育會欲假大能仁寺開辦惟恐經費難集不能興辦也○新城縣高子勛大令莊凱曾隨使出洋兹奉都中某大員洊人准以同知直隷州升用在任候補大令接到飭知當卽專丁赴省禀知 
[秦淮漁唱]  
　　金陵訪事友人云省垣愛育堂創自曾忠襄公常年施醫給藥拯救貧黎定章由江寗府知府督辦堂中總辦曁内外科醫生均由府尊遴派柯遜菴中丞前署江甯府篆時將冐濫諸醫一齊黜退另延精於醫者評定甲乙出榜曉示擇尤諭充現又積弊繁多經紳士聯名具控藩署藩憲李薌垣方伯飭下今江寗府羅少傑太守查照成規切實辦理○前署兩江總督南洋大臣張香濤宫保曾委道員往粤偵探軍情迨魏午帥來江復派候補道朱觀察恩拔駐湘坐探觀察奉委之下卽日禀辭啓行○日前江寗藩憲李薌垣方伯以海州直隷州缺出查有江蘇候補直隷州周直刺煦昌資格最深堪以委署除詳報江蘇巡撫外一面懸牌示知越日直刺卽趨詣憲轅呈遞履歴旋辭赴蘇省謁見撫憲恩藝棠大中丞未幾籍隷湖南之候補各官紛紛具禀藩轅以周煦昌叧有其人年在八十以外此次謝委者年不過五十懇賜查核等詞方伯查核員到省時所呈履歴與日前所呈年歲差至三十餘遂電達蘇垣飭尅日來寗聽候查究 
 
 

Page 3

 
 
[緑楊城廓]  
　　揚州訪事人云月前磚街大興隆客棧忽來日本人二名每日在棧門外設攤售賣蛋糕晨設暮收月之初五日上午有　人重擔經此悞將其火爐碰撞日人遽掌其頰某甲者爲之排解日人遷怒於甲將鐵夾作當頭捧喝不意用力過猛將頭擊破血湧如泉甲負　暈倒行人咸抱不平勢甚洶洶旣而甲之主人某公子聞信馳至正擾攘問適又有一日本人經過聞係某處教習問明情由先將賣糕二人大加申斥一面操華語冋公子曁衆人服禮并言三禮拜内甲傷設有不測願將肇事者交出聽憑地方官照例懲辦公子首肯隨令人將傷者舁回　醫診治聞傷者尙無性命之虞此事當可解散矣○揚城房膏捐經大憲一再核减迄今依然收數無多江都縣主因出示通衢略云房膏　迭奉大憲嚴催彚解當經諭令原查司事挨户諭催繳者仍屬寥寥本縣訪聞各店鋪皆因近閱日報内載上諭印花稅事屬創行恐滋擾累著從緩辦理其餘苛累雜捐亦卽停止欽此等因以致誤會遂皆觀望不前殊不知房膏捐係爲賠欵要需經大憲奏准勸辦不在雜捐之列月前本縣晉省親奉督藩憲面諭催解刻下已逾三月春季捐欵立等報解萬難再延合再出示諭催想各鋪經此曉諭當可照章輪繳也 
[南徐攬勝]  
　　鎮江訪事人云調補徐州府齊太守蘭命駕赴金　謁見各大憲後於三月二十六日道出京口拜會各當道翌晨卽揚帆進瓜洲口向徐州進發○近來鎭郡錢價奇昻爲數十年所未有每洋蚨一翼祗易八百一二十文若易銅圓更少至七十九枚經紀小民受虧殊不淺也 
[金閶零拾]  
　　姑蘇訪事人云鹽城縣人某甲與同里某乙涉訟公庭歴訊不得直遂於三月某日上控臬轅臬憲效述堂廉訪以甲年幼膽大飭發長洲縣署嚴究唆訟繕禀之人縣主蘇大令提甲研訊甲供稱此禀由寄居臬署前之余振聲所繕大令飭差提余到案略訊口供知係生員飭發交學師看管俟禀請廉訪核奪○前者閶門内桃花塢福田菴住持僧與比邱尼某氏有　味事其徒學道湧　糾合流氓於夜深人靜時闖入捉姦乘間攫物事後妄稱被盜投報吳署時田春庭大令方握縣篆飭差將學道湧蓮及諸流氓一併拘獲訊實口供分别擬辦一面將菴屋發封菴中一切財產約共三四萬金當堂給僧五千金驅令回籍 
[五茸芳草]  
　　松江訪事人云本月初旬某日之夜華亭縣化莠所覊押之棍徒顏三壽等五名相約逃逸正在穴隙時事爲管所丁役所覺立入查明禀知縣主陳仲陶大令翌日提案嚴訊飭將顏痛擊足　三百下釘鐐還押○甲乙二賭徒在東門外某廟門首設攤誘賭不知何故與教民某丙等大肆爭毆事爲汛弁楊鶴和把戎查悉備文移咨華亭縣署縣主陳仲陶大令立派幹役拘甲乙到案笞責數百板用新製之加重木枷梏其頸發東門口示衆以儆效尤○楓涇左近三保二十一圖内有土棍莊子行者近因搶孀逼醮擾害里閭爲府尊許子原太守訪聞飭皂快兩頭役馳往拘捕及至始知前一日已由婁縣主屈吉士大令飭役擒獲押候訊懲因卽折回據情禀覆 
[上海官塲紀事]  
　　前浙江藩司升授安徽巡撫誠果泉中丞日前來申本城文武各官咸往舟次迎謁昨日午前中丞乘緑呢大轎命駕入城赴各署謝步至縣署時汪大令飭丁擋駕○江南全省提督李壽亭軍門於前日蒞申昨日命駕入城遍往文武各衙門投刺拜會○昨日提右營廖楚材參戎命駕至南市董家渡江南提督李壽亭軍門舟次拜謁軍門接見之下暢談良久然後興辭 
[皖臬起節]  
　　前湖北荆宜施道升授安徽臬司濮紫泉廉訪於前日蒞滬昨日午前命駕入城赴道營廳縣各署投刺辭行至晚卽乘某輪船北上 
　　 
[攺設巡局]  
　　前日本邑浦東保甲總巡謝岳松明府因見彼處梟匪充斥會商南匯縣董事設法剿辦擬在上南川三邑交界處呼設巡防局一所以資緝捕等情旋由明府擬定章程禀請蘇松太兵備道袁海觀觀察將浦東陸家嘴塘橋鎮二處安防局移設周浦鎮及崇明縣轄境之下沙等處其南市十六鋪北局應卽裁去一面將二十三七鋪巡防局移至南匯縣境統歸總巡兼轄並請札飭九畞地滬軍親兵營管帶撥出勇丁二百名分駐浦東各局以衞地方未知觀察如何批示也 
[二尹履新]  
　　上海縣縣丞劉燿庭二尹因太夫人在籍仙逝聞訃後赴各大憲衙門禀報丁艱由府尊許子原太守遴委候補縣丞翁玉岡二尹來申先行代理翁二尹奉委後於昨日由松來申詣道轅禀謁袁觀察繼至縣署謁見縣主汪瑤庭大令然後頒發紅諭擇吉十六日申時接鈐 
[邑侯銷假]  
　　前日上海縣主汪瑤庭大令因　女公子完　遣丁投道轅請假一天昨日午前大令詣道轅謁見袁觀察面禀銷假午後又赴各同寅處謝步 
[講求火政]  
　　本邑南市馬路工程局總辦　子文太守前因局中火政不甚講求向滬北某洋行購置洋龍一架以備不虞邇來諭飭捕頭督率包探及三畫巡捕每日舁龍至空曠處操演救火事宣 
[美界火警]  
　　前晚一點三刻鐘時北浙江路延昌絲棧弄内第三百四十六號門牌某姓家不戒於火致焚兆如經救火會西人極力灌救始卽熄滅是役也計焚去三百四十六號三百四十五號三百四十四號等三家計房屋十餘幢三百四十六號門内某姓这婢女年約十二三歲及某姓三歲小孩均不及携逃葬身火窟其婢女之屍身已於昨日　出孩屍則尙無著落也 
[請懲惡棍]  
　　浦東匪人陸賣林屢次行兇無惡不作前日又　鄕人某甲爲難向之猛毆經巡防保甲局勇丁拘獲轉解至上海縣請辦縣主汪瑤庭大令飭收自新所押候究辦 
[違章判罰]  
　　上海縣署捕役曹勝前因至法界盛京輪船拘拿要犯張金榮怱迫之際未將信票持送法領事署簽字迨拘獲犯人亦未送入捕房遽行拘入縣署捕頭以有違租界章程將副役張順解送公堂奉讞員孫建臣大令訊供押候核辦昨日曹另遣副役張福投案禀稱小的不應違章叩求恩施從寛免究大令謂本應照例嚴懲姑從寛典著罰洋銀三十元以儆張順交福帶回 
[來函照登]  
　　頃夺到廬州府龔太尊俣肥縣趙邑尊函開頃由蘭翁處捧讀賜電承諸君子俯念敝處災情過重復經籌匯一萬金用資散放仰見痌癏在抱仁漿義粟之頻輪畛域不分救災恤鄰这倍切臨風感禱謹稽首頓首代億萬災黎虔誠叩謝矣惟連日接查振員友函云及災民情形日有餓斃並有携帶兒女四出乞賣暫解目前之急者聞之殊爲寒心弟等忝膺民牧愧對實深値此振欵短絀羅掘爲難軫念黎元難安寢饋旣已倒懸可解宏霑移粟之恩値此涸轍尙多敢效發棠之請因念大君子福田廣種善果頻施欣聞接濟之仁言敬俟解推之後命功德無量祈禱無量臨頴不勝迫切待命之至專肅奉懇並鳴謝悃敬請善安統希愛照不盡愚弟龔鎭湘趙煦頓首上海仁濟善堂謹錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浦東總巡局紀事]  
　　日前鄕人趙毛狗投浦東保甲總巡局控稱小的近將豆腐店業賣與他人突被徐王金沈阿虎自稱塘橋鎭巡防局差役藉端索詐總巡謝岳松明府飭提徐沈到案研訊之下判責徐二百板沈發回原局飭員查明革究 
[上海巡局瑣案]  
　　前日米業中人在南市龍王廟大建醮塲入晚聚衆迎至街頭雜以鑼鼓行經西陸家浜左近突被流氓多人將長義長豐兩荳行鑼鼓盡行攫去當塲拘獲陳扣扣一名送至十六鋪巡防中局請究未幾有彭錦章者投局具保局員黃衡堂二尹准之卽予保出○小車夫崔順安方二與同業宋小康不知何故在路扭毆巡街勇丁見之一并拘至十六鋪巡防中局局員黃二尹研訊之下判各責二十板以儆 
[英美租界公堂瑣案]  
　　包探徐阿華解毛中世到案禀稱此人在寶泰洋行充當式老夫乘隙竊取洋東金表銀表千里鏡絨毯香水絲巾各物約値不銀一千元報由小的拘獲并在童寳山等所開押店内吊出金銀對時表數只日新里妓女花彩寳處吊出金表一只大英書信館出店曹方渭處吊出代銷對時表一只兹傳同收贜銷贓之曹方渭及花妓等送案請究襄讞委員魏蒓塢大令研訊之下曹供與毛素來相識此表並不知係竊贓求宥花彩寳供在日新里賣娼日前狎客毛中世來院將金表寄存小女子處迨犯事後中西包探前來查問卽行交出叩求恩宥大令得供商之英總領事署繙譯官竇君判將毛笞責五百板發押西牢二年收贜銷贜之曹方渭罰洋銀三十元毛罰洋銀十元童寶山等四家押店各罰洋銀十五元一併充公吊到之贜給失主領去○包探沈阿岳解陳阿揚及婦人沈劉氏到案禀稱陳冐充華捕於前晚藉端向張谷良訛詐洋元不允將張頭顱擊傷報由小的將陳之所私婦劉氏一併拘案請究大令得供判笞責五百板荷校一月期滿發押西牢半年劉氏著掌頰二百下張傷自行醫治○陶金華竊取周三太等六家衣物報由包探趙銀河解案請究大令判笞責四百板押捕房三個月贜給失主具領○著名蟻媒陳德富前因犯案遞解回籍兹又來滬爲包探王長桂拘獲送案請懲大令判笞責二百板再行遞解回籍○包探陳雲忠　楊阿寶到案禀稱此人行竊徐錩寶家衣服數件報由小的拘獲吊到原贓送請究懲大令判笞責三百板○包探竇如海方長華同解王松巖到案禀稱此人以已閉之同豐莊僞圖書向徐株廷等冐取洋銀三十元報由小的等至王處吊到僞圖章僞票等送案請懲大令判笞責五百板發押西牢一年僞圖章銷燬○包探劉阿炳解王阿四到案禀稱此人持刀向周裕順訛詐洋銀不遂將旁觀之某氏婦欲傷頭額報由小的拘案請究質之王供因妻子吳氏與周有染現願離異求鑒大令核供判王開釋吳氏發棲流女所留養再核○包探沈阿岳解沈四榮到案禀稱此人因向　洪三支取工洋起釁膽敢持刀將陸砍傷報由小的拘獲送懲大令判笞責四百板○顧阿泉行竊兪阿德家衣服什物報由包探陳金標拘獲吊到原贓送案請懲大令判笞責三百板逐出租界○包探王長桂解周洪福到案禀稱此人行竊某洋人家金表一枚報由小的拘獲人贜送請究懲大令判笞責三百板發押西牢半年贓給失主 
[法租界公堂瑣案]  
　　前者某輪船搭客雇吳阿才吳阿林之　板船渡至岸畔不意浪湧舟欹遽爾傾覆所帶行李被二吳撈起並不交還報捕後經包探查獲原贓解堂研訊因箱内尙少洋銀一百元押候追比在案昨日吳阿生投案禀稱小的係二吳堂弟當撈獲皮箱時二吳並未開視未幾卽經包探帶入捕房求恩明鑒准予開釋大令著過堂核奪○偷兒顧金發因竊取松板數塊被包探拘獲奉大令訊供著笞責三百板斥釋○積竊吳阿四徐金壽在江天輪船行竊衣服等物爲包探拘獲奉大令訊供著照原斷吳枷號一個月期滿責放徐責五百板開釋 
[美租界捕房紀事]  
　　前晚有船一艘滿載磚瓦駛抵中虹橋左近不知何故忽然沉沒船上諸人見之急卽逃逸免占滅頂之凶當經六百六十三號巡街捕投報捕房捕頭令查明實情再行核奪○前晚小竊某甲掩入裏虹口某姓家行竊綢裙一條携之而出適爲包探顧福其所見連贓帶入捕房捕頭令押候解送公堂禀請讞員張柄樞司馬訊辦○昨日東洋車夫錢阿連曳車至北蘇州路畔偶不留意將甬人宋姓小孩撞倒傷及其面某號華捕見之一并帶入捕房捕頭見孩傷勢甚微將錢申斥一番從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年四月初二日京報全錄]  
　　宫門抄諭旨均錄正張○署江督張蘇撫恩奏爲江寗蘇州擬設官銀錢票局挽回圜法摺○奉天學政鄭奏報科試吉林黑龍江旗民生童完竣摺○吉林將軍長奏三姓琿春等處禾稼災收成歉薄懇恩援案分别緩徴摺○又奏陳明三姓護江關短收稅銀緣由片太子少保頭品頂戴署理兩江總督湖廣總督臣張之洞頭品頂戴江蘇巡撫臣恩壽跪奏爲江蘇省錢價日貴民用日艱現擬創設官銀錢局以用官錢票於江寗蘇州兩處設局分辦江寗前已加造銅元蘇州一律設局鑄造銅元以平錢價而利民生恭摺具陳仰祈聖鑒事　照江蘇地方近年制錢異常短絀錢價　昂商民交困大江南北情形皆同雖經前督臣劉坤於上年六月間奏准在金陵銀元局增鑄銅元而民庶用繁銅元一端仍未足供全省之用體察情形惟有行用官錢票以濟現錢之窮且必須廣鑄銅元以應官錢票之取庶可互相維持臣等往復電商辦法應於江寗蘇州兩省城均設立官銀錢局同時並舉力量較厚補益較多以常理論之寗屬蘇屬本爲一省旣行官錢票自宜彼此交兌互收一氣貫通不分界限庶從便商旅　廣流通卽如民間銀號錢莊亦必各處多設分行共一總之號隨處可以取錢可以匯兌氣勢方寛惟創辦之初或須有因地制宜之處祇可暫爲行用各票俾端緒較淸稽核較易當飭甯蘇兩藩司將應行籌畫事窒會商詳辦兹據江寗布政使李有棻蘇州布政使陸元鼎會詳稱擬各就省城創設官銀錢局一所在寗曰裕寗官銀錢局在蘇曰裕蘇官銀錢局繕繪官錢票樣分註局名擬請咨由出使大臣轉託日本大藏省刷印局精製票報刷印票紙每票一張作制錢一千文准其完納本省關稅鹽課釐金及一切公欵與現錢無異江寗省城已由江寗藩司籌欵添購銅元機器擴充廠屋廣爲鑄造前於正月内奏准在案蘇州省城現亦由蘇州藩司壽　創設銅元局購機赶辦另摺奏明除儲備制錢待用外尤須多存官鑄銅元作爲票本凡持票赴局兌取現錢者每票或取制錢一千文或取銅元一百元悉聽民便甯蘇兩局之票板式樣一律相同惟局名及蓋用兩藩司印信各别暫時各用各處俟寗蘇本屬流通大信昭著再行互相兌用以期派絡貫通合而爲一等情具詳請奏前來臣等查中國民間日用白錢爲大宗制錢缺乏價昻商民皆病其最苦累以三項爲尤甚兵勇之領餉之銀數計錢過貴則餉項明不减而暗减商家之完釐捐以錢計錢過責則釐捐名不加而實加至於鹽務爲尤甚運商行銷外省以數計運商汀塲商之鹽塲商收灶户之鹽皆以錢數計錢價過貴貴則運商贏不補虧勢將停運尤於大局有關至於銀價日低則定貨疑阻百貨壅滯行旅苦累一切商務民生均多窒難惟行用官錢票以代現錢双多鑄銅元以輔錢票官票銅元兩皆充裕由官酌盈劑虚權其收放則可以損其逆常而持其平惟官票必須官敢束民以信斯爲行票之恨本官票旣暢錢價自平民困自紓實爲今日利國使民　急務現已咨會出使日本國大臣蔡鈞轉託日本印刷局按照所寄票式代爲製印約計七八個月可以造成寄回應用現飭蘇寗兩藩司兩局彼此又用各票以後體察情形如可以交兌互收再行定數立限畫付結算設法防弊以廣流通其一切未盡事宜迅即妥籌舉辦並通飭各省州縣關局凡運商民持票呈繳官項者與現錢一體兌收不准稍有留難需索及補色補串等弊違者嚴行叅處所有江寗蘇州兩省城各設官銀錢局行用官錢票並江寗已添機增鑄銅元蘇州亦設局鑄造銅元以平錢價而利民生各緣由除咨部外臣等謹合詞恭摺具奏伏乞皇太后皇上聖鑒謹奏奉硃批著照所請户部知道欽此 
奉天府府丞兼學政臣鄭叔忱跪奏爲科試吉林黑龍江旗民生童試事完竣恭摺具陳仰祈聖鑒事竊今年應補行光緒二十八年科試按照舊章先考吉林等處仍借長春府考棚兹於二月十九日由省乘坐火車二十日馳抵長春府於次日扃門分塲考試三月初六日試竣臣於試日督飭提調官嚴密關防各塲士子均能恪守塲規並無查出槍冐傳遞等弊臣遵照新章合校論策四書五經等義仍以切實明暢爲主分别錄取如額於發落時朂以講求實學勿涉歧趨以期仰副聖朝作育人才之至意臣所過地方行旅往來民情安謐堪以仰紓宸厪所有科試吉林黑龍江生童情形理合恭摺具奏拜摺後卽日回省清理積牘再行續考錦州各屬合併陳明伏乞皇太后皇上聖鑒謹奏奉硃批知道了欽此 
奴才長順成勳跪奏爲三姓琿春禾稼被災收成歉薄擬將應徴帶徴銀榖援案分别展緩以紓丁力恭摺仰祈聖鑒事竊據三姓副都統儂英阿咨稱撫民所種大田因上年春間小苗出土未得透雨迨拔節秀穗之際又値霪雨連綿不能暘曬復被狂風吹撼顆穗受傷子粒减少收成將及四分當經親履查勘屬實旗民所收糧石僅敷今春餬口若不量予矜恤丁力實有未逮請將應徴光緒二十八年分八旗兵丁曁官莊壯丁及永凝社丁民公義倉榖石地丁米折等銀援照光緒十八年成案均緩至二十九年秋收後各照原限分别交納其帶徴歴年應交前項倉榖米折銀兩亦均請遞緩一年又據琿春副都統春陞咨報八旗兵丁所種禾稼因夏秋之際霪雨連綿未得暘曬迨八月初又値大雨河水泛漲低窪田地多被浸淹以致子粒　秕收成約有三分餘當經派員查明屬實請將八旗兵丁應交光緒二十八年分義倉榖一百四十四石緩至二十九年秋收後照數交納各等情前來奴才等查三姓琿春地處極邊目兵燹後旗民異常困苦上年大田又因雨澤愆期被風被水以致收成歉薄若將應徴帶徴各項銀榖照常徴收旗民　力實有未逮合無仰祈天恩俯准將三姓旗民應徴帶徴各項銀榖均請展緩及遞展一年至光緒二十九三十三十一三十二三十三等年秋收後各照原限分别交納琿春兵丁應交光緒二十八年分義倉榖石緩至二十九年秋收後照數交納以紓旗民丁佃之力出自聖主鴻慈除將請展銀榖各數目叧繕淸單恭呈御覽並咨部查核外理合恭摺具陳伏乞皇太后皇上聖鑒訓示謹奏奉硃批著照所請該部知道單併發欽此 
長順等片再查三姓護江關於光緒十一年間經前將軍希元奏准每年以四千五百千作爲定額儻額外收有盈餘儘徴儘解如徴不足數卽著經徴委員賠補並奏請由徴收護江關稅錢項下每年酌撥富克錦協領衙門心紅錢二十千以資辦公等因奉部覆准歴經照辦在案兹據三姓副都統儂英阿咨報護江關稅課自庚子亂後商販稀少光緒二十六七兩年所收稅錢與額有虧均經先後咨請奏在案現據經徴稅務委員呈報自光緒二十八年三月二十五日開徴起至九月底止共收稅錢一千六百十四千八百二十文除照章扣支收稅一成工食外餘　正欵稅錢全數撥給富克錦辦公之需核與定額計少收錢二千八百八十五千一百八十文委以兵燹後下江餉力一帶謀食華民無多糧貨銷路不暢因之商人裹足復有俄輪拖帶貨船行駛迅利官役難於稽徴迨冰凝凍陸路不靖商車亦稀以致稅課减收實非委員經徴不力亦無以多報少侵蝕之弊據咨係屬實在情形相應請旨飭部立案除俟奉硃批再將所收稅錢數目造册送部查核外理合附片具陳伏乞聖鑒訓示謹奏奉硃批該部知道欽此 
 
