# 1924 - 267 - 4918533

 

Page 1

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *   
 
 

Page 2

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *   
 
 

Page 3

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *時評 
[賭命（冷）]  
　　東北戰事。現尙未知。若東南戰事之現狀。所餘者惟賭命而已。孰能不愛惜其生命者。則孰有勝利之望。孰之部下。多不愛惜生命者。則孰能持久而有勝利之望。 
　　蓋其他制勝之方法。非不可用也。然皆不能必效。故必先有不愛惜生命之决心。兼有不愛惜生命之部下。然後其他方法。或有所憑藉。不然徼倖之道。非所論於此次之戰也。 
[國内專電]  
　　北京電　昨前方獨立馬隊報告、喀爾沁王府附近有敵騎出没、吳令再探、吳俟一軍集中檜關、二軍集中平泉、三軍集中灤平、然後由中路前進、先到津、次赴灤、現各軍日内集中、吳先令彭王馮三軍總司令、在未得總司令總攻擊令以前、不得任意單獨進攻、（三十日下午一鐘） 
　　北京電榆關外武官云、直軍第一道前線、在長城外明水塘　及張飛嶺盤嶺一帶延至葛家屯、該處依松嶺山脈俯瞰關外、不受敵襲、在關内則守九門坎及榆關、至萬家屯右岸配備、前哨四中隊、第一軍有兩路、已分佈於長城外熱河邊境乾溝鎭一帶、與第二軍取聯絡陣勢、（三十日下午一鐘） 
　　北京電灤州外武官報告、第一軍兵力共三師三混成旅三分之二、運輸完畢、第二軍現由遷安喜峯間輸送中、一部出建昌營冷口、不走喜峯、大約已到平泉、一部出桃林口、不走喜峯、大約已抵叨爾登、 
　　北京電使圑息、朝陽一帶奉軍、恐榆關外危險、故向南取聯絡狀態、與錦西成一斜聯線、奉軍主力在小凌河流域、但不敢前進、因道路不良且凌源東南大城子　有大軍、及二台子南平房頭二三道營、均有第二軍駐兵、預料今後决戰關鍵、在努爾虎嶺要路溝一帶、（三十日下午一鐘） 
　　北京電熱河米振標近數日無捷報來京、 
　　北京吳入京計劃留京三星期、可將各路援軍完全送出現已如預期、三星期中辦妥、（三十日下午一鐘） 
　　北京電陷（三十）吳訓令第二軍各師旅迅赴凌源前綫、吳又令張福來將各路援軍、向前遞進、并以三旅增加第二軍、 
　　北京電將令閻錫山爲山西後方籌備總司令、及晋軍孫基昌謝鴻勳王錫廷紀堪頤劉宗紀等補中將、（三十日下午八鐘） 
　　北京電胡景翼陷（三十）晨由通州往熱河、 
　　北京電陷（三十）曹召吳佩孚顏惠慶王承斌吳毓麟趙玉珂入府、密商軍事、結果未便發表、（三十日下午八鐘） 
　　北京電陷（三十）晨聶憲藩周夢賢赴津、 
　　北京電使圑得滬領事電、黄渡嘉定附近蘇軍總攻擊、比已往戰事尤劇烈、死傷兩方均夥、結果陣線無變更、（三十日下午八鐘） 
　　北京電蘇齊浙孫皖馬均報克復楓涇、政府覆出力人員候獎、查楓涇在黄浦江右岸、斷橋在其東、（三十日下午一鐘） 
　　北京電院電蘇齊、保護吳淞水線、 
　　北京電葉夏聲以彭養光非現行犯、政府以何理由將其逮捕、提出質問書、中有此風可長、憲法失效、國會爲召侮之府、人人有自危之心等語、（二十日下午八鐘） 
　　北京電陷（三十）閣議例案、熱河財廳長王世榮辭、以陳賡虞簡署、修訂法律館副總裁蔡寅免、周克昌辭、以吳炳樅劉含章繼、又以丁文江補中華敎育文化基金董事懸缺、又决法權討論委員會展期一年、又財部提華洋義賑救災總會籌備賑欵、發行慈祥花簽、准免稅釐、並准免内地稅釐、 
　　北京電顏定東（一日）冬（二日）分宴各外使、及吳佩孚白興亞李心靈等、全閣員作陪、江（三日）宴衆院行政委員、（三十日下午八鐘） 
　　北京電參議員推十人到財部、索欠二百五十九萬五千元、王克敏將單収下、 
　　北京電韋爾敦函外銀圑、提八月份鹽餘百零二萬一千七百九十五兩、作爲歸還川粤滇湘四省就地扣留之欵、（三十日下午一鐘） 
　　北京電府及財部令津幣廠借欵、該廠允多鑄新銅元分解前敵發餉、息借一節、現銀根緊、須先核准重息、較平時加倍、然後再辦、（三十日下午一鐘） 
　　北京電義使照會外部、如財部與津義領指定人員接洽震義銀行事務、而與其他人員接洽、即爲不當、不能承認、外部請財部再核駁、（三十日下午一鐘） 
　　北京電葉夏聲提庚欵築路興學建議案、 
　　北京電龍濟光願助四十萬爲平粤費、 
　　北京電將令吳炳樅劉含章法律館副總裁、 
　　北京電院秘書廳日内擬索薪、 
　　北京電閩訊、民軍盧興邦因孫軍赴浙、閩上游空虚、興自治軍、（三十日下午八鐘） 
　　天津電盛傳更換京奉水局長、據查不確、 
　　天津電總商會代表津埠民意、一據呈省署、順輿情速辦市自治、 
 
 

Page 4

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *　　天津電外交後援會因時局暫停、 
　　天津電天津拒毒會、定草章十條、昭信守、 
　　天津電直軍調運似妥、車站戒備象沉寂、 
　　天津電津埠水落無險、各橋交通、昨恢復、 
　　天津電本年十届敎聯會直代表、推李體乾張敬輿張庭竺赴豫會、（以上三十日下午五鐘） 
　　濟南電今日議會開會、通過捲烟稅徵收章程、與蒲台受災請豁免地丁案、並請省署將各縣警察施行細則、咨交核議、 
　　濟南電鄭飭各軍購緝桿首孫美松等三十五人、賞銀千元至百五十元、 
　　濟南電熊保河務局長張慶澐、兼任山東運河工程局總辦、聞不日簡派、 
　　濟南電鹽運使柴勤唐以母喪辭職、刻鹽署電覆、准假一月治喪、（以上三十日下午六鐘） 
　　漢口電胡景翼派副官長何纘來鄂、解步槍二千支、馬槍八百支、機槍十二架、大砲八尊、槍彈三十六箱、砲彈四萬發、剌刀四千把、艶（二十九）晨運京、 
　　漢口電曹派軍事諮議李因、吳派副官張子岐、儉（二十八）偕來鄂、商軍事、 
　　漢口電吳派憲兵連長王忠義、儉（二十八）率憲兵五十名過漢赴贛南、整飭軍紀、又派副官周秀松、儉日由漢解寒衣五千套赴京　　漢口電鄂儉日撥銅元八十萬串運京、 
　　漢口電陳嘉謨王都慶胡念先孫建業寇英傑劉佐龍曹士奎陳德麟余蔭森等聯名、感（二十七）通電討奉、胡念先部第二混旅、奉令由常德移駐武勝關、刻正由湘趙派輪輸送、（以上二十九日下午八鐘） 
　　長沙電趙已爲陸榮廷預備行營、電促陸速來省、陸部韓彩鳳軍、現駐湘桂邊境黄沙河、陸在衡州、 
　　長沙電市政公所着手勘測環城馬路第二叚、及沿河馬路線請趙派軍警保護、 
　　長沙電造幣廠長梅蔚南呈趙、銅元價格日落、每日虧損五千串上下、請暫行停鑄、 
　　長沙電長岳關監督布告、嗣後商民私運現洋鈔票出口、一經查出、决不發還、以前被扣者、亦不得朦詞多凟、 
　　長沙電縣議會聯合會代表楊雲鶴等、呈請趙於十月一日宣布修改省憲案、一面趕聘憲法會議議員、以便雙十節召集憲法會議　　長沙電敎育界開會、歡迎敎育經費委員會執行監察委員、表示願望以後學欵由會派員監收、祗要有着落、敎育不再愁窮討賬、於願已足、（以上二十九日下午一鐘） 
　　南昌電蔡成勳病全愈、贛南現狀安謐、洋鈔定雙十節兌現、 
　　南昌電敎廳員視學、盧式楷盡委改進系、輿論大譁、（以上二十九日下午四鐘） 
　　厦門電泉州封論、係運高部李繼功營繳械叛兵入省、四十八圑駐泉州未開動、 
　　厦門電周蔭人委劉季鴻爲莆田善後處處長、（以上三十日下午八鐘） 
　　重慶電森昌信局此次在涪陵渡墨溪被刦、損失渝涪月底滙票、約十萬兩、 
　　重慶電省署秘書長梁正麟繼長財廳、將成事實、惟某方尙待疏通（以上二十七日下午十一鐘） 
　　香港電孫昨由韶返省、調停滇軍内部潮、一說解决省長問題、（三十日下午九鐘） 
　　香港電東江孫軍計畫又變、决退守近郊白雲山瘦狗嶺龍眼洞觀章山、盡棄石龍石灘增城仙村南岡等處、感（二十七）棄石龍、儉（二十八）棄石灘、各軍暫集中仙村、將再退、同時東莞城桂軍譚啓秀部、奉劉震寰命、移駐虎門、防陳炯明軍由深鎭一帶來攻、現莞城由商鄉圑維持、 
　　香港電袁蝦九部數百人、儉日入駐石龍、　　香港電聞此次退兵、與滇軍内部問題有關、最近楊蓁來粤、係應范石生之請、范擬推楊蓁代楊希閔任總司令、故調所部返省、楊希閔亦與許崇智聯以自固、孫恐於北伐有碍、已着手調處、 
　　香港電劉玉山已决定將所部編入滇軍、聽候楊希閔指揮、 
　　香港電帥府儉（二十八）傳消息、胡漢民决不就省長職仍請廖仲愷任、古應芬近又不願就財廳長職、 
　　香港電許世英艶（二十九）抵省、陷（三十）赴韶謁孫、聞將赴海豐謁陳炯明、談和議、 
　　香港電沈鴻英漾電孫桂林各屬完全肅清、　　香港電劉玉山電告宥（二十六）率部抵韶、 
　　香港電聞湘軍連日赴北江目的、在加入連平方面、如陳炯明軍反攻、彼即由連平攻陳軍後路、 
　　香港電省報載豫軍前鋒、儉（二十八）與贛軍接觸、追擊贛軍四十里、 
　　香港電當局因商圑有接濟、陳炯明軍百五萬說、拒還扣械、商圑連日集議、聞已表决以前法對付、（以上三十日下午八鐘） 
特約路透電 
 [P東北戰事> 
　　三十日奉天電吳光新所部第五軍昨占據建平、 
[中國時局與保險]  
　　二十九日倫敦電孟却斯德指導報稱、中國時局仍令保險公會爲之不安、保險公會近曾宣佈取銷有兵險之保險合同、包括運往中國與中國運出及中國各口岸間往來之貨物保險、該報謂保險合同遇有戰爭危險、則大都可於十日前通告取銷、惟保險行家須處嚴重事變、始利用條欵、取銷合同、然後由雙方商定兵險之費續保、目下中國兵險保費、由保險公會此貨棧至他貨棧者、爲千分之八、後三十日則爲千分之十、 
[英實業會變更賠欵用途意見]  
　　二十九日倫敦電英國實聯合會今日發表宣言書、請政府仍照前任之辦法、請實業界派代表加入分配退還之庚子賠欵用途之委員會、實業聯合會前雖主張以此欵用於敎育事業、今已更變意見、蓋該會曾與有責任之華人會商、且順合中國輿情、覺依泰西方法敎育中國學生、是否合宜、實有疑問、照中國目下狀况、中國學生受高等專門敎育回國後、輒不能展其所學、以致釀成怨望云云、 
[天津跑馬會書記被毆]  
　　三十日天津電天津跑馬總會書記桑特森氏及維多利亞醫院之達文波女士昨夜乘汽船赴天津邊區時、爲苦力五人毆擊、未幾有另一汽車駛至衆遂遂逃去、桑與達女士均受傷、已入醫院、 
[聯盟會消息]  
　　二十九日日内瓦電審查日代表安達氏修正案之股員會以澳代表格羅穆爲領袖者、今晨未曾集議、但安達氏曾與委員會數人作非正式之談話、解决無日、各方面多謂欲日代表讓步、縱非不可能、亦必甚難、 
　　二十九日日内瓦電英法意日代表刻正研究日本對於裁軍草約之難點、此事現極爲此間人士所注意、 
　　三十日日内瓦電和平草約之起草事宜、顯已趨入停頓時代、英法意日之法律家委員會現討論解决方法、聞日代表安達氏仍堅持其意見、英殖民地代表皆反對日本修正文、蓋依日本修正文之意思、如日本因内政而攻擊他國、則聯盟會不能指日本爲侵略國也、此種意思非英殖民地所可贊同若内政果有濫施情事、儘可有解决餘地、固不必從事侵略、如日本修正文一經通過、則美國加入國際聯盟會之門、將永遠開塞矣、審查此案股員會是否今日集議現尙未定、 
　　二十九日倫敦電倫敦每日新聞論日本絶對不可能之要求、謂日本修正案將毁滅草約之存在、聯盟會如承認干涉一國内政之權、則時局將大擾攘、而聯盟會本身且將分裂、日本顯因美國新頒外僑入境法、而欲與美國爲難、如聯盟會接受日本提案、則美國將始終立於聯盟會之外云、美京消息稱、美國之排斥外僑政策、美人認爲純粹内政、官場現正注意日内瓦事、衆信日本活動之目的不僅在美國云、 
　　二十九日巴黎電法政府訓令日内瓦法代表圑、如裁减軍備之大舍未能早日召集、則簽字裁軍草的時須附以保留、 
　　二十九日倫敦電德國加入國際聯盟會之意見書、聲明其入會志願與條件者、今日已送交英法總揆、 
[阿刺伯之亂事]  
　　二十九日倫敦電野蠻民族名華哈璧者、現擬進佔麥加、據開羅消息、麥加現狀未有確聞、但知其地位其爲吃緊、人民已紛紛遷徙、漢志國政府地點煤現移至耶達、又據漢志來人云、華哈璧民族散居阿刺伯等處、信奉回敎、但狂熱太甚、對於同敎之派别不同者、輒加殺害、其進攻也、全係襲擊、不留俘盧、不尊重女子、蹤跡所至、廬舍成墟云、 
[飛行近訊]  
　　二十九日倫敦電航空部現擬以三千金鎊獎輕式雙位飛機比賽之獲勝人、報名與賽者十五人、昨舉行預賽、合格者僅飛機七架、此舉主要目的、乃在得一合式飛機、以敎練初期之駕機員俾輕而易舉、 
[各國近事紀]  
　　二十九日墨爾邦電日本運來磁質隔電器、在市塲貶價出賣、當道特徵稅取締之、 
　　二十九日倫敦電俄國財政專家興蒙與魯必摩甫二人已返倫敦、彼等已有非正式之談話、以期决定俄國債務之總額、俾可於現有英俄條約由英國會批准後、即商定切實辦法、 
　　三十日加拿大維多利亞電加拿大皇后號輪船今日由哈爾濱載來俄難民一百六十六人、若輩將居留於南阿爾白太之有水利境内、 
　　三十日墨西哥京城電凱納思將軍·被舉爲墨西哥總統、 
　　二十九日倫敦電　前星期倫敦開帝國内各宗敎大會、有宗敎領袖多人發演說、若輩多來自東方、今日由北方徐君宣讀道敎主義之演講文、 
國外要聞 
[美國通信（以新）]  
　　美國人民目中之威爾遜氏 
　　威爾遜氏在美國歷史中、可算是一個重要人物了、便在世界歷史中、也自有他的地位民今年二月威氏死後、美國社會中之評論、很有論到威爾遜的、在中國或在東歐各小國、我們只聽得威氏的偉大和他世界和平的主張、他在巴黎和會、實在很代小國出力、他的演說尤有精彩、在中國一時很風行的、他雖然未能十分成功、世界上人、多代他可惜的、以爲世界和平、從此又不知到何時才有希望實現了、 
　　但是在美國、威氏的地位、便不如此耀赫、新聞紙的評論、各持一端、互有異同、有的說威氏是超人類的、他的天性好和平、他爲世界出力、促進和平、是他憑良心、不得不主張的、是人類的明星、有的說威氏是一個大政治家、他一舉一動、無不有用意在内、是一個極愛美國歷史的總統、他主張世界和平、是爲提高美國的國際地位、他自已親自赴巴黎和會、是不如此不能操和會牛耳、他的政治手腕、是很利害的、所以是一個政治家、有的說威氏是一個大奸雄、做事武斷、自信心太甚、没有忍耐心、好名心勝於愛國心、私德也有缺限、爲人不很誠實、至於他的野心勃勃、專制的手段、更是他的危險的地方、這三種評論、可算是很互相影映的有趣了、 
　　如果說威氏是超人類的是愛他的人說的、那說他是奸雄、一定是恨他的人說的、所以我們也不必去批評、但是威氏的事蹟、不妨可以實說幾件、再來論威氏個人、他在白宮中八年、未曾有一次設宴請閣員或議員、商議事件、希望疏通的、他信任陸軍總長培克氏、稱爲最精幹的、未免有些失當、但是他在歐戰中、將兵權完全與潘新將軍、不加絲毫干涉、是很可觀的、威氏的演說口才、是無庸疑義不能再好的了、但是威氏的失敗、也是口才害他的威氏演說到極有精彩處、不但使聽衆昏迷盲從、他自已也要說得口如懸河、與事實相去太遠、現在總觀威氏平生事蹟而論、我們可以說以下幾點、一、威氏把戰爭實用到擁護公理上、至少曾用到擁護美國的民主主義上、二威氏確在和會中申明不分贓不要地、美國的國際地位、經此確增高不少、三、德國的皇室、經威氏的舉足輕重推翻了、世界上的帝王人人都自危了、四、巴黎和會的條約、所根據的幾點、都是威氏制定的、要不是威氏加入歐戰、又不知更多死幾千百萬人、五、威氏再三申說、這是世界最後的戰爭、這一次完後、可以再没有戰爭了、從前詩人小說家所描寫的理想世界、經威氏的國際聯盟、漸漸可以達到實現的地位了、國際聯盟除德·俄·墨西哥·土耳其·阿富汗·與南美數小國、與美國未加入外、其餘世界上五十四國、都加入了、 
　　威氏爲聯而死、爲世界和平奮力而死、是人問的救星、可惜一去不再來了、威氏不朽、這是說公平話的人、批評威氏的言論、 
國内要聞 
[東北兩軍戰訊]  
　　兩軍空戰力之眞相　山海關消息、奉軍於十九日早八時、派飛機五架、在榆關抛擲炸燀八枚、東街落二枚、南街三枚、南關二枚、車站一枚、人畜房產、安全無恙、二十早又到灤縣、擲炸彈六枚、落灤河二枚、南關種植園三枚、西門外一枚、意在炸十五師司令部、完全無效、二十一日早又來灤縣、時値航空司令敖景文率飛機隊到昌黎、即行駕駛飛機航空、用機關槍追擊、奉機旋即逃去、沿路散放傳單、二十三早又有飛機五架、亂抛炸彈、車站落二枚、一枚將道板炸碎、鐵軌炸彎民城内南街三條胡同口、劉姓院内、落炸彈三枚、小孩受微傷、抬往醫院醫治、南關雲姓住宅落一枚、第一軍司令部門前落一枚、廚房炸一巨穴、全未遭害、彭司令已備有電砲打擊、據此次奉軍之屢次抛擲炸彈、純係威嚇手段、並無一點損失、聞敖司令已奉總司令令、分四大隊、規定北戴河爲第一隊、灤縣爲第二隊、朝陽爲第三隊、航空處爲第四隊、於二十四早開大維梅飛機、出發偵查敵軍、又聞航空司令敖景文、於前晚乘專車來戰地視查一、切、其所帶飛機數目、列表於下、大維梅二十一架、（有機關槍二架）、飛行八小時、駕駛二十四人、能裝炸彈六枚每個重一百二十斤、小維梅十五架、飛行四小時、駕駛十五人、能裝炸彈四枚、每個重四十斤、愛弗梅八架、飛行三小時、駕駛十五人、炸彈同上、加的斯十架、飛行五小時、駕駛十五人、炸彈同上、牛波耳四架、飛行時間迅速、駕駛二十人、炸彈四枚、 
　　兩軍之攻守機宜熱河消息、朝陽鎭守使　漢治、現分兵分守鷂子營河口及榆林西大營等要隘、奉軍屢次來犯、均被擊退、朝陽形勢、尙稱鞏固、龔之主張、暫時據要隘以擊奉軍、靜待直軍前來、再行進攻、現開到熱境之十三師及馮部某旅、即可開到前線、日内朝陽防軍、即當取攻勢矣、吳總司令自率之第三師、爲討伐軍中之勁旅民由洛陽開拔北上後即暫駐京畿、以便於必要時、由吳督率開往前防、茲聞該師駐紮豐台之第五旅、有一部分先行開往灤州、或爲吳總司令先行摒當行營、亦未可知也、閻治堂之二十師、向紮潼關、奉命爲後路援軍後、閻即親自來京、向政府磋商開拔等費、茲聞閻已得欵一批、即調二十師全部離陜、其三十九旅已到洛陽、四十旅抵陜州、數日内即可由京漢路運至長辛店、轉京奉路開往前防、駐灤縣十二三四混成旅、二十三師、第九師、先後向前線開拔、擬向綏中錦西錦州一帶進攻、經彭壽莘王維城致電吳巡閱使徵求意見、吳氏電復、俟軍隊開齊後、定於十月一日施行總攻擊、兩師長又因奉軍設有電網地雷、故尙未猛進也、熱河之開魯朝陽、直奉兩軍、激戰甚烈、一畫夜槍聲未停、雙方各有死傷、傳聞奉軍大砲由俄人搬運、直軍小有失利之故、由於槍械稍遜於奉軍、人數不多、又因無精銳之大砲、後馮軍及二十三師先後趕到、劃分戰線、奮勇接戰、較榆關之戰激烈、勝負仍未明瞭、 
[北京籌備戰事雜訊]  
　　北京戒嚴及各方面情形 
　　現在東北戰事、朝陽方面已起劇烈戰鬭、榆關方面、尙無大戰、中央對於後方之接濟、及前線之佈陣、業已積極進行、特設兵站總監、以統一軍需之運送及籌備、注全力於東北、京中之警備總司令趙玉珂、連日與孫聶薛車等商定開始組織、原定部内設八處、現已增加行政巡察兩處、計爲十處、以期警備週密、對於運糧運煤、特與交部及總司令部接洽、除軍運外、特别掛車運送煤糧、與軍運並重、俾京畿煤糧、不至缺乏、内城則以警察游緝隊保安隊、維持城内治安、城外則以第十五旅孫岳全部擔任保衛、各車站旅館及公共塲所、則由巡察處會同偵緝處、派警兵警察巡視偵查、該項組織官制大綱、昨已繕呈鑒核發表、 
　　榆關熱河、雙方戰事吃緊以來、府院及吳總司令、對於前方進行、連日會議、茲將調查所得、分誌於下、（甲）公府方面、此次東北戰事未開始前、府方早在籌劃、是以軍事處延長辦公時間、公府之軍事會議隔日一次、關於會議之事件、多關軍事、嚴守秘密、外間未能深悉、聞對此次戰事、討論結果、以最短時間、即須結束、（乙）内閣方面、各軍繼續開拔後、應發欠餉軍費械彈、以及各種軍用品、皆由財陸各部竭力籌畫、據國務院人云、自前方戰事緊急以來、顏惠麇及各閣員、亦迭次招集特别閣議、關於籌辦軍費軍餉、及維持近畿與北京治安問題、確已順序表决、惟欠餉一節、預計至少須七百餘萬、軍費五百餘萬、該項鉅欵、最近籌有把握者、不過一百餘上萬、其餘正在分向各方接洽籌措之時也、械彈問題、由陸部督責各兵工廠、加班趕造、尙無後慮、據觀以上、則知籌措餉彈、内閣方面已負全責、（丙）總司令方面、對於作戰布防、各種方策、在總司令辦公處規定惟　得府曹　意、然後再與各要人會議進行、吳因增厚後方兵力急籌鉅欵起見、特留主洋督飭各方辦理、免有後顧之憂、須俟後方辦理完竣、方能出京、再赴前敵、近日所定路線、已趨重榆關、一面厚集兵力於朝陽、分掣奉方兵力、是以日内山海關外、必有激烈戰事、（丁）使圑方面、各國駐京公使、因保護近畿一帶僑民起見、特照會中央、請維持市面及各區治安、在北京方面、不得有軍事準備、至於要請保護方法、須俟使　再有一度會議、方能規定也、 
[吳佩孚與芳澤談話]  
　　北京消息、吳佩孚總司令於二十五日下午、偕同日本顧問阪西中將、往謁日本駐京芳澤公使、吳氏向日使要求直軍出關、須借南滿路運兵、請日本方面、予以相當之援助、其運費作爲半價計算、請求日使同意、芳澤公使答稱、此事關係重大、不能單獨由駐外公使作主、俟致電本國政府請訓後方可答復、吳氏少談即行辭出、日使請訓電、聞於昨（二十六）業已發出、但日政府如何訓令、該公使則尙未接有復命也、 
[東北戰爭緊急中之津訊]  
　　擊落之奉軍飛機過津奉軍在山海關抛擲炸彈之飛機、被直軍用高射砲、擊落墜地民於昨押送來津、該飛機甚小、係單葉式、祇可座四人、在座位上用紅綾緞匡邊、上並寫有一李字、該機之械器全已損壞、未識可以修理應用否、已於昨日由中央航空第一隊副官張高帶兵二名、由山海關押送晋京、又聞射擊之軍兵、已升任連長、　　各國軍艦來津停泊戰局形勢日趨緊迫、旅津外人爲保護各國僑民之安全起見、各國領事均電請軍艦來津、現英義兩國砲艦、已開抵租界碼頭停泊、日本驅逐艦、亦於昨晚由該國開來、純取一種警備形勢、但所有艦上士卒、尙未登陸、 
　　戰况視察圑來津日本武官佐藤大尉、組織戰况視察圑、於前日（二十五）下午二時四十分、偕兵士二十餘名、及國際電通兩通信社記者瀨沼平田二、氏由京到津昨日（二十六）上午九時由東車站乘車直赴灤州、　　交涉員招待各國領事本埠交涉員社惺元、秉承王省長之旨意、昨在交涉公署招待各國領事、並報告謂此次直奉不幸發生戰事、預料如戰期延長、難免不啓外僑之迷惑及疑慮、現在政府當局、竭力設法保護外人生命財產之安全、津埠地處衝要、誠恐因軍事設置、發生誤會、故先請各國領事諒解、末復談及鐵路運輸煤炭缺乏問題、各國領事以現在主洋奉路路客貨車不能通行、唐山煤不能運至津埠、此實關於外人之安全與利益、應請王省長注意、祝交涉員答以轉商王省長、酌量通融辦理、 
　　王司令籌畫軍務忙王省長自任副司令、連日以來、在省公署後樓籌畫軍務、非常忙碌、並召集各軍政要人會議、昨又派參謀長李竟容、赴京與吳總司令磋商軍事計劃、聞連日所計劃者、爲籌餉及運輸辦法、内容極密、無從探悉、 
　　紅十字會籌備出發天津紅十字分會、於前日（二十五日）下午五鐘開會、到會者趙元禮馬千里朱祝頤劉道平王續臣李燕林張國體等、趙幼梅主席、首由主席報告、致吳張兩總司令報告出發、請飭前線各司令保護電、吳總司令已有覆電、致奉天電、因已不通、經電局駁回、即傳觀吳總司令覆電、公决、致奉天電、函請由日本領事官轉安東拍發、並公舉朱祝頣持函携帶電文面謁日領事、請其拍發、主席又宣讀致灤縣縣長、詢問赴喜峯口道路函、通過、朱祝頣提議、醫隊治傷用綳帶甚多、可否請婦孺醫院帮忙、衆贊成、即擬致婦嬰醫院函稿、通過、又討論出發用品、劉道平報告醫隊出發、應添製制服公决、令庶務酌量添製、議畢至七鐘閉會、 
　　開赴灤縣之軍隊直軍大本營、聞設立灤縣附近、故近日軍隊紛紛集中灤縣、踵趾相續、昨日早八點、有直軍某營（因軍未停故未詢問）携帶射擊飛機大砲三架、由京赴灤州、上午十二點四十分有陸軍第九師軍需處長曹敬仙、押送軍用電車三輛、由北京去灤州、馬百餘匹、共十二列車、陜軍二十師四十旅步兵八十圑第二營長金廣印、率所部三百餘名、馬二十餘匹、轎車三輛、大車四輛、於下午一點三十分由豐台轉去灤州、又下午三點半有十五師差遣徐效麟護兵連仲三、由東光押送大車一百零五輛、輸送夫一百名、馬二十餘匹、由津轉去灤州、下午三點三十分有直隸督理公署差遣馬光田、由元氏縣招得新兵八十名、差遣孫世藩、由内邱縣招得新兵三十四名、差遣馬國興由新樂縣招得新兵五十三名、李子肅由磁縣招得新兵一百五十名、魏德隣由高邑招得新兵一百三十名、紛紛由各縣來津投到、聞此新兵、係王承斌補充混成旅之兵士云、下午四點、有二十師八十圑第一營營長陸新春、率同所部兵一營、由津去灤州、下午四點半公府侍從武官周福林、率同軍事憲兵排長常玉良盧宗堯二名、兵士十二名由灤州來津、當即赴京奉路局同水孟賡局長、並京奉路保安隊稽查員李賀臣、由津去京、 
 
 

Page 5

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *國内要聞二 
[直奉開戰之日人消息]  
　　東方通信社二十九日北京電云、據此間某方面接電、奉軍於二十六日、在山海關方面、實行威力偵察、又直軍第二第三兩軍、尙未越長城、自東北發生戰事以來、鐵路上運貨杜絶、地方上徵發馬車夫役、因之日用必需品暴騰、市面上銀圓缺乏、銅圓暴落、戰前每元兌銅圓二百二三十枚者、今日竟兌三百枚以上、吳總司令特通知財政部及地方各官廳、命會同關係各機關、調節物價、救濟市民之窮困、 
　　三十日奉天電云、奉軍恐遼西一帶之臨戰地黑山·彰武·康平·法庫·北鎭·錦州·錦西綏中興城義州通遼開魯·綏東·朝陽·阜新·十五縣人心動搖將卒離叛、决定禁閱一切報紙及通信、從三十日起、禁止郵局運往該方面、又檢查郵件、盛京時報亦遭扣留、三十日、日本總領事館已向中國方面抗議、 
　　二十九日天津電云、灤州二十八日小林東方通信社特派員電云、自輸送開始後、於二星期内、通過唐山之軍用車、共計一百五十列車、人員則每列車平均五百人、又直軍由皐家店始、用馬車通過北方大海道、向遷安方面輸送、據山海關消息、由今日早晨起、槍砲之聲盛發、有飛機多數、飛過天空、度前線已開戰、 
[孫傳芳赴嘉善後之浙局]  
　　杭州通信、閩孫就職以後、對於松滬方面、决與蘇皖贛等省客軍、聯合攻擊即於二十七日清晨、率同徐水警廳長、由嘉興乘輪出發、前赴嘉善駐紮、第三旅長盧香亭所部五六兩圑、曁衛隊圑李圑長所部二三兩營民已抵楓涇前線、决定不掘戰壕、凖備猛力進攻、第四旅長謝鴻勳、於二十八日到杭、一面由督理署派第二師砲兵隊長張國威、爲運輸總司令、第二科科員張焯、爲運輸副司令、又派副官郝翠軒、帮辦杭州兵站事宜、科員王寅慶帮辦嘉興兵站事宜民並因前線開火、派德國醫學博士、隨帶藥品材料、前往辦理救護事宜、杭州紅十字會、亦派出救護隊、駐嘉興甬泰旅館、俟有船隻、再往嘉善前線、從事救護、 
　　杭滬鐵路、嘉興車站附近第七十一號第七十八、號被炸橋梁兩座、滬杭甬路局洋工程司麥勞尼、第二師參謀王開甲、省道局工程師阮性宜、均於二十七日中午、前往實地查勘、因須大批石子、改建橋墩、應先電商孫督理、就軍用車輛中、撥出若干輛、輸送石子、（由閘口至工次）俾二三日内修復、又嘉善站火車中斷、已無員役看守、故鐵路電報電話、均亦中斷、於交通大受影響、 
　　皖軍第五混成旅、步兵第一圑長賈永清、駐吳興後、對於各縣知事、及統捐局長、紛紛委代、有礙行政統系、其第二圑長華毓庵、亦於二十七日抵嘉、此間孫夏兩氏、已電致蘇齊云、崑山齊巡帥鑒、浙省湖屬各邑、行政及征收官吏、自戰事發生後、間有離職他去者、當時皖軍所至、多承派員保管各機關、俾地方秩序、不致擾亂感荷高情、曷其有似、嗣據該員等來電、多云事出倉猝、無從接洽、當以地方重要、即由省派員前往接替、惟恐客軍未明此間眞相、該員等行抵前方、不無抵觸、祈即轉電皖軍將領、隨時接洽、予以保護、無任企禱、孫傳芳夏超感印、 
[甬埠恐慌之現狀]  
　　浙軍第一師駐温第一圑兵士、九月二十八日、分裝廣濟平陽永川建康泉園五輪到甬、分駐鄞縣北門外及鎭海白沙等處、寗台鎭守使署、前擬招募新兵六百名、後因一師回防、兵力已敷分布、决計停辦、茲因他種關係、仍擬續招、而浙紳蔣百器等、聞亦招募自衛軍一萬人、有不日即可抵甬之說、現一師司令部軍餉、已由甬總商會籌到十四萬元、計錢業九萬、銀行業三萬、當業一萬、餘一萬向各業籌集、并聞日後每月由商會供給六萬元、似軍需不虞匱乏、地方秩序、當可維持、乃居民見大兵雲集　不無恐慌、一般殷實富戶、莫不携眷挾資、相率他避、二十七日開滬輪船、擁擠不堪、因二十八日係星期、無輪開滬、其迫不及待情形、可以想見、而慈谿鄞縣等處、間有匪徒假冒兵士、任意騷擾情事、該處居民尤爲恐慌、師長潘國綱爲整飭軍紀安定民心起見、除派有憲兵隊在街巡查外、昨並出有布告、略謂、本師軍隊、現已開回紹甬原防、業經各該長官督率兵士、照常訓練服務、恪守紀律、倘有不規之徒、膽敢假冒名義、聚衆滋擾、恃强勒索、及强當掯買、有妨害治安之行爲者、應由商民禀呈當地長官及軍警隨時拿辦、以除莠民、而保秩序云云、至寗紹代表陳南琴田時霖晋省接洽、昨晚（二十八）已專車回甬、謂戰事或可幸免云云、然時機緊迫、則無可諱言也、（九月二十九日） 
 [P閩贛軍入浙後行動> 
　　字林西報二十四日嚴州通信云、自昨日起、閩軍分水陸兩路、經過此地、厥狀甚疲乏、據某軍官語人、謂彼輩跋涉長途、已二千里、自不免呈疲敝之狀云云、惟多數軍士、仍未除其頑强之態度、被拉夫役、供此輩軍士之驅策、厥狀殊爲可憐、有第十混成圑約二千人、自蘭谿步行三十哩過嚴、另有五六千名、則分乘船隻駛赴杭州、各寺院各學校、均滿住軍隊、閩軍大隊於未抵嚴之前、即有武裝衛兵駐守各城門、沿街并頒發佈告安民、城内供給米糧被褥極衆、至於衢州方面、聞頗驚慌、當十六日下午、浙方敗兵、至衢者甚多、翌日上午、方各乘船赴蘭谿、第八旅亦自江山不戰而退回衢、及閩軍至衢、城内官員、遂舉城降、并給費十萬元、以求免軍士之搶掠、及二十日、閩軍據有衢州全城、合贛軍計之、約達三萬人、霎時間、軍士突起搶掠、知事衙門首先被搶、聞最初發動者爲贛軍、翌晨、即見有該軍二人之首、懸掛城門、旋贛軍被命回境、聞經過江山時、不但城内被搶、且拉去婦女不少云云、 
[杭州快信]  
　　孫傳芳二十五日夜抵嘉興城、即借某旅館爲行營、所部盧旅約一圑、分駐東門蘭溪會館及各民房、蘇軍約七百餘人則駐北門、聞决定會師夾擊聯軍、此信到時、前方楓涇嘉善間、必已發生濠溝戰爭、 
　　孫氏抵嘉後、决計開拔嘉善前線、已電省趕辦塘柴四十萬斤運嘉、備塡築石湖蕩之用、俾代浮橋、並調葛敬恩王凱成、於今晨前往測勘、督率工兵進行、 
　　閩軍孟昭月部前（二十五）夜抵杭、昨晨二時三十分開赴嘉興、 
　　昨日午後七時、有大批子彈二百箱、每箱二千數百粒、專車運往嘉興孫氏行營、 
　　孫抵杭時、下令以二師第八圑開赴前線、該圑由衢退杭、尙待整朿、經歡迎代表陳毅（即陳公俠）說項、已准暫緩、 
　　二師砲兵隊長張國威、已由省領發子彈三千五百發、率所部赴嘉善前線、 
　　縣傳芳今（二十七）日以巡閱兼督理名義發出禁令十條、一不准擅入民家、二不准沿途拉夫、三不准强買市物、四不准擅借民物、五不准藉雇民船讹詐、六不准擅搜軍火槍械等件、七不准强暴及在戲園娼寮游戲場等處滋事、八非經官長許可不准外出、九不准調戲婦女、十不准損害公物及建築物、 
　　夏超昨通令省會各警所、每所招雇輸送卒四十名、限三日内彙送督署、聽候撥用、 
　　代浙督周承菼、（臨時軍務廳長）孫氏抵杭後、已將職務諉卸、由孫參謀長劉宗紀代拆代行、 
　　劉宗紀昨謁蕭財廳、請速籌劃四十萬元、以濟急需、　　劉宗紀商請夏超、先撥銀二萬、製備食用各品、並購辦軍米五百石麫粉一千斤應用、昨已如數照解、 
　　内河水警嘉湖兩屬所有槍船、不下百數十艘、恐有散佚、已一律調回拱埠、翊麾等各兵艦、亦相率開駛回省、　　寗波外海警廳添招水警三百名、已成立、計開辦費二千餘元、月費二千八百六十六元、由船照及漁船艙照各費征收附加費開支、來廳長昨已造具預算表、呈請備案　　温防司令一旅旅長郝國壐、號日發出通電後、由麗水折回原防、現赴滬謁盧轉甬、與師長潘國綱、有所接洽、　　夏超委盛南苕醫吳興知事、昨呈報接篆、皖軍王普委代之尙德龍已交卸、該邑商市亦漸恢復、 
　　吳興嘉興兩分庭、自軍興後、人員星散、吳興監督推事沈銓、監督檢察官斯文、嘉興監督推事王秉彝、監督檢察官徐用錫、均有呈報、現已一律回復原狀、 
　　兩浙稽核所昨咨王運司案查鹽斤加價案、應即取消、以符定章、業經咨請查照、茲聞此項加收、所有各地鹽斤售價、自應同時恢復原狀、以輕食戶擔負、相應咨行貴司、請煩尅日頒發布告、電飭各屬、一體遵照爲荷云、　　滬杭貨車禁駛、瞬將一月、此間魚鮝南貨北貨洋糖菓品洋紙煤油麵粉等品、以及各種捲菸、均將售罄、各業衰敗、較辛亥爲甚、恢復原狀、恐非易事、 
　　近時錢業交易稀少、現水步跌、昨（二十六）市、每百元開三元三角、中交各行已派員赴滬辦現、日内有三十餘萬元可到、（以上二十七日） 
　　孫氏抵抗、帶來人員極夥、除督理公署仍設督辦署外、尙擬澤閩浙交通區域、設置巡閱使署、 
　　夏超定二十九日接浙省長印、昨（二十七日）已布告、　　夏超今日（二十八）上午十一時、召集中交等十三行行長金潤泉等到署會議後、决續發金庫兌換劵一百萬元、明後日即實行、 
　　湖屬嘉屬各知事捐局長、大半爲蘇軍派委、衢處嚴三屬亦有爲閩軍新委者、政務不統一、當軸現無辦法、 
　　政務廳廳長徐鼎年、堅辭不就、機要秘書錢顯曾、亦不允代、夏已委任蕭鑑代理政務廳長、尅日到署任事、惟蕭現代財政廳長、又代捲菸特稅局長兼廣告捐局長、茲復又代政務廳長、一身四職忙碌之至、 
　　二師七圑軍需正王蔭杭、當常山退却時失踪、查係被孟昭月部俘盧今已回省、惟身畔所携餉鈔一萬七千元則已無着、 
　　緝私統領張長林率四營、隨盧赴前敵助戰、王運使現委張甌暫代統領職務、 
　　蘇杭官電、二十六日起已可直達、滬杭嘉湖各電、險查較嚴、 
　　艮山門絲　局長朱德恒兼充省署會計及警備隊司令部會計、爲張載陽所最信任昨已呈請辭職、 
　　杭州綢業、輸出久停、各路函電催辦、無如杭滬火車梗阻、現議改由内河船運、分請蘇滬杭三方、給發通行證、以資輸運、（以上二十八日） 
[嘉興快信]  
　　孫傳芳於二十七日移駐嘉善、所部閩軍、亦同時開拔、趙光戴所部蘇軍、亦於二十七日開拔、至嘉善楓涇等處塡駐、 
　　蘇軍第一師各營軍士、亦已來嘉、暫駐各機關各學校、皖軍亦有一部分開到、 
　　縣知事已由當局委任危道豐接充、游巡隊有鬧餉消息、經地方士紳籌欵發給、風潮始息、商號仍未開市、居民頗多移徙、船隻罕見、行人稀少、 
　　地方各法圑於二十七日、接到潘國綱·周承菼·周鳳岐·夏超等來電、謂孫於敬日就職、有日到杭、所有前浙江軍事辦公處取銷、 
　　地方人士日在禾社、集議維持地方事宜、聞已議定數種辦法、此後地方秩序、當無他虞、 
　　監犯亦有鬧監說、聞監獄署朱署長、因囚糧每月需費九百餘元、現因欵項無着、昨特函請士紳顧企先等、設法救濟、以免滋擾、（二十七日） 
[閩軍孟盧兩旅集中楓涇]  
　　楓涇消息、楓涇自石湖蕩間斷橋、聯軍松江司令部派飛機傳檄、調回駐兵兩連後、鎭上已無一兵、北市警佐已辭職、警士多逃往洙涇、南市警佐楊某、亦已他避、商圑因圑員逃避、無形解散、二十八日（即陰曆三十日）閩軍孟昭月盧香亭兩旅、乘坐内河淺水兵輪八艘、曁陸路步行、分投開到、來時先派斥堠十六人爲先鋒、探知已無駐兵抵抗、然後大隊入鎭、凡聯軍曾駐之南北兩城隍廟及海慧寺·文昌閣等處、恐埋地雷、悉行棄去、改擇學校等公共機關駐紮、而以第三高小爲總司令部、該處敎育、恐將摧殘無餘矣、該軍稍事部署、即令商店開市、民房未扃有人者不入、否則須入内檢查、必要時或須借用、在佈告傳示時、一面派遣軍隊分駐附近各處要隘、計洙涇派往兩連、惟大隊則集中楓涇、該軍紀律若何、容即探誌、 
[松江軍訊]  
　　青浦聯軍、有擊退白鶴港蘇軍消息故、此間用船需送軍實前往、以資接濟、沿浦長山口·毛家渡·馮家渡·得勝港各口岸、刻均派兵駐守、即浦南張澤亭林等鎭、及金山嘴海口、亦有重兵駐防、三十八圑二營、二十九下午出發、加入石湖蕩前綫、或謂開往青浦、三十日上午、盛傳石湖蕩東五里許之張莊地方、二十九下午、有水警沈子祥部便衣手槍隊混入、經聯軍覺察擊散、 
　　炸毁之石湖蕩橋、及三十四號用釣灣橋、相距約五里許、陳孫軍不能越渡、現在楓涇東栅外茹塘北岸、掘壕相持、 
[蘇州快信]  
　　蘇城居民於二十六日夜間十時至十二時、均聞有連續之砲聲、翌晨始悉是夜東太湖中、有非正式之浙軍水師數十艘、在湖面游弋、當被駐泊該處之水警廳兵艦洪平江安艦兵所悉、遂即開砲追擊、水警槍划聞訊、亦四面兜剿、而浙水警抗拒、頗爲猛烈、互戰三小時之久、浙水警始漸向浙境退去、 
　　大湖水師總指揮趙會鵬、昨電省署云、現長興泗安浙方軍、隊均由湖州向嘉興退、却駐平望水警艦船、已隨第二師趙圑長向湖州前進、協同截擊、禡日佔領南潯、漾日佔領王江涇、此後情况如何、容再具報、 
　　楊春普之十九師、前曾有在宜譁變之傳說、近據車站接常州長途電話、謂十九師前日由宜開崑、經過蕭莊等處、稍有驚擾、旋即開崑、 
　　蘇州兵站、昨已成立、辦公處設火車站上等旅客待車室、並由齊督委任徐景華爲兵站處長、魏藎忱爲兵站司令、王勵臣兵站大隊長等、昨日均已來蘇任事、 
　　駐蘇南京雷電隊、於昨日全隊向嘉興出發、 
　　贛南鎭守使吳金彪之夫人、率帶九江紅十字會醫生及救護員等五十人、赴黄渡前線救護傷兵、昨日特於閶門馬路三新旅社設臨時事務所前線運來傷兵即送該處收容醫治、 
　　胥門馬路一帶之烟妓、近日見有傷兵過門、均囊槖充實、羣起而拉、以故時起衝突、現該處市民、已聯請警區驅逐烟妓矣、（二十八日） 
[蘇州救護傷兵消息]  
　　大陸報蘇州二十八日通信云、時當黎明、醫院燈火、仍通明未熄、有小輪一艘洩氣作長鳴、後帶拖船多艘、繞蘇城一角而至、岸上醫生看護及隨帶抬牀之夫役羣集、更有西人二名、似在彼指揮一切、以待來船、時岸上人寂然無聲、究不知因曉寒而噤、向爲恐怖面然、數分鐘後、船傍岸而泊、斯時不禁令人想及戰地尸體縱横之恐怖景象、在微光之中、見船上均載兩灰色軍服之兵十、或僵臥不動、或則業已死亡、於是夫役等、乃紛紛上船、魚貫將此等兵士抬入醫院、同時醫生看護等着手診視、一一察其傷勢、分别加以標記、或送往長老會醫院割治、或送往蘇州醫院、用Ｘ光檢騐、再加手術、或則留於惠爾克遜、加以外科之治療、運回傷兵、幾於每人皆携有一包、傷兵之傷勢、較輕者現由人力車夫拉運、初車夫甚畏軍人、今亦安之、每晨必集碼頭、圖得紅會少數之車費矣、紅會與西人、救護不遺餘力、晝夜不休、旣略無報酬、更妨及私事、可稱熱心矣、 
[南京快信]  
　　金壇縣知事鄒麟書急電軍民兩署、報告楊春普部潰散兩營、由溧水溧陽竄擾金壇、全城被搶一空、計有携帶槍彈者七百餘名徒手百餘名、省戒嚴司令部、今午召集緊急會議、商飭各地堵截辦法、 
　　楊春普部由宜興潰散兩營、經過溧水溧陽金壇等縣、此間接報後、已電派兩淮緝私軍隊二營、前往丹陽等處截剿、 
　　旅京蘇同鄉昨電本省各公圑、謂已電崑山行營、請齊使嚴申軍紀、速謀結束、請一致主張、並速妥籌戰區善後事件、 
　　齊使派赴魯省採辦軍需專員尙芝文、昨日來電報告、已在濟南設立軍需採辦處、 
　　鄂蕭昨派專員在下關設立援蘇鄂軍給養處、專辦鄂軍各種供應、 
　　温樹德電海軍總司令部、報告海圻楚豫兩艦、已開赴秦皇島、斷奉軍交通、肇和永翔、即日啓椗　往、 
　　温交涉員接外部通電、謂近據探報、有外人在戰　駕駛飛機情事、實係自蹈危險、增保護上之困難、應向駐寗各領事聲明警告僑民、如有參加戰事或駕駛飛　援助舉動、中政府不能負保護責任、 
　　財廳昨委員競充靖界稅所長、 
　　軍民兩署接交部通電、謂准外交圑照會、請飭屬在戰期内、仍須嚴密保護水陸電綫、以利交通、 
　　政府以戰事發生後、各國駐京公使、擬山外艦聯防保護僑商、然以防務主權關係、特訂長江聯防辦法四項、請蘇皖鄂贛四省軍事長言查照辦理、一以中央名義責成四省、共組聯防軍隊、二聯防區域以長江爲限、三防區軍隊、由總副司令直接管轄、以齊使任總司令、蕭馬蔡任副司令、四長江聯防計畫、由總副司令安籌、呈准中央核奪、 
　　軍事處來電、謂據探報、奉方近僱用逸匪、組織一紅槍會、又名敢死軍、分散内地、携帶各色紙捲、中藏炸藥、擬破壞鐵道、或對付重要軍官、請飭屬嚴密注意、隨時緝捕、 
　　參謀部頒發奉直形勢明細軍用地圖多分到寗、囑轉給各軍傳閱、以備將來調派赴援時熟習形勢、 
　　韓省長准國務院來電、謂蘇省議會請照憲法裁撤道尹一案、應俟中央統籌後再定辦法、望轉告議會、 
　　軍署昨接兩淮鹽運使丁乃楊緝私統領齊寳善電告、刻已向鹽商籌借軍需十萬元、即日解省、 
　　津浦路孫鳳藻、昨奉交電令、續將津浦略車四十輛、運送過江、聽候齊使派用、 
　　南京青年會、昨接美國紅十字會來函、謂該會於安亭 
 
 

Page 6

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *陸渡橋望仙鎭蓬　鎭一帶、救護　民出險、計八次、人數達一千數百人、現均暫屯於崑山、不日擬送往常熟設法安置、 
　　津浦車昨由德州兵工廠、運來子彈一百九十四箱、交下關兵站總司令部驗收、 
[魯省軍事與戒嚴現况]  
　　濟南通信、駐濟寗之第一旅第二十旅全部、駐沂州之第五旅及駐兗州第六旅一部、前此南下援蘇、茲聞第一旅長潘鴻鈞·第二十旅長吳長植·均於昨日（二十六）電鄭士琦、稱現奉吳總司令電令、浙盧勢已不支、蘇省軍隊、已足以了之、該兩旅已無久駐蘇省之必要、應即日開往榆關灤州一帶、討伐奉張、請令津浦路局、從速預備車輛、以便該軍之開拔北上、免誤戎機云云、鄭接電後、當即電知津浦路孫局長、從速備車、王永泉奉蘇齊令、北上赴京、報告戰况、二十六晚過濟、鄭士琦特派副官吳某往車上晤王氏、詢問前敵戰况、隴海路督辦孫丹林、則於二十六晚由京過濟、南下赴浦口、聞係奉吳司令命、與蘇齊有所接洽、 
　　另一函云、前日（二十五日）戒嚴司令部、忽將魯豐紗廠、職員馮介田捕去、當由該廠經理潘復（前財長）前往詢問、據云、係奉吳使命令、謂其有通奉嫌、暫行覊押、一俟調查清楚、再行發落云云、叉以奉方有利用俄人之傳聞、故對於來濟俄僑、尤屬注意、郵電方面、皆派有專員檢查、電燈電話兩總局、警廳與戒嚴司令部、除派專員駐守外、并派兵隊多人、分駐各分局所、警廳長孫昶、昨忽請各報社經理到廳、謂奉總司令命、各報稿件、每日當施以檢查、方可付印、到廳者以同人所到、不足半數、俟明日開會討論、再行答復、 
[鼙鼓聲中之湖南軍報（粹）]  
　　自去歲護憲軍興、洛吳即派中央第二混成旅胡念先全部、共計九千餘人、開駐常德、自茲以來、已經一載、其問屢有開拔之耗、然迄未見諸實行、現經湘方一再疏通、又以値東北戰起、鄂中軍隊、紛紛開出應援、鄂防空虚、遂由洛方令調胡旅離湘、開往武勝關塡駐、胡旅奉到電令、即電呈湘趙、請協助開拔費及火輪運夫、頃趙已令由軍務司籌足現欵一萬元滙常、作爲開拔費、並令船政局派定永大·浯溪·新鴻安三火輪、開往拖運、惟湘水已涸、齊湖口一帶四五十里、輪船恐不能行、三輪能否開往、尙不可知、至該旅所需運夫、則電令常德知事應付、聞該旅已决定取道澧河、離湘入鄂、該旅開拔之後、湘西境内、遂無客軍駐紮矣、 
　　湘軍之開入佳境者、爲第二師第三旅之第五圑第二十八圑二十九圑、及該師第十二旅之第六圑、第四師第二旅之第三圑、統歸旅長葉旅指揮月前趙炎午以該軍久戍桂邊、亟待休息、因令鄒禮所部之岳州守備隊第二圑吳尙所部、開往永州、爲接防全州之凖備、旋以沈鴻英違約進據桂林、全州防務緊急、自未便遽行換防、致滋貽誤、坐此遷延、已及月餘、茲以沈軍已被擊退、葉部久戍思歸决定趁此撤回、已由趙氏命令、飭開回南縣華容一帶原防、而令吳圑開往接替、頃第三旅全旅及第十二旅之第六圑、已將防務交付吳圑、於日昨陸續向省城開拔、俟回省後再開往南華、至原駐南華之鄒序彬所部、則已開來長沙、是南華鄒鎭使部隊與第二師爭防問題、已於此完全解决矣、 
[九江近事紀要]  
　　贛省自閩贛聯軍攻入浙邊之後、金融現狀、漸入佳境、近數日間、各銀行省劵、已由七折回到九折、今日（二十六日）每省劵一元可値九角二分、則又回到九二折、然據商界中人謂、近日省劵分釐忽高、恐係有人搗亂、不久還須下跌、或係一種投機行爲、故券價雖高、省銀行仍不兌現、未可遽作樂觀云云、此說未悉確否、 
　　九江自治籌備處、二十三日接九江商埠局會辦陳富元覆函、略謂、披讀來函、殊深駭詫、鄙人自奉令開闢九江商埠以來、一載有餘、在在籌欵墊欵、已屬不支、刻下城垣已拆、羅掘俱窮、前曾於漢皐中國中南金城等銀行、擬借些許小欵、磋商至再、殊無端倪、加之内亂發生、該行堅决拒絶、竟成晝餅、來函所云大借外債六百萬、以九江商埠作抵押品等語、此項訛傳、駭人聞聽云云、是大借欵一事、陳已絶對否認、然據九江外人調查所得、則叉謂、該局係向漢口比國裕平洋行、借欵六百萬元、以九江商埠與九江至景德鎭長途汽車路作抵云云、似又不無可疑、究竟眞相若何、迄未明瞭、 
　　昨日（二十五日）北京内務部查災委員詹鴻逵呂日東朱賡禹等、由南昌乘車來潯、調查九江災區情形、今日（二十六日）已偕赤松桑落封廓三鄉紳董、前往該處履勘履勘之後、該委員仍須回到南昌、調查各縣之災情較輕者、方始回京復命、惟九江近又發生火災兵刼兩事、即二十一日城外新壩街失火、延燒二十餘家、損失約在十餘萬元、二十二日城外仁貴鄉東瓜壠、忽來逃兵四人、白晝持槍搶刦、並擊斃鄉民二人、是亦潯民之一小刦也、（二十六日） 
[魯議會討論捲烟稅]  
　　通過取消總包約另由　會訂章征收 
　　山東全省捲烟特稅、自經省政府以全年一百三十萬元之包價、包與裕魯公司經理蘇古農後、省議會即起而反對、通過不承認蘇古農之總包、及撤換籌備處坐辦吳錫永案、魯籍一部分國會議員及烟酒署、亦羣起反對、省政府及該公司雖鑒於空氣不佳、未敢從事征收、但議會取銷總包約撤換吳錫永之議决案、則一味延宕、迄未執行、近自軍興以來、裕魯公司迭向京方運動、謂捲烟稅如舉行、該公司能報効軍餉若干、部院以正在需欵之秋、均表示默認、該公司以爲有恃無恐、遂回濟慫恿財政廳長兼捲烟稅督辦龔積柄、以迅雷不及掩耳手段、發表十三處稽查局長、籌備十月一日開征、多數議員羣起大譁、二十六日大會議員劉永壽即建議取消總包約、以郝鳳城派議員搗亂、未有結果、本月（二十七）下午三點、續開大會、討論該案、出席議員一百零二人、議長宋傳典主席、首由秘卆長報告省署日前答覆捲烟稅之文件、大意謂總包并不違法、吳錫永無舞弊事實、莊達中謂、本會議决必須維持、前旣議决查辦吳錫永、即應咨催省署實行查辦、戴耀東劉永壽謂、捲烟稅係省稅、省政府不交本會議訂征收法、即是違法、吳錫永私包於裕鯉公司、即是舞弊、周進修主張仍執前議、表决查辦吳錫永、郝鳳城派之顏海洲李天倪等、有意袒護吳錫永、堅執謂、非有三分二以上之出席議員、不能仍執前議表决、爭論多時、最後主席以咨催省署查照前案、將吳錫永撤職查辦付表决、通過、劉永壽動議、接續討論前案、（取消總包約另訂征收試辦章程、請省署執行、）陳玉三謂劉議員建議案内、未决定係設局征收或招商包辦、應討論、李長德意圖延宕、主張將該案先交法制財政兩股審查、聶澄澤謂、官府擬十月一日即實行征收、本案實有急於解决之必要、應先以大體成立付表决、孟傳瑾謂、官府已預備十月一日征收、雖反對於將無濟、萬光煒謂、官府預備征收、即可以不提案反對乎、全塲大笑、孫維藩謂、今日係一讀會、應先表决大體成立、審查章程之當否、係二讀三讀之事、主席遂以大體成立付表决、通過、郭恩暄主張先通電各縣商會、暫不納捲烟稅、賈迺寬謂、本會對該案并非完全反對、不能通電、聶澄澤發言、先咨達省署、令其執行本會今日議决、取消總包約、然後再審查徵收章程、主席付表决通過、李汝枚主張、星期日法制財政兩股開會審查章程、衆無異議、遂發出席證散會、 
[浙省議會定期召集]  
　　組織内容略有變更 
　　浙江省自治法會議、其組織之始、原係根據國憲、至省自治法内容、經兩個月之討論、一方擴張省權、一方對於國權、亦均留有餘地、現在戰爭以後、局勢變更、省自治法名義、旣本國憲而來、所有條文内容、均應以國憲爲範圍、所有軍政等章槪不規定、惟爲便利施行計、酌量變通、庶於地方自治及統左一主義、兩無妨害、現各股起草條文、已將完竣、不日開初讀讀會、 
　　浙江省議會、民國十三年常會、現已届召集之期、星期會平社同人、已爲一度之接治、擬定於十月二十日爲召集開會日期、即由夏省長發表、又杜副議長前次出缺未補、祝副議長已係菸酒事務局長、擬即於常會補選、 
[孫中山之建國宣言（毅廬）]  
　　爲西南圑結而發 
　　自四川將領但懋辛石青陽等到粤、運動西南各省結合、一致北伐後、孫中山已容納滇唐之要求、并以副元帥兼川黔滇三省總司令一席讓唐、去電促其就職、中山尙恐西南各省對於粤政府未悉眞相、因將日前擬就之建國大綱及宣言、於日昨一併發表、俾各省了解建國政府之内容、有所趨嚮、并聞日間擬將粤省編定北伐各軍、一律改稱爲建國軍、以符建國政府之名號焉、茲將孫中山建國宣言原文錄左、 
　　自辛亥革命以至於今日所獲得者、僅中華民國之名、國家利益方面、旣未能使中國進於國際平等地位、國民利益方面、則則治經濟犖犖諸端、無所進步、而分崩離析之禍、且與日俱窮、其致此之由、與所以救濟之之道、誠今日當務之急也、夫革命之目的、在於實行三民主義、而三民主義之實行、必有其方法與步驟、三民主義能及影響於人民、俾人民蒙其幸福與否、端在其實行之方面與步驟如何、文有見於此、故於辛亥革命以前、一方面提倡三民主義、一方面規定實行主義之方法與步驟、分革命建設爲軍政訓政憲政三時期、期於循序漸進、以完成革命之工作、幸辛亥革命以前、每起一次革命、卽以主義與建設程序宣佈於天下、以期同志曁國民之相與了解、辛亥之役、數月以内、即推倒四千餘年之君主專制政體、曁二百六十餘年之滿洲征服階級、其破壞之力、不可謂不巨、然至於今日、三居主義之實行、猶茫乎未有端緒者、則以破壞之後、初未嘗依預定之程序以爲建設也、蓋不經軍政時代、則反革命之勢力無由掃盪、而革命之主義亦無由宣傳於羣衆、以得共同情於信仰、不經訓政時代、則大多數之人民、久經縛束、雖驟被解放、初不瞭知其活動之方式、非墨守　放棄責任之故習、即爲人利用、陷於反革命而不逢知、前者之大病在革命之破壞不能了徹、後者之大病、在革命之建設不能進行、辛亥之役、汲汲於制定臨時約法、以爲可以奠民國之基礎、而不知乃適得其反、論者見臨時約法施行之後、不能有益於民國、甚至并臨時約法之本身效力、亦已消失無餘、則紛紛然議臨時約法之未善、且斤斤然從事於憲法之制定、以爲藉可救臨時約法之窮、曾不帮癥結所在、非由於臨時約法之未善、乃由於未經軍政訓政兩時期、而即入於憲政、試觀元年臨時約法頒布以後、反革命之勢力、不惟不因以消滅、反得憑藉之以肆共惡、終且取臨時約法而毁之、而大多數人民對於臨時約法、初未曾計及、其於本身利害何若、聞有毁法者不加怒、聞有護法者亦不加喜、可知未經軍政訓政兩時期、臨時約法决不能發生效力、夫元年以後、所恃以維持民國者、惟有臨時約法、而臨時約法之無效如此、則綱紀蕩然、禍亂相尋、又何足怪、本政府有鑒於此、以爲今後之革命、當賡遦辛亥未完之緒、而力矯其失、即今後之革命、不但當用力於破壞、尤當用力於建設、且當規定其不可踰越之程序、爰本此意、制定國民政府建國大綱二十五條、以爲今後革命之典型、建國大綱第一條至第四條、宣布革命之主義及其内容、第五條以下、則爲實行之方法與步驟、其在第六七兩條、標明軍政時期之宗旨、務掃除反革命之勢力、宣使革命之主義、其在第八條至第十八條、標明訓政時期之宗旨、務指導人民從事於革命建設之進行、先以縣爲自治之單位、於一縣之内、努力於除舊布新、以深植人民權力之基本、然後擴而充之、以及於省、如是則所謂自治、始爲眞正之人民自治、異於僞托自治之名、以行其割據之實者、而地方自治已成、則國家組織始臻完密、人民亦可本其地方上之政治訓練、以與聞國政矣、其在第十九條以下、則由訓政遞嬗於憲政所必備之條件與程序、綜括言之、則建國大綱者、以掃除障碍爲開始、以完成建設爲依歸、所謂本末先後、秩然不紊者也、夫革命爲非常之破壞、故不可無非常之建設以繼之、積十三年痛苦之經騐、當知所謂人民權利與人民幸福、當務其實、不當徒襲其名、儻能依建國大綱以行、則軍政時代已能肅清反側、訓政時代已能扶植民治、雖無憲政之名、而人民所得權利與幸福、已非口憲法而行專政者所可同日而語且、由此以至憲致時期、所歷者皆爲坦途、無顚蹶之慮、爲民國計、爲國民計、莫善於此、本政府鄭重宣布今後革命勢力所及之地、凡秉承本政府之號令者即當以實行建國大綱爲唯一之職任、茲將建國大綱二十五條、開列於左、 
　　一國民政府革命之三民主義五權憲法、以建設中華民國、二建設之首要在民生、故對於全國人民之食衣住行四大需要、政府當與人民協力、共謀農業之發展、以足民食、共謀織造之發展、以裕民衣、建築大計畫之各式屋舍、以樂民居、修治道路運河、以利民行、三其次爲民權、故於人民之政治知識能力、政府當訓導之、以行使其罷官權行使其創制權行使其復决權四其次爲民族、放對國内之弱小民族、政府當扶植之、使之能自决自治、對於國外之侵略强權、政府當抵禦之、并同時修改各國條約、以恢復我國際平等、國家獨立、五建設之程序、分爲三期、一曰軍政時期、二曰訓政時期、三日憲政時期、六在軍政時期、一切制度、悉隸軍政之下、而政府一面用兵力以掃除國内之障礙、一面宣傳主義、以開化全國之人心、而促進國家之統一、七凡一省完全底定之日、則爲訓政開始之時、而軍政停止之日、八訓政時期政府當派曾經訓練考試合格之員到各縣、協助人民籌備自治、其程度以全縣人口調查清楚、全縣土地測量完竣、全縣警衛辦理妥善、四境縱横之道路條築成功、而其人民曾受四權使用之訓練、而完畢其國民之義務、誓行革命之主義者、得選舉縣官、以執行一縣之政事得選舉議員以議立一縣之法律、始成爲一完全自治之縣、九一完全自治之縣、其國民有直接選舉官員之權、有直接罷免官員之權、有直接創制法律之權、有直接復决法案之權、十每縣開創自治之時、必須先規定全縣私有土地之價、其法由地主自報之、地方政府則照價徵稅、并可隨時照價收買、自此次報價之後、若土地因政治之改良、社會之進步而增價者、則其利益當爲全縣人民所共享、而原主不得而私之、十一土地之歲收、地之增益、公地之生產山林川澤之息、礦產水力之利、皆爲地方政府之所有、而用以經營地方人民之事業、及育幼·養老·濟貧·救災·醫病·與夫種種公共之、十二各縣之天然富源、與及大規模之工商事業、本縣之資力不能發展與興辦、而須賴外資乃能經營者、當由中央政府爲之協助、而所獲之純利、中央興地方政府各占其半、十三各縣對於中央政府之負擔、當以每縣之歲收百分之幾、而中央歲費、每年由國民代表定之、其限度不得少於百分之十、不得加於百分之五十、十四每縣地方自治、政府成立之後、得選國民代表一員、以組織代表會、參預中央政事、十五凡候選及任命人員、無論中央與地方、皆須經中央考試、詮定資格者乃可、十六凡一省全數之縣、皆達完全自治者、則爲憲政開始時期、國民代表會得選舉省長爲本省自治之監督至於該省内之國家行政、則省長受中央之指揮十七在此時期中央與省之權限、取均權主義凡事務有全國一致之性質者劃歸中央、有因地制宜之性質者劃歸地方不偏於中央集權、或地方分權十八縣爲自治之單位省立於中央與縣之間、以收聯絡之效十九憲政開始時期、中央政府當完成設立五院、以試行五權之治其序則如下▲日行政院日立法院、日司法院日考試院日監察院、二十行政院暫设如下各部、一内政部二外交部、三軍政部、四財政部、五農鑛部、六工商部、七敎育部、八交通部、二十一憲法未頒布以前、各院長皆歸總統任免而督率之、二十二憲法草案當本於建國大綱、及訓政憲政兩時期之成績、由立法院議訂　、隨時宣傳於民衆以備到時採擇施行二十三全國有過半數省分達至憲政開始時期、即全省之地方自治完全成立時期則開國民大會、决定憲法而頒布之、二十四憲法頒布之後、中央統治權則歸於國民大會、對於中央政府官吏、有選舉權、有罷免權、對於中央法律、有創制權、有復决權二十憲法頒布之日、即爲憲政告成之時、而全國國民則依憲法施行全國大選舉、國民政府則於選舉完畢之後三個月解職、而授政於民選之政府、是爲建國大功告成、（九月二十四夜發） 
[各省敎育界雜訊]  
　　京敎部整頓學校之通令京敎育部當局通查全國各省區之國立公立私立各學校、每月教職員曠職情事發生、當局恐累及學校精神及學生學業、値此時局不寗之際、深恐敎職各員、不知勤以自勵、整飭校風、於國家振興敎育本意、殊多乖謬、特於本月二十五日通令全國各省區之各校知照矣、茲錄其通令如左、案查民國元年八月二十日本部通告載有校長應當川在校、隨時整飭校務、日久自精神貫注、成效可期等語、二年十二月二十三日布告、載有発生曠課、祗累個人學業個人精神、職敎員曠職、將累及全級學業、全校精神、一時精神所係、即數年學業所關、一時學業所係、即一生事業所關、試爲易地深思、當必爽然自失等語、本部勸勉職敎員勤以率屬、不憚一再申明、誠以敎員爲諸生表率、校長又爲全校表率、無言之感、不令而從、示範乖宜、流弊滋大、正未可以細故視之也、本月上旬本部派員赴全國各省區學校調查、而開學已經旬、悉各該校校長敎員、連日未往到校、殊有未合、爲此再申前義、嗣後各校敎職各員、務宜愼重職守勤以自勵並本惜陰守時之熱誠督率全校、庶幾校風整飭、得以積極推行、以副國家振興敎育之至意、本部有厚望焉此令、總長黄郛印、據敎育界中人云、自閣員改組黄郛長敎育以來此令爲破題兒第一遭也、（說夢） 
　　湖北留學歐美生不日起程敎育廳前次派定留學歐美生鄧卓明等七人、雖迭經陳天啓及中華大學校友會一再質問及反對、卒以案經派定、礙難改動、而陳天啓等、現亦諒解、故鄧卓明等七人、已向敎廳領得製服裝費、所有出洋一切手續亦經辦妥、大約數日内即可起程矣、 
　　鄂省基金委員會消息敎育基金委員會、兩次晋京代表、共十二人、除周之瀚等六人、早已返省外、現孫錦章等三人、亦於日前返省、惟李步青藍芝濃饒鶴樵三人、尙留京師、因時局關係、交涉不能積極進行、祗得暫行返省、藍饒二君、亦將言旋、但留李君一人在京、俾免交涉中斷、該會在京交涉者、爲米釐公股及鹽斤加價昨孫君在省議會提議、（孫係省議員又係五中校長）將鹽斤在鄂岸多徵之一元五角咨請省署取消、當經一致通過、不日即可咨請執行、 
　　皖南黟縣平民敎育會常年大會紀皖南黟邑平民敎育促進會、自去秋成立以來、經今一載、茲於九月二十四日開常年大會、由會員出席三分之二、投票改選胡彬熙爲會長、范崇琨爲副會長兼敎務部主任、胡致和爲經濟部主任、許秉珪爲招生部主任、汪騰瀚爲宣傳部主任、范伯琴汪泰鐸爲宣傳部幹事、胡郁卿爲文牘部主任、此外有財政局局長程鳴鑾副會長范漢生兩君、商會會長余履莊君、均蒞會演講、現爲發展會務起見、已由會長胡彬熙、副會長范崇琨禮請程鳴鑾范漢生兩君爲名譽正副會長、孫漱芳胡毓菁汪立三諸君、等（每都擬請數人）爲本會董事、至於平民敎育繼續之具體辦法、約分兩種進行、（甲）招人承辦平民學校、凡學生招有四十名上下、具有小學敎員、或改良塾師資格、乞向本會領取課本紙簿、并聘任承辦人爲敎師、月給薪金四元、（乙）遍設平民讀書處、以大住宅小鄉村機關店舖爲設立之單位凡文理稍清、能了解千字課意義者、即由本會延爲該處敎師、課本敎畢、并可參與平民學校卒業考試、及格者給予證書、經費除募捐外、由地方公欵項籌撥、 
　　蘇省立校長會議　學辦法江蘇省立學校聯合會中値年四師仇校長、因與江南北省立各校長、經幾度商榷遂决定召集會議、日前發出通函云、逕啓者、二十六日陸步青屠心榘馮竹侯張召南四先生來函、及面囑、僉以時局至此、我省校開學問題、如何解决、不可不集合同人、爲具體之討論、茲訂於十月六日上午九月、在南京省敎育會分事務所開會、届時務希惠臨云云、又省立校長前次在寗會議、將議决案兩條、錄請省長察核、頃得省署復函如下、逕啓者、前接來函、並議决案二條、展悉一是、此次省校展緩開學、事非得已、如果時局略定、仍當酌量提前、至各校維持費及附小經常費、現正極力設籌勉撥一部、惟能否照所議辦理、現値金融枯竭之時、殊無把握耳、 
地方通信 
[蘇州]  
　　湖匪聲中之東山危狀自蘇浙用兵太湖中梟匪蜂起、猖獗異常、最近如横涇溪浪浦莊黄瀘渡村等處先後勒索巨欵、搶架迭出、其覬觎東山者、已非一日矣、徒以出入不易勢弱未敢妄動日内匪數愈聚愈衆聞有二三百名、快槍四十餘枝、利刃無數、盤據渡村一帶、躍躍欲試乘隙大舉二十六日鄭紳樹人、接有匪首管大肚子來信、囑速籌洋五萬元、快槍五十枝送去、否則武力對待、後悔莫遲等語、本山原駐有水警隊巡船三十隻、足可禦匪、無如均開赴西太湖防線、該隊長無法調撥以致羣情惶惑、居民一夕數驚、不得已由地方父老、召開緊急會議、商榷自衛方法、有錢者出錢、有力者出力、無間貧富、羣策進行、議决、（一）原有陸警十餘名、新設之保安隊六十名、勢尙薄弱再招陸警二十名保安隊四十名（一）每村共出壯丁組織圑練水陸戒備守望相助、可得八百名、不日成立、惟年内約需經費八千元當地一時不易籌齊、擬備函致旅滬東山同鄉會告急營救、維護桑梓而免蹂躪、 
　　東吳大學新消息蘇城東吳大學及附屬第一中學本定九月二三兩日招考新生後、即行開學、適江浙事起、風鶴頻驚、祗得通告各生、暫緩開學另定日期、彼時本城各家、有與校中熟識者、紛紛以安頓婦孺爲請、即經該校執行委員會議决、學生敎職員、及素與該校有關係者之家屬、均可照允、其餘一槪謝絶、惟進校時、祇可帶隨身衣服被褥、如箱籠等物、一槪不准携帶、迄今停滯已經多日、青年學業、未便久曠、各處交通、不過略有不便、並非全行斷絶、蘇城附近、亦已平安無事、遂定於陽曆十月七月、補招新生、並舊生補考缺課、九號十號十一號收費、十三號開課、一面即預囑寄住各家、於四號以前、均須遷讓刻已陸續離校矣、 
[松江]  
　　三十日之雜訊亭林警察第三分所長姚展、巡官壽品芝、於處罰施姓等鉅欵後、並不　假、一同赴滬、該鎭秩序、需人維持、故警所現正物色繼任人物、以便前往、承遠軒警佐、奉王總司令手諭、令帶兵八名、在城内外巡邏、遇有不法情事、無論何人、即行懲辦、農商學三圑領袖、及縣會議長等、已在上海領欵回松、二十九下午、即在市公所開地方維持會、由縣會張議長報告、此次奉委赴滬、向常委課頌賢領得警察保安隊餉銀、及紅會經費等祇八百餘元、按諸應領數目、不及十分之一、當經議决未領之松江市四分駐所七八九三個月經費、及保安隊紅會等開辦經常費、應仍請縣署訓令常委、如數簽發、一面並請縣署令委簽提公欵二萬元、交各法圑保管、備必要時需用、次議沿浦各口岸公渡、駐兵停開、居民異常恐慌、决請總司令印發通行證、傳知各渡船戶、照舊通行、藉安人心而利交通、縣商會通告、奉王總司令面諭、以征夫已足、希各商店各販戶照常營業、但此間嶽廟大街、因石湖蕩方面、不免戰事發生、且爲前日拉夫關係、故二十九三十兩日、停止營業者、不下八十餘家、而府前各商店之開張者、尤不滿十家、至城廂居民之逃避他處者、亦已達十分之九、松江市面、尤恐難於維持矣、 
[常熟]  
　　商會代表會議兌換劵寗省發行兌換劵一案、縣商會前接寗總商會函電催派代表、業於前日、邀集本邑金融界會商、僉以先行函詢蘇州總商會、一俟得復、再行核議、昨悉蘇總商會復函、業已到常、有事關金融、本會已推定典業銀行行長陳貫之赴寗與議等語、本邑縣商會、當即公推公斷處處長邵治衡爲代表、於二十七日由縣發給護照、搭蘇輪首途赴寗與議、 
　　四混成旅兵站移駐平望第四混成旅全隊、自開赴瀏河、本邑西門外之旅部兵站、移駐於東門外總管廟内、一應軍需、仍由採辦處承辦、藉供應用、茲悉王兵站長、昨奉旅部來電、令將兵站移駐平望鎭、王旋於二十七日備齊船隻、開赴前往、而本邑採辦處、就此可告結束、 
[無錫]  
　　二十八日軍情簡報二十七日上午、有兵車一列過境直崑、車中滿載軍械食糧等物、下午四時半、有空兵車一列開寗、内載傷兵數十人、駐宜白寳山師長部下士兵、二十七日乘民船、陸續過境、開往湖州、船中滿儲輜重軍械等物品、並有一部分兵士、登岸購物、太湖守備指揮官程星三、昨（二十七）將太湖西山之大砲兩尊卸下、雇大號船隻二艘運錫、起置岸上、不日運赴崑山、駐錫兵站辦事處、昨（二十七）奉命令、購辦雨傘二千柄、當即購齊、運往崑山備用、縣知事馮兼軍法官、前日赴崑謁見齊督、昨日下午六時半、由崑返錫、普署照常視事、第十九師楊春普師長所部第七十四圑兵士、昨晚九時餘、由常乘車過境、並未停車駐錫憲兵及省警備隊、縣警察等、恐該兵下車、故均到站照料、晚間九時餘、又有第十九師兵士、由寗過境赴崑、共計鐵篷車二十餘輛、太湖守備指揮官程星三、昨日下午赴崑、謁見齊總司令、請示機宜、不日返錫、 
　　市議會定期補選總董無錫市議會總董薛南溟、一再辭職、市議長錢鏡生、在滬未返、致會務停頓已久、前有議員錢少坪、致函陳湛如副議長、要求開臨時會、以便補選總董、陳副議長接函後、即召集各議員開談話會、討論一切、昨晚復開臨時會、議瘊定二十九日補選總董一人、名譽董事三人、議畢即行散會、 
[鎭江]  
　　周營長解鎭槍决駐鎭十九師七十四圑第一營周營長蘊輝在宜興迎敵、因部下潰散、該營髭無力約束、不得已易裝回鎭、當被探員在越河查獲到鎭、解往南京、惟周性極和靄、與地方人、士感情素洽、鎭人聞訊、迭電督督解救、並有馬督聯甲、電爲說項、齊督已有允意、可以貸其一死、詎復有二次潰兵下竄、齊督遂電軍署解鎭槍决、以儆效尤、於（二十八）日上午一時、由軍署委派執法官一員憲兵六名、補充營一連將該營長押解、乘專車於上午三時抵鎭、下車後、即在鎭江車站水亭旁、由守備司令部派曾毓山探長執行槍斃、 
　　潰兵經過紀鎭江張司令據探報稱、有潰兵多名、紛紛來鎭、當即派員至丹陽各處迎截、業於二十七日在丹陽迎獲潰兵民船四隻、全數押解來鎭、送交司令部並由七十四圑三營陳營長自往勸諭當有繳械者六十六名、徒手願遣散者三二四名、另有帶槍械者八十二名自願仍赴前線効力聞此次潰兵經過金壇時曾滋擾某南貨店某木行後山紳富籌三千元乃整隊而去至珥城又向地方索借二千元詎因分派不匀突起内鬨有二百餘人投奔溧陽有三百餘人投奔丹陽又在辛豐鎭與保衛圑衝突槍傷圑丁王禮一名及至鎭江已爲全數之少數 
　　停止招募輸遂隊丹徒縣翁知事前奉齊督通電令招夫役三百名赴前敵遣用翁知事曾經募有六十二名當派稽查那煥庭先行押送在案一面接續招募現又招齊數十名正擬派員續送間忽奉崑山兵站來電略謂輸送隊人數已足無庸再募翁知事奉電後即將招到各夫隨時解散 
　　調十二圩軍來鎭塡防鎭江爲通商口岸防務重要原有駐紮軍隊尙嫌單薄茲聞齊督軍曾電調十二圩駐軍兩連前來塡防已於日昨（二十八）午後到鎭 
 
 

Page 7

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *地方通信二 
[揚州]  
　　軍事要訊彙誌一齊以據丁運使電報▲淮商祇承認籌借軍餉十萬、惟十萬之數、似覺太少、實無濟於軍需、昨又電達該使、轉飭該商、仍照所借之三十萬籌解、一駐鎭第七十六混成旅長張錦湖以據報告、前方有潰散之兵八百餘人、已至金壇溧陽丹陽各縣騷擾距鎭匪遙鎭地兵軍、（聞僅六十餘人）難期抵禦、特電請齊督派兵協防、即經電令揚州齊司令、就近派兵、渡江駐紮齊司令奉軍後、已派駐舊城之第六營孫營長所部兩連、於二十七日下午二時、開往鎭地協助矣一此間電局檢查綦嚴、疑義及密電、均不准發、丁運使昨日發寗之密電、亦遭扣留、嗣經說明致齊督者、方由局拍發、 
　　組設鹽務會議濟南製鹽公司大德揚號經理戴孟瞻大有晋張耀宸、大源馮茂裕通吳培生、大阜李綬卿慶日新朱品之、公濟王輔臣等、近以鹺務多事、特組設鹽公司會議所每星期會議一次以資聯絡進行、藉通聲氣、 
[南通]  
　　東南風雲中之雜聞通海守備司令關子安、接滸浦馬師長電、謂有軍隊將由淮揚經過如皐抵通、由天生港渡江開赴江南云云、關司令特於二十九日、與瞿知事·唐警局長會銜布告、俾免人民驚欵一面函囑各區警官曁唐閘·平潮·天生港董事、妥爲供應照料、又日前馬部第一次通過、曾由平潮籌防分會辦理供給及犒賞會哨等事、自八月二十五日起、至九月十六日止、共用洋一千零四十三元五角二分二十九日商准縣署轉咨縣籌防會核將此欵撥還、又縣署以地方防務吃緊、戒嚴功令綦嚴、凡民間有慶弔事宜、不得敲用鑼鼓或施放鞭砲、以免淆惑聽聞、轉滋誤會、特飭屬一律查禁、並發出簡明布告、又省立第七中學、定期十月十日開學、十三日上課、第一代用師範定十二日開學、十三日上課、並因經費支絀、除由校籌借外、規定學生每人繳納膳費四元、以資挹注、 
[六合]  
　　縣署行政會議紀本縣行政會議原定二十四日嗣因人數不足、延至昨日（二十六）午後、始行開會、計到敎育會長　振宇·敎育局長余復光·商會長李綿淮·朱貫三·農會長王乃屏·自治協會長張樹屏·汪志遠、及省議員張肇炘、城鄉紳董張小宋·吳大可·黄進六等二十四人、楊知事主席、省委李嶽衡亦在座、當由主席宣讀議案三、件一四鄉民圑、議决另開圑防會議、二息借省政府解欵三萬元、（督署省署財廳各一萬元）、議决勉力籌措兩萬四千元、城區鄉區、各任籌一萬二千元、城區係由商店息借、鄉區則由各鄉總董負責、按照賦稅銀米數目攤任、均以下忙錢糧作抵、三秋勘討論時間最久張小宋等、主張依照十一年度四分九釐五歉數呈報、楊知事李省委、均謂省稅地方稅似宜雙方　及而尤以地方事業、開係至重云云、嗣因時間過久宣告散會明日再行續議 
[清江]  
　　軍界消息彙聞最近馬玉仁師長電致淮揚鎭守使署劉代使、謂凡有返浦兵士携帶民物者查明即予槍决、以維軍譽、二十五日鎭署派十圑三營連長趙春揚護送淮陰縣署釋放輕罪犯人三十名另有招募新兵三船南下、一面仍派該署軍官在淮泗等縣繼續添招陸續南下、二十七日鎭署派十圑一營陳營長將在漣水于圩招安八百人、槍械六百支乘輪南下據云該項軍隊頃已編制成營、並委十圑三營火效良連長、充當營長 
　　竊電者誅竊賊許瓦匠某、因一再盜竊淮揚鎭守使署安設軍用電話鐵條、致淮陰泗陽間軍事消息不通妨礙軍務劉代使漢民、以爲在此戒嚴時期、難保不有匪人暗中損壞、除於月之十七日、沿電話木桿遍貼布告外特責成各該電話經過處所地保、嚴密查拿、爰於二十四日半夜、由地保梁鴻彥等、將許拿獲、先送交清江電報局、旣送至八面佛警察分所、均不收納、最後爲鎭署詢悉、令警察分所暫押、二十五日提至鎭署、交軍法官何廷式審訊、供認不諱、二十六日午後二時許、依照戒嚴期内妨礙軍務、判處死刑、隨即綁赴刑塲斬决、 
[平湖]  
　　戒嚴聲中之二布告平湖縣公署前奉省令告諭地方商民、照常營業、凡關於買賣米柴之商販、尤當加意保護、以重民食等由、即於二十七日油印布告多張、分貼通衢、曉諭商民、又浙江緝私第三營兵士、現因時局不靖、調集平邑暫駐城内西太平橋堍衷嶽廟内、一俟大局稍定、即當調回原防、該營營長鄭虎臣氏、深恐外間不察、反致誤會驚疑、特於二十七日分貼六言韻示、剴切布告、該營兵士、軍紀素嚴、出外購物、均帶符號、如有棍徒假冒、准予扭送來營、一經訊明屬實、定以軍法重懲、 
　　江浙戰爭中之雜訊一縣奉電飭、雇船三十艘、運禾候用、優給工資、當雇得若干艘送嘉、二本縣城廂圑防、共有七所、圑員約有三連、加以水陸鹽警、足供地方防衛、三新埭鎭居民、因楓涇吃緊遷平、四紅十字分會、於二十八日成立、選舉職員、 
[杭州]  
　　雷峯古塔坍毁紀雷峯塔地址、在凈慈寺北、南屏山西、相傳爲吳越王妃所建、清聖祖御題有雷峯夕照之額、塔影凌空、層巒聳翠、每當夕陽西照霞光掩映金碧交輝、恍若一座火城、横亘林間、垂諸數百年而不朽、歲甲子八月二十七日下午二時、（陽曆九月二十五日）、適値孔子誕期各官廳例應放假、予得偷閑一日、散步白公堤、望見雷峯塔脚旁、有黄烟微起、予始驚疑、以爲係人燒灰屑於此有頃烟忽變幻、騰空蔽日、砰然一聲、塔竟倒坍、不覺愕然者久之、茲悉是塔之磚、異常寬厚、中有小孔、孔内有綾　捲藏工印楮書陀羅呢經心經等類、紙長七尺六寸、人有搶得之者于以二金、尙不肯售、現已由警署派警輪流保管、不能任意取携、至該塔坍倒原因、人多疑係　取磚石所致、但該塔四圍、築有牆垣游人不能入内、則撬取磚石之說、似未可信、不過該塔在未經築牆以先各路鄉民來杭進香、前往游玩者、率以取得塔土爲祈年之舉、金華浦江等處、並有用雷峯塔土、和入人家新起廚灶内、永遠不生螻蟻之說、故歷年以來、塔基已漸挖鬆、後雖用磚土塡補、究屬未能得力此次該塔坍卸、實係由上部先陷、成一饅首形、而塔旁山下之茅蓬、亦被塔磚坍下、毁去一半、幸茅蓬内僧人、聞聲逃避始得無恙、按雷峯塔係建自吳越王妃黄氏、内藏佛螺髻髮、一名黄妃塔、又訛呼爲黄皮塔、共五級塔本有垂簷飛棟窗戶洞達後燬於火又有石刻華嚴經圍砌八面、歲久沉没土中、計該塔起造至今、約千餘年矣一旦頽毁、未免令湖山減色、至俗傳有白蛇青蛇兩妖鎭壓塔下、純係小說家附會之談、不足信也、又考是塔之歷史、湖山便覽云、雷峯塔在凈慈寺前、吳越王妃黄氏、建以藏佛螺髻髮、亦名黄妃塔、忘懿王有黄妃塔記、又西湖詩話云、南屏山前回峯、以山勢廻抱得名吳越王妃建塔其上、本名回峯塔俗作雷峯塔、以回雷聲近致誤、而淳祐咸淳舊志、造一雷姓者、可笑甚矣、宋有道士徐立之築室塔旁世稱回峯先生此明可騐者詩日、南屏有回峯、曲抱當寺門、王妃建黄塔、俗號黄皮墩、迤邐屏山西、石壁看垂露、坐對索靖碑、不覺日西去此皆班班可考者、吳越國錢武肅王、保境安民、民生百年不知兵革、吳越去今一千零七十三年、則此塔已千年有奇、所謂數千年者實誤云、 
[寗波]  
　　定海六横鄉被盜定海六横雙塘岙地方、九月二十七日上午、突來盜船六艘、盜匪三十餘名、登岸、進虞和順號搶掠、並傷工役一名、全店付之一炬、該盜等又至雙塘廟内、廟祝撮來和尙頗具資財、攫去現洋六百餘元、並一切貴重物件、該廟内所辦之學校、及神像、搗毁一空、又岙内之林延慶趙裕泰號孫日房等、亦均罹其災、該村周圍十餘里、損失計五六萬元、 
[紹興]  
　　第一師騎兵過境浙軍第一師潘國綱所部軍隊、由衢防開回五夫、步兵約三千人、已續過境、二十七日上午、又有騎兵八十餘名、帶同馬匹、由聞堰到紹、經清鄉避及縣署預備供應、代爲照料、兵士進西郭門、在城中略爲休息、即出五雲門、前往五夫防地、服裝較前次步兵稍爲整潔、軍紀亦較良好、 
　　演戲酬神釀成慘劇二十六日晚間、紹屬安昌鎭西市居民僱大榮慶班演戲酬神、觀者人山人海擁擠不堪該處寗恩橋適在戲台之側、觀客羣聚橋上橋已年久失修一旦受多人擠立、壓力不勝、致中間橋梁拆而下墜兩旁石欄、亦倒入河中、觀客均隨之落水約有四十餘人經旁人撈救、幸未全數溺斃、然大半均已受傷中有一十二齡之男孩、竟受壓當場斃命常出事時母呼其子、夫覓其妻、人聲鼎沸、該鎭商民、正入睡鄉、一時從夢中驚醒、因未知細底、頗受虚驚、 
[蘭谿]  
　　閩軍征服後之酬庸一孫督理於二十三日晨離蘭赴杭、聞省當局曾派代表來蘭歡迎、二孟司令二十三日帶第一圑兵士開拔嚴州駐紮、第二圑駐紮蘭谿、三新知事趙某、已於二十三日午後、接鈐視事、前代理知事劉同律（梅生蘭谿人）由孟司令委任烟酒公賣局局長、又委任縣議長俞守南爲統捐局長、商會長楊鏡華（忠才義烏）人）爲捲烟特稅局長、各界歡迎代表鄭炳照（心田江西人）、爲閩贛聯軍第一縱隊本司令部諮議、 
[和縣]  
　　兩鎭被盜搶刦詳情本月二十一日南鄉後港橋鎭、及南義鎭、被盜匪搶刦一案、各情已誌本報、查此次盜匪、共來十四人、各携盒子砲快槍四枝、將後鎭大小商店、搶刦一空、其中張和太搶去現洋八百元、劉義盛搶去現洋八百元、銀寳二只、（每只重百兩）葛瑞生趙德泰等、均損失不貲、又士紳劉鑄堂被架、至今未回、後經南義鎭將警所快槍搶去四支、子彈三十二排、什物出具搗毁一空、並勒令巡長錢某領路、向大山頭（該山距南義約十五里）而去、適縣警備隊追至、途拿獲盜匪嚴某一名、乃捆綁帶縣、定於昨日（二十三日）開庭審訊、 
[當塗]  
　　解囊救圩　當塗八區常嶺垾圩堤於夏曆七月二十日潰决十餘丈、經該圩全體農民、連救三次、均無效果、水流湍急、岌岌可危、是時鄉間稻禾、業已成熟不日即可刈穫若聽其汜濫不救、未免可惜、幸該圩有崔性中者、見圩勢危急、遂解已囊三百餘金、購置椿木、星夜率夫搶救、並有朱燮光陳本才等出爲襄助、不辭勞苦者二日、即將决口堵塞、稻禾未受損傷、而毘連各圩、亦絲毫未受影響、現在新榖登塲、同歌大有、該區全體農民、飮水思源、咸感崔君之德不置、擬將崔君解囊救圩之苦心、揭諸報端、以揚仁風、而爲急公好義者勸、 
 
 

Page 8

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *   
 
 

Page 9

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *本埠新聞 
[盧永祥抵滬後之戰事消息（十二）]  
　　昨晚黄渡·嘉翔間·瀏河·均有戰事 
　　孫傳芳陳調元軍有已抵石湖蕩訊 
　　昨日兩軍承前兩日大血戰之後、日中槍砲聲稍靜迨至入晚、黄渡方面·嘉定南翔間·瀏河方面·又均有戰事、截至今晨一時半止、各陣線仍未有變動、而石湖蕩方面、則已有孫傳芳陳調元軍隊開到消息、恐不日亦不免接觸矣、茲分錄昨日消息如下、 
[一各方戰事消息]  
　　昨日各方戰訊彙報（黄渡）旿昨日（三十日）日間黄渡方面二軍槍砲稍稀、雙方均取守勢至下午六時二十分槍砲聲又作、各用大砲機關槍轟擊聯軍之衝鋒隊奪獲蘇軍之機關槍子彈八箱、已解送司令部雙方死傷不少、聯軍之傷兵一百餘人、已載運來滬、並聞黄渡聯軍之某旅長、被流彈傷腿部、今晨一時半、蘇浙二軍又用大砲劇戰、陣線仍未變動、臧致平於昨上午六時十分來滬、至下午五時半返南翔督戰、（嘉翔間）嘉定南翔之間、自（二十八日）下午二時半起、至三十日上午四時止、爲蘇聯二軍最猛烈之戰鬭、雙方在馬陸方泰均明大砲·機關槍·盒子砲·炸彈·轟擊、計血戰三十六小時之久、是役聯軍第六混成旅第二圑圑長王保安陣亡、屍已在軍署備棺於昨（三十日）成殮、又第二十四旅第二圑圑長張國容受傷、又第四師第十五補充圑圑長王國良被流彈傷腿部、又陣亡連排長十餘人、由兵站購棺三十三具、送往南翔成殮、蘇軍之生力軍、亦傷亡甚衆故至昨日（三十）雙方各取守勢、日間無大戰、略聞槍聲、至下午七時起、嘉定方泰方面、二軍又用大砲·機關槍來福槍轟擊、至今晨（一日）一時半、仍在猛擊中、（瀏河）昨日（三十）下午六時、瀏河方面之蘇聯二軍、戰於西北市梢一帶、蘇軍仍取攻勢、聯軍仍取守勢、雙方均用大砲機關槍攻擊、陣線無大變化、聯軍子彈需用甚急、用汽車分送前敵、至下午十一時半、雙方劇戰甚烈衝鋒隊仍守陣線、均不敢渡河、因懼地雷及埋伏云、 
　　又一函云、三十日晚黄渡一役、聯軍某連長受流彈傷今晨一時來滬療治、三十日、嘉定瀏河白中無甚戰事、入晚僅有小戰、方泰方面、自二十九日午後兩時、聯軍由黄牆與方泰蘇軍繼續交綏後、澈夜作戰未嘗稍息、拂曉、聯軍敢死炸彈隊衝鋒前進、至午正、雙方砲火益烈聯軍屢進屢退、至午後二時稍懈、結果、猶相持於黄牆馬陸之間、入晚六時、又復作戰、截至十二時無甚中入、成對峙之勢、 
　　二十九日晚十一時、蘇軍曾以一旅餘之衆、猛攻黄渡左翼由方泰抄襲直撲東揚旗、正面由安亭站直撲西掦旗、前後已成包圍之勢、正面蘇軍已渡過二十四號橋梁、北面蘇軍左翼翼已距東揚旗祇有一里之遙、且聯軍子彈將罄上海尙未解到臧致致平焦急萬分、經林圑長竭力指揮、迭開大砲轟擊、蘇軍稍退、未幾又復進攻、雙方逼近時、肉搏相爭、互有剌傷、是役聯軍奪獲機關槍兩、架步槍五十餘枝、至二時半停戰、三十日拂曉、兩軍繼續作戰、槍砲聲時稀時密、無甚進展、至午後已不聞槍聲、似已停戰、入晚、槍聲又密、惟不若前日之烈、至今晨一時、猶相持於二十四號橋間陣線依然如舊、聞二十九日係蘇軍總攻擊、 
　　前晚黄渡聯軍陣亡之第六混成旅王團長、係第二圑名王志明、遺缺何使已委李某升充、 
　　何豐林於三十日午後二時、由龍華乘車赴翔、即晚八時遄返龍華、盧小嘉七時四十五分赴翔、午後四時半返滬、臧致平於午後六時由滬赴翔督戰、楊化昭今晨一時由嘉定來滬、即轉車赴龍華、 
松江尙未開火、滬杭路松滬間客車仍照常開行、 
　　孫陳軍已抵石湖蕩孫傳芳軍隊約一營、及陳　元軍二營、均於昨日（三十）抵石湖蕩車站、大砲車用品等均用民船載運步哨兵一排將至三十一號橋、二軍開戰之日不遠松江避難之人、昨乘火車來滬者、更爲擁擠、 
　　聯軍嚴密防守三十四號橋前日（二十九）下午二時半、楓涇石湖蕩間第三十四號橋方面、聯軍步哨、見橋東有便衣閩兵數人、當時聯軍以爲百姓經過、故未顧問、嗣因該便衣兵走近、聯軍步哨始行喝阻、詎被用盒子砲開放、雙方小有衝突、聯軍受傷一人、後有聯軍多數軍士上前、始將便衣閩兵擊退、亦傷一二人、現悉聯軍之三十七團及三十八圑及第十師第一圑衛隊、均分防三十四號橋（即朱橋又名圓洩涇橋）至米市渡黄浦口達青浦一帶、均有重兵分防密佈、昨由聯軍第三軍總司令王賓、諭令各軍嚴密防守、勿使敵軍探視云、 
　　松滬客車昨仍開行滬杭甬鐵路、昨日（三十）松滬客車仍開往返各兩次、由松開滬之第一班客車、到滬在下午二時二十分抵站、車中乘客、異常擁擠衣箱行李、約有五六百件、其由滬開松之第二次客車、於下午二時四十分開出、有新普育堂紅十字會救護員十人、並衣箱行李等車、至松江站住居、聞杭州方面杭嘉客車、亦仍開兩次、又聞松江方面居民、業已搬空、城内店商、三份中祇有一份均半開半關、頗似元旦情形、每日上午八九時開市、至下午五時即閉門休息云、 
　　黄渡昨晨之劇戰援蘇大批豫魯軍隊約有數千人、於昨（三十日）午前一時許、直向黄渡聯軍猛撲聯軍第一副司令臧致平·第二司令陳樂山等所部軍隊、極力抵禦、雙方激戰至天將拂曉、聯軍三十九圑後援軍隊趕到、卒將蘇軍擊退、是役蘇軍死亡頗衆、聯軍乘勝追擊數里、衝入蘇軍第一道戰壕、奪獲機關槍二架、昨（三十日）松滬聯軍司令部、得悉大隊蘇軍猛擊聯軍消息後、特於黎明之時、開出飛機兩架、携帶重量炸彈、駛赴黄渡前綫助戰、聞聯軍連擲四枚、均抛在黄渡與安亭之間、因此蘇軍退却云、 
　　陳樂山自南翔至龍華第二軍聯軍總司令陳樂山、於昨日（三十）由南翔專車返滬、下午二時半抵龍華站、下車至使署、 
　　昨日車運兵械消息第四師第十五圑第一營步兵一連、由龍華站專車前赴黄渡前敵助戰、又八時四十分、南站裝出炸彈二十箱、槍彈三十箱、砲彈三十箱、開往松江、又昨日（三十）上午八時一刻、由南站裝出軍棉衣五十套、白菜四簍、開往南翔、又上午八時三十五分、由南站裝出雨傘一千五百頂、大頭菜十簍、開往松江、又上午九時、由南站裝出機關槍四架、運往南翔、又下午二時三刻裝出砲彈二十箱、運往黄渡、又下午三時、由南站裝出開花砲彈二十箱、送往黄渡、又下午四時半、由南站裝出過山砲子彈十五箱運往黄渡、 
　　聯軍王圑長陣亡時情形昨據浙滬聯軍司令部消息、前晚黄渡嘉定間戰事之激烈、爲開戰以來所僅見者、當第六混成旅王圑長率所部兩營、向安亭衝鋒、王圑長彈中肩際、各目兵請王圑長退後療治、王圑長不允、謂些微之傷、不足介意、仍率隊猛力衝鋒、未幾血湧而倒昨已將屍體運回業由何使令備上等棺木盛殮云、 
　　治愈之兵仍　前敵昨據浙滬聯軍司令部消息、近因紅會各臨時醫院所治傷兵、大半已愈、且日來運來之傷兵又衆、實無容積之地、請爲疏通、聞已由總司令部命將醫愈傷兵、擇善解回前敵司令部收納、分别撥歸原隊、昨見紅會總醫院擇定四十名、雇黄包車送至北站、專車送往南翔云、 
　　聯軍趕練新兵昨據浙滬聯軍司令部消息、近因各前敵急待補充、特命各新募之兵趕緊訓練、以便分撥各司令部補充成軍、現大王廟等處朝夕訓練云、 
　　浙軍圑長之遞補浙軍第十師第三十八圑圑長李廷美爲盧總司令以軍法槍斃　、所遺三十八圑圑長缺、由暫編圑第一營李營長拔升、第一營長則由吳圑副提升、所遺圑附、係三連胡連長補升云、 
　　砲台灣運出軍械赴前敵前日（二十九）午後、吳淞砲台灣司令部着專車運往上海轉赴前敵之機關槍子彈十二箱、每箱八千粒、聞此項子彈、均係民國元年所造　　南站昨開到傷兵專車四次滬杭甬鐵路上海南站於前夜（二十九）九時起、至昨晨（三十）六時止、由黄渡開來傷兵專車四次、計四十三人、其微傷者、送往湖北會館陸軍醫院外、其餘均送太平街滬南紅十字分會、又昨日（三十）上午七時、由黄渡送來傷兵七人、内最重傷二人、送往上海醫院、餘送滬南紅十字分會、又下午一時二十分、由黄渡送來傷兵三十餘人、内重傷三人、送上海醫院、餘送　南紅十字分會、又下午三時半、由黄渡送來傷兵二十人、均送滬南紅十字分會醫治、 
　　前晚昨晨傷兵運淞甚衆前日黄渡等處各前敵劇戰後、淞滬火車專車運送赴淞之傷兵甚衆、前　（即二十九晚）七時起至昨晨止、火車來往之聲、終夜不絶故吳淞各醫院、共到傷兵數十名、其中重傷者多係受蘇軍手擲炸彈所傷云、 
[二各通信社消息]  
　　昨日黄渡嘉定之戰事國聞通信社云、昨日除瀏河外、黄渡嘉定、仍有戰事、齊軍自前日起盡力猛攻、聞前日一日、黄渡一方主客軍達一萬餘人、大砲共開一千餘發之多、但效力甚微、聯軍仍用機關槍·榴霰彈·禦敵於兩軍接時、並白刃肉薄、故雙方損失均大、惟聯軍宣稱、在五與一之比例、此外齊軍被俘者九十人、被奪步槍六十桿、機關槍兩架、至昨日黄渡瀏河兩方繼續作戰、惟無前日之激烈、聯軍在方泰方面將前昨兩日所奪陣地、均開挖戰壕、俾無論攻守、陣地可益行鞏固、此方敵軍爲鄂軍劉佐龍·張允明等部、該軍吳圑長即於是晚陣亡云、 
　　黄渡前晚激戰甚劇遠東通訊社云、前晚（二十九）九時許、黄渡方面、兩軍激戰甚劇、蘇軍約有數千人、由中路猛力進攻、以黄渡車站爲目標、聯軍方面亦竭力抵禦、一時槍彈如雨、勢甚猛烈、至十時餘聯軍以子彈缺乏遂後退、蘇軍攻擊益急至十時半蘇軍衝鋒隊抵火車站外揚旗、距車站祇數百步斯時聯軍司令臧致平陳樂山等在車站、而第四師砲隊在車站架有大砲數尊即下令連續射擊、共放數十砲、始將蘇軍擊退、未幾子彈車始運到、臧司令以押送者輸運太遲、前線幾爲所誤、遂即發交司令部懲辦、聞是役兩軍死傷千餘人、聯軍並陣亡第二圑王圑長一人、下級軍官數人、昨日（三十）上午仍在激戰中、勝負未分、但蘇軍前敵離黄渡三四里、與前數日之防線無異、 
　　黄渡聯軍之進展遠東通訊社云、又據一報告、昨（三十）日上午中路陛民軍、有由黄渡進展至泗江口之說、按泗江口在安亭西路六華里、 
　　嘉定戰訊遠東通訊社云、嘉定西門外之竹蕭弄、北門外之黄慶、南門外之薛家廟、日來均有戰事、二十九日自朝至暮、槍砲聲不絶、夜間尤爲劇烈、原駐東門外新木橋之聯軍、二十九日晚八時、均入城增防、蘇軍亦開到生力軍六營、分西南北三城助戰、三十日上午戰局稍見輕鬆、下午又形緊急、 
　　方泰昨日戰事消息遠東通訊社云、昨日（三十）方泰方面、兩軍戰爭甚烈、蘇軍有數百人將方泰圍攻、聯軍由嘉定方面調來軍隊不少、以資抵抗、目今兩軍仍相持一河之隔、昨日全日砲聲不絶、蘇軍擬將方泰攻下、再攻南翔、以截斷聯軍中路、聯軍亦以方泰爲嘉定南翔問要道、竭力扼守、現兩軍均注全力於方泰、 
　　蘇軍昨日抄襲石岡門遠東通訊社云、昨日（三十）上午有蘇軍數百人、從黄將衝至石岡門、抄襲聯軍、爲聯軍陳樂山部擊退、是役蘇軍死傷約二三百人、 
　　昨日各路之戰事中國新聞社云、瀏河與黄渡之陣線二日以來、激戰至劇爲開火以來、海一次之大血戰、聯軍於二十七日、從嘉定·馬陸·向太倉進攻在馬陸鎭前、擴出防線十里餘、同時西面沿鐵路向前進攻、至二十九日上午、戰事稍稀、蘇軍從崑山方面將補充新兵七百五十名調前開赴前線、午後蘇軍即復進攻、續戰七小時、至晚十一點、始漸沉寂、是役計蘇軍兩次猛衝、黄渡北部聯軍陣線、兩次均被第十師重砲擊退、是役俘蘇軍九十餘、機關槍二架、槍六十餘桿、三十日上午三時、馬陸聯軍又有一營向方泰猛攻、接戰甚烈、旋蘇軍各路均施反攻、黄渡方面、至下午四時、聯軍進占九華里、瀏河嘉定方面、仍相持於丈港葛隆間、馬陸方面陣線未變動、然砲火繼續、未稍停止、 
　　聯軍飛機炸毁安亭車站公平通信社云、聯軍昨派出戰鬥飛機一架、携帶重重量炸彈、向安亭方面進發、飛過安亭車站、擲下五十磅炸彈一枚、車站當被炸毁、齊軍傷亡甚衆、 
　　瀏河拘獲冒充紅會職員之匪黨國聞通信社云、昨日下午紅會醫生王培元、得瀏河戰地調查員韓桂林之報告、謂自戰事發生後、瀏河方面居民、每有謂紅會人員擾及民間之說、頗滋疑慮、紅會人員以救傷濟困爲職志、且皆克盡厥職、旣有此種風說、不得不嚴密稽查、乃昨日下午二時左右、瞥見聯軍某軍官捕獲身穿紅會制服之一人、當時未及細察、疑爲本會救護隊中人、當即向該軍官詢問據云此人身挾利刃兩柄、並非醫生治療所用、且就獲時言語支吾、益證其行徑之詭異、當經細加觀察、此人所穿制服、確與本會職員無異、帽式徽章亦復相同、惟袖章紅十字標記較小、且無總辦事處關防、當向其索取憑證、則瞠目不知所對、惟言爲中國紅十字會中人、復詢其隸屬何處分會、則又噤不能言、故斷定必爲冒充無疑、當由軍官解送該地司令部矣、據瀏河居民言、此人嘗冒充紅會職員、率領土匪多人、入人家宅、居民初以爲紅會前來救護出險、詎知彼等即施刦掠搶奪一空、今茲就獲、實居民不幸中之大幸云、 
　　青浦戰訊遠東通訊社云、青浦北面、蘇聯兩軍、自二十八晨開戰後、截至三十日拂曉止、激戰兩晝夜、雙方均有死傷、在二十九日尙在趙屯橋附近相持、及至下午、聯軍另由青浦方面調往生力軍一營、加入作戰、故蘇軍退後十餘里、至三十日晨、兩軍戰線已移至舊青浦與章堰之間、另據聯軍中某軍官語人稱、青浦方面戰事、比較黄渡方面更爲激烈、蓋因聯軍對於該路甚爲注重、如該路能將白鶴港趙屯橋佔領、圑向石浦方面進逼陸家浜、在安亭方面之蘇軍、即不敢戀戰、自行退却否則定被包圍、故蘇軍對於該路戰事、抵抗甚力、統計該路蘇軍、有四千餘人之多、聯軍亦有三千餘人云、 
　　松江與楓涇兩軍之形勢遠東通訊社云、松江至楓涇之間自閩軍於二十四五等日開抵嘉興、滬杭路即行斷絶交通後雙方節節凖備、形勢日緊昨據交通機關消息聯軍自二十八日起、將松江方面部隊紛紛調往石湖蕩一帶、截至三十日止、總計約有三千餘人連日由北站運往子彈、不下數十萬、發昨（二十九日）並在石湖蕩附近之某號鐵橋北岸、安置二十四生的大砲四尊、砲衣已脫去、該處兵士、防守極爲嚴密、楓涇及嘉善一帶、自二十五日起至三十日止、陸續開到孫傳芳所部三營、陳調元二營、均分布於楓涇及嘉善之問、積極凖備作戰、與石湖蕩聯軍遙遙相對、適成犄角之勢、據另一消息、二十九日傍晚、兩軍在石湖蕩方面已發生斥堠戰、惟爲時不過數十分鐘、即已停止、又據軍界中人云、滬杭路方面、兩軍形勢如此緊急、然已閱數日、尙未發生戰事、其原因有二、一孫傳芳因陳調元尙未到前方、未便驟下進攻令、二聯軍因黄渡方面激戰甚烈、在滬杭路嚴取守勢、故數日來不致暴發、 
　　松江備戰情形公平通信社云、昨日松江來滬快車、在二時許抵滬、搭客更形擁擠、據某君云、自孫陳前鋒、開抵楓涇、松江形勢、驟形吃緊、聯軍續由松江運往石湖蕩糧食彈藥、絡繹不絶、但聯軍尙未在松城附郭、掘壕架砲、如報傳之盛、惟因輸運忙繁、　署招募夫役不足竟波及農民商人人心漸恐自二十七日起、松城大部商店、因無人管理、相繼罷市、惟城外尙有商店應市、入晚六時、即斷絶交通、儼入軍事時期、車站上增駐　隊一營、紮營嚴防、備戰形勢殊形危急、 
　　石湖蕩之戰訊中國新聞社云、陳調元軍隊、於前日分裝民船七艘、由泖河東行、擬於朱涇村上陸、襲擊石湖蕩、事爲聯軍楊化昭部所探悉、預伏泖邊田中、待其開近、即羣起追擊、陳軍此役有三船完全覆没、餘四艘死傷亦有三十餘人、故聯軍於泖西一帶現已特别加嚴防視云、 
　　馬良率兵赴松中國新聞社云、聯軍司令馬良、因松江防務吃緊於三十日晨七時二十分、率所部約一千二百餘人、乘專車赴松江前線布防、駐節關王廟云、 
　　聯軍在戰線上之兵力遠東通訊社云、據可靠消息、近日聯軍在上海護軍使署及製造局者計五千人、在青浦瀏河間戰線上者計三萬人、其各師之配置如下、一瀏河方面第二十四混成旅第二聯隊（楊化昭部）、第十師預備軍（盧永祥部）、第六混成旅第一大隊（何豐林部）、砲兵一中隊二嘉定及馬陸方面第二十四混成旅第一第三聯隊、及楊化昭之砲兵一中隊、第十師第四十聯隊（盧部）、第四師第十四聯隊（即前在宜興方面之陳樂山部）、第四師第十三聯隊（陳部）三南翔方面第四師之一部（陳部）、第六混成旅之一部（何部）及以外之軍隊若干四黄渡方面、第十師第三十七及第三十九聯隊（盧部）臧致平部約三聯隊、第六混成旅　二大隊（何部）、第十師砲兵一大隊（盧部）、五青浦及松江方面第十師第十八聯隊（盧部）、又第十師二　隊（盧護衛軍）緝捕隊及水上警察等、 
　　昨日北站之傷兵遠東通訊社云、昨日（三十）北站陸續到有黄渡方面傷兵百餘人、内有一兵腹部爲槍彈穿、血流如注、又有數兵腦部受有槍傷、另有數兵至北站即已氣絶、其屍身仍在鐵蓬車中、當即原車運赴吳淞埋葬、所有受傷各兵、均由紅會駐站關醫生一一代爲包紮、車送總會醫治、 
[三各西報之消息]  
　　大晚報之戰訊大晚報云、今日自瀏河以至黄渡各路前線、兩軍繼續激戰、但已不若昨日之猛烈、方泰方面聯軍陣線自蘇方開到援軍後、已停止進展、現正挖壕爲守、死力保住星期六以來佔領之陣地、據陸秘書長言、昨日蘇軍在嘉定黄渡問一再猛攻、均爲聯軍所拒却雙方損失極重、傷亡之數、蘇浙約成五與一之比蓋自關釁以來、實以昨日之戰最爲猛烈、戰事集中於嘉定黄渡之間、黄渡一地、蘇軍進攻不下十餘次、故死亡極衆、機關槍來福槍及手擲榴彈等施放不絶、兩陣之間傷亡遍地、瀏河戰事較稀、但砲擊仍日夜不絶、蘇方海軍亦復開砲助戰、蘇軍僅進攻一次、據稱係在開到援軍之後、昨夜七時至十時間、　渡嘉定前線蘇軍、用極巨之砲向聯軍轟擊、砲聲足以掩過來福槍聲、該軍何從得此巨砲、猶未確悉、料當自江陰等處砲台上運來、砲擊終日未停、但瞄凖不甚凖確、故損害不重、今晨軍署接南翔戰報稱、昨晚黄渡俘獲敵兵九十名、來福槍六十枝機關槍兩架、及其他輜重甚多、均已解交南翔、聯軍於星期日之夜及星期一之大戰、傷兵總數共逾四百人、皆於昨日運滬送往各醫院、龍華之四架飛機、今日復派往前線抛擲炸彈、昨日蘇軍亦有兩飛機翶翔天空、但未作戰、松江方面猶未開火、但聯軍已有凖備、分駐各處者共約六千人、據陸秘書長言、該處聯軍决不首先開火僅分駐形要之地、以備拒却閩軍之進攻耳、 
　　文匯報之戰訊文匯報云、中國舊式戰法已不合用故能用新式戰法之將、當然可占優勢、據各方面消息觀之、江浙戰爭中盧之戰術實較齊爲優、蓋聞齊之軍官仍襲用舊法也、以故蘇軍屢次進攻、輒大受損失、且以數倍於浙軍之衆、不能擊破黄渡陣線、星期日與昨日之戰事雙方旅進旅退、死傷頗衆、昨日盧曾以飛機助、戰惟無甚效果、蘇軍則連較前口徑爲大之砲至前敵轟擊、浙軍死傷之多、殆由此故、今日之戰事、仍如昨日、各陣線無重大變動、自昨日薄暮起、至今日拂曉止、雙方惡鬭數次、死傷甚多、聞浙軍擬由嘉定及黄渡至安亭之陣線夾攻、進窺崑山、昨日黄渡澈夜鏖戰、至今日正午始已、浙軍以大隊衝鋒但爲蘇軍機關槍所制退回原地、 
　　昨夜浙軍曾派兵一隊計百名、内有閩兵多名、奮勇前撲、奪取置於要險之蘇軍機關槍一架、該隊奉令後、即呐喊而進、距機關槍雖不足二三百碼、但其間多屬稻田溝洫、故每一舉步、必有一人顚仆、但卒有七人衝至目的地、以槍刺與敵兵肉搏、奪得機關槍、今晨拂曉蘇軍飛機二架翶翔浙軍陣線之上、浙兵見之、舉來福槍向空擊射、二飛機未擲炸彈、僅偵察浙軍陣地一周飛回蘇軍方面、今日傷兵到滬者、共八十餘名、其中有重傷者多名、受傷者似多於頭部中彈、昨夜浙軍奮戰數小時、進至距嘉定外二里、今日上午蘇軍猛攻數次、圖復失地、未獲效果、聞馬良已率便衣精兵七百名抵滬、加入浙軍、將赴何方陣　　尙未悉按馬良之兵以善戰聞、 
 
 

Page 10

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *　　字林報記造船所長之解職字林報云、據可靠方面傳出消息、何護軍使新將江南造船所正副所長解職以該所收歸掌握、俾可舉債或出售補助戰費、該所在製造局附近、二十年來、直轄政府、向由海軍部委派所長詢之軍暑陸秘書長、亦承認該所所長已由何使命令更之說、但謂此舉不涉財政問題、另一消息、解職之劉鄺兩所長、係海軍部委派、故慮何頗疑其不附於已、據聞劉爲閩人、與寗海軍界閩人關係頗密、此次滬海軍之舉動、事前並非毫無所聞、且於營業上曾有數端、足以引起盧何之疑故逕行更動、至鄺氏於解職前業已先行離所云、 
[四中外海軍近訊]  
　　海軍之昨訊海籌士兵索餉一節、現已解决、所有海籌·永續·建康·各艦士兵、均發給七個月現餉、各官員亦發給一個月、楊樹莊於本日（三十日）回應瑞艦、周兆瑞率籌續由通州上駛南京、以實踐不加入瀏河艦作戰之條件、 
　　滬海軍處准外交圑之要求、除　靖安艦砲位起卸外、昨日、復將辰字雷艇砲針自行卸下、該艦艇尙有官員士兵、所需餉項、現由聯軍司令部擔任按月照撥云、 
　　美砲艦由長江調滬美國駐揚子江之淺水砲艦畢其亞號、原在長江下遊巡弋、昨忽奉到本埠美艦隊司令命令、業由揚子江開駛來滬、至吳淞外頭叚停泊、 
　　英艦出口購辦食物停泊浦東爛泥渡太古華通碼頭轤 
之二百十四號英艦、昨日正午、開駛出口、據云、係駛赴吳淞口購辦食物、日内仍駛回原處停泊、保護駐滬僑商云、 
[五徵收軍需米捐]  
　　函送米捐章程與佈告上海縣知事署、昨函上海總商會、謂奉護軍使署發下徵收軍需善後米捐章程二十份、護照一百張、布告二十紙、布旗五十方、仰該知事即日施行如有奸商市儈藉端阻撓軍法具在、决不寬貸、除令仁榖堂·嘉榖堂·米業董事·曁閘北經售米糧公會外、相應檢同章程布告各一份函送貴會查照爲荷、 
　　軍需善後米捐章程之頒發龍華護軍使署昨頒發徵收軍需善後米捐章程、照錄如下、 
　　（第一條）此項軍需善後米捐、就松滬產米縣分、曁經過第一遭稅所徵收之、全數撥充軍費、徵收期限、以軍事善後辦結之日爲止、（第二條）此項捐務、事屬特别軍需、應由各縣知事曁各稅務所長負責辦理、（第三條）各縣應於管轄界内、各就邊境出口之處設立徵收米捐事務所、由縣知事酌派員司駐所辦理、（第四條）甲縣產米運銷乙縣、即於甲縣出口時、每石納軍需善後捐大洋一元隨取連米護照爲憑、該米運至銷塲地銷售、沿途經過關卡查騐放行甲縣已納軍需捐者乙縣不再捐但各稅所原有之稅欵、或各地方原有之地方捐仍照常徵收、以免偏廢、其他處運米指銷松滬者、應在第一道稅務公所查騐收捐、塡給護照、（第五條）運米商人、按照定率納捐後、隨即發給運米護照、並報明裝米船隻數目、每船發給白布蓋印小旗一方、運行各地銷售、一面由聯軍總司令通令各軍警、隨時保護、此項運米護照及蓋印小旗、均責成運商於運米至銷場地後、就近交由該縣知事公署、逕送本署核銷、（第六條）運米護照、由本署定式刊行、頒發各縣、曁各稅所備用、護照式樣另定之、此項護照、計分三聯、中聯護照發交運商、一聯線騐呈送本署一聯存根留縣所備查（第七條）運米商人不納軍需善後捐、私自運米行銷者、一經查明、即將所運之米全數充公、（第八條）運米商人、倘有將所運之米多報少、希圖省捐者、一經查獲、除將漏捐之米照數補捐、並另處以漏捐捐額三倍之罰金（即每石另罰三元）、罰金收據另定之、（第九條）　人運米於出境後、沿途如有加載、應隨時向就近米捐事務所報明加捐、另給護江照爲憑如果私自加載運銷、匿不具報、一經沿途各米捐事務所或稅務分所查出情弊、照本章程第八條規定辦理、（第十條）商人持照運米、經過各地稅務所或稅務分所、騐明貨照數目相符、隨時蓋戳放行、不得留難需索、舊有照票費等各項名目、一律革除、倘有私自留難需索、一經查出、按軍法懲辦（第十一條）商人所運之米、按照護照所載數目、如有溢出、沿途米捐事務所或稅務分所應隨時舉發扣留、倘或不加覺察、隨意放行即以串通舞弊論、當以軍法從事、（第十二條）各縣曁各稅所收到捐欵、應按旬報解本署核收、逾期至遲不得過三日、（第十三條）各縣曁各稅所經徵米捐應需經費、得於所收捐欵内截留五釐、以作薪公各費、（第十四條）遇有漏捐充公之米、應留縣署或稅所隨時作價變賣、所護米價、提取十分之三、作爲查獲漏捐之獎金、所餘七成以一半留縣署或稅所彌補公費之不敷、一半解　署歸入軍費撥用、如有漏捐所罰之欵、亦照前項規定、分配辦理（第十五條）本章程自公佈之日實行、如有未盡事宜、隨時修改公布之、　　米糧公會之特會滬北米糧公會、於昨日午後二時特開會議、到朱子明等多人、由正會長节和笙主席、議案如下、一縣公署令轉護軍使佈告米糧特捐事、公决即將該佈告粘貼、并轉告各客遵行、惟目下淞滬區域以外之米無從設法運來、滬地食米匱乏堪虞、擬再函總商會、召集各公圑共同設法維持、二總商會轉來保安會公函募捐事、公决俟下次再議、三閘北保衛圑籌募購械經費事、公决與米行公會協議後再决、議畢散會、 
[六徵募松滬公債]  
　　松滬公債昨日開始徴募籌募公債管理局、昨已實行籌募、由滬　工巡捐局撥派前往各員司分往各處按戶募集、淞滬陸警廳長通令各區署所、各派警察四名隨同募債員出發籌募、先從滬南十六舖及小東門一帶開始進行、各房客對於是項債欵、多照租金數目繳納當塲給票收執云、 
　　又函云、軍署因需用軍餉孔殷出示勸募公債、先收房金一月、昨晨、徵收員協警由局分投出發徵收、由一部份員警從大東門商市口收起、該處皆極大商號、雖無租摺可對、惟檢查商店上月在賬簿上已付租金數目核收、塡明收入數目、發給三聯單一紙、此單即令租戶他日付給房主、抵作租金房主再將此單換領公債票、該員警　自彩衣街迤西往收、亦有不付者、與否認者、滬城各紳董、昨午、假某機關會商擬禀求軍署、對於徵收房金、只收市上商店、若經紀小民及窮苦之家、則請豁免云、 
　　閘北市爲警察籌餉之　函閘北市經董辦事處昨致閘北工商廠號函云、逕啓者、淞滬警察經費、向歸省欵撥充、自軍興以來、省庫告匱、軍署已墊發一月、本月分警費無着、囑由當地籌借、即以現方開募之松滬公債項下撥還、業經定於十月五日發餉、查閘北四五兩區警費、每月約一萬六千元、當茲海内多故、閘北治安賴警察保衛得力、尙稱安謐、一旦警費無着、不特無以安保衛地方者之心、誠恐影響於治安問題、殊非淺鮮、借墊之舉、雖曰維持警務、即所以維持地方、同處境内、無分彼此、公衆治安、人各有責、且經指定松滬公債歸還、亦不虞欵無着落、素仰寳號爲閘北商業巨擘、置產甚鉅、目擊時局多艱、必起紓難之情、敬特備函奉達、擬請惠借閘北九月份葂主察經費洋若干元、并祈於二日内備齊、以便備具收條、來前領取、彙交警廳、如期發餉、事關全嘉定近日戰况　圖 
市安寗、幸勿遲延至爲盼禱、 
　　縣商會今日開緊急聯席會議上海縣商會、因地方有緊要事宜、亟待與各法圑開重要會議、現定於十月一日（今日）午後三時、開緊急聯席會議、昨已通函該會全體會董會員、並函知滬上省敎育會·縣敎育會·縣議會·縣參事會·市董事會·茲善圑·救火聯合會·等各圑體届時請各推派代表來會列席云、 
　　南區商業房客聯合會之組織本埠南區商業聯合會、近以時局關係、商業凋零迭、據會員到會提議、組織房客聯合會、謀與房東聯絡、以維市面、昨日午後二時、　開臨時會、徵求同意到者六十餘人、公推王濟州主席、報告開會宗旨、討論結果、房客聯合會應組織成立、以順衆意、定名南區商業房客聯合會、當由丁正藩草定簡章十一條、亦一致通過、議畢散會、已五下鐘矣、 
　　天主堂房租拒收公債票新北門内一帶房屋、爲法籍天主堂產業、該堂對於此次松滬公債扺付房租、不予收用、曾於上月函請駐滬法總領事、向軍署交涉、一面由經租雅維思、通告各房客略謂、近聞瓂介房租、有軍署發行使用軍用票抵租一事、按本堂所收房租、均係慈善事業之用、况又外籍關係、與别家產業不同、業已函請法總領事署轉函軍署在案、爲此知照貴房客應付房租須本党房票爲據（下略）云云、聞該房客等昨　文接該堂經租通告、略謂前奉一函、爲公債抵租一　業山法總領事函商何護軍使在案、刻據法總領事來函已蒙軍使允爲酌量辦理等因本堂房租、不收訿項公債特此通知、 
[七最近浙局所聞]  
　　甬商會報告地方安謐寗波旅滬同鄉會、昨接寗波　商會來電云、（上略）田陳兩代表業由杭回甬、一切接洽妥善、請　轉告諸同鄉、寗波總商會卅、又下午續電云、潘師回防、甬安如常、請轉告諸同鄉、母爲謠惑、 
　　張國威已抵嘉興國聞通信社云、浙江第二師砲兵隊長張國威、此次迎孫有功、北京政府擬委任爲嘉湖鎭守使、張氏已於昨日率領砲兵第八連及家眷等抵嘉興、其妻秋田、係日本某醫院之看護婦、爲張氏留學日本所娶云、 
　　郝國壐已到寗波遠東通訊社云、浙江第一師旅長郝國壐、由温州出發、過台州海門、即赴寗波、與潘　綱等接洽要公、已於二十九日到達、旅滬浙江人士往寗波協商自治進行方法者不尠云、 
　　褚輔成等由甬返滬浙人褚慧僧·殷鑄夫·趙澄志·陳味餘·等前日連袂赴甬接洽浙東治安問題昨已公畢返滬、據云、寗紹兩紹兩屬、自潘國綱所率之第一師回防後、人心漸次安定、市面原狀、亦已恢復云、 
　　閩軍占領瑞安之滬訊國聞通信社云、確息閩軍於日昨進取温州南部之瑞安、漸向温州進發、温州形勢嚴重、人心非常恐慌云、 
[八人民籌備自衛]  
　　江蘇自衛圑成立江蘇六十縣公民組織之自衛圑經軍事當道准予成立、曾經該圑函呈總司令部及護軍使署備案、并請咨照軍警保護、茲得護軍使署復函略云、貴圑保衛地方、維護桑梓、深堪欽佩、已飭警保護云云、聞圑部暫定方斜路源壽里爲辦公處、即日開始辦公、圑中分六部、每部有正副主任、其組織法頗爲細密現已將成立情形、函達警廳及主管警區、届時請撥警保護云、 
　　閘北保衛圑之圑務會議紀昨日下午三時起、閘北保衛圑舉行圑務會議、到各支圑隊長十餘人、由圑長王彬彥主席、致開會詞後即開始討論圑丁月餉案、主席謂關於圑丁月餉、本擬分十元·十一元·十二元·三級、圑目月餉、亦分十四元·十五元·十六元·三級云云、陳翊庭主張第一個月餉、圑丁暫定十元圑目暫定十四元、以後再由排長考其勤惰、再分甲乙多數通過、并决定薪餉自到差第二日起算、排長則自到差日起算、定每月二十四元、各支圑薪餉、則由各支圑彙册備文請領、次由主席提出分防所問題、謂潭子灣本劃入第一支圑、但不相聯接陳翊庭謂邢家木橋第六支圑、亦不能兼顧、遂議决添設二棚、一駐潭子灣、一駐邢家木橋、金式如提議各支圑所領手槍、不敷分配、應再發二支、議决由各支圑備文請領至六時許散會、 
　　南市保衛圑今日開始訓練南市保衛圑籌備以來、諸事均已妥洽、將定期出防、今日上午七時、召集圑員、在公共體育塲開始訓練、昨日將給領服裝證、先行發給各圑員備領外、並附發上海南市保衛圑旨趣說明一份、以資遵守、其文如下、 
　　我上海南市、居江海之要衝、商衆繁盛、毘連租界、在法律上爲自治圑體在政治上爲中外屬耳目之區、當太平無事之日、地方公民、因應早有自衛之計畫矣、徒以上海爲各地方人願爲住民之上海、同享安盡樂業之福、未有燃眉之急、鮮或措意於此、此未可謂已盡公民之責也今者軍事猝興全市警權之所分布容有尙待地方公民輔佐之處、於是有保衛圑之組織、而地方公民自保自衛之精神乃實現我圑員之資格、均爲確有職業之優良市民、、其權限與軍事無涉、而但　警政之輔佐、除注意地方治安外、他非所敢問焉、所謂自保自衛者、非獨保衛其一身一家、而實保衛全市之人民、蓋以圑員爲全市人民負自保自衛之責　也、我圑員同心同德、各本此旨趣、以盡地方一分子　　　我全市人　、其必因此而了解、地方確有職業之優良市民、固應如是矣謹此說明、 
　　又該圑預定集合圑員開始訓練之禮節、照錄於左、一集、合二升旗（立正注目禮）、三圑員與職員行相見禮（一鞠躬）、四董事長圑長總敎練訓辭、五散隊、 
[九警界近日防務]  
　　浦東時有槍聲之調查淞滬警廳陸廳長、因奉松滬護軍使訓令、略謂製造局對岸浦東方面、近日晚間、時有槍聲發生、仰即查明呈復等因、陸廳長昨已令知浦東客警署着手調資矣、 
　　南市防務仍極嚴厲南市各要隘防務、昨日仍非常嚴厲、自晚間八時後、交通即行拒絶、如持有通行證者、應將姓氏號數詳細查看、核對無訛、方可放行、惟外人方面往返者、並不阻止云、 
　　警廳查究遺失通行證淞滬警察廳昨訓令所屬云、張燮炯第六千零六十六號通行證一張、陸定邦第六千五百二十一號通行證一張、陸盤根第七千四百零七號通行證一張、陳景章第一一五二七號通行證一張、均皆遺失、除分行外、合亟訓令該局署所隊、仰即轉飭所屬一體注意遇有前項通行證發現、即予扣留究辦云、 
　　熊知事通令保護各處電線代理上海縣知事兼縣警察所所長熊育衡、昨日通令所屬各區警察分所訓令、略謂、現奉聯軍總司令訓令内開、時値軍務緊急之際、所有各處電線、應即嚴爲保護、以防偷割而利交通等情（下略）合行令仰該所長一體遵照辦理云、 
[十救濟兵民消息]  
　　紅十字會救護訊中國紅十字會、昨日之救護情形如下、一前日下午六時至十二時、計運轾瀏河傷兵一名、嘉定一名南翔五名、黄渡五十四名、又昨日上午一時至下午五時半、計運到嘉定傷兵七名、瀏河五名、南翔十三名、馬陸十六名、黄渡六十四名、二昨日上午八時、調查得各醫院之傷兵確訊、爲時疫醫院六七、總醫院一四三、時濟醫院一五三、公立上海醫院一三七、新普育堂九八、商務書館二八、同仁醫院四二、南洋醫院三四、亞東醫院六六、廣慈醫院四七、粤商醫院七七、寳隆醫院二八、 
　　滬城江會分會醫院救治傷兵訊肇嘉路太平街喻義堂藥業公所、組織滬城紅十字分會臨時醫院、已於夏曆九月初一日實行開辦、是日晚間八時始、至昨日下午止、從黄渡·瀏河·等處戰地、由長途汽車陸續載回傷兵、約有六七十名、分别由醫生醫治、其中有重傷者數名、至昨午後傷勢已危險、由該院另用病車轉送南市某醫院醫治、 
　　商界收容所之進行各路商界發起之難民收容所、昨經發起人會議决定、先在民國路開辦婦孺收容所一所、昨日發起人鄔志豪等至該處佈置一切、并由各科趕辦一應手續、救護主任吳仲矞已在預備救護船及汽車等、俟佈置完備、即行出發赴戰區救護難民、昨日捐欵者、又有張葭棟等多人云、 
　　太倉代表請總商會協濟難民旅滬太倉代表吳仲裔、與王幹生二君因梓鄉受兵災甚烈、所設之收容所、不足容納難民、昨日（二十九日）特親往上海總商會、請該會設法協助、以濟窮困云、 
　　收容難民所驟見擁擠虹口兆豐路至聖善院設收容難民所、前已收容青浦婦孺二十八名、茲悉此所與閘北聯義善會合辦、昨今兩日、由青浦紅十字分會派員續送到婦孺有一百二十餘名、茲將青浦難民姓名錄下、 
　　孟徐氏年五十四歲、又女孩一人十九歲、許王氏年三十歲、王陳氏年四十八歲、王汪氏年二十歲、顧丁氏年四十二歲、又男孩一人年一歲、倪徐氏年三十八歲、又女孩一人年二歲、倪永望年十一歲吳沈氏年五十五歲又男孩一人年八歳潘石氏年二十五歲、又男孩一人年五歲、潘楊氏年三十六歲、又女孩一人年十五歲、王楊氏年五十四歲、王王氏年二十五歲、王沈氏年二十二歲、陳朱氏年二十八歲、又男孩一人一年三歲、方徐氏年四十歲、方陳氏年十八歲、又男孩二人、一年十二歲、一年十歲、方郭氏年三十五歲、又女孩三人、一年九歲、一年六歲、一年二歲、郭唐氏年五十五歲、朱陳氏年八十歲、朱汪氏年五十五歲、又男孩一人年八歲、沙林氏年三十歲、又男孩一人年五歲、方陳氏年四十歲、又女孩一人年十五歲、徐倪氏年三十八歲、胡倪氏年四十歲、又男孩二人、一年八歲、一年五歲、朱秦氏年四十四歲、又女孩二人、一年十歲、一年八歲、朱沈氏年五十四歲、又男孩一年五歲、女孩一年十五歲、丁秀英年十七、歲陳老太年六十四歲、又孫媳年十九歲、徐戴氏年四十六歲、又男孩二人、一年十四歲、一年九歲、女孩一人年十一歲、金王氏年四十三歲、顧徐氏年二十七歲、方邵氏年四十九歲、方仁鴻年十五歲、又妹年十三歲、陳薛氏年四十七歲、又男孩一人年八歲、女孩一人年六歲、黄孫氏年五十三歲、金黄氏年三十一歲、范秀英年十六歲、又弟年八歲、夏張氏年五十四歲、又男孩一年七歲、女孩一年十一歲、朱石氏年三十四歲徐老太年八十六歲、徐呂氏年四十九歲、又女孩一人年十二歲張黄氏年六十一歲、田高氏年三十八歲又女孩四人、一年十五歲、一年十四歲、一年十一歲、一年四歲、邾蕭氏年三十九歲、又姪女一人年二十歲、邾小妹年十三歲、又妹二人、一年十歲、一年七歲、弟一人、一　　　、陸盛氏年四十七歲、又女孩一人年十六歲、葉陸氏年二十四歲、又女孩一人年一歲、 
　　西鄉難民過淞到滬昨晨、吳淞到有嘉定紅十字分會所雇大駁船一艘、内載由嘉定稍近方泰·外岡·馬陸·婁塘等一帶難民二百八十餘人、擠滿一船、其中婦女小孩居多、據該難婦等云、伊等住居之村落、大都在兩軍火綫中、於上月初五日開始戰爭時、突然逃出者、先因西來之軍隊、散伏村中樹林竹園之内、一來一往、彈如雨下、男人因避拉夫、預先逃出、所留家中者、均係婦女小孩、因此情急抛棄物件牲畜、祇携帶小孩、向東南而逃、先至廣福一帶鄉間暫避、不意愈戰愈烈、致難回轉、而所帶之資、又甚微薄、故歷受饑寒之苦、勢將待斃、今幸遇紅會派員、在廣福鎭將若輩救護、得能至淞、然船小人多、擁擠不堪、且夜間又無蓆篷火灶、致露宿忍饑者已一晝夜矣、該船抵淞時、西鎭十六間街各舖戶、有一樂天茶社·湯聚興漆匠店·馮萬春藥店及劉永昌等八家、集資購買饅首大餅數十千文、下船散給衆難民、略充饑腸、後守至午後潮漲時、開船往上海而去、據紅十字會員云、預定至滬租界安置客棧云、 
　　嘉定同鄉會救護消息本埠嘉定樹德善會、昨救到同鄉四十餘人、送育倫善會收容所安置又嘉定掩埋局局長馮開生、逐日率隊、不避砲火、冒險在西門一帶從事掩埋、意在減輕該方將來之疫癘云、 
　　嘉定朱鼎六嘉惠難民嘉定縣陸家巷鎭處兩軍交戰之地該地居民遭難者甚多、業由嘉定縣第一區敎育委員朱鼎六君特請由中國紅十字會發給護照、雇船救濟、自十三日起、至昨日止、連接往來三次、共計救出難民八百餘人、至無家可歸者有一百二十餘人、朱君分送親友家護養、其經費悉由朱君供給、 
　　尙有本埠新聞轉入後頁 
 
 

Page 11

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *[本埠新聞二]  
　　藍十字會救濟訊閘北慈善圑藍十字會、昨日消息如下一昨日下午三時一刻止、計收容安亭難民二人、瀏河三人、白鶴港八人、黄渡三十二人、二第二隊隊員向羅店瀏河一帶出發救濟、三第一隊隊員下午三時半出發北新涇救濟、四諸翌商學體育會臨時慈善圑圑員楊葆涵、昨到藍十字會報告該圑於昨日（二十九）上午八時、派圑員候雋人唐伯濤張輯虞金文奎楊葆涵侯家勳等六人、持藍十字旗向觀音堂出發調查、得該鎭各地所有難民數日、爲（鄉公所）約三十人、（倉房）五十人、（觀音廟）二十人、（文昌宮）二百五十人、（城隍廟）六一人（四鄉）二千餘人、（鳳溪學校）五十人、（陸家宅）四十人、（河邊停船）約五十隻、難民一千餘人云、 
　　白十字會救濟訊中國濟生會白十字救濟隊、昨日消息如下、一隊員沈佩蘭潘子卿朱新德錢桂生姚禮芳梅文華等昨日出發觀音堂施行救濟、二隊員方瑞文鄭廷甫于允鼎號仲遲等出發松江救濟、三隊員夏小谷等昨日乘船出發、擬由戰浜橋轉赴嘉定施行救濟、四該會第八收容所、昨日收容太倉一人、南翔一人、瀏河二人、黄渡三人、五婁塘同鄉會、昨有方泰婦孺三人、送到該會收　云、 
　　聯　　　埋塟隊　息胡家木橋香烟橋路上海聯益善會理塟隊、昨於傷兵第二醫院殮塟身故兵士王海清·戈獻奎·劉惠·彭明義·張振河·李貞修·連長杭玉法·等八名、又呂忠福一名、嘉定人袁本高被流彈者一名、在傷兵第五醫院殮塟　天德一名、無名氏一名傷兵第七醫院殮塟　德正·范志升·羅全信·李鳳歧·于海山·五名在寳降醫院殮塟陳長發一名、前有營長樊慶林由家屬棺殮、寄塟於該會義塜又悉該會按傷兵第二醫院來函、稍有淞滬警察第一區第二分駐所巡士路運生、因捕盜被受槍傷、在敝院身故、此人係直隸景縣人、因無地埋塟、欲囑敝院商請貴會借塟在義塜、用特函達云、該會當即妥埋塟塜地、 
[十一關於戰事雜訊]  
　　閘北之拉夫訊閘北各警署所拿游民、解住兵站處、遣赴戰區、充當運輸夫役、致使一般勞働界、不敢在馬路上行走、而兵站處需用夫役正亟、前日由四區二分所在叉袋角鐵路北等處招得黄德清等十五名、轉送司法科、　候彙解、又五區警署、前日共拘吳銀生·陸阿五·等十二名、偵緝隊亦拘有董和尙等十七名、以江淮客民居多數、均押閘北司法科内、聽候訊明再核、 
　　商標展覽會延期舉行本埠總商會附設之商品陳列所、定章每年十月十日舉行展覽會一次、今歲原定開商標展覽會、業已分函各處、徵求貨品現因江浙戰爭、接外埠出品家來函、以軍事障礙、不能將所徵之標專用品、如數送會、兼之天后宮橋及北河南路、正在改建、工未告竣、該會大門交　被阻、故於十期常會議决展期、俟大局敉平、橋路完工後、再舉行云、 
　　扣絲已轉運至歐蘇州朱師所扣之絲輪、一再經本埠總商會等交涉、該輪久經釋放、目下絲亦裝到、日來湖州方面亦來一批、故湖絲之運入歐洲者、前昨兩天、已有數額裝出、法郵船安得來朋運去六百二十餘件、絲頭一百三十餘件、又昨日英輪開式碼號出口、亦裝去湖絲七百四十餘件、絲頭四百二十餘件、而茶葉尤多、共運去二萬餘箱云、 
　　繪圖被拘案續聞徽寗碼頭鋸工廠營造處學徒、因往浦東塘橋、沿途繪晝風景、被崗警杳見、以軍事時代、沿途測繪、不無嫌疑、當即拘解警廳司法科、訊供爲葉某所囑等語、奉飭留候傳葉訊質、已紀前報、茲聞該徒申翔鵬、當時偕一十四歲之男子（收賬員曹顯親之弟）曹顯動、在塘橋沿途測繪地圖風景、現已傳到葉汝舟、經該科質訊之下、葉推諉不知、一再研詰、堅不承認、當飭該廠將葉保回、其餘暫留、候再查明有無他項原因、再爲核示、 
　　身藏緞飾之雷順生被拘紹興人雷順生、於前日午後、身藏來歷不明之綢緞數塊、銀飾數件、當票十餘張、現洋鈔票十餘元、行經浦東爛泥渡口、經三區崗警查獲解署、昨經曾署長訊據雷供閘、向業成衣匠、於陰曆八月初、在小東門民國路、被警捉送瀏河前敵充當夫役、旋被流彈擊傷肩部、經紅十字會救護來滬醫治、今日全愈出院、渡浦會友、致被巡警帶進、所有飾物、係瀏河失火時在途拾獲各等語、曾署長以雷所供各節、略有不符、判解警廳發落、 
[國際勞動視察員來滬日内晋京]  
　　瑞士日内瓦國際勞動事務局、特派勞動視察員亨利君來華、考察我國工業及勞動狀况曾奉外交部電令、酌爲照料、亨君於日前抵滬現、寓禮查飯店、其辦事處在博物院路二十號青年協會、昨詣交涉公署拜謁、山許交涉員接見、據亨利君云、原擬留華三個月、赴各省實地考察、現因時局不靖、擬日内先赴北京、再定進止、已由許交涉員電陳外交部鑒核、并擬設筵邀宴、以盡東道之誼云、 
　　又訊、日昨本埠交涉公署許交涉員、接得北京外交部來電、謂已接到駐瑞士陸公使徵祥報告亨利君來華一事如亨利君到時、應妥爲招待云云、許君接電後、當即派楊筱堂君至青年會全國協會拜訪亨利君、而亨利君亦於昨日由朱懋澄君陪向至交涉公署晤見許交涉員、至昨日午刻、本埠青年會全國協會·上海青年會·女青年協會·上海女青年會·基督敎全國協進會·各圑體、與各日報記者二十餘人、假大東旅社公宴亨利君席間由青年會全國協會朱懋澄君主席、向亨君致歡迎詞、繼由拍頓博士許建屏君單德馨女士·分别代表協會進會、報界·女青年會·相繼演說、後山亨利君起立致謝、并演說解釋國際勞工局之性質典本人來華之使命、并謂國際勞工局依凡爾賽和約及其他條約而成立、由與約各國各派代表爲會員、每年至少召集大會一次、而設辦事機關於日内瓦、惟與約各國無論大小、均得派代表四人、二爲政府代表、一爲雇主代表、一爲工人代表、中國政府對於該會歷次會議、均派代表列席、惟雇主·工人兩方、尙未派正式代表、故希望將來中國工人與雇主亦派代表與會、則必更有助益云、 
[巴西新總領事拜會許交涉員]  
　　巴西國曾派有名譽領事駐滬、辦理通商事務、近因商務日繁、改設總領事一職、新任博良杜總領事、日前到滬任事、特詣交涉公署拜謁、山許交涉員照章接待、茗談良久而别、許交涉員於昨日前往答拜、以聯交誼云、 
[職業指導委員會昨日開會]  
　　中華職業敎育社所組織之職業指導委員會、昨日中午假青年會開會、到者劉湛恩朱經農黄仕之黄伯樵楊衛玉鄒恩潤、山劉君主席、（報告事件）、一將本年四月間在各處提倡職業指導辦法及統計編成一職業指導實騐第二輯）、付商務刋印、十月内可出版、二已將調查江蘇學校狀况結果、編印（投考須知）一書、備敎育指導及職業指導之參考、三本届江蘇省敎育會年會時、由本會委員廖茂如楊衛玉先生提議由　會提倡本省各初級中學實施職指導、議决先由本會議組各校研究會、四擬根據歐美各家著述編譯（職業心理學）備研究職業指導者參考、現已編畢三分之一、本年内可以脫稿付印、五已將職業指導實施狀况特爲詳細叙入、本會本期英文年刋寄往歐美各國、期得各國敎育家之指正、六擬於本學期就中華職業學校試辦擇業預備科、（議决事件）、一擇業預備科辦法及課程内容、二應江蘇省敎育會委託組織職業指導研究會辦法、三此後進行程序、下午三時半始散、 
[道路會將開年會]  
　　全國道路建設協會定於十月四日下午二時、在四川路青年會童子部、開常年大會、報告本届會務及一切經過槪要、並下届進行方針、與開票選舉第四届董事等重要事宜、本届會員、均盼撥冗到會云、 
[江海關增加辦公時刻之函知]  
　　上海總商會昨接賴發垂稅務司來函、謂江海關自今日（十月一日）起、每日增加辦公時刻半點鐘（上午十時至十二、時下午一時半至四時）、使關商兩方面辦公時、不再匆促、請　總商會轉知在會人等利用此增加之鐘點、贊助海關公務之進行、俾得迅捷云、 
[婦人私藏軍火押半年]  
　　滙山捕房包探金養吾、前日與西探密往西華德路寳華里一千二百七十一號屋内、搜獲盒子砲七架、子彈一百五十發、連同住於該屋之婦人金曹氏朱斯氏一併逮、昨解公共公廨請究、據金曹氏供稱、此項槍彈、係由小姊妹之姘夫寄藏我家等語、並與朱斯 
氏同延許理律師代爲辯護、中西官以金曹氏不應私藏軍火、判押女所半年、朱斯工開　槍彈没收、 
[河間路刦案兩盜之押儆]  
　　趙連連·沈連生、因持械糾黨搶刦河間路楊炳生家之財物、事後被捕、解經公共公廨、押候查究在案、昨山李襄讞會同美領貝君提審、據事主楊炳生案訴稱、九月十五號、被盜匪二名、闖入家 
内刦去鈔票洋十七元現洋四元所獲兩盜、皆係在場行刦者、、請求懲辦云云、質之兩被告承認糾同在逃之一盜往刦不諱、李君即判各押西牢五年、期滿再核、而美領則判兩盜各監禁七年、 
[迭犯刦案盜匪分别定罪]  
　　夏永和·陳兆喜·李男·李吉林·方伯榮·王永九等、因犯搶刦烟紙店園米店財物、並開槍傷斃行人沈培之等重案、被捕房　獲、抄出手槍贓衣、解由公共公廨、諭令押候訊究在案、昨由孫襄慮會同英領惠君升座、飭令傳齊事主人證、將夏等提案研訊先由探目楊阿泉·包探劉問軒·沈禹舟·金養吾·劉同倫·等上堂、稟明查獲各被告、傳事主至捕房指認、及抻房詢問口供、除餘姚人王永九一名否認外、其餘均供認籍隸江北通州等處、糾 
當搶刦開槍傷人不諱各情、禀畢、將手槍子彈贓物綢長衫一件、連同供單一併呈案請察、繼山事主五福弄烟紙店代表戚新康·西華德路烟紙店代表葉芝祥·又吳繼泉·通州路醬園代表戴如心·北山西路烟紙店代表白榮玉·又李齊蓀·北四川路烟紙店代表金浦克·等七戶相斷到堂、證明九朤有五號·八月二十五號·八月十三號·八月二號·八月二十三號·九月一號·各該店被刦狀况及盜匪開槍傷斃途人情莆總計各家損失、除衣服外、銀洋鈔票被刦去六百四十三元、質之各被告、祗王永九堅不承認爲盜、其餘夏永和等或供認爲首、或供認被邀往搶、惟均稱與王永九並不相識、中西官核供磋商之下、孫君判夏永和陳兆喜李男三名、各押西牢五年、期滿再核、李吉林·方伯榮·各押三年、期滿一併逐出租界、王九驅逐出境、英領則將判押五年之三盜、於西文單由内簽判各科徒刑二十年、餘犯判决與華文同、 
[步霄鞋店縱火圖賠案之訊判]  
　　浙江路步霄鞋店、於上月八號起火焚燒、嗣經捕房查係縱火圖賠保險銀兩、將店主徐大綸·及趙孝成·張景星·蔣伯言·等、拘解公共公廨、諭徐交一千元保、餘人收押候訊、已誌本報昨、晨續番徐大綸保出避匿不到、工部局刑事檢查科之律師、請將徐之保洋充公外、出票飭提、並稱、本案發生之後、救火會西員曁陪審領事、均接到匿名信函、查徐大綸在大捕房供、與其代表之蔣保釐律師係屬親戚、今徐旣逃避、應請公堂着蔣律師於一個月内將徐虠２ 
案云云、而蔣律師則絶對聲明與徐並無親戚關係、若捕房將來調查實有其事、即從此於中國法庭中不再執行律師職務云云、又由六號西探上堂稟稱、調查匿名信函、迄今尙無頭緒、繼由救火會西員上堂、證明當時救火情形、謂將火撲滅後、因初聞有火油氣嗣人屋見賬抬下有米桶一只、桶内滿儲火油、尙有一桶則置木花紙張等易燃之料、店堂左右、共有火油桶四只、其中一只已燒燬、照此情形、實係放火云云、質之被告趙孝成·張景星·供詞支吾、蔣伯言否認與此事有關、經陸襄　商之美領雅君、判决趙張兩人各押西牢三年蔣開釋、徐大綸保洋充公、並着被告律師帮同調查、 
[女子銀行設招待席]  
　　南京路女子商業儲蓄銀行經營穩健、業務發達、近以女賓前來存取抵押保管物件者、日益衆多、特於營業櫃外、設女招待一席、以便照招待引領云、 
[定生輪上拘獲三拐匪]  
　　怡和洋行定生輪船、來往汕與廣東等處、前晚正欲開駛離甲間有拐婦李趙氏、拐得七歲男孩鎭江人名雙喜、又拐婦藍王氏拐得十二歲無錫女孩陶了頭、又拐匪藍亮初、拐得十二歲南京女孩李秀英等、當爲救濟會調查員余杏鏞、偵探王緯文張柏春等、先後登輪破獲、昨午、一併押送法庭、奉檢察官訊供之下、判將男女三孩發該會留查、候傳父兄來案認領、該拐犯男婦分别押候辦理 
[拐案之引渡　]  
　　江北人王莫形·陳羊山、在閘北恒豐路誘拐朱海清家之六歲男孩小喜子·四歲男　連元·六歲女孩蓀香、携至相界藏匿、爲包探劉幹泉查獲、昨解公共公堂請究、中西官質訊之下、判被告併男女幼孩均交閘北警署帶去、歸案訊辦、 
[虚設洋行騙貨押二年]  
　　泗涇路六號門牌大美洋行、係蘇州人王如生等糾同日本人佐籐虚設、以空白支票向沈志敬·徐康年等八戶、騙取値洋數千元之貨物逃逸、嗣經包探朱漢波將王緝獲、解由公共公廨押候訊究在案、昨晨提審、王當庭供認騙貨、惟稱所騙貨物、變價之後、伊僅分得七十元、餘均由該日人取去云云、並據許理律師上堂、聲明代表美商大美烟公司、因被告等所設之滑頭大美洋行、與大洋公司營業頗有影響、請求嚴辦、中西官磋商之下、判王如生監禁西牢二年、 
[騙貨物禁斩一年]  
　　甯波人張林富、先後向金隆街六十八號等門牌五家騙取値洋數百元之貨物、被控由捕房派探孫德福將張拘押、昨經公共公廨中西官提案復審屬實、判押西牢一年、期滿逐出租界、 
[來克脫路破獲燕子窠]  
　　滙山捕房包探金養吾、與劉幹泉、在麥克脫路一百零五號門牌破獲燕子窠、　當拘獲開設燕子窠之王福及烟客張阿大石連生等五人、連同烟具帶入捕房、捕頭略詰一過、諭助押候解送公堂請辦 
[公共公廨訊案彙錄]  
　　昨日、公共公廨訊理之民事訟案、彙誌於下、一楊敏知延楊凛知律師訴徐冠南等不付儲蓄存欵案、堂諭、本案改期、俟英按察使衙門清理員報告以後再核、一同昌祥訴吳鈞泰擔保案、堂諭、吳鈞泰應負擔保任、着賠償原告銀四千五百四十八兩三錢五分、並償堂費理賬費、一陳朱氏延楊國樞律師訴陳耀權不分遣產案、堂諭改期提早連訂三堂訊理、一桐發煤號訴何景堂等欠貨銀案、堂諭、何景堂具結出外、向原告料理、一沈悅良訴管子生欠貨欵案、堂諭、飭原告到案交保、一潘昇泰延朱樹楨律師訴葉記欠貨欵案、堂諭、被告屢傳不到、原告呈據證明、應予缺席判决着還原告銀一百二十兩又洋七十三元零九分二厘、並負擔堂費、一大德油廠延朱樹楨律師訴林煥文欠貨洋案、堂諭、飭知被告限十天到案質訊、如違定予缺席判决、一孫永泉延朱樹楨律師訴王榮棠不付期票洋案、堂諭展期七天核奪、一義泰木號訴鄭王氏欠米洋案、堂諭、准予撤銷、一孫錫林訴吳伯英欠房租洋案、堂諭、限被告二十日内先還洋九十八元餘着兩月償清以後不得拖欠、堂費被告負擔、一袁卿云訴張小弟延不出屋案、堂諭、改期一星期再核、一王義鴻訴鄭富村不　擔保陳永康盜用賬洋案、堂諭、原被兩造臨訊不到、將案註銷、一孫維善訴劉芸閣欠借洋案、堂諭、着被告償還原告洋一百元、每月拔償十元、清償完案、被告負擔堂費、一厚吉錢莊主顧良奎延海德禮律師訴四明銀行舟山輪船公司不付期票洋　不將股單過戶案、堂諭、周鶴年准予參加改期續訊、一鮑根全延許理律師訴曹亦松曹致遠等不將出租曹素功墨店牌號等交出案、被告延羅傑律師代辯、堂諭、着原告鮑根全與已故曹亦松之管理遣產人、按照前租馮姓章程、訂立租借曹素功怡記墨局招牌新合同、每年租銀一百二十四兩、其年限自民國八年三月起以十六年爲滿、期滿該招牌出被告收回、仍作爲已故曹亦松之遺產、堂費被告負擔、 
來函 
[紅十字會第五療養所駐松分所來函]  
　　逕啓者、松江西門外韓子榖先生住宅、早山本所借定爲第三婦孺收容所、頃閱貴報九月二十八日新聞　　有韓姓屋上架設　砲一則、並非事實、爲特函請迅予更正是所切禱、中國紅十字會第五療養所駐松分所陸伯鴻周學文啓、 
 
 

Page 12

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *商業市况 
[北京惠電（三十日下午八鐘）]  
　　公債暗盤、整陸現貨六十七元三角、玖陸二十四元七角、餘無銷貨、 
[洋厘堅俏]  
　　昨日洋釐早市七錢二分三釐二毫半、與前同、午市買戶轉盛、隨即漲起二釐、收盤爲七錢二分五厘二毫半、華商銀行約進洋六七十萬出口運寗波南通約二十餘萬、來源减少、昨日雖金融公債到期還本無如躉數皆先期　空、昨市賣出者少、市况求過於供釐價頗覺老氣云、 
[銀拆平定]  
　　昨日錢拆、早午市仍掛一錢五劃頭加水四五分、市况沉寂非常、無可紀錄、進口大通中孟買運來銀大條八十九條、 
[上海銀行國内滙兌行市報告]  
　　昨日天津來電、津行化寳爲一千零六十一兩五錢滬市掛版爲一千零六十三兩五錢、洋釐合申爲七錢二分六釐滬市洋滙掛牌爲一千零零九元、京公砝爲一千零五十五兩五錢、洋滙爲一千零十元、漢口未有電到、昨市銀無掛牌、洋爲一千零十元、鎭江爲水陸要埠、該處金融已漸漸活動、滙欵已可照解、每千元滙水五元、又濟南青島烟台亦可照解、濟南爲一千零零五元、烟台爲一千零十元、無限制青島僅少數可解每千元貼滙水十五元、 
[英美日滙電訊]  
　　倫敦昨倫敦大條銀近價遠期均長一二五辦士、計掛三十五辦士一二五、滙兌價英美跌七五、計四元四角五分二五、日英勿動、仍爲一先令九辦士五六二五、 
　　紐約　紐約銀價漲二五、計七角、滙兌市美英跌一分一二五、計四元四角五分三七五日美跌一分七五、計四元四角五分二五、神戶　昨日滙兌市午前電、日美賣價四十元不動、買價無市日英賣價一先令九辦士五六二五、高○六二五買價無市、正午電日美賣價高一二五計四十元一二五日英賣價跌○六二五、計一先令九辦士半、買價爲一先令九辦士五六二五、午後電日美賣價爲四十一元、計跌一二五、買價爲四十元○一二五、日英買賣兩價均與正午電同、 
[外滙復形回堅]  
　　昨日星期二、先令開出大二五掛三先令四辦士二五、印滙大一羅比七五掛二百二十八羅比二五法滙大十五法郎掛一千四百四十五法郎、美滙大二角半、掛七十五元七角半、香滙小二五、掛七十兩零七錢五分、東滙小二五、掛五錢三分、嗬匯大一盾掛二百零一盾、新加坡小五錢、掛六十九兩、各滙内盤市况初時仍疲至十一時許略形回好、收盤時仍回平、計銀行賣出十二月份先令價三先令五辦士四三七五、買進三先令五辦士五六二五又賣出十二月份美滙價七十七元、買進七十七元一二五、又賣出十二月份東滙價五錢一分八七五、買進五錢一分六二五、嗣後銀行賣出十二月份先令價三先令五辦士五、買進三先令五辦士六二五、又賣出美匯七十七元一二五、買進七十七元二五、又賣出東滙價五錢一分七五、買進五錢一分六二五、嗣後銀行家略有扒進、故價復轉堅、但至收盤時仍咽疲、計銀行賣出十二月份先令價三先令五辦士一二五、買進三先令五辦士四三七五、又賣出十二月份美匯價七十六元八七五、買進七十七元又賣出東滙價五錢二分、買進五錢一分八一二五、至收盤時英美滙價平平、惟東復回鬆、計銀行賣出十二月份東滙價五錢一分八七五、買進五錢一分七五、成交數先令四五萬磅、美滙約二三十萬元、東滙約有七八十萬元、午後市况甚俏、銀行家扒進甚多、人心轉穩、計銀行賣出十二月份先令價三先令五辦士三七五、買進三先令五辦士四三七五、又賣出美滙價七十六元八七五、買進七十七元、又賣出東滙價五錢一分八七五、買進五錢一分七五、嗣後銀行賣出十二月份先令價三先令五辦士三一二五、買進三先令五辦士三七五、又賣出美滙價七十六元七角半、買進七十七元、又賣出東滙價五錢一分九三七五、買進五錢一分八一二五、至收盤時英美交易清淡、東滙略有交易、價仍見緊、計銀行賣十二月份先令價三先令五辦士三一二五、買進三先令五辦士三七五、又賣出美滙價七十六元七五、買進七十七元、又賣出東滙價五錢二分零六二五、買進五錢一分八七五、較上日收盤價計先令軟零六二五、美滙弗動、東滙緊一八七五、 
[標金回漲一兩一錢]  
　　昨日星期二、大條銀來電近遠期各長一二五、均掛三十五辦士一二五、十一月份　金開盤價二百五十二兩五錢、與上日相同日英美來電均弗動、是以市面甚平、其後計高至二百五十二兩九錢、復小至二百五十二兩一錢、迨先令揭曉時金價在二百五十二兩二錢、東滙掛牌雖小、而内盤尙定、故金價亦高起三錢、其後銀行賣出東滙價祗五錢一分七五、爲全市最小價、是以當時金價即跌至二百五十一兩六錢（全市最低價）嗣後市况頗平、至十一時許銀行家東匯復緊、日英來電大○六二五日美弗動、因而人心見好、金價即高至二百五十三兩六錢、六易甚暢、十二時後東滙尤回鬆、金價計小至二百五十二兩八錢、高至二百五十三兩、又小至二百五十二兩七錢收盤、烚赤交易頗旺、計做開三百十八兩二錢五分、三百十八兩五錢、至三百十九兩、較上日漲銀二兩十月份十一月份登賬價格均爲二百五十三兩、補水二百五十六兩午後市况甚俏銀行銀行家東滙見緊、是以買戶頗暢、計開盤價爲二百五十二兩七錢、先令揭曉時金價漲至二百五十三兩五錢、復小至二百五十二兩七錢、又高至二百五十三兩八錢、復小至二百五十三兩四錢、最高至二百五十三兩九錢、（全市最高價）、收盤價小去三錢、爲二百五十三兩六錢、較上日收盤價漲銀一兩一錢、全市最高低相差爲二兩三錢、補水二百五十七兩、 
[外幣間趨疲軟]  
　　　日各種外幣市况仍然呆木票價如美坎港法數幣、均趨疲落、花旗票成交買爲一元七角八分、較前日又小一分香港票跌去六釐、價計九角六分、坡票减五厘計買一元七角五分半、法郎成交買價計　分七釐、比前日縮去一釐、餘票互無特殊上洽、故票價依舊勿動、 
[公債穩定　票價一致上張]  
　　昨日華商證劵交易所各項公債票市况、大致平淡、金融及整六七長等十一月份期　、均已開始拍板、場内人氣尙佳、故票價結果一致上漲、經過情形、分述如下、 
　　金融金融大票現　（除息）開盤七十六元半、午刻受主尙多、成交價由七十六元八角、高至七十七元、其表面上比交削前價格雖跌去一元九角、但其中有息金除去、故實際反漲起一元之譜、十月份期貨進出兩旺、交易價常在七十七元二角至七十七元七角之間、收市七十七元七角半、比交割前大九角五分、十一月期市價亦無重大變化、收盤價計七十九元零五分、 
　　整六整六現貨初時交易稀少、後略活動、成交價最高六十六元八角、最低六十六元半、收盤六十六元七角、比上週市價好起三角、十月期晨初各盤交易價、常盤旋於六十七元半至六十七元八角之間、午刻開盤六十七元八角、嗣後受主尙不乏人、價格遂步步趨穩、收市六十八元一角、較交割前提高八角、十一月期成交價初爲六十六元八角、其後因需給關係市價逐漸上漲、收市六十七元五角、 
　　七長七長現貨只午刻做出兩盤、價由五十八元高至五十八元三角、較上週末好起一元八角、十月期成交價、初由五十八元七角、低至五十八元半、午刻售戶較减市價回高、收市價五十九元一角、十一月期進出兩鮮、開盤五十九元四角、高至六十元零二角、收市爲六十元、 
　　九六及五小九六公債進出之數、無甚軒輊、故價格和平、收市二十三元五角、比上週大三角、五年小票午刻稍有交易、價由六十六元高至六十七元、 
[紗花平穩]  
　　現紗　昨日星期二、現貨棉紗市價仍形平穩、本紗日紗均與上日相仿、交易有二千包之譜、川帮購買二十支人鐘地球金城十支富貴帆船雙喜等牌一千二三百包、汕頭廣東福建蕪湖等帮買進本紗一百餘包、日紗四百餘包、各廠皆未開出、市形銷路活動、人心遂趨穩健、 
　　期紗　交易所標準見　十五十二兩個月各　六錢其餘諸月份跌一二錢、三品紗月杪無市、美棉電　現期漲四十個磅音、遠明漲四十五個磅音、印棉朋　而跌十七個羅比、奥浮辣跌二十四 
羅比、白洛去跌二十個羅比、 
　　現棉昨日棉花市價仍平穩、厚生紗廠買進現貨送廠汕州花一百、件價三十八兩七錢五長豐出、又申帮進碼頭過秤通州花五百件、價三十七兩四錢、通帮出、申帮買進現貨送廠姚花一千件、價三十七兩五錢、鴻興出、日華買進十一十二月送廠陜西花三百件、價三十八兩、萬豐出 
　　又據華商紗廠聯合會報告云、昨日星期二、美國棉花現貨漲四十個磅音、近期漲四十磅音、遠期漲四十五個磅音、印度勿洛去小二十羅比、三品紗因交割無市、現貨二十支紅紅財神漲二元、標凖紗因原棉疲軟、多頭了結、故近期小五錢遠期小一兩左右客帮交易頗旺、以川帮購進最多、午後人心平平、近期回漲四五錢遠期漲八錢、市面現紗由川帮進本紗一千三四百包其餘天津廣東汕頭青島野鷄等帮共進一千一二百包、賣價漲跌二錢五分、 
[三品新期貨看漲（三十日大阪電）]  
　　三品市場、昨日午後市中粗紗及三十支紗銷胃極暢、中等纱交易雖較清淡、人氣並不惡劣、今晨美棉續漲、市塲形勢益趨穩定、明日新期口（即四月期）上塲、若美棉能維持現狀、行情或較近期漲起一元内外、亦未可知云、 
[大阪紗市尙堅（三十日大阪電）]  
　　棉紗現貨、昨日以來、中紗銷胃非常暢達、今晨買氣仍未全衰、故行情稍有起色、中等二十支本月期叫價爲三百六十二元、次月期爲三百五十一元、成交少許、 
鐘紡　二十支　現貨　　三七二·○○ 
合同　十六支　現貨　　三三四·○○ 
金魚　二十支　九月期　三六一·○○ 
鳳凰　四十支　十月期　四八八·○○ 
[大阪布市閑散（三十日大電）]  
　　棉布市况因紗市趨堅、人氣不惡、粗布類頗有走銷、行情由五分漲至一角不等、惟上午交易均未談成云、 
[絲市仍趨疲軟]  
　　昨日洋莊絲市依然疲軟、因歐美等處銷路毫無起色、滬埠華絲商咸患戰爭不息、人心虚虚浮、以故成交各絲經價均鬆軟、　絲昨由英莊進下等貨十擔、絲價仍廉七里白經毫無去路、惟川鄂黄粗絲、印莊方面銷路稍暢、價亦平疲、灰經則無聞交易、 
[横演絲市仍疲（三十日横濱電）]  
　　生絲現貨、本日有九萬斤交易、以價格關係、未能談成、行情又跌去五六十元、最優等貨叫價爲一千八百三十元、八王寺牌爲一千七百七十元、 
　　絲屑市况、歐洲帮買進二三千斤、行情爲一百九十元、其他各洋莊亦有價跌則買之槪、 
[茶市仍趨堅暢]  
　　昨日星期二、本埠洋莊茶市、路莊平水等路綠茶及祁甯紅茶交易均頗爲暢旺、市面仍呈堅穩之象、平水成交四千七百二十四箱、係由怡和同孚兩行及華茶公司購進、售盤自二十七兩至二十八兩二錢五分、較前又漲一二兩、紅茶成交一千七百九十三箱祁茶交易爲最旺、祁紅售盤自三十三兩至四十六兩五錢、寗紅售盤自三十兩至三十五兩、安紅售盤四十八兩五錢、市價均頗爲堅硬、至莊綠茶、珍眉大帮等項、較前已略爲疲滯、但市上存貨不多、市價仍未回跌惟貢熙一項、俄莊新泰洋行及白頭莊、業已開辦、成交一千一百三十八箱、價自二十八兩至四十二兩、較前約跌二兩、 
[五金售價又疲]  
　　昨日星期二、各帮出路、仍呈停頓之象、故市上人心莫不恐慌、有貨者鑒於戰事延長力謀脫手致束價迭次下沉三角鐵條一吋四吩跌一錢、開三兩四錢、二吋至四吋建築花色、每擔跌五分、開三兩三錢五分、三呎七呎英白鐵皮跌一錢美貨未動、仍開十二兩六錢云、 
 
 

Page 13

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *自由談 
[餐櫻廡漫筆] [  憲風]  
　　勝芳。鎭名。距津門四十里。與楊柳青接近。天上華　之市。北都毓秀之區。量珠者爭赴焉。匋齋尙書。生平未嘗置姬待。甲辰乙已閒。開府江南。其夫人至自京師。挈雛鬢二。物色自勝芳者。意以備釵行之選。余嘗作劉楨之平視。非甚姝麗。亦復娟靜入格。匋公意絶不屬。謂淹留不遣。非宜也。一以贈觀察任某。蓋髮如妾飢之白者。一以贈某參議。辭焉。則以儷某材官。較得所矣。匋公嘗言。余於聲色狗馬。所嗜在色之次。畜狗二。皆歐羅巴產。小如扇墮。肥如環。絶寵昵之。與共臥起。其一斃。則妙選以補充之。嘗笑指語人。曰此西方美人。余之田田錢錢也。（辛稼軒二妾。皆因姓名之。曰田田錢錢。）同時近畿督部某。自譔輓聯句云。一生不聞綺羅香。其詞若有憾然。與匋公趣異矣。 
　　彊村先生未第時。某年。扶其太夫人靈櫬。歸葬苕溪。夜泊失足墮河。沿流數里。獲拯起。自言在水中無所苦。唯仰視月輪。大於尋常所見。幾至十倍。光景絶奇。曩年寳華盦。中有極大遠鏡。以測月徑。不能大至十倍。 
　　南林張石銘。（鈞衡）於所居南　。鷓鴣溪之濱。拓地爲適園。蕙風爲之記。園多水竹。湖石尤勝。蓋浙右三百年來。舊家名園所有。斯園兼收並蓄之。劉翰怡京卿。秋日游適園。賦贈石銘兄。高陽臺云。畫筆紆迥。詩情淡引。塵涯小有仙蓬。平地樓臺。相參人巧天工。玉津金谷非吾意。儘勝他。巢父壺公。最宜秋。鏡菴芳池。雲縐奇峯。南村卜宅叨情話。幾素心晨夕。尊酒過從。照眼黄花。珠簾又捲西風。寒盟好在長相守。撫松筠。著意葸蘢。憶南湖。舊約風流。玉照堂東。（元注。宋張鎡。有園在南湖。玉照堂。其最勝處。） 
　　作諷夫納姬詩之邱女史。有新婚詩。句云。未換紅妝尙帶羞。紅妝字如此用。奇豔無倫。 
[西湖雷峯塔崩屺記] [  冷秋]  
　　西湖雷峯塔。杭之勝蹟也。近於八月二十七日未時。竟以全部崩圯聞。杭人夙迷信。際此戰雲瀰漫。風鶴頻驚。而塔之崩。乃不先不後適。丁其時。羣目爲不祥之兆。以爲浩刧之來。此其先徵。於是人心益驚駭。皇皇然不能寗居矣。昨有杭友告余。謂中秋之夕。有鄉人夜過湖山。見塔巓有老叟。銀髯飄胸。坐而長嘯。厥聲甚哀。慘入肝脾。鄉人懼而亟奔。明日以白諸衆。且謂是夜雖星寒墮水。月黑迷林。而叟之狀貌。則視之殊了了。然塔高數十丈。斷非人力所能攀登。人以爲非仙佛。即鬼狐。鄉人偶値之耳。不意未逾月而塔圯。然則其圯也。殆亦有定數歟。又杭人向謂塔中有白蛇娘娘。頗神其事。相傳昔有青白二蛇精。幻爲妖好女子。蠱惑書生許仙。後經佛法降伏。以缽攝蛇。置於雷峯塔下。今塔圯。杭人以謂白娘娘從此出世矣。杭友謂現在杭人種種迷信設想之辭。街傳巷語。不勝枚舉云。第塔之建築。歷年殊久。按清波小志。謂塔爲道人雷就所居。故稱雷峯。峯陰夕照寺。明末所建。即五代時顯巖院故址。又臨安志則謂塔爲吳越王時盧妃所建。名盧妃塔。音訛爲雷峯塔。茲姑兩說並存。而塔之閱世久遠可知。近年塔之四周本多殘缺塔基尤岌岌因杭人以塔有白娘娘著靈異多竊取其磚懷之歸則能遂其心願云雖經西湖工程處繚以短垣籍資保護惟人之踰垣而陰竊者仍比比是也夫以數千年之古物風雨之剥蝕人力之摧殘即銅鑄鐵鎔猶虞傾毁又何論於磚石哉聞塔圯時震撼山谷杭人初誤以爲砲聲也皆紛若鳥獸散其尤異者則塔磚有飛至數里外者可見其崩勢之烈已 
[戰塲樂府] [  雲舫]  
　　已凉大氣鼓角聲悲至友芸生鍾美諸詩人都宿戎幕昨以新詩見寄方知清秋幕府中尙有極樂世界爾芸生先生詩才清妙雅有唐音且人極和靄吟爲詩句遂亦婉而多風茲錄其近詩云（偶隨戎幕到崑陽暇日登山興轉長奮步尙矜腰脚健感時易覺鬢毛蒼遙岑數點秋花紫近水連塍晚稻黄小憇且臨磐石坐此間世界最清凉碧山深處欵禪扃領略茶香話不停萍水未遭僧眼白松雲還愛佛頭青奇峰矗地留文筆古塔無風靜語鈴鼙鼓聲中饒逸興會當伐石勒碑銘）鍾美先生年少多才人頗風雅頃從戎幕寄近作見示有登山絶句云（江南處處有花開曲徑經行踐綠苔側聽三軍同獻捷未妨逸興看山來直到山門一徑斜還從物外話桑麻要僧預約來春約十里陰睛賞菜花（僧言春時菜花盛開游人甚盛）登高客裏重陽近極目長天數雁百物騰貴　　　　图图 
羣千古風流誰重似敎人空憶孟參軍步履如飛襄鑠翁閒情逸致與人同峰須並立舒長嘯無限河山指顧中）詩風流映帶語多樂觀或可一解吳山點點愁矣 
[觀影雜談] [  劉恨我]  
　　返里月餘海上電影消息杳若無聞此次回滬無夜不置身電影場中得覩吾國新製之影片頗夥如明星影片公司之苦兒弱女商務印書館之好兄弟愛國傘（原名民國春秋又名愛與人格）百合之採茶女上海之弟弟等是當以苦兒弱女（記者曾有稿刋於時事新報之（上海）評斯片極詳）及弟弟最佳好兄弟採茶女亦均不弱愛國傘則下矣然採茶女加入某坤伶之天女散花與玉梨魂之某鼓娘大鼓均屬無聊又愛國傘顧某飾之林國魂相貌亦不宜飭一温文爾雅之少年亦與玉梨魂之王獻齋同犯一病此皆最大之污點也 
　　曼麗畢克福有電影王后之目擅演童伶其表演之神宛若一天眞爛漫之小兒女曾觀其片如孤兒涙漁家女洗衣女等無不拍案叫絶日前觀（紅粉劫）於上海大戲院畢克福飾劇中之孤女嬌小玲瓏一種痴戇態度令人可愛演來哀怨纏綿令人不能自已吾從未觀畢克福片矣今覩斯片亦足慰渴望也 
　　年來觀影片至夥但每片無非一二名伶主演猶憶離滬前之一夕尙於卡爾登觀（有始有終）該片爲電影各明星合演珠聯璧合自信眼福誠不淺哉片記十六世紀英皇之一宮闈秘史演員如康茂森（ＢＥＴＴＹＣＯＭＰＳＯＮ）之喬西玲雷泰爾（ＢＥＲＦＬＹＴＥＬＬ）之潘賽考斯爾夫（ＴＨＥＯＤＯＲＥＫＯＳＬＯＦＦ）之卡鼐爾一一皆合劇中人身份而佈景穿插光綫攝製無一不佳開幕及結朿時均餘韵悠然不落尋常窠臼尤爲生色不少年來所觀之片當以此爲首屈一指共歎觀止矣 
[海上蜃樓（一○七）] [  釧影]  
　　第十一回鐵產毁家植才興廣厦澹妝靚服媚　有名花 
　　祖書城道到底是金文采不是呢季蘭馨道你别性急聽我講下去　這時王紉佩覺得越看越像暗暗想天下有這樣面貌相同的人嗎但是世界面貌相同的人也很多無足爲奇并且細細看來這一位倌人似乎比金文采更加光艶些或者不是金文采也未可知可是這位倌人自從到了檯面上來一見王紉佩登時一呆遮遮掩掩的坐在那客人背後背轉了身軀却和另外一個局只是講話連個頭也不抬起來因此王紉佩愈加疑心禁不住問那叫他的客人道這一位請問是叫什麽名字那客人道紉佩兄你不認得他嗎這位是上海鼎鼎大名喚做金笑波的便是紉佩兄你道好不好你何妨破破戒呢轉一個局何如王紉佩便道不不我是向來不叫局的那金笑波在客人背後見了王紉佩本來已經局促了今聽重那位客人說要叫王紉佩轉局連忙拉着那客人的衣服叫他不要說又急急站起來道對不住我們轉堂差去了說着頭也不回竟自下樓而去王紉佩滿腹狐疑想這人不是金文采是誰因問那位叫他的客人道你叫的這位局他當了妓女多少時候了那客人道只怕很久了罷聽說他近來還在某女學校讀書咧王紉佩急急的問道可知道他在那裏的女學校讀書那客人道我也問他他只是不肯說王紉佩愈加疑心當時便不待席散先行告辭他家裏本住在南市順便就到楊白蘋那裏詰問他那個女學生金文采是那個人介紹的楊白蘋道他是個通學生每天到這裏走讀只吃一頓飯是他自已來報名本不要什麽人介紹的王紉佩道那末你知道他家中的底細嗎楊白蘋搖頭說不知道王紉佩說今天有件懷疑的事有個朋友請客叫來一局極像金文采一問那叫他局的客人這個妓女叫什麽名字說是喚做金笑波又說在某女學校讀書你倒不可不查查楊白蘋聽得了跳起來道有這等事嗎等他明天來上課我要細細的盤問他一番他倘然眞有此事當然先自心虚問出破綻來便立時撤退我們不知道則已旣然知道了怎能有一刻兒可以容留他在學校裏而且這事張掦出來也和學校的名譽不好聽咧 
破涕爲笑[  襄]  
　　鄉入初次來滬見市招曰（縐紗餛鈍）恍然大悟道人說上海繁華果然不錯你看連餛飩皮子都是縐紗做的那水餃的皮子不用說一定是花緞了 
　　誌謝昨承世界書局惠贈紅玫瑰第八號心心照相館惠贈心聲雜誌二卷八號大陸圖書公司惠贈社會之花二卷七號三書均多名作極有精彩併此誌謝 
 
 

Page 14

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *   
 
 

Page 15

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *本埠增刊 
[足安廉售貨品P ] 
　　北四川路九號洋房足安分銷處、昨爲滅價第五日、門市甚旺、月華絨每尺售洋一角四分、印花絨每尺售洋二角三分、樹皮呢每尺售洋二角四分、橡皮呢每尺售洋三角、厚花絨每尺售洋二角二分、印花絨每尺售洋一角七分、中華絲葛每尺售四角四分、冲直貢呢售一角九分云、 
[新出東北戰爭地圖]  
　　寗波路大中華印刷局出版之東南戰爭地圖、發行以來、重版多次、銷行已達數萬、茲又出版東北戰爭地圖、詳列東北數省形勢、並標明奉直兩軍進兵路線、關心時局者先覩爲快云、 
[觀映江浙戰征者之踴躍]  
　　愛普廬影戲院、昨日起放映江浙戰事新聞片、第一次下午五時半、觀者極衆、晚間九時一刻、更形擠擁云、 
[德國馬戲之表演]  
　　德國馬戲圑、在靶子塲開演已有多日、每夜往觀者甚衆、該圑除原有奇異好戲外、并有婦女之跳舞、爲優待顧客起見、在四馬路一枝香間壁騰飛汽車行備汽車多輛、接送顧客、門票售一元云、 
[亦舞臺將排新本戲]  
　　申江亦舞台、自聘徐碧雲貫大元程繼先等南下後、營業頗旺因合同期滿、唱至初七啜演、該台台主沈君、曾擬聘余叔岩程艶秋、而因時局未靖、余程未必肯來、故特排連臺漢朝歷史好戲、以供顧客、角色除原有蓋叫天何雅秋等外、擬聘林颦卿小孟七林樹森等數人、所編新戲、現正添置機關、佈景服飾、俟新角登臺、即將演唱矣、（少章） 
[集會表]  
陽曆本月時間地點召集者事由 
一日對日市民外交會對日市民外交會開一反對滄石借效一日上午六公共體育塲南市保衛圑開始敢練 
時三刻 
一日　北山西路德安里大成祥洋布莊開幕禮 
一日下午二雙文義路眉壽里業主聯合會緊要會時 
五日晚八時愛多亞路安樂宫上海同樂會第三次叙餐會 
半 
[天氣報告]  
　　徐家匯天文台昨日下午四時三十分氣象預報云、太平洋低壓將續向西北方進行、東海及台灣海峽内有東北風、黄海風勢不定天氣晴而稍冷、又昨是晿上午三時前二十四小時内本埠氣温、最高八一·九、最低五九·二、去年同日、最高七七·九最低五九·九、 
 
 
] 

Page 16

 
 
1;第一萬八千五百三十三號;中華民國十三年 西曆一千九百二十四年十月一號
星期三 * *   
 
