# 1914 - 423 - 4914906

 

Page 1

 
 
   
 
 

Page 2

 
 
時評 
[歐洲戰事之敎訓（二冷）]  
　　外患起而内亂消此歐人之愛國性我人所宜自省者余旣論之矣然以余所見更有一事足爲我國之敎訓者則爲歐洲各國中無論若大若小若强若弱均有堅强不屈之精神凛然不可犯之氣槪是也 
塞小國也然而對於奥則不屈也非特精神不屈即實力亦不屈也比小國也然而對於德則不屈也非特精神不屈即實力亦不屈也英所謂老大持重之國也夙以保守稱者也然而一旦有事則精神奐發焉法所謂文勝之國也然而一旦有事則亦不居人後焉其外若荷蘭若瑞典平時不事兵事者也然而今日雖宣布中立然而又恐爲人侵犯中立故下動員令矣然則歐洲之國固無一國畏戰亦無一國不能戰也不畏戰是精神能戰是實力也我國人其重念此精神與實力焉 
[命令]  
八月六日大總統策令路霖給予三等文虎章此令又令成鴻照楊武給予四等文虎章此令又令任命馬良爲陸軍部第四十七旅旅長此令又令財政部呈請任命黃　署參事應照准此令又令據靖武將軍督理湖南軍務湯薌銘電呈緝獲私通亂通亂黨在逃之營長丁炳堯訊供不諱請予褫革懲辦等語營長丁炳堯身爲軍官竟與亂黨通謀致令所部排長兵士亦受運動旣經拿獲復敢乘間脫逃實屬罪惡顯著丁炳堯著即褫革陸軍步兵少校軍官即行正法以肅軍紀此令 
又令敎育部呈稱擬將僉事王嘉榘李寳圭楊奎儒黃中塏均叙列五等等語應照准此令 
又令我國與各國均係友邦不幸奥塞失和此外歐洲各國亦多以兵戎相見深爲惋惜本大總統因各交戰國與我國締約通商和好無間此次戰事於遠東商務關係至鉅且因我國人民在歐洲各國境内居住經商及置有財産者素受各國保護並享有各種權利故本大總統欲維持遠東之和平與我國人民所享受之安寗幸福對於此次歐洲各國戰事决意嚴守中立用特宣布中立條規凡我國人民務當共體此意按照本國所有現行法令條約以及國際公法之大綱恪守中立義務各省將軍巡按使尤當督率所屬竭力奉行遵行國際之條規保守友邦之睦誼本大總統有厚望焉此令 
又令現在歐洲奥塞俄德法英比等國不幸失和中國因皆係友邦已布令恪守局外中立以敦睦誼我國各地人民均應照常安堵所各省及沿邊地方責成軍政民政各該長官等導照中立條規器密防範凡通商口岸等處各國人民財産敎堂一體備意保衛倘有匪徒造謠滋事即迅速查拿從嚴治罪京師地面者内務部步軍統領衙門順天府嚴密巡查彈壓毋任匪徒混跡對於各國使館尤當愼加保護禀外各該官署皆有地方之責著將此次局外中立條規印刷張貼曉論軍民人等一體知悉並嚴申禁令銷弭亂萌俾中外人民各得安居樂業毋疎懈致干重咎此令 
又令茲制定局外中立條規公布之此令按中立條規錄第三張本埠新聞欄 
[歐洲戰電（特約路透）]  
　　倫郭電哇克萊斯羣島（在蘇格蘭北海濱之東）寇克華爾鎭接電謂英德海軍曾在哇克萊斯之東交戰下午砲聲不絶詳情未悉（六日）　　倫敦電據南希爾斯消息英國艦隊曾與德國大海艦隊交戰現正向荷蘭一方面追撃（六日）　　倫敦電各報載有南希爾斯傳來北海大戰消息東海濱漁船隊已經當道允准赴捕魚之地哀愛斯倫亦在其内赫爾南希爾斯約茅慈及格林斯拜愛之醫院均奉命預備接待傷兵每日新聞載稱韋特拜愛之造船主人曾言德艦之在北海撃沉及被捕者共有十九艘（七日）　　倫敦電北海大戰消息發出以爲南希爾斯報館新聞者曾經海軍部允准其文如下台愛恩薩愛特之造船主人接海軍部示令謂日間儘可派船至北海各處蓋北海英國艦隊已與德國大海艦隊在陶桀岸之南（北海中央之沙岸）相遇交戰之後現向荷蘭海濱追撃惟倫敦迄今未發表正式消息（七日）　　倫敦電日報公會曾發出南希爾斯傳來北海大戰消息茲請勿登報章因海軍部否認此項消息故也（七日）　　北京電北京日使署接日文報電音謂德國巡洋艦三艘轟撃亞爾其愛爾斯旣而退走爲英國艦隊分隊所阻德艦乃逃後遇法國艦隊分隊轟沉其一捕獲其二（八日）　　紐約電烏拉里曷姆輪船船長通告英領事昨日接英艦羅西台里亞號之無線電謂尾隨烏拉里曷姆輪船之德國巡洋艦兩艘曾爲英國兵艦追而轟沉之（六日） 
　　倫敦電魚雷艇一艘大約係德國者在丹麥基塞地方炸裂而沉淹斃者三十人（五日）　　倫敦電海軍部宣稱英國兵艦安菲盎號於今晨觸海底水雷沉没會計員葛巨及兵士一百三十人罹難艦長泊萊特軍官十六員兵一百三十五人遇救（七日）　　倫敦電據官中宣稱安菲盎號巡洋艦撃沉德國安置水雷船柯里琴路易斯號後在海面偵察之際觸及水雷以致炸沈死者之中有德國俘囚二十名餘人由滅魚艇救起（六日）　　按安菲盎號爲三等護甲巡洋艦載重三千四百四十噸其機器有馬力一萬八千匹去年造成連艦中軍裝共需英金二十七萬七千七百八十一磅艦中有將士三百二十人 
　　比京電今日下午德軍猛攻里愛巨炮聲澈夜不止今日德國携槍騎兵從戰極勇衝入鎭中卒爲比軍所殲（六日）　　里愛巨電比軍在戰場救起德軍傷兵一千二百人德軍曾過埋置地雷之區域地雷炸裂步兵一大隊全數覆没（六日）　　倫敦電西班牙宣告中立（六日）華盛頓電美政府已請國卽行釋放因下陸軍動員令拘留之美國人民（五日）　　北京電日本海軍艦隊第二分隊游弋煙臺附近第三分隊則駐上海口外青島已運入大批食物（八日）　　東京電吉川已任爲上海日本艦隊分隊總參謀（八日）　　倫敦電工黨領袖曼克杜納爾君業已告退現信工黨之一部分不以彼反對戰爭之態度爲然（五日）　　倫敦電英政府發行藍皮書内載歐洲風潮時來往之公文讀此可知英外相葛雷爵士之竭力保全和平及德國之迂遠外交政策内有最堪玩味之一文則爲駐德英國大使戈士成爵士於七月二十九日致英外相之文紀與德國首相郝爾韋格博士之談話博士恐起歐洲戰爭故願尊重法國之土地惟英國須以中立爲報酬戈士成問曰法之殖民地將如何處置乎博士答稱彼於此事有所許約英外相葛雷乃致交戈士戈成謂此項損法之契約將加辱英國使英國之美名永不能恢復駐奥英國大臣彭生爵士於七月三十日致文英外相葛雷私告外相駐奥德國大使已將奥國致塞維亞愛的美敦書之内容於遞發之前電告德皇八月四日英外相要求德國釋放違背萬國條約拘留德國各口岸之船舶（六日）　　倫敦電首相愛斯奎士君今日下午在平民議院代表陸軍大臣吉青納貴族請准擴張陸軍五十萬人（七日）　　倫敦電首相愛斯奎士君今日下午在平民議院演說謂據國會公文觀之可知外相葛雷經營和平之如何誠摯愛斯奎士君深斥德國之提議及切實聲明比國感動人心之请願比人今已開戰而失其生命矣（衆歡呼）吾人如承認德國不名譽之提議則吾人將蒙辱而損國家之利益政府深知戰爭慘烈之結果政府今乃爲公正主義而用兵全國人民皆當知之吾人之用兵一爲踐行國際之義務一爲擁護强大之國不得以武斷侵犯國際信用搗毁小國之主義英國今以武力保護世界最重要之文明凡英人當知帝國之利益全惟此舉之成敗是撃愛斯奎士君繼謂吉青納貴族之任爲陸軍大臣毫無政治主義吉靑納貴族値此非常事變起應公衆之請必能受各黨之信任彼之代吉請增陸軍五十萬人不特因時局危急之故且因現知印度擬派兵兩師各殖民地亦均願協助母國故母國必以仁愛之意報答彼等竭忠之請願且當樹一模型以示之云（六日）　　倫敦電平民議院已一致通過增陸軍經費爲英金一萬萬磅之議追加豫算案請增海軍將士六萬七千人今日下午財政大臣在平民議院宣稱政府將宣布官銀行展緩一月繳付現金律惟官俸及政府付欵不照比例（六日） 
　　倫敦電寇拉特公司之穆里台里亞郵船已護送由英國軍艦愛山克斯號入加拿大哈里番克斯港該船曾以無綫電求救艦謂有德艦一艘尾追其後（六日）　　倫敦電法國召集陸軍極形鎭靜且條理井然俄國召集陸軍其告成全功較豫料爲早（六日） 
　　倫敦電駐俄奥國大使請俄政府予以出境護照（六日）　　柏林電駐德英國大使及比國公使今日同離柏林英大使戈士成爵士啓程之前德皇派副官向戈道歉德民以非禮對待英國大使署　（六日） 
　　哇太櫸電加拿大陸海軍爾部連日辦公異常忙碌現已怱遽頒發召集令（六日） 
[專電]  
　　北京電本日英文報載政府已與日美政府協商訂與中國共同宣布戰事勿及東洋余以詢日使小幡君渠答尙未知有此項交涉余詢倘有此議君意如何渠答日政府爲英日同盟所拘束除放任戰局自然之趨勢外似不能爲有背義務之協商 
　　北京電探確美政府今日向交戰各國及日本提議以人道主義及保全片面的商務和平應請戰事勿擴充至印度洋或中國海方面參證余刻所電述小幡公使之言恐日本未必通過　　北京電政府通電以後外人乘中國舟車一不得穿軍服或携軍械二不得結隊及有司令官三交通機關不得予以特别便利如專車等 
　　北京電政府將設籌辦中立事務機關於政事堂現管掌此事者金邦平以金在北洋曾辦過 
　　北京電昨外交團尙開會議議不在戰事範圍之問題諸使齊集但未開議前電外交團曁領事團將取停止之說係傳訛現似斷絶國交之國仍在他國集議他項事務此爲國際變例　　北京電各機關顧問洋員紛紛回國　　北京電昨德人方面盛傳英艦大敗此間各使館除路透德華 
 
 

Page 3

 
 
電外亦不能有甚確速之報告故亦不能判定其眞否　　北京電順天時報之東京電稱地中海之德艦隊被英法全滅北海方面亦有英德大海戰海艦大傷奥軍被塞撃退主要兵力轉向俄出發塞反有入奥之勢云云　　北京電昨電請求延期係專指國家債權若賠欵之類卽賠欵論年底應付三千餘萬余以詢另一使館人云尙不知但今卽五國團應付中國之欵亦不能匯付則債務國以事實上之不可抗力請救延期亦理所當然　　北京電請求外債一部延期政府確與各國協商中　　北京電本午朱總長約報界在市政公所談話謂政府意在遠交近親 
　　北京電昨朱總長在市政公所演說略謂第一在自修勿生内亂政府固負責任尤望報界鼓吹國民一致毋命生釁致招危亡政府外交方針决定遠交近親故言論總以不偏不倚爲主至財政救濟頗望推行國幣及内債朱並云今日得總統許可令與報界接洽者　　北京電爾傳各外國銀行並照限制提出存欵說 
　　北京電北京外國銀行以連日提存及取現者多請我政府設法維持　　北京電交通銀行收用各外國銀行鈔票並代兌現 
　　北京電中國交通兩銀行信用甚著現向津廠趕造銀元陸續交付洋價漸平　　北京電派張壽齡梁士詒葉恭綽薩福　安格聯包羅賽利爾徐恩李湛陽范元澍爲内國公債局董事 
　　北京電日前重慶有英德艦同時進口幾起衝突據外交界人云各口岸類此者尙有　　北京電據某總長述白狼在魯山被捕　　北京電據當局云白狼在魯山縣大營麓集二十餘人爲官軍捕殺現已傳百口陽呈巡按使驗與某總長言合 
　　開封電前說白狼在龍元山附近隠匿經各軍紛紛前進搜索並無白狼蹤跡聞白狼早已遠逃現由孫玉章統率其部四出滋擾 
　　北京電趙倜許州電鎭嵩軍統領鎭華報靳副官王隊官混入白匪股内五號午後在魯山附近大營北二十里石莊將狼撃斃 
　　北京電政府派往各國觀操人員如英江紹沅法姚鴻法唐寳潮等現擬改派觀戰員未知能辦到與否尙難預料　　北京電定九月初一起舉行知事第三届試驗 
　　長沙電郴州一帶叛兵現已散盡各兵所逃處向係粤理韶州府屬居多餘連州一帶　　南京電馮將軍准部令轉飭各將軍現特任督理凡關於軍務稟陳事件一律改稱督理 
　　南京電財政廳組織預算委員會呈請韓使通飭各機關派員赴會以資討論 
　　南京電韓巡按電敎育部前咨請開辦南京高等師範學校祈速電示辦理 
　　南京電部員田僉事視察蝗蟲事竢已返京昨蘇委劉恂回甯呈報江北各鄕蝗蟲甚多豐縣淮陰搜捕凈盡惟東台辦理不善詳請撤委 
　　南京電近日沙洲圩沿江一帶大鼠渡江者千百成羣田禾多被囓損 
[譯電]  
　　柏林電德皇首相曾蒞國會發極激昻之演說旣而國會議員一致通過以馬克五千兆枚充作兵費國會之態度益增德民愛國之熱誠現告奮勇入軍服役者爲數甚衆柏林一處已逾八萬人 
　　柏林電德皇布告全國謂此次開戰一則盡聯盟應有之責一則去敵國所加之辱德國人民一心一德從未有人勝之云云柏林市攻局已一致通過以馬克六兆枚助與政府以充兵費 
　　柏林電英國之宣戰徒足激怒德國人民蓋德軍進攻比國曾由首相預先通告認爲侵犯中立英國乃藉口與德開戰其蓄此志焉久矣 
　　柏林電據德國東邊陸軍報告曾與俄國馬兵交戰屢獲勝利　　柏林電丹麥已宣布中立並安置水雷以防交戰國之兵艦駛入丹國海面 
　　柏林電現查德國所産之五榖番薯已足供本年德民之糧食 
　　北京電袁總統確已請美總統威爾遜君聯合通牒交戰國限制交戰範圍使勿蔓延歐洲之外 
　　北京電據順天時報載稱中政府致文美日兩國政府探聞關於歐洲戰爭之態度 
　　北京電駐京奥國使署昨夜接維也納發來奥　國已與俄國宣戰之正式消息　 
　　北京電中政府接駐比公使來電謂德軍已在里愛巨爲比軍撃退法英兩國軍隊現向該城進發 
　　烟台電美國駐東方艦隊司令海軍少將考和爾斯已接美政府嚴守中立命令其主要文巡洋艦已駛往上海魚雷艇滅魚雷艇數艘仍留此間 
　　哈爾濱電德領事已離哈埠德人已奉命於星期内離境游歷此間之德國軍官兩員已被當道拘留奥國克齊人七十名禀請當道願入俄籍 
　　華盛頓電美總統威爾遜君之夫人因病逝世 
要聞一 
[歐戰與亞東商業談]  
　　大陸報云倫敦銀行貼現利率近日降至六釐據喬治大臣宣布英倫全國銀行仍有照常營業之望上海商界得此消息頗形踴躍於實際上本埠商業現在雖仍停滯而一般商人消極之觀念似可薪此略減蓋大家均有一線之希望耳就現時而言商場情形蕭條不可言狀國際匯兌已不能通兵險保費高昂難堪貨物堆積不能輸運者不可勝數市面銀根漸已吃緊凡此種種不過特舉其重要者而言其他影響所及之處尙難屈指而計也雖然世界商場似不能爲歐戰全行毀壞吾人尙有種種理由可信遠東商業不久必有他路可通繼續貿易也先令價格已自二先令三辦士躍至二先令三辦士半（指規元每兩滙價）於此可見銀價略有起色國際上匯兌之虧損當可略減惟輸運貨品一節安穏航路未經確定商家斷不肯載貨遠行而保險費之昂貴亦必如故凡保費抬至一分（每百分抽十分）商家已覺難堪聞昨日保費竟定東來郵船未過好望角或穌彝士河者取二分其已過該兩處者一分其高昂更不可言矣卽招商輪船行駛中國南北各口岸之間者近日載貨亦見頓減招商局董事現正以運品犯禁爲憂甚恐或遇外國軍艦不分皂白指爲禁品强行拘留亦是可慮惟遠東海面不久必可平靖俾商船行駛自由似可預卜也本埠絲業押欵已成畫餅各絲厰不免仍有倒閉之虞惟現在極力斡旋或可挽回亦未可知日本郵船日前傳聞均已停駛現據本埠日本郵船會社分社云近接東京總社來電所有郵船仍按定期照常行駛惟探聞日本郵船近來載貨亦較平時爲少各保險行家行將置日本郵船與英國郵船一律而論抬高保費伹現在由日本郵船裝貨者保費僅四釐而已太平洋輪船公司有郵船名亞細亞皇后者因係向英國政府註册故現已停駛尙有日本皇后等郵船聞亦决計不來上海云 
[青島之戒備（二）]  
大陸報云昨夜有駐滬西人約二十人由青島歸來述及俄人寄寓青島者均已陸續出境彼等臨行之時聞英人已决令二十四點鐘之内槪向上海出發彼等中有一人詳論青島情形云該地德國軍官咸謂青島不久必將被圍故已預備一切以爲守禦之計要隘一帶已掘有深溝溝前樹木一槪斫除德人自言該地有兵五千人其實華工在彼操作者正不乏人德人待遇華工聞並不加凌虐現在德人正預備日本之攻撃而已德國飛艇兩艘初次試演時即遭意外之變飛航家跌墜時有一人胸骨時裂其他倖免惟飛艇之機輪業已損壞在青島港内並無德國軍艦德船弗利都力者正在裝配軍械吾輩臨行時尙未竣工俄國有一義勇艦被德國小號砲艇率帶入港德艦哀姆登則在港外停泊吾輩探聞哀姆登此次追獲該俄艦頗覺費力直至將近海參威方得成擒據言德國軍艦大隊均在距離港口數英里外駐紮以待英艦交戰且港口均有埋伏以爲退兵封　港之計蓋恐軍艦或有損傷或力有不及敵軍之處均須退守港内也又云奥國巡洋艦名伊里瑞白皇后者現仍停泊青島 
要件 
[七日間戰事日記]  
　　六月二十八日奥匈國皇太子斐特能大公及妃爲塞人所刺 
　　七月二十三日奥匈國要求處分共謀暗刺諸塞人事禁止反對塞人之舉動並限塞政府二十四時間答覆　　七月二十四日英外相格蘭氏提議開倫敦大會七月二十五日塞奥兩國外交關係斷絶俄國下勳員令 
　　七月二十八日奥國向塞國宣戰奥艦隊封瑣案特法理灣 
　　七月二十九日法國暗中備戰奥人砲撃塞京據聞城中被焚 
　　七月三十日荷蘭及比利時準備保護中立奥人欲渡逹奴卑河未果 
德國要求俄國解釋下動員令之理由　　七月三十一日俄國下全國動員令德國下戒嚴令 
德國致最後通牒於俄法英皇干涉俄事德國向俄宣戰俄人毁奥國某鐵路橋俄奥開戰 
　　八月一日駐俄德使下旗歸國荷蘭瑞士下全匣動員令如奥國意瑞典丹麥挪威宣布局外中立俄邊境巡邏隊在普洛司更附近與德兵接仗　　八月二日德人入盧森堡經法境西雷地方開進發據比京報告德軍約十萬人聚於法境俄軍侵入德境卑阿拉英政府要求議會提出五千萬金磅爲防禦費奥塞在恃林河畔大戰塞人渡河爲奥軍撃退　　八月三日德國要求比國協商假道出軍比國嚴守中立未允法國向德抗議責德以未宣言即取戰爭行動德俄海軍在芬蘭灣亞蘭島按戰俄艦退去德艦占領亞蘭島　　八月四日德英宣告開戰德艦隊入北海德國再送最後通牒於比比國拒之　　八月五日比軍撃通德軍於里愛巨雜評一 
[戰局與亞東（無名）]  
歐洲之戰事速了則東亞之平和可保歐洲之戰事不速了則東亞之平和有難言者觀中美協商限止戰事勿及東洋之說而日本以拘朿於日英同盟之故祗能放任戰局之自然則戰局自然之趨勢有非今日所能定者中立之保守我政府不可不力圖之焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐洲戰事之北京觀]  
　　總統府之兩會議歐州風雲發生我國政府非常注意茲聞總統已傳令本日（五日）九點鐘特在府中開外交會議總統相國左右丞外交總長外並有最關緊要之財政陸海軍等部總長以及熟諳外交之人員均列席討論此次歐陸戰爭之大問題至此項會議究爲常設機關抑隨時召集容探悉再誌又昨總統府財政會議於下午三鐘總統親自出席開議嘗時所提出者係五國團已將借欵之議暫行謝絶一時難以繼續開議惟整頓幣紙刻不容緩查歐洲此時實因奥塞戰爭影響所及故融告警惟美國遠處各洲且前日仗義退出銀團此時派員與美資本家相商五國團亦不能另有異議多數竟見均表贊同已由統指派周梁王三君卽日進行矣　　某要人之心理譚謂近年來中國社會常染有一種浮躁之習每遇一大問題發生其始也神經過敏者異常恐慌久而久之則又或漠然此等國心理大爲不宜須知世界上稱强國者凡六即英俄德法日美是也現在投入漩渦之四大國雖自願不暇然春心目中實無刻抛忘遠東問題况英日互相提携又以商務故互相競爭德日亦不相下而日美兩國亦各有主張故戰爭如不延長外交上列强均勢之形勢决無全行更變之理至財政上問題雖極緊急然政府現方以全力整頓維持一時必不至頓陷於不能活動之地位昨日中國交通兩行已屬天津造幣廠晝夜趕鑄銀洋一千萬元以爲流通之備于外國銀行除德華暫停兌換外匯豐正金東方滙理花旗等等大銀行已互相結團相保决無變動之虞現在第一要着乃在求於本國人之愛國心與鎭靜心須知此次戰爭風潮所捲及者决非兩軍死亡問題乃國家存亡問題故我國民凡稱具知識者當一心一意愛護政府愛護國家萬不可輕信謠言無故恐慌擾亂平和秩序以招外侮務須保持鎭靜服從態度云云 
　　宗敎家之戰禍談丁義華爲近時僑華之慈善的宗敎家近日歐洲戰爭日熾丁曾著有歐羅巴戰禍可慮論文一篇頗有獨到之點特節錄以介紹於社會（上略）今將歐洲地黠關係先行陳之奥地利國處於歐洲中心點東北俄羅斯正北德意志正西英吉利西南意大利正南塞爾維亞東南巴爾幹土耳其中心已兆焚如延燒四方必然之一奥國已與塞國宣戰矣兩國交界之地有三百餘里奥兵出發而塞兵個地點欠利不戰而退奥軍未發一彈即得塞國正北一城查塞兵長於戰鬥且國内多此次戰爭實不敢以國之大小預定戰之勝敗也况且俄國近邊三城軍馬已向奥界出發此機一動兵連禍結將來全歐必有不可預料最劇最烈太古以來未有大慘劫緣近十數年歐洲各國並計有軍械練成之兵有五百萬兵艦英吉利一國即有四百餘艘其餘各國可想知果决裂猶之五百萬惡獸互相呑嚙死亡枕藉見聖經鄰鴉三章三節云云（中略）然而世界發生大問題冥冥之中已有一定不易之理開於今日歐洲之事在二千年前先知預言不一而足見耶利米二十五章二十九三十一兩節云云（中略世界殺）氣如此蓬勃世人兇惡如此充满不能不受上帝審判善惡報應自古以來無一倖免惟望諸同胞閒時瀏覧聖審即知將來必有最惡怖之時代按丁君係宗敎家故所言之中含有多數之宗敎語味　殺機已開人心風亂二言乃爲至可悼嘆之事於此翻見宗敎家之事天行善專行弭兵煞有可敬之處 
　　各顧問之行止政　對於奥塞戰事已决定嚴守中立不日即照會駐京外團伹各機關中聘請之德英法俄諸國之顧問或欲回國參觀戰局或爲軍界人物必須歸國聽候召調紛紛請假或辭職政事堂昨日特開會議討此事以我國正在百政改革之時端賴各顧問之商助决議凡各國顧問之提出辭職或請假書者除係軍界人物必須歸國者之外餘皆竭力婉留不准所請 
　　孫總長之進府外交孫慕韓總長前數日間因途中被車碰傷延醫調治當即請假數日不即進府辦事茲聞孫總長因近日歐洲戰雲日急海外來電一日數起大局攸關未肯自躭暇逸已於昨日力疾進府趨公照常辦事矣　　蒙藏局之近訊昨聞蒙　局接到外蒙活佛轉來電報一道係呈請總統速派員來庫會商優待條件以便宣布各蒙民卽日取消獨立探其原因實因奥塞戰爭俄德交惡正預備進兵俄將駐紥外蒙之馬步隊全數撤回所餘皆老弱殘兵活佛恐政府於此時派大兵直搗巢穴故頗惶恐而親俄派亦無計阻止故有悔之電請云 
[歐洲戰事之浙江觀]  
　　商務昨日（七日）杭垣　市因富戸殷商存洋行活期款項多滙入本省銀行及各大錢莊存儲銀根較前鬆動故場頭上評定英洋現水僅升一角五分龍洋因英升較重商用多改龍洋致升水六分二釐半 
寗波爲通商口岸華洋交易每嵗不下千餘萬現因歐戰激烈僑甬洋商紛紛回國所有絲繭茶葉棉花一律停止買收以致貨物山積無從兌換現銀各行家虚貼拆息幾有不能支持之槪聞多運動朱虞二商速行撥欵維持云 
杭城各絲行以鄕民負絲上行一經看定所售價洋槪須取現且以絲價勝貴現　升水又如此奇重不若暫行停秤以待將來因六各行已於隔昨一律停秤云自歐洲戰事發各浙省商務大受颢今聞省公署已奉外交部通電略中國對於奥塞戰事中立條件刻已與各公使磋議妥洽不日通告惟中國商務亟應先自維持現與政事堂農商財政各部長會商通飭切實維持貴省情形尤希隨時電告　　路事頃據路界消息甬嘉鐵路其未成之曹紹一段自改歸國有後其工程經費槪須部中撥欵接濟現因戰事吃緊英公司借款已不能如約履行部中又無法接濟所購外洋材料又不能如期應用聞日甬嘉路局已接有部電合將曹紹示成之路暫行停止惟工役人數頗多遣散之後尙須妥爲安揰一俟擬有辦法即行發表停止日期又浙路清算事務經部委周巢兩君實行清算已將浙路股本實數查核清訖惟總帳一項尙未彙造齊全未能着手周巢兩君業奉部令回京聞本年十月間應償首期股本部意有先發有期證劵之說以資　當其　還小股銀數並入下頋同時發　　周巢有委來杭即行發表辦法 
[粤東最近之戒嚴平生]  
　　粤省安謐業數月矣黨徒匿跡銷聲不聞有若何劇列舉動而日來忽又戒嚴連夕搜查倍爲嚴緊探其原因蓋由當道屢接中央統率辦事處電告之故中央曾電云黨人嘯聚南洋已集有徒衆數萬將由新加坡回粤擬乘飛機放炸石以釁事而日來華僑由外洋運飛機回港者又確有所聞故當道倍加警懼屢飭軍事機關及水陸關卡嚴查飛機器具者此也又據探告云黨人在東洋組　婦女暗殺隊回粤行事並借一律師辦事所爲機關等語故自七月二十號而後軍敬搜查凡於輪舟旅館中婦女之行裝皆非常注意又於某日深夜時於城内各律師事所皆入内搜檢一番其所查之律師皆屬東洋留學生云又聞中央統辦事處近又有電告言亂黨詭謀因不得志於此方轉而起謀於東南在日黨人殖首領指使各給川資暗號令其内渡將於秋間先從湘粤舉事而近日衡郴一帶果有兵變事發生粤東南韶連等縣與湘接壞謠諑繁多當道旣迭派重兵往邊境防守其於省會要隘更不得不戒嚴目前粤省之防禦黨人方法分海陸兩方面沿海一帶旣由中央特派海容南琛等艦到粤以供調遣復派海軍次長李和到粤以資鎭壓又派藍天蔚到粤巡查其防亂布置已非常完密陸地一方面則寄共權於濟軍總查部及調查局等總查部查察省地每夜須巡查長親出梭巡各軍警均受其節嗣日來城内地方一律戒嚴入夜尤甚計德宣街將軍府前夜候東西鐵栅均皆虚掩以備不虞遇有形跡可疑之人來往軍隊嚴行盤詰觀音山所有砲台工程其未經告竣者刻已催促該匠早爲完竣故日來仍在大北門城基搬運磗石並將府内頭門略爲修改至厚祥街廣惠鎭守使署雖無此森嚴景象然亦預爲戒備巡按使署衛兵日夜防守除佩帶通行劵及手携公文禀帖者外餘皆不准闖進署内所築天橋三十日經已完竣衛邊街及華寗里口兩處鐵閘現經新築加派兵士把守大有天塹不能飛渡之勢仍恐各軍百密一疏早夜派出憲兵查察所有酒樓旅館商店住戸由警區派員調查戸口間有僻靜地方暗藏春色浮浪子借爲偷歡之所者連日破獲不鮮此皆調查部稽察之情形也調查局則爲粤省特别機關於偵緝局之外自爲獨立其權力甚大自省會以至府縣鄕鎭皆有權以調查從前調查局管領衛隊兵額無多遇有事故發主須用兵力輒須飛符咨調茲更擴張其權將警衛軍第七十六營及第七營兩營劃歸該局長顔啓漢按統查該兩營皆係獨立營由綠林軍改編前時與胡陳有隙者故籍兩營以偵查黨人其捕獲獨多職是故也連日戒嚴如是捕獲嫌疑人不少其重要者即立行槍斃但近來捕獲之人無論立正典刑與否執事者皆嚴守秘密絶不宣布其情形與昔時不同聞將軍府中人以亂黨野心不死時思蠢動皆由調查偵探緝捕三項未能得法所致今旣特派警衛軍隊交調查局長調遣復嚴定偵探緝捕秘密辦法除中央電令必須發表其餘凡關於防備黨人計劃其辦法有不可發表者該主管辦事之職員曁會議之參謀官均當負責嚴守秘密并飭濟軍正副總查此後　關緝捕黨人計劃如有不密爲報界即在登載者即行究辦故近日關於黨人之捕繋絶不能知其眞相即姓名亦皆不甚發表而偵探之氣燄亦日張矣 
[防亂聲中之飛機]  
　　廣東龍將軍府准巡使咨開案准外交部二日電開駐美夏公使電東洋某由鬯丸運飛機裝十箱經横濱赴香港六月二十五日到又金山廣東車貨公司運給名伊吾者飛機二箱上寫中國新時飛機公司西文於六月二十七日由地洋丸自金山載赴香港并有名拉伯顯理者訂有承造飛機十二隻合同内有裝機關砲者現已造成一隻七月三日由太平洋郵船名中國者運至香港區邦等語查此項飛機恐係亂黨所購希速飭關注意嚴查爲要并盼復等語准此除函各關稅務司及飭水陸警察廳注意嚴查外相應咨請貴都督希即查照轉飭所蔑一體嚴查等由龍將軍准此即分咨飭遵照此數日前之消息也旋經詳查始知其中誤會茲錄其情形如左金山進步憲政兩黨所組織之新世界飛船公司總辦陳琇大及其子陳桂攀并飛行家林福元回港聞該公司先於四月中付香港丸運回飛船一艘大小共十箱由該輪抵横濱轉由春洋丸付港交進步黨機譞預和徐君勉收入後因預和地方狹窄轉託東洋汽船公司　於上環該公司貨倉中央－ 
政府據駐美偵探報告恐　亂黨嫩欵經即據情電粤查察粤吏遂派員迭到香港調查仍無要領日昨派員復行抵港適遇陳琇大等始知係屬誤會當經向陳詢悉始末電告粤吏事始釋然至陳隨帶兩箱係屬修機器具林福元道經日本因病留醫下月方能回粤陳氏日間携同眷屬先行入省訪晤徐氏再禀粤吏批准然後運入試演該飛船原擬安置種關鎗一杭電商樂任公梁囑非　軍用暫緩安設昨晚康南海宴陳父子於港寓席間大爲獎慰 
[梧州歸客譚（一粟）]  
梧州自通商而後商業繁盛其經營鉅業長袖善　者多屬粤東人粤東賭風素盛前清時粤東弛賭禁番攤賭博皆有商人承餉梧州亦復如之自辛亥而後賭博肅靖已三稔矣今嵗兩粤水災粤東賭棍欲延長焚燬紙幣會改名爲基圍票其目的不能逹惟粤西則因政費枯竭梧州一隅竟因水災而弛賭禁矣余於七月中旬沿西江旅行由肇慶至梧州一片汪洋竟同澤國及抵梧州境城外水深約八九尺其地低者更一丈有餘市廛皆在水中人民往來街市皆須用舟商民在店必居三層樓其二層樓亦多淹侵貨物傷殘不少矣惟城内則地勢稍高不至爲水所淹商業尙盛伹沿途所見賭風大張喝雉呼盧趨之若騖詢之土人今嵗賭已承餉矣現在猶在試辦時期云梧州私賭充斥自昔已然自昨嵗十月後某旅長之子恃有軍權包開攤十餘檯商民側目然其時猶不敢過於明目張膽至今嵗六月水災發生有鄕紳陳某偕同賭棍黃某借賑災爲名秘密運動請弛賭禁維時梧州官吏意爲之動竟爲電禀巡按巡按准其試辦於是大張旗鼓公然承餉開攤藉賑災之美名此禍水不可復遏矣刻下賭夙大盛聞正餉而外各衙署尙有私規甚厚梧城亦有報館兩家皆噤不一言昔辛亥之嵗張鳴岐爲粤督曾以禁賭著名今爲粤西巡按乃反任梧州弛賭禁同是一人而前後殊異若此此官治之所以難言也 
[貴州修正百貨釐金抽收稅率之披露（黔愚）]  
貴州整頓舊稅最大之成績品爲修正百貨釐金抽收稅率章程蓋舊日釐章時移景遷流獘滋生過關貨物難於依據毫無標準商民苦之故修訂稅率實爲當務之急目前國稅廳籌備處即已從事於此訖財政廳成立始告成功今廳長張恊陸始終其事者也近已出示宣布分爲籌備試辦實行三時期按照進行茲摘錄新章辦法並附載倏正百貨釐金抽收稅率分欵說明簡表非僅爲紀錄釐章修正始末情形已也貴州農工商之狀况即此可見一斑焉　 
（一）修正釐章宣示之說明貴州財政廳示爲出示曉諭事照得整理財政首重稅收民國成立以來稅欵性質固以析分爲主旨而抽收科則又以劃一爲急務查本省百貨釐金章程原係採自湖南所載貨物旣無統糸之可尋原定稅率尤無一定標準因陋就簡推行已數十年現在共和肇造服制變更原有衣帽等物大都不合時定加以工商爭勝物品之出産日增人口繁殖貨價之貴賤亦異以從前之釐章用於今日稅則殊欠公平若不急爲修正何以濬財源而維國課前國稅廳籌備處迭奉中央命令飭將釐金力加整頓乃查察本省商情先將輸入輸出各貨物分爲兩大部再於各部中區分必要常用奢侈消氂四口列爲表册函請商務總會調查産價銷價分别核定稅率呈部查核移交本廳接辦前來除印發各局飭自八月一號起至九月底止作爲籌備期間又自十月一號起至十二月底止作爲試辦期間在籌備及試辦期内如有未盡事宜得由各局詳請本廳酌予修正統限四年一月一號起一律實行外合將此次修政百貨釐金抽收定率分别列表附以简單說明開具於後出示曉諭俾　週知嗣後在試辦三個月内如有特别情形准照新定稅率是予通融四年一月一號以後無論何人販運何種貨物均須遵照核定稅率完納釐稅毋稱抗違該征收官吏等亦不得任意浮微減讓是爲至要切切此示 
（二）附修正百貨釐金抽收稅釐分欵說明簡表（甲）輸出部一茶類（二糖類）查茶糖各國皆視爲消耗品故稅率重而在本國則爲人生常用品故此二類依照値百抽七五之例每値百兩抽收七兩五錢（三烟類）（四酒類）查烟酒爲消耗品且有碍衛生各國稅率均　且爲嵗入之大宗故此二類貨物依照値百抽十五之例每値百兩抽十五兩略寓以征代禁之意惟查本省現已舉行造酒稅此項洒釐　即停止以恤商艱（五布疋類）查指疋爲入生常用之品故一 
 
 

Page 7

 
 
類食物係暫照　抽收（六絲綱類）查絲綱非人生必要之品故此類食物係照値百抽七五炎例每値百兩抽收七兩五　惟本省産絲無多工藝尙未發違故於府綢正安綢稅率減輕爲値百抽五且較現行稅率且減　專爲提介工業起見（七皮革毛氈類）查皮革爲本省出産大宗毛氈等物近亦漸有輸出者故此類貨物係照値百抽五之例每値百兩抽收五兩以免稅重滯銷（八漆靛蔴　類）查漆靛蔴　爲本省出産大宗故此類貨物係照値百抽五之便每値百兩抽收五兩（未完） 
[川省之維持學務法]  
　　俱辦中資捐川省近來各廳縣屯學欵頗形支絀而各屬聯立之中學師範等校尤覺欵項無着勢將瓦解巡按公署因議維持之法擬抽收中資捐聞已訂定章程并通令各廳縣屯照辦章程十一條錄下（一）本條例於四川各廳縣屯辦理中資捐時適用之（二）凡産業買賣交易後對於中證人所得酧勞費謂之中資於中資内抽取若干作學務經費爲中資捐（三）川省中資據調查所得大多數辦法恒視契價實數値百酧三由賣主或買主另給中證人茲定中資即以値百酧三爲標準（如契價百兩定爲中資三兩餘可類推）其原超此數者仍照奮辦理（四）中資捐數於中證人所得中資内抽取三分之一其中資不祗値百酧三之地中資捐數亦照此例加（五凡買賣　　） 
後無論中資出自賣主或買主均由買主按照第四條之規定分别將捐數扣存於完納正稅時一併附繳（六）中資捐由征收局代收按月彙交縣知事查照第八九兩條支給並由征收局縣公署勸學所按三個月照後表式分别詳報巡按使署備查（七）征收局代收中資捐准捐數百分之四作該局津貼（八）凡買主完納契稅時未納中資捐不得印契（九）中資捐專作各縣聯合中學校及師範學校解欵由各廳縣知事按照原案送交（十）依前條之規定照原集送校有餘或無此項解欵地方均應全數交勸學所特别存儲聽候指撥不得擅動（十一）本章程類布日施行 
[江蘇之得雨表]  
韓巡按使署發表本月初二三等日各縣電報得雨寸數照錄如左江寗初二三兩日得雨五寸江浦初二三兩日得雨四寸餘江都初三日得雨二寸餘　　初二三兩日得雨二寸餘興化初三日得雨二寸餘仍未止泰縣初三日得雨二寸餘仍未止寳應初三日得雨三寸高郵卅一初二雨日得雨六寸吳縣初四日得雨有五小時之久常熟袜三日得雨約二寸上海初三日得雨寸餘初四仍雨川沙初三日得雨寸餘嘉定初三日得雨武進初三四兩日得雨三寸餘無錫初三五兩日得雨三寸許宜興初三日得雨二雨二餘江陰初三四兩日均得透雨靖江初二三兩日得雨五寸丹徒初二得雨二寸初三仍未止丹陽初三日得雨二次仍未止金壇初三日得雨寸餘溧陽初三日得雨寸許揚中初三日得雨南通初三日得雨三寸海門初三日得雨如　初三日得雨二寸淮安初二日得雨二寸淮陰初三日得三寸泗陽初二三兩日得雨约七寸漣水初一二三三日均想雨銅山初三日得透雨贛榆初二日得雨四寸灌雲初三　得透雨以上共計三十三縣 
[關員給獎之畫一辦法]  
關員給獎近來由各省請　往往輕重倒置以致辯理諸多室碍昨稅務處具呈總統請桐後概由該處覈擬請示施行業於八月一日衆批照准呈文云爲給奬關員擬請槪由稅務處核擬事竊查各關所用華洋人員均歸稅務處節制其著有勞績應請給奬者自當各按班秩之高下勞績之大小酌擬給奬之等第不致畸重畸輕而任事者方知觀感近來各省恒有爲關員請獎之案因未深知洋員職分次第往往輕重倒署以致辦理别案諸多窒碍甚非所以重多器也擬請　後凡有關員請奬槪歸稅務處轉呈辦理即使關員在職守之外别著勞績而各省行政長官視爲應予獎勵者亦應將詳細情由咨明本處核明轉呈酌核以免紛歧而昭畫一所有關員請奬嗣後應由本處核擬綠由是否有當謹乞大總精鈞鑒訓示遵行謹呈地方通信 
[杭州]  
　　關谿游民因旱搶米蘭谿因于氣亢旱米價騰貴一般無業游民生計爲難本月二號夜間南門外尾龍口通源糧行從善鄕馬公灘春記糧食行均被盜匪用石條打毀排門將各行銀洋米豆搜括一空由大溪踐登對岸而去鄕民之在田車水者及水上警察見之雙方協拿該盜膽敢開鎗拒捕流彈傷及鄕人業由該縣周知事警察王所長會同小隊長水警署長一體嚴密防剿以靜盜風而維市政 
[鎭江]  
　　關稅銀按旬收解鎭江海關所收稅銀前清由常鎭遵存放官銀號生息光復後　存至三個月彙解上海故此項稅銀在三個月内可藉以流通市面到期收解近奉財政部令按旬儘收儘解本無存欵目下銀根吃緊無法接濟即上海來提鉅欵聞亦窘於應付矣 
　　驅遂游兵地痞施鎭守使曁要塞第一旅龔表雲旅長以鎭地散后地痞爲害地方特於日前會街出示云現查本鎭地方散兵游勇以及地痞流氓所在多有若輩旣無職業終鮮恆産徒手　市難保不爲飢寒所迫致蹈非法行爲亟應出示驅逐防患未然除派員嚴行稽查外爲此示仰軍民人等一體知悉凡屬休伍兵士前已發有恩餉並回籍執照即應及時歸去不當逗遛外方設坐困日久流入匪類蹈身於危雖悔已遲至地痞流氓無不藉訛詐竊掠以謀生活似此害馬人所共惡自示之後所有前項人等不自早離斯土擾害治安一經查拿到案定即盡法懲治其各凛遵 
　　省委拒絶私謁丹徒貨物稅所薛所長賄放溧陽來絲一案曾經鎭江絲業上控省署已紀前報茲悉韓巡按使先委吳某到鎭調查仍恐有不實不盡日前又委翁某抵鎭密查薛所長聞知特親詣翁寓謁見冀得有所陳述當經翁委嚴詞拒絶聞該委回寗後已將寗查各節據實栗復矣 
[楊州]  
　　遣磅數兵回籍揚城自裁减軍隊以來該后士逗遛不去近日謠言甚盛各鄕之刦案亦時有所聞其中難免若輩混迹謝知事昨日函商清鄕局局長吳次　設法取締吳欲以武力驅逐又恐别滋事　現特會同駐揚混成旅長張節湖曁謝知事派　詳細　查將新舊裁兵按名編籍其有營業介屬絶敷衣食不願出境者剿取具連環的保准其居住其無可譞生者每名酌給川資勒令回籍此宗欵項約需三千元左右均由吳次　擭任出名向錢莊暫借俟事畢再議彌補之法已於本月一號着手進行清鄕局所派調查員爲偵探長劉漢總稽查曹國屏等五君均前第二軍中　軍官情形最爲熟悉再會同旅團部軍官分四路出發云 
　　學生追悼會兩淮高等小學校學生王禮微於前月廿七號偶患時痧延醫診治無效至翌日丑時身逝刻同學以感情所撃爰訂於本月九號在環花觀衛本校開會追悼 
[南京]  
　　懲治抗捐之嚴令警應以各花舫妓館在往抗不繳昨飭東區署長再行嚴限三日如各該花舫妓館仍執前見除一律禁止營業外並將阻撓捐欵爲首人拘廳從嚴懲辦以爲抗捐者戒　　增添軍隊駐防海屬錢家集地方爲淮泗海交錯之區一切防務雖有武衛前軍完全擔任商民尙恐后力不足難杜匪黨　觎來省請求保護聞已由馮上將商明蔣護軍使飭三十八旅撥隊前往駐守 
[烟台]  
　　青島之航輪譚青島與烟台間航業因受奥塞戰事之影響頗有停止之勢茲聞俄輪翰塘沾號雖此次來港未能期然尙通行昨二十五號永田丸亦駛往該埠此外則絶少開往云 
[廣東]  
　　王環芳不日離粤廣東財政會辦王環芳前經中央迭次電促回京惟王因收換舊幣手續尙未完竣故遲遲我行現王因期限已满即將收換數目詳細計俾便覆聞已定期八月初起程回京并擬約同銀行團洋員偕行 
[安慶]  
　　熱心救火之榮譽皖省商團幹事員張義發因日前四牌樓西街失愼救火受有熱毒致發痧症閉氣跌傷經聖公會西醫救治始得復蘇昨日出院經商團各同人前往醫院歡迎以表欽仰聞該懲院以張君係聖公會敎友主敎韓仁登君亦遺敎友前赴商團答謝以篤公誼 
雜評二（默） 
[飛機戰之觀感]  
說者謂此次歐洲大戰爲世界第一次發見之飛機戰是誠一特色也近年來各國競增其軍費力聚其精神以從事於飛行事業之擴張成績優美嘖嘖人口必於今實驗之昨報路透電謂比國里巨炮台開砲撃落德國齊泊林飛船一艘又謂德軍曾死飛船家一人此說即確亦僅爲第一次利用飛機之見端將來關於飛機戰爭之消息必續續而來勝負正難料也 
我人對此飛機戰爭當必起有一種奮興之觀念然而返觀國中政府方欲利用飛機以除黨人黨人方欲利用飛機以傾政府凡各國新發明軍事上之利器我國未嘗不極思幕仿然各國用以禦外而中國則用以自戕此最可浩歡者也此外如粤省因聞有飛機來華疑係謀亂之故而不令戒嚴通飭搜索視若最危險之違禁物致使一般有志研求飛機者聞而襄氣見本日要聞是又何不思之甚耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中立條規之宣布]  
歐洲戰事吾國宣布中立七日下午八時滬海道尹接到政事堂魚日通電宣布申令及中立條規申令全文已見昨報專甫茲將中立條規錄左第一條各交戰國在中國領土領海内不得有佔據及交戰行爲凡中國海陸各處均不得倚之爲根據地以攻敵人第二條各交戰國之軍隊軍械及輜重品均不得由中國領土領海經過其有違背前項規定者應聽中國官員缷去武裝并約朿扣留至戰事完畢之時爲止第三條各交戰國之軍艦及附屬各艦在中國領海内不應停泊之口岸經中國官員知照而不開行者中國得令其卸去武裝所有船員併扣留至戰事完畢時爲止第四條第二條及第三條所扣留之軍隊船員如乏衣食中國政府當量力供給俟戰事畢應由各交戰本國如數償還第五條凡各交戰國軍艦或附屬各艦在中國領海内得地方官允准停泊者其停泊時期不得逾二十四點鐘若遇風浪危險難以出洋或條理損慯未能完竣或購辦行船必需一糧食煤炭尙不足駛至該國最近口岸之數則聽中國海軍統將或地方官酌展期限一俟事畢當即退出第六條除因風浪險惡或損壞修理外各交戰國中一國之軍艦或其附屬各艦停泊於中國一口岸或一港灣内者同時不得逾三艘以上第七條各交戰國之軍艦或附屬各艦若同在中國之一口岸内其後到之船應俟前船出口經二十四點鐘後奉　中國海軍統將或地方官之命令方淮前往第八條各交戰國軍艦或附屬各艦在中國領海内添補一切需用之品不得逾平時所裝之數並不得增加其戰　力第九條各戰國軍艦及附屬各艦不得在中國領海内緝捕商船並不得帶領所捕獲之船隻駛入中國口岸惟或因避風或修補損傷或購求行船必需之物件實出於萬不得已者不在此例一俟事畢當即退出且停泊之際不准使俘虜登岸及銷售所虜船舶及一切物件各交戰國軍艦或附屬各艦若不遵照上項辦理者中國得將被捕之船及俘虜釋放并將船員扣留船舶或物件一併充公各交戰國軍隊携帶俘虜入中國領土或俘虜逃入中國領土者中國亦即將該俘虜釋放一面扣留該軍隊第十條各交戰國軍艦專代考察學問及宗敎或充慈善之舉者不適用第三第五第六第八等條之限制第十一條各交戰國在中國領土領海内不得編成戰鬥軍隊艦隊或設立募兵事務所不得設立捕獲審判所並不得封鎖中國口岸第十二條各國在北亦倘餘衛隊及北京至山海關各國留駐兵隊係按前清光緒二十七年七月二十五日即西曆一千九百零七年九月初七日條約辦理現仍應遵守此約不得干涉此次變局之事此外留駐中國各處之兵隊亦照此辦理如有不遵守前項之規定者中國得扣留該軍隊并卸去其武裝至戰事完畢之時爲止第十三條中國人民寄居各交戰國境内者該國不得奪其資財不得勒充兵投在必要曉中國得派軍艦前往保護或接載出口第十四條各交戰國有破壞中國之中立條規者中國如以各種方法阻止之時不得視爲啓釁之舉第十五條在中國領土領海内中國人民均不得往各交戰國充當兵役或充當軍艦或附屬各艦之水手并不得干預戰事第十六條在中國領土領海内人民不得爲交戰國治理武裝不得供給船隻或材料及一切軍需品如彈丸火藥硝磺后器等類以供其交戰及緝捕之用並不得供給欵項第十七條在中國領土領海内人民不得爲交戰國探報軍情及裝作關係戰事之公文第十八條在中國領土領海内人民非經陸海軍统將或地方官允許不得售煤炭燃料糧食於各交戰國之軍隊及軍艦或附屬各艦第十九條在中國領土領海内人民非經地方官允許不得爲各交戰國修理戰裝及被獲船隻並不得購賃交換受贈寄存該船隻及一切被獲物品第二十條凡中國船舶及船上人等對於各交戰國應遵守其實力封鎖之各岸條規不得運送戰時禁制品或遞送軍務函件或代爲運輸物品及一切違犯戰時公法之舉動第二十一條凡在中國領土領海内人民有違犯中立條規者若係中國人按照法令懲治并將違犯之物品一律充公若係外國人即按照條約及國際公法辦理第二十二條中國人民有違犯戰時公法經交戰國捕獲者悉聽交戰國法庭按照公法處理如係交戰國違法行爲應由該交戰國認償損害第二十三條中國船隻所載中國軍器及一切戰時禁制品往來於中國各口岸及輸送其他中立國或由其他中立國輸入者各交戰國不得截留中國船隻或載交戰國之尋常通商貨物及交戰國船隻所載中國一切貨物可以往來無阻中國所發給之護照憑照各交戰國均應一律認准第二十四條本條規未盡事宜中國應遵照一千九百零七年各國在海牙所畫押之陸戰中立條約海戰中立條約辦理 
[歐洲戰事之上海觀（八）]  
　　駐滬瑙威總領事出示謂瑙威政府已宣布 
中立故瑙威人民當嚴守中立　　寓滬奥人之列名豫備隊兵籍者將儘速赴美以聽後令　　據美總領事聲稱美國巡洋艦已調駐厦門之外暫不來滬旗艦薩拉土茄號至遲星期一日可以抵滬　　昨晨滬甯鐵路火車抵滬時載有避署　青島之上海西人二十名昨夜及今日當有大批西人續抵　　歐洲戰事發生後關於本埠種種消疊詳本報茲將各電局發出通告錄下上海電報總局通告云本避接准青島電局四十三號電開各電局所發青島電報無論華洋文密碼均暫停收等語用特通告週知大東電報公司於門前掛有洋文通告云現查印歐公司之陸路電線已一律中阻而蘇彝士河水底電綫所遞之電報過多故發至英及歐洲之電其遲延之處祗能由發電者自認爲意外至於發至俄國之電逹到與否則須由發電者預認其失落云云大北電報公司通告云凡向本公司發電至俄及歐洲各國者倘有失落須發電者自認爲意外本公司不負責任　　上海輪船招商悞得青島來電略謂歐洲開戰在卽現下青島寓居之華商甚衆數約五萬餘人請速派輪駛往青島迎接赴滬避亂當由招商局查得愛仁圖南公平三輸現在牛莊應令先行開往青島裝儎故於昨日電致愛仁等三輪船令從速開行並又飭令安平輪船裝米五百石由滬開往青島帮同裝載難民來滬　海軍部以青島威海衞海參威等處爲德英俄各戰國戒備之處則烟台大沽等處之洋面相離較近照海戰中立條約應由我中國派調軍艦在交界洋面梭巡現海圻海容二巡洋艦雖在北洋尙慮不敷派遣故於前日電致駐滬海軍李總司令迅將現在閩省修理之海琛海籌二艦並派駐廣東之應瑞肇和二艦一併飭令開赴烟台聽候海軍林左司令調遺昨經李總司令遵飭分電閩粤兩省之海琛應瑞等各艦長遵照辦理矣　　江蘇淞滬警察廳長昨出示諭云照得滬上爲通商巨埠流品最雜謠言亦最多現時奥塞戰爭各西人旅居滬上者紛紛回國服役軍人義務是彼都人士應盡職分無足詫怪誠恐有等好等事之徒藉端煽惑無知之輩妄造謠言實與地方治安大有關係除嚴密查拿外合亟示告爲此示仰商民人等一體知照爾等各安生業切勿輕信謠言致生疑慮其各遵毋違　　防守製造局之北洋陸軍第四師第七旅旅長臧和齋君因近日滬地謠言復熾製造局爲軍械重地不得不加意嚴防特飭所部駐局一二三三營於東西各栅門派兵荷鎗站崗夜間步砲各兵分路巡查東至望道橋及滬杭火車站西至斜橋輪班更替直至天明爲止以保治安　　本埠絲繭業因戰事發生後絲繭停銷金融周轉不靈受虧不淺現調查各錢莊受押絲繭兩項目下已有一千餘萬繼此而來者尙接續未艾也　　本埠金業於辛亥革命時每兩涨至六十一換而收買現金者多該業遂大收其利此次奥塞虽禍開後先令大跌金業向隨先令爲低昻旬日以來繼長增高已逹六十二換兌換者極多而收買者反省該同業以照此情形日　後戰事停止先令增長勢必大受虧折故特公同議定現在金價不照先令惟照市情而定人價格以保存本此護現已實行故每換已跌至五九五矣　　自歐洲戰事發生之後上海進出口各貨價額漲落不一茲聞美孚等牌煤油及祥茂等牌洋皂日來進貨極微銷路甚旺價額每箱均漲三錢之多以故華貨近來漸漸暢銷矣 
[關於蒲肇河捐務之道批]  
上海工巡捐總局長朱壽丞君曾據承辦蒲肇河河工捐商人馬錦元呈報被法捕干涉捐務議爲維持等情一案業經朱局長據情詳報滬海道道尹乞向交涉在案昨奉批示云已據情函致法領轉飭阻止矣仰即知照此批 
[北蘇州路攔刧案四誌]  
鋸木匠李長孝被匪徒龔三郎在永順里開手鎗拒捕時遭流彈轟傷肚腹由家屬送往同仁院醫治無效於昨日斃命屍體車入驗屍所經中相廨員蒞所檢騐委係因傷身死當經屍父李泰和投案具結備棺收殮 
[鎗斃北橋刦案内之盜犯]  
搶刦北橋典當案内之盜犯金妙生業經鎭守使署軍法科訊實判擬死刑詳由鄭鎭守使核准飭令鎗斃昨日（即八號下午四時即將金妙生一名押往西砲台鎗斃茲將罪狀錄下上海鎭守使鄭爲官布事案於七月念三日據上海縣詳解夥劫北橋當舖傷斃兵警多人案内首盜金妙生即陳石卿一名到署飭訊該犯金妙生供認爲首糾衆搶刦北橋典當開鎗拒捕鎗斃兵警等情不諱查此案前據拿獲共犯金炳生等業經訊明懲辦在案該犯金妙生旣據供認爲首糾衆刧掠並復開鎗撃斃兵警多人情節尤重未便外稽顯戳應照刑律三百七十六條首將該盜金妙生即隟石卿一名處以死刑按照軍法即行鎗斃以照粡戒除執行外爲此示仰軍民人等體知遷此示 
[研訊兜售取銷紀念郵票案]  
住居虹口西華得路向爲電汽機匠之粤人黃添煥（卽王耀章）因將已經取銷取銷焚燬之孫文袁世凱紀念郵票計洋數百元託陳士雲在虹口兜售被美捕房華探石錦榮包探沈阿炳查獲協同一百九十號西探將黃拘解公堂訊判存洋五百元保出候德領堂期解訊在案昨日（星期六）爲德領堂期早晨由捕房將黃解案原告郵務總局延德雷司律師上堂譯稱此案有有見證數人惟今日似可暫緩傳訊俟堂上將捕房所呈證據研究再請訂期研　並詰據一百九十號西探供明將被告拘獲及往被告家中搜出信函等件並在捕房詰問情形（即將中西文供單及信函呈案繼據被告代表沃沛帮辦律師辯稱被告向在電汽公司已有二十六年素來誠實該公司西人可以到堂證明况被告逮捕之時並未向該公司經理西人知照云云復經德律師各駁數語王襄讞與德領裴君會商之下判黃改存洋一千元保出候再訂期研訊 
[三誌警干涉迎神求雨这風潮]  
塘灣鄕民因聚衆　神祈雨致與地方第三警區第一派出所衝突將該所搗毀並毆傷巡警吳似蘭胡海春經該區員陳麟並吳胡兩警先後禀經景警務長派員查明聽候澈究各情兩紀本報茲悉景君以該派出所原爲保護鄕間治安而設斷不能一日無之因諭飭該區陳區員將該所迅速雇匠修竣並添辯應用物件於前日起仍照常派警站崗所有被毁警服由景君添辦派探送往應用至於爲首肇釁之人業經各偵查悉禀明景警務長核示施行矣 
[棉花檢查局續請查辦反對者]  
上海棉化檢查局因此蔡軋戸衛誠甫集衆開會反對檢查詳請上海縣知事轉咨南滙縣知事解散等情已誌前報茲悉檢查局得悉衛誠甫現又私設四邑花兼維持會名目日前在北蔡城隍廟開會力謀反對檢查當經派人前往查明實情續詳洪知事轉咨南邑查辦其原呈文云案查此蔡衛誠甫前因揑造上南川奉四邑軋戸同人公啓分發通告意嗣聚衆違反業經詳請鈞署咨請南滙縣知事飭傳解散在案詎衛诚甫不待開會又私自揑設上南川奉花業維持會名目遍發傳戰積極煽惑並有勒令各鄕軋戸每機捐洋五角藉資經費之說現雖未經查實證據而人言要非無因查閱傳單内所開後議事　件四項衛誠甫交來請議書一紙籌議在境内設立公司專待各軋戸行銷花衣以免受不法之害等語推其意不獨巧立名目騙取錢財實有龔斷市面包售濕花之意第五项公舉代一人預備交涉對待戕害我業之事等語夫整頓濕花乃維持實業棉花攙水實暴殄天物自戕花業且隠然自居於代表一則曰交涉再則曰對待其破壞行爲已屬顯見本局遵照核准章程秉公辦理切實取締奸商土販無從作僞售欺不無懷恨而衛趁此時機力聳則本局辦事棘手設成風潮當由衛負完全責任合粘傳單詳請知事咨請南匯縣知事迅予飭提衛誠甫訊明懲處勒令解散以儆擾亂云 
[爭戰聲中之宗敎談]  
基督敎持博愛主議以遏止殘暴爲原則其視爭權利之戰皆以爲獲罪於天今歐洲之戰禍亟矣血其中基督敎國居其大多數故法租界實昌路尙賢堂聞於今日下午四時半四江長川君演說基督敎理之有益於人世　此强梁殘慘之世界當亦有慨乎其言之矣 
[駐粤德領來滬]  
駐粤德正領事樂斯喇君於前日下午由輪來滬暫庽黃浦路德總領事署　 
[控告未婚婿之劣跡]  
李吳氏在地方審判廳控未婚婿張其林私販烟土吃食洋烟不願將女遺嫁請求將婚烟撤消等情經該廳一再審訊被告屢次托故不到昨日始將被告之母傳到午刻陳推事官會同徐檢察官開庭辯論李吳氏訴稱吳江人住老北門内北香花橋生有一女名小妹今年二十五嵗於去年三月間憑吳根山諸沈包等爲媒將女許與張唐氏之子張其林爲室嗣悉張其林素食洋烟且私販烟土不務正業今年陽曆六月中其林同媒來家向氏硬借洋四百元氏因無力不允致遭打毀家内什物照此情形若將我女嫁往如何遇活爲此提起訴訟請求將婚撤消云云訊之李小妹並媒證供亦相同又訊張唐氏供亦吳江人與原告同鄕現住治下南倉橋地主兒子張其林現在鎭江營生向來誠實並無嗜好亦無販土情事去年托吳根山等爲媒聘定原告之女小妹爲媳言明茶禮洋二百元行聘之日先送四十元並金押髮一支金戒二只銀鐲一雙銀如意一支至今年向其借洋一節實係平空揑造天下斷無未婚婿貿然登門向岳母硬借洋元这宣現因有人從中播弄以致原告來案朦訴請求明察繼由原告律師聲稱此案自原告控訴迄今已四閱月被告始終不到本律師本當請求堂上缺席判决惟婚姻訴訟應被告人親自到庭未便以伊母到堂爲代表務請堂上諭節被告依限到庭以便判决問官亦以張其林不到今日不便認作辯論終結遂判令張唐氏回去知照張其林於本月十四號來案再開辯論原告着令退去於是退庭 
[帶鎗判罰二十元]  
　　徐家匯鄕人馬貴於前晚身藏四寸長手鎗一支行經法租界菜市街爲包探韓邦逹查見拘入捕房經捕頭詰訊據稱此鎗　經朽壞係小車門乾坤和烟紙店夥施寶全寄與小民等語由捕房飭探提施據乾坤和店主言施早已停歇故將馬解送法公堂請訊馬供向在蔡公館爲轎夫此鎗實係施物施因生意人不便藏放故於十天前寄與小民至施從何處得來現匿何處均出不知求察聶讞員察得鎗　朽敗惟馬不應帶入租界有違章程判罰洋二十元充公如無力繳洋改押一月 
[藉端敲詐]  
某國人尾形周平籌僞造某银行鈔票案内牽涉之楊德壽業經拘押捕房前日有紀少項偕同劉正山到楊家　向楊妻某氏恐嚇索詐被該氏報捕拘案解送法公堂請究昨由聶讞員提訊紀供小民找楊商借川資不取恐嚇索詐劉代售筆爲業偕紀至楊處兜售貨物並未索詐求宥聶讞員判紀押一月劉逐出租界 
[寓客急痧身死]  
　　法界東新橋街二十九號弄四號門牌大新客棧内寓客松江人顧寳山於前晚忽然斃命爲捕房偵知飭探往查見死者頭上有跌撲傷痕故傳棧主　案詰訊據供顧坐在天法内乘凉觖然倒地商人知其息痧急延醫生醫治不及而死頭上之傷係跌倒時撞在街沿石上所致並非被毆受傷是實捕頭恐所供不實又傳左右鄰人訊間同稱我等亦在門外納凉目凶顔自行倒地並未被人毆打又訊挑痧醫生亦稱實患急痧身死旋由屍妻到來請求免驗自行棺殮捕頭准之 
[旅客中途失洋]  
前日有王友齋者携帶行李雇王小寳朱小土等之黃包車赴滬杭車站擬乘火車赴杭詎行至南市十六舗橋南首王小寳忽托故不去欲換他車代行王友齋見而可疑檢查皮夾内所藏洋銀忽失去八十元即指小寶行竊由朱小土爲證鳴警拘送一區警署經署員詰訊供詞各執遂諭飭連同黃包車行李並原被證人一併移送地方廳當由汪檢察長諭飭將小寳收押候訊 
[積竊當場被獲]  
竊賊劉晉生黃忠雲等專在寗紹大逹等各碼頭行竊搭客物件曾經警颧訪拿未獲前日有吳紹昌擬趁寗紹船赴甬被劉黃二竊串竊去皮袋中洋六元小洋六角當場拿獲拘送警區由區員查得劉黃犯案纍纍命移送地方檢察廳經汪廳長諭令收押候辦 
[續獲竊賊]  
江北人朱四什子於六月十九號黎明時串同過犯王小四子等在吳淞路扒上電綫杆撃碎九百零一號鄭鑑之所開之某押店玻璃窓入内竊取値洋三千五百五十元之金飾綢衣並竊斐倫路一百八十六號居人梁炳堃家之皮鞋西帽等件當由捕房將王小四子查獲解由公堂訊明判押西牢八月期满帶堂再核並飭嚴緝同黨在案昨晨由捕將朱四什子查獲解安經中西官訊供承認屬實判押西牢半年示儆 
[雉妓不願爲娼]  
甯波路二百七十四號門牌雉妓院妓女陳鳳寳因不願爲娼自投濟良所解由公共公堂留候再核在案昨晨由所送案奉中西官訊供之下判發濟良所留養 
[勒閉花煙間]  
捕房解花烟間鴇婦李王氏至法公堂禀稱王氏縱令烟妓拉客罰過九次今十次復犯請爲重究王氏供此次實因妓女初來上海婦人又有事出外以致復犯後來决不再違章程求宥判罰洋二十元充公花烟間者即關閉如敢私開提案重懲 
[並不患神經病]  
年届花信之漢口孀姜連星前晚在北四川路底華　交界處向行路西人緾擾形似患有神經病者經西人鳴捕拘送公共公廨暫留昨晨解訊先由西人上堂證明質之該婦供稱子然一身住居北四川路華界崇德里五十七號門牌李阿才家前晚因出外迷路並未向西人纒擾欲跟隨西人回家云云中西官核供以其神志清楚並無患經病形狀因判送閘北警署　轉送回家 
[不准無照出售嗬囒水　]  
甬人李榮貴在狄思威路九百五十四號門牌開設嗬囒水店因未向工部局捐領執照被工部局西人查悉以其違背第十六條章程禀請公共公堂出單於昨將李傳案經中西官訊明判罰洋十五元充公如無力繳洋改押兩禮拜示儆 
[汽車夫駁車不愼]  
薛四林（即石樹林）開駛某號汽車不愼在湖北路將陸阿福所乘之脚踏車撞翻由捕查見當同車之顧阿二拘入捕房解送公共公堂訊得係薛司機因判退候補傳在案昨晨由捕傳同薛四林解經中西官復訊之下判罰洋二十元充公示儆 
[販土與吸烟之罰辦]  
曹小弟私販烟土施金剛私吸洋烟均被五區巡警查獾連同贓物移送檢察分庭起訴審判分庭訊實判曹罰洋二十六元施還押候辦 
[稅務所嚴禁冒名詐財]  
上海稅務總公所所長韓雲駿君昨日出示云照得本所長訪聞近來有等無業游民往往於暮夜之際冐充本所名義邀截商船詐取銀錢實屬狂妄已極亟應出示嚴禁以安商業爲此示仰諸色人等知悉爾等知冐名詐財大干法紀自示之後務各革面洗心勉爲善良倘再有前項情事一經訪聞或被船戸告發定當移送警廳從嚴究辦决不寛貨 
 
 

Page 11

 
 
[城濠官産丈放局之文告]  
上海縣城濠官産丈放局昨又發通告云爲通告事縣得昨日到期不繳定眼这郭樹德顧海松顧元生弛　良等四戸均作退地辦法特此通告又發出原吾人陳三和禀批云呈悉該民旣稱無力購買儘可退地或即少購本局决不勉强所請展期籌繳定銀之處碍難照准此批 
[拾遺不報之判罰]  
黃包車夫陳二因將坐客朱玉生遺失在車之値洋一百餘元古畫兩幅串同車夫小包頭目朱長林大包頭目王阿松携至南市十六舖圖賣被捕房包探查獲將陳拘押並將朱王二人傳案各交一百元人洋並保候核在案昨晨復訊先由中西探禀明查獲情形並經原告朱玉生供稱是日從虹口兆豐路雇坐陳三之黃包車至泥城外同孚路下車時　促將畫遺失云云質之被告等王阿松延律師到堂代爲辯護王襄讞核供商之德裴副領事以核被告等不應隱匿圖賣判陳三罰洋十元朱王二人各罰洋五元贓給原告領去又甬人竺子良前日行經河南路天津路附近拾得鄕民單炳源遺失之交通銀行鈔票洋十元隠匿不報適被巡捕查見帶入捕房昨晨傳同失主單炳源及見證徐青生解由公共公堂訊明以竺不應拾遺不報因判罰洋一元黨洋故押一天鈔票洋十元給失主領去 
[公共公堂瑣案]  
　　無賴李庭邦以銅質鷹洋至北浙江路三百三十六號門牌某烟紙店混兌被店夥鄭錫章察破鳴捕拘押並在身畔搜出銅洋四元曾經解奉公堂訊押候核任案昨晨解由王襄讞與德領裴君復訊这正判罰洋十元充公銅洋銷毀 
　　虹口百老匯路七百八十一號門牌皮鞋店主馬德順因堆積稻划花萁柴過多違背工部局章程被工部局西人查見禀由公堂山單於昨日將馬傳案經中西民訊明違章屬實判罰洋十五元充公示儆 
　　楊樹捕路一知二百三十七號門牌小茶館主徐永福糾同周葉利戴枝根戴立生等聚衆賭博由捕查見一併拘入捕房昨晨解由中西官訊明判徐罰洋三元無洋改押三天葉等三人各罰洋一元一併允公賭具銷燬　　德商豐茂洋行控陳寳記不理欠洋一千二百餘元又婦人徐陳氏控查兆康不理欠洋四百元昨均由廨傳案訊據寳記認欠屬實中西官判陳交保速向原告理清查交保過堂候訊　　更正本月五日報載傳隊長在火車站查獲黨人石某一節茲悉傳隊長是日因事赴寗並不在滬且亦無探員醒獲黨人情事特此更正 
雜評三 
[宗敎家之言（訥）]  
此次歐洲大戰以政治家言之保持國家榮譽擁護人民權利爲天然不能避之事實以宗敎家之眼光觀之則必另有兩種之觀念一謂殺機一開如五百萬　獸互相呑噬演此亘古未有之大慘劇實大傷人道者也一謂世人兇惡如此充满上帝不能不降刀兵之災以審判其罪也然言　如此而其心則又未嘗不旦夕祈禱以望戰禍之速弭免世人受莫大之痛苦北京丁義華君之評論已聞發此旨而江長川君亦將在尙賢堂有所表見吾人雖非宗敎家然見此戰禍之慘影響之大亦願隨宗敎家之後以祈天心之速轉面得保其平和之幸福焉專件 
[内務部廳司分科章程]  
第一條總務廳除關於機要事務由秘書掌管外置左列四科（一）文書科掌務如左一典　印信二記錄職員之進退三撰輯保存收發文件（二）會計掌事務如左一管理本部經　并各項收入之預算决算及會計二稽直轄各官署之會計（三）統計科掌事務如左一編制統計及報告（四）庶務科掌事務如左一管理本部所管之官産官物二管理本部庶務及其他不屬於各司科事項第二條民治司置左列五科（一）第一科掌事预备如左一關於地方及行政經費事項（二）第二科掌事務如左一關於地方自團體及其他公共團體行政及經費事項二關於選舉事項（三）第三科掌事務如左一關於國籍及人口戸籍事項二關於微兵及徴發事項（四）第四科掌事務如左一關於救濟及慈善事項（五）第五科掌事務如左一關　揚節義及其他整飭風化事項二關於保存古物事項第三條警政司置左列六科（一）第一科掌事務如左一關於警察官吏之身分及進退事項二關於警察機關这設置廢止及颧域劃分又警察之　後事　三　於警備陳事項四嗣於水上警辦事項五關於警察輕費事項（二）　二科掌事務如左一關於風俗營業交通警　事項二　於淆防事項三關於保衛團及清鄕事項四關於警察敎育事項三第三科掌事務如左一關於保安及外事警禁事項二關於司法警察事項（四）第四科掌務如左一關於著作出版事項（五）第五科掌事務姑左一關於衛生行政事項（六）第六科掌事務如左一關於衛生技術監督事項第四條職方司置左列五科（一）第一科掌事務如左一關於行政區劃事項（二）第二科掌事務如左一關於土地調查測繒事項（三）第三科掌事務如左一關於土地收用及官地收放事項 
（四）第四科掌事務如左一關於土木工程事項二關於道路橋梁事項 
（五）第五科掌事務如左一關於河防水利事項第五條典禮司置左列三科 
（一）第一科掌事務如左一關於禮制樂制事項（二）第二科掌事務如左一關於祀典行政事項二關於祠廟事項 
（三）第三科掌事務如左一關於禮器典守事項二關於祭品設備事項三關於樂舞演習事項第六條考續司置左列三科（一）第一科掌事務如左一關於各縣知事之叙等進級事項二關於各地方行政公看之　屬　等註册事項三關於官册考續表編製及履歷審查事項四關於辭職告病請假事項五關於帶領觀見　項（二）第二科掌事務如左關於巡按使及地方最高级行政長官所轄官吏之請給獎衈事項二關於巡按使及地方最高級行政長这所轄地方官吏之成續及年格調查事項 
（三）第三科掌事務如左一關於巡按使及地方最高級行政長官所轄地方官吏之提会懲戒事項二關於土司承襲事項三關於官吏之陳訴及人民控訴官吏事項四關於知事試驗預備及補助事項第七條每科科長一人以僉事玩之科員若干人以僉事及主事充之第八條每科科員員額視事之繁　支配之第九條科長有事故時以科員中之僉事代理第十條本章程自奉大總統批准日施行 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬大總統命令] [  鈍根]  
據欽天監鬼迷張天師呈請獎勵求兩出力人員炎陽縣知事熊炳烈躬冒酷署秃項跣行和尙油煎火腿晒熟仙機縣知事王法思登壇作法踏斗罡上表天庭活摛旱魃三陰縣知事蒲子器齋戒沐浴茹素斷屠兩妾一妻屏置弗御壽縣知事萬同朝夕拈香宿廟祈夢城隍協力土地效勞以上四員殊堪嘉尙均着賞給七等嘉禾章以示鼓勵此令 
[清室遺老呈請撥帑修茸首陽山文] [  鈍根]  
竊民國肇興優待皇室遺民逸老悉任優游此固我皇上以及大小臣工昕夕稱頌大總統之恩德于無旣者也某等自應國變官興頓灰躬率妻孥　居青島閒中嵗月自命清高不圖變故横生歐州之戰雲忽起戒嚴令下德國之取締綦嚴在彼系出戎狄固不知尊　夷齊而某等身爲大臣又豈容輕抛生命爲此星夜來京請求庇護資有首陽山者自古著稱爲亡國君子高隠之處伏乞大總統飭下内務部迅發國帑派員監督條茸將山上原有藢蕨摌除凈盡鳩工赶造西式房屋數萬幢廣治園林盛栽花木俾某等各携妻妾子女安處其間耳不聞譏刺之聲目不覩兵革之險叉叉麻雀唱唱京腔悠哉游哉聊以卒嵗此誠清室舊臣所應享之權利而亦足以表見我大總統養老之盛意也再請每年賞給上白米一百萬石牛羊雞犬各千萬頭以符孔子足食之訓庶其等不致俄死爲天下笑昏昧之見是否有當合行呈請大總統察核訓示施行 
海外奇談 
[照相學之進步] [  警衆]  
數年之前德國某校敎員康君發明一種電傳照相法可於相距三百英里間照取人物之像現在更加研究成效尤著曾在巴黎某出版會社試照法國總統之肖像計相距存六百四十英里之遙而其所照之相居然酷肖不爽分毫聞康君自言今後一年之内當更製成完全無缺之機器以充各大報館之用今已有數家定此器矣凡人若將大鏡二枚　角竪立以己身當兩鏡中間向鏡而以照相鏡由身後照之則一人可現五影即背立者一人半面側立者二人面露四分之在而立者二人雕刻人像近有用照相鏡相輔助者此法於五十年以前曾有人研究之法用二十四面照相鏡逼人影於一隅惟此法太繁效用亦太小故法國某雕刻家近復發明一法甚爲簡單即將原人前後左右四面攝影置於特别構造之模型中即成一渾身就影雕刻絲毫舞異從此雕刻界又増添一新事業矣法國物理學士金文頓氏發明一法能將微生物放大二萬倍出現於常人目中其法係用極大顯微鏡與攝影器相連將微生物之影攝出然後用影燈眏射於幕上最奇者有血點中極細之病微生虫向日即用數千倍大顯微値亦難察其眞相今用此法映在幕上長可尺許瞭若觀火觀者莫不推爲奇技三 
詩選 
[揚州城北書所見] [  東園]  
在訪張園右李園小橋西畔綠楊村數聲風笛歌船遠多少紅兒過北門 
[夜雨誌喜疊韻答仲安]  
甘澍及時沛夢魚占有年困蘇依夏屋豐稔賦秋田白傳元和頌黃門急就篇記亭還報喜雨我假于綠 
[書齋夏日]  
蝶衣晒粉午晴初花引薰風入座答長日坐銷無别事焚香補讀未完書 
[和友人金陵懷古之作次韻五排三十二句]  
桃葉古時渡悤悤憶往年芙蓉王儉府荷芙　陵船水勢秦淮闊嵐光蔣　連遺封分漢郡覇業問孫權晉宋人文盛齊梁世代遷石城秋似水　井晚浮烟龍化王颁瑞鷄鳴客著鞭西州增慷慨北里　嬋娟别墅圍棋地飛塵障扇天有聲銷玉樹蕪步貼金蓮畫舫餘燈火青溪自管絃鳳皇空古蹟燕子　皊箋舊院花鈿墮新亭枊絮纒鳥衣尋曲巷紅袖駡歌筵酒漫長星進籤宜永夜傳可憐江上月照我理詩篇 
詞選 
[喜遷鶯曉晴] [  東園]  
蘭署曉柳衙春萬綠護鶯身東風閒煞倚欄人茗瀹一甌新雨初晴天乍煖何處園亭簫管小娃傳說賽花神無語惜芳辰 
[梅花引題鮑先生小安續編墨梅百種畫譜] [  卓然]  
愛芳時惜芳時官閣重開花幾枝檢鳥絲榻鳥絲香潢墨池問君知不知壽陽點額　如舊癯仙寫照水肌瘦傲瑤姬妒瑍姬明遠藻思又春風暗催 
[喜遷鶯第一體白蓮花] [  小海袁月三]  
青蓋小素衣新六月下塘春玉簪搖漾皺波紋風透畫船　庚杲依　深愛皎皎通中直外淡雅清高不點塵　絶渡江人 
[蒼梧謠白藝花]  
香月淡秋清十里塘游龍素搖蕩映溪光 
[謝秋娘潤城有憶] [  酌禪]  
江南恨紅豆子離離阿閣三層天際渺楚腰一捻夢中迷惆悵甕城西 
自由談話會[  熱廬]  
中國之磅虧奥塞起釁各大國以連難之勢轟然進行作戰之計畫歐洲市場爲之一變匯兌停頓金融阻塞中國以欠債故磅虧至二千數百萬之多此猶其顯焉者若華商直接間接受戰事之影響者磅虧何止數千百萬鳴呼西人以金融機關操縱全球之市面本足以制以之死命中國不幸首承其獘識者謂中國不能畫一幣制爲財政部執事諸人咎殊不知畫一幣制宜有準備金中國不但乏金且無餘銀不得已出於借債借的金磅折交銀珦將來還的銀兩必更折合金磅此磅虧之由來已久不過今日遇戰事而受損加甚陳夫外國之金磅奇貴銀塊低落原因不一總而言之則銀多於金也中國則併此銀塊而無之宜其受此莫大損失不然如美如日滙兌亦隨歐市升降不聞美日稱受損失偏能借此以居毒者蓋皆準備金以爲之操縱耳中國知此宜爲曲突徒薪之計不作焦頭爛額之人何以拒絶二千五百萬磅之幣制借欵　　焉開八百萬磅短期借欵之談判磋商復磋商遷延復遷延以至於今苦痛不可勝言矣鳴呼自　理財家毫無眞學問文虎嘉禾雙行懸挂中書伴食恬不知羞此我所以痛喫流涕長太息也 
小說 
[時事小說求雨] [  劍秋]  
天旱求雨求雨於是關心民瘼之各都督各道尹各縣知事乃大忙於是有禁屠者有請和尙唪經者有高搭凌需臺以重金延請火鬼道士披髮仗劍作種種法事者而雨迄不下於是有自稱涼德奏表天庭者有緊閉省城南門以塞斷南方丙丁火者有齋戒休浴獨宿三日夜不與姨太太接近者而雨仍不下 
於　陜西興安縣柴知事及駐防該處之謝團長乃獨出心载發明自古及今所未有之求雨新法於是知事團長會銜出示婦女不許行街市男子出外不許執傘戴帽違者以大不敬論而雨之不下如故於是知事率民團團長率軍隊頭插枊枝手執長香步行烈日中旗幡飄飄然鑼鼓冬冬然爲狀蓋如日本人之賣仁丹而雨之不不如故 
於是知事怒團長亦怒命人擡一紙紥之旱魃至拷其手鎖之以鐵鍊遊行六門畢知事與團長高坐堂皇呼旱魃而責之曰天久不雨維爾之故援照新律爾罪當死旱魃埀首不能答於是知事與團長皆大怒命左右推出斬之菜刀一揮一顆紙頭　　然落地旱魃死天應雨然而其雨其雨杲杲出日著者曰此陜省友人告我者蓋實事也方今世界科學進步破除迷信而吾國官吏用爲此無　識之舉動其程度不如小學堂之學生而猶　然南面臨民吾欲爲这羞死鳴呼二 
[蘆中人原名ＳＩＬＡＳＭＡＲＮＥＲ] [  英國女小說家ＧＥＯＩＧＥＥＬＬＩＯＴ原著中華林竹賢譯]  
第二章（續） 
　　維時事起無端馬儂忽與鄰人有交接事舊鞋破殘馬儂持以付匠補綴見匠妻方依爐煨火捧顰欲泣之爲心病馬儂偶動憐腸念老母以此殞命轉思指項花可以療疾遂惻以然覓藥自效死灰復燃慈念重萌是又馬儂居萊蕪蘆後之一轉捩也匠妻素健談爲鄰人所重旣瘳時以馬儂施藥事置諸談乘謂金卜先生者吾村良醫也乃望吾疾而却步獨一來縱無着之織工朝進杯永而夕即霍然自某聖母死此道蓋失傳已久今乃得馬儂唯吾馬　門庭自此問津者絡繹或以嗽疾乞愈或以瘋病求療甚至手腫踝漲黨不持金以造門就視吾人思之馬儂因長於醫者且近方有金錢慾暫施援手以濟慾　亦何不可而馬儂國否來者堅拒逐客令下信仰轉爲疑懼馬儂辨妄無術仇視村人之念生益覺衆口悠悠孤掌難鳴集腋成裘積露爲水馬儂苦力之代價已有足稱由金錢而半金磅而金磅纍纍者均燦爛物旣節流矣猶　開源於是每日作工期以十六時天下事大都有不能名其所以然者寗聞故老傳言有好弄者暇輒以指劃　積日聚年而的劃者俱成角形又吾人無聯時輒彈指作聲其原雖上智莫能究馬儂这拳拳金錢亦猶是耳金满堆矣猶未成方方猶以爲未足以是一先零之微亦珍之若拱璧排愁唯是愉心亦唯是茫茫身世知音者希則何獨不可寄懷阿堵遙托深情日月荏苒金如有靈當亦引馬儂爲舊相識馬儂亦雅不欲以謀面有素者輕爲交易機杼聲歇萬籟沈寂馬儂則陳金於桌手喉指數目凝口親必使機微形色深入腦際而後已窖金之窟爲一小穴穴居機杼下起磚而成每出金則以沙泥加磚使滅其迹馬儂此舉非以防穿窬實欲不事張提年華流水馬儂年事已三十餘矣然憔悴類老翁村兒均以馬儂老人目之老人雖老情絲猶未斬絶春蠶到死蠟炬成灰謂中心如木石者僞耳棕色磁桶爲馬儂居萊蕪蘆之隨用物相依爲伴已十二年清晨汲水於外獨行踽踽弄環作嚮别饒景懷一日磁桶偶觸階石撃爲三片馬儂嗟傷不已拾而藏諸覆壁以爲永念此馬儂遷居萊蕪蘆十五年之梗槪也時金錢日增乃别製二羊毛袋以實之其藏金純金也間有白銀則以之爲日用馬儂之視先零如小兒方孕盼生日切至金磅則爲繞膝兒孫之一矣山窮水盡枊暗花明是年聖節而奇變忽生於是馬儂之態度再易隣人之交持以起福兮禍所伏禍兮福所生天道循環寗能測耶 
[俠女花彈詞（四十）] [  東埜]  
　　昨日彈詞爲手民所誤於（旦淡裝上唱）下脫去十五行深爲抱歉茲特補入并將後半重錄一徧如下旦淡裝上唱（北新水令）菱花綽約試羅衣罷晨粧鬚雲生膩拂　花影午隔戸鳥聲低韻事重題且準備踏春計庭前草色碧如茵庭外流鶯織素春别有閒情人不解花開花落悄含顰儂家周素珠系出名門糼承母敎怡紅情緒織素年華不幸兄弟無人先君早世萱堂侍膳聽殘吳苑鶯歌夫婿封候望斷　天雁影爲此寂寂未免惶性今日天氣清淑風物宜人長安水邊唱徹　人之曲虎邱石上銷殘游女之魂思便出遊一舒積悶已遣婢子桂香禀告堂上此時敢待來也（貼旦）　粧上）煑茗焚香新事業評花學劍舊生涯（向旦笑介）小姐我方纔禀告太太太太敎吾陪待小姐早去早回免他倚閭之望現在天氣正午花影上窗我等就此同行者振亞憑軒顧曲只見那起素珠的旦角年紀雖還糼穉却是體態苗條歌喉嘹喨丰姿亦甚韶秀做工說白在流利嬝娜中帶着些剛勁之至毫不露半點浮蕩習氣眞個是　如桃李冷若冰箱他看得出神便如醉如癡疑眞疑假神經一動從扮的想起眞的從堂前的想到簾後的一時情不自禁回轉頭去一看但見湘簾底下受燈光照處裏面隠隠約約排列着七八副面孔十幾只眼睛有一個男的有幾個女的那女的也有老的也有少的那少的却是没有村的只有俏的有的是豐容盛鬋有的是淡裝素服那簾内女眷們見他回過臉來已猜着他的意思也有低頭歛避的也有目光遙注的也有笑他情急在那裏掩口葫蘆的此時振亞目中千紅萬紫五花八門又要看戲又要看人左顧右盼幾如陰道上應接不暇正在兩難之際忽聽得志明喚道振亞兄你看第一齣將要完了振亞經他一喚如夢方醒回首看時却庭前演的是（尾聲）（旦）留春難住渾無計（貼旦）且緩緩行歌歸矣（合）你看那草色表青覆满堤（旦）隔溪漁含兩三家（貼旦）溪上風光似若耶（旦日暮扁舟歸去也（貼旦）一時回首夕陽斜（同下） 
 
 

Page 15

 
 
   
 
 

Page 16

 
 
   
 
