# 1887 - 37 - 4904965

 

Page 1

 
 
[敬印　硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印學本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[縮印精楷六朝文絜] [  點石齋主人啓]  
　　是書海昌許珊林璉先生評選手寫付梓字體仿歐陽率更精妙絶倫今覓得原本縮印與眞蹟絲毫不爽賞鑒家謝以先覩爲快也書訂二本收回工料洋七角寄售南北申昌醉六堂江左書林各書林各書坊蘇申掃葉山房杭修本堂躉售另議 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[一百三號畫報出售] [  點石齋主人啓]  
　　士子臨塲干犯功令輕則扣考重則枷號所以飭行詣覘學術拔眞才也廣東槍冒之風甚於他省今學使者按臨惠屬歸善博羅兩縣槍替頗多當塲察出枷責不貸兹圖之爲凡爲士者勸焉報首仍列告白一張後附松隠漫録圖說一則准於十六日出售此佈 
[礦務說]  
　　近自與泰西諸國通商以來中國官商習聞開礦之說因而糾衆集貲設立公司至西國延請礦師購置機器以供開探其始也必先遍歴各處詳求礦苗旣得之後又必細加區别騐其成色可則行否則止盖始事若此之愼也然各省礦務之興公司之設殊不乏人亦旣有年而有成效可覩者亦殊寥寥因是遽爲言官所論列謂富國不繫於開礦且并不關乎通商爲國計民生言必當首重夫農桑舍本逐末抑淺已夫天不愛道地不愛寳礦也者天地自然之利所示人以無私取之不盡用之不竭又何憚而不爲中庸一書皆言王道而所云寳藏興焉貨財殖焉亦指礦而言周禮管子皆三代流傳之典籍何嘗不爲礦務之先聲畢訓礦務亦王政之一端也明代礦務之壞由於閹寺四出騷擾以至民不聊生今皆由官商爲之主持又何慮焉其言礦務之不可興者乃因噎而廢食也或曰邇來之設立公司者間有不秉乎公正而適以自便其私圖或身未親歴其境因礦師之一言遽信爲實刊圖說集股分醵金錢往往有礦工甫訓而資用已　　費不敷亦有所得不償所失或亦有開礦尙需時日而移之以供他用者此皆由乎未能實事以求是也因此公司之設不足以饜衆人之心兩間執讒慝者之口礦務之不能勃興職是故也間嘗聞之石藴玉而山輝水懷珠而川媚誠於中者必形於外中國諸礦停採已數百年矣精華所萃久而必出歐洲有精於礦師之術者曾周歴各省詳加考察其言卽産煤一事以觀中國之所産多於歐洲二十倍而有餘止湖南一省已足敵歐羅巴一洲况産煤之地亦必産鐡蓋鐡礦煤礦自必同藴於一山共出於一處珍石瑋寳亦錯雜於其中此則在乎人之善採耳英國不過以屹然三島雄峙海外核其廣袤僅當中國二三省乃富强甲於歐洲鷹瞬虎視莫敢誰何其島素無所産一切悉取之他國惟煤鐡二礦獨饒不獨足用於國中且販運於境外諸所製造機器鎗礮舟車獨精於天下此其所以高執牛耳也奈何中國以二十倍之所産而不盡心殫力於此哉今聞山東一省不日將開辦礦務矣主其事者李山農觀察也觀察隸籍嶺南服官山左以東南之瑶箭爲西北之干城大吏知其材小民仰其德洞明時事深悉外情久爲當軸所傾　早負朝端之重望於一切海防洋務吏治民情概瞭然於胸中矣今之辦理礦政蓋小試其技耳然遐邇聞之無不欣然額手而爲國家慶得人矣山東全省礦務發軔之始以平度爲初基先行設局聞已安置機器工程過半於二月中旬卽可開工附近左右四方之來趁貿易者絡繹不絶於途幾於設廛成市景象興旺可見一斑現已遣明察地學者前赴棲霞一帶探視礦線知棲霞所産當爲山左第一業經編入營局廣爲招股不知孰爲有福者捷足先得耳平度棲霞所産盖皆金礦也今時金價日昻金一兩可抵銀二十餘兩其栅懸殊如此行遠者但齎金數百兩卽可足跡遍天下以是民間視金愈重矧夫工匠之塗澤器皿婦女之雕鏤飾物競以豪奢相尙無一不需乎金而金愈少古者賞賚贈遺動以斤計今則無聞焉以古準今貴賤大略可知矣故金礦要不可不亟開也山東登萊青沂四府紳耆以礦務爲有益於閭閻素仰慕觀察之布德行惠逮及下民擬欲聯名上禀公饋牌傘以期於大局有裨裕國厚民將自此始民間亦欲於二月中旬開工之日張燈設會共暢臚歡甚盛矣哉上下之情以浹而官民之志交孚也非觀察平日有以得此於紳民者又安能若是哉山東一省亦産煤鐡特不能饒於他省耳統直隸山東滿洲之南境而計之所産之煤凡二十五萬二千方里顧所開煤礦必須近水爲輪船所直達方易轉運否則瀕河舟楫可通亦無不可由出煤之處以至近市亦須鐡路以速其行如此人工旣省價值亦貶就近可設機器局以資鼓鑄而廣製造且産金旣多可行西國錢法改鑄金錢流行民間以便闤闠通用開採之始或由官辦或由商辦皆先當善其章程裕其費用勿始勤而終怠勿畏難而就易商辦猶恐爲官民所掣肘官辦則呼應可靈然仍必藉商之力以充其資本所有一切度支出入必秉至公一切顧忌避諱亦必盡去官以衛商商以助官彼此贊襄期於有成誠如此也利無不興而弊無不除矣吁豈獨礦務爲然哉 
[本館接奉電音]  
　　昨日十二點一刻時本館駐京訪事人由電飛傳本月十八九日上諭一道敬謹譯登○正月十八九日奉上諭岑毓英奏武職大員立功陣亡懇准建立專祠一摺已故記名提督前廣東高州鎭總兵楊玉科以義勇投効雲南軍營隨同岑毓英克復多城戰功卓著兹於廣西關外力戰陣亡以死勤事着加恩准其於雲南大理府城及廣西鎭南關建立專祠由地方官春秋致祭以彰忠藎該部知道欽此 
 
 

Page 2

 
 
[鐡鑑工程]  
　　中國向德國斯答丁五里岡船廠定造鐡甲船已于十二月間由許星使親往騐工頗爲稱賞屈指當于正月初十日下水從此中國海軍又多一利艦矣 
[廠工鬥毆]  
　　香港西字報言十一日港中九龍船廠有工人打架情車一係銅匠一係水鍋上匠人口角者已非一次但不至用武至是日下午勃不可遏銅匠十餘人先動手水鍋匠亦集十餘人禦之各放手鎗并刀械等物儼同大敵及巡捕聞而往查則已罷戰矣查得有頭上受傷者兩人送往醫院未識能醫痊否當塲獲到銅匠一名身有刀械解官請懲尙未判斷飭巡捕等續往查緝黨羽銅匠則管押候訊云 
[革撫仙遊]  
　　已革巡撫徐延旭奉旨監候斬决自入刑部其眷屬卽僑寓署後身中街客歲奉旨赦免該革撫乃移往前門外楊梅竹斜街旅店中患病沉重延至臘月二十二日殁于店中亦慘矣哉 
[禁城曉日]  
　　侍衛處行文理藩院除夕保和殿筵宴時所有入宴之蒙古王貝勒貝子公等以下台吉塔布囊侍衛照例遴派本屬護衛等官一員跟隨入殿相應行知貴院轉傳該各王公等將所帶入殿護衛銜名呈報以便稽查○御前大臣交諭管宴各官及十處堂官此次保和殿筵宴務將各門嚴密盤查以昭謹愼殿上亦宜認眞管轄不許執事各項人等仍有搶宴情事不服者照例懲辦○去年十二月初旬有甲乙二人擔貨過高陽縣屬石家窪維時旭日方升曉烟未散突來暴客數人手執洋槍恃强奪物甲乙奮臂與爭甲登時飲刃而斃乙亦受傷物件悉被掠去事後卽鳴官請騐勒限緝拿未卜能否弋獲也○總管内務府大臣文咨稱皇太后於正月初一日寅刻親詣壽皇殿行禮所有應行跟隨關防之侍衛人員照例派出屆時在順貞門外伺候再是日本人臣另有隨駕之差不克前往帶領豹尾槍應由侍衛處查照辦理可也○禮部具題正月初三日高宗純皇帝忌辰初八日孟春時享太廟自初五日起齋戒三日十三日祭祈榖壇自初十日起齋戒三日十四日宣宗成皇帝忌辰十五日舉行親政典禮應于初四初九兩日親詣紫光閣賜宴請旨遵行奉旨着於初九日欽此○廣儲司内銀庫於去年十二月三十日午刻開放内廷各門各項值班官兵三個月口分銀曁各項恭備海差賞銀其餘俟明日未刻補放○十五善射大臣處行查文武各衙門所有十五善射人員有無陞遷轉補以及各項事故卽行咨覆以憑核辦○前報紀昆明湖添建水師武備學堂一事兹經海部諏吉光緒十三年正月二十四日辰刻上吉良辰開工重造云○廣儲司内銀庫於正月初四日未刻開放三旗侍衛盤費銀三千六百兩大門侍衛貂褂銀一千八百兩前鋒護軍十營公費銀二千兩○元旦駐京名國欽差署中咸高建國旗以申敬賀各欽差更備紅柬於清晨遣人齎送總署以賀新年王大臣亦備柬答之各欽差旋又致函總署請擇期約集各部院堂官以備造署拜賀中外敦睦不於此可見一斑乎○會辦北洋事宜吳清帥已簡授廣東巡撫所有會辦一差聞欲以帮辦海軍事務大臣曾劼剛襲侯紀澤兼充以便與李傅相協同籌辦俾北洋得人而理畿東門户固若金湯云○有河間等府難民五十餘人老的少的男的女的村的俏的莫不衣服藍縷形容顦顇齊赴東華門外東大栅欄跪求皇上恩膏賞賚衣食哀哀哭泣慘日傷心該值班曁步營偏吉官兵嚴行驅逐雖加鞭撻仍連聲泣請皇仁該官兵無可如何時閱兩晝一宵未卜如何遣散云○鑾儀衛恭備海差奉旨特賞銀一千兩已由内庫領出經該衛派分所有預備海差侍衛每員給發銀三兩校尉等每名分給銀一兩○内恩豐倉所有儲米各廠歴年未克大修不免屋宇滲漏墻壁欹傾以致米石霉變不堪刻已飭廠商鳩工興修以昭愼重矣○京城内外各項工程勘修者甚夥商人爭先牟利兠攬紛紛然必須有木廠方能派做工程聞去歲自二月至十二月九城内大街小巷呈報開設木廠者多至百有餘家蓋木廠苟能派得修工須臾卽可殷富是以咸趨之若鶩云○皇上於客歲除夕親祭堂子謹按堂子建於前門内東長安街距禁城東長安門約半里許是夜蹕路兩旁燈火輝煌有若明星萬點燈外圍以布幙幙外則有文武官員往來巡緝鐘鳴四下皇上端坐黃輿舁以十六人出東長安門入堂子寅正上祭卯時回鑾辰時御太和殿受賀○六部九卿各衙門以新歲諸多煩瑣賀年乃擬一便章擇定一日堂司各員咸集署中相與三揖復以名片彼此投遞今年各衙門皆於新正二日入署拜賀衣冠滿座車馬盈門署内外結綵懸燈頗稱壯觀云○皇上於元旦御太和殿受賀所有六部九卿科道大小各衙門堂司各員皆須按定品級次序行禮惟緑營自副將以次係仿照外省放例在各營地面關帝廟恭拜龍牌云 
[逸犯未獲]  
　　監犯越獄有獄官及管獄官各有應得處分客臘三十日黄昏時候蘇州府監脫逃斬决人犯九名現在僅獲三名尙有六名未曾弋獲有獄官蘇州府知府魁太守奉撫憲崧大中丞奏叅摘頂勒限三月嚴行緝拿管獄官蘇州府知事張二尹革職拿問先行撤任發交吳縣看管研訊有無賄縱鬆刑情弊宦海風波洵不測哉 
[日皇行旌]  
　　粤報言日本皇與皇后於月之初二日由都城起程往基阿都地方巡遊聞日皇原擬於初一日啓程是日雨氣漫天行旌有阻是以至於初二旋於是日九點半鐘安抵横濵上岸遊玩未幾卽乘小火船至南呢華根兵輪於十點半鐘開往神户而打架芝荷根兵輪則于是早先爲開行作報至希義根兵輪别與日皇之船同行送至神户當時海面各兵船皆然砲致敬而岸上砲台亦然砲送之至日皇之船則於本月初三日到神户是日卽開行往基阿都云 
[蓬壺曉漏]  
　　日官在交親舘覆訊長崎打架一案所有起釁及加功之巡查業已訊完西歴二月初四日午前飭傳船大工町中熊萬吉宫永嘉久彌高木好太郎櫻馬塲鄉吉田鶴松東中町上藤朝一麹屋町渡邊留次郎古町二十七番户中村與一諏方町平田長市八名逐一研問午後又訊袋町秋吉靈瑞本石灰町神田鐡三江户町本田定七竹井藤次郎油屋町松本五名似此時日遷延不知何時了結至于諸人口供則外人無由得知不敢臆度也○西京日字報云西正月三十日爲日本孝明天皇二十年定期是日日皇偕日后奉太后親詣後月輪東山御陵致祭所有執事人等均於平明齊集墓道前後預期裝飾一新八點鐘時各大員至幄舍伺候各兵整隊山下嚴肅整齊少頃設饌供神奏樂一通次進幣物復作樂讀祝官朗誦祝詞十點鐘時日皇始至掌典者前導諸員扈從諸員趨出迎進盥手畢侍臣簇擁下拜掌典者進玉串日皇復拜拜畢授玉串於掌典供陵前讀祝官誦御告文此時諸員皆行禮日皇入侍臣迎之皇后盥手畢亦行禮有女官在旁奉侍拜跪畢掌典者亦進玉串以供午後一點鐘太后行禮皇后陪拜儀節與日皇同此時復奏樂撤神饌幣物遞次退出再詣後桃園光格仁孝三帝陵拜祭其禮一如前式日皇旋於二月初三日幸大坂事付山口宫内書記官先至該府頒告皇太后皇后則定於二月初六日幸奈良向例爲官者皆由於士族自改朔易服後士族被廢因此結黨謙叛者屢有所聞年來朝廷更裁汰官員盈千累百横征暴歛竭民膏血其怨懟之積於人心盖不問而可知矣西歴正月廿八日東京來信言高知縣士族數十人窮無所賴回署結多人名曰決死黨散處各地將揭竿時先殺一黨中不協者以血祀神繼乃或至大坂或投東京相機而行將爲不軌區田村町警視廳訪知消息突至旅館捕得大井善友估野義一津田良吉間直三四名各人均已預爲之備捕獲後搜出短銃刀劍盟約等物逆跡昭然二十四日大坂又獲六名聞之京友云四人者皆係放蕩無賴之流出遊大坂興正酣而金已盡適見同縣人高井身懷金帛相與謀殺以作遊貲事後又恐破案遂往東京潛伏至於結黨謀叛之事俱屬附會云○長崎縣日下知事在京久住尙未 
 
 

Page 3

 
 
回任惡之者謂其早經解組愛之者謂其升任他方其實均屬子虚日内得有確信悉知事當於西二月回崎因舊例二月中旬各地方官皆須入覲故暫留未發也○日后明降懿旨令在東京設立慈惠醫院時選伯爵夫人山縣友子子爵夫人樺山登茂子公爵夫人毛利安子侯爵夫人鍋島榮子男爵夫人長岡知久子爲幹事長議得以海軍醫生懲監户嫁文海等四人陸軍醫生總監橋本綱常衛生局長長與專齋軍醫佐藤焦等四人生院施醫大學校教授大澤謙二更議以海軍總監高木兼寛爲院長大監實吉安純爲次院長各夫人均候皇后親裁后深嘉納之查此院向由善士者共立今更擴之以廣慈惠也 
[洋藥章程]  
　　洋藥併歸海關曾經各關道出示曉諭上海道憲示前前經登録兹閱粤報載有輔政司移知商務局出示大略係言中英兩國在燕臺增入約内之抽收洋藥釐金一事兹將告示條欵臚列如左第一欵自正月初九以後洋藥到埠每箱須向海關繳納稅餉三十兩釐金八十兩第二欵洋藥到埠時各商卽完厘稅卽任其起貨第三欵如不欲卽完厘稅者可將其貨貯子海關貨倉此倉在沙面的近行寫字樓後第四欵如該貨已經貯倉尙不完釐稅不准其出貨第五欵完厘稅後海關卽出一執照粘於貨面以爲已經清納厘稅憑據第六欵洋藥貯倉貨主須自行保險第七欵洋藥到埠經已納稅起去而未納厘者准貨主於本年正月初九起至六月十一止納厘與海關方可照第五欵辦理第八欵自正月初九至六月十一如出貨時未有海關粘照則照加抽之例每百斤抽銀三百兩若六月十一以後其貨尙無黏照者充公自後洋藥如無海關執照不得入口收貨報關時必寫明卽時要貨抑或貯倉等字檢以免錯亂 
[水盜猖狂]  
　　船户徐某由申赴横涇船中裝載燒酒甚多十六日已刻行至相距木林橋地方一里許猝有盜船一艘揚帆而來相去數武一盜身穿紅鑲邊號褂施放洋槍徐舟方欲逃避盜船已經停泊復有一盜放槍轟傷船夥一名槍子穿入左右兩顴并咽喉偏左及右手指等處血如泉湧盜匪蜂擁上船肆行搜刼而去徐舟行至横涇方知先後被盜者共有客船六艘是時皆在横涇停泊檢查失物詢諸各船咸稱見盜船似係本地船式摇船者亦似本地人船中共有十二人各客船所有鋪陳行李盡被刦去議欲會同具禀報官究追繼念各船裝載客貨　便久候一經禀報勘騐反多訟累况且人地生疎難以措手遂免報官徐舟夥友傷痕甚重急欲倩醫調治爰赴葑門博習醫院倩西醫診視而鎗子深入肉中一時難以取出卽留住院中醫治未知能否痊愈也查木林橋瀕臨太湖向有太湖水師舢板停泊於此是日舢板適赴他處故盜匪胆敢乘間行劫猖狂如此往返江湖者聞之咸懍懍乎有戒心矣 
[傳聞異詞]  
　　前報所登洋藥舊董郭某一事今市上紛傳不一有言賠欵有言包征限外帶收洋藥土藥應扣辦公經費共二萬餘金並非二十餘萬聞鎭江亦扣經費三萬餘金容探明續登以符新聞之例 
[譯訊越女]  
　　去冬十二月十九日禪臣洋行北京輪船進口載有越南女子三人經船主查得鳴報捕房將三粤婦及男子陳阿文連越女解送英公堂轉送法捕房時滬上並無通曉越語之人無從傳譯因將粤人男婦分别管押越女暫寄吉祥街金裕泰客棧至二十六日清晨會審委員翁子文太守會同法繙譯祁君在備捕頭寫字房略訊端倪公廨卽招請能通越語之人以便訊明定讞迄今無人應命又念未便久覊阿文更在押染病沉重因之商同解訊以便斟酌判斷在押粤婦盧阿英阿蘇均係廣州人因延通曉廣州語言之某甲到案傳話捕房將前保出之老婦陳王氏及阿文則未到案包探又至客棧喚到三越女翁太守研問之下阿英卽周盧氏供是廣東人時時來往粤滬兩處問可有丈夫答稱丈夫法人現在廣東其父現居上海在公館中爲成衣匠小婦人今年二十六歲越女三人是一起買得兩人身價洋三百四十五元其小者身價洋二百二十七元阿蘇供稱今年二十四歲丈夫陳阿榮卽阿文二十七歲在怡和行利生輪船上作工本住虹口廣東街去年十一月婆婆害病因同丈夫回籍與阿英是姊妹行阿英本在香港去冬同船來滬太守問越女在何處買來由何人出賣答稱在省城沙面買得由某婦領來該女是杉板船户之妻惟憑阿四阿妹介紹故不知賣者爲何人太守謂阿英丈夫旣在香港爾亦家住廣東何以將人買到上海答稱丈夫將來申因囑小婦人先來其女買爲使婢太守謂契上寫有爲妓教習彈唱接客等字豈能憑爾胡言作証阿英供稱契由伊等寫就紅繩紥裹交來况買時彼等自認爲粤産並不說明越南人太守謂契由爾等作主豈有寫就交來之理總之爾等不必胡賴爾等旣到上海擬住何處阿鮮供稱家在虹口廣東街廣利隆對面阿英供稱擬到丈夫之交處暫住小婦人在香港曾生過男女各一俟丈夫帶來太守詰訊越女在家住於何處爾等是何名字越南土音如何說法父親是何名字有丈夫者是何名字爾等一一說明可以送之回去三女初時低頭不語繼而喃喃細訴糊塗不清太守開導再三始據亞妹供稱年十六歲越南土音名錫華加父親名瑪我等三人均住海防仰地大妹供稱名芥父親名美細妹稱名培丈夫名桂父親名梗太守問如何被拐三女又不語旋據傳話之人稱頃在外邊問據稱三人在本處原是相識因出外看燈被老婆子所誘屈指到今己三閱月矣太守謂大概情形不過如此因着將三女仍送棧中安頓兩粤婦帶回候傳保出之陳王氏及染病之陳阿文到案再訊 
[浦東獲盜]  
　　金陵水師管帶胡君藉隸安徽前奉曾制軍派來滬上購拿各縣盗案中人胡君旋在浦東北蔡鎭疉獲盜犯數名業經歸案嚴辦此皆已登前報者也近胡君又帶勇丁多人在浦東各處獲得匪黨五名當拘拿時匪黨竟敢相率抗拒鬨鬪至數點鐘之久各匪始力竭被擒云 
[英界公堂瑣案]  
　　陳沈氏稱開飯店曾用周三寳爲夥因其貪懶辭歇工資已經算清詎伊竟因辭歇生理遂致挾怨屢次到店尋釁毁壞物件昨又紏同馬仁寳前來吵閙以索取工資爲名打碎盌盞等件不得已報捕送案周三寳供因向索欠工錢三千文起見口角不敢逞凶駡仁寳供與該店是老主顧伊等爭執我在旁解勸不敢帮同擾釁該氏又將疉次被毁之件呈閱蔡太守隨判周三寳等賠毁物件錢二千文如再至該氏處擾釁定于重辦○鄔木堯稱爲裁縫有王子芳邀做衣服至姚桂林所開之烟館内吸烟論價卽與許多人聚賭内有施仁法指王子芳爲牌九司務因之擾毆又指我與王同黨致被剥衣以抵烟資又被摸去洋十八圓此洋係向虹橋堍開作之張阿順處收來爲此報捕拘姚施到案請究姚桂林供開聚錦園烟館伊等先在别處聚賭後到我處吸烟開燈五盞共計烟錢九百有零鄔自將衣抵欠今將衣服呈案施仁法供彼此戯賭詎鄔與牌九司務同來尙未開塲被衆人看破與之理論後同至烟館鄔將衣服抵作烟資姚初不允後因深夜押店已閉無從押錢祗得將衣暫抵王子芳乘間脫逃我等並未摸伊銀洋蔡太守得供之下飭將施仁法押俟鄔木堯邀到王子芳再訊姚桂林旣將衣服交案准鄔給領姚卽開釋○華捕稱昨見方阿寳等聚賭當卽拘獲三人并將錢千文及賭具一併解案方阿寳張雲生内供以後不敢再犯吉松亭供年六十八歲偶與同賭尙求施恩蔡太守隨判方阿寳張雲生各枷十四天吉松亭姑念年老略子從寛管押十四天起案之錢充醫院費賭具存銷○王佩生稱開飯店沈子方來吃飯計錢六十八文强要賒帳我不依沈竟逞蠻由捕拘案沈子方供爲小工常在該飯店吃飯昨因無錢商懇暫欠伊不允我不敢逞蠻蔡太守隨判沈子方管押三天以示薄懲○謝林銓稱在戯園門前看戯牌突被賊用剃刀割開衣袋圖竊當塲獲住交巡捕送案衣服呈騐捕禀周阿四屢次犯竊周阿四供江北人以後情願改過蔡太守判將周阿四押候遞回原籍謝林銓呈騐之衣發還 
 
 

Page 4

 
 
[法界公堂瑣案]  
　　昨報列包探獲到竊取輪船上汽管之錢來二人昨日連贓解案翁大守詰訊之下據供去年十一月下旬有友將汽管寄存因放在小東門外空房内現爲房屋有人借住故託錢裕來帮同携出太守問朋友是何名字答稱不知惟亦在船上作工者太守謂豈有旣爲朋友不知名字之理着將來順管押裕來交保出外尋交寄物之人○昨報列鞋底作人在新街肇事毆傷巡捕李大川頭額等情昨將在押之徐長根解訊供稱住在本城南門内路過新街見同業人在花烟館生事因之勸阻太守以受傷人未到不知傷勢如何着將徐管押候辦○周孝出在途吐痰悞濺西捕之身因之拘案請訊件禀稱吐後尙操西語笑人翁太守判掌頰二十下以儆○三十五號華捕禀稱巡緝至彩視街聞二百三號門牌屋内人聲嘈雜因偕西捕入查拘到竹牌骰子等物該店是銅錫作因將店主王阿三傳到王供小的不在店内適偕友人出外啜茗店中學徒三人店夥七人兒子　人偶爾挖花乞從寛恕太守謂爾平時不能約束因之聚賭本應重辦今姑從寛罰洋二元以儆○包探王榮培禀稱昨偕西捕至西洋涇浜赶船行過鄭家木橋拘到賭徒王阿金翁太守細加研詰王供現在不賭太守謂然則以前必賭過矣着責一百板 
[陳與昌協賑公所賑務要略]  
　　十三日百用通票號交來京都若梅女史篔簹閣女史各助京平銀五十兩合規銀一百另三兩正以閨閣名姝心切救災不惜間關遠道寄此賑欵殆所謂巾幗丈夫好行其德者歟○十四日沈企棠先生交來乞鄰子募祈册洋八十二元弇山無小室主人募塔册洋七十四元另高易賑所募册亦募得洋五十四元當卽着人指引送去際此募捐不易之時而每册寫成數十金非善心肫擎素能取信於人者曷克臻此○十九日守拙子來函云拙荆素患腸紅去秋甚劇徧身虚腫已難支持臘月初又感日邪氣喘痰升危在旦夕因虔禱竈神前願助賑洋二十元并嗣後力行善事旋卽平復可冀漸痊特將賑捐如數寄奉明知涓滴之水無裨沈災而已邀神貺如此竊見富貴家有病輙延僧道祈禳或延巫祀鬼酬恩所費不貲未必獲效孰若此之轉危爲安捷於影響乎推而言之誠心救災豈獨能愈病已乎此眞仁人之言急登之以爲當世勸○本埠沈浩然先生來函云歐君夢薌本邑九鋪叚董也客臘有友借去洋蚨十元存天縀灰鼠套一件今正其友病故因覩物傷懷爰將此套代友助賑以資冥福并嘱登報限於日内准該親族備洋持捐票取贖謹此附聞 
[冷痔妙藥]  
　　丁春喬先生備得草藥一種專醫痔瘡甚效如有患此者請至裕通恒報關行索藥不取分文俟全痊後任憑酌量助賑愈人之疾卽以救人之災一舉而兩美兼焉用特登報以資傳述[  上海三馬路與昌協賑公所竹坪陳煦元謹誌]  
[更正]  
　　初八日清單内胡秉和仲和守和捐洋二十元誤作十四元又脫落彭鳳高求早得子合來紋銀十兩由州　大善士寄全盛局來今特補登合併聲明[  上海絲業會館籌賑公所謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月二十六二十七日京報全録]  
　　宫門抄○上諭二道録前○陜督譚奏爲捕獲謀道首要各犯梟示並請獎勵出力員紳摺○豫撫邊奏報豫省十二年上半年支收數目摺○將軍謙奏爲查明熱河旂營各驛站馬匹並無缺額疲乏等弊摺○護皖撫同奏爲巡洋輪船經費請旨飭部立案片○十二月二十六日○張中堂烏拉喜崇阿長善長庚各假滿請安○沈秉成謝充直閣事恩○内閣呈進賀表○召見軍機○光緒十二年十二月分教職單教授陜西榆林王時敏同州舉湖南永州姚際虞衡州甲常德周良椅郴州附沅州龔德鈞長沙劉霽南廣南王階泰蒙化廳舉正諭直隸滄州張鵬翼順天安徽六安江璋東安慶陜西葭州王應鵬西安江西金谿劉邦彦四川合州周樹蕃成都俱舉雲南晋寗州彭汝焜曲靖歲訓導直隸樂亭孔憲墀河間山西鄉寗賈煦朔平浙江青田孫紹勤四川甯波叙永廳王枝善順慶俱舉直隸遷安趙東旭易州優陜西紫陽苗龍池榆林歲城固周士譪西安挨湖北羅田李元勳德安歲復諭順天房山張瑞符永平山東茌平谷韞璪曹川河南密縣沙麟章陳州俱業山西榮河袁廷浩汾州河南商水許藍田衛輝貴州清鎭鎭燿南都匀俱拔江西武寗劉沛然瑞州舉四川廣无曾省吾資州恩復訓順天寳坻王以慶永平增山東膠州顔士忠沂州陜西鳳翔常際盛鄜州甘肅階州曲清鞏昌江西信豐李有南楠袁州九江胡汝屏瑞州俱廪山西曲沃張建午絳州拔浙江遂安王德武衢州歲江西宜春程志銘南昌優廣西富川甘序芳潯州舉○十二月二十七日○奎润等謝入座次序恩○圍塲總管色楞額請訓○延煦海英誠德慶各請假十日○内務府奏派遞酒之王公派出察克達爾札布○召見軍機色楞額沙木呼索特○皇上明日辰初看版已正二刻至中正殿看跳步扎○○頭品頂戴陜甘總督臣譚鍾麟跪奏爲捕獲謀逆首要各犯分别梟示懲辦地方一律肅清請將出力員紳懇恩破格奬勵以昭激勸恭摺仰祈聖鑒事竊臣據署中衛縣知縣匡翼之禀稱十月初間訪聞距縣城二百里南山滴水崖地方有匪徒嘯聚滋事卽率同中衛協所况把總張得勝携帶兵役星馳前往甯安堡見居民紛紛遷徙據渠寗巡檢崔澍面稱距堡七十里之滴水崖盤踞匪徒多名謀爲不軌派差往探至茶坊廟盤獲逃出夥匪馬伏一名據稱匪首趙神仙卽趙進才又名趙良才糾黨數百人在滴水崖約定初三夜攻寗安堡舉火爲號當卽會同堡紳嚴密巡查至三更果有匪徒在上橋草塲放火經武生殷建光瞥見往拿賊卽逃走因是夜雪大火亦遂滅等情該令因事勢危急不容稍緩發禀後卽傳集附近各堡團練挑選壯丁雇馬百餘匹知會石空堡守備匡延年率兵會剿臣聞報卽派叅將劉可舜督帶馬隊兼程前赴寗安堡寗夏總兵馮南斌與寗夏道福裕寗夏府知府黄自元各派兵役前往協剿旋據匡翼之飛禀初五日督同團紳遊擊張新銘把總張得勝分三路進攻初六日卯刻齊抵滴水崖直擣賊巢喝令棄械來投者免罪該匪等踞山抗拒槍石齊下張新銘張得勝率團丁兵役奮力登山槍矛並舉該匪等見勢不支紛紛潰逃匡翼之飭張新銘等跟蹤追捕將匪首趙神仙槍斃馬隊割取首級並擒獲要匪張永邦卽小張山王恩美任積堂並王萬順等二十餘名搜獲僞印一顆僞示多張旗幟刀槍火藥令箭令旂等件匡翼之捐廉數百兩賞給團丁傳諭堡民各安生業將各犯押解回縣臣飭藩臬兩司派知府胡孚駿前往會同該令提犯研訊據張永邦供靖遠縣人光緒九年九月間小的由海城販羊運往寗夏大壩遇趙紳仙與小的閒談他說在邵剛堡開設貨店呌小的同做生意不的隨他到邵剛堡赴趙神仙粉房與小的合夥趙神仙當說九龍山大主要他保駕封他爲西烈王與小的同享富貴平日說人休咎有騐故人稱他爲神仙他說有紙人紙馬可以打仗紙符吃了可以耐飢九龍山有一和尙給他告示稿凡遇世人將此紙唸一遍便歸向他小的見他這告示確有幾分靈騐亦能信服適謀爲之事從去年五月間趙神僊由邵剛堡到吳忠堡去了多日回時小的說他招有五六百人約定十月間在金積堡起事到九月底風聲漸大趙神仙於十月初三日逃回禹王城去小的於初六日逃到海城柳樹灣次年四月間趙神僊同蔣興長由陜西來柳樹灣說從山西來帶來多少人馬在後要反甘肅九月間趙神僊來調小的說在滴水崖石洞起事牛頭山有五百人雪山寺有五百人羅山有五百人青石峽有五百馬隊着小的統帶小的信以爲眞到散壩浪與任積堂同到滴水崖見了趙神僊便說這所地方是王恩美引來的小的問各山人馬何在趙神仙回答事成自有各路兵馬接應小的問山上衆人都說趙神僊沿路詭說滴水崖有銀坑可以開挖各帶矛棒以防野獸衆人跟從上山將王恩美採辦糧食各處約人任積堂製辦旗幟令箭等物約定十月初三夜攻甯安堡先遣一人赴堡外舉火爲號至四更不見火起風雪甚大衆多逃散小的與王恩美任積堂等仍隨趙神仙退回滴水崖不料官兵猝至抵敵不住分逃被獲等供質之王恩美任積堂各供相同據胡孚駿等録供禀覆前來臣查趙神僊卽趙進才係平遠禹王城人平日游蕩怪誕不經上年在邵剛堡布散謡言煽惑愚民經地方官嚴拿濳逃膽敢復至滴水崖聚衆滋事僞示悖逆不通實屬罪大惡極經該縣匡翼之捕獲梟首當令懸杆邵剛堡地方示衆從犯張永邦王恩美任積堂甘心從逆應卽行正法傳首犯事地方以昭炯戒其餘王萬順等二十餘名均係被其誘脅情尙可原分别監禁鎖繫加杖遞籍保釋並飭劉可舜會同該處防練各營遍山搜拿餘匪以絶根株示諭被誘愚民悔過自新不究已往俾安反側現據各營禀報民心大定安堵如常查此案事起倉猝若不速圖勢將蔓延滋多殃及良民匡翼之臨機應變頗有胆識於數日丙捕獲首要各犯擊散餘匪安輯地方辦理實屬迅速合無仰懇天恩准將署中衛縣知縣匡翼之免補知縣以直隸州知州留于甘肅儘先補用遊擊張新銘以叅將儘先補用把總張得勝以千總儘先補用其餘出力弁紳容臣查明咨獎賞給功牌以示鼓勵所有捕獲謀逆首要各犯分别懲辦緣由謹繕摺具陳伏乞皇太后皇上聖鑒訓示謹奏奉旨已録○○頭品頂戴河南巡撫臣邊寳泉跪奏爲豫省光緒十二年分上半年收支厘金數目遵章奏報恭摺仰祈聖鑒事竊照前准部咨各省厘金一項仿照兩淮鹽厘格式半年奏報一次等因歴經遵辦在案兹據厘稅局司道詳稱自光緒十二年正月起至六月底止又届半年之期省城總局曁各分局統共新收洋藥百貨厘銀四萬三千六百五十四兩零連前舊管銀六百二十一兩零共銀四萬四干二百七十五兩零除支撥布政司銀四萬三千三百五十五兩零寔存銀九伯一十九兩零造册呈請奏咨前來臣查本届釐金收數較上届减少一百餘兩恐有侵挪偷漏當卽密加訪察尙無各項弊端除將清册送部嚴飭各局認眞查收務期有增無减外所有十二年分上半年收支厘金數目緣由理合恭摺具陳伏乞皇太后皇上聖鑒謹奏軍機大臣奉旨户部知道欽此○○奴才宗室謙禧跪奏爲查明熱河旗營及喜峯口各驛站額設馬匹並無缺額疲乏等弊恭摺奏聞仰祈聖鑒事竊查前准兵部通行條奏整頓馬政一摺於同治元年閏八月二十日内閣抄出奉上諭京外各營各直省驛站額設馬匹支應差操及接遞公文均關緊要並着各該營大臣確加查核年終具奏如查有缺額及疲乏等弊均着從嚴叅辦欽此由部咨行遵照辦理等因歴經遵辦在案查熱河駐防原設官馬五百匹並收到蒙古挹輸馬一百匹兩項共馬六百匹專爲八旗兵丁差操之用每歲自四月十五日起留馬三百七十匹以備差操其餘馬匹趕赴海騮圖馬塲牧放至八月十五日收回此項馬匹向係派員專司牧養内如有因病倒斃者扣乾購補每届年終咨報户兵二部查核並奏咨在案兹届年終當以查騐各項馬匹額足臕壯並無疲瘦尙足以供差操至喜峯口寛城二驛站每站各設馬六十匹原定四成倒斃蒙古十六站每站各設馬五十匹原定三成倒斃每歲委員查報一次本年奴才派委佐領存福會同管站司員廣昆按站查騐核與額設數目均屬相符亦無虧乏情弊據該員等出具印甘各結呈報前來奴才仍當隨時留心稽查如有缺額疲乏等弊卽將該管官指名嚴叅至圍塲向設官馬二百六十匹並無馬乾銀兩亦不計倒斃成數歴年均於年終由該總管查明確實額數呈報奴才衙門轉咨兵部查核其奇格馬匹每歲孶生若干倒斃若干責成該總管經理例届三年咨報上駟院一次除飭該總管將孶生馬匹數目按照向例造册咨報外所有奴才查明熱河及喜峯口並蒙古各驛站額設馬匹均無疲乏等弊緣由理合恭摺具奏伏乞皇太后皇上聖鑒謹奏軍機大臣奉旨兵部知道欽此○○阿克達春片再安省前因籌辦江防先後購置兵輪砲船以備緩急之用其月支薪糧等項銀兩向係查照皖章分别造報本年本月間前護撫臣張端卿奏請裁撤定海兵輪船一隻舢板砲船三隻尙有安瀾澄清小輪船二隻留爲巡防江面護送糧餉軍火之用所有該二船月支薪工並所需月修洋油洋煤等項銀兩不得不於無可節省之中再作量爲裁减之意臣與司道悉心商榷援照閩廠馬力章程及歴年准銷成案叅酌妥議核定開支章程計安瀾澄清二船原報馬力三十八匹月需官弁船主人等新糧銀五百八十餘兩較之閩廠定章尙屬有減無增據布政使會同支應局開列清單詳請奏咨立案等情前來除清單咨送户工二部查照外謹附片陳明伏乞聖鑒謹奏軍機大臣奉旨該部知道欽此 
 
 

Page 10

 
 
[光緒十二年十二月廿八廿九日京報全録]  
　　宫門抄○上諭三道録前○御史文奏爲請旨嚴禁疆臣奏調京員摺○晉撫剛奏爲助直賑捐續請給獎片○又奏爲叅追故員虧短各項片○陜督譚奏爲報銷光緒十一年分各局卡收支銀錢數目摺○東撫張奏爲遵旨籌議分流南河故道情形摺○十二月二十八日○伯王假滿請安○六額駙等謝賞荷包恩○善慶等各謝署缺恩○内務府奏派分賞麀鹿之大臣派出福中堂嵩申○召見軍機○皇上明日寅正二刻至太廟行禮○十二月二十九日○惇王等謝毋庸帶領引見恩○寳中堂謝賞壽物恩○召見軍機○皇上明日辰初升保和殿筵宴○○陜西道監察御史奴才文郁跪奏爲請旨嚴禁疆臣奏調京員差委事竊維國家用人原貴確得眞才藉收指臂之助往往軍務省分各督撫請調員赴省差委無不奉恩旨允准至有特簡大員前往督辦軍務甫經到省雖多可用之才但未嘗考其實蹟自不敢恃爲腹心是以據調素知可靠之員以期辦公得力乃近來並非軍務省分而調員差委之請接踵而來卽如兩廣總督張之洞旣將按察使陳寳箴候選知府桑彬等調赴廣東差委於前而山東巡撫張曜復將候選知州桑彬施補華等調赴山東差委於後比其所調者尙非京曹人員也昨山東巡撫張曜又奏調吏部候補員外郎多培等四員赴東差委並稱多培係原任哈密辦事大臣文麟之子見其心地坦白才具明幹營務亦極諳練等語奴才風聞文麟在任時伊子多培計年不及十歲乃卽許爲志趣閎遠操守謹嚴有是理乎是該撫考核之不眞已可概見而他員之賢否更不待言恐鑽營捷徑將由此開也相應請旨通飭各省督撫除軍務省分外概不准請調京員赴該省差委則足以杜鑽營之路而正途無虞擁塞矣奴才爲端仕途嚴考核起見是否有當伏乞皇太后皇上聖鑒謹奏奉旨已録○○剛毅片再晉省紳富商民於光緒九年捐助直賑銀六萬三千兩前據代州等縣册報應請獎叙銀四萬四千七百八十一兩業經前署撫臣兩次核明具奏在案兹續據臨汾縣册報捐銀一百兩請獎郭克靖一名正項銀八十兩代州册報捐銀四百二十四兩請獎劉清政等三名正項銀四百一十六兩猗氏縣申報捐銀三百二十六兩六錢六厘請獎滕象賢一名正項銀三百八兩共實在請獎捐生五名計正項銀八百四兩所請獎叙核與賑捐章程相符據清源局司道具詳請奏前來合無仰懇天恩俯准飭部按名給獎以昭激勸除將獎册咨部查核外理合附片具陳伏乞聖鑒謹奏軍機大臣奉旨户部知道欽此○○剛毅片再已故岢嵐州知州李德埏虧短本任内正雜各疑銀一千二百六兩零現在二叅已逾屢催該故員家屬延不會算清交實屬任意稽延據布政使張煦轉據太原府查明具詳呈請叅追前來臣查該故員李德埏前署榆社縣任内曾虧交代銀兩經臣奏叅暫行革職勒限追繳兹據前情相應請旨將暫行革職已故岢嵐州知州李德埏虧短本任内銀兩與前叅虧項一併着落該家屬如數完繳倘敢違延不解再行從嚴叅辦除咨部查照外理合附片具奏伏乞聖鑒謹奏軍機大臣奉旨着照所請該部知道欽此○○頭品頂戴陜甘總督臣譚鍾麟跪奏爲報銷光緒十一年分甘肅關内厘捐總分各局卡收支銀錢數目恭摺仰祈聖鑒事竊查光緒十年十二月底止收支百貨厘金銀錢數目業經奏咨在案兹據厘金總局司道詳稱光緒十一年正月起至十二月底止關内總分各局卡一切收支欵目彚爲一案統計百貨厘金並十年册造實存厘欵通共舊管新收三十四萬八千二百六十八兩九錢六分支欵以批解藩司爲大宗其次撥發轉運餉裝及雜差車價並厘金各局卡薪工局費共支銀三十四萬六千八百五十九兩八分以出抵入尙存銀一千四百九兩八錢八分應歸十二年分支銷所有支發局費等項每兩扣四分减平共扣收銀一千四百七十五兩一錢六分八厘俟積有成數解交藩庫至各鹽厘局卡收支數目另案造報再前奉部覆會辦總辦各道員均係實缺已支本任廉俸不得再支薪水今自光緒十二年正月爲始一概停支此案係十一年已支之欵故仍照舊開報今將厘局總數清册詳請奏咨前來臣覆核無異合無仰懇天恩飭部查照將光緒十一年已支之欵准予核銷除清册送部查核外謹繕摺具奏伏乞皇太后皇上聖鑒訓示謹奏軍機大臣奉旨户部知道欽此○○山東巡撫臣張曜跪奏爲遵旨籌議分流南河故道謹將實在情形恭摺覆奏仰祈聖鑒事竊臣於本年十月二十二日欽奉寄諭游百川奏東省河工仍宜兼有張曜初議分流入故道之策一摺關稱該撫前奏分黄流十分之三入南河故道工省費輕有利無害此次摺内所稱分流僅指導入徒駭終虞汜濫請仍飭各該撫會商堅意舉行等語前經諭令張曜會商曾國荃等將減水分入故道一摺妥議具奏又於七月間寄諭催問迄今尚未奏到黄河北徙三十餘年由大清河奪溜入海現在河身逐漸淤高以致頻年漫溢幾於不可收拾東省數十州縣民不聊生宵旰焦勞數憂倍切該督撫等皆國家倚任大臣當爲朝廷分憂爲斯民捍患不分畛域力任其艱斷不准因目前受害僅在山東遂任聽屬員等卸責之詞置之度外况故道河身深廣如挑築得宜不致掣溜爲患其分流之利較之徒駭等河不啻倍蓰仍着曾國荃等迅速會同限一月内覆奏毋得畏難推諉致誤大局原摺均着抄給閱看將此由五百里各諭令知之欽此仰見朝廷厪念東省河患救災拯溺之至意伏查前奉諭旨飭將減水分入南柯故道會商妥議等因欽遵咨會兩江督臣曾國荃漕臣盧士杰河臣成孚江蘇撫臣崧駿河南撫臣邊寳泉商酌辦理旋准盧士杰咨據徐州淮海兩道查勘南河故道情形又准成孚邊寳泉會咨據河南司道委員查勘豫境河道情形先後咨覆到臣當以策省被水災黎盼賑急切惟有先將應辦工程極力籌計勉圖補救至分流一事誠如聖諭故道河身深廣較之徒駭等河不啻倍蓰兹查該督撫臣原咨内稱乾河老灘以上居民遷移非易是該司道委員未見山東沿河田民被災之情形也濵河地方連年被淹村莊計有十六萬餘家至今浸於水中者尚有三萬餘家遷徙無地賑撫爲難所稱老灘乃黄河南行之時舊有之灘其居民本可無須遷移惟官路通衢穿河而過爲行旅所往來河灘中間有茅屋飯店如江南楊莊以及上游各段統計一千二百三十餘家兩岸空曠儘可移居較之東省被水村田廬墓輕重難易何止百倍原咨稱江南楊莊以下小河淺狹難容雲梯關入海之處淤沙堅結是該司道委員未見山東近年海口之淺阻也東省黄河由利津縣之鐡門關入海今鐡門關以下一片淤灘連年籌計疏挖人力幾窮每至冬令海口先凍以致淤墊逾速海口之淤由黄水與海潮相擊黄水每爲海潮頂托是以日久必淤雲梯關三十年無黄水入海海潮逐漸内刷較之往苦已刷進六十餘里是雲梯關與鐡門相提並論難易判然源咨内稱堤身多已殘缺剷斷各處地是人非不能責民修補普律增培工程太費是該司道委員未見山東隄埝之卑薄也東省民埝卑薄姑弗具論卽大隄高僅一丈頂寛二丈底寛八丈兩岸被水冲刷在在殘缺現在脩倍隄埝加添埽壩不但稭料轉運於數百里以外隄埝附近幾無乾土可取較之江南數百年之舊隄頂寛四五丈底寛一二十丈高亦倍之卽有剷斷之處以及獾洞鼠穴取土旣易培補不難較之山東隄埝工程難易判然原咨内稱蘭儀乾河口沙灘高至二三丈挑挖引河誠難逆料等語查乾河積沙高處計有十里以下皆平窪河灘並非全河如此原咨内稱蘭儀乾河口地方建造帶閘石壩七八尺以下水沙相間恐難立壩基等語嘗見長江地方多有傍岸水中排立樁木上造層樓者今乾河口建造閘壩自應排釘樁木築立基址該處地近山東　項閘壩工程卽歸於東省辦理原咨内稱分流緩則停淤急則掣溜且恐不止三分等語查河口旣有閘壩啓閉在人多寡有數斷無掣溜之患至於停淤一事臣籌計至再黄河挾沙而行斷無下淤之理旣有閘壩五年以後卽可閉閘挑挖一次較之水底淘淤難易迥别原咨内稱河流旣分須顧運追舊制所有閘壩引河灌塘一切全行修復鉅欵難籌等語查山東運河自黄流北徙受病日深糧船由陶城堡以至臨清比二百里間年淤年高隄防屢決而清江運河閘壩俱在灌塘濟運成法可循惟修整之工勢所不免太僕寺卿延茂奏有泰山之陰南高北低愈淤則北愈下設一旦奪運河而趨天津合之直隸七十餘水同一尾閭倒灌之患不堪設想該少卿所慮極爲中肯臣恐東省河淤日高水勢就下非北趨直隸則南循故道爲害何可勝言修理南河一事不但爲山東計兼爲江豫計尤爲畿輔計也竊思人臣謀國當爲久遠之計未可憚目前之難臣愚見所及不敢不據實上陳其所以爲難者當此帑藏支絀籌計經費非旦夕所能集事如江蘇河南山東各於所轄地叚將應辦工程撙節估計經費次第分年籌辦於事可期有濟臣現又咨會各督撫臣再加詳查籌議具陳若待往返咨商誠恐覆奏過遲上繫宸厪謹將遵旨籌議黄河分流故道實在情形恭摺覆奏伏乞皇太后皇上聖鑒訓示謹奏奉旨已録 
 
 

Page 11

 
 
[鄭品蘭茂才臥病詩以慰之録呈高昌寒食生大吟壇教正]  
　　善夫無病亦呻吟君却多愁病又侵文士同嗟磨蝎命時人誰識臥龍心情關舊雨猶懸榻鄭君因病久不到舘氣轉陽春莫戀衾愧我未精和緩技新詩聊爲報佳音[  崇川驤睡軒主未是草]  
[謝驪睡軒主慰病卽和元玉録呈高昌寒食生大吟丈誨定]  
　　逢門寂守廢謳吟靜極偏教百慮侵對鏡不堪憐瘦影拊床幾欲碎雄心漸多疾病因中酒豈爲温柔始戀衾正喜陽和春氣轉恰來空谷故人音[  七十二峯閒人品蘭鄭祖詒就正草]  
[立春日偶成里言一章録就高昌寒食生大法家正之]  
　　立春春又來韶華日以媚楊柳摇春旗盈盈有青意桃李含妍姿佳人比風致海棠雖無香返魂足春睡牡丹尤穠華姚魏耀門第少年游俠兒衣服炫都麗芳草迷天涯軟塵拂輕騎愛兹物華新豪情恣游戲獨惜春易闌紅顔暗憔悴春去還復來人生幾何歲但見歲月增不覺光陰逝嗟余已中年青春竟抛棄江湖驚風波遭時時不利自顧襪線才敢謂造物忌與世同浮沈徒傷不得志及今猛省時已悔在夢寐夸父何其愚逐日良非易[  崇川驪睡軒主鑄錯生拜呈稿]  
[俚律二章奉贈驪睡軒主録請夢畹生大吟增正刊]  
　　仗劍携琴海上來嗟君久負不羣才昻頭舉世誰知己緘口逢人恥自媒逝氷華年原足惜凌雲壯志究難灰何時共把青衫脫聯步看花集鳳臺虚度韶華廿四年等閒又是立春天一身多病常爲客千里相逢合有緣夢繞故鄉思惠麓交聯異地記崇川近來詩酒生涯足不在花邊在月邊[  丁亥立春日梁溪棠陰館主寄鷗生呈稿]  
[敬題松堂司馬小樓吟飲圖後卽步原韻録呈夢畹生郢正]  
　　羡君豪邁世難尋醉月江樓酒滿襟摩詰游觀開别境仲宣才調壓羣吟壯懷獨具凌雲志小隠猶懸捧日心高築詩壇臨歇浦而今海内遍知音謝朓高懷何處尋不圖此地快披襟名齊黄鶴人間重才邁青蓮醉裏吟北海樽開知愛客西窓燭翦待談心風塵落拓誰如我願向樓頭聽雅音[  丁亥元宵棠陰館主寄鷗生拜稿]  
[滬北元宵卽景録呈夢畹生大吟壇斧削并乞武陵漁隠驪睡軒主諸法家同正]  
　　油壁飛來拾翠人家家游賞趁芳辰管絃里巷吹彈閙一片昇平晝未眞鐡鎖星橋無數開團圞明月送春來今宵一刻千金抵紫陌紅塵踏幾回申江花月錦城輸况遇春光買玉壺游客不知蓮漏晚爭傳放夜有金吾鬢影衣香笑語中馬龍車水各西東霓裳仙曲花前度菊部新聲此夜工[  梁溪芸香館主寄鴻生未定草]  
[昨寄鴻生以與驪睡軒主聯句見示耳聆之下不勝景服勉步原韻奉和以博兩君子一粲并乞申左夢畹生正刊]  
　　旗鼓相當各有情寒蟬噤伏不能鳴鳳樓修到稱高手鴈塔題時仰大名四韻聯吟才八斗兩公齊步位三卿自憐狂瞽雖無識一笑應推月且評[  武陵漁隠未是草]  
[上海三馬路興昌恊賑公所陳公竹經募山東直隸賑捐丙戍十二月廿三三十日五百四五次清單]  
　　鍾駿文先生交來九江二套口釐局指助直隸漕平銀甘兩申規銀廿兩另九錢一分八厘牛莊輪船張房經募阮氏信女保身體平安助棉衣洋二元鄂垣無名氏洋一元新册漢口石隠者洋一元○本埠源記東洋字號交來淡水輪船經募塔册庄雲從洋八元施永成洋六元林順勝和泰陳成發董源泰新德豐德成棧吳洽裕謙受益八户各洋四元董春益許雲釗俞保年尤崇德孫雙合五户各洋二元郭耀邦祥發長發陳源豐鼎元升聚益利順張長源黄豐瑞陳炳鎔孫炳耀茂益新源盛崇美錦福成豐裕林興利邱泉裕金振源祝萱堂錢子釣廿一户各洋一元以上三十八户共合來規銀五十一兩六八分○本埠泰亨源寶號交來炯台金閨福幼册百順堂徐洋十元南州郡大氏三一共二户各洋五元好好好共洋二元延陵郡程氏又汪氏又程氏清河郡舒氏四户各洋一元以上八户共洋廿六元本埠深寶鑑爲弟寶三祈瘡病速愈洋廿元隠名勉力子求病速愈先助洋十元炳記洋十元義昌懋洋十元和記銅洋四元省菜洋陳聞聲求小女病全程理記醫金移助三户各洋三元城濟局吳發順李著孝祈保祖母籌康三户各洋二元靠天地人求保生意興旺萬事如意隠名氏二户各洋五角南省僑人孫如沽靠天地人求保女延壽康健三户各洋一元無名氏銅洋一元前廿二日本埠同豐永赤金鋪助來竹布十六疋今售見洋六元虚對一個○本宅桶捐散花花銅洋一元散吉洋一元無力子吳病愈完愿洋二元散小洋四角散銅洋五元散錢二百廿四文○二日共收英洋一百另七元規銀七十二兩五錢九分八厘銅洋十一元虚對一個小洋十四角錢二百廿四交合併聲明 
[上海三馬路與昌協賑公所陳竹坪經募山東直隸賑捐正月元旦日第五百廿六次清單]  
　　新册鶴問草室汪氏洋二元○雙林李桐生洋一元鄧培秋錢二百李蓉汀洋二角譚陳洋一元○新册本勸幽蘭居求順利九齡童于求聰敏二户各錢四百温潘氏求合家平安錢三旦張許氏如意二百康倪氏求平安一百又册泰康號錢一千吳梓記鄭芝記王電記葛震峰五户各二百文册忠雅堂求合家平安錢十千文陳黄氏求身體康健錢一千陳應增自心改過錢四千陳應培靜心四百陳侯氏求無病郁氏求無病陳王氏求身體安陳廷鑣求聰敏陳美霆美雯美雲李氏文貞菊貞秀貞墨娟新寶十五户各二百又册陳王氏求平安陳沈氏陳廷銓廷銘陳程氏各二百陳周氏求平安錢六百陳廷錫求平安四百又册陳熺元求身體平安陳燮元陳吳氏求身體康健陳應堡求少飲酒應城應項應墀鈕氏各二百三姐一百又册陳烈元求身體康健錢一千陳李氏陳應堉吳氏各五百陳應埏三百陳沈氏二百大寶二寶三寶四寶五寶大女二女三女四女各一百又册徐煥奎求合家平安徐陳氏徐乾鰲求聰明三户各錢二千文二小姐三小姐二户各五百又册施福求少飲酒錢四百顧仁和求病愈黄生求平安各三百陳蔡關榮秦阿全陸杏村沈和尙陸念修均求平安屠阿二姚禮性均求病速愈七户各二百顧阿照吳大姐葉孫氏沈唐氏李沈氏陶姜氏徐施氏王高氏李孔氏李季氏周楊氏張李氏金徐氏計陳氏唐吳氏吳倪氏各一百又册邵陳氏求延年益壽洋二元怡怡室合家平安洋五角芝蘭室求順利洋一角啓官俊宫俱求平安聰敏春官求敏慧慶官平安靜小姐求如意稱心愼小姐吉祥彬小姐身安七户各二百以上九册共洋四元錢四十千零一百文又册陳莫氏求平安如意陳應墉應垚張沈氏邢氏曹氏陳廷鋐廷鑅九户各二百○本日共收英洋八元二角錢四十六千二百八十八文合併聲明 
[上海北市絲業會舘籌賑公所施少欽經收山東順直賑捐正月十一二日第一千千二百五十三四次清單]  
　　文印濤求保子鏞生患恙卽愈由恊源庄交來洋五十元茶帮曹馮氏病愈完願祈合家平安十元無力氏祈保諸恙卽愈節省藥資移助由常熟裕昌號寄來永義昶局來五元嘉善詹子俊二元范姓二元朱敦記求公事平安家中無病無灾由無錫寶順局來二元同春一元李梅記由常熟義隆號寄永義昶局來洋一元錢二百以上十二日○鄞縣王仁齋求病速愈由夏慶齡翁交來洋一百元孔誦先祈保平安由瀏河厘捐總局友交來五十元徽州高平氏爲室人五十生辰節省酒席資移助祈保平安十元思慮堂六元惻隠氏爲父母資冥福五元樂善居袁求平安五元樂善居董求平安五元姚　壽求天花速回二元練江榮陽子二元彭若蘭一元三吳小民祈保合家平安一元天佑生洋一元又爐坯建洋一元○謝雲亭得子完愿洋二十元丁蘭生祈保謝少君長成一元二户淮安城守營署寄政大局來洋廿一元乍浦寓公昇朱募陳瑞成舟祈順風得利捐直隸洋一元金華成舟祈順風得利捐直隸一元二户由全盛局來洋二元○無錫唐時長募太倉繆善士救命册第二百三十四號陶生記助除夕米洋二十元求四季平安二元二户由通裕局來洋二十二元以上十二日 
[上海四馬路高易公舘内籌賑公所李秋坪經收直順山東十五至十八等日賑欵清單]  
　　十五日壽字册芹碧軒四元對山軒二元怡怡居一元三户洋七元○夢夢入七角○善昌榮黎伯軒翁募壽字册陳求母平安十元黎以焰黎以銘黎以煇黎以旺黎懋昭黎玉各半元七户共洋十三元○省醫太二角元芳帳房交來求廢財人二元○廣成昌寶號募壽字册李宅十元廣成昌五元鍾宅一元黄英全半元四户洋十六元五角○江夏生三角二分○十六日梁省吾一元唐敏芝半元○巨豐庄募同心人錢一千五百文王久香五百文廬江氏三百文魏晉良王慢亭朱文甫葉歡伯虞浚榮沈蓮春馮雲書邱丙生徐菊舫余鴻奎方和卿各二百文十四户共錢四千五百文○十六日正大局交來姚邑同慶典諸友四元○全盛局交來俞善士二元○十七日朱順標一元陳仁青包少村各一角汪灶喜錢四百文槐蔭堂一百文○鴻源局交來蘇織署彭文圃翁募壽字册無名王雅泉彭文圃陳善輔三蔭山房無名氏孫紹庭七户各一元○梁積峯半元一點心庶幾乎各三角茗此者本善堂半點人映玉堂三星慶梁祺彦各二角梁祺彭一角共洋二元四角○致大局又來壽字册樹得堂趙幼記何子張桂記各半元合記湯松記章應記饒春記各二元增記無記各一角十户共洋三元○蕭樸記八角李鈞記李奎記各半元李昭記毛欽記陳懷記高逸記各四角鄭香圃鄭紫記朱輝記李鑑記任漁記鄭福記徐俊記陳曉記王春記姚來記葛毛記葉載記葉相記各二角○胡文生葉君章各半元金均友畢先裕葉錦瑞陳金才各三角周承鎬葉連桂李發有夏層木葉桂友畢榮塘各二角十二户洋三元四角○華記鼎記各一元政記朗記各半元惠記錢六百文守記四百廿文肇記三百文公記二百八十鎰記蘭記各二百文德記慶記興記賢記俊記長記和記各一百文十七户洋五元六角○十八日互益公司文來李翼堂譚毓添各半元陸亮清張阿榮各一角陸應庠鄭漢各二角六户一元六角○九江同順號募江西南昌府武寗縣各善士胡棣華朱正卿各漕紋十兩朱一樟五兩余拔卿三兩胡曲江二兩五户均求保人口平安生意順遂願共助漕紋三十兩伸規元三十一兩六錢二分二厘○全盛局交來周莊陶儀一堂一元○○以上統共收洋七十八元四角二分規元三十一兩六錢二分二厘錢五千文 
 
 
 

Page 12

 
 
[光緒十二年十二月三十日十三年正月初一初二初三日京報全録]  
　　宫門抄○大臣英奏爲循例擬補尙膳副等各缺摺○熱河總管毓等奏採買兵米交倉摺○大臣慶奏特叅職官爭毆刃傷梅偷莊頭請旨革職審訊摺○陜督譚奏爲委署副將叅將片○刑尙麟等奏爲遵旨查明據實覆奏摺○御史魏奏爲詞臣聲名狼藉擅離職守請旨嚴行懲儆摺○台撫劉奏爲特叅營官片○十二月三十日惇王等謝賞荷包恩○耀年假滿請安○内務府奏派弘仁寺聽經派出巴克坦布○召見軍機○皇上明日丑正二刻至奉先殿行禮寅正至堂子行禮辰初三刻至慈甯宫行禮辰正三刻至中和殿受禮太和殿受賀已初二刻至大高殿壽皇殿行禮午正入筵○正月初一日惇王謝賞八寶荷包恩○欽天監奏風從艮地起主人壽年豐○召見軍機○明日吃肉卯正二刻入座○正月初二日○絪貝勒假滿請安○六額駙謝賞荷包恩○召見軍機○皇上明日卯正二刻至壽皇殿行禮○正月初三日○恭王專摺謝賞神肉恩○咸公請假十日○恩全續假二十日○果勒敏續假十日○召見軍機○○奴才英廉跪奏爲循例擬補尙膳副茶膳拜唐阿各缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤欽此又道光七年四月欽奉諭旨茶膳副委副内管領等缺祗係金頂虚銜若概令咨送引見資斧未免拮据嗣後着照該處茶膳拜唐阿之例專摺奏補無庸咨送引見等因欽此欽遵各在案兹定陵尙膳副仕恩於本年十一月十六日奉旨補放裕陵副内管領之缺遞出尙膳副一缺奴才揀選得茶房拜唐阿得廣堪以擬補又裕陵尙膳副會啓於本年十一月十六日奉旨補放定陵副内管領之缺遞出尚膳副一缺將捐輸以茶膳拜唐阿兼尙膳副補用之閑散景和擬補又景陵出有茶膳拜唐阿二缺揀選得閑散拜唐阿定喜果爾珉又裕陵出有膳房拜唐阿一缺揀選得閑散拜唐阿秀林均堪擬補理合循例具奏伏候命下之日奴才分咨吏部户部内務府查照辦理謹循例恭摺奏聞伏乞皇太后皇上聖鑒謹奏軍機大臣奉旨該衙門知道欽此○○熱河正總管奴才毓秀副總管奴才兆慶跪奏爲承德府及各州縣欠交採買光緒十年秋冬二季兵米並十一年春夏二季米石現已如數交倉恭摺奏聞仰祈聖鑒事竊查前于光緒十一年十月二十七日奏明府州縣各欠交光緒十年分秋冬二季兵米一萬二百六十二石九斗三升九合五勺二抄五撮應俟該府州各縣將光緒十年秋冬二季米石交齊再將已交春夏二季米石一併報銷庶歸畫一等因在案兹據營倉監督五福等報稱承德府及各州縣欠交光緒十年分秋冬二季採買各項兵米一萬一百六十二石九斗三升九合五勺二抄五撮俱已如數交齊至應採買光緒十一年分各項兵米一萬八千二百九十四石八斗七升九合五抄現據府州縣交過春夏二季兵米九千一百四十七石四斗三升九合五勺二抄五撮其秋冬二季米石尙未報交等因呈請核辦前來奴才等查府州縣將欠交光緒十年分秋冬二季採買米石現已如數交齊應行奏明照例報部核銷其應行採買光緒十一年分各項兵米該府州縣僅將春夏二季米石如數交齊其秋冬二季米石未據報交俟該府州縣將光緒十一年秋冬二季米石交齊再行奏報核銷理合將府州各縣欠交光緒十年分秋冬二季米石如數交齊並光緒十一年分米石已交未交數目各緣由循例恭摺奏聞伏乞皇太后皇上聖鑒謹奏軍機大臣奉旨户部知道欽此○○奴才慶裕跪奏爲特叅職官爭毆刃傷梅倫莊頭請旨先行革職歸案審訊恭摺仰祈聖鑒事竊准錦州副都統咨據義州知州詳據大糧旗人張鶴凌呈控牧長關德祥用刀戳傷伊兄張錫凌並牧長關德祥禀訴張鶴凌等凌辱職官等情一案緣於光緒十二年二月十五日牧長關德祥押帶官馬輪應赶入莊頭杜元寳圈内喂養因與充當梅倫莊頭之張錫凌口角被該牧長用刀戳傷經張錫凌胞弟張鶴凌復將牧長關德祥凌辱各節兩造互控詳經錦州副都統曾由牧羣管莊兩署委員將官馬照章壓喂日滿維以兩造狡展因無刑訊之職咨送奴才審辦當卽札發驛巡道訊辦去後兹據該道興陞詳稱提訊張鶴凌因關德祥用刀戳傷伊兄並不控官究辦輙敢率衆凌辱職官目無法紀除徐嚴法辦外惟德祥卽關德祥身任牧長輙與梅倫莊頭口角爭毆刃傷洩忿有干例議等情詳請奏叅前來相應請旨將牧長德祥卽關德祥先行革職歸案審訊以儆官邪謹恭摺具奏伏乞皇太后皇上聖鑒謹奏軍機大臣奉旨德祥卽關德祥着先行革職歸案審訊欽此○○譚鍾麟片再臣查署凉州鎭達莊浪協副將朱祥興撤任遺缺查有分發甘肅遇缺題奏提督署督標右營叅將董得龍堪以委署所遺督標右營叅將員缺查有留陜甘儘先補用副將周炳生堪以委署除分飭遵照外謹附片陳明伏乞聖鑒訓示謹奏軍機大臣奉旨兵部知道欽此○○刑部尙書翰林院掌院學士臣宗室麟書吏部尙書翰林院掌院學士臣徐桐跪奏爲遵旨查明據實覆奏事竊臣等於本月初七日接准軍機大臣字寄欽奉上諭有人奏編修林壬品行卑污去年簡放山西考官有賈人逼索欵項交坊看押始得成行今年差竣到京現又聞其回籍並未告假等語所奏是否屬實着麟書徐桐確切查明據實具奏無稍徇隠原摺着抄給閱看將此諭令知之欽此欽遵到院臣等當卽密派辦事翰林官隨臣等確查如原奏所稱擅離職守一節查林壬於本年九月二十四日到京覆命後並無在臣衙門呈請告假回籍之案其到京時係居住正陽門外中城所屬地面之全台會舘因傳該坊吏目邱廷棨到院飭其確查去後旋據呈報查得翰林院編修林壬係於九月二十二日到京十月二十四日出京屬實臣等復飭院役將全台會館館丁密傳到院當面確訊所供林壬到京出京日期與該吏目呈報相符是林壬之未經告假私自回籍已無疑義又如原奏所稱林壬聲明狼藉有賈人索欵一節查林壬上年七月初八日奉旨簡放山西正考官其時係居住正陽門外中城所屬地面之漳州會館因傳該坊副指揮酈炳奎到院飭其確查有無翰林院編修林壬因賈人攔輿索欵送坊管押之案旋據該副指揮呈稱查得上年七月十二日有林壬因栗姓賈人索取參價尾欠出言不遜在寓吵閙經林壬將賈人送坊約束該賈人隨卽自悔情愿認錯賠禮當將賈人仍交林壬家丁帶回一案此外更無賈人攔輿索欵送坊管押之案臣等調取林壬原送賈人片件查核無異猶恐未盡周悉復傳各城坊官一體遍查均稱别無林壬呈送賈人之案是林壬之在中城坊片送賈人委係因索取參價尾欠在館寓吵閙送坊管押所稱賈人索欵應是傳聞之訛惟林壬當簡放試差之日正在例應廻避之時乃以參價尾欠小事輙將賈人送官遂致道路紛傳人言嘖嘖是其自招物議未始不因乎此至私行出京未經告假實有應得之咎相應請旨懲處以爲擅自離守者戒所有遵旨查明確切情由理合據實覆奏伏乞皇太后皇上聖鑒謹奏奉旨已録○○掌江南道監察御史臣魏廼勷跪奏爲詞臣聲名狼藉擅離職守請旨嚴行懲儆以肅官箴而維政體恭摺仰祈聖鑒事竊查翰林院編修林壬品行卑污才學淺薄久爲時論所鄙去年奉旨簡放山西考官頻行時有賈人當道攔輿逼索欵項言語支離查其形迹實非無因而至該員理屈詞窮不得已將賈人交坊看押始得成行後聞賈人到坊歴歴供吐爲該員夤緣得差語皆有據坊官不敢追究立刻將賈人開釋一時都下詫爲奇聞該員差竣行至天津探聽消息聞都中人言嘖嘖竟不敢回京覆命輾轉回籍今年恭閱邸抄始見其到京請安行蹤詭秘駭人聽聞以文學侍從之臣藉賈豎爲鑽營視欽命如游戲已屬衣冠敗類有玷清班今又聞其擅自回籍兩月有餘並不在本衙門告假去來隨意忌憚毫無若仍任其逍遥法外尙復成何事體相應請旨立予罷斥以儆官邪抑或永不叙用之處伏候聖裁臣職司紏彈見聞旣確不敢不據實直陳伏乞皇太后皇上聖鑒謹奏奉旨已録○○劉銘傳片再記名提督柳泰和統帶春字三營駐防中路臣訪聞該軍勇數不足於七月間密派差弁分赴該軍逐哨訪查八月初敵有蘇魯等社叛番滋事經林朝棟禀調會同進勦林朝棟駐紥大隙山頂屹然不動該提督訊紥大坪相距番境二十餘里時被生番抄刼傷亡勇夫至百餘名之多臣至罩蘭後查悉該軍勇數空額營伍廢弛立將該提督並副營官陶廷梁一併撤委另派提督李定明接統其軍查近來軍營積習侵吞虚冒視爲故常若不切實懲辦不足以挽頽風除春字前營營官李惟義自告奮勇攻破蘇魯社石卡聊以自贖暫行留營以觀後効外相應請旨將記名提督柳泰和先行革職撤銷勇號由臣查明空勇若干有無侵吞餉項情事再行據實陳奏請旨發落其副營營官副將銜湖南補用叅將陶廷梁臨陣不力營伍廢弛應請卽行革職以肅軍政謹附片具陳伏乞聖鑒訓示謹奏軍機大臣奉旨柳泰和着先行革職撤銷勇號由該撫查明有無侵吞餉項情事奏明辦理陶廷梁着卽行革職欽此 
 
