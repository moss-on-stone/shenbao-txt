# 1895 - 236 - 4908030

 

Page 1

 
 
[張氏醫通告成出售] [  圖書集成局代啓]  
　　張氏醫通爲歧黃家必不可少書舄間雖不木楊流所　免　魚亥豕本局珧得原刻精本用親式鉛字以速四　印成裝訂二十本出售定價洋三元欲買者向蕪湖文苑山房及上海博文書局購取 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩甫更寒暑篋笥已空茲以問價者多重爲印釘照向例每部六十册實價洋四元售處仍從其朔此佈 
[新印醫學心悟雷公藥性賦解出售] [  圖書集成局代啓]  
　　醫學心悟一書爲天都程鍾齡先生所著先生精於醫理上闡仲聖心源旁及諸家雜說是書所論證治病情條分縷析後拊外科十法誠醫學之津梁文瑞樓主人覔得原本倩本局用新鉛字排印成書每部洋四角○雷公藥性賦藥性解兩種爲業醫者必讀之書刻己印成每部洋二角請向蘇州察院塲上海棋盤街文瑞樓購取 
[論中國讀書之弊]  
　　天下之人無論古今中外貧富貴賤皆必入塾讀書者將以啓其聰明增其智慧明其所未明知其所未知也然而疃明智慧自非上智斷不能驟然啓悟而其所未明未知者亦非一旦所能貫通必也由淺以入於深由深以入於精徹日知其所亡月無忘其所能讀書一日有一日之益讀書一年有一年之效譬若行路然必自邇以至於遠譬若登高然必自卑以及於頂此乃一定不易之理亦一成不變之法也是故讀書貴乎循序而漸進由階梯而深造無欲速之心無間斷之工自然日遠日高當境幾不能自覺今乃不然當夫垂髫童子年不過五六歲長不過三四尺其智識不過知飲食其動作不過知游戲其父兄而富也卽請師於家塾優其館榖給以厚饌以教其子弟其父兄而貧也卽附於村館近則朝去暮回遠則住宿館中或更貧而無束脩之資則送入義塾讀書夫幼而戲嬉長而荒唐古有明鑒爲父兄者自不忍坐視而無睹任其習慣而自然則其延請名師或附送村館義塾以約束其子弟啓誘以正道固其宜也亦爲父兄者應盡之職分也而其初入學也教之以識字夫讀書必先識字此乃必不可易之理然何以必書於紅紙乎豈以紅者爲吉祥而以白者爲凶乎而不知紅色之有損於目也使童子終日視此紅色之紙其目未有不眩花者久而久之卽損傷矣且其所識之字尤貴筆畫簡少講而易明者使先識焉則童子容易認識牢記今乃以筆畫簡少與繁多者相雜而示之又不講明字義則童子旣難識而又難記及數月以後識字千餘進而教以三字經千字文百家姓神童詩等夫三字經句讀雖易誦習然近於講究性理之學童子斷不能明也千字文百家姓一則意深詞鍊一則雜湊成章童子讀之亦屬無益而神童詩等不過啓其吟風弄月之漸實無關於教養此數書旣畢卽教以學庸學庸畢而讀論孟論孟畢而摘讀五經五經畢而誦時文開筆矣夫學庸之理其大無外其小無内上可以治國下可以治家而論孟五經乃聖賢之精理名言禮教法度悉載乎其中雖老師宿儒窮年探詩深思力索猶恐不明聖賢立言之宗旨乃謂童子能明之乎是故人家子弟往往年將十五六歲讀書不下八九部而虚字未明文理不通者因所讀之書太深故也至於經書讀畢操筆作文不得不求虚字之用法實字之解說數年以後文理漸通世人俗士乃不咎夫讀書之未得其法而稱時文之能通文理謬矣所以農工商賈當其幼時無不入塾讀書二三年或四五年然後出而習其祖父之業爲餬口計然欲求一通順文理者竟如赤道之罕見冰雪寒帶之鮮睹花卉何哉一因其所讀之書未明其解說全用强記工夫久而忘之矣一因其文理素未講究字義又未明白則讀書數年與未讀者何以異哉噫余作此論世必有疑余以爲學庸論孟五經可廢而不必讀矣夫豈然哉夫豈然哉蓋余之意以爲通文理爲第一要事不必自朝至暮專讀書也苟能於一日之内分出工夫數刻爲學生講解字義並以淺近瑣事易曉善言爲啓蒙之書務使文理極淺不嬚鄙俚童子喜聞而易明者每日講解數行令其觀誦俟其文理稍明再教以稍深之書猶階之升猶梯之登如是數年文理自能粗通書籍可以略觀能作書信而學作論說矣卽使所讀之書不能記憶然旣有文理不難自行温誦而咀嚼書中之精華西國教童子之法卽如此所以功效易見絶無不通文理不能觀書者職是故也或云今之塾師亦有爲學生講解者豈必盡如子言始能通文理乎余曰今之塾師所講者何書乎學庸論孟也夫學庸論孟之義理深奥已言之矣卽就其文理而觀之亦甚簡該爲師者善爲講解妙於形容其能使胸無點墨之童子曉然喻於心乎且世風日下安知塾師不藉講解而沽虚名乎總之教導學生須視其才質之短長其長於悟而短於讀卽以多爲講解爲是使其早通文理其長於讀而短於悟卽以多讀爲貴文理不必早通古人云因才施教者其此之謂乎余憫世人讀書徒勞而無功也因著此論請以質諸當世之有意培植子弟者以爲何如 
[本館接奉電音]  
　　昨由京友電傳上諭二道敬謹譯登○七月初四日奉上諭前因御史敬祐奏山東平原縣知縣王之幹殘酷貪暴列欵糾叅當經諭令李秉衡確查兹據查明覆奏王之幹于辦圑尙非有心遲延亦無任用劣監浮收糧米情事惟于地方詞訟違例科罰信任丁差隨處訛詐民間細故任意責押實屬玩視民瘼王之幹著卽行革職餘著照所議辦理該部知道欽此同日奉上諭李興銳著調補山東登萊青道直隷天津道員缺著李岱琛補授欽此○現換藍葛紗袍 
[液池秋柳]  
　　京友信云徐子靜學士之尊人偉侯先生掌教金臺書院歴有年所文章司命人物權衡後學多受奬勵今春先生偶抱霜露二豎爲災竟至不起享壽七十有九甲第連緜簪纓累葉洵一時大宛人文之極盛者弔者踵接於門六月廿四日發引惜是日自晨至午細雨廉纎執紼者莫不帶雨具以行未免拖泥帶水耳○某中堂前患清恙請假二次刻雖小愈而尙覺艱於步履聞擬於假滿時上疏乞休云○都下時疫流行月餘不止始多染及貧苦繼而殷富之家亦有不免每日靈柩出城者動以數百計六月下旬有某甲因嫂染時症而殁停柩在堂甲出朝陽門外至其祖塋前相地開壙歸途策蹇緩緩行來至慈雲寺前忽覺腹痛如割翩然墜地見者知係染疫急覓醫鍼灸不愈移時而斃幸脚夫知甲住在西直門内衆遣脚夫前往送信家人聞信奔至堅欲報官請騐甲屍竟棄道旁數日未殮嗚呼慘矣○東四牌樓北十一條胡同某甲旗籍食餉每月應差值班兩次恒宿官署中其妻與某乙有私久而甲覺之六月廿四日甲下班歸偵其形迹知乙來乃佯言曰今日某同事央我替一班我仍去五日後方歸言罷甲怱怱竟出妻以爲眞是 
 
 

Page 2

 
 
夜復留乙在室向晚甲匿跡左近覘知乙已來二更向盡毁門入室乙與甲妻倉黃驚起見甲持刀立膽落魂飛欲逃不得乞饒不許二人皆死白刃之下甲二子一女方睡熟其幼子自夢中驚醒見甲殺人不覺驚死於屋門之後次早甲割男女首級提赴官廳投首未識如何審判也○今年雨暘時若四鄉秋禾暢茂六月廿三四日又雨廿五日早晴大田多稼可預卜十二分收成農人連年困苦庶幾少蘇焉 
[辟疫妙法]  
　　有西友自赤嵌城邊泛海而來相見握手意趣歡然笑謂曰子自臺地來必知臺地近日事試以所聞所見者略述一二未始不可以醒睡魔消愁障友猶遜謝不遑繼乃莞爾曰有一瑣事聊供談助恐君大笑絶纓耳住居臺灣之華人皆吸洋烟故能起居順適飲食合宜洋洋如平時凡不吸者水土不服卽不免爲瘴癘所侵日人之所以死亡相繼者豈非不諳吸烟之所致耶座中有人謂日人欲久踞臺灣其能幡然變計領略阿芙蓉風味以爲却病之良方延年之寳筏乎又有人謂中國各行省近來疫癘流行其勢甚熾然生平未嘗此味每易爲癘氣所侵惟於此道深造有得則筋骸旣已束縛緊密氣血亦能輸貫靈通自無外强中乾之弊揣其得力之處未始不在一槍一燈熒然相對時也故凡行兵邊徼服賈遐荒者無不視此爲枕中秘語未闌忽聞有大聲鼓掌者曰毋多言獨不虞耳屬於垣者竊取秘鑰乎乃笑應之曰唯唯相視無言但聞颸颸有聲如松風竹籟相與枕藉乎蝸廬不知東方之旣白 
[日東近報]  
　　有客自日本致書本館云東歴八月十九號之夜日本運送船新發田丸載軍餉及兵士往臺灣行至馬關被英國運煤船名渾太之槐者撞損遂折回佐世保大加修繕○陸軍中將高島鞆之助奉命任臺灣副總督○八月二十二號東京來電云陸軍大佐三好成行升任陸軍少將○日本明治二十六年向英國定造鐵甲戰艦二艘又附甲號報知快船一艘計工費洋銀一千零九十四萬八千圓訂以六年爲期目下日本欲其早日竣工願加工費若干船廠中人遂應以明治三十年告成其船之結搆計排水噸數一萬二千四百五十噸實馬力一萬四千萬匹長三百七十四尺闊七十三尺入水二十六尺半裝載三十生的大砲四門十五生的快砲十門三斤重快砲十四門二斤重快砲十門水電發射管五個豫定速力十八節積煤一千一百噸此二船一名富士艦一名八島艦至報知快船名宫古艦○某日報紀第二師圑中第四旅圑已由伏見親王率領至臺灣第三旅圑亦已命山口少將率之前往惟第三師圑長乃木中將雖奉命與第三旅圑共進臺南然第三旅圑目下分踞遼東若會集大連灣而出須閱四十日至早亦在九月上旬届時安平附近海面風浪稍息擬登陸以攻劉軍之後俾與近衛師圑在前山之麓夾擊旣而第二旅圑赴臺南安平打狗諸處洋面海波險惡不得泊船遂廢然而返○駐金州之日本參謀長少將福原豐功於上月十三號在大連灣病疫而死本月十號就東京青松寺舉行葬儀 
[栢府宣猷]  
　　署浙江藩憲聶仲芳方伯已奉撫憲飭知令回臬司本任故交卸藩篆後卽於初二日申刻接受臬司印信 
[薇垣接印]  
　　浙江布政使胡方伯聘之於六月廿四日抵杭暫在行臺小駐緣藩署外面均已修竣卽上房等前爲趙展如中丞之瀛眷所居甫於六月十八日起程赴蘇故未經修整也刻下杭府陳六笙太守特委候補縣丞吳鼎華會同仁和縣伍邑尊勘工卽飭匠役人等於初一日開工赶行修理方伯擇於七月初二日辰刻接印是日黎明排導至署吉時旣届先行拜門禮旋卽更換朝服恭設香案望闕謝恩仍易公服展拜印信然後升座本署首領官及府同通州縣等官均上前叅謁兵丁站立兩廊燃砲申敬書吏差役逐班叩賀畢方伯卽退堂仍回行臺少頃司道及旗官紳士統領武職先後來賀方伯均擋駕未幾排導上院禀見禀謝并往各處謝步 
[漢皋米市]  
　　鄂中訪事人云武漢食糧全仗湖南接濟今歲湖南亢旱禾稻恐致歉收大吏擬傳諭關津阻止私行運出致月前漢口米價陡貴幾於粒粒如珠邇日新榖登塲南米亦源源而來十數日内共到四五萬石之多米價遂爲之頓貶目下靖港米每石售銀二兩一二錢馬河及易俗河米每石售銀二兩有奇益陽米每石售銀二兩至一兩八九錢各路雜米每石售銀一兩八九錢常德米每石售銀一兩八錢數分衡州南熟米每石售銀一兩七錢一日之間可銷一千餘石倘蘇浙閩廣各省無米客來此採辦則米價尤可從亷也 
[京江秋泛]  
　　鎭江訪事人來函云六月二十八日恭逢皇上萬壽聖節因逢齋戒之期是以郡城文武百官先於二十六日恭伸祝賀常鎭道吕觀察副都統吉統制以及府縣文武各衙均預頒發紅諭前後三日俱穿蟒袍不理刑名丹徒縣王大令飭辦差丁役將西門内萬壽宫灑掃一清結綵懸燈鋪張華麗届期天未黎明理事同知錫司馬糧捕同知饒司馬丹徒縣水利廳張少尹趨詣宫中就官廳小憇未幾督辦江南防務馮萃亭宫保叅將鄭叅戎府尊彥太守命駕而至旋由禮生鳴贊行禮各官俱趨詣丹墀三跪九叩首蹌蹌濟濟肅靜無譁鎭江關循例給假停工江中所泊各兵船皆高張五色彩旗臨風招展迨至金烏西墜萬燭齊明幾如天半朱霞臨風振采斯時江干觀者如在山陰道上莫不擊壤而祝三多云○馮萃亭宫保統率常勝萃字各營駐防京口六月初又由海州調到廣忠靖字四營坐擁貔貅意氣頗壯某日天氣酷熱汗雨紛飛有靖字營勇丁三五人相約至三茅山納凉遣暑此處巖深壑靜林巒蓊然梵宇琳宫精藍奪目每有富家子弟相約肄業其中絃誦之聲與飛泉聲泠泠互答誠勝境也自與泰西通道泰西人之旅居於此者鳩工搆造洋樓聳翠流丹精雅巍煥四圍遍種嘉樹以蔽驕陽入其門者惟見細草如茵落花成陣芊綿葱翠一望無垠每逢安息之期怒馬高車如雲而至簪裙冠蓋座上常盈或打彈子以消閒或鼓風琴而奏曲或更圍棋蹴踘馳馬飛車任意嬉娱毫不拘檢惟門禁甚爲嚴密故華人終不能於此問津勇旣至斯間徘徊瞻眺住情平泊拘束全無西人見而惡之令僕從驅之使去勇遂廢然而返未片刻某西人赴洋務局指控忠字營廣勇白日盜去洋毡及女衣若干件堅請追贓局員再四思維祗得禀知宫保宫保亟派萃軍差弁出外嚴查旣而查得此事影響全無據實以禀宫保勃然大怒傳到靖字營哨弁什長厲色詰之哨弁什長答以此事業已查明勇丁納凉則有之盜物則實無其事如有確據願以軍法從事宫保復密飭萃軍營務處蔡太守麗勳派差弁明查暗訪越三四日私詢洋樓工匠始知失物在夜勇丁納凉則在日中宫保因令太守詣英領事署謁見領事賈君將此事辯白賈君曰據洋務局員禀稱各勇來游係在白日太守曰旣在白日則時當盛夏身衣單衣若盜洋毡豈易捲藏身畔一經貴國人所見安肯輕放回營且洋衣非華人所可穿勇丁盜之何用事宜明白請用細查賈君遂向太守曰照本領事之意此事不必深究請卽作爲罷論可也太守頷之賈君復在花廳盛設西筵請太守讌飲直至夕陽西下始盡歡而歸現在太守已出示禁止常勝軍各營不准擅至洋樓遊玩倘敢違犯立卽按照軍律嚴懲○蒜山之麓江濵一帶聚泊上江各米船燈火相望帆檣如蟻數日前有王姓船由鳩兹載米至鎭江舟子三人抵鎭後卽繫纜是處某日上午甲乙二舟子因事口嘝各奮老拳乙大肆咆哮甲竭力支持被甲毆倒復持巨棍擊乙之小腹乙痛不能忍大聲疾呼岸上之人咸斥甲之不是甲反向岸上毒詈移時乙氣絲不屬魂赴夜臺船主知事已釀成告知地保地保遂將甲扭住投丹徒縣署禀陳午後王伯芳大令帶同仵作書役等人詣屍塲騐視仵作唱報死者身受致命傷一處是爲悮傷餘無别故大令命卽棺殮將甲提至案前略訊數語飭重責八百板帶回署中照例懲辦 
[遴員勘路]  
　　鄂中訪事人云自南皮制軍總制兩湖後創建織造鐵政二局規模宏大工藝日新通商便民無過於此邇來鐵政局冶出精鐵高積如山化學家見之咸稱精美上月初八日湖北巡撫譚大中丞接奉廷寄飭查創辦鐵路情形限一月内覆奏等因欽此因查湖北自省城江夏縣渡江至漢陽黃陂孝感以抵河南之信陽州計程四百五十餘里又自江夏至漢陽漢川應城京山鍾祥宜城以抵襄樊計程七百餘里兩處驛路其中如有名山巨川建造鐵路時務須設法繞避因委黃大令建藩鄺二尹佑昌會同以上各州縣官勘明照辦 
 
 

Page 3

 
 
[暫緩赴東]  
　　出使日本大臣裕朗西觀察於前日午後二點鐘乘招商局新裕輪船抵埠已紀昨報觀察於四下鐘時命駕至天后宫側行轅駐節俄而江海關道黃幼農觀察以及文武印委各員先後詣行轅拜會觀察以禮接見迨各官辭去後觀察亦卽乘輿往各當道謝步並聞觀察擬於今明日往揚州公幹然後回滬乘輪東去 
[上海官塲紀事]  
　　前日下午江海關道黃幼農觀察設席也是園請廣州將軍保頤庵軍師年湖南巡撫德靜山中丞壽廣東惠潮嘉道陸春江觀察元鼎駕臨讌飲直至曜靈西匿始各興盡而歸○月前廣東惠潮嘉道陸春江觀察由金陵來滬小駐海防廳署旋於昨晚附某輪船北上入觀天顏 
[星火宜防]  
　　美界武昌路第三百零一號門牌榮生昌成衣店主婦於前日分娩家中人甚形忙碌時覺凉風砭骨產母更宜珍護卽以棉被覆之不知如何遺火被絮内延至晚間九下三刻鐘猝然火發旁有衣包一個立時燃著家中人倉黃失措急呼鄰人竭力澆灌得以息滅惟屋内什物已被燬不少矣 
[假繕公文]  
　　昨日有人假繕湖北宜昌府存太守公文投蘇松太道轅黃觀察展閱之下内有手函稱湖北人某姓名子卿四川候補知縣因家中數口相繼病故景况蕭條刻由滬入都乞助川資等語函外又註明現寓萬安樓客棧三十二號房内細察公文封套字跡官印皆不倫不類遂著號房查傳訊究投文者知事不佳立時他往 
[嚴比看役]  
　　前者縣署自新所脫逃竊犯桂得勝張漢卿張子銀三名看役彭春及管所家丁某甲據實禀明黃大令飭令緝拿務獲迄今半月蹤影全無前晚帮審委員夏明府飭提彭役嚴比彭禀稱小的查得官飯作匡某與各犯串通並糾合外人由外掘牆成穴縱令脫逃各犯皆慣在各輪船行竊想已遠颺明府曰爾禀如係實情本委自當查明核辦然爾旣當看役咎亦難辭遂喝令重責二百板再限三日内緝獲 
[英界公堂瑣案]  
　　沈德才不知何許人前日忽有勇丁周四法袁德觀向之纒擾並欲將其扭送某大僚處沈以地屬租界又無衙署信票豈能擅自拘人當卽據情投報捕房由二十五號西捕將周袁二人拘入捕房昨晨解案沈投案供稱向在某營當差周亦爲親兵故與略識此次忽欲藉端拆梢並大言恐嚇帶同身穿號褂之袁德觀欲扭至某大僚處故投報捕房拘解周供沈前在某統領處辦事被伊透用洋一百十餘元今旣尋獲故向索取袁供在營當勇昨有友人周四法約小的身穿號褂同伊往沈處不知其究爲何事屠興之别駕據情商之海繙譯以周袁二人旣爲勇丁應知法度不應在租界擅自拘人判各押二十八天○錢阿榮王錦榮二人手持銅洋至林益豐烟店混用當被看破扭交四百十五號華捕解送公堂林益豐遣人投案申訴前情錢王二人同供實因失業無聊不得已而購得銅洋混用以圖略得錢文如蒙恩宥以後不敢再犯矣别駕判將錢阿榮王錦榮各押一禮拜○包探顧阿六禀稱馬夫劉阿根昨日牽馬一匹在馬路作踐爲此解請訊判别駕判罰劉阿根洋一元○流氓王六福昨晚冐充暗差巡捕至張陸氏所開野鷄妓院拆梢洋十元當經氏報知二百六十號華捕拘入捕房昨晨解案張陸氏投案申訴前情王供氏自將小的拉入不敢拆梢别駕姑念拆梢未成判令掌頰五十下○配絲匠張阿友竊取楊萬豐絲棧湖絲數十兩經包探何瑞福拘獲人贓送究别駕詰問之下以張阿友爲工匠不應竊取棧内湖絲姑念生意人判令掌頰五十下送回湖州原籍○包探孔阿才拘解海四到案禀稱此人昨日竊取人家水烟袋二枝經小的拘獲人贓送究海四供認行竊惟求恩典别駕判令掌頰五十下○包探范進才禀稱沈炳生陸毛毛二人向在華盛棉紗廠爲工匠昨日竊取機器上之牛皮一塊改作鞋底經小的拘獲人贓送究華盛棉紗廠遣人投案訴稱此項牛皮價值甚巨伊等竟竊出作鞋底請爲究辦沈炳生陸毛毛同供竊過一次别駕著交捕房查明復訊○四百三十五號拘解小工李來木到案禀稱此人每早在洋人住宅旁高聲呼喚致人不能安睡昨由洋人指交故解請訊究李供因喚小工扛物以後不敢高聲别駕得供判將李來木管押七天以示薄懲 
[美捕房紀事]  
　　陸毛毛者向操鐵匠業刻在楊樹浦某紗廠工作有皮匠沈炳銓者亦在廠内做工前日陸持牛皮二方告知司事謂沈之所竊司事卽喚沈至問牛皮是否廠内所竊沈答此係舊皮廠内所用一律新皮何得誣竊告以陸之所言則謂彼欲拆梢洋銀二枚祗給一枚尙不甘心司事卽遣閽者印度人某甲將陸毛毛沈炳銓送至楊樹浦捕房請爲送究五號寫字西捕打德律風咨照捕房黎捕頭飭包探范進才將陸沈拘解捕房黎捕頭詰問之下二人互相爭辯捕頭亦無暇細詰命押候飭范探查明核奪○本邑人張阿二竊得油漆二桶行至兆豐路經四百零六號捕拿解捕房昨晨捕頭命提案詰其由何處竊得張不肯認竊捕頭派包探范進才稽查旋查知係在浦左祥生船廠内所竊張始默然不語捕頭飭押候查傳失主再解公廨訊究○積竊金坤榮卽阿歪由江灣鎭某姓家竊取衣服一包昨晨持至美界北河南路意欲付質經包探范進才查獲解入捕房捕頭命押候解訊○寗波人翁記友向在某輪船執業前晚未知意欲何往肩荷鋪蓋於九下鐘時行至天后宫後面忽然倒地經二百十七號捕雇車送至捕房捕頭卽飭轉送英廨請讞員核奪○昨午有五齡女孩一口身穿花布衫褲行至北山西路不辨歸程一路啼哭經三百九十二號捕帶至捕房捕頭命暫留候傳失主認領○巨騙李隆桃潮州產也賃屋美界武昌路仁智里第五弄石庫門内門首大書李公館字樣無人知其爲騙子也某日曾至英界致遠街妝奩店拐騙貨物計值一百餘元又至河南路摺扇店哄得牙柄摺扇六把當付僞票一紙計銀若干復向借洋銀數元迨扇店持票根追始知僞物卽控諸捕房先時哄騙妝奩曾挽程壽卿作保前途紛紛向程饒舌程不得已四處找尋前日下午經程在天潼路尋獲喚包探竇如海拘入捕房押候解請讞員訊核 
[分發人員騐看名單]  
　　鹽巡檢聞賡雲順天兩淮潘溶江蘇長盧巡檢尼抗直隷山西李桂衡順天江西楊廷樑福建廣東朱之濃廣東福建鄭舒龍山東江西蕭承焜湖南安徽蔣丙暉湖南江西雷昌宇山西福建王昭德湖南湖北曾麟炳湖南廣西朱蘭成安徽江西楊葆庸江蘇山東韓長英安徽江西許熙安徽江西洪勳安徽江西汪承第江蘇直隷湯世蔭江蘇北河繆欽臣雲南直隷胡文煥江西山東唐鳳瑞河南山東韓鋆河南湖北施學釗浙江福建孫彭灝浙江直隷潘呈瑞浙江福建張雲松安徽浙江蔣羲農湖南湖北常熙正白山東從九品秦邦楨廣西浙江梅兆萊江蘇江西周舜臣江蘇浙江陳昌壽江蘇安徽董錫鑅浙江江西徐俊浙江廣東李遇棠四川廣西趙思忠四川直隷張鉞湖南湖北黃謙吉湖南雲南賀維夔湖北四川喻寛澄江西湖南典史張果强直隷山西劉正勳順天雲南黃履吉順天湖南梁壽增廣東廣西張元鐸順天四川金寳善順天四川薩福興福建直隷那彬廂藍四川馮廷琛浙江湖南張川鴻河南四川陳麟書浙江福建沈兆榮浙江山東韓玉森山西四川陳亨湖南四川王耀斗山東直隷黃樹炎湖南陜西杜汝鑣湖南甘蕭唐德容江蘇陜西鍾厚重江西安徽邵毓藩貴州廣西未入流蔡綏年福建浙江李鼎華湖南山西馮永遐江蘇湖南李炘浙江四川王玉璋河南山西王逹河南四川徐瓙浙江四川宗承露浙江江西○籌餉例指省分發同知江廷玨安徽東河巡檢吳厚培江蘇安徽從九品湯璧崧廣東廣西馮學潤浙江福建○勞績掣籖分發同知直隷州知州葉永曜湖南直隷州知州花翎知府頂戴左承伯湖南知縣楊正昌湖南勞績指省分發道花翎三品銜張雲逵安徽浙江花翎二品頂戴慶善正白四川花翎二品頂戴松麟廂紅江蘇知府花翎楊椿貴州廣西花翎黃家瑜江西浙江同知知府銜左運璣江蘇北河知州四品頂戴彭名保江蘇安徽知縣謝紹佐江蘇湖北金桂芳浙江江蘇夏錫爵湖南廣東六品銜吳 
 
 

Page 4

 
 
顥浙江四川府經歴王鼎彝湖南奉天縣丞藍翎馮南錕廣東浙江縣主簿葉煒浙江江蘇從九品童藻湖南陜西翁慶昌湖南雲南梁錫恩廣東福建○議叙保奏掣籖分發巡檢韓鴻恩安徽張洪鈞安徽李蘭皋直隷○議叙保奏指省分發縣丞李殿臣湖北四川典史蔣紹誠湖南安徽趙必成安徽浙江○議叙掣籖分發鹽大使張士吉四川○議叙指省分發知縣桑正位湖北四川李端榮貴州湖北董鳳來順天浙江從九品徐忠全山東江西未入流張育珽順天山西○記名呈請指省分發直隷州知州于崇慶江蘇四川○截取呈請指省分發同知梁孝熊福建江蘇吳嶔山東江蘇曹鍾英江蘇浙江潘仰熊廣東福建○進士呈請掣籖分發知縣周正岐山東鄭揆一廣西○進士呈請指省分發知縣楊士晟安徽江蘇金文翰江蘇浙江秦家穆四川浙江○優貢呈請指省分發知縣許葉珍順天浙江○恩廕呈請指省分發知州花翎黃應周湖南湖北通判孫子元湖南浙江陳宏蓮湖南安徽○應補呈請分發同知王楙照順天陜西知州運同銜孫壽臣山東直隷知縣方道濟安徵江蘇陳諤浙江安徽楊卓廉湖南福建丁啓楨廣東布政司庫大使衛鴻藻山西山東府知事范釗四川廣西巡檢賈遺澤山東廣西從九品陳維樞浙江江蘇汪廷璋順天湖北丁嘉榖河南廣東典史蔣鎬江蘇安徽未入流楊炳森江蘇直隷楊正堃奉天直隷張光照浙江直隷楊毓斌浙江直隸何彥璋順天江西陳恭敏湖南山東錢溥浙江陜西胡鍾麟湖北四川 
[慨解囊金]  
　　本館協振所昨承束去疾大善士捐助順直振洋二百元囑爲查收轉解此次順直被災之重較甚於往年子女丁男流離載道誠爲有心人所耳不忍聞目不忍覩今蒙大善士慨施巨欵救彼飢黎積德累功蒼蒼者之所以報之者當未有艾也敬奉收條復綴數言於報牘藉當心香一辦 
[上海北方絲業會館敬送觀音起死回生救急丹]  
　　此丹專治男婦老幼急症陰陽反錯寒熱交爭四時不正之氣鬱悶成痧猝然腸腹絞痛吐瀉交作或吐瀉不出急用此丹點大眼角並臍眼卽可痛止病痊如遇極重之症可用三四釐放舌上陰陽湯送下此丹之功甚大卽死至一時之久將牙關擢開用丹灌下亦能回生平常之症弗輕入口藥本甚貴所配無多無病之人幸勿來取致涉虚縻是所至禱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　虹口賭徒勢燄甚熾雖經黃大令嚴密查拿若輩勾串地保土豪此拿彼竄以致根株固結未易剷除某日拘獲賭棍顧阿大陳大少張伯勞卽王伯樂徐錦堂方阿狗馬裕春張春咸等七名由差役禀稱之數人者非維聚賭且結爲十弟兄動輙藉端滋事大令遂勸收所候辦至賭首朱木木張海和二人前在改過所逃逸亦復獲案前晚夏明府升坐花廳提訊朱供稱小的係無錫縣人年二十有二向業鐵工前因犯案收入改過所旋接家信知母親患病是以逃回海和供亦相同顧供稱小的係治下二十五保二圖人向業鐵工陳供稱小的係泰州人徐供稱小的與朱等並不相識方供稱小的在某輪船執爨馬供稱小的係本地人家住老閘唐家弄春咸供稱小的係治下二十三保十六圖人向業木工有母親唐氏在家張供稱小的係本地人向當小工旋復供稱小的等不敢犯賭亦不敢結爲十弟兄藉端滋事明府判令將朱及海和各笞責五百板其餘各責二百板均發改過所釘鐐收禁○去秋郁仲芬之叔母以舊廚一口售與冷攤主潘發生後查有金臂釧一枚遺在廚之抽斗内向潘索取潘不認承遂禀送巡防南局張二尹提訊之下潘仍不認承因之移送縣署前晚夏明府升坐花廳提訊郁歴訴前情并稱此釧係祖母所遺祖母逝世後無人得知至潘賣廚外間始有人傳播職員細查果有是事詢諸潘之學徒高寳生所說相同求恩追繳潘堅供並無此事高供稱小的目見潘由廚申取出金釧於八月十一日買下至十九日携釧至寳成銀樓兌取洋銀明府飭差押至寳成查問究竟有無其事 
[英廨晚堂瑣案]  
　　一百九十六號巡捕解張錦才江榮昌及崔氏至案請訊前晚屠别駕升堂研詰張供稱小的係南通州餘東塲人向操鹽店業來此已歴六年現當東洋車夫幼時字定崔氏爲室童養家中十六歲時由母親携之來滬旣而母親去世崔氏卽不知去向日前路過泥城橋見其在江榮昌木作内向詢情由江卽恣行蠻横是以指交巡捕送案請懲江供稱小的係江北某處人年四十六歲向在治下泥城橋畔開設木作妻子病故内顧乏人因於本年五月由朱仁扣等爲媒出身價洋銀五十圓娶馬崔氏爲繼妻涓吉六月二十八日行合禮日前張忽自稱崔氏之夫向小的紛擾正在爭執間適巡捕到來一併拘解案下崔氏供稱小婦人年三十歲自幼經父母作主至張家爲童養媳至十六歲被姑携之來滬得受身價洋銀二百圓賣與法租界范鴇花烟館内爲娼未及一載經狎客馬姓娶歸旋卽偕赴蘇州開設餅店上年馬因病逝世小婦人因無所依倚不得已仍來滬上暫居母家至本年六月二十八日改嫁與江訊至此有崔徐氏者投案訴稱女兒崔氏實被未婚夫張錦　賣入娼寮現將所得身價洋銀花銷凈盡復來纒擾不休别駕斷令江償還張洋銀十圓一併釋出○唐陸氏控陳阿土張阿春陳韓氏誘匿女兒别駕庭訊之下唐陸氏訴稱小婦人家在蘇州紅塔女兒阿妹於本年五月某日被陳誘來滬上藏匿陳韓氏家日前與陳途遇向論逞蠻是以訴知巡捕拘送案下陳韓氏供稱小婦人亦紅塔人向在治下祥春巷某龜所設野鷄倡院傭工五月陳領唐陸氏之女阿妹來倩小婦人薦一傭工之所當經小婦人薦與某龜未及數日卽行辭歇迨上月二十六日唐陸氏偵尋來滬向小婦人詢問小婦人卽將阿妹尋獲送交唐陸氏收領以後不知如何失去陳供稱唐陸氏之女雖經小的携來滬上然祗薦作傭人並不藏匿現在查得阿妹實被更上一層樓茶博士張阿春誘藏張供稱小的係寗波人阿妹屢來啜茗確曾相識並不誘藏别駕判令將陳張管押限十天内央人將阿妹尋獲延于咎戾張韓氏交人保出帮同訪尋不得置身事外 
[法界捕房紀事]  
　　昨禮拜二祁繙譯官政躬不豫飭丁持名片咨照捕房並咨會讞員鄭大令暫停訊案○公館馬路大巡捕房對面新街口有金陵天方教中人僦屋二廛就樓上開設清眞茶館其下則另售牛肉及饅頭過屠門而大嚼者趨之如鶩因之獲利無涯惟其人秉性兇頑動輙毆鬥以致路旁側目往往敢怒而不敢言昨日午前九點鐘其夥某甲手持大椀向左近某乙粥店中買粥嫌粥太少屢向索加乙不允被甲掌頰一下旁人斥其無禮亦被兇毆於是羣起而攻大爲譁噪巡街捕恐致肇禍將甲拘入捕房乙隨之而往意欲聲訴情形行至教門館前館中人一擁而上將甲刧去復扭乙至樓上任意揮拳傷及眼珠血流如注遲之又久始經巡街捕拘入捕房捕頭騐視傷痕告以須自行醫治甲則押候解送公堂請辦○積竊某丙經前讞員葛同轉懲辦後驅逐出境不許復來前晚忽又在街頭蹀　經包探拘獲在身衅搜出當票十餘張送入捕房據情直告捕頭令押候堂期解訊○游勇某丁時至浦灘所泊各輪船上圖竊前晚竊得鞋籃一具經失主所見扭交包探夥役送入捕房捕頭令押候解訊○偷兒某戊在小東門外冷攤上竊取洋傘一頂攤主當塲拘獲交巡街捕解入捕房捕頭令押候堂期解訊 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
