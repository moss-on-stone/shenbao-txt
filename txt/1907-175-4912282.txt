# 1907 - 175 - 4912282

 

Page 1

 
 
   
 
 

Page 2

 
 
上諭 
[五月二十日奉]  
　　上諭瑞良奏考查屬員分别舉劾一摺江西吉南贛察道江毓昌撫州府知府王乃悳饒州府知府張檢前署寗都州知州倉爾楨寗都州州判黃懋典九江府同知嚴家職鄘陽縣知縣陳慶綬前署萍鄕縣萬載縣知縣張之銳宜春縣知縣阮保泰前署樂安縣知縣汪都良均着傳旨嘉奬奎谷縣知縣王易罔民嗜利物議沸騰南豐縣知縣周仁壽隳靡不振辦事粗率前署奉新縣知縣馬振儀性耽安逸心地糊塗高安縣知縣唐顯模信任左右事多廢弛臨州縣典史宋家琳頗招物議被控有案南城縣新平司巡檢林正春性情巧滑心地難信代理南城縣典史陳樹睟事理欠明短於才識萍鄕縣安樂司巡檢程烺縱蠧苛索致滋民怨署金谿縣典史陳廷芳聲名平常均著即行革職廣昌縣訓導胡鐘烋視聽龍鍾着即休致餘著照所議辦理欽此 
論說 
[論珠寶業京蘇兩帮爭訟事（公）]  
　　嗚呼是非之間。其最難决定者哉。甲所以爲是。乙可以爲非。乙所以爲是。甲可以爲非。各有其自是之見。卽各有其自衛之詞。故必有第三人之丙出。而後其是非乃可剖白。第是非者無形質之名詞也。憑虚理以想象。則見解恒多岐誤。於實事上調查。則虚實自難掩藏。故必爲種種實地的研究。而後其是非乃有歸宿。解此始可與言珠寶業京蘇兩帮爭訟之事。京蘇兩帮之爭訟。一年於兹矣。此是彼非。齗齗然幾兩不相下。而居於第三人地位之官與商會。又復因循敷衍。以爲寕人息事之良策。嗚呼兩虎相鬥。必有一傷。鷸蚌相爭。漁翁得利。當此商戰劇烈之時。方互相締結力自爭存之不暇。而京蘇同居一省。珠寶同爲一業。反洶洶焉作鬩牆之鬥。團體之謂何。對外競爭之謂何。記者竊不能無一言 
　　記者非京人。亦非蘇人。固居於第三人之地位者也。本報於該業訟事。若商部之電報。道縣之批詞。兩方之禀稿。各帮之演說。以及碑摹賬册。無不調查實在。揭載報端。固有種種實地的研究者也。局外之人雖不敢謂一言可息兩家之訟。而竊願以一說永斬未斷之藤。則判斷此事之官吏。與調停此事之商會。或者有所憑藉。而可以逹其寗人息事之目的歟。 
 
 
 

Page 3

 
 
試以實地的研究所得言之。兩幫各執之意見。不外二端。一則創造費。一則常年捐也。以創造費而論。碑摹具在。除油漆費由做光工人捐助外。（此條本附載碑末）計用八千餘元。而京帮之捐欵。祗得八十餘元錢二千餘文。則百分之一之說。確而有徵。蘇帮所言。良有以也。以常年捐而論。稽諸帳册。初未有此名稱。蓋入所貿易之人。皆有一桌。羅列各品以待售。而茶水之供給。則所中派一人司之。故一桌有一桌之茶水費。一帮之人數較多。卽所繳之費用亦大。然仍用諸各該帮之身。而於公益無補也。不得謂之捐助也。則常年捐之三字。未免意涉含糊。京帮所言。實遁詞也。以上二者。皆有碑摹帳册可憑。無可掩飾者也。當事者苟執此爲衡。則片言可以折獄。又何待嘵嘵經年爲焉。 
　　乃聞商會之調停。獨舍創造費不問。而偏注重於意涉含糊之常年捐。意謂京帮有年繳二千餘元之費。則應得權三分之一。不知費者費於本人之身。僅個人得受其享用。非捐於公衆之地。大家均蒙其利益。則其不涉權限問題明明也。况以造費百分之一之亦帮。可以得權三分之一。則彼百分之二十九之各帮。得權又將幾許。此後蘇人。將無階前盈尺地。可以容其立足矣。夫以經費創造之艱難。血汗心之巨。欵至於今日而忽拱手讓人。誰其甘心。是無怪蘇幇之不肯服從而爭訟經年也。則雖謂商會職其咎焉可也。 
　　今也蘇帮及各帮。均已電禀商部。由部轉電江督。電飭滬道秉分辦理。此事或可望了結矣。惟觀滬道電復江督。有『照京帮末次條陳仍准京帮就公所貿易但照向來設檯貿易之塲酌定界限分别劃開各收各捐各問各權及以後翻造建設等事均責成蘇帮擔任不得再向京幇及各帮抗捐』等語。竊不解京帮何德何能。出百分之一之造費。竟得排。列三十餘桌。自由貿易乎其中。而蘇幫毫不能有一事之過問。且又不解蘇帮何爲縻費金錢。創此公所。獨容京帮占此多數地位。不能稍有異言。而將來翻造一切之經費。仍須獨由蘇幇。擔任也。願得廣厦千萬間。大庇寒士盡歡顔。蘇幫恐未必有如是偉大之能力也。大約滬道猶惑於常年捐之一說。未能晣清界限。故有此不平之斷語也。今設一例於此。四美軒之茶肆。亦珠寶業貿易之塲。安得以京帮所惠茶鈔獨多。而謂此乃京帮股開之茶肆乎。此茶水費之不能爲常年捐。固較然易明者也。不惟是也。京帮末次條陳。欲就向來設桌之地。分劃界限。則似三十餘桌之地位。已爲該帮權限所應有。又何以每設一桌。必納三十元於蘇帮。以爲押租費乎。是更例之易明者也。總之今日兩造。已處於不能共事之勢。與其强合而啓葛藤。孰若速了而清紏葛。非令京帮繳還九十九分之欵。卽令蘇帮繳還一分之欵。或劃歸其一分之欵之應有地位。此外無他法也嗚呼上海爲各國商戰之塲。吾國乃以同省同業而啓爭訟。不惟貽笑外人。抑亦自隳商業。顧當事者勿偏聽。勿敷衍。而速了此案。則造福於商業前途。豈淺鮮乎。 
[日下近聞]  
　　袁宫保確有進京入贊樞密之說袁之意在組織新内閣爲立憲基礎前次未能如願者實爲瞿相極力阻撓現在世中堂及鹿林兩人皆慴伏不敢倔强恐爲瞿相之續袁之聲勢又爲之一振聞北洋一席袁有推許岑雲帥之意而慶則擬調鐵尚書代之以袁兼陸軍部尚書故尚未决議此事如碻政界上將又有一番大變動也 
　　瞿中堂叅案原摺旣不發抄孫中堂鐵尚書卽請樞廷指示辦法鹿大軍機云此案所應查者一爲暗通一爲授意斷然無法可以查實史開缺者開缺革職者革職如查有其事已足蔽辜查無其事亦豈能開復含糊了結最爲上策於是查覆之摺旣上遂擱置不復明發諭旨矣 
緊要新聞 
[漙尚書明白回奏後之諭旨北京]  
　　禮部尚書爲請設禮學館與兩侍郎意見不合遂自單銜封奏當奉旨著漙良明白回奏等情曾紀前報兹聞漙尚書已於初十日明白回奏又奉廷寄諭旨漙良所奏殊屬非是嗣後具奏凡有關部務事件須與侍郎和衷共濟不得各存意見有負委任將此傳諭知之欽此（民） 
[飭查青海蒙古政敎之源流北京]  
　　政府近以内外蒙古亟須整頓而青海蒙古土公部落界在西域僣内蒙古政敎源流各有不同日昨電飭西寗辦事大臣速將所屬青海各旗詳細查明分别别表以憑考察（禮） 
[湘贛邊境匪辭情形彚聞湖南]  
　　瀏陽匪目姜守旦在東鄕復謀起事已迭誌前報兹悉此次肇亂尚有匪中南路僞總統李世億之子李鏡欽因去歲瀏邑辦理清鄕曾將李世億拿獲正法現欲爲父復仇已經糾集千餘人投入姜黨日前經官兵勦擊匪勢大敗分竄鄰邑醴陵平江一帶越日又有警報江西萍鄕另有匪徒一股竄人瀏陽南鄕似有接應東鄕之意昨復由縣禀報到省已派蔣李兩哨弁率帶隊勇馳赴文家巿（係瀏邑南路孔道）駐紥以資堵截並聞該縣東鄕早有徐 
 
 

Page 4

 
 
哨弁帶領一哨扼要駐紥以截東路云（敏） 
　　江西萬安縣王大令禀覆兵備處略稱案奉撫憲密諭轉准湖南岑撫台密電頃據瀏陽縣禀匪目陳紹莊在萬安縣白鷺江林姓屋内濳匿暗與姜龔兩匪通信其屋僻處深山藏有抬砲快鎗已派弁帶勇分起前往會縣兜捕請飭縣前往該處密拿等因卑職遵查卑縣境内並無白鷺江僅有白土街該處距城汎八十里與泰和龍泉兩縣連界巿面尚寛約有鋪户居民百餘家旋准瀏陽縣移文到縣當卽先赴泰和縣請派勇役數十名督同改裝分起前往偵緝該巿曾有林姓一家係龍泉人寄居務農一再密訪並無逸匪蹤跡隨卽傳訊林成章供稱委無藏匿不法情事並據局紳結保似無疑義應請免議等語現贛撫瑞中丞已據情電復湘撫矣 
[大帮梟匪戕勇焚船八誌松江]  
　　華亭縣境葉榭港大帮梟匪戕勇焚船已七誌本報兹經華亭縣程伯堂大令通禀省憲略謂知縣聞報後卽會營往騐時梟匪已聞風遠颺當騐得哨官倪遇慶哨長朱福勝均被鎗斃斷首懸樹營勇邱阿虎被擄至金山縣境殺斃艙長楊得勝及營勇陳阿七馮阿義棚頭丁錦標張得勝李寶生等主人均受傷焚斃惟艙長王會友得以鳬水逃逸至鎗船三艘均已大半燒毁當傳駐泊小茅涇口之漁船户訊詰情形據稱初八夜到有民船四艘船中人頗覺形跡可疑翌晨見有三四十人手執洋槍上岸向東而行不逾時即聞鎗聲甚厲約仁三小時之久旋見匪黨復向西而去惟向西時不及向東時之從容似有倉猝之勢云云知縣以事關重大立卽會商營汎密派幹捕弁兵四出兜拿務獲究辦等語當奉撫憲陳中丞批示云訪聞松江一帶向來梟盜充斥此案兵弁傷斃多命必非尋仇所致亦非光蛋兇暴之尤惟該營平日捕務廢弛已可概見仰臬司迅卽移會鹽捕統領徐道速將艙長王會友斥革爲無能無識者儆至縣汛不能預緝匪患由司分行拓林營遊擊並松江府查取該管文武職銜分别詳請記過一面飭卽改派幹捕勒限嚴行密緝以杜後患（間） 
　　前日鹽捕中營沈都戎知大帮鹽梟麕集震澤鎭卽率同師船馳往並先由徐統領調到飛划左營楊起元守戎會同抄截詎至該鎭梟黨已聞風遠颺乃向各港巡哨一週而返（此） 
蘇撫陳中丞近聞松江一帶梟匪仍復猖獗且巨梟魏家元等業由巢湖濳至太湖會合各梟不日將至浦東一帶肆行滋擾肢特派委統領飛划等營郎錦堂軍門帶同飛划後旗管帶凌得勝各率本部全隊飛划星夜開往上海浦東會合兜拿務將各巨梟悉數擒獲勿任漏網郎軍門等奉札後已於十九日禀辭就道矣（欲） 
[續誌鏢師兇毆學生之交涉蘇州]  
　　昨紀干將坊巷孫公館雇用鏢師於十七夜將東吳大學堂張姓學生兇毆并毆及日本人等一事兹悉該學堂總理栢樂文君及總敎習孫禮文君等於十八日邀集學界會議時迭次柬請孫某不到旋請其族叔到會與議伊督謂此子性極桀驁不能理喻應請函致震澤請其父竹君到省方可理論云云栢君等頷之卽繕禀控請長州縣秉公辦理至元和縣張大令當場拘去之鏢師一人現亦移至長州縣署經吳大令判責二百下收押刑房候禀請上憲核奪究辦（兆） 
本埠要聞 
[滬商控閩督於法部]  
　　聞滬商因閩關銅幣局前欠銅價自陳玉蒼欽差辦理不善商人不願具結此案遂奉旨歸閩督松壽接辦乃迄今已及月餘松督不爲認眞了結而閩海關近復歸併松管松不能置身事外是以又赴法部控告松督云（中） 
[上海禁烟事宜二十五誌]  
　　慶賀禁烟大會紀事滬上紳商學界昨日午後二時在明倫堂開慶賀禁烟大會滬道瑞觀察以下各官及商學兩界到會者計千有餘人兹將開會情形略述如下（一）姚子讓君報告開會宗旨（二）袁觀瀾君代表江蘇敎育總會上海商務總會憲政研究會地方自治研究會預備立憲公會商學公會上海商務分會上海勸學所八團體恭讀祝詞（四）祀冕廷君宣讀紳商學界頌詞（五）道憲瑞觀察答祠（六）上海縣李大令答詞嗣李平書馬湘伯李蘭周王引才瞿紹衣蔣伯雲諸君亦相繼演說崇論宏議頗動聽聞散曾時已鐘鳴五下矣 
[八團體合上祝詞]  
　　上海舟車四逹華洋雜居其最足動天下之祝聽者莫上海若也禁絶烟館一事本以奉文之日六個月爲限他省府州縣均展限以本年正月初一起算限至六月三十爲止上海官紳士庶勇於爲善願以上海一隅爲天下先獨以上年十一月十二奉文之日起算限至今年五月十二日止至期而上海城廂内外不入租界範園内者果一律禁絶我等各會或商或學或以地方公益爲目的或以全國人民幸福爲志願經營之事不止於一端行爲之地不囿於一區組織之人不限於一省而皆在上海設立會所耳目所浹感念遂深方五月十二之前我各會皆翹首跂足頂禮而祝曰庶幾乎五月十二封禁烟舘之能實行而爲天下先也至果禁絶則又額手相慶頂禮而祝曰庶幾乎天下之烟舘盡如上海而天下之六月三十盡如上海之五月十二也是役也上海道憲瑞公邑尊李公曁巡警局員曁工程局紳董實主之道憲指揮監督於上邑尊督率局員飭禁於下而紳董又輔佐之稽查周密誥誡森嚴勸導諄摯而道憲又持之以堅定攝之以堅重牖之以慈惠故能收效若此我各會會員不下數千百人因以我幾千百人之心理當無不同我各會之私相慶幸實不啻合上海巿民幾百萬人之心理而爲一大慶幸故有今日慶賀會之舉今日之會旣爲集合幾百萬人之心理而爲一大慶報則當合幾百萬人之心理而同聲致訟於道憲邑尊局員紳董夫道憲以下諸公盛德不德豈以我等頌詞爲重特是我等之所以頌諸公者非頌諸公也頌天下也夫人之欲善誰不如我使天下之爲監司者皆曰上海道何如人也我何如人也有親民之責者皆曰上海縣何如人也我何如人也有巡警之職者皆曰上海巡警局何如人也我何如人也表率士民者皆曰上海紳董何如人也我何如人也則六月三十日之成績决不讓上海五月十二之專美於前而中國禁烟之效已十得五六矣抑不僅惟是上海租界巿政雖操之於外國人之手然違公案壤風俗之事爲文明法理所不許故文明交際一國有增進人民幸福之事他國必贊成之一國有排除患害之事他國必恊助之禁烟之事始則曰中國未必實行也今實行矣實行之區又在逼近租界之上海之城廂内外爲各國之所親見則被率循乎文明法 
 
 

Page 5

 
 
理者必當起而相助而我政府我各團體亦得援文明法理以相要求而租界禁烟之效又指日可睹矣又不僅惟是我上海各會旣各致其私相慶幸之意如此其墊天下之爲商者學者有志於地方公益者爲全國人民謀幸福者皆將以我上海各會五月十二以前所希望於上海官紳者希望其所在之官紳以冀其必逹終當合全國四萬萬人之心理而爲一大慶幸及是且將合全國四萬萬人之心理同聲致頌於我中國之前途也是我今日之頌盖爲全國四萬萬人之頌中國前途者倡也倘亦諸公之所樂聞乎（涵） 
[紳商學界頌瑞觀察詞]  
　　今上御極之卅有三年仲夏之月十有二日我中國第一通商大埠江海綰轂華洋錯跡視綫四集之上海其地方自治區域官紳主權完全無缺之上海城廂内外於一日之間舉數十年藏垢納污藴毒生孽之烟舘五百餘家一掃而空之而復返於一片乾淨土嗚呼何其神也而其所以致此者則實賴我蘇松太道瑞公之力夫銷骨吸髓之毒物而至倚爲一種之營業則已忘其如洪水猛獸之禍而幾等於布帛菽粟之觀以彼衣食於斯者之久而滋蔓之如是其盛也一旦奪而去之而業此者無忤色無怨言無抵抗之暴動纖塵不驚而大害頓息則我公之籌度於先事而布置於臨時者其苦心孤詣爲何如耶公慮民情之狃於玩弛也期限旣定令出如山雖有浮言不爲之動公之果毅可頌者一慮姦宄之借端生釁也未雨綢繆必戒必備聲威所懾安堵如恆公之智略可頌者二慮業户之陽奉隂違也躬自巡閱爲僚屬倡奬其先登懲其不率公之勤勞可頌者三而又憫烟户之破産則爲之收買烟具恐烟傭之失業則爲之籌設習藝公之仁至議盡又如此尤可頌也地方紳士願殷力棉動多扞格得公主持其間紳等用能前于後喁以奏此廓清之盛烈詎不偉歟屬在帡幪誠歡誠忭長言不已繼以詠歌其詞曰蒸蒸髦士　矯矯國民　淪胥黑籍　墮落神明　洪惟吾公　霆鈞之力　掃穴犂巢　士夷民澤　公曰未也　此特萌芽　除惡者始善後摩涯　西隣責言　化爲悅服　十里洋塲　行袪其毒　滬江之水　旣清且長　淆之不濁　公德汪洋 
　　滬道答詞今日處預備立憲之時代首宜禁烟規畫禁烟之政策不得不從先禁烟館爲入手辦法明詔早頒與民更始除舊布新海内所同但論者初謂以數十年飲酖而甘之錮習欲一旦摧陷而廓清之此大難故使者亦嘗焦思灼慮且奮且　今五月十二日以後城廂内外遠及鄕鎮所有烟館一律禁絶使者不禁歡喜讚歎爲我國前途賀然使者對於此事不過盡其職守而已其所以實行而有效果者實賴紳商學界諸君子爲之匡助羣策羣力始克有成前承諸君子惠臨見賀已謹布其區區之忱復蒙諸君子特開大會備述嘉頒感媿何可言使者請以嘉頒之言還爲諸君子誦之然使者尚有惓惓之思更請一陳於諸君子夫難與圖始可與樂成此非古哲之恆言乎惟默察現今世界之嬗變我國社會之習憤則有不能强同者故凡推行一事多趨一時風尚之理想而無永遠繼續之能力地方行政尤易蹈此流弊所願諸君子共抒熱誠與使者守始終不懈之義從今日始以期於無窮則尤使者所大願也慶祝禁烟無忘此會使者敢先賀諸君復謹謝諸君 
　　請阻捕房干涉曹家渡禁烟滬道昨據上海縣李大令面禀以西北鄕曹家渡各烟館已於十二日一律閉歇詎有工部局洋人偕同探捕人等於前日前往該處唆令開張旋由該圖地保查悉立卽到縣禀報請爲轉致領事飭令工部局不得越界勒令復開等情瑞觀察以該處係在程界以外工部局無權管理且禁烟一事係奉上諭豈能違背爰特照會租界領袖轉飭捕房不得越俎干涉並請將租界各烟館帮同查禁以敦睦誼云云（括） 
　　總工程局禁止榻茶南巿各大烟間停止開燈後間有改售榻茶者現總工程局恐其借賣茶爲名私售開燈特傳諭各館主將所有烟榻一律拆除以防影射（杞） 
　　飭造膏店清册上海縣李大令昨傳各舖地甲到案諭令向願開膏店各户開具姓名塡明兩數呈候派差查明是否妥實再行頒發膏照云云（括） 
　　違禁烟館均准指控總工程局以各烟館禁歇後私自開燈容留烟客者仍不能免巡士查察恐難周到特定專章如有前項實據者不論何人均准赴局指控聽候拘訊得實當給予奬賞云（夏） 
　　函請查禁女堂烟館楊家渡蕩婦秀珠所開廣興茂女堂烟間前因容留燈吸被工程局查獲送縣懲辦此外如洪生碼頭一帶女堂各烟館仍復陽奉隂違縱令堂倌招攬烟客密室開燈兹爲上海縣李大令所聞特函致總工程局請速查禁所有女堂倌均飭交本夫領回管束如無親屬者則發堂擇配以袪污點云（杞） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件大理院正卿沈家本奏陳調查日本監獄情形清單 
[第一沿革]  
　　監獄與刑罰相爲表裏往古刑罰約分數種卽生命身體追放名譽財産自由等刑是也然其中雖有自由刑而未完全發逹其故有四一奪人自由之處可籍以奪其生命或傷其身體或損其名舉或耗其財産以實質而論仍與死刑體刑名譽刑財産刑無殊二當時刑罰思想第一目的驅逐人於社會外以保安寗欲逹此目的以用死刑等爲最宜故適用自由刑之時絶少三自由刑乃以長期拘禁人於建築物中凡衣食及居恒日用必需之物咸宜備具此建築物必異常恐固斯無逃逸之虞凡此數端俱非多金不辦四執行自由刑監督管理之法備極繁職是之故固宜採死刑等刑而放棄自由刑矣 
　　監獄爲執行自由刑之地昔之監獄並非用以執行自由刑不過將捕逮之人於　判决前縶繫之防其逃遁而已舉凡監獄中所應有之監督機關與執行機關等殆絶無焉故其名雖曰監獄實與無監獄等此爲改良監獄前各　之實况中古時代各國刑罰盛行懲戒王義與威嚇主義以炯戒世人刑法日卽於嚴厲死刑除斬絞外更設他項慘忍之方法卽體刑亦備極殘酷同時又有所謂拷問制度者犯茹供不吐則用種種慘酷拷問之器械以痛楚之或縶之監獄使嘗縲絏之苦因是不堪其虐自白者有之誣服者有之故當時之監獄實一拷問之器械沿用旣久民習　見聞罔知怵惕養成殘忍之性甘觸刑辟而行不韙死罪因是日曾西歷十七世紀初荷蘭始有改良監獄之決議　刑罰爲督課職業凡犯罪入監獄者奪其　由課其工作乃則設懲役懲役監備具清潔規律秩序諸要件務使養成勞動勤勉之習慣漸次感化復歸於社會而爲完人此爲改良監獄之始十八世紀時此種忠想隨文明進步瀰漫全歐羅馬法王克勤勒曼斯第十一規倣荷蘭改羅馬之珊密仙爾大寺院爲監獄落成實幼年犯其中頒以紀律授以職業勒銘獄署之門其詞曰刑罰爲化莠　良之　是嚴重之規律與敎育之感化　須並用也此爲以規律與敎育執行刑罰之始比利時貴族威靈侖第十四擬其制於恩特府創分房之制構之法不使囚徒互染罪惡惟日間工作同集一所然亦必嚴爲監督凡斯良制俱獲成績維時有英之兹善家約翰華德者擲巨萬之資周歷各國調查監獄實况游說各國帝王及　治家咸被激觸上流社會悉主唱改良監獄至十九世紀之初美　奔西巴尼亞之菲拉特爾菲亞建一監獄力行晝夜分房世所謂奔西巴尼亞　是也復於歐布倫創一新監折衷分房制與舊日獄制晝間同所工作夜間分房名折衷制亦稱爲歐布侖制於是歐洲諸國遺派調查員赴美討究審查以圖改建英用奔西巴尼亞制於奔騰毗魯創立新監大陸諸國則採歐布侖制美國監獄之制殆爲世界之摸範德法英比荷蘭等國研究監獄學者更於福蘭克富魯立萬國監獄議會凡各國提出之案互相討論分年於各都府開會機視爲國際上之競爭事業矣（未完） 
内治部 
[江督札寗藩司籌振局及淮揚道文（飭籌灾區善後事宜）]  
　　據分省補用知府馮紳嘉錫摺呈桃源春振放竣應辦善後事宜擬具條陳請示前來本部堂詳加查核除第一條贖地事宜已委黃令國梓會縣辦理外第二條修築黃河橋隄請撥當地餘欵二千千第三條請開吳陸兩鄕成子河在當地餘欵撥錢一千五百千均責成黃令秋後開辦究竟前項工程是否關係緊要所撥當地餘欵能否照准應由淮揚道核明妥議飭遵此外如吳城鄕高家松河及唐家壩陸城鄕便氏河金鎖鎭安河四堡河崇河鄕陸塘河據稱關係桃源全境水利亦請留捐欵三萬元撥作開河之用查本年春振司房各庫挪用甚多亟待捐項歸還沈道勸捐三萬元業經批飭解交淮揚道署歸還墊欵餘銀聽　撥用將來贖地如有餘欵亦不得擅請扣留第四條請催冬春兩賑報銷查賑務用欵業已飭委該司道查辦報銷該縣冬春兩賑廪發官義振欵若干以及平糶修河支用各項若干應田道飭縣赶緊查造細册呈候飭發彚辦第五條徐州府至清河縣止有舊黃河一條開深建閘堤岸建植桑　請預籌銀　十萬兩查修河建閘關係農田水利種植尤利民　值此賑務　欵挪墊一空目前實難籌撥惟前項河堤是否急應開通並應如何官民　辦之處並由司會同徐州道察酌情形妥籌禀辦除分行外令行札飭札到該司道即便遵照指飭事宜分别轉飭妥速辦理母遲（商） 
[蘇撫通飭禁閉烟館蘇州]  
　　蘇撫陳中丞接電傳本月十五日奉上諭飭令認眞辦理禁烟嚴定考成　因當即撰　告示通飭蘇城禁烟局及各屬地方官遵照將禁烟政策實力　理　勒閉各烟館爲入手辦法無論省内外均須依限六月底一律閉歇栽種土藥地方及售賣膏士舖亦須逐漸减少省城爲各屬觀聽所繫尤宜樹之風聲責成府縣不得觀望推諉務先會商紳董預籌布置如果辦理有效定當遵旨奏請奬勵倘毫無辦法致生枝節亦必嚴予撤叅决不寛假云云（物） 
[蘇撫飭查私運米石無錫]  
　　署無錫縣伊大令近奉撫憲電諭略謂據許紳珏鄒紳仁淂電稱粮價陡貴方籌平糶乃近由無錫運米至常熟每日有二三千石恐出福山口放洋濟匪乞助禁爲禱等語究竟前項米粮因何每日大批出軍有無出口情弊該令迅即切查確情應否飭禁禀候核辦近日各處米價乂多增漲聞有滬商在錫包攬囤積如果屬實則私運不爲無因務須認眞查復切勿含糊爲要云云大令接電後業已密爲查訪矣（或） 
[詳覆緩减路礦米捐蕪湖]  
　　蕪湖路礦出口米捐迭經米商電禀江督皖撫曁農工商部懇　減免當卽杞飭蕪關道會同江皖兩米捐局查覆在案乃籌議至今尚無持平辦法日前由江蘇米捐委員任桂臣二尹擬請將此項米捐俟蕪廣路成再行滅收似于體恤商情之中兼寓維 
 
 

Page 11

 
 
持路礦之意關道文觀察及江皖米捐總辦鄭唐兩觀察深爲嘉許業已會銜禀覆奉批照辦矣（諸） 
[派員調查巡警新區安慶]  
　　皖撫恩中丞擬飭巡警處先行試辦東西兩區警察卽派學生站崗因特札委巡警處提調劉啓文總敎習趙廷璽副敎習潘世琛孫爲霖等四員調查該區界限並如何佈置情形禀復核辦（政） 
[嚴飭稽查釣船委員搜軍火鎭江]  
　　常鎭道署向有稽查釣船委員專巡緝私運米糧影射出洋情事兹當各埠米禁綦嚴釣船無可偷載深恐該船濳裝軍火希圖重利因此榮觀察特加札該稽查委員嚴密偵採勿梢疏虞（小） 
[禀報振事鎭江]  
　　鎭道榮觀察遵　鎭屬太平各洲春振業經查昭户口按名散放現在一律事竣該　民情尚稱安謐業已據情申報督撫查核矣（應） 
外交錄 
[衢府爲範人滋擾事票各憲文衢州]  
　　（上略）竊卑府奉檄守衢於本月初　日授篆卽據西安　伊令面禀初一　突來口人密　郡次帶同福建　人數名不先呈驗護　率行開演　戲以　滋事傷人初五該　人人赴縣要挾勢將凌官節據該令倉皇禀　均經插府面授機口諭令先行詳細電逹憲裁一面嚴諭地方人民不得挾忿恭動幸而安謐　七日已刻撫憲魚電示遵當經轉　遵辦　後　據該令面禀已遵集商學界禮邀該口人密山郡次到署逐欵折服騐明機器惟不願官爲　适　有日商三五公司四條隆美出　保證書聽其自有到省之允其照　於本月初九日派丁監視該口人登舟離　寺語伏　此次該日人來衢演戲違約滋事幸沐憲台指示周　辦埋　速差幸無事卑府已飭縣詳　本可母庸再瀆憲聰惟查近　外人彭戲一端最易肇釁上年奥義　國民人屢至吉林黑龍江等處開演影戲滋事均　報明外務部駁斥有案衢州民智未開外交　形尤多　膜而風氣素稱强悍日後遇有洋人到境難保不滋　端卑府防患未萌擬再查案飭縣出示曉諭俾民咸知並　嗣後凡遇有洋人到境即令警察跟蹤盤查明確禀官辦理不准民間私擅租屋致滋事端再上年有三五公　日商四條隆美先僅有遊歷護照膽敢違約懸牌開棧續後朦請三聯運單更屬有恃無恐似謂購買樟腦從此可無截止之期長此坐莊交易豈非奪找利權一遇日人來衢卽可插足其間弊害不可勝言卽如江山此次龔令所禀該公司棧夥黃河清姦宿民婦被獲後日人松下國治等憑空揑禀圖詐此即明證若不設法抵制隱患滋深總之我國並無收回治外法權萬無内地洋商雜居之理且卑府腦務關係重大不能久讓外人面諭龔令附禀請示並設法招商自辦收冋我自有之利卑府愚見擬懇檄飭會商應如何籌議招商自辦腦務之處卽行妥定章程通飭遵　則卑府幸甚大局幸甚（下略）（此） 
[南滿鐵路减收營口運費奉天]  
　　南滿鐵路自各車站至大連之各種貨物運費較低而各車站至營口之運費毫無減縮是以營口商務漸遷移於大連此次南滿鐵路爲維持營口商務起見各車站至營口之路綫亦援大連之例減收運費自陽歷七月初一日實行想從此而後營口商務當有起色矣（光） 
[禀復勘明牯牛嶺設立卡房九江]  
　　德化縣施大令禀復九江道文觀察略謂牯牛嶺一山係通九江大路已由牡嶺公司出　修治西人往來悉由此路前設巡防局即在嶺端且界於華洋交界之處足以防禦稽查此外小路共有三條一由大林寺經御碑亭　卑縣所轄之沙河鎭爲山民擔負柴米往來之路擬將兵房設在御碑亭側一由巡防局外剪刀峽下山半里分有岐路大路通九江小路通姑塘山上工匠人等多由此路來往礙將兵房設在剪　峽分路口一由租界越山經蘆林地　出横門口至南康府　子縣各村銀山中　需米粮材木多由此路擔負上山擬將兵房設在横門口左近就三路抛要之所各設分卡一所當飭　書丈量傳匠估丄計每所費用共實需英洋人百六十元已　飭匠購運木料上山應請巡憲迅賜籌撥欵項發給下縣以便尅日興工轉禀上峯批示祇遵云云（習） 
軍事界 
[贛省擴充營制之預捕江西]  
　　　省常　軍協統李竹溪副戎日昨接　撫憲瑞中丞札開照得贛省陸軍編練已久祇以限於財力木能練足一協殊於軍事有所未備本部院現擬按照　軍部頒章程將營制議加擴充添設砲隊馬隊工程輜重　隊　須添　新兵人伍其原設之　一二標各營步隊馬隊年力否合格紀律是否　習操法　否純熟均應切實簡閱以憑籌議除　兵備處總　張道季煜練處總辦吳道介璋會同李協統按　指飭各　逐營認　校閱分將所閱情　據實申報該道　前往九江查閱並須少帶　從母　山地主　　應所有川資夫馬等項各在本處支領核實呈報曁分行外合就札知爲此札仰該協統卽便遵　毋違此札副戎奉文每已電飭駐潯二標陳經帶得龍預備校閱矣（異） 
[考察砲台委員蒞潯紀事江]  
　　南京督練公所章觀察亮元陳觀察琪奉　督端午帥札　考察　江一帶砲台於五日晨乘坐福安輪船抵潯即至岳師門外金雞坡炮台察看一切旋　電禀贛撫懇准就便研究駐潯常備軍一切敎育乃於四點鐘至大校場考閱二標操法至七點鐘返輪（習） 
[遷移藥局委員蒞松松江]  
　　署福山鎭徐傳隆鎭軍前奉江督端午帥派爲籌遷松郡火藥局委員兹鎭軍已於十八日蒞郡當即遍謁官紳籌議一是（此） 
敎育誌 
[安徽公學大考畢業蕪湖]  
　　安徽公學甲班學生現屇畢業之期由少委王詠霓太守分科考試業已考竣於日昨行畢業禮聞太守日内又須赴皖江中學考試畢業云（曲） 
 
 

Page 12

 
 
[禀請追繳把持學費安慶]  
　　當塗縣王廪生等日前具禀學轅謂增貢生周宗培將承流坊　田歷年租榖把持阻撓請飭縣追繳等情當奉沈學使批云　賽會演劇無益之　欵例應撥助學費據禀各節如果屬實自應追繳仰當塗縣飭提該貢生勒令照繳以充學費（冉） 
[禀匪五區小學堂鎭江]  
　　金壇縣孫明府擬將該縣境内畫分五區開辦小學堂十三處籌撥公欵尅期興辦刻已禀請省憲示遵矣（退） 
實業類 
[九南鐵路車頭遷原處九江]  
　　九南鐵路車頭原議設立龍開河西岸嗣因諸多未妥故改設南岸之老馬渡地方現在該公司又將車頭遷回原處明有已塡土地將來即作爲起建棧房基址云（異） 
[部奬學堂自製磁品湖南]  
　　醴陵磁業學堂速成科學生所製磁品頗稱佳美　月初　該校監督熊秉三觀察携帶若干種費呈農工商部察核昨奉部劄嘉奬　謂查騐賚來製品尚屬精良業經飭送京師勸工陳列所照數點收以供衆覽該道籌畫周詳開追風尚阜財利民實堪嘉許云云（敏） 
[繅絲局收繭事竣武昌]  
　　湖北繅絲局前派人在沔陽州仙桃鎭等處收買鮮綱兹聞已收得二千餘石即於日昨運可省局（泰） 
[銀行擇地建房屋武昌]  
　　湖北儲蓄銀行現擇地在省城陶家巷口修建房屋　已動　興築該行之資本計有官欵五十萬金均由官錢局提撥聞此欵係官錢局上年所獲之餘利湖北度支之充裕於此可見一斑矣（今） 
[鎭江推廣雷燈鎭江]  
　　鎭江英租界以内現經領事及工部局董允照常鎭道榮觀察之請准由大照　燈公司竪桿架線推廣雷燈現該公司已在上海購備新機一架不日即可運鎭云（子） 
[商會開辦注册事宜鎭江]  
　　鎭江商會以商部定章有准令各業註册一體享保護之利益等語兹擬卽日開辦無論何業凡願前來註册者皆據所報資本之多寡照章分别收取註册費銀以資抬注（小） 
[東流縣禀設商會安慶]  
　　東流縣號商章子靜等擬就該邑試辦 
商務分會業　公舉總協理禀由商務局詳明撫轅一俟頒發圖記即須開辦云（俗） 
瑣事欄 
[詳紀會審郭革令情形安慶]  
　　太平府當塗縣郭革令繼泰管押安慶府各情迭誌前報兹於本月初八日在臬署提訊三司居中左有首府首縣右有委員毛鴻翱劉啟文兩大令先由藩司馮方伯問日前汪守保爾聽訟才高何以恩將仇報郭答曰誠如憲諭旣本府保奬革員因何被參且密考可憑乃撫憲親批想撫憲必不至憑空苦憲屬下也至聽斷才高理財智短係百姓秋成案内禀詞汪守何得巿恩又問爾交代已逾兩限何以絶不設法郭答日前曾禀府轉詳開釋核算未蒙允准今革員管押安慶府小兒收押懷寗縣家屬由縣看管親友交廳覊押家人抄家爲交代乎新任業已接事爲逃避乎革員已自　投到爲禀控乎小兒已奉遞解似此辦理請大人作主或請王命或請監禁頭可殺交代必不能清况　員禀控是爲案情非爲交代也維時各堂官相顧無言嗣經提學司諭曰爾暫下去思忖思忖郭答日思之久矣言時聲色俱厲旋由劉委員再三勸解郭令始請安而退（尚有親供紙明日續登）（化） 
[江督批東坎鎭聚衆搶鹽案南京]  
　　　兩淮鹽運使趙濱彦禀據白運判等會禀阜邑東坎鎮聚衆搶鹽一案遵札訊辦情形轉請示遵中據詳已悉此案旣經該縣委會同訊明該董英谷芳於私煎搶鹽抬存門内並未卽時禀究致令要犯遠颺跡近包庇咎實難辭惟旣據俱捐振欵三千串尚屬自知悔罪且於振務不無裨益姑准從寛免予深究仍如詳母庸給奬以示區别姜之驥莊錦標情節較輕　將官棧搶失各物照數分賠並准免予置議劉十榮　無私煎搶鹽確據目係年老多病應先佳其保釋仍由司嚴飭阜寗　比差勒緝逸　吳鳳莊等四名曁劉士榮供出之孟體安等三名務獲到案提同劉士咸集訊明確另禀核辦一面飭將東坎官棧事宜會同棧委張大使妥速籌議詳報查考仰卽遵照繳（商） 
[江督飭拿已革管帶安慶]  
　　旅皖浙江補用游擊吳儉愼前充浙西曹井鹽捕後營管帶因縱容兵丁經院撫參革在案兹聞恩中丞於日昨准江督來咨謂該管帶早經撤差離營查詰不知去向必回原籍避匿請飭該縣速卽會同巡浿一體查拿務獲解究（若） 
[禀請懲辦私挖柴煤安慶]  
　　皖北靈璧縣孫家崗地方前經查礦委員勘得柴煤甚富煤質亦佳訪聞係壽州孫姓之業詎近被殷某邀同多人私行開挖當經看山人報由孫姓赴靈邑呈控請提懲辦（適） 
[繙譯生薪水有差武昌]  
　　前報記鄂督張香帥考試本署繙譯生等情兹聞頭繙譯生月薪八十金二等六十金三等四十金略予區别以資勉勵（字） 
[官紳分辦平糶杭州]  
　　浙省開辦平糶除奏留漕米十萬石外又提撥倉榖碾礱井向浙路公司貸銀三十萬元采辦米石以資接濟曾由樊紳等於城廂内外設立平糶局入所舉董按照貧户清册丁口憑單出糶至官辦之米則另設二局派　監糶計分兩等上米每升五十六文次四十八文聞該處貧民皆稱誦不置云（適） 
[照會協緝巨匪漢口]  
　　巨匪范高頭黨陸頌和應桂馨等要犯迄今在逃未獲日前由上海道咨請江漢關道一體緝拿現桑鐵珊觀察已照會各國駐漢領事在租界内協緝務獲解辦（泰） 
[句容紳士組織演說公會鎭江]  
　　句容縣僻在鎭西風氣未開近有邑紳吳在朝等約集同志在績善堂開一演說公會凡有關於民生如農工商業學務以及戒烟放足等事皆在提倡之列云（節） 
[巨匪畏罪自盡寗波]  
　　長江巨匪馬德芳匿跡甬郡前日由浙撫札飭鄞縣高子勛大令拘拿到縣釘鐐收禁詎於次晨該匪卽吞服洋烟越時斃命現高大令已電禀撫憲矣（自） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史 
[大運動會四（持金競走）]  
　　（職員運動監督楊勝） 
本埠新聞 
[滬道請飭西捕忽再越界]  
　　前月虹口胡家木橋華界因三陽樓麵館房屋紏葛爲印度巡捕越界顧問曾經滬道函致領袖總領事理論已誌前報悉領事查得當日該印捕因有人報告流氓毆打故往解勸辦理尚無不合照復滬道去後瑞觀察以該處係屬華界民人不知章程率往愬知而印捕熟知警章不應越界前往幸到彼並無流氓卽行折冋倘此肇出事端誰任其咎故仍請領袖轉飭以後遵守界限切勿越俎（棲 
[游歷僧人禀請加給護照]  
　　安徽迎江寺僧人竺菴顯珠等遊歷英法印度各國已蒙安徽提學使沈給發護照各一紙該僧人以出洋遊歷須由上海道衙門給照送請領事簽印後方可前往昨已禀准盛宫保轉請瑞觀察加給護照矣（列） 
[請禁洋人任意開鎗]  
　　日前有洋人至法華鎭遊獵開鎗擊犬誤傷俞姓景姓二婦該鎭董事王豐鎬以鄕民咸懷忿恨恐滋事端昨特禀明滬道請照會各國領事諭飭各洋人嗣後勿得任意開鎗以免肇事（迭 
[製造局派員採米]  
　　製造局張總辦以本埠米價飛漲特派員赴浙購米運滬俾局中工匠人等購食以示體恤一俟運到卽仿照平價局辦理云（永） 
[太守去思]  
　　昨日十二點鐘滬上各紳商備鼓吹一部將製就德政碑抬送公廨關太守循例謙遜再三始行拜受（碑文見昨日本報來件欄）（根） 
[移請緝盜]  
　　蘇省元和縣境仲晋康家前被盜劫又同時鄰居徐芹州亦被搶甚鉅報官後元和縣陳大令恐盜匪避匿上海特懸賞移請公共公廨一體協緝關太守接文後已派捕役協探嚴緝務獲矣（根） 
[禁唱花鼓淫戲]  
　　公共租界工部局定章租界内不准私搭檯基演唱花鼓淫戲迭經示禁在案詎有浙江路躍龍池浴堂樓上竟於前晚雇集無賴演唱花鼓戲事爲老閘捕房所聞以該店主故違章程立卽飭探前往查禁（莊） 
[循例試演洋龍]  
　　昨日爲分龍之期城廂内外各洋龍社各救火會中人均驅皮帶車及救火器具齊往九畝地校試道憲以下各官咸往察看云（車） 
[馬車溜韁]  
　　壳件洋行洋人馬車行經英界四川路適有扛夫手持匾担担上套　繩索在地拖過悮套馬蹄上以致溜韁撞壞馮元郎顧阿二東洋車二輛該洋人當卽賠償馮洋四元顧洋一元了事（泉） 
[拘獲鹽梟]  
　　施四海陳阿狗謝阿狗曹佳生等數十人在楊樹浦大花園附近浦灘包送私鹽每担勒洋一角前日爲鹽捕營管帶李千戎率勇往拘該流氓等胆敢持械拒捕卒由勇丁拘獲施等六名押入槍船以便送縣究辦（西） 
[華捕誣良爲娼]  
　　前晚五龍會萃樓主婦許氏因購物在廣西路經過詎有七百廿八號華捕誣指爲妓女拉客該氏告以實情不聽反用木棍擊傷氏之頭面氏卽報明捕頭奉飭查明究辦着氏於禮拜三自赴 
 
 

Page 19

 
 
公堂候示（根） 
[失愼旋滅]  
　　昨晨四點半鐘英界廣東路王顧氏家因碰倒洋燭失愼幸赶卽撲滅祇燬去蚊帳被褥等物事後捕頭核得氏並未保有火險從寛斥釋（莊） 
[法文書館放假]  
　　法租界法文書館定于本月廿三日循例放暑假五十日于七月十四日開館絲 
訟案 
[公共公廨會訊案]  
　　瑙威商人華林控華人居雋卿賣地紏葛一案前日午後奉關太守會同德師副領事提訊原告延高易律師代稱被告乃地皮掮客前將地皮一方賣與商人並由保人保銀五千五百兩兹被告所交之地不符請追居延某律師投案伸訴良久中西官會商之下判交妥保候再商斷○英商辮魯夫前控黃洽記造房紏葛一案亦奉關太守與英巴副領事會訊黃延律師高易稱原告與蕭耕垣串同僞造華文合同應請堂上飭原告加添找價以昭公允原告復行伸訴良久中西官判一併退去候會商堂諭飭遵（根） 
[上海縣案]  
　　三林塘巡局函解蔣雲洲汪義德等到縣奉李大令訊究六圖地保蔣介山供昨日到署彚繳糧銀旁晚回鄕汪義德熊清山等四人已被拘到局不知起釁情由蔣雲洲供昨與家内婦女在田間工作迨回家見房門箱鎖均被扭落檢查失竊皮衣銀鐲等物仍回田間工作並末追赶蔣根生供堂兄雲洲家内失竊據點心店中告稱有二人掮負衣包西去小的與某甲追至龎家宅港口已見汪義德等被船户毆戳受傷汪義德供鹽城人由湖北人熊清山羅高林羅二林在新閘雇小的之船遊玩周浦新塲等處并販賣攙假桐油昨在三林塘售去一箱計洋兩元三角熊等即命開駛回滬甫至港口忽見蔣雲洲蔣根生追來喝令停船熊等疑是假油事發覺不允停駛兩蔣即大呼捉拿盜船當有停泊港口之兩枝桅船四艘飛舟圍繞一人倐持竹稿將小的腿上戳成一孔隨將熊等四人拔到彼船梱縳弔打小的妻兒哭訴情由亦遭毆辱船内衣物被掠一空然後連船送局轉解案下船由巡局扣留求究熊及兩羅供詞略同大令得供判蔣根生收押雲洲交差蔣介山與雲洲等同族供多偏護著將扣留船隻被掠衣物查交汪義德收回熊亦交保將假油交案候驗並飭蔣介山查拿行兇諸人解審○巡警總局解王　生韓德米扭送竊賊蔣阿興一案到縣訊究王供在邑廟東開鼎和煤炭店今晨店司韓德米起身開門忽見蔣阿興臥在灶間搜伊身畔有少洋三角墨半錠墨乃店内之物小的查看錢櫃盖已大開失去大洋四元小洋一百九十九角銅元十千零九百文惟前後門依舊關閉韓供亦同蔣供杭州人來滬尋友今早掩入該店假臥路上拾墨半錠並未竊洋母親寓居小東門外大令核得該店前門關閉又末失物所控顯有不實判陳收押候查明訊究○常大控被曹小兆毆傷一案今已傷愈投質常供前雇曹之划船渡至浦東言明錢二十文到浦東照給詎曹勒索洋一角阻不容走復被毆傷臂骨今未復舊求辦曹供支吾判責二百板具不再勒索結斥釋○在租界紏黨搶攫行人衣物銀洋之陳金富王和尚等三人先後正法外昨英公廨又送同黨陳阿四卽煤炭阿三到縣訊供與陳等概不認識一昧抵賴判押候再究（車） 
[公共公廨晚堂案]  
　　趙梅泉前控吳廷山賴欠油漆工價銀三百餘兩諭著兩造業董理楚在案前晚奉寶大令提訊趙供照賑代漆房屋裝修除付外尚欠銀三百餘兩屢次向追遊約不付求究訊之吳供照帳尚被趙透支去銀一百餘兩大令以兩造各執一詞非弔查細帳不可遂判吳交保俟弔到細帳再行訊斷○費經山控高澹春回賴抵單不贖飭保理楚在案　晚復訊費供前奉判限一月清理詎高保出後避匿法界城内等處延不清理求究訊之高供實因患病八月之久並非故意判仍交人洋並保再限一月理楚○沈阿土探沈芹香盜賣祖地一案提訊之下以兩造所供各别判一併退去俟查明再行訊奪（棍） 
[法租界捕房事]  
　　南京小孩王年生父故後隨母再醮於蘇州某姓前日驀至蘇滬小輪戲耍該輪開駛竟未知覺以致被載來申滬上並無親屬逡巡馬路中由巡街捕詰知送入捕房候解公堂請示安揷○瘋人夏青泉前日乘家人不備遽爾出外在途任意胡閙由捕拘入捕房押候家屬認領○過犯丁寶榮押釋後昨又在新租界肆行故技經探撞見拘入捕房候解公堂重懲（泉） 
[美租界捕房事]  
　　粤人唐玉墀因犯拐案被控公堂昨由包探宋掌桂前往提入捕房押候送訊○謝金法邊順隆陳阿根串竊某公司脚踏車由探一併提入捕房押候送辦○朱和尚行竊東洋公司輪船碼頭物件由探拘八押辦○江北人賀佛林無端吞烟自盡由捕送往醫院醫愈捕頭著押候解訊○周時生行竊某西人脚踏車由探石錦榮拘入押辦○瑪禮遜路某剃頭店内有甲乙二印人同居因失鈔票疑係嚴華郎蔡阿大所竊報由捕房飭探沈阿炳將嚴蔡一併拘入押辦○邵福生昨在西華得路搶取小孩張阿財銀鐲由探董阿三拘入押究（西） 
來件 
[安徽旅滬學會復江蘇敎育總會函]  
　　逕覆者奉讀台函所示汪君慕梁一節不勝詫異謹按汪君去年肄業于數理化專脩學校去冬與其同學朱君卓然張君夢九李君墨湖黃君逸仲楊君遇演數人（黃楊朱張均江蘇人）聯合發起組織競華學校當時本無分文經費因共立議約議定同人爲熱心敎育起見同任發起互相維持認定義務教科除收學膳費不敷外由發起人分任籌墊不料開校後張黃楊諸人頓改初心爭索薪水甚至以停課爲要挾之計惟朱君卓然尚未變議學生見此情形於是相率觀望所有膳宿等費延宕不繳以致愈形竭蹶索逋紛來汪君一人内則維持校務外須對付債主左支右絀進退兩難不得已往浙中籌措經費而以校事委託合辦之朱卓然君其去迹甚爲分明何爲捲逃當時校中學生尚多不止瞿生一人學費大半未經繳足何至謊費况汪某行後各債主以爲學堂停辦紛紛搬取物件以致瞿生有失物之事此其咎尢不在汪某而在受委者之不力昭昭然矣乃貴會亦旣知發起者共有七人乃不責張黃楊三君之不顧全公德不責諸生之不納學費而獨以謊費捲逃四字横加汪某敗壞名譽公道何存母亦調查之未詳耶抑責人則求備而於貴同鄕則不憚爲委曲回護耶夫今日公理大明事之是非自有文明之公衆裁判俟汪返滬不難水落石出固無待敝會同人之嘵嘵惟同人竊有一言爲貴會效忠者吾輩共處國土况又同爲學界中人正宜明合羣自治之理勿爭意氣而分省界致蹈鬩墻之譏則誠幸矣謹請台安安徽旅滬學會謹復 
[江蘇敎育總會復安徽旅滬學會書]  
　　敬復者接來書日悉一切此事先據瞿生世元報告復由徐君調查始據情函告貴會今來函謂俟汪君自浙返滬卽可水落石出自係正當辦法惟函末又以此次投函爲存省界之見然則本會剏辦至今對於蘇省各學界所以責難者亦至矣不識諸君視之又作何語耶仁者見仁智者見智不足深辨本會之意以爲見善則遷聞過則喜方足以交通知識若必隱默不言爲始足弭省界之見夫豈其然專此奉復維照不宣 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
