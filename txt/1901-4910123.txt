# 1901 - 168 - 4910123

 

Page 1

 
 
[勸募濟急局春振急欵] [  申報館協振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館協振所襄贊其後深愧無補車薪惟念今者和議雖已将成而淹留失所之人尚復不少欲居則饔飧難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館恊振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅此禱求諸維德鑒 
[與客論抵制洋鹽事]  
　　有客問於執筆人曰閲前日貴報紀金陵訪事人來函云和議已成准西人運印度鹽至長江銷售此與中國鹽政大有妨礙因是南洋各處運商紛請大憲設法阻止南洋通商大臣江督劉峴帥以洋鹽入華無從禁阻屢飭兩淮運使程雨亭都轉籌劃抵制之法又傳淮南運鹽總商四人來省垂詢一切情形輾轉籌思迄無抵禦之策峴帥於此頗切隱憂顧鹺况蕭條由來已久卽無洋鹽進口而銷塲已未必曰旺國課已未必曰增若再進口則鹽務疲茶固不問可知原夫中國鹽政之壞皆由於私販之多民皆喜食私鹽以致思銷壅滯官銷一滯商病而國亦病私販何以如此之多以鹽利之厚也民何以喜食私鹽以鹽價之賤也是則中國官鹽因經費浩繁尚不能减價以制私販而謂外人重洋遠隔反能獨牟其利乎夫鹽本天地自然之利或煎或曬其本甚輕就塲零購每斤不過一二文官價雖時有增减總須二十文左右猶謂有國課之徵費用之大若私鹽則不過装運肩挑之費然較官價亦僅减一二文三四文而已印度卽出鹽過多度其塲價斷不能再賤於中國况加以水脚運費苟欲奪中國之利必須較中國私價更賤而民始樂買否則中國之人斷不能舍賤以就貴也若外人貶價以售甘心虧本亦斷不致如此之愚因思外人運鹽來華之説恐仍是虚聲恫喝耳吾子能一言以解吾惑乎應之曰客言誠是外人卽非虚聲恫喝亦斷不肯貿然装運來華惟西人於牟利之道精益求精必期盡善無有輕於嘗試者若事關交涉則更處心積慮而爲之令人莫可揣度彼之得利在此我之失利卽在此况外人於中國鹽務久已視爲利藪眈眈者不止一日現旣不能奪我之權無有不思攘我之利旣欲攘我之利則其欲運鹽來華亦意中事以華鹽之價較之則洋鹽來華誠不合算不知中國鹽價之大良由耗費之多果能滴滴歸源價本可以大减私販卽無耗費亦視官價爲低昻不肯過於貶抑西人經商毫無浮費其尚合算亦未可知卽不合算然旣嘗試以開其端安知将來不卽以中國之鹽牟中國之利現在中外之勢强弱懸殊誰復能出而撓之果如是則鹽利不将盡爲外人所得乎當軸豈有慮不及此亦何怪憂思之莫釋耶客又曰如子言則印鹽将來停口必矣彼旣欲奪我之鹽以牟我之利中國一無抵制其将袖手以聽之乎曰抵制之法何嘗不有余前曾論及宜减官價官價一减則外人無利可圖當卽廢然而返若慮减價之後經費不敷則宜就地征税删汰鹽員使官無中飽之圖商無浮耗之費卽大减其價當亦有餘而無不足此固夫人而知之者獨不解當軸者何爲躊躇莫决也若徒思抵制而不自爲計則旣不能以勢屈又不能以情商吾恐運鹽來華之害猶小卽以中國之鹽牟中國之利則其害更大也客唯唯而退乃詮次其語以弁報首質之談時務者以爲如何 
[硃筆恭錄]  
　　四月二十六日户部奏請記名漢倉差一摺奉硃筆圈出刑部郎中常覲宸吏部員外郎裔步鸞户部主事建衡理藩院堂主事存聨都察院經歴陳銘光祿寺署正周守信通政司經歴錢壽仁内閣中書宋廷模中書科中書羅秉誠國子監助教戚朝勳户部候補郎中徐宗培刑部候補郎中王國鏞俱著記名以漢倉監督用又奏請更換寳泉局滿漢監督奉硃筆圈出吏部郎中延譽户部郎中李馨國又奏請更換坐糧廳漢監督差奉硃筆圈出户部郎中劉中度又粤海關監督荘山一年期滿奉硃筆仍著荘山接管又員外郎吳嘉猷試俸期滿題銷奉硃筆依議欽此 
[本館接奉電音]  
　　昨日午刻西安行在飛電傳來上諭一道敬謹譯登○五月初八日行在内閣抄奉上諭楊儒奏保薦人才等語分省補用道胡惟德現充出使參贊俟差滿送部引見分省補用道何已昇歐陽述補用道林志道湖北候補道錢紹楨均著交吏部帶領引見欽此 
[行在宫門抄]  
　　光緒二十七年四月初十日禮部尚書瞿鴻禨謝在軍機大臣上學習行走恩四川升用知府周禮謝恩召見軍機十一日召見軍機十二日河道總督錫良請訓召見軍機及錫良薛允升 
[照錄京師新聞彚報所登辦理山西教案電文]  
　　山西巡撫岑大中丞於四月初一日來電云晉省拳匪首要已飭嚴拿據報多颺避索愈急逃愈遠緩則可望就懲刻令設法密緝務獲其已獲者並飭訊明正法晉得透澤恐各教民無力播種迭備給義國護主教安懷珍銀十二萬兩和蘭總鐸瞿安仁銀五萬兩歸綏二廳比國方主教銀三萬兩耶穌教因無牧師在晉教民急需撫卹借給經理人朱郁文銀四萬兩均令自行散放爲口食籽種牛具並修蓋房屋之用以期共沾實惠現又勒限委員嚴查教案逐議賠償晉案貽誤官吏已奉旨明定罪名刻查有泄沓印委分别撤換重者叅革示懲却不能罰鍰拳産擬全查封入官作賠至教堂教産候會查定數議賠不能强以局署書院學堂祠廟水利及民間田廬罰抵晉省連年旱荒自京津遼東相繼變亂富商頓至窮乏鉅欵萬難驟籌惟有寛立限期分年攤清之一法洞兒溝等處教堂俱存各教士不致無住處省内教堂全被燬卽覓寛潔大房爲西賓公所以便西士來晉居住由太原至正定均設馬隊巡捕護送來往洋人以上擬辦各節務懇婉逹英廷義欽使曲垂體諒賜允煊東英士李提摩太君於四月初六日去電云太等二十六日到京後接沈道信復見中外全權大臣及天主耶穌教士等查直隸如何辦理李傅相交出貴撫三電知極力辦理教案如山東河南並派員來接太心甚喜第山西耶穌教有五會現祗有三會人在京太已電逹各會派一人來京商議大綱以便五會教士同委員赴晉料理至散銀種地意甚美但教内教外須當一律方免嫌隙惟焚掠教内房物俟數會人齊再議賠欵李提麾太魚 
 
 

Page 2

 
 
[派勇巡查]  
　　京師友人來函云日前姜軍門桂題帶有武衛右軍六營弁勇到京分撥一千二百名駐守城外各要隘至城内則另派一千八百名梭巡街巷蓋以聨軍甫撤防匪人乘隙横行也 
[示充書手]  
　　京師友人來函云上月下旬某日户部雲南司掌印郎中出示曉諭曰現奉堂諭整頓部務裁汰書吏自應遵照諭旨辦理所有各科房經承當差勤愼者聽候吏部妥定章程給予奬叙其餘貼寫槪行裁汰如有願充書手者定於五月初六日開具三代履歴年貎籍貫自帶筆硯紙墨來署面試以定去留 
[聨軍來往]  
　　天津直報云五月初三日清曉由火車載到德兵一百餘名印兵七十餘名俄法兵各三十餘名未幾卽携帶軍械行李開往塘沽及山海關二處迨八點鐘後由塘沽載到德兵一百餘名携有薪糧隨卽向北駛去 
[兵船計數]  
　　天津直報云五月初三日駐泊大沽口内外之各國兵艦運船都計二十五艘其中黄國五艘美國一艘德國七艘法國四艘俄國二艘日本國四艘奥國一艘中國一艘 
[會匪猖狂]  
　　天津直報登保定友人來函云近日深州武舉田某倡立連荘會聨合七八十村丁壮雜以武衛軍潰勇及各項無業游民多至二萬餘人嘯聚萑苻跳刀拍張旋又勾結安平縣匪會製備軍械旗幟口稱掃清滅洋較之去夏義和拳匪尤爲猖獗業經大兵疉次剿洗始力竭潰逃此外大名府屬清豐南樂二縣亦結成連荘會聚集三四千人爲首之二匪一稱李保境一稱張保境皆少年無賴横霸一方者曰來張已由邑令拿獲懲治李則依然漏網 
[銀號被劫]  
　　天津直報云月初某日之晚新河馬賊頭目黄金標率同醜類闌入官銀號所設釐卡将銀錢搶刧一空所幸卡中人並未受傷不知以後能弋獲贓盜否 
[香港患疫]  
　　西字報云邇來香港時疫盛行死亡載道其因懼傳染携眷返粤東者已有七萬人之譜然省垣疫氣亦不减於香港每日死者約五千人其所以必遄回者蓋恐英員或照西法治之未免多所不便也 
[爲國求才]  
　　武昌采訪友人云湖廣總督張香濤制軍近奉行在電傳諭旨知朝廷因時局阽危欲破格求才以資治理擬仿照博學鴻詞科舊制舉行經濟特科其有志慮忠誠規模閎遠學問淹通洞逹中外時事者飭卽由各部堂官各省督撫學政出具考語保薦等因查得鄂省兩湖書院創設有年成效卓著諸生講求經濟不乏明體逹用之材兹值朝廷創設特科自宜詳加延攬爰商請監督梁集菴太史就諸生中悉心遴選拔取其尤以備登諸薦剡是亦爲國求才之至意也 
[志切觀光]  
　　武昌采訪友人云邇者大府以軍書旁午日昃不遑奏請将鄉試暫停已蒙俞允惟懷鉛握槧之士皆皇皇然如有所失商民人等亦以商務有碍不免仰屋興嗟近聞雲南貴州均已簡放主考鄂中獨抱向隅因由在省各紳邀集學校中人公禀督轅請仍循例舉行以靖人心而作士氣并謂鄂省士民仰體朝廷柔遠之意與外人輯睦異常並無閙教情事今若将秋闈展緩竟與他省之因教案而罰停科舉者無分深恐民心無從折服等語未知督憲張香壽制軍若何批示也 
[招商購米]  
　　武昌采訪友人云自去秋京師失陷聖駕西巡湖廣總督張香濤制軍欽奉綸音會商兩江總督劉峴荘制軍采辦糧米二十萬石轉運赴陜以濟軍需無如襄河水淺舟膠轉饋頗非易易以致遷延曰久尚未能掃數運赴三秦現在兩宫回鑾有期尚存糧米七百餘石適值天時炎暑深恐曰久黴變爰擬一律變價以濟公用而免虚糜商之兩江深以爲然刻已檄飭轉運局岑馥荘觀察招集商人備價購去矣 
[撫軍請假]  
　　杭州訪事人云新任浙江巡撫任筱沅中丞奉旨簡放後當卽具摺謝恩並附片奏請賞假兩月回籍省墓一俟假滿卽須來浙履新矣 
[浙省官塲紀事]  
　　杭州訪事人云浙江杭嘉湖道兼杭關監督任心齋觀察回任後卽奉撫憲余晉珊中丞札飭兼充洋務局督辦觀察隨擇吉本月初二日辰刻到局接受關防旋詣各領事及税務司處投剌拜會○署理浙江巡撫余晉珊中丞前因患痔請假延醫調治及告痊卽具摺銷假邇以政務殷繁橾勞過甚以致舊疾復發惟其勢尚輕不致如前時之劇矣○署理浙江按察使正任兩浙鹽運使司黄幼農都轉前因舉行秋審未便遽易生手故仍暫綰臬篆兹於本月初一日奉撫憲余晉珊中丞牌示現在秋審已過籌欵緊要黄署臬司應卽飭回本任所遺臬篆委現署運司之候補道許道貞榦署理○浙江候補道左子異觀察昔年隨侍文襄公督師西上親承指授曉暢戎機撫憲余晉帥素重其才特委統領新後軍全營兼帶中軍業已於本月初三日下札矣○浙省防軍各營例應舉辦春操適撫憲余晉珊中丞政體不豫因於本月初二日札委藩憲誠果泉方伯臬憲黄幼農廉訪調集各軍在羅木營校閲自辰至午始得竣事其有技藝純熟者分别存記呈請中丞給奬○浙江提督學政李文坡大宗師按臨湖郡後卽行文嘉興府定於五月十六日取齊嘉屬文武生童迨試畢接試杭州約於六月初旬回省 
[甌郡官塲紀事]  
　　温州訪事友人來函云日前新任浙江温處道童觀察札委永嘉縣秦鹿苹大令兼辦甌海關事務以資熟手大令以現署要缺恐難兼顧再三禀辭觀察遂以大令爲正辦另委金詠莪二尹副之○委辦平陽釐局卽用縣茹雪樵大令於上月二十三日由滬附招商局普濟輪船抵甌小住東陽春客棧二十五日禀見道府各憲擇吉五月初一日到差○委辦處州釐局王叔康太守於上月二十三日由滬附招商局普濟輪船至甌禀見道憲童觀察二十六日乘漁船赴括蒼接辦局務 
[湖樓話雨]  
　　杭州訪事人云本月初旬連得大雨老農老圃無不望慰雲霓端陽日復大沛甘霖直至初六日午後始止一時稻田水足農家之子喜可知已○本年米價本較上年昻貴頂上白米每石需洋銀四元五六角最下者亦需三元六七角至上月下旬忽又驟漲旬日之間每石加至一元左右數米而炊者無不愁眉雙鎖矣 
[楚江梅雨]  
　　武昌訪事友人云鄂省拐風素熾邇來民間失孩之事更層見疉出幾於書不勝書江夏縣陳介菴大令以此項被拐之孩必有囤户私行藏匿爰密派幹差四出稽查以安善良而除奸宄亦可謂關心民瘼者矣○入夏以來雨暘時若四月二十五六等日忽雨師風伯並轡而來江水驟漲二尺有奇至二十八日午前紅雲一片捧出晴曦水亦漸次消退三農皆轉憂爲喜咸謂天公做美惠我窮黎云○昔屈原懷才被放懷石沈汨羅江後人哀之遂有龍舟之戯楚中爲三閭故里每逢端陽佳節居人爭作水嬉　鼓聲中龍標競奪紅男緑女空巷往觀習俗相沿亦足爲昇平點綴惟痞棍每乘機滋事現值會匪不靖謡諑滋多又當府試之期考童雲集武昌府余堯衢太守因飭差一體查禁犯者究懲亦思患豫防之道也○四月二十九日護軍營勇某甲赴某典鋪贖取衣物典夥索補所虧錢數以致互相口角甲大怒拾石向櫃中猛擲悞傷某學徒之額血液淋漓旁人皆見而不平欲将甲扭送營中懲處典主以學徒傷勢尚輕不欲多事甲亦知衆怒難犯一溜烟遁去不知所之○本年茶市清淡商家咸懷觀望以致錢價有减無增錢業中人屯集現錢者無不大受虧折○近曰省城錢店忽倒閉四五家武昌府余太守聞之已飭錢業首事設法整頓矣○煤油爲民間曰用所必需去冬其價曰昻每箱售至錢二千八九百文近忽驟减其著名之美孚牌煤油每箱僅售錢二 
 
 

Page 3

 
 
千二三百文聞因漢口洋商新設煤油池屯積甚多故商家無從　斷也 
[漢口夕陽]  
　　漢口訪事友人云此間德國租界工程已竢擬設巡捕藉以巡緝地方自强學堂教習兼護軍營管帶何佛曼君查悉　内有某某等勇丁一十六名年富力强能操西語堪勝巡捕之任爰開列名單函請德領事官錄用領事俯允所請飭捕頭将從前所募華捕一律撤退而以某某等勇補之○邇來漢上時有一種小流氓高領鬆辫三五成羣專向各妓寮肆行滋閙嬌鶯雛燕任意摧殘鴇母龜公畏如虎之兹爲夏口同知陳少石司馬所聞飭差拘到甲乙二名以閙娼二字文其面然後枷號閙市以儆效尤○前者匪棍曾金標由鄂省大憲飭差拘獲禁諸獄中旋被賄通獄卒矇報病故邇來時出没於漢口一帶益復肆無忌憚惡積如山漢陽府趙楚江太守聞之設法拘案重責五千板釘鐐收禁以便通禀上憲嚴定罪名 
[蒋阜雲峯]  
　　金陵訪事人云上本年元縣應解秋審人犯計共七起經前署縣龍研仙大令委員解送蘇垣現已審畢於上月某日發回監禁候旨處决○有某甲者輕薄子也近在某處誘得一婦席捲家資遁至石頭城畔適遇保甲局巡勇攔住詰問來由甲與婦神色頓異一味支吾遂解請保甲總巡移送縣署 
[香涇買夏]  
　　蘇州訪事人云省垣間門内天庫前丁姓家八齡幼女被同居之　工某甲强姦報經地甲将甲拘獲然後投吳縣署控陳翌日甲乘間脱逃地甲懼正欲設法彌縫已爲臬司朱竹石廉訪訪悉立飭吳縣田大令嚴加跴緝科以罪名大令急傳地甲至案謂此等緊要案犯竟敢疎忽若是平日玩公悞事可想而知遂飭装入站籠中限期交甲到案地甲知不得免串同看差役将現充北利二圖地甲之其弟包百順調換入籠大令聞之飭家丁四出稽查務須澈底根究○大憲以邇來軍餉浩繁帑項奇絀因於上年十月委分省補用道郭安庭觀察就省中開辦烟膏捐觀察奉委後議定章程每售烟膏一兩抽錢二十文禀經上憲批准立案上月某日觀察親詣長元吳三縣所轄各鄉鎭續行勸辦上憲以其餘各府廳州縣亦應一律舉行委令觀察次第興辦觀察恐事繁不能兼顧禀請上憲另委幹員上憲准之委候補同知黄琪赴徒陽通判劉文澍赴華婁奇齡赴太鎭陳寳樽赴武陽知縣周慶延赴崑新陳文藻赴上海王敬銘赴奉金朱福濳赴川南悉照現辦章程分投勸辦各員奉委之下已於本月初三四等日陸續啓行矣○有蒋某才年逾花甲老態龍鍾屋後有空地若干撫力起造僅築牆以自固牆外爲某汛所轄營基左鄰馬某素性强横居民咸畏之如虎近忽将蒋屋外圍牆拆去并在空地上起造房屋蒋向之理論馬諉稱向汛弁和賃蒋不得已具禀長洲縣署控告縣主蘇大令准詞飭差令馬暫停工作馬一味蠻横置諸不理蒋遂於本月初三日復遞禀詞求速踏勘大令告以現當請假期内一俟假滿卽當履勘訊懲 
[戟轅上壽]  
　　昨日爲蘇松太兵備道兼江海關監督袁海觀觀察攬揆之辰屬下各官咸於清晨趨詣道轅奉觴上壽戟門之外車騎如雲 
[監司讌客]  
　　蘇松太兵備道兼江海關監督袁海觀觀察定於本月十一日在斜橋左近北洋務局肆筵設席柬邀日本駐滬總領事小田切富卿君子爵長岡雲海君讌飲並請盛杏蓀丞堂簉座蓋以聨中外輯睦之誼也 
[嚴穂倒帳]  
　　兩江總督劉峴荘制軍查得邇來每有奸商猾儈虚設行店騙倒鉅欵等情奏請照京城錢鋪定例分别擬罪行司通飭遵照在案兹蘇松太兵備道袁海觀觀察接奉峴帥札文略謂訪聞近日各處倒帳之風仍未稍戢推原其故皆由各地方官不能認眞嚴追照例究辦所致合行通飭札道卽便分飭所屬嗣後凡有倒帳之案務須立卽提集究明嚴追盡法懲辦倘再玩忽一經訪聞定将該地方官懲處云云昨已遵照辦理矣 
[解犯請勘]  
　　昨日太倉州蒋體梅直剌派差押解槍劫民人侯國榮家之盗犯金老么張德發張明得王小根余老三等五名至蘇松太兵備道轅申請提勘擬罪道憲袁海觀觀察飭發上海縣寄禁聽候示期勘訊 
[傳諭膏董]  
　　昨日上海縣汪瑶庭大令傳集烟膏捐董邱姓等人諭以此項烟膏捐務須認眞收解不得稍有短絀因奉撫憲札諭故也各董咸唯唯而退 
[寓公作古]  
　　前臺灣巡撫邵小村中丞解組後流寓海上在泥城外斜橋左近購地數弓經營園圃亭臺高聳花木蓊然緑野平泉無以逾此蕭曠也近日忽患河魚之疾呻吟牀第間中丞酷嗜洋法調治皆用西醫無如病入膏肓針砭罔效延至本月初八日午後騎箕西逝初九日大殮本邑印委各員均往弔唁素車白馬絡繹於途 
[連獲流氓]  
　　前日上海縣汪瑶庭大令飭差持票至南市老白渡拘獲小流氓朱連生帶回縣署昨日復在陸家浜拘獲混名喇叺長生者押候訊懲 
[局員賃地]  
　　本邑清道局員葉淑洙明府以街衢垃圾自經挑夫掃除卽用船駁至浦東傾棄邇被洋關西人扣留爰於昨日飭十六鋪地甲會同十二圖地保顧桂榮查得南馬頭附近有空地一方商請業主賃以暫屯垃圾以便隨時駁運 
[幸免重懲]  
　　日前船户沈雲生由無錫装運小麥二百石來滬行經南卡賄通巡丁陸阿毛希圖偷漏旋被貨捐局巡查浦江委員某君邏獲從重罰鍰并禀請總辦勞太守移知南卡委員查明陸有無他項劣跡兹經覆稱事屬初犯因遂不予深求 
[嚴查小票]  
　　日前本邑保甲總巡朱森庭明府訪悉南市倉橋街日增南貨店私刊小彩票出售爰飭各巡防局員嚴密查禁旋由二十三七鋪巡防局員邱友林二尹起獲彩票若干條送請明府察閲一面飭差拘拿違禁之許榮生押候訊究 
[兇手移縣]  
　　前日本邑楊樹浦人楊勳勳與楊小喜爭奪田産突被小喜糾同周增林魯炳春用刀戳斃旋經屍妻王氏屍弟永泉将小喜扭送捕房捕頭令地保徐良圃投上海縣署禀報縣主汪瑶庭大讼親蒞屍塲騐得戳斃是實将兇手發押捕房昨晨捕頭令某包探解送英美租界公廨讞員張柄樞司馬略詰情由商之梅副領事諭令移解上海縣署歸案訊辦 
[示防疫癘]  
　　近日旅順口時疫流行死者相繼是以江海關税務司出有示諭凡輪帆各船之來自彼處者須由西醫察騐方准駛入浦江中 
[印兵移駐]  
　　去歲北方拳匪之變英迁派令印度哥爾戞兵若干名駐紥上海豫爲之防兹已由統帶官下令準備行装大約不日卽當調令北上矣 
[土人回國]  
　　前者土耳其朝迁派令回教師若干人航海來滬僑寓法租界密采里西客館兹已於上禮拜六卽華歴本月初七日乘日本郵船株式會社西京九至長崎以便前往西伯利亞附俄國火車駛回本國 
[火未成災]  
　　前晚十一點鐘時美租界有恒路第八百八十一號門牌某姓醃臘店中人因事登樓潑翻燈内火油以致炎威大熾幸卽取水灌救始得熄滅祇被焚去衣服數件然四鄰已飽受虚驚矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
 [G盤店聲明 
　　美租界錢業會館東首新馬路口大昌煤炭店一應生財貨物全盤與成泰昌管業如有大昌外面帳目往來存該等項均歸大昌自理與成泰昌無涉恐未週知特此聲明成泰昌告白 
　　恊隆洋行新到各貨 
　　啓者本行新到花旗頂上船牌及雜牌雪白麵粉洋燭洋皂罐頭水菓食物一切五金雜貨各樣俱全兼售生皮膠等價廉物美如蒙光顧請至四馬路東首本行帳房面議可也本行特白 
　　聲明 
　　啓者本行前定於今日拍賣產業茲已停止不拍爲此聲明五月初十日錦名洋行啓 
　　賞格 
　　啓者於五月初八日上午在寗波會館方浜橋左近遺失西信内有克羅福先生二封拾着者送來酬洋二元决不食言此佈西門外斜橋安息會臺物史告白 
　　新瑞和洋行告白 
　　啓者本行向代人繪畫圖樣包造各等房屋並碼頭外埠亦可以及經理房租地產並經手估賣房產價値抵押銀錢等事如蒙惠敎請至英界黄浦艱第十號卽義源洋行樓上間新瑞和洋行賬房可也特此佈聞 
　　代寄廣東闈姓 
　　本號分設十六鋪大街口入第十家仍舊代寄廣東文鄉科南番順　宮闈姓批發江南彩票各埠函購照常快捷妥當此佈南市兆昌謹啓 
　　嫩面玉容散 
　　此散治男女面上油膩黑氣烟色酒剌雀班暗晦等患每晨搽擦自然嬌嫩滋潤清秀眞整顔妙品也每瓶三角每洋照拆四瓶上洋二馬路中市京都天寳齋便是 
　　CHAMBERLAINSMEDICINES 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯廉所製之咳嗽藥服之病卽可鬆動咳嗽漸止痰亦易吐曾伯廉所製咳嗽藥治咳有效决無危險之事 
　　發痧一症須立時醫治不可稍缓爲此家中應儲曾伯廉痧藥此藥中隨便用之其中並無毒物無論小孩成人用以治痧别無他患 
　　曾伯廉所製止痛油爲至妙人之劑無論人身因何疼痛敷之立刻可止頸子生硬風溼疼痛筋絡疼痛骨節不和諸病因曾伯廉所製止痛藥油敷之眞絶好方法 
　　分寄各藥鋪出售每小瓶洋五角大瓶洋一元丁上海新晉隆洋行總經理 
　　專治疝氣 
　　余秦患疝氣之症十八年矣發時疼痛萬分囊脹如瓜各埠疝氣藥嘗盡罔效今幸閱日報得悉上海英大馬路萬康醬園對門德仁里内廣東陳恆德堂疝氣膏丸十分神效函託松滬糖捐局友代購該堂疝氣膏藥二張又疝氣丸藥二盒共計費洋四元内服外貼果然藥到病除至今二年有餘從未發過感其藥如神登報揚之松江東門大街恊昌布號啓 
　　黄夢畹啓 
　　嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨得賜敎惟乞恕簡慢不恭耳肅陳維鑒不宜 
　　日本郵船會社 
　　啓者本公司神户丸准于本月十四日卽禮拜六早九點鐘開往長崎神户横濱等埠小包收到禮拜五午刻客票賣到五點鐘止倘蒙各寳號如欲裝貨搭輪者務祈早臨爲幸郵船株式會社 
　　地基召租 
　　本行有地基一方計十畝在厦門路大英牢監西首新造橋堍可以出租和欲租地造屋最宜卽請至二馬路東口寳順洋行面議此佈 
　　再緩限期兌紅票 
　　本公司因租界禁止叢已停辦其紅票早經登報限至四月底止截今再展限至五月初十止如再不收兌乃係自悮現本公司移居舊址後街十五號門牌此佈上海廣益公司謹啓 
　　馳名藥酒膏藥 
　　本號自運廣東馮了性正頭號雙料藥酒○又瀾石梁財信跌打風濕藥酒并跌打風濕膏藥○又本號萬應追風膏藥○賜顧認明招牌○上海老巡捕房對門廣東種德園啓 
　　價廉物美 
　　大荳蔲六文○頭痛膏六文○印蓮散一角○如意油一角○玉容粉一角○生髮油一角○洋蜜一角京都同德堂兌　 
　　永祥豐壽板 
　　本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是 
　　廣東同文堂雙料痧藥 
　　本堂馳名精製夏天上等麝香雙料痧藥○痧氣丸每洋百卅瓶紅靈丹每洋百廿瓶鋪在上洋四馬路麥家圈對門　 
　　寗波太極圖義賑票立昌書局 
　　江南票逐月批徽墨湖筆書籍兼收鈔票甬江錢行街王文正一言堂 
　　棧房召租 
　　今有大棧房一所在大馬路老亨達利後面如欲租請至三馬路本行面議此佈魯麟洋行啓 
　　心胃痛眞騐 
　　心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐姚體信具 
　　告白 
　　是月十二日浙紹永錫堂恭敬恊天上帝座前清音全台凡在會中務祈早降恐未週知特此預聞浙紹同人公具 
　　留有餘堂主人鑒 
　　日前肅呈禀件何以终不示復如　食言吝予擬將從中情節登報聲明想是非自有公諭也貽孫甫啓 
　　遺失提單 
　　初七日由甬裝江天輪船到申木器五件計床一張此提單已失經向招商局說明將提單作爲廢紙此佈廣太號白 
　　起死回生素著奇效購者鑒之 
　　神效立止吐血斷根膏 
　　吐血不速治終身有性命之憂本堂立愈吐血斷根膏專治内傷吐血服之無不立愈按吐血一症有屬胃者有屬肝者有屬肺者要以肺血爲重蓋血出肺損痰濃腥臭久咳不止易成勞瘵此膏性味和平無論血出何經皆能包治之每料實價四元上海英大馬路五福弄口京都同德堂發兑 
　　寳順洋行保險 
　　本行股申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘末行帳房面議此佈 
　　太古水險告白 
　　本行經理比地列士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
　　失票聲明 
　　啓者端午日差田阿連往江北送信交胡振芳查收内有未愼莊名之聯票四紙五十號起五十三號止計一千兩又祥記支義利德春字元號初六期計一百卅元此票在途遺失已向嘉如二邑備案作爲廢紙特此聲明嘉定黄萬長啓 
　　新開林世昌南號 
　　本號開設英界五馬路自辦皮絲烟刀精選中外名烟貨眞價實已歷有年蒙紳商賞鑒四遠馳名今在法界新開河添設世昌南號擇於午月初八日開張貨色精益求精價則格外克已承賜顧者請認明本號招牌庶不至悮此佈 
　　新式飛車 
　　本行乃上海至大脚踏車行所售之車係目下極新之法洵是無上上品又有一種飛車為本行所獨售不拘何人俱能乘坐不須動脚其行如飛倘蒙紳商惠臨賞鑒當知非所言虚也英大馬路新巡捕房對門踏飛洋行 
　　代寄廣東闈姓 
　　本號分設老北門城内財神弄代寄廣東全省文鄉科闈姓彩票廣府三縣文　宮外埠黌客函購中彩各任務宜快捷此佈鉅興號鉅記謹啓　　豐裕保險 
　　啓者茲有英國納斯那公司集資本元一百萬磅公樍元五十萬磅創設以來迄今七十七載現在申設立分行歸本行經理專保中外房屋棧房店鋪及生財衣服等項保費公道倘遇不測賠償迅速貴商如欲保者請至二洋涇橋北首本行面議可也豐裕洋行啓 
　　浙江評定第一 
　　古越陳君翼三精寫蘆雁海内聞名欲求好畫者幸弗失之件由石路公興里内俞鑑波世醫處轉交如紹城由大江橋隆吉棧轉交潤資先惠限日取件無悮大堂二元餘照减折懶僧氏啓 
　　寗波江北岸 
　　廣福成 
　　專批江南票并監製嗬囒水各種料器批發格外克已信購卽奉 
　　新到洋緞 
　　减價批發 
　　本行專售日本各色鮮明洋緞價廉物美如貴客欲辦者請至江西路第一百九十三號門牌便是松村洋行謹啓 
　　盤店聲明 
　　英界石路二馬路口久和恊茶葉店一應生财貨物盤頂與仁記管業所有外面帳目往來存該等欵均歸前東自理與仁記無涉本號自運名茶雨前龍井先行交易擇吉開張此佈新泰仁記告白 
　　明治火險 
　　三井經理多年賠欵迅速如有房屋貨物傢私均可照保價極克已如蒙賜請臨四川路十七號面議 
 
 

Page 8

 
 
   
 
 

Page 9

 
 
[上海縣署瑣案]  
　　張鳳山控甘良卿圖賴借欵等情前晚縣主汪瑶庭大今升堂研訊張供小的在治下賃屋開設鞋店前與甘良卿　開皮梁店往來光緒二十三年正月曾被借去銀一百五十兩是冬又借去銀一百兩嗣甘因納妾虧空無可彌縫於光緒二十四年将小的所買與伊合一提單之貨抵押銀應用小的旋卽備銀二百兩将自已之貨贖回合計共被欠銀四百五十兩求卽訊追甘供小的兩次借伊銀三百五十兩實因生意虧折所致叩求寛限拔還大令飭責二百五十板交的實人保出限十日内先繳銀五十兩○本城大東門内王源泰嫁妆店主王日托稱娶妻欲納良家女爲妾致與媒妁張子文顧祥驥涉訟公庭大令飭提齊兩造及媒人訊明核奪此已記諸前日報章矣前日之晚大令升堂質訊曾國洪供稱四月二十日王浼顧所私蕩婦李王氏來家爲小的女兒作伐翌日復來言已擇定二十六日行文定之禮并涓吉五月初二日迎娶詰以王年若干伊稱二十八歲小的遂收受茶禮洋銀二百元置辦妆籢器物後小的兒子於本月初一日回家云在浦東探得王已娶妻是以不願結姻王供小的聘定曾女之後曾夫婦均曾與小的會晤且伊女亦願嫁小的求鑒大令怒謂曾女是否自願嫁爾爾何由得知此言實屬荒謬遂喝令重責王苦求寛免并請追還聘禮洋銀大令問張顧二媒曾否收受柯儀同稱此事實有三人作伐柯儀未得分文大令惡曾作事糊塗著二十二圖地保押令将聘禮還王其女另行擇配 
[英美租界公堂瑣案]  
　　老公茂紡紗廠洋人洛神飛控鄉人曹國良混售攙水棉花讞員張柄樞司馬提曹研訊洛神飛訴稱棉花攙水已禀請道憲出示禁止乃曹於前日将棉花四包售歸本廠騐得攙水不少務求究辦曹供小的不敢攙水實因節屆黄梅天氣潮蒸務祈明察司馬判罰洋銀二十元○五百三十八號巡捕解蒋金生至案禀稱伊無端與人口角将磚石擲傷某洋人故由小的拘解請究洋人投案訴稱蒋作工不愼并敢糾黨行兇求恩訊辦蒋供洋人醉後将小的兇毆并强借洋銀五元小的不允致被扭至案下如大老爺不信請傳作頭朱信記質証可也司馬著押候禮拜三傳朱復訊○張繼忠上控徐秉春掯贖田單朦轉道契等情道憲袁觀察札飭吊單察騐昨晨徐秉春偕洋人瑪禮遜投案候質司馬會同梅副領事核訊之下張妹妹投案聲稱父親張繼忠現已去世此田坐落賽馬廳左近龍飛馬房西首張家浜前由先父抵與徐阿狗卽徐秉春計洋銀四百元立有契據並未賣絶是以歴年仍由小的完糧現在每畝約值銀三千兩徐掯不放贖朦轉道契求卽訊追徐秉春供此地由小的租與瑪禮遜建造房屋當時小的向張瑞連買下隨卽過户完糧並非由張繼忠抵押兹将絶契呈騐張延律師威金生聲辯良久司馬商之梅君定於禮拜三復訊核奪○包探徐榮珊解顧阿金到案禀稱此人在兵船上混用銅質僞洋銀是以解案請究司馬判責三百板管押捕房半年○朱阿三行竊怡和紡紗廠皮帶紗繩周福生行竊棉花均由包探金阿三拘解請究司馬判責朱二百板枷示半月周責二百板免枷○東洋車夫王子德竊取洋人西牌思納衣袋中銀對時表一枚經洋人扭入捕房昨晨包探張阿五解案請究司馬判責五百板遞解回籍○包探金立生解李才金到案禀稱此人行竊毛賢良家衣服數件請卽究追司馬判責三百板遞解回籍另由某當鋪弔出無主贓物照章發還○馬夫陳桂生專喜策騎飛馳屢經訊罰昨又在某處駕車飛駛經九十六號西捕拘解請究司馬判責三百板枷號七日發犯事處示衆○諸介林陳洪升朱諸氏梁阿榮等家唯積稻艸過多經包探趙銀河胡端龍解案請究司馬訊係初犯從寛免懲諭以如再違章定行重罰 
[法租界捕房瑣案]  
　　前者某西人控華人陳雲甫議定将田永遠出租收去洋銀二百五十元不将田單交出等情讞員杜枝園大令提陳至案訊取口供諭令押繳所收田價嗣由中人夏順生繳到洋銀一百五十元尚少一百元迄今延宕日久昨日大令命提覆詰著交的實人保出限二十日内分兩期繳案延干追比○沈桂發在某烟館開燈過癮與烟客林子卿同榻旋失去銀對時表一枚疑林所竊控經大令訊供管押昨日命提覆訊林極口呼寃大令飭探帶出覓人何去○前者邵榮春控車夫王寳郎私取洋銀鈔票逃回海門原籍等情大令備文關提未獲因将伊弟王棟棋拘押迄今日久未将寳郎交出昨日提案覆訊棟棋叩求交保出外找尋大令准之○栅夫宋張生前因唆使某火腿店學徒竊取洋銀事發送請大令訊明判令枷號一月示衆昨已期滿命将枷開去重責三百板然後釋出○偷兒王阿金流氓陳阿三前經包探解請大令訊明判令枷號一月昨已期滿命将枷開去各責三百板然後釋出○偷兒劉阿三朱金福孫三木前經包探解請大令訊明判令分别枷責昨日著将劉枷號一月期滿責釋朱孫各責一百板卽行釋去 
[美租界捕房紀事]  
　　昨日清晨積竊陳阿五溷入篷路菜市中竊取甬人某甲衣袋内鈔票洋銀五元及小銀錢數角適爲包探劉光震所見拘入捕房捕頭令押候轉解公堂禀請讞員張柄樞司馬懲辦○昨晨本邑人李月亭投捕房訴稱家住裏虹口老朱家宅第二百八十一號門牌昨夜八點鐘時路經沈家灣石子灘左近突有四五人從江北船上一擁登岸按住手足将衣袋内銀洋三元一角盡行攫去求卽緝查捕頭允之 
[蘇省官報]  
　　四月二十九日襄辦江南機器製造局候補道許夔湖南人由滬來知府田庚禀知奉委查騐安定旗營工程並點名差通判王士暄交卸署震澤縣任事回省署常熟縣楊禀辭正任武進縣施交卸任事回省知縣賴豐熙由寳山公幹回禀謝奉委發審局卽日到差咨派駐滬考察商務委員候補知縣洪冀昌由滬來禀知奉飭分蘇差委直州胡顯勳禀謝奉委寳山崇明清查膏捐差五月初一日新授四川鹽茶道黄承暄辭行赴川履新海門同知王寳禀到句容縣黄傳祁禀辭知縣趙夢泰禀知奉委赴奉賢公幹楊溥禀知奉委赴宜興荆溪會縣覆估城垣工程差丹陳縣敎諭徐世勳禀到章承銘禀辭赴寳山公幹巡檢胡善元禀知奉飭派蘇差委初二日正任常熟縣楊家騵禀辭赴甯見制憲知縣趙夢泰禀辭赴奉賢公幹並謝飭知派蘇差委徐芳懷赴江靖王希禹赴宜荆禀辭清查膏捐差代理江陰縣典史張恩瑞專丁來省禀知二十六日交缷任事藍翎五品頂戴分發江蘇試用府經歴林文懿福建人由京騐看來省禀到初三日通判陳熊奉委清查嘉定青浦膏捐差吳汝繹請假赴鎭江措資卽辭知縣方廷鴻由常昭河工米捐局來禀謝奉委清查常昭膏捐差許溎祥禀知赴十里亭稽查火藥新庫本日卽回楊溥禀辭赴宜荆會縣覆勘估城垣工程差李嘉福禀辭赴錫金公幹劉芝蘭禀辭赴壇溧公幹提舉銜同知用候選通判李彦彬候選知縣王大鈞均禀知初二日在钮家巷開辦秦晉賑捐駐蘇分局巡檢馬鴻恩禀辭赴寳山塘工差典史楊錦章起服回省禀到初四日同知鄧文堉由吳淞江釐局來知縣鍾鴻鈞由吳淞鈎船捐局來富光祖禀銷由申赴松提軍火差並謝奉委赴江震清查膏捐差張恭彝禀銷催提前崇明縣沈令欠欵差直州判胡顯勳禀辭赴崇明寳山清查膏捐差傅振海禀謝奉委江陰保甲差卽辭巡檢吳崇文禀謝委署崑山縣石浦司巡檢事卽辭五品頂戴指分江蘇歸新海防例遇缺先補用巡檢孫寳書浙江人由浙騐看領咨來省禀到撫標親軍中營帮帶候補守備丁魁榜禀知由秦晋賑捐局案内報捐三品頂戴 
[江西官報]  
　　現署南安府事正任建昌府知府何太守剛德調署撫州府篆務現署撫州府事又正任南康府通判安另駕鍾愷上年奉委赴京刻已領咨回省銷差應回本任又豐城縣典史余少尉家彬患闰病請假回省就醫以試用府經歴唐叅軍啓虞署理又署贛州府觀音閣通判吳别駕春鑅期滿遺缺以現署南安府同知准補銅鼓營同知徐司馬嗣龍調署遞遺南安府同知缺照章輪委試用同知洪司馬子煃署理候補府項松總查七門城外保甲蒋德幹會辦城内保甲承恩回籍省親知縣張懋功九江措資回縣丞官乃桐往南康催税契張錦川安仁催道欵回胡海瀾九江府屬公幹回何家齊接查廣内保甲翰林院編修李豫由京回江候補府陳方銓金陸查探銀元章和回建昌同知羅解餉由鄂回元雋聞訃丁生祖母憂縣丞吳奎接查廣内保甲胡喜祿查進内保甲邱景行查順内保甲改指府經高肇康禀到投文 
 
 

Page 10

 
 
   
 
