# 1888 - 257 - 4905541

 

Page 1

 
 
[重印靑樓夢出售] [  申報館主人啓]  
　　靑樓夢一書以悱惻芬芳之筆寫流連繾綣之情洵香國之佳談敎坊之韻事也向經本舘排印早已不脛面走兹特重付手民字旣無魯簡之訛　亦類齊紈之潔卽日出書每部價洋五角賜順者請照曩例 
[重印三國志演義出售] [  點石齋啓]  
　　三國志演義一書根抵正史點染風華記戰陣則如火如茶表忠義則可歌可泣偏安拓漢文體雅近乎龍門正統尊劉綱目直師夫鹿洞誠推稗官中之巨擘足奪葄史者之雙眸也但坊本魯魚虚虎舛謬滋多本齋向有校准精本金評盡列石印無訛今二次付印於逐回繪圖前更倩名手增補繡像旣添毫於頰上若觀紋於掌中每部分訂八本外裝錦套兩函便舟車携帶之資供燈窗披閱之品價洋一元八角卽日出售此佈 
[一百六十三號畫辦告白] [  點石齋啓]  
　　鱣郎螺女蛟妾蝦王水族通靈見諸載籍然或授寶籙以酬恩或導綵舟而游戲小施狡獪則有之茶毒生靈則罕見近者京西水災相聞因觸怒鼋精所致天下固有會逢其適而事後傳言偏多傳會者於此益見古書所載亦未必不然繪准十六日出售首頁敬摹功臣圖餘附悉仍曩例 
[石印御纂七經先印五經發售] [  點石齋啓]  
　　是書兵燹後惟荷澤馬文愍公摩印於浙省官書局披讀一過間亦不免舛錯本齋覓得殿本縮爲袖珍本校勘之嚴密至五易手而後已若備以爲作經文之用可免臨文疑誤之弊分裝二十六本碼洋八元准于十八日出售上海文瑞樓及南北申昌各書坊外省如金陵京都廣東福建湖南湖北山東江西等省皆設分局從近購辦可也此佈 
[論公家花園]  
　　今問有最不公之人我執一已之見譽之曰至公無私人許之乎曰否今問有最不公之地我懷一已之私稱之曰大公無我人許之乎曰否然則租界之外國花園何爲而以公家名也曰是殆因華洋公捐而名之也果爾則公家物業宜以公家名之胡爲乎祇許洋人駐足不許華人問津何也曰園囿之設所以適性所以陶情奈華人品類不齊性情各異其知自愛者族進旅退靜穆宜人其不知自重者往往酗酒滋事指桑罵槐又其甚者以風雅之場爲角勝之地鬥口鬥手閙閙嘈嘈一交三伏汗氣逼人雖非西子蒙不潔人皆掩鼻而過諸如此類更僕難言與其因事而始禁於後究不若未事而預防於先此園雖設而不關所以下秦王逐客之令也然則港督之花園華洋雜處此來彼往常見擁擠屈指而計已數十年矣未聞有此等事何也曰此事去年疉經滬上紳董往返函商承工部局員見奬謂華人賞心樂事之地最多區區小園無足掛齒所商公同游覽一節請無庸議語似中肯故暫作罷論耳嗚呼噫嘻爲此說者何其髮短而心長耶滬上老成英俊之士斗量而車載今一曾而推我數十萬人盡入陷阱而不知避可哀也乎可慨也乎夫人勞則思逸恒情也試思一日之間若者爲勞心之人若者爲勞力之人我旣食於人則終日握算持籌無非爲人作嫁形禪况瘁不敢言勞所可偷閒者惟此晚後片刻餘畧耳設也園門大闢與民同之縱不能如點之風乎舞　冠者五六童子六七詠而後歸然亭臺樹木色色可人此也乘興而來彼也盡興而返人生旣適意當日游倦矣雖有他處吾不敢請教矣誰肯再破慳囊復馳情於花天酒地耶工部局有見於此以爲如此則捐項無由而增欲一網打盡非避實撃虚之法斷乎不可於是如海上三山令人可望而不可卽陽似拒之勿來陰實導之入勝我以閉門羹相待彼必又顧之他其始也茶室消閒略費靑蚨數十繼則書塲遣興化去白鏹一毫浸假而戯園酒館日揮數金矣浸假而么二長三夜需數十矣爲問數十萬人中積有餘貲者實有幾輩是豈人盡無行歟其賞心樂事一言蓋已微露圭角卽此可以類推也然則上海一隅華人安得有起色之日乎宜思何法以避之曰亦本地風光築一公家花園耳此事衆情皆悅倘得有力者登高一呼當可立辦法宜設捐册千萬本分派各行店及輪船帳房着其不拘多寡一律書捐往來過客亦一體勸募滬上萬户千門數萬之金拭目可待旣集有成數然後商購地叚築花園一所名爲中國公家花園中設講堂二所敦請聲音清亮者日夕宣講聖諭叅以忠孝節廉等舊說新聞口講手晝務使來游者忠孝之心油然而生旣可爲游目騁懷之地又均曉於忠君親上之方庶幾游騎有歸不致胡行於酒慺妓館中日沉迷而莫返也豈非一舉而數善備歟出陷阱而登天堂是所望於維持世道者 
　　右稿乃赤花散人泰防氏郵來諄囑登錄觀具所言不免有過激之處然其意則不可不謂之公也顧名者必思義名之曰公家花園而獨禁華人弗入此去年在滬紳商等所以有給照許遊之說也然西人不公之處正不止此西人至華華人未敢阻止華人至新金山舊金山等處則西人禁之拒之甚而至於驅之殺之此其事公乎不公乎以通商敦睦之國而且不公至此吾故曰萬國公法當輔之以勢力非僅恃公法而已也名曰萬國公法中國猶且不與其列則名曰公家花園中國又豈得過而問之彼因公家捐資而成而不盡没公家二字猶是天良不昧處散人之曉曉恐未必有補於事也夫 
[京師近事]  
　　吉林長春廳所轄地方遼闊客民土著户口日繁一切公事倍於往昔改設通判職分較小非有地方正印人員坐鎭其間不足以資治理自應因時制宜期於地方有裨擬仿吉林升改府治成案將長春廳改爲知府並添設知縣曁改設教佐等官庶地方有所表率分司措理自形裕如實於根本重地大有裨益等情經調任福州將軍希爵帥元專摺陳奏飭部核議按吉省前經銘將軍安於光緒七年曾有擬添寍姓琿道等缺之請由部議駁此次請改設長春府縣等缺未卜部臣如何議覆也○烏紹庭少司空奉命視學八閩所管鑲紅旂滿洲副都統一缺特命散秩大臣世襲侯克勤署理聞克侯憲已於初七日已刻赴鑲紅滿衙門拜印視事○上虞備用處續辦事章京廣侍衞仁以遵諭擬保挑送乾清門行走之本處二等侍衛德洪額等二員三等侍衛固良等四員藍翎侍衛忠　等六員繕具名單禀請本管六額駙點送六額駙諭以本處應行保送名員名單本爵未便擬點請由伯王爺點送廣侍衛據禀伯邸伯邸諭以看箭有期再行禀點保送○神械營械器局近日製造各種械器甚多並造各式洋槍曁格林等砲位均經試 
 
 

Page 2

 
 
用合法雖物紏半屬購自外洋然造成後不遜於洋製倘鋼鐵各料自能匀配採鍊無須向外洋購辦則更進一層矣其洋火藥彈銅帽等項製造尤精凡本營各隊槍砲操演以及奉天練兵常年所需軍火胥賴該局製造局中工作之人每晨七點鐘至十二點鐘進内各司其事辛勤倍至各隊兵挑入局中做工者月給銀二兩除月初五天例假外不准曠工○内閣票簽處傳知各處本月初六日皇上由南海還内入宿齋宮所有王公文武大小官員除隨駕有差外均於西華門跪接聖駕爲此傳知○吏部示傳在部投供騐到之候補國史館漢謄錄官施叢桂馬家桐等二員限五日内取具六品以上同鄉京官印結填明履歴親供親身赴部騐到如領有執照携帶呈騐以憑送館○熱河承德府東平泉州礦務局突被匪徒多人搶掠携去多贓謙都統禧派員會同印官往勘並飛檄練軍與地方文武一體嚴緝匪犯○内恩豐倉監督倉達人等於初七晨齊抵該倉開放内廷各他坦太監蘇拉等應支五月口分老米三百五十餘石悉雇三四套大車運出倉外沿紫禁城以出東大栅欄附近糧行人麕聚是處爭相購買以銅管揷入布袋掣騐米色每石價銀一兩五錢○初七日爲俄皇命名令誕駐京各國欽差署悉於清晨懸國旂於竿上以伸賀祝總署各堂司悉備紅箋名柬以仲祝嘏之意俄欽差亦以紅柬逐一答謝○阜成門内馬市橋南轆轆把對面有寳某者年逾古稀家有一子一婦寳舌耕半生稍有積蓄初四夜四更時輒有妙手空空兒越墻而進挖開屋門欵步而入正搜財物際其子忽然驚起順拾伊父拐杖欲打寳聞聲而醒誤以爲子之打婦將子抱住口言半夜打閙貽笑比隣子大言曰賊進屋矣寳始鬆手而賊已逃逸燃燈徧覓杳無蹤影檢查各物尙無所失亦幸矣哉 
[江南文闈談剰]  
　　初七晚首塲點名時諸生以未慣提籃挈榼多倩蒼頭挑負入塲以致人數愈多擁擠愈甚由姚家巷入平江府北路人山人海喧如鼎沸加以挑水夫絡繹如織號軍又將號板抛棄盈途地旣高下不平且更滑難駐足致有某生擠跌於地頃刻間被人蹴踏而斃又松江府屬某生被强有力者圍在垓心無從突出任爾高呼救命斷無以手援之者不覺力竭氣窮血如泉湧經人背負而出不知性命如何也○此次人數至多號舍實不能容遂騰出彌封所收卷所謄錄所各數間添設號板數仍溢出復就姚家巷南總門路上搭葢席棚初九日陰雨連綿檐溜聲錚淙不絶西風峭料剌骨砭肌諸生旣無以禦寒又不能假寐咸不免愁眉雙銷怨忿呼天云○向來塲中抛棄字米狼藉汚穢堆中蹴踏飄零無人顧恤此次許仙屏方伯爲内監試特下一令責成號軍將飯米拾取呈繳供給所中每飯三升賞米一升有能榆取字紙積儲者亦酌量賞以錢物故各號軍皆殷勤收拾無有粒米隻字棄遺云○初十啓鑰後諸生魚貫出門有歐西十餘人至貢院前觀覽一切誠掄才大典爲海外所景仰者也○前報紀奥國親王將至金陵游歴云云兹悉親王姓羅於本月初七日帶同水師提督吳立克醫官郁抵納附輪舶至下關卽由譯員曹君順甫龔君佩卿導之入城旋至洋務局拜會劉冶卿觀察翌日請曹龔二君偕游朝大宮明太祖陵隨帶照相鏡箱拍成一照下午復至織局一一縱觀少選卽返至下關附輪而去聞親土年紀甚輕精通英法語言文字爲人亦謙　有度並無貴倨之容葢亦海邦之傑出者也 
[八閩紀事]  
　　鹽道司徒伯芬觀察專差送禮中途被竊一節已登前報兹悉觀察所送係素幛因陸路提臺孫庚堂軍門之夫人仙逝也素幛四鑲有金銀珠玉等件所值甚巨現經閩邑令籖差拿辦詎坊口飯店主陳克洪綽號洪武帝羽黨不下數百人現開四飯店縣差拘追孔亟買出竊賊林大康略繳銀玉數件於前晚送案查該賊向充閩縣散役於張明府任内革去流入盜賊陳克洪經差揑禀已逃有子病在旦夕未能解案等語未知閩邑尊如何辦理○本科鄉試約一萬餘人因號舍不敷學憲牌示錄遺名字列在備取又備取之内者悉行扣送入闈凡志切觀光莫不紛紛投禀督轅嗣經大憲議將貢院内更道飭木匠添造六百號尙恐不敷擬再添六百號但工程急迫非旦夕所能竣倘或不及改搭竹篷多設考棚亦足爲多士掄才之地查貢院添造號舍例應入奏本届人浮於號英才濟濟足徵雅化作人惟經費浩繁動需巨萬聞該欵由楊制軍張藩憲張儲憲諸君捐廉　墊○福州大小試搶替情弊時有所聞本届戊子正科所有塲中事宜各憲　不悉心規畫頗臻美備至首塲尤關緊要楊石泉制軍定於初九日親詣正誼書院考各舉人課卷凡宿負才名之孝廉莫敢不來蓋恐出有搶替等事彼皆預孝可以避嫌也○陰隲之說儒者不道獨在鄉闈說善惡之報如影隨形眞令人毛髮俱悚昨聞貢院點名時有某縣某生甫入頭門七孔流血口稱非我打死汝等語送考之人急卽扶回相傳伊　被伊母毆死陰魂不滅前來索命又有安溪縣陳生亦臨點入門時見鬼卽時退回有好事者跟到試寓見其滿面黑筋横　人事不知但未知能無恙否至塲内頗覺平善○本届正科調簾官三十一員於初三日經制憲當堂考試於初六日入闈由制軍派定内簾官十二員漳浦縣施錫衛記名截取同知倪惟欽長樂縣陳受頤上杭縣孫楨順昌縣管辰熙浦城縣熊汝梅詔安縣吳賡揚沙縣任宗泰崇安縣朱承烈候補縣何文㴻記名截取同知張兆奎同安縣俞秉琨○本届正科監臨係陳學使代辦外提調張蓉軒藩憲外監試奎樂峯臬憲内提調張笏臣儲憲内監試　係鹽道兹因司徒伯芬鹺憲係廕生出身又年逾古稀制軍遂委令候補道胡觀察日初代辦緣胡觀察乃羊城之名孝廉也○胡員吳司馬兆蕙家　三人被船户馮矮仔等謀財害命一案業已疉登報牘初十日臬司提出該犯四名解赴督轅楊制軍親訊一堂遂請王命喝將船户馮矮仔同謀傳寳善萬家財三名押到北校塲凌遲處死尙有船婦馮王氏仍飭回押所候辦是日觀者甚衆及監斬文武官事畢晉城劊子手某挖出馮矮仔心肝等件持向各酒飯店烹煮店主因其有礙生意皆厚賭使去沿途勒詐獲利不少見之者稱其胆大如雞卵云至馮王氏現尙未辦　傳　孕之故司馬合家有靈其眞能螟目無憾也耶○花會最爲閭閻之害小家婦女每到更闌夜靜入廟燒香抽籖求夢或打撞降乩顚顚倒倒無所不至其中姦淫邪盜卽乘機而入現在東西南北四城外隔六七十里之遥有一種痞棍自稱爲花會首在深山中結茅數椽竪竿掛巴每早開花會一名猜壓之人不計其數當開巴之頃花會首十分威風保衛武夫百數十人皆手執洋鎗軍械望之令人生畏礮響一聲卽時掛巴大家爭壓逾半時開巴得彩者揚揚得意滿載而歸其名在孫山之外紛紛各散逐日如是城内外小巴幾千百家照大山花會百所開之色爲憑人家鋪户丁男子女爭相猜壓幾乎無家不有每到下午開彩之時男女夾雜於道互相問訊珠屬不成事體地方文武有司非不出示嚴禁無奈未能認眞差役營兵反因之以爲利大山小巴俱有厚賄甚且城内外小巴半係差役營兵所爲爲民父母其可若罔聞知乎 
[竹西紀勝]  
　　竹西名勝之區極夥自遭髮逆之亂一概付之焦土承平後竟無修復之望嗣有人將梅花嶺史公祠重新一時稱盛及方子箴先生都轉兩淮乃將平山堂略復舊觀歲集賓僚修禊堂下唱和之風幾追往昔先生於堂中題一聯曰人溯文忠到文簡山從江北望江南又全椒薛慰農先生題一聯曰遺構溯歐陽公爲文章道德之宗侑客傳花也自徜徉風月名區冠淮海我從豐樂醉翁而至携琴載鹤更教曠覽江山出郭至平山三里之半俗名小金山伊墨卿先生題曰湖上草堂舊額猶存今爲大城劉樹君先生重建風景較勝於平山春秋佳日裙屐咸集先生集國朝程午橋陳授衣江冷紅金長眞四先生平山堂詞句爲聯曰好句屬吾曹幾度閒吟正緑剪烟蕪紅吹雲樹憑攔剛落日千年此地有泉名第一花種無雙主持風雅之盛如方劉二先生者誠可稱爲魯殿靈光矣此倉山舊主游歸所述 
[四明瑣記]  
　　寗郡近多竊案推原其故皆因捕役不能留心跴緝所致也卽如南門一帶之鋪户民居或則探囊或則胠篋或則乘屋或則鑚垣失物者幾於防不勝防自非有窩頓之區斷不至於如此或日該　近有船隻潜身以故輾轉江湖莫能得其蹤跡理或然歟○有某姓婦素好服藥每晨以滖水冲服藥膏習以爲常婦之夫有烟霞癖藥缸與烟缸放在一處日前新僱一傭臨最喚傭取藥傭悮取烟膏冲與婦服婦疑 
 
 

Page 3

 
 
藥味有異亦不深究隨口咽下未及片刻驟覺腹痛難忍始究取藥之所知已悮食烟膏辛覺察尙早赶卽救治不致斃命○西成橋某烟店近購佳釀一罈與家人共飲店主飲已酩酊倒床而臥倐忽躍起如病瘋狀將店中酒瓶擲至街心左右鄰聞聲驚起疑有竊盜之變羣相顧問終夕擾攘及天明始覺困疲倒地而臥乃將其手足綑縳然猶躍躍欲起口中喃喃見者皆莫明其故也 
[關外受載]  
　　漢臯自華洋互市以來始立漢關以榷其稅從未有大宗貨物偷漏者乃前月二十八日有某夾板船受載開駛報關放行迨至靑山陽邏一帶復受太平客裝載布疋三百數十餘包欲暗度潯關後沿途撥付洒賣以獲肥利詎知被人看破逕行到漢向該關報明緣由該關問明曉以利害其人矢口不移且甘具結關上遂立發電報到潯關澈底根杳以便核辦聞於初六日已得回電果然不謬約船貨共值一二萬金若一旦充公照例分與破案之人亦當有數千餘金之利云 
[如厠暴斃]  
　　邦上疫癘經各鋪户居民建醮　禳仍未稍减前日早有行路者見磚街某毛厠内忽倒斃一人不覺大譁一時觀者紛至見其褲尙未繋仰斃坑前細審面貌皆不相識當由本街人民赶將坊保喚至棺殮標記當人衆圍觀時内有某甲亦欲如厠遂擠入厠中解衣大下詎身甫蹲下亦覺腹痛甲向人指屍戲語曰咦吾豈亦欲步此人後塵耶言未畢痛加劇遂赶急起身回家詎料纔出厠門頭暈而倒衆視之已氣絶而逝觀者莫不毛髮悚然幸有識者立時送信其家備棺收殮或謂今此之疫實爲近年來所未有何天厭吾民之甚耶保身者尙其加意珍攝哉 
[節錄舊金山程黼堂隨使信]  
　　近以中美新約一事各報多疑爲非計並有人函嗾金山各會館電請總署李傳相張香帥奏罷其議衆紳商力持大局未爲所動然觀此益知外間禾曾深維此番修約之由與張星使用心之苦耳竊維自禁之議本倡自玉軒光祿維時洛土丙冷等處焚逐之案迭出華傭幾不聊生光祿目撃斯民瑣尾之傷因條上曲突徙薪之計明知迹近廢約而所以爲保生命存國體起見亦不得已之苦衷也總署當採其說於丙戌七月奏交張星使與美廷妥商自禁另訂約章併一而照會出使使達美廷在總署意在必行而美廷得信後時相催促星使以洛士丙冷等案未結擱未與商去春洛欵清償秋間返自日都復索償槐花園等積案於是美人謂星使終無心於自禁也擬執光緒六年准美限制華人之約再立苛例盡法限制時將議舉總統求名者且倡議廢約以媚埃人上下營營光緒十三年之禍將不旋踵星使恐禍機一發卽難收拾且堂堂中國終不能以旣出之成命失信粼邦因乘其允償槐花園等積案遵旨與訂自禁之條併申保護之約又分别有父母妻子財産帳目在美者均准往來其貿易游歴傳教學習至美者絶無妨碍是於禁止之内仍開方便之門所以惠我鄉人者亦云至矣而外間徒觀巢暮之安幾忘剥膚之痛且未知原委祇憑洋報割截之詞虚相疑詫甚非謂也在星使爲國爲民苦衷非必求諒於人而弟經年隨節共此時艱深維昔之焦頭爛額如彼今之弭患未萌如此苦心孤詣竊謂樵憲不負鄉人乃外人旣徒騁空辭復欲激衆怒逐使無知者谷於進退有識者亦動於浮言弟承乏其間未能昭宣憲德良增愧恧夙稔閣下未肯與俗隨同且留心時事用敢縷陳顚末以備論世之一助也 
[憲示照登]  
　　欽加二品銜江南分巡蘇松太兵備道龔爲出示曉諭事據職員葉成忠朱徵鎔禀稱前在虹口設立施醫局自去年開診以來日有數百人兹擬於天后宮屏牆外租地一方創建善堂以爲施醫之用第建造善堂似與搭蓋民房有别廪請給示禁止閒　人等滋擾並行縣委轉飭該圖地保於興工建造時妥爲照料等情到道除札上海縣曁會審公廨一體照辦外合行出示曉諭爲此示仰該處軍民人等知悉自示之後倘有無知之徒藉端滋擾定卽重究勿稍嘗試其各凛遵毋違特示光緒十四年七月十六日示 
[空盤又見]  
　　本埠錢業賣空買空前經各大憲禁止煌煌憲示非不剴切嚴明頃聞南北兩市錢莊甚有陽奉陰違且較往年尤甚出進有數萬至百萬不等結帳虧欠大則害命傷身小則傾家蕩産更有覇做洋拆等名目每日有三五角漲落照此擾害商民市面安得不衰所望賢自司再申禁令訪明爲首之人提案懲辦庶幾商業可安也 
[投河遇救]  
　　老北門城河浜舊貨攤某甲因中秋節欠帳錢十餘千無法彌補昨午前適值潮來甲頓懷短見躍入河心時在白晝經人救起不致與伍大夫爲伍云 
[英廨停訊]  
　　昨係中秋節英會審員祭太守飭知捕房停解一日公事 
[縣案彙錄]  
　　昨報列鞠康侯扭控保人王逸生开欠户賀至麟一案前日晚堂經裴邑尊質訊鞠稱本莊與小工頭賀　麟往來由王立保單爲據保銀八百兩載明倘有疎失情願賠償今賀角洋一千八百元向素延宕王又置若罔聞顯係有意串吞叩求究追賀稱小的在招商局充當小工頭與鞠莊往來欠銀是實現因一時無力措歸並非有意圖吞王稱駕與鞠往來確由小的担保不料賀欠洋一千八百元之多小的無力賠償邑尊謂欠債還錢豈可任意延宕着將王賀一併發待質所押候嚴比○黄耀坤控許雲山需索財禮一案前日復經裴邑尊研訊黄稱奉諭傳領許氏爲兒子完姻殊深感戴叩求給領小婦人情願隨翁回去許稱此案延宕日久小的在案下候訊積欠飯錢寓資六十餘千今胞妹旣隨黄耀坤回去與子成親求飭將積欠之錢代爲歸還邑尊諭令黄具結領媳并由本縣墊給許錢三十千着黄三日内將墊欵繳還兩造各遵斷而出○邵胡氏控潘玉卿王松泉誘匿媳婦招弟一案前晚經裴邑尊訊究胡氏稱土東生將招弟交案叩求給領潘稱小的於此事無涉王稱小的欲往蘇州找　今王旣將招弟交案叩求釋放王稱小的刻竹爲業前日在豫　内吃茶王倩小的將招弟領至西門内某姓家小的知奉諭又案是以交來誘匿一節並無干涉招弟稱姑欲小婦人回金陵小婦人住慣上海是以暫避外間邑尊以招弟不遵姑訓胆敢與無賴輩串逃實屬胆大妄爲喝責藤條一百下交姑領回管䇿王荷枷示衆知悔釋放潘王還押另候訊辦 
[英廨瑣聞]  
　　寍人王阿炳駕舟爲業與住居英租界胡家宅西首之太倉婦人金葉氏姘識日久儼如夫婦近來該氏又與侍者顧阿春有染王知之多方阻遏顧以爲氏本有夫王亦私識豈容獨佔探知王到氏處持石撃其門纒擾已非一次日前王見門上糊有匿名揭帖言氏仍與顧來往并指王爲烏龜王忿甚該氏以王年雖老大然逐月貼養賠資顧則不名一錢而年少貌美兩不忍葉前夜又與顧雙雙同宿被王偵知於黎明時紏人破門而入爲捉姦之舉交捕帶至捕房巡捕頭命將兩造移送英公廨蔡太守飭將原被分别押候過堂訊供○妓女胡月卿曾借女傭浦王氏等銀洋三百元女傭等以妓近與朱姓客相識不名一錢兹届節期女傭等咸向妓言爾若還清各人之債聽憑從朱與人無尤因此口角爭扭至捕房巡捕頭命將妓與該氏移送英公廨蔡太守命發押官媒候訊○錢金生者以妻錢　氏私自買女爲娼告知妻母　唐氏向女勸戒女不依爭閙扭至捕房捕頭命將錢金生藩唐氏一併移送公廨蔡太守飭候訊供核辦 
[法界瑣案]  
　　前報載曾經犯事之曹錫榮因承緝太倉案犯將李昌郎扭押法捕房經王司馬訊供飭　李昌郎押候交保曹亦覓保昨曹　保投捕房請保備捕頭謂曰爾係英公堂會斷限四禮拜驅逐出境之人何得仍在租界緝案又不將人扭押果係承緝案犯在租界之内亦應照章送由領事在腰牌上簽字蓋印方可尋緝顯係干違租界章程不准保出俟禮拜六與李昌郎解往公堂核辦○昨日法捕巡至洋涇浜一 
 
 

Page 4

 
 
帶見有賭徒多人呼么喝六上前拘獲四人餘犯逃至英界備捕頭略詰數語飭令連賭其一併押候公堂訊辦○前日有某氏失物疑爲同室某嫗所竊互相嘲駡某氏將嫗扭至法捕房備捕頭研詰之下以某氏指竊無憑釋之使出俄頃二婦又扭至捕房備捕頭以該氏好訟着一併押解公堂訊奪 
[營口五十一號電八月十三日發]  
　　蓮翁請致奉賑諸善長欵禀明軍尹憲先放牛海十一晚到營明日約同人親赴災區分别查放餘另函達松叩卽姚彦　 
[上海陳家木橋電報總局學堂春夏季甄别學生全案]  
　　側量學生張鏡湖每月例薪湘平銀二十六兩許更新二十兩王楷每月例薪十七元汪培林十四元○按報學生韓德生每月例薪湘平銀十二兩程人洪十兩沈蓮沼葉西亭每月例薪均七元藩麗生何潤身吳江生江筆生均大元○斥退唐文佑○再本堂於去年所招學生均已學成派出現須添招聰頴篤實已明英國又法年在二十以内之子弟陸續補額願學者可於每日兩點鐘逕赴陳家木橋電報總局學堂田教習面試英文考取後祇須取具妥實保單卽可到堂肄業　取分文飯食膏火由堂供給數月學成後派充各局值報另給薪水幸勿觀望自誤惟向在廣方言館生概不收考 
　　濟陽太守二翁世丈先生大人政聲洋溢無待實言際此金粟飄香值天上月圓之候稱人間晉爵之忱昔人句云花好月圓人壽太守眞 
[能副兹佳話鯫生私淑有素介稱無由率成蕪語藉頌岡陵卽希指政]  
　　懷柔名已四方馳具此丹心荅主知三祝岡陵增忭躍月圓花好喜同時[  還玦生待删草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路易籌賑公所彙錄戊子年正月至八月經解各處振捐數目並起解豫皖第十八批急賑規銀二千五百兩公啓]  
　　敬啓者敝所自乙酉年起　籌兩廣山東江蘇順直福建河南皖北等處振捐所有收解數目當經隨時登報奉聞兹查戊子年元月三十日解出豫皖第十二批現紋庫平銀五千兩申規元五千四百八十兩二月十五日解第十三批現紋庫平銀三千兩甲規元三千二百八十八兩三月初二日解第十四批規元一萬兩十四日解第十五批規元四千兩四月二十七日解第十六批庫平銀五千兩申規元五千四百八十兩六月二十五日解第十七批規元八千兩以上豫晥振均會同電報各賑所彙解三月十五日撥解順直賑規元一千兩二十六日撥解規元五百兩七月十二日撥解公砝平銀一千兩申規元一千六十五兩以士顆直振均交絲業公所彙解六月二十九日撥解粤東振規元二千兩七月初四日撥解規元三千兩内電報公所協助一千兩絲業公所恊助一千兩　上粤振由敝所解交愛育堂　收散放七月二十四日撥解奉天省急振規元一千兩交陳春記振所彙解兹於月之十四日解出豫皖第十八批急賑規平銀二千五百兩仍會同電報各公所彙解赴賑諸公兌收散放以上共計解過規平銀四萬七千三百一十三兩惟災廣振繁不敷尙鉅務乞海内諸君子共拯時災源源惠助災黎幸甚同人幸甚協賑同人詠南陳德蕪等拜啓八月十五日 
[美利堅隨使陳紫泉贈傳懋元駕部詩]  
　　舉首姓名天下知槃槃人才殊自奇鴻文爭誦共相詫此老必傳奚復疑紀事居然班馬筆寫懷俱是杜韓詩都緣樸學邃十古不拾漢唐以後詞幕府曾叨國士知沈浮郎署數何奇使才今試傳介子經義昔嗤雋不疑箸作等身饒古味房帷荅問寄新詩幾時篡喜廬中去讀盡嫏嬛絶妙詞 
[中和節王君省齊三旬初度爰賦短歌以誌慶]  
　　堪羡三愧世澤長家傳代有姓名香大則立身廊廟上細之珠玉遍名塲廬山舊隠逢初度早歲詩增幟已樹一朝結納盡名流化雨春風樂朝暮客咸萱闈慶五旬萊衣戲綵見天眞芝　繞膝成行列天倫之樂時相親我亦與君成舊好瀝膽披肝　古道君旣方剛我强仕恨不時時久探討今爲君家慶長春　倫之任寄斯人門庭福祚興未艾豈是區區草莾臣金斗夢琴生家九余錦文未是草 
[上海三馬路與愶賑公所陳竹坪經收河南皖北賑捐蒲月十一日第一千零三十九次清單]  
　　解囊册本埠春記衆友合捐三元○又册魯匯義和主人五元○又册粤東田永記寶號經募由同茂棧沈先生交田永記三元黎瑞初塲洪源儲慈福堂伍玉書四户各二元徐杏書羅志臣金錫齡馬春記楊有章金賓秋應秋事陳聚源沈子和鄭雨生諶德厚堂沙育之梁瑞記等廿一户各一元陳松亭馬春芝永豐正晉豐昌恊慶堂等十户各半元合來規元廿七兩二錢四分○乂册旗昌行交來王仁泰一元○又册俞相記心石氏陳騰記三户各一元○又册本埠來求保平安四元○又册大團徐光耀求子心愿一元○靈字册高郵丁鏡齋善士續募來慧上老人一元强恕齋不留名姚和卿三户各一千獲罪於天人金餘慶堂屢立本堂三户各五百無名氏三百不註名無名氏二户各二百共來六元○塔册塘棲復昌棧來文殊庵六百丁蓮良莫申欽各五角莫隠香三角無名氏一百廿共來二元○救災册安慶鼎和典來方承詔朱椿茂各二元金紹佐朱吳氏胡十佩梅德通冀安順五户各一元無名氏二户各一元汪以謙以和合一元共來十二元○水災圖册洪裕三角劉二行魚洪裕三户各二角洪清一角合來一元○又册亷記銅洋一元桂記孝風宏甫三户各二角錦記載保順英國清四户各一角共來英洋一元銅洋一元○倒懸册閩省藩署樓　甫善士續來長生捐秦稚樵史博侯月捐百文各一千全年訖樓衛夫王金氏每月捐各四户陶愼之月捐三百俞鳳池章子安章子藩屠越月各捐二百共來錢三千九百文○又册杭省和合橋來古黟杭居平陽博氏五元○有福册平湖隠名氏來程少泉林秋山沈秋谷隠名氏一個各五角無名氏隠名氏各四角嚴九思三角不列名二户各合四角張翰記嚴靄亭汪恭卿行素　掃花道人各二角共來洋四元虚對洋淮安○又册鎭江厚生大寶號來桂香書屋二元○杭省下后市街王衙衖來吳儀鋪保兒病愈一元倪氏求諸病全好二元○無力鄉人四元收無名氏求母却病延年一元清芬堂北號三元又東號二元正昌順洋貨號節筵助賑二元公記合湊一元無名氏銅洋一元○○本日計珊英洋六十六元規元廿七兩二錢四分虚對一個銅洋二元錢三千九百文 
[上海三馬路與昌恊賑公所陳竹坪經收河南皖北賑捐五月十二日第一千零四十次清單]  
　　閩垣樓鋪善士續募長生捐三山隠名氏月捐雙百二元杜紉亭月捐百文一元皆全記訖共來花洋三元○解囊册甬曰戴德輝來戴槐蔭堂二元○又册鄭泰隆費少亭先生交來實仁堂五元晚香山舘五元求安氏一元共來十一元○又册清江崇寶書院劉公館錢三百文○又册朱瞻記五角朱九記二角又五日各一角共來一元二角○又册大興福莊交來孫徐記陳沛記夏詋記璧霞記四户各一角半孫子記胡增記孫朱記許勉記四户各一角共來一元○又册沔溪王耀棠先生募來探杏使觀潣當火移助一千文方雲卿饒芝嘉吳九華孫慶園四户各一百又水災册恆泰隠名氏各二百王同豐馬昌記顧錫嘉龔裕昌宏農氏九户各一百不留名四户各一百順記不留名等三户各五十文二册共來三元一角大錢廿六文○又解册景名洋行來無名氏内有沈周計十四户各一角共來一元四角○又册鄒世祺永順各五角鄒金文錢萬增任蓮生等七户各二角周少鋪等十一户各一角共來三元五角○又册本埠吳仲侯一元又册隠名氏五角○銘恩祥字二册夢超倬人本洋二元四户各二百又四户各一百共合來本洋四元○增泰源洋貨號交來横濱徐世達助洋八十元○鎭江隆記號許少澄先生來汪楊氏求福安洋四元曹介之祈銷洋二元津沽王心容洋四元溧陽寶泰典洋二元○能華消兇夢人洋五十元本地貪財子洋五　陳大成烟號銅洋十元不書名銅洋三元無名人莊英洋一元銅洋一元王孝全洋十元沈少伯洋二元不書名洋一元發昌號錢一千七百文怡怡山館將送洪府祝敬移賑洋一元○本埠陳姓爲父六七之期敬移經懺香資以祈冥福洋二元又敦雅堂祈保産後平安一元味秋舘主求保平安虚對一個○○本日共收英洋一百九十八元銅洋十四元小洋十七角虚對一個錢二千零念六文 
[上海北市絲業會舘籌賑公所施少欽經收河南皖北賑捐五月初八至和十日第一千七百五十三四五次清單]  
　　矣署蔣小垞募無名氏由立大莊來洋六十元寗郡元利行洪介堂募鎭海倪錫　代作冥福五十元又洪美拭來早得子五十元杭州三十齡求嗣人三十元宿捐總避陸雨航奉母命助賑廿元内銅洋一元沈茂齋洋十元杭州平安氏節省日用助賑十元硤石恆康典同人將端午武侯聖誕雨次席費移助十元李鴻吉求父母康健十元伴耕草堂求妻病遠愈四元頴川呂記四元馬鹤南三四月捐祈宦途平安二元章張氏求平安二元品簫樓女史爲四子出痧子平安許願二元娄署帳房　齡童子張成保節欵求袪病平安二元寗波鄒庽二元鄞江靈岩山人募幼女秋菊病愈完願二元揚州無名氏二元戴魁卿募梁溪樂春榮求母康健一元周浦雙鳳齋一元上海道署程廷瑞病愈完願一元臺北淡水縣署皖南汪潘氏求病愈爛洋廿元又爲義母杜門方氏求病愈先助爛洋廿元蕪湖沈八齡錢五百文沈隠名氏一百文○蔚長厚來河口舒子庚汪漁川募如願心洋三元平心子游冬順葉松泉楊見三金植齋五户各一元如願心錢七百文求平貴六百文舒務本堂四百文周應恢黄求平安各三百文汪漁川五百文周靜册汪期然章求平安李萼廷程求平安李求平安六户各二百文汪得棠舒灶烈各二百文共廿户合洋十二元○崑山千墩鎭益泰典懷白氏三槐居士盈山農居求母康健四户各一元無力氏山隠居士臥雲舘免災氏無名氏五户各二角共九户合洋五元半日閑安徽陳無力子三户各銅洋一元○長發棧來陳馮氏兌洋五元又求消刧四元祖詒氏求病愈七兌一元念暉堂求病愈六兌一元又錢二百文又求千安一百文陶善堂六兌番銀一元又求平安錢二百文緣水軒三百文慶餘甫求順遂無名氏各二百文養拙草堂一百文共十二户合英洋六元日本洋三元爛板洋四元以上初八日○吳莪生善士求保合家平安由劉蘭階翁來洋一百　通州畢承志堂由通海源來三十二元眞州思過齋張求病速愈三十元何茂堂爲子求病愈十元蘇城王子蘭祈母病速愈六元眞州吳緝甫四元周姓求保平安二元無名氏求增母壽二元陸芙欽畫潤助賑二元松江楊渝相爲吐血咳嗽求卽愈二元　鄞李紹斌祈合家平安銅洋一元跛足子祈兄身子平安銅洋一元○黄渡章伯雲募生痘局押錢移賑洋二元錢四百文金仁靜堂箔灰願一元錢六百文縆波詞舘箔灰願洋一員錢四十又共三户合洋五員○溧陽義隆潤吳思泰募呂作舟王信泰王棟臣三户各一員王守臣錢四百十文汪衡山秦　卿各三百文共文户合洋四員王仁善銅洋五員德隆莊銅洋一元以上初九日○瓢城佩泉居士一舊堂求闔宅平安由巨康莊來洋一百員不留名病愈完願五十員常熱隠名氏求音啞速愈十員大通利和莊無各氏十員湖北公濟堂由張懷之先生來十員内銅洋二員甌郡樂清縣署王幼蓮外息移助洋六員如臯育嬰堂求减病磨人五員蘇州鼎盛主人减省醫藥資五員楓涇沈晉康四員雲間世壽堂葵記祈次子身熱卽愈四員杭州織造署王輔臣一員劉王彭氏四員無名氏由恊康莊來二員南匯王義隆鍾春如祈病愈二員鄭哲記二員無名氏祈兒病愈二圓銘新子二圓曲塘春和布號陳泌成祈家室康泰由鎭江恆吉號寄來二圓又祈女肝氣和平二圓山陰同善士由蘇州寄來一圓靑蓮堂一圓○通城永泰典折席二圓葉立夫一圓三角胡學齋黄攀桂汪書榖槐蔭書屋秋卿氏　溪書屋容安書屋七户各一圓柳　書屋五角江茂如二角共十一户合洋十一圓悟收洋銅洋十八圓○如臯洪曉江募蓮姑意姑愛鳳姑三户各洋一圓洪孝記錢六百五十文洪汪氏四百文共五户合洋四圓洪方氏求合宅平安銀鐲一付兌見洋四圓佛川女士銅本洋一圓○公估局來黟縣黄錫琥本洋一圓錢一百文黄行素軒英洋一圓黄炳春汪氏寶珠黄鳳詔黄連成四户各錢二百邱氏愛嬌萬氏芙蓉孫氏如蘭黄氏開騮汪氏益好黄門愛林黄王氏吉烺莘畬史氏慧娥程氏林春黄樹棠蘭谷孫氏鳳　金氏翠容余氏喜好程氏益澤黄益全益潤益齡菊芳葉彩雲廿二户各一百共廿八户合英洋五圓○徐州劉其武募徐華含洋五角經募人五角錢三百五庚九四百李從羅夏邦貞朱鳳來周舉范學立邵理矩滕賛廷杜庚白八户各二百共十一户合洋三圓以上初十日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年八月初八日京報全錄]  
　　宮門抄○諭旨一道錄前○發抄硃批五道○楚督裕奏爲叅革知縣銜片○陜撫葉奏爲揀員對調知縣摺○皖撫陳奏揀員調補知府等要缺摺○閩督楊奏保各武員片○八月初八日工部鴻臚寺八旗兩翼值日無引見○紹祺假滿請安○肅王等各謝署缺恩○慶王恩全各續假五日○工部奏派接管溝渠河道之大臣派出潘祖蔭○召見軍機皇上明日卯初二刻至社稷壇行禮畢還宮用膳辦事召見後至南海○發抄劉秉璋奏派候補人員考充簾官奉硃批該部知道欽此○又故令周熙炳續保花翎更正奉硃批該部知道欽此○又遂寗縣民劉藜照等京控案定擬奉硃批刑部議奏欽此○王先謙奏刊刻皇清經解續編告成奉硃批知道了欽此○董履高奏署理柳慶鎭篆謝恩奉硃批知道了欽此○○裕祿片再同知銜分省補用知縣李連杜籍隷湖南臨湘縣僑寓鄂省上年九月間來臣衙門喊控詰係訐告廣東候補知府陳武純欺凌陷害等情察其語無倫次狀類瘋癲當將該員發交武昌府查訊旋據該員胞弟李學典在江夏縣呈明伊兄李連杜素有痰迷之証結求領回醫調本年五月十三日李連杜又來臣衙門稱有要公請爲查辦癲狂如前復經飭發武昌府詳加查訊據該府李有棻提訊李連杜始則舉止癲狂踞坐該府公堂肆行咆哮語多狂妄暫將該員發交署江夏縣知縣楊壽百看管迨復提查訊據該員呈遞禀詞内叙情節大略以前在陜甘督臣左宗棠軍營派令帮同廣東候補知府陳武純造辦同治十二年軍需報銷底册知其舞獘朦混造報不實侵蝕甚鉅該員僑寓鄂城負債累積又以前經獲保以知縣補用赴部引見呈請分發苦於資用無措因思曾與陳武純共事多年或可代爲竭力詎兩次致函通融分文不應親身赴粤面商反被陳武純欺凌陷害暗投蠱毒以致心神恍惚粤垣有司見其形勢狂暴概以瘋邪目之送歸楚省其家屬亦視爲瘋魔終日禁錮情不能甘等語面加詰問所供亦大致相同察核該員供禀均屬支離惝恍語類瘋癲所敘訐控情内又書告貸不遂挾嫌顯然據該府抄錄原詞禀由湖北按察使覺羅成允詳請核辦前來臣查該員李連杜旣稱前在左宗棠軍營曾經派委帮同廣東候補知府陳武純查造同治十二年軍需報銷册籍係屬共辦一事陳武純如有朦混冐銷情獘該員何以當時亦不禀請左宗棠查辦直至事越多年左宗棠因病出缺之後始行在鄂控告核其所遞禀詞又明言曾與陳武純告貸不遂致生嫌隙且禀中所叙情節半明半昧語多不倫顯爲懷挾私嫌並非因公起見控情虚實難以憑信惟該員前曾保舉知縣將來分發到省卽有臨民理事之責似此神志瞀亂迹類瘋迷舉動癲狂行同無賴難膺民社相應據實奏明請旨將同知銜分省補用知縣李連杜卽行革職解回湖南臨湘縣原籍交地方官嚴加管束以免别滋事端至廣東候補知府陳武純前辦左宗棠軍營同治十二年報銷册籍旣據李連杜以朦混舞獘訐控究竟有無其事亦應確切查明現經臣抄錄原禀咨會陜甘督臣詳查核辦如有應行傳提李連杜查訊之處俟准咨提卽行飭司委員解甘備訊謹會同新授閩浙總督湖南巡撫卞寳第附片具陳伏乞聖鑒訓示謹奏奉硃批李連杜着卽行革職餘依議該部知道欽此○○頭品頂戴陜西巡撫臣葉伯英跪奏爲揀員對調知縣以重地方恭摺仰祈聖鑒事竊查知縣職司親民必須人與地宜方足以資治理而収實效兹查有同州府屬之朝邑縣係繁難中缺近河隣晋政務紛繁現正辦理招墾及清丈事宜頭緒紏纒事關緊要准補朝邑縣知縣李均珩年四十三歲廣東龍門縣舉人光緒庚辰科大挑知縣簽發陜西遵例報捐同知升銜十一年四月到省遵海防新例加捐本班儘先補用免試用十三年十月請補朝邑縣知縣業已奉部覆准該員明愼誠篤辦事亦勤惟於朝邑縣缺現在情形不甚相宜自應酌量對調查有現署朝邑縣事城固縣知縣黄鶚年五十四歲湖南安化縣舉人同治乙丑科揀選知縣分發陜西七年七月到省嗣於全陜肅清案内保歸候補班前補用並加同知銜復因陜西城防出力保俟補缺後以直隸州知州補用丁憂回籍服滿起復到陜光緒十三年正月請補城固縣知縣先行署任七月接准部覆八月調署朝邑縣事該員精明穏練任事實心現署朝邑縣事辦理一切正資得力以之調補斯缺洵臻妥協所遣城固縣缺地處南山詞訟煩多以李均珩對調實堪勝任該員黄鶚任内並無違碍處分據署藩司曾鈢署臬司文光會詳請奏前來臣覆加查核實爲因地擇人有益吏治起見合無仰懇天恩俯准將城固縣知縣黄鶚與朝邑縣知縣李均珩互相調補以裨治理如蒙俞允該員等互相對調銜缺相當毋庸送部引見所有揀員對調知縣緣由謹會同陜甘總督臣譚鍾麟恭摺具陳伏乞皇上聖鑒訓示謹奏奉硃批吏部議秦欽此○○安徽巡撫陳彝跪奏爲揀員調補省會要缺知府以資治理恭摺具陳仰祈聖鑒事竊臣接准吏部咨安慶府知府成善在旗呈告患病開缺等因又准吏部咨内閣鈔出光緒十三年十二月二十一日奉上諭安徽安慶府知府員缺緊要着該撫於通少知府内揀員調補所遺員缺着王汝礪補授欽此伏查定例省會知府缺出擇其人地相宜者毋論缺項是否相同及歴俸已未滿年限俱准調補又首府缺出應於通省正途人員内揀選調補今安慶府係省會首郡政務殷煩且時有發審案件必須精明幹練之員方足以資治理臣與藩臬兩司於通省現任知府内逐加遴選查有調署安慶府事本任太平府知府聯元現年四十七歲係廂紅旗滿洲玉山佐領下人由附生中式咸豐八年戊午科舉人同治七年戊辰科進士改庶吉士士年散館奉旨授職檢討十二年六月協辦院事七月升補侍講十一月充功臣館纂修官十二月充文淵閣校理十三年五月充國史館協修官光緒元年四月大考三等以中允降補二年三月補右中允七月奏辦院事兼充功臣館提調官五年京察一等記名以道府用三月升補侍講六年正月充國史館纂修官八年京察一等記名以道府用三月初二日奉旨補授安徽安慶府遺缺知府八月十六日檄飭赴太平府任事十二年五月調署安慶府知府是月初七日到任八月二十二日交缺仍回太平府本任十三年二月復調署安慶府知府是月二十五日到任该員悃愊無華遇事持重以之調補安慶府知府洵堪勝任與例亦符據藩臬兩司會詳請奏前來合無仰懇天恩俯准以太平府知府聯元調補安慶府實於省有會要缺裨如蒙俞允該員係現任知府請調知府銜缺相當毋庸送部引見亦毋庸覈計叅罰其所遺太平府知府員缺卽遵旨以王汝礪補授所有揀員請調省會要缺知府緣由謹會同兩江總督臣曾國荃恭摺具陳伏乞皇上聖鑒勅部核覆施行謹奏奉硃批吏部議奏欽此○○楊昌濬片再記名遇缺簡放提督紀勇巴圖魯首煥林湖南郴州人由武童隨軍剿匪著績遞保儘先補用總兵旋於新疆南路五次剿平邊宼案内保奬光緒七年五月二十日奉上諭着以提督交軍機處記名遇缺簡放並賞給紀勇巴圖魯名號欽此又升用提督留甘儘先補用總兵吳體全湖南善化縣人由武童剿匪積功遞保儘先補用總兵旋於克復吐魯番烏魯木齊各城案内保奬光緒四年二月初四日奉上諭補用總兵吳體全着留甘俟補缺後以提督升用欽此又記名簡放總兵潘順湖北襄陽縣人由行伍剿匪著績遞保儘先副將旋於勦辦直隷竄匪肅清案内保奬同治八年七月初四日奉上諭着以總兵記名簡放欽此又藍翎補用守備余世祺湖南長沙縣人由武童勦匪積功遞保儘先把總旋於新疆南北兩路一舉蕩平案内保奬光緒六年正月三十日奉上諭着免補千總以守備補用欽此該員等先後隨軍來閩派帶兵勇以及管駕師船操防得力巡緝認眞於閩省營伍地方情形均極熟悉惟原保案内或已保留省或尙無省分現當閩省整頓營伍差遣需員之際合無仰懇天恩俯准將提督首煥林總兵吳體全藩順均照原保官階留於閩浙差委守備余世祺照原保官階留閩補用於營伍地方均有裨益除飭取各履歴咨呈軍機處曁咨部查照外臣謹附片陳請伏乞聖鑒訓示謹奏奉硃批着照所請兵部知道欽此 
 
