# 1899 - 323 - 4909561

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角繪芳錄碼洋一元二角○中東戰紀本未一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[書本報私刑結案後]  
　　本邑义袋角裕源紗廠私設公堂班房將廠中工人擅自責押閱時已久近日案始發覺經英界捕房派包探張阿五查獲人證解經英美租界公堂讞員翁笠漁直剌訊供張探又將廠中執事潘俊生司帳華子道及巡丁王德標朱幼庭朱大勝等解案復訊原告李榮華偕同尤得華投案尤供在廠當茶房九月二十五日不知如何廠中忽失洋銀華子道卽誣小的行竊私行吊打後請法華司到廠升坐公案不問情由喝令朱幼庭朱大勝王得標三人動手將小的笞簀四百板復送上海縣署由帮審委員馬大老爺研訊馬大老爺並不查問贓證又令上天平架逼令供認小的因並未犯竊不敢妄供以致身受重傷叩乞伸雪李供華子道失去銀洋之後疑尤竊取向詰不認卽啗小的洋銀三百元令作見證小的不知其細不敢誣良因此挾恨同被屈辱潘供誤信李言疑尤行竊故請法華司到廠研訊並未用過私刑華供在廠司發工資九月二十五日失去洋銀八百元因門上鑰匙交尤收管是以疑其所竊私刑之事實不知情兩朱同供在廠執業並未帮同私刑王供充當巡丁潘華二人囑令將尤拘住並未用過私刑直剌商之梅繙譯以廠在租界之中疑竊無憑膽敢妄用私刑不法已極本應重辦姑全顏面著罰洋五百元完案蓋局廠之設不過資本較大人數較多與尋常店鋪作塲同一貿易之道雖經奏准設立究非衙署局所可比何得擅作威福私設公堂班房亦可謂不知輕重之甚矣雖據藩華等所供並無其事而其誣竊虐人則顯然可見推原其故皆因狐假虎威所致昔者工作之處從未有此局面自通商以後仿照西法開設惟局廠之設斷非無力者所能非富商卽顯宦而富商亦必捐有功名庶與官塲通氣一切可免製肘是以局廠之設皆有官塲習氣廠主旣與當道往還而在廠執業之輩亦遂耳濡目染遇事不免過於張皇而私刑之弊乃於是起矣論廠中失物自不能不查問且洋銀失八百元之多更不能不查問然查問而茫無頭緒亦無可如何卽有可疑之人而無贓證可憑送官究辦亦屬勉强而乃請官到廠笞責已屬不合而况私刑　在前乎更啗人以誣指乎蒙又不解廠中旣不知輕重任意妄爲而法華司驻帮審委員何亦貿貿從事致人含寃莫訴耶說者謂現在地方官遇有地方顯宦之事恐多窒碍無不曲意相從不敢得罪於巨室亦有不得已之苦衷况辦一失竊之案滿冀水落石出故遂不計贓證而以刑迫之不知竊物總以贓證爲憑不能以人言爲信往往見細微之事釀成巨禍所謂小不忍則亂大謀此事幸包探得悉獲解公堂罰以巨鍰庶該廠中知所儆戒否則將來廠中難保無此種之事若再任意妄爲則不特受其害者寃無可訴苟有性命之虞則廠中亦豈得了經此小懲自當大戒雖廠中失銀旣多而又受罰似乎吃虧而其實得便宜之處眞不少也率筆書此想身親其事者當不以予言爲河漢也 
[電述英搭軍情]  
　　本月二十一日倫敦來電云搭浪施華列兵現由依西哥地方至慕伊河駐守以阻英兵往攻之路所得英國屬地已下令歸其管理目下英兵之在搭浪施華列東南境者約計共有二萬四千名恐尚不敷禦敵也 
[英使赴京]  
　　駐京英國公使竇默諾君前因偶抱微疴請假回國北已痊可偕其夫人乘乘國公司來華於前日抵滬本館已錄紀報端兹悉公使小駐行旌前日已乘怡和洋行之景興輪船北上前報誤作勿康爾君蓋以告者之過也 
[宣召重臣]  
　　天津訪事友人云外侮紛乘時事日亟朝廷憂深宵旰雅意諮詢前者特召總統武衛左軍袁慰庭侍郎及總統武衛右軍聶功庭軍門入都陛見以備顧問嗣聞總統武衛前軍馬軍門玉昆總統武衛後軍董軍門福祥同時被召均已先後到京未知有何訏謨碩畫也 
[星使回京]  
　　天津訪事友人云前任四川總督李鑑堂制軍奉命查辦奉天事件丰裁峻厲黜陟嚴明現已次第告竣於本月二十日率同隨員王太史廷相及公子家人數輩馳驛回津暫駐吳楚公所十三日上午十點鐘卽乘火車起節晉京覆命直隷總督裕壽帥寄請聖安並恭送行旌如禮 
[大帥閱操]  
　　姑蘇訪事友人云江蘇巡撫鹿大中丞下車以來整軍經武竭力講求自本月初六日親蒞寶帶橋閱視水操後復示期十八日詣王廢基校塲閱視左右兩營及蘇防中營陸操是日天甫黎明中丞卽命駕前往時署藩憲陸春江方伯署臬憲朱竹石廉訪已率同文武各官齊集伺候迨中丞戻止營官卽率同軍士升砲鳴槍列隊迎迓中丞入演武廳小憩片時旋卽升座傳令開操當由撫標左營管帶常叅戎右營管帶曾叅戎麾令諸軍排列各陣俄而兩軍對壘槍砲齊施隆隆聲震動山岳蘇防中營統帶李軍門復麾令各營試演洋操五花八門變幻不測中丞顧而色喜賞賚有差 
[鐵路近聞]  
　　天津訪事友人云由津沽至牛莊一帶鐵路現已築至金州每日開駛火車附搭貨客頗覺日長炎炎其蘆漢鐵路擇地長辛店設立總避已經營締造大興土木之工並擬修造洋樓以備西人棲止聞此路需欵最鉅 
 
 

Page 2

 
 
一切經費多向比商借貸是以各項工程應由比人主持而襄贊其間者亦以比人爲多云 
[鐵路開工]  
　　營口訪事人云前因時疫盛行中俄鐵路各工匠多有傅染者遂暫停工作兹者天時寒冷疫氣已除各工匠無慮病魔一律開工營造前此曾求發給工資嗣因尚未滿期須補足兩月工程始准給發云 
[衛生施醫]  
　　營口訪事人云本埠前多時疫各國駐營領事爰擬創設衛生局以保商民並由日本領事田邊君函請東瀛著名治疫醫生十人來此醫治到營後卽將地址析而爲十每叚一醫挨户騐視又在五臺子租屋一所作爲養病院凡患疫者一律送入居住不准仍留巿肆中以杜傳染士圍各門皆派兵看守有患疫而愈之人必經醫生騐過給予執照始得放行死者祗准由揚武門舁送五臺子義地瘞埋圍内糞廠勒限遷去圍外暴露棺木槪令瘞埋不得再厝其他溝渠橋梁等工俟洋工程師勘估後再議興築惟經費甚巨現祗籌得銀三萬兩尚缺其半華洋各官前派高張吳三買辦偕趙水如少牧勸令商民出資相助聞僅捐得洋銀數百元云 
[照錄蘇撫憲整頓吏治章程]  
　　江蘇巡撫鹿芝泉中丞整頓吏治訂定章程遍發各州縣一體遵照其文曰聽斷宜勤明也民間呈遞詞狀必隨時當堂收閱分别准駁駁者指斥開導將呈詞擲還准者卽速票差傳喚按道里之遠近定限送審逾限提比呈内株連多人者宜查核摘除以免拖累一票只淮一差人証多者差亦不得過三名並嚴禁門丁需索堂禮書役多索規費有敢私押苛索者立卽重辦凡訊案必隔别逐一研訊再提同質訊細心推勘自能得實不可輕躁武斷亦不可游移不决命盗則一報立卽驗勘不准遲延相騐必躬親審視比對洗寃錄不得專聽刑件妄報蓋速則眞情易得初供核實案亦易結盜案尤貴初供不惟民命無寃官亦自受其益果能决獄勤明訟棍自然斂跡如有著名唆訟者確查明辦則獄訟自稀並宜留心訪實公正紳耆常時接見詢問使民情得以上逹遇有要案不待本人報案而官已先知又輕車減從不時下鄉每到一處卽檢帶該處訟詞卷宗就地傳審審畢之後隨案發落旣免覊押之累亦省守候之煩而耳目切近情僞易知以視日坐堂皇其效更捷惟下鄉必須自備夫馬不許勒派百姓免滋騷擾至於藉案苛罰尤宜深戒卽使果屬因公而從中染指者必多謂非假公肥已其誰信之况有巧爲掩飾以勒罰爲樂捐者乎查此風江以南各州縣雖少而防弊不得不嚴至江北各州縣習爲常技徐海各屬尤甚本部院時加防察如再假公濟私視禁約如弁髦一任胥吏朘削百姓定以白簡從事丁役宜嚴束也一署之中刑錢書徵及帳房官親人等爲數旣繁加之門稿簽押跟班書差吏役種種名目旣成一年不可破之局夫以一人御衆人旣苦其耳目難周况此衆人者又環現一人以探其喜怒以窺其意旨稍或不愼卽墮其術中聲　因之大壞其可深居簡出而授之以柄乎門丁不過供傳宣吏役亦以備驅策萬萬不可任信卽精明之吏喜怒偶偏若輩且得以伺隙招摇若才識庸闇或性躭安逸者若輩專擅欺朦無所不至而刁紳劣監蠧役滑吏從中勾串狼狽爲奸貽害民生良非淺鮮他如幕友原以贊助刑案並非一切公事悉應代勞若全委之幕友要用此官爲哉須知官須自做權無旁撓持已宜端駁下宜嚴尚其力除積弊勿蹈前轍致于查究嗣後州縣到任並將所延幕友姓名籍貫何人所薦逐一禀報查核毋許狥隱如有家丁詐贓事發卽當遇事嚴懲輕則自行發落驅逐出境重則　實禀辦其未釀人命者本官自行查出究辦例得免議固無所用其廻護卽已釀人命者本官能據實禀辦不爲徇縱諱匿訊明實係失察當堂量子寛免倘敢彌縫隱匿不報一經查出或被告發審實定予嚴叅其各勉旃此稿未完 
[爐工肇禍]  
　　姑蘇訪事友人云胥門外棗棧上裕昌治坊爲南潯沈紳所開本月初九日甲乙丙三爐工至青陽地游玩見車馳馬驟意興勃然嗣與御人論價不合互相扭毆二十三號巡街華捕見之不問情由遽將三爐工拘入捕房時適甲等同業十餘人麕集某茶肆　信後一擁而出擬向捕房索人行未數步見前捕摇擺而來遂上前拽之而去一面倩人告知捕頭欲釋此捕須以甲等三爐工相易捕頭鄂爾生大怒卽帶通班巡捕至冶坊索還華捕冶坊執事人恐爲衆爐工所知致釀巨禍因將内門扃閉以絶消息不料鄂爾生誤會其意疑將捕閉置其中隨手出小洋砲聊示恐嚇時聚而觀者不下千餘人恐被轟擊四散奔逃有瞠乎在後者皆至河中炭船上暫避奈人多載重船卽傾覆幸經他船撈救俱慶生還執事人見事已急遣人飛報撫轅撫憲鹿芝圃中丞恐變生不測立卽呵殿出城親臨彈壓於是署藩憲陸方伯府尊彥太守總捕同知主司馬及長元吳三縣主亦先後鳴騶戻止向兩造再三開導諭令鄂爾生率捕先回尚未知如何了結也 
[會匪蹤跡]  
　　漢口訪事友來函云新堤紅燈會匪頭目霍春池解府就訊後供出湖南星士周敦甫及在漢口開設某錢莊之某甲亦在會中某甲聞信後恐禍及於已潛遁至貴州其黨陳朗伯程小軒兩犯亦已偕赴東瀛爲暫時漏網之計邇聞霍之羽黨擬乘考試之時謀作刼獄之舉幸府尊余堯衢太守防守嚴密諒不至有意外之虞也 
[梟匪解省]  
　　姑蘇訪事友人云本月十一日浙西鹽捕營管帶胡豐齋遊戎昌寶緝獲梟匪五名押解至省禀請上憲核辦先是初四日之夜一點鐘時私鹽船數十艘由松江大張涇駛往浙省迨行抵泖港適胡遊戎帶領砲船五號巡緝至此見而盤問梟黨知事不妙卽開槍轟擊遊戎令將砲船排成一字陣開砲還擊時雲水蒼茫夜色暝晦鏖戰良久梟黨力漸不支且退且拒由氽來廟樹路涇進大口過　路涇斜塘直至泖塔天已平明砲船併力尾追再接再厲至八點鐘時梟黨始紛紛逃逸截獲梒船一艘鹽船九艘私鹽一萬八千餘斤前後膛槍各六枝大小洋砲各一尊子藥無算藍地紅邊某營號衣一件梟匪頭目王大發梟黨許大發及身受重傷之沈阿根蔣水根等四名均被擒獲暫送華亭婁縣兩署獄中分别收禁翌日忽有一人至鹽公堂門外大呼曰我乃王正發也誰是胡大人可速將哥哥王大發釋放否則誓不干休也遊戎聞之立將其人拘送華亭縣署縣主王緯辰大令提訊之下王正發供出同黨一百八十餘人由伊與札萬陰孔祥男三人爲首遊戎知梟勢尚大因此來省禀請添派勇丁嚴緝餘黨以除隱患而安閭閻 
[武林决囚]  
　　杭州訪事人云本月十五日臬轅接奉刑部釘封文書齎王杭州府林太守代拆次日遂由太守札委仁和縣陳大令監斬建德盜犯藍雪法錢塘縣吳大令監斬金華盜犯李漢陳武義盜犯胡押喜兩大令奉札後會同城汛李千戎由監提出各犯騐明年貎如法捆縛督同營兵押赴清波門外正法隨將首級裝入木籠發交原縣示衆然後回城赴各憲轅禀報銷差 
[嚴禁花會]  
　　寍波訪事人云寗屬花會擾害地方迭經道憲縣憲出示嚴禁而此風尚未盡息推原其故皆係地保庇隱以致不能盡絶根株兹聞萬觀察嚴辦此事除將首從姓名另行密訪外札飭鄞縣將城鄉各地保陸續傳諭並取具不敢徇庇切結申送道轅道憲又大張示諭略謂本道禁革花會意在必行此次出示之後務宜父誡其子兄勉其弟開會固應禁革猜押亦不能容倘再執迷不遵禁令責成地保隨時指名禀究設敢扶同隱匿一經察覺立將地保傳案嚴責著交决不稍有寛縱凛之特示 
[示平米價]  
　　杭州訪事友人致書本館云自九月十旬以來米價逐日騰貴較前已漲至每石錢一千文左右貧民數米爲炊不堪其困仁和縣陳吉士大令念米爲民食所關鳥可任其有加無已爰於本月望日特爲出示查禁其文曰爲曉諭事照得巿上買賣務須公平交易豈容任意居奇高臺價值况米爲民間日用所必需尤宜平值出售查本年秋收尚屬中稔現當新榖登塲米商雲集而巿上價值驟增至七八百文之多其中難保無巿儈居奇壟斷而登希圖漁利罔顧民艱殊堪痛恨當此洋價甚賤百物騰貴而米價又復任意加增民何以堪合行出示曉諭人爾米商店鋪人等速爲平價巿上零售祗准略加運費不得增至七八百文之多并不得暗减并斗米色如敢故違立卽訪拿重懲决不姑寛毋違 
 
 

Page 3

 
 
特示 
[津沽火警]  
　　天津訪事友人云本月十二日玉漏將殘時河北三條石西口源順米鋪後面某宅不戒於火頃刻烈烈轟轟延及源順米鋪油鋪鏡鋪豆腐房客店等房屋三十餘間直至八磚日上始由水會中人竭力救熄十四日亭午停泊虹橋河畔之槽船又兆焚如各水龍聞警馳救然已燬船兩艘矣 
[温州火警]  
　　温州訪事友來函云上月二十七日魚更四躍時城内洗馬橋畔某漆店失愼燬去店面六楹左鄰信記砑石房右鄰夏姓宗祠均幸牆垣鞏固不致殃及然受驚已不淺矣 
[漢口巿情]  
　　漢口訪事友來函云夏間漢巿牛皮價目日跌業此者虧耗良多幸自秋後西人爭先購買價值忽又飛漲目前竟貴至二十九兩左右巿價無常雖精於貿易者亦難預料也○刻下西人收買芝蔴甚爲踴躍因此價值繼長增高每擔須銀四兩左右誠歴來罕見之事也○灰鼠皮輕煖華美爲禦冬所必需邇因寓漢西商收購無餘價值亦因之日貴苟非富挾多金不復敢輕於過問矣 
[寗波官塲紀事]  
　　寗波訪事人云牙釐局總辦錢少卿太守蒞差以來尚在公館辦事兹擇吉十六日鶯遷入局同寅各官皆往拜賀○調補鄞縣徐大令本定十八日接印任事嗣大令因須省墓告假回籍故接印尚需緩日也 
[司馬謁客]  
　　松海防同知劉乙笙司馬昨午命駕至縣署拜會前任王欣甫大令大令適有事出外由家丁擋駕 
[法員遊歴]  
　　法總領事白藻泰君前晚附招商局江孚輪船至蕪湖一帶游歴大約旬日勾留卽當遄返滬江也 
[練習打靶]  
　　昨日午後一點鐘時美租界捕房藍副捕頭特遣落差之印度巡捕若干名荷槍至新靶子路練習打靶直至五點鐘時始畢 
[示防肇禍]  
　　本邑南巿十二圖内向有火藥局一所附近居民時有施放花砲最易肇災上海縣主藍雲峯大令訪悉之下立卽出示嚴禁略謂照得九畝地軍火硝磺庫在九鋪十二鋪之間又火藥局在南門外陳家廠十二圖地方附近居民較多火燭堪虞現在時屇冬令凡爾附近居民人等所有一切花砲洋燈一槪不准施放俾免疎虞該保甲人等更當速行傳諭務使附近居民人等格外謹愼毋得任意怠忽于咎其各凛遵切切特示 
[移提關蠧]  
　　江海關扦子手戚寶山朱桂福前因舞弊由稅務司函請道憲札縣提案懲辦迨前任上海縣主王欣甫大令交卸之際無端遽令開釋稅務司心滋不悅復函請現任道憲余晉珊觀察飭縣主藍大令嚴提前日大令飭差移文至公廨請派差協同包探將戚朱拘獲直剌倩張司馬提訊戚朱泥首求恩司馬著將戚朱二人移送縣署歸案核辦 
[僞洋何多]  
　　法大馬路恒和小錢莊日前向錢販兌取銅質小洋三百角爲包探偵悉將莊主某丙及合夥甲乙一二人併拘獲解案供稱此洋由小東門外灘利康小錢莊兌來包探卽令該店學徒至利康莊僞稱另有主顧欲兌洋一千角該莊卽令夥友吳小福子持僞洋送來卽被包探一併拘獲人贓送入捕房捕頭令分别管押候補提小東門窩頓販運銅洋之某寓主一併解送公堂請問官從嚴究辦 
[倒斃可憐]  
　　昨晨有年餘不惑之某甲形似手藝中人貧病交迫行至縣署頭門外遽爾倒斃旋有屍之親戚某甲聞悉前來認明該屍係陽湖縣人名曹德榮懇求保息局給棺收殮厝之殯舍 
[美租界捕房紀事]  
　　昨晨小竊曹阿虎掩入裏虹口某鄉民家竊取衣服數件携至某押鋪求質適爲某包探所見拘入捕房捕頭令押候解送公堂禀請讞員翁笠漁直剌訊辦○昨日包探劉阿炳巡至蘇州河附近見有王阿順者肩負衣包倉皇奔走知係梁上君子一流人查問由來稱在北河南路某姓家竊得遂拘入捕房捕頭令押候解送公堂禀請訊究○臺灣林宦僑居四華德路某號洋房前晚被歹人逾垣而入潛至臥房時室中人鄉入黑甜毫不知悉任其翻箱倒篋飽欲而逃及天明知而查點計失去綢布衣服數十件遂繕失單投報捕房請爲查緝捕頭允之 
[照錄諸曁紳士災函]  
　　敬啓者諸曁嚴邑也亦澤國也民以耕種爲業貧者佃田富者徵租農以外無生計焉東南西三鄉萬山崇峻溪澗紛歧上受杭州府富陽金華府義烏浦江東陽并會稽嵊縣諸水迸入邑境或分或合徑流北趨凡行一百五十里出蕭山境逹錢唐江而入於海諸曁之田十九皆瀕水也東南西地處高阜與北鄉直若霄壤每當夏潦秋霪山水陡發建瓴而下涓滴不留三日晴霽卽成龜坼北鄉窪下衆水之所歸瀦而爲湖者七十有二上流順下海潮逆上互相衝激横溢爲害故處上游者恒患旱多築堰以蓄之處下流者恒患潦多築堤以衛之此皆人力所能補救者也至於奇災異沴則堤堰之力不能支患潦者固汪洋淪没患旱者亦洚洞汎濫卒惟聽之於天而已苟非五風十雨迄無十全收成此諸曁之地勢使然也今年六月十四日晝夜暴雨東鄉蛟水墳起横流連陌渙無涯岸衝壞廬舍漂没人畜不可勝計陵谷變遷有田皆石垂熟之禾盡歸烏有飛駛南下則北鄉當其衝堤岸並决悉成巨浸沈竈產鼃營巢無枝哀號之聲嗷嗷遍野水災之速之暴之慘自古以來未之有也然時當中伏水退補種猶可希冀秋成故當時不卽報災典質稱貸　没支撑爲衣食計亦殊艱苦矣不料七月十四日蛟水復發補種之苗又付陽侯災黎啼飢頗形惶遽因溯歴年以來邑無全熟之歲民鮮蓋藏之蓄逐歲挨度聊可餬口遭此偏災將何謀生邑侯沈公目擊心傷加意撫卹詳憲請賑蒙撥五千洋餘須就地籌辦竊惟邑本貧瘠向無巨室卽有一二殷富之户歲之所入僅賴秋收一遇災歉卽形窘迫又况今年水災異常發蛟諸山水夾沙石而來淤塞之田堆成陵阜衝激之區淘爲窖池不第今年無收此後亦無能開墾故有百畝之家一夕卽貧者其在北鄉則堤岸潰壞幾若女牆修築之費例從田出如江東畈泌湖等處决百有餘十丈他如北莊畈道士湖高湖等湖亦各决數十丈小缺數千大幾近萬旣乏收成重加之累自顧未遑何所分潤縱使竭力集數冀成腋裘而災區之廣一望皆是飢民萬口待哺維殷稀微之露分灑難徧袖手不忍仔肩莫勝所謂就地籌辦幾成畫餅當事其間進退維谷此曁邑被災實在之情形也夫救災卹鄰春秋之大義一視同仁吾儒之用心計惟有代彼餓夫爲呼將伯實叙受災之情用作乞糴之計伏望滬上籌振局諸大人先生存慈悲心憫兹困阨具廣大願予以通融或麥船贈自堯天或粟囷指之子敬則邪許一聲有資乎衆力荒瘠片壤無難於回生餓救翳桑報圖結草不敢忘焉爲告通衢尚希垂鑒謹啓○按今年夏秋越郡水災甚巨乞振之書紛至沓來滬上籌振之所餘上兩邑創辦於前而會新嵊三邑繼之亦旣集有成欵先行施放今又接諸曁紳民乞振公啓知當時被災情形實不在餘上各邑之下而官欵與就地所募又復寥寥無幾此實存亡呼吸迫不及待之時也用特急登報章以告海内尚望仁人君子以百萬災黎爲念憫獨力難支之局量力佽助慨與分潤凡我同人有厚幸焉嚴信厚施則敬楊廷杲朱佩　楊兆鏊經元善孫廷翰席裕福同啓 
[有開必先]  
　　臘鼓逢逢朔風凛凛此情此景又在目前敝堂施給衣米籌措不遑惟恐鞭長莫及旋蒙丁君甘仁自助施米洋二十元又經募蔡君榮喜洋三十元以作先聲之導惟願各埠諸善長見義勇爲源源接濟俾無數窮黎共免飢寒之慘下延民命上格天心想五桂三槐之盛當復見於今日矣乞登報牘藉逹謝忱[  滬北天后宫前廣益善堂司董嚴信厚施則敬朱佩珍唐榮俊等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿捕房紀事]  
　　昨日工程局水巡丁往浦中收捐時有焦湖船户周友仁出言不遜當卽　解　房管押候禀請工程局委員司徒貽芬司馬訊究○女孩褚龍寶係顧姓童養媳年僅十有四齡前日清晨忽然走失顧姓四出招尋查無蹤影　卽投報捕房請緝捕頭允飭探捕留心偵訪不知能否珠還合浦也○前署滬北垃圾橋左近松大硝磺局倩日本三菱公司輪船裝運硫磺一千二百　十包用駁船載往南巿萃豐馬頭二號洋棧房内堆積事爲包探黄量海所知因恐災生意外告知捕頭禀經工程局委員司徒貽芬司馬飭令赶緊遷出嗣由該局自願遷移現已赴捕房陳明矣 
[英美租界晚堂瑣案]  
　　前者姜錦榮控地保楊鶴亭藏匿妻子顧氏由讞員翁笠漁直剌倩襄讞張柄樞司馬訊供判將顧氏押候發堂留養一面飭傳媒証及主婚人到案爲姜追還聘金旋有顧氏前夫之母舅吳鳳山投案前晚直剌復倩司馬覆訊姜臨審未到顧氏供稱小婦人自丈夫去世後於二月十三日晚上被夫弟揚寗全與舅翁吳鳳山將田單搶去據爲已産逼令改嫁小婦人不允遂於四月十二日暗串馬順德誘領小婦人出外看會强賣與姜姓爲室小婦人不肯與姜成親故於七月間來案喊控當蒙翁大老爺派差將小婦人送交楊保轉交姑母家中並無逃匿情事前蒙訊明判將小婦人發堂留養小婦人因有年邁老母無人侍奉求恩垂憫交母親來案具領今吳旣到案尚乞追還田單給氏領回感恩無旣楊保供詞與前略同吳供田單一紙計地二畝六分六毫因顧氏夫故無依恐夫弟寗全向之索取是以司馬與小的代爲收管並無貪佔之意若顧氏嫁與姜姓之事小的並不知情司馬以顧氏不願發堂守節准由其母來案具領至所稱田單俟楊寍全到案再核○去年吕潤泉控金玉書圖賴欠欵洋銀一百七十餘元經前讞員鄭瀚生大令訊明口供斷令金折還洋八十元每月拔付五元押交妥保乃金自保出後竟置不理吕復具禀求追前晚直剌倩張司馬进訊金供小的祗欠洋三十餘元實因乏力不敢玩延尚求恩宥司馬著另覓妥保從速了理違于提比金叩謝而退○楊益品控某年糕店主徐順生拖欠米欵洋銀五十侂元屢索無著經直剌訊供判徐折還洋三十元分三個月拔清押候交保不料徐挺押至今無人具保司馬提訊之下楊投案請追徐供小的因拮据無人肯保並非有意抗違司馬喝令笞責一百板荷校五日　遂結 
[英美租界公堂瑣案]  
　　前日鼎源煤炭棧遣工人柴庭福吳德良用塌車裝運曰煤行經垃圾橋悞將是處自來水龍頭撞壞自來水公司洋人查知立卽函致捕房派包探石金　將柴英及鼎源棧　魏寶源等於昨晨傳案請訊自來水公司經理人某甲投案供稱被壤大龍頭一具估需修費銀五十五兩請爲追賠柴吳同供小的等代鼎源棧送煤　匯源絲棧當下橋時順流而下一時不及收住肇此禍端小的等均係食力小民無力賠修尚求恩典魏供開設煤棧凡有貨物進出均倩柴吳等代送按月出洋銀三元餘均不問此事於小的無于請飭柴吳賠償讞員翁笠漁直剌商之梅繙譯官判令魏賠銀三十兩柴吳合賠銀二十五兩了案○歹人錢愛堂陸望德二人誘匿女工馬梅英由包探陸阿九查明馬梅英係施仁芝之妻向在鴻源紗廠工作與錢陸隣居致被誘匿廠中洋人因愛此女工作甚佳故代報捕昨晨陸探據情禀覆直　著候傳施到案再訊○包探沈　岳解送陳桂生到案禀稱此人積欠朱王氏洋銀向索不還反敢逞兇以致踢傷朱王氏肚腹報捕後經小的拘獲送究朱王氏投案供稱向索欠欵反被逞兇今旣到案叩逑分辦陳供無心誤傷尚求恩宥直剌判責二百板○包探顧福其解送賭徒張阿四陳阿大到案禀稱伊等均係著名賭棍屢經懲辦近又大開賭塲經小的拘獲送請訊究直剌判將張枷號　禮拜陳枷號一禮拜○三百六十三號華捕解送范金支宗根松到案禀稱伊等在新關棧房爭奪拍賣水菓互相扭毆由洋人指交小的今特解請訊懲范宗在案胆各執一是爭辨不已直剌判令各罰洋銀二元以儆 
[法租界捕房瑣案]  
　　昨禮拜五讞員朱森庭明府命駕蒞捕房發落各案命提行竊逢源里某姓家茶壺衣服等物之竊犯張阿根著照原斷重責四百板同黨陳根陳福林各責二百板一併驅逐出境○又提竊布之吳阿毛竊取王家庫地方衣服釘靴之陶阿五行竊江大輪船搭客衣包之萬阿春竊取駁船上棉被之陳春泉均著照原斷各責二百板一併斥釋○湖南人蔣樹臣前因串同柯錫春等向永泰魚行藉端勒索控奉明府　供飭將柯枷號一月期滿送縣蔣押候覓保迄今禁押多時無人具保昨日明府命提到案略詰數語仍著還押赶緊覓保　蔡子泉欠洋二百元爲某錢莊主具控經朱明府訊供押候交保出外具限料理迄今案懸日久無人具保昨日命提到案訊比蔡求寛限赶緊清理明府著還押 
[上海六馬路仁濟善堂籌賑公所施子英經收山東淮徐皖北江西紹興賑捐九月初一至廿九日第五十七次清單]  
　　初一日峭　鎭徐逸梅大善士洋一百元閱音書屋王洋四十元江都蔣子漁求身健恙除大小平安十元○初二日丁子馨爲嗣出子承宗幼子承溥求病愈洋十元小洋一百角施才記洋十元忠雅堂二元均記龍洋一元○初三日元學聽松子將楊姓　敬撥來洋六十元汪汝鐸求病愈二十元張仲文同源亨來同大美號逹源莊來不書名求病愈三户各十元史輝然申報館來葉夑臣求病愈各洋八元徐根記龍洋二元英洋一元無名氏恆孚銀樓勸振　内另户各一元二角吳丙一元○初四日顧亷泉翁交來無名氏首飾銀另碎六十一件原重六兩聽竹山房洋二元○初五日任藻清翁交來不書名洋二百元紀閬仙因妻生產以險爲夷許愿龍洋十元江南壺隱洋四元○初六日揚至善爲母七旬大慶壽麫移貲又子病愈完愿洋十元南京隱名氏龍洋七元隱名氏龍洋六元隱名氏龍洋五元隱名氏洋二元○初七日雙榴堂洋三十元郭鑑淵十元徐梓記六旬壽麫关二元程蓮生四角○初九日錢紹起求却病延年洋三十元華懷德求祖母嗣祖母却病延年錢承本求平安各廿元錫堂求慈親强健子女平安易養華靜淵求却病延年華庚　求平安華隱名求平安華光耀移先祖企韓公懺資五户各洋十元無名氏六元强耀祖求子五元李竹隱求子易養易成三元錢梅英求除目疾錢仲珍求平安錢冕羣求平安滕茂之求康健滕項氏求康吉五户各二元錢孟瑚錢清溪各求康吉洋一元○初十日王門沈氏節省費用求合家平安龍洋八元英洋十二元嶺南方殿材妻病許愿求愈洋十五元求平安子錫福十元六爻氏銅洋二元○十一日新又新洋一百元○十二日朱茂康沙船耆民朱金春銀廿二兩五錢餘慶堂歐洋五十元服符病愈入二元○十三日求速安人洋廿元余姚氏保平安十元金陵隱名氏七元○十四日鴻泰號來蘇寅生洋一百元逹源莊來浩記二十元無名氏汪江氏各十元顧蔡氏求母楊太夫人病愈四元誠心棉力子求恙速痊三元○十六日昌虚氏求妻産育平安周慧法各洋二元孫奎銅洋十元○十八日蔡安魯洋五十元蔡繆氏求自已病愈十元龔夑丞五元○十九日武林看竹後人爲小女痰核平復還愿仍求核消體茁洋廿元倪楚翹求病愈三元　松濤求病愈龍洋一元陶靜三求妻病愈銅洋二元四角○廿二日歙南周方氏洋十四元寓南通州重慶氏挑麫資十元歙南方吳氏八元守愚氏二元○廿三日山陰樂善堂洋一百元陳姓龔洋香港票洋各五元○廿四日無名氏求諸事平安無名氏保平安各十元如臯無名氏小洋五十角王榮林求病愈一元○廿五日愼餘堂洋十元錫堂求慈親康健子女易養五　嚴　夔子病祈愈洋一元銅洋一元○廿六日徐隱名洋一元小洋三十角五分○廿七日陶　恩求父病愈洋一元英洋四元銅洋三元○九月份共收元廿二兩五錢首飾銀六兩　換　四元四角洋一千三百四十九圓扯七五二申元一千十七兩七錢五分七釐龍洋香　　洋五十一元角子一百八十八角五分七一申元四十九兩五錢九分三釐以上共收元一千八十九兩八錢　分銅　十八元四角連　共收元千萬一千一百三十二兩　錢八分除解各振欵外凈存元一千六百廿七兩三錢五分八厘銅洋一百五十元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年十月十四日京報全錄]  
　　宫門抄○諭旨一道錄前○御史余奏爲刑部承審要案情重法輕請將管驛之知縣頂罪之駕夫加重問擬摺○燕督裕等奏報銷金陵機器局第十七案收支數日摺○贛撫松奏甄别知縣照例補用片○十月十四日内務府國子監正紅旗值日無引見○杭州將軍常恩請訓○普公李端遇各請假十日○富侯續假五日○掌儀司奏十五日祭奉先殿瀾公行禮○召見軍機常恩○○山東道監察御史臣祭誠格跪奏爲刑部承審要案情重法輕請將管驛之知縣頂罪之馬夫加重問擬以肅郵政而杜奸欺恭摺仰祈聖鑒事竊臣伏見刑部擬定良鄉縣馬夫銷燬江南本箱一案訊係馬夫吳長典因挾江南提塘薄給酒錢之嫌遂將前後本章公文積壓二千餘件之多一槪焚燬知縣王汝亷失察偏聽請交部議處馬夫吳長典擬流等因該部奉旨承審要案如此　頇輕縱殊駭聽聞查王汝亷本係部書出身作弊其慣技適得良鄉縣缺扼銀臺之襟轄當首站之咽喉其兄弟親友均係部書彼此勾通專以壓擱各省公文爲顚倒文武官缺稽延命盜罪名地步不然本章文件遺失至二千餘件之多豈一老病革役之馬夫所能獨執其咎乎查刑部奏稱去年八月吳長典因提塘不敢本箱遂卽携回良鄉意在便提塘著急夫接收本章是提塘專責如其有意刁難該馬夫卽應回明本官禀揭豈有將本章捺擱而反央託多人私雕假戳僞造回照之理况酒錢不多乃是小事焚燬本章係何等罪名馬夫雖愚豈有因小嫌而自陷重罪之理良鄉自王汝廉到任去年有遺失山西題本之案本年則有江南廣東湖南四川遺失本章僞造回照之案層見迭出若謂吳長典父子作弊則該馬夫乃良鄉世役也何以前不作弊獨於王汝兼任内屢次作弊乎若謂與江南提塘有嫌則一省挾嫌豈省省皆挾嫌乎若謂因其不敢而遂私存已手則不收者僅止一次何以將二千餘件之要公盡付一炬乎而刑部定案僅目王汝廉爲失察臣竊見凡有驛站之州縣必有幕友管號件家丁司牧養驛書掌收發上下站傳送公文皆隨時登記件數本官逐日過硃若馬夫者不過供接遞而已今良鄉馬夫燒燬文牘不啻五車之多不但王汝廉一人失察凡專管馬號之幕友家丁以　兵務書史無一不失察者竟似良鄉驛中公事全在馬夫之手任其終年壓擱隨意焚燬絶無一人過問有是理乎由此觀之其爲王汝廉勾串部書壓缺舞弊顯而易見而且時閱半年案關數省公事逾二千件其中有無顚倒幾許宫缺規避多少處分部書及王汝廉朋奸得賄度已逾鉅萬矣朝事發乃買一老病馬夫挺身頂案而刑部亦甘受其欺竟據該馬夫一面之詞　頇奏結僅予知縣以議處予馬夫以擬流　汝　身係奸胥吏部經承非　卽故卽或議以降調而公罪抵銷之級早經未雨綢繆是該令弊弄於前巧脫於後而良鄉本任盤踞如故將來阻扼咽喉積壓文件仍如故方今朝廷力整頽綱事事求實而刑部於奉旨交審之　草率輕縱至於如此其何以示天下且馬夫吳長典勿論是否賄囑頂罪旣已承認私雕假記僞造回照焚燬要公二千餘件矣臣恭讀本月十四日上諭奉天仁軍營務處委員雷鈞衡於將軍府尹所頒發告示竟敢抗阻不令張貼他事之膽大恣横可知著卽行就地正法以昭炯戒明綸布告何等森嚴天下欽　今馬夫之分賤於委員奏進本章重於告示焚燬之罪甚於抗阻抗不張貼之示至多不過十餘張而焚燬者多至千餘件參觀例論又豈一流足以蔽辜乎且此事如果專係馬夫舞弊王汝廉不知則已知之必深怒之重辦之乃於提塘張占元質明以後該馬夫確係僞造回照二十七張而王汝但廉不不怒反將提塘信口駁詰爲馬夫始終廻護足見僞戳卽汝廉所雕僞照卽汝廉所造本箱卽汝廉所焚汝廉與馬夫係屬一人是以袒護如此乎提塘與王汝廉均干部議則汝廉方幸舉發者同坐可以塞將來之口而人莫余毒矣相應奏請特旨將王汝廉吳長典加重懲辦以爲貽誤郵政者儆且爲書辦出身理作奸弊者戒至刑部原奏爲處不能自圓其說朦朧議結自難　聖明洞鑒也臣爲肅郵政儆奸欺起見是否有當謹恭摺具陳伏乞皇太后皇上聖鑒訓示謹奏奉旨欽此○○頭品頂戴兩江總督臣劉坤一頭品頂戴直隷總督臣裕祿頭品頂戴江蘇巡撫臣鹿傳霖跪奏爲金陵機器局收支經費列爲第十七案造册報銷恭摺具陳仰祈聖鑒事竊查金陵機器局仿照外洋製造各式砲位車輛　具炸彈銅火以及添配砲臺需用物件分設機器翻砂鐵木火箭各廠雇募工匠常川製造應需經費酌定每年由江南海關撥解製造二成洋稅銀五萬兩江南籌　局撥銀三萬兩揚州淮軍收支局撥　二萬兩嗣因江防砲臺應需儲備各式子彈每年由江南籌防局加撥經費銀五千兩又駐防江蘇淮軍各營月操需用軍火及防營添造槍　銅火由金陵支應局每年加撥經費銀九千兩以爲常年額定製造之需此外江防砲臺如有添造軍火等項隨時添撥造成軍火分解南北洋濟用所有支用欵項製造物件悉仍泰西之法料件外購自外洋工資薪費物價雖以常例相繩均皆力求撙節實用實銷業將截至光緒二十二年底止收支各欵列爲第十六案分晣造册奏銷在案兹據江蘇防營報銷處江寗布政使恩壽等將光緒二十三年分收支各欵分晰造具報銷清册逐加勾稽自光緒二十三年正月起截至十二月底止舊管上屆第十六案報銷實存銀二十一兩二錢有奇新收江南海關撥解二成洋稅及購買鍋鑪　機價值並進口稅鈔江南籌防局金陵防營支應局揚州淮軍收支局撥欵共計銀十二萬五千九百十五兩有奇開除購買鍋鑪汽機並各項料物價值册共計銀六萬二千二百九十二兩五錢有奇工匠工食一册共計銀四萬四千一百三十九兩七錢有奇委員司事親兵人等薪糧公費一册共計銀一萬一千二百五十七兩七錢有奇裝運料物水脚輪船長夫薪糧等項一册共計銀五千八百二十三兩九錢有奇修理廠屋料物等項一册共計銀二千三百九十八兩姓錢有奇遵照部議各歸各部核銷計應歸户部核銷銀五萬五千三百九十七兩五錢有奇兵部核銷銀五千八百二十三兩九錢有奇工部核銷銀六萬四千六百九十一兩四錢有奇統共請銷銀十二萬五千九百十二兩九錢有奇實存銀二十三兩三錢奇歸於後案舊　項下滾按造報令將該局光緒二十三年分支給各欵請銷數目並製成軍火撥存四柱清册由報銷處加造銀欵四柱總册列爲金陵機器製造局第十七案報銷詳請奏咨等情前來臣等覆核無異除將清册分别咨送總理衙門户部兵部工部查照核銷外謹合　恭摺具奏伏乞皇太后皇上聖鑒飭部查照謹奏奉硃批該部議奏欽此○○江西巡撫臣松壽跪奏爲試用人員察看期滿照章甄别恭摺其奏仰祈聖鑒事竊查前准部咨嗣後道府州縣無論捐納勞績各項人員應於到省一年後　看考騐分别補用等因歴經遵辦在案兹查有捐納試用知縣徐寛濟　曾詒倪望嶐均試看一年期滿應行照章甄别據藩司張紹華會同署臬司周浩詳請留省照例補用前來臣詳加察看捐納試用知縣徐寛濟安詳勤愼黄曾詒才具明晰倪望嶐年壯才明相應請旨留省照例補用謹會同兩江督臣劉節一恭摺具奏伏乞皇太后皇上聖鑒訓示謹奏奉硃批吏部知道欽此 
 
