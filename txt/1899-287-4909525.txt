# 1899 - 287 - 4909525

 

Page 1

 
 
[勸募紹屬嵊縣新昌上虞餘姚水災急振] [  申報舘恊振所謹啓]  
前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積已空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以子人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同填溝壑此則籌振者所九頓首以祝者也振欵乞交電報局源通官銀號仁濟善堂及本舘恊振所均可代爲彚解肅此佈求伏维德鑒 
[新印大字足本王鳳洲綱鑑纂告成] [  圖書集成局代]  
是書係明王鳳洲先生所撰先生一代通儒尤精史學以司馬温公資治通鑑朱紥陽　鑑網目卷帙較繁閲者不便爰會通兩家之書撰爲是枷用筆謹嚴叙事詳備方今國家崇尚實學稽之士允宜家置一編惟惜坊間所印均係删節之本文字畫纎小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兑此佈 
[論英國議紳請在南洋設立商務公所事]  
英國議院紳士鄂橋君航海來華八月下旬行抵白門拜會洋務局總辦汪叔希觀察觀察偕詣南洋節署禀見南洋大臣劉峴帥倩舌人傳逹來意欲於南洋繁盛之區仿照泰西列國章程創設商務公所遴選公正明通熟悉洋務之官商紳士派充董事凡遇中西商務交涉均由南洋大臣發交公所會議妥善然後見諸施行峴帥以事關重大尙在躊躇未能遽允所請此事本舘得訪事友函述紀之本月初五日報章執筆人閲至此不禁喟然歎曰有是哉英人之於商務竟能力爭上游如是哉夫今日地球各國無不以商務爲立國之基然能雄視五洲處處獨占先著者總以英人爲首屈一指蓋其心思之縝密詣力之堅忍利之所在不惜萃國家全力以經營之故能於世界之内凡名區大埠無不有英人蹤迹貿易之盛横絶一時西報所載每年進出口貨計合法銀二十五千兆佛郎所得之利合地球諸國而計尙不能與之相敵但照海面核算商船之用英國旗者一百分中占八十七分用各國旗者一百分中僅十三分商船共有三萬六千一百八十一號内有輪船一千三百五十五號計載重十兆零五十萬墩貿易之大可謂至矣至上海一埠英國進出口貨之分數與各國比較西歴一千八百九十二年百分中英居七十九分九十四年百分中英居七十六分九十五年百分中英居七十九分其間雖小有參差而合數年統計總不見稍有减色其經營如此之廣聲勢如此之盛宜乎志得意滿俯視一切視環球各國無足重輕而不復有所顧忌不謂英之君臣上下猶時時警惕旣懼德美兩國奪其航海之利又以日本密邇中國通商之業日上蒸蒸亞洲商權恐爲所奪於是故作危辭聳論以儆其國人登之報章宣之議院俾經商亞洲者常有保泰持盈之意而不敢掉以輕心兹者議紳鄂橋君又親至中國禀見南洋大臣劉峴帥欲在繁盛之區設立商務公所其意蓋欲使消息彼此靈通情誼彼此浹洽庶能利源廣拓阻礙毫無其識見之精謀猷之遠不誠加人一等哉僕因之而重有慨焉夫中國地大物博菁英薈萃素爲東西洋各視所垂涎徒以風氣未開在上者旣未能振興在下者又相率頽廢以致利源外溢國日患貧猶憶去歳六月恭奉上諭沿江沿海如上海漢口一帶查明各該省所出物産設廠興工果使製造精良自能銷路暢旺日起有功應如何設立商學商報商會各端曁某省所出之物産某貨所宜之製造並著飭令切實講求務使利源日闢不令貨棄於地以期逐漸推廣馴致富强事屬創辦總以得人爲先該督等愼選有人卽著將擬定辦法迅速奏聞毋稍延緩將此通諭知之欽此仰見朝廷通商惠工阜財利民之至意聖謨高遠欽佩莫名惟自奉上諭以來已歴年餘雖漢口設有商務局并分期刊印報章研究商情行之遠近上海爲中國通商關鍵诚南洋第一繁盛之區而所設之農工商務局曾未有一事見諸施行致前者查辦江南事件大臣剛子良中堂奉命南來以籌餉爲名局中經費亦被提撥現在局雖未撤而已同碩果之僅存以中國分所應爲之事而泄泄沓沓至於此極徒使外人設法布置權勢日見擴充彼此相形優絀自見老成如峴帥其將何以應之哉涉筆及此不禁屬望深之矣 
[藏富於地]  
　　倫敦某日報云現在中國各礦未出之煤較歐羅巴全洲多至二十倍所惜政府向禁開採無從大濬利源日後人民日有所增不知若何謀生計也 
[虚糜國帑]  
　　天津國聞報云美國自本年西歴七月占得飛獵邊羣島之後僅三閲月已支撥欵項四兆九十四萬三千一百二十六圓然惟用以整頓地方一切軍需尙不在内目下土民仍未鎭定美政府須频派大軍彈壓虚糜國帑想亦不貲也 
[郵政述聞]  
　　香港循環日報云倫敦郵政總局每日受寄之各國新聞及公私書札雲堆霧集應接不遑局中一切事宜用女子執後者多至三萬人而以一百六十人爲總管五千人爲頭目男子尙不在此數亦可見邇來郵政之日漸振興也 
[廣信教案]  
　　南昌訪事友來函云江西廣信府屬河口鎭市廛繁密烟户如雲本月某日俗傳許眞君誕辰遠近愚民進香者以數百計大艦小舸聚泊河干時適貴溪有焚燬教堂之事風聲所播好事者一唱白和羣起與近處教堂爲難痞棍更從而和之突將教堂拆毁淨盡鎭上駐有同知某司馬及千總一員聞警之餘立卽馳往彈壓各地痞始鳥獸散居民鋪户得免池魚之殃然事後議卹議賠地方官必又有一番周折矣 
[弋陽教案]  
　　南昌采訪友人云江西弋陽縣近有匪人約期焚燬教堂縣主杜明府聞之立卽驻堂保護某日偶因公務暫返署中匪人卽號召黨徒將教堂焚毁迨明府聞信馳至勢已不及救援不禁情急萬分旋卽身故事後道途傳述云係吞金自盡或謂實因病而殂刻下尙無確耗也迨家丁禀報到省大憲卽委弋陽縣縣丞韓二尹錫鏞就近護理篆務所遺縣丞一缺委羅坊司巡險陳少尹占春代庖一面檄飭查辦貴溪教案之繆芷汀觀察委員帶勇赴弋陽 
 
 

Page 2

 
 
妥爲彈壓 
[美員抵省]  
　　姑蘇采訪友人云美國派至中國游歴之大員康君於本月十二日至姑蘇長元吳三縣主各派差役四名前往伺應康君旋於十三日午前乘肩輿詣撫藩臬各轅拜會 
[依然狡展]  
　　松江華亭縣兇棍陸升堂戮斃毛毛匠翁阿青之女到案後任情刁狡屢認屢翻一切情由備登前報昨得姑蘇采訪友人手函云此案旣解省卽於本月十一日由臬轅發交蘇州府彥詠之太守研訊翁訴稱小人之女年一十有六許字同城某姓子爲室擇吉本年四月十八日成親先於十六日受聘不料是夜忽被陸刃斃閨中隨以謀財害命等詞控諸華亭縣署縣主劉大老爺騐明拘陸嚴究堅不肯招叩求青天大人爲死者伸雪陸供稱小人曾與此女犯姦三次是夜前往叩門由張姓女名三姑者放入此女忽拒而不納併將小人扭住小人不得已取桌上東洋刀嚇之不料誤中要害而殞翁堅稱女兒素來貞潔斷無犯姦情事請開棺檢騐若非處女小人自願坐誣太守立飭書吏備文派差至華亭補提張三姑來省研詰之下三姑供稱平日謹守閨門安有放陸入翁家之事陸仍執定前供太守飭禁之府獄三姑則暫發女飯歇收管候再推鞫眞情 
[故侯遺愛]  
　　去歳河南柘城縣霪雨爲災秋收荒歉哀鴻載道待哺嗷嗷時江蘇馬幹生大令嘉楨方權縣篆請開帑藏并發倉儲振撫飢黎俾免流亡之苦不足復貸銀以益之捐廉以濟之百萬生靈更生重慶皆大令力也其餘善政如頒諭民之時不異辛君告誠舉巡行之典無慚召父名稱掩骼埋胔澤及枯骨育嬰養老惠普羣生綜核循良更僕難數祗以辛勞過度漸染沈疴造化無知神君竟去柘之士民思公之德懷以之恩臚陳萬姓之輿評請告九重而祠祀蓋陸雲去縣浚儀之俗祀其神石慶相齊卽墨之民配諸社報功崇德尸祝不忘流風未衰允宜繼軌已兹經友人郵示柘縣官紳禀牘爰一字不易照録其文曰具禀舉人劉鵬九外委關奠邦貢生曹崇賜廪生路綸張鎭西王體仁生員梁雋石劉遜哲宋際會路振河邵保金姜青雲等公呈德政懇恩題奏賞准祠祀以表循良而舒輿情事伏以致君澤民固臣子應盡之職而報功崇德亦人情樂輸之忱然要必普實惠於萬姓乃能享實報於千秋令人子予孫孫尸祝不忘也如邑候馬公嘉楨者奉檄調柘適值去歳霪雨桑田盡爲澤國今春哀鴻遍野草根悉充楥腹億萬生靈奄奄待斃公上請國帑下開民倉捐廉糶米用赡合境稱貸散財普濟羣黎復授藥醫以療病置房院以棲流恐胥吏之不公也徧歴四鄉親視疾苦使富者不得爭貧者之百慮資用之不給也函致兩江勸募義振令遠方堪救近方之急億萬户之性命賴以全生七十日之父母如同再造孰知辛勞過度漸染沈疴卽臥病時猶以振務爲念因之日復一日病勢加增柘民甦而柘侯逝矣百姓如喪考妣生等奉若神明至今鄉里爲之俚曰田宅未賣馬侯留之妻女未鬻馬侯保之馬侯已故何以報之惟是馬侯之德澤旣洽於人心乃使身後之榮名不登於爼豆揆諸傳人之義殊有未安生等莫忘之衷更無如何爲此公懇并條列事實伏乞題奏恩准合邑人民先行建祀以表循良而舒輿情焚感萬代上叩撫憲大人恩准施行計開事實一請國帑一萬六千兩按大小口散給一捐亷銀二千兩糶米分散一借貸銀二千兩設男女粥摥一函致兩江勸募銀二千六百兩以助振一作勸戒歌十六條以勸四民地方賴以肅靖一刊印治家格言釋義科名定案救荒福報等書以勸世一置買義地葬埋餓殍一雇夫掩埋枯骨一捐設棲流所以養老幼貧民一捐設牛痘局以保婴孩一散給蘿芋蔓菁等種使民間種植以救急一續募兩江義振銀一千一百五十兩未及散放而馬侯已故現交邑侯陳公收存作爲挖河使用以工代振 
[京師火警　　京師訪事友人云八月二十二日菜市口迤西某乾果店突兆焚如經人撲救得熄二十六日之夜米市胡同内扁擔胡同小巷中某宦家復火起經水會救熄二十八日之夜延壽寺街餅子鋪餘燼復然火勢炎炎幾致冐穿屋頂幸比鄰麻花鋪中人目見帮同汲水灌澆得以應手撲滅次日好事者集資至琉璃廠火神廟祀謝殆卽古者禳熒惑之遺意歟 
[神京珥筆]  
　　京師訪事友人云八月二十日之夜北城練勇在途巡緝瞥見一人肩負重物形色倉皇知非善類急逐之其人懼猱升屋脊圖遁勇從之尾隨不捨其人窘甚旋竄至臧家橋巷忽無蹤影各勇相顧錯愕潛伏屋上守之至天明巷中某糧店啓户忽一人大踏步而出北城坊署捕役王某家居對宇鋪夥某甲示意拘之其人不服致相爭論當夜所伏之勇聞聲趨視卽向所追捕者遂帶回局中局員研訊之下其人供稱張姓向操磨麫業賦閑無事流爲狗盜雞鳴旋在糧店後屋倉廒中搜出包袱内有貂褂一襲知係宦家物因將店主逮案候訊○八月二十二日晚三鼓後魏染胡同某宦家忽一人由屋躍下時主人尙未就寢驚問何來其人長跪求救自稱家有老母無力奉養適向某處竊得一物被練勇追逐棄物而逃求勿聲張以全性命主人憐之遣家丁送之去甫出門追者踵至勇見其人係北城坊署官役略語寒温揚長而去初不知爲探囊胠篋之流也及其人去遠詰之家丁始知其實迨追獲送官一鞫而服○左右兩翼各有激桶一架安置禁垣爲有備無患之計兩翼各有水兵在東西長安門值班看守近因火災疉告右翼總兵漙鎭軍恐水兵技藝生疎不諳機器商諸左翼總兵瀾邸於八月二十五日傳集後門内沙灘寛敞處演試救火諸技○天久不雨皇上宵旰焦勞竭誠祈禱日久無應八月二十四日復降旨派人恭代行禮仍未能感召天和次日忽起大風天氣暴寒侵人肌骨刻下都人士咸御棉衣不啻小春景象矣○八月二十六日午後馬家堡火車站由火車載來棺木一具傳聞是日清晨此人乘車至天津所携包袱忽墜於地其人躍下拾取致被車輪軋斃經彼處車站中人備棺盛殮仍令火車送回交其家屬領瘞有知者謂死者係宣武門外八寳店馮宅某君擬往開平煤礦謁見總辦候補道張燕謀觀察不意中途遽遭此厄云 
[縣示照登]  
　　欽加四品銜江蘇松江府上海縣正堂王爲出示曉諭事奉府憲濮札奉布政使司聶札奉蘇撫部院鹿札開光緒二十五年六月十三日准兵部火票遞到户部咨捐納房案呈本部議復翰林院侍讀學士濟澂奏請將俊秀出身人員准其報捐道府一摺光緒二十五年六月初一日具奉本日奉旨依議欽此相應刊録原奏飛咨江蘇巡撫查照可也等因札司移會遵照等因並准藩司咨奉總督部堂劉札光緒二十五年六月十一日准户部咨同前因各到司奉准此合就抄粘轉飭等因到府轉行遵照出示曉諭等因到縣奉此合行出示曉諭爲此示仰諸色人等一體知悉凡俊秀出身現已奉准仍照舊章報捐道府並各項花様均應以十成實銀兑收其各知照特示 
[騙物宜懲]  
　　南市萃豐碼頭寳源米店已於上月閉歇前日其夥孫忠海在陸阿五船上斛米五石囑赴寳源領價陸被其愚弄懊闷欲絶前日途與孫遇向索米價洋銀以致爭扭由某號巡街捕拘入捕房轉解馬路工程局會辦委員司徒貽芬司馬升堂研訊陸供稱小的爲泗涇泰豐米行運米至滬泊舟王家碼頭本月初一日有自稱寳源米行夥之孫忠海至小的船上言欲購米旋論定價值斛去白米五石計值洋銀二十元習日至寳源收取知已閉歇是以扭請訊追當孫來船斛米時遺有様包呈請電核司馬謂爾平日曾與之交易否稱並未認識司馬謂旣未相識何卽付米陸供小的等裝米來滬概由行家看貨成交先將貨物付去然後往行中算帳歴年如此故不疑其有他今孫情同誑騙求卽重懲以安商旅且尙有甲乙兩米船亦被孫騙去白米若干石已由地甲調處妥洽矣孫供嘉定縣人向操米業在寳源爲夥上月某日至他行執業故未知寳源已歇司馬謂所呈様包可是爾之物孫稱此係陸揑造圖詐司馬怒謂爾旣騙人尙欲指人訛詐耶著押候派差查明共騙幾次禀覆核奪 
 
 
] 

Page 3

 
 
[行有死人]  
　　有某甲者年約三十餘衣衫藍縷瘦骨支離前日獨行至南市集水馬頭裏街忽然倒斃十六鋪地甲查得並無屍屬遂報請善堂給棺收殮舁厝荒阡○昨晨七點鐘後十六鋪地甲在萬聚馬頭左近查獲無名男屍一具年約四十左右身穿藍布棉襖單裤知係掃垃圾夫並無屍屬在滬因卽報知某善堂給棺收殮 
[上海縣置瑣案]  
　　應洽興水木作主應桂馨因霸吞馮楊氏之道契由上海縣主王欣甫大令訊供發押典史署乘間脱逃旋經英界公廨差役拘獲送縣收押待質所前晚王大令升坐花廳飭提到案詰以去冬管押捕署因何赡敢拆洞私逃應一味俯首求恩良久始供馮楊氏之道契業已交還其餘各欵均亦清理尙有貴州礦務局一欵欠銀三千兩曾經陳吉甫勸立票據如有錯處惟陳是問礦局中人亦已允諾惟求立提馮楊氏馮香齋等到案訊明大令謂一面之詞難之盡信遂飭還押俟移查貴州礦務局是否勸妥復到再核○金陵人庾正謨控太湖水師哨弁陳德亮霸佔妻室等情前晚經王大令提訊陳供湖南人現爲水師哨弁昔在金陵時與庾認識常來借貸後伊自願將妻張氏賣與職員爲妻今春又來纒擾無奈代伊娶一發堂婦女伊尙不滿所欲復來吵閙求究庾供陳在金陵候差與小的相識常言得官後必賞一美差故小的極意結納後陳得委充營官命小的挈眷隨來詎料到申後並無差使可謀且妻子反被佔去向之理論僅娶還一發堂婦以是心有不甘大令以兩造均屬無恥大加申斥諭令交差看管候再研訊○崇明人王陳氏投縣喊控王大令委縣丞劉二尹升坐花廰提讯氏供丈夫原籍山東在滬開設水果行光緒二十二年伊父在籍病故奔喪回籍至今不來建茂水果行主江仁貴向與丈夫爲友旋被引誘成姦小婦人有洋銀一千元存在伊行擬取微利度日不料利息分文不給反時時與小婦人爲難不得已於本月初八日遷至花園弄另住又被尋至將箱籠物件悉數搬去並被毆傷求騐二尹飭仵役騐得右後肋有足踢傷著回去醫治候提江仁貴到案訊明實倩核辦○花烟間鴇婦吕朱氏控慣做蟻媒之薙髮匠高德禄及陳景元兩人將劉小女子夏金秀兩烟妓拐賣等情王大令讯得原被均非善類著交到兩女再行重辦兹已日久兩女尙未尋到王大令昨又飭差限令速交以便發堂留養 
[馬路工程局紀事]  
　　蟻媒翁長慶誘王顧氏之女媛媛至松江求售王顧氏投報南市捕房由包探唐關榮往松江拘獲解經工程局會辦委員司徒貽芬司馬訊供管押前日翁在捕房患病司馬得禀卽飭地甲傳齊案中人略詰數言備文移送上海縣署請縣主王欣甫大令訊核○前日張阿仁到南市陳姓所駕川沙航船竊取衣服被陳拘獲扭送捕房捕頭解至工程局禀請會辦委員司徒貽芬司馬訊究張不認行竊司馬著笞責一百板押候覆訊 
[英美租界公堂會訊案]  
　　英商有恒洋行主控天寳戯園主金蘭卿積欠房租洋銀四百八十三元金欲以閬園烟舘主喬品珮欲盤頂戲園擬劃還洋銀六百元喬不允延律師佑尼于到堂申辯前日午後英正領事班德瑞君詣公廨會同讞員翁笠漁直剌升堂訊理有恒洋人投案請追洋銀四百八十三元金蘭卿供天寳戯園係小的等四人股開嗣有喬品珮者議欲盤頂允先付洋銀六百元故小的欲以此欵劃付房租求鑒喬供初欲議盤後因添置一切需費甚鉅自維無力故未成交烏能將洋銀劃付房租叩求明察佑律師起而言曰凡事須有憑據此事僅由口説豈足爲憑請堂上將案註銷以免株累直剌與班君皆韙之遂飭金蘭卿於七日内邀同股東將所欠房租洋銀繳案○英商愛而登控馮庚生卽馮史卿一産兩賣前日午後讞員翁直剌與班君會訊愛而登偕律師威金生投案訊稱馮庚生以英租界德昌里房屋四十餘幢售與商人旣而又售與陳德記得銀五萬八千兩商人價買在先應請將房屋斷歸執業馮庚生携姪洪綬至案供稱此産先父在日曾託高易律師執管俟姪年至三十歳交令管業今因虧空甚鉅不得已變産以償而高易律師尙不肯交割求鑒直剌與班君會商之下謂此産不能不賣然賣则高易不允今姑爲變通之計准將此産出　惟賣後須提出銀二萬兩交與洪綬則經權互用高易亦可無辭矣班君深以爲然博易律師在旁聽審至此忽起而申辯謂此産合同係本律師所繕尙須另議妥法直剌遂訂於下禮拜三再訊○義記洋行主控稱行中代和記公記兩洋貨號定購貨物由殷進歴在單上蓋圖章今查得租界中並無和記公記店號請卽讯究前日午後直剌會同西員訊判殷供代和記號包積長公記號史文卿向義記洋行定貨單上蓋用圖章並無不合當時付銀八百九十兩今貨尙未出忽被控告實出意外直剌商之西員著補傳和記公記兩號主到案再核○臺惟洋行主控鄉人陳阿金售地不交應請追還所付洋銀一千三百元前日直剌會同西員研訊中人胡子安顧壽山王祥生地保顧掌生等投案供陳阿金下鄉收租故未到案應還洋銀一千三百元特託小的顧掌生來案允許照還直剌判將顧管押子限七天如數措繳否則仍須提陳再追 
[莫租界捕房紀事]  
　　滬上各藥鋪每於秋冬之交宰鹿合藥必擇吉日奏清音蓋以示鄭重也昨日英租界四馬路葉樹德堂藥鋪正倩屠沽兒奏刀宰鹿適爲捕頭訪悉以其先將鹿吊死未免過於殘忍爰禀知工部局董事丞請英美租界公廨讞員翁笠漁直剌傳藥鋪主訊供判罰以爲殘害物命者戒○前晚汪中旺馬時標賈信文三人在某處買醉而歸行經英租界三馬路惠秀里玉山忽頓遂效李太白醉眠長安市上二百十四號巡街捕見之詢其居址汪等仗麴秀才力與之爲難捕急吹號呌一百零二號巡街捕聞聲而至而汪等愈覺聲勢洶洶將二捕扭毆不已及互扭至捕房而二百十四號巡捕之帽緯已失捕頭問悉情由謂爾等不應酗酒滋事因各罰洋銀半元並賠所失帽緯洋銀一元然後揮之使出 
[美租界捕房紀事]  
　　昨日清晨包探劉阿炳巡至定海路見竊賊李阿福在甬人某姓家竊衣而出因卽拘送捕房捕頭令押候解送公堂禀請讞員翁笠漁直剌訊辦○昨日偷兒李阿小潛至北吳松路某姓家竊取衣服携至某押鋪求質適爲某號巡街捕所見拘入捕房捕頭令押候解送公堂禀請核辦○昨日駁船户吳炳坤將垃圾倾入蘇州河中適爲水巡捕所見惡其違租界章程因卽拘入捕房捕頭令押候轉解公堂禀請究罰 
[糾繆拾遺]  
　　前日本報韓日齟齬一則内與對馬島對峙句悮峙爲崎致日人無從於此營生句悮營生爲採斫印度地震一則内同罹斯刼句脱去罹字日皇示疾一則内均於臥榻之上施行句脱去施行二字合卽訂正於此 
[惠書志謝]  
　　昨承耶穌教中傳教士某君以新約註釋三巨帙見貽首載馬太馬可路加約翰四聖人福音書繼以使徒行傳及各種教中史事鄙人素受孔子戒從未一聆彼教鐸音然披而閲之亦是廣見聞而增學識爰志數諾以答盛情 
[移助急振]  
　　昨日閔君怡生金君吉石朱君槐廬三善士交來洋銀五百二十七元命助餘上新嵊急振并媵以一函云今夏弟等辦理柘城縣急振承各善士捐助連尊處及各義振所彚解共成三批計共二千六百金由存義公電匯早經馬大令收到散放後敝處續得振洋四百六十六託嚴筱舫觀察由源通銀號匯汴以省匯費後筱翁接汴省回電以柘城馬幹生大令作古此欵仍復發回兹敝處前後共存振洋五百二十七元特送尊處助入餘上新嵊急振卽請彚解云云本舘恊振所祗領之下當卽掣付收條以昭憑信夫爲善之道當急所先籌振之資以多爲貴今閔金朱三善士以汴振改移紹振雖口移花接木寗非利物愛人大博施濟衆之懷視吳越若一體溥義粟仁漿之澤起蒼赤於九生爰缀數言川鳴謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂瑣案]  
　　去年陳繹堂卽陳玉堂控陸春巖侵吞田價一案至今尙未了結前晚讞員翁直剌倩襄讞委員張司馬提集研訊陳供小的前憑陸春巖爲中將祖遺地三畝三分有奇賣與大興洋行議定每畝洋銀四百元除已收過一百元及兒子向陸借用二百六十元共計三百六十元外尙少洋銀一千餘元被陸吞没小的再三催索伊始將田單兩帋交與小的抵押洋銀六百元照算所少尙鉅求賜究追陸供詞支吾司馬曰爾將他人田價任意吞没尙敢在此裝聾作瞶耶陸供稱當時洋人不肯交價曾請博易律師向之追索方得如數收足然已用去訟費三百九十元及一切零費小的實祗收得五百八十元已付過三百八十元祗少二百二十元將田單兩帋向陳抵借洋銀六百元是此欵已有盈無絀何得健訟不休陳稱小的所賣係祖遺之産何勞訟師理追蓋當時陸向洋人每畝索價四百元而於小的處作三百五十元嗣被洋人查知將銀掯住伊因之情急延訟師向索與小的何干此事地保趙桂卿備知其詳請卽傳訊可也趙保供與陳略同司馬問爾分得洋銀若干答稱小的分文未得司馬謂陸前指爾用過洋銀八十五元可有其事答稱實被誣指陸亦稱趙保實未分用司馬大怒喝令重笞二百板判令找還陳洋銀二百四十六元限十日繳案延干重辦所抵田單備資向贖趙保無干省釋陳叩謝而退○今春三月森泰祥花行主羅詒謨控司帳人吳連堂虧欠洋錫四百十元翁直剌諭令交保出外理楚吳自保出至今置若罔聞羅遂投案求追前晚張司馬提訊之下羅訴稱職員雇吳司帳由彭蓮生薦保今旣虧空應向彭追且彭曾借用洋銀二百元今向理論反敢大言恐嚇吳前將紅契及茄楠杳等件抵與職員亦被彭取去求恩究追吳供小的保出後無可謀生以致衣食不給求賜矜全司馬謂爾於三月十三日保出當時限爾半月理楚今已半年仍以空言搪塞可謂赡玩已極矣遂喝令重笞二百板吳供小的曾有房屋十二間之契據一紙並重七兩五錢之茄楠香一枝交彭擬抵洋銀二百十元尙有二百元係彭借用當由彭交還叩求明察司馬謂彭曰爾是薦保人旣於其中借用二百元再將契物掯住是何居心答稱生員實未借用洋銀至紅契與茄楠香已向羅抵過羅不肯收受並非生員故意扣留司馬謂羅旣不收受爾應具禀馨訴何至還延半年之久尙敢矇混飾辯今姑從寛免究限半月内赶緊理楚延則詳請褫革衣衿送縣究辦遂著將吳彭押候繳到洋銀再核○武員張國祥控吉陞棧主某姓及司帳人高渭甫遺失所寄衣服一大包前晚張司馬提訊張投案訴稱去年九月十一日職員因公至滬寓吉陞棧事畢言旋將行李寄交高處自此時來時去習以爲常今年四月二十六日算清房飯帳伊將行李交出少去衣包一個其中雖係舊衣數却不少及向棧主詰問曾許照賠然迄今竟置之不理求賜究追高供當時將行李眼同檢交並未曾及短少衣包實因彼自四月至今積欠房飯洋銀三十餘元意圖不给所以借端誣控求恩明察司馬謂張曰爾所失衣服勢難追還今除所欠房飯資不給外再著棧中找爾洋銀三十元爾可具結了案張嘵嘵置辯抗不遵斷司馬謂爾如不服另赴别署控追亦無不可張遂退去 
[英美租界公堂瑣案]  
　　包探趙銀河解積賊李松林至案禀稱此人迭次犯案不下十餘次今又連竊恒裕昌等各家綢布衣服十一件報捕後經小的緝獲人贓送案請究恒裕昌等各失主投案請領失贓李供小的係鎭江人行竊該死叩求恩典讞員翁笠漁直剌商之白繙譯判令重責二百板枷號一月遞解回籍○包探費阿銀拘解羅三大孫岐春至案禀稱昨日羅三大手持銅質僞洋銀至翁慶福店中混用察出獲住孫在旁硬勸情節可疑搜其身畔有僞銀圓二十二枚爲特一併送請究辦翁投案申訴前情羅孫同供僞銀圓向一不識姓名之人收下並非有意混用直剌以其刁狡著押候過堂嚴究○五百七十六號巡街華捕解送楊永林至案禀稱昨日楊在途中扭住徐三林兇毆經小的查見拘案請究徐投案供稱被楊撃傷請辦楊供小的與徐口角不敢毆撃叩求恩典直剌判令笞責二百板○包探秦少卿解送細崽李才紅至案禀稱此人昨向洋人可四索取工資吵閙不休因函請捕頭送案訊辦可四投案供訴吵閙情由請爲懲儆李供小的向索工資並未吵閙求鑒直剌判將工資洋銀盡行罰去○一百三十四號巡街華捕解送賭徒陳桂生陳金生請辦二陳同供小的等並未犯賭實被悮拘求恩省釋直剌判令各枷號七天 
[法租界公堂瑣案]  
　　安徽桐城縣人吕紀榮早年失怙偕其母某氏僑寓金陵被同鄉人李清勾引成姦將紀榮薦至某鐡店習業未及兩月將其母及幼弟拐賣不知所之紀榮尋至蕪湖沿途乞食旋經同鄉人帶至上海薦在滬南高昌廟三等學堂爲茶房七月某日因事至法租界適與李清相值因卽扭入捕房解經讞員朱森庭明府迭次訊供李清以事無佐証矢口不承明府爰將李清面貌倩照相舘拍成一照飭包探帶同吕紀榮至金陵投上元縣呈遞禀詞並述明來意上元縣主龍大令得禀立卽出簽飭差將房主提案研訊房主某甲因患癱痪舁至案下大令將李清之照給子閲看又令吕紀榮當堂對質甲稱數年前有安徽人混名李快嘴者挈同一婦兩男在小的處賃屋居住與所拍之照相符紀榮乳名大和尙質之紀榮適相吻合大令爰備文飭包探偕吕回滬據情禀覆昨日堂期明府與何繙譯升座飭提李清到案略詰數語飭包探將原被一併移送上海縣署請縣主王欣甫大令備文移解上元縣歸案辦理○柯錫春與張桐生在横沙洋面捕魚爭奪魚税來滬涉訟經總巡局差役在小東門外將張拘獲送入捕房解由明府訊供交永泰魚行主具保出外旋接道署來文著保人將張交案移解縣署歸案訊究柯又向永泰魚行藉端訛詐被行主送入捕房明府訊問之下供出湖南人凌純臣繕禀控訴道轅並托名利棧寓客杜彝楨帮訟明府一併拘提質訊並在凌身畔搜出呈詞底稿帮訟合同及向久大愼記因查獲錨纜一事勒索洋銀三百元筆據一紙凌純臣卽蔣拊臣供湖南人保有副將職銜杜彝楨供亦宦途中人與此事無干明府以何錫春膽敢向一藉端訛詐實屬膽大已極著枷號一月發永泰魚行示衆期滿笞責六百板杜不應帮同涉訟著押候查明再行核辦○得善里張姓家被竊金表衣服等物報捕查獲竊賊陳莊郎供認金表寄存新恊盛值堂人瞿阿根處又崇明竊來紗布二十七匹售與源豐小客棧明府飭差提棧主婦徐婁氏令呈繳紗布六疋氏供每疋出洋銀五角買來瞿阿根呈繳所寄錢三千並無金表明府飭將陳莊郎先責四百板徐婁氏罰洋銀十元贓存捕房瞿阿根飭探帶出查明禀復帶回捕房再核○趙曾氏前控孫明山侵吞巨欵明府判孫繳銀三百兩給趙曾氏具領氏因爲數懸殊不肯遵斷昨日明府判孫再給銀三百兩著氏速卽扶柩回籍不准逗留上海并具遵斷切結存查如敢抗違則將前領之銀三百兩追還移送縣署辦理○周文卿前控沈子文欠洋銀五百七十元明府以原被均不住租界斥逐不理上期又來具控昨日飭提到案著將沈子文押候人銀並保限十日内理楚周斥退候查明是否住居租界禀復核奪○永義昶洽泰等信局夥方俊發應阿生等至江天輪船寄寗波信郵政局送信人察出並未黏貼印花因之拘送捕房上期經明府訊供著押候函致郵政局查明核辦昨日堂期郵政局西八偕送信之甲乙二人到堂聲訴明府與何繙譯會商著將方等一併釋出○包探禀稱偷兒揚阿四掩入孫茂昌家圖竊當塲拘獲送案請辦明府判責五十板○太古洋行管棧西人禀稱工頭金阿銀串同小工邵加林吳堯開徐阿元周元等屢次竊米昨日搜獲原贓送案請辦明府判將金枷號一個月責二百板邵等各枷號半個月責一百板 
 
 

Page 10

 
 
[蘇省官報]  
　　九月初八日金匱縣孫禀辭同知吳其昌禀謝奉委丹徒金壇溧陽三縣清賦差又劉敦義錫金江靖知縣汪國奎銅蕭睢宿均禀謝奉委抽查保甲圖　　　判奇齡高湻句容溧水知縣劉允恭高郵興化東臺寳應又陳景韶山陽清河桃源均禀辭赴抽查保甲團練差又徐景寅由江隂厘局專丁來省禀知奉委復勘江隂常熟漲　差知州張振榮禀謝奉委管解京餉差指分江蘇試用縣丞鍾燿正紅旗漢軍人由京騐看領照來省禀到委署安港司巡檢迮世輔禀辭赴任典史倪文晶禀知奉府委監放長元吳三縣孤貧口糧差未人查有鑣禀知奉江藩憲傳見卽辭赴寗江隂恊鎭李全彪到卽辭行藩轅牌示照得蘇州府敎授徐鳳鳴在任病故遺缺查有捐納敎職新班試用訓導陳任陽堪以委署○初九日總辦江西督銷局候補道逹斌由寗來花翎候選道嚴開第浙江人由滬奉蘇宫保公幹來蘇丁丑翰林前刑科给事中楊晨浙江人由籍來花翎北河候補同知　　賢浙江人由天津來委署鎭江府王毓苹禀辭赴任知府戴文佐由吳淞沙釣船捐來同知羅承恩禀辭赴上兀江寗江捕六合抽查保甲團練差通判徐敦業禀辭赴崇明海塘工程差署東臺縣陳紹唐禀到知縣馬瑞煕禀謝奉委抽查太倉州屬保甲團練卽辭又朱啓鈐由上海來又曹升禀知赴鎭江見　憲卽辭直州同魏士駉禀辭赴通州公幹團子監與籩銜分發委用訓導黄慶澜由上海籍來奉撫憲騐看禀到管帶浙江鹽捕中營遊撃銜儘先都司胡昌寳由松江來○初十日候補道劉思訓由寗來首府彥禀知赴江震查勘荒田同知吳其昌禀辭赴丹徒金壇溧陽三縣清賦差又孫鳳鈞禀辭赴淮徐海三屬查騐鋪遞差通判徐振常禀謝奉委管解京餉差知縣藍采錦　謝奉委署理上海縣事又　葆　由　澤絲捐局來又董觀瀛楊炳震均禀知隨同首府赴江震公幹卽辭辦理湖北馬鞍山煤礦局知縣沈翊清由湖北來指分江蘇遇缺先補用典史楊承祜浙江人由京騐看傾煕來省禀到管帶太湖水師正前營揀發叅將評國祥禀知巡哨回 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年九月初七日京報全録]  
　　宫門抄○諭旨三道録前○給諫馮奏爲知縣貪虐浮收激成重案現仍盤踞要缺據實叅劾摺○秦督陶奏道員到省飭赴新任片○江督劉奏遴員署理淮揚道片○黔撫王奏遴員署理總兵片○秦督陶奏臬司陛見回省飭赴新任片○九月初七日工部鴻臚寺麻黄旗值日無引見○崇勳謝授科布多叅赞大臣恩○那公永隆各請假十日○丁立瀛奏請開缺○李廷蕭預備召見○内閣鄒請勾到日期圈出九月十六十七二十二日十一月初四初七日召見軍機崇勳李廷簫○○四品銜工科給事中臣馮錫仁跪奏爲知縣貪虐浮收激成重案現仍盤踞要缺據叅實劾恭摺仰祈學聖鑒事竊現任湖南耒陽縣知縣田繼昌前任瀘溪時有因錢糧改章釀成人命一案臣北時已有所聞適在榆關軍營未見邸鈔該縣又無人到京不知詳細近始訪明全案並查得革撫陳寳箴覆奏摺稿閲之令人駭周陳寳箴去任田繼昌劣跡湘省人員始敢明言理得其詳特爲我皇太后皇上縷晰陳之光緒十八年春間田繼昌到瀘溪任見該縣並非肥缺所獲無多意甚怏怏恰值首縣沅陵錢糧改章每兩定價徴錢二千八百文田繼昌卽議仿行绅民信之不料名雖相同意自有在竟另立麥糧墾糧名目又加出票錢一項此沅陵所未有亦瀘溪所本無者該縣地瘠民貪並無上户額銀只四千八百餘兩盡屬零星糧票按所定票錢計之每年可得四五千串章程一出地方不服從此總有怨言該縣褊小之區户口只唐陳二姓較衆田繼昌欲令大姓箝口必聯絡該族紳衿探聞有文生唐金錢例貢生陳大秀年高望重不履公庭適有本邑廪生李源澄在縣署教讀卽央令緘邀唐金錫等赴城議事迫以公義唐金錫等到後田繼昌謙恭欵洽再三以浦市分局帮助辦公爲請並商允先到浦市買屋主張其事遂往浦市契買房屋一所議錢四百餘千緘知該員兑價該員因錢多吝惜答以改在浦市某廟設局買屋罷議並囑來署面商唐金錫等以該員反覆無常不願再來只稱屋價作難該員力持在廟設局鄉民以廟在沅境均不謂然浮議紛紛該員遂疑唐金錫等把持又反恐擅專佯爲不露復商之李源澄作書婉請唐金錫等來署計議自加名柬請酒唐金錫等不敢過却仍卽同來比到縣遽行責押風聲傳播激怒鄉愚於是有聚衆進城之事是日黎明甫到均在頭門外號求釋放該員將門關閉令人向外施放鳥槍署無槍子以鍋片捶碎貫入係横力子未能中時閒人擁擠愈聚愈多見官已開槍一閧而入將唐金錫陳大秀背出該員之子素與門丁王升串通作惡人人切齒刑幕俞若仙年逾二十穿荷色短襖跑出嚷駡人疑係該員之子卽扭打洩忿人多手雜因傷殞命當卽跑散田繼昌揑飾具詳旋經撤任原案提省嚴刑屈服率定混擬奏結欽奉諭旨以其中有無别情令據實詳查復又含糊覆奏經刑部逐層指駁在案時通省以案情重要爲田繼昌危未幾陳寳箴撫湘而田繼昌又大快矣田繼昌與陳寳箴同鄉早年共事貴州軍營又姻親交厚田繼昌事出彼時陳寳箴任湖北臬司央令緘託前革撫吳大徴照拂比赴湘撫任該員接至湖北甫入湘境卽委該員收呈官塲大譁陳寳箴到任忽將耒陽縣知縣於學琴無故撤省騰缺委田繼昌署理於學琴中途氣殂缺出陳寳箴又將田繼昌調補一面將瀘溪前案湔沉朦混奏覆了結司道以下噤不敢言陳寳箴官聲之敗自此始查瀘溪錢糧向由書差徴解利在中飽田繼昌改爲每兩二千八百文之數由官自主較前可多得數倍其計已深但有益民間彼亦料其樂從不過加出票錢又分出麥糧前後名異實同地方不願然瀘民願樸豈能抗阻倘敢於生事何至忍受兩年其非因閙糧滋事無疑以唐金錫等安分之年老鄉紳該員計誘來城央令分局臂助乃因各錢翻覆改局鄰境廟内民多駭異該員差惱成怒反責以把持專擅哄令到署責打收禁此正是惡吏辣手狠心凶横故態而竟平空誣罔指爲包攬設局歛錢開徴更爲昧心之極鄉風公憤邀集來城原奏謂同聲呼號求其釋放可見與逕行刼獄不同若該員素得民心當卽和平處之解散不難何得放槍激變兪若仙被戕致卿比時喧譁擁擠實不知何人下手致命唐姓一族痛唐金錫之案不能結願以族人頂凶擬抵人所共悉重案非指出首犯不能辦結唐祖漢痛父情切願認起意爲首顯然易見否則以爲首之犯何肯在浦市等候又田繼昌因唐祖漢已問死罪伊父唐金錫後又病故省監兄弟無可再辦赦將胞兄唐祖烈胞弟唐祖讓均列入在逃所稱唐祖烈等擁入署内明是將情節較重之處坐之逸犯遂揑叙當時情事妙點成文其狡獪更不辦自明總之聚衆入署旣將唐金錫等奪出又傷人命固屬罪有應得然並非眞情實犯又不究起釁根由部駁何等詳明原奏竟强詞開脱罅隙矛盾楮墨難罄田繼昌巧立名目苛民釀案竟謂辦理並無不善至委本任等訪查早成故套遽稱飭田繼昌明白禀覆案關重大只憑原官一面之詞顛倒是非含糊結案率行上逹天聽一擬斬一擬絞擬軍者二擬流者四監斃者二獨田繼昌逍遥事外官旣無恙缺又加優任陳寳箴　所欲爲固置天理人情於不論何國法弁髦竟明目張瞻一至於斯也夫田繼昌一無恥小人耳其初以縣丞候補有知府潘姓因案被叅氣忿身故予亦繼逝子婦某氏赴京控訴田繼昌隨同主使都城往返伉儷已成遂至占據到今人皆知爲潘氏官瀘溪日婦之前子孝服闖入大堂伏地哀號呼父籲母夫婦匿不敢出賄和重金始寢其事該員先有胞姪女與陳寳箴之胞姪聯姻女已病殂該員兄弟皆已無女復買一女爲之續絃只注意在陳寳箴一人而有如此辦法卑沔可想及過班知縣鑽營得署永順以尋常中缺未滿一年竟括至萬餘金在溆浦縣夥開質庫　雖歇業事固不虚無怪以貪墨名不獨陳寳箴撫湘時凡衙叅燕見不投剌不落官廰出入遊行如同私宇挾恩倚勢氣燄逼人爲同僚人人所　目其他槪無論已聖明在上擬請將湖南耒陽縣知縣田繼昌立子裭革飭湖南巡撫拿問到省聽候審訊一面遴委公正道府提集　溪錢糧全案人證卷宗澈底根究並委員前往該縣確切查明務期據實平反從嚴懲辦以伸法紀而暢皇仁所有該縣錢糧似應仿照沅　嚴定章程由官徴解將票錢各色名目一槪革除撫巨兪廉三係此案原詳臬司其時由陳寳箴主張尙可原諒今事權在手無所用其廻護此辦庸鰓鰓過慮者臣爲吏治民生起見謹繕摺具陳伏乞皇太后皇上聖　　奏○○　　片再新授甘肅寗夏道志崇安肅遽和爾賡額均已先後到省應各飭赴新任以專責成除分别檄飭遵照外謹附片具陳伏乞聖鑒謹奏奉硃批知道了欽此○○撫坤一片再淮揚海道謝元福欽奉上諭著開缺送部引見等因欽此所遺員缺應卽委員接署以專責成查有江蘇候補道丁葆元才識精明情形熟習堪以署理除檄飭遵照外謹會同漕運總督臣松椿調補廣東巡撫江蘇巡撫臣德壽附片陳明伏乞聖鑒謹奏奉硃批吏部知道欽此○○王毓藻片再鎭遠鎭總兵楊國寳在任病故所遺篆務查威寍鎭總兵熊時敏忠勇性成才優守潔堪以調署遞遺威　鎭總兵員缺查分統大定等營練軍記名總兵羅志珂老成樸質士卒傾心堪以署理熊鎭未到任以前查有清江恊副將吳楚英諳悉戎機辦事持重堪以暫行護理除咨部科查照外謹會同雲貴總督臣崧蕃合詞附片具陳伏乞聖鑒謹奏奉硃批兵部知道欽此○○陶模片再新授甘肅按察使何福堃現已陛見回省應卽飭赴新任以專責成除檄飭遵照外理合附片陳明伏乞聖鑒謹奏奉 
硃批知道了欽此 
 
