# 1883 - 311 - 4903786

 

Page 1

 
 
[越郡名賢尺牘出售]  
　　前明越郡名賢尺牘爲獨山莫繩孫先生之先徵君所輯凡六十三人葢據會稽營爕光家藏墨蹟編錄間附按語别無副本兵燹之後其墨蹟本能否尚在人間不得而知則是編愈足珍貴本館今獲此本以活字板排印成書訂爲一本刻已告竣定於本月二十日出售每本收回工本洋一角正售成仍照曩例諸君請卽賜顧可也[  申報舘主人啓]  
[淵鑑類函出售] [  點石齋主人啓]  
　　類書　於六朝而尤盛於唐然博而不繇簡而能覈者實鮮前明俞安期著唐類函頗稱詳括其祖述歐陽詢類樂又稱　存書鈔　　記白帖通典而附益之所缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一中子集稗編廣爲　　句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳安博書成計四百五十卷聖祖仁皇帝錫名淵鑑類函製序刋行誠類書之大觀矣本齋石印佩文　府旣爲海内士林所珍賞今又不惜重價購獨初印殿版淵鑑類函縮爲石印彙訂十册校核則愼之又愼摹印更精益求精毫髮無遺鬚眉畢現盖技以久鍊而熟料以選澤而工較勝佩文奚啻倍蓰至其字畫之精爽明閲雖人老年之目亦如觀掌上螺紋無煩臨鏡正不徒　　夾板墨飾時綾輝增鄴架已也攷古家各置一編昕夕欣黨其有裨於藝文者豈淺鮮哉兹　於九月初十日出書每部十一元售處悉照曩例 
[本齋告白] [  點石齋主人啓]  
　　古今圖書集成早經　到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多　一俟屋宇造成機器運到立卽開工有願附股者務祈迅來預定此布 
[論西人漸染浮囂之習]  
　　泰西之與中國人情風土迥然不同西人多實華人多浮西人多樸華从多文西人多直華人多巧固不能比而同之也自各口通商中西互市西人來華者日衆於是華人凡事多喜效法西人卽如上海爲通商大埠西人之處此者最多華人類多效其所爲其製造靈巧不能學乃學其淺近者效其語言而語言仍微有不同之處俗謂之洋涇浜話西語謂之别禽别禽云者義取生意塲中通行之意至於坐馬車登輪舟華人亦皆以爲樂甚至雪茄之烟啣於口中彈子之房遊於暇日大餐之館坐客常滿左手持叉右手執刀以恣大嚼者皆華人也温都的里愛皮西提略會一二句便刺刺不休以爲時路酒則香餅茶則加非日用之物皆以有一洋字者爲佳此皆華人學西人之明徵也至於西人而學華人則不概見教門中人爲傳教計服華人之服言華人之言此有所爲而然也西官出門或乘筍輿或使馬夫侍者戴大帽以從此則稍學華人之所爲矣然不過略用排塲而未盡得其要領也然而相處旣久則習染亦慚深華人之禮儀文物不易學也而奢華之習氣浮囂之性情則漸染爲易華人每於稠人之中易滋事端如觀戯賽會人多聚集動輒生事而西人則向來無此陋習觀於賽馬賽船賽力等事每歳或一舉或二舉西人麕集曾未聞有滋閙之事其或有滋閙者則仍華人之聚觀者也西國戯館觀者亦多而亦從無滋事馬戯來滬搬演之時觀者日以千計而莫不肅然靜觀不特西人之中無喧譁滋閙卽華人之往觀者亦且步武西人而亦毫無紛亂方不勝豔羡以爲西人之法制雖在游戯之塲而亦載諸華人爲勝而孰知西人亦有在戯舘滋閙情事此則大可異已前者奥國戯班遠來上海其名爲戲實則僅以八音相宣竹肉亙用並非優孟衣冠也當其關演之夜有西人數名忽焉紛爭其勢洶洶直與中國鄉社戲塲無異西報載其事以爲西人亦漸染浮囂之習有慨乎其言之噫此豈佳朕　竊嘗謂中西自通商以來西人之教漸行於中國人或以爲中國數百年後必且變爲西人僕則謂數百年後西人必將漸變爲華人其居處飲食衣服固不能强而從同而禮義廉恥忠孝節烈西人雖無此名目然亦未嘗不以爲美中國聖人之教未必以中國爲限而又不能遠布於絶域乃時移勢易芻然而成爲胡越一家中外一體之局華人西人不能自畫其界西人則入中國以通其貨財華人則出外洋以謀夫衣食所謂大混一之天下今日庶幾近之當此之時雖仍中西截然判爲兩途華人慕西法者頗多卽西人慕中土者亦殊不乏西人之教而欲行之華人必設法勸導列於和約令華官爲之保護縱從不聽民之便實則不啻借華官之勢以行教而華人之從之者尚不過千百中之一二且大家士族從教者少大都鄉村貧賤之氓居多若中國聖人之教則不必其有人專爲之勸導亦不必有人專爲之形格勢禁而駸駸乎日行日遠所謂不期然而然莫之致而致吾知日後西人必馴致乎禮義文物之盛其理有所必至也顧風氣之轉有開必先華人之學西人不能學其誠樸知慧而但掠取其皮毛西人之學華人亦不能學其禮儀文物而先習染其浮躁此則大可惜也雖然此等滋事之西人要亦下等者耳中國每逢聚會滋　事端者往往係愚蠢之夫其畧知理義者必不與焉西人而爲大紳巨商世家望族亦可彬彬儒雅抑抑撝謙决不致喧譁浮躁動則生事卽或遇有外侮之來亦能强忍涵容不爲摇撼惟有下等西人則躁暴粗疎每易滋事　如羅根之無端開鎗致斃華人身罹重罰漢口輪船之西洋人踢華人入水以致激變皆近日事皆非西人中之上等者於此可見易致忿爭者必非高品古人有言學問深時意氣平由是言之意氣不平者必其學問不深者也彼戲園滋事之西人亦非果欲效法乎華人殆以人非上等學問不深故意氣不平以致激而出此耳然而於此可以覘世變矣 
[高使抵美]  
　　美國新聞紙云高麗派駐美國公使於八月十二日行抵美國當經美國派一將軍引至客寓於本月十三日導遊各處名勝云 
[嫁禍宜防]  
　　前報曾言法國現在東京之兵不能十分堅守設遇黑旗往攻定將全軍覆没兹閱字林西字報載有香港信息云此說頗爲的確法兵在河内實形疲軟一遇黑旂恐無噍類但法人再敗中國大爲可危蓋法人之攻越南人心尚未專一若再一敗衂則莫不含憤卽前此不願用兵者亦將奮然而起不肯甘罷况法人已言黑旗之兵多有自滇省而往者則其有嫁禍於中國之心已可概見中國宜如何早爲備禦也哉 
[法將蒞任]  
　　循環報云十五日法國廉美利砲船由越南夏龍灣携有郵筒抵港據稱法國將軍科烈前因未奉法廷之命不肯統領征越之師兹經接自電音且着其總統各軍迅赴戎機以奏武烈矣科烈蒞任後卽移文往各砲船着　集水師兵前赴海防以聽指揮聞此等兵或於日後調往河内亦未可知惟黑旗之衆現已退入内地自守險要矣或謂順泰尚有黑旗駐守爲數甚多所傳盡退者乃法人之言耳 
 
 

Page 2

 
 
[黑旗戰捷紀事]  
　　越南之役法軍往攻黑旂屢爲黑旗所敗均經錄報然屬傳聞之辭非親歴行陣目擊情形也且法人諱莫如深禁人傳報軍中消息往來書函悉先開閱人恐觸禁噤口不言縱有傳說俱用隱語而各家報館往爲探訪者亦以不得隨軍紀載怏怏而回故凡所聞悉略而不詳也兹接有粤西郵筒内言七月十三日黑旂戰勝法軍一事是得諸親在行間躬預戰務凱旋奏捷論列其事者較前報所錄更爲詳晰亟錄之俾供衆覽當不嗤爲失晨之鷄也其詞云七月十三日卯刻法軍四千餘人水陸並馳進攻黑旗鼓角齊鳴旌旂掩映陸路分作五隊逕渡祉橋用結倫砲數架開花砲數十架爲前鋒而後膛快鎗千餘桿次之圍撲劉提督諸營銳氣有如潮湧幾欲滅此而朝食焉劉提督聞報傳令各營勿得妄動着精卒悉伏壁内以聽中軍號令而自率親兵出駐大路以爲策應探悉法軍尚隔里許提督乃解鞍轡踞地而坐員弁劉文謙韓再文等背鎗手劍環侍左右祉橋之右爲右營武列營其左則前營左營均秣馬厲兵敦陣固列法軍五路齊進見各營偃旗息鼓並無動靜蠭擁向前齊施鎗砲聲如雷霆勢震山岳而營中仍聲息無聞法軍乃迤邐轉過橋右猛撲武烈營將及壁壘劉提督中軍施放號砲營弁龎振雲偕勇士突出截擊法軍鏖戰良久法軍一隊繞出陣前直逼右營營弁韓伯銘見敵逼近振臂一呼驟啓營門率敢死士從鎗砲林中奮勇殺出無不一以當十武烈營見之氣愈壯戰愈勇法軍血肉坌飛肝腦枕藉仍不肯退旣却復前再接再厲中路之軍往來遊奕欲蹈瑕隙直取劉提督之軍前營左營弁兵見法軍勢大遂各出戰以牽制之龎韓二弁聞各營接戰勇氣百倍力扼大路之石橋法軍用砲連環轟擊而遣快鎗隊迭次衝突兩營兵屹立如山咫尺不移其時沙塵蔽空風雲變色人懹必死之心士無或生之氣劉提督恐右營有失大呼上馬率其親兵從大路衝出首先陷陣法軍猝出不意瞥見劉字帥旗蒼黃驚駭龎韓二軍合而蹴之法軍左右不能相顧遂被劉提督親軍直搗中堅鎗擊刀斫如入無人之境法陣大亂紛紛逃竄劉軍追逐四五里許時已酉刻天忽晦暝雷雨交作提督乃命收隊回營此陸戰之情形也計斬獲百餘人奪得軍械無算其水路則法船九艘亦於夘刻用炮遥攻河干之礮臺旋以兵五百名登岸撲戰守砲臺兵僅有二百餘名距劉提督大營且十餘里勢頗孤立法船迭用開花砲向臺轟擊幸彈悉陷土中不能炸裂守兵死命與拒鎗刀並用法兵五百名終不能近前相持至暮突見一軍黑旗招展星馳電掣前來救護兵祗百人而鎗皆命中及遠法軍乃遁回船後偵知乃黃守忠督帶之前營人呼爲北江黃二者也此日鏖戰計有七時之久兩軍之士死命相持法兵以整黑旗以銳洵稱勁敵然義氣薄雲霄忠貞貫日月合全軍爲一心死生以之存亡與共則黑旗有足多也故法人忿於四月十三日之敗出全力以相搏志在復仇陵厲無前終不能取勝也溯自搆兵以來法軍兩次大戰爲黑旂所蹶覆軍亡將皆屬月之十三日其相値之巧如此是又事之足異者也余以貿易之故偶在行間得作壁上觀目擊此情形殊有感焉爰泚筆紀之而綴論於末曰法爲歐洲雄國民俗之悍勇士卒之訓練火器之精良船艦之堅固洵覺無敢與抗顔行矣挾其强盛虎視宇内鷹揚寰中蠶食四隣鯨吞六合幾欲囊括席捲以逞其志而償其欲旣不獲縱横於歐洲又欲徼利於重洋之外以期兼併坐大控制及遠其圖謀越南也蓄志於數十年之前伺隙蹈瑕颷馳電掣蓋目中久已無越南矣區區黑旗以覊旅之身人民未附士卒不多火器朽鈍船艘鮮少而卒能激昻大義慷慨誓師起與相抗屢敗法軍豈眞善以少擊衆哉毋亦師以曲直爲壯老人以忠勇爲甲胄也法人憑恃其强恣肆侵侮旣脅越人誘與立約使中國失其藩服越社漸成邱墟由是以窺滇粤通印度俾天下將無一日之安薄海永乏太平之望忠臣念之而傷心義士見之而切齒惟恨身不見用未獲得所藉手以效其肝腦塗地之思致其性命死綏之念側聞黑旂奮臂而起爲越南守其土地郤其仇敵遂不禁望風感奮願效馳驅人心旣歸鬼神亦爲呵護故以寡敵衆以弱敵强而能一勝再勝法軍雖猛將如雲謀臣如雨亦無所施其計而彈其力也然則强固有時而失其强也衆固有時而失其衆也昔人云攻心爲上又曰師少於我鬥士倍我黑旗義聲所播忠臣義士其氣皆注於劉永福之一身數千之人合爲一命其志則百折不回其勢則顚撲不破法軍初到精力已疲神志未定冐險以前又何怪屢遭敗衂哉是役出黑旂右營最爲得力伯銘名再勲廣西南寗人弱冠補弟子員文藝優嫻例得明經感懷時事仗劍出關謁見劉永福縱談天下大勢劉永福大悅恨相見晚留在營中待以殊禮每事必咨然後舉行探得法人欲開兵釁伯銘請於永福願領一營獨當一面每戰輒先士卒今果摧敗勁敵史稱虞允文以儒生而立大功以古比今殆無愧色又龎振雲一軍所用火鎗僅五十件且屬尋常之器而首先犯敵與韓伯銘掎角制勝龎亦人傑矣哉河干炮臺守兵二百餘人惟得後膛鎗三十桿法船九艘連環轟擊終不可破由此言之强弱無定形勝敗無定勢惟在於作士氣一士心耳倘以中國之大藉衆心之忿一旦失睦從事興戎法人遠在數萬里之外運兵輪餉在在綦難兵連禍結商旅不行竊恐勝負未分而商於各口岸者先已有不堪設想者也噫毋爲禍始願好陵人者深長思也以上係循環報所錄壁上客來稿 
[東瀛電音]  
　　日本皆昇新報謂昨接到電音得悉長崎巡差毆斃一案經中朝駐東京欽使照會日本外務大臣札委按察司審辦以期水落石出克成信讞矣說見循環報 
[命婦仙遊]  
　　美公使楊君之來華爲駐京公使也曾挈其夫人偕來維時楊君甫於去年三月間成婚及來華之後夫人時常抱恙醫生以爲水土不服宜送往巴黎斯及意大利等處方可喜占勿藥爰附輪赴法寓居法京至今年六月念九日分娩一丈夫子方謂弄璋有喜萱草長榮乃前日忽接有電音云楊夫人業已仙遊享年僅二十四歳奉倩傷神想楊公使必有情不自已者矣 
[憲節言旋]  
　　左侯相於昨晨六點鐘時起節仍乘澄慶兵船其測海鈞和祥雲靖遠等船先爲升砲動輪澄慶船後有虎威鐵甲船銜　相送浦中各砲船亦皆升砲送行駐滬各營兵勇及提右營等均排班站立浦灘并聞李軍門自乘長龍砲船送至吳淞其餘文武印委各官均　手版叩送云 
[西樂奏技]  
　　前報言李傅相在津所招之西樂班來滬奏技集貲以作賑款一節兹見西字報登有告白則言中國水師樂班知前言李傅相之樂班者誤也其告白内開定於今日下午四點鐘起在公家花園奏技以供西人觀聽計奏八套在津所奏之媽媽你好糊塗一曲亦在其内往聽君當不乏人也 
[奥員來滬]  
　　昨日法公司輪船來滬當有新任奥國領事附輪而來不日卽當接印任事至原任夏領事則須赴高麗查辦事件云 
[新捕將到]  
　　本埠工部局新招之英國巡捕聞先有九名已到香港於昨日附太古公司之愛炸格司輪船開行來滬不日卽可抵埠以後尚當陸續前來也工局董事因目下整頓巡捕故收拾捕房並購彈子檯以便巡捕暇時遊玩之具并令閱新聞帋以諳時事其虹口捕房則用銀三百五十兩添改房屋以備將來新捕齊到可以分派居住也 
[抗捐續聞]  
　　虹口及老閘北岸居民不肯付捐一節平捕頭於十五日議事之時禀諸董事請與華官商議出示曉　董事以爲毋須請華官出示不妨届期往收捐費倘有不遵則照例拘至公堂訊斷可也 
[尋仇科罰]  
　　前日外虹橋有撑領江船之沈愛林向同業朱海春索錢一千文彼此本有宿仇以致亙相扭毆均各頭破血流輕巡街捕 
 
 

Page 3

 
 
拘入捕房卽送同仁醫館敷治昨早解送英公堂訊究陳太守騐得朱海春受傷較重斷令沈愛林給償朱養傷洋六元並飭具不再尋仇切結 
[私忿逞兇]  
　　本城右營署左近王婆菴後某氏婦家有薙髮匠某甲與魚販某乙爭毆各不相讓甲在身旁摸出小刀將乙連刺數刀乙受傷倒地經地保將甲卽時捉獲昨日解縣乙則舁往仁濟醫院療治未知所爲何事俟縣訊後容再續錄 
[停棺陋俗]  
　　滬鄉陋俗每將棺木停置田畔不復顧問其稍有知識者上用稻草紥葢聊蔽風雨前日虹口穿虹浜北首有尹姓之柩停於田畔忽被牛角挑倒尹姓得信與牧牛之家爭閙旋經親友出爲排解勸令放牛之家做功德一日以安亡靈事遂寢夫人土爲安之義人而知之今以停棺不葬而致牲畜蹂躪顧反乞靈於緇流不亦傎乎 
[毆及旁人]  
　　前晚虹口吳淞路地方有粤人將東洋車夫毆打倒地該車夫極聲喊救適有陸阿二聞喊趨詢知因該粤人不給車錢起衅阿二上前勸解詎被一併扭打經巡街捕拘入捕房昨已解送矣 
[英界公堂瑣案]  
　　前報李王氏雇馬車糾人搶拔伊女鳳珠一案現在李王氏已將其買女鳳珠交案並由巡捕房各包探緝獲當時同搶之王阿二李阿幅陳序慶周世才張阿弟張永幅朱其受等解案訊之李王氏則仍稱伊女在清和坊帮夥借過帶擋洋一百四十元現已先行還過一百元餘將房内傢伙留抵因李玉琴處欠款較多聞將帶往揚州是以情急往領堅不承認糾人往搶質之現獲之王阿二等或稱路過悮獲或稱曾經解勸均亦不認爲李王氏所糾惟追車被毆之林老三則皆指稱爲在塲之人陳太守商之英副領事以此案尚須查明是以飭將王阿二與先獲之馬夫王阿慶仍交巡捕房帶冋鳳珠與李王氏並由官媒看營聽候再行覆訊察究云　有寓夥行竊之案據家屬禀有前在寍波道湯憲幕中之劉宗瀚由接客之姚子山接寓泰來客棧搬起行李到棧時枕箱中失竊洋銀三包共七十九元經棧東查由帮同押搬行李之鄭保生行竊在其舗盖内搜出五十四元尚少二十五元應請追究當時訊之鄭保生則混稱係接客之姚子山行竊因其棧東鄒阿才糾衆聚賭曾由我說破故串同姚夥移贓舗蓋中陷　等語隨質之姚子山非特不認行竊並由　帳之劉世年証明此次竊贓實係鄭保生行竊况先有他客亦曾令其押搬行李有失竊銀票等件聲請嚴追陳太守質供之下以鄭保生供詞原難取信惟姚子山係接此劉客應得經管押送之人旣有責成未便置身事外隨飭將姚子山鄭保生一併押追缺少之洋再行發落並令司帳劉世年知照棧主先行料理延干提處以安商旅起到洋銀先行給領又昨報列眉毛飛去一節據沈保三到案聲稱對面所開之剃頭店東李和尚以同業嫉妬唆使朱洪三等假稱剃去眉毛將伊拔往北鄉毆打由巡捕追放無非欲使其不能開店質之朱洪三楊和尚朱掌金三人均稱誤獲再訊與李和尚開之店東鄭阿生店夥劉阿舊皆稱與朱等不識亦莫知糾唆情節當問李和尚則稱可以邀同來案並因沈保三聲明伊妻見伊被拉趨阻亦被毆傷手臂較重現送醫舘未到是以諭飭將未等概十管押着交李和尚並俟查明沈妻傷之輕重再斷又有木匠毛小毛在作塲中與同作工匠口角竟用木叚打傷老木匠一人當由　捕送往醫院以傷重不能投質稱須一个月始得平復飭俟再訊又有揑串巡捕索許者係稱居鄉之陳佩齋前夜在烟館中被人撞詐留住三點多鐘欲索洋二十元爲酒席費及報捕房始得脫身所獲之華捕乃姚阿茂也據稱不過在塲並未干預卽原告亦指爲同獲之費阿發與林勝全爲首起衅陳太守雖訊據各供推諉然有巡捕頭查明已將巡捕斥革卽斷將知法犯法之巡捕姚阿茂與曾經犯事之林勝全各押一个月費阿發則减押半月分别示儆另有年約八歳之啞男孩一口經一百十五號巡捕見在路無人看管當爲解案因訊不能成供卽諭給飯逐令自行回家云餘皆小竊案概置弗錄 
[贈戴自廉周]  
　　頻叨高誼九霄雲把酒聨吟快挹芬熱血將答知己多情何忍遽離羣難隨驥尾深慙我爲飽猪肝久累君身未衰頽心尚壯猶思策勵效忠勤[  海上種榆山人悅彭氏就正草]  
[鎭江電局九月中旬代收揚鎭沙洲賑捐清單]  
　　常鎭道憲黄發助一千串又發蘇藩撥一千兩申平二十二兩五錢八分又海門廳陳一百千文上海順記匯票又鎭六十一號册溧陽縣朱一百員又募溧陽都司何無名氏二戶各十元溧陽捕廳陳六六福齋祝二戶各四圓溧陽城守汛孫四員溧陽敎諭洪訓導楊糧廳潘眞名氏周敬卿五戶各二元朱如栢王雅伯朱逸馨周叔度頤仲五戶各一圓又六十二號册恊泰衣庄德昌仁全裕義太益茂日生德祥和久公議祥不書名徐潤芝隆茂昶福泰同慶裕源茂正豐史席琛復茂同豐林履泰鶴齡泰來源義盛朱開泰正新豫楊敦厚堂陳嘉禾堂坤大坊同慶裕南河沿社下城灣社域城社安樂社正心堂五社四社二社首社三十六戶各一圓又六十三號册寳泰典寳昌典壬吉典泰豐典裕豐典五戶各四元義豐莊恆豐莊德茂昶三戶各二員許本初吳慶泰曹恆益張恊盛恆和泰五戶各一員品陞祥和源立成王元會王道生鼎隆順成黃裕大八戶各半圓又六十四號册裕豐典寳泰典壬吉典泰豐典寳昌典五戶各四元鼎成王煟邨周燦榮無名氏王子儒王顧氏六戶各一圓王雅堂朱蓉秋沈瑞洲吕鶴年黃春苑五戶各半圓不留名五百文萬茂易記嘉善堂崔敖占元四戶各四百文不留名功記俞謝胡記陶錫堂四戶各三百文無名氏湘記花曉村謝阿來葛懷記雙姓堂徐寳和葉樊記方小亭九戶各二文又六十五號册公興順義隆潤豫成坊三益源豐醬園恊和鉎久和同盛和德源不書名十戶各二圓同裕恆裕聚源昌順興祥吳慶昌正裕大有同益昌德隆昶巨芬祥泰和億裕和和吳義泰和同和存興楊玉甫狄翰清豫盛十九戶各一圓吳泰興王義隆镒泰張永昌坊四戶各半圓榮大恆元興二戶各六角永茂豐懷古同泰豐願茂四戶各四角王永和查億信源二戶各六百文又六十六號册溧陽浙鹽棧十圓洪謙裕堂彭易安堂二戶各十員史緝煕堂宋積善堂二戶各六員陳嘉禾堂三圓黃豐偰燦史文曜堂狄古軒四戶各二圓不書名一圓二分八厘丹徒縣馮五百千文黃幼雲募四百五十七號册居敬堂梁二圓積厚堂張恩誠堂黃青蓮堂李古香堂劉不署名月鉏軒德蔭堂羲經堂萍魚舘朱守梅花舘十戶各一圓延鴻堂朱留耕堂萬燕山燕朱無名氏敏愼齋王清獻堂趙無名氏七戶各半圓朱紫宸募一百三十八號山述本堂十圓栟欄書屋四圓不留名二圓又一百三十七號册無名氏七圓四好堂五圓樂安堂二圓保甲局孫慕四百五十三號册樂老堂二圓洋藥捐局楊來聽鐘人一圓一百四十一二三號册怡怡堂朱三十圓柳來張青選堂十圓四百七十三號册新義和行二圓晉源來四百三十號册義和二圓孫鼎新萬順常德豐三戶各一元翁義成張福昌聚星堂張恆源永太昌五戶各一千文無名氏六百文王順興潘復興唐裕成朱金昌信和祥廣發德和泰仁和八戶各五百文劉怡記本洋三圓名醫吳方遠號金移助十二千文○中旬共收二七寳一千零廿二兩五錢八分英洋四百五十三圓五角六七八合二七寳三百零六兩七錢九分五厘本洋三圓六八五合二七寳二兩五分五厘錢一千六百十二千五十文五九八合二七寳九百六十四兩零五厘九毫○大共收二七寳二千二百九十五兩四錢三分五厘九毫○補付柳少雲手築圩五百千文五九八合銀二百九十九兩撥還靖江振洋一百二十圓六七八合二七寳八十一兩三錢六分除付淨收二七寳一千九百十五兩零七分五厘九毫○連前大共存二七寳四千四百四十三兩八錢九分五厘一毫 
[九月二十三日代收順天山東賑捐第八十一次清單]  
　　寳善子代募克己求合家平安由全盛局來六十圓山西無名氏知過節浪費由謙吉昇票號交來二十圓招聘記十圓慈溪無名氏十圓尤氏十圓吳農山求妻子病愈八員休寗改悔子求父老病速愈身體康健五員山西　心孚三圓常熟寸草書屋求母病卽痊由寳順局來二員奉署葆陽道人母氏求孫女病痊由福潤局來二員廣州胡虬求父病速愈紋銀三兩八錢五分嶺南求萬事成功人濫印洋一員嶺南求身體平安子濫印洋一員○翁已蘭先生書潤助餘姚廿二日代收洋半員四開二個八開二个理合聲明[  上海北市盆湯衖絲業會館主施少欽謹啓]  
[接錄上海陳家木橋金州礦務局内直隸山東賑捐公所經收九月廿三日第十八次賑捐清單]  
　　風涇河聽署借花獻物四員錢塘知命庸人經募兩員仁和高和尚求無病二員仁和王銘海求無病一員會稽徐炳求家口平安一員潘正祥求病愈兩員汪師僑求病愈一員錢塘汪乃增求病速愈二員諸曁斯氏求老病速愈一千一百十文武林高硯記求病速痊一員錢塘汪蔣氏一員泉塘汪乃增求病速愈兩員上海陸繼祥一百文以上十三戶泉塘知命庸人經募○綠蔭山樵經募六十戶共合七員六百三十文○錢江載福堂助直隸五十員又助山東五十員 
[蘇省撫轅抄]  
　　九月二十二日從九張光謙謝委署丹徒縣丹徒司巡檢事○二十三日朱慶安金陵來禀謝奉江藩憲飭知准補江防同知缺候補縣趙樹楷禀知奉藩憲委赴川沙查勘禾棉差許台身禀銷閔行釐卡差委署丹徒縣丹徒司巡檢張光謙禀辭赴任 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月十四日京報全錄]  
　　宮門抄○發抄旨四道○旨五道○給事中鄧奏請撤銷附祀摺○都察院延奏爲請旨摺○豫撫鹿奏請銷除處分片○都察院延奏爲請旨摺○大臣富奏交卸印務並回任日期摺○大臣金奏爲循例呈進貢馬摺○陜撫馮奏爲查明覆陳夾片○九月十四日吏部翰林院正紅旗値日無引見○恩公克侯各假滿請安○福錕請假十日○恩全續假十日○内閣呈進勾到本○召見軍機○發抄張之洞奏候補直牧錢榮增補絳州直牧奉旨吏部議奏欽此○又新授廣東高廉道李秉衡由晉起程奉旨知道了欽此○金順奏記名副都統烏拉佐領富慶轉補寍古塔佐領奉旨着照所請兵部知道欽此○又投効弁兵分别資遣奉旨着照所請該部知道欽此○○旨遣張家驤爲正考官周德潤爲副考官欽此旨知武舉着薛允升去欽此旨内簾監試着德本蕭晉蕃去欽此旨這收掌試卷着郭薰之王芝祥去欽此旨這埸内彈壓着副都統成惠去欽此○○戶科掌印給事中臣鄧承修跪奏爲已故知府馬繩武毫無政績素行卑汚不宜濫膺祀典恭摺仰祈聖鑒事竊自軍興以來廣開倖門仕途冗褻幾不足以激勸人才惟易名建祠之典尚不輕于朝廷所恃以激士氣勵官箴鼓舞天下之豪傑者惟此而已近則疆臣紛紛瀆請幾於無月不見雖經臣等叅劾諭旨煌煌而胆玩如故昨閱邸抄見督臣李鴻章奏已故知府馬繩武勤政愛民據情代請附祀道路喧騰傳爲姗笑查馬繩武起家小吏素行卑汚善於逢迎擢至道府歴署運司並無政績卽如該督所稱掩埋枯骨捐捨棉衣修葺文廟添設義塾諸舉皆地方官應辦應行之件其别無政績已可概見卽謂華洋交涉案件委曲調停此等虛勞則今日之巧宦藉以取富貴者皆優爲之何功之足云臣曩見該故府丁憂哀啓自述受督臣李鴻章培植翼卵之恩歴歴如繪無非卑鄙齷齪之語感恩私室幾忘其爲受祿公朝形諸啓牘之中尤爲無恥固宜督臣之有此舉也或謂紳士合詞籲請督撫據以代奏亦出於輿論之公似可無庸苛刻不知今日之巧宦身家已裕聲氣廣通何難結納一二劣紳爲邀譽乞恩地步所謂聨名呈請者非本官之私慝卽子弟之營求况津郡爲海道通衢距都門咫尺其居官行事在人耳目間非若窮鄉遠徼僅一二紳士所能辨别其賢否也臣維馬繩武無救災捍患勤事定國之勲祗以小惠私恩濫膺鉅典則貪夫巧宦不特可博富貴於生前直可享榮名於身後公論不符是非淆混何以風天下而示勸懲應請旨將已故知府馬繩武附祀之典撤銷擬請嗣後臣工如有奏請建祠附祀者卽飭下禮部會都察院公同核議分别准駁題覆俟旨施行並永著爲令以重綸言以昭公道是否有當伏乞皇太后皇上聖鑒施行謹奏奉旨已錄○○都察院左都御史臣宗室延煦等跪奏爲奏聞謂旨事據湖北孀婦陳尤氏遣抱家人李升以立嗣承祧等詞赴臣衙門呈遞臣等公同訊問據李升供稱伊家主原任總兵陳國瑞係湖北應城縣人光緒八年十二月在黑龍江戍所病故已蒙恩開復原官並准於山東立功地方建立專祠家主身後無子胞兄二人二房陳先華子振邦俱故無嗣長房陳先榮有二子長百歳次金珊家主生前曾經先榮商允以金珊承繼家主爲嗣因改金珊名曰觀全嗣因百歳病殤刻下僅存觀全年方五歳家主母陳尤氏在京接得家信本籍族人有涎産圖繼並聞揚州寄寓有人謀佔財産家主母以觀全係屬胞姪例得兼祧此外雖有族姪皆係遠房今被族人設計欺凌欲回揚州理論恐彼等人衆勢必不敵爲此遣抱呈懇立案等語餘與原呈大略相同臣等伏思忠藎之臣不可無後倘被遠族圖産得肆欺凌致令缺嗣實屬不成事體旣據該氏遣抱以立繼承祧等詞呈懇立案並取具同鄉京官印結前來相應抄錄原呈恭呈御覽請旨飭下禮部查核照例辦理爲此謹奏奉旨已錄○○鹿傳霖片再查接管卷内據署布政使豫山署按察使賈致恩會詳稱准補陽武縣知縣艾紫東於光緒五年經前撫臣涂宗瀛考列四等並以該員才具中平尚欠閱歴奏請開缺學習嗣於光緒七年復經前撫臣李鶴年考列三等奉准部覆照常補署差委現查該員歴練已深政事頗能通曉誠以差委才具較勝於前應將原叅學習字様銷除等情會詳前護理撫臣未及具奏卸事移交前來臣查開缺陽武縣知縣艾紫東旣經該　等查明歴練已深政事頗能通曉才具較勝於前所有原叅學習字様相應請旨銷除仍以知縣留省遇有相當缺出酌量補用爲此附片具奏伏乞聖鑒訓示謹奏軍機大臣奉旨吏部知道欽此○○都察院左都御史臣宗室延煦等跪奏爲奏聞請旨事據雲南孀婦魯李　遣子拔貢魯大宗以異姓覇産　殺多命等詞赴臣衙門呈訴臣等公同訊問據魯大宗供年三十六歳武定州祿勸縣人魯李氏寫呈遣遞求閱便悉查原呈内稱緣氏本生翁魯志道生二子長係夫兄國治次卽氏夫國賢志德無子氏夫國賢立嗣咸豐五年氏夫兄國治忽被氏翁跟役張阿谷之女名小然者誣騙與伊姦生有子名蓋苴意圖覇産控經韓縣令質　並無其事小然情虛具結了案六年伊因騙姦不遂同伊弟張照明等勾匪燒殺國治全家　斃族門家人共七十餘命控經大憲飭縣騐明在案氏夫旋卽身故氏遺腹生子萃方孤孀微弱有曾在氏翁屬下辦事頭人張貴之子土匪張秉恒乘亂謀産借使葢苴於同治九年統將氏家抄擄並將氏産壓分與葢苴氏控省蒙委員往提張秉恒札營抗官總不赴案氏子萃方不幸又故由闔族公立服姪魯大宗承嗣並立魯坤𣄡承夫兄國治之嗣嗣葢苜犯有另案不法情事經地方官拿獲解案照軍法懲辦不意葢苴雖死主謀之張秉恒怙惡不悛又揑稱葢苴遺腹生子仍前强霸氏使家丁張發收租被伊殺斃光緒二年三月初十日張秉恒等燒殺氏戚金瀾等村殺斃佃民起小二何小二周才三命復圍燒氏房傷斃雇工胡二一命六年正月初九日復謀同金本潤金鵾父子掩殺金瀾等村殺斃佃民李德等十二命均經赴省禀控有案迭蒙大憲懸賞緝拿伊總抗拒不料學正黎升鼎受張秉恒重賄替伊關說知州劉毓珂於六年二月間往張秉恒盤踞之撒甸地方審訊朦混壓和匪惟迭次抗官燒殺不究反將氏房業斷給各大憲據劉牧一面之詞以案已詳銷不許申理氏情急遣子大宗來京瀝訴等語臣等查該孀婦魯李氏遣抱告魯大宗控稱張阿谷之女小然因騙姦不遂同伊弟張照明等勾匪燒殺伊夫兄國治全家共七十餘命土匪張秉恒主使蓋苴謀産經伊控省並因蓋苴另犯不法情事經地方官拿獲照軍法懲辦張秉恒懷恨燒殺伊戚金瀾等村殺斃佃民起小二等三命又傷斃雇工胡二六年復謀同金本潤等掩殺金瀾等村殺斃索往等十二命歴經控省有案不料黎陞鼎受張秉恒重賄關說知州劉毓珂朦混壓和負屈莫伸等情控關殺斃多命朦詳賄縱如果屬實亟應澈底根究按律懲辦以儆兇暴而靖地方謹抄錄原呈恭呈御覽伏乞聖鑒訓示再據該抱告結稱歴控本州本道臬司藩司學政巡撫總督衙門不記次數均未親提合併聲明謹奏奉旨已錄○○奴才富和跪奏爲交卸護理吉林將軍印務日期並回任緣由恭摺仰祈聖鑒事竊奴才前於接署吉林副都統任務差竣護理將軍印信各緣由曾經具奏奉旨知道了欽世當卽恭摺叩謝天恩衹領任事兹新任吉林將軍希元於八月十二日抵吉奴才卽於日將吉林將軍印信並王命旂牌及一切文卷派員賚交希元接收復於是日奉准兵部來咨七月十八日奉上諭吉林副都統著恩澤補授未到任以前著希元兼署欽此欽遵奴才遵卽束裝馳回阿勒楚喀副都統本任以重職守除將回任接印日期另摺具奏外理合恭摺具奏伏乞皇太后皇上聖鑒謹奏軍機大臣奉旨知道了欽此○○帮辦軍務大臣革職留任伊犁將軍奴才金順跪奏爲循例派員呈進貢馬叅摺具陳仰祈聖鑒事竊以惟皇上愼德犬馬不遺乎遠方率土皆臣貢獻宜循夫舊制伊犁本爲産馬之地奴才尤有選駿之責惟是兵燹以來求其骨相可觀馳驟合度者頗不易得兹儘就所購馬内逐加調習試驗僅選得騸馬八匹雖毛色未能純一而德性尚稱善良專派花翎總管銜佐領吉福帶領弁兵乘水草暢茂之時於本年三月初八日由伊犂起程取道北路草地沿途小心牧放並携帶麫料餧養護送進京呈進上駟院驗收試騎敬備御用除照章咨行烏里雅蘇台科布多將軍叅贊大臣察哈爾都統轉飭經過各地方官一體照纔前進以昭愼重外所有正貢備貢馬匹數目毛色口齒脚步另繕清單恭呈御覽懇恩賞收以遂奴才曝献微忱恭摺具陳伏乞皇太后皇上聖鑒謹奏軍機大臣奉旨知道了欽此○○馮譽驥片再京控案件例應半年彚奏一次兹查有漢隂廳民人吳正勲遣抱吳學懋京控劉大華等硬行主婚以致伊伯吳元俊身死不明一案因關傳人証未齊碍難定讞業經催令查關要証又磚坪廳民人張敦楷以朋毆伊兄等情京控陳安義等一案現在審訊尚未定案飭令速訊定斷前已奏明在案查自光緒九年正月初一日起至六月底止又新收有醴泉縣民相元杰遣抱魏敬玉以犯供　異刑逼招認等情京控一案以上三案均經臣隨時嚴催速提人証訊明辦理兹値彚奏之期查自光緒九年正月起至六月底止此外别無京控案件據藩司葉伯英署臬司張端鄉會群前來臣覆核無異謹附片具奏伏乞聖鑒謹奏軍機大臣奉旨知道了欽此 
 
