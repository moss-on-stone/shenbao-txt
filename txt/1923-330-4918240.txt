# 1923 - 330 - 4918240

 

Page 1

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 2

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 3

 
 
第一萬八千二百四十號;中華民國十二年 西曆一千九百二十三年十二月五號
星期三 * *時評 
[導亂（冷）]  
　　治國之人而每用導亂之策其結果未有不敗也導亂之策奈何對於軍隊則誘之兵變對於武人則引之兵諫對於市民則僱之爲公民團其類是也卒之軍隊成搶掠之風散而悉成盜賊武人嘗干政之利久而分割政權公民之僱勢薄力弱害雖未見然聚衆毆人强暴無法之事由維持治安者身率之則他日之亂源安知不由此始耶宜乎外人之以是爲慮也 
　　夫近年以來因政治之不修戰端之迭起國中秩序已多失其常度然此尙可謂時勢所迫非彼庸愚執政之徒所能補救若猶以間接製亂以爲不足而復直接以導亂則其心豈復人間所有耶國家不之惜且幷己之地位而亦忘之顚倒錯亂寗有逾於此者 
[國内專電]  
　　北京電高凌霨方面傳出辭職消息謂已備辭呈院中則尙未備府方消息高仍樂於維持不過爲公民團質問案不得不再表示一下而已且謂高與吳爭高未必敗據另一說高此回辭較前兩回稍眞因疆吏不僅不贊成干涉國會且還贈取巧嫁責之名於當局故决退但亦未證實 
　　北京電使團對公民團問題謂攝政内閣曾有明令禁止今復出現不問爲反吳派抑爲吳派所雇當局應澈查今乃含糊其事殊可異某使尤重視公民團事件謂萬一有人效尤召集大批游民恐將影響治安問題望今後嚴禁（四日下午二鐘） 
　　北京電使團日内再開會討論粤關稅案原定電致孫文之舉某某兩國不贊同致中擱一說孫近日得勢外人看法比前不同但前說是實 
　　北京電粤扣關稅問題决訓令粤領事團向孫提抗議對京政府照會暫擱 
　　北京電當局對新新國會仍令吳蕭齊磋商一致辦法再定召集日期令 
　　北京電奉天購德飛機六架係卡佐魯式連帳房價二萬七千鎊魏宸組向德政府阻止又奉聘德奥技師赫司倫已起程赴奉（四日下午二鐘） 
　　北京電粤艦北歸後之煤餉聞將取給於膠濟路每月五萬元（四日下午二鐘） 
　　北京電四月閣議高稱病未到顧主席談話未議案高辭呈尙未備反吳議員請高勿餒（四日下午八鐘） 
　　北京電商標法問題上次使團會議决定先組小委員會研究由英美日三使館組織（四日下午八鐘） 
　　北京電將令鄂參謀長張聯棻免張國鎔繼施宜荊州兩鎭守使裁撤改荊宜鎭守使以盧金山兼（四日下午八鐘） 
　　北京電新任俄代表里篤威諾夫來年一月可到京加拉罕年底回國 
　　北京電鄭熊江（三日）電院設淸鄕總局督長兼督辦萬其誼爲總辦陸家駒爲坐辦匪區設分局（四日下午八鐘） 
　　北京電美使館派安立德見顧係再催銅仁被擄敎士案（四日下午二鐘） 
　　北京電鄂蕭江（三日）覆院奉令禁烟已通令嚴禁（四日下午八鐘） 
　　北京電白門擬用洋員爲滬電局長當局不允大約鍾文耀有望 
　　北京電膠濟路機務段長葛某爲匪架去索八萬（四日下午八鐘） 
　　北京電長沙美領電美使館謂司馬瑞博士尙在匪巢匪云非鉅欵不釋幷不肯索價似以司氏挾制官軍爲武器（四日下午八鐘） 
　　北京電杜錫珪電院江（三日）日回寗 
　　北京電部電津浦局華大船有執照領有關照金陵關收照費三百元應發還（四日下午二鐘） 
　　北京電部電滬寗路十日夜備頭二等車運徐國樑柩北上（四日下午二鐘） 
　　北京電中日實業公司孙詢中法合辦中東路長途電話有無其事 
　　北京電法使催還江蘇農業試騐場欠法商毛特所開之蕪湖勞魯洋行欠欵萬八千元（四日下午二鐘） 
　　北京電某政團屯積大批烟土某疆吏電請查抄（四日下午二鐘） 
　　北京電曹擬派李榮殿爲路警處處辦但聞歐登科昨謁交吳言會辦非洋員各國總不放心曹向交吳言添練鐵路警備隊各級官長須由予派充 
　　北京電黃郛昨晚召集秘書參事司長在宅密商裁員辦法（四日下午一鐘） 
　　北京電趙恒惕派江雋來京與當局接洽趙意衡山寳慶等處地方不靖請馬濟移駐湘南鎭壓（四日下午一鐘） 
　　北京電孫道仁已回京現奉洛吳命回湘調查湘事（四日下午一鐘） 
　　天津電匯理允撥一十三萬備銅元兌現某財政當局收買銅元票甚夥即以所得撥歸中行彌補天津某沙廠虧欵 
　　天津電王占元江（三日）夜赴洛謁吳 
　　天津電鹽署兼差者獨多有人詰項驤理由項云任署長原非本意 
　　天津電議會准京兆尹咨騎兵第九團向薊縣徵穀草四十萬斤已據情轉逹第九師停止購買以卹民艱 
　　天津電直王以范莊小堤六年三决特令黃河河務局切實勘估迅籌河防 
　　天津電曹令王克敏痛裁駢枝機關王擬將烟酒署歸併仿鈕傳善時代辦法設一總辦直隸財部 
　　天津電陸軍第一師購軍米一千石運京（以上四日下午五鐘） 
　　濟南電沂屬七縣公民公推代表四人呈控五旅長李森通匪殃民泣求撤懲 
　　濟南電敎廳長王訥免職令發表後運動一部份議員電京挽留 
　　濟南電熊江（三日）晚抵濟 
　　濟南電蘇齊派田參謀來濟聯鄭 
　　濟南電學生會以新敎廳長于元芳參與賄選反對接任（以上四日下午一鐘） 
　　漢口電川訊·援川軍克長壽現分三路攻渝左合川右忠州中長壽東（一日）下總攻擊令楊森電告兩星期後渝可克復 
　　漢口電鄂豫商定勦匪辦法七項各派一旅組臨時邊防軍互助勦匪槍彈各自供給遇有緊急再協議辦法 
　　漢口電洛電·湘鄂各派代表赴洛會議湘善後蕭擬派林參謀前往 
　　漢口電齊爕元電催何東赴寗商和平會事（以上四日下午八鐘） 
　　長沙電議員政客組織大政黨推第二師長劉銏爲理事長劉以軍人不入黨拒之 
　　長沙電第十三旅長唐生明騎兵團長李秉煌均駐常德報載赴桃源說不確 
　　長沙電鄂電政監督葉耀秋將來湘 
　　長沙電議會副會長孔昭綬江（三日）抵省議會定下星期一開大會 
　　長沙電唐承緒將辭實業司長改任榷運局長 
　　長沙電鄂蕭要求湘鄂合辦米捐稅惟分攤如不允則請劃荊河腦藕池口兩局歸鄂 
　　長沙電新任商會長黃藻奇北上 
　　長沙電劉重威蔣鋤歐在寳慶新寗合圍蔡部（以上四日下午四鐘） 
　　長沙電省議會决定十日開大會孔副議長已到選臨時議長案打消 
　　長沙電劉旅重威巳自武岡率全部攻洪江 
　　長沙電林支宇無返湘意將回湘說不確（以上四日下午四鐘） 
　　香港電湘軍張輝瓚江（三日）辰電告我聯軍在古祿附近與敵猛戰經日敵不支向大庚嶺潰退劉鳳團長午後四時首先入據南雄各部現追擊已過南雄三十餘里 
　　香港電大本營冬（二日）晚接韶州探員麥秀電稱東（一日）冬（二日）我軍在水南陽江墟俘敵千餘獲砲十餘機槍三十餘槍八百 
　　香港電許崇智三十電粤謂暫來滬實因病俟北伐時届即返粤 
　　香港電孫江（三日）在帥府召高級軍官數十人會議軍事 
　　香港電樟木頭仍在粤軍手昨滇軍兵站部佈告克復不確 
　　香港電粤軍蘇廷有部感（廿七）佔陽江 
　　香港電石灘附近五百餘鄕居民聯電善團謂經兩次兵燹人民蕩析離居屍骸遍野請振濟 
　　香港電東江除太平附近有小接觸外餘均停頓（以上四日下午六鐘） 
特約路透電 
[北京政象]  
　　四日北京電參議院將於明日選舉議長現信高凌霨因孫寳琦同意案延久不决行將辭職閣員是否將與同退今尙未悉聞曹總統擬發策令聲明須俟正式内閣成立後許其辭職 
[廣東海關問題]  
　　四日北京電外交團非正式通告孫中山謂列强不容其干涉廣東海關入稅按一九一九年及一九二○年依廣東所積之關稅盈餘十七分之十三之率給還廣東未幾北京與廣州間之戰爭狀態遂告終止各項對外羲務均全履行此事當爲中央政府與廣東間協商問題當時因銀價高漲故所盈頗豐所撥付者實出於盈餘之欵至於撥付原因之一因可助成統一耳今者局勢已非不能復持前說外交團之通告殊堅决明瞭孫氏如欲實行其恫嚇必將引起嚴重之事端 
[英國選舉競爭愈烈]  
　　三日倫敦電選舉中仍有搗亂報告有因會塲反對派喧擾太甚决計暫停演講者自由黨愛士葵在格拉斯戈自由黨俱樂部演說育詆搗亂行爲謂　黨領袖定不贊成此種舉動又謂渠雖未能預定組合新國會之份子但渠確信包爾溫必不能足以摧殘英國自由貿易之多數云邱吉爾今日在芬斯堡演說亦遭反對黨之阻撓同黨歡呼聲不及異黨叱責聲歷數分鐘始已邱吉爾雖克發言然終不能暢言邱吉爾稱反對黨此種行爲直破壤民政基礎邱吉爾在倫敦之游說常被反對黨　韃靼海峽一役相詆責但在某處邱吉爾甚爲聽衆所歡迎有阻撓者聽衆竟羣起逐之工黨麥克唐納爾在阿白拉方演說謂渠願將資本稅事交財政部員酌行之此賡　非讓步資本稅之原則在一九一九年即爲孟却斯德自由黨大會所通過云包爾温在利物浦稱此次選舉中之眞正惡鬭惟在自由黨與工黨之間耳 
　　四日倫敦電選　競爭愈演愈烈情意激昂有候選議員數人　提出譭謗訴訟搗亂行爲迄未止候選者聞有僱人爲衛隊情事亦有因接恐嚇信件而受警察之保護者 
　　三日倫敦電選舉競爭已至最後一幕各黨各自推測成續保守黨估計保守黨可得三百十十二席自由黨一百五十七席工黨一百二十席餘黨六席自由黨估計保守黨可得二百四十八席自由黨二百四十席工黨一百二十席餘黨七席工黨估計保守黨三百十席自由黨一百三十九席工黨一百六十席餘黨六席按保守自由兩黨估計相差甚遠其故以選舉區有三角式之競爭者多至一百七十三處究屬孰佔勝利彼此猜測互異也除自由黨之抱樂觀者外多數猜測以爲保守黨必佔多數目前所不可决者不過所得多數能否充量以實施其保護政策耳此後三日中各黨將盡　運動不稍鬆懈重心之中點仍在北方實業區域尤以蘭開夏爲甚保守黨刻在該處格外努力今夜包爾温在寳碧對八千人演說而白根海亦將在孟却斯德自由貿易廳開大會演講現政府之政策自由黨喬治現赴東英吉利亞擬爲自由黨運動農界奪取向屬保守黨之議席 
[美政黨之衝突]  
　　三日華盛頓電美國會今午開會各黨宗旨互相衝突進步派自謂在國會有操縱勢力者凖備透澈實施其政綱内有改組委員會一條此層如不得同意則開議恐將退緩衆議院之進步派聲稱將使選舉議長一事不能進行此說果已實現第一次投議長選舉票未有獲必要之多數者 
　　三日華盛頓電衆議院議長票共投四次皆無結果定明日再投票 
[美國不允加入查債委員會]  
　　三日巴黎電華盛頓消息美政府不允接受參加調查委員會之請書美政府在未知調查之範圍時不能决定可否與聞專家委員會之事業美報評論國務卿休士在費城之演說謂美常軸顯無加入國際聯盟會之意但可正式或半正式加入國際會議以解决困難問題陸軍部長報告國會反對裁減陸軍經費且主張將常備兵額由十二萬五千人增至十五萬人 
[魯爾實業觀]  
　　三日巴黎電十一月杪佔領境内各鑛產之經理已撤回從前所發造遣散工人之通告鑛主與僱工似已有將工作时間增多一小時之協定果爾則爲八小時矣至於加增產額及以金馬克給付工資之計畫似雙方亦皆有諒解協約國來因地高等委員會已准兩大實業團體發行金幣一在那索省一在泊拉狄那特省 
[德國新内閣政策]  
　　三日巴黎電德國馬克斯内閣案將於明日提交國會德報稱新政府擬請求全權以施行社會與經濟性質之計畫尤注重救濟失業與固定食價兩事 
[西意結合之聲明]  
　　三日倫敦電駐英西班牙大使因世人對於西班牙　游意一事頗多推測之詞特發表西班牙首相里夫拉將軍之言論據稱游意目的毫無怪異可言西班牙之政策極爲明朗鞏固西班牙與意大利之邦交可發展經濟上關係可感動斯拉夫族之美洲且可減少兩國間之競爭吾人在地中海祇思及和平防衛故法國與英國皆無慌恐之理由云 
[美官吏被控]  
　　三日印第安拉波里斯電州長美克萊氏已被使到庭對簿美氏被控欺騙及盜用公疑其友已爲具金二萬五千元保釋 
　　三日華盛頓電紐約城財政主吏克萊格氏被控藐視法庭判處徒刑兩月美總統應司法總長之請蠲免其刑且謂彼之此舉乃因克萊格氏之職務不能輕離之故並申斥克氏藐視法庭之行爲美總統此舉足以消除政爭蓋兩黨之政治領袖若干人均詆責法庭判决此案過苛也 
 
 

Page 4

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 5

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 6

 
 
第一萬八千二百四十號;中華民國十二年 西曆一千九百二十三年十二月五號
星期三 * *1特約路透電二 
[英絲商反對保護稅則]  
　　三日倫敦電倫敦商會絲對部會議時所舉之委員會之代表絲業商人人口家批發商絲貨銷售者今發表反對保護稅則制之宣言謂常人皆知歐洲各國無一能仿製遠東之絲日人亦不能仿造歐洲之制品云 
[英輪之獲利]  
　　三日倫敦電大英輪船公司常年報告稱本年淨益共英金八十一萬七千鎊内有十萬另一千鎊流入來年賬項優先股發紅利五釐餘發一分二釐以十二萬三千鎊撥爲公積金供償債之用報告中又述及某某兩公司現造快船四艘每艘一萬六千噸專營印度航務 
[英國機器業之活動]  
　　三日倫敦電據威斯明斯特報載稱鐵路機器業近大見活動南美鐵路頃向蘭開夏某廠定製機車二十輛倫敦之印度材料部現欲購機車六十輛火車三千輛津浦鐵路需機車鍋爐七具定明年交貨 
[英國煤礦肇事]  
　　三日倫敦電英國攝費爾煤礦穴中弔梯之繩斷致梯皆墜落礦底乘梯者多被壓傷問有面目壓毀糢糊莫辨者當經施救計死七人傷三十六人 
[各國近事]  
　　三日華盛頓電海軍總長鄧璧氏宣布定期夏以海軍飛機往探北極之切實計畫不日將由軍官開會討論一切期路程及出發日期尙未决定 
　　三日哇太華電美國與加拿大間禁止私運酒品會議業已終止其决議尙未發表聞美代表之建議將由加拿大縝密考慮 
　　三日華盛頓電國務院稱美國與加拿大不久將佈置互換關於私運飲料絲綢等物之消息此種佈置將有立約之必要 
　　三日華盛頓電上年美國因汽車肇禍而死者共十一萬零六十六人較前一年增多一千四百九十八人 
[公電]  
　　北京通電各省衙門均鑒本日令任命許鳳藻署海軍總司令公署參謀長此令暫行代理部務陸軍次長金紹曾呈請將陸軍第十五師步兵第五十九團團長關甘霖免去本職關甘霖准免本職此令任命王銀嚨爲陸軍第十五師步兵第五十九團團長此令暫行代理部務陸軍次長金紹曾呈請任命張錦堂爲陸軍第十五師步兵第六十團第二營營長姚作霖爲陸軍第十五師步兵第三十旅少校副官均照准此令暫行代理部務陸軍次長金紹曾呈請任命李鍾奇爲陸軍第一師步兵第四團團附劉建銘爲陸軍第一師步兵第二旅少校副官均照准此令京汪印 
國外要聞 
[德國特約通信（王光祈）]  
　　德國人之音樂生活（七）德國樂中之歌劇（上）（續） 
　　復次則爲德國德國歌劇其始也亦自意大利輸入其最初輸入之人實爲許遲Schutz（德人生於一五八五年死於一六七二年）當時德國境内如門興德蘭斯登等處皆爲意大利歌劇繁盛之地惟其時德國漢堡方面有所謂德國歌劇者亦復漸次發展成立並於一六七八年創設公共劇塲其中歌劇作家如TheileFrauckStrungkKusserKeiserMatthesonTelemann諸人其最重要者也此種德國歌劇在德國境内各地漸代意大利歌劇而興然尙不足與言重大意義也至於奥國維也納方面之歌劇則純由意大利輸入無本國國劇之可言 
　　據上面所述則知十八世紀中葉左右在意大利方面則逎阿坡一派因重視調子組織與夫音樂外觀之故其末流也竟至偏於音調不問劇情往往悲憂内容而被以愉快音樂以樂害意莫甚於此在法國方面則意大利之趣劇侵入而呂里那木兩氏莊劇之席幾爲其所奪在英國方面則又　抬意大利睡餘而忘其先輩匹爾思艱難締造之業在德國方面國家歌劇雖漸萌芽然究不能與深根固蒂之意大利歌劇相敵至於奥國則僅爲意大利之附庸而已更不足論於斯時也有德人古鹿垓者挺然而出登高一呼撥亂反正於是歐洲歌劇前途從此又另闢新徑 
　　古鹿垓生於一七一四年死於一七八七年其父爲管守森林之官古氏曾於意大利研究歌劇故其少作猶係意大利式至一七六二年彼之名著Orpheus出世始昂然獨樹一幟一七六七年復繼之以Alceste一劇並詳育序其改革宗旨一七七四年巴黎劇塲開演其名作IphigenieinAulis時巴黎人士又因此而分爲兩派凡贊成昔日之呂里那木兩氏者則表同情於古鹿垓一派反之凡性嗜意大利歌劇者則反對古鹿埃一派而以辟啓里Piccini（意人生於一七二八年死於一八○○年）氏爲其黨魁古辟兩氏信徒（各擁一尊著爲論文互爭勝負在歷史上極爲有名古氏改革歌劇之功即在使莊劇内容趨於深厚一掃從前意大利式尙輕倩重外觀講音調忘劇情之習彼之主張頗與佛魯冷池諸前輩之說相近古氏常有言曰當吾握筆製譜之時吾必須先忘却吾爲音樂家也云云eheichanfangezukomponierensucheichzuvergssendassichmusikerbin其言蓋與昔日佛魯冷池音樂家喀車里所謂『首爲語句次爲節奏再其次始爲音調萬不可加以顚倒之義極似亦與巴黎呂里那木兩氏之注重　現劇情反對過分歌唱者相同』不過古氏旗幟尤爲鮮明而已歐洲歌劇自古氏而後一改舊觀直至近世歌劇大家瓦庚來Wagner氏猶奉古氏爲其師表焉 
　　繼古氏而起者爲摩擦耳提Mozart古氏所改革者爲莊劇而摩氏則又以古氏精神貫入趣劇摩氏本爲維也納三傑之一吾於前次通信已詳道其生平摩氏產於蕯爾池堡Salzburg該地居民富於詼諧性質而摩氏之母尤喜滑稽摩氏受此遺傳因於趣劇一道極有貢獻當趣劇初盛於意繼傳於法之時其在德國方面亦復應時發生德國趣劇第一作家爲黑逎兒Hiller氏生於一七二八年死於一八○四年頗爲世所推重至一七七八年奥皇更建築國家趣劇院於維也納最有名之趣劇DoktorundApptbeker（爲低塔斯篤湖Dittersdort所著）即於此處開演摩擦耳提身逢趣劇盛行之時更加以彼之天才爲之創造　竟成空前絕後著作彼之趣劇長處即在使意大利式之輕倩與德意志式之深厚融成一氣並以古鹿埃之改革精神貫入其中因而摩氏趣劇在歐洲劇界直至今日尙未有出其右者 
　　由此觀之古摩兩氏一則對於莊劇加以改革一則對於趣劇加以深造使歐洲歌劇放一異彩日耳曼民族之功亦可謂大矣雖然使無意大利法蘭西諸民族努力於前日耳曼民族亦未必能改革於後蓋歐洲所有一切文化無不由諸種民族摩擦接盪而來也 
國内要聞 
[北京通信] 一蔦 
　　吳景濓變更作戰計劃 
　　參議長拉入衆議長漩渦中 
　　兩月來北京最熱鬧之衆議長風潮自二十八日雙方演武後局外者以其相持不下料必更有數幕之活劇接續下去然昨日之衆議塲則一反二十八日之情况吳景濓且有二時零五分穩坐議長席兩鐘之久挾以俱來之打手竟至英雄無用武地雖出人意料之外實則底事揭穿此中大有趣味也 
　　倒吳之内幕本極複雜槪括言之則保派制津爭閣故甘石橋之憲政黨不先不後適於倒吳聲中成立繼之國務院且拒絕吳氏領取歲費所謂大家抓破臉皮硬幹下去然憲政黨黨魁旣投鼠忌器不敢放手做去毅然解散之說洛吳蘇齊均力持愼重反吳中堅之牟琳輩要求捕吳曹氏亦不敢造次因是一方祇於二十八日對吳派之違法舉動假手法庭捕吳之秘書赫海澜陳仲賢一方以五毛錢僱用假公民做到不出席之消極抵制惟爲覊縻中立派不致渙散計昨夜憲政黨理事王毓芝李彥靑蒲伯英等復在西安飯店竟夕會議籌欵之策儘最短期間發出黨員月費最後餘勇不過如是而已 
　　吳景濓之手段向來潑辣昨日之形勢旣以憲政黨弱點暴露得占上風因是彼之作戰計劃亦急遽變更（甲）對現閣認爲不並立以無條件對孫閣投同意票並通過陸昌烺之不信任王克敏案（乙）以金融收買憲政黨分子月給津貼分甲乙丙三等甲等千元乙等自七百至五百元丙等最低額爲三百元（丙）將參院拉入漩渦以民憲同志會趄世鈺放棄參議長競選將趙之基本票讓渡於民治社之王湘助其成功以勸阻民治社牟琳一派倒吳爲交換此三種計劃甲項祇須乙丙兩項逹到半目的即無問題故今日已令其重要黨員持民業銀行支票分頭拉攏憲政黨人一方即由四大金剛中之馬某向王湘開始談判據聞憲政黨人以不滿意於黨魁爲吳之金錢所動者已不乏人王湘方面接洽亦頗順利牟琳一派雖仍聲言民治社不因憲政黨而變更倒吳態度實則倒吳各派内部已呈分裂將不能堅持到底矣 
　　民治社所謂民黨分支本直接擁戴小孫間接挾大孫以自重者然自大選成功後以旣失意於南不能不在北謀佔一重要地位以左右政局此番參議長决選人中除民憲之趙世鈺外若藉忠寅屬研究系鄭江灝屬保派之新民社張魯泉屬政學系均各有相當之基本票雖籍以安福故不見重於其敵派然劉哲抛棄决選之基本票均爲籍氏所得視鄭張尤勝一籌王湘認爲勁敵吳景濓旣窮途來歸自亦樂與周旋故參院選舉會定下星期三重開吳氏於衆院常會亦决三兩日内不發議事日程以靜待此方結果之如何也 
　　吳王相對的交換旣如右述而其秘密中之結合則以各個議長目的逹到後本其歷史上與民黨之枝枝葉葉將來即以兩院議長勢力與政府對抗政權必不使保派所有即吳氏對於津派亦將稍稍疎遠使中樞政柄給與中山接近之人促成南北統一之大業云云其實此一段甜蜜話依吾人從種種方面佐證决做不到此亦不過吳氏胡亂言之而已 
　　然據介於吳王間者之宣傳則謂雙方於此確已接近到七八分大有水到渠成之槪政局於十日内外必有所變化究竟如何姑拭目以觀其後（十二月二日晚） 
[象坊橋畔活劇未已]  
　　吳派與反吳派仍繼續奮鬭 
　　吳景濓强覇衆院議長拚死不肯罷休而反吳之民治社甘石橋各派亦各出其全力奮鬭到底已在象坊橋畔劇戰兩次惟雙方作戰計畫時時因情勢不同而變更其在吳景濓方面現聞决計拉參院入漩渦擬助王湘攫得參院議長藉以收爲己用故現在參院議長之競爭人物已爲王湘與張魯泉之决選據張魯泉與某方面所接洽則謂彼已有基本票七十張不知吳景濓協助王湘以後其最後結果如何若果吳之計畫成功則參院亦同入政治漩渦爲吳景濓所犧牲矣 
　　至反吳派内部亦發生頗可注意之變化推衍嬻遞糾紛之範圍或將擴大蓋兩三日來吳景濓知退步便無以自存乃一往直前硬幹到底一面以金錢收買議員藉拆甘石橋黨之臺特派心腹黨徒數十人專雇汽車二十餘輛分頭四出拉攏並聲言已握有某當局要人種種不可告人之秘證可以制其要害更挾某項外交要案以威刼當局欲以保存議長爲條件議員中之受其收買者頗不乏人其故因甘石橋所謂憲政黨之結合初亦係以每月一二百元津貼爲號召開成立會時加入者乃逹五百名左右迨後此項貼費並未照發拜金諸子已大失望繼又有要求黨中理事幹事等名位者該黨首領亦未允許反牽引少數官僚政客分占黨内職員當塲業有搗亂之舉其名爲倒吳乾實並無結切主張現經吳氏投其所好目前即得較厚利益自又去而之他甘石橋黨實已無形解體吳景濓所以氣燄又振即由於此但高凌霨等之倒吳運動已成騎虎難下之勢甘石橋吸收之無用分子旣不可靠於是惟賴彼步調相同之倒吳派民治社議員爲之衝鋒陷陣連日牟琳等竭力與吳奮鬭衆所共覩詎最近高之行爲確有無以對民治社之處且專令人盡力作戰而坐享其成更未免令人寒心因此前日（一日）吳景濓第三次通知開會民治派遂暫取消極的反吳態度於是乞丐式之公民團竟又出現於衆院門前及牟琳等聞而趕往勸散已無及矣然聞民治社之倒吳態度並不因上述關係或有别項作用而變更一方面固已與王毓芝高凌霨李彥靑等積極磋商仍望甘石派能先自鞏固然後羣策羣力協同　付一方面復决定無論如何民治社分子當始終奮鬭推倒吳景濓不能與甘石橋合作則定單獨進行仍以西安飯店爲大本營業已發出請柬二百數十份定於今日（三日）下午邀集各派分子共商以後辦法並表明該派態度 
又聞民治社认昨日（二日）午後四時開政務會議討論衆院議長問題僉以本社自初即認定吳景濓議長之資格於第三期常會閉會時即已消滅純出於法律上之主張絕無個人感情作用故無論保方何時有法外行動發生本社均不承認即如十一月二十八日吳景濓喝令冒充警察之打手携帶武器闖入議塲横施暴行毆擊議員固違法動作業經被害人依法起訴而十二月一日衆議字門口發現乞丐式之公民團阻止議員到會於軍警森嚴之地先事不加制止亦認爲政府應負其責等語討論結果决定仍本法律上主張繼續奮鬭 
　　至於號稱中立派者復出作調停運動首派代表至西安飯店與反吳派中堅分子牟琳等磋商牟等當謂彼等此次奮鬭純爲法律而爭並非對人問題亦不含有其他作用今旣鬧至如此田地只有暫推舉臨時主席開會討論同意案及組織臨時行政委員員等問題議長問題則以後再行討論不然决無解决之可能云云代表等復以牟等意思商之吳景濓聞吳則堅持異議 
[京參院議長之逐鹿]  
　　參議院議長問題一年以來因王楊之競爭致無結果此次臨時會開幕各方均覺悟互選規則之不良於是競起提案加以修正其扼要之點如「選舉人爲無記名之投票」「决選不限制過半數」各條於議長選舉之前途救濟實多多數意見以爲有此良法議長之產生自可及早實見無如利害相連竟有一班只圖倖進者流不問其經騐與聲望能否爲一院之表率祇恃有三五酒食之交可爲其捧塲者乃亦食指大動紛紛在太平湖花園飯店等處大事活動而競爭風潮遂起屈指計之有郭步灜·何畏·張文·劉哲·趄成恩·張鳳翽丁銘禮·吳蓮炬·宋汝梅·鄭江瀕·趙世鈺·張魯泉·王湘等十四五人之多顧該院全體議員祇有二百五十人之數除前已南下及本身欲爲當選人者外其選舉人不過七八十名經此破碎的組織試問每人票數能得幾何渙散如斯誰亦難占勝利但其中以比較的多數有二十票以上之把握者則有趙世鈺張魯泉王湘籍忠寅等四人趙係承襲楊永泰之遺產以民憲民志會爲基本隊張魯泉則有政學會留京之一小部分及大選時由滬北歸新疆議員之一部並桂殿華等王湘基本票亦即前捧楊永泰者新近得牟琳之帮助籍忠寅則爲王家襄之基本票自開始運動以迄於今各派勢力亦時有消長始初以王湘空氣爲最佳逮至開會時籍得新到院出席議員之援助聲勢忽增實力亦超過王湘之上及至三十日開會時祇見趙張王三員奔走於休息室内外入塲後猶復交頭接耳神氣張皇旋以發現代投票之糾紛閙得一場無結果據事後調查所得是日紛擾之原因實緣王湘實力受同系牟琳與吳景濓相撲之影響根本上搖動趙世鈺缺乏實力經人挑剔亦懼遭失敗遂以閙散丁之云 
[北京之裁員問題]  
　　北京各機關裁員問題日前財部鹽署已經着手其餘各官署聞亦繼續進行便所裁各員欠薪已久一旦將飯碗打破此輩小官僚之大部分在家旣無以爲生留京亦難以維持聞近日當局擬調查在京人員所有欠薪總計前後數目萬難籌辦刻擬在國務院設立一欠薪調查處（或名淸理欠薪處）先從調查欠薪入手俟有確實數目再行籌備的欵俟欵項籌到再行分别數目按照裁員人數均攤惟被裁之人斷不能在京坐守將來欵項是否籌出即籌出之後是否立能攤到窮員身上仍在不可知之數耳聞近日王克敏見被裁人員有索薪團之 
 
 

Page 7

 
 
第一萬八千二百四十號;中華民國十二年 西曆一千九百二十三年十二月五號
星期三 * *組織一　　人勸其取銷幷謂如不取銷即行　散 
　　農商部冗日爲各部　前雖裁去一批不過二百人尙不及應裁之十分之一自裁員命令發表後問袁乃寛亦下令開始裁員昨曾下部令兩道裁撤冗員數人茲將原令覓錄如下（一）辦事員王宇淸·編輯處編譯員張朝　張民遺·均各改爲名譽職毋庸到部辦事（二）辦事員范連英著即停融停薪 
　　鹽　署步財政部後塵發表裁員並停止願問諮議薪水夫馬費昨致顧問諮議公函文章異常典麗茲錄該函原文如次敬啓者本署總攬鹺政事務殷繁夙承執事雅匡時蓋籌翊治方幸同舟之共濟殊慚東帛之彌　逎者國帑艱難廣行减政本署薪俸一項限制　嚴旣確定收入之新章即難沿官常之舊制所有自本年十二月爲始執事應領薪水夫馬費現擬暫行停止仍俟本署新預算成立經費稍充裕時再籌辦法嵆漢官之表縱想威儀讀夏屋之詩愧言酒醴臨函悚歉惟冀鑒原專此奉逹敬頌台祺鹽務署啓 
[北京中小學又有罷敎運動]  
　　北京敎育界近年來屢起罷工風潮幾無寗日及至最近國立八校因索薪問題業有五校實行罷工日内若仍無救濟則北大法大醫大三校亦將相繼關門乃在此風波未平之際忽又有一種不祥消息傳來其事係北京公立中小學校敎職員因生活程度日高所得薪資不敷維持生活故曾聯名呈請學務局酌增薪資俾得專心　職聞學務局以該敎職員等所請增薪理山固係實在情形理當酌爲增薪故擬將公立各中小學敎職員新資每月增加三萬元以資分配不料某當局方面聞及此事竟有反對之表示事爲各校敎職員等聞悉極爲憤懣以政府僅知羅掘民財供給軍費而於國家基礎之中小學校敎職員區區三萬元之生活費竟嗇吝不與足證無維持敎育之誠心政府旣漠視敎育無關重要則不如完全廢止故於日來已議有對待方法大槪如當　不允撥給此區區之欵時即由各校全體大罷工請政府廢止敎育此事如果實現則首都中靑年學子又遭失學之阨運矣 
[京地檢廳有再罷工說]  
　　京師地方審檢兩廳前因薪俸積欠至五個餘月而經國務會議批准之每月由崇文門關稅撥作兩廳經費之兩萬元雖已由崇關撥付兩廳則並未得到分文枵腹從公極爲憤懣廳長又誤傳法長押解廳員回籍之言於是一方面要求發薪三個月一方面停止辦公而實際檢廳公務則並未停止一日蓋檢長龍氏深恐以此獲咎旣不能令全體廳員辦公乃密屬其私人首席檢察官某照常收案以彌縫外間耳目自上星期發薪三成審廳又已得自由處分訟費之特權遂即一律開工聞檢廳方面以辛苦一番仍只獲得三成且審檢同級法院在一個大門裏辦事而訟費乃爲審廳所獨佔檢廳如是偏枮未免有失公允一大部分人仍有主張於本星期一（三日）再行罷工之說但聞該廳意見頗不一致抱和平主張者亦甚多且一部分四川人尤多與龍廳長一律抱息事寗人之旨未知究竟如何也 
[中美日無線電交涉現狀]  
　　中美日三國間之無線電爭執問題迄今未决頃據外交界消息我國以無線電業原非專利事業日本三井方面所謂三十年獨占權在理本無强固之根據最初即欲否認惟爲顧全邦交不欲遽爾出之最近以美日兩國爭持愈甚日本動輒以獨占權爲口實致陷於左右爲難之境聞已於上月二十一日以照會通告芳譯日使表示不認獨占權之意大意謂中國政府尙未由日本接收雙橋無線電臺故無線電合同中之日本在華無線電獨占權之效力應解爲尙未發生從而中國對於合同中之三十年獨占權不能承認等語此即外問所謂外交部向日本使署主張三井與海軍部合同之三十年獨占權非自合同簽字之日起發生效力應由工程完竣之日起發生效力之說是也我國於發出此項照會以前並已　於上月十七日提出閣議討論議决向日本收回雙橋無線電臺故十八日李　新即正式行文於三井洋行要求移交雙橋無線電臺惟日本方面初雖自行要求我國接收今見我國有意接收却又不肯移交謂無論如何須先將獨占權之問題解决後始能移交對於我國主張獨占權無效之說則謂縱令獨占權之效力須竣工後發生然而合同之拘束力却自簽字之日起發生其當然之結果中國政府自合同簽字之日起凡於該獨占權相抵觸之合同等類均有阻止其締結之義務今乃一任中美合同成立反謂日本無獨占權故極力不承認我國主張依舊堅持三十年猶佔權始終有效謂其主張在法理上爲當然之舉對於我國要求移交反謂欲不提獨占權而　决此問題又謂欲向美國借欵收回雙橋無線電臺因於最近提出三項主張㈠三井有獨占權在合同上毫無疑義㈡於中日合同成立後無　日本獨占權而訂立之中美合同應則無效㈢據日本　聞本年七月間中美訂立追加合同時美國已取得二十年之獨占權日本　無抛棄獨佔權之理假令日本許中國收回亦應向日本借欵否則不能承認且以借欵之形式許中國收回之際中國對於日本抛棄獨占　之一事應有相當之損害賠償我國見日本如此主張對於收回一事亦遂無從下手但聞日本方面因與我國交涉迄無結果已擬對於雙橋無線電台提出具體的經營方法于我國以便急行着手經營而取事實上已着无鞭之手段而美國方面對於上海無線電台之興工問題亦加速力催促我國實行我國至此遂仍陷於左右爲難之境加以英法兩國又有要求參加之表示無綫電問題於是愈陷於糾紛矣但據上月二十六日大孤每日新　東京電話日本政府因無綫電問題不决殊非善策已决定一面仍對中國政府堅持三十年獨占權有效之主張同時於他方面則另謀一種和平解决方法仍舊考慮日英美法四國共同經營之策雖四國經營之件在華盛頓會議時法國代表衛威亞尼氏之提議美國已予反對本年一月倫敦方面大北（英）馬可尼（法）三井（日）三國代表之會合曾協定加入美國費德理公司由四國共同管理中國無線電之事亦因費德理公司之反對而不成立由此種經過言之四國經營之實現固頗困難然至最近英國方面已擬出一種解决方法擬將費德理公司在上海設立之無線電台以掌管與美大陸之能信爲主三井之雙橋之無線電台則管理對於歐洲之通信聯絡將日美兩國分担事務明白規定而其經營則由三井犬北馬可尼費德理四公司即日英美法四國經營此種解决方法英國業已非正式徵求日本之意向雖費理公司對之究取如何態度目下尙難逆覩但日本方面對於此調停辦法殆將容納俟日本容納後再與美國方面交涉且舍此亦無他策云云又美人方面消息無綫電問題美日兩國互爭甚烈時又有英法兩國亦要求加入之事但日本方面對於三井與海軍部所訂之所謂三十年專利權條約仍堅執甚力而對於列國共同經營之事日本政府亦幷未决定可否故此案尙歸停頓中至中國政府則因英法兩國旣援華府會議各國在華利益均等之約要求加入經營難保不有他國亦援例加入如此則將來此案波折愈多辦理更爲棘手頗有容納美國之要求單獨與費德理公司合辦之意因美國方面亦堅執其前與交部所訂合同之種種理由要求政府履約並早日與該公司在上海建築也現該公司對於着手建築之標凖已有具體之計畫擬即在上海建築以最充分之電力築成總台將來台成太平洋東西岸五萬餘里可以順便通電以逹於歐美各國且可與夏威夷舊金山各處直接通電並在北京廣東哈爾濱等埠建築五分台與上海總台通庶各省均可與各國互通消息預定如即日着手興工則民國十三年年底可以建築完竣 
　　又一消息日前外海交三部曾一度度商無綫電案决定照約贖回雙橋電台前日外部已致電駐日施代辦囑其就近探詢日政府意見速即電復以便與日使磋商云 
[中俄會議之近訊（智）]  
　　督辦公署之兩公函 
　　中俄會議因受種種阻力未能開議茲聞王正廷督辦已赴日本調查震災然對於會議問題仍在進行之中除順道赴東三省某地密查中俄交涉證據外並由該署人員調查與中俄有關係之各項要案以備由日本公畢返京時開會協商　署昨日特具公函兩件分致有關俄事各機關茲特分誌如下㈠逕啓者查俄亂以來我國官民均受損失除僑商貨物及盧布損失各案已由本署另案行查外所有政府機關各項損失刻尙無確實報告相應函請貴部處查照轉行所屬有關俄事各機關飭將所受俄亂損失詳報轉知本署以憑辦理至盼㈡密啓者查我國政府前曾墊付俄國敗兵難民回國費用一事本署現正從事調查以備提向俄方索償相應函請貴部將前項墊付欵項數目各案詳細抄送本署以憑辦理是爲至盼 
[財部公司債編内外債欵表之說明㈩]  
　　（三十四）裕記債額洋九十三萬五千九百零一元九角八分應還九六票額五十八萬九千六百十元八四折洋四十九萬五千二百七十二元四角餘欠洋四十四萬零六百二十九元五角八分此欵借　法金一千萬佛郎（三十五）洽記公司債額洋三萬二千五百八十一元八角七分應還九六票額二萬零五百二十元八四折洋一萬七千二百三十六元八角餘欠洋一萬五千三百四十五元零七分此欵原借係日金四十萬元（三十六）大信銀號債額洋八萬零八百七十九元應還九六票額五萬零九百五十元八四折洋四萬二千七百九十八元餘欠三萬八千零八十一元（三十七）上海　利銀公司債額洋二十五萬元應還九六票額十五萬七千五百元八四折洋十三萬二千三百元餘欠洋十一萬七千七百元（三十八）福利銀號債額洋四萬二千元應還九六票額二萬六千四百六十元八四折洋二萬二千二百二十六元四角餘欠洋一萬九千七百七十三元六角（三十九）勸業銀行債額洋七十九萬五千八百三十三元三角四分應還九六票額五十萬零一千三百七十元八四折洋四十二萬一千一百五十元零八角餘欠洋三十七萬四千六百八十二元五角四分（四十）邊業銀行債額洋五十萬元應還九六票額三十四萬六千五百元八四折洋二十九萬一千零六十元餘欠洋二十五萬八千九百四十元（四十一）保商銀行債额洋十三萬四千八百五十元應還九六票額八萬四千九百五十元八四折洋七萬一千三百五十八餘欠洋六萬三千四百九十二元（四十二）明華銀行債額洋二十三萬三千四百十四元六角三分應還九六票額十四萬七千零五十元八四折洋十二萬三千五百二十二元餘欠洋十萬○九千八百九十二元六角三分此欵原借係法金二百萬佛郎（四十三）華茂銀號債額洋十五萬六千六百十二元應還九六票額九萬八千六百六十元八四折洋八萬二千八百七十四元四角餘欠洋七萬三千七百三十七元六角（四十四）哈逹忒公司債額洋二百十八萬一千二百○五元九角六分應還九六票額二百五十九萬六千六百七十元八四折洋二百十八萬一千二百○二元八角餘欠洋三元一角六分此欵以債票按八四折十足發還惟原借爲法金一千五百萬佛郎（四十五）寳利洋行債額洋五萬五千二百元應還九六票額三萬四千七百七十元八四折洋二萬九千二百○六元八角餘欠洋二萬五千九百九十三元二角（四十六）邊業銀行債額洋七十五萬元應還九六票額四十七萬二千五百元八四折洋三十九萬六千九百元餘欠三十五萬三千一百元（四十七）永大銀行債額洋七萬七千三百五十八元九角七分應還九六票額四萬八千七百三十元八四折洋四萬零九百三十三元二角餘欠三萬六千四百二十五元七角七分此欵原借係法金一百萬佛郎（四十八）隆記債額洋四萬七千七百零七元一角五分應還九六票額三萬零零五十元八四折洋二萬五千二百四十二元餘欠洋二萬二千四百六十五元一角五分此欵原借係示金六十五萬佛郎（四十九）國華公司債額洋三十二萬八千七百七十三元六角應還九六票額二十萬零七千一百二十元八四折洋十七萬三千九百八十元零八角餘欠洋十五萬四千七百九十二元八角此欵核准以押品中行官服三十萬元變價二十四萬元歸還一部分餘欠另行結算應領八厘債劵另作押欵（五十）通商銀行債額洋四十九萬五千六百六十六元應還九六票額五十九萬零零七十元八四折洋四十九萬五千六百五十八元八角餘欠洋七元二角此欵以債票按八四折十足發還（五十一）勸業銀行債額洋二十八萬七千九百二十八元應還九六票額十八萬一千三百九十元八四折洋十五萬二千三百六十七元六角餘欠洋十三萬五千五百六十元零四角此欵原借係日金四十萬元（五十二）太平貿易公司債額洋十四萬一千六百十七元五角應還九六票額八萬九千二百十元八四折洋七萬四千九百三十六元四角餘欠六萬六千六百八十一元一角（五十三）華法銀行債額洋二十萬元應還九六票額十二萬六千元八四折洋十萬零五千八百四十元餘欠洋九萬四千一百六十元此欵原借係法金二百二十五萬佛郎（五十四）農商勸業兩銀行債額洋十七萬四千八百元應還九六票額十一萬零一百二十元八四折洋九萬二千五百元零零八角餘欠八萬二千二百九十九元二角（五十五）中國交通兩銀行債額洋二百九十一萬八千四百元應還九六票額一百八十三萬八千五百九十元九折洋一百六十五萬四千七百三十一元餘欠洋一百二十六萬三千六百六十九元此項債票係按九折計算 
[西報觀測曹吳關係]  
　　泰晤士報北京通信云今日之曹政府已現種種破裂之徵象在冬季數月自尙可維持現狀然此徵象若不能消滅則曹於明春勢將往天津曹家花園度其苦寂之生涯而洛陽之吳佩孚届時如不永據北京亦將與奉張一度重决雌雄記者此種推論係觀察曹錕無力行使職權及所遇種種困難情形而得此結果在曹氏本身　始不欲中央政府於財政等事得有維持之辦法然　遇事旣不能獨斷而行遂爲左右包圍置之於困苦地位曹於此次大選幾耗其家產全部當　出錢運動大位時左右力謀迎合其意适今曹之家產大减急欲保存其欵項乃此輩對彼之態度完全變化曹雖不至破產然其開支之鉅斷非一人之力所能負擔其就職後政治上最大之錯誤即在減政然濫去政費久爲習慣今欲犯此先例左右以利益相關自覺不滿於曹也曹於奉天近又派有個人代表赴奉與奉張接洽其對奉主張在約定京奉各不相干涉洛吳於此大露不滿力主與奉再戰第曹旣與奉繼續接洽更引起吳之懷疑以爲曹殊不足以代表直派曹之不願吳來京蓋與此事不無有關在洛吳方面此後不來則已欲來則勢必久居此也今日曹果能與奉天方面接洽就緒於吳固亦無所用其恐懼否則惟有向吳表示服從而已日來曹不得不向奉洛分頭接洽者即以此也惟曹近奉一步即所以遠洛一步曹故極感困難以目下之情形測斷曹之棄其政治生涯下野而至天津爲期亦當不遠將與被逐之黎元洪受同樣之苦痛　届時吳亦將實任其中央政府之迭克推多與奉張决裂矣 
　　又大陸報北京特别通信云日來都中文盛傳曹吳决裂之說並謂曹附於奉張明春將有戰事發生北京日來之嚴密檢查政治新聞電報以及吳聲明來覲爲曹拒絕一事據聞即爲决裂之徵象傳說之甚者且謂天氣轉暖之後吳將於北京實行軍事迭克推多之制政府裁員九千人之令下後復繼以此項謠傳人心極爲恐慌聞裁員方面曾請求洛吳設法打消裁員令吳即據以向政府請求而爲政府所拒絕吳乃轉請入京面呈一切曹則又囑其暫緩來京聞吳曾質曹何以與奉張接洽曹答以係爲維持北方和平計吳於此似極不能爲然更以曹不能供給川湘戰費態度益爲激昂云 
[長春通訊（梅）]  
　　大規模之禁烟計畫 
　　吉省原爲烟種禁絕之區惟沿邊一帶俄人種者極夥販運來吉獲利甚厚利之所在種者日衆於是沿邊僻遠之境無業遊民稍稍種植用以嘗試地方官吏對於烟禁固已日久玩生又復藉此可得油水遂抱放任主義而烟禁因此大弛迨至年來吉省東北沿邊一帶幾遍地皆是甚至納稅保運習以爲常旅吉外人對於吉省烟禁嘖有煩言當局有鑒於此又値冬令播種毒卉之時特由奉旋吉在長春運署特開緊要會議首提切實禁烟辦法議决分區禁烟計畫通令各道屬嚴爲查禁原文略稱現在節届冬令正各屬播種烟苗之時此類毒卉禍害中於人心奸民視爲利藪地方軍警漫不加察甚有得賄庇縱情事種種積弊言之殊堪痛恨禁烟爲國内要政關係國際信用禁種尤爲本根之圖前者不啻三令五申乃日久視爲具文亟應重申禁令凡我軍政兩界僚屬應即仰體斯旨就各該管區域以内嚴爲考查其有私自播種者迅陌禁止違者提案重辦所屬如扶同隱飾查出一併究懲茲特製訂全省禁烟分區計畫表隨令附發旣明責任即定考成各軍民長官同負監督執行之責仰即遵照分别飭屬認眞舉辦本督軍本省長將不時派員考查如其境内烟苗肅淸自當從優獎叙或奉行不力弁髦禁令一經查出定當執法以繩其後附錄吉林禁烟分區計畫表及規則如左 
　　「區域」一吉長道屬二濱江道屬三依蘭道屬四延吉道屬「監督官」道尹及駐在該區内鎭守使旅長爲監督官同負責任（二三四區同上）「執行官」該區四縣知事及警察所長並駐在境内軍隊官（二三四區同上）「備考」在本防區内各縣駐軍對於禁烟事宜須與該管道尹曁所屬縣知事會商辦理（二三四區同上㈠各禁區内對於查禁播種及剷除等項應由各道尹會同區内駐在各軍隊鎭守使旅長妥商辦法飭令所屬軍民官長嚴厲執行並負有指揮督查責任所有會商查禁及指揮各辦法隨時會銜報奪㈠各縣執行查禁官長務須遵照監督官所擬之查禁及指揮各辦法實力奉行㈠各監督官及各執行官長如有玩忽等情一經派員查明或他人揭禀證實者分别情節輕重嚴懲不貸㈠各禁區内如有首先查剷凈絕或奉文後實力遵行具有成績者從優叙獎㈠各旅駐在區與道區不同姑以道區爲區域 
[魯廳道易人後之暗潮]  
　　醞釀數月之蛚動廳道問題已於一日發表厦門監督唐柯三調任濟南道尹舊政務廳長兼濟南道尹許鍾璐調任膠東道尹舊膠東道尹陶思澄免職亦已通過閣議惟以濟南道原係洛吳秘書長郭緒棟底缺郭原保路政局總辦柴維桐繼任斯職所以該兩項命令尙留中未發此次變動自表面看去誠社得敎廳（于元芳係萊陽人前作濰縣誤）民治社　實廳（陳藻係曹州菏澤人）濟社得濟南道對議會各黨派似已分配平均實則除民治社得實廳稍爲滿意外敎廳與濟南道均係淸苦差缺又烏能滿足誠濟兩社之慾望且于元芳以大選功臣其野心所在並非敎廳聞熊氏前曾屢次徵求于之同意于均未允蓋鑒于勸學所改組敎育局之風潮方興示艾王訥以無黨派之人尙窮於應付個人黨派色彩過濃自更不易著手同志社以與誠社有惡感議員萬光煒李象晋孫紀雲等今日（三日）已發出擋駕之電其次爲山東全省學生聯合會以于元芳乃賄選議員不配長山東敎育擬先通電反對如果于氏冒昧來魯即將以武力對待凖此以觀將來敎廳之果屬何人尙不能斷定舊敎廳長王訥聞熊氏將予以省署秘書長一職以爲下臺地步至王宗元之財政廳則暗礁更多蓋由東之肥美差缺以東海關監督鹽軍司及財政廳爲最現東海關旣屬諸王毓芝系之李元亮誠社濟社民　社對財政廳一席均虎視耽耽今又爲王系之王宗元攫去當然不能甘心大約三五日内各派定有反對王氏之　報發出田步蟾之由　廳調政廳雖係敷衍某方面子亦諷之使走之意陳藻之實業廳日内即將蒞新可無問題又聞熊氏此次晉京後即居曹銳宅省議會之宋杜兩議長均未一面魯藉國會議員對更動政局事更毫未聞知突然發表實出意外張魯泉周履菴等聞訊後即往訪熊氏質問始知命令已於十一時發下熊炳琦十二時即乘車赴津此外鹽運司一缺聞魯籍國會議員史澤成已運動成熟行將發表記者屬稿至此聞滿街汽笛嗚嗚運樂悠揚蓋熊炳琦已回署矣 
[昌邑法敎士出險詳情]  
　　安邱快信云匪首于雙龍架得外票後即與久漫諸城安邱高密著名巨匪王貫卿合桿南竄安邱警警備改裝隊昌樂游擊改裝隊及駐濰縣營長周厚健均派兵追踪南下匪等二十三晚住安邱之河汙村二十四晚住安邱城南三十五里之南戈莊共約二百餘人及至軍隊趕到匪又南下二十五晚匪住諸城之宋家坡莊改裝隊趕到即與匪開火周營長正在查看地勢預備包圍突有一人手執紅旗周德範名片一法文信一封要求緩攻請願釋票投誠周置之不理指揮攻打愈急匪見勢不好乘夜色迷離之際由溝底携票潛逃二十七下午軍隊追至諸城之韓家疃匪竄入莊内軍隊攻擊數小時匪又竄赴趙家圍子少停即佔據水西莊該莊分前後兩段居民千二百餘戶十分之八與匪通氣匪據前莊軍隊據後莊斯時五師十九團楊團長亦帶隊趕至是夜十二時彼此約定楊團佯攻南面其餘各軍從北面襲入逎圍牆基堅連發數砲未能轟開二十八晚任高密任團亦至相持一晝夜之久勝負未分匪又將外票推出牆頭要求交票投誠軍隊佯爲不理以絕其望二十九日四路援軍愈多匪膽並落午前九鐘由前莊後牆攻入匪外票由南面衝出倉皇之際葉外票爲楊團所得匪首王貫卿當塲斃命共斃土匪十餘人擒匪二人救出民票六人周牧師安然無恙 
[張聯棻撤任之原因]  
　　國聞通信社漢口通信云鄂督軍署參謀長張聯棻於上星期日代表蕭耀南入京賀曹本星期五突傳其已被洛吳來電撤任並派張國溶繼任（張天津人曾充陸軍大學校長十五師師長並代理二十六師師長與曹甚有淵源並得洛吳信任）查張聯棻原本洛吳第一信任人物從前派爲鄂軍署參謀長論者嘗有太上督軍之稱張亦頗自負遇事多獨斷獨行前曾有人在洛舉發洛方據查屬實嚴電指責蕭力爲斡旋始獲無事據政界消息最近控張者其最後一欵爲沙洋局一缺得賄二萬七千元並牽涉屠宰稅局長王實授故王亦經洛電令同時撤差聞受牽連者尙不乏人張前原定上星期六北上迨過漢後蕭忽電召回署語張略云在鄂數年多數藉重你我患難之交原不必用客氣從前某方對君多所指責我向重朋友屢以一身承當詎外間不察彷彿反謂我與君有某種結合君深知我者數年以來究竟我得一個不正當之錢否倘君能稍爲我着想詎不甚善然你我感情無論如何始終一費不過此次代表入京致賀是一體面機會如果别有高就似無妨再見云云張聞言遂携妾同時入京焉 
[閩省收回倉前山警權之經過]  
　　社州倉前山一帶爲外僑雜居之地客歲軍興後秩序未定外僑以中國方面路政失修乘機將警廳歷　之倉前山路燈路政議由領事團管理定名洋界路政委員會訂有辦法於本年二月五日以該會名義照會福建交涉員轉蕯省長令行省警廳照辦先是在五十四年前倉前由外僑組織一路政委員會其組織法由英美法日各加入一人爲會員專議築線淸道路燈及籌欵事宜迨民國六年忽由該會要請華官廳執行該地警察職務並約明路工須加改良電光須加明亮願將外僑關於此項捐欵隨時移交華悹廳孙受支配計自六年起十年止每年移交約一千餘元胥由領團之外交處函送福建交涉員轉警務處以淸年續十一年領團調查路政不良遂停止外僑捐欵之繳納至本年二月又恢復舊組之委員會正式收回自辦前警務處兼廳長旣不敢駁更不敢爭對於二月前累欠燈路費亦復置不淸理此新任閩警當局張藻宸未就職前事也張氏視事首先整潔倉前山道路溝通水陂滌除糞穢並建造一修路工人宿舍另飭電光公司將倉前山電燈位置擇要增加電線電桿亦予修整添補使無缺憾一面列表附具說明送領團請援案繳費並切索欠納十一年分捐欵領團始則謂候路委會之報告單繼因警署再三催促允照納新舊各欠至十月四日及十九日領團兩次開會英美日各委員及衛生顧問均列席决議路捐停繳中國官廳惟中國得派員加入洋界路委會藉以避免侵害中國國權之嫌會章須由華官廳立案承認領團推舉之中外委員亦須經華官廳認可方爲有效路捐規定㈠電光費每月一百零六元㈡警費每月二百四十元綜計每月三百四十六元照舊向外僑徵收交路委會保管理僵會章共九條㈠委員會繼續行使職權㈡該會以洋人四人及住在洋界之華人三人組織之㈢該會有維持修理及監督此路衛生事項之權㈣該會委員由領事推舉經省長委任之㈤路欵逐年由外僑及住在該地之華人樂捐㈥委員會負擔四分之一電燈費惟電費總數須由官廳以電光公司收費單作證㈦委員會擔負四分之一警察費惟官廳須明白聲明洋界内在職之巡警若干並所得之薪水若干㈧路欵存於銀行每月提取十二分之一繳付官廳惟電光與警察須確有成績㈨工人工資由委員會直接付給幷須聽委員會指揮十一月一日路委會開會由克登尼提議先抄路捐表及會童非正式的謁見蕯省長徵徵取同意張藻宸極力反對先詣日法兩領事說明會章不免下涉内政幷謂倉前山路政現完全由省警廳收歸自辦外僑捐欵有固極所歡迎無亦决不强索請其贊許復訂於十一日公宴各領事席間一再提出倉前山劃入省警範圍理由各領無異議翌日領袖英領復公函交涉署表示承認張氏自接辦閩警雖未必事事盡如人意俱此一舉則於國權於地方不無裨益外賓非不明公理者前任汇沓苟且不予抗爭故至如此否則倉前山所有權早已返還華官廳矣 
 
 

Page 8

 
 
第一萬八千二百四十號;中華民國十二年 西曆一千九百二十三年十二月五號
星期三 * *自由談 
[一知半解] [  沈陌晴]  
　　蜂能負已身二十倍之重理馬祇能負己身之七分之六 
[藝橘雜話] [  商女]  
　　橘爲冬令珍果酒後茶餘剖食一二甘味可口濃淡得宜與夏時之冰蓮雪藕均爲應時之妙品 
　　橘類中之最佳者首推蜜橘他若蜜柚金橘檸檬等亦各具異味惟不若蜜橘之甘香可口耳 
　　橘之傳種都賴乎核春初將橘核播於温床待苗高可三四寸許即移植於通風向日乾燥之地至三四年後方可移栽於果園中 
　　花枝之繁且小者不惟無益於果實且有損乎樹本當擇其繁密之枝弱小之花相間除之使其疏密適中果實乃能碩大 
　　秋末冬初當預防蚜蟲及天牛等害蟲以其有損於葉技果實者也若樹之枝葉而呈淡黃色者則其爲害已不可救矣霜降節前後爲採果之適當時期蓋斯時果皮綠色全褪轉呈赤黃色熟度至當可以採之惟採時務宜謹愼以免損傷庶價値不因是而减低也 
　　果旣採下若即啖食殊少甘蜜之味宜加以貯藏始能顯其特具之芳香蜜味先將果皮之濕氣拭乾圍以乾燥之枯葉稻草等物而貯藏於空氣乾燥溫度適當之處超數日啖之便覺味甘可口而芳香可挹矣 
[梅蘭芳最近之兩新劇] [  一夔]  
　　梅蘭芳之喧傳南下甚久而終遷延至於再四者人或不詳其故實則以最近出演新劇二齣都人士以梅素不輕易排新劇一旦忽連演二齣座爲之塞非多演數次難於普及遲遲其行厥以此耳 
　　兩新劇者一洛神一廉錦楓洛神事實散見舊籍而神光離合之間最難描寫感甄之作固非偶然畹華之議編此劇甚久而至今始出演者以此劇情事不易敷藻愼重之道非含蘊研深不爲功蓋洛神之身分之舉止其表情在人間天上之中别裁一格畹華之做工固最所擅長而於此劇之容止尤須率心體貼况　旄珠羽明璫華珮率有所本一一配置尤貴合宜其山巓妙舞及入水分波一塲左右顧盼唱作均隨節奏以逞其恣態實爲得未曾見之絕作而檯步節拍處處均似置身碧流中疾徐定動令人有瞻之在前忽焉在後之神致座中某使署參贊素通西洋之劇學者見而擊節謂此爲一純粹而高尙之歌舞劇實足以煥發我國温柔敦厚之敎化者非虚語也 
　　廉錦楓取材於鏡花緣蓋孝女取參之一節全劇事實甚繁塲子尤極熱鬧畹華飾孝女宛然金閠蘭畹侍奉甘旨之際表情熨貼直可用以敎孝論語曰事父母色難得畹華此劇而後知色難之差不足論矣入水取參剌蚌等塲身段做工在在跳睨矯健而又不失一弱女子之身分殊屬難能呼救之際庝奮不顧身中寓待天取援之意較之舊劇慶頂珠桂英隨父拿舟一塲尤見精采至於水中步伐與洛神異曲而同工蓋神人之分際各殊而凌波則一非絕細心者不能悟之亦非畹華之色藝悟而不能逹之丁茲叔季世風日澆安得億萬畹華化身演此以收敎育之功耶 
　　此遭　聘南下二劇均在必演之列海上人士翹企有時得此庶幾可以少慰至於劇中詞句俟移寫後首在本闌發表俾可尋字繹聲免索解之苦想亦爲嗜痂者所見許也 
[蘇臺花絮] [  渭]  
　　愚此次以俗事返錫鄕道出吳門便留三天匆促登程未遑寗處惟於所見所聞則頗多可述之事故作蘇臺花絮 
　　殺狗公司社會上祇有殺牛公司未聞有殺狗公司也今蘇城則有之誠怪事也查蘇州之觀前爲閶胥盤婁齊葑六門之中心點距六城門均爲六里因地理之集中故爲商務之薈萃地近年來滬上各大商店均至觀前分設支號錦繡繁華市面益盛有上海分蘇之某公司邇來發生一有趣味事即「天天殺狗吃肉」是也蓋蘇地野犬至多斥充街市遺矢遍地蘇人已習以爲常向不甚注意者詎知近來某公司職員等忽效北寺山門將軍殺狗之例逐日將觀前一帶 
　　 
[威鎮一方]  
　　野狗或人家養犬擇其肥者日捕三四頭不等捕獲後用一特製之木棍將狗打至垂斃不待其氣絕再吊於空中然後割殺剝皮近一月來觀前附近一帶之狗命被傷於該公司者爲數甚巨邇來蘇人咸呼該店曰殺狗公司 
[南柯子] [  寒雲]  
　　明月愁將缺春風怨不歸鴛鴦何處問雙飛慕地香塵撩亂夢成非玉珮留嬌響晶鐙鏁豓暉　痕重惹曰征衣記取者番憔悴與歡違 
[相見歡] [  寒雲]  
　　相逢欲說相思又遲遲可奈鐙前無那立多時酒和涙咽還醉正迷離已是夜闌人去馬長嘶 
[成語新解] [  懺因]  
　　雪中送炭現在國會議員的收入除却歲費以外還有什麽炭敬的名目這回内閣成立及改選議長都在冬天將來他們投同意票選舉票以前必定有許多大送炭敬的人恰値大雪紛飛的時候豈不是成了雪中送炭嗎 
　　目遂手揮我們送别契好的朋友遠行往往火車開出輪船啓椗以後猶不忍離開車站和輪埠兩眼遙望着被送的人直等到看不見才回去這不是以目送人嗎就是目送的解釋至於送行的時候手裏拿着白巾上下亂舞就是手揮了 
　　目迷五色這句成語的意思是說我們國慶日在馬路上間逛的情形 
[理想上蠟燭化之世界] [  陸善初]  
　　有物焉每至陽光陵替天地昏黑時彼則磨頂放踵犧牲一身以謀衆人之光明焦頭爛额而不辭蹈火焚身而不悔其濟人之誠有不可及者此何物乎蓋蠟燭也雖然俗世淺人每以蠟爲談笑之資其立名用意之不當不待辨而自知苟如彼愚之意以蠟燭爲可恥之物則凡古之殺身成仁舍生取義者皆爲可笑者矣方今世界各國之學者感提倡互助博愛各主義以爲苟能人人抱犧牲主義犧牲精神有如蠟燭者則大同之世不難實現矣故我今韾香禱祝期望世人之皆爲蠟燭化也 
社會小說 
[人間地獄（二二九）] [  娑婆生]  
　　第五十八回憔悴花枝哀鵑啼野塚飄零書劍古　弔斜陽 
　　秋波道你面孔不對著我你和我多說幾句話候我睡著了你再睡阿毛道現在正是睡覺的時候那裡有這許多話說秋波道我睡不著怎麽辦法阿毛道住嘴不說話自然睡著越說話格外睡不著了阿毛說完這句話便道自睡了秋波和他說話他似應非應的不理他秋波沒法也只得睡了秋波和阿毛這一睡不知不覺直到第二天九點鐘的時候看護婦進來方纔醒轉阿毛起身以後沅了臉漱了口又換了一盆水檸了一把手巾給秋波擦了臉又將藥水對好了給他漱口阿毛問秋波肚皮可覺得饑餓嗎秋波點點頭道今天覺得有些餓了可以吃什麽呢阿毛不敢作主忙去尋了看護婦來問他秋波餓了要吃東西看護婦道淸粥湯可以吃點但是小菜不能吃葷腥和不消化的東西阿毛答應着去託了院役燒了一碗淸粥湯來正在那粥湯端進來的時候柯蓮孫來了秋波見蓮孫來了含笑問道今天來得早嗎怎麽姆媽和晴雲沒來蓮孫道他本來約我在下午來我恰恰送客人上火車我一想車站到這裏也不遠索性先來看看你省得下午黃昏時分正是我忙的當兒坐一會兒便急急忙忙的要去早來一刻可以多坐一刻阿毛取了碗來替秋波盛淸粥湯蓮孫一看問阿毛道這粥湯是你吃的麽阿毛搖搖頭道不是指指秋波道是他吃的蓮孫道他能吃粥嗎阿毛道我本來也不作主是問明白了看護婦的蓮孫用調羹戕粥湯撓了一撓道我看米還太多吃下去不好說著趁手兜碗底抄了一調羹的米吃了秋波道你怎麽吃起我的粥來呢 
三言兩語[  鵑]  
　　憲政黨拉洛吳做理事洛吳大怒說他向不知道黨爲何物我說他老先生枉稱是秀才不出門能知天下事的他不知道我倒略爲知道這個黨就是狐羣狗黨的黨還有那甚麽拆白黨破靴黨三十六個黨的那個黨也和這黨是一樣寫法的 
 
 
 

Page 9

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 10

 
 
第一萬八千二百四十號;中華民國十二年 西曆一千九百二十三年十二月五號
星期三 * *國内要聞二 
[贛聞拾零]  
　　自陶家瑤運動到任贛省方面即紛電反對昨日（二十九）本城各報登載省議會之拒陶電後省議員中即有十人聯名函致副議長歐陽莘謂本日各報載江西省議會致北京拒陶一電不勝駭異查本會向例在閉會期内對外文電必須經過談話會全體贊同方能用本會名義此次發生拒陶曾由閣下在公寓一再聲明簽名蓋章與否任聽各人自便决不用議會名義否則必先開談話會討論云去現在旣未經過談話會手續何得擅用本會名義是否報紙訛載抑出自閣下獨裁應請明白答復爲盼云云可見反對拒陶者亦大有人在也 
　　南昌總商會改選職員本定期下月五日現以選舉辦法發生爭執特於二址八日召集特别大會當日到會會董四十四人由副會長張述主席議决如下㈠本届第四届改選式應依照向例分行業選舉或應依照普通選舉請公同决定案（議决）到會會董四十四人主張照舊例分行業改選者共三十九人仍一面將表决情形函請官廳查照維持㈠議决前宣佈十二月五日改選會董茲因發生選與問題雖經表决仍照向章而又有函請官廳維持一節自應將原定日期取消再行公同改訂云云 
[九江近事]  
　　省當道因軍餉無着刻擬大開土禁假借拒毒公所名義仿照菸酒公賣辦法分江西全省爲十四區每區由官委專員一人並在各該地方招經理一人承包繳稅但須繳保證全若干如菸酒分棧然每土一兩繳稅二角實徵若干准由各該經理酌定九江五屬爲一區聞委員一職以鎭署參謀長劉汝霖爲最有希望 
　　九江淸鄕局早經傳道尹委任劉道春爲正局長蔡笠僧爲副局長嗣因經費無着迄未開辦茲奉省令催辦甚急現已成立局設府城隍廟 
　　沙河甲種農林學校校長陳懋祥自被學生逼迫辭職後曾勉强到校視事而學生態度異常堅决仍不許其戀棧現陳已知萬難轉圜特通知董事會於六號開會另推校長呈由敎廳給委一般學農者均在逐鹿中 
　　外交部電令九江關監督查詢贛省僑日學生商工人等有無在東遭災人民及其受害情狀限於半個月内彙案送部聞關署已將電令轉致九江警察廳請爲調查 
　　昨日（一號）爲帮辦江西軍務贛北鎭守使吳金彪十週紀念潯埠軍政紳商學各機關均紛紛致送匾對以伸慶祝惟商界因去歲八二兵變不能忘情加入者較寡蔡成勳亦派沈文炳來潯致賀是日鎭署宴會並僱　人演劇 
[蚌埠短簡]  
　　皖省三届國會議員現假蚌埠國治街吳宅設立通信處以便互通消息並於門首懸掛木牌文曰「安徽駐蚌辛酉通信處」 
　　省委查勘烟苗委員范國彬（查亳縣）高蘭芬（查蒙城昨日（一日）均由省來蚌比即赴懷（范高均懷遠人）聞不日即赴亳蒙各縣查勘一切 
　　敎育廳委姚毓麟充任省視學查視皖北學務前日至懷遠住城區官立高小學校連日視城鄕各校業已完竣昨（一日）由懷來蚌 
　　蕪湖道尹房宗獄日前來蚌謁馬聞報告在省調停學潮經過並有向馬進言將管曙東等釋放與學潮連帶解决說 
　　淮泗道尹余誼密前因頴上人民爭執水道成訟携帶測量生親往查勘並順便巡視太（太和）亳（亳縣）各縣現已回蚌 
　　皖省牙帖捐稅局奉令裁撤後此間第九區正在結束中區長安少臣聞因此事赴省交涉各分所亦以包期未滿所有開辦等費損失不貲紛紛要求賠償否則將訴諸法律解决 
　　第四旅砲兵營在亳出防前奉馬電調回蚌昨日（一日）前站已到云該營在亳封僱民船東下離蚌約九十里日内即到 
　　前探訪局局長傅心田奉令裁撤後昨已（一日）將眷屬移　所有箱籠衣包傢俱什物計裝兩車之多傅當即携同妻妾差役二十餘人乘四次車北上 
　　蚌埠老大街（中正街）南頭方　昌雜貨店昨日（一日）午後三時許失愼除將自己房屋付之一炬並延燒鄰右大來豫大兩糧行及某姓染房蓆子店酒館共計房屋三十餘間經消防隊隊長王壯夫率隊赶到會同軍警竭力施救始　熄滅警廳當將火頭帶廳嚴究 
[滇軍援川之態度（淵如）]  
　　胡若愚發表意見 
　　袁祖銘之率黔軍抵渝也名之曰援川唐繼堯之派滇軍入蜀也亦名之曰援川川人以數千方里之土地七八千萬之人民不能脫離任何方面外力之侵略已覺有　於共和國民果有何不得已而必待外力之來援耶從此點觀察實際上黔軍之援川非援川也援川中之楊森耳滇軍之援川非援川也援川中之熊克武耳川民受援軍之賜已不少矣北軍入川以後在重慶尙謹守秩序未貽人口實迨開赴前綫資州内江隆昌榮昌一帶無不受其蹂躪視掠奪爲常事數百里無人烟莫不銜恨入骨平素熱心希望外力來援者至是始慌然悟乞援之非計所幸滇黔兩省援軍以鄰省關係習俗較同此次先後入川尙能尊重川民秩序紀律均視前數次稍佳此由於唐繼堯袁祖銘之各谷爭氣要臉故能嚴厲約束其部屬然而川民無形中之受賜亦不少矣 
　　此次滇黔入川之軍隊旗幟標明爲靖國聯軍前敵統兵大員爲吳學顯之第一軍胡若愚之第二軍恊攻渝城遂走川黔北軍者爲胡氏胡靖國聯軍第二軍總司令也現駐重慶城内雲貴公所吳氏係二星期前始由松坎入川經南川直逹涪州未入重慶兩軍統計約三師人或曰四十八營實數不可得而詳也軍士皆戴紅邊帽與川軍逈然各别各部分紮下半城三牌坊·陜西街·打銅街上半城大梁子一帶與渝民尙屬相安聞胡若愚現年三十歲號子嘉雲南羅平縣人前靖國之役在川任第五混成旅長轉戰叙瀘資簡間後値事變回滇東下護法隨李烈鈞入湘轉桂攻克桂林唐繼堯回省胡從之事平任滇中鎭守使兼中東巡宣使新拜滇川黔靖國聯軍第二軍總司令取道遵義入川下渝後即病假近日携其英文秘書某遍訪駐渝各國領事各領均答拜之日來滇軍紛紛向下游開拔聞胡氏亦有躬赴前敵說然行期尙未定也 
　　滇軍援川之宗旨究竟何如乎胡若愚有一宣言謂『和平統一爲救國之良謀此全國國民之公意亦海外與論所同然也乃竟有持獨夫之見專恃武力以破壞者頻年同室操戈兵連禍結盜匪横行杼柚皆空民力耗盡則肆借外　銀團非難則濫押國產國信悍然不顧共管充耳無聞而彼昏猶迷夢未醒殘民不足進而殘國公然肆擾京師逼走元首包辦大選政以賄成致使政治陷於破產國家失其資格主國如斯不亡何待所幸人心未死聲討日聞滇黔爲護法首義之區處此千鈞一髮之時扶持正義責無可辭爰本春秋討賊之義爲不得已用兵之謀組織靖國聯軍用備國人繼絕存亡之助彼以武力而破壞和平我借武力以保障和平納庶事於正軌悉聽法律之解决茲徇川中軍民請師先入蜀共靖國難凡我同志興師不渝斯旨本軍無不竭誠相助敬爲後援反是則爲國人之公敵當與國人共棄之此本軍職志之所在用敢昭告於國人海内賢豪巨子父老昆弟幸有以敎之謹佈愚衷伏希亮察』統觀宣言其指摘北方可謂義正詞嚴惟熊克武現表同情於孫中山者也唐繼堯則與孫不甚融洽今僅言援川而不及北伐志願討賊而未言戴粤是反直一層滇粤兩省手叚同而目的又不同矣 
[台江又一軍人被殺案（福州通信）]  
　　兇手四人已獲其半 
　　福州七日中五命之殺案辦理仍無結果而本月二十一晚五時許南台蒼霞洲祥興衕又有一第十二師第六團第八十九號兵士被殺計傷項手小腹三部立時斃命更深地僻兇手遠颺迨天明時有人見之均莫名其故惟已由警廳派人看守而已嗣查該兵士係駐紮於上渡之省防稽查屬某連副兵當檢廳派人相騐時有協記衕四妹妓寮溫州產之某妓至屍所哭述死者前晚本在該妓處過夜五時許有兵士四人來促之去謂同赴用點天明忽聞被殺時該連長官亦至訊以四個兵士之年齡相貌即將該妓帶案備質（一面赴駐紮古田館之某排處調查捕去第七棚兵兩名尙有兩名係在本連比該連長返時彼已聞風潛逃相傳該死者是晚懷中有大洋數十元係從某烟館出而入於該妓寮者其致殺原因當不以色而以財惟事屬軍界究難得其底蘊二十七日水部門外附城槍决一軍人並無布告或謂與此案有關未知確否 
[浙議會紀事] 沈定一除名案仍未解决 
　　浙江省議會四日下午一時法律股審查員在樓上審查室開會出席王侃等十八人公推李開福主席審查省自治各案公决定一省自治法會議組織法對於三色省憲仍應顧及即推丁仁張韜蔣玉麟就五案删併爲一報告大會次選舉審查長投票結果蔣玉麟得十三票當選爲審查長李開福得十四票當選爲副審查長選畢遂散二時開議事會議員簽到八十餘人由沈議髭主席宣讀議事日程畢許國楨云本席昨天動議尙未解决今日應繼續討論議長報告盛邦彥於今日下午一時遞到沈定一請假單假期定爲一個月章子天王承祖陳邦逹均謂請假一個月並無起訖日期殊不合式且其無故不到會已在十日以上仍應除名當田王秘書查明本届開成議事會至昨日止僅有九日林茂修云動議旣經成立應付特務審查王侃主張法律没審查朱章寳云此係懲罰動議應先開秘密會議王培　請許議員撤回動議重提懲罰動議各席意見不一結果一閧而散明日再行解决 
[杭州快信]  
　　江浙時局問題各紳商决主運動和平近日謠言愈甚有謂閩省已駐兵清城仙霞關者有謂皖省已駐兵屯溪獅子口者皆與浙境接壤實則邊防異常鞏固 
　　張一麘二日來杭與浙紳商榷和平及淞滬敬廳長問題聞未得要領今午（四號）紳商高雲麟金百順等公讌張君於聚豐園討論運動和平方法張定晚車赴滬 
　　浙籍留日學生同鄕會昨函浙報告上月二十六日開第一次職員會議决事項甲救濟費分配（分死亡殘廢燒失重傷輕傷五種（乙分欵規則至新年懇親會照舊舉行王正廷抵日决歡迎留日學生被虐殺抗議後援會已推代表吳斅等四人學生總會代表已推孫以毅等五人並改選新幹事邢樸等三人 
　　李思浩前晚抵杭昨今兩日分赴軍民兩署讌會與時局有關 
　　財廳長張壽鏞此次由京返浙夾袋中人物頗多本星期間將有大批統捐局委任 
　　工專校長許炳堃因病辭職敎廳現正物色繼任人才 
　　北大旅杭同學會今午假聚豐園開常常並聚餐 
　　由運司河下逹湧金門三橋址及新市塲一帶濬河工程定明日開始興築沿河居民侵佔河面者已由警廳勒限遷讓 
[南京快信]  
　　省議會三日之各項審查會依然流會 
　　北大旅寗同學會楊廉牛雲峯等昨電加拉罕及黃郛請反對俄國退回賠欵抵押借欵 
　　兩長通函各處定九日在省署召集財政會議刻已由財廳預備一切 
　　十一月份軍警政費已由財廳分别撥竣 
　　外交部昨咨省署擬召集外交會議研究下列各問題㈠威海衛旅大收回辦法㈡研究外交過去未來要點㈢研究威海旅大外交將來之變化及對付手段㈣研究外交應採方針 
　　交部派周萬鵬監視滬寗路局購煤開標即日赴滬 
　　隴海路綫問題主張南綫之各屬士紳决請部省各委先測崇明大港並議如主張不能貫澈决定集股就南綫自辦民有鐵路 
　　隴海鐵路督辦張祖廉昨日來寗晋謁兩長商會勘海港事件 
　　捲菸特稅各投標商人繳足保證金者僅半數財廳令連依限繳欵 
　　布業聯合會會長王錦裳呈請將人工手織土布咨財農兩部繼續免徵全稅省令财政廳核議具復 
　　胡適之博士於昨（一日）抵寗即日進城在靑年會爲其姪夢華君與吳溆貞女士（二人皆東大文科高材生）訂婚今日在東大演講「怎樣整理國學」與「學院制之歷史」明日搭車赴津 
　　南京中等以上敎會學校校長敎職員昨在五台山某小學校開會公議組織基督敎學生聯合會委託靑年會學生部向各校接洽 
　　聖公會濟美女校創辦婦女半日學校不日開學 
　　中華醫學會定夏曆明年正月初九日在寗開全國大會刻已發出通告籌備一切 
　　上海復旦大學足球隊與東大足球隊昨日下午三時在東大運動塲預賽結果爲一與五之比復旦勝 
　　南京造幣廠長趙恩涵被張鈍民在督省兩署控告違法私鑄牟利害民兩長已會同派委澈查 
　　省署委王瑜赴東台會籌戶籍經費 
　杜錫珪由津來電准今日返寗 
地方通信 
[蘇州]  
　　肉業業議請免增稅詳情財政廳曾於本年八月内委派汪東寳爲吳縣屠宰稅徵收委員來蘇設所徵稅當時肉業即一致否認故蘇市屠稅現仍由肉業所推代表沈雲卿宋桂芳派員代徵彙繳財廳繼又於月前令行汪委員函請商會轉知屠稅認稅沈宋兩代表謂此後須照定額年徵三萬二千元外每年加徵四千元肉業爲此曾開會表决函請商會轉函財廳體恤商艱免予增稅茲悉蘇州總商會前日已接財廳復函略謂吳縣屠稅本廳規定年徵三萬六千元稅額並不爲重惟旣經貴會代請姑照前額核減二千元以期早日解决所有八九十三個月稅銀旣已繳齊存儲銀行併煩貴會轉令該業按照新額匀攤補足交由委員轉解云云聞蘇商會即日已轉知沈宋兩認稅代表該代表等因此特於次日下午二時召集同業理事魏耀卿等五十餘人在元妙觀火神殿屠稅徵收所開會討論增加稅額二千元一案公决以肉業邇來營業淸淡貨價倍增加稅二千勢難負擔由肉業全體理事具名函請商會再函財廳懇乞俯念商艱暫免增稅俟來年營業稍有起色再行遵令增加足額全委員徵稅一事公請循舊仍由肉業所推代表代徵彙繳以省手續而免紛更云 
　　省選調查員定期會議誌聞吳縣第四届省選調查員以票選日近亟須分别着手現特定期於本月五日（即夏曆本月二十八日）下午三時至五時假座蘇城元妙觀方丈内召集蘇市被推省選之全體調查員開臨時會議公同集議着手調查選民如何進行一案聞該籌備人以會邇故昨已分函召集矣 
　　樂羣社開兒童音樂會城内宮巷樂羣社於前星期日（二日）開第一次兒童音樂大會山張劍華女士主席以王復民等六人爲男童招待員陳慧英等六人爲女童招待員各學生唱歌表演頗有興味 
　　市議員補選揭曉横涇市議事會於本月二日舉行補選缺額議員次日當衆開票葉仁鐘得三百四十八票徐吉人得三百票柳快泉得二百六十六票金殿奎得二百三十四票均當選 
[松江]  
　　松市議會第三次大會松江市議會於三日下午開第三次大會延至五時二十分始足法數（出席議員與第二次大會同不贅）當由吳叔子議長振鈴入座依照議程提議十二年度預算審查報告案經書記逐欵朗讀畢由衆公决如左㈠歲入經常門茶捐米捐蒲包捐照原預算案通過小猪捐原案祇指西外東段言西外西段兩家年收約三十六元華陽橋尙未查明應　董會一併收回每年約可增收五十元通過同普等六項田租按照本年成色應照原案增列洋一千三百五十五元六角通過關廟租係保管性質毋庸列入通過添列之輔德堂一欵按二年預算案列存典洋六百十四元現查存全大典錢六十千文恒豐典洋一千元每年應得息金八十四元茲經公决請閔總董將本年度該堂預算案交本會審查如有意見請出席說明地場捐據警所報告年收洋三百六十元公决按照現在承包數每年增加洋三百六十元請董會即予收回崇德典息减列二十元通過車轎馬船捐照原案每年約可增收洋二百元舖捐房捐亦屬市民擔負應請董會查照元年議决案一併收回通過典當月捐公决删除忙漕附稅照原預算案通過田房契稅附稅半作義務敎育費半作縣警費現在義敎未辦即半作警費亦萬難承認應請董會調查實收數一併收回列入預算通過㈡歲入臨時門浚河捐西外東西段白龍潭存欵已經提完現在祇有東外信元公和兩典存有正本息本錢二千四百九十千二百九十文每年應得息錢一百五十四千五百十七文備東外浚河用通過忙漕逾限加價此欵爲市鄕共有應由市鄕聯會公决通過籌嗣雙延局已經元年冬季議决向經理人李企龍收回應請董會接收追加預算通過㈢歲出經常門學欵據敎育委員吳子祥報告十二年度預算案已由敎育局送出俟交到再行審查通過市農會五十元通過㈣歲出臨時門浚河欵一百五十四千五百十七文通過其他各欵均照原預算案完全通過（按歲入項下共照原預算案增加銀一千一百十一元六角歲出項下减去二十元收支相抵盈餘洋三百六十三元五角一分二釐）次議朱董廷揚交議收回全市米捐案據審查員周廷珍報告謂已用私人名義向米業公所接洽尙無圓滿答復公决俟盛元音鄭權兩審查員回松於二讀會時報告告議至此查點人數已不足法定遂於晚間接開談話會仍由吳議長主席討論常會延期問題衆以議案尙多公决延會十日至第四次大會定九日召集云云散會時已下午九時矣 
　　縣商會開臨時會松江縣商會爲諸恒源倒閉事於四日下午四時開臨時緊急會到閔瑞芝周鶴雲等二十餘人馮會長主席先由某君報告諸恒源店主諸伯溪不但虧欠各行號貨賬抑且捲去營兵存欵甚多現在債權人方面異常憤慨應速代爲設法云云經衆討論之下以本會爲大局起見自不能不出爲處理應一面查明舖底房產急速處分一面由會查取存欵總數迅予籌償以維大局當即推舉馮靜岩張受之張福孫三代表先向軍中查取存摺細數再議籌償辦法 
　　委任縣工場塲長松江涉立工塲場長張芝因就縣會議員提出辭職温知事據呈後除批准外已於四日下午委任該塲文牘會計員張善鈞繼任矣 
　　三誌金山嘴慘劇上月二日金山嘴鎭各漁戶正在演劇酬神之際有水警李隊長等率師船來鎭在戲塲附近拿獲盜犯王阿癩趙阿銀兩名拖至船中嚴加刑具該船適泊大橋之西於是看戲之人轉而看盜人山人海擁擠橋上橋身破壓過重登時斷裂橋上行人落河受傷者不計其數因傷致死者有小孩兩名慘不忍睹詎所獲兩盜不旋踵即被釋放依然鵠立檯前看戲與論大譁斥爲兒戲現該橋因工程較鉅當地人民無力籌欵迄未修復聞該處紳商學界以事由水警捕盜而起擬呈請水警顯長等俯念　力艱難捐廉重建云 
[常州]  
　　各業會議疏　河道武邑西運河因久旱水淺木排阻塞致交能不便商會已會議切灘挖淺多次尙無辦法三日下午四時各業特在西門外敦仁堂開開到沈子臻等百餘人開會後公推沈子臻爲主席首主席起立報各開會宗旨次布業查秉初報告開會歷次會議情形當由公决辦法四條（一）大王廟以西之木排仍照縣示以雙排停泊水極淺時河心水面至少以五丈闊爲限以便行船往來無阻（二）大王廟以東至石龍嘴應遵縣示不再停泊南河自石龍嘴起至陳渡橋止祇准西岸一面停排河心河面至少須空三丈五尺闊爲限均以裁尺計算（三）行排以十八節爲限經過市河應照縣示第四條祇准夜間放行（四）以上三條請木業永遠照此辦理如不允許由各業全體要求縣署依照本年五月二十八日縣示實施執行至七時許散會 
　　難民已遞解丹陽安徽南宿州難民在武邑丫河鎭肇禍擊斃毆傷人命後縣署爲追究兇手特將難民頭王之德拘押以憑法辦三日下午四時會同軍警將全體難民二百六十五人押送車站難民以王之德在押有起而反抗者經軍警圍住赶解上車並備文咨照丹陽縣知事轉遞前進云 
　　小學敎職員開評議會武邑小學敎職員聯合會於三日下午五時在敎育局開評議會到趙毅甫壯儒珍等十餘人議决事項（一）議决設委員長一人由委員互選之（二）議决由委員會聘請公益股研究股俱樂股三股主任（三）選舉評議長及委員結果壯儒珍徐叔容當選正副評議長葉文郁趙毅甫宋維周吳志一楊軼寒五人當選委員末由趙毅甫報告加薪情形而散 
[無錫]  
　　新聞記者組織俱樂部消息無錫現有新無錫·錫報·無錫新·錫聞　報·蘇民報·西神日報等六家新聞記者以及滬上各報駐錫記者共計有三十餘人平日向無團體遇事亦少研究與合作前日商團在惠泉山麓冬季演習之時錫滬各記者均蒞塲有某君發起組織新聞記者俱樂部當塲一致贊成現正在籌備租賃房屋等事故成立之期大約爲日不遠矣 
　　近城發生盜案駭聞昨日（三日）夜間北門外吳橋附近秦橋頭地方民婦許梅氏家忽來盜匪七八人打門而入嚇禁聲張翻箱倒籄計被刦去金銀首飾以及衣服四大包呼嘯而逸是夜縣敬察所偵緝正副隊長蔣桑齡·倪谷生偵緝警吳榮生·顧鳳山·過瑞鑫等巡邏至附近惠農橋下即聞盜警當即前往兜拿在途見胡全生肩負衣包深夜獨行形跡可疑立即拘獲並得原贓衣服四十三件略一詰問確係案中盜犯立即解縣核辦餘盜均已逃逸無踪但吳橋附近離城不遠且通惠泉馬路而尙發生盜案誠可駭也 
[南通]  
日艦對馬號抵埠日本對馬艦定期來通一節已紀本報茲悉該艦於三日上午八時抵埠其軍士一百五十餘人均列除登陸游覽艦長池田他人·屬員住田肇·及第一遣外艦隊司令野村吉三郎等十餘人分乘汽車馬車往訪五山名勝並參觀唐閘工廠由商埠警局交際員徐延復引導 
　　各界力爭學田案城東法輪寺僧德林請求收回學田一案迄未了結現聞各界人士以該寺已有田產十四萬步之多經濟甚屬餘裕此項學田五萬餘步撥充敎費有年値此敎育經費短絀之時萬無聽其收回之理刻已羣起力爭城區敎育會亦訂四日下午三時召集緊急會議以謀對付 
　　花衣市堅俏如常通海花衣市近因上貨稀少價格仍屬堅昂且滬埠情形甚佳人氣愈見穩定三日午市每石售價六十四元籽花二十七元又通如海棉葉公會派員稽查潮花甚嚴作弊鄕販多被送縣懲　市面爲之整肅 
[鎭江]  
　　實行增加房鋪捐丹徒城廂市公所刻因經費不足特會同商會警局派員於八日（即夏曆十一月一日）起實行于各商號增加房鋪兩捐以輔助該公所之經費云 
　　縣議會函請補選缺額議員丹徒縣議事會以議員缺額已逾三分之一應即照章補選當經開單函請翁知事轉飭各市鄕出缺議員區域　限補選乃時經匝月慬咨送到長樂鄕當選議員一名刻該會亟待補開常會故又函請翁知事速令各市鄕趕速補選以免延誤翁知事接奉該會來函後即於日昨（三日）　行各市鄕董遵照辦理矣 
　　士紳請裁併揚中縣鎭屬揚中縣士紳黃恒遠等因揚中縣地方獗狹小不足解縣特向省議會請願建議將該縣裁併仍歸丹徒縣管轄藉裕國課而復舊觀云云 
[高郵]  
　　匪徒又踞三聖廟湖西寳應界之高家集圭山上三聖廟登山瞭遠舉槍四射敝不敢近今夏匪首趙五即藉地利聲勢甚大幸經軍警會　竄散趙五就獲法辦近又有匪徒數十人團結佔踞三聖廟内附近居民時被　掠擾害不堪云 
[淸江]  
　　兵士被獲烟犯前月三十日有淸鎭上水小輪行抵　安西門時旅客某叟（口　北方音）夾帶烟具當被查船兵士偵悉上前盤詰叟大竄經人調停願出洋二十元免究詎叟有洋百元裹東一處方自腰間取出某兵士忽然翻臉謂非將叟帶去不可於時聲色惧厲叟益竄結果由調入將叟洋錢悉數捧與其事乃寢 
[徐州]  
　　縣議會成立有期銅山縣議會因無地點至今尙未成立議長李鴻籌主張先租民房然後再尋適當公地昨已租定傳新閣附近之李姓民宅定於本月十日開成立會云 
[南京]  
　　整頓契稅收入江寗縣施行戶籍及辦理第四届省選所需經費經地方行政會議議决在契稅項下分别帶徵惟近來此項收入數甚寥寥不敷辦公知事吳耀椿特就固定稅欵從事整頓一面遍發布告凡民間未稅之典買契紙儘成交後六個月以内來縣稅契並派員分區調查如逾限匿不投稅者即行報告罰辦俾免觀望效尤藉維要政 
[和縣]  
　　捲烟稅實行開徵日前捲烟商因徵稅太重一律停止營業已有數月現捲烟憑證稅局長夏道灜因全皖各縣多數均已開徵吾和不能獨停且設局日久損失甚鉅若不早日開徵則局内生活難以維持遂於前日（二十八日）邀請捲烟公會正副會長鞠杏波閔在周等磋商辦法並請調入解釋雙方之誤會由捲烟局賠償捲烟公會損失費三百七十元定於十二月一號實行開徵對於各捲烟商已存之貨則照徵收數目改爲七折自一號以後進貨則照八折徵收 
[溫州]  
　　永嘉商會被焚永嘉縣商會設在城内倉後地方地基甚大建築洋房三進頭進兩傍爲門房間第二進大廳係會董議事處第三進爲接應室及辦公處規模宏大惟經濟困難各職員薪水已積欠四月餘詎昨晚九時第三進辦公室内忽然火起一時烈燄騰空火光燭天各處水龍聞警咸集盡力灌救始得撲減第三進房屋十餘間已成焦土惟第二進大廳幸未殃及 
[寗波]  
　　張省長表示查封烟棧之堅决餘姚英美大美兩烟棧經浙省捲烟特稅局長夏敬觀查封之後由駐甬英領事赴省交涉無效該公司爰請轉電北京外交部准予電省啓封當經張省長依據條約於號（二十）日覆電云北京外交部鑒篠電敬悉查外人不得在内地開設行棧載在條約即馬關條約六欵三節雖載有進口商貨運往内地得暫租棧房存貨等語然中英新條約第七欵會聲明不得張掛行名招牌茲英美大美等烟化司在餘姚城設立棧房掛牌營業即係背遠條約當時由縣局警查封保管並無不合至外人在内地游歷應行携帶護照知照地方官飭屬保護姚邑地方不靖會據縣知事呈請停止游歷有案英人施克德到姚並未具備前項手續該縣知事派警護送回甬係爲愼重保護起見此案　據縣局曁駐騑英領事先後文電業經令行特派交涉員嚴重交涉在案准電前因除再令行該交涉員照約辦理外特此電覆敬希察照 
　　定海大蒲門海盜搶掠拔人定海岱山高亭對面大蒲門地方於上月二十九日下午一時許突來盜船四艘海盜四五址人登岸搶掠至二小時之久並將該村漁民顧阿　及其孫秋華秋坤三人擄去後經高亭聞警當由警備隊民團馳赴會剿該盜等已揚帆駛往黃大洋而去頃高亭公民韓湘舟等聯名快郵代電分呈督辦省長並分函縣知事水警廳長飭追獲贓盜救回難民未知能弋獲否 
　　滬廠來甬招工案已證明本埠江北岸一分署於前月二十九日扣留自稱爲上海大康紗廠代招工人之虞乾康（前報誤載范阿宏）並女工六十名男工七名已誌本報茲聞該廠自接該署電後大班雪分山農會同華譯於二日乘甬與輪來甬向該署接洽證明聞三日擬率工人赴滬 
[漢口]  
　　加敎請協爭禮拜寺產電各報館公鑒漢口大夾街回敎禮拜寺公產管業三百餘年契據確鑒有街鄰徐恕突然覇佔經本寺向夏口地方審判廳訴訟奉批候審查核辦乃徐恕不候審查帶領多人强戕本寺牆屋拆毁硬將寺產佔據欺負回族野蠻逹於極點除向法庭請求審理外特電請尊處鑒察俯念回敎公產具有回族公權電致夏口地審廳迅則傳訊並治徐恕應得之罪賠償寺產損失以保回族而彰公理仍乞電示不勝感禱旅鄂回敎禮拜寺保產會鐵子祿·孔子才·徐炎·魏質彬·金世和·馬光啓·丁巨卿·洪卿　·丁鑑亭·鐵子成賽小珊·余子宋曁旅鄂回敎七千五百人同叩卅 
 
 

Page 11

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 12

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 13

 
 
第一萬八千二百四十號;中華民國十二年 西曆一千九百二十三年十二月五號
星期三 * *本埠新聞 
[安特生女爵士之談話]  
　　英國安特生女爵士DameAedlaideAnderson因應中華全國基督敎協進會之請於本月一日乘俄后號由香港來滬一節已誌一日本報當女士來滬時本埠各西報訪員爭以電話相詢欲女士晤談女士因憚煩擾特約定昨日下午三時在圓明園路十八號接見各報訪員本報記者亦前往會晤因知女士最近在奥國時已有來華游歷之志願中華基督敎協進會得訊後即去電歡迎並欲女士能在華多留數月又悉女士來滬後除應基督敎協進會之請爲該會組織之工業經濟委員會計論進行事宜外又欲輔助工部局組織之童工委員會允於每星期五赴該會會議一次昨日與各報記者談話時因詢者過多故所答皆係瑣屑之事於工業上之正確改良方針未曾發表茲將女士談話摘要記下女士謂英國政府特派之工廠調查員以女子論則先我者尙有亞伯拉罕女士女士又謂工廠調查員須有專門人才對工廠内之各種設施皆須稔知如有不合衛生者或工作處之光線不充足等則一經查出即須報告當道處以相當之罰鍰而待遇工人之事尤須嚴加調查當亞伯拉罕女士爲工廠調查員時嘗扶助被斥無業之工人並設法使之復業惟被斥之工人爲數實少因工人苟無過失廠主亦决不斥退耳或有以中國工業狀况告之女士幷詢以改良方法女士亦未作確切之答覆因女士此次來華並非專誠爲改良我國之工業而來聞女士在華勾留時日尙久大約明年十月返國惟此數月中尙須赴日一行 
　　安特生女士肖像 
　　又悉中國全國靑年協會與女靑年協會及全國基督敎協進會等三團體定本星期五下午七時半假座四川路海軍靑年會設宴歡迎女士又聞女士或欲赴無錫·南通·湖州等處一游乘便籎參觀各該地之工業狀况云 
[吳淞江水利會昨開審查會]  
　　本月十四日再開大會 
　　吳淞江水利協會昨日下午三時復在總商會舉行審查會到審查員六人各種審查案至是悉審查完畢當擬就下列之審查報告决於本月十四日下午二時召集大會公决報告書云查浚河性質自應上下游同並舉祇以目下吳淞江下游淤積船舶擁擠修浚尤關重要茲擬先就許交涉員意見酌量情形暫從新閘橋以東至外白大橋爲止先儘浚浦局開帳以資比較一面應由本會呈請省長令行許交涉員先將升科費五十三萬有奇如數提出至上游經流各縣仍應由有關係農商會任籌欵以期通力合作兼顧全河工程是否有當仍候大會公决中華民國十二年十二月四日吳淞江水利協會秦研畦·洪蘭祥·聞蘭亭·江政卿·俞惟玨·趙晋卿 
[吳淞各界集議整頓淸潔問題]  
　　吳淞商埠淸潔所迭遭鄕民毀擊前後共有三次始以肥料出鎭爲鄕民利害關係演成風潮當時即經當地士紳爲之開導警局方面亦以姑念愚民未將肇事者懲處而風潮竟迭出不已因之各機關於昨日下午四時許在市政籌備處集議到者有縣知事馮成·商埠局金其照·市政籌備處袁希濤·金其堡·警察局顏玉琛·商會顧桐·張曾階·鄕公所朱治·紳董印書畦·李中一當塲由各方面將辦理淸潔所問題詳爲報告嗣討論辦法各方一致謂淸潔問題不能以愚民反對遂即停辦應取驟進方法旋議决先由商埠局派員會同鄕公所復加調查以憑按洽辦理散會已六時矣 
[關於警廳長問題之函稿]  
　　何護軍使致韓省長函紫石仁兄省長惠鑒接奉台函（原函見昨報）對於淞滬警察廳長繼任問題黨以案牘法令相商榷具徵虚懷若谷不厭求詳曷勝欽佩惟查淞滬一廳設置情形以及對於本署之繫屬關係均於前函查案奉已荷鑒納至民國六年該廳定爲特别商埠警察廳不屬道尹監督一案曾准内務部一月艷電以淞滬地方重要除由省長監督外遇有特别事故仍應援案由護軍使直接指揮等語幷准貴署第一八八號咨同前因其後民國九年將該廳劃出江蘇警務處管轄範圍以外又經本署主稿會同貴署聲明前案咨部核辦旋由内務部查案具呈以淞滬地方本屬蘇省轄境特以該處綰穀江海形勢重要故於督軍以外復設護軍使一職直隸中央是該處已具有特殊情形實非他處商埠可比並以淞滬警察廳設置之初具有特殊情形即經聲明該廳之隸屬權限除由省長指揮監督外遇有特别事故仍應由護軍使京近指揮茲爲對於該廳監督指揮宜謀便利起見請將該廳隸屬權限特予變通除由該管省長直接指揮監督外遇有特别事故仍應由護軍使就近指揮俾臻妥協此項辦法他處所設之警察機關均不得援以爲請各等情當於是年四月二十日奉經指令准如所擬辦理由部抄呈咨行各在案明文規定案牘可稽豐林承乏此間對於中央特定職權奉行已久此次徐故廳長被剌出缺變出非常正與中央規定特别事故情形相符豐林爲綏靖地方安慰人心起見照案先行派陸接任一面急電尊處請予加委並於至中央報告辦理情形電内聲明該廳遺缺已電省署請其以陸繼任照章呈薦論職責則分所應爲論手續亦毫無欠缺旣非尋常推薦人才可比又非逕由本署直接薦任揆諸案牘法令兩無抵觸警察爲内務行政内務部爲主管機關該廳隸屬權限係經内務部呈准變通本署尊崇法令依照中央規定辦理權責所關並非由豐林開此創例尊示一再以依法解决爲言豐林不敏未知所指總之此事往返函商已非一次詞或戇直心實無他誼切同舟艱難共濟我公耆年碩德僚友欽崇同爲愛護地方在公尤有桑梓關係素仰協恭之雅正多解决之方尙祈曲諒苦心力維大局地方蒙福不獨豐林感荷已也專佈腹心敬頌勳綏愚弟何豐林拜啓十二月四日 
[申振剛之略歷]  
　　淞滬警察廳長繼任問題韓何主張不同往來文電迭誌本報前有申振剛係韓國鈞姪壻之說而韓氏致何之電則謂與申素無關係昨據熟悉申振剛歷史之某君言申係前江蘇財政廳長蔣懋熙之姪壻與坤確非親戚蓋申君自江蘇陸軍速成學堂（校址在蘇州盤門外）畢業後派送出洋肄業日本士官學校未畢業因光復即回國李英石（顯謨）充旅長時申爲團長此次韓氏電中謂其在滬曾充軍職者即指此而言厥後李英石充水警廳長申氏改充秘書長李君交卸後申亦岍閑家居蘇州由其妻葿蔣氏向蔣懋熙（時充財政廳長）說項由蔣君推薦與江蘇省長王瑚王去韓繼因其係蘇人而曾充軍警要職故委爲省公署警備主任云 
[警廳月餉今日給發]  
淞滬警察各區署所警察並内外部名職員各官長各隊隊長隊士等上月份之餉銀業經新任陸廳長奉到省署頒發後遵即預備發給昨日已由該廳總務科用電話通知所屬各該官長務各繕具領狀訂於今日上午十時以前一律來廳領取以便携回按名照給云 
　　又函云淞滬警察廳發放薪餉向例滿月後於下月一二號即可照發若省公署匯欵稍遲徐前廳長爲維持警士口糧計必設法挪移墊發歷經已久此次因廳長問題爭持不决所有十一月份餉項聞省署先將徐任内上半月餉銀早已匯到至陸任内下半月餉銀扣至昨日已越過四日尙無消息云 
[護軍使派兵送殯]  
　　松滬護軍使以本月十日（即舊曆十一月初三日）爲徐故廳長出殯之期届應派軍隊前往送殯除步兵軍樂隊憲兵等均已派定外並再令派砲兵一連届時携帶全副武裝於是日上午十點鐘會同出發赴廳排隊致送以誌哀悼云 
[金永聚沙船被盧州輪撞沉]  
　　溺斃耆民任大坡船貨損失一萬餘 
　　靑口沙船金永聚由山東等處裝載生油五百簍·栗子十二包·及膠菜粉乾等貨來申於三日晨抵淞經須新順報稅行代爲報關軒騐後於上午九時半起椗開駛至張華浜淞滬鐵路貨棧碼頭對江浦面海關所設之黑色警浮桶左近時適有太古公司之廬州輪船出口駛近張華浜時該輪遙見高大日本郵船上海丸由外進口故改向東浦脚避駛致將金永聚沙船攔腰撞破其大桅震拆分爲三叚全船勢將下沉船夥十四人均落水經附近各船戶小划及水警外海巡緝艇划救生船等所見當即駛往由常巡官率帶各警施救得獲生者十三人該沙船耆民任大坡因患病睡臥在後梢艙内故不以有救起慘遭溺斃艙面所裝之生油粉乾等貨均已漂失旋爲張華浜分關副河泊司得悉立駕小輪趕往勘視後即命海關小輪將金永聚沙船拖至吳淞江海常關門首灘岸擱置其漂失之貨爲各小船舢舨等撈起者經水警常巡官及運大公船行主王寺峯等督飭行員等監視各撈貨船戶開單陳報須新順稅行代爲給獎檢收一面由稅行將被撞情形通報上海各貨客知悉聞貨客方面除船本外核算各貨資本共計銀一萬六千餘兩經衆公推本埠南市萃豐魚行行員金炳生爲代表聘請愛禮司律師備具訴狀呈請江海關監督及稅務司等向太古公司追償船貨損失云 
[航業要訊]  
　　大來世界班輪之船票價大來洋行世界班輪將開航來華等情已誌昨報提督之水脚間昨已併入大來行中而客票間已實行擴充以後七世界輪由太平洋綫來滬後而上海方面祇可出售往歐洲各埠之客位票此七輪之排水量各二萬噸而實運量各爲一萬六百噸船中本有一二等艙位今改爲一等室一種但此一等室内分爲甲乙丙三種其分别全在各室所附之浴池浴室大約甲種室其浴室盡爲最新式之噴機洗池乙丙則較次也大來洋行之主人勞勃大來氏特爲闢航世界班輪事親來上海刻正與各太平洋輪公司接洽一切現距船行期祇有一月故上海往各埠之價目業經紐約總行發到茲錄如下 
往航埠　　　　一等甲室　　　一等乙室　　　一等丙室 
法國馬賽　　　一五三鎊　　　一三八鎊　　　　九八鎊北菲波賽　　　一三五鎊　　　一二二鎊　　　　九○鎊意國日内瓦　　一五三鎊　　　一三八鎊　　　　九八鎊納布爾　　　　一五三鎊　　　一三八鎊　　　　九八鎊錫蘭哥倫布　　　六六鎊　　　　五九鎊　　　　四四鎊南洋星加坡　　　四四鎊　　　　三九鎊　　　　二九鎊 
　　至於上海往美國紐約及波士頓之船價則照赴馬賽埠額另外再加收美金二百元云 
　　浙師長潘國綱今日抵滬浙江陸軍第一師師長潘國綱駐防溫州刻因有事來滬聞已包定招商局之飛鯨輪艙位於今日抵埠 
　　日郵船補助費問題日本郵船公司每年原有該政府之貼費今年於中歐綫内又加入新郵船白山丸一艘故該社請求政府於中歐班内須年貼補助金八十五萬元而中澳班内上月又增添三島丸輪故年請補助二十萬元又太平洋綫内以增造新輪亦請年貼四十萬元三路之補助費共爲一百四十五萬元刻下日政府祇允年貼三路一百十五萬元故雙方正在爭執中也 
　　怡和新添港粤班輪南洋汕港粤一路航務日來各公司派行之船較上月爲多因進出口與轉口貨較多也英商怡和洋行向來每三日派開一輪今則每逢星期四多開一船即以和生·定生·兩輪增入該行又接港行來電以現時香港又在建造　一新輪即抵已售出之連升輪缺船名即曰新連升號此新輪將次建成不久當可以開來亦將加入南洋綫之港粤班内行駛云 
　　美輪載來大批火油天祥洋行經理之基克洛旦號輪昨已由美來申滿儎火油數在數十萬箱現均卸於上海 
　　法船布爾介號將來華法郵船布爾介號由馬賽來華船中載有十一月二日以前之法國寄華郵件甚多昨得電訊刻下船到西貢准於十日抵上海云 
　　聯和輪買辦更動怡和洋行之聯和輪買辦黃啓之今已辭退改派蕭子珊接充 
[一部分航商對於航政局主張]  
　　出任調停年提十八萬元爲整頓黃浦江經費 
　　航政局之設立官商方面主張不同迭誌本報茲悉有一部分航商擬出任調停以欲舉辦航政局須承認整頓黃浦江爲條件蓋近年來黃浦江内盜賊横行幾乎無日不有兼之原有水警勒索敲詐百般騷擾航商困苦已逹極點擬將水巡取銷改設保航警察並於航政局所收之旗照費内年提十八萬以充整頓黃浦江經費業經擬就條陳欲設浦江救生艇·浦江求輪·航事公斷處·浦江游民收容所·並收回海關代辦之外警權正在分投接洽一俟各方同意即行呈請江蘇省長核辦云 
[美僑公宴大來氏紀]  
　　大來氏演說七十年來太平洋航務 
　　大晚報云美商商及美僑聯合會昨夜在新卡爾登宴待勞勃大來氏美官商與宴省共約二百人由美僑聯合會會長芬德萊博士主席芬氏請費信　氏紹介大來氏子衆費氏以上海自由贈予大來氏藉示尊崇並言上海之日見發逹實賴如大來氏等其人智勇誠之力大來氏即起演說先述七十年前太平洋之事績當時美艦强廹日本開商埠二以供外人通商繼言太平洋商船之發　謂六十年前花旗公司最先經營太平洋航業共船四艘合計僅及萬噸而今日勞勃大來號一船所載之貨較舊日四船之總數猶多一萬六千噸近數十年來太平洋商業蒸蒸日上至於今日上海僅次於紐約上年出入上海港之船共二千七百五十萬噸紐約固居首位亦僅三千一百五十萬噸大來氏復引述經過蘇彝士運河巴拿馬運河·噸位之比較數以證明世界商業日漸趨嚮太平洋其言曰世界商業中心點將移至太平洋僅爲時間問題第恐鄙人不能目覩蓋鄙人可堪服勞之歲月僅餘二十年惟諸君必盡能見之也大來氏末述中國之政爭謂中國他日自有解决方法吾人唯須專心營業勿務其他云 
[路刦五十萬公債票案之昨訊]  
　　窩贓婦人收押候究 
　　北京路通易信託公司於上月二十九號上午在寗波路仁美里左近被盜刦去値洋三十五萬零五百元中國政府九年之公債票五十萬元報經總巡捕房業已先後緝獲盜匪九名窩贓婦人一名吊到失贓票票面三十七萬九千元解奉公共公廨諭將被告等收押並將窩贓婦人送至法捕房拘留等情迭誌本報茲悉英法捕房包探帶同該婦緝拿同黨無着亦未查出失贓於前日將該婦人解送法公堂提訊一過仍交公共捕房轉送公共公廨女所管押昨晨由看守婦將該婦解至第一刑庭據西探亨特與華探陸桂山相繼投訴窩贓婦人名楊唐氏其夫與本案頗有關係現在被逃等語經關讞員得禀商之美雅副領事判楊唐氏還押候展期與在押九盜併案訊理 
[警廳飭警防範盜匪]  
　　淞滬警察陸廳長近因租界各處日來時生盜刦案件是以諭令偵緝隊長郝樹林着即加派各探分段通宵巡查以期防患於未然並以西門外肇周路及民國路一帶均與法租界毘連又閘北之又袋角·寳山路·北四川路等處與公共租界銜接站崗巡警尤應愼加注意遇有租界盜警追趕而入華界者一經瞥見無分畛域應即帮同協助緝辦平時尤宜認眞防範以維地方安寗昨特通令所屬各區妥爲嚴防云 
[續誌盜匪身懷利器之拘獲]  
　　四區長警與彭浦鄕保衛團在閘北永興路查獲圖刦未成之匪徒陸榮生·季鍾林·湯義龍·陳土生等四名抄出手槍·子彈·及斧頭等械已記昨報茲悉此案經劉署長訊據陸季等供稱前數日因探知住居該鄕新橋之吳留留售賣田產收得地價洋數千元今日上午我等七人由吳某·凌某邀來在寳山路寳興樓茶館聚集擬向吳告借手槍子彈由阿三向高麗入處借來等語湯陳二人供所携之斧頭二柄係季鍾林之物錄供相同奉判將該匪等轉解警廳司法科核辦 
[女工控絲商案部令查辦]  
　　本埠絲繭女工與廠商爭執一案經吳鴻壁及女工團代表張氏電陳北京農部查辦茲聞農商部昨已訓令江蘇實業廳長張軼歐就近查辦云 
[寗波妇工來滬記] 日本大康紗廠所僱 
　　昨晨甬興輪船入口由寗波儎來女工百六十人男工七人此項女工悉爲鎭海北鄕山北一帶之人係日本大康紗廠所僱由其同鄕虞乾康偕同該廠司事沈景福經手所招僱在甬曾經警廳之盤詰後經該廠大班雪分山農親自到甬幷出上海交涉公署之護照載明江浙境内僱用船隻招收工人不得留難之字樣始獲放行云 
[粤戰滬訊] 聯軍向博羅追擊 
　　國聞通信社云本埠某要人接到廣州前晚來電云北軍績由南雄退却東江聯軍正向博羅追擊云云 
[許崇智卽將返粤]  
　　古應芬前晚先行 
　　國聞通信社云粤軍總司令許崇智來滬養病已紀前報現許氏病已差痊决於一星期内返粤其偕來之古應芬君已於前晚搭輪先行矣 
 
 

Page 14

 
 
第一萬八千二百四十號;中華民國十二年 西曆一千九百二十三年十二月五號
星期三 * *[褚輔成昨日返滬]  
　　來滬國會議員褚輔成君因與粤當道接洽要務於上月間由滬乘輪赴汕茲已事畢於昨日上午十一時返滬據聞日内須赴杭報告此行結果云 
[皖同鄕與皖敎育界來往函電]  
　　爲催發十月份敎育經費 
　　安徽旅滬同鄕會昨接安徽省敎育會·省立學校聯合會來函云 
安徽旅滬同鄕會公鑒敬啓者省垣此次學潮茶蒙垂注並承張許兩代表前來解决具徵愛護鄕邦有加無已極感極佩此間自張許兩公去後省立各校均已一律上課京事論事可算告一段落惟念省立各校鑒於校外環境之惡劣深恐將單純敎員索薪問題捲入政潮陷於自殺地步故不得不忍辱負痛勉復康狀一以副旅外鄕先生維持敎育之苦心一以盡救濟靑年良心上之責任所最困難者經費問題至今毫無着落實際上已欠四月仲裁會議擬提前先發十月份之說仍未給分文至敎育經費獨立倘欲現諸事實斷非短時間所能做到直等子虚烏有之談能否支持至寒假或十日半月即行關門皆在不可知之數左右思維惶恐無地伏望諸公對於本省單純敎育經費問題即時來函促皖省當局竭力籌維不致因政潮影響陷敎育於根本破產之地是豈僅私衷感激己也專此奉謝敬頌公祺云云同鄕會比即至電呂省長云安慶呂省長鑒得信各校十月費尙未發萬乞速發否則敎育停頓皖恥亦公之羞安徽旅滬同鄕會支又復各團體快函云安慶省敎育會·省立學校聯俣會均鑒接讀快函比即拍致呂省長一電文曰（文見前）務　諸公就近催索以免敎育停頓爲幸云云 
[川代表今午歡宴張瑾雯]  
　　在半淞園 
　　國聞通信社云川籍議員張瑾雯前於大選預備會揭發匿名頂替情形頗爲國人尊佩現張君於前日到滬駐滬川省代表趙鐵橋·費行簡·曾道等訂於今日中午在半淞園歡宴之云 
[留美生斷炊之電訊]  
　　本埠留美學會會員俞君昨得施肇基電略謂前上二電已見報端甚慰此間留美學生費數月未發來源斷絕已瀕斷炊之危使館經費尙未全發學欵實無法彌補除逕電政府外望貴會一致主張催即電匯否則勢將被廹歸國云云 
[回國留日學界爲王希天編史]  
　　分爲十類 
　　回國留日學界黃界民·謝扶雅·謝介眉·王兆澄·阮湘·姚梓材·施大雄·羅豁·陳振純·周慈好·劉士木等對於中華僑日共濟會會長王希天善後問題特開會討論結果先將王君被日人慘殺情形及其歷史刋布於世並通函各界如下 
　　敬啓者知友王希天在日爲華工辦理共濟會事務於本年九月九號親往大島町慰問華工震災情形去後即失踪跡近據回國華工之報告及各方面調查之結果始知希天已被日人殘殺吾等聞此惡耗悲痛無極當將希天失踪後調查經過及被害情形登載於上海各報並於十月二十七日邀集在滬之希天友人八位開會商議對付方法除與上海各公團留日諸同學接洽請其轉致吉林省公署·北京外交部·駐日公使館·一致與日政府抗議交涉外同人等以希天之人格與其生前之事業均有表彰之價値故决定爲之編著小史印行於世但此項小史之編者非先搜集材料不可現將希天之歷史分作如下數期其他則爲希天之雜著及友人對於希天表彰之論文與弔詞等㈠在家之時期㈡在國内求學之時期㈢在日留學之時期㈣民七拒約運動之時期㈤爲留日靑年會幹事及留日敎會服務之時期㈥爲僑日共濟會會長服務華工之時期㈦震災時被日人殘殺之時期㈧希天之雜著㈨諸友對於希天表彰之論文及弔詞㈩其他附件又聞關於此事之通信處爲上海博物院路二十號基督敎靑年年全國協會收轉謝介眉君 
[商業益友社消息] 總社已移國内 
　　商業益友社英文名EUCommercialClub爲徐君志禹·卞君喜孫·王君振漢等三年前在美國雅圖華盛頓州方大學時組織宗旨爲聯絡同志討論商業上之切要問題成立一年總社移往紐兩年以來社務頗形發逹社員亦日漸增多非美國著名大學商科畢業即國内銀行界派往美國調查諸君今因社員陸續回國總社現亦移至國内下届職員現接紐約方面來訊夏間所辦選舉結果台下「會長」卞喜孫（漢口工商銀行副經理）「副會長」鄭鍾珪（天津南開大學商科敎員）「中文書記」王振漢（上海靜安寺路一九四號國立曁南學校上海商科大學中國公學商科大學敎員）「英文書記」李培恩（上海商務印書館編輯部）「會計」金子玉（北就金城銀行職員）該社總社移至國内後紐約成爲分社中國已成立之分社爲上海聞京·津·漢社員來訊該三處支社亦將成立上海分社昨假北四川路靑年會開常會本埠社員多數到會由李培恩君主席討論社務頗久云 
[阜豐麫粉公司請證明商標]  
　　已繼續使用在五年以上 
　　本埠阜豐麵粉公司於民國二年即用雙魚·雙虎爲商標近因呈請商標局註册經該局批示以其全綠雙魚商標與河南大豐麵粉公司所用之雙魚商標相似囑將該公司於何年何月始行使用此種商標附具確證以　核辦蓋商標法第四條載明商標以善意繼續使用五年以上者得不依第二條第五欵及第三條之限制准予註册也故該公司昨將民國三四年份之粉價總册兩本呈送上海總商會查枋以册中對於雙魚雙虎弔種商標均有登載足以確實證明該公司對於此項商標已善意繼續使用均在五年以上請總商會出具證明書以使呈復商標局茲悉商會已根據其意旨代爲出具證明書矣 
[美國禁止肉類輸入之飭查]  
　　美國政府禁止我國肉類輸入該國經上海總商會與美領事磋商在上海設立檢查機關茲聞本埠總商會駐滬交涉員昨日接北京外交農商兩部調令略云美國禁止肉類輸入該國一案仰會同將上海肉業公所最近所擬改良情形查明呈復以憑辦理云 
[駐華美商營業條例]  
　　美國會制定美政府新頒 
　　年來美貿易日益繁興美商來華營業者亦日益衆多而與華商合資經商者亦復不少美商務總長最近頒佈駐華美商條例至爲切要本埠美商會等已接得此項文件茲特譯錄於后 
　　「駐華美商營業條例」（駐華註册員）駐華註册員由商務總長委任專理註册事務（公司章程）「甲」股東五人以上得按哥侖比制組織公司在華營業但五人中多數須爲美人「乙」股東須將以下情形陳報商務總長並索取立案證書㈠公司名稱名稱前須加依照本條例所組織等字樣㈡開設地點其總公司應設在哥侖比區㈢營業性質㈣資本總數並每種股票之細目及其發行章程又每種股票之額數及其票面之價値㈤營業期限不得過二十五年惟經公司之呈請照付營業稅幷經商務總長准可後得延長二十五年㈥暫時董事姓名住址多數須爲美人其中一人又須爲美國哥侖比亞產㈦須備資本總額中四分之一之現金或照第八條之規定有資本總額中四分之一之動產或不動產交由董事保管「丙」銀行保險等事業不適用本條例（立案證書）立案證書須向商務總長呈請發給㈠須付立案費美金一百圓㈡公司章程須合本條例㈢公司營業能助美國物產在華銷塲（權利）此種公司應享之權利如下㈠得繼續營業㈡得用圖章並得隨意更換㈢得控人或被控㈣得經營章程規定之事業外其他有關係之事業亦得經營之㈤得與他人訂立合同及擔負債務㈥得置於營業有用之動產或不動產無用時並得售賣之㈦得發行公債票及借債抵押㈧得在中國各地設立分行（股票）股票須照票函價値發行並須收現欵或按第八條規定以曾交董事之動產不動產作爲股本股東須照股票票面價値完全付淸方得有股票否則債權人得控股東追繳其未付之部份（細章）公司細章須有下列各條㈠各項股東或董事常年或臨時會議之時間地點及如何召集方法並各項會議之法定人數董事之人數資格任期及如何選舉方法㈡董事須有三人以上多數須爲僑華之美國人公司總理或司庫等多數亦須爲備華美國人㈢股份之如何收欵轉股罰則股票之程度開股東會時如何呈騐股票方法（會議）註册後六個月内須由多數董事召集開股東大會議該會議應用書面或口頭至少於九十天前通知各股東以三分之二之股權爲法定人數該次及以後是項會議議案均以到會多數取决下列各條應由股東會議定之㈠訂定章程㈡修改章程㈢轉賣部營業或增營新事業㈣公司自行解散㈤延長營業年限各項提議以三分之二之意見爲取决修改章程及解散公司或延長營業年限公司章程及附股東會議紀事錄均應呈報註册員均須照章程報商務總長並經商務總長之核准（董事）除股東照章應有之權外董事有任用職員訂定薪水及管理全部之權（報告）每届年終須將全年營業情形經濟狀况報告註册員由註册員轉陳商務總長（利息）由營業餘利上分撥（取銷證書）註册員得隨時調查公司内部情形及調閱各項帳據如與本條例或法律不符時有權訴之於駐華美國法庭將所發之證書取銷（罰欵）註册員調閱帳據各項應立即交出如有違抗等情應處以五千元以下之罰金公司如有自行解散及取消證書等情除經請求由法庭派人外董事即爲股東及債權人之委託人公司股票債票等票價各股東董事職員等均不得對外虚搆事實意圖朦混違者罰欵五千元以下或監禁十五年以下或二者並施不照本條例或美國法律所組織之公司若於公司名稱冒用本條例字樣者罰欵一千元以下（訴訟）凡有控告按照本條例組織之公司須向駐華美國按察使署或美國大理院及其他各地設有分行之駐華美國法庭控告（修改本條例得臨時由美國會修改 
[美商試驗輯理絲後之覆函]  
　　本埠輯里白絲業領袖龔叔平·邱毓庭等因欲推廣國外白絲貿易曾於十月間將各種輯里絲樣一盒備函寄交紐約欽南兄弟公司（經營絲綢）請爲試騐在案昨白絲業接欽南公司總理威廉氏由紐約寄來復函云中華輯里絲業領袖襲叔平·邱毓庭·曁列位先生均鑒十月十五號大札及輯里絲樣一盒均照收閱余等深願將該絲樣依法試騐再由敝公司試騐處呈寄詳細報告藉酬雅意余等開始試騐上次樣絲時覺該絲繅法極形優美確係精心監製但帶有極硬之膠點此則常爲敝國採用輯里絲之一大阻力蓋硬膠曁多則必濟以長期之施鹼法且須加以極重之摩擦俾膠處張開始克供用如意惟施鹼過久則絲色銳減摩擦過重則絲力遞弱輯里絲之特色純藉光亮韌力爲主體故硬膠旣多必致抵消所具之特色此則殊爲可惜余等以輯里絲分列等級之法曾數次討論明知分級法之改良實非易事且非一朝一夕所可辦到務望勉力爲之敝公司現已搭用輯里絲惟主要供給以日·意·廣東三處絲爲多間亦購用上海廠絲因其製法稍佳故耳藉此鳴謝並候起居欽南兄弟公司威廉具 
[捲烟業公會會董會紀]  
　　捲烟公會於昨日午後三時開會董會到五十餘人維挺主席其議案如下㈠印就反對特稅四言通告照前案由各路分段擔任分發㈡會員糜楚寳提出意見書對於投標承包條例上有須各商會證明之規定本會認上海特殊區域應向總商會·縣商會·吳淞商會去函切實聲明誓死反對㈢英美等公司尙未答復本會應再去函請其從速答復以定辦法㈣范檀洲提議本會應函致各路商總聯會要求聲援當由柴載元附議衆贊成至五時散會 
[上海築港問題之日官場消息]  
　　使團採納日僑意見 
　　日領事署昨日接駐京該國公使來電謂上海日僑商會所提出之上海築港修正意見書公使團多數均能尊重同意不久即可全部通過一俟决定即將向中國政府交涉請爲預備云云 
[新長和輪肇事案之昨訊]  
　　被難人之陳請 
　　崇裕公司新長和海輪肇禍攫沉溺斃乘客百數十人被難家屬紛紛呈請各官廳嚴辦該輪主管人員等情迭誌前報茲悉律師徐金熊昨日又致通如崇海旅滬同鄕會公函云（銜略）逕啓者查申崇交通惟輪船是賴關係文化事業至鉅且深往者新泰覆於前瑞安·大燬於後此次新長和復因增載客貨走沙擱沉戕害乘客百數十人即百數十家因是而孤其子寡其妻亡其子女客貨財物損失尤不可以數計情節頗爲重大貴會維護桑梓職責所在此次新長和被難乘客寃遭慘劇全由該輪船管理駕駛全不得當衆口如碑罪無可逭金熊目擊慘狀不忍緘默除已將被難實况分呈部署廳縣請爲依法處分外應請貴會召集臨時大會提議該輪失事戕害多數人命合祈呈請官廳嚴重辦理並條議取締航業辦法以圖永久安全沾惠行旅實匪淺鮮敢佈區區惟希垂察云云又龔劍秋·張佐虞等呈省長文並擬就取締辦法四項如下（上略）㈠限制噸位過少之船不准行駛㈡貨船客船須分别組織㈢駕駛船員須確有經騐而考試合格者㈣近海無碼頭之處須換用安靠之駁船並取締沿途任意搭客云 
[路局催提積貨]  
　　滬寗鐵路各轉運公司因日來津浦鐵路來貨異常擁擠均運至麥根路貨棧囤積爲數其鉅近因本埠銀根緊迫貨價疲滯各客商不願賤售以致延不提取而路局存棧租費亦爲數甚夥且恐後來各貨均無堆存之處現由路局函催各轉運公司轉致各貨客趕來提取以淸積貨業由各公司在公會開會備函分琽各客商催提倘一經堆積或有損失槪不擔負故昨日已有少數人前往麥根路提貨矣 
[山東兵工廠領運軍械]  
　　山東兵工廠需用空槍彈壳無烟藥特派副官鍾寳琛來滬向上海兵工廠撥領昨由該副官鍾寳琛持有陸軍部之七千五百六十三號至六十八號止護照六紙並軍用半價執照等向滬杭甬鐵路局呈報裝運當由兵工廠運至上海南站計空槍彈壳八千個無烟藥七千五百磅裝木箱九十箱由南站長撥付鐵篷車一輛即於昨夜（四日）由夜貨車運出至上海北站轉掛滬寗路日貨車運往南京轉津浦路火車運至山東交卸云 
[警廳長飭屬嚴查閘北賭窟]  
　　淞滬警廳署理廳長陸榮籤蒞差以來辦理警務極爲嚴厲近在閘北境内虬江路之安愼坊·及東寳興路之林家花園·並北四川路旁之三陽路連獲西人所設之輪盤搖彩撲克等各種賭博已誌本報茲悉陸廳長昨因此事又面論該管警區各長官云查該管内所有居留西人甚衆虬江路等處之賭窟實足以擾亂治安現在雖經破獲　保不另覓房屋密設賭局仰即飭警無分晝夜隨時留心查察惟處事須出以鎭靜不可操切稍一疏處即引起交涉務各仰體斯意是爲切要云云該長官均遵諭而退 
[閘北水電廠欠欵之追繳]  
　　天大生君前因閘北水電廠結欠新昌貨欵延緩未還曾函請總商會轉呈松滬護軍使飭令該廠從速淸償在案迄今業又數日仍未歸還故昨日王君又重申前議請再轉呈何護軍使迅令閘北水電廠速將欠欵償淸以全血本而維商艱云 
[南工巡捐局常會紀]  
　　滬南工巡捐局於昨日香後兩時開常會到者董事　抒齊·沈信卿·朱吟江·王一亭·顧韾一·陸伯鴻·姚子讓·姚紫若等局長姚慕蓮因事未到由副局長潘炳章宣告開會宗旨畢即將各種議案當衆交議經各董事磋議良久始行公决茲將議决案照錄如下㈠覆議方斜路放寛路線案議决方斜路改爲五丈先將草圖簽字再給正圖核對覆簽㈠議陸家浜顧家町海南西弄之小浜案議决陸家浜顧家町海南西弄之小浜一條係顧姓與楊木作合浜公路出入茲因雙方界址爭執可將該處塡平完全充作馬路以免雙方糾葛㈠議海潮寺南街路線案議决海潮寺南街規定爲三丈 
[商總聯會今日開會] 討論治安問題 
　　上海各路商界總聯合會現定今日下午舉行會董會討論遷移會所及上次議董會議决之各執行案件對於租界各路商店時被盜刦等之治安問題亦有所擬議預備提交議董公决云 
[沈其昌明日啓程赴日] 乘長請丸 
　　北京派赴日本調查日人慘殺華僑案之委員沈其昌到滬各節業見前報昨據沈氏語人云此次日人慘殺華僑外交部方面已得各種報告幷據各團體函電紛馳自當提出嚴重交涉不僅爲死者雪寃亦以維護國人僑寓他邦之安寗惟欲嚴重交涉必須確查證據庶彼方不能狡賴鄙人等此行任務即在於此余到滬後已向敎育會·商會·及溫州同鄕會等團體接洽幷由各團體供給參考材料表册數種現已定明日晚間乘長崎丸啓行大約九日可以抵日即行轉乘火車前赴東京儒堂則由奉轉行赴日此行約需二月可返云云 
[王正迁任第三届道路路長電]  
　　上海中華全國道路建設協會轉副會長·各部董事·幹事·曁名譽正副會長·顧問·董事·幹事·及各分會同人公鑒正廷不敏謬荷會衆公推重長會務追隨公後共襄偉舉義無容辭惟自顧菲材膺此重任並以職務覊身都門遠處虚名遙領隕越堪虞所幸諸君熱心會務鼎力贊勷挈領提綱深資臂助嗣後開會提議尤盼撥冗出席商榷進行啓交通無窮之利樹地方自治之基非惟正廷得同舟共濟之益全國人士覩茲根本建設將來實業發逹文化普及感拜宏賜矣除將正廷名章請副會長妥存備用外臨電神馳不盡縷曲弟王正廷東印（又電）上海交涉公署許秋颿先生·申報館史量才先生鑒正廷當選會長心餘力絀遠處都門偏勞兩兄慚悚無任弟之名章已托主幹交存兄處一切重要文件获煩核蓋名章協同負責開會主席亦煩輪代主持促成路政利國福民至感至禱本届新選各董事·幹事·與名譽職員諸公均此致候弟王正廷東印 
[縣委圈地受辱] 鄕民聚衆阻止 
　　上海縣沈知事因奉省公署令飭在西鄕徐家匯一帶購地數百畝建設學校地價每畝以五百元爲限曾經沈知事一再查勘擬在本邑西鄕二十八保西十八圖之張虹路地方圈購民田五十畝應給田價諭令該圖董楊桂生等先行知照在案前日沈知事飭派催征吏及丈量員偵探等馳往該處測量正在測勘挿標時際不料該處鄕民集合數百人手執行扁擔等蜂擁而至團聚其間聲稱目下地價可售千元以外官廳不應迫令圈買在事各員未及防備乃該鄕民等竟發生野蠻舉動將縣署所派各員痛毆甚至將坑厠中糞穢任意澆洒該圖董楊桂生受辱最甚當因無可抵禦祇得紛紛暫避回縣報告昨聞沈知事大爲震怒以該鄕民等不應如是强暴反抗不予嚴辦不足以昭懲儆特令縣警佐詳細偵查爲首者及當日暴動各人嚴緝到案解候訊辦云 
[市議會續開會議之通告]  
　　上海市議事會議長賈豐臻·副議長吳寳地昨致各議員通告云逕啓者本會於十一月二十九日第一讀會告畢所有表决付審查各議案亦於三十日十二月一日審查　事茲定於十二月六日（夏曆十月二十九日）星期四下午五時繼續會議開始第二讀會從事結束届日敬候大駕撥冗凖時蒞會幸勿缺席至盼至禱即請察照爲荷 
[國語指導員之行蹤]  
　　國語指導員馬昌期日前自崇明回滬後即至浦票魯滙航頭新埸等處指導旋復至南滙城内當由敎育局長徐耐水陪往本城縣立男女師範·及縣立一高等校視察一過並於十二月二日假縣立男師範開講演會先期由敎育局發出通告是日到會者敎育局長徐耐水·縣視學衛逮西·縣立師範校長丁守吾以及各區敎育委員·就近各學校敎職員縣立師範學全體學生等共一百餘人上午十時開會下午四時止講題凡三㈠國語與小學敎育㈡國語的範圍和改革的理由㈢國語敎學法革新的要點末由聽講員提出關於國語的問題六則㈠注音字母應從何年級敎起及如何敎法㈡高級小學應否參授文言文㈢前期師範對於語體文及文言文之分量應如何支配㈣國語敎學的過程應如何配置㈤平時談話不能用表情傳逹時應否　用直譯法㈥已有標準音而無音標準語在過渡時期内所用國語辭句應如何採　由馬指導員一一解答聞馬君尙須往大團·祝橋·周浦等處視察講演云 
[南昌布業請免土布稅函]  
　　上海布業公所昨接江西南昌布業公公來函云逕啓者土布續准免稅一年限期又將届滿若照原案徵稅五成似非恤商惠民之道敝省比年以來水旱兵災百業凋敝土布一項已成强弩之末曾經函請南昌總商會呈部懇自民國十三年一月一日起五成布稅一律繼續全免惟是事關全國通案非得羣力協爭無濟於事用物油印函稿送請貴公所鑒核希即向部協爭俾逹繼續全免五成土布稅目的無任感禱 
[沈知事聘任敎育局董事函]  
　　昨日上海縣沈知事致敎育局董事會秦錫田·李味靑·賈豐臻·莫錫綸·陸文麓·穆湘瑤·趙履信·各董事聘函云逕啓者案據縣敎育局局長李宗鄴呈稱奉令以准上海縣參事會函開縣敎育局董事會董事業經開會選舉抄單轉令知照等因奉此查補充縣敎育局規程董事會辦法丙項内載董事會董事改由縣知事聘任呈報敎育廳備案等語除由本局抄錄名單及規程補充辦法函致各董事查照外應請縣長照章聘任並呈報敎育廳備案幷乞令派縣視學到會敬祈鑒察施行等情據此除呈報指令並分函聘任外相應備函聘任執事爲縣敎育局董事會董事即希查照蒞會至爲盼荷此頌台祺沈寳昌啓 
[南市兩路商聯會之交誼會]  
　　本埠南車站·黃家闕兩路商界聯合會前日下午二時由樂樹滋商假滬南半淞園開第一届職員交誼會到者頗衆茲錄其程序如下「甲」公推周連忠主席報告開會宗旨「乙」討論徵求會員辦法「丙」定期分給證書「丁」修改會章「戊」茶點「己」攝影「庚」遊園 
[錫金公所追悼已故周張二董]  
　　錫金公所自前日董事會議定夏曆十一月初九日開會追悼已故周張二董並由各董分任籌備一切等情昨由該公所董事榮宗敬范和笙等全體聯銜分函旅滬各同鄕云「啓者故董周舜卿張錫梅二先生爲本公所創設首董功績照然迺者先後逝世同人等曷勝悼惜茲於舊曆十一月初九日在本公所開會追悼並於是日供奉栗主入祠本公所饗堂凡我同鄕届期務希惠臨致祭如有誄詞詩文輓聯敬乞先期賜交本公所爲荷」云云 
[市民大會將開聯席會議]  
　　市民大會昨發出通告云逕啓者本會頃因重要議案定本星期六午後二時在江西路六十號開評幹聯席會議届時務希撥冗蒞會與議毋任企盼上海對日外交市民大會啓 
[上海郵務管理局長之更替]  
　　上海郵務管理局郵務長希樂思奉交通部郵政總局令調充湖北郵務管理局郵務長所遺上海郵務管理局郵務長特派多福森接充聞希樂思多福森兩郵務長已於十二月一日分别交替昨均函逹許特派交涉員查照云 
　　又函云上海郵務管理局郵務長交部己改委多福森接充昨日前任希樂思已將一切手續移交新任接收茲將新舊任移任接任通告錄後（一）通告第六○五號爲通告事本郵務長遵奉交通部郵政總局總辦令業於今日將上海郵區一切事宜移交郵務長多接管此告（二）通告第六○六號爲通告事本郵務長遵奉交通部郵務總局總辦令業於今日接管上海郵區一切事宜此告 
[開槍傷人之定罪]  
　　南洋烟草公司工人姚阿毛於上月十九號夜被人軋往西華德路某茶館内索情致遭槍傷腿部旋由探目楊阿泉與巡捕拿獲王子榮·阮仙榮·張賢芳·金財卿四名解經公共公廨諭令押候原告傷愈查明訊辦等情已詳本報茲悉姚傷已經治愈昨晨捕房傳同原告將王等解廨山中西包探上堂禀明捕房詰問被告口供情形並將供單呈案以案内之小老大阿莊逃避無縱故未查獲請爲訊究繼由姚阿毛上堂證明當時手槍實係王子榮開放質之王子榮供稱手槍係小老大阿莊開放等語阮仙榮供稱伊係被邀往吃茶兩造相打時伊已離開云云並延高露玲律師辯護否認帮兇而張·金·兩人亦供伊等當時均未干預經李襄讞核供以王開槍傷人業經證實商之美阿副領事判决監禁兩牢一年半期滿逐出租界其餘三被告各押滿三月分别示儆 
[塌車夫被撞身死案之判結]  
　　塌車夫王四於上月二十九號拉車至吳淞路爲電車碰撞跌仆倒地受傷由四百四十三號巡街捕查見將受傷人車送同仁醫院因醫治無效延至前晚因傷斃命由院通知捕房將屍舁送菱惀路騐屍所於昨午刻報請公共公廨李襄讞與美阿副領事蒞所檢騐之下塡明屍格升座公位捕房傳同電車司機人張二·賣票梁德發等至案即據四百四十三號華捕吳春華投案供稱此案發生後我到塲見塌車梗軋入拖車内死者横跌在地遂將其送院醫治並據司機人張二供是日我開車至吳淞路與死者塌車同行乃死者忽將車横拖以致碰撞實非我咎等詞而賣票人梁德發供與略同並由洪阿二投案供稱死者係我友人並無家屬在滬等詞中西宫得供判騐得已死王四係與電車碰撞受傷身死查無屍屬由車主具棺殮招領此判 
[友華銀行滙市報告]  
　　昨日友華銀行滙市報告云三日倫敦大條銀價近期長一二五逕期縮一二五紐約銀價未動倫敦紐約間滙價落至四元三角四分今日此間洪價掛牌悉照昨日未動開盤市况徵平旣而轉堅展初英鎊成交價近期三先令三便士半十二月份三先令三便士一月份三先令二便士半美金成交價近期七十一元半十二月份七十元○七五一月份七十元未幾市况漸硬收盤時英鎊售價近期三先令三便士七五十二月份三先令三便士三七五一月份三先令三便士七五二月份三先令二便士二五美金售價近期七十一元七五十二月份七十一元二五一月份七十元○二五二月份六十九元七五日金售價近期六十六兩二五十二月份六十七兩一月份六十七兩七五銀行滙票定價近期英滙三先令四便士半美金七十三元半一月份英滙購價三先令三便士半美金七十二元半遠期購價則爲三先令三便士與七十二元法滙購價本月份一三六○枚遠期一三五○枚昨日倫敦銀市印度購入中國售出市况收盤穩定紐約市况亦穩定 
 
 

Page 15

 
 
第一萬八千二百四十號;中華民國十二年 西曆一千九百二十三年十二月五號
星期三 * *本埠新聞二 
[上海商業市况彙錄]  
　　金融 
　　昨日早市銀幣價爲七錢二分三釐二毫半較上日又回高一釐二毫半午市收盤仍爲七錢二分三釐二毫半無升降交通銀行杭州運來洋上萬元中國銀行由蕪湖來洋六萬元滙豐裝往烟台洋十萬元各莊裝往天津洋二十萬元又裝往東三省洋十五萬元又朝鮮由大連裝來日本銀洋二十萬元中國銀行買進銀幣五十萬元價七錢二分三釐二五大陸買進十五萬元價同上 
　　銀拆早市價四錢八分午市收盤三錢比前日大五分滙豐銀行收欵八十萬兩麥加利道勝花旗正金等收欵六十萬兩交通裝往杭州大條八十二條中國裝往南京大條二百九十九條又裝南京銀二十八萬兩交通裝杭州現銀十四萬兩又裝南京銀十六萬兩中國裝杭州大條三百六十條又裝杭銀二十五萬兩各銀行大條烊見銀八十五萬兩入庫 
　　昨晚止各銀行查倉庫存現銀一千二百三十六萬兩現洋二千二百六十九萬元大條一千九百零七條日洋二百十三萬兩元各莊存現銀一百四十五萬兩現洋三百七十萬元 
　　公債票 
　　昨（四日）各種公債市况忽趨淸靜而市塲賣戶寥寥故票價反趨回高金融公債大票現貨初時成交價爲六十六元四角比前日提高一角嗣後雖微有改動而結果毫無改更十二月期開盤六十六元六角半此後受主比賣戶似多故市價見硬收盤六十六元八角比前日大半元元月期由六十七元一角高至六十七元四角半收盤雖退去一角比前日尙好起四角五分二月期結果計大六角收盤價爲六十七元九角整六現貨祇前市做出兩盤價爲四十八元七角五分計增一角十二月期初時毫無問訊後市亦僅有少數出入收盤四十九元六角比前日改長三角五分償還八釐初時成交價低至十三元七角其後賣戶較减市價稍見回高收盤十三元九角五分比前日只縮去五分餘如七年長期整理七釐及三五年票等叫賣者雖不乏人而受主緣價格不合故無成交云 
　　國内滙兌 
　　昨（四日）國内滙兌據上海銀行公會報告各埠匯水漲跌互見北京公砝每千兩計貼四十七兩天津行北爲一千零五十五兩比前日各漲三兩銀元同增四元二角五分計北京銀元爲一千零二十元零二角半銀元計一千零十九元二角半烟台烟估價掛一千零三十一兩二錢半比前蝿入大三兩二錢五分銀元仍爲一千元漢口洋例小一兩二錢半價爲一千零三十兩零二錢五分其疲落原因由於連日提高後之反動銀元續漲二角半價爲一千零九元五角餘姚銀元不動己久迨昨日忽改小一元爲一千零二元萬縣九七平銀回縮五兩價爲一千零四十兩銀元同低五元價爲一千零四十元餘滙均無上落云 
　　上海商業備蓄銀行國内滙兌四日行市報告云今據津電報稱銀洋滙價又見提漲計京公砝爲一千零四十七兩津行化爲一千零五十五兩各漲三兩洋滙各漲四元同爲一千零十六元保定唐山亦漲爲一千零十六元張家口漲爲一千零十八元漢電票價爲九百七十二兩五錢計洋例每千兩合規元一千零三十兩零二錢五分縮去一兩二錢五分洋匯仍爲一千零零七元魯滙漲跌互見計靑島膠足每千兩合規元一千零六十三兩較前市跌落九兩五錢洋滙爲一千零十二元跌去六元濟南銀滙漲起四兩爲一千零四十三兩五鉽洋滙漲三元爲一千零十元濟甯靑州各漲二元同爲一千零十二元此外西安銀匯無市洋匯每千元仍貼滙水五十元萬縣洋滙跌落五元爲一千零四十元硤石跌一元爲一千零零三元港電仍爲七○七五廣東變毫每百元合規六十一兩五錢云 
　　外幣 
　　昨日各種外幣市况平穩票價雖標金鬆動之打擊惟賣戶尙稀故大致站住勿動其中如英金票一種銀行方面頗有吸進是以改長五分價買入元四角馬克萬元票面呌價仍俏惟此爲存底薄弱之現象不足據爲標準也 
　　金融與滙價 
　　昨日星期二大條銀來電近期長一二五掛三十三辦士三七五遠期縮一二五掛三十二辦士七五元月份標金開盤爲三百三十 
兩○二錢爲全市之最高價較上日收盤價小去六錢人心又見疲軟所以賣戶亦多標金遂小至三百二十九兩三錢先令揭曉弗動祇法匯大十五法郎餘仍無變更斯時標金爲三百二十九兩二錢旋即高至三百二十九兩六錢各匯市况惟先令較上日爲硬東滙較上日猛鬆美滙仍與上日收盤相等計銀行賣出元月份先令價三先令二辦士四三七五買進三先令二辦士五六二五又賣出元月份美滙價六十九元八七五買進七十元○一二五又賣出元月份東滙價六錢八分一二五買進六錢七分八七五所以標金小于三百二十九兩後略高至三百二十九兩二錢移時滙市較前稍堅標金小至三百二十八兩九錢嗣因標金略有買者故又回漲至三百二十九兩四錢後至收盤時市况尤硬銀行賣出元月份先令價三先令二辦士五六二五買進三先令二辦士六八七五又賣出元月份美滙價七十元○一二五買進七十元○三七五又賣出元月份東匯價六錢八分買進六錢七分七五以致標金最小跌至三百二十八兩八錢收盤午後標金開盤三百二十八兩七錢小至三百二十八兩五錢先令弗動標金略高至三百二十八兩八錢最高至三百二十八兩九錢各滙市况較上午　尤硬銀行賣出元月份先令價三先令二辦士六二五買進三先令二辦士七五又賣出元月份美滙價七十元○二五買進七十元○三七五又賣出元月份東滙價六錢七分八七五買進六錢七分六二五斯時標金略小至三百二十八兩六七錢嗣後市况較前更硬銀行賣出元月份先令價三先令二辦士七五買進三先令二辦士八一二五又賣出元月份美滙價仍爲七十元○二五買進價爲七十元○半又賣出元月份東匯價六錢七分七五買進六錢七分半以致標金最小跌至三百二十八兩三錢嗣爲三百二十八兩四錢收盤總讦全市最高低相差爲一兩九錢其收盤價較上日收盤價跌去二兩四錢各滙交易亦略有成交計正金銀行安逹銀行各買進元月份先令各五千磅價三先令二辦士半又正金銀行賣出元月份先令一萬磅價三先令二辦士五六二五又花旗銀行賣出三月份先令一萬磅價三先令二辦士又匯豐銀行賣出元月份先令五千磅價三先令二辦士六二五又三井銀行賣出元月份東滙五萬元價六錢七分八七五又滙豐銀行買進元月份美滙五萬元價七十元○一八七五云 
　　紗花 
　　昨日星期二棉紗市面轉軟現貨本紗較前日小去二兩之外日紗小去二兩至三兩客帮進胃平平計天津江西汕頭野鷄等四帮共買木紗二三百包日紗三四百包公會小包全未售開交易所標準紗價近遠期跌去四五兩不等三品紗大阪電報較上日跌日幣五六元美棉電報現期跌九十個磅音本月份跌八十五個磅音遠期跌七十二個磅音印度棉花朋搿而跌一個羅比奥浮辣漲八個羅比白洛去漲九個羅比各紗廠皆無開出市面銷路不暢大勢平軟 
　　昨日棉業交易所通州棉花標準十二月份小去二三錢一月份小去六七錢市上買價祇有現貨陜西花售開價亦軟勢據聯合會報告日信洋行買進現貨棧交陜西花三百五十件價四十八兩又江商洋行買進現貨棧交一百五十件價四十八兩五錢 
　　疋頭呌莊 
　　昨日星期二輪値英商公平洋行第六百九十二次折賣之期計排列羽綢·斜綢·尺六元絨·泰西緞·花羽綢·細布·市布·原布·漂布等貨一百二十四件計五千四百六十疋與上次比較少拍二十三件計一千零六十八疋各客帮及本街拍進者尙稱不惡長江帮去路稍佳所拍各價似見轉機因天時漸冷各號皆門莊活動因此年貨亦將動機茲與上届所拍之價比較如下（羽綢）二十七件計一千疋價漲二分五起至七錢五止跌者亦有數牌小去二錢五至六錢五（斜綢（一件計三十疋價漲一錢七分五釐（尺六元絨）四件計九十疋價豐年天賜二牌各漲五釐鶴童漲七釐五劉海加一分（泰西緞）十三件計四百二十疋價漲七釐五至一分七釐半然亦有跌者小二釐五至二分（花綢）五件計一百五十疋價跌二錢（細布）五件計三百疋價高五分至一錢六分（市布）三十一件計一千五百三十疋價漲一分至二錢四分不一（原布）四件計二百四十疋價漲四分至一錢（漂布）三十四件計一千七百疋價漲二分至二錢惟其内略有幾牌跌者小一分至六分 
　　絲市 
　　昨日洋莊絲市依然淸淡廠絲現期各貨因美法等莊均嫌絲價過昂交易仍未發動七里干經上中等貨亦淸寂僅下等現貨英莊稍有需胃計共成交十擔絲價較市提漲二十餘兩川魯黃絲經法莊方面均以法滙太高銷路仍無八繭灰經上週歐美等莊雖已有進胃皆吃價低小華絲商因成本高昂不願議價鬆售致新貨期次迄無開出迨昨市日莊方面復接海外來電出價較前稍大灰絲商因久無交易故不惜虧本出售以維市面是以談成新貨二十擔價扯七百六十兩陳貨三十擔價小十兩較前跌去八九十兩云 
　　茶市 
　　昨日洋莊茶市路莊土莊兩路綠茶去路暢逹其中貢熙一項市面尤佳計成交一千四百十二箱爲近週以來未有之暢旺來路莊貨售盤自二十七兩至三十一兩土莊貨售盤自二十三兩至二十五兩五錢貨價平均比較照前日均略見高珍眉成交三百二十三箱係由天裕保昌等行買進來路莊貨售盤自五十四兩至五十八兩土莊貨售盤自三十兩至三十六兩市價較前日均無漲跌大帮市面依然呆滯一般茶商不無焦急蝦止珠茶與秀眉針眉等貨略有零星交易但開出價格均較前見低温紅成交一百箱係由益昌洋行買進售盤二十九兩較前亦無漲縮其餘均未見有成交云 
[小學敎育會定期開會] 九日上午 
　　上海縣小學敎育研究會昨致各學校通告云敬啓者本會定於十二月九日午前十時半開分科研究會討論舉行默讀測騐的問題如各校對於測騐有研究問題至希提議届時望貴校諸君早臨云云 
[晝錦里之火警]  
　　九江路晝錦里四百十四號門牌某綢緞號内於昨晨六時忽爾火發迨捕房救火車到場趕救已熄祇燬去華絲葛數十疋事後經老閘捕房捕頭偵悉該號曾保有火險銀一萬二千兩業已派令中西包探往查起火緣由禀候核奪 
[火案註銷]  
　　法新租界婦人熊張氏家於前晚起火當由救火會到塲救熄昨由捕房將張氏傳至法公堂請訊先由捕頭禀明前情詰之熊張氏供是晚家中究係如何起火不得而知恐係被人縱火請求中西官判將案注銷並諭如查明有人縱火儘可正式起訴 
[漏貼印花之處罰]  
　　冬季檢查印花稅連日在南市一區警署管轄地點各商店挨戶檢查昨日在大東門大街·及老白渡油車街等處查出杜漢記鞭砲店賬簿一本老萬隆肉莊一本·源盛德水菒行三本·老福泰陳同和等帽店各一本·新盛泰皮箱店一本均漏貼印花或貼不足數者一併帶回該署存候傳同各該店執事等到來照章處罰後領回依法貼足云 
[指控擅搬花邊之質訊]  
　　唐鴻生昨延晨復律師代表投法公堂控稱原告向在英租界福建路普慶里五十七號門牌内設立一新公司專做花邊生意代客賣買本年九月初八日遷移至法租界瑞福里十五號門牌當在原處貼有遷移條子俾得往來各戶知悉不料有被告章載福徐伯琴兩人乘原篝至浦東時前往擅自搬取花邊四皮箱價値四千零六十餘元當由賬房阻止無效今被告章載福祇認搬取兩箱尙有兩箱諒在徐伯琴處而被告等將貨取去後又至謙利洋行報告謊稱原告已經捲逃等語故由謙利洋行報告英捕房另派中西包探至法租界將原告之出店拘去如此情形被告有犯刑律請求訊究追還貨物等語繼由被告律師雷聲布博勒聲稱兩被告均係原告之債權人曾經一再向索欠欵始終游約竟於九月初八日逃逸無踪故此報告謙利洋行同投英捕房起訴云云章載福稱原告虧欠商人貨欵約至九月初八歸還迨到期往索詎竞遷移後向同居詢問始知遷至法租界吾即至瑞福里找尋原告並未見面由賬房蔡竇才給吾花邊兩箱商人並未與徐同往取貨而原告遷移之前並未知照原處亦無貼遷移條子等詞徐伯琴稱商人與章載福素不相識豈有同往取貨之事實被誣指繼據見證蔡寳才顧春生等上堂證明一切聶讞員高之法正領事德君判退去聽候覆訊再核 
[偕母控妻違忤]  
　　張泰安偕母張李氏於昨午後投地檢廳禀稱伊張王氏行兇違忤向之訓斥反將商人頭部眼目並手背等處打傷爲此來案控究嗣由檢察官提詰張伸訴前情並稱家住新碼頭安順里六十一號現在荳行爲夥民妻雖入門多年但近來更加肆潑稍不遂意輒將姑兇毆違忤習以爲常昨向訓斥反將商人打傷求究張母李氏訴詞相同問官得供判退去候究 
[控支票無弊案又牽涉二人]  
　　正利銀行執事王寳崙控本行跑街夥郁冠羣支票舞弊一案前由淞滬警察廳司法科訊供之下因案嗣刑事判郁函送地檢廳訊究在案茲悉此案連日由張檢察官訊供因其中牽涉正利銀行正副司賬徐寳華·胡耕山等二人昨派法警持票往聽到案隔别提訊亦有重大嫌疑奉判徐胡分别收押候傳齊人證再行復訊 
[指控唆使罷工]  
　　韓人韓中華昨扭華人胡金海倪阿昌陳阿寳陳友根等四人至法公堂控稱被告等均在商人處爲工人前晚被告等停止工作並唆使他人罷工故此扭案請求訊究詰之被告胡金海供因原告虧欠民人工資故此停止工作並未唆使他人罷工請求查察倪阿昌等三人供詞相同中西官判以兩造供詞各執着胡等還押聽候查胆再核 
[法捕房拘獲花會賭徒]  
　　法捕房特别機關警察員黃金榮·探目程子卿·李友生·包探錢裕民等昨日午後奉西探長命在小菜埸地方捕獲花會賭徒汪燦英·汪阿良等五名並搜獲花會字樣及大洋數十元一併解送捕房候核 
[婦人被毆送醫再核]  
　　胡家木橋爲皮匠生理劉玉寳之妻劉陸氏前日午後不知如何遭附近婦人尤朱氏徐朱氏等糾衆打傷由劉控由五區三分署派警將尤·徐兩氏拘獲但陸氏傷重判先送醫院醫治昨午備函將被告押送地檢廳由檢察官研訊之下劉玉寳投案伸訴請求究懲問官判尤朱氏·徐朱氏收押劉退去候察看陸氏傷勢若何再行核辦 
[川沙俞公廟刦案限期破獲]  
　　川沙縣境二十保五圖俞公廟浜南事主莊少甫家於舊曆十月初七夜被盜十餘人各持槍刀侵入先將莊妻周氏紮縛吊打旋即分投搜刦金飾衣物而逸曾經報由川沙縣嚴知事勘緝迄今贓盜未獲故由該縣分移水陸各軍警通緝在案茲悉水警第一區沈區長以此案發生以來已届半月而承汎警官尙未具報到區案關糾衆强刦値此冬防期内若不趕緝獲辦將來匪患何堪爰於昨日令行駐滬水警第三隊限令該管警官尅日破獲解候嚴辦云 
[搶取飾物之押儆]  
　　無錫人王長榮·宜興人呂金富前日因在九江路浙江路等處先後搶取婦人卞李氏·陸淑媛金挖耳各一支圖逃均經包摖查獲昨將王呂兩人押解公共公廨經中西官分别訊明判王押西牢半年呂押四月起案之挖耳兩支交失主領回 
[控搶鈔洋並無證據]  
　　姚寳如前晚偕証李阿福投虹口捕房指控唐晋太·陳金兆在靶子路弄内搶刦伊鈔票五十三元·現洋三元等情捕頭派探范德孚將兩被告逮捕昨解公共公廨請究據唐供與原告素來相識昨晚因向索欠欵致被挾嫌誣控等語並延律師代辯謂唐將另案控姚賠償損失云云中　官核供以姚所訴並無證據判將案註銷被告開釋 
[串竊照相器具之發落] 竊賊與收臚並儆 
　　朱阿啓·朱阿昌·譚阿吉·李福生·唐阿泉等串竊蓬路二百四十九號門牌屋内日本人之照相器具十餘副銷賊與唐國威得價分肥案發被探目蔣阿林·包凌潤庠將以上各人拿獲吊出原贓昨解公共公廨經中西官質訊得實判决朱阿啓押西牢一年半朱·譚·李三名各押九月唐阿泉押三月收贓之唐國威押二月分别示儆期滿除唐國威外均着逐出租界贓交原主領云 
[串竊呢絨案展期再訊]  
　　德記洋行控李寅根·鄭炳書在浦東監烟囱碼頭串竊値價二千四百兩之呢絨六箱銷贓與虹口西華德路春裕號内之汪筱泉等情昨晨由探謝水泉協同西探將李·鄭兩人拘解公共公廨即據該探等上堂禀明前情並稱守提收贓人未獲等語並據原告代表律師上堂陳述案情請爲展期開審云云而收贓之汪筱泉自不投質乃延律師到堂辯護中西官核供判李·鄭二人還押候展期研訊 
[私賣燈吃罰鍰]  
　　王榮生陳德生王阿二王阿大等邇在法租界地方私設烟具容人在内吸食洋烟事爲探目徐阿東·許福卿等前往抄出烟具帶入捕房昨解法公堂請究先由捕頭禀明前情詰之王榮生供認私賣燈吃不諱中西官判王等各罰洋四十五元充公以儆 
[香粉弄烟案之發落]  
　　老閘捕房西副捕頭鄧·華副捕頭張於前日同在香粉弄二十一號屋内查獲燕子窠一所當將其主粤人吳日生·烟客王杏生·陳慶餘連同烟具一併帶入捕房奉飭王陳兩人各存洋五元保出吳則拘留昨晨解送公共公廨經中西官訊實以吳故遠禁令判押西牢兩禮拜王陳保出不到着將保洋充公烟具銷燬 
[浦東楊思橋發見男屍]  
　　木邑南二十四保六圖地保沈根香昨午投上海地方檢察廳報稱浦東楊思橋附近沿河旁今晨發現男屍一具屍旁遺有竹籃内儲鮮魚十餘斤當經地保一再偵查始知死者爲胡長發係鄕間之敗類素無恒業據鄕人謠傳譞死者於昨晚往該處偷魚該河左近皆是漁戶當爲失主捕獲羣起攢毆諒必傷於要害所以立時斃命所竊之贓失主故意抛在屍旁作證等語事關人命地保不敢據以爲實特來禀請派員下鄕相騐車檢察長據禀後着靜候派員往騐 
[孩殤不殮之請驗]  
　　滬城福佑門二百三十四號門牌周福記理髮店主周瑞福前因店有擱樓餘屋轉租與同業友人陳某夫婦同居陳前在三淸池浴堂爲剃頭係周介紹並負擔三百數十元之押櫃後陳生理辭歇周向索前欠無着即以民事起訴地審廳訊明判决將陳收押限交在案陳家中尙有二歲之小孩一口前晚該孩忽然夭亡陳妻故意將孩屍攤而不殮周恐另生枝節投報一區二分署楊署員立飭該處地甲於昨午投報地檢廳禀請相騐云 
[汽車傷人三則]  
　　昨日上午滬太長途汽車駛經羅店附近撞倒鄕人譚海龍腿足受傷由該汽車載送上海仁濟醫院醫治又有某號汽車於昨下午二時半駛經法租界公館馬路撞倒天津人秦守三跌傷頭部由大自鳴鐘法捕房一百三十八號華捕到來將汽車號碼抄錄另雇車送受傷人往仁濟醫院醫治一面歸報捕頭候示又有五千一百三十九號汽車於昨日下午三時駛過海寗路撞倒江人董阿四碾斷右足小腿骨由滙司捕房九百五十五號華捕到來押令汽車載送受傷人往同仁醫院醫治旋即帶該汽車入捕房禀候捕頭發落 
[女孩跳電車跌傷]  
　　昨日下午四時許第二百十號無軌電車自天后宮開往鄭家木橋有約十一二歲之女孩在天后宮橋上車欲至北泥城橋經北京路福建路轉角時即宜下車乃該孩直至寗波路附近方悉車已過頭一時心慌不待車停即猛向下躍此時車行正急跳未得法致遭傾跌傷及腦部頓時昏去直至五分鐘後稍蘇始由附近岡警（一千三百六十三號）車送醫院醫治一面抄錄電車及賣票人號碼報捕候奪云 
[公共公廨訊案彙錄]  
　　昨晨公共公廨民三庭由張襄讞會同英韋副領事訊理㈠英商克明洋行與華人王明沛同訴莊則忠·莊則敬擅自建築鐵門籬笆碍及交通案據被告台維斯律師聲稱本案原係華人訟案上次公堂諭令候會丈局將地丈量後再核今忽加入洋商作第一原告敝律師之意請求公堂將本案暫緩開審云云原告之律師即稱本案所爭係白克路十八號一弄該弄隔壁之房產爲原告王沛明所有在克明洋行註册弄堂原被各半因被告近於弄之前門建一鐵門後面復圍以竹笆致原告無從出入且一遇火患更極危險云云並由原告西人上堂陳訴之下堂諭改期續訊㈡賚賜洋行理賬員恒利輪船經理英國人愛賴珊德麥克樂永濟航業輪埠公司及該公司前經理張少賓不理由悅賓旅館主趙錫五擔保租船所欠租洋二千三百七十三元五角一分案堂諭改期提前排訊民四庭由俞襄讞會同英領馬君訊理㈠協亨木行延雷聲布律師訴黃蘭記不付期票銀案堂諭着被告於一個月内淸償原告銀四百三十六兩並堂費㈡朱寳琛訴姚濤彭賠償損失案堂諭改期再訊㈢葉阿寳等訴王阿才等欠借洋案堂諭穆安素律師請求自請取銷照准 
　　又午後民三庭由關讞員會同英馬副領事訊理胡秀三代表各工人延包仁律師訴惠工銀行李瑞九等倒欠存欵案堂諭大成錢莊所執全國烟紙捐務總局期票兩紙各五千元准給諭由該莊向紙烟局收領民四庭由張襄讞會同日副領事淸水君訊理㈠朱振新延朱樹楨律師訴徐玉林不会期票洋案堂諭着被告償還原告洋一百二十五元並堂費㈡王老大訴夏笑杜欠借洋案堂諭被告臨訊不到由原告呈出証據屬實應照所訴之數缺席判决並堂費㈢鄧湘洲訴邢文卿欠借洋案堂諭同上㈣田開玉訴沙子洪擔保借洋案堂諭原告請求復訊不准㈤榮德公司延許理律師訴隆盛米店賠償違背租約損失案堂諭改期提前排訊㈥黃英訴黃守臣積欠房租走避無踪請求拍賣器具備抵案堂諭准聲請人將被告生財器具給諭拍賣得價繳存公堂再核㈦唐素珍訴解金星欠借洋案堂諭改期再訊 
[誌謝]  
　　昨承中國科學社惠贈第八卷第六期「科學」一册又銀行週報社惠贈第三二七號「銀行週報」一册併此誌謝 
來函 
[鎭海招商支局來函]  
　　逕啓者讀貴報十一月二十八日（舊十月二十一日）本埠新聞攔所登「新江天輪之慘劇新聞與事實不符爲亟將出事情形據實直陳按新江天輪例於下午五時傍泊鎭埠是日停泊之時退潮正急寗紹公司之币興輪與裝運興化桂圓之福建輪又同時銜尾出口激動江流致拍岸濤頭視當加甚新江天中段　繫岸上之鐵纜受此搖濫力不能勝因而中斷其時有住居本邑虹橋向業水手之旅客朱某因肩負鋪蓋手携老母登輪趨避未能便捷斷纜適落朱之右肩幸鋪蓋遮隔打擊力尙未十分重大僅肩頭口角稍受痛苦惟渠母年事已高受驚倒地後血滯氣阻知覺確曾暫失然經敝局片送公善醫院診治立即回復原狀興送歸鄕其人因未墮江身死其日更未踐斃小孩敝處輪埠一切規則均仿鐵路車站辦理迎送客人定有界限接遞行李　有專役對讼於免除危險便利旅客諸端早已籌畫妥善無論發生何事萬不至有擁擠之虞也除由新江天輪赶置加堅加鉅之船纜應用外專肅聲明諸維明察鎭海招商局謹上 
[先施公司來函] 招領耳環 
　　逕啓者敝　公司綢緞部本日獲金鑲玉耳環一只現存司理部如有遺失者祈說明式樣當即奉還請將來函登入貴報以便週知爲幸上海先施公司謹啓癸亥年十月二十七日 
公布攔 
[上海地方審判廳]  
　　布告爲布告拍賣事照得本廳執行謝翔鴻與王濱夫押欵紏葛一案業經將債務人王濱夫所有動產實施查封並鑑定最低價格在案茲定於十二月二十六日上午九時起至下午五時止在閘北司公路德華織綢廠内當衆拍賣凡商民人等欲買是項物件者應即携帶現洋邀期前來承買如承買人有二人以上時以價額最高者爲適法承賣人當塲繳足價洋承買物件立予具領仰商民人等體知照特此布告計開（一）動產德華織綢廠内機器生財（淸單另抄）（二）最低價額七千元正（三）執行書記官吳華燦承發吏顧瑜中華民國十二年十二月三日廳長沈錫踐 
　　批示一件陳學仁聲請銷案由狀悉應准銷案此批一件　文卿聲請執行由狀悉准予執行此批一件羅毛毛具交銀洋幷請領幷蒞由狀悉交洋八十元存尙短交訟費洋六元仰迅即交楚會簿一本准於本月四日上午十時繳證具領此批一件李良雲聲請暫緩執行由狀悉應准暫行停止執行仍仰迅速查明債務人財產呈候核辦此批一件張福生聲明原委請求暫緩執行由狀悉案已飭傳仰如期到庭候訊此批一件吳寳泰聲明業已在外和解了結幷請領借據由狀悉候傳案結領此批一件張培先請求交保由狀悉仰即覓保具狀候核此批一件俞砦氏請領銀洋由狀悉仰於本月四日上午十時持證來廳具領此批一件沈唐氏請領摺據幷銀洋由狀悉該氏前請領摺據業經明白批駁在案至所繳銀洋係屬追征訟費何得請領所謂均不准行此批一件陳全洪具交鈒洋由狀悉交洋十元存候給領此批一件陶得得即陶正利具交銀洋由狀悉交洋十元存候給領此批一件林友松等先行查封拍賣主債務人抵產由狀悉案已飭傳仰如期到庭候訊此批一件鄭洪文聲請執行由奘狀悉准予執行此批一件王道才聲請銷案由狀悉應准銷案此批一件楊夢林具交銀洋由狀悉交洋十六元存候給領此批一件杜芹香請求傳訊調解由狀悉姑候傳訊核奪此批一件王漢强對於查封榮華梗片廠財產聲明異議由狀悉候傳集訊奪此批一件潘陳氏是領銀洋由狀悉仰于本月四日上午十時持證來廳具領此批一件徐福林具交銀洋由狀悉交洋一百元存候給領此批一件俞張氏委任曹香蓀代理由狀悉准予委任此批一件吳社針訴陳殿卿不照和解履行請究辦由狀悉陳殿卿旣未遵照和解履行仰候聳轉執行可也此批一件高根全爲遺失田單聲請備案由狀悉據稱宅基田單放置趴房箱内今春檢視不翼而飛遺矢原因該民又屬不明情節離奇已極所請備案不准此批一件陳　奎聲請紗錄訴狀由狀悉准予抄錄此批以上十二月三日 
　　民庭主文一件議决張根記與談伸賢因債務淡訟上訴一案（主文）本件上訴駁斥十二月三日 
　　刑庭主文一件判决孫阿三鴉片烟一案（主文）孫问三吸食鴉片　之所爲處罰金十五元如無力完納准易監禁土皮一包烟久一只沒收一件判决曹阿玉竊盜一案（主文）曹阿玉竊盜之所爲處五等有期徒刑四月未决覊押日數准予折抵一件判决陳德善等竊盜一案（主文）陳德善竊盜之所爲處拘役十五日未决覊押日數准予折抵周小崇竊盜之所爲處拘役二十日未决覊押日數准予折抵一件判决沈振揚竊片烟一案（主文）沈振揚吸食鴉片煙之所爲處罰金十元如無力完納准易監禁一件判决朱金龍鴉片烟一案（主文）朱金龍吸食鴉片煙之所處罰金十元如無力繳納准易監禁烟具等件沒收以上十二月三日 
 
 

Page 16

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
 

Page 17

 
 
第一萬八千二百四十號;中華民國十二年 西曆一千九百二十三年十二月五號
星期三 * *本埠新聞三 
[耶誕禮品運到一批]  
　　四馬路五號福來公司係巢福來·鄭洪坤·吳澤生集資合辦本由巢君爲經理刻因事繁辭去另請鄭洪坤接任該公司除自製各種糖菓外並向歐美運售各項洋酒罐頭食物等近因冬至將届特由美國運來大批禮品聞有香檳啤酒一種每打售二元餘云 
[應時玩具之陳列]  
　　先施公司二層樓及三層樓現因冬至期近已將各種新奇玩具洋囡囡等送禮品物盡行陳列櫃外連日到有數百種新式活動人物車馬等及大小綢衣洋囡囡約五十餘欵取價甚爲相宜故連日銷去頗多云 
[日歷賀年片之發行]  
　　勞合路南京路口·聯益貿易公司新印美麗賀年片數萬張·此種賀片附有民國十三年新舊日歷現正在印刷中約於旬日内即可發行每打售洋一角二分前往預購者頗衆云 
[模範廠領到考察護照]  
　　模範工廠選滬職員調查實業已誌前報茲悉徐·金·蔣·三君係分途考察其預定出發路綫金能之爲直隷省各大商埠蔣夢芸爲江浙兩省各大商埠惟徐廣華則往南洋羣島其出洋護照已由外交部領給商字第四四四六號現正由許交涉員分函英美荷三國領事請其簽字一俟手續完竣即於一星期内放洋前晚商餘學會在宴樂園公餞除廣華君到者該會會長郁葆靑代表郁元英與職員陸式卿·張繼善中孚銀行行長謝芝庭等十數人由郁元英主席致歡送詞次由徐君演說旋因徐君尙仍天廚味精廠張逸雲約宴遂歡叙而散 
[大同樂會製售樂器]  
　　大同樂會製售新樂器甚多會址在愛多亞路一千零零四號電話爲三三九三號云 
[滙利木器號减價]  
　　南京路雲南路角·匯利木器號設立已久刻因外國冬節將届特將各貨低價二十一天今日爲第一日所售各貨以木器·火爐·地毯·銅鐵床爲大宗餘如中西餐用具漆布等定價甚低云 
[寧康參局新設分局]  
　　吉林寗康參局創設已歷二百餘載該局主人·以南省區城廣大凡向該局直接採辦者都感道遠之苦特設分局於本埠英租界牛莊路浙江路口一號三層樓洋房下月初先行交易廉售一月云 
[新民公司紀念贈品]  
　　霞飛路嵩山路口新民糖菓公司製各種西點蛋糕等兼運法國著名糖菓及上海女子工業指南牌出品此次耶穌聖誕節兼爲該公司三週紀念特備各種糖菓自今日起贈品一月云 
[出版界消息]  
　　麥家圈新華書局近因年關將届擬定於陰曆十一月初一日起拍賣新書三十五天 
　　城内花草弄靑友社所編之靑友旬刋十三期已於日前出版聞十四期中將附增商學月刋二張十九期加出新年增刋四張云 
　　跑馬廳一品香南首法政研究社新編民刑訴訟全書内容根據新法令其中各類狀稿完備適用現再版已出仍售一元二角云 
　　刀筆菁華一書爲跑馬廳東亞書局所出已印過四次銷逹二萬餘部近四版已出仍售特價七角二分云 
福建路謝文益印刷所所主謝晋卿君新編格言日曆每組僅收工本洋兩角云 
　　中華書局新出複式商業薄記全書分二編云 
[學務叢載]  
　　浦東中學之校長問題浦東中學校長顧珊臣君西渡赴德曾誌前報聞顧君臨行時向該校校董會提出辭職該校畢業校友及在校學生均一致挽留如挽留難成事實則擬到致敦勸前校長朱叔源君回任云 
　　女子體育校友友開會中國女子體育學校本月一日晚假中央大會堂舉行游藝會因鑒於歷届畢業生來校者甚多皆主張恢復校友會特於二日下午三時在該校開恢復校友會新舊校友濟濟一堂主席報告開會宗旨後即討論校友會簡章結果舉出正幹事徐芝雲副幹事徐玉英文牘崔毓蘭會計朱瑞年庶務胡雅修聞是晚又舉行新舊校友聚餐會云 
　　惠民校舉行二週紀念南市之惠民英文專修夜校前日爲二週紀念特於下午七時在該校舉行懇親會由校長黃亞民君起立致歡迎詞次王志澄碩士演說次精神醫學士張覺鐙君演催眠術有學生傳馬二人被試不數分鐘即入催眠狀態試騐錯覺幻覺觀者稱奇並能透視隔室物件及馬路上汽車之號碼歷歷不爽成績極佳散會時已鐘鳴十下矣 
　　協助義務學校茶話會北四川路協助義務公學開辦以來學生日形發逹原有校舍校具不敷應用該校辦理人嚴芥疇·蔡重覺等印具募捐册·興學書畫劵兩種擬向各方捐募昨特函請各界熱心敎育諸君開茶話會當由蔡重覺宣布募捐理由幷請指敎進行方法後請到會者爲經募人各領募捐册興學書畫券向各方捐募云 
　　小學促進會之委員會租界小學敎育促進會曾於本月一日下午二時在虹口東有恒路輔華里七八八號籌備處開茶話會到會者四十餘校當由陳才棠爲主席報告開會宗旨畢儀照女校杭君提議將該會名稱改爲租界小學敎育會以擴充範圍經衆附議而付表决當即推定委員十一名起草員三人並議定分區調查其支配區域則由儀照女學擔任文牘由萱鏡女校擔任並定於本星期六下午仍在該籌備處開委員會討論章程云 
　　學生節制聯合會會議上海學生節制聯合會前日假狄思威路源茂里學生部總幹事劉王立明宅内開本届第二次職員會議理事長王季仁主席提議各校分會宜加鼓勵競講會擬於徵求後舉行内容由恊會商定並訂於本月十五日星期六下午二時再開第四次職員會云 
　　職業敎育社徵女同志中華職業敎育社本年度徵求女界同志之進行極爲順利該社因本埠地方頗大深恐原有隊長隊員接洽難周敦請黃冰佩·何克明二女十·及馬崇淦夫人等爲幹事幷擬定期召集茶話會共商進行辦法聞此次女子徵求團所得分數專充辦理女子職業敎育之用現該社已與上海家庭日新會商洽擬先聯會創辦一上海女子家事講習所云 
　　女校聯合運動團先聲靶子路女靑年會體育幹事王翠英女士鑒於上海各女校對於運動之不注重將與高梓·張滙蘭二女士等共同發起一上海女校聯合運動團章程正在擬草中凡本埠高小以上女學校均將請其加入關於隊球比賽一事上月份已有數校作非正式比賽本月份則將作籃球比賽刻下已贊同加入者有女靑年會體育師範·民立女中·務本·惠中·淸心·裨文·愛羣·廣肇等八女校其他各校尙在接洽中不久將召集一籌備會云 
[觀愛普廬「情海輪廻」後述評]  
　　四川路愛普廬影戲院向以映演羅克·卓别麟等之滑稽影片著名近日忽喧傳開映情節影片記者讀其報章所載之廣告心竊慕之因於前晚偕友人陳君壽蔭往觀焉此片爲美國環球影片公司攝製原名MaryGoRound該院譯爲「情海輪廻」頗合劇情陳君曾在環球供職六月故對此片内容知之獨詳記者與其並坐而觀舉欵就詢益覺有味 
　　此片攝法似較恒常所見之影片爲佳開塲先映一碩大無朋之侓者張其二臂微作鷺鶿笑健者之週身圍以社會上之各種人類一美女雜其中幢幢盤旋是蓋謂劇中人爲勢利所逼隨惡社會顚仆之現象後愛妮斯（劇中無辜被辱之女子）每遇變故此健者輒先顯映其用意至善劇情略演奥國霍海克伯爵性好色與貴婦訂婚後仍獵艷於外一日在游戲塲見搖琴女郎驚其艷與之通欵曲女郎名愛妮斯因霍海克年少氣壯風度翩翩故亦不之拒且詢其名霍海克乃造假名佯爲領結商臨行贈以賽得之玩偶詎爲塲主見斥愛妮斯偷懶蹴之以足且碎其玩偶愛妮斯之父亦供職於游戲塲時爲塲主凌辱後竟爲其暗傷場主以兇惡過甚竟不容於野獸卒爲自畜之猩猩所死後愛妮斯知霍海克之確實身世乃悉其造誑因頗不愜其父更甚未幾歐戰起霍海克因王命領兵拒敵大敗而歸途遇愛父見已爲流彈所傷霍海克極力慰之愛父仍斥其爲誑徒霍無奈授以槍請擊之以洗其罪詎愛父力竭而死時霍之未婚妻已去世愛妮斯亦允許嫁與童伴白沙婁米且與之合辦游戲塲當彼二人欲結婚之前二日霍海克忽至苦求愛妮斯赦其前愆愛妮斯卒與之成爲眷屬云 
　　綜觀全劇情節尙覺曲妙惜接情處每多忽速如霍海克從軍歸鄕後與愛妮斯見談時愛固拒其所請詎第二幕之接情即爲霍海克與愛妮斯在花蔭接吻又無說明辭證明若二人如何和好而突然演此殊使人費解又有游戲塲主爲猩猩殺死一節未演束案亦頗使人不愜至演員之表曼蘭菲爾平MaryPhilbin最爲細膩其作失意時之苦笑酷似「賴婚」中之麗琳餘如被游戲塲主笞責時之慘呼與霍海克在花園中私會半推半就之神氣皆極自然不知者幾疑曼蘭爲過來人且曼蘭入電影界僅有三年而此劇又爲其所演之第一劇能有如此成績我知其所懷之天才將來定能高出曼麗畢克福·麗琳甘熙等明星耳（待續） 
[評「百合花」影片㈡]  
　　全片情節略如上述内中精彩甚多麥茂蘭之表演無一處不體貼入微喜怒哀樂恰如其分此片初映時先現一百合花影嬌艷芬馥可冠羣芳旣而花隱人現麥茂蘭玉立其中明妝麗服益顯其艷俄而人隱花現彷佛玉人倩影隱約其間人耶花耶是一是二誠一幅絕妙圖畫也在俱樂部中獻藝時係兩人對舞時而合抱時而孤飛織腰轉側體態輕盈而宛轉自如不露急態的是此道能手繼而由徐而疾繞塲三匝波瀾層出姿態横生如大江下注千里一放令人有觀止之嘆而麥則左宜右適游刃有餘足徵藝有獨到較之矯揉造作者有上下牀之别見蕃恒後心悅其人隨即秋波含情非慧心人無能悟此與蕃恒久别後芳心輾轉坐立不寗初嘗離愁者確有此景迨闊别重逢不覺愁眉爲開能將胸中所積悉表於外非易事也當其摒棄一切不御鉛華手執家庭雜誌默誦不輟一心欲爲良家婦以享家庭之樂詎夫也不諒頓萌厭念致良緣中斷重現色相不禁爲之感慨於是可見歌無塲中非盡是妖姬蕩婦特所遇非人不得不出此耳良可慨也華燈明時重獻絕藝於是舞蹈塲中頓時欣欣向榮迨銀幕初啓麥端坐萬花叢中出絲帶一縷且歌且無玉亂金翻異彩悅目混身都有解數後乃如剥繭抽蕉愈無愈妙俄而抛帶捧球輕盈而下風動裙開步步生姿而輕球三五飛揚身側有不即不離之妙松風水月之淸華仙露明珠之朗潤亦無以擬之及見蕃酒酣耳熱民鼓掌助興悵觸前麈彌覺心酸不覺嬌軀欲仆欲舞無　　著名電影童伶惠斯擺蘭說劇時之神氣 
力乃不終塲而去令人又愛又憐神乎技矣及春夢已醒隨坎歸來見坎母和顏怡色慰撫備至念及岙世飄零不覺心酸淚落一時舊怨新恩勾上心頭不禁輕撫坎肩爲之隕淚表演至此可稱淋漓盡致矣 
　　吉孫勞勃司JasonRobards之蕃恒表演亦佳末後描摹沉迷酒色及發槍驚怔數幕尤見精細勞惠而歇門LowellSherman飾坎林登形至平庸蓋歇門之眼天生陰險故飾賴婚之桑逹生刻畫浮浪子入微不待表演即可知其陰險小人也今於此劇中飾坎林登坎爲多情男子適與桑逹生相反故歇門雖竭力作誠摯之態而總不能動目此則限於天賦非人力所能爲也 
　　（懷麟）（完） 
[滑稽言情影片之重映]  
　　風流女子（　UpinMary 'sAttic）爲滑稽言情劇前曾映於夏令配克今又映於恩派亞主演者愛伐諾伐克（EvaNovak）明眸皓齒以嬌小美麗勝與之對演者哈雷葛禮生(HarryGrisson)頗有膐力而氣宇軒昂儼然英雄本色又有名犬鐵彈(Teddy)亦出現於此劇此犬能爲種種技藝其名幾與司屈朗哈忒(Strongbeart)（犬名）相埓全劇中用女子甚多肥瘦修短媸妍畢備美國滑稽劇近數年前曾盛行以浴女(BathingGirls)攝入影片致有浴女時代之稱風流女子其代表也 
　　劇中略述某女子體操學校敎員傑克送其妻曼蘭入其所敎授之學校肄業曼蘭無親戚惟一叔父家產極富叔父死遺囑謂其家產俟曼蘭結婚時與之律師遂携遺囑並一留爲紀念之金剛石首飾來視校長校長未知曼蘭之爲傑克妻也令其子謀之所以覬覦其遺產也其子多方設法悉不得售乃以金賄妓並一匪徒僞爲牧師强廹傑克結婚以離間其夫婦曼蘭果信之痛哭而去旋妓向校長之子索巨酬謂如不與將洩其隱校長之子無奈逎於夜半私啓鐵箱竊曼蘭之金剛石首飾其父聞聲至則謂係捕賊來者賊已奔樓上時傑克不見曼蘭遂上樓覓之因是被疑爲賊未幾警察至又捕得一賊則前假扮牧師者也而校長之子以賊誣傑克而賊逎藏於其身於是虚心而逃卒爲警察捕去而案情以大白劇中發笑之處甚多如曼蘭以旗杆之繩而懸其幼子之衣場上方升旗遂並其衣衫而升傑克與賊及校長之子互相驚避等皆足使觀者哄堂而鐵彈以一犬能撫育幼孩一如慈祥之保母能哺兒乳能搖搖籃並能開留聲機器洵奇觀也（一東） 
 
 

Page 18

 
 
第一萬八千二百四十號;中華民國十二年 西曆一千九百二十三年十二月五號
星期三 * *[球戰歡聲]  
　　本埠中等學校足球競賽會今年冬季開始比賽以來各校均已歷比三次虹口澄衷學校球隊旣勝南中又敗二師前日該校又與約翰附中比賽上半時即負一球至下半時澄衷各球員奮勇前攻約翰勢漸不支連負兩球其結果爲二與一之比澄衷勝澄衷於本月十六日又將與復旦附中爲末次比賽云 
[慈善新聞]  
　　關於慈善事業之消息合誌於左 
　　集義善會組徵求隊昨日下午二時上海集義善會在寳山路義品里該會會所内開職員常會正會長寳竇耀庭因事未到公推林春山主席略謂本會助材部辦理以來每月施助之材月逹十餘具之多本會於前日臨時大會時曾議决與行徵求會員大會惟此事手續繁多應請各抒卓見共商進行云云即席議决各案如下㈠徵求隊計分江蘇浙江湖南湖北山東山西廣東四川福建直隷河南安徽甘肅雲南陜西貴州等十六隊㈡公推林春山爲江蘇隊隊長徐在臯爲浙江隊長金式如爲湖南隊長朱筱舫爲湖北隊長張瑞章爲山東隊長徐幼棠爲山西隊長朱桂良爲廣東隊長葉夔龍爲四川隊長江晋卿爲福建隊長丁全華爲直隸隊長諸潤泉爲河南隊長徐少棠爲安徽隊長周福康爲甘肅隊長陳上逹爲雲南隊長虞廷愷爲陜西隊長趙錦階爲貴州隊長各隊設參謀一人隊員六人由各隊長延聘之㈢介紹甲種會員一人計得捌分乙種會員一人得陸分丙種會員一人得肆分丁種會員一人得二分永久會員一人得十五分徵求目的爲五百人云 
　　大方醫院施診給藥法租界南陽橋西面太平橋小菜場對面·大方醫院夙以濟助貧病爲宗旨每日上午九時至下午四時施診給藥不取費用各科均由專門西醫主任近鑒滬上花柳病頗盛特備注射藥水診費手術費均免僅取藥本二元幷贈花柳病害論一册藉以警告該院幷備全白喉癬疥肺癆等血淸注射藥·及補血補腦針藥云 
[郵信截止時間表]  
　　來往地點　　　　　　火車或輪船　平信　　　　　　　　　掛號信 
烟台天津　　　　　　　　舟山　　　　今晨（五日）八時半　　八時烟台天津　　　　　　　　新平　　　　晨十時半　　　　　　　十時愛琿（取道浦口哈爾濱）　火車　　　　上午十一時　　　　　　十一時俄國歐洲（注明由浦口　　火車　　　　又　　　　　　　　　　又西伯利亞墨斯科往者）西伯利亞（取道浦口赤塔）火車　　　　又　　　　　　　　　　又天津　　　　　　　　　　東華　　　　晚九時　　　　　　　　九時靑島　　　　　　　　　　和生　　　　晚九時　　　　　　　　九時烟台天津　　　　　　　　溙生　　　　晚九時　　　　　　　　九時長江各埠　　　　　　　　火車與輪船　晚九時　　　　　　　　九時香港廣州（包裹）　　　　岳新　　　　晚九時　　　　　　　　九時汕頭　　　　　　　　　　岳新　　　　晚九時　　　　　　　　九時福州　　　　　　　　　　海安　　　　晚九時　　　　　　　　九時威滇衛烟台天津　　　　　樂生　　　　晚九時　　　　　　　　時九烟台天津　　　　　　　　蕪湖　　　　明晨八時半　　　　　　八時厦門　　　　　　　　　　綏陽　　　　晨八時半　　　　　　　八時香港廣州（包裹）　　　　綏陽　　　　晨八時半　　　　　　　八時香港廣州　　　　　　　　沙北廷　　　上午十一時　　　　　　十時半 
[戲劇協社戕演「潑婦」]  
　　九日下午三時...在職工敎育館 
　　小西門陸家浜職工敎育館戲劇協社將演歐陽予倩所編之『潑婦』新劇曾誌本報茲悉該劇由排演主任洪深召集男女演員排練已臻嫻熟現决於本月九日（星期日）午後三時在該館表演招待來賓劇塲職員刻已推定此次該劇完全根據予倩之原意佈景及舞台裝飾亦均照寫實派置備届時無須入場劵云 
[「碧雲霞集」之徵文]  
　　前有人爲京伶琴雪芳編集徵文巳見本報今又有代碧雲霞作徵文小啓者稿以陰歷十二月底爲截止期寄北京宣外椿樹二條范宅收集出時各贈一册原啓如下蓋聞花由人護名以文彰盛事流傳由來久矣今夫碧伶梨園山斗月輝皓腕岑寫修眉腸似繡而能廻目横波而善瞥玫瑰笑淺頻摧匪石之心荳蔻香濃幷作如蘭之氣瑤階桃李文艷不能比其色鶴衫旋毳鶯舌抽簧歌咽露以珠輕舞攫霞而綺散韻不流今武艷不能比其藝負此二絕可無專集方其十丈氍毹一宵絃素春葱一指敎渠儂魂不勝消秋水雙流覺我輩情難自制拜倒裙下應不乏人况靑衫濕淚曾聽曲於江頭紅袖參禪亦留詩於湖上某以此情難遣浦珠未合爰展銀紙爲修駢語藉抛傳而引玉期集腋以成裘伏 
本埠出租汽車行名表廣告 
[北部汽車行]  
　　行　名　　電　話　　地址 
大　　北　　北一四六三　禮查路十四號（禮查飯店相近）美　　華　　北九四○　　北四川路天潼路角（四川路橋塊）　 
[西部汽車行]  
　　行　名　　電　話　　地　址 
大　　北　　西三五三三　靜安寺路二一六號（靜安寺西首）雲　　飛　　西一八九　　環龍路七十七號（法國公團西首） 
[中部汽車行]  
　　行　名　　電　話　　地　址 
中　　興　　中一二四四　福州路三九三號（一枝香大菜館對過有利錦記　　中四九一○　浙江路一五五至六號（小花園對面）華　逹　　　中二○二　　大世界東間壁 
　　昨晚抵滬之梅蘭芳 
　　（上元夫人劇中之小影） 
　　願海内大雅騷人詞客頒賜鴻文襄此盛舉所謂春草秋草共仰仁風感之者固非某一人而已公等簿書之多暇亦案牘之無勞自宜效司馬之風懷比學士之瀟灑也倘哉杜牧多情定不謂曹邱好事此啓 
[徐碧雲譚富英「新唱御碑亭」]  
　　京伶徐碧雲新與譚富英同演「御碑亭」於北京華樂園賀徐伶飾孟月華扮相淸秀舉動雅緻聞丈夫赴考乃其高中思念家中無人掃墓旣冋去後見德祿不願預送回乃假作腹痛而出種種表情均能入細入微尤妙者在御碑亭避雨見少年亦來避雨時做出手足無措之况恰合劇情聞丈夫言他父母因其不辭而别生起病來驚惶之色悔恨之意忽現於眉宇之間回得家去見父母俱好初奇繼而樂見修書時之昏倒訴究時倣作之痛恨均維肖維妙至唱工則訴寃之搖板賠情時之快板咬字旣正行腔又圓抑揚頓挫合拍中節令人痛快淋漓足過戲癮尤其妙者碑亭内唱「打四更心不定」一大段二大板字眼旣淸晰腔調又圓穩一句有一佳腔而無重者 
　　富英之王有道頭塲平平傷書一場「王有道提筆」一段頗有精彩見老帥時聞柳先春曾在御碑亭與其妻避過雨時說出「啊呀年兄呀啊呀老師呀」此本表現一種心慌意意亂神情不定之態他伶演來均重復一次以表慌亂之甚今譚伶祇用一次再告退時但用一拱手禮忽忽而出未用打躬禮想當時之王有道或不出此以後尙須留意陪情一段做得細膩之致是日還肯賣力故精彩處頗屬不少也 
[梅蘭芳昨晚抵滬]  
　　昨晚十時梅蘭芳由京乘通車抵滬同來者有著名票友言菊朋·客串琴員陳彥衡及王鳳卿·小桂花·姜妙香·郝壽臣·朱桂芳·朱湘泉·董俊峰·姚玉芙·張春彥·吳彩霞·李春林·劉春利·馬富祿·李壽山·劉鳳奎·周春亭等八十餘人周瑞安因趕車不及約於今日來滬梅妻王氏亦偕來許少卿先期至京沿途照料昨亦同抵上海通車到站時趙叔雍·文公逹諸君均往歡晤梅着獺皮大衣藏灰色呢帽態度雍容談笑自若下車後即乘汽車至愛多亞路五洲旅社暫憇因一部分行李猶未運來故先住一聞明日將移居法租界楊梅橋某宅小憇一二日梅將分往各處拜客准後日（三十日晚登臺梅與王鳳卿演武家家坡言菊朋空城計次日梅言南天門王取成都第三日日戲梅王御碑亭言奇寃報晚梅言珠簾寨王硃砂痣云 
[集會表]  
陽曆本月時間　　地點　　　　　　召集者　　　　　事由 
五日　　　　　　寗波同鄕會　　　對日外交市民大會　友誼會五日午　　　　　半淞　　　　　　駐四川省代表　　　歡宴張炜　君五日下午　　　　各路商總聯會　　各路　總聯會　　　討論會六日午　　　　　三馬路聯華總會　扶輪社　　　　　　常會六日　　　　　　九畝地　　　　　　貨維持會　　　　選舉評議員之搗嘵七日下午五時　　南市　　　　　　市　會　　　　　　冬季常會七日晚　　　　　小南門外裏倉橋　博約夜校　　　　　英語研究會 
[今日多雲而睛]  
　　昨日午後四時半徐家匯天文臺氣象預報云天多雲而晴北海濱一帶微風無定向南部時令風頗鉅馬尼剌消息緯線十五度有低壓中心點向呂宋東海濱進發本埠温度在午後三時前二十四小時内最高六○·八最低三四·五去年同日最高四·四二最低三八·四 
 
 

Page 19

 
 
第一萬八千二百四十號;中華民國十二年 西曆一千九百二十三年十二月五號
星期三 * *常識申報 
常識 
常談 
[唐人用黑奴考㈠] [  老圃]  
　　唐人小說凡言人黑色輒曰形似崑崙崔涯嘲妓女黑色詩日懐胎十個月生下崑崙兒又嘲李端端詩曰獨把象牙梳插鬢崑崙山上月初生趙王鎔見墨君和面色光黑問曰此中何得崑崙兒也問其姓與形質相應即呼爲墨崑崙崔生家中有崑崙奴曰磨勒爲崔生刦取紅銷妓此雖小說可見唐時風俗唐人客至每有玄奴應門立奴亦崑崙奴也周邯因夷人賣奴其人善人水因名曰水精此亦磨勒之類皆來自外國凡此皆足證唐人用黑奴在當時數見不鮮故凡遇黑色者即嘲爲崑崙特崑崙二字何所取義或以爲疑顧亭林天下郡國利病書謂眞臘民色甚黑號爲昆侖即唐時所謂昆侖奴然此說實不確考眞臘即今安南之柬埔寨其人尙不甚黑且眞臘亦不應稱昆侖昆侖爲神州極西之山昆侖奴者猶言西方奴耳考歐西記載販賣黑奴之俗極古歐人販黑奴自葡萄牙人始其事在十五世紀之末然作俑者爲亞刺伯人在幾内亞沿岸專其利者已數百年矣亞刺伯在唐時爲大食國幷波斯而有之其疆域極廣東接唐界西通非洲白人未至非洲以前實非洲之主人也大食波斯人家中皆畜黑奴天方夜談中屢見不一宋史言波斯入貢其從者目深體黑謂之昆侖奴則此類黑奴固嘗携入中國如磨勒水精之徒即波斯大食人所賣也 
衛生 
[嬰兒姿勢之矯正] [  田玉白]  
　　嬰兒初生時代其骨十分軟嫩爲父母者不可不注意如隨其自然將來必不能有正直之姿勢然我國之人大半不能留心於此故今物舉數條以備爲父母者稍加注意列之如左 
　　㈠嬰兒睡時不可傾斜即傾斜當時常二邊更易否則將來必成爲歪頭 
　　㈡嬰兒稍長時不可早使學行走走路早將來必成爲弓形腿 
　　㈢嬰兒之衣服不可十分緊狹否則必有礙於血脈之流通身體之發育 
　　㈣嬰兒所睡之床不可用凹心之术如睡凹心之床將來必成爲曲背 
　　㈤嬰兒五六歲時所著之鞋不可太狹小否則必至於成爲灣脚又常發現雞眼等病（乙種酬） 
經濟 
[舊報紙之利用] [  天夢]  
　　宣傳消息增長智識報紙尙矣覘一國國民之程度胥視國民之閱報多寡爲標凖近來吾國國民雖未能如歐美各國人手一報然已大非昔比是亦可喜事也 
　　惟報紙隔宿已成陳迹日積月累爲數不少將棄之如遺乎抑珍而藏之歟然棄之未免可惜藏之又屬無用可將每日所閱之報擇其重要新聞可留備參考者或有統系之記載及國民必備之常識一一剪裁另粘一簿年深月久可作大事記及日用寳鑑觀也 
　　其餘留作包裹字畫書籍器具衣服等類可免蠧嚙蟲噬之患因報紙所用之石墨和以煤油含有殺菌之用故蟲類咸避之 
　　至用餘之報紙甚多可以出售供商店零星包裹之用且可收回報價四分之一於經濟上亦不無小補舊報紙之利用大矣哉 
　　第有一語須鄭重聲明爲吾國數千年不易得之美德亦爲表示吾人尊崇之至意請諸君牢記者惟此『惜字』二字而已萬不可如東西各國以報紙用之於厠所以爲不如是不足以盡歐美之文明也此事雖於迷信毫無關係然而穢褻文字破壞吾國數千年相傳之良好習慣未免於心不忍耳鄙人目擊頗多故有感而言之（乙種酬） 
道德 
[交友須知] [  逸園]  
　　㈠世人以爲友誼旣深可無分彼此金錢出入亦可無須淸算不知友誼中斷者多由於金錢關係欲久其交者必先淸其賬向友借貸所約還期寗在預計可歸還之期以後萬一届期不能歸還當先期商懇延緩不得届期而置之不理致累友受窘或轉失信於他人 
　　㈡訪友旣經約定時期當如期而往一方亦當至期而待蓋候友而友不來或訪友而友不在不但令人生惡且易誤人要事 
　　㈢友人有求於我我當盡力相助友人窮困時尤宜如是我非有不得已事不可妄求友人不得意時尤宜如是 
　　㈣友人有事函詢須逐條作覆字句則不妨從簡不應問而不答或答而不備 
　　㈤我之品性學問財產境遇等對友人無虚飾之必要因虚飾而得之友非眞友眞友間應無絲毫虚僞 
　　㈥交友當專擇其情投意合者初不可含有何種目的欲資利用而結交之友非久友 
　　㈦友人間勿過事戲謔勿相賭博勿以强取勒索爲戲須知善交久敬是不易之言否則易因瑣事而傷感情 
　　㈧寗少交眞友毋濫交僞友見我得意而恭維不怠者决不是眞友我失意時倍形親愛者方可稱眞友 
　　㈨擇友時須十二分愼重旣視爲眞友則應始終不渝不宜因細故而遽棄之否則終身無久友（乙種酬） 
市政 
[南市市政之亟宜改良] [  英]  
　　余曩居法租界貝勒路霞飛路口以其路政之修明街樹之整潔每日徐步其間甚覺愉快暇嘗考察法租界當局對於辦理市政之精神余因職務關係有時夜半歸家甫及里門輙見推糞車者經過及至天明居戶便桶已經傾盡故余等起身時臭氣已不可聞矣上月余移居南市地在斜橋適與法租界藍維靄路交界半爲華界一馬路顯分兩國界限其間文野即於以判焉余每晚見華界木桿之電燈光暗淡如死而對面之法界電桿則以水門汀爲之照耀如同白晝相形之下未免見絀不特此也華界推糞車者來不以定時每至日上三竿始徐徐行過臭氣洋溢中人欲嘔雖加以譴責亦弗聽也至於灑水車之絕跡道途垃圾車之未或惠臨猶其小焉者也余甚願南市工巡捐局設法改良之（乙種酬） 
科學 
[測定緯度之簡單方法（一）] [  耿光]  
　　無論敎授何項學科非實際試騐不足以喚起學生之興味初級中學校敎授地理時學生對於緯度之測定每有疑問而六分儀等觀測器其價甚昂又非任何學校皆能置辦者是非有簡單之觀測方法以資實騐不可爰述其法以爲執敎鞭者參考焉 
　　普能測某地點之緯度只須測某地點之北極星高度即得測北極星高度簡單之法如圖取長方形之薄板一其ＡＢ之面務極平滑而於其側面附以紙製分度器務使密切於板然後以絲懸一重錘於分度器半圓之中心當ＡＢ面保持水平位置之時須使其絲之下垂適與分度器上之零度完全一致（如甲圖）然後注目於Ｂ點而將Ａ端高舉俟ＡＢ平面適對北極星（即ＡＢ平面與北極星同在一平面上）而止此時重錘必沿分度之目標而向Ｂ之一端移動於是視察懸重錘之線與分度器上之零度線相差若干度（如乙圖）此相差之度數命之爲Ｄ度即北極星之高度亦即其地之緯度也 
　　甲圖零度日 
　　乙圖北極星分度器零度線地平線 
　　丙圖 
　　說明一所謂北極星之高度者即吾人向北星極之視線與地平線所成之角即乙圖中ＡＢ與ＢＣ相交所成之Ｅ角也惟Ｅ角與Ｇ角相加爲直角Ｄ角與Ｇ角相加亦爲直角故Ｄ角等於Ｅ角即懸重錘之線與分度器零度間相差之角度爲北極星之高度也 
　　說明二何以測定北極星之高度即爲其地之緯度乎今假設欲測Ａ地點之緯度如丙圖Ｂ爲北極星在地軸之延長綫上因北極星距地球在不可思議之遠距離（約三百萬倍於太陽與地之距離）故在地球上任何處望北極星其方向不變而圖中ＣＡ綫即爲由Ａ點望北極星之方向ＤＥ爲地平綫Ｆ角即北極星之高度Ｇ角即Ａ地點之緯度今Ｇ角加Ｈ角爲直角Ｆ角加Ｋ角亦爲直角而Ｋ角等於Ｈ角Ａ（同位角）故Ｆ角等於Ｇ角即該地點北極星之高度等於該地點之緯度也 
　　附說一精密言之北極星實不在地軸之延長綫上而稍偏故精密測法宜用子午環儀測周極星然爲普通簡單測騐儘可作爲北極星在地軸延長綫上因其偏度亦甚小也 
　　附說二地球實爲扁平橢圓球體而丙圖所證明是則視地爲正圓球體視爲正圓球體所測定之緯度爲地理緯度GeographicalLatitude與視爲扁球體測定之地心緯度GeocentricLatitude實不相同然其間相差亦甚微例如北京之地理緯度爲39°55′30″地心緯度爲39°44′50″相差無多故普通爲簡單之觀測得其地理緯度足矣（乙種酬） 
 
 

Page 20

 
 
第一萬八千二百四十號;中華民國十二年 西曆一千九百二十三年十二月五號
星期三 * *   
 
