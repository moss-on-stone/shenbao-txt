# 1896 - 384 - 4908498

 

Page 1

 
 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏巨禮　刑工爲　門首列學術治體舉凡經世之學可謂賅括無遺其中登選諸公非名儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚亥豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取可也 
[東周列國出售] [  圖書集成局代啓]  
　　東周列國一書久已盛行海内卽耳食之鄉里亦能口講指畫幾與三國水滸並駕齊驅雖稗官野史閱之亦可知國運之興衰人才之消長且事事歸實與正史無異不同海市蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局用新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街　　閣購取可也 
[論報紀營員僨事]  
　　天下之物有不能强而同者火我知其熱也水我知其寒也不能謂熱者水而寒者火也素者我知其爲絲也黑者我知其爲墨也不能以墨爲素而絲爲黑也吞魚於淵者獺也食雀於叢者鸇也欲網獺而適網夫魚欲羅鸇而反羅夫雀不可也猫捕鼠者也犬搏兎者也以捕鼠之猫而與鼠同眠以搏兎之犬而與犬爭食尤不可也其於人也亦然盜賊害民者也指良民而爲盜賊是以至不類者而類之也營兵之設弭盜以安民者也以營兵而擾及良民且擾及官員并乘閒掠其財物是兵之與盜其名至相反而其實竟相似也漢口某營勇因憑綫指拿會匪誤拘唐姓官員一事前經屢誌本報旣而又得訪事者函知細情述登本月初五日報端其略云唐君爲已故軍門諱某之猶子某省候補道印某之哲嗣以武職起家經某大員奏改文職除陜西清平縣知縣月前領憑南下道經漢皋偶赴沙家弄倡家作狎邪游眷雛妓珊珊流連三日出巨金脫其籍携至舟中將效范大夫載西施緝捕營某哨長聞而疑之以告營主營主轉禀督轅督憲張香帥諭令細心查訪營主卽贸贸然率勇前往時舟已開及中關遂假查貨爲名一擁而上唐君傲不爲禮營主一聲暗號將欲圍拿唐君膂力兼人連郤數勇卒以寡不敵衆受傷被擒舟中所有衣服金銀悉數携去嗣經臬司會同讞員訊問唐君檢呈文憑路票信件確鑿可憑臬司卽電告京師某大員未幾電覆符合刻下唐君在撫中衡叅將璞叅戎玉處養傷云云此一事也猶得謂非某營員之鹵莽僨事乎前報稱其據捕役某甲禀報卽所謂綫人是也某甲旣充捕役應知公事體綂其指唐君爲會匪也未知果否確有所見抑僅以其多金揮霍之故遽爾動疑在某營員旣據所報轉禀督轅又奉細心查訪之諭自應到船以禮相見平心詢察果有破綻下手未遲何乃假查貨爲名一擁而上又因唐君傲不爲禮遽令圍拿以致一錯再錯鑄成六州之鐵是此事之始誤於綫人而終成此誤者固某營員也或者謂此在唐君亦不得謂之無過蓋以除授實缺知縣人員領憑到任中途微服北里冶遊豈不干職官挾妓飲酒之例况又慨出巨金納妓爲妾慢藏冶容二者兼之宜其自貽伊戚也此誠探原之論唐君亦無可置喙顧謂宦遊者以唐君爲戒則可若謂唐君戚由自貽而竟以此寛某營員之咎則不可職官娶妓豈能無咎然以之較盜賊則不止一閒况唐君爲陜西未到任之知縣而冶遊在於鄂省則旣非本省部民其咎更可末減乎特不知衆人擾攘之際財物搶掠一空而所謂珊珊者爾時作何位置恐俏瞻驚魂愁香怨粉有不堪設想者耳或又謂唐君旣理直氣壯則當慷慨陳詞自述閥閱何爲倨傲於前拒敵於後此則不得爲唐君咎蓋以近日各省盜賊之多往往假扮官兵口稱查貨因之肆刦如前報所載奉省之事亦旣數見不鮮矣唐君旣擁巨貲又得佳麗驀見多人嘯擁而來以爲奴輩利我財耳當此之時營員以會匪目唐君唐君不知也唐君以刼盜目營兵營兵詎知之乎夫旣以刼盜目營兵則將伯難呼惟有併力拒盜已耳豈暇爲之陳說　閱乎又况營兵等之掠取財物本與盜賊無異乎要之中國之兵旣不能禦外侮又不能靖内憂而徒以之擾累良民則有兵不如無兵昔孔子因子貢必不得已之問而言去食先言去兵聖人之言固無所不包也夫 
[諭旨恭錄]  
　　十月二十五日奉旨廕生增啓著以文職用祺鋼著以侍衛用載峒著以文員用慶文著以七品筆帖式用擬補國子監助敎托龍武著准其補授保送分發知府翰林院檢討勞肇光著以知府分發省分補用補授廣西歸順直隸州知州保舉在任候補知府顏嗣徽著准其補授照例用俸滿黑龍江呼蘭理事同知璧良著照例用兩淮臨興塲鹽大使沈福恒著回任獲盜官直隸候補道朱臻祺著准其遇缺儘先補用明保四川候補班前補用道安成著以道員發往四川補用並交軍機處存記湖北試用道蔡錫勇著以道員發往湖北補用並交軍機處存記候選道梁誠著交軍機處存記保舉直隸補用道朱福春四川候補知府呂烈嘉直隸候補知縣王用霖福建候補知縣沈先大四川補用知縣陳玉森謝文藻俱照例用宗人府主事著陳本仁補授山西巡撫衙門筆帖式著承霖補授朱兆槐陳　彥著以同知發往吉林差遣委用朱曙昇阮忠植著以通判發往吉林差遣委用唐安仁樂理瑩著以知縣發往吉林差遣委用吉林敦化縣巡檢著吳金鑑補授吉林農安縣巡檢著孟廣鈞補授廣西泗城府西隆州州同著張銘誠補授湖南靖州直隸州州判著牛煥霆補授盛京刑部蒙古主事職銜著壽榮補授盛京户部司庫著鍾霖補授盛京工部司庫著全祥補授欽此 
[本館接奉電音]  
　　昨日午前京師飛電傳來上諭二道旨一道敬謹譯登○十一月初六日奉上諭沙克都林札布現在調補琿春副都綂著隨同延茂專辦吉林邊務事宜欽此同日奉上諭恩澤等奏特叅委協領因公苛歛請旨革職一摺黑龍江北圑林子委協領敬凌因辦公虧乏輒於所屬旗丁任意攤派苛斂雖非入已究屬違例敬凌著卽行革職以肅屯政而儆效尤該部知道欽此同日奉旨琿春副都綂著沙克都林札布調補所遺寗古塔副都綂著雙齡補授欽此○初七日奉上諭福建建寗鎭總兵員缺著鍾雲補授欽此 
[司農奏牘]  
　　户部片奏再查光緒二十年七月間臣部因籌餉緊要奏請將二十一年分在京王公以下滿漢文武大小官員俸銀並外省文武大小官員養廉均按實支之數核扣三成綂歸軍需動用嗣於上年十月間因關外雖已撤防甘肅尚有軍務一切徵兵募勇需欵不資奏請將二十二年分京俸外廉再行接扣一年存儲候撥先後奉旨允准通行遵辦在案現在海疆已無戰事回匪業就肅清自二十三年起京官應得俸銀外官應得養廉原應按照二十 
 
 

Page 2

 
 
年以前實支之數開支以復舊制惟北洋於歸併淮軍之外添練海軍西路於停發行餉之餘尚需坐餉加以興修軌道堵築河工用欵浩繁部庫艱窘情形當爲中外臣工所共諒而各省認還洋欵羅掘一空且有指養廉三成湊還洋債者合俸廉兩項併計每年核扣數逾百萬以三成分計各員所扣無多以百萬合計公家所裨實鉅當此時局艱難度支匱乏中外文武久沐皇仁允宜共攄忠義之忱藉伸報効惟查京外員弁其職分較卑者上年各省核扣養廉文職州縣以下武職叅遊以下迭經各該省奏請免扣均邀聖明允准中外事同一律臣等公同商酌擬請將光緒二十三年分京官應得俸銀文職自五品以下武職自四品以下仍照全數開支其文職四品以上武職三品以上照案再行核扣三成外官應得養廉文職自府經歴縣丞以下武職自都司守備以下仍照全數開支其文職州縣以上武職叅將遊擊以上照案再行核扣三成併京俸外廉均擬再行接扣一年彚總奏咨存候撥用如蒙俞允俟命下之日卽由臣部通行在京各衙門曁各省將軍督撫欽遵辦理臣等爲顧念時艱援案籌備要需起見是否有當理合附片陳明伏乞聖鑒謹奏奉旨依議欽此謹按此片於本年十月二十日入奏本日卽奉俞旨大約日内當飛咨各直省將軍督撫照辦矣 
[甬江氣候]  
　　寗波訪事人云入冬以來天氣暢晴風和日麗宛似仲春光景至上月二十日左右黄　　子更加和煖諺所謂小陽春者有過之無不及市上工作之流皆舍棉而夾猶復汗涔涔下無衣無褐者咸賡帝力何有矣至二十五晚忽大風如號半空冷氣逼人以爲是固凍雲布濩無復晴曦乃天明依然和煦如初直至三十日陰霾似冪細雨溟濛入夜驟覺擁衾不煖挾纊無温現在天又晴霽惟朔風割面栗冽砭朋河下廻灣處漸有薄氷居然裝出嚴冬氣象矣 
[火警續述]  
　　杭州訪事人函云十月三十日九點鐘時草橋門外直街火警已將大略情形登諸報簡兹悉火起於羊市街西首傳順興小茶館樓上因烘小兒溺布火力過猛以致焦灼延及蚊帳頃刻之間冒穿屋頂傳與妻均在樓下烹茗待客比及知覺業已不可嚮邇是日西北風甚緊兼之大霧迷茫不辨昏曉以是居人皆爲失晨之雞尚有未經盥洗者隣近某柴店有一襁褓女孩偃臥在牀其父母見火勢蔓延已將焚及赶緊收拾要物飛奔而出忘將女孩携帶遂致葬身火穴之中又本月初一晚二鼓時忽聞警鑼亂鳴急出凝望見天半朱霞倐起倐没隱隱在離官方位次日探知鳳山門外小諸橋某姓草屋因燈煤失愼辛無毗連之屋僅焚去茅舍數間 
[工匠行兇]  
　　蘇州訪事友人云盤門外起造洋房所需工匠皆由寗波招來此輩類皆年富力强性極頑梗某日有工匠三五輩行至城内三多橋附近某烟館吸烟應給烟資二百四十文中有某甲以洋銀一枚爲質至本月初二日傍晚若輩歇工入城向烟館贖取原洋一言不合卽糾集同業四五十人將烟館主拉至石巖橋得勝樓茶肆啜茗評理繼以老拳從事旁人見而不服工匠遷怒於旁人某甲突出利刃將丙丁戊三人戮傷登時倒臥於地血流不止時適蘇州府桐太守在胥門外迎接新任藩憲聶方伯而回導經是處卽喝令差役拘拿當塲僅獲住持刀行兇之某甲一人餘皆乘間逃逸太守飭將甲及受傷之三人一併解送吳縣署訊辦項大令提訊之下甲猶敢出言挺撞大令大怒喝令剝去衣服鞭背一千下旋飭仵作將受傷人騐視騐得身受刀傷數處三人中惟丙受傷最重丁戊二人尚無大礙大令著家屬擡回醫治復飭將甲再鞭五百下釘鐐收禁視三人傷勢如何再行核奪 
[日下紀聞]  
　　京師訪事人云京師巡捕南營叅將鮑澤川叅戎擢升中營副將遞遺南營叅將之缺以中營遊擊金子良遊戎升補游戎早年曾任南營東珠汛守備不日將蒞任所矣○十月中旬　寗壽宮失去皇太后珠鈿一分將值班人等送交愼刑司嚴訊究出爲某所竊旋將原物追還而某罪應該如何科定尚未請旨先是某竊出斯物易錢卽宿於東城某暗門之倚門賣笑家案中牽涉經差役於十月二十間將某雛妓逮案平時有高姓懷姓兩人亦時出入此暗門中是日適兩人均在彼冶遊遂被一併鎖交愼刑司尚未開釋○東交民巷路南法國人新起廣厦一所於十月二十間落成輪奐一新二十四日新第門首馬車轎輿往來甚夥除各國駐京使臣外皆總署辦事大臣也竟日喧闐十分生色○内城甘石橋恊成喜轎鋪十月二十間　夜人靜後學徒某甲潛起持刀砍斃鋪夥某乙甲亦旋自縊而死說者謂其畏罪自盡時在夜深同伴俱鼾睡迄無知者次早見兩人皆死於非命互相驚詫急報坊官二十四日經官相騐提訊鋪中諸夥僉不知情因將案送刑部 
[北通州近聞]  
　　訪事人云自立冬至小雪天氣温暖略似三春景象十月二十一日之夜小雨如酥沾衣欲溼二十二日忽朔風凛冽寒氣逼人身禦重裘猶形瑟縮翌晨河水滿結層氷大有滴水成凌之狀從此日寒一日水澤益堅冰上已有行人並有拉冰牀者游行其上焉○時届冬令貧民度日維艱無褐無衣何以卒歲藩憲惻然憫之札飭孫眉生直刺示諭各當典自十月起至十二月三十日止原當三分者减去一分原當二分者减去六厘子金輕則取贖易是亦惠及窮黎之意也○城西北二十餘里地名金枝有一賊巢胠篋者流均以是處爲逋逃藪其地屬大興縣管轄凡北鄉一帶赴東壩賣糧者往來必取道於此近數年來客旅經商被刼被害者不計其數行者咸有戒心竊賊黨羽甚多在附近村莊尤屬肆無忌憚白晝則向住户硬借銀錢黑夜則明火執仗刦掠財物並有搶擄婦女等事罪惡滔天人人切齒村人畏其兇暴亦敢怒而不敢言十月二十二夜初更時分月暗無光順天府捕頭呂望帶同捕快六十餘名猝至金枝地方將賊巢重重圍裹賊不及知尚在論秤分金圑坐狂飲猛聽門外有馬嘶聲知必有異急負鎗而出見門外人馬紛騰鎗矛林立四面無一隙之間可以逸出捕役見賊出門一擁上前立時獲住賊犯十五人並起獲多贜内有名田二巴者爲著名盜魁一併捆缚解京訊辦聞者爲之大快尚有傳二一名前因犯案覊押通州外班房　夜脫逃附入田黨行刼當捕快拿獲時適傳二出外沽酒因之漏網想仍須設法緝獲也○通協副將傳協戎到任日期會列前報十月二十四日恊戎調齊左右兩營及張家灣三河縣采育等五營兵弁當堂點卯并諭以冬防吃緊務須認眞緝捕防範加嚴勤謹者有賞偷懶悮公者責革不貸麾下壯士齊聲諾諾而退○東路廳劉雨田司馬奉道憲差委往通州三河武清寳坻薊州香河甯河七州縣閱邊以靖地方而稽吏治誠哉不可緩之要務也○有五十餘歲之陳姓人患瘋癱症纒綿牀第寒燠迭更自揣殘喘餘生毫無生趣不如了却紅塵歸眞　率遂潛取小刀割斷喉管鮮血直噴沾濡衣袂幸家人知覺尚早急請洋醫用藥線縫連敷以藥水未致殞命然病魔依然未退也○數年前天津各洋布店曾有銷售假人頭牌號洋布冐充美國來貨經美國領事官函請津海關道憲傳究責罰在案現在又有吉興順義興順湧興成瑞生祥長興順盛星順六家售賣假牌洋布因之花旗布銷塲又滯美國李領事官訪查屬實函送布樣請關道劉觀察提集訊究觀察允之飭傳六號執事人至案供誤賣假人頭牌號情甘認罰爰查照十九年示諭將假牌號餘貨入官嗣後不准再賣各號均願遵斷刻已將示諭遍示通衢矣○王制軍孫尚書胡京兆會銜出示略云光緒二十二年八月十一日准軍機大臣李寄光緒二十二年八月初十日欽奉上諭有人奏叅莊頭借端苛斂請旨嚴禁一摺據稱内務府莊頭於官地四至之外有毗連之地畝竟在内務府朦混呈報加差以順天之順義縣爲尤甚請旨嚴禁等語著王文韶孫家鼐胡燏棻飭令該州縣查明各莊頭如有霸估地畝訛索錢文情事卽由該地方官懲究以儆刁頑原摺均著抄給閱看將此各諭知之欽此遵旨寄信前來准此除咨行内務府嚴飭各莊頭遵照外並飭司移行各州縣出示嚴禁自示之後如有莊頭倚勢霸佔地畝訛索錢文該紳民就近處地方官呈控從嚴懲辦 
[烟海寒潮]  
烟臺訪事友人云現在辦理冬防除通衢大道由各營防勇按設堆卡外其大街小巷仍由道轅護兵徹夜梭巡所有巷口 
 
 

Page 3

 
 
栅欄限時啓閉烟館則二鼓息燈大小客棧逐日報送循環簿以便稽查似此認眞辦理則奸宄窩頓失所而閭閻市廛可以安枕無憂矣○上月二十日四更時候奇山所劉姓草屋失愼幸此屋未安窗竅無通風之處易於澆潑不至蔓延○某甲因事西行至夜間行至荒僻之處突來二人攔路并云君行路辛苦所肩行李不妨代勞甲故老於行旅者見二人神情虚怯不似綠林手叚因取懷中之淡芭菰管作勢而喝曰我雖長途勞頓手中之洋槍却還便捷請嘗試之賊誤以爲眞卽狂奔而遁甲得從容前進由此觀之此必鄉民之窮極無聊斷非綠林之豪客也○東莊某姓日前走失十三歲幼女一口出具招帖四處尋覓其爲拐匪所騙抑係失路迷途逗留他所均未可知不知何日能珠還也○自秋初得雨後屈指已三越月矣麥苗無雨勢將枯槁上月廿二日雨師始得稅駕淋漓一晝夜方止雖當冬令閉藏之際仍不失爲好雨知時天氣亦漸冷時令爲之一正○時當冬令商船回河咸於天后宮演太平戲以答神庥甲舞丁歌連日不絶○近來民人多患寒疾因天氣過煖　理空疏嚴寒驟至客邪易襲然表散得法多易獲效耳○登州府各屬科試已竣新進諸君正擬擇吉入學行釋菜禮又值拔貢之期預膺茅拔者亦不乏人故連中高升諸人之分報者皆遠近奔馳以博利市 
[鯤身寒波]  
　　日本訪事友人來函云十一月廿一號東京政府接臺灣總督府電禀該處混成第二旅圑管下之三角湧附近地方自十六日以來常見士兵出没勢甚猖狂山脇小佐特遣大澤中尉帶軍進擊甫至十六寮附近與士兵相遇對敵數時後士兵不支當卽潰散是役也大澤中尉頭部受傷兵卒受重傷者三人又山田大尉率領中隊屯在山頭互相攻擊下士兵卒亦受傷數人云○十一月廿四號臺灣總督府禀報現下該處士兵陸續歸順者計一萬八百七十人深坑街管下投順者計四百七十七人宜蘭屬之降順者二百有九人及酋長四人日下各處稍得平定近惟三角湧一帶未靜業已派軍掃除云 
[螺女江聲]  
　　福州訪事人云前有某國商船道出惠安縣境偶因擱淺各鄉民貪得小利咸往拾取貨件前後任惠安縣唐呂兩令未能斷結上憲特委候補道陳觀察同書辦理此案觀察乘坐稅厘局小輪赴厦駛至連浦港面忽有民船一艘諸長年以不善駕駛傾覆波中舟中人均占滅頂泛泛然如水上之鳬觀察急命停輪飭水手援救同舟約共三四十人祗有三人被伍大夫攫去餘皆得慶更生說者以諸人爲有福星照命也○南臺斷金厝妓院有麗人小字月嬌體態輕盈不啻趙家飛燕而珠喉一囀尤令人如身入廣寒得聆霓裳妙奏某日有兌號主張某邀集三五友人在某酒樓開樽讌飲酒酣耳熱各帶微醺座客以如此良夜不擁黨家姬淺斟低唱未免風月笑人爰以一紙紅箋捉張某之臂使遍招酒糾爲之侑傷移時紅粉兩行笙歌雜沓而月嬌獨姗姗來遲座客方入席摘西廂曲文小姐權時落後一語以相諧謔不意月嬌聞之反唇相稽尖詞利語竟如紫燕之駡東風有某客略染頭巾氣不識勾欄中三昧固有以佯嗔淺笑動人憐愛者以小妮子如此無禮一揮手間已將月嬌推倒於地花容狼藉雲鬢蓬鬆非復如來時之婷婷嬝嬝矣月嬌以遭此挫折遂扶鴉婢偃蹇而去遠近聞之無不指爲煮鶴焚琴大殺風景○有賭棍綽號貓仔者曾拐誘蔡某之妻謝氏在鴇母毛鼻三家賣娼蔡四處找尋竟如大海撈　毫無蹤影上月間氏正倚門小立招引游蜂忽被其夫撞見入内擒拿反被貓仔扭住揮黨痛毆之蔡心不甘服赴南臺保甲局喊寃總辦舒衡甫司馬廉得其情立將毛鼻三蔡謝氏簽提到案訊問屬實飭差拘提貓仔訊問之下著重責一千板以儆○臬憲周子迪廉訪訪聞城内外有游勇滋事移會綂帶福清營余協臺嚴行拿辦並出示各小烟館如有藏匿棍徒挾帶刀銃等事者著保甲局員拿解到轅給予賞賚想匪徒聞之必當歛跡矣 
[海南雁字]  
　　廣州訪事人函云上月十八日辰刻南海縣黄明府奉到憲札由内監提出本縣盜犯黄亞錦林亞順二名又營務處發禁之盜犯鄭錦靈陳亞明二名番愚縣監内提出盜犯羅志幅一名均親自押赴臬轅營務處騐明正身當堂綑縛恭請王命由臬憲廣州府兩縣會同營兵押赴天字碼頭處决諸匪沿途高唱小曲並無危懼之色眞愍不畏死者矣○刻聞花縣土匪張頑已被安勇在炭步營前槍斃緣張匪帶同伴黨十餘人到赤呢處收打單銀所謂罪惡貫盈天命誅之耳先是張匪聞炭步日前已調去靖遠數營刻計所存營勇無多卽用小　到炭步上岸擬刦安勇大營適有火夫瞭悉急報勇目預備一切迨張匪分爲三隊而進張頑居中餘黨分爲左右翼向營前駡戰安勇謹守營壘若無其事諸匪疑勇膽怯竟敢直前撲營口稱滅此朝食被安勇一排擡槍轟斃賊匪三名張頑卽在其内餘匪顧頑已死知勢不佳紛紛回竄安勇恐前有埋伏又不知賊匪多少不敢窮追所過鄉村恐遭報復亦各熟視無睹不敢帮同捉獲故逃者全行漏網云○日前夏茅鄉與望岡　因　　口角起釁兩相鬥毆傷斃望岡一人已禀番禺縣裴邑尊前來相騐乃兩村並不候官斷結連日仍糾黨千數百人砲火連天轟擊不已某日夏某鄉因軍火告罄敗北逃回被望岡人追逐入村將劉宗祠燬壞并將村外田内種植踐壞不堪夏茅人急於報仇四處求售軍火爲再舉計番禺縣裴明府聞信親帶安勇前往飭傳兩造紳士極力調停擬令夏茅鄉補回望岡人命銀五百兩望岡人補回傷毁夏茅田内種植銀三百兩兩相　洽刻已言歸於好矣○上月十七日有猪船一艘由連州載來已有匯單到猪欄掛號俟猪售出卽交匯單不料猪船行至西南下約被賊匪將船并湖南搭客二人同行刦去至今不知下落刻下省垣猪肉騰貴皆因道途難行猪船屢次被擄猪客畏縮不前以致肉食者皆視一臠爲不易得幾同禁臠云○十八鋪錦安隆襪店因將店内餘地租與番灘館分作外館以爲狡兎三窟某日南海縣委周捕廉前來查封同時並將所有外館一齊封閉向來所封不過彰明較著之大館數處外館鮮有波及者此次竟大小無遺云○前月某日狀元坊三元皮箱店失愼延燒左右鄰數十家火後鄰居惡其當起火時並不通知護救致被拖累疑其有心縱火遂聨名在南海縣控告後經集廟會議查知三元向不欠少人家銀兩且坊内之皮箱店皆伊有分斷不肯自爲禍首惟當火時不通知鄰近以至延燒甚慘擬罰銀三百兩又另謝水龍三百兩三元店東已遵斷矣惟内中有三家未肯簽名禀覆銷案三元店東又繕禀　文瀾書院局紳代爲禀縣縣尊亦已批諭了結矣 
[沙津雁影]  
　　沙市訪事人函云荆州右翼副都綂德都護祿榮膺斯任已有歴年兹應入都陛見爰擇吉九月廿六日辰刻命駕出城詣沙埠守候輪舟　下預設供張於竹架子以備小憇是日各營弁率皆紅藍頂戴負弩前驅馬甲西丹又各稱戈比干或馬上擁帥字旗提鞭前導一路銜枚疾走有聞無聲穿過閙市兩旁屏足而觀者皆肅然起敬少頃道府以下次第蒞止恭送行旌祥軍憲亦整齊隊伍迤邐而來瑞副都護尾其後入皇華亭各官寄請聖安畢始各執手話别○江陵縣試於十月廿一日初覆張雲生邑尊先期牌示謂别縣經文均係二覆帶作惟江陵不然故多草率殊非所以鄭重衡才之意兹酌於初覆之日一律帶試經文一藝以覘平日經學根柢云云届期四更一點已開門點名入塲後先挑取前一百名令就内堂面試眞贋一時預備傳遞者至是計無所施又另延前三十名於景韓堂各依序次而坐防閑尤密關節不到閻羅包老矣聞者謂除前任劉大令秉彞外此等關防今始再見宜其所取無不才之士也通塲四書題孟子曰人有不爲也三章經題言告師氏四句詩題賦得霜落横湖沙水清得清字五言八韻先是有頭塲名落孫山外者數十人竊擬風簷寸晷未盡所長因思復獻卞和之璧或者和蒙拂拭豈非垂翅回谿者終當奮翼澠池乎邑尊固鑑空衡平者雖係走馬看花究竟此等文辭如牖中窺月顯而易見下第内未必有劉蕡其人者惟求試昉自曹植姑准其再來揮毫吐鳳遂置諸景韓堂之後另出題以别之首題來者不拒至人皆有所不忍次題自求多福詎人皆苦不自知旣試則滿紙依舊拖泥帶水　復夜光廿三日亥刻揭曉榜上有名者五百五十人前十名鄭之傑胡賢俊李德宣關致中許炳堃隗常廉余先綬鄭志熙關維祺任崇棻 
 
 

Page 4

 
 
[滬上官塲紀事]  
　　前禮部侍郎黄倬雲少冡宰之文孫斐然部郎瑞麟籍隸湖南因公來滬昨日命駕入城赴各當道衙門投刺並至署關道憲行轅拜會呂鏡宇觀察延入花廳茗談良久然後興辭而别○安徽太和縣拔貢禮部員外劉芝雲部郎思翥由粵省回籍道經滬上假寓全安棧小駐行蹤昨日命駕進城赴敬業書院署關道行轅拜會呂鏡宇觀察迎入花廳晤談歴一時始别○候補縣丞張顧芝二尹純由蘇省來滬在滬軍營暫駐日昨赴各衙門投刺並至署關道行轅晉謁 
[俄員拜客]  
　　駐滬俄國總領事德密根君前日下午二點鐘時命駕至法界讞員鄭景溪大令公館拜會大令延入客廳叙談片刻而出 
[美界火災]  
　　昨晚六點鐘時本邑美租界天潼路豐順里西首第一百三十六號門牌某姓家遺火積薪祝融氏突然稅駕興高采烈四處飛揚移時救火會諸西人驅皮帶車而至汲水噴救得免延燒 
[續獲盜犯]  
　　寳山縣境之陸家牌樓地方夥刦信局脚夫一案沈明府曾經面託上海縣黄大令及英界讞員屠别駕飭捕一體嚴緝昨晚六點半鐘時英界捕役凌振在寗波會館附近某茶館中查見盜黨小木匠阿二及阿海二人在内吃茶當卽恊同捕夥竭力上前　拿當卽獲住報知巡防局加派勇丁帶回英廨禀知屠别駕著暫管押候示 
[惡棍累叔]  
　　楊樹浦著名巨棍張桂卿爲署理江海關道呂鏡宇觀察訪拿出有賞格如有人能將張拘獲送案者賞洋二百元日前已飭楊樹浦巡防局并照會各捕房一體嚴拿昨日巡防局委員帶領局勇多名往緝詎料張已聞風避匿遂將張之叔父張仁堂拘獲派勇解至上海縣署黄愛棠大令飭將差看管候訊 
[催提人證]  
　　舉人童迥爲移骨嫁禍一案由上海縣黄愛棠大令將一干人證解赴松江府訊問尚有要證多人未經獲案大令於昨日傳諭差捕人等務將諸要證赶緊提到以便解府歸案訊究 
[飲和食德]  
　　滬北人烟稠密貧户尤多枵腹興嗟療貧無策者比比皆是敝堂自本月朔日開廠以來每晨赴廠領粥者已不下千餘人轉瞬急景凋年勢必益形擁擠深慮需費過鉅支應爲難乃蒙寄鷗室主人因得子平安樂助施粥洋一百元石樹珊翁求病速愈洋二百元奚天祥周氏洋十二元楊世記洋一百元諸善士念切痌瘝情殷賙恤或立眼前之德或培心上之田將來瓜瓞長綿臺萊上壽又豈止災消二豎慶溢一堂而已哉乞登報牘冀廣善緣[  上海六馬路仁濟善堂董事嚴信厚葉成忠楊廷杲黄宗憲謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[大令騐屍]  
　　昨報紀新長浜地方有無名男屍一口由三圖地甲吳桂仁禀請相騐昨日清晨十下鐘時大令帶領刑仵書役人等出城詣騐早由地甲安排公案請大令升坐吳桂仁申訴前情大令飭仵作如法騐視旋據唱報死者年約三十餘歲係自縊身死並非落河周身　無傷痕大令親視無誤問地甲有無屍親據稱小的已經查明並無親屬大令因傳諭善堂收殮　撥壇標誌卽命駕入城回署 
[蹟近種火]  
　　寗波人方延齡在英界洋涇浜松江路第八十三號房屋内開設廣泰祥烟膏店曾在瑞記保險行保銀一千兩前晚兩點三刻鐘時其比鄰八十二號之隆泰肉店樓上忽有爆裂之聲店主許增棠急起看視見樓上火起赶卽撲救旋顧樓板上遺下油紙一堆意欲拾取騐視方忽從牆隙中將餘紙奪之而去許頗滋疑據情報捕由包探陳阿九往查見方所住樓上亦有火油浸透之紙數張乃將方帶回捕房昨晨解送公堂許增棠投案供稱昨晚起火時小的聞聲起視見方從壁洞中將油紙奪去現在壁下之天花板中遺跡可騐且前二日曾見方將衣箱四口搬往他處顯見此中有弊至火實係小的與夥友同時撲救得熄求鑒廣泰祥店夥李子恒供當晚火起小的已經睡熟驚醒上樓見壁上已有一孔不知是否店主所挖因未目睹不敢指實方供壁上本有一孔因聞知間壁失愼故往灌救何得指爲種火屠别駕商之慈繙譯以此　供詞各執須往勘視方能明白遂於公堂畢後同乘馬車帶同方延齡至起火處勘視當時瑞記經理火險洋人亦到見天花板下確有餘存之油紙遂將方帶回押候下禮拜三覆訊 
[上海縣署瑣案]  
　　徐秀芳偕從弟徐春春投案訴稱同業金木英向春春糾會春春不允致被毆傷前晚黄愛棠大令倩蔣壽林刺史　堂研訊秀芳訴稱小的係本邑浦東人年三十有二向當駕長春春則向爲磗瓦匠月前金向之糾會春春婉語却之金揚言須置之死地小的聞之恐成大禍卽投大老爺案禀陳至上月二十八日春春有事至西門外適與金遇金不問情由扭住痛毆以致大受損傷不得已投案控請騐傷提究春春訴稱小的年二十有四與金同業上月二十八日行至西門外金突如其来扭住兇毆以致受傷甚重刺史命仵作騐得傷痕屬實遂諭令自行醫治一面飭提金到案訊明核奪○吳慶泉訴稱姪子樹炎因爭嗣産糾衆行兇小的突被毆傷叩求究辦黄大令倩蔣刺史升堂提訊　泉訴稱小的年四十一弟兄二人從兄汝章並無子嗣因立小的之子爲後由各親族繕立字據本年十月汝章物故樹炎逞强爭繼小的不服樹炎膽敢糾集多人至小的家内攫取棉花五包麥十六石榖七擔牯牛一頭並將小的毆傷是以來案控訴刺史命仵作騐得慶泉果有傷痕爰命自行醫治俟將樹炎拘案再行訊辦○前者王瑞珍控陳　初欠債不還黄大令倩蔣刺史訊明將陳押候追比前晚飭提覆訊陳供稱小的現已借得洋銀二百圓之票呈案請騐刺史以此票不足爲憑換著繳現洋銀再行核奪○烟倡李小鳳曾控鴇母李羅氏霸阻從良黄大令倩蔣刺史訊明押候遞解回籍此爲前報所已登前晚刺史飭將李倡起解李倡籲稱小婦人孑然一身家中並無親屬一經遞去孤苦無依求大老爺貴手高擡將小婦人妥爲安置則生生世世永爇心香矣刺史著發交某善堂爲之擇良婚配 
[英界公堂瑣案]  
　　包探秦少卿禀稱張阿四竊取愛禮司洋行之洋漆五聽售與祥和雜貨店嚴林方現在嚴已從法界公堂提到惟其中尚有經手人未曾提案屠别駕略詰之下著暫押候下禮拜三復訊○包探倪順泉禀稱過犯王阿福前因犯事曾經遞解寍波今又潛來經小的瞥見拘送請究王供慈谿縣人不敢犯事叩求恩典别駕著笞責一百板再行遞解○包探石金榮禀稱昨有江北人張雙全從原籍帶來紙牌數十副正欲求售忽有流氓顧雲山冐充包探向言此乃違禁之物須出洋若干元方可安然無事否則定欲送捕懲辦張不允以致爭閙顧竟敢將牌硬行取去報捕後經小的往拘並贜送案張供稱與顧素不認識昨見小的帶有紙牌竟冒探柝梢嗣又將牌取去求鑒顧供不敢柝梢求恩典别駕著笞責二百板管押一個月○包探張阿五禀稱女孩鄧秋蘭年甚幼穉前因犯竊懲辦今又竊取洪阿男等家綢布衣物甚多均由其同黨之陳春蘭代爲質錢業經小的查起原贜送究洪投案請領失贜鄧秋蘭供年十三歲在粵人家爲婢竊物該死如今只求恩典陳春蘭供衣物均係秋蘭所竊小女子曾爲代質並非同竊别駕以兩女子年輕行竊情殊可惡判將秋蘭管押一月春蘭管押七天贜還失主○包探黄四福禀稱李子卿向在久康參號爲夥日前竊取號中西洋參數斤嗣又冐刻圖章向各往來鋪户冐取縐紗等件繼又冐刻他號圖書向久康取參當塲看破扭交小的爲此送究久康夥陳巨香陳得茂陳處隆等投案申訴李子卿供因虧空無奈出此下策别駕著笞責一百板遞回寗波○七十九號印度巡捕禀稱現在適當禁獵期内昨日劉掌桂竟敢在新閘打鳥實違禁令拘送請究劉供因鄉愚無知所致求恩别駕判責五十板以儆 
[法界捕房紀事]  
　　縫工某甲在小東門月城内與一婦人喁喁私語流氓乙丙丁等見之以爲是係月上柳梢頭人約黄昏後者向之拆梢甲有吝色諸流氓以不遂所欲飽以老拳揮之使去翌日甲在小東門外遇見乙丙丁扭送捕房捕頭命押候究辦翌晨以原告不到無從質証卽命釋出○八仙橋天福堂藥材店主至南市購辦藥料值洋三元數角回過上林館飯店入内果腹迨食畢與友人爭惠飯鈔所帶藥料忽不翼而飛祗得將值堂者扭送捕房請究捕頭以指竊無憑未便准理麾之使出○某偷兒竊取夜桶二枚售與新街某舊貨店爲失主拘送捕房捕頭飭探將收贜之舊貨店主湖北人拘入捕房押候堂期解訊 
[美界捕房紀事]  
　　偷兒沈金榮浦東人前晚潜入西華德路某外國錢首店竊取庖丁某甲之布衣若干件經失主控諸捕房捕頭派包探竇如海緝查昨晨將沈拘獲解入捕房捕頭令押候送廨訊究○昨日上午有本邑人某甲溷入虹口捕房東探西望意似圖竊爲值班西捕所見當卽扭住搜其身有烟泡十餘枚告知捕頭令禁押一天以儆○本邑人李元寳於昨日上午至百老匯路某京貨店購買雜物論價不合與掌櫃口角經店中執事喚一百另四號印度捕拘入捕房押候解送英公堂訊辦○昨晨有日本人某甲由某處喚坐陳阿二所拉東洋車講定錢若干文囑至虹口篷路後以給錢不符與陳互毆旋經二百五十六號華捕一併拿送捕房捕頭略詰原由不予深究一併斥釋○寗波婦人胡王氏住居北山西路第二百七十六號屋内前晚被宵小撬閂入内將所有物件捲取一空氏因於昨晨開繕失單投報捕房捕頭允爲代緝○昨日清晨四百八十八號巡街華捕見公平路隙地上有孩屍一具回告捕房捕頭立卽飭傳二圖地保奚坤寳爲之收殮 
[邗江官報]  
　　十月二十八日沈鹺尹師據陳鹺尹毓　同銷北鹽○二十九日新選陽湖縣高大令承惠由水　下過揚履新蘇鹺尹作棟赴省公幹分發巡檢黄　尉嗣劉禀到湖南馬千戎健卿解餉來○三十日許鹺尹之環辭赴新城差次丁鹺尹　孚由大伊山來金鹺尹兆榮辭赴　　卡 
[十月份月捐彚登]  
　　唐茂翁洋六元陳善翁五元戴耘翁四元李光翁吳綏翁各三元朱葆翁徐棣翁黄佐翁　　翁和昌成南順記老順記戴生昌八户各二元源通　號錢一千八百文源豐潤洋一元八角一層樓小洋十三角莊源大洋一元二角五層樓洋八角錢八十何瑞棠何　　陳　生金松泉韓川曦柳鶴亭傳晋友周蓮塘陸　木徐　良存濟堂宋晋泰祝源昌福昌新順記復泰兩月鳴昌兩月老悅生錫　十九户各一元嘉給洋六角錢六十介福源吉　康延康晋和餘大愼餘惠泰元甡元茂衍大厚康永豐　德鉅亨恊昇宏元寳和泰源宏大正大升大承裕寳順彚康崇餘同豐寳源　　永康谷大瑞大晋大義善源正祥恊大餘源編康三十八户各錢六百文北天成九章繼述堂　　泰四户各洋六角瑞昌可熾兩户各錢五百文大吉廬洋五角五分宏生益隆昇　　同昌泰　珊記文賢　可　　　　堂恆來源梁煥堂天益　竹卿思補齋萬有全萬和祥　仙舟源和十七户各洋五角四海昇平樓洋四角錢三十六文青蓮閣恆升各洋四角九和春　張家鶴大章保　丹會五户各錢三百文錦章洋三角錢廿四文共萃樓宏章泰　德堂福來洽啓泰升和何恆昌允章晋昌恆茂恆泰十一户各洋三角元利義成　　春五　日昇樓金合順　盛六户各錢二百文恆生義森和怡昌　大元茂元順萬榮生　　昌恊順同昌三元固慶樓裕泰利亨曹德大恊興德源永寅記通裕生大沈元來升泰復泰大昌　運樓源順鴻昌廿七户各洋二角永愼恊成祥萬興三户各錢一百文共計洋　十三元五角五分錢廿八千七百九十六文眉壽吉慶堂炭結三百四十枚又一文捐洋四元二角五分錢一千三百四十文[  滬北廣益善堂唐廷桂嚴信厚施則敬啓]  
 
 
 

Page 11

 
 
   
 
 

Page 12

 
 
[光緒二十二年十月二十五日京報全錄]  
　　宮門抄○諭旨一道錄前○選單○皖撫福奏審明姦殺案分前定擬摺○福州將軍裕奏整頓船塢事宜片○直督王奏報各屬已未結新案交化起數摺○又奏籌解各項　銀　○福州　軍裕奏修理船政動用銀兩片○直督王奏考核上　舊賦錢糧摺○又奏飭藩司赴任片○十月二十五日户部　　司　　府履因旗　日無别　見○恭王等謝燕窩　恩○李鴻　等同鄉官謝恩○聨福謝長安徽　　　知　　　　　見軍機張　　　福○光緒二十二年十月分選單　員外郎　　　　　李長祿湖南人　小東官翰林院孔　金漢奉江蘇舉爲　　貴州石阡　志鑲白　　知　　　　　　　　　准附　兆　　呂　坡山東監河南　　黄庭芝廣東拔湯陰　　　　東　　　經歴直隸　　　起　陜西　　　　江西　　　費　浙江廣西　　郁增　奉天俱監　典史浙江江山　棣華　　　　　　　左銘　山　　　湖南　　　　　四川監　○○尚書銜安徽　撫奴才福潤跪奏爲審明姦夫姦婦同誅殺死　　　屍不　　　　　定擬恭摺仰祈聖鑒事竊照成　　犯婦王周氏因姦　從　夫聶愛　謀殺本夫王連美身死一案先經屍親投保獲犯報經　署縣　奎光騐訊通　　飭　　據報該犯聶愛　　監患病騐　醫痊覆訊議擬由州解司勘轉前來奴才　犯親訊緣王屬氏聶愛　分隸　山桐城等　寄居　縣地方已　王連美係王周氏之　與聶愛裏同院居住素識無嫌王周氏習見不避光緒二十一年三月間不記日期聶愛裏乘王連美外出卽同王周氏調戲成姦後非一次並未給過錢物王連美先不知情是年十二月二十三日聶愛裹在王周氏房内同坐戲笑適王連美外回撞見聶愛裏當卽逃避王連美　向王周氏盤出姦情痛加責打禁絶往來並移家别處另居二十二年正月二十三日王周氏出外醫　途遇聶愛裏告以伊夫管束嚴緊囑勿復來聶愛裏戀姦情熱起意商同王周氏將王連美致死可以　久姦好王周氏允從並告知二月二十一日伊夫上墳祭祖須由謝家港山經過該處地方荒僻可以下手約定届期行事是日王連美與王周氏同往上墳行至該處見聶愛裏手携木棍先在路旁等候彼此撞遇王周氏訂言行路困乏邀同王連美坐地歇息王周氏四顧無人　使眼　聶愛裏會意走至王連美身後用手内木棍向其頭上狠毆一下致傷王連美頂心喊痛倒地王連美奪住木棍不放聶愛裏復拾取地上石塊連毆傷其左腮頰上下唇吻王連美登時氣絶殞命聶愛裏恐人看見起意棄屍滅跡隨商王周氏將王連美屍身從同　至山下溝内　去地　血迹各自走回　　堂叔王事全找見屍身投保獲犯報經該署縣詣騐訊供詳批審解據報該犯聶愛裏在監患病騐報醫痊復訊　擬由州解司　轉前來奴才提犯親訊據各供悉前情不諱詰無起釁别故及另有同謀加功帮同抬棄之人究鞫不移案無　飾查律　棄因姦同　　　親夫者凌遲處死又例載姦夫起意殺死親夫者擬斬立决各等語此案王周氏因與聶愛裏通姦被本夫王連美摌獲責打禁絶往來輒敢聽從姦夫聶愛裏謀殺本夫王連美身死實屬淫兇不法自應按律問擬王周氏應如該司等所擬除與聶愛裏通姦並聽從棄屍不失各輕罪不議外合依妻因姦同謀殺死親夫者塧遲處死律擬凌遲處死聶愛裏因姦起意商同姦婦王周氏謀殺本夫王連美身死亦應按例問擬聶愛裏亦如所擬除與王周氏通姦並起意棄屍不失各輕罪不議外合依姦夫起意殺死親夫斬立决例擬斬立决照例刺字與王周氏均留禁監無干省釋屍棺飭埋兇器木棍案結銷燬除供招咨部外理合恭摺具　奏伏乞皇上聖鑒敕部核覆施行再此案情罪重大應請改題爲奏合併陳明謹奏奉硃批刑部速議具奏欽此○○裕祿片再泉州船隖工程業由前兼船政臣邊寳泉督修完竣奏報在案奴才接任後察看該處依山臨江地勢軒　船隖規制足可供備鋼鐵戰艦修理之用此隖工大費鉅歴任大臣經營數載始成刻下雖經告竣而以後管隖購機應辦之事尚多必當隨時講求次第舉辦以期周密經久惟該隖創造時並未另請專欵均係由製船項下層累而成且現只專備隖工所用抽水機拉船機及起缷船物機器其餘修船應用機器雖設有房屋而器具尚待購備現值整頓之際欲造大號新式鋼鐵戰艦亟須接續預籌至如隖中一切零星歲修及妥募管隖工匠並添備挖泥機器以防潮擁沙淤阻礙閘路亦當妥爲籌備隖工並無專欵所有以上待辦之事當由奴才隨時察度情形以奏明辦理應用欵項請仍於製船經費項下動撥造報以資修繕而重要工理合附片陳明伏乞聖鑒謹奏奉硃批該部知道欽此○○降二級留任直隸總督臣王文韶跪奏爲光緒二十二年上半年直屬各州縣已未結新案交代起數繕單恭摺仰祈聖鑒事據署藩司季邦楨詳稱直屬各州縣交代前奉部議自光緒八年起依限交收清楚先行造册結報半年彚奏一次業將光緒二十一年下半年交代開單詳請奏咨在案兹自光緒二十二年正月初一日起至六月底止又届半年彚報之期該司將各案交代分别已未清結彚開清單已結者造具妥確册結咨部其未滿二叅各案歸於下届彚案辦理至上届奏叅勒追者已據依限照數完繳另行專案核辦均於單内分晰叙明詳請具奏前來臣覆核無異除將造送詳細清單咨部外理合開具簡明清單恭摺陳奏伏乞皇上聖鑒　敕部查照謹奏奉硃批户部知道單併發欽此○○王文韶片再據署理長蘆鹽運使余昌宇詳稱光緒二十一年額徵在京各衙門連閏帑銀十九萬六千一兩九錢二分八厘内除奉部覆准减停京引二萬道應减徵利銀六千三百二十三兩二錢四分九厘又尉氏抉溝兩縣因鄭州黄河决口被災奏准停引三千八百六十一道應减徵利銀一千二百九兩二錢八分二厘尚應徵銀十八萬八千四百七十八兩三錢九分七厘先因上年正課緩至十月奏銷接徵帑利爲日無多不克全數徵解本年春間運務緊要勢難兼顧旋經該署司不拘卯期嚴行比追除懸引無徵及累商未完共銀四萬八千五百三十六兩三錢二分八厘實徵完銀十三萬九千九百四十二兩六分九厘又應解户部紙紅飯協餉飯隨解飯山東司飯内閣飯陸分扣平共銀七千八百九十八兩八錢五分八厘又應解内務府筆帖式護軍校修理衙署攤繳參價等款共銀三萬六百七兩七錢三分以上帑利並年例等欵共銀十七萬八千四百四十八兩六錢五分七厘内户部紙紅飯山東司飯等欵並内務府以内殿廣恩庫步軍綂領鑾儀衛太僕寺等處帑利銀兩已於光緒二十一年十一月派委官吏分别解交其應解户部各欵帑利銀兩亦於本年九月二十六日委解起程交納聲明累商未完之欵續徵補解等情造册詳請具奏前來臣覆核無異除分咨查照外理合附片陳明伏乞聖鑒謹奏奉硃批該衙門知道欽此○○裕祿片再户部奏定外省報銷新章第十四條内載各省設立機器局並閩省船政局如有添購機器經費若干事前奏明咨部立案事後方准核銷等因兹據局員禀稱輪機水缸鑄鐵各廠通用鐵水缸五座曾於光緒十八年擇其損傷較甚者先行換配三座尚有二座並抽水機一副復經使用三年鐵質多煆日薄機關捐蝕日鬆不堪修理應予換配共工料銀五千八十餘兩又船廠第二號船台歴時已久木質朽腐因造福安鐵脅新船修理共　料銀二千七百七十餘兩呈請立案前來奴才復查無異除咨部查照並彚案造銷外理合遵照新章附片具陳伏乞聖鑒謹奏奉硃批該部知道欽此○○降三級留任直隸總督臣王文韶跪奏爲考核舊賦錢糧循例開單奏報恭摺仰祈聖鑒事竊准户部咨嗣後新賦錢糧綂歸上下忙案内考核其舊賦錢糧卽自光緒八年奏報上年比較起將積年舊欠若干本年代徵若干已未完若干並比較上三年之數開具清單於奏銷外專案奏報比較以憑考核等因歴經遵辦在案兹據署藩司季邦楨詳稱查明光緒二十一年應徵舊欠錢糧完欠數目並比較上三年已未完數目開單詳請具奏前來臣覆覈無異理合恭摺具陳並繕清單恭呈御覽伏乞皇上聖鑒敕部查核謹奏奉硃批户部知道單併發欽此○○王文韶片再調補直隸藩司員鳳林現已到津應卽飭赴新任署藩司季邦楨應飭回臬司本任署臬司李興銳　飭赴長蘆運司本任均仍照案會辦各局處事務除分檄飭遵外謹附片陳明伏乞聖鑒謹奏奉硃批知道了欽此 
 
