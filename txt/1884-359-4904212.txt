# 1884 - 359 - 4904212

 

Page 1

 
 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[論救火宜思運物之法]  
　　本埠五方雜處良莠不齊宵小輩之混迹其間者殊不乏人以故凡有火警往往有搶火之人間有爲巡捕所獲者則解送公堂羈絏纍纍而若輩仍愍不知畏伺隙復動巡捕惡之凡遇失愼四面邏緝見有肩箱挈囊而去者盤詰而拘獲之此固禁暴詰奸以安良懦之善法也至於失火及爲火延及之家或有怱怱挈箱籠而出者則本不在禁例或有戚友等人冒火衝烟來相救援則更非匪徒之乘亂搶物者可比不應攔阻而乃日前三和里之災有西友告余曰有某洋曰之婢女挈衣物而出爲巡捕攔阻不從則擊之以短棍致受傷而退文有前日永慶里之火友人聞警　回抵門而不　人至於内外隔絶咫尺天涯心中惶急愈甚又有某出店爲余言亦以救火故爲巡捕所擊傷痕宛然言之皆若有不勝憤憤者余慰之曰此不足爲巡捕咎上海地方品類不一搶火之匪棍防不勝防彼其聞警馳至衝烟突火而入其情　則亦與被灾者之家人及戚友等無以異彼搶火之人岔急而至巡捕詰之則固咸稱爲救火而來此其中旣無記認又無辨别况在怱忙之中何能逐細盤問與其被搶之後重煩捕房公堂緝訪訊辦何如一槪攔阻禁止之爲愈乎此在巡捕亦是或一道但不應以短棍擊人此則大違巡捕房規例耳顧吾以爲阻人混入以杜搶火之弊則尚近似有理而被災之家挈有什物而出則固爲自救起見巡捕似不應攔阻祗以無所辨認之故而自救其物者亦與搶火之匪徒同拘此則大不然矣夫搶火之人與自救者雖無辨認其實則必有神色之可察何至混雜而不分第在忙亂中則亦無怪有時而悞不過巡捕以攔阻搶火之故而并將自救之人亦盡攔阻則或有家止婦稚男人在外就業聞警而不得入以致一家灰燼此其怨毒有甚焉者矣然則捕房於此亦當籌一妥法以處之而後可以兩全其美而數年以來欲爲代籌一法而卒不可得爲之奈何西友曰僕有一法於此請巡捕房預備大車數輛一遇火警此車即與水龍偕往火場凡有搬出之物悉令置之車中而巡捕爲之守之車滿則送入捕房次日各認己物以去其有在火場取物以出不置大車之中而往外飛跑者必係搶火之人則不妨拘其人而取其所擕之物投之車中各家什物之上則預先寫明字號記認以使前往認領如此則失火之家仍有自救什物之法而搶火者亦不得乘機而肆其攫搶之技是兩便之道捕　而采及僕言被灾者之受惠不綦多乎華友曰此法善矣顧巨富之家箱籠物件之美且多者　車不足以容則將奈何如使多置大車則火塲四近之地不足以容若停車稍逺則又無濟於事然則中人之產可以受大車之惠而巨富之家反不能咸被其澤也無己其惟保火險乎夫近來保險各行有爲華人保火險者其價甚廉千金之產每年不過費銀十兩冋保險行掣取保險單一紙便可高枕而臥一年之中絶無憂慮設不幸而遇不測之禍但空身孑然以出聴其付之　　一炬除首飾珠寳外不煩搬移一物事後持保險單向該行索償則保千金者照例償以千金保萬金者照例償以萬金倘無私自搬運之弊則絲毫無缺彼被災者得此償欵仍得置辦什物易舊者而新之雖受虚驚猶無實禍此亦何憚而不爲况家有千金每年費十金不足爲多按月而計則每月不及一金必無吝此區區者而旣經保險可以無　乎回祿推而廣之家累萬金必不惜此百金十萬百萬之家歳費千金萬金更何惜焉若此則遇有不測且無須乎搬運又安用惶急而爲巡捕所窘也余曰西友之法可以全中人以下之產此其事當責之捕房華友所言可以全中人以上之產其事仍行之在我此兩策皆足以補火政之所不及然而捕房則製車豢馬未免多有所費而保險行得聞此言則必欣欣然有喜色立言同而聞是言者其意或有不同乎雖然但爲救火計則二策者固皆意至良而法至張也爰泚筆而存之 
[售砲被阻]  
　　前報述埃及人有以克虜伯砲售之德國而爲法人所阻一節兹閱埃及西字報知埃及人已將埃及所不合用之克虜伯炮一百零二尊并藥彈多件悉數售與德人薄斯克計得價英金八千磅售定之後銀己交付突有駐埃及之法總領事言於埃王曰法與貴國素敦和好今當此中法搆釁之際乃將此炮械售與德人恐轉以售於中國宜禁令不准售與埃王從之欲將原銀退還薄斯克言此砲旣經買成將裝入英輪船載赴英國何以忽然不賣埃王執不允薄斯克現擬控告埃王謂須償還英金二萬八千磅未識作何了結埃王之意則冀法人出爲調處云 
[星使抵日]  
　　中國駐日公使徐孫麒欽憲子初四日清晨安抵長崎當晚五點鐘時啓節前進初六日馳抵神戶經過各埠領事商民均迎迓如禮云 
[三韓來信]  
　　朝鮮友人來書謂朝國黨類甚多彼此傾排由来已久近又添出新舊兩黨互相爭權更　亂民洪英植暗結日人潜謀作亂此次趁國人不喜新政煽動匪徒於十月十七夜新開書信館時延請英美德日各國公使及在朝官紳飲宴席將散忽　門外人呼火起於是前曾充出使美國公使之閔大將泳翊步出門外查看被匪徒數十人砍傷耳背兩處隨從之赴救者亦均受傷一時座客怱忙散　洪英植帶領日兵奔入宫内妄奏國王大驚時中國督辦商務之陳君亦與是宴聞變奔回飛咨防營次日洪英植又矯詔宣閔台鎬等大臣六人入内及至宮中卽遇害　華防營帶兵官擬入宫護衞被金玉均阻止知照日使又置之不答匪徒聞各大臣同時遭害勢益洶洶至十八日有内臣潛帶文書至華營求救華兵卽出隊赴宫　料日兵之把守宫門者即開槍相擊華軍因亦擊還鬥至良久互有死傷但日兵只二百餘名華兵約有千名日兵不支卽行退出帶兵華官入宮尋覓國王杏無蹤跡十九晨始知王避諸宮擬關聖廟内華軍前往接至防營在朝各官亦陸續歸集是日匪徒乘機殺害日商三四十名日使帶兵出仁川時有日本兵船日進艦在該港公使卽調兵百名分紥要害附以商圑并運大炮三門上岸保衞租界各國公使亦於二十日至仁川 
 
 

Page 2

 
 
與日使調停彼尚固執己見於是華營卽飭泰安兵輪於十八日駛赴旅順口發電請兵以爲聲援云 
[彚述高事]  
　　日本報云西十一月八號日公使竹添進一奉日廷之命將前年朝鮮政府應償日國之洋銀五十萬元内除收過十萬元外所剩四十萬元贈與朝鮮以爲改革政務之資當經朝鮮統理衙門總辦金君備函覆謝具道日廷厚待隣邦之至意竊料兩國自出睦誼益敦無稍間隙詎此次朝民變起倉卒殃及我國使舘并商民等均遭不測殊出意料之外查其起事之由實緣朝鮮國内分頑固關化兩黨互相傾飢以至于此西十二月十四五兩日接各電稱本月初二日朝京突起變亂閔大將泳翊及朝臣二三員同被亂民刺殺其後駐朝華兵與日兵互鬥各有死傷使館危險竹添公使遂退出仁川現華官與朝鮮政府正在商辦善後事宜○本月十五日晨日本接東京來電稱初四日朝鮮土妃閔氏及閔泳翊以下開化黨員遇害竹添公使應朝鮮政府之請發兵保護王宮初六日華兵闖入與日兵開鎗互擊國王隨至華營竹添公使回署城中己大亂商民死者三十人初七日竹添公使帶領護兵退出仁川使署己遭燒毁日本政府卽派相模千年蓬萊三輪船往返仁川以爲辦公之用云○十五曰釜山來電云朝京人民本分兩黨有崇尚中國者有依附日本者初四曰互相爭鬥王城亂民到處放火日本使館因亦被燒商民死者四十人朝民死者不計其數公使退至仁川卽命千年輪船於八號遄返長崎裝運兵粮迅赴仁川云○又接千年船來信稱本月初四日漢城黨人作亂王妃被弑妃族閔泳翊亦遇戕擁國王以據王宮日本黨人相與抵抗死傷無數查起事之由因今夏國王下令改易服制近時日本將償金贈還朝鮮於是國王及閔氏之黨傾心日本向附中國之黨人常懷怨懣且慶尚道民風强悍最惡日本黨人遂乘機與朝黨相通潛謀作亂初四日兩黨合謀變動人民應之襲殺日本黨人次及日本兵士燒毁公署釀成大事亂時朝王託華官保護日本官恐國王　難發兵前往保護蕪官適亦帶兵而至致兩兵互門殃及使署公使退出濟物浦後華官卽有與朝鮮合議之說此事關係匪輕究未悉該地確清難以懸斷云○并上外務卿由山口縣原籍查辦事件取道神户時聞朝鮮有變卽帶同秘書管齊藤君於十四日坐近江輪船駛往東京會議并雇定共同公司之相模輪船派令神户外務司員栗野乘坐并叅事院議官補黑田綱彥帶同屬官教員卽乘該輪於下午五點鐘開至博多載兵後遄往仁川限六天駛回并查明當時鬧事實情是時并遺日進艦兵船爲仁川鎭港聞此次商民及指揮官等約死四十人銀價驟漲至一元二角二分至五分云○有自朝京附千年輪船回日者言朝鮮政府擬設郵政局代遞民間書借雇日人兩名經理局務局設指典洞地方派協辦洪英植爲總辦擇于西十二月十八日開辦是日洪邀同親軍四營大將并金玉均朴泳孝徐光範及各國公使宴飲酒至半酣隣居火起座客驚而辭别閔泳翊步出門外朴金隨之突有匪徒數十人各持白刃將閔泳翊砍傷耳旁閔反身而走踢門閾而倒賊卽舉刃再擊局内日人飛步出救宰不至死據醫官言受傷甚重金徐兩人奔馳入宮面奏騷動緣由國王大驚避匿桂洞宫内此宮係四寸王兵曹尚書李載元所居之處宫地廣阔垣墻五重頗爲堅固國王卽命朴泳孝至日使館求救竹添公使得信立遺護衞兵士前往保護只留親兵十名駐防使署及至宮内己騷擾不堪卽撥各兵分衞宮殿時己夜分見金玉均徐先範李載元韓秉稷李祖淵等侍立國王之側須臾報稱海防督辦閔泳穆求見入宮卽被刺内衙督辦閔台鎬趙甯夏韓圭稷尹泰駿相繼入卽先後遭難内官柳在賢見大臣俱遭不測憤懣難堪將桂洞宫縱火焚燒然後自盡於國王之前翌日國王拜李載元爲領議政洪英植爲左右後三營大便兼領議政朴泳孝爲營前營使兼左捕盜大將金玉均兼惠商局堂官是日安靜無事然人民咸有戒心國王於是夜同日本公使入宮親軍四營分劄宫外以資保衞前營統領尹雄烈亦帶數十親兵入宫至初二晨都城風聞謂中國管官命商民各備兵器至營聽候調度應命者有五十人是日街上所遇華商各帶軍械傍晚忽聞宫中鎗聲不絶華官帶兵攻入大闕正門商氏途遇卽被斬戮朝鮮亂民抛磚擲石騷擾不休日人揮刀抵拒以達使署亦有在半路被害者六點鐘宫内火起未悉竹添公使下落使署各員義形於色　以一死報國至七點半鐘朝兵前後來攻鎗聲隆隆彈如雨下約十分時之久逺聞喇叭聲見日使回署於是喜山望外呼嘯聲喧及九點鐘時博文新聞局火起同時數處起火奔避不及舉國若狂探得是日朝兵與華兵合力把守南大門或謂駐安洞使署後面時公使署糗糧己竭文武聚議咸擬死守國旗有謂不如退避其鋒公使自帶護軍并在王城之男女一同退至仁川途次受盡艱難經大闕前一砲彈落公使　前　離數大繼復發一空炮行抵麻浦時河面遼闊急切不能渡無奈嚇之以威始得船隻冰己半結漸漸設法渡過彼岸船中復遇刺客幸早知覺當卽斬之抵仁川公使卽命日進艦運砲三門上岸協同商民防守至初九日華兵護送日人十九名至仁川聞此等華兵當時由公使借來保護使署者或謂係逃入美公使或英領事衙門得免於難者嗣聞十九人云洪英植亦已遭難中美英三國衙門毫無損傷云○復聞此次事起時日本護衞營曹長一名隊目兵各一名因傷而死陸軍生徒及商民之死者二十九人朝鮮大官閔台鎬閔泳翊重傷未死閔泳穆韓奎稷趙寗夏尹泰駿李祖淵内官黄氏父子及柳在賢閔泳孝金玉均徐光範李載弼及學生二名皆剃髮改裝潛避仁川或云凉泳孝逃至長崎未悉確否○日本大坂及東京聞日廷有兵動身一時銀價飛漲值洋一元三角半又風傳有日本兵船一艘被華人水雷打沉云竹添公使派叅賛官克妙寺三　同屬官木下直弘坐千年輪船囘至日京陳奏變亂情形其受朝鮮政府所聘之郵政局司事小尾營野二人幸均脫難元山津領事副田一同己由長崎換坐玄海執公司船至京矣○本月初六日接横濱來電稱日本政府己發陸兵赴高初八日四點鐘泒扶桑艦就長崎開往朝鮮方出口卽被輪盤打死水手二名傷八名因卽駛囘初九晨又啓輪前往時銀洋飛漲二角外各物亦俱昻貴且開高知縣下大坂府下村民咸思起事日廷遂大費躊躇日廷於初一日派恭事院議官黑　同栗野外務司員坐蓬萊船前往朝鮮云○西歴十二月二十日東京来電云駐泊横濱之金剛艦開往長崎大約候信再往朝鮮船主井上良馨又電稱垷派陸軍省小澤右侍郎迅往大坂廣塢熊本三鎭台查辦要件云　電稱有人由　州來謂該處至朝鮮釜山之電線刻已不通是以朝鮮近日少有電音日本外務卿己於本月二十號馳往朝鮮查辦要公按以上信息皆由長崎訪事人譯自日本新聞其中不少日人一偏之見閱者以意會之可也 
[調停高事]  
　　聞美國駐紥高麗之欽差福忒將調停日高交涉之事已坐德楞登兵船於十一日赴長崎矣 
[接篆有期]  
　　昨下午一點三十分時蘇省友人專發電音至館云新署蘇臬田熾庭廉訪國俊刻已節抵省垣定於十六日吉時接篆豸閣森嚴定有一番新政也 
[嶺南新話]  
　　聞雷州府屬有小民聚衆滋閙之臯制軍己委幹員會同該管地方官實力彈壓矣○前日官塲資雇民船連兵往粤西梧州船戶以雇資過薄多半引避後當道許照民價發給并用輪船拖帶務期行程迅速不至稽延船户始樂於從事云○牙捐局定於十一月朔日開辦自後貿易往來一律不折不如如平日已收實銀者准於每兩之外加海防經費三分每月買貨多少各號切實認捐毋許隱匿月終彚解官繳八成二成撥還各行作辦圑之費承辦各委員皆公正廉明克孚衆望故商人一奉此諭咸樂輸將　有阻撓情弊○上月二十九日西撫潘琴軒中丞有公文投呈督署張制軍接閱後隨與彭雪帥晤談良久所談何事外人不得而知想軍書旁午故也○上月二十日番禺監獄有一要犯服毒斃命邑尊騐明將監守者提案研鞫恐其縱使自盡也○二十八日河溪某姓家失愼焚去廚房一椽街鄰協力樸救不致成災數日前由惠 
 
 

Page 3

 
 
州調回兵勇五百名統歸補用遊擊劉游戎鯤管帶連日在箭道操演技藝嫻習步伐整齊洵足固邊防而摧敵銳也○彭雪岑欽憲委員採辦蔴包數千將滿載沙泥安置砲臺外以資護衞如炮子飛至陷入沙中炮臺無傷而我軍得以從容擊敵如此布置周密彼法雖狡悍豈尚能豕突狼奔哉○上月二十九晚南海沙涌鄉有賊匪十餘人明火執杖蜂擁而來肆行刼掠連刼四家猖獗無此鄉民聞警咸集執械兠拿無如賊勢洶洶槍彈如雨以至不克成擒次日禀官履勘未知能獲盗否也 
[津門紀要]  
　　天津之業海船者從前以大沽高姓爲首屈一指十數年前輪船招商局未創之先往來津滬攬載漕糧每歳獲利不止以萬計生涯旣廣船隻又多是時土人有高半海之稱厥後招商局創行所有江浙漕糧概歸該局輪船與沙衞等船分運而高氏遂由是中落所有海船大半釘朽木爛現尚有一二艘恰似魯靈光殿巍然獨存近聞商局己易生因凝至滬攬運冬漕藉收水脚但漕糧百二十五萬石概歸號商眨價轉包與輪船裝載只留二十萬分給少衞等船粥薄僧多攬載殊非易事故來申之說仍復中止云○天津今年冰凍較早自上月十三日海晏開行之後絶無輪舶駛來所有開往北洋之船皆在大沽起卸十四日利運兵船駛往旅順未出大沽遽爾膠住冰凝似鐵斧鑿難施只凍一灣己費九牛二虎之力雖借助小輪船拖帶亦屬徒勞無功嗣禀請水師營務處轉禀傳相發下水雷將冰炸開方能出險云○大沽船塢製造坭模向用來路沙每墩價銀六兩某甲知有利可圖謂我國之沙豈與外洋有異僅用船二三艘人十數名使可取之無禁用之不竭但此沙是否合用全憑工匠一言申不名一錢工匠亦不肯從中嘘植無奈商諸大沽鄭氏鄄開自成義米號與船塢素有往來甲遂載沙以回貶價求售果得數百金工頭某乙索去若干棧房某丙又索去若干洎備狀領銀而文案某丁索資更鉅七除八折所剩無多監工某戊遂冋總辦文鎭軍處回明是事總辦卽乘輿禀曰傳相傳相謂此風斷不可長立飭營務處審間笞責有差且有二人分别流徒以昭炯戒云 
[皖撫閱臺]  
　　皖撫盧藝圃中丞出轅巡閱一事本舘己列入報章兹又悉中丞坐定海兵輪於本月初九日晨七點鐘時節抵蕪湖各官咸親赴江干呈遞手版中丞以次接見約停一點鐘時卽鼓輪往梁山勘視炮臺至晚四點鐘時始返小住一時展輪回省水陸各營俱仕沿江排成隊伍升炮迎送各官己在蕪預俻行臺而中丞以王事賢勞不遑憩息間東西兩梁山新築各炮臺頗極堅固自山麓至巔皆以麻石砌成崇垣外挑挖濠溝一道山上壁壘森嚴星羅棋布洵三江之扼要云 
[人災彚紀]  
　　本月初八日清晨蕪湖吉祥寺後某姓空屋前斃一男丐聞係被某烟舘毆傷垂斃因卽負置屋前飽閱風霜隨卽氣絶嗣由地保報明善發給官棺木殮理義塚○某甲病中至東門某浴堂内洗澡水熱薰蒸竟爾暈絶旋由家人備棺成殮○初九日陡門巷二街棺木店一媽年己古稀龍鐘衰朽畏寒烘火致身上之衣悞染火星一時勢若燎原通身衣服皆燼幸爲旁人所見竭力救息然該嫗己九死一生苦難言狀矣 
[盜刼厘卡]  
　　嘉善縣界張涇匯鎭一小市集也是處設有厘卡初十日晚間忽來盜黨多人乘夜搶刼卡旁本有砲船當卽協力兠拿盜黨竟敢拒捕被炮船上勇殺斃一盜盜見其黨被殺益拚命向前卽時砍斃卡中司帳巡丁並炮船勇哨官等皆受重傷又有一勇被盜拖去未得下落嘉善縣於十一日到嘉興府城面禀宗太守並總局聞於十二日赴該鎭踏勘容俟探明確情再當續報 
[鶴市述新]  
　　吳誼卿太史前經張香濤制軍奏調粤省辦理文案嗣因太夫人清恙　歸省視兹己康健如恒喜占勿藥日來太史經香帥電催怱促就道太夫人亦諄諄以報國酬知毋稍顧戀爲囑故已料檢行裝擬即日乘輪南邁矣名臣倚任賢母義方洵足稱一時佳話○蘇垣繁盛之區街道狹隘屋舍如鱗鋪户所搭凉棚往往終年不拆或將蘆席揭去竹架留存當此風乾物燥遇有火警易致蔓延魁太守涖任時卽面諭各路總巡飭將街上凉棚一律拆除凈盡現己由各巡員出有簡明示諭督同地保辦理矣 
[飭賠軍火]  
　　日前大沽口有軍械火藥兩船雇一拖埠輪船帶往臺灣出口時兩船繫纜忽然中斷船底驀然撞損水卽汨汨而入火藥受潮洋槍漬水銹蝕聞當道飭拖埠船賠償未識如何料理也 
[漁人枉死]  
　　杭城各處大河近來添設巡船兼派砲艇以衞行旅前夕有某砲船巡行至塘棲相近地方突遇一私鹽船從上流而來船中約有十數人槍砲密布砲船中管駕見其人多先自胆怯亟命開槍私鹽船乘風破浪早已如飛而去而尾隨之小漁船内一漁人當篷而立槍子向其前心穿過卽時絶命漁船急追及砲船向之索命嗣經人調處許以一百二十元了結但未知能否允從也 
[斥革差役]  
　　英會審委員黄太守昨將皂快班差潘升即潘錫山及王錦卽王大斥革聞潘係聲名狼藉王則因某宦控某甲積欠房租奉飭傳案王卽知照地保協同巡捕前去悞拘候補某員以致革去卯名云 
[英界公堂瑣案]  
　　包探康阿順禀稱揚婦王陳氏至捕房言女兒被吳永生紏人刼匿向論逞蠻請提送案及捕頭飭令提吳據稱己回甯波今晨見吳乘車而至帶有舖盖衣包問悉從甯波回申自言並不犯事我令伊同至捕房捕頭略誥情形卽傳該氏一併解案請訊該氏申訴前因吳供甯波人在滬放東洋車餬口日前送妻氏回藉目下復來滬上在路就遇包探令我同到捕房我初尚茫無頭都詢之始知有王陳氏妄訴我匿伊之女其實伊有買女名秀雲於十年因負債甚鉅該氏仍時時勒索纒頭資秀雲受累不堪控由官斷給氏洋五十元了結嗣又屢次上控斷經遞解回籍此皆有案可查兹伊又來滬懇我向秀雲商給川資然秀雲現己從良無可申說經我再四懇清給洋八元旋因又要借洋我直說伊之不是伊遂梜嫌妄訴現秀雲仍住三馬路請爲傳案質對黄太守得供之下命吳暫押立卽飭差同該包探前往傳提秀雲俄包探覆稱秀雲果在可卽投案惟言王陳氏之軿夫曾臣刀前往呼嚇圖訛刀尚在家故先帶來呈案云○巡捕解送扭毆之王錦堂王阿金熊阿幅等請訊王錦堂供蘇人王阿金即我兒子持籃賣粮餅爲生不料素不相識熊阿幅哄騙我兒薦往英公館爲爨夫及至則熊令我兒將藍布長衫脫下借給伊穿先行人内與上竈談定詎入内後卽出後門避去尋訪無蹤我兒回家將情告知我初尚不信誤怪兒子賭輸將衣質去昨我兒路遇熊阿幅扭到家裏質對斯言熊反稱我兒欠伊之錢故將衣服扣抵以致爭毆由捕拘案王阿金供與父同熊供爲找夫頭目因王阿金流落虹口無可棲身躭擱我處言明一有生意卽貼還房飯之資豈知四五天後卽同一馬夫往寳山去久不回來後見伊身衣服光鮮爲西人拉車向索房飯資無着故哄伊推荐生意正在脫衣之際西人出來坐車伊卽拉之而去詎昨日被伊父子二人扭住吊打身有傷痕幸逢巡捕拘案黄太守謂熊如果被欠房飯資儘可向索豈容哄取衣服至王父子亦不應擅自行兇今姑從寛不究一併斥退着不　再有爭毆致干咎戾○華捕禀稱路見粤人羅阿萬手持衣服形跡可疑拘至捕房盤詰之下供稱從金阿士高阿明兩家竊來今傳失主將原贓解案金高投案請領贓究辦羅供認不諱惟求施恩好捕頭禀稱查得該犯向在香港專爲行竊深恐現在滬上尚有别案容帶回捕房稽查再行禀覆核辦黄太守俯准所請飭將起案之贓 
 
 

Page 4

 
 
給失主先行分别認領○林阿四訴稱昨王阿幅前來扭鎖圖竊幸卽看見被獲時銅鎖尚在伊手爲卽解捕送案王俯首求恩黄太守隨判管押三天以示薄懲鎖交林阿四領去 
[法界公堂瑣案]  
　　朱永增稱初九日二點鐘因乏茶酒鈔將洋一元交押店質錢二百文及持錢并票取贖據押店稱己被人挂失贖去故着伊將保人交案請究翁太守詰押店人葉德三何人來押洋汝認得否答稱係蔡助德將洋一元於初九日來押旋日本人前來褂失當卽贖去朱永增於十一日始來太守問蔡助德據稱摇杉板船初九日六點鐘時將押票放在自己兠肚内與别起押票同放嗣忽失去除押洋票一張外尚有三張係衣服質在小東門合源押店亦於當日挂失李阿二稱典蔡助德爲友失票是實故爲作保翁太守謂洋票在初九日失去若果係朱永增拾得何以遲至兩日始□回贖揆度情形似係朱押無疑但旣據蔡助德稱尚有質票三紙向合源挂失俟飭法包探前往該押店查明再行核辦○前報洋人阿三偕劉胡兩人控董茂恒欠銀一案并恒德莊沈姓控董欠銀并出去銀票十三紙未曾付銀請將廢票追還等情昨日集訊董由保交案遞呈部照并稱恒德莊之票己收回五張約銀六百兩俟收齊再繳己挽人向恒德說妥准於禮拜日交逺銀兩翁太守詰沈有人說過否答我不在店中不知其詳然却有人說過旋據史姓上堂稱董茂恒托張駕六來說過己經應允但未知到期如何尚請將伊交保翁太守謂旣己應允着沈等退去復詰董欠洋人之銀四百九十兩曾帶來否董稱此銀　劉經手我與外國人並未見面本向劉借銀七百五十雨劉催付銀四百九十兩其間尚付劉通裕票銀一百六十兩伊又六往來銀六十餘兩照算不過欠伊銀二百數十兩翁太守謂字條上並不載劉字且當堂己供認着先料理外國人銀四百九十兩再理别事據董稱　德莊票有兩張在劉處請着交出翁太守謂票在劉處亦應掉喚着董目出票據將恒德之票掉轉交案董勉强應允而劉不允太守着限五日先將四百九十兩繳案董仍交原保○前有季長春同子增發訴稱在八仙橋做牛行生意經方姓還英洋三元均有花押令增發持往錢莊估看詎内有洋一元己無花押稱是銅質爲此與店夥理論翁太守詰龔瑞貲據稱爲該莊夥太守詢明地址卽着法包探帶同兩造前往搜看嗣據包探搜出銅洋十四元好洋八元及前呈捕房之洋兩元銅洋一元并將龔瑞賢傳案原告亦投案龔遞禀有銅浮孫失眼收下聲名攸關等語翁太守略言辦駁隨問店主何人答稱王雲亭鎭江人太守着將龔管押飭傳王雲亭到案核辦○十二日報到野鷄馬車主潘阿順車夫周阿發將坐客張阿大拉入法捕房稱其不付車資而將周阿發打傷等情經翁太守着將張阿大暫押飭法包探查明後冉核昨據法包探禀稱奉飭查訪去後據三茅閣橋等處欄灘人眼見該車將近橋邊忽脫螺絲釘以致坐客欣翻皆不給車資車夫與之爭論該三人將周阿發拖去毆打事固有之至張阿大與該三人亦是一起當三人拖周阿發時張阿大己被前面馬車夫拖住後卽將伊送案等語翁太守謂野鷄馬車時有肇事今竟敢無端誣人尤屬可惡着將張阿大釋放并着法包探將潘周等人查明傳案核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年十月二十六日京報全錄]  
　　宮門抄○諭旨六道錄前○教職選單○楚督卞等奏爲請將巡檢移駐並汛地互易摺○江督曾奏請借補叅將摺○大臣劉 
奏調委署知縣片○大臣楊奏請飭令遣子侍奉片○粤督張奏請議卹片○又奏委署知縣夾片○十月二十六日刑部都察院大理寺正黄旗值日無引見○錫珍假滿請安○本謙湍多布長有各請假十日○徐桐請假五日○掌議司奏二十九日祭 
奉先殿載津行禮○吏部奏派騐看月官派出恩中堂崇綺敬信耀年薛允升許應騤廖壽恒沈源深三德舒普愛興阿隆恩周鶴馮應壽吳壽齡章耀廷○文中堂遞遺摺○召見軍機醇王○光緒十年十月分教職選單教授浙江台州陳雲瑞嘉興湖州吳善述寗波俱舉雲南蒙化熊有光雲南優廣南馬文炘雲南拔正諭山西介休梁永春絳州河南郾城鄭濟川懷慶雲南路南周孝植雲南晉寗尹南宮東川俱舉訓導直隸容城苗祖望順天山東莘縣田枬曹州定陶周鴻霄濟南河南柘城高濂開封陜西定邊王化隆西安俱歳山西石樓栗恩浩大同優偏關張景星平定大同方沛霖平定陜西醴泉王誠羲同州浙江常山郭達三寗汲湖北通城周坤頤黄州通山王尚彬黄州俱舉復諭山東臨朐李道凝曹州廪河南濟源張懌曾開封拔浙江泰順湯懋功紹興舉湖北崇陽郭佩蘭黄州副復訓直隸蔚州查凌漢天津廪山東濟南劉筵曹州廪莒州郭景運萊州鄒平劉經邦萊州山西曲沃申廷楨璐安河南鄧州郭世枬開封俱歳汝寗從太璞許州增○○署湖廣總督湖南巡撫臣卞寳第湖北巡撫臣彭祖賢跪奏爲請將巡檢移駐地方並汛地酌量互易恭摺仰祈聖鑒事竊據興國州知州宋熙曾禀稱州屬東北二鄉額設巡檢二員一曰富池口巡檢一曰黄顙口巡檢黄顙濱臨大江之南係江邊一小村落寥寥數家實無一舟停泊對岸則係蘄州州城由黄顙順江直下不過四十餘里卽爲富池口而設兩巡檢又富池有千總一員黄顙有外委一員並上下口岸曁蘄州城外均有不師分駐砲船按叚巡防是州東北一面汛防極密而州南與東南一帶周圍一二百里毗連隣省山勢叢雜州城鞭長莫及無一文員扼要稽查未免太疏查南鄉有適中之龍港地方距州城一百里市大人稠爲州城及通山並江西武寍瑞昌等處茶販往來要道祗有把總一員若以黄顙巡檢移駐龍港改爲龍港巡檢將黄顙沿江汎地歸併富池巡檢而以富池汎地之在東南者歸於龍港巡檢一轉移間於地方大有裨益繪圖禀請察奪等情當經批行藩臬兩司會同該管道行府妥議去後兹據布政司蒯德標按察司黄彭年鹽法武昌道武震轉據武昌府知府王庭楨詳據該州宋熙曾禀覆該州四鄉向分四十里富池巡檢在州之東汛地係正東及東南之東鄉長樂樂平仁義興瑞興教宣化歸化下豐樂朝陽共十里黄顙巡檢在州之東北汎地係東北正北及西北之永章永城樂歳崇仁懷仁上豐樂中豐樂辛亭寳政安樂善福辛安豐義共十三里吏目在城内汛地係城廂及正西西南之尊賢坊宣化坊豐樂崇慶福慶長慶上陽辛下陽辛上遷下遷吉口慈口辛興修凈永福宣教修善共十七里由來已久今擬以黄顙巡檢向管之汎地中撥出東北之豐義辛亭善福寳政永章中豐長樂六里歸富池巡檢而於富池汎地中撥出東南之興瑞仁義樂平長樂歸化朝陽六里歸於龍港巡檢則富池巡檢汛地仍係十里又以黄顙巡檢向管之汛地中撥出正北並西北之上豐樂懷仁辛安崇仁樂歳永城安樂七年歸於吏目而於吏目汛地中撥出西南之崇慶修善辛興修凈上遷下遷宣教七里歸於龍港巡檢則吏目汛地仍係十七里以上富池巡檢撥出之興瑞等六里吏目撥出之崇慶等七里共十三里改爲龍港巡檢汛地似此以里易里並未增减仍各分疆界以專責成至龍港集鎭雖屬市大人稠究非驛路亦無煩難緊要之處均　仍舊各爲簡缺所有改設巡檢此時修署未有經費應令該巡檢赴龍港暫租民房辦公俟籌有經費買地補修衙署等情由府詳司請具奏前來臣等伏查該州地固遼闊民風强悍今以汛地互相撥換劃分清楚係爲移密就疏巡緝地方起見並無窒碍相應請旨將興國州黄顙口巡檢移駐該州龍港地方作爲龍港巡檢並請飭部另頒龍港巡檢印信以昭信守俟頒發至日飭令將原領黄顙巡檢印信呈繳咨銷除咨部查照外謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨該部議奏欽此 
○○太子少保兩江總督一等威毅伯臣曾國荃跪奏爲揀員借補陸路叅將員缺恭摺具陳仰祈聖鑒事竊淮揚鎭標左營叅將王樹楠因病出缺業經恭疏題報聲明所遺員缺江省現有應補人員請扣留由外揀員請補在案臣查是缺係陸路新改之缺駐紥清河縣王營鎭地方汎境遼闊界在邳宿海沐之交民情强悍兼之接近西壩鹽商輻輳梟匪出没靡常彈壓巡防均關緊要非精明幹練之員難期勝任臣於候補各員中逐加遴選查有奏留兩江記名提督楊得勝年四十七歳江西進賢縣人由武童投入湘軍轉戰安徽河南陜西等省迭著戰功薦保提督銜記名總兵復於平削甘肅金積堡案内奏保同治十年十月初三日奉上諭提督銜記名總兵楊得勝着以提督交軍機處記名無論總兵提督缺出儘元請旨簡放欽此是年冬調寍差遣委帶合字副中營嗣經前督臣沈葆楨附奏請以原官留於兩江酌量補用奉旨着照所請兵部知道欽此該員年强才敏熟習營伍自帶營調滬駐紥操防甚爲得力以之借補是缺洵堪勝任核與借補限制亦屬相符合無仰懇天恩俯念員缺緊要准以記名提督楊得勝借補淮揚鎭標左營叅將員缺實於營伍地方均有裨益　蒙兪允俟部覆至日給咨送部引見恭候欽定除將該員履歴及前在他省並無叅革朦保印結送部查核外謹會同署漕運總督臣孫鳳翔恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○劉錦棠片再署奇台縣知縣甘承謨前已借補鎭西廳撫民直隸同知經臣飭赴本任以專責成所遺奇台縣員缺查有現署昌吉縣知縣楊敏潔己愛民堪以調署所遺昌吉縣員缺本任方希林現有經手事件驟難交卸前往查有同知銜甘肅補用知縣陳純治辦事勤明堪以委署又署庫車撫民直隸同知潘時策丁憂遺缺查有現署阜康縣知縣李時熙專心民事堪以調署所遺阜康縣員缺查有留甘補用知州左宗翰辦事誠實堪以委署除由臣分别檄飭遵照外謹會同陜甘總督臣譚鍾麟署烏魯木齊都統臣升泰附片陳明伏乞聖鑒謹奏軍機大臣奉旨吏部知道欽此○○楊岳斌片再臣年逾六旬精神己就衰備自光緒五年間父與胞弟相繼亡故創巨痛深加以母病難痊侍奉未遑勞鬱愈甚以臣舊傷橷恙間或舉發非獨無心調理抑且未忍明言恐增老母之病日積月累心血虧損遇事善忘前於五月十三日當將不敢以衰朽庸材濫膺重任各情奏明在案此次奉旨招募營勇尅日成軍若以犬馬微軀再瀆天聽揆諸致身之義實所難安是以力疾出山竭誠圖報惟事屬創始頭緒紛繁昕夕經營傷病遂致時發且增心氣常痛之症服侍需人查雲南候補道楊正儀是臣長子臣向所服藥物槪伊一手經理現經福州將軍臣穆圖善奏調隨營差遣合無仰懇天恩飭該將軍卽令楊正儀迅赴臣營隨身服役親侍湯藥俾臣得以一意經畫軍務勉竭心力兾韓涓埃所有請旨飭穆圖善卽令楊正儀迅赴臣營侍奉湯藥緣由謹附片陳明伏乞聖鑒訓示謹奏軍機大臣奉旨知道了卽着該前督咨行穆圖善飭令楊正儀赴營差遣欽此○○張之洞片再據統帶武毅右軍記名提督吳宏洛禀稱該軍左營帮辦總兵用補用副將史得勝自咸豐年間投効軍營隨勦各省逆匪迭著戰功洊保斯職嗣隨駐江蘇吳淞砲臺防守海口亦經數年光緒九年七月奉調粤防正值事機緊要趕建營壘興築炮台夙夜不遑備嘗艱苦以致感受瘴癘觸發舊傷於光緒十年六月初五日在營病故懇照軍營立功後積勞病故例請卹等情飭據廣東善後海防總局司道核議造具履歴清册具詳請奉前來臣等伏查總兵用補用副將史得勝歴年防勦屢著戰功此次奉調粤防正值事機吃緊建營築臺昕夕督工感受瘴癘觸發舊傷以致在營病故殊堪憫惻相應請旨勅部將史得勝按照軍營立功後積勞病故例議卹以勵勞勩除將該故員履歴册咨送部科查核外謹合詞附片具陳伏乞聖鑒訓示謹奏軍機大臣奉旨史得勝着照軍營立功後積勞病故例議卹該部知道欽此○○張之洞等片再署揭陽縣知縣蔡凌霄飭回定安縣知縣本任　遺揭陽縣篆務應行委員接署查有卸電白縣知縣卿履端老成穏練聽斷勤明堪以調署該員任内並無盜刼已赶四叅之案據藩臬兩司會詳前來除檄飭遵照外臣等謹循例附片陳明伏乞聖鑒謹奏軍機大臣奉旨吏部知道欽此 
 
 

Page 11

 
 
[悲深薤露]  
　　張振仙宮保老成砝望名震寰區穗石督師遽悲星隕雖在婦人孺子亦無不咨嗟流涕痛失長城誠哉生榮死哀名垂不朽矣珠江友人以倪中丞龔方伯祭章及各官縣挽聯郵示因卽照錄左方倪文蔚致祭於振帥宮保之靈而言曰嗚呼重洋浪駭中流正資砥柱之存八陣圖成前軍遽報大星之落痛元老鞠躬盡瘁兩泣重陽看諸軍剺面哀生風悽萬幙矧樾蔭之曾承更枌隂之素托憶繾綣於平生思瓌儀而如昨雷電神歸人天路各爇心香而尊斝清淚縱横囊牙琴而輟絃知音寂寞惟公靈鍾衡霍秀毓廬陽揚光飛文欣一覺之初雋金昆玉友快九龍之並驤屬遭時之多故值髮匪之披猖首毁家以抒難競披堅而挽强圑鄉兵而鋤非種築土堡以固維桑舉義旗而成旅實淮部之濫觴淝水之師倡於李肅毅祖生之譽褒之曾湘鄉繄弟兄之驍武靖髮捻愤蜩蟅豐功彪炳偉略鏘洋洎迭搴夫薇柏遂洊陟於封疆惟公地負海涵文經武緯伊難大之胥投正紏紛而不己其撫吳會也則伊奴窺伺於臺灣其移桂林也則叛將睢盰於交趾其督兩粤也則際俄人要盟之無厭其調三輔也則值朝鮮内亂之初起　節盤根波譎雲詭人沸如羹公定若水獨高掌而逺蹠咸惕伏而弭耳遂氛祲之全消信雄烈之無比嶺嶠重來之日法越交訌之時憤島夷之肆虐爰抗表而陳詞籌戰守之全策謂大兵之非宜何忠謀之不諒反多口之憎兹萋斐貝錦震撼危疑公感時而憤事請避位以治師招曳落河校佛郎機帥七覆於前朱旗乘障設九攻之具白羽親揮火雲被體海風侵肌復勞心而焦思遂一病而不支維公伯仲首奮戎行逮勇烈之陣没早衋焉而心傷中更患難百感蒼茫及外侵於炎瘴遂直中於膏盲天胡不吊人之云亡留守呼渡河而未己傳說遽騎箕而上翔一片靈旗飄渺滿城風雨凄凉文蔚等景仰老成情殷鄉里悵粥籌之莫延嘆禍患之誰弭泉明委化延年憶其愀然子皮云徂鄭僑呼曰已矣企驃騎之新營循武鄉之遺壘公歸何所名垂宇宙而常新我歌大招神馭風雲而戾止尚饗布政使司龔易圖致祭於振帥憲台之靈曰嗚呼勛業不没於身後而疑謗不泯於生前豈天道之難索抑人事之茫然况時艱之孔亟極百慮之烹前旣内憂而外逼遂夕惕而朝乾犯風霜以損抑竭忠悃以迍邅昭寸心於白日纒幽憤於重泉時當無可如何之日乃人心有不可問之天嗚呼功方籌筆釁忽聞邊水瞽蛟伏陸戰狼環峙雄臺以楗築儲武庫以戈鋋電驛超海雷栝塡淵馳書滇僰以外伐謀交趾之先凡百端之區畫悉力果而心專胡憂心之悄悄竟衆論之譞譞公心益下公志益堅請治軍以專責甘避位以讓賢嗚呼笙笆競響鈞石無權爭鳴高以自許置國是於危顚燭輿薪而不見矜鈎金而自憐旣枉直以爲曲復毁方以求圓索瘢疵於毛髮拘窺測於微涓時當如此公何懟焉當夫軍留舊壘士張空拳海波己沸邊檄紛傳公來尅日以扶以挻借淮師以鎭撫列鋒戍之鈎連惟聲威之逺播奠嶺海之幅𢄙雖軍儲之茭峙曾不擾夫市廛彭公實來共濟大川同擊中流之楫能和連軫之絃我旁觀其巳審何人口之交諓迄今蓋棺論定公論同宣朝廷知公之勩績信史載公之遺編萬姓感公之蔭樹三軍奉公之銘旃愈逺愈慕何黨何偏嗚呼我初識公之日計今己十有九年督茭防於河澨追梟賊於幽燕公守我戰我返公遷重來粤海復奉鞭韉愧無能於助臂曾分任於仔肩公旋自冀我已移滇當下車之繾綣憎别袂之纒綿方思逺引遑事求全廼帡幪載列弭鞬周旋非初心所逆睹何久侍之無緣豈追思於一已爲天下而汍漣兹中原之未定嗚呼公其忍返駕於星躔嗚呼哀哉尚饗○彭玉麟挽聯時事正艱難方期共掃狼烟百粤河山堅壁壘軍民深愛戴詎料長辭羊石滿城風雨送旌旗○張之洞挽聯代公慚武庫之才峴首哀思片石人懷羊太傅報國示據鞍可用壺頭瘴癘明珠天監馬將軍○長善挽聯交聯兩世欽我醇醪際時事多艱夙夜同形忠憤論定千秋留公清史恨海氛未掃平生莫慰憂勤○倪文蔚挽聯從戎貝水作宦珠江十七年蹤跡相親自慚奉職才疏片牘反貽知己累辨謗無書出師有表三四月形神交瘁此際蓋棺論定九重應鑒藎臣心○龔易圖挽聯雲撼大星沈民思遺愛軍感舊恩馬伏波功竟壺頭興謗無端生薏苡風澄南海靜公定成規我懷知已羊太傅碑留峴首登高何處奠茱萸○臬司沈鎔經毅然以死自期矢志成仁遺紙尚留班血漬悲哉我公竟逝致果克敵餘威猶激怒潮鳴○運司瑞璋肥水起風雲仰當年帕首韉刀威震兩洋汝頴信多生豪傑禺山動星斗痛此日壺頭壁壘愛留百粤伏波猶未竟功名○肅韶數載寄帡幪備承置腹推心三生石上精神契中流資砥柱何意鞠躬盡淬五丈原頭星宿寒○蔣澤春力疾甚艱難慷慨誓師大海波瀾神並壯推誠率寮屬感恩知已滿城風雨涕交零○王先達持節嶺南來攘夷狄以佐中興緯武經文兩粤河山膏澤徧騎箕天上去督淮軍而成勁旅鞠躬盡瘁滿城風雨將星沈○方耀九陛重籌防外患方殷瞑目難忘天下事兩番臨節鉞大是忽隕鞠躬未竟老臣心○余大勝功名獨有千秋安危海外資元老朝野都爲一哭風雨珠江落大星○李文田獨慚傾蓋論交當時辱采虚聲謬引鄒陽成上客太息酧恩何地此日周行戰壘終憐諸葛是奇才○葉衍蘭帷幄舊勳名獅海投鞭壁壘屹成山嶽勢招摇俄歛曜鳳盧歸旐巖疆愁聽鼓鼞聲○陳宗侃風誼最難忘念先人忝荷下交薦牘仰鴻文盛節允堪追北海勛名應不朽嘆此日遽歸上界干城留虎旅雄師長與鎭南邦 
[江西景德鎭辦賑善士徐少衡致上海三省籌賑公所施封翁書]  
　　少欽先生鄉丈善長大人閣下敬啓者弟九月望前在餘干縣公次肅覆一函知邀台照弟於九月二十後自餘樂回郡隨偕故居停恒太尊乘舟上駛馳赴景鎭於十月朔日到鎭同赴被水災區勘察一番至初五日則李筱浦先生已由江省邀同林仰霞司馬王筱巖大使兩君皆江蘇人赶到景鎭會商一切公議以爲景鎭縣城兩處均有官設粥廠維各鄉更苦此次散放賑欵應鄉間多於城鎭但鄉間施米施粥均屬爲難不如仍以散錢爲是城鎭所分之錢不如仍接辦粥賑爲宜核計官賑共有錢米兩欵約共六千餘串除恒太守議於官賑内撥錢千串以爲修濬西瓜洲河身之用外仍有官賑錢米約共五千餘串所有閣下上月寄來賑欵另有李筱翁諸位親自赴鄉挨村挨户確切查明再行分别極貧次貧認眞散放城鎭如所分之錢不多則接辦粥賑如所分之錢能多亦按户查明散錢均由李筱翁諸公查辦俟有頭緒再定主意散放棉衣亦必盡心照辦並公舉蘇湖會館首事章君吉士帮同辦理李筱翁諸君借住甯紹會館有張君永祥亦可商辦此弟在鎭籌商之情形也弟於初九日回饒州頭批新長棉衣一百包計五千仵已到並知李筱翁曾向許荆隆質舖司事之程君柏梁係徽州八程簡靜公之孫人極端方要妥友襄辦程君當舉朱君微香而朱君微香以店事不能分身辭之故弟回後復親往朱君處再三面託懇其前往帮辦亦蒙推情趕往盖素知饒州各帮中維徽帮朱君薇香甚有見識才能可以辦事因此力托代弟前往經理一切後又輪至九江鄭幼戟兄來信省中李子佳兄來函欣悉尊處又寄第二批新大棉衣三千五百件又匯解新棉衣一千三百數十件並二批賑銀庫平二千兩己由荆隆店主函致伊店由饒州匯付錢七千串解交李筱翁查收又續接李筱翁函知己在鄉確查復將此處運送賑錢棉衣一切事宜預先辦好一得李筱翁信到卽行解往應給此弟之回饒籌辦之情形也先有京官文書田先生前任内務府大臣寄助賑銀六百兩托恒太守代爲施散經恒太尊托許荆隆店主代辦原舊棉衣三千三百八十餘件由恒太尊委員親自解往先行施散隨後等李筱翁查明我們新長棉衣再放今於十月二十三日又接鄭幼戟吳子洽兩兄公函并寄來惠函兩件及尊處第二批新長棉衣三千五百件第二批新長棉衣三千件又原典棉衣二千件又九江張恒劃解新棉衣一千三百三十二件均己照數收到棉衣蒙鄉丈仁術仁心大發慈悲闔邑灾民均沾挾纊之恩自初一日起至今止連日天氣晴明兼又和暖李筱翁諸位可以在鄉辦事足見鄉丈善念格天彼蒼垂佑大約月内定可查畢出月卽可散放此次辦理皆由李筱翁諸位親身查辦不用差役卽要人做事亦選擇誠寔爲善之人聽候呼喚使用不致有官吏差役侵吞之弊鎭上紳士亦大衆公議舉公正者商量辦理斷無不盡心者如不盡心妥辦不但對不住老鄉丈一片婆心慈航普渡亦何以對普天之下諸大善士耶弟在鎭所覩情形傷心慘目不堪言狀沿河瓦礫荒凉一望無旣二三十年俱不能復原也現議開通西瓜洲河路亦不可少之事除官賑内撥錢一千串尚需三四千串議由三帮首事勸捐由三帮首事辦理亦可以工代賑不無裨益以景鎭情形論之年内蒙鄉丈源源接濟約可敷衍過去惟明年三月以前窰工未開該處居民無食再兼五方雜處不可不慮務求鄉丈籌欵接辦春賑想老鄉丈有求必應定能俯如所請惟願天下善士再發慈悲方可救人救澈闔邑士民銘感無極所有景鎭現在辦理情形除函致李筱翁詳細奉佈外兹特縷晣奉聞至吾鄉丈之樂善不倦爲千古以來所未有弟之欽佩感激非言語所能盡也念三日酉刻接到李筱翁來信囑將錢衣分批起解並知李筱翁又邀出浮梁正經紳士余燮翁帮同查辦其人直爽能事章君吉士從前在蘇州帮辦蘇松常鎭賑務二三年之久亦係熟手朱君薇香應亦赶到一切更可放心矣弟於念三日晚間即行面商荆隆質店發錢二千五百串棉衣一百包計五千件作爲頭批起解選派浮梁來丁兩局勇六人押解准于念四發錢衣上船念五長行再隔兩日又發錢三千串棉衣五千件計一百包另行選派妥丁並撥勇作爲第二批解往其餘之錢並棉衣儘數作爲第三批起解因浮梁縣任小園先生因公來府卽托其派丁一同督解回縣約計月杪月初均可以解到景鎭浮梁縣城矣大約現在散放以三次分開景鎭一處浮梁縣城一處離縣七十里之青石灘一處李筱翁請往查明信票隨後在三處騐票查發所辦詳細情形應由李筱翁另行通報函而台端再由饒州解賑錢運棉衣赴景德鎭船隻水脚由鄱陽縣賀大令捐資給發亦望于報内托爲聲明以彰其助成善舉之美意怱怱泐復敬請德安不具鄉教弟徐厵頓首拜上十月念三發局 
 
 

Page 12

 
 
[江干閑話]  
　　水巡捕在杉板船上查獲私磺五担當卽解往江海北關○昨午三菱公司成開麥魯輪船抵埠及傍碼頭時猛力一撞以致船之上艙稍有損壞幸船腹無恙○昨日十二點鐘時有英國三枝桅兵艦一艘駛進在三菱公司碼頭前下椗○江北人張姓居虹口地方有姊妹二人偶有違言姊一時短見密購阿芙蓉膏吞之經人知覺送同仁醫院灌救嘔吐而甦○近日虹口地方亦有擺紅黑籌以引誘鄉愚童稚者固捕房所當拿禁也 
[吳淞近事]  
　　營務處朱式雲觀察由滬回淞後通飭各營將領督率兵勇隨時操練前日以隂雨未操昨晨凍日烘晴各營一律會操槍砲聲震耳至九點鐘始收隊○熊紳齋太史前日拜會朱式雲觀察並各營管帶官太史年己九十而望之如六十許人是翁眞矍鑠哉 
[宜設定章]  
　　租界中每遇東洋車夫爭奪生意設被巡捕所見卽照違章之例拘送公堂科罰然英界棋盤街所停之野雞馬車爭攬行人彼拖此拉行人之路經此地者畏其横也怨聲載道莫敢誰何何捕房不及時整頓别籌良法也 
[西節停訊]  
　　今日爲西人除夕而明日又係西人元旦是以法公堂停訊一期應解各案統俟禮拜六解訊云 
[縣控惡婦]  
　　昨報列惡婦該殺一節前晚該粤人黄雪偕妻及子女三人投上海縣喊寃莫邑尊收閱呈詞飭差傳問黄供家住白大橋北首清雲里内時常出外營生妻與隣婦王氏初有口角繼己和好詎初五日王氏送猪肉一盌我妻隨分給三孩共食少頃三孩皆呼腹痛二女於初八日斃命尚有一男現亦日夜呼痛恐有不測之慮其妻供亦相同邑尊得供之下飭黄將未斃之男孩抱來察看再行核辦 
[還妻笑柄]  
　　本埠南市陸家浜某姓甲乙丙昆季三人均習花行生理父故後略有遺產由甲一人握掌尚未瓜分甲前年妻忽死至本年五月續要某醮婦爲室乙丙謂甲己繼娶我等均未完婣未免抱向隅之憾遂向甲吵閙不休後經族叔出爲理勸議得甲己娶過不得以公欵再娶丙己嗣出自有嗣母與之擇配遂將該婦改爲乙室婦見乙之少於甲也亦頗遂意然甲徒費心機人財兩失時時含恨於心遂將乙并婦逐出然乙失巢之燕無力謀生未及半年而所存物產早己變賣一空前日無法可想遂將妻拱讓其兄求兄給還妻價其兄不允乙遂欲將兄扭至縣署喊控當經其叔出爲攔阻仍勸甲出洋三十元將婦領回着乙親書筆據以後再弗纒擾事遂寢息嘗聞某邊省一小民家兄弟六人己皆授室後伯妻早世而最幼之弟恰又病亡伯兄欲循鄉間叔接嫂之例與弟媳諧瑟琴弟媳不願控諸土司土司詰閔隱囊弟媳赧然曰非不欲比翼鶼鶼特恐枯楊生稊耳土司遂判令將乙妻移配甲餘亦以次遞升五人者皆相對相當年歳不甚懸絶隨卽歡呼羅拜携手而歸嘻若該土司者眞可謂善於體帖人情矣特未知某姓之事一經涉訟琴堂賢有司將何以定讞耶 
 
 
