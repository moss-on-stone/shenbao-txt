# 1915 - 67 - 4915117

 

Page 1

 
 
   
 
 

Page 2

 
 
時評 
[永久和平（冷）]  
　　東亞永久和平此今日日本人之恒言也雖然世界安有永久和平之事試稽往古安有數十年間而不一大戰者乎然當戰事前之舉動其所以用戰之故無不曰為永遠和平計也故永遠和平之設言即不和平之代名詞也 
　　夫世界戰事之所由起即由於兩力之相等故欲和平云者必以一力置於他力之下使不相等則戰事可免而和平可望故永遠和平云者即欲永遠置一力於他力之下也雖然世界相等之力決不止於二也壓一力而他力復起於是和平者又復不和平矣故今日而欲實行東亞永遠和平之言也非盡食東亞之國而歸於一其事不能也非但東亞 
必盡食世界之國而歸於一其事不能也何則蓋世界若有第二强國者仍足以擾東亞和平故也 
命令 
　　三月十四日大總統策令 
　　吳慶桐給予二等嘉禾章此令 
　　又令 
　　劉鎮華給予二等文虎章此令 
　　又令 
　　成慶給予三等嘉禾章崔雯給予四等嘉禾章此令 
　　又令 
　　王琴堂給予四等文虎章此令 
　　又令 
　　任命耿葆煃為四川西川道道尹此令 
　　又令 
　　任命曲卓新署理山海關監督此令 
　　又令 
　　扎木蘇著加給副都統銜此令 
　　又令 
　　財政部呈擬將秘書傅增育周丕绅王其康均叙列四等等語應照准此令 
　　又令 
　　農商部呈稱秘書余光粹鄭孝極詳請辭職余光粹鄭孝極均准免本職此令 
　　又令 
　　農商部呈請將蕭方駿文永譽調署秘書應照准此令 
　　又令 
　　外交部呈請任命宗口鑒署駐炳大利亞總領事歐陽庚署駐爪哇總領事胡礽泰署駐長崎領事賈文燕署駐仰光領事余祐蕃署駐託東領事應照准此令 
　　又令 
　　財政部呈　覆京兆驗契徵收得力人員請照章獎勵等語京兆大興縣知事吳文炳宛平縣知事郭以保固安縣知事趙毓衡順義縣知事湯銘兼安平縣知事陸嘉藻徵解欵項均在一萬元以上辦理克著成效應各給予五等金質單鶴章以昭激勸此令 
　　三月十四日大總統申令 
　　約法會議咨稱議事告竣現擇於三月十八日閉會等語查約法會議成立以來議決增修約法及附屬於約法之重要法案均經本大總統公布施行國家之根本法典大端已兼此後循途守職得所遵依約法會議議員等內按本國之情形外察列邦之趨勢經營慘澹煞具苦心舉國人民寶深利賴國家新造建設萬端一切政治進行無不以此等大法為根據本大總統身膺重寄自當代表全體國民共相遵守以奠國家法治之基茲該會議既經擇期閉會合行宣告咸使聞知此令 
　　又令 
　　國家財政田賦面外以鹽稅為大宗凡整理場運巡緝私鹽各事宜固係鹽務文武官吏尃責要賴地方官不分畛域協力維持各縣知事兼理司法於審理鹽犯尤當依法究治不得稍形寬縱經此次申傲之後各該地方官如敢陽奉陰违意存漠視定即按照地方官協助鹽務條例嚴予懲處各該巡按使表率關僚責無旁貸遇有協助鹽務不力之縣知事縣佐務即查明事實立予參劾母稍囑徇用副本大總統整飭鹺剛之至意此令 
　　又令 
　　內務部呈准文官高等懲戒委員會議決前奉天遠源縣知事靖兆鳳相驗失實诬押平民一案依知事懲戒條例應受第四條第二種第一欵之降等處分等語靖兆鳳著准照所議即行降等以示懲儆此令 
專電 
　　北京電 
　　余質之當局質問英日事確否答稱此節須辦但尚未實行但余確已知其提出 
　　北京電 
　　政界要人盛稱周學熙辦事有能力故進行能如此果迅傳稱交通系宣言將不肯墊欵周答即不墊亦可惟周意似營業人員與行政官大異未可率易故某銀行各員一時未見更動且政界稱即對於交通部亦決不更易周確會上書言今日以武備教育最要故要人力勸湯總長勿辭以周到任教育經費當可從優 
　　北京電 
　　蔡儒楷到京說係傳訛 
　　北京電 
　　整理雜稅處已裁故處長曲卓新外放 
譯電 
　　北京電 
　　中日交涉雖仍進行而兩國牴牾日甚中國態度極堅毅不肯許讓滿蒙　察權土地所有權貿易權居住權預料日本海軍日內將示威北方據華人傳稱日本現派兵三師團分赴滿洲朝鮮山東另以兩聯隊遣往津漢並不瓜代現有之戍兵（十四日） 
　　北京電 
　　中日仍在討論關於滿洲之要求未起特別事端華人各界聞日本派兵三萬名瓜代青島滿洲戍兵消息皆為憂懼此次瓜代離乎常規令人疑此乃示威中國之舉動（十四日） 
　　北京電 
　　中政府因巴本海姆大尉北游之舉有達中國中立昨已向德使提出抗議且命華兵搜捕諸人（十四日） 
戰電 
　　其一（英人路透電） 
　　巴黎電 
　　據今日下午公報宣稱比軍仍在伊塞爾河曲處得有　著之進步法軍重砲隊助其炮隊擊毀狄克斯末特境地扼要地點一處敵軍轟擊伊泊爾死平民數人德軍且轟擊蘇瓦松天主教堂及周圍房屋法軍在萊姆北面擊退回攻之敵軍敵軍於此轟擊該城香巴業敵軍曾回攻兩次為我軍擊敗我軍進據戰濠數道曾在一道檢獲死屍百具軍需若干敵軍進攻福爾特巴里殊易擊退之勞闌我軍斥堠隊占據愛姆白曼尼爾 
　　據今日晚間公報宣稱英軍飛機力轟比國韋斯丹特英軍在新福音常所獲之勝利業已圓滿英軍進至廣三基洛邁當深一千二百至一千五百邁當之陣線獲戰濠三道及該村南堅固之工程一所德軍奮力回擊受挫而退敵軍損失甚重被俘者較前傳之數尤多英軍野戰砲隊及重砲隊輔助其步隊劇烈之戰關甚有效力香巴業法軍現從事鞏固及擴張新陣線亞貢法軍獲戰濠數百邁當擊退回攻之敵軍兩次（十四日） 
　　倫敦電 
　　陸軍部宣稱昨日午後敵軍猛力回攻今晨又屢次回攻皆被擊退英軍共俘敵兵一千七百二十人就戰地各處情形及俘兵所言察之德軍損失必甚鉅大三日 
之內死傷約近萬人今晨英飛機轟毀桐鎮車站處火車一輛（十四日） 
　　彼得格勒電 
　　尼們河與維斯土拉河中間戰事刻方進行陣線延長三十三英里敵軍進攻之行動處處失敗星期六日俄軍回擊專獲數村卡巴西安大雪但俄軍仍在魯泊柯山隘一帶前進俘敵兵六百人德軍在柯齊哇宇夫加及洛桑加境內猛攻大敗而退俄兵若干人襲取泊里齊米塞爾附近一村奧兵一大隊隊降（十四日） 
　　巴黎電 
　　倫敦泰晤士報海軍訪員評論東方戰事稱讚法國海軍謂其建造軍艦之能力近已大有進步其最新雄巴爾式之戰艦多以三年成之法國今能以優勢之艦隊抵拒奧國新無畏式艦隊法國若非努力實行一九一○年至一九一一年之擴張海軍程序則今日不能臻此地步（十四日） 
　　其二（德人德文報專電） 
　　柏林電 
　　德國外交部宣布本日大本營公報如下敵艦數艘昨日下午由拉班勒及尼曷濮爾北面轟擊德軍陣地並無效果新福音堂附近除有英軍單獨進攻一次受挫而退外僅有砲隊互相轟擊香巴業法軍昨在索安附近及曼斯尼爾北面重施一部分之攻擊均為德軍砲火擊潰法軍損失甚巨伏斯巨天氣轉佳現復開戰亞貢法軍現用一種新式含有毒氣之手擲炸彈昨日戰事復發見法軍步隊曾用炸性之鎗彈着物即發火燄東歐戰局未有變動（十四日） 
　　華盛頓電 
　　駐美奧國大使署宣布十三日維也納公報如下奧軍於俄屬波闌加里西亞卡巴西安山各地點占有土地敵軍屢圍奪回均遭失敗布哥維拉境及泊拉 
 
 
 

Page 3

 
 
斯尼士前沉寂無事自上次公報發布之後奧軍俘獲俄兵約六千人（十四日） 
　　柏林電 
　　土耳其士麥總督宣布敵艦如施攻擊則擬將該鎮改為防管丹麥政治報載雅典消息開希臘各報速前任首相稚氏管理者在內皆承認新首相格氏乃處今特別時局適當之人物據雅典消息謂希人對於英人漸不滿意蓋英人今背國際公法以萊姆洛斯島作為陸軍根據地故也倫敦出版之比國獨立報恐三協約國不免失敗　德國今有四百萬預備軍可以調用兵力實優勝三協約國也該報又載羅京訪函謂羅國政治家於倍薩拉比亞及外錫爾伐里亞二地主得前地裂造法國潛艇之海軍工程司洛波勒夫氏於巴黎雜誌中稱讚德潛艇於英國強大海軍前所建之功績荷蘭新聞電社之雅典消息謂達達納爾之戰事英軍毀魚雷驅逐艦及掃除水雷艇各兩艘且有戰艦兩艘失戰門力即就英國海軍部公報觀之亦足見土軍排砲甚有效力荷闌派往塞國之紅十字會領袖丁柯文君庽塞甚久據謂塞國疫氣甚熾死者數千人內有醫士六十三員俄國羅斯柯其斯洛伏報載稱俄國鐵路辦事人員諸多不力失事消息日有所闻日者民政大臣曼克拉柯夫幾致殞命或傳曼氏所乘火車之失事乃有人希國暗殺所致外間請傳希王險遭暗殺一節兹經駐德希使聲稱希王未嘗為人狙擊僅有瘋漢一人行於王宮附近為警察所拘據英國國民日報載稱自二月十八日以後無一英國運兵船開往大陸亞姆斯特丹電稱英屬北波羅島之回民聚衆起事處森堡政府決議以民間五榖及其他糧食歸為官有自去年十月二十四日至本年三月止由各交戰國俘虜營取道瑞士回國之兵共十二萬四千九百人內有德兵七百六十五人奧兵一千九百八十人法兵一萬零八百四十五人法國訂律凡無人認領或患傳染病而死之敵兵及英法兵之屍身均行火葬法（十三日） 
東方通信社電（日本組織） 
　　東京電 
　　北京電云中日交涉尚無進步故外間風傳有決裂之虞惟袁大總統之熊度仍甚鎮靜（十五日） 
要聞一 
[德潛艇第一次擊沉英船記]  
　　字林報載英國日日郵報荷蘭洛特丹訪員一月二十二日來電據稱英國基伯森船公司之商船特華號作為德潛艇Ｕ字十九號擊沉此為德國第一次實行其以潛艇制英船之計畫前德巡艦愛姆登號艦長善視商船敵人不殺無辜世人稱之今潛艇德員對於商船中人亦頗能照料周至送行十二英里視其安登瑪士燈船而後始已殆　感於愛姆登號艦長之氣度敷麥克萊為特華號商船之一等船員曾借余外衣一裴為余詳述當時情形其盲曰昨日午後一句半鐘左右余在柁樓時見右舷兩英里外隱約有一潛艇以遠鏡測之亦不見其旗號余即請船長至柁樓指而告之船長取遠鏡觀之即以最短簡語謂余日德艇船長急令司機者加增火力疾駛以避之特華號最大速率為每小時十五海里詎昨日不幸僅能駛行十二海里潛艇飛駛而來距離稍近即掛旗號筋特華號停駛船長不顧仍促司機者開足速率於是潛艇懸起不立停駛定行轟擊之旗號船長伍德氏勇敢如納爾遜仍不為敵艇警告所懾潛艇遂開始攻擊發彈一枚余等至是已無僥幸逃脫之望不得不停潛艇乃駛靠船側德員某操英語極純熟囑余等速下救生艇余與水手三人先入救生艇瞥見德員與水兵各二人立於潛艇柁樓上人皆少壯各握手鎗惟囚首垢面衣服不潔鬚髮不修潛艇長限商船中人於十分鐘內一律入救生艇余請操英語之德員准余等路帶衣服德員答曰叟余不能准此余歉甚余向在北德洛　特船公司執業余亦航業中人但余刻為國家略盡職務云船長伍德氏等既離商船入救生艇後德員等遂登商船取炸彈兩枚置於船中炸彈紅色厚六寸許長約一尺德員等在商船勾留數分鐘後回至潛艇其時大雨不已波浪又惡余等不獨無外衣且無飲食如置諸險惡海面任一航之所之余等必凍餓而死余以此情為德員言之德艇長曰此言良是余當拖汝行也此後潛艇遂拖救生艇而行不一刻繩忽斷潛艇復將繩檕妥仍向前拖行又一刻許艇長因特華號迄未沉下令駛回原處余意特華號定為德潛艇砲火擊沉但余在小艇中不克見其沉陷也德潛艇拖余等至距瑪士燈船五百碼處時余等與潛艇告別而向燈船搖去是時余等已鉋嘗凄風苦雨驚濤駭浪之滋味矣燈船電告岸上余等始克附領港舟安抵距此七英里之瑪士呂斯岸云 
[戰時鐵業關係談]  
　　華德日報云當干戈擾攘之秋無糧固有乏食之處而無煤鐵亦不能驅遣士卒徒手作戰故煤鐵米糧有為戰爭要素之說本年一月三十一日德國鋼鐵實業界開大會於杜塞爾多用夫一事本報曾有專電約略報告是日該會所列議案第一件即該會會長石勒得博士請演戰時鐵業之關係查石勒得博士為舉世鐵業界博學大家且係英美兩國鋼鐵業協會名譽會員去歲未開戰以前法國前任商務總長米勒　氏又歡迎其赴法故石勒得博士於今德國所佔法國北部集有關於礦務甚形重要之材料若就其此項材料而論則德國可使法國經濟上受重大之損失非止流血慘劇該國不能持久也而其演說中尤首先證明英國之搶盜政策未害及德國而反害其同盟焉 
法人舉國所賴以生活之物質實業皆在其國之北方故自開戰後陷失大半今姑將吾德所佔法國各州縣而有關經濟生活者開列於下 
　　阿爾敦恩全部 
　　屬於愛斯內者百分之五十 
　　屬於馬爾泥者百分之十二 
　　屬於穆得及末塞爾者百分之二十五 
　　屬於末斯者百分之三十 
　　屬於梭姆者百分之十六 
　　屬於佛斯巨者百分之二十 
　　屬於北州者百分之七十 
　　屬於哇斯者百分之十 
　　屬於加萊斯者百分之二十 
　　統計以上吾德所佔法共有二百萬海克脫阿爾（每海克脫阿爾即中國十七畝半）合法國全境百分之三分七計有居民三百二十五萬五千人合法國總人口百分之八分二顧所佔彊土雖然較小而法國一切實業之精華則已大半落於吾軍手中此殊屬驚人者茲查吾軍所佔其一切出產如下 
　　煤百分之六十八分八 
　　鐵礦百分之九十 
　　煉鋼鐵百分之六十二分四 
　　鐵絲百分之五十二分二 
　　生鋼百分之七十六分九 
　　焦炭百分之七十八分三 
　　生鐵百分之八十五分七 
　　軌條及鐵柱百分之七十五分六 
　　管子百分之百 
　　自去歲八月以來法國一切特產中既缺少此巨數嗣後復日甚一日故戰事相持愈久其經濟生活亦必愈受壓迫且不能不用重金向其最佔優勢之盟邦英國購買本國夙能出產之物品如自煤炭以迄於戰壕所用之荊棘鐵絲無一不需購買是也 
　　當英國圖謀斷絕吾德之輪入品時吾已先將鄰近法國之大半及比利時全部斷其滋養來源然則彼等可謂確有一優勢之盟友矣英國轟擊其比利時協納國至將犧牲數百萬金錢所築之港口轟成灰燼使其將來不堪競爭且焚毀其港市鎗擊其人民而對於工商實業方始破壞之法國則姑高抬市價以售法國夙賣於現時被圍各國之鐘鐘實業物產於今法人亦可謂狠毒至極矣然今英國則亟圖斷絕輪入德國之銅以便阻碍吾德製 
　　造作戰之材料也 
　　石勒得博士曰英國如以此種政策為保全基本國是所必需如其答覆美國者則吾德為保護本國起見亦不得不竭力搜索銅料即吾本國出產茍不敷用而吾儲蓄亦已用罄則吾德須沒收所佔法比境內製造一切銅料者而電線與機器部分凡鐵廠糖廠之銅器以及私家住宅之銅及銅門鈕等尤所必需焉試將上年實業界所翻造之銅百十萬噸一核計之則可不言而喻吾德於取用銅象及教堂頂脊之前尚可維持戰事三十年之久然則英國亦敷用乎吾知其必非吾德所欲達之目的可斷言也至若北法與比利時實業所受壓力則更有難言之隱痛焉蓋法政府甘願聽從英國之指揮竭其全力從事戰爭而置北法所有各製造廠之痛苦於不願也 
　　據石勒得博士稱德國礦務若就確實可靠之報告而論則不特大局甚佳且無論何時亦能製備軍械以應德軍之需如今德國銅料之出產共有一千八十萬噸即雖有戰事之饑饉亦比夙稱鐵業之母及一時專利之英國多三十萬噸也 
[戰事盲談(一七五)(無名)]  
　　達達納爾之戰事既為世人所注目而近日以來忽無轟擊之消息是又世人所當注目者也其一所謂天時之不利其二或為深入之困難其三或為俄與地中海諸國之疑慮究竟其結果若何此蓋非數日以內所可見也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日交涉中之出兵問題]  
　　交涉現狀中日交涉 
　　昨日（十一）下午二時起在迎賓館開第十次正式會議至八時始散據外間暄稱南滿條件日使要求迄未絲毫放鬆前兩次會議時日使曾宣言除警察權外其他條件實無商量之餘地經外交當局一再磋商至前日忽又稱中國對於日本既無一點誠意此種遷延之談判於交涉前途並無利益不願再作無謂之討論我外交當局再三申說日使復提出安奉鐵路之租借期須自一九一五年起延長九十九年聞亦經我當局予以承認日使又要求外交當局須仍以二十一條要求條件為討論之根據謂從前以十二條討論者原望中國政府予以速決現在一再遷延足微中國對日並無誠信故加重條件並謂此項加重條件已通告各強國均已贊同云云 
　　京津泰晤士　十一號載中日交涉事云昨日中國代表與日本公使又開會議於外交部會議之事為中國政府已承認安奉鐵路展限九十九年之條欵雖日本方面仍堅持中國須同意其初首所要求者之原議伹磋議甚為平和且有希望也據他一方傳說謂中國果繼續磋商永以誠實敏活之態度如近日交涉之情形者則意望中之決定不久必可實現惟又據他一報告謂日本現已與中國一確定之期限於此期限之內中國須承認要索中之重要條欵自此消息傳出之後政府中頗有不安之象並有多少推測中國若不能為完滿等答覆之時日本將為何種舉動云 
　　出兵問題 
　　聞日本第一艦隊業已西行據日本報紙所記載者度之確向北直隸海灣進發統率該艦隊者為加藤中將聞即前攻青島之總司令又第二艦隊已進泊橫須質亦有向中國進行態度領隊者為奈波中將聞日本報紙近來主張對支政策皆以速決為第一義并稱茍不解決惟有以帝國兵威向支那自由行動云云某京報紀軍界某君之談話云今者日本既提出要求聲言出兵欲迫我以承認我茍堅持下去則推其結果所至日本自將實行出兵惟我幅員甚廣彼雖兵力極強亦非朝夕所能了結倘我國能支持數月或一年則西洋各國將必有起而議其後者蓋各國在華之勢力馥雜摍紛固不能坐視一國之以兵力取得也況日本商務全以我國為銷場一旦國交破裂則彼之受損亦在意中彼果出於最後之一著則吾以為吾國死裹求生之法亦惟有學步比利時正當防衛之一策而已今彼國既聲稱出兵則吾國亦宜有相當之預備以為他日效死守國之地不知我當局與國民亦會計及之否云云 
[交涉中之東三省學生]  
　　留東我國學生以日本提出條件實有蔑視我國之意且感受 
激過甚故決計歸國距有人夸大其詞謂此留學生歸國純為懷有革命志趣我政府當局以既有此傳說不可防故特電告各省秘加查察近據大連日報載稱在留東京中國學生歸國運動反對中日交涉者有十七名中有奉天學生高建國吉林學生盛樹業黑龍江學生喬逸三等近來東省喚起與論此外尚有黃唐張雷等就山東奉天方面鼓勵革命等語閔政界消息謂此次由日歸國學生暗加查察知確因慎日要挾太甚寗捨學業歸國與黨人方面並無關係云云 
　　自中日交涉發生以來中國留日學生以日本要求太甚當即聯絡同志迭次開會舉定代表回國運動倡立國民外交會以為政府後盾奉天代表為楊某（楊怡銘之子）劉某李某三人抵奉後即路見各大吏均未晤面一現仍旅居省垣來時均携有公費故經濟尚不致拮据聞近日更有留學生十數人聯翩返奉 
　　率天巡按使公署奉京電謂中日交涉現已漸超於和平日本所宣布之宗旨以解決懸案為言所有中日各項懸案自應附帶解決以免別生枝節仰將奉省中日未結之交涉案逐一檢查復報中央以便彚總向日使交涉張巡按現已筋由田外交員查案詳復矣 
[江蘇選舉譚（二）（歧逸）]  
　　江蘇選舉事務於齊使巡察各縣之時略見曙光為各縣初選事務所長之核定自立法院事務局咨詢準備以來已將三月若調查期限資格標準雖已討論終結又以事務所長之資格問題延緩停滯及決定以縣知事分發到省者充任復詳審其黨籍有無關查其事止純駁故事務所長雖已委定而復加謹慎之覈察方可據以咨事務局立案行政官處分其他政務多半以不求甚解之態度行之惟關選舉者則不憚精詳煩瑣慎重將事足見崇仰立法界之熱忱為議員之或激圖報者其以束縛身心安詳緘默為旨此即行政官希望於未來議員之一項也 
　　選舉調查期限前擬為八月十日咨報中央尚未奉復資格標準除法定外以有官吏經歷而盡忠政府者居首略含政客臭昧有地方派之勢力並忠心純正者次之大抵前項為舊後項為新江蘇選出之議員不出此二者縱有選出志慮駁雜多言生事者則利用資格審定之機關以為補救然而在事實上可稱絕無蓋覆選時之候補人由行政官加以煅煉刮洗必不留有污點他日資格審定之討議則系別派別之潮流競爭而已 
　　縣選舉經費先有三百元繼改二百終則為一百五十元削減再三又定所長薪六十元他項經費皆在縣署用欵內挪扯選舉事務煩瑣異常財政窘急不得不仰縣知事之隠餘故官僚以選舉差為各種差使之最下等所希望者得一勞績之保案可為補缺之預備 
　　在任縣知事為覆選之調查員初選之調查員採用士紳分發縣知事有為所長者有為投票員開票員等雜役者自巡按使迄於縣佐皆營營於選舉而道尹獨脫出國外無所事事立法事務局頒布之事務表無道尹之職務有云可為資格審定委員果如是則操選舉者盡為官僚各宋生之議員可翻胚胎於官換言之則行政官產生議員也 
　　選舉監督本為官吏惟他種職務例以地方人士充之本屆選舉行政官以蘇省囂習未脫監督加嚴如穩中有降初選所長皆為外省人只青浦一縣係本省故前言採用縣知事具有深意者此亦一端各所長中為縣佐者三五人如奉賢沭陽灌雲等風其他五十餘人皆為分發知事蘇省候補界中幾為一空現只數十人有龍者謂為大開地獄之門蘇無差候補極為苦境惟以同等資格受現任知事之指揮尚不如查案委員之風光為稱慚耳 
　　初選所長此次方為定奪到差在二十日之內俟中央核准關查期限即著手組強調查員聞調查員之薪費擬取日給方法俾免糜費各市鄉中則倚差吏為耳目稍行調查而已初選被選舉人資格調查後決定之權在縣知事運動者可以運動官僚之方術行之當無差誤初選所長名單昨報所載未全兹将遗漏者补纪於下江寗鄭燿烈溧水宋富春六合李鼎綸金壇周恩緒楊中夏鐘樹上海黃玉藻松江劉海芳青浦蔡允金山左質泰太倉章秉謙寶山王濟清崇明趙世薰海門夏敬履常熟張允高吳江楊開榥武進王葵宜與張元希如臯郭會基淮陰江左夷四陽張鏻江都唐紹壵儀徵周鼎議興化曹文漏泰縣彭年高郵胡樹桐銅山施德懿宿遷蒲蕃昌睢寗唐樹槩贛榆杜郇 
[北京減政聲中之財政]  
　　淘汰各機關人員 
　　徐相國近以中央行政之各機關均設有辦事學習練習等員各名目而此項人員漫無定額惟當今財政困難之際一切均求撙節此項員額不可不加之以限制因商承總統除筋由各機關準酌各該機關事務之繁簡規定此項人員定額外並將各機關此項人員淘汰一番其淘汰之法則以考試為去留之標準至考試或由政事堂舉行或由各該機關自行辦理現在尚未擬寧大約一俟擬定後即可見諸實行 
　　農商部最近狀況 
　　周子廙於九號到任分班傳詢部員次日即發一極嚴重之堂諭痛戒部員奢侈如不悛改當執法以繩勿謂言之不預云云又是日並傳鑛政司長令即擬呈稿將入區監督署一律裁撤第一署聞已停收文件茲悉此項呈請文件業於昨日辦就立即送呈總統府矣周氏對於礦政司長曾有第一區既無需經費可心暫留之語特呈請時並未聲敘則已一律裁去該署本附設部中存廢均無甚關係也至於其他更易則除秘書外尚無所聞外傳周氏將裁汰部員半數或三分之一以上此則近日減政之聲所鼓　各部皆同未可即目為推陳出新之計畫也 
　　蓄積財政基本金 
　　政府近擬蓄積財政基本金特由財政當局會議辦法以便取決施行茲記其辦法如下（一）此項基本金每年應蓄積若干視現在財力規定之（二）此項基本金之蓄積指定數種收入項下提出若干蓄積之（三）此項基本金蓄積至若干年限後始得動用之（四）此項基本金蓄積年限期滿後每年之動用須有一定之數目（五）此項基本金之動用其用途須有一定之限制云云 
[民國今日之教育]  
　　教育方針之解釋 
　　教育部應時局之要求擬改教育方針為道德尚武實用三大端會將理由上呈總統總統筋交該部詳行解釋分文白兩種並聞此項解釋現已脫稿不日即可披露內容大略如下（一）高等專門以上學校應注意起發學生之自動力從實用上著想並須加意訓練使入於道德之域（二）中學校注意起發學生對於研究學科之興趣使之勿成為機械的教育並須提倡其有秩序之活潑而練成強健之身　（三）小學學科宜本諸天然使幼　隨時發展其機能中西名賢之嘉言懿訓教師宜用彼此對談方法以最淺近有興趣之言語使小學生聽而不倦深入腦筋道德初基即立於此湯總長常鬧中國教育如循此進行十年之後必有可觀云云 
　　教育大會之提案 
　　本年第三次教育大會在天津舉行其各省議員共二十三人屆時教育總次長均出席茲聞中央提案如下（一）總統交議者妥　地方教育經費特別交踐之高等師笵攢充辦法教育售及方法（一）湯總長提出者留學生缺額選補法各省分設教育廳及教育會強迫教育之施行討論學術評定會之　求　書章程取　小學教員之資格分到各省學區（一）各方面之條陳樊雲門之維持國學康南海及各省巡按使對於小學謮經各意見黃開文改訂私　章程整理　音統一會　修辭典等要件此外整頓中小實業學校條陳尚多聞共不下四五十件 
　　 
[紀海龍之農民風潮（化險）]  
　　奉天農民抗稅吾於今日三見矣去　夏間始於安東次於新民再次則最近之海龍縣農民大舉問題是也先是中央為整理土地清丈起見特設土地調查局於奉天總轄一切經該局長派出各縣委員與各知事接洽辦理擬照田畝清丈劇成官定面積從事增徵租稅乃海龍人民以該縣地瘠卑漏累年收成不佳而海龍知事前因保衛圍經費不足徵收畜稅並各項新稅據負已不少乃該知事不察民應一昧邀功對於人民訴願理由書時多置之度外或稍逆其意則處罰申斥無所不至該縣人民已怨聲載道時適經清丈田畝委員蒞縣其紳士等以縣知事之署戾不足與　決派定總代表十人赴奉向巡按署請願謂該縣經昨夏水害秋穫減少增稅一節　予暫綏等龍事經張巡按使批交該縣知事詳細查復海龍知事之報告如何內容未得群知惟張巡按援據其報復而批駁所請則實確也事為農民不服而煌煌大論謂反抗官令於是總代表等十名乃於上旬間拘禁於瀋陽監獄矣此報傳至海龍農民等又續派代表要求釋放未准農民逐大憤聚集縣 
內各村農民六千餘名七日前後向奉天進發南滿錢路商車不敷七夕載田三百三十二名　八日經聞原知事之交涉與驛長要求不載農民一面又派出警察半途截止該農民均不肯由火車開赴結拿徒步決計赴奉反抗八日九日奉天省城大戒嚴九日農民約三千餘名攜携带鍋釜鋪蓋並食物向巡按署門首要求誓不退步現聞張巡按使已急電調海龍知事來奉一面經瀋陽縣知事勸說該農民謂一畝之田經六錢增至十六錢實難堪命並謂非海龍知事之撤任該農民等亦不歸里云云風潮之結果如何當俟績報 
[中日鐵道聯絡譚]  
　　日本對於鐵道事業非常注意近謀滿洲與朝鮮日本內地各鐵道之聯絡方法故滿鐵交涉局兼運輸部員莊司鐘五郎日節赴東京磋商一切五日返大連其大略則將於四月五日在北京舉行之中日運輸聯絡會議有所籌備日本方面之委員確定由鐵道院派監督局長中西清一國際運輸主任守屋源次郎朝鮮鐵道派鐵道長官大屋工學博士南滿鐵道派莊司鐘五郎此次提案中之主要條件從本年一月實施這中國鐵道與滿日朝鮮之聯絡運輸擬更將航行於揚子江之日清汽船會社及上海日本間之日本郵船俾成一圓形聯絡而安奉線之運貨問題由佃理事專當其　聞日本鐵道院之意則在充分疏通意志確立根本方策云 
　　又聞我交通部前通筋各路將應行提出鐵路聯運會議案限月內　交時論京奉路奉天事務處已送到議案敷則（一）京奉與安奉之運輸聯合法（二）京奉與南滿之運輸法（三）運輸貨物之條件（四）貨物區別及價值（五）擬用之聯單及各種手掇（六）應行互交費用條件 
[多倫邊客談　軼材]  
　　內蒙古之現狀 
　　從倫居內蒙中心夙為重鎮　外蒙之庫倫也自張家口至此稱四百八十里其實口外里數一里足抵內地二里昔為蒙人游牧之場自漬初以來均由我漢人陸績開墾時移業選漸成鉅鎮蒙人向賴以生活者僅畜牧今既將牧場開為田地於是蒙人北　以事其固有之生活而此方千里之高原逐為我漢族殖民地矣多倫以北雖蒙人之根據但我族亦漸趨北蔓延若非天氣酷寒我漢族早已滿內蒙而蕃殖於外蒙矣然吾人所亟應注意者有二即觀外蒙商業之勢力可望握於我漢族之手則增進蒙古之文化開闢蒙古之實業而使蒙古人實能大有進於我國家以先覺覺後覺我漢族眼光能力之所注則不特內蒙（我國民其諦聰有此眼光有此能力予日望之）此其一自西北利亞鐵路橫贯蒙邊俄羅斯人漸從外蒙南侵寫為我一大勁敵我國民而須發憤圖強鞏固邊圉萬不容玩愒倫安於旦夕也此其二 
　　蒙古之　藏 
　　蒙彊福員之廣不亞我國本部除接近長城外千里之地已由我國開墾其餘高原萬 
里蔓草迷邊天之所生僅供蒙人牧馬之場撫茲大陀能不慨　近中央政府方派專員從事招墾每頃上等者定價銀三十二兩次者二十餘兩不等將來能得開墾成熟利益定操左券至於銅煤等礦尚均　利於地也 
　　蒙古之習俗 
　　蒙俗業稱強悍為忠中原前清以來即著綏服而今茲實際上之觀察蒙人殊有溫文不能稱為悍者其崇信佛教至深故喇嘛之權力至巨凡一家有二子者必以一子充喇嘛有五子者則以二子充喇嘛其種族不能蕃殖此一大原因加以蒙地天氣冱寒其居又係逐水草而居生息殖產之事飮食起居之制不加研究不圖改良仍不脫上古游牧時代之民風也 
[湘聞]  
　　鐵路公股之爭執 
　　湖南　漢鐵路從前所招商股既已抽簽退還其米鹽公股共計四百七十二萬元亦經湘省紳商與政府交涉撥歸湖南省有自民國六年起由交通部分十五年拔還復由旅京官紳公舉舒君禮鑑何君錫康回湘與湘政府協商處置方法決定投之生產事業等情已誌前報茲悉舒何兩君抵湘後聲稱此項公股據京官某君意見擬投之殖邊銀行湘紳昭之舉起反對　謂此欵與殖邊無關自應投之本省有主張開河濬湖者有主張修築長常鐵路者有主張加入湖南實業銀行作為公股以擴張營業　圖者（湖南實業銀行開辦以來頗稱獲利現正添招股份以圓擴張）日來尚在爭執未能確定辦法云 
　　造幣分廠之合併 
　　湖南造幣分廠早有停辦之說旋因湘中銅元缺乏是以延未實行現在中央財政部欲統一全國幣制特派部員陶君集鳳來湘調查已於日昨抵省借同財政應陶廳長至南城外造幣分廠（即銅元局）調查一切並於是日謁見劉巡按使謂部中係為節省經費起見欲將湖南造幣分廠與鄂省合併云云大約不久即當停辦也 
　　湖淤辦法之規定 
　　洞庭湖沿湖各縣歷年新淤之土不一而足除已給照開墾外近來績淤者又復不少各縣紳民紛紛向巡按使署稟請承墾劉巡按以該處淤地與尋常荒土不同前此領照各洲現已堤垸層累頗碍上游水道今績游之地倘再任意開放必致與水爭地水患更無已時特擬具沿湖墾務變通辦法敷條除咨陳農商部備案外昨復通筋沿湖各屬一體遵照所有條例如下（甲）領照地畝一有堤垸者仍舊二未築堤垸者禁止挽修三已築面衝潰者湏勘與水道確無妨碍水路經過均一律嚴禁修復（乙）績淤及沉塌復淤地畝一無驗何項荒洲何處墾民一律不得給照承墾二由濱湖各縣知事踏看新滿大段官荒之坐落名稱面績四至抵界詳細登記檔冊詳報本署備案三預湖各縣均應查照舊日荒價淤地肥瘠酌定新淤每弓較嚴之租價詳署規部備案四准附近居民或貧苦農民於秋各水涸時繳價租種維糧各項仍轉租種日期畝數租價戶姓名籍貫詳署報部察核 
 
 
 

Page 7

 
 
地方通信 
[松江]  
　　　巡按定期蒞松 
　　江蘇齊巡按使出巡前驅已到常州松江周知事近聞使節凖十六號蒞松遂擇城內適中之從前市公所房屋經備行轅門首高紮綵牌樓大廳為隨從衛隊八十人憇息所內廳為會客所靠東則齊使及幕僚隨員房舍設臨時電話電燈內外由李警佐鑒察鋪陳一新周亦觀閱一週惟聞齊使沿途勾當公事旌旗所指總需在二十號左右 
　　獎勉兒童藝術 
　　教育部前曾徵集各省兒童藝術品特開展覽會前日松江縣署接奉省飭轉奉教育部咨頒江蘇省獎章計甲等三十九名乙等七十四名松周得乙等獎章四枚係第二高等小學陳熙章色鉛畫第三高等小學葉學裘王履坤竹工景賢女校專華新绣名刺夾周知事特派縣視學倪伯英麥送各校以昭鄭重至楓涇時第三高等小學校長倪汗忱就校開特別會為諸生獎勉冀鼓其興目下松境各校聞風興起於藝術科頗多注意 
　　騎馬撞仆八人 
　　某圉人每日牽馬至西車站馬路供人僱乘以獵衣食本日有憾鐵匠阿三者騎而馳驟詎一欹側間人墮於地而馬鞍嗣入腹下馬驚大奔沿途連撞八人紛紛舁赴警局請驗隨往松江醫院求治幸傷不甚重不致礙及生命也 
[揚州]  
　　收學欵請舉專員 
　　教育欵產經理處總董董玉書等查悉附城湯家汪等處地方原有陸陳捐專充學務之用近因無人經收多未照繳作日特函請縣署飭行第一區學委胡祁元迅速舉人經收以重學欵 
　　善里市請設警區 
　　善里市地方前本設有警區委有區員經謝前知事將其裁去歸併他區兼管現該鄉民尹國瑞許寶楨張紹參等因聯莊會又奉裁撤保衛團徒有其名非辦警察不足以資防禦故特聯名至縣請求設立並舉陳某充區員不識能邀準否 
　　瓜清路開辦先聲 
　　建築瓜清鐵路喧傳已久去歲鎭揚商界曾公舉代表赴都請願尅日興辦近得中央派員來場與商會周樹年總理接洽查勘一切聞揚屬一帶路線業經測定云 
[鎭江]  
　　齊巡按抵鎭續誌 
　　齊巡按使出轅巡視各屬業於十三日專車行抵鎭江施鎭守使及文武各官均至車站迎迓等情經紀昨報齊使下車後先至警務總所檢閱警察旋赴城內省立第六中學縣立第一第二高等小學及省立第三工廠視察一切嗣赴鎭守使署曁各機關答拜並拜會駐鎭英領事稅務司等各西官至午後五時仍乘專車赴常巡視各官恭送如儀聞齊使隨員無多經車滅從屏絕供張云 
　　莊烈　賜　入祠 
　　鎭郡莊鏡蓉之九鼎莊張氏身死不明一案前年經高等廳派員來鎭開棺檢驗委係自盡並非勒斃鎭邑人直到其為羞憤而自盡節烈可鳳宜在褒揚之列上年由紳商學界呈請褒揚經袁總統特準親書區額一方頒發到鎭茲經紳商學各界於十三號恭送粟主入節孝祠　額由祠保存每屆祭期敬謹懸掛以彰烈行而慰幽魂 
[南京]  
　　貢院改辦商場 
　　貢院係蘇皖兩省公產前經皖代表俞道暄來寗會商改辦商場齊巡按特委教育科長盧虎將使署案卷檢閱會同余君前往查勘由龍門至明遠樓及至公堂衡鑑堂兩旁各項辦公縣室東西文場均已殘破場卸傾圮過半惟地址四通八達適合興辦商場之用現已磅礴商雙方同意議定招商承買將所定價值按照蘇六皖四分成均攤所擬辦法昨已陳明齊巡使咨商皖韓巡按查核辦理大約此次議決可望依照實行矣 
　　勸銷儲蓄票 
　　財政蔣廳長昨委方悅魯朱光瑩馬蔭榮邱文純分赴銅豐沛江靖東興淮泗漣各等縣勸銷儲蓄票以期發達各該員不日前往 
　　張總長返通 
　　農商總長張季直已於前日來寗為河海工程學校及省立師範行開學禮業於昨日返通 
[杭州]  
　　銀根與匯票 
　　浙省商業銀根自中日交涉發生以來頗有緊急之現象近查甬紹錢市現洋存底不到二百萬元以致新正開市甬洋每百元現水升一元零紹洋每百元現水升五角而匯水相繼增大須八九元之譜此種市況實為向來所未有又杭市英洋存底亦甚枯不薄近市現水須升一角左右幸而龍洋存底較為充足且有新鑄銀幣陸續匯來接濟故市場進出反去水六七分 
　　杭州錢業公所昨通告同行云本年上海同行議決凡客路開用滬地通票一律須照章黏貼印花稅票方可照理敝處自應遵辦嗣後無論各客幫以及外項委解申根並開匯票須舉部頒章程於正票上黏貼稅票票費由來解者及來開用者負擔至於開用杭票尚在討論容後續佑 
[安慶]  
　　皖省大員更勳消息 
　　安徽財政廳長龔心湛及前政務廳長裴景福近得京師電均著晉京覲見聞龔有任命財政次長之說所遺安徽財政廳長一缺蔣任命淮泗道尹黃家傑充任至裴君已奉電令任命為安徽振撫局長兼水利局長矣茲悉襲警裴二君均定於本月十五日前北上現安徽財政廳長事務暫由該廳總務科長郭後德代拆代行 
　　不準餽送委員程儀 
　　韓巡按使通飭六十縣知事云本署不時派員赴各縣調查事件均經發給旅費川資不準收受絲毫傀送誠恐各縣未及周知合行通知遵照嗣後遇有委員到境不得稍有供應及餽送程儀情事倘敢放逾一經查出與受同科 
[武昌]  
　　巴河水漲續紀 
　　黃州江面因巴河水漲妨礙行輸一事昨經漢口河泊司洋員前往調查歸云巴河流水洩盡後峽口沖倒兩處該處江面湧起沙灘將上下水路阻塞現該沙灘之水僅深六尺長安武昌大通各辦輸阻不能上駛大福吉安阻不得下行申漢交通幾被隔阻故由河泊司命人連挖沙機器前往疏濬各輪始得通達 
　　軍械之大修理 
　　鄂省庫儲軍械多於各省光復時發出武器計可編練五師（當時軍隊實有八師惟中多徒手耳）連歲接濟各軍十二庫中僅去其半蓋有天工廠接續製造也去歲曾將不堪適用之各種鎗砲剔除整理完備並將各庫底冊彚總咨部在案茲段將軍以清鄉期內各屬收集鎗械為數甚夥半屬廢損特飭軍儲局長方先亮漢陽兵工廠總辦敖廷銓舉行大修整一次將前襄陽道分庫荊州將軍庫並緣營水師繳存之後膛來復各鎗及此次收集之槍械悉數交廠修整再行裝封存庫以備防營警隊之用方局長現已從事清點矣 
　　籌設傷軍工廠 
　　鄂省起義受傷軍人早經解散停止月餉該傷軍等因不能生活迭次求恤上年十二月始照部章給予年撫金一次茲聞黎副總統昨函商段將軍擬將製皮廠改為傷軍藝學廠聘老師教授各種工藝俾資生活其手足不全者另行設法位置至創設之資副總統損助三千元餘由段將軍籌集 
[哈爾濱]  
　　朱將軍蒞哈紀聞 
　　黑省朱將軍入京一事先期電告駐哈江省鐵路交涉局於本月初九日早由江省起程當日午後三句鐘抵哈駐哈華官齊赴車站恭迎聞朱將軍尚擬在哈小作勾留再行赴吉赴奉籌商一切並視察奉吉兩省之各項政治云 
雜評二 
[教育部之新提倡（默）]  
　　自動力與有秩序之活潑 
　　教育部應時局需要而倡道德尚武實用三要素夫道德尚武本已提倡之實用則素所未講因不講實用故中國人之所學悉成無用之學也然欲學之有實用須先啓發學生之自動力而學生之自動力非先鍛練其知識以範圍之則其力之所動容或不軌於正故須有有秩序之活潑能自動則不畏事有秩序則不誤事經自動力與有秩序之活潑最適於今日時局上之實用也雖然此其義寗僅學生知之凡百之人皆宜知此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[巡按使明日來滬]  
　　江蘇齊巡按使出巡各屬原定十六日由蘇來滬閱勘寶山沿海塘工日昨上海縣知事沈君又接齊巡按使來電準於十七日（即明日）蒞滬以北洋務局為行轅聞縣公署擬派地方警察八名由巡長督帶前往行轅護衛云 
　　鄭鎭守使楊道尹昨亦接到蘇常道尹來電謂齊巡按使巡閱太湖後準後日（十七號）由崑起節乘滬甯早車來滬齊使此次出巡輕騎減從所帶者僅隨員八人衛隊一排共約二十餘人特電查照云云鄭楊兩君接電後除於道尹公署西公務廳（即前警察督辦辦公所）預備行轅外並知照駐滬各國領事轉飭各捕房屆時妥為照料 
　　又聞馮上將軍以齊巡按使業於十三日起程出巡所有松太各屬海塘工程及內河黃浦上下游並瀏河許浦吳淞各海口所駐江蘇水警第一第二兩廳巡船廣艇均當分別考察爰飭鈞和游巡艦長董仲發於昨日駛滬停泊十六舖浦面候差一面電知齊巡按使如須出巡請調該艦差遣云 
[寗波路又出盜案]  
　　公共租界甯波路仁美里第四號門牌甬人楊姓家於前晚十句餘鐘突被盜匪五六人敲門入內各出手鎗利刃嚇禁聲張刧取值洋千元之金珠飾物呼嘯而去事後由楊開單報請總巡捕房立飭通班中西包探往拿未獲業經麥總巡通飭各捕房中西探捕一體留心偵緝 
[追緝老北門兩大案之嚴切]  
　　上海鎭守使鄭汝成君因城內王增慶陳陸氏兩家迭出強刦殺人重案特傳淞滬警察廳長徐國樑君到署面詢情形予限三日破獲解究已誌前報茲悉鄭鎭守使又於日昨特飭參謀處遴派本署稽查員夏鳴臯帶同偵探六名協緝贓盜務獲懲辦而徐警廳長則因三日限期業已屆滿兩案贓盜均未破獲偵緝隊有緝捕盜賊之責事前旣疎於防範事後又不知奮勉實屬有　藏守本擬將全隊解散嚴行究懲姑再展期三日將案破獲以觀後效倘再到期不破定將該隊全體一律撤銷另行募補業於昨晨八時傳集隊長翟世清等面加誥試矣 
　　徐警廳長又以陳姓一案發生多日尚未破獲特出示懸賞緝拿原文錄下為啊拿事本月十日晚所屬二區一分署境內紫金路住戶民婦陳陸氏忽被匪徒用木器擊傷身死遺下雞蛋糕一藍紙錠一簍由伊家屬檢點計失去陳陸氏隨身所帶之金珠首飾並牀前小櫉內銀洋金飾各物開具失單報區詳報請緝前來查該處密邇租界匪徒膽敢肆無忌憚一至於此實堪痛恨除通飭嚴緝外合亟懸賞緝拿仰各軍民人等知悉不論何人如有將本案匪徒人贓并獲解實送本廳者賞洋三百元其聞風報信因而拿獲人贓者賞洋一百五十元或有願作線人因而破獲此案者亦有相當之獎賞條欵以待須至賞格者 
[巡士檢查行李之疑慮]  
　　十四號夜十點鐘時滬甯火車站有男客二人婦客一口均係揚州口音隨帶皮一隻正欲購票搭車之際當為巡士所見照章搜查煙土令其開箱檢視內儲寶銀二十七隻現洋一千二百元詰其運往何處答稱此項寶銀原由揚州攜滬兌換因滬地申水不合故仍攜帶回揚等語而該巡士等以滬城老北門內王克記家適被盜匪刧去寶銀殺斃車夫恐有關係遂將該搭客男女三人及寶銀現洋一併解送閘北第五警區以便查傳事主王克記到案認明是否原贓再行發落 
[警廳長飭拿著名搶匪]  
　　去年夏間公共租界西牢內脫逃著名搶匪張家寶及廣東桂林二犯曾由捕房懸賞緝拿迄尚未獲茲經徐警廳長訪悉該二匪現匿浦東洋涇附近仍事刦掠且均帶有手鎗異常兇橫今老北門內王克記家一案或即該二匪所為自應飭探緝拿以便根究業於昨日派令偵探多人馳往浦東洋涇一帶訪緝矣 
[引渡搶刦巨贓之首盜]  
　　搶刦虹口新記浜路合肥人李叔和家巨贓之首盜方玉才現經公共公廨會訊明確判候解歸軍法懲辦在案茲悉公廨關讞員昨已備具公文交由捕房飭派西探目阿姆司脫郎偕同謝繙譯於午後二時飭將該盜首方玉才押乘汽車解送上海鎭守使署請為懲辦矣 
[勘騐王家宅盜案]  
　　閔行鎭附近王家宅鄉民王榮芝家被盜行刧並傷事主出該處地保投報地方廳委派樓檢察官等前往勘騐等情已誌前報茲悉樓君率同沈檢驗員等蒞鄉之後當據王榮芝供稱本月九號夜半被盜匪二十餘人攙門入內連刧臥房五間搶去衣服銀飾洋元等物值價五百餘並民人事前聞知附近某宅被盜該盜等覬覦民家已久故將貴重物件搬寄他處當被刧時民大與子出而阻擋即被各盜紥縛砍傷請求驗明緝盜懲辦樓君驗明受傷屬實惟無大礙諭令自行醫治復至內外察勘一週大門及臥室等處均被砍壞箱籠亦遭翻亂樓君等遂於前日下午到廳稟復林廳長請為核辦 
[查獲匿跡租界之盜匪]  
　　盜匪金阿毛李阿法夥刧漕河涇某姓家衣飾銀洋得贓後匿跡法界經縣警察所偵探偵悉稟請備文至法捕房請為派探協提昨由法包探將金李拘獲解送法公堂請示訊之金供眞茹人並不搶刧李則供詞支吾判交來警整回歸案訊辦 
[暗殺嫌疑犯將次遞解]  
　　上年六月九號有住居法新租界格洛克路歸安里九十六號門牌之張子剛被人暗殺後由捕房拘獲嫌疑犯李長桃等解經法公堂迭次研訊堅不承認中西官以李雖無暗殺證據實非安分之徒判決遞回壽州原籍還押捕房聽候執行在案現由捕房稟請公廨執行聶讞員諭候備齊文牘即行起解回籍 
　　又據訪員續報云暗殺張子剛案內之嫌疑犯李長桃昨日已由捕房派探押解至縣公署請為遞解回籍沈知事諭令發交縣警察所飭探遞解 
[丈勘俞家浜後之詳復]  
　　浦東老白渡俞家浜前因淤塞不通由該處公民張煜等呈請縣知事設法開濬以惠農民大略曾誌前報茲錄該處董事詳復原文如下敬復者前奉鈞署第一百二十二號飭開（中略）等因奉此董等當即會同二十三圖董保及列名稟請各商至俞家浜丈勘查得該浜計長三百九十四丈四尺原闊通扯一丈深四尺現假定再開闊一丈深六尺則除原有之河形外計須開土方四千七百三十二方有奇每方約計需費三角合洋一千四百十九元九角其他築壩一切費用尚不在內約共預計經費需洋二千左右方可開辦為數旣鉅就地無從籌集如就該浜現有形勢而論本相平息　因有土壩堵塞以致阻礙潮流若將土壩開除並將淺涸之處稍事疏濬亦足以通潮水惟土人狃於風水之說謂土壩足以鎭壓風水上年曾議及此卒以阻止者眾未得興趣行然計疏洩關壩之費亦需洋六百元左右要之就河旁居民而論則該浜似宜開濬若就本鄉全局而論則尚在次要之列為此據實呈復 
[學校出品人獲獎]  
　　上海縣知事公署奉江蘇巡按使公署第一千一百四十五號飭開準教育部咨開本部前設兒童藝術品展覽會由貴省徵集各種藝術品咨送到部發交該會在案茲經該會將所有物品審查完竣計貴省出品人列入甲等者三十九人乙等者七十四人應即開單連同獎章咨送查照轉發該出品人受領並即見復等因到署為此飭仰該知事查明單開各校發交各出品人收受母得冒領為要並將發領情形即行詳覆以憑轉咨附鈔原單並發獎章行裝因沈知事昨已遵照來單分致交通部工業專門學校附屬高等小學校上海愛國女學校上海孤獨院時化小學校戌成女學校分別備具收證尅日派員來署領給出品人收受矣茲將各校得獎姓名等級清單列後（甲等）鮑國廉王魯新（上海交通部工業專門學校附屬高等小學）文章（甲等）劉蓉士顧紉茝張靜華（乙等）陳水如（上海愛國女學校）文章張菊貞（上海愛國女學校）結線提囊（甲等）張愛貞（上海孤兒院）繡桌衣郁懷珠葉藉寶王春寶（上海戌成女學校）繡童帽（乙等）蔣春林姚桂生（上海時化小學）擬廣告 
[通俗宣講社宣講記]  
　　通俗宣講社前日午後在南區宣講所開第六十八期宣講會二時開講由袁頌豐君報告繼由筱月和尚講業精於勤印培和尚講國民宜愛國顧霖周君講公德要旨顧旭侯君講自治要素葛雲韶葛敬業二君講古今名人軼事至四時半始行講畢又聞貧民學校以明日為春丁祀孔之期午後在校舉行尊孔會函請該社戈朋雲梁天柱諸君蒞校宣講孔學正宗云 
[南商會代徵出品]  
　　上海南商會總協理昨致工商學各界函云敬啓者江蘇省地方物品展覽會催徵出品一事昨準上海縣公署函發出品願書出品目錄出品說明書各三百張又章程數份囑代分致勸徵等因查展覽會係為本省推廣土貨發達實業起見利用時機誠在此舉夙稔閣下熱忱公益聲譽聿隆去春巴拿馬賽會時深蒙臂助至為欽仰今該會出品章程計分十門懇求閣下擔任口口門代為勸徵務乞鼎力玉成以匡不逮感荷厚誼不啻淵深茲附上章程四份又每種分十份即希台察 
[司賬挾欵濳逃之追究]  
　　滬南荳市街源長協記米行司帳人李仲和於陰曆去年歲底攜取鈔票現洋共二千二百餘元逃逸無蹤後經該行執事胡增榮查知乃父李則置之不睬刻已起訴法庭請為移傳矣 
[豆腐店虧欠貨欵]  
　　米業擁客王黎生前投地方審判廳狀告周永興豆腐店主周泉生不還貨欵曾經開庭辯論未結昨日午後又由該廳張推事官開庭審理先據原告投稱於去年舊曆七月十五以後結欠貨欵銀一百九十五兩七錢六分屢索不還請求追償質之被告周泉生供稱欠洋是實惟求寬限問官遂諭辯論終結聽候送達判詞 
[查見冒牌香烟]  
　　英美煙公司經理西人勃郎（譯音）昨晨在南市關碼頭暼見王有福陳正利二人各攜強盜牌香煙一大盒擬赴他處兜售該西人上前察看知陳等所攜之香煙均係冒牌偽造遂即鳴警將人贓一并拘區轉送地方檢察廳提訊之下判令分別收押香煙存案一面著該西人補詞呈候核辦 
[英使館商務員蒞滬]  
　　駐京英公使館商務專員紀爾君於前日因有公務乘滬寗火車來滬聞約二星期即當返京云 
[婦人尋獲騙子]  
　　匪徒孫阿巧於本月舊曆初九日下午手攜鍍金銅練條一條騙取婦人宋周氏金戒一只即行逸去昨日該氏與孫相遇遂即鳴警拘送一區二分署轉送警廳司法科當由顏科長提訊一過移解地方檢察廳訊辦 
[一再冒騙之敗露]  
　　北四川路崇福里二百三十七號門牌婦人葉趙氏之長子葉阿耀因私造電車公司車票被控曾經公共公廨訊實判押西牢半年在案詎日前有浦東人王兆興冒充西牢出店至氏家聲稱爾子在押甚苦伊可設法服藥使之面部浮腫假作患病即可釋放向氏騙取洋五元及值洋一元二角之板煙十塊而去前日又往圖騙被氏之次子葉德炳察知冒騙鳴捕將王拘入捕房昨解公堂訊知王係十次過犯甫於本月五號期滿函送浦東警局註冊管束今又濳回租界冒騙實屬怗惡不悛著押西牢半年期滿再核 
[騙子又被拘獲]  
　　俞榮甲（即小俞又名俞榮嘉）前因騙取龐芝閣巨欵被控經公共公廨逮案押追嗣於去年二月二十二日讬稱妻母病重稟準中西官派令七百八十八號華捕計老五帶往探視詎俞串同友人至海甯路馥康里俞之姘婦屋內從後門逃逸迄屆一年緝提未獲茲經該華捕偵悉俞匿居法租界前日前往將俞查獲昨解公共公堂經中西官訊供一遇判俞押候訊核 
[聲訴代遷物件之原因]  
　　江西路二百三十二號門牌某土店主潮州人鄭茂如控華小弟糾黨多人將伊所居北海路三號屋內值洋一千二百元之鈔票現洋衣物傢具及煙膏三斤擅行搬往他處藏匿等情昨由捕房將華拘解公共公堂請究原告延律師上堂聲明前情請追訊之被告亦延律師辯稱北海路係關妓院被告之妻老四在該妓院為傭老四因事回蘇乏人照料是以將物搬遷俞代襄讞商之領卓君判華交五百元人洋並保婦民事案訊理 
[閽人呑沒洋信]  
　　李瑞林投法公堂控稱我在新租界德文學校讀書本年二月十一號由山東濟南府家中從郵局寄來信一封並洋四十七元送信人交由門房黨炳生蓋章代收詎被將洋呑沒旋經查得是日同學張宗元家亦有洋信寄來向之詢問一味支吾後至郵局查詢始知該洋均被私收呑用向黨追究不認是以報捕解案求請訊究送信人買永大供是日將洋與信一併交黨蓋章代收有回單為憑請察訊之黨不認收洋聶讞員以送信人買永大供指張李兩信我蓋章代收況回單上所蓋之圖章均已證明無可抵賴判限七天將洋如數交清再押西牢三月示儆 
[行夥與主婦之關係]  
　　薛家浜德豐雞鴨行主張東生前日由外歸家見行夥唐維和狙伏臥室當卽將唐斥逐次日張妻王氏忽濳逃無蹤張卽指唐誘匿扭控第一分署唐稱張妻已回寗波原籍約五六天即可返申奉飭移送警廳司法科訊核 
[拐案移送法庭]  
　　張汝春至閘北四區一分署控李萬太誘拐其妻張馮氏又廖定之至四區警署控沈根生沈陳氏串誘其妾藏匿蘇州兩案前日均送檢察分庭預訊還押聽候究辦 
[拐案尚待澈查]  
　　新閘居人湯如桂與妻劉氏控伊弟湯如芳與華界已革巡警黃雲昌串拐八歲女孩阿三昨由捕房將被告二人一併查獲解送公共公堂訊供不認判被告一併還押候查明實在於下禮拜一再訊 
[無賴敲詐妓院]  
　　浙江路六百九十五號門牌妓院內前晚有某番菜館主某甲紏同多人賭博詎被無賴筆梅生李阿三（即小耳朵阿三）等得悉糾合同類二十餘人至該院內索取陋規不遂所欲將妓傭大阿巧小阿等兇毆當被鳴捕將二人拘押昨解公共公堂請究據該妓傭等稟稱被告糾眾來院定欲拆梢洋十元不允行兇請究訊之被告供稱實因該妓院內聚賭向之分潤並非拆梢乞鑒中西官以二人均非安分之徒著各押西牢半年示敬 
[再誌逼粉太甚之反動]  
　　潘鐘華控招商和記菜館股東兼經理任慶海逼立憑票並將伊私押等情業由捕房將任逮案判交人洋並保候訊在案昨晨由公共公廨提訊原告延律師上堂聲明前情請究訊之被告亦延律師譯稱本律師甫經延為代表案情尚未明晰應請改期集訊以便研究云云中西官判任仍交人洋並保候禮拜五訊核 
[銅匠持棍傷人]  
　　銅匠張阿和前日在楊樹浦路與張阿生索欠起釁互毆阿和用木棍將阿生足骨擊傷由捕查見拘押昨解公共公堂經中西官略訊一過以張阿生受傷甚重刻在醫院不能到堂判交一百元人洋並保候原告傷愈再訊 
[土號私賣燈吸]  
　　陳來卿在小東門外閔行路開設土號私置煙揚售賣燈吃常為捕房查知飭探前在將煙具一併查獲昨解法公堂請訊陳供以後不敢再犯求恩成全判罰洋三十元充公煙具銷燬 
[洋商追索欠欵]  
　　英商勞羅控司徒道費欠洋一千一百元又英商興利控瑞源號主王鳳祥不理貨欵銀一千六百餘兩昨由捕房將該被告等傳至公堂分別交保候訊 
[原告快去封質]  
　　已故前清鄂督端莘儒之子國潤章在公共公廨控已閉志成信票號經理張漢清不還存欵銀一萬餘兩業經公廨訊得北京志成信總　正在理賬判張押解北京理明賬目再核在案茲因張未起解昨由捕房解廨經王襄讞會同美領柏君復訊張延律師上堂代為辯護中西官會商之下以原告與代表律師均不到堂判張仍還押候傳諭原告於兩禮拜內到堂作質如再不到準將押解北京理賬一層取銷著張改交一千兩人銀並保候再訊核 
[被告交保候訊]  
　　萬隆泰牛肉莊主徐鳳翔控某番菜館內之沈某不還貨洋一百餘元又羅彚兀控長順竹行主吳光照不付票銀等案昨由捕房將沈吳兩被告傳至公共公堂請示判分別交保候訊 
[不認攫取首飾]  
　　王阿毛前日在北京路顧家弄口攫取王錢氏金挖耳由探查獲昨解公共公堂請究原告偕證蔡福生上堂證明前情訊之王供不承認中西官以原告所供並無實據遂判被告開釋 
[竊案毫無憑據]  
　　山西路一百五十六號門牌某酒店主范文才控夥洪元鼎於去冬竊洋一百五十元逃逸等情昨由捕房將被告拘解公共公廨請究原告供稱曾經報請捕房飭緝未獲昨日適在福建路被捕查見拘案請追訊之被告供不承認中西官以原告控竊無憑遂判被告開釋 
[又是兩個過犯]  
　　過犯劉阿寶王阿福均復至租界竊取老朱家宅榮姓及狄思威路日本人家洋瓶均經包探查獲昨晨先後解送公共公堂訊供之下判劉押候美領堂期解訊王押一月期滿函送上海縣知事署與前次解請押解離滬較遠地點之各犯一律辦理 
[美租界捕房瑣事]  
　　朱阿林金銀生胡生林等昨在西華得路不知何故忽起衝突由某華捕查見向阻不服一併拘入捕房押候核辦 
　　顧阿金陳阿寶二小工昨在怡和碼頭因爭扛貨物互毆被捕拘入捕房由捕頭一併斥退 
雜評三 
[齊巡按來滬（訥）]  
　　上海地方之疾苦何中耶教育若何危險商情若何困難盜匪若何充斥一切公益學業若何難辦兵災後地方現象若何凋敝非常常呼訴於巡按使前者耶巡按使不常常允為設法者耶然以文電呼訴者僅表面之疾苦而地方眞正疾苦不能瑣瑣為巡按使陳也今巡按使來矣地方父老可以其欲伸之疾苦一一告之巡按使矣我江蘇之巡按使猶之江西之巡按使且巡且按必能盡力為地方謀福利也其母戄母隠 
專件 
[民國四年內國公債條例]  
　　第一條 
　　政府為整理舊債補助各庫計募集公債以二千四百萬元為續 
　　第二條 
　　此項公債利率定為按年六釐 
　　第三條 
　　此項公債以每年四月十月為給付利息之期 
　　第四條 
　　此項公債自發行之日起二年以內祗付利息第三年起依附表所列每年應付本銀數目用抽籖法償還至第八年全數償清前項抽籖於每年十月十五日在北京執行之 
　　第五條 
　　此項公債應付息銀先由財政部籌足一年利息一百四十四萬元撥交公債局指定之銀行永遠存儲作為保息此外另由財政部按月撥欵十二萬元按照三年公債辦法由該主管長官飭令總稅務司撥交指定之銀行存儲以備每期付息之用 
　　第六條 
　　此項公債應付本銀於第三年起亦按前條撥存辦法辦理 
　　第七條 
　　此項公債應付本息指定全國未經抵押債欵之常關稅欵及張家口等征收局收入並山西全省釐金為擔保數目列左一江海揚由關稅入四十七萬元一閩海廈門及閩安竹崎洪唐崇安浦城光澤上杭北嶺等關歲入三十六萬元一浙海甄海潯州等關歲入二十三萬二千元一粵海瓊州潮海等關歲入五十三萬元一荊州武昌漢陽新關歲入七十萬元一贛關辰州寶慶潼關等歲人三十四萬八千元一變關成都寗遠永寗雅州廣元打箭爐等關歲入四十二萬元一太平關歲入三十萬元一張家口塞北征收局歲入五十萬元一山西全省釐金歲入一百萬元共計四百九十萬元 
　　第八條 
　　此項公債償本付息由中國交通總分行暨政府委託之外國銀行中國實商號或海關稅務司署支付 
　　第九條 
　　此項公債每百元實收九十元 
　　第十條 
　　此項公債票面概不記名其有請求記名者亦準照辦 
　　第十一條 
　　公債票額定為五種如左（一）一萬元（二）一千元（三）百元（四）十元（五）五元 
　　第十二條 
　　此項公債之債票及息票得自償本息到期之日起用以完納一切租稅及代其種種現欵之用 
　　第十三條 
　　此項公債得為銀行之保證準備金 
　　第十四條 
　　此項公債得隨意買賣抵押其他公務上須交納保證金時得作為擔保品 
　　第十五條 
　　經理此項債票之官吏人民對於此項債票如有損毀信用之行為依照妨害內債信用懲罰令分別懲罰 
　　第十六條 
　　每屆還本付息十五日以前由財政部呈請大總統特派肅政史二員審計院審計官二員前往公債局及中國交通兩行稽查此項債欵帳目並檢騐還本付息之欵每屈抽籖償本之時亦由肅政史暨審計院審計官會同財政部長官監視一切 
[內國公債經售人員獎勵規則]  
　　第一條 
　　此次內國公債所有京外經售債票人員按照內國公債局章程第十一條分別三種獎勵如左（一）特獎（二）部獎） 
 
 
 

Page 11

 
 
（三）外獎 
　　第二條 
　　前條特獎以經售公債五十萬元以上者為合格部獎以經售公債二十萬元以上者為合格外獎以經售公債五萬元以上者為合格 
　　第三條 
　　應得特獎人員由內國公債局酌定等差咨明財政部呈請大總統給予勳章或傳令嘉獎 
　　第四條 
　　應得部獎人員由內國公債局咨明財政部給予愛國徵章或榮譽獎狀並由財政部開具名單呈請大總統備案 
　　第五條 
　　應得外獎人員由各省巡按使酌定等差弛予獎章或榮譽將狀並將得獎人員姓名咨陳財政部備案 
　　第六條 
　　各省將軍巡按使財政廳長勸募此次內國公債其募數最多成績卓著者應得獎勵由內國公債局商明財政部另行專案呈請大總統核獎 
　　第七條 
　　以上各項獎勵自此項公債截止之日起限三個月辦竣 
來函 
[謝碧田開辦象山墾務佈告華僑書]  
　　海天遙隔晤教無由託跡滬江徒深悵望惟有心香一辦敬祝我海外僑胞工商發達教育興為國為家均如所願曷勝盼禱弟自愧學識陋無補時艱碌頻年徒感慨思維再四莫若注意實業方為切要之國實業不興國瘠民疲外侮疊至對待無方舉凡國家一切設施終如泡影是以不揣棉力從事墾荒既可籌裕國計又可安置貧民惟是中國荒地雖多然自返國以來經弟所調查者非水源缺乏即交通不便抑或地土卑涇時虞巨浸否則盜匪出沒居不能安及田賦太重稼積艱難現在象山所墾之地尚無以上種種之不利勞逾載始克就緒由滬前往兩日可到雖隔一水輪船可通初年種植地汁略鹹然種棉花　萄極合土宜棉花可以紡紗便可抵制洋紗藉萄可以製糖便可抵制洋糖均為中國挽回利權之一助隄岸成功尚擬兼辦農事試騐場以改良種植振興農業況墾地與軍港相連將來興旺自不待言且天氣溫和居民樸實男耕女織禮讓可風即聚廬託處亦覺甚為相宜刻下築隄之處界標已插各項工程亦經包定陽曆四月初材料運到即可興工但工程浩大經費甚鉅非羣策羣力不足以觀厥成素知海外各埠僑胞對於祖國實業極其熱誠務望鼎力扶助或自認或代招總期踴躍入股俾墾地早日告竣不惟可以共享實業之榮譽且可以收入莫大之利益諒我海外各僑胞亦必樂為贊助也至於詳細情形請觀計畫說明書及招股章程便悉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[葛將軍] [  劍秋]  
　　鴉片之戰英人犯定海我兵禦之事敗三總兵皆歿於陣三總兵者王剛節錫朋葛壯節雲飛鄭忠節國鴻是也而也事最烈者獨推葛壯節公字雨田浙之山陰人以武進士官守備五撰擢而至定海鎭總兵尋丁父憂歸公在籍時目睹外患日迫嘗上書大府言廣東禁鴉片方急恐波及浙洋宜先事定謀及英兵據定海大吏有公先見馳書要公詣鎭海計防禦公適督耕隴上得雪白母母拊其背曰行矣勉力殺敵母以我為念公泣拜而去時道光二十年七月也公至鎭海請盡出勁兵扼金雞招寶雨山間集定海潰兵大閱海上會英兵官安突得被執敵大驚擾公請卽出兵復定海當事不能從明年公與王剛節鄭忠節偕往鎭定海定海三面踞山臨海無屏蔽公議城其三面列巨砲塞竹山門深港使不得通舟楫增築商路土城與五奎山諸島相犄角當事又以費鉅不允行（可歡）七月英人陷廈門公聞之產牒大府以土城守兵單薄曉峰背負海有閽道宜增砲及以營船備水戰皆不省（可恨）八月敵果犯定海先是守岳父皆駐城中唯公自駐土城及是乃由王公出守曉峰鄭公守竹山門敵船二十九艘眾至二萬餘我兵合三鎭僅四千不待交綏而知其不敵矣公於是飛書大府諸濟師勿許戒死守母望援（可殺）會天雨浹旬泥濘今可著足公青布帕首麻袍著鐵齒杹日偕士卒往來露潦中漮慨誓師屢戰屢卻敵相持凡數日天忽大霧對面不相見敵全隊逼土城公砲沈其舟敵分道攻曉峰竹山曉峰無駿敵眾奪間道下攻破竹山門王公鄭公皆戰死進縣土城公手報四千斤大駿廻擊之敵殊死進公率步卒二百餘人持刀械步關敵兵官安突得（時安已由巡撫釋放回船）執大綠旗應兵進公　曰孺子終污吾刃忻之刀折復拔所傳刀二所入敵中至竹山門方押登敵刀劈公面去其半血淋漓經縣敵於迸間忽有駿背擊公我穴如盌遂力戰而歿方敵之逼土城也公行督有藥桶二遂密納火線其中而朱書其上曰軍餉城陷敵入公營爭取之樂　焚究數百人義勇梌保夜跡公尸走竹山門兩需月明見公半而宛然植立崖石下兩手握刀不釋左一目猶晈睒如生欲負之行不能起拜而盍歸見太夫人乎乃起一說公戰歿後遺骸為敵所得有侍妾某氏亦山陰人容止閑雅而富有膽略聞耗大慟遂率殘卒數百眾夜突入英壘奪公遺骸還歸葬之當時汪鞭生教廉曾製葛將軍妾七古一首以詠其事詩云舟山潮與東溟接戰血模糊留雉堞廢壨猶傳諸葛營行人尚說將軍妾共道名姝越國生苧蘊村裹早知名自從嫁得凈雲壻到處相隨卻月營清沒草帽底經燈下緩帶輕裘人雋雅月明細柳看談兵日暖長揪看走馬一朝開府海門東歌舞聲傳畫角中不問孤軍懸渤海但思長劍倚控峒新聲休唱丁都護金盒牙旗多內助虎幄方吹少女風鯨波忽起蚩尤霧一軍如雪陣雲高獨鑿兇門入怒濤誰使孝侯空拔劍可憐光弼竟抽刀凄涼東獄宮前路（公戰死於東嶽宮前）消息傳來淚如注三千鐵甲盡蒼黃十二金釵齊編素繡旗素鋮雪紛紛報主從來豈顧身已誓此身拚一死頓教作氣動三軍馬蹄濕盡胭脂血戰若綠沈鎗欲折歸元先軫面如生賊娥心如鐵一從巾幗戰場行誰霓翻成貫日明不負將軍能國居然女子也知兵歸來腸斷軍門柳犀鎧龍旗亦何有不作孤李侃妻尚留遺恨韓家婦還鄉著取嫁時裳紛黛弓刀盡可傷風雨曹娥江上住夜深還夢舊沙場 
　　劍秋按鴉片之役殉國者尚有陳忠愍公化成顧以知之者多不再述方今外患之急十倍於道光時代而嚝觀當世所謂擁高才建大　者安得復有葛壯節陳忠愍其人乎吾見其深居簡出日日防炸彈手鎗而已悲夫 
[淮北徐氏婦] [  黃奴]  
　　明季倭寇披猖屢擾治海各省淮北徐村多富戶村中居民大半姓徐倭寇涎其富乘夜內犯村人胥在睡夢中被殺殆盡飽掠已正欲遠風倐有一少婦練衣縞裳挺利劍突入倭軍中劍光飛舞天矯如龍所向無敵劍到處千頭紛落著地作毬滾倭酋大駥揮部下圍婦數匝婦無戄容鬬益力手斬倭馘無數卒被重創為倭擒去倭酋親鞠之婦不跪亦不言閉目昂頭引頸待死倭酋艷婦色心醉神迷命手下稍寬見縛婦乘機掙脫出衛兵不意飛一足　中其右腕腕受震所持刃鏘然墮地婦奪刃在手直奔倭酋倭酋色變繞樹而走婦揮刃橫刺之刃著樹截然中折倭酋亦受傷倒地婦踐倭酋於足下刃洞其胸時倭兵四集矛鋒刀影齊指婦身婦旣殲倭酋猶奮力格殺然身負重傷力漸不支知莫倖免恐受辱攘臂一呼連殺數十人然後從容自刎碧血濺　裳點點作桃花色頹然仆地猶倒竪柳眉圓睜鳳眼倭眾皆驚惕不敢逼視祇舁酋而去婦為誰村人徐松濤妻也松濤亦武夫被殺於倭婦為夫復辭也傳者云松濤與婦素具大志見倭寇猖狂嘗干當道侃侃談滅寇策惜見擯不用然徐村一役亦云烈矣 
詩選 
[秋興八首用少陵韻] [  合肥張承治少將]  
　　一鉤新月照疎林夜色蒼茫氣凜森旗鼓東南紛攘攘風雲西北鬰陰陰銷磨壯士從戎志灰盡英雄報國心撫劍終宵愁不寐聲聲聽撤搗衣砧 
　　征鴻南去日西斜客裹關心感歲華塵海十年嗟挾瑟家山千里望浮槎高樓淚洒風前笛孤館愁聽雨後茄遙憶故園秋色好籬邊開篇使用霜花 
　　無計揮戈挽落喗暮鴉片點點望中微驅零身世閒雲懶霸旅情懷惓鳥飛死既弗能生可事無不與願相違拊髀熱淚傾如雨冀野秋馬正肥 
　　國手難爭刧後棋前車回首不勝悲生當亂世偏增累人到中年易感時一擊未成機坐失萬方多難苦奔馳廖花搖落秋風冷江上藝觸動客思 
　　倦不顧勢利交游新白眼亂離眷屬老紅顏年來冠蓋京華滿寵養羊頭列上班 
　　等閒白了少年頭歲月蹉跎又暮秋生不逢辰經世變天如此醉使人愁關山風雨鳴孤雁湖海波濤寄一鷗俯仰乾坤增感慨濁流滾滾滿神州 
　　山虧一短期內棄全功世態浮雲變幻中大澤哀鴻啼夜月廖天獨鶴唳西風沙場鬼哭寒燐碧暗室狐鳴篝火紅不管人間興廢事忘機欲學老漁翁 
　　景山遙望勢逶迆三海澄清水滿陂舊燕苦依梁上壘枯暺噤抱樹頭枝樓臺寂寞笙謌歇歲序遷流物候移天壞王郎成落拓哀謌斫地淚頻埀（鈍根按少將詩多厭世語國家正當聞鼓聲思將士之秋為軍人者不宜頹喪至此） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十四章（續） 
　　讀吾書者當知嫣紅於家政之學固至明幹但其實際則嫣紅固未嘗學習然今則咸知之矣語曰天下惟自患難中來者始得名之為人嫣紅當之則無愧矣嫣紅之家雖有女使一人然未嘗住宿且又在少年故雖有亦若無聖誕之前一日女使栢得秀乃謂嫣紅曰主母恕我吾母為吾言明日擬令予在家作一日之體息主母亦能許我乎夫此請求本亦近理特是嫣紅之家惟栢得秀一人初無其他之女使則亦不能不為通融之條約今女使於晨間來至十二句鐘歸去年膳旁晚復來洗滌器皿如此則嫣紅既不至過勞而女使亦得達其休息之目的然而午餐之事自不能不責之於嫣紅矣於是嫣紅乃大忙讀吾書者試思以如此弱質乃令操此勞苦之役則其可憐又奚似然而天下以弱質之操苦役者多矣吾又無暇獨為嫣紅悲也時旣旁午始成一半嫣紅乃暫置之以時促擬自教堂中歸更為操作是日好禮倍登之精神極佳嫣紅等旣赴教堂好禮倍登遂亦隨威廉讀頌聖之詩此事好禮倍登自抵海兒斯東之後久已不作蓋以時時咳嗽氣力不能讀也今能讀心中乃殊心聲成書愎　閉目而臥心中轆轤思及一事因曼聲言曰威廉吾思平安之事行且加諸吾身矣威廉不解曰阿父何謂平安好禮倍登曰無他即吾身已漸次復原更數日之後行且出而任事則凡前次之愁煩不其盡離吾身而去乎威廉聞語眸子乃灼灼視不已嗟乎孺子之心天眞爛漫又何嘗知其父心中之痛苦哉 
 
 
 

Page 15

 
 
   
 
 

Page 16

 
 
   
 
