# 1891 - 197 - 4906556

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[新印通問便集告成] [  申報舘主人啓]  
　　是書爲南沙子虚氏所輯盖亦尺　之流亞也者列家族　函次爲外戚箋簡由是而通禀尊長友朋贈答門分類别井然秩然凡持身涉　之規慶賀弔唁之節以及信面格式行輩稱呼羅羅清疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛箋染翰自能右有左宜本舘因取而印之以公同好每部分裝四本祇收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[書張譚二帥免抽雜釐告示後]  
　　厘局之設本是國家不得已之舉非欲重征於民盖以籌軍餉也所以籌軍餉者以養兵也所以養兵者以保民也官兵爲民肅清宼盜安謐地方俾暴亂旣除良民之逃亡散失者可以復我邦族商民雖出此厘捐亦孰不感激深之集民間之財以爲保民之用又豈遂爲厲民哉然而國家不得已而設此厘捐軍務旣平自當裁撤以復輕徭薄賦之舊乃以善後事宜諸多需費又留而不撤善後事宜固地方上應爲之事以民間之財爲民間辦地方公事似乎理所當然而不知至於今日善後之事畢而藉口他事不裁厘捐一若有其舉之莫敢廢焉盖善後之事雖有盡期而冗員之有待調劑者實日有所積歲有所加大有有增無减之勢各省大憲計無所出不得不取償於各厘局輪委酌委添委另委花樣百出其實則不過多一局可以多位置一人增一卡可以多安揷一員如是焉而已顧大憲之爲此亦屬萬不得已之舉捐例减成仕途擁擠分發之官月有所益歲有所增而地方差缺皆有定額惟此厘局尙可稍作挹注此言官屢奏清議屢聞嚴旨屢頒而卒無裁撤之一日其故盖有由來也雖然以厘局養冗員其害也猶小冗員又以厘局養冗人害斯大矣嘗聞某處厘卡司事見有新鞋一雙指爲漏稅取以充人又有某處厘卡并箕帚等物凡有新者無不加捐不捐則取之以去雖止一二件亦不輕饒噫是直與剪徑者無異矣杭城有東新關設已多年而此關巡丁托手最爲陋劣曾有過客被携去火腿一肘靳弗與則曰此漏稅物也强奪而去客乃撫軍之故交遂以情形告之中丞立傳該關委員到轅大加申斥撤差另委而取火腿之巡丁則詰責而革逐之人心爲之一快然而其所辦者止在一巡丁一委員而已孰有如兩湖督憲張香帥湖北撫憲譚敬帥會銜出示免抽雜厘其爲功德之尤大者乎夫大商巨賈販運重貨其資本盈千累萬卽稍稍捐取若干何足爲病所苦者小本經營耳示中言近日訪聞有等不肖司事將肩挑小販任意苛求或取其錢或取其物此卽杭垣東新關之故智盖此等弊端不獨一處爲然大凡有局卡處莫不皆然鄂垣何幸而得此二大憲關心民瘼體恤商艱謂以此等小經紀微末生涯僅足餬口照此行之致成怨府無補餉源尙復成何政體於是密行稽家一面大張曉諭量爲革除使小民得遂生機稍甦重困特申明免釐章程八條無非曲體民情之至意苟各處卡局皆能如此則雖厘捐不能盡免局卡不能盡撤而民間之受惠者多矣說者謂此八條中之所載者固可免厘而八條之外雜物不知凡幾旣不能一一羅列倘在八條之外者仍復照舊苛求又將奈何則應之曰無妨也其八條之中前皆臚列欵項如一爲鮮魚鮮蝦擔一爲雞鴨擔一爲雞蛋鴨蛋擔一爲青菜葱韭擔一爲柴薪稻草擔一爲抱布疋求售者一爲果品食物擔而總結一言曰總之估值其資本數在五串以内者方准免釐旣有五串以内免厘之一條則所謂一以貫之而并無挂一漏萬之慮矣夫此八條章程未頒以前湖北厘卡至於果品食物之類而將收捐則楚人之苦可知至今日而始禁之晚矣然至今日而禁之抑又幸矣竊願各省凡有厘捐之處皆以張譚二帥之心爲心處處留神時時加察勿令以商民之脂膏肥貪官汚吏司事巡丁之　槖則受其惠者良多焉吾爲楚人幸吾猶爲各省之有厘卡者望 
[京畿新語]  
　　順天府爲出示曉諭事照得順天鄉試所有試卷例應本生親塡卷面自行交投乃近科以來多有包納塡寫情事以致舛錯甚多殊屬違例道光十七年十月准禮部議覆御史巫宜褉條奏卷面請令士子親身塡冩一摺嗣後鄉會試由順天府禮部先期出示曉諭飭令該士子恪遵功令親書卷面投納並責令該收卷官時加查察必須士子投卷方准給予卷票如有書吏等包納代塡卽行嚴究懲治等因具奏奉旨依議欽此欽遵在案今本年辛卯科文塲鄉試所有順天學院錄取各府州縣正案並國子監錄科正途各生定於七月廿二日投卷起至廿五日截止至學院羅案及國子監考錄俊秀各生定於七月廿六日投卷起至廿九日截止逾限不准投納試卷除咨明學院國子監外合行出示曉諭爲此示仰滿漢應試諸生知悉該生等務各遵照定限赴府投卷倘逾限補投一槪不准並須遵照格式親身塡寫卷面赴治廳衙門交投聽候查對舞悞領取卷票爲據方准入塲倘仍輕信書吏誆騙代寫包投以致舛錯不合格式除羣代塡之書史究辦外定將該試卷扣除不准入塲此係奉旨辦理之件各宜凛遵毋得自悞功名致貽後悔○吏部爲曉諭事據保舉知縣程壽武領咨赴部引見投遞咨文騐到部查桯壽武直隸監生由東河海防先縣丞因堵築河套圈合龍出力保奏請免補本班以知縣補用於光緒十五年九月廿八日具奏奉旨依議欽此前據河東河道總督咨稱中牟縣下汛縣丞候補知縣程壽武禀請開缺給咨赴部引見當查該員前次原保清單内係由河東海防先縣丞列保並未聲叙咨署中牟縣下汛縣丞核與程壽武原保坐銜不符應令查明核辦等因行文知照在案復據咨稱該員係於光緒十五年四月咨署中牟縣下汛縣丞開保時未將咨署一層聲叙咨行核辦等因查程壽　保舉知縣之案係於光緒十五年六月初五日奏保該員未經保奬以前已咨署縣丞嗣因候補縣丞列保係屬坐銜不符應令奏明更正未便據咨辦理行文知照亦在案是該員保舉之案旣係應令奏明更正所有該員禀請赴部騐到聽候引見應俟該督奏請更正到部核准後再行帶領引見○吏部爲示傳事所有五月分分發知府潘志恂而知陳正笏知州王宏章通判劉永安李恒忠黄景濬余宗賢吳用霖順齡知州李光表王紹曾黎開湘甄官保丁炳廷陳茂勳王之傑袁翰元馮灼孝許金策蒯錢鹽大使舒干傑等廿一員於六月初三日辰刻携帶筆硯默寫履歴州司馬祚霖葛承 
 
 

Page 2

 
 
霖府經歴李國壽胡嗣昌徐保龢馮際泰朱世美縣丞李友芝楊先甲邵立銘吕從姬馮景光錢仁俊吳盛炎龔夢華金永王祖蔭崔蓉鏡樊文爔牛元愼徐保華鹽知事劉鍾祥縣主簿蔡嘉儀管翊清易延福州吏目黄鍾聲府照磨王儀度道庫大使左壽明林之濂鹽巡檢仇元夢柴福海巡檢陸元溎保津朱秉離蔡國忠李應庚潘廷杰賈應更胡維翰袁寅姚文煥柳亦棻丁景年祁景曾從九品劉鳳樓繆士華唐啓虞趙殿元黄鍾龢曾碩儒黄聨桂張鴻源魏業驥劉夢銘趙炳堃典史劉瑞麟袁名炳張達棨黄鴻光陳國棟沈元善王澍吳鍾源林介策錢蔭榖徐楨李琢龔學鏞閘官張佑賢未入流沈桐黄思堃李杜張維城等七十三員於六月初四日辰刻携帶筆硯默寫履歴毋得自悞○吏部爲示傳事所有保送分發知府王守堃傅鍾麟張士煐直隸州知州定廉楊恩桓等知悉本部定于六月初二日帶領引見相應示傳該員等於五月廿九日辰刻赴部當堂演習口奏履歴於初二日子刻赴西苑門外六項公所内吏部公所書到聽候帶領引見毋違○吏部示傳江蘇候補知縣倉永榖五月分月官郎中潘祖年等十二員於初一日在内城左近住宿於初二日子刻赴西苑門外六項公所内吏部公所書到聽候帶領引見並傳於五月廿九日辰刻衣冠赴部演習口奏履歴如有是日不到者卽行扣除引見毋得違悞○詹事府爲出示招考事照得本府供事懸缺例應出示招考爲此示仰投考人等取具五六品同鄉京官印結於六月初五日親身赴府呈明年貌籍貫三代履歴以憑核明給予卷票聽候定期考試凛遵毋違○孟某直隸大城縣人早歲入都僦屋櫻桃斜街迤南開設復興客店迎來送往獲利頗豐近將店内臨街馬號兩椽轉租與李某開設器血鋪開張多日並未通知房東房東係候選知縣陸小山大令亦寂無所聞至本月初遣家丁往索房租驀見馬號已攺爲門面門闌上懸匾曰東鴻興不勝詫異立卽歸向大令禀陳大令氣忿難平遣家丁作抱呈控諸宛平縣縣尹派役傳孟李到案押候訊供○優人楊月樓久抱沈疴幾瀕於死近更上膀下胯潰爛不堪膿血交流腥臭達於戶外延至本月初一日溘然而逝顧曲周郎不免爲之悵惘○爛麫胡同某京官宅後有大槐樹圍六七尺高可凌霄數百年物也上月晦日突發大風連根拔起砉然一響倒於屋上以致房屋立時壓倒幸未傷人 
[津門客話]  
　　鄭玉軒京卿藻如歸自外洋以病痺養疴珂里現在調理漸愈李傅相垂念舊屬函促來津京卿隨於月初　止與南洋鉅商張君振勳同時禀見傅相均以靑眼視之○楊柳靑人王氏子於月初某日娶婦彩輿賃自鄭家除鼓樂外兼用文武執事適逢陰雨武執事避雨胡同外李氏門樓王疑付缺如遂相詰責鄭夥告明原委李聞之從旁譏誚謂琅琊雖大族然亦支分派别彼之祖若宗是何身分而竟若是排塲乎語爲王所聞怒而毆李拳脚交加時小雨廉纎李宛轉泥塗中有着釘靴者飛足踢中面門以致紅腫如桃俄復皮破血溢於是鼓樂星散彩輿亦另往村西街鄰再四調停令王十五日保辜另給津錢四十吊爲養傷資李首爲之肯鼓樂遂復集彩輿亦於村西事畢而回而武執事己散若晨星卽文執事亦參差零落草草御輪而返正交拜間李氏婦率領男子四五人持棍而至婦黑而胖鋒銳莫當王亟閉門婦掬淤泥擲粉墻上又以棒搗門王氏始終寂寂無聲婦無奈回去訪事人述之如此里巷瑣屑本不必登報章惟暴冨戶之僣制遭災小家婦之逞潑胡鬧歴歴如繪亦足以助談資因姑刪節而附存之若視爲梅聖兪之碧雲赮則悞矣○入伏之日酷熱異常至初九日熱尤甚流金爍石幾如炭熾洪爐起視室中寒暑針竟升至一百度幸初十日得急雨數陣於是炎威稍退居人如服一帖清凉散矣 
[烟臺零拾]  
　　膠州口自經撫憲勘騐後聞將修築砲臺果爾則東海又多一重鎭矣○廣仁堂告成後各善事次第舉行兹又派人赴各村落宣講聖諭以資訓迪○某甲購得一六門小洋槍不時玩弄一日悞觸機關砉然聲震幸未裝入鉛子是以手指雖被灼傷尙不至於殘廢云○潮州會館及儒林街二處街道逐一興修出其途者無不頌大憲之惠○某甲與某錢莊有隙出外散布流言謂該莊行將倒閉存票之家咸持帖往取蜂擁而至大有疾雷不及掩耳之勢時則更漏己深不便應付以致成羣結隊喧閙不堪文武各官聞之親來彈壓見有空空兩手者知其非持帖取錢當街笞之衆始解散○離烟六七里七喬地方某姓子年方舞象偶持錢來烟購物數日未歸四出訪求讫無下落其爲悞入歧途耶抑被匪人之誘耶當此拐風熾盛家有孩穉者尙其加意防閒也可 
[章門夏景]  
　　江省自初三日開霽後晴曦朗照盡掃纎雲江水消退三尺自後可免水患人皆額手相慶○贛州早稻登塲較之各屬應早半月近聞贑州所出新稻於五月下旬運至省城向章南昌新稻未穫贑州新稻准出售適是時南昌鄉新稻已有一二起刈穫者而贑州新稻遂得善價而沽各米鋪舂簸攙和頗獲厚利○福餘庵廉訪督同南昌府崔第春太守南昌縣汪芍卿明府新建縣朱少霞明府與城廂内外保甲委員率帶巡丁并内外三營各兵勇日夜巡查彼去此來毫無間斷福廉訪復於四更後出轅至保甲總局小憇向各員細詢一切知員因此黽勉從事馬蹄人迹達旦通宵近日地方極稱安靜人皆頌福謙訪之認眞辦理足爲閭閻造福云○贑州有公欵銀千兩裝入木桶飭家丁解至省垣某公館騐收經其公館家丁啓封查檢己失銀百兩而封條並無破損某公館一面電達贛州一面將收銀家丁送縣訊押旋接贑州覆電請將解銀家丁一體送縣嚴訊是誰之過再三根究終當水落石出也○江省翹步街於上月間新開茶肆鋪陳欵式悉仿滬上茶價昻貴亦如之一日有某公子邀同數人乘興而往領略玉川異味迨興盡而返卽命茶博士同往取值鋪主不允頗有違言公子所帶眼鏡忽墮於地公子怒拍桌大駡餘人從而和之毁壞物件甚多一時人聲鼎沸圍而觀者愈聚愈多公子與鋪主擁至縣署旋有和事老雇肩輿送公子回寓鋪主亦回事遂了結 
[板橋笛語]  
　　金陵訪事人云大憲祈雨兩月有餘雖沛甘霖終未霑足到本月初四日十二點鐘時黑雲潑黑白雨珧珠雨溢街衢行者幾歌揭厲三點鐘時雨稍止入夜鐘鳴九點復琤琤瑽瑽驟雨忽至直至黎明時節始點滴稍停是日上午十下鐘時雨師又疾馳而至源泉萬斛一瀉無餘其聲湯湯宛若巖腰瀑布貢院西首及門東一帶平地水深二尺墻垣倒塌者不計其數入夜又風雨齊降其聲淅瀝與蓮漏聲互相應答說者謂天公倘再不開霽則祈雨者又將禱晴矣○當初五　雨時陶家巷吳姓機坊後牆傾倒中有木匣長約尺餘封誌甚固斧而視之粲粲者皆黄金首飾莫辨其爲數幾何也詢之隣人據云吳有老母年近七旬甘旨之需務極精美不復計囊金之完否惟兾得母歡心其妻亦孝順温恭克盡婦道婉言奉事頗能視無形而聽無聲邇來吳家計日荒異常貧困母屢勸减膳而吳輒婉辭進之今春售去廣厦高堂于四月内遷居於此一旦獲此巨鏹不覺欣然曰自今而後可以娛老親矣鄰人述之如此辭中微露艶羡之意訪事人乃告之曰嘻此天之所以報孝子也汝羡其多金汝蓋師其孝行乎鄰人正容以對曰敬受教 
[括蒼山色]  
　　温州鎭周靜山鎭軍於初六日已刻自閩省公回麾下弁兵咸赴碼頭迎迓○温處道李健齋爵觀察以温郡素稱小鄒魯人文淵藪科甲蟬聨轉瞬秋闈士子之賦槐黄而踏省門者諒必不少因於初八日扃試决科題爲子貢問曰有一言至其恕乎賦得海上濤頭一綫來得樓字至十三日又爲温州府德峻臣太守决科題爲行不由徑至誰能出不由戶賦得鵬搏九萬得程字○統帶防營黄寄廷軍門錦文於本月初三日飭陶品三都戎全盛督帶旗勇前往稱溪會同雙廟防營叚碧春副戎生福分投進剿直搗匪巢初七日獲解土匪四名發縣訊供尚未招認○永嘉縣邵補堂明府因土匪竄境攎掠良民禀請大兵相機攻剿現已先後緝獲士匪戴阿蒙李可邊李均考潘丙戒李永昆潘士求陳金　滕得富陳茂林黄永立黄德金共十一名逐日刑訊僅有三名承認餘尙狡展不招○鎭轅巡捕阮霞卿把戎督飭舟師出洋巡緝颶風突起性命幾付波臣後幸擱於淺灘纔免葬身魚腹○前有英兵船駛抵甌江以資保護本月初四日未刻有英兵廿餘人至大街順生洋行沽飲酩酊 
 
 

Page 3

 
 
大醉玉山漸頽好事游民一路尾隨其後愈聚愈夥幾肇事端幸管帶官聞而登岸押令歸船事爲李觀察所聞卽拜會領事胡君囑其嚴行約束胡君隨據情照會兵船統帶福總兵利孟嗣後不准擅自登岸游行○由柟溪至大箬岩向有航船一潮汐間卽可抵岸初四日午後倐起大風聲如虎吼船正在中流容與偶一欹側覆入波心同舟廿五人僅水手三名得慶更生餘均從三閭大夫去矣慘哉○十二日郡城資福山上有一無名男屍年可四十許面色黧黑一時哄傳遠近旋有地甲到來騐得屍身遍體靑黑疑是服毒致斃隨投縣署禀陳邵邑尊卽帶同刑仵前往檢騐棺殮發壇或謂死者因探親不遇窮途自盡未知然否○戴都戎諭令各城門每叚起更後扃鎖雖有要事不得擅開○前月廿七夜大令巡至麻行門邊見裏門尙未扃鑰營房闃其無人命從者入視則外門亦洞開立傳增門弁根究緣由則弁方科其頭祼其體昻然而至叩頭如搗蒜詢之醉態瞢騰語不了了大令勃然怒斥令關鎖城門不予深究 
[日東賸語]  
　　俄儲在日本被刺後日皇兩次駕臨存問士民獻金以充途費者宫内省奉皇命卻之又有靑森縣知事佐和正等募金購駿馬一頭齎往東京以貢宫内省亦傳旨拒絶○六月二十二號賞勳局奉命以緑綬藍綬勳章下賜計受緑綬者三名藍綬者一名第一等爲奈良縣大和國葛上郡葛城村民人喜多長七郎夙日研求植物專力墾荒在大和國字智郡大野新田新逢村落栽培果木此外起農會製絲會社等皆勵精實業歴數年如一日因遵明治十四年十二月七號勅定之絲綬勳章賜之以表彰其善行第二等爲同縣添下郡都跡村民人岡島彦七夙等勤於稼檣專務農功設試騐塲以辨别植物之美惡攺用良法又選良苗分寄四方特賜緑綬褒章以表彰其善行第三等爲同縣式下郡川東村式田喜平其善行與岡島彦七同亦賜緑綬勳章至受藍綬褒章者爲同縣吉野郡川上村民人土倉庄三郎平素致力植産慷慨好施浚渫川河開通道路墾撼荒蕪播種林木或奬勸養蠶頒施桑秧捨金不少著有成效洵堪嘉尙亦賜勳章以彰善行按日本鄉間古道尙存恒有傑出之輩專志一業俟其成而公於一鄉得邀上賞則無論識於不識咸來道賀以爲榮云 
[月下整軍]  
　　前夜九點鐘時西商團練兵統帶瑪禮遜在老巡捕房空地上傳齊各馬隊各槍隊至泥城外跑馬廳操濱各陣至十一點鐘時始整隊而還云 
[客中病死]  
　　昨日上午三圖地保石炳堂投上海縣報稱英租界寳善街張順興小客棧中寓客龔閬於上月廿九日至棧忽患霍亂吐瀉由棧中人延醫調治延至昨晚斃命小的往查屬實知龔並無親族在申是以報請核示袁海觀大令諭令棧主吕金寳從速備棺收殮 
[弄假成眞]  
　　英巡捕拿獲假扮軍犯之吳小慶解送公堂蔡太守飭送上海縣備文遞解至靑浦縣原籍昨日袁大令備文飭差押解起程嘻是以假犯而作眞犯矣因泚筆記之而戲標其目曰弄假成眞 
[勒閉烟寮]  
　　本邑城廂内外大小各煙館除英法美各租界外均經袁大令諭令每晚十點鐘時卽須一律閉門不得任人往吸前晚十一點鐘時帮辦總巡朱明府帶同局勇巡過城内三牌樓南首見潮州人所開公泰烟館依舊重門洞啓烟客如雲因勒令不准再開限三天内閉歇遷去 
[英界公堂瑣案]  
　　包探秦少卿禀稱三菱公司裝煤輪船上管機器西人失去金表練一條報捕請查今由小的查得楊阿星携有金練拘拿盤詰據稱中途拾得現在失主已經出洋約遲一禮拜返滬楊供稱小的家在本邑鄉間以販賣水菓爲生昨日黎明時到霑東門外水果行買貨路經法大馬路法公舘前見地火燈旁遺有表練輾轉交人估看據云實是精金製成蔡太守問爾有人具保否答稱不論何處行號店鋪均肯作保太守飭央人保出金表練存捕房俟失主投案再行訊供核辦○二百廿四號華捕禀稱昨日小的見王德海手持對時表付質帶至捕房由捕頭盤詰據稱竊自大南門外王沈氏家知照王沈氏來認明無悞今特解送案下王沈氏訴稱家有小木匣内放對時表及有人將屋抵銀之據失竊後幸由巡捕查獲卽往辨認責表雖原物玉器抵據仍烏有子虚請將抵據追還否則勢將受累矣王供稱小的係本邑南門外人與該氏鄰居祗竊對時表一枚已經呈案並無玉器抵據王沈氏又稱表玉及抵據皆儲諸小木匣中表在主手豈有不知抵據之理蔡太守諭王曰爾行竊該氏之表則玉器及抵據同在匣中何得推諉且抵據在爾毫無用處該氏則大干未便從速交出尙可寛恩王仍供稱小的實未見有抵據太守謂設已遺失或經撕毁亦可據實供明王堅執前詞太守諭王沈氏曰王行竊理合懲辦奈尙有抵據蹤跡全無將王移送上海縣如果仍難追究則由縣備案可也王沈氏稱我係女流丈夫早亡婚子尙幼今到憲案實由親戚宣阿福送來若涉訟縣中恐多周折奈若之何太守謂本分府念爾女流不得不送縣王沈氏唯唯稱謝太守飭將王及表備文移送上海縣着該氏自行投質包探何瑞福禀稱前日蠟燭店主徐矩芳囑學徒某甲雇張大居東洋車裝大錢二十千以十千放車上十千放坐身下送至寳善街某店及至車夫祗將車上十千交付甲未及檢點大居遂安享其餘及某店中人向矩芳言明祗收十千之數歸而盤問則學徒稱憶及車是第二千三百七十三號因報明捕房查得此車原由陳錦山租賃後轉租與大居小的獲陳詰問諉稱不知旋令大居交出則指明陳灶下有錢九千祗少一千已經用去矩芳申訴前情陳供稱小的曾將東洋車轉阻與大居不知載錢吞没之事安知其藏在小的灶下大居初曾避匿由小的尋見大居供稱小的雖運錢吞没然今已搜出惟用去一千文而已此事陳不知情求恩超豁蔡太守問矩芳曰爾旣着學徒運錢二十千車夫祗交十千豈學徒竟不知不覺耶矩芳訴稱學徒原疏忽太甚太守判令笞大居五十板陳旣不知情從寛開釋錢給矩芳領去○三道頭華捕禀稱王阿三在野雞妓吳秀寳家留連不返其妻余氏前往尋見口角之下氏面上忽受盌鋒傷爲此一倂拘案秀寳供稱小婦人原籍蘇州現在治下賣娼卽俗所謂野雞妓王客時來游玩致其妻屢向小婦人尋釁昨又自取碎盌劃傷其面由捕拘來王供稱小的係寗波人向在某洋行當庖丁現已失業在家時妻子余氏時時吵鬧不得已而住在秀寳家昨日又來吵擾巳劃傷其面小的養育妻子月費洋十餘元衣食旣足不應再管丈夫之閒事余氏挈年約一二歲至五六歲之子女共四口供稱丈夫現已失業久在秀寳家不顧小婦人養贍子女皆嗷嗷待哺無奈冋之理論丈夫旣有所好則子女皆丈夫所生應得盡心撫養今小婦人受苦若此情同絶命是以尋至秀寳家不料丈夫擲盌致傷並非自劃蔡太守聞供惻然問華捕曰爾知氏之傷是否自劃抑被丈夫擲碗所傷禀稱小的聞得閙聲入内查拿見氏面上有傷不知是自劃抑擲碗所傷太守問王曰爾旣係有業之人且家有妻子自應安分營生今旣失業無聊每月何來洋十餘元爲妻子養贍費供稱小的向友人商借太守問商借是久常之事否旣稱商借以供家用爲何常在野雞妓女家豈家用需錢野雞妓女又分文不費乎答稱秀寳不索夜合貲太守曰爾豈以妻需費用妓不索錢是以棄妻就妓乎隨諭以後不許再至秀寳處秀寳亦不得再留王王供稱妻子家用小的原不缺少惟秀寳家總須來往太守大怒曰照爾所供情由本當將爾笞責因念爲妻子起見一經笞責爾必怨妻子更深本分府一再開導冀爾攺悔爾竟敢在堂上胡言亂語乎富副領事謂王無恥已極太守飭押令再三思慮如果攺悔始准取保釋歸又諭秀寳曰爾旣爲野雞妓則淫賤巳極参唆使人家夫婦不和殊堪痛恨今姑釋去嗣後如再留王定干重處　寳供稱小婦人以後不敢留王矣太守遂令氏　子女返家醫傷副捕頭禀稱查得宫樹桃駕馬車出外睡在車中及帶至捕房查得並無捐照據言車是瑞豐絲棧主人之物伊當馬夫已有三月今伊知照主人到來則並無人前來承認顯見假冐理合責令補捐計馬車每輛月捐洋四元應補捐十二元沿途磕睡亦應判罰宫供 
 
 

Page 4

 
 
稱馬車實係瑞豐絲棧主人之物蔡太守謂然則爾主人如何不到遂判令補捐洋十二元并罰洋一元○沈徐氏控丈夫沈關泉持斧砍傷蔡太守訊供之下飭將其夫關泉押候氏傷痊再斷此已列入報章矣昨日氏投案訴稱小婦　傷巳略痊嗣後但願丈夫不再行兇小婦人决不請辦關泉供稱妻子與小的口角時小的適在劈柴以致誤傷實因小的不許妻在妓院傭工是以不睦氏又稱丈夫不顧家用使小婦人出外傭工得資以養子女太守再斥關泉曰爾如再行兇定干究辦今姑從寛開釋○包探王阿二禀稱前夜殷氏出外買香燭突有瞿金發向之調笑以致口角後瞿冐爲小的之夥喚令氏啜茗評理欲罰洋二元氏來問小的小的因將瞿拘案事關冐名訛詐請賜嚴懲殷氏申訴前情並稱瞿又來言包探王阿二囑伊索洋二元是以知照包探拘案瞿供稱小的向在某洋行當細崽現已失業前夜偶與友人說笑氏指以爲調戲辱駡不休小的並不冐充包探夥向氏索洋蔡太守問氏曰爾須將實在情形陳訴瞿豈有自稱包探囑伊索洋之理凡人拆梢自必抵賴安有自認拆梢乎氏答稱的係如此尙有鄰婦可証鄰婦某氏訴稱小婦人聞瞿如是申說太守謂瞿遊手发閒已可槪見判令管押三天期滿保釋○三菱公司棧房出店人鄧兩和訴稱扛夫杜阿虎竊取洋菜四紥經棧中司事所見獲住人贓杜供稱小的係本邑鄉間人在三菱碼頭　　夫已歴年所此項洋菜在地上拾起竟被指爲竊贓蔡太守問鄧曰見杜行竊之司事何不投質今杜不認行竊姑飭交保可也洋菜給鄧領去 
[法界捕房瑣案]  
　　江灣人兪陸氏因丈夫兪阿金不能養活以致大歸其父陸硯香收留五載旋於五月某日被向業藥店之周立山誘之至申包探查知一併拘解到案葛同轉訊明曲折分别懲責着將周枷號一月兪陸氏押捕房半月期滿准其父領歸一切情形已詳前報及押期已滿陸硯香因病不得到堂昨日其夫歴訴緣由求爲給領同轉再三研訊復將兪陸氏帶出問來案者是誰供稱小婦人之夫問爾因何不與丈夫同室供稱丈夫嗜好太深實難養活又問兪曰爾今年幾歲家中尙有何人答稱小的今年廿七歲家住虹口老母已五十七歲矣問爾向操何業供稱小的向業樂店同轉曰爾旣已知悔着將爾妻領去務必勤於謀業勿再荒唐於是諸人皆叩謝而去○咸吉錢店鎔化銅洋捕房疑其混用將夥高福堂拘案訊究葛同轉令高擕帶鎔洋爐炭到寠試騐昨晨高偕學徒携帶炭火將夾銅洋一枚富堂鎔化同轉曰爾此種銅洋生意以後不必再做免得捕房中起疑心諭畢着具不再鎔洋切結高遵諭具結而退○小竊吳阿章竊取賣水菓人籃内錢一千文經葛同轉訊不承認並稱現巳攺過在彼管毛厠同轉着笞責一百板具此後新北門外一帶再有被竊之物向吳追究切結吳稱此些小事小的可以具結同轉遂令釋去○竹王張忠前在南橋竊取王倪氏家衣飾至各處典質銀錢包探拘送公堂葛同轉着押候吊贓再核失主之姪孫名世林因閱申報得悉緣由　案禀陳一切同轉着失主親自到堂具領阼晨世林偕王倪氏投案齎呈賊所遺鐵鑿兩柄歴訴失竊情形同轉問如何被竊曾否禀報地方官氏稱小婦人臥室在屋之中心外人不能入内三月廿四日小婦人有事往松江迨至四月初遄返查被賊竊去大官箱一口衣一包首飾匣一枚及零星諸物當卽赴南橋司吳幹元老爺及營汛雷振章老爺虎禀報同轉命帶張忠至案問是日有若干人同竊供小的本住王倪氏家後吳錦厓家是日黄昏時獨自前往竊得衣箱分三次由樓窓縋下窩匿吳家樓上問前日爾稱押票寄存大團王老蘭處曾否遣人往取答稱小的覊身押所難以往取問各贓均質在南橋否供稱衣包質在南橋大官箱中皮衣質在新塲鎭惟首飾俱係古式無人收受是以寄存王老蘭家同轉着卽還押巳吊之贓給王倪氏先行領去○日前沈阿龍在安慶輪船竊取客人鵰翎扇一柄某包探拘獲人贓解送案下葛同轉以失主未到判令掌頰八十下贓　捕房一切情由已登前報昨晨有某處報關行中人周培芝投案訴稱本月十一日乘安慶船來滬鵰扇儲諸鞋籃内忽然失去遍查無着今見申報載明大老爺己將竊賊懲辦爲敢到捕房認明贓物來案具領同轉訊准卽領去○張寳山積欠恊和米店洋銀二十七元二角店主胡竹生向索不還返將店夥毆擊前日包探奉諭往拘亦被張糾黨行兇旣到案葛同轉限三日内交還米洋冉行核奪昨晨木工鄭阿榮代繳洋二十七元二角訴稱張本患瘋癲家中尙有老母同轉着將張帶案謂似爾行爲定當枷責姑念有人代爾料理准卽開釋復諭鄭曰以後張再有不法事情惟爾是問鄭唯唯而去○孩子王阿全私取家中所放田單交與李洪生其父王鈞得知將子及田單送案葛同轉訊明情節判責手心二百李管押五日昨晨王鈞投案具領田單並稱兒子實屬不法前蒙大老爺送醁充公所管押三月洎釋出依然如此行爲請嚴加責押可也同轉曰此處未便久押爾於七月初來領田單當堂給還王叩謝而去 
[敬謝鴻施]  
　　昨承安仁樂善局見惠臥龍丹蟾酥丸共一百瓶囑代分送君如叔子斷無遺藥以酖人我豈微生有似乞鄰而與或開緘拜領感謝彌殷至貴局收捐清單敝報實限於篇幅不及備錄旣念大君子誠心爲善年終當自有徵信錄刊送亦無須本館豫爲照登也 
[江督轅門抄]  
　　六月十三日新授廣東瓊州鎭滕嗣林由京引見回○十四日委署九江鎭何明亮見辭赴任羅灝奉委府發審差 
[蘇省撫轅抄]  
　　十一日通判程鈞禀銷鎭洋塘工差府經歴劉祥瑞禀銷江北一帶緝捕差○十二巡檢蔣家澤禀知丁本生父憂○十三日從九李仕策禀謝委署江陰縣顧山司巡檢事○十四日知縣朱秉成禀銷海運津局差並謝飭知酌補常熟縣缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　照錄劉蘭階先生經手散放順天武清冬賑寗河文安保定春賑收文數目刋登公鑒○計開○一收京平松銀八千兩市平足銀五千兩共扣武平足銀一萬二千二百九十三兩每兩兌九七五東錢八吊九百五十文合九七五京錢二千九百八十三三三計九七五京錢三萬六千六百七十四千七十五文九七五申九六串底京錢五百七十三千三十二文共計九六京錢三萬七千二百四十七千一百七文○一收通永道憲楊京平松　一千兩扣武平松銀九百五十一兩每兩兌九七五東錢八吊七百五十文合九七五京錢二千九百十六六六計九七五京錢二千七百七十三千三百四十三文九七五申九六串底京錢四十三千三百四十文共計九六京錢二千八百十七千八十三文○一收施子翁公去化寳銀五千兩寗河兌四千六百九十一兩一錢六分申京平一百八兩八錢四分合京平銀四千八百兩每兩兌九六京錢三千共計九六京錢一萬四千四百千文○一收公去化寶銀五千兩文安兌五千三百八兩八錢四分申京平一百二十三兩二錢五分合京平銀五千四百三十二兩九分每兩兌九六京錢二千九百二十文共計九六京錢一萬五千八百六十一千七百二文○統共收九六京錢七萬三百二十五千八百九十二文○一丈武清計放九六京錢三萬九千一百九十一千七百六十文共二百九十二村極貧一萬一百六十六戶大三萬五百二十二口小一萬五千四百六十三口每大口七百二十文小口减半次貧七千四百八十戶大二萬五千六百三十一口小一萬三千四百五十六口每大口三百六十文小口减半與黄愼之殿巽錢糧並放○一支寗河計放九六京錢一萬四千四百千文共二百五十九村二萬八百八十四戶大三萬五千四百八口小二萬四千一百十五口每大口一千文小口减半除官賑銀八千兩米二千石外義助前數○一支文安計放九六金錢九千五百七十八千一百文共六十七莊二千八百八十二戶大五千二百五十四口小三千一百七十五口每大口一千四百文小口减半○一　保定計放九六金錢七千九十七千三百文共三十六莊一千九百十四戶大三千七百九十口小二千五百五十九口每大口一千四百文小口减半○一支各縣另給計九六金錢一百五千二百三十二文○統支九六金錢七萬三百七十二千三百九十二文○寳不敷九六金錢四十六千五百文合英洋二十三元由文報局賑所找付訖合併聲明[  同人公啓]  
 
 
 

Page 10

 
 
   
 
 

Page 11

 
 
[光緒十七年六月初九日京報全錄]  
　　宫門　○發抄硃批五道○雲督王奏查明通判被　寃　請　復革職處分摺○又奏叅革各武弁片○署甘臬程奏報接篆日期摺○將軍長奏請酌量抽撥防兵摺○蘇撫剛奏提督巡視下江水師事竣片○陜撫鹿奏報出省閱伍日期片○六月初九日刑部都院大理寺正黄旗值日無引見○八額駙假滿請安○關防衙門奏二十日大光明殿拜表謨貝子行禮○召見軍機○發抄張曜奏上年下半年已未結起數奉硃批戶部知道單併發欽此○又東漕各帮全數出境北上奉硃批秀部知道欽此○又審明蘭山縣民胡鈺因颯扎傷親母丁氏身死案奉硃批刑部知道欽此○又請將完解鹽價之候補同知黄鈞開復奉硃批着照所請該部知道欽此○馬丕瑶奏本年春季分盜犯正示奉硃批刑部知道單併發欽此○○雲貴總督臣王文韶跪奏爲叅員辦事得力詢考有據恭摺臚陳仰祈聖鑒事竊准督辦雲南礦務巡撫銜唐炯咨稱該大臣開辦貴州威寗銅鉛各廠全在地方州縣相助爲理始能順手得有成效前署威寗州試用通判鄧良成自奉委辦理京鉛一年中辦足白鉛八十萬斤黑鉛四十萬斤實屬異常出力爲歴次委員所未有該員兩任威寗實心辦事輿情愛戴前被叅劾未免寃抑　在部催京鉛甚急可否由臣籲懇恩施開復革職處分留於威寗辦理京鉛俾　臂助等因咨商前來臣以雲南藩司史念祖甫於上年八月由黔調任來滇貴州辦運京鉛情形及鄧良成是否可用該司必能詳切言之當於公見時面加查詢據稱黔省京鉛自軍興後歴年全恃存鉛湊解並未認眞開礦光緒十四年該司創議請撥的欵始定每年報解百萬之數其時通省僉以鉛礦久荒事同創始群懐畏葸無敢承辦此事者因稔知鄧良成才可有爲特加委任責令專辦京鉛該員不避艱苦開埰與收買兼施獲鉛日益暢旺成效大著奏咨各案均有可稽至該員被叅已在該司卸任之後未能悉其緣由等語臣查鄧良成由貴州撫臣潘霨奏叅革職其獲咎當未必無因而證以唐炯之咨商復叅以史念祖之詳述則所謂辦鉛得力之處未始非見才招忌之處因忌生讒外官通病告者三至聞者不能無疑此殆叅劾之所由來也惟京鉛爲鼓鑄要需於兵燹荒廢之餘整頓亦非易事鄧良成承辦以後收效具見明徵得人之難非可强致唐炯有督辦之責上籌國計不得不下惜人材此咨商亦爲經營採運起見臣旣考察得實理應爲之據實上陳應如何棄瑕錄用以裨礦務这處出自天恩微臣未敢擅請謹恭摺具奏伏乞皇上聖鑒訓示再此案潘霨原奏曾會臣後銜向來督撫奏事會前銜者須彼此商定方能拜摺會後銜者係先行發摺補送奏稿合併聲明謹奏奉硃批鄧良成着開復原銜交唐炯差遣委用欽此○○王文韶片再前據雲南蒙自縣知縣姚鈺詳武弁邱國興私刑吊打客民張炳超致令服毒自盡已據騐訊明確查拿該弁無獲等情當經批司查叅飭緝去後兹據雲南按察使岑毓寳會同布政使史念祖等查明該弁邱國興係石屏州人由武生應光緒元年乙亥恩科本省鄉試中式第八十一名武舉歸標以把總補用於剿滅臨安通海麗江鶴慶各府州縣會匪及騰越野匪案内在事出力保請免補把總以千總儘先補用並加守　銜經兵部議覆攺爲俟補本班後再按所保升階班次序補並准加守備銜光緒九年址一月初七日奉旨依議欽此旋於克復越南廣威府不拔縣城池案内在事出力保請免補千總以守備儘先補用加都司銜並戴藍翎部議照准光緒十三年二月初三日奉旨依議欽此又據雲南楚雄協副將吳永超禀右哨頭司把總趙增萬臨塲規避不顧名節被孀婦何何氏等呈控將女許婚得財翻悔等情並經批司詳革飭府審辦兹據查明該把總趙增萬係楚雄縣人由勇目投營出力咸豐士年拔補維西協左哨頭司外委同治八年拔補楚雄協右哨頭司把總嗣因迭次克復城池出力遞保都司銜以守備儘先補用並戴花翎又據署雲南石屏州知州王培心禀武職楊春華糾衆持械在州城内肆閙當經會營往拿拒捕傷差並查明楊春華係該州武生前於同治十三年投効陜甘軍營於關隴肅清案内出力得保免補外委以把總儘先拔補並戴藍翎應光緒五年已卯科本省鄉試中式第三十四名武舉丙戍科會試充補兵部差官期滿引見奉旨楊春華着以營守備用欽此因辦理軍報出力續保俟補守備後以都司補用先換頂戴經兵部　與騐票分發回愼收入督標中營差操補用先後詳禀奏叅前來臣逐一復查無異相應請旨將藍翎都司銜儘先補用守備邱國興花翎都司衔儘先補用守備楚雄協右哨頭司把總趙增萬藍翎補缺後以都司補用營用守備楊春華一併先行革職並拔去翎枝以便分别飭拿歸案照例審辦除咨部查照外謹會同雲南巡撫臣譚鈞培附片具陳伏乞聖鑒訓示謹奏奉硃批着照所請兵部知道欽此○○署理甘肅按察使調補西寗道臣程鼎芬跪奏爲恭報微臣接署臬篆日期叩謝天恩仰祈聖鑒事竊臣由甘肅平凉道調補西寗道新任平凉道何維楷到任臣接奉督臣飭交卸進省奏委署理臬篆於光緒十七年四月十三日准署藩司裕祥將甘肅　司印信文卷移交前來臣當卽恭設香案望闕叩頭祗領任事伏念臣章門下士水都微員由練官而隴上分巡膺薦牘而湟中調任憶去歲首權臬事鵜翼滋漸喜今兹重荷綸音烏台又攝查甘肅本凋敝之區臬司爲刑名所匯辟以止辟乃能禁暴除奸安益求发敢謂駕輕就熟舉凡察吏安民整頓撫綏在在均關緊要如臣檮昧懼不能勝惟有始終勤愼遇事禀商督臣認眞經理仍不敢以暫時　篆　涉因循以期仰答高厚生成於萬一所有微臣接署臬篆日期曁感激下忱謹摺叩謝天恩伏乞皇上聖聖鑒謹奏奉硃批知道了欽此○○奴才長順跪奏爲額穆赫索羅地值緊要防兵單微擬請由事簡地方酌量抽撥以資差遺恭摺具奏仰祈聖鑒事竊據額穆赫索羅佐領惠福禀稱額穆赫索羅西通省會東達寗古塔琿春南與朝鮮接界北與阿勒楚喀三姓毗連縱横一千餘里　間山嶺綿亘樹木叢深所有緝捕盜賊巡查地面在在需兵已有顧此失彼之慮邇值靖邊各營駐紥寗古塔琿春二城者尤多差徭絡繹官兵　送日無暇晷而額兵僅一百二十名佐領防禦驍騎校各一員實屬不敷分遣可否量爲加添以資擇禦而免貽誤　情　此奴才伏查額穆赫索羅地當孔道實爲省東門戶近年來設立防軍不免差務殷繁該佐領所稱額兵難數分　固屬實　情形無　添設官兵必須籌有經　餉項現值國用浩繁豈容添此冗費而吉林民貧地瘠又難就地另籌再四思維祗有援照雙城堡前添設領　成案由地方差簡之處抽撥辦理查各外城協佐管轄之區非與蒙俄接界卽屬政務冗煩惟烏拉協領衙門距省最近　務較　且與總管同城擬請由該處抽撥領催四名甲兵四十名一俟缺出陸續撥歸額穆赫索羅挑放以應差遣至該處原設防校各一員遇事亦恐不敷差委應請添設防禦一員驍騎校一員按年應支俸餉銀兩歸於吉林通省官兵俸餉項下支給其佐領一缺可否籲懇天恩賞加隨缺協領職銜稍　鎭攝之處恭候聖裁奴才係爲地方緊要整飭官兵起見是否有當理合恭摺具陳伏乞皇上聖鑒再吉林副都統係奴才兼署毋庸列銜合併聲明謹奏奉硃批兵部議奏欽此○○剛毅片再長江水師定章提督以半年駐下江半年駐上江周歴查看各營鎭將弁兵稽查勤惰本年提督臣李成謀由瓜洲一帶巡閱水師營務兹於四月二十七日到蘇卽與臣酌商一切江防各事認眞整頓仍督帶師船駛赴上游所有照章巡視下江水師事竣緣由謹會同長江水師提督臣李成謀附片具陳伏乞聖鑒謹奏奉硃批知道了欽此○○鹿傳霖片再臣奉命查閱陜西營伍業將校閱潼關西安滿漢各營情形具陳　案臣回省後正值新舊藩司交替之際並飭催赶辦奏銷各要件刻已清厘就緒擇於五月初八日由省起程前赴商州閱看該協標各營並就便酌調分駐各屬防軍齊集隨同校閱臣署日行公事飭委藩司張岳年代印代行遇有要件仍包封送臣行館辦理所有微臣出省閱伍日期謹附片具陳伏乞聖鑒謹奏奉硃批知道了欽此 
 
 

Page 12

 
 
[光緒十七年六月初十日京報全錄]  
　　宫門抄○諭旨二道錄前○發抄硃批　道○陜督陽奏甘省候補人員過多擬請暫停分發摺○杭織造明　奏奉傳活　謹將各欵先行分别赶辦作爲頭批報解航海運京交納摺○總兵鄧奏恭報接印日期　○大臣奎等奏察唅爾私墾燒糧一案訊明擬結　○六月初十日工部鴻臚寺正白旗值日兵部引見四十九名欽天監三名光祿寺二名○海公希隆阿假滿請安○工部奏派承修寍壽宫工程派出崑岡巴克坦布○召見軍機烏拉喜崇阿徐樹銘○發抄德福奏　辦馬賊土匪出力各員請奬奉硃批該部議奏單二件片二件併發欽此○又理刑司辦事司員理藩院員外郎格圖鏗額等請奬奉硃批覽欽此○又旗緑各營民團等隨同捕獲均給虚銜外奬奉硃批覽欽此○崧駿奏台州守李嗚梧到省飭赴新任奉硃批吏部知道欽此○○太子少保頭品頂戴陜甘總督臣楊昌濬跪奏爲　省候補人員過多擬請暫停分發以　疏通恭摺仰祈聖鑒事竊據署藩司裕祥署臬司程鼎芬會詳稱甘省關内額設各缺道府兩項共計十五缺而請旨簡放者多選補者少同通州縣共計七十缺佐貳雜職九十七缺每年除部選外請歸外補者正佐至多不過十數缺現在候補道府十人同通州縣並佐貳雜職均逾一百餘員隨班聽鼓有數十年及十餘年而不得缺者甘省地處邊陲著名瘠苦事少人多差委實難遍及有需次日久典鬻俱窮饔飱不繼困苦難堪者在廉隅之士尙知固窮自守而不能安貧者往往夤緣奔競恣意營求於吏治官常大有關係况前此補署均係變通遇有缺出祗擇其人地相宜並不計及花樣班次故在甘候補者大都立功軍營積勞得保到省而銀捐花樣之員絶少上年接奉部文截至光緒十六年底停止變通補者均照舊制倘此後到甘人員報　遇缺先分缺先等項花樣前來自必照章先行序補而輪補到班之員又爲其積壓更覺沉滯堪憐請將未經分發之勞績捐納兩班自道府以至未入流仿照從前蘇浙湘豫等省成案暫停分發甘肅二年藉可稍資疏通其正途卽用大挑錄用拔貢優貢孝廉方止俸滿教職教習截取舉人進士舘班議叙京員截取仍照配簽統掣此内如有指請分發者仍照捐納人員辦理保請分發者亦照勞績人員辦理至先經指分保留甘省尙未分發到省人員如情願攺發他省者擬請准其免繳離省等項銀兩以示體恤俟年限屆滿仍請照常分發等情詳請核奏前來臣維甘省候補人員近年各班擁滯補署無期以致需次日深負累日重馴至夤緣奔競流弊滋生現旣停止變通若再有勞績捐納兩途報捐花樣而至則輪補到班之員又爲積壓未免向隅且人員愈多擁擠愈甚似非澄叙宫方之道該署司等所詳係屬實在情形合無仰懇天恩俯准將分發甘省勞績捐納兩班自道府以至未入流暫行停發二年以資疏通其正途及正途中有捐納勞績分發各員宜如何配簽統掣酌核辦理並先經指分保留甘省尙未到省人員如顧攺發他省免　離省銀兩之處並懇勅部一併議覆俾有遵循謹恭摺具奏伏乞皇上聖鑒訓示謹奏奉硃批吏部議奏欽此○○杭州織造奴才有勳跪奏爲奉傳活計謹將各欵先行分别赶辦作爲頭批報角航海運京交納恭摺仰祈聖鑒事竊奴才衙門上年八月間接奉内務府文開由敬事房傳旨派辦上用賞用蟒袍面旗蟒袍面大小卷蟒縀江綢宫綢紗縐等項共五千六百一十六疋件限於十月内解京等因前來當經奴才因十月到任期限已迫不及赶辦且籌欵購料在在需時仰懇恩施俯准寛子期限分批解京俾得認眞辦理等因專摺具奏奉硃批着照所請該衙門知道欽此欽遵在案伏查前項活計係奉特旨傳派要需亟應敬謹織辦奴才到任後當卽咨商浙江撫臣轉飭藩司籌撥欵項嗣由司局將料工銀兩先後移解前來一面採購物料廣招工匠不分晝夜嚴督赶辦現已織辦得綉　蟒袍面八十八件蟒縀三十四疋縀紗綢縐羅紡等項共計二千六百七十三疋件分别裝箱封回作爲頭批專差於四月二十七日舫海運京呈送内務府交納其餘未解各件容奴才咨商撫臣轉飭司局將應需料工銀兩赶緊找解清楚接續赶辦一俟工竣卽當解送交納不敢遷延貽誤至所用料工銀兩應俟辦齊後專案造册報銷所有奉傳各欵活計先行赶辦作爲頭批報解緣由謹恭摺具奏伏乞皇上聖鑒謹奏奉硃批該衙門知道欽此○○頭品頂戴記名提督甘肅西寗鎭總兵奴才鄧增跪奏爲恭報奴才接印任事日期叩謝天恩仰祈聖鑒事竊奴才前在伊犂鎭總兵任内奉旨調補甘肅西寗鎭總兵籲請陛見奉硃批鄧增着來見欽此遵卽入都仰蒙召見兩次祗聆聖訓欽感莫名陛辭起程本年二月二十四日行抵甘肅省城奉陜甘督臣楊昌濬檄飭赴任遵卽馳抵西寗四月初一日准前署西寗鎭總兵李良穆將欽頒同字三十六號甘肅西寗鎭總兵官銀印一顆及王命旗牌文卷等項移交前來當卽恭設香案望闕叩頭謝恩祗領任事伏思奴才嶺南薄植早歲從戎鶚薦恭膺鴻施疊被前在伊犁數載未報涓埃兹復仰邀寵命調任西寗自維愚昧懼弗克勝惟有益矢　勤勉圖報稱以兾仰答高厚鴻慈於萬一除將到任日期循例具題外所有奴才感激下　理合恭摺叩謝天恩伏乞皇上聖鑒謹奏奉硃批知道了欽此○○奴才奎斌永德跪奏爲察哈爾私墾燒糧一案訓明擬給恭摺仰祈聖鑒事竊據正黄旗總管等呈報民人韓大成賄串該旗　佐領驍騎校昻晦私墾牧地又據三一堂傳教士陶福音等呈控該旗官兵將伊墾地田禾燒　等情當經　飭該旗將人證解交豐鎭廳會訊並奏請將昻晦先行革職歸案訊辦奉硃批着照所請欽遵在案兹據署豐鎭廳同　張心泰會同正黄旗總管貢都三保等詳稱訊得此案韓大成係天主教民於光緒九年問在正黄旗地界設局招人墾地先後共收　同教人冀全興等三十九家曁三一堂教士公攤買地銀七千餘兩當巳革驍騎校昻晦者理七佐領印務時韓大成付給七佐領保什戶巴圖納遜哈芬山濟米土布銀二千五百兩捐買花勒桃盖牧地五十二號先行墾種俟地放出冉付銀一千五百兩巴納遜等得銀分給昻晦銀一百五十兩令其付給空白佐領印紙一張書約交韓大成等收執爲據卽被護軍校達爾瑪濟爾弟控經前任旗廳疉訊未結巴圖納遜山濟米土布旋皆病故冀全興等屢向韓大成索地韓大成復給昻晦銀九百五十兩除由昻晦分給親軍校色爾濟皋土布等共銀七百二十九兩五錢外餘銀二百二十兩五錢昻晦自用韓大成卽令冀全興等赴花納　盖地内建屋墾地十六年八月初八日傍晚冀全興等將所種田禾刈穫在地忽遇達爾瑪濟爾弟奉叅領委令帶領兵丁百餘人赴該地驅逐種地教民惟時天色已晚人衆勢亂未識是何兵丁失火延燒田禾並拾取教民零星錢物研鞫再三前情不諱詰非有心放火衆供無異案無遁飾查此案該教民韓大成設局招人私　牧地冀全興等出銀買地均屬不合姑念情願退還地畝應請免罪斷令赶緊將地退出仍歸游牧已革驍騎校昻晦始則聽從已故保什戶巴圖納遜等得銀私賣牧地繼復得銀准令建屋種地親軍校色爾濟皋土布等各分使銀兩雖多寡不同均屬非是姑念尙知愧悔各願退銀昻晦　已革職亦請寛免置議應令昻晦等將分使之銀九百五十兩勒限交還該教民冀全興等收領已故保什戶巴圖納遜哈芬山濟米土布所得二千五百兩例雖身死勿徵但不酌减斷還難免教民藉口應責令各家屬分繳不敷之數查護軍校達爾瑪濟爾弟奉委帶兵驅逐種地教民失察兵丁失火延燒教民田禾以致教民遺失錢物實屬辦理不善應令該護軍校督令七佐領兵丁分限公共攤銀一千六百兩與昻晦前曾分使銀一百五十兩一同父還冀全興等抵償巴圖納遜等所得銀兩並還教民失去之錢物韓大成所收冀全　等銀七千餘兩除先後給過昻晦及已故巴圖納遜銀三千四百五十兩其餘銀三千餘兩據供伊局中日用及往來川資用完應責令酌還冀全興等銀一千兩失火燒禾拾取錢物之兵丁旣不知何人應免查究相應擬結會詳前來奴才等　核此案該篆員及教民等　將牧地私相授受情節均重本應巖懲姑念該教民等尙知愧悔情甘退地應如該旗廳所請從寛免究已革驍騎校昻晦私　牧地尤爲胆妄今該教民　旣免深究該驍騎校業經革職亦應免　科罪其餘擬　各節尙屬平允除批飭照詳辦理並分咨兵部刑部總理衙門查照外所有訊結教民私買牧地蒙兵失火燒粮各緣由理合恭摺具　伏乞皇上聖鑒謹奏奉硃批該衙門知道欽此 
 
