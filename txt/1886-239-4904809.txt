# 1886 - 239 - 4904809

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大卽日爲始集股印成每股計洋十六元正願搭股份者先　洋四元本齋卽付股票一紙樣本一張定於明年正月底出書憑股票代付洋十二元向本齋取書一部此籍係用上等連　帋分釘六十册釘工精雅邁倫藏以巾箱加以暗　　書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本齋　　再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針市街恆遠里源　　匯票庄京都煤市街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此佈 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎淸眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣八時者校對不厭精詳字跡亦極匀整至於開印之時機器悉　　力故墨色黑而匀更無燕瘦環肥之誚現已竣工每部分訂十二本約月杪出書價洋五元五角法馬路南申昌書坊與外埠申昌發售皆可購取　售格外公道 
[招請文人修字告曰] [  點石齋主人啓]  
　　本齋現有大部書籍須人修潤其有願承是選者本齋另闢房屋置　几椅以待惠臨晨集酉散筆硯點膳均須自備其修潤不　式者隨時辭　　設遇有事可暫告假惟不得擅自帶歸倩人頂替致有損壇復此推諉等事准於卽日開修尚望不吝指教爲幸修字處分設在輔仁里第五條弄　　該處有人承接卽請逕往可也 
[八十七號畫報出售] [  點石齋主人啓]  
　　西班牙國有博士某謂其國人曰近觀星象天地將有翻覆之禍此語出而一國之人皆若狂及屈所言時日了無變異而羣疑於是釋然本齋以其事屬可笑故登之以供衆覽淞隱漫錄圖說一則仍附畵報之末准於初六日出售此佈 
[傷寒温邪辨] [  胡悅彭稿]  
　　天下一病自有一病之主方一經自有一經之見證未有病不明而能主其方經不分而能起其病者也卽有之亦幸中耳一經明者訊間彼卽茫然無所措其手足内經曰不明十二經絡則開口動手便錯所以識病分經爲第一要着每見滬上醫流見病者身熱頭痛不分證之虛實表裏動輙不曰傷寒卽曰温邪其用藥亦動輙不書豆卷卽書牛蒡醫家自以爲是病家見之亦未始以爲不是嗚呼此所以成市醫之世界也不知豆卷牛蒡乃有明馬元儀先生治温邪初入上焦用以宣化以示微發表於不發之意若以之治傷寒非惟病之不能却抑且引邪蔓延遺患無窮此皆不學無術之徒熟讀湯頭數方略識藥性幾味居然行道惟利是圖草菅人命厥罪難逃茲將傷寒温邪大略辨明欲求精核請觀全書節交霜降寒氣司令如見惡寒發熱頭痛如劈骨節疼無汗而喘脈浮緊者此寒傷營證也仲聖以麻黄湯主之如見發熱頭痛自汗脈浮緩者此風傷衞證也仲聖以桂枝湯主之如見發熱惡寒頭痛身疼汗不得出煩躁脈浮緊者此風寒兩傷營衞仲聖以大靑龍湯主之前人有麻黄桂枝靑龍鼎峙三法頗有深意至其傳變縱無定矩然亦不能逃出六經圈子所以治傷寒者必先熟六經之脈證六經熟然後縱横變化溯源窮流無往而不貫矣今將徐溪先生六經脈證便捷易紀備錄於左以公同好太陽病脈浮頭項强痛而惡寒尺寸俱浮者太陽受病也其脉上連風府故頭項痛腰背强發熱汗出脈緩者名曰中風惡寒體痛區逆脈隂陽俱緊者名曰傷寒發熱惡寒者發於陽也無熱惡寒者發於隂也發於陽者七日愈發於隂者六日愈以陽數七隂數六也陽明中風口苦咽乾腹滿微喘發熱惡寒脉浮而緊陽明病也若能食名中風不能食名中寒尺寸俱長者陽明受病也其脈俠鼻絡于目故身熱目痛鼻乾不得臥陽明外證身熱汗自出不惡寒反惡熱　陽明脈大以上皆陽明之經病有太陽陽明少陽陽明正陽陽明太陽陽明者脾約是也少陽陽明者發汗利小便已胃中煩燥實大便難也陽明之爲病胃家實也此乃正陽陽明陽明居中土也萬物所歸無所復傳始雖惡寒二日自止此爲陽明病也少陽之爲病口苦舌乾目眩也尺寸俱弦者少陽受病也其脈循脇絡于耳故胸脇痛而耳聾少陽中風兩耳無所聞目赤胸中滿而煩者不可吐下吐下則悸而驚脉弦細頭痛發熱者屬少陽三陽合病脈浮上關上但欲眠睡目合則汗此屬内熱已極傷寒六七日無大熱其人煩燥者此爲陽去入隂也傷寒二日三陽爲盡三隂當受邪其人反能食而不嘔此爲三隂不受邪也太隂之爲病腹滿而吐食不下自利益甚時腹自痛尺寸俱沈細者太隂受病也其脈布胃中络於嗌故腹滿而嗌乾傷寒脉浮而緩手足自温者繫在太隂自利不渴者屬太隂以臓有寒故也當温之宜四逆輩少隂之爲病脈微細但欲寐也少隂病欲吐不吐欲瀉不瀉心煩但欲寐五六日自利而渴者屬少隂也尺寸俱沉者少隂受病也以其脈貫腎絡於肺繫舌本故口燥舌乾而渴厥隂之爲病消渴氣上撞心心中疼熱飢而不欲食食則吐蛔下之利不止尺寸俱微緩者厥隂受病也以其脈循隂器絡於肝故煩滿而囊縮厥隂中風脈微浮爲欲愈不浮爲未愈以上皆六經之本病至於傷寒變病其症繁多因限於篤幅不能多贅欲窺全豹須觀原書若夫冬温之症則有頭痛發熱欬嗽脈見浮數苔見薄白惟宜加减怱豉湯調之感風之重者則加紫　羌活感寒之重者則加麻黄石羔要知西北二方天氣高燥燥則陽氣獨盛是以傷寒多而温邪絶少東南二方地氣卑濕濕則隂邪用事是以温病多而傷寒罕見試觀葉天士先生治傷寒百中不過一二斯非近時之證據乎又有冬時觸犯邪氣伏於經中至春分前後乘陽氣而爲温病其症不惡寒但惡熱口大渴脈多數正内經所謂冬傷于寒春必病温是也至冬不藏精春必病温一症喻嘉言專主房勞所致未免太泥吳鞠通辨而正之是也若春温病者以春感風邪其病在上脈不緩緊時見動數或兩寸獨大身熱頭痛微惡風寒口渴欬嗽者名曰温病無汗葱豉湯主之有汗牛蒡　散主之再傷寒由毛竅而入自下而上始足太陽膀胱經故治傷寒者以六經爲先温邪由口鼻而入自上而下鼻通于肺無六經可循故治温邪以三焦爲主大底温邪甫入上焦首先宣化漸入中焦宜用淸泄傳入下焦實則搜剔虛則滋養此治温病之提綱亦卽前人麻黄桂枝青龍鼎峙三大法之遺意然而病之變遷無定要知其一定之治隨其病之千變萬化而應用不窮是在臨證者神而明之余之此篇不過粗擬大略因見世上不明傷寒温邪之别聊以分晣而明辨之海内諸同志其 
 
 

Page 2

 
 
有以教我則幸甚焉 
[本館接奉電音]  
　　昨晨九點鐘時本舘住京訪事人電傳本月初四日諭旨二道敬謹譯登○八月初四日奉旨安德着賞給副都統銜作爲庫倫掌印辦事大臣照例馳驛前往欽此同日奉上諭張之洞奏署提督丁憂請暫留署任一摺鄭紹忠着仍留廣東陸路提督署任廣東潮州鎭總兵員缺着鄧安邦補授欽此 
[照譯長崎西報]  
　　中國兵船水手在長崎被日人戕害情形其詳已紀前報兹閱長崎西字報悉日本外務大臣及中國駐紥日本欽差俱派三大員于七月二十日及廿二等日疉次查辦此事所有中國兵船現已駛往他處其中國水手之受傷者有已經醫愈當經送回兵船其未愈者則仍在醫院療治云 
[茶客投江]  
　　九江同仁和茶棧　李君　三寗波人握　持籌精明穩練申江武漢均有分棧洵浮梁客中之巨璧也今年陡患痰迷症延潯城各醫生治之均不見效親友勸赴孟河請某名醫調治李君初不肯行近以病勢日增勸駕者尤衆遂於上月二十九日挈帶眷口及僕從十一人附江裕輪船至京口擬換民船進孟河輪船將抵小姑　李君出艙眺望一時痰迷心竅躍入波心僕從及搭客見之高聲呼救船主卽命停輪倩水手入水救援杳無蹤跡約逾兩點鐘之久始展輪下駛其眷口卽雇坐民船赶回九江送信翌日復雇小划數艘備就衣　棺木往小姑　打撈吁慘矣按此事曾從西報譯登謂因虧折太多投江自盡今得九江訪事人所述情節稍有歧異而叙事更爲詳明爰再錄之 
[續述皖撫出缺緣由]  
　　張芝圃中丞護理皖撫後政躬稍有不豫依然力疾從公至上月二十七八日忽覺心神恍惚坐臥不甯延至廿九日亥時竟爾騎箕仙逝中丞年已大衍零一膝下有丈夫子七人大去後由首府會同中軍將撫篆封固存庫其少公子泣求丁廉訪親繪遺容隨於翌日酉時殯殮現撫轅日行公事由藩憲阿方伯代拆行靜候制憲批示云 
[燕市紀聞]  
　　上月二十四日御前大臣諭令侍衞處查明三旗侍衞連日扈從皇太后皇上前往北海者　若干員旋經三旗侍衞處查明計四百餘員遂令侍衞處繕摺具奏請旨施恩　聞兩翼前鋒八旗護軍内務府鑾儀衞步軍營亦將連日恭備海差之執　弁兵查明數目咨執候旨施恩○新簡直隸大順廣兵備道鐸觀察洛崙在步軍統領衙門行走有年聽斷明敏辦事精詳久在帝　簡　之中刻遂由員外　簡授是缺觀察與松方伯椿係兒女姻親同官一省照例以官小者廻避遂禀請李傅相具奏請旨揀調旋奉旨著吏部議奏欽此○某大司空之輿夫八人偃臥轎屋中正在栩栩然化漆園之蝶忽危墻崩倒壓坍屋宇致八人悉埋于瓦礫堆中迨將瓦礫刨開其已經斃命且傷及五人大司空見死者情狀可憐賞給殮埋之費○神機營馬步各隊管帶于七月二十五日淸晨帶領官兵赴煤　胡同總理神機營支領月餉以便　回分放並聞各隊將原領　　曁每官每兵應領細數榜示本練兵廠内以昭核實云○威遠勝字洋鎗隊於七月二十七日淸　列隊出阜城門赴月壇後廂紅旗　場預備該管帶演各陣 
[大水傷稼]  
　　温郡日前大雨傾盆河水陡漲數尺西柟溪所種稻禾旣被颶風偃仆復遭大水淹没多有損傷秋收在卽忽遘此變良可惜也所幸疉年積穀尚多　使稻禾歉收而米價依然不貴惟柟溪下堂等處被水冲没較重農民未免蹙額興嗟耳又温郡西門外沿江一帶連日撈獲男女屍六具均係處郡發水漂没屍骸冲至該處者也七月二十日撈獲男女兩屍兩手相扭想是夫婦見山水陡發無可逃避雙雙同付波濤廿一日復撈一女屍兩手扭住木箱一隻旋復撈一孩屍年約十三四歲遍體腫脹面目實難辨認故該處之人於打撈時惟將身穿衣服開列詳細插標記認以便日後有人查問也 
[鳩江筆記]  
　　蕪湖鈔關有分口五稅口十皆隷徽甯池太廣　管轄稅口經徵戸工兩稅巡口照騐貨單稽查偷漏太平府屬當塗縣江口金柱關係蕪關分口實下江之筦鑰也六月廿六日雙錫五觀察親詣巡閱並諮訪太郡風土众情順道查閱江北岸無爲州境裕溪關分口翌晚返署聞清弋新河泥三稅口須陸續親臨查閱云○翰林院檢討蒯君光典朝考後告假南旋坐船導以北洋之雲鵬小火輪於上月杪抵蕪小住數日卽解纜回合肥○前報紀　客控灣沚釐局一事兹聞其詳爰再述之客於六月間在内河販杉木道經新河庄照例報納稅釐掣票放行旣抵灣沚呈票請騐局丁向索照票費客不與遂與局丨齟齬局丁卽以客　納稅厘禀請局員科罰幷串通司事强罰客錢二十千客因將杉木灣泊局門前回明局員措資呈繳躭延至一月有餘隂使人於星月之下濳往搬取客固開小木作者搬至卽製成器皿時局内尚未得知也俟搬完客卽持錢赴局掣票取木局中將稅票罰票一一塡　給客客問木料何在則已蹤影全無客遂誣局内竊售木料意圖上控局員洞悉客之所爲因鳴地保將該店封閉客見勢不佳來蕪控諸皖南牙厘總局並奔控道轅維幹臣觀察飭提局員人等質訊而原告已無着矣旋派勇將客查拿到案訊明始末立將局員撤差司事巡丁各革辦一人客固自不是之處因念市井無知薄罰提充善舉幷着地保揭去封條照常貿易云○地藏王誕期前一夕郡人士咸往赭山廣濟寺禮佛向例是晚城門不閉自宵逹旦出入自如遊觀者進香者衣香鬢影絡繹如雲頗極一時之盛○雙錫五觀察於私土一事明查暗訪有犯必懲近復大張告示諄諄誥誡不啻三令五申示中謂無論軍民人等凡遇販私匪徒准隨地拿獲將土送局或知風赴局指引當照部定緝私新章將土發給華商變價以二成充公以八成給搜獲出力之人如知風報信因而拿獲者卽於八成内提給四成奬賞决不說出指引之人然亦不得挾嫌誣指並將此項新章通行各關卡一體辦理矣○邇時四鄉稻穀業已登塲滿篝滿車十分豐稔鄉民每集資演戯赛田神樽酒往還互相酬酢枌榆社啓如披古人田家樂畫圖以視衣完束縳勞勞于紅塵萬斛中者眞不啻仙凡之别矣 
[宜昌旅雁]  
　　上月十七日中營巡城干總閔占鰲陡患時症逝世年約七十次夜其姪孫亦因時症而死年纔廿五歲其母只此一子聞訃之餘不知若何悲悼也○實授東湖縣知縣斯明府康已於七月望接印任事斯君去歲曾奉委至宜昌查街其代理東湖之陶明府蕃祚業已交卸聞陶君不日可仍往長樂署事惟前任韓明府鑑于十九日乘江通船往漢矣○遠安營守府周君會登鎭憲以其年壯才長辦事認眞由遠安調署興山守備以興山守備石某對調遠安近已先後來宜禀謝鎭憲各赴新任 
[之罘日記]  
　　上月十八日風雨交作入夜尤甚口内抛泊之船撞損十餘艘舵折帆傾已難收拾又有一萊州船湧至岸上船中貨物被流氓劫掠幾空當經獲住一人交案請究○諸嘉村甲乙二人由烟臺結伴回家日之夕矣長途閒話頗不寂寥行至通紳地方驀遇一人持刀相向甲先機逃脫乙被砍傷幸有數人夜行過此賊始飛步遠　行者乃舁乙至家延醫敷治查是處離烟祇七八里猶且棘地荆天古稱行路難不誠然歟○各烟館經憲示日落息燈初尚勉强遵從近且日久延玩邑尊查得更漏三下尚有烟舘二家燈火輝煌烟雲繚繞因拘館中司帳者各笞數十以儆其餘○甲乙丙三人窮途落魄無以爲生約伴至某圍竊取菜豆一摘一收一在外瞭望事後公同煮食豆旣熟矣其一偶他出及回則已灶冷廚空不遺涓滴忿甚爭毆互相攻飦園主聞知欲扭三人至署哀　乃免○有人閒步海灘上見一人晝臥墻　旁有一物邐　其體偪視之長喙修尾中山君也遂狂呼曰狼芸于田者亦皆呼狼狼一時譁而起者數十人持械圍攻相與擊斃說者謂是狼不覔食於山林　茂之間 
 
 

Page 3

 
 
而來此人　　雜之處以致擾　荊轉　而交攻　亦貪之一字誤之耳然則人果可貪乎哉○上月二十三日有某甲爲鳥船扛水仙茶三籠約行一里之遙　上人給以大錢六文扛者　初時　明二十文何得食言船上人怒抽刀刺之甲急奔逃而刀已及腦後當卽暈倒經巡兵舁送縣中禀請　杳凶手 
[十洲筆談]  
　　甯波西鄉十三洞橋某姓昆季二人務農爲業秋風築圃怡怡如也日前偶因細事釁起騂弓弟掌兄之頰兄大怒順手取菜刀向弟亂揮中厥右腕深入寸許弟　見之向前攔阻亦被踢倒幸有鄰佑奪夫其刀而弟已血若泉流面色灰敗矣倫常大變言之慨然○郡人某甲素業織絍生涯一日邀集同伴作馬吊戲歴數晝夜竟于座上氣絶而亡嘻賭之爲害不但耗錢財亦且傷精力迷戀于此未有不財　身亡者寄語迷龍陣中人其以甲爲前車之鑑乎 
[馬夫跌斃]  
　　昨日怡和洋行之順和輪船由天津來滬載有馬約三十匹及抵埠之後有一馬夫不知如何墮落艙中遂至斃命船主當令小工將屍身舁起衆小工以該馬夫素信回回教置若罔聞船主無奈卽在公和祥寫字房用德律風告知怡和洋行後以由怡和洋行告知巡捕房巡捕卽至碼頭喚小工多名始將屍身拖起云 
[敬業書院道課題]  
　　生義然後取至求爲後於魯童子曰孟之反詩題賦得鴻雁幾時到得時字 
[答拜法員]  
　　法員華來吉君日前曾赴滬南製造局拜會總辦昨日午後製造局總辦聶觀察亦至密采里客館回拜　君酬酢殷勤頗覺彬彬有禮也 
[吞銀控縣]  
　　倪王氏係蘇州吳縣人夫故無依來滬傭工度日積得工資洋二百元於光緒元年存放和記行生息嗣該氏年邁龍鍾不能操作惟賴收息以供饔飱情亦苦矣至光緒六年該氏向行中取息行主蕭榮觀延約不付遷延至今約計本利洋三百餘元邇日該氏老病顚連恐將不起倩弟王阿二向蕭索取蕭終飾詞推諉該氏遂于前日投縣據情控訴莫邑尊諭令先呈節略靜候訊供 
[詳述搶醮緣由]  
　　前紀縣差提搶孀逼醮之番裕松卽潘樹松收押候訊云云茲悉此案應訊者除潘樹松外尚有潘裕堂胡蘭谷均三林塘著名土棍縣中案積如山至此次被控之由緣同村張其山之侄媳某氏夫故孀居全賴　織度日邇被樹松等逞强擄去醮與南匯縣屬某姓爲妻經其山控諸南匯　署南邑尊蔣穉林大令行文上海移提樹松到案判將該氏交張領回樹松等分别懲辦交保事後樹松等仍復垂涎乘更深月黑時糾集多人驀將該氏搶匿其山遂赴縣喊控現樹松雖拘到然餘黨尚在法外逍遥也 
[局騙案送縣]  
　　山東人李寳昌扭控金文斗局賭騙洋七百元一案並其同黨沈滋蘭卽杜錦堂管押法捕房疉次比追均詳前報翁太守以此案逾時未給金杜兩人如此嚴比不繳一錢而李寳昌又屢請重辦因着將金文斗杜錦堂解案幷着保人將在後控入之楊紀輝前住西寳興里之宋兪氏交到逐一詰問金稱滬上實無親友杜稱父親不管此事楊紀輝稱此事我實不干伊等不肯繳銀將我牽累實是冤枉太守又詰宋兪氏前次到案之人今日爲何不來答稱女兒患疾不能前來太守隨謂李寳昌爾請將伊等重辦現在將四人一倂送縣想可重辦着爾自去投案候質 
[英界公堂瑣案]  
　　長利　行經收房租人沈鶴亭訴稱錢姚氏積欠房租自言出外措銀一去不返因將房屋釘封今該氏交到租洋聽其啓封搬物該氏妄言缺少物件前來饒舌其實伊之物件早已搬運一空爲此報捕傳案該氏供稱小婦人虧欠房租約期照付伊竟釘門現已措洋交付所少物件開單請追蔡太守以該氏所控缺物無憑　之使退○周文來訴稱失去布衫一件疑係趙金生所竊趙竟向我尋釁毆傷左太陽趙供與周爭執周自己碰傷蔡太守騐得周果受傷飭投醫院醫治趙暫時管押俟周傷愈再行核辦○兆豐洋行買辦陳　水訴稱行中所開留春戯園曾由沈永州舉薦優人徐世壽言定每月包洋十八元已付至本月初三日上月將伊辭歇伊竟紛擾不休爲此報捕拘案徐供小的在鴻　戯園時伊來邀去刻祇二三月卽被辭歇因是與之理論蔡太守謂賓主不合皆可告辭勿再節外生枝致干咎戾諭畢叱令退去○包探王阿二禀稱積竊陳阿三行竊杜阿了之鐵由小的緝獲人贓送案杜請領贓陳認竊籲恩蔡太守判發捕房管押一月贓交杜領○包探秦少卿禀稱昨見王坤永手持道士衣服向押鋪質錢詰得確是竊贓因之送案王供衣在南翔大德寺關王廟内竊來蔡太守飭押候送往該　衙門發落○某洋婦訴稱有衣服百餘件交陳阿順洗衣作内浣濯今祇交來四十餘件其餘無着爲此報捕拘陳送案陳供向開洗衣作已盤　魏阿五蔣心懷接開洋婦確是老主顧今魏吞衣避匿因之將蔣交捕蔣供從前作由魏盤下與小的合開小的隨於六月間拆股現在之事實不相干蔡太守商之易繙譯飭捕房將陳帶回着尋魏到案再訊蔣無于釋出○包探顧阿六禀稱張吳氏等至捕房言在人家傭工主婦失去縐紗裙勒令賠償請爲查緝旋查得裙被錢三寳行竊質錢花去爲此吊贓送案又該氏言錢係主人之親戚囑爲免辦小的素知錢渾號小裁縫實係著名無賴該氏申訴前因錢供裙向親戚家借質現在情願料理押本蔡太守飭照付押本從寛免究 
[法界公堂瑣案]  
　　小東門外集水街小烟舘前遭流氓陶金榮等搶去烟鎗洋元等物除將陶金榮送究外又據該烟館主婦王郭氏指出開來煽館之咸林禁地王阿榮之夥少寳榮等亦曾槍物十六鋪地甲曾來調處翁太守因著法包探持片至十六鋪巡防局請傳　証歸案此已列入前報昨日捕房將陶金榮解案王郭氏遞呈烟鎗三枝稱尚少三枝洋蚨經王阿榮斷過償還五元旋據十六舖副甲吳建榮禀稱當日王郭氏曾喊小的前去現在小寳榮咸林兩人均由王阿榮擔保王曾勸令王郭氏稍爲認虧祇償洋五元所有烟鎗因王郭氏亦向别家租來願向别家商勸不干王郭氏事該氏亦首肯太守謂王郭氏之事旣經調處卽可完結着該氏收洋後來案請銷但爾身充地保王阿榮爲禁地鋪内有此等事毫無覺察反於事後調處成何事體吳不能答太守謂咸林在爾鋪中開茶館小寳榮是十六鋪禁地夥伊等犯事實是爾等縱容所致着於下期將兩人交案不然惟爾是問○大源永洋貨店夥趙　齋訴稱昨午有入來買竹布兩次揀看十五疋揀不成交而　忽少兩疋隨　追去將伊扭住身畔搜出原布鳴捕送案法包探將搜出之銅洋三元四開二元幷竹布二疋呈案太守詰解案之張得勝據供湖北人現住船上昨買竹布講價不成被店夥辱駡又誣我竊布請爲明察太守謂伊等店鋪安有閒工夫與爾爭氣爾之銅洋何來答稱是賭博贏來不知是銅太守謂爾一概圖賴惟自認賭博亦應懲辦着將竹布給趙領去銅洋銷燬張得勝笞一百板送縣遞籍○前報列洋藥局巡丁夏雲祥郭阿雪捉到小土四十六包經送土人陳阿友鳴捕將夏郭兩人及自稱管門之金雲一倂拘押法捕房解案後陳阿友稱買土之客人已經逸去翁太守卽着陳交保出外將客尋交昨日陳阿友由保交到又有洋人到案聽審洋藥局將郭金兩人送到夏雲祥因病未來太守詰郭金兩人同照前供及詰陳阿友土重若干觔答稱不知發票在客人身畔太守謂店中總有帳簿豈有不知之理問洋人爲誰答稱是東家太守謂伊應曉得分兩答稱我不諳西語未便轉詢太守謂土出發票經已售脫爾說未收價洋誰其信之洋人請將土發還翁太守謂該洋人爲土案到堂已非一次無印花者總是私土不能任爾携來携去隨與祁繙譯官商酌謂土件不能發還應着洋藥局飭人先到捕房將土估見值價若干變價後將洋送存公堂俟陳阿 
 
 

Page 4

 
 
友將客人尋到問明交過價值否再行酌奪祁君允之該洋人復嘵嘵置辯太守不准洋人又請將陳阿友保出太守允之復將洋藥局聽差傳進問郭金等可是巡丁據禀夏郭兩人是巡丁金是管門現爲此事均已革去太守將郭金交差帶出如有問話卽須交案○前紀東洋車夫胡阿狗同妹在西門被别車夫撞跌胡旋在八仙橋茶肆與别車夫爭吵戳傷茶博士一案昨日受傷之潘某投案騐得果是刀傷翁太守謂胡阿狗吵閙情眞着責八十板○徐夏氏與李某在小東門花烟館認到親女徐金珠稱女被劉聾子拐出劉稱金珠在揚州王薛氏處包下翁太守在　房訊明金珠實由王薛氏處出來故着將金珠發堂擇配曾登前報昨日傳原告徐李兩人而李忽已逸去徐夏氏尚堅執未曾賣女定欲領回王薛氏劉聾子均到案太守將王薛氏前次所呈身契擲令徐夏氏觀看契上係徐廷穩徐夏氏出名中人夏保田皆已畫押劉聾子稱夏保田該氏之姪王薛氏稱願與徐夏氏同到江北尚有証人徐夏氏始無語太守謂爾等衆人均應懲辦今姑從寛將劉聾子王薛氏先行釋出徐夏氏　俟具結後釋放○前報列捉獲川土四塊一節昨日解案據六十號巡丁陳鈐稱土在金利源棧房後面捉來送土者兩人已逸其一陳阿榮供我到　上尋人有不知名姓人囑我携土允給酒錢被捉時客已逃去太守着將土送局陳阿榮釋放○昨報列竊銀水烟袋兩枝之上阿新吳阿興二人解案後法包探已將所質之一枝吊到據王陸氏稱阿新是我子近入匪類請爲重辦水烟袋是我女兒之物翁太守着將烟袋給領王阿新責八十板吳阿興責六十板 
[更正]  
　　五月初四日本報春明紀事條内有前門外大耳胡同一事兹據京友函稱此寔某姓舊僕山東人到京謀事不成窘迫自閹旋卽經人救護得以無恙並非内閣張姓之事合亟止悞以釋羣疑 
[上海文報局内協賑公所報解二十七批山東賑欵公啓]  
　　啓者敝所自八月初二日報解二十六批山東賑銀後兹又仰蒙南洋新加坡衆商匯到規銀三千六百兩廣東愛育堂紳商規銀一千四百四十兩浙江牙厘總局募捐洋八百九十六元八角五分曁高易行李秋坪先生委解庫平銀一千五百兩餘由敝所墊湊合共庫平銀一萬兩作爲　十七批於本月初五日匯寄山東金苕人嚴佑之諸公兌收散放以濟急賑倘蒙海内仁人續賜募助尚望從速擲下以便月内接解二十八批不勝盼禱之至[  粤閩江浙同人洋啓]  
[江督轅門抄]  
　　七月廿二日候選知府胡恩燮叩謝襄辦上海洋務局分發江蘇海防試用典史蔣　臣由京來禀知到省○廿三日典史蔣熙臣見○廿四日荷花池釐捐通判倪人塏赴局通判黄家珍禀知候補縣王震於本月廿四日辰時病故○廿五日調辦海門釐捐同知吕賢彬分發江蘇試用州吏目鄭秀儒由京騐看到省均禀到○廿六日林之蘅奉委解准陽京餉並辭赴蘇○廿七日調辦六合釐捐知縣徐樹釗缷寳應釐捐差○廿八日分發江蘇試用道程俊禀到由京來○廿九日江西候補通判晏蔚琦到見揚州來 
[浙省撫轅抄]  
　　七月廿七日布政司許進見禀謝飭知回本任並謝步湖南布政司孫　見禀知本日交缷藩簒劉秉桂由京分發來省禀到禀賀從九品莊　驛丞梁繼元俱由京騐看來省禀到○廿八日同知吳邦瑞嘉屬洋藥局專丁來省禀知釐捐局委調辦烏鎭釐局差叩謝運判　毓榮服關來省禀到○廿九日卽用縣陳其昌禀見辭赴常山釐局差 
[蘇省撫轅抄]  
　　初二日新授江蘇臬憲張富年開行赴金陵分發江蘇新班先補用府經歴孫毓藻浙江人禀到○初三日准補陽湖縣金士準准補溧陽縣李超瓊均票辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[更夫遇鬼]  
　　杭城武林門内之義倉地方係通衢大道車馬皆可並行然一交初昏則人影寂無惟司更者柝聲閣閣而已義倉之左有空地一區停有一棺已數年矣傳說是處爲某甲住産嗣因甲婦自縊於此甲遂停棺覇産永不付租産主怒將房屋拆去棺遂露處而甲更不復顧問以致日炙雨淋漸就殘朽月之某夕更柝三終該處更夫方在更樓中暫憇忽聞剥啄之聲啓戸視之闃然無人逾時其聲又作更夫急推門出視其時微雨初霽澹月朦朧見一人影從墻畔隱約而去更夫忽憶及停棺之處毛髮竦然亟取梆鑼洋燈直奔至下院門首坐定下院者東嶽之行院也近處守瓜割菜之徒夜皆聚宿於此衆見更夫奔來咸相警問更夫具述所見衆聞而齊起皆謂人多胆壯盍偕往一覘其異於是更　前導四五人隨行至義倉墻畔則見空地之中一婦人繞棺而行狀甚倉皇時淡月有光分明諦視但不辨其面目也衆已毛髮　然忽一人大呼鬼在此捨命先逃衆遂踉蹌奔散而更夫吃驚尤甚致將梆鑼等盡行抛棄而歸自是該處更夫無人敢再充者遂由叚董作主傳保確查後將此棺發掩埋局卽日安葬棺旣八土鬼亦遂絶杭友謂此係近日的確之事不得以阮瞻無鬼論泥也 
[謀財害命二則]  
　　前日有太倉航船到蘇夜泊唯亭大艙中共有搭客八人一客由太倉收帳回蘇有英洋一千二百元又六客係撤勇又一客吸烟者游勇知某客有洋欲圖謀取而吸烟者未睡碍難動手因與之混閙吸烟者知爲游勇不敢與較避入頭艙該游勇等遂將　門關閉密將某刺死分裂其屍爲六各藏其一於鋪盖中其取頭者難以藏放詭言小解棄諸河中吸烟客當時聞聲心頗懷疑且携頭出艙時遺有血點於烟燈遂託言飲茶走至後梢密喚船主告之船主隨開船行至厘局守卡砲船邊向哨官說明天明哨官來看艙打開鋪盖而某客之屍身具在祗少一頭卽將該游勇盡行獲住移縣禀請懲辦又吳江縣屬之平望鎭客寓中一客常住在寓七月二十五夜忽有三人挑担來投宿與客同住一房房在樓上而樓下一客吸烟見有血點從樓上滴下客疑之告知寓主天明查點此三人汲汲欲行將擔打開而客之屍　已分爲三叚各藏其一幷各取客洋一百元遂將該三人獲住報官究辦以上三則皆蘇人函示本館憶會見之某說部中未必寔有其事惟函中地方時日備錄無遺且云已經報案故仍附列報端以符有聞必錄之例云爾 
[袁浦官塲紀事]  
　　七月十一日漕轅牌示荆州衞守備委候補衞守備徐克明署理徐君捧檄後以因病就醫將札呈繳大憲謂其並未請假在先跡近規避惟念尚非苦缺從寛扣委一次○武弁月課經漕憲委淮揚海道考試向章打靶用六槍今則攺爲五槍云○姚雲階軍門現經督憲促赴新任用肅戎行○原任安徽巡撫吳子健中丞靈柩於七月二十三日由皖來淮漕憲與中丞同桑梓且係舊日寅僚親赴碼頭恭伸祭奠各員弁曾受帡幪亦皆至舟次叩拜越日卽解維西上 
[咏史]  
　　不見臨洮萬骨枯將軍北築逐匈奴可憐漢代歌猶痛始信亡秦不是胡秦始皇未下魯城兵已臨解圍只感誦弦音始知馬上平天下猶有眞儒重道心漢高祖望仙樓上望君王禾黍油油野草黄三十六封書詔在至今猶笑富家郎陳後主九折羊腸蜀道難兩鈴風鐸滿秋山龜年一去楊妃死天上人間何日還唐元宗南陽荒草自縱横留得茹廬萬古名士庶至今懷盛德尼山以後有先生武鄉俟采蓮歌斷木蘭舟夕照吳宫艸自秋欲覓舊時紅粉石浣紗溪畔路悠悠西施隴鴈秋風送代雲關山滬濕舊　裙回頭不見長安道獨抱琵琶憶漢君昭君玉樹歌殘故國秋六朝如夢水空流景陽宫井今何在百世猶貽粉黛羞麗華南匯蕉窗女史待定稿 
[上海四馬路文報局内恊賑公所經收賑捐八月上旬淸單]  
　　和一日廣東愛肓堂撥助第三批規元一千四百四十兩○船字册蕪湖招商局募安樂窩求福疾痊愈英洋十元悟過氏本洋四元又銅洋兩元隱名氏一元江寛輪船帳房交來黄石港招商分局郭省三翁募五河鹽局炮船哨官李洲南何修義何其昌陳雲皆許泰啓葉傳揖　永和七只各五百文郭慕徐十元華揆靑三元郭省三二元萬笠舟張怡菴葛錦城朱琴山四戸各一元三錢鋪三千文無名氏彭莊仲李瑾度退思子四戸各錢五百文蕭仁山郭磻溪凌笙　周石村四戸各四百文郭季涵李鶴儕二口各三百文實收曹平銀二十兩○惠泰庄交來蘇城醬業公所潘仲溪翁經解第三十八次急吕李綬卿翁募師儉堂李洋兩元安徽城無名氏一元錢元元堂募二百文費繼香翁募老天氏一元求病齋董對開一個曹智安翁　敦本堂五元汪瑞裕茶葉鋪募一元宏成綿紬庄募五元衍慶之主人募無名氏一百交葑溪子募補不足二百四十文潘守之四元枌　徐田記二戸各二元實收洋廿四元○問心草堂十元蘇城綠蔭三房方募方子祥求病速痊六元無名氏祈消災一切二元無力人小洋四角五分○本日共收規元一千四百四十兩曹平銀二十兩英洋五十三元本洋四元銅洋二元小洋四角五分 
 
 
 

Page 10

 
 
   
 
 

Page 11

 
 
[光緒十二年七月二十六日京報全錄]  
　　宫門抄○上諭二道錄前○選單○湘撫卡奏爲玩視重案挪攺日月之知縣請旨革職留緝以昭懲儆摺子○又奏爲　奏上控案件夾片○又奏爲要缺知縣揀員升補摺子○大臣明奏爲裁撤官兵請仿照新疆換防例由沿途州縣支給車輛仰利遄行摺子○黔撫潘奏審明案件定擬摺○又奏請　副將片○江督曾等奏揀員請補副將摺○又奏考試各員等第片○疆撫劉奏哈密親王請覲摺○禮親王等奏請補軍機章京片○將軍杜奏代三音諾彦親王因病請假摺○鄂撫譚奏爲貞孝夾片○七月二十六日翰林院吏部正白旗值日吏部引見二十七名○福中堂等謝賞綢縀恩○錫珍善慶謝放崇文門正副監督恩○德泰謝授廣東惠潮嘉道恩○續安假滿請安○召見軍機德泰○光緒十二年七月分選單知縣山東觀城張茂貴監湖南石門劉朝陽文童浙江仙居甯本喻貴州安平吳成熙陜西略陽傅汝梅山西五台高凌霄直隷肅甯李振鵬湖北竹山兪慶成俱甲巡檢江西貴溪鄧材鼎監江西鄱陽趙捷監典史湖南衡山趙繼鶴監江西南豐鄭宗綮增廣東長樂劉鳳梧監甘肅平凉孫德源供浙江樂淸余耀宗供○○頭品頂戴湖南巡撫臣卞寳第跪奏爲特叅玩視多命重案挪改月日分起詳報之知縣請　旨革職留緝以昭懲儆恭摺仰祈聖鑒事竊照湖南永州府屬一帶地方毗連兩粤風俗强横偶因睚眦細故動輙紏衆爭門全在地方官先事化導遇案嚴辦　可漸挽頽風兹據臬司崧蕃會同署藩司崔穆之詳稱前據永州府屬署新田縣知縣李國鎭詳報光緒十一年十一月十四日縣屬石壁寨地方胡謝兩姓因砍山樹互毆致斃胡孝海胡知果胡菊瑞胡新澍胡賤果及謝先伸謝先誥謝世東八命又據詳報十一月二十四日縣屬大松山地方胡謝姓兩因尋挖草藥爭鬥致斃胡秀仔胡細貴子胡金祥三命又據詳報十二年正月二十六日縣屬平樂灣地方胡謝兩姓因挖種樹秧爭毆致斃胡潤海胡秀成胡春瑞三命又據詳報二月十四日縣屬李于二地方胡謝兩姓因口角爭閙致斃胡喜貴胡賜成胡丕苟子胡春龍胡雲仔胡大雲六命又據詳報二月二十三日縣屬洞心地方胡謝兩姓因口角爭閙致斃胡新才胡主之胡光誠胡友誠胡新沅胡隴誠胡添送七命各等情當以五案皆胡謝兩姓互相爭毆顯係一衅相因分起詳報迭次批飭該管府確察旋據屬胡大需等赴司具控由司飭委候補通判林佑馳往新田縣就地查明胡孝海等二十七命均係光緒十一年十一月十四日在南鄉石壁寨地方因爭砍山樹起釁彼此糾衆鬥毆致斃實係一時一事禀覆到司並據該管道府先後揭報該署縣李國鎭玩視重案分起具詳實屬有意取巧規避處分理合詳請察核叅辦等情到臣伏查定例致斃多命重案地方官應卽會國營汛飛速查拿不准稍涉鬆懈此案該署縣李國鎭事前旣毫無覺察事後又挪改月日揑造地名竟將一案分作五起詳報希圖規避處分雖據道詳獲有兇犯而供情均極含糊難保無頂替情弊且未獲之犯尚多若不卽行叅處殊不足以杜取巧而肅吏治除已將該員撤任行司遴員接署並飭永州府知府光熙會營督縣嚴拿審辦外相應據實奏叅請旨着新田縣知縣李國鎭卽行革職留于地方協緝以昭懲儆謹會同署湖廣總督臣裕祿恭摺具陳伏乞皇太后皇上聖鑒訓示謹奏軍機大臣奉旨李國鎭着卽行革職留於地方恊緝該部知道欽此○○卞寳第片再湘省向設詞訟月幸令各府廳州縣將每月審理上控自理案件摘叙事由造册通齎由臬司考核勤惰分記功過用昭勸懲復經署撫臣龎際雲設立淸厘積案局將結案數目按半年具奏一次臣到任後裁汰局費各屬詞訟月報仍歸臬司考核由臣覆核具奏所有光緒十一年六月以前各屬審結起數業經臣附片奏明在案兹據臬司崧蕃查明自光緒十年七月起至二月底止各府廳州縣共審結上控及自理詞訟計五千一百三十六起經交前署司曁該司隨時查核詳請彚數奏報前來臣覆核無異相應附片具奏伏乞聖鑒謹奏軍機大臣奉旨知道了欽此○○頭品頂戴湖南巡撫臣卞寳第跪奏爲要缺知州揀員升補以資治理恭摺仰祈聖鑒事竊湖南寳慶府屬武岡州知州黄世煦終養遣缺於光緒十一年九月初十日奉旨按第五日行文之例照湖南省程限七十日减半計算扣至十月十九日接到作爲開缺日期歸十月分截缺咨部在案前以沙縣知縣張正紀升補兹於光緒十二年三月二十二日奉准吏部咨覆該省尚有大計卓異引見回任候升人員例應先儘升用行令另行揀選請補等因查定例州縣應題缺出先儘候補正途人員題補無人准以應升人員題升又州縣以上應題應調缺出如係題缺請升調缺請補俱令於摺内聲明應准升補又題升州縣以上官員俱令送部引　其奉旨指名以何項官員升用人員均令該督撫以本項之缺題補若一日並無本項缺出遇有别項應升之缺亦准該督撫保題升用其奉旨指明應升之缺准帶於新任又州縣應升之缺出該督撫將卓異引見回任候升人員先儘升用各等因今武岡州知州爲繁疲難兼三要缺民猺雜處訟獄繁多非精明幹練之員不足以資治理南省雖有曾經實缺候補知州人員均與是缺人地不甚相宜未便請補自應照例于應升人員内揀選題升應將卓異引　見回任候升人員先儘升用臣督同藩臬兩司逐加遴選查有巴陵縣知縣劉華邦年五十五歲江西泰和縣人由優廪生中式同治甲子科並補行辛酉科本省鄉試舉人乙丑科會試中式進士引見奉旨以知縣卽用欽此分發湖南同治四年九月二十二日到省准補江華縣知縣七年二十四日到任九月捐助黔餉加同知銜旋因辦團勸捐出力光緒元年正月十三日奉上諭着以直隷州知州用欽此十年俸滿奉調赴部六年大計保荐卓異七年七月初十日蒙欽派王大臣騐放准其卓異加一級註册回任候升十一日奉旨依議欽此八年十一月回任調補巴陵縣知縣奉准部覆九年八月初一日到任該員辦事實心廉勤素著以之升補武岡州知州洵堪勝任惟係題缺請升與例稍有未符人地實在相宜例得專摺奏請合無仰懇天恩俯念員缺緊要准以該員補授實於治理有裨如蒙兪允俟奉准部覆照例給咨送部引見所有保舉直隷州知州之案並准帶於新任再該員由知縣陞補武岡州知州係屬初陞人員任内叅罰案件照例毋庸核計所遺巴陵縣知縣係冲煩疲難最要缺例應在外揀選題補容俟奉准部覆另行　缺揀員請補合倂陳明謹會同署湖廣總督臣裕祿恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○奴才明春跪奏爲塔城換防大同官兵遣撤回營遵照部議由嘉峪關一路行走擬請仿照向年新疆換防兵例由沿途各省州縣支給車輛俾利遄行恭摺具陳仰祈聖鑒事竊奴才據署塔城營務處兼統大同換防官兵知縣范一照呈稱據大同營管帶官千總李奪魁禀稱卑營官兵於同治十三年奉調到防共官兵五百餘員名嗣經陸續抽撤並在防病故不計外現實存防兵一百六十員名内有派赴歸緩等處出差逾年久未回防者二十五員名上年五月間又奉飭調撤並蒙前任叅賛大臣擬歸積滯要差奏請仍由軍臺行走旋奉兵部議覆令取道嘉峪關行走因脚費無出　以中止迤今又將載尚未起行伏懇早爲撤防歸伍等情轉呈前來奴才覆查該官兵前經奏准撤回原營因蒙古軍臺裁撤未得起行今據禀懇應卽早爲遣撤以示體恤所有派赴歸綏等處出差官兵二十五員名另行咨回原營外但該官兵歴年關領口分均在塔城軍餉内匀給現在遣撤應照章每名發給五個月口分以資旅費並遵照部議攺由嘉峪關路行走惟道路遥遠車脚項需費甚鉅塔城餉需支絀無欵籌墊奴才擬請仿照向年新彊換防兵例由沿途各省廳州縣支給車輛俾利遄行其應付車輛仍由各該州縣作正開銷如蒙兪允祈請飭下兵部咨行陜甘總督新彊陜西各巡撫遵照辦理奴才接奉部覆再飭該官兵起程僅將遣撤大同鎭換防官兵請照新疆換防官兵例由沿途各省地方官支給車輛緣由恭摺由驛馳奏伏乞皇太后皇上聖鑒訓示謹奏軍機大臣奉旨着照所請兵部知道欽此○○署貴州巡撫臣潘霨跪奏爲審明謀殺期親尊屬按律定擬恭摺仰祈聖鑒事竊據安順府知府蒲蔭枚詳報訪聞民人羅呈得挾嫌商同羅小七謀殺期親胞叔羅小幅身死移屍圖害一案經前署撫臣李用淸因案情重大批司轉飭該府親解人犯卷宗至省交貴陽府審明由司解勘前署撫臣因犯供翻異發回另行審辦在案兹據該署府員鳳林因犯供仍復狡展行提要証來省質訊明確供認實情由署臬司吳自發覆審招解前來時臣因病請假飭令署藩司李元度代訊無異經臣核看得羅呈得羅小七均籍隸安順府已死羅小幅係羅呈得親胞叔係羅小七無服族叔羅小幅羅小七均在羅呈得家傭工光緒十年五月間羅小幅因妻病故乏錢埋葬經羅小七承躭借過羅呈得錢二千文未償羅呈得索討數次反被羅小幅毆責心中懷恨欲將羅小幅致死洩忿十一年五月十五日羅呈得因見業内田水缺乏將毗連之陳麻么田坎用鋤挖開放水被陳麻么撞見西斥 
 
 

Page 12

 
 
羅呈得不依彼此爭閙經人勸散羅呈得歸家向羅小七告知起意將羅小幅謀殺移屍圖害邀羅小七帮同下手羅小七允從羅呈得卽將早年向不知姓名人買存毒鼠藥末携放酒中卽於是夜邀令羅小幅羅小七飲酒將藥酒斟放羅小幅面前被此將酒飲畢一齊出外看守野猪羅呈得隨携銕鋤一柄行未多遠羅小福卽毒發撲跌倒地致碰傷左額角接連左眉叢羅呈得卽令羅小七負至陳　么田梗上安放因羅小福呻喚羅呈得慮其不死卽用鋤打傷其腦後近右羅小七亦舉足踢傷其小腹羅小福在地亂滾致探傷右　接連右手腕羅呈得復令羅小七跪壓其身上揢住咽喉羅小福當卽氣閉殞命羅呈得同羅小七走回至十六日早向羅興學揑稱羅小福不知被何人殺斃羅興學前往看明正欲具報業經該府蒲蔭枚訪聞　查獲犯訊供詳報前署撫臣因案情重大批飭浦蔭枚親提人犯卷宗來省發交貫陽審辦該犯羅呈得於六月二十五日患病報騐醫調至七月二十五日病痊當經該署府員鳳林審擬成招申司審明解勘前署撫臣因犯供翻異發回另審該署府因供詞仍復狡展禀請行提要証至省質訊明確供認實情解經暑臬司吳自發覆審轉解到臣時臣因病請假派令署藩司李元度代訊據供前情不諱究詰委因挾嫌起意邀同謀殺期親尊屬移屍圖害並無起釁别故及另有同謀加功之人矢口不移案無遁飾查例載謀殺期親尊屬已死者凌遲處死又例載謀殺期親尊長正法罪應凌遲處死者爲從加功之犯擬以絞候請旨卽行正法各等語此案羅呈得因挾胞叔羅小幅借錢不償反被毆責並挖陳麻么田水被斥之嫌輒將羅小幅謀殺身死移屍圖害查羅小幅係羅呈得胞督服屬期親實屬滅倫不法自應按律問擬羅呈得應如該司等所擬除移屍圖害輕罪不議外合依謀殺期親尊長已死者凌遲處死律擬凌遲處死羅小七爲從加功亦應如所擬合依謀殺期親尊長正犯罪應凌遲處死爲從加功之犯撥以絞候請旨卽行正法陳麻么訊無不合應與訊不知情之羅興學均免置議賣藥之不知姓名人無從查傳屍棺已據飭埋銕鋤供棄免追除全案供招咨部外所有審明定擬緣由謹恭摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○兩江總督臣曾國荃長江水師提督臣李成謀跪奏爲揀員請補長江水師副將員缺恭摺仰祈聖鑒事竊准部咨光緒十二年五月初五日内閣奉上諭湖南岳州鎭總兵員缺着劉得補授等因欽此所遺江隂營副將係長江水師題補之缺行令迅揀合例人員請補等因前來臣等覆查是缺副將駐紥江隂地方訓練操防梭巡江面均關緊要必須熟悉情形之員方克勝任臣等在於長江水師實缺人員内逐加遴選僅有現署是缺副將儘先副將准升金陵營叅將田明山年四十八歲湖南湘隂縣人由武童投効外江水師隨剿出力洊保花翎儘先遊擊借補長江水師蕪湖營把總升補提標中營千總嗣於續行查明剿平西捻案内經直隷督臣李鴻章奏保副將銜儘先叅將先後升補簰洲營右哨都司岳州中營遊擊請咨引見經兵部頒給實授札付祇領南旋歴經調署華陽遊擊饒州營叅將各缺上年經臣等奏請陞補金陵營叅將奉部覆准在案該員於運解陜甘軍營後路軍裝出力經前陜甘督臣左宗棠彚入蕩平金積堡甯靈肅淸案内奏保同治十年十月初三日内閣奉上諭田明山着以副將儘先補用等因欽此光緒十年四月始奉奬札遵照部章造具履歴呈請過班咨部註册在案復查該員田明山曉暢戎機老成練達委署是缺副將以來辦理水師營伍甚爲裕如以之陞補江隂營副將員缺實堪勝任核與定章均屬相符合無仰懇天恩俯念長江水師員缺緊要准以儘先副將金陵營叅將田明山升補江隂營副將員缺實于營伍地方均有裨益至該員於升叅將案内未及請咨如蒙兪允准升副將俟部覆至日卽行倂案給咨赴部引見恭候欽定除飭取履歷咨部查核外謹會同江蘇巡撫臣衞榮光合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲據情代奏哈密回子親王展緩期滿呈懇按班朝覲恭摺仰祈　鑒事竊哈密札薩克回子親王沙木胡索特呈稱前呈經哈密辦事大臣明春等於光緒十年十一月二十一日代奏籲懇天恩准予暫緩二年俟軍差稍减回民安輯再行呈請按班朝覲一摺嗣奉飭知光緒十年十二月二十日軍機大臣奉旨該回王著准其暫緩入覲欽此欽遵在案現屆展緩期滿諸務稍鬆溯自蒙恩承襲以來尚未入覲天顔供差廷闕惶悚實深未便再行延誤呈請代奏前來臣覆查無異相應據情代奏懇恩准予該回王按班朝覲以符定制如蒙兪允恭候命下卽行轉飭遵照所有代陳哈密回子親王懇請按班朝覲各緣由恭摺具奏伏乞皇太后皇上聖鑒訓示謹奏軍機大臣奉旨着准其按班朝覲該衙門知道欽此○○禮親王等片再查軍機章京戸部員外郎李芳　奉旨補授山東道監察御史所遺章京一缺應以吏部主事王傚充補並添傳記名在前之兵部主事胡寳鐸在額外行走謹奏軍機大臣奉旨知道了欽此○○曾國荃片再前准部定新章府廳州縣凡由俊秀監生出身各員無論捐納勞績現任候補均應一體考試等因兹據江甯藩司將甯屬應考各員陸續詳送考試前來經臣考試得四品頂戴海防新班先補用知縣劉學畬取列一等又試用同知陳祖喧試用知縣汪紹賢海防新班先補用知縣葉保發同知銜候補前先知縣董汝誠均取列二等以上各員照章准其補署差委除將各員續行調考外所有考試各員等第謹會同江蘇巡撫臣衞榮光附片陳明伏乞聖鑒謹奏軍機大臣奉旨吏部知道欽此○○潘霨片再護理安義鎭總兵熊得勝飭赴朗洞營叅將本任所遣員缺查有記名提督永安協副將林從太堪以署理又咸甯鎭總兵鍾開蘭丁憂所遣員缺查有記名提督都匀協副將任仕斌堪以署理除分飭遵照外謹會同雲貴總督臣岑毓英合訊附片具陳伏乞聖鑒謹奏軍機大臣奉旨兵部知道欽此○○奴才杜嘎爾車林多爾濟祥麟跪奏爲蒙古大員患病照章派員查騐給假調理恭摺具奏仰祈聖鑒事竊據三音諾彦部落盟長公吉克濟特多爾濟呈本盟三音諾彦親王何貝特固斯瓦齊爾素患腰痛近加嘔吐神迷等症雖經延醫調治總未見效寔難力疾辦公呈請照章給假調理如蒙允准所有札薩克印務派委本旂恊理台吉佈揚巴雅爾署理等情當經奴才等照章派委筆帖式裕興前往查騐屬實取具印結禀覆前來奴才等伏查該何貝特固斯瓦齊爾旣經患病派員查騐屬實自應照章給假兩个月令其調理所有札薩克印務卽飭協理台吉佈揚巴雅爾署理除將取具印結存案備杳並檄覆遵照外理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○譚鈞培片再據署興國州知州龍兆霖詳稱據舉人能冠斗等呈稱現存貞孝女馮劉氏係儒士馮正卿之聘妻邑民劉定向之室女咸豐元年正卿病故女年十八歲聞訃奔喪矢志守貞孝事翁姑撫夫服兄子淇國爲嗣現存年五十三歲計守貞已三十六年居聯桑梓操仰松筠開具事實出具甘結呈懇加結轉詳請旌等情由州查明造具事實淸册加具印結詳請具奏前來臣查禮部奏定章程貞女請旌聲明不拘常例年限援案請旌者係出自聖裁非臣下所敢議擬等因是以貞女過門守貞迭經中外臣工奏奉特旨旌表今興國州貞孝女馮劉氏事同一律臣不敢壅於上聞合無仰懇天恩俯賜旌表以彰貞孝除將册結咨部外謹會同署湖廣總督臣裕祿湖北學政臣張仁黼附片具陳伏乞聖鑒訓示謹奏軍機大臣奉旨馮劉氏著准其旌表禮部知道欽此 
 
