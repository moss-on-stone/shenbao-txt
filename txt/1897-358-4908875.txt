# 1934 - 358 - 4908875

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來　期寄送　歴來有人在滬收取閱過之　報寄至各埠求售往往紙編破壞附章不全購者　之　致營本館　舌是以本館今特赶緊印寄較前早到一日以副諸君子先覩爲快之意如有遲到者卽係閱過之舊報可向經售報紙人詰　陽　拜日無輪船開發須於下一日并寄閱者鑒之 
[王氏潛齋醫書五種○脉學四種] [  圖書集成局代啓]  
　　海寗王盂英先生所著漕齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論關　　晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上涨三　經橋韓文閣發售 
[上月廿八日報紀道示照登一則書後]  
　　語有之曰榖賤妨農蓋因農民終歲勤劬惟望完租納賦之後米榖有餘可以變糶得錢聊資卒歲若米價賤則雖有餘榖並無多錢故於農民生計有所妨碍果爾則爲農民者當日冀米價之貴米愈貴則錢愈多庶幾仰事俯畜無虞不給乎而孰知固有不盡然者近歲以來南中各省米價常貴至今冬而其貴更甚然而起視斯民未嘗以米貴爲幸轉多以米貴爲憂於是當局者先事防維爲鄭重民食之計如上月廿八日本報所登江海關道憲告示一通是已示曰爲諭　事照得本年江浙各屬産米之處均因雨暘不時田稻失收而杭嘉湖等府又復大遭蟲傷災歉尤甚各路米價每石貴至四五元實爲近來所罕有上海爲商賈輻輳之區人烟稠密歲銷食米及各隣省採運爲數不下數百萬近日又值辦理海運各處紛紛來滬採辦漕米之時以致米糧愈少米價愈昻貧民大爲苦累現擬分别辦理如奉有憲照來滬辦理平糶自應照案騐放此外一律查禁出口以重漕務而恤閭閻除函致稅務司一律禁阻俟漕務辦畢米價平减再行弛禁外合行出示曉諭爲此示仰上海商賈人等一體知悉自示之後毋得故意將米糧囤積抬價居奇亦不得違禁大帮轉運出口罔恤民困倘敢故違輕則拘獲充公示罰重則提案究懲决不寛徇其各凛遵毋違特示觀此可知道憲體察民艱之至意焉夫以中國之民孶生日衆將不止四百兆之數而中國各省可耕之田祗有此數卽中國田間可食之米榖亦祗有此數小民旣鮮蓋藏至於當官所設義倉積榖等倉又多有名無實徒資中飽是中國之民食其勢常虞不足所盼田榖豐收庶無饑饉乃自光緖四年戊寅歲至今二十年來遠則晉豫東直等省荒振頻仍多恃江浙爲挹注近如江北各邑之難民每歲秋冬間必至蘇松各郡獵食南中菁華所萃豈能取不禁而用不竭傳稱天災流行何國蔑有蘇松各郡亦幸而未遇災荒耳假令蘇松告灾本處之民固嗟乏食而他省之民更覺無所倚賴中國大局何堪設想及今而維持調護之誠父母斯民者所宜有事也若夫米價貴賤今昔固有不同乾嘉以前民安物阜之時不可得而再矣我生所見四五十年中如咸同間髮逆擾亂之時白米一石價至靑蚨八千是固較今時爲更貴矣然而民不以爲苦者何也亂後人少百業易於謀利憂患之餘温飽休息無多求焉今者去咸同時漸遠民生漸忘兵革之苦生齒日益繁機械日益增去樸陋而趨奢華舍本來而就詭異昔者農居四民之一今則多非士非官非工商之民更多可士可官可工商之民而農僅居十中之一焉榖焉得不貴民焉得不貧顧榖價雖貴猶不至如咸同時而其困則視咸同時倍焉者何也互市之巵漏也掊克之貫朽也古之明君貴五榖而賤金玉五榖貴則百貨皆賤金玉賤則百貨易於流通也今者五榖貴矣百貨亦貴金與銅錢更貴惟銀價獨賤而實則銀亦未嘗不絀也民多外强而中乾入咽糠粃出曳綺羅薄海靡然成爲習俗是則源旣竭矣流亦從而涸焉安得而不貧也蒙竊謂當事此示誠救時之要策而猶非足民之本圖其本奈何曰在重農重農乙要奈何曰自屯田始 
[本館接奉電音]  
　　昨日上午京師飛電傳來上諭一道敬謹譯登○十三月初三日奉上諭張之洞奏都司交缷不將錢糧公欵交淸潛行避匿請革職查追一摺湖南准補靖州協中軍都司李友勝經前護湖廣總督譚繼洵飭調考騐給咨赴部該都司並未請咨竟敢携帶公欵潛行避匿實屬謬妄李友勝著卽行革職由該督通飭湖南湖北兩省勒傳歸案訊究追繳以重餉項而儆官常餘著照所議辦理該部知道欽此 
[英電彚譯]  
　　本月初四日倫敦電信云俄人現欲中國將所延製造鐵路之各英人一律辭退卽教習軍士之各德人亦皆棄而不用以後逐漸改延俄人從事又云旅順口目下由俄人爲之整治應需各欵歸俄人代籌又云法人添調快船兩號航海來華一名將搭克一名巴斯加立 
[英日同心]  
　　本月初四日倫敦電信云此間傳聞英廷因東方時局紛紛擾動是以擬與日人互商進止 
[電傳德事]  
　　本月初四日倫敦電信云德皇之弟帶隊來華道經英國謁見外祖母維多利亞英后啓行之際德皇付以一信言詞冗長令面呈維多利亞懿鑒又云德皇行幸格老登斯砲臺宣言朕與俄皇和誼夙敦凡遇國家大事與有同心 
[叛酋歸順]  
　　駐本邑之日斯巴尼亞總領事官接本月初二日宋呂島電信云島中謀叛之各酋刻已次第歸化且皆深爲欣悅齊聲致賀國家及皇上并祝境宇平安 
[集思廣益]  
　　武昌訪事友椽筆云自德人佔據膠州海島人心深爲不平湖北張香濤制軍曾密電總署　陳一切已詳前報兹聞督署接得總理衙門密電云膠事屢約駐京德使面議一切德使藉口推延前任德國欽差許竹　星使疉向德國外部商榷亦有意互相推諉并聞英法各國急思乘機覬覦意甚叵測應如何布置防範之處廷旨飭南北洋大臣及鄂督張香帥湘撫陳右帥各抒所見以備采擇云云未知香帥接電後如何籌覆也 
[以備不虞]  
　　金陵采訪友人來函云本月初朔有山東副將鄧副戎在廷趨詣督轅面謁劉峴帥聲稱奉東撫檄委來寗乞借軍裝以備不虞談次出東撫咨文呈請查閱峴帥諭令出外少待候本部堂酌奪施行副戎遂興辭而出缷裝旅邸以俟後命未識峴帥能有以應所求否俟有所聞再當續錄 
[文宗起程]  
　　前任浙江學政徐季和大宗師交缷後擇於本月初二日起節赴皖學新任先期親往各處辭行省中官紳例有祖餞之禮宗師以行色怱怱概行辭謝共赴署送　者亦大半擋駕是日已刻排導出轅至下馬頭登舟省中官憲俱命駕相送宗師延至舟中略談片刻卽行告别隨命解維開行水師防營特派砲船二艘一路護送 
 
 

Page 2

 
 
[東粤文星]  
　　廣州采訪友人云新任提督學政張大宗師於十一月十五日戾止船泊天字碼頭南海番禺兩縣先期赴近日亭伺候屆期各大憲均出城迎迓宗師旋往皇華館駐節然後詣各憲轅謝步十六日督撫司道各憲就廣雅書局設筵爲宗師洗塵并祖餞前任惲文宗十七日惲文宗交缷關防卽乘伏波官輪船往上海聞已具摺奏請賞假回里省墓迨假期旣滿始北上覆命云 
[鳩兹火警彚誌]  
　　蕪湖訪事友來函云前月廿四夜更魚四躍街鼓闐如忽聞警鉦亂鳴急起探詢知係城内二街福音堂對面茅簷失　一時人聲鼎沸聽不分明翌晨親往察視始悉失愼之家係街後靠近菜園之朱彭二姓據稱此火實起自屋外甫經知覺已不可嚮邇鄰近各茅屋及東鄰之廚房俱已延及幸保衛營饒守戎帶有救火器奮勇當前斫斷火路又督率各洋龍環繞噴灌如百道飛泉横空直瀉祝融氏知不可敵始命駕而　隣右各家得免池魚之殃及亦云幸矣○是早江口雞窩地方亦兆焚如被災者乃徐姓灌園叟家矮屋三椽一經着火頃刻化爲灰燼詢其起火之由係早炊遺火於薪所致○又廿八日曙色將明三街姚家弄又肇飛災巡夜員弁遥見火光卽命人分投各處號召洋龍一面先詣火塲彈壓幸水道近便各龍疾馳而至竭力灌救僅燬去茅簷兩三家卽經撲涛據聞是夜先此一點鐘時保衛營饒君督勇巡查行經廣肇公所東首卽英領事山南土地廟對面忽見某姓屋面有火匪抛棄火球宵深風緊火已上炎急揮勇丁登屋並喚起屋中人吸水潑救始免楚人一炬按匪人縱火律有明條倘得良有司嚴拿究辦以儆效尤亦保衛閭閻之一道也 
[揚城火警]  
　　揚城缺口街北北河下地方隙地尚多窮民咸於此誅茅結屋簷牙相錯鱗比如雲本月初二日午後有某姓爆作遽爾失愼濃烟匝地烈燄冲霄俄頃間勢已不可嚮邇坊保急卽鳴鑼分投報警各善堂水龍咸風馳電製而來汲水灌澆異常奮勇無如失火之家適在巷内地窄人多頗難得力猶幸各水龍布置得法或在人家院内或闥牆後四面圍繞直至下午三點餘鐘始獲撲熄聞共燬瓦屋草屋十餘家内有尼菴一所菴中屋宇亦遭殃及幸正殿三楹尚巍然無恙地方文武印委各官均先後臨塲彈壓照料直至火滅烟消始各鳴騶遄返至起火之由傳聞因爆作赶做年貨怱促間悞墜火星於藥罐内致肇此禍未知然否容後訪册續述 
[茅龍更衣]  
　　安慶訪事友來函云上月廿八日上午九點鐘忽聞鑼聲告警隨卽登高眺望見西南角上一縷濃烟上衝霄漢俄見各叚水龍飛馳電製而去約一點鐘之久諸龍俱奏凱而回詢悉係南門外狗兒山某姓因造炊失愼遺火薪中登時烈燄横飛該處多係回教中貧民結茅而居約有二十餘家片刻之間皆成焦土一　男啼女哭擾擾紛紛亦云慘矣 
[紗廠招工]  
　　浙省丁龎一紳糾集股資創設紡紗廠於杭垣拱宸橋附近名曰通益公去年營造屋宇今夏竣工所需機器係由德商某洋行購定對　陸續自申運到上月初三日開工興裝刻下將次齊備所有紡紗婦女先在申地招集二十餘人以作教習並在本地招徠各女工如有願往學習者須覓取的實薦保赴廠報名以便錄用一切規條可往廠中取閱至辛資若干俟到廠後各量其能再行酌給 
[練習打靶]  
　　松江訪事人云近日提中叅府及城守遊府接奉省憲札飭勤練所統正副兩營操防張華　叅戎奉文後遂會同帮帶楊彦臣都戎每逢單日策騎至小校塲傳齊標下各兵按名打靶先於數丈外懸一鐵牌後掛石灰袋槍子中的厥聲鏜然灰卽颺起並限每一刻鐘需放四十餘響更於暇日演習陣圖以期收一日之用城守曾鏡廷遊戎亦於雙日知會帮帶張冠庭叅戎督率部下副營各兵與正營同一操練附近居民皆聞槍聲隆隆鎭日不絶想從此營務當有起色矣 
[飭查後裔]  
　　松江華亭學署接奉江蘇學憲瞿大宗師來文飭查松郡沈文恪公王文恭公張文敏公黄石牧先生後裔略謂松地爲文獻之邦碩儒名臣後先踵接着卽查取先哲後人銜名開單申覆以誌敬仰云云 
[世爵行程]  
　　金陵采訪友人云水西門朱狀　巷前長江水師提督世襲三等男黄昌岐軍門之蒐裘在焉將星殞後公子仍偕瀛眷旅居於此長君印宗炎以世爵捐升道員小住京華以待眞除之詔近奉綸音特授廣西桂平梧鹽法道遂筮吉出都暫回寄籍上月某日行抵白下塵裝甫缷卽晉謁督憲劉制軍并遍拜當道諸公聞擬在白門度歲待明年杏花時節方由石頭城下首途 
[司馬病愈]  
　　漢口官渡局總辦陳幼卿司馬前奉鐵路總局札文兼辦採購沙石事宜嗣以司馬偶攖小極遂命少公子前往代理兹聞司馬淸恙已愈不日當親往視事矣 
[留辦厘差]  
　　漢口牙厘局總辦羅司馬延年金壽現屆瓜代之期忽奉上憲札文留辦一年以資熟手司馬捧檄之下喜形於色已於前日上院禀謝矣 
[守備出缺]  
　　揚州城守營嚴守戎蒞任以來於巡防緝捕等事無不躬親實踐事事認眞其尤署者本營兵丁良莠不齊間有在外滋擾者守戎一有所聞輕則嚴懲重則黜革從不稍存袒護兵民感頌久已有口皆碑詎上月某日守戎忽攖中風之症延醫診視藥石無靈至二十四日淸晨遽爾仙逝聞者惜之 
[報捐免役]  
　　沙市訪事人云離城三十里之雙橋王翁者薄田數十畆差足自給向例有田畝者須挨充保正然充是差者苟非矯詐而滑辯必至家資罄盡田廬易姓而後止王翁適挨是選懼不勝任因遣姪輩之矯詐者冐充之詎姪旣充後倚官之勢卽先魚肉王翁翁不堪其擾欲率妻子避居他處同井某爲翁計曰翁能往田廬可遷耶勢必另租佃户倘令姪倚公事代收其租佃户誰敢異言者無已盍往公衙捐一職銜而此患永息矣翁然之乃往縣衙白計謀得約正於是大宴賓客門前高點矗燈大書江陵縣約正二門内裝飾一新鄉間無遠近無少長咸來瞻仰次日翁戴數十年前古式冬帽上攢銅頂衣冠待客附近三保正各執竹梢在門前呵退閒人聞翁之就是職也費錢二百餘竿公門謂一約管三止實附近三保正之親臨上司也故三保正恪恭奉命至所迎賓客皆三保正汛内所轄之紳民也領席後各有贄見翁除所費外尚餘錢三百竿某之爲翁計亦可謂萬全矣 
[土棍横行]  
　　福州訪事人來函云上月初觀巷口里人演傀儡戲酬神一時士女雲集有土棍發天發榮兄弟二人亦在塲看戲適小家婦某氏風信年華稍具姿色亦結伴往觀二發見之任意戲謔氏叱之不去避而歸家詎發榮尾之而行及氏至家發榮亦隨入氏藏入内室將欲闔門以拒發榮竟先闖進據牀而坐時已天晚發天亦來以爲别人也先占室中故在外間厲聲大駡發天不辯聲音以唇相譏於是弟兄互毆氏夫某乙回家見此情形正言相斥反被二棍痛毆頭破血流幸鄰佑聞聲咸來救援二棍遂呼嘯而散某乙奄奄一息擬赴縣禀控騐傷旁觀者謂二棍無法無天積案纍纍深恐將來報復不如避这爲愈乙固畏事者乃祗垂頭喪氣付之無可如何而已 
[盜刼行人]  
　　北通州訪事友來函云嚴邑尊蒞任以來嫉盜如仇整頓捕務不遺餘力時值隆冬除捕盜營照例派兵沿道護送行旅並通恊右營派兵在城關内外巡防外復自派内役練勇八十名分布四鄉集鎭要隘之處明查暗訪加意搜尋惟地方遼闊終有鞭長莫及之憂日前有城北焦莊劉姓父子三人賣糧回家日色已晡行至北門外浮橋北由樹林中突出數人手執洋鎗截住劉等畏其凶燄不敢與較所有銀兩均被刼去并將内外衣服俱行褫剥三人赤身蹲伏道旁雪地冰天幾乎凍斃幸遇運酒大軍經過解衣拯救得慶更生事後雖經報案未識何時能弋獲也 
 
 

Page 3

 
 
[開釋火匪]  
　　火匪王雙喜前在南市篾竹街火塲刼掠潘二尹家狐皮料由捕拘獲解局中局委員潘仲泉二尹提訊枷責兹屆期滿由地甲偕保人張小泉將王解案請釋二尹升堂提訊先飭將枷開去諭謂搶火例禁綦嚴今姑從寛辦理以後如敢再蹈故轍定卽加等治罪王供小的荷蒙恩宥自後當痛改前非不敢再犯張小泉供在高巷頭地方開設篾作與王相識今願作保務求恩准二尹准如所請飭王具呈改過切結張具呈保狀斥退 
[賭匪宜懲]  
　　包探趙銀河解賭徒余沛山至英界公堂禀稱此人串同羽黨陳玉章勾引隆泰昌茶棧客人汪惠齋至鴇兒吳孫氏所開娼院設局聚賭潛用灌鉛之骰得以顚倒從心致汪輸去洋銀九百餘圓報捕後捕頭令小的將余拘獲陳則已聞風脫逃兹特解請究辦汪投案申訴前情余供稱汪所輸洋銀均由陳取去小的心計枉費未得分文吳鴇供稱伊等誘賭之事小婦人並不知情讞員張賡三直刺著一併押候過堂訊辦 
[覆訊空票案]  
　　英界各小錢莊空出票銀以致紛紛倒閉計五十餘家出至洋銀七八十萬圓或曰尚不止此自經持票者相約控告各小錢莊主别生幻想言欲創辦公所一一淸釐曾聨名具禀公堂讞員張賡三直刺卽明白批駁前晚又提空出票據之已革包探孔阿才沈金隆及金際堂沈蘭汀胡文山五人研訊孔革探供稱小的自蒙交保出外已料理二萬餘圓現在起議創設公所之歐陽蕚忽又翻悔是以尚未議成大約須另舉董事矣直刺曰爾等各小錢莊須公舉殷實可靠之人來此具保并蓋印各家圖記本分府方可准行愼毋借公所之名從中漁利也諭畢著仍還押候示 
[誘拐案類誌]  
　　姜盛氏爲劉裕堂孫德順二人誘拐至滬欲賣爲娼因投縣署控請訊辦當經黄愛棠大令倩帮審委員蔣刺史訊供判令發堂候示前日之晚復由刺史升坐訊問氏供桃源縣人年二十有七丈夫姜以泉在籍以耕讀餬口本年秋間劉裕堂哄騙小婦人至申游玩不料糾同孫德仁意欲　入野鷄妓院中情急無奈將劉等扭案喊控叩求訊究訊之劉供淸河縣人向爲小本生理因妻病故中饋無人央媒出洋一百元續娶寡婦姜盛氏挈之來滬詎氏以小的窮苦不願跟隨卽以誘賣等詞來案誣控叩求明察孫供亦桃源縣人與劉雖係素識然無串賣之事求請鑒核刺史得供一再駁詰各執前詞乃判令姜盛氏發堂留養劉裕堂孫德順分别收押候請黄大令備文遞解淸河縣訊供究辦○著名無賴趙春林卽賣花前大屢次犯案經英界公廨訊責遞籍旋又來滬匿跡法界前日誘得菜市街高阿二之子阿毛冐認族姪鬻於城内費子林爲螟蛉言明價洋十五元在勝春園茶館書立契據爲高阿二訪悉將趙扭送捕房昨日堂期包探傳同高阿二費子林一併解案請訊高供在某處爲膳夫生有二子長卽阿毛年僅九歲在門口閒玩爲趙誘拐鬻於費姓爲子幸爲隣居賣角黍之老嫗所見告知小的卽往尋覔伊等正在勝春園茶館　立契據當塲拘獲叩求究辦費供在茶館啜茗趙稱此孩父母但亡勸令小的買作義子索洋十五元先給定洋一元次日倩測字人書契卽爲高阿二尋獲契據現存捕房質之趙供認不諱惟求恩宥大令着高阿二費子林各具禀詞呈候覆核趙春林還押候辦○前者潘秋宁張曉亭扭匪人顧明德至英界公堂以拐賣男女孩等詞訴請訊辦時適讞員張賡三直刺赴省經襄理讞政之邵虎伯大令訊供飭將所拐男女兩孩交　張領去顧匪　行管押候傳鄧蘭堂覆訊前日差役將鄧解案潘張同訴稱男女兩孩皆由顧匪交出其爲拐賣無疑求恩嚴辦鄧供稱小的係廣東某邑人向在治下行醫兩孩由顧領來求售言定身價洋銀五十圓實不知其拐得顧供稱小的在治下開設茶肆小孩由不識姓名之人領來寄養不料其人竟一去不回實非小的拐得直刺叱令笞責三百下還押候示○嘉興縣屬蘆區鎭居民郎祥興之妻張氏被隣居開茶肆之陳寳金引誘與說書之朱殿揚成姦上月二十三日朱慫恿張氏在家竊取洋銀一百二十元及衣服首飾等物帶領幼孩偕朱陳二人潛行逃逸先至海門繼來滬上寓三馬路某客棧嗣遷法界大自鳴鐘對門老德記客棧前日朱挈領張氏與小孩欲同往浦東說書行至小東門外適與本夫郎祥興邂逅相逢卽被扭住鳴捕將一干人拘入捕房轉解大自鳴鐘捕房昨禮拜二堂期捕頭命包探解案請鄭大令何繙譯會訊郎祥興禀稱自十月廿三日妻子被拐之後小的各處找尋旋來滬上偵緝兹在小東門外適與邂逅相遇扭案請訊朱殿揚供認不諱叩求寛宥陳寳金供開茶館與郎姓鄰居張氏誘拐來滬由小的牽引屬實郎張氏供朱哄騙小婦人竊取銀洋首飾來滬遊玩置備時新衣飾所帶洋銀皆被朱陳二人用去首飾俱在海門質當當票現存捕房大令以朱膽敢誘拐有夫之婦不法已極又謂陳曰爾與郎姓鄰居不應勾引潛逃實屬可惡又問張氏是否成姦張氏俯首一味支吾旋命將張氏與小孩交本夫覔本租界保人領出並着明白補禀呈候核辦 
[非姦卽盜]  
　　本邑人徐某僑居南市小南門外石街弄地方向習泥水匠娶妻某氏不安於室暗與附近成衣匠吳某有私嚙臂盟深情同膠漆徐雖有所聞奈素懾閫威不敢向詰惟終日嚴加防範以伺釁隙前晚吳忽貿然而來推門直入冀與氏重續舊歡詎徐蹲伏暗隅見吳已入室出其不意上前扭住又不敢指以爲姦遂以失竊爲名訴知二十七鋪地甲復扭至近處茶肆中互相評理及地甲至詢以究竟是竊與否吳不認行竊稱向與徐妻有私故被拘住是處小流氓一聞此事正擬藉端訛詐糾集黨羽聲勢洶洶嗣經地甲從中解勸令吳辦具香濁鞭砲向徐服禮並奉洋蚨數十翼酒兩席私寢其事詎吳不肯應允潛赴局中禀陳地甲亦偕徐到局具控局員姚殿卿二尹准詞升堂研訊吳投案申訴前由二尹卽向徐研詰謂爾旣家中失竊理應開具失單來案禀報何得以曖昧事誣指本應責究今姑從寛申斥交保吳斥退一面諭令地甲迅將在塲之流氓按名拘局以便訊究如敢狗隱定提血比 
[九原遺憾]  
　　蘇州人吳恆甫之姊初曾墮入烟花嗣嫁與廣東人李姓爲妾領回潮州李故後氏復來滬賃居普慶里依舊作賣笑生涯當李在時有洋一百八十元存於法界潤德押店兹該氏將憑摺改換吳姓欲起存欵爲李子蘭坡所知咨照押店不准支付以致涉訟法公堂經鄭大令訊供飭傳該氏到案再核迄今日久尚未了結昨日堂期李蘭坡偕潤德押店主汪心泉投案繳洋一百八十元聲稱吳氏已往蘇州請將此欵交還李姓以便收回存摺大令查閱原卷知憑摺已由吳領回並不存案遂謂李曰吳氏旣嫁爾父爲妾爾父故後理應好爲看待何致吳氏依舊來滬賣娼殊屬不合飭將呈案之洋暫存捕房仍着赶緊將吳氏尋覓到案聽候核奪 
[不分原被]  
　　所探俞阿三投英界公堂禀稱某紗廠工頭魯友文積欠小工張毛毛之工資向之索取竟糾同吳和尚馬雲良周關大諸流氓擁至某茶肆恣行囉唣勒令付茶資洋銀三圓事經小的查知將魯等拘入捕房今者捕頭令送請究辦張投案申訴前情魯供稱小的因張工作不力婉言辭之不料月蓄怨於心欲與小的尋釁吳等均從旁解勸並不相干吳馬周同供稱小的等見魯張爭閙故爲之排難解紛讞員張賡三直刺判令將案中人不分原被各管押三日 
[幼女竊洋]  
　　本地人某甲在南市大東門外大馬頭開設寳興飯館生有一女年僅十二上月杪忽將甲所藏櫃内之小洋二百角竊出及至昨晨甲欲付帳欵啓而視之早已不翼而飛細加查問均稱不知詰之其女初尚支吾嗣欲加以扑責始稱將洋寄存於附近隆興館内殷氏婦處甲卽訴知十六鋪地甲前往查問該氏一味推諉地甲亦無從理勸甲又訴知行仁弄某乙倩代赴十六鋪巡防中局控告當由局中司事派地甲前往將該氏拘局禀知局員潘仲泉二尹飭令在外調處嗣由司事與地甲在塲一再經勸該氏畏於涉訟不得已願賠洋銀十元繳局然兩造尚呶呶不休未識如何了結也 
 
 

Page 4

 
 
[春回黍谷]  
　　前日本館協振所承黄大善士承恩助四川賑捐洋銀一百圓求病速愈又蘇垣善婦朱沈氏寄到洋銀十圓請撥入湖北賑捐求舊病不發身體康健當此三冬將盡雪虐風饕遥念巫山夔峽之間百萬嗷鴻哀呼庚癸此情此景慘怛何如得此義粟仁漿源源而至俾冰天雪地得回黍谷之春此其善念充周有不獲上蒼之福報者哉勿藥有喜蓋已筮易而得之矣除塡奉收照外特書崖略兼表頌忱 
[含哺鼓腹]  
　　謹啓者敝堂施粥經費奇絀重以米珠薪桂尤甚於前信厚覩此情形措手旣難息肩無自勉助洋一百元又蒙陳黄氏陳煥之陳仲譜張子標馮商盤蘇子祥蘇超元翁醉樓善士八户共助洋五十元徐梅臣善士三十元廣成合茂泰號二户各二十元唐仲良善士十五元福安號唐梁氏二户各五元謙泰號四元合記林海記各三元梁宅建昌梁天興鴻發信興林榮韜善士六户各二元錕華粤瑞祥瑞源祥上林春廣益興隆發合記棧信記昇利長隆協太和三合萬興羣芳居十四户各一元嗷鴻待哺得仁術其咸蘇遹駿有聲迓休徵而未艾䖍申謝悃並誌頌忱[  上海虹口元濟善堂董事嚴信厚施則敬等謹啓]  
 
 
 

Page 5

 
 
新出石印中西算學叢書初編告成 
是書四明求敏齋主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彚爲一編如已有單行刻本槪不閳入倩上海鴻寳齋石印紙張墨色均皆精工字畫清爽無蠅頭之弊各種目錄列後○新義象法要蘇頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐光啓譔○簡平儀說西人三能拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股術茂滉著張已上共計四函裝訂四十本每部實洋員寄在上海三洋𠗊橋緯文閣廣東省緯文閣寗波奎元堂源記漢口鴻寳齋湖南愼記代售 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[遴委冬防]  
　　金陵采訪友人云省城内外冬防各員銜名單已陸續登諸本報兹又訪悉淮徐通海等處冬防委員銜名合再登之以供衆覽縣丞方作忠從九朱儀理問湯敬熙縣丞鄭城姚澄之典史曹立賢理問孟守廉府經　太寛巡檢方純　　庫　文瀚縣丞龔紹階從九王鶴齡陳其慶理問趙惟淦稅課大使汪時煥從九沈鳳臨謝邦楨典史唐廷棫未入彭世灝巡檢吳瀚羅　元主簿除葆昌從九李衍慶稅課平冕巡檢陳家楨李繼曾典史趙從傑巡檢汪樹勳汪時鑑從九陳得鄰程迪蕃巡檢　　　縣丞初鼎臣巡檢于富之主簿阮樹棠從九戴德鰲巡檢湯齡州判周恩煦吏目劉芳典史莫德寳從九聶春藻府　廬　　從九李盛昌吏目馬家豐巡檢龔璋理間潘作楫典史潘瑞徵縣丞張星黄鼎理問吳德植巡檢李濬檢校補礽　磨丁壽康縣丞有　　　庫錢沛深巡檢何鴻舉黄炳從九余則李趙金綬州同謝王春稅課羅良照磨王鴻基縣丞董學琴巡檢葛寳書道庫鄧　　從九恩澍　鼎臣典史胡榮昌從九陳寳巡檢吳廷芬廖恩涵理問吳繼祖按經歴許大偷理問許廷森縣丞劉佐成府經吳煥文從九曹和沅縣丞朱岳年照磨范志泰主簿蔡珍培縣丞徐炳璋府經戴邦彦巡檢蔡爾乾府經王鵬元巡檢仇曾　從九方　　從九　世科巡檢徐輔臣楊同元何乃蔚吏目吳星耀典史吳德麒縣丞胡鵬翥典史劉銘薪照磨胡鏡淸典史胡德寛縣丞羣從九保年任永年典史周光藻縣丞宮安成從九項錫恩巡檢陳學鵬鵠泰元縣丞陳受祺典史熊雋江巡檢戴宗禮縣丞莊兆鈐巡檢翟　溧主簿廖慶榮巡檢王鴻皋黄道行從九滕友爕巡檢曹登瀛從九王溥巡檢王壽豐縣丞戴文銓何福祥巡檢丁翰高　裕典史　弼從九吳壽昌典史王雲吳延禧從九夏紹棠楊顯蕭主簿趙國泰典史周啓墉吏目劉兆韾典史王世衡巡檢程敦榮未入胡顯珍巡檢倪世梁照磨朱引年主簿龔勛從九李耀康未入孫慶熙慶廷芬主簿王澍田巡檢章仲英巡檢沈善浉縣丞羅鴻賓巡檢　效蔚周紹文縣丞陳景新吏目鄭秀儒巡檢郭彩耀從九陳棠縣丞葛墉巡檢黎寳齡典史唐正祥理問龔鳳藻巡檢沈鐘　巡檢王廷耀典史張應元典史洪桂 
[貨船沈没]  
　　杭州訪事友人函云日前塘棲鎭相近有一貨船用小火輪舟拖帶由滬至杭將近該鎭輪舟以煤力甚足勢如怒馬奔騰貨船跟隨在後把舵者偶不經心以致船身撞於橋石上登時沈没幸將舟中人援起未占滅頂之凶然所裝南貨各物已盡付東流聞約值三四百金云 
[甬上雜記]  
　　寗波采訪友人云縣試已畢府考將屆校士館附近房屋皆黏貼招租考寓字條想童子軍襥被而來爲期當不遠矣○天氣已寒鳩形鵠面之流沿途哀泣轉瞬年關將屆窮苦者凍餒難捱所望殷實之家存已飢已寒之心解囊散給使若輩不致流爲盜賊地方庶有豸乎 
[瘋人鳴冤]  
　　昨日直隸天津府屬某邑人某甲奔投上海縣署呼冤差役向之詰問甲言向在各省經商此次携同一夥由天津南下歴經江陰杭州等處中途忽遇强盜多人將行李刼去夥友上前攔阻竟被砍死不得已來此控陳差役知係瘋癲驅之出署 
[手足相殘]  
　　江北人劉三在西華德路開設小烟間爲業生涯頗稱不惡有弟劉四食力之流也惟與芙蓉城主結不解緣以致入不敷出每日至兄所開之烟間内開燈過癮不名一錢塲長自去昨日劉三向索烟資以致互相格鬥旋扭至捕房請究捕頭諭令送入英界公堂訊辦 
[病斃可憐]  
　　寍人洪巧寳年已花甲在虹口篷路八號洋房某西人處執役前月杪陡思傷寒疹延醫調治飛石無　延至昨日　　不起洋東以沈服役多時未見有家屬來往爰卽報知捕房捕頭飭探查知有弟福寳乃命購買衣衾爲之棺殮 
[上海縣署瑣案]  
　　前者沈王氏控兒子吉順潛逃出外改姓周名遠波與某蕩婦私識歴久不回及尋見又有情違忤黄愛堂大令　案訊供著交人保出交到姘婦及出外時所取田單吉順保出後事外逍遥迄未遵繳卽經沈王氏投案求追大令查知吉順尚有唆使周朱氏姑媳涉訟之事　在飭提忽於前日被某甲扭至楊樹浦巡防局控其圖賴洋銀局員某君訊得吉順縣中有案爰卽派勇　解至署大令諭令差役收管候訊○前者彭松年控霍殿臣虧欠洋銀黄大令訊供之下令交人保出限日繳銀迄今祗交到三十四餘則一味延宕前日彭投案求追昨日大令諭令保人交案追繳前繳之洋銀先命彭具領 
[英界公堂瑣案]  
　　讞員張賡三直刺稍有弗豫擬將逐日公堂案牘遲至兩點鐘訊判英美德諸領事官允之昨日美繙譯衛理君於午後蒞廨○包探金阿三解協隆紡紗廠張玉亭王阿三二小工至案禀稱伊等二人竊取廠中機器上　　一枚及其餘零物報捕後捕頭令小的拘獲解請究懲協隆洋人某甲投案領贓張王同供稱小的等所取各物皆已廢棄無用叩乞恩寛直　商詣術繙譯官然後判有各笞責一百板枷號三日○包探趙銀河解賊犯王阿順至案禀稱此人係穿窬老手昨又竊取顧宦家白玉鼻烟壼一枚報捕後捕頭令小的拘獲吊出原贓解請訊究顧宦遣家丁某甲持名片投案禀請領贓王認竊求恩直刺判令笞責一百板 
[法界公堂瑣案]  
　　前者浦東人宋芹香投法界公廨探嫂王氏夫故之後不肯撫養已子袒護女婿將荳腐店生材　　不交等情經大令訊供飭將王氏交芹香領　所有生財斷歸芹香管業昨日堂期吳又投案求追缺少生財大令飭探將生財檢呈交　吳烟華之柩現厝八仙橋空地者卽舁回安葬王氏着領回撫養○陳　　前控陳友祥吞没伊父存欵一案經大令　供令各邀中証理處昨日堂期原被告偕經動之顧家臣投案大令諭令　　　　　　　收領完案○英大馬路淸園烟館主高逢春　用崇明人張榮爲包車夫竊取大小土烟炭絨毯等物逃回崇明復來　上被法界捕房拘獲解經大令訊供著押候補　車寓主施大江到案再核昨日堂期包探　施到案供稱此土實由龔萬初欠小的洋銀五元同至某處售賣小的得洋六元卽囘上海大令　　併還押候　龔到案再核○　際廷禀稱在江天輪船執役偷兒張松堂竊取長柄斧頭二把當塲拿獲人贓送案請辦大公判責二百板贓還失主○包探禀稱田阿狗竊取燈罩數十只拘案請訊大令判責一百板 
[美界捕房紀事]  
　　小竊力紀生昨日之夜在英大馬路美富洋行内竊得外國熨斗携至虹口西華德路冷　上售　選爲韋包探撞見　將人贓一併拘入捕房押解英界公堂訊辦○楊阿慶穿窬老斵輪也前夜在虹口天潼路四十八號門牌某姓家又肆其妙手空空之技室中有木鐘一只衣服數件早已不翼而飛當爲某包探查獲拘入捕房押候解辦○寗人徐元元　兩六在四川路邂逅相遇索取積欠互相揮拳某號華捕見之一併拘入捕房解送英界公廨訊辦○李阿秋繆棧芳皆廣東　也　　河南　杏芳居茶肆内謀生前日二人忽起歹心將店中所有衣服及各色物件串竊而逃店主報知捕房請爲代緝昨日　　包探　虹口某弄内將人　一併拘獲解入捕房轉送英界公堂訊辦 
 
 

Page 10

 
 
   
 
