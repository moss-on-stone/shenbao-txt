# 1904 - 175 - 4911204

 

Page 1

 
 
[美儒李佳白先生講義]  
聖淸宰治中國定鼎燕都垂二百餘年矣仁澤之深治法之寛賦税之輕三代以下無與　美焉是故當此外患　已之秋巨禍頻臨之日而民人誠服之心未嘗或間也恭讀五月初八日諭旨有云本年皇太后七旬萬壽迭經降旨施恩所有從前獲罪人員除謀叛立會之康有爲梁啓超孫文三犯無可赦免外其餘戊戌案内各員均著寛其旣往子以自新曾經革職者俱著開復其通飭緝逸並現在監禁及交地方官管束者著一體開　等語此不獨中國臣民聞而歡呼卽遠邦下士亦未有不喜而踴躍也至於今晚鄙人所應宣講者爲中國出進口税請分九節爲諸君　陳之一原訂約章無論出入口税皆係値百抽五　卽案照商人所開之貨値單每百兩納税五兩二俄國貨物由陸路運至天津者案照進口税减三分之一完納　　每百兩納税三兩三錢三分三法國貨物由北圻運入中國境地者案照進口税减十分之三完納　每百兩納三兩五錢中國貨物運往北圻者則案照進口税减十分之四完納　每百兩納税三兩四英國貨物由緬甸運入中國境地或中國貨物運往緬甸者亦照此例辦理五凡中國貨物由龍州蒙自思茅河口四處經過越南必先照十分减四之例完納出口税俟運至沿江沿海口岸後再繳進口半税　每百兩先完納三兩後完納二兩五錢六凡由沿江沿海口岸運貨至以上四處者出口時須全繳正税進口時照十分减四之例完納半税　每百兩先納五兩後納六兩五錢七庚子議和有加税免釐一端且完納關税不得蹈從前故　案照商人隨意所開之貨値單完納係由兩國使臣議訂一定章程其貨應案近三年之價核算而貨値之漲落不問也若英美日三商約各國允准後其進口税每百兩應納十二兩五錢其七兩五錢爲補償各省釐金等項出口之税應納七兩五錢其二兩亦爲補償釐金之費沿海沿江内地税關同一律例綜而觀之陸路運貨難於水路此所以陸税原輕而水税較重之原意乎竊爲天下貨税之輕惟中國爲最間嘗考我美税册而知中國綢縀運往美國進口税每百兩完納五十兩甚有多至七十兩者其他平常各貨每百兩完納二三十兩不等較之中國不啻倍倍矣揆其用意蓋謂出口之税輕則利爲我有而我之商務可以盛進口之税重則利亦爲我有而我之税務可以興若夫英人則不然其進口之貨除鹽酒等免税外其所得進口之税皆爲國家之用並非用於本處之公費雖用意不同而措辭均有理也中國自設　　税以來四十年間借財異　而榷政之權幾爲外人所得誠爲天下各國所罕有者雖然中期之所以用外人主理　政者一以其克盡厥職一以其公正廉明而押抵猶其次也試思數十年前中國關卡充滿内地計各省每年徵入之欵數十萬不等而此數十萬大半供貪吏之中飽其上足以備國庫下足以充公費者能有幾何哉且局員留難司事索詐之事時有所聞甚或一草一木亦必逢　納税過卡捐釐此小民之困苦不蘇内地之商務不振所由來也自　　　　税司操政以後百弊俱除江海各關收税頗巨除每年應付洋欵利息外所盈猶　多多是故公費不足多有取用此欵者然則中國之榷權華官操之則營私上而朝廷不敢任依下而商民視爲畏途外人　之則急公旣無貽悞之情又除中飽之弊而朝廷將有樂用外人之勢也鳴乎亦可悲矣 
[諭旨恭錄]  
　　五月初四日奉旨吏部司務著顧　權補授湖南糧儲道著陳䕫麟補授安徽六安直隷州州同著鄒廷翰補授山西陽高縣知縣著謝永祺補授河南　縣知縣著王同文補授湖北當陽縣知縣著龍賡言補授福建長泰縣知縣著王思聰補授截取舉人趙煌著　　　用何　垣著以知縣用林郁華著以教職用潘藹吉著以知縣用吳國賢著以教職用彭坤年著以知縣用黃師乾著以知縣用馮瑞蘭著以知縣用朱之澧著以教職用俸滿教職　頭書著以教職用劉光永著以知縣謝士　著以知縣用兵科筆帖式著烏凌阿補授翰林院筆帖式著　　　　　理藩院帖式著增全補授光祿寺筆帖式著廣譽補授鑾儀衞筆帖式著英惠補授理藩院筆帖式著崇志　　　　　衛筆帖式著貝都哩補授翰林院侍　著世榮補授刑科給事中著榮壽補授湖廣道監察御史著富綸補授湖廣道監察御史著蔡金臺補授明保差滿庫倫印房章京理藩院卽補員外郎鍾湘著仍以員外郎卽補保送直隷州知州兵部主事郭育才著交部記名以直隷州知州用擬補内閣中書孫卿裕著准其補授截取中書科中書羅秉誠著照例用　缺四川成綿龍茂道長春著回原衙門行走卓異在任候補知府直隷棗强縣知縣張石著准其卓異加一級仍註册回任候升卓異前浙江永嘉縣知縣左宜之著　其卓異加一級仍註册候升升補直隷多倫諾爾撫民同知王錫　雲南普洱府思茅同知李同壽俱准其升補卓異升補河南鄧州知州葉濟著准其升補於知縣任内卓異加一級保　山東補用同知吳家騏山東補用知縣孫汝霖俱照例用服滿原選山東樂安縣知縣朱琨著不必坐補原缺盛京　部千丁處七品官著李毓馨補授欽此 
[電傳宮門抄]  
　　昨日午後二下鐘時京師來電云五月十二日皇上召見軍機大臣及葉祖珪清鋭 
[日軍大捷]  
　　昨晚一點半鐘得日本東京專電云東鄉司令官報稱五月初十日午前十二點鐘我巡哨船在旅順口外以無線電通知我艦隊告以敵　比禮斯維特號及叧有戰艦七艘驅逐艦九艘駛出港口附近除從事特别任務軍艦之總艦隊進航外計敵有戰鬥艦六艘巡洋艦五艘驅逐艦十四艘向南而駛日將入時寄泊於港口之外翌日之夜我驅逐艦及水雷艇大隊攻擊敵艦隊於旅順港口擊沈形如司華司土溥魯船號一艘又形如比禮斯維特戰鬥艦一艘形如地亞拿號之一等巡洋艦一艘今顺曳入港内知其已受大傷我艦隊無大損害惟驅逐艦白雲號爲敵砲擊壞機器房戰死下士卒三名負傷少軍醫宮川正雄等二名又水雷艇千鳥受彈傷於後部機器房幸軍士並無死傷又六十四號六十六號水雷艇均少受損其餘無恙 
 
 

Page 2

 
 
[日襲俄軍]  
　　昨日午後本館得日本東京專電云華歴五月初十日我日陸軍别出奇計暗襲敵人之安營於大石橋街市及城山溝迤西者使之驚惶潰亂隨鼓勇前進猛擊三道河迤北敵營人力不能支我軍遂得占據其地是役也敵軍之陣亡者約六十人左右戰後由後路馬隊將屍舁回刻下大孤山駐有陸軍一隊 
[電告日捷]  
　　昨日午刻承日本駐滬總領事官小田切君函示華歴五月十二日午後六下鐘越五十分時東京官電内開據駐守大孤山之日將電稱初十日我軍在三道溝西北三十華里通大石橋之大道上遇俄國馬兵一隊交戰之下俄兵敗逃我軍遂進占三道溝迤北高原是役也俄兵戰死六十名 
[俄防旅順]  
　　日本大阪某日報登本國下之關來電云刻有我日運兵船回抵此間詢之船中人言敵人在旅順之背令各艦水師陸戰隊度地安營營外環以長濠護以碉堡更於左近饅頭山新築砲臺若干座頗極鞏固堅牢敵人自言不論日兵勇猛如何斷不能於七日之中奮力攻入云 
[俄艦難行]  
　　日本大阪某日報云邇間俄國波羅的海諸軍艦近已分編二隊將次繞由太平洋東來歐洲各邦此説流傳殆遍獨法京巴黎司路打日報發爲議論日我觀俄國海軍途中一無根據之地欲由本國鼓輪而抵旅順恐難實見之施行也 
[徵調運船]  
　　日本大阪某日報云探聞邇者俄國陸軍部配齊各項糧食及一切戎裝供給駐防西伯利亞西部沿河及守護西伯利亞鐵路諸軍之用刻方四出搜羅船隻大約日内急須趲運東來矣 
[語等無稽]  
　　前日德京柏林來電云外間所傳土耳其人準俄國黑海艦隊經由逹逹内路司海峽以抵亞東仔細攷之明係語出無稽初非實有其事也 
[禮遇敵軍]  
　　日本東京某日報登俄京聖彼得羅堡來電云上月某日我俄遼東陸軍總統苦洛拔托金大將頒布訓令日我軍如遇勇敢効死之敵人切須加以敬禮若敵人在陣上死傷或於交戰時被我軍俘獲則死者應遵軍禮爲之營葬傷者與我軍之被敵所創者同一留居病院愼重治之 
[商人被劫]  
　　廣州訪事人云廣西柳州府爲粤東商人　集之所近因宼盜充斥地方官不能保衞各商遂自行籌欵招募廣　軍一營上月十三日各商由府城捆載蘇杭雜貨洋紗洋布之類約値十餘萬金雇船一百八十餘號選派廣勝軍二百名護送至古宜長安一帶甫　府城不遠至十五坡地方突被游匪二千餘排隊截刼廣勝軍與之交戰相持兩晝夜傷斃三十餘名並被擄去商人十餘名船中貨物搜掠一空地方勇丁竟無一人赴援云 
[鐵道攺圖]  
　　廣州訪事人云去年粤漢鐵路工程司勘定路程由炭步赤泥白泥繞出大山沿路源潭過北江以逹韶州境内當經繪圖貼説呈請督辦盛杏蓀宮保核准施行現以原勘路程不無紆曲攺由高塘江村河埔茅山新街三華店馮村直穿大山至源潭過北江以逹韶州境内約可减去三十餘里已叧繪新圖發交駐粤工程局矣 
[粤移製局]  
　　廣州訪事人云粤東製造局前擬遷至肇城嗣因地勢抵潮攺擇北江某地兹聞此事已田王觀察秉恩李觀察哲濬同赴清遠一帶勘定大有村民地一叚縱橫數百畝中無碍阻頗合建廠之需大約禀明大憲卽當大興土木之工矣 
[江門商務]  
　　廣州訪事人云江門地方自開作通商口岸商務日有起色交涉亦因之日　日前督憲岑雲帥特委朱興沂太守辦理江門商務交涉事宜刊發關防一顆文日辦理江門商務税務事宜委員關防又彼處自准各國通商河上卽輪檣如織新關税務司馬君因派員查勘擬將河道大加疏濬且於河口扼要處築壘以資防守 
[法網難逃]  
　　廣州訪事人云革員裴景福遁跡澳門致成中西交涉之案兹聞葡刑司已將見証書吏逐一訊究衆供確　罪跡昭彰因認裴所犯爲私罪允卽解省訊懲日來各見証均已遄回大約裴亦不能久逃法網矣 
[湘撫過皖] 卸 
　　安慶訪事人云月初某日懐寗縣鄭大令探悉本任湖南巡撫趙次珊中丞奉命入都階見交卸赴鄂乘招商局江永輪船東下將次抵皖因飭差在江岸高搭彩棚以申迎迓至初六日午後四點鐘許江永輪船抵埠中丞並未登岸卽鼓輪向申江進發 
[蘇撫過皖]  
　　安慶訪事人云本月初八日此間官場接九江來電知本任湖北巡撫調署江蘇巡撫端午橋中丞道經潯上將次過皖因預備一切供張至初十日黎明憲舟戾止各官迎迓如儀 
[漕帥辭行]  
　　蘇州訪事人云日前本任江蘇巡撫升任漕運總督恩藝帥以現將交卸拜會在籍巨紳前浙江巡撫任筱沅中丞談次自言出山以來已歴數省未有如在蘇時之盡心民事者不意蘇屬士民恩不知感殊爲可嘆云云翌日晤汪柳門侍郎復以爲言蓋以官員知卸篆地方紳士例得製送德政牌萬民傘之類此次寂無所聞故有此説也 
[［軍節蒞蘇]  
　　蘇州訪事人云本月初九日署任江南提督楊鏡巖軍門由松江節署來蘇命駕詣撫轅拜會本任巡撫　升漕運總督恩藝帥行旌小駐卽當遄返茸城 
[斥革新生]  
　　廣州訪事人云廣東提督學政朱古薇大宗師歲試廣州府屬生童於本月初二日竣事是日各新生衣冠詣轅聴候發落宗師忽命人傳新會新寗番禺三學新生各數人至内堂覆對筆跡各生逡巡不前嗣宗師又牌示如不赴傳卽行斥革不得已以次入見迨辭出已面無人色甚有放聲大哭者未幾卽牌示斥革新生及廪保數人聞因係被人指攻故也 
[揚試示期]  
　　揚州訪事人云府尊余石蓀太守示期五月十二日舉行府試旋循照舊章將所屬各縣分定塲期計十二日考江都甘泉二縣童生十五日考新化東臺二縣童生十八日考高郵寳應二州縣童生二十一日考儀徵泰州二州縣童生 
[鄂省官塲紀事]  
　　武昌訪事人云鄂省將弁學堂提調梅太守因他往所遺公務由督憲張香濤宮保委湖北候補道劉觀察保林暫行庖代○本月初六日湖北藩憲李方伯牌示長樂縣縣丞陳象漢署事期滿遺缺詳委試用府經歴史悠遠署理黃梅縣縣丞孫鏡寰因病請假所遺事務詳委試用縣丞易魯封署理○湖北候補同知黃别駕文桂辦理沙市釐局將及一年收數不甚暢旺經牙釐局總辦某觀察札委李大令承東前往瓜代○蘄水縣知縣高大令培蘭在任有年聲望頗著今春偶患風痺漸致不起靈柩暫厝署中俟交代清楚然後由嗣君扶回原籍 
 
 

Page 3

 
 
安葬 
[漢口夕陽]  
　　漢口訪事人云五月初旬某日之夜沈家廟巷某飯館不戒於火一霎時紅光燭天警鑼震地鄰屋八悉椽付咸陽一炬惟尚無傷人之事亦大幸也○漢　市面近尚平靜倒閉之事絶無所聞日來各路現錢源源到漢錢價遂得漸平每洋銀一元可易八百三十文至米價亦逐漸低减貧苦小民咸欣然有喜色 
[吳江鯉信]  
　　蘇州訪事人云邇來朝廷以庫儲支絀籌餉維艱不得已飭各省督撫議就各項雜物酌量增捐江蘇省刻已興辦僅計烟酒兩項每年可得銀五十萬兩其飭醬油油醋之類亦次第議加自本月初六日起醬油每斤已加錢四文經紀小民無不愁眉雙銷○本月初九日午後僧人某甲因貧不聊生手持烟槍至盤門某冷攤求售適爲西路警察局落差巡捕某乙所見欵係竊贓將槍扣住僧不能舍尾隨至梅家橋乙無奈喚令巡街捕將僧拘至總局禀請總巡瑞大令訊供 
[九峯挹秀]  
　　松江訪事人云新任江南提督楊鏡巖軍門來松時帶有護衛親軍五百名分駐馬王廟世英堂等處隨飭將貢院頭門及左偏曠地修治平坦以便每日清晨演習洋操亦整軍經武之要也○前者正任江南提督李壽亭軍門接奉兩江總督魏午帥電文飭將提轅衛隊一百名悉數裁撤嗣以此項軍士由江陰調來頗爲精壯棄之殊爲可惜爰商之中營何雪門參戎飭將正副兩營中老弱若干名查明裁汰而以此輩酌量補入○婁縣知縣黎子新大令蒞任後卽查封秀野橋北石檻中賭窟復以地保窩庇匪類飭提訊辦地保懼而避匿大令購之急乃自行投案某日之晚大令升堂研訊飭用荆條鞭背三百下收禁外監聞將科以應得之罪云○前者南鄉華奉交界之烟墩頭地方紳富鍾姓被土梟阿雲所垂涎遂遷避來郡旋因風平浪靜挈眷言旋本月初四日因事來城泊舟東門内蓬萊橋左岸赴戚串家晚膳暢談至　分始歸舟次時適雨餘泥滑失足墮入水中翼午屍身浮起額角磕損三寸許鮮血涔涔遂馳報其家屬載歸收殮亦可慘矣 
[上海官塲紀事]  
　　丁憂前日本橫濱總領事王省三觀察楊家渡保甲巡防局委員蕭馥亭二尹均於昨日命駕詣上海縣署與縣主汪瑤庭大令晤談良久然後興辭○昨日松江府知府田紹白太守由松來滬泊舟大碼頭江滸上海縣主汪瑤庭大令聞之親赴舟次迎謁旣而太守命駕詣蘇松太兵備道轅謁見道憲袁海觀觀察然後赴縣署謝步大令飭丁擋駕○昨日松海防同知黃小　司馬因公赴蘇謁見某大憲 
[遠迓撫軍]  
　　升任漕運總督本任江蘇巡撫恩藝歸探悉新任巡撫端午橋中丞於本月初二日由鄂省起節一路察看營伍砲　初八日安抵金陵與兩江總督兼南洋通商大臣魏午莊制軍會商江防事宜擬於十四日由江寗東下察看鎭江江陰福山狼山吳淞各口岸砲臺因派靜平兵輪船管帶簡君傳娬靖鯨兵輪船管帶浦君永新前往迎迓前日二君已馳赴金陵矣 
[示領官契]  
　　上海縣正堂汪爲出示曉諭領用官契事案奉藩憲擬章頒示通飭蘇省民間置買田房洲塲攺用官板契紙等因當將憲示遍貼城鄉曉諭週知並將章程官契照送同仁輔元堂紳董查議開辦在案兹准議復前來合行出示曉諭爲此示仰　邑軍民人等一體知悉嗣後爾等如置買田房產業務須領用奉頒官板契紙若在城廂卽赴同仁輔元堂紳董處領用如在鄉間卽就近赴該鄉局董處領用所需紙工以及塡寫格式完税期限務遵憲示及奉頒章程核實辦理毋得違誤其各遵照毋違特小 
[滬南火警]  
　　前日夜半一點鐘時本邑小東門外集水街協隆木棧不戒於火頃刻勢若燎原地保旣四出鳴金城廂内外各水龍卽閔警飛馳而至吸取自來水噴射俄而法界捕房亦用水龍在十六鋪橋北帮同施救約逾一小時始熄計焚去比鄰協源米棧興合豐小烟館恊茂船局長和小輪船局房屋十餘幢當火熾時上海縣主汪瑤庭大令保甲總巡朱森庭明府以及巡防保甲各局員均到塲彈壓 
[鹾使停驂]  
　　昨日本任浙江寗紹台道簡升兩浙鹽運司惠都轉由甬江携同眷屬及婢僕傔從共百餘人由甬江乘某輪船來滬假北河南路天后宮側出使行轅暫駐行旌大約不日卽須馳赴杭州任所 
[英美等國租界公廨晚堂瑣案]  
　　前晚讞員黃耀宿司馬升堂訊案時忽有男婦投案呼寃司馬先傳婦人訊究供稱小婦人母家徐氏家在揚州府屬某邑白家橋當十九歲時嫁鄭某爲室本年二月忽被丈夫斥逐以致大歸立有退婚筆據至三月某日由兄長主持攺嫁聶姓聶貧無分文以田二畝三分作洋銀五十元藉充財禮另送衣服洋銀十五元共六十五元上月十八日挈小婦人至治下义袋角與范姓姑母同居未幾兄長追蹤而至指聶姦拐將姑夫姑母扭至聚華茶館勒令交出聶與小婦人意欲置之死地求恩超豁司馬謂據爾所供其爲姦拐無疑復聶供稱小人名芳行家有父母因與徐氏有染被伊兄長勒令將田作洋銀六十五元爲遮羞之禮惟小的已有妻室不敢再娶尚求恩斷司馬著將聶及氏管押飭差至叉袋角聚華茶館查明實在情形禀候核奪○鄭雲蔚控和盛押店主陳江陸圖　所保土價等情前晚司馬升堂研訊鄭供商人在寳善街滿庭芳弄内開設土棧有陳翰卿者賒購烟土浼和盛押店擔保因送至和盛令在送貨簿上蓋印回單圖章前後已歴三次迨某日送去土一箱計銀三百兩亦照前蓋印圖章詎料應付價銀竟置不理向之理論一味胡賴今將回單簿呈請鑒核陳供稱小的與鄭向不相識翰卿所購之土祗由小的代收並不擔保銀兩司馬謂爾旣不擔保何以蓋印圖章亦知上海各項交易皆以回單爲憑乎隨飭交的實人保出限十日内交到翰卿違干追究○日前宜興縣某大令飭役齎文到廨移提王慶大之逃妻潘氏前晚司馬飭提訊究氏供小婦人於十九歲時許字宋福全光緒二十六年六月某日成親隨卽挈同來滬僑居虹口此次移提之事實由母親唆使事因某日母親欲將妹子　入法界孫家弄某　所開花烟館小婦人與丈夫力阻因此懐恨於心唆使王投宜興縣砌詞控告實則小婦人並無許字王姓之事潘徐氏供王潘氏係小婦人之長女當十二歲時許字王姓至十九歲過門有媒有証不料結　後卽潛逃來此與宋私識今王已控諸宜興縣署求准歸案訊懲潘和弟供奴係潘徐氏次女本年四月二十日母親欲賣入花烟館幸姊姊及姊夫力阻得免今母親乃唆王誣控奴知母親　利無恥寗死不願隨回尚求大老爺超豁司馬謂潘徐氏日爾欲得財何不將女賣與正經人家爲女爲媳爾乃必欲賣入烟花隊裏抑獨何心乎隨著將和弟發棲流女所擇良婚配王潘氏交來差帶去諭令潘徐氏自行投質○前日常州人周張氏投案呼寃至晚司馬升堂訊究周張氏供小婦人十八歲去年九月某日嫁常熟人周和生爲繼妻僑居治下南新街周本有妻前年五月被周　入蘭芳里花烟館兹又串同婆婆欲將小婦人　與妓院是以奔投案下求恩作主司馬著暫寄棲流女所俟飭差查明核奪○日前有女郎馬愛珠者迷失歸途經巡街捕送至公廨至晚司馬升堂訊案時有馬壽觀者投案訴稱小的家居蘇州烏鵲橋左近日前携妻來滬暫住石路級陞棧女兒愛珠出外閒遊迷失歸途以致訪尋三日今幸留養在案求恩給領回家司馬隨將愛珠提案識認無悞遂交馬當堂領去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　五月初二日商務部鑾衛廂黃旗値日無引見崇勳等考試駐防繙譯宗竣覆命裕庚專摺謝賞廕生恩　陞阿假滿請安熙具勒續假十日皇上召具軍機大臣及崇勳商務部遞封奏一件○初三日吏部翰林院正黃旗値日吏部引見六十四員工部三員廂紅蒙七員松溎假滿請安車王續假十五日麟公伍廷芳郭曾炘各請假五日王福祥續假二十日兵部奏派查齋之大臣派出志公祥年漙侗全福恩佑隆斌常山恒順皇上召見軍機大臣及恩祥孫中堂等遞封奏一仵○五月初四日户部宗人府正白旗値日無引見徐世昌謝賞廕生恩雲南知府秦樹聲謝恩皇上召見軍機大臣及秦樹聲○初五日禮部太常寺止紅旗値日無引見成公因伊姪補授員外郎謝恩湖南糧儲道陳䕫麟謝恩克王續假五日王彥威請假十日禮部奏派稽察中左門人員派出希朗阿善　皇上召見軍機大臣及陳䕫麟練兵處遞封奏一件皇太后皇上於明日辦事召見後由頤和園還宮 
[報案須知]  
　　鎮江訪事人云日前署丹徒縣洪　忊大令接奉本府祥遂案太守札交内開轉奉署江蘇臬憲朱札開案據吳江 
禀事主張慶　家被劫衣飾等物查報不實等情一案本署司查近來事主呈報盜案其開列　單往往以輕爲重以少報多積習相沿幾成牢不可破雖與人犯罪名無關出入而贜物一經起獲勢必與失單不甚相符若傳事主認領其將諉爲不知謂非被劫原贜耶抑竟認爲原　揑稱失單漏未開列耶種種窒碍殊非核　辦公之道等因遵卽出示曉諭仰諸色人等人等知悉嗣遇有竊案件該事主失單贜物務須據實開報不准假揑混冒致干查究本縣言出法隨毋得以身嘗試其各凛遵毋違 
[皖山夕照]  
　　案慶訪事人云上月下旬某日楊家拐左近整容匠某甲因其徒某乙不善伺應痛加鞭責有施某者見而不平向之喝阻甲不服持凳猛擊傷厥頭　當經警兵扭赴巡警總局局員研訊之下判令將甲重責一千板以儆○四月二十四日懐寗縣境天豐鄉人拿獲夥劫吳紳家之盜匪十餘名送交懐寗縣署縣主鄭大令著押候訊懲○此間楚軍右營現已攺爲常備軍仍由劉副戎利　管帶 
[平山晚眺]  
　　揚州訪事人云節届天中好事者向有龍舟競渡之舉雖日循行故事未免勞民傷財本届江都縣朱大令甘泉縣沈大令以俄日交兵時艱孔亟梟匪蠢動在在堪虞先期會銜示禁以免滋生事 
某甲告以刻已爲汝薦至某處月得工値甚豐幸毋姗姗來遲也時女隨其母服役於某宦家母阻不使行遂作爲罷論居無何女忽杳如黃鶴母惶急之下尋覓無蹤疑必媒行主誘匿向之盤詰堅不肯承尙不知能望珠還合浦否也 
[上海縣署瑣案]  
　　姜長生控被從弟木生擊毁碗蓋器物等情前晚縣主汪珤庭大令升堂訊究長生供小的向業成衣木生在小的處習藝今忽串同金姓至小的家將物擊毁求賜究懲木生供金姓婦早喪所天能守柏舟之節長生之妻誣稱小的與之有私小的旣受寃誣金氏亦忿不能平因邀人向長生理論事與小的無干大令以事屬離奇命木生向其兄叩頭服禮不予深求○前日張蘭勳　縣訴求騐傷大令訊究之下張供小的豢有馬數匹前日流氓杜小弟來借小的不允昨在途中相遇强欲借錢不遂所求遽糾同六七人將小的圍住兇毆受傷叩求騐明提究大令察得趙無甚傷痕諭令退去姑候飭提杜訊供○西鄉某圖地保顧祺卿匿報烟膏捐經縣丞楊二尹送縣大令訊究之下顧供小的於去年四月接充地保圖内共有烟館幾家未及詳查以致少報三家今已補繳錢九千餘文尙求鑒宥大令飭從寛釋去 
[上海保甲巡防局紀事]  
　　昨日南巿萬裕馬頭裏街志大洋紗莊主某甲以前晚被賊竊去衣服鋪蓋等物投報二十三七鋪巡防局局員姚谷蓀二尹飭捕前往勘明勒限嚴緝○昨日南巿二十三七鋪巡防局員李伯屏二尹以前接保甲總巡朱森庭明府文開邇來南市一帶流氓衆多著卽嚴密查拿究辦等因爰飭勇目恊同地甲查明各流氓姓名開列清單呈候察核 
[南巿馬路工程局紀事]  
　　日前船户石和尙以同業張六桂向石六甫索取舊欠爭閙之餘六甫之妻某氏及幼子失足堕浦同占滅頂之凶因之扭訴捕房　頭令押候解送馬路工程局禀請總辦翁子文太守訊斷旣而六甫忽役局禀稱張已浼入勸和叩求銷案太守命具呈切結准予將案註銷○船户毛和扭控同業朱炳榮藏匿布帆等情總辦翁太守倩　讞委員黃衡堂二尹研訊口供判令掌頰四十下暫行管押昨日毛投局訴稱朱已將所取諸物交還求恩銷案太守命具結齋呈始准將朱開釋 
[英美等國租界公廨紀事]  
　　一百七十四號華捕見白李氏貧病交加倒臥路側因喚事車送入捕房捕頭著轉送英美等國租界公廨禀訴情由讞員黃耀宿司馬派人送入棲流公所妥爲醫養○天福洋行主人投本管總領事署控華商鄭漢彪定貨不出等情領事據情照會公廨昨日讞員黃耀宿司馬簽差至捕房恊同包探王長桂將鄭傳案候訊 
[英租界捕房紀事]  
　　偷兒韓二　串同牝賊趙周氏至北京路一百二十七號門牌賈裕興雜貨棧毁銷入内竊取蠶繭一包携之而出適爲包探王長桂所見一併拘入捕房捕頭令押候解送公堂禀請讞員黃耀宿司馬訊辦○某洋商控華人趙仲和定貨不出等情讞員黃司馬准卽簽差協同包探邵仁初至九江路吉慶棧將趙拘獲帶入捕房管押○積竊張阿毛混入北海路二百零八號門牌春申樓等七家行竊衣服被包探方長華拘獲吊到原　解至捕房捕頭令押候解送公堂禀請訊辦○前晚某號華　巡至福州路拘獲在途曳客之流妓王桂寳妓備陳陸氏一併帶入捕房捕頭令轉送公廨禀請訊懲 
[法租界捕房紀事]  
　　升和里居民某甲以鄰人胡蔣氏誘女潛逃扭訴捕房捕頭詰知甲女被細崽某乙誘匿因派令包探往拘至則乙已聞風逃逸遂將乙姊拘獲押交乙及甲女到來以憑解送公堂禀請讞員陳楚生大令訊究○前日西婦某氏失去洋銀一百餘元疑馬夫某甲所竊因之送入捕房捕頭詰究情由甲堅不承認姑命押候解送公堂禀請訊究 
[美租界捕房紀事]  
　　粤婦　陳氏曾將女孩二口向同鄉郭某之妻抵押洋銀二百一十元言明以六日爲期屇期不贖郭妻　之　問以致互相口角扭訴捕房捕頭令自投公堂具控○昨晨五百一十號巡捕巡至吳淞路萬陽茶樓之後查見無名男屍一具狀類乞兒因卽　報捕房捕頭令地保報請某　堂備棺收殮○昨晨五百六十八號巡捕巡至百老匯路見一乞兒倒臥街頭奄奄垂斃因卽雇車送入捕房捕頭令轉送公堂禀請讞員黃耀宿司馬妥爲安插○昨日西人某甲投捕房報稱行經北河南路偶不經心遺失戒指一枚約値洋銀八百餘元請爲查緝捕頭允之○前晚有裝束似水手之西人某甲飲酒過醉在司考脱路恣意行兇適被二百三十八號印捕所見拘送捕房捕頭著押至酒醒時釋出 
 
 

Page 10

 
 
[蘇省官報]  
　　五月初六日長洲縣蘇元和縣金吳縣李工　局提　知縣游錫龍委員縣丞戴德生府照　馬惟　典　徐宗一均　知工　局今日開辦署蘇　防同知陞　祿禀辭署南匯縣張專丁來省禀知　署金　縣任交代於初限内結算並將存庫全　解　署江陰縣郭　丁來省　　牌示　署元和縣事前署金　縣伊立動由無　來知縣李葆鈞禀知到南路　察差　商　江陰荊溪府經歴俞　恭吳縣新陽縣丞劉　　金山川沙均禀知奉儲　委赴催得　項差府照　汪紫　由滬專丁來省禀　　捐北局半年期滿比較有盈奉飭照　留辦並謝飭知廿七八兩年冬夏防案内蒙給予前先委署三次　功二次　澤縣平　司巡檢楊哲謀專丁來省禀謝飭知廿八年分　防案内蒙給予勞續班一次記功一次理問金述華禀辭回靖江保甲局差次初七日護軍參領銜　造　帖式崇元差滿　京辭行東路總察知縣鍾鴻鈞北路總察知縣李廷琳禀　奉飭留辦胡保聯禀知前署溧陽縣任内交代依限算結正雜各欵均已移交淸解吳毓芳禀請奉委　齊葑門外總察差　熙專丁來省禀謝牌示　補新陽縣缺前署金　　　憂候補知縣伊立勳禀謝奉委撫署文案差巡撿陳家　交　署丹陽縣包港司巡檢事回從九叙鴻　禀知由籍領咨起復回省初八日署江南提督楊軍門到總辦滬寗　路兼隨辦商約上海　地局二品頂戴江蘇存　道　　　通知在院上禀到知府梁佩祥禀知奉撫憲委今日考試課吏　監　差高　縣李普　禀到並　　補　山縣缺　陽縣　禀知　收前任交代已於限内算結知縣孫光衍禀銷騐收吳縣三椻五　工程差葛恩元禀知奉儲憲委赴華亭催提　項差楨興禀謝奉委齊門督同稽查差撫署文案山西候補知縣許岳鍾禀謝奏留江蘇差委縣丞　寳　禀知裕蘇官銀錢局交代一律　楚巡檢張鴻恩禀知奉儲憲委催提　陽縣　項差李　禀銷提寗　獄官薪水差水師中營左哨五隊哨官陽元益禀知獲解京餉赴　江　 
[邗江官報]  
　　五月初二日劉　場李　尹伍　塲劉　尹均禀到初三日姚分轉近愷委西岸差遣武分轉元統謝飭知請補泰分司丁鹾尹兑孚委薪城卡初四日梁垛塲蔣鹾尹丁溪塲社鹾尹均禀到江鹾尹寳年委掦莊王鹾尹慶康委稽交　　徐分轉衡由通　差次來初五日各官禀賀吳鹾尹啓澤吳鹾尹永照同銷京餉湯　伊必益銷北鹽 
 
 
 

Page 11

 
 
   
 
 

Page 12

 
 
期望不料于八月十三日遽起大風傾墻拔木經兩畵夜始定旋據屯田遊擊榮厚等報稱十屯田畝被風成災麥苗摧折大半其未經　地之苗亦將麥穗吹殘僅存空莖秋成恐有减色等情當經派員查勘屬實是以上年本城具奏請將蒙古官兵應領糧折仍照舊案辦理片内並將屯田被灾情形聲明在案奴才伏查光緒二十九年分科布多城屯田猥緣初値久旱繼遭狂風以致秋成歉薄並非該員弁等辦理不善有心貽誤合無仰懇天恩可否將該屯田兼管專　及蒙古兼管專管等員從寛免議其四分以下 
之隷營犂頭兵等由奴才察酌責懲以儆將來之處出自鴻慈逾格奴才未敢擅專謹繕清單恭摺具陳伏乞皇太后　皇上聖鑒敕下部院核覆施行參贊大臣瑞　現在差次未經列銜合併聲明謹奏奉硃批該衙門議奏單併發欽此　　　山西巡撫張奏爲懇恩俯准將山西知州李秉　給予遇缺先補用片三十日 
張曾敭片再查定例官員歴任交代無虧缺遲延者准該督撫保奏試用候補人員准其請至遇缺儘先補用等語試用知州李秉彜自光緒二十四年八月起至二十九年十二月止歴署河曲　縣繁畤等縣知縣於各任内倉庫錢糧均經依限交清並無虧短遲延核與請獎定例相符據按察使吳廷斌詳請核獎前來臣查州縣交代國帑攸關例定章程原資懲勸該員李秉彜歴任交代均能依限清交尙知愼重公項自應照例給獎以示鼓勵合無仰　天恩俯准將山西知州李秉彜給予遇缺先補用出自逾格鴻施除咨部查核外謹附片具陳伏乞聖鑒訓示謹奏奉硃批著照所請該部知道欽此 
　　　山西巡撫張奏爲懇恩俯准將應徵新舊錢糧等項分别停徵蠲免緩徵展緩展停以廣皇仁而紓民力摺三十日山西巡撫臣張曾敭跪奏爲晉省陽曲等二十八廳州縣本年麥秋被災歉收並從前積沙生　地畝仍未懇復民力拮据　懇　天恩將應徵新舊錢糧米豆土鹽税分别停徵蠲緩展停以　民困　繕清單恭摺具陳仰祈聖鑒事竊照晉省承連年災歉之餘民生重困本年雨暘時若雖幸有秋而或地勢濵河不無水患或風電兼作毁及田禾或因從前積沙生　之區至今仍未懇復或以歲事甫務民力仍艱僅納新糧難顧舊欠先後疉據陽曲文水汾陽孝義介休榮河河津朔州寗武代州　縣蕯拉齊清水河洪洞應州托　祁縣臨汾襄陵太平曲沃　城汾西吉州夏縣　州趙城和林格爾等二十八廳州縣禀報節經批飭該管道府直隷州知州馳往督勘詳覆委係成災歉收不等民間生計維艱所有應徵新舊糧賦若令照常輸納力有未逮應予分别停徵蠲緩展緩展停查定例地方水旱成災將災户原納地丁正賦作爲十分按災請蠲又勘明災地錢糧勘報之日卽行停止如有溢完在官者准抵次年正賦蠲餘錢糧成災十分九分八分者分作三年帶徵成災七分六分五分者分作二年帶徵其五分以下勘不成災地畝有奉　　旨緩徵及督撫題明緩至次年麥秋以後其麥熟後錢糧緩至秋成再行徵收又山西省水冲民房修費分别瓦房土房全坍半坍給予銀兩等語今陽曲等二十八廳州縣内成災村莊先已出示停徵如有已完在官者令抵次年正賦其乏食貧民或提動倉榖或酌撥銀糧均已分别情形量爲振撫並酌給修房經費不至流　失所來春靑黃不接之際應否接濟已另片奏明届時察看辦理據布政使吳廷斌將成災蠲免各分數停徵展緩展停各处分核明具詳請奏前來臣覆核無異相應繕具清單恭呈御覧　懇天恩俯准將應徽新舊錢糧等項分别停徵蠲免緩徵展緩展停以廣皇仁而紓民力一俟欽奉恩旨臣謹督同藩司　遵定章將各廳州縣停徵蠲免緩徵展緩展停之錢糧米豆等項分晰數目刊刻謄黃徧貼曉諭庶幾識字村　一目瞭然吏胥無從弊混以期仰副聖主軫念民依之至意除飭造細數清册　行送部查核外謹恭摺具陳伏乞皇太后皇上聖鑒訓示再此外汾陽縣北辛安村夏間被水冲　民房業已隨時酌給修費撫　並未傷及田禾合併聲明　奏奉硃批著　前旨稽查具奏單存欽此 
 
