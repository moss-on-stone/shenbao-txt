# 1921 - 177 - 4917372

 

Page 1

 
 
   
 
 

Page 2

 
 
[中華平民銀行廣告（ＴＨＥ　ＰＥＯＰＬＥＳ　ＢＡＮＫ　ＯＦ　ＣＨＩＮＡ）]  
自歐戰告終各國金融均呈紊亂人民生活程度亦日見增高在中等人士已感應付之維艱而下級社會更苦生存之無術如是資本家與勞慟者之階級日見距離而勞慟者與資本家之衝突益加劇烈在我國情形雖稍不同而近年以來水旱洊臻政局杌　小本經營者漸多周轉不靈而失業無食者則已與時俱勝若不講求救濟助以生存則於社會公安不無影響同人等因擬集合股本一百萬元組織中華平民銀行其普通業務則在調劑社會之金融而特别精神則在輔助平民之生計即以調和勞慟與資本之衝突維持國家與社會之安寗也海内外同胞幸有以敎之 
籌備處設於北京前門外小馬神廟十一號電話南局一六一三一四一三號 
籌備主任葉恭綽　籌備員　張鑫　包承志　包學淵　關子高敬啟 
[蘇州儲蓄銀行收集苐二期股本通唘]  
啓者本行遵章於陽歷五月十二日在北京東堂子胡同鄧宅開股東常會報告賬略並經决議收集第二期股本四分之一計每股銀二十五元兹定於陽歷七月一日爲始至九月三十一日截止倘在蘇滬兩處交股者請逕交蘇滬兩處本行其在北京交股者託由北京商業銀行代收均即掣付收據以憑日後掉換股單此頌○各股東日社　蘇州儲蓄銀行董事會謹啟 
[中國銀行浙江莫干山夏季辦事處開幕廣告]  
本行爲便利中西避暑人士起見在浙屬莫干山地方設立夏季辦事處現定六月二十日開始辦理至十月一日撤銷兹將該處營業重要事項佈告如左　（一）收解各埠滙欵　（二）經收活期存欵　（三）代理各埠收付　（四）買賣貨幣　（五）兌换本行發行鈔票 
[上海中法實業銀行啟事]  
本行兹接法京巴黎總行來電已經禀呈色納商務公堂請求與各債權人磋商料理方法爲此本行暫停交易以待後命俟有辦法當即布告俾保護中國各債權人及執有鈔票人之利益至於寄存保管各件隨時發還惟須得本人來信關照 
[金城銀行廣告]  
本行額定股本五百萬元巳收四百五十萬元遵照銀行則例公司條例呈經財政部核准農商部註册專理商業銀行一切業務中外各大都會商埠均有特約代理處並於天津上海兼營儲蓄事務特此廣告天津總行設在英租界中街第二十號　儲蓄處設在東馬路　北京分行設在西河沿　漢口分行設在歆生路九號　蚌埠辦事處設在廣安里　南京辦事處設在下關二馬路上海分行設在南京路四百七十六·七·八號　儲蓄處附設行内　電話經理室中央一三五○　營業室中央三八○○國外滙兌室中央三四四○▲電報掛號均掛定鑠字（七○○七） 
[上海中國銀行廣告]  
本銀行公股商股實在巳收足資本一千二百念七萬九千八百元歷年盈餘公積金達二百零二萬三千一百八十七元零四分特别公積金二百九十一萬九千四百四十一元二角七分總行設在北京各省埠設有分支行一百十處上海分行辦理滙兌押滙抵押放欵貼現放欵以及收受定期活期銀洋存欵並經滙英國倫敦法國巴黎美國紐約舊金山日本東京横濱大阪等處國外滙欵如蒙　賜顧請惠臨漢口路三號本銀行面議可也　行長宋漢章　副行長　嚴成德　馮仲卿　襄理席頌平啓 
[揚子江沿岸製造玻璃同業公會啟事]  
本公會兹據會員三星等四廠報告云廠内工人受人暗中勾引無故抛工者約計數十名致營業工作損失匪鮮囑本會迅速查究維護工塲云云本會除交涉外爲此登申新兩報通知各同業須知本會之宗旨原爲杜絕同業互相勾引工人以免貽害起見所以組織是會呈請中日官憲立案此次據會員報告私逃工人甚衆且透支工資必係各同業不知原委誤爲收用故特懇切勸告如各埠同業有左記姓名相同之工人業經收用者請退回原主若覇阻不還一經調查確實作爲有意唆使論向其責償損失莫謂言之不預　兹將工人姓名錄下　史雲青　翁子青　張金甫　唐寶林　陳洪貴　小童子　周三寳　王阿二　王阿三　楊小三子　永川　王小玉　岳樑　王金奎　周財用　夏德祖（以上三星廠工人）史風海　劉化興　小四子　張茂盛　李泰　池壽高　連中即小喜子（以上振康廠工人）吳祥寶欠洋六十四元（中華鳳記廠工人）阿聽　小狗子（以上三公廠工人）尚有成華廠尚未確數容後續登　揚子江沿岸製造玻璃同業公會啓　本公會法律顧問村上律師 
[湖北有奬副劵第念八期電傳五大奬捷報]  
○頭奬七千六百五十七號廣萬源售出○二奬二萬零九百三十一號廣萬元售出○三奬二萬五千零十六號總局售出○四奬三萬四千五百四十號蕪湖廣萬源售出二萬三千九百三十號總局售出六千九百九十七號有利源售出○五奬一萬五千九百十一號杭州支局售出二萬零七百二十一號硤石大興恒二千四百六十九號南昌支局售出第三十二期正劵准六月十七日開奬 
[注意]  
義賑五期正劵後天在上海共和影戲院開奬　購買請速 
[河南救濟正副劵六月廿二初八日開奬]  
[慈善救濟正副劵六月初五十三日開奬]  
[上海善利全又中湖北副劵二彩誌喜]  
第念八期湖北副劵五月廿七開出二彩第二萬九千○三十一號由本行在廣萬元拆來門莊售出得主台銜容紅票收齊再爲聲明特此先行誌喜　十六舖總號老北門分號大達碼頭南號鎭江分號仝啓 
[上海廣萬源再中湖北劵頭四彩雙誌喜]  
第二十八期湖北副劵五月二十七日開出頭奬第七千六百五十七號並上下附彩又四奬第二萬三千九百三十號均由本號門莊售出得主台銜容再聲明本號連中大奬名震遐邇今逢大奬連續降臨之際諸君如欲再奪錦標捷足先登爲幸外埠函購原班回件郵力自給此佈紫來街口總號　　老北門口西號　　盧家衖口南號　寶山路北號仝啓 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[南北之戰冷]  
粤桂劇鬭於梧潯閻陳交戰於武關此今之所謂南北之戰也蓋前次南北之戰爲南方與北方戰今兹南北之戰爲南方與南方戰北方與北方戰故南北之戰其名雖同而其實有異焉 
然而今之南北之戰其間亦仍有隠含前之南北戰之餘意者桂雖屬南而今已向北陳雖在北而今亦心南雖有間一則因向北而後有戰一則因欲戰而後心南其先後之間稍有不同而其爲參伍錯中於南北之間則一也故今之南北之戰雖與前異而實亦未不同也 
嗟乎前之南北之戰人方議爲中國之不能統一然猶僅分爲二也今之南北之戰不僅分爲二且分爲四矣我恐他日再有戰時并求爲四而有不得者此非每况愈下乎 
命令 
七月一日大總統令任命張鴻緒爲陸軍官學校校長此令 
又令陸軍總長蔡成勳呈請將陸軍第四混成旅步兵第一團團長梁國璋免去本職梁國璋准免本職此令 
又令任命張葆初爲陸軍第四混成旅步兵第一團團長此令 
又令全國水利局總裁李國珍呈請任命沈秉璜署僉事許肇南蔡彬懿署技正均照准此令 
又令海軍總長李鼎新呈請授陳天經爲海軍中校郁世忠爲海軍少校均照准此令 
六月三十日大總統令全國水利局總裁李國珍呈請任命沈秉璜署僉事許肇南蔡彬懿署技正均照准此令 
又令海軍總長李鼎新呈請授陳天經爲海軍中校邱世忠爲海軍少校均照准此令 
專電一 
北京電西安電戰禍終難免陳樹藩派漢武軍統領姚振乾在臨潼 
零口新豐設防禦工事閻相文二十九晨由潼西行軍次華州馮 
玉祥擔任左翼吳新田先隊到龍駒寨將向藍田攻撃陳軍側面靖國軍任右翼曹士英田淳化攻醴泉救風翔之郭拊陳軍側背長安以東指日可定將來激戰當在寳雞（三日上午二鐘） 
北京電吳新田電職師十四旅張團三十拂曉由青油河出發行 
至四道領下遇陜軍游撃隊五營强頑抗拒向我軍猛撃張團不得已與接戰官兵攀巖越險勇往直前敵勢不支紛向武關潰退 
張團乘勝追撃於午後一時完全佔領武關（三日下午四鐘） 
北京電日閣决議自動的取消二十一條因太平洋問題重大深悔壓迫中國之失策外傳以二十一條交換經濟同盟則未敢斷 
北京電航空署好鋪張不求實際外論非難該署經費溢出預算十餘萬費克斯不肯再通融六月份經費至今無着願認利息一分續支仍不允丁某正在續商借欵惟廠塲堆機箱尙未裝配夜露日曬損壞小半參觀者心痛 
北京電外部電令柏林張允愷駐使未到以前派執事爲工辦希正式照會德政府（三日上午十二鐘）北京電英美烟公司在山東徴税記賬辨法本月取消以後槪徴現金（三日上午十二鐘） 
北京齊燮元請將蘇煙酒税擔保向銀行借九萬充軍餉 
北京電孫烈臣調吉會鐵路全案三十九件部派陶某送往該路將在吉解决（三日上午十二鐘）北京電贛陳密電頃陳旅長電稱李烈鈞和懷集進發許崇智鑒於粤首領互爭意見特由北京民軍密遣勁旅將在贛境佔據地盤現派駐省步兵兩團開往韶虔協防（二日下午七鐘） 
北京電直曹飛調駐沙市第八師取道荆襄入陜備攻陳部南路 
北京電陜訊閻親往華州誓師吳心田部已進武關（三日下午二鐘）北京電劉鎭華以陜局决裂來電辭職（三日下午二鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
專電二 
北京電奉訊東（一日）開蒙王預備會到十七人願協同勸告外蒙内嚮請暫緩出兵張恐王公意不一致正式會議改支（四日）舉行 
北京電奉張請設長哈護軍使保湯玉麟調任（三日下午二鐘）北京電使團訂微（五日）開聯席會議討論修改税則（三日下午二鐘） 
北京電政府共欠中法實業銀行二萬萬佛郎現該行擱淺催索甚迫財部苦無以應（三日下午二鐘）北京電院電新楊查俄黨蒙匪竟有以新省作接濟俄軍根據地説速將伊犁古城·塔爾巴哈台·等處特别戒嚴加派得力軍隊防剿北京電外部通電各省瑞斯得哥爾摩商會九月一日開萬國工業協會中國工業商人欲將出品陳列務前一月復部轉電章使預爲聲明（二日下午七鐘） 
北京電黑孫電日在局子街設警交涉無效且有續派意實礙主權請飭外部再向日使抗議 
北京電奉系要人多託故返奉爲耿丁求情（二日下午七鐘） 
北京電財部新定整頓田賦劃一辦法（一委任征收機關（二）改用新式簿册（三）提倡開墾（四）調查沙荒實數（五）清丈國有田産（二日下午七鐘）北京電市鄉自治制將以官様文章公布（三日上午十二鐘） 
北京電院電姜桂題欠餉仍待執事來京面商希速命駕（三日上午十二鐘）北京電義新代辦那納偕參贊賁薩昨午見顏總長通告就任 
北京電黎周發起兵災救濟會通電武漢宜公團調查災情 
北京電陸蔡所統第一師由綏調京暫駐黄寺（二日下午七鐘） 
滁州電皖初選仍將延期以學生在各縣均組有監視團依法監視選舉極嚴各方操縱無法（三日下午十鐘）公電 
湖北旅京同鄉會代電各省督軍長各省省議會各埠商會各報館鑒武昌兵變糜亂全城起禍二師共聞共見徐祝平張伯烈等上書王督勸其急流勇退報紙迭載諒邀鑒憐詎薄言逢怒誣陷旋加指七日兵變爲徐張等煽惑通令緝拿以圖壓制查此次兵變凡軍警官署北籍商旅皆未擾及自動被動情節顯然鄂人創鉅痛深發爲呼籲此亦情理之常乃復任意栽誣防民之口暗無天日至於此極特電申訴並希主張公道以正是非臨電涕泣不勝企禱湖北旅京同鄉會公叩六安州來電申報館轉安徽旅滬旅京同鄉會鑒據旅皖同鄉會電稱本届省選省峯指派劉文述丁業衍當選並委合肥唐理浩爲十二區覆選監督查唐與丁劉至戚久相勾結任此即爲營私作用民等寗罷選誓不承認懇一致主張以重選政六英霍公民楊小欽段樹德程仲甫共三百八十人同叩 
東臺來電申報轉江蘇省議會敎育會農會總商會曁各團體均鑒東臺大興市董武光玨劣跡昭彰擢髮難數此次辦理省會初選淹藏票匭勒票不發七月一日槪未投票如有開出當選人公民等誓不承認除電請江蘇王省長查辦另行改選外務乞貴會主持公論東臺公民趙鉦鑒吉蔭甲趙鉦炎等江 
世界路透電 
[英報之英日續盟議論]  
三日倫敦電觀察報歡迎英日盟約之延長謂在延長期内可悉内考慮續盟問題並警告當局勿游移規避又謂最好立一新約而使美國加入英日盟約爲東亞間甚有價值之橋苟無美國加入而將盟約取銷則帝國内部統一與世界和平皆將極大之危險云云星期泰晤士報亦主張利用延長盟約之時期討論可否將英日美三國會商減輕軍備之議連同盟約一併辦理之該報又綜述贊成與反對續盟之雙方理由謂反對者以美日邦交緊張爲言而贊成者則無非不願棄其舊友且覺爲日之與國當可施其勢力以左右日本之對華政策 
[英日續盟之法律問題]  
二日倫敦電英日盟約之目前地位發生誤解路透電社探悉去年七月間英日兩國致國際聯盟之公文皇家法律官認爲聲明盟約於七月十三日期滿後廢棄無效之文故有將盟約延長三月以便從容討論之議日本當時所持意見與英國皇家法律官不同卒由英司法大臣撤銷其餘法律官之前議此約縱於七月十三日聲明不續然仍繼續有效一年 
二日倫敦電威斯明斯特報云政府法律顧問員忽然查知英日盟約無庸賡續此層固與帝國政府將來政策未必有何出入但帝國大會目前討論之問題因以大變矣政府奈何於大會開議以前竟未明白此約在法律上之地位 
[英帝國大會中之英日續盟]  
二日倫敦電帝國大會討論英日聯盟之情形現嚴守秘密除路透電社所宣布衆視盟約將自然延長一年之消息外此外所得之消息僅謂今無發展可以報告某某數報所載之會議情形殊爲偏袒故易起誤會今悉商訂關於太平洋國際條約之議並不含有新主義且非某某之建議此事今尙未商諸美國或日本此議尙未具實在之方式昨日會議英内閣閣員與會者不下七人爲首相喬治氏芒台格氏貝爾福氏克松貴族李貴族愛文士爵士·格斯特氏惟　吉爾氏因事未到加拿大海軍大臣波南蒂恩氏星期二日始到倫敦昨亦出席英陸軍大臣與航空大臣之與會乃因帝國防務問題列在議事日程之故惟是日光隂大半耗於英日聯盟之討論 
[菲議長之菲島獨立論]  
二日馬尼剌電菲列濱參院議長葵崇氏向某美人發表對於菲列濱獨立問題之意見曰美國如不許吾人於今日獨立則當定一允許之日期旣已約定不能反汗否則將釀成革命菲人可容伍德福爾斯委員團决定展緩十年或十二年許菲島獨立但不能再久菲人深知所行諸多乖誤如美政府不取銷菲島目下之自治制則菲人願聽美政府延緩准許獨立菲人且願由美國專家助理財政蓋菲人承認其財政窘迫須需輔也菲島各行政部之未臻完善者菲人亦願由美人匡助一切惟瓊司法律不能大加更改否則將促成事變今衆以傾向美人頗切此多由哈里森氏掯施諸政有以致之如美人能向菲人詳明解釋菲島因太平洋國際現局甚爲錯综今尙不能獨立之理由則菲人自無異言菲人所嫉者爲指其尙不合自治及借過失而阻菲人列入世界各國之林此事牽涉國家與種族之榮譽真正之解决乃在心理而不在經濟如美國許吾人獨立則必能獲菲人永遠之友愛如美國一旦與日本開戰（余意此舉未必發生）則菲人將起而助美如美國不使吾人償願則戰事發生時吾人决不爲美人戰今關於何時始許吾人獨立一節宜有切實之約定俾吾人得掬誠辦事以求解决諸問題此事今如解决則吾人將發展兩大政黨而從事本地之爭論事件今則菲人以對美之故團結一致大約他日國民黨將有分裂而成保守與自兩黨余將爲自由黨之領袖菲人於是將監視政府從事矯正舊過四年之後國會議員能操英語熟悉美國行政法之青年將占三分之一八年之後此種議員將占半數十二年後可占全數於是美國即可與菲列濱作别矣此輩青年今與操西班牙語之老年漸分界限彼輩於十二年後將占類於日本老之地位葵崇氏又稱余雖仍主菲列濱獨立共和政體最利於各方面但料伍德福白斯委員團之報告未能有同一主張余以黨派及個人之原因極關心時局蓋時局中危機隠伏美國如不以敏捷智慧之手段解决之則必釀成無限之騷亂葵崇氏末曰吾人爲和平之民族殊易誘掖吾人本賴美人補救過失美人當勿峻拒吾人並當守其約言葵崇氏不日將爲菲島獨立啓程赴美據稱到華盛頓後擬謁見哈定總統 
[國際商會之賖貨案]  
二日倫敦電國際商會大會所通過之各議案内有一條贊成竇麥倫氏輸出賖貨之計劃凡注意於國際賖貨之運動者莫不重視此舉蓋以此計畫之能成功撃於各國商人之贊助也法意俱爲大輸出國現有採行此計晝之氣象而美國之贊成此計畫尤爲佳兆 
[美尖拳術家之比拳]  
二日美國哲錫電美國著名拳家丹泊锡氏與法國著名拳家加班蒂愛爾氏今日午後在此比拳觀者九萬人收入共美金一百六十萬元加班蒂愛爾氏於博鬭回合時爲丹泊錫氏撃倒血流滿面歷時僅一分十六杪丹泊錫氏得不失其世界重量拳術家第一人之名號 
[各國近事記]  
二日倫敦電因煤礦風潮而起之臨時戒備條例現已滿期而鑛煤裝運與銷費之限制亦皆終止四月間所編制之防衛隊已於今日起遣散 
三日倫敦電南斐斯末資將軍有秘密往游愛爾蘭之説因是杜白林方面發生議和之謡言 
二日拉里丹電哈定總統已批准宣布對德粤戰爭終止案 
太平洋路透電 
[粤桂戰事記]  
二日廣州電據當局宣稱粤軍已在桂境續進佔據岑溪現向鬱林進發桂軍現仍向欽廉進發匯占海口而得軍火之供給粤軍刻加意防守海濱 
[濱海省之鬍匪]  
三日海參嵗電聞鬍匪九千名現由滿洲人濱海省向雙城子烏蘇里斯克及伊滿境進發鬍匪六千名現集於哇爾加境蒂格羅凡亞村周圍之山中鬍匪二百名在索張斯基鐵路九俄里站要求居民繳付人頭税 
[東俄近事記]  
三日海參嵗電謝米諾夫仍在格羅台柯伏該處情勢殊爲吃緊謝舊部軍官多員因隂謀推翻政府案株連在海參嵗被捕據伯力消息當地紅軍軍官意見不洽一部分主張即攻濱海省大多數主張取觀望態度 
三日海參崴電聞赤塔外交次長柯哥夫尼柯夫氏現來海參嵗崴與政府協商一切 
三日海參崴電近占據烏蘇里站之舊黨波志加里夫氏已爲紅軍撃敗退至愛夫治尼夫加 
國内要聞北京通信吹萬敎潮調停之復活 
敎潮之調停自張一麔赴西山後業形中斷敎職員學生漸從事於與内閣對抗之事業一面促法庭從速依法解决一面請國民注意此事以求得一圓滿解决之望對於政府誣衊敎職員之通電則加以痛駁敎職員中對於永久停職一事有自覺其非者以爲上次罷課止當罷三日久爲表示倘政府無辦法或再罷三日如此則不使學生犧牲太多敎育亦不至處於無辦法地位敎職員中頗多然其説者因主張於假期中多設學術講演會及補習學校刻小學方面已着手组織男女高師附小業已上課補習孔德學校正在组織一日内亦可上課其所别於上課者各校聽講者不限本校學生耳現中等以上學校亦均在着手组織中但恐學生返籍者多聽講者較少耳杜威博士之將去也尙志學會與共學社公讌之藉爲送别范源濓爲尙志學會中重要分子故亦來京與會范未來時馬鄰翼曾赴津面懇其來作調人范允之讌杜威之席北大代理校長蔣氏與焉范因問敎職員之條件蔣以敎職員業有明白之條件表示即前所提之四項辦法也范氏以此時再不出而調停即事將愈僵雖外間有政府將待蔡孑民先生歸來調停之傳言而蔡氏到滬之期原定在七月二十七日政府方面以其在美已電令就近代表參與萬國敎育會議蔡氏得訊歸期或當稍緩而政府之不望其爲調人亦於此可見故范氏更不得不以調人自任據范自云余之出爲調停非政府所託亦非敎職員所請彼擬先訪各總長先疏通各總長意思請其設法在靳氏前疏通今日所訪者爲顏氏董氏及張氏張志潭因病未見顏董二氏皆表示樂爲盡力范氏之意先將各方面疏通就緒後然後請前曾爲敎育總長之張一麕張乾若蔡子賡傳沅叔等一同見靳以成前敎育當局之疏通張四雖不克來京以其業有辦法託張一麕代呈張氏當可爲之代表范氏以爲欲談調停不能如前此張氏但表調停之意當提出具體辦法雙方商酌如有一方面於調停時忽另生枝節則即謝絶調停其調停條件與張仲仁氏所主張者無大出入即離法律問題説話兩方訴訟各自撤回政府方面以明令誥誡軍人以後不得干涉敎育此舉對於敎職員所要求之道歉及安徽問題而發者敎職員養傷費由政府支出敎育經費由總統以明令擔保照四月三十日閣議辦法三條辦理至於敎職員方面則請其於暑假内或暑假後設法爲學生補課以全責任此項條件業由范氏以非正式表示於敎職員方面以尙未得政府方面同意故敎職員尙未認爲一研究之問題范氏於今日赴法國醫院視馬叙倫疾微其意見馬表示尊重大會意見自已無所要求至學生方面前此曾有代表鄢某訪張仲仁氏請其設法挽范回任對於范之出爲調人料可表示滿意范氏爲愼重起見亦託張仲仁氏與學生接洽免致將來敎職員已妥而學生未妥中途又生枝節故此次調停實可謂面面俱到倘再無辦法則真無辦法矣至於范氏就任一節據其自言决不再就而張一麔氏則謂如果各方相需果殷范氏當不致固拒云云蓋馬鄰翼與敎育界情感已惡若再令爲長以後必難相安馬氏亦自知難留已爲甘省長之進行矣現學生方面有願范氏復任之意而敎職員方面爲尊重學生意見亦無異言蓋前此驅范之函原係二三人之私意其後聯席會議對之曾加非難故范氏復職在調停中亦爲必然之趨勢但調停之有效與否則尙未可知耳 
[旅京鄂人又開緊急會議]  
昨日（一日）上午九時鄂省旅京十一府代表特開緊急會議於虎坊橋湖廣會館公推何葆華爲臨時主席某代表發言近日各方面喧傳繼任鄂督業已定人致惹同鄉會中各方面許多誤解極易中擁王派破壞同鄉會團體之詭計欲求逹去王之目的第一步須此代表會議有團結一致之精神第二步須旅京同鄉會有團結一致之精神第三步須全體鄂人有團結一致之精神吾人今日須從第一步做起云云全體贊成决定三日（星期日）再開全體代表會議討論進行辦法隨即按照議事日程開議（一）殷鴻壽旣勸告鄂人暫勿向政府請願謂政府必有慰鄂人然望之辦法今日到底能否罷免王占元尙無表示特公推李繼膺羅琢章陳仁峯於即日下午四時往見殷氏（二）直魯豫同志社爲三省有力軍人所组織旣肯爲鄂人發出討伐王占元之通電當然須覆電表示謝忱即公推李繼膺起草（三）大會日期全體主張下次再定（四）组織兵災救濟會問題陳定遠發言謂自武昌各地相繼兵變後吾鄂災民日處於水深火熱之中吾人須將救災與驅王兩部題同時并進鄂省京津同鄉旣已將調查災情之通電發出則兵災救濟會之组織似不宜過遲於是公决於下星期日（十日）上午八時開兵災救濟會之發起大會後遂散會兹將黎元洪周樹模等昨日所發出調查災情之通電原文録下武昌省議會總商會漢口總商會各團聯合會宜昌商會均鑒此次宜武兵變哀我鄂人同遭浩刦焚燒搶掠慘痛何堪同人等誼屬維桑情難漠視惟兹事體重大調查不厭求詳貴會咫只當衝見聞較確應請將宜武等處兵禍詳細情形切實調查速爲詳告并希轉囑被害各人户直接通知同人等義務所在擬俟彚齊各覆件共同籌議藉圖賑救如貴會現有善後辦法並祈見告無任企盼黎元洪周樹模田文烈夏壽康·張國淦·湯薌銘·饒漢祥·李開侁·胡瑞霖權量·吕逵先·饒鳳璜·張則川等一百五十人同叩東 
[東俄代平外蒙俄匪之原委]  
盤踞外蒙之俄舊黨俄新政府近有代爲肅清之議兹據外交方面消息云赤塔外長優林曾訪沈崇勳謂内外蒙俄黨已有覺悟内變甚烈赤塔政府意欲派員前往烏爾喀招撫舊黨願遵守以下之條件（一）派員赴蒙古並不帶兵惟帶防身器具每人以一件爲限（二）赴蒙期限爲六十日以内（三）對於舊黨之招撫方法不須華政府協助華政府只須派兵前往接防無須進攻因在外蒙之舊黨已完全瓦解中政府對於蒙匪負完全責任自不應赤塔爲之代庖（四）赤塔將蒙境舊黨肅清後完全退出蒙古不留一兵云云沈委員當以此事關係甚大電致政府請示應否允許聞政府以赤塔派員入俄事實上雖未便禁止而方式上萬不能允許蓋含有只好默許之意查赤塔政府近兩個月以來無日不派兵赴蒙此次舊黨内變即係赤塔政策之實行時期優林所請派員入蒙係一種手段事實上新黨已在蒙佔有勢力故言中國派兵不過前往接防而已張作霖知外蒙俄黨勢已傾敗庫匪烏合之衆自不足平故近亦一變其觀望之態度而於一日宣告就蒙疆經略使職矣 
[日代使之中日交涉談]  
日人共同通信社消息云中日交涉事件自小幡日使回國後悉由吉田氏暫膺直接交涉之任兹據該代使所談近日中日各交涉之情形如下（一）宜昌兵變要求宜昌兵變日人損失刻正由該地領事詳察故尙未向中國政府提出交涉再此項交涉非日本一國之交涉故須各國協同辦理（二）琿春交涉此項交涉刻並無何等進步至外交部對於日本提議之會巡辦法亦未子承認之答覆故日内仍擬催促（三）山東交涉該問題日本曾經要求直接交涉並催促迅予進行預計當然出於直接交涉之一途至所謂部分的解决者最近中日間亦似諒解其直接交涉之前提撤退山東鐵路沿線駐兵問題即係屬於部分的解决本問題由此相關聯之方法確信其間當無大差（四）裁撤郵局問題最近中國曾以公文要求日本裁撤郵局然此問題亦與各國有關故須各國協議之後方能答覆大約仍須拒絶（五）關税改正問題本問題乃中國當然之要求孡應予以贊成刻關係各國仍擬再倣前年之例召開改正各税會議一俟當地外交團開會協議各奉到本國政府訓令後即可召開改正關税會議（六）西原借欵善後本問題經小野氏一再交涉大體似以解决對於未付之利息四百萬元决即發行以鹽税爲擔保之債劵以相抵餘如大連金建問題長春電線抗議皆無答覆之必要其一已解釋明了其一擬即置諸不理又如吉會借欵問題刻亦全無進步再外交團定於月之五日開會協議各項重要問題小幡公使則已定於本月中旬返任云 
[中德協約正式發表]  
中德協約自經兩國政府正式批准後昨日（一日）午前十時德代表卜爾煕偕副代表華根納赴外交部與外交總長顏氏及王景岐參事雙方宣讀互換文書德代表將文書雙手奉於顏氏顏氏將吾國文書朗誦一過由王參事雙手遞於卜氏時已至十一點鐘禮畢而退雙方遂將文件宣布從今後中德邦交已正式恢復矣兹將外交當局發表之協約全文及有關係文件録下計（一）德國聲明文件一件（二）中國復文一件（三）中德協約一件（四）關於解釋條文德國來函一件（五）中國復函一件（一）聲明文件大德意志共和國政府代表卜爲照會事本代表奉有正式委任以本國政府名義向貴總長聲明如左大德意志共和國政府意願復中德之友誼及通商關係因此項關係應基於完全平等及真切相互之主義合於普通國際法之條規者因一千九百十九年九月十五日大中華民國大總統頒布對德恢復平和之命令因德國擔任對於中國應盡一千九百十九年六月二十八日威塞條約於一千九百二十年一月十日開始實行者第一百二十八條至一百三十四條所發生之義務述及德國因戰事局勢以及威塞之條約勢不得已而將其凡因與中國訂立一千八百九十八年三月六日之條约及其他一切關於山東省之文件而獲得之一切權利産業權特權抛棄之以此之故德國失去將以上各種權利産業權特權歸還中國之能力又正式聲明如左允認取消在華之領事裁判權抛棄德國政府對於德國駐京使署所屬操塲上之全部權利於中國認明威塞條約百三十條第一項中所載之公産字様係賅括該地而言並準備將中國各處收容德國軍人之費償還中國政府以上聲明相應照請貴總長查照須至照會者右照會大中華民國外交總長顏大德意志共和國政府代表卜爾煕署名西曆一千九百廿一年五月二十日（未完） 
[德國歸我天文儀器之經過]  
庚子之亂德國軍隊將我國北京之天文儀器完全取去按照前年凡爾賽和約第一百廿一條德國應於本約實行後十二個月期内將所有儀器歸還中國並擔任付給 
 
 
 

Page 11

 
 
實行歸還時所需之一切費用其拆卸裝運保險及安設在北京等費均包括在内迨至本年二月間駐京和蘭公使照會我外交部云德國送還天文儀器業經抵津箱面注明有交與本欽差字様將來到京可否運交中央觀象台查收當由外交部通融照允函致敎育部令行中央觀象台選派人員接收並由該員與和使館所派之員狄智（德國人）商量安設現已安設竣事計安在台上者爲天體儀紀限儀地平經儀璣衡撫辰儀各一件安在臺下者爲渾天儀一件各儀器問有殘缺大致業照修理查該項儀器或爲有清發明或爲元明舊製德國取去後安設在柏林保士丹離宫之前視同玩具吾國人經過其地輒欷歔太息不置今者趙璧重歸聞觀象台不日將特開大會刋印圖説俾邦人士共相觀覽此項儀器交涉歸還頗費手續即就中央觀象台蒐集證據而論亦非一朝一夕之功且歸還事件列爲德國和約專條蓋國恥關係各國頗視爲鉅大事件也兹將觀象臺蒐集證據呈敎育總長原文録下敬呈者奉面諭調查拳匪事變時德軍取去天文器具詳情查舊觀象臺原有儀器庚子之亂悉數散失嗣由德國使館送還多件比外尙有渾儀天體儀紀限儀地平經儀璣衡撫辰儀等聞俱爲德軍取去惟此項原委本臺接收前欽天監文卷中並無此項文牘旋以個人名義向法國使館人員查詢兹據函復略謂一九零二年德軍占據觀象臺瓦德西大將倡議將臺中所有天文器具運往德國法前公使以前清製造此項儀器得力於法國敎士爲多出而阻止嗣經法國統領徐錫侖與瓦德西大將會商决定將臺中儀器十件兩國均分劃歸法國者五件替爲保存後已送還中國政府其他五件爲德軍所有均已運往德國云云又查西人彼得克所撰德國旅行指南二十七頁内載海賽植物園中有天文器具五件係一千九百零年所得自中國北京者云云又覔有照片五件係在柏林保士丹所照者證以圖上之建築物是該項儀器之爲德軍取去陳列保士丹似無疑義理合陳覆敬祈鑒察 
[京濟間航空開幕]  
昨日（一日）下午三鐘航空署在南苑舉行京濟通航典禮是爲中國長途航空之第一次招待各界中外男女賓到者百餘人極一時之盛先是上午濟南來電云本日天晴氣壓七五九一温度二三風向西南風力和平本日航行最宜等語合署聞之皆大歡喜蓋關於中國航空事業者大與尋常火車開通者不同也丁署長三點三十分到會場同時舒鴈號飛機亦自清河來到彼時三點四十五分下降之際突向人面撲來觀者躱避而飛機飛向空際不知所之則駕駛之精可知矣正鵠號及大鵬號自機庫移出中央爲正鵠南爲大鵬北爲舒鴈忽有從前義國所贈之小飛機飛來直上直下忽斜忽陂宛若驚鴻翺翔天際四鐘奏樂開會航空署長報告開辦京滬航空缐情形其演説詞略謂今日京濟開航承諸位來賓惠臨鄙人及航空同人不勝懽忭鄙人以爲航空事業之成功與否在知識較優者對此之感想何如 
從前吾邦頗有一部分有知識者以爲航空係不急之務其論歸點約有三端（一）以爲國弱（二）以爲國貧（三） 
以爲交通始基若馬路運何且多未辦航空未免躐等三者皆甚合國情惟吾人以爲疑問亦有三端（二）比較費省而效速之空中防禦力應否平時預儲（二）國家少養陸軍一二師地面何遽空虚以一二師之歲費用諸航空空中之主權如何人民之氣慨膽量又如何（三）鐵路每里需費自一萬元至三萬元航空則三百元至五百元二者之工作時間約八與一之比行駛時問約三與之一比亦不願難易遲速相輔而行乎此吾人之疑問也列國也之商業航空無不虧本者其政府之經營如故補助如故航空商業者有收入之練兵也今者吾國第一段航空缐告成直接利民間接福國吾人敢不勉焉云云次由公府代表蔭昌國務院代表師景雲等致詞又次來賓代表毛遇風演説繼以攝影此時空中游覽已開始矣此次願航空之人非常踴躍報名者將及百人初時以爲乘者不多豫定游覽三次每次只能坐九人而司機之外國人路易斯僅允增爲四次於是最初報名者尙未乘機而未報名者蜂擁而至竟將宋科長之手指抓破少時正鵠號開往濟南司機者爲外國人巴德森時爲四點四十五分分乘者爲路透通信員華泚美國聯合通信員惠克印·日本國際通信員占野伊之助郵務局員一名航空處員二名中國報界舒貽上梁志和二人已報名因乘者已滿大費交涉始能如願梅蘭芳於第二次乘機空中游覽時已五點半又由北京送於濟南之信囊有小形四個由南苑所發之信有十七封云 
[鄂議員發抒救鄂意見（續）]  
兵變善後之唯一方策在厚其地方保衛之能力與其以兵衛民不如使民自衛民國國軍非若前清八旗駐防僅防人民不禦不侮故國軍以外當然有一種民團之組織此種民團在都市則謂之商團在鄉村則謂之鄉團各擇其地之子弟即各衛其地之父兄守望相助以安閭里人民旣無束手待斃之苦痛國家亦不費餉糈而得保衛地方之實力况以簡練有素一旦遇有外侮猶可供政府調遣以濟國軍之窮於國於家兩有裨益此组織民團以保衛地方者四也武漢爲全國文化商業之中心舟車所至萬商雲集若六月七日之事更端再見小之足爲南北之梗大之將貽國際之羞况藉口保商無所不用其極兵艦環集是其明證故武漢時至今日不但有組織市政之必要並宜完具獨立市之資格值兹南北峙立統一無期商業競爭未可捲入政治惡潮而任其漲落我不自謀人將借箸歐州當中世紀紛亂之日如商業中心之盧堯森堡等自由都市皆能獨立兵爭之外不礙商族以彼例此亟宜取法若於一定期間建立武漢市政於以泯南北之紛爭即以保國際貿易之自由此建立武漢市政以發展商業者五也右舉五項爲安集流亡消弭隠患之入手辦法大綱旣定施行匪難同人生斯長斯聚族於斯懲前毖後義無反顧本自决之精神爲根本之貢獻所望三千五百萬父老昆季急起直追爲正義之奮鬭尤望邦人諸友同心協助爲公道之扶持同人不敏爲之執鞭所忻慕焉嗟乎誰無父母誰無兄弟惟桑與梓必恭敬止設濟南館陶之間果罹浩刦如我武漢彝陵之今日吾知被髮攫冠而往救者當不後於同人也何則爲其拯亡救死之情人心之所同具也同人旣不能奔走呼號爲申胥之泣血復不能篝火狐鳴爲陳勝之揭竿惟有交換意見爲同人所認爲亟應善後者瀝陳於我邦人諸友父老昆季之前合此原則吾敵吾友也背此原則吾友吾敵也成敗利鈍非所敢知謹布腹心佇候明敎湖北省議會議長屈佩蘭國會議員汪噦鸞湖北省議會員陳時陳家鍾·葉蘭彬·時象晋·雷寳杏·朱孔陽·張廷彥·郭璜·皮鶴齡·王邦銓·周海門·杜瑞壽·　熊維羆·謝璟·金耀龍同叩裯 
[宜昌刦後談二宜昌通信]  
宜昌自隂曆四月二十八夜搶刦之後元氣大傷各業今皆閉門一種悽慘冷落狀况目不忍覩變兵由快利輪兩次裝走後又運到湖北陸軍第三旅聶團維持秩序該軍現駐城外與人民尙稱相安刦後由商學紳畧在市團防總會開華洋市民大會共籌治安方法旋有人提議照烟臺華洋自衛辦法旣不失去主權又可稍獲安寗其辦法推舉華洋董事各半練習商團凡請領軍械辦理一切衛生道路等事均由華洋董事主持事稍重大者稟明地方官執行界内仍由中國警察行使職權若有變亂發生爲商團力量不能維持者可由華洋董事議决請外兵登岸保護事平之後仍回兵艦不得藉故干涉此種主張發表之後全體五萬餘人及外人數十名均鼓掌贊成旋又公舉難民總代表黄陳二君赴省要求督軍省長撫恤賠已於四月十八日搭大亨輪先行赴省再到北京與同鄉會接洽進行一切同行者有要求賠償之商帮代表（綢緞帮代表劉崗如李雲門等廣貨帮代表姚君等渭布帮代表羅雲從等）共約數百人議定至省之日齊集督軍衙門跪求生路否則甘心槍斃免得生死兩難日前白王督匯來撫恤十萬串杯水車薪如何分配商會道尹等無從措手現下日用所需之物價格飛漲就米而論平時約十千一擔現已漲至二十千由此類推他物可知宜昌在前清時有豫儲倉歷年積榖不少現下米貴如此未聞官廳紳士籌議平糶該紳士等平日祗知迎合官憲送德政匾賀生辰年節即如前數日商紳全體送孫傳芳德政匾傘沿街擺滿異常熱閙數日後即被大搶燒殺無恶不作矣 
[皖學潮之近訊姜高琦死後種種]  
六二請願被殺學生姜高琦已於七月一日二時溘然逝世矣兹就其身後所聞述之姜高琦自六二受重傷舁至同仁醫院診治已近三旬醫救無效而所受之刀傷七處以乳部之下創口最重前日戴醫生以其皮膚癰腫殊爲可慮特吸取生人血汁灌之迨至三十日依然無效果醫生恐旦夕間即發生危險當以電話報告各校聯合會速備後事是晚各校聯合會學生會開緊急會議並由學生與敎職員推舉十人籌備姜生身後事宜至昨日（七月一日）姜生創傷更劇竟於未刻逝世各界聞之異常悲憤即由敎育會學生會各校聯合會發出哀告云『六月二日爲敎育經費請願被殺學生姜高琦醫救無效已於今日未刻在醫院死了』姜生故後一方面由治喪事務所購備棺木在同仁醫院殯殮地檢廳檢察官來院與戴世璜醫生檢驗傷格姜生入殮時着學生制服領旁有一師學生四字柩之前則書一請願被殺學生姜高琦之柩一等字一方面由各校聯合會學生會敎育會各職員各學生代表共數百人赴省署請願並提出條件要求省長承認一請電法部懲辦地檢廳此次對於此案玩視法令者二請電財部撤懲鳳關監督三請電陸軍部懲辦事閥禍首四請電司法部通緝此案主要犯之議員直至晚七時始散今日二日九時省城各大小學校男女學生及行政長官代表各界代表均齊集公共體育塲赴同仁醫院迎棺復至該塲而姜之靈柩亦暫停於是處以備開會致祭 
[杭州快信]  
本届省議員選舉寗波嚴州嘉興各屬相繼電省各選民自動停選台屬方面因主張不一有毆傷管理監察各員阻止投票情事聞亦有急電到省 
省城平糶一日已實行開辦惟米石成色甚低甚且霉爛夾雜貧民嘖有煩言 
浙運使蔣邦彥昨赴滬與某要人有所接洽　 
杭州青年會二日下午七時半開學生會員同樂會到四百餘人開演海之眞相及歐西某武士道影戲由馬文綽君逐加説明次由體育專校長王卓夫演講青年之幸福大旨於新文化外研究新武術收進取與互助良果即以本會爲益智進德保險公司莊諧參半衆頗觀迎温嶺歐陽知事擅將烟犯林春泉釋放原判徒刑五月罰金二百元執行未及一月竟獲逍遥法外輿論大譁雲南顧品珍艷日覆盧督電我國自政綱解紐擾攘頻年國事糾紛解决無日中央無統治之能各省成分崩之勢前則南北若鴻溝繼則各省互爭情勢竟成𦮎豆苟長此終古前途將有不堪設想者矣尊電擬先以省憲定自治之基礎冀以國憲保統一之舊規讜論名言實今日對病用藥之良劇鴻音遥議極表贊同滇省遠處邊陲現雖趕制省憲而對於自治新潮風氣較晚選派代表會議一層已電商西南各省倘得多數贊同自當敬附驥尾勉此後歷引企新猷無任忭頌 
[南京快信]  
江寗初選投票南鄉亦發和搶票風潮旋經某方面出洋數十元了事各鄉票匭均已送省明日（四日）開票宫鎭守使等條陳查禁私運米石辦法六條齊王兩長深爲嘉納已批准擬令通飭遵辦 
通泰濟南塲鹽商會呈軍民兩署請咨鹽務署取消揚州稽核分所建議減少南鹽灶一案以安灶丁兩署已據情轉咨鹽務署查核 
沭陽公民電兩署控該縣署第三科長盗賣官産得洋七千八百餘元請派員澈究以重官産 
江寗地方廳奉蘇高等廳令自七月一日起上午八時半至十二時止爲辦公時間下午停止辦公 
今日爲國軍恢復共和紀念各機關各學校均懸旗誌慶並放假一日各軍隊在營休息 
昨日下午四時津浦車抵浦站在搭客鄭研二鋪蓋内搜獲烟土六包約十八斤重已解送警廳訊辦 
張志潭之弟志澂昨辭齊督晚車赴滬齊督之弟體元由津來寗北京交通銀行行長陶湘由滬來寗轉車返京 
地方通信松江 
理算視察員來松視學記敎育廳所派理科算學視察員吳和士於前日來松由勸學所長張彬士敎育會長倪汗忱等輪流伴赴各校視學各校以該員宣言不能在松多留時日紛紛改上理算課程以供品評計該員留松三日視察十餘校演講二次一在省立三中一在勸學所聽講者都表滿意大致員於敎本主活用敎材主就地徴集敎便物則主各校聯絡一氣各備不同之一二種以便互相借用各類動植物標本則主各校自製以節經費並希望將來設中央理科試騐室以供各校試騐之用該員在勸學所演講時聽講者多各校敎職員該員於演講中鼓吹各校組織理算研究會以爲有統系之研經在塲各員一致贊同業已推定倪汗忱張蔚丹錢魯詹三人爲會章起草員預定於暑假後成立女中學生要求免考風潮私立景賢女子中學二年级生昨因歷史敎員宣言試騐相約臨課缺席經沈瑞賢校長婉勸上課允其商請敎員免予考試各生仍堅持不肯上課沈校長遂谓各生旣不上課不妨提前暑假各生聞言竟一閧出校 
[蘇州]  
發現僞鈔票觀前街東首晉福銀樓日前下午有婦女購兑金飾付給某銀行五元鈔票二紙當由店夥查看係屬僞票拒絶不用收回原飾該婦走後店夥即尾隨其後行至本街東陽南貨店門前見其櫃檯上亦有一婦女購物發現同様之僞正在爭論之際當由晉福店夥會同東陽店内鳴警將兩婦女一併拘獲解區畧予訊問即備文轉解吳縣公署即經縣署承審員開庭訊究據供一係吳麗英年二十四歲向在上海爲妓女此項鈔票係由某客於端節付賬而來實不知真僞近日有事到蘇適在銀樓兑首飾無意行用致被獲案一係貝陸氏伊夫在宫巷内開設永生祥紙店日前在櫃枲上買客給付某銀行五元鈔票一紙收下後並不知假票今因往東陽買物行用渠云僞票致被獲解伊與吳婦素不認識問官得供後諭令暫行收押俟調查明確再行酌核辦理 
[鎭江]  
初選改期投票七月一日爲省議員初選投票之期丹徒第一區投票所清晨選舉人即紛紛進門投票爭先恐後詎因人多擁擠大起衝突互相毆鬭打傷數人頭破血流未幾投票所（即城隍廟）後牆又被擠倒一時人聲鼎沸壓傷六名秩序因之大亂當由初選監督張知事宣布停止改期三號投票免釀禍端一面據情電呈省長核示 
[揚州]  
挖土發現隧道揚州北門外蕭家山之荒土多爲貧民挑挖進城供人砌牆之用以故愈挖愈深日前挑挖忽發現隧道至盡處鐵板鐵門牢固異常已經人告知骨董家僱人鑿挖冀得寳物説者謂此或隋煬帝之墓道矣 
[嘉興]  
省會投票不成嘉興人民對於第三届省會選舉本主籌備進行依法舉辦無如事有不可測度者六月三十日委定各區投票所之監察員竟全體總辭職當由汪監督批令不准七月一日城區投票所由縣派委專員携帶票櫃選民册選舉票等到九乃時逾多時竟無一人入内投票於是該委員等祗得返縣覆命並悉是日王店等十六區均不舉辦惟塘滙一區則照常投票然亦弊竇百出意見紛歧其結果亦將作爲無效與不辦等耳總之此届之忽主停辦選舉者蓋一般希冀初選當選者深恐選出後官廳以明令作爲無效致虚擲運動費故皆觀望聞汪初選監督已將選舉停辦情形電報總監督查核矣 
[蕪湖]  
各團體歡迎京學生代表北京學生代表王麟昌　安慶之後七月一日抵蕪湖即往道敎育會縣敎育會商會農會敎職員委員會學生會接洽一切是日午後二時各團體假第二女師開歡迎會由王麟昌演説略謂此次南來目的與希望并北京敎潮經過情形已向各團體陳明毋　再述此次聲明不過是與摧殘敎育的政府第一次奮鬭來日方長若不羣策羣力恐敎育無生存之一日民主國家端頼國民自决各團體旣爲各地各界人民領袖甚望组織堅固團體共濟時艱政府不能爲我們辦敎育我們應當收回自辦自募基金籌辦民立大學若大家努力未有不逹到目的者繼各團體答詞誓作後盾五時散會 
來件 
[浙江省憲法草案初稿續]  
第二十二條凡省民非其行爲實施以前經法律規定認該行爲爲犯罪者不得科以刑罰關於肉體上之刑罰永遠廢止之第二十三條省民依法律有納税之義務第二十四條省民依法律有受相當敎育之義務第二十五條省民依法律有爲證人鑑定人之義務第二十六條省民有警衞地方之義務第二十七條省民有贊助社會公益事業之義務第二十八條省民除老幼殘廢及其他有特别故障者外有從事相當職業之義務第二十九條本章規定凡中華民國人民住居或營業本省境内者適用之 
第三章省之事權第三十條關於左列各項省有議决及其執行之權（一）省以下之地方制度及各级地方自治之監督（二）省官制官規（三）省法院之編制監獄及感化院之設立及司法行政之監督（四）關於各種職業團體之組織法規（五）制定省税募集省公債及訂結省政府負擔之契約（六）省公産及營造物之保管及其處分（七）省敎育事業及與敎育相聯帶之事項（八）本省特種産業之保護及發展（九）各種公共實業及關於實業之法規（十）關於省交通之鐵道電話電報線路之建設及其變更（十一）省以内之河川道路及運輸機關之管理（十二）省以内之土地整理及其他土木工程事項（十三）省警備隊之組織統率（十四）省警察行政事項（十五）衛生及各種公益慈善事業第三十一條其他關於省以内之事項在不抵觸國憲之範圍内省得制定單行法規並執行之第三十二條屬於國家立法事項而國家法律尙無規定者得由省規定暫行法國家法律已規定而尙未施行者得以省法定期施行第三十三條國家立法事項其施行法令有不適用於本省者得以省法更定其施行之手續法但不得與其本法相抵觸或妨礙其施行及效力第三十四條國政府對外締約有損及本省之權利或加重本省之負擔時應先取得本省之同意第三十五條國家之軍事行動及設備有涉及本省之利害者應先取得本省之同意第三十六條省遇非常事變時得依省法宣告戒嚴第三十七條省職權範圍内之事項有須與他省協議或聯合動作者得與他省協議行之第三十八條省政府得受國政府之委託執行國家行政事務其費用由國家負擔之第三十九條省政府得將行政之一部分委托於下級自治團體使執行之其費用由省政府補助之 
雜評一無成見默 
范詢結束敎潮辦法内閣中人僉謂無成見就表面觀之無成見即不固執之謂有無論何種條件皆好商量之意其態度非不正大而光明也然以實際言之無成見即不負責之謂有無論如何辦法皆不願有所表示之意態度實甚圓滑而暗昧也政府當局對於爭執之問題當然有一種辦法表示爲磋商之標凖所表示之辦法能讓步歟不能讓步歟就事實之真相而開誠商榷之如是始有解决之望縱不能立時解决而我所表示之辦法曲直是非不妨聽國人之公判也若表面爲無成見苟進而與之磋商辦法則又此推彼諉非曰爲難即曰棘手如是則旣無標準可尋復無辦法可商又安有解决之結果學潮之所以至今不了荒廢無數青年之光隂者吾嘗歸咎於政府之延宕推諉今兹所謂無成見即延宕推諉四字之代名詞歟 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[米業反對領照舉動之實行三公共租界米業休業已三日法租界米店]  
繼起休業領照事仍無轉圜消息 
公共租界米業休業第三日情形公共租界内碾米廠米行米店統共不下六百餘家一致反對公共工部局領照章程於七月一號起實行休業詳情迭紀本報昨日（三號）爲休業之第三天而法租界米業前嘗表示待至三號倘未解决亦與公共租界取同一態度以爲援助昨旣届期法租界同業遂亦休業喧傳至公共租界米業故更嚴守關門主義新閘路恒興米店之已關排門上粘有紅紙條一張上寫『坐候解决再行營業』三語至於米之來源似已中止昨日新閘橋河下無一米船停治聞該橋堍北蘇州路毘連之華界光復路米業中人言内地米船因租界米業停斛若運米來滬必致久泊河干且恐發生事故以是此項風潮未解决前暫不裝來云云再如租界内一般資本薄弱之飯館與包飯作當米業停市之前雖已購備然爲數祗能敷二三日之供給故昨至華界購糧者較前兩日尤夥買米之人以旣受極昻之價格又增跋涉之勞頓莫不咨嗟嘆息而日謀升斗之工人及小販凡家與華界鉅離稍遠者因購米往返需時頗多暫以麵食充饑咸望早日解决云 
法租界米店亦已休業法租界各米店議定於三號起與公共租界取一致行動故於前日將存米售盡昨日如十六舖北首永安街穗盛·老北門恒盛·法馬路德隆同盛等以及菜市街八仙橋方板橋霞飛路西門路一帶多數皆實行休業除自備吃食外門前售至粒米無遺有某米店門上粘有字條上書一英界領照同業關係各貨賣盡自願休業字様又一消息昨法租界各米店於清晨各不開市有菜街某某米店門上粘貼紅紙上書一暫停營業與英界米店取一致行動字様嗣法捕房派出巡捕勸令各米店開市並將紅紙條撕去各米店雖將牌門啓放然無米可糶矣 
法捕房之勸導與巡防公共租界各米店於本月一號起一律停止營業法捕房費總巡得悉後諭飭各採捕隨時查察情形加意巡防外因界内各米店亦有於三號同停營業情事故勸諭各米店切勿隨聲附和停止出售妨礙民食昨日上午法租界内各米店如同盛隆泰等照常開門長泰德隆等將牌門開去一半費君得報之下飭探向牌門開去一半之各店勸導謂雖無存米可售不可將門關閉如有人前來强迫閉門當即報告就近捕房立派探捕到來保護各該店即將牌門除去惟粒米無存各捕房以地方雖安靜如常亦當思患預防傳諭各探捕除出差外餘者均須駐守捕房以備調遣八仙橋迤西霞飛路南陽橋一帶地方尤爲冷落故由新租界各捕房派探捕照料以維治安 
虹口一帶之消息昨爲公共租界各米店休業之第三日虹口各捕房捕頭因界内工廠林立各工人咸聚族而居以故非常注重除嚴飭在差中西探捕加意巡邏外並密派幹探分赴華法兩界偵探動靜隨時報告惟楊樹浦提籃橋嘉興路等處之各工人小販以目前尙可至華界零糴是以尙無何種驚恐之狀發現云 
工部局昨日未開臨時會昨日仁榖堂嘉榖堂等米董均赴總商會接洽聞工部局以星期日未便召集臨時會請各西董會議米業領照問題擬於今日）四日（始行召集會議云 
米董與商會長之奔波上海縣知事沈寳昌以英美租界米店反對領照休業風潮愈演愈烈特於昨日上午邀請米業仁榖堂董事張樂君嘉榖堂董事奚賡虞到署詢問米業中之態度張奚二董於上午十時晋見沈知事當時沈知事謂張奚二董曰領照之事已由護軍使署交涉公署及總商會派員向工部局交涉現工部局佈告已有讓步之意何以米店仍堅持罷市况米糧關係民食若華界再有罷市則影響大局不堪設想務請轉勸華界同業勿得停業靜待官廳商會向工部局據理力爭和平解决張奚二董遵諭退出即於午後邀齊同業在滬北天后宫米業商會討論辦法當時公决請會長奚賡虞轉催商會速向工部局交涉奚君即於二時詣總商會會晤會長聶雲台詢問交涉經過情形聶君告稱今日余（聶君自稱）謁工部局總董以私人資格向其交涉工部局總董聲稱私人資格交涉則不可必須正式公函方有效力云云是以余即告别業已用總商會名義正式具函前往交涉矣而貴公所亦須具函到會以便轉催奚君回至天后宫米業商會將情告各同業一面即由嘉榖堂出名函請總商會轉催工部局速爲解决云昨日午後上海縣沈知事派縣警察所警佐陳渭南詣天启宫米業商會會晤米業董事奚賡虞詢問調停之情形奚君即將上述原因一一告知陳警佐即回署報告矣解决辦法之一説公共租界各米店反對工部局領照章程於一號起至昨日已休業三日仍無解决消息兹聞此事仍由總商會負責調停一方勸令米業董事奚賡虞龔照明等勸各米店照常開業並勸華法兩界切勿罷業一方再向工部局以最後磋商聞其辦法以公共租界内大小各米店總共六百餘家由商會調查大舗五十家承領五十紙執照交與米業團體由米業團體繳照費百元以爲解决而各米店仍以繳欵百元則可領照仍難允從故尙在磋議中云 
王省長之江電滬海王道尹江蘇許交涉員昨接王省長江電開王道尹許特派員鑒迭據電稱上海公共租界米業因反對工部局領照章程遽爾於東日相率罷市除勸導並協商外交團工部局董維持外電呈核辦等情同日並據沈知事電同前情且恐蔓延影響民食各等語查此事工部局取締領照章程内容雖不知如何要亦和平協商自可解决且上海人口衆多米食爲日用所必需長此相持殊爲可慮除據電外交部協商駐京公使外仰即妥速勸導各米商尅日照常開市聽候解决慎母固執影響治安仍將辦理情形具復爲要 
護軍使之防範松滬何護軍使公共租界各米店反對領照一事迄未商妥以致法界各米店已於昨日起休業而華界各米店亦聞决定陽曆五日爲始停止營業惟華界貧民較租界爲多向頼零糴餬口並無宿糧存儲如果各米店閉門則購食爲難必致擾事誠恐匪類乘機附和滋生搶刦情事自應預爲防範故於昨日令飭憲兵營着於五日起責成第九第十兩連各派憲兵多名乘騎四出巡邏輔助巡警帮同嚴防以維治安並於昨日飭傳米業董事到署諭令華界各米店勿得休業免致擾害云 
縣商會函請保護米船上海縣商會致淞滬警察廳長公函云逕啓者據米業董事張樂君轉致南帮米商公所常昭米業公所等函稱租界米店因工部局取締領照已於本月一日實行休業而法界米店亦繼續停止勢必接踵蔓延於華界以致米舗槪不進貨並聞於五號亦有效租界一致舉動查目前浦中各路所到米船約有五六十艘之多設無防護危險堪虞不得不先事預籌以防後患爲此函請貴商會迅予據情轉請淞滬警察廳迅賜加派水陸警士無分日夜武裝在浦游巡以防不測而保公安等語到會查米店領照問題尙未解决而大局與民食關係至鉅該公所等爲防患於未然的慮誠是據函前情相應函達即祈貴廳長查照准如所請施行至紉公便 
顏署長之勸導閘北淞滬警察四區顏璧城署長昨日因境内各米行米店有於七月五號一致休業之説故於下午二時親蒞閘北商業公團邀請米業領袖曁各米店主開會到五六十家經顏署長面諭略謂此次公共工部局繪照一事致米業發生休業之舉雖然出於無奈然華界與租界各有界限况米店爲擔任供給居民之食料不可一日間斷今租界之無事幸有華界可買若全埠不售則上海五方雜處良莠不齊閘北一隅工廠林立貧民衆多危險殊甚務望照常營業切弗休市隨時由本署加派長警分投保護治安由本署長擔任云云錢董擔任招徠來貨何護軍使王道尹許交涉員等以租界米店先後停市恐釀成别項風潮故特令行上海縣沈知事轉飭南北市米業董事張樂君錢貴三等勸導華界米店切勿相繼休業故昨日錢董分赴米行公會磋商並飭跑街夥分向各米店勸導照常營業各米店咸以貨已售盡無法應市當由錢董等擔任通告各米客致函各産地速將貨運申銷售以應市面而維民食 
閘北預備零糶閘北米業董事錢貴三因六月初一日期迫萬一華界停業閘北一帶僑居之苦力工人爲數甚衆一旦斷糧危險堪虞特於昨日邀齊同業集議於六月初一日起將秈米設局於閘北慈善團内門市零糶以應貧苦之工零星購買以免意外云 
碾米公所之特别會上海機器碾米公所昨日下午開特别大會全體各廠均到二時開會經會長張樂君錢貴三曾影毫等報告嘉榖堂公所交涉經過情形以及聯席會議决各案現官廳竭力维持且華界廠家居多工人多食力之輩停止非常爲難况糙米已缺客秈亦無來源應請公衆籌議務使於民食及團體雙方兼顧云云議至六時散會 
法租界聯合會之會議法租界商業聯合會於昨日下午八時許爲公共租界米業領照問題特邀本租界全體米業擬勸暫緩停止營業靜候解决詎到者僅有二十餘家不及半數致無結果據米業中人報告米糧業經售罄來源已無本日（三號）大半無米可售云 
[昨日銀拆洋釐均驟漲]  
銀拆漲至六錢半洋釐漲至七二七 
滬上中西國銀行現届六月底半年度結賬七月一號起休息兩天昨日又届星期循例停市適值中法實業銀行受法京巴黎總行之影響故市上銀根忽緊上午銀拆漲至六錢下午又大至六錢五分至收盤後各錢莊在總會有銀拆出银拆遂漸鬆至三錢銀洋市價上午大至七錢二分七釐下午稍回至七錢二分四釐據錢業消息謂銀拆之大因在銀行休息期内且近來各交易所信託銀行發現後市上錢莊銀之存欵被存户提取購買股份銀根本緊之故此届匯豐去電漢口有現銀一百萬兩聞三日可到申如此六錢以上之銀拆去年全年未經見過惟春蠶新繭之時稍大耳前年冬季則銀拆常在七八錢也又一消息謂昨日下午洋釐驟漲或因中法銀行之擱淺市上鈔票受其影響故各銀行預備多存以應兑換之需至下午各錢莊將現洋賣出故洋釐回小云 
[中法實業銀行停止交易續誌]  
上海中法實業銀行前日接巴黎總行及北京分行停止付欵之電音後昨日該行已登報宣告停止營業以待清理聞該行北京分行營業亦大華政府積欠鉅欵致該行一時不能週轉核計被欠之外尙能盈餘至於上海行現調查得該華商銀行錢莊存欵計法郎一千二百五十萬約合規银一百五十萬兩先令七萬鎊約合規銀四十萬兩花旗金洋十萬合規銀十四萬兩又定期存欵三百三十萬兩活期存欵八十萬兩定期存洋欵一百六十萬元活期存洋欵八十萬元鈔票七十五萬元又拆票計該中國實業银行十萬兩信裕莊代寗波鉅康錢莊五萬兩萃康莊八萬兩永慶莊二萬兩總計銀六百三十九萬兩洋三百十五萬元聞該行鈔票現亦呈明公堂俟賬理結後有可兑付云 
[車站停收中法實業銀行鈔票]  
滬寗滬杭甬二路車務處因中法實業銀行鈔票滬市業已停收而乘車客大都持該行之鈔票購火車票昨日由晨至正午收進已數千元因此二路洋總管通電致各站於昨日（三日）下午起一律暫停收用矣 
[絲廠原料之不足]  
本届春蠶新繭上海各絲廠往産地收買之數較往年大減緣出發旣少收成又不足所進者尙須擇身骨稍高方始收進也據廠中人云大市收買之貨平均扯計各廠祗能繅至隂曆十月間將無繭可做現各廠家中未經自往採買鮮繭者未能開車繅絲閘北方面恒豐廠（即小烟囱）浜南瑞順垃圾橋王公和外老棧裹老棧又唐家弄小湖絲棧虹口東方第一廠皆未開車乾康樓下車間亦未開浜南慶華横浜橋裕和協均開一半昨據業中人謂絲繭交易所將來標準定後買賣交易之時恐如此貨缺對於交割未免危險云 
[棉紗市面之昨訊]  
近兩日間棉紗市面因聞天津方面紗價活動故滬上津帮青島等帮購辦稍見踴躍市面人心似見轉機但前昨兩日又發生中法银行之風潮銀根甚緊川漢兩帮則仍不辦故據該業中人謂市象恐一時難好前日怡和開出二十支牧羊五福兩牌大包紗二千包係陽曆七八九月份隨出價扯一百五十八兩且日商内外及上海等廠亦乘機開出水月等紗不少云 
[上海縣省會初選開票紀]  
選出當選人四十三名尙缺九名定期决選昨日爲第三届省議會議員上海縣初選舉開票之期初選監督上海縣知事沈寳昌於上午八時詣凝和路公欵公産處督同管理員監察員依法開匭檢點票額計實到數四萬四千一百三十九票上海縣全縣應選出初選當選人五十二人合計票數應得二百八十三票始可當選上午開匭檢點至傍晚七時始行點畢僅止選出四十三名尙缺九名即以次多數之十八名定期决選兹將當選人姓名票數照録如下陳天錫一四八八票（三林鄉）王錫魁一四八一票（陳行鄉）朱文稚一三七一票（楊思鄉）張全一三八四票（上海市）張益謙一二九三票（北橋鄉）唐祖鑑一一九六票（上海市）鈕世英一一一九票（顓橋鄉）張杰一一一七票（蒲淞市）張國華一一○九票（北橋鄉）諸崇瀾一一○七票曹九思一一○三票趙貽鐵一○六一票王臨照一○五一票顧孝清一○五○票顧孝誠一○四七票張銓一○四七票潘此綬一○四一票王臨鈞一○三九票（以上均蒲淞市）何敏桂一○一七票（塘灣鄉）王香山一○一五票（蒲淞市）陳善一○一一票（塘灣鄉）陳珍九五二票（馬橋鄉））顧致九二二票（閔行鄉）唐永年九一九票（曹行鄉）楊樹源一○五三票李學能九○九票楊心正九○六票吳俊基八九九票（法華鄉）黄申錫八九八票（閔行鄉）范臨齋八九六票（閔行鄉）沈詠梅八九五票（顓橋鄉）喬世德八八一票（閔行鄉）王增裕八七六票曹正業八七一票（曹行鄉）顧海林八四八票（蒲淞市）陳子莊八四四票（上海市）劉東海八○八票（曹行鄉）胡人鳳八○四票（法華鄉）朱瑛八四四票（閔行鄉）朱肄三八○一票（漕河涇鄉）馬毓仁七九六票（上海市）丁元正六九六票（漕河涇鄉）沈錫圭五七九票（上海市） 
次多數預備决選者十八人姓名如下姚明善二五四票龔勉行一八五票周樹蘭三八票錢允利三五票趙葆焜三○票周文熾一六票姚文柟一三票毛經疇一三票劉志濤一○票談壽基九票潘光賓七票盛茂祥七票穆杼齋六票陸文麓六票錢福田六票周文勳六票葉貺辰四票黄炎培四票 
[旅滬皖人對於皖事之憤慨]  
旅滬安徽自治協會新新社等團體先後接到北京同鄉函告殺傷學生案京津同鄉正從事於撤懲倪馬之運動已有頭緒望旅滬同鄉急速進行又接蚌埠安慶報告謂倪道烺馬聯甲方在招集該黨議員羣集蚌埠圖謀攪亂政局壟斷選舉同時復接省敎育界電告受傷學生姜高琦因傷身故請對兇犯倪道烺馬聯甲劉碩趙繼椿等嚴重聲討因此羣情憤激特於昨日午後三時在白爾路新新社事務所開聯席會議到會者三十餘人端木漁濱主席衆議以此案曾經京津滬各團體一再電請將倪道烺馬聯甲等撤職歸案訊辦迄未實行刻姜生高琦旣已身死應再嚴電蚌督署立即查照前電將馬聯甲所管各職先行停卸拿究軍事法庭審理一面分電督署省長請其會呈京都將倪道烺所管鳳陽關監督等職一律禠奪以便拿交法庭訊辦另電北京財政部舉發鳳陽關弊混請求另案查辦至省城檢察廳自受理本案以來迄未拘獲人犯一名殊爲有玷職守除電省長實行監督嚴予申斥外專函該廳予以嚴重詰責各種文電公推常恒芳李次山戴高行等起草對於學生會先行去電慰唁另將進行辦　詳函陳述議畢散會已六時矣其慰學生之公電如左安慶學生總會鑒姜君高琦因傷身故無任痛悼刻倪馬趙劉等兇犯仍各逍遥法外言之令人髮指除聯絡京津同鄉一致聲討外尙乞堅持到底誓掃兇横以伸公憤謹電馳唁涙與墨俱旅滬安徽新新社自治協會皖事改進會皖北公社學生同志會叩江 
[海軍餉項卽日滙滬之部復]  
海軍各軍艦官兵薪餉結至六月份止業已欠發四個月上月間曾由藍總司令電部請撥當奉墊發半個月藉資接濟伙食旋又由海軍司令部電請撥濟去後兹奉海軍部電復現已設法籌得餉欵先行核發一個半月即日匯滬令即轉發等因故有藍總司令業定本月五日分别核發之説云 
[承造美艦三四兩艘之近訊]  
江南船塢承造美國運送艦四艘除第一艘官府號第二艘天國號先後造成開班放洋外其第三艘東方號之機器汽鍋現已裝置完備刻正配裝艙面及艙内一切物件再遲一個月亦可全船告成所有第四艘卡塞號之汽鍋二只引擎一部均由外洋運滬昨已由造船所飭各匠趕速安置矣 
[美國獨立紀念之慶賀]  
海軍艦總司令以今日（四號）爲美國獨立紀念之期自應同伸慶祝以敦睦誼除定本日上午親赴駐滬美總領事署道賀外昨特分令所轄駐滬之應瑞定安江貞湖鶚等各軍艦着於四日一律扯懸滿旗以誌祝賀又松滬何護軍使亦定今日上午十時親往美總領事署慶賀該國獨立紀念以重睦誼 
救國十人團聯合會於昨晚開會公推翁國勳張取誠二君代表赴會慶祝並懸旗伸賀以敦睦誼 
[新任巴西駐京公使抵滬]  
新任駐京巴西公使亞羅裘氏及其夫人（ＡＲＡＵＪＯ）乘英國郵（ＳＹＲＩＡ）雪利愛號於昨日（三日）下午抵滬寓禮查西旅館兹悉亞君定於今日（四日）晨乘滬寗路花車掛在由滬九點三十分開行之通車赴寗轉乘津浦車赴京履新矣 
[交涉署行將遷移]  
江蘇特派交涉公署本前洋務局舊址其房屋係向前大清銀行租賃近聞該署房主擬收回自用曾知照交涉公署迅予遷讓經許交涉員查得合同載明雙方有限期兩月候搬之規定未便一時搬遷現許交涉員已覓得卡德路左近二十二號洋房堪作公署之用現正議訂中大約九月間必當遷移云 
[廣貼取締携帶軍械之章程]  
公共捕房麥警務長以近來界内時有人携帶手槍釀成巨禍殊與治安問題有關爰將工部局取締平民在界内携帶軍械之第三十七條章程原文印成多數以每紙貼於一塊洋鐵皮上分發所屬各捕房張掛門首並懸於令人易見之馬路電桿木上俾人閲而知警不敢干犯該章程載明除締约國海陸官及工部局特許者外餘在界内携帶軍械者則拘解公堂處以不過三個月之徒刑或科以不過三百元之罰金云 
[十三誌新世界之兇劇]  
新世界槍傷華印捕之兇犯邵長山在漢口法租界捕獲滬上捕房得電後派包探赴漢移提已誌昨報兹悉捕房所派係特别機關包探姚阿生白忠棋新閘捕房派包探張阿榮帶公文及賞格洋一百元前晚乘車赴寗轉乘江輪赴漢並聞邵長山已改名陳阿三因此漢口法捕房將照片寄滬囑爲認辨云 
[警察違警毆人]  
昨晨中華職業敎育社主任黄任之君到中華職業學校時行經學校左近迦陵橋因阻止該地崗警在校旁小便竟遭毆打黄君以地方警察責在維持地方保護居民今竟以執法者違法而又毆人誠難乎其爲上海居民因函淞滬警察廳長請察酌辦理兹探録原函如次淞滬警察廳長台鑒敬啓者本日上午九時五十分炎培由家至中華職業學校過陸家浜迦陵橋見二百六十九號警察在學校東牆新笆脚下小便因走告以此地不可小便該警稱我非你管的當告以此牆係本校之牆我當然有權禁止你爲警察他人隨地小便尙應查照警章禁阻豈可自犯不過我希望你明白這個道理以 
後不再如此罷了該警大憤炎培不與較即入校辦事約隔十分鐘事畢出校復過迦陵橋該警竟趨前向炎培猛下兩拳一中左顴一中右肺部且鳴警笛旋經途人將彼勸阻炎培即回家有職業學校學生倪世昌倪衍昌在旁眼見爲證據該學生述炎培去後該警尙揚言吾將打死這人云云該警自犯警章又不服勸阻肆意毆人似此横行無忌難乎其爲上海居民特先報告貴廳候貴廳長察酌辦理 
[烟酒同業開聯席會議]  
作爲烟酒交易所第二發起人會 
本埠烟酒同業昨日午後二時在中國烟酒聯合會開聯席會議由西菸捲烟烟葉皮絲旱烟汾酒紹酒白酒士黄酒等各業代表及康成酒廠張裕公司西湖啤酒公司等均推代表列席討論烟酒交易所進行一件公推陳良玉爲主席議定每業各推籌備員二人一議定今日爲第二次發起人會凡到會之人均作爲發起人每發起人擔任籌備費二百元先交一百元於舊曆六月初一日前交於籌備處一議定股銀爲一百萬元分作五萬股每股二十元先收一半不收外股一議定舊曆初一日下午兩時開第一次籌備會一議定由烟酒聯合會先行電呈農商部及烟酒事務署請爲備案兹録原電如下北京農商部烟酒事務署鈞鑒兹據烟酒同業來會聲稱全體同業於冬日公同組織上海烟酒交易所籌備就緒請先電逹再行呈請註册等情到會查該所完全同業组織實爲保全營業免被業外人操縱起見爲特先行電呈中國烟酒聯合會叩江 
[交通大學滬校消息]  
交通大學滬校於前日二時舉行畢業典禮來賓甚衆該校張劍心主任演説提倡學界與資本家互相聯絡以發展工商實業略謂今日爲本校舉行小學中學專科畢業禮蒙部派專員蒞校致訓並承各界諸位先生光臨曷勝榮幸鄙人謹代表本校敬致謝忱本届舉行畢業禮電機專科畢業學生計十七人土木專科畢業學生計十五人中學畢業學生計八十九人小學畢業學生計三十九人共計畢業學生一百六十人竊以畢業兩字不過於求學問深淺及廣狹分一段落並非謂學業業已完備無復求精進之餘地專科畢業後有一種最大學問在前待畢業生開始研究是將在學校所得即應研究如何應用方能有於社會諸君今日專科畢業固屬可喜然切不可自滿且諸君畢業後無論在政府或社會服務第一要義在能用其所學在能精益求精在能有以慰社會政府之希望現在中國實業之不能與人爭衡其最大原因在工程家與資本家未能十分融合成爲一體求其融合必先得資本家之信任除有致用之實學外能由勤慎忠信恒五字做去方可中國人發展之機會實多但巳發展之事業實少政府社會所造就之專科學生往往專科畢業後無事可做而尤以工科畢業生爲甚而外人之來吾中國企圖發展工商各業者則 
 
 
 

Page 15

 
 
絡繹不絶並且失望而去的甚少其原因大槪可分爲數種一用非所學一未能與資本家聯絡一做事欠勤慎忠信恒五字之精神諸君倘能不蹈他人之覆轍明白個人應負之責任前途實浩浩也謹祝畢業諸君幸福無量次由交通部代表給證書畢業生代表惲震致答詞三時許散會 
[復旦大學同學會歡迎會]  
復旦大學同學會昨日下午四時假江西路茂新公司開茶話會歡迎本届同學到會者周越然張一志張則民邵仲輝狄侃金明遠吳國光金通尹朱應鵬葉秉孚朱仲華等數十人邵仲輝主席致歡迎詞狄侃代表全級同學致謝繼葉秉孚君介紹新舊同學張一志君略有演説六時散會 
[縣敎育會常年大會紀]  
上海縣敎育會昨日午後在西門外大吉路事務所開第十四届常年大會更選正副會長及評議員職員等到者有曹幹臣朱伯華高世良等一百四十餘人二時半開會由曹幹臣主席報告開會手續並一年來會務經過狀况並通過修改章程旋即投票選舉（用記名投票法每員一紙）由朱伯華分票給會員每人繕舉五人投入匭内至三時半開匭檢視唱名揭曉以賈豐芸得二十票爲最多數當選正會長曹棅亦二十票當選副會長評議員當選二十四人爲李味青·陳遵煕朱煥孫綬紳·潘寳書·顧藩·朱贊·袁順年·李宗鄴·奚敬垚·樊書瑞·高壽基·錢允中·郭秉鈞·朱光熊·黄圭·張蟾芬·王仙華·陳夏常·顧旭侯·趙亷臣·金潤章·單鑅·黄文照等職員部因時逾五時訂於星期五（八日）下午再由評議員到會推選遂閉會茶點而散 
[查明宋春舫素來安分之呈復]  
上海縣警察所前奉警務處令以奉王省長訓令據報浙人宋春舫近自海外回滬有勾串工人謀爲不軌情事飭即嚴密偵查復候核轉等因熊警佐當派妥員偵查去後兹據具復前來遂據情轉復警務處查核略謂查得宋春舫浙江吳興縣人前清附生自費游學畢業於瑞士日内瓦大學經濟科得有碩士學位曾任上海約翰大學敎員現充北京國立大學敎授其父宋季生在上海中和洋行充當華總理梅白格路三德里爲宋季生住宅宋春舫眷屬即寓於此去年四月由北京大學派赴歐戰調查文學戲曲繼任駐歐中國國際聯盟同志會爲代表去年五月三日由歐回滬即居於三德里住宅平日潛心著作擇友頗慎律身極嚴向遵法軌上海體面紳商及杭嘉湖旅滬同鄉爲宋氏之親戚故舊者頗多僉稱素來安分至回滬後亦經隨時密察其舉動往返均係正當之人談論無非文學戲曲無形跡可疑之處亦未潛入内地謀爲越軌行爲現養疴於靜安寺西家園聞病瘥即須北上理合據實陳復云云 
[各學校消息彚紀]  
南洋中學昨日午後南洋中學行第十七次畢業禮請舊敎員李墨飛蒞校給憑計畢業三十九人名列下汪乃烈浙江杭縣朱堯文江蘇上海·黄鶴章浙江鄞縣·吳傳謙江蘇吳縣·陳文江蘇溧陽·王文鈞江蘇嘉定·曾燮夔湖南漢壽·林畹原廣東梅縣·曾廣澤湖南新化·徐藴勤江蘇常熟·沈同德江蘇溧陽·魏梅壽浙江鄞縣嚴伯良浙江吳興·宋炳經江蘇松江·計學爲江蘇上海·周維翰浙江慈谿·伍德蓀湖南長沙·江炳麟安徽全椒·盛映垣江蘇靖江·侯逹陜西長安·徐毓傑江蘇上海·湯易浙江吳興·毛維森浙江餘姚·陶亮浙江會稽·袁天和江蘇崑山·范友學浙江鎭海·朱世縉江蘇松江邱培浤浙江吳興·許家信江蘇吳縣·夏文藩安徽合肥·谢振鵬福建厦門·葉貽昌福建泉州·吳振鳳江蘇吳縣·陶鈺江蘇松江·王蔚華江蘇泰縣·王節瑛浙江慈谿·陳邦培浙江義烏·陳璜浙江紹興·范伯森江蘇上海 
上海公學白克路上海公學昨日舉行中學部第三次·高小國民部第四次畢業式秩序如下（一）振鈴開會（二）國歌校歌（三）校長楊德钧訓詞繼敎務主任陳漢卿敎職員張克明金驥臣唐豪演説（四）給憑（五）行休業禮（六）摇鈴散會該校中學部本届計畢業十二人高小部十人國民科四十一人並開該校畢業學生擬組一同學會以資聯絡云 
承天學校沈家灣承天英華學校昨日午後一時半舉行第六届畢業禮來賓甚衆校長周志禹宣布開會宗旨次全體學生向國旗行三鞠躬禮各敎員報告各科分數學生表演成績每級二人登壇作英語演説均極純熟復次請鄺富灼博士給憑發奬並致訓詞陸文中贈該校英語讀音最優等學生顧伯鈞英文書一册楊凛知君贈全校品學兼優之學生周叔英英漢辭典一册繼有張籌雲湯姆斯二君各致勉詞又夜校主任虞允箴給夜校學生奬品兹將中學畢業生姓名録後鍾覺一·李正榮·張緒銘·胡伯懇·吳吉軒·傳豐錫·蔡天佑·應書祺·徐葆青·羅煒·王振綱·張裕虞·周明勳李宗煒·仲天瀾·劉廣堃·馬淮冲·王烈萃·陳榮秋·范盈伯·夏鴻賡·黄洽 
精武義學第一校北四川路横浜橋福德里精武義學第一校於昨日（二號）午後二時行暑假休業禮來賓頗衆各生表演學藝拳術頗多可觀鐘鳴五時始行散會兹將順序録下（一）主席鄭福良宣佈開會（二）經理王漢禮報告校務（三）校歌（四）試演學藝（五）發給奬品計蔡琳媖·薰秀英·蔡允武·張寳雲等十六名（六）全體攝影（七）茶點散會 
養性女校派克路養性女學校國民科高小科學期考試並高小三年級畢業考試均經該校長袁學孟女士督同各敎員分别考試完畢兹定於七月十五日舉行暑假禮並高小畢業禮已由該校長柬邀官紳並各生家族届時觀禮暑假補習課定七月十六日（隂曆六月十二日）開課 
明德進德兩校法租界鄭家木橋街民國路轉角明德學校及進德女學昨日下午二時半舉行暑假畢業禮由各生表演成績外同唱校歌校長美國潘女士給憑兩學校共計畢二十七各潘女士以本校祗設高初兩等畢業後欲就中學須至靶子路晏摩氏中學肄業路途甚遠現今體恤各生往反定於暑假期滿添設女子中學以便各生就近肄業 
平民義務夜學校該校校址在法租界霞飛路富德里一四六號於昨晚八時開成立會來賓約二十餘人先由發起人汪笑俠致詞述辦此校之緣由並請各界人士指導云云次法界商界聯合會代表劉屏仙演説謂求學最難者爲貧人子弟必須各界各團體熱心贊助方可使此種學校著有成效云云次糧食維持會代表江錦春演説謂此校課程注重英文實爲今日急務云云次來賓金耕畬演説頗多感時之言至九時半始散 
[電詢溧陽私添繭灶之真相]  
江浙絲綢機織聯合會致溧陽絲業公所陷電云逕啓者頃據溧陽公民團姜蘭芬等一百二十六人公電内開私添繭灶妨礙綢織原料法禁綦嚴敝邑二十家繭行重疊違背條例營業者幾及半數業由公民等擇其違例最甚如史恒大等八行臚列實情分呈省署財廳縣署各在案乃該行主史某陳某等一面賄買洋人來溧以私添之繭灶謂爲洋人所建築藉以抵制一面串通省委以另行開放四家作爲繭行違例不究之交換條條等不顧法令之謬詞呈復財廳謹按農商部第五○○號批示公布整頓蠶桑絲綢辦法六條貴會對於兩省絲綢事宜有呈請官廳處分之權今敝邑各該繭行私擅移址添灶苟不嚴予懲儆何以符部令而維持絲綢原料兹特檢呈報刊各繭行移址添灶一覽表一張送請查核並懇主持公道行使職權分呈財實兩廳轉令溧陽縣知事速將違背部令各繭行查封以儆效尤實紉公誼等云又准中華國貨維持會函開）接據該公民團電稱情同前因到會請即查復以憑辦理等因到會按該公民所稱各節如果屬實是不特違反部令且販買洋人出面承頂何啻引倀導狼又復串勾省委不顧法紀設或各地繭行羣起效尤則我江浙兩省絲綢原料何堪設想惟查所附一覽表中所載繭行地址及繭灶數目核與上届貴會抄來溧陽繭行繭灶調查表相較不符本會耳目較遠臆斷爲難爲特摘録原函咨請貴會就近調查乞將詳情及貴會對於此案之意見迅予電復俾有依遵藉憑辦理並懇轉知貴代表於本會下届常會（即夏曆六月初一日）准時出蓆宣告案由以釋羣疑至紉公誼 
[民新銀行第一次臨時股東會]  
民新銀行於本月二日假寗波旅滬同鄉會演講廳開臨時股東會是日午後二時各股東先後到會共計股東八十七户股權二萬二千九百二十權首由董事長李雲書君就議長席當塲指定糾議員二人並報告議事程序次由股東某君提出臨時動議略謂今日補選董事手續繁重不如變更議事程序先行選舉一方檢票一方繼續議事以圖節省時間經衆贊成當由議長指定投票管理員二人檢票員四人選舉結果魏伯楨君當選爲董事接議第二案修改章程長委託張董事申之報告部批對於本行章程稍有删改逐條宣讀加以説明應否遵批修改請各股東討論當由股東盛丕華陳革章布雷金雪塍洪承祁徐玉書等相繼發言討論頗詳最後由盛君提議第二十一條章程内另列董事監察人任期届滿尙未届定期股東會時得延長其任期至定期股東會改選之一項衆贊成次接議第三案議長説明設立津漢甬三埠分行徴收第二期股銀種種理由盛君丕華表示贊成衆無異議並議定繳股日期八月六日起至十五日止數額每股續收十二元五角議案全體通過時已六鐘遂散會 
[豆腐工人求加工資之堅决]  
本埠豆腐工人因要求加增工資分發傳單向各店主交涉並經爲首者迫令工人一律罷工等情已紀前報兹悉此事連日雙方各舉代表在文廟路該業公所會議各工人要求將每日工資二百文改爲小洋二角各店主以去年甫經加過現在斷難贊成各工人堅持前議苟不逹到目的則舊曆六月初一日實行全體罷工云 
虬口楊樹浦等處之豆腐店昨日仍有照常營業者據云如今天（三號）再不解决明日（四號）亦須停止工作與南市一致行動云 
[半淞園將開游藝大會]  
山東災區兒童敎養所定於夏曆六月初五·初六·初七等日假座南車處半淞園開游藝會三日籌募經費每日自下午二時起至晚間八時止各種游藝頗多特色劵資一元園中并不募捐其節目中有改良蘇灘中國拳術文明新劇崑曲會串絲竹雜奏京戲會串焰火絃樂各種大鼓三絃垃戲戲法影戲等現正在籌備一切 
[證劵物品交易所消息]  
上海證劵物品交易所上週星期二三爲交割之期星期五又爲該所開幕週年紀念下午休市故各種成交較前週稍少麵粉股與前週比較價减九元零本所股减四元零標準紗减一兩九錢通花增價六錢零成交頗多云 
[合衆晚市物劵交易所之發起]  
昨日下午三時合衆晚市物劵交易所假南京路東亞酒樓開發起人成立會公推廉南湖爲主席討論一切進行事宜次由各發起人推舉廉南湖向瑞昆楊筱川鈕毅德劉梯青等爲籌備主任並舉籌備員二十二人後由主任廉南湖演説發起合衆晚市交易所之緣起而散 
[滬南工巡捐局停開常會]  
五日爲本月第一星期二爲滬南工巡捐局常會之期帷隂曆正六兩月該局例停會議若有緊要事件發生急需提議者當開臨時會議今届七月五號適值隂曆六月初一日即暑假期間應當查照議决案辦理云 
[美軍艦開赴漢口游弋]  
停泊浦江十六舗一帶之美國軍艦計共十二艘因前晚奉總司令命令着即日開赴漢口一帶游弋各艦長奉令後當即飭人赴虹口一帶購辦大批食物駁運上船於昨日午後一律開駛出口矣 
[定安艦修竣出塢後之差遣]  
定安運送艦前經呈部核准駛入江南船塢興修昨已工竣出塢現由藍總司令飭令該艦儎送餉銀分赴長江上下游一帶散放泊防各軍艦具領定於曰内啓椗云 
[通濟練習艦出差赴閩]  
通濟練習艦現奉海軍藍總司令飭赴福州註防已於前日由滬起椗赴閩矣 
[懸賞緝拿繞亂電線人]  
浦東爛泥渡淞滬警察第三區昨出佈告云爲佈告懸賞緝拿事照得案據浦東電氣公司函稱敝公司於陽曆六月十八日下午四時開機送電燈明亮如常至六時三十分廠内開關忽然跳出外面電燈全行息滅息機器照常運轉並無障礙急派人巡視線路於十九日上午查見洋涇镇西省有人以鐵絲投繞於燈線之上遂致碰線停電當將查出證據函送貴署請求派警偵查在案詎至二十四日傍晚電燈又復倐滅次日午前復查出十八開附近有極粗鉛絲旋繞於燈線之上當即派匠拆除回復原狀至二十六日晚間開關跳出電燈又息急派人分段修理至翌日下午始回復原狀細查此種行爲顯係奸人存心擾亂地方治安有意與敝公司爲難若不澈底根究路長夜黑後患何堪設想爲此函請貴署長出示曉諭如有人出作見證將上次擾亂電缐之人扭交警署訊明屬實者敝公司可出給賞洋二百元或報告姓名住址因而破獲證實者賞洋一百元儲欵以待决不食言務祈貴署長顧念地方治安公司名譽諭飭各警隨時嚴密偵查務獲懲辦以儆效尤而免受累不勝感激之至等情前來查電燈路線迭被滋擾非但損毁公司名譽且關地方治安若非嚴密查拿按照擾亂治安罪懲辦不足以儆頽玩而維治安除加派巡邏長警沿線巡護並選派幹警偵查外爲此出示懸賞緝拿如有人將擾亂電線之匪類扭送來署或知風報告信因而拿獲訊明證實者當即予以宣示賞洋儲欵以待切切此佈 
[客棧失火即熄]  
閘北新民路安吉客棧樓上前晚九句餘鐘忽然起火幸一段救火會即在對面到塲救熄未曾冒穿屋頂四區顏署長傳到客棧主朱子清訊問之下推稱火係隔壁樓上所起奉諭傳其鄰成立匠嚴世清到案押候查明核辦 
[私賣烟膏之科罰]  
法租界小東門捕房捕頭偵悉居民周春元家私設烟榻容人在内吸食鴉片兼售烟膏實屬有違禁令故於前晚帶同包探等前往抄出烟槍烟膏等物甚夥一併帶入捕房諭令交保昨日傳至法公堂請究先由捕頭上堂稟明前情並將烟具膏呈鑒詰之周供認私賣不諱中西官判周罰洋七十五元充公烟膏等物没收 
[小輪上查獲烟土]  
水警廳巡船前日午後巡查至南黄浦有人報告謂某小輪有私帶違禁品物遂登輪搜查見曹芳粟毛阿三帶有烟土三十五兩烟膏六百五十盒遂於昨日將入贓移送地方檢察廳罰辦 
[婦人不願隨夫歸家]  
松江人沈生昌之妻胡氏以帮傭爲由來滬與人私識不歸昨日沈偕同伊妹張沈氏親戚朱長玉沈阿青等乘火車來滬找尋行至滬城虹橋忽與沈胡氏途遇沈生昌即上前扭住勸令歸家詎沈胡氏倔强不行當由與沈相識之友人陳成標爲之解勸囑令隨未歸家胡氏仍然不允因此在途吵閙由警到來一併拘送工區二分署命轉送地方檢察廳訊辦 
[汽車夫駕車疾馳这科罰]  
汽車夫林寳卿前日駕車至法租界愛多亞路司機疾馳適爲某號西捕查見以林有違定章抄録號碼回稟捕頭昨日飭探將林傳至法公堂請究先由西捕上堂稟明遠章情形詰之林供認自知不合以後不敢再犯求宥中西官判林罰洋一五元充公以儆 
[凶犯上訴後之結果]  
前在輪船上爲包飯之高成漢前遭李金奎孫心文用刀　斃已奉上海地方審檢廳訊明判决各處無期徒刑詎孫李不服提起上訴奉諭解赴高等審檢廳訊辦在案兹悉此案業奉高等廳復審明確仍照地方廳原判執行已於前日備文派警將李金奎孫心文發回到滬候送監執行 
[搶金鐲監禁九年]  
石皮弄邁婦王許氏被匪搶去金鐲經氏孫王其榮呈奉警署拘獲搶匪張大掌朱阿根押送地方檢察廳預審收押偵查明確起訴審判廳前日下午奉堵張推檢各官開庭研訊之下當庭宣判着各監禁九年 
[過犯行竊之押儆]  
過犯施阿亭日前身藏利刃至法租界小東門大街某魚行内行竊物件適爲包探瞥見上前將施拘獲抄出利刃帶入捕房昨解法公堂請究先由捕頭禀明前情詰之施供認行竊不諱中西官判以施不應出境復來行竊着押西牢三個月以儆 
中華職業敎育社通訊 
[徴求社員第五號通告]  
敬啓者各隊徴求分數前於通告第三號就已報告者開奉台覽兹續有報告者併列如左第七隊二千另四十二分第九隊二千分第十一隊五十分第二十一隊一千六百分第二十三隊二百分第二十五隊一千一百四十分再各隊報告推定隊員者亦有數隊兹録如另纸（已見昨報）以免未推香補推重複一切統仗熱心贊助鼎力進行是感專此布陳貯盼佳音 
雜評二 
[選舉之觀察訥]  
選舉之事惟有人民自悟舍此無他法以糾正之也浙省會選與停選之爭相持不决今各縣選民多自動停選竟有全區無一人往投者如是則省長雖欲强迫進行而不可得停選之爭不决而自决矣此即浙人之能自悟 
蘇省此次選舉搗亂者固仍居大多數然以上海一縣言之亦有以册報二三萬選民之區而投票實到僅數千或僅數百人者此數千與數百人之投票雖未必絶無弊竇然少大宗躉投之弊可知未始非上次之風潮有以激動其自悟之機也苟由此幾微之自悟而逐漸擴充之選舉或尙有改良之望乎 
公布欄江蘇高等審判廳 
民庭判决王麗雲與劉信卿爲聘物涉訟上告一案（判决主文）本案上告駁回本審訟費由上告人負擔黄福興等與金安心爲欠欵迷訟上告一案（决定主文）本件告駁回萬少山與楊銀林爲贖田糾葛上告一案判决主文）原判撤銷本案發回上海地方審判廳迅予更爲審判 
批示鄭司諫呈爲迭奉令催靖江縣延不辦結請飭尅日親往釘田勒交 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
游記 
[檀島旅行] [  朽木]  
（十一）檀島之新聞事業檀島英文報紙大火奴魯奴者一爲晨報向稱大平洋商務報THEPACIHCCNMMERCIALADVERTISER自本月始改稱火奴魯奴報知THEHONOJUTUADVERTISER一爲晚報名曰火奴魯奴星報THEHONOLULUSTARBULLETIN二者每日出版均約二萬份上下星報六時即發行晚報下午三時發行兩報均於一八八○年先後剏立其勢力亦不相上下至夏威夷麻烏依喀烏阿依三島亦各有一英文日報惟銷數不及火奴魯奴之廣耳報知及星報兩種定閲一月僅七十五錢零售每紙五錢取價甚廉而印刷及新聞之组織均極美善檀島孤懸太平洋中所有世界消息專恃無綫電及海綫傳逹火奴魯魯有馬可尼公司最大無線電站一及海軍無線電站二故美洲所有消息只須二三小時即可到逹另有本地土人所辦報紙一種係夏威夷語言專爲不知英語之土人而設近以土人解英語者已多故此種報紙消數最少大約再有一二年即不能發刋矣除英文報紙外在大奴魯魯之外國文報紙首推日本以日人在此者較他國爲多也日文報計有四（一）日布時事NIPUJIJI（日人稱檀山曰布哇）（二）布哇新報（三）布哇報知（四）布哇朝報中以日布時事銷行最廣有英文一欄華人報紙亦四種（一）自由新報（國民）黨）（二）新中國報（憲政黨）（三）漢民報（爲華人團體致） 
公黨之機關）（四）華興報（無所屬）惟中文報紙均間日一發行自由新報約消八百份漢民報六百份新中國報三百份華興報則僅二百份左右消息旣不靈通印刷组織等均極欠完善以視加州華文報紙之少年中國晨報及中西日報相差遠矣其他尙有朝鮮報紙三種消行較多者曰美韓獨立報葡人亦有葡文報一種惜不能舉其名此檀島日報之大略情形也至月刋雜誌甚多最著者爲『太平洋雜誌』THEMIDPACIBCMAGAZINE（聯太平洋社PANPACIHC） 
UNION機關報）及『太平洋之樂園』PARADISEOFTHE 
PACIFC二文雜誌之最著者曰『日布之實業』華人則無雜誌發行亦華僑缺點之一也 
筆記 
[修仙二記上] [  仌泠]  
沛中』孀夫早即世性耽禪悦習靜斗室中不與外人接終日喃喃弄念珠亡閒昏盡過其處者罔勿聞誦南無聲又焚香漫茫滿室氤氳自户出觸人鼻以是鄰里虔敬之其先孀夫初死亦不甚悲或勸之再醮孀正色曰趣止冥中有鬼神在是顧復成何等語也則曰女家非小康年又少幸三思晚節孀嘆曰兒胡未逹固且不知我素志神仙邪十年後我當成佛去度不能猶以此自浼焉用再思我雖貧惟有人周濟提挈之世固有餓死神仙者邪遂謝瑣屑承啄而食每饌須人治具進更亡論洗澣事翁姑頗有後言孀聞之大怒曰吾修鍊旦成中傷我是謗仙也胡蠢蠢勿知自量若斯雖然姑即不言仙吾亦節婦節婦茹愁苦抛至樂以守亡者是亦而家門楣之光吾爲而家爭光朝廷且將獎掖之誰勿歆羡顧迺敢有所上下乎矧吾固神仙邪翁姑亡以難人亦多之繇是數年后漸著異跡謂能辟榖或以休咎問者仙人偶興至時亦爲之剖説胥奇驗遠近爭傳而問卜請醫者遂日多更爲播説仙之門庭廼若市矣即或一二不盡效仙且責求者用心不虔以敗吾名求者亦悚懼自怨慮或得罪不敢咎仙人不靈至有棄所業願執弟子禮從仙人游者而想望風采思瞻顏色爲幸人尤衆懐襁褓携孩提婦孺雲集而來日數十起時或白髮老蒼亦傴僂杖而至摩挱昏目一瞻禮焉 
雜録 
[二樹居贅談] [  質庵]  
摯友丁子裘茂才烈篤行君子也以其尊人厚甫先生有箕裘願學圖之遺更繪後圖以述德近代丹青妙手爲寫圖殆徧輯而成帙不下百家所徴題詠鐘鼎山林兩者俱備充足蔚爲大觀近見陳栩園先生爲填金縷衣一闋云國粹淪亡矣痛於今孝經倫理完全圈起一自歐風東漸後述作紛紛歧異把手澤等閒抛棄縱有箕裘傳世業不三年改盡先人志難得見克家子丁蘭刻木從前事信天公鍾靈獨厚鳳毛能繼尺幅遺存誇拱璧珍重前賢題字喜輝映後先如此非曰能之吾願學好家庭且續龍門史留榜様此圖誌丁兹彝章欲墜挽救爲難有心世道者讀先生之作能勿灑一掬傷時之涙乎 
瑣録 
[小思想] [  抱月]  
做氣衣一襲腰身緊紥兩袖長大胸部懸一貯輕氣瓶瓶須兩口一口裝吸氣機一口裝呼氣機聯以橡皮管二直通兩袖口穿時先按呼氣機瓶内輕氣即流入兩袖夾層人體漸升直上雲端進退旋轉皆以兩袖欲下只須閉呼氣機開吸氣機則輕氣吸入瓶内於是人體亦安然下墜此衣一經發明則輕便較飛機萬萬矣（却酬） 
小説 
[小説社會醉獨醒三七三] [  瞻廬]  
第五十六回信妖言婆娘舐犢誇妙計學究吹牛 
邦平娘子待要重酬仙人阿巧娘道謝我不打緊最要緊的是揀着吉日備了香燭呌小少爺親到牛頭將軍墳上磕頭還願邦平娘子道請問師父牛頭將軍的墳墓是在那裏這一問卻難倒了大願和尙他雖博通佛典郤不曉得牛頭將軍的墳墓在那裏正在沈吟的當兒阿巧娘早搶着答道牛頭將軍的墳墓便是上方山誰人不曉邦平娘子滿口答應道揀了大吉日我便領了孩子到上方山還願燒香又隔了一會子金兒的肚痛完全平復便閙着要回家裏去邦平娘子也覺得自已身上有些不舒服便不待佛事完畢開發了巧德錢準備回去大願又托出緣簿説小少爺轉危爲安都是菩薩保佑請太太隨緣樂助替小少爺造福邦平娘子便呌翠娥在緣簿上寫道信女劉門柳氏敬助洋五百元大願大喜謝過了施主邦平娘子一干人上轎時大願率領着合寺僧徒一百多名直送到山門以外··編書的錯了蘇州的開元寺没多幾間房屋只有寥寥幾個僧徒都是苦守清規那裏有甚麽奉承施主的方丈那裏有甚麽一百多名的僧徒列位且慢責備在下所説的開元寺是呌做小説裏的開元寺和現在的開元寺毫不相干從來小說裏面的佛寺往往有其寺無其事憑空結撰隨意點綴宛比水滸傳裏的大相國寺兒女英雄傳裏的能仁寺借這赫赫有名的寺院做那空空無憑的文章寓言十九怎便認起真來··閑文剪斷且説阿巧娘家裏有兩個人相對飲酒你一杯我一盞恰正談得入港喝得起勁桌上幾碟下酒東西郤是五光十色異常鮮明白的是嫩鷄黄的是肥鵝紅的是方塊南腿黑的是松花彩蛋紅白對鑲的是白肉蘸着蝦子醬油青紅對鑲的是䤌蝦浸着政瑰乳腐黑白錯綜的是石花菜拌的冬菰青白錯综的是川冬菜炒的鷄片這幾碟不西都是阿巧娘忙着一朝晨工夫親手烹調欵待這兩位貴客一位是戴眼镜的軍師一位是盤鐵丸的參謀阿巧娘自已在寺院裏裝神做鬼没工夫相陪郤敎女兒阿巧陪着他們飲酒青巖和老三飲酒中間眼望旌旗至耳聽佳報來專待阿巧娘辦事得手然後施行第二步的計畫阿巧左一聲乾爹爹右一聲張伯伯花嘴巧舌説得天花亂墜青巖揑着酒杯笑向老三道黄毛丫頭十八變臨時上轎變三變這兩句老話確是入情入理 
餘瀋[  征鴻]  
自命道學者每目鍾情獨往者爲痴情然則其人果能别具慧根作太上之忘情否耶試一考其言行竟有大謬不然者是知其不言情者實矯情耳痴情不失誠矯情實蹈僞斯誠情界之罪人矣 
更正星期六日歌謡『鷓鴣』下漏署『非百』二字又上月二十八日『武昌柳』中『露葉』『露菜』『嚴霜威』誤』露露戚』合併更正 
 
 
 

Page 19

 
 
   
 
 

Page 20

 
 
常識 
常評 
[相目] [  老圃]  
荀子謂相形不如論心論心不如擇術固也然相形亦觀人之一端自古善相人者莫如孟子孟子謂眸子不能掩其恶胸中正則眸子瞭焉胸中不正則眸子眊焉王充論衡謂孟子相人以眸子心清則眸子瞭瞭者目文瞭也國君聖而文人聚人心惠而目多采孔叢子言仲尼河目河目蓋言其清明即眸子瞭焉之説世説新語康僧淵目深而鼻高王丞相每調之僧淵曰鼻者而之山目者而之淵山不高則不靈淵不深則不清此亦類相家言北史賈子儒能相人謂人有七尺之形不如一尺之面一尺之面不如一寸之眼知論相者皆以目爲主晉甘卓頭低而視仰陳訓謂相法名之爲盻刀又目有赤脈必以兵死卓果爲王敦所害王安石牛目虎顧視物如射蕭注謂其意行直前敢當天下大事然不得和氣商臣蜂目子上以爲忍人叔魚虎目其母謂必以賄死王莽鴟目待詔謂其能食人趙至瞳子白黑分明嵇康謂其有白起之風桓温眼如紫石稜劉惔以爲孫仲謀晋宣王之流亞苻堅目有紫光劉曜目有赤光古之英雄其目多與人不同即文人亦然徐陵目有青睛人以爲聰惠之相是也女之貞淫亦以目定唐人小説術士相裴夫人目䀺而緩主淫説文䀺訓昳昳目不從正也 
法制 
[妻之行爲能力] [  劍]  
女子在法律上之地位向有三種主義一女尊男卑二男尊女卑三男女平等朔自十八世紀以來社會文明日益進步法律上女子之地位自亦日益趨上東西各國私法規定女子權利能力及行爲能力均以得與男子平等爲原則但女子之因婚姻結果而爲妻之身分者其行爲能力之規定各國立法例不同有以妻爲有行爲能力者有以妻爲無行爲能力者亦有以妻爲有限制能力者我國民律草案隨社會潮流仿多數法制斟酌國家習慣攷察女子智能乃採取限制主義也如嫠婦寡女以及婚姻關係成立前之女子與婚姻關係消滅之女子均并不爲限制能力人而妻之所以規定爲限制能力人者其唯一理由不外尊重夫權以維持家室之和平故也 
妻爲限制能力人故凡一切法律行爲原則上須經夫之允諾後始能爲之否則夫可實施夫權依法撒消之也（民草）二七條一二項）但有例外三則一屬於日常家事之行爲設一一須經夫之允諾則不勝其煩故妻得獨斷行之二雖應經夫允許之行爲然有時欲經夫之允諾而事有不能者或必令其經夫之允諾而反與論理上不合故規定妻得獨斷行之其情形有五（甲）夫婦利益相反（乙）夫遺棄丙）夫爲禁治産人進禁治産人（丁）夫爲精神病人（戊）夫受一年以上之徒刑在執行中者三經夫允許而營業之妻則其由營業而生之一切行爲再須經夫之允諾而後行之則第三人不能安心與其妻交易故亦規定妻得獨斷行之也 
夫爲未成年者其對於妻之行爲非經法定代理人之同意不得擅行允許（民草二九條）蓋夫爲未成年者其自已法律行爲尙須經法定代理人之同意而允許他人之法律行爲反能獨斷行之於理論上殊屬不合也（乙種酬） 
道德叢話 
[西方格言（一五八）] [  謝介子選譯]  
使不能治家者治國其可乎（塔密爾（）ＴＡＭＩＬ）人皆謂已之善行爲佳（法蘭西諺） 
處衆之時母耳語（英吉利諺） 
兵器爲人敵其至敵其主（土耳其諺） 
惡人畏已之回憶（英吉利諺） 
四輪車之第五輪徒爲障碍物（西班牙諺） 
攻宜猛退亦宜猛（英吉利諺） 
有其父斯有其子（葡萄牙諺） 
甘美之品未必盡能滋補（英吉利諺） 
小不慎即足致疑（席勒斯）（ＳＶＲＵＳ） 
[敬告選舉與被選舉諸君] [  梅仙]  
選舉剏辦三届於兹歷觀先後産出之一般議員果能代表民意監督政府否耶其賢否已彰彰在人耳目更無庸鄙人贅述矣吾聞諸慨時者曰我國敎育一年不及選舉一次味斯言也良以敎育之設施在在能使人道德增進人格增高若選舉則在在使人道德消滅人格墮落一經選舉期迫大家蠅營狗苟秘密計議名册如何僞造票證如何掯勒監督如何通同所稱辦理熟手者多半屬於地方上之惡紳劣董互相狼狽彼鄉黨自好者無與焉覘之一鄉一邑如是推之一省一國不卜可知噫人僅知投票所在地爲無上尊嚴之選舉塲而不知實屬刑事犯之製造所也能不悲夫 
往事已矣雖悔何益今者又值省會選舉矣吾人應如何覺悟急思補救乎曰是不難人人所應有之責任當盡人人所應有之權利當享决不可放棄分毫任人假借如此則幣端自少而自治之基礎亦將於以鞏固矣謹就管見所及略爲諸君陳之 
無選舉權者無論矣有選舉權者須尊重其所有之權尤宜從旁監視毋徇情面母爲利誘母畏威脅所舉之人悉從良心上三張爲斷 
初選當選人明白事理者居多逈非茫無知識者比吾深望當選諸君不可抱金錢主義須以複選得人爲要義勿被利欲所薰置天良於不顧所選苟得人庶幾於一已之良心稍安於國家前途之關係亦大 
熱中複選當選者值未事之先宜如何審慎周詳自問我之學術與才能能否勝任此職再行着手與其他日到議席上作木偶寒蟬被人笑駡何如將此鉅欵興辦一種實業定能獲利蓓蓰否則設立貧民工廠或學校留着永遠紀念世世稱頌真爲蒼生造福於無窮也（乙種酬） 
科學 
[製橡皮之新法] [  徐百揆]  
 
[犧牲的不同]  
原製造橡皮之法可分爲二個階级其一即用熱帶樹汁溶化於迷蒙精（ＣＨＬＲＯＦＯＮＲＭ）中再以酒精加入使之沉澱即得彈性橡皮（ＣＡＳＵＴＣＨＡＵＣ）以其性柔軟而有彈力故名其二即將彈性橡皮之屑和硫黄粉混合加熱至一百五十度則兩物溶合俟冷即得硬橡皮（ＶＵＬＣＡＮＩＺＥＤＲＵＢＢＥＲ）此硬化法早在一八三九年被哥得伊阿氏（ＣＯＯＤＹＥＡＲ）發明後至一八四六年曰克氏（ＰＡＲＫＥＳ）亦發明一法以彈性橡皮浸於含二硫化炭（ＣＡＲＢＯＮＤＩＳＵＬＰＨＪＤＥ）之氤化硫（ＳＵＬＰＨＵＲＣＨＬＯＲＪＤＯ）液中俟冷即成硬塊以上二種硬化法通行頗久迨至今日有一英國科學家曰批蓋氏（ＰＥＡＣＨＹ）者復發明一新法於經濟上質料上手續上均較老法爲佳兹述之於後諒亦留心工業者之所樂聞也 
批蓋氏之新法以彈性橡皮置機中碎成粉末通以二氱化硫（ＳＵＬＰＨＵＲＤＩＯＸＩＤＥ）其氣即穿入小孔中再導入硫化氫（ＨＹＤＲＯＧＥＮＳＵＩＰＨＩＤＥ）一經化學作用硫黄即在橡皮中沉澱而硬橡皮成焉此法之利有四一不需熱度亦不用壓力二手續迅速且資本亦廉以二氣易得不若氤化硫及二硫化炭之價昻也三可在平常温度行之無適熱害質之虞四可以煤黑油（ＣＯＡＬＴＡＲ）或染料與橡皮液皮液混和使直接成各種顏色以代粗劣之礦質顏料乙種酬 
雜錄 
[暑假期内學生服務社會事業的我見] [  史久成]  
前幾天鄙人在本欄内看見鄭维均君所發表之學生正宜利用暑假服務社會事業一的一篇文章内容非常豐富讀了覺得非常佩服但内中有幾條照現在社會的環象看來略須加以更改及增進是否有當還望諸大敎育家指示及幸 
（一）須更改者 
調查鄭君所列調查一項祇説是調查各地方的風土人情和物産交通學齡兒童等種種但就鄙意所及以上種種雖狠是要緊還可算爲第二步的事情至於第一步最緊要的就是調查選民試觀這幾天報上所載湘省議員因制憲問題而發生的種種笑話豈非選民不得其人的結果麽但一般人説調查選民是官廳和绅董的當然義務何必吾人顧問要知選民對於吾人其利害關係非常重在倘説一槪委託與彼終不免有『包辦』『運動』『揑名浮報』的種種弊病至於監督選舉團的設立雖美其名曰誓不願當選議員待仔細考究下去仍不免有少數惡劣分子敗壞團約藉美名而隠施手段的要求真正民意代表的出現豈不是難如登天麽惟學生以冷靜的頭腦旁觀的態度犧牲的精神去幹這件重大的調查事業遂有點光明可以發現咧 
（二）須增進者 
學生當暑假期内應服務於各工廠或商店中歐美各國學生每當寒暑假日曜日及每天下午四時課畢以後往往到各工廠或各商店裏去服務且視爲一定的日程其理由一所以使學生與社會得時常接觸使彼此所抱的宗旨意見均能融洽了解不致有隔隔不入之患二所以使學生練習將來應世的本能三稍有所得可以彌補在校費用以减輕家庭負擔我中國當此生活程度日高社會學生各趨極端的時代正宜應用此法前去補救才是不知閲者諸君以爲然否（乙種酬） 
識字捷法 
[應用字] [  濟滄]  
娶取婦也从女从服取从又从耳獲敵而取其左耳也娶亦通取古代人民戰勝他族或以婦女爲俘虜品未可知也娶字之製殆猶有其遺意乎 
姻壻家也女之所因故曰姻从女从因按此字亦可見男女未能平等之意俗謂親串皆曰姻亦作嫺 
問答 
[曹西崖問]  
青年白髮爲腦力衰弱之證不侫患此蓋三年矣百藥醫治罔效因思海内定多秘方願不吝賜敎世之患白髮者實幸甚焉 
肺癆初起最著之現象若何 
 
 
