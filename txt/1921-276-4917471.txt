# 1921 - 276 - 4917471

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[進退與情面（冷）]  
　　人之進退當以能不能爲斷而不當以情面雜於其間人之進退人者亦當以其人之能不能爲斷亦不當以情面雜於其間如是則進退之間自有標準態度明决行事亦易斷無不進不退之混沌情形矣蓋官吏之任職爲國家服務也非爲一二人帮忙也其措施之如何雖未必悉符其名義然叩之任職之本人與任之以職之本人無不如是云云也夫旣如是則能爲國家服務者進之不能者退之初不牽涉其他之關係也自計與爲人計皆不能外此然則今日内閣問題何以常在不進不退之間久而不决乎他且勿論即此一端誤國已不淺矣 
[命令]  
　　十月九日大總統令海軍總長李鼎新呈請將海容軍艦輪機長張玉明免去本職應照准此令 
　　又令潘復汪士元均晋給一等大綬寳光嘉禾章高凌霨晋給一等大綬嘉禾章此令 
　　十月八日大總統令參謀總長張懷芝呈吉林督軍公署參謀長胡文藻呈請辭職胡文藻准免本職此令 
　　又令任命吉興署吉林督軍公署參謀長此令 
　　又令司法總長董康呈修訂法律館纂修陳溶鎬呈請辭職應照准此令 
　　又令陸軍總長蔡成勳呈請授關松濤爲陸軍步兵少校應照准此令 
　　又令内務總長齊耀珊呈准黑龍江省長吳俊陞咨呈黑龍江省會警察廳警正陶景潛王述文另有任用請免本職均照准此令 
　　又令陸軍總長蔡成勳呈准黑龍江督軍吳俊陞咨請以碩博堅陞補佐領應照准此令 
　　又令姚傳駒晉給二等嘉禾章薛秉深張文桂何瑞麟均給予四等嘉禾章此令 
　　又令許得勝閣曰仁均晉給三等文虎章此令 
　　又令德啓馬鴻恩均給予四等嘉禾章此令 
[專電]  
　　北京電今日國慶風沙蔽日一切較往年冷淡大批勳位勳章本夕可下（十日上午十二鐘） 
　　北京電使團評答覆魯案謂魯案在太議以前解决無望但提太議時列國當時决不仲裁另令中日協調至不能協調時或者留爲太平洋會後組成之公斷法庭處理但日使館息謂日將交付中國一質問案（十日上午十二鐘） 
　　北京電徐對赦禍首謂外交上說不去當初三翻四次要求引渡及保證若特赦人將笑我兒戲 
　　北京電靳假五日昨滿秘書長請消假靳言俟遠伯回京再說 
　　北京電靳願維持下去潘在曹錕前擔任於本月内籌五百萬奉天方面有靳爲說話潘亦可維持下去（十日上午十二鐘） 
　　北京電張作霖電對巡辦法擬派佟交涉員與日談判請部派員協助俾部省主張一貫（十日上午十二鐘） 
　　北京電滙豐總理愛倫函交部津浦續借二十二萬餘鎊請卽撥付并示日期（十日上午十二鐘） 
　　北京電京奉向英衛德公司訂購車四百輛衛德失信刻正交涉取消原合同（十日上午十二鐘） 
　　北京電交部電南滿社將本月十八及十一月十八到期借欵展限一年（十日上午十二鐘） 
　　北京電漢粤川路來年二月續辦株衡段工程聞將與中英公司商墊欵（十日上午十二鐘） 
　　北京電比京不魯捨爾電稱比工程師維倫提爾不肯交還薪川巳聘律師馬爾他控告維挽人說願作借欵分期還應否起訴費用甚鉅所得恐不償請示 
　　北京電海軍總司令連電催欵甚迫（十日上午十二鐘） 
　　北京電吳佩孚齊（八日）電卽日返漢施南之敵趙榮華任之巴東之敵孫師宋旅任之歸州守備盧師任之（十日上午十二鐘） 
　　北京電孫烈臣電交部同江口本泊俄艦兩艘前日又由伯力轩黑河開來各兩艘停一夜開去 
　　天津電直軍將在直魯豫招補兵額中央允撥三十萬元 
　　天津電曹錕派陸錦代表赴奉與奉天會議（以上十日上午八鐘） 
　　漢口電聞劉存厚乘川軍敗退機會招集舊部陳福五賴心輝部晉某等部准備攻川並聯合石青陽呂超盧錫卿等共同舉事巳與吳蕭接洽接濟餉械 
　　漢口電外訊安南輪麻（六日）由宜上駛赴渝陽日至距宜四十一英里之香溪折回因該處尚在激戰 
　　漢口電湯薌銘杜錫珪佳（九日）晚同車赴京 
　　漢口電漢口各保安會灰（十日）大游行祝國慶（以上十日下午三鐘） 
[公電]  
　　北大世界語研究會代電上海各報館轉全國商敎聯合會各代表鑒敝會於未曾建議之前敬先祝貴會議成功此次各代表抱正當之主張而尤注意於國際的各項問題但對外尤貴自勵敝會今竭誠爲第二次的建議中國速採用國際的世界語商界譯作廣告學校定爲必修科師範先加入敎員暫由北大介紹另函詳北京大學世界語研究會庚 
世界路透電 
[英報之魯案牒文評]  
　　十日倫敦電泰晤士報評論中國覆日之牒文謂文中含有日本雖願於華府會議開幕之前解决魯案而北京政府則决計留待華府會議裁斷之意此舉引起之情勢甚不能令人滿意日本欲在會議以前解决困難問題俾利便總原則之討論吾人必須予以信任泰晤士報又謂日本之建議有缺點二（一）當華府會議行將開幕之際乃欲與中政府開直接談判解决魯案實不合時宜蓋中國輿論紛亂中政府之權力有名無實也（二）交還山東之建議附以中日合管鐵路一欵遂使華人之一部分藉口指日本有久據山東之志願 
[中葡澳門交涉]  
　　九日葡京電各報載稱葡國與中國對澳門海面治權問題之爭端現頗嚴重葡政府現派兵若干及巡船兩艘赴澳門商部總長則稱此案將由外交機關解决 
[法德間之信任]  
　　九日聖那柴爾電法總理白里安氏偕閣員六人來此總理演詞中有法政府信任德國現政府等語又言及匯率伸縮問題謂際此非常時局德國由世界競爭而獲利益至於匯率最高國之人民則雖有資財反見窮苦之機伏焉尚望世界大財政家承認解决此種時局之必要蓋不知全世界之利害連帶關係則决不能得完全之平衡也 
[國際聯盟會認費之比數]  
　　九日日内瓦電國際聯盟會經費由會員分認之法現以下列數目表明之此數乃示各國所須繳付之單位也英法各九十中日意印各六十五加拿大三十五澳洲南斐荷蘭各十五紐絲倫波斯希臘葡萄牙暹羅各十 
[俄國内情]  
　　九日里凡爾電彼得格勒勞農政府於十月一日宣布彼得格勒處於戰事狀態上月共産黨員因迫於饑荒及農民之反對脫黨者頗多農民皆主張私人置地權 
　　九日巴黎電據里加電稱近復有人希圖暗殺特羅斯基氏以炸彈置於路軌欲毁其所乘之火車惟有載貨之列車先過炸彈轟發毁貨車四十輛死傷多人 
[奥國紙幣]  
　　九日倫敦電維也納消息奥政府近發行克郎紙幣無算人民恐克郎不日將不值錢紛紛以之購買糧食貨物因以引起財政恐慌警察設哨線以防購客將商店擠倒各商店貨物多爲一空 
[敎會之贊成減軍]  
　　九日華盛頓電美國基督敎堂之聯合會巳在此發書致十五萬敎堂請宗敎各團體乘華府會議之機會造成基督敎徒贊成大減軍備之輿論 
[印度之勞工提案]  
　　九日倫敦電印度國民大會幹事委員會及基拉法勞工通過提案主張於英太子抵孟買之日全印度宣佈罷工並促請各城委員會籌議抵制英太子遊閱各城辦法國民大會幹事會表示意見國民大會應通告各外國聲明印度政府並不代表印度民意印度爲自治國不以其隣是懼凡不利於印度之國印度不欲與之通商印度視其隣國與帝政府所訂條約多屬志在吸取印度之脂膏故促請各國勿訂此種條約幹事會末告回敎徒謂尊重彼等宗敎義務有制定印度外交政䇿之標凖 
[英美之運費競爭]  
　　八日華盛頓電現有人向埃及亞歷山得里亞埠之運 
國船公司會議所定之價格减收十先令此種消息似爲英美運費大競爭之先聲據倫敦所發表美國船公司會議之言美國航務部因英國船公司不願放棄其所素有之全部美國權利故擬施行他國口岸與美國口岸間之競爭方法英公司近曾請以由亞歷山得里亞至美國直接航行之半歸諸美國航務部但未蒙許可也倫敦泰晤士報之華盛頓訪員稱美國船公司除減收埃及棉運費半數以與利物浦綫航業公司相抗外並擬迫令美人運售美棉者一律將美棉交美船運去若買客指裝他國船隻　不繳貨 
[澳洲之海軍根據地]  
　　十日墨爾邦電海軍軍官宣稱照目下整頓海軍計畫太平洋艦隊根據地將設於新加坡雪梨不過爲艦隊各組之修理處又澳洲今所存留之海軍兵站及海軍學校均將裁廢 
[英美輪船相撞]  
　　九日倫敦電萊爾德公司之羅温號由格拉斯哥開往杜白林在蘇格蘭克萊特灣入口處遇霧與美船亞柯瑪克號互撞乃發無線電報求救克蘭瑪爾康號輪船聞警急往不意撞於羅温號船腹羅温號登時沉没死船役十三人搭客五人船長隨船俱沉美船受損不重 
國外要聞 
[美國特約通信　敬齋]  
　　蔡子民美游補紀（續） 
　　蔡元培博士之息足於卜技利也本欲暫時謝絶應酬領略山水之勝無如羅生技厘埠Ｌｏｓａｇｅｌｅｓ華僑諸團體疊電歡迎情難推却乃不能不去此縟麗之鄉復蒙風塵之苦羅生技厘者爲美國最有名之新都市以風景之勝建築之美民民之殷富艷稱全國且便道可參觀斯丹佛大學加里福尼亞大學天文台等處惟林士模博士有事須住舊金山遂約康白情君偕行 
　　七月二十五日從卜技利經舊金山往斯丹佛該處中國學生會開歡迎會於其俱樂部而從舊金山追來之中國男女學生亦有五六人皆欲重聆蔡博士之言論者並有前斯丹佛大學校長美國敎育界泰斗爵爾頓博士Ｄｒ·Ｄ·Ｓ·Ｊｏｒｄａｍ敎授數人作陪蔡博士演說以爲斯丹佛大學之特點在每學生各有專課敎授以指導之帶有人格訓練之彩色中國從前之書院制實與此最相近此甚適於學生研究上之便利將來北大當酌採其精神云云散會時復約爵爾頓博士在檀香山再會參觀大學後該處有華僑數十家即歡迎蔡博士爲露天演說午餐於華僑學校黄校長之家午後四時乘摩托車上漢密頓山ＭｏｎｔＨａｍｉｌｔｏｎ參觀林克天文臺ＬｉｎｋＯｂｓｅｒｖａｔｏｒｙ該天文台屬於加省大學上山時已晚因有該大學之介紹故特爲開放門户也該處天文儀身重二百噸除芝加哥者外此爲世界第二之大天文儀隨觀察恒星行星等之實象而後返晚宿於聖和色ＳａｎＪｏｓｅ時已十一時後矣 
　　二十六日晚扺羅生技厘埠二十七日上午赴華僑歡迎大會蔡博士演說略謂敎育爲國民之母大學敎育尤爲中小學敎育之母圖書館又爲大學敎育之母美國至小之城市亦有圖書館至少一處乃吾國大學而無一完備之圖書館誠爲可惜惟有望國民扶助北大圖書館爲振興國家敎育之第一步云云康白情君演說華僑大學敎育與國内大學敎育痛陳華僑地位之長進而歸根於改良華僑敎育痛指中國政府之不良摧殘敎育而歸根於勸捐自辦北大圖書館午間應尚志學校之公宴午後參觀加里福尼亞大學南支部及南加大學晚赴中國學生會之歡迎會蔡博士演說留美學生特别應注意之點與從前對學生之演說無大出入康君演說至誠之人生莊諧雜出夜深始盡歡而散二十八日游巴沙丁拿與當地男女學生數人偕並游卜希花園ＢｕｓｃｈＧａｒｄｅｎ等處參觀新街市午間蔡博士請同游學生便餐女侍者爲該處理工大學之學生女主人爲哥侖比亞大學之敎育學士誤以爲一大家庭之父兄子女也招待異常殷懃旣而女主人熟視蔡博士良久以爲似曾相識道其來由彼乃謂早見蔡博士之像片於報紙以爲該校給與名譽博士即爲同學因爲眷懷母校並佩服其爲人特保存其肖像彼遂於此認蔡博士爲同學不知蔡博士之名譽博士非哥侖比亞所給報紙實爲誤傳此亦一軼聞也午後參觀某大旅館據云爲世界第一之大旅館隨往和里渥Holly　wood參觀拉斯基影戲公司LaskyStndios該公司爲羅埠最有名兩大影戲公司之一是時正扮演一勿洩一Don 'tTellEvorything該公司經理等亦慕蔡博士盛譽乃要求其與劇中主要脚色生旦二人攝影藉登於戲劇雜誌生爲里德君Mr.WallaceReid爲近今美國影戲界最受歡迎者之一人旦爲珊蓀女士MissGloiaSwanson亦名脚也晚赴國民黨之歡迎公宴二十九日返舊金山三十日搭船赴檀香山便就歸國之途 
　　八月十三日大太平洋萬國敎育會議開會於檀香山蔡博士與林士模博士俱爲中國之代表廣東代表韋慤博士亦與焉此期會長爵爾頓博士即與蔡博士舊識於斯丹佛大學者也爵爾頓博士鼓吹世界裁兵以爲世界和平當從敎育上互相體認互相重視一切黷武軍備均爲世界和平之禍世界如無荷槍者則必無放槍者云云蔡博士以不嫻英語其演說詞交韋博士代爲讀出略謂敎育爲今日人類醫治百病之靈藥今日世界及本會議所應研究解决之問題乃爲由敎育養成國際主義及和平主義之問題吾人必須停止國家侵略主義吾人必須停止崇拜好戰英雄主義吾人必以尋常生活日用之主義用之於國際外交至於此次大太平洋萬國敎育會議當爲研究東西兩大民族文化交融之點使兩大民族互相往來毫無衝突云云日本東京帝國大學亦派有敎授到會其演說大致謂敎育領袖應研究東西兩大民族心理上之殊點以便爲建設兩民族和平關係之基礎云云該會世界和平運動之空氣旣　漫於全場於是其後通過太平洋各國各大學須互易敎授講師及太平洋各國一律改用羅馬字母以爲敎育根本各議案至其在擅香山華僑間進行情形殊無大要故不述 
　　蔡博士旣離舊金山後乃有何思源丁緒寳兩君運動芝加哥大學捐贈大圖書館以大批重价書籍之事緣該校十年來接受國内外各處之表册雜誌甚多其重份者意達十萬册以上皆以廉價拍賣其由各機關所出之報告皆爲外間不易得之本如北大需要可謀完全捐贈或以最廉之價買得若揀選其三萬册上下而不出代價則裝箱及運費等約只須美金四五百元之譜此事與蔡博士函商已得其同意並加添以北大重份書籍交換之一層意見此事果成則國人之研安學術者又將多得材料不少矣 
　　此次蔡博士之來游歐洲六閱　　查考各國大學敎育其對於中學敎育亦留心考查以期採擇最善辦法而施行於中國之大學據其每次對各處新聞記者及在各處演說者大略謂在德國時見德國大學最注重專門科學對於實驗研究尤爲注重英國大學注重發展學生人格尤注重道德之訓練前者似偏於爲學術而學術後者似偏於爲人生而學術法國大學制度有可言者即該國就原有分設於全國之七大學分爲七大區每一大學校長不徒管理一大學乃亦管理該區所有之中小學校是也至美國大學則隨處所見各有不同而其中有特别之點爲歡洲所無者則學生社會服務之精神是也又美國以實用爲主凡其有實用者皆收入大學列爲專科焉如新聞學之爲專科亦爲歐洲大學所罕見中國從古敎育學說有儒墨二大派儒家似較近於英國墨家似較近於德國二者皆偏有所長中國大學究將採用何種制度此時實難預言惟中國今日之所需者乃在採各國之長以補足中國舊有之制度耳云云記者深望其速見諸事實則吾國敎育之大幸也 
 
 

Page 7

 
 
國内要聞 
[北京通信（吹萬）]  
自治聯合會開會紀事 
　　北京各省區自治聯合會成立巳一週年矣聯省自治之聲　得充溢全國者該會與有力焉然日來代表中人多半冋省致力於實行方面故對於鼓吹方面反覺停滯今日（八日）下午二時復開全體會員常會到者有蘇川陜甘豫皖閩浙贛九省代表三十餘人公推四川代表余紹琴爲臨時主席首由文書幹事報告文件（一）北京各團體國民外交聯合會函請該團體推舉一人出席上海全國國民外交大會並推舉審查員審查該會提出於全國國民外交大會之提案（二）湖北某自治團體函請對於吳佩孚張紹曾所提倡之廬山會議發表主張孫幾伊謂對於外交大會事不可以外交與對内合在一處對外之主張本團體或可與該團體取一致行動至於對内則不妨單獨表示王若璧謂以國民方面言不妨有一種表示如軍備限制問題亦對内之問題也然與本會宗旨相同即可以討論或表示本會僅對外有表示而對内不表示未免太自限張煊謂孫君意非云本會對内不表示意見本會爲自治聯合會原係對内之團體對内主張爲廢督裁兵聯省自治態度早已表明不過國民外交大會本以外交爲名稱事亦爲當然限於外交我等在該團體内表示意見亦當然祗可限於外交如果將來有對内表示之必要時則决非外交團體本會常另推代表與會此次所推代表其權限當然限於外交方面孫幾伊謂張君解釋甚是但猶有可以報告者各團體國民外交聯合會之宣言有云以對内之一致爲對外之一致全篇以對内對外相合而言其意若曰該會之主張不僅對外是以本會推代表參加當加注意主席問本會對於該會之歷史上關係如何與該會之内容如何張煊謂最初有一太平洋問題北京各團體代表聯席會議曾邀請本會加入本會曾推煊與林君瑞鼎爲代表參加亦曾開會數次其後煊離京不知何時復改今稱寗肇基謂該會因經濟問題不能維持將解散矣有李景龢者濟以經費遂得維持李夙與顧鰲發起全國和平聯合會者當太平洋問題聯合會開會之時李曾以其所擬程請予參考未經採用次日李即約鍾少梅等十二人在公園水榭品茗臨時作爲開會變更名稱通過李之章程由李擔任經費曾函邀本會參加肇基以本會未開會曾經旁聽其團體有三五人臨時組成一團體者以公園品茗之十二人非皆團體代表也某君謂以帝制派作中心其對内主張當然難與本會相一致故孫君所言極是最好本會表示不參加孫幾伊謂該會内容固如某君所云且其所列之各團體多不可恃如自治同志會自其改稱後即未參加亦列入焉上海亦有團體主不加入國民外交大會將來國民外交大會之前途殊未可樂觀不加入亦可但本會對外不能不有表示張煊謂該會之作用旣在對内則其對外方面本會不妨與一致行動但表明不能以對外爲對内爲本團體留對内自由發表竟見地步并可以表示不爲該團體少數人所利用之微意乃决推代表推張一　爲赴滬代表寗肇基爲審查員並議决審查員之權限二條（一）凡對外表示經本會推出之審查員審查通過者本會認爲有效（二）凡關於國内時局問題本會夙主以廢督裁兵實行省自治爲歸宿其有背於此旨者本會概不承認代表之權限一條爲本會推出之赴滬代表係參加國民外交大會其職權以外交問題爲終了次復討論廬山會議問題大衆以爲吳子玉以武力反對自治廬山會議不過一面具可對之不表示又提議開週年紀念會决定於下星期六舉行 
[顔外長定期赴美]  
太會經費尚在籌措中 
太平洋會議總代表一席　政府方面早經内定外長顔惠慶担任惟顔迄未决定態度故近日外間又有不往之說兹聞顔氏前此所以游移不决者純因魯案關係現在覆文旣經送出關於直接交涉之拒絶已告成功故即决計赴會以從事於國際上之活動其首途日期如無變更將於本月十三日與周自齊同行逕由京奉滿鮮兩路至日本横濱搭船放洋所有外交總長職務由次長劉式訓暫行代行此項明令當於國慶日發表至太平洋會議經費現尚短五十餘萬元政府日昨特電令蘇浙魯豫等省酌予補助並分三級籌攤一級五萬元二級三萬元三級一萬元均限本月中旬一律解京以便匯美接濟聞此項經費已經向某銀行墊借日内即可發匯俟各省分攤之欵到京後再分别償還除奉省先認擔二萬元外江西陳光遠亦認擔一萬元其他各省刻均任籌議認捐中 
[魯案駁覆後之日本態度]  
　　日本對於吾國魯案覆文如何對付迄八日下午三時止尚無何等具體表示惟日使署方面皆以爲無論如何日本應當有一種表示換言之即日本對於我國所提出之節略應正式受領或退還是也因此外間皆謂日本於二三日内對於此事必有一定之表示日人方面皆謂此次中國提出駁案就實體言之無異拒絶日本之要求直接開議山東問題實出日本某要人意料之外日本某要人以爲前次日使所提出之節略在日本方面已退讓不少中國方面似已可滿意且當日本興業銀行副總裁小野氏因西原借欵來京時中國財政界某要人曾對該氏云中國政府當歡迎直接交涉是依常理測之中國政府必將與日本開始直接交涉而此次日國之駁案突如其來實非意料所及又據十日上海日報云東京九日特電稱山東問題有以美大總統爲仲裁說或將在華盛頓開始交涉又電稱關於山東問題日本政府之聲明其發表須行延期 
[内閣形勢仍在混沌中]  
　　奉直會議之醖釀 
内閣問題財長一席决定易人靳曾敦勸李士偉到任但李因帶有親日之色彩自經輿論排斥後態度頗爲消極加以近日以來財政現狀日蹈窘境亦確無維持之方法故對於銷假到任一節迄未敢表示承認因此靳之態度亦極消極蓋奉直方面在表面上雖取不干涉主義其實川湘軍事緊急需用浩繁若非熟習財政能籌巨欵者斷難予以承認靳初勸直系推曹銳長財政而曹銳不允繼勸奉系推王迺斌擔任王又不允公府方面令奉直共舉財長而奉直反請東海提出一人大家尊重張壽齡聞訊百方運動於是張氏升任財長之說喧騰中外但靳以張聲名狼籍不願與之已表示拒絶昨日（八日）閣議例會閣員於議决例案外以靳氏假期已滿共商挽留之䇿俾於雙十節就職嗣决定先赴府面徐徐謂（現在内外情勢所迫殆除翼青復職外無辦法並請以此意達知）云云各員出府當即赴棉花胡同靳宅以東海之語語靳靳謂（俟困難問題稍有頭緒再作定奪）仍無復職表示據某方面推測前此靳閣之成立本基於奉直協議故今日内閣問題無論爲維持爲改造均不可不經過一度曹張會議昨日下午七鐘代表奉張之張叙五業已專車赴奉大約報告閣潮情形後或將偕奉張一同入關又曹錕之秘書長王毓芝亦於前日赴保聞亦係專爲報告閣潮情形而去將來奉張入關則曹亦必仍依往例赴津相會由此以觀此沉悶之閣潮殆必須俟至天津羣英大會之後方有解决之期云 
[陸部軍需司長之辭職說]  
　　怕做陳威第二 
陸軍部係全國最高級軍事機關外間視之亦以爲握最高無上之權勢故總長一席往往由總理兼任實則有名義而無實力全國軍隊雖由該部管轄實際上輒不受其調度節制惟現今蔡總長一師因屬蔡個人關係漸行歸部節制餘則軍部自軍部各師自各師也其餉項一層各師旅仍向部索取亦不過一種照例文章一面向軍部領發一面向財部索餉種種風潮時有所聞緣軍部每與財部交涉皆屬空談無補且積欠太多甚至付之不理故各師凡向軍部領餉者軍部即轉咨財部任各師軍官向財部自行索取而財部亦得擇其緊要者分别發給現在軍界當以奉直爲最有勢力財部畏之如虎只得盡力應付支領後再由軍部軍需項下撥數而已至於軍部内用欵計分三種一種爲部内人員薪津此欵每月有九萬元由本部自籌歸總務廳統計科發給一種爲顧問諮議差遣候差津貼此欵每月約計三十餘萬元年來因財部無欵可發祇得間三四月或五六月發放一次此外最關重要者如陸軍大學陸軍軍需學校·保定軍官學校·以及槍砲廠·被服廠等處經費均須按月開支在軍部各司中衝繁疲難厥惟軍需該司即經理以上各用途者也每月旣向財部索領不得祗得自行向各銀行挪借該司司長蘇錫第在部資格最老家財尤號殷富近自毅軍索餉毆辱財部司長之案發　兎死狐悲遂萌退志聞昨在東方飯店大宴同寅談及本部經費財部旣無欵可發　部内所需各項急於星火深以庫藏司長陳威爲前車之鑒觥籌交錯之中深露聊卸仔肩之意巳有不日提出辭呈之說 
[鄂學生請願被毆後情况]  
　　敎部對於武昌高師經費前與財部商洽於烟酒項下撥付未得財部同意至前日始由閣議議决於京漢路貨捐局收入項下撥發並由國務院與財敎兩部致電鄂省當局請其依照辦理惟該校學生等以全國鐵路貨捐局除津浦路由財部直轄外餘均由省扣留此次閣議實屬欺騙手段國院及財敎兩部致鄂當局之電未必有效特於昨晨（八日）八時派代表李浚等八人謁見馬鄰翼請其預備第三辦法並要求速匯欠薪聲明若不答允則電召留校同學全體北上馬氏當允商之財部準於今日匯撥一萬五千元清償六月欠薪以救燃眉之急聞該校學生以政府一味敷衍不負責任澈底的解决不知何日始能實現特預定數種計畫如下（一）招待新聞記者以訴其歷受困苦情形及官廳欺昧種種請求輿論批評以明眞象（二）雙十節預備聯合各學校結隊游行（三）發刋敎育血並以同學等二百餘人同居一室空氣惡濁夜眠濕地潮氣上昇益以旦夕憂思無處運動消遣致生疾病者日多一日此種情形殊非奮鬭之好現象因就敎部網球塲置網球一具抬球數種又置備各種圖書雜誌以解身心之抑鬱作長久之計畫日昨湖北八校同鄉代表到該團慰問並在北大開全體慰勞大會今日安徽同鄉湖南同鄉亦正籌備作同樣之舉動以爲切實之援助至被毆一節該學生等議决請馬次長負責速向法庭起訴聞警察總監殷鴻壽得訊後特於六號午後三點鐘親到敎育部道歉該生等以事前旣縱警阻毆决不因口頭上之道歉即可了事現正向馬次長嚴重交涉務必提起訴訟聽候法庭裁判兹將國務院財敎兩部致湖北當局電附錄如下宜昌吳巡閱使武昌蕭督軍劉省長鑒武昌高師經費無着停講已久近該校學生二百餘人來京請願暫居敎育部内坐待校費兹經國務會議决定該校經費雖經列入中央預算仍聲明由湖北國稅項下支出現在中央財政枯竭實無别欵可撥惟有援照前案指由湖北國稅京漢貨捐局項下按月照撥執事熱心敎育必能力爲維持予以贊成務懇從速見復至紉公誼國務院財政部敎育部齊 
[德華銀行復業之波折]  
　　德華銀行復業問題自中德商約簽字後該行董事會即派前北京分行經理科達士及上海分行經理費基兩氏爲代表向財政部德華銀行清理處交涉要求發還一切賬簿及保留之現欵以便繼續營業迨交涉之結果財政當局以所保留之現欵七百餘萬兩業已充作戰時賠償擔保品不允發還交涉因即破裂該代表等遂又轉請該國代使向外交當局交涉以冀達其發還之目的兹聞外交當局已極力設法爲之轉圜如至不得已時惟有令該國政府另以指定數目相埒之財産以作戰時賠償擔保則該保留之現欵方可發還刻該國代使已轉電柏林政府請示結局如何尚難臆測惟此項問題一時不决則該行復業亦一時不能實現凡在該行有存欵者只可再安心以待焉 
[交通界之太會鐵路意見（續）]  
（一）杜絶濫借路欵曩者當國者以財政困乏之故不惜假鐵路借欵之名移作軍事或政治之用債權者一面祇求本息之有着折扣之優厚勢力範圍優先權之確定吾國鐵路之興築與否本非所急墊欵之移用亦且明知而故爲不知適遘歐戰之起僨票滯銷我同時訂借之欵無法進行而年年應付之息則不可或緩日積月累成爲不生産之支出其何能繼此濫借路欵之患也自今以後務宜堅决禁絶鐵路借欵不得絲毫挪作他項用途尤不得任指本不必興築之線以爲目前藉取墊欵之謀及爲外交上酬應之用否則鐵路破産即在目前甚可懼也（一）預防勢力範圍之潛植及蔓延打破勢力範圍之說其詞甚美然此爲雙方條约之事必非吾國所能獨行亦非第三者所能勸導假使國際問果不願此勢力範圍之存在則經彼此同意之後凡以前官私有關中國鐵路權利之案據除已成之路外不論係何文件及以何原因成立曁中國與某國所訂抑各國互訂又不論明許暗含單定附定概行聲明無效而代以此後所訂投資辦法之新章則國中因有成約而不能興築諸線其阻力立時消滅豈非甚善更進而要求他有路之收回或以其他方法改變其政治上之性質各國苟不願有國際之特殊勢力亦未必不可行惟此爲求之人的問題其得失殊無確準若求之在我則國中宣示一定之政䇿以後不允認各國路權之要求以造成特别之勢力一面向各國約明以後不得用獨訂互訂此類辦法俾防勢力之潛植及蔓延度亦爲各國之所許至於已有之勢力如何縮小則在重訂契約嚴定年限過期取消其優先權或亦徐圖補救之一術歟（一）確定任用人員之規制鐵路非吾國所固有故創辦之時高級人員不得不借才異地中下人員旣未養成於先援引冗濫在所不免近來專門畢業者日衆而任用之途甚狹蓋需要與供給兩不相謀而用人之法未善故也爲廣張耳目預防徇情起見莫如確定任用人員之規制列舉某種職事非若何之出身資歷不得充任員司等級非有切實之成績不得升轉初進身者一律加以考試妥定制度嚴禁援薦已供職者考核能力成績加以證明不如格者須令補習如此則人才得以自奮而辦路政者亦不苦干進之煩矣（一）整理鐵路運價鐵路運價之當否於鐵路經濟及國民經濟均有重要之關係苟運價得其平運輸事業日以發達鐵路收入因之增加而國貨亦因之暢銷國民經濟亦因之發展此所以現今各國莫不注重鐵路運價政䇿以謀鐵路自身之利益及國民經濟之發展查中國各路訂定運價之始或因借欵關係採彼國之通例或因建築難易定價格之高下此種規定由各路懸擬標凖施諸實行草創之初原未計及地理之通塞客貨之多寡國民生活之狀况農工商業之情形是以各路普通運價等級旣不免參差貴賤亦不甚平允今後宜仿各國先例設置整理運價機關徵集全國農會商會之意見參酌國民經濟之狀况社會政䇿之精神規定一有系統有政䇿的之運價以爲標準倘遇有特别情形亦可隨時規定專價以爲招徠總以鼓舞商情暢銷國貨爲主如此則普通運價有統一之良規特别運價有操縱之善道似於鐵路經濟及國民經濟均有莫大之利益也凡此八端皆可求之自我而爲我國鐵路方針改良革新之表示者至於國有已成之路車輛應如何添配倉庫應如何設置客貨應如何招徠惡稅應如何廢除運貨應如何負責運輸應如何改良運輸次數應如何擴充運輸能力應如何增加免票應如何取締官欠應如何限制皆於鐵路收入有莫大影響員額應如何規定客貨票之進欵應如何稽查工程材料及一切不經濟之欵項應如何考核皆於鐵路支出有莫大關係交通當局亟應籌所以整理之方而其最足以令人藉口者則爲軍人之損壞鐵路妨害營業此其責不僅在交通當局而在軍務官吏交通部應將鐵路與債權之關係及新銀團過去及將來之計畫通知各軍官曉諭軍人彼等稍具愛國心當必能痛改前非以保護鐵路爲職責此尤我政府所應特别注意者也以上所談不過就我國路政應行整理之大綱撮要言之此外應行興革之事未遑縷陳要之源清而流自潔綱舉而目自張舉凡鐵路問題我如有固定之宗旨確切之辦法整理之决心不惟國民無從指責即外人亦無法干預本會謬陳大計其宗旨在協助本國路政之進行保護本國鐵路之權力自應斟酌内外之情形以作平易之主張初不敢爲高遠難行之論蹈空言無補之譏想亦政府所能諒解而容納之者也 
[閩議會爭開臨時會　駁李厚基咨文]  
　　福建省議會以議員過半數之議决咨請李厚基召集本年第三次臨時會李厚基咨覆無庸召集議員大僨本月一日該會又開談話會議决將李之覆文逐一咨駁其文略謂接准來咨以本會召集第三次臨時會等因到署查貴會臨時會本年業經召集兩次現第二届省議員選舉正在籌辦進行此項臨時會似可無庸召集相應咨復查照等因到會查現在自治潮流舉國一致不特各省有制定省憲之議即中央對於地方自治亦有種種法令之公布良以國勢阽危政治紊亂舍此更無補救之方今本會請開臨時會討論進行而來咨以爲無庸召集是直謂自治之無庸進行也此本會所未喻者一也議會職權以預算决算最爲重要本年兩次開臨時會均經一再咨催而行政長官迄未交議及閉會時復經本會請從速編製再行召集議决今年度開始已逾數月來咨尚以爲無庸召集是直謂預决算可無庸交議也此本會所未喻者又一也來咨又謂第二届省議員選舉正在籌辦進行云云查籌辦選舉爲一事召集臨時會又爲一事微論現在選舉尚無確定日期即使迅速進行而下屆議會未成立以前即不能謂現在議會不應行使職權乃來咨以爲無庸召集此本會所未喻者又一也又來咨謂本會臨時會本年業經召集兩次等語徧查省議會法及民國以來各種法令均無臨時會一年祇許兩次之限制來咨云云未審根據何種法律此本會所未喻者又一也查省議會法第二十二條關於召集臨時會之規定前經内務部來電解釋謂省議員過半數以上之請求行政長官當然召集是議員請求開臨時會果足法定人數省行政長官即應依法召集絶對無准駁之權今來咨明謂無庸召集不特與法令未合即各省亦無先例可援省議會法爲全國所共守决不能由福建一省成此創例本會議員再三討論衆議僉同相應咨請查照即希貴省長尊重法律如期召集并希於三日内見覆云云不知李厚基更有何詞以搪塞也 
[江西罷敎風潮仍未决]  
　　江西財政困難庫藏空虚九月份各機關經費雖已得通知書而中行終以財廳無欵餘存不能發給但敎育經費每月不過二萬餘元前此各校長與楊省長磋商楊允於九月底飭廳照發現各校會計員奔走中行數次分文無着日復一日渺無消息各職敎員原議如二十五日不發薪水翌日即總辭職嗣因各校長諄勸姑准暫緩及至月底恐仍無着乃又開會一次擬於一日罷工財廳聞之亟發通知書因以平靜詎知仍爲一種搪塞之計至是學界憤不可遏連日開聯席會議議論激烈大有非實行罷工不可之勢經和平派苦勸多數敎職員乃議决定十月九日九時開全體職敎員大會討論最後對付辦法遂散會說者謂江西財政縱困難而區區二萬元之敎育費何至竟一無法想官廳之無誠意維持可知矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[黑河電話與恒曜公司]  
　　黑河電話由張壽增與恒曜公司訂立合同一事已見前報專電北錄黑督吳俊陞麻日致交通部電如下據黑河道稱現在匪氛四起防務吃緊益以俄岸不靖亂黨潛滋軍警聯絡防範急需安設電話前經交部派員調查迄今仍未設立時機緊迫緩不濟急適據恒曜電業公司擬籌資本兩萬元於公司内添設電話應用機料業已訂妥預期三個月内定可成立懇速電部核准以應急需章件另文送核等情查黑河地處邊要冬防吃緊係屬實情據稱由恒曜公司籌資添設電話一節係爲尅期成立起見惟事關商營電業應請大部先行核准見復以憑令遵 
[湘軍聯粤援鄂要訊]  
　　自岳陽爲直軍攻陷湘軍大敗而還鄂省務院長孔文軒諸人即奔赴粤中效秦庭之哭孫中山許爲助力隨即召鄂總監蔣雨岩赴粤籌商方䇿蔣至粤中與各人一再接洽於再舉援鄂巳定有具體辦法因定期即日來湘籌畫一切現在鄂省監部各人員又已紛紛來省集合沈鴻英所部來湘原出於勢不得已沈氏自知在湘不能發展亦嘗咄咄書空趙氏之所以容納亦欲爲援鄂之一助及失敗回省於沈軍餉銀旣無所出遂亦力籌所以安揷之方適再舉援鄂之計决蔣雨岩以無基本軍隊頗費躊躇趙即商之於沈擬將其改隷蔣氏俾沈軍旣可漸圖發展蔣氏亦可得一勁旅湘省一方則可免軍餉之供給沈諾之蔣亦極爲願意將於抵湘後首給該軍一關餉銀蓋蔣氏已在某督軍處籌得現欵二十萬元並在他處亦籌有二十餘萬也 
　　趙炎午前派李吟秋前往湘南歡迎勞軍使周道腴來省昨李氏巳有電到省報告周已抵郴州福字營司令李福林隨與同來其司令部則設在砰石等語聞李部共有十二營均將開來湘省駐紥蓋即粤軍之先鋒隊又趙氏前派兵站總監楊仲衡代表赴桂與陳競存接洽昨楊氏業已返省謂陳於湘省此舉甚表贊同至必要時並允爲實力上之援助 
　　趙炎午於再舉援鄂一事深恐稍有洩漏致碍進行故於一切往來文電均派親信人員繙譯管理嚴守秘密頃因省城各報忽登有趙氏與周道腴往來電數件趙氏特飭參謀處嚴密查明分别究辦以爲洩漏軍機者戒 
[九江近訊]  
　　潯商會改選風潮兩年不决嗣經農商部批准改選實業廳又將關防發還延至九月間實行改選會董復得地方官廳主持及軍警保護始克選出會董五十五人而樓下派意見益深仍復控告不休原定九月二十二號互選會長其時因傳道尹在省未歸軍警不肯蒞塲保護是以遲至本月四號舉行是日韓警廳長率警三十餘名警備隊向營長率隊四十餘人到塲維持樓下派處武力箝制之下知必失敗故無一人到會當選出鄭星垣爲正會長金浩如爲副會長鄭呈鏡謝永年爲候補會長鄭金兩君均表示願就惟聞樓下派已推辜竹平詹若棠晋省控告並擬往京呈訴於平政院誓非達到推翻目的不止改選風潮恐一時未易息也 
　　九江縣敎育會發起慶祝三十節紀念會昨（六日）在該會召集各校開會各校均派代表出席原擬三十節夜間舉行提燈嗣因爲日無多紙燈促不及備改爲日間運動由各校學生整隊游行游畢即往第一舞臺講演刻已由縣敎育會將該舞臺佈置一新預備臨時爲開會場所 
　　南潯路總理蔡志賡現正着手改組職員其第一批更動者爲總務科劉佐臣等十三人業已發表補充不過數人至第二批則爲營業科不日亦將實行惟該科多係本路學生究不敢過事更動以免激成風潮其對於該路計劃有人勸其不必借欵免至犧性個人但蔡則云擬京向交部設法籌欵否則即行辭職刻聞　股東已電京反對借欵矣 
　　九江縣知事曹樹殷調署蓮花縣知事遺缺以正任南昌縣知事吳亮勳調署聞省令催繳保證金甚急限五日一律赴任大約吳知事履新之期當在不遠也 
[蘇省物品展覽會開幕（一留）]  
　　江蘇第二次地方物品展覽會本定雙十節舉行開會禮藉留一紀念因齊督軍將於節日閱操故提前於本日（九日）下午二時舉行會塲設舊貢院至公堂内齊督軍王省長各廳處長鎭守使道尹省議員等共到三百餘人依順序單（一）振鈴開會（二）奏國樂（三）向國旗行三鞠躬禮（四）總幹事（張實業廳長）報告（五）會長（王省長）述開會詞（六）名譽會長（齊督軍）致詞大致謂農工商三者關係於國家之盛衰欲謀進步必先比較此展覽會之所由開今日開會地點乃在貢院因感想貢院在當時不過爲取士之場今則謀各業之進步甚覺忻慰云云（七）來賓演說王文典陶保晉趙正平等皆不外勉勵及希望語而王君舉關稅不平等種種利害及其個人所感之苦痛言尤動聽（八）攝影（九）展覽六十縣中除六合阜寗泗陽三縣外餘均有出品大致分農林·機械·美術·染織·飮食·敎育用品·化學工業等部各縣出品以上海無錫爲多個人出品以汪繼聲蕭俊賢謝公展諸君畫圖爲最令人注目應有盡有美不勝收惟物品上之說明未附列外國文字似不便國以外的觀覽及評論會内牆壁遍貼香烟廣告而不見其他未免有提倡消耗品之嫌會門牌樓中懸一（森和永調緞莊）六字大紅匾額下綴數行較小之字爲（展覽期内一律廉價）等語過者幾疑此會爲該莊獨開觀瞻所係是亦應注意者也附報告及開會詞如左 
　　總幹事報告江蘇第二次省地方物品展覽會上年於齊前省長任内即定就省城貢院舉辦嗣因時局多故且貢院房屋尚待修葺一再展期至本年三月奉今省長兼會長王委派軼歐爲總幹事遵即擬定本年雙十節爲開會日期並草擬各種規則呈奉會長核准公布通令各縣薦舉徵集員限期徵送物品一面就實業廳先設事務所將應行籌備各事稟承會長分别緩急尅期進行其中有最困難者三事（一）本年夏秋之際各縣因受水災影響物品徵集障礙滋多前次省議員張滌珊先生會有再展會期之議惜其時事實上已難中止且恐轉失商民信用祇有因陋就簡如期舉行現各處應徵物品雖異常繁富會塲幾不能容但大半逾限始到（送品期限原定九月二十日）致陳列各室旋陳旋改大費手續其偏遠各縣或迄未到齊不無美中不足之憾（二）貢院房屋散漫大小廣狹到處不同本不適陳列之用雖將物品分類支配而各類到數多寡與預擬面積間有不符不得不臨時變更劃出農林産室一部分陳列礦産水産物類統系已不免稍有遷就櫉架因各室皆須因地制宜形式尤難整齊劃一至於光綫之差經多方補救仍難盡免亦會塲缺點之一（三）本會經費除將十年度預算案所列臨時賽會費二千元作爲製備櫉架及整理屋宇平治道路等用外其餘常費一項祇規定三千二百餘元以抵購置用品製備章憑刊印簿册報告及郵電膳宿等費約計已恐不敷不得已惟有少用職員將一切職務由實業廳廳員兼充或請他機關及各商號之有經騐者襄助如秩序維持則蒙齊督帥行知憲兵司令官王振羽先生派遣憲兵並由警務處長王清泉先生分派長警巡士及消防隊·到會駐守物品看護則由省立各嚴工塲長廠長所長·及貧兒院院長周觀成先生·分别遴派職員學生到會擔任皆純盡義務盛意至爲可感即將來對於審查諸君將因川旅等費無從籌供故距省較遠士紳此次亦未敢多聘凡此皆本會經過困難情形雖承各縣徵集員及軍警政學紳商各界熱忱贊助幸得蔚成大觀爲始願所不及而本會以設招備待種種不周殊稱抱歉所冀中外來賓及觀覽人士隨時賜敎曲予鑒原此則本會所非常感幸者也 
　　會長開會詞大江南北悠悠方儀地軸處沃淮海連圻块圠鬱盤百物咸熙民國肇祥十稔於兹甄采方物集珍貢奇十月令節迺著始基璘璘彬彬駢羅廣塲錦蕃繡錯十色五光分曹列次士農工商南州佳麗各擅專長黌序林立績學同軌典彝鱗脊釽摫文史蟹行之書周髀之旨華裔會通千經萬緯束南大利農桑惟寳芳蓀精粺瓊靡玉稻青綸碧組　毯織縞貨不寨地斯立之表百工居肆菁英斯聚公輸之巧般倕之慮琱鏤搏摘玖藏寳路不窕不摦瞵　績塑鏐瑯丹珀乃陶乃鑄酌盈劑虚是謂盛商舟車所至聯絡海邦建標立侯輕取重裝萬貨是轉三寳是張以察輸財其道永昌較短量長百家之　千里一室取精擷粹此絀彼盈觀庫有自斯爲初恍再接再厲翼翼莘莘各奮爾智其各勉旃足輔予治 
[蘇省請撥捐欵助賑電]  
　　齊督王省長昨致北京内務部電云養敬兩電均悉昨准交通張總長養電以附收振捐一欵前因辦理急振抵押借欵此時收入先須歸還前欠將來果有盈餘經内部贊同亦可抵借撥用惟究能押借若干分撥貴省若干非交部所能主持請逕電内務部辦理等因蘇省災區甚廣現就貨稅附捐分撥急振不敷尚鉅轉瞬冬令尤待繼續振撫前項交通附收振捐應請貴部速予核准以便抵借應急民命倒懸端賴拯救萬望贊助即盼電復無任企禱又致北京督辦振務處電云此次蘇災綦重待振孔急庫空如洗莫展一籌不得已將解存交省振災貨稅一二成振捐先行動撥暫濟燃眉特杯水車薪殊難普及轉瞬冬春振撫來日方長若不先事寛籌欵項仍不足以解倒懸前電財政部請將蘇省各常關附收前項振捐一併撥歸本省放振兹准電復此項附捐向由各關逕解督辦振務處核收兹特電請貴處查照現在北省振務業經告竣務祈轉飭江蘇各常關自九月份起將附收振捐陸續逕解蘇振務處撥用俾澹沉災無任感禱並已託言仲遠于子昇兩君面達一切 
[南京快信]  
　　昨日（十日）國慶通城文武各官齊於上午十時在軍署舉行慶祝齊督上午八時親赴毘盧寺致祭陣亡將士十一時在小營閱兵下午二時在署招待外賓欵以茶點 
　　省議會因議長問題意見益深在省和緩派議員近日紛紛返里聞已走二十餘人定十一日開選舉會不知如何結果 
　　聞甲派省議員將聯名宣布乙派議員搗亂經過情形現正簽名電文日内可拍發 
　　江蘇太平洋會議協進會原訂昨日開籌議會因發起人到者不及過半數未能開議遂改於十日下午三時假淮清橋華園事務所續開會議藉䇿進行 
　　李厚基派秘書長姜可欽來謁齊督接洽要事 
[杭州快信]  
　　國慶日禁止提燈會氣象頗蕭索惟青年會先於九日延倪野聲（基督敎協會幹事）演說三十節之貢獻今日會中通懸五色旗燈各會員乘脚踏車游行歸隊後盛張讌會晚間大放燄火商品陳列所亦小有點綴 
　　盧督軍今日上午十時親率潘張陳三師長至西湖忠烈祠致祭惟沈省長則派錢塘張道尹代 
　　省會救火聯合會定十五日在新市塲湖濱路演賽上海松江嘉興各會均派代表來杭參觀昨午後開籌備會並因副會長李蔭梧出署天台知事改選滕瑞祺接充副會長 
　　省議會秘書長杜師業已成熟但索加薪水會計一職已委任鐵山 
地方通信 
[松江]  
　　紀學界之兩幹事會九日上下午本縣敎育會及義務敎育期成會均假勸學所議事廳開第一次幹事會兹分紀其大略於下（一）教育會新會長張蔚丹主席（甲）公决新選出之幹事員吳在棟本會會員册上並無其人應取消其幹事名義（乙）變更舊章决將當選之全體幹事員分配爲總務學校敎育社會教育等三股總務股定十三人内股長一人司月十二人餘爲其他兩股股員（丙）用推選方法推定各股幹事並由各股各自互選幹事長總務股長懷守良當選其餘兩股長因幹事員並未到齊暫緩推選（二）義務敎育期成會正會長陸規亮主席（甲）通讀及修正本會辦事細則（乙）根據細則規定各部幹事人數調查部定八人研究部十二人演講部四人事務部四人（丙）推定各部部長調查倪伯英研究顧稼軒演講朱企新事務倪汗忱（丁）通讀及修正幹事員辦事細則（戊）公推地方紳士三十三人爲本會名譽贊助員以後並議得隨時增推（己）推定名譽贊助員耿伯齊謝宰平閔瑞芝爲本會名譽會長（庚）議决由本會建議於期成會總會請其呈請省長咨交省議會切實規定義務敎育經費來源（辛）議决函本縣市鄉委員聯合會請其提議仿辦川沙太倉兩縣只減正稅不減附稅辦法以裕敎育經費（壬）議决請本會會長接洽本縣菸酒公賣局長請其贊成菸酒特捐（癸）奉令籌商畝捐進行辦法議决事體重大應由本會先向地方紳士接洽後再定行止 
[蘇州]  
　　慶祝國慶盛况今日三十節國慶紀念日蘇地各官廳各局所均停止辦公軍隊停止操演各學校休假一日商界大小各店舖由總商會預先通知一體懸掛燈旗各籐轎馬車黄包車亦均粘貼國旗上午十時各法團代表童子軍救火會商團大中小男女各學校齊集王廢基公共體育場舉行慶祝典禮（一）開會秦樂（二中二工軍樂隊）（二）集合（三）升旗（童子軍）（四）行禮（向國旗三鞠躬）（五）式辭（主席）（六）唱歌（全體）國歌（東吳）三十節歌（二中工工）（七）祝詞演說（楊衛玉）（八）歡呼（中華萬歲民國萬歲中華民國萬萬歲）（九）鳴砲（十）奏樂禮成（東吳）會塲門口由電汽廠裝置臨時電燈紮以牌樓塲内布置爲一馬蹄形兩旁爲男女來賓中爲各省立學校右爲高等小學及國民學校左爲私立學校及女學而各團體所派之代表則在學校席之四週會場職員主席總商會代表姚清溪總總司令陸佩萱招待姚鐵心沈公寰顧哀梅劉福元徐仁時任重糾察潘振霄朱慰元馬潤身陸垚陸寄社蔣靖濤幹事曹麗卿丁曉先陸友同王芝九警察廳特飭區派警到塲保護行禮畢童子軍舉行校閱并建築紀念塔破土奠基典禮（紀念塔築在王廢基營基）典禮儀式共分奏樂入場童子軍排列成圓形報告安奠塔基（植竿）各代表行三鞠躬禮演說升砲奏樂禮成等八節　）下午一時半在舊皇宫通俗敎育館舉行娛樂會除演普天同慶外並有說書雙簧幻術大音樂家之音樂等下午五時舉行提燈會各團體各學校仍集合體育場六時出發其次序商團救火會童子軍國民學校高等小學女學校中等學校大學校每人手中皆高舉各色燈籠出體育場向北上言橋經干將坊巷松鶴板場上過駕橋走臨燈路轉西上醋坊橋一直觀前大街至察院場口各團體分散自由游行本屆慶祝因團體加入者衆故閧動遠近如吳江常熟及吳縣各市鄉聞訊來觀者甚多城外及道前街各旅館旅客均滿在傍晚時如觀前道前街間門大街等處均人山人海擁擠不堪洵盛舉也 
　　電傳警廳長晋省警察廳長李明遠昨奉省電着令晉省李廳長當即派伊妻舅陳某代表晉省而陳某亦帶同伊之妻舅某偕同赴寗帷李廳長現被已撤屬員前北區警佐李某在省控告由省訓令蘇常道尹澈查在案不識此次是否因控案而傳否則何以不敢去也 
[無錫]  
　　三十節之盛况錫邑本届國慶紀念政界方面自縣署水警區至警所均各停止辦公不並懸旗掛燈以資點綴郵電各局及各銀行均掛燈懸旗並有停止辦公者商農敎育會亦各懸旗錢業休業一天商團救火會於下午二時在公會開會慶祝晚間舉行提燈游行全城各團童子軍於二時在公園集合舉行慶祝典禮東吳第八晏成第三縣立第二市立第一私立績成濟陽益友等各學校聯合提燈頗爲熱鬧輔仁中學則結隊演講乙種實業積餘陳氏各學校將提燈之費移助賑捐祗在校内開會慶祝所有救國五七團在四處演講聽者動容其餘新安鄉立各校因經費支絀並不提燈僅行紀念禮全城商界則無所點綴又省立第三師範於是日開十週紀念會上午在校行紀念典禮下午爲學藝會第二日爲名人演講第三日爲成績展覽會並演帝制夢家庭鏡等新劇以助餘興 
[揚州]  
　　調解鹽工風潮十二圩勞動鹽工因稽核支所秤放員打傷小扛頭激成同盟罷工現經揚州分所經協理繆秋杰高洲太助等前往圩地會商鹽董調解開革秤放員王某等三人以示道歉故各工人已於八日起照舊工作矣 
　　工廠請欵未准鎭江旗營潤華貧民工廠經費支絀經江丹兩縣呈請省長補助昨奉指令以值此省欵奇絀加以各地風雨爲災亟待募欵賑卹實無餘力可資撥助仰由該知事分别就地籌募以資補助 
[南通]  
　　會議賑濟辦法本縣潮災救濟會長張退庵因今歲所遭水災倚重災民爲數甚衆特於昨日召集沿江各區紳董及鹽墾辦事人員就城南别業會議施振事宜當經張氏宣布辦法分工振物振平糶三種應先由紳董切實調查造册具報其壯丁責令修築江堤疏濬河道其婦女年老者貸與棉花棉紗令其織布紡紗由救濟會指定莊廠平價收買 
[清江]  
　　城内緝獲巨匪泗匪趙得標刻因泗陽境内主客各軍甚多潛來清江藏匿住東門内舊都司衙門後某姓家五日趙在門外塘邊徜徉頭戴氈帽身著緞袍被某兵士瞥見（該兵前在泗陽幾爲所殺）遂逕赴守衛東門兵士處報告派人帮同緝捕詎爲趙察破當由城根南行意謀逃脫適迎面來警局消防隊數人見其形跡可疑扭住盤詰而後方軍隊追趕亦至乃將趙押送鎭署街旅司令部略訊一過供出同黨多人皆散伏城内旅部除將趙釘鐐收禁外刻正搜查餘黨 
[嘉興]  
　　新花上市嘉興東鄉所植棉花因疊遭風雨收成異常歉薄總扯不過二三成刻下新花已上市花行所定價格每斤一角四五分每砠十四元左右現客帮人來此收買者頗多故日内價碼又將看漲 
　　舉行慶祝會本屆三十節商界及各團體各機關除休假懸旗晵祝外並無何等舉動學界方面則有三四校各在校内開會慶祝並相約於晚間舉行提燈預定由公共運動塲出發繞城一週而散 
來函 
[張福增來函]  
　　前日蘇會第二次談話會福增謂秘書受賄一節實由臨時主席對於變更日期之理由答復不明轉滋疑義遂致遷怒秘書嗣經該處職員當衆說明内幕情形業已大白在秘書處印發通告但憑主席手條本不能擅自更易且金錢運動會外之呼聲雖高亦未有涉及秘書處之風說清者自清濁者自濁用特專函申明敢祈登入來函門爲荷江蘇省議會議員張福增謹啓十月八日 
雜評一 
[國慶後之江蘇（默）]  
　　民國十年中其他各省或受兵爭苦痛或被政局搗亂人民日日處水火之中而江蘇獨晏然無事吾不能不爲江蘇幸 
　　然以晏然無事之江蘇而此十年中財政則紛亂而日窘百業則窳敗而不舉初未稍能表異於其他各省吾又不能不爲江蘇恥 
　　以極有爲之江蘇而今竟一無所爲官廳之咎抑亦江蘇人因循悠忽不自振作之咎也振作之道不可效有名無實之閉門主義今日所謂閉門自治之各省結果仍無一不爲外潮所牽涉地方絶未受閉門之益更不可效爭出風頭之時髦主義今日口談自治之時髦各省結果又無一不變自治爲自亂而陷人民於困難之地位故今後江蘇宜集合全力以造成一卓立堅固不尚虚名之江蘇以切實之手段補救財政以至誠之意志整理敎育以公正坦白之態度發展一切民治江蘇人今日能堅持主義一致從事於新江蘇基礎之建築而勿涉入政爭之旋渦南北之戰非我所問䇿士政客之活動與引誘我不爲動江蘇人以治理江蘇爲先務而勿如他省之擾擾於外此吾所望於今後之江蘇也或謂江蘇之議會如此尚何强顔談江蘇吾則謂正以江蘇之議會如此江蘇人益不能不起而共謀所以整理之法耳 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國慶紀念日之八面觀]  
　　昨日爲民國十年雙十節一般社會以是日爲第十雙十節亦可名之曰三十節故抱積極希望者大都出其如火如茶之熱誠以爲此國家大典之點綴五光十色騰達飛皇不可謂非民國之一大光榮也兹就各方面昨日對於國慶之觀感分别錄之如左 
[（甲）官署方面]  
　　昨日爲國慶紀念日原係法律所規定中國官廳自應依法慶祝以示恭敬故前此雖有禁阻提燈游行之命令至於慶祝一層固未能獨廢者况休息辦公亦爲今日官塲之所樂爲故護軍使署道尹公署交涉署縣署警察廳以及其他各機關莫不懸旗結彩休息各下級官吏並向高級官吏道賀慶祝如公共公廨關正會審官昨日上午偕俞李張陸四襄讞乘車先後至龍華護軍使署·道尹公署交涉署·向何護軍使王道尹許交涉員分别道賀 
[（乙）報界方面]  
　　本埠各報館每於國慶日有增刋之舉故閱報者有預爲注意函請特寄者亦有先一二日多定報紙以期照例享國慶日增刋之利益者本報昨日特增刋共十六大張時報適爲新屋落成增刋共十四大張時事新報十一大張商報十大張新聞報九大張新申報八大張民國日報七大號神州日報增刋晶報其餘各報亦皆各有增刋報界之對於國慶亦可謂各盡其力矣而賣報人於是日報紙零售每份有取銅元八枚七枚六枚五枚四枚不等 
[（丙）學校方面]  
　　國慶紀念例由學界提倡最多此次十年雙十節本埠各校早有先爲預備者曾紀本報昨爲國慶紀念正日本埠各校就所探及與各校函知本館者節錄如下以資閱者覽焉（一）寰球中國學生會日校本屆學生有二百餘人除國民科一二年級年齡幼稚之學生外餘皆頗能自治昨日雙十節上午十時該校學生全體在校開會慶祝下午二時舉行交誼會皆係學生自動其預定節目共七（二）江灣鄉敎育會召集各團體在本鎭大寺場舉行三十節慶祝式與會者有救火會寳山第三十兩團童子軍虬江東江西江縣立第三高小等校男女學生不下千餘人推童子軍敎練員蔣劍侯爲司令九時開會入晚救火會全體保安員聯合縣三虬汪兩校童子舉行提燈會鑼鼓喧嗔甚爲熱鬧（三）寗波旅滬同鄉會各公學昨日慶祝國慶先由敎務主任烏崖琴召集各校敎職員開籌備會一次議定慶祝儀式昨日各公學均懸旗紥彩敎員學生一律着制服佩帶國徽開會慶祝晚間以學生年幼居多未能加入游行（四）虹口東唐家弄紹興旅滬公學昨日在校門外懸旗張燈十時男女學生四百餘人齊集禮堂向國旗行禮唱國慶紀念歌校長朱堯臣演講民國十年之歷史謂民氣發揚較前十倍未始非民國一線生機不無　慶云云敎員張振遠湯立賢何耕裏楊克峻張伯良等相繼演說謂國慶日是共和産生日今日之時局乃共和受難日諸君青年爲民爲國當思共和産生之不易使長留此國慶之紀念云云一鐘散會（五）北西藏路中公益里滬海公學上午九時舉行慶祝大會梅頌先君演說謂從樂觀方面看來不能謂中國無進步此應慶祝從悲觀方面看來則軍閥專横政治腐敗社會風氣亦愈趨愈下是今日慶祝即所以警惕吾人使爲國民者毋若前此之懵懵云（六）西門方斜路慶安里東亞體育學校於上午七時四十五分由職員集合全體學生一百餘人在操場舉行國慶與禮先由童子軍敎練員員俞元爵司令行升旗禮次由主仟龐醒躍曁學生分會會長張士雲相繼演說畢三呼中華民國萬歲而退（七）本月八日爲本埠萬竹小學十週紀念日曾由該校通知各校友於是日上午九時開會誌祝到會者有男女學生千餘人并敎育會來賓多人校長李廷慧報告開會宗旨略謂此次本校十週紀念會本擬假地開會邀請外賓參觀成績惟念今年各省水旱洊臻災區頗廣故今日即在本校開會聊作紀念節省費用藉助災賑以惠同胞尚望各校友慷慨輸將以襄義舉云云當場解囊捐助者頗形踴躍末由敎職員致慶祝辭各學生演餘興及散會已夜半十二時矣（八）閘北寳山路頣福里虬江路鼎元里培本小學第一二兩校長朱企民以本届三十節適各省水患方急除懸旂張燈放假慶祝外餘概節省並令學生每人繳納燈燭費一角彚送振災機關解往災區云（九）北四川路廷佐義務學校於昨行三十節慶祝禮並遊行由横演橋出發至靶子路折向百老匯路轉至吳淞路返校（十）法界巨籟達路鐵華兩等義務學校於昨上午十時舉行國慶典禮來賓甚衆其行禮時各學生皆端莊嚴肅靜聽訓詞拍掌之聲不絶於耳於下午六時舉行提燈大會（十一）派克路養性女學校於昨上午十時開慶祝會到會者全體學生及各敎職員外校董謝强公杜子輝李浩泉成靜菴應子文陳世俊諸君等均列席校長周袁學孟女士致慶祝詞校董謝强公及各敎職員相繼演說休息午膳該校創於民國紀元本屆適爲十週紀念即於下午二時由校長校董各敎職員等偕同全體學生至麥根路交通部駐滬電料轉運處花園内攝影以留紀念又聞該校十週紀念特刋一厚册約下月一號可出版（十二）馬立師勵羣公學於雙十節提燈會特自製獅燈一架長徑八尺口眼尾足靈活異常以學生一組護獅目爲醒獅隊取神洲大陸猛獅已醒之意於慶祝之中暗寓警世亦提燈會中之有意味者也（十三）法租界中法通惠工商學校大門口紥翠柏牌樓一座上綴電燈（國慶）二字中間交懸中法國徽四旁散綴五色電燈進大門馬路兩旁樹上分懸五色燈籠工廠大烟囱頂上高懸五色電燈並懸中法大國旗課堂所在之大洋房門口簷上以五色電燈綴成中法國徽圓匾一塊洋台上部紥翠柏鮮花欄杆綴電燈（卉）字柱上以鮮花翠柏繞成蟠龍宿舍兩所大門上各懸翠柏鮮花匾一塊各掛紅綠燈籠二盞操場四角豎四長木交掛萬國國旗中間豎一較長之木懸五色大國旗一旗下搭一檯十時開國慶紀念大會攝影散會時已逾午晚有餘興七時至九時半開演影戲並有爆竹花筒極一時之盛（十四）北京路胡慶餘堂東首務本學校國慶日清晨召集全體學生舉行慶祝儀式首由該校朱稼甫君報告開會宗旨繼由敎職員演說國慶眞義以激發兒童之愛國心並由學生唱歌秩序整肅敎室中懸掛學生所製之手工圖畫成績品以資點綴（十五）寳山路國民公學昨上午九時在第一講室齊集男女學生曁敎職員百餘人行慶祝禮並由各十齡學生講故事至十一時散會下午七時整隊提燈出發路經寳山路火車站至共和路折回一路高唱國歌與各色燈相映引動行人途爲之塞（十六）浦東各學校均休假一日如六里橋浦東中學楊家渡縣立高等第二小學校均於上午九時齊集學生敎職員在校舉行慶祝典禮（十七）浦東三區署長曾永奎及陸軍第六混成旅步兵一團二營六連楊連長預奉長官命令禁止學生遊行演說及提燈賽會等情故各率軍警出外遊巡查禁以防滋事（十八）海關水巡捕房梅捕頭以是日封關浦江兩岸貨船停泊頗多往返渡浦遊玩之人亦較往日爲衆故傳諭中西探捕分班梭巡以保水面治安（十九）大東門内虹橋東浜三益英文夜校於昨開會慶祝（一）由校長山鳳鳴君報告國慶紀念之事實（二）同敎員率學生向國旗行禮（三）由全體學生唱國慶歌及校歌（四）敎員張君演講民國之歷史（五）發給五色國旗繼呼民國萬歲（六）唱歌閉會 
[（丁）商工方面]  
　　上海爲通商大埠商工業最爲發達近年來於專營實業之外對於國家大事社會公益往往盡力協助此次國慶紀念據訪員報告（英租界）東自河南路起西至西藏路止各商號門首都貼有（國慶紀念休業一天）之字條並高懸五色國旗飄揚空際永安先施兩公司裝有（國慶紀念）（恭祝國慶）字樣之電燈南洋烟草公司門首遍紥松柏配直多數電燈大北地毯公司於玻璃窗口黏貼（普天同慶）四字其次爲河南路如商務中華文明等書局均點綴（國慶紀念）四字之電燈各商號休業者居多交通路安康電料公司門首紥有燈彩湖北路兩家電料公司均配置五色電燈惟福州路各商號雖懸掛國旗致祝者不少然休業者祗有大東國華及藥房等數家餘均照常營業其他如福建路廣東路廣西路山西路山東路四川路北京路浙江路寗波路新閘路漢口路九江路等處之各商號亦大都懸掛國旗表示慶祝休業者約十四五而南京路日間已游人如織入晚更形熱鬧凡點綴燈彩之商號一時電燈齊亮儼同不夜之城駐足觀者肩摩轂擊該管捕房捕頭深恐人衆擠軋特派中西探捕到塲照料（美租界）北四川路北河南路百老匯路吳淞路東西華德路等處店舖懸旗結彩者較其餘僻靜之處爲多惟休業者較鮮粤人商業聯合會及廣肇公所與各學校門前環紥松柏加掛燈籠璀璨奪目心爲这怡楊樹浦各工廠昨均放假一天工人得以出外游玩（閘北）救火會全體會員邀同商務印書館之消防隊在共和路操場會操各種救火陣式以誌慶祝而練技術（法租界）小東門洋行街法大馬路等各行號店舖皆懸旗掛燈結彩間有用松柏色綢紥成慶賀等字樣亦有内嵌電燈者五光十色甚爲美麗各洋行及謙益洋貨號等亦休業一天法捕房以晚間各團體在界内提燈游行有二三萬人之多旁觀者更難計數深恐有匪類乘隙攫物及車馬擁塞情事故預派中西越各探捕屆時分往經過各該處妥爲照料彈壓（南市）大小東門内大街各大店舖間有宣告休業一天門首亦高懸國旗（鐵路）昨滬寗滬杭甬鐵路上海南北車站及管理局一律懸掛國旗停止辦公藉伸慶祝南車站除懸掛國旗並由護軍使飭三十八團兵士一栅駐站照料一切該路車務總管以本屆國慶連接重陽佳節中西游客乘車者多故於前日早快車加添頭二等客車三輛直達杭州至昨晨復添頭二等空客車三輛赴杭迎接游客返滬滬寗方面連日亦增掛車輛兩日内兩路客票收入大爲增加爲往年所未有也兩路之轉運公司昨仍照常營業承裝客貨惟中華捷運公司門前（在北站界路）遍懸旗燈入夜通明並於運貨汽車上遍插小國旗臨風疾趨頗覺壯麗至兩路同人所組織之倫德儲蓄會昨以國慶日適值第二次徵求會員之期故特格外鋪張自承德里弄口直達會所遍縣大小國旗綴以五色燈籠所有新舊兩會所一律開放備有西式茶點欵待新舊會員自下午三時起會員陸續到來一堂歡喜之聲不絶於耳六時文明灘簧開演七時接演長片影戲八時京劇開鑼直至九時略爲休息十時起復繼續開演中間加入三種游戲均極可觀其表演地點即在舊會所樓上設備二百座尚屬不敷夜間來賓愈多塲中竟無容足地據該會辦事員云限於房屋狹小無可如何云云散會時已一點鐘左右可謂極盡歡娛並聞此項灘簧影戲等皆係會中人自行扮演足見實儉德之旨云又函云昨日儉德儲蓄會勸導會第二次給分期結果第仍爲吳麟坤之龍門隊得四百二十五分連前共一千一百九十五分第二爲楊滄聲之黄澤隊和是三百九十五分加二十分連前共七百九十分第三爲蔡止穆之九龍隊得三百六十五分連前共八百二十五分第二期總分爲三千四百十分連前已逾八千分已超過目的數一倍以上而各隊之競爭仍猛進不已云 
[（戊）遊樂塲方面]  
　　國慶節日各界都行休息是以游樂塲中人益衆多如公共租界各戲園昨日都開演日戲賣座爲滿而新世界游戲塲游客尤爲熱鬧於自由廳四週滿排燈旗以示慶祝其北部之東方物劵交易所於下午三時行正式開幕興禮備有茶點招待來賓各界人士因恭祝國慶紀念興味濃厚或乘坐汽車馬車於車前插有五色國旗而青年士女以及幼孩之衣襟上亦綴此種國徽表示慶祝之誠意云 
[（己）公團及社會方面]  
　　昨日本埠各路商界總聯合會假寗波同鄉會開慶祝大會到者二百餘人開會秩序爲（一）奏樂（二）國歌（三）對國旗行三鞠躬禮（四）會歌（五）演說（六）餘興（七）茶點演說者爲汪精衛王正廷兩君至十二時散會又上海總商會江蘇省敎育會柬邀各省商會代表及本埠各團體各報館在總商會舉行午餐共到二百餘人飯菜四腥四素不用酒僅十七分鐘餐畢在議事廳開演講會聶雲台汪精衛余日章張公權黄任之諸君皆有演詞至二時三十分散會此三會爲現在上海最有力量之團體故國聞通訊社本埠通訊題曰（三大團體之慶祝盛會）演詞甚長從略而閘北救火聯合會長徐乾麟俞宗周竇耀庭三君以閘北各段救火會員每遇火警輒告奮勇親冒烟火純粹義務故於月初呈請松滬護軍使給奬於昨日（雙十節）上午十時在閘北大統路慈善團内該會舊址行升旗給奬典禮軍使派代表參謀長汪幼農秘書長陸達權二君蒞會給奬致訓辭勉勵各救火會員俞宗周君致答謝辭攝影茶點而散已鐘鳴十二時矣百老匯路商界聯合會於昨上午九時行慶祝國慶紀念禮並行新會所開幕禮會員及來賓到者百餘人並聞十六日開交誼大會刻正籌備一切柬邀各界前往參觀望平街書業商會昨上午十時各會員及來賓亦聚集於會議室行慶祝禮十二時在會午餐浦東爛泥渡救火會張家樓商團等皆升旗懸燈紥彩點綴並召集會員舉行演說會入晚稱觴誌慶頗極一時之盛此外　高陸洋塘四區經董辦事處東溝塘工局等皆升旗懸燈同伸慶祝如縣苗圃刻正菊花盛開升旗懸燈之外更别饒興趣鄉民見之咸知爲國慶云總之引次國慶雖政府抱消極主義而人民自動切實活動以致茶坊酒肆賓朋滿座大街小巷游人如織似此社會漸次感覺國慶紀念之興味將年濃一年矣 
[（庚）外人方面]  
　　國慶紀念派駐我華之各國外交官例應祝賀藉表敬禮而僑華外商亦應表示慶祝以聯情誼故昨日駐滬各國領事咸於上午分别乘車至靜安寺路交涉署道賀當由許交涉員率同科長一一迎入客廳茗談致謝而公共公廨法會審公廨中西讞員咨照捕房刑事科停解案犯一天英美電車公司以昨爲中國國慶紀念日由該公司總理麥考爾君命於各項電車上懸掛中英兩國國旗藉伸慶祝惟法界電車上年懸掛國旗昨日則未掛云 
[（辛）慶祝及遊行]  
　　團體游行及提燈游行原爲鼓吹國慶紀念之要道兹據訪友報告（一）南市救火聯合會預期通知定於午後三時將救火器械等車紥以綢綵至時由各區全體會員制服制帽各自駕車出發導以國徽軍樂即分在南市城廂内外與民國路十六舖内裏外馬路達南碼頭等處游行一週（二）西門斜橋體育塲上午七時半後有本埠童子軍各組團全體與各學校學生全體互整隊伍前赴該塲會齊行慶祝禮鐘鳴八下塲内慶祝人數已達二萬餘人該塲大吉路人口與斜橋路出口兩處門首有陸軍一團二營軍士與淞滬警察游巡二隊隊士各一排分任彈壓糾察塲内有二區警察總署李署長遴派警士六人由某巡長一人督同入塲監視維護秩序八時後到塲之人愈衆擁塞行道而各團體之赴塲慶祝者尚接踵而至時忽有陸軍一團二營關營長乘馬車馳至謂人民祇許出口不准入口一時人心聞此消息加以軍警干涉大譁秩序幾亂時有塲内主任王壯飛出邀關君入内關　允遂分别電知警區及游巡隊與其本營令各加派軍警隊士互備槍彈到塲彈壓如臨大敵幸經某團曹團長向雙方說明原委善言解釋始釋然關君亦即回營午後二時二區警察李署長躬赴該塲與王主任略談片刻興辭惟林蔭路與斜橋路兩要道俱有身穿灰色制服陸軍軍士各三十餘人互備槍彈在彼防守亦足見當局之保衛治安竟址分十二分矣 
[英報對我國慶之觀感慨乎言之]  
　　字林報社論略云今日爲中華民國建國之十週紀念慶祝遍於全國吾人亦願因中國人民十年前推翻專制之事實而致其賀忱事有不可諱者革命之結果未能令人滿意觀民國十年歷史滿紙失敗前途未可樂觀北京政府不爲人所尊重自奉天至宜昌幾二千里其間三雄并立各覇一方復有次等軍閥各結黨羽互相傾軋或傾向南方或矢忠北京視風勢爲轉移彼熟於中國歷史者則咸以爲革命後國内軋必分裂終有野心家出收拾瘡痍重整國家故今日有一般之人仍延頸以望此輩之出焉惟此種種失敗中尚有一線希望者則中國智識階級中其不滿於今日政治之感想較外人爲深彼等旣以有此政府爲恥當不致久容軍閥掌握重柄擾害國家雖中國人民多數尚缺乏智識然國家屬於人民之說已深印於其心袁世凱在今之督軍中可謂爲羣狗中之獅猶終爲輿情所敗民國之必存立殆已毫無疑義雖民治今尚未實現然國民必求得之非此不能滿意也此次華盛頓會議中國或可得其協助以改良其内政中國代表顔惠慶顧維鈞施肇基等將於此展其才使西方各外交家知中國有人獨惜握中央與各省政權者非其人耳如以私利爲前提置國事於腦後者淘汰不存而幹練謹飭之士得展其才則此後之建國紀念日當較今日更可慶賀也 
[九團體明晚宴送余蔣二君]  
　　國民代表余日章蔣夢麐二君赴太平洋會議 
明日（十二日）星期三晚六時江蘇省敎育會中華職業敎育社·新敎育共進社·紗廠聯合會·日報公會上海學校敎職員聯合會·華僑聯合會·上海縣敎育會·寰球中國學生會九團體定假大東旅社設宴歡送出席於太平洋會議之國民代表余日章·蔣夢麐二君届時當有一番盛况也 
[江浙人士注意萬國工師會議]  
定期開會討論 
　　江浙商港研究會昨致會員通啓云敬啓者本日總商會通函内開逕啓者敝會接濬浦局顧問唐露園君函稱濬浦局中國工程師代表業由瑞典來滬赴京約十號即可南旋各國代表亦不日來華齊集擬於十五號開大會等情查濬浦局此次因改良港口有延聘各國工師來華會議之舉此項計畫旣關上海商市繁榮並涉及江浙兩省水利關係至鉅敝會擬於本月十四號下午五時開特别會議邀請地方人士及該工程師好君列席討論以期集思廣益免除隔閡届時務祈撥冗惠臨勿吝賜敎爲荷敝會見聞有限函邀難遍如有熟諳水利人士爲尊處所深悉者不妨約其一同賁臨期收合作之效等因查本會爲研究商港團體成立有時於江浙商港形勢略得端倪今總商會旣有此函約但應由本會同人先加研究公推代表前往較爲得當兹擇本月十二日下午七時假泥城橋十號俱樂部聚餐并討論一切務希惠臨爲荷 
　　上海市經董昨接公欵公産處來函略謂濬浦局召集萬國工程師在局會議改良上海商港一案訂於本月十五日開議關係甚鉅濬浦局顧問唐露園君函請上海總商會先於十四日　預備會並請姚子讓先生邀同地方人士水利專家共議惟姚君母喪在苦囑於本月十二日上午十時邀請台端駕臨凝河路也是園開會討論公推代表並備午膳以備暢談事關地方水利中國主權届時務祈撥冗早臨是爲至盼 
[行駛太平洋商輪之調查]  
往來上海著共有一百三十九輪 
　　太平洋與吾國之關係最巨屬於政事者今有華府會　之舉行屬於國民外交者有檀香山報界之會議至屬於商業者際此各　競爭國際貿易之時將來太平洋航行界之角逐必日演而日進吾人欲知未來之情形當先以現在調查爲標凖究竟各國商輪行駛太平洋至中國者（以到上海者爲準則）共有若干想亦爲國人所欲知者兹分查如次 
　　（甲）郵船類 
　　往來舊金山者（華）中國郵船公司二艘（一）　　　　　（二）中國號（美）太平洋郵船公司五艘（一）金邦號（二）帝邦號（三）毫斯邦號尚有二艘未來（日）東洋汽船會社六艘（一）大洋丸（二）天洋丸（三）春洋丸（四）高麗丸（五）西比利亞丸（六）波斯丸 
　　往來西雅圖者（美）提督公司五艘（一）銀邦號（二）樞石邦號（三）慧目邦號（四）海峽邦號（五）華納溪號（日）日本郵船會社五艘（一）伏見丸（二）香取丸（三）諏訪丸（四）鹿島丸（五）德島丸大阪商船會社六艘（一）亞菲利加丸（二）夏威夷丸（三）馬尼喇丸（四）愛立仁那丸（五）亞拉伯丸（六）亞爾勃摩丸 
　　往來維多利温哥武者（英）昌興公司四艘（一）亞細亞皇后號（二）俄羅斯皇后號（三）日本皇后號（四）蒙抵　爾號尚有加拿大號中國皇后號兩艘將開 
　　（乙）貨船類 
　　往來舊金山者（美）福來洋行六艘（日）日本郵船會社四艘（紐約綫兼） 
　　往來西雅圖者（美）提督公司六艘茂生洋行五艘（日）日本郵船會社三艘 
　　往來紐約者（英）大來洋行六艘天祥洋行十艘西亞公司十二艘（已來者即怡和經理）太古公司六艘太子公司六艘（日）日本郵船會社六艘大阪商船會社五艘（美）提督公司十二艘 
　　往來波特蘭者（美）華洋輪船公司六艘提公司四艘 
　　往來温哥武者（英）坎拿大政府商輪四艘太古公司五艘（至香港亦時來上海者） 
　　往來南洋等處者（日）東洋汽船會社五艘 
以上一百四十四艘中國船祇兩艘美船占四十九艘英船占五十三艘日船占四十艘至於雖經行太平洋而不抵上海者則不列入此調查表内也 
[外洋船之進口日期]  
　　中國郵船公司之中國號九日晨由神户開至長崎明日上午十時可抵上海船泊招商局北棧碼頭大約星期四晨即開赴星嘉坡 
　　英印公司之托立拉號昨日已抵香港本日開赴厦門順道來滬約星期五進口來貨以印度蔴皮爲大宗 
　　怡和經理之西亞公司今又有一新輪笛爾希城ＣｉｔｙｏｆＤｅｌｈｉ由美開出本月底船可至申定出月九日赴德國亨堡 
[大同學會代武昌高師呼籲P ] 
　　大同學會鍾士英等昨爲武昌高師經費無着特電北京當局云北京大總統國務院敎育部均鑒武昌高師學生因該校經費年餘無着接濟亦窮不得已於東日全體北上向府院請願查鄂省軍政各費由中央及省政府支出合計約三千二三百萬區區敎育經費不過四五釐略予挹注易於反掌尚乞總統俯念高師爲全鄂敎育根本無論如何爲難酌量迅予救濟謹代全鄂學生請命臨電母任悚惶之至上海大同學會鄂籍會員鍾士英等二十八人同叩蒸 
[前晚和樂里之刦案]  
盜刦華捕陳廣中家開槍擊斃事主 
　　前晚有盜匪數人突至新閘路和樂里一千二百八十四 
 
 
] 

Page 15

 
 
號門牌現充戈登路捕房三百四十四號三道頭華捕陳廣中家刦取陳妻臂上金鐲一副逃逸陳即上前拘捕一盜袖出手槍開放擊中要害陳即受傷倒地該盜等遂呼嘯而去旋經新閘捕房捕頭得悉立飭通班中西包探馳往兜拿該盜等已早遠遁即至事主家内察勘一過當將受傷人車送醫院醫治無效旋即身死復將尸體舁人斐倫路驗尸所報請公共公廨中西官蒞驗並於昨日據情禀請麥警務長通飭各捕房中西探捕一體留心偵緝矣 
[華慶里越貨傷人案再誌]  
被搶實數二百餘元沈德華彈子尚未取出 
　　法租界鄭家木橋街華慶里一百四十六號趙南來號主沈杏生家於前晚八點餘時被盜搶刦並槍傷沈子德華已誌昨報兹悉是晚盜匪六人均操本地音三匪在門口把風餘均入内袖出手槍嚇禁聲張當將賬枱上之鈔票現洋如數搶去甫出弄口該號夥許姓大喊捉盜時該號小主沈德華及朋友張某適在弄口聞聲上前將身穿長衣之盜匪搿住詎被身穿短衣之同黨突出手槍向張等開放擊中沈德華之肩下血流如注立時口吐鮮血斯時張遂將盜釋放該盜等在途向空又連放數槍迨至探目黄金榮包探王榮生楊仁生等聞悉到來兜拿匪已遠颺當將受傷人送往醫院醫治由該號主沈杏生檢查被搶實數共計鈔票洋二百元現洋五十四元小洋二十三角當即開單報告捕房捕頭立即傳諭各捕房通班中西越各探捕一體留心趕緝該匪等到案究辦聞沈德華彈子尚含在血海内現由西醫用手術箝取迄未取去未識能保性命否 
[勞工增資運動三誌]  
　　泡力水工匠增資解决 
　　漆業泡力水工匠要求店主加給工資一事經各店主與該業首事於九號下午在城内薛衖底漆業公所開會集議未妥故約各工匠代表於昨日上午十時與店主各首事復在南京路泰昌外國木器店内開議雙方討論之下决議於陽曆十月一號起每日每人加給工資洋七分如自備伙食者每日加給工資洋一角全體贊成由該業永義公會名義即日登報通告矣 
[營投機業之又一失敗者呑烟圖盡]  
　　崑山人某在原籍開有米行自辦米來滬銷售稍有積蓄近來見滬上交易所林立一日千金鉅富不難因是見而垂涎遂交結某所之經紀人做股票之多頭不料市面不振一星期來逐盤降跌虧負七八千金無法繳納保證金於前日至小東門内親戚王某家中晚間潛服生烟希圖自盡被王覺察見其神色有異立送醫院救治得以吐出一面飛函崑山催其家屬來申料理一切云 
[平湖旅滬同鄉乞賑電]  
　　平湖旅滬同鄉會電浙省長文云杭州省長沈鈞鑒平邑入秋以來兩月之間颶風霪雨迭見三次低窪田地積水不退棉鈴稻桿始被摧殘繼遭淹没什九傷損秋收大爲减色况值連年災歉鄉間十室九空民力已嗟竭蹶本年風雨水災之重爲三十年來所未有目下米價翔貴有增無已往歲搶米風潮蔓延極廣殷鑒不遠殊切隠憂應請鈞長迅籌急賑並令依例停征派員履勘將銀米分别蠲緩以蘇民困迫切待命平湖旅滬同鄉會會長徐應芳等二百餘人同叩佳 
[江灣賽馬中之鐵路營業加車四次]  
　　昨日（十日）淞滬路由江灣至上海之間特開加車往返四次因滬上中西人士往江灣觀萬國體育會賽馬乘客甚爲擁擠也 
[滬杭車碾斃老尼]  
　昨日（十日）滬杭路由滬開杭之慢車駛至王店車站相近有一老尼在軌道行走被車頭碾斃當由車長派警前往照料矣 
[前晚滬杭夜快車到滬逾時]  
　　前夜（九號）滬杭鐵路夜快車由杭開滬駛至中途機車損壞當由司機人詳察修理始得開行惟速率驟减沿途緩行勉强到滬逾規定時刻於夜十一時到北站遲誤一小時左右此間開杭之一百十四次夜快車因等候來車在楓涇交會到杭亦已誤時矣 
[滬杭車三日間運來之現洋]  
　　滬杭甬鐵路上海南站於本月八日至十日三日間由杭州松江裝來現洋彚錄如下八日由杭來滬之早快車在杭造幣廠裝來現洋十三萬五千元分裝二十七箱係上海日夜銀行七萬五千元中交兩銀行各一萬五千元鹽業銀行三萬五千元惠興銀行五千元九日由杭來滬之早快車在杭州造幣廠裝來現洋十五萬元分裝三十箱係上海日夜銀行七萬元中交兩銀行各三萬元鹽業銀行二萬元又滬嘉區間車由松江信源運交上海寳昶現洋二千元又松江甡源運交上海鴻賚現洋四千元又運交上海福祥現洋六千元十號由滬嘉區間車在松江甡源裝交上海通吉現洋一千元以上三日間共裝到現洋二十九萬八千元均先後運抵上海南站卸車分期送交云云 
[藍建樞回閩]  
　　前任海軍總司令藍建樞卸事後並不赴京現在部署行裝已畢於前日乘寗興輪船遄返閩省珂里本埠海軍界同人均詣江干致送以盡數年僚屬之誼 
[任筱珊僕僕道途]  
　　滬寗滬杭甬兩路管理局長任筱珊日前自京返滬尚未到局視事復於前日（九號）因有要公晋謁杭州盧督軍乘坐花車附掛百零四號早快車赴杭該路車務代總管楊先芬亦同車隨往聞任楊二君准於昨夜（十號）由杭乘百十五次夜快車回滬云 
[代理黄檢察長將到滬]  
　　上海地方廳王訪渠檢察長奉令升調大理院推事遺缺以鄭天錫署理未到任以前由該廳首席檢察官郭少葵暫代兹悉郭檢察官以本廳公務紛煩無暇兼理檢察長職務當將爲難情形詳禀上台業奉諭飭仍以高檢廳首席檢察官黄用中來申暫代聞黄檢察官不日來滬履新云 
[看守所長接事]  
　　上海地方檢察廳看守所所長陸朝弼到差祗有一星期因辦理不善撤差遺缺改委江蘇第二監獄第一科看守長朱堡（號葛民）署理朱所長奉委後已於昨日到廳禀見王訪渠檢察長當即蒞所接差視事矣 
[公共體育場之比球紀聞]  
　　昨日上海公共體育塲頗形熱鬧上午九時童子軍齊集該場排列爲三十字舉行升旗禮一時該塲藍隊藍隊藍球隊與清心實業學校藍球隊比賽結果爲三十一與十三之比體育塲方面勝後各會員入健身房表演技擊各會員藝術純熟鼓掌之聲不絶表演畢乃略用茶點而散其畢業會員爲黄鑫瑞·楊德潤·朱伯華·周鎭南·李嶽·秦俊侯·蕭敦禮·王洪昇·江長風·金麗生等十人同時藍球隊黄隊先與澄衷中學校藍球隊比賽結果爲二十三與十三之比次與浦東中學藍球隊比賽爲四十與十三之比均爲體育塲勝美球隊分ＡＢ兩隊游戲結果爲二與二之比Ａ隊勝聞該塲足球隊甲組將於星期六與工部局電氣廠西人足球隊比賽下星期日赴震旦大學比賽云 
[日本義勇團秋季射擊大會]  
　　十日上海日日新聞云上海義勇團日本隊昨舉行本年度秋季射繫大會午前七時三十分全體隊員齊集射擊塲從一百碼至六百碼行着劍各姿勢之射擊至午後四時八鐘競射告終亦快舉也 
[約翰大學消息]  
　　約翰大學學生人數據最近報告約有六百人其中以江蘇爲最多浙江廣東安徽次之東三省亦有數人 
　　該校所出版之約翰聲自一八九○年二月間出版至今共有三十二卷五號本係月刋現議决改爲季刋每三個月出版一次篇幅擴張門類增加另組織週報一種專登載關於該校消息定名爲約翰日規Ｓｔ·Ｊｏｈｎ，ｓＤｉａｌ）每逢星期三出版一次 
　　該校所創之工程科由駐美公使施肇基贈送一千金鎊校長卜舫濟於去年在美時將此欵購得各種器具專供該科實驗之用現添設工程科親科多種以冀將來造就土木工程人才云 
　　該校於本月四日上午十一時爲大學生行入學禮之期入大學之學生今年共有九十四名由李迪雲君致訓詞云 
[中國化學工業社十週紀念]  
河南路中國化學工業社創辦十載所製三星商標各種化妝品藥品等銷行頗廣昨爲舉行十週紀念之期除將各種出品廉價八折外另備香水化妝品物分贈購客以故雖在國慶休業之日門前仍形擁擠聞期限二星期云 
[浦東命案之近訊苦主催緝兇手]  
　　浦東沈家弄蔡順記船廠工人李春芳於上月二十三日被同廠工人兇毆斃命經該管三區一分所將廠主蔡順發及嫌疑犯劉阿四張和尚一併拘解檢廳預審供出正兇徐毛濤等在逃無蹤以故蔡等三人奉諭暫行交出外俟緝獲正兇再訊在案兹悉屍父李少卿因見蔡等交保出外後冤無可雪迭次具呈檢廳請求昭雪 
[印捕無故開槍]  
　　老閘捕房四百零一號印捕於昨晚八時飮酒過醉至愛多亞路湖北路口上差八時半提燈會經過後該印捕忽向天開槍兩響幸未傷人當由另二印捕到來將該印捕帶入捕房報告捕頭請核 
[救火車空跑一次]  
　　昨午後一時許公共租界救火會得悉虹口愛爾近路北山西路口發生火警當由救火員立驅皮帶車風馳電掣至該處並未見有火烟旋因該處六百七十一號門牌某米店進出之人甚爲忙碌疑其屋内有警即入内察視見係辦理喪務該救火會等乃知係人誤報遂各駕救火車遄回當其到塲時左右鄰居亦疑有失愼之事故皆飽受虚驚云 
[小火即熄]  
　　江北人張瑞龍皮匠業住閘北新民路其妻金氏前日九時因煮飯遺火幾肇焚如當即救熄昨經四區顔署長傳到該氏判罰洋兩元以儆 
[張欣生妻控告任關林　經理米店侵欵避匿]  
　　張欣生妻徐氏因伊夫所開張萬興米店經理任關林侵佔賬欵延不料理人亦避匿因以刑事提起訴訟投地檢廳稟請提究已由王檢察長核准飭派法警往緝該被告到案訊究一面諭該氏檢呈證據候核 
[家庭爭鬥之控案長子打次子扭控長媳]  
　　揚州老嫗魏孫氏住居曹家渡前日偕次子榮連扭長媳常氏至四區四分所控稱婦人近隨次子從原籍來滬詎長子文章屢次與榮連爲難今又藉故糾集多人毆傷榮連内部而逸因扭長媳到案請究當經李署員質訊之下據常氏供丈夫向弟索賬口角並無糾衆行兇情事轉解司法科核辦 
[圓麥究係何人運去]  
　　吳淞路義昌米行夥寳山人李松海昨扭船户許阿金至四區控稱上月由光復路長順源米行託民代買圓麥三石當在羅店購進託該船户運滬交卸今向長順源收取麥價據該行云麥未收到請爲究追經顔署長質訊之下許供貨山該行出店張鳳山來船運去傳到張鳳山供稱上月二十四該船户來行喚往船上取貨迨至該船忽稱頃已有人來船運去餘不知情判押候查明核辦 
[雉妓拉客兩則]  
　　漢口路一百十五號福州路一百四十八號兩處雉妓院内鴇婦倪李氏陸四實均因迫令技女夜間沿途拉客經專查妓寮之中西兩捕查悉據情稟請公共公堂出單傳該兩鴇到案訊辦又雉妓梁金花裘金珠張桂紅均因於深夜出外沿途强曳行人狎遊前晚被四百三十三號一千二百三十八號等華捕查見分别將三妓拘入捕房捕頭飭各存洋十元保出着自投公廨候示 
[少年狎妓之下塲迫而行竊]  
　　前日有衣服麗都之蘇州少年王再興至永安公司内私取夾金表練九條攙之而出當爲該公司稽查察破嗚由包探汪竹生將人贓拘入老閘捕房經捕頭詢問之下據王供前在浦東某公司爲冩字因私收賬銀五百餘兩至妓院化盡故迫而行竊等語捕頭飭令收押候解公堂訊辦 
[賊偷大鐘]  
　　竊賊周榮生昨晨至法租界竊取瞿林書家之大鐘一只而逸當爲事主察悉出外鳴捕上前將周追獲連同原贓一併帶入捕房經捕頭詰之周供認行竊諭令管押聽候解堂訊究 
[中華職業敎育社通訊]  
　　社址上海西區方斜路三四八號 
[本届徵求社員本外埠國外三起總結果]  
　　第五年度徵求社員仍用分隊比較辦法每隊設正副隊長各一員隊員十員外置正副總隊長及總幹事主持一切凡分本埠外埠國外三起自爲比較本埠共二十五隊外埠二十六隊國外三隊但外埠徵求時正當暑假國外則路途　遠音訊稽遲故尚未一律報告兹先就已報告者作一總結束則先後共徵到新社員一千零六十八人社費四萬六午二百八十七圓云 
來函 
[浦東高行蔡海榮來函]  
　　前讀本月七號報載浦東高行蔡海榮乘輪失足墮浦溺斃等情其實當時溺斃者爲顧鎭之蔡順榮傳聞失實爲此函請更正以　羣疑浦東高行蔡海榮　九月初九日 
[國民生計雜誌社來函]  
　　敬告内地店員（租閱成功立業書籍規約）一諸君子方便租到此書須善爲保護勿任汚損一租閱期以接到此書日起七日爲限或收買或寄還均須於七日内結束以全個人道德及信用並養成尊時守約戒遷延惡侵蝕表高潔重人格之良習慣一得書後如有志收買於七日内驟難淸算得於限内發一郵片述明緣由另酌定一緩交日期清還惟至遲不得逾兩足月一本社所出各書爲閱者方便計此本與彼本記載事實不相連接勿必求全得一二本能仿照前人治生奏効方法活用之遲早可以達成功立業之望一閱者不重在得書重在閱後覔得成功立業之要訣扼要記出如期寄還俾廣流通使僻遠之地商店志士亦得寓目則功德無量一宻還時應照式用厚紙捲封詳細開冩切勿疏漏腰束一線郵資粘足國民生計雜誌社謹訂 
　　附啓（欲知備細可參觀九月初九日申報第五頁廣告） 
來件 
[交通大學上海學校工程學會緣起]  
（科學）的驕子是誰（文明）又是誰的驕子誰呌人們用手斧去培植·更用腦髓去灌溉（文明）工程除掉了科學的工程是誰在中國科學是生客科學的工程確替他張帖了許多廣告頌揚工程的呼聲正鼓着波浪推着滿載科學的船向四方 
　　工程先生到中國服務了不少年完全不曾受過酬報在以前選情有可原因爲不認識他先生的性情和主義在現在已有許多人調查他·認識他·研侒他·並且知道他是至公無私的若不急求酬答似乎於理不合 
　　酬報他要怎樣要保存他的固有如果没有新的創造要發展他的未能如果在能力以内要收集材料以爲研究的張本要搜尋更深的智識以得更可顯的工程方法固然遣不是個人辦到的也不是普通的羣衆們辦得到的是我們學工程的人應有的懷抱應負的責任 
　　交通大學上海學校有兩種工程科每科裡又有許多門没有一個學會來聯絡·來鼓勵·來討論似乎無從展我們的懷抱無從盡我們的責任知道了這個同學們哪一個不該做這工程學會的發起人我們擬的章程不過是一種發動成不成還在有懷抱負責任的同學們請出來帮助我們請出來敎導我們　　　　　　　 
　　章程提要（一）宗旨本會以研究工程學術討論工程問題引起同學對於工程上之趣味及觀念爲宗旨（二）名稱本會定名爲交通大學上海學校工程學會（三）會員凡本校大學部同學均得爲本會正會員中學同學均得爲本會正會員大學畢業同學均得爲本會名譽會員（四）會務一開工程研究會二請工程界名人及科學家演說三科學及工程表演四參觀工廠五發行工程學報（五）職員會長一人副會長一人記錄書記一人會計一人幹事一人（負五項會務之賫）任期皆以半年爲限 
（六）願問本會請本校敎職員爲本會顧問 
　　職員錄會長陳廣沅君副會長吳達模君記錄書記沈昌君通信書記趙景澐君會計湯天棟君幹事邱凌雲君金詠君負演映科學及工程電影之責楊立惠君謝升庸君負請工程科學名人演講之責王守恒君負開討論工程會議之責陳體榮君負收集并保存工程學報稿件之責茅以新君張玉麟君負參觀工廠之責黄克素君楊恒君負一切印刷庶務之責 
雜評二 
[國慶之新陳腦戰（旡用）]  
　　一人具一腦一腦一時發一思想吾就號稱人口百數十萬之上海觀昨日第十雙十節興高彩烈揚厲鋪張此時人人腦中各有一（中華民國）在其心同其理同也 
　　然此百數十萬之腦所發之百數十萬思想端緒萬千奚能一貫欲解剖而分析演繹而歸納則一種爲陳腐之腦其性麻木其象頽唐意以此國慶日於民有利於官無益提倡之難保不被打破官僚舊習來上峯之詰責喪一己之祿位取締之抑壓之假保安之美名行威壓之素願立憲國家之政府若此令人悶死亦可羞死一種爲新利之腦其性活潑其象興奮意以此國慶日非偶爾得不自由無寗死惟長保此國慶斯能發撝自由之精神也鼓吹之將以鍜鍊民氣維繫國運是民之責非異人任政府而贊我舉焉吾行之政府而忌我舉焉吾亦委曲以行之以天下者天下之天下非寡頭政府之天下天下旣不專屬寡頭政府國慶亦應責諸國民爲主不爲客爲施不爲受吾之所愛者爲國苟利於國雖艱辛困苦樂爲之吾之所守者爲法苟不乖法雖詆毁梗阻亦努力之語曰前事之不忘後事之師吾民經一度國慶受一度敎訓增一度閱歷則憑吾之腦以發爲思想而運用之從今日起寛以三百六十有五日之期間凖備下屆國慶之應如何如何吾敢斷陳腐之腦之不能戰勝新利之腦也國民勗旃 
公布欄 
[上海縣公署]  
　　批示城北慈善會會長呈請備案由來　具悉該會必存濟困益擴營舉洵堪嘉尚應准備案並給示布告可也此批 
　　布告爲布告事據上海城北慈善會會長沈錫圭　呈稱竊本會鑒於滬地人口繁多而失業者居其大半　困無可生活者尤所在多有際此時局　亂百物昻責之秋菲多設慈善機關無以資補救而培元氣查滬抽慈善機關固屬不少然施衣施米以及施棺施葬俱　消極行爲欲圖救濟貧乏令人人得自謀生活非借給　本不可本會同人向持積極救濟主義由同志十餘人輸資辦理已歷五六年之久無不勸募捐欵近因推　漸　因訂定章程辦施米施醫等善舉假九畝地大境爲辦事處以　事地點定名曰城北慈善會經公推錫圭爲會長文枬福同爲副會長爲特將金體　事姓氏錄並印刷章程各一份呈請鈞署備　並乞給示布告周知實爲公便等情並附印刷章程姓氏錄各一份到署據　除批示外合行布告仰各色人等一體知照特此布告 
 
 

Page 16

 
 
   
 
 

Page 17

 
 
   
 
 

Page 18

 
 
自由談三十節國度紀念號 
[雙十十度之嘅言] [  吳黨園]  
　　雙十於今十度矣我於此十度之雙十瞻顧時局不禁有嘅而言曰昔越王爲吳所敗以十年生聚十年敎養之功一舉而滅吳方其瘡痍滿目政敎俱廢之際誠又何異於十年前之中國而中國革新共和初期爲越王之所爲從事於生聚敎養又何料迄今十年旣不能言生聚則連年兵禍之未息骨肉自相摧殘重以傷固有之元氣而學業之建設未全重以經費之不充百方之阻難使反退縮而無進步嗚呼以中國之地大人衆欲求富强而雪恥固不能收越王廿年之功或須待諸四五十年以後而舉國當此十度之雙十節拊今追昔似不能不思夢醒病回以亟謀生聚敎養之法者須知雙十之雙十轉瞬又欲來臨東吳未弱齊楚方强雙十可度太平洋不可得而度也 
[動儷記沈禺] [  禹鐘]  
平林漠漠中有少年男女連騎並轡而行時爲秋深木葉黄落馬下蔓草已枯駿蹄踐之沙然有聲已而向晚斜陽染遠岫作深紅色歸鳥冉冉没雲際似卸殘照而逝者二人指語風物鞭絲上下爲狀滋樂少年曰瑾貞晚景佳乎女郎頷首應之曰佳少年復微喟曰數年擾擾戎馬間髀肉銷盡而卿亦勞瘁至容都改今日得從容村路亦幸事已女郎囅然曰毅士君亦愛此鄉村風味耶則當年燹愛柳村爲焦土過矣且此村山水我滋受其明秀苟爾我得此幽境而終老者不較歸面鄉人爲勝耶少年曰然吾事後亦滋悔之特在勢不得不爾須知天下綰兵之人苟不以焚殺爲事者萬難著其功績今兹少將之頭銜詎非以焚殺博得者耶言已微喟是時日已就瞑女郎四顧曰夜色起矣計程尚十餘里吾等今且疾行不爾則夜色一沈行且不能辨路少年應曰然遂揚鞭策馬前趨蹄聲駸然似破此晚景之沈寂者已而隠約有孤城現於目前二人同聲曰至矣仰望空際尚能辨色遂縱馬向城旣入市街燈火已滿耀眼生纈二人戰後歸來覺此故鄉承平之象在在可樂默念苟不爲愛情犧牲者又安忍與之久闊耶我文起局絶驟初未述其究竟今當廻筆序之少年者名陳毅士倜儻負雋才與其同里女子周瑾貞傾心相愛二人才品相埒心性亦膠合顧毅士已聘於某氏六州鑄鐵無術能回知不爲澈底之解决將永永無自全之望毅士本懷遠志此時又爲環境所激遂密商於瑾貞曰情塲無受降之城降者其痛且甚於戮今情勢日急而無情之歲月又力張其婚姻之網以撲人苟不早爲之計後顧將不堪設想余意方今中原正多故而余又素有投筆之願苟得卿允余偕行者雖萬死無恤瑾貞聞言久久始答曰聆子言詎欲效江湖亡命耶毅士慨然曰此外果有術可圖全者亦無不可特吾意已决萬無畏縮之理瑾貞曰然則行耳遂各以書留别其家人而宵遁毅士旣投身行伍屢建戰功數年後擢爲少將瑾貞初爲紅十字會看護婦迨毅士達後遂在軍中佐理文書至是始識愛情之眞味經憂患而愈見其濃摰顧二人均以禮自守初無逾越常軌可質諸暗室也當毅士與瑾貞偕逃時情急勢迫更無旋之餘地初非仇視禮敎故爲此驚世駴俗之舉動方之今日輕薄男女假自由戀愛之面具以行其桑濮之邪行者萬難並論嗟乎如毅士與瑾貞者蓋眞能改造環境以保其愛情者其出亡實出諸不得已爾一日毅士謂瑾貞曰爾我離鄉且數載而長日相共初無名義可循余意天下爲父母者其心咸極兹藹凡其子女之所爲雖有過眚久之必能相諒矧爾我行事之坦白均可質之天日者而頻年流庽使老人倚閭尤非所安今當先以書白爾我之志苟見允者則秋風滿地正可動張翰歸思也爾我歸後宜即謀成禮則後此門以内事畀卿主之而男兒當出外謀立功業余旣倖獲微勳行當益謀自奮以報國家須知爾我未結婚時身許愛情旣婚以後則此身應許國矣瑾貞亟韙之書去未久兩家均報可且道憶念之苦二人大喜遂即日告歸旣歸之後一星期適值雙十節滿城國旗飄揚觸目皆呈錦繡之象而毅士與瑾貞即於是日成嘉禮鄉人均稱美不置爲國貨且爲彼夫婦賀也是夜賀客旣散毅士謂瑾貞曰從軍數年直爲愛情而戰今勝矣彼殘暴之環境已棄甲曳兵而遯不復相溷嗟夫我愛今兹可許我一吻矣遂吻已乃曰爲愛情吻且爲國吻此吻蓋出亡時勢涙所換取者也 
[雙十節詞] [  天虚我生]  
　　民國十年雙十節瘦鵑索詩十首以實篇幅爲塡望江南十疊信手拈來祗就胸中塊壘冩十年一覺之夢影已耳 
　　雙十節打起十番鑼民國今年剛十歲大家來唱鳳陽歌笑話不嫌多 
　　雙十節追溯到元年九月剛逢初一日大旗五色簇新鮮國慶紀開篇 
　　雙十節潦亂二年間革命軍人重獨立地方制度倡分權南北啓猜嫌 
　　雙十節推到第三年復辟謠言先起宋帝王思想欲推袁醖釀到籌安 
　　雙十節却笑四年中貽臭魏文同阿魏推翻洪憲舉元洪民意造成空 
　　雙十節五六七年來失國黎侯因復辟下車馮婦未成材東海繼登臺 
　　雙十節最好是前年敵愾同仇思射日勞工得意欲登天賠欵免完錢 
　　雙十節去歲在今朝戰禍天災雙夾棍武人政客一團糟風雨正飄搖 
　　雙十節今歲又重逢五等徒刑開特赦一班制憲未成功南北正交鋒 
　　雙十節希望到明年四萬萬人齊禱祝只求安靜不求仙成敗聽之天 
[三十大慶] [  瞻廬]  
　　十字里十弄第十號門牌有黄堯圃先生者年三十矣夫人曰桂荃與先生年事相等十年前生一子曰運萬㕠十節之感想　迷夢與覺悟　　　　 
玉雪可愛聰穎絶倫今歲國慶日先生折柬招賓客有三十大慶設席候光字樣屆期賀者雲集杯盤酬酢極一時之盛 
　　酒數巡客有舉杯爲先生祝壽者先生曰否否今日非賤辰也又有舉杯爲夫人祝壽者夫人亦曰否否今日非賤辰也客咸大詫曰然則所謂三十大慶者果何所指而云然耶 
　　先生笑曰今日之宴全爲小兒而設十年前之今日小兒呱呱出世恰與中華民國同日誕生中華民國舉行三十大慶之期恰亦爲小兒舉行三十大慶之期與愚夫婦無與焉衆鼓掌稱善爲浮一大白 
　　先生又曰三十慶宴雖爲小兒而設然愚夫婦恰亦同庚三十可謂巧值矣且猶不止此寒舍之門牌適爲十字里十弄十號鄙人姓名曰黄堯圃每字之中均含有三個十字以及拙荆曰桂荃小兒曰運萬每字之中亦包含有三個十字且滿座嘉賓其數恰亦三十三十大慶之期在在均與三十相關是宜連舉三十杯以賀之衆鼓掌稱善爲舉三十杯以慶此盛會 
　　席散先生夫婦導衆賓至菊圃圃甚廣栽菊至數百種十色五光不可名狀視其額則題曰（堯圃萬卉）每字均含有三個十字下署十齡童子黄運萬題衆賓折服曰黄郎年甫十齡已英英露爽如是前程寗可限耶因脫帽呼黄郎萬歲三十節萬歲中華民國萬歲 
[三十節歌] [  楓隱]  
　　中華民國十年十月初十日大家同慶三十節憶昔民軍起義武昌城遠近響應莫不興高而采烈是時適逢陽曆十月十號以後遂定此節號雙十流光如駛轉瞬又十年雙十節遂變三十雙十節旣當慶祝三十節豈可寂寂有客聞此急搖手君發此語我心戚自從民國十年來共和二字徒有其名無其實但見軍閥官僚跋扈而飛揚吾儕小民自由幸福實未享一日今兹尚欲談慶祝黄連樹下操琴母乃類狂易吾聞客言發大笑君言不免太拘執須知民國從前尚未滿十年譬諸兒童尚在孩提日政府社會都未遵軌道法美先例可援釋如今旣巳十年逢去彼成人之期無多日作聖作狂任自爲祗須四兆同胞齊心而努力倘然大家果能把此三十兩字顧名來思義崢嶸露角非難必所願嗣後行政界三伐三洗舊習改十目十手凛指摘軍閥界三戰三捷專對外十盪十决殲强敵立法界三占從二輿論采推一合十議案决司法界　愼三典庶獄矜十全爲上民命恤外交界誦詩三百備專對語通十國蓮翻舌敎育界三育 
[軍閥失敗英賓　字　　　　]  
並重勤用功十年窗下弦誦習實業界商人利市三倍贏農夫多收十斛麥其餘各界莫不三千三百習禮儀十漸十思修道德人人果能照吾此言來實行將來可慶之事當非一行見民國自從十年以至百年千年億兆京垓年國勢突飛猛進可以軼英抗法嫓美鞭撻德與日大家快來慶祝快來慶祝莫再過作頽喪語他日三島十洲定有五色國旗飄揚與彼天半雲霞爭鱗而比潔 
[去雁] [  烟橋]  
　　雙十 
　　昨天多承你給我一封狠懇切的信我又是感激又是慚愧我是年復一年依然故我與世周旋狠覺得没有趣味不像你少年英俊大有作爲雖是現在略略有些挫折究竟幸運也趕着要來咧請你耐着心性不折不回的向錦紣繡的前程走去那個終點可是久浸在和平的空氣裏面等你呢我想今天也是你的華誕你有祝頌我的話有贈我的紀念品來而不往非禮也我也得要胡謅了幾句盡了一點朋友的交誼我聽得你的家長說（你不日要到美國去游歷）這是狠好的事情一來可以廣見識增閱歷二來可以結交西方的文化還來可以轉 
[軍閥失敗英賓題　　　　　]  
運給一輩子新青年希望改造成功一個新中國但是美國是黄金世界一切都有豪華的氣概我願你多帶些精神來不要帶形式來這是我希望的話說這是今天的壽文也好說是送行的序也没有不可以呢咳我是世界上的贅　只有那些國故先生和社會上没有呼吹過新空氣的來和我想好恐怕千載以後只成了歷史上的陳跡没有立足的餘地呢想到這裏我狠惶恐你看風片雨絲即刻要催我去了不知道隔幾時再和你相逢得狠密切黯然銷魂者别而已矣珍重千萬 
　　重九　十·十·十· 
[三十節] [  張舍我]  
　　國慶日一天體育塲的閱報室裏只坐着一對少年男女（蘇良生）我要求你的問題你說總有一天回答我我等了你半年了到底要到何時呢我眞欲望穿秋水了 
（陳君瑛）什麽問題····哦曉得了我還没有决定請你再等幾時罷我們年紀還輕····你可是二十歲嗎 
（良生）（竪起兩個手指·一雙十 
（君瑛）我也是雙十（竪起兩個手指·）我們正當有爲之年 
（良生）今天的國慶是前人造的我們自然也可以做驚天動地的事業呌後來的紀念紀念 
（君瑛）我極佩服你的志氣古語說得好有志者事竟成又說匈奴未滅何以家爲現在的匈奴要將我們吞併了····待我們滅了匈奴再說（家）的問題罷 
（良生）呀····（外面有呼聲）外面有人呌我去了···· 
我很和你同意我去了一言如山終身不可改了再會（出去·） 
又有一個少年人進來臉上露着又驚又喜的容狀 
（少年）瑛妹你一人在這裏嗎我尋你好久了昨天晚上我見你的令堂我說起那個問題令堂說要問你自已的意思瑛妹你的意思究竟如何 
（瑛）我...我和蘇良生有約了黄先生你...... 
（黄）呀有約了嗎我没希望了嗎唉 
（瑛）不是我說我要嫁一個救國救民的英雄他說他就是英雄我說眞能救國救民的纔是眞英雄我不肯嫁給一個僞英雄他說他定要去做個眞英雄你也有志做個英雄嗎 
（黄）我早立志欲做英雄了不過我便做了英雄也没甚快活 
（瑛）爲什麽不快活 
（黄）因爲没有了你 
（瑛）若你做的事業比他更大更能驚天動地我必...... 
也極願意...... 
（黄）那麽請你看了我現在是二十歲十年以後我若不是個英雄我决不是中華民國的國民 
　　二十一年以後公共體育塲裏又舉行國慶紀念這時塲中男男女女正不下三四萬人人人而露喜色意氣揚揚不可一世場中遍懸五色國徽迎風招展也似在那裏自鳴得意這時中央一雙高大的講演壇上站起來一個英偉的少年大聲道同胞諸君靜聽於是台下頓時肅靜無聲少年續道諸君知道我們的國慶是雙十節但自今年起我們多了一個三十節因爲去年民國三十年的三月五日是我國掃平匈奴爲全世界造永遠和平幸福的第一日所以定爲三十節......掃除匈奴的就是蘇黄二個志士他們雖然爲國而死實將與世界同壽今天吾們舉行三十節慶祝就是要紀念這兩位先烈兩位英雄於是台下人高聲大呼曰英雄萬歲三十節萬歲 
[三十節小談] [  文海]  
　　中華民國自武昌起義猶一孩之呱呱墮地忽已十稔而此孩如一孤零之兒乏人保管人人均可欺辱此可憐兒十稔之中受災受難無處可訴幸其命根猶長試觀昨日之國慶紀念適逢十年十月十日由此推測以十化百化千非三百三千年乎 
[國慶日談屑] [  鵑]  
　　國慶者慶國也國無可慶而必强慶之傷已 
雙十猶言兩個十字也一十字表示慈善一十字表示犧牲敢拈斯意與國人共誌之 
　　國慶日人人有笑容傷時之士則雖强作笑容而笑容中仍有涙痕在 
　　國慶日宜閉户靜坐展地圖觀祖國十年來失地幾許并自責其未盡國民之職 
　　國慶日國旗遍市上人人似頗愛重之者願吾四萬萬人同立其下愛護此五色之幟勿令受他國人摧殘并使其異日飛遍世界至於日之出没處 
年年有雙十節顧明年之雙十節得眞樂勝於今年之雙十節 
 
 

Page 19

 
 
   
 
 

Page 20

 
 
常識 
國慶補刊 
常評 
[雙十節與三十節] [  漸]  
　　我中華民國之國慶日爲十月十日故謂之雙十節此雙十節足以喚起我國民之愛國心 
　　年年慶祝雙十節忽忽十年矣今以其爲十年十月十日也故特稱之曰三十節此三十節我愛國之國民有若何感想回溯十年往事年年可弔也而年年視爲循例之國慶此一年中國民之生命財産損失於兵災水災者不知其幾何其可弔更甚於往年而我愛國之國民仍忍痛而視爲循例之國慶 
　　雙十節年年所同三十節本年所獨我中華民國於萬斯年年年當有此雙十節之國慶而此三十節之國慶則惟此十年十月十日之一日 
　　我祝自今日以往我國民人人覺悟速喚起良心以救國勿再演十年以來可弔之事 
我祝自今日以往我國民人人行使其主權勿再聽官僚武人政客之自味其良心絶不加以注意而自居於放棄之地位 
　　我祝自今日以往我國民之輿論公是公非以正義與非正義爲辨勿再爲感情所衝動黨同伐異而犧牲其寳貴之良心 
　　自今日以往庶幾不負此三十節之國慶而中華民國之雙十節永永無極矣 
道德 
[民國十年雙十節的我見] [  朱隆中]  
每逢到了雙十節的時候就有許多人做了無數的文章無非是感嘆國　痛恨政府物不得其平則鳴却也是不錯不過照鄙人看來天下事並不是感嘆痛恨就可以成功的總要拿定志向實事求事去做纔可有效依鄙人的愚見看來我國衰弱不專在政府要知道我們國民旣然是國家的主體就應負改造國家的責任我國根底腐敗並不是在政府也不是在軍閥是在各人的心裏父母敎其子弟必以升官發財爲第一要事至於什麽服務社會犧牲國事且不知爲何事子弟承了父兄的敎訓日日以升官發財放在心中思想將來如何賺錢養妻子養兒女試問這種汚濁的敎育能彀把子弟變做良好的國民嗎政府是人民産出的國民旣然不良何能有高尚清潔的政府出來就是把現在政府盡行推翻何見得就有高尚清潔的政治家前來代替因爲人民是制造政府的原料原料不好製造品一定也是不會好的倘若不從國民敎育上着力做去莫說民國十年雙十節就是再過幾百個雙十節中國也不會得强固南北也不會得統一 
　　辛亥革使可算是一種族革命不過革了政體的表面至家庭的黑暗國家的窳敗以及社會上種種不平等的階級制度一毫未能革去單革政體的表面不改家庭社會實際的弊端總歸是無效的所以鄙人對於民國十年雙十節的我見就是從今日起願我們大家青年實行國民的本分有一分力量做一分事打破家庭的惡習慣國家的壞風俗社會的舊階級由一人感化十人由十人感化百人一定可以達到我們救國的目的到了那時候國家旣然光明國民也就有了道德國民旣然有了道德國家所建的政府也不會像現在的腐敗了（乙種酬） 
[如何度國慶日] [  瞿愼言]  
　　雙十節爲我中華民國成立之紀念故各機關均給假一日以誌慶祝有識之士固自有其慶祝之法然一班未受敎育及智識淺薄者多不知此日何故給假聞雙十及國慶之名詞亦不知其義何在良可浩歎也 
　　夫雙十節者我中華全國四萬萬同胞之雙十節也故無論何人皆當慶祝之吾以爲諸君如無事在家宜對兒童在外宜對一班勞工苦力之人演講雙十節之歷史而激發其愛國心則誠所謂利用閒日以普通知識輸入社會也若視同尋常假日又麻雀逛游戲塲則匪特辜負給假之本意亦且自喪人格矣（乙種酬） 
經濟 
[節欵助賑] [  夷]  
　　時光容易忽忽又届國慶矣本届國慶適逢十週此十週中之波濤風浪演出可驚可泣之事不知凡幾倐而各省獨立倐而洪憲帝制倐而共和復活偌大之中華民國無日不在颶風駭浪中尋生活一遇國慶總有種種的表示足徵國民之重視國慶也本届十週國慶理宜大大的慶祝一番方足表白我國民贊同共和的眞精神第環顧内國若兵亂若水災滿目瘡痍驚心動魄倘各界將此次慶祝之費若提燈會若旅行費若敘餐費以及種種雜費一一節省起來移作賑欵節無謂之消耗救無數的哀鴻而對於開會講演仍積極提倡豈非一舉而數善備歟行此法者吾嘗聞之（乙種酬） 
法制 
[干涉國民慶祝之非法] [  徐忍寒]  
　　昔法國革命流血百年法人念共和創造之艱難因有七月十四日民主紀念之慶祝大典美國獨立苦戰九載美民思聯邦建設之非易爰有七月四日獨立紀念之慶祝大典我國亦然辛亥十月十日武昌起義一役流血十餘省耗財數百萬而其先英傑志士之競擲頭顱以推翻專制者不知其幾千百人故我人及我子孫得享共和國民自由平等之幸福悉屬諸先烈犧牲締造之功則是飮水思源紀念慶祝其何能已立爲大典以垂久遠亦誰曰不宜惟是此種舉國上下之羣衆運動偶或因提燈游行燃放烟火開會演說集衆叙餐等而致阻碍交通妨害秩序及其他一切之細故勢所不免故凡服務軍驚人員當知國慶爲民國大典均宜奉公守法恪遵先哲與民同樂之遺訓竭盡維持照料之天職庶不愧爲忠於民國之公僕苟其不諳法律任意干涉妨碍國慶大典則不特貽笑先進友邦抑且剝奪人民約法五條四項所賦之言論集會自由其指揮長官當受刑律百零一條紊亂國憲之制裁而其濫用職權妨害人民行使極正當之權利更應受刑律一百四十八條之凟職處分此我民所不可不知也我國三十節國慶大典全國國民公私團體苟有被軍警横加干阻以致不得稍伸慶祝之忱者極當援據國 
[强盗勢力範圍内之國慶]  
法起而抗爭若畏首畏尾知惡不舉則已喪失共和國民之精神厥罪維均是否有當尚祈海内法家正之 
衛生 
[國家之衛生國民自助] [  蔡行素]  
　　民國肇造於兹十載譬之家育麟兒自湯餅設宴以至十週初度其間保護養育者之心思勞力當已費去不少保護養育之成績可於兒童之體力學業觀之十齡兒童論理當已修畢國民學校學業其身體當如春芽怒茁活潑健旺由幼童時期漸達成人時期蓬勃之氣當不可遏抑顧乃尫瘠逾常遲鈍無比性靈窒塞體魄未强重以二豎内侵風寒外襲元氣凋敝日甚一日揆厥原田雖或不正之氣有以釀成斯疾而保護養育者之職責無乃亦有所未盡民國十的來之内狀宛如尫瘠之兒困於疾病亟待補救而國民智識低淺更當牖其性靈開其智竅夫我中華民國者中華國民之中華民國也我中華全體國民苟能協力同心舊圖自救無論國内之蠹不能爲患即國外之敵亦不能爲悔今者民國十年十月十日之國慶紀念又至吾儕歡欣鼓舞希望我艱難辛苦締造之民國日新目盛自此而百年千年萬年焉我億兆衆無疆之庥皆於民國十年以後期之吾饆允宜距躍三百際此民國三十紀念國民全體慶祝之良辰作自頌自禱之詞曰國民自助民國萬歲（乙種酬） 
雜錄 
[對於三十節慶祝之希望] [  竹賢]  
　　自民國成立以來已十載矣而此十年間兵災及水旱之災幾於無年無之小民之流離失所老弱之轉入溝壑稍有人道主義之想思者莫不疾首痛心曰如之何如之何苦吾國矣苦吾民矣而今日熱心提倡國慶慶祝諸君則故張其詞曰往歲雙十節今年乃三十節其解義以十月爲一十十日爲雙十民國十年爲三十因三十之相逢即加進一十而以三十節名之噫三十節固應慶祝然南北不統一外交不一致太平洋會議應如何對付吾國民盍於此良好之國慶日計議及之他日之南北統一外交一致之得告成功或卽由此三十節國民慶祝之精神籌得之策略發展所致未可知也果爾南北統一外交一致爲國民慶祝三十節精神凝注所致則今後雙十節日之慶祝將更進而行雙十節之雙慶祝矣希望如斯不識果能如我願否（乙種酬） 
[國慶與懺悔] [  德生]  
　　一年容易又届雙十節了今年恰好十年亦稱三十節恰好九月十日有的稱四十節這也是納罕的事掛旗搭棚舉行慶祝若把（慶祝的價值在那裏）這句話去問人他答道今日爲民國成立之日慶祝是紀念之意我以爲信仰趨赴的事必須把這事批評起來確有信仰趨赴的價值才值得去信仰趨赴回頭試想十年來掛了共和的招牌實際上怎樣不是戰爭就是匪禍不是逃荒就是鬧災歸納一句民國已糟極了糟極的國可慶什麽我並非喜歡說掃興的話確是件件事都可痛哭流涕所以我們非特不去慶應該懺悔呢國民的懺悔放棄責任是中國人的最大弊病政府官吏怎樣國民置之不問不聞眞是（袖手旁觀）（隔岸觀火）所以現出五九的國恥紀念以及私借外債交換條件種種賣國之劣蹟這是國民不負責任爲造成此種不法行爲之開端否則國家的分子萬衆一心萬目一的去監視政府也使他們有些膽怯所以國民負一分的責便有一分的力量内可以糾正政府外可以抵抗野心國但過去的怎樣來跪在良心之前鄭重的懺悔 
　　政府的懺悔假公濟私是中國人最大的遺毒國民舉我治理國家那是爲公的非爲私的但歷來官吏爲私的多所以居高位握大權的私心的範四愈擴張私囊飽的時候愈多某經略使領了軍餉名爲征蒙實則自已享受了某督軍假做壽之名大收賀禮其餘如借外債者名爲接濟中國財政但確實到財政部者不知要打什麽折扣杭人謂（對折攬腰　七折八五扣）眞要到這樣地步總之稍有支開動輒累千累萬爲官吏者明白管理國家之責而非爲私的便無營私舞弊欺罔國民之事發生但過去的怎樣來跪在良心之前鄭重的懺悔 
　　智識界啊實業界啊大家都來跪在良心之前鄭重的懺悔說（以前種種譬如昨日死以後種種譬如今日生）懺悔完了再來慶祝紀念慶祝中國歷史上空前的盛舉紀念當時先烈一點革命的精神並且激勵我們創造將來的紀念（乙種酬） 
[小說大觀廉價贈物]  
　　陽曆十月十五日截止　外埠以發信日爲限 
　　每册有五彩時裝妓女照片精美簡峭短篇小說 
　　每册有趣味醲郁長篇小說筆記劇本詩詞歌曲 
第一第二第三三年每年四册减售三元第四年三册售三元每年均附贈名人書畫屏聯一元購二年者售五元八 
四年者售十元五角贈屏聯四元書畫屏聯數十種陳列店内請任意選擇　　上海棋盤街文明書局發行 
 
