# 1922 - 261 - 4917814

 

Page 1

 
 
   
 
 

Page 2

 
 
   
 
 

Page 3

 
 
時評 
[時局現狀（冷）]  
　　時局至今日各方之有力者皆如病後聊事休息以待後圖故無積極之進行地方得以稍安而無關重要人物亦得以暫露頭角 
是以統一旣無具體之進步爭奪亦無明顯之實行國會若有若無以存在也內閣若即若離以成立也各項根本問題若明若昧以延宕也其最急者惟設法財政以暫過目前耳總統如是內閣如是各軍閥如是各政黨亦如是 
雖然茍至休息稍久力量稍復皆以爲機會可圖之日至者則仍各向其自以爲是之途前進耳有何異於以前之紛紛 
[國內專電]  
　　北京電今日特別閣議决改一千萬庫劵爲八釐短期債仍以俄賠欵擔保條例卽公布（二十五日下午四鐘） 
　　北京電黎漾日通電首述唐閣同意案經衆院退回後言元洪爲采納羣言起見特任王寵惠爲國務總理以全權組閣所有各部總長悉聽自由支配絕不過問現已從總理之請先行派署俟國會三期開會提交同意（二十四日下午六鐘） 
　　漢口電鄂商聨會分電京滬否認第四屆會國商聨會移京開會 
　　漢口電羊樓峒茶工要求加薪罷工此間茶商大恐慌 
　　漢口電武漢各工圑及京漢隴海各路工人代表千餘人敬㈡㈩㈣晨在扶輪公會議决如至徑㈡㈩㈤午後八時粵漢工潮未解决卽一致罷工並組救死隊五百名交通調查兩隊各百名主持罷工後進行又諶家磯揚子機器廠工人爲援助粵漢漾㈡㈩㈢日罷工另提改良待遇五條（以上二十五日下午三鐘） 
　　漢口電川鄂交通回復入川鄂軍已開始撤退川派賴心輝一旅駐夔巫與鄂軍第三旅聨防 
　　漢口電旅鄂贛同鄕紛電京保反對李廷玉並函蕭請代主持蕭敬㈡㈩㈣覆函允代轉呈府院核辦 
　　漢口電聞何佩鎔運動長鄂吳巳允電京力保吳又保魏聨芳復任財廳長調鄭焯至洛任軍需長　　漢口電馮澐見京漢工人將罷工敬午再向粵漢路局調停無結果現已電部請示並爲罷工後之預備外傳鄂省工潮不無政治意味蕭已令軍警嚴防交部又派僉事何道仁敬到鄂調解 
　　漢口電洛吳急電王都慶部二十一混旅與陳嘉謨四十九旅尅日赴鄭（以上二十五日下午四鐘） 
　　香港電水警廳改爲江防司令部廳長龍榮軒准辭職任陳永善兼江防司令 
　　香港電傳許崇智扮商人逃往汕頭乘輪赴滬 
　　香港電江門銀業行因軍人强逼十足兌換紙幣昨罷巿 
　　香港電前省長翟汪省酬應甚忙（以上二十五日下午九鐘） 
特約路透電 
[英土軍事行動]  
　　二十四日君士坦丁電基瑪爾騎隊昨在恰萊克境內越過中立界線距英軍陣線甚近砲彈可及恰萊克總督巳派人警告之囑其退出中立界明晨六時施特爾威旅長將與土代表集商土軍和平退出之辦法而君士坦丁協約軍司令英人哈林頓將軍亦召安戈拉代表來見向之交涉衆料協約國現己接受土國關於塞拉斯之要求彼此當可有友意的諒解 
　　二十五日倫敦電恰萊克消息土軍已退出中立界大約土軍所奉進行之令係在協約國巴黎會議結界消息未傳到以前所發 
　　二十四日君士坦丁電英國驅逐艦斯譬地號今日在瑪摩拉海中與荷蘭大漁船相撞致在七分鐘內沉沒溺死船員十人餘八十七人遇救 
[英國對於近東問題之輿論]  
　　二十五日倫敦電巴黎會議巳有結果近東時局乃大鬆動羣情固大爲欣慰然輿論頗以政府始則堅持繼則退讓致損失英國威望爲異威斯明斯報指此爲外交上重大失敗謂政府果稍沉默不作大言則今日協約國之供獻或不致若是之逾格慷慨云即表同情於政府之報紙亦覺巴黎新决議間有難以忍受之處但謂最安穏之政策旣巳採行未始不善蓋保持協約國之和協亦一甚重要事也云輿論最反對者爲東塞拉斯交還土國之擔任而最歡迎者爲委託國際聨盟會以維持海峽自由惟主張聨盟會自募軍隊不可仰賴外之軍隊至於基瑪爾將軍接協約國公牒後熊度若何言者不一君士坦丁某方面稱公牒已發生良好印象然他方面則謂基瑪爾將軍仍抱强硬熊度必欲立即不附條件的佔領東塞拉斯並欲俄代表出席和會預料法人 
勢力當可使基瑪爾俯就範圍法報對於時局之有起色頗爲滿意與英國同聲稱讚克松之顧全和平並承認英國服從協約國意見之偉舉 
[法國調查士麥那之火]  
　　二十五日君士坦丁電法國最高當道以爲士麥那之火非士人所放就調查所知避難人所傳土人將火油遍洒各街及各房屋之說毫無根據在火起以前阿米尼亞人聞曾有從房上擲落炸彈等仇敵行爲說者遂揣臆土人因此施行報復計畫 
[法國賠償委員辭職]  
　　二十五日巴黎電賠償委員會主任杜波益氏因與普恩賫氏討論許德國停付賠償事意見不洽業巳辭職 
[美國陸軍操時炸彈暴裂]  
　　二十四日美國米諾拉電今日有大炸彈機一架在末區菲爾特參與陸軍大操因機損墜地當觸地之際火燄四射全機被燬共死六人內有三人屍體成灰當時在場觀者共有數萬人 
[愛爾蘭之現狀]  
　　二十四日倫敦電愛爾蘭暴舉案雖仍未巳而其前途日見有望國會辦公甚勤惟狙擊國民軍之舉動仍時時發生斯里哥地方戰事尤烈具爾法斯近雖稍靖但騷亂猶不能免 
[海參崴政府與張作霖之密約]  
 
 

Page 4

 
 
　　二十五日東京電國民新聞載稱海參崴狄特里志斯政府與張作霖訂成密約海參崴所存大批軍火巳按照條約運往奉天東京陸軍當道稱日兵退出海參崴後存於該埠之軍火不得不入於狄特里志斯將軍之手狄氏大約將軍與張作霖結合抗拒莫斯科與赤塔政府陸軍當道又謂茲聞狄張巳開秘密談判國民新聞又稱張作霖之日顧問町野氏與張宗昌已在海參崴提取軍火於九月十五日二十日運至奉天東京當局謂轉運軍火事現正在調查中如日本軍官果與聞此事則將嚴懲之外交省則曾否認知悉國民新聞所載各節 
[北方政聞餘紀]  
　　二十五日北京電高凌霨今晨曾參與閣議高於午後正式就農商總長職 
　　二十五日北京電馬龍標巳辭搜查鐵路承運鴉片兼職因搜查時常遭軍人反抗之故 
交通大學無線電 
[近東會議尙有問題]  
　　倫敦電英法意代表在巴黎會議之結果雖克松承認法國以君士坦丁交還土國之要求然猶有未完全一致同意之處眞正爭點爲誰應有管轄韃峽之權乎誰擔保韃峽之開放自由乎英國要求以此爲己任而土國及黑海諸國亦各欲染指此層尙待解决法國知英國果對土宣戰則基瑪爾將不易逹其目的且慮英土開戰土若不勝英國將爲君士坦丁之第一主人翁故繼續力勸英國勿趨極端同時英國巳將地中海艦隊集中於韃峽及博斯波魯斯海而支配瑪摩拉海之航路全線法國亦將增厚其近東海軍力基瑪爾屯重兵於伊斯米德附近以待發展顯以君士坦丁爲目的物英國態度現略和緩其所爭持者爲韃峽之中立與海道之公開基瑪爾有無大口徑之重砲以制英國艦隊逐之出韃峽尙無確聞惟傳說土軍置有驅逐軍艦或封銷瑪摩拉海之重砲英國現有失業者一百二十五萬人若再有戰事捐稅必增中級社會將感困苦此乃英國許多方面引以爲慮者英國獨立工黨之幹事員已分令七百支會凖備反對政府近東政策要求新選舉之示威行動 
　　柏林電美國商部霍佛氏决定以一千五百車之食物原擬運往俄國者改運往小亞細亞 
　　柏林電巳黎消息法代表波益龍氏已赴小亞細亞往晤基瑪爾將軍 
　　柏林電聞俄軍之先發兵兩師已抵黑海外高加索之巴通 
[英荷德航空事業]  
　　倫敦電每日往來倫敦亞姆斯特丹白里門亨堡柏林之航空事業不久即將開幕飛機由德荷英三國航空公司聨合供給辦法絕對平等並擬由亨堡而逹丹麥京城 
[德法實業家集議]  
　　柏林電德國實業界鉅子如克虜伯廠主及各實業公共機關主任等將以史汀萊氏爲領袖於十月八日游歷法國考察兵燹區域屆時將與法國各大實業家會晤共同考察然後在巴黎集議决定組織大公司之詳則以履行與法人呂白薩氏所定之合同 
[各國近事記]  
　　柏林電前德皇續婚期定十一月五日届時依照荷蘭民法辦理蓋承認皇室法典今已不存在矣 
　　巴黎電澳洲消息表明測驗日蝕之氣候極爲相宜惟派往耶誕節島之天文測驗圑成績若何今尚未見報告 
　　巴黎電西班牙宣佈摩洛哥爲西班牙之民政上被保護國 
　　巴黎電國際賠償委員會之法代表杜波益氏已提出辭職書 
　　舊金山電太平洋西行航業會議决定有自十一月一日起實行装往東方食米運費每噸四元之新章 
　　紐約電偵探四十人在泰晤士街某旅館搜獲値美金五十萬元之鴉片等毒品 
　　舊金山電古巴京城華商三十人已乘林肯總統號赴中國將在中國盤桓數星期 
國外要聞 
[日本陸相發表減軍意見]  
　　主張日本爲國防計不應輕易减軍世界新聞社云日本陸軍省大臣山梨半造氏近有文一篇論裁减軍備事發表於九月號之 [自由評論 ]月刋中結論爲反對日本减縮軍備其文如左 
今各國盛倡裁減軍備之說其中似分兩派一派主張將軍備全行解除謂軍備者違反人道者也其主張大抵根據博愛主義視解除軍備爲逹到此主義之階級夫世界和平相安無事本國家生存之蘄回亦即一國命脈之所擊凡一切政治制度社會運動與宗敎義理其主旨無非在爲吾人求得和平幸福與人生之完善軍備之設其目的亦猶是耳 
就日本人民而論在往昔與現在爲防免外人侵略及使國家能自由獨立起見均有維持軍備之必要日本之維持軍備初非欲侵略他國土地但求自保其國之自由獨立試觀日淸之戰與日俄之戰日本軍備均不及敵國可以見矣一言蔽之日本之維持軍備在今昔均祇爲國防及國家命脈之鞏固起見而絕無其他目的 
職是之故吾日本人之願望世界最後完全解除軍備初未後於他人固無足異因吾人本無侵略野心也但若一味盲從不顧世界現有情形魯莽從事則其愚爲不可及充其量可陷吾國家命脈於危境凡以我國家安全爲念者當無不予吾人以同情也 
第二脈主張减縮軍備乃依據經濟情形立論歐洲大戰之結果列强中有數國遭經濟恐慌幾至破產今巳無復能維持如戰前重巨之軍備於是有人倡减縮軍備之說以應事實上之需要此派與前一派之主張由人道主義着想者逈乎不同蓋此等國家因經濟崩壞及飢荒等恐怖情形迫於眉睫不得巳而主倡縮减軍備初非動於高尙理想如人道主義博愛主義等是故軍備雖巳實行减縮並未使戰爭爲絕對不可能但縮小其力量耳且一經濟力强之國恒能充分發展之資力以從事戰備能常予其人民以軍事敎育結果則各國之軍備减縮各視其國之貧富而異富國旣能於短時期內布置戰備無論何時倉卒有事常能急速擴張其軍備則减縮軍備當然應以各國之貧富爲準 
美國之各項軍事設置似即依據此種準則者去年秋間哈定總統在美國陸軍學校演有一節云 [或有人抱一誤解以爲華盛頓會議之主旨在將軍備全行廢除軍備之需已不復存在殊不知消除一切戰爭原因僅屬幻想此鳥托邦之時代今尙早也 ]以華會之發起人猶作此語所望持極端限制軍備說者一考慮哈定總統所暗示之現有情形焉 
且减縮軍備决非能輕易實行如從泥中掘一蘿　然者必須先有適當之準備縮减軍備而不先有此種準備則足以危及國防凡軍備之任何縮减須先將國防問題加以考慮且欲决定軍備縮减之限度又須計及國家之貧富譬之一國欲停罷軍火製造廠設非其國力富厚倉卒遇變可於短時期內供給一切需要之軍火則誠非所宜國力不富又安可談及減縮軍備之根本問題乎設如一國欲裁减陸地軍備費至日金一億圓之限度則其國須有資金總額一億五千萬圓之工廠平時製造日用必需之品一旦有事則能供給軍火此外則設如一國工業興盛力足製造大批硝鐵石油諸品則減縮軍備亦復易爲否則未容輕議前遞信省大臣野田氏會擬具一種計劃但此計劃衡以今日日本之國富似不可行　　 
遂作罷論 
去年余偶讀二官尊德（十八世紀時日本哲人）諺語集內有一則云 [富者今日作事而明日食貧者今日食而明白作事 ]斯諺道着縮减軍備問題之眞際富如美國綽有餘裕可如所謂今日作事而明日食設遇需要時固有充分準備供給一切軍需若貧如日是本其生活僅足餬口並無餘資於短時期內供給戰品吾人非將此項事實加以考慮斷不容輕議縮减軍備之根本問題因其祇足削弱國防故也 
總之一國大富則現有少額軍備已足因此等國度一旦有急力能盡量擴展軍備反之而爲一貧國則其軍備不得不逐漸發展因其未能急促擴張故也一貧漢手中祇有百金者固不能因富翁捐施百金而亦盡數捐施窶人固不必與富翁竸爭减縮軍備問題亦同此理也國內要聞 
[北京特約通信（般）]  
　　危機四伏之現內閣內閣成立於今四日新閣員中孫羅早就職湯亦先辭而後允萬衆屬目之高凌　則已於今早來京有星期一下午二時到部之說惟一徐謙尙無來期而院方所傳徐之復電雖未說來亦無堅拒之表示電末且有 [願承下問 ]語似乎猶可望其到京則今日之王閣意者可免於七零八落之誚然而數日以來之現象則又令人對其前途不敢全抱樂觀者請一一言之 
最不滿於現閣者厥惟保方現閣發表之次日即來一電索欵八日萬（外傳六百萬不確）有財政負責有人幸勿搪塞之語翌日又來一電較前電尤爲嚴切且派左繼梧入京坐候領欵今晚所聞則又有第三電到京之傳說矣夫八百萬無從籌撥保方寗不知之據來自保定者所言謂王毓芝赴保在現閣發表之前一日王並未交以全單使之向曹氏請示及內閣猝然揭曉保方頗以不先告王毓芝爲恨以爲事經孫高主持竟將保方置之腦後於是二十日即開會議决定索餉辦法以爲相報之惡聲而照例應有之賀電乃獨闕如今日高凌霨來京先曾赴保說者謂高旣蒞至保方當然無多話說然又有謂高凌霨不能完全代表保定者而索餉之聲依然未巳且農商就職必待之兩日以後則又可見保方之未釋然也 
復次則國會方面改組中去職之閣員一屬政系一屬益系而唐內閣之不成又孫高之作用故外間對於政益兩系態度頗爲注意夫兩系之不滿固當然之事然現在兩系各自開會之結果全取冷靜且放任的態度决不肯爲攻擊之先鋒對壘之勁敵不過熱誠的擁護亦不可得耳昨日吳景濓晤王談國會經費事王頗露希望國會維持之意而吳氏答以個人絕無意見但在閉會期內大衆意思如何亦無從知云云誠可謂冷靜者矣外間所傳則與某京兆尹有關之某園某號實倡臨時會之說意在反對現閣派署之偷關漏稅手段又傳某俱樂部與保有關己受保方意旨將來取否决之態度確否雖不可知然今日有一至可注意之事則直隸籍議員二十餘人忽乘專車赴保其爲保定所電召抑係自動的旅行固未探得其內幕但不先不後適在此時其必以對於現閣之態度將於保取决則可以斷言者也至於內閣之自身亦呈有裂縫之象第一張紹曾本有最高的組閣之聲而忽以孫高之不贊同高恩洪致洛一電謂王之入醫院由張之實逼處此吳遂勸張勿輕一試張查悉內幕後曾於公府午餐時與高爲機鋒的互詆自是張與孫高不合並因王閣竟成遂對王顧不滿近來有見張者謂其意頗快怏且於蒙疆問題旣不滿於洛方之保那彥圖復與顧氏之對俄活動互有相忌之意故日前突以蒙疆善後委員會附設陸部自爲委員長提出閣議且於羅就任後爲部轄之各師旅催索欠餉前日之夕顧宴英使於其私宅陪客中有王有顧有張紹會有張英華而英華固不到紹曾亦未來其立異之情形巳見於面盎於背矣第二自財政一席用羅去張（英華）張之私黨因詆顧而顧對人談論則力白自身並無關係其接近顧氏者又造爲法系之說以爲司法界之握財權自董康始此次用羅仍係此系之活動與顧無關王羅關係之深非顧所能及王亦只事事與羅商酌顧並不能多所與聞此爲近兩日來新發見之談助雖顧側之假撇淸然覆霜堅冰顧與王羅之間亦不免爲裂縫之先兆外交系之四博士在顏閣時即以王顧與顔王分裂爲二今若再裂則好好先生之王寵惠更難搘柱矣 
再如府方早已宣示此次內閣絕未參加意見發表前之數小時始見全單自處於不負責任之地位黎側各策士之心理又可推知蓋對於各方之反對贊成完全取隔岸觀火之態度者欲其代爲道地又恐難得也（九月二十三日） 
[政府之過節計劃]  
　　一千萬債劵已决字昨日（二十三日）星期六爲閣議例會除通過敎育次長等問題外最重要者即爲秋節財政問題據羅文斡之報告最近所進行之特種庫劵業與銀行界接洽略有結果其具體辦法則下午再與銀行界爲一度正式之接洽下次閣議即可提出通過作爲確定故昨日下午羅氏即在部中邀集各行首領開一會議羅氏在閣議席上爲上述之報告後各部總長即同時提出本部需欵若干之要求羅氏當時乃明白宣言謂一俟辦法確定共有欵項若干均提出閣議請全體閣員公同支配本人决不懐厚薄之心各部亦皆滿意至銀行界方面昨日銀行公會開星期六例會時曾有長時間之討論結果决定提出三種要求條件㈠債劵之用途須隨時公佈㈡對於財交兩部所負之各項內國債務須趕速定出確切辦法對於外債亦須有整理計畫㈢公債庫劵等等之付息還本須有確實保證以上三點係接受庫劵時之要求至對於庫劵之發行辦法則大體决定承認總額一千萬惟分四期交付每次二百五十萬安格聨所主張之九扣發行大致亦無異議惟希望另加手續費百分之六及預扣三個月利息照此辦法政府每百元可實收八十二元又聞安格聨氏對於此項庫劵主張繼續發行七年公債因對俄庚子賠欵本指定爲公債基金現政府採納其議有改爲十一年公債之說 
[段祺瑞之近狀] [  隨波]  
　　段祺瑞自退居天津後因力避塵囂故生客投刺非有人作函爲之先容者一律拒見而技士淸客之流則又反是直入深堂無所顧忌報端常言天津段宅有會議者多出於誤會吾嘗聞段之左右言客有五人以上來見者卽屬素識段亦避而不見蓋年來學佛切懼紛擾也段又有怪僻不願於一室中見兩個不同道之客一日段會一鄕人談故園風景樂而忘倦滔滔不絕亘兩小時之久而隔室來賓則赫然一總理屏息靜候未嘗言久而段亦殊不置意依然縱談卽此一端可見段之爲人不如中山之和譪亦與其活動上大有關係而外間所傳門庭如巿之說殆非眞相矣 
近有某君自天津來曾見段氏據其轉述段氏之言有足紀者段曰一吾之出京本有鑒於奉直之戰而先行來津以避喧囂不料吾來津後喧囂益甚然我於此項風說（段素不看報）初不介意更無發表宣言以求解國人之必要因事到臨頭自有水落石出之日無須於强辯也舊日袍澤當時俟彥要我出山共事者實不乏其人然推愛在人不能禁止只得聽之實告君此時非我辦事機會我殊無出山之意眞至大局不可收拾我亦不忍袖手當邀集二三老成與國人更始我以爲奉直人才不足以圖遠大廣東人力求於新反速其退大局糜爛到極端時只有吾皖人可以收拾之耳（某君亦皖人）現在己無眞是非就爲功就爲罪正不必言只好待百年後國人評判之大丈夫處世當對外立功國內之勝敗有何榮辱（段爲此言殆誇其對德宣戰之功）卽以我所用之人才而論又錚便是有大功於國者蒙古獨立以來項城等費盡覊縻之策終不得其內嚮又錚携一旅之衆兵不血刃卽安定全蒙於國家建下偌大功業反致逃亡在野實令人灰心茍無近幾之役使又錚暢所欲爲則全蒙事業現在必大有可觀者此則我終介介於心者也 ]觀段氏之言其剛愎自用之狀依然如昨而再三推獎徐樹錚尤可見其信徐之深聞徐在外時每隔數月必匯若干金於段作度日之資蓋段生平所得多耗於練兵偶有餘剩又悉爲姬妾子女輩朋分以去本人毫無所蓄反墮窮鄕此事可信與否雖不可知而其左右則言之鑿鑿段閒住家中生活甚爲簡單除誦經圍棋以外幾無所事寓京時家中有彈子檯日恒打彈子數十分鐘至津後因小段宅無此設備亦不復視爲常課矣 
日前京津盛傳段氏往滬之說言其原因頗足一噱有人探悉徐樹錚抵津料段必有大活動日往段宅求見段均拒之最後段告閽人曰如其再來卽說我不在家閽人如法行之見者問不在家何往閽人作忿語曰往上海耳見者不察信以爲眞於是段氏往滬之說遂盛傳矣又日前京中發現一可駭之謠言謂直軍抄沒段家此又誤會蓋段宅有衛隊一連段去後七月未發餉乃突然譁變荷槍實彈封銷住宅前後門斷絕室中人來往宣言四小時內無辦法卽在本宅自由籌餉段家人大駭即於四小時內集欵五千元將餉發淸衛隊乃自行解除武裝謝罪而去並無他項舉動聶憲藩與段本有私交因特派游緝隊一連前往保護段宅此卽段宅鬧事說之由來也 
 [P關稅研究會討論出廠稅> 
　　昨日（二十三）上午十點五十分關稅研究會各會員復在財政部會議廳開大會到會者商會代表十五人各部處代表十九人計三十四人由會長李景銘主席報告今日議案係總稅務司曁津海關對於裁釐加稅條陳意見現因張副會長維鏞臨時動議先行討論出廠稅關於該稅之辦法本席意見認爲應行討論者有三（一）將從前出廠稅與進口洋貨减輕（二）製告品中國較外國爲劣（三）行所得營業等稅外人能否就我範圍王介安謂本席對於此點頗費研究查馬凱條約第八欵第九節載 [惟湖北漢陽大冶鐵廠及中國國家現有免稅各廠至嗣後設立之製造局船澳等廠所出之物件不在此欵所言出廠稅之列 ]等語中國工廠應援照此例辦理又該條約第一欵載有洋貨於入口三年內不能售出仍行退回又第六欵所規定通商口岸多設關棧以便屯積洋貨及拆包改裝等事俟出棧時始完稅課又云某外商棧可改爲關棧該口海關得查明照准查此項規定旣將商棧認爲關棧復可自由改裝且必待該貨售出始得完稅如此辦法進口洋貨未免過於優待流弊滋多似不能再行免除出廠稅至中國擬訂營業所得等稅屬於內政範圍不必再與外人磋商免蹈覆轍嗣經政府代表及商會代表各爲詳細之討論結果由主席發言謂根據條約所規定於國家現有免稅各工廠外凡其他工廠亦以國家名義免稅一節恐辦不到因各兵工廠及鐵工廠均歸陸軍部辦理故得免稅此外有由商辦免稅者因國家爲提倡實業起見特予免稅二年或三年者現在若將本國工廠概行免稅外人亦必援例要求轉形窒礙現在惟有二種辦法㈠卽按照條約所規定辦理㈡卽將條約完全推翻本席以爲此問題與常關存廢有聨帶關係可以合併審查之至於出廠銷場兩稅如何修定籌備之辦法及所得營業兩稅如何修定籌備之辦法均交審查會詳細審查衆贊成嗣經定政府代表查鳳聲王家翰吳斯美徐德虹等六人商會代表王文典王先庚張先贊張家驤朱襄耀關中敷等六人爲審查員並準於下星期二下午三時仍在該部開審查會時巳十二時三十分遂宣告散會 
 
 

Page 5

 
 
   
 
 

Page 6

 
 
國內要聞二 
[學制會議之第五幕]  
　　昨日（二十三）下午二時四十五分學制會議復開第五次全體大會主席蔡元培謂今日議事日程第一案 [對於縣巿鄕敎育行政機關組織大綱之意見 ]提案人己於第四次大會將其理由大略說明似無再行說明及討論之必要應卽交第二組委員會并案審查現在應即討論 [省區敎育行政機關設立參議會案 ]查此案係由敎育部交議者應請敎育部司長陳寶泉先生先行說明陳寶泉言現在一般之趨勢均希望有表示民意之機關而本案之精神亦即在此查各省之在敎育行政機關設立參議會者以江西爲最早其次則爲江蘇此等參議會之設立乃以備敎育行政機關之諮詢而期敎育發逹爲目的去年全國敎育會聨合會開會亦有此項决議惟全係本乎省自治之精神與部案不無稍異之點耳至於內容異常明暸殊無說明之必要張文煕言本席對於此案亦頗贊同惟對於各特別區之無敎育廳而僅有學務局或敎育事務局及將敎育事務附設於一長官公署之一科者其是否設立參議會及如何設立均不能無疑耳陳寶泉言特別區之無敎育廳者將來亦應設立且即在僅有學務局或敎育事務局等地方亦未嘗不可設立參議會蓋學務局等其職務亦在敎育性質上固與敎育廳無大區別也袁希濤言就本案之題目觀之實以省區並提似無不顧及各特別區之意惟其內容則似偏於各省而未顧及各區王經畬言江西之參議會僅有參議五人且完全由敎育廳聘任較之部案似覺未當惟本席對於部案以爲尙有二點須加修改㈠第四條乙項 [由公私立中等以上學校圑體推選二人 ]之 [圑體 ]二字似應刪去蓋有許多地方無此等圑體也㈡爲使敎育廳長之意見易與參議會交換計似應有可以出席之規定陳寶泉言各地之敎育會固有與各校意見一致者然不能謂無論何地均一致故有此種規定王經畬言公私立學校多無此等圑體 [圑體 ]二字實應刪去方克剛言去年全國敎育會聨合會對於此項亦有一種决議惟其名稱非參議會而爲參事會不但名稱不同即其職權亦比較擴大凡關於敎育行政事項均得議决行之而經費之保管尤爲重要部案對於參議會之職權其所規定失之過小若按照施行其結果與前淸之學務局等將無大異而不能收若何之效果且民治之精神其最易表現且應先表現者均爲敎育故應採去年全國敎育會聨合會之議决案陳寶泉言若以現在各省情形言之則西南各省及有省憲者對此之主張當然不同惟以現在中央之地位言之則視西南各省實一行政區域故不能不如此規定至於與淸季之學務局相等云云殊未盡然蓋部案之規定對於資格任期等等均甚詳密比淸季學務局之漫無限制者實大不同也（未完） 
[蘇省七百萬公債巳通過閣議]  
　　江蘇七百萬公債案如依蘇當局原定計劃即是派代表賈士毅密商顧維鈞逕提國務會議以迅雷不及掩耳之手段使之通過不料竟因張耀曾在閣議唱了一個法律論而轉送財政部核辦於是一般旅京蘇人議員竟將財部施以監督不許公債發行正相持不下而財政當局忽然更迭前日又由蘇當局用迅雷不及掩耳手段電迫國務院某某閣員請其顧全江蘇大局速予提出通過而奉命惟謹之閣員即將此案通過矣財政部對此竟毫無聞知直至昨日（二十三）財政當局羅文　氏出席閣議乃由某某閣員告以此事不是一個法律問題乃是一個政治問題蘇人唱法律論者完全由於不知政治之趨勢聞羅氏大不謂然以爲無論爲法律爲政治旣不經主管部提案此事責任當然屬於國務院惟財政部對此雖然無可如何然於此案究竟應發與否之理由財政部終當有所表示也現國會巳閉會少數議員之反對者早經回籍固與財政部同抱地可如何之感即旅京蘇人及地方圑體表示反對者外傳謂亦各有目的發於對人主義並非對事然歟否歟當於今後態度覘之矣 
[旅京贛人反對李廷玉長贛]  
　　蔡成勳使李廷玉兼江西省長贛人羣起反對昨日（二十三）上午八時旅京贛人在江西會館齊集舉行大請願到會圑體有國會議員省會議員旅京同鄕會贛學會自治促成會自治促進會歐美同學會江西學會贛社靑年同志會華北民治會等合計三百餘人先至公府請願黃陂派人接見代表數人謂現在責任內閣請逕商之國務院請願者乃留一呈於府轉赴國務院求見總理王寵惠派翁秘書代見請願代表除陳述呈文中各要點外並請迅電蔡成勳釋放歐陽魁邱星南二人（歐邱二人乃江西省立各學校聨合會總幹事前在省開各圑體會議時反對李廷玉主張異常激烈事畢返潯即被潯警廳逮捕迄今未放）翁氏允爲轉逹總理乃亦留呈而去其呈文云竊蔡成勳入贛以來跋扈猖狂肆無忌憚違抗中央命令妄轄文武長官種種悖謬不勝縷舉業由本會迭次瀝陳在案近益變本加厲倒行逆施竟有迫脅何剛德離省擅派李廷玉長贛之舉盜弄名器目無法紀莫此爲甚查李廷玉凶殘狡悍陰毒險詐即在彼北方袍澤中莫不畏若蛇蠍拒同虎狼前在贛南鎭守使任內常以軍法處治地方紳耆及新聞記者草菅人命弁髦法律會經政府革職查辦罪跡昭彰乃蔡氏利令智昏引爲同類僞造民意欺蔽中央膽敢先行派護省憲並要求政府命令以遂其禍國殃民之毒計同惡相濟之野心李廷玉不顧羞恥慨然通電宣布就職一省大事視同兒戲是可忍孰不可忍現在全贛人民羣起反對省垣於十八日全巿罷業九江於十九日相繼罷巿民氣異常激昂湖流萬難拂逆本會情關桑梓痛切肌膚一息尙存安能坐視爰集旅京贛人爲有秩序之請願伏懇鑒察民意乾綱獨斷即日罷斥蔡成勳並將李廷玉速行依法懲辦以儆官邪而謝贛人所有蔡成勳電保李廷玉長贛萬勿容納以遏禍源而免糾紛不勝懇切盼禱之至 
又旅京江西自治促進會於昨日發出通電云吾贛不幸迭遭茶毒蔡氏專橫目無法紀始則違命逞兵逼走義師繼則濫用軍威幽禁省長近更縱兵殃民蹂躪地方勾引奸徒假造民意不顧中央威信竟以公函任命李廷玉長贛而李亦竟以帮辦贛省軍事善後名義兼攝省長通電就職狼狽爲奸朋比作惡推其用心必使吾贛人民髓枯膏竭葬身無地而後快吾民何辜而應受此慘禍耶夫李廷玉一介武夫不諳政治加以豺狼成性包藏禍心昔年鎭守贛南逞軍燄以摧民氣把財權而飽私囊封禁報館捕拿代表種種罪惡擢髪難數黃君邦直之迭遭非刑至今言之猶有餘恨而蔡乃竟引爲同志串通禍贛是可忍孰不可忍本會促進自治矢志驅蔡凡蔡所引用者即屬本省人亦必起而鋤之况蔡所電保之李廷玉耶務望我贛同胞急起直追奮鬬到底以貫澈自治之目的並望國人鑒贛民劫後之餘生羣起營救則吾贛幸甚全國幸甚旅京江西促進會叩漾 
[漢口水電公司之工潮（漢口通信）]  
　　粵漢工潮後之又一波漢口旣濟水電公司工人上月應潮流趨勢提議組織工人俱樂部該公司經理萬撝伯以俱樂部名稱不合商諸工人改爲旣濟水電公司工會並捐欵帮助及工會成立萬忽不承認令其取銷旣濟二字名稱改爲水電工人俱樂部該會會長王福生即該公司之工頭向萬質問前旣承認今忽翻覆之理由不免與萬有口頭衝突萬憤甚當即下條將工頭王福生革除工人等以王福生爲公受累且非其罪遂公推八代表向萬要求取銷革除王福生成命萬氏不納並驅逐代表工人等憤甚遂在水塔三樓集議一一簽名爲八代表後盾共三百餘人並提條件五條㈠恢復王福生職務㈡承認工人組織之旣濟水電公司工會㈢工人發薪與職員同期及不發雜洋㈣取銷工人須得工會同意㈤工人火食與職員一律限二十二日午後六時答覆萬接此條件遂於昨午召開董事會對於一二四各條不能承認又以工人以罷工相要挾而水電又關係全鎭治安特推萬撝伯渡江請蕭督設法維持又推史晋生黃瓊初二人向工人磋商條件詎萬氏謁蕭時故意張大其詞危言聳聽蕭不知其內容遂允其請當派憲兵一營來漢彈壓又電知漢口軍警嚴重戒備而史黃二人與工人之協商又無結果工人方面遂决定二十三日實行罷工萬氏得訊當又電告督署蕭立派造幣廠及督署電燈房各十數人以軍隊護送於夜半十二時渡江分配於橋口外水廠及大王廟之電廠預備於工人罷工後實行接替該公司得此保障遂傳知各廠如不願上工者聽其自便並擬有趁此機會爲剷除寗波工人之計畫工人受此壓迫無可奈何又以軍警與便衣偵探之密布不能聚衆討論只得俯首聽命今日已發出緊要急通告宣布此事之經過茲錄其原文如下急啓者水電公司總經理萬撝伯愚弄工人激成公憤緣工等爲研究工藝聨絡感情起見組一討論之所事前曾經陳請萬氏酌定名稱校正章程并蒙該氏慨允捐欵帮助并云俱樂部之名稱有許多不妙之處須改爲工會方能合格等語不料昨日萬氏竟食前言勒將工會改爲俱樂部并將工會會長革職嗣又云及不論工會俱樂部亦須一律解散經工等派人質問該氏吞食前言之理由該氏無言可對竟下逐客之令謂我十分歡迎你們罷工等語工等爲顧全人格起見全體到總公司質問突下逐客令之情由事經史晋生黃瓊初從中調和云及初二日午後三點至六點鐘聽候解决不料初二日一點鐘朦請督署勒逼武昌造幣廠工友前來接替但萬撝伯旣不欲工等在該公司做工工等亦難在該公司當職故特鄭重聲明外來工友接替之時即工等與旣濟水電公司脫離關係之日以後不論何事自有萬撝伯承當與工等無涉謹此敬將事略鄭重聲明此呈全鎭中外人士鈞鑒漢口旣濟水電公司全體工人同叩（九月二十三日） 
[長沙通信（華）]  
　　選舉司長之未雨綢繆討論烟禁之徒託空談聞陳嘉祐巳遁往洪江行將赴滬此說未知確否惟陳之部隊則盡投降省軍正在編制中宋師長鶴庚電告湘南肅淸日內反省是軍事己完全無問題矣此後惟組織新省政府一事差可紀述决選省長票雖至今尚有六縣無雷告然趙恆惕所得票己超過半數當選資格巳經確定矣此外則組織省務院亦爲視線所集竸爭司長位置者如內務之彭允彝石成金曹武馮天柱財政之唐巘唐嶽五軍務之鄒序彬李佑文田應詔實業之曹典球胡瑛胡學伸敎育之吳景鴻李劍農交涉之仇鰲蔣國輔粟勘時司法之李漢丞見允昕等皆巳磨拳擦掌迫不及待司長選舉權操之省議會由議會票選二人咨請省長擇一任命故此後省議員之酒食應酬必較預選省長時尤多聞選舉司長議會巳有兩種組合甲派以運用政洽爲目的非本派情投意合之人不選乙派則加金錢支配合伙向外界交涉每票孝敬若干金彼等借此撈本甲派尚不失政黨精神乙派品斯下矣議會中人非不知顧全體面如每次議案場中紛　議長林支宇必大呼不要鬧意見免出笑話蓋恐報章披露太不成話也然每有票選案及查辦案散會之際必有三五議員大呼黑幕太多而去故議會如不能保持良心作用僅以掩飾耳目爲事終不能逃外界批評也十九日議會未開議之先忽有議員方維夏提出烟禁案因據報載長沙關查出烟土六十石有軍人保護等語各議員繼起發言甲云湘西軍費取給於烟稅自由種運非政府政令所及將來有兵之地盡爲烟土之鄕勢非盡　三千萬湘人成爲黑籍寃魂不止於自治榮譽極有妨害乙云軍費是人民負擔烟稅是軍官外水議會咨請政府重申禁令不過催政府多辦一道公文故非有具體辦法也是枉然丙云運烟爲湘西軍官之特別生涯非懲辦湘西軍官不可省垣城外竟有冒名洋商及武裝衛兵開設烟館可見以前太取放任主義積重難返新政府成立卽在目前我等第一次提案卽非責以禁烟不可此後議論紛紛起七嘴八舌初以爲必有嚴厲之提案及其結則以俟新政府成立後另提專案爲歸宿省議員虎頭蛇尾可笑甚矣湘省烟禁外人嘖有煩言西路辰州洪江一帶徧地瞿粟軍隊恃爲生涯而省城內外開燈設館者亦所在皆是此眞自治省之污點也 
[反對增軍費之豫局（開封通信）]  
　　洛吳亦主工兵政策豫北查獲大宗匪械豫公圑自反對增加軍費案成立後馮玉祥即派財廳長薛篤弼赴洛謁吳陳述請示吳氏鑒於汴省民氣之激昂知非稍將軍費裁减不足以消弭風潮乃親筆大書於請願書後謂准將河南軍費年减三百萬元（該請願書係薛氏帶洛）蓋卽依趙氏時代之餉額略增一百萬餘也吳氏雖允核减軍費而直軍軍額之增加則正方興未艾故對此頗爲焦灼據洛陽消息吳連日召集在洛直軍各官長曁顧問諮議等討論此事主張實施兵工計劃聞其結果以現下兵士每月餉銀五兩此後擬以五分之三取諸省庫所餘二成由兵士自己勞動補助照此循序而行六年之後其部下祇須每月餉銀二兩支諸省庫十年之後只須一成由人民擔荷至其實施方法係以所部從事農林築道挖掘河道等工作某諮議力言直魯豫一省之公共工程雖日驅策十萬夫役從事工作尙不敷用今日軍士之生活簡直可以 [吃操睡 ]三字括之並痛陳兵工計劃之宜速行免三省人民漸起反動吳甚韙其說且云此際在事實上吾實有不能裁兵之苦衷他勿具論但言遣散試問不流爲土匪者幾希故余於裁兵計劃上過渡的着想亦贊成兵工辦法將來樹立强固中央政府時全國裁軍一半所留者仍以兵士自身之勞動補助餉項斯時國家支出之兵費較目下當减十分之六七云云刻吳巳飭秘書擬就計劃書預備相機進行說者謂吳此項計劃實導源於孫中山之兵工宣言但是否仍爲空言則吾人不敢斷耳汴省土匪近來披猖逹於極度前巡督兩署迭據探報有人接濟械彈情事當飭各屬嚴密查緝曾經捕獲多起均供詞含糊不能成讞乃前日忽於汴北濬縣道口鎭地方又發生私運接濟土匪大批械彈案駐道鎭直軍圑長李洪翥以案情重大特上省請示該項械彈係以貨車裝運計快槍千枝子彈八萬車上運單冩明交該處全盛糧行存放詰押運人則謂係某師圑圑長某運辦爲招募隊伍之用實則係接濟土匪也馮督聞訊後旋嚴電令就地押解運送及存放人衆到汴交軍法處訊辦聞此案牽涉頗大督省兩署又於日昨特公電各邑令查無論民有軍有槍械均一一呈解烙號以免混雜不明刻此案尙未知如何了結也 
[山西通信（壯行）]  
　　五十萬人之示威運動㈣閣鍚山君對於整理巿村範之惟一辦法卽爲 [感化主義 ]一感化主義本身之是否成立是否可行不暇討論但閻君尙非運用感化主義之人焉遠者不論即論近人以曾湘鄕之公正張南皮之廉潔而運用感化主義亦未必收效於一時今閻君內多欲而外施仁義羣小盈庭不能感近而欲化遠誰能信之閻常告各縣知事曰要辦好山西眞易於反手省長能感化一百零五縣知事各知事能感化各村長再由村長化人民手續簡而收效速也其言確有至理惜閻之精誠實不能感化百五知事中之任何一人非但不能感化且被公然反對也九月六日之軍署談話會現任縣知事之列席者共五十二人介休縣知事張君力言感化主義之萬無效果徒以擾民力陳利害聞者變色閻乃起曰贊成張知事說者舉手舉手者四十九人又曰反對張說者亦舉手舉手者三人閻乃歡曰諸君旣一致反對感化主義只好請便吾言决不改變也又繁峙知事態君對於閻之宣誓政策反對尤力抗聲曰此次督軍召集知事來省是否爲討論各項問題抑爲宣誓如欲强迫宣誓則知事一官雖微皆爲有知識之人實不敢盲從又省南鄂籍知事某竟高呼曰能幹則幹不幹則去决不能賣去人格與良心也於是衆怒如潮羣言迭發此輩可憐之知事平日折腰五斗從不敢出一怨言至是人多氣盛忘其所以投袂而起大有拔劍擊柱之概會塲秩序不復維持對於刻薄貪傲之內務科長孟元文疾賢忌之政務廳長楊兆泰攻擊尤力呌囂之態酷似國會之議場第四旅長趙君冀寗道尹孫君竭力勸解始勉强終會閻君舉此大會意氣本豪乃旣見村長副之哭復見縣知事之鬧興索然矣使從此臨崖勒馬别覓康荘豈不大佳乃其左右見閻之寡歡也由新任政務廳長崔君召集各知事於道尹署與道尹孫君竭力向知事爲誠懇之疏通辭卑言甘勸獎兼至並謂督軍之聰明才力無不至少强於我們十倍無論如何决不可反對其主張與政策下之事上腹非且不可况反對乎言反對者是自絶出崔君聰明機警爲吾晋政界中第一漂亮人物亦閻之靈魂其言行皆足代表閻氏各知事旣聞崔言利害相權遂軟化矣但因六日會議之大鬧七日起雖逐日有會嚴禁旁聽新聞記者亦不列席直至十一日最後之會仍行公開是日各知事絕無虎虎可懼之概陽曲知劉君首約同寅五人登台向衆宣誓謂如不將村範整理完善即負吾督軍負吾父母於是繼劉起者三五爲組陸續宣誓六日侃力爭 [感化主義 ]之介休知事至是發極懇切之言曰一某行年四十乃似孩童平日居官在外對於督軍之意旨未盡了解負疚巳多此次被召晋省備聆敎訓恍然大悟深悔前非吾督軍之主義與政策放之四海而準某實傾佩至於無地敢不盡區區之力以報知遇 ]言時幾涕下復向閻行三鞠躬禮閻受之勿辭撚髯笑曰大家能了解余之政策實覺非常滿意也於是張樂設飮陶然共醉人各贈攝影一知事醉酒飽德欣欣各返其任所嗚呼其威權之屈服乎其德信之感化乎此五十有二之可憐知事何前倨而後恭也可憐哉閻鍚山君之感化政策非但不能感化百五知事中之任何一人並亦不能感化首倡感化主義之模範知事歐陽英也歐陽閩籍八年由內務部咨調至晉官太原縣時國人方以滑稽的模範督軍之模範省等名稱贈吾晉歐陽君鉛刀初試善合潮流以爲模範省中不可無模範縣模範村也適蘇人劉仁航君亦至晉劉君素樹佛敎的新村主義爲旗幟者也於是二君爲形式之結合辦模範村於太原縣屬之晉祠晉祠離省城四十里離太原縣城十里成王之桐葉封弟李世民之起兵均在其地有泉名難老水淸無比外則荒寺數處古柏數枝頹垣殘碣莫問當年別無風景可言顧巳以名勝獨步於三晉時賢之游晉者必及晉祠歐陽君鍚新名曰古唐白洽模範村編訂章程飾新門面聳動一時晉中官吏一致反對之而歐陽不顧也稍稍亦有成績閻君爲其感動早有每縣至少辦模範村一個之希望旋乃打定辦消極的不化錢的模範村之辦法乃漸進而確定整理村範之政策焉凡此中之演變記者始終親歷之而能詳言之論者謂 [辦模範村於他處或尙可能若晉祠者烟丹遍戶淫亂成風習俗之壞無以復加歐陽英懸模範之名以欺世數年以來何嘗辦一事興一善歐陽英者其閻鍚山之縮影片歟閻鍚山者放大鏡中之歐陽英也 ]此種批評姑不問深刻與否總之閻氏的感化政策之原動力確爲歐陽英平日事閻最勤者亦爲歐陽英然則歐陽君當閻君惟一的同主義之忠友同政策之良屬矣孰知事實上乃不然乃大不然以愚所聞於歐陽君者知君乃最不滿意於閻之一人也豈感化主義之絕 
 
 

Page 7

 
 
對的不適於中國耶抑閻君之誠信不足運用載化主義耶可憐之閻君乎當知所返矣（九月十六日） 
[九江探近訊]  
　　贛北鎭守使吳金彪日前赴保謁曹所有篆務交由副官長張壽伯代拆代行聞吳此行携帶磁器贈品甚多係受省當道委託因其與曹有金蘭之誼託爲疏通李廷玉長贛及常師開拔出境並爲蔡成勳謀刪去善後事宜四字冀曹力向中央關說至吳返潯之期大約當在秋節 
　　緩遠軍開拔以後尙留一連駐塔公祠該軍繩營長昨由德安行營函致商會略謂如必欲挽留該軍駐潯須由地方公圑電請總司令核准方能照辦現商會已電蔡成勳挽留至新委駐潯防軍劉圑長刻巳來潯惟軍隊尙未開到聞將來以一連駐岳師門城外以一連駐沙河小池口等處城內治安純由警察擔任此種計畫出自日領要求之力居多 
　　潯埠前日大風驟起江水忽退民船多被打壞幸未損及民房問日寒署表約隔二十餘度天氣之變爲歷年所未有 
　　九江縣知事張宣中請假一月由鎭道保准其弟張宣元代理刻巳履新現宣中巳晉省另謀活動 
　　九江日領事相原庫五郞駐潯三載與地方感情頗洽九江鎭道特會銜呈請軍省兩長轉呈政府請援照優獎前領河西信成例給予該領三等嘉禾章以敦睦誼 
[蕪湖近事]  
　　本年全國商會聨合會本定在漢口開第四次大會惟此次各省總商會赴京討論關稅研究會之代表以在漢集會距京甚遠議决移京舉行以便與財政農商外交稅務各機關隨時接洽業經通電各省總商會徵求同意聞蕪湖總商會湯李兩會長對於移京開會一層頗爲贊成 
　　蕪湖省立第二商品陳列所自委總商會會董陶寶書爲籌備員後對於一切籌備正在積極進行惟地點尙未擇定將來須建築三層樓洋房房屋爲日字形並預備組織董事會業巳呈請實業廳轉呈省長核辦　　蕪湖蛟災急振會以上月間颶風暴雨宣城南陵寗國蕪湖各縣江潮山洪同時漫溢夏間巳破未破各圩均被衝潰人口廬舍糧食淹　漂流不可勝計比前次災情尤重善後更難特開會議决除電請上海仁濟堂安徽義振會設法挽救外並致江蘇馮夢老一電略謂皖南各縣連潰兩次圩堤情形尤慘明知江浙各處均告水災募振巳成弩末惟念鈞座關懐舊治愛護皖民當此呼籲無門之時挽回浩刦非公莫屬謹陳災况伏乞矜憐 
　　蕪湖廣潮帮董事湯善福蔡雪峯等前因潮汕颶風爲災特柬請各界在大花園開籌振大會當時到者均甚踴躍惟籌募振欵事務所至二十三日止先後僅收到現洋六千四百餘元將來收齊之時約有一萬數千元聞湯等昨又在潮州會館開會議决由成益米號先辦米一千五百石運往潮汕以充振濟 
[閩邊多事中之軍訊]  
　　閩省新編第二混成旅五獻臣率所部在會昌鄩鄥方面進攻許崇智軍巳獲勝利聞該旅作戰計劃係分兩路右路爲第三混成旅第一圑圑長李鳳翔率所部第一營及第二圑第三營帶速射砲二門　關槍三架由筠門嶺進攻會昌左路爲杜起雲率第一圑二三兩營帶大砲機關槍數架由澄江進攻鄩鄥其後方則派第三混成圑韓明記圑長率一二兩營進駐贛境第二圑劉士偉圑長率一二兩營退駐武平作爲預備隊王氏則躬率第二師第四旅鄭文勛所部進駐粵贛閩三省交界之地居中指揮策應唯軍事方興土匪滋連熾連城土匪四百餘人日前圍攻縣署所有槍械一律被搶知後李昌年踰垣逃走至上杭時急電到省請援匪飽掠後始逃城而　建寗方面又有許部侵入除由王旅派隊抵禦外并電省請示李厚基恐下游安溪土匪與之策應特令第十旅之一圑高營與先鋒隊之洪陳兩營合編爲第五支隊專司安溪剿匪事宜以高營長義爲隊長於日昨發表許部本爲敗兵殘卒而閩當局若有奔走不暇之勢亦足覘軍事上情勢之一斑矣 
另一消息云許部侵入建寗計二千餘人半係潰兵間有無械者有有械無彈者從泰寗而入建寧大肆攻擊縣署警隊僅數十名衆寡不敵知事潘壽嵩携印夤夜潛逃當由王旅派王連擊散建安道尹蔡鳳禨急電將樂縣知事周賡慈前往維持一切所遺將樂知事另委旅部書記官王體代理并巳電省請示 
[李厚基再拒薩鎭冰]  
　　陳培錕位置將動搖日前薩鎭冰因接洽海軍北歸事便道至三都澳被李厚基電京拒絕以薩將長閩耳近薩氏在廈聨鯨軍艦就閩皖查勘烟禁職時即有薩氏向之不得入省者今將并不得上陸之傳說蓋以李將再拒薩也茲聞李氏二次拒薩之電確巳發出原文長數百言內容尙未探悉唯此次薩氏在厦就職厦門道尹陳培錕曾出而歡迎事爲李厚基所聞以爲比薩怒甚即電厦着陳來省申斥陳甚怏怏以爲薩福州人誼屬同鄕歡迎固不獲巳者乃上峰不諒竟有此電殊爲晦氣本輪海康阻風陳故未來或云陳道尹位置將以是動搖各界聞之甚爲憤激 
[陜西敎育界之慶祝會（西安通信）]  
　　全省商稅撥歸敎育費之實行自保曹通電提倡敎育基金後劉鎭華亦通電全國并飭知駐陜各軍將領及各道尹各廳長將全陜商稅三十五處撥歸陜西敎育經費敎育界全體職敎員學生自奉聞文均表示滿意惟又恐徒託空言無補實際（因陜局尙在割據時代各守地盤各有系統陜南興漢二十四縣殆全爲第七師所占據石泉前因防陳僅駐有鎭嵩軍第五路數營陜北則爲鎭守使并岳秀占據駐有騎兵一旅近又加以楊彪全部西路咸盩武扶興爲第二十師之大部占據寶鳳則向爲羅玉山李鐸占據渭北京　富高乾耀仍在舊靖國軍勢力範圍內同朝爲二十師之二十圑所駐紥商縣一帶駐二十師五營又駐巡防五營澄白郃素爲舊靖國軍第五路高峻占領長藍臨渭二華潼岐郿爲鎭嵩軍駐羣地點）爰由各校籌備組織定於昨九月十六日在省議會張燈結彩懸掛國旗爲陜西當局開商稅撥給敎育經費慶祝大會凡省內法專一師單師一中二中三中甲農女校統計有十餘校學生逹三千餘人手執小旗上書 [國基鞏固敎育樂觀 ]字樣并先期以該會名義致電駐陜各軍將領各道尹廳長縣知事各徵收局長并請督軍省長各廳長蒞會各致祝詞是日公推李桐軒主席起言吾國如雙十節等紀念俱不足賀共和國家首在發逹敎育敎育果能發逹國勢自然强盛如是始眞堪賀吾陜敎育困於經費毫無生氣長官能將全省商稅劃歸敎育實爲轉死回生之關鍵如各省轉相傲效不但爲吾陜復活之日即全國富强起點之時各省雖贊同敎育獨立至今尙未實施而吾省於財政萬難之際先行此舉非有熱忱魄力特識精神者曷克臻此繼由原子健讀開會詞督軍代表馮超如省長代表景莘農代讀祝詞次由敎育廳長景岩徵致祝詞略云今日慶祝與尋常不同非惟不可喜且實可痛夫敎育費之困苦艱難舉國皆然吾省於萬分支絀之中劃商稅於敎育萬望我全體職敎員學生此後尤宜臥薪嘗膽忠誠服務奮勉求學勿以此即爲滿足次由省議會議長曉川致祝詞略云吾陜因苦敎育無費各校時辦時輟以致學生學業無形退步往往升學爲難貽笑全國豈眞學生之過歟敎育爲國家之根本近聞各省紛紛提倡敎育費獨立但係空言而吾省先已實行將來一切定能駕各省而上之次由警察廳長郭經相致祝詞略云敎育經費困難各處皆然近聞北京八校亦起風潮大都因祇有提倡敎育基金之名并無經費獨立之實現陜西旣經省長明文將商稅劃歸敎育將來陜西敎育成績定可爲全國之冠次由政務廳長祝　元陜軍第一師長胡景翼鎭嵩軍第三路統領憨玉崑均派代表相繼代讀祝詞次由長安縣知事鄧守眞親讀祝詞煙酒公賣局長亦致祝詞次由來賓李仲三演說略云國本鞏固全賴敎育募錢練兵適足招亂今商稅旣經劃歸即可劃分區域提取務成事實次由講演所長演說略云敎育於國家有絕大關係試觀世界稱雄各邦無不洼重敎育如日本自明治維新以來俄自大彼得以後莫不力求敎育發展可惜現在當軸俱不知曉我省長官對於敎育今旣劃有專欵爲根本救亡之計劃吾輩卽應刻刻以此爲念勿使成爲泡影始爲眞正精神尤望固結圑體萬衆一心以後如有障礙發生吾輩誓當排除并認爲中華民國之公敵次由敎職員代表魚朗先演說略謂余有四主張㈠請財政廳公開勿有挪借情事㈡望敎育廳長帮同省長負監視之責㈢各圑體共負責任萬勿歧視㈣各軍將領不惟希望勿予留難并請捐欵成全次由姬慧伯演說謂今日並非實在慶祝不過爲慶祝之始點查吾陜敎育費之規定每年在六十萬以上年來屢遭剝减僅存數萬萬望勿懼惡風異雨務逹初衷云云演說畢由各校學生全體魚貫出會鼓樂喧天歷經商會敎育廳督軍公署省長公署三呼萬歲聲若雷動以陜西之資歸陜西之用說者多謂無此慶祝之必要但敎育界此舉實有一種苦衷在也（九月十五日晚） 
[未可樂觀中之粵局（平）]  
　　陳吳意見未能一致粵省政局以今日觀之似乎歸於安謐然其中內幕有何醖釀則尙未可測也陳炯明之倒孫其根本由於與吳佩孚聨合然觀目前政見又似不能盡歸一致吳佩孚主張集權統一陳炯明主張聨省自治因此一點聞彼此函電磋商不止一次仍未能就緒故各行其是廣東目前猶未正式宣布取消獨立而前月某日某要人宴會軍官因軍官對於省長問題必欲某兼任某力拒之謂諸君勿以爲今日一戰功成永久無事此次戰務雖與吳佩孚携手然政見不同他日或竟與之交兵亦未可知可見其意志未能訴合無間也况近來外間孫吳聨合之聲浪甚囂塵上謂聨省即爲割據之代名詞在孫之宗旨他事皆可商量而以倒陳爲惟一目的吳旣與孫有商量餘地陳氏聞之益爲不悅故近日桂系沈鴻英原奉吳佩孚命援贛在贛省旣已成功又奉吳命擬假道廣東回桂經派遣代表某氏抵省一再面謁當局巳准如所請然以沈鴻英曾任南韶連鎭守使北江爲其舊治情形極爲熟悉此次假道未知其中有無野心且吳陳宗旨近日又漸不同不能不思患預防故對於沈之假道旋又婉詞却之沈氏代表不得要領而去其後沈氏又另派代表來粵重申前請不知當局將如何處置近日翁式亮趕朿赴韶巡視一切似其中不免有所芥蒂倘未經允許而遽行越境卽不免實行堵截矣至於日前苦戰之北伐軍許崇智率之屯駐汀州一帶近又有發動消息故興寗蕉嶺各縣固極端戒備印潮汕一帶亦大有影響而外間竟有謂大埔已爲某某所　此或爲過甚之詞然閩粵交界之地點其不能相安無事則可斷言也是以潮汕添兵業已非常忙碌而派兵回惠戍防近亦甚爲注重並有惠增建兵工廠製鑄槍彈專爲供給惠屬防軍之用蓋在陳炯明之意深慮戰事不能幸免故有此種準備之舉也 
[廣東罷課風潮之經過]  
　　此次粵垣各敎員因薪俸問題未有圓滿解决故各校决自十八日起一致停敎省敎育委員會與巿敎育局恐風潮愈弄愈大連日設法調處敎員方面自各校派代表組織幹事會一致議决停敎後查屬於省立各校巳經實行惟巿立之小學校仍照舊上課十八日午刻巿立各校之敎員數百人列隊至敎育局請願要求所有薪俸照發銀毫并限期於本月二十日以前圓滿答覆時因人數太多該局王代局長乃在局內右邊之空地接見允予竭力雜持并應允依照前議於七月分各敎員薪俸加二發給致能否發給十足銀毫尙屬一問題該局一時未敢答允但巳許令日再往省署向陳省長磋商辦法後各敎員復列隊往巿廳請願十八日午後中等以上學校敎員罷課幹事會假座省敎育會招待室開會討論一切各校代表蒞會者有農專沈鵬飛陳頌襄一中梁祖誥陳介羣高師梁乾甫李次薰女師蕭毅范俊 
良宣講員養成陳冬靑雷良驥甲工潘子襄張介弼公法姚禮修道華等十四人衆推沈鵬飛主席議决事件如下㈠每校應助省幣一元爲幹事會經費㈡各代表將各本校職敎員人數交到該會備查㈢補考新生宜舉行於復職後㈣考試舊生現在已考者照常考畢㈤舊生未考者暫緩舉行㈥舊生現在已考試者試卷一概不閱會議至三時許始散會另一消息十八日午間省署方面以爲敎育界與政府只經一度會議並未再行磋商卽欲宣言罷課未免太欠步驟於是商由某氏親往敎育會覓金湘帆詳詢意見並邀金同過省署面晤省長磋商適是日金已約鍾榮光到七校代表幹事會會義金鍾兩人遂先出席該會接洽意見後再偕同某氏入省署見陳省長陳政務廳長何秘書長開一聨席會議先由金鍾兩人陳述敎育辦不得已之苦衷隨後公同提出最握在之點中惟加薪問題討論至一句餘鐘之久政府因牽動預算不能加薪只准給發銀毫再進一步卽自後每月薪水搭發三成銀毫因就十元推算三元爲銀七元爲紙則紙價若得七成合算便可逹九成九與日前委員會提出加二加四之調停辦法所得實數似已符合當時金湘帆仍認爲不能滿足因現下紙價只得六五六六未高至七成也金遂再要求政界撥發四成銀毫或可令敎育界滿意乃卽由省署電邀鍾財廳長過署討論鍾以有要公不能來並謂只可搭發三成巳極勉强於是金等主張再親往財廳磋商遂由省署辭出同至財廳見鍾秀南時已五時後經一番討論鍾廳長慨然答允惟加以限制卽改爲搭發四成銀毫至紙幣高至八成即行取銷金等以政府已勉爲其難應互相體諒因答應返會後將調和情形宣布以便公同取决遂興辭而出十九日午十二時中等以上各校職敎員仍假敎育會開幹事會議沈鵬飛主席請鍾榮光金湘帆二君報告十八日與政府接洽經過之情形畢隨將政府答應之條件提出討論僉認政府答覆未能滿意相距要求之程度尙遠斷不能據以召集大會旋議决先决問題三條㈠至少須搭發銀毫至五成以上㈡須取銷漲至八成即停止搭發現毫之辦法㈢積欠經費亦須搭發五成以上之銀毫以上要求政府果能完全容納方能召集大會鍾金二人允持此條件再向財政廳長磋商惟罷課宣言早經决定十九日發表可否再行展期以便斡旋後經幹事會提出討論表决再延遲二十四小時鍾金二人當省去謁見陳席儒一層逕往財政廳謁見鍾廳長即將職敎員幹事會提出之先决問題與鍾廳長切實磋商再三辯論得鍾廳長答應如下㈠搭發銀毫五成㈡紙價漲至九成即將搭發辦法取消㈢積欠之數全發紙幣鍾金遂據此答覆職敎員幹事會衆意對於一二兩條當可容納惟第三條不特幹事會反對可决定大會必絕對不承認非一同按發銀毫五成萬難召集大會如政府目下籌借維艱此種積欠儘可展遲兩月帶發此爲職敎員幹事會最後之讓步鍾金二人復以此意與財政廳鍾廳長協商鍾廳長一併容納幹事會得此結果遂即發出通函二十一日召集大會觀察以上調停經過情形彼此相距之程度已極接近想職敎員大會或可通過罷敎風潮可有急速解决之望惟據敎育界一般人士僉謂每遇一度政潮敎育費必受一度之影響非力謀敎育經費之獨立從根本上解决不可前者敎育會曾將此案向省署請求省署亦已批交敎育委員會核辦擬自此次風潮解决後再爲敎育經費獨立之大運動以促委員會之進行焉 
[孫傳芳致川中將領電]  
　　吳佩孚前借援助劉湘楊森爲名令孫傳芳率師入川發展直派之勢力然孫氏對此却不甚熱心雖吳氏一再催促仍無積極動作茲得其致川中各將領電數件特錄如下亦可以見孫之態度矣㈠成都劉總司令禹九兄鄧師長晉康兄賴師長德祥兄陳衛戍司令翊廷兄均鑒天禍川中蔓延十稔欃槍未掃天地無光每一思維惄焉如擣日前支歌兩電亦幾力竭聲嘶爲効忠言同期見諒不幸愚誠未至難格天心喋血東川又驚猿鶴詎知經一次之戰爭必有一次之代價究其得失兩不相償况萬里蟲沙皆吾赤子頻年甲胄跡近窮兵蕭牆未息內憂闞室何禦外侮衡以國家養兵不宗旨以及諸公素持人道主義得毋抑鬱未伸以川省夙多君子寗不顧慮及茲奈何萁豆自煎治絲益亂推其原始諒由政見不同斯誤會滋甚誤會旣甚斯諒解益難諒解旣難勢必訴諸武力而愈不可收拾矣黃河之水始於濫觴乾餱之愆寖成大敵昔覽所懼具有深心今者法統恢復國會重開粵贛兩省均謀統一先河導我足藉師資川鄂夙修盟好情切輔車傳芳渴望和平不渝素志終願盡周禮調人之誼竭犠經凟告之誠謹代我全川七千萬父老兄弟同聲請命力解倒懸登諸袵席所望我最賢仁最親愛諸將士蠲除宿怨立解內紛握手一堂共籌善後並祈同時扶植正義促成國憲大法旣克成立庶政自易遵循凡我同袍從此得簡軍實專重國防地方之福亦邦家之幸惟諸公實利賴之傳曰人之欲善誰不如我諸公圍懐悲憫具人同情桑梓敬恭較弟尤切夙承不棄敢布腹心無任膽依統希亮詧弟孫傳芳叩儉（八月二十八）㈡夔州張旅長亞光弟鑒亞密皓漾感三電均敬悉稚涵兄來宜握談極洽藉稔起居　勝尤慰私衷兄於日前迭電川中當局歡告息兵義主救民絕無私意信誓旦旦當爲全國人民所共諒比幸天心厭亂漸就敉平和平之望果能如願以償周川中之幸實國家之福也此後軍事之收束兵區之善後以及川政之統一在在均關重要我弟福利梓桑定多擘畫茍有見敎無不惟力是視至於各守疆界本屬兄之初志一切辦法統由稚涵兄面逹不贅如棠孫傳芳艷（八月二十九）㈢梁山但軍長怒剛弟鑒漾電敬悉承詢各節業經迭電奉逹雲山多阻未審已邀鑒詧否川鄂密邇朝夕相通此間情形儘可派員察視藉有眞相更何勞惓惓耶以武力求統一兄始終不以爲然至於地方制度雖自有國會主持而意見參差未嘗不可商榷惟因此而爭則是以所養人者而害人利害相權明逹如弟當不取也特復兄孫傳芳東（九月一日）㈣成都劉總司令禹九兄鄧師長晉康兄賴師長涵祥兄陳衛戍司令翊廷兄梁山但師長怒剛棣萬縣張旅亞光棣均鑒儉電計逹茲復奉翊廷兄東電欣悉羣公於匝月之間全川戡定偉烈豐功天下共仰此足徵保衛鄕井具極熱誠故能建樹奇勛銷除隠患傳芳辱在鄰封尤深感佩然竊更有進者今方國是未定漂搖風雨糾紛不解國際間之危險日益加甚前雖有賴華會得以稍延殘喘而實則危機四伏一觸即發己先不竸誰能爲恃每念及之令人不寒而慄甚願諸公推愛鄕熱誠移之愛國擴生平抱負有以解天下倒懸登諸袵席則匪第川中百姓累葉蒙庥即全國黎元亦有待羣賢同歌樂利矣傳芳毫無壯志惟此區區救國之念恒往來於胸面不能去嘗謂救國之本端在立法立法旣善則施政有序對內對外綱紀秩然今者國會重開正議制憲欲副我輩恢復法統之主張是在羣公應如何促進成功俾憲法早現一日即國本早定一日前途幸福正自無疆弟雖不敏竊願執鞭弭以從諸公之後樂觀法治之成也特此掬誠商榷諸希見敎是幸孫傳芳叩微（九月五日） 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞三 
[陜南人民之苦况（西安通信）]  
　　　將爲减輕負擔之運動陜南號稱庶富自劉存厚擁師退漢不惟數萬人坐食漢上而每次苛派勒捐動數十萬又益以十五旅與陜軍第三旅之全部統計每月經常負擔不下七八十萬九年秋間劉存厚率兵回川地方頓呈佳象而陜軍旅長張寶麟又復野心勃發令各縣倡辦民圑大縣兩隊小縣一隊每隊百人三月退伍從新復徵每縣每月負擔圑費約兩千餘元又在各縣派彩票捐百餘萬在漢口兵工廠訂購槍械約萬餘枝詎爲陳樹藩預知有五千多枝已將到陜而陳先派親屬朱靖卿由白河截留運省經陳分配駐省各軍外又新成衛隊數營結果張僅得槍千餘枝餘因更督被鄂扣留陜南人民未得稍沾實惠徒增負擔而已去歲夏間易督聲急關南人士深慮陳敗南下擾亂地方不意陳旋果來先將地畝烟欵完全收凈繼又派百餘萬名曰租石捐募兵籌餉號稱西北自治後援軍而吳新田即以陜南邊防總司令名義三路入漢雙方戰鬬月餘始分勝負而興漢因此愈增重負吳初到漢先將洋縣公署所存之周鼎派參謀移至漢中（聞此鼎外商曾出債一百六十萬因係公物未售）所部又多不整騎兵自入縣城大搶六日夜福音天主兩堂亦被搶及旋將陜南所有各縣知事縣佐警佐與各徵收局長概行更換盡以其師旅圑營之軍佐接充有時不過函請劉鎭華加委而已近聞陜南丁糧釐稅收入每年六十餘萬全被七師扣留概不解省地畝烟欵亦約有六十餘萬報省不足三分之一至於租石捐每年七十餘萬本係陳樹藩去歲新創名詞祇行於興漢區域原無解省之規定此外所派之糧秣與軍費統計總在三百萬以上陜南山多地少多賴負販生活近遭荒歉粿粒未收而駐軍之勒派强索並未稍懈始則派隊守提繼則直接下鄕漢南人民有鬻兒賣女傾家破產以事輸將者陜南近因饑饉爰在省設賑災分會到處呼籲始僅得洋十餘萬元分配各縣已屬杯水車薪而各縣因糧秣軍費應付無方已將賑欵全撥駐軍請由漢中道署提用多數無告之災黎至今實分文未見石泉縣知事廖佩文尤出入意外因前陳反攻竟携賑欵逃走以案罰民人何秀芳戴鴻嗣周正鶴周正鴻等共一萬二千元與羅廣義一千七百元之罰欵作抵至今僅此賑欵亦尙無着落而駐軍守提急如星火吳自奉命援川除將劉鎭華所派之援川開拔費三四十萬照數提取外又招集各縣知事會議加籌軍費八十萬元提欵軍隊往來如梭支應費每縣亦在一二萬以上素豐之家近多逃往他處近有陜南紳商多人紛紛來省擬組織一請願圑請願議會呈明省長并請願國會通電全國陳述興漢最近困苦情形意在請求減輕重負刻巳着手進行矣（九月十三日） 
[川省廢防區制與軍制先聲]  
　　軍人似有覺悟意新四川通信社消息自丙辰之役客軍入川劃地駐防分區淸鄕意本至善乃流弊所極各軍就地籌餉至防區內一切用人行政均須取得駐防軍隊之同意破壞統一紊亂財政莫此爲甚近川軍總司令劉成勳有鑒於此特於八月二十六日發出宥午快電痛陳防區制之弊害并謂年來川中內訌多以分劃防區爲爭點擬於軍事結束之初提議廢除防區制以泯爭端而期寗息自此電發出後川中將領如三師師長鄧鍚侯川北邊防軍總司令賴心輝川軍總司令行營參謀長陳澤霈二十一師長田頌堯五師師長何光烈等均先後發電一致贊同二十二師長唐廷牧齊電更有於廢除防區制後亟宜變更駐兵區域恢復民國元二年舊制除成渝叙瀘順慶綿陽雅安各處要隘理應設防外餘皆撤兵燬壘不再效近年均勢之局旣妨訓練亦乖節制等語又聞一軍軍長但懋辛則以値茲民窮財盡之際非實行裁兵不足以蘇民困决定首先廢除軍制縮减軍隊特於九月十四日電請川軍總司令劉成勳明令實行并辭一軍軍長職務其原電云 [川局多故連年用兵每經一次戰役即加一次兵額究其原因常由於酬庸者則增秩以昭懋賞効順者亦晋階以安反側以致師旅林立軍帑浩繁旣公私之交困將弗戢而自焚現裁兵之議騰播全球華會减軍明加限制我國南北糾紛軍閥已爲民詬病吾川兵禍連結變亂更與時增加宜及此强暴殄除和平回復之際力求减政以裕民生懋辛忝膺軍寄無補時艱然親歷劇烈之戰區深悉人民之苦痛瘡痍未復寢饋難安語云見義不爲是謂無勇矧茲桑梓　寗忘敬恭用敢呈明鈞座擬先將職軍所部極力裁併留强汰弱去駢削枝以經自身之愆尤而减人民之供億裁併之後留存部隊敬聽鈞座明令處置惟部伍旣當裁併而軍部即屬贅疣蓋吾國軍制原以師旅爲單位初無軍團之設編庚申之役態前督爲圖指揮便利特編爲第一第二第三等軍固一時權宜之計非永以爲制也兩年以來固仍舊貫未及改更然長此相沿弊端滋大野心家借擁多兵以圖非分一也總軍者之命令雖能直逹所屬各師而各部情况有時反多睽隔將帥之情未通指臂之效易失二也各軍部規模較大人員薪公及其他活支勢難茍簡一一皆取之吾民以疊床架屋之機關行剝膚吸髓之虐政對民對國有損無益三也似此情形不如將軍部即時廢除回復舊制倘蒙採納即請立頒明令以便遵行至懋辛頻年戎馬力憊精疲亟欲退處林泉藉資補過凡屬社會公益自願以公民一分子盡力維持不敢縈情官位叢咎增尤除另文呈請辭職外先此電陳并乞示遵 [聞但懋辛氏同日并通電各軍將領請一致贊同矣 
[杭州快信]  
　　部令飭查長興煤礦產額銷路價格現據委員報告最近三年產額計九年份產出三萬一千五百餘噸十年份產出三萬七千四百餘噸本年截至八月止已產出二萬七千二百餘噸價値每噸八元至九元不等銷路以蘇滬兩埠爲最多 
　　省會中等以上學校聨合運動會决定地方紀念日舉行（十一月五日）內部組織分　務（兼紀錄）運動（兼司令）交際（兼招待糾察）衛生賑務各部下月十八日續在一中校開第二次籌備會 
　　省議會定下月十日召集聞各議員有多數查辦案提出大率關於米穀災振獎劵學校等類 
　　蕭山義橋塘圩自富家山起至新壩外止年久失修被災後福緣善慶非日則命等號尤岌岌可慮巳由宗知事呈請撥欵搶修 
　　寗紹華洋義振會向不及如屬現經官紳磋商擬改爲會稽道屬華洋義振會俾資普及贊成者頗衆 
　　慈谿三北地方災民鬧荒風潮甚烈某征收機關房屋亦被拆毀官廳巳擬急籌振濟辦法 
[南京快信]  
　　旅寗贛同鄕會昨接南昌九江快函稱巳於二十日全城實行罷巿又聞謝遠涵定二十七日由滬來寗旅寗贛同鄕擬開會歡迎惟聞謝不入城卽轉車北上 
　　海州鎭使白寶山昨由津返寗約在省躭擱二三日 
　　內部定十月二十日在京開全國警務會議昨電王警務處長届時派員赴京與會 
　　由鎭江行駛淸江小輪二十二晚在邵伯鎭荷塘地方被匪截刦齊督聞報飛電駐揚黃旅長派隊截緝務獲解究 
　　海軍部恢復淸海局江浙士紳極端反對聞兩省督長擬會電海部請勿續辦 
　　滬寗路局長任傳榜擬在下關車站籌設學校一所以備工人子弟入校肄業 
　　奉天張作霖通電聲明東省並未添募軍隊 
　　韓省長昨通令各縣催辦淸鄕以消匪孽 
　　財部令蘇財廳趕將徵存各欵及所得稅欵於節前掃數解部以濟　關 
　　省署昨准農商部電開西班牙定十一月中開勸業會請轉飭各商會届期多送出品赴會以期發揚國產 
地方通信 
[松江]  
　　敎育會改選紀縣敎育會於二十四日上午九時起開常年改選大會會員到會仍照上年辦法先至簽名處簽到次至繳費處人繳會費四角扯取收據再以收據至領證處換取入塲證其無證者一律不得入塲開會順序先報告次討論次選舉首由張蔚丹會長報告下列各事㈠組織縣敎育會聨合會情形㈡籌欵贖路問題㈢八圑體國是會議分發國憲草案內容繼由總務股長報告收支欵項學校敎育股長報告出席南京新學制會議情形社會敎育股長報告寒署假期內演講情形報告旣畢仍由張蔚丹主席討論下列議案㈠仲太池錢天聲提議本會改選事宜應改二年一次案先由提議人報告理由謂根據敎育部章會長任期應改二年並舉鄰縣奉賢爲證經主席以贊成二年者起立付表决計入座七十三人起立五十三人多數通過㈡籌欵贖路現奉縣令督促應如何辦理案議决會同勸學所共同辦理㈢國是會議甲乙兩種憲法應以何種爲宜案議决俟新職員選出後再行討論㈣修改章程案議决交職員會修改俟修改後再開大會公决討論至此散會午膳午後一時起搖鈴入塲即以入塲證換取改選會長職員之雙記名票計發票三百二十五份鐘鳴三下開票唱名結果張蔚丹得一百七十二票當選爲正會長楊繩武得一百五十九票錢魯詹得一百五十八票各當選爲副會長至職員方面共選出王烈文等六十五人 
　　控追綱船戶攫物上海泰由磚瓦公司代表柳壽春赴水警專署呈控松江綱船戶陸福生陸小弟等於舊曆七月初十日遇颶風猛雨時托名撈取漂失物件擅攫該公司經行該處船內之桅篷各物形同搶刦請爲查追等情經沈專署長飭派徐亞伯督察員率同巡官吳剛及所屬師船馳往查辦令將各物如數送還免予根究 
　　發封烟館房屋韓省長嚴令肅淸烟孽飭縣呈報辦理方法經縣呈明省長仿照上海辦法發封烟館房屋以資懲儆現在各鄕警區解縣烟案經訊明確有私售燈吃情事者一律將房屋發封計被封者巳有松江三戶楓涇一戶新橋一戶云 
　　電話公司股東會松江電話公司因無專門工匠致電話時常不通頗受他方非難該公司經理夏俠三因於二十四日下午召集股東會擬照公司條例組織董事會互選董事長執行公司業務一面當添招股本僱用專門工匠先將原有者重加修葺再圖推廣並議决推舉董事五人再行定期開會實行改組云 
[蘇州]  
　　道署會議電廠互控案蘇常道尹王莘林與部委吳昆吾省委仲少梅定期本月二十四日下午一時在道尹公署討論振興公司與新電汽廠在部互控問題邀請當地士紳准時蒞會列席與議是日下午二時許應召蒞會者有吳縣敎育會長龔耕餘勸學所長潘振霄學欵處董事孔昭晉總商會會長貝哉安季小松蘇州巿董事蔣季和在籍省議員宋續成錢梓楚等三十餘人振鈴開會後王道尹委虞廣縉代表主席報告宗旨嗣由部委吳崑吾省委仲少梅先後起立演說將奉委來蘇十餘日來調查所得情形作成報告書當衆朗讀一過詞畢即席請到會諸人互相討論發表解决意見咸謂查照部定電氣事業規則同一區域不應創設同一電氣公司今振興與新電廠先後成立竸爭營業顯違現行章程結果一致議决兩電廠合併爲一以息爭端當時卽有大部分人主張振興歸併新電廠嗣因衆說紛紜時巳不早遂擬定期再議而散 
　　二女師紀念會預誌省立第二女子師範學校校長楊逹權女士以夏曆本月二十七日爲該校成立十週紀念之期擬於是日遍邀本校前數届畢業學生在校開成立十週紀念大會以襄盛舉而誌紀念並聞該校敎職員學生等籌備開會手續現正忙碌異常尙擬廣徵紀念詩詞著品並擬分函遍邀蘇垣紳商學各界聞人蒞會參觀 
　　地廳預審碾斃老嫗案住居蘇城大成坊巷之曹老七偕某滬妓坐亨斯美兩輪馬車兜風疾駛馳經胥門馬路大洋橋堍馬車羊角誤將行人小販老嫗胸部洞穿頓時斃命由警解送地檢廳經該廳略訊卽令覓具五百金保證金之保狀准其暫保出外候訊後曹央律師張鼎等具保保回茲悉吳縣地檢廳前日（二十三日）下午三時又派警將全案人證一併集廳經檢察長升座刑庭分別傳訊先傳閶區解案之巡警詳詢供稱肇禍時二男一女同坐一事惟繮繩確曹自拉問官復詢問該警曰爾纔言二男一女同車者曹外男子尙有何人姓名知否該警聞後知問官因其所供含糊誤會意思遂供所謂二男一女同車係一曹一馬車夫一妓女等三人問官色始霽繼傳曹老七訊問所供對於肇禍責任等語均推諉於馬車夫身上餘則請求寬宥問官復令警將馬車夫由押所提出到庭供稱當碾斃老嫗時馬繮繩係曹老七自拉伊僅站立車後旋傳屍屬到庭所供與前無異惟伏地叩首不止堅請庭上爲死者伸寃嚴懲兇徒問官略慰數語即令暫退候訊其餘馬車夫回押曹老七仍交原保聞原保張某因保證金過鉅恐曹匿跡被累故即當庭退保不允繼續擔保曹慮被押遂托人央舊學前紋工廠出面具保始出並聞該廳不日尙須傳集人證曁補傳與曹同游之陸壽喜到案開庭質訊云 
[常州]  
　　農學會職員會紀武邑農學會於二十四日下午假農縣會開職員會由汪之玠主席議决事件如下㈠籌辦農事實騐塲以改良農事便利農民之仿行爲宗旨其經費由各會員認定推定蔣興言爲籌備員㈡籌設蠶桑講習所推定許楨等爲籌備員㈢介紹農民購買農蠶苗種由託辦人繳淸全價歸本會代辦㈣籌辦報紙以便宣傳農業之智識推蔣裕泉爲籌備員㈤本會各部辦事細則歸本部主任自行訂定 
　　國語研究會紀武邑國語研究會於二十四日下午三時在勸學所開會到會者有徐潔懐吳察秋徐化吾等二十餘人由徐化吾爲主席報告省敎育會議决添設國語敎學注重國音語體文此次省敎育會來函徵集對於國語困難問題提出共同討論議决由各校提出議案彙集本會審查函送省敎育會其應行注意之點如下㈠讀音方面㈡敎材方面㈢語法方面㈣書法作法方面㈤敎學方面㈥敎學方面㈦敎具方面㈧家庭與社會方面㈨師資方面此項議案儘十月三日以前送本會審查並公推濮仲蔚王祖述過從秋顧嶠若爲審查員至散會已五時許矣 
[鎭江]  
　　圩堤潰决之呈報揚中縣自入秋以來江潮陡漲水勢奔騰始　濱江新洲二洲兩圩先行告潰繼則永固新順等處亦相率淪胥日前颶風又起順江圩又入險境禾稻葦蘆淹沒甚多現巳由該縣呈報省署查考　　江儀兩縣鉅刦傷人案江都邵伯河儀徵新城鎭本月二十二日同出盜刦重案特分紀如下㈠往來淸鎭長班招商公司恒通小輪拖帶華利拖船由鎭開出沿途載客經過邵伯有身着制服十四人購票登輪初不知其爲盜也迨輪駛邵伯荷花塘地方時巳夜深盜等放槍爲號入司機室及賬房喝令停輪并嚇禁聲張分向旅客身畔搜索並刦去該輪代揚州益源荘寄往寶應某荘現洋三千元平分贓物駕船呼嘯而逃惟未傷人事後由該輪報經揚局經理卓君分向江都縣鎭江關報案矣㈠儀徵新城鎭爲繁盛之區是夜突來巨盜十數人持械搶刦所有喬壽記米行陶福興茶食店趙公盛雜貨店趙同元京貨店合興泰南貨店張恒大雜貨店及洋麵公司燒餅店等被刦一空並擊斃餅店學徒一名現被刼之家均開具失單赴縣報案請求跴緝盜犯究辦第新知事未來舊知事將去負責無人此案恐難破獲也 
　　邳縣請緩提畝捐電邳縣各界頃電江蘇運河工程局云運河工程總局鈞鑒頃聞姚委員將到邳守提水利畝捐羣情惶急全縣士紳已在縣署開會公議此欵留備地方水利防險要請昨今兩日沂運秋水陡漲沂河巳决口數處請予暫從緩提以順輿情邳縣農會長丁魯曾曁士商學各界全體公叩 
[淸江]  
　　警隊破獲匪巢淮陰三巿十里井馬姓家於今年陰曆閏五月前被匪抬去數人索洋六千元馬姓以欵巨難籌一時未能往贖迨六月中匪人施用毒刑將被抬之人每日晌午驅入糞坑一次名大洗澡馬姓無可如何惟一再赴縣追案而已茲三巿駐防警備排長王文齋探悉此案究竟前日特率隊逕赴該巿棉花荘紀姓家將匪容窩破獲並獲窩主紀二嘲一人據供復獲是案底勾張三圑子一人現巳一併解縣聽候訊辦矣 
[南通]  
　　命案將開棺檢驗縣屬三樂鄕馬姓命案屍屬力請開棺檢驗惟查該屍棺殮巳越三月屍身早經腐爛非另延專家檢視必難得其眞相瞿知事因於二十三日赴寗面稟韓省長並與高檢廳討論檢驗手術云 
　　敎育會長巳允就職縣敎育會改選五旬而正會長迄未定奪張紳嗇菴主請得票次多數張君孝卿繼任易副會長曁敎育界人士又請黃君企香等　往郭勸兹悉張君巳允就職業於二十四日覆函該會查照矣 
[徐州]  
　　請撥留學貸欵基金銅山縣前經勸學所長楊懋卿會同前敎育會長劉平江募集留學貸欵基金貸給貧寒學生額定五千元現尙少千元當由商會長趙品成提倡以銅山振務處餘欵撥出千元補足並得各巿鄕董同意現勸學所長楊懋卿敎育會長顧聲振巳聨名具呈縣公署請撥矣 
　　第三女師開學省立第三女子師範以校長問題尙未招生開學現新校長錢用和女士業巳到校於二十日招考新生錄取十七名並取試讀生四名巳定下星期一（二十五日）新舊各生一律上課矣 
[嘉興]  
　　籌募修葺文廟經費舊嘉秀兩邑文廟經章鑾等發起修葺二十四日下午又在舊秀學明倫堂開大會公議修葺情形當由籌備主任張熙民報告經過情形次即提議修葺事宜僉謂嘉邑文廟較秀邑坍損尤甚殿宇已多傾頹兩廡已經倒毀修葺經費兩處須五六千元現欵項無着應由籌欵着想結果推定幹事分頭籌募俟集有成數再行估工興修云 
　　視察農林報告縣署農林視察員方於袷日前出發各區視察農林狀况知沿河圩岸急宜廣植楊柳庶根能固堤枝可供炊即遇水患免致冲坍高阜土宜適於植桑餘下隙地亦宜栽桕五年之後結實採售獲利頗豐現已將視察情形呈報到縣由縣分令各鄕農會勸導農民照辦矣 
[杭州]  
　　國會議員致浙省會電萬急浙江省議會沈議長曁議員諸公均鑒此次吾浙水災奇重災區之廣被禍之酷慘不忍述實爲百年未有之奇刼諸公在省見聞較確務盼迅速按法召集臨時會爲緊急財政之處分急　賑濟並聞歷次水災賑欵尙存五六十萬以上希即一併查明悉數移用無任盼禱金兆棪張浩趙舒童杭時盧鍾嶽皓 
[湖州]  
　　茶捐改征洋碼城區各國民學校經費全恃茶碗捐爲的欵但收入均經錢計折合洋碼虧耗甚巨以致收不敷支無法維持前經學務委員函由勸學所呈准縣署自六月分起一律改征洋碼以資彌補並卽出示布告飭各遵照在案乃各茶館以營業困難不予贊同迭經呈乞縣署准賜仍照舊章繳納而縣署深知區費支絀批駁不准不意各茶館即經召集會議相約不繳以爲抵制停頓至今將及三月欠繳捐數約一千五六百元之巨現各校需欵甚殷萬難延緩而學務委員職責所在無可推宕惟有設法籌墊以維現狀乃因積數愈多實難繼續墊付現聞縣署令飭警所姑先派警按戶勸喻如再抵抗不繳祇有將首倡反對之薰風閣主楊某提案押追以重學欵 
　　班輪照常開駛此間開行各處航輪自水阻停駛後迄巳二旬有餘現在水勢漸退輪行波浪可不危及堤圩以故申蘇兩班已於今日（二十二）起照常開駛杭州班准於明日通行惟嘉興班尙須再問三數日方能開駛蓋此路線中有數小橋橋面低下輪船不能經過也 
來函 
[衆議員陳家鼎來函]  
　　申報館鑒報載八月一日旅滬議員百名否認北京國會宣言中列有鄙名閱之詫異護法告終鄙人久欲赴京完成憲法適養廣州博愛醫院數月未能他往各處任何文件並未與聞似此冐簽實屬不合此外無論何項發表冐簽鄙名者概不承認合行聲明以昭實在陳家鼎叩有 
雜評一 
[川陜與贛粵之敎育（默）]  
　　敎育基金之運動巳久今日略有端倪可言者祇川陜兩省而已川以肉稅陜以商稅皆經當局宣布撥作敎育費通令實行雖該兩省在此羣雄割據時代將來徵收上能否不發生阻礙尙未可料然在今日則不得仍謂爲空言矣以視徒以文電贊成者固有間矣 
且川爲戰亂不已之省陜爲著名貧瘠之區川陜而可以辦到基金獨立則其他戰亂較少貧瘠較愈之省當然可以早告成功然而但聞贊成之空言而不見有劃定之事實者何哉果出於當局之漠視歟抑亦敎育圑體之未盡其力也 
敎育基金不確定則經費常在無着之中今日鬧索薪明日鬧罷課一次風潮敷延過去而二次風潮又來根本旣動搖不定安有進步發展之可言故今日若贛若粵之敎潮雖可以應急之法暫時調停消弭而實皆非根本要圖贛粵敎育界果爲一勞永逸計盡力進行豈不能追隨於川陜之後乎 
 
 

Page 11

 
 
   
 
 

Page 12

 
 
   
 
 

Page 13

 
 
本埠新新聞 
[女子參政之運動]  
　　北京女子參政協進會會員萬璞女士爲北京中國大學法律科學生因鑒於我國女權不張與數同志發起女子參政協進會現有會員四十八人茲擬擴充會務來滬徵求本埠女界意見欲在此設一分會并擬募集的疑以固該會之基礎茲將王女士筆述該會經過與現在進行情况錄之於下 
中國女子被壓於不平等之階級者爲時已經數千餘年所感苦况凡我女界當能盡知本年六月非法總統徐世昌下野時即有恢復舊國會之說國政似有一線曙光且年來南北戰爭不外法律問題國會恢復惟一任務當在制定憲法璞與二三友人因有斯會之發起以冀在國家根本大法上得到男女平等之地位根本一經解决其他枝葉問題自能迎刃而解當時適在署假期間京中各校學生多巳返里然經數星期之奔走猶得五百餘人是足見我國女界中懐奮發之心者未始無有也於八月三日在北京中國大學開成立大會會員到者更形踴躍而來賓如林長民先生李佳白博士等二十餘人均有演說隨後又有招待新聞記者會京中各報均有記者到場指導意見者亦頗不乏其人有全體當然援助之表示可見男界同情於我女界爭人格者不少八月二十七日又在中國大學招待國會議員兩院議員到會者百餘人演說願贊助者甚多當塲討論結果决定呂議員復爲增加女子參政於憲法上之提案人到會議員均爲連署人此案雖因閉會在即未經提出要之觀察國會空氣此議案只要提出諒議員諸公不致遏抑潮流背馳人道主義而加以否决也邇來雖又發生議員分子之爭點總之只要解决後國會得以正式開會此議案提出通過當較易也本會內部組織業經就緒關於智育方面因限於經費及時間從速關係已由會員胡桂淸女士等着手開辦女子法政速成學校各地新聞界對於本會雖均鼓吹但仍難普及故本會有自己組織宣傳機關之决議惟限於經費尙未實現又此事運動僅在北京勢力太弱因有各地組織分會之决議月來本會會員往各地運動後各地自動的組織分會者頗爲不少滬上人文薈萃女校雲集我明逹女界當多尙望急起地追共策進行爲我二萬萬女同胞爭人格爲人類謀幸福是所至盼至禱一九二二九二五上海 
[美商部電告實行新稅則 []  
　　昨日本埠美國商務參贊署接華盛頓商部電稱心新稅則於星期五實行內容視前頗多更改原棉生絲茶葉牛皮皮統皮貨煤油俱免稅織呢絨羊毛凈重每磅稅三角一分織地氈羊毛粗每磅一角二分精每磅二角四分但集進口時規定若於三年內證明專供織地氈之用則可發還稅餉茍充他用查出處罰各種綢緞値百抽五十五椰子核免稅椰子油每磅二分豆油每磅二分半花生油每磅四分蟹肉値百抽十五肉食値百抽二十磁器不上粙不飾彩値百抽四十五飾彩抽五十上粙而不飾彩抽六十飾彩上粙抽七十玩具値百抽七十緶及草帽緶等粗製値百抽十五漂白或染色抽二十凡按値抽稅之進口貨除柏油外皆照外國原價估徵倘遇特別情形時經總統批准後得照美價抽稅新稅特點政府得視當時需要及商戰情形而仲縮之總統有權就按値百分之五十內損益基本稅率俾美貨價値能與各竸爭國之成本相埒改更稅率須經關稅委員會詳細討論並於施行期三十日前發出通告倘遇特殊情形時總統得加徵附稅但以按値百分之五十爲限倘遇外國貨物用不正當之竸爭方法妨害美國工商業或航務時得下令禁止其輸入倘外國以津貼或其他優惠待遇獎勵其對美輸出時總統得加徵特稅以爲抵制此外於不標明原產地國名之貨物取締更嚴違者罰徵按値百分之十用美商所有商標之貨除經美國商標主人允許外不得入境且可沒收免稅區域之規定未成立 
[稅則會昨日之大會]  
　　下月一日公布新稅則要求各國承認十二月起實行修改稅則委員會於昨日下午二時一刻假總商會開大會到會委員較平日爲多全體先在總商會大廳攝影委員長蔡廷幹居中攝畢再進議事廳開會先討論各項審查會議决案全體通過次討論新稅則議决後之施行經衆詳細研究决於下月一日公佈新稅則十二月一日起實施惟未經各國承認以前不能有效故决先 
[修改稅則會昨日大會攝影]  
將新稅則通知各國政府要求承認并訂今日下午續開大會討論善後章程第一欵五時始散散會後復攝一影將以分贈各國委員云 
[發行公債令將下]  
字林報二十三日北京電云俄賠欵擔保之內國公債或能於星期一日發行實收九十利息八釐債劵總額一千萬元此項公債業經安格聨同意仍以停付俄賠欵爲擔保命令今日可下巿間先售出者已逾一百萬元 
[銀行公會電詢七五庫劵]  
　　本埠銀行公會昨爲七五庫劵事電致北京公會詢問眞象茲錄其原電云北京銀行公會鑒閱報載七五庫劵改爲十一年公債財部仍復積極進行巳與銀行界接洽尊處如何對付乞速電示俾便宣布以資研究無任盼切滬公會有 
[銀行公會投標建屋消息]  
　　昨日開會議决再開一會方定期揭曉上海銀行公會昨日下午開會討論揭曉建屋之投標一事因現審查手續巳均完畢本定昨日正式揭曉開標現爲鄭重起見尙擬於今日（二十六日）再開會議以便議决實行揭曉日期也 
[駐瑞瑙丹公使昨巳放洋赴任]  
　　昨晨吾國新任駐瑞典兼瑙威丹麥三國之公使戴雨農君挈其眷屬由新關碼頭乘小渡輪先往吳淞即登海輪鹿島丸放洋赴任其在滬親友均曾往輪埠歡送也 
[英總領事拜訪交涉員]  
　　昨日上午十時半新任駐滬英國總領事巴登君因來滬接任時江蘇特派交涉員有事在京故於昨日作禮節主之正式拜訪由許交涉員迎入客廳暢談良久許君與巴君爲多年舊友巴君和靄可親且能操極完善之我國國語聞除各項談論外對於港務局事亦略有詢問至十二時半始行告別云 
[太平洋航業之新消息]  
　　近來本埠航業上關於太平洋一路頗有新消息足供紀述特分別報告如後 
㈠哥倫比亞公司移日自上海至美國之波特蘭一路經太平洋內航行者原歸提督公司派輪駛行本年美航部支配遠東航路時曾將此線改畀於華洋公司經理之哥倫比亞太平洋輪船公司獨行其使用之船舶亦歸美航部撥發上海爲遠東之總行特派茄門氏爲駐滬遠東總大班曾以㈠西開一德㈡東方水手㈢文尼太㈣西開賣㈤開翅㈥西亞那淮等六輪往麥駛行在本年夏季以前茄門氏曾開行華北線將各輪兼駛天津大沽靑島各埠至前月內以華北之航業淸淡又將各輪改行南海線兼駛香港小呂宋各埠至現在又調駛大連大沽矣惟邇來以上海方面於波特蘭埠之進出口營業均缺乏不若日本赴美貨之發逹故該總行已令上海總公司移往日本之神戶而遠東總大班亦調駐日本所有該公司之往華營業僅改爲經理地位而營業上之總樞紐將移至東洋聞即在此數日內實行矣 
㈡祥泰船之停航祥泰木行本年於哥倫比亞公司設立上海總公司時亦曾賃得瑙威籍商輪六艘若㈠海克托㈡畢子堡㈢恒那尼爾森㈣羅司尼爾遜㈤奈爾尼爾遜㈥佑寗泰號等往來太平洋航線與哥倫比亞船相若至上月以後該六輪便停止來華聞此線亦將撤除矣 
㈢美航部委員到滬美國航務部因行駛東方之船舶日多美國之在遠東航業亦日盛特請政府委員瑪登氏爲駐遠東之委員其辦事處設於小呂宋現該委員因各國輪船公司之水脚公會業已恢復所有美航部之在華航行商輪須一律加入俾以後之運貨費得歸一律因此瑪登氏不日將由小呂宋到上海與水脚公會協商一切 
[航業消息彙紀]  
　　今日昌興輪船公司之坎拿大皇后號歸國上海之出口貨中有湖絲一千包裝往美國又有茶葉三千餘箱裝去云 
　　近來運往日本之出口貨以菜子與苧蔴等項爲多計由山城丸裝去菜子五千包苧蔴五千八百十九件又麩皮九千一百五十包靑炭二千五百件菜餅一千件由諏訪丸裝日者有苧蔴九千七十一件由日光丸裝去者苧蔴爲四千二百五十七件菜子二千一百五十包麩皮一萬五千包菜餅一千七百五十件由八幡丸裝去者菜子爲三千五百五十七包菜子屑三千二百八十包苧蔴八百二十件綜計此數日內上海運日之菜子共一萬零六百七十包苧蔴共二萬零七十二包麩皮共二萬五千一百五十包此外爲豌荳芝蔴等貨云 
　　提督公司之麥慶雷總統號昨日巳開赴西雅圖上海之出口貨有茶葉一千六百箱湖絲繭子絲頭一百二十二件猪鬃靑蔴羊毛六百十九件蔴雀牌古玩等及雜貨一百十七件天津毯子二百四十八件蛋白蛋黃一百二十一桶云 
　　大英公司之茂得愛號由倫敦開出昨日十一時已經過香港據昨日來電二十八號可到滬今次頗有大條銀運滬云 
　　揚州航業邇來忽有興盛之兆前數日甫有江北巨紳富商等來滬與虞洽卿接洽剏辦大運公司開行揚州上海班輪刻下又有永水濟航業股份公司之成立並先以租定華大輪爲實航滬揚班之預備據一般航業界云滬揚間輪舶一多營業上必有一番大竸爭也 
[通泰各鹽墾公司秋收之滬訊]  
　　通泰各鹽墾公司歷年經營工墾範圍甚廣近年疊遭歉歲收入驟絀而工墾所需不容稍緩以致負債頗鉅去歲各公司曾由此間銀行界代募公司債三百萬元意在淸還積欠推廣工墾惜去秋復遭歉歲聞各公司至今仍不易周轉所有本年到期各項債務悉賴秋收及出售餘地之價爲挹注故今秋收成關係甚鉅近來沿海一帶復屢遭颶風兼得驟雨正値棉花結實之際凡關心通泰墾務者無不惄然憂之日前本埠銀行公會會長盛竹書君因事赴通就便調查墾務現狀昨已返滬有人特往詳詢眞相據云今年雖遭風數次各公司并未成災惟大豐因久雨被水損失較鉅此外如華成公司改種稻田之區尙無大礙種棉之區取近一次暴雨少受損失大賚公司情形與華成相仿大豫大有晋等公司令年棉產情形視往年爲佳雖遭數次風雨每公司仍可各收棉花萬餘擔每擔姑以十五元計之應各收入十五萬元左右加以雜糧草息鹽餘等等各約五萬元是兩公司收入當不下四十餘萬元大有晋公司地段尤較優勝銀圑債票紅地卽就大有晋公司境内檢定該公司已墾地共有七萬餘畝今年秋收等級則三餘區爲最佳貢安晉東等區次之恒興區因距海較近滷氣未退差遜此外未闢之地爲數尙不止此數倘使全數放墾將來之利誠不可臆計云 
[絲綢展覽會續開主任會議]  
　　上海總商會商品陳列所以蠶繭絲綢展覽會開幕在即所有一切陳列事宜自應趕緊佈置唯陳列裝飾等事實與出品價値之高下有莫大之關係其如何裝飾等法亟應先事討論又以展覽會期僅兩星期期滿後即須將出品運美赴賽則研究審查等事均須於展覽期內同時舉行則籌備一切事宜自應先行解决爰定後於今日下午開主任會議商榷一切云 
[商標登錄處長抵滬]  
　　農商部商標登錄籌備處上海分處長蔡增基於日昨抵滬現巳向稅務司交涉移交事宜日間布置房屋開始　公 
[贖路會續開委員會]  
　　本埠贖路委員會因該會二十二日開會有數委員因事不克到會現該會定今日假功德林續開委員會故特致未到會各委員函云敬啓者本月二十二日在功德林舉行委員會議到會者僅沈信卿賣季英方椒伯勞敬修諸先生因人數過少各種重要議案未能取决特議定於本月二十六日即星期二午刻十二時仍在北京路長康里功德林蔬食處開會僉以先生久未到會一切進行事務待商者多二十六日會議務請撥冗駕臨至開會議案如下㈠余日章先生請辭去委員會主任以使前往四川料川省靑年會會務致遲於本月底成行否則江水日落本年恐難行矣㈡委員會對於贖路提倡應如何迅速進行案㈢籌備雙十節開贖路運動大會案即希察閱云云 
[旅滬國會議員致各國公使函]  
　　否認北京國會有效國聞通信社云旅滬國會議員昨日發出致各國駐華公使一函宣言否義北京國會效力原函云國會基礎建築於法律此世界各國所同也我中華民國惟一最高立法機關之國會（即參議院衆議院）於民國六年被當時之大總統黎元洪違憲解散同年八月議員前往廣州開國會非常會議至七年六月依照民國法律開正式會議至八年九月又開制定憲法之憲法會議在民國七年開正式會議時有一部分議員違犯院法經參衆兩院分別取銷其議員資格久經宣告近來此等喪失議員資格者如王家襄等多人與國會一部分不守法律之分子在北京組織參議院衆議院吾人因此等國會實與法律不合因此等議員旣經依法喪失議員資格在未經下次合法當選以前無論在何時何地不得再爲議員再組織參議院衆議院因此之故前八月一日在北京開會之參議院衆議院及預備繼續在北京開會之非法分子雜凑之參議院衆議院吾人依照法律實不能承認其爲國會是以吾人雖屬議員然對此不合法律冒充國會之參衆兩院絕對否認所有僞國會議决之案及一切行爲概屬不法行爲不但違反國法且爲未來種無窮之隠患吾人爲敝國永久和平計爲各友邦免除淆惑計一概不能承認其有効貴國與敝國素敦睦誼且向爲法治先進國謹國會議員資格代表國民公意奉凟左右尙祈鑒察中華民國國會議員劉樍學王文郁張知本楊大實畢鼎琛劉雲昭劉汝麟黃紹侃程志卓徐邦俊史之照張鳳九島勒吉黃堉元周恭壽朱寶楨高振霄岑述彭朱之洪盧仲琳趙淸泉劉芷芬茅祖權康汝耜林者仁魯魚時功玖呂蔭南孟同和荘懐廣譚維洋張秋白李希蓮方潛亓因培黃策成馬光曄許森申夢奇王曰兪王憲章田銘璋何弼虞丁惟汾劉榮棠周起夢李建民鄧天一彭養光凌鉞項肩陳榮廣石銘戴維藩石秉甲曾昭斌張大昕 
[張欣生案中朱潮生又提抗告]  
　　張欣生等毒斃張駕雲一案近經高等廳提訊一次所有張欣生朱健臣朱潮生請求再審部分業經裁决駁斥巳誌昨報聞朱潮生對於該裁决書仍以奇寃莫白由該家屬延請原律師湯應篙吳文濬擬狀提起抗告請求廢棄原裁决書更爲調查後開審並請停止執行云 
[全國司法會議籌備處昨訊]  
　　全國司法會議籌備處主任張一鵬以司法大會開會之期將届一切均應早日設備昨日午後召集籌備員王開疆姚文壽李昌黃啓英文牘主任吳健安書記金卓然等將各省往來文件一百數十通並提議案四十餘件編列號碼併成冊籍預備大會時提付審查並推王開疆草擬開會秩序單各辦事員應辦一切事宜頗形忙碌直至傍晚而散又聞該會昨日接得議案以及文件詳誌於后 
　　議案（一 [湖南羣治法政專門學校提議案 ]（甲）推廣法院經費案（乙）陪審制度案（丙）感化院案（丁）監獄布敎實行案（二） [夏口律師公會提議案 ]（甲）華洋訴訟應准中國律師出庭案（乙）督促北京國會通過勞動法案（丙）廢止治安警察法及新刑律第一六四條第一六五條第二一一條案 
　　文件（一） [福建法醫學會來函 ]逕啓者頃奉大札備悉一是本會代表員名並三項議案業經電逹貴處查該辦理旋因沈孝祥丁組母憂弗克分身赴滬提出辭職書現已會期將届再選未得其人除另函委託上海律師公會代表出席外相應函請貴處查照辦理實爲公便云云（二） [夏日律師公會山杭公會轉來一函 ]逕覆眷前准貴會函開（從略）准此敝會召集評議員會議决贊同惟此次開會敝會不克推代表到會所有一切事宜即請貴會爲主張茲由敝會會員施君祥擬捷議案三件亦希貴會代爲提交會議以備討論爲盼（三）江蘇省立法政專門學校來函 ]逕啓者昨上一函計逹典籤除　函推定章世英爲敝校代表外又加推劉伯昌爲代表届時出席與議特此奉逹云云 
 
 

Page 14

 
 
[機器分會之湖北罷工消息]  
　　上海機器分會昨（二十四號）接中國湖北機器工會來電云萬急上海機器分會轉各報館各工會圑體公鑒現漢上各壓迫階級同時向各工圑實施無理壓力粵漢工友自佳日（九日）罷工迄今半月延未解决数千工友悲苦連天傷心慘目現安源路鑛漢口水電揚子廠等均遭同等苛壓揚子廠安源鑛均於養日（二十二）罷工水電公司工人漾日（二十三）總辭職京漢路准徑日（二十五）罷工數萬工人流離失所待哺嗷嗷墾速設法援助不勝待命之至湖北機器工會敬（二十四）印聞中國機器總會上海分會此次援助粵漢工人前後滙去數百元現接漢口來電已急電總會告急並設法籌欵援助云云 
[又一批旅日華工抵滬]  
　　昨日午後二點鐘由門司開來之博愛丸郵船中又有多數被迫華工回國其中傘商十六名布商五名理髪匠五名學徒一名總計二十七人云 
[籌辦義務敎育之兩令]  
　　上海縣知事接敎育廳關於籌辦義務敎育之訓令兩則照錄於下 
㈠案奉省長訓令內開案查蘇省義務敎育前由省議會議决分年籌辦計畫咨經本公署公佈施行上年因水災關係又經令廳行縣分別展緩各在案惟義務敎育爲國家根本要圖進行不容稍懈上年因水災展緩係屬特別情形現在學年開始自應照原定計畫積極進行不容藉詞延誤爲此令仰該廳嚴飭各縣遵分年籌辦原案切實辦理限期呈報核轉並查照本年五月本公署三五三零號訓令飭將整頓原有國民學校情形一併呈轉查考切切此令等因奉此除分令外合行令仰該知事迅即查照分年籌辦義務敎育原案切實辦理並將整頓原有國民學校情形於文到一月內一併呈報以憑核轉事關省令嚴催切弗延誤此令 
㈡案奉省長訓令內開案照義務敎育應積極進行迭經訓令該廳長嚴飭各縣遵照分年籌辦原案切實辦理在案惟此項進行計畫第一在預備師資第二在整頓固有小學第三在籌畫經費各縣應設之師範講習所已經開辦者若干縣巳經籌備者若干縣對於固有小學曾否遵照本公署五月內三五三零號訓令認眞整理其整理之情形若何對於擴充經費無論貨捐畝捐及其他特捐除少數各縣已認眞籌辦外其餘並未據呈報進行本省長重長鄕邦深維義務敎育爲國家根本要圖爲地方自治要素萬不容稍涉因循合再令行該廳長通飭各縣查照上列三項尅日呈復毋任違延本省長將以此考各縣之成績也仰即轉行知照此令等因奉此除分令外合行令仰該知事迅遵省令分別辦理尅日呈復以憑核轉此令 
[南奉兩知事呈報烟禁之省令]  
　　南滙縣知事呈報遵令辦理禁烟情形後接省長公署指令云呈悉訪聞該縣吸烟之徒最喜打嗎啡針嗎啡一物私運尤爲便利如三墩鄕一帶販賣嗎啡之戶不知凡幾該知事來呈何以一字不提足見平日對於禁烟漠不關心此後務須認眞查禁倘再因循怠惰定干斥責切切此令 
又奉賢縣知事具陳禁烟辦理情形後亦接省長公署指令云呈悉禁烟自以禁補禁運爲根本辦法惟烟館一項亦須嚴查封閉據呈請飭水警廳轉令駐奉警隊協助稽查一節應准照行仰即錄令移知該縣水警官弁於港汊口岸嚴查私販不准入境如敢包庇買放即責成該知事據實揭報定予撤懲該知事亦不得卸責於人自圖便利致干並懲凛之此令 
[閩學生案之昨訊]  
　　催提要證到滬 
福建學生陳國瑞及王範卿等巳奉上海地方審判廳刑庭審理當因人證不齊諭候再訊在案本案要證如胡仲林陳心烺等本在閩省早經滬上司法官廳備文赴閩關提及至該廳開庭審理胡陳二人仍未提到而本案續審之期爲時不遠所以法庭昨又備文赴閩催提解滬云 
[友華銀行匯巿報告]  
　　昨日友華銀行滙巿報告云星期六日倫敦大條銀價近遠期俱長一二五紐約銀價長至六角九分半倫敦紐約間滙價爲四元四角二分今日此間各國掛牌滙價僅日金漲至六十四兩內盤巿况上午某時中頗見平穏惟大部穏定而岑寂英鎊成交價九十月份三先令五便士六二五十一十二月份三先令五便士六八七五美金成交價九十月份七十六元七角五分十一月份七十六元八角七分半十二月份七十七元日金成交價十月份六十二兩七錢五分十一月份六十二兩六錢二分半照此匯價售出多於購入銀行較願出售美金故其成交價視英鎊爲長佛郞電匯稍有需要近期購價一千零十枚售價一千零七枚銀行定價英鎊匯票三先令六便士半美金匯票七十八元五角佛郎滙票一千零四十枚星期六日印度在倫敦稍有購入倫敦收盤時巿况穏定紐約消息售出照掛牌價格 
上海商業巿况彙錄 
[金融]  
　　昨日銀幣巿况頗穏早巿收盤七錢二分三厘一二五較上日大一毫二五有中國銀行賣出現洋四萬元午後收盤仍爲七錢二分三釐與上日相同 
銀拆早午巿均爲一錢半較上日小一分匯豐銀行收欵八十萬兩東方花旗道勝等收欵四十餘萬兩 
江南小洋上午收盤爲六錢二分二釐午後回高一厘較上日大半釐廣東小洋早巿六錢一分九釐半午後收盤六錢一分九厘七五較上日小二五銅元早午巿均二百四十八千二百文較前日大四百文衣牌早巿一千七百九十五文午後回小一文角坯貼水均大一文云昨日交通銀行裝去杭州大條二百條中國銀行亦裝去四百五十條（此係正金銀行轉入）中國銀行由杭州來洋二十一萬元又去通州洋三萬元各錢荘亦裝去洋十五萬元匯豐銀行進倉銀五十萬兩道勝銀行出倉銀四十二萬兩東方銀行出倉銀一萬兩中國銀行進會洋十萬元多存大條二十一條各錢荘多存銀五萬兩多存洋十五萬元台灣銀行進倉銀八萬兩住友銀行出倉洋一萬元正金銀行出倉洋二萬元友華銀行出倉銀十萬兩華義銀行出倉銀十二萬兩大通銀行進倉銀一萬兩 
昨晚止各銀行共存現銀四千零二十八萬兩現洋三千八百四十八萬元大條三千三百九十五條 
[公債]  
　　昨日星期一各種公債巿况殊屬活動價格大都續呈漲風金融公債現貨千元票開盤爲四十九元收盤高至四十九元二角較上週末巿價好起一元二角九月期開盤四十九元三角收盤又好起三角結果較上週漲二角十月期除息收盤四十六元八角五計遞加四角五分整六現貨收盤四十七元七角五分計高半元九月期開盤三十七元三角收盤漲起三角較上週共漲三角五分十月期收盤三十八元十一月期收盤三十七元九角五分較上週各漲二角五分五年小票開盤四十一元四角嗣後步步見好收盤漲至四十二元計增一元七年長期漲三角收盤價爲三十五元三角整理七厘收盤三十九元三角五分計高八角半償還短債八厘債劵二十六元六角計升九角證劵交易所本所股份八元六角亦屬堅俏云 
[國內匯兌]  
　　昨（二十五日）各幣來電價格毫無變化僅漢口洋例遜去一兩爲一千零二十九兩五錢銀先縮小半元爲一千零四元其餘如北京公砝仍爲一千零四十六兩銀元爲一千零一元天津行化爲一千零四十兩銀元爲一千零五元宜昌宜平爲一千零三十三兩銀元爲一千零二十元九江南昌安慶蚌埠徐州温州等銀元各爲一千零五元蕪湖蘭谿銀元爲一千零四元半南京蘇州鎭江揚州無鍚常州常熟等銀元各爲一千零一元半宜興南通銀元各爲一千零二元杭州寗波嘉興湖州紹興餘姚等銀元各爲一千零三元厦門銀元爲一千零四元福州銀元計一千零十元哈爾濱銀元爲一千零十一元重慶九七平銀爲九百九十五兩成都九七平銀爲一千零三十兩萬縣九七平銀計九百九十七兩五錢重慶萬縣銀元各爲一千元成都銀元爲一千零二十元各與上週末巿價相同無所增減云 
[外幣]  
　　昨（二十五日）各　外幣巿况較上週稍覺起色中外各商及錢業進出交易雖無大宗成交而零星買賣頗不冷淡是以香港老頭英金花旗等票同呈漲風香港好起一釐買價爲一元零二分四釐老頭票增二釐買八角六分四釐英金票遞加一分買八元零一分花旗票上五釐計一元七角八分半羅卜各票交易依然呆木巿價無甚變化千元新票仍買二兩九錢五百元票買七兩五錢二百五十元票買一兩五元至二十五元買七兩半法郎買一角四分半坡元買九角一分荷蘭票買六角七分均不動馬克因存底稍豐買戶較稀故價見跌小買進價爲三元六角較上週末巿價跌小一角云 
[金巿與滙價]  
　　昨日星期一大條例無電報標金開盤三百零六兩二錢其時人心不堅以致標金最小跌至三百零五兩四錢先令揭曉弗動惟東匯大半分嗬囒大半盾德匯大五十馬克餘價均無更動斯時標金漲至三百零五兩八錢巿况較星期六收盤價爲略軟銀行賣出十一月份先令價三先令五辦士六二五買進三先令五辦士七五又賣出十一月份美滙價七十六元七五買進七十七元又賣出十一月份東匯價六二六二五買價六二三七五是時人心已轉固所以標金最高漲至三百零六兩八錢嗣因先令等巿况轉堅銀行賣出十一月份先令價三光令五辦十七五買進三先令五辦士八七五又賣出十一月份美匯七十七元買價七十七元二五東匯價仍盤前價相同所以標金又跌至三百零五兩七錢至收盤時先令十一月份賣價相彷買進價三先令五辦士八一二五又賣出十一月份美滙價七十六元八七五買進七十七元一二五束滙亦相彷故標金價又漲至三百零六兩五錢後仍跌小至三百零五兩九錢收巿烚赤做過三百十三兩七五午後標金開盤三百零六兩毫無上落先令揭曉仍弗動標金最小至三百零五兩八錢先令較上午略平銀行賣出十一月份先令價三先令五辦士六八七五買進三先令五辦士七五美匯相彷賣出價爲七十六元八七五買進七十七元一二五東匯亦較緊銀行賣出十一月份價六二六二五至六二六八七五一買進六二三七五至六二半所以標金最小祇漲至三百零六兩三錢後回小至三百零六兩一錢收盤先令等交易有友華銀行賣出十一月份美匯八萬元價七十六元八一二五又賣出十二月份五萬元價七十六元八七五又買進十二月份先令五千磅價三先令五辦士七五又朝鮮銀行買進十月份東匯五萬元價六二半又住友銀行賣出十月份大連東滙十萬元價六二六二五三菱銀行賣出本月份東匯十萬元價六二七五三井銀行賣出五萬元價亦係六二七五又買進十月份大連東滙五萬元價六二半東亞銀行賣出十一月份先令五千鎊價三先令五辦士六二五大通銀行賣出本月份東匯五萬元價六二六二五其餘仍係零星交易云 
[紗花]  
　　昨日星期一大阪三品紗來電與星期六日不相上下美棉電報現期漲十五個磅音遠期漲二十六個磅音印度孟買電報朋搿而小去九個羅比奧浮辣小去三個羅比白洛去小去一個羅比各交易所標凖近遠期均跌去一二兩巿上客帮現本紗日紗買價皆小一兩之外遠期日紗亦須小三四兩之譜川帮買進十支如意大包三百包價一百十七兩十支特別天官三百五十包價一百十五兩又二十支三羊三十包價一百四十二兩其餘如江西廣東蕪湖野鷄天津威海衛等帮仍祇零星花色交易本紗二三百包日紗二百餘包印紗仍無售開公會小包交易全無午前日商東綿行等售出十六支豐年大包價一百三十四兩又售出十六支日光價一百三十二兩兩共計一千三百包期陽十月十一日凈盤午後日商伊籐洋行售出十六支豐年一千餘包價祇一百三十一兩比上午竟小去三兩之多因是人心更見虛弱考其原因爲常州某紗廠所買上海各華商日商棉花之支票遭銀行退票不解遂有該廠擱淺之風說巿面傳播紗價花價均受影響有此大跌各廠咸未開出巿面有愈趨愈下之象也 
近來花巿因天氣放晴預料棉收不致减色故價格步步回小昨日期花巿况棉業交易所售開十月期價二十八兩較之上週巳跌一兩餘矣美棉雖漲十五磅音奈人心虛疲最低價竟小至二十七兩六錢十一月期二十七兩三錢五十二月期二十七兩三錢一月期二十七兩三錢五現棉交易有限計成交蔡甸花四千擔崇新紗廠進西十二月元月送廠價二十五兩通花五百包恒昌祥進結價二十八兩云 
[絲巿]  
　　昨日廠絲巿面仍屬淸淡售價雖仍堅定而交易甚稀各洋行進胃不多皆是討發電報而巳故成交總共祇有四十擔均是法荘銷路計華通購進元元牌及三跳舞牌特別條份各十擔價一千三百十五兩寶克購物華絲二十擔價一千三百兩亦屬特別條份十二至正月份解期云 
白絲經巿况昨日漸呈淸靜然售價依然堅挺雖邇來歐美各荘因嫌討價太大且手中均巳購足以致進胃稍遜而半亦由於絲商不敢再售所致蓋現貨類皆銷去而內地絲價日漲不得不略形停頓是故成交寥寥昨惟逹昌購進紡織牌大經十五擔價一千零五兩址盤愼餘購篆仙牌下干五擔價只九百二十兩 
黃絲經交易銷路又暢巿價仍屬堅硬山東機械廠經廠房牌價漲二十兩計一千二百七十兩四川機械廠絲雙鹿牌售價亦漲二十兩計一千二百五十兩金魚牌搖經售價一千零二十兩而沔陽河溶南充西充木鎭過盆棉州等粗絲昨日印荘適又來電並悉日上即有船開故購成大批交易價與前次相彷並無漲落總計成交三百六十七擔云 
[茶巿]  
　　昨日洋荘茶巿湖州平水大帮頗活動成交三千八百七十三箱係天裕怡和兩行購進價二十四五兩較上星期漲一二兩零星貨亦較日前行消故一般茶商均抱樂觀至路荘綠茶來源雖少但存底太多洋商多取抑價主義珠茶成交二百十六箱係同孚惠利怡和等行購進價五十二三兩仍無提高希望娥眉鳳眉亦無上週之發展娥眉消去一百九十九箱高荘貨價三十二兩五錢低荘貨十六七兩巿價較前看低鳳眉成交四十餘箱係惠利天祥等行買進價四十五六兩較前約跌五錢但其中因洋商抑價成交而未成盤者尤屬不少芽兩眉雨土荘茶棧雖多購進洋荘亦無大宗成交針眉秀眉巿面又趨沉寂一般茶商謂大帮拆賣之貨目前尙難樂觀云 
[米巿]  
　　昨南巿到船仍以同里珠家閣等新粳及白破蘆秈杜子秈等貨計同里有周和尙陸永林張全發陳福喜沈阿土任伯生楊老觀等七八號角里帮周連生張阿毛陸金虎王根仁凌阿還陳金壽陳墓帮周杏平周蘭平等常帮高貨破礱存底巳缺有貨亦不肯稍賤成交者又加一角新粳亦增昂一角至二角白元加五分羊秈平平閘北蘇州河下昨日到船常錫蜆子等帮計共十三四號聞產地無鍚等處前日起巳見陰雨是以新粳　源甚少內地亦漲起一二角雖距中秋節祇有旬日滬地米店等買進者頗爲踴躍因是價又加漲白破亦然客秈則定勢 
[總商會前任會長之收支報告]  
　　上海總商會新由會計處編訂聶秦二前會長任內之收支報告（辛酉七月至壬戍五月）茲巳印就不日即可分送各會員將其大略項目摘錄如下 
（收入項）舊存三千九百四十八兩二錢三分六釐上届會長未領夫馬費二千一百兩會費三萬五千七百零九兩八錢九分六釐借地費八百二十六兩三錢八分六釐公證注冊費三百五十五兩二錢印花五釐公費一百九十四兩八錢一分一釐華契注冊及丈量費四百七十一兩一錢八分五釐本届會長未領夫馬費二千三百兩月報社七百七十八兩五錢四分三釐電燈費二百三十兩零五錢一分八釐荘息六百三十五兩一錢零九釐以上共收四萬七千五百四十九兩八錢八分四釐（支出項）江蘇展覽會徵品費五百三十七兩三錢二分舶來品布樣一百十四兩五錢全國商會聨合會費二十八兩九錢九分六釐商敎聨合會墊欵七百二十四兩九錢費城徵品費八十九兩五錢一分一釐補習夜校費二百五十二兩二錢八分五釐募金圑用二千零七十三兩六錢六分商業補習敎育費五百四十三兩六錢七分五釐補助商圑費五百兩新加坡徵品費二百十八兩三錢三分化騐角洋費七十一兩二錢五分八釐調查費一百十六兩三錢一分紀念銅牌費六百十六兩一錢六分半大會零用二十三兩五錢五分九釐各項夫馬津貼薪水辛王費一萬七千零三十六兩八錢二分八釐月報社開支四千三百四十五兩三錢九分八釐福食一千八百廿兩零七錢八分二釐交際費一千一百六十七兩六錢九分八釐送匾酒力八兩六錢九分九釐善舉十四兩四錢九分八釐掛號費二百五十兩各部保險費三千七百二十五兩電燈費一千二百六十六兩六錢八分九釐電報費五百四十七兩三錢七分二釐煤汽費二百七十一兩七錢六分六釐電話裝置及常會費四百五十九兩八錢六分自來水一百六十二兩九錢五分七釐廣告費三百五十七兩二錢四分五釐印刷費三百十五兩九錢九分閱報費一百六十七兩六錢零五釐筆墨紙張烟酒茶點煤炭油燭雜項等費一千二百四十二兩七錢七分六釐置物費五百十九兩八錢七分九釐修理房屋器具費一千零四十二兩七錢零一釐郵費九十二兩六錢八分九釐車費十二兩九錢七分九釐以上共支銀三萬七千三百九十兩零三錢七分八釐尙存銀一萬零一百五十九兩五錢零六釐云 
尚有本埠新聞等轉入後頁 
雜評二 
[爲司法會議進一言（豫）]  
　　實業爲富國之源盡人皆知國人提倡實業年來不遺餘力而實業之衰頹如故揆厥原因雖不止一端大要在爲董事經理者營私舞弊使股東蒙絕大之不利往往未竟實業之功巳灰投資之願實爲實業不振之最大原因 
欲使此衰頹之實業漸有起色非嚴訂法律以保障投資者應享之法益不爲功欲保障投資者應享之法益對於董事經理如有營私舞弊情形非嚴刑以董之不稍寬貸則仍託空言法官對於此種情形之適用法律如有任意出入更非嚴重懲戒則亦不足以防流弊蓋人心陷溺由來巳久猛以濟寬爲國家法律上救濟實業之要圖故公司條例新刑律關於此種條文之規定與其寬毋寗嚴能嚴而後營私舞弊之心或可稍戢實業前途庶乎有望全國司法會議行開大會提付審查之案綦多而於投資之保障尙未見提案故備論之爲司法會議進一言 
 
 

Page 15

 
 
本埠新聞二 
[鐵路重建材料廠]  
　　滬杭甬鐵路甬站白沙材料廠廠屋上月被颶風吹坍損失甚鉅茲由洋工程師前往察勘以廠屋料搆造本不堅固此次重行建築舊料不堪再用材料洋總管逹鞭登（譯音）亦以該廠狹窄不敷應用擬乘機擴充重建估計工料約需二千餘元巳呈請任局長電部俟得部復即行興工云 
[省署調查中法通惠學校]  
　　江蘇省長公署爲調查中法通惠工商學校事昨致函本埠各敎育機關云敬啓者上海中法通惠工商學校設在法租界斐辣路一二九五號前同濟德文學校舊址校中經費由吾國政府與法政府平均擔負在校學生已逹三百餘人此校辦理狀况據云學課甚深設置完善又云法國各工廠贈送實騐機械前後五十餘件價値十萬元因該校工廠湫溢新至機械比尙庋藏未事安置等因貴會近在咫尺聞見較眞敢乞設法調查告以眞相深紉公誼專此懇託藉頌公綏江蘇省長公署啓九月二十四日 
[公廨美會審官定期回國]  
　　公共租界會審公廨美會審官約各期JEJacols近擬請假四月定於十月六日乘威爾遜總統號返美美國律師公會巳定下星期六假禮查因飯店設宴餞別公廨中國會審官五位亦已預備送極精美之銀杯一只以示紀念約氏離滬期內其職務暫由阿爾滿君MNALLman暫代阿君於十月二日可以到滬云 
[徐國樑返滬]  
　　淞滬警察廳長徐國樑由津乘車南下轉乘滬寗路特別快車於昨日（二十五日）晚十時返滬 
[寗紹台水災籌賑近訊]  
㈠寗屬寗屬七邑三次水災待賑孔亟旅滬同鄕會理事鄥志豪前特赴京向京同鄕勸募賑欵旅京同鄕非常熱心如沈吉甫張詠霓陳艮初賀德鄰童今吾李祖紳賀荇芳李祖恩諸君共捐萬金一俟其欵彙齊即逕滙本埠同鄕會收欵處趕解災區散放尙有未發捐冊由張詠霓王儒堂保管並委託張申之張著卿沈椿年吳熊渭鄔深儒周永昇諸君分頭勸募待集存成數再行如數滙申云 
㈡紹屬紹屬七邑災重待賑前經華洋義賑會分撥欵項辦賑會誌各報茲因杭甬兩會辦法尙待會商故上海華洋義賑會邀集杭甬兩分會會長定於二十六日在滬開聨席會磋商一切聞寗波黃道尹杭州張道尹本日均可出席聨席會議云又該會先後接勘災員魯指南胡熙生兩君報告并照片數十幅慘不忍覩魯君因須到諸曁查勘定日內返滬就商後再行出發胡君則偕同寗波華洋義賑會巴敎士及道委吳君前往百官上虞瀝海所蒿壩章家埠以及嵊縣新昌等處查勘云 
㈢台屬台屬水災急賑會前在台州公所開成立大會一節已略誌本報茲探得其詳情再述如下先推定劉山農爲臨時主席報告台屬各邑報災函件畢即由徐　耕項士元張孟定等略加討論次推舉朱葆三章一山徐聘耕爲正副會長劉山農許柳春徐賢是項士元姚式訓葛醴泉張孟定等爲幹事旋即討論進行方針嗣因天時已晚遂宣告散會云 
[縣公署布告禁賭]  
　　上海縣知事公署昨發布告云爲剴切曉諭事案奉省長公署第一四八○八號指令內開本知事呈爲遵令禁賭錄送示稿由奉指令早及示稿均悉麻雀牌旣爲賭博之一種自應一律查禁仰即知照此令稿存等因奉此要上海爲通商巨埠毘連租界中外雜居良莠不齊賭博之風較他處爲特盛各巿鄕連接繁區耳濡日染習焉不察幾乎視爲當然麻雀牌之一種尤爲風行一時每遇賓朋燕集幾若舍此無以爲歡而不知其已犯刑章良堪浩嘆夫賭博之害明白較著舉其大者厥有數端婚喪宴聚之際新年令節之時父子兄弟亦或羣聚賭博計較輸　無復尊卑動輒以一錢之出入致同氣之參商甚致子弟相習爲非童僕因緣舞弊傾家敗產職是之由此其乖倫紀者一也賭博之徒多屬敗類乃或貪抽頭之利爲聚賭之謀深夜寗室出入自恣甚或男女混雜肆無忌憚利令智昏不顧防檢此其玷家聲者二也士農工商各有常業勤於所事猶懼無成設或誤受引誘縱情賭博耗有限之精力縻實貴之光陰及至飢寒交迫始嘆一技無成抑又晚矣此其荒本業者三也昔孟子以博弈爲不孝之尤陶侃以樗蒲爲牧猪奴戲而國家法律對於賭博特立專條深惡痛絕不以其爲游戲消遣之一端而稍存覓假誠知其爲害滋大是以垂戒綦詳試觀遊戲賭博之地半攙不安本分之人安有顯犯法令與博徒爲伍而得目爲端謹者乎此其喪品行者四也豪富之家一擲百萬矜奢鬥靡不自愛惜貧民苦力終歲血汗所得父母妻子所仰望倚賴以爲生活尙苦不足乃亦肆意揮霍傾囊不顧快一時遊萬之情貽全家凍饑之苦甚至無以自存流爲盜賊揆其本心不過冀倖能贏坐收數倍之利須知不有輸者何從得贏使汝皆贏誰當全負就所聞見以賭博起家而致富厚者曾有幾人利寗昭然不言可喻此其耗財用者九也總之賭博及麻雀牌有百害而無一利稍有知識當所共曉紳富爲一鄕之表率士子爲四民之俊秀轉移風俗與有責任所望敦品勵行爲之準式而各鄕人民亦宜父詔其子兄勉其弟期爲良民無干法紀製造賭具及麻雀牌各店商尤須知此爲違禁之物速圖改業官廳示禁賭博旣具永除民害之心自當嚴禁賭具以爲拔本寒源之計倘再因循不改定干查究不寬本知事蒞任是邦已經八載凡屬境內人民視同家人子弟而整齊風化尤職貴所在關於賭博一事雖經迭次示禁深恐積習已深不能凈絕現奉省長嚴申賭禁並指明麻雀牌亦在應禁之列令出維行用特明白開導不厭周詳尙其共體此意咸與維新木知事有厚望焉除分令各巿鄕警區一體遵照勸禁外合行布告仰諸色人等遵照毋違此布 
[引溪義務學校籌建校舍消息]  
　　引翔港引溪公餘研究會議務學校其宗旨在提倡平民敎育增進工人智識經費由會員分任凡該鄕貧寒子弟入學者學費書籍一概免收故自去年八月開辦迄今學生已逹八十餘人惟該校校舍係假發起人侯子誠住宅祇敷一敎室之用茲因就學者日衆特由校董朱劍芒李肖白張家褀梅佩理楊端六董景安聶雲臺等發起建築校舍地址即爲侯君居宅附近之隙地並組織建築籌備會向各界籌募經費曾誌本報前日爲第一次報告成績之期假坐悅賓樓邀請各校董曁募捐者列席到會者有楊端六錢振亞瀟湘白蘋等六十餘人由陳政平主席首由李肖白演說本校組織之目的略謂同人等鑒於上海各校學費之昂貧家子弟永無求學之機會特設斯校深望爲引翔一帶貧寒子弟造福且由引翔而影響於他處以貫澈普及敎育之宗旨今日諸公惠然蒞止羣以造福貧寒子弟爲懐敬代引翔一帶貧寒子第鞠躬以謝並進一觴爲諸公籌繼由瀟湘白蘋演說復由錢振亞致詞復由陳政平報告募捐成績計特別第一隊陜西隊貴州隊雲南隊山西隊以上各一百分特別第三隊廣西隊以上各八十分新疆隊六十五分直隸隊六十分特別第六隊河南隊山東隊湖北隊四川隊以上各五十分江西隊四十五分特別第五隊江蘇隊以上各三十分特別第四隊十七分特別第二隊十分總計一千一百六十七分報告畢即散會聞該校原定六千分爲足額分爲三次籌募此次爲第一届報告成績之期十月二十三日爲第二次報告云 
[中籌聨合會籌設醫學傳習所]  
　　昨晚八時江蘇全省中醫聨合會籌設醫學傳習所事在邑廟東該會辦事處開談話會到者有會長李平書及各醫圑駐滬代表並幹事編輯各部職員共五十餘人由李會長主席會議結果經費一項僉云尙易籌措常以着手編輯課本爲急務並須適合已行醫而欲求益之醫生推定謝相恒君主任其事蕭退庵張杏蓀王一仁余繼鴻秦伯未爲編輯規定課本之後尙須徵求各地醫圑之同意以便集思廣益樹改進之先聲云 
[衆和社會常會記]  
　　烟兌業衆和社公會昨開常會各國職員出席者有瞿瑞書等五十餘人公推沈子卿主席先議經費問題主席謂本會組織以來一切開支均由發起人中二十一家暫墊洋一百餘元頃據同茂和號報告除用去外尚透支洋三十餘元而每月經常費祇三十餘元不敷開支請列席各號認定月費乃由各人當場認定每月合計四十餘元不敷仍鉅經衆討論公决再行設法次由沈維挺建議修訂本會簡章付印分發公决請文牘金拜仁擬稿交評議部修正定星期二開評議會討論並推起草辦事細則員七人再由董可良陳文潮陳茂楠沈維挺常慶貴瞿瑞書七起草員公推金并仁爲主任董可良提議新閘同志會不派代表到本會出席嗣後分發新閘價目單無從接洽公推沈其祥擔認劃鼎相提議近來各報所載婦女因氣忿潛吞紅頭洋火毒發斃命者時有决議本公會維持生命起見請各職員分頭勸同業將紅頭洋火存貨售完概不再進並公函各製造自來火廠停製紅頭洋火議畢六時散會 
[工商友誼會徵求常會紀]  
　　上海工商友誼會於前晚開徵求常會到者數十人首由總務員童理璋報告徵求會友情形略謂近日外埠如漢口杭州重慶九江奉天福州等處工商界來函索閱簡章要求加入及另組分會者甚多但有一層甚屬困難凡加入之會友均有一種要求本會爲介紹職業之意雖介紹職業爲會友應盡之義務然當此創始之初基礎未固信用未孚殊難着手至將來亦須有規則及限制乃可茲擬定限制辦法數端如次㈠須入會久者㈡知會友性情誠實可靠者㈢熱心會務而遇無辜失業者㈣須有事門經騐者㈤有擔保者以上爲正當之限制資格否則貿然入會即要求介紹將何以取信於人本會今惟有努力徵求會員勉圖會務之有成績並向衆友聲明一切理由一面創設介紹部專任介紹事宜次新會友楊舜卿發表意見略云關於此項問題必須先聨絡會友感情研究個人心理討論工業盛衰最好設一俱樂部以廣見聞必先改良其習俗而後亟圖進化欲改良社會必先改良自己改良各個人並須破除一個階級使吾輩同走一條路爲後來者之指導師乃可鄙人自入會以來於本會前途極有希望將來實足爲工界開一新紀元惟望同人盡力圖之繼凌志霄錢棟丞等云楊君之說極爲正當本會嗣後應負指導和勸化的義務使一般無智識的工人醉生夢死之夥友早日覺情悟所云俱樂部似宜從速進行章理璋云俱樂部早巳成立緣負貴辦事者乏人所以事實十頗無精神今諸君談論及此甚　諸君竭誠　助共襄盛舉次報告云本會新聘幼科專家周椿　爲義務醫士係會友五秀德君所介紹周君年巳六十餘尙如此熱忱實僞難得俟訂期開診凡有患病者無論是會友非會友均得介紹就診次報告各處來函十時散會 
[奚塘灣之搶刦拒捕案]  
　　寶山縣江灣鎭迤北奚塘灣農民姜林生於前日淸晨往田中工作祇其妻姜氏在家詎忽來匪徒四人各執凶器嚇禁聲張該氏喊救遭若輩砍傷頭部所有頭上新挿之珠押髪一支金圈一付金戒二只均遭該匪攫去正欲出外適姜林生聞耗赶回偕隣人呂小毛等追往拘捕該匪等乃返身拒敵又將林生小毛二人右手頭額砍傷於是外面鄕人愈聚愈衆分投兜拿拘獲山東人張得勝一名押送五區四分署申送司法科訊得該匪等自畫糾衆搶刦又敢拒捕逞凶不法已極昨午備文派警將張得勝函送他檢廳訊辦姜林生夫婦及證人呂小毛等着自行投廳候質嗣奉檢察官訊供之下判張得勝收押聽候究懲 
[浦東之兩盜案]  
　　浦東遠北巿北長田岸一帶今年以來盜案迭出前日晚間十一時該處爛棋杆地方張葉貴家突來口操本地音之盜匪六七人　窗入內用繩將男女綑縛袖出利刃嚇禁聲張翻箱倒篋刦去衣飾銀洋約値三百餘金翌日經事主開單投報該管七區警所經朱巡官前往踏勘一周飭　嚴緝職盜究辦 
又北十七圖唐家浜地方居民曹土榮家於前晚夜半十二時突來口操北音盜匪八九人撬門入內將該事主關閉一室攫去衣服首飾等物約計百金之譜並撞進鄰居房客王阿大張寶生等居室刦去衣服等物亦不下百餘金該匪等携贓圖逃經該房客張寶生王阿大追趕被該匪用鐵器擊傷左臂翌日經事主曹土榮投報三區三分所宋警佐得悉立派宋巡官前往踏勘一過回署飭警跴緝務獲解究 
[路刦二匪徒送軍署訊辦]  
　　搶匪姚雲峯曾淸福前在老西門南中華路地方刧奪愼大公司夥友邵松鶴所帶票洋五百元當爲二區二分所崗警追緝得將姚會二匪連同原贓一併拿獲解經該分所錢署員訊據供認搶刦不諱轉解淞滬警廳研訊業由司法科提訊判决應歸軍法懲辦昨日已由徐廳長飭將該二匪派警解送龍華松滬護軍使署訊辦矣 
[攔刦現洋當票]  
　　山東人陳雲標向爲機匠家居南巿前日手持當票二張現洋十五元擬往贖當行至陸家浜爲流氓得悉即有五六人趕上將當票現洋一併攫去一哄而逸事後陳投警署報告由警協同陳雲標分投指提於昨拿獲呂壽明王福生梁阿元三人連同原告函解地憸廳核辦 
[賣假大英牌香烟者判押一月]  
　　本月二十三號有無賴褚萬全在盆湯弄橋塊聚商茶館以假烟混充大英牌香烟出售被人發覺當即報告該烟公司鳴捕拘送四馬路老巡捕房於二十五號早經送公堂由英美烟公司代表律師出庭請究當由中西官判押西牢一月以儆 
[澆鏹水者請坐西牢]  
　　劉洪兆王雙　王佳春因在漢口路用鏹水澆傷女子花月明岳梅英面部足背等處由捕將劉等三人先後獲解公共公廨訊供收押在案昨晨由關讞員會同英包副領事升座第一刑庭復訊得原告均在南京路某游戲塲演唱灘簧被告等受人指使所爲實屬不法宣判劉押西牢三年兩王各押二年期滿均逐出租界 
[河南劵開獎紀]  
　　昨爲三十三次河南救濟有獎正劵開獎之期在北門外民國路該總局內舉行開出之五大獎號碼及承銷各票號如下頭獎二萬六千八百九十二號本埠有利源二獎八千二百六十七號漢口振華三獎五千一百十四號本埠有利源四獎一萬八千二百六十六號本埠善利全又四獎三萬三千九百四十四號杭州義利源五獎六百六十二號杭州兆元又五獎三萬七千九百四八號蕪湖來得利 
 
 

Page 16

 
 
[福建路商聨會議决驅除路竊]  
　　福建路商聨會於昨晚七時半開常務會議到者二十餘人正會長鄥志豪北上未返由副會長陳韵笙主席吳文瀾紀錄主席云前接鄧仁泰等十餘家來函聲稱老閘橋一帶路竊甚多不加驅逐不足以安商旅前來要求本會設法衆議根本辦法須設立游民工廠現爲臨時之計函致總聨合會由總聨合會事函至巡捕房請其派探調查驅逐散會時已九句鐘云 
[國貨西式皮箱廉價]  
　　南京路新世界下面中國皮件公司所製各種西式大小皮箱優美堅固中西人士購用者均皆贊美近售廉價聞於下月二號截止距今尙有一星期愛用國貨者誠良機也 
[湖南萬源湘繡到滬]  
　　吾國女子刺繡首推湖南本埠四馬路第一臺對面長沙萬源湘繡分號近由湖南總號運來大批新貨諸如字畫花鳥人物走獸等俱皆齊備手工精妙翩翩欲生若喜慶等用以送禮最爲相宜云 
[蕪湖兩男孩尋親迷路]  
　　蕪湖男孩王木生王小狗淡兩人日前在法租界地方迷路爲捕查見帶入捕房昨送法公堂請示詰據兩孩稱民人等由原籍來申甫經三天找尋父母因信函失落故此不知父母住址是以在途迷路父名小刑江等語中西官判送堂留養候家屬認領 
[滬寗車碾斃小孩]  
　　昨日滬寗路常州車站相近有一小孩在深夜間不知被何號車碾斃由路工報告站長後已派警招尋其家屬備棺收殮 
[汽車撞傷孩子殞命]  
　　孩子張增六前日下午行經海寗路北浙江路口被顧姓之汽車撞倒碾傷當經巡街捕查見將傷孩車送醫院因傷重不及醫治斃命由院通知滙司捕房派探劉永茂往將張孩尸體舁送騐尸所於昨午刻報請公共公廨陸襄讞與英米副領事蒞所檢騐一過塡明尸格升座公位向見證婦人李孫氏略詰之下判着尸屬具結領尸棺殮候禮拜三傳該車夫到公堂訊辦 
[汽車碾傷小車夫]  
　　中國汽車公司五千零七十三號汽車於昨日下午五時駛經華記路撞倒裝鹽小車並碾傷小車夫許生法腿足由提籃橋捕房一百五十號華捕到來抄錄汽車號獨另雇車送受傷人往同仁醫院醫治一面呈報捕頭候示 
[汽車夫司機違章之罰賠]  
　　洋人洛克（譯音）昨投法公堂控稱日前商人駕馳汽車至法界愛多亞路詎有魏道士所駕之汽車開馳到來將商人之汽車後面撞壞後由商人僱人修理用去費洋五十餘兩請求訊追詰之魏道士供民人在華洋汽車行爲夥是日駕車至該處偶不小心致肇此禍當時原告祇要修費十兩今忽要求如此之多請求核斷中西官判以魏司機違章罰洋十元充公外再賠原告修費洋四十九兩 
[馮小紅發濟良所留養]  
　　濟良所中西女士昨晨伴送女子馮小紅到廳即據馮女供稱原籍蘇州被人押與貴州路五號門牌雉妓院內爲娼因苦不顧是以投所求援中西官得供判發濟良所留養 
[沙美洋行控沈鳳岐案將下堂諭]  
沙美洋行前延逖百克律師代表投法公堂控新沙遜洋行買辦沈鳳岐不理欠欵等情飭傳云後被告避不到案判登報傳逹在案茲因登報期滿被告仍不到案昨又傳訊先由原告律師稱奉諭應登報至今被告仍未投案應請堂上准予缺席判决對於具控其父沈子賢案俟敝律師另行具禀再行辯論等語中西官判候宣布堂諭飭遵 
[文監師路五金號火未成災]  
　　美租界文監師路九百十五號門牌杜德昌五金號昨晨四句餘鐘忽然火起當經巡捕查見報告救火會經各段救火隊員立驅皮帶車馳往蒞熄僅焚燬雜物硬柴等引火之物經該管捕房得悉派探前往調查詎該店主夥友均情虛棄店脫逃並查得該店各處佈置有開聽火酒四箱尙有木箱多雙堆放四處均滿藏硬柴紙張等引火物且該店曾向某公司保有火險銀二千餘兩情實可疑該探等昨已據情稟報捕頭麥根泉氏核示云 
[公共公廨訊案彙錄]  
　　昨晨公共公廨民四庭由兪讞員會同美雅副領事訊理各案如次㈠陳掌金延許理律師訴顧慶雲掯不放贖方單案結果限被告於十四天將方單交案再核㈡蕭漢卿訴嚴巍山柯則柯不分盈餘案被告延甘維露律師請求减輕交保結果被告限兩日內交四百元舖保候訊㈢李守勤訴顧如槐私收客賬案顧之代表朱斯芾律師稱本案第二被告王唐林係顧之保人王已交保故請求准顧交保現王之代表高露玲律亦不反對結果限顧如槐於禮拜二自行到廨具結出外候訊㈣張其祥訴孫長登不理將生泰廠機器抵押案結果孫長發避不到案原告呈出抵押據本廨認爲可給應判令被告償還原告洋二千元並給諭原告將抵押生財自行變賣具報再核民三庭由張襄讞會同俄員儀君訊理俄國義勇艦隊被控不付水手工資案因原告代表律師未帶繙譯舌人一職無人承乏故遂改期矣 
又午後民四庭由陸襄讞會同美經副領事訊理㈠侯金壽訴王選堂徐永卿欠欵案王延傳盛勳律師代辯結果展期七天被告自行聲請㈡陸質雅訴任子昂等久房租請飭遷移案結果原告旣係自用應具結存案限被告等兩個月內遷移並着原告讓去房租一月㈢王昇記訴余成煥等不還存欵案結果改期再訊 
[介紹新著]  
　　昨承遠東評論報惠贈專紀魯案之特刋二冊書中於魯省商務狀况社會情形採摭周詳議論精透並有商務照片多種而於日人意見間亦述及誡爲關心魯省前途者所宜先覩也書名RoyCBennrtt售價一元 
來函 
[上海縣知事公署來函]  
　　敬啓者查近日上海各日報本埠新聞欄均載有縣公署汽車撞傷學生一事多與事實不符迭經本公署詳加調查此次撞傷學生之汽車係六一七四號其車主爲周政桂向在德羅洋行打樣住法租界具禘鏖路四十號因在瑞興公司修理由瑞興公司機匠於永富開出試車路過縣西蓬萊路暫停被於永富相熟之王子文私自開駛致肇此禍王子文前曾在敝署汽車夫婁金川處學習開駛因不能造就早經辭退此次肇禍後帶區罰辦該王子文畏罪冒稱縣署車夫並妄說係縣公署汽車致有誤會查縣公署汽車祇有六二六號一輛車夫名婁金川是日實無撞傷行人之事除王子文冒稱縣署車夫業由本公署函請檢察廳嚴辦外用特函逹貴主筆查照迅予更正以昭核實此頌日祉上海縣知事公署啓九月二十五日 
[佑尼干律師來函]  
　逕啓者頃據敝當事人韋伯卓君聲稱昨閱貴報所載運通分司控買辦案一節所稱之合同並非運通公司所訂乃謙禮洋行與中國客家所訂蓋運通公司係銀行性質非同進出口營業可比恐各界誤會用特先行函逹乞即登入來函欄內爲荷佑尼干啓公布欄 
[上海地方審判廳]  
　　判决主文（民庭）一件裁决楊聨壽爲與倪有明等因贖田執行不服海門縣批示抗告一案（主文）本件抗告駁斥抗告費用由抗告人負擔一件判决沈瑞源與林則仁因欠租涉訟一案（主文）林則仁應償還愛爾德公司房租洋六十元又小洋十角限判决確定日繳由沈瑞源具領本案訴訟費用歸林則仁負擔一件判决蘇恒茂訴孫鳳來貨欵紏葛一案（主文）恒昶廠積欠蘇恒茂洋一百八十元應由孫鳳來就該廠財產負償還之責蘇恒茂其餘之請求駁斥本案訴訟費蘇恒茂負擔十九分之一孫鳳來負擔十九分之十八一件判决沈宰卿與翁成金因和誘訴訟紏葛一案（主文）本件訴訟駁斥（刑庭）一件唐立忠等鴉片烟案（主文）唐立忠吸食鴉片烟之所爲處罰金四十元未决覊押日數准以二日抵罰金一元如無力繳納罰金以一元易以監禁一日唐李氏吸食鴉片烟之所爲處罰金三十元未决覊押日數准以二日抵罰金一元如無力繳納罰金以一元易以監禁一日烟槍一支烟燈一盡烟泡二粒烟灰少許烟盒二個没收訴訟費用歸被告人平均負擔一件范紀如脫逃未遂案（主文）范紀如第一次脫逃未遂之所爲處五等有期徒刑五月第二次損壤監禁處所墻壁脫逃未遂之所爲處四等有期徒刑一年應執有徒刑一年舊洋釘一根沒收一件吳永生等營利略誘案（主文）吳永生共同略誘之所爲處四等有期徒刑一年未决覊押日數以二日抵徒刑一日丁寶泉共同略誘之所爲處四等有期徒刑一年未决覊押日數以二日抵徒刑一日訴訟費用歸吳永生丁寶泉連帶負擔（以上九月二十五日） 
　　批示一件石仲祥等狀請寬限由着速轉令投案候訊毋稍違延致干未使此批一件胡金樓狀交案欵由准交此批一件沈張氏狀請傳案執行由查本案原判主文係駁斥原告人之請求無可執行來狀所稱該民往領倪素貞同居被其毋一再抗拒等情事屬另一問題所請飭傳之處應毋庸議此批一件陸秋濤狀請提陸金生到案嚴追由查本案巳由本廳通知陸榮華家屬限期將單交案否則即將該單宣告無效另製營業證書並請上海縣公署補發新單給予該民具領營業所請提陸金生到案押交之處無此辦法未便照准此批一件唐祖堯狀請强制執行由查係爭地據孫阿海到庭供業明巳交與地保暫管待領該民儘可前往接收何庸本廳派吏强制執行一面井着將應貼還洋元如數交案毋違此批一件陳炳　狀請飭吏押遷由狀悉照准此仳一件盛厲氏状領案欵由准領此批一件林本祥狀交案欵由准交此批一件李雪生等狀領案欵並訟費由准領此批一件朱仁泉狀領欵項由准領此批一件陳培勳狀領案欵由准領此批一件湯佑湘状請執行由准予派吏執行此批一件張毛毛狀請銷案由准予銷案此批一件劉與民等狀交案欵由交洋十六元存候給領餘欵仍着迅即遵交以便完案此批一件沙祥芝等狀領訟費由准領此批一件高三記狀請銷案准由予銷案此批一件張馬氏狀交查封費由准交此批一件張永發狀交案欵由准交此批一件郭懷慶狀保李志貴由准保此批一件龔順生等狀請傳案嚴厲執行由准予飭吏執行此批一件殷衡氏狀請嚴追由巳予嚴追矣此批一件王鍚耕狀請先予給領由狀悉本案業據被告人聲明上訴所請暫毋庸議此批（以上九月二十五日） 
 [P上海地方檢察廳 
　　公告本日提起公訴案件共十一起㈠帮助開設館舍及吸食鴉片烟一案被告王長生李德海陳長生㈠販土案被告人朱金福㈠共誘管利及共同收受藏匿案告錢沈氏陳鍚五㈠傷害人致死案被告周福根㈠詐欺取財案被告葉郭㈠侵入竊盗案被告張金生㈠吸食鴉片烟案被告唐立忠唐李氏㈠營利略誘案被告王花氏㈠營利略誘案被告王金氏等㈠侵入竊盜俱發案被告朱二㈠誣告案被告胡晉岐（以上九月二十五日） 
　　批示姚仲虞批（二二一九號）狀悉此批黃海生批（二二二O號）狀悉候送同級審判廳核辦此批董黃氏批（二二二一號）狀悉查此案巳送預審應否保釋仰赴同級審判廳請求核辦可也此批周榮祥批（二二二二號）狀悉案關違警本廳未便准理仰仍赴該管區署請求保護可也此批顧錦才批（二二二三號）狀悉案未判决本廳未便調卷核辦所請應毋庸議此批胡子鋒批（二二二四號）狀悉附呈印刷物三紙多係多係勸誠之詞自與侮辱有別所訴不成刑事應毋庸議此批王維褀批（二二二五號）狀悉除王綿善已經赴騐外楊念祖如果有傷亦應來廳投騐仰併知照此批金周氏批（二二二六號）狀及婚貼均悉㚲准傳訊核奪此批（以上九月二十五日） 
 
 

Page 17

 
 
   
 
 

Page 18

 
 
自由談 
[座右銘] [  胡林翼]  
挾智術以用世殊不知世間並無愚人　 
雜說 
[惜陰] [  征鴻]  
　　古人秉燭夜游以光陰之不再也今則洋塲十里電炬通明夜游更母須乎秉燭然其所游者或有異於古耳甚有健談者流雖時過夜半猶剌剌而談娓娓不倦其亦惜陰之士乎雖然其如擾人淸夢何 
遊記 
[無鍚兩日半記（七）] [  程小靑]  
　　予聞人言榮氏獨力經營之學校自中學而至國民小學及圖書館爲數凡十餘而陸氏亦設醫局學校若干爲地方造福他若吳橋通惠路等亦皆爲私人獨力經營者至若其他諸紳對於實業公益熱誠規畫不遺餘力雖受頑固者之反對而仍孜孜進行百折不撓者尤不勝指數予以目的在游非爲考察見聞不多故亦不能詳紀之也 
予等抵榮巷視路旁記里之石其數爲一百七十又憶至梅園之石數爲二百四十五此石足以解行人之焦煩使之知目的之地逐漸接近因忘其疲勞亦佳事也時方値巿集鄕人負擔提筐者肩摩踵接巿聲亦囂呌特甚予等入一茶肆購麵餅果腹風味別致旋又購牛肉餅糕等作餱糧徒步而往梅園 
影戲談 
[新劇家攝影戲的我見（上）] [  惠民]  
　　新劇自新民民鳴相繼輟演已呈風雨飄搖之象幸而鄭子正秋再起主持和平社碩果僅存未始非新劇最後之一線希望詎知一般新劇家仍不修邊幅間接的摧殘新劇致仗正秋灰心宣言脫離劇界於是正秋中興的新劇卒以正秋灰心而再亡降至今日所謂新劇者已無獨立之能力不過爲各游戲場多添一種游藝而已 
去年以來吾國之影戲事業代新劇以興蒸蒸日上大有一日千里之勢不過事屬初創人材缺乏攝影之演員尤覺不可多得於是一般影片公司急不擇人竟利用失業之新劇家充作演員在彼輩窮途末路飢不擇食自樂於就範而影戲之前途彌覺危險矣 
新劇之失敗率因一般劇人太不修邊幅失社會之同情因以一蹶不振換言之新劇之失敗完全是人的問題非戲的問題乃今日影戲界中尙思用此輩敗新劇之劇人扮演影戲猶之用亡國之臣以　國敗軍之將以統兵其决無好結果可知今日新劇界所遭之不幸恐即將麥影戲　之痛苦般鑒不遠何事故蹈覆轍乎 
瑣聞 
[記騙]  [[  烟橋]  
　　海上方傳華僑受騙事客爲述吳中二騙是騙也雖老成練逹者當之亦將入彀中也 
某甲至迂議且熟知世故日者有役夫至來借方桌謂承某乙命也甲固與乙爲摯友並知渠家將於翌日有喜慶事遂許之顧猶未能深信而不疑乃遺門者尾之旣出門將折入巷間役夫置桌倩門者守之曰欲便溺乞代勞門者諾之役夫去久久弗至門者始疑怪負桌而歸以白主人甲大詫異曰失之矣若出門未久即見役夫來云門者守他桌將更假一桌以省往來余以有若在守當無虞復許之不意彼見計敗乃易他謀舍彼而取此也 
某日有貧而告乏於某丙者謂巳承某丁之助某丁介言先生大善心必能爲助故登門焉某丙雖知某丁之胞與爲懐顧未敢遽信其言乃告之曰倘言而實余將以是晚訪丁而親與之若可向丁取之耳其人索回片以證曾得許可而乞 
爲說項也某甲予以片晚果訪丁詢之丁則大駭曰頃有人以公之片至謂已得公助且介之來故予以錢矣噫聲東以擊西借彼而誘此也 
小小說 
[人與狗] [  醉痴生]  
　　一個七十多歲的老人傴僂着背一手提着籃子慢慢的在馬路上行走忽然一輛汽車風馳電掣而來把老人撞倒這老人的靈塊頓時與軀壳宣告脫離關係那地上還流着殷紅的血好似那靈塊臨別的血涙 
這時候就閧動了路旁的行人一齊趕上去看熱鬧站崗的巡捕先生也踱過來見那開車的是個西洋婦人那車中還有一頭洋狗趾高氣揚的踞着巡捕就問明西婦的住址和汽車的號碼寫在紙簿裏面這汽車仍舊風馳電掣般而去衆人都呆呆的望着遠遠還聽得那頭洋狗汪汪的狂吠好像責備那老人 [自不小心 ]的樣子 
小說 
[社會小說人間地獄（二一一）] [  娑婆生]  
　　第二十九回舊燕飄零夕陽尋故壘伊人憔悴通夜聽疎　還是柯蓮孫先說道怎麼你們見了面則相視無言了呢姚嘯秋道話多了從何說起碧豔凄然道這一年多好像隔了一世我也不知從何說起蓮孫道話多了可以慢慢的說我是枵腹巳久點起菜來吃著談談罷嘯秋道不是你提起我到忘了吃飯一件事說著忙提筆要開菜單先問碧豔吃仲麼碧豔道我是吃過飯了嘯秋道吃過也要吃點我瞧了一瞧今天公司菜還好我們省得費心想菜像做文章似的照做三客公司菜豈不省事蓮孫也點頭於是便吩咐西崽照辦嘯秋急於要問碧豔別後的情形便先問道聽說你嫁了姓胡的不是狠好嗎他人也漂亮年紀又輕家裏又有錢眞是一雙兩好我天天祝你的幸福怎麼忽然的又生出意外來呢碧豔歎口氣半嚮無語呷了一口茶道再也不要提什麼年輕什麼漂亮什麼有錢了越是這樣的人越容易變心要好越不能長久這一次我總算試驗出來了可是試騐一下子我這性命幾乎也試驗得不保今天還能與你見面眞是意外如在夢中姚嘯秋也歎息道我也認得幾個與胡姓的親戚聽他們說起你嫁了他以後他和你狠好外邊也不常出來拈花惹草並且聽見姓胡的正室夫人賢惠得狠也和你狠好後來聽說又併宅在一起這是再好沒有怎麼會忽地變卦了呢碧艶道你聽來的話全不錯起初他和我本是狠好他那夫人相待也不錯可是他夫人的相待並非眞心和我和睦不過瞧着他丈夫而上見他丈夫與我要好面子上也不能和我怎樣原是一齣假戲天下嫡庶和姊妹一般的有機個呢恐怕簡直是沒有偏偏那姓胡的不爭氣日久厭生一天一天的和我冷淡下來在他有錢的人呢討我們回去原不過是化錢買一件玩物頑厭了自然了在一邊原不希奇可是那做他玩物的人可就可憐極了有說不出來的苦惱我當時嫁他原是愛情爲重總想恩愛到頭他不把我當洋囡囡一般看待摜來摜去誰知他竟是如此呢他同我一不對他那夫人自然是乘虛而入橫派我不是竪說我不好他偏偏的句句相信他和我簡直是仇人了起初我還望他迥心轉意誰知越來越仇深似海了自問我到他家沒一些錯處大概這是緣分滿了說到這裏碧豓的聲音略略有些酸涩住了恰巧西崽送　過來遂略停頓過了一刻嘯秋道怎麼他竟虐待你嗎碧豓搖搖頭道說他虐待他也並沒朝打暮罵可是他那冷酷待遇比用繡花針天天刺我的心肝還要受不住我幾次三番要死在他家究竟想著自家的爺娘總有些割舍不下遷延下去直到今年二月裏爲一隻首飾匣子竟弄到兩下分離了 
[隨便說說] [  瘦鵑]  
　　願汽車開口說話前天城裏有汽車撞傷小學生的事讀昨天縣公署來函和致地方廳一函分明是不承認縣知事汽車肇禍沈知事并見還請地方廳依法起訴從嚴懲辦以重民命而儆將來這樣瞧去似乎决不是他的汽車肇禍了但據受傷學生的父親來函却又言之鑿鑿說是縣知事汽車闖下的禍事這一件事可又成了疑案咧我瞧近來汽車肇禍數見不鮮受傷的還算有幸還能開口說幾句話最寃枉的是一撞就死只索聽憑車主和車夫說死者自不小心從寬發落自已斷手折足的躺在棺裏還有甚麼話說呢所以我願汽車能開口說話就可平許多不平的事但也要希望他憑着良心說話纔是 
 
 

Page 19

 
 
   
 
 

Page 20

 
 
常識 
常評 
[人若不自知] [  覺]  
　　某會塲中忽有人高聲大呼衆靜聽其言則禁止人喧嘩也我以爲今日之事大率當如是觀議員由賣買而來本其身當受法律之制裁可無疑義而動輒駡人違法試問受其駡者有不嗤之以鼻者乎 
軍閥擁兵自重已不啻實行割據而其反對聨省之主張曰吾以防割據也茍非先行解除兵柄則雖有百口恐無以自解 
一言以蔽之則人苦不自知耳 
經濟 
[中秋節宜舉行贖路運動] [  舞霜]  
　　天高月明節近中秋習俗有設宴賞月等事學校亦有秋節之例假蓋時届桂秋嫰寒天氣雅宜娛樂也舞霜不敏竊以爲正宜利用此良辰舉行贖路運動（贖路運動本刋論之綦詳唇焦舌敝亦可謂盡國民之責已不揣　陋舞霜亦貢其一得之愚起而踐行跂予望之矣）有裨國計無傷民生較諸焚香膜拜迷信之陋俗其利弊不可同日而語也贖路運動之方法維何曰凡各地中小學校於是日合開游藝太會如演愛國之劇歌贖路之曲年來各學校所優爲之游藝儘可編爲節目演奏於天庭廣衆之間卽以所得之欵投爲贖路基金不亦見中小學生愛國之熱忱乎而夜間可開演影戲如商務書館製有淸虛夢（影聊齋勞山道士事寫月中仙境滋佳）等影片自當贈送開演在觀者費戔戔劇資旣飽眼福復裨國家何樂而不爲哉以視閒坐中庭焚香賞月其愉快有霄壞之判矣至於移中秋筵資爲贖路欵項在熱心者自能實行何待舞霜之喋喋也（乙種酬） 
[商業問題之研究（續）] [  吳東初]  
　　零購學（九十三）貨物保管與記錄（十四）記錄之緊要商店進貨初或因生意不大種類不多記錄手續極簡單甚或可全憑記憶而知何貨存何處買去幾何尙存若干者日久營業據充進貨加多種類較繁矣如不另擬辦法則秩序鮮有不亂者秩序一亂則售賣不便影響及於店中生意故貨物記錄不嫌其詳愈精細愈爲便利於貨物之發售也茲特述某店之經過事實有足爲一般商店仿傚者某店向經售洋廣貨手續繁瑣自始擬定一種記錄貨物之制度俾售貨時店友可知向何處取物不致令買客等待過久進貨時店主或經理可憑作進貨之南針每於貨色新到卽編號入冊該號亦粘貼於貨物上而使貨物之號數與簿冊所登載者兩相符合也每種貨物預定一百或一千號之多譬如自一至一百爲汗衫則一百以內者皆汗衫也然後按汗衫之長短大小質料顏色每類給一號碼例如 [白半100-33-14 ]即白色半絲一百號袖長三十三寸領圓十四寸也以此類推無貨不記錄明晰使一目瞭然店友售賣只須抄記所記號碼或剪取之晚間或次晨分別記載於銷貨簿內不數日與進貨簿一比較即知何貨賣去幾何尙存幾何以及銷路之暢滯也不過記錄之事貨有恒心絕不可間斷方能收效吾甚望吾國商店先明記錄之重要然後各按己業之性質與售賣之情形而採用一種科學的方法相與實行初行不無稍費心力然因其方法之有關於營業前途却不可不以毅力主持作永久之進行也 
衛生 
[防禦瘧痢之根本研究] [  老蘆]  
　　秋深矣虎疫已漸告衰歇矣斯時流行最盛者厥惟瘧與痢兩種昨在友人徐君家徐君適患赤痢延中醫某診治徐君訽痢之成因醫云痢與瘧爲秋季當令之病貪凉與多食易得之耳余聞此言殊覺不滿蓋痢與瘧均爲一種傳染菌類之病而各有其媒介爲痢疾菌之媒介者首推蠅類爲瘧疾菌之媒介署首推蚊類此兩種病所以盛行於秋季者因秋季大氣之温度正適於此兩種菌類之繁殖然若無蠅與蚊之媒介此兩種病必定大减至貪凉貪食容爲此兩種病之誘因而非此兩種病之主因社會上熱心驅逐蠅蚊諸君子愼勿謂虎疫已减捕蠅使可稍懈更勿謂蚊爲么麼小蟲爲害不巨須知秋季瘧痢純爲此二物所釀成善衛生者當除病源此二物一日不滅瘧痢病源一日不除也（或有謂用藥品防禦瘧痢者謂常服些須之金鷄納可以防瘧常服分量適宜之硫酸鈉可以禦痢吾謂用藥防病終不免有流弊不如於藥物外求之）至於除蠅與蚊之方法常識中言之已詳擇一而行便可獲效茲不贅述（乙種酬） 
[火車中之衛生]  
[黃紹衡]  
　　余自杭州乘火車赴滬覺車中有數事不合衛生殊甚茲特　而出之幸大衆有以改革之 
㈠凡事中茶房衣服手臉多不潔凈彼等至客前冲關水咸賣蛋果食品時饑接旅客之衣具殊有妨害且彼等以穢濁之手拿取果品等物亦不衛生 
㈡車中茶房所用之抹布污穢異常此種抹布以之揩拭地板尙嫌齷齪而彼等竟用以揩拭茶壺茶杯其不衛生爲何如 
㈢旅客多以車中面巾拭眼者此甚爲危險因此等面巾彼此互用易傳眼疾也宜勿用爲佳如果因不得已則以自己之手巾代之亦未始不可 
㈣車中茶杯旅客宜用巾加抹然後用之蓋恐肺病之傳染也又吾見旅客中有向茶壺直接喝茶者此種惡習更宜革除（乙種酬） 
法制 
[兼祧雙娶之認定] [  張一琴]  
　　一人兼祧兩房習慣上有娶二妻以爲育子計者以一妻屬於甲房所生之子卽爲甲房之孫以一妻屬於乙房所生之子即爲乙房之孫此事昔日固多現時亦不得謂之絕無在雙娶者爲蕃衍子孫起見原無不可然以法律言之一夫祇有一妻其已有配偶而重爲婚姻者定有處罰之條兼祧雙娶雖屬可以便宜行事究不能執此破壞婚姻制度之大防若竟舉兼祧雙娶之人盡行蠅之以法又恐引起種種之糾紛大理院歷次判例及統字四二八號之解釋主張兼祧雙娶者其後娶之妻應認定其爲妾不能取得妻之身分誠爲至當之辦法於法固無所背於事亦尙可行世有兼祧雙娶其人者準此辦理可也（乙種酬） 
道德 
[看報應守的規則] [  汪沚江]  
　　我生平有報癖每天總要二個鐘頭看報現在雖然供職商界但是每天喫過午飯總到四川路靑年會閱報室裏因爲靑年會裏的閱報室把上海各種的報多買來給人看我走到就掀開幾章報一看每天這報上總有二三個洞好像被人撕破了有時剛剛把我要看的專電要聞撕去了的心中委實是不快現在眞是忍無可忍不得已把看報應守的規則略叙於下 
㈠不可破壞報紙閱報室裏的報紙乃是公有的物件入人應當保守不可看見報上有什麼贈品就剪去了恐怕反而連帶了國內要聞或專電那是第二人就不能看了 
㈡不可高聲朗誦看報的時候人人應當沉默寡言不可以一面看報一面和朋友談天妨碍別人的思想就是拿不着報紙亦應當 [靜坐而待 ] 
㈢不可臥式看報靑年會裏有一種的看報人手裏拿了幾章報紙坐了一張搖椅但是他的脚架到別一張椅上你看成什麼樣子 
㈣不可壩了位置閱報室內的桌凳原是供給看報人的倘然不看報時應該離了坐位讓給看報人的不可坐壩了位置和朋友作茶樓式的談話 
以上四條那是很平常的事對於看報的諸位應當恪守的你看靑年會那是上等的機關你一進了靑年會應當提高人格無論什麼事應當格外留心方不見笑於外人呢（乙種酬） 
[童子之好榜樣] [  植夫]  
　　童子年十四名仁普趙姓稠西某荘人也父業舟仁普因之亦知駕舟之術今年金屬水災沿溪一帶幾無處不成澤國但仁普以船爲家故得安然也某日洪水暴發船戶皆撈取漂流財物爭相攘奪仁普則鎭坐船中不爲所動移時江中忽浮一抱木之被難者至大聲喊救船戶皆置之岡聞毫不拯救仁普見被難者命在須臾亟請其父解纜往援父不許仁普乃毅然自駕小舟隨流追趕至十里許始及時水方甚漲仁普幾被怒浪所捲幸駕舟術佳故卒得如願以償被難者得慶再生焉 
噫世風日下道德淪亡仁普不過一妙齡童子耳竟能見義忘利捨身救難不堪爲吾童輩中之模範也耶（乙種酬） 
雜錄 
[婚姻之種類] [  叔琴]  
　　婚姻之種類得以大別之爲四其一爲合婚合婚者即性情體格共相適合之婚姻也此於婚姻上爲第一世之人能得此種婚姻者甚少茍得此種婚姻之人其性情體格共相適合覺非常快樂所生之子多强健而少疾病且天資聰敏夫婦皆身體强健能勵其職業整理家政故能遂此合婚之夫婦其愛情必日益親密兩方面享受愛情上之娛樂不少 
其二爲情婚情婚者即僅求性情相適合而不問體格之婚姻也得此種婚姻之人夫婦間之愛情亦篤然至若同衾之歡不克遂其情則胚胎自少難舉强健之子此乃置體格於等閑之所致也 
其三爲體婚體婚者即不問性情之如何而惟擇體格之婚姻也得此種婚姻之人不特能舉强健之子且合衾之快美亦深爲情婚之夫婦所遠不及第其平時之愛情遠不及情婚此等體婚之夫婦在於平時雖甚安樂設一朝爲他人所引誘則棄前者而從後者往往有之雖然體婚之夫婦茍不由於疾病或房事過度而損傷其生殖器則多能舉强健之子第女子身體雖壯而心志往往怯弱多與其體不稱其四爲背婚背婚者卽性情體格皆不相適合之婚姻也此於婚姻上爲最不良各人皆宜避之得此種婚姻之人終身無快樂之可言恒鬰憂而不能產子或雖有子而怯弱痴呆要之男女本無不相愛而成婚姻之　第有時爲事物所壓制或從世間之義理或由於財產不得已等事則强成偶合而得此最不良之婚姻其他如老夫娶少婦或老婦嫁少夫亦得謂之背婚以上所述之種種背婚之夫婦幃薄之內時占反目牀笫之間恍如秦越終至夫婦異居分食而爭鬧不休背婚之結果若此吾願世之人於此三致意焉（乙種酬） 
 
 
