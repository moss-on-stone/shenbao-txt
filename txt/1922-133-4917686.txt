# 1922 - 133 - 4917686

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[戰後與光明（冷）]  
　　中國以前國内每經大戰一次必有若干時時局光明之時間即如民國以來革命戰後帝制戰後復辟戰後雖爲時甚暫而光明之象究未嘗不一流露特愈至近時而流露之時間愈短耳 
　　至於直皖戰後則以春直兩方急急以謀第二次奉直戰備之故國人雖有光明之望而時局實無些稍光明之流露其間政局惟在於互相爭奪互相防制互相敷衍聯絡之間而己故至今日奉直戰後苟無澈底光明之途發現則自後雖多戰事而戰後與光明相聯之成例恐亦不能再睹矣 
[命令]  
　　五月十九日大總統令京兆直隷被兵地方業經有令頒發帑銀由地方官會籌賑撫惟念人民猝遭兵燹顚沛流離播種愆期田禾失穫亟應寛免徴賦用恤民艱所有被兵各縣本年應徴錢糧著直隷省長京兆尹迅卽查明分别蠲免並出示曉諭俾衆周知交内務財政兩部查照此令 
　　又令據江蘇督軍齊燮元省長王瑚電呈據銅山豐沛蕭等四縣知事呈報四月二十四日烈風迅雷繼以雨雹積地至七八寸被災五百餘里室廬傾圮人畜傷亡麥穗禾苗悉被摧壓爲向來未有之奇災懇請發帑振救等語該省沈災未澹復遭雹傷覽電之餘深堪憫惻著財政部迅卽撥銀一萬元發交該省省長遴派妥員趕赴災區分别查明核實散放以惠災黎此令 
　　又令京兆尹孫振家呈請辭職孫振家准免本職此令 
　　又令任命劉夢庚爲京兆尹此令 
　　又令派孫振家會辦山東振務此令 
　　又令派陸夢熊爲交通大學校長此令 
[國内專電]  
　　北京電使團息張作霖兵力解體彈藥缺乏决定撤出關外開灤當無大戰今早（二）（十）徐派趙爾巽徐世章赴津再央段芝貴轉告張作霖從速撤出關外（二十日下午三鐘） 
　　北京電奉軍開平至灤州三防線（一）窪兒里（二）古冶（三）雷莊十九日與直小接觸該三防線全部撤退灤州張部有内變張作霖一時無踪 
　　北京電頃電話詢美參贊裴克據云已接張作霖預備退兵關外之報告（二十日下午三鐘） 
　　北京電張作霖飛機撒下傳單有吾已上村人之當望曹吳勿蹈吾轍係無聊之挑撥張作霖參謀王某昨戍到軍糧城投降張之計畫完全爲直軍所得今後戰爭時間必不久一說張已由灤逐漸引退 
　　北京電吳行營飛機報告（一）古冶有敵軍步騎砲聯合之隊五千騎兵在古冶西步兵在沙河左岸砲兵陣地在石佛鎭土山頭約兩營（二）開平之東徒河東岸劉家屯附近騎兵約一團（三）百道子山有野砲十八門以上（四）任家套有敵機關槍二十三架以上五月十五敵騎兵出没于唐山胥各莊之間（五）灤州有敵軍四千（六）大本營在昌黎衛隊旅全部守昌黎（十九日下午二鐘） 
　　北京電徐囑袁乃寛約同段芝貴赴灤州勸張作霖先行出關軍隊從容退出徐曰外交團警告開灤不得作戰若有戰事則奉必敗而損失則政府不能不負擔賠償外人且與張何利（十九日下午三鐘） 
　　北京電使團息十四開平洋總管請張勿戰免損失張曰吾賠償全部洋員退而語人曰張若繳出保證金則予方能信任此言否則一敗之下向誰算賬屆時向中政府交涉反喪外商與華政府感情故十六七連電外交團請列國公使制止戰事（十九日下午三鐘） 
　　北京電十八下午二時使團會議到十三國公使結果請政府從速制止開灤戰事尅日回復交通 
　　北京電英使派兵到唐山開平護礦（十九日下午二鐘） 
　　北京電美京電近畿戰事幸賴吳使得將威脅中央之軍擊退美邦朝野咸認此去爲裁兵機會並希望吳使平亂後亦裁兵適應華會後之世界潮流美人深信張作霖不能代表滿蒙惟滿洲鬍匪蜂起恐招致某國藉口希望政府早復秩序（二十日下午三鐘） 
　　北京電吳俊陞由齊齊哈爾日郵寄徐一函謂奉令督奉感切知遇因奉省勢力在王永江手若貿然往接恐招致秩序問題除竭力疏通外幷請中央策奉局安全之法政府看法王永江若任長奉則吳未嘗不可安然到瀋就職 
　　北京電營口到遣散之奉軍二千對張作霖大憤謂吾等自備馬匹槍枝入關僅得十元今完全留在北京空身回來此乃受張老疙𤺥所騙對張部大駡外間因傳直軍占營口實則直軍僅有護送人一排（十九日下午二鐘） 
　　北京電徐今日（十）（九）申刻訪王士珍勸組閣王已允（十九日下午七鐘） 
　　北京電董康長財趙椿年長鹽署楊壽柟次令將下（十九日下午七鐘） 
　　北京電董康意請張嘉璈爲財次謂張正派而有財政經驗但張嘉璈不願做官已婉謝有人問董康否認保趙椿年楊壽枬爲次長 
　　北京電董康函保就任財政條件（一）請曹吳允可後方肯就（二）財部根本甄别按官制組織（三）不借債實行財政公開守均貧主義（四）嚴訂徴收官吏犯贓條例一面請府先不發表本人任命昨電楊趙次長及鹽署係誤傳昨徐訪王王以本人仍爲奉直調停灤州若再用兵本人不願副署討伐令徐言張已將開平古冶一帶戰線後撤結果王允於端節後就任故王令一時不頒（二十日下午三鐘） 
　　北京電曹銳回津希復職吳聞之大非觀又曹銳王克敏馮耿光張調辰四人結合推王克敏長財反對董康吳亦不快謂河間時代四人公司又來了（十九日下午九鐘） 
　　北京電昨孫岳娶妻府派王芝祥赴保順謁曹吳吳對曹薦官吏如連鷄以爲國始以爲私終吾擬不再問剿匪矣衆將向吳慰藉 
　　北京電曹錕電吳笈蓀請轉呈東海以陸洪濤眞除甘督但馬福祥亦已派人向直派運動驅逐潘陸幷自願統率回部加入直軍與奉軍作戰因之甘肅問題一時難决 
　　北京電十六師六十二團取消團營名義改爲内城守衛隊歸步軍統領管轄（十九日下午十二鐘） 
　　北京電鮑德山率部盤踞香河京兆同鄕會請派隊撫勦 
　　北京電使團息陸榮廷舊部合桂匪删日佔梧州後向粤前進粤軍集中韶關已佔虔南（二十日下午九鐘） 
　　北京電閣議美海長登白游華定招待費二萬又太議善後會以各部次長爲會員興和道劉恩格免薛慶崧繼察財廳葆廉免李恩慶繼察政廳洪維國免吳德鎭繼 
　　北京電交部派沈琪與中英公司交涉滬寗借欵利息問題 
 
 

Page 5

 
 
   
 
 

Page 6

 
 
[國内專電二]  
　　北京電美砲兵上校何斯福赴豫訪馮今日回京據云豫軍死傷過於近畿馮努力回復秩序再出兵赴津（十九日下午二鐘） 
　　北京電閻錫山添招新軍六營謂陜軍出關土匪蠢起舊有軍隊不敷防堵按月增軍餉三萬八千由印花稅烟酒局財政廳分擔 
　　北京電蘇齊電張宗昌率土匪二千餘青（九）（日）抵日照安東衛海口登岸經白寳山派隊堵擊斃匪甚衆僅殘二百餘現正在追擊 
　　北京電哈護路軍協助舊黨排送新黨官兵四十五名内有團長别斯果夫一名轉送俄軍交海參嵗懲辦此事引起列國注意 
　　漢口電財廳籌餉困難武商會長徐榮廷建議以象鼻官礦向銀團抵借鉅欵當局恐遭反對尙猶豫（二十日下午六鐘） 
　　漢口電張福來在岳會議善後抽調二十四師及第四旅各一部駐滎家灣搜剿逃軍百餘名該處豫軍留守司令部撤消職員遣散又派二十四師憲兵隨車保護寇英傑皓（十）（九）返省報告豫軍譁變經過皓午後返蒲圻原防聞豫軍多集中歸德睢縣商邱等處隴海路仍阻馮派清匪司令豫東王爲尉豫南王都慶豫北孫岳又任靳雲鶚爲全省衛戍司令 
　　漢口電寳德全確被槍斃 
　　漢口電聞贛南僅有步哨衝突贛軍增防大庾虔南共三混旅陳光逵爲贛南警備司令平江沈軍將移動援贛聞定名爲中央援贛軍第二路 
　　漢口電日人在俄界三碼頭設漢口取引所分證劵金銀棉花線絲四類資金一千萬元哿開幕馬開始營業黄實業廳長皓電農部頃有人未呈准備案擅在漢口俄界設取引所俄界爲中國管理可否依法制止 
　　漢口電孫道仁張伯照皓晚在萬國春赴宴張卽席宣布孫吞没慈利雄黄礦股本罪狀扭送警廳追究因孫曾任該礦經理張係股東 
　　漢口電荊南道尹劉道仁皓由宜昌到省（以上二十日下午七鐘） 
　　成都電劉成勳不願任聯合處長川事一時難解决鄧錫侯軍現又有兩團來省熊克武尙在成都（十九日上午十二鐘） 
　　香港電翁式亮熊略陳炯光楊坤如羅紹雄何國梁邱耀西各部七十餘營抵省分紥城廂内外據云由桂班師與潰兵戰二十餘次傷殘甚鉅桂人歡送凱旋文章實則恭維回粤覔食幷言隨陳炯明轉戰數省日内將率全體將士請陳出山 
　　香港電昨粤飛機二架由大庾飛入北軍防線散傳單擲炸彈二枚 
　　香港電盧永祥代表抵省隨赴韶 
　　香港電汪精衛昨赴韶將須赴惠勸陳粤工團全體聞陳不日返省準備歡迎 
　　香港電粤路由韶南下貨車效（十）（九）日在連江口站之黄城口出軌有四輛傷重幾落河中斷枕木四百餘條 
　　香港電李烈鈞電韶遇敵於南安獲勝請轉左右兩路合攻贛州 
　　香港電福軍删（十）（五）由韶出發孫親誓師（以上二十日下午六鐘） 
交通大學無線電 
[日諾瓦會議休會]  
　　日諾瓦電日諾瓦會議已休會俄代表齊吉林稱日諾瓦會議之失敗乃不許俄國以與他國平等之地位參與會議所致 
[菲律濱將舉行大選舉]  
　　馬尼刺電大選舉定六月六日舉行據最近表册觀之菲列濱羣島全境人民之註册有選舉權者當達八十萬人以上故從前所估計註册選民之數確爲太低查馬尼刺選　之第一次估計尙不足有資格者人數之半今各處表册尙未塡畢但衆信註册人數必不止八十萬 
[美議員擬修改憲法]  
　　華盛頓電參議員約翰森提出兩院聯合之議案擬修改憲法俾國會有權規定或禁止十八歲以下兒童之工作蓋目前現狀因高等法庭所下兒童工役法不合憲法之判詞而發生者非修正憲法無以應付之也 
[美總統招待菲島請願團]  
　　華盛頓電白宮聲稱美總統將竭忱招待菲列濱獨立請願團並審愼聽受其陳訴哈定總統希望可向請願團發切實言論以表明當軸對於獨立請願之態度 
[伍德將軍與菲人輿論]  
　　馬尼刺電伍德將軍仍將留駐菲島至年底爲止不依日前之决議致遇菲人方面之反對政府因財政支絀擬不减不動産之估定價格鐵路董事會擬立合同將馬尼刺路綫歸懷德公司管理但此謀爲人破壞未克實現菲人言論家公然稱此謀不成乃菲人之勝利亦伍德之失敗 
[各國近事紀]  
　　紐約電緝查私酒之船兩艘十七日在長島擱淺聞因狂風暴發之故 
　　華盛頓電白宮佈告政府將設法不許因煤礦罷工抬高煤價居奇圖利内閣已議及此事 
　　紐約電高等審判廳判定謝米諾夫釋放取銷前判 
　　華盛頓電美國運送艦漢德森號定星期六夜開行載鄧碧夫人等及一八八一年級艦員前往東京海軍部長鄧碧氏將沿途巡視夏威夷·甘姆·菲列濱等軍港 
　　貝爾法斯電今日清晨暴徒在六處縱火又有持械者一隊攻擊警署但被逐退傷若干人天主敎徒四人被暴徒從床上曳出殺死有一村被焚過半 
譯電 
[日諾瓦會議之末次大會]  
　　十九日日諾瓦電今晨九時大會在聖喬治宮舉行末次全體會議是日天氣晴朗街道不若前之擁擠惟堂中無一空席德國賴齊諾博士與俄國齊吉林及克拉新氏握手甚歡法克太氏演說表示限於時間不能切實解决俄國問題之歉忱惟謂日諾瓦會議已啓歐洲合作新政策之路賴齊諾博士稱讚經濟委員會之事業並極言國際相互信任與眞正和平之重要又謂德國深喜於引合俄國與各國友好一事有所貢獻齊吉林氏反對不容俄代表加入勞工股員會經濟委員會會長柯爾拉氏起言所以拒絕俄國加入者因俄國今日所處之地位尙不能實力輔助此項討論也（是時席間有表示反對聲亦有歡呼聲）經濟委員會之報告已經大會採納某某數國附有保留案 
[國際聯盟會取締高根貿易]  
　　十八日日内瓦電國際聯盟行政會已贊成顧問委員會之報告其中含有取締高根貿易辦法主張入口執照制歐美斐澳四處最遲應在九月一日實行其餘各處最遲應在明年一月一日實行 
[俄軍事消息]  
　　十八日德黑蘭電據柯拉山消息裏海境之俄援軍現沿鐵路迎敵安佛氏在波克哈拉所興之反過激軍 
　　十九日巴黎電時報稱勞農政府已向意國購買飛機百架聞意國著名飛行家亞薩爾都氏已奉命赴俄敎授駕駛術 
[希臘内閣改組]  
　　十九日巴黎電希臘新内閣已辭職希皇已命戈拉里斯氏組織新内閣 
[愛爾蘭之和平傾向]  
　　十九日倫敦電杜白林今日復有重要之和平傾向南愛爾蘭國會巳因此展期討論和平委員會之報告高林士氏與伐勒拉氏曾秘密會商數小時之久 
[各國近事紀]  
　　十八日倫敦電意國已允派員加入調查小亞細亞狀况之委員會 
　　十八日巴黎電法國覆牒英國允派員協同調查土耳其人殘殺小亞細亞基督敎徒之情形並謂已命駐君士坦丁高等委員協同英意官員辦理此舉法國且提議派同類委員會赴士麥那調查希臘人之暴行而尤注重强迫土人服役一舉 
　　十八日倫敦電棉業前途較有希望紡工聯合會决議於明日在孟郤斯德與僱主協商解决辦法 
　　十九日倫敦電愛迪士爵士復被舉爲銀行家公會會長 
[公電]  
　　胡景翼等通電保定曹巡閱使吳巡閱使開封馮督軍西安劉省長南京齊督軍武昌蕭督軍南昌陳督軍各省督軍省長鎭守使師旅長省議會各報館均鑒閱報載張作霖五月文日對外通電稱接徐世昌通告業將東三省熱河察哈爾兩特别區域及内外蒙古等處置之不顧是否認爲中華民國之領土也本總司令處此特别地位惟有自行擔負一切責任云云又其所附條文内第一條稱余已接有徐世昌可以放棄東三省及熱河察哈爾兩特别區域與内外蒙古等處之消息此等地方已不得承認爲中華民國之土地第六條自本月一日以後如徐世昌與各國締結關於東三省及熱河兩特别區域與内外蒙古等處之無論何項條約非經余直接許可者槪不承認云云查中華民國臨時約法第三條中華民國之領土爲二十二行省及特别區域内外蒙古西藏青海是東三省熱河察哈爾兩特别區域及内外蒙古等處爲中華民國之一部載諸憲章中外共覩誰何認否之說决無可假無人可放棄亦無人可脫離稍有妄議即爲叛國叛國者賊人人得誅乃張作霖敗軍之餘不圖饑悔日暮途窮妄想天開竟敢托詞放棄陰謀脫離直欲舉我中華民國東三省熱河察哈爾兩特别區域及内外蒙古等處之領土權納諸奉軍總司令張作霖之下張爲何人意欲何圖推其所至不寒而慄我滿蒙等處人民當能曉於民國領土之不可分不附叛逆我友邦各國當能知不法行爲之不可助益表善意叛國獨夫詎足惑人惟當茲領土 
無不報之讐何分南北時不可縱義無反顧景翼等忝秉軍符職在衞國竊以張賊蓄意塗毒民國今日之危較諸洪憲禍國復辟亂國交系賣國爲尤甚稍一猶豫即墮萬刼除惡務盡古有明訓亟請舉國一致共釋嫌怨直搗巢穴殲茲醜類對外爲否認之告對内作同仇之禦决不令彼遼東窮寇於我神聖莊嚴之民國領土中有何種倒行逆施之餘地則中華民國幸甚五族幸甚急切陳詞靜待奮起援直挾軍前鋒司令陜西陸軍第一師師長胡景翼留鄭後方總司令第八混成旅旅長靳雲鶚第四十七旅旅長王爲蔚第二十二旅旅長張之江第二十一混成旅旅長王都慶陸軍第一師旅長岳維峻補充旅旅長曹世英同叩巧鄭州發印 
　　湖南省議會通電各省省議會省敎育會農工商會各公團各報館各省湖南同鄕會公鑒本會依法集會業經東日通電茲於中華民國十一年五月十四日正式開會本自决之精神樹百年之大計惟是地居衝要事變頻仍元氣日益凋殘政局每多杌隉實施憲政戞戞其難欲乞九死而入一生必集衆思而合羣力何以修明政治而固我門戶何以發揚民治而順應潮流此本會應與吾湘人民交勉者也共和十載法紀陵夷統一未遑國將不國頃者華會告終中國前途實有無窮希望顧外人方以正誼人道助我而我乃爭奪擾攘而不自助寗不痛心吾湘首倡自治意在由一省而普及各省以啓聯省之良模由省憲而促成團憲以立統一之基礎造端旣宏提携尤切此本會應與全國人民互助者也本會旣依法告成以民治爲正鵠以統一爲指歸時危任重隕越堪虞惟我國人君子扶翼而匡救之敬布區區佇候大敎湘省議會叩印 
　　新新國會議員電各省督軍省長省議會商會敎育會農會上海各報館均鑒頃致吳巡閱使一電文曰報載保定會議吾公主張恢復舊國會已發出通電徴求各省同意等語事之確否不得而知惟讀吾公於民國九年七月三十一日復廣東參議院張魯泉一電謂舊國會分子龐雜八年變亂無一非舊國會播糧噩潮此次與安福勾合赴滬分贓人格喪失久爲國人所不齒而執事獨主張恢復之竊期期以爲不可執事謂安福賣國而舊議員投降賣國黨其人格視賣國黨更降一等失節之人不足與言貞亂法之人不足與言法彼開口法律閉口法律者其亦反躬自省否北有安福南有政學一邱之貉厥罪維均云云讀此可證吾公反對舊國會之態度極爲光明原電載在吾公討平安福尺牘書中至今海内傳誦人手一篇屈計發電之日距今未及二年其時京滬各報爭相登載歎爲名言以公平素主張始終如一當不致前後判若兩人意者爲政客播弄是非别有作用而不知吾公信義和山有言必踐旣有宣示在前安肯出爾反爾且此次舊議員勾結梁葉假武力爲其後盾事實昭然公若贊成恢復舊國會是與若輩宗旨本無二致何必多此一戰犧牲無數生靈使死者含寃地下想公明達必不出此同人愛公敬公且信公宗旨堅定始終不渝報紙所傳或非盡確敢懇力闢謠言以正是非而免混淆謹布區區佇聞明敎等語特以奉聞伏希垂察十一省區旅京衆議院議員全體叩銑印 
國内要聞 
[奉軍退出灤州之外訊]  
　　星報二十日天津電云奉軍於昨日悉數退出灤州張作霖顯已作退回關外計 
　　大陸報十九日保定電云官中報告昨日古冶開平二處微有抵抗卽被直軍佔據吳氏已令停泊山海關北首之軍艦不必攔截奉軍歸路同日北京電云昨日奉軍過秦皇島北歸者共十列車張作霖顯已將第一道防綫自開平退至古冶第二道防綫自古冶退至昌黎第三道防綫自昌黎退至北方某處據吳佩孚已遣馮部由山路抄至奉軍西首及許多直軍沿京奉路北進各報告觀之奉軍似已開始總退却惟無論如何開平礦區當不致復有戰禍可斷言也北京郵電局中自奉軍檢查員撤去後警廳派員繼續行使職務視前益形嚴厲凡涉及奉張獨立之電訊悉行扣留且並不知照發電人此種政策實使報界益感痛苦 
　　東方通信社二十日北京電云據總統府方面某要人之談話云目下張作霖系之有力者與政府當局正在協議令張停止反抗率兵退出關外則張氏尙得稍留餘地保持將來之勢力故宣布張作霖討伐令之說不確又因此次叚祺瑞等未助奉天派故該派將來有得與直隷派接近之希望云云 
[俄報論張作霖與日本]  
　　世界新聞社云張作霖宣告東三省獨立於日俄國際上關係甚大俄人素不慊於張氏其輿論如何頗堪注意茲譯上海俄文生活日報社論以見一斑奉直戰事之結果張敗而吳勝張鬍弱點暴露已失滿洲王之勢力其部下巳爲吳軍驅除殆盡直如摧枯拉朽於是政府受勝家之號令褫削張之一切職權其反響則張宣告滿洲獨立矣按實際言之其宣告獨立對於時局並無變化蓋向來張之治權在其轄境中完全獨立名義上與中央政府有連實則本脫離北京政府而獨立政府此次下令免張職任斥爲國賊亦有何濟蓋政府權力豈足迫令奉張俯首聽命哉惟有吳張交綏張完全失敗後則張在東三省之威權自能喪失今張旣削職吳大可依據法權開始軍事行動對此國賊下令討伐與政府舉措一致中國北方近事即依此目的進行而日本以東亞大陸之野心家遂乘機加入沿海省旣假手於俄之國賊授日軍控制而滿洲及中東鐵路則受另一親日派張作霖之控制張之舉動在在足以證明其倚賴日本軍閥蓋甚明顯但觀張一宣布獨立日外務省即否認與張有連不亦顯然可見乎日外務省且宣稱奉張宣布獨立後日本對於滿洲之政策並無變更且亦無變更之必需云云但日本之蓄意利用此時機其趨勢固亦可見例如日外務大臣謂日本在滿洲之利益甚鉅近十五年來（意卽謂自南滿鐵路成爲日本財産以後）該處人民對於日人之態度頗爲傾心云云其意蓋謂日人在彼並無任何危險但内田君殆隨時可以「危險」爲言祗須時機相當耳總之日外相之言蓋謂日本外務省視現在時局特爲十五年來狀况之續而已張作霖在滿洲宣布獨立後其態度將一如從前謝黨之在沿海省張作霖之野心亦即日本在遠東野心一部分之表現今謂張吳戰事已了實爲錯誤但戰事結果吳必將勝利無疑而張被日本鼓動之野心亦必得自然之結局此於中國及其他各國固皆求其愈速愈妙也 
[王士珍已允組閣]  
　　▲惟閣員分配未定 
　　東方通信社十九日北京電云徐總統於今日午後三時親訪王士珍於私宅慫恿其擔任内閣王士珍對之聞已承諾此事據總統府方面消息謂王之組閣雖確定然關於閣員之選定一切尙須有若干曲折故閣員之决定尙須猶預數日二十日電云如前電所述徐總統昨日午後親訪王士珍王巳允組織内閣但會見時似未提及閣員之配置故閣員名單尙未决定現在外間所傳評論中稍有根據者預想大致如左外交顔惠慶内務高凌霨財政董康或王克敏交通高恩洪（極端反對交通系者）農商周自齊陸軍田中玉或張紹曾海軍李鼎新司法王寵惠敎育未定 
　　國聞通信社二十日北京電云王得徐親觀已允組閣俟王再入府商定閣員即下令董康准備就財長由趙椿年等籌畫財政聞已有辦法某方傳有統一公債一萬萬以烟酒印花收入擔保說 
[北京通信（春濤）]  
　　▲奉直戰後之地盤問題 
　　民國以來地盤之廣闊殆無逾於袁世凱當日詎大勢一去身敗名裂死以殉之繼是張勳龍濟光陸榮廷唐繼堯王占元段祺瑞諸人幾無一不從生鐵鑄成圈套中按部就班的鑽過去所以一戰之結束失敗者固甚可憐而制勝者仰何足喜今張作霖已失敗而直派聲勢大增於是地盤問題又起有種種之推測茲姑舉吾人所聞者述之如次 
　　馮玉祥陜督馮玉祥基督敎徒也昔年隨段祺瑞率師討張勳繼而武穴獨立治軍常德督隊征陜往事人所共知此次吳佩孚檄調援直兼程併進六日行八九百里可謂神速馮到後吳令其坐鎭洛中以防豫趙之反側趙倜與馮玉祥因截留稅欵積不相能吳亦久有去趙之决心趙雖明知其不能容然以有大軍監視而不敢動迨吳軍已攻陷長辛店豐臺張作霖怱怱退走趙始起而拍電在開封中牟堅反對之旗結果獲得查辦兩字現馮玉祥調任河南騰出陜西一缺直系無異一舉而獲兩個地盤矣 
　　薩鎭氷張作霖倉皇潰逃說者謂由於海軍之截其歸路雖不盡然然薩氏之盡力助直倒張則已確有明證據聞直皖之戰薩方長海部張作霖入都遽不可一世某日集會薩移坐攀談張於稠人廣座中顧而之他有不屑與語之槪薩因是銜恨頗深此次復奉某當局重要使命自然認爲報復之機會薩本海軍宿將現役海軍强半爲其僚屬前此兩下游說大生效力艦隊北駛功亦非細現聞海軍總長一席已爲薩虛左以待矣 
　　王承斌直系諸將領中除吳佩孚外以王承斌之資格爲最老惟王籍隷遼瀋不免以此見疑於人此次奉直戰事初起京津某系報紙故傳王承斌通奉謂將反戈攻 
 
 

Page 7

 
 
吳吳固不之疑而畀以直隷軍務會辦之頭銜王氏亦因此而格外賣力長辛店馬廠之大獲勝仗由於中路固安王承斌衝鋒陷陣首摧其堅連戰三晝夜不得休息現在王氏率隊追逐張作霖已進駐軍糧城一俟奉軍全數出關即請中央任命王承斌爲山海關護軍使說者謂今日之山海關護軍使即他日之直隷督軍也 
　　董政國董政國爲直系最驍勇之健將現任第十三混成旅長去年吳佩孚轉戰川湘即以該旅等爲中堅軍隊此次對奉作戰自湖北召還布防於西路之長辛店自上月二十七日開火以後無時不在槍林彈雨中討生活南崗窪一役該旅猛撲環擊尤爲奮鬭奉軍恨之乃造爲陣亡之說刻聞察哈爾都統一席以董政國爲最有希望 
　　米振標毅軍統領米振標本非直系嫡派何以外間傳有熱河都統希望乎祗因姜桂題坐鎭熱河歷有年所忽被張作霖擠去毅軍久蓄報復之志此次奉直初訌米振標即密赴保定洛陽計議願助一臂之力汲金純在熱河派二十八師援奉米振標即在密雲縣攔住去路不許奉軍前進繼允讓給一部分餉糈始准放行迨張作霖大敗而逃被駐紥山海關之毅軍萬人堵截歸路張不得已乃退轉灤州邇來米部在古北口一帶搜剿奉方殘軍亦異常得力聞曹吳擬即以熱河都統畀之雖蒙古王公請以舒和鈞繼汲金純之任然恐未必能成事實也 
　　杜錫珪海軍第二艦隊司令杜錫珪自去年川湘之戰即與吳佩孚發生密切關係因海軍軍餉由直系墊　或代向中央催討爲彼此結合最大之原因洎薩鎭氷南下游說杜氏更覺勃然一面拍電痛駡張作霖一面向南京各領事聲明助直之意一面即令各艦向北洋海面游行陸戰隊在秦皇島登岸頗足以助直軍之聲勢刻正擬予以相當位置現任海軍總司令蔣拯亦曾通電斥張作霖請彼先統一滿蒙反對奉軍無故入關故其地位亦不搖動 
　　馬聯甲安徽新舊安武軍不和對奉直兩方各發生關係此舉世所共知者張文生以張勳之故不免有袒奉嫌疑皖南鎭守使馬聯甲因反抗張文生與陳光遠暗中有一種聯絡奉直未戰時直對馬聯甲早有所游說張文生委倪道烺爲皖軍總司令欲藉以制馬且爲響應奉張之暗示詎奉軍大敗倪道烺已將總司令招牌撤去張文生亦派曹某赴天津謁吳表明心跡吳因沙中多偶語故以好言慰藉之然而安徽督軍一職終必歸馬聯甲也無疑 
　　彭壽莘彭壽莘爲第十四混成旅長亦直派將領中驍勇者之一川湘各戰靡役不從此次隨張福來轉戰馬廠靜海青縣覇州一帶戰功最著第十六師師長鄒芬投入奉系隨張景惠作戰乃甫交綏即紛然逃散現存者僅三團之數餘已分别繳械遣散曹吳不欲根本裁撤擬仍舊成師即以彭壽莘調升該師師長 
　　靳雲鶚第八混成旅長靳雲鶚去年率兵南下轉戰川湘亦頗爲曹吳所重視後令坐鎭鄭州實爲直系重要之心膂趙傑襲吳佩孚後路靳雲鶚以全力攻之馮玉祥復指揮前進卒將豫軍攻敗河南之暫編第一師業經解散曹吳之意即以靳旅擴充爲豫軍第一師 
　　寳德全寳德全統率宏威軍爲河南暫編陸軍第二師平日對直系尙無惡感吳佩孚檄調豫軍禦奉趙傑抗不奉命趙倜不得已乃令寳德全撥隊從征長辛店　敵作戰者即有寳軍之一旅趙傑攻鄭寳不肯附和曹吳請中央任命寳德全帮辦河南軍務以孤趙氏兄弟之勢鄭士琦鄭士琦爲中央直轄軍隊第五師師長前此曾通電主張山東嚴守中立此項中立看似恪守公平之態度實則無異制奉軍死命山東中立者質言之即不許奉軍侵入魯境或乘津浦車南下之謂也東路奉軍旣發生障碍隴海路綫上直軍即隱蒙其掩蔽此所謂無形之援助也曹旣請中央任命鄭士琦帮辦山東軍務復以十二萬元軍餉接濟之山東兵力在鄭士琦而不在田中玉田即欲不附直亦有所不敢直勝奉敗鄭實有顯著之勞績山東督軍一缺鄭士琦實已記名候補矣 
　　常德盛河南尙有毅軍十五營歸統領當德盛帶領奉直未開戰時趙傑擬在中牟縣動手而毅軍制止之協同直軍遣散一部分毅軍本駐豫皖交界地趙倜調毅軍赴省抵汴垣後突令向直作戰迨常德盛趕至開封直豫軍接觸業已兩日常料豫軍必敗乃趕率毅軍以去馮玉祥知其然故保常德盛爲歸德鎭守使以安反側之心然此等軍隊本非直系嫡派即論寄生關係亦不若吳新田靳雲鶚孫傳芳諸人之沆瀣一氣也 
　　車慶雲奉軍入關後在北京設一奉軍司令部一憲兵司令部秦華即京師憲兵司令部司令也奉直戰事將起秦奔走京津奉最爲張作霖出力長辛店豐台兩路敗後秦乃奔避東交民巷憲兵司令一職當然無捲土重來之希望直方即保薦車慶雲繼之已於昨日履新視事矣 
　　馮澐京漢鐵路局長前本爲趙繼賢氏葉恭綽因趙與直系接近將趙撤任而以京綏局長唐德瑄兼之奉直戰起趙即在保定組織臨時管理局今奉軍大敗唐氏免職趙因直督署軍法事冗呈請辭職另委逐鹿雖衆以漢口地畝處處長馮澐爲最有希望果成事實是京漢路南北段槪入直軍掌握矣 
　　奉直戰事之停甫及旬日而新地盤之傳播人口者已如許其夥安福系奉系之一敗塗地其原因卽在不以天下爲公一系得勢胥攫種種權利地盤以安揷其羽黨結果則根本拔去曾無一枝一葉之保留盛極必衰殷鑒不遠吾人忠告直系母使失敗之徒竊笑於其後也 
[北京官吏鬧薪之現狀（靜觀）]  
　　近來北京官吏鬧薪殆已成爲一種風氣其最初惟一之目標在對付財部以爲彼係代表國家實爲官吏之債務人繼而財部部員亦以鬧薪告則知所謂債務人者已無償債之能力於是乃不得不移其對外目標用以對内而其對内也亦分兩層階級其初則對於最少數司會計人要求財務公開蓋惟恐其中或有不實不盡之處也繼此乃對於部員之全體而有所區别斯則鬧薪聲中之所新闢之一種塗徑矣最近各部官吏之鬧薪應以財部爲最烈而亦以財部此等情形爲最著蓋財部職員在官制所規定之實缺不過一百六七十員即合以考試分發之學習與候補亦不過二百餘員而已耳但今則一堂濟濟數已及七八百矣其間名目紛歧無一依於法定薪水之大小一隨長官之意以爲斷實缺官與非實缺官除額領薪水外復有津貼津貼大小亦無定額有以一科長而月領津貼至二百元者以故支出日鉅最初每月薪俸不過四萬繼則增至七萬而最近則已達二十一萬矣此次財部部員鬧薪連日在部中開會除要求鍾世銘簽字撥欵外並擬定分畫薪俸辦法三條（一）對於部内掛名拿錢之顧問諮議及參事上行走等員一槪不發（二）實缺官與候補官（即法定候補）所領俸給津貼應另作一題不得與其他任事等職同（三）凡各科有久不到科之員應由各科長開單呈請將薪俸停發據聞主張此等辦法者皆爲實缺及文官考試分發人員就中尤以分發人員爲最激烈此外農商部亦有此等情形該部官制所列實缺僅一百二十員民國三四年間全部俸金月支不過三萬今則全部已有五百餘人月支須用八九萬矣蓋因行走任事之多幾如實缺四倍自王迺斌齊耀琳先後入長農部任用一班新人流品旣雜而向不到部託人代領薪水者爲數尤夥近因欠薪將及三月一般中堅部員連日迭開索薪大會（與會者多爲實缺僉事且任科長者）其議定辦法除要求總次長財務公開外並擬將俸給與薪水兩項界限分清嗣後發欵不能混而爲一蓋所謂俸給者專指實缺人員所領之欵而言所謂薪水者則不在官制内之行走任事等所領之欵也聞該部發薪原分簿籍三種一爲俸給簿二爲薪水簿三爲錄事俸給簿三種簿籍實以薪　簿所列之數爲最多彼等主張部内有欵應先儘俸給發放至於考試分發到部之員與由錄事升任之辦事員亦可併入俸給簿内如此辦法是不啻將任走任事等員擯諸團體之外惟事猶在醞釀之中尙未明白發表至司法部向無行走任事等名目故雖經鬧薪並未發生此等問題明日内務部又開會矣頗聞該部部員中亦有主張提議及此者蓋因該部不在官制内所任用之員爲數亦殊不少也交通部行走任事尤多因該部尙稱富有食多不爭故亦無人挑剔但聞該部前月發薪已有俸給薪水分爲先後兩次而高凌霨到任未久方以减政爲標榜除已將部中附設機關酌裁若干外並擬對於前任長官自由任用之員大加甄别結果擬留若干作爲候補云（五月十七日） 
　　附津報消息財政部星期一即（十五日）開索薪大會結果發出支票二紙今日（十八）到期計開中孚銀行八萬元農商銀行十五萬元共二十三萬元即派代表二人首到中孚銀行取欵據該行云貴部存欵早已提完財部代表乃再到農商銀行據該行云貴部無存欵該代表即質問該行云鹽務署近日有六十萬存在貴行係撥歸財部何得云無存欵該行云昨日（十七）已提去大半現祗存洋二十五萬元代表云旣有存欵即可照付同時又有海軍部代表向該行索欵甚急該行卽對財部代表云現下者（指海軍部代表）索欵極多急其所急可也財部代表即云海軍部索欵非專候貴行之欵另有别處可取海軍部代表聞言立出手槍向財政部代表作欲擊狀該代表即遁回財部發出緊要傳單定即日下午三時半召集緊急會議議决全體罷工幷將各司封鎖另舉代表十餘人往問鍾世銘及質問擔保該支票之潘司長陳廳長目下風潮甚烈 
[津人力拒曹銳回任]  
　　▲曹已秘密到津 
　　天津各團體代表會原定於十七日假總商會開會因突受警廳之禁止自度難於抵抗乃通告各代表改於臨時事務所開會到會者三十餘人首由主席宣布云今日商會突有警備固早有意料之中本會責任綦重不能因有小阻礙而遽變方針故未便勉强在彼處集會官廳雖然壓制本會仍應照舊進行（衆鼓掌）又報告曹銳已於昨暗行來津住英租界私寓本會應如何對待某君提議云曹銳旣已到津則本會前次議决赴車站跪哭擋駕之對待方法已不能實行但曹氏雖然來津尙未回任或者知所愧惡不復回職亦未可知本會於此惟有仍行預備跪哭辦法倘曹果然回任伊一入省署吾輩即赴省署跪哭請其顧惜民生垂念桑梓即日離署伊一時不離吾輩亦一時不去衆鼓掌贊成主席遂宣讀呈請大總統罷免曹銳電文議决即刻拍發並通告全國主席云本會原定每星期三六兩日開例會此後仍當照常舉行惟開會地點臨時通知衆贊成時至七鐘遂宣布散會「附致各省通電」各巡閱使各督軍省長各機關各報館公鑒敝會巧日曾致大總統一電其文曰北京大總統鈞鑒竊以直隷省長曹銳禍國殃民久經各團體公民等據實呈請辦法近因暗引奉軍入關助成戰禍又於開戰之先棄職潛逃疊經各方面呈請免職並公推嚴修繼任以便出民水火各在案請願代表等連謁大總統發表去曹主張業蒙允納民意且許將請願書抄寄閱看仰見大總統曲予矜全之至意惟該省長不知覺悟戀棧情殷暗使黨羽代理敎育廳長孫鳳藻省議會議員兼省署諮議趙元禮商會會長卞蔭昌等提倡各界發電歡迎回任惟人心未死公道尙存高等工業及法政各校長一律拒絕孫鳳藻開會請表示意見衆皆俯首不言趙元禮請求張紹曾列名張不認可於是孫趙等列其私黨數人公然拍電卞則以個人名義與孫趙爲同一行動及商董詰問卞云未發電文正在爭持問該省長於今夜潛來津埠英界住居密謀到任似此不知羞恥重拂輿情甘居罪魁不畏國法應請淵衷毅斷立免曹銳本職並褫奪勳章以示懲儆並簡嚴修爲直隷省長俾得辦理兵災善後救濟孑遺實爲德便迫切陳詞不勝屛營待命之至天津團體代表會叩巧云云爲此電聞俾希鑒察天津團體代表會叩皓 
[馮軍抵省前之開封]  
　　十二日開封通訊云十日午馮軍至中牟豫軍奉趙督停戰命陸續退至省城馮軍亦得馮電停止前進趙調寳德全之第二師入城維持治安趙督於十一日上午布告宣言停戰議和城内治安由寳師長負責如有客軍來汴不准拒擊云云戒嚴司令處張省長均有同樣之布告是日開封城内除趙傑之宏威軍司令部及趙傑之私宅被其部下搶分凈盡外尙無他項變故城外則宏威軍大肆搶刦永豐天豐兩麵粉公司大中火柴公司及各煤廠各轉運公司均掠搜一空槍聲時作時止寳德全與常德盛均在城内維持秩序故城外無軍隊鎭壓只得任其所爲聞潰兵現已分赴各縣騷擾杞縣陳留尉民等縣城已被攻破十一日早開封商務總會接鄭州來電略謂「趙傑夜襲鄭州蹂躪桑梓敝軍爲自衞計爲國家人民計不得不爲相當之對待所幸我各軍義憤塡胸猛勇異常已於本月十日攻克中牟日内直抵開封唯敝軍由陜來豫已達三萬餘人又直隷派來之第十五混成旅及第三補充團湖北派來之二十一混成旅原駐河南一帶之第八混成旅第二十四師之四十七旅統計各軍不下五萬餘人大軍雲集糧秣爲先誠恐倉卒難辦有誤軍食茲特先行電知希貴會迅速籌大宗糧秣以資接濟敝軍所到之處向皆公平交易萬勿稍事推諉致誤戎機切要切盼援直陜軍總司令代行直魯豫副巡閱使職權參謀處蒸」商會接到此電後卽由會長杜秀生鸄請軍政紳商各界研究辦法旋卽公推代表晋謁趙督趙言余爲小人所誤糜爛地方自覺無以對桑梓故一面向吳馮求和一面已電京辭職馮軍來汴余可早卸責任大家見趙志巳决遂密議公推裴其勛孫士偉等爲代表於十一日下午赴中牟歡迎馮督並携帶現欵二萬元犒賞馮軍請其早日蒞汴維持秩序代表去後南開卽發生搶刦之事趙傑不能禁止帶其衞隊入城至城門側寳師長傳趙督命止准司令一人進城餘俱在城外候命（趙傑自前線撤回後趙督卽徇各界之請嚴扃城門不准入城）趙傑初不願意經寳再三譬解始狼狽入城見趙督後長跪痛哭趙亦淚下令其速去自十一日下午六時起至今日早七時開封城内槍聲隆隆如元旦夜之爆竹聲火光冲天喊聲哭聲槍聲相和至爲慘苦城内由寳德全分派重兵守城並親率馬隊四街巡邏故人人雖提心弔膽不敢安臥然至今晨竟得無恙惟城外東關南關則無一免者一薙髮店竟被搜四次其他各商戶可知尤以項城袁克成之洋樓被刦最酷豫人現甚望馮軍早到以免城内有變 
[湘境榮家灣豫軍譁變（漢口通信）]  
　　▲旣刼車又擾商店村莊 
　　去年湘鄂之戰豫軍第一混成旅奉命隨同趙傑所率第一師來鄂應援逮湘鄂局部媾和豫軍第一師卽撤防回豫僅在漢口生成里設一駐漢一事處面豫軍第一混成旅尙分駐於岳州及榮家灣自趙傑率部攻鄭後京漢南段亦同時發生戰事鄂方調兵運械極爲忙碌蕭督深恐生成里内之駐漢辦事處探聽軍機特令漢黄鎭守使杜錫鈞派隊將該處解散所有辦事員司一律驅逐出境又以豫軍第一混成旅亦隷屬於傑知其難爲己用亦擬定調省改編或全部解散詎斯議未定而該旅即突然譁變據路局消息十六晚間八時半由長沙開鄂第二次上行客貨混合列車於十一時許行抵距岳尙有六十里之榮　灣車站該處所駐豫軍數百人忽破柵而入喝令停車聲言車上有匪須加搜查並放排槍示威於時車卽停行變軍蜂擁登車翻箱倒篋任意搜索有稍不順意即以刺刀槍柄相向一時車上秩序大亂死傷不知其數變兵收車上公欵貨物及旅客資裝掠奪一空後復將郵袋用刺刀戳破抛棄在地隨卽下車將車站員司衣物搶刦罄盡最後乃鳴槍向附近各商店各村莊爲大規模之騷動歷三四小時二十五師始自岳州趕到變兵遂紛紛潰散有携槍以逃者有易服而竄者是役傷司事一人路警二人客商死傷尙無確數公私損失約在五十萬上下湘人之來漢購貨因刦折回者二百餘人亦浩刦也該列車被刦後十七日午三時到岳州午後二時半到鄂十六晚由鄂上行車到岳聞知有變即停車未進至翌日午前十一時始行開往長沙現在上下客貨車仍照常通行蕭督十七晨得電後當電岳州第五十旅及新牆第四旅分途兜勦又令留省第四旅長劉佐龍馳往岳州督隊搜勦並派憲兵一排隨同冠英傑旅長馳赴肇變地方調查一切至岳州尙有該旅未變兵士七百餘名已電該旅長林鑫迅速統率來省聽候改編昨日午後八時登車今晨已經到省蕭督恐其肇亂特令警備司令陸澐警察處長崔振魁指派軍警到鮎魚套站監視大約到省後難免繳械遣散也（五月十八日） 
[鄂敎育界反對宗彝長敎]  
　　湖北省立各校敎職員因省署第三科長宗彝繼任湖北敎育廳長删日特致電敎育部表示反對其文云北京敎育部長鈞鑒鄂省敎育腐窳年來達於極點較之文襄興學時代一落千丈揆其總因胥由主持皆不得其人路前廳長圓滑求容苟維現狀省署查前科長雙綏宗現科長彝貪鄙成性務固祿位内外勾結以學校爲市塲彼此利用以位置爲酬品敎育行政漫無計畫偶有施設率多悖謬瞻望前途不寒而慄去冬路氏去職同人等懲前毖後苦心痡口一再懇請省署轉達鈞部遴選富有經驗深明敎育趨勢之員接充廳長切實負革新之任乃省署漠視敎育違反輿情或懼某之多能不易制馭或利某之善媚可供驅使馬渤牛溲謬推上選卓識宏材偏遭嫉視近以敎職員全體表示不滿意於錢葆青復欲以宗彝繼任不知宗之與錢特一邱貉耳其學識膚淺不諳敎育與錢無異而嗜烟豪賭狗苟蠅營抑又過之謬長敎科已多遺誤更何堪轉擢敎廳伏念敎育爲日新事業旣非腐敗官僚所能勝任而吾鄂承積弛之餘尤非附勢巧宦所能振作同人等良心未死難安緘默除呈省署表示拒絕外謹將甚非得已之苦衷縷陳鈞部萬乞察納輿情電達省長取消宗彝繼任廳長之成議迅簡賢達以副衆望而振士氣不勝急切待命之至湖北省各學校敎職員袁正道·廖立勛·鄧翔海·夏韶·劉樹仁·李式金·林立·李鏡涵·陳森·江楚清·蔡光青·李資澤等二百三十七人同叩 
[潘齡皐呈辭甘長]  
　　甘肅省長潘齡臯昨有辭呈達到公府聞已批交國務院核辦茲覓得原文如下竊齡臯德薄能鮮謬承恩遇忝長隴邦受命於危難之際任事於地震之餘半載以來夙夜兢兢極力維持現狀冀以仰答高厚鴻慈於萬一護督陸洪濤與齡臯本係舊交此次同官一省相與和衷商榷共策安全誠信相孚始終無間惟是督軍對於各鎭不能統一軍人干政時有跋扈行爲士紳對於省長任意干求稍有不遂則造作蜚語以爲要挾之計行政用人諸多掣肘興利除弊力不從心經過種種困難情形難以殫述禁烟要政關係外交齡臯以省長兼任查勘大員責無旁貸去年費盡心力始將冬烟禁絕今春正値播種之時文電督促於前委員查勘於後各屬多已俯就範圍乃聞隴東有軍人分赴各縣勸民種烟冀收罰欵之說節經會同督軍嚴力阻止隴東能否不發生烟苗殊無實在把握財政爲軍政兩費之命脉庫空如洗紙幣充斥全省不外收入爲挹注每年入不敷出二百餘萬元所有應征正雜各欵悉被各鎭截留省垣已成坐困附近軍警餉項急如星火齡臯與陸護督隨時借撥通挪幸未發生巨變此後籌措尤難預計齡臯橒櫟庸材難勝艱鉅與其因循尸位貽誤地方母寧引退潔身早避賢路且入春以來事多棘手憂心如焚致患失眠之症精神困憊病體難支惟有仰懇大總統俯鑒愚忱准予免職迅簡大員來甘接替庶邊氓得更生之憂國家紓西顧之憂大局幸甚齡臯幸甚 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[端節難關中之湘軍界]  
　　▲郴陳問題...鄒魯問題...軍餉問題 
　　郴陳問題已經軍事會議决定任其自生自滅前函已述及之茲據軍界中人言知此問題尙未可小覻也蓋陳氏馬電拍發之日即爲其與粤孫聯絡成功之時故自後即有請乘機北伐之電而北伐第二軍第一游擊隊統領彭如霖亦即率隊開至宜章鄧允烶一軍亦由連州開至臨武現在郴縣桂陽各屬北伐軍均已設有兵站任柳聘農爲站長又湘人蕭養晦等曾發表一反對湘憲之通電稱趙氏爲僞造民意盜竊憲法而所謂蕭養晦者即住郴州之勞軍使署由此以觀郴陳之態度當可嘹然矣 
　　二師四旅旅長鄒序彬與該師師長魯滌平發生問題亦已略見前報頃聞此事之發生係由會議收復岳陽而起當以武力收岳說最盛之際鄒獨不謂然在各長官開軍事會議席上鄒曾力持反對與魯氏言語衝突幾使人不能轉臉魯乃大憤以其目無官長必欲撤換之並擬調警務處長張輝瓚繼任該旅旅長張氏正以籌餉困難深恐端節前無餉可發警察必至復行罷崗（湘省警餉前以積欠數月未發各長警屢議罷崗去今十日前各長警已决計自行解散經張氏四出奔走竭力張羅始得籌發一個月之餉暫救目前各長警要求於端節前必再發一關否則仍須自行解散）且湘省警察初無絲毫實力故亦甚願復入軍界（張原任第四混成旅長）得此機會自然表示同意惟日來旣有人出任調和而繼任警務處長之人物又頗難其選因之此事能否實現尙在未定之天也 
　　湘省財源旣枯無論何種常費無不欠發現在端節將屆政府總計應發之軍餉政費須一百萬元而可恃之收入共計不過四十萬不足之欵實無可籌政府遂决向長沙商會借欵六十萬以期渡此難關其抵押品聞爲華實紗廠每年租金及公家應得之純利商會已於十五日開會一次到會商人僉以商業蕭條已趨絕境自顧不暇安能籌此巨欵因請商會轉呈政府請予鑒諒將此項借欵免除但商會長左學謙之意則擬籌付二十萬藉保商塲至於能否成功則目下尙無把握 
[再紀長沙日僑毆傷災民案]  
　　長沙日僑米吉郎毆擊新化災民張先榜死而復蘇一案詳情已誌前報現在張先榜雖已漸愈然以被日僑痛毆之際震損其腦筋致近日時發狂易已成一種精神病能否醫愈尙不可知而駐湘日領則爲該僑民所蒙竟指張先榜爲有意行竊希圖脫卸罪名一般湘人因之大爲憤慨茲將日領致交涉署函及交涉署覆函併錄如下（一）日領致交涉署函逕啓者上月三十日午前十二時有形似乞丐之華人三名往本埠敝國僑民石井米吉郎住宅乘其門戶開放悄入廚室意欲行竊適被該宅主石井發現諭令外出彼等意不肯行强制逐出宅外將門關閉詎其中有年約十五歲者一名將石井宅門玻璃打破一塊隨向城内方面逃走石井憤其行爲不法前往追捕該犯乃該犯身體原已營養不良適於疲勞之際輕擊頭部不料事出意外忽起腦筋振蕩之症石井不知事實如何旋就其本宅急施看護同時並招長沙醫院加籐醫師來宅施以相當治療旋即回復然恐其身體疲勞隨送往醫院靜養現在並無何等故障以後如有此等之人侵入本國人住宅不肯退出且有暴行恐生意外之事應請取締以後母得侵入本國人住宅或船舶及倚立門前之事關於本事件本埠華文報紙藉無根事實揭載排日紀事不同等取締恐令不知此事内容之人發生誤會惹起不祥之事亦未可料應請嚴行取締飭令更正再出事當時本館館員及貴國警察署前往會同調查事實已將上述應行取締之事面達貴方矣現接商埠警察署及貴署照會文件併此答覆如　合　聲　（二）交涉署覆日領兩　覆者關於　　照相館米吉郎兇毆張先榜一案接准台函具悉一是此次張陳氏張先榜母子因向石井照相館乞食不得反遭館主毆辱已由各方面調查明瞭塡具傷單訊取供詞送達有案事實昭彰毫無疑義來函謂其意欲行竊不知何所據而云然本年湘省災荒饑民遍野沿門乞食情至堪憐政府現正設法籌振力謀救濟石井米吉郎若能　視人道當然應表同情乃旣吝不施捨復將該饑民推出之後又追及張先榜兇毆倒地登時昏絕縱謂營養不良起腦振蕩實由於石井毆打所致至謂打破玻璃亦祗能報告警察處治况張先榜年幼無知何以擅自加以毆辱此種不法暴行無怪人心惶惑輿論不平今雖幸張先榜未至因傷斃命而行兇人石井米吉郎究不能置身法外在貴領事洞明事理能不歉然應請迅將米吉郎予以相當處分並令從優給恤以安人心而平公憤不勝企盼之至 
[山東外交協會對日二次表示]  
　　▲告日本國民 
　　山東外交協會昨發表第二次宣言云魯案解决以前中國對日之國民大别之分爲兩派一「親日派」一「排日派」親日派之行逕利用中國軍閥慘殺同胞之謬見及日本軍閥侵略中國之野心勾結日本軍閥輸入中國資財對日本則扶助其侵略之行爲對中國則製造其内亂之延長彼乃從中漁利肥其身以及其子孫至兩國國民感何種疼苦兩國國家受何種損失彼均略而不論排日派之行逕一方面聯合日本平民作眞正親善之研究以期其實現一方面聯合中國平民排斥日本貨物監督中國政府濫借日欵間接的以催促日本侵略家之猛省直接的以杜絕中國軍閥慘殺同胞餉械之來源所主張者乃兩國國民之樂利所希望者乃兩國國際地位之提高至已身之禍福曾不置一念吾人於此敢下一確切之斷定曰魯案解决以前之「親日派」乃中國國家抵盜家産之賣國賊日本國家招怨叢忌之導火綫也魯案解决以前之「排日派」乃中國國家親仁善鄰之優秀份子日本國家左提右挈之好朋友也 
　　中國國民對日之派别業如上述我希望恢復中國國民對日感情之日本好友乎亦知中國國民向之所謂「排日派」者對於魯案解决所發表之意見乎當協約簽字而後中國國民對於青島及膠濟鐵路交還之方法類多表示不滿其甚焉者謂無條件交還之說已不適用於今日自日本强據青島而後攫去一切利益皆屬中國之損失現欲解决此項問題除由日本還我故物以外所有一切損失均須照數賠償例如膠濟鐵路年獲實利約二百萬元金嶺鎭鐵礦每日出鐵四百噸坊子炭礦每日出炭六百噸大荒山炭礦每日出炭七百噸乃至一千噸青島鹽田年獲實利九百萬元青島漁業年獲實利四百萬元此外如青島市政之稅收鴉片嗎啡之瀛餘以及日軍登岸蹂躪我村莊膠濟沿路强租我土地直接間接之損失皆係日本應行賠償之者乃今交涉結局不但種種損失未予提及而對我中國故物尙有備價贖回之規定吾人對此交涉當有最後應付云云其次焉者謂弱國原無外交但得有原物歸主之方法吾人只尊重協約忍受疼苦備價贖回不過吾人之金錢必須歸之實用不容有絲毫牽就以夾雜其間如日本方面故抬高價中國官吏媚外侵漁吾人必羣策羣力嚴重監視云云以上兩種說法現在瀰漫潛伏於中國全國空氣以内一俟兩國委員會組成調查及估價之事實發現諒中國國民間當有議論上行爲上之爭執甚或中國國民間發現意見衝突及筆墨之宣戰亦不敢定茲試爲推其究竟中國國民間之主張孰勝孰負係屬另一問題惟關於恢復對日之感情上則敢確定其大受影響 
　　考日本政府最近歷史對於己國國民之心一是慣用其近頭溝通之政策每逢一種熱潮蕩來則必因勢利導俾就範圍而令任何熱潮消滅於無形吾人實深服日本政府眼光之亮手腕之敏惟對於國外之國民交際上乃時常自露其遲鈍之弱點即就魯案一端而論自日本强據青島而後對於山東一部之範圍以内固取得若干利益矣然究竟因此問題在他部所受之損失有幾諒日本政府當有疾首蹙額不忍出諸口者吾人因中日兩國有實行親善之必要値此着手解决魯案之際故切望日本政府窺察中國向之所謂「排日派」者之心理以運用其迎頭溝通之政策尤切望我希望恢情之日本好友根據此迎頭溝通之政策提醒其政府以實行之也查魯案範圍内中國應備之總價連同膠濟鐵路不過四千九百萬元至五千萬元中國政府庫空如洗不能負此鉅任早爲兩國所公認然而中國國民方面但得有共同信用之人物以領袖而籌集之則不難咄嗟立辦然欵項集自國民則國民腦海中必增一度對日之惡象感情之恢復愈遠更何論第二步之實行親善乎 
　　彼營大業者不圖小利尙遠謀者不計近功竊謂日本政府於魯案範圍以内充其收價之量不過五千萬元且得此五千萬元亦並非極大之富裕倘因此區區利益以違反中國國民「排日派」者之心理旣失感情恢復之機會復杜實行親善之途逕實不値而不智也現在中國國民之程度雖不敢謂十分高尙然時以大國民之身分互自勸勉且凡魯案解决以前之「排日派」尤時以已往未來之眞正「親日派」自居何也蓋向之所謂「排派日」者皆中國國家親仁善鄰之優秀份子而爲日本國家左提右挈之好朋友也吾希望恢復感情之日本好友乎吾適不云乎現在中國國民時以大國民身分互自勸勉如日本國民能正告其政府對於魯案範圍内應行估價之物産槪以無條件的交還中國行見中國國民向所謂物歸原主復加以賠償損失者亦必犧牲其意見不再作極端之主張蓋日本政府能超越於協約之規定以表示好意其時中國國民除化除其對日惡感以外亦必超越於平常之規道而作親善之實行矣似此無條件交還之主張及其實行全在日本國民提醒日本政府願我日本好友好自爲之 
[午節中之閩財政]  
　　▲費毓楷電催各縣認借 
　　午節將届據閩財政界中人云預算軍政各費非百萬不能度此難關日前分配各縣借欵者計五十萬元截至本月十五日止依額認籌者有南平等九縣按額酌認數成者有崇安等十一縣分配後尙未報解者有福安等二十二縣財政廳長費毓楷近特以個人名義分電各縣勸令設籌依額認解該電計分三項（甲）對於已依額認籌者順昌長泰南靖永泰沙縣壽寗平和上杭南平各知事鑒節關派欵已荷依額認籌感慰俱深惟時間迫促待支萬急望速備齊尅日掃解到省以應要需切禱何日起解盼先電覆（乙）對於酌量認解者崇安仙遊屛南將樂連江建陽閩清霞浦莆田龍溪浦城各知事鑒節關派額本係切實核定指有用途貴處報認數目所差過鉅不敷應濟無論如何爲難望勉力擔任照額籌定尅日解省時間迫促切盼維持並卽電覆（丙）對於尙未報解者福安福鼎邵武松溪永安安溪南安武平寗德連城光澤羅源政和建寗海澄龍岩永春長汀建甌詔安惠安晋江各知事鑒節關派欵迫切待需貴處迄未報解焦急莫名各欵已指定用途萬難缺誤務望鼎力設籌如額措足尅日電滙到省勿稍短延何日起解立盼電覆該電去後卽有浦城同安晉江等縣回電浦城僅認六千元該廳又去電責令吳知事解足利息准支一分二釐同安派額一萬元除抵餉三千元僅解六千元所短一千元又去電追解晉江日昨呈省以晉江迭經兵燹元氣未復林陶兩任借欵尙未清還官廳信用久失知事甫經到任本届派額之鉅萬難辦到惟有仰請免職云云其餘各縣情形當亦相去不遠其他收入倘有支絀勢必再尋一個借債之途徑矣 
[紀河南戰事之經過]  
　　開封集中軍隊亟欲一逞外間早已知之直奉開火後吳子玉赴前方督戰在洛陽之馮玉祥軍隊亦大半開赴前　鄭州方面只有馮玉祥之旅長張之江率兵二營暫駐待命留鄭雖尙有靳雲鶚王爲蔚兩旅長但其兵均散駐京漢路各地鄭州確是空虛趙傑見有隙可乘遂於五月五日率兵兩師及巡緝各營向鄭州方面前進在洛陽之馮玉祥不先不後適於此日到鄭州得探報卽一面命在鄭之兵迅速佈置防禦一面專車回洛調兵赴援是夜趙傑果然驅兵急進襲擊鄭州張之江旅長率兵二營應敵靳雲鶚亦命其團長彭某率留鄭之兵二營餘二十四師王旅長亦遣留鄭之兵一營餘同時出發一日拂曉實行開火激戰一晝夜張之江苦力支撑靳王二旅長亦堅持激戰鄭州危急萬分槍彈已有落在車站者人民紛紛逃避正在此危急時馮玉祥率兵馳至軍心大振奮力猛擊趙軍始退出二里許八日馮氏親至戰線指揮各隊猛力反攻砲聲隆隆戰事非常激烈相持兩晝夜至十日馮氏將預備隊加入實行總攻擊砲火更爲激烈下午一時趙軍不支紛紛向後敗潰馮軍乘勝追至古城趙傑乘火車逃跑僅以身免是役趙軍方面傷亡官兵四千餘人馮軍方面胡景翼所部傷亡千餘人十一師張之江所部二十二旅傷亡四百餘人趙傑敗後趙倜聞信大驚急將錯處推在乃弟身上於馮玉祥抵洛陽時卽派其副官長吳某先到洛陽後到觀音堂名爲歡宴各軍官實則暗探兵力吳某每到一處卽將旅團營長之姓名開列清楚誰知開的名字雖多到席的人甚少蓋因各軍忙於職務不暇到席該副官長誤以爲名姓故意多開實則並無多人又見街市上並不見有多兵（其實馮軍向來所到之處不許上街市）以爲兵力極單遂密報趙倜趙倜轉告趙傑於是復進行暗襲又遭大敗趙倜至是始知事無可爲乃急電魯督田中玉謂豫事請大力出來調停弟現在無法嗚呼趙氏之末路如是戰罷之後記者親自到戰場查看可憐死屍遍野血流遍地紅十字會尙在忙着抬傷的死的令人慘不忍見戰壕之内見有許多婦女的衣服更有許多舖被及人民的家具又見死的豫軍腰帶内尙有婦女的首飾再到附近村莊察看已是十室九空有許多婦女都含悲帶涕現出慘淡憔悴的樣子所言不忍卒述可哀也已 
[九江近事]  
　　南軍偪近贛南報紙喧傳已久駐潯陸軍第四團團長陳有齡奉令出示招兵謂因本團兵士缺額其實係招募運送隊開赴贛南不欲使人驚訝耳惟此間官署尙未接有軍事電訊前途已否開火無從懸揣近據吳巡閱使署辦米軍官某由贛來潯曾言大庾虔南上猶崇義等處頗爲岌岌陳督已派員往鄂謁蕭請以聯防關係派兵援助近傳將有客軍兩混成旅來潯或云蘇軍楊春普部或云吳軍未知究係何軍惟官廳則已知會各廟宇準備駐兵查贛軍現僅有第三混成旅第九混成旅及第十二師堪以禦敵其餘暫編陸軍四團均須防守他地而第三混成旅向來未經戰陣第九混成旅去歲又已裁舊易新戰鬭力之薄弱固無可諱也現聞省垣方面以贛南多事需欵孔殷一時無從籌撥已由財廳發行軍用票嗣後駐潯每月軍隊放餉須搭十分之四又准暫弛米禁已令飭潯陽道尹知會海關矣 
　　南潯鐵路公司欠日本興業會社本息八百餘萬日使早有實行管路之要求該公司總理蔡儒楷對此一籌莫展竟至無辭以對此次興業會社總理白岩農平偕駐京代表橘三郎又於前日來潯詢問該公司有無辦法蔡總理遂邀白岩往省與軍民兩長及董事籌商一切聞尙未有具體辦法至該公司行車祗達牛行不能直接到省須用小輪拖船過渡種種窒礙人多厭惡刻擬由牛行至德勝門大巷口建築浮橋一道業已由養路工程處測量估工共長四千三百零三十尺現時水深約三十尺用洋松面板接頭處以民船墊底其板長十七尺寛四十尺預計此項工程需洋十六萬公司擬籌三分之一其餘則請軍民兩長曁南昌商會設法籌措 
[蕪湖反對米照捐之急進]  
　　▲將以驅逐何炳麟罷市爲第二步 
　　蕪湖各界因蕪關監督何炳麟條陳省長在蕪創設輸運出口米捐局以百斤爲一石每石捐洋六角業經各界電省要求撤消詳情已兩誌本報茲聞某機關昨接許省長密電大致謂此事勢在必行現正請某長官等設法疏通云云旋被各界要人偵知異常憤激遂於今日（十九）下午仍在總商會續開聯席會議各界到者數十人僉謂此項非法六角米照捐非達根本取消目的不止如官廳方面强制執行則是置蕪民於死地各商店惟有一律閉市且此項米照捐係蕪關監督何炳麟主謀病商害民即爲皖人之公敵公决分電北京國務院及財政部曁皖許省長明令罷斥以服衆心否則實行第二步之辦法驅何出境並議决刋發宣言書連夜趕印成就准於明日（二十）由商團學生上街分散茲將電文及宣言書錄後（電文）北京分呈國務院財政部安慶許省長鈞鑒蕪關監督何炳麟朦蔽省長主張創辦六角百斤出口米照捐病商害民羣情憤烈請明令罷斥以示懲戒蕪湖總商會縣農會敎育會報界公會雜貨公會房産公會學生聯合會財政局等叩效（宣言書）安徽省長許世英突於本月信任蕪關監督何炳麟之計畫派委陳景虞潘兆瀛來蕪創設出口米照捐局征收每百斤大洋六角之米捐蕪人聞耗惶駭奔走不知所措查安徽爲産米之區蕪湖爲聚米之處他省用鎖港主義寓禁於征如贛之湖口稅是安徽獨不然無他項大宗之出産必將糧食輸出酌劑盈虛始得周轉金融維持市面故捐稅出於糧食由蕪湖征收者爲常關海關安徽米釐各項重疊供給於省政府者年數百萬金商民錙銖必較苟些微餘利之可得雖迴旋繞越而不顧此捐如果實行則蕪湖對江肥河舒河巢河之米必咸由裕溪口直達江蘇皖南内地各縣之米必咸由東壩出境蕪埠出口米爲大宗無米卽無商業皖無蕪埠則全省收入年銳减三分之一有强是不惟新捐仍屬虛無卽原有之捐稅亦完全無着自殺政策莫逾於此此項惡例一開將來軍政長官上可無中央政府之批准中可無省議會之承認下可無人民之同意即以一紙空文垂手而搜括二三百萬之鉅欵置人民於萬刧不復之死地而不顧特不知吾皖人民何仇於許氏更何仇於何炳麟竟喪心病狂爲此貽害萬世之舉動且安徽財政正在着手審查力求撙節之時許氏不節流以求整理獨開源以媚軍閥實吾皖之公敵鄕邦之罪人茲經各公團全體會議誓達根本撤消之目的倘省長始終爲人朦蔽則食何氏之肉不足蔽辜惟有驅何罷市爲第二步之辦法生死關頭有進無退邦人君子實臨鑒之 
　　至官廳方面見此情勢皆電省辭辦理責任除何監督電已錄昨報外茲再將各電錄下（一）余知事電安慶許省長鈞鑒米捐照事今日各界人士到署異常憤激謹電辭會同襄理職務知事余誼密叩諫（二）祝道尹電安慶許省長鈞鑒奉令襄理米照捐事本日各公團代表到署請願陳述商艱羣情憤激恐難開辦謹電辭襄理職務蕪湖道尹祝從恩叩諫（三）寗局長電安慶許省長鈞鑒奉令開辦米照捐事本日紳商到局請願瀝陳此項米捐萬難承認情詞異常憤激恐釀事端合亟電陳並辭委員職務蕪湖安徽米捐局局長寗文鈞叩諫（四）商會湯會長辭職函昨由潘委員送來委任狀一件敬悉鈞座謬採虛聲遽加委任惟念鈺泉公勶煩劇委實難以兼顧除將委任狀呈繳外用特函請垂鑒下情曲爲原諒無任皇恐並頌崇勳 
[魯蘇招匪總司令被捕]  
　　濟南中和通訊社消息云前湖南督軍張敬堯之招安團長現江蘇候補縣知事高蔭臣嶧縣台兒莊人近受張宗昌鼓惑在岱南各屬招集土匪爲奉軍内應四處張貼布告自稱爲魯蘇兩省招匪總司令已招有八千餘人現奉軍敗退無人接濟軍餉高於是率該匪等盤踞在嶧縣之澗頭集一帶四出搶架勒欵充餉擬暫維持現狀以待奉軍反攻因之周村泥河澗頭稅郭諸大集鎭均被焚　一空並慘殺八十餘人除事主來省控告外又有該縣紳民梁步海胡然等電稟田督謂高招匪禍嶧擾害桑梓當由田督派員往查屬實遂飭嶧縣知事徐德潤將高捕解來省到濟後交戒嚴司令部管押施從濱司令即將高加以刑具嗣經徴收局長韓聯基代爲說情始免刑具當由施司令一面具呈田督一面電令被害各戶來省對質以便依法懲辦昨早（十七日）被害各戶主陸續到省將匪致各社長僣槍函件（與高有關）及張宗昌致高文件並高與北京青島處往來電報一併搜羅來省又高之招匪布告亦由兌州鎭守使何元璋送呈督署以故韓局長往謁田督兩次爲高說情田均未見現聞田督以高在山東江蘇兩處聯絡要人頗多代爲說情者當不止韓某一人不如推出爲妙刻正催促各方面將證據集齊以便解赴洛陽交吳使依法懲辦 
[南京快信]  
　　張宗昌勾結江北土匪樹自治軍旗幟在蘇魯交界起事近又由奉運來鬍匪四五千在蘇省之贛榆縣境者二千餘人在魯省之薛家島者三千餘人在蘇魯交界之横莊集者三千餘人勢頗猖獗聞張共編自治軍十二隊自爲總司令孫海彦爲總指揮程國瑞譚慶王華章張寳華徐光斗吳鴻賓莊丙亭魯華國江忠賢徐漢章崑山趙炳輝等十二人爲各路支隊長齊督得報除電海州鎭守使白寳山督隊嚴密防禦外並電淮揚鎭守使馬玉仁抽調得力軍隊馳往協助包剿現泗陽漣水匪風又熾避匿他處之黨徒均潛回江北聯張希圖大舉泗陽匪以官保集爲巢穴漣水匪則盤踞白鹿溝一帶全縣幾成匪世界 
　　徐州鎭守使陳調元昨電軍民兩長報告奉豫潰軍竄入徐境者爲數頗多已一律給資迫令繳械遣散 
　　丹徒士紳柳肇慶等呈軍民兩長略謂瓜洲係内河南北口門鎭江爲寗滬交通要道形勢頗爲重要請電呈府院援照往年舊例恢復鎭守使改設瓜鎭鎭守使卽以駐鎭第十九師師長楊春普充任斯職以資鎭攝齊王兩長已據以轉呈中央核示 
　　陜劉電齊王兩長通告篠日就職兩長去電道賀 
　　卸任邳縣知事李時亮因被控查實拘押昨山東旅寗同鄕聯呈省署請將李交保開釋 
　　省署派往各縣查禁烟苗委員三十人因財廳無欵發給川資故尙未出發 
　　省議會連開大會均不足法定人數昨日調查在省議員不滿六十人一時恐難開議 
　　省立各校校長在省坐索經費嚴財廳長允先措一月撥發以維現狀 
地方通信 
[蘇州]  
　　女子職業中學之成績江蘇私立女子職業中學校美術科主任金靜芬氏係余沈壽之高足敎授學科成績頗著此次江蘇地方物品展覽會該校繡品得評定一等奬給金牌商科主任李仲球君近又添聘潘習常君（亦南商科畢業）事業漸次擴充近日籌辦學校銀行商店郵政氣象一新銀行資本招足五千元由校董朱鎭守使潘子起諸君曁敎職員學生一次認足繳齊定於六月中旬開幕工場方面新式汗衫已經出貨價廉物美不讓舶品細籐器尤爲社會所歡迎袁觀瀾張仲仁彭清鵬諸君連日至該校演講幷參觀一切大加贊許均頌朱鎭使辦理該校不遺餘力云 
　　縣署令勸借漕吳縣郭知事近以廳令援案提前借漕以資救濟本縣全年漕額按照十成之三應派銀十五萬三千元飭與地方士紳竭力籌措等因當於昨日通令各市鄕董事曁東西山行政委員本縣徴糧員一體積極進行並函請田業會轉向各業棧設法勸導俾易凑集 
　　師船保護繭商水警游巡隊長李獻亭昨奉趙廳長訓令飭將所屬師船二十艘分往無錫常熟東西山等處保護繭行李隊長奉令後即轉飭第一三兩隊各率師船八 
 
 

Page 11

 
 
艘第二分隊師船四艘尅日前往各處駐防以重任務 
　　全體敎職員會議吳縣第一學區各校敎員於前日下午三時半在舊學前文丞相祠開全體敎職員會議共到四十餘人對於加薪問題議决推舉蔣禊蘭陸寄社代表往見學務委員作極誠意之請求在加薪問題未經解决以前所有允加之一成暫時不領次提議組織吳縣第一學區敎職員研究會擬定簡章函告各校一致進行 
[奉賢]  
　　甲師學生實習奉賢甲師學生自本月一號起逐日至城市第一國民校實習敎授由甲師敎員殷君溥如該校校長朱君醒華指導一切實習日期共定五週云 
[無錫]  
　　麗新染織廠試機唐襄廷等創辦之麗新染織廠自去年動工建築現巳竣工前日開始試機進行甚利漂粉機約端午節亦可開工其他全部鐵木機下月中旬均可開齊並聞木機僱男工鐵機用女工云 
[常州]  
　　挽留勸學所長武進勸學所長徐化吾因地方意見紛歧籌欵爲難前日具呈縣署再請辭職縣署昨日又指令挽留略謂查經費竭蹶預算不敷各機關同此困難固不僅敎育一部爲然盡力設籌從長計議當邀地方諒解自無不可解决之問題仍遵照前令力謀整理勉任其難母再固辭用維現狀云云 
　　車務處規畫戚鎭河道戚墅堰各糧食行爲謀運貨便利前曾公請滬寗車務處建築支路業已工竣該支路路線自車站西至東太平河止計長里許與滬寗路線並行但上下貨物須由船隻爲之轉運故不得不開浚河道以謀便捷其東太平河一段已由各糧食行集資開浚然貨船停泊猶不便利日前各糧食行又請滬寗車務處在支河之南開鑿一河昨日車務處已派工程司西人到戚規畫河道並與謝經濟等君接洽云 
　　災賬所主張以工人賑武進沙州災賑事務所困領得華洋義賑會撥助之賑米於昨日下午召集士紳開會到者團萼韾龔瑞蓂伍琢初曾則先王完白李馥稔等君先由王完白李馥稔二君報告赴鎭領取賑米情形繼由伍琢初君提議華洋義賑會素主以工代賑此次領得賑米自不能隨意散發須共籌妥法云云經衆計議咸以水災之後災民倉卒搶築之圩工多未堅固後患堪虞應責成圩董令災民將草率所墊之破圩缺口加高培厚以保安全作工者即發米以助之實行以工代賑在座者多表贊成旋即散會 
[松江]  
　　令飭檢查印花縣署奉財政廳及印花稅處訓令略稱轉奉財政部令印花檢查時期更定於每年五月及十一月兩次舉行現届本年五月檢查之期應即知照警察官廳依法認眞檢查此事定有比額關係考成不得奉行故事等語業經溫知事咨行縣警所轉令各分駐所各分所一體嚴密檢查矣 
　　徴求孝弟故實直隷古城縣知事函松江縣公署請其徴集孝弟故實寄交該縣以憑彙編成書廣爲勸導當由縣署錄函轉送勸學所由該所轉函各學校各機關分投徴集矣 
　　農場縮併一區縣立農場向有八區擇要分設於各市鄕自本年度預算成立由縣通令實行後以縣欵不敷支配縣事業類多縮小範圍農場經費遂止列三百餘元預算說明書上有場地設於市鄕場費亦即由所在地之市鄕擔負設於縣治則由各市鄕合力擔負之語故縣農場長吳步蟾現已確定併設一區之計劃租賃北門外民田爲場田業經據情陳明縣署矣 
　　女校聯合學藝會紀事松江公私立女校於二十日開學藝會上午八時與會各校學生曁一二九十各團童子軍均已先後蒞會擔任維持秩序之縣一女高女童子軍亦隨後即至全城學校之前往參觀者除省三中外均整隊來觀外埠來者亦有金山縣立乙種農校等學生其餘紳商各界到者不下萬人迨九時開會後先由會長温知事報告宗旨並與全體攝影然後按照預定節　開演惟本定與會之楓涇第二女高因體操敎員出嫁復臨時聲明不加入獻技及至午飯休息共演十八節而所演之國技操術莫不步伐整齊精神活潑即中文演講之斥迎神賽會一節亦說得井井有條頗具至理及至午後二時宣告重行開演詎甫演兩節因觀客愈多所圍操塲被擁斷木樁擠軋幾滿所築演臺亦已搖搖欲倒主持者祗得宣告輟演於是破天荒之女學藝會遂致無結果而散至會塲布置除設有演藝臺司令臺男女賓席軍樂臺外又有廣育院之販賣部所陳各種出品均减價出售以故購者甚衆所有該會奬品則有温知事物競天擇四字之優勝旗松市小敎聯合會巾幗英雄四字之優勝旗並勸學所至理所寓四字之鏡屛及縣敎育會各擅其長四字之鏡屛然皆給與該學藝會之全體並不分贈於各校云 
[鎭江]  
　　點心店公議加價城内外各素點心店約有二百餘家近因市上銅元充斥洋價繼漲增高每元可易一千七百二十文前日午該業各東齊集西門鴻翠茶館開會討論補救方法略謂吾同業向來素包子每枚取價四文現議改爲六文素糯米團子及素油餅饅首燒賣油條等點心亦均改爲六文各東一律贊成當場簽名加蓋圖車定於夏曆四月二十五日起實行云 
　　貧民因米貴自盡對江六濠地方有貧民王三者因米價飛漲難謀一飽於十八日午後潛吞紅燐火柴自盡迨家人覺察施救不及旋即毒發斃命聞者慘之 
　　查案委員過境豐縣地方公益會會長等在省署呈控該縣余知事聯絡劣董違法浮收殃民蠹國等情王省長特派顔委員前往密查該委業於十八日由寗乘車過鎭換搭小輪至清江然後赴豐 
　　鎭市洋釐略漲鎭市金融近三日間因茶繭用欵約二十餘萬元致洋釐略漲今（十九）早開盤已提至七錢零五釐五 
[南京]  
　　東南大學暑校消息國立東南大學南京高師利用暑假時期推廣敎育補助學業創設暑期學校巳歷兩届每届報名入學者不下千餘人今年更事改進所設學程就各人需要分爲小學敎員組中學生組高等組中等文史地敎員組圖書館管理法組國語組童子軍組體育專修組共八組計六十餘學程敎員六十三人對於所任學程均爲平時研究有素經驗甚富者該校已自五月八日起登本報時事新報廣告招生聞函索章程者須附郵票五分報名時間爲六月一日至二十日云 
[清江]  
　　縣署槍决巨匪巨匪楊芳彦前經清江縣密飭警隊拿獲解縣訊據供認民國七年舊曆九月二十一日聽從已獲正法之朱紹周等十六人持械夥刦事主吳廷楨家並將事主之女架走後經軍隊起獲又於九月二十九日聽從朱紹周會合沐陽幅子頭李大奤子唐三朝等九十餘人持械夥刦淮安岔河全鎭多家搜刦得贓被獲脫逃八年五月初四日夜起意邀允張玉高們共七人糾搶陳士倫家當抬得陳王氏後留爲妻各不諱核與已獲槍斃之朱紹周等原供及事主案均相吻合該縣知事即經依照懲治盜匪法電奉督軍省長准處死刑業於十七日依法執行幷宣佈罪狀矣 
　　海屬剿匪之捷報近數日來傳聞海州薛家口青口與山東之郯城日照各處由青島運來胡匪甚多贛揄縣王佐良知事連日在外迎敵傷兵十餘人斃匪三十餘人匪巳退向西南而去王知事現駐郯城堵截海州白鎭守使所派田旅刻在山東沂州府連獲勝仗數次惟灌雲漣水各縣異常戒備云 
[徐州]  
　　徐州振務彙聞銅邑大彭市各災戶現經銅山振務處派員調查完竣刻定於本月十九日發放一二三四四區二十日發放五六兩區地點借東關車站商民保衛聯合會又碭山日前在隴海站查獲紅糧三十噸因無人出面承認遂由地方人公决施放於災戶惟經地方學生聯合會查出憑單一紙係振務處從交通部所領之免費單及質問振務王坐辦則絕對否認刻經學生聯合會遍發傳單俾明眞相尙不知如何解决也又邳縣振務處因前派人在滬採購振糧惟北京交通部免費憑單至今尙未領出極形焦灼刻巳急電前途請領以便起運又振務處現撥給沛縣振欵四千元除經海州商埠督辦段少滄扣抵前借之二千元與蕭邑外餘欵二千元已由閻漢亭君滙寄沛邑施放矣 
　　收回灰石陶捐銅山大彭市敎育費本有灰石陶捐每年二千串之補助此欵向由石業董孫閣臣承包現以年荒欵絀孫不能支持遂於前日向大彭市董鄭於恕辭職鄭市董以此欵爲補助市敎育費不宜遲滯於前日召請該市敎育人員公决由市政公所派員自辦刻已定東關商民保衛聯合會會所爲辦事處從事征收矣 
[揚州]  
　　小學聯合運動會紀江都縣第三次小學聯合運動會於十九二十兩日在公共體育場舉行田徑賽出席者爲一高二高友基運商安徽旅揚等五校計一百二十一人團體操出席者爲江一校江三校江四校江六校江七校江八校江十校江十六校江二十二校淮一校淮八校貧兒院作新國校女一高女公學女育英等十六校女生一百十二人男生三百十六人以鹿威陵爲評判長徐漢周爲發令員張時寅等七人爲評判員節目從路 
[嘉興]  
　　蠶事終了四鄕蠶事已告終結今歲蠶汛收成平平蓋因各鄕民鑒於歷年葉貴加以去歲秋收不佳實無基金以購葉飼蠶故多數鄕民改圖别業停止育蠶卽飼蠶之家亦多减收蠶花故刻下蠶已上山而鄕間桑葉尙有十之六七成調查今歲育蠶成數較往年統扯不過四五成而飼育結果全邑收成又不過五六成與向年比較僅得三成左右云 
雜評一 
[趙曹兩兄弟（默）]  
　　趙倜兄弟因戰敗而失勢失勢之後於是　之附趙者皆轉而唾駡之矣曹錕兄弟因戰勝而又得勢得勢之得於是　之笑曹者皆轉而恭維之矣然以人格論之曹氏兄弟尙不及趙氏兄弟 
　　何則趙氏兄弟雖失敗然對奉尙有始終不失爲倔强之　人曹氏兄弟初則示奉以好感冀保全固有之地盤繼以和議不成則欲諉卸責任以冀保全其生命財産迨一旦爲部下所迫一戰而倖勝則又貪人之功以爲功今日薦某人明日保某職急急焉爲廣植私人地盤之計而自忘其未戰前種種闒茸無恥之舉動所謂患得患失之鄙夫此類是矣故吾謂曹氏兄弟之人格在趙氏兄弟下 
 
 

Page 12

 
 
   
 
 

Page 13

 
 
本埠新聞 
[顧維鈞公使昨日之演說彙紀]  
　　▲在聯太平洋會：謂愛和平當自聯太平洋始 
　　▲在職業敎育社：謂職業爲發明之先河 
　　▲在華僑聯合會：謂華僑與國内人當合力進取 
　　昨午十二時半聯太平洋會設宴歡迎顧維鈞公使公使演說其要點謂「愛和平者當自聯合太平洋兩岸各國之情誼始」（詞附後）午後二時中華職業敎育社開年會歡迎顧公使演說其要點述「歐美各國發明物質文明者都係從事職業之人「（詞見本日該社通訊欄）午後四時華僑聯合會與曁南學校在粤僑商業聯合會開會表示歡迎顧公使並請其演說其要點謂「華僑與國内人民關係密切當一致協助進取培養國力爭高國際地位」（詞附後）茲將聯太平洋會與華僑聯合會等開會情形與顧公使之演說詳紀於左 
　　聯太平洋會開宴之情形昨午聯太平洋會設宴於卡爾登飯店歡迎顧公使由修改稅則委員會主任蔡廷幹君主席聯太平洋會幹事費吳生（ＧeorgeＡＦitch）君主持筵席設備等事甚爲忙碌美國商務參贊安諾德ＪuleanＡrnold君亦列席華人如林守孚·陳勇三·李啓藩·許樹屛君等與報界人士及諸女賓共約一百五十人該會預定之秩序本尙請萬國青年會總幹事巴諾滿（ＦletcherＳＢrockman）君到會演說但因巴諾滿君所乘之俄后號輪船遲到故巴諾滿君未及列席也餐罷費吳生君起而致詞說明開宴之旨趣主席蔡廷幹君繼述聯太平洋會之眞價値因汪洋浩渺之太平洋居其兩岸者有若干國欲謀人類安寗幸福此若干國實應互相鞏固聯結不可爾虞我詐種禍無窮也次請顧公使演說先述謙詞繼謂聯太平洋會之組織及性質甚覺引起其同情今日何日此一片太平洋旣廣且深絕非可以等閒港泊視之者僅以兩岸之國數論已有十二國之多况又有以千數之島嶼星羅棋布於其間而大陸與島嶼之居民又數百萬萬天然之富源又誠爲無盡藏耶美國前大總統羅斯福氏曾謂世界之中心點漸將自大西洋移至太平洋太平洋諸國亦將成爲一新區域矣近來遠東方面各種進步深足證明羅斯福氏見解之銳敏成爲事實超過吾人意料之外也此次華府會議集世界各强國等於一堂卽爲解决遠東太平洋上之各項困難問題各國果能協力同心互愛互助則此太平洋將爲溢乳之靜海豈不快哉尤有應注意者任何國政府之爲不可恃所最可恃莫人民若夫此大好之遠東地大物博氣溫景美謂爲福地誰曰不宜且與世界各國莫不有相聯帶之關係然則吾人所最應共勉者即凡欲眞愛和平當以聯合太平洋兩岸人情爲起點也次安諾德君演說對於主席與顧公使之言論甚表贊同繼報告今年冬季將舉行萬國商務會議事宜地點在檀香山時間自十月二十五日至十一月八日次費吳生君報告會務之進步會員額之加增希望未入會者之加入也至此已一時許主席乃宣告散會 
　　華僑聯合等開會情形昨日下午四時華僑聯合會與曁南學校在粤僑商業聯合會開歡迎顧公使伉儷之茶話會顧公使先到顧夫人少頃亦列席士女甚衆如吳應培·韓希琦·謝復初·謝碧田·嚴直方·吳敏於·徐秋澄·林肇宏·曾少坡·杜清貽君等二百餘人許冀公君與其夫人亦列席先攝影次開會主席爲李登輝君先致歡迎詞趙正平君亦致詞謝復初君讀華僑聯合會之頌詞顧公使演說（詞見後）曁南校學生致歡迎詞至六時許散會顧公使之詞謂承歡迎不敢當此次旅外八年是亦華僑也昔者華僑與國内人民幾有天然之判别實次通關係使然至今日此等隔膜思想及隔膜現象殊不復有存在之餘地海外華僑所受外人之不平待遇眞復不少容續論之於後西人稱其桑梓之邦曰母國意與吾華所謂祖國等曰母曰祖至親矣對其子孫之疾苦有忍膜然不顧之理乎故華僑問題即全國問題祖國與僑胞其間無織毫之罅隙也如英人三島民皆遠離其心悁悁惟母國是戀一旦有事則披髮纓冠以從之宜也吾華僑當何如吾華僑之祖國又當何如耶人之視人恒偏重其國籍若者爲强國民若者反是不暇精審以定之也於是不平之待遇以起世界列强察斯機國内力自振更掃盡母國與僑民間之隔膜其僑民亦力副其旨趣卽遠即近儼然一貫其誰得而侮之以視吾國誠非僑胞與國内人民協力進取·培養國力·由衆人目中之三等國地位·勉力增進於原有應有之一等國不可也華僑聯合會與曁南學校均爲僑胞之組織對此宜有較切之解悟與實行如此次歸途所觀檳榔嶼新嘉坡等處華僑學校等亦均有了解意象可慰也嘗謂相勉即成互助祖國與僑胞亦若是吾華地大物博而日呼貧縈縈於腦海間者曰借外債而吾僑胞之富不可言者往往而是苟政府能重信用僑胞能大澈悟則得巨資以興萬事豈尙成問題耶又有一事曰用客卿以吾僑胞之習爲十農工商等業於外者學識經驗每極豐富不此之求亦不此之謀效力於祖國而欲不爲外人所竊笑云胡能免其餘問題亦多較切要者莫若是總之吾華僑胞今後與國内人民一德一心相親相愛前途浩浩未可限也願共勉行之何如 
[修改稅則委員會近訊]  
　　修改稅則委員會討論年度問題在第二次大會時日本頗持異議經幾許唇舌始於第三次大會中通過現在該會近方組纎調查貨價事宜暫時以棉紗布疋爲標凖俟一切手續完備後先行將組織情形送至各國委員通過然後卽在第四次大會時開始討論云 
[商人自動之裁釐計劃]  
　　▲先籌抵補公債 
　　裁釐運動自民國五年經在北京舉行之全國商會聯合會議决後迭次向政府請求迄無何項具體答復惟茲事關係商業前途至大急須舉辦聞江蘇方面將先開始實行業已由商人自動擬有計劃先由大江南北重要商人商定將江蘇所有釐金六百八十萬商定分業擔任辦法認定後再召集各業商業聯合會實行籌募集欵後即分期呈交政府即將江蘇所有釐卡完全要求裁去一面即實行加稅以符條約云 
[討論銅元聯席會]  
　　▲今日下午一時在南京路商聯會 
　　各商業團體討論銅元聯席大會於昨日發出公告云「謹啓者本會定今日（二十二）下午一時假南京路商界聯合會（靜安寺路福源里二十九號）舉行第二次聯席大會討論銅元之切實抵制及補救辦法事關全體商人之切身利害允宜愼重决行敬請各馬路商界聯合會各業公所各業公會各公司各商店以及公團届時推派代表蒞會共商進行無任切禱」又已報到各團體代表名姓如下銀行公會方椒伯總商會四馬路聯合會張靜廬五馬路聯合會水菓地貨業虞植卿飯業公所虞兆方醬業徐萃史米業黄愼康酒業羅梅生肉業張寳坤煤業葉祥雲陸榮魁烟紙業刁恒忠人力車業陳錦棠山東路童理璋新閘路王肇成菜飯業張金水大車公司王德永馬玉山公司陳卓平三陽號唐良莊王裕和包承志河南路聯合會方佩臣美生陳瑞棠茂生和江楚祺福和公錢輔卿北山西路張振遠南京路王廉方余華龍蔣夢芸張炳森范承鋆等又烟兌同業另有意見提出云 
[商界拒用輕質銅元之意見]  
　　▲拒用之六辦法 
　　四馬路北山西路唐家弄兩路商界聯合會昨經會長等籌商對於取締輕質銅元問題主張絕對拒通用並提出具體的辦法六條（一）由各商業團體聯席大會討論後决定於某日起無論各界對於此項輕質銅元一律拒絕不用（二）自實行拒絕通用之日後如各界尙有此項銅元剩餘者由聯席大會組織一收兌機關將剩餘銅元議定一最低折扣實行取回鎔化以杜將來（三）收兌時所需代價請有力團體暫墊所需辦事人手由各團體派充帮忙（四）收兌所設交通便利處東南西北中五區收兌期限亦由聯席大會議决（五）收兌後將所有輕質銅元實行鎔化提取淨質分别標賣所得代價除去墊欵外有不敷時向江蘇財政廳要求賠償（六）將議决案通告各行政機關及租界當局協助辦理至市上此項銅元絕跡爲止云云 
[史蒂芬回國與銀行團]  
　　聯合通信社云駐華銀行團美國代表史蒂芬氏及馬根氏將於五月二十日由京起程回國因此外間謠傳謂二氏回國係銀行團撤退中國之先聲頃據銀行界某要人云二氏回國實係例假與銀行團本身毫無關係幷聞二氏回國時將取道滬上云 
[航業消息]  
　　▲亞后輪遇霧延期▲樺太哇新領事赴任 
　　昌興輪船公司之亞細亞皇后號十八號由香港開出應於昨晨八時進口故該公司定於下午一時半派送客小火輪兩艘在海關碼頭渡載郵件及旅客二百餘名至吳淞登輪出口不意昨晨未見亞后號進口正盼望間繼得來電云因途中爲大霧所阻不克如期到滬若夜内不來則須展期二十四小時至今日赴溫哥武云 
　　吾國外交部新委駐樺太哇Ｏttawa之領事劉啓裕業已奉命南下購定亞細亞皇后號輪之艙位卽於今日啓程赴樺履新矣 
　　由華運往歐洲之脂肪油水脚自去年十月至本年四月底止每噸四十方尺者計運費七十五先令今已重行議訂自五月起至九月底爲止者每噸漲至九十五先令矣 
　　英印公司之曲里溫那段號貨輪由仰光載運白米一批現將至港據昨日電告在十九日可自香港往厦門先在港厦兩埠卸去若干再來上海二十三日船可抵此由本埠起卸之仰光米至少在三萬包以上此爲仰光米運華之第七批尙有大宗數在五六兩月内裝來云 
　　日本郵船會社之長崎丸上海丸兩新輪現據英國克雷特造船廠電告准於夏間開到中國故該社擬定秋初實行長崎上海之新航路該二船之速率較現行熊野丸近江丸等可快三分之一又聞該社之北歐綫貨輪大武丸前日在香港時曾經該處當道在船内西人林德西爾處查出私帶之手槍數桿當經判罰一千元完案云 
[日船英船相撞紀]  
　　▲因大霧之故 
　　星報云大英輪船公司郵船杜古拉號今晨拂曉出口開往倫敦於吳淞口外與日本郵船會社熊野丸相撞當即駛向海灘擱淺出事之故乃因晨間大霧甚濃杜古拉號駛經狹水道中將近某浮標處會該日船自後駛來速率較大遂致船尾瞭望臺處被撞當時咫尺莫辨即杜古拉船中水手亦至事後方始發現該日船杜古拉號船身受傷須駛回上海修理後方能開赴歐洲船客搭客及人役俱無恙該船出事後立向淺灘擱住迨上海公司中得訊卽派拖駁小輪前往拖救今日潮漲時如霧已消當可設法拖出公司中並派有領港一人隨往該船受傷情形未詳今日下午公司中人員稱修理之期尙難預揣該船本裝有淡水據私人無線電稱機器間内今已有水搭客無恙熊野丸未受大傷稍停仍開赴日本 
[日領署越獄日犯捕獲訊]  
　　星報云日前日領事署中與謀刺田中大將案内韓人吳宗義同時越獄之日犯田村忠一氏已於昨夜在北四川路被日警捕獲時該犯適訪其友求助當爲另一日人識破遂遭拘捕據日領事署某巡查云該犯供稱自日署逃出後即赴杭州纔於前日回滬至韓犯則尙未捕獲云 
[南京路贖路游藝會續誌]  
　　南京路定本月二十三日晚舉行贖路游藝會曾誌昨報昨悉該會秩序略有更動坤範女校俞校長因贊助贖路特允再增加舞蹈一節新劇原定該會夜校學生擔任現因少年宣講團及醒社同志熱心贊助由少年宣講國化裝演講部擔任扮演正劇醒社同志排演趣劇想屆時必有一番熱鬧也 
[俄災舞劇團今晚開會]  
　　▲著名俄國舞女到申 
　　俄國著名女舞員甘爾特女士ＭissＧilda前因俄劇團之電召已於前日到滬今晚在夏令配克戲院之舞劇團卽前往歡迎並請加入因之秩序稍有變更茲將改正秩序如下『第一時』（一）俄國水手舞羅區特君（二）波蘭對舞唐磨達克夫婦（三）藝術舞藍恩叔夫婦（四）俄國古舞羅區達司女士（五）高加沙舞藍恩叔君（六）哪喴舞甘爾特女士（七）自然舞法蘭克女士（八）美洲舞唐磨達克君（九）笛舞白拉法女士（十）中國戲劇舞『第二時』（十）（一）西班牙舞湯美納女士（十）（二）英吉利舞還區達女士（十）（三）西比利亞舞藍恩叔夫婦（十）（四）埃及舞白拉 
[今晚俄災演劇之一幕]  
法女士（十）（五）倦鵝舞法藍克女士（十）（六）希臘古舞湯美納女士（十）（七）比利時舞唐磨達克夫人（十）（八）神舞甘爾特女士（十）（九）印度戲劇舞（二）（十）法國戲劇舞又聞戲院内之包廂二十二座每座計洋二十五元巳定去七座昨日又有南洋烟草公司定去二座故預料届時觀者必甚擁擠云 
[俄災振濟會消息]  
　　▲明晚開歡送會▲續收捐欵 
　　俄災振濟會上海部因京會幹事長王君卓山行將北上特議定於明日（二十二日）晚開歡送會並開董幹兩長與各股主任曁學校代表聯席會議磋商結束事宜又該會續收到捐欵如下石南山一百十元梅雲英女士十六元小洋二角九江南偉烈書院李金聲二十五元中西女塾八十七元銅元十枚民福學校十四元 
[中國衛生會徴求大會]  
　　▲明日下午八時開幕 
　　南京路德馨里中國衞生會徴求大會定明日（二十二）下午八時假青年會舉行徴求大會開幕典禮其秩序定主席聶雲台致開幕詞黄任之演說曾毓敏滑稽畫胡宣明報告籌備經過情形由各徴求隊隊長發表意見精武體育會表演拳術末加演活動影戲散會並聞徴求期限自五月二十二日起至六月十五日止云 
[上海萬國拒土會常會紀]  
　　國聞通信社云上海萬國拒土會於昨日下午五句鐘在九江路二十六號辦事處開董事會議會長因事未到公推費吳生主席首由克羅福代理西秘書宣讀前期紀事畢繼稱前據各報告東棋盤街私售土店共有六十餘家已函請巡捕房查辦及請海關稅務司援照海關例給賞租界内報告私運私售鴉片及毒品之報告人以資贊勵沈卓吾云請給充賞報告人之奬金及從嚴禁烟各節應由本會備函（一）呈北京總稅務司（一）呈外交部（一）呈國務院（一）呈總會請其轉達各處共策進行督促烟禁以重人道而符禁令所有租界内私售私運之土店及嗎啡等毒品應作如何取締須再從嚴執行以期杜絕根株討論至七時二十分因時已遲展訂下星期五下午五句鐘約各董事再蒞本會集議辦法衆贊成遂散會 
[魚販罷市八誌]  
　　▲擬采增加斤兩法▲小販上市者漸多 
　　▲海鹹魚暢銷得利 
　　魚販罷市調停人因勸解無效是以雙方各延律師磋商業由魚行方面擬具辦法二條（一增加斤量）（二或改洋碼）聽從魚販採擇等情曾誌昨報茲悉魚販戶以改爲洋碼一條雖將斤量統以天平秤計算表面似乎公平然魚販轉售與販戶實無餘利可沾故由多數同業均擬採用增加斤量一條仍以錢碼結算爲宜惟事未經全體通過礙難表决故延至昨日午後尙未由魚販方面之巴和律師正式答復俟各魚販全體滿意再行定期改換八五折之十三兩六錢公秤以資一律並須呈請法總領事署立案又魚販罷市以來同業中之受其損失者爲數甚巨蓋業此者類皆經紀小民且解决之期尙未確定故於前昨兩日清晨華租各界之魚販向小東門河鮮魚行批貨營業者全埠已有八成上市尙有少數份子堅持休業須俟解决後再行營業因此中西各菜館近日尙無河鮮缺貨之虞惟市價略爲昻貴云 
　　本埠河鮮魚行同業列入魚行公所得所堂者爲瞿長順同仁昌永泰衡泰復泰裕潤等六行未入公所者爲姚順泰順興源記振興愼昌邱合記等五家此外另有氷鮮同業十三家爲源裕源利泰昌東昶泰源茂鴻大豐號源通乾豐公順公大洽豐生記等各行均售海産鹽鹹各魚貨近自鮮魚販戶罷市迄今市上所售者爲鰣魚黄魚黑魚鮝魚等貨是以到貨雖多而市價仍然昻貴銷數較之平時尤爲暢旺因此販賣者莫不利市三倍云 
[非基督敎學生同盟成立會]  
　　國聞通信社云本埠非基督敎學生同盟業已由反應而成爲恒久之組織現在本埠各校已從事聯合接洽亦巳定當故定今日下午假浦東中學開成立大會云 
[各團體會議反對舊會]  
　　國聞通信社云中華民國各團體會議會昨日午二時召集各省區代表開重要會議出席者三十餘人主席楊春若報告謂此次奉直交戰各國咸極注意前據鄧嘉縉建議本會應開全體大會忠告雙方母得引起國際交涉一案業經上次會議通過應由總務科覓定地點再議日期一致贊成孫鏡亞建議謂北廷近欲利用少數舊國會議員恢復舊國會以行其利己政策查南政府非常國會早已成立北方此次舉動似太滑稽本會應通告西南各省有所表示王奠世毛一豐附議一致通過决由文書股起早云 
 
 

Page 14

 
 
[浚浦局之近訊]  
　　▲擬擴充工廠▲定實行改港 
　　濬浦局向在張華浜地方之工廠一所（即鍋爐及鎔冶廠）近總工程師海德生以船具逐漸加增修理工作亦較前爲繁爰在上屆常會提議必須將該廠擴充其增設之廠擬高十五尺闊二十五尺深八十尺悉用磚頭水泥建築以期堅固云 
　　又開該局海工程師對於改良港口事宜現正積極進行所有應行計畫仍依據各國河工專家議决之辦法除升科部分稍爲縮小範圍外餘則槪不變更此項改港工程年内定當實行其工作起點係從蘇州河浚挖淤泥入手云 
[日華紡織工又罷工矣]  
　　浦東陸家嘴日華紗廠經紗間女工工資向分兩等熟手工人論件計算每日可獲工資七八角生手則每日僅獲三角九分致生手女工頗有煩言於前日報告紡織工會當經張益章代表致函大班要求仿照熟手工人辦法一律論件計算大班接信後以工人前次要求增加工資釀成罷工風潮損失頗屬不資此次爲時未久又欲增加實難允許並懸牌示二則聲明與紡織工會一切關係槪行斷絕等情致各部男女工人大憤於昨日（二十號）上午六時相率同盟罷工復於午後二時召集全體男女工人在紡織工會開會討論其提議條件如下（一）須該廠承認工會（二）織工科監工日人山内及打包間日人平尾動輙毆辱工人要求撤換（三）賠償停工損失及補足賞工工資（四）經紗間女工工資一律論件計算（五）廠規須完全宣佈以便遵守（六）進出工人槪由工頭經管如犯廠規照例處置　不得任意毆辱經衆公决即以工會名義致函大班允納如不達到目的决不入廠工作云云又工人林小毛因於前晚在陸家嘴一帶通知工人於二十號起一律休業致被駐廠巡警查見報告日人將林扣留當以其煽動罷工妨礙營業函送三區警署押候訊究 
[一週間之金融調查]  
　　進出口銀洋數此一週間南京造幣廠無洋運來因繭市及長江軍需等用故祇有去銀而無來洋杭州則來洋三十二萬元各錢莊由汕頭裝來三十萬元各銀行進口大條銀三百七十三條其餘裝出者香港四十萬元溧陽三十三萬元嘉興二十萬元裝云南京現銀四十一萬兩去杭州二十六萬兩去杭州大條五百五十六條去香港大條一百七十四條大通裝去花旗金條九十八條庫存現洋較上屆少存一百六十萬元現銀少存一百十五萬兩大條少三百五十條茲將進出細數錄後（星期一）交通銀行去南京銀三萬兩又杭州來洋六萬元去銀五萬兩中國銀行去南京銀三萬兩（星期二）各莊裝溧陽洋三十萬元交通銀行去南京銀三萬元又杭州來洋八萬元去銀五萬兩中國銀行去杭州大條二百二十三條又去南京銀三萬兩 
　　（星期三）各莊由汕頭來三十萬元又去嘉興洋二十萬元中國銀行去南京銀九萬兩交通銀行去南京銀三萬兩又杭州來洋八萬元又去銀五萬兩東方花旗二公司來大條三百三十三條大通銀行來大條四十條又去香港大條八十條（星期四）中國銀行去南京銀三萬兩各莊去溧陽洋三萬元交通銀行去南京銀三萬兩又杭州來洋六萬元又去銀四萬兩廣帮去香港大條九十四條（星期五）匯豐銀行去香港洋四十萬元中國銀行去南京銀三萬兩（星期六）交通銀行去南京銀三萬兩又杭州來洋十萬元去銀七萬兩大通銀行去花旗金條九十八條中國銀行去南京銀八萬兩又去杭州大條三百三十三條 
　　洋釐本週間洋釐星期一收盤爲七錢二分四八七五至星期五收盤最高爲七錢二分六釐三七五至昨又略回小繭收雖已屆當令但繭商不及往年踴躍故人心觀察洋釐可望可穩云 
　　銀拆本星期間轉高最大曾至三錢八分昨日星期六較前日小去一錢外 
　　各國滙率一週間來先令扯計共長一辦士大條近期長一二五遠期長二五美匯大二元東匯小一分七五法滙大二十五個法郎嗬囒大五盾印度亦長各匯初則頻長至星期五内盤變遷致銀行進出之結匯票者於此着手每有重大之出入也 
　　標金星期一尙在二百九十五兩嗣後頻跌雖稍有回高一二兩至星期四最小至二百七十八兩五錢高低相去十四五兩之外昨日星期六半日市面開盤二百八十七兩後最高至二百八十八兩九錢公會中延長至午後一時許而散可見出入之踴躍大連帮買進現期標金一千數百條致金價又漲至二百八十八兩五錢人心仍甚穩固云 
[煤價暴漲之原因]  
　　開平灤州爲我國出煤最富之區各地需用之煤莫不仰給於是日來盛傳灤州方面將有戰事發生果屬事實則煤之來源勢必斷絕因此本埠各存戶皆囤積不出買戶相需甚殷每有不惜重價者故連日煤價暴漲不已云 
[友華銀行滙市報告]  
　　昨日友華銀行滙市報告云十九日倫敦大條銀價近　期　縮一便士紐約銀價縮至七角一分三七五倫敦紐約間匯價未動仍四元四角五分今晨此間各國滙價英鎊縮至三先令七便士美金七十九元七角五分日金長至五十九兩七錢五分其餘均隨之漲落通日市况似不甚穩定投機家多購進商家亦有所需是以市况微軟今日英鎊成交價近期至七月份交貨自三先令七使士三七五至三先令七便士七五不等美金成交價近期至七月份交貨自八十元七角五分至八十一元二角五分不等但至收盤時英鎊售開價五月份交貨已不能超過三先令七便士六二五六七月份交貨三先令七便士半美金售開價五月份交貨最長八十元八角七分半六七月份交貨八十元七角五分昨日倫敦市場印度中國及歐陸俱有銀售出倫敦市况收盤時購進者巳悉照掛牌價格交易紐約市况見硬售開者無一能照掛牌價格云 
[頭批運滬之浙鮮繭]  
　　▲三百九十五包 
　　本年浙屬鮮繭已經上市業由滬杭甬鐵路匯通轉運公司於昨日（二十）由長安信昌繭廠裝來鮮繭一百三十包係上海瑋豐絲廠之貨又長安新豐繭廠裝來鮮繭一百三十五包係上海通緯絲廠之貨又長安信昌繭廠裝來鮮繭一百三十包係上海瑋豐絲廠之貨以上共計頭批運到鮮繭三百九十五包均運抵上海南站卸車即由繭捐委員會同海關洋員查驗過磅後由運送處分别送交矣 
[滙通承運乾繭之條欵]  
　　滬杭甬鐵路車運乾繭本年仍由匯通轉運公司包運已於昨日（二十）向該路訂定正式合同以一年爲期自民國十一年五月起至十二年四月底止所有條欵茲錄如下（一）每包乾繭之重量以三十公斤爲限重量在三十一公斤至四十五公斤間者作一包算重量在四十六公斤至六十公斤間者作兩包算（二）凡有乾繭在出發站則由承包人從小船上搬入鐵路貨棧或貨車在到達站則從貨車搬入貨棧或搬上小車並由承包人將貨交清於收貨人以掣得眞確收據爲憑所有貨物之保險費釐捐騐關費等悉由承包人妥理（三）運費應照附表價目計算於車裝運時付清（四）運回空繭包用承包人名義報裝者由上海北站麥根路或上海南站至本路各站一槪免費（附價目運價）上海南站至龍華每包運費六分至梅家弄六分至莘莊一角一分至新橋至明星橋均一角二分至松江至石湖蕩均一角八分至楓涇二角至嘉善二角三分至嘉興三角一分至王店三角七分至硤石三角八分至斜橋至周王廟至長安至許村至臨平均四角四分至閘口至南星橋至杭州至艮山門至拱宸橋至筧橋均五角五分嘉善至杭州每包三角一分上海北站或麥根路至龍華每包運費一角二分至梅家弄一角二分至莘莊一角八分至新橋至明星橋均二角至松江二角半至石湖蕩一角六分至楓涇三角一分至嘉善三角八分至嘉興四角三分至王店四角四分至硤石至斜橋至周王廟至長安至許村至臨平均五角一分至閘口至南星至艮山門至拱宸橋至筧橋均六角二分 
[共和新路之投井命案再聞]  
　　▲兇手劉文燦戴曹福獲案 
　　泰縣老嫗顔李氏被二房東劉文燦誣竊銅元六枚並糾同賣藝人陸雨隆張老和戴曹福等將該老嫗之長子顔永林毆傷内部甚重故該嫗怨憤投井自盡已紀昨報前日下午檢廳委郭檢察官帶同檢騐吏蒞塲先騐永林傷勢確已沉重十分危險訊問口供時氣息奄奄無力對答繼騐該嫗屍體項間有刀傷一處闊三分深二分餘無别故委係自行投井身死諭令其次子永祥具結收殮所有兇手劉文燦戴曹福二名已由四區拘獲昨日先解檢廳歸案訊辦在逃之陸張一干人聽候緝獲再行解辦 
[全邑童子軍舉行大比賽]  
　　西門大吉路上海童子軍會於十九日特開高級敎練會到者縣總副敎練及各區區敎練由總敎練沈同一主席會議關於本届全邑童子軍分團比賽事項議决團體比賽准本月内舉行西區定二十七日下午假貧兒敎養院南中二區定二十八日上午假普益習藝所東北二區同日下午假明强學校分别舉行比賽其露宿測量製圖三科定六月二日全邑童子軍同時搭滬寗重出發赴青陽港舉行四日旋滬其評判各員業由該會倩陳廷禎分别函聘此次奬品團體及個人贈送者甚多本館亦備大銀盾一座奬給優勝童子軍團 
[縣聯會代表赴省請願]  
　　▲二十二日齊集南京 
 
[市北公學新屋攝影]  
　　江蘇縣議員聯合會此次繼續開會後幾及一月刻下因省議會已開大會當由該會推舉代表李味青（上海）方家珍（如臯）梁鴻卓（丹徒）孔昭晉（吳縣）焦汝霖（江都）陳傳德（嘉定）狄恩霖（常熟）等七人即日晋省於星期一（五月二十二日）在南京中正街交通旅館齊集同赴省會請願茲將該會請願書如下爲請願恢復舊縣議會以符法案而順輿情事竊以本省各縣議會均於民國元年成立迨三年二月被袁政府非法停辦統計各縣議員履行職務未滿二年按照法定任期尙有一年以上民氣消沉於今九載人民之渴望自治久已錫綸等代表民意曾於民國五年組合縣議員聯合會赴京赴省請願回復卒以政變環生未獲效果本年元旦大總統有促進自治之通令本省又有規定施行自治日期之明文但考自治新制未經國會通過僅産生於地方行政會議所議决其中官治太重民治太輕先經大總統認爲不完備並未增訂修改貴省議會電部否認撤回代表是蘇省之對於現行制實無民意公認之理由此等非騾非馬名爲自治實則即借自治以阻塞自治之機有自治不如無自治尙何有自治之可言况國會省會同遭非法解散均已先後回復而縣自治祗有停辦命令無解散明文尋繹解散與停辦字義大有區别豈解散者尙可回復而停辦者反不能繼續耶是則在縣自治未經正式國會議决依法公布以前本省暫行縣制當然繼續有效今各縣議會請求回復原狀重行開會似於法律命令均無不合况本省自治籌辦最早成績較優即如三年二月各省軍閥請停自治而本省長官並未附和尤足證各縣議會之不應停辦而停辦　也錫綸等爰於四月二十一日在滬繼續開會徴求同意如丹徒如臯·吳江·常熟·寳應·宜興·句容·崑山·奉賢·崇明·金壇·泰興·青浦·泰縣·金山·太倉·松江·寳山·嘉定·灌雲·川沙·興化·沐陽·靖江·阜寗·江陰·上海·溧陽·江都·吳縣·南滙·淮徐·東海·東台等縣一致主復舊縣會者已有三十四縣之多議决遵照大總統通令自治體之組織應由人民自動又自治爲人民自身之天職舊議員職責尙未期滿義難諉卸就奉省長有新縣制無可變更舊議會礙難准復之批示然所謂無可變更者究竟有無充分之理由可以逐條解釋否抑更有言者本省暫行縣制爲貴省議會第一屆議員所制定行政會議新自治制爲貴省議會第二屆議員所否認茲者否認案已貫澈主張豈對於第一届議决案而有所抵觸乎吾知其必不然矣錫綸等旣爲民意選出自應代表請願爲特具呈貴省議會懇祈主持公道將三年停辦之各縣縣議會一致恢復准由各縣自動地方幸甚自治幸甚云云 
[汽車撞斃人命案兩起]  
　　▲一爲階沿上行走之女孩王金洪 
　　▲一爲乘坐脚踏車之姚根寳 
　　婦人王馬氏有童養媳名王金洪祗十齡日往滬西公益紗廠做工昨晨五句餘鐘偕同鄰婦王阿四陶氏兩人赴廠循憶定盤路而往均在路旁階沿上行走有汽車夫王阿富者其時駕駛邱某之空汽車從後追來該汽車乃不在路中行駛而向路旁疾馳致金洪遭其碾斃詎王於肇禍後更鼓機直前希圖逃避幸同行之兩婦人目光銳利認明汽車號碼投附近靜安寺捕房報告捕頭派探孔慶平往將尸體舁入虹口斐倫路騐尸所並傳同王馬氏王阿四陶氏等將肇禍之汽車夫王阿富拘送該所候至午刻由公共公廨張襄讞會同日副領事田中氏蒞所騐明尸體升座公位首由王馬氏證明死者確係伊媳被撞情形伊未目覩請求伸雪次據王阿四供稱我與金洪係在路旁階沿上行走金洪在前我聽見後面喇叭聲即囑金洪走於路邊詎該汽車夫路汽車疾馳至階沿上金洪遂被撞倒碾斃而車夫肇禍後仍將車開駛而去實係欲圖脫逃我乃將軍之號碼認明報捕云云又據陶氏供稱我亦係與金洪等同行均走路旁汽車行駛甚快竟駛至階沿上該車前端之右輪將金洪撞倒後仍疾馳而去我雖狂鳴警笛並不將車停止幸該車號碼已被我認明當即摘錄云云質之王阿富供昨在該路試車因讓路中行人故靠近路旁行駛並未聽見有人吹警笛等語中日官訊畢判曰騐得巳死女孩王金洪委係生前被汽車撞傷身死着屍親領尸棺殮王阿富押候解堂再訊 
　　乘坐脚踏車之姚根保前日下午在塘山路鄧脫路口被五千零七十六號汽車碾傷身死略誌昨報茲再錄其詳情如下住居楊樹浦附近婦人姚喬氏之十六歲子姚根寳前日下午向梧州路某脚踏車行租得脚踏車一輛踏至塘山路突被劉阿五所駕之汽車駛來撞倒跌仆於地碾傷當經包探陳儒海查見將受傷人姚根寳車送醫院無效旋即身死由院通知捕房將尸舁送騐尸所昨日午刻報請公共公廨張襄讞會同日田副領事蒞所檢騐明白遂塡就尸格升座公位捕房將肇禍之汽車夫劉阿五拘案即據姚喬氏投案供稱丈夫早喪單生根　一子扶養至今年已成丁今慘遭傷害殞命要求仲雪並據見證呂和尙到堂證明當時汽車肇禍情形經中日官得供會商之下判曰騐得已死姚根寳係生前被汽車撞倒碾傷身死着尸屬領尸棺殮劉阿五交三百元保改期再訊 
[三誌因賭起衅之命案]  
　　▲周小林亦已緝獲 
　　王仁福在塘山路七十一號門牌陳連甫家因賭彼毆斃命業經捕房拿獲與賭之倪大興楊士總解由公共公廨訊供等情兩紀本報茲悉此案發生後即行逃遁之周小林前日亦被包探錢連奎緝獲昨晨解廨經中日官畧訊一過判押候與倪等併案解訊 
[函催慈善團董速議遷塚案]  
　　阻止遷塚後援會昨致同仁輔元堂慈善團董事會公函云竊昨日爲輔元堂義塚案省令貴團董復議之期敝會推派代表並邀工團領袖詣前旁聽然此開會已屆第三次之展期詎又人數不多不能開議乃於是日南市守望團在上海市經董辦事處開第五次委員會而貴慈善團董事見報載到者甚多何以同是開會到於彼而不到於此况此乃省長交令復議之案何等鄭重衆意於昨日必有一種解决之表示不意大失所望第萬事必有是非若貴團董以全部遷讓議决案爲是何妨將理由說明如理由充足各團體固無從置議若已知遷讓全部義塚爲非應即撤銷原議服從各團體主張此非畏縮延宕所能了之事爲再忠告務望迅即召集復議以慰衆心而免紛擾 
[勞動總工會今日開會]  
　　聯合通信社云上海各公團經前次開聯席大會議决組織上海勞動總工會日昨曾致函未到會之各勞動團體訂於今日下午在金隆街美倫里開籌備會討論進行方法該會恐尙有若干勞動團體未悉詳情不能到會昨又臨時通告謂凡有不明會址或因郵遞不到之勞動團體各工團均可蒞會以示公開討論實行補救勞動增加智識提高人格共盡工界應盡之天職云 
[市北公學之落成體與游藝會]  
　　市北公學閘北永興路新校舍定今日下午一時舉行落成禮三時開游藝會其參觀時間則爲上午九時至十二時業已柬請各界查永興路在北車站北首該處馬路業已舖設車馬可以直達如若步行可由北浙江路底鐵路旱橋前往路更近便聞該公學特派出童子軍東自寳山路起西自旱橋起一路招待來賓以表歡迎云 
[江淮旅滬同鄕會之徴求會]  
　　江淮旅滬同鄕會成立已逾五載茲有鄭緘三君等於會議時發起徴求大會當即推定鄭緘三君爲籌備主任劉兆讓卞海程姚畏青劉毅夫韋伯成君等爲籌備員連日分頭接洽各界組織完備者已有二十四隊並敦請吳鶴富君爲名譽總隊長石萬昌君爲名譽總參謀顧竹軒君爲總隊長成燮春君爲總參謀刻已定於今日下午一時假座閘北慈善團行徴求大會開幕禮云 
[四路居民反對拆屋遷移]  
　　聯合通信社云福建路愛多亞路山東路蕪湖路等接連一捕房屋有三百七十餘幢因見房東公平洋行懸牌行將一律翻造限期五月十六日遷移等情各房客知悉之下非常驚惶遂於昨日下午二時全體聚集開會討論對付辦法到二百餘人議論頗爲激昻首山吳君提議　此處房屋自從居住以來房東與房客感情頗洽雖屢加房金房客並未反對今忽勒迫遷移定期未及一月似過於迫促應共同具書請願要求延期俾可找尋房屋次顧君提議謂我人自居住以來並未拖欠分文張君謂公平洋行素具公平待遇今具函要求必得滿意答復後公衆建議謂人數衆多須組織房客聯合會以資聯絡共同辦事全體贊成並致函公平洋行以待答復 
[復旦大學學生之參觀與旅行]  
　　復旦大學自遷入江灣新校舍以來理科部大加擴充如添購理化器械增加授課時間昨日（十八日）該校理科一二年級生隨化學敎授參觀五洲固本皂藥廠考究肥皂之成分及製法由該廠化學工程師招待引導參觀一切現聞該校理科生尙擬於大考畢後參觀滬上其他各大工廠云 
　　該校學生正二文商兩班因將畢業旅行各處調查文科班業先兩天出發商科班因在就地本埠各工廠考察後於明日起程赴南通杭州等處聞出發者有何本壽楊道腴黄沛庭黄積善陸璜洪紹諗楊遵方尤勵等二十餘人 
　　尙有本埠新聞等轉入後頁 
雜評二 
[唯有自動（旡用）]  
　　專制時代主權在上凡百政治須官爲之動不在其位者不謀其政也共和時代主權在下苟民力之所及舉可由民爲之動地方自治其一例也 
　　今之政府拱手無爲百舉具廢譬諸木偶雖有若無然日月其逝歲不吾與設人民不自爲計行見窳敗之政治墮民於九淵亂雜之法制束民若牛馬國民果不欲爲政府一擲之孤注乎舍自動外無他道 
　　曷謂自動見爲利者自謀興之不必待諸政府之提倡也見爲害者自謀革之不必待諸政府之袪除也吾觀滬中商民之言行隱有合乎此種主義警察不足以保安也組團守望銅幣實擾亂市面也開會討論釐卡之應裁久矣政府狃於稅欵而不裁商民議分擔任稅欵主權之不可如太阿倒持也政府不能爲確切之交涉紳民共研求而反對他若自治應辦焉乃政府旣阻恢復又不舉辦膠路應贖焉任人民奔走呼號儲金備用 
 
 

Page 15

 
 
[中高聯合運動會紀]  
　　青年會中學·澄衷·承天·東吳二中·約翰青年會·明强·二師等校合組之中高聯合運動會於前昨二日在四川路明强中學操塲舉行第一日各項預賽第二日各項决賽來賓頗多總裁判格蘭博士幹事郝伯揚張天培虞允箴諸君運動結果青年會中學隊球優勝東吳二中徑賽優勝澄衷網球優勝其餘各項優勝尙在結算中 
[少年宣講團實業部消息]  
　　本埠少年宣講團除執行社會敎育職務外復注意實業特闢實業部分（一）商業科（二）工藝科·（三）農事科·三科以提倡國産爲天職　部成立以來力勉各團員從事發展茲聞有團員甘梅嶺製造敎育玩具手拍紙球完全國貨抵制劣産爲數亦不小朱道賢製又具用品長短各種竹尺顧九如申夢世製線球絨線均得美滿之成績挽回利權不少該團茲擬規訂將勵提倡等章程以資發展云 
[商業文社之發起]  
　　國聞通信社云滬商方椒伯劉邠鄭　笙等以近來商業日漸發達關於商業法律及應用文件如註册立案訂立契約等亦日趨重要特發起商業文社以也社會茲錄其簡章如下（一）宗旨本社以研究商業上之法律交換商業上之智識學問爲宗旨（二）名稱本社定名爲海上商業文社（三）經費本社開辦費由發起人員負擔經常費以社員入社費充之（四）地址本社暫設於上海南成都路寳裕坊劉律師寓所電話西二千六百五十（五）社員本社社員無定額但須得社員二人以上之介紹並每月納費一元於每日第一星期交納繳全年者每年十元（六）職員本社設社長一人副社長二人評議六人書記兼會計一人（七）會期本社開會分常會大會二種常會定每月第一星期日上午十時大會於每年六月舉行預先發信通知各社員（八）社務本社應辦事務（甲）研究各社員所提出之事務（乙）發行雜誌（惟發行雜誌須俟　有的欵後行之）（九）附則本簡章有未盡事宜得隨時損益之 
[縣敎育會臨時職員會紀]  
　　上海縣敎育會於前日下午五時開臨時職員會到會會員共十五人由該會副會長曹幹臣主席計報告案八件議决案一件照錄如左一件報告接松滬讓軍使署公函爲本會前請取締禁烟調查會一案已訓令警廳查明嚴禁又縣公署函開容即據情轉呈省長護軍使核示遵辦等因請查照一件報告縣公署函復小學敎員請加薪一案已轉令勸學所所長訂期邀集會議具復一件報告接慈善團函復本會質問遷塚眞相一件報告接縣公署批本會前呈請　猪行罰欵建築圖書博覽館山内開　項罰欵除撥給塡發留法學生遣送費外已全數撥　食米採辦處平價經費矣一件報告本會爲籌贖膠濟鐵路事會同省敎育會等四團體邀集上海各校校長開　集議辦法一件　告本會會同省敎育會等三團體發起减除蚊蠅方法討論會一件報告接總商會函開中國廣學會亞洲文化　函請籌設圖書館等語請竭力提倡嘉　經學即經函復本會對於圖書博覽館早經籌畫請贊助經費以便早觀厥成一件報告勸學所來函　述中法儲蓄會贈學校成績最優生儲蓄　此種辦法是否可行　本會發表意見議决公立學校對於成績最優生普通多贈名譽奬勵不適用銀錢物品奬勵儲蓄會擬贈學校成績最優生儲蓄劵一節本會對於此項辦法認爲不甚適用函復勸學所查照迨散會已七時矣 
[工巡捐局催划船領照]  
　　滬南工巡捐局前曾布告浦江内東西兩岸所有之盪槳划船照例編號給發船牌仍將舊時船牌一律倒換統限陽曆五月以前令各船主赴市舶所報名且領並隨繳照費一而函請浦江水巡隊協助去後各該船戶大都觀望現姚局長以編號釘牌係奉松派護軍使令飭所以便稽核起見乃竟抗延不遵實屬有意規避昨再諭飭該市舶所承辦人仍行會同水巡隊趕往各碼頭按船稽查如無倒換新照者着速報告繳費領牌以便彙案詳報如果再事違延定予究罰不貸 
[浙江劵額外加奬開奬紀]  
　　昨日爲浙江塘工有奬義劵第四十四次正券額外加奬在滬開奬之期似南市久大碼頭利濟總局内舉行茲將開出之五大奬號碼及經銷各票號錄下頭奬一萬七千九百四十二號杭州中英藥房二奬一萬四千八百八十一號杭州大利公司三奬二萬七千一百八十號本埠大有利東號四奬一萬八千零八十八號杭州義記公司又四奬一萬七千二百零四號本埠廣滙源五奬一千四百九十四號杭州義利源又五奬三萬一千三百五十三號本埠大利元 
[美按察署開審斐人戳傷車夫案]  
　　文匯報云今晨美按察使署　審上海大戲院雇用之斐列濱人盤羅　洛拉氏戳傷黄包車夫一案盤氏被　於本月十六日夜間乘坐黄包車至斐列濱總會當給銅元三枚車夫不允復增一枚車夫仍爭價不已被告遂用剪刀戳傷車夫　由薩　氏證明確見被　當時持有剪刀繼以此案須移交更高法庭審理遂判被告以五　元交保 
[滬東商聯會常會紀]  
　　國聞通信社云滬東商聯會於昨日開常會由丁會長主席提議儲金贖路　决分組辦法每人按月儲金一元已得數十組先向銀行函索章程北四川路校費公决加以贊助又輕質銅元一事商人受虧非常公鑿代表丁朝奎周虛白加入南京路商界聯會共同討論至五時搖鈴散會 
[三搶匪分别押儆]  
　　日本人某甲在虹口鴨綠路被匪徒攔刦去日本鈔票一百元及銀角等物報經特别包探王長根等緝獲丁小四子姜小三子嚴大三名解經公共公廨押候查究在案昨晨張襄讞會同日副領事田中氏提審據特别西探目壳羅香稟明三被告對於刦案已在捕房承認應請懲辦並由該日人上堂證明當時被匪路刦情狀另由一日人到堂證明伊在斐倫路亦被匪徒刦去銀洋質之三被告對於第一日人之被刦謂非伊等所爲至第二日人伊等刦得小洋六角各分兩角是實問官得供以丁等攔路刦奪他人財物屬實判丁押西牢一年半姜押一年嚴押半年期滿一併逐出租界 
[合衆煤油公司控經理案]  
　　上海合衆煤油公司清算員吳竹筠顧雲璋曹久璝等前在地方審判廳扭控經理范亮卿藏匿簿據掯勒欵項一案於前日開庭辯論兩造各延律師到庭辯護奉判訴訟暫告停止限於十日内雙方各推公正人赴上海縣商會公同算賬原告常庭推瞿鉞律師被告尙未推定仍交原保聽候核賬再行核辦 
[全球交易所控告祝蘭舫]  
　　全球貨幣物劵交易所以大豐儲蓄銀行行長祝蘭舫不還存欵銀二十萬零二百八十四兩控經公共公廨簽發傳單於昨派探將祝蘭舫傳案因其係商會會員照章免予交保着具結出外聽候訊核 
[唐祖瀛呈縣署文]  
　　漕河涇鄕經董唐祖瀛昨呈上海縣知事　云爲呈復事竊奉第二百五十一號訓令内開案據該鄕經董陳學詩呈稱唐前經董藉詞拖延意存戀棧並糾集鄕衆開會反對拒絕等語殊屬詫異縣長謂祖瀛辭職該新經董謂祖瀛戀棧旣辭職何云戀棧旣戀棧何云辭職然則縣長之言是乎該新經董之言是乎縣長謂祖瀛不洽輿情該新經董謂祖瀛糾集鄕衆旣不洽輿情何能糾集鄕衆旣糾集鄕衆何云不洽輿情然則縣長之言是乎該新經董之言是乎至所謂移交云云前該新經董來祖瀛告以前經董張現在尙未交下俟交下後祖瀛當即繼承造册一併移交何尙有拖延戀棧之辭祖瀛老矣爲地方服務亦旣歷有年所况該新經董與祖瀛有師生之誼青藍克紹祖瀛實與有光榮而以縣長光明坦白所遴拔者亦必非忘恩負義之徒祖瀛更胡爲而不樂抒仔肩欣覩新猷耶爲此懇請切諭該新經董勿存躁妄毋事調言立勗以敦崇倫紀砥礪廉隅莫飲盜泉之水狼藉聲名莫貪暮夜之金混淆黑白地方實利賴焉 
[猪希肉貴]  
　　▲還是大家吃素吧 
　　近來本埠市上鮮猪到貨極少以致各猪行分赴江浙内地各鄕採辦來申應市所以鮮肉價日漲一日目下門市售價每元祗購一斤半或至多三斤推原其故皆因江北一帶客商因猪隻食料昂貴出貨較少兼之天時將熱故運滬猪隻日少一日云 
[花會殺人]  
　　▲願當道其速禁 
　　滬城道前街有韓某者向在漢口地方爲洋貨生理其妻某氏聽從隣婦糾合日購花會賭博數月以來竟將家中衣飾銀洋購買一空邇來該氏以夫將歸家無面見夫乃背人吞服赤燐或云吞服洋烟自盡迨親鄰查悉救治無效遂發電赴漢趕返乃夫到申備棺成殮事後韓探明伊妻因受花會之賭博因此喪身乃查明花會賭首及陳列花會之害人不淺於昨午具詞赴淞滬警廳稟請澈究爲民除害云 
[東嘉興路之燕子窠]  
　　通州人江文桂在東嘉興路二百十六號屋内私售燈吃洋烟前日被該管捕房華探目沈阿炳包探尤雲卿訪悉密往將江及烟民郁善紀林永生吳阿二拘獲連同烟具昨解公共公廨訊得違禁屬實判江罰洋二十元餘人各罰洋五元充公示儆烟具銷燬 
[英米副領事庖代義領陪審]  
　　昨日星期六公共公廨第一刑庭輪應義副領事費君陪審適有要公不克蒞廨商務英副領事米君到堂代庖 
[斜南路電車軌道工竣]  
　　華商電車公司現在斜南路一帶加築之新軌道業於前日工竣昨日起從事豎立鐵柱加掛電線限舊曆下月上旬全工告成定前五月望日行駛車輛俾往來老西門與高昌廟之電車可免停頓守候之阻滯云 
[和姦男婦各押一月]  
　　張孫餘之妻馮氏於上年間與張金生姘識私行捲取伊夫値洋三百八十元之衣飾逃逸現爲乃夫得悉報告捕房飭探將氏及姘夫一併拘獲帶入捕房昨解法公堂請究先由原告張孫餘稟明捲逃情形請求訊究詰之馮氏供因丈夫不顧贍養無奈逃出與張金生姘識所有銀洋丈夫自己賭博輸完今婦人情願隨金生度日不願回家張金生供實係馮氏自願與民人姘識不敢誘拐中西官判馮氏張金生各押西牢一個月以儆馮氏期滿後交　夫領回管束 
[兩和尙戲謔雉妓被毆]  
　　▲光　流血 
　　廣西路某寺僧人不守清規時作狎邪游昨晚十時許有二僧在愛多亞路與雉妓調笑被流氓圍住攅毆各被擊傷光頭血流滿頰流氓遂一哄而散旋鳴得巡捕到來送入仁濟醫院醫治一面報請捕頭查究 
[苦力投河殞命]  
　　昨日下午二時有一不離姓名男子身穿短衣形似工人在滬西躍投蘇州河自盡比由戈登路捕房五百十八號華捕到來撈救上岸已氣絕斃命經捕頭派令該捕將屍車送騐屍所候稟請公堂相騐 
[煙兌店鐵欄防盜]  
　　聯合通信社云本埠南北烟兌店大小不下三千餘家公共租界占大多數邇因盜匪橫行白晝搶刧之案時有所聞日前工部局催促英租界各烟兌店櫃上均用鐵欄杆圍住定有式樣質地堅牢關閉自如現各店一律裝齊矣 
[慣竊黄包車之王春明]  
　　人力車夫王四通州人前日停車於北車站鐵欄外被泰縣人王春明乘間拖車而逸由王四追獲扭入五區經杜署長研訊據王春明供認迭犯竊車案如本年二月六日在來安里三月十八在天通庵五月十二在北四川路各竊得黄包車一輛售與香烟橋開豆腐店之鹽城人李福康共得洋五十五元云云署長飭傳李福康到案質訊據供前曾雇王春明挑水近因借洋兩元不遂任意誣攀請察判一併轉解司法科核辦 
[李本魁供訴圖盡原因]  
　　皖人李本魁前晚至法租界黄浦灘在樹上自縊圖盡適爲三百六十一號華捕查見解下施救得生帶入捕房昨送法公堂請訊詰之李供失業無事前與叔父李志元爲先祖遺産涉訟敗訴當涉訟時用欵民人向人借貸此次案已駁回債務催逼無以償還進退兩難故作此下策請求可否傳叔父李志元到案任其如何設法處置等語中西官判退去准傳李志元到案再核 
[張金花送堂擇配]  
　　河南婦人張金花年二十三歲前補侯姓拐來上海押入法租界小東門外鴇婦李張氏花烟間内爲娼近被鴇婦凌虐不堪其苦於前日逃逸自投法捕房求援當由捕頭飭探將鴇婦李張氏傳入捕房諭令退去昨日傳至法公堂請究先由張金花供婦人於上年間被侯姓拐來上海押在張氏處爲娼今婦人不願作此生涯請求超豁鴇婦李張氏供金花由侯姓領來押在婦人處七十個月身價洋一百元尙未滿期求察中西官判張氏從寛斥退張金花送堂擇配 
[河南路之賣土機關]  
　　公共租界河南路二十七八號門牌有人虛設和茂字號秘密販賣烟土被公共捕房華捕正巡官毛君偵悉於前日偕西捕頭黄及九十號西探協往搜出烟土捉獲潮州人王阿友林阿五李阿三等三人連同售土之簿據等一併帶入捕房昨晨押解公共公堂據九十號西探稟稱當往搜查時見被告王阿友於衣袋内摸出鎖匙開箱林阿五在賬抬上寫賬言至此將抄獲之烟土賬據等物呈案請察訊之王阿友等延律師到堂代辯並云和茂係周泰興開設等語經陸襄讞核供商之英領朱君以被告等故違禁令判各罰洋五十元充公烟土送海關焚燬 
[誘姦復行拐帶]  
　　▲藏匿於崇明沙上 
　　嚴家橋爲薙髮匠之張錫生妻劉氏今年二十五歲昔年在邑廟附近某木梳店爲俯去年夏秋之交忽失該氏蹤跡當時錫生各處找尋直至現在始赴崇明地方將氏尋獲領回家中細加盤詰知遭該店夥劉澤清引誘成姦旋領到崇明劉之家中藏匿等語昨日張押同該氏由鄕來滬到該店將劉扭住當由該氏證明一切乃鳴警拘送一區二分所轉送地檢廳訊究 
[誘姦還想强刦]  
　　▲可謂色膽如天 
　　洋涇鎭張瑞和向爲鞋業家有一女今年十九歲小字桂寳日赴洋紗局爲女工詎有小流氓賈旺福王根祥等百般勾引成姦張瑞和稍有所聞遂將桂寳禁閉室中不令出外做工無如賈王等戀姦情熱前日下午潛入張家希圖將桂會用强刦去外面又令同黨把守接應不料事機不密爲張之叔父張龍元偵知當即協同瑞和報告三區二分所立飭長警馳往將賈王兩犯一幷拘獲外面羽黨聞風四散該警遂將賈王並張叔姪以及桂寳押送到所昨送地檢廳奉檢察官提訊之下判賈旺福王根祥分别收押候示張桂寳交伊父領回管束 
[殷阿虎毆傷何殷氏]  
　　梅何氏控殷阿虎等行兇毆傷伊母何殷氏一案昨午後奉地檢廳許檢察官沈檢騐員等蒞婦孺醫院檢騐何殷氏受傷屬實且雙足由醫生用夾板夾住諭令在院靜醫聽候返廳將在押之殷阿虎訊明嚴辦 
[扒手禁押半年]  
　　吳榮生前日在福建路摸竊王阿三袋内銀洋圖　適被包探居阿巧查見當將人贓帶入捕房昨解公共公廨經中西官訊實判吳押西牢半年期滿逐出租界贓交原主領回 
 
 

Page 16

 
 
[如是求歡之林阿大]  
　　▲强姦未遂毁損物伴 
　　寳山路鴻興路地方之謝友富向在好時洋行爲出店其妻沈氏今年三十一歲左近有寗波人林阿大者前日乘謝不在家時突入室中向氏求歡該氏正言拒却詎林老羞成怒膽敢將室中雜物搗毁一空時適謝由外歸家撞見遂鳴警將林拘送五區警署於昨轉送地檢廳訊辦 
[公共公廨訊案彙錄]  
　　昨日公共公廨訊理之民事訟案併紀如次（一）公共工部局訴鄧脫路二十八號門牌俄國人恩本登欠納捐銀六十二兩三錢案結果改期候特派員陪審（二）張延鐘訴貝潤生不付造屋工料價銀案結果改期續訊（三）葡商美愛訴粤瑞祥號主傳豐和不給佣金案此係被告不服前判請求復訊者結果以被告請求復審並無理由應照原斷執行 
[誌謝]  
　　昨承錢業公會惠贈第二卷第四號「錢業月報」一册又商務印書館惠贈第十四卷第四號「敎育雜誌」曁第二卷第七號「兒童世界」各一册又中華書局惠贈第七期「小朋友」及第一五八期「英文週報」各一册又中華圖書館惠贈第一六二期「禮拜六」二册又世界書局惠贈第五期「快活」一册又大東書局惠贈第十二號「星期」一册誌此併謝 
中華職業敎育社通訊 
　　住址上海西門外方斜路三四八號 
[第五屆年會紀略]  
　　昨日爲本社開會之第二天會塲在附設中華職業學校内職工敎育館是日天氣陰凉來賓甚盛其遠道至者有四川敎育參觀團江蘇省立第七師範學校參觀團如駐英公使顧維鈞傳士八團體國是會議各省區代表並聯翩戾止車馬盈門頗極一時之盛校門前盛飾松栢旗彩迎風招展有歡迎之意職工敎育館門首兩旁設櫃爲學生臨時販賣所陳列各工塲小件出品如衣鈎洋磁盆杯等等生涯頗聞不惡 
　　上午八時開中華職業學校校友會成立會十時起招待參觀先職業儲蓄銀行及工場出品營業部設備佈置完全照商店辦法而整潔過之次學生自治會辦事室每一部設一桌陳列井井有條其公共衛生處桌上有瓶三置所捕蚊蠅臭虫次理科實騐室四邊玻璃橱庋置各種儀器及藥品中間列大桌爲實習試騐之用次各工塲分鐵工·鈕扣工·琺瑯工·電鍍工·染織工·木工·藤竹工·版金工·建漆工·數部電鍍·染織·籐竹·版金·建漆·各工塲均以本年續辦職業歸範科而新設學生藝徒均照常工作表示實習狀態版金工塲中正在製鐵紗捕蠅拍每柄售銀一角蓋係一種應時出品建漆工場仿製閩産盤匣頗爲精美琺瑯工塲較前擴大其爐灶可容大件製品製坯一部均改用機械此外鐵木各工塲亦大加推廣至職工敎育館在校舍之南就樓下分作科學圖書兩館科學館又分生理·衛生物理·等室衛生室陳列石膏製病理模型加花柳等毒令人觸目驚心物理室陳列潛艇·飛艇·火車·滑車·等模型潛艇飛艇均通電力可使活動又有電氣揚聲器在話筒　發言能在喇叭管中發大聲幻光器中初見一美女轉瞬爲一骷髏觀之益人智慧不少聞尙待寛籌經費再加擴充諸陳列室之對過爲學校成績室分機械·家具·琺瑯·等數部機械室中置各種機件四壁懸機械圖家具室中有新式家具數種一大餐桌揭其面可改爲床一衣橱下截可改爲寫字抬均係匠心之作琺瑯室懸琺瑯製楹帖畫屛雅而且美樓上爲會塲可容千五百人懸大地圖一幅有職業學校處貼一藍紙爲記聞該社調查統計全國共有八百二十餘所云 
　　下午三時開會郭秉文博士主席致詞略謂本社成立五年本日照章舉行第五屆年會有三種目的（一）報告上年事務審查已往之成績（二）請名人演說吸收新頴之知識（三）提出議案討論木來之進行次請辦事主任黄任之君報告略謂上年度辦事槪况已見書而報告摘要言之可分兩項（一）本社内部的如調查·出版·講演·通訊·介紹職業等（二）附屬機關的除中華職業學校外如農業敎育研究會·職業指導部·職業學校聯合會·商業補習敎育會·研究部·職工敎育館等至社員現有四千八百餘人殆遍全國各省區而如歐美日本南洋等處留學生及華僑並有加入歐美人士近亦頗爲注意如本年三月中路透電傳倫敦英國實業家協會通告會員贊助中華職業學校即其一例但同人並不以此滿足尙希各地同志贊助進行次基金管理員沈信卿君報告基金帳略謂本社成立永久積存基金未多截至上年度止凡三萬餘元其支用方法須經議事員會認可至論來源大部分尙是華僑所佽助云云又次請中華職業學校顧蔭亭君報告略謂本校編制分鐵工·木工·鈕扣工·琺瑯工·商業諸科並附設職業師範科工科各附設工塲俾學生有實習機會但本校主旨固在養成學生生活技能而尤注意於養成其公民資格故自剏立以來即辦學生自治假定全校爲一市分市議會·市政所裁判所·三部本年以裁判所辦法由學生自由處分同學之過誤不易收相當效果故宣告取消另請專員擔任指導工塲供學生實習外兼事營業去年共賺一萬三千餘元又謂據歷年經騐辦職業學校之前提第一設科須適應社會需要第二各科敎材應預定標準語頗扼要 
　　報告旣已主席宣佈先請駐英公使顧少川博士演講顧博士之外交上功業不庸贅述我人所應稱誦者博士爲新式外交家不但嫻熟英語諳練儀節即其對於外交之專門學問與誠懇之辦事精神尤非常人所及辭畢遂邀顧博士登臺博士謂人有職業猶舟有舵故職業敎育與人生與社會均有密切關係即如西方物質文明非常發達但最初發明者類爲一種從事普通職業之人譬如現在之紡紗車一紡千條而其發明人初爲英國依手紡爲生活之哈格來夫現在之割麥機頃刻間可以刈麥數十畝而其發明人初爲美國依鐵鎌割麥爲生活之麥柯密克又如瓦鐵如司提文生發明蒸汽機械然瓦鐵初不過煤礦中一抽水機夫而司提文生且爲瓦鐵助手又如花台僅爲一車輪匠後發明以一百零一種零件製成汽車旣固且廉每年遂銷售五千萬輛之巨額可知職業爲發明之先河今日諸君提倡職業敎育希望他日我國在物質文明上亦有極大之貢獻云云次請阮介蕃君講演德國戰後之生活狀况及職業敎育由主席說明阮君爲同濟醫工專門學校校長從前曾留學德國歐戰以後又嘗赴德國考察多時今日請來報告必極有價値阮君之演辭謂人類生活不過衣食住三者德自普法之戰勝後重工而賤農日常食品多自外國輪入故戰端一開外界來源旣絕至今不免饑餒之阨德又不産蠶絲羊毛紡織業不發達故戰後衣料亦頗缺乏至於建築戰前極盛居處舒服戰後不過停止興造尙未感困難惟德之貧乏現爲歐戰各國中最益以負有巨額之賠欵二十年内恐無恢復之望故今一致盡力於職業問題提倡實用之敎育德於職業敎育本極注重帷戰後尤爲積極進行其種類分農工商家事四種惟以感於戰時戰後缺乏食料之苦最注意於農業的職業敎育之推廣其次則中等工業敎育舉普魯士一部爲例詳述其各種職業學校狀况又謂普魯士地方之大不及我國一省而職業學校共有三百多處云辭畢主席起言現在請第三位名人演說其人即山東公立農業專門學校校長郭次璋君此次不遠千里特從濟南而至查我國各省區職業學校現以山東爲最多不得不請說明其故郭君之言大致謂山東職業學校以乙種實業學校爲多全省約共有八十餘處其中尤以農林蠶業爲多約占總數十分之七其經費則類從附加稅内提出惟學生畢業者尙無甚用處未能引爲滿意將來尙擬推廣造林水産學校等語 
　　末後討論該社提議事件（一）第六年度進行方針分繼續調查全國職業學校各校畢業生出路增刊職業敎育單行書英文報告推廣全國特約通訊舉行徴求社員與曁南學校合辦南洋商業補習學校開辦職工敎育館數項一致通過（二）以軍隊職業敎育爲裁乓善後方法案由辦事主任說明略謂全國苦兵競言裁兵然裁而不爲謀其生計必流爲匪其害或更甚於兵惟有於未裁前先予以一種職業敎育俾被裁後得有一技之長自謀生活若江蘇第一師四川第二軍若浙江之盧中州之馮皆曾試辦著有成效似可由本社提出主張鼓吹以期實行云云對於辦法一層略有討論當議付辦事部酌辦又次社員黄立提案主張注重推廣鄕村農業學校幷經議决由社研究施行遂宣告散會偕赴寗波同鄕會聚餐云 
　　本日爲職工敎育館開幕下午一時至二時仍招待參觀　館内容二時起開會照秩序由籌備主任顧蔭亭君報告籌備經過情形外請上海職工敎育部王效文君演講「怎樣增進職工界的幸福」上海青年會職工敎育部陳維新君演講「强國的基礎是怎麽」如何增進勞動知識道德健康爲今世重要問題二君對此研究有素屆時想必有一番至論可供我人研究講演畢交通大學上海學校附屬小學學生演劇凡兩種劇名「兩隻竹籃」與「蚊蠅談話」中華職業學校學生演劇亦兩種劇名「愛國賊」與「孔雀東南飛」至原定之敎育研究會因預約討論之美國家事敎育專家金漱與鮑爾台斯束二女士已赴北京故擬展緩舉行仍請各界同蒞臨示敎無任企盼 
公布欄 
[江蘇高等審判廳]  
　　民庭判决談安鼎等與談安倫等因贖田涉訟上告一案（判决主文）原判撤銷本案發還江寗地方審判廳迅予更爲審判▲俞嘉美與徐杏芳因賬欵涉訟上告一案（决定主文）本案上告駁回▲楊炳文與趙擷芳爲花欵涉訟控訴一案（判决主文）朱判撤銷本案發還如臯縣知事公署迅予更爲審判▲俞嘉美與徐杏芳因存欵涉訟上告一案（决定主文）本案上告駁回（以上五月二十號） 
[江蘇高等檢察廳]  
　　批示戴宗仁狀悉所訴如果屬實該團董等殊屬違法已極惟詞出一面其中有無别情候令丹徒縣知事查明依法辦理此批▲戚瑞樸狀悉候電催江寗地方檢察廳查覆再行核辦此批▲錢崇固等對於沈泉生案聲請延期呈遞一狀業經本廳查閱函送同級審判廳核辦仰即知照此示（以上五月二十號） 
[上海地方審判廳]  
　　判决主文（民一庭）一件判决施龍海與施嚴氏因承繼涉訟一案（主文）原告人之請求駁回訟費歸原告人負擔▲一件判决徐雲章與潘李氏租屋糾葛控訴一案（主文）本案控訴駁回本審訟費除繳納逾額印紙費洋一元八角九分應予發還外歸控訴人負擔▲一件判决徐雲良與陳根堂因贖田涉訴控告一案（主文）本案控訴駁回本審訟費歸控訴人負擔▲一件决定朱寳生與金聚田畝糾葛聲明控訴一案（主文）本案再開辯論（民三庭）一件判决阮陸氏訴李阿鶴欵項糾葛一案（主文）李阿鶴應償還阮陸氏四月份會欵洋十五元以後每月十五元按期照付至期滿爲止（本年舊曆七月初三日爲期滿）李鶴庚反訴之請求駁回本訴反訴訟費均歸李阿鶴負擔▲一件判决徐楊氏與徐金發奪種田畝涉訟一案（主文）徐楊氏所有坐落二十二保四圖徐家嘴角田六畝五分徐金發不得奪種本案訴訟費用歸徐金發負擔▲一件判决何子秋與楊煥章票欵涉訟一案（主文）本廳民國十年三月三十一日之判决廢棄之楊煥章應償還何子秋本洋一百四十四元三角八分又利洋八元六角六分三釐何子秋其餘之請求駁回本案訴訟費用歸被告人負擔▲一件判决張俊良訴吳植之因工欵及反訴糾葛一案（主文）張俊良本訴之請求駁回張俊良應償還吳植之損失洋七百五十六元七角二分五釐吳植之對於張俊良其餘反訴之請求駁回吳植之對於萬瑞卿及楊裕興之反訴駁回本訴及反訴訟費張俊良負擔十一分之十其餘歸吳植之負擔以上五月十九日 
[上海縣公署]  
　　批示蔡阿蔡呈爲租定新屋設爐請求備案由批呈悉該民租屋設爐如果遵守行規並無妨碍亦何慮他人無端爭軋所請備案不准此批▲姚洪生等呈爲私塡官河串賣肥已巳環求飭令開復以維水利由批呈悉候令行蒲淞市經董查明實情具復核辦此批▲蘇給絲綫絨經染業公所業董顧藩呈請將志願遵規之三興坊啓封由批呈悉該三興坊旣願遵規營業出具志願書託人商勸息事應准飭吏啓封可也仰即知照此批▲紅木物件同業聯梓堂公所業董余增福呈爲違背業規悔賴罰欵請追交由批呈及抄據均悉候飭吏勒限交欵速即帶案究辦此批 
 
 

Page 17

 
 
   
 
 

Page 18

 
 
自由談家庭週刋第三十八期 
[生育限制小論（下）] [  陳承淇]  
　　生育限制與國家社會日本極反對生育限制以其恐害及國家與社會前途耳余謂此乃出於神經過敏無價値足以討論所謂限制云乎者非言不能生育乃限制過多之生育耳疑爲有害可笑孰甚苟能得適當之限制不獨無害且得康健之國民正足爲國家社會造福否則國民雖夥而體力不充人人如病夫者雖多奚用不如少而健則有益國家社會莫甚且限制而後亦未必能少惟不致過多已耳 
　　生育與經濟處今日生活競爭之時代以消極的說法言可謂人人所入祗足供出或且不敷於用有一二子女者已爲莫大之累故無限制之生育實無成立地步今以普通有職業之人論如月得四十元薪水者除七八元之賃屋費二十餘元之衣食費與乎五六之雜費而外所餘者已屬無幾苟有子女六七人奚能供其所求且十餘歲而後欲得中等敎育者學費及他種費用更巨則爲父母者將奈之何且每月得四十元之薪水者以平均論僅十之四五而已故生育限制實半出於經濟上之要求然後得以所入之力量而限制生育之多寡 
　　生育限制與康健人體之精力有限生育多則體必虧損害及康健甚且因胎前産後而死此非保護之不良實生理作用有以致之耳且母體虧弱者又能遺傳於子女故生育過多之家往往有一二子女早亡或初生而死得完全長成者十無二三故生育限制不獨能保父母之康健且子女無意外之不幸事生育限制與子女欲得滿意之子女必須授以良善之敎訓是蓋人人所知也子女少則父母得授以完備之敎育由小學而中學中學而大學以至留學外洋雖費用大經濟尙不致困難子女多則力不足安能滿意哉其在未入學校之初父母亦得以足夠之精神訓其子女否則朝朝與街頭無賴爲伍精力所不及奈何故生育限制與子女尤有莫大之益 
　　生育限制旣如此重要故美國已有「生育限制會」ＢirthＣontrolＬeague之成立各國聞風實行者已復不鮮今我國以人口之衆生活之高大可加以限制否則種種問題此後將一變而爲困難願覺悟之男女速自謀幸福俾終生愉快也（完） 
[藥夫記（上）] [  金空我]  
　　婦而至於藥夫狠毒極矣喻以虺蝪寗足謂過雖然此非通論也女之與男均人也父兮生我母兮育我誰不願其有家誰不願其如琴如瑟和樂且耽不幸重男輕女陋習相承視女子如玩物貨之售之於是女子之人格低而女子之生趣盡矣此不獨貧賤者然也亦有家道裕如而貧利慕勢憑一二媒妁飾辭忍心害理貨親生之女於死地馴至冰炭難偕夫婦道苦遂挺而走險出於殺夫一途如胡婉如其人者其事可駭其情良可憫矣吾記婉如事吾不暇罪婉如而先罪婉如母吾不暇哀婉如而先哀婉如夫婉如之藥夫環境迫之然婉如夫之被藥婉如夫自取之也吾記此吾將使世之如婉母者知有所警如婉如夫者知有所戒而後婉如之慘劇庶乎其不再見於世矣婉如皖南歙縣人父胡萬生賈人也幼習商於浙之金華壯年業布販以勤儉故積資成小康因返故鄕出資設肆儼然肆主矣妻許氏入門二十年生三女長次早殤婉如其季也婉如之生萬生行年四十以畢生勤苦鬚髮且斑矣念老境將至而膝下猶虛頗形懊喪繼想納小星又恐不容於許氏許氏妬婦也惟持家極儉嗇萬生之起家半由許氏力也以故萬生對之多俯就許氏以連殤二女及生婉如乃愛護如恒然萬生對之殊落落也婉如極敏慧逾於常人及稍長豐姿韶秀艶若天人女紅刺繡尤冠絕儕輩見者咸竊美之謂不知誰家福慧郎得偶此天仙也以故問名者踵相接萬生初不過問咸委之許許則擇壻綦苛謂雖不得美如宋玉富若陶朱之流然亦須擇文質彬彬家資富饒者字之方不負吾家阿婉故遷延時日尙未中雀屛之選萬生有遠親沈氏子者母老家貧甘旨不給則請傭於萬生肆萬生許之沈爲人美儀表而性復敦厚家貧不能讀母故大家女精通書史沈幼禀畫荻之敎則亦嗜讀如命傭餘之暇嘗把卷咿唔見者咸目之爲書獃子肆後卽胡宅萬生爲謹愼起見扃其後戶胥就肆内出入焉沈之始至以戚宜故萬生命見許氏時婉如適在側旣相見沈驚其艶婉如亦私羨沈丰采蓋沈亭亭玉立在肆中諸少年中鶴立雞羣相形之下宜乎婉如之一見欣羨也 
[節省端節糜費之吾見] [  嚴夢花]  
　　世風不古爭事奢侈任意揮霍不念生活艱難對於正當用途靳不費一文卽如端節糜費而論可見一斑 
　　端節前無論中下人家多有饋贈之舉雖家用拮据亦必東移西挪着手購置禮物彼來此往美其名曰聯絡感情而物價貴昻動輒數金家庭方面於是日則邀集親朋圍坐酣飲以爲暢賞端陽一席之資總在十金之外此種糜費毫不陋吝『面子』二字吾不知耗去多少金錢而遇有義舉輒置不顧噫此何心歟 
　　贖路聲浪喧傳滬上熱心國事者爭相投資旣獲厚利又紓國難並可得保全愛國熱度之美名豈非一舉三得之盛舉故余以爲與其耗無用之費於端節曷若將其所耗存之民有銀行爲贖路之母金俾集腋成裘五年後歸還日人即爲該路之股東若是則言行相顧名利兩全愛國舉動不讓人先有志之同胞曷起圖之 
[世界的舞蹈會] [  矜]  
　　近幾年來歐美舞蹈的勢力漸漸在上海天津北京幾處發展開來由幼稚生的舞蹈進而有高等中學大學生的舞蹈更進而有男女相對社交式的舞蹈 
　　歐美兩洲的範圍很廣包含了英美比法德俄希臘西班牙等許多國家我們對於所看見的舞蹈祇曉得是歐美式的舞蹈却分不出是英美比法德俄希臘西班牙的舞蹈來現在有一個機會可以使人知道英美比法德俄希臘西班牙舞蹈的不同和形式的相異俄國災荒振濟會特於五月二十一晚在夏令配克開舞蹈大會大有可觀表演者是俄國莫斯科演劇團舞蹈的界限佔著歐美菲亞四大洲現在把表演的舞名介紹出來 
　　歐洲英吉利舞高加沙舞希臘古舞波蘭對舞埃及舞藝術舞倦鵝舞德國戲劇舞比利時舞俄國古舞西班牙舞 
　　美洲美洲舞神舞 
　　菲洲笛舞 
　　亞洲西比利亞舞中日戲劇舞 
[家庭小小說] [  朱子佳]  
　　葉鳳儀只有一個兒子呌做玉聲很是聰明伶俐所以很寵愛他鳳儀晚上從莊上回來總帶着他到游戲場裏去逛有時候喝了酒到游戲場有時候游戲場裏出來再喝儼然是一對老小朋友以後玉聲長大起來去玩也不必鳳儀帶了外邊的酒肉朋友很多都知道他是有錢的到了茶樓酒館裏難免要請他破鈔等到鳳儀死下來他手頭還有兩三萬塊錢鳳儀有幾個朋友都勸他做生意他是外邊花天酒地的鬧慣的那裏有心去做後來再三忠告他他纔進他老子做過的店却在店的時候少在外邊的時候多店裏也無可如何他一年下來虧空得一萬多第二年連着二萬多把所有的股本都用完還不夠身上却害着一身毒如今還在醫院裏養病哩 
　　席靜良畫自然風景在學堂裏算第一枝筆同學没有一個不佩服他有一次開美術展覽會當中一幅長隄秋柳是他的手筆來賓看了也不免贊美一下都說這幅畫不但有美術上的價値而且能夠引起人的美感他畢業之後想到美國去研究西洋美術他的母親因爲很寵愛他一到他畢業立刻　媳婦娶過來他們夫妻倆到很要好過了蜜月靜良就把要到美國去的意思和他母親談起他母親不很贊成並且封他說我們家裏雖說没有什麽錢然而衣食也不必憂况且你又没有兄弟何苦遠涉重洋呢靜良受了這種打擊却還不减他的雄心就到衆朋友裏籌備欵子一時苦於籌不到正好有一個朋友開辦美術學校想請他當敎務長他就答應了後來他母親曉得他在外邊做事有一天靜良回來他母親便氣鵓哥哥的對他說道你要添衣服可以去剪你要錢用我裏來拿何必在外謀幹耗壞了精神以後可不必出去靜良微微的嘆了口氣也不忍違背他老人家的意思一連在家裏歇了五年衣食住都很適意以後就不想到社會上去幹些事業了 
[家庭革命之一幕（中）] [  鮑眕]  
　　他老人家吃這一番話把一團怒火平了一半却終没有出得這口氣鼻子裏哼了一聲把頭一摔冷晒道「你們婦人家懂得什麽現在時世都變了一班黄口小子别的却不曾學會倒是一身都沾了洋氣說起話來滿口愛皮西地開口閉口又是自由解放便是穿的服式也要學那洋鬼子短衣窄袖才算時髦却又不是七老八十手裏偏提着那根倒運棒我總瞧不入眼不道自家也養着這個寳貨我是要說人家的人如今倒吃他杜塞了我的嘴這種兒子要他則甚橫豎往後總要挨氣不如跟他斷絕關係繇他死也罷活也罷和我有甚干係你們女人家眞所謂婦人之仁臨了還兀自替他辯護去墊高枕頭想罷再也不不用你爲他插一聲嘴了一渾家見他發了一陣子大議論宛如撞了一鼻子灰當下好生不自在心裏暗暗替兒子呌苦便不去理會悄没聲兒坐在一旁在那裏拿汗巾抺着眼角 
　　自此仰古老先生委實氣歪了心不許家裏拿出一文錢去給他兒子使用像是陌路人一般好在一家主權都操在他一人之手只是覺人的娘畢竟撇不下這母子天生的愛情見機在仰古面前三番數次的勸解又央出人來通欵他老人家那裏肯聽便時時老夫妻倆互相淘氣弄得没一天安寗日子過彼此相持了三四個月他老人家那一口怨氣也漸漸平復下來這時便有許多人百般緩頰甚至遠徴古人道是從前鄭莊公乃是千乘之君也因一時憤氣誓下不及黄泉母相見的重咒聽了顆考叔一句話便在隧道中母子厮見融融洩洩的和先前没有兩樣可知天下無不可挽回的事哩原來仰古老先生便是迷古癖最深的人顧名思義一望而知他老人家但凡遇有疑難事情祇要吃他援引着這個經典的出處便没有不可以迎刃而解這話恰恰對他脾胃自然何等動聽才說道「縱然如此難道要我向他告軟不成須得這畜生改頭換面伏伏貼貼地由我處置他再也不許道個不字那還或者可以要長輩去遷就小輩還成話麽......」衆人見他如此說時知事有挽回也就不去多嚕囌了一面冩信給覺人備道家中老母如何盼望老夫妻倆如何勃谿却都爲了你一個人你在校中雖未目擊此情此景但做人子的良心上也覺得安麽况且長此下去拿什麽來維持你的生活......現在好容易經你母親和親長們說得舌敝唇焦令尊方有回意只待你回家聽順他老人家便什麽事都没有了...... 
 
 

Page 19

 
 
   
 
 

Page 20

 
 
   
 
 

Page 21

 
 
申報星期增刋 
[國内一週大事紀略] [  旡用]  
　　本星期中國内情形頗有窮極則變之槪究竟變而能通與否尙不可知惟就現狀觀之有可紀述者（一）奉張事件張作霖大敗之後即退灤州不遽出關竟宣布獨立其措詞頗爲各方所掊擊窮蹙思逞蓋圖窮而七首見矣吳俊陞等勸張反奉徐圖恢復張謂「寗死不歸」互相大哭據報現集四旅兩師殘部約二萬六千有槍萬餘徒手其位置比上次近畿周密背城借一亦冒險矣寗死不歸之說是否成爲語讖今未易斷而羽黨張宗昌張景惠已次第褫職免職名不正則言不順果使中央討伐奉張令下其抗拒視前爲難十倍矣（二）洛吳事件勝奉之後對於政局仍能保持戰前之態度不可謂非差强人意然直系之汲汲於功名地盤者恐吳亦未能一一制遏果任朋分權利襲歷來軍閥侬故智其危亦甚况奉張在猶未能不宵衣旰食乎（三）北伐事件中山倡議已久原冀奉軍稍勝便爾夾攻藉收事半功倍之效今奉雖敗而北伐之計畫仍不改變以期貫澈最初之護法主張陳樹藩派代表到渝謁劉湘籌北伐熊克武發贊成北伐電洪兆麟抵汕奉令率師北伐成都推劉成勳或但懋辛代北伐聯合辦事處處長雖總攻擊令未下而都塘浦扶溪傳有北伐軍左右兩路已接觸連日戰烈之訊贛陳之告急亦已言之鑿鑿惟吳蕭則對北伐取守勢大有不願過開釁端以爲洽商南北統一地步（四）内閣事件王士珍組閣北方因已同然一辭曹吳魯田贛陳閩李鄂蕭蘇齊豫馮陜劉甘陸等且聯電府促王組閣收拾時局據此一星期中所傳王閣僅遲速問題非成否問題矣董康長財一層近亦傳之益切（五）國會事件據最近趨勢已傾向舊國會王家襄吳景濓等亦漸漸表示明白之態度所難者徐耳第衆意所在一手恐不能掩盡天下目况此一年有半之短期總統或别謀方法以維持之歟（六）河南事件趙傑褫職趙倜免職馮玉祥督豫據所傳豫事已平隴海亦通惟趙傑則招集兵匪竄擾河南豫民不幸頻遭慘苦不知其何日已耶（七）西南事件各方要人多主融和内部迅速出兵北伐然川熊劉兩軍傳已接觸輿論抱悲觀劉湘通電辭職推但懋辛任川總司令劉成勳任川省長意見紛歧難資統一國家多故職此之由（八）外國方面此次雖未表示何種態度然其字裏行間確有可以觀察其意之所在外人厭兵不下吾人然華會之關係於此次事件實不尠焉（九）罷工事件香港罷工羣感苦痛而止勞働界之進一步固由所受之敎訓而來也總之國内各事須俟事張完全屈服王閣組成舊會恢復南北和衷商洽或得若干年月之安非然者一波平而一波起覆雨翻雲寗有紀極哉 
[世界一週大事紀略] [  旡用]  
　　本星期中世界大事雖無大規模之新事件發生然有數端可與舊來各事件一幷紀述者如次 
　　（一）日諾瓦會議勸我中國加入傳稱將休會其唯一爭點之俄國問題近爲「目前疆界」一語而舌戰俄代表與日代表衝突良有以也齊吉林甚謂如欲對勞農俄羅斯有關係之任何國民冀有所獲則無異對俄挑戰故其允於俄國各邊界互守「非侵略條約」政治委員會一致贊成俄代表約菲氏更發豪語曰「吾人仗今日之勢力終必有勝利之一日」可見俄人之堅持各國亦未易一時屈服也故海牙會議美國亦未允參加或者此會議不能實現美資本家痛駡該會爲病榻呻吟不施刀圭藥劑决無瘳理焉 
　　（二）印度平等運動印度人之平等待遇運動不達目的其心不死薩斯特里氏於印督宴席切言印人與印政府相互諒解及平等之充分承認實爲解决有色人種必要之舉然亞拉哈巴特地方則逮捕甘地之子華達斯全印大會委員會會長賴瑪特哈尼秘書加希蘭同被逮捕恐非調和人心之道也 
　　（三）土殺耶敎徒信敎自由信敎不自由吾觀求土耳其慘殺耶敎徒一事殊令人聞之酸鼻土國基瑪爾特陣線後屠殺基督敎徒一事其慘爲土國歷史中所罕有殆以滅盡基督敎徒爲目的美國務院接請會同調查之文件未置可否其被害數可萬人英張伯倫謂此事政府不能置之不顧云 
　　（四）愛爾蘭事件英政府擬再召集會議北愛總理拒絕南愛國會和平委員會十七日報告議和談判業已决裂選舉問題又紛爭不已國會已宣告休會云 
　　（五）工人問題南愛爾蘭上鎭因工廠减資工人遂行占據宣言工人擬自理賬務英蓋郤斯德棉紡廠主人聯合會議决工人如不上工則廠主宣布全體停工受影響者將有十四萬人此因勞働要挾資主必要之反響也英國近兩月來芝加高常發生勞工戰爭反抗毁屋無所不至英國僱主亦與工人開談判西班牙工人反對减資而罷工工人問題爲最不易解决之問題云 
　　此外如此巖之大排日本印烟之運銷中國西美之洪水汜濫銀價之蒸蒸日上要爲觀察世界大勢者所應注意惟所傳簡略業載本報無纂輯之必要特從略 
[巨哥司拉夫人之憲法（再）（續）] [  通一譯]  
　　第九十八條每區之行政機關爲區議會及委員會區議會可自選議長並組織委員會 
　　中央行政與地方自治有相助爲理之處其共同責任可由法律規定之 
　　一區之長統管全區未爲法律特别讓於區内各部辦理之行政事宜 
　　法律當規定如何區長能與其各部委員會共同處理有關全國行政事宜之權限 
　　詳細地方自治法律當續爲訂定 
　　諮議院之權限另由法律規定之 
　　第九十九條自治區議會有訂立在其範圍内應有規則之權區長當公佈此項規則 
　　區長可拒絕公佈與憲法帝國法律相衝突之規則彼可根據其意見擬立規則呈諸中央諮議院請决惟同時須以此告知適宜之閣員若諮議院以其所擬規則與憲法或帝國法律相衝突可不爲之公佈諮議院須於二月内表示贊成與否若於此時期内無所表示則區長所擬之規則當以成立論 
　　第一百條各區委員會當規定區内規則之施行細則 
　　第一百零一條中央行政官可藉各區區長及中央特派官員監督自治團體自治區内官員之决議苟與憲法或帝國法律及區内規則相衝突者區長可拒絕其施行對於區長法令之抗議可於法定期限内呈諸諮議院諮議院接到抗議二月後若不表示態度該法令當以有效論 
　　第一百零二條關於行政方面之事件當設立行政法庭以處理之行政法庭之位置權限及組織另由法律規定之 
　　第一百零三條諮議院爲最高行政法庭君主可諮詢國務卿後任命諮議院諮議其辦法如下君主與國會各推舉若干人爲諮議所舉人數各倍於應有者君主於國會所推舉者擇其半國會於君主所舉者擇其半高級職官及爲公服役在十年以上者皆可被簡爲諮議院諮議全體諮議之三分之二須有司法經驗證書 
　　諮議院諮議可以隨時去職而服役於其他政府機關或按法享受養老金滿七十歲或病廢不能服務後例可退受養金 
　　諮議院之職務如左 
　　（一）爲最高之行政法庭可處决行政案件對於國會或内閣命令之詰難諮議院可處理之 
　　（二）諮議院爲行政機關之表率可處决一切一不受特别法律節制之行政事件 
　　（三）諮議院有按法監督自治團體之權 
　　（四）諮議院可解决内閣各部間之紛糾及中央與自治團體之衝突 
　　（五）諮議院可處理其法定範團可爲之事端 
　　第一百零四條國權當由法律規定 
　　第一百零五條簡派官員手續當由法律規定 
　　第一百零六條中央官職名稱權利義務俸金養金當由法律訂定 
　　第一百零七條中央職官爲全國之官員當爲全國公利服務藉其職位勢力以達黨爭目的者當按法懲治 
　　第一百零八條官職受法律保護不能更動者除犯刑事或受職官懲誡法庭約束時不可逆其意志去其職位 
　　第九章 
　　司法 
　　第一百零九條法官獨立審判時不當爲任何權力所左右而當按法執行其職務 
　　法官祇當由法律創設其權限祗可由法律固定在任何情勢之下不能設特别法官或委員以事檢查 
　　第一百十條全國祇有大理院一設在柴克來勃 
　　大理院有解决行政民政軍政司法各官職間衝突之權行政機關及普通法庭間有衝突時大理院亦可解决之 
　　第一百十一條大理院上控機關上級法官及各法庭庭長當由君主諮商司法大臣後以諭旨任命之其手續當由法律詳訂之 
　　第一百十三條法庭審判官之位置永久不易·不依大理院懲誡手續或普通法庭手續不能逆法官之意旨而去其職位高等法庭法官無大理院之允准不能被革未得其個人之同意及大理院之允准法官卽暫時亦不能令其兼有俸金或盡義務之公職 
　　未得其個人之同意法官不能遷調 
　　法官滿六十五歲後方能去職大理院院長及上控法庭庭長任期以至七十歲爲限未滿期前法官若欲退職須有書面之請求書因身體或神經衰敗而不能供職者亦可請求退職退職後享受養俸辦法當由大理院擬訂之 
　　第十章 
　　財政 
　　第一百十三條國會每年訂國家年度預算一 
　　各項預算須於其集合之一月前提交於國會 
　　各項預算提出於國會時上年度之開支清賬亦須提出於國會任其審查而請其認可 
　　國會祗能核減或削除預算之某部然不能增益之 
　　預算當分部批准之 
　　制訂預算手續當由法律規定之 
　　上年度某項預算中之盈餘未得國會之允准不能迻補他端或他年之缺乏 
　　第一百十四條預算編成後交國會通過時國會可於一月或一月以上批准其十二分之一若國會於預算未告成前解散前年度預算可以君主諭旨延長應用延長之期至多不能過四月 
　　第一百十五條國家各項支出當由法律規定之 
　　國會有議决國債之權政府有按時報告借欵之磋商訂立用途及償還情形之義務 
　　第一百十六條賦稅普及於全國國家用度爲全國而支出 
　　賦稅當按目的物之富力而徴其制當爲累進者 
　　君主及太子之私産亦當付稅 
　　國庫苟不根據法律不能以資財私行贈送或出借 
　　第一百十七條財政部有管理一切公産之權其管理權特爲法律所限制者不在此例 
　　以礦業工業及其他一切權利讓予人民其手續當另由法律規定之 
　　第一百十八條國庫賬目之編製中央及各區預算之訂立及監督當設審計院專管之 
　　審計院之院長及其各員先由諮議院推舉推舉之人數倍於應有者列成名單送達國會聽其選擇 
　　審計院院長及審計員之半當曾爲法庭辯護士者其餘當曾爲財政大臣或有十年以上之理財經騐者 
　　審計院之組織權限及審查手續當另由法律規定之法律當規定遇有若何事端發生審計院可被控於大理院中 
　　審計院當審查證明及清算政府之賬目及國庫所出所受之票據並當注意國家用度曾否溢出預算預算中某項之欵曾否移作他用審計院當結算政府各項賬目並有彙集支出收入之憑證及編訂各項財政報告之義務 
　　預算年度告終之後審計院須於一年内製訂政府收支清賬加以院長之說明提交國會 
　　第十一章 
　　軍隊 
　　第一百十九條軍役義務按照法令普及於全國陸海軍之組織及多寡由法律規定之君主當會同陸海軍大臣按照法律編製軍隊逐年軍隊之增減當由預算决定之 
　　第一百二十條軍事法庭有獨立權其法官判决案件當不受任何權勢之牽制而當按法審判 
　　軍事法庭法官之位置永久不易惟初級軍事法庭法官位置之永久性質當由法律規定之 
　　初級軍事法庭法官法律上之動作不受其上級法庭牽制上級軍事法庭之法官亦不受制於大理院上級軍事法庭之法官不能逆其意志而遷調升職者不限於此例初級軍事法庭法官之遷調當按照法律爲之 
　　第一百二十一條普通法庭可審判普通人民觸犯軍事刑事之案件在戰期中此等案件亦歸軍事法庭審理 
　　第一百二十二條無論何人滿二十歲後若未遵照法令服役於軍隊或未得免去軍役之待遇者不能服役於公家 
　　第一百二十三條無合格官員之請求軍隊不能用以維持國内秩序 
　　第一百二十四條無國會先期之允准外國軍隊不能加入帝國軍隊帝國軍隊不能加入外國軍隊 
　　第十二章 
　　修改憲法 
　　第一百二十五條國會會同君主可决定修改憲法 
　　第一百二十六條君主或國會可提出憲法某部應增應改之議案此項議案須詳述應增應改之條文 
　　若君主有修改憲法之提議彼當以此告知國會國會可於接到通知後即行閉會惟其下届開會之期至遲不得過四月 
　　若國會有修改憲法之提議其提案當以全體議員五分之三之多數通過之國會提出此項議案後可即閉會然其下屆開議之期不得過提出後之四月 
　　因修改憲法而發生與之有聯帶關係之議案可以國會全體一半加一之多數議决之 
　　第一百二十七條在戰期中或下動員令時或帝國之一部份有騷動時國會可按照法律暫時撤消全國或該特部份人民之公民權如集會會議行動自由住屋不可侵犯郵電交通各端帝國某地有騷動時言論自由權亦根據上述理由於該地加以限止 
　　第十三章 
　　職權之移授 
　　第一百二十八條憲法公佈後第一次國會會議中太子亞力山大彼得王第一之輔政者當向國會宣誓曰『余奉彼得王第一之名宣誓曰余藉上帝之助承認憲法不可侵犯余願遵守法律以從政余願保持國家之統一帝國之獨立與其土地之完全余有任何施設願以全國人民之福利常置於我眼簾之前上帝其助余亞門』 
　　第一百二十九條太子宣誓後國會議員當向議長宣誓曰『余名某藉上帝之助及竭我法律下最尊敬世界上最親愛之誠心宣誓曰余願遵守憲法以行代議士之職務余對君主及全國人民願以其福利爲懷余願以帝國之統一常置於我心意之中』 
　　第一百三十條自一九一八年十二月一日迄憲法發生效力期中臨時政府所布之臨時法律若不被他項法律所取消或更改仍當繼續有效憲法發生效力後三月内政府應將須廢除之法律提交憲法委員會請其廢除該委員會當决定何者當公布於大衆 
　　第一百三十一條内閣各部諮議院審計院組織法及諮議院之行政手續與内閣職任權限之法律未成立前塞爾比亞王國關於上述各端之法律可照下述第一百三十三條中之規定加以更改或增加而暫時可通行於全國 
　　第一百三十二條君主於一九○九年八月三十日簽字一九一一年二月二十六日公布於塞爾伯公報關於王族之諭旨當按照本憲法第五十七條之意義繼續有効至關於此項之新法令成立時止 
　　第一百三十三條茲爲使新造帝國之立法與行政有關係起見特定簡便立法之手續 
　　凡政府或國會議員所提出增密立法與行政間關係之法案當由國會議長提交立法委員會 
　　立法委員會議决之後卽報告於國會國會用點名投票法表决之或納或拒一次爲定未投票之前國會中對於議案之兩方面可作簡單之陳說 
　　此項增密立法與行政間關係之簡便方法於憲法宣布後五年内可有効力其有効時期亦可以法律展延之終憲法會議爲立法會議之期憲法委員會可執行其立法會員會之職務 
　　第一百三十四條憲法發生効力後各區臨行政機開可暫時施行其原有職權區長當直接受轄於内務大臣按照法律執行其行政權 
　　憲法發生效力後所訂之法令不能予各區以新行政權關於各區職權逐漸移交内閣各部之手續各部當按照第一百三十五之規與有關係各區長官共决之 
　　在各區行政權未移交中央之前各區直接受内閣閣員節制之官員對於有關全國行政之施設仍當先與該區長官熟商之而後呈請中央核議 
　　一區行政上有爭執時各派若不以該區長官之决案爲然可申訴於諮議院 
　　第一百三十五條關於劃分全國爲若干行政區域設立區政府及以從前各區所有政權移歸中央或授於新區域之法律政府須於四月内提交國會若國會不於三月内開議此項法案則可依第一百三十三條規定之手續取决之若以爲此等事件不應以如此簡便之方法取决則君主可於一月内再根據第九十五九十六條任命各區行政長官以諭旨公布分劃之方法以示鄭重 
　　第一百三十六條第一百零六條未實行之前現在法令之關於職官權利義務者仍當有效關於此端之新法令當於職權之遷移詳爲規定該項法令成立之期至遲不能過憲法發生效力後之三年於其未成立之前現有官職可以增加或更改 
　　第一百三十七條法庭庭長及全部審判官職位之永久性質得有憲法擔保除塞爾比亞王國舊境以外各地憲注發生效力後一年内當設永久之法官在此一年期内司法大臣當爲此各地組織高等法庭法官委員會塡補各該地法官之法令現在擬訂中現任各法官當於憲法實行後一年半内受審查於此時間不赴審查者當去職 
　　第一百三十八條新聞紙及印刷品若煽動人民反對全國無論其關於宗敎或種族當禁止其流行若簡煽動人民用武力圖改憲法或帝國法律亦在禁止之例其手續可照第十三條中所規定者行之若事機迫切第十三條中之手續可以法律廢除之 
　　第一百三十九條關於第一百十七條中所定之權限若未成立而憲法亦未實行則此項權限當按第一百三十三條之手續重行固定之 
　　第一百四十條憲法實行時一九二○年十一月二十八日召集之憲法會議當改爲普通立法會議其會期以原定憲法會議之期爲限 
　　第一百四十一條依據憲法之新選舉法未成立之前一九二○年十一月二十八日之選舉法仍當有效惟同時可按照憲法加以修改修改之手續可按照第一百三十三條行之一得君主之批准卽發生效力 
　　第十四章 
　　憲法發生效力 
　　第一百四十二條本憲法一俟君主簽字即爲成立公布於公報之後即發生效力自公布日起一切與本憲法相衝突之法令即歸消滅 
　　首相及各大臣當注意於本憲法之遵行（完） 
 
[德國大學學生假中游行奏樂謀生]  
 
 

Page 22

 
 
 
[中國之製鹽業（續）]  
　　▲日本尾崎金右衛門原著旡用譯 
　　第四關東州之製鹽業 
　　渤海沿岸之製鹽雖次山東滿洲製鹽業述之然關東州及膠州灣之製鹽與日本確有重大之關係茲述其大略如次 
　　抑關東州之製鹽業清初康熙帝將天日製鹽法普廣於天下以來遂於貔子窩開設鹽田開東州之製鹽漸見繁榮此對於山東省亦可爲有名之産地也 
　　鹽産地大約可分爲次之五管内此等産鹽地水陸俱便甚爲良好其産鹽之主要點在用船舶輸送於日本内地及朝鮮 
　　一旅順管内雙島灣營城子灣羊頭灣旅順 
　　二大連管内老虎灘沙河口 
　　三金州管内董家溝千島子 
　　四貔子窩管内碧流河東老灘夾心子贊子河 
　　五普蘭店管内普蘭店五島 
　　關東州之氣象以天日鹽爲最適應雨量一年平均六百粍空氣温度比朝鮮内地約有二三度之乾燥蒸發度多十分之三且風又多故比朝鮮臺灣及内地製鹽地爲良好云 
　　然七月至八月此一月間爲梅雨期不能製鹽故製鹽期可分之爲二季即一爲三月至六月之春季製鹽一爲至十一月中旬之秋季製鹽而一月下旬至二月下旬爲結冰時期故製鹽爲不可能云 
　　製鹽法之天日製鹽已於滿洲製鹽業章述之茲更述其略蓋鹽田之搆造雖不定其内容實因貯水池蒸發池及結晶池三者而成其他附屬之外堤畦畔各種溝渠堆鹽塲之設備稱此等爲一付一攤或一道溝已如所述矣其作業因鹽田之搆造與時期而有幾許差異茲紀一般之作業順序如次先將原料之海水備半個月置鹽而生不足時利用兩次之大潮以導入貯水池將其海水注於第一段蒸發池蒸發水分如是者一日落下於第二段蒸發池夫第一段蒸發池充以海水第二段蒸發池之鹹水移入於第三段如斯進蒸發鹹水比重爲二十至三十磅則流下於母液溝分注於結晶時之各區該所之鹽分晶出其層達六分乃至一寸許則搔集之一時惟積於鹽槖鹽塲後入結晶池當再放置結晶料之結晶鹽待水分滴下送之堆鹽塲貯藏結晶池爲數回之晶出終有洗滌修繕之必要是齎鹽水之泥土也 
　　關東州鹽與日本内地之二等鹽相伯仲品質極佳良旣如上述之製鹽貯藏粗雜難免自然泥土之混入色澤亦劣然加以改良則變爲良質非難事也 
　　天日製之鹽結晶粒大混有泥土故不溶解物比較的多鹽化曹達百分之八九·五以上惟少苦汁故用途良好運至日本内地以供製造醬油之用云 
　　本州鹽之販路日本内地及朝鮮爲其主要地點其他僅供州内外之需要日本内地之運送地由財政部專賣局指定故有一定而朝鮮之運送地則輸出於鎭南浦以北至鴨綠江沿岸及平壤仁川釜山津清等各地云 
　　第五膠州灣之製鹽業 
　　膠州灣海水乾滿之差頗大小潮時爲九尺大潮時達十二尺加以沿岸一帶以遠淺而際乾潮時露見地盤有一里有奇 
　　土壤爲粘土質富粘着性故漏水之虞少無激浪之來襲又無多量淡水之大河而有唯專河大沽河等其當雨期除漲流及七八月之梅雨期外殆不見降雨不可不稱爲天日製鹽最適之地矣 
　　如斯之狀態加之以勞銀之低廉著手膠州灣之製鹽事業而促發展據青島守備軍之調查該地鹽田總面積民國五年有一千五百六十五町步民國八年約達三千八町步其生産之增加又著 
　　民國五年八○○○○○斤 
　　民國六年一五○○○○○○○斤 
　　民國七年二三○○○○○○○斤 
　　時適日本内地之鹽不足故運往日本之鹽極多價亦非常昻騰製鹽事業益益發達其生産預想額數如次 
　　民國八年二五○○○○○○○斤 
　　民國十年四○○○○○○○○斤 
　　民國十二年六○○○○○○○○斤 
　　膠州灣鹽田之初創設也屬於德意志租借之後由陰島附近之一華人所計畫其後模倣之者遂加多矣 
　　中國鹽政不能支配之德國總督亦不干涉之故殊見隆盛至宣統三年公布章程對於鹽田及輸出鹽徴收課稅迨日本軍政時期因其制而對於鹽田（一副斗子約二町步）年納四元輸出鹽每百觔徴收銀三錢禁止將該州之鹽輸人於中國内地 
　　鹽田之搆造因蒸發池十二個結晶二十四個爲一連已如上述稱之爲一副斗子以長八十間（每間六尺）内外闊三十間内外面積約二町步之鹽田數個爲一鹽灘爲防波起見於外周築堤防更於外例設貯水池蒸發池之目的可觀其名而明卽將海水使之蒸發濃縮之池也深六寸至七寸底用石製固而平坦二列數個相並順次約有一寸五分之差落結晶池於蒸發池中流注濃縮之鹹水使之蒸發結晶差約一寸面積小而連配數個分爲四列 
　　其製鹽作業殆與關東州等即大潮時須將半個月分所需之海水導入貯水溝更注之於蒸發池第一蒸發池之水深約五寸供一日蒸發送之於第二蒸發池而第一蒸發池更以新海水充之第二蒸發池之鹹水移之於第三蒸發池進而蒸發達於「鮑美」二十四度以流入於結晶池鹹水經第一第二第三結晶池濃度當「鮑美」三十七度則稱之爲飽和狀態導至最後之結晶池而使爲晶出 
　　夫自海水而至鹽之晶出所需日數四月間爲七日五月間爲五日八月間爲七日九月間爲十日十月間爲十四日内以五六兩月間爲最適 
　　産地及鹽灘數如次 
　　鹽場名鹽灘數副數總面積 
　　南滿下崖鹽場一○三五五一九三一 
　　陰島東鹽塲四七一三一三三五 
　　陰島西鹽塲四九一六一三三七 
　　潮海鹽塲三一八四○ 
　　海左 
　　紅石崖鹽塲一七五四一三六 
　　鹽灘 
　　合計二一九九一五一七七九 
　　膠州灣之産鹽中製産地附近之住民所消費者約一千萬斤他則悉由舢板而運出於青島者 
　　輸出額 
　　民國四年八三一五九○○○斤 
　　民國五年一○○一四四○○○斤 
　　民國六年一一三二九一○○○斤 
　　民國七年三三○○○○○○○斤 
　　民國四民度輸出於朝鮮者約十之七他則輸出於香港民國六年度輸出於日本激增約占十之五（五四二五○○○○斤） 
　　民國七年度之運銷地如次 
　　運銷地輸出額 
　　門司一○○○○○○○○斤 
　　橫濱五六○○○○○○ 
　　釜山四九○○○○○○ 
　　神戶三三○○○○○○ 
　　仁川二○○○○○○○ 
　　海參崴四○○○○○○ 
　　原基地之鹽價普通每百斤金六分而交易價格約一角四分内外白色鹽價須更高三四成運之青島者每百斤高洋二角至民國六年末日本内地之不足鹽悉仰給於此致鹽價暴騰直高至三角以上云 
　　凡天日鹽法之缺點多混泥土塵埃而此地之製鹽不能免之則製鹽業者欲留意改良遂設試騐鹽田第因怠於研究而未發見一般之用法耳 
　　更須改良者爲苦汁之處分是也該地方於結晶池中增加苦汁故浚之以投入鹹水貯溜池使益减鹽之晶出力其結果爲製産力低减故處理之未易蔑視焉 
　　如上所述民國七年從青島輸出之食鹽視民國四年增四倍民國六年增三倍其時日本人企業家染指於該事業者漸多成爲日本不足鹽之主要供給地矣 
　　主要鹽業公司開業年月 
　　大日本鹽業股份公司青島支店從歐戰前 
　　共信公司六年三月 
　　青島鹽業股份公司青島支店六年五月 
　　東洋鹽業股份公司青島支店七年四月 
　　膠州灣鹽業公七年十月 
　　平田鹽業合資公司八年二月 
　　帝國鹽業股份公司青島支店八年七月 
　　中日鹽業股份公司青島支店八年十月 
　　第六直隷省之製鹽業 
　　初康熙帝將天日製鹽法推廣而設模範鹽場於本省本省産鹽稱之爲長蘆鹽其中心産地的滄州有元長蘆之名清初設巡鹽御史於北京春秋二季巡視鹽務於滄州設鹽運司及分司嘉慶年間廢御史置鹽政大臣一員使專管直隷山東之鹽務後廢止將山東鹽務歸山東巡撫兼任直隷鹽務由直隷總督兼任矣 
　　鹽塲凡八分之爲二分司 
　　天津分司所屬豐財塲（滄州）蘆臺塲（實坻縣） 
　　薊永分司所屬越支塲（豐潤縣）濟民塲（灤州） 
　　石碑塲（樂亭縣）歸化塲（撫寗縣） 
　　海豐塲（鹽山縣）嚴鎭塲（滄州） 
　　就中以豐財蘆臺爲産出最多之地産鹽地臨渤海沿岸土地較低而沿海水綫最通於導入海水土質堅實以曬法即天日製鹽法便於製鹽也石碑濟民歸化塲用煎法即煑熬法而蘆臺越支豐財塲兼用煎曬兩法海豐嚴鎭專用曬法煎鹽所需之燃料叢生沿岸之所謂蕩草其産出極多 
　　雖然最近煎法一般衰弱推算曬鹽所需之生産費極少煎法所製之鹽爲末鹽或細末狀其味比較的良好然曬法則結晶稍大而成爲盬鹽之狀云 
　　第七江蘇省之製鹽業 
　　江蘇省淮水南北所産之鹽稱之曰兩淮鹽海州一帶曰淮北淮安府與揚子江間曰淮南兩淮鹽政由兩江總督兼任之置鹽運使設分司三鹽塲總所有二十三中二十塲從阜寗至通州之海岸他三塲位於海州之沿岸 
　　泰州分司所屬（在東治縣）富安塲丁溪塲草堰塲劉莊塲梁垜塲東台塲河垜塲安豐塲（以上東台縣）伍佑塲新興塲（以上鹽城縣）廟灣塲（阜寗縣） 
　　通州分司所屬拚茶塲甬斜塲（以上東台縣）豐利場掘港塲（以上如臯縣）餘東塲餘西場呂四場金沙塲石港塲（以上通州） 
　　海州分司所屬中正塲板浦塲（以上海州）臨興塲（贛榆縣） 
　　以上雖爲江蘇省揚子江以北之鹽塲然揚子江以南屬於嘉松分司（在杭州）之鹽場有七 
　　嘉松分司所屬（金山縣）浦東場下沙頭場下沙二三塲（以上南滙縣）青村場（奉賢縣）袁浦塲（華亭縣）橫浦場（婁縣）崇明場（崇明縣） 
　　淮南各場用一般之煎法鹽田列於沿運河東之范公隄内從隄外低地導入海水鹽田之鹽場亘二百英里隄間之通水渠共有二百八十餘道然隄外之海岸近時漸泥積而濃度減燃料的蕩草亦減而鹽田更不可不使之近海其石港劉莊産鹽之減退殊甚如金沙則久廢製鹽矣 
　　淮南鹽製法蕪雜光澤缺乏混合土砂不少色帶灰白青白其銷地以揚子江沿岸之湖北湖南江西安徽間爲限 
　　淮北行天日晒鹽法地質頗適於製鹽且鹽田適近於海故製鹽殊便鹽質比較的良好而爲純白的結晶行銷地以安徽北半河南東南部爲限 
　　揚子江以南之江蘇省鹽普通爲兩浙鹽蓋與浙江省之鹽共稱之其松江府之袁浦橫浦青材三場其産額在兩浙鹽中在第二位亞於舟山島中之岱山及餘姚縣製法兼用煎晒兩法産出額民國七年最多達二千萬斤平年則在一千三四百萬斤云 
　　第八浙江省之製鹽業 
　　前章所述之揚子江以南江蘇及浙江省全海岸産鹽稱之爲兩浙鹽鹽政由浙江巡撫兼任之置鹽運使於杭州分二分司鹽塲二十五加以江蘇省長江以南之鹽塲稱爲三十二場 
　　嘉松分司所屬（在杭州）黄沙場（海寗州）西路塲（海寗州）蘆瀝場（平湖縣）鮑郎場（海鹽縣）海沙塲 
 
 

Page 23

 
 
海鹽縣）　此外即前記江蘇之工場 
　　紹温分司所屬仁和塲（仁和縣）三江場（山陰縣）東江塲（會稽縣）曹娥場（會稽縣）金山場（上虞縣）錢清場（蕭山縣）石堰場（餘姚縣）鳴鶴場（慈谿縣）大嵩場（鄞縣）清泉場（鎭海縣）穿長場（鎭海縣）龍頭場（鎭海縣）玉泉場（象山縣）長亭場（寗海縣）黄巖場（太平縣）許村塲（寗海縣）杜凟塲（臨海縣）永嘉場（永嘉縣）雙穗塲（瑞安縣）長林場（樂清縣） 
　　就中産出多者爲舟山島中之岱山及餘姚縣而亞於此者則爲松江府三塲製鹽法雖兼用煑熬天日兩法而近則漸趨於天日製鹽矣 
　　第九福建省之製鹽業 
　　福建省之鹽場爲主者閩江江口以南即福州府興化府泉州府漳州等之沿海地方也其數大約十四場分之如左 
　　福興場（福清縣）福清塲（福清縣）江陰西場（福清縣） 
　　下里場（莆田縣）莆田場（莆田縣）前江場（莆田縣） 
　　潯美場（晋江縣）惠安塲（惠安縣）祥豐場（同安縣） 
　　蓮河場（同安縣）浯州場（同安縣）漳浦南場（漳浦縣） 
　　詔安場（詔安縣）石碼場（龍溪縣） 
　　鹽政由閩浙總督兼任置鹽法道設運司分司 
　　製鹽法爲主者係天日製鹽法産鹽之色帶灰白及褐色等品質不甚佳鹽價每百斤之約在一兩三錢至三兩七錢内外 
　　第十廣東省之製鹽業 
　　廣東鹽總督兼任鹽政運使在廣州不設分司鹽場散在福建之界上至九龍間與新寗縣至北海間之二區其數從古稱之爲二十餘塲次第減少現今祗有十餘場已福建界上至九龍間存在者爲招牧場（潮陽縣）隆井場（惠來縣）東界塲（饒平縣）石橋場（陸豐縣）小靖場（陸豐縣）淡水塲（歸善縣）茂暉塲（吳川縣）新寗縣至北海間存在者爲電茂場（電白縣）博茂場（茂名縣）白石場（合浦縣） 
　　製鹽法天日煑熬兩法並用然近則傚日本之法而行煑熬以採取品質佳良之鹽者不少廣東之上等煎鹽爲普通煎鹽之再製其生産額不評（未完） 
[無線德律風之奇用] [  通一譯]  
　　美國ＷilliamＨＥaston原著 
　　羅嘉史一日延其友白羅克晚膳於其長島列墅食罷羅曰白君今晚名歌者羅蘭美麗安史歌於尼韋克君願聆其妙音乎白曰極願奈路途遙遠不能前往何羅曰足下有興可從余來白作驚訝狀曰君其狂乎尼韋克離此約三十英哩安能於頃刻間趕及羅曰余等不至尼韋克祗入鄰室可耳於是主人導客入閱書室室隅棹上置有小箱一箱上有突出之機柄數羅坐於箱之前以耳筒一對載於耳上手撥數機柄後忽以耳筒一對載於其友之耳白君頓見手舞足蹈蓋清脆之妙歌忽人耳際也乃謂羅曰此果來自尼韋克乎羅曰誠然白曰此聲烏能至此豈傳自德律風乎羅曰否傳自無線電白曰傳自無線電乎余不信也羅曰君縱不信然此確由無線電傳來者也羅言時復撥機柄白覺歌聲漸散而忽聞雜亂之聲後漸明晰審知其爲兒童之合歌聲羅曰此乃來自三百五十英哩外不特司堡者後羅復撥機柄白忽聞琴聲抑揚並雜有諸樂之音蓋轉而聆來自麻省之樂矣羅曰美麗安女士之歌最當君意吾等可續聽之機柄一轉美麗安之妙歌復繚繞於耳際矣 
　　年來美國無線電業之進步有一日千里之勢東方各部之人民每晚家居可聆數十哩數百哩外之妙歌者當以萬千計數月之前人言及無線德律風祗知其爲一種有趣味之新發明而不料其竟能爲人生日用品也今總會船車之内常聞人以此爲談助朋輩中置無線德律風接收器者時有所聞『家居聞空中樂』已習爲口頭語矣近諸事實無線德律風非新發現之事物自有無線電以來收電之記錄符號外每聞有一種不可思之聲音今之發明祇以此項　象加以研究設機械以收此不可思議之聲音耳一年前一極大之無線電音傳達站建於不特司堡之近郊經數月之試騐後收效極佳蓋一地所發之音可傳達於數百里外也不久此項電站恐將遍設於全美各部人民可足不出戶而宛在歌塲聆妙樂矣在傳音站電力所能及各地之人民若備一收音機即可隨時聽該區域内歌樂隊之音樂自有此發明後音樂可四達各方一若空氣之自由流轉今試避免一切科學名辭而以通俗語言述此新發之梗槪 
　　傳音站 
　　現美國共有强大之傳音站五各站皆設有歌樂傳發室音樂家常親駐於其中一在東不特司堡一在尼韋克一在羅司來公園一在司波林斐爾特一在芝加哥美政府在華盛敦亦設有一所其他較小之傳音站四散於美境者恐不下二十處每站皆設有歌樂室凡裝有收音機之居戶其主站雖或不發音亦可聽他站之音樂以自娛 
　　歌樂之四璧窗戶天花板及地板上俱覆有極厚之絨氈以阻外間之音浪侵入室内之音浪外洩室中置鋼琴一蓄音機數及他項樂器數種旁晚歌者及同伴數人入是室一顯微音盤豎立於室中之某點歌者對之而立鋼琴之上懸有一較大之顯微音盤兩盤以電綫連於璧上之一銅板歌者之介紹人手持普通之德律風聽筒一該筒亦以電綫連接璧上之銅板室中紅光發現後介紹人即舉手令室内之人屛息不作聲彼乃一按機柄向聽筒中宣告是晚歌者爲何人及歌曲之程序宣告旣畢彼撥另一機柄歌者乃引吭以歌歌曲說白鋼琴之音無須高大而當以清晰爲主歌者在傳音室中之姿態步驟大異於劇場中所演者在舞上彼當迎合聽者之心理而在此處彼宜以適合顯微音盤爲主旨彼若欲使其聲音嚮亮可趨近此盤欲便之底和可稍後退一趨一退便可盡抑揚之妙矣在此室中最奇妙之物祇爲顯微音盤 
　　傳音機裝於屋頂之上此爲一複雜之電機與室内壁上之銅版有電綫爲之相接室内之聲浪從銅版傳達於傳音機聲浪震動傳電機而得傳佈於四方聲浪隨空氣行每杪鐘祗能行一千英尺今之無線德律風之聲浪則藉電力隨以太以傳故每杪鐘能行十八萬六千英哩此種以太所傳之聲浪非人耳所能聞然假電力以聽之則殊歷歷可辨此無綫德律風所以能爲人應用也 
　　收音機 
　　今在美國東部人或設一電綫即可接收尼韋克之所發電音然以電綫所收之音極爲底小若接於正式之收音機上則其音可極清晰收音機爲類極多與發音站最接近者最簡單與之相去愈遠者愈複雜在四五百英哩外者其運用須受訓練在二三百哩間所用者於數分鐘内即可通曉其應用之法然收音機所得聲音之清晰與否不僅以遠近爲斷氣候之狀况與普通無綫電站所發電訊之相侵亦極有關係隆冬清靜之夜最適宜於接收電音最不宜於電音之傳達者爲酷暑之天蓋陽光有緩和電氣之力也普通無綫電台所發之電訊時爲無綫德律風之阻以太旣時受其驅役無綫德律風自不能獨佔之爲己用矣雖然完善收音機常能收得清晰之聲浪幾與原音無異現收音者須以聽筒載於耳上殊感不便 
[老農閒居聽歌圖]  
再待幾時或將更有所發明一屋之中置一收音機室内之人皆可隨便傾聽敎堂内不必有講道師歌場上不必有歌者而跳舞者即可繞收音器以舞矣 
　　無線德律風之效用 
　　無線德律風旣可傳達音樂則凡屬聲音者皆可藉此散佈固可無疑議者也今從事於此者擬藉無線德律風以傳佈（一）新聞（二）兒童故事（三）名人演講（四）宣讀名家之著述（五）農業消息若市價收獲報告氣候報告等（六）傳道（七）報告運動比賽之狀况（八）有趣味之劇情（九）正確時計 
　　無線德律風之發明實大有裨益於人民且其裝設之費極爲低廉尤能惠及中等社會以下之人民最受其賜莫若農民自有日報雜誌汽車電話以來農民固已不若前此之與城市人民之相隔絕矣然有此新發明後彼等從此可與社會有極密切之關係世界大事之消息可與城居市民同時得之氣象台所得之氣候推測可於一分鐘内知之農産物市價之消長可於瞬息間得之其子女可不勞跋涉而聽名人之演講一言以蔽之農家生活因此新發明而可大見革新矣 
　　農民而外受無線德律風發明莫大之賜者爲燈塔或燈船中守望者礦中之工人等彼等之生涯寂寞至甚今得此發明不啻於黑暗中忽見曙光他若治家之主婦及育兒之母終日勞動入晚仍不能外出以作消遣亦可藉無線德律風以蘇其困對於盲者殘廢者年老者病者無線德律風亦爲無上解愁解悶之具聞現在各發音站每日所接感謝其功德之函可以百千計云 
　　不特司堡之電站現已實行於星期日傳道當其未實行之前反對者頗不乏人然試行之後人咸覺宗敎典禮之莊嚴亳不因之而减損聽道之人反可見增云是則無線德律風之功用充其極可臨駕乎雜誌影戲留聲器之上也 
 
[狐山醫院殘廢兵士由無線德律風收音機聆歌曲]  
 
[俄國名歌者麗波可佳在無線德律風傳室高歌]  
 
 

Page 24

 
 
   
 
