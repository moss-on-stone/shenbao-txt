# 1914 - 348 - 4914831

 

Page 1

 
 
   
 
 

Page 2

 
 
時評 
[政事公所之虛設（冷）]  
　　一權而有兩機關我嘗論之矣非衝突必將偏廢政事堂與政事堂公所所謂一事而兩機關也今政事堂公所果有等於虛設之象焉而我且以爲不僅政事堂公所然也 
　　今後之各部亦政事堂公所類也蓋政事堂官制之初意政事堂者總統與國務卿辦事之所也政事堂公所者國務卿與各部辦事之所也而乃政事堂内於各部以外另設類於各部之各局所盡取各部之要政而收攬之於是各部幾如虛設而各部辦事之政事堂公所亦幾如虛設矣故政事堂公所之幾如虛設實由各部之幾如虛設使然也 
　　夫總統制云者以總統當行政之首國務卿襄贊之各部總長承總統之命爲總統服務是各部總長者總統之人而非國務卿之人也總統卽集各部總長以組織政事堂之各局所可也或卽以政事堂之各局所長分掌各部亦可也以其固一而非二也何必分而二之而使其一成虛設哉 
　　嗚呼我見乎革命以來新式派之官制多有名而無實舊式派之官制多疊牀而架屋區區形式上之官制且無一當罔論治道哉 
命令 
　　五月二十三日大總統命令茲制定省官制道官制縣官制公布之此令 
　　又令省官制業經公布所有各省民政長應各就現在實缺署理護理之職均改爲巡按使此令 
　　又令各省已設之觀察使應均改爲道尹此令 
　　又令省官制業經公布所有各省行政公署原設之内務教育實業各司長均應裁撤着各省巡按使卽將應設政務廳趕速组織成立各司長應俟該廳成立之日再行交卸此令 
　　又令各省裁缺司長應均以在京各部司長及各省道尹記名並准各巡按使察酌留充該署職務此令 
　　又令各省國稅廳籌備處及各省財政司應卽裁撤所有該廳司原管職務均着師財政廳接辦該處長等應均俟財政廳成立之日再行交卸此令 
　　又令自古育才端資興學翼教乃以扶世民邦肇建一切草創禮樂未遑益以亂事頻仍司農仰屋因是之故學務日弛本大總統惄焉憂之前曾特頒明令責成教育部曁各主管長官對於固有之公私各學校均應切實考察竭力維持誠以民之於教猶菽粟水火之不可離矧在國體甫定民德未純設非敦教勸學遷流所及何堪設想本大總統對於教育事業提倡有年不造餘力因承凋敝之後不能幷力擴張實有不得已之苦衷不許淺識之徒妄肆揣摩致爲根本之搖動著教育部分行各省民政長督飭所屬各儘現有財力先將小學切實振興萬勿徒事鋪張轉荒本業務期篤志興學者通而不泥實而不華使蒙養之用日以擴充則我國教育前途自有絶大希望歷代良牧守及鄉賢士夫往往於荒遠之域榛狉之區廣興教化比於鄒魯流風具在明證非遙各縣知事爲親民之官興學尤其職責遇有地方劣紳藉辦學之名侵漁學欵者自應嚴予懲處一面 
延納公正紳士商榷進行以樹教育普及之基礎本大總統以樂育斯民躋此大同爲心用再明申誥誡嗣後各該地方官如有實心任事振興文化者斷不靳予褒奬紳董等有肯捐助興學者亦必優爲旌揚其或因循玩忽忘國家樹人百年之大計貽社會不可終日之隱憂尤難曲予優容致隳國本其各善體此意以隆教化而正人心有厚望焉此令又令國家之興衰係於政治而政治之臧否尤以貪廉之習尚爲轉移改革以來暴徒竊柄紀綱敗壞道德淪亡執法婪贓肆無忌憚道路傳聞甚或差缺公然利市詞訟亦可財求果有此事其何能國夫爲政之道首在乎用人治民之方莫要於折獄用人若徇情面辦事必多製肘之虞折獄若涉偏私人民必有剥膚之痛况乎以賄得官勢必至朘削取償作奸犯科何所不至受賄錄獄勢必至顚倒曲直徇私枉法無所不爲衆怨日臻人心盡去有一於此足以召亡大凡開國之初務求鞏固邦本此等貪官污吏實爲殃民蠧國之尤若不亟予嚴懲何以儆官邪而奠國基用再申儆中外官吏尚其滌慮洗心廉隅共矢須知貪人敗類古有常刑唐宋以還贓吏之辜尤重卽準諸舊律枉法贓至八十兩不枉法贓至一百二十兩皆絞監候其暫行之新刑律業已飭部派員修改未經改定之前凡關於官吏贓罪應暫參用舊律峻法嚴懲其有情節最重者亦應處以極刑着司法部通飭遵照凡百有司其各懍之此令 
　　又令陳調元給予二等文虎章趙俊卿給予三等文虎章劉錫彤給予四等文虎章此令 
　　又令王桂林授爲陸軍少將此令 
　　又令鄭開文加陸軍少將銜此令 
　　又令領參讛總長事黎元洪呈請任命姚致遠爲林西鎭守使署參謀長應照准此令 
　　又令陸軍總長段祺瑞呈請任命姚啓元爲陸軍一等軍醫正並加陸軍軍醫監銜應照准此令 
　　又令内務總長朱啓鈐呈據四川民政長陳廷傑呈請任命稽祖佑爲省城警察廳廳長余司禮爲重慶警察廳廳長應照准此令 
　　又令司法總長章宗祥呈請任命　毓靈趙汝梅朱鼎棻署陜西高等審判廳推事凌應麟余俊張永德署陜西高等檢察廳檢察官應照准此令 
　　又令内務總長朱啓鈐呈據山西民政長陳鈺轉據省城警察廳廳長靳呈請任命章　雲爲科長張鴻烈爲消防督察長姚叔虞和金榜王志恭郭懋功爲署長應照准此令 
　　又令本月十八日保荐覲見之前山東滋陽縣知事張芝輔着交山東民政長酌量任用此令 
　　又令陸軍總長段祺瑞呈請將褚玉麟楊震聲季保坤均授爲陸軍步兵中校應照准此令 
　　又令陸軍總長叚祺瑞呈稱營長馬鳳廷敗壞軍紀一案業經按懲罰令科辦請照原判免予另擬等語陸軍砲兵少校馬鳳廷帶眷隨營展限開進實屬有干法紀著卽褫職倂褫奪勳章以示懲儆餘如所議辦理此令 
專電 
[北京電]  
　　新地方官制巡按權等前淸督撫知事卽其小影自前淸法制院時代徐等已力主巡撫兵權不可削各種獨立官廳不可多此案殆當道之理想的制度 
[北京電]  
　　近各處司長調都入覲者頗多以此廢官懊惱殊甚 
[北京電]  
　　政事堂體制特尊各總長非有國務卿許可不得入前此僅一楊不到政事堂公所今並前常到者亦不常到該以所已同虛設 
[北京電]  
　　交通銀行昨開股東大會時梁演說此兩年來未開股東會皆因倂力於對外經營該行以元年五月總管理處及各分行爲一樞紐前後分理舊及營新二期歷述前期中因義善源西貢萬順安之倒閉革命之影響種種困難繼述後期之大有望該行民國之交通部六釐官利部准緩提至商股官利六釐卽於盈欵下照發亞細亞報論該行兩年不開會今忽開會實因梁恐有人奪其總理藉此以鞏固之 
[蘭州電]  
　　白匪已竄洮岷觀其勢非北犯省垣卽入靑海 
[哈爾濱電]  
　　俄國陸軍大臣蘇夫諾屈夫氏已於二十一日早八時由西伯利亞快車抵哈爾演停車一點鐘直達海參崴並聞關東都督福島亦於日内由哈經過前赴海參崴與俄陸軍大臣密議兩國重大事件哈埠華官得此消息紛紛電報北京 
[南京電]  
　　韓省長致中央電蘇省已認解賠欵五十萬元 
[南京電]  
　　蘇省第二屆送攷知事二十餘人只錄取劉超馬獻章陳執戣等八名 
[南京電]  
　　省長電飭陸軍遣撫調查所凡被遣撫者一律將照相粘册以備稽考 
[南京電]  
　　財政部電令國稅廳嗣後凡外洋各貨進口查照海關稅則完納後内地各關局概不重徵 
特約路透電 
[北京電]  
　　袁總統命令公布參政院組織法參政院應大總統之諮詢及審議重要政務其職權應照法中規定各欵實行大總統應付參政院通過之事件爲臨時約法規定之事務臨時約法疑點之解釋關於臨時約法之各項法律行政員與司法員之爭執大總統關於締結條約建設行政局所改革財政推廣教育實業等事可以商諸參政院參政院關於以上諸事可向大總統建議惟含有建議之案應由議員十人署名參政院設議長一員副議長一員由大總統在該院議員中簡任議長管理全院事務議員名額在五十人至七十人之間凡議案須有議員三分之二出席經三分之二表示同意始能通過大總統可派員與會解釋提出議案或諮詢之理由 
[北京電]  
　　水野參贊之出殯期業已展緩因其夫人現由日本趕至此間故也 
[東京電]  
　　太后梓宫於準八點鐘離宫鳴礟爲號於是一路皆鳴礟應之維時細雨如絲全城街隅皆燃火把每屋之門皆懸喪燈儀仗所經一路觀者如堵寂無譁聲其餘各街道全無行人有外僑二百餘人聚於特備處所外交代表則於下午七時由持矛之隊伍護送步行至禮臺 
[譯電]  
[北京電]  
　　德文報訪員今日（二十四日）晋謁澁澤男爵男爵謂中日兩國關係密切以故兩國人民發起中日興業公司以便提攜行事彼爲發起員之一中國一方面之總理爲楊士琦日本一方面爲倉知彼（男爵）非董事部中人惟圖竭力增進公司之利益而已該公司資本現已繳出四分之一總額定銀五百萬兩中日各認其半該公司之目的不外近今德日兩國所訂互保在華實業文學權利條約規定之各節毫無政治意義該公司不欲損礙他國相同之利益如德國在魯英國在揚子江流域經營之種種事業是也至以英國而論諒不欲全行拒絶有關係之各方面在揚子江競爭利益職是之故彼前過滬時曾語某報代表謂各國當在揚子江流域提携行事中國幅壤廓大供其土地英國富甲全球供其資本日本人才濟濟供其專家中日興業公司原爲孫逸仙所組織與漢冶萍公司招商輪船公司毫無關係漢冶萍交涉詳情彼（男爵）無所知彼擬由京赴靑島一游以擴眼界彼殊景仰德人經營該地之能力云 
[北京電]  
　　駐京德使哈豪森君定期六月十日休假回國該使署一等書記官瑪爾桑男爵六月十三日可抵此間 
[柏林電]  
　　俄國外交大臣薩薩洛夫君今日（二十三日）在國會宣述國際現局包羅甚廣中間曾涉及中俄近今之關係謂中國事務仍爲俄國遠東政策之中心點袁世凱總統之政府保護北方外人生命財産成效昭著其能力及其誠意可以概見俄國故已撤退直隷省之戌軍且知他國亦將有起而效法者俄國在外蒙古之利益極大不得不與中國完全分開故乃與呼圖克圖訂定條約保護蒙古之俄國人民中國因以承認蒙古之自治庫倫内閣過於自負共陸軍與政 
 
 

Page 3

 
 
治力以爲可藉武力聯合蒙古各部落而歸呼圖克圖統治俄政府屢加儆戒卒無悛心此種幻想俄國未便加以鼓勵蓋俄之與華非仇敵也蒙古旣獲自治權自應整頓財政及其内務俄國僅能鼓勵蒙古實行此種事務俄國已與中國開議蒙古（此或爲内蒙古） 
現局之談判該地現亦謀圖自治法國已將寓俄國鐵路區域内之本國人民託俄政府保護德英於哈爾濱亦照此辦法日本恪遵條約與俄提携進行滿洲政策今已承認鐵路區域之義務性質故對於俄政府擔任保護各國僑民並無異言俄日兩國對於大概政策之各問題志願相同以故交誼頗密云要聞一 
[新局面（五月廿二日）（遠生）]  
　　吾歷函述政事堂意在表明新制度之組織及進行顧以改造之初言人人殊至漸近乃始得其眞相凡吾屢函所述有與此函相衝突者其以此函爲憑信可也 
　　吾前函言政事堂之中心在總統府徐相國卽總統之分身此言近之矣蓋今制本名大總統府政事堂也今制政事堂之五局一所（除印鑄局外）於總統府及舊國務院各共設之設於舊國務院者統名爲政事堂公所設於總統府者乃名政事堂故曰政事堂之中心在總統府也 
　　政事堂最重要之機關當然惟機要及主計二局二局雖並設於總統府及政事堂公所（卽舊國務院）而二局局長並不到政事堂公所一辦長日惟在總統府辦事而公所中又並有二局局員特所辦者非重要事耳卽司務所亦並管二處（卽總統府及政事堂公所）事務但所長則常在政事堂公所銓叙法制二局亦如之印鑄局衙署本另獨立無問題但其局長不免時常跑跑政事堂公所此局所中辦事之大概也 
　　今參政院之參政官已一律名爲參政去其官字蓋倣古者參知政事之義（元時已直名爲參政）或云參政二字不當以名此今之左右函實當名爲參政茲言當矣然今之左右丞二人雖統爲與聞政事之官而楊錢二位頗復有别 
　　今制機要局局長每日率以六時入府辦事左右丞則以七時入閱覽及整理公事局長先一時入者所以爲左右丞之預備也相國則率以八時入閱覽局長及左右丞所整理之公事約一時許九時相國乃李二丞入謁大總統討論此日之公事故相國 
與大總統之意見决無異同卽有異同大率以此時决定之旣决定處分後乃由二丞携出交機要局照辦凡發交機要局時大率由楊士琦氏交下錢能訓則於退值後大率赴政事堂公所處理公所中之事務楊則未曾到政事堂公所一步故二丞中楊近似專參與機要者錢則勤勞有加或至夜十二時後乃息 
　　徐相國與大總統討論公事旣畢或陪總統同食或退而與楊錢二丞在總統府同食率以十二時食後回政事堂公所相國眷屬卽寓公所中故相國歸睡午覺約三時後乃見客辦事然大抵自三時後見客輒至上燈後不息 
　　各總長實質上已純爲一事務之官其參與機要不得與二丞比故今雖名二丞實副相也以此外間頗揣測楊杏城將未必出而長部今制每日惟内務交通財政外交四部總長每日入值以每日所議政事大率與四部者有關（前函加入交通者誤聞也）顧亦　必曰日得見總統其他各總長則非有特别關係之事並無謁見之必要有事時率以下午三時相國午覺之後往謁焉大總統前此辦公事處爲遐矚樓其左兩旁爲機要科今大總統已遷入純一齋而以該樓爲政事堂卽相國及左右丞每日入值時討論機務處也故卽以前之機要科爲今之機要局前此大總統用膳處爲含和堂該堂爲三間中間一廳兩旁兩室今以其一室爲參議辦公處以一室爲前所述四部總長之每日入值處前此梁秘書長士詒之辦公處則改爲内史室焉 
　　梁士詒氏或謂其每日尚入府參與機要者訛也今財政會議之例會以禮拜二故梁氏以交通銀行總理之資格禮拜二必赴府列會一次其他則或以特别會或以臨時特别任務入府謁見而已最近乃更出一奇事 
　　交通部之鐵路巡警教練處創設未久以該部前參事梅光羲爲總辦校所在彰儀門大街廣東學堂卽前國民黨本部也日前忽以部令解散以欵項支絀實則該校經費由各路公攤萬無支絀之理世人多以爲疑探其原因乃由有人密告謂梁氏一派辦此意在藉以練兵把持鐵路其所招募黨人爲多此實一種無聊之人借此爲投井下石之計不問可知黨道者固决不置信而此一派人眼明手快以一日之力而解散畢焉余頗謂人梁氏爲人多可反對余亦卽反對之一特反對人者必尋出一種題目欲置人於死地此則大大不可耳 
梁敦彦氏今决就任矣或自其受命之始已决就職且自其入國之初已决以交通予之所謂本擬外交後轉交通及梁氏不願受命之說自始卽爲訛言耳梁以二十八日假滿二十五亦卽將來京 
　　客有見徐相國者爲言相國云云又當相國一種之行政方針也客意頗以相國初出山宜發皇振厲有以慰國人之望相國則頗表示爲政不在多言之意謂往日閣員入閣之初多所發表而實質上則多一事不能行今大亂之後惟求休息余旣未敢多言惟擇其可行者行之不可行者勿行行而有成效者卽善也否者卽惡也視其結果何如耳今縱譏予無所表見余决不辭或者各方面所以必須余出之意卽在此無所表見之中據此則可知報章所載徐氏命錢能訓氏草擬大政方針不日報表之說無論在國法上國務卿贊襄總統不得獨立發表政策此爲此爲法制上之所不許亦爲相國心理之所不許也 
　　近者失業家運動之盛可謂盛絶一時此中學生固多有之而尤以舊官僚爲多從東來者從西來者坐火車來者坐輪船來者絡繹不絶余偶至一二客棧訪友無一棧不宿客爲滿外報載稱共失業者四萬人以余所聞此尚是前數月統計也徐相國定章三時後見客客之以事謁者固往往不能得見惟第一次投刺閽者記入門簿相國夜中閱之輒於名上爲之點記點一點者親見之兩點者他人代見不點者不見大率於次日通知本人余有一日訪事至政事堂公所見一招待員與諸客談此客問余前日來謁未審已得點否可否拿出門簿一閱招待員答稱此可不須若已得點則必早有人通知閣下矣客靈意失神懊惱萬狀而去嗚呼旣無廣厦萬間安得盡人而悅而如此哀鴻滿路亦豈社會之幸余目送此可哀之客出門時乃至感不絶於余心也 
雜評一（無名） 
[俄相之中國談]  
　　俄相謂中國非俄之仇敵故對於庫事不能助以自治以外其言何似親我也俄之侵削我者一視其權力所及而不顧公理今其所言其殆有悔禍之心抑外交上故智耶日本澀澤男爵之來華也斥日人之利權獲得謂有傷中國感情並謂以前之誤多誤於外交海陸無責任三種人而實業界異是何其言之懇切而親我也意者所謂侵略派之日俄今悉改其故態歟 
　　雖然俄陸相之東來與關東總督之面晤所謂二國之重大事件者今日尚未披露其眞相尚未易知也　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院組織法案三讀通過矣]  
[二三兩讀之情形]  
　　昨日約法會議開會已將參政院組織法二三兩讀均皆通過卽日咨覆總統公布茲將其大概情形錄左 
　　昨二十二日下午兩　開會議員出席者計四十餘人議長孫少侯君主席主席報告現在出席之議員已足開議人數秘書報告文件後主席遂宜告開議謂今日之議事日程爲參政院組織法案開始二讀請諸君逐條討論逐條付 
　　表决時未有人起立發言者主席謂諸君無有異議現卽逐條付表决衆謂無有異議主席將第一條付表决多數贊成第二條亦經多數可决至第三條付表决時有人主張將第三條第四欵之改良教育改作振興教育第五欵振興實業改作擴充實業主席以此付討論咸謂無異議主席遂將此修正案及全條付表决大多數可决主席將第四條第五條付表决亦爲大多數可决主席以第六條付表决有人起立發言謂本條第二項規定爲副院長輔佐院長之職務院長有事故時以副院長代理之本員主張將此項改作副院長輔佐院長院長有事故時以副院長代行其職權主席付表决經多數贊成主席以第七條時有人謂本員主張將官字删去主席付討論衆無異議主席遂將第七條修正案付表决多數贊成自第八條至第十五條按序付討論衆皆無異議主席付表决皆經三分二以上之贊成主席謂現在本案二讀會已畢是否今日卽　續開三讀會時有人起立謂本員極端主張今日卽繼續開三讀會以便本案可以告竣應請議長諮詢是否贊成主席遂諮詢大衆皆謂無異議主席謂現在休息二十分鐘休息後卽繼續開三讀會休息畢衆議員又繼續入場開參政院組織法案三讀仍由議長孫毓筠主席謂適間宣告休息將本案交審查會整理字句現在可以由審查員報告然後再逐條討論審查員登台謂本案條文字句上略有不妥之處現已由本審查會整理所修正如第二條第三條所規定左列事項之事項二字均改各欵其餘名條各欵所規定事項之項均改作件其餘無甚更改者請諸君討論衆呼無異議主席將全案付表决全體贊成遂宣告議事已畢散會時三點四十分鐘 
[三讀通過之條文]  
　　全文與本報二十四日所登之提案畧不同處甚少茲爲校明簽出以代復錄全文中事項改爲各欵項均改爲件　　第一條依本法之規定句改作依本法之規定行之　　第二條大總統交參政院議决之案句改作左列各欵由大總統交參政院議决之 
　　第三條大總統諮詢參政院徵集意見之案句改作左列各欵欵大總統得諮詢參政院徵集其意見四關於改良教育事件句改作關於振興教育事件五關於振興實業事項句改作關於擴充實業事件六大總統特交事項句改作其他大總統特交事件 
　　第四條全文改作參政院對於第三條第一欵至第五欵事件得建議於大總統前項建議之提案須有參政十人以上之連署 
　　第五條由大總統於參政中簡任句政作由大總統就參政中特任之 
　　第六條無改　 
　　第七條設參政七十八句改作設參政五十人至七十人由大總統簡其資格云云改作由大總統就具有左列資格之一者簡任之五富於工商實業之學識經歷者句改作富於實業之學識經歷者自第八條至第十五條均無改 
[地方新官制發表之準備]  
[發表之前提]  
　　自新政府成立後已將地方制改革案重行提出迭經議决以三級制爲相宜昨已將此議電徵各省長官有無特别意見茲聞政事堂連日迭接各省覆電均表贊同徐國務卿已將所有覆電彚呈總統核閱幷請總統召集各部長一律到堂出席開議地方制發表之手續以期完備而免疏虞幷預擬發表各手續問題係地方制發表後各民政長卽改任巡按使幷應添各處之觀察使缺額其都督擇優任命爲軍區長餘者調京任用總統已令政事堂訂期傳知各部長一律到堂開會研究云 
[權限之研究]  
　　外官制不日頒布茲悉其議案内容云按察使專轄教育實業交涉各司財政司改爲獨立機關歸中央財政部直轄國稅廳　備與審計分處尚在研究中阮忠樞會長主張歸中央直轄有一般久任封疆之份子頗反對其議尚須斟酌總之其權視巡撫稍輕視布政使稍重成一種無財政軍事權之職任與前淸巡撫相類之一種特别制度耳此案係根據法制局草案至如前半年　内閣所主張者一律取消云 
[審查之修正]  
　　省制仍採三級制度惟法制局第七次修正案主張第二級爲觀察使全國分八十三道政治討論會審查時修正者（一）第二級爲道道設尹承巡按使之命管轄本道内縣知事（一）全國爲七十五道道之分配法另定之（一）道之名稱照前次張總長所擬者（一）本省道與道有管轄不明時由巡按使解决本省與鄰省有管轄不明者由内務部解决（一）巡按使道尹縣知事等官制另定之 
[主張之理由]  
　　地方官制取三級制之具因蓋以自變更地方官制之說興中外各長官政客人持一說議論紛紛當時總統曾舉以電詢東海之意經東海悉心研究以三級制爲最良幷聞其所主張之理由有三（一）自民國成立都督擁兵自固幾有尾大不掉之勢若裁撤都督恐有他變若根據地方官制而變動可保無他虞（一）向時地方官　級太多各事遲滯使有識之賢吏不能施展其才而不肖之劣吏得以上下蒙蔽改行三級制可免此獘（一）向時官制國衙署太多人民有事經多數機關之間難往往銜寃莫訴　地方以機關過多經費益繁故改變三級制可以簡省經費故東海到任卽提議地方官制自己發明理由故不數日卽行表决現正磋議發表後各手續一俟議妥卽當宣布矣 
[美國之對華經濟新策中美模範城]  
　　美利堅對華經濟政策本與各國不同如現行之實業借欵單獨投資中外合資之各項新法皆美利堅開其先路者也乃不謂至今日而彼之對華經濟政策尤爲怪特而滑稽試以請設中美模範城 
一事　之 
　　閱者猶憶民國元年曾有美國遊華團之來華乎該團目的專注重中美實業之聯絡質言之卽專在謀經營中國之實業是也最近之中美模範城卽出於該團所呈請彼由美國上書我政府陳述中美實業聯絡之必要其提出綢要有二（甲）爲增進國民之智識與富力（乙）爲親睦中美兩國交誼其指定之事業與辦法則要求我政府於浦口擇相當之地點撥與地皮五千畝於其中試辦中美模範城於是此中美模範城之新名詞乃不崇朝而遍傳於各國人之耳矣 
　　該團所請之中美模範城其内容極爲豐富擬於城中設立中美銀行中美學堂並耶教堂孔教堂更及於附屬之中美鐵路一切用欵由美國出貲中國人可以入股總之無一事業不冠以中美二字並謂將來辦有成效以次推廣及其他各城其他各城皆以此爲模範推其宏　所至必盡中華全國爲一大中美模範城語其實際直謂其欲將中華變爲美利堅或將美利堅移於中華無之不可此其政策仍爲單獨投貲又中美合貲之舊手法而其事業則廣泛無倫視導淮石油之拘拘於一地一事者不同矣 
　　該團於呈請設立中美模範城外更有關於航路之建議此議係舊案重提彼於前年游華時曾有一度之提議其法謂由美國出貲與中國合辦一中美航業公司船舶則掛中國國旗專航行中美之間今次提議一仍前說合之中美模範城可謂水陸並陳矣該團二個事業之呈請大概如是最後幷推求其利益之及於中國者（二）中國人口衆多程度不齊碍雞盡數出洋從事學藝有模範城之便宜則美之來教勝華之往學（二）中國富商苦工多到外國經商買力若於本國有模範城則商工皆可就近作生意出勞力無事遠適異國云 
　　按美國之遊華團其中本有中國商工界人爲團體員據聞該團於上書我政府前在美國曾先得我國商工之贊成我外部接到此項呈請亦頗表同情以其中有關航業鐵路學堂銀行等事不能專决擬卽函詢交通教育財政三部對於其呈請各事是否贊同或謂我政府此等用意的爲大公無私一視同仁不似他國之專以經濟侵略日以損人利己爲生活者可比或謂中國今日除打破國界一法萬無自存之道此舉誠打破國界之好機會而國存之不二法門或又曰外交總長孫寳琦者怪特之人而滑稽大家也故將徵求各部意見以對付此怪特滑稽之請願云爾總之此等議論亦以滑稽之理想揣度之而已結果如何殊未可知也 
[又有請復提學使舊制者]  
　　昨得直隷省教育會公函一件　爲規復提學使司舊制致各省教育者也錄其原文如下敬啓者教育爲救國之根本非有獨立之官廳以執行事務則教育之一切計畫難期進行故歐美各國兼取教育獨立主義法良善也前淸興學於地方制度額設提學使位於督撫之下與藩臬兩司均有直接考察州縣之權且皆由中央簡任以資隆重各省教育始漸有起色民國肇興暫取兩級制度教育一司僅如贅疣固由當道之未暇注意而已設之學校日表退減亦由督責無專員有以致之也近且廢司爲科職權愈縮則國民漠視愈甚以吾國民自治力之薄弱復無尊重之官廳以督促之教育又焉望發逹乎本會同人有鑒於此曾上書總統規復提學使舊制仍由中央簡任須得民政長之同意雖襲前淸遺制實倡教育獨立之形式而徐圖教育獨立之精神已蒙批交政治會議迄今兩旬尚無結果擬再呈總統與教育總長以資敦促恐一省力微難期注意特請貴會實力提倡贊成此舉脫肯專呈總統固無任歡迎否則貴會會長肯署大名再由本會仍本原議再行繕辭呈請尤爲衆擎易舉聞地方制度不日發表以上所陳可否之處統希速爲賜覆不勝翹企之至專上敬頌公祺 
[全國聯合運動會之連日大運動]  
[二十一日之情形]  
　　日昨（二十一）爲體育競進會在天壇舉行第一次全國聯合運動大會之第一日中外士女蒞會參觀者約計有一萬五千餘人之多會場所設頭等座優待座普通座均異常擁擠至不能容是日由總統府軍樂隊到場奏樂運動團體共分東西南北四部東部運動員佩黄色標帶西部運動員佩紅色標帶北部運動員佩白色標帶南部運動員佩綠色標帶四部運動員合計九十六人皆各部所精選之好身手自上午九鐘起至下午五鐘止爲各項之運動蹈厲奮發精神拌搜午後比賽運動停止後於六鐘餘風靜時南苑航空學校之飛艇蒞至在空中繞行數匝據聞明日該飛艇將往兩次除午後之一次外並於上午十鐘至十一鐘特往一次且擬使該艇較近地面停止俾來賓　之較爲淸晣云運動項目如左（上午） 
百碼賽跑（預賽）（兼作十項運動中預賽之一）八百八十碼賽跑（决賽）跳遠中（預賽）擲鐵球（預賽）（兼作十項運動中預）賽之一）跳高（預賽）（同上）四百四十碼賽跑（預賽）（同上）團體運動第一次籃球抵球擊球蹴球網球（下午）賽跑及五項運動（一）二百二十碼賽跑（决賽）（兼作五項運動中之一（二）跳遠（預賽）（同上）（三）擲鐵餅預賽（同上）（四）跳高（决賽）（五）擲鐵球（决賽）（兼作五項運動中之一）（六）一英里結力賽跑（决賽）（七）一英里賽跑（决賽）（兼作五項運動决賽各團體運動第二次抵球繫球蹴球運動員名次成績錄下一百碼賽跑第一李如松（北部）第二梁啓崇（西部）第三黄元道（北部）成績十秒又五分之二四百四十盋賽跑第一李如松（北部）第二林祖光（東部）第三白寳崐（北部）成績五十六秒又五分之一八百八十碼賽跑第一吳　明（西部）第二李文昌（北部）第三郭毓彬（北部）成績二分十六又分五之一秒一英里賽跑第一周展（北部）第二李文昌（北部）第三邱康字（東部）成績四分二又五分之二秒跳高第一袁慶祥（北部）第二鄭兆祺（東部）第三黄惠林（北部）成績五尺五又八分之一寸跳遠第一揚景鐸（北部）第二姚福仁（東部）第三黄元道（北部）成績十八尺十一又四分之三寸擲鐵彈第一俞時宏（北部）第二陳鑑（西部）第三陳昌佑（北部）成績二十八九寸 
[二十二日之决賽]  
　　全國聯合運動會昨日（二十二日）關　續運動爲最終之决賽之致各界士女及外賓等蒞會參觀者較前尤衆惟普通座位則不似前日之擁擠想因天氣燥熱不堪暴晒故也是日總統府樂隊亦到場吹奏助興團員等於上午演試各種運動及至下午二時内開始决賽之運動第一幕爲（擇竿跳高）第一名勝者爲東部團員楊錦魁第二名仍爲東部團員杜連科第三名亦係東部團員姜汝震第二幕運動爲（二百二十碼低跳欄）第一名勝者爲北部團員黄元道第二名爲馮建統建統第三名爲凌達揚該三名俱係北部團員撑竿跳高則東部佔全勝而跳欄賽跑又讓北部佔全勝至最後之（半英里結力賽跑）經裁判員判定東部佔第一北部第二西部第三南部團員僅有二人團力薄弱故難與各部抗衡是日尚有美國運動團體爲抵球之運動尤增會場之精神時至四鐘餘而飛艇又翺翔於會場之上賓客咸起仰視鼓掌歡迎該艇飛繞數匝乃冲高飛去移時黑雲由東北面漫然而來風起塵上人以爲雨之將至遂紛紛散會 
[鄂省之黨人與土匪]  
[嚴追黨人産業]  
　　劉鐵去秋在沙洋起事糜爛數縣其陷荆門縣時有地方紳士黄恊坤程愼安程毓九申啓發等與之勾結且將所掌征存錢糧巨萬供作餉需劉事敗申被獲伏法餘俱遠遁由省公署先後委令該管鄂北觀察使及委員鄭壽彝曁荆門知事陳邦彦分途澈查屬實封禁黄程等家産備抵公欵一面由都督通緝究辦第黄程等家産皆有兄弟連帶從未分析殊難没收全部遷延迄今戚族始具限狀估價担任賠償現正在進行中乃有該縣紳李錦沅等昨忽具呈省公署代表辨白謂前此匪亂乃係已伏法之申犯所勾結黄程等實無濟餉助亂情事且程毓九並從未與聞公欵請免究辦撤銷通缉吕省長除批斥不准外並令催該縣知事迅速執行如再藉故推展卽將搶保族戚押交不貸以重國帑 
[擊散黄陂土匪]  
　　湖北黄陂縣乃鄂汴交通之要道匪徒久已埀涎因城中駐有軍隊是以尚屬平安茲有由汴潰散之白匪餘黨二十餘人携有鎗械馬匹竄至黄邑張家寨開堂放票專以搶刼燒殺爲事當地土匪附從者已有百餘人經該縣知事陶煦照探知會同陸軍王連長前往圍拿匪拿匪等竟敢開鎗格拒報諸兵士奮勇直前拿獲匪人十三名並奪得鎗五支馬一匹除將其中匪首三名訊明斬決外餘犯刻已解至省垣由軍法　定罪其餘逃脫諸匪均棄械散夥分向鄰縣潛　矣 
[訥河軍變紀詳]  
　　黑龍江駐紥訥河巡防二路三營管帶凌福素性貪鄙暗　兵餉由省領到私買荒地尅扣三月未發並謂兵 
餉省城至今未發兵士知其事故恨之切齒搖動亦非一日當該兵未變之先凌管帶帶同馬隊赴二克山拉哈站島德連哈拉哈淺屯一帶查遵留步隊防縣臨行之際並未定有辦法約束兵士而所屬稽查哨官亦不服衆望該營步兵自管帶外出卽招來迸子戲入營演劇喧閙嚷亂軍規掃地適該營劉稽察由遠道回營正見劇場混雜情形怒謂兵士不守軍規並云非重責非革除不可兵士聞之遂遽譁變立將劉稽察在營槍斃劉稽察被戕後槍聲大起尚有不欲從變者數十八經變兵威嚇一　出營先將鉅商德增厚搶掠約有百萬之鉅轉攻縣署未得手復將稅局電報局官鹽局全行搗燬兵變之際該縣計有二千餘戸未知底藴一聞鎗聲各戸紛紛出縣攜男帶女各避難於就近溝壑之中又有遠徙他鄉者一時哀鴻遍野令人惻然 
　　訥河警察民團素未訓練此次防軍譁變站崗巡警一時紛紛棄槍潛逃民團亦不知逃往何所叛兵急攻縣署時因署左燒鍋建有炮台燒商聞變連次奮勇開槍將叛兵擊退因是縣署得以保全該縣趙知事恐再來攻繫卽帶護兵赴嫩江縣所有連日警電均自嫩江發來者 
　　兵變後該處國稅徵收局電報局官鹽局紛紛電陳省長謂此次兵變事出倉卒所有存放未解之官欵均被變兵搶去省長以所陳是否屬實未足憑據擬派員前往查辦 
　　防軍變兵共四十餘人强迫脅出者共六十餘人搶掠後當卽出縣竄入二克山地方經布特哈警兵追剿復經凌管帶帶同馬隊前往兜剿聞變兵已困在二克山不日卽當殄滅 
　　朱軍使接兵變警電赫然震怒以該管帶竟敢尅扣兵餉讓成巨禍卽電令將該管帶先行搋職帶罪圖功限三日將叛兵拿獲否則以軍法從事聞巡防一二路奉令前往剿除變兵沿途拿獲潛逃叛兵七八名刻已押解來省朱軍使已令槍斃示衆此次被脅防軍六十餘人本無心叛變現在二克山乘夜已潛回三十餘名卽在該防投誠軍使朱電令以該兵尚能自新姑爲寬免應速遣散 
　　趙知事潛赴嫩江縣經省長電令該知事迅速回署母在嫩逗留以重職守聞趙接電後卽日回訥已電呈省長幷謂縣署係總衙門改充土牆庳陋不足防　擬請由建築費提銀二千兩建修炮台數座以備不虞 
　　朱軍使以訥河軍變事出倉卒誠恐機括一啓後事尚不可知特令行陸軍旅部速移兵駐紥訥河以防後患聞許旅長已選派陸軍兩連前往鎭懾並令合剿叛兵矣 
　　另函云護軍使署昨接訥河縣知事趙秉璋電稱本縣昨忽有胡　五六十人乘機攻入縣街大肆搶掠焚燒商民損失頗巨電報稅捐各局皆被搗毁幸縣署經軍警極力保衞未致受損云云查此次匪警之起係胡匪勾結駐紮雙榆樹防軍譁變由防軍據嫩江胡匪據訥河防兵告變搶據後卽開往二克山訥河係嫩江之鄰縣派兵堵禦協緝城内空虛該股匪卽乘機攻入聞已由第二路統領英巨華分兵追剿矣 
[索倫山平變記]  
 
 

Page 7

 
 
黑省函云護軍使署據索倫山官撫員范金聲呈稱第六路步一營駐防蒙古包什兵白得勝　什長王壽泰言省領解兵餉之際鼓動本哨全體譁變惟附從者祗數人携械至蒙古各村屯大肆搶掠恰遇王懷泰領餉回防將將王擊斃搶去餉銀本哨哨長亦帶兵追至獲白得勝隂松林二名其餘劉萬福李占山等在逃請卽通令嚴緝云云 
[浙路擾攘之内幕]  
[議場爭閙之由起]  
　　上次開會本以爭選淸算處長爲目的有利用職員者有利用大股東者有利用小股東者孰意職員閧爭一發不可收至次日延會大股東相約不到議場淩亂議長朱嘉林深知處長關係重要提議除湯老外無人可以擔任應一致推選湯老於是大衆拍手贊成運動家大爲掃興於是又發生監理移交處選舉結果以朱桂卿爲處長朱桂卿者歷次主張拒款廢約自謂有功於路本年馳函理事會要索報酬十萬金至開會時其子謂減至七萬亦可云淸算處長爲湯老所得其下有監理二人又爲紹人張孫二人所得向隅者多而其選舉法又不合公司章程於是爭端以起 
[雙方主張之不同]  
　　浙路歷史大股東選舉議决權頗大自拒欵事起總理利用小股東而小股東及無股之東又利用各方面其時小股又增多數於是大股東退處無權前年常會選舉大股東全遭失敗故此次反對理事會反對年會欲以登高一呼之勢挽回失敗者其中頗多大股東沈潮蔣抑巵不過上臺唱戲者耳淸處之外其目的又在移交理事會謂移交之權在理事反對者謂一經移交則股東無權故必將各項事件應經股東决定者重開大會公司表决方能移交主張不同雙方愈趨愈遠 
[八十萬金之作祟]  
　　交通部特别奬金二十萬元湯老公之於衆股東應領謝乎應璧謝乎前會亦未解决豁免部　六十萬職員中有野心家欲獨吞此欵前會結果職員獨享二十八萬且限於現任職員於是職員中又起風潮矣聞此六十萬如照公司章程分派每整股可得八元若職事得其半則每股僅得五元若職員獨吞股東向隅矣 
[沈氏合族之公憤]  
　　沈潮爲沈新三之姪其父名鑑淸爲沈氏之長房次卽新三名銘淸又次名忠淸早故忠淸之妻殉節無後卽以沈潮爲嗣忠淸故時浙路尚未招股沈潮爲長房嫡嗣故路股甚多所謂凝道堂沈潮記者是也某監事堅稱沈潮已故馳書某報昌言不諱並以忠淸之妻爲沈潮之妻未免武斷現聞沈氏合族人頗動公憤已將家譜墓表各項憑証檢齊俟某監事回杭恐有一場交涉也 
地方通信 
[蘇州]  
[偵探獲賊得奬]  
　　蘇州警察廳偵探王錦標周得標秦愛生等在胥門外某花烟間内緝獲　該楊阿水吳天祥陳阿錢等三名解隊經　員播福昌隊長潘國俊訊據供認近日迭次行竊夏侯橋莊頌文家平江路某姓家齊門弄張正昇機房葑門外萬秦銀樓仁壽堂棺板棧五　金銀衣飾等物又竊天賜莊東吳大學之小船一　歴數不諱當經派探將各原賊逐一起獲飭傳失主認領幷將各犯解送本廳司法科訊辦又偵探李裕森李宗漢等在胥門外拿獲竊賊張長壽一名供認行竊虹橋堍久大漂坊許寳發家白布夏布五十八疋旋經起獲原贓布三十二疋並當票多張亦已傳失主認領孫警廳長以該偵探等迭破多案辦事勤能深堪嘉許已分别記功並酌奬洋元矣 
[鎭江請裁常關未准]  
　　鎭郡公民某某等以揚由常關病裔病國具意見書到國稅廳請實行裁撤茲奉到落廳長批示謂揚由關徵稅方法係照從前部定關章辦理與淮安等關均列入國稅項下由中央支配其如何改革應由中央提交政治會議公决施行本廳碍難專主云云 
[廣東中炸藥之危險]  
　　本月十七號有向都督府號房投遞書函者外用大號紅簽官封上寫龍大都督勳啓函頗堅厚入手微覺沈重要不虞其有他也乃送進辦公處龍督以尋常函牘不暇親看命副官啓之副官受函心知有異遂執函向外離身有咫尺乃輕剪其口啓函後幷無片紙隻字祗取出硬物一塊其色白　方而質薄狀類來自外洋之餅乾疑爲炸藥龍督命交醫生化騐則用猛烈之炸藥製作薄片方餅者也若啓函稍一不愼卽危險不可思議云 
[姚雨平奔喪之保護]  
　　姚雨平前經粤督誤將其名字列入懸賞緝拿之内經姚君電呈總統辯明總統曾電覆安慰飭龍督查明陷害姚君之人從嚴懲辦近姚之父在籍病故姚君得耗回籍奔喪電請袁總統飭屬保護昨得覆電照錄如下中華民國駐日公使館轉姚雨平君蕭電已呈大元帥鑒閱老成凋謝飭致唁慰之意所呈回粤治喪已電龍督飭屬妥爲保護矣統率軍事處嘯 
[粤路公司隱成官辦之局]  
　　粤路公司用欵現將告罄非得富有鐵路學識經騐及名望素孚者主持於其間路務將不堪問日前公司開會選舉總恊理及董事經將前列二十名電部現經 
部指派歐賡祥爲總理黄嵩齡爲協理董事則指派潘慈和林永英歐鏡泉梁鴻慶劉俊廷張少棠梁萼等查歐黄是部票所舉聞内中人員多與交通系有關係者 
[梁鼎芬赴滬北上]  
　　十六號西百利亞輪船由港動輪往滬搭頭等艙之中國人除黄士龍外另有梁節庵及梁同行之陳某　一西人送行者男賓則有潘某等九人女客一人聞係梁之眷屬梁穿舊爛機白長衫聞梁此行係仍赴崇陵供差云 
[嶺華大公兩報案之了結]  
　　警察廳函云案奉都督訓令第八十八號内開案照省城大公報妄載福亨押刧案誣衊軍士行刧業飭該廳拘捕該報編輯勒令停版嚴究係何人主使揑造分别辦理現據正紳來府面稱該報當日登載前項新聞委係傳聞失實業已遵照更正並無别頁　情請予免究等情查該報登載新聞幷不考究事實任意敗壞軍人名譽倘因此惹起軍民惡感别滋事端則該報實生厲階咎將誰諉本應嚴行究辦以示懲儆旣據正紳代請寛假並稱尚無别項重情姑免深究卽予省釋惟應由該廳嚴行取締該報嗣後凡關於此類事項及未經政府公布之文件軍情等件一律不准妄登並飭各報照辦爲此令仰該廳長遵照辦理　報切切此令等因遵將大公報編輯人朱孝安提出省釋惟以嶺華報編輯人李桓武事同一律未便令其向隅乘已由　一倂提釋以昭都督一視同仁之意查該兩報停版係於五月十六日奉令飭區執行十七　值星期省垣各報均照例休業一天計由十八日至二十日止擬停版三天二十一日准其重行出版除呈覆都督察核並行區轉飭該大公嶺華等報遵照外爲此函請貴公會轉致各報遵照此次都督訓令嗣後凡關於此類事項及未經政府公布之文件軍情等件一律不准妄登此致報界公會列位先生監廳長鄧瑤光五月二十日 
[山東烟台防疫醫院成立]  
　　烟台一埠因香港時疫發生辦理防疫事宜頗爲注意近聞東海關王監督及膠東道吳觀察使議定先設防疫醫院卽在西沙旺醫院舊址開辦其原存擬辦工廠之一切器具則暫時移在廣仁堂存儲該地本已呈請開辦膠東工廠因防疫較要故卽移辦醫院云 
雜評二（默） 
[中美模範城]  
　　各國在中國經營之事業從未有如中美模範城名詞之新者以美意言之中國向來之效法歐美不過譯其書籍採其條文甚者聘用其國人爲顧問而指點之於情形終嫌隔膜尚不若觀影戲之親切也今之中美模範城不啻舉美國路礦工藝教育銀行等種種成績而一一親身實演於我國人之前豈非較影戲尤爲親切而易使我國人觀感而興乎以惡意言之他國之投資中國而經營合辦事業者不過一部分之事業而已或路或礦或實業或銀行或教育從未有兼羅幷包者也今辦一中美模範城而一切路礦實業銀行教育無不包舉於模範城之内且其名義雖爲中美模範而實際則僅爲中國人之模範各省咸以此城爲模範卽美國經營之事業徧於各省說者謂美人之意直欲使中華全國上冠以中美二字其言雖過刻而要亦未始無此宏願也雖然中美合辦中國猶得其半爲寗不勝於爲一國負之而去耶 
[黑龍江之防軍]  
　　黑龍江之防軍一月内一變於省城再變於嫩江三變於訥河今派駐蒙古索倫山之軍隊又小變矣嫩江與訥河相距甚近據訪員報　嫩江與訥河之變互相策應似爲一事然勿論其爲一事爲兩事而黑省軍隊之不足恃已可概見北滿爲俄人目的地而胡匪又横行於其間以紀　嚴明之軍隊當之猶恐不濟况其軍隊隨地可以譁變也耶他省軍隊離善變然終未有如此之忙也嗚呼龍其危矣 
[司法與教育之疑問]  
　　新官制之　按使照淸制　掌民政财政司法之權民政財政固其職所當盡若司法則　未取消獨立將何以處茲高等審檢廳耶抑將如初地各　之歸倂於縣知事耶此一疑問也 
　　請復提學使舊制以近日復舊之趨勢言之似甚相宜然其立言則欲取歐西教育獨立制以近日教育司裁倂於科規模狹小無以發逹其教育故創此議夫各種機關之向本獨立者猶且取消之而乃欲變本不獨立者爲獨立是與今日之趨勢又大不相宜然則呈請者之用意究何在耶此又一疑問也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳淞海灘試放快炮]  
　　上海製造局此次造竣之七生五口徑陸路快砲反過山快礟各一尊又管退礟八尊均經陸軍部派委軍械科長韓若辰赴滬考騐得礟身之堅級表尺之準繩油門之生縮均甚合用惟該砲能射六千密達之遠若在於製造局内西砲臺試放則附近民房甚多不能試足故未試放報部而段總長以新砲造竣之後其彈射路程之遠近必須試準未便因附近民房阻碍延不試騐故於日前復又電致上海製造局督辦鄭汝成君令卽覓一空曠之地將所造之新砲十尊逐一試騐所放炮彈是否能射六千密達之遠如果毫釐不爽卽將各砲解部聽候籌撥大宗欵項匯滬繼續仿造並由叚總長派委韓芳辰君於前星期六（卽二十三號）抵滬監驗試射嗣由鄭汝成君覓得吳淞寳山南門外海灘地方並無居民房屋頗有六千密達之空地是以於是日午後派委炮廠委員黄承慶軍械科員謝邦淸會同部員韓芳辰帶領砲匠將砲十尊運往吳淞海灘裝入砲彈如法試放確能射至六千密達之遠且均敏捷合用試過之後韓科長卽電復陸軍部查照並將此項新炮十尊擬於日内裝運赴京各情先行呈報矣 
[居民半夜聞鎗之驚駭]  
　　滬南浦江所泊海軍各艦近因奉令禁止民船夜行是以晚間凡遇民船駛過一律禁阻開行前晚（卽二十四號）十點時有裝貨划船四艘由北黄浦駛南經過製造局浦面當被值夜之翔運軍艦所見以該划船違禁夜行喝令停搖是時適值漲潮水流甚急以致該划船一時難以停止該軍艦視爲不遵禁令遂卽開鎗嚇禁嗣由船戸竭力支持始得靠岸停泊而岸上附近一帶商民聞浦中鎗聲疑爲戰事咸各驚駭異常翌辰搬遷之居民甚多昨爲第七旅王參軍所悉爰卽分赴各舖戸勸令母得遷徙以免耗費 
[敏體尼蔭路炸彈案續誌]  
　　前日法新租界敏體尼蔭路弄内第一號門牌樓上炸彈爆裂一事經詳誌昨報茲悉所獲受傷之某甲名劉鐵二房東名陳明甫昨日又在環龍路漁陽里二號門牌屋内續獲王天鏞等兩人解入捕房候究上午十點時聶讞員會同法德副領事親往肇禍之處察看情形以憑核究 
　　又一訪函云法新租界敏體尼蔭路三百四十六號門牌陳吟記機器織襪公司發行所屋内發現炸彈曾經法捕房搜查在案茲悉鎭守使鄭汝成君得悉後以案關炸彈爆烈恐有别情昨晨二十五號特派本署外交員前往法新捕房查詢情形如有重要情節以便恊商法領核辦旋據復稱查得此案發現於前日（卽二十四號）下午一時三十分由該處一百七十四號等捕聞有炸彈爆烈報由法捕房經藍總巡率同中西探捕前往查獲起出炸彈五十餘枚尚有衣箱等類恐内有危險物件須俟設法開騐當場拘獲該屋二房東陳姓夫婦二人炸傷者一人嫌疑者先後共五人俟解公堂訊問云云 
[法公堂研訊暗殺犯]  
　　住居法新租界曰而部路四十九號門牌内之張堯卿於本月十七號晚被金金標用手鎗暗殺未成金被張之護衞人朱華炳擒獲解送　房後又續獲到許安邦等十人收押候究等情迭誌前報昨日由捕房將金金標等十一人一倂押解法公堂請訊經聶讞員會同法德副領事升坐公堂先提金金標詰訊據供湖兩人於十七號日間有素識之高雨德約吾至滬台旅館與吳東生會面由吳給吾手鎗一支洋二十元托吾暗殺張堯卿允許事成之後再給洋一百元因吾與張並不相識故由廖子安同吾前往暗殺張姓未成被獲是實訊之廖子安（卽廖安閣）供稱在八仙橋與鈕姓友人遇見至同登樓啜茗後同至滬台旅館吳東生見面托吾帶金金標前往暗殺金被獲住吾卽逃逸是實再訊許安邦供前在龔振鵬處當遇隊長此次吳東生托劉叔培行暗殺之事劉索洋二百元吳允事成後交洋劉不相信托吾擔保有之暗殺張堯卿之事並不與分繼又訊劉叔雲（卽劉少雲）據供被捕房抄出之合同各據實係屈文龍吳東生等寄在吾處恐干未便故塞在牆洞之内暗殺之事實未同謀訊至此時因尚有捕房解案之犯待訊故將金等帶回捕房至午後再開特别公堂訊問 
　　下午三點三十分時又開特别公堂詰訊據劉雲供前係陸軍學堂學生來申謀事捕房着劉少雲交出許安邦劉因吾與許認識欲吾指拘安邦故被牽涉到案暗殺之事實不干預訊之蔣德全（卽張德全）供前在高昌廟地方爲木匠在茶肆中啜茗與金曾遇過一次餘事不知後據楊錫祥供向爲婚喪音樂隊與張同居故被拘案暗殺之事毫不干涉又據張正（卽張曾）供前在穆廳長處當民事偵探今已辭差家住吳淞來申謀事借住劉雲家中致被拘案實與此案無涉又據蕭恆仁（卽蕭德生）供現售舊貨爲生雖前犯事今已改過毫不爲非求察再訊丁學初（卽丁錫初）供向爲米業生意現由南京來申謀事與許安邦同住衞生旅館悞爲許之同黨故被拘案是實又訊倪項吉（卽范丁吉）供與丁錫初同伴來申同居一棧致被誣拘是實讞員聶君得供後商之法副領事德君判劉雲張德全張曾丁錫初范丁吉楊錫祥蕭德生均訊無知情實據一倂逐出租界惟蕭前已辦過着管押七天金金標許安邦劉少雲廖安閣等一倂還押候禀請觀察使移歸内地法庭照律懲辦 
[蕭啓明移提歸皖]  
　　滬南警察分廳前在西門大街緝獲之黨人蕭啓明因係皖省通緝之要人解由鎭守使署詢准倪都督覆電押候派員來滬移提歸案訊辦已誌前報茲悉此案現經倪都督派委軍事　帶向偵探來滬至鎭守使署投文鄭鎭守使接文後當於二十三日將蕭啓明（卽啓泉）提出發交來員特派小輪一艘偵探兩名隨同護解至閘北滬寗車站搭坐火車押解南京轉赴皖省歸案訊辦 
[關於福康祥刦案之近聞]  
[鎗傷之陳永泉醫治無效]  
　　盜匪余三龍於本月十四號晚搶刧法租界大自鳴鐘斜對面福康祥烟膏店時隨同法租界中西包探奮勇追捕該盜之陳永泉被余盜關放手鎗擊傷肚腹送往醫院雖由醫生剖腹將槍珠取出無如 
大　受傷甚重百般醫治無效延至昨日在醫院身死由院通知捕房蔣屍舁往輔元堂禀請中西讞員核辦 
[義大搜出軍械之剖白]  
　　大東門外義大草貨店主鄭觀濤住宅内被警廳偵探查獲手鎗一支子彈數十粒連同該店執事葉瑞亭解送到廳申送鎭守使署發交軍法科訊供收押嗣據該業中人聯名到署求保不准等情迭紀前報茲悉此案現爲本埠徽寧會館董事楊世奇余魯卿等查悉以鄭觀濤前在法公堂禀控王樹谷代送洋銀赴皖中途被其吞没等因此次鄭因母故扶柩回安徽原籍離滬之後卽發生被人在家内私抛軍火陷害之事其中是否爲王唆使事關重大亟應澈底淸查聞前日該董等接到葉在押送來一信内云余在押所有人勸余承認卽可判决至多罰洋三四百元余允之迨復訊承認仍奉判押始知受愚請爲設法維持等語該董等見而大爲詫異以事關旅滬全皖同鄉名譽故於前日開會討論各同鄉咸謂鄭在滬經商數十年我等可保其並無爲匪之事應請董事等到署聲明是以楊董等於昨日午後詣鎭署謁見鄭鎭守使爲鄭剖白鄭君允許吊閱全案候查明示復楊遂告辭而去 
[寗垣籌辦電車之近訊]  
　　上海華商電車公司總理陸伯鴻君前經韓省長函請赴寧會商寧垣開創電車辦法經紀前報茲聞此項電車係官辦性質曾由洋工程師偕陸總理會勘設軌地勢俟明白繪圖然後呈明省長並將開辦購料營造等工程之預算表訂定呈復省長其軌道從寧垣水西門直進繞行下關以便商客搭車一俟官欵籌有成數卽須興工云 
[華法電車延期接軌之原因]  
　　上海華商電車擬與法租界電車通軌以便搭客乘車一事曾經兩界公司會商妥洽互允接軌故由華商公司將十六舖橋堍車軌裝妥以待法租界之車軌相接其情形迭紀前報茲聞法電車之鋼軌由外洋運到者不能合用再由滬地工廠鑄造以致延未通接現聞陸總理因現届夏令倘逢雷雨搭客上落周折亟宜動工接軌俾可早日通車業於前日函致法電車公司催促矣 
[秦錫田等呈請嚴申米禁之省批]  
　　江蘇省行政公署批原具呈人秦錫田等呈云財政司案呈據呈請嚴申米禁等情所陳近日農民情狀極爲切實至稱民食旣足亂源自靖等語尤徵遠慮查本年四月間迭准直隷廣東山東等省函電購運蘇米復據上海無錫吳江等處各商會先後具呈請運米出口前來本民政長當以本省上年迭遭兵禍入冬又苦久旱民食維艱現雖米價較平比之前年價值亦不相上下不得以穀賤傷農之說輕相比傅且時距秋穫爲日方長收成尚難預料一經購運出省必至米價騰貴影響匪細並恐外人認爲弛禁援例請運而奸商私販出洋尤屬防不勝防易滋流獘業經分别函復並指令在案茲據前情本民政長深悉閶閻疾苦又念兵荒之後自以注重民食爲切要之　惟有始終禁運以慰民望仰卽知照此批 
[蘇省出品展覽會之預備（九）]  
　　江蘇籌備巴拿馬賽會出品協會定於六月一日在圖書公司開展覽會一切會前籌備情形已迭詳本報茲將昨日調查所得情形列左 
[各處出品之續到]  
　　各處出品因開會在卽連日運送到會陳列者絡繹不起日昨復有奉賢寳應東海沭陽川沙等五縣出品輸運到會並有上海新北門外萬鴻璋古玩舖出品五十餘件價值二千餘元請求附入已經于總幹事准如所請矣 
[女襄助員之延定]  
　　于總幹事因展覽會中女用物品非延聘女員裝飾檢點不能盡善現已聘定城東女學職員黄冰佩女士等八名專司其事 
[黑省出品之特色]  
　　黑龍江省出品附屬江蘇恊會陳列展覽現經該省出品委員張仙舟楊怡生二君於蘇省恊會内另設事務所聘請武進錢曉昇君帮同籌備一切現正布置會場裝飾物品預備陳列該省物品運滬者計一百數十種其中特色甚多 
如五金鑛類金鑛質銀鑛質翠鑛質磁鑛質動物類活麕皮類貂皮狐皮狼皮灰鼠皮旱獺皮等美不勝收 
[賽會品物之免稅]  
　　巴拿馬賽會事務局提倡國貨奬勵海外貿易特請稅務處電飭各關凡賽品概免稅釐幷免補稅作爲政府之補助金惟經過出口時須詳細開列淸單以便彚册備案現蘇省金陵各關已奉稅務處通令照辦矣 
[美國稅則之摘譯]  
　　巴拿馬賽會事務局因此次巴拿馬賽會中國出品業已籌備將來運物赴賽於美國稅則不可不知特將美國一千九百十三年十月三日國會議定稅則（卽該國現行新法）内中國常年出口各貨應繳稅額及免稅者摘要譯出以備省　照錄如下白礬百分之十五牲畜百分之十作食品者免稅傳種及作賽品者另有定章　茴香油百分之二十茴香每磅二分竹具原色百分之六十雜色百分之二十五荳餅荳腐百分之二十五磚原色百分之十花色百分之十五 
瓦原色每方尺一分五釐花色每方尺五分豬鬃毛每磅七分樟腦每磅五分桂皮每磅一分苡米每磅一分雀麥每磅八分雀麥片每百磅三角磁器陶器原色百分之五十花色百分之五十五烟捲每磅四元五角加百分之二十五衣服棉百分之三十羊毛百分之三十五蔴百分之四十絲百分之五十絲製靴鞋百分之五十蛋白乾每磅三分蛋黄百分之十鹹蛋等每磅二分扇素免稅花百分之五十雞鴨毛百分之二十至四十鳥毛百分之六十藏紗等百分之十二至二十各種蔴袋百分之十花炮每磅六分烟火每磅十分魚及海味百分之二十五至三十鮮菓每五十磅幂 
十分菓乾百分之二十桌椅等具百分之十五菌類每磅二分五釐薑每磅一分玻璃器具百分之三十金銀首飾百分之五十草布夏布百分之三十花生帶皮每磅三釐七五不帶皮每磅七釐五石膏百分之十草帽百分之二十五至四十墨百分之十五蓮花乾百分之廿五甘草根每磅二釐五汁海磅一分草氈每方尺三分草席每方碼二分五銻百分之三十鉛百分之廿五水銀百分之十菜乾百分之念五菜百分之十五鉦百分之十五麝香百分之二十五倍子每磅三釐七五各種油約百分之十五油精百分之十至二十鴉片烟每磅三元至四元紙約百分之二十珍珠百分之二十橙皮等每磅一分棉被百分之念五燒油每加倫四角至六角杏子每磅五分瓜子每磅五分 
芝蔴每磅一分綢緞絲料百分之四十五熟皮百分之三十皮貨百分之十至三十草辮百分之十五至二十糖每磅約三分烟葉百分之五十五油漆百分之十粉條每磅一分木器約百分之二十五以上諸品所定稅率均以美金計算補遺美術圖畫及雕刻過百年者免稅其餘百分之十五科學儀器專以學校學會用者免稅博物標本同上蜜餞百分之二十紹興酒百分之四十至六十按酒精之多少而定醬百分之二十五除綢緞外之絲織品與綢緞同毛織品百分之二十五中國藥材免稅景太藍約百分之十五繡貨百分之六十鹽免稅中國畫免稅麻織品百分之二十至四十泥製玩物百分之三十五至四十蠟免稅蔴菇連包每磅二分五釐竹荳書籍非英文者包粟小麥煤生棉棉香鮮蛋柴淡水魚麫粉駱駝毛馬羊牛等牛皮牛角猪鬃毛未揀選者猪油各種肉藥料鐵錫薯五倍子染皮用者藤棉花子菜子生絲生皮皮靴鞋油脂烏桕油木蔴白蠟以上諸品免稅 
[地方廳添設簡易庭之决定]  
　　自本月十五號本邑第一第二兩初級廳取消後所有刑民訴訟悉歸地方審檢廳辦理因此該廳每日受理民刑訴訟頗有應接不暇之勢茲由該廳　檢兩廳哀汪兩廳長爲體恤訴訟人起見再四籌商擬在本廳另設簡易庭　處凡遇　事稍輕案件於二十四小時内由檢廳預審之後立時起訴卽開簡易庭當日辯論終結當庭宣判業已决定將次實行矣 
[愼防假冒鎭署偵探]  
　　自稱鎭守使署偵探之彭炳森在警察二區四分署境内搜查烟土當被警署看出破綻立卽呈報滬南警察分廳由崔廳長函詢鎭守使署偵緝　旋據復稱並無其人昨日崔君訓令所屬各區警署云案據二區四分署呈稱鎭守使署偵緝處偵探彭炳森在轄境柳金橋河畔停有火油船一艘（中略）搜查烟圭情事呈請鑒核等情據此當經函詢鎭守使署偵緝處查復在案茲准復稱頃准大函内開各節查敝處探員並無彭炳森其人等因並送到執照式樣准此除另單分發各區署挨次傳觀外合亟訓令各該區署長員查照嗣後如有自稱鎭守使署偵緝處偵探如無此項執照而有違法情事一經查明確實立卽拘解核辦 
[警署斥革辦公不力之偵探]  
　　滬南警察第一區三分署一等偵探楊全及三等偵探王錦生近來辦理緝捕各案並不着力嚴查捕務甚屬廢弛茲爲該署員施頤臣君查悉以該二探等辦公不力有悞捕務未便姑容除一倂斥革外並於昨日報明崔分廳長乞將開除楊王二探花名情形通令各區署一體知照以杜冐名詐擾 
[冒充包探]  
　　江北婦人汲吳氏家養媳春囡子遭姑訓斥逃匿於老朱家宅費王氏家内經王氏知照其姑往領詎有蔣阿二王小元二人冒充包探將女扣住希圖勒詐由捕查獲帶入捕房經捕頭在蔣身畔搜出某偵探隊之執照一紙諭飭一倂收押昨解公共公堂請究經中西官研訊一過以蔣王兩人不應冐充包探在租界内干預公事判均押候查明澈究春囡子先交其姑領回 
[盜匪歸案訊辦]  
　　盜匪張啓發張桂發張阿五王德才王春甫周阿三等因於本月十五號夜半糾黨三十餘人持械夥刧華特路附近華界居民曹桂華家衣飾各贓携至公共租界内圖消被楊樹浦捕房包探陳銀松與一百四十五號西探將張等六盜先後緝獲解由公共公廨迭次訊供收押在案昨晨由廨復訊先由中西包探上堂禀明先後將該盜等緝獲情形繼由事主曹桂華偕媳張氏投案證明當時該盜等各報手鎗利刃蜂擁來家當將張氏縛住嚇禁聲張致破劫去衣飾各節訊之張等各盜均供不承認旋由閘北警區偵探持文投案聲明事主住居華界請將該盜等給予帶回歸案孫襲讞商之英領哲君以事出内地自應照章辦理判張等六盜倂送閘北警署歸案訊辦 
[通緝挪欵不還之連長]  
　　前日閘北警察分廳徐廳長接江蘇都督府訓令内開前駐溧陽縣之陸軍步兵第二師二團三營第八連連長劉文美先後向該縣署及南渡商務分所挪借洋五百四十元迨該連奉令撤回劉竟不别而行業經該縣知事呈請團長營長核追外並具呈請求通緝前來合亟令仰　廳一體嚴緝劉文美歸案究辦等因徐廳長奉令後立卽通令各區署遵照恊緝矣 
[日太后梓宫奉移之誌哀]  
　　前日爲日本皇太后梓宫奉移日期故由上海鄭鎭守使派員赴駐滬日本總領事署弔唁並飭駐滬軍警一律懸掛半旗以誌哀悼所有浦江海軍各艦亦概扯半旗云 
[新任美公使過滬]  
　　美國新任中國公使阿嘛君前日早晨八時由美來滬隨護頭號兵艦兩艦停泊十六舖浦面本埠中外官界及駐浦各兵艦艦長皆往拜會聞阿公使在滬稍事勾留卽赴北京蒞任云 
[浙省查烟員過滬]  
　　浙省派赴台處各屬稽查烟苗委員范某等四人前日午時由杭滬火車來申居住南市南康旅館次日卽搭永利商輪产往台州調查矣 
[飭吏催繳烟酒牌照稅]  
　　上海縣知事公署經辦烟酒牌照稅處前經　員分赴城廂内外四鄉等處逐一調查分爲甲乙丙丁四等並正　兼　等字樣甲等全年納捐洋四十元乙等捐洋十六元丙等捐洋八元丁等捐洋四元皆分兩期繳納領照所有該烟酒業各商自由調查員查明規定捐數之後無可輕减茲因第一期納捐期限將屆該商甲乙兩等連日詣該公署呈繳領照者頗不乏人惟丙丁等捐項名商咸皆裹足不前因此洪知事於昨日飭派催征吏分投嚴催諭以如果逾限不繳定當傳案加等處罰云 
[推廣淸潔地叚之彈壓]  
　　南市東南兩區淸潔事宜前經承包人朱新記禀請工巡捐總局接續承辦並推廣南門外至陸家派滬軍營等處地段每月加繳洋二百元經朱局長核准在案旋又定期今日實行推廣淸潔地段昨經滬南警察分廳長崔君接朱局長來函聲明前情請爲隨時飭警彈壓保護以杜爭擾故由崔分廳長立卽訓令第一區一分署署員倪君及二分署署員史君等查照屆時推廣挑糞地段如有糞夫無賴等出爲阻　仰卽拘究一面傳知朱新記務　定章每晨以九時爲限一律挑倒盡淨如違亦必拘罰不稍徇縱云云聞該兩署奉令後已預令長警認眞彈壓矣 
[紀麥倫書院之運動會]  
　　裏虹口麥倫書院體育一道素所研究近自美國花爾德君擔任教授後尤爲精進茲於二十三　開夏季運動會與賽者皆精神奮發場中棠聲不絶得分數最多者甲班爲李圖星乙班爲俞繼恒於例　外復由監院包克私君特　銀杯各一藉資鼓舞 
[務本小學擴充校舍]  
　　英租界老閘橋南直隷路務本小學校爲陳文煥朱稼甫二君所組織　辦以來迄今三載學生擁擠異常原有校舍不敷所用今陳君等爲推廣學額起見特賃北無錫路十二號房屋一幢添聘朱惠人君襄助教授並附設英文夜社每晚自七時至九時授以商業上　用之英文凡有志向學者盍速往報名 
[宣講尊孔之要旨]  
　　通俗宣講社於前日假座新閘路新民學校開第四十九期宣講會到者甚衆午後二時振鈴開會首由發起人袁頌豐君報告繼由顧旭侯朱文華徐惠施陶漢臣朱稼甫周少葵葛雲韶諸君相繼宣講末由正學會主任梁天柱君宣講尊孔要旨略謂尊孔二字爲新學派所厭聞目爲腐敗視爲障碍此種心理未免自忘根本雖然無怪其然也實由吾儒諸君有以啓其輕視也或口談道德而心懷盜賊或外示淸高而内存貪鄙或墨守成見而固執不通不曰非三跪不足以昭其誠卽曰非九叩不足以表其敬今國體旣改而舊禮是拘令人望而發嗤見而生厭豈知孔子聖之時者其道與物俱化與時並進者也非同死物不可變更况尊在精神不在形式尤在實踐不在空言所謂子夏篤信聖人不若曾子之反求諸己也知乎此庶幾得孔子之道矣云云全體鼓掌其間由振新新民務本益智四學校學生輪流唱歌以娛來賓並贈各種印品比及散會已五時矣 
[鄉民自刎身死]  
　　楊樹浦對江二十三保十四圖浦東鄉民某甲不知因何於前晚用薙髮刀自刎而死昨爲該圖地保查悉立投上海地方廳報請相驗午後由汪檢察長委派田檢察官沈檢騐員等前往相騐 
[廚司急痧身死]  
　　新閘愛文義路八十八號洋房内厨司朱掌生前晚忽患急痧身死經西主人報告捕房派探將屍舁送虹口斐倫路騐屍所昨由屍屬投案求免相騐捕頭准予具結備棺收殮 
[汽車碾斃老叟]  
　　前晚八點時有住居法租界自來火行街東興里七號門牌之顔元仁出外泡水被某美商之汽車碾傷胸部由捕房車送醫院醫治無效身死將屍舁送同仁輔　分堂經讞員聶君與法副領事德君會同徐檢察官蒞場相騐屍妻顔嚴氏稱丈夫年已七十四歲買　爲生今遭慘斃求恩伸雪旋由檢騐史騐明因傷身死因實該美商出撫洋五十元　尸妻自行收殮完案 
[請求離婚之不准]  
　　婦人陸胡氏倩金鴻翔律師輔佐投地方審判廳控伊夫陸阿二一再虐待請求離婚而陸阿二亦投地方檢察廳控妻母招妻胡氏歸　不放還家等情昨日午後由董推事官與徐檢察官等公開法庭辯論先據胡氏供年二十七歲嫁與陸阿二爲室迄今已有八年近來丈夫與我不睦時遭凌虐苦不堪言去年七月中丈夫欲將氏出賣與人後來因事中止今春丈夫又欲將我售與伊之表兄蔡耀松嗣因議價不成又作罷論所以夫婦感情已　　求離異陸阿二供本地浦東人軿田度日自娶該氏爲室夫婦和 
 
 

Page 11

 
 
好嗣因妻母　弄因此屢起風波今年二月問妻母將妻領去之後屢接不歸反而到案朦訴求　金律師起而言曰陸胡氏夫婦情義已絶且遭一再虐待受傷　難完聚應請檢騐傷　斷其　異董君曰貴律師所陳各節乃指該氏於去年被虐受傷而言至此時請騐則法律上無如此辦法因此刑事並不成立况該氏請求離異係一造之意斷難公斷徐檢察官亦以爲然金律師乃言曰堂上旣不准該氏離婚本律師惟有於三日内提起抗告問官會商之下當准該律師抗告於是退庭 
[野鴛鴦偕逃被獲]  
　　住居滬南梅家弄理髮匠倪全福之妻張氏本屬不安於室近被同居之鞔工沈劍南引誘成姦前日竟圖私逃業已雙雙出發被倪追至公義馬頭扭獲送至第一分署由署員詰得姦拐倦逃關係刑事飭解警廳司法科預審後候送地方檢察廳訊究 
[族叔控姪亂倫]  
　　有寓居老北門内計家弄之陳全保者秦做小本經紀出門多年不回妻某氏在家與其族姪和尚同居儼如夫婦全保於前日回家見若輩如此情形憤火中燒卽將其姪扭赴警署轉解地方檢廳以亂倫等詞控訴當經檢廳飭將陳和尚押候訊辦 
[押懲圖姦行兇之龜奴]  
　　龜奴王三寳卽廣東路淸和坊沿馬路二百五十四號門牌妓女金美玉之兄於昨晨掩入伊妹房内見大姐張阿二深入睡鄉頓起淫心希圖强奸經該大姐驚悉堅拒王遂拔刀恐嚇致傷張女右手被控捕房派探將王龜拘解公共公堂請究奉王襄讞會同英康副領事研訊明晰判王龜押捕房兩禮拜示儆 
[小火焚燬柴間]  
　　昨日午後五點十分鐘時滬城　錦牌樓陳姓家後披（在於花草浜口）不戒於火當經各區救火會員驅皮帶軍到場救熄祗燬柴間一幢並稻柴等物餘未波及然已飽受虛驚矣 
[移送一羣烟土犯]  
　　閘北警察分廳司法科昨將各區署查獲之烟土犯陳世林遇阿根唐阿三董雲升王小亭等五名分别預訊一過連同起案之烟土嗎啡烟具等件倂移地方檢察廳按律懲辦 
[葉店夥竊取銀洋]  
　　閘北一區三分署日前查獲形迹可疑之張立亭一名抄出鈔票現洋共二百六十三元解經司法科訊押候查在案茲悉張在南翔太和春藥店爲夥乘間竊取店内銀洋私逃出外業由該店主陸德春投廳請求領洋並由張之父母到案求恩免究司法科長判將起案之洋給陸具領張交其父母領回管束了案 
[車夫私售車輛]  
　　長安黄包車公司遣人投法公堂控稱有王阿五來租黄包車若干輛非但租洋不付又將車私自售去人卽逃匿今報捕將王妻楊氏提案請訊追楊氏供丈夫不别而行故此婦人不知匿跡之處孨讞員判交保補提伊夫到案訊追 
[過犯遞解回籍]  
　　淸江人劉阿寳迭經訊辦逐出租界嗣因潛來由探獲解公共公堂訊實判押西牢半年期滿再核在案昨日屆期由捕解案請示判送上海縣知事轉遞淸江原籍並請該處地方官復廨備查 
[騙案三則]  
　　李阿福王榮甫彭淸元前日在馬霍路擺設三四僞賭攤騙取孩子張阿松值洋十四元之金戒一只大洋一元被捕查獲昨將三人倂解公共公堂研訊之下王彭堅不承認因無實據判均開釋惟李係過犯着押西牢九月期滿帶堂再核 
　　匪類郁阿大前日在大沽路用擲包術騙取婦人馬羅氏值洋三十元之金戒圖逃經氏報捕將郁拘押昨解公共公堂研訊屬實判押三月期滿帶堂再核 
　　郁阿毛在壽聖菴附近騙取陳趙氏家小孩金鎖片由描拘獲昨解公共公堂請究因原告小孩未到判郁押候陳孩到堂於禮拜三再訊 
[公共公堂瑣案]  
　　孩子汪阿法控被虹口蓬路某老虎灶夥陳旺生用滾水盪傷　情昨由捕房將陳拘解公堂訊係事出無心判令斥釋 
　　英商信記洋行控　實甫不理貨欵又孫晋和控竺寳福又陸阿才控沈廷芳均欠洋不還等案昨由捕房將被告各人倂傳到案判分别交保候訊 
　　張榮生杜榮卿羅阿榮等前日在虹口東漢碧禮路興人互毆由哈爾賓捕房四百三十四號印捕等見阻不服反敢行兇幷扯破號衣當被拘入捕房昨解公堂請究經中西官訊明以羅阿榮無干開釋張杜各押七天示儆 
　　王友發深夜在馬路行走由捕查見以其形迹可疑當卽拘入捕房昨解公堂請究據供在麻皮阿四處爲塌車夫並不爲匪犯案判押候查明再訊 
　　工人范孟榮控被顧桂福姜三郎在黄浦灘某作場内毆傷等情昨由捕房將被告兩人並見証王明山傳至公堂請究中西官以原告尚在醫院判顧姜各交五元人洋並保候原告傷愈於下禮拜一再訊 
　　江北人王阿四崇明人陸阿根前日因串竊駐滬日斯巴尼亞領事署磁花瓶由探查獲昨將兩人倂解公堂訊供屬實判各押西牢三月期滿均帶堂候核 
雜評三（訥） 
[教育家可以興矣]  
　　今日興學之命令較前數次命令尤爲切實曰著教育部分行各省飭屬各儘現有財力先將小學切實振興則此後各地方不敢以學欵挪作别用矣縣知事實心振興有褒奬則官吏勸矣神董捐助興學有旌揚則人民奮矣不職侵欵有懲處則官吏與人民互相戒勉矣是誠教育前途之幸歟歷代良牧守鄉賢士猶能於榛狉荒遠之區廣興文化比於鄒魯况教育先進之江蘇文化開通之上海從而興之不更易易耶吾日望之矣 
專件 
[行政訴訟條例（續）]  
　　第十八條訴訟當事人已提起之訴訟不得請求撤銷但肅政史所提起之訴訟不在此限 
　　第十九條訴狀經平政院審查認爲無須受理時得附理由駁回之但訴狀僅違法定程式者發還原告令其於一定限其内補正肅政史提起訴訟不適前項之規定 
　　第二十條受理之訴訟其訴狀副本及其他副本須發交被告並指定限期令其提出答辯書被告之答辯書須添具副本由平政院發交原告 
　　第二十一條平政院認爲必要時得指定限期令原告被告以書狀爲第二次相互之答辯 
　　第二十二條被告提出答辯書後應指定日期傳原告被告及參加人出庭對審但平政院認爲便利或依原被告之請求時得就書狀裁决之 
　　第二十三條原告被告或參加人得於對審時補正已提出之書狀或另舉証據 
　　第二十四條原告被告或參加人所提出之證據外庭長認爲必要時得傳証人或鑑定人證明或鑒定之 
　　第二十五條行政訴訟依平政院編制令第二條所規定以評事五人組織之庭審理之其裁决依出席評事過半數之决義可否同數時由庭長决之 
　　第二十六條評事過有左列各欵情形之一應自請廻避或由訴訟當事人評其廻避一自爲訴訟當事人者二曾以行政官資格參與該訴訟事件之命令處分或决定者三與訴訟當事人有親屬之關係者四於訴訟事件曾以私人資格與聞之者 
　　第二十七條前條各欵所規定外評事與訴訟當事人或於訴訟事件有特别關係者訴訟當事人得具理由請其廻避前項之廻避由各庭評事合議决之 
　　第二十八條平政院得派遣評事或囑託司法官署行政官署檢查証據 
　　第二十九條原告被告或參加人於對審時有不到庭者其審理不因之中止 
　　第三十條審理應行公開但庭長認爲必要時得禁止旁聽 
　　第三十一條行政訴訟中復由當事人在司法官署提起民事訴訟時經庭長認爲必要得俟民事訴訟判决確定後行其審理 
　　第三十二條宣害裁決後須具裁决理由書由評事書記官署名鈐章並另用繕本發交原告被告及參加人 
　　第三十三條行政訴訟裁决之報行方法另以教令定之 
　　第三十四條平政院之裁决有拘束第三者之效力 
　　第三十五條本條例自公布日施行 
來函 
[會審公廨來函]  
　　啓者楊樹浦路李美英李鳳英李秀英三女同時自縊一案貴報屢加評論自爲闡幽發潛起見至佩惟於案情或未明瞭特爲詳告查此案發生後當經中西官前往斐倫路驗屍所督同中西檢騐吏詳細檢驗委係自縊身死卽由捕房將死者身畔所藏寃單呈案察閱並傳屍親韓紫佩到案詰訊因所供與寃單質証頗多不符之點且此案内容複雜非細爲調查不能得其眞相因卽諭令捕房將三女究因何故自縊查明實情禀候核辦並將寃單等存案以憑澈究恐論者於此案或有誤會用特錄案函請貴報登入來函欄内以徵事實 
[徐滙公學來函]  
　　本校爲因今在聖母月内預備往佘山朝拜聖母願在該堂燃放烟火由饒司鐸親手自製而命學生數人助理之嗣因連日隂雨火藥不乾乃向日中晾晒後在石上磨細應用此時正有午飯後一點鐘學生游　之候内有學生數人走近欲觀司鐸以火藥乃危險之物禁止之無許觀覽學生等乃退立遠處潛觀不料磨藥時忽然炸裂饒司鐸驟不及防炸落右手僅連一皮面目亦多傷處學生數人幸立處尚遠略有微傷均無大碍當時立以電話請紅十字會醫生救治由該會以爲車將受傷之人載去悉心醫治計瞿汝坤足上有傷經昌足微傷徐長和手微傷朱元奎胡文棅鄭嘉生面皮微傷恐有傳聞之誤故特將實在情形請貴報登入來函一門申明之徐匯公學理學山宗泰啓 
[品記人權印刷所來函]  
　　啓者敝所於昨日下午二時忽來法界包探三人將帳房方性貞及辦鈐報之張君一倂帶往捕房敝所同人不深駭異今觀貴報所載乃知爲法界炸彈案牽涉幷稱爲黨人機關查敝所乃一營業工場樓上二間作排字房樓下一間作機器房此外尚有一間已租與新藥戒烟社人人共覩今忽指爲黨人機關不亦寃哉敝所同人恐與營業性質有妨特肅函呈請更正 
[榮公司來函]  
　　逕啓者閱本月二十三號貴報所登公共公堂瑣案欄内載有立盛洋貨號控榮公司不出定貨一節按敝公司向來代客承辦歐美各廠之布因該號定貨延約不出是以控追今貴報所登顚倒其事未免訪聞有誤請卽更正以符事實 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[上海之拉雜話] [  劍秋]  
　　　根作吹毛日記甚有趣味余仿其作拉雜話 
　　申報上壽命最長之告白以廣東李文治爲第一余家藏有同治初年之申報卽見此項告白其言曰僕宦游廣西道出申江帶有化州橘紅數匣云云歷同治十三年光緒三十四年宣統三年至民國二年冬依然登載一字不易數盒橘紅往返不已而告白之費亦綜計不下千元 
　　余於宣統元年到上海卽見法大馬路之某洋貨店其招牌上黏以紅紙大書關店在卽賤賣底貨嗣後每屆端節或中秋或年底必關店一次迄今六年其底貨尚未售罄說者謂該店有關店病逢節必發當云關店在節云 
　　某藥房出售種子丸遍登余友某君之保證書謂其膝下乏嗣陽痿不舉飲藥後妻舉一雄妾亦受孕幷作種種感謝語某君見之大怒謂余從未飲過彼藥且二子已授室妻死已久亦未置有簉室何得損人名譽擬向之交涉余曰天下同姓名者多矣豈必君然某君仍恨恨不已（四） 
[戲書瓶甏罐頭齋筆記後] [  率公]  
　　吹毛日記本鈍根游戲文字猶之柳宗元之駡尸蟲劉士龍之烏有園記也然文曰游戲則亦以游戲視之可矣鈍根初意豈　有求疵索垢之思哉吾嘗聞之古之利劍若干將莫邪者其鋒甚銳吹之以毛毛立晰爲二如敗絮鈍根　鋒横掃五千當之者無不迎丸而解名以吹毛亦固其宜乃鈍根無意吹毛而閱者不察竟吹吹毛者之毛是猶未足以知鈍根也鈍根爰一變其吹毛之宗　易其名曰瓶甏罐頭齋筆記自以爲瞎七搭八吉栗各陸其果瞎七搭八吉栗各陸耶吾不敢知吾知鈍根胸中蓋滿儲醬兒醋兒油兒糖兒備嘗甜酸苦辣之味故特舒臆一吐傾筐倒篋而出之藉以鳴其不平耳質諸鈍根倘頷首乎 
[烏龜先生傳] [  詩隱]  
　　先生不是下等人也莫不知其姓氏宅中有五老婆因以爲號焉畏縮寡言不爭權利每遇事不求甚解點頭會意便欣然獨睡性嗜淫妻忙不能常得家人知其無恥每閉門以拒之更鼓將盡如癡如醉天明客退方容片刻勾留一醉頽然如逢甘雨短褲扭結常常撲空晏如也常戴綠巾自娛頗鳴得志萎頭縮腦開眼而終贊曰常人有言不沾沾於敦倫不斤斤於實事斯言殆若人之　與大公無私以示其志披　衣之流與括糊罐之流與（四） 
[新四書] [  心根]  
論語集論語句 
子曰唐　之際有婦人焉三以天下讓曰咨兩舜天祿氷終四海困窮天之曆數在爾躬没曲無怨言如之何其可及也 
　　子曰有酒食先生　可以爲師矣今亡矣夫 
　　山梁雌雉謂孔子曰來來子路曰鄉人皆好之何如子曰未可也鳥獸不可與同羣子路曰人也孔子過之使子路問津焉明日子路行以告曰不圖爲樂之至於斯也 
　　子曰甚矣吾衰也色斯舉矣關睢之亂洋洋乎　能興 
　　或問諦之說子曰可知也服周之冕拜下禮也 
　　司馬牛憂曰吾十有五而志於學四十五十而無聞焉如之何子曰子爲政放於利而行可謂明也己矣何必讀書 
　　哀公問於有若曰軍旅之事用不足如之何有若對曰盍徹乎不然百姓足君孰與足爲之聚斂而附益之其可已矣（四） 
[新論語] [  天韻]  
　　林放問賭之本子曰大哉問賭與其小也寗大錢與其賒也寗現子曰妓院之有趣不如家庭之亡也 
　　定公問官使民民事官如之何孔子對曰官使民以威民事官以財 
　　子曰爲兵不職見匪不降臨戰不逃吾何以觀之哉 
　　子曰人而不貪如衣何人而不貪如食何 
　　子曰富家吾願居之貧不欲往也貴家吾願居之賤不欲往也供給不足故也足則吾願往之矣（四） 
自由談話會 
　　予未入儉德會時每日與二三友人飲酒食肉耗費光隂不爲正事用財無限父母訓誡一無所用乃自四月二十日入儉德會以來未及十日而身心大慰父母嘉奬朋友稱譽而我身之囊常有餘錢不復如前之窘困矣豈不快哉[  徐鴻文]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者上海尹家穀王仲宣　莫釐金保康　翁提篔　劉鏡澄　鎭海周本初　蘇州程怡卿　王藻翰　王詠芝　漢口姚福田　硤石湯可甫　張秉成　吳愼藩 
醫話 
[冷水摩擦法] [  無錫丁福保仲祜譯述]  
　　叙曰余實行之衞生法約分四種一曰鐵啞鈴體操一曰深呼吸法一曰冷水摩擦法一曰灌腸法皆以每日早起行之有年矣雖嚴冬盛署未嘗一日輟也鐵啞鈴體操名曰實驗却病法深呼吸法名曰强肺術皆已刋行矣茲以冷水摩擦法公之同志乃爲之叙述其優點有七端焉冷水摩擦法能使皮膚淸潔而又堅固增加其抵抗風寒之力以絶易罹感冒之患此有益於皮膚者一也實行摩擦法之後能使心　之跳動力增强血液之運行加速血液多吸收養氣故血液中之鹻性及赤血球亦增多體内之酸化作用日益旺盛此有益於新陳代謝者二也肺臓受冷水之剌激起反射作用能多吸空氣以活潑其呼吸肺中之血液循環亦漸佳良以免結核菌之侵襲此有益於肺臟者三也又能使神經之感覺敏捷增忍耐力起奮發心振精神而蘇困憊此有益於神經系者四也又能促胃腸之蟠動機能增多胃力則消化力日强大便流通則腸内無秘結之病此有益於胃腸者五也又能增多膽汁以免肝病又能使皮膚之排泄健全以分任腎臓之勞此有益於肝腎者六也體温過低時用冷水摩擦則皮膚有紅色之反應能使體温增高以達於常度體温過高時用冷水則能放散其體温而歸於常度此有益於體温之調節機者七也有此七益則冷水摩擦法人人皆宜實行之又當持之有恒堅忍勇毅於千辛萬阻之中不許稍有難色堅氷逾寸嚴寒裂膚之侯懦夫望而戰慄者吾儕正宜勇往直前以鍜鍊其體魄爲疾風之勁草爲　寒之松柏深以中途而廢爲可恥也雖然運用冷水亦不可貿然爲之運用不得其當往往有冒寒之處此摩擦法之所以不可不講求也其法亦由淺及深由易而難其次第共分七法詳述於後以備衞生家之採擇焉灌腸法者每日以温開水灌入腸内將腸中之宿糞及普通大腸菌冲出之論衡曰欲得長生腸中常淸欲得不死腸中無滓與近世之新學說亦相符合茲已編輯成書尚未付印余因叙述冷水摩擦法而略及之如此 
小說 
[哀情小說滿園花（十三）] [  天虛我生]  
　　渠爲此詞予初未嘗得見迨後予復以病返舍而墨兒以漱花書至書中略謂兄病亦佳果病而死者則吾當以良法自殺而從吾兄游於天下神仙眷屬要必無滿漢界限故吾邇來轉以能死爲樂並附此詞以見志予讀其書心乃大慰左右思維亦知人世間不能有如願之一日則頗以漱花之說爲然極欲裁答苦不能起則曯墨兒爲我致辭但言來書甚善吾當於此圖之時吾病榻之旁惟一眉秀眉秀弗識字惟於神情間則已望而知之然亦不知我之將求死也我於其時則以詞函藏諸貼身之衣瞑目而臥深思求死之方計惟絶粒庶吾父母必以我爲病死雖不免於哀痛較之强死而負不孝之名者要亦勝一籌矣吾意旣决遂卽減食漸且屛絶弗進而飢腸雷鳴胸胃且作惡逆輙復嘔吐不至吾寗忍而弗卹而吾父母則且訝爲奇病醫生亦不能明其病因則惟諉爲膈耳吾凡三日不食吾母大憂深夜禱天皇急萬狀吾胸中苦燥亦達極點自分柔腸且斷死期殆可翹待萬不得已則略飲湯藥以潤枯腸殊不知湯藥中實含有滋養之品予乃終不得死吾雖不死而吾母憔悴且死吾父惶急且死吾心乃大不忍偵知墨兒則知漱花尚復嬉游如昨且所謂柳兒者又復在其家矣予乃大恚知漱花之心殆爲柳兒所移則我縱死漱花未必死矣我乃累我父母罪惡寗可勝數於是盡反初心憤然求食（二） 
[家庭小說浮生恨（十四）] [  浮生]  
　　是時余亦知家况之不可久支也頗思爲糊口計求叔父爲謀位置面叔氏嘗謂余不能任事邑中紳士以耳爲目附和其說此余最不平事也余初亦好漁色自所眷省垣某妓嫁人後乃知花月姻級正不可恃而數年來穿花　蝶未脫凡心者不過有託而逃所謂未能免俗聊復爾爾也憶昔在游艇口占一絶云十里烟波勝景多臨流休唱憶秦娥陶朱泛宅何堪美金樣光隂水樣過閱者諸君觀此可以知我志矣且余雖放浪成性而熱血滿腔頗堪自負時美人有苛禁華工之約各省羣起以不用美貨爲抵制吾鄉亦設立拒約會余年少好事亦附驥尾隻身奔走各埠每至一處必開會演說夜間更至各茶肆勸遵工黨一夕風雨交作中途　滅失足墮水中河不甚濶水溜且深而時又值黑夜風雨之際兩岸居人無敢援者後余自水面透出旁岸人以竿授余援之而登嗣後余值夜出同人咸以爲危而余弗之顧蓋熱心任事天性使然故入會以來雖未嘗開支會中分文公費而自籌資斧奔走號召自始迄終未嘗一日少懈也 
　　余旣不滿意於鄉里父老乃益自恣肆傲睨一世酒後遇縉紳輩輒效灌夫駡座而對於官僚派尤所深嫉以故樹敵益衆鄉里大人先生幾無一人直余者余嘗謂淫人妻妾乃大罪過然對於貪官汚吏之妻妾固不妨一嘗異味蓋天道好還此種施設對於造　人亦足以稍洩天下怨憤也吾鄉有某大令官於晋以墨敗還鄉後廣置姬妾左擁右抱團團作富家翁一日偕其妾游申江寓後馬路之言泰棧余先在焉他鄉遇故一見懽然往來旣稔其妾亦不復避忌後某令接　制臺電召赴甯時滬寗路僅通至常州令乃挈僕附長江船行而留一嫗伴其妾余至是乃大不懷好意百計勾引目成心許而礙於嫗未諧夙願其妾又以多金結嫗障礙旣除目的遂達未二个其妾從人遁捲去衣飾頗不貲其實二人之行余暗中有以玉成之也破人之財割人之愛在他人必斥爲不名譽而余則以爲少懲貪　爲民洩憤當日之舉興復不淺耳（鈍根按浮生此舉殆所謂任俠而不知大道者乎夫以一人貪戾而必使妻女失節以爲償此實舊儒臆造因果之說以之懼淫惡之賤夫則可以之証上帝之罰則則不可蓋犯惡者是一人其妻或女另是一人若以此人犯罪而令彼人受刑揆之情理豈得謂平淫生迷信謬說甚且不恤自己犯罪以懲人之罪其愚拙可笑視從井救人者殆有過之咄哉浮生汝何不思使果報之說而確則某令貪墨之罪旣以妾被汝汚爲報矣則汝污人妾之罪又將若何爲報耶使果報之說而不確則汝污某令之妾某令貪墨之罪自若也而汝自喪其德矣使果報之說確而某令不知爲確則汝汚某令之妾某令貪墨之罪自若也而汝自敗其名矣鳴呼汝曾未損某令毫末徒自喪德敗名天怒人詬悔何及哉若曰吾之爲此乃出於熱誠爲民洩憤與尋常汚人妻女者不同人將略其跡而原其心不以吾爲罪而轉敬我爲俠則世界雖大恐無如此便宜事也浮生戒之哉 
文字因緣 
[哀李氏三貞女同時自盡詞（事實會載本報）] [  靑浦鴻雪]  
　　李門女子女中士生長儒家貧似洗貞而不字非徒然父没母存奉甘旨在昔某君解囊金三千捐助不言侈詎知斯惠半攫吞舅起貪兮又無恥可憐母女忍飢寒焭焭度日苦難恃倐摧萱草背北堂至親漠視同狼豕長女五十次四十少女三十有七始整襟掩滬哭爹娘九折不回貞心矢函告恩親力吹嘘亡慈殯殮有誰倚訴明大義留寃書縗衣繯首深閨裏經同溝瀆出從容尤盼靈櫬廻故里風雨爲慘日爲悽坐者興歎行者止我怪汝親視掌珠所天不擇河清俟我惜三女不自由文明女豪要愧死戚情之刻亟當誅賢烈如此古無比會開追悼共悲哀碧血黄泉吁已矣貞孝兩字待褒來慰誌芳魂補裨史（上海修志以限於宣統三年爲止惜未克採入） 
　　徵求游戲文章自由談徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說不收 
 
 

Page 15

 
 
   
 
 

Page 16

 
 
   
 
