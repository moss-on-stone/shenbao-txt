# 1934 - 357 - 4908874

 

Page 1

 
 
[蘇州當日派報并赶遞蘇關各大埠] [  申報館主人啓]  
　　蘇州爲東南富庶之區冠葢紛驍官商薈萃本館所出報紙行銷甚廣購者如　兹特格外如工赶早刷印　夜飛遽前往幾雨無　俾當日卽　派送以饜先覩爲快者之心至蘇州隣近百里之遥號近購取亦　前早到一日想諸君子酒後茶餘當必爭先　　　現在　友人在蘇經　　發閱報諸君及欲承辦代售者祈移玉蘇城包衙前鳳厘衖申昌分店購取不悞贈此布陳諸維鑒及 
[重印蜃樓傳出售] [  圖書集成局代啓]  
　　蜃樓傳一書筆法新奇　著皆嚴嵩父子擅巓國政鄢趙諸人依權附勢曁戚繼光及楊忠愍之公子德明蕩平倭宼之事前由萬邀樓主債本　　板代邱久已不經需走兹仍托本局重印出售每部計洋四角祈向三洋經橋萬選樓及各書坊購取可也 
[裱成著色五尺衆神圖出售] [  申昌書室啓]  
　　送臘酬神迎年祀竈門楣集慶氣象萬千風月更新韶光百五莫不換桃符於當户翦華勝以遺人藉迓庥祥用增光彩本書室爰儕名聲師精贈五尺幅衆神題付之石工加以采色爲諸紳商新歲供奉之用每軸取價洋一元六角賜順者請速至三馬路申昌書室購取可也此佈 
[書報紀德人不肯退兵及易地述聞後]  
　　德人因教案而驟然據我膠州中國人民無不髮指眦裂惟中東一役之後朝廷恩休養生息不欲輕啓兵端且海軍未復各處裁兵節餉一時無可措手故爲此緩兵之計而德人以中國如此可欺更形猖獗昨接天津采訪友人來信云德人要求六欵聞皇上一一俯從其給予南北關一節尤爲萬不得已之舉想德人旣償大欲不復鴞張膠州之兵可以尅期退出詎我於六欵允從後問及該國兵退膠澳之期德國公使海蜻君勃然變色謂索償六欵係爲教案而然與膠澳駐兵毫不干涉如欲收回膠澳則當日開議之時轉多此一舉詞色甚厲夫德人之所以據膠州者以戕殺教士耳皇上旣係允其建復教堂撫恤教士酌償兵費辦理地方官等欵於教案已可了結教案可了則德人當亦無可伸說膠州之兵不待中朝詰問自當退去在中國已自認孱弱不與再爭而德人已大得便宜而乃有久假不歸之意中國雖往復商議究以兵備未足不欲輕啓釁端中國誠無如德人何然無論中外總不外情理二字豈無别國起而公論德人雖强詞以要中國恐無詞以謝各國各國雖暫袖手其不直德人之心如匣劍帷燈尚未明露耳當日日人據我遼東彼此已關兵釁俄德法且仗義執言日人知無可理爭帖耳而服當時皆以日人爲無理之甚故俄德法張膽明目而爲之乃事不旋踵而德獨藉口教案據我膠州蹈日人之轍而且日人之不如試問德人非但無以謝各國亦何以謝日人乎說者謂俄德法三國聨盟並非有助於中國本有凌視中國之意故事端一出當事者一味無　旁觀者幸災樂禍此仍就大局逆億之言而究未窺俄法之用心也果如所言則俄法亦僅計目前以强弱爲成敗不顯他日之利害而於五洲大局未嘗一變夫今日之時勢一人戰國也利在各安疆土以義理自足庶可　服天下若以德人如此要挾而不以公論折服之則將來中國容或有轉弱爲强之日而各國之中亦未始無轉强爲弱之時以富欺貧以强凌弱恐海内無兵戈安靖之日矣世豈無有識之士慮及於此者日本朝日報及鎭西報中云日本現任外報大臣西氏因病請假部務權以小村侍郎兹因膠州一事關乎亞洲大局日本不能膜視遂電飭駐劄各國公使將各國意見情形電告以便秉公判斷曲直豫先戒備而各國公使電復皆多臆度之辭無一定實際故不能仗義執言然我日本惟有執公法與之周旋不使其無理取閙又日本前外部大臣大隈伯爵謂德人竊據膠州關係五洲和平大局斷不能默爾而息坐觀成敗德國此番舉動直不啻盜賊之所爲全置公法於不問則將來各國條約亦不足憑矣德人藐視亞洲太甚受害者不獨中國然而信義不講專以弱肉强食豈歐美二洲無弱國乎羣起而爭歐洲太平之局亦不能保我日本密邇中國尤宜注意電致中德兩國政府根詢情由以便設法調護想他國必出首執公法與之誥難斷不容德之狡焉思逞也雖議論如此未足爲憑可知公道自在人心非日本之故厚於中國亦日本之公道未没耳乃昨又接天津訪事人函云德人據膠之事會議兼旬尚無就緖現由英俄法三國公使出爲調停請以福寗温州之南北關爲德國屯兵之所以易還膠州德人已經應允果如斯言膠州雖還仍失别地俗諺所謂換湯不換藥亦何取此調停乎設德人而據福寗温州恐亦可以膠州易還矣將來歐洲各國羣起而爭此取一地彼亦取一地今日奪一口明日又奪一口中土雖大將有無可換易之地統籌大局者不可不早計及之也 
[英人越爼]  
　　自德人占據膠州之後英人明目張膽言欲爲中朝扼守長江一帶叩其故曰以保護本國商權也噫其殆眞有瓜分土地之意乎不知我中朝政府將何以處之 
[舟山近事]  
　　日前本報譯登英人占據浙之舟山埠一事兹有自舟山來滬者述及目覩口外泊有英國兵船然未見其揮兵登岸也 
[擬借操場]  
　　上月之秒忽有英國兵船駛至吳淞口下碇其統帶某英員謁見自强軍統領沈仲禮觀察言欲暫借操場俾兵士登岸練習統領告以敝軍昕夕在塲操演幾無片刻空閒英員辭出復請領事官照會江海關道蔡和甫觀察轉向統領索借統領仍以前言覆之英員遂廢然而返 
[德人未撤]  
　　上月三十日本報曾登吳淞自强軍營所延德人逐一辭退多有由淞至申假寓密采里客館者昨日又箸爲論說詳哉言之兹悉德人之所以寓密采里者實緣耶穌誕節營中例得休沐故相約來此小作盤桓至德與我雖已失利尚未宣戰是以營中諸德弁依舊遵章訓練士卒並不舍而之他至日來外間謡傳軍營改換德旗尤爲讕語無稽不值識者一笑也 
[德人索欵]  
　　金陵采訪友人云省垣自聞膠州被德人佔據之信深恐乘勢窺伺南洋以致風鶴驚心咸惴惴然杞憂不釋十一月初旬某日有日本兵艦鼓浪前來商議開設輪船碼頭之事省中人初疑爲德人尋釁旣乃知爲張冠李戴意始釋然至中皖某日果有德人來謁劉制軍於是省中人羣疑其有所要求不料越日竟去迨冬至前一日又有德人來省細加察訪知爲前度之劉郎其來而竟去去而復來者實向南洋索還舊欵也緣張香帥權任兩江時以南洋水師未能成軍爰向德商某人貸銀八百萬爲添購兵船槍砲之用約定由南洋分年償還至光緖四十年掃數還訖兹屆第一次還欵之期德商乃執約索欵初次制軍告以欵由何人承借官歸何人淸償德商無可如何祗得往鄂中見香帥香帥給以咨文令仍向南洋索取咨中略謂前借該欵係南洋修整武備之用約定還欵在南洋公欵内動支且當 
 
 

Page 2

 
 
日交替南洋篆務之時早經請查照令該德商照約來索第一期償還未便撥鄂省公帑代償應請籌洋銀二百萬圓交給該德商具領此後凡屆還欵之期均請照此辦理等因是以又向制軍索取制軍無可推諉乃諭以小住爲佳俟卽籌欵付給省中人聞此消息始知德人非爲索地而來驚駭遂爲之遽息 
[興師問罪]  
　　昨日滬上傳聞某日英國調各兵艦駛赴高麗旣下椗卽揮兵登岸直入韓京其意蓋以韓王斥退向日簡用之英員百郎而另以俄員亞力軒甫承其乏故英人興此問罪之師也 
[測勘河口]  
　　廣州博聞報云俄國第一隊兵輪副水師提督馬加路弗現勘西伯利亞河之河口以便行駛蓋各地水土人情風濤沙線須爛熟於胸遇事方免棘手現已由彼得堡起程先往瑞曲京師次往禾德地方率領兵輪七艘載貨物往西伯利亞各埠起卸旋率兵輪渡烟尼西河往附近各城遊歴沿途測量沙線大約日内卽可竣事矣 
[請諭華民]  
　　博聞報云俄國駐華代理公使巴君致總署照會云黑龍江烏蘇里一帶地方前奉俄廷諭令次第興工以便船隻往來辦理務期妥善等因在案現查是處工師共分八起開辦伊始如測水淺深及依岸所建標識别色分類俾駕師易辨水程方向實於中俄兩國大有裨益兹東海濱總督電據查工委員禀稱黑龍江北岸華民在雙城子葉喀帖林尼闊爾斯科之間阻撓工務云云必係鄉民愚魯不識俄國工師命意所在之故應請貴署速電該管官憲曉諭華民毋得扦阻要工等語總署照覆云刻已電致黑龍江將軍轉飭該管地方官出示曉諭嚴禁華民阻工一體遵照矣 
[帥節言旋]  
　　武昌訪事友椽筆云張香濤制軍赴安陸勘閱提工將次返旆已詳前報上月三十八日午刻江夏縣諸肖鞠大令接到前站電報知憲旌已行次蔡甸本日下午卽可抵省隨赴各衙門禀知省中自司道以下咸出城至皇華館恭迓至鐘鳴五下遥見靑烟一縷小輪船破浪而來知憲舟戾止兩岸防營聲砲致敬纍纍若貫珠臣憲舟泊岸各官爭先晉謁脚靴手版忙碌異常制軍因跋涉長途頗爲辛苦急思返署小憇因傳諭一概免見旋排齊全付執事登岸入城各官亦紛紛告退時則六街三市燈火通明矣 
[文星蒞杭]  
　　新任浙江學政陳大宗師學棻陛辭出都於上月二十六日舟抵禾郡接差委員發電至杭憲舟准於二十八日辰刻抵埠仁錢兩縣卽命辦差人等在下馬頭打掃淸潔懸掛燈綵井在武林門越城預備恭請聖安先日一府兩縣及三學教官均雇舟前往迎接二十八日憲舟抵埠後由本衙門執事人等恭迎入城至武林門前省中各大憲俱鵠立伺候宗師隨卽降輿各官恭請聖安畢然後與宗師相見延至官廳略叙寒喧卽升輿排導入城暫在八簱會館駐紥旋卽發下紅諭擇於二十九日辰刻接篆是日傍晚前學政徐季和宗師派杭州府教授翁廣文將印信文卷移交前去陳宗師收受後於次日辰初恭設香案望闕謝恩隨卽拜印升堂各屬員及書吏人等排班叩賀各大憲及紳士亦均前往賀喜冠蓋紛紜絡繹不絶宗師於午後排導出轅親赴各處答拜禮也 
[犯官解省]  
　　金陵采訪友人云十一月二十五日某輪船行抵下關時有新兵營勇一哨及江南糧道署差役上江兩縣壯丁皂快齊集躉船之上無何有一人年將强仕由船登岸頭戴紅呢風帽身穿火狐皮袍猞猁猻馬褂一晶頂花翎者掖其左臂一藍頂花翎者掖其右臂並有身穿湖廣右哨號褂之勇丁及狀似差役者數十人尾隨於後其人手足皆施以桎梏岸上先有雙輪馬車一輛昌頂藍頂者卽扶其人入車二人在左右夾得旋叱　人展　而去同於躉昭及隨以登岸之勇皆環繞單之　　疾馳入儀鳳門迤邐至兩江總督轅門外下車擁入官廳昌頂藍頂者卽以其人交營勇公盖看守旋入内謁見劉峴帥未幾出署傳呼肩輿將其人　送江寗府署昌頂者乘輿藍頂者策馬仍率同營勇等人押解詢之官廳看役品其人係已革湖北某衛官馮其姓國棟其名晶頂者係候補縣藍大令汝濟前奉峴帥委令提犯者藍頂者係湖廣營右哨千總詹千戎兆榮奉湖廣總督張香帥委解之弁也 
[鄉民守望]  
　　廣州采訪友人云花縣土匪蠢蠢欲動自安勇至炭步駐紥後若輩卽四散奔逃兹復有湯環者揭竿而起聚集匪黨四五百人於十一月中旬擁至從化縣距城十里處干戈高揭旗幟遠揚地方官震攝其威不敢過問若輩遂分往各鄉大户肆意打單聲言至期如不送銀定當玉石無分勿貽後悔云云是處有一公局局中人聞警卽傳各鄉紳集議僉謂各鄉富户切勿送銀卽集團丁互相守望倘被傷損由局出資醫之斃之公局籌欵撫卹章程已就務必遵行若輩聞之卽知難而退雖附近各集罷市數日而目下已安謐如常匪當早遠颺無蹟矣 
[藥局飛災]  
　　廣州采訪友人云十一月二十四日兩下鐘時城西增步製造局火藥廠忽兆焚如一時烟燄迷天巨聲疉震廠内工人二十餘輩同化刦灰并殃及右鄰某姓家其時某姓方重造住房水木匠數十人屋宇全行傾倒壓斃數人傷二十餘人翌日搜出遺骸多肢體不全血肉狼籍者是亦一浩刦也 
[白門火警]  
　　金陵采訪友人云十一月晦日淸晨九點鐘時省垣東關頭某姓家晨炊不愼遺火薪中一霎時烈烈轟轟不可嚮邇幸各水會聞警紛紛舁水龍至盡力噴薄寒泉萬道倒瀉銀河祝融氏遂掩旗息鼓而退是役也計燬去瓦屋三椽幸未傷殘人口 
[蘇垣火警]  
　　本月初二日上燈後蘇州胥門内湯巷附近某姓家因作晚炊不愼遺火積薪遂遭回祿霎時間烈燄狂飛不可嚮邇當經鄰右人等四出鳴金分投報警各叚水龍聞警馳到吸水灌　得卽熄滅祗焚去某姓後屋二椽餘皆無恙亦云幸矣 
[火災續述]  
　　皖省南門外狗兒山居民於上月二十八日上午失愼已誌前報兹悉被災者共二十八户其中回教人居多顚沛情形不堪入目經縣專發給蘆薦暫爲遮蔽藉免露宿風飱至起火之由係某姓煮膳時遺火於薪草屋茅簷登時烘烈並焚去蘆薪兩大堆其附近各瓦房幸水龍竭力保護得以無恙者則亦難免爲池魚之殃及際此隆冬物燥居家者宜如何愼益加愼耶 
[刼財縱火]  
　　客有自吳江至姑胥臺畔者語諸本館訪事友云上月某日吳江縣屬某鄉金姓家於三更後突來盜匪多人明火執仗用巨石撞開大門肆行刼揀事主急登屋頂鳴鑼告警盜匪怒將金銀羅括一空縱火而去當經衆鄉民齊集灌救無如封姨助虐祝融氏大肆猖狂竟將金姓房屋　進悉數付之一炬事後檢點所失除房屋不計外約值六七千金急繕失單赴吳江縣署報案方大令准詞立卽下鄉履勘屬實飭捕赶緊嚴緝不知能弋獲否 
[信船被盜]  
　　本月初一日黄昏時蘇州各信局將所收各處信件打成二包飭脚划船載至上海三鼓時駛至婁門外外跨塘河中突來强徒多人將信船欄住一躍登舟肆行搜掠詎舟中别無長物僅將空信二包刦奪而去舟子亦未受傷尚稱幸事 
[鄞縣縣試正案]  
　　甯波采訪友人云鄞縣縣試文畢已畢十一月十九日頒發正案今將前列五十名照錄於下陳時夏陳祖光李欽鄭錫璇林紹梓謝行溎江寍永陳受　馮墀颺張尚絅金葆光　之驥李毓英俞汝襄李芳年何士琨屠毓珪胡繹美陳逹焯孫家楣董世潤邵崇奭鄭傳芝洪壽椿徐正坫朱之照何錫冕袁邦彦毛維祥鍾灝備宜茵戴彦李文銓張愷董曾祥李章會土鎰周以鉞鄭傳　孫錫祚董士奇江義耕徐掄鈺周二南陳明漢王德標黄璜項士鎭盧肇墉郁桂芳 
[茸城試事三誌]  
　　松江訪事人云十一月三十日　婁兩縣三覆有文童沈澧姗姗來遲門已封閉沈係書香望族爲文恪公後裔兩兄 
 
 

Page 3

 
 
皆食餼華庠頗有文譽商之學中人於放頭牌時送入試院趙大令愛才心摯准與諸童一體應試惟因爲時過晚文壇各健將皆已唱凱出塲大令乃挈之回衙令京花廳上移檠於几安心作文翌日挂牌酌覆姓氏仍得高列說者咸謂大令有以玉成之也是日題目華亭子曰歲寒兩章婁縣爲指之不若人也至指不若人酌覆牌華亭取二十四名婁縣取十六名特備筵席令於初二淸晨入署面試題目華亭進我往句其中非爾力句均作一講婁縣惟民所止至綿蠻作一講及中渡酌覆各畢名次照錄於後　華亭　姜世豪　胡毓臺　耿善勛　沈傑　楊煦春　施開文　張騏　廖宇燮　蔣光祖　顧鍾岱　瞿秉常　宋景純　沈澧　宋樹屏　沈賢瀛　吳驤　顧道輝　沈廷樑　潘熙純　沈志同　顧際唐　沈元超　顧永徵　朱鴻杰　婁縣　陸祥雯　沈平康　沈家振　張樹勳　丁繼庠　張忠淸　朱俊　張作邦　章本衡　沈葆章　褚昌傑　陳世鳳　張永沅　程雲鵬　程震　陳葆藩 
[營勇爲盜]  
　　蘇州訪事人函云松江府屬靑浦縣境出有盜案二起一係土船被刦一係夜航被盜縣主汪南陔大令比捕嚴緝當於上月中浣在某處拘獲盜犯四名旋又經某營勇緝獲匪徒甲乙二人解經大令研訊六盜皆直認不諱惟稱此二案係現在飛划營充當某號快長之王利才爲首某等不過夥從求提質訊大令得供飭卽釘鐐監禁並飭書吏備文至蘇移提王利才歸案訊辦 
[昭文命案]  
　　昭文縣轄境東鄉地方有地名沈家墅距常熟城三十餘里一小市廛也上月十五日出有一命案報經昭文縣主李大令詣騐當將帮兇某乙拘帶回署訊供收押正兇某甲已於肇事後連夜遁逃不知去向大令爰卽飭差四處嚴緝有知其事者云正兇某丙與死者某丙均係農家子是日同至某鎭沽飲各有醉意迨回至本處某小茶肆中作牧猪奴戲不知如何啓釁各揮老拳甲氣力甚大非甲之敵當被毆倒於地拳如雨點某乙見之又助紂爲虐不料一失手間甲將丙立時毆斃見已釀成巨禍卽乘間逸去是以僅將帮兇之某乙獲案也 
[臺基訊實]  
　　上海莫租界開設臺基之趙顧氏陳王氏二犯婦經藩憲聶方伯訪悉提省飭蘇州府發審局迭次研訊一切情形均紀前報兹悉陳王氏現在長洲縣官媒處因患疾病是以連日未提讞鞫趙顧氏則於上月二十九日午後復經發審局委員莫雨香司馬覆訊氏供仍如前游移不實司馬再三開導始供認開設臺基已有二年惟從未引誘良家子女求恩寛宥司馬飭卽當堂畫供仍發原處管押候詳請上憲擬辦 
[擬辦折色]  
　　冬漕爲天庾正供浙省舉辦海運向例於十一月初關　藩糧二憲將大小各員委定以便辦理一切本年三局總辦雖已下委而差遣各員尚未揭曉據官塲傳述知中丞廖榖帥因膠灣不靖擬辦　　　銀入都故命儲憲暫行緩委如膠事早平再行辦理 
[浙省官塲紀事]  
　　杭州采訪友人云前辦杭省下城二叚保甲委員魏二尹觀瀾今春奉委署理樂淸縣丞缺到任未及三月卽行交缷例得補委現由藩司委署紹興府照磨以酬其勞○處州府厘捐總局差委候補將劉太守宗標接辦濮院厘局差委卽用縣汪大令淸麒辦理曹娥厘局委候補縣江大令錫齡辦理海昌總局委候補府朱太守啓鳳接辦温州總局委戴太守啓文接辦○杭州錢塘縣境地處江濱沙地漲灘居民互相爭奪紛紛呈報升科大憲飭委仁和場沈鹺尹會同錢塘縣吳明府赴鄉查勘○徽州鹽局會辦由世振之都轉委潘太守恩榮接辦○杭州府昌化縣李芝仙大令蟠根於八月間在任病故業由藩憲惲方伯札委候補縣劉人令椿祺署理兹悉此缺已奉藩憲詳院以現署餘姚縣張大令縉雲請補至縉雲縣謝大令焯瑩調補平陽縣缺已奉部覆核准其遺缺現由藩憲擬以候補縣范大令傳廣請補 
[禾郡官塲紀事]  
　　嘉興采訪友人云十一月二十六日之晚嘉興府宗太守率同嘉興秀水兩縣主乘舟往迎新任浙江提督學政陳大宗師屬下文武大小各員以及嘉興協勇丁嘉防親兵咸排隊出北門往蘇州塘站隊河中所泊楚湘水師砲艇亦一律預備恭迎淸晨遠望憲舟黄旗飄颺各官舟急趨前技遞手版各勇及各砲艇燃槍聲砲響若連珠憲舟並不停留逕向麗橋河望杭州塘而去各官折赴杭州塘恭送如儀○十一月二十七日秀水縣金邑尊迎送學憲後因有要公遂禀明宗太守遄赴杭州大約日内卽反署也 
[海運局示]  
　　總辦江蘇海運滬局爲示諭各州廳縣解米丁書人等知悉照得現辦海運糧米赴通徑交米色務須乾潔押解來局交兌尤應加意照料嚴密防範勿任船户沿途偷漏攙水舞弊爾等管解漕白糧一經抵滬先將文批米樣投送本局並將駁船花名實裝米數開摺呈送聽候委員逐一查騐如果米色實係乾潔純凈並無潮嫩攙雜立卽派船兌收倘敢扶同駁船沿途舞弊定將押解丁胥船户人等從嚴懲辦枷示河干馰船照章鋸截决不寛貸其各凛遵毋違特示又示云海運漕白糧米例應乾圓潔凈如或潮雜不純立卽駁回究懲前有玩法船户串同解米丁胥沿途偷攙使水以致米色變蒸當經分别枷責將船鋸截示儆現屆駁運新漕合再重申禁令倘敢復萌故智照章治以嚴刑切勿輕身嘗試各宜守法遵行 
[公堂停訊]  
　　昨日相傳係耶穌復生之期庽滬西商均皆停辦公事故公堂亦因之停訊一日 
[政躬違和]  
　　近日英界讞員張直刺因公務繁冗政躬稍有不豫擬向上游請假數日藉資調攝詎未蒙允准不獲已請將早堂改於午後二點鐘會審未識能變通辦理否 
[水急覆舟]  
　　昨日有駁船滿載舊絮數百擔行至楊樹浦水如箭發舟子力不能支以致覆主浦心貨卽隨波而去幸舟子素諳水性得以彼岸誕登然亦險矣 
[爭充董事]  
　　水師哨弁杜長發卽杜壽山前曾謀充淮揚通海公所司事及該公所停辦後杜卽央同鄉諸人公保爲淮揚董事嗣因杜所爲不合同鄉公議欲另行選人經理邇有職員劉子奇蔣承恩等投縣具禀略謂前奉選舉公正之人現在仍邀始創之原董茅碩卿來滬經理昨奉本縣黄大令批示云杜壽山不洽輿情現據公議仍邀茅碩卿來滬接辦旣係出自衆願聽候給諭可也詎杜見批之後又唆使收捐之吳某等羅列多名具禀到縣保杜接辦未識大令將如何批示也 
[求請提訊]  
　　寡婦邱王氏同抱呈王升於前日投道轅上控訴稱今年五十五歲原籍福建閩縣人現居治下英租界長慶里丈夫在日曾開靛靑行病故後行務由兒子冠羣經理但兒子專心攻讀曾食禀餼貿易情形未能熟悉今春二月間有孫偉生者時偕兒子出外閒游小婦人以孫現在宋仲蘧所開愼和永金店爲夥諒無妨礙詎孫心存叵測糾合兒子合做空盤賣買兒子年幼無知致被騙去規銀一千零七十五兩迨小婦人知覺卽向追究一味支吾至八月間孫等自仗與法捕房熟悉將氏子拉入捕房管押嗣由捕房解送公堂訊供交保出外及至上月杪宋仲蘧又使孫偉生紏合無賴多人守諸中途復將氏子扭押捕房小婦人因此情急來轅控告叩求恩准親提研訊或求札飭鄭委員將此案移縣訊斷云云差役將前情禀報後奉道憲蔡觀察諭著卽具詞呈案聽候核奪并命氏在轅伺候毋得遠離 
[欲追舊物]  
　　芮嗚岐在法租界八仙橋開設大有烟紙店當光緖六年先在城内唐家弄口開張福昌烟紙店嗣因開設大有不能兼顧遂將福昌轉租與紹興人魏開耀接開未及兩月魏因虧欠房租潛行逃逸房主咨照鳴岐前來檢點缺少物件約值洋銀十餘元迄今已逾一十八載前日芮忽在法大馬路與魏邂逅相逢軋至天成昌烟館評理唇槍舌劍大逞詞鋒後不知如荷了結 
[嚴限繳價]  
　　姜子能在縣具控伊姪姜桐華吞没田價洋元等情迭經訊供斷令桐華限繳洋銀六十元詎姜桐華奉訊後一味挺押分 
 
 

Page 4

 
 
文不繳原告屢次投催前晚經帮審委員蔣刺史升坐提比姜桐華供稱所賣田價迭向原中祝桂香追討反被子能暗中阻擋現求寛限措繳刺史得供以姜桐華一再抗違判責二百板著限五天措交如延嚴比 
[帳據未符]  
　　南市大東門外已閉止豐米行主邵文明在縣控稱榮泰廣東字號執事張謙仁虧欠往來貨銀三千二百數十兩等情當由帮審委員蔣刺史提訊之下張反供稱被正豐虧欠找銀三百廿餘兩刺史以供詞各執著將帳簿呈案再訊前晚刺史又升坐覆訊兩造投案各訴前情並各將帳簿呈騐刺史逐一察看見邵文明所呈之帳尚無錯悞惟張謙仁各帳内所載前後不符顯見僞造無疑正欲詰問忽有張子環投案自稱是謙仁之弟此項帳目係號中司帳楊某經手現在楊已回寗波原籍須楊到案方可理明刺史得供判將謙仁收押著子環出外於六日内邀楊到案再訊 
[理處不明]  
　　俞蘭生金三仔等因貼票虧欠巨欵拘禁法界捕房昨日捕頭命帶至寫字房訊問據供此欵係代王夔臣等諸人借出求提王等到案究追捕頭飭探將俞金二人帶出開明各户欠欵按圖索驥時適王夔臣高坐包車飛駛而過當被拘住並傳到各欠户至新協成烟館核帳淸理嗣因理處不明一并送入捕房押候解堂訊究 
[暫押候奪]  
　　張陸氏趙李氏二婦人因細故在途口角經一百三十七號華捕拘入捕房轉送英公廨值日差據情禀知張直刺著暫交官媒押候訊奪 
[幼孩迷路]  
　　男孩李瑞生係蘇州吳縣人彳亍於途無處依栖由二百五十二號華捕拘入捕房捕頭飭送英公廨請爲安插直刺著留候核奪 
[拐賣宜懲]  
　　有賣花阿大者屢次犯案經英界公堂遞回原籍兹又潜來滬上匿跡法租界依然怙惡不悛前日誘拐菜市街高阿二之子年僅九齡鬻於城内費瑞生家在老門門外勝春園茶館情抆字之某甲書立賣契事爲高阿二知悉訴知包探當塲拘獲送入法界捕房捕頭訊明情節將九齡之孩交高阿二領回賣花阿人　候解送公堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林瑞雪]  
　　浙省自十一月中旬以來雖屢見雪花飄舞而移時卽息木能慰老農之奢望佐詞客之淸吟至三十日天氣嚴寒彤雲密布午後六出之花從空而降至晚猶綿綿不絶雖柳絮隨風着地卽滅然盤旋空際有若搓棉想明歲榖麥之豐定可操劵卜之也 
[風折旗杆]  
　　安徽訪事友來函云省城臬轅旗杆久歴風霜木已枯朽上月十九夜飛廉肆虐龍吟虎嘯勢極披猖西轅旗杆竟被吹折翌日縣尊袁大令卽購木料飭匠修竪示及數日工程告竣今已植立轅門煥然一新矣 
[鑿石通江]  
　　宜昌采訪友人云去歲四川巫山縣境濱江山石忽然崩倒以致商䑸買舶不能行駛自如現經各客號捐集錢文雇匠若干名將有礙舟行之石鑿去聞之長年三老云明年春水漲時各船可由石面行過雖船底或稍有傷損然可免失事之虞矣 
[栢臺批示]  
　　廣州采訪友人云城西寳華市押店前被坊人所毁以致兩相涉訟禀經督撫兩憲批回南海縣集訊某日坊人高慶祺復向臬轅禀訴臬司批示云前據曾鴻恩等來轅具呈并控奉督撫憲批行經飭縣集訊究辦陸紹藻等如果并無糾匪毁槍傷人情事儘可挺身赴質該職何必代爲剖辨甚以經勘騐院司批訊之案率請斥銷殊屬不合仰廣州府卽飭南海縣查照前批速拘集訊明確分别革究詳辦黏抄並發 
[刑人于市]  
　　杭州采訪友人云十一月二十三日省垣又有决囚之事臬司丁潛生廉訪札委仁和縣蕭藴齋明府監斬所犯者係海寗州境盜刦事主黄姓案内首犯施善桂卽旺桂年約三十左右面黑而麻身軀矮胖明府奉札後會同張都戎將犯提出騐明箕斗年貌叱令差役兵丁如法綑綁押赴淸波門外法塲營兵四面站圍施放洋槍白刃一揮一個脆頭顱已滾赴塵埃之内遂發回犯事地方懸示 
[疑竊自盡]  
　　杭州采訪友人云吳某者居小井巷某夜其妻將金耳環一副安置鏡奩中次晨起視則已不翼而飛因家内並無外人往來疑爲僕婦某工所竊嚴加窮詰堅不承認吳遂喚原薦之某甲前來將衣物逐一搜尋毫無蹤跡僕婦以誣爲竊物心實不甘遂與主母忿爭令其向之賠禮主母責令至元郎廟設誓僕婦云我旣不行竊何必設誓吳云汝不肯去卽是虚心滋閙多時僕婦直奔至廚房私服鹽滷幸吳知覺赶卽施救得免殞命僕婦尚未氣平必欲主人負荆并出洋銀解穢吳計窮力盡乃命薦頭贈以洋銀兩元婦乃怏怏而去 
[粥廠開杓]  
　　揚州橷城瓊花觀舊城白塔寺兩粥廠向於冬至日開放本年以薪米各項昻貴貧民謀食維艱又加以天時驟冷點水成冰無衣無褐之流瑟縮街頭尤覺可憫是以本城官紳公議今歲較上屆提前數日擇吉十一月廿三日開杓是日淸晨府憲沈太尊江甘兩縣朱程二大令曁本郡紳董等均到廠照料比至由廠中執事迓入官廳並各進粥糜一盂至晌午始陸續而散聞此次粥米皆乾圓潔白煮成亦厚薄相宜昔時積弊一掃而空故就食各民無不笑逐顔開歡聲雷動云 
[觀劇肇釁]  
　　杭州池塘巷興福廟於上月二十七日酬神演劇有箔坊寗人與本地人某甲爭坐遂致用武將甲打傷甲不甘休邀集多人將往復仇經某董事出塲調處命其服禮始罷 
[栅夫受責]  
　　浙省舉辦冬防後各大憲嚴飭文武各員弁認眞查察并諭各設更栅夫役如有懈怠等情立卽重實保甲提調及總巡桂别駕因有會哨之事巡夜較早經過石牌樓地方見栅門虚掩夫役王阿二熟睡栅房未及上鎖立命差役將其拖出笞實百板阿二再三叩求始免革役别駕復從下板兒巷經過見義門巷栅亦未關閉隨將該栅夫從重懲貴以儆效尤想如此認眞宵小當無從匿跡矣 
[礙難回贖]  
　　日前凌子山偕中証凌子仁地保王泉忠投上海縣控稱家住西鄉以耕種度日祖父在時將良田三畝數分抵押與嚴賢賢之祖計洋八十元由凌子仁之祖爲中現在原中及受主先後病故小的需用此田因備齊本利邀同子仁及地保前住取贖不意嚴賢賢恃蠻硬霸將洋取去不還因此情急其控求請提究黄大令准詞飭將被告提案前晚倩帮審委員蔣刺史升坐花廳研訊凌子山伸訴前情凌子仁及地保王泉忠同供伊等抵押此田爲時已久小的實不知其詳細此次子山往贖確邀小的同去其洋八十餘元亦由小的親手付與嚴賢賢嚴松林弟兄收去嚴氏弟兄不肯將田放贖亦係實情求鑒嚴賢賢供亦本邑人祖父在日於嘉慶年間承買凌姓之田當時早經賣絶且田産回贖定例以三十年爲限今事隔百餘年卽當時未絶亦難收贖此次凌子山與凌子仁王泉忠串通圖詐小的並未取其洋元實被誣控今將契據呈閱子山又稱此契乃賢賢揑造刺史察得契據破舊不堪似非贋鼎且嚴賢賢旣未允贖凌子山亦焉肯付洋其中誣控訛詐已可概見本當深究如念鄉愚無知從寛着具誣告切結其洋據稍已交子仁泉忠之手著自向子仁等索還凌子仁十泉忠各俱改過切結呈案備查嚴賢賢亦有不合申斥喝退此案遂結 
[上海巡局瑣案]  
　　江北流氓陸旺慶流落滬江素行無賴前晚挈同朱福卿等人至南市外倉橋北首裕興酒肆團坐沽飲酒保不知因何開罪致被將肆中酒器擊毁一空紛擾間門首周起樓所設之牛肉攤忽失去水烟袋一枝牛肉亦毁大不少肆主陳　高怒甚奔投二十三七鋪巡防局控陳局員姚殿卿二尹立飭地甲勇丁將陸朱拘獲升座研訊陳訴稱陸等在小的肆中聚飲共需酒錢三百九十七文非但分文不給反大肆咆哮周亦投案請追被毁各物陸供稱小的向充篙工並非無賴所毁各物願卽賠錢朱供稱小的與陸係同鄉然並不隨聲附和二尹叱令局勇取竹梢將陸鞭背五百下朱笞臀一百板責償酒資及牛肉水烟袋共洋二元五角着具呈改過切結然後交的實人保釋諭以嗣後如再滋擾定日處治○閔行舟子方阿象誘姦施張氏之寡媳莊氏由氏弟莊正元控諸十六鋪巡防中局局員潘仲泉二尹研訊之餘判令將方笞責此已紀諸報章者也前日方之舅父某甲持沈鳳韶名中赴局求保午刻二尹提方覆訊方叩頭如搗蒜供稱小的以後不敢再犯矣佚求姑宥一遭二尹謂爾不法已極本應送縣荷枷今姑格外從寛鎖錮一日然尚不足蔽厥辜遂叱令掌煩四十下交甲保釋 
[美界捕房紀事]  
　　浙江湖州府屬某邑人邵連生向在虹口復記木作做工昨日忽起歹心竊取作中鐵練鐵扒携至某冷攤求售適爲韋包探所見拘入捕房捕頭令押候解送英界公堂禀請讞員張賡三直剩訊辦○陳和尚王阿三鄒關裕劉阿金李和淸張阿二張金福皆在公和祥碼頭當小工前日互相串合竊取碼頭上所儲舊鐵若干售與虹口某冶坊主朱某郎混名蠟燭小開者得洋銀若干圓俵分使用昨爲富王任程各包探查悉一併拘入捕房捕頭令押候解送公堂禀請訊辦○昨日浙江寍波府屬某　人王祥生至虹口某繅絲廠内竊得絲頭若干斤携之而出售與冷攤主徐福桂事爲富任二包探查知拘入捕房捕頭令押候解送公堂禀請訊辦 
 
 

Page 10

 
 
   
 
