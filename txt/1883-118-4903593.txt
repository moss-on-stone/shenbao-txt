# 1883 - 118 - 4903593

 

Page 1

 
 
[本館告白]  
　　本館現擬將光緒八年正月朔起至年底止所有京報上　諭旨按日彚錄成福以便衆官紳恭謹惟此言排印無多欲購者祈速來本館帳房預定爲盼 
　　申報館主人啓 
[論自來水工程]  
　　上海城中擬造自來水聞已議有成說不日卽當舉辦倘能創造得法則從此城內居民皆得飲和食德其功德誠非淺鮮而且免得乘潮挑水以致地滑如油行人遭跌此後入城者皆不復歌泥滑滑矣適有友人問於余曰君前者曾著論說言城外合來水可接入城內今城內果欲用自來水而顧不由城外接人乃另行創辦此何故哉余曰城外之事西人爲政城內之事華官爲政如城內欲用自來水而必商之西人接管入城遍爲挹注則疑不城內居民之食水亦且仰給於西人故有所不願也况近來中國競尚西法製作繁興西人之所能爲者華人亦罔不能之然則以華人而創製自來水當亦並無所難又何必務需乎西人耶友曰子知其一未知其二也城外租界自來水創之經年美界英界法界掘地明管鑿地爲池又在鐵馬路大橋左側建立高臺爲蓄水之地所有鐵管曲折周布長短巨細無乎不備道旁出水之處直立鐵管以便注水欲水者皆可就此挹注且可以爲救火之用在創造之人心力交盡經管况瘁姑置勿論卽其經費資本問之西人云已需銀七十萬兩其蓄水之器需本銀之半沿路鐵管又需本銀之半始得蕆事大約再閱六七禮拜可以一律告竣行用於租界中故近日已登告白凡有房東欲將水管接入屋內者當與該公司商辦并招人分段包去願出　若干則寫信知照該公司經理人以便核奪大都亦如拍賣之例價多者得以包之雖未識目下有人投信承包與否而其用勢必愈推愈廣此其將來獲利固有可以預卜者矣若城內之情形則與租界不同大商巨賈皆在城外恐集貲也不易卽易矣而事屬創如恐阻撓者定不乏人卽曰事憑獨斷可以成功然城內地方雖不若城外廣袤究亦不甚柑遠城外僅就貯水臺　論所費己屬不貲城內事同一律决不能省則是爲此區區食水而費此巨欵其亦同以合算乎今若用子前說從城外已成之公司接應入城不必從城墻下穴地通管但作一大鐵他而以城外之水灌注入城然後再從鐵池分注各食戶其事較爲簡便貯水之臺瀝水之沙均可不用則其費不及城外之半又可以計日而成不必曠日持久其簡便爲何如哉倘以爲恐受制於西人則不妨明定章程妥爲籌議必求其有利無弊而後已若此則亦屬兩不相妨而彼此有益又何故而必欲拘執成見自行創造以致勞民傷財也乎吾聞此事西人曾與華人商之願爲効力而華人數不相下殊不可解夫以省費之故而廢大功固爲華人所不取若費則司省而功仍不廢此則何憚而不爲獨於此事而不惜重費也乎夫華人製造近來固屬漸精然製造自來水則華人實爲創舉觀於現在華人所製之船砲等件尚有未能駕越西人之處則自來水之制度或恐未能盡悉底藴若仍用洋匠爲之營造仍用西人爲人督理則亦與仰給於西人何異故吾於城內之創辦自來水則欣欣焉深望其事之必成而於舍西人已成之舉而別自創造自來水則又不禁爲之躊躇志而不得其折衷如子所言豈華人之欲用自來水必不可以商之於西人也與余曰余之所言者理也予之所言者勢也余初意以爲城外旣有自來水之創則租界居民皆得飲淸潔之水從此可以一湔從前污濁之舊而城內諸人則仍乘潮挑水用礬瀝淸仍不免於潭濁之苦是則實爲向隅故爲前論以冀淸德之均沾不以內外而有異今城內之人果見而生羡亦欲同領淸趣而遂奮然自試不欲就西人已成之局而分其餘瀝直欲創中國未有之奇此其志誠不可以厚非也華人製造諸事近復漸有可觀安知其創辦此事必不能越西人而上之以今視昔其間要亦有辨正不得泥華人之必無成功也雖然子言事半而功倍要亦不爲無據就事論事創始之艱難不夢第徹之利便亦未始非理勢自然之道憤謂兩仔其股月乎友既退爰筆之於簡 
[本館自己接到電音]  
　　○本舘於昨日接到在津友人專發電音到本館內有三月初六日上　諭一道敬謹譯登○三月初六日奉　旨遺徐桐爲正考官瑞聨張之萬貴恒爲副考官欽此同日奉　旨這同考官着周雲章錢桂森惲彥彬尹琳基崔國因曾培祺陸潤庠黃卓元何崇光陳履亨陸寶忠支彬榮許澤新張仲炘李肇錫李邦楨章耀廷胡泰福去欽此 
[電報彚錄]  
　　○香港西字報載有倫敦本月初一日發來電報言英國某大員擬禁買賣諦乃麥炸藥又言因近來匪徒屢用此種炸藥炸壞官署各犯中用過者巳属不少又言宮殿內亦有人用此炸藥故近日增添守兵也 
[美廷遺使]  
　　○前日三菱公司輪船帶來美國新聞紙言美廷特簡全權大臣富忒爲高麗公使其宮職較歐州各公使爲大字林西字報載之並綴以數言謂美國此舉是以高麗爲自主之國想此舉日人聞之必以爲喜蓋日人本欲與中國一同保護高麗今得美公使至高則此事諒易爲力也 
[東報彚錄]  
　　○大坂新報云近來市面衰敗之象到處皆然就大坂府下四區而言於二十七日間倒帳者不下二十餘家世景之壞深爲憂也○冲繩縣之那羈港新設海底電線經大島以達鹿兒島於四月間可期竣工聞於五月初一日可通信息云○花房公使爲駐俄至權大臣已於十七日率同赤羽叅贊前赴俄國矣○豐前小倉長浜地方之庄次德四郎家內於西三月二十七日二點鐘失火時值北風凛烈延燒東北隣一百二十餘家天亮六點鐘方　撲滅○西三月廿三日東京日日新聞云新瀉縣屬之高田地方有關涉自由黨事件兹於十九日夜十二點鐘時高田警察署發電報至新瀉縣時副縣令木梨民暨井上警部長同赴縣令宅內密議片刻卽合警部官丹羽濟五郎並委員柴田克已兩氏至卽席拜柴田爲警部官領巡查三十名於二十日黎明乘火船向高田進發旋由三條長岡兩警察署各派警部官數名率同巡查前赴高田會辦又新發田地方警察署派來巡查數十名趕到新瀉縣聽候差遣其時只聞高田事變其確情尚未詳悉是日接據高田電報言昨凡有自由黨人悉皆捕獲幽于倉庫之內又得飛報云自由黨訂約於本月初十日往越中高岡地方開北陸七州懇親會宴是以越後頭城郡各地方之自中黨人赴會內有一名不審何故被高田巡查绑綑嚴行訊問就其懷中搜出盟約書上署名　夥實有不可思議之事該署長飛發暗號電報至本縣總 
 
 

Page 2

 
 
署并上處在彼時案關重大事屬未實覆令尚須確查所以數日之間寂然未聞及至昨夜再由該署長發一長電信詳陳一切情形由是速赴縣令宅內密議電報往復數次後由高田警察署密遣捕先拿自由黨員八木聚祉氏及縣會議員並自由黨人數十名逮繫尚有未經拿獲者云○西三月廿六日東京日日新聞云美廷飭令駐紥日本公使就其屬下各港領事或隨員內酌派一員前赴朝鮮是以現由美國公使派定駐神戶領事師太魯民前赴朝鮮大約此行爲關涉通商條約之事也○大坂府諭所屬各郡長謂近來貧民子弟每多託中國人養育常揑種種名目禀請出口前去中國嗣後如有此種情事禀求前來卽着地方警察衙門查辦○前聞朝鮮元　津民情蠢動兹悉實係元山地方有釋王寺和尚和郁基化兩名彼此因小事爭論和郁遂憑空造言控基化于辦察署基化被逮後迭經研問始悟被人陷害直供別無犯法之事於是安邊府官與辦察官細查基化素來行爲亦無不法顯見被和郁挾嫌所誣故卽收和郁入禁治以誣告之罪至前稱朝鮮民有作亂情事實訛以傅訛也 
[蘭陵盜案]  
　　○常州中城天寍寺左有玄妙觀焉向係道流住持兵燹後棟宇傾頹幾淪茂草方丈某刻意募化積銖累寸者有年至於今始集躉欵約計二千金左右謀所以修葺之而尚未動工突於前月二十二夜有游勇模樣者十餘人挾利刃人觀將衆道捆縛以刃擬頸而逼脅之計所失無多而某道已爲盜斫傷偪近要害血溢不止始乎嘯而去次早投官報案并將受傷道士抬騐雖經官飭捕跴緝傳聞以其架詞報案恐有指竊爲盜情事嚴斥攺詞補報該道以傷者已瀕於危執定决非竊賊未免當堂頂撞官爲之益怒其實被竊拒捕事主受傷亦案牘中所常有者特末知當晚情形若何耳 
[公舘命案]  
　　○蘇胥門內來遠橋某公館于本月初六日有業人不知緣何驟死一時諸鄰畢集思欲人內窺探該公舘主人立刻持片請吳縣前來詣騐仍不准閒人放入一名下午陳邑尊騐屍畢卽用堂棺裝殮釘封發壇省中並無該僕親丁故屍親無一至者外間傳聞不一孰非孰是未敢率臆登報也 
[强搶成親]  
　　○崔家碼頭茌天津城東二十里與灰堆相近盖一在河南一在河北相隔一衣帶水耳崔家碼頭有張氏女嫁與灰堆劉某爲妻結褵之後劉便遠出音信查然計已數載劉尚有父母不忍其媳之獨宿空房也勸令再醮以免辜負靑春女由是歸住母家挽媒擇壻新庄有孫某係田舍翁擬娶爲　室做此議成過門有日矣有焦大者尚未授室向以米麵爲生計與女母家望衡對宇視眈眈而欲逐逐非一日矣至此悉女將醮佳人已屬沙叱利義士難尋古押衙不覺其情之急而計之生也猝於將醮之前兩夜漏二下破門而入時女與母正入黑甜猝不及防焦挾女而走赤條條一絲不掛向例津人成親女立氍毺男拜天地謂之燒紙搶女入門後兩枝畫燭一炷淸香隨手燃着燒紙已畢卽入洞房女至此時已如網內之魚砧上之肉然猶不無撑拒花容綻破血跡模糊女有族長在泥沽聞之大抱不平趕向縣衙控告縣中卽籖票拘人女到索後涕泣漣如供訴確鑿焦不能賴只得直認官卽嚴刑懲責其父約束不嚴亦被株累然尚未結案也 
[少婦枉死]  
　　○卞庄子在天津城西八里有趙啓者卜宅而居生子兩人均已授室長子岳家不知誰氏而次子則結漓靑縣陸氏之女門戶相對年貌相當惟妯娌極不相能陸雖婦德無虧嫂必多方媒孽屢包風波於姑前讒間之又有一待年之小姑助紂爲虐陸遂跋前疐後被虐難堪平時不能飽食煖衣比全新正舉家醉飽而彼獨斯飢兩日給以高粱糰子兩枚茍延殘喘由是遂病猶以爲粧點也仍以白木棒從事姑坐其身上拳下如雨是時病骨支離兩助酸楚欲折不得己而向姑名憐謂病入膏肓復向堪此一息僅屬不過旦暮人耳請姑罷手姑懷如充耳未幾遂死鄉人素不更事至此手忙脚亂赴愬於陸陸係窮人初意不欲搆訟但女遭虐死又不能置之腦後男女共來三二十人擬作問罪之師詎趙欲先發制人自向縣中首告然是時地方早己禀報人命事大邑尊不得不命駕騐屍初命死者之父兄及其婿眼同檢騐有無傷痕禀候核辦其傷痕彰明較著者實有兩處一手上哎傷牙印宛然一腰際坐傷肋條幾斷乃其父兄不欲興訟約同其婿以雖有傷痕不關致命模糊禀覆邑尊不欲苛且了事又飭女媒騐屍騐出各傷手上等係劈柴悞破腰際則由其婿自承踢損遂報磕傷一處碰傷一處因病而死了結此案趙雖得免訟累而多年蓄積不免一空矣或謂趙本開押當舖以盤剝得至小康其貨悖而人也亦悖而出云 
[袁江官報]  
　　○江蘇督糧道王汝卿觀察於上月二十四日抵浦小駐數日卽北上矣○江蘇候補道湯小秋觀察亦於是日由金陵到浦旋卽進都引　見云○江西南贛鎭三軍門於二十六日南下進省謁見左相○襄辦河運運同銜直　州用候補知縣汪鵬翥帮辦河運運同銜直　州用候補知縣金元烺暨押運各員均於二十八日抵浦旋卽北上○海州分轉項書巢近聞又有更調之信接斯缺者爲徐星槎分轉徐分轉所辦董營蕩務則委田分轉恩厚接辦未知確否 
[典舖重開]  
　　○楊州東關門內大街有同益公典一所前燬於火今其典主某姓又發巨資先將房屋蓋造更典名曰匯源惟開張日期則尚未定也 
[雷擊毒蛇]  
　　○揚州友人來信言前月二十日天朗雲開碧空如洗迨黃昏時忽覺天地變色黑雲橫空急雨加注俄而大震一聲樹葉爲墮一轉瞬間風馳電掃仰視明星歷歷在目一如日間景色次晨有人自鄉人城言昨日徐凝門外袁家莊雷擊赤練蛇約長七八尺大如盌口有陸生者假館於袁姓家是日傍晚時雨大至憑窓而望見竹林下如紅帶一條倏上倏下生訝之急取眼鏡呼徒同觀則見大蝦蟆五六枚合鬥一紅蛇蝦蟆死亡過半僅剩二枚力不能支勢將爲蛇所吞矣忽聞大震一聲而蛇遂死少頃雨止携燈往視則蛇之半體已焦腹裂如部腹中有人髮一團再視二蝦蟆其一巳死其一尚動其軀如盛五升米之小斗云 
[金玉爾音]  
　　○京口南門外之觀音山每於二月十九日各鄉民皆紥龍燈絡繹至山藉以禳災祲鬥奇巧盖習俗使然也今年此日惟二區所紥之燈尤爲獨出冠時有蔣某者年輕而貌美易弁而　儼然好女子遂扮招君和番一　且舞且歌自晨迄夜喉中不能再作聲行至南門時已四鼓忽有某旂人攔阻之謂曰爾唱一曲我任爾去否則勿越鴻溝半步也蔣某婉詞以對而某旗人不允蜂踴而前扭蔣某入城中羣聚而毆之凌辱污穢不可言狀蔣某卽昏暈衆乃將爲首之某旗人及蔣某一併送都統衙門聞蔣某傷重命在呼吸其家祗有老母及妻襁褓中兒尚未彌月人無不憐之欲代鳴其不平幸都統明察撫慰衆人衆乃不敢草草從事此一事也以細故而或釁端可爲輕于用武者戒 
[妓女毒手]  
　　○楚有鄉人子某甲早授室去歲得一子家有老母甲就業漢口綢緞店以尋芳至蒙公祠與十娼交識流連忘返店主聞之今正將生意辭歇用便鈄衣物行李挑至娼家止宿現在床頭金盡妓將下逐客之令而甲猶不悟妓乃商之龜龜固屠夫　謂當暫緩驅逐先令彼嘗味外味遂用藥飲中雖未死而已瘖啞甲在昏沉之中尚招妓將皮馬褂取來亦不解其何意詎龜卽以皮馬褂裹刀乘勢按入甲之小腹立刻殞命知甲居於鄉命人往報其母來向妓曰此兒我三十歲守寡持養成人今其自欲尋死我怨誰哉然汝當爲殮埋我亦無異說也遂伴柩而去甲母賢矣哉然龜與妓之狠毒實蛇蝎不若矣 
 
 

Page 3

 
 
[歲試松江府屬生經古案]  
　　○蔡爾康上海　雷補同府學　張雲襄婁縣　杜炳鍔婁縣　葉景澐府學　耿葆淸華亭　汪錫增上海沈功章府學　董懋績奉賢趙世修上海　王賡颺府學　王保奭南匯　顧鍾泰華亭　陳秉祺府學　謝起鳳南匯 
[歲試松江上四學生正題]  
　　○府學　然則舜僞喜者與　華亭　然則文王不足法與　奉賢　然則聖人且有過與　婁縣　然則孔子之事也非事道與　經題　修利提防道蓬溝瀆　詩題　賦得問陸機當日宅　得今字五六 
[操兵畧誌]  
　　○本埠西商圑　兵訂期於昨日操演義記洋東何君理代爲兵頭香港總督派員閱操等情疉列前報兹悉昨日午後三點鐘時圑兵齊集於英工都局空場各隊排列整整齊齊何君喝令先行操演一番旋卽出隊計銅砲二尊砲兵十六名馬隊十六匹西樂二十名槍隊約一百四十餘名身穿紅衣頭戴白帽計分四隊斯時風大雨驟何君乘馬帶領各隊由大馬路出坭城入跑馬場操演各種陣法何君及各圑兵無不沐雨櫛風往觀者亦甚寥寥至五點鐘時始出跑馬場進坭城迤邐至大馬路何君復喝令演槍然後至英會審署前團兵中有住坭城外者卽令先歸餘兵亦逐叚分散惟砲馬二隊仍回至工部局空場始各分散云 
[奇戲述奇]  
　　○夏戲士之奇戲變化無窮新巧迭出旣已屢列於報矣禮拜五晚間復往觀之有以前所己見者雖復再增色澤別示新奇姑勿贅述其中有兩　最爲神妙不可以不誌一係臺上置一巨鎖令觀者兩人登臺騐視堅固無比遂曳其婦出令觀者執其手而鎖之再罩以巨罩卽令兩人坐守其處俄而臺頂一帳下垂將罩遮住一轉瞬間而其婦己立於觀者之側啓視其罩則止存空鎖而巳此奇在速也一係皮袋一隻翻覆示人空洞無物入手其中先摸出畫片五張繼模出玻璃匣約長尺餘高四五寸者七隻繼又摸出酒器遍置桌上兩臬皆滿又出鳥籠一數鳥飲啄其中又出家鳧一又出小孩二小孩臥具一予取于求大有取無禁而用不竭之意此奇在多也 
[毆傷就醫]  
　　○廣東人黃阿友年三十八歲向在輪船燒飯西人某欠其包飯洋無償前日黃向索反被毆傷經巡捕查見雇東洋車送至同仁醫館救治其行兇之人並不拘入捕房又寶山縣人張作元現年三十六歲在虹口小菜街施德豐魚行帮夥前日不知因何事被行主施兆員辱罵張與理論施更怒卽取石擲之適中其目頓時靑腫張欲出外鳴捕行主婦再四觀阻亦送同仁醫館議治云 
[另舉董事]  
　　○聞法工部局董事中現有辭職者必須另舉故於前日集衆會讓今已議定法商三人以法蘭西書信館彌羅行及現開饅頭店者而英商三人則美最時行東太古行及在美最時之大寫某洋人云 
[飯店狡獪]  
　　○小東門外復興飯店夥魏瑞堂携籃一只內有破碎盌片並破衣服一件投法公堂稱昨旬彼等三四人來店吃飯及將菜蔬搬設則多方爲難除吃過不合者不算外計共吃去飯錢六十文菜錢六十文會鈔時又稱身畔無錢將洋一元抵押看之乃係姛質向其掉換則反稱銅洋爲我等所掉以致爭執旋被打破盌盞將衣服扯碎爲此呈騐旋據法包探禀稱銅洋一元銀洋九元稱在其身畔搜下者翁太守試及解案之人據供姓徐名毛毛爲木匠生意有鄉人周祥在得會洋十元託我買壽板因之同往飯店吃兩小盌飯醃肉湯一椀二十四文鄉人又添餒四文約共計錢五十餘文因錢不敷故將洋暫抵彼則稱爲銅質然洋係收下之會項决無銅質因此爭論不意彼店共有八人將找拖出我與之掙札致碎檯上盌盞旋將我送入捕房周祥大乃係鄉人業已嚇走並無三人且失皮棉馬褂小帽等物翁太守得供之下詰問原告可有馬褂據魏稱並無馬褂小帽一頂現在地下卽頃間戴來者太守見原告飯店夥魏瑞堂似非可靠之人恐其揑謊隨判將洋元交徐毛毛領去且待尋到收會洋之人究其是否原洋應出之飯資着出外卽付錢六十文其馬褂飭法包探往起釁之處查明及該店究有幾人再爲核辦按近來租界飯店安分者固不乏人而逞兇訛詐者亦復不少論者謂與城河浜之舊貨店相似太守察言觀色卽知其不可靠誠哉其不可靠也 
[寄信催人]  
　　○太古德記倒帳一案巳將疉次訊理情由登報昨復集訊德記司帳人王悅卿遞呈細帳將各戶數月分晣開列翁太守閱畢謂王悅卿日前期着爾具禀何得玩延今日仍復如此王悅卿稱下期當再遞案旋據合茂店主黃少山亦遞呈帳簿一本稱王悅卿祇管付銀其貨係沈子樂收去現在核結德記實欠合茂銀一百六十餘兩况該店貨總簿上亦可查對太守謂爾處之欵當暫放開俟沈子樂到案卽能水落石出不必多瀆隨詢鼎裕庄夥銀兩收到若干答稱生財是元吉太賣去蔴袋是長義等賣出洋元均不曾交出太守謂元吉太等夥曰雖被德記倒去銀兩但現在賣見之洋似應交出公攤不能據爲已有究竟共有若干元吉太答稱生財賣與周浦計洋一百四十元長義稱麻袋賣得洋三百十三元五角翁太守謂爾等作事實堪詫異麻袋計該洋三百三十元生財前曾講過計洋一百七十元何能缺少且售與何處皆可說出何得先存私心留起八百隻以致洋數不對現在均照前價倘有短少着經手人補足如不願儘可交出由別戶房爲　賣元吉太等以旣被倒帳何可再出洋賠補願將生財麻袋交出另賣太守謂王悅卿德記生財着細爲檢點是原物否似此轉折難免無掉換之處復據其昌錢庄夥稱據聞尚有元和盛荳麥行有行帖一紙在德記帳箱內不知在否太守詢之王悅卿答稱存放帳箱現被盡行搬去不得而知太守詢問當日搬物何家動手鼎裕莊夥稱係元吉太雇四五十人來搬去大守着查明於下期再核復問王悅卿沈子樂究竟何日司到答稱昨日己寫信託太古元記寄交汕頭瑞長號其兄沈亦照通信前去矣太守謂着赶緊將其追出到案卽可了結 
[英界公堂瑣案]  
　　○粵妓郭連桂控被鴇婦李天有毆打故欲贖身等情已列前報昨據李天有投案聲稱郭連桂非我所賣之女因伊母在廣東將伊寄與我者並未毆打郭連桂供不願再在李處爲娼乞諭李天有不得再管我陳太守問郭汝欲從何人郭答稱並非從良實欲自做生意太守着送交廣肇公所由董事擇良分配李天官是否郭連桂之鴇母着投公所剖白○寍人趙勝祥稱在洗衣作爲夥昨晚送衣至奧國公館路遇華捕盤問我以送衣答之捕竟將短棍擊我頭顱爲此投訴捕房捕頭以該捕不應擅自毆人今蒙將該捕送案平總巡捕頭禀稱巳將該捕斥革再請判罰養傷該捕何予龍供見趙手持衣包是以盤問並未毆伊陳太守騐得趙勝祥受傷屬實該捕經捕頭斥革着再罰洋二元給趙養傷○姚守田稱昨晚坐東洋車隨帶康熙字典書一箱計二百五十本及至中途該車夫手持之燈忽滅車夫謂我云燈火旣滅不能行走倘被巡捕所見却有不便囑我代到烟舘取火及我往取火到該車夫已拖車及書箱遠遁嗣由巡捕拘該車至捕房故投案認領該車夫邵生泰俯首無詞陳太守隨判邵枷號一月發頭門示衆贓交姚領○法人名阿三者稱先被王趙氏借去洋十元後又借去洋五元末後言明包伊每月給伊洋二十元詎至十餘日伊卽捲物匿在王沈氏家昨得尋見箱內之皮衣等件己被典押爲此訴捕拘王趙氏並令王沈氏投質至一切情由有高琴山知悉可爲見証今亦投案王趙氏供初借伊印錢洋十元在後伊包了我房租應歸伊付現在不願與伊同處故到寄母王深氏處王沈氏供箱子係別處花烟館妓寄與我者並非寄女交來夏領事謂該法人與王趙氏均屬無恥請將該氏送歸法公堂着該法人自行投質何如陳太守允之○王二稱推東洋車昨與坐客李小山　論車錢卽被毆傷左眼由捕拘案李小山供雇車從小東門至英租界大馬路言明車錢三十五文及到該處則欲加十文故與爭執伊自碰傷左眼陳太守騐得王二左眼受傷屬實隨罰李小山洋一元爲養傷費 
 
 

Page 4

 
 
[亡友孫倬人硯兄余卯角交也性沈潛力學爲人懇摯不苟然諾時文外研精盧扁之術兼喜吟詠與余竟月不面輒以郵筒相問答去秋應試秣陵竟以疾卒於客邸吁三七華年遽登仙豈不惜哉兹檢彆蔍得遺稿數章撫今追昔爲之炫然] [  四禪天人王幼裳氏代錄]  
　　伊人宛在水中流蕉萃靑衫憶舊游底事泥留鴻爪印劇憐書斷　聲投思牽兩地燈前訴緣待三生石上求東去白雲無限恨閒時憑眺一登樓小別於今春復秋予懷渺渺寄江洲何當燈剪西窓夕爲報樽開北海留百里河山原咫尺一燈風雨促離愁昨宵繡罷鴛鴦枕空捲簾攏月上銄　右感舊○小別淸江上番風次第更十年知己感一紙故人情花月吟同夕關山夢隔程獨憐異鄉客鎭日坐愁城　天涯雲樹闊尊酒共誰傾交淡情偏密詩窮律轉精征衫增閱歷華髮悞功名計日淸明近鄉關別緒縈　右述懷○霏烟漠漠雨濛濛消息池塘夢未通與世無仇何野僥幸天不滅又春風緑添騷客虛牕畔靑到鴻儒陋室中聖代茅茹今共拔艸萊幾輩闢英雄　右春草○今夜文星萃海洲扁舟餞送浦江頭元龍豪氣樽常滿宗慤長風筆共投膾炙文名留衆口曠懷詩境豁雙眸歸囊佳句歸須記莫寫離鄉作客愁　年少翩翩絕俗氛蘭膏憶昔課辛勤雞蔥化雨曾沾我鯨浪乘風竟讓君漫說文章無定價也思筆硯自今焚驪歌唱罷分襟別不盡幽懷寄白雲　右送四禪赴南宮試○憔悴飄逢不計年傍人門戶最悽然疎桐滴雨頻添恨新竹成斑只自憐毛遂豈容趙勝識屈平何怨楚王遷而今擬作歸田賦一笑春風醉六泉天氣新霜旅邸寒此身何日到長安芝蘭室少經年臭荊棘途開涉世難事愧無成書十上志慚己陋鋏三彈悲辛還對辛盤飲巾幅斑痕淚不乾莫言肉食竟無謀幾輩頭銜得自由愧我生涯梁上燕頻年飄泊水中鷗落花儘入離人恨去日偏難共客留何必靑氈苦長守不妨垂老覓封侯　多愁多病劫餘身申浦沈淪十載春人到中年都服政我緣無術轉安貧功名不入黃梁夢事業空餘白髪新眞宰茫茫難自主天涯誰爲指迷津 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百八十五號]  
[光緒九年二月二十九日京報全錄]  
　　宮門抄○諭旨六道錄前○發抄　旨五道○大臣奕等　奏擬請整頓官學緣由摺○江督左等　奏請補要缺知縣摺○直督張奏請獎叙摺○又　奏爲暫行銷假赴津摺○又　奏請　旌表片○江督左　奏委署知府夾片○二月二十九日刑部都察院大到寺廂紅旗值日無引　見○德福等演放水師砲位覆　命○郅馨謝授浙江湖州府知府　恩○廣壽續假五日○許應騤請假十日○召見軍機郅馨惇王　○發抄　卞寶第奏八年分徵收錢漕等項銀數比較奉　旨戶部知道單併發欽此○又武陵紳士主事楊彝珍捐置資產爲講社束修請給獎叙奉　旨吏部知道欽此○又署乾州協副將寥長林等請免騎射奉　旨着照所請兵部知道欽此○又淸淮恊餉謹擬通融籌解奉　旨知道了欽此○德馨奏湖州守桂斌病請開缺奉　旨知道了欽此　○○管理左右翼世職幼官學事務大臣都統郡王銜多羅貝勒臣奕劻等謹　奏爲兩翼幼官學漸形廢弛亟宜整頓恭摺仰祈　聖鑒事查大淸會典內開乾隆上七年議准八旗未及歲之世爵請於兩翼各設官學二所派一二品大臣專管教訓設教習國語騎射之人凡世爵十歲以上均送官學教習三年期滿請　簡王公大臣考試已及歲之國語騎射分別等第列爲一等者引　見或在部行走或授爲侍衛二等者在該旗印房學習行走優者對品補用三等者留學教道倘仍無造就之機卽行革退將世爵於應襲人員內分別承襲等語所以明示勸戒爲國家儲有用之材者法至良意至美也惟歷年己久漸形廢弛學舍日就傾頹公費半多折扣學生無棲止之所教習乏事畜之資故求其振興奮發其道無由臣等奉　命管理幼官學事務目覩情形同深焦灼伏查八旗官學宗擊覺羅學及　景山官學上年諸臣條奏均經欽泒大臣集議以　聞八旂幼官學爲培養世爵之地關繫尤重亟宜及時經理俾免廢墜其學舍應如何籌欵修葺公費應如何酌量加增請　旨飭下　欽派會議官學章程之大學士寶鋆等一併妥議具奏至學中應辦各事宜擬由臣等隨時斟酌變通奏明請　旨遵行所有擬請整頓兩翼幼官學緣由理合恭摺具奏伏祈　皇太后　皇上聖鑒謹　奏奉　旨已錄　○○太子太保大學士兩江總督二等恪靖侯加一等輕車都尉臣左宗棠頭品頂戴江蘇巡撫臣衛榮光跪　奏爲揀員請補洽河要缺知縣恭摺仰祈　聖鑒事竊碭山縣知縣劉鵬翕於光緒八年八月初七日病故開缺應歸八月分截缺所遺員缺係繁疲難兼三沿河要缺例應在外揀補查該縣界連豫省地瘠民貧巡防撫綏在在均關緊要非精明强幹者員不足以資治理臣等於通省現任知縣內逐加遴選非現居要缺卽人地未宜其候補知縣中亦無合例堪補之員前奉部議沿河要缺州縣如用候補時將沿河候補與地方候補由該督撫酌量補用等因今查有候補班前先補用沿河知縣葉懋本年四十八歲浙江監生由南河從捐升縣丞仍留南河補用咸豐七年到工於淸江籌防出力保俟補缺後以知縣用同治二年在鎭江大營餉捐案內報捐三班仍留江蘇以沿河知縣補用克復金陵續保案內奉　旨着加同知銜欽此七年因靑水潭大工出力保俟補缺後以同知直　州用並加運同銜十二年八月十二日引　見奉　旨着照例發往欽此十一月到省嗣奉部文仍留江蘇以沿河知縣歸候補班補用等因先於十一年分河運出力保歸候補班前先補用試看期滿甄別堪以煩缺留省補用並遵新章考試取列二等均經奏明在案光緒三年分河運出力保加隨帶二級五六兩年運河堤工出力議叙加一級紀錄三次復查該員年壯才明熟悉河工以之請補碭山縣要缺知縣洵堪勝任與例亦屬相符遽藩臬兩司會詳請奏前來臣等住返緘商意見相同合無仰懇　天恩府念員缺緊要准以侯補班前先補用沿河知縣葉懋本補授碭山縣要缺知縣實於地方有裨如蒙　俞允該員係候補知縣請補知縣銜缺相當毋庸送部引　見亦毋須查造叅罰謹會同漕運總督臣慶裕合詞恭摺個陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○太子少保署理直　總督兩廣總督臣張樹聲跪　奏爲查明光緒八年天津辦理海運出力員弁照章酌擬獎叙繕單恭摺仰祈　聖鑒事竊查江浙海運全漕自同治士二年攺歸南省逕行起剝運通直　應辦事宜經前督臣會同倉場侍郎核議章程奏准所有津通委員及江浙糧道借調直　各員分爲津通兩處核其勞績奏保每處以六十五員爲度歷經循辦在案兹據天津道額勒精額詳稱光緒八年辦理江新海運漕粮由津泒委及江浙借調直省各員均能勤愼將事妥速無誤自應照章給獎計共請獎文武員弁書吏六十五員名核與定額無浮具詳前來臣覆核無異除其次出力各員酌給外獎外所有擬保員弁謹繕淸單恭呈　御覽仰懇　天恩俯准勅部給獎以示鼓勵再向例海運事竣應將督辦道員另行請獎本屇係原任天津道吳毓蘭兼理天津道津海關道周馥現任天津道額勒精額督辦除吳毓蘭病故外周馥額勒精額擬請各　賞加隨帶一級理合恭摺具陳伏乞　皇太后　皇上聖鑒訓示謹　奏軍機大臣奉　旨該部議奏單併發欽此　○○太子少保署直　總督兩廣總督臣張樹聲跪　奏爲恭謝　天恩暫行銷假赴津仰祈　聖鑒事竊昨准署北洋大臣李鴻章客送請假回籍營葬摺稿到臣頃閱邸抄正月二十九日欽奉　上諭李鴻章着賞假兩個月囘籍營葬假滿髪卽回署任用資倚畀辦理北　通商事務大臣着張樹聲暫行署理等因欽此謹卽恭設香案望　闕叩頭諸　恩伏念臣自去年十一月間仰蒙　賞假三月調理病髖凡辦理公事接見屬僚均在內室自冬徂春酬酢稍簡延醫求藥調攝多方乃心虧肺虛胃弱脾洩者症旣無轉機痰多氣逆咳　亦不减于前今雖時序中春風寒漸退徐出庭戶畧勉支而本原之衰耗已深精神之疲茶如故　雨露已渥枯槁靡蘇風人詠刺于伐檀大易占符于覆餗此臣所以中夜徬徨不能自安者也瞬當假期屇滿正擬再陳丹欵乞　賜放歸兹復仰奉　恩綸暫權商篆翰翩旣殺益以千鈞奉　命震驚汗惶無地顧惟李鴻覃回籍營葬三四月間卽可竣事該大臣體　　國公忠自當遵　旨卽回署任綜計爲時不久臣又渥荷　聖慈豢養一息尚存若必堅辭　成命撫衷循省罪疚逾深適接李鴻章來函以現在葬期已近洋務方務均須逐一交代催臣早日赴津謹卽日暫行銷假赶緊料理力疾起程前往天津暫署北洋通商事務一俟李鴻章回任仍懇　聖明俯念臣久病體羸實難復勝疆寄准子開缺回籍調理俾免　悞地方懇懇微誠尤願　鴻慈預垂　鑒察不勝激切悚惶之至所有感激下忱理合繕摺叩謝　天恩並附陳暫行銷假赴津緣由伏乞　皇太后　皇上聖鑒再臣赴津後省屬尋常日行事件照章檄委藩司代行其重要公事仍包封遞臣行轅核辦合併陳明謹　奏軍機大臣奉　旨知道了欽此　○○張樹聲片　再據候補道劉樹堂等禀稱雲南蒙自縣孝婦楊伍氏係已故雲南太和縣知縣伍態炳之女殉難江蘇陽湖縣知縣署奉賢縣知縣楊溥之妻江蘇候補知縣兼龔雲驕尉楊文斌已卯科舉人指分山東候補知縣楊文鼎候選知州楊文駿之母於道光十七年歸楊溥隨赴氏翁楊學周雲南祿豐縣教諭任所明年楊溥以丁酉拔貢供職　京華該氏敬侍翁姑克盡婦道是年冬楊學周忽嬰重疾醫藥罔效該氏焚香禱天願以身代潛割左臂肉二寸許和藥以進翁疾頓瘳壽至七十八歲歿時姑年亦邁該氏以楊溥終鮮兄弟勸俟服闋攺就教職期易迎養咸豐四年氏姑在楊溥易門縣教諭任所無疾而終該民於翁姑歿時皆哀毁骨立其孝行純篤久爲鄉里所稱厥後楊溥殉難江蘇又含氷茹蘗教養諸孤均獲成立賢能尤不可多得因其子楊文駿遊幕保定迎養來直於光緒八年十二月在保定病故年六十三歲該員等誼屬同鄉見聞眞確其原籍並無親族禀請照章由直具奏前來臣查楊任氏敬侍翁姑割臂療疾洵屬至性過人擬請旨飭部照例　旌表以彰孝行理合附片具陳伏乞　聖鑒訓示謹　奏軍機大臣奉　旨著准莫旌表禮部知道欽此　○○左宗棠再署揚州府知府程儀洛現飭回省另有差委所遺員缺查有候補知府黃波廉幹有爲堪以署理據藩臬兩同會詳前來除檄飭遵照外謹會同漕運總督臣慶裕江蘇撫臣衛榮洗附片陳明伏乞　聖鑒謹　奏軍機大臣奉　旨知道了欽此 
 
