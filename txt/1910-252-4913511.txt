# 1910 - 252 - 4913511

 

Page 1

 
 
   
 
 

Page 2

 
 
上諭 
[監國攝政王鈐章八月十四日内閣奉]  
　　上諭出使英國大臣著劉玉麟補授欽此 
　　上諭外務部右丞著施肇基補授欽此 
　　上諭山東提學使著陳榮昌補授欽此 
　　上諭廣西桂林府知府員缺緊要著該撫於通省知府内揀員調補所遺員缺著舒志補授欽此軍機大臣署名奕劻毓朗那桐徐世昌 
　　宫門鈔十四日召見軍機那王多爾濟帕喇穆愽公綳楚克車林代論 
[度支部主事鄧孝可爲時局危迫泣懇都察院代奏呈（四）（續）]  
　　學部方宏此獎勵。直欲全墜國人於泥塗而後快。陷溺人心。墮落士氣。頽壞風俗。紊濁吏治。吏部旣驅天下之才智聰明於鑽營奔競。學部復一天下之心思才力於仕宦科名其溺人心而賊吾國者。大甚於洪水猛獸。夫教育者必明示其的。使全國人畢精力而赴之。如英國之教育則曰吾英國旗所在。即國權所在。吾英國民驅赴國旗下而死。即爲英國死也此。英教育之的也。英國土零散。故以是爲的。吾國則教育之的安在。畢國人精力羣趨以赴者。亦仍科舉時之一官而己。上以是求。下焉得不以是應。日本之談教育者恒患其國人不肯止於中學堂。而冀畢業大學。蓋恐馳騖於學者衆。而奔走社會之生産者少也。夫國人徧馳騖於學尚足爲患。舉國之人皆馳騖於官。其患將若何。學部之意。謂不給獎勵則求學者寡。學愈難辦。此大非也。如直隸有獎勵。而山東河南無獎勵。則河南山東之學誠難辦。今全國一律停止。則今世各國焉能求一優拔舉人進士之學堂。以獵取科名。而不入吾學。且國家設學。育眞才非豪舉也。馳騖科名之士朝廷何樂而求其多。况確行文官試騐。及任用章程。則某學堂畢業者。可應某試。任某官。是卒業憑照亦獎勵也。何必用此變相之科舉爲。以上數端。用人之道略盡於是然不有以監督之。則義猶未至。而美猶未全。監督者何。國會是矣。方今言國會者。恒諱言爲監督機關恐政府望而生畏某謂君民之間與其出於僞而巧以取。孰若言其眞而感以誠。國會而果僅立法上一補助機關。則國會於國。原無大濟。開之何益。國會而果非。僅一補助立法之機關。則國會大有益於國。何爲不速開。是言國會。僅一立法上之補助機關者。誤皇上誤攝政王。誤海内臣民。不惜陸沉全國。迎上。意以。便其私者也。夫國會於協贊立法外有上奏建議質問諸權。其關於行政事件國會殆無一不可發表其意見。此國會之普通性。各國之所同也故國會者實監督行政者之機關。學理事實。照然如揭。此稍肄行政學者 
 
 
 

Page 3

 
 
所能知也。夫監督何足患。古天子自師保以迄矇瞍。方多方自求其監督。即三代下苟非亡國至昏庸之君。未有不獎勵直言極諫之臣者。此天子自求監督者。至監官之官。則自三代迄今。未之或改。今之都察院。古之御史臺也。漢以司隸校尉。糾察三公矣。唐之諫官。得列座預聞執政之會議。隨時糾正矣。宋設門下省。專主審駁之職矣。此内官制之監督也。至外則今吾行省區。皆蹈襲歷代監司區劃而來者也。今司道以上各職。要皆古監督地方官吏之官也是監。督機關固吾國五千年來所固有。所異者昔寄此機關於官今寄此機關於民耳。夫在官在民。以官吏視之固大有差别。而皇上視之同爲率土之民。何差别之有。且官治民事者也。即以多數之民監督之。此代議制之所以善也。攝政王坐聽全國官吏。敷衍苟且。以亡吾國。則亦己耳。如欲其以實心任實事。則以攝政王一人耳目。何能盡矚全國官吏以驅策之。非假監督於國會。其術何由。嗟乎二十二省。美麗之山河。五萬萬人富庶之身家。五千年休。明之歷史。一旦付之灰燼。寗不足惜。攝政王獨不上念創業之祖宗。下念冲齡之皇帝乎。明明一强國術。不止可以救亡。而不能剖陳於君上之前。以得此徹悟。天下傷心之事。孰過於此。 
來稿 
[論諮議局對於本年度之預算案（丁祖蔭稿）]  
　　諮議局權限。局於本省範圍。所獲與代議權者。僅僅叅與本省立法。監督本省財政而己。人民所希望於。諮議局者。亦惟舉地。方事業身。家命脈委。託於兩權之下而己。諮議局未成立。立法財政權。全握於行政官之手。其繁苛擾累民莫得而過問之且亦惟行政官是咎耳。旣有諮議局。而　以參與之權。則功罪所歸。諮議局卽當起而代負其責任。立法案之臨時發生者不具論。而本年。試辦預算。卽爲吾人民監督財政第一次之入手。宜如何詳愼研究。反復推求。外以完全。恊贊之本意。内以鞏固監督之實權。以無負吾國家。無負吾。人民。而求一正當恊賛案之。提出者也。 
　　一年容易。諮議局又將開第二幕矣。本年爲試辦預算年度。今日卽吾民實行。監督時期。全國一。致萬目。睽睽。羣注意於本届預算案之如何審查。如何。通過如何能清行政之權限。如何能理出納之積弊。吾人民朝夕跂之。吾議員亦莫不先事籌畫。預備鉤稽而審核之。乃各省預算案。聨翩逹度支部者二三月矣。有日某省若干虧短。即日某欵若何裁節。遲之又久。迄未奏聞交議之期不知何日。常會日程。轉瞬卽逝。吾恐往返稽遲。下議之時。己在閉會之日。不亦虚此一年度預備之日程。負此第三年籌備之順序。且不解宣統三年地方行政費之何所依據。而下届决算案之如何提出。也 
　　頗聞度支部之對於預算。格於例案。牽於權限。無統系之可尋。無權限之可守。坐是編製不獲一當者。此無他。蓋亦國家性質地方性質之未之辨耳。欲清國家地方之界限。萬不能舉行政上出入財政上出入而混一之本非國家財政列入報告者。首當割棄之。財政之源分。行政之出入。乃可規定。議决國家財政。由於資政院。議决地方財政。由於諮議局。界限分明匪難處理。萬不料當事者之牽連混合。至於地方財政。亦上煩部臣之顧。慮遂有清理無法交議無期之一日。吾議員所當急起匡正。爲一刀兩斷劃分權限之建議。勿徒作繭自縳。治絲而棼。以誤國家者轉而誤人民也。專電 
[電一（北京）]  
　　朗貝勒主張速開國會因近臣每生阻力堅請攝政王通諭内外各大員徴集意見取决多數王己首肯 
[電二（北京）]  
　　攝政王對於日本併合韓國一事頗咎韓人自棄昨日面諭樞臣切籌廣開言路辦法務使上下一心以固根本 
[電三（北京）]  
　　鄂督瑞澂桂撫張鳴岐攝政王均甚讚賞决計重用俟江督張人駿到京卽酌量委任 
[電四（杭州）]  
　　浙撫今日（十四日）接郵傳部電稱奉旨增韞奏請留湯壽濳在路自效殊屬不合着申飭並禁浙人紛擾開會 
[電五（東京）]  
　　日本陸軍定於西歷十一月内在岡山地方舉行大演習與操各隊業己編成派定乃木大將爲北軍指揮官宇都官少將爲北軍參謀長大島大將爲南軍指揮官本鄉少將爲南軍參謀長惟乃木大將現有疾病如届時未愈則以伏見官大將爲北軍指揮官 
緊要新聞一 
[御史圑將揭參玩延烟禁者北京]  
　　御史圑日前齊集松筠菴都察院研究所會議時胡侍御思敬趙侍御熙頗不滿意於禁烟大臣謂陸中堂向守和平主義從不肯得罪人此次簡任禁烟大臣以來亦未見有何項振作近日京外大員吸烟者甚多從未聞禁烟大臣有所參劾長此延玩轉瞬十年賠欵難償御史爲朝廷耳目自應切實調查各省禁烟成績及内外吸烟人員隨時據實上陳以重禁令各侍御均 
 
 

Page 4

 
 
以爲然擬日内先參禁烟大臣之疲玩溺職然後再調查各省禁烟情形分别參劾云 
[資政院預備開院之忙促北京]  
　　資政院開院之期轉瞬卽届而該院一切佈置尚多未完備日前該院總裁恊理等又開會討論該院開院時對於軍機大臣及各部院行政大臣復議己經議覆具奏之政事如經復議事應駁改者原議王大臣或資政院總裁有欲行詰問之處是否分由原議復議之大臣自行具奏聽候欽定抑或咨詢辦理討論多時卒以事關各部院行政大臣權限未便由院專决業將此問題商由樞府擬定期會集參預政務各大臣在會議政務處詳細核議俟通過後即行具摺入奏 
　　又該院籌備開院一切事宜業由秘書長金邦平擬定次序繕具清單己於日前呈請總裁倫貝子核奪其清單所開列者如下一集議交議事項之日期二集議提議事項之日期三集議京署議案之日期四集議外省議案之日期五核議諮議局否决吾項之日期六集議蒙藩事項之日期七議員議事細則八政府委員答覆規則九速記員編輯議案章程十旁聽員接待及限制章程聞該單所開事項一經倫總裁核准卽可宣布大約宣布之期至遲不過本月二十左右云 
[川督奏懇准派施道調查路欵北京]  
　　軍機處初八日接川督趙爾巽電奏畧謂川漢鐵路股欵此次被滬上倒折有百餘萬之鉅實於鐵路前途關係甚大己電派湖北候補道施紀雲兼程赴滬川路駐滬辦事處細查倒欵一切情形迅籌善後之策懇恩俯准以維大局云云樞府接電後當己代爲呈遞矣 
[廷寄陜督母庸來京北京]  
　　陜督長制軍日前電致軍機處請爲代奏略謂長庚身任邊塞久離京華瞻仰之誠無時或己現在應辦新政百端待舉而經費等項諸多拮据又值邊務吃緊之際非趨赴宫庭跪秉宸謨恐有疎忽仰懇天恩俯准微臣來京陛見云云樞府接電後業己代爲呈遞當奉諭旨著母庸來京倘有緊要事件儘可奏明辦理現樞府己電寄長督欽遵矣 
[外部亦知研究路約北京]  
　　外務部堂官近以廣西鎭南關至龍州一路路線横貫全桂實於邊防交通關係至鉅查該路法人曾於光緒二十二年要求承築經總理各國事務衙門與法商費務林公司議定工價銀三百二十萬兩以光緒三十六年（卽宣統二年）爲期如中國不照施行須給該以司酬勞銀五十萬兩立有新舊合同十八欵現在限期己滿路工尺寸未辦雖經龍州研究外交會議員研究辦法究應如何對待應卽由部核定以便與法使交涉日昨特飭由丞參司員檢齊全案卷宗公同研究開具說帖呈堂預備定期知照法使來部開議此事 
[蔭尚書整頓陸軍之新政見北京] 　 
　　陸軍部蔭尚書自到任後迭次與各堂堂議整頓陸軍辦法日前尚書又在部宣佈政見共有四端（一）各省軍官近來時常更調統制凡一易人則自協統以下即紛紛更動且各督撫遇有升調往往將得用軍官任意奏調以至一鎭之中各級將校屢屢易人殊非愼重軍事之道吾國州縣之弊在不能久任以致吏治永無起色軍隊奈何亦蹈此弊自今以後亟應申明定章通飭各鎭上自統制下至排長非有他故不得更調如有見異思遷者開去差使後卽不准其投効他鎭各督撫如需用將校時可逕咨本部派相當人員前往不得自行請調以示限制（二）訪聞各鎭時有缺額不補之弊所繳截餉銀兩弊混滋多除由本部隨時調查外并嚴飭各鎭旣往不咎以後如再有缺額等事即惟該管長官是問（三）禁止軍官携帶眷屬凡業經携帶者自統制以至排長一律遣歸各級軍官每日須在鎭内駐宿無故不得擅離（四）嚴定派出調查員考成凡部派前往某鎭調查各員須悉心訪察不得扶同徇隠如有藉端需索或報告不實者均須按軍律治罪以上四端尚書提議後各堂均表同情己飭丞參廳妥定章程通行遵照矣 
[陸欽使决計仍駐外洋北京]  
　　出使荷國大臣陸欽使徴祥回國後面奏外洋一切情形及海牙平和會種種事件業己詳紀前報兹悉監國深獎陸使在荷之種種辦理得宜本欲留京内用但平和會應商事件甚夥常期會亦須與議陸使留荷多年熟悉會中機要恐未便驟易生手日昨有人會晤陸使詢及此次是否留京抑仍回任據陸使云决計不留京師就使開去使缺仍當駐荷專辦平和會及常期會各項要事蓋出洋多年一切服用起居反覺外洋爲適宜也外間喧傳留京之說實屬不確 
[電詢葡人在馬料河勒捐原委北京]  
　　廣東香山屬馬料河地方曾被葡人前往勒令該處居民繳納地鈔節經粤省大吏嚴詞照會詰責葡官業己停收乃駐京葡使日前忽向外務部聲稱該項地鈔葡官不過暫時停收以冀界務易於了結不能作爲葡國放棄主權以見該處並非澳門屬地之據外務部以馬料河係在横琴島之東盡處與澳門全不相屬葡國此舉顯係意圖侵佔當即嚴詞駁斥惟葡人在該處勒收地鈔起自何年部中尚無卷案可稽昨特電致袁督查明當時勒收情形詳晰確查電復以憑再與葡使交涉 
[咨查各省辦理捐稅情形北京]  
　　度支部近以本部與憲政館會奏之籌備立憲清單第三四五等年内列有厘訂頒布地方 
 
 

Page 5

 
 
稅國家稅章程係本部及京外各衙門會同辦理之件自應遵照奏定年限次第舉辦惟查各省厘金統捐統稅雜稅及地方一切稅捐性質不同辦法各異殊非整齊劃一之道當此籌備立憲清理財政之秋亟須認眞詳細調查以資參考應行京外各衙門轉飭各屬地方官及征稅各局所一切釐捐稅項無論曾否報部有案速將開辦緣由及現行章程並征收稅捐細則詳細開列裝訂成册並將各局卡若千處各派員司若干人及每年應支薪工局費若干各局卡之坐落處所等分别開單繪具圖說限三個月内辦齋送部以資查核業己通咨各省矣 
[度部關於推行新幣之近舉北京]  
　　度支部日昨將關於幣制各項議案彚送政務處其内容共分十餘類如國家財政之情形民間生計之程度各省巿面之習慣世界金融之消息並附外商投資内地之略數銀元生銀之比較銅元輔幣紙幣之推行等聞係備該處研究以爲推行新幣之豫備 
　　又度部近以新幣業己鑄出必須預籌推行之法擬調查各國辦法以資借鑑如英屬之印度美屬之斐律賓俄屬之布哈爾與香港之英幣東三省之俄幣皆有可以供研究之價值除東督在京可面託外昨己分别電致各出使大臣請代爲調查一切矣 
[閩督奏報規定司道公費北京]  
　　閩督松制軍日前奏報擬定司道公費數目略謂閩省司道缺分素瘠除俸銀養廉以外間有賦稅火耗盈餘平餘等項名目亦屬所入無幾現值預備立憲時期百度維新事事徴實凡屬陋規無論多寡亟應先從司道各官入手悉數提取歸公以立始基再按缺分繁簡酌定公費按月支領總使辦公足用旣無虧累拮据之苦又免稱貸挪墊之煩總計歲入之欵藩司衙門原有火耗銀三千三百兩稅契紙料價盈餘銀二千八百兩津貼銀四千七百八十八兩又現支閩海關辦公經費銀六千兩提學司衙門原有公費四千兩津貼銀一千二百兩臬司衙門原有津貼五千二百兩洋務局公費一千二百兩現支閩海關辦公經費六千兩鹽道衙門原有平餘辦公九千四百兩下平餘銀約二千三百兩新安平餘銀約五千兩陋規銀一千兩津貼銀二千四百兩汀漳龍道衙門原有征收枋稅銀七千二百兩津貼銀三千三百兩興泉永道衙門原有猪牙豆仲銀一千九百兩洋務經費一千二百兩津貼銀三千三百兩延建邵道衙門原有征收木排捐銀八千八百二十四兩津貼三千二百兩又此次糧道裁併藩司原有糧庫米折盈餘銀一萬二千兩津貼二千四百兩又財政歸併藩司裁提平餘銀水等項一萬七千兩據各署單開數目逐一調查共銀十一萬四千七百十二兩此次核實清釐一律和盤托出將一切平餘陋規悉數歸公原撥公費津貼如數停支以後除公費外並無他項進欵經臣會商財政監理官並督同司道公同商酌藩司擬按月給公費銀二千兩學司臬司鹽道各擬月給公費銀一千二百兩巡警勸業汀漳龍興泉永延建邵各月給公費八百兩統計歲需公費銀十一萬五千二百兩除勸業道本年四月廿四接印巡警道四月念七接印均于接印之日起支外其餘自宣統二年八月初一日起按月由司庫分别支發造册呈報其各衙門原有欵項亦自本年八月初一日起均令逐欵解司不得短少分毫至額支俸銀養廉役食仍舊辦理如遇前後任交替按日匀算有閏之年即照定數加增自此次核實釐定以後各該衙門除應支公費外倘有收受别項規費情事一經查實即由臣據實奏叅以肅功令 
[京師近事]  
　　前日有營造司匠役六人在内廷啓祥慈祥兩門聚衆喧嘩稽查處阿王潤貝勒聞之大怒立即咨文景運門擋房將不加攔阻之兩處值班官兵查明參罰並行知内務府轉飭營造司將滋事匠役查明嚴辦以警傚尤 
　　京西海淀建造游美學堂規模甚爲宏廠此項工程聞需用經費六十萬兩外務部某某兩司員極力運動監修差使兩方面均有要人究未知孰收效果 
　　日韓合併之後政府甚爲危懼現聞慶邸方針亦變己以速開國會爲然惟那徐兩軍機則以人民程度未到尚不賛成代表圑得悉此信擬號呼於那徐之門以冀逹此目的 
　　陸軍部蔭午樓尚書自到任以來整頓部務不遺餘力並垂念科舉時代之武舉武生毫無出路將飭下各督撫出示招考試以現在之軍器如有合格者即酌量保送到部効用以爲擴充陸軍地步 
　　度支部各堂近以上年十二月本部曾奏明請飭各省遵照清理財政章程編造倉穀確數表册並令擬具稽查整頓章程限於宣統二年三月底到部迭經電咨各省並劄行各監理官在案乃瞬逾半載報部者尚屬寥寥殊爲玩忽日昨又發電催詢謂本部現辦預算民食極關重要希即嚴飭財政局司道會同監理官認眞赶辦尅日送部以憑彚奏母任再延仍希先行電復 
　　農工商部日昨通咨各省畧謂本部綜理實業首重農桑敦勸齊民端資提倡舉凡各處成績所在圖說報告均經隨時頒布以利推行光緒三十三年間於京師奏設農事試騐塲所有樹藝蠶桑各項均按新舊理法 
 
 

Page 6

 
 
試騐研求以爲振興農業之先導兹據該塲將光緒三十四年第一期試騐成績報告呈請鑒定頒行等因到部查此項報告於樹藝蠶桑各種試驗分别圖表頗爲詳明足資叅証業經刷印成册除札發勸業道及農務總會外相應咨行貴督撫查照飭屬參考仿辦可也 
　　農工商部日前分咨各省督撫畧謂本部綜轄農政關係重要亟應博稽圖籍借鏡前師上年開辦農事試騐塲業己搜集各府農學圖書庋藏該塲藉資叅考惟中國農學講求最古如農林蠶桑畜牧漁業各項事宜其精研有得著述成書者代亦有人且現在農業學堂漸次設立應即速將凡關於農政諸書無論舊刻新著均須採取多種彚詳咨部以資參考　　陸軍部蔭午樓尚書日昨與軍諮處濤貝勒會商謂欲整頓各省軍政非先行簡派大員調查一切情形不能著手擬會保本部侍郎壽勲前往各省調查一切濤貝勒甚表同意聞日内將具摺請旨簡派 
　　農工商部溥尚書近以專利章程前經飭司編訂乃現在仍未告竣殊太玩延日前特面諭司員飭將該章程己訂定之各條呈堂核閱其未訂定者須從速編訂詳加斟酌以便奏准頒行 
　　外務部自近年以來事事以姑息爲能鄒嘉來尚書只能挑剔公事遇有重大交涉一無主張而農工商部亦正相類溥尚書毫無知識只知照例當差以故兩部部務甚形腐敗事先毫無辦法事後徒事張皇樞府對於兩尚書因此頗不滿意而兩尚書亦復提心吊膽不安於位濤邸回國以來樞府頗有振作所有内而尚侍外而督撫不久皆當有所更動而兩尚書即其更動之一云 
　　農部以各省所報農業情形日事遲延或塡報缺略實不足以爲編繤統計之用日前特擬訂表式頒發各省逐一塡報聞此項新表内容共分二十一項其略如左（一）種類（二）種量（三）選種（四）佔地面積（五）耕鋤（六）播種期（七）基肥（八）播種法（九）補肥（十）肥料價值（十一）耘耨（十二）成熟（十三）收穫（十四）發生期（十五）用地期間（十六）農工人數（十七）農具代價（十八）勞力代價（十九）支出共計（二十）收入共計（二十一）收支比較 
時評 
[其一]  
　　朗貝勒。極力主張。速開國會。如不獲命。則欲以。去就爭之。固足見貝勒之熱心。國是。志切救亡。亦可見救。亡之策必在國會。而時勢日迫。斷不容吾之廻翔容。與也。 
　　惟急進主。義每不爲老成所許。故雖極力主張。而每。見尼。於漸進主義之說。監國虚衷。博採羣議而漸。進急。進理論相持則遂再。四沈吟。而未敢遽。斷於此而請願書上。則足以。助急進者之力。而解攝政王之疑。豈不絶好機會。而爲。代表圑所當。有事者乎。是何不急起直追。乘機。請願也。 
[其二]  
　　錫良瑞澂。皆欲借債修路。以爲救亡之策。而郵傳部不以爲。然竊意。郵傳部之意。特恐人民之反對耳。不然郵部中人。固素賛成借債者。何獨於錫瑞之言而非之。 
　　人民之所以反對借債者。非不欲借債以興利也。謂天一借外債。而自國之權利。將遂爲外人侵奪也。使借債而果能救亡。則何反對之有。 
　　雖然。國會未設。人民無監督財政之權。一旦借債。　心志士鑒己往之。失而夙見官。場侵蝕之弊。固亦不能無慮。宜乎郵部之慮民反對矣。 
　　然則錫良瑞澂之所。爲救亡之策。徒以上下疑忌。尼不得行耳。欲去上下疑忌之。見舍國會其奚從。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛撫馮中丞覆度支部電文（爲節省行政經費事）]  
　　北京度支部鈞鑒辰養電諒蒙察覽大部電飭裁减各欵現經督飭司道並會商監理决議如下一電開稅契支應局稅務總局歸併藩司擬節經費三萬兩查贛省藩司現議設立財政公所分科辦事將稅契支應稅務振捐三局歸併共計司局各欵可裁提三萬五千三百餘兩一電開發審經費重出擬删二千六百餘兩查此項惟南昌府一千六百餘兩係屬重出前電己聲明照删其外府一千零兩雖非重出現亦飭裁一電開警務公所薪費擬减一萬兩查該分所薪費現飭核减二萬五千兩一電開巡警道分費重出擬删二千六百餘兩查此項並非重出前電己聲明應請免删一電開撫院操賞費重出擬删五百兩查此項前電己聲明照删一電開行政雜支内恊濟等三項應减二萬兩查三項内津貼坐薪帮費一項一萬六千三百餘兩業己停發再將協濟一項照八折發給可减五千餘兩一電開官銀總號分號共减一萬八千兩查現議總號及滬潯景吳四分號節省雜用並限年内裁撤漢口贛州吉安河口四分號合計可減二萬兩一電開財政局經費照元年支額擬删一萬三千三百餘兩查該局元年尚未完全成立難照元年支額現擬節省薪水火食等項計可減三千六百餘兩一電開陸軍各學堂擬减一萬兩查陸軍小學堂現照新章裁减員生名額可減六千兩測繪學堂前應設法縮减四千兩其本年己經開辦之測量司製圖科等費另入追加預算一電開軍政經支照元年支額擬删一千三百餘兩應即照删一電開綠營擬减餉四五萬兩查此項現議裁兵額四成可减六萬兩一電開軍塘驛站擬减三萬兩現議照減一電開諮議局施醫院省城巡警高等學堂初級師範學堂高等農業學堂醫學堂經費均照元年支額六共擬節五萬八千一百餘兩查此六項三年預算比較元年支額並未增此鉅數現均比照元年支額其有元年開辦並非全年支數者則爲增加月份核計諮議局可减三千九百餘兩施醫院可减一千五百餘兩高等巡警學堂可减三千七百餘兩初級師範學堂可减二千一百餘兩高等農業學堂可减二千三百餘兩其該堂核辦森林本科經費另入追加預算醫學堂現己停辦惟舊班學生擬送出洋留學生酌留六千兩支給學費外可减一萬七千餘兩計六項共减三萬餘兩一電開法政學堂擬减五千兩司法講習所歸併擬減三千兩現均照减一電開農務總會歸併農事試騐塲擬節七百兩冬防稽查名目無需另設擬删二千餘兩現均照辦一電開自治籌辦處自治研究所私塾改良會擬酌减一半共計一萬二千一百兩查自治籌辦處實係無從裁减自治研究所辦至宣統三年四月停止並現减教員可節七千六百兩私塾改良會歸併教育總會經費全裁可節三千四百餘兩一電開旅京譯學館三校减津貼應删五千六百兩應即照辦一電開日本留學生節次減少擬節留費二萬兩查贛省留日官費僅二萬六千二百餘兩難以照節惟醫藥費一項前經咨停如能復准可節四千餘兩一電開息借大清銀行官銀號兩欵歸還可少列五十八萬九千五百餘兩預備金無庸虚設可少列二十萬兩均照辦以上遵照電指各欵共計裁減少列銀一百零六萬九百餘兩此外大部未指各欵又經切實裁减司道就原有之欵匀定公費可節二萬六千餘兩此項容即詳細另電洋務局裁併及巡警道可節五千兩調查局核减薪費可節六千餘兩禁烟公所核减薪費可節四千餘兩工巡局街指局均裁併巡警道可節六千餘兩萍鄉煤礦出并稅局裁併統稅分口可節一千六百兩發審局裁幕修及江寕發審費可節一千二百餘兩候審公所裁併模範監獄可節一千餘兩湖口鎭標水師裁撥砲費欵内二千餘兩勸業公所核减員薪採辦各費可節一萬餘兩刷印所裁添辦機器提給花七等費二千餘兩臬署裁水龍費二百餘兩廬山森林費暫不推廣可减七千飶兩商品陳列所由勸業公所兼理可裁三千四百餘兩農報館裁撤可節四千一百餘兩餘干煤礦費應由該礦出産可節支用可裁三萬九千八百飶兩臨時購辦軍火軍械可删三萬九千餘兩考騐武職獎賞裁三千九百兩稅契支應局項下撫署辦公撥用係臨時獎賞學堂各費應删一千二百兩夫馬局經裁二千三百餘兩教育官練習所現己停辦應删一千八百餘兩藩理問經歷庫大使向有火工減半支給並删庫大使雜支可節四千四百餘兩以上各欵共又裁十七萬二千餘兩此外實無可以增入减出之處應請併前次養電迅賜核覆以便飭局更正預算員册補咨汝騤東印 
[湘路公司呈明商辦成績長沙]  
　　湖南粤漢鐵路公司呈郵傳部電云北京郵傳部堂鈞鑒洪于李二道來湘奉照諭遵即飭工程司陳廷灼隨同吳道勘視長洙工程一面由肇康將公司歷年帳項概交于道查核並由楊撫院派黄道以霖張道鴻年會同查勘所有長洙百餘里土石礄梁各工程均經李道履勘安枕鋪軌能開車者己三十餘里其餘七十餘里年内一律均可通車其欵項除歷年贖路曁一應用項及建築經費共用去銀三百四十八萬七千餘兩外尚存股欵及周轉之欵共實銀九十六萬二千餘兩至預算常年的欵五百餘萬元如租股係附入地丁抽收己收去今兩年下上兩忙鹽欵係隨同課釐抽收内配銷己收五年口捐己收三年米欵優先股欵抽收均己歷五六年三佛枝路餘利歷年均己實收租股累進及房股均係諮議局列入議案呈由撫 
 
 

Page 11

 
 
部院核准公布施行無一虚擬欵項均己遵照鈞諭分别開列清摺并按照鈞部頒發條欵詳細陳答分交于李二道回京面呈至公司一切情形應由于李二道查明禀復合併陳明肇康等叩魚印 
西報譯要 
[中國禁止探險家入藏]  
　　文滙報載十三日栢靈電云據聖彼德堡傳稱中國己有文告申明西藏一地祗准朝佛者入境探險家則禁止前往 
[日人求利之妙法]  
　　又云哈爾濱某報載稱天津有某日人發行一書名曰袁世凱於袁之行爲評詆頗甚袁世凱之子大不滿意遂請官塲查禁售賣業田警察長商准日本領事即行禁止惟要求賠償損失銀一千兩現在此書己經銷燬惟賠欵己否交出尚無所知如己照付則滿洲日人盡可以毁謗中國貴顯爲生利之事業矣 
分類新聞政界 
[飭司核議盜刧命案功過辦法杭州]  
　　浙撫增中丞現據秀水縣秦大令國均詳稱綠營均奉裁淨遇有地方盜刧案件及命案械鬬之案如由知縣帶役勘騐於會營一語與舊辦不符然勘騐之時彈壓無人一經疎虞厥咎非輕且現在人民刁頑若不預思防患之策恐刁民滋擾後患堪虞請示遵行等語兹奉增中丞批云盜刧之案舊例處分文武並重現在綠營旣裁各州縣巡妨隊尚未普及如遇會勘盜案或由巡防隊官抑或由警官會縣會勘並將來文武功過若何定法飭令提法司會同巡警道兵備處確議詳復 
[諮議局質問官廳違法之效果杭州]  
　　浙江提法司左旁建築高等審判廳圈用成熟官荒悍不給息種户一再呼籲聲明承墾繳租撥充該署祭祀歷歷可稽經己裁該署首領官趙經歷等强詞申辯各情事爲諮議局所聞視爲官廳違法病民之一端具呈撫院詰問本日奉中座答復來牘閱悉當經飭據臬司查明以高等審判廳建築地址擬即擴充現己動工處所南至臬司直街爲止工程委員並無添撥本署北首荒地之請且所需之地皆爲臬署自有之官地現因建築審廳收冋自用不在土地收用規則限制範圍之内其所載條件各種手種亦未便强爲比附惟旣令各居户拆讓房屋不無損失曾由司札縣查明各户椽數參照鐵路公司及建造諮議局成案酌給遷費以示體恤現在辦理情形尚未據該縣禀復自應由司再行札縣從速妥爲辦理希候札司飭縣將辦理情形具報 
[札飭各州縣設立禁烟分所蘇州]  
　　蘇省禁烟公所以禁煙一事亟應設法加嚴以期逐漸進行而總公所一處耳目難周實難兼顧應由各州廳縣各設分公所一處凡同城州縣准合設一所卽由該州縣兼充禁烟分公所總理之任另設正董事副董事各一員由地方公舉公正殷實名望素孚者充之其庶務會計及司事雜役等人均由該總理董事等酌量分派等情己通飭蘇松常鎭太五府州屬各州縣一體遵照辦理並出示曉諭矣 
[玉方伯注重庫欵一斑安慶]  
　　皖省銅官山礦爭回自辦應付英商凱約翰洋貼銀兩前經皖撫朱中丞飭司即在司庫先行籌墊如期撥匯該商收納兹藩司玉方伯己向大清銀行息借銀念萬兩歸還司庫以重庫欵業己鈔錄訂定合同詳報撫院立案矣 
[咨詢粤吏對於改良法律之意見廣東]  
　　民刑訴訟法各條迭經法部分咨磋商妥議在案現軍機奉諭統交法部併案細加酌核該部奉此以現在創行新律凡事當準法理察時宜以爲預備推行地步而期本末兼貫現特詳察原議及議復各節逐加參考間有本法應有而原議未備節目遂因之多所疏漏或俗尚不同難遽仿效亦有應行酼議變通者當即逐一細加酌核並以事關重要不厭求詳昨特分咨來粤詳酌咨復以便妥協云 
軍界 
[巡防隊槍斃鄉民詳情蘇州]  
　　溧陽縣屬戴埠鎭鄉民任某等因細故與右路巡防隊第三營勇丁口角爭閙當時鄉民圍集觀看愈聚愈多該營魏哨弁竟率同本部勇丁各執洋鎗如臨大敵任意開放槍斃鄉民二人受傷七人闔鎭罷巿旋經該邑張大令電禀省憲並請另派妥營來鎭駐巡以保閭閻等情聞省憲己派員密查一面飭令該營統領阮慕賢勒令該營官李管帶將魏哨弁送交溧陽縣立時收禁矣 
[申明江浙防營會哨辦法蘇州]  
　　蘇撫通飭各營文云蘇松各屬與浙省之嘉湖接壤爲梟匪出没之區經前部院定章每月由兩省文武密訂日期地方會哨一次以期不分畛域互相巡緝洵屬法良意美無如各營日久奉行不力近年以來定章視同具文以致梟匪充斥結帮横行爲患滋大亟應申明定章力加整頓照章認眞遵辦如有今昔情形不同須酌量變通之處並即會議禀明察奪除咨浙撫部院通飭各防營遵辦外合特通飭各防營一體遵照定章會同浙省各防營訂期會哨仍將按月會哨情形並或須變通辦理期於周密之處一併妥議禀報查核 
學務 
[鄂學重申視學報告期限武昌]  
　　高澤畬學使近查各州縣視學員每學期報告依期禀報者固多而遷延違限者究亦不少亟應飭令依限辦理以免貽誤刻特通札各屬視學員略謂查外國規定各視學官報告法令所有視學調查事宜均限於本學期内報告至遲不得過一月用意至爲深遠誠以遷延太久必生種種困難如更調教員改良教科變更辦法均須於放假期内先行預定札飭照辦庶幾一届開學卽能有所遵循倘躭延過久卽有應行改良事宜必至窒礙難行以後各該視學每學期報告務須遵照此次規定期限至遲不得過一個月勿再延誤致碍教育 
[湘潭南路女學成立湖南]  
　　湘潭縣中八都學紳李君樹藩等以該都當南路適中之地爰邀集同志組織女學校一所定名爲南路女學堂以織造刺繡爲主課設額六十名所需各費概由該紳等擔任現己聘定女教員數人並廣告招學聞投考者異常踴躍云 
實業 
 
 

Page 12

 
 
[杭嘉木商集議懲罰私販木植杭州]  
　　十二日下午商務總會因杭嘉木商查獲私販木植敗壞商業由嘉分會牒請特開臨時會决議罰辦下午三點鐘杮嘉代表約到數十人入席後首由顧總理詢據具呈領銜之義昌同豐代表申介藩君報告孫文龍父子向在杭嘉各埠私販木植經嘉商會查獲罰辦在案不料故態愎萌近又任情私販被嘉商踏獲九百七十餘根遍查並無孫德和木行似此鬼蜮與商業前途闕係较巨應請貴總會秉公維持顧總理問孫某木植如係上江發去何以沿途别無攔阻各代表咸稱孫文龍如確係請帖開行豈得無端壟斷某業董謂孫某違法同行公憤無論孫某等如何强詞恐於事實無濟且孫某上年曾經罰過現在事同一律勸令孫某承認照罰庶可和平了結孫文龍知衆怒難違自願罰洋八十元繳由總會允議簽字銷案 
[勸業道移請保護工廠天津]  
　　津郡徐慶春等創設廣慶潤工廠刻擬添集股本分設售品處所禀請勸業道立案出示保護佼呈送織機六架當經發交勸工陳列所會同實習工塲考驗織機科切實試騐該機之保險梭甚屬利用木性式樣亦與外洋相似而雙璜之緊要機關處不甚靈便實與造作欠精尚須加意研究其中等三本梭式樣合宜而木性不甚堅固工作日粗不克耐久鐵璜亦欠結實惟其中不無可用之品日昨業己札准立案註册給領而移巡警道曁天津府縣一體出示保護 
雜記 
[脂粉監學撤差情形湖北]  
　　鄂屬興國州普通中學堂監學張某省垣前支郡師範庚壬學堂卒業生也年少翩翩性喜修飾裝束又極奇異到差以後以爲興國學界所攻擊至斥之爲戲班中之花旦刻經高澤畬學使查知專派省視學沈某往查果見其寢室中多置花露香粉鏡面散等物惟督課尚勤並無别項劣跡日昨禀復到省高學使以專講粧飾乃尋常婦人女子媚人之術女學生尚且力矯此習何况身任一堂監學爲諸生之表率此而不懲無以肅學風木應撤差追繳文憑姑念尚無他過祗撤差停委一年以昭炯戒而挽澆風 
[營工委員狼狽情形南昌]  
　　江西順化門外離城五里許金盤露地方新造陸軍二標營房前於上月念五夕燒燬一重所需建復工料價錢九千餘串當經馮撫以此項工程未據請員騐收責令監造委員馬令献廷賠認而馬轉責包匠賠認工價商議數日未有成議經馬將周送縣管押以逞官塲手叚以致在省潯人大抱不平幾致暴動後因當道派員阻止改用文明辦法以馬委種種苛刻壓制分請諮議局及九江教育會公同决議　昭公道馮撫遂於八月初七日祭稷壇後順道陸軍營房工程踏勘燒燬營房及現存工程而監修馬委仍未在差馮撫詳問起火原因無一人上逹馮撫卽有怒意當時對司事申斥數句勒限兩月之内一律竣工而外間近日傳聞謂馬委經手工欵數過二百萬以致囊中豐足擬作改省過班之計以避禍端惟運動外缺尚未逹到目的也 
[攫洋巡警激變情形杭州]  
　　台屬禁烟敷衍迭經縣委苛罰種户之狡黠者但能納賄官紳即可安然收穫本年雨水應時豐收倍昔各農民分赴隣縣兜售者絡繹於道前月有仙居人懷漿若干往永康縣售賣得價三十餘元偶在飯店獨酌共吃六七百文當付大洋一元餘乘之錢囑明日來找旁人見其慷慨疑爲匪類立刻馳報巡警將該鄉人捉回搜其身性各有現洋三十餘元别無爲匪確據該巡士攫其洋縱之逸該鄉民寃憤無洩馳報同村激起衆怒糾合二百餘人前往復仇七月二十八日旁午路過金華府離城四十里之南馬村（因訪聞巡士係該村人）放火焚毁居民房屋一百數十間防營聞變督隊往捕當塲鎗斃三人鄉民等衆寡不敵紛紛由原路逃散現聞府縣己電禀省台指爲台匪恐此事尚有後文也 
[袒匪商會釀事情形杭州]  
　　湖屬長興縣鄉民此次因調查户口以訛傳訛激成暴動搗毁合溪學堂及隣近小學波及辦學士紳被毁者十餘家各鄉士匪乘機擾亂蔓延泗安廣德一帶紳民紛紛告急電飭嘉湖兩防合力彈壓外並續派省防雷帮統誔瑞帶隊繼進幸己一律解散惟肇禍原因實係辦學紳董恃符苛派如牙行屠户等捐事極苛細而亦纒訟經年懸案莫結商民積憤己久一朝發難萬衆響應幾致不可收拾惟爲首造謡之匪徒許某經某學董在上海緝獲解交該縣訊辦突被商務分會首領欽鳳章納賄七百元擅行保釋學界聞信大譁現由蔣壽同等聨合全縣來省上控尚未悉各憲如何批辦也 
意林 
[催眠術對于今日中國之妙用]  
　　泰西近有催眠。術者其作用在能以己之腦役人之腦。從己所欲。唯命是聽。近聞此術。浮海東來。將大行於中國。果爾其用之妙。自不可思凝。不可枚舉。姑就意計所及。舉其數端覼縷陳之。 
　　國會各省人民。請開國會。苦不得遂。果學得催眠術。可對政府諸大老。施其術曰。　我求爾開國會。爾即要准。諸大老於是唯唯應諾。紅頂花。翎並作首肯狀。其妙用一。 
　　勸捐籌辦公益。各殷户多不肯出貲以勸助。果學得催眠術。可對各富翁施其術曰。我想爾出錢勸辦公益。爾宜應我。各富翁於是紛紛簽題。傾筐倒篋。盡出其貲以謀公益。其妙用二。 
　　禁賭賭爲民累。屢欲籌抵賭餉。苦無善法果學得催眠術。見各賭棍即施其術曰。我要爾不可賭。爾要切戒。各賭棍卽猛然回頭。從此不復賭。庶賭不禁而自絶矣。其妙用三。 
　　弭盜盜賊公行。無法可弭。果學得催眠術。見各賊徒。卽施其術曰。我要爾不可作賊。爾須聽從。各賊徒遂翻然改圖。羣作良民盜風不緝自靜。其妙用四。 
　　飭吏貪　污吏。爲害人民。無計可去。果學得催眠術。即施其術曰。我勸爾不可貪污。爾要悔改。各官吏即盡反前日所爲。盡心爲民痌癏在抱。其妙用五。 
　　興學學務衰落。一時作育人才。難以救急。果學得催眠術。見各。學生。即施其術曰。我要爾學問大進。突過外人各學生卽。猛飛突進所學大成。不一瞬間。而學問己卓。犖五洲。凌駕萬國矣。其妙用六。 
史乘 
[湯文端金釗]  
　　蕭山湯文端公金釗。爲嘉道間名臣。相傳未第時。其封翁。設酒肆于鎭巿。除夕諸客飲散惟一叟獨酌。猶不言去翁促之曰。今夕歳除人各有事。客可歸矣。叟唏嘘曰垂死之人。何以歸爲。翁訝曰叟何。事爲此言。願明告我。叟曰余半生止一愛女。昨嚴被奸人誘。拐近始得耗。知鬻諸京都和相國邸。欲往見之而遠道三千里。非便手所能往。行死溝壑耳。翁曰附糧艘入都。不過十餘金。我尚能爲子謀之叟拜謝而去。明歳。出金資其行。至都見又。知爲相國專房寵。諸姬莫敢爭夕。問父何能。來叟告以故。是歳爲乾隆某科鄉試。時文端己爲弟子員。方應舉。相國疏其名。以授浙典試遂領　。入都應禮部試。謁座主。語之曰。子之得解。和相力也。宜急往謝。文端愕然。歸卽託病。匆匆南歸。和坤敗。始赴會試。成進士。位至大學士。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[山西巡撫丁寳銓奏查明士紳被參各欵遵旨覆陳摺（續）]  
　　孟步雲倡設天足會及女學堂開晋省風氣之先𤍽心毅力爲士紳中所罕見原奏所云當係傳聞之誤成連增本非學生出笛平時頗講舊學惟科學素非所習上年充農林學堂監督衆望未孚復因延訂日本教習學科不符耗費甚鉅致與提學使汪詒書意見不合旋即辭職回文水本籍本年春間該縣匪徒武樹福等聚衆滋事官紳更番勸諭正在相持時成連增家居諮議局紳屢次造門請其出爲排解竟置不理鄉愚無知見縣紳堅拒因此誤會以爲種烟漸可弛禁而當時論者並謂成連增家春間尚種七八畝後始犂毁且謂種烟公會章程亦由該紳從省中擄　並爲王用賓等聳動印就傳單到京散發種種行爲頗爲物論所不與然證以成連增平日之爲人因農林學堂失館遷怒諮議局尚在意中必謂種烟公會由該紳爲之主謀似不至此武纘绪係榮河縣舉人光緒三十三年以集股運鹽抽錢興學具禀河東道該道因其有碍鹽法詳明前撫臣恩壽批斥不准至謂該舉人誘人賭博魚肉良善尚無實據此查明在省各士紳被參各節之實在情形也又原奏省城紛紛開會明目張膽欲解散諮議局留南紳以逐北紳劉綿訓等通函滬漢各報肆意詆毁諮議局至議長梁善濟召集議員集議辭職駭人聽聞一節查諮議局因維持禁烟大局爲王用賓等肆意詆毁現拿獲張樹幟由陽由縣詢供于伊等密謀己盡發其覆是非大明議長議員業經全省官紳合力挽留南紳亦頗賛成南北意見漸可消融由該署司查明詳覆前來臣查晋省士風素稱純樸近來風氣漸漸開通當此言龐士雜新進之士志嚮未定難免誤入歧趨甚至顚倒是非毫無忌憚自非切實查辦無以樹彰癉之風聲該署司就原參各欵逐一查明臣詳加考察均尚核實除王用賓荆致中劉綿訓業經另案奏明辦理外翰林院檢討解榮輅前充大學堂監督雖放棄職權不無爲衆論所攻擊然尚無侵吞欵項情事惟據南路印委頗稱該檢討在籍議論不無新奇可喜聲勢稍張即如上年解榮輅之兄解元輅因錢債在鄉寗縣涉訟未遂所欲解榮輅貽書該縣切責經該革縣李文輝在都察院控訴是該檢討遇事不知檢束己可概見但其平日爲人尚屬樸實應請從寛將該檢討解榮輅交原籍地方官隨時察看宋汝梅因肆業大學堂經前撫臣張曾敭懲治輒敢挾嫌抗阻登報詆毁地方大吏雖事屬旣往亦當略示薄懲現宋汝梅己以鹽大使分發直隸應由臣咨明直隸督臣詳加甄察度支部候補主事成連增前充農林學堂監督誤訂教員虚糜公欵實因不諳科學並非有心貽誤其外間傳言該員在京繕發傳單恐係爲人愚弄至所云私種烟苗及與種烟公會交通等事仍係傳聞之詞臣非敢曲爲廻護但以該員平日爲人當不致出此應請從寛免其置議此外原參各欵查無實據者並請一概免議至諮議局被王用賓等横加詆毁業經臣查明另案參辦公論大明議長議員均己照常任職惟晋省士風亟宜加意整頓上年提學使汪詒書抵任後不避嫌怨切實訓誡現兼署司翁斌孫維持調護南北黨派可冀從此消融臣查辦各案均係案照事實以定是非初無南北畛域之見此後仍當督同提學使懲前毖後默化濳移俾士習端而學術正自不致有愐規越矩之事所有查明晋省士紳被叅各欵據實覆陳緣由理合恭摺具奏伏乞皇上聖鑒訓示謹奏 
本埠新聞接待美商圑文電彚錄 
[商會致外郵商三部電]  
　　北京外務部郵傳部農工商部列堂鈞鑒美商圑己乘高麗丸抵滬計共男女賓四十人職道等偕衆商赴吳淞迎迓即送往滙中旅館本日三時在趙園茶會歡迎十四晚在張園筵宴十三十四十五十六等日分往各處攷察游歷十六下午乘小輪赴杭十八下午火車返滬十九日上午再往各處攷察下午旅滬學界在實業學堂開歡迎會二十晨　送即乘滬寗專車赴寗二十四日復乘專車折回鎭江乘江新專輪溯江而上逕至漢口九月初二由漢乘專車晋京約初四日抵京初八日出京赴津再乘招商局專輪至烟福厦廣等埠攷察除將美圑姓氏表行程單曁接待情形即日呈報外合先電陳上海商務總會識道晋鑣知府廷松叩願 
[商會致外部電]  
　　北京外務部列堂鈞鑒蒙撥補助接待美商經費洋一萬元己由滬道撥領除禀復外合先電陳上海商務總會職道晋鑣知府廷松叩願 
[滬道移商會文]  
　　本年八月初八日奉督憲電開准外務部魚電美國實業圑來華前據上海商務總會禀稱接待所需過鉅請撥欵補助經費咨農工商部己由部撥助一萬元本部因念商務攸關亦擬撥助俾資聨絡希飭滬道在出使經費項下提撥洋銀一萬元交該商會總理仰即查照辦理等因奉此兹於使費項下動支洋一萬元備批移送爲此合移貴總會請煩查收掣復望切施行 
[商會移滬寗京漢鐵路總局文]  
　　七月念二日接奉郵傳部電開電悉所稱美商來華攷察免收車價一事查各國官商來游按照本部奏定章程並無免價之例是以前此咨覆農工商部業經聲明未便通融惟今歳日本實業圑來華攷察本部爲聨絡交誼起見特備車輛免收車價作爲本部致送作正開銷曾經辦理有案此次美商來游事同一律應仍援照辦理期與奏案不背先經札飭京漢滬寗等路届時預備頭等車妥爲接待並聲明係本部致送以示優異等因刻查美國實業圑己於本月十二日抵滬計共男女賓四十人俟在上海杭州等處滬寗漢口處攷察完畢准於本月二十日九月初二日在上海漢口動身並於本月二十四日乘專折回鎭江十月初八日乘專車再至天津届時應請貴局查照預備並請電逹江寗漢口分局曁札飭沿途站長妥爲照料曷勝禱盻除行期切近再用函電奉佈外相應檢同美圑行程單五紙備文移請爲此合移貴局請煩查照望切施行 
 
 

Page 19

 
 
[美商圑至南巿考察紀略]  
　　美國實業團狄君等男賓十餘人女賓二人於昨日午前十點二刻時同乘汽車由南北二巿商務總分會各董導引至南巿求新廠將各種機噐工程攷閱一過又至内地自來水公司由總理諸人肅入先欵茗點遂引至水池汽爐間閱畢又至江南船塢由總辦鄺觀察率同司員出爲迎進海軍事務所欵以西式茗點時己正午即導至船塢閱看復至馬頭分乘小輪三艘渡至停泊浦中之聨鯨海軍坐船上察視一周旋即回岸乘坐汽車至龍章造紙廠日暉織呢廠分别閱看事畢即行返館經過十六舖由總工程局派巡長巡士在途照料 
[錢莊控追票欵]  
　　裕源長莊執事朱彩明昨至公堂控稱吉祥街曹信義紙棧與本莊往來約有二年日前付來正元謙餘等莊票共有一萬餘兩繼又陸續支取本票銀數千兩詎所收兩莊之票銀不待到期遽卽倒閉爰將票銀如數退還渠竟不認至所欠本票之銀到期本莊不能不付核算該棧應欠本莊銀九千餘兩該棧經理沈某及棧主曹鑑泉均一味蠻賴無可理喻應請追究質之曹供所付兩莊票銀應歸該莊自理判曹交保候再會商集訊如有抗避情事須向保人追銀 
[關於錢莊倒欠案之批詞]  
　　公共公廨寳讞員昨日發出批示數則照錄如下己閉正元莊纯理何兆政禀批查該莊看守巡捕業己撤回至支給理賬莊夥日用伙食可否酌發存洋之處候轉禀道憲示遵可也顧瀧章禀批據禀謙餘欠欵業己找清銷册何以該莊賬上猶有此長期一項候諭飭謙餘經理明白禀復可也德大莊禀批該莊結欠正元巨欵著即趕緊設法歸償不得以莊己收閉歸賬爲難爲詞求寛日期希圖延宕致干未便 
[女教士預先控告]  
　　美國包女教士控瑞泰木作主王竹琴擔保木作頭萬洪記包造房屋延不竣工前日午後由公共公廨寳讞員會同美海副領事集訊原告由韓教士到堂代表聲明前情王延愛理司律師辯稱如作頭領取造價逃逸應由擔保之人擔具責任今萬在湖州趕造且期限未到原告不應預控判王交原保於下禮拜四邀同萬洪記到案質訊 
[水上警察即日開辦]  
　　自治公所議辦水上警察一事曾紀前報兹聞刻由警務長議就妥章定於十六日開辦選撥二級巡長譚漢臣率同巡士六名在水上實力巡察以保商旅 
[粢圑教重復出現]  
　　江北人俞德貴向爲皮匠近與其妻某氏在施粥廠後面茂興里租賃房屋開設佛店妄稱信奉無爲門教（即久干例禁之粢圑教）歛錢惑衆哄誘無知男女以誦經爲由　聚一室通宵逹旦實屬有傷風化前晚糾集老少男女數十人正在朗誦佛號之際被四路分局黄正巡官親自查見立飭長警前往禁上並將一千人驅散候傳俞德貴到案究辦 
[再誌應文生之復被控告]  
　　英商馬海美律師禮明同控住居法租界之甬人應文生不照公斷繳銀一案前日午後由公共公廨寳讞員會同英美兩副領事康海兩君研訊先由禮明律師聲稱本律師自爲原告並爲馬海之代表此案因華人奚朗如有坐落楊樹浦之地先註美册後倩馬海復註第六千五百四十七號英册轉换道契其時應文生因案在押公廨得悉後以該地係應姓之産乃延愛理司律師代表具控以致糾葛奚亦延本律師爲代表嗣由公正人理勸地歸應姓管業令應償還奚姓銀二萬兩另加利息及本律師代表費原告馬海以奚在應文生處有銀二萬餘兩故陸續借於奚姓銀一萬四千餘兩現此欵己劃於馬海應歸本律師收取連利共計銀二萬八千七百餘兩詎向之索取延宕不理應請飭追被告應文生延佑尼干帮辦費信惇律師代爲辯護寳讞員商之康海兩君判應交妥保於下禮拜二復訊再核 
[笞責著名賭棍]  
　　滬道蔡觀察訪悉虹口本帮著名賭棍高金生即開花金生札飭公共公廨寳讞員設法拘獲移送到縣前晚由襄讞承明府提案研訊高供向爲銅匠前雖犯賭近己改過求恩寛宥明府怒其狡賴判笞責二百板還押一面禀請道憲核示 
城内 
[驅逐難民]  
　　日昨有湖北難民某甲帶同男婦老幼十餘人來滬至西門内關帝廟投宿由二十二鋪地甲劉貴禀奉上海縣田大令諭飭驅逐出境不准逗留 
[硬借行兇]  
　　三十保頭圖地保何叙康捆送嚴阿連到縣禀稱嚴向張四泰硬借洋二十元不遂紏人前往將物搗毁並將張兇毆鄰衆不服唤同地保將嚴獲住餘均逃出等語田大令諭飭收押　訊 
[人貧志短]  
　　鐵路小工李錫華前因偷竊鐵絲等物由高昌廟巡防局函送到縣收押候訊在案前晚經發審員承明府升訊李供實因貧苦犯竊求恩寛宥判枷號一月發犯事處示衆 
[展限料理]  
　　傭婦金陸氏前竊陶宦家金飾等件交於姘夫推車阿三誣稱　物寄於潘　頭處經本縣田大令訊明判金陸　押候交出原贜潘薦頭省釋在案兹經承襄讞提案覆訊陸氏又翻前供判再寛限十日理結如違重處 
[租金無着]  
　　楊耀廷范回春劉伯華在一路分局互控前晚經德正巡官審訊楊年七十一歳本縣人范曾於光緒三十三年租賃小的房屋六間開設同益居茶樓每月租洋五十二元現己結欠洋三百六十四元並於去年十一月間私自租頂於劉接開改牌琦品如意樓今向收取租金一味持蠻求請追究范劉同供同益茶居係二人合開現因生意清淡虧本甚巨己央中保向楊商勸願將裝修歸併房主以抵欠租求鑒判原被出外邀同中証理勸禀復核辦 
[道批五則]  
　　蘇鴻章禀批果被索詐毆傷甚重當巡士扭送之睦何至局員不加查驗率行驅逐所禀殊難憑信惟控關差役勒索行兇虚實均應澈究仰上海縣提案驗訉明確照例辦理具報蔡久村禀批察閱抄黏廨批祇言過期不能取貨未言母須貼價總由該商當時　貨未銷成單所致事由自誤應毋庸議成單發還宓祥桢禀批　據情移請寗紹台道飭提陳友臣馮子耕到案解滬訊追並行廨勒限在押之陳寅生袁玉旗等赶速清理可也傅德盛禀批此案現奉撫憲將該商禀詞批發到道己飭廨赶緊秉公訊結詳銷矣仰公共租界會審官　照另札辦理周正烈禀批己於縣詳内批飭催提訊究仰上海縣遵照另批辦理勿遲 
[一路警局批詞]  
　　鄭縉孫禀批據禀隨繳顧裕者代墊工料項下洋一百元候飭該作 
 
 

Page 20

 
 
主來案具領至此項工料共洋二百五十元己據該商覔具保結呢繳在案如果有浮開情事先時何不禀求該斷後復來局嘵續殊屬不合姑念兩造先未結帳現今能否減讓着該商自邀顧裕春面同估算禀候復奪程雲材禀批據禀周銘之尺租不還是否實在候飭傳案訊理陸鼎禀批據禀趙蓉臣蔡維新兩户各欠房租不理是否屬實候傳案訊理 
[官事]  
　　管解雲南第二十八起二批京銅委員開復南寗縣知縣范金鏞昨日道出滬江到道禀見松海防同知查燕緒昨日由淞飭丁到道禀謝奉委馬蹟山洋面代監哨差 
南巿 
[販賣婦女]  
　　平湖婦人王錢氏領隣婦陸氏來滬帮傭旋被某　媒誘至朱家角議賣未成陸氏己逃回鄉里錢氏則被無賴阿三誘至十六舖某客棧住宿希圖販賣於某花烟館錢氏不願逃至南碼頭在途哭泣由巡士帶至南區詰明前情命給小洋十角送至立興輸船遣回原籍 
[恐難找尋]  
　　南倉街廣盛米店夥華伯陶馮大二人將集水街衆和飯店主杜瑞和扭至工程局控被欠去米洋二十餘元訊之杜供由王姓來店兜售僅買五斗給四元一角餘己退還判杜交保限三天交王到案訊究閘北 
[移提積竊]  
　　法捕房昨派包探陶金標至總局禀稱前有住居寳昌路之某西人失竊洋槍四枝據己經獲案之羅開福供有著名積竊王三亦與此案有關現匿六家莊請爲查提局中准派偵捕前往將王提獲解局由孫裁判略訊一過押候移提歸案訊辦 
[有無冤抑]  
　　三路五區巡士馬洪賓竊取同局巡士之衣物且嗜好甚深由該區巡官查悉將馬解送總局昨經孫裁判提訊供不承認判押候查明再核 
[管束宜嚴]  
　　住居川虹路興業里隔壁之陸金文向業成衣其子陸掌桂日前在英租界行竊某姓衣服由探拘解公廨昨奉寳讞員派差移送四路分局經黄巡官判令戒責二百下交其父領回管束 
英租界 
[循例停訊]  
　　今日係中秋令節又值星期公共公廨寳讞員昨特函致會審西官循例停訊一天 
[拔升包探]  
　　老閘捕房二百十六號五百七十八號美捕房四百四十四號三華捕均因辦公得力由華捕張正　官禀奉英美總巡着各升充包探以示獎勵 
[私掘墳墓]  
　　曹根和曹徐氏控沈金發私掘祖坟一案昨由差探將沈傳至公堂經孫襄讞會同德師副領事訉明判沈繳洋六百元以便轉給原告易地另葬 
[懲辦流氓]  
　　日本婦人控流氓王花子搶取皮夾昨經公堂訉供屬實判王押西牢半年期滿逐出租界 
[搶匪宜懲]  
　　流氓王阿毛紏黨搶取李春生之銀表並用刀將李之肩背戳傷由探查獲昨解公堂請究判王押候原告傷愈再訊 
[客棧違章]  
　　寳善街沈孫氏所開之客棧不將棧客姓名登簿蕪湖路李石氏所開之客棧私設烟榻售烟均屬違章昨由包探將兩氏傳至公廨訊實判孫氏罰洋五元石氏罰洋十元一併充公烟具銷　 
[均無實據]  
　　住居新閘路之某西婦控西崽王連生大飱司李阿貴出店鮑阿唐串竊金表金飾等情昨由包探將三人併解公堂請究據供係原告圖賴工洋揑詞反誣中西官以均無實據將案註銷 
[賊收押]  
　　嚴福初與過犯王阿福王根生金松祥在途打架由捕一　拘解公堂訊明因分贜不匀起釁判一併押候查明别案再辦昨由捕房將四人解案復訊判嚴押三禮拜兩王各押一月金押半年期滿仍逐出租界 
[搶取脚車]  
　　左明再搶取沈妙根脚踏車昨由包探拘解公堂訊實　押兩月 
[串竊衣物]  
　　莊海林等控莊炳豐陳龍昌串竊衣物由探將二人查獲昨解公堂訊供屬實判莊押三月陳押兩月 
[何堪劃抵]  
　　某西婦控侍者許章生竊取信件冐領洋二十五元昨由包探將許查獲解至公堂請究據供因原吉不付工洋是以劃抵判許還洋二十五元再追工洋 
[雉妓違章]  
　　雉妓屬老五在途拉客違背定章昨由包探將周妓傳至公堂判發押棲流所五天 
美租界 
[武弁倒斃]  
　　前日黎明時有年約三十餘之男子身穿藍布號衣號褲倒斃於華記路弄内號衣上有管帶浙江前路等六字腰繫儲藏搶珠之皮帶由捕查見車达驗屍所經本縣田大令驗明患病身死報堂收殮號衣皮帶存案疾認 
[撞傷女孩]  
　　四十號電車昨經西華得路撞跌五歳女孩陳荷花致傷頭額由捕車入捕房轉送同仁醫院醫治 
[攫取銀表]  
　　吳淞路一千四百四十五號復源押店主昨至捕房控被某流氓來店購物搶去銀表一枚捅頭允爲查辦 
[包探降級]  
　　匯山捕房華探孫榮慶不知違犯何事昨奉卜總巡降充華捕以觀後效法租界 
[洋人獲賊]  
　　萬阿來於前夜三點鐘時　開洋人亞第愛家後門入内圖　被該洋人捕獲昨解公堂請辦萬認竊不諱判枷十四天押捕房二月 
[倫兒游街]  
　　某西人花園内之園丁華蘭亭將小竊周阿龍扭至公廨控稱園内時常失物防不勝防前日又被周將鐵扒偷去幸即當場獲住請爲重辦訊之周供以後不敢再犯判枷七天游行示衆 
[偷竊未成]  
　　無賴高阿桂前晚至楊子安所開之小客棧内投宿翌晨出門時竟將夾被私藏偷出幸即察覺拘住送捕解廨請辦判押七天　給楊領去 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[旅京山東同鄉調查萊陽事變報告書]  
　　萊陽風潮卒演慘劇數月以來敝同鄉等奔走駭汗函電交馳迭次開議籌商辦法而吾鄉父老及上海東三省各埠諸同鄉羣起責難共謀救濟保全之計雖各報揭載頗稱詳悉而不盡有徴設以惝恍無據者執爲鐵證言者旣無價值更何足間讒慝之口衆方議搜查證據而欒君振聲劉君肇唐毅然以調查爲己任自備資斧以行是役也往返彌月親歷災區按騐數過又遍走各村堡明杳暗訪核其異同而筆之書不庇官不袒民臚舉者率有案可證雖分途前往而皆己得其秘要歸報同人爰裒其先後報告以質諸天下願關懷時局者共鑒之 
[第一萊陽禍變之原因]  
　　查此次激變原因複雜而其最關重要者厥有數端曰錢糧曰苛捐曰積穀皆官紳同惡相濟有以激之萊境去歳歉收穀價騰踊錢糧苛捐旣難供億唯藉積穀以接濟之民力或可稍紓乃民一再請命而官衷罔聞事遂發於一日試列舉其顚末如左 
　　一積穀之虧欠萊陽積穀出自鄉民光绪二年歳凶道殣相望六年歳　大熟經太平社社長曲老五（栢林莊人即曲詩文之父鄉望素孚人　稱爲曲五先生）石橋社社長姜爾（受字巨平又稱菊坪係瓦務莊　人爲邑中鉅富）永莊社社長于春齡（城東梁浩莊人即于祝三之　父）議積穀備荒衆皆贊成次年冬收齊按錢糧銀每兩出穀一斗共　積五千五百九十二石四斗歸各社存儲九年城紳于贊揚張相謨等　禀官全數提入城内書院十二年該劣紳等慫恿傳令錕將積穀變賣　定價每斗大錢三百實則糴穀者非出大錢五六百不可即以每斗三　百計算亦應入大錢一萬六千七百七十七千乃僅以一萬三千零四　十四千三百二十文存天復當一分起息餘皆無著衆不平經劉芳等　省控蒙前撫張批示（略謂歴年所得利息以三成充書院經費以七　成存儲五年作爲糴穀之用云云）該官紳竟未遵辦二十五年經某　御史奏參徐令革職福源號封閉（均有案）二十九年劣紳王圻同于　賛揚等將天復當存欵掃數提歸公順源順（皆王圻錢舖）福源（于　贊揚所開）三號存放自變價至今本利合計爲數頗鉅現僅有四千　餘吊鄉民敢怒而不敢言今三月隕霜殺麥殆盡糧價驟昻（穀子一　斗大錢一千二百文高糧一斗二千八百文玉米一斗三千一百文麥　子一斗三千三百文）缺食者十居八九加以各欵逼捐錢糧長價民　力不堪羣議提積穀以爲抵償而官紳竟置不理實此次風潮之一大　原因也 
　　一商號包收錢糧之駭聞萊邑錢糧向章自封投櫃自光緒二十七年　前升撫袁定稅銀一兩兌大錢二千四百文外加鹽課火耗雜費等一　百二十三文每兩共納大錢二千五百二十三文朱令前次任萊時將　錢糧全歸公順源順（王圻所開）福源（于贊揚所開）蚨祥義（糧吏　尉龍章所開）德和五大商號包辦每收銀一萬給縣官銀一千五百　兩按銅元（七折）制錢各半徴收每兩合大錢三千一百五十八文以　闔邑錢糧五萬五千九百二十四兩計之己浮收三萬五千五百十千　四百文矣現時制錢絶跡銅元皆按七折若全數用銅元每兩須大錢　三千六百念文浮收之額更可推知且萊邑制錢爲五大商號所壟斷　鄉民卽有以制錢上兌者必多方挑剔雖官板靑錢每吊不過選取二　百文餘均擲出蓋欲逼之使納銅元便於折扣而收其利也又當催糧　時過十五日即須出重息爲之包償鄉民積怨己深故此次風潮咸叢　怨於劣紳王圻等也（未完） 
小說 
[奇情小說鸚鵡禪（二十六）]  
　　琴宜曰千金然諾。子不聞乎。吾己　之。奈何負約。吾必去。曰否否柯利機君爲某事故。將需我於母姨之所。計己久矣。卿不如與余同歸爲便。琴宜不可。斐德蘭曰然則乘此一輪好月。往位茀來奪禮拜堂。則吾知卿必有是興也。位茀來奪禮拜堂者。離根布斯巴洛九里。敗壁頽垣。久等山邱之零落。斐德蘭僅欲借九里之行。以覊曾時。而孰知琴宜久熟其歷史。曰子誤也。是荒殘之寺。烏足觀覽。吾今者必返於會所。斐德蘭乃語塞。即勉允之。日去休。吾需於外。子可速來。言至此。眼眥欲裂。復憤恨曰。子有亞蘭矣。故不惜舍吾與風月以去。前言虚耳。琴宜但一笑置之。 
　　海而明痴夢自迷。其欲見琴宜之心。視斐德千金一刻。不忍令琴宜之去。情實一例。蓋昔者所請。初不料琴宜之必許。亦曰姑言之而己逮琴宜旣許。則喜出望外。其幻想更增百倍。然一思及己與琴宜之情。萬不敵斐德蘭。則又冷汗浹背。曰夢耶。豈其眞耶。於是悵悵何之。亦步月向秋千院來。見琴宜與斐德似將别者。乃大快。 
　　旋琴宜偕海而明入會。海而明不先不後。時琴宜步伐之疾徐。相隨而行。頻偷覷之。私謂玉人風度靡一事不足入畫而一雙秀目。又如盛夏之花。含嬌無限。苟如天之福。果然於絶無希望之中而爲彼夫壻則吾其醉生夢死终老温柔亦生平盛事矣。 
　　嗟嗟天生媚子玩弄羣兒以一代名姝出現社會。於三。生紅石之上。必先種無限塵根。令離雲怨雨。交集於歡天喜地之間。此時霓裳曲奏。簫鼓聲殷。海而明顧玉女之在前。喜佳音之不遠。其心地固。别開世界。而斐德蘭則獨之小院。望彼芳塵。如將不及。雖分别者無幾時。而披衣。露潤。沐髮光寒。憤懣與疑忌之懷。蓋有難堪者矣。 
國外新聞 
[南斐洲選舉近聞]  
　　十三日倫敦電云南斐洲聨邦近舉行選舉 
 
 

Page 27

 
 
目下獲選者己有國民黨三十四人聨合黨三十三人工黨二人獨立黨六人有國民黨三十一人聨合黨八人被選無一反對者又電云南斐洲選舉足令人驚詫者則爲首相巴塞君己爲裴屈里克君壓倒雖預料國民黨將得多數但恐難以如願云 
[德報評論皇冒險游獵事]  
　　十二日倫敦電云德國各報評論德皇應允大公爵費迪南之請在匈加利瑪海克斯附近遊獵一事謂該地近適患疫未知皇之近侍其有敢進諫言戒皇勿行者否 
[塔孚脫總統之政策]  
　　十二日倫敦電云塔孚脫總統在皮佛萊演說不認進步與正規之共和黨領袖有齟　之事謂兩黨均獲其相等之助力說者謂塔君此言係爲變其讎視共和黨變志者之態度云 
[德國偵探案近聞]  
　　十二日倫敦電云德國陸軍中尉希姆前因圖繪樸資茅砲臺形勢被拘現己在番爾海姆開審該犯仍經帶回獄中 
[英國貿易公會之議案]  
　　十二日倫敦電云英國貿易公會多數會員贊成議案擬力逼政府竭力收回哇斯邦之判斷（即禁上以貿易公會之欵供給國會議員費用）並决意以此作爲選舉研究之問題 
[俄擬裁撤黑龍江領土管理局]  
　　十一日柏靈電云俄國黑龍江領土高等管理局裁撤議案己呈交參謀會議核奪 
[希王演說無足輕重]  
　　十一日柏靈電云希臘國會開會時希王之演說並無關係惟措詞尚稱和婉 
[布爾茄利亞内閣辭職]  
　　十一日柏靈電云布爾茄利亞内閣業己辭職 
[法國承允土爾其借欵]  
　　十一日栢靈電云法政府己允將土爾其借欵在巴黎發行 
[一九一一年香港預算案]  
　　十一日香港電云香港管理政務員梅君己將明年預算案呈交議政局計缺洋二十九萬八千九百三十七元中有二十萬零四千元係建造避風處所需歲入增加者爲酒稅洋十二萬五千元印花稅洋二萬元鐵路運費洋八萬七千元鴉片及郵政兩項共少洋六萬八千九百元預綜計歲費共洋七百三十八萬五千三百二十元較之本年增多洋四十三萬三千七百七十八元（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[文明電氣帶圖說]  
　　電能治病早經西醫發明初顧但知其能治病而未知其所以治病之方法也近世名醫悉心研究於是製作日精施用日巧而電氣帶亦遂以發現後更新出一種文明電氣帶用以統治百病較諸别種其效尢神其用猶便故在歐美早已風行本藥房前經運華不久即已銷盡茲特續行運到凡試過者咸知此種妙器實足洩陰陽造化之奇而可袪疾病淹纒之苦其功效固無庸贅述矣第將主治各症略綴於下以供諸君之購求此帶專治○遠近風濕○抽筋抽肌○胃氣痛○大便閉塞○背骨痛○半身疼痛○小腸氣○心經病○肺經病○癱瘓○先天不足○諸般虚弱症○婦女白帶○經水不調○經期腹痛○久不受孕（若久束之即能生産）○夜不安眠○豬羊癇病○傷風○腦筋病○尿管病○胃不消化○胸痛○遺精等症以上所列不過舉其大凡其餘治騐多不及細載此帶並應用藥水約分甲乙丙三等（甲）每條約洋四十五元（乙）三十五元（丙）二十五元藥水則購時隨帶附送一瓶以後專購藥水每瓶約需一元之譜如係批發價可特别從廉用法另詳仿單欲購者請來索閱可也此佈 
　　上海中英大藥房廣告 
[燕醫生瀉補丸]  
　　各藥房均有售凡人飮食過多腹中膨脹胸膈悶閉服之燕醫生之㵼補丸藥立見神效虚實咸宜果無後患消食通竅靈驗異常全球購服頗多諸大名醫皆　試驗莫不謂效力偉大有志衛生者其各留意可也 
　　老晉隆洋行總經理 
[花鼓牌水門汀]  
　　本行發售花鼓牌水門汀係敝主人吳錦里觀察出資設立東亞公司精製水門汀久已馳名中外灰質之細勁力之堅已蒙各省鐵路鐵廠自來水廠及營業工塲均稱價廉物美如蒙賜顧請駕臨本行其價無不格外克已以廣招徠二洋涇橋堍春江里義生洋行謹啓 
　　德律風第二千四百三十一號 
[（吉屋召租）]  
　　英界後馬路福綏里内有石庫門五幢二廂三平屋三幢三廂三平屋二所又絲棧一所如欲租者請至後馬路乾記弄姚慕記帳房面議可也 
[煤汽引擎出租]  
　　本公司之煤汽引擎最適用之於車廠印字房搿花廠紡紗局及店鋪等處省而且廉又兼清潔無比如欲租買均可請移玉至西藏路五號本公司内接洽可也上海自來火公司廣告 
[吉眞牌火油燈]  
　　此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也 
　　五馬路口四號天祥洋行廣告 
[高德洋行]  
　　美國優等光學家費德雷醫學博士光學專家善製眼鏡 
　　凡患目光頭正或酸痛頭暈等症者急宜早治而配合格之化學衛生眼鏡以免變劣至極點再者本行磨片之考究驗光之詳細裝配之特色莫不甲於東方非平常首飾家所能及焉即各種新式眼鏡架子鼻量簾脚托力克灣形式透光鏡片無美不備如蒙驗光不取分文行設大馬路抛球塲三十六號便是 
 
