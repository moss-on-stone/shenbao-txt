# 1916 - 238 - 4915643

 

Page 1

 
 
   
 
 

Page 2

 
 
時評 
[東扶西倒] [  冷]  
　　法令未實行而即改樂内閣未完全而即辭職凡百政治凡百機關無一非旋起而旋落故余謂今日之預聞國事者如置身於風輪之中無一息之停亦無一端之成就舉全國之有名人物而日夕爲此東扶西倒之事業可憐亦可嘆矣 
　　其所以有此情形者非他眞心爲國之人少而熱心爲已之人多也熱心爲已之人多故有可以擴張一已之權力者不顧一切以行之眞心爲國之人故一遇稍有挫折之事不忍一朝之忿以去之我曾有言欲爲國盡力者不必其爲官也既爲官矣躉勿輕於辭職今奈何以爲官未久者又復以辭職聞耶雖然不如此東扶西倒之局面不成也 
[專電]  
　　北京電孫洪伊辭總長後即函衆院取消辭退議員書仍就議席現經要人轉圜將答案撤回修正已允照常供職 
　　北京電　孫提出辭職後即向國會報到取消辭議員書但黎叚均竭力慰留派許世英到孫庽孫以不能行使職權苟無正確辦法無返任理徐擅權之點㈠任命湘江道尹㈡任命吉林省長㈢任命某財廳長㈣擅發令贛閩進兵攻粤㈣咨覆胡瑞霖案皆未經院議及各部長同意馮國璋勸孫勿辭頗對徐不滿丁世嶧並未辭秘書長 
　　北京電府院爭議已息某政客主根本解决丁退後徐亦擬與重要位置使出院 
　　北京電府院權限劃清除院稿責秘書長逕呈外要事由值日總長商承規定輪值日次如下星一外長二内三財四陸海五法六農星期由院派參議二人往每星期五全體閣員至府午餐如有故不能去先一日委代 
　　北京電昨又發一徐直接總統之院令與前議前議各總長輪值公府辦法反對且該令又未經院議各總長皆不安 
　　北京電報載徐因衆怒悔而辭職非事實徐或將遷軍職　　北京電傳聞胡瑞霖曾以鉅欵交某議員運動否决查辦案但該案仍通過某議員大窘 
　　北京電政府業粤仍擬用兵日内恐有重要事故發生 
　　北京電國務員昨已提出今衆院議程未排入聞因某總長接洽未成熟故須一部分議員密議决明日首質問湯議長並發動議務當場投票表决 
　　北京電陳辭外交總長兼職批已電催唐紹儀來京就任仍望暫兼以維大局 
　　北京電宗社黨告示係善耆領銜以舉師復辟爲題號召勤王爲的 
　　北京電第七師移駐洛陽已得趙倜同意昨將南苑部伍全行開出 
　　北京電商會聯合會審查烟酒公賣案推賴恩培爲長主由產地按值百抽二十繳稅一道通行全國印花稅案羅人驥爲長承認參院議决稅法咨由政府頒行者爲有效袁氏所變更者不認合法 
　　北京電柏文蔚上導淮意見書由院交農部核採 
　　北京電趙理泰有陸軍次長望 
　　北京電谷總長主裁冗員農部附屬機關已起恐慌 
　　北京電姚錫光被捕案情以前任蒙院副裁时呑没活佛賞金兩萬餘爲重係蒙古議員告發昨陶遜等向檢廳具保未准 
　　北京電明日衆院議程以請咨交參政院議决案以定存廢及妥籌貧苦黨人生計案爲要 
　　北京電明日衆院要案㈠將參政院非法案分别存廢㈡復縣議會及鎭鄕自治㈢取消行政監督司法㈣廢祀天㈤籌黨人生計 
　　北京電美國務卿及日内閣省電段總理表示歡迎 
　　北京電財部擬定財政大計畫如減政借欵稅制預算金庫貨弊公債銀行等條目 
　　北京電陳文運不日起程赴庫倫辦事任但外交上恐釀問題 
[譯電]  
　　北京電北京日本政界之意鄭家屯一案不難解决日使已奉本國政府訓令與中政府開談判（二十九日） 
　　北京電追認閣員案分星期三五兩日提交兩院中國政界之意除財政總長陳錦濤外均可通過（二十九日） 
　　北京電昨日國院會議議决總統無出席之必要惟各問題關於陸軍財政及其他重要事務者於開會前由國院秘書長呈報總統總統得派代表與議惟該代表無表决之權此項辦法已使總統與總理彼此消釋意見以上德文報（二十九日） 
　　北京電奉天張督軍電告政府謂日軍於十入日佔據遼源强逼華兵退出三十里並擅從四平街至遼源自由設立電話與電信線（二十八日） 
　　北京電國務院對於上海洋藥公所在求延長九個月禁为烟期限從明年四月一日起至年底爲止一節昨已電致江蘇齊省長略謂此節斷不能准及各省　於禁烟之辦法當嚴厲奉行不得稍怠 
　　北京電龍濟光要索三百萬元否則不將政權移交陸督朱省長已允向廣州中國分銀行偕三百萬元以作此用蕯鎭冰奉命監視雙方是否恪遵總統命令而行（二十八日）以上大陸報 
　　東京電激烈派一百五十人今日集議通過主張辦理鄭家屯案宜用極端手段之議案但消息靈通方面之人以爲日政府於談判開始時必採用其和平之風格領事正式報告未接到但不久内閣將决定對華之態度 
　　查港電龍濟光復奪回石龍逐出譚衡（譯音）府近各地盜匪肆刦居民紛逃廣旜鐵路與電線之交通皆已恢復蕯鎭水乘永祥（譯音）巡艦二十五日抵廣州人心漸安（二十八日） 
　　北京電段總理請假三日一事各報頗多評論國務院秘書長徐樹　近曾未先得有關係之部長同意遽自呈請總統批准簡任外省大員事件並聞　有冀奪充及其他國務員之權置於總理之手藉以擴充自已勢力情事故此次齟龉似當由徐秘書長負其責任據英文京報云總統自知對於簡任大員一節不可不格外審愼並爲避免誤會起見擬將關於分折權限之意見通告各國 
 
 
 

Page 3

 
 
務員總統所主持之點有二（）一總統有國務重要會議之出席權以免與事閡隔（二）用人等一必須先商諸有關係之部長然後送交總統閱看秘書長與段總理皆反對總統國會出席權以爲此與責任内閣之主義不合而徐秘書長又以第二點爲不然當卽不先商諸財政總長遽自决定關係財政之重大用人事件以示抗命總統以未經關查明白未便批准却之於是（據英文京報云）徐樹錚與許世英從恿段總理辭職總統不准段總理亦自知辭職之不合乃改爲請假三日但赿一日總理復出視事（二十八）以上路透電 
[東方通信社電（日本人組織）]  
　　東京電今日午前十時政府開臨時閣議由石井外相披露酒匂領事關於鄭家屯事件之報告旋並决定日本之外交方針然後散會卽經外務省訓令林公使於北京開始交涉（二十九日） 
　　奉天電奉派調查鄭家屯事件之鐵嶺領事酒白氏現已查畢於二十七日由該處回省據談此案實由中國兵先開始射擊已有幾多證據足以證明如是開戰之責什猶欲歸於日本兵是誠拙策不惟無何效果反覺暴露中國方面之無誠意云云（二十九日） 
　　奉天電吉林士紳二百餘人於二十七日特開大會議决反對宗社黨之復辟運動（二十九） 
　　北京電昨日（二十八日）參議院開會會通過各縣議事會建議案衆議院討議廢止懲辦盜賊條例建議案及廢止對平民非法非刑槍斃等建議案决付審查又通過河南省長田文烈及政務廳長陶珙財政廳長顧歸愚惡政查辦案又廣東賭博嚴禁建議案决付審查（二十九日） 
　　北京電國務院與總統府衝突問題愈覺紛擾内務總長孫江伊至呈辭職書其原因爲關胡瑞霖參議院之質問書未經孫氏署名僞造答復孫氏以國務院内竟有如此之事究無國務改良之望昌以辭職（二十九日） 
　　南京電江蘇省八月分軍費由胡財政廳長苦心極力籌措三十萬元於昨日呈交馮督軍（二十九日） 
　　南京電江蘇省議會呈請齊省長發給該會臨時費用五千元（二十九） 
　　南京電自上海發生密輪雲南鴉片問題以來凡遇輪船火車往來旅客行李貨物搜索甚嚴（二十九日） 
　　東京電衆議院議員太田直次氏蒙授勳四等瑞實章因該氏無叙勳之資格故又由政府將該氏之行賞取銷說者謂此係當局者中調查疏忽之責任云（二十九日） 
　　東京電莫利遜氏今日由東京啟行經朝鮮回北京（二十九日） 
[戰電]  
　　其一（英人路透電） 
　　柏林電官中宣稱羅已向奥宣戰（二十八日） 
　　柏林電官中宣稱德已向羅宣戰（二十八日） 
　　亞姆斯物丹電維也納電稱羅馬尼亞致牒奥政府謂兩國自八月二十七日下午九時起入於戰爭狀態（二十八日） 
　　亞姆斯物丹電柏林官電謂昨晚羅國宣戰德國卽召集聯邦會議（二十八日） 
　　海牙電柏林電稱德政府將於本日以出境議照送交羅使（二十八日） 
　　倫敦電德國牒文序德國向羅宣戰理由略謂羅國淟不知恥違背與德奥所訂之條約後復向德之同盟國宣戰故德國乃有報復之舉云（（二十八日） 
　　羅京電路透訪員寔稱羅皇曾召集各政黨之領袖政論家討論大局（二十七日） 
　　桀里伐電據奥京來電聲稱羅使已以宣戰書遞交奥外相另附一文臚舉奥匣對羅種種暴行且謂羅國前所訂正式附屬於三聯盟之條約已於德奥强逼意國退出破壤聯盟之日起消滅宣戰書中艦列羅馬加入戰爭之理由㈠羅人之在奥者恐身受兵禍㈡羅國之加入戰團自信可以減短世界之戰禍㈢羅國與列强共同行事彼等皆能力助羅匣發揚國家主義云又據維也納電稱羅之宣戰雖爲意中事然奥人聞此消息大受激剌頗爲震動（二十八日） 
　　巴黎電今日午後公報云德軍在佛勒里村進攻頗易敗之陣線他處殊形沉寂（二十八日） 
　　蕯洛尼加電布軍於二十五日入加伐拉各砲台除一座外均遵二十二日雅典希臘之　命讓交布軍軍械子彈完全未動英軍卽開砲轟撃各砲台（二十七日） 
　　倫敦電著名著作家洛伊斯君述及英國防禦潛艇方法謂漁船隊共有三千箏船中共有十萬人漁夫居多如聞某處發現潛艇則可於二十四分鐘内以鋼綱封閉内海之大部分而潛艇即難逃脫該員曾目覩一綱長一百英里可以發號移動地位又謂　有潛艇二箏自中立國之油船取油時被擒云（二十八日） 
　　其二（德人德文報專電）柏林電八月二十七日德軍大本營公報云松末河北岸之英軍昨晨及夜間　在錫泊伐爾南及波齊愛萊西北進攻均遭挫衂内有一部分以短兵接戰德軍擒其軍官一員兵六十人英軍在小巴桑丹村北面進攻且在福爾洛叢林以短兵交綏均未得利法軍在摩勒巴斯與克勒里境猛轟後以大隊噴射流火進攻雖有一部分攻入克勒里之北卽爲德軍回攻遂一 
出松末河南岸之敵軍在凡爾滿杜維萊爾西以手擲榴彈進攻受挫而退未斯河兩岸之砲火暫曾劇烈晚間敵軍攻撃錫哇芒爲德軍砲火撃財克拉勒火撃敗克拉盎勒西面及亞泊勒芒森林有敵兵枝隊前進爲德軍驅走德軍斥堠隊在亞拉柯爾與巴同維萊爾獲勝德飛機於空戰事撃落敵飛機二架德砲隊亦撃落二架敵飛機一架降落聖圭丹東南爲德軍所獲（西境戰况）興登堡元帥陣前之俄軍屢圖在佛里物里區斯太物之西及蘭伐登附近乘艇渡杜拉河未果德兵枝隊在基斯林東南進至敵軍第一道防線毀其戰壕俘敵一百二十八人奪機關鎗三架而回查爾斯大公陣前僅里斯物河北面有斥堠隊戰事利於德軍（東境戰况）布軍在斯特魯瑪東岸前進者抵該河之口塞軍進攻摩格里拉陣線之布軍均未得利（巴爾幹戰况） 
[公電]  
　　雲南督軍唐繼堯來電上海報界公會轉各報館鑒自滬上烟土案發生當以　派代表葉全陳鈞等品學素優决不至有此等行爲惟因失於覺查致受嫌疑應暫將代表名義取銷聽候解决經於皓日電明茲接滬電全案業已解决葉全陳鈞等均由公廨認爲無關是其所受嫌疑業已完全解釋該代表等於滇省財政軍事情形極爲稔悉應飭仍即赴京� 
陳述一切惟案關重大非澈查挾烟主要嚴行究辦不足以伸國法而明是非除呈明中央並由滇遴派妥員馳查懲辦外特此奉聞唐繼堯叩儉 
　　柏文蔚等致北京電北京大總統國務總理參衆兩院均鑒讀大總統七月十三日申令咸威政府與民更始之意惟皖省逮捕籍没之黨案視他省爲多而被捕者未全釋財產不曾發還懇飭下本省長官重申前令勿以政治犯故入刑事非法收没之財產不分已發賣未發賣一律發還庶幾我大總統命令實行約法有效皖民幸甚柏文蔚襲振鵬張滙滔袁家聲管鵬 
要聞一 
[東報之蒙匪調和說]  
　　大阪每日新聞二十六日奉天　郭家店之蒙匪受三面包圍南有奉天討伐軍總司令張景堂之事軍東北有洮南府帮統　統錫武之軍北有吉林軍蒙匪雖猛何克當此且初有扶國軍與之呼應今忽遲疑不動揭竽於興京之宗社軍原有牽制討伐軍之效力今以宣統帝之命戒勿妄爲遂亦偃旗息鼓而去大連方面初有所謂白灰匪者恣意暴動曾一現於郭家屯號稱八百人今鑒大勢已去不能有爲乃一變而爲流賊奉天軍事顧問日人菊池中佐鑒華蒙在滿蒙騒亂之患出而調停張作霖之意蒙匪如在途無暴行則决不追撃各討伐軍司令等之意彼等與巴布俱是舊相知故若巴匪引歸根據地則不加攻撃去在已布札布固有雄心然今處絕境夫復何能惟有　兵而歸但願稍假時日得準備衣服糧食耳二十四日菊池中佐卽以斯意逹之張作霖在蒙匪可謂不得志至極而宗社黨鑒郭家屯佔領之時無賴雲集禍及國家尤覺未路將近矣 
　　二十六日大阪每日新聞長春電云奉天軍事顧問菊池中佐於二十三日調停於華蒙兩軍之間已得雙方同意其大體有一二蒙軍歸蒙古二蒙軍歸蒙費由中國政府負擔之其他詳細條件俟菊池歸奉天時與張作霖面談今後可無大戰且蒙軍之在郭家店相約至妥協條件成立爲止互不射撃又郭家店電云華蒙二軍以軍事顧問菊池中佐斡旋二十三夜妥協成立蒙軍於一星期或十日之後撤退俟池再至郭家店解决詳細條件爲止不再戰鬭惟蒙軍殆露宿度日不宜衛生故要求中國許之歸郭家店本營附近村落之損害者由華蒙二軍賠償之在善後事宜中最困難者爲自大連至彼之扶國軍苦力軍及馬賊此於解散之後或有騒擾之虞 
　　譯者曰昨日本報譯載蒙匪消息私心憂之今閲此電似可釋然要知不足喜也蒙匪歸其根據地斯非敗亡乃暫退却則他日乘機蠢動勢所心然後患之來未有艾也　當局曷不籌根本方法以肅清之乎 
[西報紀廣州近狀]  
　　字林報二十二日廣州通訊云省長朱慶瀾已抵香港卽將來省 
傳說朱到省後即須接收民政事宜如朱果爲有魄力之人物則衹須恢復民政機關撤銷軍人徴稅行政權以使軍界不能與民間直接接觸如是省城以外之現有衝突定可絕跡惟心粤人所素悉且所敬愛之省長始可展其抱負得此效果此乃事理所心然者若朱爲人則非民黨所歡迎也大約民黨不獨不歡迎且將與之爲難以期逼其自退今一般所謂民黨者其人其行多爲全體國民所憎厭但民黨仍爲有勢力一部份蓋以其勇敢如遇必要時願奮鬭以爭與聞粤事之一席故也粤人之有識者主張贊助新省長庶粤中善後事宜易於及早辦理再生活之價值日昂而賦閒之工人又衆省城外盜賊如毛法紀蕩然及此現象亟待補救苟不立卽恢復秩序則後患之來將視今爲甚錢店停市當舖輟業百業疲滯銀根緊急惟中國銀行之鈔票近日價值漸起已至九折小商店尚不肯收用當前兩星期票值落至六折時有人收賈　利甚多陸督軍已抵肇慶恐尚有一場惡戰然後龍濟光始允將督軍一職讓與陸榮廷也如龍果繼續抵拒民黨則其所要求者至少有一部份可邀許可龍要求改組其軍分編兩師由政府撥欵供給並指定駐兵地點此種要求在實憏上直欲在中國境内據地稱王耳今粤省不能謂爲有政府之省分各處盜匪横行强逼居民納捐助欵政治亦甚紊亂有一縣而有五知事者　盜匪之多已成習慣今拒龍之軍約有半數即係招集盜匪而組成者也 
[蔡鍔臨行時之啓事]  
　　蔡督軍臨去時發出啟事文云愕履蜀土凡七閲月矣襄者馳驅戎馬不獲與邦人諸友以禮相見而又多所驚擾於我心有戚戚焉顧邦人諸友曾不我責而又深情　　通悃欵於交綏这後動謳歌於受命之餘人就無情厚我如斯　知戚矣是以病未能興猶輿舁入蓉冀得當以報蜀不自知其不可也乃者視事浹旬百政焚如環顧衙齊肅賓從案牘藥鑪茶鼎雜然并陳目炫神搖甚矣其　繼此以往不引疾則臥治耳雖然蜀患深矣扶衰救敝方將夙興夜寐胼手胝足之不睱而顧隠情惜已苟偷食息使百事墮壞於冥冥則所爲報蜀之志不其謬歟去固負蜀留且誤蜀與誤也寗負尚以邦人諸友之靈若藥瞑眩吾疾遂謬則他日又將以報蜀者補今日負蜀之過亦安在其不可鍔行矣幸謝邦人勉佐後賢共濟艱難鍔也一　東航日日府視江水共澄此心雖謂愕猶未去蜀可也蔡鍔白 
[南京快信]  
　　四川督軍蔡松坡由漢口乘江輪來滬道過寗垣馮督擬歡迎小作勾留 
縣議會聯合會公推赴京請願回復自治之代表楊靜山昨由滬抵寗今趁車北上 
　　財部來電以特種營業稅已成各國通例昨飭財廳持重報納以維稅務 
　　津浦鐵路副局長鄭某昨已撤差交通部尚未委人接替 
張勳派饒士端赴滬與某有力者接洽　聯合會事昨饒已由滬回寗現住城内利涉橋第一旅館定武軍軍需課長萬弼臣昨由徐來省向財廳請領該軍八月份八營軍餉 
　　兩淮運使劉文撥前日解現欵二十萬接濟張勳軍隊餉需說者謂此欵難免不惹起糾葛 
　　段芝貴前日又乘車來徐與張勳會商要事葉恭綽已由徐回津 
　　張軍統領楊瑞文昨由寗乘車回南宿州淞滬警廳長徐國樑昨日晚車回滬聞不日確有撤任消息 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法起草會開會紀]  
　　二十六日上午十時憲法起草委員會假座衆議院開會到者僅二十四人湯漪主席宣告出席未足法定人數不能開正式會改爲談話會衆贊同主席提議憲法草案理由書應如何分任起草孫潤宇主張不必另草理由書祇在咨文内將憲法草案大網附叙其餘詳網理由俟憲法會議開會時時由各委員分－ 
任登台口頭說明黃贊元主張分章分條先由各員擔認說明衆贊同茲將草案各章各條分配各員叙列如下第一章國體第一條楊銘源李芳第二章國士條王敬芳第三章國民第三條至十二條朱兆莘藍公武田永正第四章國會第二十條至五十條孫潤宇易宗　黃雲鵬王用賓第五章國會委員會第五十四條張耀曾等第六章大總統第五十五條至七十七條吳宗慈等第七章國務院陳銘鑑劉積學第八章法院第八十四條至第八十九條劉崇佑李國珍楊福洲張國溶第九章法律未定人第十章會計第九十五條至一百八條程瑩度等第十一章憲法修正及解釋第一百九條至一百十三條黃贊元馬小進 
國務院答覆參院質問胡 
[瑞霖案]  
　　參議員周震麟黎尚雙等向政府質問胡瑞霖在湘被參未辦復任福建省長一案國務院日昨卽已咨覆到院聞孫百瀾總長旋在國務院聲言此項咨文措辭嫌過强硬應追回修改再行交去國務院秘書廳從之即飭人向參議院追回詎王議長以此咨文已印分議員無從撤回遂未果行茲錄原咨如下國務院爲咨覆准貴院咨開據本院議員周震鱗黎尚等雯等關於胡瑞霖在湘被參未辦復任福建省長依法提出質問書一件等因查胡瑞霖並未專案被劾前肅政史程崇信前弊制局總裁梁啓超先後纠參湖南銀行總下理劉昌肅敗壤政紊亂弊制案内謂劉昌憲係胡瑞霖在内務司長兼署財政司長任内所保薦劉昌憲之所爲均係胡瑞霖暗中主持請予澈底追究等語當經交由財政部派令造弊總廠監督吳鼎昌并案查覆據覆稱劉昌憲係胡瑞霖所引用屬實奉批劉昌憲等均交地方官　行看管歸案訊辦胡瑞霖引用非人咎有應得着先行解職交文官高等懲戒委員會議處此批經前巡按使劉心源遵批將劉昌憲等拿交長沙地方檢察廰提起公訴嗣據兼護湖南巡按使嚴家熾呈稱遵令交審劉昌憲等一案業經長沙地方審判廳審訊明確分别判定罪名依法執行至胡瑞霖前任内務司長雖經奉令兼署財政司長並未　受兼職惟金融紊亂關係地方治安其援用劉昌憲原爲亟國整理回復信用起見自奉令罷職後曾准文官高等懲戒委員會電查胡瑞霖與劉昌憲有無關係當經劉心源電覆查無銀錢關係是胡瑞霖實係因人受遇與自行獲戾者不同現在正案已結與胡瑞霖全無關涉懇准隨案銷去懲戒處分等語奉批交司法部核議具覆經司法部呈覆稱本部查核劉昌憲判决亦未見胡瑞霖與劉昌憲别有何種關係似可從寛免議等語奉批胡瑞霖應准隨案銷去處分交文官高等懲戒委員會查照並由政事堂餘銓叙局查照此批此胡瑞霖保薦劉昌憲被揭事實暨辦理此案經過之情形也來書謂奉令褫職懸案未辦均非實事至劉心源有證明胡瑞霖與劉昌憲無銀錢關係謂被劉心源揭參尤屬毫無其事綜全案始未觀之胡瑞霖被劾既非主名僅因引用劉昌憲受其牽涉迨全案經法庭判决復經司法部覆核均未涉及刑事嫌疑其行政處分又經前後兩任長官之證明奉令銷除是胡瑞霖對於湖南銀行一案已屬無干來書又謂其列名請願代表目爲帝制　查變更國體一案業於本年七月十四日奉大總統令一槪寛免掁應遵令免究未便再議至運動壓迫事無左證從答覆來書又問政府用人持保標準政府用人一本大公决無無絲毫成見相應咨覆貴院查照可也再原咨聲稱二日内答復茲以檢閲積案少濡時日合併聲明此咨參議院 
[畿輔先哲祠之議員談話]  
　　政黨謠言之眞相 
二十四日下午一時有國會議員多人假畿輔先哲祠開談話會簽名到會者共二百餘人適因二三時許爲兩院選舉各股委員長時間衝突多隨來隨去開會時約得七八十人共推張大昕爲主席略方此次國會重開各黨之形式雖消滅而因感情親疎之關係尚不無派别之見同人爲消滅前此惡感及謀兩院議事進行起見曾經開會推定八人與他派議員接洽聯合各派開一懇親會以表示和　共濟之誠應如何進行請諸君討論牟君起言前推定與他派接洽之八人以王君乃昌情形較熟應請王君報告洽經過情形王君起云僕於日昨偕同人與吳禇諸君接洽諸君極表贊同據云其同派之議員亦已疊次開會疎通意見對於各派聯合消除意見謀議事之進行大家均表誠意之贊同約一星期内即可聯合開一懇親會惟鄙意有亟應對同人聲明者則爲前此不相容之黨派此次革命之際彼此共事倒袁政見已無不同之點前此黨見當然消滅但多數黨員雖已融浹而從前地方惡感因未接近之故舊時時意見尚有不盡消除者故非聯合一地時時相見面討論議案以期逐漸融浹不可否則因事衝突感情易傷民國元二年舊現象必至復出則國會議事不能敏速進行必貽破壤國會者以藉口國會不克維持而政治永無上軌道之一日同人此次聯合純爲謀議事進行起見無論如何必須憲法頒布後政黨乃可發生外面種種之謠言希望同人切實說明以免社會之誤會再同人之聯合進行以外如有不表贊成者吾輩亦不可加以攻撃蓋吾輩旣爲消除以前舊惡顑起見如攻撃他人及派别反又添新派别之惡感則非同人此次聯合之本意也至於同人中以個人在會外自由行動如在報界發言論或以亿之關係對於某派某人偶生衝突有所攻撃則非此聯合會同人所能負責並望同人注意蕭君晉榮謂同人此次聯合成功則國會議事敏速無摀亂之虞一班破壤國會之徒違法之言論行爲自不敢再事挑撥以離間我同人之聯合望諸君注意免爲若輩所利用張君知競云鄙人對於此舉極爲贊成右否開一預備會再開懇親會何君雯云即請前推飭銓叙局查照此批胡瑞霖保薦劉昌憲被揭事實曁辦理此案經過之情形也來書謂奉令褫職懸案未辦均非實事至劉心源且證明胡瑞霖與劉昌憲無銀錢關係謂被劉心源揭參尤屬毫無其事綜全案始末觀之胡瑞霖被劾旣非主名僅因引用劉昌憲受其牽涉迨全案經法庭判决復經司法部覆核均未涉及刑事嫌疑其行政處分又經前後兩任長官之證明奉令銷除是胡瑞霖對於湖南銀行一案已屬無干來書又謂其列名請願代表目爲帝制遗孽查變更國體一案業於本年七月十四日奉大總統令一槪寛免自應遵令免究未便再議至運動壓迫事無左證無從答覆來書來又問政府用人持何標準政府用人一本大公决無絲毫成見相應咨覆貴院查照可也再原咨聲稱二日内答復茲以檢閲積案少濡時日合併聲明此咨參議院 
[畿輔先哲祠之員談話]  
　　政黨謠言之眞相 
二十四日下午一時有國會議員多人假畿輔先哲祠開談話會簽名到會者共二百餘人適因二三時許爲兩院選舉各股委員長時間衝突多隨來隨去開會時約得七八十人共推張大昕爲 
主席略言此次國會重開各黨之形式雖已消滅而因感情親疎之關係尚不無派别之見同人爲消滅前此惡感及謀兩院議事進行起見曾經開會推定八人與他派議員接洽聯合各派開一懇親會以表示和　共濟之誠應如何進行請諸君討論牟君琳起言前推定與他派接洽之八人以王君乃昌情形較熟應請王君告接洽經過情形王君起云僕於日昨偕同人與吳褚諸君接洽諸君極表贊同據云其同派之議員亦疊次開會疎通意見對於各派聯合消除意見謀議事之進行大家均表誠意之贊同約一星期内即可聯合開一懇親會惟鄙意有亟應對同人聲明者則爲前此不相容之黨派此次革命之際彼此共事倒袁政見已無不同之點前此黨見當然消滅但多數黨員雖已融浹而從前地方惡感因未接近之故舊時意見尚有不盡消除者故非聯合一地時查見面討論議案以期逐漸融浹不可否則因事衝突感情易傷民國元二年之舊現象必至復出則國會議事不能敏速進行必貽破壞會者以藉口國會不克維持而故治永無上軌道之一日同人此次聯合純爲謀議事進行起見無論如何必須憲法頒布後政黨乃可發生外面種種之謠言希望同人切實說明以免社會之誤會再同人之聯合進行以外如有不表贊成者吾軰亦不可加以攻撃蓋吾輩旣爲消除以前舊惡感起見如攻撃他人及派别反又添新派别之惡感則非同人此次聯合之本意也至於同人中以個人在會外自由行動如在報界發爲言論或以他之關係對於某派某人偶生衝突有所攻撃則非此聯合會同人所能負責並望同人注意蕭君晉榮謂同人此次聯合成功則國會議事敏速無摀亂之虞一班破壤國會之徒違法之言論行爲自不敢再事挑撥以離間我同人之聯合望諸君注意免爲若輩所利用張君知競云鄙人對於此舉極爲贊成可否開一預備會再開懇親會何君雯云即請前推定之八人與各派接洽定期開會不必再闰預備會陳君善云鄙人極贊成以後同人應注重議憲法其他議案不可提云云衆贊成主席遂宣告散會時二鐘三十餘分蓋衆尚須赴兩院開會選舉各股委員會長也 
[張耀曾之談話]  
張君耀曾抵京後昨向衆議院秘書廳報到請抽定席次以備星期一到院出席某君問張何以不就司法總長職張答云政府任命閣員須先向國會提出通過始能有效予之任司法國會通過與否尚未可知若通過則同時不得爲行政官議員職當然解除一日未通過我應盡我議員一日之職務云云意蓋以未得國會同意遽行就職爲不然也又語某君云烟土案余之不關早由上海會審公堂判明此後尚有其他事件之證明余心不難與天下人共見自此案發生一部分人紛傳謂余與此有關係肆力攻撃余對此全未介意縱令國同全體起而攻撃余亦不憂懼因余毫無内疚之事故也若眞與此大不法之事件有關係時予固不能再爲議員或總長且不惜犧牲自身以謝國民也 
　　自張到後段總理已决將國務員追求同意案於日内提出聞該同意案仍係曩經任命各員全部卽外交總長唐紹儀内務總長孫洪伊財政總長陳錦濤兼陸軍總長段祺瑞海軍總長程璧光司法總長張耀曾敎育總長范源濂農商總長谷鍾秀交通總長許世英已飭員爲該提案之屬草近日所傳外交海軍司法各總長之將有更換及派員署理說由此觀之足證其全非事實矣 
[各省之督軍與省長]  
　　雲南雲南督軍唐蓂賡氏日前電請來京展覲未邀政府允准茲據軍界消息云唐督軍日昨復致電大總統仍請准其來京並有重要軍事及治滇策面陳聞大總統因滇省戰局甫經平定諸政� 
待理唐督軍坐鎭該省賴以維持斷難轾離職守致生他變已電覆請其暫緩北上藉資　懾如有緊要政務商榷可遴派代表來京俾免貽誤機要云云 
　　四川四川政局自蔡松坡假離川後頗呈一種揑杌不安之景象茲探聞政府以蔡旣决意不再回川任四川督軍一席即以羅偑金實授以安川人之心並藉維地方之秩序並存厚改任四川省長至於會辦軍務之戴戡即令仍回其貴州省長之原任聞此種辦法不久或即有正式命令發表云 
　　福建胡瑞霖治湘時秕政頗多此次特任福建省長命令下後卽經旅滬閩籍議員出而反對近日在京同鄕及議員等又開同鄕會議决此事某議員主張以爲胡而　賢也則吾儕亦不敢干以私意胡而果不賢也則吾儕旣代表一省人民何得任此等人貽害桑梓而不顧衆贊成驅逐不使上任遂議請司法部同鄕某要人向大總統婉求以期得逹其初志 
　　福建督軍李厚基係帝制健將久被民黨所疾視近來閩籍國會議員反對尤爲激烈以致相氏位置搖動益甚并聞繼後任者以海軍中將李直繩最有希望云 
[日紀者訪問巴布札布記]  
　　附巴禍溯源（化險譯遼東新報）　東新報二十日載該報郭家店通信記者某日前特訪巴布札布於其陳營師而詳述其譚話頗有趣味茲爲譯錄之如左以介紹於我國人其序曰記者（遼東新報記者）日前特赴郭家店往訪蒙軍主將巴布札布於其陳營巴布札將軍對於余之往訪異常歡迎應接極爲鄭重巴將軍身長五尺五寸餘爲人豐下英姿　爽雖其數月軍旅所　辛酸苦楚雖蓬頭垢面衣帽皆破然樸實重厚敏慧果敢之氣溢於眉宇之間一見即知爲大將軍之材焉巴將軍當時所語蒙軍之行動及其起事之目的如下 
　　巴將軍之談話我蒙古先鋒軍隊係於七月十日由哈爾濱拔　隊其本軍則起動稍遲於七月十七日亦起程先到東烏珠穆沁土府旋先鋒隊於七月二十一日攻撃突泉縣僅以一小隊佔領此處當時有官兵統率山隊野砲四尊逆襲而蒙軍僅有野砲一尊不得已而退却五里靠山紥營矣 
　　蒙軍南下之途程後蒙軍漸進至突泉縣而彈藥兵糈漸已缺乏先是予（巴布札布自謂）與前清遺老及南滿土蒙音信不絕意謂此際不如與渠（前清志士）（按或榮動金鼎臣之扶國軍一派歟）互通聲息於是軍議决定冒險出交通便捷之地旋於八月四日晚準備十天之糧餉將帳棚衣服及其他傢伙類皆焚棄輕裝起程先到圖什圖王府迤東由海山廟之南方通過距開通府六十里之地點漸出遼源與洮南之間道從此將各處電線砍斷破壞橋梁直向東南方進撃途與官兵衝突稍爲戰鬭後撃破官兵一陣鹵獲槍械且擒獲俘虜因得知悉附近情勢次取途於無人之荒野含辛茹苦强行南進而先鋒隊於十五日遂至郭家店將該地佔領國軍報後軍心大振 
　　標榜勤王義軍此間費時十二日而其通過鄕村時鄕民誤爲胡匪迭被射撃然我軍絕不應戰即派傳騎告曰（我軍爲勤王之蒙古軍並非行搶掠者）極力安慰鄕民由小城子至萬發衝時被村民由壁間鎗眼射撃我軍受傷者匪鮮而每以勤義軍標故絕不對抗 
　　行軍之苦心行軍之間最爲困難者爲渡十屋附近之某河時僅以小舟一箏渡一軍一馬費時兩天始得渡過又在某處逢亘三天之大風暴雨至夜無棚帳臥於泥濘之中處又途中食物缺乏殊甚由突泉縣起程後一日僅進食一次憶在春間予等曾在庫倫起事不幸一敗塗地從此以後將率三百五十名不受分文之薪傣相率而起 
　　擁立肅王第七子巴將軍更謂再興清朝者非滿人則不可不爲蒙人因滿人旣被抑壓故我等蒙人起代滿人耳余係奉肅親王第七子憲奎以南來且滿洲爲清朝發祥地故鄕士或清朝遺臣已對於予等與十分援助即確信吾人之行動所在成功殆不庸憂慮前途云云（以上係日紙所載） 
　　荒謬絕倫之諭告茲篇甫譯畢得蒙匪司令官巴布札布領布諭告一文茲再錄如下其荒謬絕倫可見一斑矣 
　　統帥蒙古軍司令大臣八寳加卜爲出示曉諭事本大臣覩國家之危亡念人民之塗炭臥薪書膽五易甠霜今率義旅爲討平亂黨誓殄元兇恢復社稷扶立大清皇帝爲宗旨一意中興百折不回本軍均係蒙古是以蒙文布告各處海内豪俊英賢察知詳情望旗來歸不次擢賞勿有所問若棄順効逆執迷不復大兵旣至誅罰心申悔何及哉本軍所經各處凡滿蒙漢紳商旗民人等一律懸掛黃色龍旗爲降各安生業勿須驚擾勿聽訛言以至流離失所倘有無知之徒造謠生事擾害治安者送至本處從重懲辦以正國法决不輕宥特此曉諭滿蒙漢紳商各界人等一體遵照勿違切切特示宣統八年月日示 
　　王子憲奎之人物余前據日紙所譯蒙軍所擁載者爲肅王七子憲奎氏茲經加意調查據謂首領巴布札布擁立爲義軍統帥之肅親王第七子憲奎年方二十二歲膂力超衆嘗在某地肄業時頗爲同學所畏其當與巴布札布由哈爾哈起程衝破蒙王之曠野時每與士卒同艱苦誠非尋常貴胃所及也 
又巴布札布曾衝破突泉縣將出洮南府爲討伐軍所阻止卽擬冒險出滿洲與滿洲南方一帶之同志聯絡將所有棚帳糧餉衣服等棄時巴將軍令部下只留王子之棚帳而王子不无謂余與士卒同艱苦何有所辭並將自已所有一切燒棄於此可以知其决心毅力矣 
　　附巴禍溯源化險按蒙軍首領巴布札布原籍奉天彰武縣家擁田產二千日房產百餘間少壯饒勇豪　一方前清光緒年間因反抗清丈觸怒於地方縣令當時彰武縣令密報增將軍指巴糾衆抗丈復揑報十餘欵增下令拿案究辦巴壽山預期得信逃外蒙避難其家產爲馮麟閣與彰武縣令所没收巴家室妻子多遷徙流離自此銜毁家破產之恨遂與馮等結深仇流落庫倫將幾十稔前年外蒙獨立巴曾擔任軍事參贊迨獨立取消轉與烏泰勾結謀亂意圖犯邊復仇卒以衆寡不敵爲吳興權所敗然其謀亂之志固未嘗一日忘本年春間有康平縣警務長徐防者與巴早年至交巴曾爲彰武奉化各縣巡警區官當時曾有射撃演習之敎誼（徐槍法最精與巴壽山均能射撃三百步以外之香火）防知其部下有數百人將來終爲邊務大患本年曾上書於張錫鑾將軍請其介紹於陸軍部許可單騎入蒙勸其投降以息邊患其時將軍亦得探報遂請准於陸軍部自備五千元前往勸駕月餘游說巴竟首肯及徐旋奉覆命適段芝貴督奉吳興權馮麟閣均有省大不謂然吳聲言曰鄙人爲北邊重鎭無論巴氏如何爲亂當擔負完全剿撫責任馮又言曰巴爲蒙人招撫後將予以何等位置渠志固專在軍界方面但吾輩陸軍或巡防果孰肯承其敎者不僅不承認徐防之功勞且欲治以擾亂軍政之罪後有人告以陸軍部有許可公文始得無事而巴壽山投降之議亦遂中道作罷至於今日巴竟大肆擾邊吳師長則已被傷巴又率兵前後佔領突泉梨樹洮南法庫門等附近城池馮師長之出剿部下則在郭家店遼源地方與日兵衝突紛紛擾擾不知伊於胡底吁可慨已化險附識 
[東省之時局譚]  
　　蒙匪宗黨與交涉 
巴匪在北爲吳軍所挫紛紛南下意圖分　以製我兵力并與黨匪連絡以梨樹一股爲最烈戰時利用車站以制我軍隊惟經我軍屢進剿之後匪已力能支現已分散由張督軍電致姜都統於開魯赤峯等嚴加警備並請在鄰近鷙境蒙旗設防吉省孟督軍於伊通農安黒省畢督軍於伊通農安黑省畢督軍於大賫等處妥爲布置以免竄擾爲害 
巴匪在郭家店等處藉日界爲障蔽日當局亦恐傷及外人要求停止攻撃我國當局以巴匪爲中外－ 
共恨應盡力鋤去以除中外共同之害特照請驅除現日當局已允將巴匪等以軍隊送出梨境赴突泉方面以免玉石俱焚 
宗社黨之首領邵榮勳前赴廣東乘李龍交戰之際大施鼓惑並委派黨首赴各省設立分部而奉省總機關設有兩處一旅順一蒙古旗在旅順爲邵榮勛在蒙古升允各縣設立小部勾串當地胡匪預備擾亂名爲扶國軍張軍長已通令各縣軍警兩界嚴加防範留心查拿 
　　此次宗社肆虐據外間謠傳幾於草木皆兵茲得確實消息謂已經公署顧問菊池氏前赴大連交涉日本當局鑒於國交已將該黨所募之人約二千餘人由火車送出租界外至公主嶺解除武裝聽其解散其他各租界所匿匪黨亦擬同此辦法 
近因胡匪假名宗社黨率衆佔據距五站不遠之舊四平街沿線日本軍隊因之戒嚴凡自南方乘火車之旅客在五站下車者盤詰甚嚴如果欲往遼源則一律阻止聞三江口八面城一帶日軍甚多 
　　五站用地界外由我警察分區室内新設長途電話可與昌國或八面城通話近因遼源事件發生該站日隊屢赴該警所借用電話與八面城日隊通話照章納費近聞日軍官金井氏帶同工人多名及電線等項前往警區要求在電桿上另掛一線矣 
遼源縣街續來日隊甚多卽五站以北往遼源大道之附近屯鎭日軍前往駐紥者亦屬不少當此高梁茂盛紗靑障起之時深慮匪徒乘間竊發當局極願速將此案解决俾免節外生枝伹聞日總領事矢田氏以未奉本國政府訓令尚未有何等表示也 
[川省議會之復活]  
四川省議會昨開臨時會議會門首紥有彩坊入内則懸掛燈彩直至議事廳極爲輝煌内外各門均有警士執槍守衛非帶微章（分議員職員及雜役三種）或持帝聽劵者不得入内旁聽座設於周圍之樓上以一小段用白帳間隔之以爲女座是日之議員到會者七十人行政官則有西川道尹楊端宇警察廳長嵇祖佑高等檢查廳長曾有瀾地方審檢廳長熊陳兩人及成華章陳兩知事行禮畢主席登台演說云今日爲本議會開臨時會之期辱蒙各界先生惠然肯來這算省議會復活的紀念又算是眞共和復活的紀念本議會不勝榮幸之至宗　 
 
 
 

Page 7

 
 
　　忝爲民國代表一份子對於川局及人民疾苦種種悲觀不能不與諸君共同商榷孫中山之國會主權論黃克强之議員責任談章太炎之暴徒解均不外闡發立國之精神爲人民造莫大福利而省議會亦爲民意機關應時勢之要求依法成立我輩今日爲維持川局起見實屬正當以宗堯個人之意見推測吾川應行舉辦之事不一而足然當極力維持者略有三端（第一）當先使人民安堵也此次兵連禍結地方穈　十室九空人民之困苦　連更有不堪言狀者我輩責無旁貸當早設法拯救使不負全川父老昆弟之望（第二）務使金融活動也吾川石稱天府地極膏腴財政本無製肘之虞然遭此慘禍先後襄括金融幾乎淨所有損失較辛亥之變尤爲重大若不籌備善後事宜將害伊胡底此又我輩所當力求補救者（第三）須使政治刷新也自袁氏不網稗政百出横徴暴歛苛於猛虎今幸共和再造使不及是時而救焚極溺何能嘘槁回生雖行政範圍各有專職而提倡言論責在吾徒若聽其腐敗任盜賊滿山　　逼境不惟政治無良好結果而人民亦無從踴躍翰將國家前途不勝危險總之此次開會依法律規定期間雖促舉凡吾川應興應革事宜當與諸君共籌進行方法俾母負我七千萬人同胞之希望而又當以不黨爲唯一無二 
之主旨此則宗堯區區之苦心也次行政官四西川道尹楊君演說謂端宇川人也敬恭桑梓盡厥聯責深媿弗逮但民間疾苦刻在心思所以拯之而莫由今貴會開幕實不勝禱祝諸君心能抒偉大之抱負爲切實之討論建諸政府以福川人又次議員傳春宣君演說謂本席今所希望在於議决之議案行瑆機關依法公布能依法執行而尤希望本會同人平心靜氣不爭黨見不執意氣對於各案詳細討議在理論上須說得去在事實上須做得去又次議員李文耕君演說謂本席對於今日之開會有三種希望第一此後必當視法律爲神聖第二川省糜爛之局如何收拾第三化除黨見協力同心議决急要之問題云云其後又有議又有議員劉揚郭湘冉君谷楊有成歐陽瑾等相繼演說主席乃宣告散會 
[安徽省議會]  
　　安徽省議會自癸丑政爭之際非法解散後各議員或避禍海外或隠居田里或因黨案撃獄或因　足政途人數極形零洛現當省會奉令依法召集之憏旅滬皖議員業就滬設立通信處籌備進行惟其中議員約有三派 
　　甲派即旅滬皖議員管鵬等以今日皖省仍處於武人勢力範闈之下其籌備一切主强在滬爲便一則可以自由行動不　他人干涉一則可以與旅滬各省議會通訊處聯絡感情交換意見况旅滬各議員均一致主張就滬設通訊處以期積極進行業已分函通告在籍議員聯袂赴滬磋商一切 
　　乙派即帝制發生時曾自稱爲人民請願代表入都議員趙繼椿胡仲山等自此次省議會恢復彼等亦赴滬與旅滬諸議員接洽未果（因涉帝制嫌疑）旅省自樹一幟兌人向官處疏通意見且就省設籌備處請領　費並川費共數千元（即議員川費每人三十元）前日函致　上通訊機關請其遷回本省比經答復拒　　　會非省不可籌備非滬不可旅滬議員均表同　云云現氏在省城另設籌備處亦分函在籍議員該正着進行報到者已有數人 
丙派卽癸丑解散後插足於政途者如寗祖武等現任舒城縣知事此次省議會明令召集寗乃電請辭職仍以省議員自稱日昨來省與趙繼椿胡仲山柳冠民崔翔靑張蔭森等協議准日内赴妦埠將爲兩方面之調停并代某氏疏通间意見至將來能否融洽未敢决也 
地方通信 
[北京]  
　　李佳白歡迎議員之演說二十六日下午二時尚賢堂總理美博士李佳白在燈市口公理會開會歡迎國會議員到者甚衆李博士先報告開會宗旨及對於國會議員諸君之希望其詞要旨㈠重和陸㈡守公平㈢行中庸㈣權輕重㈤重道德㈥尚節儉謂此外尚有急欲陳於諸君者卽貴國之外交問題無論如何望始終以秘密討論實事求是爲要着不可逞臆而談蓋今日之貴國實處於最困難之地位列强耽耽視其旁不可不知者也云云次由大總統代表江宇澄統領參議院王議長王副議長衆議院陳副議長段總理代表某軍官清室世太保代表某君蒙王那彥圖代表某議員京綏副局長任君傅榜等暨德人某君日本人某君相繼演說均極中肯聞者鼓掌是日丁韙良君由西山來函一件道逹悃誠由某君當場譯述四時宣告閉會至會場外攝影而散 
　　請議員遊海聞大總統定期今日請各議員遊覧三海自午前九時起午後五時止已派庶務司胡君人俊在三海招待並作嚮導 
　　日使送繡屏新任駐京日本林公使日前奉送黎總統繡屏一具聞林公使曾聲言乃日本美術之一種當時係逕送總統府並非由外交部轉呈黎總統已覆函謝矣 
[無錫]  
　　泰伯市之命案泰伯市農夫丁阿五生有兩子長名根金次名根全兄弟二人積不相能日前兩人在田尿水忽起爭執當時根金將乃弟根全痛撃數下根全不敵歸告老父移時根金返家阿五卽加以訓飭詎根金不服反辱駡其父阿五大怒加以賁打以致父子兩人扭作一團由隣居丁金全出而解勸不虞根金所持鐵鏟偶一失手適中丁金全頭部一時血流如注倒地斃命根金見已肇禍飛奔遠颺嗣由屍親協同地保赴縣報告後卽經楊知事派王承審員帶同檢驗吏下鄕蒞驗并飭法警緝兇究辦矣　　禁止妓女穿裙無錫風俗日趨奢侈而以婦女裝刺尤爲離奇往往良家婦女與娼妓無甚分别楊知事爲愼重風俗起見於日昨飭今各分所巡官凡納捐之妓一律不准穿裙以示良賤之區别違卽飭警科罰云 
　　籌備秋祭楊知事以下月七日爲祀孔之期亟宜先事籌備以昭恪敬爰即飭知第三科錢科長暨警察廳吳警佐會同籌備一切矣 
[鎭江]  
　　鄕民焚毁拖船之交涉鎭江日商載生昌永和兩小輪公司之元吉恒平兩拖風船於日前由鎭開往仙女廟行至橋頭市該處鄕民怒其當江潮盛涨時冲壞隄岸致將該兩拖船焚毀一節已紀前報茲悉該兩小輪公司已據情禀請鎭江關稅務司轉飭理船　洋員前往查勘一面禀報各該管領事函致駐鎭交涉員袁君轉行江都縣索賠日昨周知事親至橋頭市查勘情形再行 
核奪 
　　馮紳募捐災賑江北淮揚各屬縣今夏水災甚重現在淮陰阜寗鑒城興化山陽等縣各鄕災民均以度日維艱四出就食離鄕背井慘不忍聞馮　萝華等見而惘之現正籌募捐欵趕辦急賑免致流離失所云 
　　改設淮揚護軍使先聲聞馮督軍擬呈請中央將淮揚鎭守使改爲淮揚護軍使仍以劉潤田氏充任大約日内即見明令也 
[江西]  
　　武寗縣被圍七日記武寗縣民情强悍向爲洪匪集合之區而以昇仁鄕一帶爲尤甚開堂賣票時有所聞當李烈鈞督贛時認眞搜捕開勢稍減上年滇　事起贛軍調湘防務稍鬆匪即乘時蠢動雖經丁知事先後請兵鎭懾而省吏尚以小醜視之迨丁知事迭電告急李督軍乃撥修水軍隊一排來縣防守經排長常賢來會同鍾警佐往昇仁鄕密查匪等已聞風遠颺回城後仍嚴密防範本月十三日丁知事交卸陳知事接事傍晚　虱特甚居民均搬往鄕間暫避由丁陳兩知事會同常排長籌盎設防之策次早匪已行抵距城里許某山背開破攻城常排長卽督隊登城指揮當斃匪多名匪退匿山凹施放鎗砲常未及避致傷臘部登時昏倒匪勢轉盛然當排長雖受傷而成氣憤激遙見匪徒一翠向城攻撃即命兵士開放快槍斃匪一各追城驗明匪屍悉爲昇仁鄕人身掛白布符號藍色印書明湖北護國軍第四支部字樣陳知事以匪勢非小孤城危急專電修水縣請援城内由保衛團楊圍長督丁與鍾警佐互相巡查接戰一日城内秩序尚未紛亂是晚匪徒於東城外放火燃燒民房兵士等向火光之處施放排鎗匪受重傷各鳥獸散十五日丑刻以後匪勢漸疲當由軍隊購本地老嫗出城偵視檢獲匪遺抬槍一具手槍二枝送署八　後兵士出城與匪激戰半日由常排長督戰槍聲隆隆正午匪勢不支退守劉家山午後因城内兵少未敢出追旋匪復進攻經兵士抵禦相持一夜鎗聲不絕十六日因雙方相持兩盡夜力倦神疲各自休息而交通隔絕雙方情形均各不悉是晚楊連長督修水軍隊一排行抵武寗由南門進城人心稍定十七日早五鐘匪復至北門外山竪立白旗開放數砲蓋匪料孤軍困守危城三盡夜兵力必疲而不虞修水援軍已於昨晚入城故也當被楊連長率衆撃退匪首就獲十八日午後傳說永修大隊已至　溪人心大定十九日早間果有防軍兩隊到武城内兵力旣厚土匪聞風四散開東南兩門以便居民購買食物縣知事即出安民告示市面頓復舊觀并經傳營副將首領金剛及朱炳南等拿獲詳訊並獲各項示印等件昨已報告到省兹請善後辦法矣 
　　路局董事與總理會談南灣鐵路李總理二十四號由潯到省先至董事局與羅朗山謝味餘袁秋舫陳篠梅蕭萝白諸君叙談南灣路現在情形李主張從　查入手以便撙節經費而於借債一端並無成見卒因時間忽促未獲與在座諸君網談故董事局擬於二十五號特備盛筵爲李君及其同行諸人洗座並以暢談一切 
專件 
[參議院議＝員一覽表] [  一續]  
　　福建黃樹榮伯樵（下斜街邱宅）李兆年濬卿（東順城街八十八號潘祖　竹蓀（白廟胡同大同公庽如字八號）楊家騪韵笙（後孫公圍泉邵會館）雷煥猷子嘉（長巷下二條汀州會館）陳祖迾繼庭（扶場五條張宅）劉映奎幼蘇（長巷下二條汀州會館）宋淵源子靖（西長安街東頭健廬）方聖徴紀周煤市街漳州西館 
湖北韓玉辰逹齊（後閘胡同）董昆　堯封（石駙馬大街橋東）高仲和重源（後閘胡同）鄭江　南溪（東城八顆槐蒙藏院後太平境一號）蔣義明石阜（都城隍廟街）彭介石貞一（關才胡同貴人關）劉成禺禹（石駙馬街東頭湖北貴宅）張漢偑紳（同上）居正覺生（北京飯店）湖南周震鱗道腴（西草廠眞共和報館）李漢丞吟秋（丞相胡同衡州會館）吳景鴻劭先（門樓胡同山右買庽）盛時廣生（順治門外善化會館）陳煥南山毓（香爐營四條湘議員俱樂部）黎尚雯溎蓀（金台旅館）田永正瑞（順治門外海北寺街灃陽會館 
雜評 
[政治家之度量]  
　　凡爲政治家必有一種寛容忍耐之度量所謂寛容忍耐者非美惡雜進是非不問之謂也身處政局之中四面之所接觸安能事事盡如我意故惟此平日所抱之主義不容稍有遷就外其餘所謂名譽所謂權利所謂一切形式上之禮文皆可委曲以犧牲之此卽所謂寛容忍耐之度量也苟無此度量者則一遇不如意事必生煩惱心憤懣心不平心對於所事將灰心對於一已萌退志今日屢聞所謂亂戰者即無 
此度量故也 
　　夫此寛容忍耐之度量在尋常之政家且不可不有况擔任全國之政治者乎光明磊落躁釋矜平涵煦萬物而欿然無一物代受人過而歉然若已過斯乃足當此度量矣今之執政者其知之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[恢復各級自治之京訊]  
　　江蘇縣員聯合會幹事費樸盒　昨接旅京同鄕快函云頃奉手　謹悉一是各級自治瞵即恢復召集之期與省會同時仍沿用前清舊制已定由部呈請其稿待繕發耳 
[編造六年度預算表册之]  
　　預備又有縣自治經費了海縣公欵公產經理處昨致各市鄕經董函云上海縣公署訓令第十五號開案奉省公署訓　内開六六 
年度預算案前准部咨仍照上年度辦法迅速製表册送部等因有蘇省應辦國家及省地方六年度預算業經飭由財政廳遵照編製其縣地方六年度歲入歲出各項自應查照眩年辦理案一體編送預算候本公署查核編製範四圍仍以縣附加稅特稅一切雜捐及其他收入各種爲收欵學務警察實業及一切公益慈善等項事業凡動支縣欵者爲支欵支欵總數仍不得逾赿收入總數至從前原有縣自治經費將來應行另列專册呈報此際不得率行牽涉抵支他項支欵其有縣欵不敷業已動用自治經費者應自六年起按數劃出所有不敷應由各該縣另籌彌補呈候核定爲此通令各該知事仰即遵照辦理限文到二十日内編齊預算表册呈送查核母得片延切切此令等因合行訓令仰公欵公產經理處遵照迅即邀集各市鄕董編齊六年度預算表册依限呈送轉報勿延此令等因奉此茲定於九月二日星期六下午二時集處會同妥議支配以憑造册依限呈送事關全年預算届期務希大駕撥冗早臨 
[皖省議會通訊處暫不取]  
　　消 
旅滬安徽省議會通處因省會已奉明命召集倪省長已派柳汝士華嶽劉道章等在皖籌備徴召議員赴省開會並令取消旅滬通訊處該處各議員因於昨日開會等議對付方法僉以倪省長於癸丑年取消議員解散議會皆係非法之舉現雖召集省會將來能否守法事難逆料故各議員擬在滬上預籌妥善方法再行回省開會經衆議决旅滬通訊處暫不取消九月以前仍請内地議員齊集上海籌商一切 
[國民大會之泡影]  
旅滬各省公民劉洪王養吾等以滇人私販雲土辱國喪權定於昨日午後二時在城内九畝地新舞台開民大會以謀對付方法已誌昨報昨晨淞滬警察廳長徐國樑得悉該會務定人數約有一萬餘有誠恐人衆肇事特邀集廳署佐理各員開緊急會議决定厲行禁止除飭該管二區一分駐所遵照外特於上午十時由總務科長趙殿英督察長張桂榮曾永奎及遊巡第一隊馬隊長王巡官等督率游巡第一隊馳往九畆地嚴行彈壓隨路梭巡二區一分所亦加派崗巡在新舞台鄰近各要道分别巡察阻止閑人駐足觀看新舞台經理亦慮别出事端不允借座開會並在大門粘貼字條上書奉諭禁止開會字様各發起有得此消息遂作罷論不復至九畝地一步雖一般趕熱閙之人前往赴會者仍絡繹不絕均由警察阻止怏怏而去警察則擾攘終日 
直至傍晚始行休止刻聞該發起人等尚擬另覓相當地點重行集會云 
　　另一訪員＝報告謂各省旅滬公民於此次雲南烟土案發生後即聯合同志在白爾部路四百六十八號設立事務所並經王養吾王文蕖王野公劉少如李雲卿許伯奇劉淇沈樑等通告特開中華民國國民大會到所簽名贊成者多至一萬餘人擇於陽曆八月二十九號下午二時在滬城九畝地新舞臺開會討論一切昨日届期淞滬警察廳長徐國樑因恐别生事端先期飭派游巡隊會同該管二區一分駐所各長警前往干涉各長警即在新舞臺門口分班站阻止來人入内至附近茶酒各肆亦由各警傳諭只准啜茗飮酒不准借給開會警廳偵緝隊亦派探分投彈壓各區署警正警佐亦先後前來英法各捕房各派包探蒞場調查迨鐘鳴二下該會中人紛紛向新舞臺而來被各長警一律拒却未幾徐廳長發出布告一道粘貼新舞臺門前其文曰（爲佈告事照得集會結社應報由警察官廳許可乃近有人散而傅單定期借新舞臺開會非惟未經本廳許可即該舞臺亦並未接洽實屬淆惑聽聞爲此布告該舞臺知悉自後如有借地開會情事應先得本廳許可不得擅自借給事關地方安寗如有違悞定惟該舞臺是問特此布告）少頃該事務所亦在新舞臺門首貼粘覆信及布告各一件其函云（新舞臺執事鑒本會刻得警廳覆信不允開會茲恐貴舞臺門首擁擠有負來會者之熱忱特附上通知一條祈代貼門前是禱此函亦請貼於旁邊以免誤會中華國國民大會事務所啓）又通知字條云（警廳禁止另擇地點再行開會國民大會佈）於是來會諸人紛四散各長警見大衆已散亦即整隊而歸 
[海關抛棄鴉片]  
　　江海關抛棄積存充公之烟土膏灰等違禁物品改期星二（卽昨日）實行已誌本報茲悉此次抛棄烟土爲數甚多各機關均派員監視昨日直午一時許由海關巡輪流星號在浦灘新關碼頭守候移時由關役將烟土等類扛運上輪二時時許展輪出發各機關派往監視人員爲齊省長所派之王檢察長護軍使署參謀長趙聯簧監督公所外交顧問陳震東交涉署譯員楊小堂道署科員蘇計六暨海關西員二人乘輪同往該輪開出吳淞口外三夾水迤南水深處沿途抛棄約有五十海里之遙聞每包均加以墜重之石子石塊等物故入水即沉以防海船撈起重行售賣下午六時畢事八時回至海關碼頭刻海關施監督暨稅務司已將屢次查獲烟土案件編造表册及此次抛棄情形分别詳報監視各員亦卽各回原署報告一切 
[新閘橋工程圓滿]  
　　新閘橋改建鐵橋自前清宣統三年由閘北巡警總局招工估價開始拆卸即被英美工部局出而干涉停止進行光復光復後因此項造橋經費被前巡警局長姚捷勳捲逃經閘北市政廳詳請江蘇省長另行撥欵一面與工部局正式交涉直至市政廳撤銷改組工巡捐局後經局長朱壽丞迭次與工部局董磋商始克就緒去年陰曆年底將南北　橋基築就計閲六年之久經過多次困難始有今日之完全告竣其橋老老　放闊之馬路卽於日内動工鋪築一俟路工完成由朱局長禀請省長派員來滬驗收方許通行車馬聞空身行人前日已有數人在該橋經過云 
[舊貨攤轟發炸彈續誌]  
　　公共租界馬霍路附近隙地上發現炸彈炸傷數人已略誌昨報茲悉該炸彈係由往居馬霍路向爲舊貨生意年近六旬之宿遷人曹介福於前日（即二十八號清晨）以銅元八枚向江北拾荒小孩買得形似三炮台香烟筒之紫銅罐一枚曹以分量極重疑是實質不知其爲炸彈約十時許携至英法交界處愛多亞路隙地（按該地係一極大之荒場爲老閘捕房管　每日天晴午後必有一般賣藝之徒聚集其間頗爲熱閙）用鐵器撃　轟然一聲將曹之左臂炸斷腿際肚腹喉間均被炸傷在旁觀看之戚阿福楊典仁及走過該處之敎員文子松西　吳寳林並劉永昌（即劉榮田）柏清才等四人亦被炸傷猶幸時在午前人尚稀少若至午後賣藝者到場則受傷之人必尚不止此數旋由老閘捕房中西各捕聞警趕來即將受傷七人一併車入捕房由捕頭派派探送請仁濟醫院醫治當經醫生驗得文子松吳寳林劉榮田柏清才四人受傷甚微爲之敷虊而去其偒勢較重之曹介福戚阿福楊典仁三人留院醫治聞曹受創最劇恐有性命之虞云 
[難民又肆刦掠]  
　　滬南大東門外荷花池清凈菴於八月廿六日上午十一時被操鄂省口音之難民大小男女六七十人恃强行劫搶去住持尼壽全等銀洋等物曾誌前報乃爲日無多浦東老白渡又發生難民强刦之事聞八月二十八日上午九時半老白渡張瑞和荳腐店來有男女難民六七十人索討銀錢出其不意突入店内行刦店夥阿金元大聲喊捕被用木棍猛撃嚇禁聲張即翻箱倒　携　向龍王廟一帶逸去後經事主檢點失物共被刦去現洋二十元鈔票十五銅元十一千金押髮一隻綢皮衣服二十餘件約值三百餘元開單馳報該管楊家渡淞滬警察三區一分駐所經孟警佐派警追捕因已逸入南匯縣界未經　獲 
[陳其美被害案今日宣判]  
　　民黨要人陳其美被害殒命後由法捕房拘獲許國霖宿振芳等六人解經法公堂訊明管押聽候商明定斷在案現中西官已將此案辦法會商定妥飭知捕房定於今日上午十時將一干人證解案宣佈判詞 
[義塚幸得保存]  
　　本邑西北鄕曹家渡之義塚前由官產處指爲官產意圖召買經法華鄕經董楊洪鈞等出而反對分投省公署及京部禀請阻止保全義塚業已由部核准除令飭官產處勿得干預外一面令飭上海縣沈知事妥爲保存沈君奉文後查得該義塚坐落二十八保八九圖並北十二圖兩界内共有地三畝許八九圖内佔二畝另北十北十二圖佔一畝另當於昨日飭傳八九圖地保陳顯堂北十二圖地保盛良谷到案當堂面諭首令各具切結送案備查將來如有發生盜賣情事惟該保等是問陳盛二人唯唯具結而退 
[漆匠又起風潮七誌]  
　　本埠漆藝公所工匠在求同業店帮加給工賀不遂同盟罷工業經華界租界各官廳分别傅諭該業首事與工匠領袖磋商和平辦法迄未解决茲有漆匠袁祥發在南京路瑞昌里某姓家油漆忽來工匠戚阿三等多人喝令停工以致爭執將袁曳至滬木西赿南路某茶肆内評理經袁乘隙逸出奔告靜安寺捕房立飭中西包探前往將戚抱押昨晨解送公共公廨阿大徐阿根龔銀祥等投訴被告糾衆勒令停工各節訊之戚阿本供稱同業因要求加給工資不遂相率罷工袁不遵所規擅自工作故由領袖陳金龍囑往知照停工並不聚衆滋事乞鑒會審員王肇之君商之美領沙君判戚交一百元人洋並保候傅陳金龍到案訊核 
[協緝連刦十三家之首盜]  
　　江蘇水警第二廳趙廳長查得搶刦常　縣境恬莊鎭典當商號十三家之首盜齊老窩子夏小弟等現尚脫逃未獲業經詳奉齊省長飭行各軍警一體嚴緝昨日滬上軍警各署已　行所屬偵探查緝矣 
[盜匪候解軍署]  
　　盜匪陳耀曾於七月九號夜糾黨持搶福建路新普慶里五十二號門牌陳干甫家鈔票洋八百元並金環一只旋經捕房將陳盜查獲解至公共公廨迭經訊供明白判令押候會商核辦在案昨由捕房將陳盜解廨經中西官復訊一過以陳不應糾黨持械搶刦判押候備文解送護軍使署按例懲辦 
[澈查匪徒罪案]  
匪徒王芝安於本月二十一號夜身帶實彈手鎗圖刦大沽路四百五十一號門牌四川人王姓財物當被新閘捕房華探目陳雲忠拿獲解送公共公廨諭署押候查明訊究在案昨晨復訊據中西包探上堂禀稱王所犯各案現在尚未查明應請從緩開審中西官判　　　　　　　　　 
仍還押候查明再訊 
[絲行接收恐嚇信]  
　　九江路六號門牌美應絲行前日接到民黨汪志强具名之恐嚇信一封内云時局維艱向實行主人商借銀五千元着送至法租界某處交納否則當以衛生丸相贈等語當由該行中人將原函送至總巡捕房報告捕准飭中西包探偵緝投函之人以便澈究 
[法公廨訊究土案彙誌]  
　　已閉楊廣興土店主楊宗和及夥謬德球將私販口之川土紅土邊土並　貼印花之僞小土寄存法大馬路吳泰和鞋子店樓上及墳山路張順蛋店内當被探目黃錦榮包探方福林華春林程芝卿偵知前往抄出五百餘磅解經法公堂判候補傳吳泰和店主吳永芝到案再訊昨日洋藥公所代表薄石律師投案聲請重罰吳供楊廣興於上年七月間閉歇後楊宗和即將皮箱兩只寄藏商人店中不知内有烟土實無通同情事訊之楊等均承認私售僞土不諱聶讞員商之法副領事德君判楊宗和罰洋一萬元管押九月准予贖罪謬德球罰洋九千元吳永芝從寛斥釋烟土銷毀 
　　法捕房探目黃錦榮包探李祥張掌福徐新發偵知小東門外民國路二十五號門牌瞿長樂家藏有紅土前往搜查毫無證據旋經察得牆壁有異當將牆磗撥開 
詎内有夾牆土即儲藏在内共搜出十餘磅當將拘解法公堂請究洋藥公所代表蒲石律師聲稱觀瞿藏土之法必係久販私土請爲重究訊之瞿供認販賣私土不諱中西官判罰洋一千三百元烟土銷毀 
　　林光子將紅土一磅搓圓外用紅紙封裹形似高升持往法租界内售賣行經新街爲包探查見拘解法公堂請究林供向人購來自吸並非販賣求宥判罰洋一百元充公 
[餘姚棉減色]  
　　本埠棉花業新貨市面以餘姚花首先開盤今因該處木棉收成不佳而本花年歲極盛故易以本花首先開盤其次則南通花現均先後開市本花售銀二十二兩八錢垲通售二十六兩六錢與陳貨比較每擔約跌價四錢至餘姚貨往年舊曆中元卽可上市現已届八月尚無來貨聞須遲至初十邊方始開盤云 
[無錫之米麥市價]  
　　昨日本埠米商接無錫快信謂目下錫地新秈新粳均已上市銷埸平平價亦逐步見鬆今日早市售開破　每石六元至四元九角糙大子尖四元七角至四元五角糙六尖四元九角至四元五角新糙客尖四元三角至四元陳糙客尖四元四角至三元九角五分漕秤粳稻每担洋二元九角五分至二元八角五分杜子稻二元五角羊　稻二元四角零至二元二角零小麥每一百五十斤洋五元二角客小麥每一百四十七八斤四元九角零臨淮關小麥每一百四十七斤四元九角 
[公廨復訊謀斃華捕案]  
　　滙山捕房一千二百十八號華捕曹登發被人謀斃後業　捕房先後緝獲兇手李來寳楊永生（即顏　生）案證董正龍朱正寳解送公共公廨訊供判令案證交保兇犯押候訊究在案　晨復訊據尸兄曹登高投訴伊弟於五月十九號落差後至楊樹浦華特路被木匠張來寳等糾衆用刀戳傷殞命求請伸雪又據見證 
 
 
 

Page 11

 
 
　　朱正寳役訴與李麷寳同爲工匠是日在華特路結算工資由死者到場講妥命我償還工洋十元了事因李不服與死才爭執詎李突出利刃將曹戳傷身死至楊永生曾否帮兇不得而知王襄讞商之美領郭君以案證董正龍保出後避匿不到判被告與案證一併還押候再訂期研訊 
[審檢兩廳長獲奘]  
　　上海地方審檢兩廳長昨奉司法部頒到二等金質奬章奬照　　衹領偑帶以示鼓勵等因聞兩廳長當卽具呈高等廳轉謝 
[請發割蘆草之償欵]  
製造局李總辦前因西炮台沿浦灘一帶蘆草甚多殊與防務大有障碍曾經傳諭各地主一律　割准予每畝給還蘆價洋三元當由鄕民林大毛等遵卽割去蘆草二十餘畝惟此項蘆草償價迄尚未經李總辦核發故該鄕民等昨特鸇請製造局迅即發給 
以價損失 
[龍華站停歇快車]  
　　滬杭特别快車經過龍華車站向不停歇近因松滬護軍使署設在龍華因公赴滬或由松江至龍華之官兵甚多專待慢車來往諸多不便業由楊護軍使函商滬杭路局通融允許以後無論慢車快車經過龍華一律暫停昨已通告司機人知照矣 
[地藏會興高采烈]  
　　滬城邑廟各會首定於前晚舉行地藏會已紀前報前日届期午後各會首齊集廟中傍晚時挨次出發由邑廟起馬繞行城廂内外後至厲壇焚化锭帛然後回廟該會前遵有旗　傘扇並有冲風灣號馬門鎗馬對馬及馬上鼓手繼以各式燈彩如三十六行漁樵耕讀醫卜星相及扮成西遊記黑籍冤魂雙跑馬翠屏山酒色財氮十八羅漢大頭鬼小頭鬼以及各様紙紥台擱餘如陰皂　花十景大鑼班等皆興高彩烈招搖過市大鑼班中各會首均身着哆囉麻長衫腰朿紅帶足穿快靴頭上則戴前清之紅纓大帽昻昻然自鳴得意會中雜以清客串　鼓及逍遙傘等最後有僧道各八名沿途誦經並有八人所抬之地藏王菩蕯凡經過之處觀者人海人山警察廳則派游巡隊隨會彈壓中華路民國路來往之電車無不利市三倍聞此次賽會係某紳等發起一切費用如伙食油燭並製辦燈彩等約需一二千元先期向地方商民廣爲勸募云 
[財政廳不允豁免屠宰稅]  
　　江蘇財廳長胡君因各處鮮肉業聯絡要求豁免屠宰稅昨特頒發六言告示多張飭令上海縣沈知事分投張貼示文如下照得牙行登錄本爲固有稅源印花屠宰烟酒創辦亦已經年欵係大宗收入照章完納勿延倘敢藉詞違恃以上稅捐諭爾商人等照章完納勿延倘敢藉詞違抗准縣提案罰鍰 
[應公祠路改築馬路]  
　　尚文門應公祠路一帶市面近來已漸漸興盛惟路政不良行人諸多不便現經公欵公產經理處及上海市經董辦事處函請工巡捐局核准砌築馬路以利交通現已開工興築矣 
[梅溪學校呈送成績之回音]  
　　上海縣公署昨日訓令學務委員買豐芸案奉江蘇滬海道尹公署第十號訓令内開民國五年八月十五日奉江蘇省公署指令第二百六十七號令本道尹轉送上海梅溪小學校畢業成績請鑒核由奉令開據呈并册均悉應予存查仰卽轉行知照此令等因到署奉此合行訓令該員卽便轉知此令 
[揑名信函之擾累]  
　　洋藥公所昨晨接到揑名信一封内稱英租界天津路濟陽里源餘滙劃莊内近有藏匿私土情事當經該公所代表律師協同捕房至該莊察看一週毫無證據並向該莊經理訽問近來有無將土抵押銀兩情事該莊經理答稱本莊索未做過此等押欵該律師等仍坐汽車而返 
[王悲華攻攻訐劉鴻慶]  
　　旅滬皖省公民王悲華致衆議院議員函云政治之良否根於憲法憲法之良否產於議員是議員之人格國家之安危所係也欲判議員之人格觀其守法與不守法而已查衆議院議員選舉法第七條第二項現任行政司法官吏及巡警停止其選舉及被選舉權貴院安徽議員劉鴻慶於袁氏非法解散國會後歷任舒城縣六合縣知事爲現任行政官吏之一夫現任行政官吏旣於選舉時有停止被選舉之明文充其義類於國會恢復時自不得再爲議員蓋國會之解散恢復係非常之變故無明文之規定只有出於比類引義之一途查議院法第二章第八條議員於開會後發現不合資格之欵義時各院議員得陳請本院審查現劉鴻慶旣發現不合資格之疑義敢祈貴院諸先生按照議院法由院議决組織特别委員會審查劉鴻慶之資格以崇國會人格以固國家根本無任盼禱 
[陜人拒絕張軍之電稿]  
　　陜西旅滬公民朗西等致參衆兩院陜西議員電云連接陜函稱張敬堯軍隊開赴西安不勝驚愕陜自陳樹藩軍隊搶奪姦淫糜爛已極張軍禍蜀著名何得再以禍陜如以制陳則不如去陳即去陳用張亦等逐虎進狼君等代表陜民切庸之痛諒難縅默請即提出質問以救陜人母任企禱 
[婦人含冤自盡]  
瞵晨五句鐘時北蘇州路電車公司弄内管門人許恒警見該里某號洋房後披屋窗外鐵梗上縊死婦人一口立即喚到七百九十號華捕用刀將所縣棉紗繩割斷放下閲看氣絕已久當報美捕房派西探目留司華探陳松生前往檢查在死者衣袋内抄出藍布一方上書我無處覓食爾亦不養我故没法覓死電車公司華頭目吳旭東鑒吳楊氏字等字樣當卽禀明捕頭將屍車送驗屍所並傳到吳旭東候訊昨經公共公廨中西官王郭二君蒞所相驗季係自縊致斃管門人許恒與該華捕禀訴前情畢捕房將吳解案訊問據供此婦名愛囡母家姓楊與民人之弟吳怡生姘識多年怡生在公司爲賣票於今春歇退端節前曾偕此婦來過民家一次距今三四日前又來一次曾給伊洋一元三角而去中西官察閲布上所書語意似卽與旭東有關諭吳先行具結收殮仍帶回捕房着交一千元有銀並保限尋伊弟吳怡生到案再行訊究 
[趁電車墮地受傷]  
　　顧阿根前日下午在海寗路北浙江路附搭某號電車上車時立足不穏墜地受傷由一千一百五十二號華捕雇車載入捕房轉 
送同仁醫院爲之療治 
[聲明起火原因]  
　　法大馬路五百十七號門牌永祥漆店於本月十二六號上午起火延燒隣居五家事後捕房查得該店保有火險銀一千七百五十兩恐其縱火圖賠傳店主張姓到案昨經石總巡詰問據稱是日煎熬桐油因爐火太旺油鍋忽然着火以致肇禍石君諭候錄供解送公堂訊核 
[搜獲鴉片烟粉]  
　　洋藥公司前日協捕房在福州路四百四十八號門牌中央藥房内搜獲鴉片烟粉大小五瓶一併帶入捕房昨由該公司代表律師至公共公廨禀明前情請爲核示中西官諭將烟粉暫存捕房聽候化驗再核 
[男婦私藏紅土]  
　　住居虹口元芳路一百十八號門牌之張景堂與婦人張祝氏私蒇紅土被洋藥公司查悉前日協同捕房前往搜獲紅土八兩昨將張與祝氏拘解公共公廨請究先由該公司代表律師上堂譯訴前情請爲展期歸英領陪審被告則延律師到堂聲請交保候訊中西官判被告各交五百元人銀並保候英領堂期解訊 
[查拿花會賭棍]  
　　近有花會賭徒月生時全等在南市小南門板箱阿義家及大東門外高行頭等處開筒糾賭旋爲警區訪悉查緝未獲前日該賭徒等又遷至潮惠會館附近開會聚賭當爲軍署訪悉以此種賭博害人不淺婦女受騙者尤多昨已飭派兵士多名前往偵查拿辦矣 
[鷄毛送警廳]  
　　賃居南　滬頭滬軍營附近之楊柳江曾向洋商承接揀選鷄毛生活茲有陶姓同業托伊代揀四包詎陶因虧欠外人欵項乘隙逃逸楊以貨旣揀竣無從交付且工資尚未有着昨特報告一分駐所將鷄毛四包一併轉送警廳司法科請示核辦 
[流氓欺侮婦女]  
　　流氓吳三寳前日在天潼路攔住婦人何李氏以搜查私土爲由乘間刦取該氏銅元四百枚圖逃當被鳴捕追獲昨解公共公廨經中西官訊供推賴判押候查明再行訊核 
[懲治殘忍巡捕]  
　　看守改良所之十號華捕錢成文因將犯案小孩陳阿大等用警棍毆傷被五號印捕查見禀明獄官史顮林斐轉禀華捕正巡官即將該捕斥革並於昨日傳同見證王金泉等將錢捕與陳孩一併解至公共公廨經中西官質訊屬實判錢押六禮拜或罰洋四十元充公以儆 
[國籍問題之辯論]  
　　黃少泉控華僑合資保險公司經理陳金緯陸秋泰等違背合同以致營業失敗請追存銀五千二百二十三兩及賬欵銀九千零八十四兩並損失銀五萬兩昨經公共公廨傳訊據被告代表律師葛福來偕被告等代表徐瑞林上堂聲稱被告等均係英國籍原告不應至貴公堂控告原告代表朱斯　羅傑兩律師上堂譯稱華僑合資保險公司純係華商集資創設朋在中國政府註册其保險章程及股單上亦均載明並無外人股份係完全中國公司現被告等將原告之銀挪用致原告大受損失應請照章將該 
被告等傳案交保候訊中西官判候會商再核 
[同鄕人誑騙珍珠]  
紹興人干阿茂控被同鄕人陳阿記騙去值洋一百元之珍珠七十粒變價洋二十三元昨由捕房將被告拘解公共公堂經中西官訊寳判陳押西牢三月並着原告繳洋二十三元惟將原　贖回 
[鄰居衝突之原因]  
　　成衣匠聞儀亭與萬幼泉同居閘北四區墝内前日聞同其妻顧氏與隣居京貨店主婦周陳氏及其弟陳廷煥口角相毆萬都間陳氏姊弟將聞之鼻孔撃破流血由崗警一併拘解司法科經科嚴員逐一提訊聞供日前萬以民人談論伊與周陳氏有暖昧行爲向我饒舌忍不與較今日陳廷煥至萬處我妻向之剖辯詎陳不識好意遽邀其姊趕來吵閙萬又從旁慫恿以致扭　並被撃傷鼻孔訊之萬與陳廷煥等所供大致相同卽由嚴科員援筆判斷云查核雙方陳述之詞頗多枝節究其事實聞儀亭則信口雌黃聞顧氏則無端尋　陳廷煥則是非播弄周陳氏則意氣相爭萬幼泉則不避嫌疑插身多事顯見均非安分之人着各處罰金兩元分别斥釋以示薄懲 
[盤問迷路小孩]  
　　閘北警廳司法科前日據六區警署送來迷路男孩鄭正發一口又據四區一分所送來迷路女孩馮小連子顧二環兩口昨經嚴科員分别訊問鄭供年十三歲南京大殿上人父名陶狗兄名大驢子大狗子墾地爲業上年春由叔父送來上海在虹口柴炭店爲學徒因懼師責打逃至殷行鎭求乞先由汪姓收留後被逐出至朱姓家做工復經朱送交吳淞警署云云馮供年十一歲鹽城人住西門外日暉洪父名馮三兄名馮雲寳子推車爲業伊在斜橋久成絲廠學習打益由同廠女工領來閘北在途失散顧供年九歲上海人住南市小普陀橋餘語含糊判一併送交慈善團留養候傳家屬到案認明給領 
[調查懲治匪徒之辦法]  
　　匪徒王文章（即王洪章）沈阿根等因冒充海關扦巡在内河小輪上向王裕堂等訛詐由水巡捕房拘送上海地方檢察廳訊辦在案茲悉該犯等由檢廳預審時因供詞狡展判令收的候查明實在再行訊究昨該捕房因迄已多日尚無消息又派包探至檢廳調查曾否判决懲辦 
[販賣瘟猪]  
　　向收小貨之吳巧福近來販賣瘟斃猪隻轉販鄕民宰　漁利被警廳偵緝隊士查知前日扣住證物協同崗警將李解至一分駐所轉送警廳司法科訊究　 
[渡邊醫生返滬]  
美國醫學士渡邊久作内外各科脉理甚精而於肺病肛門病花柳病等尤擅勝場眞有妙手回春之技前回前回日本避署現已來滬仍萬北四川路六十九號照常應診 
雜評二 
[國民] [  訥]  
　　今夫國家之强也非以有形之武力而强也亦非以空名之法治而强也必以斯民人人具宏毅剛篤艱貞之德明白是非利害之識力團結於無形性分中顯著於危疑之事實不經進亦不輕退不趨利亦不避害不動則已動則湯火鼎鑊而不亂猛獸當前而不懼此乃所謂國民所謂强國之本也若夫無德無識力之民其動也貿然而起其止也奄然而消滅如此之民國將焉恃 
　　吾國此次之革命國民舉動可謂得正軌矣此後無論何事皆當準此以行而不再露一閧之熊度庶無愧乎大國民之稱歟 
氣候報告 
[（上海徐家滙天文臺）]  
　　已過者之報告八月二十八日上海晴而熱惟午後有雷聲閃電南京西風甚厲山東霧黃海及揚子江上游有低度二十九日天陰而潮二十九日下午四時前二十四小時内上海氣候温度至高八九至低七三四去年同日至高八八六至低七○二 
　　未來者之推測二十九日下午四三十分豫測天氣熱而温濕本區有無定向之凉風南方信風和適 
來件 
[段彥澄上司法總長張蓉西書]  
　　　者袁氏盜國立法推翻於前司法摧殘於後大權獨攬爪牙密布頒布違背公理之嚴刑峻法擅設滅絕人道之執法機關由是大好民權　奪凈盡共和政體徒有虚名袁氏野心猶以爲未足覬　非分帝制於焉發生滇省首先起義相持數月流血枯骨至無最數天下洶洶民不聊生如水益深如火益熱誰實爲之孰令致此思之心悸夫袁氏之所爲無一而非禍國殃民其罪狀聲竹難盡今幸天奪其魄已伏冥誅黎公依法繼任與民更始立法機關次第恢復薄海慶幸惟是司法尚踵前弊各縣知事依舊兼理訴衳高等審檢廳仍受省長監督按三權鼎立爲世界之通例行政干涉司法實背乎法治之原則竊不揣檮昧謹將管見所及列舉於后 
　　一各縣設立地方審檢廳司法機關本爲擁護法律保障人權而設自縣知事兼理訴訟與承審員朋比爲奸審理詞訟秘密刑詢濫押無辜判决任意出入甚或得賄埋冤阻止當事人上訴弊害不可紀極較之前清變本加厲爲节詬病是故袁氏公布之縣知事兼理訴訟章程亟應廢止而各縣地方審檢廳之恢復實爲當今之急務也 
　　一各省高等審檢廳獨立　夫省長監督各省司法行政事宜原係袁氏違法之一侵奪司法權限莫此爲甚今政府措施皆知趨於軌道自當除此獨立之障碍保持司法之統系應將其中權限劃清使高等審檢廳直轄於司法部將完全行使司法行政權各縣之地審檢廳卽責成高等審檢廳籌辦可也 
　　以上二者僅舉其犖大端且爲刻不容緩之圖先民有言詢於　蕘用敢獻一得之愚以備采擇施行 
來函 
[上海縣知事公署來函]  
　　逕啓者日昨見報紙内載上海各市鄕經董致縣知事原函申辯支撥積穀案内縣批之理由查縣公署昨接郵遞市鄕經董公函一件内附王銓運秦錫祺施其光王廷奎劉東海劉志濤李祖佑沈寳寅梅宗泰名片九紙歷來經董致縣公署函件均以簽名蓋章爲憑此函旣未簽名蓋章又無十九市鄕經董全體名片用特聲明至各項理由已詳前後縣批是非不難研究也爲此函請貴報館於報紙來函欄内登明爲荷頌日祺上海縣知事公署啓 
[顧玉麟來函]  
謹啓者八月二十八號報載敝宅失愼旋即救熄云云敝處並無其事想係謠傳失實務懇更正不勝感謝之至海寗路一千九百九十六號一千九百九十七號顧玉麟謹上 
 
 
 

Page 12

 
 
   
 
 

Page 13

 
 
 [Ｇ> 
[新到縫綉腳踏機器價自三十元至五十元]  
躉批　零售 
各處欲購者請至英大馬路四百七十四號勝家公司華人總發行所接洽此貨無多購者從速 
[京都天德堂奚占一大醫士包醫花柳毒症說明書]  
上海四馬路西羣仙戲園東隔壁平望街便是 
本堂三代祖傳善治毒門在京百餘年矣分設上海念年矣臨診累萬見多識廣精益求精醫法改良使患者毫無痛苦不誤公事藥不忌口卽有自新好友亦難知君梁有梅毒之症也花柳毒初起時不過白濁下疳魚口橫痃猶易調治最怕初患此症多隱蔽不治忍痛耐苦不敢聲張日久失治更難收拾及治時再誤設庸醫不顧人之性命加以粉銀倒提刦藥致毒內陷凡腦筋血氣所達之處隨時發現上陞透頂損壞五官下竄足底斑點瘋癱輕者殘廢重則命在旦夕但係由毒所發本堂均可包醫包愈 
鐵証　眞正出立保單永遠為憑世人可稱惟一無二 
誠實　包醫定日保好永遠除根過期不愈不取分文 
信行　覓得確保醫藥概不取資先期醫痊愈後受謝 
忠告　現在醫藥如林眞假莫分患疾同胞試後方知 
[乐亲舞臺協濟社新增延齡丸廣告]  
方今世界文明日關我人處國家約法恢復人各自由之際而患玷黑籍者殊虧人道為恨本社開辦以來迄今八載聲名卓著遠近咸稱凡購服本社丸藥戒除煙癮者不知千萬人向蒙各界稱賞無煩贅述現今戒煙期促本社熱心任事原非牟利起見但願同胞趁早痛除共登彼岸聊盡天職乃或因慮病而畏難或因價昂而　阻循是以往而戒煙前途恐難達完善目的本社有鑒於斯是七月一日起向售之仁義禮智信五種丸每洋一元售八十粒現增至九十粒朔望每洋一百粒半濟丸每洋粒數照五種丸加倍新增延齡丸粒形細小吞服較易藥力仍宗王道有益無損誠戒煙藥品中之良劑也惟本社向抱普及主義何敢居奇每包售銅元三個每洋五拾包裝成一袋功效彰著請嘗試之以上各種　發另載簡章格外克己特此告白　總分發行所四馬路第一台左首第二門面法界十六鋪沿外灘鐵房子內 
[寶羅製藥公司遷移廣告]  
本公司現遷至英大馬路西藏路轉角新世界對面大慶里口　購藥者請至上開地址不悮行此佈告 
[笑舞台]  
廣西路汕頭路口電話三五一五 
夜戲　月樓六角特廂五角四角頭廳二角　日戲　月樓四角特廂三角頭廂一角特廳二角頭廳一角 
劇務汪優游主任 
張利聲　沈氷血　韓達心　沈映霞　李悲世　查天影　歐陽予倩　王兂恐　鄒劍魂　張嘯天　徐半梅　徐寒梅　周樂天 
初二夜准演著名好高尚好戲日本布景日本裝不如歸 
古裝也　旗裝也　西裝也　見不一見而演不一演矣　宮殿布影也　上古布景也　西洋布影也　亦數觀不鮮而已嫌陳腐矣　獨日本布景日本裝　確爲中興與劇以來　所從未見過者也　本台不惜重資　特製種種日本服裝　日本布景　將爲新劇界放一異彩　而一新觀劇者之耳目 
不如歸一劇饒有文學的意味　沖遠雅　　華藻演粉　爲新戲中每一高尚之作　觀之有三月不知肉味之妙從前春柳所演　雖聲色兼全　無有　隙　然改日裝爲華服　於精神上不無稍損　骨觀過春柳華裝的不如歸者　尤不可不看和裝的不如歸也　至於東洋禮制　日人舉止　由歐陽子半梅君精心教練　自信必能美　　勿使諸君觀之恍如身歷扶桑暢游三島　幸諸公之勿失機會也 
明夜准演女律師森黛玉葬花 
[商辦新舞台]  
八月初二即禮拜三夜准演七八本就是我 
新加稀奇真馬真車真炮車霹雷閃電三層樓火景並有真水龍車上台當場求滅 
[天蟾舞臺]  
八月初二夜戲特煩全體藝員合演拿手好戲 
趙君玉　頭本二本白蛇傳　別石下山起　出　調換完　代演雙齠　三本風波亭　名角匹配絕妙拿手傑作 
蓋呌天　大四杰村　破三節　連環棍 
小七嵗紅　頭本二本白蛇傳 
小如意　代演雙齣　紅梅閣　三本風波亭 
楊月樓　林樹林　頭本二本白蛇傳　代演雙齣　潛赴太行山　毀驚伍公廟　靈隱寺掃秦　眾安橋行刺　三本風波亭 
[新世界]  
增廣遊藝塲各種遊藝時間以娛來賓 
八月初一日起門票二角升梯三角日戲一夜一律 
二層樓　加演女子文明新戲　第一次三點半至五點半　第二次六點半至八點半　第三次九點半至十一點半 
三層樓書塲　第一次二點至二點三刻謝品泉　二點三刻至三點三刻曹少堂　第二次四點至五點一刻天津班　五點一刻至六點謝東泉　六點至六點三刻周珊山　第三次七點至七點三刻謝品泉　七點三刻至八點三刻曹少堂　第四次九點至十點一刻天津班　十點一刻至十一點謝少泉　十一點至十二點周珊山、 
樓下影戲間　第一次髦兒戲二點至四點　第二次影戲四點半至五點半　五點三刻至六點三刻　第三次髦兒戲七點至九點　第四次影戲九點半至十點半　十點三刻至十一點三刻 
動物院內聚各種珍禽異獸羅列一園閱頗足增人興趣並設彈子房供客娛樂二層樓內特設大商場及文虎社兼備寬太茶室及各種西洋鏡哈哈鏡等各種玩具 
中餐菜券五角一位一元二位二元四位三元六位四元八位西餐券每位大洋一元游資均在內 
[第一台]  
初一夜特煩文武藝員准演著名好戲 
各友假座　價目注意　特別包廂八角頭等包廂六角上層包廂四角特別官廳六角頭等官廳四角二有情三等二角三們客等一角 
張德俊　四杰村 
三麻子　水淹七軍 
芙蓉草　紡棉花 
高百嵗　麒麟童　苗勝春　李陵碑　搜狐救狐　連演全本掃秦好戲　瘋僧掃秦 
[屋頂花園天外天]  
八月初一日起 
本公司增廣遊藝特聘也是娥及男女說書彈詞何處女及男女蘇灘東鄉灘戲法宣卷名妓彈唱等半戲以來極蒙各界歡迎今新築大洋房於八月初一日起日夜添演 
日戲開演　活動大影戲　髦兒戲 
不加價遊資　盤梯上下小洋一角　電梯上下一角半 
[杭州第一台初二夜]  
注意特別七角頭等五角二等三角三等二角 
侯雙成●趙飛頒兵 
侯雲峯　天賜白燈 
劉玉琴　雙合印信 
劉永奎　日鎖五龍 
林顰卿　顰兒寄柬 
何月山　張羲得寶 
徐雪鴻　托兆碰碑 
劉永奎　森顰卿　劉慧霞　妻當同惡報 
劉永奎　何月山　侯雲峯　鐵公雞 
[羣仙茶園初二夜戲]  
大減價　特別正廳一角 
小雪仙●風雲會 
張彩奎　探陰山 
小鳳英　梅龍鍞 
雲寶芬　天水關 
翁梅倩　陳彩霞　硃砂痣 
趙素雲　梵五宮 
小春利　小寶珊　金翠英　三本鐵公雞 
紫靈芝　趙鳳雲　紅梅閣 
陳善甫　斬黃袍 
[新華社　女子新劇]  
假座廣西新劇路笑舞台 
每逢禮拜一二三四五准演日戲 
笑天撒珍天樂嶺梅憾塵雪琴蕙芬文英少峯優迷楨增漢民餘生天韻再民石素月明 
今日特請醒儂素馨傲儂自由 
八月初二日准演全本喬太守亂點鴛鴦譜 
以前茶券一律通用函索既寄 
[海蜃樓活動影戲園]  
在城內九畝地新舞台北首 
本園於陰八月初二舉行週年紀念是日特加音樂新奇戲法每位送贈紀念券一紙隨便入觀以達諸君光顧園週年之盛舉 
今天演大部偵探案　周年紀念贈口紀念券 
頭本二本三本四本秘密偵探銀行奇案血手印 
英法聯軍大戰 
頭本二本全球滑稽大家　卻潑崙演大閙酒店 
別大之新職業登樓二角正廳一角 
[西門外方板橋　共和活動影戲院]  
今晚戲目一覧表 
（一）婚姻被阻　趣劇 
（二）機器竟能言語　詼諧 
（三）犧牲幸福　趣劇 
（四）鑛師被困於深淵　共三大本　極有趣味 
（五）懶惰成性　滑稽 
（六）算命先生　滑稽 
極長家庭好戲　其三十大本 
（逃走新娘娘） 
准家八月初四夜開演 
歐美風俗　文明結親　女貴自立　不賴他人　火車往來　優游終身　內容豊富　價值非輕 
[愛廬大影戲院]  
虹口北四川路海寗路北首五十二號 
准於陽歷八月廿八至卅一即陰歷七月卅至八月初三演 
十三本十四本第七集　十五本十六本每八集 
環球馳名獨一無二連台大部最新偵探影片 
貴族旅館奇巧偵探案 
○藉緣家中遇○因仇女天跟○○用術使寇○施謀破好盜○ 
○宿富子途美○父俠郎涯蹤○○詐唆恩成譽○奇窺至為賊○ 
是片所演係美洲最近之事實劇中專叙宵小之輩假旅館而行其譸張之幻而偵探者亦利用旅館破其不可思議之案全部十二集計念四六本包藏事二大探案每集二大本每二大笨成一案案案警心駭目可作旅行家當頭棒喝有始有終無未窺全豹之憾頭二三四五六七八集十六大本已經演過據情離奇有口皆碑茲于陽歷八月念八接演第七八集共四大本此兩集實為全部十二案中最新奇最有意味之案本院另加演外田聘到超等男女名伶加演跳舞唱歌以助雅興際此新秋涼爽敬告及時行樂諸君惠然肯來一飽眼福勿失爲朌 
[健陽多子衍宗丸]  
古方五子衍宗丸乃健陽種子之聖藥本堂秘發炮製性質和平功力偉大久已風行遐邇茲更精益求精加以人參鹿茸海狗腎貴重之品用化學法提精取液煉合成丸使進服愈覺靈便功效愈形神速所最濕著服後二時許即能煥發精神保持身體之強固以增愛情○主治○命門火衰○腎關部固○色欲過度○虛弱陽痿等症○每瓶一元每打十元服法另詳仿單○二馬路石路西首衛生旅館對門 
○誦淸堂包醫花柳病藥室啓 
[蓋世美容品的的嬌]  
此藥專治男女面部之不美論黃黑烟容油氣瘡痕血紋雀班白點晦痣連塗三夜均退淨美容之藥無過於此並治男女狐腋臭最爲奇驗出售以來已銷去萬餘料寄來謝函數百封據稱極有神靈非常讚美遠到無多購者從速定價每料一元六料五元外埠函購立奉寄費不加 
上海東棋盤街鳴盛里對門厚豐祥號 
[鷄血籐最補　精汁酒能愈百病]  
鷄血籐治血虛補血生血活血調經驅風舒筋活絡健體强身天然衛生之妙品久為環球婦孺所歡迎以其能治婦女乾血癆症諸般惡疾大有藥到病除之功轉弱為强之力實藥劑中之翹楚者也蓋此籐產於崇山峻嶺稟山川之正氣得日月之精華其功效靈速非人造補血藥餌所能及其項背者凡吐血便血鼻孔流血牙齦出血婦人停血倒血產後瘀血等病無論老少服之即愈挽回造化功推第一誠天生之良藥壽世之至寳每服一羹日三次頓覺精神培增非虛語也海內衛生家試之便悉每瓶一元每打十元 
上海三馬路公和仁內亞洲公司告白 
[感謝立止　咳嗽氣急化痰　二盒斷根]  
弟年年至冬咳嗽將近十三載今庚氣急哮喘痰多更前加重請醫調治亦見痰中帶血呻吟床褥痛苦不堪後承錢兄指示上海南浙江路小花園對門永壽大藥房買咳嗽茶葉二盒費洋一元當夜煎服立刻止嗽化痰其病癥愈斷根不發故登報揚名　吳介如謝 
[化痰順氣立止咳嗽丸]  
傷風咳嗽久咳新咳一服立止每瓶四角 
上海二馬路畫錦里北首 
保太和啓 
 

Page 14

 
 
自由談 
游戲文章 
[新植物學] [  濟航]  
　　嘉禾此爲古代袢瑞之物本不多見自民國以來產生極夥高低分九種或黃或白俱現實色宦家極愛之桓不惜費無最數之民脂民膏以換得之今則獨目皆是亦成一無價值之物矣 
　　印花此花來自歐美政府借以圖利者人同本不愛此嗣政府用强迫手叚人民乃徧植之其色有紅黃紫之分價值自一分至千數百元内以商家用者爲多惟商民頗苦之 
　　包苴此亦古代之植物繁殖於宦家民間極鮮昔楊震曾不植此物滿清時包苴之種極盛性屬陰必於暗處植之倘一經暴露即觸法網前年王治聲即以此斃命此物雖可貴蓋有懹璧其罪之名云 
　　乾薪此物屬金銀花類色黃白不等亦宦家特别之物也凡蹩脚官僚落塊士官家恒以此物贈之大有得來原不費工夫之妙 
　　花柳此物昔產北里章台等處今則中國遍地皆是粉白黛綠妖冾迎人媚眼芳心風姿動目以北京八大胡同爲最盛之區凡一般達官關老政客偉人無不喜攀折之稍一接觸即有色授魂與之槪亦活林中之妙品也 
　　楊梅此屬有毒植物類性陰毒易腐爛最畏日光同愛花柳者不費一錢卽得上海野雞尤善種之種此物者其身體非常痛苦敌人極希望其絕種云 
　　金蓮此物爲中國特產婦女皆愛之其狀愈織小者愈佳其種傳自李後主之皆娘而名則錫自齊潘妃滿清時以其無益有害曾禁用之無如婦女酷愛此物相沿成風故至今未能盡除　　大菜此菜來自西洋種類頗多别有異味與吾國所謂膏粱者不同今北京上海天津等處皆有之凡闊客大老恒喜食之惟價値頗昂最不宜於貧困之中國云 
　　萑苻此物我國歷代均產之性猛烈能傷人在變辭時生長尤盛蓬勃勃滋蔓難圖大有野炎燒不盡春風吹又生之勢故極不易絕其根株 
滄浪餘韻 
[怬簃說詩] [  野鶴]  
　　宋人之詩近世學子夙不充心自同光體興而旗幟遂以鮮明迨至今日光燄益盛而學宋諸子類皆由唐以八宋憯從諸子幾視唐爲學宋之必由階梯矣要知不然盛唐宏肄晚唐蓓麗北宋堅勁南宋清疎自各拯其致學者亦自當擇其性之邇者而從事焉苟必謂學宋者須先學唐則鄙夫之爲也 
　　近日詩家海藏石遺肯堂聽水而外端推散原精舍散原骨勁力偉其初規撫雙井而雄騖崢嶸之致自有超於西江社之外者固知功候深遺非才力脆薄者所能夢見也 
　　今歲春蓋薄游滬濱識姚子鶴　聞名　海者已數載一旦觀止察其儀容　穆吐語怐怐頗疑與其深峻雄偉之韵語不類久之始稔其爲人蓋學養俱深無時下才士商驚習氣者也頃亞子社長以社刻十八集見頒乃得蓋讀其去年刻意之作造詣深遂賢於竊弁髦者多矣如夜坐云几席移星照牀敷就月生流　止營碧素壁星虚明物我終難一身名孰可輕瓶笙　底沸證後一舍情深刻幽　逼肖荆公其他類是者尙多不能備錄 
[燕京雜戺（續）] [  飄萍]  
　　位置之擁擠到處同慨而京師尤甚爲各部總次長者大半光陰皆費於見客幾無時不在此輩包圍攻撃之中逢人輒訴此苦議員之體面似爲此等帮閒最適當而有效於是又宴議員往往得失朱可知而酒食之資已去數十百金無非爲酒館做美而已 
　　徐恩无之歷史盡入之所知也爲與論所攻撃似將因彼而牽涉陳錦濤雖然徐恩无固無恙近數日來方紛紛大　議員以資聯絡而鞏固其住置子之從於子　來徒鋪啜乎吾欲一問諸君暑氣未除疫癘間作政治家之衛生非可輕就人食也 
　　　之監禁於軍政執法處者其出獄時暑熱天氣尙着鞋衣服　　更不堪言矣此等人類皆在京被捕或從他省解來释放而後難作歸計杭辛齋等乃籌費爲作川資聞尙擬以執法處房屋改爲死於非法者之祭廟此與籌安會舊址之改爲議員俱樂部同一滄桑帝制派苟過其門豈勝今昔之　 
小説二 
[偵探小説情塲蠧史] [  天虚我生]  
　　第十章 
　　次日三句鐘白雷格獨坐事務室中默揣昨夜之事夫卡路斯爲殺人之兇犯固已確定無疑顧足爲證據者不過一紙契約及一松鼠足印此二者旣非殺人之凶器又安能遽實其罪故白雷格之意猶須從事探索必須得其殺人之凶證則其事庶可以速了方踌躇間而丁克忽以電至電蓋泰勒勳僔所發者云女郎　病尙不甚深不久當愈白雷格讀已甚喜因顧丁克曰今吾當化裝往馬戲場八句鐘可令馬丁前來丁克允諾白雷格遂自入室化裝爲惰民之狀衣至襤　其中　以絳紅之護胸垢汚已成紫醬頦下　　亦似數月示薙白雷格眉本疎秀至是乃濃厚而黑粗鄙之狀令人望而生厭白雷格出丁克不禁失笑而白雷格殊不顧　行出門逕向馬戲場行其時去開幕時尙遠僅有二三雜役方拭其鼓號油汚滿身見白雷格則咥然笑曰醜人何來者白雷格唖聲曰吾餓欲死來覔一噉飯地耳其人曰公何能者白雷曰無能也但求腹果可耳曰然則誠汝之幸吾場有一值場之僮昨日忽辭事而去汝亦願替其職乎白雷格曰事不甚苦耶其人曰暇甚蓋吾場雖定於七句鐘開躉但吾主人卡路斯日來不知何事往往愆時昨日又不知何往值至十句鐘始　以致賣座減色大半今晚本定八時開幕不知主人亦尙須他出否今汝可隨我往見卡路斯先生或能容汝亦未可知言次遂自先行白雷格隨其後目光灼然現爲滿意之色知卡路斯昨夜果嘗他出牟 
 
 
 

Page 15

 
 
   
 
 

Page 16

 
 
   
 
