# 1906 - 51 - 4911801

 

Page 1

 
 
   
 
 

Page 2

 
 
[電傳諭旨]  
　　二月初三日内閣抄奉 
上諭吳引孫奏查考屬員分别舉劾一摺新彊伊犂府知府彭　瞻署蒲通判候補知縣張紹伯巴楚州知州張藻光皮山縣知縣錢炳煥前署柯屏縣丞准補疏勒府經歴汪廷　均著傳旨嘉奬莎車府知府聯恩苛征取巧民怨沸騰署葉城縣知縣候補知縣王禮源貪黷虐民專擅圖利署劻縣知縣候補知縣苗茂任用私人苛派累民署　　縣知縣候補知縣夏朝選行爲貪劣操切債事候補知縣劉術擅作威福居心貪詐署吐魯番巡檢候補縣丞趙謙任性妄爲行同無賴于闐縣典史張丙炎違禁收費貪鄙性成候補巡檢周鴻年廢弛電務利心大重候補典史韓興奇行同巿儈肆意貪婪均著卽行革職署阿克蘇道候補道陳純治精力就衰事權旁落著以原品休致前署阜康縣知縣候補知縣朱希知舉動多乖輿論未洽候補知縣馮鎭寰人欠謹飭被控有案候補縣丞劉華濬不知檢束頗滋物議綏定縣廣仁城巡檢王晉昌年力衰頺難期振作均著勒　休致候補知府劉澄淸性情執抝難資表率著以通判降選署吐魯番右旗守備補用游擊錢趙正淸操防懈弛攤派擾民署阿克蘇城守備守營補用游擊黨維新行爲荒謬心地糊塗均着卽行革職哈密恊右旗守備補用副將曾春祥身力衰弱難期振作著勒令休致提標中營參將張鴻疇營伍疏懈人地不宜著開缺另補餘著照所議辦理該部知道欽此同日奉 
旨墨麒逹壽均著補授内閣學士兼禮部侍銜欽此 
[論恩壽復用]  
近日朝廷大舉措之差强人意者爲蘇撫陸元鼎開缺而最不可解者。爲恩壽復用。陸之開缺也聞以不能戢靖梟匪故。而恩之去任也。亦以土匪横行故。是二人者皆不能勝封疆之任明矣。而恩之撫蘇也。其罪尤甚於陸。賄賂公行。貪黷之聲播。於道路。而蘇省之吏治大壤。罪一也。縱容土匪。不加勦治。至勢不可收拾。乃招降其渠魁以撫之。使内地失業慓悍之徒。豔羨乎爲匪之可以進身爲官也。至今時有死灰復燃之患。罪二也。昔日旣以不勝蘇撫之任而去。山西非畿輔要區耶。何又用之爲巡撫也。謂江蘇之任繁劇。而山西吏治稍簡耶。何不量移陸而必以貪黷無狀之恩壽當之也。朝廷量材器使。不勝任於此。而勝任於彼。所謂爲趙魏老則優而不可以爲滕薛大夫者。世固有之。特未聞以貪黷著稱之大吏。而能易地以見其長也。况山西雖僻在西北而正太鐵路。開通有期全省礦務之與外人交涉者。至今糾葛未已。推朝廷之意。不過東南各省。外人耳目較近。不欲以　茸無能者位置其間。而仍使不安其任。故爲人擇地。以此西北僻遠之省與之。於是有豫撫晉撫紛調之事不知畿輔之右腋。全國礦産菁華所萃之區豈可爲政府位置私人之地乎。我觀自來政府位置私人之秘訣。往往以劣跡昭著之疆吏。量移於交通不便僻遠之省。以掩飾人之耳目而藏其拙。兹之以恩壽爲晉撫。蓋猶是故智耳。嗚呼。日言變法維新日言整飭吏治。以圖自强。近且有考察各國政治將采　立憲之意。而默窺政府之内容。則依然守此腐敗之故習賢否。顚倒是非混淆。國之不卽亡者幸耳。安有自强之一日乎。自周榮曜事發覺後。粤督有津貼軍機之奏。蓋隱諷以政府之徇私納賄。而將有以養其廉以媿之也。乃津貼之數甫定。而任用私人之事。於茲復見。雖其粤援親貴。與周榮曜之事。微有不同。而其以一人之私而廢天下之公。則一也。吾觀於此。益知政體一日不變。則變法自强之事終無一日稍奏其功。雖新政之號令。相繼而出。天下耳目。煥然一新。而其用人行政根本之地所蹯踞而固結者。曾不稍改其故習猶無益也。夫行政上之用人。以古制言。則宰相之責也。以今日各國通例言。則内閣總理大臣責也。是皆以大臣負其責任。而國君與不焉。以便用人有失。臣下可直言攻擊。無所忌諱也。今日之制乃適與之相反。無論當要路者如何徇私用人。而自名義上言之。則出自煌煌皇帝之諭旨也城狐社。鼠自藏其身而以其責任諉之於君上。陽爲尊君而實不啻嫁罪於君也夫有罪而不負其責任。大臣亦何憚而不恣其私乎且。專制政體之尤不便者。在人君以其國爲一姓之私産。以玉食萬方。爲其祖若宗所遺傳之産業。而自忘其爲有民而有此君也。一私則無不私。故朝廷有時有明知某某之不勝其任。而以婣婭私人之故不得不姑容之調劑之。於是上行下效。君有君之私人。臣有臣之私人。君旣有位　私人之事。則臣之位置私人。亦視爲固然。故瞻徇情面四字不特社會官塲之陋習。抑亦君臣交際間所不得免也。觀於得缺謝恩之事。可以　其隱矣。是故不變政體而欲望朝廷之勵精圖治者理　之所必無我之有感於恩壽復用一事而不能無言者此也 
[外務部面請日使轉飭約束兵丁北京]  
　　日昨外務部堂憲與駐京日本公使會議東三省開埠之事謂日使云俟中國籌定辦法卽行開放並云東三省商民時被日兵欺凌動輒以亡國之民稱之未免有傷文明請其轉電軍令官嚴朿兵丁此後不可以此等舉動苛待華民而敦睦誼云云（上） 
[旅美僑民請設紐克廉領事北京]  
　　外部日前接旅居美國紐克廉地方之華商公電略謂商等現在紐克廉者共有十六萬數千人之多請洀領事來埠駐紥以資保護等語聞外部已電咨駐美大臣查明該埠情形咨覆核辦矣（露） 
[粤督聘張殿撰參謀要政廣東]  
　　粤督岑宫保自知性急易滋過舉思廣求賢材以自輔近日馳書到滬請陳惕庵孝廉代聘張季直殿撰爲參謀遇有軍國大事則電詢函商岑 
 
 

Page 3

 
 
　　督本欲延聘殿撰入幕以殿撰爲中國實業大家事務殷繁碍難舍已芸人不得已而爲此舉此亦以緩濟急之一法也聞殿撰業已應允謂雲帥如有大事見詢無不盡情相告岑督之勇於悔過急于求賢於此可見（　） 
[添派軍機大臣罷議北京]  
　　政府前擬添派大員在軍機處學習行走以資襄助曾經議定滿員於世那兩相國内揀保一人漢以張百煕任之現與慶邸商議謂公事比前雖繁近來辦已就緒且要差宜擔重肩不可稍存諉卸又因津貼一事業已奏明定額未便率請添派是以暫作罷議（存） 
[軍機大臣津貼分給數日北京]  
　　軍機大臣加賞津貼已有明諭茲聞上月二十二日慶邸召見時請示分賞數目兩宫諭慶瞿鹿榮徐鐵等大臣每月各津貼銀五千兩滿漢章京按照鳥佈核給並奏明本處供事晨夕當差且有密秘之關擊請提銀一千八百兩幇貼供事以示鼓勵已蒙兩宫允准矣（以） 
[擬派專員出洋觀審北京]  
　　修律大臣沈伍二侍郎以中國改訂法律之時一切裁判各事非切實查考不足以資適宜擬於今春特派專員赴日本裁判所参觀審判以資練習云現外部已據情商之駐京内田公使矣（吕） 
[商部限交路股實銀廣州]  
　　上月二十五日七十二行商首凌朝康接到商部電云元篨兩電悉粤漢路事衆商認股踴躍頗知大體經卽電逹壽將軍于學臺籌商旋准電稱岑宫保以商民集股甚力已於二十日電奏將黎紳開釋仍責成勸辦等因查閱來電内稱認股已足五百萬計各埠粤商股各稱足二千餘萬咄嗟已成等語如果股欵確實該商等洵屬急公自應酌定限期繳存妥實銀號以便與岑督妥酌辦法仍禀覆商部敬印（署） 
[廣西京官籌辦鐵路北京]  
　　上月十八日廣西同鄕京官在本省會舘集議自行籌欵舉辦鐵路之事一切章程仿照江西福建等省奏案辦理公議舉廣東學政于晦若京卿爲總辦唐惠亭觀察爲會辦一俟將欵籌集後卽會銜具呈商部代奏（吕） 
[出關軍隊火車失事奉天]  
　　上月二十一日第四鎭馬步砲隊乘火車過凌河鐵橋輜重車火起車首急將掛鈎卸去僅帶客車數輛行至錦站突聞大聲暴作烟燄騰空計裝輜重火車三輛内有炸彈餉銀車馬卷宗行李什物均付一炬其巨彈有炸出三里外者幸未傷人僅斃一馬餉銀則鎔流成液横飛遠近云（陽） 
[寗滬鐵路應用火車已經裝配吳淞]  
　　寗滬鐵路應用汽機去秋已由英運解到淞業已裝配數件在南翔等處運載搭客其餘修機廠翻沙廠等所需一切大小機件以及寗滬路上頭二三四等客車亦於今正運到已在淞口張華浜赶緊裝配其客車較淞滬鐵路所行之車畧短而形式較爲美備（息） 
[電催趧勘新瀋鐵路北京]  
　　政府前經電飭盛京趙次帥查勘新民府至瀋陽地叚以便興修鐵路次帥因欵絀頗覺躊躇政府昨又電促次帥會同赶速勘估早爲開辦以免外人潛　等語觀此則新瀋之路决定修造矣（下） 
[兵工局舊址擬開鐵路學堂武昌]  
　　兵工局向設洋務局内日前已遷往蘭陵街兹悉空出之地將川漢粤漢鐵路兩局擴充並設一鐵路學堂造就鐵路人才爲將來湘鄂粤三省之用（侈） 
[鐵路大臣唐咨蘇撫文]  
　　（爲滬寗鐵路議租烟墩山事） 
爲咨會事案查滬甯鐵路議租烟墩山一案經前督辦大臣盛咨請貴撫部院札飭丹徒縣郭令會委議租在案茲據該路總管理處沈道敦和王道勳禀稱據購地委員陳牧文藻禀稱經巳會同郭令盡情開導惟鮑紳心增等曁各山主呈遞公禀恃意甚堅以坆墓太多不准開採爲詞鐵路需用石料甚急各處皆迭生阻力則築橋填路勢必以重價購運遠處石料糜費更甚懇乞咨請貴撫部院轉飭郭令再行諄切勸導等情據此查滬寗購地價値比之京漢已逾十倍或且百餘倍蘇紳因地價過昂再三陳說皆爲成本過鉅購路愈難爲未雨綢繆之計何以旣愛惜此重利之資本今忽又吝此無用之荒山先後情形頗相予盾前經縣委向山戶等聲明租賃石山並不動及隻坆則雖迷信風水之愚民亦應量情相讓况鮑紳等久居京秩大義深明更當曉勸鄕民維持大局相應咨行貴撫部院請煩查照札飭該縣郭令迅卽會同購地委員再行會集原呈紳民剴切宣導尅日議租以免誤工糜費實於路政有裨須至咨者（蘭） 
[會議裁撤學政北京]  
　　近有順天學政陸寳忠侍郎摺奏以科舉停廢各省興辦學堂目應本省督撫專管所有學政一缺應請裁撤謹將順天學政關防送交直督暫收請旨辦理等語日前有交片命學部議奏學部各堂會議擬請卽令裁撤各省學政所有學堂事宜責成各該省大吏管轄其功課之事應由本部遴派熟悉各該省情形之司員前往該省充理監督之任并擬監督差使作爲四品實官與司道平行大約不日卽行覆奏（吕） 
[某侍御上學部之條陳北京]  
　　日前某侍御條陳政府略謂學部管理全國敎育其責任視商警二部爲尤重卽羅致品學兼優之司員襄助爲理尙難望學堂得著成效若稍事情面則恐我國之前途將有不堪設想應請飭下學部尙書將所調各屬員詳加考試如有不合於學部之格者則當立卽咨回原衙門萬不可稍事姑容如此則我國之仕途可淸而才學平常之人亦不至有奔走請托之事矣（月） 
[條陳添設武學京師]  
　　有某侍御於日前上一封奏略謂方今講求武備之時似當廣設武備學堂方能人才盛出國家得收干城之選刻下各省中小學堂雖有設立之處然武備學堂甚屬廖廖擬請飭下各省督撫將本省貢院一律改作武備大學堂其 
 
 

Page 4

 
 
常年欵項由用向來考棚項下撥發旣免籌款之難又得學堂之益眞所謂事出萬全云（露） 
[奏准增設吉黑兩省郡縣北京]  
　　阿勒楚喀副都統逹桂前奏請吉林黑龍江兩省及三姓等處增設郡縣以修内治奉旨交政務處議奏現政務處已於二十二日覆奏奉旨依議矣（吕） 
[電准黑龍江抽捐舉辦新政京師]  
　　前日政府電致黑龍江將軍略云前電奏請抽撥鹽捐車捐各欵舉辦練軍興學警察衛生工藝等項新政業經代奏奉旨允准務請督飭認眞辦理核實開銷勿使虚糜以重欵項（上） 
[奉天將軍奏奉省興修馬路奉天]  
　　奉省警察衛生兩局前經將軍奏明辦理自趙次帥到任後以城内外各街道頗多高下崎嶇之處一遇春融解凍夏雨積潦行者苦之且所議商約内業已定明奉天府自開商埠急應將工巡事宜赶爲籌辦爰議將城内外大街仿照京津辦法修築馬路以爲惠商利民之計至衛生所前亦祇辦淸道事宜一切醫房病院僅能畧具規模値師旅饑饉之餘深恐疫氣流傳致爲之害客軍未撤尤宜先事防維現亦飭將醫官病藥等項赶卽預籌期符查疫防疫之用若警察雖辦理已久地方尙稱安靖而弁兵人等程度尙難一律亦飭力加整頓朝夕訓練期　完美并擬將警察局改爲巡警總局歸併兼辦均責成東邊道張錫鑾一手經理警察學堂本附屬於警務亦仍其舊其經費飭由財政局籌撥仍前案作正開銷彚總其報刻己奏奉諭旨著戶部巡警部知道矣（天） 
[諭誡屬員奉委逗留杭州]  
　　新任浙藩寳方伯以近來各屬員奉委差缺後往往任意逗留用特懸諭官廳云照得各員奉飭到任及委署各缺應赶緊料量禀辭赴任以重地方而專責成查近來州縣奉委往往任意稽延而佐貳雜職尤爲弊玩且有在省無可支展復於禀辭後在途次節節逗留似此漫無限制殊屬不成事體本司現將所有委札均經親自給付限二十日卽行禀辭查照原定每日行五十里程限迅速赴任其在省外奉調奉委各員於交卸及接札後卽由本司按計程途隨時考核倘逾久未據禀報到任卽行一律改委其尤甚者照規避懲處至各員到任後三日内並卽徑行申報本司以期迅速一面仍報由該管各上司衙門查考此諭（歷） 
[贛道函叅屬員之原因江西]  
　　撫憲胡中丞於本月十三日接贛道江觀察函稱署長寗縣某令不守官箴遇事漁利請示飭遵等語中丞卽傳知落司周方伯將該縣令撤省察看次日方伯卽另委候補縣王令衍曾署理該縣有知其事者謂贛道署中刑錢總席某君係由某令力薦藉爲交通地步近來時有私信來往現觀察查知底藴深爲不悅故有此舉（赤） 
[擬飭各省裁屯併餉北京]  
　　日昨政府王大臣會議屯田之法原古時萬兵於農之意惟今昔情形不同近年各省屯軍之田日漸廢弛所獲不足以養兵操練將來難資實用若不急圖改變恐窳敗日甚擬咨各省將軍督撫查明試辦屯墾之處如無實效一律改屯爲防編練新軍調駐省垣或分巡各處優給兵餉所遺屯地飭委熟悉農務之員查明已墾永墾分其等則招民承領斟酌納課歸公雖去屯軍之名仍不廢屯地之實移屯軍之餉可收新軍之效等語擬於日内卽可通咨各省矣（以） 
[紀滬上紳商公餞升任上海道情形]  
　　升任蘇松太道袁大京兆於昨日交卸篆務後本埠紳商就縣學明倫堂開送别會堂中懸有去思碑文十點鐘時學界商界各善堂董事等陸續來者一百數十人由幹事員逐一書名人須納洋二元云爲備辦酒席之費時逾半點袁大京兆始命駕而來由招待員迎入休憩所然後摇鐘開會第一次招待員引便服者入坐第二次引衣冠者入坐第三次引官長入坐衆皆起立袁大京兆偏東坐海防廳上海縣令上海學師偏西坐衆皆坐總代表出位東北向立宣讀頌詞云 
今日之會所以伸送别新授順天府府尹袁公之敬意公官敬松太道五年結合紳商士民之團體培成地方治自之初基凡諸政績旣載在口碑未可縷舉竊維我上海地方自治關係中國之前途者甚重實賴公熱心興學開通民智之力我紳商士民旣不獲久留公於上海所擊戀於公者方將樹碑通衢以誌大德今日之會尙未足表無窮之感情顧念公數月之間累遷京尹簡在帝心行將大用昔爲我蘇松太三屬造福者今并可爲我全國造福新任瑞公治行著於江西凡公所已創之成規欲行之新政必能維持之推廣之地方幸福殆未可量公之去也且樂觀其後用是擊戀之忱又益之以慶幸敬致頌詞於公并爲我中國前途頌 
袁大京兆出位西南向立致答詞樹勛在上海五年凡所經歴但餘無限之感慨耳因區區寸心所欲自效於地方一毫無足自慰故也今日别矣乃承學會工程局商會善堂諸公盛筵相欵稱譽過情心感之餘益增慚怍近年民智進步實非意料所及自治之基已見張本今日諸公旣已擔任此事亦知吾儕下手之初甚欠預備自今以後將有千風萬潮以乘吾後耳去其私心乃成公益吾知諸公之勇智必能從容堅定以收將來之效果矣深幸瑞公至此他日同心恊力所成就於地方者必將百倍於今日非特爲諸公賀亦樹勛去後之私幸也上海地雖一隅實吾中國全國之代表諸君勉之樹勛行將拭日以待答詞畢復起而言曰尙有言爲諸君告主海所立工程局爲地方自治之基歴影響所及甚大惟邇來訾議之者頗有其人此等人程度未及原可深諒第他日必尙有阻礙之事風潮所起難以預决務望諸君恊力同心共結團體俾不致事敗於成則匪特樹勛幸抑亦地方之幸也語畢三揖而退由招待員導人休憩室爲之祖錢衆賓亦相率興辭在彼赴席者實廖廖無幾云（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[銅元舊廠停工蘇州]  
　　昨報紀銅元舊廠停兌茲又悉該廠總辦陸桂星經理一切欵項開支甚鉅蘇藩濮方伯恐中有浮冒必須澈底淸查特飭該總辦於二月初一日起暫行停工將一應收支欵項逐細呈候察核辦理（吉） 
[寳蘇局歸款爲難蘇州]  
　　蘇省寳蘇鑄錢局前因購銅乏欵曾於淸賦項下撥借數萬金茲悉春帥將次交卸札催明府歸欵明府以所鑄制錢尙未易銀禀請暫緩一面飭兌錢局赶緊催兌而巿上咸以是項制錢類多砂壳裹足不前是以明府大爲躊躇（且） 
[派員買馬蘇州]  
　　蘇省督練公所兵備處總辦以編練新軍需用馬匹特派管帶飛划右營米占元帶同學生吳樹昌李世珍雲騎尉李承恩前往湖北安徽一帶購買馬匹解回應用並發給護照以便經過州縣關卡驗明放行（吉） 
[廣西散勇回鄂蒙賞武昌]  
　　前調往廣西之武建軍遣散回鄂弁勇多名除按名給發恩餉外復經張虎臣統制特賞靑布夾馬褂藍竹布單長褂洋氈各一件勸令回里勿得逗畱（封） 
[考取學習警務人員北京]  
　　正月二十日警務學堂開學午前監督川島君率衆敎習至學堂内督練廳前訓勉諸生畢乃考試内城工巡總局送來學習警務官員兵弁等聞各官皆係具禀警部自請學習警察者其中如侍衛輕車都尉騎都尉公中佐領記名御史護軍校前鋒校武舉筆帖式庫使拜唐阿親軍護軍馬甲文生員以至蘇拉等約二百餘人聞考取後定於二月初一日入學（露） 
[巡警局管帶撤差揚州]  
　　揚鎭巡警局設立數年有名無實其管帶蕭金標都戎於創辦時由沈仲禮觀察函薦而來自恩都轉升任寗藩後蕭都戎頗不自安昨已奉飭撤差慶升昌綢緞店東李保與蕭管帶不知有何關切特向各鋪歛資於二月初二日公送萬民傘及德政牌四扇（引） 
[督批陸軍小學招生情形江寗]  
　　陸軍小學堂總辦陶森申 
會同兩江督練公所將籌辦事宜及招生考試情形具詳江督茲經江督批云詳册及淸摺均悉候分别奏咨另行抄稿行知該堂學額尙空七名應卽赶速攷選補足以符定章一俟額滿卽行造具淸册五本遵章註叙簡明履歷及開支各項錄摺各五分呈送以憑分咨立案至該堂學額前次該道議由通省均匀派選原爲敎育普及以免偏枯起見乃各屬竟有延不選送或並不攷騐僅憑學生禀請卽行申送者甚至宜興縣恩令以並無合格之人亦無應選投考等語申復宜興派額僅止一名豈一邑之中竟無一人合格跡其居心無非希圖簡便一申了事應由該八所移會蘇藩司記大過二次並詳加察看如不勝任卽行撤任本年務各如格按額預行選定届期送省考試倘仍似此玩延卽行詳叅仍移蘇寗藩司通飭知照（愚） 
[禀請以鐵路餘地撥人徒陽學會鎭江]  
　　丹徒丹陽兩縣地方經過寗滬鐵路業由第四叚購地局分别收購次第興築近因附路一帶大半無主之地將來路工告竣定必繁盛故由該邑總理學會紳士王君於正月二十六日禀請省城學務處將該餘地批撥入會以助經費（特） 
[改倉厫爲學會揚州]  
　　揚城東關街問停巷内有民立倉厫一所房舍極多空閒無用張君靜生等禀准地方官改爲學會公所現已開工改造不日即可落成（莊） 
[鎭郡中學堂之風潮鎭江]  
　　正月二十六日鎭江府中學堂監督吳南賓孝廉因事與學生互相衝突學生一律罷課而吳亦欲會同某敎習辭退嗣由國文敎習李君以學生不遵約朿究有不是擬禀商府尊革退某某學生二名故日内風朝已息（要） 
[温郡商界對於學務之感情温州]  
　　温處學務分處由程筱周觀察撥捐八百元爲開辦經費常年需欵專視釐金帶收一項業經前浙撫聶批准在案而各卡員不知學務之重互相觀望尙未實行幸各商深知大體自向釐局禀請願捐總辦楊星舟太守已據情詳覆牙釐總局請定於本年二月初一日開辦（望） 
[禀控把持學款之批詞安慶]  
　　學務處日前有無爲州廪生王汝通禀稱該州學堂腐敗墾飭整頓並請淸查學欵以杜侵蝕等情旋經批示謂該州學堂腐販前經札委密查確實業己飭該州認眞整頓在案據稱董事邢鐸等侵蝕鉅欵把持阻撓各節仰無爲州確切查覆所舉盧蕙芳丁葆光丁翰淸等辦理學務是否詢謀僉同應由該由縣再行會同城鄕紳耆公同集議禀候核奪（士） 
[粤人集議旅學經費武昌]  
　　旅鄂各省官紳久議興辦旅學日前由廣東旅鄂在官者約同武漢紳商集議籌款卽於是日集得一萬多金内中以梁臬及承辦官布局鄧君各捐千金聞擬俟再集萬金在漢口亦設一所並訂期籌議常年經費然後開辦（功） 
[密查學員吃烟武昌]  
　　二十日某學堂開學之期梁署臬往見某學員身材瘦弱面帶烟容心甚疑之密爲查訪以定去留（高） 
[蘇省官事]  
　　統領蘇捕等營徐輔臣管帶太湖水師副中營鍾堯階均禀知由王江涇回○四品京堂龐元濟由滬來○高等學堂監督江瀚通知二月初一開學○知府梁佩祥禀報接辦仕學舘提調○通判謝謙謝奉委管帶撫標水師差○高等學堂庶務長撫委候補府莫枚又齋務長撫委候補縣鄒壽祺○江寗朝陽門稽查張庭杰於初二日回寗○南路三段警察捕員另委府經歷鄭光蔭接辦○長元吳三縣公立師範傳習所公請江衡章鈺總理一切於二月初一日開學（永） 
[蘇臬飭追委員浮冒蘇州]  
　　警察學堂工程係前總辦陳道派委知縣歐陽蕚經理因造送報銷册諸多浮冒經署臬朱廉訪批駁飭委蘇州府確查開摺禀復朱臬查閱淸摺核諸歐陽令原摺冒揑十居七八即七二百餘元工程浮開至千百元之鉅公家之欵任意侵蝕指不勝指所呈圖說爲辨别此案冒銷之確據蘇省仕途雖雜此等形狀從所未覩該員自稱到省知縣官册並無其名訪諸輿論頗不見許得母辜負陳道之汲引乎飭府核明追繳（永） 
[黑龍江又請檢發北京]  
　　黑龍江將軍程雪帥因添設州縣及各局所需員補署差委請吏部檢發候選州縣官三十員赴江約 
 
 

Page 10

 
 
下月當可檢發矣（陽） 
[出洋實缺州縣赴任武昌]  
　　去歲奉派赴日考查政治之實缺黄岡縣潘誦捷圻水縣徐培光荆門州慶春天門縣陳鈞松滋縣劉肇墀五牧令均於客臘回鄂呈遞考查一切手摺鄂督深爲嘉許二十一日飭藩司牌示各赴本任（陪） 
[楊委員守候傳見武昌]  
　　各釐局有來省拜年並赴督院禀陳公事者鄂督以事冗未見傳諭各回本局惟留蔡甸局楊悅守候傳見聞有調任漢口統捐之說（八） 
[運司派員密查事件揚州]  
　　運司趙都轉於前日考核屬僚按班傳見後隨於上月二十三日遴派黄戴蕭吳四尹分往東台鹽城泰州阜寗等州縣密查要件各員奉札後卽日起程（涼） 
[查勘各壩委員回揚揚州]  
　　運司趙都轉前委柴鹺尹查勘各處壩工情形嗣因仙女鎭迤西儲山璧虎等壩近又迭出險象諭令一併查勘聞鹺尹現已勘畢於上月二十四日回揚銷差（顧） 
[唐奇有出獄消息武昌]  
　　唐奇疑案覊獄已久茲聞唐抱病在獄臬司梁廉訪恐其瘐斃禀請上憲准予保釋調治未審能否批准（功） 
[梟匪奪鹽鬧卡鎭江]  
　　聞江北泗源港緝私分卡巡勇於正月二十六日夜間在四明莊地方拿獲私鹽二百餘斤即由私梟同類持械奪去且鬧至卡中百般要索巡弁知寡不能敵不得已略予利益而去後禀明總局行文跴緝務獲懲辦（再） 
[小輪船撞沈之原因揚州]  
　　儀棧巡船撞沈順昌小輪一事已誌前報兹悉向來儀棧緝私輪船每於夜深時出巡黑哨不懸燈不放氣而各公司小輪行駛長江亦有放氣之禁當時江面昏暗兩無招呼故兆此大禍云（步） 
[不纏足風氣漸開武昌]  
　　鄂垣大朝街善堂立有不纏足會日漸風行昨有外縣某紳赴堂調查章程預備回里勸辦（府） 
[陰雨誤工吳淞]  
　　交春以來陰雨連緜已逾半月春熟荳麥大半浸爛農民深爲憂急淞口張華浜建造鐵路機房貨棧塡泥築路等一切匠役小工以及淞鎭修築沿灘馬路小工砲台灣建築復旦書院魚業學校等緊要工程挑泥建屋工匠總計約近千人均因天雨不能作工殊爲難也（川） 
[賄縱賭徒吳淞]  
　　廣東過犯陳阿紀自稱係前蘇松鎭陳印波軍門同族在淞鎭西巿設一復安居賭館日夜賭博屢生事端經寳山縣王大令河鹽廳張二尹疊次查拿未獲本月初一經本鎭廳尊張岳振二尹密帶通班差保前往當場將陳拘住正擬遞縣嚴懲忽在凌雲閣烟館被差役賄縱祇將陳夥送辦賭館發封人官（流） 
[新道接印志儀]  
　　昨爲新任上海道瑞辛儒觀察徴接印之期辰刻觀察命駕入轅已刻由升任滬道袁大京兆飭差預備香案與瑞觀察行交印接印禮畢茗談片時始散本埠及所屬印委各員並縣尊汪大令等均紛紛至道叩賀禀見如儀（敬） 
[新道拜客]  
　　新道瑞觀察昨日午後命駕至總工程局答拜總董各總董飭丁擋駕觀察復乘馬車往北回老洋務局行轅（寳） 
[管帶易員]  
　　滬南豐記碼頭太湖水師新昌營管帶陳碧玉遊戎以辦理不善撤差茲委蘇捕巡警營管帶鍾瑶階明府鴻筠接帶定於日内來滬（寳） 
[開征諭話]  
　　縣尊汪大令前日開征上忙故飭糧差分赴四鄕各鎭飭傳各圖地保到縣諭話（曰） 
[會審公廨關讞員諭書吏勤愼辦公]  
　　諭案書鄧承知悉本廨公務紛繁事兼交涉凡上行禀牘洋務文件以及各項公文旣貴周詳尤宜迅速各書黽勉從公方可無虞隕越乃每日祗見五六人在廨承値以致檢卷不能　手簽件時多延擱本分府茲爲該書等禀請上憲加給薪資原爲激勵起見各書宜如何勤奮乃竟仍前玩泄言之殊堪痛恨該案書督率無方亦不得謂之無過今姑再與書等三令五申重頒敎約自諭以後各該書等務於每晨九點鐘到科齊集承値晚間九點鐘始出署一切應辦事件本廨各書原有案書承發檢卷淸書等名目之分務宜矢愼矢勤各供厥事嗣後何項貽誤卽惟何書是間仍責成案書加意督率設有事故應告明案書託人兼代亦須眞有事故方可不得引以爲常倘敢仍前時不到署或到不辦事或遲到早去卽爲悮公應着該案書隨時回禀酌量輕重輕則記過罰薪重卽斥革倘該案書挾同徇隱致悮要公一經查覺併予嚴究該案書切勿代人受過致負本分府諄諄勸諭之苦心本廨書差積弊人言藉藉自經此次諭後各書等尙其奮發自愛一雪此羞倘敢不遵本分府言出法隨决不爲爾等貸也卽傳諭各書知之其各凛遵勿違二月初一日諭（顚） 
[酌減收捐]  
　　滬南總工程局總董議定警察淸道路澄各捐以房租五成照捐現因司事仍照去年定章收取店鋪居戶嘖有煩言總董因於前昨兩日另派司事向各店鋪酌減收取（尺） 
[漆業會議停捐追欵]  
　　本埠英美租界及城廂内外各漆鋪同業以向無公所故於光緒二十二年由經理人集資購得城内火神廟附近大戶一所以備將來建屋之用旋經邀請同業議開月捐由司年諭天順鮑啓順南聚興三家經管迄今積有三四千金同業以已有成數擬欲開工着司年將此欵交出詎料一味延緩以致北巿鮑宏順等大抱不平除會議將月捐先行停止外一面著該司年迅速繳欵否則定當公禀有司追究（力） 
[路斃]  
　　蘇州人吳四龍前晚十二點鍾不知如何倒斃於四馬路東合興里内由七百號巡捕投報捕房捕頭飭包探沈阿炳前往查看經沈探查得死者年三十九歲向有疾病其子金喜在戲園跑龍套當卽傳令到來購棺成殮（力） 
[委騐烟妓被虐致斃]  
　　小東門外花烟妓順寳被鴇應子卿凌虐毒毆致斃爲捕房查知飭傳十鋪地保於昨日到縣報騐汪大令因别有要公札委公利廳前往代驗聞該鴇已經逃避惟烟館内尙有烟妓鳳寳亦被毆傷故由探捕將二房東婦人阿寳拘入捕房押候解訊（曰） 
 
 

Page 11

 
 
[限緝行兇賭棍]  
　　北新涇賭棍因賭毆斃什長鄭廷甫一案因爲首行兇之陳姓等數人迄未拘獲故奉汪大令諭限原差從速協保往緝務獲究辦（嚴） 
[拘獲僞造角洋案犯]  
　　前日美界包探方長華在北山西路一千四百八十六號門牌屋内拿獲陳阿培陸海榮等並起獲鑄造四八開洋銀之花模機器各物解人捕房押候送廨請辦（當） 
[砍斃印人案仍未定訊]  
　　上海縣汪大令訂期初一日研訊砍斃印人立開之王阿狗一案照請英領事派員勸審因未經照復故昨日仍未提訊大約須俟何日派員入城再行提訊（曰） 
[拿獲流氓]  
　　德昌洋行買辦孫蓮芳前日在墳山路被流氓十餘人手執兇器褫去所穿狐皮袍子並强攫鈔票等物孫投各捕房報緝已詳初一本報捕頭以各流氓如此横行成何世界爰於卽日爲始飭令中西包探在界内通宵嚴緝前晚包探竇如海沈阿炳等協同西探拿獲流氓陸恒興陳玉林張坤泉劉阿毛四人身畔均有兇器立卽解入大馬路捕房押候解堂請辦）力（ 
[美租界刦案]  
　　在本埠招商局執業之吳瑞堂住美租界海寗路西天保里二弄前晚二點鐘時忽有頭裹白布身穿短衣口操江北音之盜黨七八人用石撞破後門而入一擁登樓吳聞警之下披衣急起一益舉刀背當頭猛擊吳見大驚仍復臥下盜卽翻箱倒篋大肆搜刦並將婦女頭上金飾身上皮衣一齊强取呼嘯而去昨晨經吳開單投報匯四捕房請緝捕頭飭探先往查看大約劫去各物約値七百餘金云（力） 
[上海縣案]  
　　戳斃高洪文之兇犯湯金耕因將解府審勘前晚奉汪大令提出順供無訛諭飭盖印指模還禁候解○車夫顧巧林晚間　折樹枝煮飯被鄕人疑竊兇毆復押至車寓將陳汝亨毆傷斃命由保報騐判顧發堂醫傷在案刻已醫痊由堂送案亦奉大令提訊顧供時在黑夜不能認淸何人行兇大令判卽省釋查拿毆斃陳之兇犯嚴辦○浦東醫生張子祥在路辱駡吳張氏因而口角田間刈花婦女斥張無端欺侮張即奔逃墮河身死吳張氏訊押至今因患目疾禀求交保大令提案略詰判仍交官媒帶回姑准撥醫醫治○胡桂才犯案收押改過局一年刻已期滿解案發落大令判速回江寗不准逗留○籮間夫頭姚順寳因車失道憲行李等件片送到縣奉幫審馬叅軍訊限三日交出在案昨已逾期飭捕將姚解案候比（嚴） 
[總工程局紀案]  
　　王如珪在揭普豐會館弄内被流氓攫去銀表併洋二元七角報局拘獲蔡生生即鐵臂鬚鬁李金和即小刀金和由孫明府提訊判責押候傳同原告質訊在安前日午後王投案聲稱由川沙到申住某　莊内前晚行經該處被流氓多人持刀恐嚇攫去時表銀洋求追質之蔡供並不攫物李亦堅不承認明府判各責手心五百下始供尙有同黨六七人因判押候補提訊辦○廿號巡士莊鶴去臘某日查至董　渡左近　朱姓馬夫與胡阿高等口角喝阻不服被各馬夫拔進房内吊打剪去　辫經局另派通班巡士將胡及吳士良吳四林陳忠源王阿三陳心之等六人拘局訊究供田陳阿標秦阿順爲首當判分别責押胡阿高吳士良收改過局陳心之交保補提陳秦兩人在案昨日孫明府飭提在押之吳四林王阿三陳忠源至案從寛每人罰洋六十元交保開釋無洋押改過局六月○駐防所巡士查獲在路啼哭之木匠學徒　阿海訴稱在西門外伊兄阿慶處被打逃出當派地甲送回已志昨報茲因查無阿慶其人帶回局中總董諭令暫爲留養瑞派包探查明送往（尹） 
[英美公廨晚堂案]  
　　九江元春莊執事袁福香安春莊執事錢照控裕順祥洋货號擋手何　卿及羅仲甫吞銀倒逃副擋手包吉祥有意圖賴投廨求提究追前晚奉襄讞孫明府提訊孫正林供是袁福香代表前與裕順祥往來被欠銀三千餘兩錢照供被欠銀一千數百兩俱求究追訊之包供雖在裕順祥爲副擋手緣何羅二人不理店事故於去年正月告退改就萬和豐顔料店生意接手之人乃一吳姓現在號已倒閉何湛卿　囘超興小的帳上用虧銀二百餘兩現求交保措繳明府得供判還押先繳洋二百元准交妥保出外限三禮拜將何羅兩人交案訊辦○葉子云控高桂元造屋佔地亦奉提訊葉供曾出價銀買高姓地畝兩次共一畝五分五釐東西北均立石界惟南面因係出路夫立現在高姓造屋打笆有意侵佔求究訊之高供此路乃係公地當高姓族人賣地之後所以未立界石現在造屋之笆實在東西北石界之外並不侵佔明府以原被互相爭執判一併退去候本委親赴該地查勘並飭亭耆丈量淸楚再行定斷（當） 
[法界捕房發落]  
　　蘭芳里開花烟間之金有淸因瘋吞烟自盡捕房報縣請騐經屍毋金王氏求免己志前報茲經捕房查得屍妻潘氏當時匿不報案有違定章昨日提入捕房解請陳大令發落潘氏供女流無知求恩免究大令判罰洋五元充公○陳瑞生之妻林氏被郎長根誘姦藏匿經探緝獲將氏交案陳大令判鄔押改過局一年在案業己期滿昨日由局送回大令著押候備文遞回鄞縣原籍管束○鞋底作夥金阿銀載開均戴阿土萬阿海等在新租界拆梢訛詐前晚包探巡至核處胆敢强搶帽子當塲拿獲解案請辦大令判各押二月○張仁章魏阿虎杜阿榮竊某姓家自鳴鐘一架失主投報捕房經探查獲解懲大令判各押二月○陳阿福嚴阿永向某烟間夥王少廷藉端訛詐由探解究大令判各押十天○曹金林在途搶帽爲失主潘金和扭案請辦犬令判押半月（臨） 
[美租界捕房事]  
　　王連生報稱行至漢璧禮路被阿春等拆梢洋二十餘元請究捕頭飭探陳三林前往查辦○陸阿連姚炳坤前晚在西華德路搶取德昌成縀鞋多雙由探沈阿岳拘押候辦○周子香報稱前晚被比鄰施雙喜詐去洋三元皮褂一件請究捕頭允爲飭探查辦○葉樹榮扭陳高輸控稱被竊煤炭請究捕頭著押丐牢一天○張阿二朱仁法在西華德路互毆由八十九號印捕拘究捕頭以事起細微斥釋○陳松仁在西華德路竊衣多件由探劉阿丙拘押候究（似） 
 
 
 

Page 12

 
 
   
 
 

Page 13

 
 
　　南北提莊聲明改售洋碼 
　　啓者自從銅元暢行洋價步漲凡以錢數出入受耗匪輕吾業提莊現亦公議將衣碼減削每兩大洋七角零五釐龍洋小洋照市貼水隨時平價克已發售並非圖利起見以保資本之意凡吾城鄉同業各寳號體恤下情特此登報聲明以昭信實合源莊昶太莊升泰莊鼎昌莊松號莊張寳記莊宏豐莊德和莊德甡公莊同發莊寳昌莊泰康莊晉亨莊晉記莊裕大莊光緒丙午年南北同業公啓 
　　上海酒館同行聲明 
　　竊維市上貿易全藉銀錢爲流轉自銅元盛行於是以錢碼交易者均各改用洋碼敝業零拆碗菜等均以錢碼定價雖照衣牌揭算累有齟齬今同業公議自二月初一日爲始一初零菜等概售大洋交易以照劃一同業公啓 
　　奏辦河南協捐彩票漢局廣告 
　　本局奉商務農工局憲札委駐漢辦理恊捐彩票設在正街永昇平對弄通德里内經售蕪湖以上及川湘各處凡票如由本分局售出即盖有圖記爲憑照數十足兌紅如無本分局圖記概不收兌須向原售處兌紅現在三會票亦已發仍設頒三萬張頭彩四萬元准於二月三十日在汴省當衆開彩尙望遠近各商從速購定爲幸河兩協捐彩票漢局啓 
　　新到敏德昇永盛久河南 
　　汴縐湖縐府縐各色俱全抄莊如蒙客商賜顧者請移後馬路乾記寳棧内面議價洋格外公道告白王 
　　横濵正金銀行上海分行新行鈔票洋圓 
　　本總行創自横濱一千八百八十年資本金洋二千四百萬元公積金洋一千三十二萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准本國政府允行始于中歷十一月初二日起以便行旅經商之一　其外各埠專辦銀行應有一切交易無不克已招接存欵更竭誠意　蒙中國達官易於通銷支取交相稱贊本行格外精心研究以便接應惠顧現由總行刋到新式存單以及相與徃來支解簿集 
均用華文專備中國仕商樂取便捷以應惠然顧臨者之用爲特布啓仰祈俯鑒如欲存欵在横濱總行者半年期息五厘長年期息六厘如存欵期滿准在横濱支取金洋上海取銀亦可如在濱存取換算則以日本金錢交付屆時註明定價如上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五厘半半年期息四厘半三個月三厘半逐月往來二厘半以副交厚同文之來誼云爾其餘票匯押匯電匯承接周到有美悉臻如蒙惠臨請至本埠分行而訂可也經理人長鋒郎謹白 
 
 

Page 14

 
 
   
 
 

Page 15

 
 
   
 
 

Page 16

 
 
   
 
