# 1923 - 235 - 4918145

 

Page 1

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 2

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 3

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 4

 
 
第一萬八千一百四十五號;中華民國十二年 西曆一千九百二十三年九月一號
星期六 * *時評 
[無所施技] [  冷]  
　　技今人所謂方法事在得手時方法盡爲事之助事在敗落時方法盡爲敗落之助故敗落之時方法愈多而敗落亦愈速北京國會之維持議員即此象也 
　　國會自二次恢復以來政府之指揮議員者大抵係金錢議長之包辦議會者大抵亦藉金錢故制憲有費大選有價是金錢與議員幾成萬應之良藥矣豈料時至今日國會之敗落不堪收拾而挽回之者仍欲以金錢救之創出席費之方法反招議員之反對而敗落益甚是萬應之藥竟有時而不應矣此之謂無所施其技 
國内專電 
　　北京電艶（二十九）衆院到二百八十六人出席二百五十餘人延長三次張伯烈反對任意延長牟琳請改談話會李國珍反對談話會議决案爲有效吳景濓諉謂衆議院所决一時人聲鼎沸　無結果而散并有數人未收出席證者又參院常會出席一百十三人不足法數改談話會張魯泉等主維持出席費符鼎升等反對兩派爭持甚烈但不收出席費者僅數人亦終無結果（二十九日下午八鐘） 
　　北京電艶（二十九）外部咨呈攝閣請明令組直魯豫蘇皖鄂六省剿匪護路軍設總司令專任并頒明令保護外僑及嚴剿土匪（二十九日下午八鐘） 
　　北京電攝閣咨催兩院迅選次任總統兩院以選舉會尙未組成不收經向吳景濓疏通　從權由兩院議長　受今日卽送（二十九日下下八鐘） 
　　北京電指令慰留薛之珩給假一月在京治喪（二十九日下午八鐘） 
　　北京電曹錕給陜北鎭守使子彈六萬到石家莊正太路局不運部飭速運（二十九日下午八鐘） 
　　北京電孟縣土匪進城道清路購地工程司等無恙（二十九日下午八鐘） 
　　北京電　昨陸部索薪代表十餘人圍張弧索欵張允星期六發又馮王索軍餉張亦允星期六發放（三十日下午五鐘） 
　　北京電　張弧以銅元票五十萬吊向某行借欵十萬元期半年利分半實交九四將簽訂合同又向日本利中公司訂滄石借欵亦有成功希望（三十日下午五鐘） 
　　北京電修理黄河橋存欵一百萬存交通銀行（三十日下午五鐘） 
　　天津電財部每月開支近三十萬較民四周學熙時代增加七倍有餘今日部員開會索薪（三十日下午一鐘） 
　　天津電日人竹内等柬請華人於東（一日）在大和公園開會共商中日國民協會組織法又日僑對護路警備案開會僉以如果實行實貽東亞未來禍根議决通電反對（二十九日下午十一鐘） 
　　天津電日僑組織之中國問題研究會認英國主張鐵路警備案爲侵害中國主權違反華府會議原則望兩國協力設法打消此案保持國際地位（三十日下午一鐘） 
　　天津電高凌霨對薛之珩辭職挽留須用印在罷工中印已封鎖四出覓監印官無着旋命銅匠開鐵櫃取出方下令(三十日下午一鐘) 
 
 

Page 5

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 6

 
 
第一萬八千一百四十五號;中華民國十二年 西曆一千九百二十三年九月一號
星期六 * *國内專電二 
　　天津電新任日駐津吉岡司令偕森田參謀長已由神户動身定九月五日抵津與鈴木司令辦交代鈴木由奉乘車回國（三十日下午一鐘） 
　　天津電張弧以發軍警餉爲名函總稽核所請自十一月起每月撥欵八十萬從鹽餘扣還（三十日下午一鐘） 
　　天津電七銀行展期借欵自中交懋業退出債團加入華比減少債額爲一百七十萬元由比法公司狄齊亞保證以正太餘利撥還狄并要求三條件㈠對同成墊欵增加利息㈡正太餘利以後不能抵押第三者㈢此欵還清交部不得再行提三分一之餘利吳毓麟不肯損失此種權利尙未成交（三十日下午一鐘） 
　　天津電直派特商魯豫當局訂一聨防公約内容二十六條期互相贊助共禦外侮（二十九日下午十一鐘） 
　　天津電直魯豫三省已訂聨防公約（三十日下午一鐘） 
　　天津電日僑前日追悼加籐首相總領署并停止辦公一日（三十日下午一鐘） 
　　天津電靜海屬運河於禡（二十二）早决口約四丈餘經極力防堵已合龍（二十九日下午十一鐘） 
　　天津電南市三不管一带熱閙市塲遇雨盡成澤國西人對我國溝渠路政頗感不便（三十日下午一鐘） 
　　奉天電張煥相奉朱慶瀾命來奉面陳哈埠水漲距堤僅尺許若再不退恐淹没（三十一日上午十鐘） 
　　奉天電張作霖本月將所扣電欵滙解交部一萬元交北京電局轉解(三十一日上午十鐘) 
　　吉林電俄都效（十九）開農業展覽會江省參議員王文璞政府代表劉玉良均參預(二十九日下午七鐘) 
　　吉林電唐繼堯派顧問良弼到奉接洽時局(二十九日下午七鐘) 
　　濟南電田鄭擬旬日内親督師剿匪清鄕向財廳索欵(三十日下午三鐘) 
　　濟南電銀行公會艶(二十九)覆財廳拒絕借欵(三十日下午三鐘) 
　　濟南電議員劉某等七十二人陷(三十) 
通電反對王承斌督魯主張廢督(三十一日下午四鐘) 
　　濟南電各縣抗産銷税罷市仍未息膠路損失約十萬濟南鮮菓行抗征落地税罷市(三十一日下午四鐘) 
　　濟南電駐京議員爲魯大接辦三鑛向熊交涉省有熊允籌欵作官商合辦(三十一日下午四鐘) 
　　漢口電湘訊湘東民軍蜂起攸縣茶陵安仁均失守趙令將株萍路拆毁一段阻其前進聞連日由湘南運長傷兵甚夥趙電鄂請派軍醫看護數十人至長協助湘代表鄒禮陷(三十)謁蕭請鄂出兵援助蕭未允洛擬於靳師抽編一混旅援湘但須俟趙力不支時始開動(三十一日下午二鐘) 
　　漢口電蕭派余參谋赴新堤蒲圻查防以岳臨匪熾商由湘鄂合力堵剿鄂由二十五師陳旅湘由第二混旅砲兵營擔任定九月一日實行(三十一日下午二鐘) 
　　漢口電王汝勤因重慶失陷電請派隊增援蕭擬調補充旅及第二混旅各一部開往宜昌(三十一日下午二鐘) 
　　漢口電豫匪各桿首因薛二少被官軍擊斃特在唐縣鎭秘議將梅神甫輪流挾带避官軍攻擊現天門應山兩縣城又城匪圍攻(三十一日下午二鐘) 
　　漢口電聞吳艶(二十九)電蕭令趙榮華率部退鄂責成盧金山宋大霈恢復重慶袁祖銘楊森支持重慶上游(三十一日下午二鐘) 
　　長沙電報載護憲軍陷(三十)日已入衡州譚退寳慶(三十一日下午二鐘) 
　　長沙電省軍劉圍重威電陷(三十)未佔衡陽前方之九渡鋪蔣團同時佔萱州河(三十一日下午二鐘) 
　　長沙電軍資處擬定以軍用票抵借濱湖田租辦法每田一畝借榖一斗(三十一日下午二鐘) 
　　長沙電省議會决定九月一日開會如三議長均未到另選臨時議長負責(三十一日下午二鐘) 
　　長沙電　蔣團三十晚攻克衡陽(三十一日上午十二鐘) 
　　香港電　博羅方面粤軍仍取攻勢分兵襲蘇村後方聨軍亦極戒備淡水方面粤軍取守勢白沙墟滇軍被粤軍由永湖衝出包圍勢頗危現永湖淡水間兩軍俱被間斷各自爲戰不能聨絡聞永豐艦係赴汕尾擾粤軍後方(三十一日下午六鐘) 
　　香港電孫調李濟琛駐西江所部赴東江助戰(三十一日下午六鐘) 
　　香港電路孝忱儉(二十八)通電就孫所委山陜討賊軍總司令職(三十一日下午六鐘) 
　　香港電孫派蕭冠英赴厦慰勞臧軍(三十一日下午六鐘) 
　　香港電孫艶(二十九)由石龍電公安局二十四小時内拉夫三千解東江應用(三十一日下午六鐘) 
　　香港電財廳長鄒魯艶(二十九)夕往西關王家園宴叙歸途被凶槍擊不中凶逃(三十一日下午六鐘) 
特約路透電　 
[中國時事記]  
　　二十九日北京電據國會方面消息内閣今日致文國會謂攝政内閣按法於九月十三日滿期請國會在十三日前選舉總統 
　　二十八日北京電聞王景春電致政府續請病假十四天並謂病假期内中東鐵路事務可由俞人鳳代理 
　　二十八日漢口電皂市遭匪刼後美克胡神甫爲赴該鎭之第一外人今晨回抵漢口路透訪員曾往謁之據稱該鎭之損失較初料爲大當日匪由三面入鎭沿途任意焚掠至少燬屋四百所每所多住三四家故無家可歸者甚衆今皆集於其故居之餘燼周圍其狀甚慘某家曾失十萬餘元人民今猶恐慌稍聞謠言即逃入鄕間有被架之二人歸來據謂匪今駐於距皂市一百七十哩處惟另有土匪駐紮附近又謂梅神甫今處匪中殊安寗受匪優遇匪以藤轎舁之行且常指告被擄之人梅爲主要擄客據皂市居民聲稱匪此次攻擄之主要目的乃在架一外人匪今索贖欵四萬元然僅允開釋諸男子所擄婦女則不肯釋並不允贖回個人美神甫又言渠遵陸來往皂市未見當局有認眞勦匪之象今商業停頓人民咸不能安枕人民且畏兵如虎願其早離謂兵來往增人民之痛苦云 
　　三十一日香港電東角怡永公司之産業及大班住宅已售華商某公司計價四百萬元 
[中法間之金佛郎爭論]  
　　三十一日倫敦電每日電聞外交記者稱中國與法國間現有重大爭論因法國要求拳亂賠欵應以金佛郎繳付而起法政府揚言如中國不允其要求則法國不批准許中國増收關税之華會和約 
[巴爾幹之最近危機]  
　　三十一日倫敦電洛桑和約雖經批准然土國與希臘皆不完全滿意布國因未得通海之路亦復失望而阿爾巴尼亞邊界之勘定又引起仇忌故今日若以火把擲入巴爾幹則爆裂躉延之險正不異於歐戰將作時也倫敦各報社論皆以此爲慮雖一致表同情於意國之憤懣但惜意相操切從事恐將礙及歐洲和平並謂證據未得羅狀未詳遽令希臘負責是否公道殊堪疑問國際聨盟會今日適開始集會此事宜提交之雖意相或未必實踐其言但警報迭來謂意國有仇視希臘之示威行動且有意艦隊已奉密令之説空氣遂愈緊張意相第二步之性質誠人所亟欲知之者也云云 
[意將軍被害之大波瀾]  
　　三十一日雅典電希臘已答覆意國依允其要求四條略加修正㈠出事地方之司令向意使表示希政府之歉忱㈡舉行追悼會希政府人員到會吊唁㈢同日衛兵一隊在意使署向意旗行敬禮㈣遺骸移至意國軍艦時希臘陸軍對遺骸行敬禮其餘要求則槪拒絕因其侵犯希臘主權與榮譽也 
　　三十日雅典電希政府不願接受辱國條件擬於交涉辣手時將此事提交國際聨盟會 
　　三十日巴黎電協約國致希臘之公牒聲明將來適當時有權可宣布認爲懲戒所必要之處分與賠欵 
　　三十日倫敦電聞大使會議所决之公牒已送交希臘倫敦有責任方面之一般印象以爲意國行動頗嫌操切而哀的美敦書之條件亦逾分嚴厲 
　　三十日羅馬電意報一致贊同首相墨索里尼氏之嚴厲 
　　三十日巴黎電法報對於意國之憤怒表示同情但以意國行動過嫌激烈 
　　三十日倫敦電倫敦人士謂英國將牒勸意國對希稍示温和以時局或將發生危險變局故也 
　　三十一日巴黎電巴黎晨報稱協約國代表之參加大使會議者不皆贊成意國之要求而對於懲戒與賠欵兩事尤不以爲然英代表以意政府於大使會議以前遽有個人行動表示反對 
　　三十日倫敦電歐洲各政府現注視希意交涉之發展英法輿論屬望大使會議解决此事因大便會議曾指派勘界委員也 
　　三十日巴黎電大使會議决定電致英法意政府請其鑒於時事之嚴重向希政府聨合抗議阿爾巴尼亞境内暗殺事並請希政府公開調查 
　　三十日巴黎電意國消息意軍現集中於意國南方 
　　三十日羅馬電報稱希臘報界駐意訪員三人已由意當道請其出境 
　　三十一日羅馬電意報載白林狄西傳來消息謂希臘商船一艘本擬昨晚開往希臘者已被意當道扣留又意船愛德里亞號由意境開往近東口岸現奉令直往君士坦丁勿入希臘口岸 
　　三十日倫敦電意國驅逐艦哇逹斯號已駛抵斐洲唐吉爾足證意國擬干涉倫敦唐吉爾問題談判之説已確 
[意西同盟説]  
　　三十日西班牙京城電此間傳説西班牙君主將赴羅馬其結果可造成意大利與西班牙之防禦同盟俾抵制法國在地中海之野心 
[德國之財政恐慌]  
　　三十一日柏林電警察實行禁止外幣買賣之令　今日搜查交易所附近之運幣商船拘六百九十二人内有八十一人已被覊留並没收外幣若干 
　　三十一日柯洛恩電杜塞爾道夫境發生財政恐慌因特印大批紙幣一三○○○○○○○○○○○馬克擬補前數次被没收之數而發給本星期杪工資者現又被法人没收故也該鎭現無通幣多數銀行商店皆已閉門 
　　三十日倫敦電今日德馬克價每英鎊兑五千二百萬至五千四百萬 
[德代表商議運輸食物]  
　　三十日巴黎電　據報紙消息德代表將赴柯白倫斯 * 
與協約國委員會商來因地民食供給問題時曾與柏林有關係之各部長討論此事聞德政府准代表要求法比管轄下各鐵路運輸食物之便利此種消息甚爲反對黨所不滿某德報稱此乃對於消極抵抗主義之打擊又謂史特萊斯曼内閣現將投降法比矣云 
[波蘭之防德實業]  
　　三十日巴黎電華沙報稱德國實業巨擘史汀萊氏有操縱波蘭上西萊西亞實業之運動波蘭當道因此擬定一案凡有限公司有拓殖波蘭土地之權利者其董事會與總公司應在波蘭 
[華沙之大無線電臺]  
　　三十日巴黎電華沙附近現已造成大無線電台一座可與世界最遠處通信開幕日將由波蘭海陸總長發出友誼的電信此台之成功大賴海軍總長之力 
[聯盟會之集議]  
　　三十日巴黎電國際聨盟行政會明日集議行政會會員如白蘭汀韓諾陶薛西爾等皆已到日内瓦政治股委員波旭懷現患病將以他人代行其職交通運輸顧問委員將研究改善希臘歷之問題已請羅馬敎廷等派代表與議 
[美總理演説門羅主義]  
　　三十日美國米萊波里斯電　國務卿休士氏今日向美國律師聨合會演説謂美國今日於門羅主義所處之地位足受特别之注意門羅主義非侵略政策乃自衛政策美政府保留解釋與實施門羅主義之權此主義並不侵犯美洲其他各國之獨立與主權美國未便容許任何外國控制巴拿馬運河或其交通美國將來尙須建築及保護另一大西洋太平洋間之運河門羅主義並不妨害美洲各國之合作且不阻碍更廣之國際合作吾人之態度乃獨立的非孤獨的吾美人民今仍不欲參與歐洲之政爭而願保留行動之自由且信將來如有呼號以請美國盡責吾美力能爲應且時時準備應之凡遇有鞏固之合作基礎及利益與目的符合羣衆天良時美國决不退縮自當與各國合作云云 
[萬國紅十字會之不懌]  
　　三十日日内瓦電萬國紅十字會今開第十一次大會議美紅會代表未列席聞美代表刻在巴黎大約因萬國紅會委員報告書有警告大會勿使金錢爲大會决議案中之最重大勢力等語爲之不懌故未蒞會主席阿杜爾演説謂美紅會之慷慨甚爲可感但各會權利必須平等大會於討論日内瓦機關與巴黎新立紅會公會併合之問題時所當注重者爲道德方面而非金錢理由 
[美國三Ｋ黨之反對者]  
　　三十一日美國配斯安波電三Ｋ黨今日在此集議時有五千人圖以手槍落淚炸彈等攻入黨人集議之崖爲警察驅退衆乃摀毁會議廳之門窗及附近之房屋以洩忿消防隊旋助警察以皮带向衆射水警察曾助黨人數名由後窗逃出乃與羣衆摶鬭傷多人但無一有致命者就逮者頗多 
[南愛蘭選舉報告]  
　　三十一日杜白林電據最近報告共和黨有獲四十席之望夜半各黨所得席數如下政府黨四一共和黨二八超然派一四工黨九農黨八 
　　二十日巴黎電南愛自由邦行政領袖柯斯格萊夫氏偕外交敎育兩部主任今晚路過巴黎前往日内瓦法總統及閣員皆派代表赴車站歡迎 
[各國近事記]  
　　三十一日里加電莫斯科消息第三勞工大會已定九月九日召集大會已請第二勞工大會及荷蘭工團總部赴會名爲扶助德國工人實則欲聨合一致 
　　三十一日墨爾邦電國防專家現赴英國研究澳洲設立工廠自造槍砲火藥之問題 
　　三十一日華盛頓電柯立芝總統與航務部詳商後今宣布航務部將實行由政府津貼之公司若干家經營航務部輪船之計畫 
　　三十日紐約電土美拓殖公司主任康尼第氏宣稱彼將於下星期率工程司一隊赴土立即實行拓殖計畫 
　　三十日莫斯科電昨電傳之山崎　氏非東京商會會長乃俄日商業聨合會會長此次抵莫斯科與全俄農業展覽會有關 
　　三十一日東京電山本伯爵現正從事組閣各政黨領袖均不允加入故新閣必爲超然派、 
國外要聞 
[菲律濱通信] [  文初]  
　　國際律師開會 
　　政潮仍未解决 
　　國際律師會今年輪值菲律賓我國派代表陳應榮何世楨沈爾喬鄭氏四君日本派代表二人合菲法界代表數人於前星期開會提出對與國互相尊重法律俾世界人類平等不致重演戰爭慘劇諸議案我國所來與會代表陳何二博士頭角崢嶸議論風生在政學各界演説大得當地人士歡迎明年議决在上海開會并舉張鎔爲會長陳應榮君爲幹事何世楨君爲書記云華僑各社會對我國代表亦甚表歡迎總商會在東方俱樂部柬請中菲美商政學各界士女開跳舞大會到者四百餘人華僑基督敎青年會在體育塲開露天演講會國民黨第一二支部及華僑工黨廣東會館皆開會歡迎極一時之盛蓋以代表諸君才學優美在國際上爭得榮光故僑胞爭欲一瞻丰采也 
　　自菲内閣辭職國民集合兩黨（内閣人員多其分子）對於伍督大肆攻擊謂其違背鍾氏自治法爲菲島前途獨立障礙以黨魁奎松氏爲最激烈伍督則全不爲動且有反對黨（民主黨）爲伍督辯護故合衆國報紙即以此爲根據謂民主黨作伍督後盾大書特書國民集合兩黨人大駡民主黨爲賣國民主黨人則大駡奎松等欲爭得第四區參議員故無風生浪張大其詞藉此招徠票數最近伍督又宣佈菲公共銀行（ＮationalＢank）國民黨柄政時所虧七千萬菲幣其中董事及經理違法作弊諸端盡情佈露於是又引起立法與行政之辯難奎松氏謂公共銀行無異國家倉庫所有秘密不應宣佈致失國民信用伍督則謂該銀行與政府有絕大關係自該行虧本後政府發行公債幾逹一萬萬元皆是彌補損失此一萬萬公債由全國人民負擔　國人旣有此種義務不可不知其内容此所以有宣佈秘密之必要總之伍督以老練明决之手段對菲前執政種種黑幕必欲改弦更張盡情推倒國民集合兩黨政客恐碍其黨中信用故事事大聲疾呼謂菲督違法有礙獨立以冀國民表同情心而民主黨欲乘機得政故贊成伍督之設施政海潮流磅礴未已菲島獨立恐非在此三二年間事也（八月二十一日） 
國内要聞 
[津保兩派趕辦大選消息]  
　　日内將開一重要會議 
　　王毓芝回京後向議員聲稱大選問題津保業已一致而欵項一節向只曹健亭有權支配者今則已移歸本人云云王氏此語半係空氣作用惟所謂欵項支配之權其内幕頗有可述者前此王承斌來京時曾公推八人負籌備大選專責王毓芝並被推爲總會計如有支付欵項之事由八人公同議决後即由王照付但此種辦法並未實行而曹鋭則因地點關係仍負保管責任故王徒有總會計之名實際則並不能動用此欵分文此次因奔走津保之結果又以大選進行在即遂公議照前次議决辦理請王實行總會計職權故王對議員始有欵項支配權已歸本人之語不過一般議員仍不免懷疑者即王氏支配之權固然有了然究竟有無欵項可供支配則尙須另覓證明耳 
　　自吳景濂聲明九月十三以前開大選會及王毓芝由保歸來　後京中各通信社報告關於大選之要人會議幾於無日不有然以愚所聞則確鑿者甚少即使有之亦不過三數人之聚談比較上可算爲會議者在京爲二十六晚之袁家花園在津則二十六下午之張宅聚會耳然皆無具體結果不過徒勞唇舌而已不過此數日中確聞將有一重要會議天津方面曹鋭王承斌之流均將派專員與會大選急進之手續或將於此會决之也 
[外交部已擬定臨案覆文]  
　　正派員向吳佩孚請示 
　　自外交團提出臨案通牒後外交部會同内交財陸等部代表會議辦法已歷多次茲聞昨日是項駁覆之文大體上業經决定内容要點亦分三項探錄如下（甲）賠償問題國際上因匪徒而受損失者若係事屬突發無可預防發生以後又能認眞辦理不稍怠忽則政府即無責任可言田中玉對於該省在抱犢谷之匪徒早已包圍數月事前非不認眞而臨案之所以突發則别隊匪徒欲擄外人以解該地之圍者（皆事後調查所得）此事前無可預防之事也至發生以後處處受外人之干涉不容我國認眞剿辦以理言我國應對外團有所抗議故賠償一層因無責任無先例而表示不能承認惟實際被擄外人有遭個人的損失者我國政府願自動的稍予恤金聲明並非賠償下不爲例此爲第一項之大要（乙）懲罰問題聲明純屬我國内政且將甲項事實證明田中玉對於匪徒剿辦已久即使根據前次明令交陸軍部等議處應即調查事實明定處分早覆政府以憑核辦使團通牒係對田而不及熊今欲聲明完全我國自動擬對熊亦加處分（如罰俸等似已得熊氏同意）以示 
不受外交團之干涉（丙）護路問題即以交通部整頓路警情形之經過詳細聲明以聘用外人曼德中將諸點亦示於未提出要求之先已有積極之辦法上述三項之外對於不許武人居住租界等節認爲有碍國權亦加以駁覆聞是項覆文已有擬稿因吳佩孚先後來電非常注意故駁覆通牒有與吳交換意見之必要外交部昨日已派參事岳昭燏前往洛陽向吳佩孚請示一切大約一俟岳氏歸京即當具體决定提出閣議 
[使團討論護路案情形]  
　　日本提出修正案 
　　中美通信社云昨日（二十八）外交團護路委員會在荷蘭使館開會到者美公使英公使（一説英使臨時派頭等參贊代表出席）法公使意公使日本公使比公使荷公使葡萄牙等參贊（以上參與華會諸國）其他各國亦有公使或參贊出席由荷蘭公使主席最先請各公使宣布其本國政府之回訓美國公使首先宣布大致甚爲空洞無具體主張既非提案又非修正對於英國提案大有王顧左右而言他之槪惟電文末暗示抱歉並美國不能簽字該件之意其次法公使報告法政府回訓大致謂法政府對於此種提案以爲似未妥善蓋恐因此惹起中國人之排外及中國之内亂則於外僑之安全無補反使之陷於危險故法國擬遵守華會中國主權完　之條文不能表示贊同其次日使報告日政府已於上星期五閣議對於英國提案曾詳細討議以事件重大故對於英國案提出修正案是日會議以日本發言最多且態度嚴重頗爲各國所注目其次意使報告大致謂中國現在内部不靜土匪出没無常鐵路地带最爲危險爲保護外僑生命之安全故對於英國案表示贊同荷蘭公使因當主席除報告回訓贊成英國案外不多説話葡參贊除報告不得要領之回訓外亦默不發言聞葡使符禮德君對中國感情甚好彼個人甚反對英國之提案故昨日乃留北戴河不肯回京列席其餘各國公使亦有報告惟大都無一定主張昨日之會議雖開至下午一時餘始散除報告回訓外毫無决定以現在形勢觀之日本態度非常嚴重即以一日本亦足反對英國之提案更加美法二國亦積極反對故英國案决難通過云 
　　另據北京某報消息云英人所提共管變相之護路案中外輿評表示不滿日本亦有反對之宣傳昨日所聞則日政府修正英國提案之主張業已訓電駐華日本公使一面在京七國公使之護路委員會昨日曾開會議由荷使主席日使即以本國政府修正英案之訓電提出討論聞其内容要點與交通部之計畫頗多類似路警須由中國自辦外人不得干涉可聘外國人爲顧問然其權仍在中國外人顧問應聽中國政府之命令頗與英國之案性質不同然開討論之結果表面反對英國提案之損害中國主權而裹面仍主張用外國人爲會計員不啻完全承認英案之精神依然導我國鐵路於共管之域且據所聞則昨日委員會所决定者不僅主張以外國會計員監督路欵收入使充警餉甚至承認外國會計員隨時可以查考各路之財政知各路收入支出以實行其監督財政之權據上所述昨日之案在表面不贊成英國共管主張然卒採用外國人爲會計員之政策者㈠使警餉有着㈡使軍閥不能扣用路欵㈢如日本之在京綏京漢英國之在各路皆有極大債權有會計員則可以知各路收支之内幕而債權可設法收回故不期而利害一致 
 
 

Page 7

 
 
第一萬八千一百四十五號;中華民國十二年 西曆一千九百二十三年九月一號
星期六 * *總之共管之名未必實現而軍閥之路愈窄憤權者之手段益辣乃今後之趨勢也 
[美報評論護路提案]  
　　謂美政府應提出建設計畫 
　　世界新聞社譯密勒評論報社論云北京外交團於本月初向中政府提出臨案牒文時聲明保留續提護路方案之權此方案内容外交團尙未正式宣布但本月二十二日各報載其條件如下㈠交通部中設一護路行政局以洋員主之全國國有鐵路之警權均歸該局執掌㈡中國各鐵路槪須設護路局以洋員管理之㈢應編制屬於護路政局之常備鐵路警隊分駐此等警隊於全國各鐵路㈣爲保證常備鐵路警隊之經費起見應任洋員爲路務會計及監督據報紙所載此等條件係由英使館洩出因之英人於上星期内大受中國報紙之詆訶夫英國在中國鐵路之投資較任何他國爲多此項事實當然引起華人之懷疑謂英國欲利用臨案以控制中國之鐵路行政華人除揚言欲抵制英貨外並已企圖打破外交團簽字於臨案通牒之一致北京益世報載稱護路方案係英國主提法國或將盲從之比荷亦附和之日本取中立態度或將以反對爲便獨美國始終不贊成此議又上海中國晚報於本月二十七日載一北京電訊謂據報告休士國務卿已電北京美使令其反對英國所提護路案云云 
　　英人機關京津泰晤士報於二十三日載一論文論北京之排英輿論並謂外交團所組特别委員會之最後提議實將爲如下之兩項㈠中國鐵路警隊應重行編制歸洋員訓練督率㈡應由洋員管理充分之鐵路收入或其他收入來源以保鐵路警隊之按期發薪此項主張因信按期發薪可鞏固警隊紀律之故該論文中又云華人因此後一主張遂誤爲外國監督中國財政至於英國提議實無其事此等提議乃外交團委員會向外交團提出者如謂英國提議亦可謂美國法國或意國提議至其誤會之故蓋由委員會純爲便利起見請英使館起草提議條文但此乃純爲書記職務耳關於護路方案之内容宣傳運動甚盛以致究竟外交團之眞意如何難以判斷上述京津泰晤士報之説或近於賓情但據吾人所知此方案須先經各國政府允准方能向中國提出至於在中國鐵路上保護旅客及商品之問題現旣有此切實計畫在考慮中外國商界自必一致贊成吾人並信中國商界祇須鐵路並不實歸外人管理亦必贊成此計劃俾鐵路不致恒爲軍閥之玩物 
　　在華美商所煩悶者爲美政府對於此問題之態度美商部於前此六年間曾繼續派有才幹之工程師在中國研究鐵路及運輸問題如威脱海姆及弗朗克里兩氏先後任此工作彼等之報告均存在國務院及商部美政府可據之以定對華賢明政策又北京美商會亦有特别委員研究此事其報告亦在美京官員之手此外對華銀團之美國團對於中國鐵路情形亦挾有可靠報告夫美政府有此許多憑藉儘可提出一建設的計畫不但保護鐵路並促進鐵路之續造及統一夫美政府斷然將反對外國管理中國鐵路但决不因此而不能提出建設的計畫助華人自管其鐵路而保護之以免入於自私自利者之手致中美利益並受其害也中國各鐵路已欠美國材料價二千萬元美政府即不爲發展美國對華政策計亦當然可爲保護其公民利益起見而取一種積極態度也 
[高凌霨等之保護外人命令]  
　　自稱攝政之高凌霨等二十九日發布命令云僑居中國外人之生命財産照約應予保護係屬國際義務允宜重視履行政府對於外僑之安寗歷來顧念綦殷前經疊令誥誡切實保護乃近來各省屢有匪徒刦掠擾害外人情事地方官吏防護未周殊乖政府愼重邦交綏輯遠人之意茲特再申前令嗣後外人生命財産應即責成各該省軍民長官認眞保護並督飭所屬查明境内僑商居留處所及游歷旅行地點隨時隨地加意保衛設稍疏虞致受損害定惟該管長官是問此令 
[京敎育界决定大舉索欠]  
　　北京國立八校敎職員代表聨席會議爲學校開學及索討積欠經費問題昨日（二十八日）上午九時在前京畿道北京美術專門學校開會首由主席報告㈠農業大學同人現已正式派袁厚之吴戒逸二君代表該校敎職員出席本會㈡二十七晚在中央公園由八校代表公請京師治安維持會保安會外國顧問及財政當局等商議敎育經費問題經過情形㈢最近一星期間與當局及各方面交涉之經過㈣一星期間之往來函件報告畢全體起而對農大代表袁君表示歡迎之意袁君略述農大在京同人推舉出席代表經過並謂開學後當正式組織敎職員會另派代表出席次即討論開學及索欠問題僉以同人艱苦維持業經半載有餘政府積欠八個月經費今後縱欲維持恐亦爲事勢所不許爲維持學校及個人生計均只有向當局追索之一途暑期後開學問題　須視經費有無着落爲斷此時難預先决定於是一致議决限期召集八校同人分組向敎育財政兩當局積極追索欠費以發清積欠爲最後目的若當局置諸不理則當别謀辦法對於學校同人不任其責至其分組索欠之具體方法及其他問題則議定暫不發表直至十二時始宣告散會 
[臨時支給方法之經過與反響]  
　　在京議員亦不甘飲盜泉 
　　日前兩院談話會所通過之臨時支給方法純出吴景濓一派之意議員之稍持正者無不力爲反對有當日在議場發表意見者有事後以文字表示不能贊成者若吴派必悍然不顧恐初意在維持人數而其結果或大反所期據議員某君言某方前因議員南下者多甚慮南方常會或眞開成於北方爲不利頗擬就大選經費項下提出若干致送留京議員使之勿生異念此即外間每人維持費三百元之説所由來也嗣因有人進言謂此項名目旣不免招人擬議且議員對此亦將與前此所致送之二百元五百元冰炭敬等欵同視未必便能生何等效力不如將留京者悉聘爲顧問月送四百元與者旣有其名受者亦覺無愧况旣爲顧問總算與我們有些關係自有爲我帮忙之義務某方深以爲然正在將與各團接洽之際事爲吴景濓所聞大加反對謂旣花如此鉅欵自當求其有積極利益若僅給留京者以顧問至多不過消極的使其不出京而對於已出京者仍是不能招之使來不如將此筆欵項撥爲常會出席費每星期出席一二次給予一百元合之制憲出席費每月每人可得六百餘元則南下者計量厚薄不患其不棄彼而就此某方聞言頷首者再遂由吴將此意轉告各政團令其出向與王熊諸人接洽以掩飾包辦之形迹惟政團中對於常會出席費有持異議之人故中間又有改爲歲費借支名目然一名歲費則凡未除名之議員皆可支領豈非有反吴等本旨兼以此欵本由大選費項下開支與財部無涉在與者之意當然希望受者能特别領情若名爲歲費則議員將視爲應得之權利試問于某方有何益處因是之故吴對於歲費借支名目極力反對結果遂有臨時支給方法發生在吴等以爲議員心目中本但有金錢今即使之如願相償豈有人更持異議即南方財力亦屬有限制憲出席費每人每次不過二十元或能設法抵制今則爲數更巨未必有此能力足以與我抗衡故日來意氣已大不如前此之消索豈知事與願違留京議員旣連三接四表示反對而南方又百計阻撓昨日（二十八）憲法會議復又有許多簽到而不出席之議員查其原因則因前此天津所停發之不出席費現又補發且四面八方派人運動議員拆台其條件只須不出席常會及憲法會議即不出京亦可議員爲其所動者頗不乏人以此看來吴等所苦心計劃以爲大功不日告成者恐又將成爲泡幻又聞各政團代表三十餘人昨晚七時在西長安街西安飯店開會討論茲事結果一致反對今日兩院開會定有多數人提出異議變更二十四日談話會議决原案茲將留京及離京議員反對支給方法函發表如下「黄贊元致兩院留京同人函」兩院留京同人公鑒伏署瘟病一臥逾月與吾留京離京同人闊别久矣京滬情形近復如何自知已多隔閡惟京中憲法會議流會二十餘次常會亦屢次開不成離京同人移滬集會遷延兩月亦無湊足法定人數之期環顧國内中樞解紐各省搆兵變亂相尋迄無寗日而惟一合法機關之國會乃自六月十三日以後幾於中斷共和建基首在憲法一簣未成誰爲爲之孰令致之論其罪責固不專在國會然吾同人苟能忍辱負重委曲求全未始絕無調解餘地前者省憲之爭時經半載院内外之觀察均謂無法調停然由雙方代表竭誠協商共同提案遂告解决今茲情勢或有甚于省縣之爭但使同人捐除已見本中正之精神仍由雙方提出辦法盡情磋議使院内有一致之主張吾敢斷言任何實力派别無不遵守即或一時尙持異議終以憲法威靈定爲屈服此匪異人任實吾同人之責乃雙方計不出此各以利益相誘日來參院談話會更有維持費之提議其辦法每星期支給一百元以出席常會一次二次爲給領之凖備夫此項維持費如在歲費以外則政府於區區法定歲費尙無法籌給何有餘力再負擔非法維持費若即以歲費抵支則民二民六欠費無論矣而民十一以來積欠又二千餘元儘可名正言順向政府催索分期给還何必又用此維持費名義報紙攻擊身無完膚是此項維持費提議實更暴露同人之短贊元在院内向居中立派前次調停省憲問題謬受同人推許偶有所見非吐不快務望同人速罷此維持費名義仍與政府交涉分期發給積欠歲費藉免違法之責逃輿論之議否則名爲維持實招反響此方以維持費誘同人出席安知彼方又不有其他之方法迫同人以不出席贊元之愚以爲維持國會非吾兩院同人捐一偏之意見爲開誠之協商未見其有濟也一得之愚幸垂察焉王人文致參院行政會函參議院行政委員會公鑒昨閲報載推人文爲雲南省區代表維持開會人數人文飽經世變久絕周旋滇籍議員俱樂部亦少酬酢自問實無代表鄕人之能力且維持人數動以金錢尤非人文所願聞敢睛大會另選代表免誤事機至爲盼禱「符鼎升致兩院同人函」參議院主席曁同人公鑒昨日接本院議事日程内附臨時支給方法三條第一條兩院於每星期開常會時出席議員得由國會預備費内支給一百元展閲之餘深滋疑慮鄙意以爲議員於法定支給外不應妄取分文而任何方面亦不應於法定支给外對議員有所給與本院旣於預備會内有豐富之餘財供議員出席者額外之收入復於應發之歲費靳而不與此誠令人百思不得其解者也本席認爲此一百元之支給應在各人歲費項下扣除否則决不承認謹布區區諸祈公鑒「籍忠寅致吴景濂函」蓮伯議長閣下昨接兩院秘書廳通知内稱二十四日兩院議員談話會議决臨時支給方法内有每星期開會時出席議員得由國會預備費内支給一百元等語又稱於本星期三開常會時實行等語閲之不勝詫異查院法内所載之預備費原爲預算内經常費所不能包括之臨時支出而設爲數甚微有兩院預算案可考議員旣有歲費何能任意支給預備費此等支給於法何據疑問一議員歲費積欠已多國會旣領有欵項當然儘歲費先發今乃於依法應領之費靳而不予而以此違法之支給誣辱同人之人格義何所以疑問二每星期一百元合一月計之爲四百元其數恰與歲費相等然則此項預備費之支给是否由歲費挪移若謂非由歲費挪移則請問歲費何時支付且此項費用是否由政府領到若領自政府何以不先發歲費若非領自政府則試問國會之預備費不出於政府而何所出耶疑問三或謂此項預備費之支給限於出席議員所以維持出席人數若支付歲費恐對於離京議員不能限制不知此全視欵項之贏絀如何果所領之欵不足發給全部議員原可於歲費支给方法中規定儘出席者先發若必謂歲費不能有所限制然則預備費爲兩院預算所關豈離京議員將來對此不能過問耶疑問四尤可惑者此等違背法律破壞預算誣辱人格之舉未經正式開會僅以談話會之議决遂付實行此其責任誰實負之人言嘖嘖謂公實爲主動證以前日會塲中公有如發歲費我辦不了之語恐公亦無以自解究竟用意何在敢乞明白答復以釋疑慮 
[離京議員阻止克利斯浦借欵]  
　　致張英華函月笙仁兄足下近據外人方面傳來消息謂足下與顧少川承辦之克利斯浦借欵近已成約除還舊欠及其他債欵外可凈得英金一百餘萬鎊現已由僞攝政議决經顧少川手電令倫敦朱代辦兆莘簽字聞之不勝駭異查借欵條約須經國會之議决方爲有效今國會議員多數南下此項條約未經交議何能遂令簽字在僞攝政閣員祗求得欵以延殘喘之命亦復何事不可爲而足下前旣被逐於人不引爲津保同志則不在其位不謀其政留此清白之身以待異日正當之用計良得也迺必委曲獻媚以自取容内招岱杉之忌外被國民之恨天下之愚孰有過於足下者乎昔楚之獻玉楚王以爲碔也三獻而三却之至以刖其足而死焉厥後楚人之玉雖見重於世而楚人之骨則已朽矣今足下之玉再獻已再却矣迺必待刖足以死方爲慰乎夫足下理財之名雖早見知於國中然保不以爲功狗津不以爲良夥長部不及兩月籌欵未嘗稍误信用不及叔魯才名薄於岱杉寗可起用仇人决不敢任親信是彼輩之視足下爲何如人當亦可憬然悟矣迺猶自獻殷勤以求取重倘曹錕得此而成總統之夢後此集靈囿中果尙可分足下一席地乎雖三寸之童亦知其難矣是與其屈節以求不可必得之信用何如結好於國民以待天下之知遇素諗足下明於利害察於世情曹錕之命運尙有幾何明逹之士豈難豫知尙祈足下毅然决然謝絕此項交涉毌使功則歸人遇則歸已則豈特國與民之厚幸已哉區區相愛之忱即希亮察詳情如何尙乞直言見告爲禱離京議員湯漪等公啓 
　　致顧維鈞函少川仁兄足下近據外人方面傅來消息謂足下與張月笙承辦之克利斯浦借欵近已成約除還舊欠及其他應還欵項外可凈得英金約一百餘萬鎊已由足下電令倫敦朱代辦兆莘簽字聞之不勝駭異查足下前次就僞外交總長職國中各團體及凡與足下交者無不竭誠勸阻即同人等亦一再馳書陳説大義謂不應以清流而堕濁流也迺足下通電宣言自認專辦外交維持國際地位息壞猶在口血未乾不料噩耗傳來竟與所言判若兩人豈足下果眞心附逆而唯恐國亂之不甚耶抑外交家固可不守個人之信義者耶同人等竊爲大惑不解蓋前者羣料足下以青年有爲之政治家因自視甚高未必肯輕爲萬惡之軍閥用也其卒也好惡不同於人甘心以供亂賊之傀儡今日之信誓固未敢必謂足下之必不爲人用也夫人即不愛國豈有不自愛者請足下思之今後民國之元首曹錕果能以金錢武力得之乎今後軍閥之勢力果能與國民敵抗終古乎以威廉第二而猶不得志於德意志袁世凱而猶不得志於民國則今之顢頇　茸者可以例而知之矣世之明逹者若浼焉而避之何可以一二計獨足下甘冒不韙爲之助力奈何輕天下而獨軍曹錕也使曹錕之金錢武力不能貫澈其索志竊不知足下今後將何面目以見國中父老兄弟乎同人等今爲最後之通告請速停止進行毌以禍國者而自禍爲也若必不聽受人言孤行其是則國民之對付恐非區區軍閥所能保護也詳情如何幸速直告毋隠爲荷離京議員湯漪等公啓 
[朱兆莘之中國發展論（續）]  
　　勸外人投資中國鐵路 
　　粤漢路線尙有株州韶關間二百英里未築成據專家計算完成此路並設備全線車需費不過五百萬金鎊全工告竣亦不過三年粤漢路債票大半在倫敦市上票價有一時曾跌至四五近漲至五五但去年十一月問常在六五左右跌價之故因謠傳中國以内亂之結果十二月十五日到期利息將致緩付但其實北京政府仍照常備欵付息並未愆期該路旣未造竣營業確入不敷出但借欵保品除該路自身外尙有湖北湖南兩省鹽釐米税并由中國政府爲最後之擔保故去年十二月及今年六月十五兩次付息均由中央政府鹽餘項下撥付質言之粤漢路債票之可靠與津浦路河南路滬寗路諸債票相同上述之二百英里一叚一經完工全線營業必大爲發逹獲利可操左劵但票價受謠言影響迄未回復何投資公衆之不一究事實邪至於隴海路缐已有一大部分完工大抵爲經過河南江蘇兩省之中段僅極西極東兩段尙待建築將來全線造竣甘陜兩省之出産即可直運至沿中國海之海州可見此路之重要與粤漢川漢兩路相同凡投資於該路者儘可安心中國鐵路事業前途甚大工人多而工價廉造路材料豐富工程師及車輛則可得諸外國此外所需者僅外資耳中國非無資本但其資本已投於現有之各項實業依經濟學原則新工業需要新資本中國旣無餘資自需要外資且歡迎之上述諸路之工程爲大戰所阻外國資本家無力踐約投資但今戰事已終仍不出資以完未竟之路以致路工廢於半途收入有限中政府旣須負擔養路費又須負擔借欵本息外國投資者爲中國無力付欵之無根謠言所惑未嘗不受累但儘可放心且須知路工中輟中政府所受之害遠過於投資者也中國政府深知各路造竣後國内經濟必大發展苟自有財力極願自行築造試觀中國北方向來富饒遠遜於南方自鐵路開通之後日見興盛蓋目下北方鐵路多於南方故運輸便利商業發展人民大受其益鐵路不但可發展商業并可鞏固政治粤漢路一成極北極南兩方數日可通全國統一必較容易政局擾亂可以减少蓋交通往來乃和平諒解之一大要素也中國人了解此問題者甚多余亦忝爲其中之一人深望一有外資即重造鐵路須知中國需此外資甚急吾知中政府苟接有良好近情之提供時亦必樂於開議外人貸欵於中國作不生産的用途誠爲不宜若貸資造路則正當而有益有人以爲外國應絕不借欵於中國庶中國迫不得已祗好整理財政但此項意見若適用於鐵路及其他生産的事業則殊不當須知此類工業不能與中國一切生活相提並論中國若不造鐵路如何能發展但中國目下實無造鐵路之錢不但不能開築新路并不能完成舊路則一切新發展如何可期乎余敢告外國資本家對於中國政府還債能力一層斷不必慮借欵所造之路一經造成營業收入必足以自養中政府願與戰前相同對於彼可接受之一切借欵予以直接的國家擔保誠以中國人口多物産富任何鐵路計畫必可獲利無疑也中國此項政策蓋以美國爲法美國昔造許多鐵路通至無人居住之地其始年年虧蝕後乃大獲其利澳洲亦然彼先冒險造路今乃收其成果然中國更有優點即中國稠密之人口亟待鐵路之築成故路成後自始即可獲利又與美澳之有所期待者不同也運輸方法增進不但爲中國之利并爲世界之利中國之廣大市塲開通後世界製造品可以暢銷中國無量之原料同時可容易輸出供世界工業之用總之中國目下之政亂絕不妨碍其經濟發展且可謂政亂愈甚中國戰後恢復之日亦愈近中國人民受政治之逼拶近來對國事之注意愈見殷切此於解决中國各項大問題大有裨益可見政局混亂或反爲中國之福總之不問政治如何中國經濟上確日有進步此吾中國人所引爲樂觀者西諺有云在暗中摸索以待光明中國今日或有此情景但所待之光明已煜煜欲出矣 
[俄人勒索過江票費之交涉] [  尊庸]  
　　黑河沿江市民組織經濟聨合會 
　　近來政潮迭起人鮮留心邉事然邉事近亦甚亟昨晤外交某部員談及中俄交涉謂甚不易辦理最近黑龍江與俄阿穆省又發生新交涉即華人過江俄人欲抽過江税僅此一端即極棘手并述其原委云黑河沿岸中俄兩國商人准在百里以内自由貿易前清曾訂在愛琿條約嗣因拳亂事起俄人將華僑悉數驅逐過江當時被迫死者甚多拳亂事平交涉結果過江華人乃　宫　照名爲小票初時此項小票每張費用　俄幣銅元三枚嗣漸增加迨俄政變後忽每票漲至俄幣七角并一元二元三元不等民國九年華人大起抵抗組織一黑河沿江糧服會與俄斷絕貿易其對俄要求事項（一）允過江小票即行取銷准中俄兩岸商民自由照舊往來（二）虐待華僑一切苛税悉予免征（三）砲擊我國兵盤保證不再發生并向我國道歉（四） 
）許我派兵過江保護領館（五）我國商輪照約行駛上至黄河下至伯力廟街三江口（六）歸還乘我拳亂奪去之六十四屯（七）賠償華僑所受損失堅持兩三個月俄人至此始允凡俄帝國時代侵掠中國之土地人民種種權利及俄政變後中國人所受之損失俱必有圓滿辦法但聲明須候該國共和政府正式成立方能解决特先將華俄人過江往來小票一項取销其餘諸項俟該國共和政府正式成立再議我始允之不料小票取銷方兩年有餘本年六月俄人又提小票費且變本加厲并將改用大票其法凡華人過江無論久暂須槪改換大票每大票一月一簽字每簽一次須納費五元八角如仍用小票則每張須費七角五分黑省人民以是異常憤激除請黑河道據理力爭外復組織一黑河道區沿江市民經濟聨合會爲後盾并决定辦法數項（一）不過江（二）不買賣貨物（三）不裝俄輪及不准俄貨進口該會并有簡章已由黑河道轉送到部其組織分總務演説調查檢查評議又牘六股分掌各事（總務股所掌事項）（一）華俄口岸貨物進出事（二）中俄錢幣審查（三）中俄貿易利幣防範（四）防止俄岸虐待華商（五）防止俄岸横征華貨（六）防止俄岸刦殺華人（七）要求賠償旅俄華商生命財産損失（八）力爭取銷過江票費（九）籌備改良農工事業（十）籌備本會應用欵項（演説股所掌事項）（一）中俄國體異同與政治之得失（二）中俄從前所訂條約之失敗（三）中俄之國交今昔比較（四）俄國侵略我國歷史（五）中俄航權鐵路之關係（六）黑龍江俄領驅逐黑督之恥辱（七）俄在庫倫伯力廟街等處虐殺華商慘狀（八）俄國砲擊我兵艦之交涉（九）華人受俄幣之種種損害（十）俄人横征華貨所受之損失（十一）俄人勒收過江大小票費應力爭取消之理由（調查股所掌事項）（一）中俄商業上狀况（二）中俄商業上資本狀况（三）中俄貨物進出口報告（四）中俄貿易情况報告（五）中俄航務報告（六）中俄兩岸商民債務報告（七）中俄商民販運私貨報告（八）華商違背會規接濟俄人貨物報告（檢查股所掌事項）（一）買賣貨物數目（二）買賣貨物賬簿（評議股所掌事項）（一）中俄商民爭執各事（二）中俄商民債務理處（三）一切商事公斷（四）一切商事懲罰（文牘股所掌事項）（一）編演説稿詞（二）收發文報（三）記錄繕寫（四）保存案卷并聞外部對俄人勒收過江票費已電令黑河道尹嚴重交涉并分咨黑省當軸據理力爭矣 
[魯人反對王承斌督魯]  
　　堅持廢督主義 
　　濟南方面日來忽傳天津王承斌壽辰時各要人　集會議如熊炳琦高凌　輩均主張以王承斌率二十三師全部督魯日内即由閣議通過發表一般腦筋靈敏政客深信現在政變北京空氣悉移於天津此事旣經動議當有六七分能成事實因此除軍界會議辦法外議會中濟社派亦發通知召集本派議員討論反對方法商學界及他派議員亦一致拒絕不日即有表示茲將萬光煒等昨（二十八日）晚所發電報錄下北京國務院保定曹巡閲使洛陽吴巡閲使鈞鑒頃閲報載政府有以王承斌带兵督魯之説旣與魯人廢督宗旨不符尤增魯省擔負南北政爭亦將由此牽入漩渦地方不免糜爛魯人一息尙存誓難承認除聨合各界一致堅拒外用特電懇伏念魯省凋敝之餘不堪再罹浩刦務懇取銷成議免滋紛擾是爲至禱山東省議會議員萬光煒韓建碑劉振惠王雪田姜奎傑李文林劉堪杜錫恩張文泉孫毓培王全彬李象晋鹿彭齡丁惟坊于樹杭等五十四人同叩儉 
[南京快信]  
　　保定昨（三十）日開軍事會議蘇齊派閻祖培皖馬派田錦章王學曾代表出席均於二十八日特車偕曹代表牛向辰赴保 
　　齊督昨委中將張斯麘解朝東少將吴晋充軍署諮議又令第三旅步兵二團團附尹相湯與該旅上尉參謀徐培彦互相對調 
　　嚴財廳長以六合税所長段藩被控舞弊决撤換又通如税所長葛權一年期滿比較絀將改委徐某接充 
　　財廳擬不日即派大批人員分赴各縣查勘秋成 
　　省立八師校長郟鼎元昨晚在省立第一醫院病故 
　　財廳委徐慶元赴太倉嘉定調查紙烟税事宜 
　　省立各學校均定明（九月一日）日開學 
　　美國海軍艦隊司令關藍昨由上游乘艦來寗停泊四小時旋即起椗下駛 
　　海軍杜總司令昨密電海容楚同楚觀應瑞各艦長迅速準備進攻廈門驅逐臧軍並滙欵十萬發放各艦欠餉 
　　江寗縣户籍經費經官紳會議除抽收九九六米釐外另在契税項下带徵附税半釐决定九月一日實行 
 
 

Page 8

 
 
第一萬八千一百四十五號;中華民國十二年 西曆一千九百二十三年九月一號
星期六 * *自由談 
[一知半解] [  艮]  
　　水面下三十英尺無植物可存活以無日光故動物在水中則到處可有 
[杭游一瞥（上）] [  微塵]  
　　我三年來游杭不下三十次矣以去年計可得十二回而以今年爲最少前日又以事赴武陵西湖之景閉目即湧見於眼前無可紀述今請拉雜言之 
　　湖上之小艇以好春三月游侣均集時爲最昂此際之值至爲微末余於薄暮至湖浜時驕湯乍逝晚風徐生遠囑羣峯靜默如睡有舟人十餘尾余而行曰平湖秋月最爲凉爽高臥堂上置酒縱飲亦樂事也笑而詢其船值僅索小銀元三枚余以湖山依然無可留戀之地乃屬其　舟湖中任其所之 
　　今年湖中芠荷甚衰僅杏花邨曲院風荷之小池中有極多之蓮篷而已余叩船人以故曰先苦於水近又摧於風時過炎夏亦僅應有殘荷搖曳之景耳何怪爲余聞言憮然 
　　自湖濱直逹靈隠之汽車生涯入晚爲佳坐舟中時聞嗚嗚聲聞肇禍已不一見官廳曾加禁止近又開行車甚高内部可坐人十餘其狀與滬上大公司送貨車無二僅前後關窗微覺不同耳自此車行後而人力車及轎之營業遂日惡殆亦淘汰之公例歟 
[蟋蟀] [  景吉森]  
　　夜游城南習藝所歸萬里無雲碧天如洗草際蟋蟀聲聒耳始覺秋至凉意襲人矣 
　　毛詩蟋蟀在堂疏曰蟋蟀似蝗而小幽州人謂之趣織天寳遺事每至秋時宫中妃嬪競以小金籠捉蟋蟀閉籠中置之枕函夜半聽其聲負暄錄曰門蛩之戲始於天寳間長安富人鏤象牙爲籠以蓄之以萬金之資付之一喙蟋蟀之名古已有之以鬥爲戲則始唐而盛於宋明代則宫禁尙此專詔徵貢蕞爾小醜勞官家顧盼乃爾然賈似道馬瑤草皆以是放棄朝政士大夫靡然從風有取亡國之道蟋蟀亦可謂妖蟲焉 
　　蠡海集曰蟋蟀近陰依於上以陽面爲聲故背翅鳴然其性陰妬故相遇必爭殆亦造化肅殺之氣所鍾而於微物露其端倪也夫 
　　今之武人亦猶蟋蟀也相遇必爭性陰妬也里巷細民因睚眦小故動輒攘臂朝野諸人流毒所及宜其蚩蚩蠢蠢之應候而生者踔躍凌厲而不肯稍讓也 
[京華秋訊] [  玨]  
　　程艶秋應丹桂第一台之聘定於八月初十前到滬節後登台刻仍在華樂園演唱聞演至本月二十九日即綴須休息預備南行 
　　艶秋之風流棒醖釀已久已於前星期出現此劇編製之佳確在一切諸劇之上莊諧趣妙無一處不精采自有劇本以來無此佳搆也豔秋飾李珠英裝瘋一塲尤爲異常精采歎爲觀止其夢會及棒打皆特佳唱工亦甚多尤以放荆之尙梆子及裝瘋之快板爲最佳 
　　此一月内豔秋以預備赴滬之故新劇接連出演故以上座極盛都人士之眼福誠爲不淺不日到滬必將次第出演以慰春申士女之望矣 
　　豔秋又新排孔雀屏一劇即李淵射雀屏故事豔秋則飾婢女春鴻聞此劇甚徇爛且極有趣乃王瑤卿所藏之舊本以贈豔秋現正爲其排練不日出演云 
滑稽短劇 
[咦------猜差了] [  菊高]  
　　（華律師）江先生你聽有生意經上門了我想來的一定是個年輕的女子 
　　（江書記）華先生你何所據而云然呢 
　　（華）我聽得那高跟皮鞋聚聚的聲音和與阿三問答的鶯聲一定是年輕的女子 
　　僕人上 
　　（三）華先生外面有一個女子請見 
　　（華）怎麽樣的一個是年紀輕的嗎 
　　（三）不約摸已有五十歲了穿得倒很時髦 
　　（華）咦------猜差了．．．．．．你可曾問過伊爲甚事來可是爲了子女忤逆的事情嗎 
　　（三）不伊説是要和丈夫離婚 
　　（華）咦------猜差了我想伊年已半百一定是關於子女問題那知却要和伊丈夫離婚呢．．．．．．阿三請伊進來 
[回光之返照]  
僕人退不久偕婦人上 
　　（華）夫人請坐 
　　（婦）多謝 
　　（華）請敎尊姓 
　　（婦）賤姓朱夫家姓楊 
　　（華）我想你和丈夫結婚得不長久吧 
　　（婦）不足有三十五年了 
　　（華）咦------猜差了．．．可是爲了不生育而離婚嗎 
　　（婦）不我已有七個子女長的十年前成婚了 
　　（華）咦------猜差了．．．我想的都有充分的理由那知語語猜差唉現在世界的事没一椿不奇怪啊．．．（閉幕） 
[寳寳詩] [  紅玫]  
　　寳寳詩爲歌琵琶女方寳寳作也寳寳琵琶其響甚高滬人罕能聞也且有怪其恬淡不飾因而輕之者余託言於夢寐之際爲賦此章 
　　鸞皇擊翼飛飛飛千羣萬羣相攀追碧落冥冥杳六路一鶴高逝不廻顧長啄掠羽戞而嗚遺神眇盼清其聲五雲列缺忽相遇鳳顧鶴衣何縞素昨日秦樓有弄玉聨肩伴我横吹竹紅紗裙子碧珊瑚綠鬟宫裝艶有餘佳人偕逝其舍余白毛純如胡爲乎我適靈山采芝芭中有綽約若處子晶瑩丹肌艶桃李嫻默澄澄秋江水恬然由來得天妙學顰徒貽方家笑方家忽來鼓湘靈鳳失威姿鶴失神栩栩飛出南革夢空窗蕉雨琵琶聲 
[四種吸血蟲的相似] [  何天言]  
　　四種吸血蟲者即白蝨蚤蟲蚊子臭蟲四種是也他們的形狀性質舉止行動在人類的關係上好像人問的四種兒子（親生子螟蛤子乾兒子拖油瓶）他們怎樣像法呢我且寫將出來給大家看看以博一笑 
　　白蝨　皮膚色白如人行動不甚靈便撲之不避畏縮待捕好像人間的親兒子打不開駡不開 
　　跳蝨　色暗黑不類人性極活潑好跳躍撲之即逃遁不知去向好像人間的螟蛉子稍加譴責即遠遊不歸 
　　蚊子　色黄褐善呌饑則至飽則去中途觸之即遠騰高飛好像人間的乾兒子專以「呌」字取得義父義子名分有利則至無利則去中途忤之絶足不至 
　　臭蟲　色深黄有異臭性極卑鄙善嚙人令人憎惡却没法除去好像人間的拖油瓶也一樣令人憎惡却没法除去 
社會小説 
[人間地獄（一五六）] [  娑婆生]  
　　第五十四回　黄葉初彫伊人不見　弘基乍　意見横生 
　　姚嘯秋道此刻不必多所猜疑再候一兩天倘再不塡送上來總管理處再寫信去催便了程藕舲也以爲然於是又過了兩日塡表這件事依然一無動靜柯蓮孫却是每日到總管理處樓下營業的事他也約略知道一二他打聽得孫桐耘做出一筆押欵抵押只是公債票押欵金額是四萬元期限六個月其餘的詳情蓮孫也不甚清楚蓮孫便趕忙的去告知姚程二人程藕舲道照我們行裏章程凡是押欵達到二萬元以外的便須經過總管理處的同意這四萬元的押欵當然要報告上來經我們允許方能做進怎麽他可以獨斷獨行柯蓮孫道他不肯塡表和送營業報告表上來正是怕我們總管理處和他挑剔爲難程藕舲道那是不能答應他的姚嘯秋道且慢這筆押欵是誰的來頭蓮孫你知道嗎蓮孫道是益興銀行介紹來的孫嘯秋道益興的資本比我們雄厚十倍爲什麽要將這注押欵生意介紹到我們這裏來呢柯蓮孫道這個我也打聽着了這注押欵就是益興董事姓支的自已的現在益興新章限制董事在本行用欵非常厲害有一位新選的監察人又非常認眞因此到期以後萬萬不能再轉一時尋不出第二處相當的頭寸因此介紹到這裏來姓支的他知道我們行是新開現金多少還有一些他以益興的老前輩而子來孫桐耘不好意思不敷衍他所以照辦了程藕舲道照辦也不要緊合法相當的押欵生意我們當然要做不過他應該照章報告上來徵求一個同意纔是我看僱他塡表的位要趕緊寫下去了 
三言兩語[  鵑]  
　　中華民國的總統一連也有五箇了孫啊袁啊黎啊馮啊徐啊都能在總統的寳座上安坐一下子獨有輪到老曹就難於上青天般坐不上去大約他命宫中合該受此磨蝎麽或者他的星宿是和總統相尅的麽我倒要勸老曹請幾箇算命先生算算命倘眞是流年不利那就應當禳解禳解啊 
 
 

Page 9

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 10

 
 
第一萬八千一百四十五號;中華民國十二年 西曆一千九百二十三年九月一號
星期六 * *國内要聞二 
[青島商會代市民呼籲] [  車]  
　　請將没收德國公産抵償損失 
　　財政部總長鈞鑒敬呈者竊敝會案准青島市民對德追u償損失會函稱急啓者竊以青島一域自受民三戰事損失商民財産蕩然無存　埠商業命脈幾斷幸邀政府軫念民瘼於民七編成特别損失專案提向德奥兩國要求賠償所有青島親受損失一千五百餘户之商民莫不茹苦含辛殘喘苟延以待賠欵撥還復我元氣殊未料堂堂政府旣以商民損失向德奥追償没收各項公産於前不肯賠償市民損失於後按之情理無乃名實不符惟損失各户向持服從官府主義故一再懇祈貴會代民请命奈貴會徒事敷衍六年之　從無明白答復　埠市民以生命財産關係至重迫不得已迺於今春召集衆議成立追償損失會籌商追償方法並一致宣誓不逹到賠償目的不止隨即繕具公函特請貴會轉呈各當道於没收各項德産照數抵償以了六年之懸案幸蒙貴會目擊市民艱困主張正義公道毅然擔任代民呼籲嗣經貴會抄送各當道復函及保定曹巡閲使曁院部批示均有切實辦理積極進行之語復蒙給閲兩湖吳巡閲使麻電内開已據情轉請中央查照即由青島公産項下作價撥抵等因疊經貴會面諭靜候中央解决敝會即於開會時將以上情形宣布週知本埠市民尤感吳使公正之主張莫不歡聲雷動對於維持青島市面現狀實具旋乾轉坤之鼎力商民等復活之希望且將於吳使麻電卜之於是損失各户正盼中央頒布　令電知膠澳督辦規定撥抵手續尙未聞如何規定值此青島甫經收回市面凋落不欲維持則已如欲維持則賠欵一事實爲青島一線生機關心大局者諒必援之以手底事於成是不特親受損失一千五百餘户之商民啣結勿諼而青島商業轉危爲安賴以不墜者亦即在此一舉今者損失各户旣視此案爲生命攸關不得不貫澈最初宗旨一致積極主張共籌最後相當之對待但政府現在尙無明文貴會又復一味勸導靜候中央解决碍難冐昩越爼呼陳祇有先行函懇貴會迅賜據情分呈院部及曹吳巡閲使鑒核將青島公産作價撥抵手續立予核定以便實行而慰衆望並祈貴會於奉到院部各當道批示時火速見覆免誤事機實爲公便等情前來敝會查青島直接戰事損失一案市民靜候迄今六年爲日不爲不久無論如何繁難之事有此極長時間亦可循次結束决不至終無確切表示現在市民情急輿論激昂大有不可遏止之勢敝會忝屬地方機關爲民代表數年呼籲責難交至毫無效果之可言雖欲本勸導宗旨仍令市民始終靜候非特無置喙餘地且視缐所集已成衆矢之的無法應付除對市民表示再爲迅速竭誠請求外相應據情呈請鈞部垂念民隠與吳巡閲使同一主張迅賜電令膠澳督辦查照速收青島公産作價撥抵出市民於水火拯商業於垂危皆出自鈞部之賜也迫切陳詞不勝悚惶屏營待命之至青島總商會謹叩哿印 
[東鐵地畝處接管之内幕] [  率眞]  
　　落入外交範圍之原因 
　　哈爾濱快函云中東鐵路地畝處由我中國政府接管一事掀起軒然大波嘐嘐擾擾幾將一月中外報紙與夫外國方面對於此事均有所表示誠非初料所及記者特探悉此中眞相用公平之見解爲準確之報告度亦讀我報者所願聞也 
　　中東鐵路原設管理局直隸路局者有總務法律商務會計軍事五處此外設置藝務副局長總務副局長而隸於總務副局長下者有民政地畝交涉衛生獸醫學務六處及報館所謂民政處所辦之事純粹俄人在東之殖民政治民國十年續訂合同告成此民政二字究不好看遂予撤消將所有事務并歸地畝處辦理於是地畝處之權益龐大無限制若放地若規劃市政若酒捐（現已收歸市政局徵收）若農塲等悉歸該處管辖其所放出之地又復任便撤奪一年收逹二三百萬元其欵項即供經手人利用發展事業之名而消歸烏有誠可惜也此項接管地畝處雖發　於特别區行政長官朱慶　氏而哈埠官民均以爲主權攸　咸表問意朱在奉時　張亦甚以保全主權爲然蓋張作霖氏對於此種處見識並不在人下六月二十日奉張電知東省鐵路督辦王景春氏説明路局地畝處侵害我中國政權已甚應由我國官廳接管王景春氏接此電後料爲發動於朱遂就奉電加注意見主張將某項某項收回以分杯羹之法爲調停之計甚具苦心文到行政長官公署朱氏即邀要人集議羣推李家　氏出爲擔任李堅辭衆責以大義以李爲四十餘年之對俄外交家宦哈有年俄人咸爲欽服李氏遂即密擬條陳意在漸進入手之初對於俄員不更動期以一年接管妥洽然後將各種事件分别劃撥各主管機關其辦法固極老練詎此中有一要求即須備欵十萬元儲存銀行以爲支應會計人員由長官委派然東省財政困難十萬經費談何容易朱氏見之頗有難色擱約二十日朱派濱江鎭守使張焕相氏赴奉接洽商定此事由張使兼攝於七月底河哈二十九日遂會議表决定名東省特别區地畝管理局派張煥相爲局長張固謙辭卒以時促且爲奉方同意自無問題遂由行政長官一面派委一面咨行東省鐵路督辦公所轉飭路局遵照矣 
　　先是王景春接到奉方電報後轉行行政長官公署朱未遽作覆王氏膽頗小且本多病默察路局俄員方面必爲激烈之反抗遂以避署爲名前往滿洲里興安嶺養病當七月底行政長官行知時督辦公所方面無何主張八月一日新局長往接而局處人員抗不肯交所有文卷已移轉駐哈領團管轄之下矣由是紛纷然不知幾何日督辦公所出爲接洽而日法英美各國領事亦提出抗議書夫由我中國官廳接管路局之地畝處旣根據續訂合同且於外僑財産予以充分保護所發布告中剴切言之曷爲而來第三者之干涉此中有下之各原因㈠俄員知權將移轉中國不如斷送他人於是故作危言聳聽以蠱惑之㈡某國人在特别區内領地最多此後爲欲投資收領如入中國官廳之手必多困難㈢道勝（今改名俄亞）銀行掛某國旗此中東路爲道勝所經建（其實中東鐵路只有中俄兩國國民之資本已再三聲明）遂引起該國領事之抗議㈣張煥相氏爲軍人且在哈多年對外雖盡相當之敬禮其於主權不稍假借且當時局不靖疑此移歸中國官廳收欵容有接濟軍費之慮故英美領事亦隨同抗議彼時四國領事抗議之後更電北京公使故於八月二三號我中國官憲向各領説明原委美領等恍然大悟深覺抗議之未免過分但以已電京公使亦不能不自留餘地故云候京電再奪旋復經官民將接管理由反覆説明各領實已了解而王景春猶養病於興安嶺代理督辦俞人鳳以所居地位關係用緩商二字餌當地官憲遷延復遷以至於今日日前俞赴奉商議此事預料結果不能美滿然平心立論此次接管地畝處純爲東省當局削除俄人在東殖民之野心乃以種種不湊巧之故現象非常惡劣東省當局不能不承幾分延緩之責而王景春督辦實對國家主權未盡相當之忠心又因國勢孱弱政局紛紜對於方針不能堅定遂成如此現象夫此事本屬内政可以解决者卒因此落入外交範圍甚可慨也 
[田中玉不認臨案責任]  
　　對大陸報記者談話 
　　大陸報濟南通信云中國拒簽巴黎和約而後一時世界各國報紙悉以關於山東之消息置諸前列以示重視自是而後至於華盛頓會議人皆視山東被日人霸佔猶之婦女被異族暴徒侮辱均表示同情之憤慨顧自本年五月六日外人在臨城被擄以後外人感想忽然一變又皆視山東如待判於世界法庭前之罪人北京外部對於臨案於此旣未能盡辯護之能事而本省軍政長官田中玉亦未有所表見記者鑒於田對於臨案外人要求所持意見之重要因於歸途往謁田中玉晤見後田告記者云余（田自稱）於魯省任武職十三年除偶於山海關家中暫住以外足跡未嘗出魯省雖朝夕從公曾未自炫功績他省督軍常干與政治以提高其本人地位以肥其本人囊槖然余則於政爭始終堅守中立如直皖奉直兩次戰爭皆其實例他省督軍或亦高榜裁兵之説而余則僅求實行魯省軍隊在余任内由四師十一旅裁至一師十一旅諸如此類事實余皆未嘗以之自豪言下頗牢騷旋乃述及臨案引中國舊法及大清律例爲根據言臨案責任當由兗州鎭守使及三縣知事直接負責而山東督長及交通總長爲間接負責者乃結果僅令被及其他數人負其責任又謂嘗臨案發生之時路警並無人率領鐵路警察長於前一日自往天津做壽各警官亦均前往祝賀故路上僅有車警數人是則路警於臨案當負其責至臨城等三縣知事均係新近更換其一接事尙不及五日即遭匪刦車之事其他二人一接事不滿十五日一亦接事不滿三十日假使當時無如是之無謂更迭則匪情又决不至若彼猖獗是掌民政者與有責焉况余於路警並無調度之權剿匪又屬民政範圍内事然則余固不應獨負臨案之全責也云云記者於此乃詢彼於使團所提罷彼條件　何感想田答云余久有辭職之意在十八月前余身兼軍民兩長後一併懇辭乃政府僅許免去省長兼職余無戀棧之心於此可見迨臨案發生後一星期余又呈辭而政府仍囑留任故余未能卸肩夫外人提出上項要求之目的無非在保護其人民在華之生命財産伹余恐此項條件中國如誠接受則外人所得結果恐將適反於其所希望山東當局當援救外人出險曾不惜纡尊以屈就孫美瑤之條件且因此並受國人責備謂其重外人而薄華俘假使外人方面今不思往事而提出苛刻要求試問軍隊方面孰尙願對外人與以特殊之優遇者再外人提出黜予之要求云係根據於庚子條約之解釋顧要知臨案與拳亂兩事絕不相侔庚子變政府官吏係與拳匪通同一致排外臨城之案則官力謀外人之及早釋放然則外人於處理官吏應否取相同手段自無待言也 
[鄂議會保境息民之宣言]  
　　蕭　南對孫傳芳態度之一般 
　　鄂省自改革以後所受兵燹損失幾爲各省之冠及蕭耀南繼王占元督鄂鄂省地盤收入直系範圍更爲全國戰爭之中心無論直系有事於何方非責以遣派軍隊即科以資助餉械鄂人呻吟於誅求供億之下者蓋已久矣最近川局變化湘事吃緊洛吳仍迷信其武力萬能主義又有另派大軍分援川湘之計畫而此項援軍均將假道於鄂使其計畫果將實現則瘡痍滿身之鄂省又將加上幾許之針炙鄂人何辜其何堪此省議會日前討論此事决發宣言無論何方戰役鄂省絕對不爲直接或間接之參加並請求本省軍民長官共本斯旨保境安民此誠鄂人自救之唯一計畫特未知以征服地視鄂之直軍閥能容許否也茲覔得該會通電如下溯自辛亥革命鄂人以生命爲海内倡陽夏一役漢口全鎭盡成瓦礫全省精華掃地以盡當時各省義師　集鄂人又以財力供給全國之兵耗欵四千餘萬遂使全鄂金融陷於萬刼不復之地中華民國四字本此代價而來是我鄂人之無負於中華民國也訖南北分立戰爭頻仍鄂省以地處要衝每爲有力者所脅舉凡師旅之往來供其擾害餉械之徵發困於誅求茹苦含辛無所控告重以辛酉之憂宜昌武昌相繼兵變焚掠殆盡元氣凋傷天禍不常災荒又見旱潦荐至老弱流亡徧地萑苻民無安處財政枯竭商業蕭條此則海内仁人君子所共見共聞者也頃者中樞失紐海宇沸騰謠諑繁興人心惶遽鄂人自念瘡痍之餘呻吟未絕覩世變之方殷懼禍至之無日敝會謹代表三千五百萬人民宣告海内自今以後凡國内任何戰役絕對不爲直接或間接之參加外以敦鄰封内以稍蘇喘息並同時請求本省軍民長官共本斯旨保境安民所願海内當軸賢豪救時人傑俯念鄂人百刼餘生不堪再擾愼勿横加凌轢强以相同是則吾鄂三千五百萬人民所祝禱者也垂涕陳詞伏希鑒察湖北省議會叩聞蕭督閲此通電後頗爲動容昨二十八日分電曹吳略謂鄂省土匪四起防剿困難對於川湘戰事請暫守局外態度以維現狀説者謂即一紙通電之所促起其或然歟 
　　久滞漢臯之孫傳芳前因鄂議會通電促其離鄂返閩（原電見二十七日本報）以息謠言本有即日赴滬海道回任之意現又因中央撥欵尙未寄到不能成行而外間流言更愈傳愈奇並有謂蕭督將師王占元誘擒吳光新之手段以待孫者實則蕭與孫時常晤函深悉孫氏不能刻日回任之苦衷只因外間謠諑紛紜深恐奸人搆害特派衛兵數名日至漢陽梅子山孫之寓處保護以示鄭重不料外間誤以爲此乃蕭督監視孫氏之舉動者茲覓得蕭督覆省議會關於此事之公函原文特錄於下觀此可覘蕭氏對孫之態度也敬覆者頃准貴議會公函内開近據報載第二師又將開拔來鄂人民驚惶已於十六日茶會公决請一致主張請求拒絕再孫督理應請轉催回閩以息流言等情到署准此查二師遠在閩疆初無調鄂之説孫督理此次南旋道經鄂省曹作勾留因與中央交涉未完不能不留以有待本督軍與孫督理時常聚晤知閩省亦催歸甚急徒以中央欵項未經撥到勢難成行報載每得諸傳聞不能據爲事實所有奸人從中挑撥應請貴議會毌惑浮言鰓鰓過慮至爲念盼（八月二十九日） 
[長沙通信] [  華]  
　　二十六日之戰訊 
　　二十六日戰訊較爲沉寂謠言即乘虚而入或謂親見留守省城之鄂軍團兵士荷槍狂奔於市顯見前敵消息不佳或謂東路久無戰電該方面必不得手盛傳逼近長沙之醴陵業已失陷云云是晚記者在長沙飯店屋頂納凉報凶報吉之徒川流不息頗引爲異乃於晚間親往各方面探詢始知謠言與事實往往相去甚遠省政府因接諜報謂有一部亂黨潛入省城希圖擾亂故令鄂軍團加意警戒至東路之寂然無聲則因茶攸間之土匪乘軍事緊急之時將電線損壞刻正加功趕修戰電乃不能逹然第七路指揮楊源濬仍在安仁草市與謝軍激戰醴陵近在咫尺何至有失陷之事惟二十六日旣已攻克衡山何以正面之軍隊尙未前進此亦予人以可疑之點但軍界解釋則云因衡山之敵軍係吳劍學所部之吳團與謝國光所部之譚團省軍旣捷敵軍分兩路退吳團向衡山之西安福田舖退欲歸永豐譚團向南而走欲守賀家山省軍進攻衡陽理應追至賀家山然慮向西之吳團捲土重來襲其後方故不得不分一部兵力肅清西面乃得放胆前進二十六日蔣團分兵兩營先後占領馬尾嶺司馬嶺衡西方面已無可慮惟湘鄉方面中立之魯軍至今尙未撤退葉旅仍不能由湘鄕進攻永豐寳慶使正面之軍隊長驅直入將成突出之勢失其策應矣省政府已命財政司長唐囐軍法處長趙宗獻偕同赴湘鄕謁見魯滌平勸其及早退出魯部團長唐希忭係唐巘姪此行殊關重要也第二十二團團長蔣鋤歐報捷電云職等自攻破護湘關後猛力追擊至高橋附近適十八團吳團又親带一營擬援護湘關吳逆將所带生力軍向炭廠子附近佔領戰地並將被我擊潰之敵一併收容加入死力抵抗幸我前方追擊部隊亦係生力軍當即佔領大道左側高地陸續二營齊到即占領大道右側高地對峙約兩小時次派王營長率兵兩營並带機關槍挺向右翼森林前進敵勢不支紛向衡山退却此役斃敵不少而河内淹斃者尤多因此至午後六時始抵衡山本即電呈因線不通昨據縣知事云謝逆派譚團率兵兩營用輪運援助將抵河岸適我先頭追繫隊已到城邊聞信即開北駛職等預料該逆軍必思返攻即派第二營劉營長率全部出南門赴馬武嶺宿營對於衡陽嚴密防範此地形勢異常險阻並附機槍大砲派第一營趙營長率全部赴西門外宿營占領通南岳福田舖大道右端高地對敵方嚴密警戒該逆知我馬武嶺有備即由他處登岸與爲我擊潰之吳團會合於今（二十六）午前五時由雙義口及馬鞍山進攻衡陽西北兩門彼此對峙異常猛烈歐親率兩連由左翼森林内衝鋒前進至午後三時乃將該逆擊破仍向福田舖方面潰退直追過羅山岳 
[湘當局搜括戰費]  
　　擬定三項辦法 
　　此次湘中戰事省軍方面預計所需戰費必在二百萬元以上第羅掘俱窮大有無從籌措之勢現經軍資處與財政司一再籌商業已擬定數項辦法並已與地方紳商接洽極力進行其所擬辦法如下㈠借抽省城房捐兩個月㈡向濱湖各縣派借租榖以軍用券作價並爲運濟目前急需起見先向慈善總公所借用儲備饑荒存榖街定以濱湖各縣派偕之榖塡還㈢由省垣紳商即日籌墊現欵十萬元繳到軍需處備用以可　收入　或鹽觔口捐抵還按該項辦法已與紳商接洽改以印花税票向商會抵押光洋十萬元該會昨開全體會員會議决定請政府改發一種房捐券准商民以該券繳納房租此辦法似與借抽房捐之議相衝突恐未必能邀允許也 
[蕪湖近訊]  
　　泊蕪之桃字日兵艦昨日（二十六）下午一時有水兵二十四名登岸游覽並購食用物件至四時許回艦 
　　無爲縣立第二第三國民學校職員組織私立義務夜校各項費用自行捐助現聞報名者異常踴躍訂於夏曆七月二十日開學 
　　五棓子産於石埭繁昌等縣今年歉收比上年祇有七折之譜新貨昨日已上市共計三十餘石開價二十三元銷路尙稱輰旺聞係江浙常州一带客商來蕪採辦 
　　省蕪廬和七屬同鄕前因反對和尙港征收帆運米捐特舉丁幼平等七人爲代表另僱勞工　十人乘小輪往和尙港將該卡搗毁並有搶去員司行李十餘件及税欵千元之説事後卡長謝師衡即由蕪赴省禀控茲聞皖南鎭守使王普二十九日奉馬聨甲呂調元會電囑派軍隊往和尙港保護該卡並拘拿爲首滋事之人從嚴懲辦 
　　二十九日上午十一時許有黄艄船一艘裝載十二圩裕興鹽行食鹽六百八十包運往安慶棕陽銷售駛至距蕪十五里之螃蟹磯地方與上游駛來重載之湖刁船互撞鹽船即行沉没旋經該處駐防水營三署第三隊長姚翰卿即飭划船赶往將船夥六人救起至於沉没之鹽船主胡祥來現正僱人打撈惟損失已屬不貲 
　　蕪湖内河灣沚鎭第二國民學校敎員周耀德翟廷選因充省蕪各報訪員觸怒當地人士時或不免近有王懷珍等十八人利用江浙不靖之謠即以灣沚紳商農學各界名義郵禀皖南鎭守使署指周翟二人爲亂黨王使即委劉副官前往密查並無眞實告發人名後經該鎭商會具函證明實係朦禀始免無事劉副官回蕪報告王使震怒已冷駐沚趙連長查拿揑名告發各人以便嚴懲 
[杭州快信]  
　　吳興陸同源串同王士龍暗殺寡嫂嚴氏及女傭張氏案奉判無期徒刑屢决屢翻案懸三載現由大理院駁回上訴仍照原判昨已由高等廳將陸王兩名派法警押送警廳遞解吳興原縣監獄執行 
　　沙灶地墾放局昨委陳蒙充餘姚上虞分局籌備員 
　　高審廳民二庭推事章肇修因案在逃　遺缺前經司法部委朱道融接充現奉部令朱已調充湖北高廳推事改委唐燕貽接替 
　　紹屬第五區烟酒分局征收糟燒捐率各商誤爲新章多數反對由紹興商會電請軍民兩長免除現奉指令解釋勿生悮會 
　　嘉興知事牛蔭麐控案纍纍有不日調省消息聞寗海知事亦將更動 
　　省長公署今（三十一）日午後牌示署孝豐知事桂鑄西調省遺缺委分浙任用知事朱郁棻署理 
地方通信 
[蘇州]  
　　十一學區敎職員會議紀吳縣第十一學區敎育委員袁培基特於二十八日下午二時假座木凟市第一國民學校分函召集本區木凟善人橋兩鄕區立各校敎職員開臨時會討論新學制施行問題開會後主席袁委員報告宗旨略謂區立小學編制本非一律所在地點又情形各異施行新制自不得不酌量變通至科目與時間之支配敎科書之採用在在均有研究之價值非預備妥善不足以資應付而利進行應請到會諸君共同討論云云旋即提出議案五件經衆表决分列如下㈠全區各校分爲甲乙丙三種鎭校完全新制鄕校分年遞改先從一年生試行新制農村學校暫仍其舊案（議决）照以上所定辦理㈡每日授課分數案（議决）約二百二十五分爲標準㈢增加算術分數案（議 
 
 

Page 11

 
 
第一萬八千一百四十五號;中華民國十二年 西曆一千九百二十三年九月一號
星期六 * *决）視學校情形酌加㈣採用敎科書案（議决）一律用中華書局出版㈤請於每月開研究會一次案（議决）每月第二星期開研究會一次討論進行事宜主席由本區各校校長輪值書記庶務由木瀆一校戰敎員擔任開會地點假木凟一校云 
　　征糧處交回縣參會房屋吳縣參事會房屋自民國二年該會取消後即由征糧處借用茲悉朱征糧員伯英現以參事會業已恢復故昨已將征糧處遷出而將參會房屋交付原主矣因是參事會昨日（三十日）開臨時會即在舊址舉行 
　　市民公社聨會議無結果上月三十日下午二時城内各市民公社因該社聨合會借祥符寺巷開全體大會各公社代表到會者約四五十人討論城北市民公社問題後有某分社提議將城北市民公社撤銷當時有人出而反對以致紛紛議論意見不合議無結果而散茲悉城北公社决於九月一日開會投票宣告成立未知有無問題惟聞市民公社之未經加入該聨合會者擬援助城北市民公社云 
　　廳長奉令查禁訟棍江蘇高等審判廳奉司法部訓令略稱近查各省法院非核准之律師而以代理訴訟爲常業者所在皆有此後應切實禁止如有跡近訟棍屢次爲代理者不得輕予許可等因朱廳長奉文後以吳縣地審廳受理此種訟棍因詐財而發生刑事者如馬某之塡改罰金單而呑没罰金百元如李某之冒充推事事發潛逃者即爲殷鑒又某律師處書記在高等廳行爲詭秘被朱廳長目覩驅逐者由是朱廳長除通令外一面擬派員在高廳附近之鳳翔春及地廳附近之勝陽樓各茶肆密予偵查 
[湖州]  
　　輪局請禁挑夫登輪　行駛内河各小輪恒有一般棧役挑夫招攬生意爭先踴躍登船致時有發生墜河殞命等危險有時且加小竊混雜其間乘機剪綹旅客雖感其苦然無如之何茲經招商等輪局呈准警所出示嚴禁並飭警隨時取締以除惡習而便行旅云 
[松江]  
　　松江敎育委員之令調松江敎育局自改組成立後即將所屬之八區學務委員改名爲敎育委員刻由張彬士局長將原有學委開具名單呈准廳縣分别調用茲將委員姓氏及調任區域探錄如次㈠松江市呂蕩白沃小西涇官紹塘鄕第一區敎育委員倪汗忱（原任楓涇市五庫鄕第三區學委）㈡亭林市後崗鄕第二區敎育委員姜隠濱（原任金山衛柘林漕涇山陽鄕第八區學委）㈢楓涇市五庫鄕第三區敎育委員吳致祥（原任松汪市等第一區學委）㈣泗涇七寳鄕第四區敎育委員陳士雄（原任天馬山小崑山　　　　　第六區　　）㈤　莊新橋第五區敎育委員姜仲　（原任泗涇七寳鄕第四區學委）㈥天馬山小崑山龍興錢河鄕第六區敎育委員秦自芳（原任莘莊新橋鄕第五區學委）㈦張澤葉榭鄕第七區敎育委員沈汝賢（原任亭林市等第二區學委）㈧金山衛柘林山陽漕涇鄕第八區敎育委員金鈍庵（原任張澤葉榭鄕第七區學委聞以上各委員均已奉到委令即日分區視事矣 
　　楓涇市警官奉令撤調松江縣楓涇第一警察分所長鄭福忠因辦事不力業奉上峯檄縣撤差遺缺已委警所司法員尹祖鋆繼任遞遺警所司法員缺另委浙江人陳某接任云 
　　莘莊捉獲烟賭犯莘莊鎭河南缺口馮二家係著名私賣燈吃烟窟昨（三十一）晚經人報告警局潘所長遂於十時往捉是時賭友未聚賭局未成祇抄獲烟槍兩只烟具數件馮二顧泰瑞及烟傭吳金生三人一并带局究辦惟顧泰瑞即鄕董顧鍾樑之弟潘所長礙於情面擬含糊了事云 
　　市鄕議會要訊一束小崑山鄕議會定期九月一日開常會審查預算新橋鄕議會定於一日補選鄕董鄕佐亭林市議會則定一日召集議員及市莊董等行正式恢復典禮惟聞該市議員缺額已逾三分之一市總董吳銘鐘早已病故出缺并有議員周承濚以遷回上海提起辭職依法須先補選故三十一日有該市公民馬公權王禮恭等呈請縣署先行令飭補選以符章制 
[奉賢]  
　　電請取消非法參事會奉賢縣敎育會副會長朱醒華昨日電請省長飭縣取消非法參事會電文如下　韓省長鈞鑒奉賢停辦自治已近十年議參兩會議員多數出缺照章應先補選議員足額然後由縣議會産出參事會乃議員未曾補足而參事員已由歐知事函聘出席且悉此等參事員並不在當時補選之列事屬違法舉動萬難承認爲特電禀鈞長迅令奉賢縣知事取消非法參事會速即補足縣議員以重法令而利自治之進行臨電無任迫切待命之至 
[無錫]  
　　劉案審訊紀略劉廉彬案三十一日下午三時半由徐延年承審員開庭訊問至六時尙未訊畢先由屍弟劉亮生代表陳金鎔律師陳述生前信件可證計分三次五月二十五日六月二十八日七月十五日及死後形跡甚詳確係逼姦逼斃無疑徐君承認作爲研究次傳漆匠蔣根泉供認未代劉女士死後更衣次傳秦媽供劉衣確係蔣更其餘均含混其詞與前供均不同並堅稱吊死次傳賀康訊劉到塲時情形次訊死時狀况餘因時　不　報告 
[常州]  
　　依西鄕發生暗殺案依西鄕離魏村鎭四里許之徐柏生家二十八日晚間忽有人在墻隅作撬門之聲驚醒徐妻大呼捉賊柏生即出外查看正啓門間暴徒用刀劈來適中面部柏生連呼救命又被連砍數下以致倒臥斃命妻聞呼救之聲趕出探視右肩胸乳等處亦被砍傷柏生堂弟桂生赴救膀胱受有刀傷甚重翌日由柏生之叔沛鳳錫惠投縣報案縣委胡承審員於三十日馳往相騐至晚方歸該處居民以徐柏生並非富有暴徒目的又非刦物議論紛起縣署亦以此案離奇飭警嚴緝兇手務獲解究云 
[鎭江]  
　　偵查律師詐財案丹徒律師方慶綱（號小亭）爲本届省議員又爲鎭埠興仁煤鐵號律師顧問月薪百元前爲號東田兆發代表出庭追該號毫州莊經理尤也秋監守自盜欵一萬三千金日前方又赴檢廳催傳被告訊追尤也秋供田與被告有師生情誼已允和平緩追惟方律師不允張檢察官追問原因尤供曾允方運動金五百元已由徐德培借撥鎭餘莊交方二百元又八月二十在事務所面交一百元此次催訊殆因餘二百元未交張檢察官據供後隨带尤徐至鎭餘莊檢查賬簿屬實當即取據回廳以方律師有詐欺取財嫌疑命令覊廳嗣由某某説項始准取保出廳方因遞聲請張檢察官迴避狀尙未批示想此事虚實不久必當水落石出也 
　　督委來鎭點兵駐鎭第十九師第七十四團前因缺額業經招補連日訓練前日楊師長親自點名茲聞齊督軍委吳鎭南來鎭假寓萬全樓定於今日（九月一日）在團部點名云 
　　敎育局籌備丁祭丹徒敎育局長徐興範以陰曆八月一日爲丁祭之期日昨向縣署領出公費籌辦應用各物翁知事並派公役薛松先期採辦黑色黄祭牛一頭以免臨時採買不易云 
[揚州]  
　　敎費問題已告解决江都學校敎費問題已得具體解决係七月份敎費由縣署籌三千元敎育董事籌三千餘元發全數十分之七（即七月份敎費發七成）故各校開學期經敎職員聨合會决定爲九月二日云 
　　測量局派員測量　淮揚徐海平剖面測量局近以江都界址及官河大道集市鄉鎭等處形勢尙未十分明瞭特派測量員王學恕馮德培等從事測量以求完備並於上月二十九函請縣署轉飭各該處董保隨時嚮導保護矣 
[灌雲]  
　　敎商兩會促制省憲電上海申報館轉各報館鑒頃因吾蘇省憲問題上省長省議會一電文曰南京省長省議會勛鑒天禍民國亂靡有定蔓延及今如火益烈豺虎當途中樞解紐内觀外察險象環生此正武鄕俟所謂存亡危急之秋也欲謀救濟之方厥惟速定憲法國不制憲國無以立推之各省何莫不然一省憲成而一省治各省憲成而中國治矣况吾蘇夙號文明先進南北具瞻一隅之治亂所關實全國之安危所係制定省憲尤關重要審時度勢難緩須臾貴會議會前經創議制憲並議决制憲規程良意所在羣衆傾心惟未將起草員即時選出殊爲遺憾敝會等茲本人民望治之殷謀時局挽回之策應請省長召集省議會貴議會本届常年會提前開會尅期選舉起草員俾得速定省憲則順自然之趨勢振法治之精神不獨江蘇之福抑亦中國之福也除電省公署議會外謹特電陳芻蕘之言伏希鑒察灌雲縣敎育會灌雲縣响水口商會公叩等語用特奉聞此頌台綏灌雲縣敎育會响水口商會同上八月二十四日 
[南京]  
　　警　取締菜　之布告爲布告事案據商民梁渭川呈稱竊商民前以請在奇望街建設菜市塲以利交通面重衛生等情呈由中區警察署核明轉呈業奉鈞應令准發給建築執照指定驢子市淮清橋兩處菜攤均應遷入營業在案現今市塲已經　辦而一般菜販狃於故常希圖沿途設攤可以省去房租仍多不肯遷入殊不知肩摩榖擊灰塵汚議旣有碍於衛生且市衢擁擠交通尤多不便因個人之小利妨害公益者匪淺是非仰賴公家提倡不能收實在效果爲此呈請電鑒准予查照原案出示曉諭俾共　守等情據此查菜攤魚盆羅列街衛誠與公共交通衛生兩有妨碍茲該菜市塲旣已開辦所有驢于市淮清橋兩處菜攤均須遵照原定辦法遷入營業以資整飭除批示並令行該管區警察署督屬隨時查察外合行布告週知其各遵照母違切切此布 
[杭州]  
　　青年會集議平民敎育杭州青年會籌備平民敎育自得警敎兩廳允爲協助進行並由張敎廳長兼任平民學校校長特於三十日晚間七時半召集敎務會議由董承光報告各區校址已假定並承警界方面擔任分區勸學　　膚敎務方面妥擬辦法以利實施當經各席討論議决事件如下㈠敎員之分酦不各校原有敎員自然分配㈡敎材之研究因南京平民敎育促進會課本迄未寄到决用全國青年協會所編千字課本㈢敎授程序與方法定於九月五日至七日開敎授敎材研究會㈣視學員之聘請定每區設一人先聘沈新十爲湖墅區視學員其餘責成執行部延聘并定於一日下午七時半開平民敎育運動大會已由幹事馬文綽董承光謁見盧張兩長請爲提倡預擬會場秩序如下（一）開會㈡主席報告㈢官長致詞㈣名人購演㈤活動電影（六）散會昨分印入場券數千張歡迎各界届時蒞臨云 
來函 
[汪瑞闓來函]  
　　逕啓者日前貴報專電關内載汪瑞闓近委任與上海英美及南洋兩於公司商墊欵一千萬元將該兩公司應納紙烟捐欵分十年扣　由汪與兩公司訂約等語瑞　並未奉有前項任命亦未與兩公司商議墊欵不知貴報何所根據正擬函詢乃昨報又載　京議員反對烟草借欵一項内有禇議員輔成致鄙人一函至今亦未接到此事全屬子虚兩公司近在咫尺均可詢問即請登報更正爲荷汪瑞闓啓八月二十七日 
 
 

Page 12

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 13

 
 
第一萬八千一百四十五號;中華民國十二年 西曆一千九百二十三年九月一號
星期六 * *本埠新聞 
[省長召集省議會第三期常會]  
　　十月一日 
　　上海縣知事公署昨奉江蘇省長公署快郵代電云上海縣知事鑒茲依省議會暫行法第二十二條之規定於十二年十月一日召集江蘇省議會第三期常會除公布並分别咨行外仰即通知在籍議員如期到全省長韓陷印 
[上海市議會明日行開會禮]  
　　上海市議會定於明日（二日）下午二時爲恢復自治行開會禮會場設市中區東喬家浜路梅家衖同仁輔元堂内是日備有茶點已於昨日發出請柬邀請當地官場士紳其請柬由議事會正副議長賈豐臻吳寳地董事會總董董事陸文麓顧履桂楊逸具名云 
[國會議員宣布曹錕罪狀]  
　　列舉禍國殃民之罪凡八 
　　國會議員褚輔成等昨發通電云全國國民公鑒民國肇建十有二稔變亂相尋迄無寗歲吾民陷於水深火熱中幾不克自拔推原禍始則軍　之頑强與官僚之險毒狼狽爲奸階之厲也顧軍閥爲官僚之奥援官僚爲軍閥之傀儡若能剷除軍閥則官僚亦易消滅耳今國内軍閥之最强暴者直系也而直系之渠魁則曹錕也曹錕率其醜類據地十餘省擁兵二十餘萬日惟沈酣於北洋正統武力萬能之迷夢不惜倒行逆施與民國爲敵近更謀以威脅利誘竊奪大位是可忍也孰不可忍同人受國民選舉置身最高立法之府不忍以全國行政首長之重任付託元惡大憝以重國民之禍亂乃毅然南來欲伸大義於天下特揭曹錕禍國殃民之罪昭告於全國父老兄弟諸姑姊妹之前願國人念國家興亡匹夫有責之義共起而討國賊焉自武漢首義各省從風民國政府成立於南京及清帝退位民國統一臨時大總統孫文辭職袁世凱被選繼任乃别蓄異謀不願南來就職曹錕時任第三師師長敎唆兵變蹂躏京津禍甚於庚子拳匪之亂袁氏遂藉口維持地方治安效社鼠城狐盤據數百年首惡之區種後日帝制自爲之禍此曹錕禍國殃民之罪一也及袁世凱買兇毁宋違法借債薄海同憤贛寗獨立袁氏恃其金錢武力倖勝一時稱帝野心遂愈潛滋暗長顧民喦可畏逆謀未發曹錕身任軍職不避于政之嫌惟希逢惡之寵自稱直省代表假託民意請願帝制促成袁氏叛國改元洪憲之鉅變此曹錕禍國殃民之罪二也洎乎雲南起義擁護共和川黔響應舉國震動曹錕受袁僞命率兵入川抗拒義軍幸滇川黔軍隊均義勇善戰而曹錕之軍隊則惟事姦淫搶掠至臨陣潰逃屢戰屢北甘爲桀犬枉作兇人此曹錕禍國殃民之罪三也迨袁世凱自斃黎元洪繼位曹錕以叛人之黨敗軍之將謬膺濫賞擢任直隸督軍自宜效忠民國力蓋前愆乃復梟獍居心豺狼成性入京示威通電干憲督團叛亂逼京邑而弄兵張勳復辟稱奴臣惟恐後致國會被非法解散民國幾斬然中絕此曹錕禍國殃民之罪四也至國會移粤集會西南護法興師義聲所播國人景從而曹錕仍挾持武力命吳佩孚率隊侵湘飲馬洞庭屯兵衡嶽以倒戈攻北之詭詞騙護法政府之鉅欵後復背信滅義北向邀功此曹錕禍國殃民之罪五也若夫兵兇戰危古有明訓必不得已而用兵亦宜純以衛國救民爲主旨乃直系之與皖戰與奉戰雖陽假救國之美名實爲爭政權奪地盤之私圖黨同伐異日尋干戈以暴易暴暴愈滋甚致使直魯豫陜數省赤地千里十室九空膏血流河川尸骨積原野此曹錕禍國殃民之罪六也又粤蜀黔湘均屬西南護法省分在全國未統一時自宜保境安民不相侵越乃曹錕與吳佩孚等復時謀乘機人鈫黷武窮兵招納各省叛將授以僞命資以金錢助以械彈利用虎儇之愚藉收漁人之利致各省兄弟鬩牆同室操戈内訌不已民困愈深此曹錕禍國殃民之罪七也尤有甚者民國大總統對内爲全國行政首長對外代表國家非依憲法規定之大總統選舉會無權黜陟乃曹錕及其私黨恣作威福任意廢置狐埋狐搰有類博奕招來揮去直同兒戲而其走狗高凌霨吳毓麟輩以曾經免職之閣員妄稱攝政私相授受日惟謀以賈國之鉅贓爲賄買選票之代價近更聞有欲以武力壓迫異已奪取總統之兇謀小人爲惡肆無忌憚此曹錕禍國殃民之罪八也以上八端惟舉其犖犖大者餘如摧殘鄂省自治則决江隄蕩民居激成京洛工潮則駛機車屠人命縱容土匪則臨城刦客車外僑並受其害擾亂幣制則中行通用票五省咸被其殃破壞憲法會議則前後通電自相矛盾禁阻外交後援則紳商愛國反令捕拿總其罪狀罄竹難書要之曹錕及直系之暴厲恣唯無惡不作實由彼自認曹錕長子之吳佩孚所誇詡爲北洋正統之謬想深印於彼等腐舊之腦筋中而執迷不悟頑梗不化故生心害政　政害事拂國民之好惡逆世界之潮流今因多　不義罪惡貫盈不戢自焚陰謀暴露日暮途窮反欲竊號自娛而毫無悔禍自新之誠意同人爲國家存正義爲國會保尊嚴爲個人全人格爲國民作先鋒願我邦人君子懲前毖後義憤同伸爲國保障去彼兇殘共立於討賊勘亂之義旗下爲最後之决戰有民國决不容有北洋正統之曹錕有北洋正統之曹錕則民國必至名存而實亡甚或半其名而亡之爲五族造幸福抑爲一姓作家奴愛國男兒當知所擇特此電聞以當露布衆議院議員褚輔成參議院議員潘大道等五百三十二人同叩 
[國會議員反對常會出席費]  
　　國會議員焦易堂等因北京國會支給常會出席費特電告全國國民文云近日京滬各報載八月二十四日北京殘留之兩院議員以一百五十二人開兩院談話會談决一種臨時支給方法兩院於每星期開常會時出席議員得由國會豫備費内支給一百元等語此種販賣總統之變相受賄案儼然於中外具瞻國人監視之下以少數附逆分子假借國會名義利用豫備費名目　頇議决而實行之若輩之貪利喪廉枉法辱國一至於此駭詫之餘憤懣塡膺夫國會開會與議决有一定之人數議員應受公歲旅費有一定之支給載在國法豈容造法者濫用表决以圖私人之便利吾國議員取有給制公旅費外歲費五千元原有定額不爲不厚即年來歲費欠缺本可正當催補旣有出席一次優給百元之多金胡不正大堂皇補發歲費而必假名於預備費其爲曲折賄賂用心之苦手段之卑堪憐亦復堪笑夫少數議員自甘堕落何與人事獨吾南下同人不能不聲明者今日南移國會尙在凖備正式開會之中殘留北京一部議員及非法政府尙以國會名義供利用今日以百數十議員爲擁戴曹氏貪得多金可以隨便開一談話會議决增加國庫負擔之案爲有効則此後凡一切禍民賣國不法之提案隨時皆可以十百不肖議員援例開會而議决之此而可承危險將至何地抑北京尙賊紋之政久矣數月來大選聲中所謂炭敬節敬某某包辦某票若干政府與議員間互用交易之市儈然盤飱市壁黑夜餽金若猶憚於清議且嗳昧授受究屬個人弱女被汚猶得諉於誘拐於强暴茲制變相之受賄案其犯罪者之起意與實施乃公然假諸議塲議員之總意所謂議員人格國會尊嚴被若輩　凟毁喪俱盡是而不辯豈惟涇謂不分吾南下同輩方將何以謝責於國人茲特向國人爲鄭重之聲明北京自六月十三日以後國會陷於暴力不能自由行使職權所有一切議决迭經宣言槪爲非法所有八月十四日北京兩院談話會關於總統之變相受賄議員案及以後少數人利用國會名義類於此種滑稽卑劣之議决案吾南下兩院同人咸認爲係北京少數附逆分子之所爲絕對不予承認豈惟不予承認候國會正式開會後尤當依法提案務有以懲創而制裁之憤懣陳詞伏維垂鑒參議員焦易堂潘大道衆議員禇輔成等五百三十二人同叩 
[皖同鄕之皖省保境安民主張]  
　　請皖當局聲明拒絕客軍入境 
　　旅滬皖人余之芹等八十餘人昨發表通電如下 
　　（銜略）自北京政局暴變全國擾攘危機四伏險象環生軍閥謀遂大欲不惜倒行逆施秣馬厲兵戰雲瀰漫吾民何辜受此茶毒日來警訊頻傳長江各省幾有捲人漩渦之勢而更有客軍行將入皖駐紮徽寗取道攻浙之謠羣情惶恐奔走相告現江浙兩省經紳民弭兵運動已宣布和平公約吾皖居長江中樞若不先事預防一旦爲野心家所乘不僅一省慘遭蹂躪且恐江浙和平公約亦必立受影響變成廢紙一髮牽動全局兵凶戰危勢將不可收拾况皖省地瘠民貧皖人竭全省之力始將新安武軍裁散若不旋踵又來客軍騷擾後患隠憂何堪設想爲今之計惟有劃地自守保境息民决不以一兵一械資助他人亦不容一兵一械擾亂皖局禀佳兵不祥之訓杜假道滅　之謀第一要義應請本省軍民當局即日宣布拒絕客軍入境並表示尊重地方民意不加入政爭作軍事行動省軍五旅專爲守護地方保安人民之用若有處心積慮破壞吾皖秩序者即認爲地方公敵全省人民正當防衛誓死抗爭在所不顧事機危急務祈父老兄弟一致主張羣策羣力共謀桑梓安寗以免生艦塗炭幸甚幸甚臨電無任迫切（名略） 
[中央財政研究報告書]  
　　總商會民治委員會編製 
　　總商會民治委員會近編成中央財政研究報告書頗足以供國人參考茲錄原稿全部于下 
　　本會民治委員會有整理全國財政會議之舉亦旣通電全國商會定期蒞會矣顧念凡百設施必先洞明其原委周知其利弊然後可以言興革况財政關係國計民生而向來收支狀况除街政之士　庫之吏外因無由窺其秘奥比年以來各省多故留支之數不復上聞雖在大農亦復册籍無徵以是爲言調查整理眞令人有茫無津涯之感同人等周咨博訪窮日夜之力從事鈎　考諸載籍探諸官書旁及於新聞月刋始草成中央財政研究報告書一編以備會議時討論之資東鱗西爪缺漏滋多特爲大輅之椎輪而已敬先刋布公諸同志至於各省財政狀况範圍廣泛益費研究此次赴會之各省代表均爲一省之秀鄕邦利弊夙所究心必有玜聞見餉以匡不逮同人等謹拭目俟之 
　　（一）中央財政支出短絀之原因 
　　吾國中央財政前清時代本無固有之財源其軍政各費均責令外省攤解董統一國家外省對於中央本有擁護維持之義務中央軍政各費外省不得不分爲擔任理也亦勢也民國初興各省多故軍隊　增加以辦理善後事宜在在諮欵中央直接收入每年不過數百萬元僅足供一月經常之用迫不獲已遂暫藉外債以圖存至民國三四年間中央財政漸臻穏固其成續猶可考焉潮自三年核定各省歲出入槪算時將各省出入相抵所有盈餘之數責令解部名爲解欵四年又將騐契税印花税烟酒税烟酒牌照税牙税五項定爲中央收入名爲中央專欵海關税及五十里以内常關税之收入自民國以來完全由外國銀行管理除指定償還賠欵債欵外以其餘數交還政府是爲關餘鹽税收入自善後大借欵成立亦另行存置由稽核總所扣除鹽税所抵之外債本息以其餘數放還政储是爲鹽餘查四年各省實解中央之欵約計一千八百四十萬餘元（有就近劃發之七百萬元在内）各省實解專欵亦逹一千一百十五萬餘元四五年以來關税監税又因税收日旺鎊價低落中央所收之關税鹽税每年約逹一萬五千萬元以上因之關餘亦可逐漸增多有此數欵以爲之配加以崇文門等税局收入官産收入及各部雜收入爲之補助故值離亂之後中央財政不數年即形充裕者胥賴此耳且查三四年每年國家收支預算總數收支相抵尙餘二三千萬元即無二千餘萬元之公債收入亦可以勉强敷用假使當時政府能撙節支出以維持引種固之財源决不至陷於今日困窮之絕境乃當時之執政者利用此穏固之財源陸續發行巨額之公債逐漸將各項財源指抵殆盡軍政各費亦緣此額外之公債收入逐年增加中央支出旣日趨於浮濫各省區軍政各費亦因以日增收不敷支其情形亦與中央相同始而停止解欵繼而截留中央專欵及中央各項直接收入又其繼則　係外債之鹽欵亦有截留之事實查各省六年以後對於中央已無解欵然七年尙有撥欵六百餘萬元（陸軍部直轄軍隊駐在各省應歸中央發给之軍費由各省長官就近在解欵專欵内劃撥名爲撥欵）至十年則各省撥欵合收亦僅二百數十萬元而已其各項專欵自六年將印花税劃分設處辦理八年將烟酒事務署離財政部而獨立向之所謂專欵者祇餘契税牙税礦税三項（礦税係五年定爲專欵）此三項專欵之預算數每年雖尙有六百餘萬元然亦僅可抵撥各省軍餉並不解歸中央關餘現已全數指作整理公債基金不可動用新修税則實行後約計可增收一千五百萬元然其用途早已豫行指抵殆盡實行附加二五時約計可增收二千八百九十三萬餘元然中央現在所負内外債中之無抵押品者已逹四萬八千九百餘萬元之巨（若將有抵押之債欵加入計算則財政部所列債欵簡表之合計數已有十七萬二千六百餘萬元交通部所開四政經濟狀况内共列債欵八萬五千八百餘萬元除去財政部債欵表内重複之數交通部實負債額五萬四千七百餘萬元財交兩部合計實負債務二十二億七千二百餘萬元）將來實行附加二五時亦祗可供整理中央債務之用中央經費固不能藉此挹注也鹽餘之數自十年十月至十一年九月雖有四千八百五十五萬一千一百九十九元而除去指定之各項債務專欵外實供中央軍政各費之用者僅有二千餘萬元然此能供政府支配之二千餘萬元亦多於未收入之前先行預支換言之即以每月應收之鹽餘爲擔保先向各銀行指偕各種短期借欵是也預借之欵恒超過每月鹽餘應收之數政府至無法維持時常將短期借欵中指定之一部分停止憤還强爲挪用藉以彌繩於一時况現時各省軍費日增支出不定多將鹽餘紛紛截留長此因循習爲風氣即監餘收入將來亦不可恃此近年中央收入日形困窮之虎 
大槪情形也 
　　至就支出言之近來中央每月應支之政費約需二百九十餘萬每月應支之軍警各費約需五百四十餘萬元兩共約需八百三十六萬餘元此支出數内除出駐在各省之中央軍費可由預算上之中央解欵專欵内劃撥暫行搪塞外其中央必不可之軍政各費每月尙需四百萬元左右而中央財源枯竭無論如何　挪終屬不敷故現在積欠各機關政費已逹六千四百一十萬八千餘元積欠軍費已達一萬三千四百三十八萬餘元加以四億以上之無抵押債欵到期本利槪無憤選之法此又中央支出日形短絀之大槪情形也 
　　（二）近年中央重要收入之槪數 
　　財政部曾將最近五年中央各項重要税欵收支曁净餘約數表發布查原表所列計分海常關税鹽税田賦烟酒税厘金印花税京師税務鐵路等項附將原表列左 
但查以上各項税收之内容有數種疑點㈠則如田賦一項係　財政上歲人之大宗但其所列數字自六年以迄十年均係塡列八千二百萬元按年歲有豐歡錢糧有盈絀决無在五年以内一成不變之理也㈡則中央收入除去鹽税烟酒税印花税京師税務與鐵路收入數項其收支兩抵當有淨餘數目可稽外至如常關　賦釐金三項僅有收入數並無支數蓋各省僅報告約略之收歡實在多被名地截留支出現非由中央直接分配故無可稽即有報解中央者其數亦至微未也㈢則中央重要收入以十年份統計而論如關税（曁兼管常關）是年共有九千五百八十一萬八千元鹽税是年計有九千二百七十八萬元鐵　收入是年計有九千六百四十五萬元烟酒税亦有一千四百六十六萬元至田賦收入雖塡列八千二百萬實在無從稽考但果能清理田賦此項國税悉彙解中央則其收數又斷不止此也中央所倚之財源近年惟關鹽餘欵是賴但關鹽餘欵分别指押抵撥爲數已鉅即有淨餘亦正屬無幾是則不得不從他方面以另求確實之財源照表面上所報數字以觀之則烟酒税印花税鐵路收入之三項收支兩抵均有凈餘然交通事業負債日增印花税票濫發無度其難以救濟固屬必至之趨勢也 
　　間嘗觀察中央財政虧累不敷之由來殆有數端關鹽餘欵抵撥殆盡鹽税多被各省截留關税隨貿易增减與匯價低昂而難以預測此其一田賦與常關税雖爲國税實則就地流用釐金更爲地方所賴以挹注中央無從染指因此歲出日增而歲入且無確實之着落弊在國税與地方税雖曾定有區分之界限祗以中央政令不能行之於各省自各省地截留鹽税以來而財政上之藩籬盡撤矣 
　　（三）近年中央軍政經費之槪數 
　　查中央最近行政經費之月支細數約如下列（一）總統府經費凡計三項約支十六萬八千零七十四元（二）國會經費凡計三項約支四十二萬一千二百二十七元（三）國務院及附屬各機關經費凡計七項約支十四萬六千二百七十三元（四）中央各機關經費凡計五項約支八萬三千二百十七元（五）外交部各項經費凡計五項約支二十八萬二千九百六十三元（六）内務部各項經費凡計九項約支十萬二千二百三十八元（七）財政部各項經費凡計七項約支十八萬四千五百六十四元（八）陸軍部各項經費凡計十二项約支四十四萬九千八百八十七元（九海軍部各項經費凡計兩項約支七萬二千七百二十三元（十）司法部各項經費凡計十項約支十九萬四千七百九十六元（十一）敎育部各項經費凡計十四項約支二十九萬四千一百六十五元（十二）農商部各項經費凡計十二項約支十萬六千四百六十七元（十三）蒙藏院各項經費凡計十項约支十五萬五千三百七十元（十四）優待經費凡計五項約支五十萬七千一百十七元（十五）交通部因另有特别合計未列入但有駐威鐵路監管會經費一項計月支一千四百元總計以上所列十五欵共爲三百十二萬零四百八十六元又按此項每月行政費約數略可分爲數端一則中央直轄之軍警經費凡共五百八十八萬五千六百餘元益以中央直轄之行政經費凡共三百十二萬零四百八十六元兩共九百萬元之譜此係中央月支之軍政經費其中又實以軍警經費佔其七成至於行政費項内其中含有軍事性質者如陸軍參謀及海軍之三部與附屬局所之各項經費亦共尙有五十二萬餘元在内二則中央財政之負擔固以軍費爲特甚即列於行政經費内之各部經費亦實以陸軍部爲其最三則優待經費月需五十萬元此亦國民負擔之一以較相於培植人才之敎育經費數且倍之至純觀各部經費膨脹之由來似有一應行注意之處即非本部自身政費之增加類多由於駢枝機　較爲複雜以致影響於行政經費之膨脹故軍費之節減要在實行裁兵至政費之節減則亦儘有厲行裁併之可能又查前清宣統末年中央每月例支行政經費約在七十餘萬元其時已比光緒中葉增加一倍有零其後至民國初元每月政費亦不過一百餘萬元當時識者均提倡减政以期節减乃時迄今日則中央每月之額支政費計逹三百十二萬元之譜如額外臨時支出尙無從預計中央直接應付之行政經費旣不能節約此實中央財政日形困難之原因也又查中央最近軍警費之月支細數約如下列㈠近畿軍警費凡計十項约支六十六萬四千餘元㈡陸軍部直轄及各機關經費凡計七十八項約支三百五十八萬二千餘元㈢直軍經費凡計九項約支七十三萬九千餘元㈣其他各軍隊經費凡計七項約支十萬零一百餘元㈤海軍經費凡計三項約支五十五萬元以上五欵每月支出經費共計約爲五百八十八萬五千六百餘元均係中央直轄之軍警經費至如行政經費與敎育經費尙未計　如按照此項月支細數俾爲標準則中央直接負擔之軍警經費每年約需八千萬元又查中央每月軍警費及行政費敎育費又均至少需有一千萬元方足以資應付是則中央旣無相當收入之财源堪以作此抵欵又無各省之協濟可資彌補此中央財政所以難於維　其常序也（未完） 
[總商會民治委員會今日常會]  
　　今日（星期六）下午五時上海總商會民治委員會開第九期全體委員常會昨已分發通知單原文如下逕啓者九月一日即舊曆七月二十一日（星期六）下午五時開第九次民治委員會合行具函先期奉約至祈台駕準時惠臨爲荷「附是日議案」擬就中央財政研究報告書提付討論預備發表 
[銀行錢業兩公會致財部電]  
　　再懇查案維持公債 
　　上海銀行公會錢業公會昨致財政部總次長電云北京財政部總次長鑒漾電計逹前聞執事總筦度支必有慰商民之喁望竊爲忻幸故徇衆請籲懇通過整理基金案補行金融公債抽籤并籌還一四庫券及九六公債愆期本息明定永久辦法等情當時一部分輿論頗疑執事此次出山未必關懷國計民生愛及公債因以敝會等漾電爲失當但敝會等志在救濟金融雖有詰難在所不恤乃電發多日消息杳然不特有負敝會等期望之殷　執事出肩鉅任之宗旨恐亦無所表白於天下矣深爲執事惜之用申前情務懇查案維持並速電復爲盼上海銀行公會上海錢業公會世 
[安格聯行將回華]  
　　九月六日由英起程 
　　總税務司安格聨今夏初返英北京財政整理會會長顔惠慶爲整理財政事亟待解决曾去電催返華昨日本埠税務司接得安氏私電定九月六號由英乘船起程繞　美日即行到華云 
[英美烟公司否認墊欵]  
　　離京議員爲反對保派私向英美烟公司等磋商墊欵一千萬元分函英美烟公司及英美兩國公使勸阻曾誌前報茲該公司董事哈克德君申明否認有磋商墊欵之事且亦未接有議員勸阻借欵之信件哈君並謂該公司爲一專圖營業之紙烟商行非銀行可比且該公司　爲洋商對於中國和平企望甚殷按之歷年事實均可證明深冀華人士勿誤會云 
[寳應縣商會反對設立航政局]  
　　寳應縣商會爲反對航政局致上海總商會之函如下逕啓者此次省政保航局之設名爲保護實則聚歛流弊何極敝會業已代電省長請其收回成命昨閲報紙載有無錫商會電文有航政局不能設立之埋由應認爲不合法者有四大端陳説詳晰利害昭然均極欽佩敝會對於地方秕政詎容緘默自安惟希貴總會一致否認予以力爭庶幾衆志成城或可收効於萬一也臨頴無任禱切寳應商會啓 
[法治協進會定期開常會]  
　　法治協進會第六次常會因會所遷移已延長二星期昨日該會致各會員通告云逕啓者本會因原有會所不敷辦公現已遷至大東門内東姚家弄烟葉公所内茲定於九二日（即星期日）下午二時在新會所開第六次常會届時務祈撥冗蒞會共商進行實深盼禱 
[航業消息彙紀]  
　　近來中國對外貿易不甚起色英法及美國方而之出口貨除絲茶稍有大宗額輸出外其他多係轉口貨居多在滬上巨額貨運往歐美者甚少獨前日本埠和大洋行曾於一日中購入牛皮五十萬元此爲本年一天内成交運外貨中之最巨者 
　　提督公司之十字埠號此次新由西雅圖加入中國綫内第一回由美開來昨已到申計運到美木八十三萬五千餘尺刻已在起卸中 
　　東洋汽船會社之春洋丸定七號由滬赴北美先至横濱上海有大批印度人往南美墨西哥經營實業上之工作緣滬地並無南美輪直航故若輩先乘春洋丸至横濱再由横濱接乘銀洋丸至南美人數有二十餘名據稱已有數批先動身矣 
　　昌興公司之亞細亞皇后號定本月八號由滬赴温哥武而坎拿大皇后號則定七號由温哥武到申當日便將赴港 
　　怡和洋行之上海南洋綫内各輪從九月份起將實行中印聨運貨物班即自二號出口赴港之威升起到港後將兼赴印度而五日出口之太生號亦將往印度云 
　　大阪商船公司之上海社長安田安太郎日前爲考視北洋航務親往青島膠州一带視察昨日已事畢返申　　日政府新任福州領事栗原氏現已乘西比利亞丸號輪來申將於明日到滬再乘輪赴閩 
[張孝若之放洋期]  
　　九月十四號 
　　已購定安得來朋號艙位 
　　考察歐美實業專使張孝若君現已來滬决定九月中旬放洋先往歐洲故託上海交涉公署代定客位今交涉署已至法國郵船公司購訂九月十四號由滬赴法之安得來朋號動身先至馬賽巴黎然後再往比國英國以及荷德等地然後再渡大西洋至美國云 
[南通同鄕會明日開會]  
　　歡送張孝若放洋 
　　南通旅滬同鄕會定於明日開全體大會歡送考察歐美實業專使張孝若放洋並討論該會進行事宜報告一切帳目云 
[林建章派員赴厦]  
　　本埠海軍領袖林建章昨派副官長林煥銘諮議饒鳴鑾二人赴厦門與臧致平有所接洽　林饒二君奉派後已於前日乘輪首途矣 
[季社昨討論裴國雄身後問題]  
　　當塲認欵賻贈者六百餘元 
　　季社爲討論裴國雄君身後問題於昨日下午三時借卡德路九號何世楨住宅内開會到者有社員邵禹襄張佩英唐世昌馬崇淦俞慶棠任矜蘋岑德彰蔣保釐歐陽雪宓子力董克仁潘公展湯宗威何世楨及裴君之友鄭鷓鴣等十餘人由唐世昌主席詳述裴君生前之熱心辦事及身後家庭之蕭條凡其同志應力與援助云云繼由馬崇淦發言裴君之死令人深爲悲慟今對於其家庭須注重㈠金錢問題㈡人的問題如有足夠之欵則可供裴君祖母母姊妻及幼兒之用但今裴夫人年齡甚輕同人當設法爲其代謀一職業俾不致絕無人生興趣次邵禹襄謂吾人爲裴君家庭設法須各認定確實數目欵項以充應用歐陽雪岑德彰潘公屢等均相繼發表意見後到會者當塲各認定欵項共計六百餘元未到而願助欵者尙不在内大約可得洋一千餘元並推定唐世昌何世楨爲委社代表出席其他團體磋商處置賻贈事宜凡季社社員及裴君友朋欲賻贈裴君家屬者將欵項交於卡德路九號何唐二君收轉云 
[浙湖屬貨物附賑續征六月]  
　　浙省貨物附賑已由財廳通令限滿停征日昨旅滬湖屬絲商接得在籍同業函告此項振捐舊湖州府屬因各縣辦理清鄕經費不敷業已决定續征六個月現正由軍民兩長遴委清鄕督辦籌備進行云 
[太湖測量隊之行蹤]  
　　日内到　直鎭 
　　蘇州太湖水利工程局王督辦委派測量隊員來滬測量吳淞江水道一節已誌本報茲悉華工程師黄測量隊長連日率同測量員四十餘人　带全副測量器械在吳淞江東西兩叚分别測量行將竣事定於日内仍乘利澤汽輪前往蘇州角直鎭從事測量該處河道云 
[游艇上海號之行踪]  
　　文匯報云自滬往丹之游艇上海號於五月三十日離巴逹維亞後今已駛抵南裴洲東岸杜爾朋港本埠游艇總會業於上星期接其自杜爾朋來電矣 
 
 

Page 14

 
 
第一萬八千一百四十五號;中華民國十二年 西曆一千九百二十三年九月一號
星期六 * *[救國十人團開理事會]  
　　議决加入追悼本報記者裴國雄君 
　　中華救國十人團聨合會昨晚開理事會議唐豪主席徐東美紀錄首議追悼裴國雄君案由提案人唐豪孫道勝起立説明謂裴君爲五四運動中堅分子猝然云亡本會旣爲五四中團體之一當然致其哀悼云云議决新聞記者追悼會開追悼會時本會推代表前往致祭並致送輓區一方即推定唐豪孫道勝爲代表繼議各國提出公管鐵路案張取誠朱昌利姜槐卿徐立祥汪濤等各有意見發表議决致函各團體對外國民當然作堅决拒絕之表示對内國民應起而爲正本清源之運動議畢繼續開徵募委員會議决兩項㈠紀錄刋發稿至遲至下星期一㈡紀念刋印刷費除廣告收入外不得逾二百元以上云 
[五馬路發生抵貨糾葛]  
　　誤蓋日人郵件 
　　捕房兩次傳質 
　　五馬路德昌烟紙號因受工商友誼會委託對於此次抵貨運動在所管理之四號信箱内所有往來信件上均蓋勿買日貨之戳不料被學徒誤戳於滬日商致旅杭日商者即被該日商呈奉駐杭日領轉駐滬日領請郵局撤銷該信箱並着捕往傅該店經理對質現聞該店已請五馬路商聨會代向市民大會呼籲該會因之特致公函於市民大會其原函如下 
　　逕啓者茲據敝會會員德昌烟紙號因熱心抵貨運動在所管理之四號郵箱信件上蓋戳開於經濟絕交之文字圖章詎知誤蓋於日人郵件遂被接信之日人呈請駐杭日領事轉詳駐滬日領要求郵局撤銷郵箱現郵箱業已撤銷而工部局不知何故突使西捕往　該店經理勢同訟拘等因到會查此次經濟絕交乃本商人愛國之自决心全國一致初非獨異即蓋戳一節亦係遵奉大會之議决案而該號所蓋之木戳更由本埠工商友誼會所分給亦非該號之特殊非法舉動郵箱被撤已出意外更遭傳質尤堪駭異究竟此種情事有違該局章程與否是不難一言而定坐非其罪惟該局累次來傳大於營業有關敝會自難坐視故特據情轉告希即提交評議部速妥籌保衛方法以堅國人愛國之心云云 
[火油船失愼延燒碼頭續聞]  
　　吳淞張華浜滬寗鐵路糧米棧碼頭於前日夜間九時餘忽有自滬失愼之載油駁船一艘在浦面汆下船中載滾筒汽油數百聽滿船盡火其光燭天當至碼頭時爲勢更熾經濬清局洋人瞥見僱坐小輪開駛前去冒火將船取用鉛繩繫結於椿不使再汆他處墮水之油浮於浦面甚多有滿筒已燒成火者時該碼頭尙有卸煤之輪停泊見勢恐遭波及亟先行避開迨後滬寗鐵路管事各洋員等到來照料施救新關河泊司亦坐輪抵埠靠攏碼頭當囑水手用吸水洋龍裝皮带三條急即灌救保護碼頭淞鎭東區洋龍各救火員亦在該處維護全夜援救直至天明火勢尙旺幸碼頭尙未延燒至昨日清晨仍遭殃及各西人情急奮勇灌救已被燬壞許多火燒時淞地全鎭居民聞警咸往馬路觀看時火勢甚爲猛烈通宵逹旦有加無已延至昨日十二時該船油盡始漸熄滅惟前夜汆至淞埠浦灘近江海關面前之油一筒有數人正在僱舟打撈不知如何忽然炸裂四望皆火觀者莫不驚駭淞關洋税務司見此險象立將該關洋檯上引火之物除去以防不測此時寗商洋龍已在馬路灌救至於浦江浮流之油除乘潮入港及　各船撈取外當由運大公船行　人下河調查後經水陸機關撥派長警多人彈壓監視不准撈取至起油上岸者已拘局懲辦云 
[救濟俄難民委員會開會紀]  
　　大晚報云昨日救濟俄難民顧問委員會聞星期常會時宣稱難民施食處刻已徙至竇樂克路外之寗國路並議决由會中具函致謝聖約翰日前假地之盛意云 
[少年宣講團呈敎育廳文]  
　　請注意社會敎育 
　　取締淫穢游藝 
　　本埠少年宣講團日前致江蘇敎育廳文云敬啓者敝團以私人資格服務社會敎育自愧能力棉薄無建樹於社會幸賴貴廳長熱心指示得以偱序進行良堪自　近　　團查部視察所得滬地游　之塲滿布各處究其内容如何深爲痛恨凡戲劇電影説書本灘歌曲小調等悉屬誨淫誨盜甚致賣畫片者（俗名西洋鏡）暗藏春圖一若有非淫蕩逹至極點不足以號召人衆之慨以故逞思鬭巧無不以淫穢爲目的引誘青年眙害豈鮮官廳旣不以取締爲天職而敎育機關又視若無睹更明目張膽大揭廣告去年敝團曾致函各游藝家個人勸其改善終無大效長此以往風化道德何堪設想况上海爲全國觀瞻所及對於社會敎育尤不得不格外注意私人勸導無效官廳取締當有成績且維持風化保衛治安更爲警廳天職所在敝同人依居家鄕目擊心傷游　爲社會敎育之一種豈可任其敗壞生財有道究不應貽害無窮敝團人微言輕深慮忠言逆耳故特呈請貴廳咨飭淞滬警廳及特派交涉使轉告租界當局同等取締或將每次開演游藝目錄預呈該管官廳審查援照京津辦法是亦改善之策也是否有當伏維鑒察造益人羣社會幸甚 
[國貨展覽會出品數量之催詢]  
　　上海總商會商品陳列所籌備第三次國貨展覽會一節已誌前報茲悉該所以會期已近而各處出品者尙未將出品數量函報到會場中容積地位有限實難先事規定特於前日代電江蘇實業廳張廳長請即飭屬轉知各實業家速將預備送會陳列之出品數量　期函知以便先行布置云 
[賽槍會上海香檳比賽紀]  
　　上海萬國賽槍會年有上海香檳比賽一次今年該項比賽已於日昨在西報揭曉計各團善射健將之報名與賽者四十八人分遠近墩三塲比賽槍械限三○三英國式口徑故名三○三香檳第一塲於本月二十五日下午一時半起賽在二五六百碼用英國别士雷靶每墩各賽七響足分一百○五分華人王衍慶射至一百分爲全塲冠乃選最優二十四人爲第二塲比賽於翌日下午（即二十六日）三時其課程爲三六百碼每墩各賽十響更選其中優者十八人於二十七晨在九百碼一千碼决賽結果推日人野一色彦太郎射三百二十一分爲第一得獎金十字章一架第二美人少候射三百十分第三華人王衍慶射三百○八分亦各獎金十章一架第四美人蘭生射三百○六分第五瑞士人羅抵三百○六分各獎銀盃一隻以下十三人各得獎銀匙一隻聞華人郝伯陽亦在得奬之列云 
[串刧珠鑽案犯已破獲]  
　　本城新北門萬源珠寳店受人誆騙派夥持送珠飾至東馬橋地方突來匪徒四人各執實彈手槍致將該夥所携珠鑽等物盡行搶刦而逸報警查緝等情已誌前報茲悉此案係由向某珠寶掮客之沈禮根及已革之巡警李張等四人並胡敬如等共同設計廳刦由沈禮根偕同胡敬如於前日午後三時同至萬源珠寶號聲稱某公館現值辦理喜事故由胡敬如介紹特來購辦珠鑽飾物惟賣主並不同來須請憸選頂上之貨派一妥友送往以便看貨面購我等亦當同往該號信以爲實遂將價值昂貴之珠花鑽石等件點交本店夥友蔡鳳奇陪同沈胡二人送往聽憑選購詎料行至東馬橋吉祥弄口即遭口操北音之匪徒四人將蔡鳳奇猛力掬扭井袖出手槍嚇禁聲張即將珠鑽各物一併攫刦逃逸無踪旋由蔡鳳奇在來安棧内將沈禮根扭獲並在其身畔搜出俵分之原贓及珠飾發票一紙又投淞滬警廳一區二分所報請派警又胡敬如拘獲適胡正在搬取箱籠等物意圖逃往常州潛匿並在胡處緝獲嫌欵婦女胡許氏胡陳氏二名一併解送警廳昨發司法科研訊當據沈胡二犯將革警張楊等起意串騙截刦情形詳細供認判令還押候緝革警等各同當到案以憑從重法辦 
[滬寗路增設隨車專員續訊]  
　　今日起實行 
　　滬寗鐵路近因各列車内時有匪徒行竊乘客財物該管局長任小山特令調派西路警務處辦事員十一人稱爲專員分班隨時稽查准九月一日（即今日）起實行茲悉此項隨車專員另組一機關並不歸巡官節制由該專員主任方有才每日逐件報告局長所有該員薪水照原薪每名增加得十元至八元按月由該主任造册具領昨由該主任方有才率同各員面見局長請求每車加派路警一名以資協助未識局長能否照准云 
[蘇州河緝獲之烟土昨日焚燬]  
　　松滬護軍使署前據淞滬警廳呈解水巡隊前在蘇州河緝獲之烟土一百零一箱又續獲烟土半箱當經一併點收派員妥　管理在案茲奉何護軍使面諭以此案業經辦理結束存儲木署之烟土自應照章焚燬一面親自開箱點騐全屬紅土每箱計裝八十隻每隻計重一鎊一面飭匠先在徵寗會館西首操塲内砌造磚窰一隻定於八月三十一日焚燒於先一日分令上海縣沈知事淞滬警察廳徐廳長上海防守司令劉永勝本署參谋長汪幼農等届時前往監視昨日届期奉派各官長先後蒞塲惟徐聽長因另有要公特委衛生科賈科長代表由劉司令於上午八時派令第一團土兵執行直至下午三時餘始行焚盡云 
[楊慶澂藏手槍子彈之被搜]  
　　福州路公共總巡捕房捕頭於前日得到報告謂公共租界海寗路十二號屋内有人私藏大宗軍火當即禀請公共公廨發給搜查諭單派令西探堯克華探目夏廣林包探邵仁初周志仁孫阿福等協往搜出舊式之七嚮手槍二支槍珠四十七粒並詢悉該屋主係已故浙江督軍楊善德之子楊慶澂當將手槍子彈带回捕房昨晨解送公廨第一刑庭先由中西包探上堂訴明前情並將槍彈等呈案請示繼由楊慶澂延律師到堂代表聲稱此項手槍係已故楊將軍在滬爲護軍使時遺下彼時會報告工部局發給執照兩張爲防衛而備現楊將軍死後該手槍尙在今被捕房搜去應請展期容俟至工部局調查發給執照日期等語經李襄讞核供商之英密副領事判手槍子彈暫存捕房候展期一禮拜再核 
[巡捕搜查仁源當之反響]  
　　總商會請交涉署保障商民 
　　總商會昨爲捕探搜查仁源當事特致函交涉公署云逕啓者八月三十一日接仁源當函稱小號仁源押當開設在浙江路三百三十九號有年鄙人係該押當經理安分營業差無隕越乃本年陽曆八月二日午刻十二點一刻突有捕房副總巡司必令非而近率領西捕十人以搜查烟土爲名突入小號一面將前後門攔阻斷絕交通至三十分鐘之久一面即由探捕多員　擁入店將小號器皿物件箱篋等件逐一搜索翻閲傾筐倒篋無所不至小號所受典諸物包裹物件一一皆扣有號碼竹牌以誌識别均被該捕等一律拆開抛棄凌亂不可收拾搜索久之一無違禁品物該副總巡又率領探捕擁入後屋嚴搜屋内有箱一隻因係鎖固鑰匙一時無從檢出小號同人略向探捕申訴理由即遭毆打小號同人畏其兇燄不敢聲張該探捕等即用暴力將該箱破毁查檢一過亦一無所獲揚長而去伏念小號安分營業係屬正當商店捕房即基於職權上有應行檢查之必要亦當妥爲通知和平檢查萬不應其勢汹汹以如對盜賊之行爲加諸良善商人且檢查之時亦不能將商店品物任意破毁散亂更不能無故毆人如臨大敵小號係屬押當貿易經此意外騷擾所有押主物件悉被翻亂有無遺失損害一時尙難計算小號爲此事已正式委託英國甘維露大律師代表小號向工部局交涉以法律手續辦理而求正當之解决惟貴會係華商正式機關向以保護華商權利爲職志今小號平空受此意外侵害騷擾不得不據實陳明請予救濟等語到會敝會查此事據工部局公報所載該局答覆甘維露律師之函謂來函所述探捕搜查行動未免言之過當等語不知商人祇以營業安全爲主如非受有意外騷擾以致業務受損誰肯饒舌多事况店夥被人掌頰尤非榮譽之事何致欲誣人而先受辱自誣揆情度理俱難了解且據報載葡人之在滬者彼國領事非要求捕房出有担負責任之保證不許其入室檢查至今尙在相持而華人在已國版圖内欲求一檢查時無分外之舉動而不可得中西待遇相懸如此宜華人之嘖有煩言貴署爲租界商民唯一保障應如何與領事團及租界當局開誠商議使嗣後此種騷擾得以免除之處至希察核施行此致江蘇特派交涉員許云云 
[友華銀行滙市報告]  
　　昨日友華銀行滙市報告云三十日倫敦紐約大條銀價俱照上日未動倫敦紐約間滙價縮爲四元五角四分八七五今日此間滙價掛牌僅佛郎長至一二二五枚羅比縮爲二二六枚七五餘均照昨日弗動市况穏定午尤後其時英鎊售價九月份三先令零八一二五十月份三先令零七五十一月份三先令零六八七五十二月份三先令六二五美金售價近期六十九元七角五分遠期六十九元六角二分半日金售價近期七十兩二錢五分遠期七十兩三錢七分半各　購價均長零六二五銀行滙票定價英鎊三先令一便士半美金七十一元五角佛郎一二八零枚昨日倫敦銀市印度購進歐陸售出收盤市况穏定紐約市况堅定 
[上海商業市况彙錄]  
　　金融 
　　昨日銀市上午市價爲七錢二分零五毫午市收盤七錢二分零七毫半較前日午市漲三毫七忽半中國銀行由杭州運來洋九萬元又由南京運來洋八萬元各錢莊由滬裝往鎭江洋二十萬元又滙豐銀行裝往香港洋四十萬元 
　　銀拆早市息價一錢二分比前日小去三分午市收盤又小至八分較上日共跌七分中國銀行裝往南京大條五十八條 
　　昨晚止各銀行及錢莊庫存現銀二千四百五十三萬兩現洋三千八百八十四萬元大條一百四十一條 
　　公債票 
　　昨日各種公債市况略見活動市塲人心甚好故票價大都趨高金融公債現貨千元票開盤六十七元五角嗣後步步向上收離六十八元二角較交割前漲高九角九月期前市由六十七元八角逐漸漲至六十八元四角後市最高價到過六十八元六角五分收盤雖縮去二角半較交割前已提高半元十月期除息結果比交割前大二角收盤價爲六十五元四角整六現貨由五十元零五角高致五十元零七角計漲四角九月期進出之數無軒輊價格穏定收盤五十元零八角計大二角五分十月期收盤五十一元與交割前市價相同七年長期前市交易尙好各盤成交價常在四十六元至四十六元二角之間後市開盤四十六元零五分計小二角半償還八釐收盤二十三元半較交割前小五分趨勢甚平定云 
　　國内滙兑 
　　上海商業儲蓄銀行國内滙兑三十一日行市報告云今據津電報稱銀行穏定計行化每千兩合規元一千零五十九兩洋滙漲一元爲一千零十元京滙銀市仍舊洋滙爲一千零十一元漢電亦無甚變動計洋例每千兩爲一千零三十三兩二錢五分洋滙仍爲一千零零九元周家口信陽州各跌落二元同爲一千零十元皖贛匯價經久未動計蕪湖爲一千零零五元安慶大通正陽爲一千零零六元六安爲一千零十元廬州爲一千零零八元蚌埠爲一千零零二元臨淮爲一千零零三元懷遠爲一千零零四元九江爲一千零零六元南昌樟樹鎭爲一千零零八元贛州爲一千零十五元吉安爲一千零十元景德鎭爲一千零十二元此外蘇鎭銀市稍有變遷惟在此落忙之際亦無甚影響也 
　　外幣 
　　昨（三十一日）各種現貨外幣市况依然和平銀行需票殊無大宗投機商買賣亦屬清靜交易旣鮮故票價無上落也英金票成交價九元二角美票計一元九角七分五厘日票買九角七分一厘荷票計七角四分半馬克買一元零二分四厘坡票計一元零四分半法票成交買價爲一角二分一厘羅卜一千元新票計二兩二百五十元票爲一兩二錢五百元老票價計三兩半五元至二十五元票買價爲六兩五錢羅卜票價雖照常開出而問津者殊屬寥寥苟有躉數成交則市價均可稍讓云 
　　金市與匯價 
　　昨日星期五大條銀來電近遠期均弗動計近期掛三十辦士零九三七五遠期掛三十辦士零八七五十月份標金開盤爲三百四十兩零五錢較上日好起二錢先令揭曉弗動惟印滙小半羅比法滙大五法郎德匯竟掛大一百萬馬克餘價均無更改斯時標金爲三百四十兩零三錢銀行賣出九月份先令價三先令零七五買進三先令零八一二五又賣出十月份價三先令零六八七五買進三先令零七五又賣出十二份價三先令零六二五買進三先令零七五又賣出九月份美滙價六十九元八一二五買進六十九元九三七五又賣出十月份價六十九元七五買進六十九元八七五又賣出十二月份價六十九元六八七五買進六十九元八一二五又賣出九十月份東滙價七錢零二五買進七錢零一二五又賣出十二月份價七錢零三七五買進七錢零二五標金毫無漲跌最高至三百四十兩零六錢嗣後匯市亦無升降標金因賣者稍有所以最小爲三百四十兩零三錢後爲三百四十兩零四錢收盤午後標金亦甚平穏惟較上午略小開盤價爲三百四十兩零三錢先令弗動標金小至三百四十兩先令各　初時仍與上午相等是時標金爲三百三十九兩八錢後又回高至三百四十兩零一錢嗣後市况又稍硬銀行賣出九月份先令價三先令零八一二五買進三先令零八七五又賣出十月份　三先令零七五買進三先令零八一二五又賣出十二月份價三先令零六八七五買進三先令零七五又賣出九月份美滙價六十九元八七五買進七十元又賣出十月份價六十九元八一二五買進六十九元九三七五又賣出十二月份價六十九元七五買進六十九元八七五又賣出九十月份東匯價七錢零一二五買進七錢又賣出十二月份價七錢零二五買進七錢零一二五故標金最小跌至三百三十九兩七錢後爲三百三十九兩八錢收盤云 
　　紗花 
　　昨日星期五市上客帮現本紗買價好起二錢五至五錢日紗亦然進胃尙佳共成交一千餘包四川帮所買者計二十支雙魚吉慶價一百六十九兩二錢五二十支紅福與地球價均一百六十八　二十支五　價百五十五兩二錢五二十支砲台價一百六十九兩二錢五十四支蘇天官價一百四十八兩十支飛艇價一百三十五兩二錢五以上七種該帮買進三百包左右其餘各客帮買進本紗二百餘包日紗七百餘包公會小包又轉停頓各交易所標進紗價比交割前好起六七錢遠期好起一兩三品紗因月底交割故無電報美棉現期小去五個磅音遠期小十個磅音印度孟買電朋搿爾奥浮辣皆勿動白洛處漲兩個羅比内外紗廠開出二十支水月現出大包二百包價一百六十一兩五錢其他各廠未經開出市面仍居穏定 
　　棉花市面人心見　緣新花希望漸近之故昨日現貨仍無做開大豐紗廠買進陽曆十月十一月交南市本花一千包價三十三兩五錢又東棉買進一千包價期均同上束棉又買十一十二月送廠通州花一千包價三十六兩 
　　絲市 
　　昨日洋莊絲市仍然堅挺新廠絲美法等處續有去路計由泰和百多二行談成中下等貨四十路市價依然堅定輯里干經高等貨紐約銷胃仍愓昨由信孚連納等行買成盧鐘麟馬蟒馬等牌百三十　行情又提漲十餘兩下等干經又由逹昌買進十五擔價亦堅定湖北黄廠經昨日法莊復有需要成交十擔價仍堅挺八繭灰經紐約方面銷塲又起計由信孚連納電轉上中等貨九十五擔絲價因存底已枯人心堅决較前激漲二十兩云 
　　茶市 
　　昨日洋莊茶市路莊絲茶去路依然愓逹市勢仍平定行家交易當推貢熙珍眉秀眉等項爲大宗貢熙成交七百七十箱土莊茶廠所製之貨居其多數售開盤價來路莊自二十七兩五錢至三十四兩土莊自十八兩五錢至二十三兩五錢市盤均較前日略爲見硬珍眉成交四百二十八箱中低莊貨爲多蓋高莊之貨日來僅天裕洋行獨家收買其餘仍趨觀望致人心看疲市價難堅昨市開出之價自三十二兩至六十五兩較前又低一二兩秀眉成交二百八十六箱係由怡和天祥等行購進售盤自十四五兩至十八九兩價無漲縮針眉鳳眉蛾眉蕊眉等貨因大帮去胃趨呆略有零星交易但售盤均未能十分見佳湖州平水去路又轉趨沉滞大帮市面完全停頓手中提存多貨之華商頗爲焦急至紅茶市面仍然穏固但昨市僅由天裕洋行買進寗州貨一百十二箱價三十四兩五錢其餘亦未見有成交云 
[屠税糾葛之昨訊]  
　　黄文龍唐立成呈文之縣批 
　　肉業商人黄文龍唐立成昨投上海縣公署呈爲奉票傳訊莫知究竟請求明白批示俾便投候答復等情經沈知事此示云屠業認税一事因認商始終不遵縣批遵致同業　　横生枝節殊堪惯懣查榮銀和認税案内該商等雖無認税名義實係與榮銀行負責合辦縣公署批飭增加認額又先後函致縣商會轉飭加認如果遵照辦理豈非與設立税所後包認之數同一增加又豈非與罷市後勸認之數同一加認何以當時始終固執不遵照縣批而該商等呈奉財政廳令行文内又因罷市後勸令加認之故謂縣公署庇護認商該商有無切實理由此應行查訊者也該商等向税所包認未成事實此因罷市之後商會調停所致而該商等呈奉財政廳令行文内似謂縣公署庇護苪葉新等因而取消包認之數該商等有無確實情節此應查訊者也榮銀和認税案内亦止聲明三帮屠業合辦並未改歸黄葉新承辦縱有庇護應係庇護三帮而生奉財政廳令行文内謂此係袒護黄葉新之内幕該商等有無曲折原委此應行查訊查也至該商等與榮銀和黄葉新四人合夥銀錢賬目歸黄葉新管理任其開支按年支送縣署商會等欵黄葉新慷他人之慨酬應各機關故此次竭力爲伊帮忙更許相當之酬報等語查屠業認税以來三帮合辦則彼此相安不合辦則彼此互控所以自滬帮顧聚霖單獨認税控訟繁興之後歷年以三帮合辦爲平允辦法此次商會調停亦仍歸三帮合辦何以前後合辦而以此次獨認爲帮忙且許酬報又何以四人合夥而黄葉新慷他人之慨即使任其開支豈有合夥者不查虚實該商等有無夥同行賄情事此應查訊者也夫支送之欵即使無帮忙問題亦應澈查惟控告各節不甚聨貫似因該商等甫經包認被同業反對不如所願欲破壞商會調停之案該商等有無行賄證據此亦應查訊者也着迅即遵傳候訊勿延此批 
[大埔同鄕會初選揭曉]  
　　大埔旅滬同鄕會昨日在事務所舉行第四届選舉大會到者數百人推定監票檢票開票各員認眞查檢當衆開票當選者姓名如下李偉人劉經九楊虎臣藍璧如裼富臣楊翰丞丘楚香藍雲臺羅雲槍楊紹臣彭莘陔楊采庭楊子成楊惠廬楊潤初李亮星蕭劍廬劉後我劉秀南楊鼎卿劉文卿楊詠琴李玉書楊蓮塘楊祖宴楊幼笙楊壽山吳德齋羅　亭張叔平藍月如李幹臣劉榮光楊子譽羅鳴白楊仲義楊實夫楊鏡波鄒海濱羅亮生劉叔敷楊　軒藍翊臣鍾　榮楊壽棠等四十五人爲當選何子寛楊愼之劉友雅劉摩菴劉子元楊英初楊劍民藍上逹黄德書楊仲灼楊竹史楊雨樓　琢如黄子秋楊宴初劉杏蓀楊靜初藍志學郭瑞稀黄德輝等二十人爲候選並議定於夏曆八月初一日再行複選云 
　　尙有本埠新聞等轉入後頁 
 
 

Page 15

 
 
第一萬八千一百四十五號;中華民國十二年 西曆一千九百二十三年九月一號
星期六 * *本埠新聞二 
[設立淞滬豬税征收所之函知]  
　　淞滬豬税前由商人徐萬昌認包現因届滿收歸官辦江蘇財政廳已委金松來滬在南市蘆　街賃定房屋設所征收並定九月一日開辦昨日該所所長金松分致淞滬警察廳上海縣公署及税務公所南北商會公函云逕啓者案奉江蘇財政廳委令以淞滬兩處豬税上年由徐商萬昌等認辦現届期滿即應改派專員征收以重責成餘即遵照妥籌接收具報等因奉此敝委員遵於南市蘆蓆街設立淞滬豬税征收所現訂於九月一日接收開辦除分函外相應函請查照爲荷 
[公共捕房緝金隆街搶案兩犯]  
　　張寳根 
　　常阿二 
　　公共租界總巡捕房總稽查處昨發通緝文云爲緝拿事照得張寳根即卡阿林一名無鍚人年約二十四歲業寫字間西崽上牙床鑲有金齒耳大而招前住甘肅路一千一百七十九號爲因與西歷一千九百二十三年八月二十號在金隆街十一號持械搶刦案有關業由會審公廨出票拘拿在案爲此合行通緝仰諸色人等一體協拿特示 
　　又常阿二一名揚州人年約三十四歲業茶館店主身高五尺十寸身軀壯健而碩大前住阿拉白司脱路十七號所犯事與上案同一併緝拿云 
[淞埠局實行平除坑厠之布告]  
　　吳淞商埠警察局昨發布告云爲佈告事照得本埠舉辦清潔整除沿路及空地等處露天坑厠前經布告限令本年九月一日以前一律平除在案茲查恪遵禁令者固不乏人而意存觀望仍事玩延者亦復不少現在實行期届特電申法令仰各界人等一體知悉如届限仍未平除當飭夫役照例代爲執行一面仍應查傳坑主依法究懲以爲一般藐視法令者戒凛之毋遂切切此布 
[警廳查禁變相彩票]  
　　淞滬警廳通令云案查各種債券儲蓄劵前奉江蘇督軍省長訓令以現在市上所售者核與彩票無異除上海游民工廠基金債劵現正籌商另定辦法外飭即一律禁止出售等因奉此節經本廳轉飭遵照辦理在案近查各儲蓄等劵仍有不遵章私行售賣者殊屬有違禁令除佈告嚴禁外合亟通令該署所隊即便遵照嚴行調查倘再有不遵定章擅自售賣者立即從嚴究辦並將出售店舖勒令閉歇勿稍寛假切切此令 
[救濟婦孺會之成績]  
　　救獲婦孺已三千數百人 
　　中國救濟婦孺會　辦迄今已十二載專以救濟被拐婦孺爲職志其歷年救獲婦孺已有三千數百人之多除陸續資遣回籍並設法召集家屬認領外無家可歸者長年留養約有五百餘名衣食敎養需費浩繁英工部局以迷路小孩易落拐匪之手商准該會凡英租界迷路小孩咸送該會查屬領回完聚計自民國九年九月十六號沈阿銀等起至十二年八月二十九號沈和尙止共收迷路男女小孩四百十九名口除查明家屬邀保具領並資遣回籍等項外現尙留養在會者一百八十一名口英工部局與該會之救濟辦法造福社會實非淺鮮嗣後凡有失孩之家可向該會查尋不患無着也 
[捕房控醫生之傳訊]  
　　新閘白克路實隆醫院西醫司的華醫張實東因被捕房控告殘害婦人王陸氏由廨發給傳單昨經總巡捕房西探亨利將被告兩人併傳至公共公廨即據捕房代表梅脱蘭律師上堂陳明案情並稱此事發生後於八月三號至該醫院調查據司的醫生言係德國人是以請公堂出單傳訊至十六號往傳豈知該西醫生於廿二號至法國領事署註册惟傳訊在先其註册在後此事應由公堂訊據云云並據小穆安素律師投案譯稱彼由司的醫生延爲代表該醫生未來上海時在法國軍隊内爲醫生已在法國領事署註册應受法領保護此案應歸法領受理言至此將註册証書呈騐經李襄　與英副領事密君核供會商之下宣判被告等退去候展期七天查明國籍再行訊供 
[電車撞斃小工]  
　　判令電車公司從優撫卹 
　　公共工部局馬路小工范生文於七月二十七號九句鐘在東楊樹浦路掃路突被英美電車公司之八路電車司機人葛鳳鳴開車不愼撞倒碾傷經巡街捕查見將范送院因傷重不及醫治延至前晚斃命捕房得報立飭包探往將尸身舁入騐尸所於昨午刻報請公共公廨張襄讞與英領威君蒞所檢騐得范生文委係生前被電車撞傷身死當即塡明尸格升座公位據尸妻范陳氏投案訴明其夫慘遭電車碾傷身死要求伸雪繼　見　陳桂福等報稱肇禍之前司機人並未踏鈴適前面九路電車駛過後面八路車駛來死者並未預防所致詰之葛鳳嗚供是日開車經過該處預先踏鈴告警等語中西官核供判着尸屬具結領尸棺殮商令電車公司從優撫卹 
[朱劉氏被控案移檢廳訊辦]  
　　江浙皖絲繭業總公所經理沈鏞協理黄晋紳等前曾聨名投淞滬警察廳及松滬護軍使署控江北婦人朱劉氏（綽號九姑娘）對於閘北各絲廠女工方面有唆使勒令停工手叚設或不從即加損害所以絲廠同業大受其累且其手下羽黨頗多请求拿辦以恤商艱等情軍署令飭警廳將朱劉氏提案研訊之下關於違禁處分業已訊供結束所有對於違犯刑事處分於昨午備文派警將朱劉氏移送地檢廳訊究 
[法租界嚴查私娼]  
　　法捕房向例凡在界内開設妓院除向工部局捐納執照外各妓女須至總巡捕房拍照領取執照以備查考茲悉總巡費沃禮君西探長戴蕯克君邇因界内有人不捐執照設立私娼爰於前晚傳諭中西通班包探带同譯員分往新老兩租界嚴行調查共有四五十名並未捐照私行賣娼有違定章當即一併带入捕房聽候核奪 
[洪大染織廠一日火警兩次]  
　　滬南煤屑路洪大染織廠於陽曆八月三十號上午二時許忽然火起當經各區火會蒞塲救熄二區警署查得該廠保有火險無端起火情有可疑飭警往拘該廠執事朱金良未獲即將廠夥任子增带署訊供判押至本日下午奉黨交保出外限交執事到案再核迨任回廠片刻詎該廠又執失愼救火會鳴鐘告警各區火會駛往施救廠中閉門不納各火會員用斧砍破竹笆入内汲水救熄遂報告二區警署派管前往將廠夥劉清田戴旺賣劉永林三名拘署由杜署長訊供一過於昨午　文派警申送警察廳奉發司法科訊辦 
[輪船搭客急痧斃命]  
　　同仁輔元堂救生局昨據公益輪船局新塲班豐和小輪報稱有一搭客不知姓氏年約二十餘歲身穿螞嶬布對襟短衫白條洋布短衫螞蟻布褲條子洋布襯褲黑洋襪皮底黑布鞋紅色紮　带黄皮褲带蓬頭因患急痧不及救治身死當經該輪局代爲備棺收殮暫厝該堂義塚以待屍屬認領等情該局准如所請即予厝壤召認矣 
[浦東陳家巷西鄕之刧案]  
　　南市大隆糖雜貨行經理馮庚山家住浦東陳家巷西鄕前日晚間其家突被盜匪七八人擁門而入蜂擁至馮妻房内搶刦　妻喊救被盜用刀背擊傷背部手臂該盜將箱籠搜抄得洋三十餘元及調布衣服二十餘件一哄而逃昨日馮妻由家人送至上海當由馮送入大中醫院調醫一面報請該管警區嚴緝贓盜矣 
[女子因婚姻自盡案註銷]  
　　住居法新租界明德里内黄阿德之女兒黄美仁日前晚間因婚姻之事持刀自刎已誌前報昨由捕房將黄傳至法公堂請訊先由捕頭上堂禀明前情詰之黄阿德供稱民人於五年前招贅張阿三爲婚尙未結婚上年八月間民人欲使女兒與張阿三成婚詎女兒逃至閘北華絲葛廠工作日前尋回我即一再勸其成婚不料女兒竟持菜刀潛入房内自刎身死請求察核陳讞員商之法副領事葛君判以查得死者乃係自刎與人無尤將案註銷 
[男孩迷路待領]  
　　男孩何鳳林年約八九歲身穿白花布單衫藍夏布褲子赤脚着蒲鞋頭鞋子秃頭於前日在法租界迷路啼哭爲捕查見带入捕房昨送法公堂請示詰據何孩供父名何金寳住豐家渡地方餘言含糊惟口操本地音中西官判送堂留養候家屬認領 
[淞埠警局招領迷路兩男孩]  
　　吳淞商埠警察局日前在股行查見迷路男孩二人將其带局詰問大孩名明子年七歲圓臉大眼右耳戴環身穿格子布圓領短衫點子花開襠褲小孩名三子瘦長臉左耳戴環身穿白斜紋布短衫柳條布褲據該孩供家住東碼頭尙有父母旋以淞地無從查問特將二孩送往救濟會暫爲留養由局牌示招領云 
[騙子訊實押兩年]  
　　皖人吳春山因先後串黨騙取河南路華綸洋貨號内值洋一百十九元之嗶嘰兩疋及福建路紐約鐘表店内值洋一百三十元之金表二只東棋盤街泰和利號内值洋二百四十元之毛線呢逃逸其同黨一人已由公堂訊實押辦而吳前日亦被探查獲吊到原贓昨解公共公廨經中西官訊實判押西牢二年期滿逐出租界吊案贓物交各原告認領 
[科罰吳淞路燕子窠主客]  
　　寗波人王阿章在吳淞路七百七十一號屋内私售燈吃洋烟爲包探　鳳池查悉協同西探馳往將王及烟民許福生史學生蘇定根沈文明邵阿龍金阿松等拘獲速同烟具昨解公共公堂中西官訊得違禁屬實判王罰洋二十元餘人各罰三元一併充公烟具銷燬 
[凌虐婢女罰二十元]  
　　住居法租界朱葆三路平安旅館内之婦人宋王氏　因無故將使女蔣春華凌虐致遍體鱗傷事爲法捕房探目徐新發查知前往將王氏及使女一併带入捕房並將春華送至醫院騐傷昨解法公堂請究先由徐探目禀明前情當將傷單呈鑒繼據蔣春華供女子前被人拐出奮與王氏　婢詎被束家娘時常毒　請求超豁詰之宋王氏供認凌虐不諱陳讞員商之法副領事葛君判王氏罰洋二十元充公以　蔣春華送普育堂擇配 
[持棍行兇分别押儆]  
　　許阿六於日前糾同無賴陳全榮趙阿根各持鐵棍至法租界林德甫家將林兇毆致傷及腰部適有包探陳阿毛巡緝到來將許等三人一併拘獲連同兇器一併带入捕房昨解法公堂請究原告林德甫供被告許阿六邇因與民人之舅母姘識現被舅父查知囑令民人看守舅母因之許懷恨在心糾衆到來行兇請求訊究詰之許阿六供實因原告先行糾衆將民人之胞兄毆打故民人邀同陳等前往報復質之陳趙兩人供認帮兇不諱陳讞員商之法副領事葛君判許押西牢三個月陳趙兩人各押一個月以儆鐵棍没收 
[律師張嘉惠在公廨註册]  
　　律師張嘉惠浙江勤縣人曾經司法部給予律師證書近由台維斯博良律師公館聘爲帮辦因須在公共租界内執行職務昨特至會審公廨聲請註册當經張襄讞與美雅副領事審查合格故即准其註册出庭 
[汽車肇禍兩則]  
　　一死一傷 
　　一千七百九十六號汽車昨日下午四時三刻駛經六馬路雲南路口撞倒蕩口人華召倫跌傷胸部該處適無巡捕乃山華之友朋車送仁濟醫院醫治至晚七時傷重身
死華之家屬心頗不甘特偕同證人投老閘捕房要求拘肇事汽車夫解請公堂辦法死者年四十一歲家道頗豐有妾五人云又昨晚七時許某號汽車駛經　飛路撞倒當州人徐保庵頭部受傷經嵩山路捕房一百二十八號華捕到來抄錄汽車號碼另雇車送受傷人往仁濟醫院醫治 
[兩電車軋斷警察剌刀]  
　　前日午後二時許華商某號電車在中華路行駛由南往北行經大東門北首適有某號崗警站在路中遂退走西首軌道不料又有某號電車從北駛南亦抵該處兩車相遇該警軋入中心無可退避以致腰間所懸之槍上剌刀袋爲車撞着因之墮落於地人未受傷該警查看剌刀斷去其柄並折及刀尖分爲三叚該警立即追上阻止南行之電車將該車十六號司機人之銅牌携回該管一區二分駐所禀明前情以便傳同司機人詰問 
[電車撞傷顧長貴]  
　　駁船工人顧長貴昨日下午六時行經北蘇州路被一路電車撞倒跌傷背部經虹口捕房一千四百四十三號華捕到來將電車號碼抄錄另雇車送受傷人往同仁醫院醫治 
[脚踏車撞傷男孩]  
　　虹口小菜塲旁昨日午刻有江北人六歲男孩被機器脚踏車撞倒頭面胸腹受傷由三十二號日捕到來拘該車入捕房一而送受傷孩童投同仁醫院醫治 
[一週間之車輛違章案]  
　　前日下午公共公廨車務公堂開審車輛行駛遠章案除改期與註銷者外判罰七十六起彙紀如下吳阿福罰洋二十元許文　罰十五元周三和罰五元再賠償撞壞電車公司之電車損失十元茹查生從寛免罰着賠償修理費銀十兩王阿榮李阿二花松濤潘阿福張阿福陳小四朱全泉丁阿賣各罰十元張琴山紀金洲各罰八元吳桐卿華利汽車公司各罰七元李阿大陳文根朱安賣吳阿小莊道道張昌　金良生王四鴻張寗生伊高福薛培良胡福桂張福卿侯忠定王寳生陳秋濤吳阿二各罰五元葉阿福沈阿四各罰四元張文根何阿九朱貴知應生才徐耀金沈阿五楊小毛俞福林王阿毛張順趙阿發俞查生周阿寳魏成全張長霄王菊方吳才方王木生林阿五顧友三各罰三元陳長貴尤其興張阿三陶榮生吳阿二吳成全熊小狗顧阿二王衣權顧阿毛劉阿金趙坤林徐永慶朱雲根鄧松壽沈理髮顧阿順俞阿三萬金山傳阿根各罰兩元沈桂榮罰一元 
[誌謝]  
　　昨承商務書館惠贈第十四卷第八號小説月報及第十九號兒意書報各一册又同濟雜誌社惠贈第二十期同濟雜誌一册又大東書局惠贈第二卷第二十四號半月二册誌此併謝 
來函 
[閘北慈善團來函]  
　　招領男孩陳耦生 
　　敬啓者前由警局送來男孩一名細詢之下據稱姓陳名呌耦生年十二歲住諸　城裹塔山下父呌陳瑞坤在上海烟紙店儆生意今年二月間同父來申兩星期前隨父到南市路中失散云云現該孩暫留敝團務懇貴報賜登來函門俾家屬來領團聚閘北　善團主任王梀謹啓八月三十一日 
 
 

Page 16

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 17

 
 
第一萬八千一百四十五號;中華民國十二年 西曆一千九百二十三年九月一號
星期六 * *本埠新聞三 
[旅大牌香皂之發行]  
　　寳山路頣福里後愛華瑞記香皂廠所出之各牌香皂不下數十餘種如飛行舞女檀香芝蘭等牌香皂均受人歡迎該廠經理彭鳴盛君近因旅大問題爲國人所注目故特製造旅大牌香皂發售以便各界人士購用引起愛國思想現在該牌香皂日内即可發行質地精良裝璜亦優美云 
[漢逹利製售新瓶]  
　　法租界老北門大街漢逹利料器號刻有新出之化粧品用瓶及改良醫藥用瓶定價甚廉外埠均紛紛定購云 
[飛利浦洋行新開業]  
　　和蘭飛利浦電泡廠在一八九五年爲飛利浦氏兄弟二人所創廠建於和蘭愛迪霍文地方最初僅工人二十名以後逐漸擴大至今工人增至七千名以上遂成和蘭工業廠之鉅孹在全世界各電泡廠中亦堪稱首屈一指蓋其設備甚爲完善規模宏大除製造電泡廠外復有玻璃造紙廠印刷廠等之設置所用物料及工力絕不取給於人此外又於愛迪霍文地方附近建造房屋以廉價租與工人稱飛利浦村村有醫院有學校有辦藝塲有俱樂部有牛奶棚有麵包店專謀工人之幸福及便利工人因多樂爲之用故所出電泡日益精美近因遠東營業發逹特就本埠四川路四十一號設立飛利浦洋行經理遠東營業已聘定麥賽君爲總理福賜德君爲協理舒承德君爲經理今日開幕云 
[先施月餅新上市]  
　　先施公司南貨部於前日起特精製各種月餅大小俱備并有美麗硬匣裝配以備各界送禮之用聞各種月餅以一元餘一枚者銷數爲最多云 
[各項文具之廉售]  
　　永安公司文房部在此減價期中其學校用品廉售如下本牌信紙一百張每本二角二號一角八分三號一角五分五色小號信紙每本一角三分大號布紋信紙每本二角七分二號二角三號一角半美國信封每札六分至九分　色布紋信封每札八分至一角半德國鉛筆每打一角八分至三角云 
[元泰號運到秋冬貨]  
　　法租界三洋涇橋愛多亞路口之元泰呢絨洋貨號向來銷售上等化妝品及呢絨自今春遷入新屋以來内部陳設益加擴充除銷售疋頭貨品香水香皂外兼售各種絲絨檯氈婦女日用物品等現該號以秋冬漸近寒候貨品急宜預備故事前在英法等國定購之物爲數甚多昨聞已運到者有蜜蜂牌毛絨線分三股四股六股三種六股線每磅售三元四股綫每磅三元半三股線每磅五元半各種顔色皆有間有上海未曾見過而在歐美最時式之顔色多種鮮美雅緻頗能悦目又有上等純毛絨線衫織法精密質地柔軟每件九元半上等織花絲絨抬氈每條十二元半至三十二元花紋織法皆甚新頴純毛床氈每條價十六元至二十四元尙有鋼骨黑色絲毛洋傘每頂價格分四元半七元半二種此種洋傘製造堅固色樣亦佳頗合現時之用聞　　尙有大批上等呢帽不日可望運到云 
[逹康號之新呢嗶嘰]  
　　河南路兆福里四百十二號逹康呢絨號專銷呢絨布疋等物近又運到大批上等嗶嘰華逹呢及直貢呢質甚細堅顔色分深藍上青玄黑淡灰等十餘種定價甚廉故連日本埠各洋貨號向該號批購者爲數甚多上星期中已售去十餘箱此種呢絨嗶嘰皆由該號託愛多亞路吉利洋行向英法二國直接定購云 
[萬利元廉價今日截止]  
　　北京路四川路口萬利元號自前日起舉行大廉價營業更爲發逹其廉價日期定於今日（一日）截止云 
[中央皮鞋公司今日開幕]  
　　四川路青年會南首中央皮鞋公司經理爲康君賡順專製售各式皮鞋康君爲抵制劣貨起見故所出之皮鞋特别求精定於今日（一日）開幕云 
[心聲雜誌下期將闢哀輓欄]  
　　專載關於裴君國雄之哀詞 
　　南京路抛球塲心心照相館發行之心聲雜誌現已出至第十六期内容有何海鳴之三日間的情死狂海上漱石生之滬壖菊部拾遺志劉豁公之一笑緣許厪父之參觀小菜場記以及徐卓呆之二而一何樸齋之滑稽談等該雜誌主幹徐君小麟擬於下期（即第十七期）另闢一欄專載裴君國雄之哀詞云 
[觀「爭婚」影片後之感想（三）]  
　　亞瀾旣已引誘羅西於前似不當恝然置之於後蓋羅西初不知亞瀾已訂婚故一往情深日久彌篤爲亞瀾者旣知孽由自作則善其後者自應細爲解釋婉加勸慰以羅西之深情旣知事無兩全亦惟自傷命薄而已何致大傷感情乃羅西詰責之時亞瀾一味佩强負氣言未及終奪身欲去無怪羅西憤而出槍旣出槍矣苟能婉轉其詞好言相向羅西亦决不忍下手乃怒捉其臂奪其手槍且傷及女肩痛極仆地以一弱女子之力何必對之如此雖然亞瀾苟能趨前慰藉自愧認罪猶不致益增羅西怨恨乃恝然　立不一之顧卒致羅西憤怒難消亦不復念及前情而指之爲凶犯矣然則女郎本無誣盧之心徒以盧不善其行而自陷於罪網耳 
　　裴好蘭嫻雅妙曼親亞瀾如小鳥之依人頓從柔媚入手孟羅西則一相情願受亞瀾純以狂熱出之兩人雖用情各異結果不同然愛亞瀾之心則皆無殊别也孟羅西尤爲血性之女子其愛情不發則已發則一意貫注故在亞瀾之視爲逢塲作戲一吻而已者羅西則引爲知已矢志靡他矣雖其後誣盧殺人然亦不得已而出此觀其入獄唱歌設法營救雖仍爲已計亦足見其宅心之嚴正事旣不成即悲懷於歌舞藉狂放以澆塊壘從此無心言情恣意遊樂以人生美滿之幸福犠牲於情塲失敗之中劇情至此亦大可憐矣嗟夫情之禍福於人亦猶之舟之載於海面不善用情者蓋未有不墮入魔窟而沉孽海者世之痴男怨女顚倒情網作繭自縳而自誤其生者比比皆是觀於此劇其可憬然悟矣全劇結構人才均佳惟末後亞瀾出獄一節殊覺費解先是孟羅西傷愈往見省長請釋盧亞瀾省長曰裴好蘭來此求歡予亦未允此案旣經判定苟非覓得新證據者予亦無能爲力云云乃劇未好蘭往探亞瀾依依惜别之時獄官忽示省長特赦之公文宣布亞瀾無罪好音突來其必爲已覓得新證據可知然劇中始終未見一毫反案影響其中果有何項有力證據足以一雪前寃乎其力旣出亞瀾於獄自必於全劇不無關係乃竟不加明言輕輕放過旣使劇情前後矛盾復令觀衆莫名其妙此則未免太忽略耳（熙良） 
[記昨宵卡爾登之絃歌蛙舞]  
　　卡爾登影戲院近請跳舞大家愛蘭Ｂerry君化裝田鷄（即蝦蟆）跳舞及曼麗馬祿德ＭarieＭalotte女士手琴獨唱上述二人之技籌記者於昨晚曾一見之初以爲若二人者不過一恒常所見之跳舞家不能引觀衆之好奇心迨一觀之下不覺爲之忻悦蓋愛蘭所扮之田雞形容畢肖加之揉登蹤躍臨危不亂尤屬難能可貴者且檯上所置之背景又極像眞池水澄潔芳草如茵野花數朶亦增艶於叢草之中時皓月初上銀光滿地台下觀客皆屏息靜視台上深夜沈沈萬籟無聲彷彿皆在睡鄕也而背景中之一花一草亦無不示倦容清國寂寞之氣象無與倫比較諸京劇中之組俗喧嚣之佈景相差不可以道里計深望我國京劇界有以採仿改良免贻識者之譏笑也 
　　旣而芳草徐動一青花田雞忽由池中　出先在池邊作匍匐行轉側自如蹤躍乃等蛙蟲幾使觀者不知其爲愛蘭君之扮演也旣又揉登斷木之上以一細木棍挿入斷木孔内已則危坐於木棍之上端又作種種之表演或舉足至頭頂或舉手由跨下而直至背頸身態矯捷舉止穏健觀者方在惴惴而其已轉危爲安後又在懸棒上作各種柔術亦極可觀至曼麗馬祿德之手琴獨唱悠揚頓挫亦甚動聽惜曼麗女士年已老大故乏嬝娜動人之態是亦美中之不足耳聞今日下午三時尙欲加演日戲云 
 
 

Page 18

 
 
第一萬八千一百四十五號;中華民國十二年 西曆一千九百二十三年九月一號
星期六 * *[紀各校之開學禮]  
　　昨得各校消息其關於開學禮者如下 
　　民生女學法租界民生女校於前日行開校禮校長胡　吟報告本學期聘請丁月梅女士擔任高級英文張畹清及何女士擔任體操云 
　　羣賢女學南市花衣衖羣賢女學此次據充學額添辦初級中學業已考騐完畢錄取者三十餘名昨行始業式校董張樂君衛芝山及來賓等共三百餘人敎務長童禹君報告一切學生等並有表演云 
[學務業載]  
　　敎育界開學禮以外之各項消息合誌如下 
　　南洋醫專增加設備小南門内南洋醫學專門學校現將校内各科敎室及實習室增加设備添聘新由日本歸國之宋　琪吳廷桂張一心及德國歸國之楊玉階諸君分任敎席開學日期爲九月十日云 
　　萱鏡女學之新組織虹口周家嘴路萱鏡女學　會會業已成立已聘定張子服君爲校長云 
[俄僑刊行「求婚新聞」]  
　　本埠俄僑女子因來滬人數衆多生活困難現擬刋行一種求婚新聞以謀救濟定於今日出版其意在將彼等生活困難之女子配與英美德等國之獨身男子爲偶並設有種種規定以免受男子方面之欺騙該新聞創刋號並擬以中英俄三國文字發表其事又華人與日人等如誠意求偶亦可應其求婚廣告云 
[廣舞臺新聘陳慧芳演劇]  
　　粤坤伶陳慧芳久著聲譽蘇州妹李雪芳輟演以後陳慧芳因聲色藝三者殊不亞於蘇李故尤受歡迎今春來滬劇况大佳入夏因某鉅公之約前往京津演劇成績亦甚優近因返粤過滬經廣舞臺之堅請始允在滬登臺一月是以欲觀慧芳劇者又得重飽眼福云 
[集會表]  
　　陽歷本月時間　　　地點　　　　　召集者　　　　　　　事由 
　　一日下午二時　西新橋弎弌堂　中韓國民互助社　第三届定期大會　　一日下午二時　南京路市政　　本埠各慈善團　　追悼哈定之會 
[今日秋雨間降]  
　　徐家　天文台昨日下午四時三十分氣象預報云此間秋雨間降内地低壓仍向東北進將入於海颶風　續東北行將過日本本埠温度在下午三時前之二十四小時内最高八六七最低七六六去年同日最高八四四最低七六六 
 
 

Page 19

 
 
第一萬八千一百四十五號;中華民國十二年 西曆一千九百二十三年九月一號
星期六 * *常識 
常談 
[知與不知] [  隨]  
　　老氏謂知者不言言者不知然則道德經五千言老氏其猶未敢自以爲知乎 
　　今日之不言者多矣其皆可謂之知者乎未必然也今日之不知者多矣其皆可謂之能言者乎又未必然也 
　　白樂天詩云言者不知知者默此義吾聞之老君若道老君是知者缘何自著五千文此所謂以子之矛攻子之盾也然此特滑稽語耳要未足以見老氏之眞義 
　　老氏之學玄學也其所謂玄之又玄衆妙之門者此門誠未易窺也孔子謂我有知乎哉無知也又曰予欲無言此等玄妙之談幾與老氏若一猶龍之歎誠傾倒之至矣 
經濟 
[積榖宜改儲金之益] [  朱痴鴛]  
　　禮曰三年餘一九年餘三語曰養兒防老積榖防饑故各縣向有積榖倉之設置以備凶荒洵屬法良意美之善政也然雖曰慈善機關而日久弊生仍在所不免以余所聞經董侵蝕者有之司事舞弊者有之知事提挪虧空者亦有之一遇凶年甚至倉中之榖顆粒無存者又有之以救災恤民之公積操縱於二三宵小之手且每届倉中推陳換新時例作九成核算名曰官蝕一進出間千石積榖實存九百石矣至於抑勒或抬高榖價及各項虧折尙不與焉余以爲積榖存倉縱無各種虧折之弊豈無　蝕腐爛之虞如再弊病叢生是貧民之實惠未沾辦事之私囊先飽豈善計哉故與其積榖而存倉毌寗儲金以生利設以萬金之積榖儲存銀行或商店生息年以八釐計即可赢餘八百元本利相生爲數愈巨歲而豐稔生息儲金歲遇災荒出金糴榖累積旣厚收糴轉多貧民受惠者自必愈衆豈非較諸積榖之虧折爲有益乎惟地方善欵端賴經理者一秉至公不冒不濫庶幾欵不虚糜而貧民得以實受其福否則利未見而弊先生反不如仍行積榖之爲愈矣世之掌握地方欵産權者其鑒諸（乙種酬） 
衛生 
[新秋個人衛生法] [  裳]  
　　梧桐葉落已報新秋瘧痢諸症將次發現夏令衛生固屬重要新秋衛生豈可忽視蚊蠅之屬未能滅除凈盡而天氣乍寒乍暖疾病之發生較他季爲多傳染之速率亦較他時爲甚爰述管見如次藉與國人共勉云爾 
　　（甲）飲食之注意㈠勿食生冷之食物㈡汽水冰其淋西瓜等解署品最好勿食㈢隔宿之食物不可食㈣葷腥酸辣等物少食爲妙 
　　（乙）起居之注意㈠赤膞跣足旣礙觀瞻且害衛生此種惡習宜除㈡衣服應隨天氣寒暖而增減㈢乘凉切勿仰臥露天㈣睡眠必蓋薄被勿使腹部受凉（乙種酬） 
道德 
[乘電車之公德] [  勛]  
　　年來電車營業日臻發逹以其穏快價廉故人樂乘之然車中公共處所乘客品行應格外謹愼否則妨礙公衆衛生損失國際體面關係非淺也茲特臚舉我人亟宜注意改善之處於後以資參考 
　　㈠隨地吐痰乃我國人最普通之惡習惯辦電車者深知之故於車内大書禁止吐痰字樣然我人能遵行者甚尠邇來亦自知汚穢太甚於是遂向窗外吐出須知車内禁止吐痰其表面雖爲保守清潔之故然其主旨在免癆菌之傳佈我人缺乏常識不能體而行之反吐之路上不知其傳染危險更甚於車内也况有時車行極快吐出之痰每易着行人之身面不道德孰甚焉痰多之人宜備舊手帕一專供盛痰之用用後置沸水中煑之以免危險 
　　㈠車内吸烟有礙他人自由亦宜制止我國婦女大槪缺乏適宜運動每有暈車之事設車内更烟霧迷漫則其所受痛苦又將何似况吸烟不愼屢因燒毁他人衣服肇起交涉車内所居之時間不多曷不稍耐以尊他人之自由哉（吸烟一項泰半西人亦犯之此乃彼之弱點我人不可取以自解也） 
　　㈠賣票人欺詐歛錢之事日盛一日乘客非但弗設法阻止且間有助其成功者依法律言之該乘客有通同作弊之罪况有時遺笑外人關係國際體面豈不大哉 
　　㈠夏日衣服單薄凡乘客患有皮膚病者應犧牲一已之座位以免傳染他人 
　　以上數則不過舉其大者言之他若見童叟婦女上車宜讓座車内不宜食物及高聲談笑等已屢有人道及故不再贅總之一切公共處所我人應時時顧及人格電車内僅其一端耳（乙種酬） 
法制 
[法律上偷電之處分] [  張一琴]  
　　偷用電氣搆成刑律上何種罪名昔時頗有爭議嗣經德日各邦著爲判例認電氣亦得爲竊盜之目的物於是盜電之案莫不以竊盜罪處分之矣我國新刑律第三百七十八條規定竊取電氣者以竊取所有物論蓋亦採大多數之判例著爲條文使知偷電者應受竊盜罪之處分也故凡未與電燈公司訂立契約私自安設電線盜用公司之電流或雖與電燈公司訂明契約而使用之電力超過議定之數量以及意圖爲自已或第三人之所有將電燈公司所烯之電氣移於自已或第三人之容器私自使用者皆應搆成新刑律第三百七十八條之竊盜罪願世之用電燈者愼勿貪圖私利而置法律於不顧也（乙種酬） 
家政 
[婦女應組職業家庭之我見] [  淮安張聚日]  
　　㈠增進婦女的人格 
　　凡人常性有事覊絆則易收束久成習惯惡念不有互助的精神即有求於人亦不爲人輕視 
　　夫與子有敗家或夭亡不幸時婦女一已之生命與志行可以獨立不受他人之牽制而爲寡廉鮮恥之事 
　　㈡减輕男子的擔負 
　　能自食其力不以口腹累人 
　　家有赢餘得日益發展可不因婦女而消蝕 
　　家庭公益有獨力難舉時可以婦女工作之所得補助男子之不足 
　　㈢適宜於任何家庭 
　　大家庭人口衆多因各有收入無貧無富日益親睦 
　　小家庭組織簡單亦必收入充裕而持久 
　　㈣工藝界最大之輔助 
　　人羣責任男女平分當中國舊禮敎未革時可得最多數不出閨閣之工藝製造者及商業出品 
　　婦女幽閒慧靜超過男子其腦力能爲男子所不能能發男子所未發足爲工藝界放一異彩 
　　㈤兒童易得勤勞的敎訓 
　　男主外女主内又重胎敎母敎現此説正在由舊翻新凡祖若父伯若叔服勞社會無暇敎導兒童者得於母及姊工作時學習之 
　　關於工藝之製造必有常識必有程序必有智與力之運用兒童習染於不覺 
　　㈥易成美滿之家庭 
　　综上述之理不言而知（乙種酬） 
市政 
[改革舊式招牌之我見] [  軼羣]  
　　　招牌之用意不過爲招徠顧客起見至其形式與物質大率視商店之新舊而定奪蓋新式所用者僅門前銅質製之兩塊而已耐用而雅觀惟舊式則不然有横裝者有縣空者有門前者類類皆是甚且多至八九塊况質料盡以木製之豈别有用意在耶不知招牌一多非特無益可得抑亦有損公益余每見颶風大雨之際彼舊式之招牌因質輕而易受風雨之打擊以至動搖不息偶一不測被風吹下小則損物大則傷人故行人受其害者良非淺鮮以余觀之舊式懸空掛之招牌急宜革除之盍不去舊而從新又經濟又雅觀誠所謂有百利而無一弊（乙種酬） 
科學 
[化學常識] [  天夢]  
　　（八十）鎉之説明 
　　㈠名稱鎉 
　　㈡各種名稱拉丁英德等國一律叫做（Ｔhallium）日本國叫做（多留姆）吾國舊譯叫做（鈶）現在决定叫他的（鎉） 
　　㈢符號 
　　㈣存在常存在硫化鐵鑛相聨結的數種稀有鑛物裹而也常常存在製造硫酸的烟突裏而因爲製造硫酸多用硫鐵礦的關係又鹽泉裡面亦偶爾存在的但爲量很少 
　　㈤性質係一種淡青色金屬物其軟如鉛有亮光在空氣裏面表面起一種氫化作用便失去亮光二百九十度的熱度即鎔融用氫氣熱了能化爲氣體他的化學性質好像銀和鋁他的物理性質又好像鉛 
　　㈥舉倒鎉旣柔軟如鉛所以也同鉛質一般畫在紙上留痕跡的但是鉛色是黑鎉色是黄的這就是不同之點了 
　　鎉的光带現極明的絲色線所以他的化合物投入火燄便呈美麗的綠色（Ｔhallium）即希臘語中含有絲的意思　　㈦製取有兩法（一）用𣱟化鎉電氣分解法便得（二）用硫酸鎉溶液挿鋅板一條便有鎉的細粉附着取出鎔融即得 
　　㈧總結鎉和鋁錮都屬土金屬除鋁之外餘都稀少他的化合物也有兩種分第一㲶化鎉即（ＴＬＣＬ）第二　化鎉即（ＴＬＣＬ３）又第一水化鎉即ＴＬ（ＯＨ）第二水化鎉即ＴＬ（ＯＨ）３但都不甚重要的（乙種酬） 
 
 
 

Page 20

 
 
第一萬八千一百四十五號;中華民國十二年 西曆一千九百二十三年九月一號
星期六 * *   
 
 

Page 21

 
 
第一萬八千一百四十五號;中華民國十二年 西曆一千九百二十三年九月一號
星期六 * *申報汽車增刊 
評論 
[美國汽車事業談（一）] [  毅]  
　　美國現有汽車約一千一百五十萬輛佔全世界汽車百分之九十讀去年美政府商務報告一年内各廠所出客車計二百二十八萬七千輛較之一九二一年幾增百分之五十運貨車共出二十四萬輛較前年亦超出九萬輛有奇車價之升降則適於出貨多寡相反在一九二一年平均每車價九百元（美金）其翌年降至七百七十元運貨車於一九二一年平均計值一千三百二十六元而去年之值已減至一千零五十元矣其跌價之原因不在供求之不相匀而在出貨多成本隨之減輕也　　 
　　若以汽車爲奢華品之一者以今日之美國而論則大不然美國醫士之乘汽車者計十一萬人公司之置有汽車者計六十萬輛全國長途汽車之通行者計四萬輛而學校所用實佔一萬二千輛有奇農業界置車最多計客車三百三十萬輛運貨車二十萬輛彼農業界魄力之偉大於此可見以視吾國之負耒而耕之農夫誠不可以道里計矣 
　　或謂盛極必衰事理之常美之汽車一業亦將歸納於是途乎持是説者羣惴惴爲美國汽車事業前途恐然數年來彼汽車業之繼長增高方進未艾旣如前述據某廠主謂祗就美國國内而論今年須補充舊車之損壞不能用者約在一百八十萬輛以上購置新車及國外之貿易猶未計及焉即謂將來或至於國内無可發展之地位則除美國外固無處無地不能推廣其營業也奚戚戚爲 
專論 
[道路之分配法] [  林一]  
　　不欲改良都市則已如欲改良都市當先明道路分配法中國都市之發展皆循自然不用人工計劃雜亂無規混淆無理西洋都市逐漸改良多由人工先事計劃故都市多井井有條考其道路分配方法大槪可分爲二類一爲棋盤式道路一爲蜘蛛網式道路美國之道路多爲棋盤式歐洲之道路多爲蜘蛛式而法國京城巴黎則兼二式而有之故完備爲世界各都城冠棋盤式之道路其建築也猶如棋盤格子然蜘蛛網式之道路其建築也猶如蜘蛛網然中國者市道路建築 
多無一定計劃之可言而近日初建之新都市亦多爲棋盤式而非蜘蛛網式也然棋盤式之道路遠不如蜘蛛網式之道路試言其故 
　　（一）棋盤式之道路東西縱横直而無曲兩邊房屋一高則房屋之中必不能得到充分之陽光而蜘蛛網式之道路則無是弊蓋蜘蛛網式之道路房屋建築成一圓圈形日東升西没必有一時可以直照到房屋之内部 
　　（二）由美術方面觀之棋盤式道路亦不如蜘蛛網式道路蜘蛛網式道路可於網之中央建設一大公園供全市人民之遊覽以爲全市最大之娱樂塲或於網之中央建立市政廳居全市之中心以制驭全市其便利爲何如 
　　（三）市街鐵道汽車馬車等等在蜘蛛網式道路上行走亦較在棋盤式道路上行走爲便利也此理易明如賽跑圈之不爲方形而爲圓形者即是理也 
　　有上三長吾望今後中國新都市之建築關於道路之分配當採周蜘蛛網式而不可採用棋盤式也 
[汽車引擎發生過熱之原因（二）] [  孫光明]  
　　九散熱器Ｒadiator水流週轉延碍或汚穢 
　　宜用能去垢穢之清潔沸水灌入散熱器内使引擎旋動轉數在五十英里路途左右則將水箱内之水放出再用清潔之水裝入 
　　十散熱器運行之水力量不足 
　　Ａ較騐水管子有被鐵銹積塞否如有積塞宜有螺絲鑿鏟除 
　　Ｂ由水箱中間之翼片子或稱水管子脱銲漏水宜用銲鍚將洩漏之處塡補之　　Ｃ水箱中之橡皮管接合頭鬆弛或爛斷或不緊致水量排泄過多發生極高熱度且有爆裂汽缸之慮凡發生此種病情急宜修理之 
　　Ｄ由在水箱下端之開關ＣＯＲＫ不緊致水量外漏宜急換新開關或用鍚銲住之凡散熱器熱度過高之時不宜加入冷水須待汽缸冷撤後放宜加入水量十一散熱器之𪯉皮水管破漏　　若患橡皮管破漏宜用厚布ＣＡＮＶＡＳ圍住漏泄之處再用麻線或銅絲蜜排扎縛最妥宜換新橡皮水管子 
　　十二抽水機件損壞或有障碍 
　　若抽水轉動不正宜將抽水機折開啓視内中翼子合宜否並試騐較正之 
　　十三高低速度配合不均 
　　Ａ由在引擎駛過極速之後牙子箱齒棒忽挿入低速度位置致引擎發熱生出意外宜重板入齒棒在高速度位置漸漸慢緩爲妥 
　　Ｂ结果在制汽桿ＴＨＲＯＴＴＬＥ偏曲致給入汽油太多引擎發生極熱宜修正制汽桿較準速度在適正地位　　十四活塞彈簧圈ＰＩＳＴＯＮＲＩＮＧＳ折斷或不能合配 
活塞彈簧折斷或不合能使汽缸内有　隙急宜換新彈簧圈或互調彈簧圈位置較正之 
　　十五活塞彈簧圈黏住ＰＩＳＴＯＮＲＩＮＧＳＳＴＵＣＫ 
　　宜加入火油少許於活塞頂上之汽塞杯 
内待十分鐘後乃搖動引擎開汽塞杯在半啓地位直至引擎光滑再傾出剩油加入新油 
[滅聲器] [  丁祖澤]  
　　汽車内燃式引擎之廢氣自各個汽缸内放散至空中時速率極大幾與極快之汽車速率相仿佛同時並發出濁耳之爆烈聲此種聲音殊足擾人故有許多方法發明使此聲消隠即所稱滅聲器者是也 
　　此器構造之原理乃使汽缸放出之廢氣先導入一室使其體積稍擴大則其壓力與熱度俱隨之而降此時由管口放至空中因速率熱度皆降即無聲息發生是以有數種滅聲器之構造能使廢氣擴散爲無數細條或薄片而放出之近日亦有擴散爲一條之烟氣者 
　　在滅聲器或引擎與滅聲器之間設有一活門（ＭＵＦＦＣＵＴＯＨ）其啓闭以一踏板司之其用途係使廢氣自汽缸直接由此門放出而不經滅聲器以備檢騐汽缸内爆發時間時觀察之用或引擎表垷力弱時啓此門即可減去廢氣通過滅聲器所發生之阻力然構製精良之滅聲器旣能消隠聲息復不發生廢氣通過之阻力第一圖所示爲一種滅聲器之剖面此器係將廢氣擴散爲無數細條而放之空中者oab爲器兩端之蓋中間挾持層疊之管子cdef以數螺絲杆貫通兩蓋而固緊之（圖中未表明）引擎上之廢氣管接於器之端而使廢汽先通入管内由管左端所鑽之洞眼放入内管之容積較稍大氣體經此體積即生一度之擴大後由右端洞眼放入又從左端之洞眼放入共經過三次擴大最後由小管放至空中在端有一活門啓時廢氣可以直接由管放出而不經諸管惟發聲頗大 
　　第二圖所示爲史德文杜奚汽車（ＳＴＥＶＥＮＳDuryea　Car擴散爲無數薄片圖中一示套筒卸去之擴散爲無數薄片圖中一示套筒Ａ卸去之狀一示套筒包護之狀即此器之外觀是也器之左端連接於汽缸之廢氣管下爲活門一活門啓時廢氣可直接自此逸出套筒内有大小相間之錐形鐵皮ef等數枚之錐頂閉塞而有尖端之尖頭則截去此數個錐形形鐵皮係以三條螺絲杆相貫而固緊之又以灣鐵片架空於套筒内如廢汽自汽缸放出先觸及第 
 
 

Page 22

 
 
第一萬八千一百四十五號;中華民國十二年 西曆一千九百二十三年九月一號
星期六 * *一錐形因之頂尖閉塞氣不能穿過乃折回沿錐形底圈溢入更從開口處通入第二個錐形如是逐一通過直至管而放入空中 
　　滅聲器内所通過者爲汽缸中之廢氣故氣中所藏之灰燼油垢皆積留於此久之必有塞没之患宜每隔若干時日卸下掃除清凈卸下時務將接受廢氣之第一個管子或錐形詳細檢騐因此部分極易銹蝕也此外附於器上之活門亦官拆卸掃除之有時並宜略加修理焉 
[公共汽車善於電車] [  堯耀]  
　　余偶翻閲一千九百二十年四月十五日出版之第十九卷第二號美國商業汽車雜誌偶見紐約建築師長華倫氏（ＧＲＯＶＥＲＡＷＨＬＥＮ）一篇者作内述電車之種種弊端及公共汽車（ＭＯＴＯＲＢＯＳ上海亦將駛行）之各種利益余閲後覺其所述頗有價值故將其大意並參以余個人之見解作成此篇以投貴刋和閲者共同研究俾得中國各都城中熱心提倡交通者之採用也 
　　（一）公共汽車較電車爲經濟 
　　公共汽車公司之組織較電車公司爲簡單如今欲辦一公共汽車公司祇須有購買車輛和建造車路之資本即可成功故雖小鎭市中亦不難招股組織否則欲組織電車公司除購買車輛及建築車路外路上若非裝置軌道及頂上電線等等尙不能開始營業其裝置軌道及電線等等據華倫氏以紐約論每英里須需五十萬餘元今若築公共汽車路每英里平均只須二萬二千八百元現以築電車軌等等一英里之代價就可築公共汽車二十餘英里換言之即可減少二十餘倍之資本 
　　（二）公共汽車可無延滞 
　　公共汽車之速可超出電車百分之二十或五十今人每知光陰之寳貴現若廢除電車而改用公共汽車如一人每次乘電車二十五分鐘改用公共汽車後即可省五分至十二分半鐘今以每人每日節省十分鐘計算在三百工作日中（八小時爲一工作日）即能多六與四分之一之工作日此不過速緩之利益然電車尙有種種意外之延滞如中途車忽損壞或路中有遊行路旁房屋失火或公共汽車偶一在途中損壞則乘客亦不得不等候或改步行若如公共汽車偶一在途中損壞則乘客仍可搭後來之車不用再納車費若如路中有遊行或路旁房屋失火則可繞道他路始終不致延拓乘客之光陰（按上星期六本埠電車因無電不能駛行此亦電車之弊也） 
　　（三）可减少危險 
　　公共汽車無規定之軌道故至危險時可互相避讓減少與他事相撞之事且公共汽車停車之處多設於路旁乘客不必在 
中路冒險下車或至路中搭車然搭坐電車不得不走路中偶一不愼致遭性命之憂此誠亦電車之缺點也 
　　（四）大路上之交通更可便利 
　　駛行電車之路中如上海之南京路外灘等處多裝置供乘客等候電車之站（按在美國紐約每電車之站頭處用白粉畫成和電車同樣長之空位供乘客搭車其他車輛無論何時均不得駛過此空位違則須重罰）若不駛行電車而改用公共汽車則無設立站頭之必要道路交通必較爲便利 
　　（五）公司中每年可獲得之利益 
　　今如組織一公共汽車公司（據華倫氏計算）購買汽車一百輛建築車房一所共費估洋五十七萬元每年支出之保險費利息等與二百二十個工人之薪水規定洋六十三萬五千元每日則一千七百四十元若以九十二輛汽車在外營業六輛被人定備其一日所費汽油車胎等計六百八十三元二角加上保　費工人費等一千七百四十元　共計每日支出二千四百二十三元二角但此九十二輛每日載客七萬五千人今以六萬人每人以五分計其收入即有三千元若除其每日之支出數亦可盡餘三百七十六元八角一年計有十三萬七千五百三十二元之嬴餘據華倫氏謂上面之計算收入之數少算支出之數多算故若照此舉辦每年之赢餘至少亦有十三萬七千五百三十二元 
　　電車之弊端與公共汽車之利益實不止上述數端總之華倫氏在其篇末所謂電車將來必與馬車等車同歸於淘汰一一語將來或可見之事實也 
　　前聞閘北將築電車股份已招足不知其車輛軌道等是否已在外洋購定余深望其能改換方針也 
 
[辯斯令跌價之原因] 本埠辯斯令原價每加倫九角於本月二十五日每加倫跌價至七角半 
　　右圖係美國内務部所缮就自一九二一年起至今年止關於美國之汽油（　斯令） 
産額銷耗額及存貨若干均經詳確調查製爲是圖讀者按圖覆查瞭然可得圖中最低之黑線係指美國紐約汽油之批發價 
　　就圖而論今年存貨及銷耗額均居歷年來最旺程度近年在舊金山一带發見油源甚多故産額亦趨升勢目下汽油跃價其原因實在於求也 
[汽車夫之弊端及其預防之方法] [  越千]  
　　自備汽車者以嫻習駕駛自行管車爲最宜苟不得已而至僱用汽車夫亦必選擇性行善良技藝精熟者而使之任職且當於暇時涉略汽車機械之構造及其運用修理之方法嚴加監察以防其作弊蓋今之充汽車夫者多係未受敎育之低級工人習於懶惰而惟利是圖車主對於所有之車輛如無相當之學識則此輩小人之鬼蜮伎倆即層出不窮且恒自恃其藝輕視主人不服指揮不聽忠告因是而肇禍端者比比皆是誠不可不深加注意也茲將汽車夫之弊端及其預防之方法略舉於左以供自備汽車者之參考㈠汽油之用量應確實騐定之汽油爲駛行汽車之最大消耗品狡滑之汽車夫恒視爲大利之所在而竊取之以轉售於人即謹愿之車夫亦有浪費汽油之弊故車主之能自駕汽車或素有研究者每於購置車輛之時再三試騐汽油之消耗量俾知汽油一加倫究竟能駛車若干里則僱用汽車夫之時即可限定其用量不至有濫用或走漏之弊無汽車學識之新車主對此應知所道循本人旣無試車之能力亦當倩人以爲之誠一勞永逸之計也（關於此節請參閲第八十二期本刋雜錄中聖因女士之投稿） 
　　㈡配件之損失應嚴究其原因汽車之零星機件磨擦日久漸至損傷剝蝕自應去舊更新以期適用不良之汽車夫即利用此點以施其狡獪機件之完好者則揑報微有損傷必須加以修理其輕傷者則妄稱不堪復用必須配換新件或竟私行移去緊要之螺絲彈簧而諉謂中途遺失故竟扭曲附屬之鐵條鋼絲而虚報關係重要種種弊端不勝枚舉無經騐之車主每苦受其欺蒙而不自覺每月消耗若大之修養費不啻擲諸虚牝豈不可惜故於修理或替換配件之時應嚴行查考其原因損傷之所在必實地視察直指其謬妄而訓斥之遺失之零件必究詰其不謹愼之緣故酌量情形而責以賠償其作僞取巧者如果偵得實情尤應從重處罰以示警儆汽車夫見主人之不可欺也則當目知歛跡是必待車主具有汽車内容之常識方能收管束車夫之效也 
　　㈢機械之是否清潔應隨時視察之汽車駛行極速馬路之塵土怇隨空氣而侵入機械之内部油脂常含雜質亦多停留於深凹及接缝之處自應勤加洗刷方免塵垢積滞機件漸失功效之　汽車夫之性最爲怠惰倘車主不加督促彼即隨意偷懶汽車之外壁及不須勞動之部分固時時冲洗而獨於緊要之處則以拆缷手續之繁瑣而省略之終至機件朽壞時待修理外觀雖煥然常新而仙容已不可收拾其害豈勝言哉故爲車主者應隨時指定一處迫令拆除以視是否清潔奥藏之點尤應特别注意今日察看發電機明日騐視化油器輪流變易地位使之不可捉摸則汽車夫自知勤愼而注意全汽車之清潔矣 
　　㈣汽車夫技藝應於僱用時考騐之汽車夫之工資較他業爲高故趨之者若覺駕駛之技術未精行路之章程未諳因貧得工資之故即出其欺詐之惯技而投充車夫車主不察貿然收用鮮有不僨事者行人固道受其殃而車主亦受累無窮是應愼之於始自精汽車學者不難察言觀行而辨之否則亦當延請豈門技師切實考騐以評定合格與否並令薦人出具切實保結以絕冒濫之源至一經僱定之後如果技能卓越處事審愼即宜優給工資使之久任其職以免更替之繁而賞罰尤貴嚴明俾知善惡之趨向焉 
　　㈤汽車夫之惡習應加以糾正其特别嗜好則勸令戒除之汽車夫之品性不若其技藝之顯而易見可於僱用之始評定其優劣故須於任職後隨時加以糾察如遇有神經病或其他奇疾之汽車夫應立即斥去不用至於種種惡習可反復開導以冀其覺悟例如好出風頭駕車疾馳其速率過於警章規定之限度其弊一也貪抄近路舍寛闊平坦之大道而取徑於崎嶇　曲之小巷無形中損及車身其弊二也行人稠密車馬擁擠之繁盛街市徧喜由之易肇禍端其弊三也自恃藝高欲以眩人見有來車迨相距已近始撥動機關以避之偶或大意即相碰撞輕者毁車重則傷人其弊四也其他惡習尙不可勝述爲車主者應時時注意加以誥誡俾知悔改不至再犯至汽車夫之有特别嗜好者亦應勸令戒除例如好酒者於醉後失其本性苟令駕車無不肇禍嗜賭者夜以繼日精神委靡駛車繁市即技精者亦恒至失事豈非絕大之危險乎爲車主者當知所以預防之也 
[閲汽車被竊感言] [  雨]  
　　前期本刋（第九十期）載有汽車被竊一則頗屬創聞蓋汽車之爲物大而顯明非若黄包車脚踏車之易於竊取滬上自有汽車以來鮮聞其被竊或失去之事詎今竟有此事發生亦可異也後聞於數日内又復尋到車之内部各物并未損失或謂竊車者係有意戲弄車主者惟余鑒及此事甚爲一般置有汽車者危因汽車夫平時停車於途中大都任意離開不加注意苟有人焉與車三或車夫有隙擅將車開往他處將車弄壞甚至將車内各部物件拆取俟車覓到時已受種種之損失且車仍存在無從追究作弄之人由此而言誠堪爲　也然欲防此弊亦甚易易即車夫不輕棄職守雖停車於路中亦須看守不可稍忽則斯患可免而路警對於此事亦須注意如遇形跡可欵非車夫之狀而開車者即向前盤詰以禁止之庶使若輩無從得逞也 
討論 
[辦汽車業者宜注意於廣告術] [  逹]  
　　今人莫不知美國汽車大王亨利福特之財産如何富有及其所創各業如何宏大然亦知其何以致於此乎蓋彼固具有特别之才能及遠大之眼光乃克收此良效 
 
 

Page 23

 
 
第一萬八千一百四十五號;中華民國十二年 西曆一千九百二十三年九月一號
星期六 * *日前西報載其預算明年刋登各種報紙雜誌汽車廣告費約需美金七百萬元云美國汽車事業爲世界冠福特氏又爲此業中之傑出其所備之廣告費如此之巨固其所宜惟僅此一端亦足見彼之辦事之精神逈非尋常企業家所能望其項背吾國汽車業尙在糼稚時代而辦斯業者對於廣告一項尤不甚注意母怪其營業有不能充分發展者雖亦間有注意於此然未能持久者有之用不得其法者亦有之是皆未能善用而加以研究也凡所登於報紙及雜誌之廣告均當取其所宜與汽車業有關者常常登之又其他張貼及繪畫之廣告亦當具有美術觀念令人醒目而印入腦筋中爲宜惟所登之廣告亦須與所出之貨相符否則反失其作用矣輓近之世東西各國於廣告之學咸視爲專門藝術從事研究以冀適用誠以其有促進事業之偉力也凡百事業皆當利用廣告之術殊不僅於汽車一業余因閲報有感故特拈出以告國内辦汽車業者 
紀事 
[一週間之汽車肇禍數]  
　　本週汽車肇禍共計十三次受有重傷者一茲將其情形彙誌如下 
日期　地點　　汽車號數　受傷者　　　傷勢　　　末後情形廿四日　百老滙路　三三二○　葉寳興　　　跃破頭部　　送同仁醫治廿四日　愛而近路　六二三○　女子王阿毛　碾傷小腿　　送同仁醫治廿四日　白克路　　　　　　　陸召子　　　跌傷手臂　　送仁濟醫治廿五日　愛多亞路　　　　　　王榮生　　　碾傷足部　　送同仁醫治廿五日　南京路　　　　　　　薛福生　　　跌傷腿膝　　投附近醫院醫治廿五日　北四川路　四零七八　陸友根　　　胸腹部受傷　送同仁醫治廿七日　外虹橋　　五二三九　順長友　　　頭都受傷　　送同仁醫治廿七日　南京路　　　　　　　陳蘇生　　　腿足受傷　　送仁濟醫治廿八日　天潼樹　　四二五一　除六　　　胸等受傷　　送同仁醫治廿八日　北京路　　　　　　　戴長林　　　受傷甚重　　送仁濟醫治廿九日　楊樹浦路　六七二八　　六子　　　頭部受傷　　送同仁醫治廿九日　天潼路　　一五九五　男孩金　根　跌傷面顂　　送同仁醫治三十日　浙江路　　　　　　　陳小希子　　跌傷頭部　　送仁濟醫治 
[道路會代表赴杭]  
　　中華全國道路建設協會以名譽副會長浙江盧督辦子嘉對於浙江分會熱心督促進行並據浙分會報告此次徵求會員得四萬餘人會費六萬二千以上成績冠於全國各會特派代表張君維鏞(全國商聨會會長)赴杭致謝一切茲節錄其公函如下敬啓者本會成立以來承荷全國各省區熱心人士紛紛贊助組織分會者不下二十餘處考查成績惟貴省分會能於數週之間徵求得會員人數逹四萬餘人會費收入有六萬二千有奇徵求成績之卓著與夫入會者之踴躍殊足爲本會全國各分會數萬同人所驚佩此雖兩浙人士關懷路政一致贊助然非執事鼎力提倡軍工築路先行測量由浙貫通閩皖贛蘇等路幹線努力實行　克臻此茲託本會籌组各省分會全權代表張君笙階趨前聆敎並報告協會創設各省分會成立與籌備各情形務懇督促浙會職員精勤踏實積極孟晋爲全國各分會之準繩古樾路政市政成績卓著亦爲全國各省區路政市政之模範此次徵求荷蒙台端登高一呼得收宏效中外人士同聲欽佩茲託張君笙階代表協會面致謝悃届時尙祈賜敎優待云云 
[滬閔公司新訊]  
　　閔行鎭自滬閔汽車通行以後人烟益形稠密旅客往來咸稱便利惟閔鎭素無游憩之所該公司經理李英石君引爲缺憾故集同志數人組織一游憩所定名曰敏　與半淞園相同略取游資以作購備花木之用現該園已於本月前日(二十五二十六)行開幕禮是日凡乘滬閔長途汽車前往閔行鎭者得贈有敏園游劵一紙云 
[杭餘汽車添開早晚班]  
　　杭餘汽車自實行開駛以來瞬逾半載　進行種種業經迭誌本刋茲悉該公司以時届七月東嶽香汎又將開始若仍照章每日自上午七時起至下午七時止開駛汽車四次旣不是以載香客亦殊非所以便利交通之道故特開會議决自即日起添開早班晚班汽車共二次早班自上午四時至七時晚班自下午七時至十時價格均較其餘班次略行加高以資維持而便行旅云再該公司添招新股業於七月十五日截止茲爲結束起見特於日前發出第九號公告凡未取有股票各新股東可即備具印鑑單連同繳欵收據前往更換正式股票云（天壞王郎） 
[嘉湖新嵊餘臨三綫之進行] [  擷梅]  
　　禾商沈某等以吳興東門外東頔塘綿亘數百里爲通蘇嘉要道擬試辦由禾至湖長途汽車庶交通可便利商業可發展刻正計劃進行一俟接洽就緖即行呈請官廳核奪云 
　　新嵊招安諸匪地方紳士爲維持其生計起見擬使其充作路工茲由省道局核議該處路線長四十餘里應設臨時監工處由局派委員一人工程員三人指揮工程上事宜所有投誠諸匪充作路工者暫定爲二千名每築路基一方給以工資四角應需經費八萬餘元在浙閩線工程費項下悉數指撥以便尅日興工昨由周局長分呈軍民兩長察核矣 
　　杭餘汽車公司董事長　子才氏偕潘奉馨韓子稀葉芷香諸君爲餘臨汽車路事至臨安集該地官紳商學各界於二十五日下午開會到三十餘人磋議組織餘臨省道汽車公司由俞茂林君報告赴杭與會情形周子功君提議籌備招股及繳股期間以一月爲限衆皆贊同推舉發起人擔任招股及墊欵事當推定二十人分認三萬元簽字曅又公舉周子功王晏清俞茂林董德元朱文伯池子青張浩爲籌備員顧子才君爲籌備正主任周子功爲副主任以責專成并由顧君歷述杭餘路經過情形及餘臨路進行方針末推俞君赴餘與會比散會已夕陽西下次晨顧君即偕潘君俞君等返餘並視察路綫下午二時抵餘旋至縣商會開會到者二十餘人由金知事乃光爲主席報告開會宗旨顧君報告招股情形及開辦計劃並公舉段金葆孫烈峯汪季華蔡虎臣方縉卿章子雲姚仲寅郎厥孫潘馨甫韓臣佐章彭壽爲籌備員顧子才君爲正主任應耕三君爲副主任當經籌備員分擔招股認定三萬二千三百元主席磋商進行手續餘杭籌備處設在商會頃公函杭州籌備處股欵限一月招足八月繳付二十七日下午顧君等赴北鄕察看餘武綫并游覽徑山莫干山之勝再行返抗此次認股踴躍異常道路前途之好消息也 
雜錄 
[道路會分會一覽]  
　　中華全國道路建設協會成立以後各省區籌辦分會者日益加增或則實行組織 
 
 

Page 24

 
 
第一萬八千一百四十五號;中華民國十二年 西曆一千九百二十三年九月一號
星期六 * *道局修改道路或則從事提倡建設於路政前途補助殊多茲將各省區分會已成立或在籌備中者調查之如下 
　　會名　　　　通信處（浙江）杭州商品陳列所（福建）漳州公園旁（六安）安徽六安縣署轉（湖南）長沙相子園三十六號（桂林）桂林王城桂濛全馬路局（閩南）福建同安臨時醫院（江蘇）南京公共演講廳（徐州）徐州快哉亭（黄陂）湖北黄陂縣城内（襄陽）湖北襄陽道尹署（陜西）西安水利局内（安徽）安慶榮陞街八號（汕頭）汕頭致安街九十五號（北京）前内西順城街三十三號（灌雲）江蘇灌雲縣城内敎育會内 
　　以上已成立者 
　　（夏口）漢口四官殿勸業所内（山西）太原山西大學内（貴州）北門外正陽街二○號傅練逹君收（青島）青島河南路山東銀行陳石卿君收（信陽）河南信陽縣城仙福音堂内（江西）江西實業廳盧建侯君收（濱江）哈爾濱道外太古七道街口樓上（山東）濟南鵲華橋二十七舖（松江）松江電燈公司徐鍚之君收（包頭）包豐鎭包豐麵粉公司陸澄溪君收（九江）江西九江第三中學湯尙松君收轉（武安）河南武安縣城内四民新報王錦君 
　　收 
　　（長春）長春商會副會長孫産山君轉（哈察爾）張家口北洋煙草公司楊壽萱君 
　　收 
　　（安塞）陜西安塞馬署楊元煥君收（廣西）廣西南寗（雲南）昆明市政公所（廣東）廣州市海味街福利鹽館（奉天）奉天小東關同興店胡同邵宅（瓊崖）瓊東嘉積瓊益汽車公司袁雪岩君（湘西）湖南保靖湘西統領署陳渠珍君收（盛澤）江蘇盛澤北斗衖丁人和號轉（綏遠）綏遠墾務局周颂堯君收（靈璧）安徽靈璧縣城内鄭蘭生君收（孝感）由黄陂分會轉陽陶菴君收（開封）河南實業廳吳肅君收（甘肅）蘭州南府街江南會館李翼南君收（大同）北京西城宗幅三條十九號張宅轉 
　　錢幼琴君收 
　　（洛陽）洛陽巡閲使署吳靄宸君收（熱河）北京東城十三條熱察綏巡閲使署 
　　胡式如君收 
　　（新台赤三縣）廣東新台赤三縣公路局陳　　礽祥君收 
　　以上均籌備處 
[辯正] [  堯耀]  
　　本刋第九十期載孫光明君答曹雲甫問七則内第六則謂汽車捐如二座跑車或福特車等每季出費十兩如貨車或重量汽車其費酌增機脚車單身每季出捐三兩五錢如有邊車亦酌增捐價云云未識從何根據查英法工部局對於機汽脚踏車向來每季收捐費银五兩從未有三兩五錢且有邊車亦不增加捐費而自用汽車亦不一定二座跑車或福特車等納費十兩均須秤其車輛之輕重而定照工部局章程若一汽車之重量在 
　　一千磅以上每季捐費十兩 
　　二千磅以上每季捐費十四兩 
　　三千磅以上每季捐費十六兩 
　　四千磅以上每季捐費二十兩 
　　（若出租之汽車須照上例增加五成）孫君之答覆實無根據故特爲辯正 
 
 
