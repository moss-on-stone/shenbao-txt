# 1901 - 138 - 4910093

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣茲者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[書本日申報所紀裁减儀仗後]  
　　書曰明試以功車服以庸明試以功者考試其居國爲政以差其功也車服以庸者賜以車服以旌其德用所任也目封建改爲郡縣今之百官猶古之諸侯也今百官之有輿從儀仗猶明試以功之遺意也范蔚宗謂秦幷天下攬其輿服上選以供御其次以錫百官漢興文學旣缺時亦草創承秦之制後稍改定讀後漢輿服志其略猶可考見自是迄明制度代變我朝龍興亦著令甲謹考會典公侯伯子男五等之制公視和碩公主額駙杏黃繖二旗十紅棍四大小扇二各飾方金四執事人紅帽銅頂揷綠翎靑衣紅帶侯金黃棍四餘視郡主額駙杏黃繖一旗二扇二各飾方金三其有加級者棍得用紅伯扇二各飾圓金一餘視侯子繖一旗八棍二扇二各飾圓金四男旗六扇二各飾圓金三餘視子京官一品視子二品視男三品扇二各飾圓金二餘視二品四品旗四扇二各灑以金餘官均用素扇一各儀衛　京外得全設在京師不得用旗繖黃棍公以下得用前引二人後從一品官八人二品六人三品四人四品二人五品以下一人文官三品以上得用甘蔗棍二武官三品以上得用㯶竹棍二自一品至九品均得用扇扇各用淸漢字書銜若進皇城內大扇棍及前引人均不得入直省官文官總督旗八飛虎旗典繖扇兵拳雁翎刀獸劍黃棍銅棍槊各二槍四廻避牌二肅靜牌二巡撫槍二减飛虎旗兵拳雁翎刀餘視總督布政使按察使旗六减獸劍桐棍槍餘視巡撫道知府旗四黃繖扇各一桐棍槊廻避肅靜牌各二府倅知州知縣蓋繖一减廻避牌餘視知府縣佐藍繖一桐棍二學官藍繖一雜職竹板二總督河道漕運視總督學政鹽政織造三品以上視巡撫四品以下視兩司武官提督刑仗二减桐棍槊餘視總督總兵官槍二大刀二减兵拳雁翎刀刑仗餘視提督副將旗六黃繖一扇二黃棍廻避肅靜牌各二叅將遊擊都司旗四扇一桐棍二餘視副將守備减牌餘視都司凡輿馬京官滿洲文武均乘馬一品文官年老疾病不能乘馬者許乘轎漢人文官乘轎三品以上頂用銀幃蓋用皂在京舁夫四出京舁夫八四品以下頂用錫舁夫二出京四直省文官乘轎督撫舁夫八司道以下教職以上舁夫四雜職乘馬餘同京官總督河道漕運視總督學政鹽政織造曁各欽差官三品以上視巡撫四品以下視兩司武官將軍副都統提督總兵官視督撫副將視兩司協領叅遊以下均乘馬文三品武二品官以上用引馬文武四品官以上馬繫繁纓體制整齊規模嚴肅漢書所謂不憚煩勞相與起作輿輪旌旗章表以尊嚴之也今外官自州縣以及學官縣佐每用紅繖雜職及協領叅遊以下各武官輙乘轎不乘馬習見爲常多有不知僭妄者是眞可怪然卽恪守定例而所以尊嚴之者亦豈繫此夫國家尊敬各官爲萬民之事皆賴以治也乃各官於民事未必能治而惟此繁文縟節則輙欲表見之以示煊赫捫心自問當亦恧然况若輩狐假虎威徒知欺嚇鄉愚於事實毫無裨益泰西各國雖達官顯宦從無此種儀文而民間亦未嘗不知敬禮故西人每見中國官塲盛陳羽葆而供役者率取之於巿肆乞兒羣以爲笑今江寗布政使恩藝棠方伯以朝廷銳意維新裁减書吏差役而因令將出行时前導執事一併裁汰不徒免爲西人所竊笑卽仕途一切聲勢亦將由此而减仕途之聲勢减而民間下情乃能逕達於上矣得方伯爲先路之導吾知各官皆將步從之不暇烏得以此係細事而謂不足措意哉 
[本館接奉電音]  
　　昨午十一下鐘時西安行在飛電傳來上諭三道敬謹譯登○四月初六日 
行在內閣抄奉上諭浙江按察使著多布補授欽此同日奉上諭任道鎔著調補浙江巡撫余聨沅著回湖北布政使本任河道總督著錫良補授欽此○初七日行在內閣抄奉上諭湖南鹽法長寳道員缺著繼昌補授欽此 
[加税爲難]  
　　南洋新加坡實得力太晤士報登香港來電云風聞駐京各國使臣均允從中國將各海關貨稅加抽以備分償兵費此事一經傳播寄居港滬各西人之留心商務者均電達英廷力陳所見大約謂中國若不改訂通商條約則斷不可允加貨稅且聞駐華使臣之意亦與之相同 
[賠欵述聞]  
　　南洋新加坡叻報登東京來電云俄人因滿洲鐵路突被拳匪所毀將向中國要求額外利益以償或曰滿洲鐵路賠欵已幷入所償俄人兵費之中不另向中國政府索取二說未知孰是要之各國所得賠欵俄最多德次之此則人所共悉者也 
[俄人貸欵續聞]  
　　俄人貸欵已見報端茲得英京來電云俄廷所貸者計四百二十四兆勿郞克蓋用以償還戶部庫欵因部中前曾墊出建築火車鐵道及各項公費故也 
[法有深心]  
　　西字報云駐紥雲南之法領事前因中國拳匪作亂避往越南今見匪亂已平復回本任兼挈一阿刺伯人爲通事旋復委充駐紥蒙自縣副領事旁人頗以爲疑迨後細加推測始知雲貴各屬素多回教中人阿刺伯人亦奉回教故任以斯缺俾藉同教之誼收拾人心也 
[衡變述聞]  
　　武昌訪事友人云客有自三湘七澤間來者述及衡州民情素稱强悍去歲民教齟齬致有戕傷教士拆毀教堂情事經撫憲兪廙軒中丞秉公查辦業已和平議結近聞各國全權大臣所定條約凡閙教之所均須停止文武考試五年衡州亦在其列士民因心滋不悅相與譁然現在各鄉已聚集多人將與教堂中人尋釁幷相約不繳錢糧未知地方官能設法敉平否 
[嚴查逆匪]  
　　安慶訪事友人云駐紥東門外棋盤山之練軍砲隊管帶陸小賓副戎探知近有匪徒濳伏長江 
 
 

Page 2

 
 
一帶約期起事雖弓蛇巿虎半出無稽而未雨綢繆不可不預爲防範爰飭各哨弁加意巡緝每夜復督勇四出嚴查旣而撫憲王芍棠中丞接到劉張兩制軍密電知有逆首徐春山者勾串匪徒行將作亂因分飭營縣及保甲局一體稽察等因保甲總辦馮觀察面諭守城各委員及各叚分巡凡遇菴觀寺院烟館客寓尤須認眞盤詰務使匪人無托足之區誠備預不虞之善政也 
[裁减儀仗]  
　　金陵訪事人云京內外大小各官出行時所用儀仗向有一定則例布政使視古之方伯騶從之盛雖較遜於督撫固遠勝於道府各官邇値朝廷銳意維新飭下京外文武大小衙門將書吏差役人等一律大加裁汰各官出門所用儀仗因亦在所宜裁江寗布政使恩藝棠方伯爰擬於公出之時將前導執事一併裁减本月初二日補行三月十六日鍾山尊經兩書院師課方伯恭代督憲率領考生赴試院行送館禮輿前儀仗不及平日之半云 
[沙汰書吏]  
　　金陵訪事人云邇者朝廷銳意維新洞知書吏舞文之弊因飭京內外文武大小衙門將書吏差役人等一律大加裁汰兩江總督劉峴帥因擬將督署書吏裁用三十六人藩署裁用二十四人 
[整頓學規]  
　　武昌訪事友人云鄂省自强學堂創設有年學生良莠不齊每致不安本分近因湖廣總督張香濤制軍選派兩湖書院某生充當教習諸生以其資望太淺肆情侮慢譁噪不堪制軍聞之大爲震怒立飭總辦趙蔚靑觀察秉公查辦觀察以堂中人數甚多難分涇渭惟領班學生不善約束咎有難辭遂禀請制軍將英德法俄各領班生一律革除內有某某二生係庠序中人制軍復商請湖北提督學政蔣藝圃大宗師咨部斥革衣頂以示之懲日前更諭令某委員將學規悉心整頓諸生中如有氣質浮躁不守範圍者隨時禀請斥革勿稍瞻徇似此立法嚴明規模當可漸肅矣 
[鄂臬履新]  
　　武昌訪事友人云新任湖北按察使李少東廉訪由金陵來鄂暫駐行臺連日詣督轅謁見湖廣總督張香濤制軍制軍以現屆舉行秋審檄飭迅速赴任以重大典而專責成爰筮期本月初三日接印任事是日卯刻由署按察使扎鳳池廉訪將臬司印信文卷等件飭經歴呂琴薰叅軍齎送行臺廉訪朝服　受望闕謝恩文武寅僚咸往稱賀馬龍車水絡繹於途 
[閩臬赴任]  
　　金陵訪事友人云升任福建按察使吳仲懌廉訪前由江安督糧道調署淮揚海道時奉兩江總督劉峴莊制軍委解貢物赴西安兩宮憫其遠道辛勤特下陳臬閩疆之命廉訪陛辭南返投督轅禀請銷差擇吉月之初三日挈眷附招商局某輪船至滬以便航海赴八閩履任 
[浙臬出缺]  
　　杭州訪事友人云前任兩浙鹽運使升任浙江按察使世振之廉訪近患對口　勢已垂危因於交卸運篆後請假延醫療治延至本月初三日申刻卒於運署由家人繕禀呈報撫轅旋於初五日辰刻大殮 
[旗犯讞成]  
　　金陵訪事友人云京口駐防旗丁盜劫各富室一案兩江總督劉峴帥江寗將軍崇佑帥據江寗府王鹿峯太守及協領理事各官會銜詳請將犯事之十一人檔册銷除然後加以刑訊十一人先後供出實情遂擬定將五人發往邊遠充軍尙有六情節較重例應斬决刻將分別辦理矣 
[粵省官塲紀事]  
　　廣州訪事人云簡授刑部左侍郞戴少懐少司宼籍隸廣東南海縣自承恩命即赴各憲處辭行定期四月朔曰起程趨赴行在供職○惠州府屬和平縣知縣郭大令屢次因案被人上控茲者大憲檄令來省察看遺缺委候補同知陳司馬圖署理○韶州府屬昌化縣知縣李大令有益近奉大憲札令調署長甯縣篆因於上月初旬某日束裝起程十一日行抵河源縣境遽爾遘疾逝世省憲接到電報卽改委候補知縣郝大令秀楠前往署理 
[浙省官塲紀事]  
　　杭州訪事人云新任杭州織造錫尙衣由天津附某輪船抵上海本月初三日現任織造誠尙衣派武巡捕張都戎祖恩前往迎迓○本月初四日爲常雩之期撫憲余晉珊中丞因患恙未痊委藩司榮伯衡方伯詣先農壇恭代○正任富陽縣汪大令文炳奉飭回任因於本月初三日禀辭啓行○江于武總巡差現由撫憲余中丞札委候補守備王守戎源　接充○紹興府安昌釐捐局總辦張司馬臨吉已屆期滿由牙釐局憲札委候補知縣胡大令爲和前往接辦○上月二十三日署理嘉乍協副將章協戎在任病故嘉興府劉太守呈報到省卽經撫憲余中丞札委統帶湘軍水師後營蔡副戎兼署○本月初一日藩憲榮方伯牌示開化縣縣丞缺委儘先補用縣丞曾翰章署理昌化縣典史缺委儘先補用驛丞丁建基署理孝豐縣天目巡檢缺以現署定海廳岑港巡檢蔣廷模調署東陽縣典史何承祜調省察看以孝豐縣天目巡檢席與壽調署歸安縣璉巿巡檢陳秉鈞撤任察看遺缺委試用從九品吉興署理義烏縣訓導吳金聲調省察看委大挑教職許承綬署理○正任台州府徐乳羔太守前經撫憲余中丞札委洋務局提調茲又經藩憲榮方伯加委兼理學堂提調遂於本月初一日到差視事○前嘉善縣江湘嵐大令峯靑捐過府班後茲又捐升道員指省江西由撫憲余中丞給咨前往已於本月初二日禀辭矣○分省補用知府伍蘭蓀太守元芝由前撫憲劉景韓中丞札調來省帮辦營務刻已在秦晉振捐局捐指浙江歸候補班補用 
[蜀棧雲痕]  
　　重慶訪事人云日前英國武克小兵艦由宜昌上駛迨至夔州見江水甚枯牛口新隆諸灘均不能行駛遂小泊夔府上游候水漲時再行前進○成都地方近多火患推原其故一由天氣乾燥一由居民均用火油致易肇禍邇者居民議禁火油入城以致比戶無復燃點洋燈者德國瑞記洋行商人某於三月初旬某日由宜昌來渝在千厮門租賃房屋擬開報關行○日來酉陽州土匪千百成羣搶奪平糶之米川督聞之恐滋事變電飭川東道札委知府劉太守朝宗帶勇數百名前往查辦迨太守至涪州探知匪已星散矣 
[沙渚客談]  
　　沙巿訪事人云上月十二日美最時洋行美有輪船行抵沙巿小泊片時卽啓輪駛往宜昌○上月某日沙防營勇丁與沙市關護軍在某娼寮滋事適沙防營弁巡查至此將護軍責而釋之嗣爲稅務司某君所聞致函詰責謂兩造滋事治理務得其平今僅責護軍未免偏袒現聞沙防營勇願向護　服禮未知某君能寛其罪否○某甲家於大江南岸上月某日渡江來沙修理農器舟泊王家巷碼頭登岸時偶不留神幾乎落水幸某氏婦在江干浣衣得以扶住漢陽縣人某乙見而斥之謂男女授受不親烏得若是之越禮犯分甲不服遂與口角乙怒遽掣扁擔攔腰猛擊中卽仆地乙復以足踢之登時氣絶乙見釀成命案擬卽乘間脫逃旁觀者咸抱不平將乙拘住鳴保報官次日江陵縣楊葆初大令率同仵役人等親詣相騐報稱有致命傷三處大令飭吏塡明屍格將乙帶回以便按律懲辦○江陵縣楊葆初大令連日假涇太會館與各紳及十三帮首事議抽紳富捐曁鋪捐大約不日卽可就緒矣 
[翼軫星芒]  
　　南昌訪事友人云三月二十五日江西巡撫李勉林中丞親詣大教塲校閱省標三營各弁兵洋槍打靶先期飭人製就木靶縱橫約二尺中嵌銅鏡竪立百步之外下令能中銅鏡者爲上中木靶者次之是日校閱弁兵二百餘員名每人放三槍中丞諭令中者聽候賞給花紅未中者勤加練習下月如無進境記過不貸嗣考馬上三槍一毬中的者多中丞又挑馬兵十名親試三槍凡三試均中者升爲教習○省城內外保甲總分各局本有緝捕專責而民間被竊者從不破案邇由某某兩失主投臬轅上控臬憲柯遜菴廉訪遂將保甲分局員紳撤去勒令捕役緝賊追贓如再玩延嚴懲不貸○建昌府屬南城南豐兩縣上年迭出教案現在雖已議結而地方有司懲前毖後恐有歹人復萌故智陡釀 
 
 

Page 3

 
 
禍端因之禀請省憲派兵彈壓省憲准之刻已檄調剛字右營前哨防護南城縣左哨防護南豐縣矣○上年江西各屬晚稻歉收本年入春以來米價每石增錢五六百文幸豌豆蠶豆油菜均慶豐收近日米價已漸次平减矣○南昌撫州建昌及贛州吉安等府地氣較暖立夏以前農田已次第插秧袁州瑞州臨江及南康九江等府則須俟小滿節後方可播種邇者甘雨應時各屬已揷之秧皆刺水森森舒芒作作農家者流無不喜形於色 
[邗溝柳葉]  
　　揚州訪事友人云原任浙江糧儲道鄭芝巖儲憲嵩齡籍隸䢴江本年仲春歿於任所近由嗣君將靈櫬扶回珂里上月二十三日舟抵徐凝門碼頭隨於二十五日卯刻舁柩登岸遵例入城柩用獨龍扛舁以三十二人前導除尋常執事外有戊午科順天鄉試舉人戊辰科進士翰林院編修教習庶吉士吏兵刑科給事中河南貴州道監察御史國史館協修功臣館纂修京察記名以道員用癸酉河南正考官戊子順天鄉試同考官署理浙江按察司二品頂戴浙江糧儲漕務道等銜牌三十餘對由缺口門入經多子大街達南北柳巷繞東關街迤邐至北皮巿街抵萬壽寺暫厝沿途路祭二十餘起親友之執紼以送者頗爲濟濟本城各當道均至靈前奠醊寺門之外車塵馬跡熱閙異常○保甲總辦王季堂觀察訪聞東南各鄉近以疾疫叢生藉口解禳相率醵資演劇萬家橋後頭橋蝦蟆地等處亦相率效尤因念目下票匪梟匪以及各處游勇麕聚長江一帶濳謀不軌當此演劇酬神之際難保不溷跡其間正擬嚴密查緝適仙女鎭寗波會館董事邀請觀察筵讌遂於上月二十四日命駕前往順道出巡並酌帶勇丁藉資彈壓○揚屬各州縣於三月二十五日一律舉行縣試甘泉已冠首題盍各言爾志至願聞子之志次題取士必得未冠首題聞絃歌之聲至夫子莞爾次題惟士爲能通塲詩題賦得麥穗寒風秀滿田得風字五言六韻江都已冠首題夫子温良未冠首題申申如也通塲次題去聖人之世若此其未遠也通塲詩題賦得肯銷金甲事春農得農字五言六韻○兩淮運司程雨亭都轉以淮北私梟充斥特派新勝虎字營分投巡緝上月某日前哨某弁緝獲私鹽一起約計一千餘斤押送來揚禀知都轉發公垣秤收照章給價充賞○東圈門內何秋輦觀察之喆嗣年未及冠卽登賢書旋聘李穆齋太史之令媛爲室涓吉本月初二日完姻先期由李宅送親來郡吉時旣屇公子排齊儀仗乘緑呢大轎行奠雁禮至下午親迎而回兩家鼓籥喧闐儀從煊赫沿途觀者無不嘖嘖稱羨郡城宮紳均往道賀冠裳輿馬熱閙異常○日前駐防揚城之武衛楚軍某勇丁拘獲搶刼某姓之匪徒金常貴解經統領李軍閂訊知哥老會匪羽黨立卽發電禀准督憲劉峴帥旋於本月初二日黎明時綁赴小教塲梟首示衆有知者謂金年甫二十有七向業水木匠當行刑後忽來一婦抱屍痛哭向監斬官求領首級監斬官未准因卽坐守屍旁不離寸步有識者謂卽金妻也翌日天氣驟暖屍首腐爛穢氣薰蒸以致教塲中行人絶跡某紳病之再三向軍門緩頰軍門始准領埋隨由金妻購就桐棺草草收殮雇人舁之而去 
[華亭鶴唳]  
　　松江訪事人云上月二十八日郡人賽會時舁東嶽偶象之輿夫與持鑾架之某鄉人互相碰撞遂起爭端各召黨徒競張旗鼓卒至兩敗俱傷有損及頭顱者有傷及肩臂者其中某甲受傷尤重用板片舁赴婁縣署鳴寃縣尊屈吉士大令飭仵役當堂察騐諭令自行醫治一面飭提行兇人究辦○前月某日有徐姓等三人雇舟至某處行經距泗涇鎭里許突來梟匪數人躍登鷁首麾令各人登陸遽將舟駛去徐等畏其兇燄不敢與校事後投婁縣署禀報縣主屈大令大爲震怒立卽帶同壯捕馳往察勘情形以便嚴緝究辦 
[上海官塲紀事]  
　　上月下旬某日江蘇海運滬局總辦鄧心茂太守乘某輪船赴天津以便遵陸入京探問漕務情形邇者公務已畢日前局中接太守來電知日內將次回南矣○本邑南巿十六鋪巡防北局委員蔡蓉卿二尹奉江蘇藩司陸春江方伯札委署理寳山縣縣丞篆務因於月初某日親赴省垣謝委洎返滬卽趨詣蘇松太兵備道署呈騐文憑擇吉履任所遺差務由道憲袁海觀觀察遴委江蘇候補縣丞蕭二尹接辦 
[示期歲試]  
　　昨日上海縣署接奉松江府余石蓀太守札文內開奉學憲札太倉考畢卽當按臨松郡著於四月十四日一律取齊飭卽轉札各縣曉諭等因縣主汪瑤庭大令展閱之下立即頒發紅示俾與考各生童先期赴茸城聽候示期扃試 
[泉源廣濬]  
　　前者楊唐兩觀察擬就本邑城廂內外創設自來水開工迄今已四閱寒暑就高昌廟左近濬鑿水池七處建造機器房鍋爐房寫字房大小烟囱並大馬頭所建水塔目下俱已告成城南及城內各路水管亦一律裝設整齊惟過橋大水管及西門外一帶尙未從事昨日董事蔡某率同洋工程師赴彼處察看情形以便卽日興辦聞諸公司中人言及夏末秋初定可使源頭活水汨汨其來相彼居民食德飮和當不難期諸旦暮矣 
[受傷請騐]  
　　日前駁船戶賈見忠承裝本邑南巿恒生馬頭愼餘豐米行貨物同業王阿虎向之爭奪突擲秤錘擊破頭顱血花噴薄三號巡街捕見之將王拘至捕房捕頭諭令暫行管押翌日正擬押解馬路工程局旋見賈傷勢頗重遂交其家屬舁至上海縣署禀請縣主汪瑤庭大令騐明訊核 
[英美租界晚堂瑣案]  
　　徐王氏控地保陸鼎隆及朱錫臣掯匿田單請提追繳前晚讞員張柄樞司馬飭提兩造研訊徐王氏訴稱光緒二十五年小婦人以兩手拮据曾將田單二紙倩著名地販黃少齋抵借銀兩黃將單轉交與朱錫臣朱卽串同陸鼎隆託稱單係僞造私自報請升科向索不還叩求追繳朱供此單由黃交與小的囑浼洋人出名請換道契後上海縣署查知單已作廢致被扣留小的不敢有意掯匿求鑒陸供小的查知徐王氏家所存廢單不少用以欺人已非一次請查明嚴辦司馬謂田單是否存在縣署究竟眞僞若何舉不得而知著將朱押候備文移縣查弔田單復訊核奪陸從寛釋出仍著隨堂候訊○揚州府屬某邑人張有才控徐錦堂與妻張氏誘匿養媳徐氏等情前晚司馬研訊之下張供徐係小的妻舅於本年二月來滬將女許字小的之子爲室過門童養比三月某日卽一去無蹤後由徐送來今復不知所　顯被誘拐叩乞究追徐及其妻張氏同供女兒屢次逃逸實被張凌虐難堪所致此次逃往何處實不知情司馬謂兩造旣係至戚不應輙肇訟端著出外帮同尋覓以釋猜疑因卽一併釋出兩造叩謝而退 
[美租界捕房紀事]  
　　邇來吳淞路崑山路轉角處經工部局雇工修築馬路夜間高掛紅燈以免行人繭足第六百九十一號洋房內某西人見而惡之竟於前晚將燈擊毀適爲小工談阿三所見投報捕房捕頭令四十三號西包探將西人拘獲西人自知不合願償洋銀數元捕頭始釋之去○昨晨侯阿四扭流氓陳長福至捕房訴稱頃在漢璧禮路被陳串同其黨阿桃攫去銀質對時表一枚請爲追究捕頭令押候解送公堂禀請讞員張柄樞司馬懲治 
[仁恩洋溢]  
　　昨日本館協振所承余厚卿大善士交來洋銀三十元幷媵以一函云昨日爲先兄志遠五七之期初擬延僧道建一道塲繼念先兄生平　心儒先之學於彼教無緣辱承諸親友寵賜奠儀本不敢當惟是旣已送來却之不恭茲謹集成此數送請貴協振所查收彚解陜省災區以資冥福幷爲諸君子積德云云又王乾齋大善土求保平安助陜西振捐洋銀三十六元又陳瑞軒大善士栘湯餅　助陜西振捐洋銀十元之數君者移緩就急修德行仁不獨三輔飢黎同深愛戴行見天心感格福報彌隆書曰身其康彊子孫其逢吉敢以此語爲諸大善士祝之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者南巿　漳會館殯房所　　　　之庶學　　　　　　事後拘獲　有可疑之　　榮　　　主汪　庭大令研訊宋供　此事或係前曾犯竊之蘇阿　所爲迨拘蘇到案訊係無干卽行關釋後宋又供出族人宋阿裕宋新隆　住殯房左近　曾犯竊事亦可疑大令飭捕拘案前晚提同宋監榮覆訊阿裕供小的雖住殯房之後然素來安分從未犯竊新隆供小的種　爲生亦未犯事監榮仍一味含混大令喝令將阿裕笞責一百板諭令一併收所候再訊供○李子章控徐掌書圖賴洋銀汪大令研訊之下李供從前妻父被徐借去洋銀二百元嗣後劃歸小的現向索取一味圖賴爲特扭案求追徐供洋銀向李之岳父處借來今原主已回嚴州原籍大令謂徐曰彼旣係翁婿銀錢當有通融之處遂予限八月內如數付還徐一再求寛大令改爲八月十二月各還一百元徐尙嘵嘵狡辯大令怒甚喝責二百板飭具限狀存查然後交人保出○日前何毓桂秦尙德赴縣控范國香句誘寡婦再醮等情大令研訊之下何供寡婦范陸氏被其夫叔范國香誘令嫁與夫兄范阿和事關蔑倫叩求提究秦德供小的身充地保餘供與何相同范陸氏供丈夫桂堂逝世已越三年生有一子尙幼祗遺房屋二間地基六分小婦人實難度日爲此招族人范阿和來家以冀同撫遺孤叩求明鑒范國香供陸氏自願再醮小的並未引誘范阿和供堂弟媳陸氏再醮之事實出自願大令問秦保曰范桂堂遺下田畝若于是何戶名供稱小的實是五圖地保故不知情大令謂范陸氏係七圖人與爾五圖何于烏得揷身多事遂喝責二百板范陸氏供圖董何毓桂因見小婦人再醮訛詐洋銀五十元不遂所求糾同秦保赴案禀控大令判責何手心五十下范國香掌頰一百下陸氏著與范阿和遷出另住范桂堂所遺房屋田產俟幼子長成後交其執管著各具切結呈案 
[馬路工程局紀事]  
　　前者本邑南巿浦江中船埠頭周富南洪阿四孫潤卿鄭阿九孫金榮章葆林金蘭波等八人聨名投蘇松太兵備道署控包收馬路工程局船捐之陸樹勛攘奪利益等情道憲袁海觀觀察閱禀批飭工程局總辦葉孟紀司馬傳集一干人秉公研訊詳覆核示馬馬奉批後卽飭水巡捕往提周等均抗不赴案司馬爰於昨日籖差協同十六鋪地甲限期一併解局聽候訊懲○日前駐紥日暉港之督標奇兵營勇丁秦根生在南巿十六鋪河南中華茶樓啜茗被揚州人顧阿富騙去衣服一包次日尋獲扭交某號巡街捕解送馬路工程局總辦葉孟紀司馬研訊之下斷令照償昨日顧投案禀稱小的願償洋銀三元司馬准之飭具呈甘結然後交人保出一面傳秦到案具領○去年常州府屬無錫縣人丁蘭保誘同英租界盆湯弄某鴇所開花烟館內烟妓陸阿招逃往松江至今歲二月復携之來滬董家渡荳腐店主陸金榮窺破行蹤向之訛詐不遂所欲指交巡捕拘解工程局總辦葉司馬研訊之下將陸妓送交普育善堂留養判罰丁洋銀五十元方准領回完聚邇者丁措齊洋銀投局請示馬司諭令靜候訊奪 
[英美租界公堂瑣案]  
　　包探邵仁初解沈桂生到案禀稱此人行竊洋人來利佛家象牙柄大餐刀十一件及洋人史黑靑生家報時鐘一具衣服若干件交其父沈阿坤窩寄李增士家茲經小的緝獲解案請究讞員張柄樞司馬商之梅繙譯官判責桂生五百板管押捕房半年阿坤責三百板增士枷號半月○包探邵仁初解虞友生虞桃元到案禀稱伊等二人串竊張木生陳桂生二家衣物經小的拘解請究司馬判令各責三百板○包探竇如海解徐桂山到案禀稱此人行竊萬康舊貨店銀質對時表二十二枚象牙骨摺扇八柄經小的緝獲解請訊究司馬判責四百板管押捕房二月贓給還失主○四百九十一號華捕陸阿寳潛至四百九十二號華捕陶某家內向其妻陶陳氏調戲陶怒投報捕房捕頭將陸斥革事已了矣陸忿無可洩復將陶陳氏肆意兇毆捕頭聞之拘陸管押昨晨解案請辦司馬諭令押候交人保釋○包探陳根寳解　阿姚到案禀稱此人行竊蔡李氏家衣服燭臺　等物經小的拘獲解請訊辦司馬判責二百板贓給還失主○一百七十二號華捕解張阿二到案禀稱此人行竊耶松船廠所儲舊鐵數塊經小的拘解請究司馬判責一百板○包探張才寳解流妓高巧仙到案禀稱此妓在麥家圈左近拉客有違租界章程故由小的拘請訊究司馬判罰洋銀五元 
[法租界公堂瑣案]  
　　小東門外瑞順祥絲線店主李瑞生虧欠泰源祥義興等戶貨欵數千金潛行倒閉逃避無蹤各債主將司帳人周紫庭拘案請追讞員杜枝園大令訊供之下押候交到店主以便訊奪昨禮拜六堂期各債主偕戴耀廷投案請將周紫庭交保出外攤分店中存貨生財大令准之○日前何福興控侯桂生誘拐伊妻大令訊取口供著押候查明再核昨日堂期何妻吳氏偕子載生投案遞禀聲稱丈夫不務正業日事遊蕩小婦人爲人浣衣度日兒子現爲某戯園當茶房丈夫欲將小婦人鬻入娼家是以避居城內侯桂生前與小婦人鄰居寄膳小婦人家並無　故大令著將侯當堂開釋吳氏交何領回○馬長根訴稱小的在萬益火腿店爲夥前日被學徒郭兆榮竊去洋銀五十四元後經尋獲搜出七元交捕送案請究郭供小的誤聽老白渡某栅夫唆使以致作此不端之事求恩鑒宥大令著押候補提栅夫到案訊核○曾廣厚控楊咸卿攫去錢八百文大令研訊之下飭包探查明楊在烈昌自來火廠工作因命送交廠申人具保○船戶姚瑞生姚林桂泊舟招商局金利源馬頭經巡丁搜出腰刀及竊米器具送請大令訊明飭傳船主姚桃茂訊究昨日命將二姚各責三百板還押所駕駁船如一禮拜內無人具領則拍賣充公○周祥泰店夥章才有控馬勝祥旣收定貨洋銀不交貨物經大令訊明管押在案昨日馬將洋銀如數繳呈大令著存候給領○西人寶納級利喴洋行主以慶昌祥洋廣貨店主蔣文明虧欠貨價洋銀四千餘元控諸公廨大令查得蔣另案被人控諸英美租界公廨因備文移提到案研訊押追迄今已逾半年僅繳洋銀六百元屢求交保出外措繳旋由余和源南貨店主余東昇投案具保代繳洋銀六百元大令准其保出至日前蔣竟濳回常州原籍英美租界公廨讞員張柄樞司馬以原告屢次求追函致大令請交差役帶回歸案究辦昨日大令飭傳保人到案押追保人一再苦求大令予限三日將蔣交案如延定卽押追○廣利輪船茶房何阿生訴稱小工李四陳大竊取白糖數十斤由巡丁拘獲送案請辦大令判各責一百板贓給失主具領 
 
 
