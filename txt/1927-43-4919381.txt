# 1927 - 43 - 4919381

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本館要電 
[漢案夁定昨晚簽字]  
　　南方擬發使領費 
　　各郵區增設監理 
　　漢口漢案協定陳友仁阿馬利於十九日酉刻簽字（十九日下午九鐘） 
　　北京漢電漢案以上海戒嚴而簽字停頓但英要人頗有主張將漢案簽字足以緩和上海形勢故轉爲接近（十九日下午二鐘）　　北京某領事質問陳友仁云朱兆莘爲北政府之代表南方何以委託其代表提案國聯會陳答吾等完全基於人民之心理並無南北界限朱雖北政府代表因其與北方人民接近故南方亦信任之陳又提議在漢閩粤三關提百萬元完全發使領經費不作别用（十九日下午二鐘）　　漢口北京郵務總辦昨將國民政府轄下各省區郵務局長姓名呈報來漢請交通部加委聞交部擬於各郵區增設郵政監理各郵區事務須得監理副署方生效力（十九日下午二鐘） 
[張宗昌將逕來江蘇]  
　　津浦魯軍準備開駐滬寗線 
　　一說張專車將由濟北上 
　　北京張作霖已准張宗昌不來京直赴江蘇（十九日下午十鐘）　　　　　 
　　南京津浦南段起直魯軍準備開拔惟截至今日午後尙未渡江抵寗（十九日下午七鐘）　　北京魯方宣稱张宗昌令到臨城之程國瑞部立即赴徐再向淞滬出動臨城由張克瑤部塡紮（十九日下午九鐘） 
　　北京濟南急電最後議决電飭浦口第七軍常之英·段麟祥·張宗輔三旅開入滬寗綫第三軍之吳述·何長保兩旅進駐南京先集三萬人於南京附近俟必要時再東進張宗昌即電致赴蘭封之孫殿英部中止向鄭州前進加入津浦綫後方等語（十九日下午二鐘） 
　　濟南今晨（十九）總參謀長李藻麟由京來濟報告在京與奉張商籌之對豫計劃張宗昌將北上專車已生火（十九日下午一鐘） 
　　濟南十八晚前敵副司令許琨由蚌來濟報告豫事豫鄂邊防司令蔡和林偕熙鈺遲雲鹏赴京謁奉張（十九日下午一鐘） 
　　濟南今午（十八）第四軍長孫宗先由濟赴蚌埠奉命率部由蚌向壽州西進 
　　濟南宣講第三部長彭玉燊率部由濟赴浦口宣講（十八日下午十鐘） 
　　北京魯軍用票在徐州蚌埠設兌換處藉促流通（十九日下午八鐘） 
　　徐州直褚十九日晨七時由徐專車赴歸德視察劉懋德率衛隊隨行（十九日） 
　　徐州徐源泉十八晚由徐率衛隊赴浦口孫宗先十九晨由濟過徐南下（十九日） 
[東南戰局昨聞]  
　　滬杭路聯軍集中松江　 
　　南京今日有專車來滬　 
　　嘉興聯軍第十三師師長劉士林偕第二師第四旅長張復元今日（十九）下午一時由前方乘搖車抵禾即轉乘專車赴松（十九日下午五鐘） 
　　嘉興聯軍第二師第三旅第五團今日由硤石歩行抵禾現正候車運松（十九日 
　　蘇州二師三旅旅長段承澤今日（十九）　　　　　　　　　　　　　　 
由湖州抵此下午三時乘第十次車赴滬（十九日下午五鐘） 
　　蘇州李俊義率部由杭抵湖今晚可到此刻來電命路局備車往滬（十九日下午五鐘） 
　　鎭江十六旅張中立部暨第十師二十旅共約五千人今晚可到明日起將分五列車運常（十九日下午六鐘） 
　　常州五師白寳山部新兵約十人明日開寗（十九日下午七鐘） 
　　南京聯軍總部今日向路局索車七十餘輛花車一輛配就專車三列送寗候用（十九日下午四鐘） 
 
 

Page 5

 
 
   
 
 

Page 6

 
 
時評 
[事之原則（冷）]  
人苟排去一切關係僅就人之原則而言皆極簡單而甚易其所以不易者皆由各種錯雜之關係會於其間也然人生於世却又不能離一切關係於不顧而祗就原則以行事故關係愈複雜而爲難愈甚無論處何地位皆在所不能免也　　夫以一事言其事之原則不過數條然既名爲事决不能與他事無錯綜也既錯綜矣僅僅一事之原則斷不能用况乎生存於世間不但不僅一事并且與事相關者又復不止一人然則一事之起又安能如簡單者之所思祗有一種原則可以應用也耶 
本館要電二 
[奉張電吳表示願援助]  
　　請孫寳琦赴津詢曹意見 
　　楊宇霆下星期内回奉 
　　北京張作霖巧（十八）電吳篠（十七）電悉弟以顧全合作非入豫不能進兵忍無可忍緩無可緩師已出發萬難中途停進敝軍舉動悉秉弟命無部下自由行動之事樊贊所指係靑年軍官主張或係摭拾浮言遽行陳報殊非事實靳雲鶚二三其德早在洞鑒陽夏之役我兄失敗坐視不救且有危害舉動今則公然抗拒義師兄何必庇此不忠不義之部屬但兄環境與委曲亦所深知如有通力合作分路擔任之策弟亦極顧受敎且擬隨時援助云云吳篠電長三千餘字未便發表（十九日下午十一鐘） 
　　北京張作霖電吳佩孚時勢緊迫如有通力合作分路擔任之策極願受敎隨時援助（十九日下午十鐘） 
　　北京楊宇霆下星期回奉不久仍來 
　　北京今日申刻杜錫珪赴津又孫寳琦奉命赴津當夜有電話報告張作霖 
　　北京今日張作霖面請孫寳琦赴津會晤曹錕詢問吳對於中央態度之究竟因近日吳無電來故甚掛念（十九日下午八鐘） 
　　北京津電直方要人在曹錕張英華宅有所接洽（十九日下午八鐘） 
[奉軍入豫之最近情勢]  
　　張韓通電指摘靳雲鶚 
　　滎澤南有吳部不讓防　 
　　北京報載張學良韓麟春十七日通電奉軍各將領指摘靳雲鶚等行動（十九日） 
　　北京于珍今日六點赴邯鄲調度軍隊 
　　北京京漢路通告只通新鄉（十九日） 
　　北京官廰今日開始調查豫省等各軍駐京辦公處以資考核（十九日下午午八鐘） 
　　北京奉軍消息豫局寇英傑米振標郭振才已來歸奉軍丁喜春旅已到河岸張廷樞陳琛兩部向新鄉方面前進在滎澤之奉軍前鋒一排在滎守候後方軍隊前進滎澤南楊鎭間到有吳部萬餘尙未讓防（十九日下午二鐘） 
　　北京豫息寇英傑部留豫者現與馬吉第商歸馬節制（十九日下午二鐘） 
　　北京奉軍調錦州之砲兵兩團入關將駐南苑（十九日下午八鐘） 
[何應欽抵浙境江山]  
　　閩省將歸海軍 
　　福州何應欽電告已抵浙之江山縣對李生春王成芳槪予免職處分 
　　福州財委會派陳亮調查漳泉財政 
　　福州軍界息海軍歸南議已成就黨軍昨入杭閩歸海軍將實現（十九日下午七鐘） 
　　厦門黨軍借欵結果得三十萬中行十五萬中南中興厦門華僑五行及錢莊公會各二萬五千同安漳浦烟苗捐抵押海軍担保三個月償還（十九日下午十一鐘） 
[外交要訊]  
　　京政府擬向英提出對案 
　　中日修約續議互惠協定 
　　北京政府提對於英新提案俟各機關簽註意見後由外部提出一種對案並達平等相互原則不限於英所提之七項凡合理之希望處列舉之以促英方同情該對案日内恐不及送出（十九日下午八鐘） 
　　北京使團得滬十九日擬罷工電因目的在使不在滬境作戰絕非排英性質故並無何種杞憂（十九日下午八鐘） 
　　北京今日中日修約第五次會議續議互惠協定因關係機關未簽訂意見無進展（十九日下午八鐘） 
　　北京中日商約現改每星期五會議 
　　北京比約二十一日繼續開議（十九日） 
　　北京二五稅徵收章程今日由財部以部令公佈以示簡便報載昨關會結果不確昨日關會並未開會（十九日下午十鐘） 
　　北京今日安國財政會討論對外新約與經濟上關係（十九日下午八鐘） 
　　北京東海關督賈電京二五開徴後日領仍反對其他外商繳納已收一千二百兩（十九日下午八鐘） 
[北京政聞]  
　　北京某閣員云内閣縱奉方不主改組事實上無能爲役（十九日下午八鐘） 
　　北京今午張作霖傳見夏仁虎詢某項財政計畫（十九日下午八鐘） 
　　北京今日閣議陸交農三部總長未到餘到僅談祀孔名單及二五稅保管條例交法制局核（十九日下午八鐘） 
各社要電 
　　路透社十八日倫敦電内閣已發訓令致駐華英使藍溥生轉達阿馬利指示可與陳友仁繼續談判之方針張伯倫已於上星期聲稱凖備簽定漢案協定而陳友仁亦有依允簽字之說故希望各種障礙可以銷釋漢案之簽字當可爲全部解决之起點 
　　國聞社十九日北京電英使十七晚答復外部抗議英兵來華照會聞僅說明來華用意雙方約定二十一日公布原文 
　　路透社十八日北京電張作霖致長電與吳佩孚略謂往歲余切願考量偉見蓋彼此同抱剪滅赤化目的也旣而君敗績陽夏棄地北走其退之速全球爲駭君拒我助然不能恢復寸土近六月來雖函電交馳信使往還而君毫無所事此徒張赤黨之𦦨任其長驅無阻今杭垣又失上海危在旦夕孫傳芳已來數電請我師南下余按兵不動頗受物議今苟不起則全國將毁余覺非我師前攻無以拒赤化非我師入豫無以前攻故不得不急起直追此舉不背合作之精神且决不致與君師發生衝突靳雲鶚態度不明君當知之陽夏之敗彼實負咎靳不特貽誤戎機且陰圖背叛今乃公然梗阻我師進路且宣布與我爲敵君袒護此不忠不義之徒亦復何益余深悉君之困難君苟有會攻計劃殊樂聞之余已準備隨時助君云云　　路透社十九日北京電華字報所載關於豫省時局消息甚相牴觸宮場則默然無言路透電社由滬發往京津關於浙局之電報天津報均登出此間僅收到一部分　　路透社十九日北京電今晨正式決定以大連海關稅務司日人岸本氏從二月二十一日起任海關秘書長 
　　路透社十八日漢口電鹽稅稽核所抗議與外部互換辦公處外部答稱借欵以鹽稅爲抵而非以房產爲抵大約本星期杪將實行互換外人稽核員現仍暫住現有辦公處　　東方社十九日東京電政友會特派之山本条太郎氏本定於二十二日晚出發茲因戴天仇氏東渡故欲於赴華前在下關與戴氏作一度之會晤俟會見畢即於二十五日由長崎乘輪先赴上海更往漢口南昌方面謁見國民政府當道然後順流而下至香港廣東再轉往北方 
　　東方社十八日天津電寇英傑於十五日齊變元於十七日先後踵曹錕來津英界曹氏私邸集合彼等之亡命將士與在津要人張志潭懷慶及其他直系巨頭等共議挽救頽局之策 
　　東方社十七日漢口電本日財政部長宋子文關於漢冶萍公司之整理問題語本社記者云「國民政府對於該公司日本之利權十分尊重吾人之方針當始終繼續從前日本之關係也」 
　　東方社十七日漢口電財政部長宋子文最近向此間鹽務署通告命將其署所與外交部對調鹽務署對此以該署建築物乃一九一三年之善後借欵擔保品之一部爲理由反對遷移但國民政府方面主張謂右項借欵條件中之擔保僅爲鹽稅而不含有建築物之規定且該建築物爲中國政府財產前項借欵債權者之利益決不因遷移而受何等之影響也云云因此遷移之事數日中當可實行　　東方社十七日漢口電確聞國民政府鑒於勞動問題之重大近已決定設置勞動部部長之任命即日將發表 
　　東方社十八日漢口電孫文夫人本日語東方通信社記者云中國革命之達成以國民一般之覺醒與敎育之普及爲要務然中國女子敎育及政治知識極爲貧弱甚屬遺憾現已在此間設立女子政治學校近來中日兩國關係漸形密切誠爲可喜之現象從此更助長其友誼的關係求永遠之平和與繁榮爲兩國男子之事業女界方面有親密交際圖疏通意志之必要因是之故余希望與貴國女子接近率直交換意見 
　　東方社十九日北京電據中國報紙所載安格聯之談話如左安格聯語人云現在之海關在五年內將被中國收回確係難免之事實余於中國主權之恢復固絕對異議惟在過渡期間內外債之擔保恐受相當之影響爲可憂耳條約上曾規定英國貿易額占第一之時以英人爲總稅務司但並無英國貿易額減少任命其他外國人爲總稅務司之明文故將來英國貿易額不占第一位時即使中國政府任命華人爲總稅務司列國之異議亦無問題 
　　東方社十九日東京電一月中旬來日本之吳鐵城因欲與戴季陶面商要事於十八日由神戶乘船赴別府吳氏與戴氏會見後將暫行歸國豫定於三月十日左右再來日本或與戴同來東京亦未可知 
　　電通社十八日漢口電日前孫科陳友仁宋子文等發起組織收回稅關研究會計畫由國民政府手收回海關 
　　國聞社十八日漢口電傳政府現正計畫凡父母死時未具遺言之各種財產槪由政府沒收作敎育經費該子女等無承繼權　　電通社十九日佐世保電在佐世保待命中之軍艦五隻天龍磯風濱風天津風時津風載陸戰隊三百人於本日午後拔錨二十七日晨可抵上海 
　　國聞社十八日漢口電交部於各郵區特設郵政監理凡各區事務須將監理副署方生效力又電令京總局將郵餘全數繳呈漢交部保管並派專員來漢報告郵務財政及其他情形以便解決郵務工人改善待遇之要求並擬於最近時期實行設備航空郵政京總辦已將黨政府轄下各省區郵務長姓名呈报漢交部加委 
　　國聞社十八日漢口電黨政府將在漢發行輔幣劵二百萬先籌基金五十萬仿津保平市官錢局辦法設兌換所 
 
 

Page 7

 
 
各社要電二 
　　國聞社十九日北京電軍訊奉軍大部尙在河北奉方對豫甚愼重于珍今明日南下寇英傑昨來京尙未見奉張聞寇部有附靳雲鶚者 
　　新魯社十七日濟南電一百十五部長郭敬臣部諫日開赴德州剿匪 
　　新魯社十七日濟南電第三方面總軍械處長李星明諫日上午押運軍械一列車由津過濟南下 
　　新魯社十七日濟南電魯張注意津浦路交通特添委北南兩段局長周迪評孫基昌為津浦路戒嚴副司令 
　　新魯社十七日濟南電魯張日內北上 
　　新魯社十六日濟南電禇玉璞收編之李鴻翥部編為六十六師駐徐州加入前方作戰李鎭亞部駐禹城平原從事訓練第六軍副軍長謝玉田部由石家壯開赴徐州 
　　路透社十八日沙面電此間海員公會擬令會員服役於江船者全體罷工抗議香港懲辦散發煽惑文字之某海員事要求即釋放 
本館專電 
　　北京今日北京直隸省銀行兌現忙當事者擬於明日星期一天調度現欵以資維持（十九日下午八鐘）　 
　　北京奉天日領事吉田在津與奉方要人接洽後已有進步定二十三日由津回奉（十九日下午八鐘） 
　　北京奉軍布告軍民不許入共產黨張貼車站（十九日下午八鐘） 
　　奉天奉天洮南至黑龍江索倫相距百餘里土地肥沃林礦甚夥當局擬築鐵路去冬已派員測量路線不日可興工　　奉天當局注意黨徒潛伏對於各工廠鐵路局及職工羣眾聚合之所嚴密查察以重治安（十九日下午五鐘） 
　　奉天當局委前衛隊旅長張學成任東北陸軍三十三旅長張奉委後即赴防地履新（十九日下午五鐘） 
　　奉天實業廰請省署撥欵五萬元分發各縣水利局修理河工（十九日下午五鐘） 
　　香港孔祥煕十九日就財廳長職　 
　　香港第三國際工人代表團十七日抵粤將入贛赴武漢譚平山亦偕該圑到省（十九日下午七鐘） 
　　香港粤絲業衰落去年全行虧本千萬今年復業者僅三四成（十九日下午七鐘） 
　　香港總部通令嚴禁買賣婦女 
　　香港總政治部提議變賣尼庵充解放尼姑費（十七日下午七鐘） 
各社電訊 
[英法日對華最近之態度]  
　　英相謂出兵係保護在華英僑 
　　法報對上海形勢論調不一致 
　　日本五艦由佐世保開來上海 
　　路透社十八日倫敦電首相包爾溫函致保守黨候選國會講議員賀平言及中國事件謂保護英人生命財產乃政府之天職中國現尙無穩固政府故英國不得不出兵中國以達其保護英人之旨社會黨不獨在國內淆混政府意旨且直接與中國內戰中之一方面通電使人誤解政府政策云 
　　路透社十八日波賽電英驅逐艦汪德賴號與華保林號及砲艦阿菲斯號與女禽號共四艘現已到此今夜將開往中國 
　　路透社十九日巴黎電巴黎𢌞聲報載稱孫傳芳之戰敗大有碍於上海幸英政府並未與陳友仁決裂談判且已派有實力之援軍又幸法政府已集水兵於受危地點該報之意上海兵力已足保護租界必各國分裂或氣餒始能將該地交與敵手菲加洛報謂認粤軍爲中國民族主義之代表實屬錯誤今所可慰者已有大軍赴滬保護租界國民報主張承認廣州政府爲事實上之政府 
　　電通社十九日東京電佐分利局長今晨赴興津訪西園寺公報告中國事情並要求對美回答之諒解　　路透社十九日東京電巡洋艦一艘驅逐艦四艘已奉命由佐世保開往上海明晨可出發 
[宜昌英美海軍官被毆傷]  
　　路透社十七日漢口電英美海軍官各一員昨在宜昌與若干苦力相衝突致被毆傷英軍官面部受傷當怡和船金和號抵宜昌時碼頭苦力不准船貨起卸英砲艦考克查福號水兵若干登岸彈壓衝突因以發生英軍官受傷而苦力則集於英砲艦前之岸上作示威行動美砲艦愛爾加諾號醫士魯登應宜昌醫院之請登岸赴醫院但甫經豋陸即被毆打制服被撕破幸即逃出 
[美總統考慮裁軍計畫第二步辦法]  
　　擬商請英日討論三國訂約限制輔艦 
　　日本復文昨日由閣議決定後送出 
　　路透社十八日華盛頓電柯立芝總統現正考慮關於裁減海軍計畫之第二步辦法昨與凱洛格及海陸軍專家會商後曾發表文告據消息靈通各界之意見如不能勸法國參加五大國會議意國亦加拒絕則柯立芝總統擬商請英日兩國許其在日內瓦代表討論三國可否訂約限制華府公約所末涉及之軍艦 
　　路透社十九日東京電日本覆柯立芝總統裁減軍備議之覆文業已擬就今日午後將呈交日皇批准大約將於明日發往華盛頓聞其文甚簡表明接受 
　　電通社十九日東京電對美國大統領第二次軍縮會議提案之回答昨晩已由臨時閣議决定昨日請日皇裁可今日或二十一日即可送達 
　　電通社十九日東京電法國反對軍縮理由約爲下列四項（一）國際聯盟視軍縮問題為最重要任務軍縮準備委員會之事業正在着着進行若遽將軍縮審議另樹一幟是使聯盟努力歸諸毫無意義（二）僅號召五大國議補助艦問題而將與該問題有關係之各小國除外違背聯盟精神之各國平等原則（三）法國從來視軍縮爲陸海空之一目而加以考慮且關於海軍制限宜規定各國能建造之總噸數種類則　各國自由（四）美國案雖言以均衡為旨然徽之一九二四年　　　　合議可知成功難期 
　　東方社十九日東京電若櫬首相於本日下午二時入觀面奏對美軍縮提案之案答覆案奏請裁可政府即將回答案致電駐美松平大使即於下午四時由幣原外相將回答文面交美國大使其全文將於明日發表 
[日政府草擬津貼實業議案]  
　　商部請撥欵日金四千五百萬元 
　　路透社十九日東京電日政府正在草擬津貼國家重要實業議案不日將提交國會如該議案經眾通過則由特別委員會選定之若干種實業將受十年津貼今已選定者為人造顏料等數種商部現請撥欵日金四千五百萬元惟大藏省恐未必允撥如是之多 
[各國雜事]  
　　路透社十八日君士坦丁電土國與美國問現有臨時關系展長一年之約業已簽字此為美代表與土政府新　 
近談判之結果 
　　路透社十八日華盛頓電眾院通過農業救濟法後頗引起爭論中西一帶農業甚贊成此案但東部則反對之美總統若否決之則明年總統選舉競爭中柯立芝總統將喪失農人之投票 
　　路透社十八日倫敦電新成立之棉紗公會今日在孟却斯德開第一次集會加入之紗廠共有二千零五十萬錠佔該業全數百分之七六·二二公會董事前曾規定以一千九百萬錠為公會進行營業之最低錠數 
　　路透社十九日馬尼刺電美國驅逐艦四艘昨由此駛出尋覓遇難之輪船愛爾克頓號恐無覓獲希望該船有海員三十六人所載之價值美金三百萬元 
公電 
[北京通電]  
　　各省衙門均鋻大總統令國務院攝行前參政院參政聯芳學識宏通才猷練達自前清光緒中辦理外交頗著勞　近歲歴充公府顧問深資　襄　逝遽聞蜀勝悼惜著派京兆尹李垣前往致祭生平事蹟宣付清史館立傳以示優遇耆舊之至意此令陸軍總長張景惠呈陸軍將第四師師長謝鴻勳受傷殖命擬請優卹等語謝鴻勳臨戰奮勇爲國捐軀殊深憫惻應即准如所請照上將陣亡例從優給恤並將生平事蹟宣付國史立傳此令陸軍總長張景惠呈科長王篤恭因病辭職應照准此令陸軍總張景惠呈請任命秦川爲科長應照准此令海軍總長杜錫珪呈建威軍艦副長陳紹基另有任用請免本職應照准此令海軍總長杜錫珪呈請任命王鈞爲建威軍艦副長應照准此令交通總長潘復呈秘書鄭沆馬丕緒嚴松章耿昌續懇請辭職曾燾賀良樸王露洪余建侯免去本職均照准此令交通總長潘復呈請任命孫鳳藻袁𢂃廙張佩巡薛汪元鼎爲秘書應照准此令京篠（十七）印 
[鄭州齊愛元解職電]  
　　各報館鈞鑒夑元前承各省公推再聞軍事週歲以來追隨諸袍澤之後與玉帥相助爲理本期竭慮殫精安民定國乃事實與希望相左欲謀國而國事愈紛欲救民而民生益困降至今日雖傷心蒿目亦已無可如何固因時勢之迭更抑亦贊襄之乏策撫躬自責愧憾亦併爰於二月十四日在鄭州自行解除討賊聯軍副司令職責從此永賦遂初不復聞國政惟望當軸諸公同胞賢達同心協力撐此漏舟俾瀕危之國漸即安全垂絕之民羣登袵席夑元雖爲在野編氓亦仰叨仁人之賜榮幸有加焉謹佈衷曲諸希原齊變元寒印 
[歸德李鴻翥來電]  
　　各報館鈞鑒燮元前承各省公推再聞軍事週歲以來追隨諸袍澤之後與玉帥相助爲理本期竭慮殫精安民定國乃事實與希望相左欲謀國而國事愈紛欲救民而民生益困隆至今日雖傷心蒿目亦已無可如何固因時勢之迭更抑亦贊襄之乏策撫躬自責愧憾交併爰於二月十四日在鄭州自行解除討賊聨軍副司令職責從此永賦遂初决不復聞國政惟望當軸諸公同胞賢達同心協力撑此漏舟俾瀕危之國漸即安全垂絶之民羣登袵席夑元雖爲在野編氓亦仰叨仁人之賜榮幸有加焉謹佈衷曲諸希鑒原齊燮元寒印 
　　歸德李鴻翥來電各報館均鑒國步艱難至今已極豫民痛苦亘古未聞方培養元氣之不遑更何堪赤禍之滋蔓鴻翥素無學識祗以在豫二十載休戚相關慨圯厦之難支裝回天之乏術爲因時勢之必要堅持討赤本旨服從褚總司令追隨在豫孫王兩副軍長之後勉効馳驅冀以救豫者救國方遂初衷謹布區區諸維鑒察河南陸軍第四師師長李鴻翥叩篠 
國内要聞 
[美國通信]  
　　衆議院卜打提出對華議案後 
　　外交委員會即開會審查 
　　葛林氏與克勞克氏陳述意見 
　　美國衆議院外交委員會會長卜打氏（Porter）要求美政府單獨與中國商訂相對的平等條約於一月四號提出議案當時即付外交委員會審查並公開徵求證人意見其情形續紀如下該會於一月二十日上午十點半鐘開第一次審查會記者由使館介紹到會旁聽該會全數會員二十一人當時到會者約有十六七人開會後即按序詢問在場熟悉中國情形各證人的意見當時有葛林氏者（ＲogerGreene）係煤油大王（Ｒockelller）曾任華北京醫局監督即起言極端贊成卜氏的提案謂據余在中國多年的經騐華人對待美人頗爲友善余的意見以爲中國雖有黨派戰爭然對於外交上的問題尚有可以說話之處中國内部情形不定僅暫時間事將來總可以同他們商訂新條約余在北京醫局同華人一起辦事覺得他們都屬可靠相信華人有能力辦理自己的事無須外人干涉次克勞克（GroverClarke） 
氏係北京英文導報主筆兼該報館總辦在中國七年甫於去歲十月回美）起言美國已經喪失對華親善的領袖地位應當趕緊設法恢復倘卜氏的提案能即日通過則與華人對美感情極有好影響余在中國多年並未覺華人有排斥外人的意思該報多數的股董係美國人照便可以享受領事裁判的權利但該董事部自動的將他們報公司歸中國法律管理結果極爲满意其他在中國敎會學堂亦有採行同樣方針者並没有何種困難現在中國人民國家運動最反對的一事即根據不平等條約的領事裁判權據余個人意見外人所享此等特别權利太不公平無論何國人民不能忍耐美國從華盛頓會議後即失去列强對華親善政策的領袖地位一九二五年北京關税會議失敗的原因則因美國　乏領袖能力不能堅持一定方針所以美國當時所有預備的計畫雖屬公平到底未有結果至於說當時中國代表都已分散會議不得不停止都是藉口的話據　所知中國代表如顔惠慶蔡廷幹與其秘書長等始終未嘗離開余曾有機會與各國多數代表接洽相信英日等國無不歡迎美國做實行與中國改訂條約的領袖倘美國今日公然宣佈單獨與中國重新議訂平等條約他國一定能彀照行况且中國人民極反對列强的束縛惟並不考慮中國自己有何意見所以美國採取對華獨立政策最易得中國人民的同情當時有議員質問現在中國並没有中央政府美國縱要與中國訂立平等條約試問何人可代表中國克氏答云此實不成問題因中國各派領袖與人民對於取消不平等條約的問題並没有南北的分别譬如當北方顧維鈞宣布取消中比條約的時候廣東政府當即發表同情倘美國申明願意與中國訂立新約中國要舉出能彀得南北兩方同意與替全體人民說話的代表頗爲容易某議員又間中國不識字的人民佔百分之九是否克氏答云大概在百分之八十以上該議員云不識字的人民旣如此之多彼等何以知道不平等條約的意義克云他們雖不知道不平等條約的眞正意一但是他們曉得外國人對於中國人不平等的待遇克氏又云中國人民雖向來缺乏領導經騐没有桓極監督政治的組織但有消極阻止政治的能力倘外交代表訂立與中國有利的條約他們必定服從協助不然他們一定反對並申明該約無效據余意見美國對華政策決定時候的快慢頗有關係過遲必至無效倘美政府不採取卜氏提案內所包括的政策必失中國同情或將採取經濟絕交政策按現在中國的情形所受內爭的影響雖甚重大然對於商業上並沒有過分妨礙譬比如自一九一五年至一九二五年全國出口增加百分之一百十六分自一九二五年至一九二六年出口增加四分之一其他的情形照此可推察云云克氏報告完畢後時已十二點一刻當即宣告閉會明日繼續開會當時有議員黑氏（二二）提議下次請美國派赴中國關稅會議及考查司法情形總代表司脫郎氏（Suawn）到會供給證據會長卜打氏答應照辦 
 
 

Page 8

 
 
   
 
 

Page 9

 
 
國內要聞 
[晉閻又倡保境安民]  
　　派兵扼守豫晉交界 
　　十五日津信民國督軍壽命最長者除張作霖外當以閻錫山爲第一人距今十年前北方各軍閥逐鹿中原其範圍僅限於京漢京奉津浦及長江流域晋省既無波及之虞自不必擴張軍備故當時兵力僅有兩師民十以後戰事範圍愈大晋省漸成軍事衝要之地幸閻氏與各方週旋得法卒未捲入漩渦即去年國民軍圖晋亦僅達雁門關外太原根本無恙然由是閻乃注意軍備積極擴充實力由四師而至六師八師晋省精華爲之消耗殆盡各種捐稅遂日漸增多本年又實行富戶特捐及地畝捐兩項收入約達一千余萬元惟晋人愛護其省與愛護其家同一重視故寗願忍痛負重以養省軍現在吳佩孚擬率嫡系軍隊退往豫西惟豫西迭經兵匪蹂躪地瘠民貧不能養兵將來勢必分兵渡河就食晋北此事晋省有識之士早已見到惴惴不安而閻氏亦視晋省為禁臠不容他人問鼎現在已秘密派兵向晋南永濟·芮城·平陸·垣曲·陽城·晋城·陵川·黎城·等縣增防對於正太路娘子關尤為重視派遣重兵扼守入境人民均嚴加檢查其與豫省交通之風陵渡·文安渡·太陽渡·茅津渡·南溝渡·之船隻一律扣泊黃河北岸豫晉商賈交易完全停頓日前閻在太原召集軍事會議軍界少校以上政界簡任職以上均列席决定至必要時即通電保境安民不參預任何方面軍事行動外傳晋軍共有十五師實則其中缺少第十一師而此十四師中第三師尙在編制中且每師僅一旅每旅有三團兩團不等總兵額為三十八步兵圑六個礮兵團三個工兵團交通隊一大隊衛隊兩團機關槍一團衛生隊一團騎兵第一師尙在編制中新收編譚慶霖部編爲晋綏騎兵第三師委孫長勝爲師長胡感勤爲旅長升譚為晋綏騎兵司令並令綏遠原轄之騎兵第一師鄭澤生所部及第二師楊兆麟所部統歸譚氏節制共有馬五千匹故晋省實在兵額僅十萬人而已此十萬人中晋籍占十分七八所以晋軍雖不欲對外發展而拒客軍入境則異常奮勇蓋人人心目中皆有鄉土觀念也 
[奉魯軍均向鄭州進發]  
　　奉軍前鋒渡過黃河後即在榮澤南陽一帶佈防並未向鄭州前進胡毓坤駐於新鄉指揮其部下軍隊在黃河兩岸設防榮臻司令部設於彰德刻已調遣所部二旅分布彰德以南各地駐彰德附近趙恩臻部陳琛四十六旅昨日自安陽開至輝縣邯鄲磁州第十軍劉輔庭趙鳴臯兩旅昨日亦向黃河北岸進發統計已入豫境奉軍約在三萬以上張作霖因豫省奉軍亟須總制指揮俾與魯軍會師前進故決遣張學良入豫學良定日內離京南下駐石家莊俟奉軍開入鄭州後再前往調度軍事榮臻於日前有電致張學良報告奉軍已過黃河原電探錄如下「北京張軍團長鈞鑒元電敬悉我軍前鋒兩旅眞晚已抵新鄉河北吳軍各部均已實行讓防臻即電飭胡副軍長指揮武旅渡河前進文晨我軍在詹店齊集當即分別依次出發吳軍前來投誠者亦經收編完竣我軍擬俟後方軍隊進至相當地點再行繼續出動至各地會匪亦經周人（趙倜）宣撫使派員勸導刻已均無異動矣知關厪念謹此電聞伏維察鑒軍長榮臻叩寒印」魯軍前鋒在蘭封集中後即向開封前進孫殿英第三十五師業已開抵興隆集十四日魯軍一部開至開封向中牟出動褚玉璞派徐源泉赴蘭封調度軍事至王棟第五軍十一師潘鴻鈞部在牧馬集集中即開往歸德褚玉璞於十四日通令各軍先在中牟集中俟黃河北岸奉軍大部渡過黃河全部再向鄭州出動魯軍師長孫殿英前晩復至開封與米振標會晤商洽軍事問題駐考城一帶魯軍亦於十四日向開封出發褚玉璞擬於魯軍全部開抵鄭汴即入豫指揮軍事 
[京綏路沙河站兵車失愼]  
　　客車兩輛焚燬　　兵士傷二十餘人 
京綏路沙河車站於本月十一日早二時餘有開往北京之兵車一列共車十九輛車頭京綏三四五號該車開至昌平沙河兩站間中間第十三輛車掛有京綏路二等客車內忽然失愼火㷔頓起車中兵士身帶之子彈及彈藥箱因火爆炸兵士紛紛由車內跳下該車未停過沙河站後里許車頭聞後方有變遂將車急退回站內車進站後由該兵車旗夫張學貴鈎夫伊景山将已着之客車並延燒京漢二十頓煤車（三○四○號）兩輛車摘開甩在沙河站內並令兵士將煤車內之馬匹十數匹移往他車該站駐守路警巡長張建勳當率警多名從事撲救因火勢太猛不能前進兵士因由車上跳下將腿摔傷及受輕傷者均有二十餘名損失子彈約數千粒軍馬兩匹步槍四支該列兵車內載東北第八軍第十七師騎兵第五旅第十第八兩團副官李士林劉顯達二人特發急電一通到通州探投該旅旅部報告失火情形該車於上午五時二十分向北京開去京綏駐西直門車務劉段長因事來南口隨該兵車返京中途遇險當由該段長及沙河站站長拍發通電一份致各處報告失火情形該管路警第二分段長李學昌接得沙河站巡長電話報告後着派巡官唐士富率警馳往沙河站查看該段監工王潤生亦於上午九時餘派來小工數名帮同路警撲滅京綏之二等客車完全燒燬京漢煤車亦延燒一部分該巡官事後當將詳細情形電致警務處處長及西直門警務總段長報告一切 
[津當局籌備收回電燈電車]  
　　天津電車電燈公司原係前直隸當局與比商世昌洋行訂定合同所辦理其合同大意由前清光緒三十年起滿二十年期可由省政府備欵贖回但須先一年向該電車電燈公司聲明以便協商辦理設不即行贖回則滿五十年時即由該公司無條件交還該公司創辦費爲二十五萬元合華幣二百五十萬元之譜近年營業非常發達津埠金融如銅元等市價幾爲該公司所操縱現以此項合同至客歲即已滿期前在李景林時曾由省議會議決提前一年討論收回條件並由省議會呈請李景林通知該電車電燈公司查照在案但亦未得正式協商妥實辦法刻以北方戰事旣經結束而關於本省權利之事亦未可坐視不顧褚玉璞因此於年前委孫逸塵爲天津電車電燈整理處監督擬籌措鉅欵以便收回孫逸塵除一面將處內組織就緒外並擬定於三個月辦理完竣以免延誤期限前日正式向該公司聲明按照前立合同由省政府收回該公司一切事務並稱如中國收回除按合同交欵外并須將民國十三十四十五年內所得利益共數按三分之一成另加十倍即可備贖回之費用而該公司所得利益尤以民國十三十四十五年各年份營業爲最發達約計每年獲利三百萬元上下聞該公司所定收回價欵額數共二千六百餘萬元未知當局如何交涉也 
　　天津縣公署接天津電燈電車監理處函云逕啟者天津電燈電車事業匪特爲國家主權所關抑且爲人民生計所繫不料前清末葉竟照承辦此項利權斷送於比國商人之手殊堪惋惜茲查此項合同已屆可以收贖之期自應迅速設法籌備收回以挽旣失之權利前奉省長令飭組織電燈電車監理處業於本年一月二十五日成立已經函達在案惟茲事體大關係外交欲於最短期間達到收回之目的自非搜集材料凖備豐富不足以期敏捷進行用特函請貴公署賜寄將關於電燈電車公司所有歷年一切擋案及前清民國新舊卷宗檢取齊全一併咨送過處以便查閱而利進行云云聞前天津縣知事張仁樂曾聯合紳商討論收回電燈電車公司全卷皆在商會保存縣公署已轉函商會將全卷檢齊逕送電燈電車監理處查閱矣 
[粤省僱傭爭執問題近狀]  
　　商人力爭任免店員權 
　　工伴堅持取消任意開除工人 
　　工商請願意見各走極端 
　　政府組織仲裁會解决 
粤商界近因舊曆正月初二日去留工伴問題與工人方面引起大糾紛工商雙方互爭於政府之前迄今尙未有大解決茲續將十日工商兩方向政府請願情形分誌如下 
　　商人方面十日上午十一時廣州商界各行商紛派代表赴晏公街總商會先開會議舉出四商會代表四人爲請願代表下午一時散會請願商民在太平路集合人數約萬餘直赴省政府前時省政府方宴美國敎育家奇勒特等商代表即請市政府委員會委員長鍾榮光介紹入謁各當道由省政府委員李祿超接見商界代表李氏答以政府現擬組仲裁會以解決此糾紛商界代表以未得要領自行擬出條件請政府認可執行商界提出之條件如下㈠政府明令僱主有自由免店員工伴之權但以前與工會或工人有特別條件訂定僱主無權開除者暫不在此限㈡年月滿開除店員工伴不能以無故開除論（說明僱人訂年期者爲年滿以舊曆正月初二日爲期訂月期者爲满月滿以月底爲期）但以前與工會或工人訂有條件者仍照條件辦理如條件中並無聲明年满月滿及舊曆元月初二不能開除字樣於年滿月滿之日僱主仍有權去留（三）在罷工期中之各店於解決後三天即恢復僱主有任免權與年满月滿等不得索補工金及其他各費㈣政府定於五日內開仲裁會召集解決工商一切糾紛以上爲是日商人請願要求之主要條件但政府是日尙未完全答許祗允容日召集各關係團體共同組織仲裁會以解決之各商人請願代表至下午十時始散去 
　　工人方面工人方面於九日忽見商人請願宣言及傳單通電等力爭任免店員之權遂於九日晚召集會議議決十日同時向官廳請願維持工人失業定名爲革命工人請願團並推京菓海味旅業西藥店員代表爲總代表十日九時在西瓜園集合十一時到省政府請願由三總代表呈遞請願書申述現在各業工友因政府已停止之年初二條例而商人仍利用壓迫工人使各行工友失業者不下三四千人特提出請願條件六項㈠凡屬多年學師以及專門技術工作之工人不得開除㈡凡服務工會或退職後兩年期中之工人不得開除㈢凡本年舊曆正月初二日及初二以後被開除之工人應即飭令復工㈣明令佈告各業店東不得無故開除工友㈤如商人方面對政府有所請求時政府未得革命工人聨合會同意以前請政府拒絕商人不利工人要求㈥本年以前未與店東立有特別規約因而本年正月初二被開除者應由各業號店函請各該工會介紹別員補充工金須照原員工値工代表申述後由陳孚木答稱現在省政府無暇即時答復所可答復者即條件中之第五項並由李濟琛簽回條子交給工代表收執政府答復原文如下「廣州市革命工人請願團請願各節第五項請求對於工人商人兩方面所提條件應由政府組織仲裁會解決並得由該團派代表出席省政府委員李濟琛十六年二月十日」各工人認爲滿意始行散去　　政府解紛辦法省政府於十日第十三次會議對於工商兩界最近關於年初二案所發生之糾紛決議組織仲裁委員會解決之並由農工廳·實業廳·省工人部·市工人部·省商民部·市商民部·各派代表一人四商會各派代表一人機器工會·廣州工人代表會·廣東總工會· 
革命工人聯合請願團·各派代表一人組織之以農工廳代表爲主席省政府通過此項決議後即致函各團體限即選出代表以便趕速開會解決目前工商雙方之大糾紛故此問題一時尙未能解決也（二月十一日） 
[魯省開徵二五附稅]  
　　已委任鳳賓爲監理處長并頒布章程九條 
　　徵收海關進口二五附加稅自通過閣議後奉直各省已陸續開始徵稅魯省長林憲祖亦訓令膠海東海兩關實行徵收並委任膠海關監督任鳳賓兼任膠海關附加稅監理處長茲將省令及簡章錄下案查海關進口附加稅定於本年二月一日實行徵收所有進口洋貨普通品按値百抽二五徵收奢侈品按値百抽五徵收除委任膠海關監督任鳳賓兼任膠海關附加稅監理處長飭令依期遵辦并分行布告外合行檢發簡章令仰該監督即便查照協助辦理附簡章第一條山東膠海關東海關爲附加稅之實行特設監理處監視之第二條監理處設處長一員由省政府委任之第三條監理處職員之組織按照海關辦法分爲內班外班各視事務之繁簡呈請政府核定委任之監理處組織章程由各該處擬呈省政府核定之海關轄口較多應設分處者處長得詳具理由酌擬辦法呈請省政府核准第四條附加稅之徵收由監理處遵照條約根據海關進口正稅單按照進口洋貨之海關估價普通貨物値百抽二五即百分之二五奢侈品値百抽五即百分之五分奢侈品種類之規定另表公布之第五條附加稅稅單式樣悉照海關進口正稅稅單其塡發手續亦同但稅單蓋用省政府印信上項附加稅稅單式樣隨同布告公布之第六條監理處之經費另定之第七條監理處職員之懲獎規則另定之第八條監理處辦事細則由各該處長詳擬呈候省政府核定第九條本簡章於本年二月一日實行如有應行修正之處由省政府令知監理處遵行並公布之 
[皖聞紀要]  
　　衛戌司令布告闢謠陰曆新正以來皖垣謠諑繁興人心頓呈不安之狀安慶衛戌司令楊世榮頃特布告闢謠文云一照得本司令負有保護地方專責凡有關於妨害治安情事應即嚴行取締以期防患未然查捏造謠言滋生事端業經一再布告嚴禁在案但省垣爲水陸要衝五方雜處難保無匪人混跡其間暗布種種駭人職聞謠傳或假借名義頒發委狀或運動軍隊希圖擾告公安此種喪心病狂之徒實係人民公敵現已分派幹探嚴密偵查一經查獲訊明定即處以死刑决不寬貸本司令令出法隨母謂言之不預爲此布告一體週知凡爾軍民人等愼勿輕聽無稽之言誤入迷途致蹈法網」 
　　派員催提預借丁漕二角畝捐經前省長高世讀以去就爭聞當局已允緩辦惟最近又以省防軍需名義通電全省各縣共籌三百萬元仍照年內預借丁漕二百萬元之辦法給息一分以十六年分丁漕爲抵押限期陰曆正月內一律按照攤派數目解清財政廳長唐家驥已派委員六十人分赴全省六十縣將前後兩次息借十六年分丁漕一併催提解清每員支薪水夫馬一百元以一個月事竣各委員多係本省候補人員奉委後有知此事難辦者當向財廳力辭不願前往 
　　委員會勘馬華堤皖垣上游濱江之馬華堤爲湖北黃梅廣濟江西九江安徽宿松等縣共有之堤防民國三年費欵十數萬始克告成去年江潮泛漲該堤之被水沖潰現正水退之際而應委員勘估限期動工頃閒省署接准湖北政務委員會來咨當經余護省長遴委熟悉堤工之濮道宏前往上游會同勘估限期動工 
　　何炳麟回省辦交代前財政廳長何炳麟陰曆年內已經赴蕪迨得到免職消息又復由蕪赴滬茲因唐家驥業已履新昨日復由滬來皖下塌城內大旅館辦理財廳交代 
 
 

Page 10

 
 
　　教育消息 
專電 
　　南京南京省立各校本日會議公決展緩二星期開學（十九日下午一鐘） 
　　廈門陳嘉庚電黃奕住等停辦集美學校謂與政府磋商早已承認敎育黨化惟校權不得干預政府無誠意故停辦十九日集美校通告停辦一學期（十九日） 
　　廈門廈大裁總務處現決改組陳致黃電亦有停辦意（十九日下午十一鐘） 
特載 
[民國十五年之東大農科] （六）鄒秉文 
（四）驅除蝗蟲十五年本科駐徐技術員吳宏吉在銅山碭山及蕭豐四縣協同地方官紳驅除蝗蟲計自十五年五月中旬起至七月下旬止歷時七十餘日發見產蝗地點大小共二百餘處產蝗面積共約二千方里先後招集捕蝗人數約六萬零四百餘工共斃蝗蟲及秋夏兩期蝗蝻一千三百餘石駐海技術員楊維義發見產蝗地點四十四處產蝗面積七百四十餘方里先後招集捕蝗人數共七千六百二十餘工共斃蝗二千五百四十六石駐淮技術員吳濟民發見產蝗地點共二十九處先後招集捕蝗人數二千九百餘工共斃蝗二百五十餘石共計十五年本科在江蘇之江北各縣共斃蝗四千零九十餘石地方官紳之熱心合作與諸技術員捨身為農民除害之精神殊足令人起敬仰之心 
（五）防除螟蟲十五年本科在江蘇之江南各縣協助地方官紳除螟在吳江崑山嘉定三縣先後共採得螟蟲卵塊一億二千三百五十五萬六千五百零四塊共銹殺螟蛾一千七百十一萬五千三百五十四翼此種除蟲結果聞祗就吳江舊震屬七市鄉論業已增加米量約二十五萬六千二百四十餘石値銀二百五十六萬二千四百餘元云除螟工作之重要與各縣地方官紳之熱心合作及本科技術員鄒鍾琳助理張而耕方香九朱善慶樊寶榮等之努力服務均於此可窺見一班矣 
以上數端僅舉其例若求詳盡以及其他各系之推廣事業均請檢閱年報各系詳細報告 
　　（五）校內外同人熱誠贊助 
　　本科事業十年來之所以能有少許進展者其一由於社會與政府日益了解農民問題之重要對於本科事業不惜予以種種之贊助其二由於全科敎授職員均以服務農民改良農業為各人之畢生天職故甘於本校之菲薄俸給不計犧牲戮力前進秉文追隨諸同志後盡力於本科事業亦將十年甚願在最短期內能使本科成為東南最完備之農科大學則同志百餘人已往十年之努力與夫校外友人之熱誠贊助均可謂不虛矣（完） 
要聞 
[美國將有第二次海上大學]  
　　定於九月二十一由紐約出發 
　　美國國際大學游歷部IaternationalUniversityCrniseInsfilutio宣布美國海上大學第一次乘蘭頓號郵船旅行世界雖有若干學生有不軌則之舉動結果可認為良好現已決定再為第二回之旅行改租古那德郵船公司之某號新船預定本年九月二十一號 
[天津將設立國學館（艸夫）]  
二月　三日天津通信此次楊宇　晋京於研究對豫軍事問題及應付外交政策之餘復向奉張建議設立國學館還就文治優秀人材以重振吾國數千年來固有之文化與禮敎奉張深　其言即令著手籌備茲據接近奉方某要人言此事發端在去歲夏秋之交因楊氏秘書于省吾君曾向楊建議謂晚近以來國人醉心歐化中學畢業生經史子集絕未庽目遑論詩詞歌賦以致數千年聖哲賢儒所遺之固有國粹逐漸湮沒於無聞一吾人生此亂離之時世丁此禮敎淪亡之潮流實有維持國粹保全聖道之必要與責任請楊轉向奉張陳述創設國學館之意其辦法招收優秀青年人館就學聘請名儒碩彦担任敎授以期造成國學人材挽回國學之頺勢當時楊雖稱善第以軍事外交內政均甚忙碌無暇及此僅令于君草擬計畫書遇機興辦迨至客臘楊因人京之便携計畫書向張建議張允俟軍事稍有眉目再辦事遂擱置最近楊又因事入都並携該館組織綱要張始決令楊担任館長籌備開辦楊即派于君為籌備委員聞地點決定設在天津因為節省經費起見暫收學生四十名須具中等以上程度經嚴格之考試課程為經史子集詩詞歌賦六年畢業畢業後派往各埠大中學校担任敎師以　楊中國固有之文化並聞決定聘請國內純粹名儒四人担任敎師每人月薪五百元預算每年經費十萬元開辦費十五萬元如有相當館址之房屋僅需五萬元足矣 
[無錫請加鹽價充敎費緩議之批復]  
　　食鹽加價業已實行兩淮各縣前經呈准省署於每斤加價六厘中提取一厘撥充敎育經費宜興亦已呈准分撥一厘充作敎育經費無錫縣敎育局長蔣仲懷亦援案具呈省署曁鹽運副署請求准予撥作初中及慈善經費茲悉松江秦運副據呈以蔣局長此項主張爲推廣敎育起見自應予以照准但食鹽加價後無錫一縣每月究能增加若干現在尙無切實把握故對於呈請各節業 
已批覆暫從緩議應俟通盤籌劃後再行酌量辦理云並聞吳縣敎育局彭局長對於此事亦於前日召集各縣敎育局長在蘇開會結果代定代表六人分向省方及運署請願本邑蔣局長被推爲常屬代表茲聞蔣君因本邑已單獨向省署請願故謝絕當選代表云 
[江陰縣敎育局開董事會紀]  
　　江陰縣敎育局於本月十日開第二屆第四次董事會出席董事七人議決案如次(一）遵章劃收義敎畝捐案查軋畝捐揭載至十五年底止約存洋六千八百零一元為他項所挪用急應會同敎育局清理如數歸墊以便劃歸本會保管并推定錢啓猷唐國華謝鼎鎔擔任清理（二）金陵試館與美專學校房屋交涉案應函催敎育局速將縣會議決情形復縣轉省而資結束（三）祝廷瑞函催縣師讓基案查此項報買官產縣師方而必欲收歸校用祝姓根據財廳執照未肯尺寸讓人本會定折中辦法將　西部依縱線劃出一畝為該校擴充之用尙有議案數件無足重要議畢每一董事各給出席費五元始宣告散會 
[吳縣敎育局召集校長會議紀]  
　　吳縣敎育局長前奉廳令初級小學徵收學費解局問題前日召集各校長開會討論徵收方法訂定旅行細則自本年二月分起一學期每生納學費一元報解局中另收用品費小洋六角於入學時躉繳所有應用書箱筆墨石版等概由校中發給如家道清苦亦得分期繳納如成績優良及赤貧無力者得免費但不得過十分之三如兄弟姊妹同在一校或小學敎員之子女得減免所有收據由局發給訖提出意見訓育問題注重實施公民敎育敎科宜求統一常識最好徵集鄉土材料由局刋行單行本又提議暑假期間擬設國語正音會嗣有某校長詢問年功加俸條例改記分評點之理由局長謂原有加俸者仍舊法律不溯既往以後加俸當照新章並提議每月領薪之期集會討論末又論及遺族扶助金條例急宜修正云 
本埠 
[職業敎育社董事會開會紀]  
中華職業敎育社於昨日中午假福州路一枝香舉行董事會到會董事阮介蕃·沈信卿·史量才·袁觀瀾·穆藕初·黃伯雨·王省三省代表議決十六年經費預算總會計部規則並聘請潘敘倫會計師擔任按期查核本社各部會計又依常任評議員暨辦事員聨　會議建議公推辦事部主任黄君任之調查國外職業敎育並代表本社列席本年八月在坎拿大舉行之世界敎育會大會應需經費推由董事錢斬之·史黃才·　藉初三君設法籌集辦事部事務由副主任楊君衛玉主持辦理又議決改選第一屆評議員半數五人辦法提出王岫廬·朱叔原·朱少屏·江怛源·何尙平·郭任遠·凌鴻勛·黃伯樵·楊賢江·潘敘倫·十人爲候選人並公推董事黃伯雨王省三張雲博三君爲監視開票代表 
[職敎社加入世界敎育會聯合會]  
　　世界敎育會聯合會定本年八月七日至十二日在坎拿大多郎多城舉行第二次大會該會總務部事務所主任程其保君致函中華職業敎育社請加入該會爲會員現該社以此事極關重要當提議常任評議員暨辦事員聯席會議討論業經議決加入並推黃任之君出席參與云 
[蘇省敎育會幹事會之報告案]  
　　江蘇省敎育會於前日（十八日）下午五時開幹事員常會列席者十一人袁會長主席列報告案三件如下（一）報告本會聯合銀行公會等四團體電致英國政府及政黨領袖請撤來華英兵將對華友誼現諸事實（二）報告甘肅省敎育會篠代電反對京校挪用俄退庚欵（三）報告高郵縣敎育會復函贊同本會等所發反對日本對支文化事業宣言 
[上寶平敎會昨開董事會]  
　　上寶平民敎育促進會昨日上午十時開第十四次董事常會列袁觀瀾沈信卿朱少屏郁瘦梅等八人由沈君主席（一）推定沈信卿等十人爲候選董事（二）提議會員大會日期議決定三月二十七日下午二時 
[上寶平敎會今日開幹事敎員聯會]  
　　上寶平民敎育促進會定於二月二十日星期日下午三時在西門江蘇省敎育會開幹事敎員聯席會討論重要事項 
[全國語敎會聯歡會紀]  
　　全國國語敎育促進會於昨日下午二時半假國語專修學校開第一屆上海會員國語聯歡會會中有國語翻譯或用字母翻漢字或用漢字譯字母譯得正確者部有贈品各會員之興趣非常濃厚後又會集一室由籌備員蔣鏡英主席致詞略謂今日有雨交通不便各位熱心到會尤爲欽佩又由會員相繼發言希望本會時常舉行聯歡會以資聯絡感情末有國專附小學生等唱歌表演至五時餘尙有會員陸續到會六時十分茶點散會 
[東南公學昨日上課]  
　　法租界太平橋東南公學於十三日開學昨日正式上課新舊學生到者一百二十餘人敎職員方而除一部份照舊外新聘東南大學敎育學士張民權君担任敎務主任美專畢業駱毅君擔任藝術科又女子補修科主任已聘定松江景賢女中畢業王道安女士擔任現定陰曆正月二十四日開學云· 
[上海幼稚院上海小學校之槪况]  
　　西門林蔭路上海幼稚院上海小學校自開辦以來敎授管理成績卓著歴年雖受戰事影響而校長陳鼎芳女士及敎職員等苦心孤詣維持得法故學生並不減少各生家族頗爲欣慰該校已於夏正十六日開學學生報名八校者尤見踴躍現下考核班次支配敎科頗爲忙碌准於二十日正式上課云 
[貞一女學校之新發展]  
　　南成都路寶裕坊貞一女學校創辦迄今已閱十有一載敎授素取嚴格校務主任陸衡君氏對於校務力求改良現鑒於時世之需要由本屆起改爲新學制並應學生之要求添辦初中日來新舊學生報名甚爲踴躍已達百餘人定於二十日開學尙有餘客可補云 
[上海法科大學之校董會]  
　　上海法科大學前日開校務會議到潘大道·鄭允恭·趙韻等决定二月二十一日正式開學二十三日上課函催新舊各生速即來校昨日下午六時在安樂宮開校董會到王正廷·錢新之·潘大道吳凱聲等十餘人通過該校詳章即日付印並通過募捐基金簡章內容規定校董至少每人認捐二千元預備在本年暑期自己建築校舍 
[國大附中主任就職]  
　　靜安等路國民大學附中特聘林振聲碩士爲主任已於日昨到校就職并添聽前　立東南大學敎授趙振甫等多人分任各課又該校於十七日開始注冊到校繳費註冊者頗踴躍定於明日（二十一日）續招新生報名者亦甚眾 
[正風中學近况]  
　　西門大吉路正風中學於昨日開學所聘各敎員如高君湘博士方輔成學士王慕雅學士于新元學士王貞運學士等十除人全體出席新舊學生亦先後到校午後由校長王西神敎務主任朱夢梅國文主任程瞻廬諸君報告本學期敎育方針准於陰曆二十七日正式上課該校爲徇遠道考生請求起見對於高中初中及預科各級仍可隨到隨考插入各班 
[中德產科女醫校之各科敎授]  
　　靜安寺路張家浜中備產科女醫學校已定於二月二十一日開學所有敎授現皆聘定除留德醫學博士李景章金問淇劉緒梓吳憶初等分任婦科小兒科内科產科各要學外並由謝筠壽醫學士敎授生理學及花柳皮膚學韓法周醫學士敎授物理化學張森玉醫學士敎授診斷學及病理科宋叔庠醫學士敎授衛生學急救學徐衡如醫學士敎授解剖學外科學邱公介醫學士敎授細菌學組織學更有宿學何噓雲陳文燦兩君分授國文德文云 
[廣肇公學昨日開學]  
　　廣肇公學昨日行開學禮學生到者七百人行禮時分三部（一）初中及高小各級（二）初小各級（三）幼穉園該校本屆學生之多爲歷年之冠總計報名來學者不下千餘人因額滿見遺者爲數不少現定於下星期三（二十三日）正式上課云 
[澄衷學校明日上課]  
　　虹口塘山路澄衷學校辦理年久成績卓著聞二月十八日招考新生時投考者爲數頗多十九日行開學禮其正式上課期定二十一日云 
[持志大學開學訊]  
　　江灣路持志大學暨附中定於本月二十八日開課二十一日起辦理入學手續各科專任敎授亦已先後蒞止聞第三次招考於本 
[上海職業中學爲畢業生留心職業]  
　　法租界東自來火街民國路口上海職業中學開辦六載成績婓然歷屆畢業生之在各埠職業機關辦事者頗得社會上之信仰於各商科注重實習故有如此成效本學期暑假爲該校丁卯級學生畢業期聞該校正在各機關接洽預留職位問題屆時該級學生又可獲得職業云 
[各學校消息彙誌]  
　　華東中學愛而近路華東中學定於陽曆本月二十一日開學先一日招考新生聞報名者已在百人以上外埠來函索閱該校一覽及要求免考轉學者尤夥該校爲優待各校學生起見凡請轉學者准予免考插入相當班次已由該校校務主任交校務委員會核議云 
　　振新公學牯嶺路振新公學爲徐惠君苦心經營本學期業於日前開學現該校各級尙有餘額可插班商業英文夜校定陰曆正月二十日開學 
　　滬海學校愛多亞路滬海英專日夜校暨兩級小學定於今日開學本學期各班學程已由校長李維新君與各科主任商定準於二十一日正式上課聞自本學期始女生入學得減收學費二成現日夜各級尙有餘額可插 
　　滬濱公學新閘路辛家花園東首賡慶里滬濱公學添聘務本女學師範科畢業之沈倩女士擔任小學部級任敎員南方大學商學士陳賡揚君擔任英文敎員新舊敎員均已到校現定明日正式上課小學部三年級至六年級均有餘額數名 
　　振德女學　滬西靜安寺路一七一八號振德女中已於昨日十時舉行開學禮校董朱采眞君訓詞來賓陸海憎君演說聞敎員方面除原請周麗華徐靜如宋劍心沈溢中諸女士外並聘定國民大學敎授季錫五君擔任數學中西女學畢業盧女士擔任擔任英文該校定本月二十一日正式上課 
　　道南學校海寗路天鑫里道南學校創辦五載本學期添辦初中於舊曆正月十六日開學中小各級尙有餘額可補 
體育 
[華東足球隊在港比賽結果]  
　　華東足球隊於前日下午返滬赴碼頭迎接者有沈翩良徐振東季思廉諸君消息已誌昨報昨晚八時韋伯　君特宴請全體議員於九江路五號爲之洗塵列席者有領隊容殿兆博士幹事余衡之隊長李惠堂協進會名譽主幹沈副良及隊員等十餘人相聚一堂盡歡而散該隊在滬共比賽四次結果如下 
（一）華東與華南一與四之比華南勝 
（二）華東與港海軍聯隊一與九之比聯隊勝 
（三）華東華南與香港埠際隊三與三之比和局 
（四）華東華南與香港葡萄牙三與一之比華東華南勝 
[樂羣與英艦足球賽昨因雨作罷]  
　　樂羣足球隊原定與昨日在棒球塲與英艦喀蘭斯萊作友誼比賽旋以天雨作罷云 
[遠東乒乓規則委員第二次開會紀]  
　　遠東乒乓規則委員於前晚仍假蓬路日人俱樂部開會到會者全日本代表久島君駐滬代表城戶眞鍋君等中國方面有俞斌祺胡鐵吾林澤蒼何逸雲代表俞偉廉君等外有英人霍金氏等共同討論其結果如下日本方面提議　長九呎闊四呎六吋中贊成檯長九呎通過惟闊須加至四呎八吋討論時許無結果須至今日再議檯面宜由一呎高投下之球能　起至六七吋者方合用檯面厚至少自吋至一吋半（色）須塗深綠邑以漆劃外邊均議定擊球之退步地位宜離　一丈二呎橫宜六呎中國反對並提議留退步地位過遠於地位上大有關係須離檯九呎橫四呎半討論約一時半無結果候今日再議規則委員會今日下午二時假老靶子路赫司克路常盤合繼續開會各團體如有意見請派代表參與不勝歡迎或將意見書投郵局信箱六四四號交俞斌祺君收亦可云 
[滬江童子軍足球隊將與西童比賽]  
　　楊樹浦滬江大學童子軍足球隊自去冬組織以來歷與滬上各 
團童子軍球隊比賽所向無敵近更加意練習以便下月與西童子軍一決雌雄聞該隊隊長爲胡君騰君幹事倪家舉·勞則銘二君云 
 
 

Page 11

 
 
商業新聞 
[特訊]  
　　上月各種金屬進口二一一三六○擔　　一月份細布市布進口二二九七七七疋又四二一二三碼日貨居多 
　　生曬圓肉下週傳有到貨 
　　寗波帮息甬已平靖囑即裝辦 
　　門售米價暴漲四角白秈客尖漲二角 
　　各百貨商店及商務書館等以職工加入罷工昨均未開市 
　　日本砂糖生產制限協定業已成立原糖價決定十四元繼續一年 
　　東京電日本二三流銀行合併之氣運日濃厚視政府與日本銀行之手腕進行或能格外順利 
　　大阪棉布市況岑寂昨至正午止尙無成交人氣混沌 
　　中旬日本輸出額四五五二六○○○元輸入六五二一三○○○元 
　　東京府爲擴張日貨銷路起見特派商工獎勵旅商隊第一隊約十人於四月中旬往南洋第二隊約五十人於七月往满　預定九十月第二隊二星期第三隊三星期 
金融 
[標金回漲一兩四]  
　　最高三百七十二兩八錢 
　　昨日大條銀來電近遠期均縮三七五計改爲二十六辨士半及二十六辨士三一二五中國劇烈賣出僅投機家購進市況不定紐約電報長一二五改爲美金五角七分八七五日英日美匯兌俱不變仍爲二先令零十六分之三及四十八元八角七分五金市晨初因大條銀突然改縮出人預料之外補定者頗不乏人稍形轉堅繼又不定收盤時傳說罷工事匯市見鬆價復下落惟給果較上日尙回高一兩四錢午後逢星期六循例無市四月份標金上午八時五十五分開盤價三百六十八兩八錢毛盤升爲七十兩受者不湧價漸回落至七兩九錢旋好至八兩五錢九時三十分匯豐掛牌揭曉各匯價均勿動人心仍疲金價繼跌爲七兩三錢（最低價）買戶甚眾十時二十三分漲至七十二兩某日商銀行售出遠期日匯七錢六分三七五瞬息間又小至零七錢買氣未衰十一時達二兩八錢（最高價）某大日商銀行售出遠期日匯七錢六分半及英金二先令七辨士六二五十一時零九分復做一兩二錢十一時二十七分再高至二兩二錢賣氣轉盛價遂不振十二十六分直漲至六十分兩五錢收盤前爲九兩十二時三十分收盤三百六十八兩八錢最高低價相差五兩五錢交易尙旺登賬價格本下月份三百七十一兩四月份三百七十兩補水亦三百七十一兩云 
[外滙回緊收盤復鬆]  
　　昨日本埠外匯匯豐掛價一致不動華商方面鑒於大條銀價回縮補空者眾多銀行家大半賣寶如某大日商銀行等均有售出市況不定收盤時華商忽又轉賣但銀行進胃淡薄致各匯價回緊後復見鬆動交易暢旺統計華商購入各匯約合日金二百萬元行家進出仍屬有限茲將英美日三匯掛牌價銀行間成交價及洋行結價分列於後 
　　英金匯豐掛牌價二七·○○與上日價同銀行間成交價最高最低收盤 
本月份二八·一二五　二七·八一二五　賣二七·九三七五　買二八·○六二五　 
四月份二八·○○　　二七·六二五　賣二七·八一二五　買二七·九三七五 
洋行結價　　　最高　　　　　最低　　　　　　收盤本月至三月底　二七·七五　二七·六二五　二七·七五 
四月至六月底　二七·六二五　二七·五○　　二七·六二五 
美金匯豐掛牌價　六二·七五　　　與上日價同 
銀行間成交價　最高最低　　　　　收盤 
本月份六四·七五六四·二七五　賣六四·五○　買六四·七五四月份六四·五○　　六四·○　　　賣六四·二五買六四·五○　　 
洋行結價最高最低收盤 
本月至三月底六四·二五六四·○○六四·二五 
四月至六月底六四·○○六三·七五六四·○○ 
日金匯豐掛牌價　　七八·○○　與上日價同 
銀行間成交價最小最大收盤 
本月份七五·五○　七六·一二五賣七五·七五　買七五·五○ 
四月份七五·七五七六·五○賣七六·○○買七五·七五 
洋行結價最小最大收盤 
本月至三月底七六·○○七六·五○七六·○○ 
四月至六月底七六·二五　七六·七五七六·二五 
[寧幣廠已無新幣裝來] 厘價回小 
　　昨早市銀拆仍作借劃頭開盤二三分後爲白劃錢業向銀行收　 
出現銀約二十餘萬錢業向銀行收出票劃一二十萬小總會銀拆仍借劃顧白劃早市洋厘前日小二厘七毫半爲七錢二分三厘七毫半洋銀行早市買進洋十餘萬華銀行中國銀行買進十餘萬其他各銀行買進洋三四十萬客路方面鎮江蕪湖裝來現洋及鈔票十餘萬蘇州路來鈔票一二十萬南京造幣廠昨無裝來早市成交鈔票五萬五千價照市減二毫半及三一二五票劃各欵九十五萬五千午市無市小同行早市做開單毫較前日大二分爲六錢五分雙毫小一厘爲五錢八分九厘銅元小七千爲三百七十六千 
[京津洋滙大漲]  
　　申釐高昂故 
　　上海銀行昨日內匯行市報告云今日銀匯津電漲四兩漢口無電來洋匯因申釐忽跌匯價大漲京津爲尤甚獨濟南青島站定未動餘亦無變更 
地點幣名匯價比上日地點幣名匯價比上日地點幣名匯價比上日 
天津行化一○六四·○○漲四·○○青島銀元一○一四·○○ 
天津銀元一○一○·○○　漲七·○○蕪湖銀元一○○六○○漲一·○○ 
濟南銀元一○二·○○漲七·○○南京銀元一○○二·○○ 
濟南银銀元一○○二○蚌埠銀元一○○五·○○ 
烟吉銀元　一○○六·○○漲二·○○鎭江二七寶一○三三·○○跌二·○○ 
又銀行公會行市委員會報告云漢電銀匯如昨無變動洋匯略高津電銀匯爲一○六一比上日行市徒漲三兩之巨洋釐爲六八七七又高一釐五此係受日前滬釐高昂之故若今後滬釐仍能趨跌則以上兩埠之匯價不難回小本日滬厘續低三厘之譜各處匯價本能稍低惟滬厘之低或係出於暫時匯市之堅定須視今後之滬市而轉移也 
商情 
[棉紗因罷工飛漲五兩餘]  
　　人心異常恐慌　棉市亦堅　但現貨無成交 
　　棉紗昨期紗暴漲四五兩人心大震緣總罷工昨日實現各紗廠上午尙有工作者下午已完全停工市場內形勢紊亂謠諑紛紜人心異常恐慌一般散空忍痛補進市場上祇聞買進之聲竟限盤不限價而新做多頭者近日又購進四五萬包底盤又枯一遇特別事故乃一發而不可收拾期紗上午各月俱漲三兩五六錢現紗雖有交易亦難成交因賣買談價相差太遠故也午後開盤形勢汹汹買風仍旺盛但紗廠方面爲維持市面起見曾臨時召集會議酌量拋賣額亦甚鉅收盤時漲勢略軟近月又漲一兩四七錢遠月祇漲一二錢就目前景象而論形勢錯綜前途殊無把握關鍵所在當視罷工期間之久暫如何矣午後各廠商售出之貨可交解標準者數在二萬包以外全日期紗交易甚旺計五萬三千二百五十包人標拍出之盤列左 
　　收盤價比上日存賬數收盤價比上日存賬數 
二月期　　一三三·二漲五·○○　三三○○五月期一二五·四漲三·四○一○三五○ 
三月期一三四·　　五·四○二九五五○六月期一三五·六二·九○一七○五○ 
四月期一三四·七三·九○○八八○○七月期一三五·八二·六○二八○○ 
客帮買去期現紗一千五百七十五包行情飛漲三兩以外蕪湖帮進二百三十包牛莊帶進一百包天津帮進一千包野鷄帮進九十包汕頭帮進七十包寗波帮進七十五包內地帮進二十包江西帮進十包同行中進一百包售盤如左 
二十支炮台一二九·五○十六支蓝鳳一三三·○○十支豐年二八·○○ 
至一三一·五○至一二二五○至一一九·五○ 
立馬一四二·五○寶光一三五·七五子軍一二二·○○ 
至一四三·○○藍鳳一二五·七五三月金鷄一二二·五一 
五福一二三·○○藍鳳一三二·○○醒獅一二三·○○ 
豐年一三九·○○　水月一三二·○○帆船一二三·○○　 
水月一三九·五○雙象一二八·○○十四支藍團龍一二九·五○ 
　　至一四○·○○日光二三二·七五十二支和合一二四·○○ 
　　藍鳳一三九·○○藍鳳一三一·七五三月 
昨日大阪三品期紗市價照錄如下 
　　前市開盤收盤後市開盤收盤比上日 
二月期　二○○·○一九九·九○一九八·九○二○○·○○跌一·四○ 
三月期　二○一·九○二○一·八○二二五·○二○三九○不動 
四月期二○二·三二○二·三○二○二·○○二○四·一○不動 
五月期二○二·九二三·○○二○三·○○二○五·七○漲○·六○ 
六月期二○五·○○二○四·九○二○五·○○二○六·七○○·六○ 
七月期二○六·八○六·二○二○七·七○二○八·九○一二○ 
八月期　二○八·九○二○八·○○二○九·八○二一○·七○○·九○ 
又上午九時半大阪現紗電二十支華魚二百十一元跌二元合申現一百六十四兩六錢二十支紅財神一百九十九元不動合申規一百五十六兩三錢十六支　島一百九十二元跌一元合申規一百四十九兩八錢十六支三馬一百九十二元跌一元合申規一百四十九兩八錢 
　　棉花昨國外棉市仍上漲本棉形勢亦堅但紗廠業已罷工致銷費方面稍減人心略平而補空者尙不乏人馬頭到貨更缺現貨竟無成交惟期棉上落極大又紗市漲風動劇賣方以外棉堅昻紗價步漲來源寥落態度仍堅廠商方面以工潮關係未悉何時開工不急急於採辦就大勢而論印棉合價甚高如風潮平息原棉仍有上漲之可能也上午開盤隨紗市近月漲二錢達月漲四五錢午後近月小一錢五分達月小五分全日成交計五萬一千二百包漢標拍開之盤如左 
　　收盤價比上日存賬數收盤價比上日存賬數 
　　二月期二九·八○漲○·一○二九七○○五月期二○·○○漲○·五三四二一○○ 
　　三月期二九·七○○·二三三九三○○六月期二○·三○○·四五三七一○○ 
　　四月期二九·七五○·三○四四三○○七月期三○·四○○·五五一六○○○ 
　　棉業公會上消息陜西姚花均無到貨通州花到五百包現貨全無做開云 
　　昨日美棉因孟却斯德消息良佳及外商購進市況靜而堅定計期貨漲一至五磅音現貨漲五磅音英棉期貨漲六至九點現貨漲四點埃及棉現貨跌十點印棉因美棉堅昂及投機大戶購進而漲計平果爾漲二羅比奧姆辣漲一羅比白羅溪漲三羅比原電錄左（十八日电） 
　　美棉比上日英棉比上日 
三月期一三·八九漲○·○五三月期七·五三漲○·○六 
五月期一四·一二○·○五十月期七·八二○·○九 
七月期一四·五三○·○四現貨七·七六○·○四 
十月期一四·五二○·○一埃及棉一五·七○跌○·一○ 
十二月期一四·六八不動 
現貨一四·二○○·○五印棉 
三月期平果爾二六三漲二羅比 
最高一三·九二○·○六奧姆辣二七七一羅比 
高低一三·八五○·○八白羅溪二九二三羅比 
又大阪三品期棉市價照錄如下 
　　前開後收比上日前開後收比上日 
　　三月期四七·○五四七·二○漲○·四○六月期四七·七○四七·六五不動 
　　四月期四七·二○四七·四○○·四○七月期四七·九五四七·八○跌○·二○ 
　　五月期四七·五○四七·四五不動八月期四八·五五四八·三○　○·二○ 
　　棉線市價隨期紗飛漲四五兩但交易未成因雙方談價相差太遠約價漲三四兩市面全無做開云 
　　大阪現貨精細棉紗並未因三品原棉趨堅而有進步期貨現市時期背馳此爲近來棉業界之矛盾現象昨成交者計有白鳳六十支二月期四百四十七元扇面十六支二月期一百九十一元福島二十支二月期二百零一元四月期二百零四元明治四十二支二月期三百零七元鶴鹿四十二支三百十元云 
[粉廠照常工作中粉麥之虛驚]  
　　恐被工潮牽入　粉價大漲　麥市停頓 
　　麵粉昨日粉市上午交易寂落爲紅盤以來所罕見三盤成交總數祇二萬餘包荒涼景象可以槪見惟賣方態度因時局嚴重不欲更事拋出故市面徵現好勢正二月份較好七釐半三月份好五厘五月份未有動靜六月份亦好五厘迨下午開盤以罷工風潮瀰漫全市一般人以爲此後各粉廠工人如果亦被牽入停止工作則將來生産額一經減少影響所及殊難逆料故人心奮激秩序混亂亦爲本年以來之第一遭初盤開價已無形較上午提高以後又步提步高計本月份上下午較前日收價漲起二分七厘半二月份漲三分半三月份漲二分七厘半五六月份人心比較安定計五月份較漲二分之譜六月份漲一分半觀察後步將以廠家之工作是否發生問題爲斷 
　　小麥昨日期麥上下午開盤除下午二月份開做一價外其餘完全空拍蓋以罷工風潮之惡劣或須影響麺粉廠家之工作將來如果牽入則小麥當然無出路此與粉市情勢正相反所以一則高漲一則反寂然無生氣也現麥全市亦無交易惟市上存底甚薄至到貨則以水陸交通均感不便近無上棧駁裝云 
[布廠罷工後廠盤多提高]  
　　上海廠照原盤北帮成交獨多 
　　昨本埠各紡織廠實行罷工紗價暴漲五兩餘棉布隨之挺俏惟形勢極紊亂大抵以執貨者心思濃淡爲轉移北帮所辦以十六磅棉布爲大宗天津帮動辦十六磅雙魚吉慶粗布三百餘件價仍與前日相同第疋計六兩出期陰曆二月份牛莊大連帮辦即裝十五磅半三元實粗布四百件價高二分半爲五兩七錢七分半本街購胃仍弱 
　　廠方市價獨上海廠仍照前價惟改爲售現交十五磅半三元寶粗布每疋五兩七錢半凈盤計成交數在五百件之譜其餘各廠價最高者爲永安廠每疋加二錢其他最底每疋加五分然各帮實銷並不甚多 
[洋米十萬餘包星期一傍埠]  
　　平陽丸與抱土司二船載來粳稻飛漲半元 
　　喧傳已久之新到洋米至昨日始訂證實計由日船平陽丸與公司船抱土司二船計裝到西貢二號與小絞為等共十萬包以上平陽丸泊於同春福抱土司泊黃浦棧因路中有阻須至星期一傍棧上貨或有他故則稍遲一二天 
　　滬上因軍事與罷工影響人心浮動食米尤關重要昨日杜米又形上跳客米尙平洋米因有上述兩懴到申仍穩定即到解貨售開小絞一千包價五兩八錢二分半又西貢二號一千包價五兩八錢二分二月份月底解貨小絞二千包價五兩七錢四分半現米計有西貢一號二千五百餘包價十三元零八分二號十二元六角二分安南粳三百包價十三元四角半客帮因時局不寗暫呈觀望祇有津帮去二號西貢三百包 
　　昨日滬南各路到船祇有五六號市上交易微細薄稻價稍加二角餘均加起一角 
　　滬北各貨價飛漲如此粳及薄早兩稻又暴漲半元其餘各貨亦加起一二角 
[本週中泥絨號出貨六百箱弱]  
　　值規銀十九萬餘兩 
　　昨毛貨各價均堅挺本客成交數頗有可觀大都爲元青直貢呢 
元莊雜色格子素嗶嘰春花呢與華達撲羅夫及套頭花呢灰莊法蓋絨之類定貨號出貨非常繁盛如春和永·華新·新豐等按日對於洋行出貨無論晴雨總有七千兩左右呢絨銷場一年中以正二三月爲最旺銷次爲八九十月則大衣厚貨生意亦不少聞本週至昨日星期六爲止呢絨各號出貨實達五百八九十箱之多合上海九八規元共計十九萬兩以上云 
[疋頭已現停頓之象]  
　　運輸阻滯 
　　疋頭市面自時局緊張後本月轉劣之象昨本埠忽大罷工人心　 
頓現恐慌市面更形肅條洋布公會已無交易可言惟市價仍站定客帮皆袖手一因時局多故二因裝運阻滯滬寗滬杭二錢貨運已完全停頓內路批發幾斷絕本街拆貨亦清默察日後趨勢當視時局如何爲轉移矣東貨元直貢呢三潭三錢一分二釐半莫干山二錢七分七釐半獵雁二錢七分半雙童鹿二錢二分半列國美人二錢三分謁橋漂布八兩四錢半花船六兩六錢二喬觀書七兩二錢半挑李園七兩四錢半細布細斜尙能站定淺色花標走銷較活西貨各價仍無變化云 
[南北貨內地交易完全停頓]  
　　前昨兩日因浙局復緊南北貨內地交易停頓其中除木耳·荔枝干·桂圓肉等貨少堅定外餘均稍有變動茲將昨日市各貨情形略誌如下 
　　桂圓肉昨開出什牌中莊貨十餘箱顏色尙佳惟間有黑斑每擔開五十四兩高貨以貨主堅持定價較昂未成盤黑棗來源少無開出去胃甚呆存底雖缺市價仍平行盤棗頭高至三十二兩次至十八兩中次十二三兩至十兩（均南規售盤）　　桂圓號家以形勢不佳未敢開兌行家自紅盤議價後前後不過半月近以走場稀少大都不依定價出售明放暗鬆與定價已差兩許矣線粉干到銷兩稀惟貨底甚枯市價得以堅定昨出口帮稍有交易正牌龍口粉售二十三兩二牌二十二兩五六錢溫台帮裝出一批本街零星而已青餅前日運到一批鼎盛昨有開進價三兩九錢本街及溫台帮去路不暢金針菜以存底厚號貨多未開兼之廣福等處走場並不湧旺市象日見平疲昨泉州帮稍有交易中次莊爲多價十九兩左右 
[季末美國存棉約五百萬包]  
　　比去年增百餘萬棉田減一成一 
　　美國關於棉業之救濟法已經國會通過惟柯立志總統之態度未明故投機爲之稍歛如總統不加以否決市況或可轉好利物浦消息頗佳英德兩國銷費暢達紐約亦有吸收南部已開始種植北部略遲現銷頗住而以低級棉爲最市價最賤者在阿拉罷馬已軋之花僅售九分孟非司售八分半據報告所載棉田約減百分之十一肥料約減百分之三十同時春耕完成者約四成去年同時爲五成某紐約官員謂本季末之存底在美國方面約有五○○○○○○包去年同時爲三八二四○○○包茲將上週統計錄左 
　　前週上週前週上週 
　　八月起收數累計一五○四六　一一五二○各華鍾存 
八月起出口累計七○一四七九一九在紐約者一八六一九六 
輪往中國日本額一○一九一○六三全世界供給八七六四八六九八 
美及加拿大廠用五一八八五三五三其中美棉七○四一六九二六 
[現糖定走銷被阻期貨更疲]  
　　昨日糖市海外電訉古巴現貨價爲三·一五六二五比較前電計升三一二五紐約期貨三月份三·一八跌一分五月份三·三一七月份三·三九未有升降爪哇現糖價一二·五三月份一二·六二五新貨五月份二十盾六月份一九·一二五八月份十九盾均大二五日匯內盤桔價七六二五糖業劃市以時局緊張人心不安買氣更靜初盤成交價爲本月份八兩三錢二月份未做開三月份八兩五錢旋以賣戶甚湧二盤本月份由八兩二錢七分半至二錢二月份八兩三錢七分半三月份八兩四錢七分半交易不多爲近疲達堅之局結果收盤價格本月份八兩二錢五分二月份八兩三錢七分半三月份八兩四錢七分半尙平弱現貨更以各地交通阻隔銷路益靜市價亦落「Ｎ」　昨劃價八兩二錢二分半至八兩二錢其餘又值星期六愈形寂靜元盛號昨開出現貨荷赤三千袋價七兩五錢新老規要手尙繁業經售通國貨陳隆青昨開五十包價五兩八錢云 
[五金客銷寥寥] 因罷工未得號信 
　　昨日五金市面因時局嚴重益疲軟客帮以郵局罷工均未見信購辦甚少貨價因外匯回松頗有外強內弱之勢如會司鐵青鉛瓦楞鐵平白鐵等均將下跌惟外洋定價仍堅挺此外點錫市價� 
反有進步聞係來源短少之故 
[連糧下跌] 　鄉莊無去胃 
　　連糧仍無到貨人心本在望好因內地鄉莊與江北日來辦胃頗佳仍以時局關係內地鄉莊一致觀望兼有兵差及交通繼絕等故障暫無去胃昨日祗有江北幫辦去二車大包價三兩二錢比前開小一二分而期貨亦以時局不安人心向下連幫亦有拋出本月份立小三分收市與二月份同爲三兩一錢而上午開價則尙在三兩一錢二分後市以人心見軟價仍看疲 
[芝加哥期麥市價（美金）（十九日電）]  
五月期一四·○七五七月期一·三四二五十月期一·三二○ 
[麩皮漲風被軍事打消]  
　　麩皮自滬杭車中斷後內地客幫已無心購買定亦無法裝去故人心均趨觀望接二連三之漲勢亦就此告止昨日祇做開出福六麩二百包價與前日無變動開二兩五錢二分半云 
[絲經絲頭成交價俱疲]  
　　絲經昨川廠經歐莊進意頗濃奈開價下跌絲商不願退讓結果由安利等成交鐵機揚返經七十包行情稍疲粗黃絲印莊進保棉等二十五包查黃絲商態度俱不堅持以時局緊張銀根奇緊而川匯步小故也橫濱生絲現貨因前途看漲輸出方面買氣仍濃昨三井·日本生絲·旭·日美·一號·九二號·一八三號等斷續叫買甚力最優等貨吃價又提高十元爲一千四百五十元特優貨高二十元均有成交人氣良好 
　　絲頭昨祇日貨日莊𪮝意尙濃價仍疲歐美各莊銷胃極滯百利雖有川巾子進胃而開價甚小尙在談判祇鼎成絲號王君售與臺之絲頭湯關（剔凈夫貸）五平包價祇二十七兩平絲廠游頭地湯等價亦不振橫濱縣頭歐洲館幫觀望美國幫雖有進意叫價嫌小市況因之關散云 
調查 
[美國絲經輸入額與年俱增]  
　　去年下半年中上海出口各種絲經凡五九一六二担其中裝赴歐洲者二二二四六担亞非各國九一二七担而美國獨去二九七八九担佔百分之五十有奇原來美國輸入生絲年增一年去年輸入額凡五○四二○○包比前年增一四五六六包比一九○五年增加四倍宜其左右全世界之絲市矣茲錄一九○五年來該國輸入之絲經額如下以見其消費激增之一般（單位包） 
　　年份輸入額年份輸入額年份輸入額 
　　一九二六五○四二○○一九一八二四九○○四一九一一一四八○九六 
　　一九二五四八九六三四一九一七二七四一一一一九一○一五八四三六 
　　一九二四三八七六七五一九一六二三○三九○一九○九一五一九二四 
　　一九二三三五○二○一九一五二二五一七八　一九○八一三○七四三 
　　一九二二三九一九九○一九一四一八七四○四一九○七一○七一二七 
　　一九二一三一四九一七一九一三一九六四六○一九○六一一三九四一 
　　一九二○一八九六一二一九一二一七八一七一一九○五一○一五○四 
　　一九一九三一七七九四 
[東糖尙存二十四萬餘包]  
　　較前週又多一萬八千餘包 
　　本週日郵阿蘇丸·長崎丸·生駒丸·天城丸·摩耶丸·前後共到五總計運到車糖四萬零五百包明華廠至今尙未開車綜計走銷有二萬二千二百四十八包內以大通蕪湖等處爲居多至內地則以時局關係運輸有阻銷路大減綜計存貨二十四萬零九百四十一包較前週多存一萬八千二百五十二包茲將各棧存貨開列於後 
　　雜　三菱匯山明華總計 
　　Ｎ四九七八○二九五六○七九三四○ 
　　ＹＴ二三○○○三六三三四一○○○○六九三三四 
　　ＹＰ五九二四八九六二七五八七二二四七二 
　　ＹＳ一八○五一二○五五○二三五一二 
　　ＴＲＯ一四六六一○二二四七六五五一九二四五 
　　ＴＸ二三五六一三二○三六七六 
　　ＴＫ四二九五一五二九五八二四 
　　ＴＭ三○二六一四五○四四七六 
　　ＥＲ三七九四二八一○六六○四 
　　ＥＴ四三七一三九九四八三六五 
　　ＥＺ三五六四三五六四 
　　ＡＲ一八六五一一六○三○二五 
　　ＡＷ一○七一二九三三四○○四 
　　Ｌ二八九○二八九○ 
　　ＳＨ二九九五六二三○五七 
　　（Ｔ）壽字冰糖四五○四五一 
　　（三）ＭＫＫ赤糖一○○○一○○○ 
 
 

Page 12

 
 
   
 
 

Page 13

 
 
本埠新聞 
[時局緊張中所聞]  
　　第九師之防務上海防守司令李𧶡章以時局緊張謠諑繁興恐有奸人混入擾亂治安不得不加緊防範所有華法交界之謹記路斜徐天龥橋各要口均有武裝兵士四名日夜防守其在司令部附近東至茂公橋西達滬杭接軌路南到漕河廟各出入要口每隔五六步有武裝兵士二名車輛經過一律檢查入晚交通斷絕云 
　　九師三十四團調滬增防防守司令李寶章以現滬地駐軍不敷分防特電駐獅子林第九師三十五團仇子川部來滬協防嗣以獅子林地接瀏河防區遼闊該團未便抽調因特改調第三十四團趙桂成部第三營三百餘人由吳淞裝車四輛於昨日上午十一時三十五分由淞專車開抵北站旋於午後十二時零五分原專車開往龍華以便分防各地 
　　何嘉祿奉命佈防金山松江蘇屬緝私統領何嘉祿於昨日午後奉到聯軍孫總司令電令速往金山松江等處佈防等因何統領奉令後當率弁兵師船以小輪拖往擇要設防以固邊圉云 
　　閔行保衛團出防　滬南閔行鎭保衛團近因時局緊張人心驚慌一面召集員丁分往滬閔車站沿浦各碼頭輪班加緊防範一面勸導商民各安生業不得自相警擾故該鎭雖有軍隊市面尙安靜云 
　　漕河涇團警出防　漕河涇鄉保衛團上海縣四區警察所以轉境之梅家弄新龍華一帶分駐軍隊居民紛起遷移誠恐不逞之徒乘機刦壓特聯合出防日間各派團警分赴滬閔長途汽車路漕溪路新龍華等處武裝站崗外即晚六時所有團員團丁齊集團部指派各隊長督率武裝員丁會同警所分組出防並派稽查員四出探訪正確消息隨時報告不分晝夜以備不虞云 
　　寶山冬防事務所今日開會寶山冬防事務所定今日（二月二十日）上午十時召集全體職員及各市鄉分事務所主任在上海閘北海寗路天鑫里六零六號開常會共議一切進行事宜並聞現下時局日趨緊張寶邑地當要衝為預籌維持治安方法故此會頗屬重要 
　　捕房派探檢查船客中國新聞社云工部局捕房現因戰局變化對租界境界及碼頭方面嚴得取締聞漢口九江等地來滬有便衣隊及私運軍火於前（十八）日起添派中外探捕在北揚子路附近開始檢查由江輪來滬之船客云 
　　滬西居民之恐慌滬西沿滬杭路線之莘莊·梅家弄·新老龍華以及各村莊居民因軍隊紛紛過境人心驚慌昨晨起紛起搬家漕溪滬閔各路上絡繹不絕或扶老携幼或背負肩挑情狀頗爲可憐沿路由漕河涇保衛團加派巡邏隊保護云 
　　平湖班輪之擁擠自時局形勢吃緊後朱涇居民於前昨二日中搭平湖班小輪來申暫避者頗爲擁擠平日自滬駛往金山之輪船日有三艘今日第一班輪由滬駛至閔行即止第二三班輪到滬後俱未開回且不停在關橋碼頭而改泊在三馬路外灘據避難來申者云朱涇已於昨晚開到聯軍約百名現由當地士紳會同縣公署正派人與軍隊接洽餉項事宜結果未詳 
　　沈田莘等請召集各職業團體會議總商會會員沈田莘·葉惠鈞·袁近初·等昨致函總商會請召集各業團體會議籌議治安問題函云逕啓者時事多艱風聲緊急工潮則躍躍欲動軍隊則紛至沓來本埠爲中外商業重心精華薈萃區域地方治安國際外交關係殊非淺鮮本會爲各業總樞團體領袖未便爲秦越肥瘠之視亟應作有備無患之謀擬請迅即召集各職業團體開會籌商共謀治安之策時機急迫稍縱即逝幸勿延遲至爲禱盼迫切上陳即希察照 
　　紅十字會組織救護醫院本埠中國紅十字會總辦事處鑒於時局之需要籌備救護事宜亟應組織醫院以便療養現已先行設立三處（一）南市十六鋪救護醫院（二）天津路救護醫院（三）麥根路救護醫院以上三處先行組織成立再將設立他處醫院以備擴充爲多數人之收容云 
　　湖北會館將充臨時醫院世界紅十字會上海分會致湖北會館函云敬啓者敝會同人本促進和平救濟災患之宗旨特組織世界紅十字上海分會業於丙寅年十月十五日就上海道院正式成立自浙省軍興杭州紅十字分會組織救濟隊赴戰線救護難民傷兵並設臨時醫院一處婦孺收容所十五處計先後救出難民一萬餘人傷兵三百餘名現因杭局緊張疊接杭州紅十字分會來電擬將所收難民傷兵護送來申避難囑敝會趕設臨時後方醫院及收容所務達救人澈底之旨素仰貴會館規模宏敞廣廈千萬諸君子慈爲懷當仁不讓擬暫借貴會館爲臨時醫院或收容所安置由杭護送來申之難民傷兵無任懇切企禱之至專此奉懇敬請慈安此致上海湖北會館湖北旅滬同鄉會此函去後旋接該會復函云逕復者前由關君炯之交到大函承示各節均已敬悉當此浙省軍興時局緊張之時貴會以悲天憫人痌瘝在抱爲懷設立臨時醫院救濟傷兵難民慈善義舉無任欽佩屬借敝會館爲臨時醫院及婦孺收容所一節業由敝會董事會開議時提出事關善舉一致贊同惟敝會館禹王殿及原有辦公處礙難騰挪如東首大廳樓上下除劃出一小部自用外餘可租借以副雅囑查敝會館上年租借時曾收租金以資補助此次貴會租借亦請酌量付給以符定章但所收租金仍𢑥集捐助貴會辦理善舉藉盡微忱至於布置一切事宜希乞派人到敝會接洽可也專此奉復順頌公綏湖北旅滬同鄉會 
　　滬西慈善團組織難民收容所滬西慈善團去冬施　　放冬䀼頗著聲譽茲悉該團主任徐子賢鑒於日來杭屬甬紹一帶戰區難民奔逃滬上者日益加衆流離失所情殊可憫特於昨日邀集該團董事開全體董事會議擬組織難民收容所聞已覓定唐家灣某里五樓五底房屋一所云 
　　松江設立收容所松江馬路橋若瑟醫院昔經兩次戰爭兼辦紅十字會爲紅會五療養所近因聯軍運兵駐松由主任陸伯鴻總幹事周學文臨時援照前案收容傷兵兼設婦孺收容所惟經費支絀亟待援助又聞周學文君主持收容事務昨日由松來申採辦各種用品矣 
[防守司令部之兩布告]  
　　上海防守司令部佈告云爲佈告事查上海爲通商巨埠華洋雜處不無暴亂份子潛蹤來此施其鬼蜮伎倆� 
希圖破壞地方本司令職在防守對於治安負有專責遇有煽惑罷工或阻止上工以及擾亂地方秩序者一律格殺勿論除嚴飭軍警遵照辦理外合行佈告週知仰各界人等務各自安生理愼勿以身試法致貽後悔切切此佈 
　　上海防守司令部佈告云爲佈告事照得本部取締罷工迭經剴切曉諭不啻三令五申乃覺有史阿榮·蔡建勳·二名膽敢故違禁令散放傳單當經查獲訊據供認煽惑罷工意圖騷擾不諱應即處以極刑以遏亂萌茲定於本月十九將該史阿榮·蔡建勳·二名押赴肇事地方執行斬決以昭炯戒除呈報外合亟佈告仰商民人等一體週知此佈計斬決人犯二名史阿榮年二十八歲山東濟寗人蔡建勳年二十八歲江蘇崇明人 
[昨日工人總同盟罷工]  
　　昨日全滬工人開始舉行總同盟罷工本報雖於前晚得有此項消息但以事關鄭重未能登載自昨日起此項總罷工已實現故將昨日探得之情形分述於下 
　　罷工前之情形前日下午（十八日）本埠總工會召集各工會代表大會計到五百餘人以最近政治狀況免除上海市民重遭戰禍計當經議決於昨日（十九日）起實行總同盟罷工罷工事件遂因此而發生 
　　昨日罷工之經過昨日各區工人奉總工會命令而罷工者在楊樹浦方面已有瑞瑢·錦瑢鐵廠·黃浦碼頭·及製盒廠·東方·老怡和·緯通·恒豐等紗廠及電車公司車務機務兩部南洋煙草公司等全體工人引翔港方面有電汽新廠·蘭格木廠·及申新·振華·永安·厚生等紗廠全體工人曹家渡方面有公益·申新等廠及電車機務車務兩部全體工人南市有華商電車求新·遠大鐵廠等全體工人小沙渡方面有同興內外棉東五西五七八九十二廠及福新內外廠日華喜和等十四廠浦東方面有日華祥生南洋煙草公司等全體工人英界各郵政局公共電車及南京路四大公司全體工人法界法商電車全體工人以各產業計罷工者紗廠工人全體市政工人有郵電工人全體店員方面有商務職工會及先施永安新新麗華等手工業方面有金銀業茶箱洋服蓬業香業製茶線毯豬鬃等全體工人金屬業與機器工人罷工者有十餘家各輪船方面有太古公司之廣西山西順天甘州寗波五隻日清公司廬山丸太吉丸南陽丸四隻寗紹公司甬興一隻舟山公司舟山一隻印刷工人方面有商務彩印美華華商墨色石印等全體工人 
　　罷工後工人狀況總罷工實現後各處調查所得知工人各種情形特擇要縷述如下（一）秩序尙好並無騷擾情形（二）罷工工人組織宣傳隊向市民解釋（三）大多數廠家對工人尙諒解無壓迫情事（四）法商於電車罷工時曾捕去工人二名旋即聲明誤會釋放公共租界被捕者有八人尙未釋放華界南市被捕二人浦東被捕五人均未釋放（五）各處工人於罷工後即分開會議會議後均各歸家中餘人組織宣傳隊與糾察隊分担職務（六）多數罷工工人談話均謂此次罷工似甚堅持　　總罷工之目標總工會於罷工前曾於宣言中除述明去趣外列舉下列十七條爲最低限度總要求希望將來貫澈一繼續反帝國主義運動二消滅軍閥黑暗政治三肅清一切反動勢力四建立眞正保護人民利益的政府五人民有集會結社言論出版罷工自由六承認工會有代表工人之權七增加工人工資規定最低工資額八限制物價高漲保障工人生活九要求實現八小時工作制十星期日節日休息工資照給不休息工資加倍十一恢復失業工人工作雇主不得藉罷工開廠抵制工人十二不准打罵工人濫罰工資十三不得任意開除工人開除工人須得工會同意十四規定因工作而死傷的撫卹金十五工人在疾病時廠主須負責　治并須發給半數以上之工資十六男女工人同工同酬改良女工和童工之待遇女工在生產前後休息六星期工資照給童工不得做過重的工作十七改良工廠之設備如增設門窗天窗廁所等 
　　發通告五起第一號報告政治狀况第二號通告罷工性質第三號通告嚴守秩序第四號獎勵昨晨罷工工友氣第五號通告組織宣傳隊（四）派代表至各團體解釋罷工意義（五）對被捕者辦法謂對被捕工友誓必全力援助定今日致函捕房及官廳要求保釋（六）再派代表晤廠主解釋動工意義絕非對待廠之舉動請勿誤會及干涉 
　　糾察隊之組織總工會現已組織糾察隊其責任專在維持罷工秩序現已分派各區實行維持云 
　　寗紹公司請求開輪寗紹公司航輪亦於昨日罷工昨日該公司致函海員工會要求開輪海員工會以事關大局不便擅主已將該信轉呈上海總工會該會決定答覆云 
　　其外市黨部等對於此次罷工均有宣言 
[滬杭路昨日所聞]  
　　軌道一段被毀修竣昨日上午七時二十分滬杭路一號扳夫赴梵王渡車站報告在麥根路旗站與梵王渡之間第四公里處有軌道一段及鐵條四根不知昨晚何時被人拆毀等語該站長聞訊當即急電報告滬車務處及工程機務處旋由該兩處會派路工前往修理至九時即已修復此事所幸發覺甚早未肇事端云 
　　車務處員之忙碌滬杭鐵路自前日上午九時起杭滬間交通斷絕各貨車完全停駛電報電話祇由滬通至嘉興爲止嘉興·楓涇·松江·新橋·等站滿停聯軍兵車上海南北站及老龍華·新龍華·至松江·楓涇·等站之軍事專車絡繹不絕故上述各站車務電報人員異常忙碌　　 
　　王淼部昨自莘莊開滬駐甬聯軍十一師王森部第五十五·五十六·兩團及第二師砲兵團第一營前日由吳淞蘊藻浜上陸分乘滬寗路車分作三列車先後出發至莘莊該項軍隊昨日忽由莘莊開回上海南站停靠計第一列車掛車廿輛裝十一師五十六團手提機關槍隊約五百餘名於昨晨一時十五分由莘莊開抵南站第二列掛車十二輛裝該師獨立隊兵士四連計五百餘名於昨日上午二時由莘莊開抵南站第三列掛車二十一輛裝第二師砲兵團第一營砲兵隊機關槍隊迫撃砲隊計六百餘人於昨日上午三時二十八分由莘莊開抵南站停靠候命 
　　嘉興王店兩站索車運兵滬杭路嘉興站及王店站刻又有第五團等兵士由前方步行到站向路局索車惟該兩站內現均無空車停留故特於昨日電向松江上海南北兩站告援請將騰出車輛火速送往該站 
　　張作霖代表赴松謁孟張作霖特派高等顧問李文炳南下與聯軍各方接洽已於前到滬昨特偕聯軍稽查科長黃傑於下午二時十五分由北站乘專車赴松江謁孟昭月洽商一切 
[客車送寗候用]  
　　滬寗路昨因南京方面需用大批客車一時無處調撥因將第二十一次上行及十八次下行翔滬區間車暫行停駛以便騰出車輛送寗備用 
[學聯會請力爭對英外交]  
　　上海學生聯合會致國民政府電云武昌國民政府鈞鑒（中略）敝會肝衡時變憤慨良殷除已聯絡滬上各團體組織上海各界反對英兵來華代表大會就近切實阻止外尙希政府根據武漢民衆所提出之八條件據理力爭其中不撤退來華英兵漢案協定不簽字之規定尤爲重要事關國權前途切盼努力民衆當爲後盾謹此電聞上海學生聯合會叩皓印 
[上江來滬避難之外僑]  
　　大晚報云自揚子江發生事變之後上游一帶之外人避居上海者共有八百人今（十九）日續有二百人可到來滬者亦有轉赴他處故目下實數若干不能知之八百人中英人占其半數美人三百餘爲各國人士 
[省黨部之兩效電]  
　　國民黨江蘇省黨部昨發兩效電一賀國民政府遷鄂一請汪精衛銷假云 
[荷蘭巡艦蘇門答臘號昨抵滬]  
　　荷蘭巡洋艦蘇門答臘AniginSinutra於昨日來滬下午二時許進吳淞口因該艦係第一次來華曾鳴砲二十一響中國海軍亦開二十一砲表示歡迎荷蘭駐滬總領事赫龍門特派副領事貝萬克及僑滬荷商四五人前往歡迎江蘇特派交涉員許秋風亦因接有外交部電令派由交際科長王鏡舜·及滬海道尹傳寫忱代表劉雲舫·與貝萬克·等共同前往該艦於下午四時泊岸歡迎者遂節登艦由該艦長施可能殷勤招待五時許始興辭而返 
[日軍艦之來往]  
　　留滬日驅逐艦柳慳二號昨由滬啓椗同往南京又日軍艦平戶號昨晨由青島來滬云 
[法租界納稅華人會進行]  
　　上海法租界納稅華人會已賃定華格臬路八仙坊七號爲會所昨日該會派員布置就緒定期日開常會云 
 
 

Page 14

 
 
[太古寗波班照常行駛]  
　　昨日本埠盛傳行駛上海寗波之各輪船公司商船已經停駛茲據太古輪公司電稱該公司來往上海寗波之「新北京」輪船現仍照常行駛并未停班云 
[閘北商會昨開臨時緊急會議]  
　　上寶兩縣閘北商會於昨日下午三時開會董臨時緊急會議到者王副會長彬彥·會董趙芹波·陶子敢·范和笙·蔣石椎·祝厚甫·奚少峰·趙鏡若·陸端甫·王堯臣·宋士驤·朱兆圻·韋伯成·陳翊庭·李廣珍·顧竹軒·劉淦泉·等十七人先行團拜禮畢搖鈴開會由王副會長主席宣佈開會宗旨略謂日來時局嚴重地方治安應請先事討論云繼范會董和笙提議（一）請保衛團早日出防公決函致上海寶山縣保衛團第一團召集團員出防以增維護地面（二）召集閘北臨時公安會公決此事關係甚大應由閘北全體商民發起之（三）設立工商仲裁機關公决推舉起草委員四人從事起草當推定宋士驤·王堯臣·范和笙·陳翊庭·為起草委員（四）設立公斷處公决先請王會長曉　到會辦公再行依法組織繼議其他各案而散 
[本埠米價飛漲]  
　　本埠米市自新正初九日開盤至今各路米客均因度歲停運滬地米船來源稀少存底各貨陸續出售各棧房存米有出無進因此各棧存米無多僅敷數日之用以致米價自開盤迄今逐步增漲而米業各董以米糧一項關礙全埠市民生計誠恐延久致成斷米之虞曾由各帮米業董事與各行商分別函電催促各地米客迅速運米來滬接齊以資應市無如邇來淅省軍事緊急聯軍司令部因運兵應援滬寗路客車停班商貨停阻航路水路亦因拉船運兵各米客有得信後已經裝米運出發者亦相率停止出發俾免中途拉船損失故本埠南北市連日均無米船開到各米行無可斛僅恃存米另售應市而價格亦較往日昂貴昨日市價每石增高五角之譜嘉榖堂米業公所議定門市米價特別米每石十八元頭號白米每石十七元六角二號每石十七元三號每石十六元四角白元每石十六元四角頭號白秈每石十五元二號白币每石十四元四角三號每石十三元八角客尖每石十三元二角倘於一二日中再無米船開到非特價格飛漲恐有米荒之虞 
[淞滬敎養院請商埠署補助經費]  
　　淞滬殘廢乞丐游民敎養院昨呈淞滬商埠督辦公署文云呈爲呈報辦理情形隨附章程預算計算書曁照片等請求鑒核備案給費補助以維善舉事竊楝等自將原有殘廢院擴充爲淞滬殘廢乞� 
丐游民敎養院以來華界各官廳警署暨租界各捕房送來人數眾多經費支絀曾經函請淞滬警察廳轉呈鈞署請求發給補助費本年一月四日奉淞滬警察廳函開案查貴院經費無着前准大函後當經轉陳淞滬商埠督辦公署俯准撥給在案茲奉指令第四八三號內開呈悉查本署發給各機關補助費暫行條例業經公佈並分別令發在案該敎養院何時成立本署無案可稽合行附發該條例一份仰即轉發查照辦理此令等因奉此除遵照外相應將附發條例錄令函發希請察照查收按照條例各節逕報公署察核施行是爲至要等因奉此具徵鈞座顧念民生維持善舉之至意莫名感佩稱竊查敝院稱爲殘廢院祇收殘廢之人成立於民國九年至民國十四年十二月由華租兩界紳商各界發起眾收乞丐游民遂擴充爲淞滬殘廢乞丐游民敎養院以閘北公園爲院地十五年四月擬具章程呈由淞滬警察廳暨上寶兩縣批准備案給示保護並移行租界會審公廨等協助有案徵收游民人民入院敎養授以工藝冀減人民之疾苦謀社會之安寗於是各官署·各警區·及租界各捕房·送來留養貧民人等不及數月數踰盈千截至是年十二月止除經家族領回及戒除煙癮·自謀生計·情性改良者出院以外留院人數尙甚眾多遂致開支浩大本無基金全恃募捐濟用年終不敷竟至二萬除元之鉅所欠各賬均未清還來日大難正有無法支持之勢即以一千人預算每年用度已須七萬數千元從前祗殘廢一部份地方人士尙易爲力今則範圍既大僅恃捐募碍難持久此不得不向鈞署請求補助者也伏乞俯念事關淞滬全埠民生疾苦社會安寗且爲列邦觀聽所在碍難停輟迅賜核准按月充分補助曲予維持俾免隕越貽羞母任迫切翹盼之至附上章程一份十六年度支出預算書一件十五年度收支計算書貸借對照表各二紙院民入院時照片十四張統請鈞鋻至於收入預算書因無的欵所募之捐又無一定碍難編造合併陳明謹呈 
[警廳奉令切實保護外僑生命財產]  
　　淞滬警察廳昨奉浙閩蘇皖贛聯軍總司令部義字第一　　二○號訓令內開據江海關監督電呈駐滬英領事面稱現爲維持上海英國租界治安由輪運來兵士帶有軍械請函稅務司放行等語當經電請中央並電令上海交涉員分別抗議在案查中英邦交夙稱輯睦此次因漢口租界事件發生僑商驚疑遷徙慮有誤會實則漢口事件純爲局部問題必不致影響外交上海爲我國唯一商埠全埠治安當然由我國軍警負責維持凡在本總司令管轄範圍以內所有各僑商生命財產均由本總司令完全負責保護以維國權而重邦交除令上海交涉員正式通知外交團外合再令仰該廳長迅即轉飭所屬一　照妥爲保護毋稍疎忽切切此令等因劉廳長奉令後遵即通飭所屬各局署所隊一體妥爲保護矣 
[溫哥武商業觀察團將來華]  
　　大陸報云加拿大溫哥武商務局所組織之商業觀察團定期三月三十一日乘俄后號抵橫濱將在東京大阪神戶名古屋盤桓數日定四月十三日赴大連然後取遒京津來滬此行目的在考察東方市場推銷加拿大物品並與中日商界聯絡感情 
[銀行公會請催償軍事借欵]  
　　銀行公會以民國十三年十一月間上海總商會代江蘇財政廳向各銀行商借之結束軍事欵項計洋五萬五千元原訂三月歸還月息一分并經指定以吳江等七縣漕忙作抵迄未清償故特致函商會請即催償以維債信 
[各路菜販反對增加行佣風潮]  
　　本埠各路菜販因反對氷鮮行增加每元行拥一分引起 
反響茲錄昨日情形如下 
　　方椒伯已允調解上海各路菜場攤戶總聯合會代表潘冬林以此次氷鮮行增加行佣事前未經菜販同意事後忽有焦業敦和公所董事方椒伯復函辯白但來函未經方君簽字潘君於昨日特訪方君惟據方君云願意對雙方疏解切勿各趨極端潘君當將接洽情形預定於本星期日常會報告各路代表共同磋商云 
　　法租界菜攤會議上海法租界菜場攤販聯合會於昨日下午召集各路代表會議到者三十餘人由會長季東生主席謂查氷鮮行增加行佣應歸水客負擔決不能使買戶擔任於商業習慣上亦無是理現在華界英界均已羣起反對我法租界未便獨持異議經勵瑞興·陳德利·等提議公决請入仙橋·小東門·菜市路·菜市街四處均推出委員一人至四人加入各路委員會次討論滬上工人大罷工本會同業應處如何態度僉主緩議主席報告法租界全體攤販均允加入本會合作公决歡迎議决至四時散會 
　　各路委員會今日開會上海各路菜場攤戶聯合委員會特訂本星期日下午三時開各路代表會議已通知各會云 
[兩業昨日開會記]  
　　小本營生同業小本營生之各攤販向在馬路旁設攤營業茲聞有某某會者致函捕房請將沿路小攤一律取締於是各小販大起恐慌昨日假菜場攤販聯合會地點開會共謀對付於下午四點鐘開會到者三十餘人公推李仁祥主席致詞略謂吾同業人數綦眾惟無團結精神致乏聯絡機會每遇共通利害問題發生即苦無法解决現在亟應一致團結以期互助云繼大衆復謂現在民國路一帶竟下令驅逐小販我輩生計所關請設法對付僉以吾輩資本雖小亦屬正當營業一家數口賴以爲生現爲保障我同業之生計及人格起見則我同業公會之成立刻不容緩或加入法租界攤販聯合會一致合作亦可得其援助一面或致函法當局請爲保護議畢散會 
　　估衣職員公會估衣職員公會於昨晚八時開各區職員會議討論救濟失業職員辦法到三十餘人經由調查員出席報告各區失業職員共有一百二十餘人並將失業職員名單查閱一過經眾討論良久議决辦法如下（一）捐欵分給川資請各業職員先行回里（二）由本會盡力介紹（三）開明各失業職員地址俾便通知（四）討論本會進行事宜而散 
[自來火房煤氣費增價]  
　　大華通信社云公共租界自來火房因煤價高漲開支浩大決自陽曆三月份起加價每千立方尺增價洋二角云 
[徐知事整頓各圖地保之諭文]  
　　上海縣知事徐韋曼昨諭各圖地保文云爲諭飭遵辦事查地保爲在官人役催徵糧賦兼爲人民田房買賣保證名位雖輕而責職至重必須公正持己和平待人方足以洽輿情昭信用尤須名實相符經有定所方足以杜招搖而便傳喚乃查本邑各圖地保除四鄉捆保由各該圖具有相當資產之捆輪充身家所在尙能顧惜聲名謹愼服役外其在城廂及租界內外之各圖充保資格初無一定或由客籍商民雇人頂充或由多人合夥推舉代表出名投充或有以前劣保因案斥革化名承充流品之雜已可想見而承充地保者或但居其名雇用他人服役本人面目從未一現其餘合夥者亦咸自稱地保在外行使職權孰爲的名正身人民幾無從辦認其化名承充者旣無眞實姓名復無一定住所人民有事相尋則久未得見官廳因公傳喚則延不到案似此情形地方何貴有此公㒒官廳何貴有此公役自非嚴行取締不足以資整理而挽頺風茲由本公署制定考查表一種發給各該區將表內所列保圖·姓名·年歲·籍貫·職業·履歷·住址·及投充年月等項逐一群細塡註分區地保雖爲少數亦應查明塡人並另其最近二寸半相片二張限於奉諭十日之內塡齊呈送到署聽候查騐明確另行發給執照並將相片粘附執照之上以憑查核而杜矇混除分飭合行諭仰遵照並發考查表一份仰該地保依限塡送毋稍遲延切切此諭 
[暨南村近訊]  
　　開會十六年二月十七日暨南村在一枝香開二十六次委員會出席者袁希濤·姜琦·裘燓爕鈞·趙正平·阮尙介·甘元楨·錢潤·張頌周·蔡君錫由趙委員長主席議决案如左（一）在通滬路路旁（接聯彭浦縣道處）樹一路名牌（二）本村從速過戶方單用暨南村戶名（三）修改暨南村大綱「第一章」總則應加左列一條暨南學校組織上發生變動時本大綱仍應存在但應如何修正由村委員會與學校協議定之「第二章」委員會應修正如左第四條委員會以委員十五人組織之第八條委員會設委員長副委員長各一人由全體委員選出之但學校推出之委員三人中須有委員長或副委員長一人第十條應加第四欵如下四監察員二人條文中改爲保管監察財政等職「第三章」地權證反面第五欵應修正如左本證轉移時應由委員會發給移轉證式樣另議 
　　通告該村昨發出第三十六號通告云逕啓者本村村內路及通滬路土基橋樑涵筒等均已告竣茲特奉寄報告一紙又昨晚村委員會議决案一紙統祈察入此致暨南村村友公鑒暨南村委員會謹啓「暨南村篆路經過之報告」一村內路土基及塡浜工程自十四年十二月十七日開工於十五年四月中旬完工係由魚龍新記瓦筒廠承包價二千五百九十八元計已築成四丈寬幹路路基四千八百六十尺二丈四尺寬支路路基一萬一千尺二通滬路寬三十尺長一萬三千尺約合七華里起自村之東迄於滬太長途汽車路彭浦站南此路近終點之一段長約二里本擬過中趙宅　人滬太路工程業已進行過半忽得彭浦鄉中趙宅全村居民以路線有碍墳　來函反對因即由委員會托錢玉如先生轉托該鄉凌經　勸導村民喻以爲路有益地方之處無如該村居民反對仍烈甚至拆毀已成之路基曾由凌經董來函聲述上項困難情事嗣經委員會特開會議議決改由原測北線進行工程自十四年十二月十八日開工計閱四個月完竣係由杜慶記承包工價三千三百十八元三通滬路計建築木橋四座自十五年五月二日開工於三月中旬完工四座共計造價三千六百元係由劉鴻記幫造廠承包四通滬路所經過之河浜除較大者業已建築木橋外其餘較小之浜計有四處村內路亦有兩處各造三尺直徑之涵筒一個共計六個造價十千四百元自十五年五月下旬開工閱三個半月報竣通滬路當天晴時已可通車假定自閘北之新閘橋爲起點經過大統路折入滬太長途汽車路直達本村汽車行程約歷十五分鐘此猶係雨後泥濘汽車之速度不免銳縮預計全路鋪蓋煤屑之後有十分鐘行程即可達到 
[全國商聯會請一致主張改日約]  
　　北京全國商聯會致函上海總商會請對日約一致主張另訂略謂案准上海國貨維持會等二十一公團電陳廢除不平等條約各辦法請通電各商會協力進行當於二月四日提付本會評議會議決照轉除本會對於中日廢約一層早經表示主張舊約期滿無效是一事另訂互惠平等新約是一事並已陳政府當局外相應據電奉達即希查照一致主張協同進行云云 
[瑞士副領事仍代總領事之函知]  
　　駐滬瑞士代理總領事楚伯近奉該國政府正式委任爲駐滬副領事仍代總領事職務昨已函請交涉公署查照矣 
[商家僱用警察之辦法]  
　　洋雜貨認稅一項已由該業商擔任認定在中華路晉康里組設徵收機關該主任因需警察一名以資維護曾函請上海縣商會轉呈淞滬警察廳請爲核准等情茲該會已接警廳總務科函復以商家　警察請警廳代募一事援照議案必須三名方能擔任完全責任至僅用一名則難資周轉應　警察服裝費每名月需五元須預繳三個月以便置備按月警餉每名十二元於月終前繳呈來廳即便轉給惟該認稅所設在中華路小東門南首係一區二分所管轄境內應向該管警所請示辦理以便就近撥派尤爲便利等因該會已據情函轉查照矣 
[王正廷對臨時委員參預市政談話] 　 
　　國聞通信社云公共租界華人納稅會停選華董三人原案爲因時制宜起見改爲推選臨時委員九人俾與工部局對等磋商界內市政治安問題所謂因時制宜者一般人尙未澈底明瞭記者昨晤王儒堂博士叩其所以據云華董三人案本爲華人市民所不贊成然並非具體的不理蓋華人納稅會對於華人參與市政向來主張以納稅多募爲比例故最少限度之董事人數須有對等數額此已屬最低讓步之辦法若僅華董三人殊不願聞至於本會所謂因時制宜者以外來趨勢時機緊迫不得不從權辦理以推選臨時委員與工部局磋商界內市政治安換言之即華人方面表示對於界內市政治安已有負責代表可與工部局合作記者問此項臨時委員是否加入工部局董事部王答謂此層本爲華市民所切望者亦即本委員會之意旨在工部局董事會方面之容納與否在我入無所容心總之華人方面有此表示在工部局方面或竟片面的拒絕則將來於界內治安之責任工部局自負之矣蓋本委員會之委員均屬素洽輿望而有事業在界內者此舉乃純出善意記者問臨時委員產生之手續是否須待納稅華人大會追認答謂納稅會理事原經華市民大會之公選即屬有權代表華市民今爲時機緊迫之際不得不從權推出與法尙合將來推選華董自須大會公選云云 
[總商會允勸華商赴日賽會之函復]  
　　上海總商會復日本福岡東亞勸業博覽會上海事務所所長渡邊天洋函云案准貴所長來函以貴國有福岡東亞勸為博覽會之設囑爲轉勸敝國在滬工商參加出品等因諸承指導具徵關懷貴我兩國商業交通之盛意業由敝會提交會董常會討論公决以敝會名義在報紙登載廣告普勸上海工商業家屆時精選出品參與盛會以期推廣國外銷路而副貴所提携之雅茲將所登廣告附奉台閱至祈察照云云 
[開歲後日本之對外貿易]  
　　據日本駐滬商務書記官所得消息日本對外貿易現已入於入超期內惟開歲以後輸出入量均較上年同一時期爲減其中輸出因國外商場紗絲兩貨價格跌落減少尤多對華貿易則仍係出超其一月份對華貿易計輸出貨價爲日金三千三百萬元輸入爲二千一百萬元合計出超爲一千二百萬元 
[請添法華鄕臨時編查分所]  
　　上海縣議會昨接地方欵產管理處公函云逕啓者十四年一月四日准貴會恢字第五號公函內開案准蒲淞市總董·法華鄉鄉董·會同請議添設戶籍分所一案業經本會於上年十二月三十日大會議决應准於法華鄉添設臨時編查分所一處至編查終了之日取消所需經費按照該區事務所支給在案除函復外相應錄用議决案備函送請查照核放等因准此查十四年度戶籍預算專冊歲出臨時門第一欵·第二項·第四區特設臨時編查所列費四百三十元該所主任朱　自是年四月按月領費七十元至十五年八月共領去銀一千二百四十元敝處以其溢出預算爲數太鉅因即截止旋准朱主任來函稱有調查雖竣抄寫未完等語應否展期數月以竟一簣之功請即議復是幸已溢支之八百十元請求貴會追認實爲公便朱主任原函另抄送閱此致 
[各商聯會消息]  
　　滬南東區滬南東區商業聯合會昨致淞滬一區總署函云敬啓者茲據敝會會員張同和·衡源大·同德盛·恒泰等各商號聯名蓋章聲稱本日同和號派司務楊阿福等在大碼頭將北市航船運來轉貨遂裝北沙仁和輪船詎有碼頭江北扛夫上前搶奪　運不遂即集多人將司務肆行毆打當被閩警帶至一區警署查由行內搬出及在碼頭過船之貨向歸行家司務自行搬取向例如此乃該碼頭扛夫妄行搶奪行兇實屬不法將來商貨搬運不免時起紛擾妨碍商業匪漢用特函請貴會轉函警署將行兇扛夫重加懲辦以儆效尤並祈將帶署司務楊阿福先行釋放等情前來爲特函請即希俯准照辦以維商運實級公誼云云 
　　西城西城商界聯合會於前晚開職員會議會長因事缺席由豐亞民主席報告會中夜校招生廣告已經貼出校中之事亦經警備定二十六日開課會員趙順祥來函訴稱警察要案陋規會員未允該警無理搗毀貨物乞會援助事議决派調查員查明確實後再行辦理 
[尙有本埠新聞轉入後頁]  
 
 

Page 15

 
 
本埠新聞二 
[賽馬改期消息]  
　　昨日江灣萬國體育會賽馬先時本有改期之說直至昨晨方由該會表决但准定賽馬通告已經登報报露故臨時特遣苦力多人負牌遊行聲明改期俟有定期再行通告云 
　　定於今日舉行之引翔鄉賽馬亦經中國賽馬會議决改期聞該會將與萬國體育會取同一態度云 
[和豐銀行上海分行將開幕]  
　　和豐銀行係南洋華僑集資所組織於民國六年開辦迄今十載總行設於星加玻資本總額叻幣二千萬元先募八百萬元已收足四百萬元股東尙負責任四百萬元公積金達一百五十萬元早設分行於南洋各埠及香港茲復在本埠九江路九號分設支行已訂於二月二十三日（即夏曆正月二十二日）正式開幕該行規模宏大信用昭著海外華僑創立之銀行當以此爲巨孹亦爲首先分支上海之銀行該行最大股東係福建林君秉祥秉懋林氏昆仲爲新加坡著名之資本家除創辦銀行業外復經營輪船公司·油廠·水門汀廠·樹膠等偉大實業云 
[司令部委周根瑞爲軍事偵探長]  
　　防守司令李寶章以淞滬防務加緊原有軍事偵探不敷應用特加擴充二十名向淞滬警察廳商撥并委閘北偵緝分隊長周根瑞爲本部軍事偵探長周氏昨至龍華謝委并定今日開始辦公 
[孫紹康允就任法廨委員會委員]  
　　江蘇特派交涉員許沅在交涉公署組織改組法廨研究委員會聘請上海地檢察長孫紹康·律師魏道明·吳凱聲·等爲委員等情已誌本報茲悉昨日孫檢察長已函復交署云秋總司長勛鑒頃奉尊札祇悉一一康以庸才謬長滬廳對於法廨改組本毫無主見惟以謬蒙推崇聘函下頒敢不奉命惟謹所幸我公中外夙望滬廨情形瞭如指掌康追隨驥尾勉貢芻蕘藉供睿哲之採擇也專復云云 
[衛生局發給醫生執照]  
　　淞滬商埠衛生局辦理醫生登記業審查竣事於昨日起開始發給執照凡已呈請登記之醫生可即在南市毛家弄衛生局第二科領取執照隨繳照費洋二元同時取回呈騐憑證其係醫學會會員則由醫會代領如未送四寸半身拍相片者亦應於領照時補交云 
[新任義總領事請謁許交涉員]  
　　新任義總領事嘉倫悌（譯音）近奉本國政府命令派充駐滬總領事業於本月十六日抵滬當於即日接任視事近擬拜謁許交涉員昨已函請交涉公署查照并請訂定接見日期以便趨謁 
[青年會徵求第一次揭曉]  
　　青年會第二十七週紀念徵求大會開幕後各隊職員莫不爭先恐後希望極佳惜以時局俶擾又値新年初過兼之爲期過迫且各隊咸具奢望盤馬彎弓皆有所待以致昨日第一期揭曉均無充分之繳入下星期六即二十六號第二期揭曉預料必有一番激烈之競爭茲將昨晚揭曉之人數照錄於後（一）鸚鵡隊隊長應書貴得分八一零分加獎一百分（二）鴛鴦隊隊長許廷佐得分七一七分加獎七五分（三）鴻雁隊隊長歐陽鴻鈞得五二零分加獎五零分（四）黃鶯隊隊長趙資惠得四八零分（五）白鶴隊隊長周越然得四一零分（六）芙蓉隊隊長馬伯樂得四零五分（七）翡翠隊隊長錢承緒得三五一分（八）大鵬隊隊長李元信得三三二分（九）孔雀隊隊長李暮得一零七分（十）鷫　隊隊長尤懷臯得一零五分總共得分四四六二分尙有三隊未曾繳分云 
[平安沙毆警刧械案之呈報]  
　　距離淞口三夾水外二十餘里平安沙業戶潘承瀚與崇明士紳黃最樂等因爭奪該沙產權涉訟多年雖經省財兩長委員會同崇寶兩縣一再詣勘雙方各不相讓逕控至大理院平政院雙又變爲崇竇兩縣之境界問題以致迄未解決曾經由院咨省令縣以此案未解決前兩造不得進行圍築圩岸等事並由寶山縣署派令縣警察六名駐沙監察俾免發生暴動行爲在案詎本年忽又大起衝突竟將縣警毆傷並奪去槍戒等情茲將該沙業戶潘承瀚呈省長財廳暨滬海道尹寶山縣公署快郵代電文照錄如下（上略）竊崇明黃最樂等於陰曆十二月中號召江北客民五百餘人來沙滋　屢次尋釁均經寶山縣署駐沙保護警察爰爲勸阻未成巨案業由該警等一再報告在案本日下午一點鐘黃等召集之江北人突來承瀚圩內搶奪存儲蘆草聲勢洶洶縣警隨往勸止江北人不但不從反而大呼動手當場打傷縣警一名并將承瀚倉內夥友四人中打傷三人遍體鱗傷生命危險其一避免打畢蜂至承瀚倉內搶去寶山縣警快槍三支又將打傷之夥友倪大毛郎·倪金發業大毛·二人綑擄而去·擄送何處生命若何刻難預卜惟黃等始而聚眾尋釁繼而毆警刦械綑擄良民似此行爲直同盜匪案情重大敢乞電飭崇明縣知事勒令黃最藥速將盤據平安沙之　　客民五百餘人立即這　　沙　將　縣　　　三支　據去受傷之夥友倪大毛卹·倪金發朱大毛·三人送署一而將黃最樂等依法嚴辦以儆凶暴而安良善實為公德兩便治下寶山縣平安沙業戶潘承瀚叩篠 
[兩同鄉會開會記]  
　　湖北湖北旗滬同鄉會昨日午後二時在無錫路會所開第 
六次會董會關炯之主席周　光報告世界紅十字會來函（另錄）向湖北會館租借隙地作爲臨時醫院及婦孺收容所事當經主席說明租借理由事關善舉一致通過由文書股致函答復又通過湖北會館寶善堂售壽器處　　　　　公决　由　　　　章張列會館內以昭鄭重又决定籌修寶善堂　屋　極進行案孫松年報告建修湖北會館捐巨欵之李君紫雲在漢身故本會應拍電致唁通過議畢散會 
　　紹蕭紹蕭旅滬同鄉會於昨日下午二時假座愛多亞路老正和染廠開第一次籌備會議到者五十餘人公推魯廷建主席說明發起該會之原因及兩邑兵災之近狀並謂各同鄉雖有救濟之心而無集會之機會現在發起籌備應從旅滬同鄉人手至今日應討論者（一）本會之進行辦法（二）如何救濟桑梓當即議决（一）由到會者担任徵求發起人再定期開成立大會（二）徵求會員除登報廣告外將來由各發起人分隊進行（三）公推王大道·馬尚傑·李維良·童理璋·担任起草宣言章程（四）籌備經費當場承認者數百元（五）規定每逢星期日下午二時開籌備常會（六）會所暫借愛多亞路一八九號（七）推定籌備員（八）决電紹興商會請報告詳情通告被難同鄉到會報告分電軍事當局請整飭軍紀並函紹興七邑同鄉會共同進行云 
[台灣人蔡國家被捕]  
　　中國新聞社云臺灣商人蔡國家於前年六月八日由福州日總領事館判决禁止留華三年旋於去年六月來滬寓東新橋增和里九號總領事館偵探古氏因其不遵館令於前日在東寶興路某里將蔡逮捕 
[九畝地保衛團分防所募捐通啓]  
　　九畝地全體市民籌設保衛團分防所籌募經費發出通啓云上海五方雜處良莠不齊刦案之多爲他處所未有兼之近來時局不寗匪盜更形猖獗我九畝地一帶地方遼闊居戶比櫛商店林立惟因公眾警力不足刦案迭有發生市民咸抱自危去年冬季竟於十日之內發生盜案三次計其損失在數千金以上若不設法補救防衛後患何堪設想爰有設立保衛團分防所之提議迭開居民會議業已正式通過並經商准董家渡第三支隊公函亦已覆到帽章早已送來祗須籌劃的欵徵求義務團員加以訓練即可成立出防惟計其開辦所需軍械服裝等費非在二千金左右不可但此鉅欵少數人之財力何可勝負故經大會議决分別請求各商號各住戶予以補助祇有一次不再續募深望我九畝地各界居民慷慨解囊俾得集腋成裘早觀厥成非同人之幸實社會治安之幸也 
[公共租界劫案併誌]  
　　楊樹浦路楊樹浦路三千一百四十號門牌居戶於前晚六旬三十分鐘突被盜匪一名闖入內室袖出手搶嚇禁聲張搶刦得值洋八十元之衣飾銀洋而逃後由事主投報該管捕房請爲查緝　　海口路住居海口路三十三號門牌之某甲於前日夜間一時許行經四馬路某處突遭匪徒攔刦匪有二人均執手槍將其拖入弄內禁其聲張將其馬褂長袍剝下連同皮篋一只內儲鈔幣五百二十元一併搶取奔逸被刦之衣服約値洋八十元 
　　蓬路　蓬路二千零七十一二號門牌某洋貨店於前晚六時十五分被盜匪三人執槍闖入嚇禁聲張當被刦去銀洋一百二十元而逸 
　　肇勤路　肇勤路四十三號門牌某姓家於前晚八時左右被盜匪八人由後門侵入出槍恫嚇復將值洋一千二百餘元之銀錢衣飾等物刦取而逸事主等十除人均不敢抵阻嗣於十時報告捕房請緝 
　　岳州路岳州路二百五十一號門牌某店於前晚八時三刻被盜匪五人侵入刦去鈔洋共四十元臨逃出槍開放二嬰響彈擊櫃檯上未傷人 
　　東楊樹浦路　東楊樹浦路三千一百四十號某店於前晚六時半被一匪闖入出槍嚇禁聲張後刦去鈔洋九十五元而逸 
[霞飛路前晚之刧案]  
　　法新租界霞飛路第四十二號四十六號門牌源康米店於前晚七　　 
點時突來盜匪四名跳入店堂抽出手搶嚇禁聲張當被搶刦去現洋一百二十元携贓而逸後由事主開單報告捕房請緝 
[崇明海面截獲私鹽船三艘]  
　　前日有大批梟匪在海州等處海岸結夥分駕巨舟滿載私鹽開駛南來販售漁利舟經崇明口外海面車爲緝私營及駐防軍警查悉立即分投調派師船揚帆赶往圍捕各匪見勢不敵紛紛急駛逃逸當場截獲匪舟三艘拘獲梟匪孫金田·孙福元·還巨慶·孫子才·周學廣·蔡五·唐豪發·朱永貴·凌遐愷·吉廣生·馬寶元·周如友·孫佩珠·王金鸞·孫洪祥·陳如榮·楊二·凌峻松·　金全·孫文明·吳炳釗·匪婦朱王氏·等男婦共廿二名口並抄出一切器械連同匪船三艘以及私鹽數百斤一併解緝私統領部　上海縣警察所研訉一過於昨午後轉解地檢廳訊究 
[叉袋角貨船被搶已獲四盜]  
　　江北船戶趙林寶此次携欵駕舟来滬購辦貨物舟泊蘇州河叉袋角地方於日前夜半突有盜匪五人一擁上船各盜均執有手 
槍利刄嚇禁聲張當被刦去䤬票現洋共二百數十元並金戒二只又趙妻耳上金圈一付銀鐲一付並衣服十餘件携贓登岸一哄而逸事後趙開單投報水巡隊請緝該隊立飭探警四面查拿去後茲據該探等查獲是案盜匪小張三·史荣·黄金生·夏起勝·等四名抄出利刀一把並起獲鴨舌頭帽及衣服等少數原贓當即申解警廳司法科研訊明確於昨備交錄供將小張三·史榮·等四名轉解地檢廳由楊檢察官預審一過判令分別收押原贓存案兇刀儲庫候飭傳原告到案訊辦 
[松江商夥在七寶附近被刼]  
　　松江合裕和雜糧號昨將銀錢賬目派夥友兩人携申暫住两友步行至下午行至七寶相近地方突被匪徒三四名攔住去路將友身上搜抄乃他友身上携帶鈔洋四千除元在後見同友被攔知非好事即飛奔跑走未曾被追着祇將攔住之友身上洋一百除元支票五六張刦去逃逸昨南友先後抵申即致函松江號中將槍刦情形告知 
[拘獲日暉港命案兩兇犯]  
　　本埠南北華界自本年一月份至今先後發現用利斧仇殺案已有　　警　　　撞　　派員驗明咨請灣滬警廳派警一體蹫緝兇犯解辦在案茲悉二區總署探員馬良才·偵探閻振清等昨據眼線李春軒密報去年夏暦十一月初二夜山東人張永義挾嫌夥同王勝寬·宋小馬·宋有興·四人將同鄉人李柱子驅出在日暉港地方用利斧砍死將屍拋棄河內希圖毀屍滅跡現兇犯仍匿日暉港平屋內等語馬探員據報立即率同偵探等馳往按址將正兇張永義·王勝寬·兩名拘入二區警署轉解偵緝隊由韋隊長訊據張永義供認去年十一月初二夜將李柱子由家內驅出以找尋房子爲由行至日暉港後面糾同宋小馬等用斧頭將伊劈死將屍拋棄河中嗣將李柱子之妻劉氏交王勝寬帶回家中爲妻由王出洋六十元給我們爲酬勞我分用洋二十四元劉氏給王勝寬爲妻係李春軒代筆書寫婚據宋小馬·宋有興等現均不知去向云眼線李春軒供我代書立婚據後聞悉劉氏之夫係遭張等謀害等情恐遭拖累爲特據情密報云韋隊長諭令嚴行管押候核 
[俄婦厭世服毒身死之相騐]  
　　僑居虹口靶子路四十七號之俄國婦人瓦鐵拉第而太年三十五歲於本月十七號因感受不良環境遽抱厭世主義吞服某種毒質品臥床奄奄待斃爲同籍之二房東殺維司開得悉急報捕房派探往將該俄婦舁送同濟醫院醫治因毒發延至前日旁晚五時半身死當將屍體送入騐屍所昨日午刻稟請臨時法院徐院長委李晉孚推事帶同楊書記官蒞所騐得該俄婦委係生前服毒身死滬地查無屍屬屍體飭令房東殺維司開領埋所有用費着將死者遺留物品拍賣抵用 
[無地方單抵欵之控究]  
　　本地人錢雪龍·鍾調候（即吳洪生化名）·張尙義·顧仲勳·沈一飛·陳順銓·等將無地方單冒充地保蓋戳向王駿生騙抵洋四千元被王告發昨由臨時法院推事沈鴻開庭提審被告祗錢·張·沈·三名到案據王駿生供稱受抵之方單聞早經業主在地方廳掛失作廢並由七圖二十八保地保鍾滌侯到案證明該押契上所蓋之地保木戳並非眞者隨將木戳兩顆呈案請騐原告代表吳麟坤律師請命承辦此案之中西包探證明一切經過情形遂由西探及華探汪竹生上堂稟稱一月二號下午四時有住居河南路四百四十號之王駿生投捕房報告伊受押地皮一塊坐落大西路開齊路轉角押價四千元以六個月爲期到期不贖特往調查並無該地抵押人錢雪龍等現在河南路四百四十號請爲拘究我即與汪包探同往將錢·吳·張·等拿獲錢承認並無其地圖樣係屬假造沈一飛承認假造地保圖章吳洪生承認冒充地保蓋戳張尙義承認繪圖並領原告往看地皮不諱顧係介紹人遂一併逮捕原告所出押價四千元係交給張尙義除付顧中資二百元餘交與錢雪龍錢並稱此方單係以四百元買來押與原告由陳順銓作保故給陳一千元是以控告被告等串同詐欺取財云云吳律師並聲明押據係葉梅伯查明故葉亦有關係質之錢雪龍供該方單係宣統元年我妻黃氏贈嫁品嗣我以三百元向沈某抵押去年因妻逝世等需欵故借得三百八十元贖出轉押與王駿生一切手續託葉梅伯·沈一飛·等辦理押價四千元實收三千八百元除夫中資二百元地保蓋戳五十元代筆二十元陳順銓借凡一千元及償還欠債外餘欵預備大家合開米店嗣以所餘僅六百元遂存與廢仲勳處　未給我收據陳亦抵借據出立至地皮究屬坐落何處我實不知從前係由我父完糧父死已十載我未納過錢糧故無糧串等語沈推事以錢所供顯多不實諭候人證到齊展期續訊 
[市公所昨開工程行政委員會未成]  
　　上海市公所昨日午後三時開工程行政委員會因天雨關係到者人數寥寥至五時許仍不足法定人數聞將改期間舉行 
[南洋公司請代保釋林益三]  
　　南洋兄弟烟草公司致函總商會請保釋林益三略謂頃捘敝公司職工同志會報稱該會書記林益三本月十日在電車工會俱樂部因言語激切被捕送由臨時法院轉送軍法處審訊昨經函請貴會長設法保釋並由委員會造門懇托適値台從公出未獲面洽囑爲具函轉達等語查林益三係敝公司工友兼充同志會書記被捕以後故公司曾徇同志會之請函是軍法處証明其職業倘荷鼎力設法保釋敝公司職丁數千人同深感激不獨林益三個人戴德已也 
[總商會未允代募兵災捐]  
　　總商會復漢口陜西兵災急䀼會函云接展大函以陜西兵災奇重籌辦急賑附寄捐冊一份囑代勸募等因查陜西此次受困最久災情至重貴會發起急賑具徵心存利濟曷勝欽佩惟敝會係商業團體與慈善機關任務不同是以立有不代募捐之議案主會務者向均奉行弗替故承囑一節徒呼負負用將原冊奉還至希察收 
[孫鐵卿遞補總商會會董]  
　　信通商業儲蓄銀行孫鐵卿君（浙江餘姚人）接上海總商會來函謂已遞補爲該會會董請即日就職以便與議等因茲悉孫君以旣經遞補會董事關公益自應擔任故已應允就任矣 
[國民外交協會昨宴各界]  
　　上海國民外交協會於昨晚在一品香公宴各團體代表及各報各通信社記者到數十人席聞由總幹事蕭見實報告會務經過及最近外交形勢次評議部長童理璋宣傳部長張四維等先後演說大致謂本會以維護國家主權廢除不平條約發揚民治精神實行國民外交爲職志今者英美各國陸續遣派大兵來華其意義極爲重大本會自應嚴重抗爭並對內喚醒國民一致禦侮至內政不修影響外交甚鉅本會亦應分請南北軍事當局息爭收回國家主權共謀獨立幸福次來賓發表意見對外交問題有所討論至十一時始散 
 
 

Page 16

 
 
[河南路商聯會請添派崗警]  
　　河南路商聯合會昨致函工部局警務處裴總巡請在泗涇路添派崗位原函云逕啓者敝會於二月十日准熒昌火柴公司洋貨商業會集所大昌華昌協隆祥記熾昌新公司等爲泗涇路宵小攫竊行路婦女物飾事懇請貴總巡查照情由添派崗警以維治安等因業經多日未蒙函復各商號均惶恐不安前來催訊爲此再行續請希即查照前函准予添派崗警以衞行人而保公安並盼見復實認公誼 
[三公團昨日公讌徐知事]  
　　上海縣地方欵產處總董秦錫田清丈局總董姚文櫓縣敎育局局長李宗鄴等三團體於昨日午刻假也是園設筵邀請上海縣知事徐韋曼宴飮並請縣議事會正副議長莫錫綸·李味青·及邑紳陸文麓·郁子甘·等陪席·即晚欵請縣警察所長熊育衡·縣署各科科長如黃譽宣·呂季瑕·龐松舟·錢紳齋·楊德壽·以及張滌生·吳靜存·范麟書·施雲門·汪季英·等宴飲以聯感情云 
[請在裏馬路設立菜攤不准]  
　　上海市公所昨發批示云支詠春呈請在裏馬路設立露天過秤菜攤由批呈悉查露天經秤菜蔬應擇無礙交通地點始能設秤裏馬路地方係屬交通繁盛之區所請應不准行此批 
[老嫗騐係被汽車碾傷身死]  
　　汽車夫王必慶駕駛不愼在曹家渡地方將老嫗李王氏撞倒碾傷送往醫院醫治無效斃命王必慶由警拘解地檢廳訉押候騐各情已紀昨報茲悉此案昨晨地檢廳委派沈檢察官帶同沈檢騐員等蒞海格路紅十字會醫院騐明已死李王氏委係生前撞傷要害斃命塡明屍格當由屍夫叔投案請示官判具結將屍領回棺殮聽候回廳提同在押之王必慶訉明律辦 
[私設燕子巢拘獲案九起]  
　　蔡阿七·張阿四·謝木記·王阿堂·朱全恒·蔡秀鳳·陳阿六·沈二寶·宋招福·等九戶邇在法租界私設烟子窠容留外人在內吃食鴉片烟事爲法捕房探目任坤持得悉於前日帶同包探等至各該處抄出烟具帶人捕房昨解法公堂請究先由捕頭上堂稟明前情詰之被告等供認私賣燈吃中西官判蔡罰洋一百五十元張間一百元餘均罰洋五十元充公烟具没收　 
[控弟私行抵押遺產]  
　　李榮根延吳凱聲律師代表投法公堂控稱原告之父李竹亭所生三子長兄已故祇存原告與其弟李和尙兩人於民國十一年間原告之父逝世所有遺產由三弟李和尙一人執管不料近來李和尙心起不良將田單私行抵押希圖吞沒察悉向論非但不服反而一味悔辱查此產乃係公產被告豈能獨自抵押故此投案請求准着被告將單交案分派等語詰之李和尙供胞兄李榮根實於十三年前招贅於張竹庭家爲婿況父母去世時亦未到場服孝事後民人尋見囑其負交喪費債務詎料胞兄一味否認如此情形足見原告並非李姓之人豈能要求分派遺產之理等語原告稱父親亡故時民人實係到場曾經籌措喪費一百二十元民人雖係招贅張姓惟當時有故父遺囑書明民人所生兒子應得李姓遺產今將故父遺囑呈鑒請察陳介卿承審官判候傳證人到案質訊再核 
[控追借去之生財]  
　　婦人阮鍾氏投法公堂控稱婦人故夫在世時開設糖菓店於患病時由素識之陳蔭庭向氏夫借去生財等物自丈夫故後婦人向索生財詎被告圖賴不認實屬有意吞沒請求追還生財否則着令交還代價洋三百餘元詰之陳蔭庭供民人並未向原告丈夫借過生財之事實被誣控陳承審官判退去候傳證人到案再核 
[控追私收賬欵]  
　　雲南路裕和汽水公司經理郁春芳被該公司控告與跑街私收賬欵五百七十五元四角並將圖章兩顆携去一案昨晨由臨時法院刑庭長仇立夫君開庭提審被告郁春芳否認私收賬欵至圖章兩顆則稱其長方形者係原告交與伊帶往鄉間收賬之用其腰圓形者並未携取等語隨將長方形之圖章一顆外埠寄來賬洋五十元呈案並延何飛律師代爲辯護仇庭長將被告所呈圖章賬洋發交原告領去命被告交五百元保候人證到齊再核 
[揑辭騙欵之控究]  
　　住居南市陸家浜馬路橋附近之邵世動於去年夏間直至冬季� 
連續施用其詐欺手段略謂渠將任太古公司之吳淞號並龍安號連安號等四輪船買辦需用帳席茶役等職司騙取孫裕生·周元富·　正祥·朱三芝·周平貴·王忠東·凌成美·史萬元·等十餘人二千餘元而各被騙人鵲候上輪服務時日則邵一再拖延遙遙無期於是復分往該公司探詢始知受愚乃先後投控二區二分署於昨派警前往將邵世勳並邵妻邵陳氏一併拘署訉供之下遂備文移送地檢廳訉辦一面命各原告自投檢廳請追� 
[臨時法院公示送達及判決照錄]  
　　臨時法院公布之判決等文件照錄如下 
　　公示送達一件傅汝海與孫立卿等貸欵涉訟一案案據傅汝海狀稱孫立卿拖欠貨欵一案前經本院指定二月八日爲言詞辯論日期傅汝海未經到場當據七二五號華捕稟稱原告住址不明無從傳喚被告孫立卿聲請公示送達爲此牌示佈告仰該原告傅汝海於牌示之日起十四日以內來院呈明住址以便傳傳喚勿再自誤切切 
　　民庭判决一件明記公司與全泰木號貨欵涉訟一案（判决主文）被告應償還原告貨欵洋三十元訴訟費用歸被告負擔本案應宣示假執行一件同順昌紙號與工商印務局貨欵涉訟一案（判决主文）被告應償還原告洋二百七十五元二角訟費歸被告負擔一件恒興泰皮號與中華皮鞋公司等票欵涉訟一案（判決主文）被告中華皮鞋公司應還洋五百九十九元該欵內以五百元爲限應由被告擔保人協成昌牲記號負代償之責訟費歸被告人共同負擔一件周正輝與陳錦章測繪費涉訟一案（判決）主文）被告應付原告銀一百五十兩訟費原告負三分之二被告負三分之一一件廣生行與鍾漢亭影射商標賠償損失涉訟一案（判决主文）被告人應賠償原告人損失銀二百兩原告人其餘之請求駁斥訴訟費用由兩造各半分擔 
 
 

Page 17

 
 
自由談 
[善因惡果記] [  菊屏]  
　　周浦爲南邑首鎭占水陸交通之利因得握全邑花米業之總樞商况之盛殆爲浦東各鎭冠鎭有純陽殿者爲一乩壇奉祀呂祖其由來已古初僅陋室數椽茲則特建華廈神殿而外且闢傍舍爲學校四周範以竹籬內離時花木宛然爲該鎭之勝地焉主殿內庶事者胥屬該鎭紳商文士而爲純陽弟子者枎乩有定期屆期來問休咎者接踵至或以經營問成敗或因疾苦卜死生並可求賜丹請仙方率皆如願而去其結果之果否如其判詞余未目擊不敢妄測顧宜必有騐者騐則輸納資財俾爲博施之需籍答神休每逢冬令主事者量集一年所收之捐欵購備棉衣糧食施諸老弱� 
貧苦之流而四鄉貧戶亦如期赴領如是者年必一二舉蓋已成爲無形之慣例此其形式雖有類於神道設敎而實際上確爲一慈善機關有職者罔不予以同情不圖客冬施米竟因擁擠而至軋死十六人之多斯誠豆古鮮覯之慘劇其即所謂刧數歟客冬十二月二十四日該殿復行施米規定人予米二斤因恐有冐領之弊故定見人發米不准代領至則先給以票復令持票至發米處易米斯亦歴年施米之舊章也孰意本年浦東奇荒農人藝田十畝向可供一年之需無慮凍餒今則不待卒歲已室如懸罄若輩在往年胥能自給無須待濟於人而此時正愁無以爲繼旣悉純陽殿施米遂亦相率而來領米者較往年陡增數倍是殆構成慘劇之第一原因也當是日之晨天猶未明市街兩傍之堦上已有無數鄉民比肩排列坐而待旦殿門旣闢實行發米此輩即蜂擁而入爭先領取其始尙能鎭遏使各依序而進迨至中午愈聚愈多擠塞至無微隙司事者不能復施鎭壓秩序漸紊而慘厲之奇變作爲焉領米之人老弱者固居多數少壯者亦復不免而無賴地痞亦虱於其間此業見按人發票以爲可欺得米之後略一迥旋隱藏其米再往領票司票者處茲紛擾之際烏能辦其面貌而察爲已領至爲所欺竟有再領三領者一人作俑於前眾人效之於後已得者希圖再得不肯退出後來者又如潮而至麕集殿前籬圍之中復因領票易米之故擁來擠去莫肯稍定力弱之人則隨眾進退沒由自主循至衰老者仆跌而嘶幼弱者被踐而啼而孕婦因受擠傷胎而至於當場小產秩序大亂終以竹籬被擁而倒塌羣眾之倚籬而立者皆隨之而倒前人之倚後人者又隨之其勢直類排山倒海同時倒地者不知其幾百人悲呼之聲猝然四起甚距離稍遠者覩此汹湧之狀復聞慘厲之呼聲以爲禍變驟至不睱審察咸奮步而馳踐踏倒地者之身上而過凡倒地不能速起而至於爲人踐踏其爲眞正之老弱可知彼等忍半日之枵腹復受極端之擁擠本已憊罷不克自振一旦倒地遭彼羣衆馳逐於肉體之上尙能茍全其殘息乎是變被擠而立死者十六人不死於當場而死於歸家以後者亦難保其必無至傷而不死者更不可以數計噫貧人生命等諸螻蟻惟爲善而肇此慘劇寗事前所能逆測哉然而慘矣 
[防盜淺言] [  吉生]  
　　本埠盜風之熾誠可謂於今爲烈矣虞歲後報紙紀載不但持械強刦之案固屬司空見慣即轟斃事主之案亦復數見不鮮究其致此之由皆汰兵潰卒與流氓痞棍互相勾結所致益以私販軍火者日益多故盜匪之膽日益壯捕房之防範愈周（如包探則疊次增額探捕均佩有手槍等是）盜匪猖獗愈甚吾人託身租界出外旣時有戒心居家亦夜不安枕欲圖正當防衛之術殊有束手無策之虞惟有二事一則防盜於未經入門之時一則備盜於旣經入門之後足資則效亦易實行附以芻見三則亟錄於後以餉閱者全埠果能倣行盜風或可稍戢乎 
　　一南匯清河君昔曾與余在徐家匯徐匯公學肄習係四十年前舊同學也其家在本埠華法毘連之處余曾以久別訪君旣至其門首其家人一聞有人叩門聲即有人准樓上廂房牕向余諦視問余姓氏畢繼詢所訪何人余具告之門始啓讓余入蓋君本有心人以近來盜案迭出曾切諭家人凡聞叩門聲閽者必得樓上人准予啓門之暗示始得啓門此宜則效者一也二嶺南穎川君精牙醫寄居滬上北京路懸壼濟世係余多年舊友也曾爲余述及一事云邇來綁案迭出不免時有戒心某日突來一人求治牙症似操浙紹音而舉止語言頗極閃爍然仍不動聲色爲之如法治療而去越數日後來詢及有無電話而神情尤爲可異疑益滋甚乃俟其去亟購小蒲包多隻復購石灰末納入包中置樓上下適當之處以備不虞此宜則效者二也 
　　穎川君言畢余曰君何不購一手槍作正當防衛之資或裝一警鈴以備呼應乎君曰欲購手槍先須赴戈登路捕房練習欲練習先須由警務中入作介紹函卒業後又須由敎練員給證明書購槍後更須請工部局發執照吾輩各有生業何能受此麻煩不寗唯是手續備矣手槍備矣果能平安無事則已萬一偶遇劇盜己力不足制之無槍則尙可茍全生命旣有手槍則衛身適足戕身禦盜適以資盜則爲禍將不可勝言至裝置警鈴亦恐緩不濟急故寗購石灰以備萬一旣不違法又免麻煩 
　　一居家門戶宜謹嚴不宜疎忽以免盜匪侵入（按吾人果能獨賃一宅能兼有廂房者固可照友人清河君之所爲辦理設係單幢石庫門住房即無廂房可視來人縱有廂房矣而本埠近有人滿之患有廂房者非二樓二底即三樓三底一宅中同居者必有數家之多余以爲同居者果有多家惟有互相謹嚴之法如一宅之中有甲乙丙丁四家同居甲家有人出外應由甲家人在內上門即使一去便回亦應由甲家人坐守開門如遇爲人叩門 
[美國麻雀訟案] [  ＣＫＴ]  
　　美報載有美國人竹戰訟案因荘家天和而次家九么倒荘天和者執謂不應被倒九么者堅持非倒不可餘二家以利害關係當然贊助倒荘天和者不服訴之法庭經法官悉心研究乃斷定倒莊　　　其理由爲認定每副牌均以四人各起十三張爲基本牌荘家之第十四張雖隨連同之十三張一次人手實則等於其餘三家之摸張出張平家九么當然在荘家和牌之先以先後論斷倒荘實爲不易之理九么者遂勝訴　 
藝林 
[浙遊八首] [  陳幹]  
　　秋風　我訪滅台滿酌滬江酒一杯到處名由皆結議任他俗子費疑猜中州板　亢龍見雲　　明斗柄回極目蒼穹感往事怒濤急雨緊追陪　排雲直上赤城頭　練横空海氣浮地角天涯龍出塞風清片白人登樓金陵不盡胭脂恨　戈壁常獨　栗秋醉罷歸來無限意暫看大陸起狂流　疑雲暗雨罩天台　底龍蛇驚巨雷海水騰翻掩日影山巒重疊抱城隈半生鞍馬歲空度一劍凄凉夢始回　如此乾坤如此酒當年悔不臥東萊天台山上石梁横採藥劉郎歲幾更一曲陽關秋塞月十年　枕故鄉情雲頭匝地青峰見水勢凌霄落木驚满袖紅塵洗不盡高歌聊作桃源行霞光萬道層巒開爲訪括蒼一杖來木葉半黄秋色遠釣舟斜泊雁聲　　葭似解遊人意狡宼慣成禍國媒忘却塵緣暫不管山居容可避驚豗斜陽晩照雁山頂足解行人煩惱絲莫謂中原困豺虎忍聽大陸遍　痍江流不　英雄恨世亂空嗟歲月遲賴有蔭松抗白雪天寒尤勁向南枝雄蕩天台兩相　天台厚重雁玲瓏玲瓏氣概凌江左厚重嵯峩壓碧穹紛披龍渊　上雨回翔古寺林　鴻雁湖絶頂待天曉會見赤輪出極東　嵸雲氣薄南山幾度斜陽付等閑鶴子騰空領羽健鐵騎横下頂毛斑雁湖宿草耐冬冷海上飛霞撼醉顔折取數枝緣葉竹黄花有約再登　 
　　應由樓下者詢以所訪何人迨其人答明所訪何人如屬甲家者則由樓下者知照甲家由甲家自行詢明來歷聽明聲音始行啓門一家如此他家亦然如遇小孩過多之家則小孩祇知出外游玩何知利害應由家長嚴加管束警戒始獲有濟二無論或男或女更無論居家出外衣飾宜樸實不宜絢爛以免盜匪生心三日間出外宜擇較爲清凈之馬路行走晩間有事出外宜擇較爲繁盛之馬路行走如此則可免遇殺猪黨（即路刦之别名彼中人謂之殺猪　）不僅免車馬之軋撞也屬稿方竟而新閘路和樂里一九零八號悟廬又被暴徒白晝侵入聞矣 
[甘肅探險記] [  寄觀]  
　　前歲美人組織探險隊赴蒙古搜覓古代歷史上之遺物及奇異之動植物標本結果所得頗富内有駝龍遺骸尤爲珍貴早運往彼邦博物院中陳列展覽茲據外報消息謂法人近於甘肅掘得各種人體化石可供考古家之研究足見荒漠遠塞間大有遠古時代人類之遺跡可求宜乎外人之不憚遠道跋涉也 
　　甘肅探險隊爲法國牧師亞米利桑氏所組織隊員數人内有女敎士二於前月出發前往甘北長城一帶從事採掘據其報告所述甘肅一省似爲數萬年前動物最富之地現雖凄凉蕭條而往古留存之遺跡至夥掘至地面下數百尺即可發見犀象駱駝等動物形迹至千尺以下則麒麟以及原始人種之骨骼亦皆歷歷可考不過此類骨骼年代久遠深埋地下已化成爲堅厚之石其上印象隱約可辨雖多殘不全有祗存頭部者有僅露肢體者一鱗半爪在考古家得之固彌見珍貴焉 
　　亞米利桑所覓得之人類化石最可寳者厥有二枚皆爲頭部骨骼色作深黑眼窩下沉且有齒數枚惟額上骨片碎裂散落致未能成爲全璧氏於開掘之際又發見石桌飲具多處斷定其爲極古時代土人宴會之地云 
游藝消息 
　　上海影戲公司於其新製古裝巨片「太眞外傳」支配演員甚爲得當除由賀蓉珠女士任楊貴妃外陳寳琦飾唐明皇但二春飾小皇子古雲傑飾高力士夏佩貞飾　國夫人其餘官吏將軍女侍宫娥不計其數亦莫不選取適當人才充任云 
　　天一影片公司新片「三笑姻緣」該片由邵醉翁裘芭香導演林雍容陳玉梅主演共計二十本前後二集第一集業已攝竣定　月十九日在新中央試映云[  襟]  
　　本埠市立隆德學校校友會定於正月十九日下午在該校舉行會員同樂大會節目有一國樂一「歌劇」「啞技」「拉戲」「京劇」「趣劇」等凡會員親朋均可入座並歡迎各界來賓云[  白石]  
　　大亞影片公司自「孽海驚濤」工竣後現又着手進行第三片片爲古裝劇「孫行者智盜紫金鈴」與「西廂」兩齣刻正物色演員下月當可開始攝製矣[  東海廬]  
[出版消息]  
　　沈陞雲主任之現世報自第一至五十期彙刋發售預約每册實售一元愛讀者可向尚文路白漾四弄預定可也再五十一期於明日出版内容大加刷新云 
　　快活報自出版以來　受讀者所贊許銷數亦廣今日第二十六期出版内容異當豐富除思想新穎之銅鋅版外文字有一電影女星之情史等皆雋永之作如愛讀該報者可向上海塘山路崇義坊該報訂閱全年二元半年一元一角 
[人間地獄（續十四）] [  天笑]  
　　第六十二回縞衣索服紅粉悼將軍玉噪珠喧碧瞳驚旅客 
　　衆人看時原來就是柯蓮孫便道你們大家在談到天官賜這不是在互相祝福嗎姚嘯秋道咦你怎麽還會到這裡來呢自已做了虧心事還不向秋波温好一下子却又趕到這裡來幹嗎蓮孫道秋波病了還没有起牀說來說去也左不過那些話再加一個惋春老四監督在傍邊也没有什麽意思我所以讓他早些睡了估量你們這時候還在這裡興高采烈所以跑到這裡來瞧瞧你們說着又問嘯秋道你叫堂唱嗎嘯秋道我是不叫我預備就要回去了蓮孫取了一張請客票在手裡就在請客票的背面疏疏落落的寫了個柯字又是疏疏落落的民慶里月筝五個字原來那時候上海旅館章程倒也嚴密過了十二點鐘便不許叫堂唱省得夜半喧譁以維持旅客的安寗但是不許叫局却不禁止請客許多客人便寫請客票什麽四小姐五小姐的亂請横豎局票也罷請客票也罷總歸是花一隻洋到後來就在請客票的反面寫上局票的格式也就算了旅館裡叫堂唱的事却歸出店的去奔跑要是平常他總等到各房間叫堂唱的齊了　一總去叫惟有柯蓮孫等叫堂唱他總另外給他兩角小洋敎他坐了車子快去快來其實從東方旅館到民慶里只要穿過一條馬路那裡要坐什麽車子不過有了這兩角洋錢他或者馬上就去或是出門就到那裡總有些顔色給你瞧瞧這時柯蓮孫寫好了那張請客票從袋裡掏出兩角洋錢來說快去快去嘯秋道你們那是長夜之歡了我却支持不住要回去了宛亭道稍爲坐一坐我也要早睡到了上海來常常弄得睡不醒却也是不好蓮孫道你是因爲老九不來覺得掃興了可是今天我們不散就不許你去睡嘯秋我們可以讓他回去你却不許你睡宛亭道這眞豈有此理諸君何以厚於嘯秋而薄於我呢蓮孫道他是要坐車子回去却有一段路咧你不過就在隔壁房間裡人家高興的時候你老是悄悄的去睡覺今天大家監督着你不許你去睡覺你因爲老九不來就想一個人去睡了嗎 
 
 

Page 18

 
 
常識 
[滑稽之拒毒語（閒談）] [  隨]  
　　吾國人痛鴉片之毒我民族年來因有拒毒之運動故拒毒即爲深惡鴉片之代名詞有謂吸食鴉片烟則能長筋骨且能不老者聞者大譁以爲反對拒毒彼笑而應之曰君不見烟癮已深之人肉銷骨突青筋暴露非能長筋骨之證乎且往往體弱多病鮮有康強壽考者非不老之證乎余爲此語正欲使此輩聞而警惕立下决心戒除烟癮或者拒毒之功遠出君等之上豈非絕妙之戒烟聖藥耶倘有聞此語而反對者乃眞反對拒毒耳聞者無以難之乃謂之滑稽之拒毒語 
[鄉農冒寒獲利（經濟）] [  華]  
　　鄉有某甲素業農去夏以天時失調秋收大歉蹙然憂之恩有以補救此損失乃廣種白梗菜多至二畝有奇繼以雨水調勻氣候轉佳近鄉菜蔬之豐盛爲多年所未見以是菜價遽賤市上幾至無人過問一般老圃睹此盈野青葱者靡不有供過於求感想以爲此間雖毘連滬瀆巨市亦勢難消納如許大宗產品里見菜近成熟期方倍施其速效肥料以厚培植人都寫笑其迂 
　　時入冬已久天氣仍不甚寒乃於某日下午反溫暖異常工作時至有流汗者不意迨及夜半驀地狂風怒吼似排山倒海而來甲於朦朧間頓從被窝中披衣躍起亟促其婦曰禍至矣曷勿急起輔吾遮園菜其婦以黑甜滋味方濃意殊猶豫甲怒掣之謂不速起挽回此天災則吾輩一冬三春之食用將何自而得負債累累更誰與抵補 
乃相將冒疾風犯嚴寒往挈其所束之柴數十百捆逐一拆開各順風勢方向密攤菜上以緩和此峭厲寒威之侵害顧暗中摸索莫能置燈蹀中蹀𨇾奔波略不避利如刀削之風寒� 
每屆勢難支持之際輒咬牙從事勉自振拔堅忍復堅忍及至遮蓋旣畢天將破曉其侵肌透骨之苦得未曾遇此時甲夫婦皆已勞頓萬分加以手足僵冷渾身顫動幾至不克自制勉強瑟縮回屋趕煮熱粥歡訖就寢翌朝日高方起風已全息而河冰地凍凌人寒氣較之昨日不殊裘葛久更相差遠甚野中四望所有青菜均憔悴枯搞酷類曾撒以　而沃以湯者光時逢蓬勃氣象絕不復存誠因暴暖之下繼以驟冷地而又飽含水分茍不嚴爲遮蓋决難免於透體堅冰之重創甲時捎至自載菜區略一翻視廻異乎是其青翠可愛生氣煥發獨未減向日滋榮之態知所費終宵忍幗困苦之代價良不虛拋其樂也奚似 
　　旣而冬節已屆以四鄉菜蔬並皆萎成藤絡棕皮失其可食之木質市上來源旣告缺乏價遂飛騰甲於是得其妻侄輩助理逐日擔滬求售莫不利市十倍及掃數賣罄計所收入竟逾二百餘元以之支配各種費用綽有餘裕同業中知其事者咸贊歎此番獲利之非由倖致遠近播爲美談云（乙種酬） 
[可省之費（經濟）] [  伸雲]  
　　邇來生活程度日高一日茍能節省下列數項之費用則諸君獲益當非淺鮮 
　　（一）紙烟費紙烟之害人皆知之但及者往往無戒除之决心耳倘能以此項之消費留作正當之用錢之費金錢以自害者寧非勝算萬倍耶 
　　（二）裝飾費衣服以清潔爲貴彼日日從事於衣服之美麗者實愚而且無謂也且服裝炫麗足起盜賊之野心而危及生命則曷若省之以作他種正當之用度 
　　（三）妝奩費吾國習俗當女子出閣時輙有妝奩雖貧無立錐之家亦必東西借貸以張場面而鳥知金銀山積用之可盡學問在身無時或失茍以妝奩之費作爲女子求學之資則其得益定非妝奩之可比 
　　（四）做壽費人生由少而壯由壯而老固爲人生必過之階級慶賀則足矣何必糜費金錢豈欲藉此以炫其富耶無謂極矣故余以爲做壽費亦爲可省之一也（乙種酬） 
[新年中賭塲之二俘（雜錄）] [  文櫻侍者]  
　　我國新年陋習已成慣性社會中上下人等競以賭博爲惟一之工作試一躑躅街頭桃符彩門中但聞劈拍之牌聲其實賭虧心事欲以已少數之財不勞而誘人多數之財以道德論固屬非宜要知立身之道非分之利當以一介不予一介不取爲最得也余友甲乙二君皆在新年中因賭而受打擊者余耳開之餘爰述其事以告俾此滬上燎原之賭風或可受此杯水以稍息也 
　　甲性草率遇賭如狂任職某行月入約可百元自新年停止辦公以來約數友闢一室於大東專爲賭設日夕浸淫其中競相投博孰意連戰皆北不稍自制始則囊儲空而貸於友繼則貸金罄而質其物終至於輸盡而不能復振因此辦事亦復灰心絕不似先前之� 
努力綜計其先後所負者其數當在千元左右倘以服務薪金償之須十月而盡也是所受打擊亦不可謂不猛矣 
　　乙平時素以儉約聞而今歲新年忽沈於賭浸淫三日已告囊罄遂私取行中公欵出而繼博不幸又負後事發遂以停職關噫惹乙者亦可以作愛博者之當頭棒喝矣（未蓋） 
章） 
 
 

Page 19

 
 
[各團體消息]  
　　暢社票房擴充虹口東有恒路三零四三號暢社票房成立已閱載餘迄今異常發達社員加入更見踴躍今歲該社內部組織大加擴充分設各部職員如總務部主任金長康書記科主任蔣夢玉助理陳榮狄會計科主任孫漣德助理丁霓生劇務科主任姚錫之助理趙麟庶務科主任田嘉榖助理周秉章交際科主任梅鶴亭助理田采芸京劇敎務主任兼敎授劉占虛琴師兼場面京胡敎授王增祿另設敎育科專辦義務學校事宜該科主任暫由金長康蔣夢玉二君擔任聞該社各職員並社員定二月二十日（即星期日）假同興樓敘餐酌議進行一切手續云 
[商塲消息]  
　　厚生滋記紡織公司領到部照厚生滋記紡織公司董事貝潤生等前因該公司根本改組特委託徐永祚會計師分別向主管官廳呈請爲解散爲設法註冊聞業已先後奉批核准並蒙農商部頒到新執照一紙由徐會計師具領轉交該公司收執矣 
　　綺華新到春季絲圍巾南京路綺華花邊飾品公司新由法國運到春季絲圍巾甚多現陳列二樓商場發售此種絲圍巾乃該公司辦貨員現向法國名廠定製者式樣新奇花紋圖案極美麗顏色調和嬌艷花色亦甚多任何圖案及色彩之新裝均能選得一極配合之絲圍巾以增美觀又聞該公司將有大批新式闊窄花邊到滬云　　德國五彩電光燄之暢銷四川路北京路轉角工商銀行隔壁上海營業公司自運銷德國皮華廠五彩電光燄火以來因花樣極爲新奇色彩非常美觀而滬埠又從未到過故連日往購者極形踴躍聞其中福禒壽不夜燈二種演放時尤爲燦爛美麗放法簡便毫無聲響存貨不多宜速購取 
　　周聚康套靯附贈月份牌周聚康圖書公司所經售之凱弟牌套鞋近因春雨連綿銷驟然激增聞該公司刻又運到數百箱應市尺碼大小俱有男女式樣咸備凡向該公司購套鞋一雙者即可得月份牌一張連日本外埠前往另購批發者絡繹不絕云 
　　校經山房經售商務印書館書籍四馬路校經山房書局自去年經售商務印書館各種書籍以來門市與批發折扣照商務一律辦法故營業異常發達現各學校適値開學期間需書甚急紛向校經山房購買以故門庭如市有應接不暇之勢云 
　　和昌洋行遷移愛多亞路八十號和昌洋行爲完全華商所創辦經營進出口業有年其進口貨中如毛絨線·人造絲·紙張·花邊·牛骨·墨煙等等在國內銷路頗廣其出口貨中如皮毛雜糧罐頭食品等等在歐美南洋各埠稍行亦多近因營業發達原有事務所不敷辦公聞已租定寗波路七號香港國民銀行樓上爲新事務所於本月二十一號遷人云 
　　惠羅明日起發售一元貨南京路惠羅公司之一元貨素爲顧客歡迎該公司近以際茲新春各界競相添置日用物品況又新到大批貨物均極適於日用之需爰定於明日星期一起發售一元貨每件或數件槪祇售洋一元其中有僅及原價四分之一或半價者餘如雨衣等等亦均削價特別廉售云 
[醫藥訊]  
　　快活靈藥力之證明快活靈戒烟補丸係本埠愛多亞路一零四三號明星製藥公司所製行銷遠近茲聞該公司爲欲證明藥力之有效自堅信用起見特備試服樣包一萬份普贈各界以便先行試騐祇須附去郵票十分立即寄奉云 
出版界消息 
　　紫蘭花片之末一號周瘦鵑個人之小雜誌紫蘭花片前已出至第三號其二十四號因君事務殷繁未暇續編以致久未出版該誌擬決停刋爲結束起見特由周君將第二十四號趕編付印現已出書其中有小說雜作等二十八篇均爲周君個人著作封面仍爲三色版十二金釵圖每冊售洋二角 
[劇塲消息]  
　　三笑今日試映　天一影公司新片三笑攝製四月現已竣事已誌本報茲該片已定於今日上午十時在北四川路新中央大戲院前後二部一次試映云 
　　天一三笑姻緣本事天一影片公司新片「唐伯虎點秋香」又名「三笑姻緣」該片由邵醉翁裘芭香導演顧肯夫邵邨人分幕由林雍容（唐伯虎）陳玉梅（秋香）沈冰血（祝枝山）王小香（文徵明）王𠑶恐（華學士）周空空（館師）合演計長二十本分前後二集現已攝製竣工不久即可開映茲述其劇情如下唐寅字伯虎與文天一新片「三笑姻緣中之一幕」 
徵明祝枝山同爲吳中才子唐尤工文善畫瀟灑不拘小節時有華學士者爲無錫望族其夫人率婢僕乘畫舫來吳中進香適伯虎亦爲文祝二人所邀往遊虎邱遂與華府人衆相値伯虎遙見眾中有一青衣小婢風姿明慧秀逸絕塵心殊好之不覺尾之而行無可至一寺華府人衆人殿禮佛伯虎亦隨入見婢跪亦不禁爲之屈膝跪其旁婢遺一帕亦爲伯虎所拾得文祝二人在途中候伯虎不至遂悵然自去其時華府人衆復往遊虎邱伯虎仍隨之而行至一山石之旁得與婢相遇乃以所拾遺帕還之婢回眸相睇不期嫣然一笑華府人眾 
遊罷虎邱相率下船伯虎亦雇舟隨之此青衣小婢名曰秋香蓋即華夫人之寵婢也船至中流秋香出艙傾水適伯虎亦自小艇引身外眺棄水遂濕伯虎衣袂伯虎初無怨意反怡然作憨笑秋香方深抱不安及見伯虎作此狀又不期爲之嫣然一笑船至無錫華府人眾捨舟上陸伯虎急隨之然舟子泥其行向之索値伯虎乃與以一自繪之扇不暇與語匆匆逕去舟子得扇締視有頃疑其欺己仍往追索時伯虎已追蹤至華府見餘眾已進幸秋香則尙傍門立秋香見其來不期爲之嫣然一笑翩然入門計自伯虎追隨至此已獲三睹美人之倩笑矣伯虎見華府門首有招收書役告白讀之似有動於中方沉思間舟子已追至挾之反船埠堅欲索値伯虎乃慨然以錦衣易舟子之舊服取而着之舟子犬喜伯虎則利用此衣服往華府應考焉華學士既見伯虎甚愜意遂錄爲書役更名華安命僕人引往見夫人夫人復命其易衣往見闔府人衆學士之次媳二娘者與伯虎故有戚誼及見僕人引見書役華安暏其貌必竊疑之顧礙於婢僕亦不敢有所究詰也學士老矣有子二長曰華文次曰華武延一師課之讀二子者雖年事已長而性猶頑劣又俱羨秋香美深致眷慕遂至笑柄疊出矣次日學士在書房檢閱課卷華安（伯虎）旁侍見之而笑塾師怒其無禮命彼亦作一文思有以難之孰知伯虎一揮面就其精博且遠勝於塾師塾師遂慚而辭職學士至是乃頗器重華安因命彼伴二子讀且盡佐遵之職一日華氏兄弟二人在書房畫寢適秋香送茶點至見華安桌上有畫一幅作二人畫寢狀而題其旁曰一對蠢蟲秋香竊之以呈夫人夫人怒喚二子來責之然畫雖涉嬉戲而筆致殊精妙始審爲華安所作幸二娘旁侍以戚誼故頗爲彼解圍且慫恿夫人命彼爲夫人繪一觀音之像伯虎乃乘機請求夫人欲以秋香司畫像時磨墨之職夫人亦允焉厥後二娘私心惴惴時爲伯虎慮每欲乘間諷其去終以未能適逢會而止伯虎曾三次約秋香密叙秋香俱陽允而陰違之雖所約之處三度更易而曾未一踐且反爲所戲弄焉文徵明與祝枝山因伯虎久出未歸頗以爲慮探訪久之始略得其踪跡二人乃束裝往無錫造華府投剌謁華學士欲藉此得其底蘊華學士固深仰文 
民新新片「天涯歌女」中之一幕 
 
 

Page 20

 
 
夏令配克新片「紅伶姻緣」之一幕 
祝二人盛名得剌亟爲延見至則伯虎果在祝枝山乃託言彼係己之逃僕欲乘機携之返然伯虎託辭不欲行學士亦不忍舍其即去也文祝二人辭出時伯虎因追蹤相送頗致責讓且求計焉祝口授之以計於是伯虎乃返告學士曰我將歸矣祝相公允妻我以婢學士曰彼能以婢妻汝我獨不能耶伯虎又曰祝相公允我於眾婢中任擇其一也學士沉思有頃曰容少待吾必有以成汝志也學士乃以其事商之夫人夫人乃集羣婢於堂上任伯虎點其一伯虎遍視雖不乏佳麗獨不見秋香乃默不作聲問之始囁嚅者再足恭而請曰既承恩典願窺全璧此問似尙有未至者夫人方締視間二娘已審伯虎意乃曰僅秋香未至耳於是夫人乃使人覓之來伯虎見秋香至乃指之曰即此人可矣夫人莞然遂以秋香妻之伯虎既得秋香乃於夜闌人靜之時啓花園側戶相偕遁歸而於財物則一無所取也次日學士知華安與秋香潛遁甚以爲異乃使僕人往祝枝山處採詢祝枝山語以華安在唐伯虎處僕又往伯虎家則適遇伯虎與秋香自外歸固儼然昔之華安也惟服飾甚都麗疑而詢之閽者則以即唐相公對僕詫甚歸而白之學士學士乃往蘇州投剌謁伯虎頗欲一破此中疑寶以爲快至則見伯虎果酷肖華安伯虎亦不復隱且命秋香出拜於是相顧大笑嗣後兩家且互相往來認爲親戚焉（護鹿生） 
　　西國影商與太眞外傳　上海影戲公司自古裝宮闈歷史片「太眞外傳」開攝以來進行不遺餘力按揚玉環事蹟不獨爲中國歷史上可歌可泣之佳話即西方文學界亦經轉譯成言徧傳朝野咋有美國加省大影戲院主人霍德氏致書上海影戲公司請求將該片運美開映現該公司已獲　氏駐滬之代表面洽妥當已將樣片運去云 
　　世界開映「豬八戒招親」大中國影片公司古裝神怪滑稽西遊記「豬八戒招親」一劇去年自在中央新中央放映俱告客滿現開該劇自今日起在閘北寶興路青雲路轉角世界大戲院開映想屆時定有一番盛況云　　東華戲院開映「三角戀愛」寰球影片公司出品「三角戀愛」乃瑪麗菲爾賓主演菲爾賓分飾兩人一爲英國貴族家之女自幼跛足即劇中主角斯泰拉瑪麗嬌艷絕倫養尊處優一爲庸俗婢僕粗陋愚蒙兩人階級懸殊性情迥異而菲爾賓竟能表演入微神情吻合絕不知其爲一人粉飾者劇中情節描寫三方面之戀愛聞由今天起連映四天云 
　　金星開映俠盜大鵬金星大戲院於今日起開映「俠盜大鵬」該片爲福克斯公司出品湯姆密克司主演爲英國古裝武俠歷史巨片凡曾觀是片者均稱滿意該院爲優待顧客起見價目照舊於今日起連映三天云 
　　明星招考演員之擁擠明星公司爲大成影片公司委托攝製三大古裝劇「王昭君和番」·「費宮人刺虎」·「狸貓換太子」及該公司同時進行攝製之「鳳儀亭」一片曾登報組織演員養成所日來前往報名者非常踴躍前昨（十七十八）兩日舉行考試雖値陰雨而來考之男女學生仍有數百之多自午至晚絡繹不絕由主任洪深成等分別試騐聞入選者頗占多數自即日起每日下午七時在盛成所切實訓練以期三月中開拍以上四巨片云 
　　記裴斯開登之影片（續）強鼐初不防竟逸出軌道及轉輾至前站得另一機頭於是復啓車前行見有一砲乃繋於車後以壯其勢旣見敵車敵方知事急乃以最後之客車卸下以障追者又以本横於軌中以遲其前行卒爲強鼐一一除去旣近蔽力以火置於最後之車中及經橋置車其中強鼐之車過氣悶欲死時敵車已在上見強館鼐車中祗一人強自知不敵乃棄車而遁蓋是時强鼐已入敵境矣行抵一　啓窗而人腹飢見桌上有面包正擬竊食而履聲至乃匿於桌下見所入者皆氣槪昂然蓋敵方之將領也強鼐屏息不敢出聲凡敵方所擬之計畫強鼐一一聞之忽見愛娜被擄至禁於一室中及夜強鼐乃刦一衛兵之衣而服之逕入女室救之出時雷雨交作二人行森林中困苦萬狀明日敵軍凖備出發正運糧上車强鼐見之乃命女伏於一袋中僞作運糧者置女上車未幾又負柴至車乘機撃司機者而暈之乃啓塞而追洩敵計於已方於是南方大勝強鼐神色自若回車中將被撃而暈者呈諸有司有司初僞作不知之見其穿有制服曰盍去之強鼐不得已除下未幾強鼐得一新制服展而視之乃大將軍之服裝也於是大喜急携女坐於車輪之捞木　正欲一亲力　而士卒之以經者莫不举手向之行禮强鼐頗覺一一答禮爲煩乃左手抱女而吻之右手則舉起於額際蓋可免去時舉時落之費事衣（周伯長） 
[說書談（想）]  
　　說書出於姑蘇光裕社即爲該業之正宗團體有不入其社者雖同業而曰外道海派說書者亦曾設立有瀾裕社冀與蘇派之光裕社相頡頏但社員無多而人才亦少不若蘇州光裕社之發達而且社員中之名家·嚮檔亦接踵而起據該業中人言光裕社在清季末葉入社之社員尙不過六七百人自民國以來社員激增至今已達四五千人後輩日多江浙兩省之各地書場亦已大增今則四鄉各鎭凡屬稍有市面之處均有書場之設立矣近年來該社中之老輩名家如唱果報銀之王綬卿說岳傅之鍾士良五義圖之黃永年三國志之許文安又後進嚮福如何授良（說三國志）石秀峯（說金鎗傳）輩均先後凋謝欲在後輩中求得一能承繼各人之技藝者實等鳳毛麟角說書一業（包括評話彈詞）雖屬小道然欲成一嚮擋尙易若欲成一名家則甚難也如現任光裕社社長之王效松其所說之水滸在今日實可稱空前未有之名家矣王效松之水滸不但聽　　　　　後　接　第　三　版 
 
 

Page 21

 
 
　　客讚其好即其同業中亦公認無人能及足當名家二字而無愧色效松之長處在於「遵守典模」四字大多說書者之通病在第一次說過以後至第二次復說此節決不能一字不更多少總有變化獨效松則不然無論倒說若干次絕無絲毫差誤若刻板文章然蓋眞能循規蹈矩而說而能他人之所不能也近雖年事高大然而典型猶在較之一味似花腔油調欺世盜名者眞有天淵之別如此好書惜乎聽一天少一天矣記者素愛聽書年來閑於職務久已不聽矣本年四馬路長樂特請蔣一飛·周亦亮·楊小亭·李伯泉等四檔合說蔣周楊李四人在今日光裕社中其技藝亦已列入名家嚮擋之內余忙裡抽暇特往聽之姑就個人所見略述如下 
楊小亭彈唱白蛇傳本年長樂排唱頭檔係接承上年連說者故開書自崑山降妖起續唱後白蛇傳矣小亭所唱之書書性平常（因白蛇傳一書似帶神怪書中事蹟究不若其他小書之涉家國事者爲正大）幸小亭說法能於穩靜中發生逸趣究因熟極而流自能左右逢源喉者帶沙此其天然之吃虧茍小亭能如吳升泉之唱篇音調者則盛名亦早已蜚揚矣然而楊小亭之白蛇在今日亦臻上乘矣何以言之白蛇傳之主要份子厥爲白娘小青二人小亭起此二角細腻嬌娜兼而有之而於扮相現形時又好在能可描出嬌艷之狀而無嬌揉造作之烟火氣故小亭之書深能得一般女聽客之歡迎到處能夠不漂實屬不易矣槪括言之小亭之技藝已屆爐火純清之時而足當清靈二字也記者每日入座較遲到場時恒在頭擋將下臺之際故雖得一麟半爪亦足以解渴之矣 
 
 

Page 22

 
 
　　李伯泉文武香球以張福田最爲著名福田之之書向有輕靈綢娜之譽半生盛名得此四字之評以故顧田之書最爲女聽客所歡迎唱篇之聲音亦佳而於彈·唱·說三字均優所美中不足者惜其說時過於省力發音太低微往往坐離較遠者即覺模糊不清此亦小疵耳李伯泉爲張福田之高足而爲小輩中後起之秀所謂青出於藍而勝於藍者文武香球一書雖屬彈詞然而書中之情節頗多勇武之事故此書必須小書帶大說於脂粉氣中而有剛健之意始合此書之性是以彈唱此書較其他小書爲難必具大小兼說評彈並舉之藝方足有濟也李伯泉說唱均佳能於彈詞中起暴頭出扮相忽而一娜忽而剛烈益以唱篇聲調能脫胎張福田咬字清晰有王綬卿之長使調幽揚得吳升泉之腔在後輩中已經出人頭地矣今次李伯泉在長樂開書從一馬雙駝起表現張龍張虎活如說大書之派頭及起龍官保張佳英又能現出文士巾幗之態度說小書最易流於肉麻所謂抝頭裂頸觀之使人作三噁李伯泉能一洗此弊起女角落落大方而使聽者仍覺其細膩熨貼遠過矯揉造作者萬萬也伯泉之優點即在此大方荘重四字 
[天氣報告]  
　　徐家匯天文台昨日午後四時三十分氣豫象報云天多雲海濱一帶有霧或雨山東周圍及東海之上有自西北吹向東北之風日本尙有旋風又昨日午後三時前二十四小時內本埠氣溫最高五○·○最低四四·六去年同日最高四九·六最低三○·八 
 
 

Page 23

 
 
[佛敎關係上之古器物況張寄涯]  
　　佛敎關係上之古器物遺留於近今者爲數甚夥因之與吾人以研究之事項數亦不尠茲姑就佛物言之所謂佛物者附屬於佛像之器物也其中又分嚴身具與各尊專用之持物二者夫嚴飾佛身之器具謂之嚴身具固爲吾人所素知但衣服瓔珞之類雖爲荘飾佛像者然離佛身亦非不能存在故暫措置不論今所指之佛物即以後光·臺座·及寳冠等而言至於持物即各尊所握如劍·輪·蓮花·等種種諸物是也 
（甲）後光依附於佛菩薩諸尊項背間之光·光熖·圓光·光背等光相也觀一字佛頂輪王經云「畫釋迦牟尼如來於樹下備三十二大人之相八十之妙好背有圓光結跏趺坐於師子座作說法相一又陀羅尼集經第一云「畫世尊之像身爲眞金色着赤袈裟載七寶之冠通身作光於手作母陀羅結跏趺坐於七寶荘嚴之蓮華座上」又大智度論第八云「佛身四邊」各有一丈之光明菩薩坐則便有此此乃三十二相之一名丈光之相」等見於諸經典者不可勝書然亦有頭光身光之別「頭光」頭後圓輪以表光相之謂然此亦有種種有僅作圓輪以表光相者有作種種模樣於輪上者有於輪内作蓮華等形狀者有附光㷔於輪緣者有輪緣之光自下向上而作寶珠形者有由輪內更射出數條之金線而作放光者蓋皆隨佛師之樂意以變化萬端也「身光」又謂之舉身光由佛全身所發之光相故名有由足至頂僅一光㷔以表光相者有併頭光以二重之圓輪形成一身光者亦有單由二重之圓輪以成者（俗稱輪後光）有有模樣於輪上者有其圓輪由㷔形而成者有更於輪緣依附光㷔者有光㷔熾盛由下向上宛然作舟形物者� 
（俗稱舟後光）且此等後光中亦有依附化佛·飛佛·種子等即如唐招提寺（日本）金堂盧舍那佛之後光依附千體之小化佛東寺（日本）金堂藥師佛之後光安置七佛樂師於光上鳳凰堂（日本）之本尊阿彌陀如來後光安置飛天數體等其例正不遑枚舉 
（乙）臺座即佛著薩諸尊所坐器物之謂也其物亦隨佛·菩薩·明王·諸天·鬼神等而各有不同今就其主要者略言如次「金剛座」又稱菩提座名佛成道之座所也增一阿含經第十四云「今於此樹下坐金剛床而獲一切智」方廣大荘嚴經第五云「釋迦太子出家學道苦行六年坐菩提座而成正覺」大毘婆娑論第三十一云「有金剛座於此三千世界中之膽部洲上極地際下據金輪菩蕯坐之而成正覺除此無堅固之依處」是也「師子座」此爲佛之坐所或床或地之總稱摩訶般若波羅密經第一云「爾時世尊自敷師子座而結跏趺坐」大智度論第七云「是號雖名師子非眞實之師子因佛爲人中師子故其所坐之處或床或地皆名之曰師子座」據上所言所謂師子座者乃以獸中之王以驗三界獨尊之佛而起之稱呼又可稱爲師子床「蓮華座」略稱爲蓮座華座蓮臺等以蓮華爲坐物故名梵網菩蕯戒經云「我今盧舍那方坐於蓮華臺」華嚴經第七云「普賢菩薩摩訶薩於如來前坐蓮華藏師子之座承佛之神力而入於三昧」大智度論第八云「人中之蓮華雖大不過尺而漫陀耆尼池阿那婆達多池之蓮華則大如車蓋且天上之寶華蓮更較此爲大故可容結跏趺坐至佛所坐之華尤較此勝百千萬倍也」此等蓮華座之瓣數有千葉百葉八葉等之不同而其蓮華之色普通雖爲金色然於畫圖曼茶羅等亦有用黃·紅·白·青等色者至於蓮臺之形普通僅以華作臺座者爲多但亦有於蓮臺之下另支以蓮者如七俱胝佛母准提大明陀羅尼經云「作水池於菩薩之下池中安置蓮華難陀·跋難陀龍王共扶蓮華之莖蓮華之上安置准提菩薩」現印度古佛像中大抵作如是相「磐石座」是乃忿怒明王之座物也大日經第一云一於涅哩底之處有不動如來使持慧刀與羅索頂鬈垂左肩一目諦視而威怒身有猛燄安住於磐石上」如不動·大威德·降三世等諸明王之座均屬是」「宣臺座」國王之高座有說其座之形似宣字故名乃訶利帝母神之座也大藥叉歡喜母并愛子成親法中「我歡喜母作天女形極殊麗身爲白紅色而以天繒·寶衣·頭冠·耳璫·白螺·種種瓔珞·荘嚴其身坐寶宣座垂下右足」「象座」以象爲座者阿問如來·普賢菩薩·及五大虛空藏中之金剛虛空藏十二天中之帝釋天等諸尊之座是也「馬座」是乃寶生如來馬鳴菩薩及五大虛空藏中之寶光虛藏等諸尊之坐所也「孔雀座」孔雀座者爲阿彌陀如來孔雀王母菩薩及五大虛空藏中之蓮華虚空藏鳩摩羅天等諸尊之座所也「迦樓羅座」迦樓羅座者爲不空成就如來及五大虛空藏中之業用虛空藏等諸尊之坐所也「牛座」以牛或水牛爲座者爲大威德明王以白水牛爲座者爲十二天中之燄摩天等以黑水牛爲座者爲胎藏界曼茶羅外金剛部院之大自在天以青牛爲座者爲十二天中之火天等以黃豐牛爲座者爲十二天中之伊舍那天等而胎藏界曼茶羅外金剛部院之烏摩妃亦以牛爲座也「龜座」以龜爲座者十二天中之水天等坐所是也「　座」以　爲座者十二天中之風天坐所也「鵝座」以鵝爲座者如十二天中之月天以三鵝爲座「猪座」以豬爲座者摩利支天等之坐所也「鬼座」以鬼形爲座者如大元明王多聞天等則以藥义鬼爲座烏芻沙摩明王則以毘那夜迦爲座又如降三世明王則踏大自在天及烏摩妃皆是也「須彌座」以須彌山形爲座者如不空羅索神變眞言經第八云「置摩醯首羅天於外院之東門置燄摩王於南門置水天於西門置伊首羅天於北門皆結跏趺坐而坐於須彌寶座」而胎藏界曼茶羅外金剛部院北門之帝釋天等亦皆以須彌山形爲座也 
（丙）寶冠寶冠亦有種種不僅製作技術精粗之別并有安置佛像等於冠中者且其間又有五佛冠師子冠等之別名「五佛冠」又稱爲五佛寶冠五智寶冠五寶天冠等以其冠中安置五佛故名（按五佛即五智如來之意五智如來者指大日阿　寶生阿彌陀不成就之五佛而言）諸佛境界攝眞實經卷中云「項五寶天冠天冠之中有五化佛結跏跌坐」又尊勝佛頂修瑜伽法軌儀卷下云「狀如輪王之像」爲白色而戴五佛寶冠於首手執金剛鉤」且此五佛之排列有梅花形與橫列六種前者如金剛界曼茶羅一印會大日如來之寶冠是後者如五秘密金剛薩埵五大虛空藏菩薩彌勒菩薩之寶冠是「觀世音菩薩之寶冠」此冠安置本師阿彌陀如來觀無量壽經云「以毘楞伽摩尼寶爲天冠天冠之中有一立化佛」是乃印度從來一定之通軌且亦不僅爲聖觀音而千手十一面准胝馬頭如意輪等諸大變化觀音亦無不皆然惟其冠中之化佛或坐或立經軌上無一定之準據「勢至菩薩之寶冠」此冠安置寶瓶觀無量壽經云「此菩薩之天冠有五百之寶蓮華二蓮華有五百之寶華台一一臺中皆觀十方諸佛凈妙國土廣長之相頂上肉髻如鉢頭摩華於肉髻之上有一寶瓶盛諸光明而普現佛事一蓋阿彌陀三尊有菩薩上脇侍之別因之寶冠中之化佛與寶瓶亦隨之而異可一目了然也一彌勒菩薩之寶冠」其中或安置五輪窣都波之形又或安置舍利瓶「虛空藏菩薩之寶冠」初有頂戴三十五佛如東大寺盧舍那佛之脇士然今則鮮有用之矣「師子冠」冠現師子之形故云今剛峰樓閣一切瑜伽瑜祗經愛染王品云「畫愛染金剛其身色如日暉而住熾盛之輪三目怒觀首戴師子冠利毛而爲忿怒之形又安置五鈷銁於師子之頂」據是此冠爲愛染明王之冠也除上述寶冠之外有金線冠·天冠·以及諸菩薩·諸忿怒·諸天等之冠類其狀亦種種不一不遑爲之細述 
 
