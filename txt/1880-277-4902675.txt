# 1880 - 277 - 4902675

 

Page 1

 
 
[格致編出售] [  申報館啓]  
　　傳蘭雅先生所輯之格致　編久已風行海內現在第三年之第八卷又由本舘裝印工成即日在原處出售每本價錢一百文務祈賜覽爲　 
[書科稅不公事]  
　　通商之利彼此均沾各國各埠事同一律豈容有所軒輊哉昨日報錄科稅不公一事因華船初八舊金山口美國未許均沾利益於照章　稅之外另科百分之十而船鈔每墩亦將加科洋已元華船無奈止得照納聞須在後向美廷理論云云然則以船鈔計之譬如和衆重有一千餘墩亦加科一千餘元而船中所載之貨尙不在是假如和衆每次開抵舊金山均如是科派則平空耗費一千餘元而在華攬載客位貨物水腳價銀太有不敷之慮且如上海一埠各輪船公司之開往該處者不一而足其水腳價銀自有一定倘以加科於美國者還而取盈於客貨則招商局之船價顯昂於別家人亦孰樂坐招商之船豈非通商之利中國將一律均沾者轉爲美人所尼阻之哉竊謂此事　關係非小一時之弊百年之例設令招商局安然忍受則於通商之道出入　重吾知中國之人必有　起而爲不平之鳴者即他國知之非惡美政之偏苛即嗤華人之異懦矣故此次暫行遵繳將來回華之後整頓再往必將稟諸南洋大臣　行總理衙門照會美國外務大臣除此偏苛之　而後足以彰公道也即或不然美國近有中國派駐欽差舊金山爲亞墨利加之大埠已設立華領事等官該船遵繳後就近稟請領事申訴欽使與其外務署爭辨或者較易於轉圜吾故知此事之必將理論也雖然美國亦有所藉詞耳彼以為中國從無輪船出洋抵他國通商埠頭之事現在一船偶入事屬創見並無成例可援將驚而異之則不宜同列於他國之船將欺而制之亦不妨歧視乎他國之船且彼亦料中國之船從能熟識大西洋海道竟至於舊金山亦不過偶有所見此後不知何時再來重以科之諒華人亦不暇計及於此故不妨任意取盈也此固美人所私心揣測之見然吾竊謂此非美人之歧視乎華船鄙夷乎華人也華人寶先歧視乎已鄙夷乎已而授美人以隙耳何也當年立約通商雖不料通商之利竟有今日然既立通商之約亦宜玩通商之字義而預爲計及於數十年之後之局爲何如而一一審處之耳蓋通商者不僅彼之客與貨至我之地而操貿易之權我亦將有客與貨至彼之境而獲贏餘之益也當時中國未有輪船安知終不能有輪船當時中國之人無有至舊金山安知終不得至舊金山既有彼之輪船客貨入我海口如何科稅之例即宜預計我之輪船客貨入彼海口如何科稅之法此正兩國敵體公平正直之事乃當時自謂通商乃外國之大欲華人必不作是想即亦不有是事遂將彼之獲利於我者一一註載如盟書之不可違而於我之獲利於彼者反至不贅一詞視爲往古所無來今未有之事於是美人乃得據和約而以意爲軒輊不使我列於同盟之國鳴呼此當時中國之失計也夫美船入華科稅若干華船至美科稅亦若干約內即僅書美船稅章而華船所應遵納之數即此例彼豈有雖知然而洋人最尙信義官之案牘商之信函茍無憑據即不遵行約中既不載華船入美作何科徵則安肯以兩國情事相同　行比例乎此西國人拘執之性情舉和約以相示而和衆竟無詞以對者也吾故謂立約時之失算也方今輪船之利周偏四洲招商局　步後塵方且無國不到無口不入乃初至舊金山而即爲美人歧視將來各國效尤其奈之何甚矣辨之不可不早辨也 
[俄船來數] ○俄京日報云俄廷派至太平洋以防中國之兵船計大小共有二十五雙矣 
[新疆電音] ○字林報接電信云俄國派駐伊犁之兵官近告於俄廷云非春間萬難與中國交戰其意蓋謂時令之不合也 
[日船至高] ○高麗福山口友人書云日本新造阿你耶麥　輪船專爲往來日高於前月初九日由長畸初至該口沿島試行一次日本官皆往觀之云 
[購謠犯] ○前報記燕台匿名揭帖一事今聞由登萊青道縣賞緝拿謠言惑眾人犯四人甚感於心也 
[七記溫州搶屍案] ○初二日兩點鐘冉審哈華托駁被告各供舉退堂初三日早再審哈華托欲傳楊姓而不知所之請問官詰問被告狀師亨特生　謂彼恐直供而干華官之怒也　官謂我可保其無事亨特生謂實已不知所之聞華官將帶此次到堂之各華人　溫懲處彼何敢再入虎口乎哈華托將一單呈堂請附案卷亨特生力止之又互辨一番哈華托因詢華官此單係貴道所發否委員荅曰然哈華托請問官細問情由亨特生便謂華官辦事如此阻撓各供又如彼若我有權定置之獄哈華托謂君屢發狂　其以華官爲不諳西語耶柳以其坐位之遠而不聞耶亨特生謂吾言悉載堂薄可任稽查也即問系嘉縣及道憲委員曰禁城內之屍而遺城外何　曰良莠宜分也問明安寺　之良莠前此曾知之乎曰未也問告示不禁良屍可有良屍之名否官答以後如美領事相問則答若狀師問我不答矣問官遂相間焉答示上並無屍名惟良則容之耳亨特生又問本狀師只問能指其名否也問官謂 
 
 

Page 2

 
 
本　事業已致諾矣亨特生謂　規具在我　而不無此何理也　官謂汝之見證昨日亦有不能應對之語亨特生謂我昨有小過貴領事今日亦必須任過耶哈華托因謂問官曰我想亨特生必有懷恨於中美各官之處所以爲難至此官謂此亦何用之有哈華托謂亨君聲音　　各官均不喜答亨特生遂手指一華官曰惟此人問供而不答哈華托謂何不發電信至北京乎亨特生謂吾欲問彼前次在署訊楊姓時各　坐位如何如領事不肯將此語轉問吾將出堂遂由美領事轉問永嘉縣答稱與溫處道同坐被告謂道憲正坐永嘉縣側坐問官問汝坐何處亨特生謂我有確實憑據告貴領事爾時永嘉縣座前並無公案亦無錄供之人問官謂汝真聰明人也亨特生謂不　聰明與否我只　華官爾時坐於何處哈華托謂君畧和平華官自肯明告亨特生語記案者曰請記此語其以本狀師爲不可問供耶後又謂另一記案者曰問各　官之語既無所答且緩登錄記案者怒曰汝不過欲紊亂各供使閱者不能猝解耳亨特生謂我何嘗紊亂口供且未開罪於君也哈華托謂我欲在畧問被告口供可否亨特生謂我所問者尙未有答語問官謂汝欲我再問華官則不能矣亨特生謂我必須再問一句永嘉縣錄供之人伊誰永嘉縣謂道署招房而忘其名亨特生謂似此對答我决不再問彼矣隨問被告審阿葉時汝在堂否汝見道憲之委員否曰在堂而見之道憲面南坐前有一案道憲委員及永嘉縣右坐新　稅務司及新關傳話人左坐皆無案桌筆硯阿葉跪於下我坐於阿葉之後明見委員並未錄供哈華托令傳好克敦及一審阿葉時在塲之華証人據華証人供審完阿葉時被告　道憲曰我曾令阿葉覓女惟未指定尼姑及強搶也好克敦供新　　隻係河泊司所　專辦新關差使禮拜日亦只河泊司管轄他人不得干預今被告所供雇該船他出是　新關定例也被告謂余曾　舟子若不指稱　告令之搶尼必停生意此語實未出余口亨特生駁稱稅務司定例又不懸諸頭門被告未見未知也退堂 
[皖垣官報] ○藩轅牌示准補廬州府通判劉春海飭赴新任懷寍縣長楓巡檢丁煥期滿遺缺飭超委試用典史顧民義署理九月朔日換戴暖帽 
[飭繳捐照示] ○欽加同　銜調署懷寍縣事阜陽縣正堂尹爲遵札出示曉諭事奉安慶府正堂孫札開准湖北　捐冊報總局　移開案查上年正月奉　旨停捐原限至五月截止嗣蒙署貴州巡撫林奏准展緩經部核議限七月三十以前冊報到部至八月初一以後概行發還不爲核辦等因咨院行司轉行到局奉此均經轉飭各分局行勸一體遵照辦理在案查前辦楚皖交界行勵委員分省補用知縣李積寬迭經札催延不將所收捐生履歷銀兩報解固限期緊迫復諭令其先送捐冊入卯以免誤人功名該令亦置之不理迨至八月初七日始據以空冊報局所收捐項分厘未繳時已截止多日不能達部隨將捐冊發還轉飭該令退還捐生銀兩追回原照繳消乃該令竟若罔聞迄今隻字不覆誠恐該令意存隱瞞致令捐生受其欺騙相應移請該屬曉諭爲此合移請煩查照希即飭屬出示曉諭各捐生將原部照繳案移送到局詳情咨消幷自向李令索還捐項銀兩勿受欺騙等因幷粘單到府轉行到縣奉此合行出示爲此示仰懷寍捐戶從九品王慶春監生張愷等一體知悉務各遵照辦理毋違特示切切 
[半俸照舊] ○前報江蘇候補武員議裁半俸一節茲悉撫院以爲數甚微藉可收養人材以備千城之選飭仍照舊給發云 
[議修炮臺] ○江西近由官塲傳述撫部院札飭善後局司　及三營營官會勘城上空心炮台數座應如何修理着即籌欵設法妥　稟覆云云按此雖非歲修常例然各炮台自咸豐三年創造後從未一修今已大半將　想特欲存舊制耳非比別有故也彼軍民愼勿附會訛傳也可 
[西使傷斃] ○前日報列西班牙駐華大臣墜馬跌傷一事茲聞星使業於前月二十七日四點半鐘謝世初二日即行安葬駐京各國公使皆親往送所有公使署中日行事件暫由副使代理一面發電信至本國奏請簡放昨日信至本埠德丹美日本各領事衙門均下半旗以誌哀云 
[本埠換季] ○蘇松太道牌示仰各屬官員書役人等知悉擇於九月初六日換　暖帽云 
[爭產案訊結] ○前報列爭產充公一則嗣經傳到周樹　由莫邑尊覆訊據稱堂嫂周王氏上控並非是我唆使可請質對周家應又供係母舅囑爲上控邑尊亦不細詰周樹　復將前立之分析據呈覽問官檢閱之下始悉從前實有瓜葛隨判周王氏具結愿給之房屋十七問准周家　收回十間其餘七間　歸祠堂作歲修經費完案 
[查核賭欵] ○惠捕頭同差捕及朱澤周至南市和盛莊查帳　莊司帳人稱並未與朱往來及由朱邀同担保之王信義猪油棧執事人汪品三前往對帳始無訛錯蓋該莊薄上列汪名而不列朱姓也即經原盖稟覆昨又傳訊袁　仁曾否爲胡老三說及折還洋千元袁稱並未見過胡而亦未說過千元不過與朱同至胡處找尋據胡家之婦女云胡已去鎮江矣司馬問朱汝會供同袁至胡處胡曾許還千元今袁稱不知何也朱稱並未說袁知胡許還千元寶係我至胡家有一不識姓名人云胡不在家所有輪去之欵當着胡還洋千元而我確未允司馬　飭貨退去又　朱汝向和盛莊所支之銀兩何亦不滿原控之數朱稱銀兩係和盛莊票現洋皆向棋盤狀支取捕頭亦曾向問過也陳變堂仍堅執如前惟　開釋胡閣二人亦供賭三塲共贏現洋三百零四元朱自出之期票洋三百七十元實在未經收用朱又稱第一　我與胡　二人合股所出之期票洋本應三人公派當因艾袛　定要我出票據是以書票第二塲已將我名下應出之一股照給與胡胡初稱票在身畔俄而一摸又說票在艾處今則確知票在胡手也陳司馬再四研詰各執如前隨開胡曰爾等誘賭徒從未破案今當趕緊預備銀兩還朱本分府尙須重游以儆效尤買　領事請傳汪品三究問其銀兩數目司馬以汪係生意人因朱事而致差傳本分府殊爲不忍可令朱自往知 
 
 

Page 3

 
 
照投候質訊賈副領事又謂艾袛　曾己備文請縣移提今未到案應再備文向催司馬應允陳胡閻三人仍交捕房帶囘俟下禮拜一再訊至前報列之汪鼎三實係汪品三之訛也 
[捕房近事] ○法捕房之包探鐘翰城近因誤公經捕頭於初五日革退以華捕嚴頌眉充補並即以朱瑞芳爲華捕云 
[查拿臺基] ○本埠劉道憲札飭英會審員陳司馬查辦台基節經列報昨由陳司馬飭　協捕拘拿署名開台基之人豈知若輩早已　風遠　所獲者僅紅廟弄中之王裕興裁縫店主及馬阿大二家而已如何懲治刻尙未悉 
[寓客身死] ○英租界滿庭芳街之順興客棧前夜有嘉定人王某借宿年近花甲身穿藍布衫褲破鞋　襪似有病狀昨早棧夥喚之不應細察之已逝世矣隨通知三圖地保查無屍親是以報由保安堂備棺盛殮發壇標記以備認識云 
[光緒六年八月二十五日京報全錄]  
　　宮門抄○上諭一道錄前○八月分選單○發抄　旨五道○豫撫涂　奏已革遊擊詳揭各　分別定擬覆陳摺子○總兵楊　奏　報巡洋事畢歷過洋　洋而情形摺子○護晉撫葆　奏更調同知摺子○浙撫譚　奏委署知府片○八月二十五日吏部翰林院廂藍旗值日無引　見○邵亨豫由　東陵回京請　安○內閣奏派　放之王大臣　派出禮王潘祖陰祁世長桂昂○吏部奏派騐看月官之大臣　泒出萬青藜文煜童華程祖誥桂全宜振奎潤許庚身○兵部奏派演放水師砲位之大臣　派出載鶴英麟○侍衛處奏派蘆溝橋監放砲位之大臣　派出禮王棍公漪貝勒恩全明安德隆　森布長春○召見軍機○○光緒六年八月分選單　郎中吏部稽　司王　河南甲　員外刑部直隸司鄧亨先湖南人　知縣四川梓潼朱錫蕃安徽貴州銅仁鄭成章安徽湖南清泉梁枚浙江直隸容城羅經學四川雲南河陽黃中理浙江江蘇金山任煥奎貴州俱甲　府經浙江寍波鄭家瑞河南監　巡檢湖北來鳳姚光照四川廣西象州范炳春湖北俱監　○發抄　何　奏請追通判金相等短解地丁奉　旨著照所請該部知道欽此○崇綺奏探買兵米奉　旨知道了欽此○周恒祺奏新案交代奉　旨戶部知道單倂發欽此○又請以張振元補守備奉　旨兵部議奏欽此○又請以遊擊信元瑞借補沂州營都司奉　旨兵部議奏欽此　○○河南巡撫臣涂宗瀛跪　奏爲審明已革遊擊詳揭私設厘局行賄關說各　分別定擬恭摺覆陳仰祈　聖鑒事竊查前據開封營遊擊尹彥欽詳揭中牟汛經制外委范邦彥私設厘局中軍守備楊師奇行賄關說等情經臣批飭撤任查辦旋據遊擊覆詳又稱范邦彥係設卡盤查　非設局抽厘並據楊師奇以尹彥欽挪用餉銀縱任馬兵周鳴鶴從中串揑等語具稟前來經臣奏請將該遊擊尹彥欽中軍守備楊師奇一倂暫子革職訊辦欽奉　諭旨着照所請該部知道欽此並將中牟汛經制外委范邦彥咨部斥革當經欽遵行司轉飭開封府提訊擬結茲據開封府知府蔡　良審明擬議由著藩司豫山署臬司麟椿覆審解勘前來臣親提研　尹彥欽籍隸江蘇桃源縣由監生報捐營千總在營出力歷保副將銜補用　將補授開封營遊擊楊師奇係山西絳州人由武進士分發到豫補授開封營中軍守備范邦彥係輝縣人由馬兵拔補外委補授中牟汛經制外委光緒三年冬間河南地方荒旱西路及河北民人逃荒東南省絡繹於道外委范邦彥深恐滋事派撥兵丁盧國臣宋玉川在店李口地方盤查彈壓　有商販車輛過境盧國臣等藉護送商旅爲名索取飯錢數十文及百餘文不等並無確數范邦彥並不知情經中牟縣周祖庚查知移營將兵丁撤回棍實四年三月間祥符縣生員徐炳章石培基誤聞范邦彥有私設厘局在遊擊衙門具控時遊擊尹彥欽因病請假營中傳號馬兵周鳴鶴將呈詞接收函致范邦彥屬其託人處和范邦彥因兵已撤回不允周鳴鶴將呈詞送署先是尹彥欽於三月　因病借用撥抵陳餉銀一百九十三兩零又借用陳餉銀一百五十兩未經發庫尹彥欽病痊查閱呈詞派弁赴中牟縣確查並無范邦彥抽厘實據尹欽復飭楊師奇詳查尙未稟覆六月初十日周鳴鶴因差使鄭州路過中牟汎經范邦彥詢問前事周鳴鶴起意嚇詐聲言如不送伊銀兩即行稟撤范邦彥進省稟見尹彥欽因案未查覆不即傳見范邦彥回汛慮恐周鳴鶴揑詞混稟湊銀四十四兩於七月初二日專彥欽告知范邦彥送銀之事周鳴鶴知事已敗露不能隱匿即將原銀送署呈繳並未言明實情尹彥欽疑係賄託即以設局抽厘行賄關說等情詳揭經臣將守備楊師奇外委范邦彥先行撤任批飭確查詳辦尹彥欽派兵往查並無實據復以范邦彥係設卡盤查並非設局抽釐等情詳覆楊師奇亦即以挪用餉銀　情稟揭當經臣將遊擊尹彥欽守備楊師奇奏　一倂暫十革職奉　旨允准將范邦彥咨部斥革行司飭交開封府提審查辦茲據該府訊明　議由藩臬兩司解勘前來臣親加研鞫據供前情不諱矢口不移案無遁飾應即擬結查律載恐赫取人財者計　准竊盜論加一等又律載竊盜　四十兩杖一百各等語此案傳號馬兵周鳴鶴因范邦彥被控札查恐嚇得財嗣因楊師奇稟明不能　匿將原銀送呈並未據實自首自應仍按恐嚇取財本律問擬周鳴鶴應革去馬兵合依恐嚇取人財者計　准竊盜論加一等於竊盜　四 
 
 

Page 4

 
 
十兩杖一百律上加一等擬杖六十徒一年據供親老丁單是否屬實飭縣查取供結詳辦已革開封營遊擊尹彥欽訊無串揑別情惟因病借用陳餉雖已照數歸還實屬不知檢束業已革職應毋庸議已革中軍守備楊師奇明知尹彥欽借用陳餉不先稟揭亦屬不合其代爲范邦彥轉送銀兩雖訊係不知周鳴鶴恐嚇情事惟不確查來歷率行轉交殊屬實冒昧業已革職亦毋庸議已革中牟汛經制外委范邦彥既　呈控並不　候查辦輒因周鳴鶴恐嚇之言湊送銀兩實屬荒謬業經咨革亦毋庸議營兵盧國臣宋玉川索取飯錢查無確數均請照不應重杖八十　擬杖八十業經棍　請免重科仍均各伍生員徐炳章石培基所控私設厘局訊係事出有因均請免議　銀發營充公除供招咨部外所有審擬緣由理合恭摺具奏伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此　○○頭品頂　記名提督調署廣東陽江鎮水師總兵印務高州錢總兵官二等男奴才楊玉科跪　奏爲恭報洋巡事畢歷過淫而情形　摺仰祈　聖鑒事竊查道光二十三年十一月初七日欽奉　上　嗣後水師提　着於每歲出洋時具奏一次俟出洋往返事畢即將洋面如何情形據實具奏其實因公不能出洋即　自行奏明均令咨稟該省總督以　查核欽此等因　遵在　伏　陽江一鎮所屬左右二營赤溪　左右二營吳川　洲東山共七營洋面每年向分上下兩班出洋巡緝本年上班輪值奴才統巡遵於光緒六年正月初一日出洋　將出洋統巡日期　　具　在案惟恩奴才自帶兵船出洋　督值巡將備凡外海內洋無不偏歷巡緝罔敢稍懈於三月初十日帶領兵船在廣海　　洋面與中路總巡之水師提　有營遊擊　哨一次又於五月初十日帶領兵船在　洲　水洋面　西下路統巡之海口營　將會哨一次歷巡各營洋面尙屬安　問有零星盜匪出沒亦經隨時緝獲究　至輪屬各營官兵　律技藝奴才於洋巡之便順抵各該營汛操演悉心者校其優嫻及緝捕勒能紀律嚴肅者分別獎賞如有技藝生疏營伍　弛者官弁則隨時咨呈兩廣督臣水師提臣降革其兵丁　即斥革內有老弱並飭汰除　少壯充補務使咸成勁旅以期盜　民安其海防隨時密飭各營將備　爲佈置防患未然茲奉兩廣督臣張樹聲咨會　請委署廣東陸路提督印務奴才當於本年六月十八日交卸陽江　篆務其統巡洋務船一倂移交署總兵張殿雄將所有下班統巡洋務遵照定章札交署赤溪協副將周鳳山接管爲下班統巡督帶值巡買　務須實力巡緝毋使疏懈總期洋而肅　營伍日有起色仰副　聖主綏靖海疆　飭戎行之至章所有奴才上班統巡事畢歷過洋面情形理合據寶恭摺具陳伏乞　皇太后　皇上聖鑒再准前任總兵宋聲平移交節次奉到　硃批奏摺八扣合附恭繳　　奏軍機大臣奉　旨知道了欽此　○○護理山西巡撫布政使臣　亨跪　奏爲　員更調要　理事同知以重地方而資治理恭摺仰祈　聖鑒事竊照歸化　理事同知常桂降　通判遺缺的經撫臣曾國荃以　鎮理事同知德　奏請調補在案茲准部咨以德　前由太原府理事通判升補豐鎮廳理事同知尙未赴部引　見應俟該　引　見奉　旨准其升補後方准調補所請調　歸化同知之處　與定例不符令即另行揀選等因伏查豐鎮　理事同知　缺係沖煩疲難兼四要缺管理旗民交涉事件非精明幹練熟悉情形之　難期勝任隨於現任理事同知通判內逐加　選非視　要缺即人地未宜惟查有朔平府理事同知　吉現年四十三歲係　黃旂滿洲長　佐領下人由監生遵　餉例報捐筆帖式簽分吏咸豐七年二月到部十年二月奏留三月補者功司筆帖式九月經巡防大臣　赴巡防處差委在事出力保奏奉　旨吏部筆帖式　吉着交部　敘欽此同治元年十月經　修　定　工程王大臣調派工程處當差三年京察一等由吏部帶領引　見奉　旨謙吉着記名以理事同知通判用准其一等加一級欽此四年十月經承修工程王大臣等保奏奉　旨謙吉着遇有理事同知通判缺出儘先帶領引兌欽此五年三月奉　　　授湖北荊州府理事同知十二月到任九年四月經湖廣督臣等奏留任奉　旨着照所請吏部知道欽此十一年二月兼理荊州府水利同知並川　事務十三年四月在任開訃丁父憂領咨同旗守制光緒元年四月經　欽泒王大臣　看覆奏奉　旨依議欽此仍　吏部原衙門在主事上行走十一日由吏部帶領　看查辦內外用奉　旨謙吉着外用欽此二年七月服　三年六月奉　旨補授山西朔平府理事同知是年十一月二十七日到任現供今　查　　年壯才明安詳勤愼以之　補歸化城理事同知實堪勝任臣在藩司　內會同　司松　詳請具奏現准移交合無仰懇　聖恩俯念　缺緊要准以朔平府理事同知謙吉調補歸化城理事同知洵於地方有裨如蒙　俞允該　係現任理事同知　　理事同知銜缺相當毋庸送部引　見所遺朔平府理事同知　缺晋省現無候補理事同知人　應請由部　員請　旨簡放是否有當理合恭摺具奏伏乞　皇太后　皇上聖鑒勅部　覆施行謹　奏軍機大臣奉　旨吏部讀奏欽此　○○讀鐘麟片　再　州府知府潘紹詒同治十三年　火計保荐卓異奉調　部引　見應行給咨北上所遺　缺應　委員署理以專賣成查有試用知府蕭堂老成穩隸辦事實心堪以委令署理據藩臬　司具詳前來　　飭遵照外　會同閩浙總督臣何璟附片具奏伏乞　聖鑒謹　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
