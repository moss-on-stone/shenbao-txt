# 1913 - 53 - 4914371

 

Page 1

 
 
   
 
 

Page 2

 
 
社説 
[河東抗命始末記）四（）無名（] 　　 
　　南局長謂劉魯及他各營長云汝等能反對李旅長張觀察令汝等打觀察張士秀卽打張士秀令打旅長李鳴鳳卽打李鳴鳳則我能令都督於各營發快槍否則李旅長雖如何請發絶對無效各營長以其形涉煽誘不聽其言南局長覺其運動不成乃陰與都督電截留河東所購槍械電云河東所購之槍械楊華亭又晋京交涉去矣乞都督卽電宋老先生務必由正太運省留用萬不可由河南運來等語夫河東自革命以來土匪斥地地方糜爛乃由地方民間籌措公款轉由都督請陸軍部許可蒙部核准河東全體軍民懸命企望冀一日速至乃南身任該地方局長毫不顧惜地方糜爛人民逃竄以箇人運動不逹目的之私意播弄中央運動截留以養成匪亂俾得利用時機起事倡行二次革命軍界聞知大動公憤幾致譁潰此扣留槍械養成土匪糜亂地方以期搗毁行政及各重要機關以煽惑軍隊者八也本月廿五號據謝劉郝各營長同時報告均接南局長分轉軍政司黃國樑密函詞甚離奇略謂有前接佩蘭世卿來電敬悉又有欲求替人舍某君以外實難其選斯人此去弟甚放心蓋與我輩志同道合等語又由南局長身上搜出黃司長致伊密函一通内云佩蘭世卿哥鑒電函均悉河東之事如能和平逹到目的固可不惜金錢將郝劉謝諸營長盡力籠絡利用一時否則務必顧全大局犧牲私交相機行事可也事關緊要務守秘密主義等語函中所謂佩蘭卽南局長桂馨所謂世卿即王副局長嗣昌所謂犧牲私交相機行事即係郝劉謝諸營長不爲利用則即先行暗殺之謂似此黃國樑身膺軍長司長竟與南局長串通結合挑動軍心輔助倡亂圖謀革命今王世卿以事迹敗露棄籌餉局副局長職挾項濳逃行先不明應請飭山西都督查辦遞解嚴行追究治以應得之罪以昭烱戒此南黃王狼狽爲奸圖謀不軌以煽惑軍隊者九也以上犯罪諸端証據確鑿告發紛起軍民恐懼市面驚擾地方軍商人民一體要求預防辦理旅長職司軍隊身任地方秩序之責任商民逼迫維持治安現狀不得已將局長桂馨捕拘交執法官審判按煽惑軍隊謀二次革命援律例首魁應處以死刑此外尙有秘密函電及種種告發牽涉尙多并關於籌餉一事犯罪告發証據甚夥一俟彚齊一律呈報）元年十二月三十一日（ 
命令 
　　二月十九日臨時大總統命令參議院議决民國元年六釐公債條例本大總統按照約法第三十條公布之此令任命石星川爲湖北陸軍第一旅旅長喻洪啓爲湖北陸軍第二旅旅長杜邦俊爲湖北陸軍第三旅旅長胡廷佐爲湖北陸軍第四旅旅長杜武庫爲湖北陸軍第五旅旅長李錦榮爲湖北陸軍第六旅旅長此令　　國務總理趙秉鈞呈稱據署理審計處總辦王璟芳呈請任命羅樹森爲吉林審計分處處長高巨瑗爲江西審計分處處長方兆　爲福建審計分處處長朱樹烈爲湖北審計分處處長易宗羲爲湖南審計分處處長朱執任爲廣東審計分處處長陳价文爲雲南審計分處處長任同澄爲貴州審計分處處長應照准此令司法總長許世英呈請任命陸鴻儀莊璟珂署大理院推事應照准此令 
專電 
[北京電庫匪西犯新阿中央迭接]  
　　新疆電報茲得最近消息科布多附近庫匪愈聚愈衆其中由庫調來者六百餘人當地招募者一千餘人原駐該處者一千餘人約共有三千餘人均齊集烏倫古河北岸聲勢甚盛並連日傳飭扎哈沁旗各蒙户預備燃燒料及輸送駝大有進攻之意每排蒙兵必雜有布里雅特俄兵一人以便於臨戰時指揮並探得僞政府對於民國作戰計畫現已改變以爲漠南六盟我軍作戰容易軍隊亦多雖分三道進攻）一洮南一多倫一綏遠（究竟孤軍深入且各該地面俱在漢人勢力範圍蒙民毫無暗助作用不如遙作虚聲以圖牽制俾民國以全力專注内六盟　廣得利用此時機分攻新阿該處地勢窵遠距南北洋軍隊遠不易調遣其利一各處居民蒙哈回占十之六七蠢蠢欲動容易煽惑其利二逼近俄界呼救亦易其利三因之庫匪近日動作着着西進新阿防務愈形吃緊現新督楊增新屢次報告軍情請撥軍火日必數電 
[北京電]  
　　庫倫僞内閣聞已易賓圖 
王前内閣三音諾王那木蘇倫歸隠田里並聞那性質和平明白大熱頗不以獨立爲然僞兵部尙書仍舊逹賴王其陶什陶阿爾瓦貝子）二人俱内蒙哲里木盟產（爲該部侍郎陶什陶又封爲南郭爾羅斯王烏泰到庫活佛祗賞駝三千匹並未給予位置海珊已辭去烏里雅蘇台將軍職活佛另賞恰克圖附近東西六個卡倫地畝 
[北京電]  
　　政府接駐英劉使電謂俄財部副官到英倫事畢將赴北京考查俄庫西藏條件惟在英京所議蒙藏英俄協約條款未能合意云云 
[北京電]  
　　徐世昌昨日到京 
[北京電]  
　　西烏珠穆沁旗專員到蒙藏局告急 
[北京電]  
　　蒙古選舉現由那彦圖調查内蒙六盟及靑海均已依法選舉外蒙四部及唐努烏梁海迄今未辦科布多土爾扈特阿拉善三處雖經報告進行尙無確耗現與貢總裁阿王科爾沁等遵令會集在京辦理手續 
[吉林電]  
　　江省宋督電京謂庫倫活佛已與義商訂立合同准以魯倫伯地方之煤礦出售專利廿年售價六十萬元 
[北京電]  
　　交通部直轄之京奉京漢正太道淸汴洛滬寗株萍京張廣九吉長張綏十路據報告去年收入共增五百八十萬四千二百四十元路司自稱以統一路事恢復秩序爲入手以改良法制便利客商發逹營業爲進行而又稱該司事繁員少自去年四月起至年底止共收函電萬四千餘電希望增廣員司規畫大計 
[蘭州電]  
　　回部近有電到京參劾甘肅都督趙惟熙虐待回民情狀請另委廉明大吏接任甘督以安民心並請速令宣慰使赴西北一帶宣布德化 
[打箭爐電]  
　　聯預散兵回國已抵印度鍾頴尙未離藏 
[北京電]  
　　此間西報評論先農壇獸戲謂從人痛擊老虎使哀呼以悦看客實爲慘忍非民國現象所應有 
[北京電]  
　　粤督保廖伸凱爲國税廳長 
[杭州電]  
　　今晨選舉參議員到者百四十八人選出金兆棪張烈陸宗輿許橤四人午後國民黨議員因内部衝突全體匿散七十餘人過三時仍宣布延會 
[杭州電]  
　　台州大同黨復在新昌 
擾事 
[開封電]  
　　預省議會今日成立選定 
[正議長楊紹中]  
　　副議長任同堂陳子茂均統一黨黨員 
[南京電]  
　　上海米榖認捐案　省長 
昨電工商部力爲爭執 
[南京電]  
　　津浦鐵路南京分局現設接待國會議員處派定劉景曾郭定森專司接待以備諸議員乘車北上 
[南京電]  
　　金陵關監督黃瑞麒昨來寗尅日任事 
[南京電]  
　　美國博士勞伯生愛特二人日内來寗靑年會已預備開會歡迎 
[南京電]  
　　敎育會於二十三號開職員會籌備改組事宜 
[南京電]  
　　程都督昨日由津浦鐵路返寗 
特約路透電 
[北京電]  
　　袁總統今日發布六釐公債票發行章程其大要約略如下此項公債票名曰民國元年六釐公債票總額定洋二萬萬元其用途如下）一（充中國銀行資本）二（淸付各小借欵）三（收回各省紙幣凡關於公債票諸事悉由財政總長管理此項公債票將來至少以九二折付還其價値分一千元一百元五十元十元四種以印花税及契税爲擔保品其發行給利等事均由中國銀行代理按譯電謂此項債券定五年後付還三十年内付淸僅前五年有利 
[北京電]  
　　接古北口電稱本月十五日熱河各街道有形迹可疑之人往來不絶同時官場復聞謠言謂有匪人卽將從事刦掠因卽編練警察並組織斥候隊惟該處所駐兵隊甚屬有限當道因將駐紥吉拉）譯音（之步兵與駐紥中土營子（譯音）之砲兵均行調回以資防禦詎當夜十一時土匪麕集甚多卽搶刧軍械局搶去子彈一萬餘槍百餘枝並將第三師之電報電話機均行毀壞以斷軍界之交通旋刧軍餉處搶去銀一萬九千兩並將房屋縱火焚毁最後圍攻財政局與都統衙門幸此時由中土營子調來之兵已到乃與土匪交戰土匪死三十人生擒二十人匪勢遂退均乘夜四竄遺下來福鎗八十枝子彈無數兵士死三人傷十人惟交戰之前第三師軍官已被土匪殺死三人擒去三十人所幸居民並未遭殃民間財產亦未受損惟公家應用之電話電機器均遭毁壞第三師營房五所與參謀部之前　以及巡警總局之前門均已焚毁迨次日破曉各土匪已逃匿無蹤所有擒獲之土匪已於十六日判决死罪當日並無擾亂情事或傳土匪爲第三師兵士附和者亦最多當局者亦信此次之亂第三師中人亦有附和者否則彼等必能擊敗土匪也惟謂第三師兵士均各有鎗械竟遭搶去軍裝可見土匪從事刦掠者亦有數百人之衆云 
[哈爾濱電]  
　　聖彼得堡電社庫倫訪事電稱蒙古近聘用俄員訓練馬隊茲由俄員柯柯斯托夫與蒙古各大臣簽定合同據俄文報載稱此間俄國商會接俄國商務大臣來電云外國商品運入中俄邊界五十浮斯特）俄國距離尺名（區域以内者不日將公布通行税則中俄條約第十六款所載徵税百分之五一節乃專指中國商品而言 
[北京電]  
　　北京日報載稱現有藏兵二百名駐紮西藏東部邊界附近又駐紮拉薩之藏軍亦有一萬名之衆 
[北京電]  
　　華商某某現擬由三家店（譯音）起至直塘（譯音）築造輕便鐵路一條已呈請交通部批准 
[雲南府電]  
　　此間仍沿用舊歷慶祝新年民政長三星期内可以抵此上星期日某宅私園有國民黨與統一共和黨多人互爭選舉國會議員小起風潮目下大局頗爲安謐 
[北京電]  
　　政府接福建都督電稱現已派孫司令嚴行剿辦抗煙禁之叛民官軍初與叛民交綏稍受挫折先鋒隊不得不退繼復進剿用機關槍射擊叛民始退官軍乃巡行種煙區域沿途所烟苗番經㧞盡 
[北京電]  
　　王芝祥已奉命赴贛調停李督與中央政府之爭端 
[北京電]  
　　北京萬國改良會接雲貴兩省官場來函均稱兩省現禁種鶑粟頗爲嚴厲 
[東京電]  
　　東京救世軍之屋今晨黎明忽兆焚如當時適有大風故火勢甚熾蔓延頗速計燬屋三千三百所無家可歸者數千人現均集於某公園支棚暫居並焚燬大小學校若干所 
[東京電]  
　　新内閣人員今日）二十日（就職遞信大臣岡田君與文部大臣田君對調 
譯電 
[北京電]  
　　前淸隆裕太后因本年四月間將召集國會故已决意於三月間先率宣統帝移居頤和園騰出住屋以免民國政府與商之煩溥倫將隨后同行蓋其子毓忠）譯音（現年十歲與宣統帝同受課 
 
 
 

Page 3

 
 
　　於世續故也各宮之東北部連長春宮在内現仍留供淸廷之用以爲光緒之妃李桂芳（譯音（同治之嬪妃三人居所 
[北京電]  
　　交通部已命中國電政處派員赴靑島考查無線電報制度報告該部 
[東京電]  
　　東京岡田（譯音）於昨日（十九日）深夜失火至今晨始熄燬屋三千三百所中國河南汝州之留學生名于耀康（譯音（者亦遭非命綜計損失之數約日洋五百萬元 
[倫敦電]  
　　英國華爾登山財政大臣喬治君之别墅忽爲炸彈炸毁該屋新近落成幸尙無人居住現將重行興造損失之數至少約英金五百磅並發見未炸之炸彈一枚兩彈共有黑藥七磅係用點燃之燭插于浸透蠟油之木片中以爲導火物因天寒地氷無足跡可尋惟覔獲斷帽針二節耳現信行兇之人乃於天明時乘汽車前往該處 
班克赫斯特夫人在卡地夫演説謂吾儕已炸毁喬治君之别墅衆皆歡呼有人問曰班克赫斯特夫人何爲炸之乎曰警醒之耳班克赫特夫人又謂當道不必查緝行兇之女子且自認負完全之責任 
[墨京電]  
　　瑪特洛總統已在宮内爲其部將白蘭開特所拘各軍隊皆贊助該將旣而官軍統領烏曷太與叛軍領袖狄愛士各派代表會商一切卽舉烏曷太將軍爲總統鳥曷太將軍與狄愛士策騎過市時見者皆向歡呼兩軍交轟之際城中之屋罕有得免損傷者道中屍首現已陸續運至城外焚化綜計此次死者共有二千人受傷者約一萬人而平民實佔多數 
[墨京電]  
　　瑪特洛總統已簽定辭職書其弟某嘗任内務大臣爲有勒令於通衢大呼烏曷太萬歲迨出則改呼瑪特洛萬歲卽遭鎗斃 
[柏林電]  
　　據倫敦各報載稱美國因墨西哥大局紛亂擬在瑪格逹里拉設一海軍永遠屯泊所 
[柏林電]  
　　布羅兩國爭端之危象已稍減輕俄國提議令羅國立卽佔據黑海沿岸所欲之地至巴爾西克及西里斯脱利亞二地之爭端俟布國攻破亞得里亞那堡城後再付海牙公斷 
[奥京電]  
　　奥國海軍總司令芒特古枮里業已辭職與某艦隊臨别之演説詞中有奥國海軍休養已久不日將與某敵國一决雌雄等語 
[柏林電]  
　　奥俄兩國關於亞爾巴利亞邊界之爭端英德兩國不日將提出和解之條件奥政府現請國會准其續撥法洛林）奥幣名（四萬八千萬枚以充軍用 
[俄京電]  
　　據俄國政界宣稱外間非政界中人謂俄皇覆 
奥皇之書措辭决裂或謂殊失酬答之旨云云皆　調言 
[巴黎電]  
　　俄皇致電法國新總統卜橫卡爾君中有俄之聯法閣下當知其價値自今而後尙賴鼎力維持謹抒誠衷惟乞亮察等語 
要聞一 
[日本官民之大戰激（二））東京特約訪員星斗生（]  
　　民黨自議院内以和羣衆門外之羣衆旣時時增益其數氣燄頓盛相與高呼萬歲國民黨代議士之入議院者約三十人一時現於議院之露臺掇白薔薇和門外之大衆而呼萬歲於是犬養木黨氏亦在臺上和之幾千大衆狂熱而自忘其身於是騎馬隊之遮斷議院前之通路禁止通行其騒擾殆有無所底止之狀時則午後一時也 
[停會紛紛大騒擾]  
　　一方聞有停會之聲而通用　　門附近蝟集傍聽者約千餘名一時欲出樓外然出入門有數十警官列隊作一二十重一步亦不得出大衆無可如何殆逹激昂之極點呼號之聲四起欲以突破警官隊警官亦爲此聲勢所辟易而向虎門羣衆不知也騒擾方甚斯時大岡議長自議院之樓探首而出以觀形勢爲羣衆中所見遂遙呼大岡議長 
議長見之遂向衆人言曰今日僕欲以議長之特權許諸君自衆議院之表門而出此令一行警官亦遂束手千餘衆人皆呼萬歲其勢如潮列隊而出表門振帽呼萬歲再自正門出向日比谷公園之方而去勢如戰場云 
[死者兩人]  
　　此次之騒擾警官之橫暴殊甚騎馬巡查 
奔突於四方甚或蹂躙羣衆無所不至竟當騒擾之際致死者二名負輕重傷者猶夥均舁歸警廳 
[日比谷公園之再合]  
　　未幾羣衆又自日比谷公園及虎門櫻田各方面如潮大集呼聲四逹自議事堂前以迄於内幸町圍繞數十里相與訕　而休息於警廳正服私服巡查共有千餘名馬巡先集以圖書館前之門爲境禁止在公園通行於是衆人又大激烈數萬之衆暴起自内幸町方面之門而出直向議事堂方面公園内有上樹木或鐵栅而助聲勢者憲兵疾驅而至入羣衆之中四面八方奔馳爲馬蹄所傷者不知其數羣衆愈憤當此之時議會已停先有揭白薔薇章之國民黨退出衆人推之而呼萬歲其聲振天地斯時有一警部自警廳曳車而來者衆人則包園之將以搗毁其車巡查見之遂有數名拔佩劍而驅入羣衆中羣衆不稍恐有奮奪其劍者有投石者日比谷公園殆如一戰場之景象焉 
[官僚派新聞社之襲擊]  
　　）一（國民新聞社當午後三時四十分頃有千餘人在日比谷附近會集後恰如怒濤不可遏之勢乃趨京橋區一洩於國民新聞社其時衆口痛訕國民新聞爲御用新聞爲國民之敵宜搗毁之云云取附近磚石之類雜投之一時有一種凄慘之聲起而二層三層之樓窗均被破落此時惟有第三層樓一記者貿然以大小器具及玻璃之破片與階下之衆搏戰樓窗終悉爲之破壞蓋在國民新聞社其初利用水道以喞筒防遏羣衆兼有數十名之巡查竭力鎭壓亦無可如何乃自羣衆之中躍出二少年攀昇而上勘落國民新聞之牌雖社内時有融鉛射出亦所不屈也當時有五名社員排　而出狂奔如猛獸挾刃自衞入於人中羣衆爲之負重傷者約十數名有一少年倒地此時羣衆熱憤逹於極點一少年奮空拳奪取其一社員之刃當場剌之新聞社又以手鎗擊之以與之應戰遂死一人其餘羣衆之半卽襲該社印刷工場活字器械盡破碎自亂動起時以迄午後七時警視廳急派百五十名之應援巡查以保護該社九時半大衆乃悉退出於國民新聞社 
當國民新聞社員拔刀向大衆時該社前有西洋飯店東陽軒於其前遺有右手之拇指與食指有拾得之者卽送政友會本部以爲他問責之材料聞被傷係某公司員西村淸刻已送入赤十字病院 
當場死者爲原源作有壯漢自國民新聞社躍出以手鎗殺之者原源作爲運送業之外交員妻年僅二十一歲尙有五十九歲之老父於午前九時去新橋某運送店歸途經國民新聞前追隨大衆不幸而爲手鎗所擊斃其家接此兇報極爲悲悼云 
（二）大和新聞旣擊毁國民新聞社餘憤未洩乃更襲擊大和新聞瞬息之間窗户及一切器具俱盡更向報知新聞社進行 
（三）報知新聞此爲自日比谷公園一别働隊所擊毁該隊自午後三時半襲擊報知新聞社始以瓦石投之當是時適印就夕刊約數萬枚以車送出大衆卽包圍之擊毁其車蹂躙其新聞紙更欲再事擊毁警廳已派出警官鎭撫其衆亦聞國民大和被擊甚創向其方面而去一隊直撲讀賣新聞社 
（四）讀賣新聞午後五時羣衆襲擊讀賣新聞一時其數驟增遂有突然闖入社内七八十名之衆在後助之形勢漸岌警戒之巡查數十名殆無下手之處惟有以懇願爲鎭撫而已大衆乃振隊而再向二六新聞 
（五）二六新聞此爲素所指目爲官僚紙以有不理於大衆之勢該社内先有百五六十名正服巡查常留警戒午後七時半遂爲數千之衆所包圍繼以投石警戒之警官殆無所用衆益大集破二處之扉當場有死者其時軍隊已出發百數十名之巡查遂借軍隊之力以解散其衆其間有數十名之壯漢出爲對抗而巡查亦有數名負重傷者至十時頃聲如海嘯遂向鍜冶町而燒毁巡查之交番室焉 
雜評一（無名（ 
[熱河亂事之疑問]  
　　熱河之亂據本報十八日專電謂兵變據十九日熱河通電謂匪亂據今日路透電謂匪亂而第三團之兵亦與焉然則東三省之兵固不可全恃也 
[内抗與邊患]  
　　今之政府輕視邊患而重視内抗所以河東江西之事盡全力以謀之而蒙藏滿回視若無　其實内抗者終有和平之望而邊患不策永無靖期徵諸近事而可知也 
[蒙事之至憂]  
　　阿珠穆沁今又告急矣新阿告急之電日至矣使果内蒙盡去而回部無存蒙藏鈞連爲中國本部患則中國將若何以禦之英俄日法之逼將并奴匈金遼而二之也中國其何以堪 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國事維持會之談話會]  
　　陸建章孫毓筠王芝祥諸君以南方歡迎國會圑大倡南北分立之説又以近日中央地方屢有衝突之事特發起國事維持會列名發起者皆一時重要人物昨特在德昌飯店宴請政黨要人及各報記者列席者凡數十人陸建章君以事未到酒半王芝祥君起立演説大旨謂吾全國國民當以國事爲重不應稍存意氣語極沈痛演説畢衆皆舉杯稱慶時鄰室猜拳歡呼其聲甚雜孫毓筠笑向座客曰咱們也要熱閙熱閙當有夏尊武君等猜拳佐酒賓主歡甚不謂鄰室中突來三人）其姓名未詳（酒興勃勃首與王君猜拳又連負一時呌囂大作其三人之一忽撚髭大笑厲聲演説語無倫次先曰咱們軍界不應干涉政治又曰咱與少侯有密切關係又曰咱入同盟會便是少侯介紹旁一人）此人亦係三人之一（則曰此公雲南某某（此人操土音故未聽明）薄都督而不爲者也又曰君醉矣請行其人猶倔强不肯去揎拳攘臂醉態可掬余不復能耐離席而行迄未知其結果若何也 
[風流案仍須抗告]  
　　十五日初級審判廳開庭審問亞細亞報登載風流案事件原告陳振先延江天鐸律師爲代訴人該報社延曹汝霖律師爲辯護人於午後一時開庭先由審判官宣言云本案本已討論中止今因被告又延曹律師出席請曹律師陳述意見曹律師起言據大理院判决先例報律當然適用今檢事乃據刑律起訴顯與法律不合此等不合法律之起訴本律師認爲當然却下江代訴人起云據本代訴人意見當適用刑律因縷述種種理由曹律師駁之曰據新訂法院編制法已將代訴人一節删除今日之代訴人祇能供推事之訊問陳述事實不能自由發言及其他法律上之辯論因舉大理院之判决爲證究竟此案江代訴人能否發言請下决定審判官乃下决定謂江代訴人祇能供本推事之訊問不能自由發言江代訴人起而憤然曰此等决定本代訴人不能承認曹律師謂審判官旣下决定代訴人猶復發言本律師不能再與辯論請審判官宣告停止辯論審判官因謂本廳旣下决定貴代訴人如有不服可卽抗告江代訴遂聲稱必須抗告審判官謂旣抗告本廳卽宣告退庭因遂退庭而散 
[贛事最近消息]  
　　李督息謠之計畫贛省因近日迎汪拒汪各問題人心不靖謠言　起十四號午後一時贛督假浙江會館開談話會先期分佈傳單届時警視廳巡邏隊及護衛軍均整隊前往到會者數百人各司廳長均到首由胡煥報告開會宗旨李都督對衆坐談謂今日之談話會於地方關係至爲重要一汪事二鎗械三謠言因先言承認軍民分治種種原因乃汪瑞闓到省一部分歡迎又有一部分反對今中央亦有取决輿論之意次言鎗械係馬督所購購時已費去銀一萬兩今又滙去銀十二萬兩未嘗不可將鎗械發來但此等鎗械不盡可用老鎗甚多必須提揀其中央分電扣留一係誤會二係愼重起見現派代表前往交涉次談謠言我省軍隊頗守軍規保衞地方安靖前派駐湖口各處軍隊亦是保全地方起見今接北京代表與軍政長等電謂中央知我並無别故已派王君鐵珊來贛調查應有相當辦法各界届時因應歡迎如商界諸君有疑到此都可解釋並可在會研究正當辦法現在共和國民一切意見都宜化去鄙人抱定保護同胞生命財產爲宗旨（衆皆鼓掌）同胞亦宜抱定生命財產做去不可妄聽謠言云云宣布畢並謂諸君有意見發表否衆皆起立時已三句鐘於是搖鈴散會 
[調停者之忙碌]  
　　民政長問題雖經黎副總統派委秘書梁柏年黃訄兩君來贛面商尙未解决現聞有人擬俟王鐵珊上將來贛後即舉爲民政長李督極爲贊成已電京鄂磋商不日即可發表梁黃兩君已於昨日下午抵贛王上將亦將於日内到贛昨日軍政司長吳介璋來電云贛省鎗械一事中央政府已派王上將芝祥來贛查辦並請都督派員歡迎國務院亦有電致李都督謂中央派委王上將芝祥來贛調和鎗械事又聞王上將刻已來潯故李都督已電戈鎭守使妥爲招待恐日問卽須來省也惟據政界最近消息軍械案内部恐一時未易解决現皖都督柏文蔚粤都督胡漢民對於此事均願出而調停已各派特員向中央出發 
十四日浙江會館開會後各公團應各舉代表一人出名通電中央解釋嫌疑疏通意見特未知有效否耳 
[軍隊到潯之恐慌]  
　　九江居民因中央派兵艦多艘到潯停泊而省垣軍隊又紛紛到潯已大起恐慌二月二日晚忽有民船四艘滿載軍士由某公司小輪拖運至潯有人報告商會言兵船無端而至當由商會派代表數人謁見鎭守使戈克安詢問兵船來意戈亦不知隨電詢李都督都督電覆此項軍士係駐沙河改編馬團本囑由姑塘登岸由陸路至沙河何以逕九江當兵船至砲台時戈卽派軍士詢問來歷不准開駛經該軍管帶文某向戈鎭守使言明來意始准開到招商碼頭附近停泊而潯人不知底藴異常驚恐次日商務總會遂派多人至城會開聯合會商議撤退兵士以安人心之法遂由商議兩會電致中央及贛都督言潯人恐慌請卽將兵撤退當由陸軍部電覆已囑兵艦離潯而兵艦管帶藍建樞復函商議兩會則云兵艦係來潯保護並無惡意務請放心都督亦電覆議商兩會言軍士到潯乃防衛地方請無庸驚恐云云人心始稍安 
[借欵修築南萍鐵路之動議]  
　　旅京贛人梅光羲等近以李經羲等呈請交通部興辦寗湘鐵路所籌畵贛省路線擬由南昌上折而西展由高安上高萬載入湘逕逹長沙未免迂遠煩費特籌議先修南昌至萍鄉一路利用萍醴原有鐵路以逹湖南該路計長七百餘里需欵八九百萬江西商辦鐵路公司現方專力於九南一路力難兼顧查前者蘇杭甬所借英分司之款浙省以路工將成不欲動用銀公司亦有移欵之意現在南萍一路擬卽懇請大部與銀公司提議將此欵撥作南萍修路之資云云並一面於南昌設局籌辦十三日由南潯鐵路局協理趙世瑄具呈李督將自省至萍路綫及道里之遠近分甲乙兩種繪圖貼説擬請派員調查以備採擇核辦查由南昌至萍鄉大道共有兩條甲路由省起算至樟樹鎭有鎭一百八十里過江至臨江二百一十里至新喻三百三十里至分宜四百里至宜春四百八十里至萍鄉六百二十里乙路由沙井至高安一百二十里至上高二百一十一里至萬載三百二十一里至萍鄉五百五十六里兩綫情形各有不同工程因之而異甲路計長六百二十里乙路計長五百五十六里甲路沿河乙路沿山惟甲路於目前商務上少佔優勝然臨江出產不及瑞州如將來須設一支綫以逹吉安乙路亦較近於甲路且二路附近之地礦產甚多綫路徑直無過急之坡度無過小之曲綫就種種方面比較實以取乙路爲宜云 
[鄂省種種之悲觀]  
　　又搜獲放槍之嫌疑犯省垣邇來囂然不靜每於深夜發現鎗聲故軍隊遍地巡哨不絶於途十三號晚起義門橫街水菓店後進又發現手槍實彈兩聲適憲兵隊道經该該處當卽闖入搜拿係某旅馬弁鎗猶在手據云此係趙雙喜土娼家憤其拒不招待故射擊之並跪地叩求免送後仍將室内一男子三幼婦兩老媪併行解交軍法處訊辦 
[第二區大起選舉訴訟]  
　　此次選舉因黨爭而起訴訟者極多尤以第二區投票風潮爲最大緣田桐石瑛袁松查光佛等身帶手鎗在場外威脅投票人須投彼黨之票斯時因兩黨競爭票價飛漲由二三百元漲至五百元以上致有預先買定之票臨時爲他人以重金奪去者遂由金錢競爭一變而爲武力競爭互相扭毆撕鬥打聲一片經軍隊至場彈壓始得鎭定聞王標陳作佳駱孟琳胡雲程等各有重傷當向地方檢察廳起訴該廳長傳某以兩方面中有革命偉人多所顧忌不敢檢舉故一方面已飛電國會籌備處請轉電鄂省總監督立飭黃岡地方檢察廳依法起訴國會籌備處得電後已電鄂民政長令行該檢察廳長認眞澈查矣茲將原電錄下北京國會籌備處鑒鄂省第二區衆議院覆選投票之際有國民黨田桐石瑛查光佛方强袁松等各帶手槍率多人在場外威脅投票人並朋毆共和黨初選當選人駱孟琳陳作佳王標胡雲程各受重傷現已向地方檢察廳起訴乞迅電鄂總監督速令黃岡地方檢察廳按律逮捕停止公權以重人道而維選政鄂省第二區共和黨聯合會叩靑 
[大冶水泥廠已封閉矣]  
　　大冶水泥廠與三菱公司借欵交涉據昨報所載似有和平磋商之望茲得訪員報告則又决裂矣錄之如下查該廠所欠日商之欵約銀一百萬元其到期應還本息及墊付機器物料價銀共三十餘萬元日久未付所訂借欵合同原以全廠生財作抵押物故三菱早有援照合同接收該廠之意日前曾請漢口日領事照會鄂省軍民二府聲言如本月十七日以前無欵交付即將該廠封閉作抵若鄂省欲收歸官辦亦須由該公司經理否則卽將該欵如數還淸不能轉借黎夏二公以該廠爲湖北希有之實業擬極力保全無如本省財政竭蹶求助中央亦置之不理故迄無善法維持不數日又接日領照會謂如果鄂政府欲收歸官辦須將借欵還淸否則無磋商餘地務於三日以内見復云云黎夏二公以其措辭强硬仍不答復而水泥廠總理程祖福之警電來矣其電云三菱公司已請日領帶同村上律師將工廠封閉詳情另陳黎夏二公得此電報甚詫日領之不顧交誼立飭實業司長會同交涉員妥籌救癠方法 
[龍旅長力除大足三毒]  
　　川匪張桂山李華臣蔣華齋三人稱爲大足三毒投誠後種種不法日前桂山華臣皆因事由龍旅長緝拿正法惟華齋未除尙在一師一旅差遣昨由龍旅長王知事電禀熊師長請移送歸案一體訊辦茲將迭次電文錄左 
[張桂山鎗斃]  
　　龍旅長至成都民政長胡渝師長熊電云光抵大足探確張匪桂山受撫後惡燄彌曾分别電呈旅奉都督支電師長庚電靑口派兵往緝奪該匪手鎗一支光督官佐士兵就其家搜獲炸彈數十枚五子槍六支馬槍毛瑟鎗各一支罐子砲四支洋抬砲四支土大炮一尊子彈火藥數擔餘俟詳報隨與知事會訊據供去年賣富順官鹽銀早收用惟賣與曾三有陳裕寛之官鹽三載因銀票遺失未收曾陳復私賣官鹽三載别有鄧子淵銀票一千八百五十兩亦曾陳所欠並云二三千人隨時可集鎗砲等物存儲備用炸彈亦能自造其平日行爲及近日結匪情事亦自認不諱以該匪黨羽過衆緩將生變立飭槍斃鄧子淵票暫存光處曾陳均鹽商祈追作公欵匪產均民脂膏并請充公旅長龍光靑印 
[蔣華齋拿辦]  
　　龍旅長王知事會禀熊師長電云自正法張桂山李華臣王吉三等巨匪後餘黨紛逃光洲卽率軍出外緝捕歷大堡場萬古場十萬場馬跑場魚口垇龍水鎭各處并函約鄰境各縣會哨郵亭舗當初行之夜匪黨乘虚聲言襲城報復幸先有准備并分兵回護搜捕數日聞風逃逸十五返城始悉眞電華齋狡供指爲陷害等情查華齋投當一旅差遣實由桂山華臣贿通一旅執法官孫克鋭前任陳李兩知事在場該族蔣光宗出保今捕獲光宗父子叔姪監禁可質吉三爲伊内親張李皆其同黨各供亦確可查如桂山臨訊直詰誰拿我來答以奉都督命令竟大聲惡言都督安敢拿我大總統由反正得來我與華齋們反正不該嗎去年張都督上省我曾攔路打他就見胡都督我亦不怕詢其炸彈何來云是我自造來用的詢其何以反正云前時到瀘會得同縣東關場李煥卿因在黔十餘年有二十餘股隊伍來瀘交涉贈伊川資二十元相約各歸准備起事故華齋有貴州反我迎接各黨之語又據縣紳密告華齋約會數千人逼鄉人出錢名曰保險其受搶拉又索各棒匪金一千六百元云與李知事納釐大堡場一股六百元魏成章擔認萬古場一股六百元王雲程張海山擔認山脚一股四百元歐海山擔認其實皆華齋桂山分受李並未追各匪均有綽號魏成章卽魏親家王雲程稱彈子和尙又號陋基烏棒張海山名龍 
魚皆在逃未獲且日前趙旅長之父來縣晤光亦力言桂山華臣華齋三人已有反心實對不起我父子惟李高漢稍好云云查高漢係有案要犯風聞該黨前隊長李繼沉今逃瀘州恐生他變並鳴大足三毒桂山華臣華齋全邑皆知今去其二華齋不除衆畏後禍紛紛投控鄰境各縣亦有關文請嚴飭趙旅長將伊等押解回縣歸案卷宗人証可查質或派人密訪輿論或委員會同審訊案情重要不敢輕决寃坐虚認速此會禀九旅長光大足知事洲叩銑熊師長接電後當卽電逹都督請飭趙旅長移送該犯歸案究辦 
[天津新發現之齷齪史]  
　　惟一之賣淫窟天津河北地面近鄰都督府有著名賣淫婦外人呼爲仇太太是也仇太太貎僅中姿年逾風信其姊妹行最多乾女尤衆遊客欲造其門者非得人之介紹不能輕入風聞爲仇太太作介紹者爲日本租界内之某估衣店現在出入仇太太之門者以都督府人爲最多每至夜分都督府人辦公旣畢三五成羣相約往仇太太家中醉月飛觴無所不至外人知之戲呼仇太太家中爲小都督府現在出入愈衆仇太太大有應接不暇之勢因從各處召集賣淫婦多人聞尙不敷分布因之醋海生波時起衝突外人私相竊議以爲長此不變未來之醋海風潮必至演出一場惡劇可斷言者又仇太太之行徑與京中之陳七奶奶相類其往來賓客亦與陳七奶奶家中相類人又呼之爲天津之陳七奶奶云 
[惟一之大賭場]  
　　天津日本租界永樂茶園後身去歲有人組織同文俱樂部每入夜分各界人等齊集於此内設各種賭具如牌九麻雀搖攤等類無一不備凡入賭場者先用現金購買籌碼籌碼分三等一等五十元二等十元三等五元勝者於臨去之時再用籌碼兑換現洋每百元約扣六元光景各種賭場以搖攤及牌九爲最多每賭一次勝負動輙數千元賭運若佳萬金可頃刻至上流人物亦每每聯袂而往眞可謂天津惟一之賭博場矣 
地方通信 
[蘇州]  
　　市公所改選董事蘇城市公所今届改選之期前日在元妙觀財神殿開談話會並選舉市總董投票後當場開票以潘灝芬若梁得十九票爲最多數當選爲總董續又投票舉名譽董事得選者七人潘恩錦汪朝模程鏕潘誦穆馮兆昌吳海慶顧元昌 
縣議員取消另補吳縣縣議會上年補選七人因當選中之徐浩然有冒名頂替情弊經公民等羅列證據提起訴訟後即由縣參事會提出議案發縣轉請省議會公决茲奉應民政長訓令徐浩然旣有舞弊情事應當取消即將候補當選中之宋銘鋆遞補至冒名頂替代投之人仰由檢察廳提訊究辦一南卽行通知當選人遵照 
[鎭江]  
　　輿夫之大格門十七號午後鎭郡城外各轎行計二十四家因集議不許野雞轎夫在外兜攬生意大起衝突各糾輿夫二百餘人在城内小市持棍格鬥聲勢洶湧如臨大敵兩造均受重傷經丹徒縣知事于定一君飭警局出場調處尙未諗如何了結也流氓玩視賭禁從前每届舊曆新年一般流氓地痞多沿街擺設賭攤誘引良民入局廢時傷財最爲地方之害此次舊曆新年雖經地方檢察廳陳廳長諭令不得仍蹈賭博惡習奈一般下流社會仍趨之若鶩故陳廳長復飭各區認眞查禁違則重究 
兩淮鹽商返揚兩淮場運各商自軍興後遷居上海大都至今未回現運司張岱山以恢復秩序須官商合力籌辦爰催各商從速回揚以便磋議一切聞十八號有場運各商十二人由滬同乘火車道出鎭江刻已換坐小輪返揚矣 
[杭州]  
　　省議會開成立會記事浙江省議會已於十八號成立十九日行正式開會禮實到議員一百三十八有民政長三司長司法籌備處長均列席下午一時開會首由莫議長述開會詞民政長致頌詞莫議長致答詞畢卽請官長演説朱民政長以所有意見咸發表於頌詞之内不復演説於是三司長一處長各就主管政事相繼演説議員演説者爲沈定一秦炳漢徐文霨三君其中以沈君演説最爲激烈王議員廉於秦君演説畢卽起而詰問曰省議會已成立正副議長已選定本會是否竟適用諮議局章程莫議長答曰俟參議員選出後可開特會解决之最後由徐君約略演説即搖鈴散會 
[武昌]  
　　國會議員名單鄂省選舉衆議院議員計分七覆選區茲將各區當選人姓名黨籍列后（第一區六名）范希仁汪噦鸞）共和黨（胡祖舜楊時傑歐陽啓勳（國民黨）覃壽　（超然）第二區七名（湯化龍（民主黨）田桐彭漢遺石瑛吳壽田國民黨（張大昕陳邦爕（共和黨）（第三區二名（張伯烈王篤成（共和黨）（第四區四名（柏逾桓劉英廖宗北（國民黨）查季華（共和黨）（第五區三人）鄭萬瞻時功玖（共和黨）胡鄂公（國民黨）（第六區一名）邱國翰（共和黨）（第七區七名）高維昆王泰臨蔡厚坤胡洪堂（國民黨）餘三人係共和黨名未詳計七區共三十名 
[福建]  
　　漳州兵隊暴動詳紀舊曆年底漳州十四營兵隊暴動向各會代表尋仇一事查其原因一由於前各社團聯合電省反對劉蔚一由於黨見之水火故是日兵隊先開槍擊燬商會總理陳殿邦家繼奔往府議事會議長陳祖詒家燬其天一垂記招牌又往林者仁家林於籌餉裁兵事實毫未與聞且又非各會代表遽爾遭變家中被撕壞頗甚旋又往共和黨代表施蔭棠民主黨代表施大炳家搥門踏户辱詈不堪卒以牆屋堅固未能攻入始咆哮而返道署聞變不敢出爲彈壓後各社圑聚集商會計議陳殿邦力主罷市繼由道府到會調處允先追繳槍械解散軍隊然後拘拿首惡懲辦各社圑始各散會十四廿六兩營於年底卽行解散惟倡亂者仍舊橫行無忌云 
陳瑞燦之歷史日前鎗斃之護閩社社長陳瑞燦係浦口（屬閩侯府）人其家開有零售酒店當滿淸時代亦曾學作八股惟自天明至夜半不成一字由此類推其人可知平日專事宿娼負債纍纍上年在某處樗蒲贏則滿囊而去輸則行用鄉票（非通行錢票（其行爲往往如是故每至人有雖相識者亦多託辭不見不料此番竟爲護閩社長以此罹禍該日火藥發後人方疑陳之餘黨斷無此等能力今據政界中人言此案係另一問題與護閩社無關當係確信云 
雜評二（默） 
[日人封閉水泥廠]  
　　中國外交家唯一之手段曰不理外人措詞從容則以從容而不理外人措詞急迫則以急迫而不理外人措詞强硬則以强硬而不理蒙藏决裂至此實由於當初不理之故今鄂水泥廠借欵交涉當局者亦曰不理然我不理而彼卽自由行動矣其奈之何 
[李督息謠之計畫]  
　　無切實解决之法宣布於衆而日號 
於人曰分治我不反對者也槍械我不於聞者也軍隊我派以保護地方者也種種謠言不可輕信者也則人終不信而謠終不息李督果有志於息謠者當返而求其本 
[大足縣三毒之一]  
　　張桂山謂大總統亦由反正而來不准咱們反正嗎斯言誠無以難之然試問反正而後再可以爲非作惡嗎近來各省政界軍界中人物每隠然挾一反正爲莫大之功勞專擅橫行野心日熾皆張匪類也 
 
 
 

Page 7

 
 
本埠新聞 
[關讞員力任取消刑訊]  
　　駐滬領事圑近以竊盜案件每多狡賴擬令會審公堂規復刑訊屢紀前報茲聞地方審檢各廳曁商界同人以此舉非但與民國新刑律抵觸且大背人道主義業已先後函致公廨詢問虚實關讞員當卽分别函復略謂此事雖聞領事圑有提議之説然無正式照會到廨如果確有此議自當極力磋商令其取消决不使以 
對待野蠻民族之手段施於民國國民云 
[電請收回散收米税令]  
　　本埠米業四公所認税一事迄未定議昨日南商會會長顧履桂蘇本炎等又電請省民政長應季中君收回前令電文錄下南京應省長鈞鑒米榖税案散收命令自係核實起見第查商認税數必多於公有自收前淸捐局確有比較是以省議會一月二十五號取銷認税案未及實行緣先經敝會會同總商會於原認四萬五千元外勸加一萬元追請鈞處核奪故也爲今之計乞暫收回前令一面提交省議會復議再决總以國課商情兩有所裨是爲萬幸伏乞鑒納 
[禁烟局調騐議員]  
　　禁煙局長嚴君前日呈上海縣知事云據蒲淞市議員王豐鍾呈稱竊思議員爲有民之代表吸煙實禁令所難容近自煙禁嚴厲以來凡稍知自愛之流莫不爭先戒除免蹈法網初不料有身爲議員而仍私自吸食毫無顧忌者豐鍾忝列議員恐壞全體名譽不敢壅於上聞今有蒲淞市新涇區議員殷兆熊字耕餘住該區王滿泗橋再有諸翟區議員張鏐字美乃住該區長濱地方又張祿字申其住該區陶家橋地方并有現爲蒲淞市之副議員諸崇澜字燕靑住該區澕漕鎭豐鍾因念議員有代表人民之責任人格何等尊貴當此煙禁森嚴亟應以身作則乃竟顯違禁令甘於墮落如此殊於自治前途大有阻礙今風聞有人疑豐鍾亦沾染煙癖並未戒絶爲此不避嫌怨據實呈求局長派員下鄉密查并傳該四議員與豐鍾一同到所調驗如在一星期内驗不確實或豐鍾反騐出吸煙實跡則願受調驗費五十倍罰金如果該四議員確係違犯理應照律懲罰削除議員以昭公允等情正擬核辦間又接國民黨上海分部函同前由准此查議員資格何等鄭重該殷兆熊等如果確有煙癖與王豐鍾及國民黨上海分部報告相符應即調騐爲此呈請縣知事迅飭蒲淞市議員殷兆熊等四人並王豐鍾一人務於陽曆二月二十號前來局調騐以昭公允 
[以子之矛攻子之盾]  
　　上海縣知事奉省民政長通令云内務司案呈據無鍚縣知事呈報辦理禁烟情形並呈禁煙章程一案内稱一般烟民如期戒絶者固多而觀望遷延私相買賣者時有所聞非特設禁煙機關遴選禁煙人員不足以淸煙害現在行政費地方公益費等均係列入預算並無餘欵可充此項禁煙之用查浙粤等省禁煙條例皆有將罰欵充撥明文以禁煙罰金辦禁烟事宜自可倣辦各縣禁煙需欵情形相同所有截留罰金辦法未便令該縣獨異自可叅酌倣照辦理合亟訓令各該縣知事仰卽查照 
[縣知事得請軍隊會拿匪盜]  
　　上海縣知事奉都督省長通令云案照各縣知事均暫領軍法科職務地方軍警獲有盜匪重案要犯准由該知事提案審問錄具供摺擬議罪名逕呈本都督歸入軍法範圍核辦業頒通令刊登第九十四期本省公報在案軍警同有緝獲盜匪之責嗣後各地方遇有緝捕匪盜案件倘因警察之力單薄須請軍隊協助時得由該縣知事會商該處駐紥軍隊相機辦理並隨時電請本都督飭派就近軍隊迅速會拿以期務獲合亟訓令各該知事仰卽一體遵照 
[頒布種痘暫行規則]  
上海縣知事與商埠巡警廳長昨日均奉省民政長通令並頒發種痘暫行規則照錄如下内務司案呈查天花爲傳染病之一種流行於春冬二季小兒尤易感染自種痘法發明以來泰西各國已絶天花之患日本嚴法預防成效亦復昭著蓋文明各國於各種公共衞生之事加意講求卽此厲行種痘一端已可槪見我國種痘方法仿行雖久然設施未能完備種痘不免愆期以致痘疫流傳時所恒有現查上海等處天花蔓延在平時旣不知種痘以爲預防而臨病又往往忽於醫治言之惻然茲特訂定種痘暫行規則八條登報公布仰該知事廳長卽速出示曉諭督飭該管區域内居民人等一體遵行此令種痘暫行規則八條一凡小兒種痘定爲二回第一回種痘自初生至翌年六月間第二回種痘約十歲左右但以上期内種痘有不善感者須延一年再種一凡家長學校長及其他各團體領袖對於未成年者均應負勸令種痘之責一地方長官認爲天花預防上必要時得指令種痘區域及其時期臨時命令種痘一種痘於市鄉牛痘局或有經騐之醫生施行一凡已種痘者醫師須付與種痘證記明善感與不善感及施種時期以備檢查一小兒生後未滿九十日或有重病者則須受醫生診察暫行緩種一種痘所需痘苗（痘漿）須用牛痘苗且須貯歲於冷暗所水室地屋及深井等（於該牛痘苗製造局指定期限内得使用之一牛痘局除官公立等不取種金外一般醫生對於種痘一名索金不得過銀圓五角 
[植權女子物產公司開幕記]  
　　四馬路植權女子物產公司以扶植女權擴張國貨爲宗旨昨日（二十號）爲該公司開幕之期内容陳列甚爲豐富大旨以國產吕佔大多數洋貨亦有一二中問懸掛中華國貨維持會所贈綾匾一幅文曰（經濟平權）四字十時半國貨維持會正會長伍秩庸副會長呂葆元王介安三君及戍成女校全體女學生先後排隊而至旋卽鳴琴開幕女生唱歌畢由王介安君演説謂吾國女子數千年之黑幕方得漸見光明今發起諸女士年定宗旨以擴張國貨扶植女權爲目的非獨爲女界謀幸福實足促國基之富强且諸女士以國貨爲前提尤爲欽佩惟是營業困難經商不易開創之始甚非易事甚望諸君堅忍勇敢百折不回更宜節儉開支永遠保守庶幾根基固而枝葉茂次由來賓邱碧血君及某女士繼續演説詞甚誠摯末由總理張馥眞女士答謝來賓鳴琴開市購者甚爲擁擠斯亦女界進步之佳話也 
[席雲如與嚴蟾香之糾葛]  
　　已閉鎭昌久源德森三錢莊同控已故前匯豐銀行買辦席正甫之次子席雲如不理結欠往來銀四萬五千兩業經公共公廨判限兩個月如數理淸在案茲席雲如因與該莊等股東嚴蟾香糾葛甚多故復延請愛理思律師於前晚投廨具控並請暫緩執行前次堂諭而原告代表高易幫辦律師亦上堂譯稱被告所請暫緩執行前次堂諭敝律師深爲反對因被告所控嚴蟾香乃係個人交涉而嚴於鎭昌等三莊不過股東中之一分子决不能因一部分之糾葛稽遲全體股東之事應請飭令仍照前斷遵繳孫襄讞與觀審之美領海君以旣據被告請求姑准展緩一個月繳淸母再違延 
[小寡婦上衙門]  
　　朱丙君以少年孀婦蔣顧氏不理欠洋五百五十七元零控經公廨於前晚傳訊因被告不到將保人李仲卿傳案孫襄讞略詰之下以被告臨訊不到應照新章缺席判决遂判保人李仲卿暫押俟將被告交案改交人洋並保限一月連原告所繳堂費一併淸繳乃蔣顧氏聞信後以原告所控實係欺侮孤嫠今奉判决心實不甘故於薄暮時全身縞素蓬頭散髮手捧伊夫木主泣投公廨聲求伸雪惟爲時已晚寫字間西人均已公畢出外無人過問當由旁人解勸該氏始拭淚而去 
[續獲探夥欺詐案之同黨]  
　　甬人朱宗友控探夥楊寶福等勒詐尋費並輪姦其妻岳氏業由公共公廨提訊判楊與同黨各人分别收押在案昨又由捕房續獲同黨陸桂林陸陳氏一併解案禀奉中西官諭令分别管押候英領堂期解訊 
[僞造施米憑票三誌]  
廣益善堂控王朱氏與陳金寶以假票騙米六十石一案昨由捕房續獲同黨吳阿大一名解送公共公廨請究即據包探浦榮貴投稱查陳金寶實係該善堂已歇司事私造僞米票騙米共有一百十担之多消贜於新閘路永泰米店主王吉如及滿庭坊日升棧主李順生與閘北某米店請爲訊辦聶襄讞商之美領蓋君判吳等公别押假函致閘北檢察廳吊贜再訊 
[徵收烟茶酒月捐]  
上海市政廳於去年冬季議事會議决輔助地方經費案卽以市政範圍内之茶館酒館紙捲煙店攤等類酌收月捐以資補助曾經議長移交執行其辦法除茶館捐桌數另行派員調查外所有酒店及紙捲煙店攤以單雙間門面分别收捐茲已繕具傳單令各舗地甲查明本舗内茶酒店等於三日内造册復報以憑徵收 
[聚賭拒捕之下塲]  
顧茂卿顧上林張根堂等在徐家滙附近龔家宅地方開場聚賭由該處第十五區警局派警前往拘獲顧茂卿等二十二名旋被拒捕毆傷騎巡支隊伙隊員楊廷發及該區區長江鳳興等由警察廳解送地方檢察廳預審屬實押候起訴審判廳訊明判决在案昨日午後由該廳刑庭長鄭寶菁君會同推事及起訴各檢察官開庭辯論以顧茂卿爲首聚賭又敢拒捕罪已成立判押三個月其餘顧上林等二十一名各罰洋七元惟自拿獲之日起已押六天每人扣洋三元凈繳洋四元充公現莊耕梅沈悦蘭龔根祥應毛田莊手弟莊阿二顧新仁邢福生王長生王秀卿喬秋根喬月堂姚桂庭姚蓮生莊根堂等十六人已當堂各繳洋四元先行開釋矣 
[公產無人顧間]  
　　拱宸門内大境廟產公地業已歸入市政範圍以内歸公召變以助公費經市政廰議事會議决執行在案昨爲任人投標承賈之期自晨至暮竟無一人顧問未知何故 
[仁濟醫院開會紀事]  
　　公共租界山東路仁濟醫院昨日開常年大會中西士女到院參觀者甚衆先由西醫笪逹文西女醫泰以理華醫梁迪三等遵引來顮至男女小兒病房以及剖解室逐一參觀並用顯微鏡令人細視三種最礙身體之痰内微生虫血内鈎虫糞内螺絲虫並一一指示詳細解説至下午五句餘鐘英總領事法磊斯君蒞院由監院迎入議事廳在座二十餘人卽宣告開會當由法君演説大旨謂該院開辦以來迄今數十年成績卓著現自改良病房後就醫者尤實繁有徒須再推廣以盡仁心濟世之道云云繼由西醫報告成續並言華董事朱葆三虞洽卿諸君今日適因有事故未蒞會旋又將統年收入開支以及診治病人數目之中西文册按位分給卽宣告散會 
[江浙水師會哨續紀]  
　　江浙軍隊定期會哨已誌昨報茲悉混成第三旅李旅長業於昨日午前八時乘坐鈞和兵輪駛赴松江會同沈葆義統領偕往南潯會哨所有混成第三旅司令部事務委令第一團團長申振剛代拆代行其滬防水師分統楊松林君第二營吳炳南君第三營王葆臣君均於昨日各駕師船先赴南潯李旅長並已將率領水師各營赴浙會哨情形電呈江蘇都督查照矣 
[補錄查究警務叢報之批詞]  
上海回敎俱進會支部馬聚源等因上海警務叢報登載纒回惡俗記任情污衊呈請政府飭究業已由巡警廳長穆湘瑤將該期業報盡行收回詳情屢誌本報茲將省民政長批詞補錄於後 
内務司案呈據該掌敎馬聚源等呈上海警務叢報載纒回惡俗記請飭究一案查檢查出版本屬保安警察職權範圍之内該警局自行出版之叢報尤應加意愼重此等不正當之言本應在制裁之列據呈前情已訓令該局長誥誡編輯人員將該報妥愼辦理並將該報辦理情形查明具復核奪仰即知照此批報四册存 
[保護遊歷洋人]  
美國人韓長理携眷赴江蘇各屬遊歷曾經呈由外交部給發護照並已咨由江蘇應民政長飭屬保護並於前日移文駐滬混成第三旅請飭各防軍一體保護以敦睦誼 
[蕪湖救國社支部報告成立]  
　　上海救國社本部昨接蕪湖支部來電云蕪湖支部本日成立舉定正社長朱祖圻副社長汪文開胡召南並由本社胡召南等發起建設危言報特聞蕪湖救國社支部皓 
[城内]  
　地方檢察廳批○）滕阿堂徐阿香請提李冬南批（狀悉所訴如果非虚李冬南殊屬不法候卽傳案集訊察究爾等均着投案候質母得諉延（徐永金訴李冬南强賣伊媳批（候查明傳齊一干人証集訊核奪（王銘揚奉批聲明批）狀悉旣據查明翁元卿住址並尋出恒昌本號信函報告前來候即備文移提歸案訊辦至稱翁元卿欠爾租金一節請求將屋内遺物拍賣抵償係屬民事仰仍赴審判廳呈訴聽候核奪可也着卽知照）曹協昌辯訴銷售私硝批（案經訊明爾亦自認私銷不諱着赶將邱通發交案候質母延 
　地方審判廳民庭批○（黃戴氏辯陳瞿氏案批）查此案係第一初級廳報行時因判决書主文有基地升科單呈候裁分執管一句詞意甚簡是否兩造各半無憑依據等因咨請詳示辦法前來本廳即以報行手續傳訊在案旋據陳瞿氏訴稱黃戴氏掯不交還另地四分四釐之單亦在判决之内不妨來廳質明如果屬實本廳决無變更原判决之理著仍候定期訊奪 
　母再滋事○胡漢濤宣雲林因爭辦淸潔煽惑滋事爲吳知事該聞拘押在案茲有張附仁等二人投署爲胡作保昨日午後經吳知事提訊胡供本地人向在小東門外一帶承辦淸潔此次大衆因沈昌記承辦期滿欲往接充托宣雲林爲代表民人並不干預吳君諭日爾平日在外所做各事本知事姑不深究著具改過切結以後不得干預淸潔事宜卽交張樹仁等保去如再滋事惟保是問 
　嘖有煩言○西鄉龍華鎭東市口婦人許周氏之女嫁於王耕山之子信昌爲室前日忽然病故許周氏以外間嘖有煩言昨赴地方檢察廳呈請查究陳廳長諭候批示辦理 
　盤踞吵鬧○吳黃氏昨投地方檢察廳訴稱家住道前街玉器弄中本日有陳徐氏糾合邱貴華劉炳雲等來家盤踞毁物呈請提究陳廳長諭候核辦 
　私刑弔打○西南鄉閔行鎭鄉間之王秋江日前忽失一女找尋無著嗣疑爲王金成王楊氏夫婦並楊和尙等串拐卽將楊拘回家中私刑弔打經人報告第五初級檢察廳飭警將一干人拘案昨解地方檢察廳訊辦危檢察官以楊和尙被控無証且受微傷當堂開釋王秋江判令收押王金成夫婦亦令押　查明再核　訊究煙犯○王阿龍等因私吸洋煙由禁煙局及商埠巡警廳先後拘送地方檢察廳預審明確起訴審判廳昨經楊推事等開庭辯論王阿龍供丹陽人年五十一歲賣水菓度日家住西門内孔家弄許子雲供鎭江人年四十二歲在四牌樓擺設水菓攤李趙氏供廣東人年六十六歲在日暉橘幇傭楊張氏供年五十三歲住毛家弄王國珍供寶山人年五十八歲在東街爲京貨店生理江錦春供本地人年四十一歲前在大東門外爲煙膏店生理姜洪壽供二十八歲通州人鄭梓修供本地人年三十六歲朱榮貴供年三十四歲賈桂林供年三十八歲並同供拉車爲生不敢私吃洋煙或已戒除判王阿龍江錦春楊張氏各罰洋五十元姜洪壽李趙氏王國珍各罰洋二十元許子雲押一月鄭梓修罰洋四十元朱榮貴賈桂林各押五十天 
[南市]  
　　移花接木○蔣金氏家住小南門外西鈎玉弄其女順娥自幼招贅顧榮根之弟爲婿過門已有數年刻因該女年已十七歲而其婿年祇十四歲該氏忽然賴婚將女改許於顧榮根爲室擇於陰曆本月初十日完姻該女聞之即逃匿大南門外氏之弟婦蔣周氏處迨氏得悉往尋周氏不認遂致口角扭至第二區控究未幾該女亦卽投區聲訴願隨顧弟爲室區長申斥不准着氏領回成親蔣周氏亦卽斥退 
　同室操戈○製造局衛隊兵士顔春陽因伊妹被其堂弟顔春熙誣竊縐紗裙一條事後查得原物確係自行失落因之口角春熙怒不可遏卽以手中所持之切菜刀猛劈春陽用手遮掩頭上已有微傷旣又被春熙用茶碗擲傷頭顱立鳴崗巡拘至第八區移送第二初級檢察廳預審將傷者送往上海醫院爲之敷治一面將兇証看守候派法警調查明晰再行訊斷 
[閘北]  
　　懸賞緝賊○閘北巡警局龔局長前日通令各區隊云頃准市政廳函開昨接大通公司洪玉麟君來函以一區巡士在海昌公所附近緝獲章健元一名並洋七百五十元由該公司司帳俞少坡持原洋赴區核對圖印與起獲之洋無異業經司法科將人贜一併移送第三初級檢察廳核辦在案（中略）合亟通令各區隊嚴緝同黨並餘贜若能破獲當以起案贜洋照三成給賞 
　不知危險○二區藍區長前日查知天保里口居民馮金生以破舊東洋車租於未成年之江北孩童沿途載客違犯警章 
破車三輛扣留在區呈報龔局長請示核辦 
　均不安公○一區張區長前日解送在途互毆之殷兆奎袁成玉二人至司法科當經凌科長訊得兩造均非安分之徒判各罰洋一元以示懲儆 
　追究保人○張留生控地棍張毛毛拆梢行兇由紅幇成衣張寶泉暫行保釋抗不到案已詳前報茲張因連日投案候質而寶泉迄未將毛毛兄弟交出故復具呈檢察廳請派法警拘拿嚴辦王檢察員諭令退去聽候批示再行核奪 
[公共租界]  
　　無可卸責○藻文印刷公司倪獻廷因不付婦人李熊氏存欵洋二千五百元被氏控由公廨訊判趕緊理處在案前晚復訊倪仍一味推諉孫襄讞以倪責無旁貸判交人洋並保限一個月將存欵洋二千五百元如數淸繳利息寛免如違嚴追 
曾否知情○甬人馮春林之女許嫁於同鄉婦人李周氏爲媳近忽私逃無蹤疑係被馮藏匿是以控奉公廨於前晚傳訊馮供女兒自遣嫁之後常被周氏凌虐我因顧全親誼不甚過問今女兒被虐私逃反誣我藏匿爲先發制人之計應求明鑒孫襄讞以馮難免知情隠匿判交原保限兩禮拜將女交案再核 
　决非好人○匪黨施劉德深夜糾黨在泥城外勃乃勒路用力擊毁一號洋房玻璃窗圖刧當被司閽印人將施追獲解奉公堂訊供管押在案昨經王襄讞會同美海副領事復訊仍不吐實中西官以施决非善類判押西牢半年起案單刀充公 
　須問見証○新閘重慶路住户宋文才控潘太生搶取鈔票洋五十元昨晨由探將潘拘解公堂訊供不認判潘交保候原告邀到見証再行訊核 
　拐匿女孩○楊樹浦婦人吳張氏控張大金子拐匿九歲女孩小鳳子昨由捕房將張與女一併拘解公堂訊實判女交其母領回張押六禮拜 
　强曳狎客○新閘捕房繙譯黃兆麟控雉妓陳阿寶陳王氏在英大馬路强曳入院等情昨由捕房將該兩妓一併拘解公堂訊明判各押女所一禮拜 
　糾衆毆人○嘉興路捕房西崽宋瑞祺前日糾同落差華捕大來桂宋百有將某領事署西崽黃阿毛兇毆黃即報告捕房昨派包探將被告三人一併拘解公堂訊明判大來桂押三禮拜宋百有押兩禮拜宋瑞祺押一禮拜再罰洋五元充公 
　强盜待質○匪徒施國賢陳阿興糾黨持械夥刧華特路陳梅定家値洋九千元之金珠飾物在逃已久近始由探將兩人查獲解送公堂訊供收押在案昨日復由捕房解究中西官判仍還押候提齊人証再訊 
　串合搶洋○粤人呂春明控流氓張順龍王曾壽在塘山路串五現洋五元昨晨由探將兩人拘解公堂訊供屬實判各押兩月　私收客帳○俞東昇控夥孔玉堂私收客帳洋八十五元昨經公堂提訊明晣判孔押兩月如能將洋交出准將刑期酌减 
　朦控受罰○婦人邵愛福控施榮生糾黨串搶金飾現洋一案昨經公堂復訊被告偕証張蕭氏等上堂証明是晚並未出外實遭揑誣旋據原告供稱當晚被搶後次日在弄内檢到小刀一把察係施榮生之物是以控究中西官以原告証據不足不應朦控着罰洋三十元充公施開釋 
　拐案牽涉○鄧任氏控馮義和等賣拐案内之張公泰昨由捕房拘解公堂請究判押候提齊人証再訊 
　乘車行竊○李阿大在滬寧火車上竊得小皮袋一只内有金銀表各一枚金戒八只及現洋珠飾等物携贜至開封路被包探查獲拘押捕房昨解公堂請究據稱朱主在無錫乘車至崑山下車實不知其姓字判押候查明朱主再行訊核 
　丈母辣手○石管氏因向其婿高光林借錢不遂用刀戵傷肚腹被婿父高長齡報告捕房昨派包探將管氏並其女高石氏一併拘解公堂訊供不認判管氏母女押候傳齊人証再行訊核 
　聚賭抽頭○賭徒李順生前晚糾合同類蔡文卿姚柳記張榮淸余林金徐杏生趙阿堂秦成香等七十六人在靜安寺前徐家滙路小茶館内聚賭抽頭被靜安寺捕房捕頭查悉派探將各人一併拘獲連同賭具帶入捕房昨經公堂訊明判爲首之李順生押兩禮拜餘人各罰洋五元一併充公賭具銷燬 
　流氓淫惡○陳張氏住居北河南路一百八十七號昨經天潼路桃源坊口突被流氓二人攔路調戲該氏高聲叫喊致遭毆打當報捕房捕頭允爲查緝 
　舉目無親○七歲女孩天喜係徐州人日前被匪拐帶來滬昨在吳淞路某茶館啼哭由茶館主送入捕房轉送濟良所留養候可 
　車失行李○通州婦人王氏昨日搭輪來滬在怡和碼頭登岸偏小車二輛載運行李詎該車夫中途脱逃當報捕房請爲查緝 
[法租界]  
　　厚此薄彼○某號巡警查見雉妓殷巧香在門前與狎客方仁寶扭毆拘捕解廨請訊方供至殷妓處尋歡因房中先有别客互相口角詎該妓非但不勸反拖商人出外行兇請究妓供確已解勸並不帮兇聶讞員判妓罰洋一元完案 
　限期理淸○施寶其虧欠羅新泉米行貨洋四百八十元因無力償還已將生財作抵二百元餘則延宕不理控經公廨傳訊據供照算尙欠洋二百五十元求請寛限判交保限一月理淸 
　冐名訛詐○崇明人楊桂生見同鄉某甲購有烟土若干楊卽冐稱專查煙土人將甲軋住向之拆梢後爲巡捕查覺拘送公廨請究並聲明某甲因急欲回里故未到案聶讞員訊明無訛判押七天示儆 
　酬謝總巡○法總巡麥蘭君蒞任至今已有六載任滿由工部局議事會各員議决特給獎銀五千兩以酬其勞遺差以副巡藍維藹暫攝 
雜評三 
[蒲淞市之煙議員]  
　　以煙禁如此嚴厲而吸煙以議員如此身分而吸煙不訐發則兩不訐發一訐發而煙議員纍纍然擠滿於調驗室我爲蒲淞市議會駭我尤爲禁煙前途駭雖然他議會亦幸不訐發耳苟一訐發其狀態當不下於蒲淞市也 
[植權女子物產公司]  
　　女子物產公司中多國貨蓋一營業公司也旣爲營業公司謂之擴張國貨可也謂之發逹女子生計可也而其命名其宗旨則又在扶植女權此權也何權歟其爲女子參商權歟 
來函 
[爲徐敬庵剖白]  
　　前日貴報所登鎗子廠竊案敗露一節想貴訪友得之傳聞致多失實茲將此事原由開送台鑒務祈登入來函一門以分皀白而全名譽爲感敝友徐敬庵於本月七號上午十一句鐘在工次𨺗然發寒遂至廠之東隅夾室内就烘銅壳之熱汽管以禦寒不意昏沉睡去放工亦不知覺直至陸桂馥沈秋嵩兩匠目來查廠時開夾室門門響始醒告以緣由不信搜檢一身毫無公物卽隨同出廠迨至下午開工後有以北廠　内布包銅盂一事指爲徐竊禀呈禹委員禹以徐爲同鄉不察情理憤怒之餘具禀請示開除殊不知徐於未放工之前已進夾室放工之時室内鎖閉開門之後隨同匠目出廠此非徐之所爲顯而易見者也在前淸專制時代亦不過較尋常偷懶瞌睡倍罰工食而已不料於初十日竟奉督理批示開除鳴呼寃哉公道何存但徐已遭無理之罰何可再誣以竊賊之名貴報素持公正必有以示淸白俾受黑暗之徐友猶得一線之光明焉曷勝感禱湖南同鄉會友蔣隆俊楊錦堂王楚雄余夢熊楊鎭衡鄒竹琴賀時淸唐爕　劉義華劉逹生謹上 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[秋瑾致花木蘭書] [  瘦蝶]  
　　木蘭女士惠鑒巾幗英雄增光漢史全忠盡孝千古艶稱每以時移代易不得親炙爲憾妹以伶俜弱質抱改革之大志詎意目的未逹而先罹軒亭之禍較之女士之掃凈胡氛燕然勒石者能無慚悚乎差幸河山光復漢族重興泉下幽魂亦爲吐氣惟我國自宣布共和後盜匪充斥民不聊生弭盜無方前途可慮比聞皖豫邊境又有股匪出現攻陷柘城大肆猖獗姦淫焚掠慘不忍言倪督辦已統馬步砲五營出發迎剿第恐衆寡不敵挫折堪虞因念女士行轅近在咫尺務希垂念同胞之困苦施展神通相機協助俾除巨憝面安善良妹因徇浙人之請歸骨西湖即日首途并邀商團會員俞若志偉襄理一切事務殷繁未獲躬趨寳帳敬特　函奉懇幸勿以妹爲無謂之請求而麾之門外也肅此并頌閨安 
海外奇談 
[東亞第一共和國（譯公諭西報）] [  東埜]  
　　諸君猶憶去年事乎中國革命黨人組織臨時政府於南京舉博士孫逸仙爲總統自美國人眼光觀察之僉謂共和政體成立於遠東者此其第一次焉而抑知不然 
　　第一次共和政體創立於東亞足資紀載者實在距今二十餘年之前創立之地何在在中國北滿邊境創立之者何人實俄屬遊民自西伯利亞遷徙來者 
　　西曆一千八百八十四年有北滿人者田獵爲業緣黑龍江行至齊而忒迦ＺＨＥＬＬＵＧＡ地方於無意中發見一產金之地其金額之豐富頗似阿拉斯加有名之克郎逖克ＫＬＯＮＣＬＬＫＥ足饜探視者之意也 
　　此發見產金地之新聞曾幾何時已傳至俄境次年春間卽有無數之礦工自西伯利亞各地羣趨而至未及年終此間已野營密佈容礦工約萬餘名人類複雜約分六種大别之亦可分二種也（按即黃白二種人） 
　　來此地採金之人其大多數爲俄國農民其餘則有漢人有滿人人蒙古人有婆利亞人更有西伯利亞罪犯自犯罪地及礦中逃來者數約四千人 
　　齊而忒遲一隅位於俄境之南相距約六十英里與中國北滿軍營又交通隔絶蓋有數百英里之荒原橫亘其間也旣無法律又無政治上之設備居是問者一切所有物須人自爲備憑兩手之力以保衛之計自開懇以來數閲月矣於保護生命財產之方法大衆尙未從事及此迨其後而盜刧偷竊暗殺及其他種種罪惡層出不已是不可不籌一善法以處此 
　　其時俄國農民實佔衆中之大多數開會集議討論善後之方法卒决議辦理選舉編制憲法以建設一政府卽所謂齊而忒迦共和政府是也 
　　十步之内必有芳草十室之邑必有忠信齊而忒迦野營中有一人焉曾在俄國高等學校畢業所受敎育較他人完備乃草定憲法並經大衆公舉爲第一任大總統 
　　大總統得舉定之内閣武裝之警兵提携協助卽勉力奉公以恢復民間之秩序 
　　衆中逃犯四千人習處於俄國專制政體之下對於此次選舉槪存邈視之心以爲是政府者不過農民之集合體其身分與我輩等耳 
　　未幾而彼輩自知前見之謬覺此輩農民皆依據法律所判斷而施行政事者非若向所習見之農民地方官之權力得以恫喝之監禁或放逐之罪名得以威嚇之 
　　新舉之大總統復草定一刑律得議院同意并委任法官若而有其刑律中規定施行方法祇分二種一爲鞭笞一卽處决 
當時第一次所設法庭其權力至尊無上無論何項案件按日均提至此問審問每日開審時刻凡十六小時 
　　設一人犯罪則於三小時内卽被審問如審得確有罪據卽押赴施刑架或鞭笞處矣無待控告無有恩赦無能减等并無所謂覊押無所謂延期人一犯罪刑卽隨之正如天理循環有因必有果絲毫無或爽 
　　兩星期中齊而忒迦之長官審判也鞭笞也絞决也卜盡卜夜幾無寧晷兩星期終而礦工所居野營頓成安樂之鄉如聖彼得堡然兩星期外則秩序整然以視管理最合法之星期學校亦莫或過之 
　　凡經商至此者僉謂人之生命財產置之齊而忒迦共和國内較之俄國無論何處城鎭間安全多矣 
　　秩序甫定大總統卽與内閣商議組織一國内財賦制度設立郵政每日向俄境往返一次并草定衞生法制建造公衆醫院求醫者槪不收費 
　　一千八百八十六年未及年終而齊而忒迦之野營其管理之合法完善在亞細亞洲中確然無與倫比者 
　　時則西伯利亞全境居民均被感動互相謂曰假使聖彼得堡政府許吾民自治而不加干涉者佇看吾西伯利亞人自治之能力如何矣 
　　俄國政府見齊而忒迦共和政體之足以搖動人心也决計阻止其發逹不數月後令遠東總督就北滿野營之北建造軍用衞牆環繞齊而忒迦北境以遏絶其食品之輸入 
　　共和國内無可耕之田其南又爲荒原所梗不克向中國購辦食品一旦與俄國市場交通隔絶國内情形立卽破壞多數礦工仍回俄屬亞洲境内其時有中國遠征隊者行俄廷贊助於次年春間涉冰至黑龍江逐僑民出境據其野營而有之時則人已星散僅就醫院中獲得病人數名而已 
　　兵士等挾之出縳樹上以冷水沃之死時則氣候嚴寒温度遠降至零度以下兵士等繼續灌漑至其人周身陷入冰塊中始已而齊而忒迦最後之公民乃於是告終 
尊聞閣詞選 
[落步友人鄒君原韵] [  少蟬]  
遠樹蕭疏畫不成殘霞夕照共凄淸風前誤作飛花看月下如聞促織鳴最易斷腸秋雨夜不堪觸目老年身孤松寂寞還爭秀長此靑春可有人 
　　寒風肅瑟　窗前聲起林間倍黯然一樣飄零悲柳絮半生淪落　荒煙料知漢苑秋將老流入御溝色更妍負手　亭頻悵望呼童問掃夕陽天 
　　望眼郊原龍暮煙蕭蕭木落下平田露華綻綠記春夢霜葉飛紅逗客船夜雨枝頭添别恨秋風江上動人憐章臺景色荒凉甚宋玉多情獨黯然 
　　昔日曾邀雨露恩而今搖落鎖柴門綠殘梧井秋無色黃襯苔階月有痕生長綺羅徒自羡投身荆棘不須論物情枯菀原如此回憶年年欲斷魂 
劇談[  玄郎]  
新舞台聘孫菊仙三麻子等搭班可謂得人老供奉素爲伶界之老前輩于汪譚二派之外獨闢蹊徑振吭一呼石破天驚其派頭純以沉雄勝人今雖兩鬢蒼然而一副好歌喉猶能聲震四座辟易千人數十年中學孫派者僅韋久峯雙處二人略得其緒餘韋爲老供奉之高足初開口音尙近是入後則竭態百出眞傳全失雙處亦有聲而無韻可見學步邯鄲於此派爲獨難乃自入該台每晚所排之戲位置頗前大抵以孫派之戲爲近今所不尙而故抑之歟曲高和寡良堪嘆惜三麻子之關公戲洵爲現今之巨擘然紅面生戲須得良好之架子花臉及武丑搭配方能出色驚人其借重配角有如左右手之不可頃刻離洪壽此次搭班獨行踽踽平時搭當極得手之肖國珍劉長林輩俱未帶入殊令人追想不置使長此敷衍恐終以搭配之不得手而鬱鬱以去夏月華王益芳劉祥泉輩素不相謀倉猝爲伍終嫌格格不相入二人於舊劇旣各有專長搭唱新戲扮相道白唱工做工亦各能推陳出新面面都到洵足當完美之人才然就以上所論而默察其現狀恐終難以覊縻也 
小説 
[愛情小説嬌櫻記（十）] [  漱馨女士筆述天虚我生潤文]  
　　莫愛門者初爲豪家所窘奪其巨產以致訟經歲不直客於櫻郎所設之商店中櫻郎與莫爲文字交夙相契乃爲醵資以贖其產旣贖而後莫愛門復售得値因無恒業爲貿遷計遂亦弗償櫻郎之資但署券而去閲今五年未嘗言歸而櫻郎素不以金錢爲重歷時旣久並劵失之矣然莫愛門自就銀行職業亦嘗與櫻郎晤及聲言邇時未獲展舒容有日必併子母以償櫻郎嘗謂予日莫君殆誠人也固知前券已失而猶如是云者是誠有云郁嬌旣造莫愛門以詢櫻郎誠不出予之所料櫻郎果居海上特不與莫共處耳郁嬌旣見櫻郎遂馳書以告慰於予予得書知郁嬌必能以委婉之手叚促櫻郎歸予心旣安予病亦遂弗藥而瘳予極思蹤跡而往特郁嬌之書未嘗指明居所且弗知列威銀行之所在而生平又未嘗足出户庭自分亦無能爲也則惟有日盼櫻郎之返朝聞芻尼夕下燈花此心耿耿轉覺無刻得寧而庭竹爲風所吹時復演爲剝啄之聲此景此情誠不可以自狀 
方予盼櫻郎之歸而無情之春日亦復長如小年宵鐘夜漏輙覺數之不盡不識有幾千萬億之晷刻迨至入夢偶得與我櫻郎一把晤則握手未温又忽瞥然而曙日光映射滿我床第褰幃瞻眺則瓶花眩其妖態故故向人以笑我之岑寂惟予心中此時祇盼櫻郎之歸不復念及有死及忽念及則又萬念俱灰直覺胸中臟腑無復存留空空然不知所思而眼前之景特亦毫無眏入於眼簾之間離魂栩栩至於十步之外復觀我相則瞠目癡坐無異木雞乃知凡人憂患旣深思之至無可思遂有是態嗟乎吾櫻郎不嘗爲是態哉吾可憐之櫻郎汝爲是態時惟我乃知汝心之苦今予爲態時夫誰知之雖然吾亦勿願櫻郎知我之心之苦而重其憂也（二） 
[奇情小説寃獄] [  了靑]  
　　辛翁夫婦中歲乏嗣納婢喜紅作妾甫舉一男卽以產難死因名其子曰小喜示不忘也 
翁六十誕辰小喜年已十七爲之完花燭新娘貎美而奩豐翁夫婦喜可知矣 
詎禍有不旋踵至者次日翁夫婦晨起門扃如故而小喜死院中胸部洞穿血污狼藉撫之水矣痛極而暈時新娘猶酣睡未醒也翁有内姪女阿素以助姑　擋喜事故未歸聞聲出視駭極急呼婢媪至新娘亦驚起見尸大慟幾不欲生翁夫婦亟止之並詢昨夕事 
新娘且泣且訴曰天將明聞有聲發户外郎君卽披衣出久之不返我以爲必在翁姑處也嗣因連日勞頓不覺睡熟詎料遽有此變哉言罷復哭 
時有新娘中表兄某生者與辛氏亦戚誼赴翁家宴飲後通夕未返連日偵尋又莫得蹤跡於是遂疑生與新娘有私小喜卽爲所刺死者訟官而花容月貎之美人遂成鐵索赭衣之田罪犯 
乃事有更足驚駭者新房之上本一小樓爲堆積器具之所人跡罕至數日後又發見一屍騐之則某生也以脱陽死此案情節遂益離奇歷經數問官終莫能白 
有縣令某素以善聽訟稱上官令按斯獄百思不得其故懼損已名乃巧爲羅織謂新娘夙與某生通旣謀殺小喜又復續舊不意生亦死乃抱屍置樓上以亂其跡案遂定 
閲歲餘將處决矣忽一織弱女子懷嬰兒赴案自陳曰殺某生者我也幸勿污好人 
官大驚問其名則阿素是自言當小喜合　夕潛匿樓上欲由板隙窺新夫婦情狀聞穢亵聲情不自禁適某生亦匍　至不謀而合遂共歡好生死驚返已室今且生子矣願矢志爲某生守官得供始知事與小喜案無涉因復另緝正凶 
越數日獲一劇賊搜其身得利刃刃鋭而狹與小喜傷適合官大疑嚴鞫之盡得其狀蓋賊艶新娘美又利其資思得一而甘心焉詎夫婦終夕語莫得入乃故作聲　爲吊虎離山計旣殺小喜後欲冐名入適阿素自小樓倉皇下賊見一黑影從暗中掠過行如飛疑爲非常人恐不敵亟踰垣出不圖事隔年餘仍復逮捕也於是新娘之寃遂因以大白（三） 
 
 
 

Page 11

 
 
   
 
 

Page 12

 
 
   
 
