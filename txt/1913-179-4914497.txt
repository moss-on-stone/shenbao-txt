# 1913 - 179 - 4914497

 

Page 1

 
 
   
 
 

Page 2

 
 
[時評]  
[爭之點（無名）]  
　　國於世界不能無爭也於一國之中而欲有所表見又不能無爭也故國家有爭非國之禍也人類而有爭非人類之賊也特視其所爭之點何如 
　　所爭之點而扼要則爭後必易解决而解决之必有關係所爭之點而不扼要則得失不足重輕一爭漸平一爭又起而爭無已時於是國乃受其害 
　　是故今日中國之大局患不在爭而有爭之不得其要點也爭之所以不得其要點者目光近而小不能出乎一身所及之範圍故所爭之事隨起隨落隨落隨起爭之得與否不可得而知也爭與不爭無所分别也擾擾於此復擾擾於彼其結果不過使安分守己之良民不得安居藥業而已故曰國受其害也嗚呼一國之興衰一黨之成敗其生死關頭只有一二要點而已我願國人於其要點爭之 
[專電]  
　　北京電商部借美欵六百萬鎊將成議傳爲農林部者誤 
　　北京電柏督解職命令兩三日内可發表 
　　北京電歐陽武函軍事維持會脫黨 
　　北京電法駐安南河内之官吏被土人炸斃數員法人誣指華僑唆使逮捕二十餘人拷訊大半斃命外交部與法使嚴重交涉 
　　北京電程督派王若周來京謁袁說明對於宋案委曲昨已出京　　北京電交通部委郵政司長王文蔚爲郵政司長管轄郵局華人此爲收回自辦之漸 
　　北京電議員蔣鳳梧提議請政府提出審計法以該院現所根據皆係現行章程故 
　　北京電近傳袁電李經羲組織内閣但預料李必不來 
　　北京電蘇省長應德閎到京卽病足一時難回 
　　北京電汪蔡來京袁已飭張勳馮國璋沿途保護并飭内陸二部派軍警衞護 
　　北京電伍廷芳已於昨日午後七時抵京 
　　北京電外部陸總長以該部存檔案均關重要設立檔案庫於總務廳編定目錄以備查考 
　　北京電財政部以入不敷出將各部預算酌量减縮其各部應支數目爲外交部五百五十萬元内務部一千五百零零萬元陸軍部一千萬元海軍部九百九十一萬元司法部二千五百十二萬元敎育部八百萬元財政部二萬二千三百十三萬元農林部四百二十八萬元工商部五百六十萬元交通部一百零五萬元共計支出四萬零六百二十九萬元收内二萬八千三百萬元不敷一萬二千三百二十九萬元 
　　北京電近傳徐世昌内閣將行成立袁以（一）徐爲人平和能與各社會合（二）徐曾任東省爲日俄服於美德尤治（三）各省如黎程等對徐表同意軍界亦服（四）徐素悉蒙情（五）徐首唱法治立國贊成共和必能崇守立法機關奉行憲法規定以此五因袁專函往商昨聞徐由青島覆函堅不認可詞意甚形决絶　　杭州電今日（十六）獲鐵血圑暗殺員三名内有憲兵一名證據甚多 
　　杭州電昨晚　行政公署有匪二人圖擲炸彈經兵警圍捕越城遁去 
　　南京電應省長由京來電江蘇漕糧問題財政部允留三分之一爲省有軍事問題陸軍部主張再行核减方可按月接濟又云前患濕症在病院療治巳漸就愈俟各事就緒約須三星期卽可回寗云　　南京電此間釐金擬改辦貨物稅惟以改革後短收數目極多經濟問題殊憂困乏現擬暫緩並將從前納稅較輕之貨物酌量加增以資挹注 
　　南京電前辦理官錢局許頌平光復前侵吞寗揚鎭三局公欵甚夥昨經省長咨裕寗清理處孫廷林將許侵吞各欵切實查明具復澈底根究 
　　南京電上海稅務所長孫泰圻迭經人民控告現省長派助理員陶某前往調查 
　　南京電代理民政長馬士杰昨委任瞿式琥爲丹陽縣知事 
[特約路透電]  
　　北京電外交部參事張博士將暫往上海通商交涉使 
　　北京電聞袁總統曾請伍廷芳博士任駐美公使伍博士謁見袁總統及接晤其他各員後曾言政局並不若外間所稱之愁鬱今各事皆有滿意之進步趨向鞏固之民國云　　北京電進步黨開重要會議决議不再反對五國借欵惟當籌畫善法監督用途宋敎仁遇害一案爲國福起見當歸法庭辦理並决議速舉正式總統俾民國早獲各邦承認 
　　北京電德使署本定今日開會慶祝德皇御極二十五年之紀念因龍伯作古故未履行該使署定於明晨爲龍伯舉行追悼大會　　北京電政府任命西藏宣撫使之舉與大吉嶺之會議並不抵觸惟一般人士皆信粤督胡漢民必不受任政府對於宣撫使之責任並未宣明聞該使將於大吉嶺會議之前赴川邊查察當地實在情形 
　　香港電昨日此間大敎堂爲德皇御極二十五年紀念祝典舉行祈禱會文武官員到者甚衆今日德國俱樂部開會慶祝港督及各公署代表紳商人等先後蒞會者絡繹不絶德領事演說時極言英德邦交之篤厚總督陳答如儀衆極歡奮 
[譯電]  
　　北京電外交總長陸徵祥君已請准告假十日聞假滿後將由總統准其辭職國會對於俄國所可承認以爲解决蒙事之基礎各欵均不贊成致陸總長有進退維谷之虞盖參衆兩院一方面之態度執拗不變俄使一方面亦强硬難移故舍退職之外别無善策目下外交事務暫由外交次長代理 
　　北京電内蒙邊防邇來日見吃緊蒙人對於華民蓄恨已久今乃任意蹂躪地方華民受害匪淺且彼等出没無常華軍殊無法剿捕　　北京電内蒙古一大部分現已成亂土庫倫與北京政府之交際問題若不速行解决塞其亂源則全蒙恐無復有安寧之地矣 
　　北京電國會之舉動殊覺少年中國昧於大局眞相加以政府之優柔寡斷恐中國將出絶大之價值以補救其過也 
　　北京電國債局稽核員龍伯逝世後已舉德華銀行之裴番佛君暫行代理 
　　柏林電全國皆舉祝德皇御極二十五年之紀念各大城懸燈結彩極爲熱閙旅英德民集捐英金三萬七千磅獻與德皇以充慈善事業經費 
　　柏林電德國與外國各報章皆載論稱揚德皇銳意整頓海陸兩軍經營經濟及美術科學之發達其最大之事業則爲維持和平云連日適逢天晴全城舉行祝典皆興高采烈各街道游人極盛 
　　倫敦電下議院議員卡生君與曷爾斯特統一黨諸員行抵愛汀堡大受歡迎卽在該處開會演說運動反對愛爾蘭自治議案賴特芒君亦率多員擬赴愛汀堡等處運動抵制卡生君等啓程時送者極形興奮 
　　倫敦電本月十四日女權黨達維森女士出殯時觀者極盛其遺骸用該黨旗幟包裹由女權黨衞隊在維多利亞火車站恭迎卽由該處發引至皇十字路由白衣女士手持十字架者領導繼有樂隊一班吹奏哀樂及滿載花圈之馬車多輛並有婦女三千人各携旗幟步行恭送觀者多爲起敬惟稍有叱嗟之聲旣至皇十字路乃舁棺登火車開往穆爾培慈瘞於該處潘克赫斯特夫人曾離宅送喪即爲警察所逮　　美京電駐美日本大使珍田子爵照會國務卿白乃安君謂日政府願將本年八月二十四日滿期之美日公斷條約賡續五年白乃安君宣布此事時謂英國等公斷條約均已簽押現雖有上議院議員數人反對此舉終可由該院批准云上議院議員現爲謹愼起見已在討論日政府將否據公斷條約强求以開列福利亞地産法律交海牙公斷問題 
　　柏林電北斐洲台土安西班牙之地位殊爲阽危已派援軍前往救急 
　　倫敦電斯考特前赴南極之坐船特拉洛伐號已駛抵卡堤夫探險隊餘生各員及斯考特之寡婦孤兒並遇難者各親屬均往迎接岸邊觀者數千人皆大起感觸 
　　鈕約電英國戰務訪員哈米爾登君刎頸自盡 
　　土京電軍督之傳令員希爾米於圍捕暗殺内閣總理之兇犯時受傷殞命土政府現並不以革命風潮爲慮惟暴動諸舉恐仍難免　　柏林電土政府澈查暗殺案後知與廢皇亞白特爾哈米米特有關因卽圍守其宅 
　　巴黎電俄政府因布塞覆文均頗滿意故已請巴爾幹四邦首相儘速至俄京開會協議各事 
　　布京電布國新内閣業已成立以前充媾和人表之達萊夫博士爲首相兼任外務部大臣 
　　柏林電布王答覆俄皇之書謂布國前於四月間曾請俄皇公斷今日所以有開戰之虞者皆塞政府之咎也並謂馬其頓之民皆願仍屬布國故是地應歸布有云據巴爾幹各邦京城消息各邦人民之態度皆頗和平列强巳正式要求土耳其及巴爾幹各邦撤銷軍隊布政府擬聨合各邦佔據侵疆 
[要聞一]  
[日本對華政策之說明]  
　　外務省之辯明書 
　　日本政府受其在野政客之攻擊謂政府有意助袁以迫壓南方爲最失策外務省乃於九日發表　於爲華政策之辯明書如左 
　　關於今日民國之政爭此間或疑我政府助北方以壓南方遂有謂之政府陷於鄰邦政爭之渦中者此實出於誤解政府對於民國之南北非有恩怨親疏之别或就黨爭而有所輕重偏頗依政府之所見均之爲中華國民之全體其間絶無甲乙之差政府之所希望者在平和之維持與事態之鎭靜而已中國共和政府雖未經列邦之承認而旣自其國民自樹而當其國務則事實上之政府亦與列國同我政府亦應實際之必要而與之折衝周旋者非得已也故絶無所謂好惡層愛自不待言要之政府對於現在之中國政府旣極表其敬意而對於在野之革命元勳亦熱心祝其健在所望親善鄰邦之朝野有力者各爲其國而盡力於國事相與完成其革命善後之事業也 
　　我政府之見解蓋如此抑彼而扶此袒甲而挫乙全屬誣妄之辭蓋中國内部之政爭非可妄自外國政府之干涉亦如一般局外者不欲其暴亂之再發若夫五國借欵爲革命之善後所必需者與目前之政爭無關係當初英法德美四國銀行圑對於中國政府借欵已具端倪中國之政府募債自不獲巳一般之所認也其目的在供革命善後之用途故四國政府欲日俄兩國參加其間我政府確信借欵之成立凡中央及地方政府之外債皆可履行及其他行政各費有着大足以回復中國之秩序與保全其平和故與俄國毅然應之其結果即以正金銀行加入借欵圑體邇來有關係之列强皆確守經營革命善後之主旨且果使財致窮乏必至益以紛糾誠非得計以故列强皆執共同一致之方針實切指導借欵圑體其間一年有餘經幾多之波折近頃始見契約之簽押借欵之必要無南北之别中國一般國民之所認也惟其間偶因宋敎仁被刺事件而南北之間遂起物議以至恰如予北方以便宜使與南方成對抗之形勢者此則我政府之遺憾也 
　　雖然關係國政府及銀行圑之意在應中國財政之急需而藉以行其改革故防止濫費則明定用途確實辨濟則改良擔保因是之故談判甚久而尚不易妥結此時中國政府有自他方借人彌縫一時以屢起紛糾者然其結局終依五國借欵之成立而財政上之經營乃漸就緒矣五國借欵妥協固爲中國亦爲列邦兩方皆不可缺也觀交涉中牽於諸般之紛紏而仍底於成者其故可深思矣 
　　五國借欵之訂結非有偏於南北之一方自不待論顧世間往往有疑該借欵爲充於政爭之用或爲南北對抗之戰費者此實不明夫事實借欵之實收額約二各一百萬磅其間過半之數應充於已滿期將滿期之中央或地方各外債其債權者及債務額皆列記於借欵合同附件絶　流用於他途之餘地其餘一千萬中三百萬磅爲各省軍隊解散費又五百餘萬磅充 
 
 

Page 3

 
 
六個月間之行政費關於此兩項分各省各部各月而詳密列表應分配於南省者决不能移於北省應分配於甲部者亦决不能移於乙部此外應用於改革鹽務者約二百萬磅於其用途亦設有制限凡借欵全體中於其收支設監督稽查之機關無論何項之出入皆有關係國政府所承認之外人爲之干與而不可不盡嚴密之手續最先中國收取借欵每星期在五十萬磅以内須與銀行圑協定所收取者保存於在中國之五國銀行而引出之其欵皆基於借欵合同附表所列記之用途而以隨時實際之所必要爲限卽作成要求書以求華員及外人國際局長之審查得其連署之後一旦發相當於右要求君之支付命令復於　等書類外添附支票而送付於銀行圑代表者銀行圑代表者確認其支付適合於所定之用途後副署於支票送還財政部自財政部提示於五國銀行始得支出所需金額銀行圑代表者若於其支付有疑義時有追究而求檢查其證憑之權利又在本借欵以前五國圑對於中國政府爲二百萬磅之墊欵亦限定其用途在本借欵合同附表所列之軍隊解散費及行政費範圍以内而引出之手續與前記之本借欵同就右之次第則五國圑之前貸或借欵與他方面之前貸或借欵大異其趣决無濫費於政爭之虞也卽有誤會之念據以上之說明自可了解然則五國借欵之關係者無與於中國之内爭且絶無所當不辯而自明矣 
　　我政府之方針在保全中國之獨立夙定之矣而預防大局之糜爛維持東亞之安寧我政府時時不渝之希望也凡對於中國之措施無不出於此方針及希望關於現在之政局謂我政府偏於中國之一黨一派要皆不外乎未悉事實眞相與喜誣政府之論而巳若其因此而致親善鄰邦之國民抱有疑念恐亦與論者之素志相悖願愼之也謂政府投於中國政爭之渦中而偏於一黨一派或爲本國而爲此或爲鄰邦所利用而爲此政府於此蓋齗齗乎無之矣 
[憲法起草之動機]  
　　衆議院議員何雯等提出議案請速組織憲法起草委員會曾紀前報自何君提案之後參議院亦有提議者現在議會與政府及社會各方面無不注意於此此固國家根本問題深望兩院之早有以决議也茲將何君提案原書補登於下 
　　國人苦專制苛法疾苦無可告訴多歷年所自共和政府成蕩殘穢布新命亦越於今肇造國會薄海喁喁願須臾母死及見憲法之成並及時選舉總統奠安國本以大造於我邦家凡救國憂時之士以至販夫走卒莫不以是爲新響而革命以來農輟於野商輟於市之　轉於溝壑勇者効命疆場所以忍一時之苦痛者爲欲易數章之憲典耳此不獨吾國爲然英國之大憲章權利請願及泫典北美合衆國之聨邦憲法法蘭西之人權宣言以及歷次修改之憲法罔不因緣於是吾國革命告終駸駸爲東方共和先進成功之速未之前聞近雖訛言繁興内憂孔亟天方厭亂人懐統一但使推　相與防堵有方固無慮其竊發也惟大法不立四維不張國本將傾危亡是擢據臨時約法第五十四條中華民國　　之憲法由國會制定今國會開議已兩閱月中外想望之憲法浩無涯際旣拂國民之心理實慚代表之職志查民國國會組織法第二十條民國憲法案之起草由兩院各於議員内選出同數之委員行之又第二十一條民國憲法之議定由兩院會同行之爲今之計宜與參議院協商委員額數從速選出俾兩院會合得以組織憲法起草委員會考鏡歐美折衷定制爲人民立綱紀非以拘束一人爲國家規久大不可囿於現勢斟酌國情自我作法决之兩院懸之國門海隅蒼生咸蒙福利矣茲依議事細則第七條第二項及第八條應列入最先議事日程付之公决不勝大願 
　　提出者何雯連署者陶鎔王乃昌王振垚李國珍烏爾棍布克希克圖張大昕曾有翼康士鐸凌文淵范熙壬陳太龍耿兆棟汪彭年劉鴻慶劉崇佑寗繼恭張玉庚張鶴第許植材周大烈陳敬第張琴丁秉炎曹玉德陳策恒鈞王源瀚徐蘭墅曾銘董增儒汪榮寳郭人漳夏同龢李增嚴天駿朱朝瑛張聨芳王敬芳張塤吳汝澄余楶李慶芳 
[不足法定人數之衆議院]  
　　衆議院初十日秘密會因舊曆端陽議員諸君多不出席致延時二次不足法定人數宣告散會十一日續開秘密會雖僥倖成會而會議至半又以國民黨議員石瑛發議至十次以上議長無法維持秩序毫無結果而宣告散會昨日仍續開秘密會一時摇鈴又經兩次延長時間直至鐘鳴二擊場外畫到者有三百三十四人而在會場者竟祇二百三十六人終不足法定人數議長不得已又依法宣告散會當時確加調查進步黨出席者一百八十七人超然派出席者十二人國民黨出席者三十六人國民黨巳畫到而聚於休息室中堅不出席者九十八人按衆議院以二百九十九人爲法定人數倘國民黨已畫到各議員不以巳黨少數爲嫌而以速行解决俄約問題爲重慨然出席則不致有此第二次不足法定人數之惡現象矣 
[衆議院質問書二件]  
　　邵瑞彭等之質問書邇來京師常有鎗斃殺人之事或曰是軍政執法處之誅罪人也議員等以爲民國法律具在不應有此頗滋疑惑謹依據臨時約法第十九條第九項及國會組織法第十四條提出質問書於國務員並要求答復 
　　（一）臨時約法第六條人民之身體非依法律不得逮捕拘禁審問處罰敢問軍政執法處之殺人是否處罰人民之身體如係處罰人民之身體則所依何種法律 
　　（二）新刑律第三十八條死刑用絞於　内執行之敢問軍政執法處之殺人絞乎斬乎鎗斃乎 
　　（三）新刑律第四十條凡死刑非經司法部呈覆回報不得執行敢問曾否經此手續 
　　（四）新刑律第一條本律於犯罪在頒行以後者適用之又第二條本律於民國内犯罪不論何人適用之敢同民國二年五月新刑律曾否頒行京師畿内是否在民國之外 
（五）臨時約法第四十九條法院依法律審判民事訴訟及刑事訴訟敢問不有刑事訴訟何有死刑不經法院孰能審判則軍政執法處是否卽法院也 
　　（六）軍政執法處之性質是否即各國之海陸軍裁判所如具此性質敢問受刑之人是否俘虜或係軍人軍屬且問大總統於何時依何法曾頒布法令宣告戒嚴 
　　以上六欵均請依據法律逐一答覆幸甚幸甚提出者邵瑞彭杭辛齋連署者劉治洲朱家訓馬如飛趙舒褚輔成王烈曾幹楨田稔蔣著卿劉峯一楊時傑林玉麟王恒王定國吳壽田林文英駱繼漢馬小進高旭虞廷愷 
　　王恒等之質問書爲質問事惟照本員前因參議員謝持被逮一節曾以（民國政府之組織關於司法權之作用是否有二個以上之機關同時活動）等由請政府明白宣示答覆至今未得要領日來報端紛紛登載衆議員凌鉞之弟凌亮凌嶷又被軍政執法處逮捕拘禁迭經實地調查確有其事夫凌亮等犯罪虛實非本員所欲動聞惟其身分旣係學生而非軍人在平時審檢廳開庭問事警察照常站崗維持秩序之時縱有刑法上之犯罪當然適用檢察廳提起公訴而不適用軍政執法處之逮捕拘禁可以斷言夫人民縱有犯罪之行爲國家行使法權斷不可無一定之官廳與不易之手續今軍政執法處敢於侵越職權檢察廳甘於放棄責任於臨時約法第六條第一項及第四十九條之用意是否違返應請政府連前月二十一號本員提出之質問書於五日内一並明白答覆司法幸甚人民幸甚提出者王恒連署者王有蘭彭學浚林英鍾于洪起歐陽成文羣李永□王侃劉齊瑶李爕陽曾幹楨王傑劉峯一黄攻素尚鎭圭□鐸黄格鷗葉夏聲鄧元王楨張秉文金詒厚杜凱元馬如飛龔政羅家衡秦廣禮王玉樹易次乾 
[雜評一（無名）]  
　　徐世昌與伍廷芳徐世昌世人所謂官僚派中人也而獨力遠政權商之組織内閣而决拒伍廷　世人所謂南派中人也而一至北京諸事均有滿望之說嗚呼人固不可以强爲推測也 
　　參議院與衆議院前此參議院欲决借欵時國民黨謂進步黨議員羣聚休息室不出席此次衆議院欲决俄約時進步黨亦　國民黨議員多匿休息室不出席嗚呼此其所以爲中國兩大黨之對峙歟 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[庫蒙肆擾晋邊談]  
（一）隆興長之失守本月八號總統府接得内蒙軍事密探李某急報内稱庫匪内犯佔據茂明安旗屬烏蘭搗包業經晋北各軍擊退不意日前該匪後隊大至我軍連戰不利烏蘭搗包復被佔據隆興長亦同時失守云 
（二）我軍退守大佘台内蒙軍事高密探於九號午前有急電到總統府内稱庫匪自佔據隆興長我軍迭次失利計死排長一名軍士三十餘名營長謝濓身受重傷現巳退至大佘台云 
（三）請派大兵應援之急電同午後内蒙李密探又有急電到總統府内稱此次佔據興隆長之庫蒙計約二千餘人携有七生的陸路大砲二十餘尊並有俄軍官爲之指揮現在我軍危險異常請迅調派大兵前往應援云 
　　（四）派兵逆剿之覆報總統府自接得晉北各項警報當已分電綏遠張將軍山西閻都督及孔師長分别防剿昨總統府接得閻都督電稱已派步兵第三圑圑長張培梅率領所部及馬砲各營前在逆剿矣 
[李烈鈞免官後電報一束]  
　　國務院致黎副總統電黎副總統鑒歐陽師長武陳要塞司令廷調賀護民政長國昌奉大總統令李前督烈鈞治軍戢匪頗著令名久爲本大總統所器重乃近時以來舉虧輕率種種失宜各界攻訐之書紏彈之電不絶於耳倘再優容放任於軍人風紀國家威權均將掃地且君子愛人以德即保全李前　計亦宜引退俾老其才已有令免其本官調京酌用以收後效該前督尚明時勢當不至因一身之權利貽害梓鄉該師長司令護民政長等亦不至因平日之私交遂妨大局望該師長司令護民政長等分擔責任嚴飭軍警密爲防患維持治安倘有不逞之徒藉端煽惑卽以軍法嚴懲毋令摇及地方以符本總統救國救民之宗旨護民政長有籌餉之責所有各師旅圑營應需餉銀并望督催財政司源源接濟母稍缺乏以安軍心將此通諭知之此令等因合電遵照國務院佳 
　　李烈鈞致北京電北京大總統國務院鈞鑒奉免職鈞令當經電陳謝忱並電請黎副總統訓示計邀鈞察竊念都督一職由黎副總統兼領陸軍各營由歐陽護軍使統轄民政事宜由賀護民政長任理元戎新尹旣慶得人治軍保民各有專責烈鈞孱病微軀竟獲早卸仔肩欣幸奚似刻正誥誡軍士勸導商民一體遵知各安職業一面膏車秣馬信宿馬期卽當稅賀匡廬養疴泉石所有印信卽日咨送省議會暫行收存請候黎副總統電示辦理似昭愼重除電陳副總統外特此電聞李烈鈞叩眞印 
　　李烈鈞致湖北電武昌黎副總紈鈞鑒蒸電計達滿擬派員來鄂面請訓示茲念都督一職旣得旌麾兼領屏藩坐鎭章水增輝而睦軍有歐陽護軍使統轄民政有賀護民政長任理治軍保民各有專司烈鈞孱弱病軀竟獲早卸仔肩欣幸奚似刻正誥誡軍隊勸導商民一體遵知各安職業一面科簡行裝數日爲期卽行稅駕匡廬養疴泉石所有印信卽日咨送省議會暫行收存請候鈞命辦理以昭愼重除電陳大總統外謹此電聞李烈鈞叩眞印 
　　李烈鈞致各縣電江西各電局轉送各縣知事駐在軍官圑體公鑒昨接國務院泰電奉大總統令李督烈鈞免去本官任命黎元洪兼領江西都督事又任命賀國昌護理江西民政長等令業經公布在案烈鈞自維病軀膺茲重任服務年餘所賴僚屬相助軍隊用命商民協和得以秩序漸安幸免隕越茲承大總統體念免職俾獲休養正遂初衷本省都督由黎副總統兼領民政由賀護民政長主持從此治軍保民各有專司郅治之隆拭目以待惟是值此年荒榖貴四野嗷嗷窮檐有轉徙之虞盜匪多竊發之患治安所在關係匪輕各知事營長等有維持治安防戢匪類之責務仍各盡職守力求振新以保公安以除匪患烈鈞雖釋柄歸田亦所慰懐而殷盼者也稅駕有期此心如昨臨岐瞻勉諸希鑒存烈鈞眞印 
　　歐陽武致湖北電武昌黎副總統鈞鑒頃奉國務院轉大總統令命不勝惶愧李都督在贛一切政績早在洞鑒旣承相諒於前當蒙曲全於後在大總統愛贛福民之心溢於言表莫不欽感卽武素性愚魯對於政府用人政令固不敢稍涉推諉然李督係武直屬長官贛軍將領又皆武之同胞遽受護軍之任旣無以副兩總統之期望亦無以表對贛之公心進退兩難無以爲計特布誠悃伏乞副總統示敎並請將微忱代達中央爲叩歐陽武叩 
賀國昌致北京電北京大總統國務院武昌黎副總統鈞鑒閱國務院電奉大總統令以國昌護理江西民政長聞命之下感悚莫名事關桑　梓誼不敢辭惟是才力迂庸實難勝蒞重任贛省饑饉荐臻伏莽徧地猝聞都督李烈鈞免官之令人心不免摇動萬一匪徒竊發國昌於軍國界素鮮接洽手無雨鐵何敢担任保護且財政奇絀應付無策與其貽誤地方重滋罪戾不若據實陳懇竊附知難而退之義伏祈大總統俯察微忱另簡賢員護理江西民政長國昌略爲摒擋卽當束裝來京賀國昌叩 
[鄂省破獲民生急進會情形]  
　　寧軍留鄂師長黎天才於十一號夜在青山破獲民生急進會漢口交通部亂黨機關茲將此事情形探紀於左 
　　發覺之原因該會係破壞黨之改産改此名稱原爲避法律之制裁内部隱畜亂機組織眞相悉爲程都督查知秘電黎都督並令該省留鄂黎師長駐紥青山將青山該會漢口交通部密拿歸鄂懲辦 
　　查拿之情形黎師長頃因建築青山砲台在都督府磋商數日自奉令後卽於十號返帥本部調查迄無行蹤除一面分電黎程兩督查照外復派兵士詳秘偵探至翌晚六點鐘始查覺在附近之蟋蟀嘴正放票布招集鄉愚之際當即回報本部率隊前往捕拿計獲亂徒九名（内中就縛時有自稱部長許崇德者大聲急呼我是爲國利民福之政黨爾輩咄咄軍人何得擅拿）外關防大小十一顆令旗三綑公事兩箱軍械七箱曁行裝什物並無政主義書多帙解省之訊辦破獲後黎師長以案關重大恐有不虞遂押於營内次晨（卽十二）始躬親押解來省呈經黎督發交軍法處研訊 
[粤督咨覆裁兵實數]  
　　粤督胡漢民咨覆省議會文云本月四日准護軍使函開現准貴都督公函開現准廣東省議會咨開本會議員黄逢堯温蔭槐提出質問自由募兵一案核與省會暫行法第十九條之規定尚屬相符相應備文連同質問書咨送貴都督查照如期答覆以釋疑問等由并送質問書一扣到府准此查該書兼及裁兵事宜相應函請貴軍使將現在警衞各軍旣裁若干未裁若干詳細見覆以便依期轉函答覆實爲公便等因計抄送省會質問書一紙到署准此查各處警衞軍隊前經陸續裁減現在各路俱已裁定惟廣州一屬軍隊複雜裁併頗難經本使令飭廣肇羅周督辦迅將該處裁併事宜速行辦妥以便將各處裁存軍隊一律重行編定以收統一等由在案計現在南韶連綏靖處裁存軍隊尚有八營高雷陽撥留六營潮梅兩屬裁存尚有兩營惠州一屬共存八營及開花炮隊一連欽州裁存三營其瓊崖原有之三營擬逐漸裁汰或撥爲地方認餉現亦由鎭守府籌畫辦理至廣肇羅一路現計肇慶一屬共存四營羅定共存三營廣州一屬除除將六營撥歸護沙警察及福軍六營程字一營改編警察游擊隊尚有趙定國所部四營其中有兩營撥由地方認餉何侣俠所部三營其中有一營零三連由地方認餉周康所部兩營亦經撥由地方認餉惟尚有兵士百餘名未經認定陳林一營亦擬撥歸地方但尚未辦妥其餘尚有王興中一營就字一營此現在裁兵之實情形也本署自成立以來勵行裁兵不遺餘力現己裁減者共達十二三營復設法裁併擬俟廣州辦理完妥卽將全省各警衞軍一列重行編定按照次序編列營號俾收軍政統一之效卽地方人民亦咸曉然於政府裁兵之計畫准函前因相應函復卽希查照施行至紉公誼等由准此除募兵事宜經先由本都督答覆外准函前由相應函覆貴省議會卽煩查照 
[川省會議决維持軍用票辦法]  
　　上月二十六號四川省議會因維持軍用票各案開全體審查會議决以商會提議案爲標準茲探得商會之原案錄之如下以供參考（一）由財政司酌製六釐公債票若干張並按月額定公債優先票五萬張以次發行（二）公債優先票每張分爲十條全張易軍用票二十張每條易軍用票二張按月發交各縣各法圑或因殷實商號經手發行發行人應用手數料及發行手續由財政司與商會協議妥定章程施行之（三）公債優先票之付值以抽籖法行之每月月終舉行付值之票準如左抽得一號付現銀一萬元二號五千元三號二千五百元四號二千元五號一千五百元六號一千元七號五百元八號二百五十元九號二百元十號一百五十元十一以至二萬五千號者均付銅元二十千（四）凡未抽得者皆給以數目相當之公債票每月行息六釐滿兩年卽持向四川銀行兌取本息均以現圓照付期滿之票准作現銀抵繳公欵（五）不願領公債票者准以上期優先票換取下期優先票重享抽籖權利但換一全張須補支消耗費三元 
[閩省國稅廳加征風潮]  
　　前清釐金積弊素爲各商所啣恨閩省當光復時軍政府體卹商艱减收三成商民大悅近劉鴻壽長國稅廳復欲照前清例征收商之商會總理陳謂藩陳要求說明酬報後代爲聨絡各商幫以圖規復劉許以中洲水亭商　捐局局長爲報酬陳乃於日昨召集商衆開會討論加征辦法要求衆商贊成當少數反對該會議董黄瞻鴻君得悉茲事底藴遂出而聲言種種受害之理由欲打消此議卒以少數無效但外面各商帮不服加征極力反對日商又在商業研究所開大會誓不承認當時擬定辦法兩則一電財政部陳請體恤商艱一由延建郡商會聨合會宣言國稅廳實行此策則全體罷河不裝貨件日前各商帮又聨絡大圑體共計四十帮假座建甯會館請劉鴻壽到場公議此事劉到後堅以部意爲詞决定七月一號實行各商帮仍堅不承認後由某君調停另日再議遂散會日來各商帮以陳總理肥己害公擬推翻其總理而代以他人云 
[龍江政界之兩風潮]  
參謀長代理都督黑龍江宋都督日前因赴東荒閱邊將都督兼民政長一切事件均委參謀長徐鼐霖代理宋方抵哈埠四司與徐鼐霖卽大起衝突紛紛致電宋都督各陳理由宋督聞之遂由哈復返江省緣宋徐二人平素非常親密宋無論何事無不與徐商酌各司長巳深懐妬忌現因有事離省更將都督兼民政長事一切委託於徐一人代理各司愈形不服故於宋都督起身後凡徐飭發之公牘文件四司均不畫諾因此大起衝突各電宋都督申訴宋督接電後備知内中情由卽急覆電調停令將民政長事更委内務司長于駟興代理風波仍未平息卒至中道而返風潮始平矣 
　　行政官拘留省議員衆議員楊崇山等頃閱黑龍江省會致本院支電據稱五月十九日都督宋小濓參謀長徐鼐霖逮捕省議會議員關慶山當經本會質問准該督答覆係據岳武供扳與該員約期舉事認爲内亂犯等語當卽具函質問政府稱查此案僅據供扳並無證據認爲嫌疑犯則可謂爲現行犯則不可嫌疑犯祇能傳換對質何得逮捕拘禁且在開會期間不待議會許可是否違法况内亂乃普通犯罪暫行新刑律定有專章卽使屬實亦應受司法官廳裁判乃逮捕後並不交司法官廳擅用軍事裁判是否侵權全省人對於此事旣慌恐又深憤懣中央有監督各省之責似此違法侵權究應如何辦理僅依約法第十九條提出質問請於三日内明白答覆提出者楊崇山蔡國忱連署者楊喜山鄭林臯季伯荆劉正堃金德馨郭相維姚翰卿趙成恩楊繩祖高家驥楊福洲楊渡 
[巴拿馬賽會之進行談]  
　　陳琪自委充辦理巴拿馬賽會後規定第一次著手辦法十則照錄如左（一）規定次出品割免厘稅章程擬請政府特頒布告（二）恊商各公私交通機關妥定運費免稅或减收辦法通告全國（三）調查各省特産組織各項出品研究會藉圖擴張海外之銷場（四）網羅全國大宗輸出口組織各項出品同盟會以杜此後自相傾於陷銷額遞减之陋習（五）在美會場建築中華特别館一所專陳特别出品表彰國産（六）在美會場特建中華出口貨廣告場一座徧召海内巨商大賈巧製各種游戲廣告俾我國出口貨聲名洋溢於全球（七）在美會場特建中華國貨市塲一座招徠内地各項商人分區營業以表示國内商品之富饒（八）在美會場建設民國庭園一區羅刋各種參攷美術品召集海内書畫大家刺繡名緩以及北京景泰藍廣東牙琢福建塗漆等各名工分别處所當場工作以廣播我國手工美術特色（九）召集國内豪商　組織赴美觀光實業圑以圖太平洋兩國商人之携手進行（十）召集國内專門學子組織赴美商品研究圑實地攷察萬邦商品編輯世界商品學 
[地方通信]  
[蘇州]  
　　高等廳盜犯越所脫逃高等檢察總廳近有吳縣上海靖江等縣盜竊案犯經各該地方審判廳判决死罪及徒刑人犯不服依律上訴案犯十餘名陸續解到廳長因高等廳尚無專監其模範監獄皆係收禁已定案人犯且遠在大柳貞巷諸多不便故卽飭發本廳署内西邊押所内收管乃有吳縣盜犯李正邦靖江竊案犯陳錫麟因見所内房屋不甚高大且有凉棚可以扒落上屋逃走卽於六月十四號晚八句鐘時李正邦（有脚鐐）陳錫麟二犯皆從凉棚上屋向西逃走所内無人知覺李陳二犯卽由人家屋上經過至趙家弄内跳下經該處人民看見知爲逃犯卽報知崗警飛報到廳該所官得悉查點人犯方知已逃二犯立卽派司法警察等四出追捕當在西支家巷内空地上追獲李正邦一犯押解回廳旋經廳長陳福民君電話通知水陸警廳分派各隊並分飭各區巡警四路查緝查至天明杳無縱跡實因逃犯陳錫麟未有脚鐐故一時難以查緝也現聞廳長陳君已提該盜犯李正邦並提同押所内看守人等質訊嚴辦一面分别行文各處追緝逃犯陳錫麟務獲解廳併案辦理矣 
　　飛划營派員接收葆安三營蘇省編制水上警察發表内松江葆安水師第三營應撥還飛划統領鍾君處編爲遊巡隊現經鍾統領特派飛划第五營管帶孫福保前往松江沈統領處接收葆安第三營一俟接收清楚即行來蘇聽候改編水警遊巡隊所遺飛划第五營管帶缺已委任執法官何城堃暫行兼理保君已於六月十四號接任五營管帶其孫福何交卸後立卽起程赴松矣 
[松江]  
　　私雕僞印案敗露松地近數年來時時發見假造之田單受害者不知凡幾而作奸之人從未敗露近日又發生私刻采票號碼案沈警務長偵悉廣明橋堍開設刻字店之靳蘭生形跡可疑乃派警徘徊於其門以偵證據靳有師兄顧福慶亦刻匠也陰險奸詐爲若輩冠所刋違禁物件均顧主動顧有私刋之金山縣印及金山田單木版寄存靳處靳察知日來警察有窺伺意懼一旦爲彼抄獲大干未便乃用紙包裹擬携交西城口顧福慶之兄道經警察局前崗巡見其形色倉皇疑所携卽采票私板攔住欲令開看而靳愈懼乃相將入局詎啓視則金山縣木質僞印及田單木版赫然在内遂立傳顧福慶到局質訊歷供起意私雕金山縣印及田單不諱並稱尚雕過婁縣印及田單僞板靳認隨同徇隱各情警局得供卽將顧靳兩人解送法庭聽候懲辦一面移知金山縣出示宣告俾受害之户起而追究云 
[揚州]  
　　護軍營逮捕兵士之轇葛第四師護軍營兵士昨（十三）因某圑兵士在石牌樓源裕典質物衝突經該營兵將滋事兵士拘至護軍營禀請羅營長步蟾訊辦（光復後各典舖向由護軍營派兵保護）經羅加以棍責事爲某圑長所聞謂罰處他營軍人須憲兵司令乃有此職權羅越俎違法特邀憲兵司令方柳江等至該營與羅交步將羅毆擊并提議禀請徐師長撤差委而保李佩堂以繼其任未卜能達目的否也 
　　官廨售烟被拘江都縣行政公署東西兩廨向爲官地民房自烟禁期滿後一般烟民多藉縣署爲護符竟在兩廨公然設榻賣烟數月以來爲警察調查所不及以故黑籍中人趨之若騖每日由清晨起直至夜深始散獲利頗厚昨（十三）爲縣署第一科長温志犀查獲立飭警衞隊將設榻賣烟之烟民朱元等提送檢察廳訊辦 
[杭州]  
　　漢民記者邵振青在獄紀聞漢民執記者邵振青君被第一地方檢察廳長許畏三派警多名前往逮捕一案巳誌本報茲悉被押以後並不審問該廳長畏三近日非常注意每日必三四次傳看守所長曹某到廳詢邵狀態並密查來往友人及信札等其信札並須送許閱後始得收發所中一切尚爲優待茶水飯食雖甚惡劣而邵頗能略食一二惟夜間臭虫異常之多已捉得一大玻璃瓶三夜以來並未合眼安睡日間稍睡片時探望者衆亦不安適身體間有寒熱惟自云並不要緊不肯就醫服藥聞邵君同鄉張某（現爲某校校長）昨曾到地方檢察廳談詢此事該廳長已表示退步與張某言如邵君欲出去總可取保釋放張某卽探望邵君告以如此如此邵君言旣以二十餘名警察拘拿來此豈敢輕出以損司法官廳之威信故决計不肯出去惟有聽許所爲云 
　　興業銀行股東大會記事昨日興業銀行借安定學堂開第六次股東大會股東到者三十五人計六千七百十五股當由總理沈君新三等登壇報告開會宗旨公推蔣抑巵君爲臨時主席備陳杭申漢三行營業情形自軍興以來金融恐慌爲久遠計惟有事事徵實以固基礎計上年總行淨餘洋一千一百十六元五角二分漢行凈餘洋一萬零八百九十六元八角四分申行凈餘洋一萬五千元修改章程須俟商律頒布方可完全改定經衆股東議决目前仍遵舊章辦理選舉董事五人胡君藻青得二千五百五十三權章君振之得二千零一權葉君揆初得一千九百九十五權蔣君孟蘋得二千零二十七權鄭君岱生得二千一百十權均當選董事查帳三人蔣君抑巵得二千四百七十四權張君淡如得一千九百三十權周君湘舲得二千零六十一權均當選時已六鐘遂鳴鈴散會 
[廣州]  
 
 

Page 7

 
 
　　粤馨　出販有期粤聲報自被警廳勒令永遠停刋後外府派大爲激昂胡都督迫於輿論昨該報館發行人敖樂天呈請准　　　時即經　准略云該報近處羊城對於本省政治上之行動豈其絶無聞見乃亦將滬報之謡傳率爾抄錄豈能不負責任　應停止出版今據呈請准予復版俾得力圖改良等情姑從寛　令停版兩星期以後務須審愼登載母採流言是爲至要 
　　獲見婦人私運軍火廣屬高塘北路一帶現爲軍隊合圍駁　會匪因無地窩藏紛紛四竄警廳爲保障西關起見於西村南岸澳口各要隘早已派警駐守以防竄繞詎百密一疎仍有軍械混入西關者昨九區一分署警員以十一甫新街第五號住户出入人衆形跡旣有可異察其言語又多操北路鄉音於是密報區長督隊搜查詎入屋則人迹　如搜索良久祇有一少婦林黄氏出問警察將其捕獲并將所藏駁壳槍二枝曲尺手鎗二枝毛瑟碼四百餘顆五響無烟鎗碼八百餘顆存槍數部六本一併搜獲解交警廳訊辦同日該區警察又在黄沙車站搜出婦人黄蘇氏包服内有駁壳槍二枝子彈數排當將人　解廳訊辦據供該包服係一男子林興託帶送往石井地方者於七六廿八兩日已先運過兩次該婦祇圖工值實不知情云 
[安慶]  
　　警署請撤商船會皖北懐遠縣商船自治會自開辦以來苛索商民不一而足以故商民頗爲怨恨近復勒索旗費商民不服迭起風潮頃經該縣城區警察長孫綱方以該會之設原爲保護治安今有種種勒索情事不免擾害商民昨特呈報民政長請速將該會取消當奉批云巳命該縣知事查明呈復以便核飭取消　　稅關附收出口米捐問題皖北出口米捐向由各厘卡收稅乃自火車通行以來出口米石多由火車載運以故各厘卡收數大受影響現柳君汝藩有鑒於此特呈請民政長以皖北出口米捐擬請於臨淮蚌埠兩關附收以免偷漏當經柏民政長批令皖北稅務局轉飭臨蚌兩關察酌地勢各分界限會核妥議辦法并令備文赴省請領出口大票以便開辦 
　　總務科長之威福皖省行政公署總務科長李某素博柏民政長歡心以故恃寵而驕擅作威福人皆在二都督稱之日前警察廳長李辛白不知何事開罪於李居然擅用民政長印信裁減警察經費李廳長接閱之下不勝驚愕當卽面謁柏督詢問裁減理由柏答以實無其事窮究根底始知爲李科長所爲乃大加申斥現李廳長以政出多門茫無法守昨已上書辭職現爲警界挽留復聨名控告勢必去李而後已云 
[四川]  
　　縣知事毆斃議長四川慶福縣知事徐芝初接任時卽不理於人口縣議會長文永孚等日前呈行政公署協請另委乃徐竟率痞棍多人將永孚毆斃聞現巳控於叙府審判廳不識如何了結省長胡景伊聞此消息當卽電令川南觀察使裴綱查辦矣 
[雜評二（我）]  
　　四川公憤票之無謂四川之公憤票一彩票之變相也以補救軍用票之故而發行彩票其利害巳相等况乎每月抽簽之結果自一號至十號彩銀優厚非常致公家之損失愈不支也哉 
　　總之濫發軍用票之弊在蹈空則補救之方法自應以實際爲歸束若以空救空以紙幣救紙幣則其害殆五十步與百步耳一番紛擾何爲者 
　　江西方面之懸測歐陽武賀國昌之電報果實情耶抑於無可措辭之中而姑據以爲發電之理由耶其却護軍使與民政長也循例耶抑實有不能擔任之情勢而不得不辭耶是均不可知所可知者則李烈鈞之去任實不易耳 
　　李烈鈞之宣言似具去職之决心矣然而數日來各方面傳聲之文電方一鬨而起筋僨脈張虛聲歟實力歟自動歟抑被動歟我將觀最後之結果 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[拏究徐寳山案要犯]  
　　揚州徐寳山軍統被匪謀害後已獲嫌疑犯吳慕賢等供出主使謀害徐君之陸某住居上海公共租界内曾經該軍司令部特派偵探員李公庶來滬偵緝並經江蘇程都督偵悉尚有陸之同黨甲乙丙三人均在租界内開設店業咨請江蘇高等檢察廳長陳福民君來滬面商陳交涉使並公共公廨關讞員會商領事圑轉飭捕房一體嚴緝等情已誌本報茲悉陳廳長已於前日開明甲乙丙三人店業牌號住址姓名函請關讞員繕單送請值年領事簽字以發交捕房按名拏究 
[宋案今日觀]  
　　應桂馨添延律師應桂馨一案應薛氏延請楊景斌盧尚同兩律師担任出庭護惟聞薛氏與楊律師等原訂委任合同楊等僅担任地方廳至高等廳爲止其自高等廳至大理院一階級辯護職務不在其内茲聞應妾某氏（卽前迎春坊爲妓之黛眉樓）因與黄煥昇律師之妾素相契洽擬延黄律師爲應担任高等廳至大理院辯護聞黄索酬四萬及一切用費另歸當事人担認應妾則救夫情切果能有效報酧如命惟欲雜費連帶在内現正雙方磋議尚未訂約不日當可見諸事實 
　　洪述祖行將歸案案案主使犯内務部秘書洪述祖逃匿青島日前地方檢察廳奉到司法部來電謂膠督現正傳訊數日當可畢事等情已誌前報茲聞膠督擬將洪犯傳案訊明卽行引渡由東督派員管押來滬歸案審辦云 
[製造局被攻後之種種]  
　　迎提柳人寰委員出發攻擊製造局匪首柳人環在江西南昌府湖南會館捕獲宣傳已久茲聞程都督自接江西李都督電告將柳拿獲後卽電致北京陸軍部請示核辦日前接准復電以柳人環爲徐企文供出攻局案内主動要犯囑卽解京併案澈究程都督接電當派幹員前往贛省迎提柳犯以便押解進京交陸軍部驗收其往贛迎提之員巳於前日出發矣 
　　陸蘭生尚待調查徐匪案内緝獲高復林一名近因供涉向在龍華地方開設飯館之陸蘭生亦有同謀情事陳督理派控立將陸蘭生拘獲前日午後由陳督理提訊陸蘭生供與徐企文素不相識攻局一事亦未深悉係遭逸誣當奉從寛判令交保省釋詎數日來陸蘭生無人具保陳督理以陸果係安分營生何至無人具保刻下應再飭探詳細調查究竟務須偵查明確再行交保韓復炎一體協緝程都督現查攻擊製造局案内有韓復炎一名同謀情事特於前日訓令公共公廨曁法公廨關聶二讞員迅飭偵探會同捕房一體協緝務獲解究 
　　嚴防海關藥棧駐浦步隊第一營廖秀山營長以浦東東溝附近黄浦江邊設有海關炸藥棧房一所存儲炸藥性極危險近自滬上暴徒攻擊製造局失敗之後日來復有餘匪希圖搶刧東溝藥棧之謡惟該藥棧所儲之藥均係洋商暫存之軍火設有疎虞非獨釀成交涉且恐一經炸裂附近居民深屬危險前日回防後立派勤奮兵士一排各執鎗械飭令在於該藥棧左近通宵愼加巡邏以資保護一面又派暗探四處偵查匪徒有無匿蹤云　　檢查抵埠旅客英法兩捕房以中華二次革命黨近在租界内設立各省機關部甚多業派包探查明門牌住址等情巳誌昨報茲悉卜藍二總巡以該黨在滬設立機關部無非圖謀擾亂其各省分派黨徒潛來滬上共襄密謀諒亦不免若不訪拿究辦非獨有礙租界治安尤恐妨害租界商業雙方會議於前日爲始各派暗探四人在英法兩界各碼頭凡遇商輪抵埠旅客形跡可疑以及同伴較多者應各跟蹤密探住所察其舉動報候查核 
　　稽查出口商輪程都督近因訪有希圖擾亂之徒往往私向上海租界各　商洋行潛購鎗械偷運出口接濟匪徒密致江海關施監督轉請新關稅司凡遇滬上商輪出口請飭洋員詳細稽查如有無照私運鎗械等件務須扣留根究 
　　二圑一營分撥賞欵混成旅第一圑第一營師蘭亭營長前日奉到李旅長轉發由大總統犒賞保護製造局出力案内提撥洋四百元業於昨日分别給賞本營副官連長五員各奬洋三元排長司務長司書生十六員各奬洋二元各軍佐員共奬洋十三元上士等十二名各奬洋一元五角護號兵十六名各奬洋九角中下士兵等二百四十名各奬洋九角伙夫二十六名各奬洋五角又司令部各官兵因於是役均甚勤勞提奬洋三十七元二角又分駐村家行顓橋之各兵士亦各防範嚴密提賞洋十一元四角已於昨日開單報告李旅長查核矣 
[慶賀德皇登極紀念三誌]  
　　昨爲補祝德皇威廉二十五年之紀念日南京路及黄浦灘等處華洋各行號並浦江所泊各兵艦均一律懸掛燈旗同申慶賀入夜仍舉行提燈會中西士女之觀看者人海人山異常熱閙英美總巡卜羅斯君深恐匪徒混入滋擾除諭餉略捕房中西探捕分往各熱閙處照料外並令印捕正巡裴立脫君於午前傳集各捕房印捕整隊荷鎗俟至議事廳散會後卽令排隊隨同各圑體繞行至外灘然後分隊於德領事署及外白大橋等處列隊彈壓庽滬中西紳商均於午時赴黄浦路德領事署道賀到者有各國正副領事各捕房正副捕頭及各國商界鉅子華人如孫中山黄克强李英石諸君並商界領袖虞洽卿朱葆山等同時畢集由德領事欵以茗點而散 
　　公共公廨關讞員昨日午前偕交涉使先至南京路議事廳祈禱會慶祝又值瑞典國皇壽辰繼復同往德瑞兩署道賀以敦睦誼 
[縣議會聨合會成績之報告]  
　　江蘇縣議會聨合會第三次職員會報告議决各項探錄於後（一）報告阜寧縣議會函推武啓源君到會接洽（一）報告靖江縣會來函謂現正抽退補選俟竣事後再將年捐寄來（一）報告阜寗縣議會來函贊成本會組織（一）報告鹽城縣議便來函謂財政正式議會成立再行報告（一）議决華亭縣議事會報告省長通令各縣行政征收巡警三項預算無庸縣議會通過顯係變更省會議案請維持事查省議會旣未將臨時省議會决案修正自應繼續有效此項預算决算仍應由縣議會通過又現在賦稅性質國家與地方尚未畫分確定縣議會應負通過責任俟將來國家與地方稅畫分准確則行政經費自無須縣議會過問應臚陳理由陳請省議會咨請省長取消前令以符省案而維立法（一）議决無錫議事會報告蘇鹽銷運章程本會已轉告蘇屬各縣會商榷辦法並告蘇屬以外各縣縣徵收意見應俟復到後再行討論 
[法工部局商讓地叚手續]  
　　法工部局商讓寧波會館一百七十七號地五分九釐另二囑到局接洽收取價值並言鄰近一百七十八號四明公所一方亦已允讓當經議决由慈善圑經理協理前往接洽除地價照收外應商酌飭償建築費並報告市政廳董事會查照矣 
[滬關押件清冊之勘誤]  
　　商會總理周金箴君與陳交涉使函頃間查閱尊處所譯領袖領事送交滬關押欵收支清册内轉抵捷成各件（F5）號通久源股票息單八十五股右爲周金箴押件云云查鄙人與滬關並無欠欵此項押件係甬商湯楚漁以正當之通久源紗廠股票息單八十五套原本銀一萬七千元抵借規並息共計一萬一千五百兩却由鄙人作保今清冊開列爲周某押件實屬錯悮應請查明更正爲荷專此奉布云云十四號 
　　陳交涉使復函敬復者接六月十四號大函以敝處所印滬關清冊通久源股票誤爲尊處押件等情查此欵押件之上爲手民漏去保借之三字當時以案牘具在刋誤無甚關係故未函請滬欵清理處正茲接前因除通知滬欵清理處備案外相應奉復云云十六日 
[司法科預備鶯遷]  
　　淞滬警察廳長穆杼齋君前以總廳遷設閘北所有司法科現擬設在南市俾城内南市各區應解違警各案就近預審業已租賃久大碼頭中華銀行舊基房屋爲司法科地點將内容佈置妥貼知會各區凡有應解預審各案暫行緩遲三天俾成立後卽可解歸預審云 
[外日暉橋發見一可疑餅店]  
　　淞滬警察廳暗探陸天發近日偵知外日暉橋地方有人出販洋鎗接濟匪人當購線調查爲車夫韓三卽韓順卿與陳金標等因卽佯约至南市龍園茶肆内盤詰陳稱乃師任子裕向在松江當過緝捕營兵今正銷差回滬在外日暉橋垃圾碼頭開設餅店門前泊一小船上有鎗珠廿四顆當卽帶至第一區第一分署詰問韓三稱與陳不相識陳訴明前情命卽暫留候飭探往查該船並無違禁之物惟在餅店内檢出廢舊鎗珠三顆禀明後派探至盧家灣捕房協提陳子裕到來以便質究 
[匪徒刧殺漁人慘案]  
　　邑人楊裕生捕魚爲生同母楊楊氏素來以舟爲家該氏年已八十餘歲前晚楊母子泊舟於西門外打浦橋蒲肇河中至十二下鐘忽有匪徒三人一操江北音二操本地音各執兇刀石灰包繩索等物一躍上船先將楊裕生扭住詰問洋藏何處楊見而大驚支吾不答匪卽將楊綑縛楊卽大呼救命匪復以布紮没其口使不聲張並用石灰包將雙目擲瞎其時楊母楊楊氏在旁目賭無奈該氏係是啞口不能喊呌在旁胡閙而已該匪等惡氏吵閙竟用刀將該氏亂砍登時殞命於是該匪等在船互商之下將楊並該氏尸身棄置岸側所有船中銀洋衣服等以及零星物件連船均遭該匪等駕駛而去嗣經有人在楊身畔經過詢悉前情爲之釋縛由楊就近詣羅家灣法捕房具報捕頭以事犯在華法交界之處但該河中發生案件應歸華官主裁卽着該處二十七保四圖地保侯阿根於昨午投地方檢察廳具報一面將尸送往老北門外同仁輔元分堂門前候驗午後蔡廳長委危檢察官帶同沈檢驗吏會同法界中西各員詣堂門前相騐據楊裕生伸訴前情並求驗究危君命檢驗吏驗得楊受傷屬實雙目巳成殘廢又驗該氏頭額並太陽穴等處果受刀傷致命而死命塡尸格諭令備棺收殮楊發送醫院醫治候回廳禀復蔡廳長移請湘滬警察廳飭派探警嚴緝在逃之匪到案懲辦 
[法律學校同學會紀事]  
　　北浙江民國法律學校内浙江人最占多數日前由方椒伯舒子氓方彭年君等發起组織浙江同學會以研究法理固結鄉誼爲宗旨十六日在該校開成立大會到者百餘人公舉劉邠君爲理事長徐文和君爲副理事長方積蕃君等十二人爲理事汪漢滔君等十一人爲評議員會畢攝影以誌紀念至散會已鐘鳴五下矣 
[大埔滬旅同鄉會成立]  
昨日廣東大埔旅滬同鄉會在西門斜橋華陽會館開成立大會到會者四百餘人由何君劍非主席宣布理由及組織歷史繼由藍君燕堂楊君達宏等相繼演說討論進行手續及後選舉職員經全體公舉何君士果爲正會長楊君虎臣爲副會長四句鐘奏樂散會并攝影紀念云 
[城内]  
　　地方審判廳民庭批（周子壽訴陳月山宕欠貨欵由批）此案前經原告提起抗告業由本廳依律送交抗告審判衙門核奪查此項决定書本廳尚未奉到旣據呈稱已奉决定仰卽呈送高等審判廳决定書到廳以憑核辦（季三寳呈訴不服决定由批）核與上訴程序不符仰遵照試辦章程第六十一條之規定呈請原檢察廳移送上級檢察廳可也（龔承緒呈訴陳求展期由批）爾案業經判决確定函送原審判廳查照執行所請展期之處自難照准 
　　地方檢察廳批（王陳氏爲嬸母在押請求交保由批）狀悉查此案被告人中携十三歲之小蘭者係陳崔氏其所供年歲核與來狀不符顯見意圖朦保殊囑荒謬不准特斥（合新昌等爲藍提元在押環求交保由批）狀悉查此案早經起尚未判决候將來狀移送同級審廳核奪本廳未便遽准保釋 
　　倒斃無名男子○浦東瀾渡附近第五區警署後面隙地之土倒斃年約四十左右之無名男子一口由二十四保二十四圖地保陸培生查無家屬出認投報善堂請爲收殮該堂中司事查得該尸身有血痕未便擅殮轉報地方檢察廳委派危檢察官前往驗得該尸委係因病身死血跡係生前碰傷流出並無别故判由堂收殮 
　　移解刑事案犯○婦人苗徐氏偕證人胡有才任張氏張倪氏張阿松趙周氏等控汪三張陳氏張袁氏等串拐伊子無踪一案又張嘉聲控顧有東行兇受傷有木棍一條爲證以上兩案奉淞滬警察廳司法科備文於昨一併解送地方檢察廳訊辦 
　　告訴盜賣田畞○王肄之於昨投地方檢察廳控秦周氏同子秦企伯秦金元並王阿桂等初則侵佔良田繼則串通盜賣向論不　呈請提究蔡廳長以所禀是否屬實候查明批示辦理 
　　抄出烟犯九名○昨據烟局先後解送烟犯張唐記張金生陳生福甘桂生朱阿才顧谷珍陳松岩並婦人沈朱民袁周氏等均抄獲烟具多少不一至地方檢察廳請爲訊辦蔡廳長諭令分别收押烟具暫存 
[南市]  
　　拐妻紏葛○浦東塘灣人施阿妹妻殷氏去春來滬帮傭被南市公義碼頭王阿六妻楊氏勾引與氏弟楊福生（卽羣仙戲園按目）姘識後被施尋見扭控第一初級檢察廳預審明確卽令施領妻回家管束未幾又被誘往北市勒寫休書僞稱得受身價洋八十元將施幽禁數天洋則盡被吞没旣而又扭獲楊福生赴第一區第一分署控究張榮生與施殷氏亦卽投區訴明施自願賣妻當命一併移送初級廳歸案訊究 
　　流氓滋擾○昨百法租界一百六十二號華捕崔金生查見流氓徐春林在陸家石橋附近店商滋擾即向驅逐後卽逸至華界任意辱駡該捕遂至華界與四百五十八號巡士協同拘獲帶至第一區警察署該華捕訴明前情奉飭淮將徐交予帶回捕房訊究 
　　幼孩迷路○幼孩張愛金在南市萬裕街迷路由四百六十二號巡士見而詢得年祗六歲惟住處不知遂帶至第一警察署留候屬人認領 
[閘北]  
　　鄰之多言○住居東浜白菓樹地方之江北人馮俊德其妻陳氏因被鄰人某言其在外作不端事故於前晚購吞鴉片以圖自盡幸經其夫覺察趕卽醫救而愈一面投報四區警察署請爲查辦張署長准之 
　　學徒行竊○前日有正大源洋貨店主徐炳章扭控學徒陳世榮於四區警署據稱徐竊取衣服質錢化用請究當經張署長預審陳供由住居後弄之郭炳章唆使行竊等情奉諭傳郭到案一併解送司法科究辦 
　　失火可疑○新閘橋東沿河仁記煤炭號後面起火一節已紀昨報當據該號主嚴福勳聲稱堆貨之處與恒昌碾米廠相連該廠曾保火險五千兩恐係縱火圖賠請求查察云云昨由張署長據情呈報司法科請傳兩造到案質訊核辦 
　　欠欵糾葛○第二初级審審到廳批朱衍訴周麟峰欠欵案云周麟峰於五月二十三號續繳洋二百六十元當早通知爾具領在案惟爾前日始來廳具領其時適值管理人因公離廳無從檢發當飭魏承發吏傳諭緩領乃來狀謂周爲人奸詐豈肯自行呈繳置本廳通知書於不顧又謂魏承發吏獨力阻執不肯代爾呈報又置本廳傳諭於不聞究竟爾自己悮會抑係聽人唆使如果悮會尚可寛容周麟峰所繳之洋准於下星期内着爾親自來廳具領餘款再行催繳 
[公共公廨]  
　　納凉肇事○舟子鄧金生前晚因坐在老閘橋欄杆上納凉經巡街捕查見上前干預鄧忽墜入蘇州河内當經旁人救起隨同該捕至老閘捕房據鄧與見證各人聲稱係被該華捕推入河内詰之該華捕堅稱鄧自行跌下捕頭以兩造各執諭將該華捕暫行拘留鄧送仁濟醫院醫治候派探查明實情禀候核奪 
　　觀望不得○俞顧氏家居廈門路一百三十二號門牌前晚十時因在門前觀望突被匪徒一人攫去值洋一百餘元之金鐲一只當時鳴捕追捕未獲卽投老閘捕房報請派探偵緝 
　　草帽幾被攫去○流氓徐阿六前日因在南京路攫取行人草帽圖逃由捕追獲卽帶入捕房奉飭押候解廨請究 
　　探捕升調訊○老閘捕包探顧樹聲前日奉五十號西探總目安姆斯脫郎諭與楊樹浦捕房包探余炳炎對調辦公 
　　又該捕房七百五十一號六百五十一號兩華捕均因在差獲賊有功經該管捕頭查悉禀奉代理華捕正巡官麥君諭著七百五十一號記大功一次六百五十一號下級升期着提前四月以示奬勵 
　　處分辦公不力之華捕○公共捕房代理華捕正巡官麥君查得上月間英美各捕房三百二十一號七百六十九號六百八十五號等二十三華捕均因辦公不力昨奉諭着該捕等下級升期分别降遲數月以儆 
　　竊案兩起○天津路三百四十一號某客棧寓客范輔卿前日被竊值洋一百餘元之衣物又泗涇路九號某洋行失竊法蘭絨三尺昨均報請總巡捕房派探韓瑞生周志仁分往查緝 
　　一羣野鷄爭食○雉妓徐寳林徐老五朱老四均因深夜在途拉客違章由捕查見一併帶入捕房奉飭轉送公廨押候訊罰 
　　本夫捉姦○張季香姦佔唐阿大之妻山氏匿居百老滙路昨被唐尋獲扭控捕房分别收押聽候究辦 
　　自尋短見○楊樹浦又新紗廠對面利昌押店主翁茂達前日不知何故吞食生煙迨其妻翁沈氏覺察趕送同仁院不及施救而死昨由屍屬報告捕房求請免騐自行收殮捕頭准之 
[法租界]  
　　捕頭結婚大自鳴鐘捕房副捕頭巴而特君前文定管理垃圾總事務惟亞而氏之女公子爲室擇於昨日成婚在法界新北門外天主堂内行結婚之禮法總副領事法工部局總辦法總巡及法國紳商人等均到堂觀禮 
　　試撞新鐘○法界火政於五年前與英界劃分界内如遇火警各歸各救之後另在崇山路建造警鐘樓一所所懸之鐘聲音太低故又另鑄聲音宏亮之火鐘一口於昨日試騐法總巡傳諭應值救火班之各探捕謂係試鐘如聞鐘聲不須出差赴救 
　　酌中償還○王徐氏前控稱故夫在日代李秋庭向某姓借洋二伯元到期不還賠出本利洋三百十八元夫故向索不理求請訊追交保限交在案昨徐氏續求追交李交到洋五十元稱利息已付數十元並無虧欠如此之多聶讞員酌斷共還本利洋二百五十元限兩星期交清 
　　保人難逃責任○吳吉生前向劉洪連承租黄包車由煙膏店主鄭兆記作保現吳虧欠車租及少去車上什物共計洋一百三十元吳無力料理劉將鄭兆記扭案求追交保限理迄今未理因又提訊鄭供吳並不逃逸商人不認賠償判以保據書明賠償豈能推諉判人銀兩保限三天交洋 
　　妻子不知去向○朱桂明控稱妻子朱陸氏於二月間由蘇來申至岳母陸董氏家探望至今未回訪知被岳母藏匿向索不交求請追人董陸氏供氏兒於二月中實歸寗一次住有十餘天卽回夫家婦人實無藏匿情事判以控無證據斥退不理 
　　何苦保守辫子○高松林王家川在捕房同控吳正林强剪髮辫昨解公堂吳供小民在城内剪辫被高等强拖入法界交捕送解到案是實判原告未到從寛管押三天 
　　諉云不知章程○捕房禀稱居民楊才郎家深夜賭博有違章程向阻不理傳案請訊楊供商人初來上海不知章程所致求宥判罰洋五元充公 
[雜評三（我）]  
　　租界非破壞者之樂土也秘密機關之組織獨多於上海獨多於上海之租界彼其用心豈不以上海爲五方雜處之地蹤跡易藏租界爲華官治權之所不及干涉無法故一再利用之而不已乎 
　　乃不謂英法捕房範之嚴搜查之密且遠過於内地可知人心厭亂中外所同已矣破壞者將無往而有託足地矣奈之何勿悟 
[專件]  
[財政部委託交通銀行代理金庫暫行章程]  
　　第一條本部於金庫條例未經國會議决施行以前暫行委託交通銀行代理金庫現金出納事務 
　　第二條俟金庫條例經國會議决施行時應按照金庫條例草案第五條之規定轉由中國銀行委託之 
　　第三條本部委託交通銀行之範圍以國債收支一部分爲主但租稅統系内之出納亦得酌量各該地情形委託交通銀行代理 
　　其依金庫條例第八條之規定有法律契約之制限應屬於交通銀行代理者交通銀行並得代理之 
　　第四條應設金庫之出納區域内無中國銀行而有交通銀行者交通銀行可行其代理金庫之職權 
第五條有中國銀行之金庫出納區域如欵項出納過鉅或遇特别情形時交通銀行得分任代理 
前二項之代理不以國債收支爲限 
第六條特别會計之歲出入除法律契約别有規定外交通銀行得代行中國銀行管理金庫職權由財政總長交通總長令管理特别會計出納官吏將所有款項統由交通銀行收納支付 
第七條特别會計與國債之收入支出須劃分兩部並不得與銀行營業收支相混 
第八條本部收入欵項除特别會計外分别善後借欵與非善後借欵通知交通銀行分立簿冊 
第九條支出欵項除特别會計外註明從某欵内開支交通銀行卽分别辦理 
第十條收發欵項如係外國貨幣生金銀及平色參差時其買賣價格折合銀元須先與本部庫藏司商訂價值方可轉帳 
第十一條金庫各種帳簿由本部訂定之惟未訂定以前暫由交通銀行呈報採用 
第十二條交通銀行每五日須作一收支報告每月終作一月計表送本部庫藏司查核 
第十三條財政總長無論何時得派員檢查交通銀行關涉代理金庫之帳簿現金及有價證券 
審計處派員檢查時先期函由本部轉知交通銀行遵照並由本部派員會同臨檢 
　　第十四條交通銀行依代理金庫職權得發行兌換券其發行額按照市面情形伸縮之但須呈明財政總長核准 
第十五條本章程自公布日施行 
第十六條本章程俟金庫條例經國會議决施行時卽按照適宜之法酌量改訂 
[中華民國世界語會消息]  
　　紀元二年六月十七萬三五號中央事務所在上海西門林蔭路 
[本會函授部月考案（十一）]  
　　第四次月考等次（一） 
　　超等陳衡哲朱華顧弢夫周京劉競夫包 
琛鄧伯賢任伯膺李祖華 
以上各贈法國世界語文學報一冊 
特等濮豹文周孝曾潘濱蓀朱應期曹祖培柳蔚 
　　文丁時英李冠芬顔銳 
優等阮久巽諸子琪 
　　本會函授部啓六月十三日 
[本會紀事]  
　　六月六日 
　　本埠寄吾君蘇州蔡伯南君均報名入函授部 
蘇州盛景梁君續交函授費 
南洋蔡朝　君函詢一切 
崑山葛味谷君等均索閱章程 
本會常熟事務所報告推定陳衡哲君爲主任幹事 
七日 
漢口張我權君報名入函授部 
南通薛穆清君南京李大黄君蘇州潘松岩均續交函授費 
北京陳麟堂君等函授習題 
汜水芮筆雲君寄來質疑書 
六合沈子達君查詢講義費 
崑山葛寳覃君均函索章程 
[本會通告三十（複載）]  
　　各事務所各學校聘世界語敎習者注意 
各事務所各學校公鑒本會自創辦世界語高等學校以來承諸君熱誠紛紛函請代聘世界語敎習茲本校第一班學生將於陽曆七月畢業凡欲延聘爲敎員或譯員者無論以前曾否函托統希查照下列各項開示以便介紹特此通告 
　　（甲）校名（或爲事務所）（乙）校地（丙）時間（丁）俸額（戊）年限（己）主任人姓名及職業 
　　中央事務所啓六月十三日 
[陶社綠起]  
　　嗚呼先生孰爲害之民國造成身遭殂落天下悲之亦旣墓諸西湖而祠之矣所謂陶煥卿烈士墓者是也旣明年哀思之不巳而復有陶社之組織陶先生姓也社之者哀之也志之也示不忘焉 
 
 

Page 11

 
 
孔子曰民好好之民惡惡之辟則爲天下戮孟子曰民爲貴君爲輕有其志蔑其事焉鬱鬱數千年愁雲慘霧黯淡神州洎先生起而炳大義緒豪傑跨州連郡窮海内外翕然響應時則人心萌動鼓辱掉舌更革者菲不自謂一時雄俊先生衣敝不知易繭瘃不知痛飲水啜粥不知苦奔走窮山海澨出入君主萬鈞壓力之下而不知艱難蓋不知有身不知有生不知有死底死靡已乃始得貴其民而民其國然則先生姓氏先生之假名也民國國家先生之大身也黄河湯湯長江泱泱三海洋洋花也笑鳥也歌獸也舞横目而直行者住息而衣食皆先生諸體之化現上溯往古志先先志若孔若孟光生前身也窮未來際志先生志扼腕悲歎欷歔憑弔先生後身也以爲先生民國横豎皆先生也以爲陶社民國横豎皆陶社也姓氏旣假復何必更假以名其社則有太息泣下嗚咽而起曰是固然矣先生旣無藉乎社而重然我同志之敬愛先生者則情有所鬱結而不能自已孔子大聖也其道如江河行地日月經天弟子之廬墓而居者旣各以其國之樹樹之車禮服器登而肄焉事如生猶以爲未足至以有若似夫子欲以事夫子者事之夫豈以是重孔子者廬之墓之又必奉其似者而事之夫亦敬之至思之深情發於中而不能自已耳佛陀示寂距今數千年其徒至屏世好絶諸緣羣結集而奉之者世界且數十百萬人而天下之廟祀孔子諸生以時習其間者亦且至今不衰此獨非社也耶間嘗驅車里巷古碣叢祠父老雜沓輟耕而集拊缶歌呼設爲酒食祭而　之歲弗爲替就而詢之則指其所祀者爲歷歷道其歷史至有感泣徬徨者夫鄉人之於其素所敬愛者猶且知社而祭之况我陶公况我同志而斯社其可以巳乎大凡志士之結合也必有爲其結合者爲其結合者其力愈偉著則其結合體亦久而彌固太陽至赫熾而顯著者也則諸行星亘古不相離巍廟貌具儀式設冠服立儀像凡所以如此者值世距遠懼結合者之或疎所以著之增其結力也故見世聞世傳聞世佛在時佛滅度時時距愈遠則爲之徒者必守益嚴結集益力此孔佛之所以久而彌盛也陶公之　落也今始三年而爲其同志者奔走四方盡力國事天涯地角不無離索之感痛其死之不可復生則於其所嘗愛好而相重者爲之加親焉相與談往事道音容以抒其哀而我同志則散處而懼莫能加親焉且建設方始分綱植黨風雲變態山川阻之則向之瀝血剖心握手出肺腑指天日以相矢者恐又不能相要以益堅是皆非所以永永不忘先生之志然亦我同志所相顧嗟歎惄焉如擣欲益加親而無如何也則斯社之設又豈不忘先生已哉先生死矣亦我同志所以益堅勁凝固先生不死之志而社以永生之也則自斯社之設也而先生之志不死而先生不死矣此陶社之設立所以萬不容巳者也且夫民國先生所茹苦含茶而締造者也身勞之心鑄之血洗之錦繡河山淋漓鐵血迄今風雨淒迷氣景愁慘假使先生而在其何如哉嗚呼國乃先生之血也我同志一以恐固先生血洗之民國以永紀念則非相萃集以竟遺志不可也然則社之建設亦所以建設我國家也而又烏可巳乎同志乎曷歸乎來 
[來函]  
[上海警察事務所來函]  
　　敬啓者六月六號據三林塘警察第五區解送迷路男孩阿毛一名年七歲父母俱亡詢其姓氏住址均不得知又六月十三號據閔行警察第一區解送迷路男孩蔣阿七一名年十歲馬橋人飭地保偵探至該處查詢並無家屬當將兩孩先後送至新普育堂留養請將此函登入來函門中以便各該家屬前來認領完聚實紉德誼上海縣警察事務所謹啓 
 
 

Page 12

 
 
   
 
 

Page 13

 
 
自由談 
游戲文章 
[宋案十空曲] [  贅虜] 　 
　　尤西堂百末詞有駐雲飛十空曲今仿其體戲譜宋案亦得十首卽題爲宋案士空曲云 
　　南北調融頗有儀秦游說風掉舌袁黎動抵掌黄重（嗏）政客此稱雄名高忌衆鐵彈飛來打破共和夢君看革命元勳總是空（穴敎仁） 
　　爵位尊崇除却袁公卽此公政治何曾慬傀儡隨人弄（嗏）疑案起重重傳票遠送病假難消飄斷黄粱夢君看總理堂堂總是空（趙總理） 
　　實在神通偌大風潮此首兇燬宋將何用奔狄尤非勇（嗏）鷙鳥脫樊籠再難入甕赫赫公堂難斷芭蕉夢君看引渡商量總是空（洪述祖） 
　　宵小奸雄内閣人員竟串通奴性專趨奉鬼計工欺哄（嗏）遣使剌勛庸案情太重月冷圜扉枉做酬勳夢君看敎唆行兇總是空（應夔丞） 
　　何物昏蟲受嗾敢來殺宋公狙擊居然中猝斃誰相慟（嗏）騐腹更刳胸比刑還重泉下殘魂醒否糊塗夢君看行刺兇徒總是空（武土英） 
　　偵察玲瓏悶極葫蘆忽打通覓鼠須搜洞捉鼈如探甕（嗏）從此做財翁萬金賞重炸彈一聲險入巫陽夢君看破案包探總是空（陸惠生） 
　　袒護西東操勝全憑口舌雄祗要多金送那怕長年訟（嗏）法律欠精通駁還上控曲直難明似說痴人夢君看代訴呶呶總是空（律師） 
　　警長威風硬把廳門緊封防犯須嚴重此户休開動（嗏）彼此各爭雄議員聚閧觸鬭蠻攻鬧煞蝸牛夢君看意氣相持總是空（穆警長市政廳議員） 
　　被逮匆匆煞青樓舊小紅密信憑君送警吏將奴擁（嗏）捉去取親供垢魂驚魄恐累得如花難與人同夢君看妓女株連總是空（胡翡雲） 
　　備極哀榮廣告傳單徧國中演說同潮湧拍手如雷動（嗏）遼鶴返丁公墓門木拱那有亡魂重醒華胥夢君看追悼紛紛總是空（各處追悼會） 
[賀湖南某警士爲張女士咬傷書] [  劍秋]  
　　披閱申報知足下爲張女士咬傷羡甚慕甚不知幾生修到而能享此豔福也自來天下之最有趣者莫如與美人厮混或挑其怒或惹其嗔或呵頸以試癢或　腿以討饒然皆尋常無足奇究不若一咬之親切而有味也當夫檀口半啓玉齒輕施香澤四噴脂紅乍印遍體爲之酥軟百病爲之消磨不特足下心癢難熬卽僕亦涎流弗止者也昔某先生之在京師以偉人之面龐僅邀彼美之一掌今足下乃一至卑至微之巡士耳忽遘奇遇獲此殊榮一咬之不已再咬之再咬之不已三咬之雖未行接吻之禮却已同嚙臂之盟此固鄭師道所見而眼紅熊載揚所聞而背癢也惟報章簡略未言咬傷何處若在頭面手臂療之卽痊倘令足下爲司馬遷則尤僕所百拜以賀者也臨楮神馳不盡欲言（二） 
[致鈍根書] [  覺迷]  
　　閱九日自由談載貴族聲明假冒一則竊謂小兒冐牌影戤者止天中節一日而平時之冒貴族牌號者實繁有徒如各當鋪之主顧則盡姓王氏娼寮中之來賓則又半屬姓王豈極生滑少俱出於王氏一門耶想亦冐牌影戤者也此則與貴族名譽更有關碍亟宜聲明質之鈍根以爲何如 
小說 
政治小說 
[鐵血男兒（一百四十七）] [  常覺　獨鹤]  
　　烏環顧羣臣厲色曰陰謀詭計業巳敗露尚有何說在座者豈皆盲從附和無一深明大義者乎衆異口同聲爭自白曰臣等今日與會罪回不赦然先是實未預聞求陛下明察惟達錫默不語烏詢之曰汝意見如何達起立徐徐曰列座諸人惟臣於此事略知梗槪但臣雖老瞀夙抱忠忱所以背交不出境之義與聞密議者實念西土交綏强弱不敵終致危亡一時勝利固未可恃得大國慨然相助未始非西奥司之幸至遜位一說臣不敢公然主張亦未嘗絶端反對總之社稷爲重竭忠於西奥司卽竭忠於陛下也冐死直陳敬待斧鉞烏曰達錫直言弗隱亦殊可嘉然充汝所爲心雖無他跡近奸逆汝立朝最久又曾宣誓爲吾竭股肱之力何忽遽變初衷自取罪戾達俯首對曰今日之會不過倩戈君蒞場宣示協約内容或允從或否認尚待表决如其要求非分喪辱國權臣等亦必嚴行拒絶固非敢媚外人以背祖國也衆聆達語皆頷首示同意烏獸曰爾曹特受人播弄耳無足深責雖然亦太愚矣 
　　戈兀立手紙一束復躬身謂烏曰陛下幸勿切責諸臣諸臣願通好敝國非有異志實因貴國處此時代欲求自由謀獨立舍斯舉固别無良策也烏嗤之曰貴國待遇弱小手叚僕知之稔矣言已迴顧羣臣曰吾初不料爾曹於此種狡獪伎倆尚未能窺破也今試再申言之一受俄人覊勒獨立二字即已無望戈君所持條　汝曹俱未覩眞相吾可代爲宣布稅關須歸俄人管理也行政官須由俄政府任命也外交須俄官王持軍隊須俄將統率乃至各種學校皆須敎授俄文要約如是酷乎不酷若俯首聽命不啻爲波蘭第二矣戈聞烏言驚且慚即曰協約所載陛下何由深悉豈在吾國廣布間諜乎烏笑曰肺肝如見不問可知安用間諜爲惟諸臣不悟竟願通欵貴國殊堪駭異（二）　哀情小說 
[玉田恨史（十一）] [  天虚我生]  
啟我雙睫則見予姑撫我而哭我身已在寢室婢媪忙碌無狀而予之衣袂盡已沾濕且覺頭額焦爛爲痛至劇乃知投入火中仍未得死深悔不應復爲此狀以增予姑之悲則起而跽於予姑之前哽不能言予姑與我相抱而哭婢媪環侍亦皆涙下予姑促我換易焦衣則見衣袂已泰半被燬婢媪爲我解脫則臂上之剜痕不虞遽爲予姑所見予姑益悲不勝解縛騐視不痂而潰然予固已忘之未嘗知所痛苦予姑乃於爲我延醫敷治我於曩時習聞老嫗之說謂刲股療病不可使有第二人知苟爲人知則必無效予乃深悔不應爲予姑所見旣而思之澄郎亦巳死矣復何效之可言一念及此則肝腸寸寸而斷惟私心自念果使創痕潰裂而致於死則不得謂我爲强死矣予之不死蓋恐强死而爲地府所覊苟其死之有道予甚樂其死故當醫生爲予敷治予姑督飭於旁予不敢違然予必背予姑而旋去其藥以求速潰而致於死庸知天下事之求其然者輙必不然曾不數日而創㾗竟合嗟夫予於惝恍之間嘗夢澄郎撫予臂而哭夫豈冥冥之中澄郎默佑我哉所惜我於夢中見澄郎輙爲迷離影響未嘗能言忽隱忽現若即若離明明見之而一轉瞬間旋即化爲予姑諦而視之誠予姑也蓋予睡時每每和衣而倒旣不下帷亦不加被予姑見予朦朧睡去即來爲我加覆衾裯動即驚我而醒以故予之夢現往往爲之擾破然予又不能怨予姑也惟有啜泣悔恨不應於睡時自忘衾枕由是以往予必整理衾褥乘早而睡以尋夢境然至睡熟又　露臥衾外重勞予姑爲之掩護予深自恨胡乃有此睡態然在朦朧之中終不能自爲矯正而予姑之操勞亦巳習以爲常每夕必褰幃視我至再至三我心至爲不安顧亦無術以妥予姑之心我乃有時當予姑來視故爲睡熟之態密裹　衾面裏而臥迄予姑去後則覺煩熱至不可耐去其衾而推之一邊然而此一邊者往時即爲我澄郎之寢處　聲容笑貌歷歷猶在目前奈何今日而化爲此衾夫使此衾者果爲澄郎　化則試呼之必將譍我試語之必將對我衾乎衾乎汝果爲澄郎之化身乎抑汝爲我澄郎之靈魂所憑依乎汝之温柔殆無異乎澄郎而汝乃不言不笑其憎我歟抑忘我歟抑我澄郎之靈魂猶在汝之身後歟起而覘之則見澄郎隨我而起澄郎乎汝誠在是則此衾之間阻我者實爲可憎我乃蹴而去之我乃投我澄郎之懐則砰然有聲觸壁而暈醒而覘之則影也夫此影者其爲澄郎之影歟則澄郎當在我之身後轉身相覓第見帳幃顫動颺爲微波之紋褰幃起視一燈熒　玻窓之外若有人影趨而近之則玻璃之光爲燈所映映我自己之影　嗟夫嗟夫汝乃不映我澄郎之影而映我夐獨之影其形容我之夐獨也亦甚矣然吾思之吾之影乂安知非澄郎之影吾方於裏床所見明明爲我澄郎之影胡於此時并此影而無之乃復逡巡以至床側則亭亭之影又復赫然呈見予動亦動予止亦止予招以手則亦以手招予迴視燈檠方嚅嚅而語似言此影即汝之影汝澄郎者已并軀質而無之又安復有影哉嗚呼痛哉我乃投床痛哭不知東方之旣白（二）　 
哀情短篇 
[支那人之頰] [  鈍根] 　 
　　余戚李君爲余言一日坐電車至黄浦灘有衣服麗都之某華人攀而登入頭等室立足不穩踉蹌就坐坐墊上置有草帽某華人誤拂之墜於地急拾起向帽主人陪笑道歉帽主人碧眼黄髯不知何國人兇暴之氣現於面立伸巨掌　某頰砉然有聲甘非但不敢較且抱頭下車去李君謂當時心中憤懣之氣上升於目化爲星星之火渾身血管暴漲欲裂舉生平一切苦痛拂逆之事相較未有甚於此者默察兇人懐挾帳簿甚多似是商家司事思設法懲治之然某已去孤掌難鳴乃亦廢然下 
　　明日述之鈍根鈍根曰苟受辱者不遁則君將以何法助之曰當隨兇人下車扭交巡捕耳曰是未善也崗巡對於西人每不敢干涉君扭交之而彼不接受將奈何接受矣而仰求他人之處理未必能勝或反致敗將奈何雖然君惜未知受辱者之姓名居址耳否則予將致書慰問之曰足下頰傷已全愈否中國不振任人欺侮足下受兇人一掌不啻全國人俱受兇人一掌也兇人死不盡中國無强時足下之傷痕易愈全國人之隱痛不知何日能消願足下與國人共相奮勉臥薪嘗胆效日本人之勝俄則數十年後支那人或猶得有良好之頰耳 
燕賓函囑將以前應得潤資（四角一分）移助銅販費謹登誌感 
 
 

Page 14

 
 
   
 
