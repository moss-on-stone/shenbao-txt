# 1916 - 156 - 4915562

 

Page 1

 
 
   
 
 

Page 2

 
 
時評 
　　 
[誠信與惡感（冷）]  
　　我今以最誠摯之言敬吿國中有力之人曰於今日而引起惡感者則日後國人之受其禍患者必無巳 
　　今日之第一要義以誠信相示統一全國也故有善則相勸有過　相規人人以君子之心待人勿以小人之心相測則惡感自無由而起惡感不起則統一自易而國家可以平安 
[專電]  
　　北京電新大總統就職宣言本前總統救國救民意繼任職務一切設施謹遵法律惟元洪武人法律知識較淺望諸公同心協力匡我不逮叚代表答稱謹遵訓示竭力辦理 
　　北京電昨晚國務院通電南軍各領袖迅即息兵分派代表來京會議統一國局又黎總統同時通電宣明恪遵約法以維大局 
　　北京電東海通電述項城遺囑冀即解甲共扶危局另述某國昨向内閣提議某項詳情 
　　北京電馮國璋賀電有以開創之偉人膺艱難之重任天佑中國四海騰歡語 
　　北京電各省無分巳獨立未獨立來電均表同情 
　　北京電新總統聘東海爲最高顧問命王揖唐善遇太炎將以蒲輪送歸 
　　北京電袁主用國葬禮 
　　北京電黎總統昨派呂參政至總商會宣吿轉逹商界紙幣勿再折扣故今日兌價暴升 
　　北京電政府巳籌得的欵定尤日開兌 
　　北京電聞梁士詒以鹽欵可支仍暗中運動中交兩行合併内外商民均來電反對 
　　北京電某督辦有避入肅廳息一說巳避美使館 
[譯電]  
　　北京電昨夜北京稍起恐　中外人紛紛移入東交民巷但並未發生擾亂治安之事人民對於當局漸具信任豫料諸事進行必能順手各使署除日使署稍增衛隊外未有其他戒備舉動各省對於時局之意見衆　引領以待之按現任内閣諸員多係傀儡絶少有財政及行政經驗者今段國務卿第一責任乃在重行組織内閣目下已從事於此新内閣是否將羅致南省代表尙無所聞但無論有何更動亦僅暫局耳至新内閣第一事務乃召集國會是也財政現局仍無光明氣象中交兩行殊不易扶持惟其鈔票昨値七折今已漲至八折華人意中顯以袁總統去世後政局可因以轉機也（七日）字林報 
　　北京電袁氏七日午後入殮兒女妻妾環列兩旁男左女右棺木由彰德專車運來殮服用祭天服冕袁之第五弟亦由彰德聞耗來京徐世昌奉命治喪將在居仁堂設靈昨今兩日官吏往弔者頗多（八日） 
路透電 
　　北京電國務院電吿獨立各省謂項城已死南北分裂之理由已不存在請即釋甲所有善後問題應由南北各派代表在京議决俾可恢復國家之統一再挽救金融遣散新兵召集國會諸問題亦可由代表討論今南方諸領袖答覆此電者僅岑春煊一人措詞頗空泛（八日） 
　　北京電國務院諭令政府衙署軍營稅關軍艦各掛半旗二十七日文武官吏佩黑色喪章二十七日停止音樂七日以示對於前總統之哀悼發喪之日擬放砲一百零一門禁止音樂京中學校停課（九日）　　北京電前湖北民政長饒漢祥將任黎總統秘書（九日） 
　　北京電星期三日駐京公使各以本國政府名義至外部吊唁 
　　北京電叚國務卿電致馮國璋　　關於裁遣軍隊救濟金融召集國會之意見（九日） 
　　北京電叚國務卿意見擬大赦黨人及帝制派惟極端激烈派之黨人政府不能錄用 
（九日） 
　　北京電國務院特别會議决定政府送袁家喪費十萬元薪俸三月（九日）德文電 
　　漢口電王將軍占元今展開會岀示勸令國人擁護北京政府維持鄂省治安（七日）字林報 
　　東京電日本政府對於新總統黎元洪决與以好意之援助 
　　東京電八日大隈首相石井外相大島陸相就維持中國時局問題特開重要會議 
　　東京電八日大隈首相訪中國公使表示弔唁袁世凱之意 
　　北京電日本實業界言除梁士詒外對於黎總統願應其借欵以上上海日報電 
[東方通信社電（日本人組織）]  
　　北京電黎總統通電全國各省不問獨立未獨立着一體停戰速即來京協議善後之策未獨立各省已經陸續復電惟已獨立各省因約法及前巳與中央斷絕關係復電手續須加研究故尙未有復電（九日） 
　　東京電京津附近混亂之兆日甚一日大有何時騒動勃發難測之狀况北京列國公使並天津中國當局因特切懇日本增派軍隊是以日本政府爲保護各國居留民起見不得巳决先將駐天津之步兵一中隊調赴北京另由大連急派步兵一聨隊填駐天津此爲一時應急之手段一俟時局平定即仍復舊（九日） 
　　南京電倪嗣冲昨日午後四時來寗即詣將軍府與馮將軍密談約一小時至五時半即就歸皖之途丁此時際頗堪注目（九日） 
　　漢口電　往攻湖南之安武軍由昨夜至今晨全部回漢其中四營以輪船三營以火車運回安徽（九日） 
　　北京電黎總統本日（八日）排列儀仗入總統府大半係參與故袁總統之大殮（九日) 
　　漢口電黎大總統就任之報傳到湖北人民皆甚欣喜表其祝意惟官場則下半旗弔袁氏之死（九日） 
[戰電]  
（英人路透電） 
　　巴黎電德國早一日宣布佔據伏村砲臺似欲以此消息於美國共和黨開會日傳至美國德軍猛轟七日後截斷守兵五百人之交通於是德軍乃入該砲臺之殘址惟法軍仍固守附近之戰壕法軍現以太凡勒與沙維勒砲臺爲防禦線及於佛萊特台勒沙維勒聖米葉爾置有排砲其地高三四四至三六五邁當不等以上諸地點境外則　壕密列德軍進攻者有爲砲火縱横轟　之虞故德軍佔據伏村砲臺其利不能勝過佔據伏村砲臺德軍前以三月之功在杜哇芒　台所築之地道工程法軍僅以兩日毀之故法軍一俟有相當之時機即可奪回伏村砲台之機址德軍犧牲無數兵士僅得地數百邁當殊爲不値况伏村砲臺之距凡爾登不較杜哇芒爲近此後經法砲交轟其損失更不知凡幾也（八日） 
　　亞姆斯特丹電比國邊界消息謂伊泊爾戰事至爲劇烈砲聲日夜不絶天空紅光如霞遠處亦能見之德兵受重創者甚衆是役雙方損失頗巨（八日） 
　　亞姆斯特丹電奥公報承認與軍任優勢俄軍之前退出魯克戰地且謂一日之内俄軍進攻七次（七日） 
　　亞姆斯特丹電柏林電稱巨特倫一役德軍救起之英兵屬於瑪麗皇后號者二人不屈號者二人又由所沉各驅逐艦救起一百七十三人（七日）　　倫敦電德公報云戰鬭巡艦魯錯號（二八○○○　載將士一一○○人一九一五年造成）巡艦羅斯土　號（五○○○　載將士三六○人一九一三年造成）均於赴港途中沉没（八日） 
　　倫敦電德國官中復謂　特倫一役德軍沉戰鬭巡艦一艘戰艦一艘小巡艦四艘魚雷艇五　此足　德國當局巳逐漸將損失贊情洩告國人（八日） 
　　　彼得格勒電俄軍在泊里貝特河至羅馬尼亞之陣地前後共俘敵兵四萬人軍官九百員獲砲七十七尊機關鎗一百三十四架（七日） 
　　　雅　電希首相斯柯洛狄士昨在議院否認德軍攻入　境乃豫先商定且謂德軍當時强越邊界此純爲便利軍事起見並不損礙希臘主權（七日） 
　　倫敦電德屬東斐英軍司令諾謝旅長報告云敵軍退走英軍刻正追　撃截獲俘兵軍械星期五夜美那之防兵破圍而出大受損失總司令受傷被擒英軍死傷不多（七日） 
　　倫敦電海格將軍報稱昨夜今日伊泊爾東面兩軍交轟甚烈昨日敵軍佔據胡巨毀村之英軍戰壕線線敵軍進攻該陣線他部者均受挫今晨敵軍在胡巨西南小攻一次　英戰壕重創敵兵且俘敵若干而回英軍且在奇凡爾東面襲擊獲勝（七日） 
　　倫敦電十五日午時聖保魯大敎堂舉行追悼吉靑納貴族之大會英皇與皇后將親往　會（七日） 
[公電]  
　　黎大總統致唐少川電唐少川先生鑒天禍中國變亂相尋本月六日元首因病薨逝元洪依法接任大總統於本日正式就職當此風雨漂搖財殫力竭自維薄德何以克堪先生久歷中西見聞淹治言論丰采薄海同欽念國家之艱危　民生之凋耗尙冀斟酌國情時賜敎益凡百庶政俾循軌道全國蒙庥匪獨私幸黎元洪陽印 
[唐少川覆黎大總統電]  
　　北京黎大總統鑒公以法定資格人望泰斗繼承總統陽日就職薄海騰歡正擬爲國祝賀猥先承賜電獎飾逾分欣慚交集儀雖駑鈍苟有一得當　蒭蕘民國棄法數年於茲西南義師亦爲法而動欲臻法治舍法末由二年國會依法成立法所從出希遵照民國元年約法迅速召集國會以决國是袁氏内閣法律失效國會未集合前國務總理一席芝泉若允暫代當於時局有裨國會旣集内閣旣成網舉目張將臻法治國利民福倠公是賴北望燕雲欣瞻無任敢布區區唐紹儀叩庚 
[梁任公復黎大總統電]  
　　北京大總統鈞鑒陽　　電奉悉超前月返滬痛聞先考之喪昏　　次昨得踐位　報尙遲電賀猥承先施慚感莫名國人望治　解倒　勢雖險艱轉　亦易項城以違法專欲失天下望今宜　反其所爲請以明令規復舊約法效力尅期召集國會委任段公組織新閣延攪各派俊彥署理閣員共圖匡濟帝制禍首不懲無以謝天下請分别拘留候裁判必民氣平民志定然後一切興革乃有着手望先斯數者以新觀聽超苦塊餘生本不忍更談國事重違明問越禮奉陳惟祝早奠邦基俾超得託庇還里營塟殁存同感梁啓超稽　庚 
[庚南海覆黎大總統電]  
　　北京黎大總統鑒陽電欣悉承告繼位仁聞早布薄海騰權民權久喪已非共和望早召正式國會依葡例凡舊章除與民國觸背者仍奉行其袁氏自改新制悉罷之救民生籌兌現求統一保治安人心大壞徒法莫救望尊德化興仁讓重節行與民更始猶有望也僕蘇武在外適十九年歸臥海濟無裨國事乃公即位之日萬幾多難辱承不遺遠勤訪落且感且慚後有國大事必有以報命康有爲靑 
[柏文蔚致黎總統電]  
　　北京黎大總統鈞鑒天佑 
 
 
 

Page 3

 
 
中華民國五年六月十日星期六（申報） 
　　中華逆首自殞南北軍民復能恪遵國法一致戴公爲國元首中外悅服吾民其蘇伏望早日廓淸逆黨依昭約法組　政府以慰薄海望治之心柏文蔚謹叩 
[又致段祺瑞電]  
　　北京段芝泉先生　天佑中華逆首自殞幸賴先生及徐王二公出而維持京師重地未爲羣小所乘大局幸甚南北軍人悉仰先生爲泰斗伏望捐除　見一秉大公務使殘民亂法之軍人不容於民國然後弭兵定亂可得而言目前最急之務在飭郵電勿阻交通懲逆黨以安畿輔如此則海内一家猜疑頓釋和平克復量暮可期也鄉人諸友咸以此義責望於先生謹代表以聞柏文蔚叩 
[國會議員高仲和等致北京電]  
　　天福中國元惡自死公依法繼任除舊布新恢復約法懲治逆黨凡百庶政一循軌塗薄海期望端在於此大局安危翳公是賴四億蒙庥匪獨私幸高仲和駱繼漢韓玉辰叩庚 
[四川省議會致北京電]  
　　北京黎大總統鈞鑒袁氏旣死公依法繼任妖氛毒霧見曰消謹代表川民敬祝大總統萬歲國人苦惡政府久矣請公即召集二年國會以决定國是并先赦免政治犯以重人道嚴懲帝制黨以快人心民具公瞻愼終惟始雜規於頌伏冀海涵朱大鏞鍾心庚宗堯楊績劉宗培楊光護劉培祿一百四十二人佳 
[江蘇公民致北京電]  
　　北京總檢察廳鑒天佑民國袁氏殞命黎公受任法治實行喁喁屬望惟帝制罪魁未經懲治追原禍始民憤難平貴廳職在檢舉應請迅將主張帝制製造民意之重要人犯按照内亂罪提起公訴以重國憲而儆將來民國前途惟法是賴幸勿沿瞻徇積習壤法治始基臨電旁皇惟希鑒察江蘇公民錢崇固張東蓀袁希洛蔡寅陳大猷朱叔源黄守恒周承春黄守孚諸翔馮世德秦曾鉞王績夏淸貽張通等佳 
[張鶴第致北京電]  
　　北京段總理鈞鑒昨奉通電震悼之餘旋即安慰誠以元首更迭之際悉仗鈞衡旋轉之功然竊有請者當茲百端待理惟有籲懇黎大總統首頒命令恢復參衆兩院定爲臨時國會根據法律解决一切藉免滬上自由召集致多觀望不前之人徒　築室道謀之議並願於開院前自請取銷固有資格庶使具有議目權利思想者壹以大局爲前提不斤斤爲個人計也臨電神馳佇盼後　衆議院議員張鶴第肅庚 
[東京留日學生總會來電]  
　　轉黎大總統參衆院議員軍務院唐撫軍長岑副撫軍長各撫軍各軍司令各長官曁全國各報館各界公鑒天佑中華袁逆殞命禍源旣去萬衆快心唯是元惡雖膺天誅大局尙未底定國本飄搖衆情惶惑爲今之計應請黎大總統速臨適宜地點召集國會組織内閣奠定國基實行法治其從前助逆如梁士詒段芝貴倪嗣冲楊度等十三人及此次宣言擁袁之徒應請明正典刑以伸國法查抄私產塡補虚糜如有再敢違背共和弁髦國法擁兵踞地怙惡不悛者均應　加討伐以杜後患本會代表全體學界昭伸民意外察大勢内顧與情以爲稍存姑息貽禍良深不如忍艱難以求一勞永逸臨電惶迫尙乞埀納中華民國留日學生總會 
[谷鍾秀等之通電]  
　　北京黎大總統肇慶軍務院都司令各省都督司令曁各報館鈞鑒自袁逆叛國依民國大總統選舉法第五條應由副總統繼仟業經起議各都督國會議　軍務處先後通告在案今袁逆巳伏天誅當然由副總統繼任並非依袁逆知造之新約法第二十九條由副總統代行大總統之職權乃據僞國務院通軍竟稱奉袁逆遺令依約法二十九條由副總統代行大總統之職權云云一似元首地位可私相授受置吾全體國民主權於何地且據袁逆自造約法置吾國會制定之大總統選舉法於何地凡我國民萬難承認且今大總統雖經就職然尙在逆黨勢力範圍之中所有一切命令復逆黨　可　託今大總統之名義行之非俟今大總統完全恢復自由時不能認爲有效族　國會議負谷鍾秀徐傅霖李述　呂復歐陽振聲張　般汝　文羣 
[徐州張動通電]  
　　頃奉國務院魚電内開袁大總　巳於本月本日已時薨逝等語國家不幸事出非常棟折榱崩同深驚悼我黄綰握疆符總持兵柄均負地方重任當此國家存亡呼吸之秋要以保境衛民爲第一要務即此次江寗會議徵集各省意見亦莫不以固結國體鞏衛國家爲主旨現在元首雖薨國家仍在正宜合力進行共圖久遠諸公公忠體國諒有同心臨電欽遲無任盻切動虞印 
要聞一 
[黎總統就任紀]  
　　段國務卿因袁公病症日形沈重當此大局擾攘之際如意公一旦不幸國家不可一日無統治國政之人故於初五日晚往詣副總統府請黎公據約法出任重寄維持大局等語於初六日早又謁黎副總統復申前請嗣敎育總長張國淦氏亦謁黎公傳以袁氏遺命繼任總統之事段國務卿於袁氏絕氣後父親往黎副總統府恭請黎公即日出來代理總統職務黎公以此事按照約法爲不容辭當於是日午後進公府在春藕齋爲袁料理善後事宜七日上午十鐘在太和殿就大總統之任太和殿去年本已重修而昨日内務部之預備布置仍甚忙也奉黎總統命七日就任之時止須各部總長入謁其次長以下則止送名單不必親到免妨部務並命段國務卿仍爲内閣總理組織眞正之責任内閣但黎公决定在袁氏喪事未終以前總統府内人員一人亦不增減更動黎公本身仍居東廠胡同寓宅執辦政務一時政界要人均仰望黎公丰采以致東廠胡同黄陂黎宅門前車馬絡繹弗絕而左右守衛軍隊亦倍加森嚴大異平昔之冷靜矣 
[黎總統與時局之關係]  
　　大陸報云中華民國舊國會議員昨已發表擁護黎總統之宣言多數議員以爲前反對袁氏者今後當不致有反對黎總統之舉動南軍代表刻在此間日與北方共和派中人人商榷一切各黨派之交誼極爲友好彼此所希求者不過力圖統一而巳惟各事解决尙須時日但南方諸省斷無不取消獨立之理縱有亂事然必非政黨所爲必係自號政黨乘機掠搶之無法紀觀念者所爲也目下北京軍警皆聲言一致贊助新總統而蔡鍔陳宦等皆有足以平亂之充分兵力决不容此輩不顧大局者胡行妄爲致損起義諸人之聲望故謀亂者未必有活動之餘地矣 
 [P外交團之詢問與弔唁 
　　昨晨十鐘項城逝世外交團早知消息由英日俄法等國公使立刻到外交部與段國務卿相見問能維持治安否段公答云本國務卿對於北方軍隊有管轄之全權故京師决無變亂日本公使對段國務卿云如中國兵力不足以保謹治安則日本可派兵一萬名由南滿調來兩日可到段國務卿謂謝貴公使美意但此刻北京軍警尙能擔任治安可無勞貴國派兵又聞各公使到部時初由曹潤田總長招待述及維持京師治安及其他種種善後事宜之各項意見繼乃由段國務卿親至外交部向各公使申明維持治安一事政府負完全責任勿庸過慮爲盼等語並聞軍警各當道嚴飭所屬竭力維持治安大約可免發生意外之虞各公使對於段氏之答復非常滿意其一各國對於黎公繼任之舉爲一致之贊成其二京師巿面治安叚氏負完全責任各公使極爲滿意且爲一致之贊助此外對於財上之計畫亦殊有裨補之處並聞英國公使朱邇典氏代表外交團致最懇切之弔唁觀此則外上各項問題可有妥協之把握矣 
[項城逝世之詳情]  
　　北京通信（一）病症項城所患病初以爲肝火上壅胃漲食少燥不成寐病起已歷二十日之久彌留前二日尙批答公牘曾由西醫某氏洗滌胃道用藥管射吸亦未見痊可所延中西醫士甚多所服藥品寒熱交投約計自五月二十七日起曾經名醫劉竺笙蕭龍友百方診治無能奏效延至初四日病勢加劇即請駐京法國公使館醫官博士卜西爾氏診視乃知症狀係尿毒症加以神經衰弱殊甚疾入膏肓遂至無可挽救先是曾有一時稍形輕减然自數日前小便不通之症大覺苦悶焦燥殊甚前日正午用注射藥針刺入腰際吸出血水六筒原擬藉斯法以療便秘或者職此近因遽致不起亦未可知另一消息謂此次項城之病本係大腸生瘡據西醫云初起可治但應屬割症袁氏家人多不主張刀割至病劇時則巳無及諸公子或主用中醫或主用西醫意見不同各不相下卒至中西之藥雜投而病轉增劇又據公府近侍稱在前數日項城政躬實已漸愈乃日前忽又反復胸膈氣逆飲食怠進腹中積核又加痛楚精神異常萎頓其原因聞係日前係思魚湯未免過食嗣又接湖南湯薌銘之電報閱後甚爲動怒至夜病又加劇袁大公子特囑値日官等以後凡關於警報之各項電呈均暫勿庸呈遞親閱然巳無及矣 
（一）遺言自前日五號以來項城身體精神均大顯衰弱是夕即添請華醫多名入内診治奈病勢益沈身體益弱延至昨日午前二鐘巳露危險狀態遂急召徐世昌叚祺瑞王士珍三人至榻前面授遺言略云苟予不幸死後總統問題可依約法解决予之葬事可任袁家自行辦理又一說則云當召見徐段王之時袁公尙未慮及自身之死僅語三人曰予病已重不能躬閱公文書類願君等協力執政維持地面治安云云言畢遂昏睡無言繼而稍蘇則雙眼埀淚嗚咽告徐曰余自受國民付託之　總攬大權本無帝制之思想乃一時昏聵竟爲僉壬迷惑遂演成今日之惡劇事已至此夫復何言此誠余畢生之遺恨也今自知不起以家族託君照料倘他日余家不遭大禍便屬萬幸矣又命請段國務卿來取大總統印璽授段國務卿囑其轉呈黎副總統遵照約法代理大總統職務並囑以後民國政務當依照憲法處理云云五點江朝宗入府項城又在昏睡中未能會見段國務卿當即徧召文武各重要人物五十餘名入府後移時至六鐘微過始召江朝宗吳炳湘等入病室袁公語衆人曰予已病勢沈重若不幸時汝等務擔負維持地面之責任言畢啜粥一椀小便兩次又飮參湯當時精神反大顯快狀是乃最後之回光返照未幾又昏睡矣至午前十鐘四十分遂長眠不起（據又一說云係死於午前八鐘）袁公於召見徐段諸公之後電致張勳馮國璋倪嗣冲諭云若余不幸身死務必服從依據約法繼任總統之命最爲緊要等語（一）死况初五晚十二　本巳昏厥一次移時復蘇即請徐世昌囑家事請段國務卿囑國事並囑通電各省及各公使至初六日晨徐世昌尙命人請法國公使館醫生布施氏入診比至而項城已於十鐘零十分逝世矣又聞當昏厥時曾用藥針施救始漸甦醒而精神驟變五時徐世昌王聘卿及叚國務卿入視其時神息尙淸汗出不止黎明段氏召集閣員會議並布置一切及十時許遂溘逝矣據聞彌留之時尙張目四望久之乃瞑聞將於明日入殮其冠裳服飾均在彰德故須稍遲取到也公子十二人逝時祇有子三四人在側而長公子克定目覩彌留景狀不覺顏色俄而改變驀然暈倒不省人事經醫士投藥救援其精神始漸復袁乃寛段國務卿徐世昌張鎭芳及公府人員亦皆在側而各部總長及各重要人物則　於午後一時始入謁雲台公子慰唁一切並商量善後事宜項城本有壽材預備在彰德已由專運來北京今早五時可到其第五弟袁世輔則昨晚巳由彰德到京遺令係國務院帮辦郭則澐面承遺囑而起草者靈柩擬停於居仁堂午後三鐘已將袁氏逝世之事通電各省矣 
[項城逝世時之京巿情形]  
　　日昨項城死耗傳出京城巿面一時頓形動搖官吏之私行逃走者項背相望正陽門外車站異常擁擠其他則以家具行囊及貴重物品赴交外國人處所乞爲保管者亦多午後各通衢街道車馬絡繹往來弗絶據聞外國人方面如法國公使館傳命旅京人民各從速就避難區域預避危害并有以多量麵粉搬入於東交民巷公使館附近區域者午後向東交民巷搬運行李物件者逐漸增多北京飯店立時人客充滿連飯廳以内亦有住客甚多長安飯店至午後六　亦人客盈溢至於客室以外之空房亦有下榻之賓惟六國飯店較少本日尙有幾處空房昨日火車站間有周自齊因日前赴津不知袁公病革借其愛女二人揚揚歸京是日京人向天津去者極夥已買車票不得上車者約逹二百餘人當時曾迫站員發臨時火車要求極形嚴厲其紊亂殆難言狀下午五鐘餘東安巿場各商店聞此情形又見總統府以及東西華門内之軍隊皆已戒嚴有如臨敵之况該商民疑有亂作於是爭先閉門丹桂吉祥等戲園頓亦將戲止住於是秩序大亂遊人爭奔而出巡警查知原因急急報知區署旋來巡警多名極力彈厭並勸各商店一律開門營業惟各商人心終不安有此原因軍警兩機關如拱衛軍張司令警察吳總監步軍江統領執法雷處長以及軍警督察長馬龍禁標等於上午開一緊急會議聞其議决之維持地面治安方法大致步軍統領之馬隊一營分爲四隊由昨日起晝夜游緝警戒又派步兵六千分擔各地方之警備且由巡警總署將内外城各區不該値日之巡警亦一律招集嚴重警戒市衢保安隊一千均武裝持械分爲十班俾分守要路預防土匪乘機起事又命各憲兵營巡邏視察巿面警備嚴重若斯故地面之秩序斷無亂萌可虞矣以上之警察機關旣巳充分布置維持巿面故陸軍之應援已無必要拱衛軍刻下雖在城内然不擔任彈壓地方之責務若有必要時則待步軍統領及警察廳之通知始隊出動關於兌換問題近日以來小民因銅元票充斥之故苦惱異常深恐斯等貧氓或起騒動遂出十萬元現洋交付商務總會由本日起開始收買銅元票又交給警察廳現洋十萬元由昨日起各區均收買銅元票復爲救濟在京糧店起見昨日使商務總會以十萬元分配於各糧店以資助之各軍隊兵士之兌換在步軍統領衙門由昨日起已開始分配兌換且兌換時一律定價每元一百三十枚銅元各軍警等昨日已分配喪章本日以命令發表之後即將一律佩帶矣 
[南京對於項城死耗情形]  
　　項城逝世黎副總統遵照約法於七日就大總統任馮將軍以時局至此可以解决昨特通雷巳獨立未獨立各省略云自今宜共待　善後辦法力謀統一如仍以兵戎相擾者視爲破壤約法無南無北當隨國人共討之云云 
寗垣大會議得項城死耗其紛紛擾擾之留位退位均已不成問題此會遂以不了了之昨黑龍江將軍代表李景林綏遠都統代表熊開先吉林巡按代表戴藝篔直隸將軍代表吳壽巡按代表劉錫鈞京兆尹兼警備隊司令高紹陳等均謁辭馮齊兩使各回本省華洋旅館門首守衛軍警已一律撤退 
倪嗣冲深以袁氏家族善後保障爲憂頗慮京師於袁氏死後或有動搖特於昨八日下午二時來寗乘汽車入城至軍署會馮華甫籌商協力保護辦法數條會電段内閣主持發電後乃洒淚而别五時馮即加派軍警護送出城渡江匆匆遄返蚌埠 
[南京快信]  
　　軍署昨日（八日）午後二時繼續開軍事會議六時散會 
馮將軍以時局變遷電飭各屬加意保護外人生命財產 
新大總統黎公宣言擔保袁氏家族惟對於罪魁未肯庇護聞梁士詒楊度朱啟鈐輩均巳逃至天津出巨金求外人保護 
聞梁士詒逃至天津前日派葉恭綽至徐州以某事慫恿張勲 
津浦車前日抵寗搭客異常擁擠昨日車到已大減 
編輯餘談 
[對於黎大總統之希望（飄萍）]  
　　黎大總統依法就任而後海内喁喁望治函電紛馳亦可以見人心之歸嚮國民之愛國矣 
但吾所希望於黎大總統者在依約法所定使國家應有機關一一復活機關齊備乃可以言運行此圖治之第一步也若夫懲辦帝黨等事有專司之機關非總統直接可以干預每見電致總統有以　爲請　　爲略　於此 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京師近日之錢巿及其沿革與影響（北京通信）]  
京師在庚子以前錢巿上通行之物　凡四種一生銀（銀錠碎銀）二大個兒錢（雖有當十字樣實不過抵制錢二文）三銀票四錢要　當時銀錢雖通行於津滬之間而京師則以國庫出入俱以銀兩計算雖有外人旅居於此絶少商人故於金錢上之勢力甚爲薄弱銀錢二票係票號錢店蠟舗（京師香蠟舗亦兼兌換金錢故得發行錢票）所發行之物其數多寡原無限定而勢之所趨咸以多發紙票爲擴充業之張本倖而獲利者其巿業愈盛而所發行之紙票信用益著苟一旦拙於調度巿業失敗則受其害者不知其幾千百萬矣源豐盛義善源倒閉后之情形其最題者也錢店蠟舗之資本大者大率在京松秤千兩左右小者衹一二百兩而彼所發行錢票之金額各家往往以萬計錢票之形色寛二寸許長約五寸中定錢額蓋方印左角又蓋發行各舗之　記票額至不等共分七種有一吊者二吊者三吊者四吊者五吊者六吊者並有十吊者（吊者等於南方之所請百一吊合大個兒錢五十枚）錢票旣充塞奸商多藉此獲利每届年終或節前歇業潛逃者往往而是雖其影響不如各票號濫發紙幣倒閉之甚然與貧民尤有切膚之痛當時每銀一兩無論票銀或現銀可易大個兒錢或與大個兒相等之錢票十三四吊若易次等之錢即俗稱沙巴兒者（沙板錢也）則十六七吊是當時錢票除因歇業潛逃外與現錢並無差别也自庚子後外國銀行漸設分行於北京南北交通亦便而銀元之勢力日漸膨脹合銀行鈔票及新　之銅元與銀元附行之毛錢（角子）並前日之四種銀錢紙票而京師錢巿上共有八種流通物降至宣統年間銀元之勢力幾駕現銀而上之錢票因前述之弊端且當政府濫鑄銅元日漸消滅銅元旣充寒於巿大個兒錢沙巴兒錢亦歸淘汰致票號之銀票雖有關兌滙不能掃除然旣有銀行之鈔票則其範圍亦自縮小矣斯時代可稱謂銀元與生銀鈔票與票號銀票消滅之時代也當時每銀一兩可易錢十四五吊銀元易錢十一二吊毛錢每毛一吊一百（百者等於南方之十）至今仍舊京師最初通行銀元時站人洋之價値最高次爲鷹洋而龍元價格最低然相差亦祇三四十文耳京師通用龍元大率爲北洋龍元若湖北江南所鑄者巿上不通用偶有收用者價較北洋差二三十文至通行之毛錢以奉天所鑄居多次之如廣東吉林湖北三省他省殊不多見 
自壬子而降至不兌換紙幣院令公佈時京師錢巿所通用之物最有辇勢力者爲鈔票銀元銅元其次爲平巿銅元票及毛錢再次爲生銀而商家所發之銀票則仍不多覯外省紙幣除現外國銀行或中交二行所發行者亦可一例通用而站人鷹洋並北洋龍元價格一無差别惟外省龍元在京兌換仍少一二十文每元巿價無論紙幣或銀元至少十三吊一二百文多則十三吊六七百文人民之視銅元與銅元票相等也 
自國務院第二號院令頒佈（即不兌換紙幣院令）以迄於今北京全巿可分爲二時期第一期爲自院令公佈以后至交通部收現洋部令頒發以前第二期爲交通部收現洋部令頒發以后以迄於今（六月四日）在第一時期因外國商家不收現洋而銀幣與紙幣少有分别凡中交二行紙幣百元可向外國銀行易紙幣或銀元九十五至九十八元不等此乃上流社會及大商家因欲購辦洋貨實出於萬不得已而中流以下之人民並小本經營即無須以中交鈔票易外國鈔票或銀元之必要而巿上洋價銀元與中交鈔票亦無差别至第二時期火車出入電信往來皆當搭用銀元因此人民之收買銀元者爭先恐後於是銀元與中交鈔票相差日甚一日其始也每中交票一元易銅元或銅元票十三吊二百而銀元與外國鈔票則可易十三吊六七百其繼也中交票一元易十二吊八百銀元並外國鈔票可易十三吊七八百五日前中交票每元易十一吊二百至十一吊八百不等（如換純粹銅元則十一吊二百若與銅元票對搭則十一吊八百因平市錢票增多也）銀元及外國鈔票均可易十四吊以上而持中交票向外國銀行易票與銀元者每百元祗能易八十五元而近五日來祇易八十元外國銀行之爲此買賣者不過一二家在此第二時期内銀幣與紙幣之價格相懸有如此之甚京兆爲救濟貧民起見於各警署特設兌換所定每元無論銀元鈔票易十三吊二百文兌換時間每日上午八鐘至十一鐘下午二鐘至四鐘每人每日凖換一元每元搭銅元票八九吊銅元四五吊三日來往往搭銅元票十一二吊銅元只一二吊今日（六月四日）起每元祇能易十三吊兌換者重足疊跡途爲之塞而不得兌換者實居大半銅元票分二吊四吊五吊三種自充塞於巿幾多於銅元人亦以銅元爲重於是買賣出入頗形不便當道思有以補救之近有一吊票之發行以資流通實則不揣其本而齊其末補救云乎哉 
中交旣停兌換人持二行紙幣者皇皇不安而此時豫豐銀號之銀票獨通行全巿所向無阻信用著於一 
時豫豐一小銀號今其聲望乃駕堂堂國家銀行而上之亦異聞也 
溯自停止兌換以來爲時不過一月而百物昂貴除房租外幾一不爲八與十之比較縱米麥轉運各路特爲减價而最高之白米其價巳漲至十四元有奇最次者亦已十二元麵粉一月前價每斤京錢七百文現則八百二十貧民所日給之小米一月前每斤京錢五百六十文現則六百四十種種艱難不可殫述譬如轉石危崖愈趨愈險迄不知所底聊述此篇以見一斑 
[湘西北軍對於獨立之態度]  
　　獨立前之調退北洋第六師師長兼湘西前敵總　令周文炳於湘省未獨立以前之數日即鑒於時局趨勢實非武力所能解决遂商同第二十師（同駐湘西者）師長范國璋力請中央准予調回一面電請湯公飭委田鎭守使吳道尹邀同黔軍王司令三方商定辦法表决施行如下一駐湘第六師二十師軍隊一個月内完全退出湘境靜候大局之解决實行期自訂約之日起算一兩師軍隊退出後在湘境黔軍應一體退回黔省不得有進駐及　撃之事二湘政府仍擔保退運兵需之便利一將來和議决裂仍須作戰時兩師軍隊仍進駐現處之地位以上辦法議定後卽於五月二十七號將駐辰谿之軍計二十一團全團開赴沅陵即設總司令部於沅陵分隊陸續下駛 
獨立後之變通周范兩師長接湘省獨立之信隨又電告湯都督情願退出湘境其時兩師内之中下級官長與兵士僉謂袁政府勢窮力蹙爲全國人所共棄軍人以衛國救民爲主旨自應順從國人之公意况現在天下滔滔無非袁敵實巳無地可以退駐遂推由團長趙忠明領銜聨名四千五百二十七人要求兩師長與中央脫離關係與湘政府一致進行决不贊成退出湘境致蒙黨惡之嫌周范兩師長知軍心巳變無可挽回遂就沅陵特開軍事會議每營由營長舉代表一人兵士舉代表二人與議决定行止會議時有十分之八贊成斷絕中央順從湘政府擁護眞正共和表决後周即取消司令名義改爲獨立護國軍仍駐辰州（即沅陵）聽候湘政府編制范師長則請個人引去所部軍隊交由湘政府接收當由周范二君電請湯都督查照湯督以該軍等深明大義極堪嘉許隨即致電奬諭並令周君將軍隊齊集聽候調遣一面電令王正雅（常灃鎭守使）接收范軍暫代師長並請范君來省襄贊一切共維持時局范君巳將軍隊在常德集合於三十號晚交由王君接管改爲獨立護國軍第二師即於三十一號往赴鄂漢電告湯督謂不能來省云云王接收後不願兼代師長電省辭職湯督當予照准易以該師原有第三十九旅何旅長暫代師長容後再行改編 
[湯薌銘忠告曹錕]  
　　四川陳都督近日將與駐川北軍會戰已請雲貴軍由綦江前進包圍重慶之南部陳軍包擊重慶西北部請湘省派一軍由辰州進酉陽包圍重慶東部以期驅逐出川進窺武漢湯公接電後一面交軍事會議以便定奪一面電告曹錕（因與曹　從前有交誼）勿背時勢勿違公意迅即離川以息戰禍而維大局否則湘省亦當派師協圍請速自裁酌云云 
[魯軍署强佔工校之駁書]  
　　濟南將軍署遷入工業學校情形已紀前報茲聞該校學生因將軍用武力佔據日前特上　痛駁節錄如下古來軍行戰備皆擇靠山近水之地以爲戰守要略城外千佛山以西華山鵲山及商埠鐵道内外皆爲防守重鎭况近世戰術以堠線爲交綏以壘壤爲根據　彈銷火毒烟窒氣動輒數十里或數百里不等以視古時只用長鎗大劍肉薄血流之陣角尤爲擴大城内街巷繁與人烟稠密鎗糾馬絆恐非將軍用武之地也 
將軍所以保衡人民者非以人民保衛將軍者也今不居人民四表而保衛人民乃蟄居人民堂隩而轉欲人民保衛將軍竊爲識者所不取若懼革黨擾亂不能安枕然而人民自將軍遷入城中一夕數驚其擾亂已不堪設想民爲邦本本固邦寗將軍專爲保已起見不盧全城擾亂豈大將軍之風範 
將軍爲一省砥柱對於國家負責任非對於一城系安危衛戌總司令今已改爲鎭守使即一城安危所關係之人也今不爲大局作計盡僅爲一機關謀安危豈將軍亦欲求鎭守使爲保衛耶 
若必欲擇一適中安全之地方足以云攻守城内衙署甚多足資攻守何必擇一學校又何必擇工業學校乎 
學校爲敎育之施設地非軍術上之布置可知也若必强作軍署其中布設建築不能無削方鑿圓之改造况圖書儀器類皆價昂精細物品豈能與粗重之軍械並儲不幸經震撼焚毁未免太可惜矣將軍詎忍而出此 
本校因人心浮動欋學生中或有誤懼禍亂者乃暫放假一月以度險關今假期已滿學生紛紛回校開課在邇仍望將軍以敎育爲前提給還校址俾本校早日開課則嘉惠學界不淺矣不然摧殘學界其咎非將軍任耶 
[蕪湖快信]  
　　此間官廳於七日接到北京袁項城病故黎黄陂正式就職之通電後即傳知慶賀 
蕪湖江干停泊之建威楚觀湖鵬三軍艦得海軍第二艦隊饒司令之無線電巳於七日晨下半旗誌哀而新常兩關得電後亦下半旗 
各官廳長官接電後即齊至道尹公署集議維持治安辦法俾免匪徒乘機造謠淆惑人心 
蕪湖官廳傳述倪巡按使刻仍在湖北佈置軍務尙未回蚌埠 
駐省城之安武軍行將外調倪巡按使擬派駐蚌埠第八路定武新軍第三四五三營拔隊駐省以資防範 
安武軍第六路第四營於五日由省開蕪次日開赴寗國宣城兩縣防堵 
駐蕪安武軍第六路第一營亦將開赴廣德一俟安武軍第七路第一營薛振邦之隊伍由寗開蕪塡駐第六路帮統涂定邦即率該路第一營起 
程現已預備一切 
安武軍第六路統領張漢英於六日由蕪乘小輪赴廣德佈置防務 
海軍張字號魚雷艇於六日傍晚由蕪起椗開赴下游 
[兩浙近聞（靜眼）]  
　　浙省自呂都督任後政治上頗有刷新之氣象而其中困難問題亦正不少幸當局者竭力維持故社會秩序得以安　如常 
第一難在財政帝制發生供億已邇　狀獨立之後用財更不能稍擴大泊乎新財政廳長接任而鈔票風潮適至當局者謀補救之　於是公債問題軍用票問題乃隨廳長之身至滬上而决議印行矣 
公債票定額百萬元軍用票定額二百萬元今巳陸續定印惟據杭報所　軍用票有大至十元者旣與前次所發大至五元者不同恐流通不易找價較難一般商家巳抱杞憂不識當局者能改大票爲小票否蓋浙民生活程度不高由鄉小邑多以錢文交易此票旣代貨幣實與兌換勞及現洋有别受者因其爲數校大必有難色　轉推卸價値自低頗有人主張用一元以下之票者上書都督以期挽救蓋與其印行後而呆滯何如先事預防化聚爲散使無阻礙爲得乎 
又獨立之後貨物稍滯各縣局解上之欵不多當局者特設監徵委員於杭嘉湖寗紹五屬中每縣派員監徵各收入機關凡滿二千以上者槪行解省以供軍需頃已紛紛出發矣 
司法一部岑寂久矣自范廳長接任後乃有種種計劃出現如組織代行大理院上告庭案籌設各縣審檢所案添設金華甌江兩地方審判廳案皆獨立後新發生之事也事實上均有不能削減之勢聞尙有各縣審檢所律師出庭請願案此爲愼重人權起見而一般律師則頗有喜色以爲此後生涯當不如前之寂寞云斯等建議案聞已提交參議會核議矣 
司法界中高等檢察廳長之位置事簡而俸厚逐鹿者頗多故王天木雖經都督委任而參議會竟不能通過其中或不關王之自身也日昨有人投文杭報言司法官不必由議會通過以維持獨立之精神措詞得體頗爲有識所歡迎王廳長已呈都督辭職且預備交卸而都督尙遲遲未决或謂都督與參議會之職權將因此而發生問題亦未可知 
民政各部分之事大致無所變更惟警務特立機關頗足惹人注意此事於政治上究有何種意味獨立各省有無如此辦法殊起疑問惟浙省之舉則全由於人的關係非廳長有特殊之權力固不能得此且由是而誓務廳與民政廳同一階級此等制度恐亦不能持久也 
當戰爭時代舉凡積極事業如敎育實業等原無可發揮之機會然兩項經費幸經當局者竭力設法不致減少前月分各校應領之欵按敇照發不獨遠勝於隣省之安徽且亦江蘇所不及也惟敎育科長馮季銘君忽有辭職之言雖經慰留而仍抱若即若離之態云 
近日所最活動者其軍事方面乎自川陜獨立後形勢一變消極的政策巳改爲積極的進行駐省之軍紛紛出動尤以泗安方面爲多且出防士兵按月加餉二元以示鼓勵修我甲兵直搗黄龍此其時矣其詳情雖不便發布然浙人固拭目以　其成功也 
[蘇垣近訊]  
　　軍事設備計劃現在吾蘇已委馬聯甲爲蘇常錤守使并有再調安武軍十五營開駐蘇省之說此次馬少甫到皖返蘇即要統帶來蘇擬以二路（計十營每路五營每營五百另四人）歸馬鎭守使節制調遣以一路往來居中策應蘇常道　占三分之二而原駐蘇州之禁衛軍一千名將撤調至鎭江七十六　移防於通海而以第二師之第三旅全部凡駐南通海門徐淮者則併歸蘇州分派於無錫吳淞兩緊要處一則保護梁溪之地方一則嚴守吳淞之口要凡此種種軍事計劃軍督早有成算籌劃已久茲聞昨日省軍署因斯事特委參謀官某君密至蘇州與朱代使接洽面陳籌擬情形其實行時之如何支配仍須候示遵辦惟是此等軍事計劃純係爲本省軍防設備茲聞項城已故或者即能息事寗人不致再勞籌備也 
馮將軍以蘇省陸軍單薄動輒乞援客軍故組織兩混成旅陸軍以厚兵力其旅長一席憲兵司令官陳調元頗有希望蓋混成旅長純係獨立性質與師長階　相等非資深望重者不克充任說者則謂陳雪暄君之調充所以慰其蘇常鎭守使之未得也至混成旅團長缺與普通旅長相同駐蘇憲兵營長王少珍君資格之深老與朱鎭守使同時充任管帶當時初次光復攻奪南京時王亦不避艱險親冒銷彈素爲上官所器重此次先行成立一混成旅其團長一席開係由代理道尹趙雲生所推薦業承馮督允許一俟編組就緖升任實意中事也 
　　輪船險肇禍端吳縣鄕洞庭東山爲鮮　出產之地洋商採辦者年年設立分行於該處而關於洞庭山義商信昌行德格里之欵洋本年係由蘇州中國銀行承做押欵放出於洋商者彼此均訂立合同簽註時期至　行開秤之日逕由蘇州送運歷由駐蘇憲兵第三營派員解送本年因太湖内梟匪充斥搶刧頻聞洞庭山又在太湖之邊境由蘇送往途中頗爲困艱當在中國銀行函請派員押送時營長王少珍君深慮本營兵力單薄設或遇生不測何能卸責是以函覆銀行聲明届期再請第二師陸軍若干第二廳水警若干同往保護以期周密迨至銀行送欸時乃專指憲兵往送母需再勞軍警於二號單放小火輪開往東山共欵洋計有三十萬元行抵車風灣擺渡口輪船烟囱冒出火星隨風飄飛落於該處草房頂上經風吹動一時火燄狂發星星之火竟將茅屋三間霎時焚燬盡絕房主張阿前極力　撲未熄比見燒完損失甚大是時小火輪又只顧向前馳駛張阿前情極遂即鳴鑼集衆片時到有土著鄕民一百五六十人各執石　沿途追呼停椗該輪仍置不理於是將　石狂擲要其賠償損失連路緊追兩岸夾攻或鳬水或駕舟各鄕民捨命上前斯是護欵憲兵見輪船勢將擊沉又恐其上輪刦欵責任重大勢又危迫乃開放朝天鎗六響意欲嚇退鄕人俟繳欵後再行交涉詎知張阿前勸阻不聽必欲立時賠償銀行經理以保護繭欵爲重不能略惜小費經憲兵保護小岸允擔如數給償一面令憲兵兩名先行解欵到山一面親 
 
 
 

Page 7

 
 
中華民國五年六月十日星期六申報第二張舊曆丙辰五日（七） 
　　與張阿前同赴洞庭山縣佐公署陳請官場處斷憑公議價聞中國銀行允給賠償銀六百金張阿前欣喜無限此案作爲了結昨日張領欵後因相　各鄕民帮相追　　　云 
[瑞典經濟家論德國經濟上之抵抗力]  
　　瑞與經濟學大家葛塞爾博士日前有旅德之行實地考察德國經濟上財政上之現狀歸有報告之書刊行瑞京立論不偏不倚暢所欲言爰採其要以餉世之昧於德國經濟之實力者 
博士於卷首目述此次之行係出駐瑞德使之勸駕初猶遲回以茲事體大繁難種種决非一人之力所可　事旋思此科學上應盡之義務也覆命願往並約以下之條件一此行純爲科學上之研究作局外之觀察以考得實情爲目的再爲違此目的凡關於德國經濟界種種事物均得隨時曕覧德使許之乃於三月初旬偕　使署書記一員束裝就道矣 
欲於國民經濟界爲科學上之研究首以統計爲歸宿而値茲軍務倥　之際各種統計完轝者少故於多項間題往往須取於當局者之報告然所報告悉係實情無稍粉飾可欽哉德人而其科學專家尤爲可取蓋報　各節於奉上命有所限制或附何種條件處處無不明告亦可見德人辦事之認眞而出言之無訛矣 
博士於德國國民經濟之現况合綜分析考察至細若德國生業之補助品現存若干此項補助品製成熟貨能供國民之需用者幾何以及財政上現况戰事之影響於財政問題在戰時之關係若何莫不一一研究鈎求極微報告書中分論工力實業農業銷用金融問題財政問題各篇末附結論及博士由研究所得自發之論斷也茲錄如左當今日之大戰於德國經濟上之抵抗力一爲採討固屬饒有興味之事而關係於世局者亦非淺鮮也方今文明日進舟車大通欲圖完全封鎖人國者自今日始而前以上國已之經濟與世界經濟在在牽連相需爲用竟克閉關自裕於經濟界别開生面者亦自今日始天下驚而疑之說者曰德人收其積聚暫足於一時不久匱竭　乃至半年一年迄今且將兩載德國之經濟力曾無稍弱於是世人詫爲異事有起而研之者雖研究之指趣不一要皆持自已之理說以善支配戰時之財用爲問題焉 
英人及他大國人之心理以德國孤立斷難久持者蓋有二種之揣想矣一則過視海外貿易對於維新國民經濟之關係以論英國或有得當擬諸他國則有不然以所處之境地不同而情形大異也再則過視國内收集對於國民經濟之關係主其說者爲庫藏充實富有金幣之大國恒喜較量他國之儲積以爲交戰國外貨之來源旣斷則已國之補助品遲早終有告罄之一日此二說之無當證諸戰事之已往昭昭明甚於是有新國民經濟學說立焉因一國之民可單恃自已之生產力以爲生也曰强國如德可不俟與他國貿遷而克濟也第是人習於舊弗肯遽捐其　腐之理想耳英則謂封德之舉仍有缺漏彌補其細思終逞其絕糧之政策而不知其大謬不然也就德國之現勢以論來貨於北固稱甚便而爲數甚微增益德國之生存者幾何自東南方之輸人關係稍鉅然德國於持續作戰經濟上之計畫仍未計及之也（未完 
[地方通信]  
　　蘇州 
保衛團截擊商　蘇屬平望鎭商團創辦有年於地方治安尙能維持六月四號晚出巡街市突被保衛團截擊商團不備又未肯率行抵抗致負重創居民飽受驚恐事後經團長孫君帶領受傷諸人赴縣控驗靜候裁判說者謂保衛團此次無故截擊商團釀成重大事件想賢有司必能秉公處理也 
警學衝突案已結謝衙前晏成中學校生趙宸思因騎驢違章爲東區警察丁汝偉毆打經趙生歸禀校長激憤全體學生要求校長交涉　辦動手之警察一案經崔廳長先派行政科員祝心淍查明實　旋將肇事警丁汝偉責革候辦巡官趙實成失於敎遵巡長韓洪宇管理不嚴各記大功兩次罰薪三分之一以示薄懲并將懲處情形函逹該校查照後以祝秉剛久在學界雙方均有交誼卽委祝轉言該校長允爲了結矣 
劉團長奉召赴寗駐蘇禁衛軍第四團團長劉夢九前因補充新兵奉令調　除保護陸軍監獄外其餘各士兵槪行調還團部以待後命南京會議後該軍仍留蘇城前日劉商准朱代使向獅子口軍械局局長王錦文借小砲三尊又向水警第三專署亦借炮二尊共計砲位五門用目兵兩名拖運間胥兩門口定期十三號試放以資操演近聞劉因王師長電召故已於前日偕同王團附專車赴寗矣 
禁帶現洋之變通辦法蘇省自禁運現洋出口後商民大爲不便現軍巡二使徇商會之請將修改辦法三條飭行蘇州稽查總長知照轉行各檢查遵辦（一）每人携帶現洋仍以五十元爲度（二）中交兩行鈔票本省均可滙劃通行如兩行與本省各行運送現欵應由該行報經監視員知照軍警驗放仍報省軍署巡按使備查（三）商民辦貨應携帶本省之通行鈔票如有特别情形必須携帶現洋者應先由商會聲叙理由切實證明函報巡按使發給護照驗放無阻 
[無錫]  
　　懸旗慶賀新總統此間七日上午得項城逝耗一般居民頗慮北京有變及午後縣公署接南京密電知袁確已逝世黎大總統已依法變任一時傳遍滿城人心大慰軍政警各官署隨下半旗誌哀翌日上午又高縣國旗誌慶云 
縣知事回署王知事於日前因公赴蘇面謁蘇常趙道尹茲已公曅於七日下午乘特别車返錫 
前知事派員來錫淸算前任丁知事交卸雖已數月惟各項公欵尙未交代淸楚故派前第二科科員陳　九到錫與王知事辦理淸算 
[常州]  
　　慶賀新總統常地七日聞袁項城逝耗居民頗起驚慌城門口檢查甚嚴（戒嚴後已不檢查）輪船到埠警區亦派人查看商務亦稍見停頓八日上午十二時縣署接省電知黎大總統繼任民入聞悉大爲歡忭市公所電報局電燈公司均高懸國旗誌賀惟團部則下半旗云 
昇西鄕盜案昇西鄕六都一國家村伍榮大家七日忽有匪徒多人手持鎗械入室搜刧各房並刀傷事主一妻二子甚重刧後　負贓物呼嘯逸去現事主已報縣署由翁知事派員前往勘驗矣 
[揚州]  
　　派委學務調查員兩淮原有兩等小學校八處復後逐漸併合現兩淮運使劉佑常司長頗有規復之意已委調查員平毅先行調查入手云 
請求折減侑酒劵價江都縣警察所前發給侑酒劵交由各旅館娼寮應用每劵繳洋一角以充濟良所經費刻該旅館等請將此項劵價稍予折扣未知能邀准否 
退伍兵士過境揚州鈔關門外運河内前日有船兩艘滿載退伍兵士由南往北或云即江陰獨立兵士解散後押回徐海原籍者駐揚混成第七十六旅張仁奎旅長派兵出城加意防護免致逗遛啓　云 
[鎭江]  
　　丹陽縣展留警隊丹陽縣去冬因防務吃緊除原有警兵外忝招警備隊一排以資巡緝原議本限五個月遣散現在期限雖届因在戒嚴期内未便　行裁撤該縣王知事　詳請省吏　再展留三個月以維現狀而保治安 
沙頭刧案　郡對江沙頭地方頭邱姓家前晚突有　匪徐某糾率黨羽多人明火執仗毁門　内傾　倒　搜刧殆　家　聞聲驚起喊救該匪徒等引刀恫嚇且又放　擊傷左足聞刧去金銀衣飾約値二千餘金翌日駐防該處水師王哨宫得悉趕緊派兵分投　緝未悉能破獲否 
章知事查勘圩堤丹徒縣章知事前日隨帶衞隊數名偕往四鄉察勘堤工茲已公畢於昨晚返署 
張旅長過鎭駐揚七十六混成旋張錦湖旅長於前日乘小輪渡江道出京口當即改乘火車赴寗聞係奉馮將軍電召又聞張旅長此次赴寗頗有瓜揚镇守使希望云 
[杭州]  
　　參議會延會浙江參議會本定昨日（七號）上午九時重開文官等級表起草會下午一時開第十四次常會嗣因袁前總統逝世新任黎大總統下式受任各議員預備慶賀公務忙碌到會議員不足法定人數遂由張議長宣告延會所有都督提交擴充司法事件及兩浙鹽運使官制二讀兩案即定於九日開會討論商學界慶賀新總統杭總商會昨奉都督抄示京電當即錄叙北京國務院來電趕印通告各商聞以黎公繼任大總統凡我商界同深慶賀應於即日起各商號一律縣掛國旗以誌慶賀祈即查照又聞本城各學校昨奉民政廳王　長電知已均於昨日懸旗誌慶矣 
[安慶]  
　　越獄犯　獲鎗　皖垣模範監獄元字號監犯三十餘人於端陽節夜半脫逃當場拿獲四名槍斃一名已紀前報六日又經警察捕獲八名共獲十二名均於即日下午　赴北門外槍斃七日又經棕陽警察拿獲四名解省聞是晚亦須鎗斃尙有在逃十餘名已通飭各縣一體嚴拿究辦矣 
破獲　人機關皖垣自初五夜監犯越獄後軍警防範異常嚴密商團亦佩械帮同梭巡達量旦始已詎翌日忽有將軍府已革衛隊某報告謂有黨人某某等現在省城設立機關數處受上海某黨魁委任來皖運動軍警起事等語當經總司令部密派衛隊改裝易服秘密查拿隨在姚家口潘氏試館内捕獲十餘人并搜有委任狀　章等件又在黄甲山某土娼處拿獲六人隨供出某區某巡長家尙有炸彈等件一併拿獲又在大關帝廟左近某宅内拿獲四人均已解送總司令部由承審　高處長嚴訊一俟訊有　供即電請將軍示辦矣 
[雜評一]  
　　今日最要之一事（一子） 
爲治之第一步在廓淸帝制派之敗類此後勿使其再盤踞於政局之中此一般人之公論也然去其害政者即須擇用善良者此際非一二人之耳目所能周自當廣集多數人之意見吾謂國務院旣電南方領袖各派代表赴京商議統一國局則宜乘此時機從速應招開誠布公以陳述其所知孰宜就否不稍雜以私見則物望所歸者自不致於　棄一面速集參衆員開臨時國會以符約法承諾國員之制用人之局旣定而後内閣有所着手國局亦自易統一此爲今日最要之一事也若徒爲旁觀之空談事後之責備所得效果其有幾耶 
[帝制黨與革命黨]  
　　今日之紛紛所謂請治逆黨者以其推護帝制而推翻共和也以共和國之國民而謀背共和因謀背其和之故而國幾至亡民受大害此帝制黨之所以宜懲治也若夫前日之所謂革命黨以謀擁護共和而獲罪於帝制者也前爲帝制派當國故有罪今旣爲眞正之共和國則擁護共和之革命黨自然無罪蓋今日之視帝制黨與革命黨適與前相反者也乃據西報有　黨並赦之言其說果信又何以服天下人之心耶 
 
 
 

Page 8

 
 
   
 
 

Page 9

 
 
   
 
 

Page 10

 
 
中華民國五年六月十日星期六申報第三張舊曆丙辰五月初十日（十 
[本埠新聞]  
　　黎大總統受任後之電訊　　滬上各界自聞黎大總統於本月七日正式受任後即於八日上午升旗慶祝種種情形已紀昨報茲悉近三日來上海電局所發之慶賀等電絡繹不絕而黎大總統對於一般熱心國事之人亦分别致電殷殷垂詢昨日本報公電欄已錄載數則今將續得電稿摘錄於後 
[黎大總統致伍廷芳電]  
　　上海伍秩庸先生鑒天禍中國變亂相尋本月六日元首因病薨逝元洪依法接任大總統於本日式就職當此風雨漂搖財殫力竭自經薄德何以夥克堪先生領袖名流精通法理薄海内外仰若斗山會國步之艱危憫民生之凋耗尙冀斟酌國情時賜敎益凡百庶政俾循軌道金國蒙庥匪獨私幸黎元洪陽 
[伍廷芳復電]  
　　北京黎大總統鈞鑒我公繼任總統薄海歡騰廷芳德薄能鮮仰蒙賜電足挹謙光但盼保守共和日臻治理以慰全國蒼生之望謹電恭賀任禧伍廷芳叩 
[黎大總統致孫洪伊電]  
　　孫伯蘭先生鑒（前略）自維薄德何以克堪執事擁護共和昌明憲政熱忱毅力百折不回念國步之艱難憫民生之凋耗（後略）按前後與致伍廷芳電同 
[黎大總統復虞洽卿電]  
　　虞洽卿先生曁甯波旅滬諸君鑒陽電悉元洪因時艱忝膺重任願宏才薄　勿能勝遠辱馳賀特謝黎元洪庚印 
[劉强夫電]  
　　（其一）北京黎大總統鈞鑒我公就職中外臚歡讀七日申令鞏固共和奠定國本大義炳然眞正法治於焉肇始從此遐邇一體同樂昇平恭祝民國萬歲大總統萬歲劉强夫叩靑（其二）北京叚芝泉先生鈞鑒項城代謝禍本剗除我公擁護共和堅持到底鼎茲時局力任鉅艱黎大總統依法就職七鬯不驚中外歡躍實維我公大力是恃眞正共和於以出現國民福利胥攸賴焉引領嚮風曷任欣祝劉强夫叩靑 
[嚴偉電]  
　　北京黎大總統鈞鑒天祚危邦袁逝公繼國弱已久宜飭紀綱袁故英姿惑於羣小昌言帝制自殞其軀梁氏士詒媚袁禍國法當寸斬肆諸巿朝旣謝吾民亦謝袁氏明公初政望治孔殷舜放四凶孔誅正卯親賢遠侒治國大經殷鑒匪遙願垂淸省江蘇公民嚴偉叩虞 
[畢悟明等電]  
　　北京黎大總統鈞鑒天佑民國袁氏棄世我公繼承復共和之精神拯同胞於水火燕雲北望無任驩欣畢悟明廖定三謹賀靑 
[旅滬商帮協會電]  
　　北京農商部鈞鑒黎大總統依法就任各商帮額手稱慶請代上呈旅滬商帮協會叩佳 
[中華慈善協會電]  
　　北京黎大總統鈞鑒明公繼任薄海同欽從此鞏固共和大局克定國利民福左劵預操凡我同人母任歡忭敬祝民國萬歲大總統萬歲中華慈善協會全體叩賀 
[前鄂省近衛憲兵部電]  
　　北京黎大總統鈞鑒我公繼任共表懽忱前湖北近衛憲兵部沈光川袁炎陳醒漢王毅湯金池呂復生夏玉璋等恭祝 
[米糧棉紗之巿况]  
　　南北兩巿各米行最近一星期内因白粳來貨不多高貨每石漲價三角次亦漲起四角現在廠貨常幫機粳售洋八元角錫帮八元一角五分河下貨常帮白粳八元錫帮七元九角蘇同帮七元八角五分當此靑黄不接之時各處破礱又未上巿米價之漲固意中事在前次江陰紛亂之時南京鎭江等處所產　米均運滬銷售市上得此接濟故粳米價格未致驟漲今則此項秈米已多停運而粳貨更形缺乏其價乃不得不漲矣 
　　棉紗業前因時局不靖金融枯竭市面異常冷靜現黎大總統已正式受任人心大定故近三日來紗巿交易已漸漸活動本廠紗已每包漲起二兩東洋紗亦漲五錢 
[尙有人黨起事之報告]  
　　松滬護軍使署前日（即八號）據偵探報告訪聞黨人欲於今夜（指八號夜）在南巿方面起事請飭軍警嚴愼防範等因楊護軍使以此種謠言不足憑信惟防範不厭周密除飭淞滬警廳督飭第一第二兩區加派長警妥愼嚴防外並飭憲兵營第一連吳連長立飭排長張德玉劉燿各率憲兵八名乘馬佩械　於晚間八時起馳往十六舗裏外各馬路及華法接壤之斜橋迤西斜徐路一帶嚴密梭巡直至昨日黎明安靜如常毫無變動吳連長即報告楊護軍使以明偵探報告之不實 
[三誌投擲危險物之駭聞]  
　　西門北首共和影戲園後面金家牌坊高養之家於端午日午刻被兩人由後門入内各抛炸彈衹有一彈爆發幸未傷人該處二區一分駐所杜警佐即親往察勘將彈帶署送請警廳察核巳兩誌前報茲經徐廳長驗得未炸之彈並非暴裂之物長約五寸圓俓四寸外包薄鐵皮周圍有孔内有玻璃瓶滿儲藥水氣味觸人即便昏迷顯係匪徒圖刦故携此悶藥除將藥水流盡一併銷毀外並飭偵緝隊士上緊查緝務獲懲治 
[盜匪鎗傷事主]  
　　鄉民竺順泉向在滬西曹家渡華洋交界處搭蓋草棚居住種菜爲生微有積蓄詎前日夜半突來盜匪四人破扉而入圖刧財物竺即奔出喊捕當被一盜開鎗將竺頸項擊傷而逸旋由竺之家　投報靜安寺捕房立飭通班中西包探往拿未獲回禀捕頭諭將竺車送徐家滙路紅十字會醫院醫治並飭偵緝盜黨務獲解究 
[拿獲嫌疑盜犯續誌]  
　　閘北北公益里對面陸家莊陸姓家於本月六號被盜匪多人以問姓爲由叩門入内一擁上樓刦去金飾衣服當經四區一分所長警聞警往捕獲到嫌疑犯薛國强郭阿五馬阿石三名已紀昨報茲悉當巡警到場時薛等均躱匿附近某姓屋旁故被逮捕惟搜其身畔並無贜證解經司法科嚴科員研訊之下均不認爲盜判解警廳司法科訊辦 
[陸筱淵被拘續紀]  
　　陸小園（即筱淵）被偵探爲黨人拘送警廳押候訊辦已紀前報茲據警界中人謂陸實名承機又名起祥係松江人前在安徽都督柏文蔚處當差近居滬上專以黨人名義向相識者硬借浪用此次又向其友某甲借洋五百元甲畏其兇僙央程某約至邑廟聴雨茶樓與之解决陸届時前往口出大言一味恐嚇適有偵探在旁竊聽明晰遂將陸拘解警廳並有江某爲證經司法科員提訊之下判陸收押一面着原告檢呈證據昨午由被害各人將陸承機硬借銀洋之信函分别檢送到廰禀請嚴辦諭候訊明懲治 
[實行開棺驗屍]  
　　蔡源偕姪蔡國柱控小沙渡小茶館主管福卿並管四和徐步瀛董阿毛唐金生吳阿林陸杏生等七人將姪胞正伊國樑兇毆致斃串通二十七保十二圖地保姚建卿地保夥薛慶堂並自稱探之崔長勝蔡等私行賄和草草收殮其棺柩厝於江淮公所請爲開棺相驗當經地方廳檢察官訊供之下判將管福卿等分别收押聴候檢驗在案昨晨林檢察長委派沈鳳樓檢察官帶同沈錫卿檢驗員等至江淮公所相驗當以該公所係在熱鬧之處不甚相宜諭將尸棺移至閘北太陽廟西隙地當衆開棺由小工數人將蔡國樑尸身起出因爲日無多尸未腐爛經檢驗員一再驗視驗明該尸後腦受有刀傷三處委係致命而死左手臂上亦受刀傷一處即經檢察官親視無訛諭令尸　具結再行收殮沈君返廰禀復林聴長聴候提同在押之管福卿等兇手七人及私行賄和之姚建卿等到案訊明究辦 
[規定取締漁鹽之辦法]  
　　每届魚汛上巿各漁船購備醃魚之鹽向不徵收稅銀近由鹽務稽核所規定亦須納稅曾誌前報茲將各機關奉發飭文錄下鹽務署飭第三七五號場產廳案陳據稽核所付稱查淮南泰各場所放漁鹽須每擔徵稅二角其淮北山東兩屬漁鹽稅率應一併照抽二角至取締漁船辦法須先令船户交出證據明該船確係漁船再行註册發給執照准予前往淮南各場購買漁鹽其未經註册者不准前往漁船註册不必繳費惟須於船上顯明處標明號數又每船年需鹽斤若干須預爲槪算不得越過槪算之數如查有船户違背條例情事即將其執照取銷倘故意運私所有該船曁所載之鹽均應充公並將犯事人等懲辦除函飭揚州分所並抄錄該函分飭山東海州各分所協同辦理外將該函稿付請查核轉飭等情查淮南取締漁鹽辦法前據該運使擬具章程十條詳送到署當經本署與稽核所一再商辦茲據付送前項辦法尙屬可行應即通飭遵照辦理至徵稅給照手續應即與分所接洽按照辦法通行遵照併抄錄總所原函辦法飭知遵照可也辦法如下（一）淮南通泰各場所放醃魚之鹽均須按每擔二角率徵收鹽稅淮北山東兩屬之漁鹽亦按照抽收稅課（二）關於漁鹽一項應採用下開辦法俾發放漁船鹽斤之事得資管理而各地之弊端一如哈前緝私員在江陰通州卜協理在崇明所發覺者亦可藉以杜絶也（三）凡自稱業漁之船隻無論往何處鹽場領取漁鹽均須令其交出憑證（四）確實漁船欲由淮南各場裝運鹽斤均應註册給照准與領鹽以爲醃魚之用未註册之船不准領取漁船註册須於船上顯明之處標明號數（五）每船年需鹽斤若干預爲槪算不得超逾所有弊端須嚴加防範查長江漁船向來由江北各場私運鹽斤爲數甚巨故關於漁鹽之條例因遇於寛弛遂使貿易之船隻易於私運也（六）倘查有船户違背條例應褫奪執照時期長短以事之輕重爲定如故意私運船鹽充公犯事人等亦應懲辦（七）漁船行抵淮南各場領鹽時應實行註册揚州淮北曁山東三　應協同辦理俾所給往來上開三屬一　以之漁船號數不致　雷同故現請貴經協理將此節逹知海州及濟南經協理以便會同辦理海州曁濟南經協理等現亦照此由本總所飭知遵照矣（八）關於施行以上所開條例應請卽行會同商酌辦法及時詳報總會辦可也 
[官廳對於袁世凱喪事之]  
　　舉動 
　　袁世凱喪事禮節由國務院擬定規則八條通電各省一體照辦經紀昨報茲悉松滬護軍使楊君自接通電後因禮節第八條有望祭七日之規定特議訂望祭時間及禮節次序通飭本埠文武各官廳一體遵辦照錄如下 
（一）遵照國務院虞電設香案於使署望祭七日自十日起至十六日止每日上午十時爲望祭時間（一）軍隊除飭在原駐地點設立香案望祭外其使署各員司届時由護軍使率領至香案前望祭其第一日（即十號）在滬各旅團長及道尹警察廳長上海縣知事工巡捐局局長齊集本署與祭以致哀忱（一）軍官文官與祭之時均着大禮服（無大禮服者軍服亦可均免掛大綬刀柄纏黑紗）軍佐着長袍對襟馬褂半禮帽左臂均纏三寸寛黒紗一道（一）禮堂供奉袁大總統影像上罩黑紗設祭席及香燭紙馬（一）禮節一就位二脫帽三奏樂四一鞠躬二鞠躬三鞠躬五讀祭文六奏哀樂七一鞠躬八禮畢 
備考（一）主祭者護軍使道尹其餘爲與祭（二）凡着大禮服者係致祭第一日餘均常服（三）祭文僅於第一日讀之（四）贊禮生由副官處臨時指定(五）在署師部官佐隨同與祭 
　　淞滬警察廳長徐國樑君定於十號（即今日）午前在廳署舉行望祭昨先通飭所轄各警區署曁各分駐所自巡長以上警察正佐及署長署員巡官等均於是日穿着制服左臂加纏黑紗齊集本廳隨同致祭 
　　上海各機關昨日又接北京國務院通電照錄如下袁大總統大喪各省區域自接電之日起公文書蓋用黑色印花二十七日希飭所屬一體遵照國務院庚印 
[靑年普益社商業夜校之懇親會]  
　　六月八號晚大東門外靑年普益社商業夜校開第一次懇親會請尙賢堂李佳白博士演講略謂意合有福勢解則亡中國自幸亥以還號稱共和五族一家然五族之民皆閡然不相通而同一本部十八省中更有南北之分且土音複雜彼此異轍致感情不洽時啓爭端雖然此不獨中國然也泰西諸國酣戰方殷生民塗炭血流標杵天生斯民豈若是哉故無論箇人社會國家皆當和衷共濟則福樂無景永久不泯云云詞畢掌聲雷動歷時約一小時之久乃由該社主任包君致謝并唱詩一首奏樂一闋始散 
[催塡農工商統計表]  
　　上海縣沈知事前奉農商部頒發農工商統計表式當即發交南北商會轉給各工廠實業家將資本出產工數及領袖何人或獨創或公司逐節註明呈報到縣以憑轉詳在案嗣因日久未據塡報展期後業已届滿仍未呈報故又飭知南北商會從速督催母再稽延 
[新麥上巿續誌]  
　　南巿新麥上巿已誌前報前日又到蘇州唯亭新小麥二船約計三百餘擔係由大正行購進計每擔價洋三元八角惟因今年各處春熟收成減色所到之貨不能如往年之多其價亦難減跌云 
[查詢新加坡鈔票之眞僞]  
　　天津人焦慶利控同鄉人王國治將南洋羣島之五元假鈔票向伊混用由捕將王與要證李潤生拘解公共公廨訊判李交一百元人洋並保王押候訊究在案昨經中西官復訊之下以該票眞僞不能證明判李交原保王押候函請新加坡銀行查明該票眞僞復到再核 
[檢查私土煎成之烟膏]  
　　福建路公興烟膏店因將波斯土紅與料子煎膏混售被洋藥公所查悉協同捕房三次往查搜獲烟膏大小十餘缸帶回化　内有紅土業已請廨出單將該店主王子和傳至公共公堂訊供俟核在案昨晨復訊先由洋藥公所代表穆安素律師與禁烟聨合會代表律師相繼上堂譯訴被告將禁止進口之波斯土紅土與料子煎膏出售違背禁烟條約繼由洋藥公所用人陳毓華到堂證明在捕房中化驗查獲之烟膏十餘缸惟一二缸確係印土其餘均攪和紅土料子並由被告代表高易律師向陳盤詰化驗情形良久又據見證陳子鑒上堂證明隨同穆安素前往抄查各節復經高易律師令陳毓華將羅列案前之烟膏十缸如何化驗逐一指明再欲盤詰因時已過午王襄讞商之英領卓君宣佈退庭候下禮拜三再訊 
福建路鄭家木橋附近乾坤泰烟膏店亦因將紅土煎膏混售被洋藥公所查悉禀廨出單於前日由該公所代表穆安素律師協同老閘捕房中西包探前往檢搜當將似係紅土煎成之烟膏數小缸帶回捕房存候化驗再核 
[乾豐土店受罰]  
　　法捕房探目黄錦榮等前至乾豐土店抄出小土六十二包曾誌前報昨日將店主李寳銓解至法公堂由洋藥公所代表穆安素律師聲稱驗得起獲之土均係山東土如係印度土均貼印花今無印花即是私土請究李延德爲理律師辯稱此土亦向各土行購來有發票可證土上本有印花因零星剪售故將印花撕去至吊案之土實係小土並非私土請察訊之李供小土　歷年存下故無印花中西官判罰洋三千元烟土銷燬 
[防護泗江口分卡]  
　　泗江口稅務所分卡因無巡船保護由上海吳稅務所長咨請水警第一專署迅撥師船前往駐防已紀前　茲悉沈專署長已於昨日轉飭第五分署長池月喬迅撥師船二艘速往泗江口駐紥防護矣 
[醉漢駡人之當頭棒]  
　　浦東洋涇鎭東首倪家宅地方有倪晉生者子然一身並無家室平日專以帮種田畝爲生素來嗜酒每飲必醉醉必生事前日上燈後酩酊大醉突至倪炳榮處告貸不遂肆口辱駡炳榮怒甚順取木棍向晉生頭頂猛擊傷及腦筋登時氣絶事爲二十四保四十八　地保倪阿永查悉協同隣人將炳榮拘送三區二分駐所收押昨午該保至上海地方檢察廳報請相驗午後四時委派李檢察官毛檢驗員等渡浦驗明委係因傷致命判令該保代爲備棺收殮發封暫厝候該警所將凶犯倪炳榮解送到廳再行訊辦 
[夏家池發現浮屍續紀]  
　　本邑西北鄉華漕鎭相近夏家池河中發現無名男尸一具由地保張吉雲報請相驗等情已誌昨報茲經地方廳劉檢察官毛檢驗員等下鄉驗得該尸年約三十餘歲身穿竹布長衫白洋布衫褲足有鞋襪並無傷痕委係失足溺斃因無家屬來認判由善堂棺殮發封厝擅候　認領 
[押犯病斃]  
　　李阿三前在新閘地方犯案由該管捕房拿獲解廨訊明還押捕房在案李近忽患病當送海能路工部醫院醫治無效於前日身死將尸送入驗尸所昨傅其家屬到來備棺收殮 
[聲訴持刀傷人之原因]  
　　住居北江西路二百七十號門牌之粤人陳金松控黄福昌無故持刀將伊戳傷昨由捕房將黄拘解公共公廨請究原告投訴被告患有神經病睛爲從寛發落訊之被告供稱素無瘋病實因原告父子八人將我圍住兇毆不得巳持刀向戳並操西語向英領聲訴中西官判黄送請醫院驗明有無瘋病再行核奪 
[女巫行騙續誌]  
　　台灣路二號門牌婦人林吳氏控女巫龔氏以代伊夫祈　　星爲由騙取値洋二十五元之金飾一案昨經公共公廨中西官復訊屬實判龔周氏押女所兩月以　 
[車夫尋獲騙子]  
 
 
 

Page 11

 
 
黄包車夫徐大連昨扭陸根茂至四區警　控稱前晚陸在　袋角以　車載物爲由誘至小弄内搬取物件乘間逃逸迨回至弄口車輛已被竊去今與陸在途遇見紐案請究奉論暫押候訊 
[車夫拾遺之敗露] . 
　　黄包車夫載阿二於去年冬間與在逃之小蠻子吞没坐客沈寳清夫締所遺鈔票洋六百元金磅十枚並通商與業兩銀行六千元之存單十紙及道契數張逃逸茲　　令某土行包車夫曹阿二至銀行領取存欵當被扣留通知沈寳清報捕將載曹二人拘獲昨解公共公廨經中西官訊明判曹無干開釋載押西牢一月示儆 
[不認混用僞洋]  
　　福建婦人王林氏因將鉛質小洋向虹口小菜埸混用被捕查獲解送公共公廨訊供收押在案昨晨復由捕房解案經中西官研訊仍不承　押候查明於下禮拜一再訊 
[揑名信函之由來]  
　　朱兆桂前被人揑名寫一外國信函送至法捕房内開朱無端將伊妻朱方氏凌虐等情由捕房將朱及方氏提至法公堂訊得方氏與曹維靑有私被朱捉獲毆打縱去曹乃揑造西函希圖洩憤　方氏管押飭提曹維靑究辦後曹已聞風逃逸至今未獲故傳朱兆桂到案將方氏給領管束並論如與曹遇見淮予隨時扭案究辦 
[良濟集成兩藥房之交涉]  
　　良濟藥房延蒲石律師爲代表至法公堂控稱張集成在良濟貼隣開設集成藥房一切裝修佈置均仿照良濟式様日前有甲乙兩人各持藥方至良濟藥房配藥誤至集成配就回家始知其誤此事實與良濟營業攸關請堂上訊斷被告延穆安素律師辯稱良濟集成之房屋同一房東建造故式様無異况藥方上並未書明至良濟配藥集成旣有主顧到來自應交易有何不合請察中西官判候至該兩藥房勘明核斷 
[不付票欵之糾葛]  
　　協康莊在公共公廨呈控源餘莊不付票銀一案昨日上午由關　員會同美領郭君升座民庭研訊原告律師請飭被告將銀繳存公堂假核被告亦延律師到堂代辯中西官判被告繳銀七千五百兩暫存公堂候核 
[追索用金墊欵]  
　　英商美昌洋行西人驀里姆在公共公廨控蕭景記（卽　耕垣）圖　賣地佣金銀一千五百五十二兩又不理代墊轉換道契駐册等費銀五百九十兩迭經公堂傳訊在案前日午後由廨復訊原告西人延律師上堂譯明案情請爲究追被告亦延律師到堂代辯王肇之襄讞與英康副領事會判被告仍交原保候再訊核 
[日商索償損失]  
　　日商三大洋行日人小田中實偕證江口四郎延請律師在公共公堂控告元茂福紙號主厲杏村不交定購洋碱請追虧損銀一千八百兩一案前日午後由廨提訊原告投案訴明被告不交定貨致受損失情形並延律師到堂請追質之被告由律師上堂辯護兪襄讞商之日副領事西田畊一君判被告仍交原保候再復訊核奪 
[復訊商議行刦之匪徒]  
　　匪徒徐三顧福根顧鴻章錢江郎張阿毛李小紅等因在卡德路五百二十號門牌飯店内商議圖刧被戈登路捕房中西包探查見當將徐等拘入捕房搜出剌刀三把假手鎗一枝一併解至公共公廨迭經中西官訊供判均押候查明澈究在案昨晨復由會審員王肇之君會同英領康君訊得徐等均係過犯判一併押候函送上海縣公署訊供核辦 
[流氓搶洋行兇]  
　　住居小南門外三善堂右首之成衣匠姚某昨晨出外購菜回家行至南門左近被不識姓名之流氓五人軋住搶去衣袋内銀洋兩元復按住凶毆傷及腰際頭面等處經崗警聞信趕來各流氓已逃逸無蹝囑姚自投醫院醫治候再查緝送究 
[流氓吃白食]  
　　小販徐春松前日挑冷麵擔在閳北大統路售賣有流氓張阿六等吃麵數十文不名一錢揚長而去由徐鳴警將張追獲解入四馬警署押候訊辦 
[小事化爲無事]  
　　朱海山朱祥泰控被王德元高金林糾黨兇毆一案昨晨復訊原告延律師偕同見證王阿三上堂聲明原告因向被告索欠爭執被告即糾衆行兇請爲訊究訊之被告供不承認中西官以索欠爭執事甚細微遂判將案註銷被告開釋 
[罪魁禍首是奥蟲]  
　　法新租界　山路一百二十七號門牌馬車房起火延燒房屋三問由捕房傳到馬車夫　阿玉范阿毛解送法公堂請訊戴等同供因貼隣某姓家捉　　起火人巳逸去實與民人無干判一併開釋 
[婦人違禁吸烟]  
　　滬南董家渡鐵店主無錫婦人袁戴氏因在家私　鴉片被該管一分駐所安巡官訪悉前晚帶同長警進内查獲烟具烟膏等物當將該氏帶所訊問供認吸烟不歸飭送警　司法科究罰 
[再誌女子私逃之波累]  
　　婦人虞鄭氏之女兒小字素環現年十八歲本年四月三十日忽然走失無蹝查被施相公弄某藥材行夥誘逃當向該行執事葛世鈞追問口角有葉乾生爲證控由南巿一區警署訊供各執解送警廳司法科於昨日轉送地方檢察廳經檢察官預審之下判候查明實情再行核辦 
[兵士告假不歸]  
　　前由北省添招之鹽務巡緝隊兵士三營來滬後暫駐南巿　書公司舊址先派一營拔隊赴閩曾紀前報茲悉其餘二營各兵士因聞不日亦將起程開往某處特先告假出外不歸者已有數名事爲該管長官查知立卽禀明上級官開明在逃各兵士姓名籍貫移咨軍警各機關一體協緝務獲嚴究 
[竊案辯論終結]  
　　行竊武昌輪船上白米六包之張福林前經地方　派員研訊張不供認判令收押候示在案昨日午後水巡捕房梅捕頭諭飭當時拘獲該犯之華通碼頭印度巡丁阿白拉吾及水巡西捕開立而等隨同包探何阿春至地方廳作證即由堵樓推檢各官開庭研訊該西捕與印度巡丁上堂證明張福林行竊情形質之張供仍推諉間官會商之下即認爲辯論終結判張還押聽候宣判 
[寓客失竊]  
　　山東人李起光向在江西辦事近日來滬寓居南巿金德與棧十五號房内前晚由外歸來檢視枕箱内失去銀洋十元紡綢長衫一件追問茶房王全德推諉不知當即鳴警將王帶至第一區署訊問王供在棧巳久李姓客人出外時將門下鎖其論匙交於賬房故失竊之事實不知悉諭飭暫留候查 
[尙賢堂研究莊子學說]  
　　法租界霞飛路尙賢堂敎務聨合會每於星期午後開會研究中外諸哲學家之學說明日星期下午五時聞由元和覺夢道人朱 
嘯雲君演說莊子開於天與上帝之解釋 
雜評二 
[告張勳（訥）]  
　　昨報謂各省將軍皆已有電表示贊助獨張勳未有一言今張亦有電宣言保　國家矣嗚呼張勳亦知有國家耶國家有國體今日之國體爲共和國體不容稍有背於共和之行動也國家有國家之主權今日國家之主權屬國民不容稍有反乎民意之思想也國家有國家之法律今日國家之法律全國遵守不容有一人違抗者也張動而知此始可與言國家 
[氣候報告]  
　　（上海徐家滙天文臺天氣測候報告） 
已過者之報告六月八日中國諸低度徐向日本進行自楊子口至廣東海濱一帶凉風起自東北爲勢頗弱而有細雨中國大陸氣壓徐升九日日出前烟霧而有微雨此後天陰而有雨意九日下午四時前二十四小時内上海氣候温度至高七五·二至低六○·三去年同日至高八○至低六五·四九日下午四時二十四小時内本區天氣微有晴意南海北部之天氣有轉惡劣之象南部因電報不通故不能續得詳情 
來函 
[閘北水電廠來函]  
　　啓者閱本月六日貴報本埠新聞欄載本廠水電尙欲加價中有聞因此次增加收入尙屬不敷故又禀陳齊使云云殊非事實查本廠從前月起水電加價先經詳准并卽刋發通告此次開始調查係實行通告内所刋零户住宅向歸包定者今後應俟實地調查後酌加之條此外則别無繼續詳請之文顯見傳聞失實用特函請更正并希登入來函一門爲盼上海閘北水電廠啓 
[上海電話局來函]  
　　敬啓者本日閱貴報載工人串　電線一則中有查得此種電線實爲該局接線工人王金生蕭必富等串竊等語按此次被竊電線前月由閘北警察偵緝隊緝獲蕭姓匪徒經區解送淞滬警察廳究辦在案本局工人並無王金生蕭必富其人想係訪事者傳聞稍有異誤爲亟函請更正以昭核實交通部上海電話局謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[抄襲專門學校簡章] [  一醉]  
　　（一）定名本校爲造就謄錄專門人才故定名抄襲專門學校（二）宗旨本校爲培養抄襲人才各處推廣起見授以抄襲必需科學如依様葫　改頭換面等科目務使各日報書籍受其莫大影　爲宗旨 
（三）資格以三家村學究抱兎園　子者爲合格（四）年齡不拘（五）課程本校科目如左 
抄襲必要影射秘訣放屁新法等類 
（六）試驗本校試驗分入學試驗臨時試畢業試驗（七）時間上午九時起十二時止下午二時起五時止（八）攷期十三月三十二日星期七上午十三時起至十四時止 
（九）畢業本校定三個月畢業後能不明不白東抄西襲者給以抄襲學士博士等位置且得入抄襲研究學校爲敎員 
（十）獎　畢業後如無機會可以謀事者本校可代爲介紹相當位置 
（十一）校址通天路無底街第亡號門牌烏有洋房 
（十二）報名目十三月二日起至三十一日止 
塵餘觚剩 
[春笑軒見聞錄] [  聞野鶴]  
　　　執瞻 
野鶴曰葉五之事洵稱抗烈矣同時有錢執瞻者其事乃絶相類特一則以義一則以虜其旨爲不同人天之判由乎毫　欨正之歧鑑諸寸影斯莫能聨靳焉耳雖然去數十年前士夫類皆膠於宿習談古者必數黄　言服者莫離執　鴻溝之釐不明主臣之誼　辨湘鄕猶莫能逃乎外矧其他者而又奚過乎執瞻執瞻錢姓佚其字少習武不知書父日廢制行凡下巿貨爲活零屑不足紀紀其大者執　之得爲裨將也受知於皖某虜將軍（傳述未詳）某耆獲能　駿乘錢　最　間時得其驕　踨影焉一日欲服偕執瞻行某嶺陽一　迅馳過某方擬矢一斑虎逐　至　　而迎某惶　欲絶幸執瞻　矢中虎額獲免由是不敢復事獵而德執瞻甚　以殊分　單不能幾也未　秀全起義執瞻方守建德　軍中有爲其故舊者進以書　之順逆執瞻無所知義聲旣　　衆復自朔起皖　汲汲無以自存大束　　者　克勝　執瞻則　馬　兵　精以爲久計並　鄰郡將楊某互相匡助极　之无何而義軍大集統者爲李某固嘗出入錄　　　若　朽者也　執　無所　　兵南關而違平民數百挈行李　北關行義軍見之者咸以爲是殆力莫　作偖遁之計也　秉其勢而聲之李固不能謀者聞之善迺率兵奔南關以爲南　旣破可以掩其後也迨抵關聞焉若無人益信執瞻潛遁爲不　少須伏衆出前軍不獲歸殱焉李憤歧軍作四隊分攻之執瞻軍糧且蕃勞莫能支遣使乞援於楊則以先一日歸義軍執瞻歎曰人心之不可測有如是夫今不降且死降亦死吾其　吾志矣遂策騎入陣斬數騎而死義軍入城爲　之南邙嗟乎吾心匪石死事不瀹雖魯而亦足多矣吾以是誌之 
滄浪餘韻 
[小鹿樵室詩話] [  遇春]  
　　　園丈常與予論詩云詩宜淸婉而忌直率宜　深而忌浮躁能除此二病自然入妙憶上年贈予一律時予藥　伴身綿延半載中有一聨云天敵未降猶善病人　不受乃工貧又斷句云和柳和萍迎一藥　　　水憶　　讀之覺婉曲多情他如老楳云春嫩　　猶積雪老楳　首照江　　枝　　　花嫖不謝東風特地吹春日懹劉三云手携碑版日　　零落江南幾作家盃酒遣春聊一放　山接坐與無涯危　黄葉成孤趣芳草余陽閱歲華强迫楳花供巿上故　回首淚盈車語頗　峭 
華涇劉三狂士亦奇士也予由　　得一謀　神采奕奕知非常　凡介與之談論滔滔若　河工　　筆致高超自　大江以南無第二人時亦妙絶時流曾於鳴　　見其題李蛮父　夜聽琴　云刋落風華此夕心　乘玄貴　鳴琴好要月色和同坐定與江流一往深正月繁霜　　思故人新曲重沈吟老夫却抱無弦趣起理閒謠欲　様其意境在蘇黄之間 
去年冬晤費龍丁於幾　　次嶔崎落覺一種英俊之氣逗人　字時適遊東　　錄一遊箕面山小憇一之橋酒家題壁詩示余甚爲冷傷詩一紅葉　山秋欲笑淸泉無壑不雷音醉來第一橋頭立洗耳如聞巢父吟　丁工八方書出入晉唐鐵筆亦頗蒼勁我鄕宋象新先生爲乾名宿明末子　先生　孫也子建曾著史疑一書親自錄訂雖　　版而原錄佚去象新遊宦閩浙於數千里外得此數百年之故物殆有神靈呵護乎復裝訂一過加跋語以誌欣幸昨偑弦前　於先生曾孫　假出示余復携閩遊草一册係先生自定詩稿予錄最者入詩話中予讀之温柔　厚得風人之遺如宿建　夢游武夷云黄華山下駐　　神往崇安大洞天三十六　看不足夢魂曲曲逐　烟題石十巨川掃花　云翩翩雅致挹仙風　佩　泉意自雄只恐落花春欲去倩他翠袖掃殘紅别賀西亭孝　作云挂帆措别兩疑堪飄泊年來祇自慙我向風前觅衡雁君　夢到大江南遇分水關云關地初登第一山蒼茫何　望雲間夕陽如鎖肩與過怕聽猿啼分水關度㑁　嶺句云飛泉倒瀉千山兩古木横披萬　風留别晚　句云南天文字知交少木落風高森水　諸作棉渺尺素　沛寸心 
自由談屑[  鵷雛]  
　　忠厚長者處萬方多　之　　　　施一一須待其李　或者病其應燓之或有不足我謂不然以　格　自慚不敢出今日之事正　有一人焉推心　　以大公與國人相見也 
　騎者必速以權　推者　覆於權　無　　也我　已　　　之國人亦偖　速　君之言乎今日者　矣 
小說一 
[郤瑟繞梁錄] [  王汝鼎編譯] 　 
情戰（綴） 
哀沙被逐於雅典回者死今回巳宜死而入君宫門詭其名曰腓羅司脫者亦此哀沙也欺君以名享君供奉之祿而居心以　君美人愛密柳爲　志至吾亦罪在莫赦今吾　以告君我非他人乃可哀之派來盟也爲新犯之越獄囚亦爲宿愛愛密柳之一人望君賜我以死並望賜及彼人王曰然哉寡人嘉汝自承死汝當不令汝過慘王后及愛密柳閔之芳心大　爲之啜泣以如是貴族乃爲情死一何可憫更見兩人傷痕累累不期屈膝於王前求王恩赦直待王心　而後已王在初時念兩人之違法故不勝其忿忿繼念人之爭愛人之情也　而思逃亦人人之所欲又不忍拂逆婦人之請卒思人若護前乃冥頑不　者之所爲非堂堂丈夫所宜出乃遂發爲和易之聲音笑貎而言曰嗟我上帝浩蕩莫名此派來盟與哀沙以自罹情惘不恤干冒刑章又至同氣操戈最堪笑者爭愛於决　之場而所愛者乃一不之知雖然天下人無老幼固莫不有惝恍失志之一時吾昔亦曾遇類此之事其情不無可原今因王后及愛密柳之請其赦汝勿究嗣後即爲寡人道義之交幸勿復觸法綢其誓之兩人　訖王復謂之曰以吾妹愛密柳而論系出天家與汝曹本堪相匹惟匹一則必有一向　用是在今後五十禮拜中其各歸集百武士來較武埸中共决勝負有能戰勝其　或逐敵之百人者吾以愛密柳嫁其人派來門哀沙聞之大喜美人亦欣喜莫名均長跽以謝兩人遂歸齊勃史 
小說二 
[侠情小説紅蘩蕗别傳] [  天虚我生]  
　　第四十三章（續） 
時騎長已引一人至舒勿林曰前途如何其人曰前途無甚危險勒可洛克即在出林外數咪一山谷之右邊舒勿林曰汝亦嘗入林哨探乎曰然入林不數武卽有一曠地中有敎堂順建築絶小不過一稍大之神龕耳林之西北則有高牆一堵其中庭院已經頽圯以狀度之殆爲古時巨家别墅今已廢矣唯車道尙存直通出林外路至平坦舒勿林曰嘗見有行人乎曰無之舒勿林曰其地去此可若干里其人曰　一里耳舒勿林曰然則是其地矣汝可往詢犯人其人諾遂控馬而行不數武復回其首向馬克格尼爾微笑然後自去旣而復至曰舒勿林國民犯人謂此别墅即倭德也不半句鐘吾儕即可至其地矣舒勿林頟之遂亦下車向人叢中行馬克格尼爾目送之見其忽上前行之囚車此車即海龍與紅蘩蕗所坐者但閔舒勿林言曰老友倘犯人之言非虚者則一句鐘後吾儕得嘉蓓矣則有一粗暴之聲答曰使其言而妄則此樹林之中行見有兩人陳尸而此犯人則當更隨吾人歸巴黎耳言畢繼以　笑同時更有一種笑聲則　　互答馬克格尼　一　覺此笑聲至熱特一時不能憤之　目以視則　笑　實出一騎兵之日唯不能指定爲何人耳時舒勿林聲浪益高言曰國民海龍吾意不如令白拉根内草一命令由予賣往付其黨與令献嘉蓓並勿抗拒汝則監押囚車徐徐而來如是則吾人今夜即可完全告成否則車行甚緩抵别墅時已在暮夜今夕决難集事矣 
 
 
 

Page 15

 
 
   
 
 

Page 16

 
 
   
 
