# 1901 - 21 - 4909976

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○　鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文　公奏疏碼洋四元○隨圖三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元八角○三家醫　碼洋三角○醫　　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六枓準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書　室或申報館帳房可也此佈 
[英俄約章亟宜修改說接昨稿]  
　　至於俄當中日議和之時假仗義以市恩於我光緖二十二年李傅相往賀俄皇加冕之禮受其迫脅訂密約十二欵其中之害較英約爲尤甚揭其大要亦有二端一曰地勢如俄約第一欵曁第七欵西伯利亞鐵路得由海參歲經黑龍江達吉林而吉林黑龍江諸省及長白山等礦産皆歸俄人開採第十欵則謂旅順口大連灣及附近各地不得賣與别國然東三省爲北省屏蔽俄人南下舍此無由馬關之約日本注意於遼東者所以制俄人之死命也中國若能守此險要計之得也不然而畀諸他國孰若畀諸日本日本縱不愛我而唇齒相依猶可與共患難乃不是之審而徒以以一時私憤不惜三千萬金代俄購還此志地謂發祥之處陵寢之墟以及龍脉攸關二百年來未經開掘之礦一舉而盡畀於他人何不明利害若是耶况旅順大連灣形勢天然尤爲直隸鎖鑰俄人覬覦其側久思抮其臂而得之而曰不得賃於别國蓋卽隱伏其權爲後日侵占地步故比及二年而租賃旅順大連灣之事起可見發軔之初業已震動全局而德之租膠州灣英之租威海衛法之租廣州灣玩其約章無非曰鐵路歸我創辦也礦産許我開采也謂非襲俄人之唾餘而其辭若合符節耶說者嘗謂瓜分之勢已濫觴於中俄密約之第十欵斯言亦非無見也今者時移勢變隍　成約已如鐵鑄而不可易然利權所握本與我有贖回之期我苟銳意自强安見此約終難改訂而必待三十年後始復我全省之規也一曰兵權如俄約第五欵曁第八欵謂鐵路附近一帶置俄兵以資守衛而直隷東三省一切洋操兵隊皆歸俄人訓練第十欵又謂遇有軍事許俄國海陸軍駐集旅順大連灣兩處攷俄國兵力之厚甲於環球故　無隙可乘而吞噬亞洲之心無一日去諸懷抱况乃與以保護之名俾得於鐵路附近之地大張軍威比年以來駐紥之兵除海參崴要塞及各海口所置砲兵工兵水雷兵外其在遼東島者計有步兵二聨隊騎兵六中隊砲兵二大隊在黑龍江者計有步兵三十八大隊騎兵一師團三聨隊砲兵二師團十二中隊其餘又有工兵及築道工兵各大隊蜂屯蟻聚用以保衛鐵路五尺之童亦知其肺腑矣而前者非南之地方有舉動乃調兵抵阿富汗者約有三萬之多一旦有事盡舉而屯集於旅大兩港卽曰羽翼我腹心我而我可保其無意外虞乎矧其陰謀所蓄无欲舉我可用之兵亦歸其操縱於是詭計百出而有此訓練華軍之一議迨後卽派其副將往聶功庭提督所統之武毅軍中爲顧問官併訂明如欲更易此員須得俄皇之命是其目中已無中國而欲我全軍盡歸其掌握矣故英人於威海衛之約亦聲明中國他日重興海軍更改陸軍皆請英人爲之訓練而德於膠州灣法於廣州灣亦皆齗齗籌及此事人果何愛於我而爭爲之効力乎有心時局者當亦深明其故而弗忍使此約章貽誤終古矣總之此二約俄失於前英失於後而權其利害英尙陰行其惡俄實顯逞其奸外患至此尙忍言哉或曰目今時世糜襴已極乘輿西幸聨軍盤踞京津慶王李傅相雖奉命議和而各國要挾多端迫我以難堪之事不從則勢有不可從之則受患無窮欲僅僅如此約而尙不能更妄望其能修改然而緬甸之約薛侍郎力爭於英伊犁之約曾惠敏力爭於俄皆得與之改舊約立新約則今日和議告成勢必與各國重訂約欵乘此而與之商懇或亦機會所在也不禁拭目俟之 
[和約待商]  
　　日本報云頃得中國京師來電悉列國使臣所遞議和綱領十二條中國朝廷有未經允許者一盡法懲治端郡王二毁去直隷省内砲臺三列國派兵保護使署四由京師以迄海口劃也地若干准列國置兵設戍五償金之額 
[承築鐵路]  
　　俄國某日報云俄華銀行近向中國政府承認由卑哥路湖築鐵路達旅順願代爲籌欵興工惟路旣告成須行駛火車三十六年始准中國政府購回執業倘至期中國不欲向購則再行駛火車三十六年然後交還中國聞此路大約卽從前俄官勘定由哈克圖往南方鳥爾加轉向東南經大戈壁至京師之路且有支路繞出盛京以至旅順 
[俄兵計數]  
　　俄國官報云刻下俄國軍隊之分駐直隷滿洲及西伯利亞部中國邊境者計將校三千九百員士卒十七萬三千名大砲三百四十尊歴經戰鬥死傷者計至西歴去年十一月初旬止陳斃將校二十三員士卒二百五十六名傷將校六十七員士卒一千三百零五名 
[兵艦行踨]  
　　日本報云中國山海關海口最便兵艦聚泊日前日本千歲艦歸國曾道經其處相度地形至列國艦隊之駐屯其間者刻只二三艘旅順口則泊有俄國兵艦二三艘威海衛泊有英國兵艦二三艘其他各國兵艦除寄碇烟臺外大抵皆在上海及呂宋島馬尼拉北方惟寥寥數艘而已要之北洋氣候嚴寒兵艦下碇不甚合宜各國海軍統帶官皆所深悉也 
[意船麕集]  
　　日本報云意大利國有兵艦三艘一爲賢路拔一爲夫其辣木司卡一爲烏賢之他其殺尼刻皆屯泊三門灣據去得自上海來電然本館尙未聞有確信恐傳之非其眞也 
[奏報校閱官兵技藝查點軍器馬匹庫欵揩]  
　　奴才悳銘跪奏爲奴才到任後查閱官兵操演陣式及各項技藝點騐軍器馬匹盤查庫欵各緣由恭摺具仰祈聖鑒事竊奴才接印日期業於六月二十日奏報在案今與副都統奴才長春奴才祥通逐日校閱兵技藝槍箭以及擡槍鳥槍中靶者均在三分之二原練步隊並前任將軍榮祿添練洋槍隊兵五百名前任將軍國俊續練洋槍隊兵王百名及砲隊兵一百二十八名操演陣式進退連環聲勢頗爲 
 
 

Page 2

 
 
聨絡變陣尤爲便捷其洋槍中靶者均在九成以上至演練洋槍馬隊合操互相策應亦皆聨絡壯觀馬上三槍三箭　幼丁五子過堂槍俱各靈便趫捷亦屬可觀當已擇其技藝優長者量加奬賞以示鼓勵其稍有生疏者當堂責懲並飭令該管各官嚴加訓練奴才仍與左右兩翼副都統每月按期親赴教塲操練務使一律純熟至點騐各項軍械足堪應用内有因征調帶赴軍營損壞不齊者當已飭令陸續修補以期完整現拴在馬千匹亦皆臕壯堪供差操間有倒斃者責令協佐各員隨時買補盤查庫存各項按册核對數目相符並無虧短情弊伏思奴才受恩深重報稱毫無當兹時勢多艱自應殫竭血誠於一切操心事宜實力講求細心經理斷不敢稍涉虚飾致負聖主整飭戎行之至意所有奴才到任查閱官兵操演技藝點騐軍器馬匹盤查庫欵各緣由謹恭摺具奏伏乞皇太后皇上聖鑒謹奏硃批知道了仍著隨時認眞操練俾成勁旅以資防禦欽此 
[編查漁户]  
　　厦門訪事人云厦門沿海居民均以捕魚爲業近有匪徒藉捕魚爲名船内暗藏軍械遇有民船卽乘機搶刧事經厦防同知張司馬訪聞諭令沿海各保甲紳董將各漁船編成字號以便稽查 
[京餉緩解]  
　　金陵訪事友人云自兩宮駐蹕西安兩江總督劉峴帥知行在一切需用浩繁札飭江寗藩司恩藝棠方伯將木年五月以後因亂停解各項京餉悉數解往俾免匱乏之虞迨後接見奏派催餉官又飭方伯赶緊撥欵解濟兹者和局已有成議兩宮將次回鑾峴帥爰飭司將應行解陝餉銀暫行停解 
[票匪解省]  
　　金陵訪事友人云自康逆創設自立會派匪私售富有票事敗後大憲通飭各屬嚴拿匪首立正典刑懸自藁街者先後不知凡幾沿江一帶此輩不敢厠足輙竄避淮揚高寳鹽阜等處率其野性故態依然邇者新勝營管帶徐寶山都戎在裏下河緝捕私梟驀見會匪三人仍在散放匪票立卽派勇拘獲委某弁解送省垣上月某日戾止卽趨詣督轅禀明一切督憲劉峴帥飭將三匪押發上元縣研訊確實口供詳候核辦想一經訊實不免駢首市曹矣 
[盜匪正法]  
　　前報曾紀上月二十一日寗波漁船擒獲海盜一案兹得本館所派訪事友人來函云郡盜實由意大利國某兵船禽獲是日兵船行至奉化所轄獅子口大洋中聞有呼救聲用千里鏡窺測情形卽放杉板船二艘追上盜匪不敢抵禦束手就禽送經意國領事官移解甯波關道署道憲誠果泉觀察飭發鄞縣署研訊至二十七日午前接省憲電咅飭卽就地正法鄞縣主徐容齋大令立卽會同城守營項叅戎飭提首犯高銀土丁金潮陳高林米海發林有甫陳毛頭六史如法絪綁押至南門外校塲斬决叅戎及大令監斬畢卽　道轅禀覆事後觀察與余軍門深感意艦盛情飭洋務局員左小巖大令忠動餽送禮物并致謝忱尙有胡曾友陳宗生陳連芝鄔阿桂陳家隆等匪犯五名置之木籠由永定小兵輪船載至騰蛟起鳳地方誅戮 
[飭查禍始]  
　　鎭江訪事人云前者京日駐防旗兵闖入丹徒縣待質所刧去押犯一名行至中途被縣署各馬快奪回衆旗兵遂飛奔遁去事後邑宰　嶼香大令禀請副都統吉晉軒統制將滋事旗兵查明交出以便訊懲迄今事隔月餘統制尙未交出大令遂中詳諸大憲請示核辦近日兩江總督兼南洋通商大臣劉峴莊制軍以旗兵瞻故持槍率衆劫犯實　不法已極行文常鎭通海道兼鎭江關監督長久山觀察飭轉飭海防理事同知恒月波　馬迅將滋事旗兵按名查拿照例懲治旋又以旗兵往往勾結不法之徒結隊成羣在西門外藉端訛詐甚至闖入娼家肆意騷擾偶觸其怒輙敢持刃傷人爰札飭統領新湘各營陳宇山軍門曁鎭郡文武各員如遇有旗兵在外滋事者准卽一體拘拿嚴辦以　地方 
[膏捐難辦]  
　　姑蘇訪事友人云前者各大憲因出欵浩繁庫儲支絀特就省城創辦烟膏捐不意各烟館主均不肯照章交納上月二十王日爲收揭之期淸晨　相約罷市旋　膏捐總辦某君遣人勸諭謂如竟因此停閉以後卽不准復開各烟館主聞之遂又照常開市是亦一時權宜之計也 
[甬試佚聞]  
　　寗波訪事友人云上月下旬某日府尊高嶼卿太守考試鎭海童生正塲時查悉東廊下被人掘有墻洞恐有搶替傳遞等弊赫然震怒飭傳校士館轅門地保周震泰及巡更夫黃瑞甫發交提調官研訊各責五百板枷號　門示衆○慈谿童生　利賓蓀熙薰不守塲規經俯尊高太守牌示扣考聞者凛然 
[寒松雅集]  
　　姑蘇訪事友人云紫陽書院山長鄒詠春太史以時届隆冬深恐曰屋寒儒無以卒歲爰於上月某日函請護理江蘇巡撫聶仲芳中丞就淸賦餘欵内提出洋銀九百餘元創設寒松文社定期二十三日課試諸生題爲勸士林勿吸鴉片烟說寒松文社雅集詩是日與試者訂二百六十餘人 
[一誤再誤]  
　　松江訪事友人云華亭縣境南鄉葉榭鎭附近十二圖農婦韓王氏家薄有儲蓄久爲宵小所垂涎上月某日之夜忽被竊去衣物若干氏大號於路讯弁王君聞之疑及左近七圖人孫阿金所爲貿然拘至汛署研訊不承著負荆條千下孫極口呼寃王君慮無贓證不足以箝其口乃督同弓兵至孫寄居之洪阿五家搜查波　鄰人陳阿八冥搜良久終無所獲越數日汛兵在張堰鎭拘獲此案眞賊混號南橋小和尙者一鞫而服起出原贓存　失主認領於是孫洪陳心不能平糾衆向韓王氏理諭不料夜色蒼茫誤投氏之夫族韓雲浦家一時人多手雜擾擾紛紛致失去米石及所豢耕牛韓雲浦大怒糾人向孫間罪倉猝問誤入洪　族叔洪照雲家照雲被擾忿甚奔投縣署禀陳縣主林霨生大令乘下鄉勸捐時拜會紳董某君詳詢此案緣起未幾韓雲浦復以糾衆刦物爲詞攔輿控訴王君聞知默忖事不得了乃拘獲費天六王阿雲兩人移送縣署指爲帮同搶掠之人大令研訊之下見費年逾六旬老朽頽唐知係無辜被累飭卽開釋王阿雲押候質訊一面籖差拘提孫洪陳到案訊供 
[蘇臺瑞雪]  
　　姑蘇訪事友人云自交冬令滕六召迄未惠臨四野農民幾欲望穿秋水迨上月二十七日晨起忽覺朔風凛冽寒威逼人未幾卽奇花六出飛舞長空居人方料理筆牀茶竈滿擬韻鬥尖叉不意逾時卽止鴛鴦瓦上並未見積玉堆瓊然四野得　祥　歡忭之聲已洋溢於靑疇緑野矣 
[鳩邑官塲紀事]  
　　蕪湖訪事友來函云駐蕪皖南土藥總局提調陳少魯大令現奉瀋憲湯小秋方伯委置寗國府宣城縣篆務所遺土藥局差由督辦皖省土藥總局憲改委候補知縣華萼樓大令接辦○撫標精健左營向駐安慶下游瀾江磯歸李葆林副戎管帶其右營駐劄蕪湖歸統領徐壽之鎭軍兼轄邇者鎭軍以營務殷繁禀商安徽巡撫王芍棠大中丞添委前官硝磺局員陳石卿游戎帮帶已於上月某日到差視事矣 
[白下官塲紀事]  
　　金陵訪事友人云委署上元縣劉松亭大令奉檄後諏　上月二十二日履新届期大令由石壩街公館排導至縣署恭行謝恩接篆諸禮旋卽升坐大堂受各書吏叩賀禮成鳴騶出署分投各大憲轅禀知到任視事不意行未里許轎槓中斷輿夫仆地大令幾致顚仆不得已易坐小轎大令心滋不懌嗣有解之者曰前年安徽藩司湯小秋方伯初奉簡授雲南迤南道之命啓卽赴任出門數 
 
 

Page 3

 
 
武輿楨中折疑爲不祥今且開府擁旄指顧可待使君到省兩年委權繁劇下車之始　方伯相同安　　　　　　　　　乎令聞之心　　然○當兩宮西幸之初兩江總督劉峴帥卷念上方需用浩繁恭備方物若干委正任江安督糧道升任福建臬司吳仲懌廉訪解赴行在齎呈廉訪由淸江取道河南押運西上經漕督派親兵十名馬隊百名沿途護送及抵西安廉訪飭將親兵每名賞銀一兩五錢馬兵每名賞銀一兩資遣回南各兵以資用不敷沿途將馬賣去迨上月二十二日廉訪回省趨詣督轅禀見峴帥慰勞有加惟漕標護貢之兵則不免怨聲載道耳○新授江西臬司柯孫𤲅亷訪交卸兩淮運篆後於上月二十二日起節二十四日安抵白門趨詣督轅禀見兩江總督劉峴帥面陳一切並詣各當道處拜會旋假某客棧小駐旌麾大約三五日後將赴章門榮履新任矣 
[招商運米]  
　　昨日上海縣汪瑤庭大令發出告示一道粘貼署前其文曰爲出示曉諭事光緖二十六年十一月初六日奉府憲余奉署理江蘇藩司陸奉護理江蘇巡撫聶轉准陝西巡撫岑來電陝屬乾州長武聞已人相食各屬牛馬草木亦將食盡擬由官定各糧價懇代招商販運來陝可否乞示等因到院札司通飭遵照出示曉諭妥爲招商採辦運陝以資接濟仍將照辦情形詳候電復勿延等因到司奉此除遵辦具復外通飭到府札縣卽便出示曉諭妥爲招商採辦運陝以資接濟勿稍違延速速等因到縣奉此合行出示曉諭爲此示抑合邑米業商販人等一體知悉爾等速卽採辦米糧運陝接濟其各遵照毋違特示 
[移文緝盜]  
　　昨日上海縣汪瑤庭大令接靑浦縣汪南陔大令來文並賞格一道内開爲懸賞緝拿事案據婁縣民人胡福田禀報伊撑航船爲業十月二十六日晚更餘時分伊由朱家角裝載米酒開往七寳行至縣屬顧涇廟地方橫塘河面突遇盜船一隻盜犯八九人上前攔住手持刀械跳過伊船嚇禁聲張搶去布洋等物而𨓜追捕無蹤開單報請勘緝等情同日據地保顧富生禀同前由據經會營勘訊差緝先後禀詳在案迄今贓盜未獲誠恐遠颺除比捕嚴緝並移文協緝外合行懸賞緝拿爲此格仰諸色人等保悉爾等如能將此案贓盜全獲者賞洋銀三百元拿獲首犯並起得原贓者賞洋銀一百元拿獲夥犯每名賞洋銀五十元知風報信因而拿獲者每名减半給賞此係本縣捐廉以待决不食言須至賞格者 
[南市火警]  
　　昨日四下鐘時更鼓婉如天未破曉滬南小東門外外鹹瓜街泉漳會館後陳西堂所聞同益豐麻袋店不知因何火起一時紅光照耀高燭雲霄十六鋪地甲見之急督率更夫分投文武各衙門報警俄而二十三七鋪復善堂十六鋪古雲臺大王廟輔濟會荳業萃秀堂本城同仁輔元堂等洋龍十餘架先後馳至吸水圍噴約歴三點鐘之久祝融氏始偃旗息鼓而返是役也計焚去房屋三十餘幢除起火之同益豐外延燒比鄰瑞裕祥糖行及棧房兩間後街朱元順紙店某姓刻字店順泰洋鐵店洪福記雜貨店對門丁順興麫店裕大恒槽坊某某兩成衣店旋又竄入巷内焚去住宅十餘家當火熾時蘇松太兵備道兼江海關監督袁海觀觀察上海縣主汪瑤庭大令保甲總巡傅辛崖明府提右營叅將廖楚材叅戎曁巡防各局委員均率同勇役詣火塲彈壓至黎明始遄回 
[抗諭待查]  
　　英租界三馬路海天覽勝茶樓每夜彈唱淫詞近被捕頭訪悉將茶樓主許某拘送英美租界公廨禀經讞員張柄樞司馬判罰洋銀一百元吊　憑照乃未逾數日門前又黏一紅紙招帖大書暫停數日擇吉開書包探趙銀河見之以其有意抗違告知捕頭大約將嚴加查究矣 
[竊物待懲]  
　　邇來泥城橋迤西各西人家被賊行竊之案多至十餘起大約皆於每晚一點後擊毁窓上玻璃蛇行而入飽餐酒果然後攫取器物而逃某西人有洋傘一頂値金錢二十餘枚日前被賊竊去當卽投報捕房捕頭爰每夜派出全班中西探捕守候泥城橋左近前日深夜時包探趙銀河見積竊吳瑞生徘徊瞻顧因卽拘住盤詰知曾犯竊案遂吊齊贓物送入捕房捕頭令押候解送公堂禀請讞員張柄樞司馬訊辦 
[經營新界]  
　　八仙橋西首法國新闢租界以顧家宅爲適中之地公董局擬在宅之左近建造捕房並開築馬路北至靜安寺接連公共租界南至徐家匯西至法華鎭東至八仙橋業已鳩工庀材以畚鍤從事矣 
[上海巡局瑣案]  
　前日本邑南市老白渡裏街某皮靴店主張玉堂投十六鋪巡防中局訴稱同業卲榮堂攫取夥友韓開林所製之靴向索不還求恩訊究局員黃衡堂二尹准之飭勇提卲到案研訊之下判令掌頰四十下將原物交還從寛斥釋○日前駁船户王阿虎爲某米豆行裝運豆油數十簍乘間竊取兩簍藏匿艙中捕役陳金之夥張順等上船搜查王非惟不服反敢與之爲難嗣經陳捕查悉情形將王拘送十六鋪巡防北局禀請局員文韻松二尹訊責旋又獲送帮兇人羅連生二尹研訊之下羅供認所竊之油陸續售與法界永安街某烟館二尹遂命與王一併押候函請法界公廨吊到原贓冉行澈究 
[英美租界公廨紀事]  
　　日前有朱斌者遣家丁劉福扭徐阿亭至公廨禀稱徐妻某氏誘令小主母捲逃求恩訊究讞員張柄樞司馬著暫行管押聽候訊核○前者鼎記磚灰行主某甲控陳海榮圖賴欠欵讞員張司馬研訊之下限陳於二十日内向原告妥爲理處乃爲日已久尙未了結中屢次投案求追前日司馬飭差傳陳於初四日到案訊核○前日瘋人費少雲徘徊衢路歌哭無常二百三十一號華捕見之恐其滋事送至公廨請爲安插讞員張司馬諭候函送普育堂醫治 
[美租界捕房紀事]  
　　前晚偷兒張阿才混入外虹口西華德路某姓家竊取衣服洋傘携至某押鋪質錢適爲包探孫阿新所見拘入捕房捕頭令押候解送公堂禀請讞員張柄樞司馬究辦○昨晨賊犯趙阿土闖入靶子路某姓家竊取衣服若干件携之而出適爲某號巡街捕所見拘入捕房捕頭令押候解送公堂禀請訊辦○昨晨江北小竊王大郎濳至外虹口公和祥馬頭貨棧内竊取舊鐵若干適爲管門之印度人所見扭入捕房捕頭令押候解送公堂禀請懲辦 
[籌辦陝振二十一誌]  
　　啓者上月則敬曾函致兩浙卽補鹽運副司朱雨巖副轉云久仰鴻儀莫親塵教湖山咫尺良用依馳敬維上侍曼綏升華楙著卽膺薦擢罔罄棻鋪弟滬濱寄跡歴碌滋慚義振襄籌勉承先志今歲陝西亢旱成災情形奇慘仰承明詔飭籌義捐並經陝撫岑雲帥奏蒙恩准開辦實職捐輸自愧菲材値此物力艱窘昕夕焦籌募集非易夙諗執事義聞遐宣昨徐太史來滬傳述盛意感𪶚五中兹備具公牘並浙運司衙門移文各一道敬祈察入飭投又捐册二千分並希察閱代募現在空白照收及捐章均尙未到容再奉聞以後尊處所收捐欵務祈隨時匯寄敝處轉解以濟振需翹盼仁施曷其有極風便尙乞時惠緘言匡所不逮專肅敬頌台祺並叩侍福諸惟惠照不備愚弟施則敬頓首○現奉覆函内開久欽芝采恒切葭　昨奉華函過承藻飾何以克當良用滋愧承頒文移並捐册二十分均已領悉就諗藎勤懋著勛福宏增慰如肥頌弟試吏兩浙倐閱三年所幹公私均稱順手辱承見委遥荷不棄自應廣爲勸集隨收隨解以副仁懷所有空白照收及捐章一俟寄到均請頒下以便開辦執事籌振宏模素所欽佩仁聲義聞遐邇咸昭昔者耿壽常年之倉鄭公勸粟之舉遥遥今古實相輝映矣都轉移文一件已飭投遞并及專復敬請勛安諸惟荃照不備愚弟朱燦奎頓首上海六馬路仁濟善堂盆湯弄絲業會館奏辦陝西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電機奇製]  
　　廣東商務報云近日倫敦新出一機器用以代守門户極爲靈妙倘値司　人　睡此器能使鷄鳴狗盜輩技倆　窮有見者謂其器不甚大内藏能發聲光之電又有機線繞遍屋之四隅妙手空空兒無論從何處入室一觸其線則聲光驟發如疾雷之不及掩耳且能使通室明亮與白晝無殊主人起而擒之無不獲者眞可謂以人巧而奪天工矣 
[擬創輪船]  
　　紹興訪事友人來函云紹郡爲古越舊壤官幕商賈來往如梭各埠航船多至五百餘號載貨附客獲利甚豐前有工於用利者欲創行寗紹内河小輪船後奈江潮漲落無定事遂中止刻又聞某富紳鳩集股本擬購定小輪船常川行駛上至嚴紹下及海寗現已　准省憲明春卽可開行其所過各埠爲錢江螺螄埠西興蕭山聞家堰義橋富陽窄谿桐廬閘口李家埠翁家埠說者　此事若成則越人士行李往來定卜益形便捷矣 
[捉賭負荊]  
　　寗波訪事友人云某日郡城大來弄陳紳家祝嘏稱觴賓客雲集酒闌燈狏之後相約作四君子戱事爲彼處地保名昌成者所知貿然闖入大呼捉賭嗣以賭具一無所獲被陳紳扭送鄞縣署請辦昌成情急浼有力者向縣主徐蓉齋大令緩頰大令斷令備　　罪始得瓦解冰消 
[上海縣署瑣案]  
　　前日英美租界公堂讞員張柄樞司馬移送陳桂林陳孫氏孫炳生孫亷生等男婦四人到縣縣主汪瑤庭大令訊明陳桂林被毆受傷諭令延醫敷治在案至晚升堂復訊陳桂林供胞弟故後弟婦孫氏不安於室小的勸令將弟屍棺埋葬弟婦不允小的　與母親同往勸導弟婦誣指謀産喚同伊弟孫炳生孫廉生將小的母子毆傷控經張大老爺移送案一蒙訊飭醫今已　痊叩求恩鑒陳孫氏供夫故後小婦人矢志守節棺木寄在錫金公所本擬今冬埋葬因無餘錢以致延擱現在夫兄欲圖遺産誣控兇毆叩求明察炳生廉生同供小的等均生意中人不敢行兇大令諭曰爾等兩人雖未兇毆然辱罵爭論諒所不免遂飭當堂向桂林服禮孫氏旣願守節桂林不得向这滋擾　輩智　具呈甘結案遂得了○泰州人張長廣呈控同鄉人沈六一子誘拐弟媳等情前晚汪大令升堂研訊張供小的小本經營弟在湖州生　日前弟媳陳氏不知被何人拐去屢尋無著前月小的販買菱角來此在草鞋灣沈六一子家見陳氏當卽訴知十二圖地甲欲向領回沈將陳氏藏匿因此控案求鑒地保康阿桃所禀相同大令飭出外自行尋訪○周任氏扭周咸大到縣汪大令研訊之下周任氏供夫妹周咸大已受吳姓聘禮　隨著名流氓時達山逃𨓜今得尋獲扭案求究周咸大供從前確曾受過吳姓聘禮後已退休復由胞兄說合許字時達山爲妻並非姘　今因胞兄姘婦任氏索酬不遂誣指濳逃求鑒大令判將周任氏掌頰五十下一併交官媒管押候飭差傳提氏夫到案訊明核奪 
[南市捕房紀事]  
　　江北某邑人潘三向在本邑南市新馬路老太平碼頭開設老虎灶昨日同鄉人劉春妹偶往啜茗不知因何與其妻朱氏口角互毆旋由四號巡街暗捕協同十九號二十三號兩捕拘入捕房捕頭令押候解送馬路工程局禀請總辦葉猛紀司馬訊究○　來本邑南市新馬路各茶肆主往往招集劉盤龍一流人團坐作牧猪奴戲事爲捕頭王經年訪聞令各捕每晚留心偵察以便拘解馬路工程局禀請嚴懲 
[英美租界晚堂瑣案]  
　　前者孀婦朱黃氏投英美租界公廨訴稱媳婦沈阿寳被其母沈劉氏誘出藏匿無蹤求恩追究讞員張柄樞司馬訊供之下飭將沈劉氏管押限交其女到案迄今日久挺押不交朱黃氏屢次投案禀催前晚司馬升堂覆訊朱黃氏訴稱小婦人前貫與媒聘定沈劉氏之女阿寶爲媳致送聘禮洋銀九十六元後被沈劉氏屢次誘去均在其家尋獲此次一去無蹤顯係其母串同誘拐叩乞究追沈劉氏供小婦人之女實由朱黃氏家失去小婦人並不知情至於送還聘禮一事實因貧苦無力求恩鑒宥司馬著一併移送上海縣署請縣主汪瑤庭大令核辦并諭令朱黃氏自行投案候質○迷路女孩趙新珍由某號巡街捕送請安挿張司馬訊詰之下趙供本邑人家住义袋角年一十有四自幼許字趙柄福爲童養媳上月某日由某缫絲廠工畢出門忘却歸途被巡捕送案求恩明鑒司馬諭令暫交官媒收管候飭差役送交案屬收領 
[法界瑣談]  
　　前日本邑南市十六鋪巡防北局委員文斌臣二尹飭汛捕投法界公廨禀請派包探協同至新北門外永安街成太昌烟館吊取某賊所售豆油兩簍讞員杜枝園大令允之立卽飭探協同前往吊到原贓交汛捕帶去○昨日流氓張阿方攫取某人所持洋銀兩元當塲扭獲將贓抛棄因喚令某號巡街捕帶入捕房捕頭令押候解送公堂禀請讞員杜枝園大令訊辦 
[慨擲飛蚨]  
　　敝善會承揚州柯運憲經募檀欒書屋七印齋石彭十研齋各京紋五十兩東海老農龍川居士各京紋二十兩　州　名十三兩半舫齋三兩槐蔭堂三十兩無名氏十兩三槐堂四十兩斆耕堂二十兩十二福堂三十兩十二福堂經募六十兩延禧堂曹紋一百七十兩補不足齋曹紋九兩復茂莊洋五元匯源典求身健賜記募石記募四洋二元復茂號德新號大興隆宏德莊和生莊聚盛莊大生莊裕豐隆同康和各洋一元日昇昌無名氏各洋四元又管絡翁募助洋一百八十元諸君子仁聲義聞流播遠方與山高水長同不朽矣豈不懿歟上海慶順里救濟善會陸樹藩潘炳南等謹誌 
[一視同仁]  
　　昨蒙救濟善會諸善長撥助新棉衣三千一百五十件南通州吳琴堂善士助來原棉衣一百件洪利房助施粥洋三十元江北糖雜貨衆商年例酬神戱資餘欵移助施粥洋三十五元次小洋二角無名氏白米五石均經如數拜領竊以飢寒兩字最爲人生困　之遭敝堂除煮粥振飢外正在徧覓新舊棉衣量爲散給乃承典重授衣挹彼注此太和翔洽級感實深又同時奉到裕記振洋三十元求痊振洋八十元處順安常不忘利濟乞登報牘叩謝仁施上海海六馬路仁濟善堂董事嚴信厚楊廷杲黃宗憲朱佩珍施則敬劉芬謹誌 
[蘭州官報]  
　　九月二十二二十三日鎭海恊副將余成龍由京丁憂新疆候補府經歴魏霖澍由湖南選用巡檢周家鼎由新疆俱進省管帶西軍安定右營　隊把總馬同禀辭帶隊赴東委辦新餉所文案通判文祺禀知入局代報正任寳豐縣丞申瑞元聞訃丁母憂二十四日督憲牌示督標中軍都司員缺委現署蘭州城守營守備千又昭署理補用守備孫立慶委黃河沿巡查差二十五日補用參將顔克成委内城巡查差補用參將王建勳委廣源門巡查差雲南試用知縣鍾鼎銘由陝西管帶　　安是中營步隊守備馬毓良由河州帶隊俱進省管帶西軍安定後營千總馬成義禀辭帶隊赴東二十六日督憲牌示蘭州城守營守備員缺委揀發叅將張明　署理委署督操前營遊擊李士貞委署督標中營都司于文昭均禀知接印委署秦州營遊擊孟根和委署海城縣典史王運安均禀辭赴任補用副將文福基孔嘉賓均由新　送餉　試用從　萬光輔由甯夏俱進省 
[金陵官報]  
　　十一月二十四日新授江西臬憲柯逢時到徽甯道吳景祺辭總理兩江營務處候補道曾見直隸候補道張肇熊到由揚來統領安徽練軍副　營　定明辭統領衡字等營徐萬福禀知赴鳥龍山各在點名回户部山東司主事林景賢又湖廣司主事丁乃安又廣東司郎中丁繼瑜均到由京來卽赴行在知縣方　　辭赴江陰 
[皖省官報]  
　　十一月二十一日委辦皖南土藥局提調知縣華國文辭缷署蒙城縣李應珏到交代淸楚回知縣陳守先到由六安提案並桐城押犯回知州　　保知奉委赴上海領運槍子巡檢涂芳知奉府委淸查濳山監犯二十二日武備求是學堂提調聨恩知奉撫憲委辦洋務避繙繹提調候補知縣陳守先巡檢鄭欽知奉府委　　績節堂洲地知縣勞文琦均到解貢物回吏目李登洲到帮解貢物回二十三日委署池州府許晉祁辭委辦天長厘卡通判許隆緯知在本省賑捐案内奬加　提舉衡缷　棕陽釐卡通判梁文啓到候補知縣董玉書面試縣丞曹述誥奉撫憲委充文巡捕到差巡檢徐芳辭赴濳山查監犯本任壽州秦霖辭赴滁和公幹二十四日候補　　　　到通判郭文森辭搭解恊餉赴陝西從九楊晸辭赴太湖查監犯二十五日委辦蕪湖關稅務知縣查光華辭候補巡檢朱秉謨辭奉委辦蕪湖新莊口稅務巡檢鄰　　　　澅　堂洲地 
 
