# 1907 - 376 - 4912483

 

Page 1

 
 
   
 
 

Page 2

 
 
[宮門抄]  
　　九月二十一日召見軍機兪廉三丁振鐸 
代論 
[蘇撫致蘇路公司電書後（叔）]  
　　蘇杭甬借欵一事。江浙兩省之人。奔走號呼日不暇給。惴惴焉惟恐朝廷盡喪其利權。乃觀於蘇撫致蘇路公司之電文。（見昨報）則知朝廷亦未嘗忘情於人民之利權也。祗以外部從中把持。從中播弄妄言。廢約種種之爲難。揑飾借欵種種之有益。以欺朦朝廷。而朝廷聞見。不出百里之外。不能察其隱私。遂不免以受其所朦者。復朦我人民。一言以蔽之則將假體恤商民之名號。以行其勒借洋欵之手段而已。夫旣欲勒借。則安得謂體恤商民。旣曰體恤。又何爲而勒借洋欵。旣欲其生。又欲其死。二者本無可以並行之理朝廷顧欲混合而一之。赫赫王言。皇皇綸綍。遂不免自相矛盾。不但不足折服我江浙兩省之人心。而反使江浙兩省之人。益疑朝廷之有意欺人以自欺矣。故外部對於此事。不但賣路賣國賣我兩省之人民。實賣彼强民服從强民就死之朝廷也今試就其矛盾者分别辨之。以正外部之罪。 
　　其曰外交首重大信訂約權在朝廷　前一言誠國際公法所應爾。後一言亦專制政體所不諱也。惟蘇杭甬之約英人自逾限。英人先失信。今英人不自知其失信。有此無理之要求。已不合於公法。而外部偏相要以大信。欲强人民之服從。又何關於國際况盛氏之約。乃個人。私法上之契約。本不涉外交。今外部甘棄其許民自辦之信。而踐英人不信之信。又何爲者也其矛盾一也。至於立約之權專制之國。誠君主操之。然預備立。憲之諭旨。非兒戲也。庶　公諸輿論之綸音。天下所仰望也。今欲斷送兩省之利權。而甘自食其前。言欲暫博英人之一笑。而自絶其命脈。又何爲者也其矛盾二也。更可笑者。曰三十一年浙省呈請自辦會飭盛宣懷等妥議收回亦爲體恤輿情云云使以前次之飭議收回爲體恤商情。則今日之勒借。何得亦曰體恤。使以今日之勒借洋欵爲體恤商情。則前次之收回。似乎已屬多事使曰路股不敷成　難期。則今日江浙兩省集股之踴躍。衆目所共見也。使曰英人要求。未可一味拒絶。則外部之行事。祗可曰體恤英人。不得曰體恤商民也其矛盾三也。有是三者。外部之用心。誠未可太苦。外部之措詞。遂無以自。圓。於是一則曰將借欵造路分爲二事。再則曰商令英公司仍許江浙紳商分購股票。二則曰著兩 
 
 
 

Page 3

 
 
江總督江浙兩撫督率籌辦迅速告。成。四則曰開導紳商勿得固執强行爭持種。種。顚倒之。詞。阢隉之。狀。幾如頑父之哄小兒優人之說盲。詞。而司馬昭之。心。已路人皆見。矣。嗚呼以外部欺朦朝廷之手。段。而使朝廷轉蒙欺朦人民之惡名則外部之於此。事。不但賣路賣國賣我兩省之人。民。實賣彼强民服從强民就死之朝廷。也。外部又何說之。辭。 
　　且外部諸公亦知今日商辦之鐵。路。猶爲江浙兩省自有之鐵。路。借欵後之鐵。路。將爲英國債權者占有之鐵咱乎今外部猶囂囂然。謂。事權利權不但毫無損失且得藉此鉅欵路工早成以發逹該紳商現有之。路。獨不知有此鉅。欵。則我紳商現有之鐵。路。正可以立。毁。而彼債權者之鐵。路。將無限發逹。也。外部。乎。外部。乎。以如是之手。段。而猶得謂體恤我江浙紳商也將誰欺欺天。乎。 
　　雖。然。吾不能獨爲外部主任者責。也。吾聞汪大爕將奉命勸諭浙紳。矣。汪浙人。也。以浙人而賣浙。路。可殺。也。又聞鄒嘉來將用强硬手段執行此事。矣。鄒蘇人。也。以蘇人而賣蘇路可殺。也。揣汪鄒二人之。意。以爲有是一。舉。則可以得妻妾之。奉。極宮室之。樂。長子孫之。財。但蘇杭甬路。亡。則江浙且隨之以亡不。知。彼之妻。妾。將於何託。養。彼之宮。室。將於何建。築。彼之子。孫。將於何立足。也。汪鄒二公已。矣。蘇杭甬已。矣。中國已。矣。嗚。呼。 
專電 
[電一（北京）]  
　　稅務處函致外部稱東省互寄郵件章程宜從日使所請在東會議商訂 
[電二（北京）]  
　　貴胄出洋外部已擬訂章程日內入奏 
[電三（北京）]  
　　資政院會議日期改逢二八每月六次 
緊要新聞 
[廷寄勒借路債之原因北京]  
　　蘇杭甬借欵外部不顧兩省之抗爭全國之清議率自出奏略云蘇杭甬鐵路係念四年英使所請修造各路經總理衙門允准五路中之一路當時曾訂立草約四條大綱仿照滬寗鐵路合同嗣因蘇杭兩省紳。士。欲請改歸自辦曾奏請降旨著盛宣懷磋商作廢日久未成曾改由聶緝槼張曾敭設法爭回英使總以前有草約爲詞旋由張曾敭請歸臣部與該使臣熟商近來已商過數次該使終以奉有本國皇帝之命前約決不可廢堅執不肯通融經臣等以我清國皇帝亦有旨贖回自辦兩省紳民亦請籌欵自辦諭旨决不可改民情決不可抑且兩省紳士來電集股已有成數足見民情踴躍萬難遵照草約云云與之力爭現始商定辦法此路仍歸兩省籌欵自辦不敷之欵即向英國銀公司押借一五白十萬磅不以全路作抵庶路權不致仍爲外人干預云云摺上張中堂仍以抵借外欵爲不便經袁尙書力陳英使堅執情形遂請旨照原摺所擬辦理當日片交外務郵傳兩部並廷寄蘇浙兩巡撫遵照（山） 
拒絶鐵路借欵各要電 
[蘇省紳商致軍機處各部電]  
　　北京軍機處外務部王爺列憲農工商部郵傳部列憲鈞鑒杭甬借欵議起民心萬分惶駭蘇浙鐵路早經奏准商辦不收外股并奏派總協理均奉明旨准行在案萬無中變之理乃讀報載廷寄不惟飭外部速與訂章并轉飭紳商勿再固執路政之權兩省命脉姑置不問以迭旨准辦之成案一旦背之自後朝廷將何藉以號令臣民人心瓦解豈僅江浙伏懇奏請收回成命駢足以待蘇省紳商翁口口等叩禡 
[蘇省紳士致外務部電]  
　　北京外務部袁大軍機鑒蘇省商民因蘇杭甬路借欵　惶急走告人人以爲東南大局將盡入英人範圍不勝憤激紳等再四勸導謂我公現主外交必有遠計且力扶憲政之成立必能俯採輿論杜　族之狡謀竊念蘇省路事之發起實所以保長江上下游之主權救寗滬路約之失敗與浙路同歸商辦不入洋股奏准有案倘竟失信商民大局何堪設想况楊侍郎現赴南洋撫慰華橋日來萬口暄騰紛傳此事爲汪鄒二侍郎所誤將以强力壓制商民揭載報章漸且播及海外恐不獨內地人心瓦解且滋華橋之疑紳等爲東南大局計非僅爲江浙路事成敗計用敢據情上逹爲兩省求全埀絶之命公爲國柱石必知大部沿總署舊例以路礦內政混入外交實啓交涉困難之漸釐定職掌畫分界限持此以謝外人則可永杜後日之覬覦現諭旨業經發布情勢益形危迫爲此環懇奏請收回成命以維東南未去之人心急切　陳伏維埀鑒蘇省紳士叩 
[南洋霹靂埠致蘇浙兩公司電]  
　　蘇浙路諸公鑒逼借非理毒 
 
 

Page 4

 
 
險旣極萬乞力爭以弭後患大局幸甚霹靂衆商叩 
[上海總商會致農工商部電]  
　　北京農工商部堂憲鈞鑒蘇杭甬路借 
　　　　事廷寄到滬輿論大譁蘇浙兩公司夙蒙鈞部奏准商辦不收外股現改借欵官督均乖商信滬巿孔緊尤慮動搖乞設法維持東南商界幸甚滬商會李厚祐孫多森等叩箇 
[實業學堂致郵傳部電]  
　　郵傳部大臣鈞鑒蘇杭甬路旣歸自辦何需外債路欵已足奚爲强借名借欵實攘路路失則江浙陷全部危大部講求實業本校關係尤切若路權外屬則學成徒爲外用無論生等不敢自輕即此亦甚非大部設立本校之初意且江浙鐵路奉旨商辦入股權原自有乃外部竟敢請之英人意殊不解側聞大部抗議士民感戴用敢環懇始終堅持並轉逹外部力拒借欵全國幸甚上海高等實業學堂學生公叩 
[又致外務部電]  
　　外務部王大臣鈞鑒蘇杭甬路奉旨商辦各端借欵拂輿情玷國體墜大部名譽廢約與借欵不兩立英人陽順吾意陰售其奸借之日卽立約之日亦卽江浙人絶命之日也全國傾危惟大部愼之况彼先自廢我始自辦懇大部堅持此議毋自示弱以中彼誘餌之計民情洶湧後患無窮請大部勿但顧邦交而失民信郵傳部高等實業學堂學生公叩 
[蘇路董事局致鄒嘉來電]  
　　外務部鄒侍郎蘇杭甬路借欵旣有所謀自應內外協商庶幾兩全乃聞公謂如與蘇浙商議策卽不行秘密强迫之手段公實主之蘇路爲全國爲蘇非董等數人之私利公亦國人亦蘇人是何忍心下此辣手滬寗已矣董等下愚竭蹶喘汗僅得留此不意九鼎一言剗地凈盡雲山南望公心安歟故鄉父老方側目以過公里門繫鈴解鈴非異人任蘇路董事局 
[農工商部致蘇路公司電]  
　　蘇浙路公司電悉路事不獨浙撫浙紳力圖保護本部亦深紉公誼惟來電所稱各節皆外部職掌此番外部提議之大。臣卽係浙之巨紳貴公司亟圖喩以公理孚以鄉誼庶可始終維持本部於權限之內無不殫盡以副厚期農工商部馬 
[東省息借外債仍未議决北京]  
　　東三省籌借外債一事經徐菊帥與度支部再四磋商雖不阻撓然始終不肯担任澤公言部中所有關稅釐金均已指作洋債抵。欵 [/T ]實無他項相當之欵可以抵押如東省自行籌借不用部欵作抵則本部亦不干預云云菊帥因是頗覺進退兩難不知何以善其後也又近日調查度支部允先借一千萬之說似屬不確聞菊帥之意部中旣不肯担任擬卽自行設法用安東大連關稅作扺籌借一千萬以資周轉故外間遂有此訛傳耳（序） 
[度量權衡局派員開辦北京]  
　　農工商部遵旨考訂度量權衡以期全國一致昨經各堂派出工務司郎中王曾綬趙從藩爲提調郎中富廣生候補郎中瑞光主事田步蟾胡子明候補主事華學悚玉貴爲叅訂員暫借標局內設局開辦（兄） 
[廷寄滇督整頓雲南學務北京]  
　　雲南提學使葉爾愷前奏雲南學界腐敗一摺內有與匪無異一語兩宮覽奏深咎　振鐸之畏葸無能欲再降旨申斥不令來京陸見經樞堂力求始免置議當日廷寄總督錫良督同葉爾愷 [/T ]將學務切實整頓 [/T ]倘再無起色定即嚴懲不貸云（忠） 
[醇邸復擬改訂官制辦法北京]  
　　改訂官制一事經政府王大臣集議三次尙未決定辦法昨日醇邸建議前次行知各省督撫叅酌此舉而各督撫互有見解議論不一然不合時政者反居多數莫若仍照立憲及金幣辦法飭知各署司員各就本省情形繕具說帖詳叅改定官制各條陳再行集議然後叅以各樞臣見解彙摺奏請核奪施行則吏治一道庶可清釐諸凡要政皆可從茲入手云（午） 
[學部議覆孫培元考試留學摺北京]  
　　御史孫培元前奏陳考試留學生三策（原摺已見前報）現在已經學部堂官會議一次多因此次考試留學生已有定章不能更改只可隨後再議歸入下届辦理現擬將此情據實覆奏云（山） 
樂平匪警再續江西 
[電飭饒州府查辦餘匪]  
　　江西樂平縣逸匪夏病意黨係由東北鄉竄東南鄉拆毀鸕鶿埠上子口直皈接竹渡等處現夏病意雖經防營李管帶督隊鎗斃惟黨羽潰竄伏莾可虞贛撫已電飭饒州府張太守朿裝星夜馳往該縣督同防營及九江調撥常備二標一營隊官何管帶力爲保護敎堂一面率兵嚴捕黨羽以期盡絶根株云 
[樂平縣鄒嘉年禀贛撫電]  
　　南昌撫憲鈞鑒魚電敬悉夏病意伏誅已拍照另禀附呈李泰發跟追脅從星散仍查拿未懈敎堂無恙人民安堵世賢饒州駐防營管帶張世賢）已到謹慰憲厪年陽禀 
[皖撫札營務處撥兵前往婺源文]  
　　據皖南鎭咨徽州營參將吳玉昆禀初十日辰刻接𡟋源汎守備錢禀江西樂平與婺源連界　崌山匪徒數百人盤踞希圖肆擾該處距婺源之西鄉董門虹鍾坦周坑大游山項村各處相離不過一二十里之遙居民惶恐紛紛逃跑董門並有敎堂一 
 
 

Page 5

 
 
處該守備督同兵丁前往西鄉一帶並率同民團嚴加防範旋接徽州府密函轉據婺源縣警告稱有混天麻子集匪數百人之多謀於重陽起事等語卽由參將派撥兵丁三棚委署歙縣汛督帶星夜馳往會同婺源汛曁婺源縣令加派民團前驅鎭攝以期解散並由該鎭加派巡警右軍營官楊正發督帶左右兩哨星夜馳赴婺源會同文武合力兜拿等語查婺源僻處萬山又與江西浮樂接壤現在正値不靖混天麻子本漏綱巨魁乘機響應實在意中該處兵力單薄亟應札飭該員卽日挑選精兵兩哨多帶軍火馳赴婺源會同文武各員相機勦辦並商同錫正發選派道里熟悉弁兵不動聲色馳往　崌山查看情形所有盤踞各匪窮搜務盡並一面知會浮樂地方官設法堵拿以防竄逃業已電請江西撫院轉飭遵照在案總之拿獲混天麻子爲第一緊要又解散脅從彈壓地方務勿驚擾董門敎堂尤須切力保護或卽責成錢守備督同民團專防西鄉一帶應由該員會商地方文武斟酌情形妥爲布置赴機宜速立卽拔隊切勿稍遲干咎（美） 
淞滬要聞 
[旅滬福建學生會致外部電（請阻日僧傳敎）]  
　　外務部王大臣鈞鑒中日無傳敎條約日僧竟在閩佈敎長樂縣莠民恃敎佔妻霸產經縣訊究日僧竟挺身袒護且私在興化崇安設堂藉端干涉內政懇據約力爭令其撤回徒限定額恐彼謂爲默許貽禍無窮福建學生會（恭） 
[總工程局復上海縣文（查復度量權衡）]  
　　接奉照會以奉道憲函開奉督憲諭飾即查明沿用之度量權衡長短大小輕重奚若比較部定之營造尺漕斛庫平相去歲何以及某種何處通用係何名目定於半月內具復到院等因（中略）奉此遵卽查明上海沿用之度量權衡比較部定營造尺漕斛庫平長短大小輕重之數開摺呈送伏候覆核轉送 
度類 
[官尺]  
　　即海尺爲上海成衣布疋等項通用之尺每官尺九寸一分三厘合營造尺 
一尺 
[木匠尺]  
　　又名魯班尺以官尺八寸爲一尺每木匠尺一尺一寸四分一厘二毫半合營造尺一尺 
[木行尺]  
　　以官尺九寸六分爲一尺每木行尺九寸五分一厘强合營造尺一尺 
[石匠尺]  
　　以官尺七寸六分爲一尺每石匠尺一尺二寸一厘三毫强合營造尺一尺 
[綢莊尺]  
　　以官尺九寸七分爲一尺每綢莊尺九寸四分一厘二毫强合營造尺一尺 
[步弓]  
　　以魯班尺六尺爲一弓合營造尺五尺二寸五分七厘三毫 
[英尺]  
　　洋貨巿通用以八分爲一寸十二寸爲一尺每英尺一尺三分半（即九十九分半）合營造尺一尺 
量類 
[海斛]  
　　上海米業通用每海斛八斗八午合漕斛一石 
[廟斛合]  
　　上海邑廟內豆米公所較準之斛荳米業通用每廟斛八斗九升八合强漕斛一石 
權衡類 
[漕平]  
　　每漕一百一两八錢合庫平銀一百两 
[湘平]  
　　餉銀用每湘平一百三两六錢三分强合庫平銀一百两 
[荳規平]  
　　又名九八銀係上海通用之平每荳規銀一百九两六錢合庫平銀一百两 
[關平]  
　　每關平九十八两三錢八分四厘合庫平銀一百兩 
[天平稱]  
　　荳油用以漕平十六两爲一斤 
[會館稱]  
　　上海通用以漕平十四两四錢爲一斤 
[司碼稱]  
　　洋棧貨棉花業通用以漕平十六两八錢爲一斤 
[萊陽稱]  
　　豆餅用以漕平十六两三錢爲一斤 
[部稱]  
　　牛籽油蘇油用以漕平十五兩六錢爲一斤 
[江蘇敎育總會第二日開會紀事]  
　　昨日一時半　假愚園開會到者一百四十餘人先由張會長發問評議員曾否　定旋各屬遞交評議員名單再發選舉票公舉各項幹事員被選者如左（經濟部六人）許　霖王清穆李鍾　翁順孫周廷弼黃繼曾（專門部两人）貽黃炎培林祖縉徐念慈嚴葆誠吳馨趙鉦鋐儲南强范褘（庶務招待）曾鑄狄葆賢又會計龔傑夏曰璈（又書記沈同芳包公毅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[廳州縣議事會董事會章程擬稿（續）]  
　　第三章董事會 
[第一節組織及選舉]  
　　第四十三條廳州縣董事會以左列職員組織之一本廳州縣行政長官二董事會會員六人各廳州縣得體察地方情形將董事會員員額加至信人或减至四人 
　　第四十四條廳州縣董事會以本廳州縣行政長官爲會長由董事會員互選一人爲副會長董事會員由議事會用記名投票法選舉之以得票最多者爲當選其被選舉資格適用議事會章程第九條現任議員如被選爲董事會員時願就職者應解議員之職議事會選舉董事會員時須有議員全體三分之二到會方可舉行 
　　第四十五條董事會員任期二年每年改選定額二分之一董事會副會長任期一年董事會成立後第一次改選時董事會員之去留以抽籤决之董事會員於改選期以前退職或出缺時即由議事會舉行補缺選舉但補缺者之任期以其前任者應行改選時爲限 
　　第四十六條議事會於執行第四十四條之選舉後七日以內將當選者姓名履歷及票數報告本廳州縣地方長官轉詳本府及本省督撫並諮議局叅事會存案 
　　第四十七條董事會員在任期中非經議事會許可不得辭職 
[第二節職務權限及辦事規程]  
　　第四十八條廳州縣董事會之職務權限如左 
　　一議定執行第二十三條議事會議决各事項之方法及次第二地方經費豫算草案之豫備及决算案之編定三依議事會之議决管理或監督地方之公共事物四地方官以國費委辦之事五其他依據法律爲歸董事會决行之事項 
　　第四十九條董事會對於議事會所議决之事項如有以爲不便執行者得說明理由交議事會覆議凡同一議案覆議二次而仍如前議者董事會有執行之義務 
　　第五十條董事會關於第四十八條第五項之職權以不與議事會之職權相牴觸者爲限 
　　第五十一條董事會會議以會長爲議長會長有事故時副會長代之副會長亦有事故　以年長之董事會員代之董事會議非有董事會員三分之二到會不得開議董事會會 
之議案以到會人員過半數之同意决之可否同數則决於議長 
　　第五十二條本章程第三十一條之規定董事會亦適用之 
　　第五十三條董事會副會长及董事會員須常川到會分任事務每月得支給一定之公費董事會副會長及董事會員之公費額及其支給之方法由議事會定之 
　　第五十四條董事會得設書記及其他有俸職員聽副會長之指揮辦理庶務 
　　第五十五條凡會議由書記錄載議事始末編成議事錄由議長及董事會員二人以上審定署名交書記保存之 
分類新聞政界 
[撥欵開濬杭滬運河杭州]  
　　近年輪船風行水手貪圖近便將燒枯煤渣沿途傾棄致往來杭嘉湖申各河道節節阻滯一遇旱涸輪行尤爲危險前由杭關道創議開濬自杭至滬一路漸及湖嘉奈庫欵支絀延緩未辦茲啓觀察復又見詳署院業奉批准暫由運庫挪墊銀二萬兩並飭從速會同稅務司妥籌辦法詳擬簡章以便卽日開工以利航行（乃） 
[批斥米商設計嘗試南京]  
　　鎭江米商陳恩壽等擬辦大米五萬石運往直東平糶禀請江督給照當奉批示云向來米糧開禁本係運往 
 
 

Page 11

 
 
外省各口並非運出外國上年因徐海大災民食昻貴卽經將鎭江仙濠各口奏明封禁並通飭嚴查私運其准予內地流通係指內地河道而言今該商等藉詞永定决口率請運米前往直東平糶意存嘗試値此大災之後元氣未復斷難准行該商等旣有此禀難保不設法私運仰鎭江關道飭屬嚴行查禁並嚴諭該商等遵照如敢違禁私運卽行提案照章懲辦無稍寬縱此批（克） 
[浙江海運委員名單]  
　　滬局總辦葆謙會辦楊永昌提調知縣蔣汝翼委員徐浚章徐樹瑜布理問王慶祉縣丞何建章熊炳樞潘灃芬鄒登瀛董思貞萬方潤楊嘉裕陳彭年府經洪士良府照趙潤劉炳熙吳元福景泰府經劉嘉樹從九潘誦輿王寶墀 
　　津局總辦李金堂提調候補知縣薛邦祺楊蘧准補諸曁縣余文鉞大挑知縣梁庭楷徐奎齡理問周志永縣丞楊世富歐陽綬方心鑒李鍚清劉紀正汪培生王寳謙府照鄭佶人巡檢楊行方定鍚珍鄞縣典史顧大淦候補典史張庭謙金懋存從九孫家祿錢葵甘（比） 
[分派荒山田地之辦法鎭江]  
　　鎭郡西南鄉十區地方由清荒紳董查見之荒山地計有十萬畝因此具禀府縣承領樹藝者已不下十餘起之多丹徒縣王大令無所適從乃定爲拈鬮飭派之辦法以昭公允而杜人言云（子） 
[札催征解忙銀鎭江]  
　　丹徒縣王緯臣大令以查荒紳董改編征糧新册一案宗前縣因急於交卸未及核復現非重加查核不能清其弊病以致九月初應征忙銀之期不及征收昨省憲已飛札催解矣（庶） 
[批查萍鄉令被控情形江西]  
　　代理江西萍鄉汪大令都良近被紳士胡霽臚舉各欵控奉瑞中丞批飭布按學三司會同警察總局轉飭袁州府秉公確查據寔禀復以憑核辦（成） 
[縣令出洋回国長沙]  
　　龍陽縣潘大令運鈵前因考求政治禀請赴東游歷現已公畢回國於初九日抵省謁見各大憲聞於警察一項考察最詳云 
[蘇松硝磺公所併設一處蘇州]  
　　金陵製造局總辦劉體乾觀察以蘇州府屬硝磺公所前經諭派職商方式海在蘇經辦現在方商病故自應另擇妥商接辦惟蘇屬本係松常太公所分銷之地茲詳准派令松常太公所職商王家綱一手經理每年仍照額定之數承領分銷照繳餘利前發蘇州及松滬常太兩所戳記一併吊銷另刊蘇松滬常太戳記一顆給發啓用以資信守等情咨請署蘇藩朱竹石方伯通飭各屬一體出示曉諭嗣後分售硝磺均以新刊戳爲記憑如有路票蓋用前發戳記卽作私論將硝磺充公並查明購買發售之人送縣嚴辦以杜弊混劉觀察又以方故商蘇州硝磺公所內向有經理之人恐有私屯硝磺頂用路票影射情弊特派委候補知縣吳毓芳到蘇清理乃該經理人違抗不交當卽禀請觀察電逹蘇藩飭縣立提該經理人嚴辦並將該公所發封查明現存硝磺數日報明充公示罰（眞） 
交涉 
[鎭郡收回修路主權鎭江]  
　　鎭郡華界與租界毗連之後馬路每歲由英工部司墊欵代修關道迄未過問至目下乃發猛省始有歸還墊欵收回自修之議惟工部局因所墊止一年算本加利計數不貲各紳董爲自保主權起見亦並無難色云（小） 
[電請阻止葡人建營收稅澳门]  
　　粵督張安帥日前電告政府略謂澳門政府現於屬地外中國界內建設兵營徵收租稅迭向澳門總督詰問彼以境界尙未確定爲言應請速飭外務部與駐京葡公使嚴行阻止以保主權云云（灭） 
軍界 
[詳准裁減砲台兵費南京]  
　　江督端午帥批鎭傳隆呈復籌議裁減各台砲勇砲費禀云所陳四路各台情形尙能明晰台勇額數旣難再事裁減且歷年募補並無老弱不知砲操之勇自係實在情形應仍照舊辦理其金陵鎭江江陰三路停操各砲留守勇丁及油漆擦洗等費亦應如該鎭所議數目分别裁減仰卽轉飭遵辦並督率各路台官隨時認眞整理務求操練純熟守護妥密以收實效仍候札行財政局督練公所一體遵照辦理（商） 
[三江營汎查獲軍火南京]  
　　瓜洲鎭總兵高光効具禀江督畧云駐防荷花池汎弁顧鴻鈞等在荷花池下汎之三濠港查見王同興衛船一號上有車輪大炮二尊毛瑟鎗一枝來福鎗一枝各色鎗子六十四顆當因該船人衆貨多未便搬查卽將大砲鎗枝卸下帶回汎所據該船水手人等稱船户將船照帶往鎭江所裝荳油已經卸交鎭江張議記油號查衞船入江本干例禁况當此嚴禁私運軍火之際該船竟敢裝載鎗炮違例駛入長江是否夾帶抑係私運難得確情除將該船看管外禀乞核示等語奉江督批示云查衞船入江前經劉前部堂飭由吳淞釣船局照章查騐將鎗炮軍火飭令存局由局給票方准行駛歷經遵辦在案此次該衞船並不遵照定章輟敢裝載鎗炮子彈駛入長江且據稱新裝荳油已在鎭江卸載情形甚屬可疑旣經荷花池汎弁在三濠港查護希卽轉飭三江營將所獲人船連同鎗炮子彈一併解交該管地方官訊供詳辦（七） 
[詳請改編陸軍之批詞江西]  
　　贛省兵備敎練兩處會詳改編陸軍辦法奉贛撫批示云據詳已悉查昨准陸軍部咨江西應編陸軍一鎭限四年辦成業經轉行遵照在案江省現僅步隊一協馬隊兩隊亟應逐漸擴充以期克符定制所擬添練馬隊兩隊炮隊一營工程兩隊輜重兩隊軍樂半隊合原有步隊兩標馬隊兩隊共爲混成一協自爲當務之急應與徵募土著添換鎗械馬匹撒換標營舊有不合格人員各節均准照辦至馬砲　輜各隊均係專門之學不特管帶敎練各官有關緊要其餘官長亦應妥爲遴選仍須留意訪求俾得勝任愉快省城營房係光緒二十六年創建嗣照鄂省軍制改編繼復改標添協屢次修造尙未報銷此次另建約估工費銀數甚鉅且有四年練成一鎭之議必宜預先籌定將 
 
 

Page 12

 
 
來成鎭辦法以免數年之間又須改建營費無已將營房欵弍及需用工料造具估册圖表先行詳送來咨立案以便造報所有需用各欵仍移布政司會同九江督粮各道妥籌的欵聽候隨時撥用仰即知照（異） 
[憲兵更易管帶鎭江]  
　　鎭江憲兵管帶調補寗省某標協叅領遺缺由參議官劉鞏伯函請司令官陶觀察以現充督隊長之馬玉章孝廉坐升以資熟手聞陶觀察己准如所請矣（子） 
學務 
[准收補串充作學堂經費南京]  
　　江督端午帥批桃源縣藍令光策請收補足經行買賣九九錢文撥充集義兩等學堂經費禀云該縣擬將經行買賣所用九九錢文補足提撥一文充集義兩等小學堂常年經費旣據行及買賣各商商議情願協力襄助事屬可行仰寗學司轉飭遵照辦理并將所收錢文數目按月報查一面責令該堂將敎務認眞經理是爲至要（商） 
[麗水學堂禀浙提學電（爲租米被搶事）]  
　　學憲鈞鑒處州麗水縣南鄉萬福寺向月寺租米八千餘石本月禀奉縣主黃批准開辦學堂以充經費董等遵諭收租開辦在卽詎有廪生何士傑多方阻撓於本月十四日糾衆多人將此租米搬搶一空董等奉公辦事勞怨勿辭何士傑藐法橫行衣冠有玷現値顧縣主新舊交卸公事冗忙爲此聯名禀請批追以重學務附貢生胡紳廪生胡綬生員胡申文等公叩（交） 
[續請提撥陋規補助學費杭州]  
　　仁錢兩縣里書陋規及鄉米鄉費等名目每年所入數逾巨萬前經仁和職員沈潛侯鏞等迭次禀請各憲飭由仁和縣查復每年酌提洋一千二百元撥充高等小學經費前月侯鏞等又具控撫轅指飭地方官强詞袒書所提之數不啻九牛一毛仍請嚴飭查報當奉批飭杭州府復按茲聞照原議再加一千每年按繳二千二百元云（遠） 
[批斥誣控霸吞公欵杭州]  
　　寗海縣紳士王家棟等聯名赴撫學兩轅　控學務經董胡撝謙霸吞公欵等情當奉批府督縣澈查並無霸欵圖吞情事爰由提學司嚴詞批斥謂王家棟控告不實殊屬非是是否挾嫌誣控意存反對應如何懲戒之處抑台州府督同省視學沈紳確切查明禀候核奪一面將太湖學堂切實整頓以求實效（遠） 
實業 
[函請抵制苛征牙稅蘇州]  
　　牙稅十倍一案由四府一州各商會派代表到蘇集議隨卽函告同鄉京官略謂吾蘇內地厘金未裁土貨商稅已重年來巿面凋敝物價翔貴本重利輕恐慌逹於極點今蘇撫復奏行船軍各貨每石加征十文牙帖加征十倍醬業按缸派捐產地行銷二稅甚至縣差迫脅勒結押催種種苛擾查白貨遵完厘金再若加以船捐無非加釐於貨在船户無甚出入而商家已受影嚮此等辦法業已實行惟牙户乃傭力家代客經售取用甚微豈能比例當商驟征十倍且醬缸例歸運庫有關銷引正課今私梟充斥民户各自造醬洋鹽洋醬又浸灌內地無法禁止事關傭工食品若不察社曾經濟之狀况而貿然加征勢必竭澤而漁坐以待斃素仰誼切桑梓務請設法維持或據情請都察院代奏以抒民困云云（此） 
[詳覆自來水公司不借洋欵鎭江]  
　　卸署丹徒縣宗大令日前謁見江督面禀自來水公司經理任游戎擅借洋欵貽害地方等情端午帥當卽電致鎭關道榮觀察飭縣提解來省現榮觀察查明該游戎惟向上海某洋行定購機器價銀約五年內陸續分解有逾期卽將自來水公司作抵之語此外並無借用洋欵情事現已據實詳明江督核示矣（庶） 
[江督批准派員調查農學南京]  
　　實業學堂監督田吳炤具禀江督請派員赴保定府調查農會章程參觀農場物品當奉端午帥批示云該道擬派農務局隨辦張令曾謙前往保定調查農會章程參觀農塲品物係爲擇善而從起見應卽照准惟須由本部堂給咨方屬周妥現已另繕北洋大臣公文一份隨批併發仰卽查收轉給祇領（諟） 
[禀請設局稽查衞田鎭江]  
　　鎭郡紳士韓祜卿日前具禀省憲請設局稽查鎭郡丹陽縣衞籍屯田另行編册以清數目等情想事關公益定能准如所請也（庶） 
雜記 
[拿獲冒充督轅隊官三誌蘇州]  
　　蘇省馬路工程局讞員汪大令緝獲黃楨祥一名解府研訊及查獲委札等情均志前報茲聞黃實係南京巡警學堂畢業生給有文憑曾派某差嗣以犯事斥退憑札均未吊銷現奉江督電飭將文憑委札槪行吊銷並治以應得之罪蘇府何太守擬以監禁一年遞回原籍云（出） 
[輪船被劫廣東]  
　　廣惠航逹輪船於初九日載客多人由廣赴惠駛至東江頭塘地方有匪數十人各持利刃躍人艙中船內有洋客二人所藏銀紙二千元及衣物等盡被搶去船上各客貨物亦搜括一空現各事主已報案請緝矣（涯） 
 [P撫卹廣海風災廣東> 
　　日前廣海城風災傾塌房屋壓斃人命飄没船隻爲數十年所未有當由大吏札派委員會同該縣妥爲撫卹現籌議每名連修屋各恤銀十五元每極貧一户各恤銀十元次貧及漁業每 
户各恤銀五元云（涯） 
[偵探索詐記過鎭江]  
　　鎭江水師營偵探近以衞船內所備鎗砲指爲接濟匪徒軍火向索洋三百元不遂又聳動高鎭軍詳由督憲飭縣將船主拘押重辦於是各衞船咸抱不平特開物别大會集議公請常鎭道榮觀察將偵勒索誣陷情形電禀江督嚴行懲辦現江督已查明該偵探索詐屬實飭記大過一次以昭烱戒（庶） 
[詳請革書加等治罪鎭江]  
　　革書石寶山因案監禁曾記本報茲悉丹徒縣王大令又查得該革書在高炭兩鎭散放假造由單私征忙漕各實據現特通詳大憲請加等治罪（庶） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血淚痕傳奇]  
　　第六齣鑄黨 
　　（場上正中設壇）（上懸匾額）（書演台二字）外末自右）（老旦貼自左）（同上）（並立介）（外）妖霧迷漫鎖不開（老旦）春深怕上最高台。（末）沈沈臥榻容人睡。貼）那有男兒起舞來。（外）悲今昔。（末）感。蒿萊。（貼）芳心爭　便成灰（老旦）愿情一滴。楊枝水洒作甘霖徧九垓。（外末俺民。意會會員是也。（老旦貼）俺民意會女會員是也。（相見握手介（分左右坐介）（外末）日前韓君拂疇設立此會。己有端倪。今日開第一期大會。弟兄姊妹們。須要振刷精神。商量大事。（老旦貼）正是。（生西裝上）（小桃紅）（生）亂烟衰草是神州故國不堪回首也。賸明月多情到宵來就照舊時樓哭青天。淚眼三。秋我便欲搴杜若。采扶留。尋羲氏。問靈修也。又則怕有願難酬。終要個鍊石回。天。難道做酒困詩囚。 
　　（與衆相見介）（登台介）衆拍手介）（生）今日鄙人設立此會。 
意在聯合同胞。結一個極大的團體。做一個民黨的機關。恢復人權平均財產。諸位弟兄姊妹。凡在本會。第一須要拿定宗旨。第二須要立定脚跟。凡有與本會宗旨相反的。無論何人。本會都是認爲國民公敵與他不能兩立的。（衆拍手介） 
　　（下山虎）（生）泉飛鳥走。日暮鵑愁。往事休　首。斜陽半鈎。甚一段傷心彀儂消受。爭肯戴南冠作。楚囚。也不想印懸雙肘。也不要名列通侯。則一絲心血光昭九幽要倒挽恒河萬古流。 
　　（生）諸位聽者。天下事言之太易。行之必艱。我們旣然抱定宗旨。須要曉得政府是萬萬不可靠的。大凡做事都要從自己做起。無論如何困難摠要逹到目的。然後纔可罷手。（衆拍手介） 
　　（五般宜）（生）俺不肯伴紅妝　封醉侯。又爭忍懺。青春徒懷杞憂。則幾番含笑看戈矛。但知道人欲天從。風馳雲驟。投金鞭平分濁流。擲青萍分開列宿。指日價再振魯陽戈。向長空一揮手。 
本埠新聞 
[滬道禀郵傳部電（爲查獲軍刀事）]  
　　咸電敬悉函據稅司查復此次查獲軍刀德國帶回共有學生四位均不悉姓名旋經唐道元湛帶同來關呈騐出使德國大臣護照當卽一併給還此外並無所獲諒前項軍刀己在其中謹復 
[滬道禀蘇撫電（爲曾少卿告病事）]  
　　曾道函稱洋米派銷完結限月底出清赶緊核結造報今日卽算撤局贛米昨又到九十兩批計四十包連前共二萬三千五百廿七包除洪牧領運外尙存一萬四千七百包如何設法以後贛米續到應請另委接辦久病困憊求體卹云合轉陳（琴） 
[禀陳築路闢門籌欵辦法]  
　　上海紳董曹驤等四十二人上升道瑞廉訪禀畧稱塡河築路開闢城門一事前呈憲台禀內曾有如荷准行卽當籌措經費陸續興辦之語是則籌欵一事目下最爲緊要奉鈞諭後卽集公益曾各員籌議并令各抒意見今各員之意見書業己收齊彙刊成本附呈憲閱茲由職等公同核議克其中有可採用者先擬五條另摺開呈察核批示實爲公便再籌齊欵項尙需時日先由職等認捐認墊計洋一千元左右以作開辦經費擬就公益曾設立籌欵辦事處所有辦事章程容再擬定禀陳云云（軌） 
[批飭妥議改良監獄]  
　　上海縣李大令爲改良監獄一事禀奉滬道批示云查九畝地基地萬參戎本擬改築操場并演武廳旋因地方紳董擬將該地變價充公是經另勘大南門外城墻根下之地建築在案現在九畝地自可撥爲改造監獄之用惟究有空地能否足敷建築一切經費如何設籌仰卽分别勘明妥議具報此繳（企） 
[函請洋員勘驗兵輪]  
　　鈞和輪船輪頁笨重行駛遲滯前經馬管帶禀准滬道函請江南船塢總辦飭匠估修茲鄺總辦復稱派員到船察勘據稱該輪頁並無損壞實因鍋爐造不得法烟管太小易於阻塞致火力不旺化汽不速時有汽水浮脹之弊欲免此弊須更換鍋爐方能駛行便捷宜請騐船司勘驗便可得其底蘊等語現滬道已函請稅務司轉飭理船廳前往勘騐矣（妻） 
[滬道請禁硬租義塜]  
　　滬道照復領袖略云水爐同業義塜先據該同業呈縣斷定不准出租售賣茲又來道禀請照會貴領袖保全來文所屬飭令讓賣一層本道碍難照辦况虹口租界章程第三四兩條載有華人坆墓非允准不得動遷并凡築公路不能穿過義塜之語今秋興公司聳令工部局出面硬租尤與租界定章不符應請禁止云云（琴） 
[迎接川督之預備]  
　　升任四川總督陳筱帥定於廿三日由杭來滬代理滬道王觀察飭上海縣李大令預備供張大今卽諭十六舖地甲在大馬頭搭蓋彩棚總工程局董亦飭丁在局前設立吹鼓亭並在局內結彩預備迎迓（夏） 
[家政會開會紀事]  
　　滬南家政會二十三期講筵首由葉女士莊 
 
 

Page 19

 
 
敬講女學與家政之關係次張女士運蓮講男女學識品性不相當之苦况并及挽救方法次程女士頴講女子應守之規則均肫切懇至諸女士之𤎮心公益足見一斑（川） 
[法人回國]  
　　庽滬法國巨紳納君前日乘公司輪船回國代理法領喇伯第君副領惠德君及各銀行主敎士等俱往碼頭恭送（舟） 
[派員齎送萬壽賀摺]  
　　十月初十日係皇太后萬壽聖節升任川督陳筱帥己恭備賀摺派時千戎齎送進京時君已於昨日抵申今日附新銘輪船北上（舟） 
[中國公學開第一次運動會]  
　　中國公學定於廿七日午前十時起在新靶子路公學之斜對面卽從前青年會操場內開第一次運動會茲將運動秩序錄下（一）開會（二）校歌（三）運動歌（四）兵式操（五）二百碼賽跑（六）視力競走（七）聽力競走（八）跳遠（九）圖畫競走（十）算學競走（十一）平臺（十二）跳欄（十三）四百碼賽跑（十四）二人三足競走（十五）提燈競走（十六）鐵槓（十七）紅十字競走（十八）換旗競走（十九）障礙物競走（二十）戴囊競走（廿一）擲鐵球（廿二）啞鈴體操（廿三）敎員職員賽跑（廿四）來賓賽跑（廿五）八百碼選手賽跑（廿六）校歌（廿七）閉會 
[禀陳禁烟善後辦法之批詞]  
　　紳士秦錫田擬就禁烟善後辦法禀由上海縣李大令批示云此次禁烟實仰各紳之力以致洗除積習實深欽佩據呈禁烟善後辦法其中有無流弊　照會拒烟會核議復奪 
[升道遷居]  
　　升道瑞廉訪昨日午後率同眷屬出轅遷至舢板廠附近新造公館暫什道轅衞隊及滬軍營各親兵均列隊恭送廉訪諭飭每名賞給銀牌一面以示獎勵（軍） 
[飭議租用學基辦法]  
　　升道瑞廉訪前日批郭錦文等禀云該商等請照續租一條從勸學所續議日後地租按時價增减並援舊章不立年限尙屬可行惟每畝每年繳租錢一百零五十文是否允洽仰上海縣轉商勸學所董事核議具復　舊学宮墻外基地如果租自民間確非學署產業自應分别辦理以示體卹并卽查明妥辦復候察奪（軌） 
[鐵路購地局將次遷回]  
　　滬嘉鐵路總公司前在南巿同盗里分設之購地局刻己事畢擬於月底將局遷回（哲） 
[道批照錄]  
　　水爐公所禀批此案前據總工程局及巡警中局程巡官先後來禀均經批縣會局飭令酌議復奪並司年徐順卿聲名是否惡劣一併查究迄未具復據禀前情仰上海縣會同總工程局遵照前批辦理禀候察核勿再遲延（泳） 
[委代浦東總巡]  
　　浦東總巡兼第二路正巡官謝樹伯明府昨接紹興來電以其母病危著速回明府卽詣北巿總局及道署請假回藉遺差卽委總局裁判課員沈雪門大令潮前往代理想大令精明幹練當必有一番整頓也（戎） 
[水塔將次竣工]  
　　自來水公司在新閘添建水塔興工以來己歷多時現己將次工竣大約西歷正月間卽可開用矣（戎） 
[封閉米店]  
　　派克路成和米店因積欠房租過巨昨由公共公廨簽出封條派差協探封閉（衣） 
[諭令華捕整頓號衣]  
　　法捕房麥總巡近以各華捕所穿之襯衫褲每有露出號衣之外特重申前禁着一體整束以重警章（舟） 
[擢升捕頭]  
　　法捕頭以華捕袁林升前在四明公所控獲竊賊吳阿狗被戳兩刀忍痛不釋殊屬奮勇特援　爲金線捕頭以示獎勵（舟） 
[上海官事]  
　　新委出口局委員吳鏡沅到日到申到道禀見定卽日到差○四川候補道羅長裿江蘇試用道周鴻孫奉天候補知府徐澐試用知縣張丞德浙江試用縣丞林宗澤具領軍火委員江北陸軍軍械局委員王鋆昌南匯縣王念祖等均因公抵滬昨至道轅拜會禀見○南洋副律法官羅貞意四品京堂龐元濟昨　到道拜會（車） 
訟案 
[上海縣案]  
　　舊保蔡雲峯黃小毛前將官塘私售日商由縣查明飭提到案經李大令研訊蔡供浦東官地實被曹吉甫勾串王瑞卿私售與上的無干王已病故四年乞鑒黃供彼時年幼未知底細大令判押候查叨澈究○鞋作主徐錫卿紙盒作主許雲亭水爐主婦經傅氏俱被房東吳榮泰控告欠租霸房昨日提訊徐等僉供去年吳姓將房翻造一時不及遷讓控奉汪前憲訊斷俟其翻造工竣准小的等加價接租小的等於工竣遷入後吳姓有意爲艱不來收租反被控告求察判欠租免追著各遷出○侵吞丁兆麟欵項之黃鴻翔久押不理提案判限十天先將掯留之元吉冶坊租摺交案○凌銀海因糞夫肇事案判押復訊仍不承認判還押覔保候示（車） 
[總工程局紀事]  
　　南巿廣德記小客棧主方錫卿前因窩留搶刦和昌押店之盜犯郭錦元李向榮等昨由孫裁判　訊刊洋五元給眼線人錢四寳具領○栗子船户吳丙吉被刦沉船扭獲李金元送局昨由孫裁判泒探帶出指提獲到李老二張氏婦潘九才潘祥明周寅春等五人押候訊究○恆有餘彩票店前晚失竊銅元五十五千昨在某茶　扭獲周寳林陳阿春二人送員押候訊究（杞） 
[巡總紀局事]  
　　總局閘北師善里顧阿弟所開成衣店昨日失愼幸即救息由警局傳案以其漫不經心飭具切結保釋○王林志違章抛棄屍棺拘押候訊 
　　城內第一路四區秦寳全控陸士生賴欠賭債反敢行兇局員以各有不合判陸戒責秦留洋二元○陳有田手携木桶於天未明時在途行走巡士以其形跡可疑拘入詰訊判拘留示時釋放（衣） 
[公共公廨晚堂案]  
　　張瑞清控霍少蘭姚三聘等串賴股銀前晚由王襄　提訊張供前股開錢莊與霍等往來陸續被欠銀五百七十餘两向索不睬訊之姚供股本全行歸併與霍用人亦霍作主霍供照帳祗有三百餘两求察判霍姚交保候照會商會勸理○席裕其　兪品榮單抵不贖亦奉明府提訊席供兪因急需挽中陳𤀹川將方單一紙抵去洋三百元本利不還求追陳供爲中是實質之兪供求寬限措洋取贖判兪交四百元人洋並保限一月理楚○葉振邦控盛炳泉設計騙洋一案葉供盛云怡和洋行缺一買辦或　賬如願充當須出押櫃　一百五十元當即如數交洋詎付洋後盛即避匿顯係計騙訊之盛供詞支吾判交一百五十元人洋並保候查明實情再斷○黃文瑜控陳鶴亭央中李幼園胡熙州等將單抵借洋二千五百元逾期不贖亦奉提訊李胡同供爲中是實陳供求寬限措繳求宥判交二千五百元人洋並保限半月理楚○岑曉卿控王汪氏掯阻主人女兒招弟一案岑供是原告趙李氏代表女孩招弟在王汪氏處已交還洋三百元向領不放曾赴道轅上控求恩給領王汪氏供祗收洋一百二十元求恩公斷判氏押候禀請道憲核辦餘人斥退（衣） 
[英租界捕房事]  
　　陳小妹張顧氏陳沈氏在蘇州路三十四號禮和絲廠內偷竊絲蘭由包探王金生拘入押候解究○昨有西婦乘火車來申在車站喚小車一部車送大皮箱四只著送泥城外西飯店四號房內詎至該處後車夫坐待多時西婦不至只得將原物車送捕房飭候原主來領○慈溪縣民婦葛裘氏在藉控子葛欽庸忤逆由縣飭差來　協同廨差在龍泉園拘獲押入捕房候送廨轉交來差帶回歸案辦理○廣西路得意樓茶館違章聚 
 
 

Page 20

 
 
賭由中西探拘獲十二人帶入捕房押候解辦○香粉弄七十二號門裨老虎灶內聚賭由中西探拘獲八人候解公堂訊究○雲南路九十七號老虎灶聚賭由中西探拘獲多人押候解究（衣） 
[美租界捕房事]  
　　住居梧州路江夏晨某氏婦之幼孩與鄰居楊惠生之子口角該婦即紏人將楊兇毆受傷甚重昨赴捕房控訴准飭包探查究○董阿三將病馬駕車拘押候核○周大招掮紫銅皮一梱六十七號印捕以其情節可疑拘入捕房經泰順銅店前往保釋○施金生被周洪文張阿生二人扭毆由捕一併帶入飭將周張押候送究○前晚百老匯路有酒醉西人一名恃蠻滋閙由捕拘押候訊（西） 
通信 
[會匪猖獗]  
　　福建汀州府屬永定縣近來三點會匪蠢然欲動邑中無賴皆入其黨目前有金豐里民小學堂監督某因抽屠捐辦學該屠户本屬匪類抗捐不繳某監督縣投禀邑令卽飭差拘拿到案而該匪竟敢在公堂目稱三點會黨並揚言以殺某監督某監督懼託人與之語和邑令亦將就了結不敢過問於是匪黨勢益猖狂與鄰境黃崗平和二處匪徒互相連結鄉民愚昧多被脅從有某富户欲入其黨以保身家該黨拒之並謂爾等富户皆入吾黨將來吾儕舉事之時軍費從何搜索刻下人心惶惶將有瓦解之勢若不預爲防備致釀成巨禍則噬臍無及矣事關重要務祈貴報採錄報端以告當道全閩幸甚 
振務 
[八月份經收月捐清單]  
　　道署洋廿元信裕祥怡情軒祝蘭舫兩户各店洋六元陳善亭洋五元泰昌洋四元貿孚李雪巖綸華廠三户各洋三元朱葆三翁徐貫雲譚軒臣韓山　老順記南順記戴生昌祝源昌招商局萃豐大慶樓周光詠十二户各户洋二元源豐潤洋一元八角莊源大洋一元六角戴運來汪萃利滬江第一樓徐俊良蘇寳森老悅生新順記大觀樓錦章愼餘堂信昌隆順泰天餘道信申茂瑞昌燮昌江南烟雨樓陳志雲元昌怡泰興樹德公司怡泰昌華興葉天德胡綏之燕慶園永豐尹子卿三并趙馥疇天順祥可熾可熾順義昌成共卅六户各户洋一元中和帳房六角五分九成九章非天成申園永裕成五户各户洋六角金松泉董天頤芳園三户各户洋五角益昌李珊記龐竹卿思補齋梁煥南章佩華隆昇宏元易安居九户各户洋五角恆昇怡園新新園大昌德震昌永五户各户洋四角其萃樓施德豐徵昌怡昌晉昌恆茂咸章升和謙記九户各户洋三角大綸青蓮閣義盛一壺春曹德大同順萬茂豐記信昌泰鴻昌益昌　泰　祥曹雨岑十四户各户洋二角源通錢一千八百存濟堂豐裕二户各户錢一千和康壽康晉和愼餘餘大元甡元祥衍大恆益永豐存德恊舁宏大宏元源吉寶和寶順承裕正大升大彙康崇餘永康瑞大晉大敦和義善　福康兆豐恆德仁大源利森康厚大鼎康鼎裕源餘瑞源鈞康壽豐鎭昌會大志大同餘久源明德同福鉅亨瑞昌洽餘瑞豐信大順豫源會餘愼豐正元崙餘寶大裕源長德森協豐怡祥鴻昌謙餘賡餘敦源久豐庶康共七十户各户錢六百元大亨元源安康厚泰立餘同吉鴻餘立生晉　和祥承泰鼎興嘉惠元益安裕元春宏德叙生乾元愼和元興立豐五豐元成永餘慶裕大章九和宏章泰義昌張嘉鶴安春泰昌恆泰鼎昌德大源成正泰和豐敦泰順元四十一户各户錢三百怡大怡大莊二户各户錢二百協成祥永愼萬興三户各户錢一百英美法三界一文愿小洋九十一角五分錢十二千三百廿四共大小洋一百四十六元七角錢一百廿九千九百廿四滬北廣益善　司董等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
