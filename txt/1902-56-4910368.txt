# 1902 - 56 - 4910368

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○繼鑑易知錄白紙價洋一元五角竹紙一元二角○潘頤福咸豐朝東華錄寳洋一元三角○王益吾咸豐朝東華續錄實洋二元五角○左文襄公奏疏碼洋四元○隠園三十六種實洋五元○刑案匯覽洋七元○景岳全書碼洋三元○資治新書碼洋一元五角○繒圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套寳洋六元○醫門法律碼洋一元○醒世烟緣碼洋一元四角○繒芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書書至或申報舘張房可也此佈 
[觀昨報所登日本少將福島氏在成城學校宣言事推而論之]  
　　噫我今而知曰本之忌俄人眞嘗膽臥薪無一刻不勞其籌畫也日本自戰勝中朝趾高氣揚幾自以爲天下莫與敵顧深識之士未嘗不熟思審處謂日後必受制於强俄蓋俄之此時不與日本爭持者豈眞畏日人哉亦以西伯利亞鐵路未成轉餉運兵諸多迂折以故暫爲容隠不遽逞其一怒之威耳而日本竟舉國若狂以爲天下幅員之廣莫如俄兵士之强英如俄然且不敢與我日抗彼若德若法若英若美得與我日並駕齊驅己幸甚尙何能相見以戎衣耶嘻斯言也其志固未嘗不雄其氣固未嘗不壯然亦曾揆時度勢而知日本之果足駕諸國而上之乎福島少將今之有心人也少時嘗匹馬游全毬熟察各國之地輿國政兵制戎機歸而陳之朝廷以備他日振興之助今其宣言於成城學校謂波人十四萬豫備兵中能酣戰者僅四萬人卽可抗地毬上大莫與京之英吉利兵二十萬中國四萬五千萬人而反不能抗聨軍二萬人斯何以故蓋心不能一也　若福島者其眞料事若觀火而深得爲將之要領如古所謂攻城不若攻心者歟雖然彼豈眞惋惜中國而深望中國之日進於雄强窺其心實欲使日本在亞洲執牛耳以臨盟而毋任歐洲諸大邦就臥榻之旁鼾睡耳觀其繪圖講解謂今者歐人紛紛侵佔我亞絢亞俄己由西伯利亞抵太平洋濱此外如阿拉伯如波斯如印度如阿甫汗以及緬甸安南皆被　人所壓制惟中日二國尙能操自主之權顧日本不能在大陸鏖兵我深望諸生畢業而回助我一臂輔車相倚抵禦歐人噫此眞有自知之明而料量歐亞情形如指諸掌者哉向嘗謂日本槍械較中國爲精兵卒較中國爲悍以故甲午一役勢如破竹犀利無前乃觀福島之言似乎日本陸軍尙未精整特華軍過於畏縮以致迭被所挫促地喪師耳舍其舊而新是謀謂非我中國目前之要務耶抑僕更有說焉人每謂中日脣齒相依中國旣疲茶衰頽日後當惟日人是賴故當英日同盟之後中國朝野上下無不謂此後五年以内可保無外侮之來殊不知曰人反自顧不遑而欲賴中朝之臂助誠以中國勢力雄厚目下雖屢經喪敗而民心固結物產富饒盡心力而爲之猶可以國若日本則英華有限深虞一洩無餘今特未與各國交兵耳萬一鄰國失和兵烽迭起勝則尙堪自保苟敗焉有不一蹶不復克振拔前功悉隳於一朝者哉福島知其然乃爲之思患豫防欲結中華以自固人或疑其對衆學生言之過甚僕則以爲此特眞心發露非有所謙遜於其閒也抑嘗聞之西友曰此次英日所訂互保約章中有一語用臘丁文意謂我英日兩國當保中國至目前境地而止噫中國目前固何如境地乎保中國至目前境地而止尙望中國境地之能進於目前乎竊以爲中國日後如竟勝於目前則力足以制外邦而外邦人即不能爲所欲爲任情要挾故英人之意祗使中國不至瓜分豆剖並非望其克自振興若日本則見英人旣如此存心但願强俄不再蠶食而東即己躊躇滿志烏肯如獅之搏象用全力以赴之祇圖巿惠於中華而反致强鄰之積怨噫英日之命意若此而謂中國可有恃無恐不復銳意自强乎伏案書生如蠡測海不知羣公袞袞果能别有良圖否 
[本館接奉電音]  
　　昨日上午十一下鐘時京師飛電傳來上諭四道旨二道敬謹譯登○正月十九日内閣抄奉上諭魏光　等奏年終甄别各員據實糾叅請旨分别懲處一摺雲南撤省順寗府知府蔣實英習成紈袴廢弛紀綱江府知府胡錫銓才庸識瑣聲名齪東用府知府凌應槐頺唐不振防檢多疎均著開缺勒令休致陸凉州知州郎學壎縱丁歛怨行檢不修魯甸通判劉國光近利易昏似練實狡補用通判殿藩辦案草菅縱差婪索試用通判候補知縣余鍾麟庇匪索費罔恤民困候補知縣鈕承植心地糊塗行爲貪鄙補用州判周吉林行檢有乖屢被控告試用通判楊縉紳貌猾心濁需索有據祿勸縣訓導包映庚庇喪巧索不顧風化祿豐縣訓導朱廷遇事生風罔知廉恥文山縣訓導王紹堂士習不端巧於牟利試用府經歴廖建森縱差釀命不守官箴試用府經歴范熙素不安分肆行奸僞試用州吏目李慶德徇情妄禀假公濟私元江直隸州吏目吳元謙苞苴不飭鄙狡性成浪滄江巡檢劉子馨素躭麴蘖任性妄爲通海縣巡檢趙從治揑報重案有心欺罔均著革職候補知府李子元　茸無能言行躁妄補用同知嵩壽昏惰自安摴蒱溺志署中甸同知試用直隸州知州廖廷玉昏憒性成謬由心疾石屏州知州李炳麟素行不檢積猾自矜均著開缺以府經歴縣丞降補署羅次縣本任江川縣知縣李慶庸行事紊亂賦情慵惰惟文理尙優著以教職歸部銓選雲龍州知州程福海形神卑濁心性浮猾通海縣知縣楊志吉任事不職騰謗有因均著開缺察看署羅平州知州補用同知羅振文政弛力疲縱子有案著勒令回籍不准留滇委用另片奏廣西直隸州知州王寳心尙端方才識近懦准補巧家同知朱毓崧書生拘囿察斷易疎准補蒙自縣知縣江毓菁綜核較長聽斷易倦准補永善縣知縣秦發慶外襲循謹内懷瞻顧均著開缺另補以肅官方餘著照所議辦理該部知道欽此同日奉上諭岑春煊奏特叅貪劣不職各員請旨懲處一摺山西前署和順縣候補知縣姜浩縱盜窩贓貪鄙無耻槐葦關抽釐委員卽用知縣 
 
 

Page 2

 
 
孫占鰲需索陋規侵用釐欵攔車鎭委員候補知縣胡圖違章冩票舞弊營私署武鄉縣知縣候補知縣謝霖勒派捐欵任性妄爲代理夏縣知縣捐升通判茅濬民怨沸騰被控有案均著卽行革職永不叙用姜浩孫占鰲情節太重姜浩著發往新疆効力贖罪孫占鰲著發往軍臺効力贖罪並著將該二革員所得贓私勒限嚴追以儆貪婪該部知道欽此同日奉上諭詒榖現在出差兵部左侍郎著松壽署理欽此同日奉上諭裕德現在出差兵部尙書著松壽兼署欽此同日奉旨廂黃旗漢軍都統著毓良署理欽此同日奉旨廂監旗蒙古副都統著孚琪署理欽此 
[宫門抄]  
　　正月十二日張家口監督松墀到京請安劉永亨謝授閣學恩張仁黼續假五日掌儀司奏十五日早晚祭奉先殿洵公濤公行禮召見軍機○十三日德洪額英信各假滿請安召見軍機皇上明日卯正二刻至奉先殿壽皇殿行禮本日未初刻皇上升乾清宫奥國使臣齊幹美國使臣康格德國使臣穆默英國使臣隆道義俄國使臣雷薛爾日本國使臣内田康哉西洋國使臣白朗榖義國署使臣羅瑪訥日國署使臣賈思理和國署使臣羅敦比國署使臣賈爾牒法國護理使臣賈斯那覲見賀年 
[電傳宫門抄]  
　　昨日午刻寄寓京師友人專電告知本館云正月二十二日皇上召見軍機大臣及戴鴻逵程允和是日並無明發上諭 
[法築滇路]  
　　日本報云法國管領印度大臣得美氏擬由安南老開至中國雲南修一鐵路國家允募國債七千萬佛郎以濟其用按雲南進出口貨向由蒙自轉運蒙自在雲南府迤南約一百五十英里中有高原漸北漸高氣候和煦從此南行一日有半溯紅河而逹曼好埠始可遵海而行若貨自香港運來須先抵安南東京哈伊芬海岸更溯紅河至老開老開雖通輪船然路程險惡不堪運貨者皆改用華船其中多所窒碍顧蒙自爲雲南經商要地貨物來往歲有所增回溯西歴一千八百九十七年祗值英金五十六萬磅至一千九百年增至值英金一百萬磅其地產錫最旺故商業以錫爲大宗每年出口之錫比新嘉坡多五分之一由是以觀足見雲南諸礦中以金類爲最多而鐵路尤於兵商二事皆大有裨益也 
[俄營礦務]  
　　香港循環日報云近日俄國派出礦務官六人迤邐至黑龍江開辦諸礦一俟俄使接有中國政府允准文憑卽可定期興作矣 
[西鄰責言]  
　　英京倫敦來電云西歴二月某日美國致書中俄兩國政府略言中國無論將滿洲礦務鐵路及各項額外利權給與何國卽以背約論我美必視爲重大事情 
[德人節餉]  
　　英京倫敦來電云德國議政院人員議定將派駐中國之軍士裁去餉需五兆半馬克所議撥出一兆馬克爲游弋亞東各戰船公費亦斥不准行 
[賀歲禮成]  
　　客有宦游京邸者寓書相告云新正十有三日各國駐京使臣入覲皇上蓋賀年也午前由外務部大臣派導引官導入東華門至上駟院外叅隨繙譯人員先下輿步從至景運門外各國使臣換乘内務府所備椅轎至乾清門外階前步行進乾清門中門至上書房小坐鐘鳴一點皇上升殿外務部大臣分排帶入第一排各國使臣由領銜使臣帶繙譯官一員列領銜使臣之後第二排各國武叅贊至殿中門一鞠躬進殿數武又一鞠躬至納陛前又一鞠躬領銜使臣朗誦祝詞由繙譯官譯以華語皇上玉音　答由慶親王傳宣各國使臣肅容恭聽畢一鞠躬退數武又一鞠躬退至殿門又一鞠躬禮成率同叅隨繙譯各員由殿左門側身出仍至上書房小憇然後出乾清門中門坐椅轎出景運門各換坐肩輿回使館 
[天恩優渥]  
　　太原友人來信云去歲山西巡撫岑雲卿大中丞扈駕人都屢蒙召對皇太后謂之曰拳匪之亂子母子千里蒙塵苟非卿保護周詳安有今日人皆謂卿爲中興柱石予母子上視如骨肉之親也及階辭請訓皇太后復賜以銀四千兩珍物八件封疆大吏身沐殊榮宜乎感激涕零願爲國家馳驅效命也 
[冀北宣猷]  
　　太原友人來信云山西洋務局總辦沈仲禮觀察刻己奉檄署理冀寗道篆務按觀察荷戈塞外智却敵軍三晉人民賴以全活者數十萬宜乎上游青明不次超遷也 
[江西巡撫李勉林大中丞奏改軍制摺]  
　　奏爲江西防營遵旨裁挑改爲常備續備等軍分别教練酌擬軍制繕列清單恭摺具陳仰祈聖鑒事竊臣於光緒二十七年九月初一日准政務處咨開七月三十日内閣奉上諭著各省將軍督撫將原有各營嚴行裁汰精選若干營分爲常備續備巡警等軍一律操習新式槍砲認眞訓練以成勁旅等因欽此咨令將綠營防勇通船籌畫更定兵制分爲三等一曰常備軍挑選年少精壯優給餉項嚴加訓練按省分大小酌定一二大枝於省會及扼要處所屯駐一曰續備軍分紥訓練餉數差减亦按省分大小酌定若干營延聘教習實力訓練以成勁旅一曰巡警軍應將舊有各營裁去老弱浮惰餉或仍舊或酌增另定操章酌量歸併分撥各處兼歸州縣鈐束爲巡防警察之用務於三個月内覆奏等因咨行到臣臣維自古兵制無有久而不敝者及其敝而更張之所用者仍是當時之人耳而壁壘一新則軍容立壯故整軍經武非先更定制度無以圖成前古之事載在史册歴有明徵臣不具論卽如道光咸豐年間髮逆事起天下制兵無一可以辦賊者故大學士曾國藩以侍郎在籍辦團創練湘軍用以削平大難而金陵收復之際曾國藩卽謂湘軍暮氣難以　用厥後勦平捻逆又不能不恃淮軍自同治中興以來四十年於兹矣各行省防營仍多沿襲湘淮舊制雖有挑練綠營制兵之議而規制未改習氣亦不能除糜餉無算益以疲敝論者或謂　勇練兵雖不足敵外洋百練節制之師以之剿捕土匪尙有餘力不知近日外洋槍砲流入土匪之手無地無之此輩又多出自散勇習知軍中情勢大非烏合之衆可比若不急求練兵之道恐後此並土匪而不能禦之患何勝道江西界連閩粤素多盜匪出没又九江一帶踞長江上游比年會匪票匪時有揭竿而起者在在均需設防不容稍懈從前所存各營就本省餉力勉强支持有事增募無事裁撤軍制本多叅差去歲北方之變徵兵入援加以本省防緝驟增弁勇九千餘員名之多每營人數或五百有奇或三四百人召募紛雜訓練更難一律臣去年臘杪到任當以庫空如洗餉無所出先將定字營親兵右營裁去弁勇一千十二員名本年三四月間復將各營分别裁省共去弁勇二千 
 
 

Page 3

 
 
八百二十八員名並飭總兵申道發馳赴河南將北上應援之威武新軍四營弁勇長夫二千六百二十八員名就近資遣回籍現又　副字副中營新勝營弁勇八百十員名全行撤散共計裁汰陸營弁勇己不下七千餘員名而仍不及上年所增之數實緣防務緊要不敷分布而且此輩招之甚易散之則難其始添一勇未必得一勇之力其後散一勇卽多一匪之虞祇可逐漸清釐未宜同時並遺萬不得己又將江軍水師　營遣散騰出餉需以資應用[  此摺未畢容俟明日登]  
[匪人毁電]  
　　順天時報云本月某日順天府五城接外務部文開蘆漢鐵路公司報稱近十數日内計崇文門護城河迤西南德兵所設電線被砍二十餘丈又馬家堡豐臺中間砍去電線八十四丈正陽門被竊鐵路電杆二株電線三百三十丈西城被竊電線一百六十丈涿州界被竊魚尾螺板釘二十二枚鉗釘十八枚高碑店被竊魚尾板鑲配　軌三百六十尺己出有告示訪拿人犯嚴定罪名如能拿獲砍電竊板之人賞銀一百兩偵知窩藏某家指明證據者賞銀三十兩 
[岡州多盜]  
　　香港循環日報云廣東新會縣江門附近黎紳家於新正初七晚三更時突有羣盜持械毁門入室搜劫旣復連劫近鄰若干家所失甚巨臨去挾一更練偕行鄉勇四出狂追羣盜與之格鬥鄉勇舍命鏖戰得以斃盜數名盜黨忿甚將更練支解然後奔逃迨十一晚石山村劉姓又被連刦數家閱一日之夜復有盜匪百餘人水陸並進連刼篁村歐陽姓九家篁村距猪頭山行營不遠歴來禽獲盜匪多解往訊明就地正法乃誅者日衆而刦案亦日多豈古所謂辟以止辟刑期無刑者不可行之今日乎誠足慨己 
[保陽近事]  
　　保定友人來函云官塲傳述直隸各州縣奉旨創興大中小各學堂惟蠡縣己擬定章程甚爲美善此外各州縣尙寂無所聞也○直隸藩憲周玉山方伯因兵燹之後庫欵異常支絀現又恭辦東陵大差需欵甚鉅禀請督憲袁慰帥奏請旨下派令各省協濟以重要公○清苑縣吳大令國棟有隨同某大臣出使外洋之說惟尙未見明文○駐紥保定府之保靖馬隊管帶張日陞縱勇殃民被人告發奉旨革職候訊己於去臘二十八日押解進京矣 
[上海官塲紀事]  
　　昨日亭午時英美租界公廨讞員張柄樞司馬命駕詣道轅謁見蘇松太兵備道兼江海關監督袁海觀觀察禀陳要公良久始出○昨日簡任江蘇臬司效述堂廉訪命駕至各署辭行○前日江蘇督糧道羅少耕儲憲由蘇來滬暫駐江蘇海運局聞日内須赴金陵面謁督憲劉峴莊宫太保○昨日上海縣主汪瑶庭大令假江蘇海運局設筵柬邀總辦林質侯太守會辦沈太守帮辦馬船西明府松海防同知劉乙笙司馬江蘇督糧道羅少耕儲憲宴飲 
[禁米出口]  
　　昨日上海縣汪瑶庭大令奉江蘇潘司陸春江方伯頒到禁米出口告示因卽發貼署前其文曰爲出示嚴禁事照得本年正月初九日奉撫憲恩札開據長元吳三縣會禀稱竊照本年蘇省各屬秋收荒歉產米無多兼之積歉之餘戸鮮蓋藏巿間存貨寥寥入冬以來米價本己日漸增漲民食維艱現當辦漕之際各屬紛紛採購數十萬石糧米同時並舉米價更形翔貴幾致無可措手推原其故始悉浙江紹興府屬本年被荒需米孔殷無錫一帶己被該處商民買去米七十餘萬石之多而刻下前往乞糴者仍復接踵而至米巿將爲之一空伏念漕糧兌限甚迫設以採購爲難未能依限交兌實於漕運大有關碍因思浙紹民戸向盡購食秈米現聞皖省蕪湖白秈米每石僅售銀二兩六七錢價值較廉輪運至甬轉駁亦便合無仰懇憲恩迅賜咨明浙撫飭令紹屬商民改赴蕪湖採買秈米一面通飭將沿江沿海各口岸一律暫行封禁三個月不准稉米出口俟各屬漕務告竣再行弛禁庶幾米價漸平漕運得兌得免貽吳而民食亦不致爲難等情到本司據此查蘇省上年秋成歉薄米價翔貴係屬實情若再任商販運米出口實於漕運民食大屬有碍除咨請浙江撫部院轉飭紹屬商民一體遵照改赴蕪湖等處採買秈米接濟民食免予赴浙採運外合行札司即行出示通頒各屬曉諭並令沿江沿海各州縣認眞嚴查運米出口從速扣留禀究等因到司奉此並據三首縣會禀前來蘇省上年冬漕認運六十餘萬石又逢秋收歉薄米價翔貴民食維艱本屆須全以糧米採購起運爲數甚巨各屬辦漕同時並舉巿價有增無减若再任商販人等私運出口實於漕運民食大有妨碍合行刊示通頒曉諭爲此示仰各屬米行商販人等一體知悉自示之後凡沿江沿海各口岸槪不准將米私運出口一律暫行封禁三個月倘敢陽奉陰違卽由地方官確切訪查嚴拿懲辦將船米全數充公决不寛貸至内地應准照常流通以濟民食如有差保藉端詐擾並准報官一併究辦均各凛遵毋違特示 
[飭稽釐稅]  
　　日前蘇松太兵備道兼江海關監督袁海觀觀察札飭常關總書羅某赴太倉州境瀏河及各海口分關分卡稽查一切稅釐蓋以重榷政也 
[定期地]  
　　上海縣汪瑶庭大令定於本月二十四日午後三點鐘時會同德國駐滬總領事及會丈局員某君赴引翔港義渡碼頭勘丈地基 
[下鄉捉賭]  
　　本邑保甲總巡朱森庭明府訪知浦東六里橋周家渡唐橋等處每有匪徒日夜開塲聚賭因於昨午親帶差役渡浦而往會同柘林營哨弁顧君督率汛兵奮力兠捕 
[司馬宴賓]  
　　昨日英美租界公廨讞員張柄樞司馬在署中肆筵設席恭讌蘇松太兵備道署英法文繙譯諸君直至日落西山始盡歡而散 
[集議演龍]  
　　昨日午後四點鐘時水龍會各西人在福州路轉角處老捕房後新造洋房内會議操演各水龍之事開一點鐘一　始分道而歸 
[嚴緝匪首]  
　　本月十八日之夜十鐘點時本邑裏虹口胡家橋左近某姓小茶肆中突被匪徒糾衆持械行刼旋經探捕拘獲匪黨黃潤春一名搜出米藥快刀解送英美租界公堂讞員張柄樞司馬詰知案情重大命移送上海縣署歸縣主汪瑶庭大令訊辦旋經捕頭查悉此案實由梟匪頭目何大何塥何三起意當往刼時小工頭目張和尙正在算給工資致被刼去錢數十千今黃雖己獲而三何尙法外逍遥因令各包探嚴密查拿務獲究辦 
[城東失火]  
　　昨日旁晚六點逾一刻鐘本邑大東門外天成漆店不戒於火霎時間冐穿屋頂延及鄰居十六鋪地甲裘鎭急投文武各衙門報警未幾城廂内外各洋龍均飛馳而至汲水狂噴約歴一點餘鐘始熄然左右房屋二十餘幢己悉化劫灰矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彛陵摘要]  
　　宜昌訪事人云宜昌土藥局總辦劉觀察寳林丁憂缷事繼其後者爲宋觀察育仁管帶土藥局緝私營守備胡海山守戎與之不甚相得乃辭差回省垣○金沙兵船前因駛入淺灘致壞機器迨修復卽鼓浪入川無如上水則爲興隆灘所阻下水又爲新灘所阻進退維谷無可如何乃暫泊夔州以俟水漲至舟中所用之煤則均購自宜昌另雇民船送往 
[上海縣署瑣案]  
　　船戸毛和尙攬載棉花偷漏捐欵被子花認捐公所中人控諸英美租界公廨讞員張柄樞司馬略訊情形移送到縣前晚縣主汪瑶庭大令升堂研訊毛供小的近因父親去世料理喪務將船倩夥駕駛此次裝運機器紗赴漕河涇交缷適某花行有子花二百包囑順便運至滬上應納捐欵某花行卽遣夥自向巡船完納不意小的之船己駛近巡船而行夥尙未由陸馳至時適潮汛湍急船不能泊遂被指爲漏捐己罰過洋銀二百元叩求恩典大令著押候究懲○周四韋投西門外巡防局控沈扣寳逞兇局員某君函送到縣前日大令升堂研訊沈供小的係崇明縣人向當小車夫前日由徐家匯裝茶葉求滬行至西門外周將東洋車橫衝直撞致小的之車翻仆於地小的令伊帮同扶起伊不允揮拳便毆小的偶一還擊誤傷伊胸叩求恩宥周供小的係江北某邑人在滬上拉東洋車前日沈將小車穜來兩不小心致伊車翻仆於地小的本擬帮同扶起無奈伊車中坐客一味逞蠻致激成鬥毆之事小的身受重傷因之扭控巡局今兩車皆存局中尙求恩斷大令判令沈給周洋銀一元爲養傷費一面飭差持名片赴局領車給還○去年五月十四日蘇州人沈勲濤行至褚家橋被人毆斃旣而屍姊許沈氏查係沈所私蕩婦張王氏糾人行兇所致控經大令飭差拘獲張王氏曁帮同行兇之陳程氏與陳程氏之子陳大寳訊不承招押候覆核在案近日縣差續獲帮兇人一名混號九指頭雙喜卽朱雙喜前晚大令升堂研訊朱供小的小本營生雖曾至褚家橋陳程氏所開茶館内啜茗然沈勲濤被人毆斃一事小的毫不知情實因陳程氏在茶館前開賭塲曾與小的口角致被挾嫌妄攀尙求鑒察大令研詰再三一味狡賴喝責藤條一百下復加研詰仍不吐實乃令押候復訊核辨 
[英美租界公廨紀事]  
　　通州人顧王氏年約四十許其夫向在滬上某營　營勇幾更歲琯音信杳然因於本月某日隨其胞兄來滬偵尋小住法界某小客棧日前出外購物忘却歸途由某號巡街捕送至英美租界公堂禀請安插讞員張柄樞司馬訊悉前情諭令值日差帶至法界各客棧找尋其兄○某姓家婢女孫巧雲陸桂雲於前晚隨女主人出外觀劇　人擁擠以致迷不知歸路經巡捕送至公堂禀請安插司馬令交官媒暫留聽候出示招領 
[英租界捕房紀事]  
　　右夏於寳者在廣東路向再加子訛詐以致口角不休旋被一百二十七號捕拘解捕房捕頭令押候解送公堂禀請讞員張柄樞司馬訊辦○謝進桃不知何許人前晚在南京路與張雲生口角扭毆致被抓傷其面旋經五百二十九號巡捕將張拘解捕房一面送謝至某醫院求治張旣入房卽留存洋銀五元得以暫行擇出聽候翌日解送公堂禀請質訊○車夫蔣朝和在派克路　胡阿六訛詐洋銀三元五角經包探趙銀河拘入捕房捕頭著押候解送公堂禀請究辦 
[法租界捕房紀事]  
　　有阿三者不詳其姓氏性甚戇人皆以戇阿三呼之前日至英租界中某烟館開燈過癮乘間竊取烟槍十六枝携至護城河畔某押店求質適爲包探所見連贓解入捕房捕頭命押候解送公堂禀請讞員杜枝園大令訊究○積竊崇明阿三屢因犯事到案大令著驅逐出境前日又至某姓家竊取衣服携至某押店質錢經包探緝獲送入捕房捕頭命押候解送公堂禀請訊辦○前日剪綹賊桀申竊取某乙所佩銅質對時表一枚及洋銀兩元被巡街捕拘獲送入捕房捕頭命押候解送公堂禀請究辦 
[美租界捕房紀事]  
　　昨晨小竊林阿德混入北四川路某姓家竊取衣服携之而出適爲包探顧福其所見連贓帶入捕房捕頭令押候轉解公堂禀請讞員張柄樞司馬訊究○昨晨妙手空空兒馬阿妹掩入蘇州河畔某姓船上竊取衣服携至某押鋪質錢適爲包探倪順泉所見連賊帶入捕房捕頭令押候解送公堂禀請究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年正月初八初九日京報全錄]  
　　宫門抄諭旨均錄前○吳撫聶奏爲蘇省辦理助餉捐輸各員紳懇恩給奬摺○燕督袁奏特叅貪劣不職各員請旨分别懲處摺○又奏爲申明改奬道員直隸州片 
　　調補安徽巡撫江蘇巡撫臣聶緝槼跪奏爲蘇省辦理助餉捐輸業己截數查明經勸一萬兩以上官紳照案開單懇恩給奬以示鼓勵恭摺仰祈聖鑒事竊照蘇省上年遵旨開辦勸捐助餉一案經臣會摺奏明如能勸集至一萬兩以上者經勸官紳並准保奬一員欽奉硃批著照所請該部知道欽此恭錄札飭司局欽遵勸辦省城責成首府縣省外責成各府州廳縣會同公正紳耆剴切勸導不遺餘力總局卽設在藩司署内並未加派委員開支經費數月之内省城共捐銀一十七萬餘兩省外共捐銀三十五萬餘兩併計集銀五十二萬餘兩業己先後分别解撥行在軍餉京師教案急需及本省防餉洋債等項之用庳儲竭蹶賴以周轉經勸官紳不無微勞足錄自應查照奏准之案將勸集一萬兩以上之地方官紳分别保奬以昭激勸據蘇州布政使陸元鼎開具各員履歴會同督辦牙釐總局署江蘇按察使朱之搸詳請具奏聲明省城官紳經勸餉銀係會集統勸各員名下礙難分注以省城捐銀一十七萬餘兩請保十一員並未逾額等情前來臣查此次辦理捐輸正值防務吃緊人心惶惑深慮事無把握迨後秦晉順直等省因籌辦振務准奬實官各局同時並舉捐數分而益絀幸地方官紳不辭勞瘁多方勸尊於餉項急迫之際得此大宗接濟旣於公家有益似未便没其微勞所有勸經一萬兩以上官紳仰乞聖恩俯准照案分别給奬以示鼓勵除各員履歴清册咨部查照外理合開具清單會同兩江總督臣劉坤一恭摺陳請伏乞皇太后皇上聖鑒訓示謹奏奉硃批該部議奏單併發欽此謹將蘇省辦理助餉捐輸所勸銀數在一萬兩以上各官紳酌擬奬勵謹繕清單恭呈御覽計開三品銜升授湖北荆宜施道前任蘇州府知府濮子潼擬請賞加二品銜在任候選道長洲縣知縣蘇品仁在任候選道正任華亭縣署元和縣知縣王得庚在任候選道正任崇明縣署吳縣知縣田寳榮在任候選道無錫縣知縣孫贊元均擬請仍以道員在任不論雙單月選用並免離任同知銜常熟縣知縣楊家騵擬請隨帶二級金匱縣知縣方臻峻現任鎭洋縣前署南匯縣知縣吳熙奉賢縣知縣士寀均擬請以直隸州知州在任候補同知銜候補直隸州知州正任武進縣知縣施沛霖擬請賞加四品銜直隸州用前署崇明縣知縣沈祖燕擬請俟得直隸州後以知府用在任候補同知江蘇婁縣知縣屈泰清擬請俟補同知後以知府用知府銜直隸州用署金山縣知縣徐景寅擬請俟離知縣歸直隸州班後以知府用運同銜補用知府候補同知前署丹徒縣知縣莫葆辰擬請賞加三品銜花翎運同銜候補知州前署溧陽縣知縣洪爾振擬請俟補補後以直隸州用在任候選縣丞青浦縣主簿沈潮擬請俟得縣丞後以知縣用調補長洲縣典史候選縣丞署江陰縣縣丞陶寳潤擬請俟縣丞得缺後以知縣用華亭縣縣丞錢紹勛擬請以鹽運通判在任候補以上經勸各官省城四員省外十四員前順天府府丞朱以增前翰林院侍講鄒福保道銜候選郎中吳本齊均擬請賞加三品銜員外郎銜内閣中書尤先甲擬請賞換四品頂戴分缺先選用道張元榖擬請以道員遇缺卽選鹽運使銜浙江試用道王宗壽擬請賞加二品頂戴不論雙單月分發補用同知捐過班分省補用知府潘祖謙擬請俟離同知任歸知府班後加鹽運使銜兩淮試用鹽經歴李善徵擬請俟補鹽經歴後以運判仍歸原省補用浙江遇缺先補用縣丞吳曾衍擬請俟補缺後以知縣仍留原省補用以上經勸紳董省城七員省外二員奉硃批覽 
　　太子少保署理北洋大臣直隸總督臣袁世凱跪奏爲特叅貪劣不職各員請旨分别懲處恭摺仰祈聖鑒事竊雞直隸目遭兵燹間井凋殘人心浮動全賴守令得人盡心撫字冀可漸次復元乃竟有不肖之員乘時會之擾攘視功令若弁髦或肆貪殘或隳職守若不亟予叅處則吏治無由振興民生安能休息臣博採輿論詳加考察謹就立應罷斥者據實甄劾以厲兵　查有准補武强縣知縣魏祖德貪詐性成公事順頇在廣守縣署任内藉端派捐初不禀明立案有劣紳武舉人景廷賓因民情不服糾衆抗拒該員張大其事請兵進剿迨營兵至境正在查明妥辦該員復藉兵聲勢嚴立期限出示勒捐衆怨沸騰幾致激變准補邢台縣知縣郝增祐性情粗率嗜利營私前在清河縣署任内藉辦理教案賠欵希圖沾潤自肥並有釀成民團聚衆一案其骩法病民己可概見廣昌縣知縣劉朝陽居心巧滑　事生風上年該縣城内典肆被搶該員悟故科斂將該典肆鄰佑富戸傳押苛罰貪繪之聲溢於道路准補肥鄉縣知縣程元鎔措置乖方操守難信前在雞澤縣署任内藉端勒罰縣民薛芳春劉德明等錢文一千六百餘串並未禀明立案擅自動用内多不實不盡廣宗縣知縣壬宇鈞廢弛因循罔知振作上年該縣被災綦　該員並不切實禀報玩視民瘼莫此爲甚鉅鹿縣知縣彥炳樞操守平常縱容丁役前在邯鄲縣任内該縣家丁巧立名目苛歛民財因而紳民怨恨幾至釀成聚衆重案以上六員應請旨一併即行革職又查有准補南宫縣知縣張日陞粗鄙任性瞻大妄爲前帶隊赴高陽縣境教台村　辦匪徒匪聚不敢進捕匪散不能追拿乃督隊放槍間村亂擊未傷一匪誤將文生苑問三轟斃並藉名搜贓縱兵倉掠似此舉動荒謬本應　辦　足蔽辜念該員當上年匪亂之際隨營彈壓撫輯民教亦尙著有微勞擬稍從末减仍請旨卽　革職以示　儆又前署沙河縣清補無極縣知縣郭鍾秀遇事取巧聲名平常威縣知縣程之翰才具竭蹶未諳吏治調署鷄澤縣知縣阜平縣知縣譚世杰　卜寛縱不洽輿情均擬請開缺另補又正定府知府李映庚辦事操切難資表率前在署永平府任内募勇剿　匪火焚村延燒民房多處殊屬孟浪任性請開缺調省察看臣下車伊始深維安民之道察吏爲先因不敢輕信浮言亦不敢拘執成見但耳目所及察識所周己覺良吏之無多而不肖者易至欲資整　宜繩瞻徇牧馬者所以先去害羣也此外尙有應劾之員容臣查明隨時奏叅以期仰副聖朝澄叙官方至意所遺正定府　府係題缺容另片揀員請補其知懸各缺直隸現有應補人員均請扣留外補臣爲維持吏治整飭地方起見謹恭摺據實具陳伏乞皇太后皇上聖鑒訓示謹奏奉硃批另有旨欽此 
袁世凱片再查前護督臣周馥奏保直隸奉天山東三省勸辦順直善後振捐在事出力各員照章請奬一案内有三品頂戴知府用江西試用同知沈傳甡請免補本班以知府仍留原省補用又指分山東試用縣丞袁乃寛請免補本班以知縣仍留原省補用本年十一月初二日奉旨著照所請當經轉行欽遵去後兹據順直善後振捐總局司道詳轉據沈傳甡禀稱本年七月在順直善後振捐案内報捐同知分指試用因不諳例章未捐足同知過班未經核准祇得措交銀兩捐過新班分發離任免補本班以知府仍分發試用己經戸部核准給照又據袁乃寛禀稱該員前以縣丞投効山東因勦匪案内出力經臣在東撫任内奏保免補縣丞以知縣仍留原省補用於本年十月十六日奉旨允准欽遵在案伏查分省之用知府沈傳甡前開底銜錯誤旣據呈明應請改奬免補知府以道員仍分省補用山東補用知縣袁乃寛保案重複應請改奬免補知縣以同知直隸州仍留原省補用由該司道等核明詳請具奏前來臣覆查無異合無仰懇天恩俯准照請改奬以昭激勸除飭取各該員履歴咨部外理合附片具陳伏乞聖鑒訓示謹奏奉硃批著照所請吏部知道欽此 
 
