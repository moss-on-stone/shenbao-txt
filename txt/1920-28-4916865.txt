# 1920 - 28 - 4916865

 

Page 1

 
 
   
 
 

Page 2

 
 
   
 
 

Page 3

 
 
時評 
[取决公意（冷）]  
陸氏謂外交方針當取决公意其言是也雖然所謂公意者多數人之意之謂也所謂多數人之意者人民多數之意歟官吏多數之意歟抑人民與官吏相合而得多數之意歟以近日情形觀之人民方面多數主張非直接交涉官吏之有權力者方面大抵傾重直接交涉是兩兩之多數與非多數已可槪見特陸氏之解釋公意者不知何如耳 
專電 
北京電京學生男女代表十人謁陸先表示歡迎意深望專使對山東交涉抱定宗旨將日本通牒駁回陸答問題重大須集朝野意見考慮進行外交當局不過負口頭之責至應取若何方法全恃國人意旨爲歸總之政府與國民一致共棄猜疑使負交涉之人有所根據方可稱職以利國家諸君意思予亦可作根據之一種俟各方决定再當晤談代表訂明卅一日開歡迎會屆時請出席發表意見以慰衆望陸云出席或可做到演說恐因病不能代表齊稱外交不貴多言我等希望以極簡明之方法宣布外交之方針陸首肯眾告退（二十八日下午三鐘） 
北京電學生聯合會昨夜開緊急會議决定三事（一）歡迎專使會在北大法科禮堂舉行（二）上書府院請罷楊以德釋津代表魯案不得與日直接交涉閩案應照國民大會决定條欵辦理（三）政府無滿意答復則聯絡各處國民大會或游行運動（二十八日下午三鐘） 
北京電據與陸接近人云陸於魯案未與徐段靳商决前斷不有所表示惟一般要人均主直接交涉陸亦謂欲如外間所陳退還原文拒絶其請在現政府事實上萬辦不到頃正考量談判之程序尙未完全决定大致擬將膠州闢作商埠與日人以優先利益膠濟路改爲中日合辦仍隷交通部限若干件贖回倘開議後不幸决裂再主提聯盟會公判（二十七日下午五鐘） 
北京電魯案仍未定方針昨閣議决定與西南協商對外取一致行動又陸徵祥求去因繼任難覔决挽留僅更易次長（二十八日下午六鐘） 
北京電今日下午四時敎職員聯合會學生聯合會湖南去張代表團三團體共五十餘人齊集新華門公推六代表謁靳靳派郭秘書長代見代表陳三事（一）魯案退回原文勿直接交涉（二）釋天津被拘代表（三）表示去湘張决心郭允轉達代表乃辭出（二十八日下午五鐘） 
北京電巴黎電最高會議二十二日閉會各國代表均回國嗣後不再開改爲五國大使會議未了各事由此商决又阜姆問題塞國代表仍不承認（二十八日下午六鐘） 
北京電津電學生聯合會已由警廳奉直曹命發封被捕各界代表七人學生代表八人保釋不准北京電曹銳電范時久等以檢貨爲名與商夥吵嚷飭令依法懲辦（二十七日下午三鐘） 
北京電陸徵祥訂明日宴外交團（二十七日下午四鐘） 
北京電陸請假日暫由陳籙代部對外方針仍陸自决（二十七日下午三鐘）北京電國院擬設外交會網羅各方人物取决對外方針 
北京電陸徵祥在當局前希望外放擬將顧維鈞改任法使而自爲美使（二十七日下午四鐘） 
北京電北方各督將有促和通電痛陳外交危急應卽力謀統一如再相持咎有攸歸（二十七日下午四鐘） 
北京電王家襄對和局中法律問題主張以民國六年六月十二以前之國會分子續開第五十三次之憲法會議擬將此意通告全國舊議員贊成者百餘人 
北京電靳電王正廷留唐少川並催開議（二十八日下午三鐘） 
北京電劉恩格電開會恐不足數滬會正進行暫留現衆院嚴催議員回京（二十六日下午八鐘） 
北京電北代表江紹杰今日謁徐商决和欵明日回滬（二十八日下午三鐘）北京電財界各要人又在津成立三百萬元之借欵以津地某項動産擔保（二十七日下午四鐘） 
北京電財界某要人云隂曆年關全恃五百萬鎊墊欵濟急英法日均回電承諾但用途祇能限於裁兵且須實裁實支歸銀團監督惟美國今晚止尙未復到現專盼美電來商進行其他談判中之小借欵及單獨借欵均無成立希望報載某項押欵純非事實 
北京電湘代表謁段瀝陳張敬堯罪狀聲涙並下段大感動謂不意該督貪枉一至於此立派某秘書赴湘按欵密查（二十七日下午四鐘） 
北京電院電顧使俄亂日熾協約態度未明外傳美法組織新共同軍之說是否事實希速電復（二十八日下午三鐘） 
北京電華僑聯合會宥電荷屬華僑代表來京請願修改中葆條約乞接洽（二十七日下午三鐘） 
北京電英國添設遠東艦隊分駐澳洲印度洋中國海三處以新加坡爲會操地（二十七日下午三鐘） 
北京電莫榮新電意飛機過境已飭保護並撥地點（二十七日下午三鐘） 
北京電鮑貴卿電營長吳志臣等招商運烟請褫職處列刑 
（二十七日下午三鐘） 
北京電楊增新電告俄舊黨退竄潘津一帶現俄屬難民數千勢將入境已飛飭伊犂鎭使嚴防 
（二十七日下午四鐘） 
北京電昨夜連出刦案以宣外敎場范家被搶最巨（二十六日下午八鐘） 
北京電徐樹錚電告勘日回京（二十七日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
北京電徐擬定解决閩魯問題宜棄暴烈主以民意爲歸宿 
北京電陸外長關於中日各項交涉主張先徽集各界與南北各長官意見 
北京電天津風潮某使來電主嚴辦以整學風當軸不以爲已去電解釋 
北京電港電報告軍府對於經營八省鐵路極力規畫分設機關 
北京電政府昨日又分電岑唐略謂法律方面請略讓步期早解决 
北京電旅京政界魯人定向政府國會請願勿與日本直接交涉（以上二十八日） 
以上中華通信社電 
北京電裁釐加稅案英使及稅司等均允贊助定星期四與政府及財部諸人集議辦法 
北京電王郅隆來京述倪嗣冲病狀現已漸痊（以上二十七日（北京電陸徵祥接團體書多責備語陸以外交棘手確有辭職意但尙未正式表示陸之宣言書正在起草中聞擬將和會始末情形及外交失敗原因詳細叙述北京電政府聞陸有辭意决慰留現以陳籙不肯負責已托人催陸早日回任外傳將提遜寳琦長外說府院否認 
北京電山東案外論之批評多不直日外交當局多數主張向國際聯盟會求公平解决 
北京電庫倫來電徐樹錚已由恰返庫二月初回京恩華於二十五日由庫啓程來京 
北京電俄約近修改期外部擬俟俄亂平定有正確政府成立後再行辦理 
北京電西藏有停戰期滿卽行由甘孜出兵信息政府電能克武與陳遐齡化除意見協力戒戒備 
北京電蔡委員電告陸武鳴邀粤中要人赴桂重開會議於時局極有關係 
北京電參陸外三部會同邊防處决定對俄與聯軍取一致行動惟於中國有特别關係時即隨機應付北京電王士珍日前出京回正定聲言此後專心實業不問時事（以上二十八日） 
香港電舊會國民黨議員復提不信任岑案數岑四大罪并反對其八省鐵路督辦（二十八日）以上中孚通訊社電 
里昂無線電（路透社送） 
[和會中之各使議會]  
　　二十七日巴黎電各使議會昨在法國外交部開第一次會議由米勒蘭氏主席該議會贊成答覆亞都爾氏爲瑞士加入國際聯盟會事致高等議會函之公文並贊成勒朗將軍所擬答覆德國牒文關於所予勘界委會訓令事者之公文午後開第二次會議議妥分派德國軍艦辦法内有數艘將加拆毁惟拆毁日期未定餘艦派給法意等國者或將保留第三類艦將用於警務分給波蘭羅馬尼亞等國 
[法國新内閣之現狀]  
　　二十七日巴黎電昨日各政團開會磋商對於新内閣擬取何地位未有决議參議院今日開會大約將展緩提出質問而先從事選舉副議長以代現任陸軍總長勒菲佛氏並討論國會組織事務之提議某重要政團會議旣畢有衆議員某氏語人曰吾團近嘗戒勿投票今則 
將有所爲吾人現有重大財政實業商業問題須事解决又巴萊氏亦稱米内閣必能注意吾人之志願内閣所規定之政綱已得大多數議員之贊許今唯須吾人予以信任耳今晨今閣曾開甚重要之會議 
○德疆中之公民大會 
二十七日巴黎電丹京消息政治報載有佛蘭斯堡訪員電稱佛蘭斯堡於一夜中變其外觀昨日德兵離境今日英法兵奏樂入鎭丹麥人之有選舉權者集衆二萬列隊歡迎英法兵且藉以表示其必使佛蘭斯堡復屬祖國之决心 
○外交總長與新聞會長 
二十七日巴黎電前法國外交總長畢勛氏被舉爲巴黎新聞合會會長監視斯萊斯維公民大會之國際委員團昨日已抵佛蘭斯堡　 
世界路透電 
[國際委員查視團與德國]  
二十二日維廉沙文電協約國國際委員團查視德國口岸及德國履行和約海軍條件情形者已乘馬來由號軍艦抵此即詳閱各船廠與希里哥倫島團長查爾登爵士謂和約須诊文句履行彼等查見軍艦八艘狀殊破敗彼等所至之處輒受禮遇現赴基爾繼赴柏林受查各艦之水兵皆唱愛國歌　惟無非禮舉動 
二十二日倫敦電鑄模鐵工今日投票贊成上工者一萬七千六百六十七票反對者一萬一千二百六十三票 
[俄國時局與英軍]  
二十日倫敦電俄國時局復有出人意科之新發展昨日法報對於英國因他處需兵不能供給舉行公民大會區域内所駐軍隊之言皆表示憂慮之意昨晚倫敦當局宣稱前議派兵十一大隊赴東普魯士西里西亞及其他舉行公民大會之區域此項辦法今有修正之必要現决議遣派三大隊一於今日赴佛蘭斯堡二於稍遲分赴丹齊與亞倫斯坦兩處一部分報章解釋此項宣言謂上星期高等議會决議取銷對俄一部分之封鎖時衆以爲英國已不主用兵今觀此宣言英國復將施其軍事政策矣 
二十三日倫敦電公報否認近日巴黎和會中英國陸軍大臣邱吉氏及參謀大臣主張遣派英軍前往高加索或俄國他處之說 
○英國之整頓陸軍觀 
二十二日紐約電陸軍總長巴克氏昨向參議院陸軍委員會演說贊成委員會整頓陸軍之議案謂爲極有經濟之計畫該議案規定（一）施行强迫軍事訓練（二）以國民後備隊組織大事（三）設常備兵二十八萬人（四）設國防隊 
[美銀行與歐洲借欵]  
二十二日華盛頓電美國銀行家公會會長好斯氏向全美財政大會演說謂美國銀行家志在建設美人間之更密切更有利之關係並以有適當保證之借欵供給歐洲各分股商定擬借之欵如下但尙須經大會之認可厄瓜都需五千萬金元以充付債及運輸事業之用尼加拉圭需五百萬金元以辦運輸事業波里維亞需衛生經費若干又運輸事業經費五百萬金元巴拉圭所需借欵未限數額並贊成移民計畫安挿比人二千家 
[法國新内閣觀]  
　　二十二日巴黎電總理米勒蘭氏財政總長瑪爾薩氏商務總長伊薩克氏及外交部之巴洛圭氏康本氏均任爲法國和會代表 
二十二日巴黎電衆院今日辯論歷五小時之久甚爲劇烈議員道台氏提出議案反對斯台氏爲内務總長但會衆以三百八十三票對十四票否决之後投信任總理票計同　意票二百七十二否决票二十三但不投票者三百經此辯論之結果米勒蘭氏仍居總揆席但至一月二十八日辯論外交政策時恐將遇一場激鬭也現内閣似未能持久 
[美國之痒症]  
　　二十三日紐約電紐約城復有千人染痒症昨日芝加哥亦復有痒症二千起惟死率已滅 
[英國之金價論]  
　　二十三日倫敦電泰晤士報之一九一九年財政談謂去年金巿多事爲一八一三年以後所未有十九世紀主要經濟家皆謂黄金雖有限制然爲穩健幣制之最適當本位此種結論證以去年情形愈爲眞確買賣現金之自由巿場停閉五年後又恢復此即前人結論之勝利也澳洲金鑛主爭謂彼等所得者不若巿價之高於是始有自由賣金之令俾證明鑛主所爭者是否無誤此令頒後在七月一日以前四個月内澳洲共售黄金二十一萬盎司統扯其價每一標準盎司售價九十五先令大都銷於香港上海查黄金紙上價值增高之原因與拿破崙戰爭中金價值一百十先令時相同卽紙幣之發行額超過金貨之供給額是已去年世界金産額爲英金七千五百萬鎊計南斐脫蘭斯哇産三千五百萬鎊其他英屬産一千四百萬鎊而一九一五年世界金産額爲英金九千六百萬鎊計南斐脫蘭斯哇産三千八百萬鎊其他英屬産二千萬鎊兩相比較去年産額低落百分之二十二人工困難成本漸昻此固事實第戰時金業之經騐亦足說明冀限制供求原理之作用之危險矣金鑛主竭力掘金求其愈多愈善蓋料目前高價不能持久也故一九二○年苟無意外變遷黄金産額定必增多去年下半載印度因出口貿易之優勢遂爲金巿中之一要素印度政府知應付貨幣之需求購金較購銀更爲合算現已禁止私人運金入境礦主抗議無效印度政府根據美國滙率與銀貨巿價可以二十四先令購得金鎊再將金鎊轉售於巿可得三十四先令云 
[太平洋路透電]  
　　二十八日北京電哈爾濱消息過激黨已佔據尼柯爾斯克鎭伊爾庫次克附近之捷克兵數千人被圍該處逐日有戰事柯爾恰克與俄國金條皆仍在伊爾庫次克據捷克軍電稱伊爾庫次克以西八百俄里之鐵路上共有載運捷克兵之火車百餘輛捷克兵如不表同情於過激黨則火車難以通過蓋以鐵路上辦事人員均屬過激黨彼等且罷工爲恫嚇也此當爲解釋以柯爾恰克交與過激黨之理由 
國外要聞 
[專使團會議紀錄（七）]  
　　第十四次會議錄「八年二月十一日八時半在顧全權寓出席者陸總長王全權顧全權施全權魏全權胡公使顔公使唐中將嚴參事岳秘書長」（一）顧全權報告關於膠澳租借地膠濟鐵路及德國在山東所享他項權利各問題已將提交大會節略擬好其大綱分爲四部（甲）山東省内德國租借地及他種權利之原始與範圍（乙）日本以武力佔據膠澳租地之緣起與範圍（丙）中國要求歸還之根據（丁）歸還中國應直接爲之之理由兹將全文印就請求評論並謂丙丁二部係根據前次出席所說之要端詳爲發揮甲乙二部僅叙述歷史其乙部於日本當時佔據膠澳及膠濟鐵路情形言之雖詳而措詞求格外平和蓋該部用意僅在叙明實似不必用爭辯之詞也不知諸君以爲措詞太和平否胡公使謂叙述事實誰也不能挑剔王全權謂其中關於二十一條問题措詢尙覺太輕顧全權謂該說帖專論山東問題對於二十一條事先僅伏根似已足矣將來專提二十一欵問題時儘可詳言之衆以爲然（二）顧全權謂討論附度件中將中日兩國關於山東省之條約換文及日本違犯中立各種密件均擇要提交大會以作乙部所述之證據不知諸君以爲有無防碍之處魏全權謂當然提交王全權謂此事旣交大會評論自應和盤托出俾他人得知底蕴（三）陸總長提議滿　鐵路問題旣不在内應否聲明魏全權謂可以不提王全權謂山東問題不過二十一條内之一部分二十一條之事將來尙須請求大會評論彼時兩將滿蒙鐵路問題提出施權謂似應加一句聲明隨後可補送他件爲是顧全權謂加一句亦有流弊恐人謂我我所送文件旣屬不齊可待文件送齊後再將該問題討論若是反有延擱之虞施全權謂不加一句恐某國指摘王全權謂先將山東省問題提出不必提滿蒙顧全權謂用口頭說明何如施全權謂用口頭說明照英國例不能作數王全權謂此次提案旣全屬山東問題山東以外之問題不妨另提施全權謂據我個人之意總應提一句以留餘地顧公使謂部電或日内可到稍待何如施全權謂可否往詢美國Golnellovie與之一商顧全權以美國方面口頭說明已足矣 
第十五次會議錄「八年二月十三日十二時十分出席者陸總長施全權魏全權胡公使顔公使岳秘書長」（一）施全權報告接羅代辦電爲禁烟事（二）胡公使交出俄Latca外務總長mnleilsvios送來英外部及駐英日本大使承認Latuia暫時獨立函件（三）顧公使報告前在丹麥時曾爲禁烟事函致美外部藍辛兹由丹館轉來藍辛復函據稱禁烟事如有機會極願提交大會討論等語卽將藍辛來函交與施全權恲案辦理 
第十六次會議錄「八年二月十一日二時三十分是日開會兩次出席者陸總長顧全權魏全權顔公使唐中將嚴參事」顧全權提出關於山東問題提交大會英文文件「說帖附件及地圖」謂所擬此案又件十一日晚已付油印分送討論過一次矣以諸君均屬贊成擬稿通過故卽付繕錄現經繕正兹提出請付一讀後正式通過以昭鄭重諸君如有意見請發表繕稿仍可更正魏全權謂對於文件已無異議所研究者送美英日三國委員及送大會前後之手續顧全權謂附件共計十八件將十八件事由朗誦後問有何意見嚴參事謂送日本委員處之一份是否全送魏全權謂送全文陸總長謂送全文魏全權謂先送美國一份已無疑意次英國惟中英與日英關係如何須斟酌若送去太早有無窒礙顧全權謂總長已面允英國委員在前則先送一份似無問題惟送日本者究應送全套否陸總長謂送全文亦好顧全權謂送全文恐生枝節日本代表見我擬送附件若是之多如請我將關於中立等件不送我如何能對付陸總長謂日本僅以四件送我接洽我亦奇挑送數价不必全送顧全權謂應否用印魏全權謂希臘係簽字顧全權謂如此送去應防揷換魏全權謂用火漆將結紐封好唐中將謂送去之後應再向各方面接洽 
第十七次會議錄「八年一月十四日出席者陸總長王全權施全權魏全權胡公使顔公使唐中將岳秘書長」是日無議决報告事項 
第十八次會議錄「八年二月十五日十二時二十五分出席者陸總長顧全權魏全權胡公使顔公使唐中將嚴參事岳秘書長」（一）嚴參事報告本日十一點一刻往日本議和全權委員處送本處提交五國會議關於山東鐵路滿蒙鐵路及由山東發生各問題文件三件先請見日本全權牧野君嗣因牧野無暇接見由日本全權駐義大使伊集院代見當將文件遞文並稱係奉總長訓令將此頂文件送交貴處一閱伊接受嗣後日本全權駐英大使珍田君亦復出見珍田君問此項文件貴處係定今日送會抑明日送會答以不知伊集院君云此項文件貴處必由漢文譯出本處亦帶有日文案卷應先校對當請其秘書某君某君出視云非一時所能校畢珍云俟今明日本處將此項文件校對完竣後再派員赴貴處答覆並稱中日兩國前有約定凡交會文件必由兩國全權委員先行接洽等語答以不知彼云閣下不知陸總長必知請歸報陸總長遂辭出顧全權謂究竟政府有無與日本約定之事陸總長謂未必有據我看法此項譯件本不能作爲定本送去之後如查出有不對處儘可聲明修改如不送去恐將來更多窒礙顧全權謂前月英法報上載有總長過日本時曾與日本政府接洽對於和會之事中日兩國一致進行此必係日本私囑報館登載用意甚深想美國報紙上亦必有此說陸總長謂過日本時與彼政府往來全屬禮節上之周旋並無何種接洽魏全權謂口頭談話本無憑證但不待日本答復直行提出以臆度之究有何種最後之結果顔公使謂現在如不送會譬如下午或明日日本人來答復認爲同意最好如有不合處可改則改倘伊指出一二條不贊成提出彼時將如何辦理顧全權謂當初送日本之意本不過爲手續上之圓到並不待其答復就使政府果有與日本口頭預約交會文件必兩相接洽後行所謂接洽二字亦有界限將文件送彼閱看即可謂之接洽不得謂接二字即須得其同意也陸總長謂此事横豎不能向日本討好現在會中協商各國均與我極表同情若我不能堅持半途軟化是人方欲助我而我自己束縛失國際上之自由將來對於協商更有何面目請其授助兩害權其輕總以送去爲是請岳君下午五點鐘送去（二）顧專使報告國際聯合會討論憲法草案業已報告至第四次爲止第五六七八四次亦已連日趕辦膠澳問題底稿不能到會報告僅隨時面陳總長電部諒諸君均已閱過發電接洽矣十三日開會兩次爲第九第十次憲法二十二條完全通過更加五條爲英國所提議共爲二十七條惟最後發表之草案仍止二十六條者因删去憲法内關於宗敎自由一條當時日本全權對於此條提出一修正案欲加種族平等一條其意蓋欲消除黄工之說英國委員起言略謂如加入此條恐英美兩國人民必有許多之疑慮於本會成立之根本磊有妨碍說畢其他各代表均默然緘口不言日本全權珍田氏以目視本席本席起言謂對於日本全權所提之修正案中國政府與人民均極所關心諸君亦可料及本席對於日本代表提議修正案之精神自表同情惟未政府訓示以前請以本席對於此問題發言之權留待日後云云本席如此措詞一以此事關係我國最鉅在原則上不能不爲將來留一發言之餘地一以中美感情頗佳尤不能在目前爭論此端蓋日本之意不特欲消除黄工之說並欲借此問題以打擊中國與英美兩國之感情故本席發言不能不四面顧到散會後日本秘書復來詢本席所發之言筆記而去伊必電告政府當防日本駐華公合往探我政府口氣應電政府接洽（三）顧全權報告十四日出席平和大會情形此次開會宗旨專爲宣讀國際聯合會憲法草案開會後主席即請美總統演說美總統報告國際聯合會憲法草案十四國代表完全通過此十四國代表可以代表一千二百兆人民於是朗謹全文誦畢復演說大致謂憲法草案成立可預祝全球之幸福希望將來協力進行云云英美兩國委員演說均稱此次國際聯合會討論憲法草案極爲公道可爲世界和氣成祥之預兆法國代表演說對於草案大綱亦極贊成惟法政府看法尙嫌不足應加入國際軍備會國際稽查會兩條庶草案更爲完備英國工黨代表演說亦稱組組織國際聯合會必造成一種强有力之會希臘代表演說謂做到何地步是何地步日本代表起言謂現在固非討論之時惟組織國際聯合會係爲樹百年和平之基礎日本將來擬提出修正案再行重加討論云最後本席亦有演說其演說詞附見另紙 
附一九一九年二月十四日巴黎和會議全體大會顧全權演說詞鄙人聆同事諸公揄揚威大總統所提出之報告深爲愉快吾中華人民於國際聯合會之成立想望旣爲最切故於國際聯合會專股之卓著進步欣慰自亦最深此次和會所代表之人民即他日聯合會所包羅之人民鄙人旣代表其全數三分之一則於所擬法宜有以贊一詞焉憲法草案各條其實際固足以使人興起即其所以構成草案之精神亦何不然蓋皆持平友善同心和衷之精神也鄙人忝列專股股員得親與於股中之討論故今日午後大會歸功於該會之振作精神草成憲法鄙人亦可爲佐證也此次　有威總統以巨材率領其餘股員悉心協助國際聯合會之憲法遂能經專股全體同意而得有草案此憲法實行以後可以防禦國際之非法行動而保證世界之和平曠古以來人類無日不思趨於永久和平之目的今專股成功之速可證目的之又近一步矣國際聯合會之組織及其發展中國當無時不樂引爲己任與各國相助爲理蓋國際聯合會將成爲人類自古以來至大之機關鄙人竊有此想焉 
附嚴參事見日本全權問答「嚴參事原稿」八年一月十五日上午十一時一刻嚴參事鶴齡奉陸長命隨帶濟順高徐草合同英文譯件一件關於解决山東問題七年九月二十四日章公使與日外部換文章使去文一件「英文滿蒙四路七年九月二十四日簽字草合同一件「英文」赴HotelLoneulice見日本全權因牧野男爵無暇由伊集院全權接見珍田全權亦在座嚴云上次承牧野男爵禮貌將貴國全權將送五國會議之密件抄送通知陸總長陸總長深以爲感今陸總長命齡前來亦將同樣之禮貌報答貴國全權珍云貴國之密件今日送乎明日送乎嚴云余尙不知伊云想此英文由漢文譯出嚴云是　漢文譯出因五國會議譯英文較爲方便也伊云閣下可否將此譯文留在此問俾與日文原文一校對以免日後之爭執校畢後當即派員赴貴館答復嚴云留在此間儘可惟須聲明者今日送此件來是一種禮貌伊云禮貌二字不能贊同此是商量日中兩方如有送密件之時當互相接洽此種辦法兩方均應受之拘束非獨貴國一方然也閣下知之否嚴云貴全權所言余甚明瞭惟所謂商量與拘束二層余未知何指伊云陸總長必知之可否請回報陸總長嚴云 
余願將貴全權之言回報陸總長 
國内要聞 
[北京通信（般若）]  
　　對俄之重要發見恰克圖防軍越境問题政府對俄言針之决定十八日所寄通信已詳言之可謂告一段落矣然而今之糾紛乃更甚於前　 
本月十七日參陸處方面不曾急電徐樹錚阻止進兵乎然徐之派兵防恰克圖乃十四五間之事在政府方針决定以前徐固自稱將在外君命不受者（前次在庫時電靳之語）故當俄新黨進迫黑子時已派高在田所率之騎兵三營進防恰克圖政府在十六七間只知派兵防恰未知其已涉俄境也及阻止進兵之電到庫而徐之復電來京乃知有下述之情狀 
徐派高團出境其舉動頗爲誇張計委任司令二人以李垣爲正司令以高在田爲副司令統兵前往徐復親往相度形勢謂恰克圖無險可守欲守恰克圖必守恰克圖以北二十五里之某地卽派兵駐紥於是越出境外者二十五里黑營子地方日本有兵助守然其數不過三十餘人當新黨進薄黑營子時固守勿去而勢力殊爲單薄故日人頗願徐出兵或謂李高北征多出日本駐庫聯絡員松本氏之慫恿非無故也 
當徐氏抵恰時俄之兩黨尙相持於黑營子一帶特派秘書巴某參謀李某與俄人交涉對於舊黨軍隊則令其卸除武裝對於新黨軍隊則告以此一帶地域歸我保守宜勿闖入其結果則新黨之兵已退數里舊黨之兵並未能卸除武裝而在商團保議之下蓋進迫黑營子之新黨人數本無多也政府中人始聞其兩黨談判時之主張亦有韙之者蓋以其雖近于涉仍未脫局外人面目也然而以此之故俄兩黨對於徐氏皆不滿意近日外人間多傳來此種消息矣 
今之問題即在其越境二十五里蓋前次政府所議决係採納歐美人之意見爲嚴守國境不越一步今其事實則不然故政府要人抱有兩種恐懼一在國防上由吉林以至新疆俄人處處可以闖入而各邊皆有兩黨之激戰恐恰克圖一經越境而又略有偏袒舊黨之跡則 
 
 

Page 7

 
 
新黨致疾於我防不勝防二在外交上以旣經越境恐中立不保處處遂受日人之牽率英法美各國又將以不守中立責我加以最近形勢俄國之舊派霍爾瓦特與謝米諾夫已實行聯合以中東路沿線爲活動策源地其與以援助即爲日人現方增兵不已而俄國之特派社會民主黨與列寗政府聯絡紛傳激黨將數十萬大兵東下而英法美捷克實對之爲善意之中立我國左右袒皆屬爲難只有嚴守中立之一法設一破裂則捲入漩渦將成日俄戰役中之朝鮮此某要人親爲其友人言之者亦頗道得着也 
現在此種危狀東海合肥及靳氏無不知之故所抱之危懼較閩魯兩案爲尤甚顧東海於此以爲徐樹錚之所爲且屬邊防範圍以内專以維持補救及對外交涉責之合肥合肥究在京中稍悉公使團之意見亦有惴惴不自安之意上星期四六兩次閣議已承合肥之囑會商辦法迄無决定但由外交部着意探察使團之表示以定解釋之方法與今後所取之方針二十四日參陸辦公處致外交部一函亦以此爲說然合肥猶放心不下復於二十四日之夕在參謀部讌各國使館武官以軍界要人作陪藉以探其口氣但英法美等國仍持中立之說雖未見提出質間亦頗不以越境爲然而政府對此迄於今日依然一無辦法矣（一月二十六日） 
[陸子欣抵京後之山東問題]  
陸專使歸京業已三日前日爲星期日陸氏在庽休息並未接見賓客聞陸氏本定昨早（二十六）八時半晋謁東海嗣改定午後赴府先於午前十二時往訪靳氏於棉花胡同私邸談一時餘之久除寒暄外多爲外交問題陸氏發言極細非至接近者莫能聞知祇見靳陸二氏談時頻頻點首似意見均甚一致者退出後回庽稍憇適魏宸組趨訪略談片時當於三時三十分赴府經東海接見於集靈囿延慶樓談約二小時即興辭而出聞陸氏談及在外年餘盼望稍得休息云云東海照例慰勞靳氏則謂到京後稍事休養卽可恢復一切仍賴主持云云惟陸氏到部日期尙未决定二十七日閣議亦未卽出席又關於山東問題陸氏亦未表示意見一說陸氏已令秘書起草報告書日内即可發表又陸氏定於二十八日在外交大樓招宴駐京各國公使 
北京學生聯合會代表十餘人昨日（二十六）下午一時到東堂子胡同陸氏官舍請謁陸氏以將赴府不允接見下午四時該代表等又赴訪陸氏陸辭以牙疾陡劇允俟日後接見該代表等即散去聲稱此後每日來訪必達謁見之目的聞該會昨日下午曾在北大第一院開會議决對於山東福州兩問題辦法（甲）自二十七日始實行恢復講演（乙）即日恢復學生聯合會日刋（丙）舉代表赴滬請講和專使王正廷來京（丁）約同各界訂期開國民大會請陸專使出席報告和會情形 
旅京魯人昨日上午十一時在宣外校場頭條山左會館開會討論山東問題到者一百三十餘人如周自齊等均列席會議約達三小時之久結果决定兩項辦法（一）分几政府國會遞呈請願勿與日本直接交涉（二）推選代表謁見陸外長請發表本案意見俟昨答復再行定期開會研究應付方法議至下午二時三十分始行散會 
[新疆境外之俄激黨]  
新疆楊增新昨有通電分致院部及新省議員報千俄境之最近亂象原電如左迭據伊犁鎭守使楊飛霞養日三電内稱俄新黨攻擊舊黨佔據俄屬洋卡地方舊黨退竄潘津及巴什坤泉一帶傷斃俄舊黨兵士八十餘人物軍官賽多羅夫亦帶重傷現在霍爾果斯河北岸逃來俄民車三百餘輛人千餘口勢將渡河入境已飭守卡軍隊嚴行阻截並聞舊黨招集俄屬哈薩及塔蘭奇民族充當兵士並分兵馳赴潘津圩子援應新黨亦由塔什干調集馬隊二千餘名以備接戰等語又據駐防伊犁營長杜發榮霍爾果斯知事謬振鴻電同前由查俄屬洋卡及潘津圩子並巴什坤泉各處均逼近中境現在俄新黨攻擊舊黨舊黨敗竄將來勢窮力蹙必以伊犁爲退步現因俄民恐被新黨報復蹂躪紛紛逃來境亟應切實阻止以免入境滋擾除飭伊犁文武嚴加防堵勿令此項敗兵逃民入境以固邊圉外謹電陳明敬祈鑒核新疆省長兼督軍楊增新敬印 
[京華短簡]  
政府對於裁釐加稅一節近正積極進行業經派定財政次長潘罄航專辦其事已於上星期四在西斜街紅廟潘宅爲第一次之討論現財部又派李景銘農部派施弼會同籌畫並定本星期四（二十九日）仍在潘宅爲第二次之協商業經邀約朱爾興公使及前稅務督辦梁燕孫列席討論惟此項問題與日本方面頗有特殊關係未審日政府之態度何如耳 
呼倫貝爾請求撤銷自治呈文由張奉督派員伴同齎送來京聞當局已决定用命令發表准予所請撤銷自治並取消四年中俄協約善後事宜由院部會商辦理日内即可發表 
徐樹錚所練之西北邊防軍四混成旋刻下有擴充爲師之議其擴充之最要原因有二第一爲庫恰等處均須派駐該軍恐不敷調用第二爲西北邊防吃緊亦須增派邊防軍前往協防是以擴充爲師以資調用云 
前日北京敎職員在法科大學開會討論公會組織大綢業已决定其大綱如下（一）本會以北京各學校敎職員組織之定名爲北京各學校敎職員公會（二）本會以聯絡各敎職員發展敎育爲宗旨（三）本會應辦事務如下（甲）研究敎育問題促進敎育之事業（乙）保障從事敎育者之職業（丙）舉辦敎職員間互助之事業（四）各學校敎職員皆得爲本會會員（五）本會職員採委員會制由小學中學及專門以上學校三部會員各舉出十一人共三十三人爲本會委員會委員執行本會議决事務委員會長由委員互選之（六）本會委員會委員於大會時用無記名投票法選舉之以次多數爲候補委員（七）委員會委員任期一年期滿得分部抽籖各留四人其餘重選之（八）委員會委員於任期未滿因故辭職時經委員會許可得以候補委員依次遞補之（九）委員會會議委員會長爲主席委員會長缺席時由委員臨推定主席 
[美報紀五百萬鎊新借欵]  
　　新銀團成立之基礎 
中美新聞社譯大陸報北京泊福氏通信云英美法日四國五百萬鎊借欵談判將次終結此借欵與中國有極大之關係中國政府非重造不可而此新借欵或即爲中國政府重造之起點也英美法日四國政府對此借欵與其條件已經同意四國之同意與條件之自身皆極有意味者美國之加入亦爲一大可注意之點因美國維持頗久之對華經濟政策今已開始改變也威爾遜初爲總統時即退出六國舊銀團今則加入此新借欵政策恰恰相反然前此十八閱月來美國固已提議新銀團之計畫鼓吹甚力今之加入即爲實行此新政策耳凡美國人士對於此新政微當無不竭誠歡迎之而對於比新政策之結果亦必非常滿意再觀此借欵之條件即爲此政策所産生故亦甚爲重要條件有三一爲南北和議應郎重開二爲所借之欵應用以裁遣軍隊三爲借欵用途須由外人監督按一二兩項關係較小亦較難實現蓋欲南北妥洽及裁汰軍隊此借欵數目尙不足用而監督用途一項足以防止中飽則不但有歷史的重要且有無窮之裨益然彼貪汚官僚必盡力抵抗使難於實行亦不待言也假使此借欵果能實現條件亦嚴格實施則此舉將爲西方各國對於中國最有建設性質之良好政策各國之對華政策皆當以此爲根本原則凡以國際團體貸欵於中國必須絶對監督其用途否則分文不借若貸欵而不監督是擲諸無用之地反使中國政治益腐敗財政益趨於破産之境須知此語雖若侮辱中國之政界實則中國現時之柄政者萬不能託以公欵乃千眞萬確者此乃不幸之事實無可諱飾至於此種借欵方法乃出於不得已任何國中之自由分子必不樂於承受中國之自由分子亦必視爲干水中國之内政妨礙其自治換言之六年前威爾遜總統所取之政策在根本上實爲正當中國之政府决不容外力控制雖然今欲使中國政府之脫離外力控制祇有一法即增加此外力控制之程度與範圍是已此又爲一種彰著之事實無可否認者也吾人已屢言不一言中國與西方各國有兩途可以自擇一則任中國依現狀而進行任其貪官汚吏出賣國家之財源以借外債其結果則使中國歸入日本主權之下一則許中國依茯需要而借欵但迫其必須將所得之欵用於規定之用途由貸欵之各國聯合監督之欲保中國與各國之和平使彼此皆有利益惟有後一法可以致之中國之外倆債若不由一國際財團貸予中國在實際上必將居一日本之屬國此已十分明白人人皆能見到至謂中國縱由一國際財團借債未必不成爲一國或數國之附庸因各國並不全抱一愛他主義此雖不能絶對反駁然其危險究爲較少中國目前雖須暫時多喪其主權然欲求將來保全其主權之全部則不能不於目前喪失少許也新銀團之計畫雖半由日本反對半由華人反對因而有難以成立之勢然此新借欵旣成新銀團或亦可望成立即使不成其主要之目的至少已得一部分之實現假使再規定以後借欵必須同一條件則新銀團已實際上成功矣但因此理由中政府之果否承受此等條件尙難决定惟中國必須借欵借欵則必納此條件中國海關去年收入甚豐爲從來所未有而中政府於隂曆年底尙如斯之窘且於滙價極不利之時不得不借金鎊借欵實爲可痛政府目前不但不能供給行政上較高之需要且不能付各機關人員之薪給總統府中職員已欠薪數月國務院陸軍海軍司法内務各部莫不皆然其付薪者祇有三部而此三部之欵乃從在外人監督下之財源中取得者也今距舊曆年關祇有四星期政府非借債不得過去欲借債則必依此條件至於西方各國對華政策亦必抛棄舊日精神抛棄外交上之交易手段一秉現時之政策而進行庶幾中外兩方皆能滌除舊汚振刷新機也 
[王家襄等發表制憲意見]  
　　主張恢復六年憲法會議 
留京之舊國會一部分議員「即正誼學社」去年八月間因上海和會續開有期對於憲法問題曾在北京集會議决一種意見擬就電稿親筆簽名本擬尅日發表繼因滬會中輟暫爲閣置今以時局危迫而南北統一和平又迄無實現之望特於前日將議决原稿通告全國其文如次民國擾攘九年於兹法律問題實爲焦點今欲促成和局鞏固國基非制憲不足以解决憲法爲國家根本所寄制定之機關與分子必完全合法方能全國共守垂久弗敝同人等以爲今欲依法解决惟有以民國六年六月十二日以前之國會分子繼續　第五十七次之憲法會議俾民國憲法早日告成憲法上之國會尅期召集庶爭議可以悉除而國基可以永奠愛國愛法人同此情謹布區區惟希公鑒王家襄劉彭壽富元王洪身齊忠甲趙學良朱甲昌胡璧城燕善達周澤南符鼎升高仲和鄭江灝蔣羲明盛時蕭承弼王鳳翥陳德峻陳銘鑑侯汝信陳受中張杜蘭張聯魁陳敬棠范樵萬寳成范振緒蔣舉清吳蓮炬趙時欽温雄飛陳善唐爾鏞周學源黄元操　李耀忠劉光旭榮厚鄂博噶台王鑾聲唐古色祺克坦祺誠武劉新桂佈霖陸大坊塔旺布理甲拉劉文通常堉璋李景濂韓增慶鄧毓怡張滋大胡源滙劉景沂恒鈞張則林金詒厚馬英俊李保邦張雅南李膺恩孟昭漢吳榮萃董增儒陳士髦謝翊元蔣鳳梧邵長鎔孫光圻陶保晉張鶴策周學煇賀廷桂許植材吳日法歐陽成黄序鶴梅光遠黄象熙張益芳杜師業陳煥章邵瑞彭謝國欽胡鄂公馮振驥張則川阮毓崧駱繼漢杜樹勲程崇信史澤咸王謝家董毓梅閻與可曹瀛金承新郭廣恩于元芳管象臨頤趙正印王廷弼賀昇平郭光麟梁文淵趙良辰康愼徽劉志詹張昇雲穆郇景耀月裴清源谷思愼鄭化國白常潔張樹森楊詩浙譚煥文王定國張萬齡劉緯廖希賢江椿曾銘李文熙陳垣黄霄九譚文駿趙炳麟梁昌誥陳化時嚴天駿由宗龍夏同龢孫世杰杜成鎔易宗夔恩和布林羅綸李景鉌玉弌羅桑班覺范殿棟張雲閣劉懋賞 
[津各界之再接再厲]  
　　本月二十四日天津警廳拘捕學生及各界代表押赴廳内監禁種種情形已兩誌本報自此案發生後學商曁各界公民之態度若從表面觀之似處於威權下之多敢怒而不敢言其實對於根本之外交問題仍積極進行不遺餘力兹將所得各方面消息彚誌如下魁發成案發生後國民大會委員旣被拘押於是前經各界推定國民大會幹事等昨假某處開臨時幹事評議會全場意見以會務停頓已有三日若不協力進行將來障礙尤多衝鋒破浪全仗此時所有以前决議各案仍賡續猛進（一）抵制日貨係爲外交問題外交一日不决抵制一日不息外交不得圓滿結果抵制尤不能完全停止决定自本日（二十六日）起仍積極進行分隊出發各行執務與初衷絲毫不改（二）代表及學生已被警廳拘捕所有在押之愛國份子已達到眞犧牲之時吾人均當以被拘代表爲可欽可羨但盼今日到會諸君能全被押禁則全國民氣愈益發揚（三）將來接近外交談判時期我各界公民仍有極大舉動作一種最後之表示到會各幹事主張均同即行議决昨日各學生亦在某地開會主席云聞警察廳又預備一極大監獄可容五六千人我輩將來卽不患無存身之地所惜地方尙小若我學生及各界父老兄弟諸姑姊妹全有愛國思想全能以死力爭外交恐新監獄雖大尙不能完全容納吾等有此機會當爭先恐後以達到入獄目的爲止縱吾人身體在縲絏之中並非强盜賣國賊可比以後進行更當較前奮勇（甲）對於檢查日貨方面須遵以下辦法（一）對於商家言詞須和平（二）如在國民大會之商舖先索閱其執照（三）調查員自今日起分隊出發每隊二十人男女學生共同分任執行（乙）對於外交方面（一）將學生對於外交意見具呈於陸徵祥（二）王正廷過津時除以同様之意見書呈遞外並用用别種方法（如書簡單辦法於旗幟上之類）使觸目驚心特别注意（三）各學校决不罷課互相監視遵守校規以免有所藉口（四）俟外交完結後全體向官府自請懲處以贖前次之罪愆（丙）對被拘學生及代表（一）决不要求釋放（二）全體聽候逮捕與首先入監者同受困苦（丁）對於官廳方面絲毫不生惡感因中國人與中國人感情之美惡可以恢復外交之失敗國土國權被人侵奪卽不能再挽回商界對於此次風潮多抱不平態度有一派主張與學生取同一行動者而穩健派則以尙非其時因福州青島交涉距談判之期尙須時日將來學生失敗商家萬無落後不前之理自五四運動以後學商兩界旣携手協進同爲愛國運動自當患難與共守望相助惟商家與巿面影響甚大倘外交失敗雖有鉅大犧牲亦所不惜故現在對於拘捕之人暫無表示昨日午後五鐘　調查日貨委員因評議部决議仍分頭調查各商號有無存售日貨情形所調查者爲北馬路針巿街估衣街三處當學生出發北馬路時調查員陳春華（南開大學學生）等二十餘人又被巡警捕去而針巿街調查員凌鍾南開大學生）楊雲峯（電報學堂）李恭允新學書院）三人正在有記洋貨舖調查時該舖即報告崗警召來東四區署員巡警多人前來逮捕巡官某首先拔出佩刀揮開衆人不由分說卽將凌鍾楊雲峯李恭允等架赴警廳收押又據另一消息天津各團體以青島問題日使小幡已向北京當局提出直接交涉此舉關係我國生死存亡若不力爭必至一蹶不振而福州交涉正在開始談判之際稍一不力全國之奔走呼號又成泡影各團體年來毅力救國其宗旨係爲外交非爲内政此次演成逮捕代表之風潮本爲意中之事故視之無足輕重惟以力爭外交爲當務之急昨日各團體開會對於青島福州兩項外交議决除電致中央反對直接交涉力爭福州問题並推代表赴京請願外又定於二十七日開一游行會以中等以上男女學生七千餘人作游行之先導并有基督敎祈禱會救國十人團公敎界救國十人團回敎聯合會國民實業儲金會律師公會各商同業公會等團體約十萬餘人以南開操場爲齊集地點所有各團體除代表於上午十一點先行到會籌備一切外其赴會之各團體均於下午一點到會二點由南開操場出發經南馬路東南城角東馬路東北城角北馬路西北城角經過南内閣經針巿街估衣街鍋店街毛賈巷宫北京宫南出襪子胡同到青年會前散會各團體均預備横旗兩面一曰（拒絶青島直接交涉）一曰（催辦福州交涉）字様聞此次游行與拘捕代表事毫無關係云 
[南京快信]  
　　南京學生聯合會因天津楊以德蹂躪學生昨特開職員會籌議援助方法 
江寗勸學所試辦義務敎育已將學齡兒童調查清楚現規畫設校地點由東西南北中五區逐漸增設以期敎育普及 
省立各學校定二月七日一律寒假江甯縣勸學所王所長領得小學敎員慰勞金一千元昨已按照各敎員薪水十分之二攤派具領給發俾度年關 
齊省長令馬路工程處修築新馬路以利交通並聞領地各主擬即興工建造巿場云 
北京國務院僉事吳欽業赴滬查由法回國華工在滬行動昨事竣過甯返京 
桂省長李靜誠派梁長明來寜謁李督今午專車北上李督昨派孫參議赴津與曹錕有所接洽 
省署昨令各道尹轉飭所屬各縣知事對於地方常備倉儲存積穀不得擅動以備平糶之需 
軍民兩長通令所屬協緝吉林官銀錢號經理陳祥楨歸案訊辦 
公民戴于守等呈軍署爲懇賜匾額旌節遺芳奉李督批准奬給松筠勁節四字緞匾一方令發淮隂縣用彩亭送往懸掛以彰節孝 
浙長齊耀珊二十七抵寗晚七時李督在軍署設宴歡迎乃兄耀琳亦列席懽飮至九時賓主盡歡而散准二十八午車赴津 
昨晚九時有一患神經病之某甲混入軍署守衛者未之覺察某甲至二堂大呼要見督軍當經楊副官長令兵士將某甲送交衛隊營拘留候訊 
地方通信 
[蘇州]  
　　警廳取締梅毒之意見間門外基督敎普益社幹事屈厚伯諸重華　前請警廳檢騐妓女梅毒等情兹經警廳崔廳長函復略謂梅毒一症妨礙社會健康檢騐妓女一節本廳久具有同心惟京津寗滬各大埠均無此種機關吾蘇如欲創始似須審愼入手兹擬變通辦法由廳布告剴切勸導如妓女有染梅毒者務須趕緊診治以免貽害如果陽奉隂違一經查覺或經人舉發定即勒令停業並予以懲處决不寛貸似此旣可堵塞梅毒之源而與貴社宏濟之心亦不相悖至取締野犬事屬可行一俟籌定野犬收養處所即行試辦相應函復云云 
蘇鄉連出刦案蘇鄉盜匪充斥搶刦之事時有所聞本月二十三日婁塘洽源桐油店夥張某雇舟至陽城村歸賬駛出村外將及湖口突來匪船一艘盜匪七八人各持槍械一躍而上搶去現洋一百四十七元及衣服鋪陳等物同日唯亭繆泰源南貨號賬船於下午一時許駛出北沙村被搶現洋三十五元銅元四百餘枚金戒一只男羊皮棉襖一件女羊羊皮馬甲一件米五斗又蘇城陸伸侯服舟下鄉行經　里村被搶皮馬褂一件銀壳時計一只又租差用　雇舟到鄉追租行經沙河被搶金戒一只小洋七角又某棧追租差船由元址鄉返蘇經過洋澄湖被搶賬洋十餘元並銅元羊皮袍子等物數日内刦案五六起足見盜風之熾矣 
[鎭江]  
　　最近米巿談天氣乾寒江南北各屬麥苗盡枯春花又將减色故昨日米價又漲二角起米售洋六元五角頂尖須洋八元一角較冬至節前幾增二元餘現在全城米舖六十餘家圍米祗七八萬石僅敷兩月民食貧苦小民莫不憂形於色云 
[揚州]  
　　分設震旦預科學校上海震旦大學院現爲灌輸法文起見特在揚州組設該院預科學校業假定三義閣爲校舍聘楊君主任其事訂於三月六日開學授課 
米貴原因儀徵十二圩等處素爲産米之區本屆秋收尙稱中熟詎四鄉米客早爲米行暗地兜攬用牲口拖運經觀者菴而至十二圩尾帮實善橋東首洋油碼頭上船每日約有二十餘船之多面上用麥庶蓋以掩人耳目致上米已漲至六元八次亦六元四五角米貴若此貧民將何以席日耶 
[南京]  
　　敎職員組織公會南京敎職員於二十四日午後三時假本城門帘橋江蘇省敎育會分事務所開會討論公會宗旨及辦法中等以上各校到者共二十六校當即組織籌備委員會由各校推舉一人爲籌備員并由衆公舉陶知行王伯秋唐荼生陳以升許復初五人爲簡章起草員二十六日各籌備員又假分事務所開籌備會推法政學校敎員劉伯昌爲臨時主席共商開會日期及地點聞已决定於二月一日午後假通俗敎育館開成立大會云 
電請貢院皖欵作留學基金安徽旅寗同學會致安徽省長敎育廳長電云安慶省長敎育廳長鈞鑒南京貢院之欵蘇六皖四聞已分配定妥乞將皖欵定作歐美留學基金無任禱切另呈詳安徽旅寗同學會陶知行等五百人公叩號 
[江西]  
洋貨公會特别會紀綢緞洋貨會於二十四日開特别會提議二事（一）由新盛緞號報告向章徵收綢綾稅貨至地方必須查騐一次手續甚繁當時肇昌等號以綢綾顔色畏風忌日若反復查騐色彩上不無受其影響當經請求通融辦法願年納包稅百餘元惟當初售賣綢緞者祗肇昌新盛兩家其後各洋貨店亦兼售之於是稅則亦遂共同擔任乃近年來各肥洗店扇子店以及客棧客人亦多兼售綢綾營業自由固不能禁其不賣但國稅亦應共同負擔方爲公允議决派妥實看守前往各該店認份攤出否則備文函請南昌縣知事飭差往取（二）抵制日貨辦法大致以同業自五月後已經斷絶關係不辦日貨以故東洋緞東洋絨布等同業今年均無此項交易亦非小數即如東洋緞一物每年同業銷行約在二三百疋今同人犧牲此種利權亦爲愛國心而然惟仍望堅持到底塡冩不辦日發貨願書蓋印送交商會以示决心議决遵照辦理議畢散會 
雜評一 
[新借欵與時局（庸）]  
五百萬鎊新借欵有隂曆年内成立之說據美人方面所傳此項借欵外團所提條件似含有恢復南北和　裁遣運隊及由外人監督用途之三點不知此三條件者是否爲借欵契約所明定抑僅爲銀團與中國當局間之一種約朿外交團前曾有中國未經和平統一以前拒絶投資之表示則此種約朿或爲解釋新借欵不背其素日方針起見似亦應有之問題也 
顧此等約朿能否使北京當局一一實踐而與時局以重大發展尙不可必以先例言之中國歷次借欵除擔保品外即用途一項實際與名義亦往往不符「如實業借欵用於政治等」外人但注意於擔保品之有無變動用途脗合與否似不甚細問此次於監督用途之外又附以兩種條件北京政府果能誠　實行抑外人欲貫澈其投資促知之政策而力使當局實踐非待事實證明吾人固未敢遽信耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[擬開國民大會之通啓]  
　　請王專使報告和會情形研究現在對付辦法 
全國各界聯合會上海各界聯合會全國學生聯合會上海學生聯合會等四團體昨日聯名致本埠各團體函云緊急緊急緊急自去歲山東問題發生以來吾人所有一切犧牲一切主張一切希望今日乃爲總决算期倘不將日本通牒原封駁回不惟一年内各界奮鬭所得之生機悉等泡影且將以較重大之主權利權換青島政治權之空名危險何堪設想北京當局易爲利誘威嚇已有與日本直接談判之趨勢生死存亡實繫於是兹擬於本月三十一日（即星期六）午後一時在西門公共體育場開國民大會並請王正廷君蒞會報告巴黎和會經過情形及研究現在對付辦法惟事體重大特訂本月二十九日（即星期四）午後四時請本埠各團體在八仙橋西永樂里全國各界聯合會開聯席籌備會議素仰貴會熱忱愛國諒表同情即祈一面迅卽通知貴會分子於二十九日午後四時以後三十日午後八時以前開籌備會議一面推舉代表准二十九日午後四時赴聯席籌備會議無任翹盼 
上海學生聯合會副會長彭昕鄭學海昨致各分會函云逕啓者本禮拜六下午一時本會與上海各團體發起在西門公共體育場開國民大會討論山東問題并請王正廷專使報告和會經過情形屆時務祈貴分會會員全體到會爲禱 
[全國各界聯合會消息]  
　　致各省通函各省各縣各團體諸公鈞鑒同人以時局阽危非有空前之結合不足以解决一切重要問题爰集滬上組織本會昕夕思維於兹三月深覺欲達民主主義之目的必先打破國内外之强權凡我同胞諒同斯旨兹决對外方針曾經發表宣言除載滬報外另行附上祗以事勢變遷恐有未周未盡之處特再攄具意見幸賜瀏覽（一）德國前在山東占有之一切權利應由我國直接收回近日日本通牒即當原封駁回候交國際聯盟公判其理由如下（甲）歐戰結朿凡英美軍隊在歐洲戰場所攻克之區域統歸原主丹麥以中立資格猶收回德國六十年前所奪彼之領土我國旣已對德國宣戰並聲明解除中德前訂之條約則我固有之權利自應收回（乙）二十一條係日本以哀的美敦書强迫締結且未經國會同意絶對不能發生效力日本不得據以爲繼承山東權利之口實（丙）中德條約規定關於山東權利不得讓與他國（丁）我國爲完全獨立國收回山東權利不能經過日本之手若由日本繼承而後交還即不啻承認日本有代我主持外交之權惡例一開後患不堪設想（戊）日本通牒援引二十一條若與之直接談判即認二十一條爲有效其他類於此項性質之條約亦永無取銷之希望（己）直接談判日本將要索他項權利爲歸還青島政治權之交換條件（庚）我國拒簽德約歐美各國愛公理正誼者咸表贊許美上院通過山東保留案英亦有承認之趨勢若與日本直接談判不惟羣衆運動之犧牲盡付東流而各國輕視吾人無貫澈主張之能力無復與我携手者國民外交從此陷於孤立矣（辛）英法意與日本在歐戰時所訂之密約已於巴黎和會敷衍一次將來國際聯盟或不左袒日本即使蹈和會覆轍各國國民亦必共鳴不平頑舊政治家無立足餘地眞正國際聯盟可乘此誔生山東權利終有收回之一日（壬）直接談判之後日本益以巨大之借欵攫我國之主權官僚武人尙得飽一時揮霍之慾望而財政破産民生凋敝即在目前（二）歐戰期内中日間一切不平等之條約均未經我國國會同意應提出國際聯盟槪行廢除（甲）二十一條所損失者倍蓰於山東權利原約具在可以覆按（乙）軍事協定係日本假公共禦敵之名以　我軍事權其原文規定之時效以對敵戰爭終了爲止我國久已對德奥恢復和平此協定根本不能存在而徐樹錚段祺瑞近擬協同日本出兵助謝米諾夫實欲延長軍事協定之時效與英美法不干涉俄國内政之政策背道而馳危險萬狀（丙）各種路約如膠濟路換文高徐順濟曁滿蒙四線合同係日本以四千萬日幣壟斷我國之鐵路南部之南　路及南　路延長北部之吉會線延長亦以借欵關係落日本之掌握京漢京綏又有合併張庫借日欵之耗將來日本鐵路所及之地卽其兵力所至之地我國遂朿手聽其宰割而莫敢誰何矣（丁）其他軍械借欵森林郵電借欵等爲害亦非淺鮮總之以上之條約契約有一履行皆足醖釀世界第二次大戰而我國卽可爲巴爾幹之續幸美政府已正式宣告不認一九一五及一九一八兩年之中日條約此正吾人提議廢除之機會也（三）福州案應照京滬各界大會議决之八條件辦理福州日本領事署之警察長指揮其僑民圍歐我國學商軍警死一人傷數十人彼政府復調艦示威侮蔑我國過於屬邦前由雙方派員調查眞相日人無從掩飾各國駐華公使以此舉足以破壞東方之治安極爲注意當時各省立開國民大會與京滬决議者無甚出入摘錄京滬决議之八條件如左（一）更換駐閩日領（二）由日本政府謝罪（三）慰恤死傷者（四）懲辦犯罪日人（五）保證此後日商不得携帶武器（六懲辦駐閩日領署官長（七）撤銷福州日領事裁判權（八）限日本軍艦離閩本會丁此千鈞一髮之際渴盼全國同胞亟起挽救用陳辦法三種「（一）由全國各地各界各團體一致迅具外交意見書郵寄外交部警告外交當局（二）各地各團體除逕寄意見書於外交當局外并遞意見書於當地軍民長官促其專電外交當局尊重民意辦理外交（三）由各地各界各團體轉告各城巿舖店居民將對於魯閩問題及一切不平等喪權利條約契約之主張書於紙幅或旗幟上貼於門首或懸掛屋簷以表示之」藉資採擇北京當局素倚日本爲生活雖全國各界激昻慷慨函電奔馳望其將日本通牒原封駁回獨不惜違反民意傾向直接談判則廢除不平等之條約一層固瀕絶境而福州案亦必無良好結果矣此間已邀集各團體籌備開國民大會磋商對付手續諸公熱忱愛國夙所欽仰務乞一致開國民大會以圖補救（下略） 
致廣州電（其一）廣州軍政府鑒學校爲國家培育 
人才之所非供黨系寡廉鮮恥不學學無術鼠輩藉作個人飯碗之爭何禮文旣不孚學望何得以之接充公法校長致激成學潮况今世敎育原理趨重自動猶當順從學子之意恢復原狀以維敎育爲此請令民政署任何禮文法校校長成命尅日收回以安人心是盼（其二）廣東民政長鑒何禮文不學無術難孚人望以之接充法政校長已屬不宜今學生旣持出反對理由亦極充分望即收回成命以順輿情幸勿將錯就錯致背今世敎育自動之原理切盼全國各界聯合會勘 
[上海學生聯合會消息]  
　　評議部緊急會昨日（二十八日）上海學生聯合會評議部開緊急會議主席何世楨書記賈觀晴議决各案如下（一）主席報告山東問題非常緊急北庭主張直接涉之聲浪逐漸接近如何對付請各抒意見當由吳匡王文彰等互相討論結果張（甲）電告北庭服從民意不與直接交涉否則當籌最後對付之方法（乙）電促陸子欣勿畏難卸職並盼據理力爭國民誓作後看（丙）定本星期六開國民大會并决游行以示鼓勵民氣繼推代表二位參與各界籌備國民大會馬愼餘何世楨當選（二）蔣國珍提議天津學生檢查日貨先被日人兇毆而曹銳復縱警毒打並拘捕代表如此蠻横實屬目無法紀當决（甲）電責曹銳促其改悔以贖前愆否則國民將課以辱國媚外之罪（乙）電告天津學生會各界聯合會國民大會委員會對於媚日官吏奮力抗爭本會誓作後盾繼由王文彰修正並電北庭速撤曹楊以平民氣（三）馬愼餘提議李果女士爲國捐軀至可悼痛主張開　悼會以表哀忱　　蔣國珍修正與他團體同時舉行 
反對直接交涉致北京電北京總統府國務院外交部均鑒山東問題　係國家存亡自五專使出席巴黎和會全國人民一致起爲後盾五四運動六五運動驅逐國賊抵制日貨人心憤激民氣蓬勃拒簽德約賴有此耳各國外交無不視民意爲進退據王專使報告在法接到國内人民主張拒簽之電兩千餘通印成册子分贈外人歐美各國咸謂中國民意未可輕侮對於專使拒簽認爲正當公等食民之祿忠民之事苟非聾盲豈能不聞不見今陸專使已至京在歐一年經過各地民意一致豈無所知當此生死關頭日本通牒旣不原封駁回反而喪心病狂主張直接交涉信非自外生成孰甘爲虎作倀日本利誘威逼本其慣技我國拒簽德約於前理應留待國際聯盟會公判公等倘敢違反民意則民國主權在民國民唯有通告友邦不承認有此賣國政府大好河山不能聽公等私相授受也迫切通電尙望三思上海學生聯合會叩 
致各省軍民長官電各省督軍省長均鑒（以上與致北京電同）務望公等尊重民意隨同國民一致反對直接交涉迫切通電不勝企盼上海學生聯合會叩 
致天津電直隸曹督軍曹省長均鑒天津學生因檢查日貨與奸商稍起衝突此本各地常有之事乃警察廳長楊以德媚外性成借事生風膽敢拘禁各界代表馬千里馬駿等九人並封禁各界聯合會學生聯合會集會結社約所賦抵制日貨民意所歸似此違法横行甘爲民敵大背國家設官之意望速釋放各界代表啓封各界聯合會學生聯合會罷斥楊以德以平公憤是爲至盼上海學生聯合會叩 
[上海各界聯合會消息]  
覆四川旅滬同鄉會函四川旅滬同鄉會執事先生鑒辱書質問未及如期答覆至勞第二次詰責抱歉良深敝會與貴會素無嫌怨來示一則曰跡近黨私再則曰侮辱貴會似未免揣測過遠同人雖譾陋何至於此查一月十五日敝會開評幹兩部會議上海學生聯合會代表李君臨時提議解釋會章討論終結以貴會不應加入敝會當經多數表决爰將當時意見略陳如左貴會當能涣然氷釋也（一）敝會章程所以規定農工商學報各界團體組織者恐武人官僚羼入其中流弊滋多易與眞正之民意相剌謬貴會今日之分子純爲工商學界或係事實但凡以某處旅滬同鄉爲名祗須其人籍隸該處偶然來滬或常川駐滬即有加入資格設貴省有武人官僚或政客在滬貴會能屏之於同鄉之外乎不能屏之能保其不被舉爲出席他會代表乎上海之各省同鄉會不下數十各地同鄉會不下數百假定悉數授例加入而舉出之代表又多屬武人官僚或政客敝會何以善後（二）敝會以上海農工商學報各界之同業組織爲單位並非如全國各界聯合會之以各地農工商學報各界之聯合組織爲單位貴會旣由旅滬工商學界組織而成則上海之學界團體加入貴會分子之在學界者亦已包括在内要商兩界可以類推敝會現在職員中尙不乏貴省旅滬人士此即非藉詞排擠之證若女界聯合會係學界組織敝會不分男女宗敎自應許其加入（三）敝會爲打破地方主義起見以後凡冠有某處旅滬字様之團體不惟同鄉會卽某處旅滬學生會或某處旅滬商會等敝會均認爲不應加入蓋組組織此種團體者旨在聯絡感情他人固無從非議然各地人士同居一處復如畛域似非此時所應提倡敝會因上列三種理由故雖以貴會之熱心發起馬君之竭誠贊助寗肯割愛實爲將來計不然則揆諸刻下情形誠如來示所云處兹國家危急之秋又當造端伊始之際吐哺以迎猶恐人不我來何敢自冒不韙貽外界以口實乎風兩飄零諸維努力彼此孟晋殊途同歸若天成立數月始將會章解釋完善是誠同人疏忽之咎尙乞鑒原前此貴會所徵會費理合璧還煩繕具收條飭人知會即當如數奉趙　會募捐册亦希擲回專覆　頌公安（四川　滬同鄉會第二次國從略） 
致北京電北京外交部鑒自日本通牒到後國人函電紛馳主張原封駁回公等反趨向直接談判果成事實誰肯犠牲國脈以徇少數人之意旨尙望明白宣佈候交國際聯盟會解决否則舉國洶洶公等無論如何媚外終不能自固也上海各界聯合會儉 
致天津電天津曹省長鑒日人横行公爲一省長官不能設法制止反嗾使楊以德濫捕公民摧殘學生果何所秉承而至於此國之不存公其能獨安乎望速力改前非母貽後悔上海各界聯合會儉 
[明日商界歡迎王專使]  
　　假座新舞台 
本埠商業公團聯合會各馬路商界總聯合會因王正正廷專使新自歐洲回國乃特聯合特開歡迎大會請期報告歐洲和會之眞相及此後補救之方法兹錄該兩會致會員通告如下謹啓者去年歐洲和約關係東省問題全賴王儒堂專使獨持正義拒絶不簽凡我國人同深欽佩現王使自粤來滬同人等不得不有所表示至於王君在歐經過情形及此後外交方針尤爲國人所急欲知者現特定於陽曆一月三十號卽星期五午後准一點鐘假府九畝地新舞台開會歡迎王專使并請其演說一切凡我會員均須親到兹送上入場劵五張務祈貴團諸君准於是日十二點後一點鐘前齊集新舞台千萬勿却勿延倘入場劵不敷分布卽請函索再行補送 
[基督徒定期歡迎王專使]  
本星期日夜八時上海基督敎徒將於山東路麥家圈天安堂開會歡迎王正廷專使請其演說歐州和會情形及關於基督徒之敎訓曾舉代表與王博士接洽聞已蒙王博士樂許云 
[組合今年領事團公堂]  
　　舉定英丹荷三國代表 
工部局星期公報載稱本埠領事團已知照公共租界工部局謂依照地産章程第二十七條已舉定英丹荷三國代表組合一九二○年領事團公堂 
[工部局總董當衆宣布辭職意]  
　　上海泰晤士報云昨晚上海萬國洋槍打靶會在巿政廳開常年大會時主席丕爾斯氏（即工部局總董）於報告會務之際宣佈其不願復爲工部局總董之意按丕氏辭職之說傳聞已久但對衆宣佈則以此爲第一次昨晚泰晤士報訪員往見之丕氏謂供職七年職務逐年加重自覺此後非其精力所能勝任故以爲時機已到宜讓年齡稍輕者爲之並非意欲返國不過卸去工部局職務得稍注力於其營業耳訪員詢其有無取銷辭意之氣象丕氏答稱無之 
[飛行俱樂部第一次董事會紀]  
　　預備歡迎意飛機 
昨日正午「上海飛行俱樂部」開第一次董事會於麥加利銀行樓上聯華總會到者爲「會長」克拉克拉克唐露園「書記」薄克朱少屏麥邊道益耳周厚坤德里茅比那等九人唐紹儀因事缺席由克拉克主席議决各事如下（一）詳訂章程參照檀香山飛行俱樂部辦法（一）通電歐美各國報告本俱樂部之成立（一）頒發合格飛行人員證書（一）預備歡迎意大利飛行人員意飛機三五日内即可到申云 
又聞上海飛行俱樂部現正預備將飛行司機者及各國人士具有飛行學各部分之經騐者之名單該名單爲俱樂部西文書記白克君編纂凡司機家或注意飛行事業者均睛將姓名送至漢口路九號白克君 
[日本首批遣回德俘今日抵滬]  
昨日淞滬警察廳長徐國樑接江蘇交涉公署函云准　　領事函稱現接消息日本載俘回德之日輪將於本月二十九日駛抵本約於二月一日開行船上所載德俘約有百名要上岸用特專函奉告尙希查照辦理妥爲布置至爲感盼等因准此除函護軍使轉飭布置並函領袖領事轉飭一體照料外相應函達查照辦理妥爲布置云云徐廳長接函後當即令飭浦江水巡隊潘恒言隊長並第一區警署各分駐所及隊長等一體照料 
[滬南工巡捐局明日開臨時會]  
　　爲法電公司請設水管事 
法商電氣公司擬在南巿方面改設水管一事業經滬南工巡捐局姚石蓀局長開臨時會議與各董事一再磋商辦法詳情迭紀前報昨日姚局長又致該局名譽各董事函云逕啓者案准特派江蘇交涉員函以准法領函稱法商電氣公司界外設廠及添設電線五根可以作罷請求改設水管一案業經董事會議决應調查内地自來水廠華商電氣公司之水管軌道地線以及溝道并一切工作有無窒碍妥愼考量再行函復等因事關重要涉自應詳加研究兹定於本月三十日星期五（即隂曆十二月初十日）午後二時大敝局續開特别臨時會議公同討論除分函内地自來水公司華商電氣公司外相應函逹台端請查照屆時蒞局會議是爲至禱 
[全國工商協會之組織]  
　　呈請豁免仿造洋貨之各稅 
本埠各業工廠於前月發起工商協會專爲研究各本業興利除弊以促進實業之進行力謀工商之發展爲宗旨入會會員以各業大小工廠及國貨商店等之執事技師爲限確定提先辦理之會務如稅則之請求改良（先從仿造洋貨入手）請求設立商標註册局頒布商標保護法請求頒布新發明專利法及新意匠之奬勵法條陳工商交通之計劃勸業銀行及國貨公運之提倡工塲法規之請求規定實行工商學之聯絡其他凡有妨碍工商業發達之問題亦所注意會所在北京路江西路十六號洋房公推之臨時會長爲虞洽卿副會長爲沈九成吳善慶會董爲董蘭舫鄒靜齋等現聞該會已公推虞洽卿宋則久沈九成謝復初尹鶴林李政菴六人爲代表專誠晉京請求農商部設立商標註册局請求財政部改良稅則并聞該會事務所辦事員已得京訊報告請求各事十九有望兹將該會請求改良稅則呈文錄下呈爲請求准予機製洋式貨物豁免出口正稅及各本省産銷落地等稅以塞漏巵而利推銷事竊據三友等工廠函陳稱我國自通商以來各國輸入貨品日增月盛現金溢出母財日竭國計艱困民生凋敝不圖自救何以立國爰集資金購置機廠仿造洋貨冀挽利權現查是項廠家近雖逐漸加多而廠中出品之數迄未能日見增進推求其故皆因稅困釐阻以致貨價昻貴銷路阻滯似此情形株守一隅猶虞蹉跌敢云通銷國内懋遷海外乎當兹工商萌芽時代固宜極力奬勵以期競勝外人尤非袪除障碍豁免各稅不可工廠等有見及此敢請轉呈政府俯准將機製洋式貨物徵出口正稅及各本省産銷落地等稅分别豁免查是項出口稅分類有二（一）係運銷出洋近日華僑之返國販運洋貨以去者多以出口有稅故較之日本等貨成本尤鉅遂灰内向之心阻其後來之志爲奬進招徠計尤宜免除也（一）係運銷沿海各口岸雖已將機製洋式貨物准免重徵然而仍不能與洋貨爭衝若能再將此出口正稅槪予豁免則國貨暢銷翹足可待又各本省之産銷落地稅凡小本工業設廠内地仿造推銷其途本隘所用原料已先徵稅製成熟貨再徵産銷等稅實屬重徵且查浙省仿造洋式貨物已將産銷落地等稅槪行豁免有案各省似應援照辦理勿存歧視以上出口稅及各本省之落地稅僅限於機製仿造洋式貨物於國家所入本極有限一經豁免利及全國至偉且鉅權其利害審此輕重在政府何必惜此區區之收入而大妨工業之進步若恐洋商工楊援例要求或則徵收之後由政府如數發還作爲實業之補助金此有裨於幼穉之工業亦合乎各國保護稅法之旨矣等因到會據此查該工廠等所陳各節誠屬實在情形歐戰告終列强皆致全力於實業各事保護各圖抵制其可染指而莫與爭者厥惟中國故紛至沓來有加無已内地工商則有重重縛朿成本較巨勢處劣敗如政府不再予酌量維持則數年之後將見通國洋貨而所謂國貨者已全國失敗無復振興之希望矣國民經濟將無存在之餘地本會深知因循過去慘劇必將實現故特不揣冒味代爲請命並公推代表和德等遞呈財政部國務院農商部伏祈體察下情迅賜援救俾實業前途稍留一線之生機以爲挽回利權之地冒瀆尊嚴不勝屏營特命之至附呈機器仿造洋式貨物各工廠單一紙民國九年一月某日中華全國工商協會公舉代表虞和德謝復初沈九成尹鶴齡宋則久李政庵謹呈 
[楊交涉員電請清理殖邊銀行]  
江蘇特派交涉員楊小川昨致軍民兩長電云頃上國務院財政外交農商電曰前殖邊銀行總理徐紹楨被控已由公廨出票拘提查滬行停歇數載於兹而北京總行及各省分行均照常營業獨置滬行於不問清理調查徒有其名中外債權人受累旣深甚有譏爲延宕詐欺者農部爲該行大股東人所共知倘公廨責成股東清還是以大部而受公廨判令似於體統有關且外人已有主張扣留關稅鹽餘作抵並取締租界中國各銀行發行鈔票之議義領並有報告駐京公使向中央負責機關交涉之言是直我國金庫紙幣失其信用金融蒙此影響豈堪設想晟心所謂危不敢不言爲信用計爲大司計應請速籌巨欵尅日派員來滬實行清理晟已派職署顧問律師穆安素通商科長卓景乾赴京陳述乞賜垂詢並示遵等語特電謹陳 
[華僑代表北上請願續誌]  
　　南洋荷屬華僑代表熊理韓希琦二君赴京請願已誌昨報兹將本埠華僑聯合會宥電二通錄後（一）北京國務總理外交總長曁林鼎華先生鈞鑒荷屬華僑代表熊理韓希琦回國請願修改中荷條約本日赴京乞接洽華僑聯合會叩宥（二）南京李督軍齊省長鈞鑒荷屬華僑請願代表熊理韓希琦到寗晉謁乞賜見華僑聯合會叩宥 
[廣州軍府再覆烟酒聯合會電]  
　　爲烟酒借欵事 
中國烟酒聯合會因反對烟酒借欵迭電北京政府請求取消並電廣州軍政府請轉電北政府迅行取消另籌國内烟酒公債抵補曾經軍政府電詢北京政府後電復該會詳情均紀前報昨日該會又接到廣州軍政府來電云（銜略）東代電悉烟酒稅抵借美欵一事前據北庭十二月有日電復謂係繼續民國五年芝加高銀行舊約辦理藉詞搪塞不允取消軍府復於文日嚴電詰阻矣特聞軍政府箇印 
[中國號輪船現在長崎修理]  
大陸報云中國號輪船由美國運至上海之金銀現存於横濱中國郵船公司支行恐不能及時運到上海重行提煉以接濟舊曆年關之巿面中國號刻在長崎入旱船塢將於今日查騐有無損傷昨日長崎電稱船身無甚損毁預料二月三日可由長崎駛出據私人電信云如二月三日左右中國號可修理完竣則金銀仍由該船運滬否則另換他船上海銀行已　電長崎請將金銀儘速運來俾隂曆新年前得資應用云 
[日本皇后號行將抵滬]  
昌興輪船公司日本皇后號三十日午前可由香港抵滬當日即開赴温哥武取道長崎神戶横濱等處其拖船於午前九時由工部局碼頭開出 
[閘拱間改訂行車時刻之預報]  
　　滬杭甬鐵路閘口至拱宸橋支線内之行車時刻自本年 
 
 

Page 11

 
 
二月一日起改訂實行兹先探錄如下（下行車）二十四次車拱宸開八點二十分閘口到點十五分百二十八次車拱宸開十二點五十五分閘口到十四點五十分百三十次車拱宸開十七點三十分閘口到十八點二十五分（上行車）百二十三次車閘口開十點十分拱宸到十一點十分百二十七次車閘口開十五點拱宸到十五點五十分百二十九次車閘口開十八點四十分拱宸到十九點四十分 
[滬杭路局發給本年乘車免票]  
滬杭甬鐵路上年發出各種乘車免票本至年底期滿當因九年份新票未經交部頒到故由該路局長飭知展限至一月底止昨日本年新免票已經由交通部頒發到局卽由簽印各處轉給領用 
 [ 
[開築漕河涇至新龍華之馬路]  
江蘇第二監獄（即上海地方監獄）遷往漕河涇後卽經該獄長敖雲事會商紳士籌款建築溪路弼敎路等以便交通近該獄長又以地方廳發下送監執行案犯乘坐火車至新龍華站下車到監尙有四五里路程往返尙嫌不便兹爲便利案犯出入起見復商該鄉各紳董在漕河涇鎭旁另闢一支路直達車站業已開始興工矣 [ 
[監獄醫官對於喉症之預防]  
江蘇第二監獄醫官張昌基以現在天寒亢燥久無雨雪外間已有喉症發生亟應預防梁及監犯爰特呈請敖典獄長核准多備生蘿菔給與男婦各犯分食並禁絶辛辣食品且令預儲長流活水以爲飮食云 
 [ 
[滬南工巡捐局之衛生行政]  
　　呈請免遷糞船之照准 
承辦滬南區界内清潔事宜之商人汪洽記投工巡捐局呈訴遷泊糞船困難情形請求鑒核昨經姚局長批示云呈閱此案前接朱紳函稱賴義碼頭停泊糞船有礙衛生請飭移泊等由據經轉飭察核辦理在案兹據該商呈稱薛家浜内淤塞又被江北艒艒船布滿祇得在外灘賴義碼頭泊船歷有數年現欲遷地爲良尙無相當地點又非如别種船隻可以隨地停泊况警區限定時刻辦理尤多棘手懇請鑒核等情前來查該商所陳困難尙屬實情自難遽令變更應着該商僱夫隨時掃除注意清潔以重衛生母稍怠忽致貽口實此批 
[拍賣特種動産給照收費辦法]  
　　上海貨物稅總公所昨接財政廳頒發拍賣特種動産給照收費辦法照錄如下（一）凡經拍賣之德奥人民財産如係不動産應依特别區契稅規則及特種財産契稅規則立契完稅如係動産除零星物件不計外由管理特種財産事務局發給執照以爲承受之證（二）凡持有拍賣動産執照者該項動産不論運往何處一經沿途關卡驗明與照相符立卽放行母庸繳納何項稅釐但海關稅不在此限（三）拍賣動産執照由管理特種財産事務局製就蓋印編號交各德華銀行清理處或地方官廳備用其由司法官廳施行拍賣者亦應向管理該項動産之清理處或地方官廳請領執照（前項執照用三聯式以一聯發交受産人收執一聯留作發照處存根一聯彚繳管理特種財産事務局備案）（四）受産人請領拍賣動産執照應按照拍賣價額百分之五繳納照費非俟照費繳足該發照處不得塡發執照（五）在本辦法未公布以前買受德奥人民動産者亦得遵照本辦法繳納照費請領執照（六）發照處收入之照費應報解管理特種財産事務局核收轉解財政部但經管理特種財産事務局核准後得留若干成以爲該處辦事人津貼 
[愛國商號錄（上海學生聯合會調查科稿）]  
牯嶺路源大裕太久大派克路萬茂興恒太祥孫合豐萬太成隆興太昌祥陳培德成大全太盛德馨祥德興德昌萬生裕康太豐張仁德堂源大增太祥通和增裕同仁祥天芝堂新大成方裕和裕源邑廟張萬年成大廟内天順祥小東門長生橋敦和祥廟前街福興齋小東門新盛聽記俞春林猛將弄内北永太天主堂　榮昌祥振興泳昌昇肇太永源天官坊倪順興金裕大薛鴻太張恂記萬昌愼昌童順昌大生弄陸翔熊東園門街久太兹公和如意祥翼雅堂羅福順董云記安仁橋南謝梅記勤豐源記陸錦記穿心街祥裕開明弄振藝黄蒼路公藝梨園路仁豐老北門大豐昌九畝地甘葆元發記季雲龍協興昌瑞康祥新太榮昌洪興祥元康公和太協順昌新藝協豐舒天和五馬路福興立拱宸路中華李志大協華小北門盛昌工順路太豐 
[最近日貨進口表上海學生聯合會調查科稿]  
上海學生聯合會調查科蕭瑛娥君在山林及　山碼頭查得日貨列表如下 
買號號主地址船名來埠物品件數價格東林義記顧海珍三洋涇橋南首竹島丸大孤皂紙二千六百一千二九十打百元和昌盛陸景明尉遲瑶束棋盤街熊野丸又洋傘六十打六百四十元又又又又又洋燈九十六打一百二十元又又又又又烟筒二十四打二十四元又又又又又又七十二打二百二十元 
[婦孺救濟會敎養所之擴充]  
婦孺救濟會爲本埠唯一切實慈善之機關所有該會江灣玉佛寺舊址改設之敎養所留院敎養之婦孺近有四百餘人之多敎室宿舍工場異常擁擠該會主任徐乾麟乃極力設法購買隣田數畝建築二層樓房二十三間平屋十間行將完工現正從事室内之布置此項建設聞共需費在三萬至四萬之譜該會得此新屋來日蒙難之婦孺不患敎養無地矣 
[呈請騐收東渡碼頭工程]  
浦東塘工善後局董謝源深朱日宣呈上海縣公署文云呈爲東渡碼頭建築工竣乞賜履勘驗收事竊查浦東二十二保四十三圖美册契地移搬公路及東渡碼頭一案前在美册二千三百八十七號等契地之内劃除路線闊二丈浦岸之外劃留十丈備築東渡碼頭經會丈局註明該契函送地國並於動工之先由董局繪具碼頭圖様送請理船廳察核復行會丈局曁浚浦局重行丈量訂立界線由董等鳩工庀材將東渡碼頭興工建築查該碼頭建築地位係依浦平界線距岸線九十尺潮流衝激最易損壞董等一再審愼碼頭全用水門汀周圍加用花旗松木護椿兩旁加立梅花樁兩個沿浦加排石坦坡闊十丈長三丈兩面並築水門汀小碼頭兩座以期工程堅固足垂永久計正碼頭直長自岸線起至碼頭護椿止共分十一尺三寸横寛六十一尺工料併計實用銀元五千零三十五元又周圍護椿計銀元八百六十七元七角九分又兩旁梅花椿計銀元四百零二元九角又沿浦排石坦坡計銀元一千一百七十七元零二分五釐核與前估工程增加護椿及石坦直兩座則工料銀元自不能不溢出原定之數董等不僅爲工程堅久計抑以沿浦多屬洋商廠棧公益觀瞻允宜兼顧不惜於原估之外一再加添但就全工分晣計算委係力求撙節核實之用兹已一律工竣理合開摺繪圖具文呈請仰祈鑒核迅賜履勘騐收實爲公便謹呈（計呈送東流碼頭圖一幅支用工料清册一本） 
[再紀續獲持械恐嚇之同夥]  
寗波人徐芝生與孫阿成李得標張渭泉等在楊樹浦路持刀威嚇俄人强行搜查其身一案有關孫等早經獲解公共公廨訊明分别押辦徐亦由華探目蔣榮生獲案諭令押候英領堂期解究已誌昨報昨晨經强襄讞會同英包副領事飭將徐提訊一過仍着帶回捕房於福拜一解訊 
[攔刦匪徒押三年]  
匪徒陳小四子（卽張連生）因與在押西牢之王春山徐錫棠方鼎勛等先後在雲南路浙江路等處攔路剝刦趙桂秋施仲士等綢皮衣物現洋案發逃逸前日經特别機關中西包探將陳拘獲於昨傳同事主趙桂秋等將陳解送公共公廨經俞襄讞會同英卓副領事訊 
據陳供此事係王春山起意祇分得贓洋八元中西官得供判陳小四子押西牢三年示儆 
[革警强捋女孩金戒]  
住居浦東楊家宅地方婦人周張氏家於前日傍晚突被口操北音之徐福喜闖入房内假尋人爲名將該氏十歲女孩妙增手上金戒一只强行搶刦而逸該氏情急大呼捕盜當經三區暗差巡警蘇士誠上前追獲將徐連同周張氏拘解至署昨經曾署長訊據徐福喜供稱保定人年三十歲前充游巡隊巡士嗣因革退無業不得已出此下策等語曾署長命將原被併解警廳訊辦 
[惡鴇虐妓之發覺]  
湖州女子花玉仙於去年被人拐賣與福州路四百六十七號門牌鴇母王韓氏雉妓院内爲娼因不善逢迎日遭凌虐近身染毒瘡不能應客日前又被王鴇用火將女面部燙傷並用鐵練鎖住關閉一室前日女乘隙逃至北京路六百五十號門牌伊戚蔡元家内由蔡據情報告老閘捕房派探將女鎖練除去並將王鴇拘獲送押公廨昨由押所看婦將王鴇與女併解公堂經中西官略訊一過以女身染瘡毒諭送醫院醫治王鴇還押候下禮拜二解案訊辦 
[刻字業會議夥友私接生意事]  
本埠南北巿刻字店約六七十家夥友二百餘人該業向例店主雇用夥友供給伙食月薪無論到店及出門生意均由店主承接兹有北巿傳某所開之店内夥友某私接出門生意事爲各同業查悉以出門生意大都係錢莊票號等緊要圖章恐携出刻鐫或有作弊情事故招往當場刻鐫以便派人監視事關重大特遍發通告邀各店主夥友於昨日下午二時齊集邑廟文昌閣鐫業公立小學校内開會商議良久未有結果而散聞明後日尙須再開會議云 
[李果女士舉行喪禮情形]  
昨日午後二時在雲南路慕爾堂爲李果女士舉行喪事禮拜團體方面到者有上海各界聯合會上海學生聯合會全國學生聯合會法租界商業聯合會海寗路商界聯合會滬北五區商業聯合會電器工界聯合會女界聯合會救國團等來賓方面女賓到者有黄宗漢黄璧魂等男賓到者有何世楨李振華宋誠彰汪醒齋顧惠民李恒林陸祺生程仕勇蔣介民等二點鐘開會當由該堂牧師蔡式之行喪禮次由中西女塾女學生唱讚美哥後由來賓何世楨宋誠彰救國團某君相繼演說李女士在世時之歷史並勉勵後起繼其救國之志云云因限於時間短促其餘來賓不及演說李女士之靈柩即用花車送至閘北天潼庵寄厝男女來　均執紼送往聞各界尙須定期追悼云 
[少年宣講團總部九届新職員]  
少年宣講團總部九屆選舉職員已於二十六日在該團總部開票由朱漢光唱票曹友亭陳賢賡監視職員姓名如下總幹事汪龍超幹事顧雲翔陳子和胡雄才書記顧君梅吳卓崙俞光昌奚軾許少謙邵堯卿編輯楊清磬朱瘦桐李謀邦丁震雄趙國良張光宇會計嚴立順化裝演講部主任鄭介塵通俗游藝部主任張蘋周少年售物處主任楊守仁體育部主任甘梅嶺露天學校主任王維民游行宣講隊主任胡硯香俞光芝 
宣講研究會主任劉廷枚國語練習會主任朱漢光共職員二十六人於二月一日就職 
[杭屬八縣同鄉會歡迎會長]  
旅滬杭屬八縣同鄉會自去年十月閒成立時舉定孫慕韓氏爲會長後因孫氏有事在京未遑蒞會暫爲遥領會務現孫氏因事來滬故該會名同鄉特於昨日下午三時在錢江會館該會事務所開會歡迎到會之董事職員會友等約近百人孫會長入席　由會員致歡迎詞次會長演說大意謂本會非常發遠極爲欣幸又謂凡事當有始終實事求是使本會在滬上永久有此團體等語後略用茶點合攝一影以留紀念 
[准予補給渡船執照]  
　　南巿浦江内八長渡船戶張土生近因鄰居火警遺失滬南工巡捐局所給執照據情投局呈請補給執照昨經姚局長批示云呈悉該船戶楊家渡長渡執照旣係因鄰居失愼一併被焚應即准予補給俾資執守此批 
[檢察官升調]  
　　上海地方廳李素軒檢察官經蘇州高等廳令飭升調黑龍江龍江地方檢察廳首席檢察官所遣之缺以江西地方審判廳推事許步雲調補前日李檢察官己奉到此項令文矣 
[地方廳清理贓物庫]  
上海地方檢察廳贓物庫於民國七八兩年份所存各贓物爲　頗多昨經梅檢察長令飭該庫主任督同書記官等將庫中各贓檢點明白分别造册除詳報上級官廳外並出示招人具領 
[汽車撞傷行人殞命]  
寓居法租界東新橋街二十四聞頭六十三號門牌松江人陸劍公前晚（二十六日）八時許行經靜安寺路遭某號汽車撞傷腹部倒地是處適無巡　即由該汽車夫扶入汽車送往霞飛路某私人設立之小醫院醫治翌日該小醫院見傷狀轉劇無術醫治仍令汽車夫領去送回家中至夜午益見危重汽車夫始求洋東繕函轉送公共租界醫院立經西醫用手術剖腹治理無奈受傷越時過久不能見效延至昨午斃命事爲新閘捕房包探得悉特禀請捕頭派捕將屍送入斐倫路騐屍所候今日帶同肇事汽車夫報請公堂核辦 
[小販猝斃之請騐]  
二十七保十圖地保沈岐山投地檢廳報稱閘北永盛里一百三十八號爲小本生意之陳四鳳係寗波人今年四十七歳本日清晨出外買物行至弄口忽然倒斃據聞素有疾病此次因痰湧氣閉而死奉四區警署令着地保來案請騐云云並據屍姪陳季品投廳禀稱叔父實係病死與人無尤請求免騐情願自行棺殮梅廳長諭候示下辦理 
[控告掘墳盜碑案辯論終結]  
　　鄉民俞金朝俞阿金被王際亨延代表律師在公共公廨刑事科控稱於去年陽曆十一月十六十九號兩次私掘祖墳盜取石碑等情由廨迭次訊供詳情歷紀本報昨日午後經關讞員會同美丁副領事升座第一公堂復訊據原告代表律師向上海縣管理地册書記金振榮詰據供稱二十七保九圖第五百八十五號地之方單本係俞兆海等四戶之産其中有二分五釐曾過周大邦戶名有造册表呈案請察並據婦人周倪氏到堂證明該墳係外太公之産等因繼據被告律師向俞金朝詰據供稱俞兆海係我父親於前清光緒十六年病故該地係故父之遺産當與阿金弟兄兩人均分迨至西曆一千九百零四年正月間託英商愛爾德洋行轉換道契中有二釐五毫之墳地另有方單半張由會丈局批明此次將地價賣乃原告所悉向我拆梢不遂以刑事控告等語並由該律師向俞阿金俞李氏夫婦逐層盤詰良久中西官訊至此時已薄暮宣佈退堂判候下禮拜二早堂宣佈堂諭飭遵所有地册二本暫留本廨候此案判决再行送回上海縣公署 
[續誌革兵侮辱幼女]  
曾充兵士之宿遷人左善鈞將姘婦于唐氏所生之十歲女孩連弟子强行侮辱致連弟身受重傷當時暈去有一小時之久經其母急忙施救始得醒回控經四區警署請求飭提在逃之左善鈞到案懲辦等情已誌前報兹悉該氏連日在外密探左之蹤跡已偵得逃匿所在禀報顔署長請爲提究 
[拐賣女子之押儆]  
　　紹興人王惠康與婦人吳朱氏從原籍拐得十八歲女子阿興來滬由唐家弄七百九十九號門牌朱阿才陳阿堂等介紹賣與江灣人沈銀全爲妻事爲滙司捕房包探陸連奎所聞協同西探泮林士將男婦女五人拘解公共公廨訊押查究等情已誌本報兹女父陳康如已得悉此事由紹來申昨晨捕房將一千人解廨先由中西探上堂將王惠康冒充女兄所書之婚據呈察次由女父陳康如投訴失女情形要求給領又據阿興供稱係王以代薦帮傭爲由令吳朱氏伴我來滬寓居唐家弄遂遭彼等串賣等語質之王供詞推諉氏供該女被拐我不知情朱陳兩人同供彼等已先與沈說妥我等受託爲媒沈稱此事我係由親戚介紹不知係屬拐來各等語張襄讞與英包副領事核供判王押西牢一年朱陳各押一月氏從寛斥釋沈退去女交其父陳康如領回管束完案 
[三協絲廠失愼]  
閘北長安路梅園路轉角三協絲廠停車己月餘前晚十二時後該廠車間内不知如何突兆焚如由各段救火會到場救熄全廠被焚僅留爐子問賬房米遭殃及事後由該管四區二分所傳到廠中管門人阿三訊據供稱該廠自停車之後夥友等均已星散生財機器有吳姓若負保管之責近經廠主允許出租與王生甫將次開辦廠屋生財保有火險四萬兩云云倪署員諭令阿三暫行交保候查明起火情形並飭傳該廠主到案訊辦 
[阻止轉契案之近聞]  
　　蔡元卿前延律師代表投法公堂控英李氏阻止轉換道契一案判着保袁錫山楊生甫朱福卿王錫香等四人賠償楊已照數賠出袁錫由祗交五百元朱王兩人祗交二百元餘洋限交在案昨又提訊被告袁錫由稱民人今籌得洋一百八十元餘欠己經在外與原告議妥限期付還原告已允謂核朱王兩人同稱民人等均已破産實情無力交付求宥原告律師稱被告袁錫山原告實已允許惟朱王兩氏仍求嚴追中西官判此案當時係被告等四人串同行動朱王兩人旣無力賠償着被告袁錫山仍交保出外帮同料理 
[昨日公廨訊案紀]  
昨日上午公共公廨關讞員會同美丁副領事升塵第四民庭審理各案如下（一）「唐禮耕控周培仁抵單不贖案」前已判决着被告備齊本利洋一千三百十二元四角取贖因被告挺押不理故原告於本星期一到堂要求執行前斷當諭候原審官關讞員訊核是以原告之律師昨復到堂陳述前情而被告亦供願將所抵之地單歸原告管業「結果」原告受抵之二十二保十三圖第一百五十六號及五十八號方單准予過戶着原告登報聲明十四天被告還押候登報期滿再核（二）「工部局聯生號柳士傑梁文祥沈耀齋麥汝芬環控陞發珠寳店股東李壽田傳炳初倒欠各欵案」因被告之律師以卓鑑樵亦係該店股東須共同負責而卓之律師則否認卓係股東故辯論頗久「結果」以海思格等律師聲稱卓鑑樵爲陞發號股東應負連帶責任等語訊無關係未便照准李傅還押（三）「徵祥莊及恒豐泰同控王本源不理賬欵案」此案被告已向原告了結據被告稱尙有值洋二十餘元之木器在原告處請求給領等語原告未到「結果」木器准予發還（四）「王松岩控周培仁不理欠欵案」判决後被告尙有六十元未曾還清即要求開釋因原告未到「結果」被告還押展期兩禮拜再核（五）「協興盛號控張子林不理欠欵案」此案自判决被告敗訴拘押至今分文未還兹被告以家無産業在押日久禀請開釋昨晨提訊原告不到「結果」張開釋出外料理 
又下午排審民事訟案九起除商業儲蓄銀行等控宣曉帆胡賡庭倒欠往來抵押等欵一案臨時改期未審外計由傅襄讞會同英包副領事升座第四公堂訊理者八宗兹爲擬次紀錄如下（一）「夏有泉控徐阿童不理欠欵案」此案自判决至今被告尙有二百三十元未曾還清故原告之律師到堂請求押追而被告之律師要求寛限被告料理「官判」限被告於四禮拜内還清（二）「董謹生控王毛毛不理欠洋一百四十元案」此案自判决至今被告挻押不理故原告之律師到堂請追「官判」被告還押限三禮拜内設法償還（三）「魏阿芳控周其昌私刻圖章冒名擔保致代賠償案」前已訊明判决被告償還洋一百五十四元律費銀五十兩無欵押追兹原告以周終未將判决之欵交出故延律師到案請追據周供稱要求保釋料理等語「官判」被告交一百元尋常舖保出外限一個月内將欵還清（四）「寗波源源金箔店經理王佐培控夥沈時馨私收客賬三千餘元逃滬化用案」此案由刑事改歸民事訊明判决被告照數歸償無保拘押兹原告偕所延律師到堂稱被告挽友人商懇願以八百金了案原告亦允詰之被告供無此事並要求開釋「官判」沈旣無人具保仍還押（五）「孫加榜於雲南路賣娼之楊秀貞控夫談雲堂旣迫爲娼復遭虐待請求離婚案」因飭傳被告無着故諭原告登報通告兹登報期滿是以傳訊被告仍不到案即由原告偕所延律師上堂訴明被夫逼娼後復時來索取鉅欵不稻其願即持刀行兇各情「官判」被告避匿不到應准原告請求缺席判决兩造斷絶夫婦關係（六）「朱啓宇控盧阿高不理欠洋二百三十元案」此案前經李襄讞傳訊被告不到已缺席判令償還兹被告不服延律師到堂要求復審「官判」着被告繳存本公堂洋二百三十元應否准其復審候原審官核奪（七）「榮珍泰控張文熙租屋不讓案」前已訊明判限被告一月内遷移兹被告仍未遷出故原告之律師到堂要求押遷並與被告之律師辯駁之下「官判」改期一禮拜請原審李會審官核奪（八）「已閉源順花行漢口同興祥聯號經理宣曉帆控上海總行經理胡賡庭匿賬不交侵用鉅欵案」據胡之律師稱胡已遵諭將賬交出而原告之賬不交致總商會不能著手清理要求准胡保出等語並與原告之律師先後向原告盤問一過「官判」候函致漢口商會將該聯號簿據送交上海總商會清理胡賡庭如有必須出外料理之事由廨派探同出事畢仍還押所 
[錢庠元被控案註銷]  
　　已閉新世界游戲場股東賈榮章在公共公廨呈訴經理錢庠元無弊侵吞賬欵等情由捕將錢傳至公堂訊供候核在案昨晨由廨傳訊即據原告代表律師上堂譯訴此事現原告不欲進行應請將案註銷云云錢亦由律師到堂代辯中西官核供以旣據原告律師聲稱原告不欲進行應即判案註銷被告開繹 
[混售冒牌香烟案被告斥釋]  
英美烟公司在公共公廨指控梅白格路德發烟紙店主史品三出售冒牌櫻孩牌香烟一案昨晨由廨復　據原告代表律師上堂聲稱被告店内混售冒牌香烟已經各見證證明不但損害營業且欺　主顧應請訊辦訊之史亦延林百克律師到堂辯稱原告所控案情按照文明國法律不過請傳被告到堂略加儆戒而已中西官核供判即將案註銷被告斥釋 
[私賣燈吃罰三十元]  
　　浦東人襲祥在虹口嘉興路二十一號屋内私售燈吃前日被一千三百五十七號華捕查悉歸禀捕頭轉請公共公廨發給搜查票昨晨派探周耀庭協同西探司密司往將龔及烟具一併獲案經中西官訊實科龍罰洋三十元無力改押西牢一月煙具銷燬 
[海寗路商界聯合會提倡實行通用陽曆之建議]  
具建議海寗路商界聯合會謹議提倡全國實行通出陽曆理由厥有數端討開「一尊重約法統一年月宜實行之」我國習慣向用隂曆自民國成立以來即經臨時孫大總首先公布改用陽曆且載諸約法永遠通行全國人民宜如何共守之尊重之無如一般人民習慣已深積極難反除政府及京内外各衙署各機關各團體並學界已尊用陽曆外其餘各界或賬目出入或函牘往來或宴會訂期或家庭紀事則有仍用隂曆者有改用陽曆者有隂陽二曆並用者雜出紛歧彼此各異今若實行通用陽曆尊重約法則年月自統一矣「一趨向大同商界便利宜實行之」各國素用陽曆今我國海禁大開各國之與我國通商往來者日益繁盛世界漸趨大同潮流若此我國勢難獨異今若商界以民國旣改用陽曆有開通之商人即以陽曆用事改用陽曆三節歸賬而一般欠戶則往往以隂曆爲辭致使賬目不能依時歸結發生種種困難今若實行通用陽曆則世界趨向大同而商界便利矣「一統一全國之銀行銀號錢莊之會計宜實行之」我國銀行均代理金庫歲出歲入純用陽曆人民宜歸一致况上海爲華洋薈萃之區全國金融之樞紐華洋交易最繁乃西人進出皆用陽曆結賬而我華人習慣相沿仍復多用隂曆似宜改革舊習而求統一以免隔閡又查錢莊出入欵項或用隂曆或用陽曆計息緣此種不無弊竇若專用陽曆可免罣悞且與歐西東各友邦及國家上下各機關一律貫澈其用以表示我人民傾向共和之精神實一舉而數善矣「一外人藉口宜實行之」查外國房屋租與中國人住外人往往藉口我國素行隂曆其房租要照隂曆計算若中國人房屋租與外國人住而外人又藉口彼國素行陽曆其房租要照陽曆計算今若實行通用陽曆則外人無從藉口矣「一房客受虧宜實行之」查房客租賃房屋如遇閏月之年須多出租金一月而房東得格外之利房客受暗中之虧且房東盡是富人房客多爲貧者富人尤加獲益貧者反受其虧此爲世間最不平之事今若實行通用陽曆則房主房客雙方均不受虧矣按實行通用陽曆有利無害之理由其數甚夥未能一一錄出此數端者僅就見聞所及者而言之也今旣提倡實行通用陽曆宜從我商界入手而商界當然以賬簿爲重所有九年新立之賬簿按各店商慣例均爲隂曆正月初四日開立賬簿面兹經此次更正後可寫陽曆二月二十三日不得再用隂曆支干夾雜其間以期振刷一新收全國一致之效是否有當理合繕具理由呈請全國各商界諸君鑒核 
雜評二 
[提倡陽曆（庸）]  
　　我國改用陽曆今已九年除官場及公共機關文牘簿記因遵法定程式行用外普通社會皆不甚注意而鄉曲之間則幾不知有陽曆蓋改曆之効力僅成公文上點綴而已 
社會之用隂曆其原因不外迷信與習慣兩種此等根性固非一時所能改革特長此囿於現狀之下則改曆終成具文海甯路聯合會建議由商界倡始以開風氣之先極有見地滬商界素號開通而賬欵之結束又非如内地之祇重年關改革較易盍亦實行改朔以爲内地倡乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
　　余寓哈爾濱大旅館時鄰室之旅客曰蒂爾斯夫者俄京聖彼得堡之日日新聞社通信記者也蒂氏於新聞學極有研究曾著一書曰「新世界之新聞學」風行世界其時適以調查哈爾濱某項事留哈與余談甚洽蒂氏言中華之文明乃無一有新聞學識之記者故國情不能抒展於外殊爲可惜君（指余）何不專意研究四五年後必於貴國國際上大有裨益余極表示謝意蒂氏又以我國政局垂詢余輒答非所問蓋共時政治漩渦實不足爲外人道故願卑之無甚高論也余因本入國問禁入境問俗之義詢以俄國風土人情蒂氏一一置答頗爲詳晰又爲余道俄人之迷信種種惜余當時未將蒂氏所言一一筆錄兹僅就能憶者約略記之 
油煎之魚爲傳染痘瘡之媒介遇牝猪引豚即爲祥兆 
灰爐自火中迸出者非錢囊卽棺槨（意謂非大吉卽大凶）家畜不安乃地震之預兆野兎奔過面前者不祥 
蜘蛛螺伏於果殼中爲熱病痊愈之徵蟋蟀能降百祥傷之者不利豬啣柴而奔則天將雨犬以足抓門爲死亡之警信小孩摇籃空時人若遥之則小孩有災厄鼠所噬之食物人食之能致喉痛乳婢溶牛乳後若不洗手則牛乳自乾　豬被獵或困時卽發怒而將其剌毛亂射 
漁人若計算其営日所得魚數則是日不能復得魚矣鴉鳴之聲數爲奇則天隂偶則天晴無論大小鼠於晚間囓人衣服則禍在眉睫驢背十字形交錯處之毛能醫百日咳痛惟病愈則驢死貓頳面奔則天將雨貓嚏則新嫁娘有吉事天將隂雨則蟻忙碌異常蟻卵能消減溺愛之情蜜蜂羣集於枯樹則其家於十二個月内必死一人他家豢養之蜜蜂彷徨來集於住宅者不祥燕巢屋上其家吉祥殺之則凶羣燕高飛天晴之徵低飛則雨大木槌（俗稱死表因其預報死亡也）發爆聲爲死人預兆 
風俗談 
[俚俗趣聞] [  絜廬]  
　　墓宴湖北宜昌諸邑當清明節前後城鄉之人莫不展墓祭掃紫陌幽花綠疇芳草春景旣妍遊人如織宜俗祭墓後即在近墓山埜問互享餕餘遊客待其祭畢携爆竹一掛然之謂之鳴鞭致敬祭者卽起而道謝邀客共食男女雜沓履舄交錯笑語喧譁賓主咸樂往昔風氣未開之時楚人已有文明交際之習俗矣 
送瓜武漢賞中秋節節夕月明如鏡夜凉如水家家中庭懸月宫圖丹桂延芳玉兎春藥姮娥瓊裾玉佩幾疑眞降人間璇閨女郎澹妝濃抹花影衣香無不入時妝束楚人諺謂端午爲小孩節中秋爲女人節以此節婦女爭妍鬭艷互賽新妝也街頭電燈照耀若繁星遊人如雲摩肩接踵而行是夜俗有送瓜之例凡中年無子者或戚或友贈以南瓜令夫婦共食之可卜麟兒衍慶云送瓜用多人携旗鑼傘扇紙紥亭臺樓閣及麒麟吐玉張仙送子種種奇巧紙糊絹堆莫不形容畢肖迨瓜送入之後主人必設盛筵以待客蓋以　送者之盛貺也 
瑜珈燄口楚人平時未嘗祭其祖先惟春秋兩時掃墓放燄挨戶紛然其間中元節孟蘭盆會爲更盛如叢林大刹仲秋一月每夕放燄必數十壇善男信女豫以銀錢存儲僧寺以供此費至日僧人請男女檀越與祭素齋備極豐美主客更善奉迎蓋大寺院和尙最工諂侫諛詞連篇以冀達佈施之目的也 
此外又有燒包袱之風俗包袱以紙爲之長尺餘闊六七寸狀如袋内貯紙錠冥鐵之類貯滿封固封上書某某收某某寄正式者與其父母翁姑否則贈其姊妹妾姨不可宣說之種種每夕焚燒滿街行經其處如火山噴裂熱氣逼人莫不犇避云 
劇談 
[西崑見聞錄（二）] [  天亶]  
　　亦舞臺於初六初七初八三日間招全福班底清客會串崑 
劇余初六因事未往星期二之夕冒雨往觀臺上正演鐘樓答話惠明寄書飾惠明之凈角誠如俗諺所謂村中無大樹蓬蒿作先鋒無甚精采聆其嗓音僅觳副淨萬難充淨角即張君瑞之小生法本之外角均未使全力而小生乾唸之「一封書」牌子尤覺潦草是劇終後本有佳期一折海報戲單均明明刋載臨場忽後減去大約爲時間問題於是清客「清溪曲痴」之折柳陽關上矣扮相頗可惜身軀太長道白字面浮毛唱句過促而唸至「妾有淚珠淺點轉君袖也」句忽離座牽生袖作拭涙狀在演者意謂刻劃入微作工熨貼殊不知有蛇足之譏矣飾李益者爲沈斌泉（原名月泉）琢輪老手循規蹈矩尙可一曯平心而論「清溪曲痴」尙非棄才所惜者台步生疎身段崛强苟再加工或能出人一頭地折柳之後戲目上爲後本「朱買臣休妻」而忽將紅梨記花婆提前演唱未稔何故飾花婆者爲客串沈鎭漢造藝在曲痴上默察其舞台經騐反在曲痴下其兩目視線尙不能看到台下精神少貫未免瑜不掩瑕配趙伯酬者爲全福旦角以小旦去小生雖相差累黍然已能代表班底之缺乏人才也惟進場時一段乾板很有精彩能盡手揮目送之妙聊可解　倘若清客能此可謂不凡矣 
雜談 
[記十三] [  瘦鵑]  
十三數之一也初無足異而在西方則深忌之斥爲不祥凡事力避此數其理有不可解者以意度之在昔或有人偶遇飛災適與此十三一數相巧合後遂相率戒懼以爲惡兆矣英國嘗有一俱樂部曰十三即志在破除此十三之迷信入部者皆落拓不覊爲一時名士將於謔浪笑傲中以遣有涯之生每月十三日宴聚一次以十三人爲一席張傘十三柄（按張傘於室西人亦主不祥）宴堂門次則懸木梯一乘人皆過梯下而入示不畏險其進水也盛於一假象牙飮器中張牙凹目作骷髏狀酒酣則舉杯碟鏡燈而碎之如碎蛋殼然而此怖人之十三日遂悠然以過矣此次歐戰中協約國艦隊之一部因十三而大敗其事尤可異一千九百十七年十一月瑙威護送艦隊因爲德艦隊所攻襲啓椗他去舶凡十二未幾忽多一舶遂成十三之數不知其所自來「瑪麗露史號」中之福克司少佐實親見之亟報告他舶數之果十三艘戰罷此十三舶忽又不見聞此次之戰大受創損而最先發見十三舶之「瑪麗露史」號竟沉没然則此十三者誠不祥之兆矣尤有一事在十九世紀亦可作爲印證當一千八百五十年時法國大文豪囂俄VHugo以所編劇本「安伊蕗」演之梨園傾動巴黎一巿朋輩僉詣其家稱觴致賀席間主賓爲囂俄夫婦及二子沙爾士法朗莎名女僾拉希兒其姊勒蓓加佛麗馬丹烏薩葉馬丹葉拉亭名雕刻家柏拉第倫敦名交際家道山文學家山佛爾詩人摩塞及一少年柏來合之適十三人拉希兒夙迷信惴惴不能已餘人亦索然無歡似見死神已張春爪牙伏樽俎問也而以後數年中不幸之事果疊出是年囂俄以干政被放舉家流竄於外欲歸不得翌年柏拉第以中風死道山以腦膜炎死第三年柏來死第四年勒蓓加佛麗及馬丹鄔薩葉死第五年馬丹葉拉亭死山佛爾自縊第七年摩塞死而拉希兒亦抛其歌衫舞扇撒手歸忉利天九殆冥冥中自有主宰不在事之巧合乎惟美國今大總統威爾遜氏則以十三爲幸運之數其一生大事均與十三相關合卽其姓氏荷德羅威爾遜WoodowWilon亦適得十三字母也 
新聞拾遺 
中西籃球大會二月份比賽預誌二月份中西籃球大會定四號賽起南洋約翰滬江三大與雖因年假伊邇停止比賽然西人方面仍當繼續進行兹將二月份各團體比賽日期附誌於後以便愛觀籃球者之參考[  松聲]  
日期校名地點 
四日美國學校與聖經學校B隊青年會 
七日青年會B隊與聖經學校A隊青年會 
十一日青年會A隊與美國學校青年會 
十四日青年會B隊與聖經學校B隊青年會 
十八日青年會A隊與聖經學校A隊青年會 
二十一日青年會B隊與美國學校青年會 
二十五日聖經學校A隊與聖經學校B隊青年會 
二十八日青年會A隊與青年會B隊青年會 
徐匯球訊日昨下午三時聖芳濟英文專門學校赴徐匯公學作足球賽作壁上觀者不下數百人兩方特延某西人爲公證人銀角一鳴雙方球員虎躍入場東西馳聘如臨大敵閱十分鐘徐滙右翼躍身前進長驅直入敵門遂勝一球未幾聖芳濟球員亦勝一球數分鐘後徐滙某君左右盤旋而進猛攻龍門又勝一球迨經半時暫告休息後再行比賽徐匯球員再接再厲中鋒左翼各蹴入聖芳濟一球厥後約三點五十分聖芳濟五將背城一戰徐滙方面屢瀕於危至最後五分鐘乃負一球例賽時至公證人銀角長鳴宣告停戰結果爲四與二之比山徐匯得勝聞徐匯下星期日將與公共體育場足球隊比賽云[  松聲]  
無錫將開游藝會無錫旅外學生會現議定於年假期内開一大游藝會以聯絡感情節目分絲竹軍樂舞蹈幻術雙簧名人演說及各種運動如足球籃球抬球網球等地點現已擇定在西門公共體育場舉行會期三日現各會員均悉心籌備想屆時必有一番熱鬧也[  松聲]  
鼓樓改建紀念鐘武進鼓樓前燬於火本有改建警鐘樓之提議以便遇火警時撞鐘報告得以從速施救然雖提議有人卒未見諸事實現巿敎育會開會議决將鼓樓原址改建國恥紀念鐘一座俾日夕撞擊藉以喚起國民愛國之精神聞建築等費即在日貨罰欵項下移用法美意良不久卽將興工建築以矣[  憶英]  
小說 
[黨爭（三十四）] [  無我]  
呼茄脫聆聶言津津有味繼儳言曰礦圖余已交買蘭矣買蘭不語掩面藏羞倘瀾則怒甚蓋不意呼茄脫意背信負義至此也少頃聶又謂買蘭曰爾之使呼茄脫匿跡爾室也亡谷黨人已知之而余之徼倖得獲亡谷黨之首領者亦因乎此且此人卽殺汝弟之人也克聞言欣然曰君何由知之我以爲此兇必虚懸無着焉聶曰彼固曾充作漆工余嘗往其室偵查見漆衣三件其一沾有血跡者此衣身材最博袖上有裂口當其口處沾有漆汚今所緝之偉碩者衣袖上因有漆跡適當漆衣裂口之處然則有血之衣必爲彼物而殺人者亦彼也倘瀾乃顧買蘭曰然則二兇手皆已緝獲矣溪克曰但開利何如亦有當拘禁之跡耶聶曰彼乃視警署將需之作證人否諒摩天屋之命案彼亦不能置身事外也買蘭乃纔言曰無與彼事彼絶未聞知不宜波及之也倘瀾曰如是余可得釋手聶曰然幸勿介介於余之舉動余向之所以拘禁君者實欲保全君命也雖然爾亦須作一證人待警署之决其釋君否也呼茄脫曰余亦將作證人耶聶曰然旋顧溪克曰君可往招警察携四犯去開利仍在爾所安置之室中呼茄脫曰請少待余願知現在我之鑛圖若何者聶曰爾自已知之久矣溪克因笑向買蘭曰鑛圖何在趣言之女旋顧呼茄脫曰豈未還爾耶呼茄脫曰否溪克乃自衣袋取出一囊授之曰圖在此蓋搜索女身時得之爾試觀其得圖得金可知其用計之妙焉呼茄脫曰余今方知自己之愚也遂謂聶曰請以此圖藏君之保險箱中迨應用時當超君門領取可也已而警察至繫四人去惟買蘭則沿途支撑且行且喚曰余將不免於電氣椅乎嗟夫聶事旣畢乃謂溪克曰命案旣獲歸宿我儕之事已了盍寢休東曙將破曉矣（終） 
[自由談之自由談] [  不冷]  
弄巧自己不能遷善改過而禁人之反對世問能有可遠此目的之日乎禁人反對而無效乃用種種詭變之手段是不但不能禁之反有以增加之也其愚誠不可及 
 
 

Page 15

 
 
   
 
 

Page 16

 
 
   
 
