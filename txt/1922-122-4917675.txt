# 1922 - 122 - 4917675

 

Page 1

 
 
   
 
 

Page 2

 
 
   
 
 

Page 3

 
 
時評 
[巡閱使（冷）]  
　　此次奉直戰爭之結果敗一張作霖已去一巡閱使曹吳又自請免職以謝國人是又去二巡閱使故至少之限度裁兵廢督即一時無望而巡閱使之裁撤當無疑義即再退一步以言曹吳巡閱使政府即不敢遽撤而東三省巡閱使則更萬無可留今聞張作霖免職之後仍以張錫鑾爲東三省巡閱使可知北京主持政局之人實無絲毫悔禍之意苟不及今去之後禍仍無已日爲吳佩孚者苟不爲國人消除之或轉互相依附則其取敗亦不在遠 
　　何也已爲國人所厭惡故也 
[命令]  
　　五月九日大總統令交通次長鄭洪年懇請辭職鄭洪年准免本職此令 
　　五月八日大總統令海軍總長李鼎新呈請任命吳光宗兼署海道測量局處長應照准此令 
　　又令泊巴晋給四等嘉禾章此令 
　　五月七日大總統令此次京兆直隷等處被兵地方橫遭蹂躪村舍爲墟小民何辜遭此荼毒殊深軫念亟應迅籌賑撫以資拯濟著内務部督同各該地方長官飭屬查明各地情形妥籌撫恤善後辦法先由財政部撥銀十萬元交各該長官分别散放勿令流離失所此令 
　　又令近畿地方或有潰兵四散騷擾且慮土匪勾結貽害滋深著即責成近畿地方各軍民長官分飭所屬嚴行檢查分别妥籌辦理以弭隱患而靖閭閻此令 
[國内專電]  
　　北京電今日（九）（日）閣議處分張作霖决定先免張本兼各職再查辦任孫烈臣督奉（九日下午一鐘） 
　　北京電張作霖將免職内擬孫烈臣督奉鮑貴卿督吉吳俊陞留黑以張錫鑾巡閱東三省蔡成勳擬熱河都統孫岳擬察哈都統馬福祥留任又擬馮玉祥督皖張錫元督豫王承斌督陜皆未確定須新閣成立各方接洽再頒令有人以閣員徴足同意吳曰中央又將拿吾比張作霖耳内閣我不當干涉（八日上午十二鐘） 
　　北京電梁葉張京宅查封均剩空冗細軟産業早經移抵某官僚慫恿吳辦二次禍首吳曰對張作霖宜結實剗除餘不岌岌須知彼等受張所買者張失敗後彼必改變心腸故予對於捧場者獻媚者均避之若凂我視政客如蛇蝎故得罪多然中國人民則對我表同情我何懼哉（七日下午一鐘） 
　　北京電葉到津梁亦在津擬卽出洋張弧亦將渡洋外傳二批禍首鍾鄭曹陸係研究系所建議吳云應問事實不能籠統辦理 
　　北京電吳昨夕在廊房編三枝隊爲清鄕軍卽以奉軍交出之該軍馬分配各路清鄕隊又編兩混旅爲追擊隊向玉田進（七日下午一鐘） 
　　北京電昨吳追擊隊在軍糧城東與奉軍激戰死傷甚重卒將奉軍擊破（九日下午三鐘） 
　　北京電吳昨由長辛店轉豐臺赴楊村在北倉將奉軍潰兵二千繳械又鮑德山旅兩營潰兵在永清北安定南搶掠吳編一枝隊往剿 
　　北京電奉軍鮑旅潰兵向武清香河寳坻玉清竄去沿途姦掠慘極吳令毅軍協剿（九日下午三鐘） 
　　北京電吳到津令京奉路不許奉軍乘車運糧站長違令者軍法從事（九日下午三鐘） 
　　北京電外傳有張作霖抵瀋說茲得美使館息張尙在灤河口幷未回奉有一旅長由海道回奉是實 
　　北京電鮑德山旅有兩營潰竄楊村吳派兩支隊包圍限四鐘内繳械否則砲擊（八日下午鐘） 
　　北京電通州潰兵已清今日通車京津車昨（六）（日）由外交團强開一次今日通（七日下午一鐘） 
　　北京電奉軍入關共五個師缺三團及一旅又十一個混成旅現在逃出天津東運者有二萬人餘非潰卽降吳編追擊隊由三河玉田直趨盧龍撫寗臨榆（七日下午二鐘） 
　　北京電馬福祥電院鬍匪擾京干涉行政剽竊國帑幸賴吳使仗義興師將匪軍擊退福祥力維綏區治安地方安謐（七日下午一鐘） 
　　北京電張文生六日忽有急電賀吳佩孚平亂（七日下午一鐘） 
　　北京電徐電吳邀曹入京 
　　北京電安福禍首光雲錦盛蔭松康十鐸三人六日由陸部取保釋放惟不准私行出京取有隨傳隨到保結（七日下午一鐘） 
　　北京電京漢通車惟時刻不准聞吳被調北來在途之軍已令不必北上（七日下午一鐘） 
　　北京電徐派王懷慶吳笈孫勸王士珍組閣未允徐訂今日親往王阻止謂本人卽入府說者謂王將强而後就（七日下午二鐘） 
　　北京電吳第一次送條件代表崔承燮錢秉鑑斐長慶昨夕（六）（日）赴津 
　　北京電吳二次代表翁守謙薛葆筠到京（七日下午一鐘） 
　　北京電吳電院請餉二百三十萬曹電請結欠餉四百八十萬 
　　北京電鄭洪年免職陸夢熊代 
　　北京電徐請嚴修入京策順直善後及借重長敎嚴覆善後宜趕辦清鄕入閣謹謝謂蔡元培范源廉得一則可（九日下午三鐘） 
　　北京電奉吉黑紳商以張發行五千餘萬紙幣收三省現金二千八百萬用於軍費及購械已罄三省金融勢將破産請政府趕籌補救（九日下午三鐘） 
　　北京電六日閣議鍾世銘鄭洪年出席閣員僉謂各回署辦交代僅决烏礦暫行章程二十三條 
　　北京電院得唐山電張作霖由海道離直李景林部在靜海且戰且却餘軍悉降潰（七日下午十鐘） 
　　北京電昨日（六）（日）各界犒吳軍於長辛店吳言奉軍精神好尙未騷擾惟官長愛財致敗吾軍幷不好仗民意而敗張作霖非戰功戰功不能言於内爭（七日下午十鐘） 
　　北京電德使答覆青島前督署各項卷宗均存海部請魏使就近提取遠東政府答覆王鴻年聲明大連會議幷未提出松黑航行問題 
　　北京電伯力領事蕢鴻墀電部謂俄外部通知華領事除與赤塔北京兩處外不准以密電往返請抗議（八日上午十二鐘） 
　　天津電吳佩孚抵津寓專車未下車僅見楊以德諭安慰民心隨布告商民各安生業又晚示軍隊騷擾者斬 
 
 

Page 4

 
 
　　天津電直軍委副官王襄綸在津設兵站運送軍需物品 
　　天津電奉軍馬隊五千退往深州京奉路因各站秩序未寗尙待二日開車 
　　天津電奉敗兵過津均由警廳給以麵食茶水不令下車直軍到津甚多津埠治安可保無虞惟奉軍滯留蘆台唐山古冶一帶皆散亂部隊已大事搶掠 
　　天津電外交團撥鹽餘三十萬交政府充遣散奉軍之費 
　　天津電奉軍將領死亡過多已無統馭之能力戰事除津東一帶追擊衝突外大戰可免集中軍糧城之奉軍均退至灤州 
　　天津電陽（七）（日）早抵津之直軍第四混成旅已開往軍糧城 
　　天津電陽晨張莊附近有奉軍敗兵一小部不願繳械已與直軍開火京奉六次車駛至張莊附近因兩軍發生衝突遂又折回天津一律退票 
　　天津電陽午有奉軍二十餘人路經法界由法兵收交軍械幷解警廳收容 
　　天津電河北私立法政學校内所住之奉軍傷兵除運去外尙留四五百人陽日由直軍將軍械收去並謂願回奉者當派專車遣送願投直者則設法位置 
　　天津電直軍約四團專車赴軍糧城追擊奉軍聞已有戰事灤州橋有爲奉軍拆毁消息防直軍追襲（以上七日下午十二鐘） 
　　天津電吳使庚（八）（日）夕在車上大宴奉軍投降軍官奉司令張九卿李景林皆列席吳演說軍人爲國保護人民剷除國賊乃天職 
　　天津電京奉局長唐梓華逃後由津浦副局長鄭沅繼任周善同繼任津浦副局長（以上八日下午十一鐘） 
　　漢口電豫事眞相係因趙傑謀斷直軍接濟靳旅原有一團駐鄭微（五）（日）又調信陽二團來鄭增防趙傑於魚（六）（日）曉暗襲一團於鄭截擊二團於和尙橋靳旅稍挫魚午陜軍十一師由洛趕到合擊魚夜佔灤河生擒趙軍營長一人趙軍全潰馮玉祥派許州二十四師九十四團長孫耀齊搜剿潰兵馮靳分軍三路先取中牟進圍開封中路十一師由鄭州灤河進攻右路靳旅由新鄭屬新興店進攻左路二十五混旅由原武屬陽封鎭進攻現著旅一團長彭常乾及砲營二團長王孝侯同騎營陽（七）（日）晨均集新鄭陽午下總攻擊令新店至李家寨路軌已修復京漢車可達柳林（八日下午七鐘） 
　　漢口電附趙軍除傑部一師外尙有巡防營及少數毅軍現已成弩末南陽鎭使李治雲巡緝營統領閻日仁毅軍營長李鵬舉陽電脫離趙氏服從曹吳聽馮指揮 
　　漢口電保電直軍佔領軍糧城吳已到津辦善後豫事由馮玉祥負責又電鄂出軍一師堵住武勝關電蘇出兩師至徐州保護隴海路並分電陜晋派軍堵截勿令豫軍竄擾 
　　漢口電武勝關原駐二師一團第四旅一營蕭陽日令廣水第一旅兩營前往增防第一旅長潘守蒸陽日亦奉令率一團往鎭懾二師砲團三營八連二十一旅步三團一營三連携砲二架機槍四架砲彈二百箱陽夜四次運往武勝關二十一混旅長王都慶陽由新堤來省晚九時亦專車赴武勝關 
　　漢口電省議員汪雲駿等四十餘人通告各界請促成省憲（以上八日下午十鐘） 
　　成都電此間風潮係因各軍爭分兵工廠存彈所起聞已平均分部駐省鄧劉諸師旅擬開回原防　　漢口電重慶北伐聲浪日高唐式遵等近已派代表到渝出席會議 
　　漢口電劉湘覆電黄金鏊請其挺身接洽省憲有調和趨向 
　　漢口電石青陽舊部徐春芳現在石柱黄段將率隊北伐 
　　漢口電市政公所擬於下月起工修中城公園已聘英工程師石亦德計畫劉成勳已將軍醫院撥作市政醫院（以上七日下午十二鐘） 
　　香港電聞財廳接到南雄失守報告各項錢糧共損失萬餘元 
　　香港電李福林呈准孫伍補招前被陳所裁之三營其前隊佳（九）（日）已赴贛李福林定文（十）（二）起程 
　　香港電國民銀行已奉孫令停辦各職員發薪水一月遣散 
　　香港電某方訊李烈鈞陽（七）（日）率兵五千以飛機助戰攻贛州已與駐大庾嶺贛軍接觸隨佔該地 
　　香港電惠州善後處長調大軍赴東江上游分防連平和平一帶 
　　香港電齊（八）（日）各工會會員約八九千圍聚公安局要求釋放逞凶傷人之鄧高兩名幷欲闖進該局被警兵放空槍數十阻止各商店均閉門該局隨將鄧高由後門解法庭由法官判令繳保五百元幷具二店章保出後工人赴法庭要求將保金店章交回工人法官不允工人卽往省署請願伍已睡未接見工人隨散去翌日集議决定無辦法卽總罷工（以上九日下午五鐘） 
　　香港電孫定元寒在韶總誓師 
　　香港電當道擬仿上年辦法限制銀毫出口不得逾五十元 
　　香港電粤財廳高審廳市廳會銜布告取締店舖加租章程五條 
　　香港電汪精衛赴惠勸陳炯明返省據言陳已允汪陽（七）（日）赴韶謁孫覆命（以上九日下午六鐘） 
[公電]  
　　遭錕通電各報館公鑒民國締造備歷艱難一凡我袍澤咸思共濟張巡閱使握符三省兼控蒙疆乃不以國家爲念惟知擴充兵力壟斷政權擁庇私人攘奪國帑近復無故調兵扼據京津此其包藏禍心早爲海内所共見乃託詞以武力爲統一後盾翦除異己破壞國家以錕近在畿輔拱衛中央遂不惜干冒不韙首發大難五師十餘旅之衆佔據京奉津浦京漢各路線節節進攻佈置戰線三百餘里連車運兵晝夜不絕國内耆碩交電勸阻曾不稍戢野心曲從公論錕素抱和平宗旨迭經通電忠告不加省察益肆恣睢錕以安民保土職責有歸迫不得已爲正當之防禦曾於勘日通電全國是非曲直天下昭然所幸大義旣明人心共應本省將士戮力同仇四方義師千里援應迭於長辛店永清馬廠大城等處連獲勝利其在西苑南苑通州等處殘餘軍隊均令繳械遣散所有奉軍傷亡俘虜官長兵士均經分别醫藥給養優加待遇現在奉軍紛紛潰向灤州外國公使至函我外交部指詰張使擔負擾害責任足見順逆所在中外同情此次奉軍士卒之衆器械之多自謂橫行無忌曾不數日遽致消亡此皆由人心公理戰勝强權非錕與諸將士之力所能致此在錕承乏連圻自不能不盡擁衞國家保障人民之責惟念作戰雖不浹旬而環顧奉軍經過地方閭里爲墟瘡痍滿目人民生命財産傷亡損失何堪數計潰退之際猶復肆行荼毒焚掠姦淫無所不至傷心慘目莫此爲甚窮究禍根皆張使一念爭攘政權所致張使此時清夜自思寗復不知悔恨　奉命保疆德薄能鮮未能先事弭消撫躬自疚寢食難安一俟直省全境寗謐錕卽解甲待罪决不稍戀兵權致違素志竭誠敬佈企候敎言曹錕叩庚印 
國外要聞 
[日内閣改造問題之形勢（二）]  
　　（世界新聞社東京通信） 
　　政及會前此之厚而不崩實原敬之光足以普照全黨原敬橫死而後黨中重要分子如野田卯太郎·床次竹次郎·及高橋是清等固立於各不相下之形勢即中橋德五郎·元田肇·山本達雄及大岡育造·岡崎邦輔輩亦復自居領袖不欲讓人一着後此總裁總理之承繼人雖公認高橋初不外利用高橋「改造」之虛名行對外之黨略若云誠心推戴則至少尙有一萬八千里之距離故高橋雖踞總裁閣總二席而在黨内無總裁之實位在閣内無閣總之實權高橋如甘爲此種傀儡則大家尙能平安過日反之高橋如欲實現高橋之人格則鬩牆之禍將隨之而至今高橋旣不欲爲傀儡且欲以改造内閣爲改造日本之試驗石則政友會内部之必由内訌而分裂殆爲不可否定之事實政友會而分裂則政友會之絕對多數自不可保絕對多數不可保則築於絕對多數上之政治生命當然隨之動搖故此次改造之爭結果高橋即占勝利然靖於内而敗於外之形勢亦復難以挽回此其一大難關也又此次改造之計畫果實行則中橋元田固在必去山本床次亦頗難留求此代人自不能出乎黨中新進之健者然黨中新進之健者多可塡之缺則少望月圭介·岩崎勳·森格·鵜澤總明·小山温·廣岡宇一郎·橫田千之助·小川平吉·及奥繁三郎等皆新進之健者也日來報紙喧傳橫田小川將　某長其未被擬爲候補人者已含滿口酸梅水爲「何獨不及我」之激論一旦眞個去泰着皇則黨内必又起一番紛擾即此紛擾或有法使之暫歸鎭靜而政友會精神之煥散亦在不可免之數此其第二難關也有此兩難關則改造派目下雖在事實上可暫占幾分勝利在實際上則爲同歸於盡之一戰 
　　以上所述爲欲知此次日内閣改造風潮所必具之知識今則請述關於最近之改造經過情形改造問題之正式付閣議爲前日（一日）然無結果昨又續議之昨日閣議閣員全體均到先由高橋爲簡單之提議謂「目下人心有一新之必要但僅變更政策難收充分之效果必須一面變更政策一面更迭若干之閣員然後乃能刷新人心之實今爲副國人之期望組織新内閣請諸君提出辭表於吾至改造内閣之閣員遴選亦請任吾自主」中橋應之曰「總理如認人心倦怠則總理自身退辭或能舉刷新人心之效果更迭一二之閣員則恐未足以刷新人心」元田亦答曰「此際流言方盛人心正不知所歸若更迭閣員吾以爲有百害而無一利」結果仍無辦法而散但此次之無結果而散實可爲改造不改造之分歧點因雙方寥寥數語已道盡雙方平日所藴蓄高橋旣示必組織「高橋内閣」之决心中橋元田亦赤裸裸說出「與其改造内閣無寗改造高橋與其求吾等告退則勿寗請君自行乞休」之心事詞鋒至此實已完全出匣今所爭者乃「力」之問題也今日閣議雖將續議本問題然特形式之會議實則昨日閣議席上已解决之　解决之法即「高橋已决計改造内閣使今日之内閣成爲眞正之高橋内閣勿論中橋元田贊成不贊成皆將實行」是 
　　就形勢論改造派實可占勝利固不待言唯政友會中人爲防政友會之分裂亦不能不設法以敷衍中橋元田之面子今日東京方面盛傳政友會幹部將使高橋暫時取消改造之計畫同時中橋元田則俟風潮平息後自行提出辭表此或亦眞爲政友會中人之所主張唯在箭在弦上之今日則决不能辦到又一說謂有以請中橋元田各指定一替人爲了局者此則更屬萬不可能之事以記者私意唯請西園寺調停之說或易實現亦最有效力 
　　至改造實現之日期衆意在本月八日以後蓋謂英太子返英之日爲七日在未送行以前或不至有動作也唯改造實現之遲早須視各閣員提出辭表之遲早尤須視中橋元田兩人提出辭表之遲早在今日雙方尙相持未决之際記者殊不欲斷定之以辭表問題論非政友會閣員如内田（康哉）加藤（友三郎）山梨（半造）等固可隨時提出即政友會閣員如野田（卯太郎）床次（竹次郎）大木（遠吉）亦已表示隨時可提所難者則爲改造問題渦中之中橋（德五郎）元田（肇）及表同情於中橋元田二人之山本（達雄）但勢旣至此中橋等就改造問題論已失抵抗之實力早提遲提終有一日本心之肯不肯已不成問題矣 
　　補缺問題爲本問題中最小之問題但目下亦生若干波折橫田千之助及小川平吉雖已被擬爲候補者然橫田長外交小川熟内務勉以小川代元田則可强以橫田代中橋則不可此已使改造當局難於處置而新進健者之競爭與黨中前輩之不服新進後來居上又成爲難於解决之問題現雖有人擬覓人於黨外拉黨外名官僚如田健治郎（臺灣總督）等以入内閣然稍悉政友會之内容者則知此事必爲政友幹部所不許蓋目下日内閣名爲政黨内閣而海陸外三閣員則非政友會之人物且各具獨立之形式政友會因此感極大之痛苦今若再拉政黨外人物入閣使内閣成七拚八凑不成片段之内閣則政黨内閣之招牌必須卸却反不如趁此時機完全抛棄政權之爲愈也以此之故政友曾大爲躊躇現正協議辦法思另覓妥人以濟此難關頗聞如必不得已則拉岡崎（邦輔）大岡（育造）或奥（繁三郎）氏出臺若水野鍊太郎（前内長）等則未必許其占閣中一席也 
　　要之日内閣之改造已成必至之勢將來之結果以愚所知殆如下述（一）日内閣必改造（二）政友會暫時尙可握政權但目前内部或將分裂（三）内閣改造時中橋元田必去職山本床次亦必去其一同時高橋或將藏相兼職辭却（四）非政友會大臣内由外相加藤海相留任而山梨陸相則讓於田中義一其餘内閣改造與貴族院之關係如何日本政治界將呈何色俟有機會當再報告（五月三日） 
 
 

Page 5

 
 
   
 
 

Page 6

 
 
國外要聞二 
[英俄商約與蘇俄承認問題]  
　　世界新聞社云據倫敦消息英國與蘇維埃俄羅斯於一九二一年三月十六日所簽訂之商約内有一條云「兩當事者於簽訂本約時宣稱任何一方或其國民對於對手方面現在或以前政府所負義務之財産或權利的要求應俟將來正式和約中公平處置之」蓋英俄兩國政府對於彼此國民之合法要求皆承認償付之義務但須於訂正式和約時加以處理英人方面認此約爲蘇俄政府對外信義之試騐若試騐結果滿意則可正式締約今商約實施已滿一年就全體論之其成績頗佳一年來英俄間商務之數量雖未能滿熱心者之期望然彼預料在布爾什維克政治之下通商乃不可能者按諸事實實爲不確據英商部總長鮑爾温氏在下院報告自英俄商約締結後截至去年十二月三十一日爲止兩國間貿易價値已達二百四十萬鎊英國對俄出口約二百萬鎊其由俄邊各小邦間接與蘇俄往來之貿易尙不在内又據蘇俄駐在倫敦之代表言去年俄國購入英貨約値一千萬鎊戰前一九一三年英倫三島對俄出口亦不過二千七百六十九萬四千鎊云除商務成績之外商約尙有重要效果如在俄國之英國俘虜業已遣回布黨在遠東方面偶或有所活動爲英政府所抗爭但就全體論則蘇俄政府態度温和殊無可許取消商約之理由蘇俄商務代表克拉新氏於聯絡俄英間商務最爲之有功其人乃一實業家並不醉心純粹之共産主義故英相勞合喬治及商業財政界要人多喜之英俄之接近與俄政府之被邀參加日諾瓦會議克氏之力爲多英俄間改締正式條約之呼聲亦因此而愈高至正式締約之條件本年二月間曾有一保護在俄外人利益之國際會議在巴黎開會决定對俄媾和之共同條件其最重要者爲蘇俄政府須承認從前俄皇政府中央及地方所負一切對外債務蘇俄政府於此條件已表示承認唯謂各國亦須容納蘇俄之對抗條件此對抗條件中最主要者當爲關於聯合國前此援助俄舊黨反革命運動之事聞俄政府之提此對抗條件將以國際法原則爲根據而特引著名之英　間阿拉巴馬Ａlabama案爲例證但聯合國方面能否承認尙未可逆料總之蘇俄對外締約一事殊非易易惟俄人目下極盼恢復對外和平關係對於西方資本主義頗有遷就調和傾向則對俄締約解决外債賠償等問題亦無不能打破之困難也 
[英報紀歐俄經濟狀况]  
　　國聞通信社譯字林西報歐俄通信云蘇維埃政府統治歐俄以來日惟以破壞國内資本主意爲職志其政策行之四年罔見功效卒知若非應用資本主義之原理與歐洲各國確立鞏固之商業關係並向國外借債其國内之勢力將不足以維持於未來於是乃改絃更張由政府自身開設銀行協力組合保險公司更允許私人經商以挽救經濟狀况之墮落 
　　發行紙幣額數蘇維埃政府之財政政策自政府成立以迄於今至爲簡單政府需欵祇須取之於紙幣印刷所如何以存儲現金以擔保紙幣之發行則未之問也據去年十二月三十日及本年一月一日彼得格勒伯拉佛塔報所載蘇維埃政府所發紙幣額數可統計如下一九一八年三十四兆羅布一九一九年一百六十三兆羅布一九二○年九百六十五兆羅布一九二一年十萬零九百六十兆羅布假以本年一月所發行額數計算本年發行紙幣額則自一月至九月當爲二十萬兆羅布額數之鉅可爲驚訝惟紙幣價格預料將仍下跌實際上發行者恐尙不止此數故若干外國銀行祗允於某種一定價格以下收受紙幣然因幣價仍在下落之故商業上終不能獲相當之結果 
　　財政政策變更惟蘇維埃財政總長葛萊斯丁斯基近於某處演說謂政府行將廢棄昔日之財政政策該政策之目的原來並不在乎鞏固貨幣制度而在乎完全廢除貨幣制度因借濫發紙幣爲其手段云云葛氏之新主張蓋已由第九次全俄蘇維埃大會批准而該大會又認定現在實有從速根據設定預備金之制而重創新幣制並减少紙幣發行額之必要同時又以爲宜取種種之手段以取得經常之稅收至於各種經濟上之役務除業由國家擔任者外其餘政府不再擔任原來業已决定之本年預算案因政策之變更亦已大加修改其中欵項有全然勾銷者亦可一半勾銷者又如國有之企業其經費亦擬减至最低額焉 
　　儲蓄現金槪况俄國現金之儲蓄原爲十六萬萬零三百萬金羅布後以因英國債務關係乃以其中之六萬萬六千萬羅布送致英國作爲債　之擔保又存五百萬羅布於瑞士當革命之始現金儲蓄計爲九萬萬二千萬羅布惟後以藉没私人銀行及商店等珠寳金銀之原因其額數又增至十二萬萬九千二百萬金羅布俄德和約簽字之後此數中之三萬萬二千萬羅布送交德國其後逐漸銷磨至一千九百二十一年二月祇存三萬萬五千萬及是年八月存三千八百零八萬此後用去之數爲二百五十二萬又以重二千普特之黄金送瑞典囑爲鑄幣後解還其餘則以還美國貨價故現金凖備現在可謂一無餘留 
　　對外貿易情形據「經濟生活」所載俄國去年一月至九月之對外貿易計入口貨物爲五十七萬三千九百八十二噸其中百分之三十二有餘係英國之輸入百分之二十五爲法國之輸入百分之十九爲美國之輸入其餘則爲瑞典波蘭等國之輸入輸出品爲八萬九千零七十三噸其中百分之四十六有餘運往拉鐵維亞百分之三十三運入英國其餘則運往土法意等國 
　　國家銀行成績俄國國家銀行當此開創時之數月兢兢業業惟恐失足由其支配之二千兆羅布至今其中百分之八十五猶未運用存欵之數達二百五十三兆餘此中百分之五十三爲政府之存欵百分之三爲協力組合之存欵祇有百分之二爲私人及商店存欵營業之第一月向該行要求借欵者八十戶欵項之數至一千二百二十兆羅布而該項承借者祇四十五戶欵四百十八兆羅布其中三分之一爲國有企業所借協力組合欲借二千兆但祇得其半數 
　　災况仍未稍减俄國災荒雖經各方竭力賑濟顧現狀仍極酷烈即蘇維埃官報亦載有飢民相食據官中統計種子及牲口數量極少因之有多量之土地不能耕種此種情形非但伐而加省爲然即烏克冷河及重河流域亦莫不如是也 
[歐洲歸客之德法英近狀談]  
　　勞働問題之新趨勢 
　　國聞通信社東京通信云邇來日本内閣改造問題甚囂塵上各報連篇累牘令人讀之生厭昨有素識之學者某君歸自歐洲爰往訪問談英法德社會近况甚詳特紀於次或較絮絮於日本政潮者爲有趣味也（一）德國今日國家處境之困難迨無過德國者内之則社會激變人心不寗外之則賠償追呼國幣日賤然而德人忍耐待時非常努力年餘以來雖罷工之事層見迭出卒皆平穩了結未嘗演成暴動秩序完全恢復地方極爲安靜從表面上觀之儼然太平景象各地工商業均已復舊因馬克低落之故輸出甚爲旺盛製造家皆有供不給求之苦雖其工人能率比較戰前不過八成但此等現象爲戰後諸國所同而德國工人之甘於粗衣糙食實較他國工人爲勤苦今年來生活暴漲尤以柏林等都市爲最個人生活非五千馬克一月不足敷衍然此特受馬克暴跌之影響耳以德人之努力工商之發展只須國際上形勢稍稍有利則馬克價値必且回復此實可以預言者也抑德國今日尤有一特色即戰後諸國無不苦於工人失業問題而在德國則無之此亦德國優勝之一端（二）法國法國大戰以後精神物質兩種損失至今未復北部殘破之區大體上無甚回復財政與失業問題更爲窮於應付年來政府方面極力振興土木工業復設法奬勵失業工人從事農務故失業者之數目較减各都市之市長等人類多以了解勞働問題之社會黨出身人物充之以是資本家與勞働者漸有接近之象急進的勞工主義已形失勢故勞働爭議最近已覺减少至於社會一般生活則奢侈浮華已略復戰前之舊觀惟外交之困難經濟之艱窘則任何内閣均難措施裕如也（三）英國英國戰後最困難者惟勞働問題蓋英之工業發達冠於世界因之失業者人數衆多亦冠於戰後諸國據本年一月調查國内之失業者猶有二百萬人當時每週失業之人確增加五六萬人在倫敦大都市觀之現在固不覺其社會之騷動然一至利物浦港則見失業之輩往來成羣政府於此一面奬勵公共事業以資安插一面實行失業保險以資救助照前之法係以政府資力補助企業家使得多備工資照後之法係於失業之人給予最小限度之失業津貼然因企業停滯之故工資低落至有寗取失業津貼不願作工得資者爲其太廉故也顧以工資低落之故一般出品之市價頗多低落至於勞働爭議近頗不多蓋政府方面極力謀資本家與勞働者之聯絡在勞働組合發達之企業則設有工塲委員會産業會議等以圖雙方意見之溝通於勞働組合尙未發達之企業則設有最低工資調停處並於其上設産業法庭調和爭議於未然此等措施實爲英國産業界之特色也 
國内要聞 
[直軍追擊奉軍之京津觀]  
　　字林報八日天津電云昨晨開往天津之火車曾折回據稱奉軍馬隊已在楊村掘斷路軌鋸斷電桿割斷電線占據車站旋有直軍一車開抵該處奉軍紛紛逃亡且被俘若干名現料鐵路及電線均可於今日修復奉兵成羣結隊徬徨回鄕從事刧掠奉軍三千名由德租界開來衆爲大震但未入城直軍現正圍捕奉軍敗兵距津不遠處曾見小戰數次直軍數車經過此間沿途留置馬隊從事搜捕奉兵軍糧城曾見大戰其結果爲直軍俘獲奉兵一旅以上山海關周圍之時局仍頗混沌聞奉軍已焚燬軍糧城與塘沽間之橋二座近兩三日内灤州唐山等處有奉兵數千名四出覓食狀至委頓若輩因鐵路阻塞故不能前進山海關鎭守使曾在灤縣攔截奉兵數車解除若輩武裝遣令回奉之說業已徴實但鎭守使今顯已被迫撤退鐵路駐兵故奉軍已能前進無阻吳佩孚昨仍留駐天津總站協約國軍事當道照會吳氏謂其駐津實背一九○九年和約吳氏答稱渠須留津盡代理省長之必要職務事畢始能離津吳嘗語客謂外間所傳渠爲直軍要求二千萬元及爲戰地人民要求八百萬元以償損失之說並無其事且謂渠所獲之戰利品足抵軍費渠非俟廓清直省後不欲回洛陽又八日北京電云今除圍捕小隊奉軍散兵外京畿戰事已告終止惟外境防務現正從事鞏固口北鎭守使譚慶林已扺張家口扼守要隘直軍第二旅旅長馮壽民昨由張家口赴察哈爾鎭守該地熱河奉兵二千名未悉張作霖敗北聞現向通州進發吳派委員五人赴戰區查視損失又同日北京電云據半官消息北京會議已議定擬提交吳佩孚之計畫如下免張作霖本兼各職任張錫鑾爲東三省巡閱使以鮑貴卿督奉吳俊陞督吉殷某督黑並以王士珍組閣衆意王任總揆吳必無異議張錫鑾在滿極有勢力且爲王之至交此舉可使中央政府完全控制滿洲打銷張作霖之反抗且可爲統一之初步吳於統一事最爲注重也華字各報預料新閣員人物如下總理王士珍外交顧維鈞財政汪士元交通高凌霨司法董康内務田文烈農商吳笈蓀敎育蔡元培陸軍張紹曾海軍李鼎新顔惠慶有使英說 
[吳佩孚最近之行動]  
　　大陸報八日天津電云吳佩孚現駐天津吳氏昨日抵津隨來鐵路工程師多人並帶有修路材料修路隊隨卽出發修理潰兵所損之路軌奉軍潰退至爲狼狽遺棄車輛軍裝甚多吳意驅逐奉軍當以長城爲止直軍不復出關京津交通料一二日内卽可恢復外傳吳佩孚擬截斷奉張歸路但此間多料其未必成功津埠安靖外兵及義勇隊梭巡各租界有外兵一小隊乘團專車赴京以期恢復交通 
　　東方通訊社九日北京電云昨日吳佩孚由天津電請發給軍費二百三十餘萬元曹錕由保定電請發給軍費五百萬元前往山海關方面之中國軍艦六日向關外之鐵路發射數砲八日午前楚有永績海籌三艦至秦皇島渟泊秦皇島之美艦亞爾巴黎離該島不知何往七日午後仍歸秦皇島 
[外人目中之吳佩孚]  
　　文滙報社論略云吳佩孚二大政敵今俱擊敗嗣後其政治計劃果將何從深有討論之價値據日前各電觀之吳因懼受政客之擾不願入京仍爲一剛毅之軍人視軍隊問題較政府問題尤爲注重但此仍吳氏平昔之行徑吾人猶憶兩年前吳氏主張召集國民大會以圖建設穩固政府曾以各方面反對而中止其後復因有人製造空氣深相排擊遂致兩年來深自韜晦不復以救國英雄自鳴然華人仍有贊助吳氏者則因張吳相較吳優於張故也吳氏今日有三途可取（一）召集國民大會以期設鞏固之政府（二）先與南方得有諒解後再召國民大會（三）以兵力平南後再設統一鞏固之政府於此三者就記者觀之當以中策爲宜年來中國飽經流血之禍民生憔瘁不宜再起内爭而孫吳間之妥協亦非不可能者且吳氏之國民大會不得孫氏贊助其决議亦未必能適於南方若中國欲着手於憲政改革其唯一之眞正建設政策宜先召集舊國會而依法解散之再行選舉産出新國會由此建設一種政府此項計劃固不過一復五年來之曆史但以歷年之經騐及驟興之輿論勢力當可防阻北京政客自私一念所鑄成之大錯南北兩方不乏聰明忠誠之人俱願爲國宣勞如能出而輔導政府則孫氏近五年之擾攘不盡無益而吳氏將建莫大之勳遠勝於僅僅鏟除奉張之勢力已也 
　　文滙報八日倫敦電云泰晤士報社論云吳氏事業至小限度必將張氏驅出關外始得謂之告成張與日本素有密切關係今旣失勢則此親日關係將發生若何作用頗堪注意吳氏初僅軍人頗有才能今則置身政界前途事業至艱且鉅又有供政客利用之危險爲吳計亟宜與南方携手同心協力以建設能得南北服從之政府 
[直軍戰勝中之豫變（漢口通訊）]  
　　奉直兩軍戰事截至五日已得最後之結果即各方面電告亦無有爲奉軍諱言敗者可知奉軍已有不可再戰之勢矣自一日以後東西兩路戰事最爲激烈西路奉軍兵力甚厚二日奪陷長辛店吳佩孚親率陜軍督戰拚命前進激戰三晝夜奉軍漸形不支死傷枕藉三日直軍佔領長辛店西鳳凰山奉軍退至大虎山吳又率二十一旅由馬鞍山攻奉軍側背又激戰一晝夜奉軍大敗紛紛潰退四日下午直軍遂復佔領長辛店奉軍陣亡旅長三員其一爲第一師第二旅長梁朝棟（在長辛店東南竹大嶺陣亡）其二爲二十七師旅長趙明德（在長辛店附近陣亡）其三爲十六師旅長繆漢臣（在長辛店附近馬鞍山陣亡）又第二旅長鮑德山亦在長辛店腿受重傷其團營長以下軍官傷亡不知其數第一第十六兩師及第一第九第二十五三混成旅均由長辛店潰退經西直門向西苑退却當由王懷慶及蔡陸兩師勒令繳械其第一師第二混成旅由豐台分向南苑黄村退却直軍第十三混成旅隨後追擊四日晚克豐台第四混成旅五日佔黄村前線達西便門但未入城京城内奉軍皆潰退其司令部亦撤消職官人員均逃中路直軍三日攻下信安后弈奉軍亦敗退其騎兵旅長許蘭州傷斷左臂官兵傷亡亦多至東路直軍孫王兩旅李曹兩團三面包圍激戰四晝夜四日下午六時始完全佔領奉軍旅長兼吉長鎭守使張九卿亦於是役陣亡五日午直軍又佔廊坊奉軍三八兩旅均被擊潰奉軍旣三路均敗精銳全失而津榆後路又被直軍截斷後路接濟乃形恐慌奉軍知不能久駐關内遂紛紛潰退奉張亦帶六車頭於五日離軍糧城向關外退却至是奉直兩軍之勝負已告解决矣直軍克長辛店後北京附近奉軍均被直軍及近畿第一第九第十三等師搜圍繳械不日當可肅清京漢交通亦可漸次恢復詎六日豫境忽發生變故致京漢路又生梗阻據軍界消息原駐信陽靳雲鶚部第八混成旅奉曹錕電令開往石家莊駐紥六日拂曉抵和尙橋趙傑突率所部截阻靳派代表往趙軍中說明奉調北上源因請其放行趙不惟不加容納並實施拂曉攻擊靳旅長以未奉進擊命令遂退回武勝關曹錕得靳旅報告後遂命馮玉祥回鄭兜勦六日午馮卽趕回鄭州將陜軍集中遂在中牟向趙部攻擊激戰一日趙部不支遂行潰竄沿途經陜軍靳旅截擊多已潰散現正搜索餘敵並向開封猛攻據靳旅魚申來電各軍已集中鄭州尅日可下開封是奉直問題已解决而豫事亦可自此結束矣蕭督據靳旅電告七日特派原駐漢陽兵工廠二十一旅二團一營長王鏡清·及駐武昌南湖二師砲兵團三營長閻日仁·各率所部赴武勝關連同原駐信陽二師騎兵團長董棣輝一團堵截潰軍並帶七生的砲二尊於今夜出發京漢北上客貨車六日晨本可達保定至午路局通告客車開郾城貨車開信陽至晚僅達廣水今日因趕運軍隊客貨車槪行停開聞信陽駐馬店間之朱家寨路軌已被豫軍折毁一段豫境人民紛紛逃漢避難云（五月七日） 
[河南事變之外訊]  
　　東方通訊社八日漢口電云河南鄭州之事變乃河南第一師師長趙傑欲乘奉直兩軍戰爭方酣之際突然活動以攪亂吳佩孚軍之後路也六日拂曉從中牟縣進逼鄭州駐鄭州第八混成旅長靳雲鶚即告急於馮玉祥求援兵且召集駐信陽之第二團防之從六日起亘七日漸次擊退之目下馮玉祥軍隊正向開封進擊蕭督軍接鄭州事變報告即派駐漢陽第二十一混成旅步兵一營·及駐武昌第二師砲兵一營·赴豫境武勝關防禦且將七生的大砲兩尊運往該處據河南方面報告京漢鐵路雖各處被毁現已修理信陽以南至柳林止已於今日開通又據另一報告馮玉祥靳雲鶚之軍隊於八日分三路向開封開始總攻擊鄭州秩序已恢復七日曹錕吳佩孚　通電列數趙倜兄弟之罪狀聲明將派兵討伐又云彼軍隊内曾收容白狼之舊部恐將再成爲土匪請鄂皖魯晋陜各省豫爲注意 
[長沙通信（華）]  
　　湘省各縣之實况 
　　湘省各縣交通不便省城文武官署政令每苦不及故除長沙湘潭湘陰湘鄕益陽寗鄕醴陵常德數縣外一切文令均如廢紙各縣文武官員十九皆貪財之輩人民困苦已深茲就耳聞目見分述於下 
　　（一）營連長之威風各縣防軍除司令旅團長駐地外多以營連長爲首領威風凛凛有如天神縣知事及紳董無不仰其鼻息稍怫其意大之足以喪身（如安鄕某營長擅殺團防局長省議會提出查辦絕無効力）小之足以破産（陷以通匪罪名令之納財自贖）且湘省財政困難軍餉不能如時發給此種駐防軍官多以兵士譁變爲詞勒令地方人民供給或則限令知事代籌舊雨某君（知事之一）致函於余謂在省時視營連長如無物今則五體投地足見彼輩之不好惹人民之膽大者往往赴省控告不敢再履鄕土惟省城必令該區師旅長查辦具覆師旅長之畏彼等較之人民有過無不及蓋恐一攖其怒彼即不爲所用也民國三四年時下級軍官謁見上司垂手拱立諾諾連聲今則上司一見彼 
 
 

Page 7

 
 
等惠臨即須笑靨相迎而彼等亦不復如前者之恭謹宜乎人民呼籲不能入於當道之耳也 
　　（二）禁烟與販烟西人某牧師回省語余云經過湘西各縣見沿途禁烟所稽查所檢騐所一類之局卡密如數罟有爲軍人所設者有係知事指揮者名目繁多至無統系初以爲禁烟如此認眞阿芙蓉當絕跡人世矣惟各縣城鄕烟氣直衝鼻端人民類皆憔悴無人色似陷溺已深無可挽救者余曾牽一烟民之袖問以何故如此大膽不怕捉將官裏去耶烟民微微冷笑似譏我人入境而不問俗者居彼旣久始知前之禁查機關不無黑幕納稅者卽縱之去其禁查之範圍當指不納稅者而言然此項稅欵省城固無能染指也西人之論調如此誠可寒心此外則饑民塞途盜匪充斥亦西路之特色云 
　　（三）匪與官兵之區别湘省徧地是兵亦幾於遍地是匪人固熟聞之矣惟所謂匪者皆不肯以匪自居如道縣之匪則自稱北伐軍急進隊武岡城步之匪則稱湖南自治模範軍湘西之匪則有梯團隊長之目郴州攸縣之匪則有自决軍救世軍之名五花八門無奇不有尙有爲粤桂當道所收容旋附旋叛者有爲無權武人所集合尙未編成隊伍者其他則軍事長官派員收槍亦有别動隊補充隊之標幟故湘省之匪完全以攻城擴地爲事而與政治無關者已不可多見且省城所殺之謀亂黨犯名爲匪類究亦含有政爭目的者也今幸省城嚴令各縣剿匪已漸收効惟匪衆盤據之區則有挷票弔羊之事官兵旣至亦不免供應頻繁人民所受痛苦固無日得以减輕也 
[皖省局勢之嚴重]  
　　張文生開軍事會議省城已無形戒嚴 
　　奉直戰起皖人已慮牽入漩渦頗呈恐慌之象加以駐省舊安武軍第五混成旅各營因欠餉未發謠言四起儼若將有巨變該旅旅長史俊玉赴蕪商諸馬聯甲撥欵三萬元來省救濟市面稍爲安靖蚌埠方面雖有嚴守中立之表示惟馮軍假道徐州誠恐擾及皖境蚌張因地盤上關係昨特召集全省軍政長官赴蚌會議至省城防務一切布置與戒嚴期内無異近日電報郵政兩局駐省督軍署辦事處幷派有檢查員兩人檢查來往電信極爲認眞省長許世英對於時局上深恐皖省捲入漩渦蚌埠會議故亦特派政務廳長王源瀚前往昨日幷有電致旅京同鄕會表示維持皖局安全之意見原電云北京安徽同鄕會諸公均鑒時局艱危吾皖値水災之後民困日深救皖之方以保境安民爲第一要義世英職司民政本此宗旨督飭各廳道縣振起精神維持秩序總期皖境安全不相侵擾諸公關懷桑梓必有嘉謨伏乞電示遵循母任感禱許世英叩比得覆電云安慶許省長鑒尊電敬悉吾皖沈災未澹民困待蘇公以維持秩序保境安民爲宗旨仁心碩畫佩慰同深務懇貫澈堅持不相侵擾江淮保障端賴嘉謨旅京安徽同鄕會叩 
[贛當局抑壓輿論]  
　　南昌大江報被封 
　　國聞通信社南昌通信云南昌大江報自去年九月歸張田民等接辦後平日言論多持正不阿對於陳光遠種種搜括之計畫如借徴丁漕鹽斤加價潯路借債省道借債濫發長期短期公債鼓鑄銅元發行奬券發行江西銀行鈔票發行軍用手票提收各縣公欵尅扣敎育經費私勒米捐等苛政該報輒痛加攻擊社會人心因是大表同情銷數驟增陳氏恨之入骨早欲除此眼中釘而又想免去摧殘輿論之惡名故含忍許久未敢發作前月陳氏令其副官草一篇紀事中謂李烈鈞徐元誥陰謀禍贛將稿分送各報責令登載大江獨不爲發表陳氏卽欲查封左右以爲不可故未果本月一日爲萬國勞働紀念日該報於是日增刋五一勞働紀念號一大張復休刋一天同日各校學生在省敎育會開勞働紀念會並追悼黄龐兩君該報編輯及工人全體與會演說又頗激昻陳氏以爲時機已到突於本月三日下午薄暮時派軍警五六十名背槍實彈包圍該報適該報經理張田民不在館編輯亦皆外出故未捉獲一人祗將前門封閉橫貼封條上書煽動勞工宣傳共産主義等字樣滿城市民莫不爲之嘆息尤以學生爲最憤恨云 
[孫中山勸陳炯明返省]  
　　孫陳間調停接洽之經過迭詳前報茲又據某港報載稱自陳炯明去職後汪精衛匆匆返粤謂奉直方爭粤不當自殺故力向中山陳說主張挽留陳氏中山亦甚悔當時孟浪知非陳返不能鎭懾桂粤出師北伐因亦决意設法留陳憲兵司令羅翼羣與陳同鄕且爲陳一手提拔之人現正奔走斡旋其他各要人亦紛紛向陳氏疏解信使往來絡繹不絕羅翼羣之弟惠羣復偕張繼同往現聞調人方面所擬條件總司令一職仍由陳擔任省長實行民選省城治安由陳軍駐紥保護許崇智部一律北伐衛戍司令裁撤以免駢枝客軍均不逗留省城其具體辦法大略如是但陳態度仍消極至省城商民亦多希望陳氏返粤近日謠言四起不曰省城將有戰事發生卽曰某某銀行續發大帮紙幣此亦促成人心望陳返省之一因據某要人言孫陳意見確非根本衝突不過一般住酒店著大禮服坐紅牌勃勃車的政客爲之挑撥故釀此惡果此次中山返粤許崇智尤自告奮勇李烈鈞蔣尊簋急於圖贛亦極力助成孫以陳太倔强故免陳職現無聊政客尙誇功紛向中山要求職事實則中山之决心毅力向爲一般人所稱道今日此舉老民黨中人亦謂中山被政客包圍云 
　　陳炯明自返惠後經當道接二連三之敦請陳氏昨亦一一電覆始終態度冷靜現聞孫中山以陳氏個人行動關係於軍事極太無論如何須陳氏來省協商北伐如陳氏决不肯來則或幷免其陸軍部長一職並對於其所部先謀安插之法蓋陳旣隱臥不出便不欲其仍擁多兵也現葉舉已抵水東熊略已進信宜陳炯光翁式亮等亦已陸續回粤而孫中山亦令第二軍旅長吳忠信出防翁源已於日前由英德開拔並令謝文炳移防鬱南又調黄業興出發高州數日前某有電致陳炯明勸請返省電文多懇摯之詞昨得陳氏由惠覆電有云所謂革命之結果如此重累吾民矣今幸孫公愛我俾遂初服慰幸何極電末幷言炯明本不欲再言以忝屬相知之雅故用一傾肺腑等語觀此亦足見陳氏之懷抱矣昨汪精衛返省孫氏以汪陳感情素洽陳在任時對於汪氏陳請各事無不照行特請汪偕同古應芬再行赴惠勸駕汪古二人已於二號下午乘廣九尾車往石龍特行赴惠未知陳果允來否也 
　　陳策擬請辭退海軍陸戰隊司令一職已見前報現聞孫氏已准陳辭昨已改委陳任大本營第四路游擊隊司令所遺海軍陸戰隊一職以孫祥夫接充查孫係此次攻海圻艦海軍敢死隊首領爲溫樹德左右要人刻下推倒閩派海軍勢力後山東廣東兩派又起競爭現仍在暗鬭中又聞日前收復海軍軍艦時由馮肇憲督同軍警到林永謨住宅拘去海軍司令處參謀長毛仲芳曁前番禺縣長王紹周等數人刻聞各海軍同志以海軍歷年來助桂禍粤簽約附北及縱容閩籍水兵排外一切舉動皆魏子浩饒子和及毛等所爲非槍斃不足蔽辜多向孫氏方面力請執行槍决毛閩人舊爲粤黄埔海軍學堂畢業生未知孫如何辦理也 
[戒嚴中之閩海陸軍界]  
　　駐閩之應瑞靖安通濟三艦蔣總司令早已電催離閩然皆以修理未竣不得不爲從緩近聞蔣氏日昨又有一電第催靖安一艦迅速預備開赴長江一帶助防然何日可開仍無消息且下戒嚴令矣該令略謂自本日起臨時戒嚴員兵應一律到艦如有特别事故告假上岸者須先升旗請示督艦後方可離船官員日夜照常輪更佩帶手槍等具値更兵士須裝配刺刀實彈勿得疏虞等語是亦例行文字唯聞該艦等决不離閩故有是舉而其原因有三（一）李厚基將其留閩以爲防粤幷减殺助直之勢力日來已密商餉由閩給業已就緒（二）閩口要塞馬步雲向多在下游遙領斯職現經派軍署諮議史書年接充似有監視各艦行動之意不得不稍注意（三）相傳蔣氏早允助奉嗣以薩鎭氷携欵運動助直杜錫珪助直宣言之下均非蔣氏之本意離閩則左右袒頗不自由故不如留閩之爲得惟以駐粤各艦被孫文收復重要人物被拘禁或槍斃者百餘人日來由粤逃回者不下千餘人海界中人莫不懊喪亦莫不恐悸不得不有相當之戒備至於陸軍方面自奉直交綏後盧李密電時有往復最近又接杭州急電於軍事會議中决由王永泉旅長前往接洽一切王氏即定於五日晚搭新濟商輪首途而月前由厦開省之唐國謨一旅日内亦陸續派赴上游助防本月三日下午李厚基又以召集政治會議爲名請各機關長官及紳商學各界重要份子齊集荔支園開臨時會議所表示者不外兩事（一）謂奉直决裂謠諑繁興本督軍以保境安民爲主旨請轉各界勿信謠言自相驚擾（二）謂五九紀念瞬屆學生界將於是日有所表示惟値此戒嚴期間宜停止游行免致牽動外交又據軍界之裏面推測李氏向不持極端態度盧李同屬段系表面上自不能不取一致至於洛吳彼亦不敢公然反對監察馬江軍艦李未必出此目下應瑞等三艦確未修理完竣一二星期内除通濟外或可離閩且直勝則攻閩未必有此事實奉勝則許崇智必著力圖閩兩害相權李必擇其輕此說也似尙比較爲近焉 
[福州罷敎風潮之現狀]  
　　有八日起可回復職務說但根本問題尙難解决 
　　福州小學敎員罷課風潮已經兩星期有奇矣調停結果省會省縣公立小學敎員一律加薪五成私立學校以補助費與薪俸比較擇照數目小者加增五成校長薪俸視數之多寡酌予增加照以上計算約須二千八百餘元除電燈捐二千元外餘由官廳籌墊均不成問題惟以電光捐成立日起開支而電光公司正在遞呈以省議會之議决案爲違法所根據之理由有二（一）省議會只有議决本省單行條例議决省稅及使用費規費之徴收等之權限並無處分私人財産之權（二）七年六月該公司已准閩侯縣署函轉奉省令於按年所得酌納地方捐欵該欵分作八成以六成繳交財政廳留爲指撥警政之用以二成留在閩侯縣以爲推廣敎育之用業已照繳並聲明將來不得另立名目再議納捐議會此次違法派捐礙難承認該案尙未經批示一方又經磋商小學敎員方面要五月一日起算官廳方面則謂須待至七月一日起至本月五日止尙未决定唯據外間推測小學敎育實礙難久擱下星期一日卽八日起卽可先回復職務然電捐一日未徴收卽此案一日成爲畫餅萬一不能成立日内卽令開課而罷課之風潮勢必再見至省議會方面明知此案於法律地位不甚堅固何以卒能通過蓋該公司前曾經議會提議收爲公有經鄭作樞一派之議員竭力爲之打銷外間傳鄭受酬費五萬元嗣查鄭並無所得而所以爲該公司效力者以福建私立法政專門學校之代表人爲林長民與劉崇佑該公司之總理劉崇偉卽崇佑之弟也迨劉崇佑辭却代表人後崇偉年計三千元補助該校繼又減爲二千元一千元且不給付幸林長民擔任維持故鄭之一派議員置之不問該案遂以通過而小學敎員中之屬於私校畢業生者不少頗不直崇偉之所爲故對於此事大多數亦袖手旁觀致四日之小學聯合會議有謂現在該公司電桿多揷民屋前人民儘可行使地上權一律斫除之有謂先請學界一律撤燈以次及於商界者有謂該公司某貨甚多無難對待者如不照繳或生一種風潮亦未可知不過時期未到尙有一二持議以文明對待者故目下但對官廳交涉尙未向　公司表示如何態度耳 
[川議會對川政府近况]  
　　川省議會近來與川政府意見不洽四月十九日省議會開茶話會討論各案如下（一）永寗道道尹王鑽緒擅變團務章程應由省議會咨請省理轉飭該道道尹仍照原案辦理並由議會通告該道二十五屬一致拒絕此項命令（二）近日省城謠傳甚衆駐省軍隊各掘戰壕安放步哨以致人心惶惑雖雙方有已經諒解之說然一般人　不知其内幕應由議會函請衛戍司令部及川北邊防軍司令部曁九師十七旅或會銜或分别佈告以釋羣疑幷請同負維持省垣秩序之責（三）造幣廠於前清開辦時所造銀幣參加之鉛不過百分之四現在約百分之三十成色低落已達極點擬由議會總商會省署實業科各選數人由衛戍司令部定期會同化驗倘成分與定章不同應由該廠廠長負責又自光復以來所造貨幣皆係軍政府名義與該廠歷任界限不清但貨幣不良祇惟機關是問當以現在廠長負完全責任（四）造幣廠造出大銅元太多以致百物騰貴市面恐慌由議會草錄該廠全卷咨交省署轉飭該廠從速改良以維幣政（五）劉總司令眞電所持各種理由改選各縣議參會而各縣因此迭起糾紛由議會電請劉總司令將眞電撤廢以後對於議參會務照民國成立後省議會通過之章程辦理（六）重慶成立成渝馬路督辦處其簽定合同設處開工各項省議會均未與聞此項路綫屬於民有應由議會通過且將來建築鐵路有無障碍擬改日另案討論後再行質問 
　　省議會十八日致兼省長劉湘電云前川漢鐵路總公司清算處出佃債務人李星橋弟兄之火圈百口自係該處職責乃張秦階等竟朦請查封另佃本會曾於筱日電請轉令自貢地審廳恢復原狀在案近復據股東代表吳雲等請願到會與清算處來函據稱該地地廳擅請另佃竟將火圈交與李姓之其他債團更名之復灶鳴盛灶煎燒繼因原佃富華等灶因捐失過鉅向渝署請求續佃已復稟准曾於筱日電令該廳照以省周折而該廳又不遵令辦理等語本會於三月三十一日開茶話會討論僉謂此條理由早詳本會筱電該廳竟敢違令久袒債團以遂其挪用佃欵之私長奸人騙債之風置路欵於虛懸之地陷原佃於進退維谷之境是不啻將清算處已經收獲之路欵奪而授諸他人應由本會再電劉總司令查照本會筱電迅令自貢地審廳即行遵令將該灶續佃與清算處原佃之富華明誠致遠三灶並燒以保路欵而解糾紛無任意氣用事致第三者受無窮之累等語經衆贊同特此電請轉令遵照 
　　省署秘書郭開文奉劉兼省長使命來省會同黄金鰲道尹曾子唯廠長向省議會調停制憲特宴請民本部議員熊㠏陳任民·至誠部議員曹叔實劉質文·興羣部議員周邵華陳省吾·民興部議員高玉崗皮鴻聲·羅家祠議員陳炳光趙淮浦等爲初步之接洽彼此推誠磋商已有端倪郭代表等已具情電達劉省長一俟電復到省時卽可解决一切 
[杭州快信]  
　　今日爲國恥紀念日各學校俱放假一天學生結隊游行演講喚醒國民 
　　新任運使杜純昨午後未刻接篆蔣邦彦移居比聖廟巷因梁士詒褫職令下北上說又停頓 
　　上月份浙省財政不敷支出向中行借用二十萬過渡本月上旬各縣局報解欵項尙形踴躍 
　　杭嘉湖紹四屬各繭捐委員現已紛紛出發預備設局開徴惟本屆繭行驟减捐額必短各局開支槪從撙節 
　　省垣各茶莊自新茶上市後營業尙佳廣帮已有大批珠蘭（茶名）裝去約一百餘箱至四鄕浮山茶市因客帮到山收貨未帶現欵僅用期票山戶頗感不便市面因之冷落 
　　城區韓悅來米號請領護照六紙向台屬海門辦米三千石昨到一千五百石山杭總商會派員查驗起卸 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[川局緊急中之倒劉潮]  
　　表面雖漸趨和緩暗中實仍在進行 
　　川中自順慶會議問題發生後省内人士驚惶異常社會秩序頓呈杌隉不安之象衛戍司令劉成勳爲弭市面上謠傳起見乃授意成都各報館設法解釋果然數日後各報要聞欄内遂大書「綏定會議一二兩軍實行携手響應南方惟鑒於前此共同出兵頗多牽掣現主張單獨出師云云」此種解釋稍具時局眼光者皆知其不可靠况近日熊系方面暗中仍在積極進行一舉一動皆與携手二字相反誰謂川局前途遂可樂觀哉川省内部黨派分歧執政者袒南袒北皆不免含有作用爲保全位置計不得不取圓滑態度因此之故劉湘雖表面上趨向南方然暗中尙時與直吳接洽去年川直之戰本非劉氏所欲徒以臥榻之側尙有熊系鼾睡不得不爲之開一線生機以免反噬無如兩方軍隊各不相謀反爲吳氏所敗乃有川鄂和約之締結至此熊系希望已絕乃不得不急轉眼光向内發展於是「劉湘有北附嫌疑」之一名詞遂爲熊系倒劉之唯一利器矣觀近日省議會通電質問劉氏「爲何當南軍高唱北伐之際總節反撤回鄂西川軍」及熊系各將領扣留兵工廠運渝子彈百餘萬之兩事觀之則兩方接觸之期當不遠也 
　　現任第二軍軍長楊森（號子惠）素以敢戰名在川軍各將領中可謂爲有實力者且現方督辦重慶市政振興川道敎育（因彼曾任永寗道道尹現由其部下王旅長兼任）頗得民衆同情且爲劉氏之第一健將欲倒劉氏自非先離間其靈魂（楊森）不可因此熊氏特派代表前往游說楊氏勸其共同倒劉許以事成後以總司令一席相謝此種囈語楊氏明知其妄因當面謝絕不爲熊氏所利用而熊氏惱羞成怒必欲將楊氏一併驅逐方能稱快惟兩方面勢均力敵鹿死誰手此刻尙不能預定須俟棲流川北之鄧（錫侯）田（頌堯）劉（斌）表明度態後方敢下最後判語但據過去之事實觀之則鄧等似頗仇熊而德楊因去年熊劉（存厚）衝突鄧氏袒劉遂被熊系將領何光烈俞培棣等擠往地瘠民貧之川北且降軍長而爲師長（現尙未恢復原來位置）後賴楊氏之竭力維持乃不至爲熊系所淘汰當戰事激烈時鄧氏明知地位難保遂納其左右言將所部楊銳一旅改歸楊氏節制求其卵翼便以後捲土重來後因楊氏之調停乃不至失敗故遂中止但鄧氏與劉成勳頗接近（因同屬劉存厚部下）劉氏旣已加入熊系共同倒劉則鄧氏之舉動自不能不受影響且前次南政府代表劉介瀋之赴綿州亦頗有蛛絲馬跡之可尋據熟悉政界情形之某君云「劉氏之赴綿州即係含有熊克武使命前往聯絡鄧氏動其共同倒劉切勿乘機報復」果爾則川局前途愈趨糾紛而吾輩小民恐終無安寗之日也劉湘當任師長及軍長時令出必行且勇敢善戰頗不弱於楊森乃自接總司令後諸多掣肘反碌碌無所表見有識者謂劉氏之命運甚危特其健將楊森氏恐不易驟倒耳因就現在情形觀察熊系之聯絡鄧氏比較上似頗佔優勢將來總司令一席自以熊氏爲最有希望因劉（成勳）但（懋辛）二氏資望雖深然較諸熊氏尙屬望塵莫及現在省城方面住有楊森所部一旅雙方近已安設步哨且小有術突各界人士驚惶異常現正設法調停惟此係部份的疏通於大局恐終無所補耳另一通信云成都所駐二三兩軍（卽楊森劉成勛兩軍）與邊防軍（賴心輝軍）突生意見昨十九號第二軍九師王兆奎旅長就公園永聚餐館柬邀各界當面解釋來賓到二百餘人午刻到齊首由王旅長起立發言略謂近來外間流言時作類皆以訛傳訛妄起驚欵今幸此間長官同各界先生駕臨謹將正鈞所聞所見與對各方面之眞實情形略談一談正鈞去春西上即奉二軍軍長命令聽從三軍劉軍長指揮正鈞昔在陸軍學校又曾北面師事劉軍長以理法言軍人應以服從長官爲天職以情誼言師弟間精神一貫隔閡史無自而生此有事實足以證明者也自正鈞駐省因北較塲營房敝壞劉軍長曾擬發萬餘串以供修補且於緊要需欵時並撥銀數千以相接濟其他扶植誘掖之處尤不勝畢舉平日旣深受推食解衣之賜正鈞稍有人心恐報答之不遑豈敢如外間所傳云云也至賴總司令之於正鈞個人感情與所部相對之感情均異常美好各友軍各以至誠相見斷不至稍有意外流言止於智者各界先生對於一般紳民幸各以實情轉相告語毋庸妄爲過慮况自滇黔驅逐以後元氣未復驚魂未定今猶懼安輯培植之無力更何忍無端再起無謂之糾紛使父老再受驚惶此後正鈞一惟長官之命是聽切望劉軍長遇事訓導一切以命令行之幷望各界隨時賜敎三軍劉軍長相繼發言云成勛近日亦頗欲向各界先生一談因事繁未果今幸王旅長宴客之便得與諸先生共聚一堂實所深幸查近日外間小有流言其原因不外數種誤會（一）邊防軍之一部份回省也查賴軍駐省係奉劉總節命令前因張昇廷所部不甚守紀律决定調其到省以便解决成勛恐省門驚擾不敢贊同夫省内亦人民什邡亦人民本無所厚薄不過權利害之輕重仍以就地解决比較爲宜去年到省賴部因解决張部而出省今張部旣已解决則奉命回駐省門理所當然並非臨時有所行動（二）三軍藍部不過一營因改編回省非有他故（三）軍實問題係三月以前援去年議案已决定者並非此時發生各將領不過主張請總節實行舊議將槍彈就近發配以免周折電文具在何用懷疑（四）王旅所部一營藉駐外北金繩寺寺内原有絲廠開工不能再借只好移入城内以上各端成勛與賴總司令王旅長迭經當面說明業已撤底了解總之成勛只知以人民爲重上年羅戴省門用兵成勛極不謂然非不敢打羅戴乃不敢於省内增人民痛苦耳劉之言論甚長不外凡事委曲求全之意是日來賓幾全數到齊旋談話畢各界盡歡始散據某君語人云今日之談話是否盡是官話抑是實話殊未易言也 
[南京快信]  
　　齊督昨召第六師第十二旅第二十三團團長田祖蔭一營長趙文魁二營長顧鳳翥三營長湯夢麟到署面授軍事機宜聞該團即開拔赴徐塡防 
　　軍署昨接天津電陽日吳使已抵天津直軍進佔軍糧城奉軍除繳械投降外餘均竄回關外又海軍杜司令陽電薩上將親率六艦分布山海關秦皇島連山炯龍口一帶連日迭電飛報海籌永績楚有各艦在山海關於江日望見往來火車即開砲轟擊登時倒回魚早復見火車駛行以遠鏡窺測似有奉軍各艦發砲射擊仍退去此後如遇車來仍當攻擊 
　　軍署編輯委員會委員長楊立言昨由保定返寗即謁齊督報告奉直較事經過情形 
　　齊督昨委胡瑞梅充軍署軍法課三等課員陳宗彜彝軍事審判處實習檢察官 
　　省署委應運昌充警備第二團餉械官財廳委李瑞奇守提高郵句容江都淮安四縣撥濟運河工欵俞錫蕃赴泰縣查案 
　　江寗平糶局分設東南西北四分局東西南三局已於七日開局北局十一日開局 
　　駐滬義總領事電兩長以據義商阿密達納稟所經理之元豐廠現派夥携欵往宜興句容等縣收買鮮繭請飭各該地方官警妥爲保護 
地方通信 
[松江]  
　　楓涇女高之五九遊行楓涇女子高小校於五月九日在該校新闢之體育塲集會演說語多沉痛會畢遊行全鎭白旂多種都書有警醒句内有一面係用四丈白布寫有關於國恥之要文頗爲觀衆所注目是日觀者千餘咸有戚色云 
　　破獲大帮竊賊近來竊案迭出且均係客地口音致居民咸有戒心昨日駐防汆來廟水警巡官彭維新查獲來歷不明之鹽城人陳子卿卽王莫林及興化婦人黄陳氏等二名幷艒艒船兩隻曁麵粉香烟等物多件又魯家滙水警巡官胡世賢拘獲形跡可疑之李永欣范占鰲陶得興等三名及綢布數疋均於昨日解請沈專署長葆義飭交徐亞伯督察員嚴密審訊當訊得陳黄兩犯供認屢竊泖塔洙涇呂巷各鎭猪米衣服錫箔麵粉等件變贜分用不諱李范陶三犯則各供稱於陰曆三月三十日夜偷竊魯家滙永義泰洋貨店綢緞洋布五十餘疋李得綢緞二十二疋現藏魯家滙某姓家中陶得綢布二十四疋現寄杜家行及青村巷某某處各十二疋范得四疋現存自已家中尙有七疋華絲葛則已托交寗波人某帶往上海銷售等語聞徐督察員得供後業已判解金山南滙等縣分别歸案吊贓法辦矣 
　　天馬山呈准封禁松江夙稱名勝之九峯除陳山小赤壁已經官産事務所召賣開採外近北鄕之天馬山亦有姚某等呈請承買意圖集股採石故由該處自治委員張礪侯等公呈省縣以該山墳墓纍纍且爲松邑名勝之一若准出賣發掘不惟人道何存抑且何以保存古蹟等語業已奉到省令准予封禁不得承買採石云 
　　安化難民過松有湖南安化縣難民三百餘人分裝四大船於八日由泗涇來松當經城區警察阻止入城該難民遂宿於北門外之三官堂刻正由該處地保設法捐錢資遣聞此類難民因湖南疊遭兵災水患故迫而就食外省云 
　　預借冬漕之急迫縣署奉省令預借冬漕九個月催迫甚急溫知事除已令兩經征員從速設法外並於八日召集全縣地保諭令分頭勸借 
[蘇州]  
　　添設農務專員之省令吳縣郭知事近奉實業廳訓令略謂案奉省長令開據省農會呈請添設各縣市鄕農務專員幷擬送章程仰即核明飭遵具報等因查現當講求農事之際希冀增加收産藉拓利源蘇省農事近因蟲害天災頗受影響亟宜官廳社會互爲聯絡以期易於促進改良該會所請各縣設立市鄕農務專員自係輔助農事行政起見除呈覆省長查考外合即令仰該知事遵照辦理具報備查 
　　巡官病故請卹之不准水警廳巡官吳震在職病故由其子呈請趙廳長給卹昨奉批示略謂該故巡官吳震身後蕭條情殊可憫若能呈請給恤藉贍遺屬固本廳長之所願惟查本廳所有官警非因公受傷及陣亡者不能請卹行之已久成案昭然所請礙難照准仰即知照原表醫方發還 
　　挾帶軍械盜犯之判决婁門外水巡隊及南區第六分駐所先後緝獲挾帶軍械之泗陽盜匪姜來西等四名解由警廳轉解鎭守使署經彭軍法官會同縣署陳承審員提犯研審供認偕同匪首至滬購運手槍子彈茲悉此案業由使署軍法處提犯覆訊宣告判决已錄供呈報軍民兩長一俟奉到指令即當照判執行云 
　　測量城河之令知太湖水利局因擬組織測量隊測量蘇州城河故經令飭吳縣知事轉令各該警區隨時保護等因郭知事奉令後即轉咨警察所令屬一體遵照 
　　敎育費請提前核發吳縣勸學所長潘振霄因舊曆端節轉瞬即屆爲商界歸賬之期各敎員本屬清苦每遇節期一切開支亟待應用將據情呈請吳縣公署將敎育費提前核發俾資轉給 
　　請擴鄕警範圍蠡墅鄕原有第五警察分駐所設置巡官保衛治安而五龍橋新廓里等鄕則設派出所由該分駐所管轄茲因各國董等擬請將該分駐所改爲第十四警察分所並以第四派出所改爲第五分駐所所有分所長一職仍以該巡官王家休升充乃即報由該鄕董事馮兆琇轉呈縣署請予核准未悉郭知事能俯如所請否 
　　五九紀念之表示昨爲五月九日上午九時半蘇州各校咸集公共體育塲會齊後出發游行分途演講或分發國恥觀念並警告勿買劣貨及節錢贖路諸問題之傳單途中秩序井然市民圍聽者甚衆至下午始紛紛回校云 
[無錫]  
　　青城市蠶訊·縣屬青城市前洲鎭·北七房·石幢·黄石街·浮舟村·玉祁·禮社·秦巷等處一帶蠶花昨今兩日均已二眼開葉早帮已在三眠中雖前數日温度屢變而蠶身發育幸無妨礙如日後寒暖平匀今歲蠶色收成可望遠勝舊年葉價平平而一班賣客猶存奇貨可居之念每擔索價至兩元然買客均觀望不購以待時機又該市北七房之通和祥·石幢之增益·黄石街之永昌祥·前洲鎭之成昌·保昌·恒泰·保常等繭行·此時仍未見修葺大約尙未租出故也 
[常州]  
　　湖塘橋盤獲盜匪定西鄕湖塘橋前晚來異鄕人多名在街徘徊形跡可疑昨晨又有三人在街探視各商號知非善類即報告崗警盤詰彼等言語支吾當即解區訊究三人供稱爲徐只元·邱兆祥·張小老三海同黨共有三四十人曾犯豐西等處刦案三起領袖現在上海同黨約明於晚間五時許在尉史橋附近集合以手持青竹梢爲號警區得供後即派警在尉史橋附近盤查果獲手持青竹梢者一人審訊後供認由寨橋來此名張老錫（即石開生）與同黨集合後擬作盜刦行爲惟擬刦何家堅不供出警所立即報告縣署並將所獲盜匪四人解縣究辦縣署得報即派全班法警數十人又在尉史橋一帶四出偵查 
　　五九紀念大游行武進各界聯合會於八日上午召集開會議决五九紀念日之表示九日上午九時各界人士集合於第一公園者不下數千人手執「誓雪國恥」「萬衆一心」「毋忘國恥」等旗幟胸佩良心徽章十時許出發游行各界排列之次序如下（一）救火聯合會（二）報界（三）醫界（四）農界（五）工界（六）商界（七）童子軍（八）東吳第五（九）東吳十二（十）志超（十一）延陵（十二）市立各校（十三）一高（十四）三高（十五）男師及附小（十六）乙工（十七）乙商（十八）崇眞（十九）育德（二十）從謙（二十一）一女高（二十二）女職業（二十三）女師及附小（二十四）男師（二十五）五中經過青雲里千秋坊大街新馬路而抵公共體育場圍成圓圈形其儀式先向國旗行禮次唱國歌次宣誓次公民演說最後爲警呼各界散歸後下午分途往各處露天演講 
[揚州]  
　　電報劃解工費江都王知事前奉財廳電飭在省國稅率内劃撥逕解一萬元於運河工程局接濟善後工程之費用特多方措凑祗及四千元除遵電呈解外並電報財廳查核 
　　丁溝濟貧辦法江都丁溝鎭米價日昻貧民生計維艱經紳董余孟然等籌議集欵舉辦平糶又以購米繁難擬仿泰縣城廂辦法先行調查貧民大小口數按口每日應食米一升者貼錢二十文任其自由購買糧食定爲五天給發一次預計以八十日爲限本月十二日開始特先期函報縣署出示保護 
　　邵伯姚警官復職江都邵伯鎭警察分駐所一等巡官姚小齋前奉處令撤差現經前届國議員丁石庵及本屆省議員王幼雲等代爲緩頰故得仍舊供職云 
[南通]  
　　華成公司股東會紀廟灣華成鹽墾公司股東會於八日下午四時假城南别業舉行首由總理張嗇菴氏報告云辛酉災情重大秋收告歉事屬於天人力無可補救綜計全年支出二十四萬餘元並未超過預算惟以工程進行皆係設法轉移之欵致負債約二十二萬元議售之地又未成交若不亟謀維持則複利層纍債台益高或將無以善其後云云次由監察人張佩年報告涵閘工程槪况及將來股東之希望次公推章靜軒主席議决將西北隅之地售與四公司作爲滬銀團酬紅田即以售價劃兌債欵所餘之地爲增股優待之用每股計得田五十畝若西北隅地不能售出者即將全部規定爲增股二十五萬元之優益田畝並議决採取董事制實行改組次選舉張嗇菴等九人爲董事張佩年等二人爲監察是日股東到者共三十八人計三百八十七權云 
[南京]  
　　旅寧鹽社近事旅寗鹽社以淮安有五莊學田若干畝前清時爲淮屬六縣所共有近爲山陽一縣獨佔該社刻擬電致本縣鹽城及淮陰阜寗漣水泗陽四縣敎育公團請其協同設法向山陽爭回鹽城敎育雖尙發達但以經費困難種種計劃不克實行此宗進欵甚大如能爭回敎育方面必大有發展又鹽城旅寗商人黄某擬在南京創辦義務學校一所黄某對於敎育事業係屬門外特請該社代爲計劃幷籌備一切該社業已承諾現擬推舉社員數人組一敎育臨時委員會專任此事云 
[徐州]  
　　鎭署槍决要犯徐海鎭守使署人員前日在城内某飯店捕獲要犯二名當卽解往鎭署審據供稱係由張宗昌派來希圖勾結軍隊密謀起事昨經鎭署派隊押至城東大馬路中沿槍斃並發出布告宣佈罪狀 
　　議員請辦聯防徐屬議員楊懋卿王慶瀾張宏業以徐屬八縣軍隊集中城關土匪乘機四起特請王省長派人前往辦理八縣警備隊聯防並指揮一切專事勦匪以保治安現聞省長已允照辦大約擬委楊仙舟帮辦來徐指揮辦理云 
[嘉興]  
　　槍斃刦物匪徒白晝刦奪婦女飾物之匪徒王阿毛日前由警所緝獲解縣研訊在案現悉該匪徒已由縣署解送戒嚴司令部研訊該犯供認在南門内外刦物二次不諱經司令部詳准督軍令准依法執行槍斃現於八日午前將該匪徒王阿毛騐明正身押赴南門外犯事地點執行槍斃矣 
　　舉行國恥紀念五九國恥紀念日學界特於午前九時齊集公共運動場舉行紀念大會各界人士往觀者頗多演說時痛快淋漓聞者動容旋又聯合各校整隊游行繞城一週而散游行時並沿途散發傳單云 
　　四鄕蠶汛尙佳嘉興四鄕蠶汛早帮已屆三眠晚帮亦過二眠今歲蠶汛刻下尙佳惟葉價平平現市每擔僅一元五六角銷數尙不暢旺現各繭廠已籌備開市矣 
[開封]  
　　省立十一中校近况河南省立十一中校地處彰德當京漢綫之衝要北上京保南下鄭州均以此爲樞紐故四方來學者頗多民國九年夏常介眉氏來長該校校務益形活潑十年秋擴充圖書室增添體育器械校事日有進步本年三月初附設小學成立大操場現亦着手經營四月二十二日該校舉行本校運動會運動節目有三十餘城内外各校因此亦竭力提倡運動羣議擬開彰德聯合運動會該校學生於本學期初開辦校工補習班頗見成效縣長鄧耀南深爲贊許月捐大洋十元以爲資助近又聞該校全體學生發起組織彰德天足剪髮會聯絡各校學生曁本地紳董及商工各界合力進行業於四月三十日在該校開成立大會並議組織學生不娶纒足婦女大同盟以打破社會上舊習償云 
雜評一 
[戰功不能言於内爭（默）]  
　　奉直之戰爲奉直利害而戰於國家無與也奉直戰之勝負爲奉直領袖個人之勝負亦於人民無與也無與於國家人民之戰雖勝不足以言功若無與於國家人民之戰而歌頌其戰功不止是不啻推内爭之波而助長好戰之燄也歌頌其戰功不止進而希望其建樹政治上之功者是不啻迷信武力萬能而鼓吹軍人之干政也 
　　今日吳佩孚戰功不能言於内爭之言其果出於誠心乎則此後之吳佩孚必能善於自保必不因此一戰之勝利而志高氣盈若僅對於歌頌其戰功者爲一種謙詞表面若有憾焉而實乃深喜則吳佩孚益將自信其萬能今日一戰之所得安能敵將來之所失哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[各鐵路交通漸復訊]  
　　京奉路線之京津段自奉直軍開戰以來各車停駛茲奉軍已却退昨日（九日）起由津至京日間業已開車往來載客惟開到時刻不定由滬北上之乘客車至天津站（時爲下午六點餘鐘）不能即行抵京須在天津留宿一宵待翌晨由津買票乘車至京故昨日滬寗滬杭二路各站通車聯票仍售至天津爲止昨日（九日）滬寗路通車乘客往天津者只有二西人華人頭二三等乘客並無買通車票北上者至由京津南下之乘客及郵件今日（十日）可以到滬矣 
　　又訪函云滬寗滬杭甬鐵路前日（八號）下午疊接津浦京漢各路局電報告照錄如下津浦路除第一號與第二號特别快車由浦口至天津總站已自八日起通車外其第十一與第十二號尋常快車亦自八日起由濟南通至滄州爲止（濟南以南客車本係照常行駛）其行駛時刻爲第十一號下行車每日上午九時由滄州開下午六時二十五分到濟南第十二號上行車上午十時由濟南開下午六時二十三分到滄州刻下聯運客票至上列各處已照常發售矣 
　　京漢路由漢口至保定間客貨各車已恢復行駛惟保定至北京段内仍然阻塞不通又該路之第一號與第二號特别快車暫時取銷行駛現由滬寗滬杭甬兩路至京漢路保定與漢口間各站之客貨亦經照常裝運矣 
　　星報云津浦鐵路已於今日（九日）通車由滬赴京之車於今晨九時三十分開出滬寗鐵路車務總管今日接有消息北京南下之車亦於今晨開出明日（十日）夜間可抵上海北車站 
[修改稅則委員會開會紀]  
　　通過中國提案組織分委員會 
　　修改稅則委員會於日昨下午二時十五分在上海總商會常會室開第二次談話會各國委員均出席開會時仍謝絕旁聽惟探悉其大槪情形如下開會由蔡廷幹主席日本委員發言有人在某某報紙發表意見謂日本反對中國提案此並非事實日本對於中國提案不過僅有意見之差異云云會衆當對於中國提案略加討論旋即一致通過即凖將去年十月至本年三月上海市價作爲釐定物價之標準計算貨物平均價格時凡在稅則委員會無投票權國家所輸入之貨物不能作在輸入貨物總額量以内至貨物額量以一千九百二十一年大連天津上海漢口及廣州五口之海關報告册爲凖該案通過後又組織一分委員會專門討論疋頭及棉紗入口稅問題其中有委員者爲中英美日荷比六國緣此六國對於上述問題關係較切該分委員會議决之事項當報告於全委員會以備採擇至下次開會尙未定期云 
[修稅委員會中外代表之酬酢]  
　　修改稅則委員會正主任蔡廷幹氏以稅則會議業經兩度各國代表共表贊同異常銘感故擬於本月十八號假禮查西餐館設筵宴請各代表藉資聯歡而敦睦誼又聞駐滬日本總領事船津辰一郎亦定於本月十八號下午七時在西摩路十五號住宅内宴請蔡廷幹曁許交涉員等昨已發柬矣 
[顧維鈞抵滬之迎迓]  
　　日本貴族院議員同船抵滬 
　　駐英公使太平洋會議全權代表顧維鈞博士與其夫人子女並帶參隨二員乘英船開磐號回國於本月十號（今日）四時進口已誌昨報昨江蘇特派交涉公署接得英國輪船公司消息謂該輪須七時後可抵虹口准在公和祥碼頭起岸許交涉員當即飭知陳科長楊秘書等准於今晨六時出發赴淞迎迓一面知照淞滬警察廳遴派軍樂隊到埠歡迎 
　　又聞同乘開磐號輪船來滬者有日本貴族院議員子爵西尾忠方等亦於公和祥碼頭起岸許交涉員亦已預備歡迎云 
[航業消息彙報]  
　　最近數日内由滬赴港各輪客貨停頓輸運缺乏一如前數天情形恐在此一二週内尙難望恢復營業也 
　　昨今兩日由英美運來之大條銀頗多計大英公司之開磐號郵船從倫敦裝來者有大條銀六百二十七條來貨二千噸又太平洋郵船公司之帝邦號本日由舊金山裝來者亦有大條計滙豐銀行六百四十二條大通銀行一百七十四條又有數百條未詳尙有昨日到滬之春洋丸亦有轉運至香港之大條銀四百八十二條及上海起卸之香烟油貨等七百五十噸云 
　　駐滬花旗總醫長藍尼森氏自去年八月内歸國後昨乘東洋汽船會社之春洋丸又復來滬矣 
　　法國彙成洋行之郵船在一九一四年歐戰發生後即停止中國航業今因中法間營業起色故又與法郵船公司商妥恢復上海安南至馬賽間之航輪已派定英皮號Ｅuble一輪於明日初次到申即定二十二日開還法國頭等艙售一百三十一鎊八先令三等艙售六十八鎊十四先令云 
　　明日法郵船包島斯號由滬歸國上海有龔鏡蓉鄒嶺文龔鐵忱等九名留學德法學生趁此輪啓程又有華絲五百包絲頭四百件茶葉四十餘噸裝去云 
[美國新聞家抵滬]  
　　美國新聞家馬克森（ＩsaacＦ·Ｍarcosson·）君爲紐約泰晤士報記者生平抱「天下無難事」主義向各方面接 
[馬克森君肖影]  
　　洽發展其新聞事業經驗甚豐曾游歷全球現方來滬今日下午五時參觀本館各部 
[旅行家開立士演講紀]  
　　美國開立士等四人於一九一七年由美啓程不帶分文擬遍游全球歷經歐非澳亞諸洲途中飽嘗艱險同行之三人已先後殂謝惟開氏獨存日前抵滬現寓大東旅社一百四十號前晚七時開士及其伴威廉說甫至承天英華學校演說旅次情形由該校英文主敎虞允箴君翻譯詳述途中所遭危險如在澳洲無水可飲在非洲幾爲猛獸吞噬在亞拉伯爲土人所害在蘇門答臘頻罹於死並述其如何空囊渡太平洋開氏一種冒險精神溢於言表演畢分售照片該校學生咸樂意輸助其旅費開氏等於下星期赴北京將繞中國西北境至西藏波斯等處云 
[五九國恥紀念之形形色色]  
　　昨日爲五九國恥紀念日卽袁項城接受日本二十一條喪權辱國條約之日故一般人士於此日期必追念國恥之慘痛並作種種之表示以紀念之如各團體各學校各總會各商號或休假或食素菜下半旗或在家默思表示悲痛以期此二十一條早日撤廢其熱心國事者到處講演亡國痛苦喚醒國民以期一洗莫大恥辱茲將所聞所見分錄如左 
　　（一）南京路各商店由該路商界聯合會先期通告一律休業一天是以除飲食店外多數休業門前幷揭示黑邊黑字「休業一天在家默思」字樣之紙招狀態至爲靜穆云 
　　（二）百老匯路商界聯合會本日下午二時爲國恥紀念日物開大會會員及夜校學生到百餘人由許廷佐主席會内職員及敎員姚崇恩等相繼演說發表國恥紀念之理由以喚醒大衆至五時散會 
　　（三）浙江路商聯會昨午在貽德里事務所開五九紀念會主席朱一笙演說國恥紀念之緣起並謂一年容易何日是雪恥時語多勉勗次孫鏡湖提倡國貨凡知有國恥之人皆應注意又次蔣庸夫余仲孚相繼演說畢討論他事自由談話而散 
　　（四）貴州路各路商界總聯合會昨上午十時召集各分會會長議董等在逢吉里事務所開國恥紀念會到者有東北城邑廟豫園滬北五區愛克界四馬路五馬路北海路漢口路山西路吳淞路天潼路等十四路商界聯合會職員五十三人先由楊春綠演說略謂七年以來中國所受之影響甚巨所受之損失尤巨和會華會之失敗莫不種因於此然爲虎作倀之賣國賊初不知之故國恥紀念者僅屬於吾大多數之平民而已後孫鏡湖史觀濤馮秋心陳家寳等皆有演詞語極沈痛 
　　（五）漢口路商界聯合會中國工會北海路工商聯合會三團體昨下午一時半假勒威藥房樓上開五九紀念會呂靜齋主席首由陳國樑報告昨日總會發交之紀念單業已照數分配各路商店今日各路之表示頗覺整齊甚爲可喜呂靜齋張秉鑫徐湘波等均有長篇之演說語多沈痛三時許散會 
　　（六）工商友誼會昨午後二時開國恥會到五十餘人來賓有河南路商聯會方佩臣山東路商聯會錢餘慶駐滬參戰華工會張星五上海機器縫紉聯合會陳志新江北自治會嚴伯威救國十人團羅啓華等十餘工團體其程序（一）主席報告開會旨趣並宣讀四年日本人提出二十一條件之苛例（二）全體起立向國旗行三鞠躬禮（三）演講公推童理璋首先演說大致謂吾人年年紀念這國恥而國恥終不能雪此皆國民愛國徒有虛名而無實際之故以後希望諸君本脚踏實地從事勞慟運動幸勿再蹈口是心非之覆轍並謂工商學界對於五九紀念之熱度今昔比較祗有減而無增言之頗形悲痛並有他人演說食餅而散 
　　（七）五馬路商聯會昨日舉行五九紀念到者頗衆會長朱葭琯副會長儲紹基職員陳春盈黄葆祥等均有演說語多沉摯末由日夜兩校學生唱國恥歌而散 
　　（九）神州女學昨日國恥紀念上午九時請周鯁生演講講題爲『日本侵略中國政策』大致謂中國十餘年來内亂外患無往不與日本侵略政策有關係而該國所以取侵略政策者實由於軍國民主義敎育養成人民一種狹義的愛國心吾人似不宜以狹義的愛國心爲報復當憐憫之開導之而使之自省云云演畢聞各班仍照常上課並未放假云 
　　（十）中國女子體操學校全體行國恥紀念宣誓禮節目一·報告開會二·向國旗行禮三·唱國歌及國恥紀念歌四·宣誓宣誓言分三條（甲）每逢國恥日誠心素食以誌不忘（乙）牢記强迫我國承認之二十一條件（丙）隨時隨地勸勉同胞盡雪國恥五·演講首内華校長說明今日必須紀念之理由次由顧俞陸諸敎員追述歷史上之國恥並解說二十一條件之苛刻希望學生將來熱心服務加增愛國之實力以雪國恥語頗警惕末由學生相繼演述六·唱校歌畢肅然散會 
　　（十一）新重慶路民國女子工藝學校九號上午九時開國恥紀念會全體蒞會首由張君惠如報告開會宗旨次國歌次國恥紀念歌次全體向國旗行三鞠躬禮次敎職員嚴諤聲·嚴愼予·趙玉昆·楊近樓·楊秀璧等次第演說辯論詳明次校歌散會 
　　（十二）法界貝勒路民生女學校昨日上午分發五九感言傳單幷集全體職敎員學生開國恥紀念會職員王小漁周宗謨等演說措詞激烈幼穉生聞之亦咬牙切齒表示懷恨某國人以圖雪恥云 
　　（十三）滬北公學上午十時國恥紀念會由馮校長演講是日國恥之顚末激發愛國天良次由敎職員李宗堯徐偉烈黄誠龔等相繼演講均頗動聽末由校務主任分發國恥印刷品並逐條解釋小學生中竟有嗚咽而泣者於是全座起立高呼民國萬歲並同聲而言曰願今後雪此國恥母再紀念時已正午遂散會 
　　（十四）北京路石路口亞東公學國恥紀念停課一天並於上午行國恥紀念式 
　　（十五）牯嶺路振新學校國恥紀念到百餘人校長徐惠施演說略謂今日爲七年前凶人迫我承認二十一亡國條件之日我國民不達到雪恥目的當永不忘此奇辱大恥悲哀苦的紀念日也上年雖提出華會而廢除希望竟成泡影興言及此悲痛何如縱謂年年紀念國恥豈可了事所望我國民臥薪嘗膽努力國事使此奇辱大恥早日雪去始可挽救危亡云云 
　　（十六）南陽橋中華救國十人團聯合會附設市西公學國恥紀念校長唐豪演講日本提出二十一條之内容及逼迫簽字之情形並謂今日本校所以不放假仍照常上課者深願諸生効力學業將來從科學實業方面積極救國次敎員殷遂生演說大意謂諸生腦中勿至今日始有國恥的觀念須時時刻刻心口相問忘此奇恥否至雪恥方法不是表示一種憤恨便可雪除要人人向實際上做去方有雪恥之一日勤學就是諸生實際雪恥的一條路我將觀察諸生學業成績以騐諸生是否不忘國恥云 
　　（十七）沈家灣承天英華學校曁承天附屬兩等小學共學生五百餘名於昨日上午九時舉行「五九」國恥紀念會校長周志禹致開會辭謂國人對於可恥之五九日辭有沉痛表示恥上加恥其恥將無湔滌之日紀念國恥當知雪恥之道勾踐臥薪嘗膽可爲吾人取法也嗣有學生王啓新鄧秉爲關彭年陳超崙登台勉勵辭旨懇切聲淚俱下聽者咸爲動容 
　　（十八）東有恒路廣化學校國恥紀念全體學生合唱國恥歌演講國恥歷史及雪恥方法發給「母忘國恥」佩章以資紀念云 
　　（十九）上海聯義義務學校國恥紀念商業班演國技曁國民四三年級演游技表尙武精神幷油印日本要求中國二十一條分給各界 
　　（二十）梧州路基督公學師生全體於昨上午九時齊集禮堂開國恥紀念會由敎職員輪流演講詳論五九國恥之經過及根本雪恥之步趨幷痛吾國人對於國恥熱心之退步幷公决各生素食一天所節之費作爲贖路儲金散會後分往各處演講以作警鐘 
　　（二十一）民福學校五九紀念書「身可殺血可流此志不可移」大字高懸禮堂開會分送山東大餅各一枚校長自認禁食以誌紀念云 
　　（二十二）閘北青夜義校昨上午十時開國恥紀念會由鄧蔡桐女士主席率領全體向國旗行三鞠躬禮畢即痛述國恥之由來舉行紀念會之必要及雪恥之方法後校長孫道勝君演說略謂本校之創設即欲雪恥後敎員俞德民君演說全體三呼民國萬歲而散聞下午全體學生游行閘北云 
　　（二十三）海寗路北區公學昨五九紀念停課一天以誌不忘並於上午九時開國恥紀念會敎職員學生相繼演說語極沉痛至十一時散會 
[國是會議二次談話會]  
　　籌議開大會徐代表破指闢謠 
　　八團體國是會議於昨日下午四時三十分開第二次談話會到十五人由黄任之推舉崔瀋爲主席衆贊成次徐瀛起立發言謂本會發起以來事事公開絕不爲一黨一派所利用而外間謠言日甚揣測之詞繁興余絕不願中國任何軍閥操縱中國政治余惟望中國能有民治的統一言次即出袖中血書『民治統一』四字示衆衆爲之悚然良久黄任之起立謂徐君旣以鄭重手段表示意思本會應將徐君紀念物在報上公布衆贊成次書記孫籌成報告現在已到代表爲十三省區四十六團體六十七人現在團體數已過法定惟省區則尙缺一省區應如何辦法主席謂可將温少鶴等提案（見後）通融未經聯合推定之縣團體代表付一表决楊春綠謂此須在大會提出不能在談話會表决黄任之謂此非改變章程不過爲章程之一種解釋故可加以討論沈信卿謂此種提案並非欲以取巧之手段滿足法定省區如就省區而論所差者祇一代表現在甘肅代表已在途中故本會至遲四五日後必可開正式大會此種提案不過爲救濟大綱之不週因大綱中祗言合推而不言如何合推也馬息深主張可加討論俾早日開會沈信卿請書記速電已推未到各省區請其卽日到會衆贊成卽散會又該會復工商友誼會函云昨據貴會代表童君理璋蒞會演述種種似多誤會茲特奉上組織大綱備考以明本會一切均依據大綱辦理無所歧視至未發通知之處因根據前示有無庸招致列席之語故未冐瀆云云 
[國是會議雜訊]  
　　八團體國是會議爲縣團體推舉代表方法擬加變通由温少鶴提議其文如下按本會議組織大綱第二條載有縣議會敎育會各商會縣農會各工會亦得推舉代表加入本會議但每種團體由每省或特别區各合推三人爲限等語上項團體在有聯會之省區自易照此推舉代表其無聯合會之省區欲臨時聯合公推殊爲不易故前次討論組織大綱時已有泰縣代表黄立君提出意見謂宜加以變通惟所擬投票方法事實上仍難辦到當時遂未詳加研究近如閩省古田縣又推代表前來應否承認列席不能不亟爲確定竊意如照組織大綱條例則由縣團體單獨推舉之代表即不能加入此義固甚明瞭第聯合公推手續旣頗繁難而在少數縣團體具有贊從本會議之熱心者因格於條例致不能達參加之目的不免懷向隅之觖望在本會亦有失容納之初心理宜稍加變通以期推行盡利特向大會提出變通辦法如下縣團體推舉代表方法在未能於短期中聯合公推代表之省區得由縣團體單獨推出代表如一省區内一種縣團體之代表在三人以上時由推出之代表互推三人出席本會議但屆開會後兩星期時已經推定三人之省區不得再行另推右擬變通辦法是否有當敬請大會公决提議者温嗣康連署者沈恩孚林大魁邱醒旦韓希奇崔瀋徐瀛戴天球馬炎文黄炎培喬麗泉魏星文 
　　福建思明律師公會推定該會副會長李思賢爲代表參與國是會議該代表已於昨日至國是會議事務所報到並隨投公函一件云 
　　國聞通信社云贛人許琴生等昨快函該省敎育會反對龍欽海爲代表謂其洪憲時代上表勸進云 
[蘇人反對自治單行條例]  
　　國聞通信社云泰縣公民黄同紀芳城等昨通函本埠蘇人團體云國勢蜩螗紛絲待理地方所最急而最切者莫如恢復自治查前清自治章程雖未能盡善盡美然在君主國家而能實行民治的自治表面已極可觀今者改稱共和而反顯然製造一種官治的自治愈趨愈下反不如初本省有立法之責者竟不思回復從前民治的自治而忽有制定江蘇自治單行條例之提議竊思依違牽就終底無成務望要求恢復前清自治章程根本解决云云 
[勞工同盟會近紀]  
　　籌辦勞工儉食館 
　　東百老匯路輔慶里中國勞工同盟會前日下午七時在會所開全體發起人會議何中民主席議决結果如下（一）選舉委員長結果何中民得票二三權當選（二）修改會章第六條每月收洋二角改爲每年收洋二元分六月十二月清收（三）由會員擔任編劇演劇籌欵開拓各公益事業（四）籌辦勞工儉食館選擇相當地址及延聘熟悉廚務人之趕緊開辦云 
 
 

Page 14

 
 
[傷心慘目之電車殺人案]  
　　柴鰲濟之慘死司機者輕視人命市民要求嚴重懲辦 
　　北浙江路三百八十五號門牌裕新昌洋貨店經理甬人柴瑞卿近因患病致函原籍邀伊妻某氏挈領十五歲子鰲濟來滬暫住店内服侍詎料鰲濟於昨晨九句半鐘偕某學徒出外買物歸店經過電車路突被十九號五路電車由南疾馳駛北將該孩撞倒車輪從孩體手臂碾過軋分四段立時斃命當時血肉橫飛慘不忍睹無法將軋斷之尸移出當由查票人用電話報告電車公司立派拆卸之汽車到來將該電車輪盤拆卸始將尸體數段檢出血肉糢糊一時斷絕交通五六七路電車祗能停頓有十數輛之多直至十句一刻鐘始能通車遂由滙司捕房派探將尸車送騐尸所並抄錄司機人號碼姓名卽歸禀捕　諭飭報請公共公廨中西官相騐云 
　　國聞通信社云昨日上午九時四十分往來斜橋及滬寗車站之五路電車馳至北漸江路華興坊北弄口將裕新昌洋貨號經理寗波鎭海人柴瑞卿五歲之子碾成粉碎華捕當將該粉碎之屍收拾送至斐倫路騐屍所一面將該司機人帶至捕房並定今日解堂訊問查柴某在上月初曾於下電車時跌傷肢體醫治無效病象日危裕新昌店東曾代致電其家且囑其妻子來滬預備不測其妻遂挾五歲之子於二日到滬寄寓華興坊内昨日該孩往對街嬉戲方行至街中卽有五路某號電車飛馳向南而來當時有工部局洋人調查店號見狀危急卽舉手大喊停駛乃該司機人並未將車機止住遂致肇禍當小孩跌下時尙昻首伸手將車牌攀住此時若司機人將車頭之救命板放下尙不至演此慘劇乃司機人竟不將救命板踏下遂至車身在小孩身上通過拖帶六間門面而將肢體瓦解碾成粉碎傷心慘目幾不堪言該孩之母聞之痛哭幾暈且不敢將此惡耗報告病父誠恐病人聽此消息病象驟變也此種悲慘情形不但目不忍睹亦耳所不忍聞當日有寗波旅滬同鄕會及貴州路各路商界總聯合會皆具函會審公廨要求從嚴懲辦又市民沈卓吾張靜廬等亦發出通告於各報館各團體及全埠市民主持公論爲人道作保障茲將其通告書節錄如下（上略）彼司機者於出險時尙不踏下救命板以挽生命於垂危則其爲輕視人命已可槪見咄咄虎狼殺人非欲殺人也彼不過畏其敵耳而孰謂今日之交通大埠有甚於虎狼者也進退之機運用於掌上前途利害之象苟具有目者孰不能預爲防範而彼司機者則視若無睹及至危岌時猶不施速救之法則其良心復何在哉嗚呼我不知彼司機者果何所恃而驕橫若是也吾知市民苟不於此舉極力呼號以重懲彼良心破産者則此後之禍患必將無所底止吾上海市民處於文明之域將甚於處虎狼之窟矣誰無子弟誰無生命覩斯慘劇能無動於中乎設易身而處地則其悲痛之狀又將何如云云 
[蔣司令拒收由粤逃滬之海軍]  
　　附粤海軍艦隊總司令茅仲芳粤省當道以其有通北嫌疑派員逮捕管押後由某軍官爲之緩頰保出傳聞茅仲芳保出後被人擲炸彈炸傷身死所有在粤各艦員兵有抗命者已悉數槍斃其外嫌疑之員兵二百餘人革除軍籍勒令脫去制服一併驅散該革兵之有錢者俱已乘輪逃滬無錢者尙逗遛粤地一般回滬之員兵均係閩籍異鄕客民無處謀生挽出熟人向上海海軍總司令公署自願投營效力懇請收錄蔣總司令因無多數空額且値海軍正餉現尙無着此項閑散軍人實在無從安揷未便容留拒却不收云 
[基督敎全國大會第六日紀]  
　　昨日上午九點一刻基督敎全國大會在議事廳開會（一）由鍾可託牧師主席宣告今日爲吾中國國民國恥紀念日當爲我國家禱告先唱中華歸主詩後請南京彌希聖牧師爲國家禱告又請袁安良牧師爲本會禱告（二）庶務委員報告議案第一條已由昨天上午大會通過下午伍主敎提議修正經衆討論謂旣經通過不必修正仍照原案云云衆認可（三）庶務委員報告第二條之漢文與英文少有出入今經改正合行提出討論討論者有德國巴陵會踐牧師演說謂照第二條第十第十一兩節似不當有國家及政治的意味因基督敎是立於天國非立於地國人人當立在十字架下云云後由庶務委員羅炳生解釋此兩條並無此意繼有河南長老會郭瓊瑤言·福建倫敦會修牧師相繼討論討論畢表决通過（四）請上海總商會會長聶雲台君演說題爲「敎會與工業經濟之關係」謂據第二股報告書所有辦法鄙人極表同情大要不外注重工人的生計及健康然此問題不易解决以鄙意論之其法有三（甲）應有一立法機關以解决此問題現農商部正在討論中（乙）應有一研究此問題之團體（如本大會等等）（丙）應有研究此問題之方法（今日各種之勞工運動大都非純粹工人的要求或帶有政治的意味且無確切的方法故未必有何益處）總而言之如諸君欲有何建設鄙人本於誠心極願贊助云云（五）女青年會赫律生女士（ＭissＡ·Ｈarrison）演說題目同上謂中國工業發達的步調大致與歐美各國相同所以在歐美工業界中的弱點如用幼童 
[基督敎全國大會撮影]  
及婦女作工及工價低少等在中國的實業界也已漸次的實現敎會應當如何用基督敎的精神去改良今日中國工業界的現狀中國有很多人到歐美各國去研究工業但對於工人人格的問題很少注意實在是一件可惜的事第二股建議中國工業所可採用對於工人的原則（甲）十二歲以下的孩童不得作工（乙）每七天内必須有一日的休息（丙）工人的健康應極力保護敎會對工業界的改良是應負責任的（六）靈修會霍德進醫士唱詩愛我中華民國五十首共讀經文（哥林多後書五章十四十五節羅馬書八章三十五至三十九節）山西平陽柯牧師臨終時對於大會諸君的勸告「我們一定不要拿擾亂和辯論來代替和平將一切的不信托和疑惑從你心中除去」（七）前赴世界勞工會之中國代表程婉珍女士討論各工廠内各種勞工工作情形並由修牧師請求大會對目下經濟現狀應表示維護人道之决心經衆贊成下午聚會由基督敎敎育委員代表吳明濬君將數月中調查基督敎敎育事業情形報告大會該項報告書原係英文已由商務印書館代爲譯成内容包括所有全國敎育情形與敎育原則及應實行各種切合時宜之敎育方法基督敎大會内自印一種日刋其首頁登有對國恥紀念日發表之意見如左 
　　國恥紀念日基督敎全國大會宣言五月九日是何日五月九日是中華民國的國恥紀念日在此日愛國愛民的大會會員豈不是要將今日所紀念的國恥認爲吾一身吾一家的大恥大會會員是基督敎的特使是吾民精神的領袖請於今日嚴嚴肅肅地立下志願此後要使基督敎的大能力實施其神奇的功用以重生我民族式微的生命使成爲耶穌所許豐滿的生命昔基督哀其祖國淚與聲出愛國之忱伊誰可及讀其言而不奮發愛民救國的决心者豈堪爲其徒更豈堪爲其負責任的大使乎知恥近乎勇願我們撫伏於慈悲公道權能的神之前籲求其赦宥吾民族現在已往個人和社會的罪過求其予吾國以自新的機會和成功的中興更哀求其不使吾民族千秋萬代再有今日 
[搶刦萬豐之褚德標判解軍署]  
　　褚德標因與楊樹浦路萬豐米店昔年被盜糾黨持械搶去銀洋一千零五十三元一案有關近由虹口捕房華探目蔣阿林包探沈崇禮吳如熊獲解公共公廨押候查明訊究茲經該探等偵查屬實昨晨傳同店主徐芝泉將褚解廨請究據褚供此案孫戎國風爲首事後伊僅分得六十元等語中西官以褚旣經供認着押候備文詳解護軍使署按律懲辦 
[顧家灣殺人越貨案之訊判]  
　　朱義明田振海房二解護軍使署懲辦邵小三無關開釋 
　　岳州路顧家灣居民沈善郎家被盜搶刦並將沈殺斃一案昨晨經公共公廨開審該管捕房華探目楊阿泉包探劉問軒何慶恩協同西探傳齊人證將先後所獲案犯朱義明田振海房二邵小三等解案九時半由李襄讞會同美約副領事升座第二刑庭研訊首田中西包探上堂稟稱調查得此案係由朱義明造意朱係死者之房東緣死者收得會洋九十餘元被朱得悉遂起謀財害命之念暗通田振海房二及在逃之田二邵德勝等於四月十七號夜突往搶刦金戒皮襖並將死者之妻扭住而用切菜刀將沈善郎之頭顱割下事後分投逃匿朱則避往南翔田房兩盜係匿於閘北四十間地方邵小三家皮襖雖經變價分肥今已吊出各被告對於以上情形皆已在捕房簽字供認稟畢將口供單及兇刀皮襖逐件呈案次由屍妻沈尤氏上堂訴稱是晚我與丈夫同臥房内燈火已熄忽有盜匪多人闖進强索會欵搶刦金飾衣服有一强盜（並手指房二）將我撳住地上嗣覺脚下似濕因而摸索豈知是時我夫之頭顱已被砍下鮮血橫流但兇手何人夜暗不能辨認卽被搶去之物亦係事後檢點方知云云質之田供此事係房東朱義明及在逃兩盜起意我被邀往房供我是晚係在門首把風並未入内朱供田與我係素識此案未發生之前數日田到我家詢沈現操何業有無家財適是日沈收得會洋百元我乃舉以相告田遂稱伊欲邀數人前來偷竊當將我邀約閘北四十間地方茶館内議决於十七號夜動手屆時由我爲内應先將大門開啓田振海房二田二邵德勝等四人即擁入沈之臥室我當即逃出在南京路先施公司四首立待天明始往閘北遇見田等交給我皮襖一件向押店質得四元三角我吞没兩元而以兩元三角交由田分派我即以所吞之兩元作爲川資逃往南翔所供是實邵供田等在我處被捕我並不知彼係盜匪且我於此案毫不知悉請求明察中西官訊畢以邵無關應即開釋朱田房三犯同謀殺害人命搶刦財物均經證實着帶回捕房暫押候錄供備文詳解護軍使署按律懲辦 
[工部局注意衛生]  
　　近日天氣漸熱疫症宜防工部局衞生處昨發出通告兩則分公用家用兩種如民間請衞生處辦理下列各事分文不取「傳單」標題（衞生）（公用各法）（一）種牛痘以防天花發生（二）凡與衞生有磚涉及危險事情者一經報告分處立即設法輔助辦理凡遇人口死亡宜立即報明衞生分處（三）凡房屋有不合衛生可報告分處查驗辦理（四）凡患危烈傳染病後宜速報告分處施用消毒方法使病不致傳染别人（五）凡患危烈傳染病者可遷入靶子路隔離醫院醫治惟另居一室者照章貼費（家用各法）（一）各種食物飲料宜乘熟或初煑熟時食飲氷與冷飲品不宜食飲茶最爲合宜新鮮菓子與生蔬菜不宜食切開瓜菓或蒼蠅已經叮食者宜禁止勿食蠅能從糞内傳帶霍亂痢疾及各種腸内等病毒若一經煑熟卽可將傳染病細菌除滅（二）糞桶便桶及缸等宜一律用蓋緊閉因蒼蠅乘隙能將糞内病毒帶外傳染别人（三）天井衖堂明溝宜掃除清潔疏通一切垃圾皆宜入桶蓋緊密之桶内無論何處不能有垃圾遺留於外則蠅類鼠類絕食如是此類之數目自然减少因該二類能傳染病毒「傳單」標題（癆症）（一）上海病症以肺癆最厲（一）係傳染之病亦可免之（一）初起大半係由呼吸將微生物吸入人身該微生物係含於患病者疫内其傳染係由咳嗽或言談噴嚔（一）微生物係由患肺癆者發生其痰内不可以數計（一）混雜吐痰最爲不潔習慣患癆症者無論何處除置水或藥水之痰盂或火爐陰溝之外一槪不應吐痰一患癆症者不應對人咳嗽 
[俄災賑濟會昨訊]  
　　俄災賑濟會上海部昨午開董幹兩長與各股主任會議議决事項如次（一）决定五月十三號閉幕趕急催繳捐册（二）推定董事長聶雲台幹事長曹雪賡會計主任趙士膺京會幹事長王葆眞協同團體方面推出之三代表辦理捐欵運俄散賑事宜（三）請總務股協同文書股編集會務報告並備紀念狀分送擔任募捐之各學校各團體以及各界人士對於本會特别熱心者 
[朱劉夫人遺奩助振]  
　　聯合通信社云浙江路商界聯合會會長朱一笙夫人劉氏幼敦詩禮賦性愷惻日昨因憂勞成疾逝世臨終遺囑節省喪費並以所遺一切衣飾値價頗巨變賣分助「俄」「蘇」兩處振需朱君悼亡情切日内即行照辦云 
[魚戶環控監秤員]  
　　劉端木索詐呂民之公債 
　　呂四場黄花魚衆船戶前日在旅滬同鄕會邀集同鄕開會討論公推彭正祥爲主席提議畧謂我同鄕每年放洋捕魚爲一年生計不謂今屆春汛放洋在呂場落鹽突遭鹽秤員劉端木藉端留難詐欺需索各魚戶莫不受其荼毒被詐者或數十元或數百元不等及至放洋則汛期已過故各魚船今番捕魚極少受害不堪若不急籌對付後患何堪當塲議决一致贊成公舉李志鵬彭正祥等爲代表提出該員之詐欺劣跡聯名具詞分能江蘇省長公署及鹽務署稟請澈究即日首途今將原稟錄後具呈人李志鵬彭正祥方自强王大祥嚴漢第等稟爲監秤員婪索擾民環求澈究事竊吾南通呂四人民每屆春訊落鹽放洋捕捉黄花魚運滬銷售爲生理不料今春放洋在呂落鹽輒遭鹽塲監秤員劉端木藉端婪索每船須數十元或數百元不等各船戶因急於放洋趕汛只得任其要挾若稍與違抗者即被扣留稅單將船鎖住任其苛罰非但被詐一二百元之鉅不可則汛期已誤往彼捕魚祗得數十斥而已查魚民大半皆借債作本居其多數至此生計已絕逗留松江不得回籍惟念該員擾害呂民言之可痛但同鄕會爲維護桑梓起見已於本月六號開會公决呈請省憲澈究今將該員詐欺數端錄呈（一）本年三月扣留彭鳳朝鹽船贓索洋二百四十元（二）同時贓索漸錦如洋一百六十元（三）張炳生被詐洋一百八十元以上均在呂人民確切可證其餘數十元者爲數頗衆不難實地查考（四）去年勒索山東彭五洋三百元致彭五吞燐幾釀命案（五）誣指堤南張桂卿私煎鹽灶朦稟上官迨索詐千元又代洗刷種種枉法不難盡述伏乞省長憲鑒迅賜澈究以除蟊害而全民生呂民戴德上呈 
[蕪湖禁運米糧之函知]  
　　上海縣沈知事昨致南市縣商會函云逕啓者本年五月三日奉省長王冬代電開頃准安徽許省長感電開據蕪湖民食維持會電稱蕪埠存米不存十萬來源旣絕民食堪虞對於各省軍米平糶等項萬難供應請分電婉達等情查皖省米價騰貴民食恐慌前經令飭蕪湖縣調查該埠存米不及十萬地方已自禁運茲據前情除分電外尙祈貴省長俯念皖災奇重蕪湖存米無多分令各屬從緩來蕪購辦糶米以示維持無任感禱並希賜復等因合亟通電仰即一體查照等因奉此除分函外相應函致即希查照 
[昨日之外幣市况]  
　　昨日（九日）外幣市况仍屬呆鈍錢業做開之價與前日相同均無變化荷蘭要買價仍爲六角四分五英金票買八元花旗票買一元七角六分東京老頭票買八角四分二香港票買一元零零三釐坡元買八角九分法郎買一角五分八馬克買七釐二五盧布千元新賈買三兩七錢五分二百五十元票買一兩零五分五百元老票買十五兩二錢五分五元至二十五元票買九兩五錢今日標金價格平穩各匯亦無特殊變動以是外幣市况終平平云 
[昨日之金融市况]  
　　昨日現幣市價略高絲繭用途各廠略有購進上午七錢二分七釐午後收盤爲七錢二分六釐八七五上月大三七五四月半期洋上午七錢二分七釐三七五下午七錢二分七釐二五小去一二五已將到期故與現幣接近 
　　銀拆午前開二錢下午一錢六分較前日收盤小六分滙豐等收欵銀三十萬兩市面之銀根甚緊表面拆息雖不大而内容則不鬆也 
[友華銀行滙市報告]  
　　昨日友華銀行滙市報告云八日倫敦大條銀價近期長一二五遠期未動紐約銀價長至六角九分半倫敦紐約間匯價縮爲四元四角三分半今日此間各國匯價僅羅比縮至二百六十四枚半美金縮爲七十三元七角五分餘俱未動市况堅定晨間英鎊成交價近期至七月份三先令五便士八七五美金成交價五月份七十七元五角六七月份七十七元三角七分半下午滙率微長英鎊售開價五六月份三先令六便士美金售開價五六月份七十七元五角昨日印度在倫敦購進少數現銀倫敦紐約市况均堅定 
　　尙有本埠新聞等轉入後頁 
雜評二 
[人道與軌道（旡用）]  
　　爲愛惜人之生命而反對發展交通之軌道者其蔽也固爲極言發展交通而不必顧及人道者其蔽也忍固不必也而忍亦不可也記者觀乎今之滬上如電車者誠不可少第迭聞慘殺行人之事亦不覺惻然憫之事誠不可因噎廢食然亦不得云人命可視若兒戲此中非無兩全之計要在執政者規定嚴密之方法以取締之可耳夫電車之效用代他種車輛一也迅速二也然市内電車前者之效用視後者之效用爲重就現在實際考察人口繁盛區域之電車速率與人力車不相上下苟有迅速要事者除自備汽車馬車人力車者外莫不雇乘人力車則凡乘電車者非必有極急要之事者也旣非有極急要之事儘可遲其速度之半决不妨事且短近車站往往開極快之車霎那而至曾不如緩轡徐行進止較易綜滬上電車肇禍之大槪言之由於乘客行人自不小心者半由於懲罰太輕車手不加審愼者亦半使此種現象而發現於歐美各邦都市吾知必有人起而建議改良者昨日法租界五路電車在北浙江路又碾斃柴鰲濟似此悽慘之劇頻頻發生當局有嚴加取締之必要矣 
 
 

Page 15

 
 
本埠新聞二 
[昨日之國内滙兌市]  
　　昨日（九日）京津濟青仍無來電其餘别處價格均與昨日相同惟漢口洋例漲二錢五分計每千兩合申元一千零二十七兩銀元每千元合申洋一千零零二元沙市九九銀每千兩合申元一千零七十兩宜昌宜平每千兩合申元一千零二十九兩銀元每千元合申洋一千零十二元九江南昌銀元每千元合申洋一千零零五元蕪湖銀元每千元合申洋一千零零四元安慶銀元每千元合申洋一千零零四元五角蘇州鎭江揚州徐州無錫常州宜興常熟南通銀元每千元合申洋均爲一千零零二元五角清江銀元每千元合申洋一千零零五元杭州寗波嘉興湖州紹興餘姚銀元每千元合申洋一千零零三元温州蘭谿銀元每千元合申洋一千零零五元海門銀元每千元合申洋一千零零四元福州厦門銀元每千元合申洋一千零十元重慶九七平銀每千兩合申元九百八十五兩銀元相同成都九七平銀每千兩合申元一千零十兩 
銀元相同萬縣九七平銀每千兩合申元九百九十五兩銀元亦與申洋相同云 
[昨日之棉紗市况]  
　　棉紗昨日市形仍軟緣奉軍尙集中灤州而安徽張馬關係豫趙助奉等種種傳說以是三品雖漲兩元美棉近期大六十個磅音遠期大七十六個磅音標準紗價仍小去七八錢至一兩不等川帮漢口天津等帮皆未入手購買汕頭廣帮香港江西野鷄等帮買進四五百包本紗五六百包日紗本紗小去數錢日紗小去兩許三井賣出二十支水月斯紗四百包價一百六十兩現聞日本國内東紗市價比滬價爲小因日幣滙率關係故由取引所向本國日商訂定十六支三馬立馬福島財神漁翁等東紗業已去電大約日内有大批可以裝運來申云 
[顔料市面之近况]  
　　杭培因洋莊不動價乃逐疲每擔售開十四兩五錢肚棓每擔約二十兩角掊約十五兩五錢以上均川貨 
　　槐米近來客帮少銷價已跌至每擔五兩進關烏梅到貨甚稀價每擔十六兩浙江所産之合梅因連年歉收今歲正月份至二月分逐漸漲至二十二三兩刻因客帮不動跌至二十兩樺菓被洋元帶滯近年銷場大受影響刻高貨祇售每擔五兩次者三兩有零直接元銷場以杭帮爲最廉大都保染絲經所用近因新絲尙未上市存底尙豐須俟節後方有添辦之望市價略有疲軟美貨頭號每百斤行盤七十五兩德貨禮和雙童元每箱七十兩略有川帮購進五箱鹽基玫瑰市上通銷者爲愛禮司和合牌近因銷路吊滯價已跌至八十兩去路仍屬稀少餘如謙信雙狗牌身份較和合爲高市價每箱一百兩至一百十兩日貨近亦有到價四十兩至六十兩高低不一其價雖賤仍無人過問 
[温州新紅茶之售價]  
　　溫州新紅茶出産最早日前已由招商局廣濟等輪船頭批運滬昨日北京路謙順安茶棧售與天祥洋行仙種商標紅茶五十件價二十二兩身骨不過中次之貨現聞産地山價甚貴高貨每百斤亦須四十餘元因此各行棧已皆有止收之說大市總看長江貨到然後洋莊開盤有希望也 
[香山鎭請設繭行]  
　　蘇屬香山鎭地濱太湖鄕民育蠶者年盛一年採繭之後因不諳繅絲且無絲車大都售賣鮮繭再事農務但香山本鎭無繭行設立須渡太湖赴洞庭山或蘇州方有繭行若遇風雨鄕人携繭困難異常因此該處士紳王鴻德等函請江浙皖絲繭總公所於今届繭汛在香山酌設繭行一二處俾育蠶者得以便利公所據函後已商請各繭行酌量辦理矣 
[各絲廠派員赴紹購繭]  
　　浙江紹興春繭業已成熟滬上各絲廠以洋莊絲價尙優故今歲出發赴該處收買者頗多前昨兩日滬上絲廠絲號等出發往收者已有協和恒豐等十餘家起行據廠家謂浙省紹興各鄕蠶繭身骨高好繅絲折頭亦佳因此願意多買紹繭今年該處育蠶者比往年尤多天時亦正大約十七八日繭行開秤鮮繭定價每擔在五十元左右云 
[籽油市價之昨訊]  
　　牛莊籽油連日由頭帮返申各沙船運來有千件之多是以市價比上月份已跌去一兩三四錢昨日采菽堂關價已跌至十兩本届銷路尙少洋莊有美國商行見籽油行情平落向行家議價訂辦業經取樣然後訂辦裝去聞係分撥各兵輪揩擦機器之用如果成議則市價又難再小矣 
[近週中之米麥雜糧油餅市况]  
　　米本星期來米市初疲後漲考其原因實由於米店銷胃頗暢所致本星期初廠機北帮市價僅十一元八角至最近則已高至十二元二角矣南帮機粳亦由十一元三四角漲至十一元七八角至本週末各路到貨稀少河下浦江每日到源不過七八艘以至十餘艘說者謂奉直啓戰以來有人向蘇常一帶收買糧食到貨之少恐即因此今後市價苟天氣放晴或能略望低落惟需要方面則將有增無減云 
　　麥麥市存底枯竭而新麥登塲尙需時日際此青黄不接之秋本埠市面清淡異常綜本週中小麥無所售開竟無市面足報預料今後麥市新麥旣可登塲粉價又呈疲勢其市面或亦將鬆動矣 
　　雜糧雜糧市面交易仍旺而又以豆類及菜子等爲最蓋邇來洋莊對於雜糧需要頗殷雜糧市面之好目下殆居各業之冠黄荳據大連電訊連荳市畧漲五分計由五元五角五漲至五元六角本埠荳市各荳均有售開計價大連黄荳價三兩八錢三分沙河黄荳三兩九錢五市價有步高之勢菜子新貨已有運到温州菜子售開價四兩八錢八蕪湖菜子四兩九錢八勢亦堅挺生仁無售開無市報告紅糧交易亦暢連日來成交頗夥計價大連紅荳價二兩二錢牛莊紅糧二兩二錢一分其餘雜糧成交者仍以雜荳類居多計漢口遲荳價三兩五錢五漢口溝荳四兩零三分云 
　　油餅油餅市仍堅大連荳油價初漲後疲結果價與上週相仿計至最近價十五兩一二錢本埠油市平定大連豆油價十一兩零五分生莊豆油十兩零九錢五岐山荳油九兩四錢五生油交易不多價不動計輕皮生油價十一兩一錢與上星期相同本廠交易暢旺價亦平定計價十一兩二錢餅價稍疲計本廠餅售開價一兩四錢七八分云 
[近週中之紗花市况]  
　　紗本星期來紗市期貨見漲現貨十六支二十支均漲考其原因由於奉直戰爭可告結束人心因之略定也三品紗市本週中亦有起色至最近已稍見回好其前途如何雖不可知然人心大都看好計最近來電市價五月期二百二十九元十仙六月期二百二十六元七月期二百二十五元八月期二百二十三元十仙九月期二百二十三元四十仙十月期二百二十三元本埠紗市現貨售開五千包左右價十六支雙象一百四十八兩較上星期好起三兩如意牌一百四十八兩二錢五人鐘一百四十七兩五錢文明一百三十六兩均漲二錢五至三錢不等二十支三羊一百六十七兩七錢五較漲二兩餘計採花一百六十六兩二錢五漲二兩二錢五如意一百四十八兩五錢漲三兩五錢綜本週中客帮如厦門汕頭蕪湖野鷄等帮均有辦去川帮亦有二十支及十支低支紗辦去預料今後津漢交易恢復市面更可看好也印紗因存底稀少故無交易日紗交易亦屬不多 
　　花花市邇呈平呆之象市價無所變動廠家雖有進貨價格大約與上星期相同按目下鄕區正屆蠶忙農忙之時棉花到貨稀少本埠方面一因美棉之好二因紗市之旺需胃當不致岑寂故今後市况大約可以平靜計價陜花三十三兩七錢五通花三十四兩五錢美棉因風傳新棉歉收價格步漲最近來電計價七月期十八元六角九十月期十八元八角三十二月期十八元八角四一月十八元七角三月期十八元七角二現貨十八元五角五分云 
[司法會議籌備處紀事]  
　　全國司法會議籌備處邇因時局不靖各省所派代表陸續報到者祗有十人乃經第三次談話會决定大會日期延至九月十七號舉行已誌昨報昨日該籌備處又有厦門律師公會代表李思賢報到並由籌備主任張雲搏飭主任書記金卓然將昨日談話會議定大會日期及經過情形擬稿刊印分寄已贊成之各團體至組織大綱俟杭縣公會草就後再寄並通告全國司法人員徴集改良司法意見郵寄來滬以供大會時參攷籌備處昨日接到東吳大學法科學生會來函云敬啓者連日報載貴會召集全國司法會議不日在滬開會討論司法改革問題敝校聞訊之下深爲贊成一致議决加入茲特推舉蔣保釐君爲出席代表除專函奉達外幷附敝科科長證書一紙即希查照云 
[鐵路人員要求定養老金續誌]  
　　滬寗滬杭甬鐵路車務機務工程各處員司要求該局規定養老金事已誌昨報茲悉該路局長昨據各該員司全體公呈内開爲路員養老金請求釐訂辦法事竊本路之於職員俸有定章假有定例凡所以優待職員之處可謂備且至矣職員等似不應再有所希冀惟是年富力强之時安可不思及力衰年老之日是則瞻前顧後爲目前計不得不爲將來計矣蓋際此潮流日亟生活之程度增高何待著蔡職員等俸金所入雖足以敷目前之所給迨至年衰力竭其勢不得不退休將何所恃以爲事蓄之資先哲有言七年病三年之艾苟爲不蓄終身不得職員養老金辦法郵政海關京漢等路早已釐訂而行之有年職員等同屬大部直轄機關　仰大部一視同仁不至獨令滬杭甬與滬寗兩路向隅也用是環懇鈞座早定辦法呈請大部核准施行不勝屛營之至等情據此當經任局長飭承具稿轉報交通部請示遵行云 
[江灣鄕學校聯合運動會豫誌]  
　　江灣鄕敎育會於本届常年大會議决舉行鄕立學校聯合運動會一案業經各校校長開會議定於五月十五日下午一時借該鎭北衖底甘家花園東首餘地開會推定刁浩春陳瑞岐爲籌備主任嚴誦棠爲總司令幷聘定朱了洲龐醒躍趙思均須維周諸君爲評判員來賓之加入者有東亞體育學校惠工義務學校縣立第三高小學校等敎育會等各團體備有奬品以示鼓勵想屆時必有一番熱鬧也又十四日爲寳山縣童子軍合操之期其塲所亦在該處 
[專科師範籌辦暑校預誌]  
　　黄家闕路上海專科師範學校爲宣揚藝術敎育將於本年暑假中設辦暑期學校聞分敎員組補習組兩組預設學科共有二十三門聽學員自行選習茲將科目列下寫生畫法·音樂理論·普通圖案法·和聲學·手工敎材·圖畫理論·手工敎授法·寫生圖案之新敎具·作曲練習·風琴使用法及修理·新詩作法·新文學槪論·蠟工·木炭畫·鉛筆畫·提琴·風琴·中文唱歌·水彩畫·油畫·唱歌基本練習·英文唱歌·洋琴·現正從事籌備聘請敎師云 
[兩公學旅行崑山]  
　　北四川路滬北公學海寗路北區公學日前聯合旅行崑山上午乘專車前往臨晚而返適是日崑山縣童子軍會操是以公共體育塲頗形　閙二公學亦相與攝影乃陰雲四合天忽下雨該旅行隊冒雨返滬精神十倍云 
[痧眼流行]  
　　日來痧眼流行勢極惡險而尤以小西門小南門一帶更烈公立上海醫院眼科醫長江輔瑞有鑒於斯特設施診所於該處藥資一槪不受云 
[俄國演劇團抵滬]  
　　俄國最著名之莫斯科演劇團已於日前抵滬男女演員二十餘人該團於演劇外尤長於英法美奥啡洲埃及等國舞蹈聞俄災救濟會已於昨日由游藝股派員前往接洽請該團爲俄災賑濟會演藝一天該團業已允許不日將在滬聞演云 
[天主敎徒請開專車]  
　　本月十四日爲松江佘山天主敎敎堂瞻禮之期昨由華商電車公司總經理陸伯鴻函請滬杭甬鐵路屆時開專車往返各一次預備掛三等客車十三輛約乘坐敎友一千四五百人並由敎會發給乘車憑證以便乘車時查騐准於本月十四日上午五時由上海南站出發至松江姚匡橋下車即於當日下午八時半返滬云 
[内地水公司之通告]  
　　調查員及機匠均有記識 
　　商辦内地自來水公司日前查有無賴劉全龍夏小和尙專在外冒稱該公司調查員名義分向各用戶嚇詐銀錢當經總理姚慕蓮函報該管二區二分駐所派警將劉夏二人逮案解所訊實奉判先行游示在案茲聞該公司以流氓嚇詐各用戶未免受愚爰特分發通告各該用戶均宜注意以後如再有以調查員名義向用戶查看者應於該調查員處察閱有無公司所給之執照及徽章等證據即知眞僞若有機匠修理龍頭者亦以公司中所給銅牌爲記識否則即係僞冒云 
[太湖流域防災會定期開會]  
　　江蘇吳縣常熟吳江上海等縣各紳董發起太湖流域防災會已誌前報現該會定於本月十六日下午二時假城内凝河路開會集議一切昨已通告各縣紳士屆時蒞會與議云 
[朱庭祺調任膠濟路務處長]  
　　國聞通信社云本埠滬寗車站車務處長朱庭祺業經魯案善後督辦王正廷任爲本署路務處長朱氏現正預備交代將與王氏同行北上云 
[諭令地保照料浚河築路]  
　　浦東塘工善後局擬開浚欽賜仰殿後面之鹹塘浜及開闢源深路一事業經呈請上海縣沈知事除出示布告外並移請淞滬警察廳派警協助已誌前報茲悉此項工程業已開始浚河築路同時進行昨三區曾署長深恐鄕民或有滋擾情事除督率長警赴工次彈壓外並傳二十三保之十四圖二十四保之十六圖二十圖二十一圖地保沈茂卿陸秋橋陳國良曹錫華等到署諭令每日到工妥爲照料俾免肇事 
[啞吧男孩待領]  
　　無名男孩年約五六歲身穿馬蟻布罩衫條子布開襠褲脚着破布鞋頭髮留成桃子式秃頭無帽在法租界迷途爲巡捕查見帶入捕房昨送法公堂請示詰之該孩口不能答形似啞子判送堂留養聽候家屬到案認領 
 
 

Page 16

 
 
[物品交易所之新經紀人]  
　　上海證券物品交易所昨日揭示云茲有廣源號鄭麟生君請求爲本所證券部定期經紀人業經本所承認指定爲第五十六號經紀人特此通告 
[魚雷艇入塢修理]  
　　前泊本埠南黄浦之海軍楚有砲艦靖安運艦辰字宿字魚雷艇等四艘業經海軍蔣總司令先後調派出口分赴外洋及長江一帶游巡現在浦中泊候差遣者除海鷗小輪一艘外尙有湖隼魚雷艇一艘因汽鍋銹壞難以開行故由蔣總司令於前日令飭江南船塢興修矣 
[呈請禁阻加四令在東溝起放]  
　　浦東塘工局董朱日宣呈上海縣知事公署文云爲大光火油公司運到加四令汽油呈請核轉禁阻在東溝起放預防危險事竊本年五月四日見報載有鈞署以奉查大光火油公司運到加四令汽油擬在浦東東溝下段存放應如何辦理之處飭警查復之文查此項加四令汽油極爲危險已蒙稅務司曁江海關監督不容其在所指東溝下段一帶起岸存放保護本港中外船隻地方居民平安自是正當辦法欽感莫名查東溝上下海關炸藥棧房設有兩處該契地與董局緊靠毘連居戶本已繁密亟應思患預防理合具文呈請察鑒核轉禁阻此項危險物在東溝一帶起放以保安全地方幸甚實爲公便謹呈 
[開會未報捕房之干涉]  
　　旅滬卸職湖北軍官鄧品山何雪竹李化民杜式庫曾錫三方季純范一俠吳莫孫慕鳳陳伯超許化龍熊再乾張槐九等數十人昨日在法租界辣斐脫路七號内開會事爲捕房西探西旦納（譯音）查知會同華探目程子卿等前往開會地點查詢據稱因辦學事宜並無政治問題該西探以租界定章不論何種會議應先函致捕房核准後方可開會當場勒先解散並將鄧品山傳至捕房諭令交保候公堂傳訊核辦 
[綏遠副券開奬紀]  
　　昨日爲第十八次綏遠工振善後副劵開奬之期在西門外共和影戲院内舉行茲將開出之五大奬號碼及經銷各票號錄下頭奬一萬五千七百二十四號本埠有利源二奬三萬七千四百八十三號寗波億中三奬三萬一千七百零一號常熟厚生四奬一萬七千五百零七號本埠大有利又四奬四萬零六百五十五號杭州大吉祥五奬二萬六千零八十四號杭州義記又五奬三萬三千零九十五號漢口中華公司 
[昨日又有三汽車傷人]  
　　昨日上午十時許某號汽車駛經提籃橋撞倒江北人劉阿生右足被碾傷由提籃橋捕房四百二十四號華捕前來押令汽車載送受傷人往同仁醫院醫治旋即帶該汽車夫入捕房稟候捕頭發落又有某號汽車於昨日下午二時許駛過南京路撞跌山東人汪裕青頭部等處受傷經老閘捕房三百二十七號印捕前來將汽車號碼抄錄另雇車送受傷人往仁濟醫院醫治又有江北人袁志學昨日下午三時許在湖北路行走被某號汽車撞傷腿足經老閘捕房一千二百六十八號華捕到來抄錄汽車號碼另雇車送受傷人往仁濟醫院醫治一面歸報捕頭候示 
[蘇州河中之無名男屍]  
　　二十八保三圖地保龔吉甫具報北新涇東首蘇州河中發現無名男屍查無家屬請騐前日下午奉地檢廳委派蕭檢察官毛檢騐員等下鄕相騐旣抵屍塲問官飭將該屍撈起如法檢騐當騐得該屍死後已久面貌已腐難辨年歲上穿元色斜紋對襟夾襖下着藍布褲内襯白洋布短衫褲足穿洋襽無鞋秃頭其頭髮係平頂式其後腦受有刀傷一處委係致命而死然後抛入河中塡明屍格拍照判令由堂棺殮發封厝壇蕭君返廳後據情稟明車檢察長立飭本廳法警查緝兇犯務獲解究 
[加租評理流血案]  
　　滬城石皮弄趙桂堂所租之屋還有餘房則轉租與施全同居邇因正房東加租趙亦向施增加施不允於是雙方於昨日邀衆評理一言不合互相毆打施子翠根上前帮助彼此頭而受傷流血由警到來將施父子並趙一幷拘送二區一分所轉送地檢廳訊究 
[索詐不遂砍傷頭部]  
　　山東人彭東良住閘北鐵路北首昨偕房客徐州人周維鈞扭宿遷人王漢奎至四區控稱周以販賣蔬菜爲活今晨出外貿易被王以檢查捐照爲由將菜擔奪去民向王理論被王用斧砍傷頭部甚重流血不止請求究辦經顔署長質訊之下判王收押彭送醫院療治再核 
[究竟誰砍腿部十三處]  
　　黄陂人彭天花住寳山路興隆里業小販昨扭同鄕李道仁至五區報稱因李邀民入會不遂被李用刀砍傷腿部十三處請爲究辦經杜署長質訊一過李供彭自將腿部劃傷圖詐奉判轉解司法科訊辦 
[雉妓咬傷巡捕手臂]  
　　押一月逐出租界 
　　法捕房一百七十七號華捕昨投法公堂控稱巡捕於前晚落差時行經寳興里口詎有野鷄妓女陳金林强行拉住巡捕正言拒絕不料該妓惱羞成怒糾同數人向我行兇並由該妓將我手臂猛咬一口故由巡捕鳴吹警笛將陳金林拘案請求訊究請之陳金林供婦人住寳興里六十六號是晚經過衖口不敢强拉餘供支吾中西讞員判陳金林押西牢一個月期滿永遠逐出租界 
[書作失愼之科罰]  
　　法租界平濟利路九號孫永記書作日前失愼昨日傳至法公堂請究先由捕頭稟稱當時起火後該作夥計陳金寳私行逃逸今已拘案請核詰之陳金寳供是晚究係如何起火民人實不得知事後民人至鎭江找尋作主孫永貴不敢私逃求察孫永貴供失火之日商人實在鎭江始於前日來申祗有書坊徐正源保有火險銀一千兩商人並未保險徐正源稱商人有書若干部囑孫永記書作代訂恐有不測故此保險一千兩是實中西讞員判陳金寳罰洋二十元徐正源旣係保險照章罰銀一百兩 
[資生洋行聲請破産]  
　　江西路七號半門牌資生洋行原係外人所開後歸與華人唐支三營業專做洋行生意近來拖欠國内外廠號之欵積至十萬零八千餘金周恐一旦被人告發將不能了遂於昨晨偕律師投公共公廨聲請破産當經俞襄讞商之英包副領事諭派薛邁羅爲本案臨時理賬員並公示申新兩報十四天字林西報七天期滿再核 
[江西號客指控冒騙鉅欵]  
　　江西劉萬信號駐滬號客汪端侯汪子卿查悉廣東路二十六號門牌滙信煤油公司夥莊禮宗僞造該號圖章冒簽名字串同鄭達琛向中國銀行騙洋一萬元於前日報請總巡捕房派探王松泉協同西探往將莊鄭兩人拘押昨晨解至公共公廨第一刑庭請究滙信公司與中國銀行均延律師到堂代表莊鄭兩被告亦延高露玲等律師爲之辯護要求改期研查經關讞員核供商之美丁副領事判被告二人押候下禮拜四訊核 
[張美衡被控案之覆訊]  
　　倪柴垣代表泰亨源銀樓控張美衡盜用値銀一萬七千兩之金條等情曾經公堂提訊因張之代表律師聲稱被告已入西班牙國籍公堂不能受理而原告代表律師以被告於本案發生後始行入籍不生效力應歸公堂管轄奉中西官諭令被告按照原告控數交保候示各情備詳本報昨晨由廨復訊據捕房稟稱被告因無人具保拘留捕房解請訊奪並據張之代表律師投訴被告現將産業變賣正在向原告料理要求改期研訊中西官核供判被告仍交如數人銀並保無保押候改期再訊 
[平祥寳再减刑期兩月]  
　　漢口路成章永綢號夥平祥寳前因冒刻圖章向新華銀行騙取洋六百十四元被控於公共公廨訊實判平押西牢一年准予緩刑半年在案茲經平之家屬商明原告昨由原告律師投廨譯稱被告實因年幼無知誤犯刑章且右神經病並已將欵理清原告尙欲偏用請求將其開釋云云而總巡捕房捕頭黄到堂反對以律師所云被告患有神經病曾經醫生騐過並無斯疾未便准其請求等語中西官核供姑寛判被告再减輕刑期二月 
[陳萬斌略誘婢女押四月]  
　　虹口武昌路五百二十七號門牌唐寳書家有婢名小丫頭年十七歲被通州人陳萬斌勾引成姦本年二月十三號陳將該婢拐回原籍經唐控由該管捕房派探吳如熊將男女一併移提來滬昨解公共公廨中西官質訊之下以陳畧誘行爲已經證實判决監禁西牢四月婢交其主領回 
[慣犯姦非之史毛氏]  
　　紹興人史佩勳之妻毛氏與昇平歌舞臺紹班伶人王鳳祥私姘被史在烏鎭路姦所將男女當場捉獲扭控四區等情茲悉該氏素來不守婦道前住閘北洪安里時已被本夫捉姦數次今與該伶人姘識數月陸續捲出金釧一副金戒七只金環鎖片及綢緞皮棉衣服三十餘件昨由史開單請追經顔署長質訊還押聽候吊贓究辦云 
[楊炳交二百元舖保]  
　　保其一年内不犯刑事 
　　李安明探悉廣東路六百零四號屋内有人販賣烟土報告捕房派探前往拿獲時有楊炳其人向李運動被李　奉公共公廨將楊轉案諭着交保在案昨晨由廨傳訊據李供稱探得公共租界有販賣烟土之家即報告捕房往拿者計有五次而被告因我不受運動向我恐嚇不數日在六馬路即遭人用斧砍傷被告雖不在場其情不無可疑云云訊之楊炳延律師到堂辯稱原告所供恐嚇一層並無證據且無見證到堂應請將案註銷中西官核供判楊交二百元舖保開釋限一年内不犯刑事 
[天鼎號私售煙土]  
　　總巡捕房捕頭前日得人報告謂河南路十七號屋内有人設立天鼎號秘密私售烟土派定中西包探協往搜獲烟土當將其主劉　卿夥友張一明王惠生連同烟土一併帶入捕房昨解公共公廨經中西官略訊一過判劉存洋五百元王張各存洋三百元作保候改期再訊 
[兩人合賣燈吃罰百五十元]  
　　法捕房探目沈德福偵悉居民黄鶴洲王洪鈞兩人租住一屋私設烟榻容人在内吃食洋烟有違禁令前晚稟明西探同至該處抄出烟槍等物甚夥帶入捕房諭令交保昨日傳至法公堂請究先由捕頭上堂稟明前情並將烟具呈鑒詰之黄等供認私賣燈吃不諱中西官判着兩被告罰洋一百五十元充公烟具没收 
[李阿生索詐被拘]  
　　閘北國慶路順豐烟紙店主張晉卿前晚十時扭南翔人木匠李阿生至四區控稱李糾集多人突然來店聲稱本月初二曾以五十元之鈔票一張來民店兌換角子一元找還鈔票五元現洋四元尙少四十元等語民查初二日之兌帳並無收兌五十元之鈔票顯係借端圖詐迨鳴警到來將李拘獲餘人四散逃逸茲將帳簿呈案請察顔署長質訊之下判李收押候查核辦 
[兩拆梢黨分别押儆]  
　　無賴吳阿炳高根生兩人日前至法租界小東門外大街某茶館内向鄕人倪阿二胡三桂兩人拆梢行兇當由該茶館主報告捕房飭探將吳高兩人拘獲帶入捕房昨解法公堂請究先由原告投訴拆梢情形並由見證匯長發證明一切詰之吳高兩人供稱與倪等相識向其借洋五元餘供支吾中西官判高押西牢五個月期滿出境一年吳押兩個月以儆 
[莫阿毛搶銀項圈]  
　　紹興人莫阿毛昨在北山西路攔刦婦人邵陳氏所抱孩子項間銀項圈一個圖逃被包探陸連奎查見帮同追獲人贓拘入捕房押候解究 
[公共公廨訊案彙錄]  
　　昨晨公共公廨民三庭由陳襄讞會同日田中副領事訊理陳友文聲請給諭執管陳森記（即陳裕田）遺産案結果辯論終結聽候宣判民四庭由俞襄讞會同英包副領事訊理（一）英商平治門延甘維露律師訴趙德其租屋糾葛案結果限被告於陰曆四月底遷移出屋令房東免收房租兩個月（二）英商泰利洋行延甘維露律師訴俄婦愛非去克欠房租案結果被告能於十四天内付清租金着於六月底出屋否則於五月底出屋（三）劉式淵訴潘頌衢違背合同請追定銀案結果被告潘頌衢抗傳不到原告呈出收據合同本公堂認爲可信應判令被告償還原告銀一萬五千兩並繳堂費並發封被告住宅財産合同一紙收據一紙均附卷（四）邱渭卿訴陳椿權不理股欵案結果陳椿權保人准予更換（五）張坤德訴施子英不給賣買地皮佣金及盈餘案結果改期續訊 
　　又午後民一庭由張襄讞會同美丁副領事及俄員儀君訊理美商開乾洋行訴俄人史脫來羅維司基欠牛價洋八千四百元案原告代表律師聲明此欵係一九一三年被告在海參嵗所欠因其延不償還今旣來滬故投案起訴被告代表律師則以此案應由海參崴官廳管理請准被告交保着原告另向海參崴官廳起訴結果着被告妥覔兩保人保其自投海參崴法庭候訊准將本廨訴案撤銷民二庭由關讞員會同美約副領事訊理（一）段正書訴盧舜卿等合别輪船公司股欵賬目糾葛案結果兩造迄未遵判履行應着合别設法查詢重慶揚子江輪船公司確實現狀報告公堂核奪一而函請該處地方審判廳查明該公司營業情形復廨核判（二）婦人陳時敏訴其夫許　鑄離婚案結果被告迄未遵斷具訴應照原告所請缺席判决對於子女一節應由兩造在外理楚（三）前祥美洋行買辦張祥君聲請破産案結果聲請人准予具結出外並着登報十四天通知各債權人於一月内來廨正式具訴聽候核奪民四庭由俞襄讞會同日副領事田中氏訊理（一）王朝聘訴尤昌貴不理押欵案結果准將被告屋内動産發封（二）汪炳炎訴曹鶴亭不付會洋案結果候會商堂諭宣布（三）汪福康訴陳小昌不理賬欵案結果准原告之請着被告出外料理（四）毛啓元訴陳錦章不理欠洋案結果陳錦章繳洋四十元先着原告領去餘欵着被告遵判清償 
[誌謝]  
　　昨承銀行週報社惠贈第二四七號「銀行週報」一册謝謝 
公布欄 
[江蘇高等審判廳]  
　　民庭判决▲浦錦山輿盛姚氏貨欵涉訟上告一案（判决主文）本案上告駁回上告審訟費由上告人負擔▲石倪氏等與章石氏等因承繼涉訟控訴一案（判决主文）原判除關於認定章永才章永和均爲石麟祥之贅孫婿各分得遺産七畝債務共同擔任之部分外撒銷控訴人關於上開除外部分之控訴駁回訟費由控訴人負擔▲龐秩初與任同心因租屋涉訟上告一案（判决主文）本案上告駁回上告審訟費由上告人負擔（以上五月九號） 
[江蘇高等檢察廳]  
　　批示▲詹世文狀悉准予上告仰即提出理由書以便轉送此批▲謝實秀狀悉此批▲彭廣儒等狀悉所訴各節核與抗告不合姑候令行江寗地方檢察廳迅予依法辦理此批▲錢振揚狀悉候調卷核辦此批（以上五月九號） 
[上海地方審判廳]  
　　判决主文（民一庭）一件判决張逸民與張福林債務涉訟一案（主文）張福林廳償還張逸民洋一百元本案訴費用歸張福林負擔（民二庭）一件判决陸嚴氏與陸小狗因離異涉訟一案（主文）陸嚴氏之請求駁回陸嚴氏應與陸小狗同居並應將陸根寳帶回撫養本案訟費歸陸嚴氏負擔▲一　判决陸小狗與嚴趙氏因匿女不交涉訟一案（主文）原告人之請求駁回訟費歸原告人負擔以上五月九日 
 
 

Page 17

 
 
   
 
 

Page 18

 
 
自由談 
閒話 
[繁華風轉記] [  昭實]  
　　（一千九百二十二年之巴黎風） 
　　世界時裝巴黎獨得風氣之先歐美各國爭效之戰後生活艱難女界中竟有節衣縮食以訪購巴黎時樣報誌者抑亦好之過甚矣一千九百二十二年（民國十一年）新年至今各報誌紛議時樣裝之如何推陳出新至二月杪巴黎新式女服已漸出現其式爲兩種顔色上下拼合其下半截色多幽靜上半截色多明麗如下半截之裙爲黑或藍或棕其上 
半之衣均爲極艶麗極明亮者腰間大抵有帶乃爲針線細工或盤花繡工所成其色亦與上半截之衣相等帶下有鬚環繞身之前後考此式受女界歡迎之故實以歐西女子西色白晳者多上半截衣能使淺淡明艶相映生輝自可益顯其秀媚之容度也至下半截之裙顔色較深爲備與其出門外套之色相配合外套冬季用裘夏季用綢春秋用呢大約以幽靜者爲耐用 
筆記 
[貽血記（上）] [  沈禹鐘]  
　　國恥紀念人人深鐫於腦膜之上雖輿臺走卒亦莫不聞而感發蓋我華積弱雖由來已久而此五月九日之一劇尤足令人驚心怵目年年此日雖事過境遷思之未嘗不痛定思痛猶之患瘡痍之人縱已得藥而愈而創處瘢痕永永留諸膚表每一撫視輙不禁憶及當時腐潰之痛苦也我今忽憶一事當我下筆之際似有無量熱血沾染我毫尖騰騰欲沸當國恥紀念之初度日本以二十一條移牒我國國人聞之無不惴惴然惟旦夕覆亡之是懼是時有橫劍生者年方弱冠爲某軍隊中弁士平日默默無表見故位亦在人下不得遷擢彼一聞此二十一條之足以亡中國而有餘痛哭竟日謂彼平日綰重兵而食祿萬鍾之人至是咸屛息不敢聲但知承望强敵之顔色雖奴事之且弗恤矣而彼自問一介小卒初無用武之地揮涕中原河山殘破不覺悲從中來一日午後軍中無事彼乃沽酒自酌濁醪澆悶壯心寸碎酒旣酣執其同伍之所善者曰今爲政者貪黷不義但知自肥國家喪一主權彼等即增一艶姬或擴銀行中股本若干試思彼等行事沉酣顚倒永無省悟之日我等身隷尺籍人微力弱不能自效於國然坐視國亡則良心之痛苦將較死爲尤甚我今實恥以兩眼向此垂滅之國家言已狂笑緊握火伴之手勿釋已復抗聲歌卿雲之歌歌畢喟然太息曰日月光華一語這足令人愧死 
劇談 
[論李雪芳] [  林天一]  
　　粤中女伶多傑出者而李雪芳實爲之冠聲色藝三者皆臻上乘此評劇者所公認也吾觀雪芳戲多矣如仕林祭塔一齣唱工愈久愈見佳妙斷非京班所可及如夕陽紅淚中之洋琴聲調抑揚極動人聽唱工亦極幽柔舞劍一塲雖僅寥寥數着然亦頗有家數又如菩提夢之歌串則飄飄乎仙之人也如黛玉葬花痴心兒心兩齣則其哀感頑艶描寫愛情之眞摯可謂得未曾有其他如可憐紅西施沼吳紅娘寄簡等數十齣精彩皆能獨到所演情節惟妙惟肖（曹大家一齣末節是編戲之誤）且每見其態度純粹是閨閣氣從未涉及淫蕩尤爲女伶界所難能者又如歷年演戲振災助學慷慨好義識者我之卽在滿清時亦早有種族與國家之思想雖目爲女中豪傑殆無愧焉今之論雪芳者毁譽紛紛莫衷一是在譽之者旣未必增其美卽毁之者又何足損其眞雪芳之爲雪芳固自若也卽以其末者言之雪芳戲價之高到處皆受歡迎幾無不滿座者此卽可認爲雪芳之定評矣（不受酬） 
雜錄 
[梁溪烟水錄] [  媚香樓主]  
　　小蘭芳沈默寡言笑不善趨承又孱弱見者靡不憐惜之無狎意也一夕謝家有客王某黄某聚朋轟飲王固暱素秋又前識小蘭芳黄乃曰王若敢徴小蘭芳否我固知素秋不許也王曰何云不敢即書箋命徴素秋殊慍乃易以黄已而至若爲月明王大怒駡曰小蘭芳何敢驕我若驕我有法力毁汝窠兒去月明亟以病爲謝王某不信欲掌其頰月明踉蹌而歸具道所以小蘭芳置之不理王某自此絕足小蘭芳家所負十二金亦竟不償後聞王某爲人言小蘭芳不善應酬罰彼十二金懲之此爲小蘭芳阿嬭語我不禁相與劇笑也 
小說 
[社會小說人間地獄（九五）] [  娑婆生]  
　　第十五回惜取華年幾莖秀髮暗藏春色一號香巢 
於是黎宛亭便約定嘯秋藕舲去碰和程二少爺本不喜歡碰和說另外有事坐着汽車自去柯蓮孫被黎宛亭硬拉着陪同賈大人三人赴近而愛路一號而來三部黄包車魚貫而行過了一座橋往北轉了兩個灣黎宛亭當頭第一部車子忽地戞然而止賈大人下車忙掏出小角子付了車錢忙問宛亭道到了嗎就是這個三層樓洋房嗎規模宏敞好闊好闊黎宛亭道不是不是這我們同姓不宗的一位闊人住宅一號還在前面呢賈大人道旣然没到爲什麽便下車黎宛亭道三四部車子停到那邊門口似乎太顯豁所以半路上先下來走一段再進去是格外謹愼的法子柯蓮孫道其實也不要緊一號門口不是常常有汽車停在那裏嗎黄包車也不致惹人注目賈大人道還是穩當點好多走幾步路也不妨事一路走着宛亭忽立住了脚往四邊一瞧見馬路上没什麽人對賈大人道這裏轉灣進去朝西的第一家就是了於是三個人轉了灣走到一號門邊只見那一幢假洋式的樓房將百葉窗子上下關緊漏不出一些燈光門前黑暗得很黎宛亭欲一個奮勇當兒走上台階要去叩門賈大人低低的道我身邊有火柴我們劃一根來瞧瞧門牌錯不錯莫敲錯了門那是要闖禍的黎宛亭道這條路我閉著眼睛全摸得到那裏會錯儘管放心說罷一隻手在那門框上摸來摸去賈大人道你摸什麽黎宛亭道我在這裏找電鈴一會兒道摸著了摸著了使勁的一撳只聽見裏面丁鈴鈴一陣響接著裏面扶梯口電燈一亮原來那家大門是一扇花玻璃門裏面一有燈光隔著門便瞧見裏面人影這時候裏面那人走到門邊開了一小半探出一個頭來問道是誰那口音却是北方人賈大人心中畢拍一跳心想這是一個家丁模樣這種人家怎配用家人就算是相帮烏龜上海的烏龜没聽過會打官話莫不是黎宛亭糊裏糊塗走錯了門正要問柯蓮孫只聽見黎宛亭答道是我接著問道阿寳在家麽那門裏北方口音家人忙將身子閃過一邊放出屋内的燈光射在黎宛亭的大臉上照一照那人笑道原來是黎先生阿寳在家呢說罷忙開直了那扇玻璃門讓宛亭進去賈大人接著戰兢兢的拉著柯蓮孫也掩了進來那家丁見人全進來隨手砰的將玻璃門關上順便又將洋鎖一挪那家丁便立在扶梯口嚷阿寳上面答應着走下一個三十開外尖嘴的婦人穿一件湖色竹布罩衫走到半扶梯中先伏在欄干上往下一瞧黎宛亭在下仰着頭望他笑了一笑點了一點頭那婦人見是熟人忙道請上來坐罷黎宛亭聽了便邀賈大人和蓮孫登登登上樓來了 
[餘瀋] [  錢樹玉]  
　　春夏之際令届時霉每惡其陰沉慘淡久不見晴似非大風雨後天日不能復睹者 
　　今日中國之景况兵禍屢覯水旱爲災十一年來殆無寗日可謂時霉陰沉已極惱恨如何但此次奉直戰爭之後是否可算一陣大風雨尙在狐疑間耳 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣業經銀館十一版每册仍收回印本本五分外埠函購加費一分售書處本館營部茲寄處中華職業敎育社中華書局 
常評 
[夫稱妻無定名] [  老圃]  
　　華俗呼妻無定名列子歸而告之室人江文通集有悼室人詩則稱妻曰室人晏子春秋齊景公見晏子之妻問曰此子之内子耶此後人稱内之始梁徐悱有贈内詩又有對房前桃樹詠佳期贈内詩皆稱妻曰内若周禮檀弓及六朝唐詩所稱爲内人者則專指妾御言也漢書東方朔曰歸遣細君又何仁也則又稱妻曰細君史虛白詩風雨揭郤屋渾家醉不知尤袤詩無錢買刀劍典盡渾家衣則又稱妻曰渾家南史張彪傳陳文帝遣章昭達領千兵重購之幷圖其妻彪知不免謂妻楊呼爲鄕里曰我不忍令鄕里落他處則又呼妻曰鄕里洛陽伽藍記載京兆韋英早卒其妻梁氏不治喪而嫁仍居英宅英白日來歸至於庭前呼其妻曰阿梁卿忘我也此於婦姓冠阿字猶唐武后稱阿武韋后稱阿韋耳北史南陽王綽傳綽兄弟皆呼婦爲妹妹此誠變例然晋王獻之尙新安公主與郗氏妻離婚有别妻帖曰雖奉對積年可以爲盡日之歡常苦不盡觸類之暢方欲與姊極當年之足以之偕老豈謂乖别至此諸懷悵塞實深當復何繇日夕見姊耶則亦呼婦爲姊今鄕人呼其妻輙舉其子之名曰某某之母此風最古公羊傳陳乞曰常之母注常陳乞子重難言其妻故云爾疏似若今人謂妻爲兒母則唐時猶此風矣 
衞生 
[家庭飲食積習之宜改良] [  沈剛甫]  
　　我國家庭舊習飲食之間不知注意衛生以致疾病傳染靡有底止危害康健殊非淺鮮今舉其犖犖大者臚列於左以資研究而改良焉 
　　一會食吾國家庭會食每饌共貯一簋彼此舉箸皆在此一簋之内遇有疾病之人其痰涎黴菌由筷箸而達於肴饌共食之人每受其傳染嘗見西人會食肴饌每人一簋我國大寺廟僧人會食亦然果能倣而行之於衛生大有裨益且肴饌平均可無多食少食之慮 
　　二嬰孩喂食嬰孩牙齒未生不能食物往往由母或乳姆咀嚼而後喂之苟喂之者或有疾病則直接傳染危險殊甚今亟宜改良如嬰孩不勝咀嚼可擇柔軟食物如雞蛋牛乳稀飯之類漸次進食待其牙齒生齊再以稍堅硬者進之果能照此留心配食則雖不由大人咀嚼亦不致有難於消化之虞矣 
　　三疾病者之剩餘飲食病人食過後剩餘之飲食其中黴菌必多吾國舊習往往存惜物之心不肯捐棄侍疾者舉而食之恬不爲怪故有病人未瘳而侍疾者已遭傳染甚至一家皆病呻吟相應爲害甚鉅不可不改良也 
　　以上數端蓋由吾國社會上索乏衛生智識不知疾病傳染之害積習相沿視爲固然深望有志之士提倡而改良之（乙種酬） 
道德 
[所聞所見] [  臥雲]  
　　四月十六日星期放假余在藏書樓翻閱舊雜誌頗有興味然終日伏案對於衛身不宜於是下午二時至醉白池散步松江雖一大城市惜無公園然醉白池中有臺榭亭閣假山花木之類略具足供游人之玩賞（池在亭前聞長者言昔李太白至此醉後洗足故名未知確否）余坐於亭中賞覽春景忽受二種感觸兹特記之以供閱者研究 
　　（一）余旁坐三人形似中校學生聞其談話甲曰金先生在吾校爲敎員月薪一百元乙曰吳某先生玩在南京高師爲敎員月薪一百五十元旣而丙曰吾欲留學他國回後薪水當更多余聞言之下欲與彼交談忽見其起身行行後對面坐二中年人自言曰唉青年求學之目的乃在於金錢耶語頗冷如當頭之棒喝未知同學諸君作如何感想 
　　（二）九曲路旁紅桃綠柳相映成趣其桃花是雙瓣大而鮮紅游人見之多慕也其中無公民道德者緣木採取園丁叱之而不顧唉若來游之人皆如此恐不數年無一草一木矣諸君到何處去玩賞耶所以海上外國公園門外有犬與華人不得入内之標目同胞乎欲雪此恥宜尊重公民道德哉（乙種酬） 
[西方格言（二八六）] [  謝介子選譯]  
　　悲劇之起點亦有結果成爲喜劇者（英吉利諺） 
　　善自運變命運亦將自轉（葡萄牙諺） 
　　播種佳收穫亦佳（西斑牙諺） 
　　驅犁勿太多過則反誤（英吉利諺） 
　　惡人或互友或與善人友均屬不可（蘇格拉底Ｓocrates） 
　　婦女往往多疑慮（莎士比亞Ｓhakespere） 
　　有腦無舌减其力（法蘭西諺） 
　　爲善以養心（英吉利諺） 
　　毒可治毒（意大利諺） 
　　娶寡婦並蓄其三子女直娶四盜耳（英吉利諺） 
經濟 
[子女婚嫁費之預籌法] [  俠廬吳守仁]  
　　嘗見中産以下之家長爲其子女籌措婚嫁費東奔西走煞費經營心竊憫之因是不揣謭陋將簡易之預籌法詳錄於左供採納焉 
　　（一）保存三朝或彌月親戚所與之洗兒錢 
　　（二）躉積新年所得之押歲錢 
　　（三）勸其以購果餌買玩具之錢投於撲滿 
　　將上述三種銀錢彙集出借或存銀行商號俾子母相生至應用時自能綽然有餘誠補救經濟之良策也（乙種酬） 
法制 
[刑事訴訟時效滙覽] [  井門]  
　　刑事訴訟權利經過法定期間而消滅時效者即法定期間也詳言之卽規定提起公訴私訴抗告再議等權利之時效蓋不如是恐一切訴訟永久不能確定茲分列如下 
　　甲提起公訴時效 
 
　　（一）係死刑者十五年（二）係無期徒刑或一等有期徒刑者十年（三）係二等有期徒刑者七年（四）係三等有門徒刑者三年（五）係四等有期徒刑者一年（六）係五等有期徙刑拘役及罰金者六月 
　　乙提起私訴時效 
　　（一）凡告訴乃論之罪告訴人須於知悉犯人之日起六月内爲之 
　　（二）刑律第三百四十九條三百五十三條之略誘和誘罪其告訴權爲離婚後六月内 
　　（三）私訴人死亡被害人或直系尊屬配偶及同財共居之親屬得於一月内承受其訴訟 
　　丙聲請回復原狀時效 
　　爲不能遵守期限之原因消滅後之五日内 
　　丁聲請再議時效 
　　爲接受不起訴處分書後七日内 
　　戊上訴時效 
　　爲送達判决後十日内 
　　己抗告時效分爲七日三日兩種 
　　（一）普通爲送達裁决後七日内 
　　（二）對於駁回聲請回復原狀豫審推事不起訴裁决第二審駁斥裁决再審駁斥裁决撤銷緩刑裁决及對於刑律第二十一條二十四條更定其刑之裁决等抗告並再行抗告均爲三日（乙種酬） 
[抵押權與質權之差異] [  吳子雍]  
　　抵押權與質權在我國現行律上觀之皆爲擔保物權之一然就律文之内容研究之則二者極有明顯之差異焉蓋抵押權云者乃標的物不由債權人占有之擔保物權質權云者乃標的物須由債權人占有之擔保物權烏可謂抵押權與質權之差異不明不顯耶且也抵押權限以不動産爲擔保之標的物質權則不論動産不動産皆得爲擔保之標的物非更足以知抵押權　質權二者大有差異乎是則抵押權與質權誠不能混視矣（乙種酬） 
市政 
[都市與公園之關係] [  嫩江]  
　　歐美各國凡新建都市必擇適宜之地闢爲公園且視人口之多寡定公園之大小其視公園重且大也蓋公園之效用有二一屬於臨時者當意外災害發生之時如地震火災等事一般被害之人多借此爲避難之所昔美國舊金山地震日本東京大火附近居民俱趨避於公園是其明證也一屬於平時者吾人終日勞働使無相當之地以資休息易生厭倦而公園之中亭臺花木異獸珍禽無不具備工作之暇游玩其間足以怡養性情恢復疲勞且塵市喧囂人烟稠密空氣易致不潔而公園中多植樹木蒼鬱成林有清潔空氣之效今我國都會之地雖間有設置其餘　闃焉無聞此亦講求市政者所亟宜注意之一端也（乙種酬） 
雜錄 
[一個母蠅底日記中華衛生敎育會]  
　　民國十年十一月二日擇一地方去蟄伏著不飲不食地度過了那個困苦的長冬 
　　十一年四月二十日自隱處出來而在一塊糞堆裏下了第一窠蛋一百二十個 
　　四月二十一日我的第一窠蛋一百二十個孵出了 
　　四月二十二日幼蟲經第一次脫皮 
　　四月二十三日幼蟲經第二次脫皮 
　　四月二十六日幼蟲變成蛹 
　　五月一日一百二十個蒼蠅長長成了其一半是雌的 
　　五月三日下第二窠蛋一百二十個 
　　五月十三日第二窠蛋成爲百二十個蒼蠅了在一個好的鄰人底垃圾箱裏下第三窠蛋 
　　五月二十日市政廳奬勵學童們殺蠅殺蠅最多的一個將給以奬品我住居的那個屋裏的兒童見了我的子孫就殺其實我們和他同桌而食很爲要好呢 
　　五月二十一日下第四窠蛋這次自在地活著不曾逢著阻礙到了九月十日我的子孫將有五·五九八·七二○·○○○·○○○了 
 
