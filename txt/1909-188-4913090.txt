# 1909 - 188 - 4913090

 

Page 1

 
 
   
 
 

Page 2

 
 
   
 
 

Page 3

 
 
[本館特别廣告]  
　　本報逐日刋登之小説縵卿小説現已完竣自今日起接排奇情小説美人虹是書爲英國名家所著事跡離奇情致哀艶譯筆綺麗較前書隹勝十倍實爲新小説中不可多得之書賞鑒家必能辨别斯意也敬啓 
[宮門抄]  
　　五月二十七日召見軍機薩鎭氷 
論説 
[論美國爭借川粤漢路欵事（東）（吳）]  
　　自歐。美日本各國之協約成機會均等主義。遂一往而不可遏抑。亞東大。陸。苟有一人染指於鼎者。則十手起而隨之。不讓人先不甘獨後。神州莽。莽。幾無。尺寸之地非鬥虎逐鹿之塲。而我國外交之禍亟矣。粤漢川漢兩路借欵。初議向英德兩國合借。旋因磋訂合同。英人不能滿意。德有獨借之説。未幾英人悔焉。幡然變計。仍主兩國合借。而法人忽欲加入其間於是定三國分借之議。并將路綫劃分三叚。上游爲法國建築地段。則用法工程師。中間爲德國建築地叚。則用德工程師。下游爲英國建築地叚。則用英工程師。各出各欵。各守各權以示不少偏陂。約垂定矣。日本忽起而抗議。謂照前訂成約。粤漢界内。應叅用日人。今日本之要求方過。美人又出而抗爭。欲加入三國借欵之内。據本報前日北京專。電。聞英人已允美國出借四分之一蓋又變爲四國合借矣。此果何爲者。哉論兩路借欵合。同。悉照津浦成案辦理於我國權利無所大損。即於他國權利無所大獲。以無所大獲之權利區區四分之一之借欵。而美人甘棄修好與國之盟。漸圖。分。我。杯羹。之。實豈好爲此多事也哉。一言以蔽之。則各國協約收效。之見端。機會均等主義實行之先聲而已。 
　　英也。法也。德也。日本也。增殖國外之權力。多用侵略主義。美則向守孟羅主義。若膠州灣。若東三省。若龍州九龍威海。各國。之於中國多用强硬手段。而美則純用和平手叚。自鴉片戰爭以後中國對於歐西列强。幾無一國不有劇烈之抗爭。困難之交涉。而於美國獨否。則北美政府。不可謂。非我國國際上第一好友也。近自退還庚子賠欵以後。中美兩國感情益。厚。美國無利中國土地之。心無干涉中國内政之意。其載於政府之公牘。騰於公使之口説者。已屢見而屢聞之。今於俄頃之間忽一變其方針。而爲攘奪借欵之舉。旣無尺權之可獲。又無寸利之可圖兩圖。感情。或反因。此少損。未可知也。美人縱愚豈。肯也此使謂美人所争。不在我國之利 
權。而在亞東之商務。則尤有説。長江流域。英國商務最大。沿江七　。英人久已自視在其勢力範圍之内。誠足招各國之忌。而尤以德法兩國忌。之爲最深。爭之爲最力。蓋近十年來。兩國一商業發逹甚速。不得不於此求尾閭焉。日本新進之國。豓羨各國之富强。亦躍然有爭雄競勝之。心思於濱江一带。奪其幟而易其位。則彼四國者。固與長江流域之商務。皆有關係者也。美國東南商務。雖亦不弱。然其大宗則以東三省爲多。日俄戰後。東省商務。雖半爲日人所奪。而沿太平洋一带。自經營斐律。濱鳥以後。美國幾有獨覇之勢。推而廣之正自易易。何事舍其近而遠是謀乎。有以知其必不然矣。 
鳴呼。我知之矣各國訂立之協約其冠冕之條文。則爲尊重中國主權。其緊要之主義。則曰列國機會均等而已。夫曰機會則。一事有機可乘者。他國即可乘機而入。曰均等則一國乘機可入者。各國。即可援例而求。今川。粤漢兩路借欵。各國眈眈逐逐。美人獨不聞不問。非自放失其均。等之權。利乎。設因此事不聞不問。他日復有機會可乘者。各。國因其不喜干涉。不更與之協商。則美國均等之權利。不將盡放失乎。此美人之所大懼者也。夫美國自得古巴以後。經營太平洋者不遺餘力。其煮即恐僻在西隔。不能分享亞東之權利也。是故新總統塔虎脱之遊歷亞洲也。艦隊巡太平洋也。其目光久有所尃注。今日川粤漢兩。路借欵。雖明知其無尺權之可。獲。無寸和之可圖。而美人必欲爭之者。爲目前之權利小。爲他日之權。利多也。鳴呼外交之事。必目光遠而手腕靈。始可以占優勝。美人其知之矣。我國外交家將何以應之哉。 
專電 
[電一（北京）]  
　　　豫撫吳奏楊敬宸等擅簽福公司續約應請革職奉旨照請 
[電二（北京）]  
 
 
 

Page 4

 
 
　　電諭新簡署粤督袁樹勛迅速赴粤 
[電三（北京）]  
　　葛寶華昨日（二十六）召見奉攝政王諭議訂新律第一宜重禮敎勿再過採外律致難實行徒躭時日葛奏對良久甚不以沈家本所訂爲然對畢王又催詢貽榖案 
[電四（北京）]  
　　端午帥奏沈邦憲請銷去降補處分仍留江蘇補用又奏傅金壽捐助淮賑請獎道員均奉旨照請 
[電五（東京）]  
　　日本政府嚴禁武器軍器食鹽嗎啡鴉片及嗎啡藥鍼白鉛等物由普通郵便小包郵便輸至清國凡奉清國政府命令來購及經清國政府允淮採運者不在此列 
[電六（東京）]  
　　日本裝甲巡洋艦出雲號定陽歷九月内參列桑港紀念祭典淺間常盤兩艦不赴哈士孫 
[公電（漢口）]  
　　上海電政局分送各報館據朱家河電稱車灣江水勢大漲危險萬分恐有潰口之虞漢口電局 
緊要新聞 
[趙御史奏叅憲政館之腐敗北京]  
　　十五日趙侍御炳麟呈遞封奏一件已詓前報頃探悉其内容係指陳九年預備事宜謂憲政編查館不惟負考核之責且有屬於憲政編查館專辦之件今未聞一一實力奉行該館辦事腐敗如此館員無論如何認眞終亦無事可辦云云聞該侍御不欲尸位故呈遞斯摺欲將憲政編查館差使辭去 
[榮尙書對於選派留美學生之意見北京]  
　　選派學生留美一事有主持各省匀派者有主持歸部考選者學部榮尙書皆不謂然日前與各堂會議時陳述已見大致謂留美學生若歸各省匀派必多自高等學堂挑取而各省高等學堂未必一律完善在辦理完善之省分人才濟濟未免有額滿見遺之憾在學務窳敗之省分疆吏接到部咨必至敷衍塞責故有才者未必盡取凡庸者未必盡棄將來赴美之後程度低淺不能入高等以上之學堂虚耗光陰浪擲國帑殊非得計各省匀派之説旣不可行至歸部考選亦非善策蓋人才未必盡萃京師而他處程度合格之學生未必盡能入都與試則良材之坐棄者必至不可勝數爲今之計莫若就各省大埠如津滬港　之屬分途考試俾有志上進者得以就近與者云 
[袁項城失意之豪舉河南]  
　　前尙書袁世凱近擬在項城縣創辦極大之學堂一所中分五科第一爲師範科析爲二級曰初級曰優級第二爲中學科第三爲高等小學科第四爲初等小學科第五爲幼穉科仿日本幼穉園辦法每科又設七八班學生無論何時均可入學按程度之淺深分班授課不限額數不收學費專門敎習則就北洋各學堂畢業生中擇尤聘請或徑聘留學畢業生充當房屋槪擬用西式豫算建築費頗爲不貲 
[錫督治東之政見奉天]  
　　錫清帥蒞東後於交涉極爲注意而現任交涉司陶大鈞自去臘赴京至今未回奉省以致交涉事件槪行延擱錫帥急欲清理適聞吉林交涉司鄧邦述將赴京陛見遂電飭來奉一面奏請調署鄧到任後錫帥已提出要件飭令早日清結先時叅贊錢能訓保交涉司僉事袁良可以代理司篆錫帥本擬派署嗣以鄧邦述資望較孚故舍袁而用鄧云 
錫帥接任後首以裁本署津貼爲僚屬倡次則汰冗員節浮費以求實際而於有用人才亦未嘗不加意維縶近日左右叅贊所領承宣廳諮議廳均擬　撤惟廳員中如饒鳳璜陳誾徐秀鈞嚴偉鄒致鈞蔡肇元諸人或留學外洋或通逹吏事錫帥皆優加禮貌改充公署幕職薪俸照舊優給錫帥對於東省新設治各處頗爲注重而尤着意於蜂蜜山此次赴吉道經長春蜜山府魁守福繞道出迎即詳詢該府情形共有荒地若干已放若干未放若干現有居户多寡胡匪是否較前平靖主財政軍政警務入手辦法亦皆詳細誨詰至數時之久迨到省後與陳簡帥論及此事云該處必須實力整頓 
[錫督匯吉日記吉林]  
　　此次錫督來吉所带隨員除幕府及交涉僉事外並無别項要員惟奉省督練處參議及參謀處總辦劉管二君隨同前來聞係錫鄉於吉江兩省陸軍防軍頗爲注意故令二君隨時隨地加意考查以便將來改良擴充較有把握 
十三日錫清帥抵吉人行轅後收民刑訴呈六十二紙是晚即連同在長春所收之十餘紙一併交提法司吳司使擬批惟聞尙有關於警務學務税務者三十餘件留轅未發 
　　十四日各司道僉事與審判檢察廳之推事檢察員等同時謁見錢帥詎巡捕某呈遞各僉事之手版誤將推事等带領進見行禮畢於是錫師按照手版次序首問某推事曰　係某署　事邸冥聞之詫　即　曰某等 
 
 

Page 5

 
 
係　　　　分　　　　　聞之亦甚愕然一再詳詢始知遞手版者之　　　　一面　　　　　坐即樽某巡捕至大　申飭 
　　十五日　士　　　　　見係呈請代奏事件是日有民人某在行轅控告　春地方審言廳　推事於菒某一案受被告請托以致訊斷不公清帥以一面之詞雖難憑信然旣有張麟閣難保更無其他當飭吳司使將徐某調省交高等審判廳秉公審辦如誣反坐 
　　十六日督帥與陳簡帥會談云督撫本不相轄一切政務斷難遙制故内地各省督撫可單銜奏事東省改設之初菊帥奏定章程入告事務須由總督書奏領銜三省公牘亦列雙銜此制殊覺不妥此次來吉公事仍由中丞專主緊要者可以相商然亦不破壞菊帥定章仍列雙銜可也 
　　十七日清晨五點鐘錫師至東關外東河沿陸軍步隊第一協協部蒞閲各軍隊操法是日到操者計陸事第三鎭步隊第九標吉林陸軍步隊第二標巡防備補隊一隊先後集合在第一協東偏之大操塲内聽疾校閲帥節蒞操塲後先閲第九標第一營操演營方隊營縱橫各隊及散開增加諸運動次閲第二標第三營操法略與第九標同再次則爲巡防備補隊一隊操演中隊敎練運動均見敏活督帥伫立一點二十餘分鐘之久且評且閲豪無倦容兵操畢後旋蒞該協講堂内聽某隊官講解圖上戰術復至體操塲校閲各兵操演平臺鐵扛木馬天橋各操法諭各該標統带等曰操練甚爲整齊活潑以後尤不可懈並須注重精神敎育以激發兵士忠愛之忱云云 
　　十八日晨四句鐘欽帥至法署小坐由法憲道觀吉林省獄周覽内外各部頗爲贊美並云本部堂在滇省曾仿湖北模範監獄制度建造大監獄一所改良監獄實爲古今中外必不可緩之舉觀畢至陳列所擇取犯人製造信箋封筒數束並訽記其價值遂乘輿赴陸軍學堂查閲槍操 
錫清帥現擬於二十四日早七點鐘起節業經傳今飭官輪局將吉杭小輪届持仍預備齊全以便乘坐該輪赴老少溝上東清鐵路火車前汢江省巡閲 
[京師近事]  
　　前奉旨喀喇沁郡王土爾扈特郡王均准入值當差聞因喀喇沁郡王現在貴胄學堂聽講畢業土爾扈特郡王現由日本留學回國故特降旨留京以備使用 
　　大學堂監督現係三品聞張中堂意俟大學各分科開學後即將大學堂監督升爲二品秩與各部侍郎平等以重學務並予專摺奏事之權 
　　直𨽻代表請求協舉繼任總辦曾誌本報茲悉各代表在京已商由直隸同鄉京官推舉陳錫麟俞人鳳二君堪勝總辦之任並推舉詹天佑觀察賞名譽總　近據呂大臣函覆均經允諾　陳察二君須俟詹觀察來時請其决定一人 
　　郎中堂之眷屬已於二十一日下午三點鐘由　　次車仍　北京 
　　學部張相國調查各省敎育情形除新疆外尤以陜甘二省最爲窳敗現與嚴侍郎議定多選派師範畢業生前往該兩省襄助一切敎育事宜刻已令督學局孟丞堂揀員開單以便酌派 
　　駐紮西藏幫辦大臣温宗堯日前奏陳西藏喇嘛於年前冬間與三宕土司互起衝突已釀戰鬪之機當經電奏調派川兵彈壓該喇嘛土司等始行解散平靖查藏地各處向無官兵駐屯以致藏民一經被人煽惑必致滋生事端請飭下理藩部陸軍部籌綀藏兵庶免藏民復蹈前轍因藏地喇嘛尙畏官兵宜乘此機預爲鎭攝云云 
要摺 
[兩江總督端方奏氏遞蘇撫遺疏摺]  
　　奏爲江蘇撫臣因病出缺代遞遺摺恭具陳仰祈聖鑒事竊照江蘇巡撫臣陳啓泰於宣統元年五月初三日因病出缺當經奴才電請軍機大臣代奏在案茲據該家屬交到遺摺呈請代遞前來奴才伏查江蘇巡撫陳啓泰　翰林起家官御史時遇事敢百多所論列外任山西大同直𨽻大名保定　知府升任雲南迤東道調任直隸通永道旋授安徽按察使兼署提學使所在整飭吏治勤恤民依任事實心悉稱厥職光緖三十二年八月補授江蘇布政使逾年補授江蘇巡撫骸故撫臣在蘇藩司任内於地方利弊研究精詳洎領專圻益復勞怨不辭盡心規畫恭值豫備立憲庶政維新按照憲政編查館單開逐年籌備事宜除選舉一項依限舉辦外如籌備城鎭鄉地方自治設立自治研究所調查户口總數調查歲出入豫算决算籌辦省城及商埠等處各級審判廳創設廳州縣簡易識字學塾廳州縣巡警各項事宜應由各省督撫同辦者遵照光緖三十二年新定直省官制通則第六條於本署設立會議廳傳集省城司道及各局所總會辦各屬地方官吏分别先後緩急爲實行之方法所有會議議决草案實能提綱挈領循序圖功於憲政前途大有裨益本年春夏之交以積瘁有年感觸時疾荷蒙恩准賞假仍於緊要事件刀疾舉辦與奴才咨商函電動中機宜未嘗以老病侵尋稍形曠廢驟聞溘逝惋惜殊深駭撫臣服官内外四十餘年平昔砥礪𠪊隅講求正學身沒以後家無餘財� 
亮節清風尤堪矜式謹將交到遺摺恭呈御覽應如何量加恩恤以彰勞勩出自鴻慈逾格該故撫臣長子繼鷺江西試用同知次繼鴞民政部學習郎中繼鶴候選鹽經歷繼鵾直𨽻試用知縣繼𪇘分部土事繼鷫候選� 
郎中繼鷞二品廕生孫八人合併查明附陳所有江蘇巡撫因病出缺代遞遺摺緣由謹恭摺具陳伏乞皇上聖鑒訓示謹奏宣統元年五月二十一日奉硃批另有旨欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[派員赴甘調查災情要電]  
　　北京軍機王爺中堂鈞鑒甘省旱荒紳商等籌辦義振因所得官私函電災情輕重迥殊今公舉幹事員張警予（孤兒院監學）徐志鴻（籌振公所幹事）於二十八日由滬赴甘庶目覩災情籌辦較易叩乞電咨甘督飭沿途照料不勝至願甘肅籌振公所職道劉定榮等叩沁 
[皖人爭廢礦約要電]  
　　蕪湖路礦會上外務部電北京外務部王爺中堂列憲鈞鑒銅官礦案久懸未結頃聞大部擬允鉅欵取贖殊堪駭異贖之云者必已售出租出未滿期而收回方可言贖今凱商並未購租寸地逾限强挖直攘奪而已况麥奎自踞山至今毀掘廬墓蹂躙田禾鎗傷居民姦淫婦女於我損害甚鉅今不向彼索償乃反勒我取贖中外古今無此情理皖人上重國權下顧民力誓不肯出一錢如大部必欲議贖則欵無論多寡槪由大部擔認繫鈴解鈴責無可辭合先陳明蕪湖路礦會叩馬 
　　又致北京代表電北京皖學堂轉方玉翁諸公鑒部允欵贖皖人誓不承認已電部力爭萬勿鬆勁蕪會馬 
[九江演戲毆斃學生之叅案江西]  
　　去歲給事中陳慶桂奏參江西德化縣陳令略謂德化縣民人羅德鋌因鬭毆傷斃一案事起時人多擾亂究爲誰毆倉猝難分該署縣陳夔急圖卸責拘禁蕭桂清劉福容鄧文等不求憑證於三伏减刑期内以天平架安樂窝等刑具連訊九次並任聽與本案無干之人横行堂内偪助行刑致蕭桂清等死而復甦者數次蕭桂清雙足業已軋斷勢將瘐斃該署府倉爾慎不爲禁止猶復扶同刑偪誘供云云當日奉旨着馮汝騤認眞查辦刻已中馮撫查明覆奏云臣查光緖三十四年五月十四日德化縣内廣東會館演戲附近該處學堂學生羣行往看因拒不納口角毆逐學生羅德鋌落後致傷脊背腰眼等處身死署德化縣知縣陳夔據報驗明羅德鋋因傷身死屬實提到會館看門鄧文劉福容供認聽從會館首事蕭桂清喝令各拔栅欄木棍毆逐羅德鋌被毆倒地因傷身死其時尙有他人亦執栅木助勢毆逐何人致傷何處人多手雜記憶不清提訊蕭桂清堅執並無喝令之事先後據德化縣紳王盛春等各學堂敎習學生曁屍親羅大佺各以羅德鋌慘死環乞嚴辦蕭桂清而廣東紳商曁蕭桂清之妻蕭張氏各以縣官違禁刑訊偪供等詞互呈電訴相續於延該縣陳夔亦以兩造各執氣盛難於審辦具禀當經前護撫臣沈瑜慶批飭署九江府知府倉爾植提訊臣到任後欽奉諭旨遵即札行按察使提案來省親督官審局員悉心研訊一面遴委候補知府曹樹藩馳赴德化縣密查去後旋據曹樹藩禀復此案學生羅德鋌因隨衆學生赴廣東會館看戲毆逐落後受傷身死各情均覈與該縣原報無異鄧文劉福容到案後堂訊多次屍親及學生多人在旁觀審該縣陳夔因蕭桂清係鄧文劉福容供指喝令開門毆逐而蕭桂清堅不承認故刑訊多次係用上架跪練挺棍等刑並無安樂窩大練獻果捧挑背凳等刑具亦並無死而復甦軋斷雙足之事此後府督縣審及委員與府縣會審數堂均未用刑等情督臣端方亦據兩造呈控委道員李國璠赴九江查辦鈔送查復摺開大致相同臣復細加察核委員所禀均屬實情即將陳夔撤任並迭催趕將正案訊明詳辦據署按察使慶寛禀稱案經提省督同讞員研訊不特蕭桂清不肯承認即鄧文劉福容亦翻前供屍親原指見證周祈浦屢查外出久不到案節經盧衷研鞫各人恃無質證狡供如前惟有嚴催見證到案方能定讞並詳請咨部展限在案臣查承審官擅用刑訊例有議處明文第須視受刑者之是否正犯國係無辜始能定處分之輕重此案原擬俟定案後再行覆奏惟見證迄未到案犯供又屢訊屢翻一時仍難定讞該署縣擅用違禁之刑現經委員查實未便日久寛容相應請旨將前署德化縣候補知縣陳夔即行革職以示懲儆前代理九江府知府倉爾植據該委員查復並無扶同刑偪情事惟於該管知縣違禁用刑未行揭報應請飭部照例議慮五月二十日奉硃批著照所請該部知道 
分類新聞政界 
[自治籌辦處經費之爲難蘇州]  
　　蘇垣自治籌辦處經陳故撫批飭將自治局裁併改設原有公費每月四百兩照撥該處支用在案茲悉新撫瑞莘帥日昨將此項公費改發調查局費用經該處總會辦禀陳前情仍未邀允致目下籌辦經費尙無著落云 
[嚴禁銅元減折福建]  
　　閩省銅元充斥相率减折厦門作錢九文他屬竟有减至八文半者茲厦門廳張司馬接到省城農工商局札文略謂銅元定制十文未便擅自减折近查閩省各屬商民藉口銅元充斥私自减價實與小民生計大有關碍詳考其弊均係小號錢莊希圖漁利任意抑落若不亟行整頓於圜法前途恐難補救爲此通飭各府廳州縣一體維持整頓如查有市儈錢莊任意减折仰即嚴拿照律究辦 
[隨糧捐永遠徴收福州]  
　　閩省隨糧捐一項原係修造鐵路之用定限三年路成後停收當時并有鐵路得利果厚仍以此捐攤還各縣作公益善舉之説此見諸閩督奏牘者也距今已届三年約計全省歲收不下三十萬昨聞廳署與鐵路公司談及此事據某巨紳云現接陳伯潛閣學京電隨糧一捐爲鐵路保息之需亟宜認眞追繳並經電致藩粮兩憲會詳續辦聞不日將通飭各府州縣一侓徴收云 
[厦門廳趕造財政表福建]  
　　閩省清理財政監理官嚴部郎玉本係閩人此次到閩後先回鄉里小住旬日再行入城辦公茲尙藩司業已札催各府廳州縣將財政出入統計表限期送省厦門廳張司馬奉文後 
 
 

Page 11

 
 
[第二張第三版]  
即飭書辦將房捐舖捐酒捐戲捐衞生捐及地租正雜各欵或係解省或係留厦一併詳細造册尅日送省 
交涉 
[英美烟草公司擴充界址之交涉吉林]  
　　英美烟草公司在小西邉門外商埠地内租用地段建造洋樓創辦製造烟捲公司近來頗形發逹茲該公司以所租地段尙不敷用擬再行向交涉司多租附近之地以便擴充惟因該公司附近地叚均有洋商指租在案難以如願刻下該公司不惜資本竟將丹國商人哈某所租與該公司毗連之地用鉅資轉租而來以資擴充界址並照請交涉司轉咨度支司准該公司税契立案以絕葛籐 
軍界 
[咨發逃亡承緝章程長沙]  
　　陸軍部前定各省编練陸軍限年成鎭所有逃亡承緝章程尙待頒布以垂定制日前由部將此項章程咨發到湘内開如頭目官長或因事故離開軍職其應罰應賠各項應於承緝之日起至離職之日止先行分别扣抵其接緝之員應自接充軍職之日起仍予三十日爲限期滿未獲應罰應賠各項均照章減半辦理 
[混成協統見幾而退蘇州]  
　　新撫瑞莘帥到任後以各營營務腐敗已久即所練陸軍混成協亦復日漸廢弛該協統带劉篤烈習氣已深毫無振作且於新軍操法素未講求非先大加整頓難收實效劉觀察聞信後特於日昨赴轅禀請辭差聞莘帥之意有委前飛划營統領陳得龍接辦以資整頓 
學務 
[陸軍學堂一律改委華敎員武昌]  
　　湖北陸軍學堂信字齊兵器敎員日人丸三氏地形敎員日人横須賀氏築城敎員日人松林氏軍制敎員日人寺中氏現均届合同期滿該堂監督劉香逵觀察以現在學欵支絀商准敎練處司道委派仁字齋最優等畢業生現充學科班長田文荃充兵器敎員畢業生張紹良充地形敎員畢業生瞿紹能充築城敎員畢業生王士英充軍制敎員所有各日員均聽其回國以免借材異域耗費鉅資 
[籌補溫州師範經費温州]  
　　温州師範學校監學黃式蘇禀請省台以温州衞中飽欵項彌補師範經費當奉撫院批云提中飽以充學費洵屬化私爲公正當辦法本部院卷查各縣兼衞屯津等欵平餘數目除嘉湖一衞迭催未復外其餘各衞所經前部院飭據禀復均經批行司道飭查彙案詳復各在案迄尙未據查復到院據禀永嘉兼理温衞每年應征津銀除批解七成外其餘是否確有五千兩之多酌提充公能否作爲彌補師範及辦理小學之用應即委查明確方可酌核辦理仰布政司會同糧道遴選委員前往確切查明妥議詳奪并飭將嘉湖一衞進出欵項平餘數目一併確查據實開報曁迭次札催該司道等飭查彙案詳復 
[永嘉高等小學堂畢業温州]  
　　温州城内三官殿巷永嘉高等小學堂創辦以來初名縣學堂後出陳紳壽宸接辦改爲永嘉高等小學堂大加整頓以年級未定畢業無期當將新舊學生合班考騐區分年級编定課本本届第四年级照章畢業禀請學憲委佐治員鄧小傭蒞堂會考本月十八日永嘉縣熊儷常大令到堂給發文憑舉行畢業禮來賓到者四百餘人先由校長陳壽宸佐治員鄧小傭宣布畢業訓詞繼由來賓吳博泉太尊親致勉詞次由呂文起觀察演説舊學八股詩賦之無用以現身説法而歸本於新學之寶貴將來進步未可限量聽者鼓掌如雷嗣由余筱泉太史勸學所董陳經敷君遷善所委員范朝齋等相繼演説頗極一時之盛茲將卒業諸生姓名錄下王起劉玄林丙坤潘迪箕　夏耀宗戴聯芳陳祖經潘任孫殿元 
寶業 
[浙省整頓官紙局杭州]  
　　杭州官紙局前因所辦機器平多廢棄無用藩司顏方伯查悉情形特派坐辦慮乾齊太守至滬購辦新機現已運到德國最新式石印機一座計規元四千兩取具保單載明價目毫無絲毫折扣飭匠裝配開用整頓一切矣 
[浙路第由届股東大會續誌杭州]  
　　廿四日上午大會情形已詳昨報午後一時復開會續議湯總理宣言鄙人承乏路事以來我父老不以潜爲不才重負寄託杭滬雖幸告成而杭甬浙𧹄支幹綦長來日大難亦何敢中道捐棄奈數年來内風外潮庸才支撑其中精力委有不逮頃言幫理一席必由潜自行委任一語違背部章萬難承認潛於公司用人無論其爲十元二十元之友尙須股東承認也周議長即宣言總理聯任已經湯先生允許（語未畢歡聲盈耳鼓掌如雷）維有要求一事必須另添帮理一人請衆公舉股東咸以旣爲總務長仍請總理委任爲詞並言總理旣允聯任協理事同一律毌庸再議當經劉京卿委託代表蔣孟蘋報告協理有電來亦主加選帮理否則仍力辭各股東以總副理辭職意見書有藻視潛之進退爲進退一語則總理留副理無不留當議决用股東全體名義發電挽留電云南潯劉澄老鑒電悉清恙如何公與湯公締造我浙湯已允留公去則湯去崦路亡萬望續任勿辭股東會全體漾叩次提議選舉董事十一人由十一人中推舉駐杭駐滬各二人經滬學會代表田澍霖君宣言總副理旣允連任則現在最緊要者莫如集股請議長先提議催繳分府認股並報告收繳情形董事選舉似可暫緩衆贊成遂由各屬報告舊認各股詳情並當塲請各股東添認新股衆情極爲踴躍（詳情明日續錄）二十五日上午十時仍假兩级師範學堂續行關會首由湯總理報告昨承衆股東堅留不得不靦顏續任維精力就衰勢不能不添幫手現劉副理電來擬薦賢自代即其同鄉吳平伯曾任使法參賛其人頗能勝任現擬以總務長名稱聘致俟二三月後能勝任再佈告逹部授以副理衆股東不允大起駁詰而旅學會與董事會針鋒相對經衆股東請議長聲明會塲規則得免再爭當塲宣布劉澂如來電文云浙路轉會塲諸股東鑒濫竽四載無裨絲毫謬承公愛慚感交併今届期 
 
 

Page 12

 
 
滿理應請代務懇先添副理數人速行票選臥病籲陳臨風九頓藻漾未下午湯總理繕一通告書云上午鄙人報告辭則父老不允留則精力俱衰需人分任劉澂老曾稱其鄉人吳平伯先生之賢昨又專電以薦鄙人雖與吳君未謀一面澄老端人取支必端父老擬用總務長名稱聘致來否未可知惠然肯來勝此担負數月後鄙見即行公佈呈部授以副理之責倘其不來如何計較公司者股東之公司也願諸父老敎我云云其時股東與董事會意見未平經周議長極力解紛以現在公司風潮洶湧内對郵部外對銀公司均岌岌如團體自起衝突後患何堪設想言已即發票選留舊董事四人嘉興沈新三杭州蔣海籌寗波嚴子均紹興孫問清再選新董事七名紹興全庶煕湖州沈潤青紹興孫福堦嘉興錢銘伯温州倪鵬程湖州許滋泉湖州湯梯雲查帳員五人紹興陳選青謝綸輝寗波吳錦堂杭州王逹夫禇孝通 
雜記 
[荆楚水災之現狀武昌]  
　　鄂督陳小帥以現在米糧漲價雖經籌辦平糶一時尙難望市價就平查湘米爲鄂食大宗惟每有由漢口轉輪輸運出口情事亟應禁阻爰飭統捐總局黃小農觀察通諭各商販凡由湘來鄂之米不准轉運出口小帥昨又據襄陽道施觀察紀雲急電禀稱二十一夜至二十二日午老河口上游之𠛼紫關河水陡漲一丈六尺壤� 
船百餘號冲倒民房及淹沒人口難以數計大雨未霽水勢尙漲無已等情帥意以鄂屬去歲水災至今元氣未復又曳大水爲患極爲焦灼老河口居襄河上游陡漲鉅水日内即奔流至漢漢口漢陽兩岸船户甚形危險當飭夏口廳漢陽縣令頣保鳴鑼令船户戒備移泊以免蹈　歲襄水冲覆民船之危機又聞廣濟光化鄖陽等縣均被水淹禾苗咸萎恐秋成時顆粒難收也 
[揚屬水荒之現象揚州]  
　　揚州淫雨兼旬郡城柴米逐日昂貴濱江洲圩各田無不受其浸灌高郵邵伯興化泰州等處荒象已見濱海灶蕩草淹沒廬舍飄沈日有所聞 
[烟台官民之怪現象山東]  
　　烟台近來各種商業均極衰落倒閉歇業者時有所聞惟賭博局廠甚屬發逹大街小巷鱗次櫛比且官局居多每設一賭局必先與各署議妥方許開辦現在每署納欵若干已有成例矣而各署之中如道署福山縣署司馬署巡檢署芝罘汛署巡警署以及福山縣之右堂捕廳上下人等莫不從中染指故各賭局均大賭特賭毫無忌憚但每年每局至少須納規費五千餘兩於各署方允爲之保護其餘若各客棧又麻雀之風則日甚一日旅客之被其害者指不勝屈故烟台現在遂成賭博世界甚至海保正處亦公然大放賭局貴顯紳董均往賭博其賭風之盛可知近更有鬥鶉之風俗每孤注有擲數百金者可謂豪矣又福山境内近來開山演會之風大熾每一處開山賭棚多則百數十家少亦七八十家每家約納規費四十吊或五十吊不等視山會之情形爲納費之多寡名曰官錢此種官錢皆福山縣各署分肥烟台各署不得染指每一處開山小民因賭傾家敗産甚至輕生者不可枚舉云 
[呼倫貝爾天氣報告黑龍江]  
　　呼倫貝爾地處極邊冬日苦短夏日長如小年就五月初一而論日出時早二鐘半日沒時晚十鐘夜間僅四小時云 
清談 
[學堂與科舉]  
　　學堂新也。科舉舊也。判然如涇渭之不容混合者也。今則渾而爲一。 
　　學堂校長。也敎員也。學生也。可以考優拔。是由學堂而入於科舉之途。 
　　科舉舉人也。拔貢也。優貢也。可以入經科大。學。（見昨報學部奏摺）是由科舉而入於學。堂之途。 
　　出中小學。考優拔。得優拔入大學。出學堂。入科。舉出科舉。入學堂。出此入彼。彼入此。異哉中國之學堂。異哉中國之科舉。 
　　或曰。吾道一以貫之何學堂科舉之有。 
拔貢與議員之比例拔貢貴乎 
[議員貴乎]  
　　考拔爲掄才大典。快快去考。快快去。考時哉。不可失。 
　　赶忙寫字。赶忙研墨。赶忙停課。赶忙。會課。赶忙約伴。赶忙呌船。熟讀闈墨數百篇。夾带書籍數千卷。咸相戒日。宗師頑新字宜删。 
　　拔貢勿牢。尙有優考。幾年。一度勿去懊惱。朝考一等。京官不。小堂堂七品。張牙舞爪。二等知縣。三等敎諭。有一於此。亦足自豪。 
　　不幸落第。貢乾亦可。分送貢卷。典當不少。某某文丐。某某文丐。大書特書。一元半吊。總計收入。利益非少。做做董事。破靴自號。拉破。面皮。竹摃亂敲。吃著不謯。一身温飽。 
　　議員名目。較爲時髦。三年一舉。時時。更調窮措大。田舍翁。守錢虜。破靴黨。新少年。老頑錮。村學。究。破落户。能運動。議員做。無權利祇義務。儘奔走。襪頭破。 
　　故不。議員不能爲新人物。不拔貢不能做新老爺。快快去考。快快去考。時哉不可失。庶幾他日特製榮宗耀祖點綴婚嫁之紀念品銜牌一對曰。 
　　囗囗歲拔貢 
　　囗囗年議員 
[潘傑小史（七）跳舞會]  
　　弗侖痕沈吟曰。子能直言。余甚喜之。顧我雖信汝。而人將竊竊然笑諸後。汝與契來往日之情愫。人必有詳悉之者。人苟不知。即如南禪之鹵莽。將以是爲口頭禪。則潑斯台北非闌間。豈非將成一美談。 
　　潘傑曰。無害。若輩欲我歸於契來氏久矣。余未之許也。今若輩故作形似之。語以破壤名譽。使我舍契來將無所歸。則若輩之計得。假令若輩已知吾與爾有伉儷之約。公然宣布。則若輩無從復施其狡詭之伎倆。而一切蜚語可以消除矣。 
　　譯者曰按潘傑之語。可謂狡矣。潘傑與契來。交情素篤。幾無一人不知。而潘傑曰故作形似之語。以破壤名譽。則可謂巧爲飾詞。又曰假令與爾伉儷之約公然宣布。則若輩無從復施其狡詭之伎倆。則更譎矣。蓋桑間濮上之行。比比皆是。鄉里戚友。言� 
者鑿鑿。而其夨每若罔聞者無他。對著。和尙終不好罵賊秃也。 
　　又按南禪之手段。可謂毒甚。能以淡淡一語。點醒弗侖痕之心。 
　　弗侖痕曰。安有是理。將以此息議論。吾恐議論者因此滋甚。 
　　潘傑聞言。口噤不能復語。時南禪貯立於大菜間牕畔。曯目視二人。猶恨不能以潘傑反復之情。傾筐倒篋以訴諸弗侖痕。而弗侖痕之愛情。由是爲之大减。遂絕口不明談此事。而友愛奇南之情。由是復熱。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[電商選舉事宜]  
　　湖南湘撫岑堯帥致憲政編查館電憲政編查館鈞鑒據籌辦處司道聲稱議員如有開除而無複補人可以升補照章應臨時補選惟其事甚爲繁難擬援蘇省辦法將復選候補當選人照議員額加半預備於選足議員後參照選章第五十七條將當選之得票較多者按應備候補額數加倍開列令原有選舉人就所列姓名再行投票以足額爲止此項候補人分額仍照各複選區原得議員配額折派將來即令分區挨補是否有當請電咨核辦前來乞即查示爲禱 
永州府德守禀籌辦處電初選當選執照請速發 
醴陵縣雷令禀籌辦處電卑縣開票竣事當選人足額 
　　道州姚牧禀籌辦處電道州開票得六人除六人外就得票多者再投茲再開票合兩次票數得十五人惟票有多於前六人者是否先序前六人再於十五人中序足其額候補者是否另册申賣乞電示 
　　新寗縣吳令禀籌辦處電新寗當選人經兩次投票已足定額五名候補二名謹先禀慰 
　　沅陵縣張令禀籌辦處電初次開票僅得當選人六名缺額遵章再投　　寗遠縣陳令致籌辦處電寗遠初選開票僅得當選六名額外無候補當選者倘中有人不願應選應如何辦理伏乞電示 
　　籌辦處復武陵王令電電悉應照章就得票較多者開列二十八名榜示在各原投票地方令原投票人就所列名内再投至得票數應每次分算不能將前得之票數併計所請不分區不榜示均違定章未便照准籌辦處致安鄉趙令電當選人票數應每次分算該縣第二次票額祇需二十六票以上便爲當選據禀册將得票數兩次併算不合第二次投票應專以第二次得票數照算重派餘詳批 
　　籌辦處致華容王令電初選投票以選舉名册爲限册内無名之票應作爲無效該縣禀有張克曙未列選舉册得十四票乃爲請補入册謬極籌辦處致寗遠陳令電初選當選人如有不應選者應與敦勸非有大故不得放棄 
　　辰州府景守禀籌辦處電二次三次投票是否即以二次三次實在投票人數除算當選票額如報載鎭江選舉候補議員之例請示遵 
　　辰州府景守又電瀘溪初次投票無人當選二次實行投票人僅百零九名票額是否准就二次投票人數除算請示遵 
　　永州府德守禀籌辦處電當選人有重在事不能應選又無候補當選人遞補應如何辦理乞電示 
　　籌辦處復永州德守電佳電悉初選已當選人因事開除如無候補人可補即任其缺額餘照飭轉寗遠齊電辦理至複選應預置候補當選人以備缺額遞補已請館示俟奉復另電飭知 
[舉行重選投票]  
　　直𨽻（順天大宛）大宛兩縣額定當選人八名現因初選舉得有五十餘票者祇有五名故已將票數較多者榜示定於五月二十二十一等日仍在原投票處舉行再選 
[複選舉訴訟]  
　　江蘇蘇屬（蘇州）蘇府複選當選議員俞亮前因聲名惡劣迭被控告已紀前報茲悉俞近又被該處南塘士紳張士逹姚士諤等臚陳劣迹四欵上控撫轅一俞係因案被革廪生二前在南菁學堂與敎習爲難唆令全體罷課要挾三抗欠錢糧代爲包庇曾在新陽縣署被探有案四辦理團防曾遺團勇拘拿租户敲傷踝骨幾釀命案並以蘇府爲人才淵藪而以抗糧之革廪充諮議局之新議員不獨爲蘇人士羞等情未知新撫瑞莘帥若何批示也 
[瑣開]  
　　浙江（寗波象山）象邑初選當選人陳焯現因在京有事不克回里業已繳還執照經胡令遵章請以候補當選最多數之張鳳祺提補張亦不願應選故又以次多數之李久森推補 
本埠新聞 
[江督批飭勸减房租]  
　　廣茂和等各店舖日前具禀江督謂租界房租昂貴生意清淡實難支持而法租界各房主堅不允讓求請飭由滬道再請領事勸令减租茲奉批示云近來上海一埠金融恐慌商業衰落所陳自係實情此事旣經禀由滬道函致領事勸諭减租應如何照催各國領事曁行法公堂一體開道中外各房主酌量减讓以維市面仰上海道察酌辦理 
[印人調戲女工]  
　　麥根路景綸絲廠女工五六人於前日傍晚同坐小車歸家途經新閘路忽遇前充某絲廠管門之印度人攔住調笑始而口角繼竟用武某女工之手被該印人擊傷嗣由印捕一併拘人新閘捕房押候解送英臬司署訊辦 
[彌補信義債欵之奇想]  
　　江蘇試用知縣胡鏡清禀陳滬道略云信義銀行倒閉後所出鈔禀雖已兑收而儲蓄存欵仍無着落殊於中國銀行前途大有關碍茲擬設法開辦中國銀行公會賠債副彩票以資賠償該行債欵所設彩票悉照湖北票號單爲憑額設六萬張每張售洋二元分爲十條每條售洋兩角每月可售洋十二萬元除拆票九扣酬用洋一萬二千元頭彩得洋一萬元二彩二張得洋六千元三彩二張提洋二 
 
 

Page 19

 
 
千元四彩三張得洋一千五百元五彩三張得洋九百元其餘附彩共洋七千五百零四元又房金薪水一切雜用約洋三千元共需洋四萬二千九百零四元外每月凈餘洋七萬七千零九十六元限開六個月爲期至年終爲止統可盈餘四十六萬二千五百七十六元除還該銀行債欵十七萬元外尙餘二十九萬二千五百七十六元統歸銀行公會存積以備公益之用擬請商董周金箴爲總理請示遵辦等語未知蔡觀察若何批示也 
[商請弔銷入籍文憑]  
　　楊潤之唆使馬夫華清生毆斃張大英一案美領以楊曾入西洋國籍且在租界犯事不允送縣前經滬道照會美總領事飭將兇手送縣等情已記前報茲聞蔡觀察以華人私入西籍本奉憲飭查禁如果因公欲入西籍亦須報明本籍地方官核准方能出籍今楊潤之查木據報出籍有案碍難承認因特照會西洋駐滬領事請將楊潤之入籍文憑迅即弔銷以便提辦 
[法界舉行祝典誌盛]  
　　昨爲國改立民主之紀念日黃浦灘公館馬路以及領事署捕房門前所懸之五色紙燈及各洋行門前所紮之西字電燈均於上燈時一律點齊光耀奪目觀者甚衆領事署又備西樂一隊不時奏樂上午八點鐘時本埠道營廳縣以及駐滬各國領事紳商先後往賀頗爲𤍽閙先一日新租界各捕房舉行祝典顧家宅捕房於十點鐘時施放烟火觀者塞途捕房預派中西探捕在各處查察彈壓是以毆打搶刦之事並無所聞 
[中等商業學堂改歸浙江旅滬學會接辦]  
　　商學公會所辦之中等商業學堂擬歸浙江旅滬學會接辦業經通告彼此意見相符現已擬定本月二十八日下午五點鐘開全體大會决定辦法 
[附中等商業學堂擬歸浙江旅滬學會接辦草議]  
　　一中等商業學堂房屋地基並一切校中器具共值三萬餘金一併借與浙江旅滬學會爲辦學堂之用情願不取租金並歲修之費亦歸商學公會照付 
　　一浙江旅滬學會接辦之後當留中等商業學堂名稱不得加改字様 
　　一浙江旅滬學會接辦之後所有校中常年經費皆歸旅滬學會籌備　　一此學堂原爲商學公會同人所籌辦者經營慘淡頗費心力今議定浙江旅滬學會接辦後所有學堂舊定章程如需改易之處當與商學公會同定後行每年暑假年假通知商學公會舉董到彼會同考試凡獎賞之品虫商學公會出資備辦 
　　一此學堂房屋祇可借與浙江旅滬學會爲辦理學堂之用旅滬學會不能借他人爲辦理學堂之用及他種局所 
[接辦中等商業學堂草議]  
　　一中等商業學堂係商業公會鹽辦自宣統某年某月起歸浙江旅滬學曾接辦 
　　一接辦以前該校所有財產器具係商學公會籌集另立簿據二册分存商學公會及浙江旅滬學會備查此項財產卽爲該校基本全歸該校營理不得耗費其器具亦歸該校收存備用商學公會及浙江旅滬學會均不得移借轉借及作爲辦理别項學堂或别項公益事務之用 
增注本條財產二字包括正負二義正數如地基房屋之類如押欵之類 
　　一接辦以後該校所該基本金及常年經費均由浙江旅滬學學會籌集該校一切敎育管理延聘　員等事即由浙江旅滬學會主持 
　　一商學公會舉定董事一人通告浙江旅滬學會遇有重大事件可隨時通知到校協議至每年各項報告及每學期考驗成績亦得考察 
　　一接辦以後浙江旅滬學會如照議接續辦理無論何時商學公會决無異議但將來無論歸何人接辦須由商學公會及浙江旅滬學會公同承認商學公會及浙江旅滬學會均得舉董與聞該校之事 
[敎員冒名撞騙]  
　　漕河涇某學堂敎員史國棟前晚至江南製造局門房内呈出字條蓋有李平書書束圖記請領薪水局中察係僞冒立即拘送工程局請爲懲辦旋有車夫陳雨田到局附追被欠車資當即在史身上搜出僞圖章字條名片甚多内有一條係請滬道飭令巡局將某竊犯釋放亦冒李平書之名旋經孫裁判提案嚴訊史供年十九歲漕河涇人在學堂充當敎員與李平書確有戚誼至搜出圖章係在城内況香閣醫學研究會向某茶房出洋一元買來孫裁判惡其冒名撞騙判戒貢二百下押候乃父領回約束如不來具領改押改過局一年以示懲儆 
[捕房贊助禁军之周密]  
　　老閘捕房捕頭惠爾生以第三次應閉大小各烟館雖已停歇仍恐有陽奉陰違情事昨特通飭中西包探至所轄各處烟户詳查禀復核奪 
[鄉民反對築路無效]  
　　巡警總局在三路四區境内開築馬路被鄉民聚衆抗阻迭詳前報茲悉爲首滋事之全子梅在逃未獲其餘各鄉民業由紳董一再開導均已悔悟現又勘量路線竪立木標開工興築矣 
[蔴油同業會議紀略]  
　　本埠蔴油同人組織公會規定市價查禁僞油已誌前報前日該業同人復在事務所會議首由王子坤宣言私攙僞油與商業衞生均有妨害次由張錦春等次第演説僉謂售價不一積弊叢生不得不亟圖整頓遂由發起諸人公議嗣後查有私攙僞油者罰洋二十元撥充善舉衆皆贊成旋即公舉王立坤王在修張錦春朱鳳芝顧秀峯倪润如等六人爲公會辦事員其詳細規章俟下期議妥再行發表 
[合同仍未交案]  
　　義商義興隆洋行控劉人貴定貨不出一案前經公堂訊斷原被不服互至道署上控由滬道蔡觀察與義總領事在洋務局會訊判劉送廨押限十日將合同交案再核昨已届限由襄讞王大令提劉訊追劉供此項合同現在某律師處該律師係托親戚涂道斌代延現涂在漢口未回請奪判劉還押候錄供詳請道憲核奪 
[義勇隊打靶獲獎]  
　　滬北華商義勇隊第五次打靶頭班陸葆泉三十三分二班宋良才三十一分各得獎勵品銀盃一只三班陸蒓舲三十一分得彈子五十粒 
[謝贈]  
　　昨承樂善堂惠贈仁丹二十包洋鐵烟匣二只扇六柄並聞刻下該堂發售仁丹逐日贈彩又承滬北棲流公所送來午時茶痧氣丸臥龍丹各一百服廣益善堂送來蟾酥丸五十瓶臥龍丹一百瓶藿香正氣丸二十六包純陽正氣丸二十包午時茶一百包時疫藥水四匣維納洋行贈扇五十柄併書誌謝 
[謝劵]  
　　江蘇敎育總會特開全省各學堂成績展覽會自六月初三日至初七日爲男賓展覽期初八初九兩日爲女賓展覽期每日午前八時始十一時止午後三時始六時止昨承惠贈人覽劵五紙書此誌謝 
 
 

Page 20

 
 
[城内]  
　　人言可畏○南三區巡警許芝山因騙押女子周阿寶由該區解送一路分局訊究許供揚州甘泉縣人前在嘉定經商與周阿寶之姊夫沈姓交好遂與阿寶認識今來上海投充巡警見阿寶在楊家幫工與之談話事實有之並無私姘轉押情事現下阿寶尙在十六舖幫工可以質証訊之周阿寶供嘉定人父母俱故去年五月隨胞姊沈周氏來滬送至楊姓家幫傭昨日出外買水見前與姊夫交好之許芝山問其現在何處彼云在南區充當巡士並無别情巡官謂外間人言嘖嘖均謂許芝山與爾姘識繼復轉押於花烟間得洋若干後因被人訾議始行追還如果並無其事此語何來阿寶復稱本月初八辭退楊家另往十六舖唐姓處幫傭外人疑被押媢想係因此而起游巡官以許芝山前一日懇請銷差次日即被人議論事非無因判將周阿寶暫行發堂俟傳到伊姊沈周氏訊明再核許芝山送改過局收押三個月 
　　錢莊矣信○煤炭店主陳相盛將鴻生小錢莊主詹志成扭至一路巡局控稱本月初收得徐照源茶食店付下鴻生莊票一紙計洋十元係本月二十五日之期當時將票到 
該莊照對驗明無訛另蓋對戳前日到期向收詹忽圖賴囑令退還原根但現在徐照源已經倒閉店夥逃逸無處找尋求追訊之詹志成堅不承認判送縣押追 
　　押犯圖逃○拐犯施阿福由縣收押班房在案前日夜半該犯在押所挖洞圖逃幸被看役覺察當場獲住昨日由捕廳趙敬臣少尉提案寶懲二百板釘鐐還押候田大令回滬再行訊究 
　　押犯滋事○改過局押犯鐵匠連生（即朱連生）陳阿大兩人在押滋事前晚由本縣田大令審訊判將朱連生重實二百板與陳阿大一併改押縣署候禀上台擬罪嚴辦　　遞解私販○松江府戚太守昨日派差押解販鹽案犯南匯縣人王阿五上海縣人陳榮生遞回原籍於午後到縣奉諭收禁王阿五一犯聽候備文轉遞南邑辦理 
　　官事○浙江海運局委員候補府經歷劉嘉樹昨日到道禀知撤局回杭 
[南市]  
　　職官冐尖○住居西門外敦仁里之候補人員陳增福將周蕭氏及紮珠花之劉福生扭至西區控被呑沒故妾所寄之金鐲等物該氏亦控被陳悞聽譫言任情汚　當由該區解至工程局審訊氏供陳妾在日本有寄親今被顧馬氏即顧老太揑稱呑沒物件並謂婦人與劉有染求鑒劉供向陳討欠並未散佈讒言孫裁　以陳旣係候補人員不應聽信浮言致傷和氣飭備香燭着顧馬氏至周蕭氏處服禮另著交還劉欠洋一元了事　　有益衛生○總工程局警務處昨出條諭云查煄臘店飯店水菒攤所用之無罩馬口鐵燈烟煤狼藉食物之上食之令人毒入朦腑易患喉症除飭二級巡長先行查禁儘月内改用有罩燈火外仰三級巡長及各崗巡目自六月初一日起如再見有無罩馬口鐵燈即行拘罰 
　　錢莊追欠○愼和莊執事蕭邦懷將已閉廣生莊主榮　敬扭至工程局控稱去年年底該莊結欠往來銀一萬二千四百九十餘兩曾將蘇州田單抵銀三千一百五十餘兩迄今不理求請追還訊之榮認欠不諱並稱前已還過五百兩現在無力籌還求宥判交保赶理 
　　交保理處○泰生洽磚灰行控木作頭王芹生欠貨洋八十七元零延不理處昨由西區解至工程局訊明判王交保理處 
[閘北]  
　　逼嚇致死○張阿三之妻於本月二十二日被朱阿三拐逃賃居虬江橋吳四家被張偵知前往領回詎至二十四日張朱二人反串同一氣向吳訛詐軋至沈家灣小茶館内百般恐嚇吳允給洋四元先付兩元餘約二十五日找付至期張朱復至吳處逼索吳妻邵氏怨忿交加即於晚間呑烟身死吳遂投控三路二區經張副巡官提到朱阿三移解一區飭令該圖地保報縣請驗一面補提張阿三訊辦 
　　承認和姦○徐芳嘉控巡士戴有錦與妻徐徐氏通姦希圖拐逃一案昨經總局注裁判提訊戴與該氏均認和姦判徐氏掌頰一百下交夫領回管束戴押候禀請總辦核辦　　火警○前晚九時半邢家木橋堍邢榮昌翻砂作隔壁某姓突遭回祿焚燬平屋一間 
[英租界]  
　　賣地紏葛○入英籍之婦人麥韓氏控鄉人談全福賣地短交昨日午後由廨曾訊原告投稱去年由談兜買寶邑結九圖地基三畝計洋三千元迨立據　字後祇交一畝四分有零餘地廔追無著請究談與顧松堂王培齊等　律師上堂代辯判王等交保談押候會商再核 
　　又破一案○美捕房包探譚鳳池昨解竊犯張阿良到廨復訊據禀張屢次犯竊於本年三月十四日判押西牢九月在案茲又在張身畔搜獲西交手册查係西人台佛司在禮查西旅館所失尙有金衣一只與此册同時被竊故又解案請究訊之張供認不諱判張將金表交出加押兩月如違加押四月 
　　不認姦拐○陳阿毛控房客王榮生姦拐伊妻昨由捕房將王解至公堂請究王不承認判押候查明再訊 
　　違禁售烟○虹口鄧雲昌烟舘違禁私售前日被探查獲當將鄧與煙客張榮福陸財發等五人一併解請公堂訊奪據張等供稱不知鄧店已奉禁閉求宥判張等斥釋鄧罰洋十五元充公烟具銷毀 
　　正兇未獲○北四川路德安里湖興客棧寓客張運生魏金鶴戳斃採夥朱阿三即小無錫已紀前報昨由包探將張魏二匪緝獲解廨請究並傳該棧經理翁春發茶房陸華林到案先據包探禀稱張魏二人均係幫兇其黨陳小德子等由陸伴送下船應請激究訊之張魏供稱事雖知情實未動手又訊翁陸二人供詞含糊判一併带回捕房分别管押候再復訊 
　　查究賭台○周阿秋林文彩誘人至虹口賭台賭博由探拿獲昨解公堂請究判各押一禮拜並諭包摞查明虹口賭台係何人所設有無賄通差保情事著即禀復核辦 
　　原告自誤○公陽里鴇婦譚喜子控羅老五等索詐一案屢次傳訊原告不到前堂由羅等所延之聖文律師將案情訴明由廨判令將案註銷在案昨中西官以譚鴇抗不到堂復飭差探將譚鴇並　鴇相識之朱惠寶一併傳案會訊譚鴇與朱延穆安素律師上堂代辯中西官以此案已由被告律師聲明註銷而譚鴇旣爲原告何以三次傳訊不到實屬自誤判一併斥退銷案 
　　各執一詞○探夥朱雪堂因姦估婦人王老二又將該婦之孩藏匿昨由捕房解廨中西官因朱與該婦供詞各執判一併交保候查明再核 
　　溢押布衣○成衣匠汪秀章王阿財將張齡友店内托做之布衣九十套盜押被張報知捕房拘解公堂請究判汪王各押三月 
[美租界]  
　　迷信兆禍○奚某住居肇勤路永安里内有子名順實年五歲日前因信巫者某娲言謂其居處必遘火灾尤不利於小孩故將順實寄養蔡家浜妻母家詎前日下午順實至附近小浜内洗澡竟遭淹斃捕房聞　將屍送入驗屍所飭保報驗後經屍母赴縣禀准免験備棺收殮 
　　監犯瘐斃○提監橋西牢押犯周定羅昨日瘐斃由管牢人報告捕房著保查明收殮　　擅跌受傷○李阿成於昨日上午行經蓬路被陳永福脚踏車撞跌致傷足骨由捕將陳拘入捕房押候查辦 
　　妻弟滋擾○住居百老匯路之柴阿紀昨至捕房控稱伊妻王氏於四月間病故今妻弟王阿和糾同流氓來家滋擾請爲究辦捕頭允候查核 
[法租界]  
　　開工誌盛○洋涇浜法文公書舘於上年購定寶昌路曠地一方建造校舍昨係開工之期上午九時怯總領事巨若偕副領事及法國官紳前往觀禮捕房特涙安南捕西捕等分班同候尙有馬差巡捕四名亦到場巡護頗爲熱鬧 
　　懲辦竊賊○張福生張金生串竊衣服時表棉被等物由探送廨判各押十四天又朱甫林竊碼頭上某客行李　　號兩禮拜張子清竊銅元松板判押三天 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[奇情小説美人虹英勞倫斯著瘦狷譯意第一章]  
　　紐約克之東。有村日倍梨。村人故繁庶。鱗次櫛比者。無慮數萬户。村東地稍僻。一巨室巋然立。畫棟飛雲。珠簾捲雨。年久壁蘚蜿蜒滿。物換星移。室主且屢易矣。而燕　興亡。彌增憑弔。村人咸視爲魯靈光。且錫其名曰屋克來。 
　　屋克來最近之主曰安索約翰。齒臷而癖於錢。有女梅黛嶺。前妻所出也。如花麗質。盛鬋芳年。裙屜所經。問名恐後。顧性耽寂靜。去室百步餘。一徑窅而深。草長成茵。林深翳日梅黛嶺厭家居之塵囂也。時間步於其處。某日。復偕一少年相將入林。喁喁作私語。 
　　少年名埒根。美丰議。妙詞令。客遊於倍梨。梅黛嶺與相識未久。擲果有心。贈珠不拒。雖兩未明言。而一片痴情。已如𥔵石之引鐵。琥珀之拾芥。相固結而不可解。旋聞埒根曰梅黛嶺。由吾思之。汝或不復記憶汝母矣。梅黛嶺曰是何言。妾不幸。襁褓中即失所恃。白雲親舍渺隔人天每一念及。有抱恨終天者。屏居無儔。常與海介暱。海介憐吾之孤苦無依也。亦深愛護。詎繼父見之。怒謂吾知他人。乃不知有老父耶。立驅海介出而。另雇一婦人來供服役。是婦醜且耄。即汝曾於園中所見者。苦哉吾乳媼海介也。言至此。長歎。有頃。復曰海介伴吾久。蛩聚數年。驪歌一旦。因結茅於彼處之。田中。冀得長望吾顏色。鳥衣巷口。猶戀夕陽。海介誠多情人。 
埒根曰卿勿受海介愚。彼往時非握鄉之家產者歟。宇宙廣矣。其奇事乃。往往出人意表。常見失所之僕婦。往來如梭。視主家如傳舍也者。雙眸烱。然遇錢即攫。飽則如飢鷹遠颺。蹝跡不復可睹。海介得毌類是。 
梅黛嶺曰海介囊金豐。事殊奇絶。錢自何來。吾不問。彼亦不吾告。然萬不至如君言。以意度之。或曾承襲一遺產耳。吾知其財非得於不義故益與之相親。乃吾兩人之交愈深繼父之怒吾愈甚。嚴詞訓斥。父女也而視若寇讐。言至此。回思往日其父待彼之情形啼痕界面。酸梗殆不可名狀。 
埒根台佛靈名旁立而睨。目灼灼然似愉快特甚者。梅黛嶺覩之大痛思埒根之愉快。埒根之不諒薄命人苦衷也。忿極。乃更以家事詳爲埒根告。似盛怒之餘。轉藉此可洩其胸中積悶者。喃喃曰吾常以吾母之歷史。叩吾繼父父始。謂不願起地下陳死人而談判之。繼更怫然謂吾病且死。陋質殘姿。一見作。數日惡。勿屑屑曉聒爲且云彼春秋高。風燭餘年。一日有不諱。妾星孤曙後。兩肩荷一口。將從何處討生活耶。因遺吾至一荒寂之學校中肄業。 
國外新聞 
[日本馭韓之辣手]  
　　二十六日東京電云日韓兩國昨夜在漢城簽定簡約准將韓國陸軍部裁撤韓皇衞隊歸内務武事總長一員統率韓國各處法廷均由日人管轄韓國各大臣現皆蠢然不安頗有危象 
[二辰丸案之遺辱]  
　　神户日報轉載某日報云少并氏近由日本外務部收到中國賠償拘留二辰丸損失費日洋二十四萬元除以九萬元分付神户由該船運貨之華商以五萬元分給該船之員役外各股東尙可餘洋十萬元聞少并氏不日將大開筵宴歡祝此事之結果 
[德相陛見卸任]  
　　二十六日倫敦電云蒲羅親王定期明日親見德皇告卸職事新任首相當時即可宣布 
[波斯國民黨攻破京城]  
　二十六日倫敦電云波斯國民黨已攻入德黑蘭京城目下巷戰頗爲激烈二十七日倫敦電云德黑蘭路透訪事電稱昨日黎明五時國民軍由三門攻入波皇御軍哥薩克大隊現仍固據城之中市城北一带哥薩克軍與國民軍巷戰甚烈國民軍現派兵巡邏頗守秩序波皇大約將逃往外國使館避匿英俄兩國銀行並未礙動歐人財產生命亦均磐安 
[美國公司税定議]  
　　二十六日倫敦電云美總統搭孚脱允照兩院協議會之議將公司贏餘税按百分之一徴收 
[美國黑人問題]  
　　二十六日倫敦電云搭孚脱已遵從南省之請命飭將羅斯佛在任時所派台克斯阿司省黑人合衆局管理員一百五十人開除撤差 
[南美戰雲近聞]  
　　二十六日紐約電云南美洲秘魯國與巴利維亞國因爭界失和恐不免以干戈相見二十六日栢靈電云南美洲秘魯國與巴利維亞國業未已啓戰阿琴廷與巴利維亞大約亦將失和因巴利維亞攻及該國使館之故 
[法國添練軍隊]  
　　二十六日倫敦電云法國上議院已採納議案准將步兵聯隊添練十一隊野戰礮兵聯隊添練四十二隊 
[土耳其破除宗敎界限]  
　　二十六日栢靈云土耳其議院已准軍中招募非回敎徒 
[摩洛哥土人殺害歐工]  
　　二十六日栢靈電云摩洛哥歐洲工人近多爲土人襲擊因而斃命者甚多� 
[蘇格蘭礦工罷工續聞]  
　　二十六日栢靈電云蘇格蘭煤礦礦工罷工之舉近益危險 
[德國財政改革議案已定]  
　　二十六日栢靈電云德國聯邦議會因財政改革議案已經國會通過故亦批准許可 
 
 

Page 27

 
 
   
 
 

Page 28

 
 
   
 
