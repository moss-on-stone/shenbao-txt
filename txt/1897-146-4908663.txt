# 1934 - 146 - 4908663

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘願福咸豐朝東華錄實洋一元三角○王益吾咸豐朝東華績錄實洋二元五角○左文襄公奏疏碼洋四元○繪圖三國演義碼洋一元五角○駁案彙編碼洋二元○明季南北略碼洋一元二角○欽定六邨處分則例碼洋一元二角○補註洗寃綠碼洋六角○康煕字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套寰洋六元○醫門法律碼洋一元○醒世姻緣碼洋一元四角○繪芳綠碼洋一元二角○中東戰紀本末洋一元五角○績中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帪房可也此佈 
[效法泰西以行善舉議]  
　　今上海之善堂多矣善舉誠不一而足矣曰施衣曰施粥曰施醫曰施藥曰卹嫠曰育嬰老則養之以盡其天年孀則留之以保其貞節死亡則給棺以收殮流離則設所以棲遲凡宣聖所謂安之懐之者善堂中蓋無一不備焉顧猶不免有遺議者何哉意者立法尙未盡精詳歟抑司其事者未克實事求是歟猶憶去冬提督江蘇學政龍大宗師按臨松郡上邑職舉生監聨名禀請整頓善堂宗師飭松江府破除情面嚴加查　務令興利除弊力挽頽風署松江府陳蓉曙太守固勵精圖治寛猛兼施者也奉札之餘立卽出示堂前詞嚴義正勸懲互用威愛並行客有讀而異之者語諸本館執筆人曰今者各善堂以行善而被惡名甚至里人列欵以控豈眞善事之可爲而不可爲乎毋乃阻爲善者之鋭氣乎執筆人曰善事何嘗不可爲是在爲之者之籌畫初終力持不懈耳僕嘗聞泰西各國之爲善者矣其事不一類綜而言之不外乎曰養曰教二者曷謂養泰西有育嬰院祗就美國紐約一埠而論院屋多至百餘楹收養男女孩至三千口每楹設十六榻每二榻相並一臥嬰孩一臥乳嫗衣服潔凈窓户通明而以教中善婦總司之俟及歲時量其材能授以職業歲費至銀錢二十六萬一千圓英之野士凌敦地方有養老院焉爲屋一千三百七十楹收養老邁男婦九百五十人日給三餐午有肉晚有羹血氣未充者醫士謂宜酒則飲之而又給以衣襦務求輕煖雖家資充裕者亦無以過之然老幼旣不致流離而疾病尙苦無資以醫療也則又設爲醫院俾免於困苦顚連聞之英國施醫者其院廣袤數十　男女各自一室衣裾衾履飲食藥餌皆由院中置備不費病者分文幼者以圖畫玩具娱之老者則製四輪安車使坐以游玩病愈則舁送别室俾調養充實而後歸其有患瘋癲者使與病人雜居不免被其滋擾則另設瘋癲院知病非藥石所能療則開其迷妄解其鬰陶適其性情寛閒其肢體搆園林以逍遥之置釣弋以消遣之設絲竹以娱樂之每有日久漸忘其病而得痊者其有瘋甚者則拘其手足閉於靜室然後調匀飲食進以良劑順其心意投其所好愈後由家人或鄰右取保始准回家其養民之善有若此者至於教則首由瑞典國剏爲童藝院丹馬效之各國亦爭相效之令地方官查明無業子弟選其聰慧者延師教讀或則授以雕刻釘書諸技務使學有成就得以口食自求英國富人嘗置一大船令貧而無依者店處其中供其飯食設有監督教以水師之法閲二年告成則派赴各商船充水手不成者再習一年再不成則付諸改過所作苦工至於殘廢之人中國　爲窮民無告惟是哀矜之撫恤之而已泰西則亦有法以教之嘗見養啞院教習以手指作二十六字母之式令暗者學習久之亦漸知文義育盲院則用凸字成書令盲者撫摩而識以手代目累黍無訛美國哈佛城盲啞二院中收至二百數十人無一不學有成就至倫敦養濟院則喑癃跛躃之子兼收兼蓄使之各成一藝或紡績或縫紉以及析麻繩織草屨工貲所入半充公費半以給本人教之之道若此誠哉天下無葉材矣今者中國各善堂養則有之教尙未備且以言夫養問有如泰西之各得其所如慈母之愛其孩提者乎曰無有也亦惟飼以粗糲延其殘喘而已問有如泰西之博訪名醫悉心療冶者乎曰無有也亦惟施醫贈藥聊盡我心而已此外卽或有義塾以訓貧孩未可將教字一筆抹倒而爲之師者推是略能識字文義未通擁皋比作猢猻土一任頑童之赤脚蓬頭羣居謔浪較之泰西之教法相去豈止天淵乎愚以爲各善堂而欲息浮言非倣行泰西良法不可然西法亦或有不便於華人之處未可一慨倣行也則亦惟擇其善者而從之而去其向之不善者而已矣質之衆善奉行者以爲何如 
[本館接奉電音]  
　　昨日午前京師飛電傅來旨一道硃筆一道敬謹譯登○西月二十七日内阁抄奉旨江蜜副都統著額勒春補授欽此同日奉硃筆載革補授詹事府詹事欽此 
[海盜正法]  
　　寍波訪事友人來函云斬犯林椿楊壽二名皆係海盜去夏由石浦地方拿獲解送寗郡覊禁鄞縣監中詳請就地正法四月二十四日鄞縣署接到釘封文書楊大令尙在途中次日回署後又下鄕踏勘搶案故遲至二十七日清晨始會同城守營馬叅戎飭役由監提至大堂　赴南門外正法後將首級解往石浦縣竿示衆 
[盜案述聞]  
　　天津訪事友人來函云客有自鹽山縣來津者言及去歲九月間縣治東北趙村孫姓家於某夜被盜　門入室連放洋槍喝問銀錢所在竟將孫某之嫂用槍撃傷搶去衣物約值錢二百餘千孫卽赴縣報案迄今並未緝獲不意月初孫家又遭盜刼搶去縲馬六頭孫雖復經報案至今亦未拿獲旋在天津軍糧城尋獲搶去之騾馬有贓可認想不難水落石出也 
[創建醫院]  
　　廣州訪事人函云前出使美國副使容觀察閎以美國女醫士富氏精通醫理在粤多年施　贈藥極著靈騐擬在省建設醫院延請尃治小兒婦女二科首先所助若干金并代向各大憲勸捐以襄善舉聞各大憲亦均允許不日卽須擇地建造房屋矣 
[示安民教]  
　　江西采訪友人云省城外向有天主教堂爲教中人教養幼童撫育女嬰之所城内耶穌教堂某教主則夙精歧黄術施醫婦女諸病并製藥贈人在西人利濟爲懷略無畛域之見乃歹人每百端誣謗播散謡言迭經撫藩諸大吏督飭府縣各官三令五申直至舌敝脣焦而謡言依然不息近且有闌入堂中喧嚷者南昌縣孟子卿明府深恐釀成巨禍上貽君父之憂爰出示剴切曉諭曰案奉府憲江轉奉饒九道誠轉准駐漢美領事柴照會内開據九江美以美會牧師禀稱本會在江西省城及謝埠幽蘭塘荏港涇口五處教堂均有居民入内滋嚷應分别請該處地方官出示嚴禁曉諭教堂左近以免滋嚷生事等情照請札行遵照辦理飭卽轉飭出示嚴禁張貼各該教堂以資曉諭一面派差隨時防護勿任稍滋事端等因轉行到縣奉此查民人動與教士爲難實屬愚昧惡習如光緒十七年間縣屬謝 
 
 

Page 2

 
 
埠等處有等好事之徒造言煽惑愚民聚衆滋閙教堂當經前縣會營選派兵役嚴拿懲辦並飭一律估價賠償嗣又　上憲頒示發或並經各前縣迭次嚴禁曉諭不啻三令五申乃閲時未久復有居民在各教堂滋嚷情事鄕愚無知殊堪痛恨亟應嚴行諭禁以杜釁端兹奉前因除選派幹差隨時妥爲防護外合行剴切諭禁爲此示仰合邑軍民諸色人等知悉泰西各或在内地設堂傳教久已載在條約奉旨允行教堂之設無非勸人爲善習教與否悉聽自便並不相强爾等居鄕共安耕鑿以無事爲福宜如何仰體國家柔遠之懷共敦和輯何得輕入教堂滋嚷致生釁端况近年辦理閙教之案如安徽蕪湖四川古田等處無不將肇釁首從各犯審明立正典刑維時身罹重辟抑且貽累閭閻究於地方是禍是福明理之人當能省悟至於習教之人同爲中國子民歴奉諭旨不得因其習教而有所歧視等諭爾等尤不得稍存畛域意氣相争自示之後務各父誠其子兄勉其弟恪遵約章永敦和好無事毋得輕入教堂滋嚷尋釁滋事倘敢仍前玩違則是愍不畏法無所用其姑息一經訪聞定行拘案訊明究辦决不稍寛其各懍遵毋違特示 
[英雄會]  
　　漢口訪事人函云有著名流氓數十名在美人街歃血拜盟並召清音盛聲酒饌　召狐羣狗黨恣意飲啖名曰英雄會玩其詞義殊駭聽聞有宫守者其亦耳有所聞否 
[詳述武林火警]  
　　四月二十三日杭州海螄溝機坊失慎已紀報章兹接杭州訪事人函云是坊係周姓昆季所開所織各貨俱係貢物如妝蟒等縀之類資本甚重設機十張房屋十餘椽門樓三楹爲各匠臥室中屋三間排列織機内室三間爲存儲各料之所屋本租賃甫於三月買進其價尙未交清至起火雖自廚下而所以成此飛災者實則由於門樓緣廚下火發之時各夥午膳方罷略爲歇息内有染烟霞癖者數人在樓上過癮忽聞後進火起急卽趨下施救大門緊閉外面絶無一人比及廚房之火甫經救息而門樓之上火已冐穿屋頂勢若燎原不可響邇坊中人知不可救各自逃生致將房屋及機綢等盡付一炬搬了者不過十之一二焉事後咸不解致火之由或謂必諸夥忙迫下樓未將烟燈吹滅以致延燒他物遂兆焚如理或然也越日洋壩頭轉角處雜貨店又不戒於火亦於樓上肇災先後如出一轍是日東北風甚緊火勢殊熾雖有各水龍噴救而四面延燒一時竟不能撲滅左衝右突烈燄飛騰大街之上南至回回堂爲公牆所阻北至某土棧牆垣而止其對面係馬鞍店臨街樓屋岌岌可危幸將間壁之屋拆毁始得保全被焚巿廛共有四十餘間如爵祿靴　天成綢縀莊榮春粉局及某洋布店估衣莊書坊藥鋪線店均係資本甚大者東面穿入猫兒橋弄焚去樓屋十餘間至黄洽豐米棧門前亦因拆斷火弄始免殃及西面燒入洋壩頭巷内連下后巿街共焚去大小房屋約三十間南至栅門爲止巷西有前甘肅提督高勇公祠殿宇两進廊房及内堂十餘間均成焦土祠宇牆垣甚峻因内無居人火從中門竄入以致不可收拾祠西民屋俱爲高牆所隔均免罹災其對面有一小烟館中停柩一具忙亂中未及搶出卽經燒燬亦慘矣哉是役也統計焚去大小房屋一百餘間前報未得其詳故補錄之 
[天津火警]  
　　天津訪事友人來函云四月二十二日夜間一點鐘時河東老龍頭四合順煤炭店失慎警鑼四出水會雲集竭力灌救直至天明方始熄滅計燒去煤炭各一堆幸未延及房舍二十三日午後四點鐘又聞警鑼亂撃詢悉東門内貢院前草廠巷失慎延燒前後殿及两旁配殿所有菴中偶像及寄存器物盡付咸陽一炬幸未延及貢院然已險矣 
[北通試事]  
　　通州訪事友人來函云四月初十日徐大宗師考試頭塲選拔首題爲君難爲臣不易如知爲君之難也次題禹掘地而注之海二句十一日考試二塲選拔題未詳十二日選拔發榜姓氏錄後大興縣増生邢錫麟廪生王宗羲宛平縣廪生鍾裕禮附生汪守珍良鄉縣廪生劉錫華固安縣廪生萬煦永清縣廪生葉嶸東安縣附生曹乃瑩香河縣廪生龎鍾麟昌平州廪生劉殿英順義縣廪生傳琛密雲縣廪生傳鳳鳴密雲衛廪生余永祥懷柔縣廪生田良顯平谷縣廪生趙賀榮涿州廪生盧文明房山縣廪生王邦屏保定縣廪生王宓文安縣廪生薛守藩大城縣廪生李璿霸州廪生田鴻年通州廪生張振寅三河縣廪生周鳳岡武清縣廪生高廣耀寳坻縣廪生王如恂薊州廪生張景衡寗河縣廪生戴章勳是日拔貢生覆試新生默寫聖諭廣訓十三日卯刻發生童長案奬賞起馬聞宗師考試河間後五月初旬可按臨天津并牌示拔貢生須於五月初五日前齊集天津聽候示期會考 
[油價難平]  
　　杭州訪事人函云杭地油行所用之秤向係十七两六錢作一斤歴届新油入巿每擔祗須錢七八千文前年日本肇釁來路甚稀以致内地菜油大爲騰貴去年夏間新油每擔需錢十一千二百文至冬間則增至十二千八百今春又增至十三千二百現在新油已出因今歲菜子歉收出貨甚少故價雖略减而每擔仍須錢十二千四百文聞闤闠中人云將來油價恐有增無减而米薪亦復昂貴異常昔人謂長安居大不易以今時論之何地非長安耶 
[渝城竹素]  
　　重慶訪事友人來函云烟土一種爲川省絶大銷塲其互巿之處則以涪州爲最永川次之今年川土出產尙旺業經開巿各省入川販土者較去年爲踴躍其土有由陸路繞道黔粤以達鄂省者有由涪州逆流運至渝關報税出口者渝厘局委員以由涪至渝頗多周折不欲逕來渝城交易報税出口較爲方便因商請在渝開設官土行招徠客商卽由行代完税厘其行商係陜西街金泰店朱某承充業奉總局批准開辦矣又川土厘金向係取之運販之商於吸烟者毫無所取現渝城加收烟館厘金每月每家上等收錢一千文下等收錢五百文合計渝城烟館數千餘家每年徵收約二萬两有奇云○川東下游各邑飢饉洊臻雖官憲盡力賑撫而杯水車薪仍屬無裨萬一兹督憲創設塔捐簿每簿印成塔式百座須捐錢一百串文發交巴縣勸捐二十本限十日捐　蔣大令遵卽傳集紳商到署勸諭計棉花藥材乾菜雜貨等四行各行承領捐簿五本共應捐錢二千串文想其餘各州亦當一律遵辦○渝城近日傷寒病大作死亡相繼累萬盈千擅岐黄術者幾於應接不暇想亦由天時之不正養生者各宜加之意也 
[江漢炳靈]  
　　漢口訪事人云湖北提督學政龎思綢大宗師於四月初一日按臨安陸舉行科試○今歲新開大小錢店計共二十一家府憲余堯衢太尊飭令新開之家除先行報捐鳳山書院經費外另繳銀數百两充目下振捐蓋以災歉之處飢黎待振不啻望歲也○鄂省武勝門外有茶巷焉依山傍水境地頗幽百餘年來古刹也四月初旬某日巷中人因焚紙失慎燃及布幔霎時間火燄飛騰大有一掃而空之勢幸取水甚便竭力援攻得卽撲滅然已吃驚不小矣○喬口義昌典鋪失慎一切質物均被回祿君收去照典鋪定例火由本典而起已燬質物須照價賠償義昌咎有難辭應遵是例乃至今未償中人之家尙無大碍窮民則頗有迫不及待之勢已詣漢陽府求請申理余堯衢太尊准如所請立卽飭役傳典主宋黄两姓至案令從速賠償以昭公允而示大信○前者廣濟縣武舉某某等與卸任王大令光棣及新任何大令景鍾因賓興起釁互相訐控解省後上憲提堂對訊以武舉等情有可原飭暫羈押准其具保開釋 
[百花潭影]  
　　江西采訪友人云前年欽奉諭旨裁兵節餉部臣核定裁七留三而各省統兵大員尙在遲疑不决兹奉嚴旨催促德静山中丞遂遴選勤於操練者裁撤各半積習較重者裁七留三月前已通飭各營遵照辦理矣○上年翁小山方伯創設官藥局製藥贈人遠近窮黎受患不淺今歲又添設一局用蒼耳子熬成膏藥名曰萬應膏大約端陽節後更當施診施藥湯劑丸散刻已置備齊全并先出示曉諭曰照得本司前在百花洲設立官藥局施送膏藥等件以濟貧民頗著效騐現在施治日廣求藥之人日多難免擁擠兹經本司在臬署後牆添設一局 
 
 

Page 3

 
 
仍照百花洲之式施送膏藥等件以期惠普窮黎除詳報撫憲立案外合行出示曉諭爲此示仰居民人等知悉凡有患病之人無論内外諸症皆　月膏藥貼治無不效騐擇於四月初一日開辦乞藥之人來局報明症候隨到隨給藥料工本均係局中製備不取分文亦無人敢需索也○張副戎大雄九江府屬鄱陽縣人寄寓省垣年逾八豑三月某日大星遽隕其哲嗣印賡颺者由部曹出宰廣東韶州府聞訃丁憂禀請解組星夜匍匐至省筮期四月初七日開吊德靜山中丞以下各官皆親詣靈前致祭初八日扶柩出殯執紼以送者不下千人○本月初七日德靜山中丞舉行秋審大典午前督同司道陞坐大堂會勘人犯計顧廷知等二十八名每名賞給錢一千二百文蕉扇一柄痧藥一瓶 
[匡廬瀑布]  
　　九江訪事人來函云新簡江西臬司張筱船廉訪紹華於四月十五日乘江裕輪船抵潯文武各官俱出城迎迓德化縣梁蔭南明府飭丁役在招商局預備行臺廉訪小作勾留卽買棹赴省○關道憲誠果泉觀察札委江防廰曾葆農司馬護理九江府篆務已於四月十五日接印任事矣○原任九江府尹西庚太守騎箕仙逝四月十四日依禮殯殮道鎮以下各官咸往用唁按太守山東肥城縣人甲戌進士官農曹二十餘年始得出守是邦云○俗傳四月十五日爲炎帝神誕居民醵金爲壽并召梨園子弟演劇以娛神聽十四日起在南門外火神廟演唱十天紅男緑女之往觀者絡繹于途誠所謂舉國之人皆若狂也○南門外小壩邇以堤岸失修興工補葺鎮憲某鎮戎飭所轄營勇從事畚挶道府縣各分鶴俸復得方永成錢莊捐助靑銅五百貫想衆擎易舉卽可告厥成功也○奉新縣鍾澤生明府約束差役頗爲嚴厲月前有牌示云照得因禁管押之人准書差家丁魚肉亦不得需索錢文看管之丁差已由本縣發給工食矣如有前情准喊禀重究 
[秦淮㯭唱]  
　　金陵訪事人云　壩街某錢鋪夥某甲於四月某日肩負靑蚨數千行經東牌樓匪人某乙尾其後乘甲無備將靑蚨搶去幸甲飛步趕上將乙扭至鋪中鋪主將乙交地甲送卡旋由卡員訊鞫乙供因此鋪心術不正慣以燬銅漁利故敢如此如誣願罰卡員將鋪主冉三盤詰始行供認遂判罰洋一百圓修　東牌樓街道復向乙云彼私行毁銅自有國法爾何得任意搶奪如此行爲亦非善類飭暫管　再核○正任江寗縣趙大令受璋奉憲諭飭回本任已紀前報四月十八日午刻在縣署接篆○今歲自入夏後霪雨連緜殆無虚日是以大江南北各圩隄防潰决一望滔天可種之田僅得十之一二劉名譽太守張胡两大令均在府署旁城隍廟恭設香壇祈求睛霽此四月十七日事也至十九日晨起忽見銅鉦掛樹於是省中人士咸謂太守大令誠能格天非虚行故事者之可比矣○金陵全福巷有某甲者充藩署書吏家道小康四月某日夜忽有賊毁墻而入將室内所有盡行竊去時值鼉更四轉室中人夢人黑甜全未知覺比至天明則見門户洞開知爲妙手空空兒所算逐一檢點失去衣箱二口報時鐘水烟袋書畫各件共值洋蚨三百番旋至縣署請追究未知鴻飛冥能遂弋人之願否 
[道批照錄]  
　　江海關道劉康俟觀察發批示運商嚴承恩禀云此案移准招商局咨復由道轉商税務司歸本關理船廰查辦定於五月初三日齊集两造人証會同訊斷除札委英文繙譯胡委員届期帶同該商夥赴關會訊外著卽靜候帶訊毋得遠離爲要 
[縣示照綠]  
　　時當夏令天氣炎熱本城各處擔糞者往往桶上不用木蓋以致穢氣觸人前日上海縣黄愛棠大令發貼示諭一通其文曰照得現值夏令天氣漸熱街道自宜潔淨所有城廂内外糞擔務各於早上卯辰两時挑運不准遲延桶上仍一律加用木蓋免致穢氣薰蒸居民受病倘敢不遵定卽提案枷責決不寛貸其各凛遵毋違特示總巡鍾明府亦飭令勇丁多名於五月初一日起每城門口派勇一名查察如遇無蓋糞桶拘局劈毁 
[諭用鄂銀]  
　　鄂省所鑄銀圓精美絶倫近已流行各處獨滬上各業故意挑剔每不願與墨西哥銀一律通行然納税則毫無阻滯是以近日地北二關所收税項多係鄂銀發交順元源源二錢莊承領前日二錢莊主以囤積太多聨名具禀江海關道轅請曉諭各業通用劉康侯觀察准之業已轉飭英界公廨著卽傳諭各業董事轉告商矣 
[會勘馬路]  
　　本邑南布十六鋪橋迤南直達蕭家廠一帶開築馬路鋪以砂石用䃙𥖲碾平並在江海大關口曁陸家浜薛家浜等處建造木橋以通車馬王道坦坦行者便之昨日午後一點鐘時上海縣黄愛棠大令偕升科局委員許朗軒太守鳴騶至南碼頭會同江蘇撫標滬軍營務管帶龍遊戎鎮國督標奇兵右營管帶鄒遊戎理堂水利局總辦周秋江司馬籌餉貨捐局總辦戴星齋太守及委員姜明府應芳馬路工程局委員朱森庭明府由蕭家廠自來水工程處迤邐而北沿途履勘至大碼頭就工程局小憩片時復步行向北至集水馬頭及勘畢分道而返時已三理鐘矣 
[求志書院丙申夏季輿地案]  
　　超等六名章炳麟施世杰潘敦先朱景陶戈講藝儲桂山特等四名李寳鑄吳兆麒丁桂琪顔承毓一等五名耿覲文丁逢甲岳牧張錫琪顧仰基○秋季輿地案超等一名耿觀文特等一名吳兆麒一等三名丁桂琪耿杏林汪錫琪 
[解犯起程]  
　　浦東高家行朱姓於前年被傭人薛掌生同莊殿華莊掌華父子行竊甚巨將薛等旋獲送請上海縣訊問收押在案現悉黄愛棠大令已將此案照例申詳擬定軍罪將莊姓父子充揚州府屬某縣境解差人等已於前日領取文書起程按站前往矣惟起意爲首之薛掌生尙未知擬定何罪也 
[獄囚患病]  
　　本年三月兇犯陸掌在浦東十六圖爛泥渡左近與鄉人張永林相遇向之訛詐不遂所求遂糾同棍黨張掌華等數十人將永林刃斃上海縣黄愛棠大令據報詣騐拘陸訊供下之於獄張掌華則收入自新所前日陸在獄患病勢極沈重禁卒方成據情禀報大令立傳官醫入獄妥爲診治 
[飽受虚驚]  
　　前日垃圾大橋北首某繅絲廠工作之際煤火太猛以致烟囱爆裂幾於星火燎原各女工惶急萬分爭先逃避甚有跳窓踰垣而出者呼姨喚姊蝶閙蜂喧幸廠中備有水龍執事人督率人夫設法救熄 
[病夫自盡]  
　　江北人馬阿東在虹口百老匯路第四百二十八號門牌開設東洋車寓其父名扣林年五十八歲久病不愈刻更呻吟牀蓐忽於前晚八點鐘時取菜刀自刎迨阿東往救喉管業已割斷立卽斃命包探倪順泉聞知其事前往稽查並無别故據情告知捕頭飭令於昨晨棺殮 
[英界公堂紀事]  
　　錢金泉曾充包探夥役月前因向某倡院奴滋詐經捕頭拘送公堂屠别駕判令遞解回籍日昨上海縣署捕役某 
甲投案禀稱錢妻以錢縣中尙有經手未了之事具禀本官大老爺求准自行回籍别駕曰諾卽飭役赴捕房將錢帶回移送縣署待事畢勒令回籍不得逗留○昨晨悦生昌春源馥等六號執事人邵廷增等扭興昌號股東招澤波至公廨訴稱號中被招積欠貨銀意圖逃避今得途遇請卽究追别駕著將招押候訊供並諭令原告明白補詞呈候批示○昨晨兪鏡江扭某京貨店夥錢伯連至公堂訴稱被欠往來銀三百四十餘两向索討支吾請爲追給别駕著將錢押候訊追○月前王楊氏不知因何肇釁與兪周氏忿爭繼又至兪周氏家滋閙昨日互扭赴公堂聲訴旋有人勸令息訟两造皆允之遂具禀呈求銷案 
[英界委談]  
　　有名阿五者妙手空空兒也匿跡六馬路徐春發家得贓則浼徐銷售徐固窩頓中之老斵輪手以故日久無知之者昨日 
 
 

Page 4

 
 
始由包探秦少卿查悉獲拘而詰二人皆直認不辭遂吊出原贓帶回捕房告知捕頭押候解送公堂請辦○去年兪義堂控高榮清賣地不交管押公堂已將一載日在翼房中咨嗟太息其苦亦可知已日昨遣人私購阿芙蓉膏和水呑服幸爲看役所見設法解救得　性命保全否則又將成一瘐斃人犯之案矣 
[法界瑣牘]  
　　沈仲林承攬日商小泉洋行花子二千擔曾收定洋八百元訂立合同言明逾限無貨可交自願倍罰旣而沈又將此貨轉包與熊煒廷後因價值頓漲無處可買日商屢催交貨沈浼人説項先還定洋三百元并赴縣署控熊黄大令准詞提熊訊追日商則投法公堂控訴經鄭大令提訊押追前日縣署提訊此案以原告禁押捕房備函移提質訊日商仍屢投公堂請追大令致信縣署請將沈仲林送回以憑訊究迭刻聞沈已將定洋五百元如數繳案罰欵則求請勸諭日商免議不知鄭大令如何訊斷也○偷兒某甲在城内某寺竊取某僧之釘鞋一雙行經租界爲包探拘獲解送捕房昨晨經捕頭向之詰問以竊自城内飭將人贓一并移送巡防北局請局員辦理 
[美界捕房紀事]  
　　王顧氏居老閘橋北首東唐家弄第一百八十五號屋内前日傍晚時有流氓名阿如者登門向氏告貸洋銀十枚氏以婉詞却之阿如卽闖入臥室躺臥榻上形同索詐氏卽奔至捕房控訴捕頭立派一百二十三號華捕前往拘拿比至阿如已聞信奔逸矣○前晚老閘北某繅絲棧散放女工流氓李厚揚將女工楊張氏攔住調笑氏駭甚呼救旋經三百九十四號華捕將李拘入捕房押候解送英界公堂訊究○前晚有偷兒陳阿生掩入百老匯路第八百三十五號門牌兪姓屋内竊取棉被一條正欲出門爲事主兪金發當場捉獲扭交包探張阿五拘入捕房押候解送公廨訊辦○偷兒王阿二前晚竊取泥城外三保牛奶棚内棉被一條昨經包探倪順泉緝獲拘入捕房押候送廨訊究○小竊沈阿鵬至百老匯路瑞記紡紗廠之後竊取木板數塊爲更夫許榮生所見扭入捕房請辦捕頭飭將沈押候解送公廨訊辦 
[施當其厄]  
　　善莫大于救人而救人之多在以賑饑爲第一義矧兹川楚奇荒百萬哀鴻命不絶者如縷於此而以非常之欵爲當厄之施久旱雲霓未足喻也敝所昨接安慶李鼎和當沈庶臣翁由厚康莊交來李固本堂幼仙大善士三批撥助曹平銀二千七百两申規銀二千九百十五两七錢六分七釐又曉峯洋十元沈庶臣洋七元苕東隠名氏保子病痊規銀一百两慈恩普護裨益良多天下豈少好善之人當必有聞風興起者泚筆誌之不禁引領望之矣[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本城總巡局移送游勇汪　　趙子鴻陳洪如等三名至不海縣請請究前确由最愛棠大令提訊先據汪春發供稱安徽人向在吳淞某營中當勇於四月十九日裁撤領餉回籍　來申地與告假之趙子鴻購　物件行經小東門外　陳洪如張標等向小的等拆梢當被勒去汪蚨十六翼因趙子鴻僅分三枚心有不甘將陳洪如誘人城中扭至總巡局請訊轉送來案趙子鴻供與在春發咯同陳洪如供揚州人前在汪大人營中當勇因事撤回現由族叔薦在華盛紡紗廠當巡丁此次奉命來滬購　膏樂至小東門遇見葉姓及趙子鴻等遂至一枝春茶肆啜茗並無拆梢情事不料汪春發無端至總巡局控告拘局訊間轉送案下叩求恩典大令訊得两造均非善類著各責二百板押候一併遞解回籍○廣東香山縣人布升初控陸道生强佔墳地私掘骨壜併將管墳人張阿西毆傷前晚大令又提布訊問布供稱控陸道生私掘骨壜佔地毆人此係可查可訪墳地係買陳鄭氏之產大令謂爾在英界公堂有案本縣亦不將爾深究飭差將布還送英公廨歸案訊　惟將張阿四押候遞解回籍 
[上海巡局瑣案]  
　　前報紀南巿洞庭山碼頭某弄内和順米行主吳某投十六鋪巡防中局控老白渡划船户小扣仔潘金寳將行夥某甲兇毆局員蔡蓉卿二尹立飭勇甲將潘拘獲正欲升堂研訊金寳之父翔榮奔投案下願浼人調處地甲亦禀稱小的曾從中解勸令潘備香　負荆吳稱如肯負荆自甘息訟地甲遂具禀求銷○偷兒沈嘉興某日竊取楊樹浦周塘浜地方周沈氏家衣服若干件事主控諸巡局前日午後經局差陸銀全將沈緝獲曹二尹維善訊問屬實喝責二百板姑念初犯從寛釋放○楊樹浦沈姓車夫丁老虎前日下午與小工錢毛郎在某茶肆内爲葉子戲爭吵後錢投控巡防局請爲提究曹維善二尹訊悉原由飭勇將錢拘案請　數語喝令各責五十板具改過切結釋放並　以後如再犯賭從重懲辦○前晚十二點鐘時楊樹浦巡防局委員曹二尹帶領局勇數名四出巡查及至大純紡紗廠對面忽聞某姓屋内有聚賭之聲令勇丁叩門入内見有四人圍坐爲葉子戲二尹喝令拘拿被逃去其一只獲甲乙丙三人帶回訊問均稱偶爾消遣實係初犯二尹姑念均係生意中人攸關體面因令各責手心二十下以戒其後 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年四月十八日京報全綠]  
宫門抄○諭旨一道綠前○密雲都統蘇奏爲請將失察重支養贍錢糧之歴任防守尉等官分别議處摺○大臣魁奏爲屯田收穫糧石分數摺○又奏爲調取馬匹摺○江撫德奏爲委員管解籌備餉銀片○四月十八日理藩院鑾衛衛光祿寺正藍旗值日户部引見六名　林院三十二名○阿拉楚喀副都統噶嚕岱到京請安○前吉林將軍長順病痊請安○廣寍城守尉靈　請訓○那公請假十日○熙貝勒續假五日○文煕希朗阿各續假十日○麟趾致澤預備召見○召見軍機噶嚕岱靈煕麟趾致澤○○蘇嚕岱跪奏爲請將失察重支養贍錢糧之歴任現任防守尉等官交部分别議處恭摺具奏仰祈聖鑒事竊奴才巡閲古北口操演之際據該處廂曰旗閑散秀榮　　請支一分養贍錢糧以資餬口等情當飭本旗驍騎校博陞核覆據稱秀榮現與伊兄常榮一户常榮現食養贍錢糧弟兄不能重支前經户部駁飭有案復據秀榮聲稱旣弟兄不能重支本營現有弟兄支食两分養贍之户等語奴才當以事關重支養贍虚實亟應澈究以昭核實回密後卽飭印務恊領等調取該處户檔細核有無重支之户旋覆稱檢查該處鑲黄旗閑散海瀛自伊父故後請食養贍錢糧一分續於光緒二十二年三月又與伊弟閑散海印請食一分養贍又本旗閑散常林自伊父故後請食養贍錢糧一分續於光緒十四年七月又與伊弟閑散常金請食一分養贍又查厢曰旗閑散鐵伶自伊父故後請食養贍錢糧一分續於光緒十九年五月又與伊弟閑散玉伶請食一分贍養以上三户係屬弟兄重支等情禀請核辦前來查前准户部酌定養贍章程各省駐防閒散有兄弟僅止兵丁錢糧不能兼顧者准其請支　贍惟養贍係屬恩賞錢糧一户不得支食两分等語又於光緒八年五月間接準户部示覆以古北口閒散興全請食養贍一案旣稱伊兄增全食有養贍錢糧一分自應飭令興全一處就養所請再行添給養贍一分本部檢查現行則例並無一户准支两分養贍專條未便核准等因在案今古北口閑散海瀛常林　伶等因伊父故後伊弟兄僅食馬甲錢糧不能兼顧各請支養贍一分尙無不合惟續與海印常金玉伶等請支養贍其起支年月皆在光緒八年接奉户部示覆興全不准重支明文以後實屬違例重支辦理　誤當將該管之防守尉威琿布防禦托永額驍騎校都倫泰博陞及各該旗領催等傅調來密交印務協領等面訊據威琿布托永額　倫泰及領催等結稱實因體恤該閑散等户衆寒苦起見以致未諳例意疏忽之咎實所難辭等情惟驍騎校博陞結稱本旗玉伶係與伊兄鐵伶分居各度因鐵伶户衆不能兼顧故又與玉伶請支養贍秀榮係與伊兄常榮聨户故未敢與秀榮請支養贍等語惟查請支養贍以親兄弟爲一戸不得以各爨爲分戸若玉伶與伊兄分戸者是則秀榮不與伊兄分戸者非秀榮旣因伊兄支有養贍不能再行重支者是則鐵伶旣支養贍又興玉伶出結請支者非博陞究屬辦理兩歧未能平允等情禀覆前來查該營各官於請支養贍之案宜如何詳細核辦以重庫欵重支竟有三分之多均未能查出實屬咎有應得除將海印常金玉伶三名所食養贍自本年四月起裁汰已領銀两照數追繳外相應請旨將古北口防守尉威琿布防禦托永額驍騎校博陞現升陜甘督棕右營守備前任驍騎校博慶前在委驍騎校任内出結之新補驍騎校都倫泰等分别交部議處以爲辦事草率者戒其與常金出結請食養贍之原任防守尉恒吉防禦札拉豐阿均已先後開缺應請免其置議承辦之領催等由奴才嚴行懲辦所有弟兄重支養贍錢糧該管歴任現任各官未能查出請旨父部分别議處綠由是否有當理合恭摺具奏伏乞皇上聖鑒謹奏請旨奉硃批另有旨欽此○○奴才魁福逹新跪奏爲屯田收穫糧石分數恭摺具陳仰祈聖鑒事竊查科布多光緒二十二年所種拾屯地共收三色糧七千四百八十六石五斗奴才等差派委署筆帖式文普會同統轄屯田遊撃松恩將所收穫得内揀擇乾潔三色七百石收入屯倉作爲今年籽種其　糧　均收入城倉訖查例載種地官兵各視其收穫種石分數量加鼓勵辦理等語查上年所種十屯地内收穫糧石拉展在十分零六厘九毫　絲零所有統轄屯田遊撃松恩總管千總李昌林把總李殿臣等所管十屯地拉展收穫糧石在十分以上者照例應請交部議叙專管頭二三四屯地千總李昌林所管屯地拉展收穫糧石在十分以上者照例應請交部議叙專管五六七屯地把總李殿臣所管屯地拉展收穫糧石在十分以上者照例應請交部議叙專管八九十屯地把總梁毓書所管屯地拉展收穫糧石在十分以上者照例應請交部議叙總管頭二三四五屯地委署蒙古叅領珠魯所管屯地拉展收穫糧石在十分以上者照例應請頭等賞小彭縀二疋總管六七八九十屯地委署蒙古叅領逹木鼎所管屯地拉展收穫糧石在十分以上者照例應請頭等賞小彭縀二疋專管頭二屯地委署蒙古驍騎校多岳特所管屯地拉展收穫糧石在十分以　　　　　請頭等賞小彭縀二疋專管三四屯地委署蒙古章京斌哩雅所管屯田拉展收穫糧石在十分以上者照例應請頭等賞小彭縀二疋專管　　　地委署蒙古驍騎校鄂諾爾所管屯地拉展收穫糧石在十分以上者照例應請頭等賞小彭縀二疋專管七八屯地養者蒙　驍騎校札木色楞所管屯地拉展收穫糧石在十一分以上者照例應請頭等賞小彭縀二疋專管九十屯地委署蒙古章京納木濟勒多爾濟所管屯地拉展收穫糧石在十分以上者照例應請頭等賞小彭縀二疋收穫糧石在十一分十分九分以上者屯田當差緑管兵以及蒙古兵丁應請照例分别賞給　两烟茶等物以示鼓勵奴才等謹將上年所種屯地收穫糧石分數並獎賞各屯緑營蒙古弁兵分别另繕清單恭呈御覽理合恭摺其陳伏乙皇上聖鑒訓示遵行謹奏奉硃批該衙門知道單併發欽此○○奴才魁福達新跪奏爲科布多官廠馬匹不敷應用援案由烏里雅蘇台調取以供差徭恭摺具陳仰祈聖鑒事竊據喀爾　駐班處呈據管理官廠協理台吉額爾奇木瓦奇爾等呈報查得木廠所存官馬無幾不敷需用若不卽時添補誠　貽誤要差祈請核辦等績呈報前來奴才等查官廠馬匹現存無多不敷差用自應援案調取案查前於光緒二十一年閭因官廠馬匹不敷使用咨由烏里雅蘇台所屬孳生羣内揀挑口輕騸馬二百匹解送前來以供要差旋准咨覆烏里雅蘇台所屬孳生廠内僅存騸馬二百十三匹若必按數分發恐本城不敷應用擬暫先分發一百匹庶免貽誤俟下届孳生蕃衍再行如數調撥等因奏蒙允准遵所在案現值該廠馬匹無幾卽應仍照成案調取當經備文咨呈烏里雅蘇台將軍請由所屬孳生羣内揀挑口輕騸馬二百匹派員解送以濟急需旋准咨覆所屬孳生廠内本年現存騸馬四百匹洵敷两城分用自應照咨分撥由科布多派員前來領取以備差用等因咨覆前來相應請旨飭下烏里雅蘇台將軍卽由該管孳生羣丙挑撥口輕騸馬二百匹由奴才等派員赴烏里雅蘇台領取俾濟要需理合恭摺其奏伏乞皇上聖鑒　奏奉硃批著照所請欽此○○德壽片再江西奉撥丙申年籌傋餉需銀二十四萬两光緒二十一年十月二十八日欽奉　上諭按照指撥銀數於來年四　前解到一半十月内全數解清等因欽此旋准户部咨丙由年應解籌備餉需依限報解卽經行據司道具詳以　庫無力全籌此項本係甘餉改撥擬援照籌解甘肅新餉成案在司庫地丁厘金項下籌　二分之二銀十六萬两又道庫錢糧内撥解三分之一銀八萬两以資湊解並由司庫籌解第一第二两次銀萬两道　解銀四萬两均經臣附片具奏各在案兹據　同翁曾桂絴稍查此次籌備餉需係爲彌補京餉而設自應竭力籌解以供要需現於司庫動放甫據各屬解到光緒二十二年地丁銀四萬两以爲司庫第三次撥解丙申年籌備餉籌遴委管屬地丁京餉便員試用知縣　碩輔候補知縣蔡汝嘉等會同搭解於二十三年正月二十八日起行由陸路前户部交敗詳請具奏等情前來臣覆核無異除咨部外所有奉縀丙申年籌備餉需第三次動放司庫卸两委員搭解起程綠由理合附片陳明伏乞聖鑒謹奏奉硃批户部知道欽此 
 
