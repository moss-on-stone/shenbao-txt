# 1921 - 201 - 4917396

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[武裝查辦（冷）]  
　　湘鄂間之形勢急而奉直間之形勢亦甚急矣何也試觀吳佩孚已率兵至鄂武裝查辦矣張作霖亦已有假使直軍不助鄂者奉軍將助鄂之言矣是其景象不啻歐戰之初俄下動員令以迫奥德又下動員令以迫俄時也及至以後又有法英之對德則更不僅奉直間之形勢危急而已 
　　湘鄂間之戰機不僅爲南北之關係其間更有王占元與鄂人之關係故南北間之關係或因桂事一時未能即定王趙與吳間之交誼一時未能即斷而兵禍之起或可稍緩而王與鄂人間之關係則所謂積怒已深有此時機决不能再有所俟故余謂鄂省兵禍必起於鄂人之自發因而演及於湘鄂並演及於奉直更或蔓衍於南北各省皆意中事也乃有人於此時欲以太平洋會議地位之故勸南北之统一而息爭不其難哉 
[命令]  
　　七月二十五日大總統令參謀總長張懷芝呈南陽鎭守使署參謀長劉光璧懇請辭職劉光璧准免本職此令 
　　又令任命鄂保榮爲南陽鎭守使署參謀長此令 
　　又令陸軍總長蔡成勳呈熱河陸軍第一混成旅步兵第一團第一營營長王道逹因病懇請辭職應照准此令 
　　又令陸軍總長蔡成勳呈請任命董士俊爲熱河陸軍第一混成旅步兵第一團第一營營長應照准此令 
 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電]  
　　北京電吳佩孚有（二十五）電卽率兵赴鄂武裝查辦除先電詰趙恒惕進兵責任外行逹（二十六日下午一鐘） 
　　北京電湘公會接趙恒惕敬（二十四）電謂湘軍决不越湘境一步希轉王使勿自擾鄂人對王不得目爲湘軍（二十六日下午一鐘） 
　　北京電昨閣議討論太平洋問題交各部密陳意見應提何案應派何人確未定（二十七日下午一鐘） 
　　北京電有人在潘復前建議將滬城壕地產重復清丈可獲鉅欵潘派汪嘉棠往查（二十六日下午一鐘） 
　　北京電中行續添股三千萬問題現先添招七百五十萬政府仍要求添認官股五百萬（二十六日下午一鐘） 
　　北京電昨財部有委狀送張超張持狀到部潘復言所委非君復將狀送第二張超張言素不相識勿受後由原介結人携去轉交 
　　北京電中東管理局未經董事會通過未得我政府許可向正金朝鮮兩行借金盧布五十萬 
　　北京電保定會議結果須王讓出督軍方用實力援鄂奉張電曹切責如直不助王奉將分兵應援中央擬准蕭耀南帮辦湖北軍務分王半權藉快曹意使維鄂局 
　　北京電曹錕有（二十五）電吳使已飭第八混旅赴鄂援應惟欠餉累累請迅撥六萬元欵到卽開拔又電二十五師蕭師長報告徑（二十五）日已開拔一旅赴鄂餘俟續開 
　　北京電吳佩孚電現在自治潮流澎漲自决機括已開長江方面自治形式一變而成聯省制憲現今桂軍失敗足知軍閥不足壓抑各界請速圖與民更始順諸多數心理挽回一切否則人民終必趨於自覺（二十六日下午八鐘） 
　　北京電二十六閣議討論援鄂結果仍責成直魯豫三路出兵餉械中央接濟又議（一）財部請設内國公債交換處照准（一）滬同濟校不敷建築費十二萬由財部撥五萬餘歸蘇省長籌足（二十六日下午五鐘） 
　　北京電院得探報川劉亦積極圖鄂先派兩團攻宜又湘省援鄂軍集中五里牌飛電王督水陸戒備 
　　北京電鄂王電湘趙來電表明箇人實無攻鄂野心部下逾軌蠢動當設法制止請勿過慮政府復電以趙言跡近掩飾務須嚴密佈防弗中奸計（二十六日下午七鐘） 
　　北京電府院得駐川探報劉湘亦將乘機圖鄂擬派兩混成旅由重慶進窺宜昌院已電王防範 
　　北京電鄂訊軍署已下討湘令前隊尚未接觸武漢戒嚴 
　　北京電黑吳電滿海爲東路重鎭擬恢復滿海警備總副司令請以萬福麟爲總司令梁忠甲爲副 
　　北京電黑吳電三江口俄船擊我杭州號輪船實與松花江航權大有關係屢次交涉毫無頭緒請飭駐赤塔沈領速按前定四欵與赤政府談判以保國權 
　　北京電陸洪濤電孔旅因陜境土匪四出竄擾確未肅清特留陜境竭力防剿决無附陳拒閻情事敢爲保證現閻督接任孔軍尅日撤回原防特電聲明（二十六日下午七鐘） 
　　北京電徐派何宗蓮赴熱融和毅奉兩軍（二十七日上午十二鐘） 
　　北京電交部昨組葫島築港審查會沈琪爲主任孫文耀副方維因沙海昻章祜華南圭等十二人爲會員（二十七日下一午鐘） 
　　北京電本日令董召棠爲黑財廳長陳克正署吉財廳長張星楓署黑實廳長周玉柄署吉教廳長榮厚爲黑河道尹（二十六日下午七鐘） 
　　北京電張錫元來電催餉辭極迫切（二十六日下午七鐘） 
　　北京電優林昨晚到京自謂此來商三大任務卽返還庫恰簽訂商約協定中東路管理法 
　　北京電唐在章已赴日周作民决辭不去（二十六日下午七鐘） 
　　北京電擔保教育費之證劵已由財部交到教部訴訟事件亦由地廳認雙方不成立依手續發表八校長經范敦勸宣告復職惟教職員指定七月分薪限本月支發財部正商交部籌墊故取消總辭職尚待猶豫（二十六日下午三鐘） 
　　北京電地檢廳批示靳郭馬殷礙難起訴馬汝倫等亦予免議 
　　天津電唐山車站旁塌陷丈餘未傷人 
　　天津電張勳定陷（三十）日大慶生辰張景惠晚來津預祝並代表奉張與商某問題（以上二十六日下午十一鐘） 
　　漢口電齊燮元熊希齡電王督願任湘鄂調人 
　　漢口電靳旅今日可到鄂暫駐徐家棚協防省垣直曹改派蕭耀南二十五師來鄂俟靳旅運完卽南下 
　　漢口電豫軍閻日仁部改防鄂北隨棗一說暫駐信陽待用惟趙傑率一混旅隨蕭師後來鄂 
　　漢口電魯田中玉電告已令第一二兩混旅各動員援鄂 
　　漢口電漢口德領署徑（二十五）日升旗正式辦公代辦領事爲已巴克爾 
　　漢口電孫傳芳徑（二十五）晚七時乘車赴羊樓司（以上二十六日下午九鐘） 
　　漢口電直魯豫援鄂軍隊共一師四混旅靳旅沁（二十七）晨全到第二團駐漢陽餘均開赴前方蕭師頭站沁晚可到漢蕭耀南儉（二十八）晨准到王督派副官赴廣水歡迎趙傑率一旅沁早全到廣水待命湘趙續有宥（二十六）電來鄂請照常通車王督覆俟路軌修復卽通行川劉代表戈昌明沁謁王督聲明無聯湘圖鄂事（二十七日上午十二鐘） 
[國外專電]  
　　倫敦電中英友誼會在本羅斯花園開歡迎會招待顧公使夫婦此園佔地一千五百畝風景絶佳爲倫敦私人花園之冠共發請帖一百四十份朱邇典丁恩兩爵士與國會議員赫白特氏皆在被請之列其招待程序爲茶會網球會不發演詞賓主極爲歡洽顧使又於上星期參與白金漢宫英皇茶會及美使宴會（二十五日） 
[公電]  
　　華彥銓等覆蘇同鄉電北京江蘇同鄉會公鑒彥銓等江電發表主張實鑒於時局阽危不得不謀統一之進行斥軍閥之干政以人民自動制憲樹聯省自治之基光明正大自問何愧乃貴會來電多所測度雖政治眼光各有所見不能强貴會以從同特何至以金錢運動種種蜚語含血噴人在貴會爲失言本不必較而助長軍閥之熖實非彥銓等所願聞更何敢以小人之腹度君子之心是非曲直付諸公論維貴會諸公一審慮之諸希諒察江蘇省議會議員華彥銓等十一人沁 
世界路透電 
[太平洋會中之美日觀]  
　　二十六日倫敦電路透社由日本某要員處探悉今推測美國關於太平洋問題之無覆文大約乃因有關係之政治家迄今尚無定見之故日本方面則正在積極進行考慮太平洋門類中各種近似之問題將於每問題規定其政策日本以爲中或與澳大利亞問題不足包括太平洋問題太平洋尚有關於墨西哥與荷屬東印度之重要事件日本皆與有極大之關係今墨荷屬兩國均未被邀參與大會遂令人疑爲今次乃召日本至一種國際法庭而以涉及關於中國問題爲限日人之意旗幟鮮明此爲極要之一端否則大會恐將無益而有害云 
[英法之上西來西亞問題會議]  
　　二十六日倫敦電據官中宣稱外相克松貴族及貝爾福氏將參與八月四日舉行之高等會議首相喬治氏因倫敦公務太繁恐不能與會豫料此次會議歷時無多蓋僅討論上西萊西亞問題也英國專家已啓程前往巴黎 
　　二十六日倫敦電路透社探悉英法政府彼此解釋意見後已呈佳好氣象現信上西萊西亞問題今漸臻解决地步關於遣派援兵一節不致再起誤會 
[土希戰事記]  
　　二十六日雅典電官塲消息稱希軍各隊因疾進分散今已集合查是役敵軍失砲四分之三死傷被俘及逃亡者亦占全軍四分之三希軍鞏固亞菲恩希薩·庫太希亞·愛斯基希爾·比里吉克陣線後其南北軍業已會合敵軍陣線已破安哥拉之敵軍與柯尼亞之敵軍已被隔斷 
　　二十五日君士坦丁電安哥拉之英俘已運至西伐斯此爲土軍委棄安哥拉之初步 
[英議院與愛爾蘭問題]  
　　二十六日倫敦電張伯倫氏今日在下院宣言希望國會於八月二十六日休會但豫示十一月或十二月間有召集之可能性俾通過實行愛爾蘭解决辦法必要之法制張伯倫氏並宣布政府擬通過鐵路議案保衛實業議案及關於農務法令之意張伯倫氏反對於秋季召集國會之議蓋是時愛爾蘭問題猶不致就緒也 
[荷蘭内閣風潮]  
　　二十七日海牙電荷蘭内閣風潮已平内閣改組財政大臣與陸軍大臣均已易人政府在第二議院提出議案數件規定荷蘭遵守華盛頓公約關於勞工之條件 
[天氣之奇熱]  
　　二十六日倫敦電據巴斯拉（美索波太米亞之一州）電稱天氣奇熱爲前所未有英人印人阿剌伯人死者頗多蔭處最高之熱度歷兩星期計平均爲一百二十四度最高之一日爲本月十六日逹一百二十九度 
[各國艦隊詳情]  
　　二十六日倫敦電國會白皮書頃已發表内載一九二一年二月一日世界艦隊之詳情建造未成之艦亦經列入其數如下　 
　　戰艦戰鬭巡洋艦輕巡洋艦 
　　英國二九八六二 
　　美國四七六二五 
　　日本一五九一七 
　　德國八○八 
　　法國一一○五 
　　俄國一四四九 
　　意國一三○一○ 
　　飛機運輸艦魚雷艇潛艇 
　　英國六二五九九七 
　　美國二三一八一四九 
　　日本一一一二三八 
　　德國○四四○ 
　　法國○四四○ 
　　俄國○一二六五八 
　　意國○一六三六八 
[世界結核病專家大會]  
　　二十六日倫敦電世界結核病專家今日在斯明斯特堂開第二次萬國大會與會者共三十七國英殖民地國際聯盟會紅十字會聯合會均有代表與會愛汀堡大學之費烈伯博士被舉爲主席開會時宣讀英皇之歡迎詞衛生大臣芒德氏宣述英政府防杜結核病之成績謂前兩年内各醫院曾增設病榻四千具後兩年内尚將增設三千五百具 
　　二十六日紐約電美國至五月一日止所收救濟歐洲兒童經費共美金二千九百萬元除已分解各處外尚餘二百萬元 
[德國火車中之大刦案]  
　　二十六日巴黎電行刦巴黎馬賽快車者共刦去值英金六千鎊之物品共產黨衆院議員摩爾西氏自睡夢中被推醒氏向盜聲明彼乃共產黨盜答曰汝齷齪之中等社會人物速將欵來於是氏乃以其錢袋予之内有英金十六鎊有某客被刦英金一千六百鎊 
[各國近事記]  
　　二十七日倫敦電帝國首相會議期業已延長斯末資將軍原定七月二十九日回斐今已已展期八月八日啓程 
　　二十六日巴黎電商業裁判所判决許中法實業銀行通融解决法白諾瓦氏已被任爲清理員 
　　二十六日倫敦電印刷業主人聯合會新聞業公會等開會議定自八月十三日起成丁之男工每星期减工資五先令自九月十日起每星期續减五先令女工等之工資依此相類 
　　二十六日巴黎電一九二一年上半年法國入口品共值佛郎一○五○○○○○○○○出口品共值佛郎一○七五○○○○○○○入口品較上年同一時期减少佛郎一○○○○○○○○○○法國對外貿易出口超過入口之數此爲戰後之第一次 
太平洋路透電 
[湘鄂戰事之動機]  
　　二十五日漢口電軍隊入漢口者仍絡繹不絶共計約六萬名内有豫直魯三省之兵快利輪船已被徵供運兵之用華人之小火輪現皆設法免爲當道占用南軍方面刻亦忙碌運兵武昌紅十字會已奉命豫備隨時收容傷兵二千名雙方衝突似已難免但目下尚無戰報傳來日來米價高漲漢口今尚鎭靜武昌遷居者不若前數日之盛 
[粤桂戰事近狀]  
　　二十六日廣州電兩廣戰事已稍不利於粤軍粤軍自稱現對付桂軍甚覺困難桂軍刻在各地點奮力抵禦且取不規則之戰術粤軍頗爲所苦所傳粤軍占據城鎭若干處顯皆不甚穩固此爲粤軍所自認者 
[東俄近事記]  
　　二十七日海參崴電黨人拆毁哇肯斯克與第二十六俄站問之鐵路橋火車交通爲之停頓數小時雙城子烏蘇里斯克之電報交通亦斷 
　　二十七日海參崴電職工聯合會揚言因經濟原因擬實行總罷工但工人意見不一致能否成爲事實尚不可必 
　　二十七日海參崴電國民議會昨開第二次會議舉定波爾狄里夫將軍爲議長 
[日本船廠工罷記]  
　　二十七日神户電川崎船廠之罷工顯已解體星期一日船廠開門時工人一萬七千名中之上工者僅二千名昨日上工者逾四千名警察現分佈船廠周圍有工人多名希圖恫嚇上工之人均遭逮捕神户大阪罷工者充斥於巿彼等現多改充小販以期籌欵繼續罷工但未聞有騷擾情事 
[日本與太平洋會議]  
　　二十六日東京電今日内閣會議議决正式照會美國日本願參與太平洋會議但望豫先商定議事日程 
[英船遇風記]  
　　二十七日香港電英船台里瑪楚斯號Ｔelernachus今晨由西貢抵此中途遭颶風漂流約兩日之久船體大受損傷有中國搭客五人被浪捲入海中均未救起昨夜發出之二十六日香港電云湘軍已佔據口州（電文不明）今悉實係廣西全州 
國外要聞 
[奥京通信（續（秋燐））]  
　　維也納之戰後觀 
　　其純然不在表面不易探詢不易觀察者則爲各人自身之生計問題奥幣兌價自大戰告終後兩年以來一落萬丈在昔有家資十萬約合我中國十萬銀元者今則僅可作四五百元之用故在奥國境内凡守本分遵常軌 
 
 
 

Page 11

 
 
恃一定之資產就一定之職務而獲得一定之進欵者至今日均不堪設想其生活上最感困難之輩爲法庭裁判官爲大學教授爲各衙署之行政官吏及僱員一法庭裁判官一月所得俸給僅及五金屬工匠一星期之工資一大學教授之薪水尚不能仰望管理公共厠所之女僕與任掃除之役之清道夫而此工匠女僕清道夫所以獨占勝著者因其每月收入無定限可隨時結合要求加工資也一機廠之五金工匠工資可較其他雜工加若干成在兩月前五金工匠一星期工價一千五百古侖助役工價九百古侖若在五金工匠之家大小四口便可藉此進欵安穩度日每星期可見葷一次惟不能有餘裕但兩月後工價又大漲此輩實遠勝於富有學識之士大夫矣奥國之士大夫情狀誠至可憐國中一切工價旣與物價並增成衣匠洗衣工之價均足驚人女傭又不易得此董冠敝履穿衣領垢穢大抵晝伏夜出不向人前露面若在薄有資產安穩度日之小康人家在此時均成難民而受外國慈善機關賑濟每日正午有一種半送半賣之公廚ＧemeindeKuche此輩恒挾全家男婦老少同往一餐 
　　一切退老之官吏與教授際此時艱更屬無辜受累奥國向例凡任公職者應於本薪中提出數成儲爲他日養老費論銀行之儲蓄存欵積有若干年月自可凑成一大宗正途用費而孰料國幣之價竟忽落也奥京附近某教授任職四十餘年得贍養費較優每月奥幣二千八百古侖家有一女尚有學校肄業書籍紙筆電車等項至少六百五十古侖而此兩老除度日之食用外衣服久不添置延至某月萬不能不購新鞋一雙至廉之價尚需二千古侖所餘者一百五十古侖兩老匀分每人每日僅可得兩古侖半買山薯一基羅起碼需十古侖買肉一基羅起碼需百古侖買牛乳一立忒起碼亦需十二古侖有戲作諧談者謂山薯與與肉苟能再匀分一小塊出售恐旣得之亦無錢得燃料以烹炙之矣此雖戲談亦奥京之實情也奥京在兩年前幣價雖無如此之暴落而食料異常缺乏家主婦携兒抱女於下午往肉店求得一衡寒冰風雪街心過一夜立待到天明忍受無限苦痛而始得之携歸廚下又不知藉何物爲燃料祇望以生愁耳 
　　奥國有此恐慌故食物買賣暗中作弊者尤多居心險狠善於利用時機之猶太人相率携資赴奥從中一過手而大獲中飽如向某甲購得之山薯可以數倍之價售之某乙因過量之食物不易購求也向甲姓頂得之房屋可以數十倍之租令乙姓承受因戰後人民失業者多莫不爭往城巿求生活維也納之住屋尤覺遍覓不易一得也奥京人心之急於求冨如患癆瘵者之狂思飲啖而其存僥倖之心求依附他人爲生活尤若寄生植物之隨處攀緣若遇外國人至莫不思利用之而孰知天下人豈盡愚不有猶太人之險狠安能有如五雀六燕之銖兩相稱者而與奥國人結不解之緣乎有猶太人之險狠心與奥國人之僥倖心乃能有此一場維也納繁華春夢記者屢遇品端學粹之奥國士紳均言合家男女久不涉足此等繁華處所然則因中人之人格固可不言而知也所甚惜者維也納人士黄金之心經此一敗壞而不可復得耳（未完） 
[日船廠罷工風潮漸緩和]  
　　字林報二十五日神户電云罷工風潮今漸平靜船廠發出通告後已有數千工人願恢復工作雖罷工者之幹事員極力防阻工人復業惟船廠今晨復開已有三千工人俟於門口矣船廠管理部寗願船廠閉門不願承認工人聯合合罷工者有數人因違法被拘而兩廠亦革除多人昨日戲園中開工人大會到者甚多痛斥資本家並聲明革除工人反足堅其團體但以今晨事實證之昨日之會議殊無效力也 
國内要聞 
[優林抵京時之言論]  
　　　上海華俄通信社二十六日北京電云遠東民國外交總長優林氏昨日抵京有外交官及新聞訪員多人在車站迎候並有總統府所派代表國務院及外交部代表亦聯袂偕往有京中某西報ＰekiugLeodes訪員往謁優林詢以政見優氏答稱余此次來京一則與中政府議結中俄商約再則余自身對於中國政局有所接洽余覺此兩共和國旣屬密接邦交首當敦睦余因欲逹此目的有所盡力故欲親來調查北京政局云云優氏未抵京以前曾在奉天勾留受三省巡閱使張作霖之歡迎會議蒙事京中華字各報對優林此次入京均著文專論其事頗極注意 
[湘鄂間戰雲密布]  
　　湘省出兵攻鄂其情形已詳前報兹悉湘軍此次用兵目的純以促成鄂省自治故事先稟承廣東政府任蔣作賓爲鄂省總監孔庚爲省務院長何雪竹爲軍務院長頒發印信文曰湖北省印已由廣東政府頒交趙總司令交蔣等受任湘省援鄂總司令則由趙恒惕自兼而以第一師長宋鶴庚爲總指揮第二師長魯滌平·第一混成旅長葉開鑫·爲左右翼司令鄂軍梯團長夏斗寅爲前敵司令其已開抵路口舖五里牌等處者約計五千人動員迅速頗令人可驚所用旗幟爲自治軍旗其符記爲五色國旗中加白圈據私人方面消息湘軍以五里牌爲第一防線二十三日上午業與鄂軍第一防線羊樓峒駐軍第十八師三十六旅七十二團潘守楨部下發生衝突勝負不甚明瞭一謂鄂軍不戰而降者有三連確否未悉但官場消息則謂湘軍皆集中於路口舖鄂軍集中於羊樓峒中間尚隔一五里牌昨日並未接戰而暫代三十五旅長宋大霈尚來電謂路口舖湘軍不知何故紛紛向岳陽後退趙恒惕昨且來電聲明扣車誤會請鄂省仍照常通車王督曾召軍事會議决定戰和並進除一面電飭前線各軍加意防堵勿得挑釁外並於省垣各軍抽調一混成旅以爲緩急之用一面電覆湘趙謂湘省如先發還客貨車鄂省亦當照常開駛從前誤會之處儘可不計觀此似湘鄂形勢又漸和緩然前晚開赴羊樓峒之第二旅步兵第四團團長傅楚明昨忽下令將趙李橋至羊樓司中間鐵軌拆毁約五里以防湘軍侵入而咸通一帶所駐軍官眷屬紛紛搬來省垣則前方已有戰事似屬可信且湘軍旣已鮮明旗幟大舉進攻决不至未見敵而忽遁故鄂軍今晨昨晚又接連開兵車七次二師三旅六團留在省城與漢陽者悉數開拔前方盧金山第三旅由武穴開來省城者亦開往新堤第二艦隊之永安拱宸兩軍艦亦駛往新堤鄂省積極增防於湘鄂邊境可知前方尚在相持中也王督以湘軍違約侵鄂曾將經過情形電訴各省聞曹使覆電已飭吳副使選派勁旅入鄂助戰吳使覆電允即派直軍一師入鄂如有緩急當親來鄂指揮贛陳豫趙均覆電表示援助故當道對此尚抱樂觀又聞政府亦擬派王懷慶一師靳雲鶚一混成旅來鄂協防靳旅二十三日已由偃城發動二十五日可以抵漢吳使所派一師亦有動員消息並有吳使親自帶來之說此次湘軍進窺鄂境適在廣東戰勝之後其與西南局勢有關固無疑義而鄂省甫行告警直奉紛欲出師來援其果有愛於鄂王抑别有作用明眼人亦不難窺破牽一髮可動全身今後風雲之變幻其關係或不僅鄂省已也（七月二十四日） 
　　上海日人某通訊社二十七日漢口電云自趙恒惕於二十四晚間致電王督軍稱湘軍攻鄂之舉今已制止並特派參謀長王士斌來鄂面陳一切後至今未有何等之電報亦不見使者至鄂因是頗疑趙氏或將捨和備戰湖北對於此事亦有預備以蒲圻爲正面以駐該地之近畿第十八師步兵第三十五旅全部實行動員令以步兵第三十六旅騎砲工輜重隊全部及鄂軍第二旅步兵第四團全部援助之在通城崇陽之左翼以近畿第二旅全部·同第二師騎兵砲兵全部及鄂軍第一團全部增援之在嘉魚監利之右翼以駐該地之近畿第二十一混成旅全部·同第二師步兵第四旅全部增援之現在直豫兩省軍隊奉中央政府·曹錕·吳佩孚·趙倜之命令赴鄂援助者絡繹不絶魯督田中玉已向其部下軍隊發援鄂之命陳光遠已令其弟陳光逵率一混成旅赴修水援鄂近聞李烈鈞有侵贛之計劃特致電蘇皖兩督請各派一混成旅以備萬一 
　　大陸報二十六日漢口電云路口舖等處今日已有小戰雙方死傷皆少大戰尚未發作吳佩孚之代表蕭耀南率第八師今晨抵此爲王占元後援第八師現渡江赴武昌以便調赴前敵京漢鐵路與武昌長沙鐵路現皆紛紛運兵南下武昌官吏現將其家屬與動產遣回北方 
[東三省通訊]  
　　孫烈臣赴哈之觀察吉林軍政界更動之醖釀 
吉林督軍孫烈臣氏月前應張作霖氏之召前往奉天會議征蒙軍務决定後於七月十一日晚返吉對於吉省軍務政務擬即大加改革一時政治上引起極大之騷動詎十五日即傳孫氏行將赴哈但日期未定以省中政局確須整理也旋於十七日軍政兩署中人復傳出確實消息謂孫氏定於十九日赴哈聞者尚以爲不確十八日隨往人員已各各準備行裝因是知行期已定記者聞此消息即向各方探詢孫氏所以汲汲成行之原因言人人殊據較可靠之消息則云此次孫氏赴哈因孫氏原兼中東鐵路護路軍總司令對於沿路一帶之軍隊本應加以整頓近來俄國情勢一變舊黨對於中國官府非常忿恨蓋從前霍爾瓦特時代中東一路不啻爲俄舊黨之窟宅霍氏氏则易以新黨人員新黨欲見好於我國故將從前舊黨侵略中國之政權一一退還而舊黨之飯碗次第打破今稍得勢便欲報復前仇因之沿路一帶近益事且某國垂涎東路已非一日欲挾俄舊黨爲之傀儡此即孫氏赴哈之第一朱因也張作霖氏親自征蒙先行過哈哈爲吉省轄境孫爲東道主自應到哈先爲預備聞張定期七月二十五日六日到哈孫氏爲張屬下較親信之人故對於張氏此行必須使張氏得滿意之觀察而不使稍感不快故孫氏必須親自到哈此爲第二原因也又聞現在中東路務我國方面辦理不若從前郭宗熙鮑貴卿兼督辦時之周到以致美人史蒂芬氏頗不滿意史氏之於中東路有極大之勢力舉足輕重稍有世界眼光及國際智識者决不肯輕輕放過從前郭鮑兩督辦對於史氏有所主張必先爲接洽外交全恃手腕靈敏實爲不刋之論自宋小濓任督辦眼光智識均不及郭鮑即其幕中贊助之人亦與從前大相懸殊是以着着失敗貽人口實也此次孫氏赴哈雖僅屬總司令之關係然以督軍而兼省長且爲張氏信任人物或者於路務上有所建議前中東路督辦公所秘書長顧次英氏亦經孫氏携同前往顧氏於三五年來之如何應付俄人及其他各國成竹在胸其得稍稍補救亦未可知也 
　　吉林自孫烈臣氏調任後軍政界局面一變當孫就任之初實業廳長即易馬俊顯旣而又以警務處長兼省會警察廳長鍾毓調任時在四五月之交也彼時政局似稍平定詎交涉署長王嘉澤因公赴京歷三月餘未返孫烈臣遂派鍾毓暫行兼代越數日王虧空公欵事發免去本職時孫氏適在奉因保孫其昌爲特派吉林交涉員孫爲前黑龍江教育廳長即現爲永衡官銀錢號坐辦也孫氏奉命後即於十五日就職視事而教育廳長楊乃康在吉三四年地方感情亦尚浹洽詎孫烈臣返吉即授意辭職現在雖未發表其局面已定矣原此次吉省政界所以大爲更動者均在奉天商定蓋張作霖之意欲將東三省軍民分治惟不即任省長由信任之政務廳長代行其職權因此計畫吉林政務廳長一席即屬意於現任財政廳長王樹翰氏王係奉系中之號有政治經驗者王去財廳而就政廳舍獨當一面之事而就寄人籬下之事當然不甚願意因此有要求兼省署秘書長爲附帶條件之說惟現秘書長爲張作霖賞識之魏紹周孫烈臣之意擬以教廳一席畀魏魏不願仍願充秘書長故教廳一席又有以現任政務廳周玉柄調任之說以上所述似一切已内下所以不即發表者以財政廳長陳克正尚未來吉陳爲現任直隷高等檢察長此次調吉純爲張作霖之主張一俟陳來則財政政務教育三廳可以同時解决今雖未發表而前此孫烈臣去吉省署事務均由政務廳長周玉柄代拆代行此次則易以財政廳長王樹翰氏並兼代行督軍事務則其計畫顯然可見已總之照現在所傳更動之後如財政政務警務交涉教育（如屬周則係四川）均係奉天人系統旣同辦事自然一氣貫注即如各署人員亦以奉吉地面接近易以奉天人者十而七八本省人中未免側目以視矣軍界方面前次已經更動此次因吉長鎭守使耿玉田受謝米諾夫之嫌疑而被押參謀長丁超大受影響丁已辭職參謀長聞委吉興氏而暫以臧式毅上校參謀代理（以吉氏因公赴哈未回）吉長鎭守使一席則屬之第三旅旅長誠明誠係吉林人而奉系也其餘尚無更動大約經此一番變更簡任以上官吏可算告一段落所尚須裁汰者爲省署人員在孫烈臣未回之前曾有電到省從七月起即行裁减旋因七月已過三之一故現在緩至八月初實行據個中人推測將來遠省人即有少數免裁亦必因薪薄不能敷衍而陸續自行引退矣 
[廣州通信（平）]  
　　桂局將定之觀察 
　　粤軍入桂勢如破竹梧潯旣下平桂繼之今貴縣又告克復矣查貴縣爲南寗防線乃桂主力軍隊之集中地譚浩明韋榮昌馬濟林俊廷等之部下皆在焉非臨之以大兵困之以時日原不易於攻入此次乃竟唾手而得重鎭者固由譚浩明之畏怯先遁動摇軍心亦以内部子彈缺乏無戰鬭力所致也初粤軍以桂軍死守貴縣料必有一場惡戰遂分三路水陸夾攻師將抵摬譚已聞報心驚遂率其前日在湖南未敗先走之慣性偕所部先遁韋馬林各部以主帥已逃皆無鬭志又自審軍實不足久持亦相繼奔潰於是森嚴之防地一變爲集烏之場貴縣遂不攻而下矣現陸榮廷以大勢已去南寗亦不能堅守已召集各紳商會議願自行退出南寗將桂省政權交還桂人自治並通電解除兩廣督辦職電中有以中央之權威不能制一護軍使致貽誤桂局等語蓋深悔受北京之愚也然亦不能專怪北京陸以西南政府名義坐鎭兩廣本可進退裕如乃忽通欵北京名義不正人心亦失此其所以敗也抑以戰鬭力論桂亦不如粤遠甚㈠人才缺乏陸榮廷以綠林起家部下諸將類無軍事學識沈鴻英劉逹慶馬濟等敗軍之將不足言勇韋榮昌號稱老將未諳軍略陳炳焜好爲大言唯知善走求一將才而不可得以視粤軍將領知兵者衆不可同日論矣㈠軍實不充桂軍自去年敗走精銳已喪失泰半其刦掠廣東軍械雖爲數不少然子彈缺乏難以補充乞援北京打通海道復被扣留徒成畫餅粤軍則有兵工廠源源接濟而無匱乏之虞也㈠軍心不固桂軍士兵素乏訓練其所招集類多游勇去歲一役粤軍勇敢善戰先聲奪人桂軍早畏之如虎故皆無鬭志近日桂將紛紛獨立亦由士氣已衰不復用命不能不出此自救之策也㈠戰略失宜桂軍犯粤以右翼寇連陽以左翼侵高廉而以梧容爲中權以潯貴爲後勁滿意兩翼得手即可長驅直進使粤軍首尾不能相顧不知精兵已聚於兩翼中軍薄弱粤軍乃避堅攻瑕直搗梧州遂致名城陷落根本動摇蓋梧州喉咽棄而不守失計甚矣㈠失道寡助桂軍之敢於發難實冀贛閩爲後助使粤備多力分不能兼顧而又運動綠林騷擾各屬藉以牽制以爲可操勝算不料贛閩不出兵而綠林多不響應今則部下亦相率倒戈衆叛親離難以濟矣由是觀之則陸榮廷之失敗實由自取一般軍閥可以知所警惕矣 
[蘇教育行政會議開會紀（六）]  
　　今日（二十五）開會議員簽到一百六十七人朱代議長主席宣布討論第三次審查報告㈠關於整頓小學及確定方針者二案照審查報告略加修改通過㈡關於變更學制者二案（甲）議决請廳長採取本案意旨令行各縣就地方學校情形察酌辦理（乙）議决請廳長令行各縣查照辦理㈢關於國民學校變更假期者三案議决請廳長令行各縣依照規定假期日數成案分别支配並編制學歷表逐年報廳查核一面令行各校遵行㈣關於教室占費標準者三案（甲）（乙）請廳長通飭各縣勸學所長各就本地情形酌定標準以免偏枯（丙）議决設備費之多寡視事業之繁簡而别應由各校校長商請勸學所長酌核辦理㈤關於廢除包辦制度者二案合併討論議决請教育廳重申前令勿任再有包辦陋習責成各勸學所長對於各學校預算决算應詳愼辦理並將各校預算印送縣視學於視學時注意考查㈥關於學校自治制度者二案合併討論議請教育廳通令各勸學所長各就本邑學校中自治成績之優良者選擇呈報以備印發各縣俾得相觀而善㈦關於增授常旘添設學科者三案合併討論議决之案與增進國民生活必需之知旘技能均有關係應由各校自編適於環境之教材隨時教授㈧關於國語者三案（甲）請廳長通知各縣轉知各校查照用白話揭示（乙）（丙）議决國民學校國文改授國語久經部令規定各校亦已遵行未便過於遷就社社致妨國語統一㈨關於組織研究會者三案合併討論咸謂研究會裨益教育良多惟聯合全省範圍太廣且各縣情形不同實行恐多窒碍不若各就師範區域分别组織即以本區師範附屬小學爲會所範圍較小易於進行（其規程請廳另訂之）多數通過㈩關於編輯鄉土制者二案（甲）議决凡編是書者脫稿後應交教育會審查以收集思廣益之效（乙）請教育廳令行各縣凡編輯鄉土志者一律用語體文且以注重直觀爲是㈩㈠關於奬勵小學者七案無討論全照審查報告通過主席宣布第四號第五號議事日程所列四十餘案爲節省時間起見擬一律分類一併付審查衆贊成主席派定楊傅福等十五人爲第四次審查員時已十一點五十分遂散會 
[尚有要聞二及地方通信轉入後頁]  
雜評一 
[軍閥人才（默）]  
　　吳佩孚之行動不僅關係於湘鄂也吳如助鄂非直之利必爲直派所不贊成吳如助湘又非奉之利必爲奉派所反對故吳在今日并關係於奉直政府欲以吳督鄂旣懼奉不快又懼吳與西南聯而將不利於北政府欲不以吳督鄂旣恐直失歡又恐吳明與西南携手更將不利於北故吳在今日并關係於南北 
　　雖然無論其關係奉直關係南北窮其所至亦不過關係軍閥勢力之消長故吳祗可謂爲軍閥之人才而不得謂爲國家之人才祇能爲軍閥重視而不爲國民所重視 
　　國民所重視之國家人才奈何對内能順國民自治之潮流犧牲一切權利爲全國武人倡眞心爲國民謀福利國家因以收治安之效此可謂之國家人才對外能順國際聯合之潮流出而主張正義一言一動爲各國外交家所重視國際地位因以收增進之效此又可謂之國家人才國家人才與軍閥人才之不同如此 
 
 
 

Page 12

 
 
國内要聞二 
[閩下游戰事近况（福州通信）]  
　　安溪戰事發生後楊漢烈王榮光宋淵源聯成一氣北軍疲於奔命民軍旅長楊持平被唐國謨槍决北軍軍事委員王振漢被楊漢烈槍决已證實而安溪巢學厚知事雖被捉巢以槍斃持平非彼主動疉次哀求遂以釋放昨據安溪某營逃兵到廈云此次該營出發與楊漢烈打仗彼在其中白劉兩連爲楊所困兩日不得食又有某部爲楊繳械約七八十桿高營長爲流彈所中受傷甚重又一消息日昨民軍王榮光派兵五百餘人前赴安溪駐紥洋荷鄉及大嵋山夜十二時即撥兵三百餘名開到招坑鄉擬圍困北軍爲王樹林團長所偵知當即拔隊扼要戴擊民軍死傷頗多北軍亦傷斃七八人惟閩南各縣之民軍對於北軍之戰略已計劃妥協仙遊吳威率所部八百餘人進駐河巿以遏洪瀨北軍之後路永春宋淵源王榮光林清龍則分三路直撲其前南安陳烈臣則由碼頭進攻其石晋江劉賢受高爲國陳清淇等則出河巿攻其左已定日内三路夾攻北軍聞報一部退駐南安石亭惟大部份已集中洪瀨爲直搗永春之計劃以永春安溪固爲犄角者也在洪瀨内山之陳烈臣則不時出而誘敵潘極忠賴漢璋杜立成吳璞潘協青林占等則乘間扼險截擊北軍勢頗狼狽而駐泉兵力現只有清源一排洛陽一排安海二連惠安二連非急速檄調生力軍防守恐晋惠二城亦難久守李厚基以去楊必先自剿王着手昨已令行仙遊王獻臣司令永泰劉士偉·晋江唐國謨·安溪馬步雲·出兵協剿王於永春雖曰地險兵衆而餉械缺乏恐難持久王敗則楊亦不支矣 
[南京快信]  
　　湘鄂發生問題長江防務吃緊齊督已電調建安建威楚謙等兵艦來寗停泊以重江防 
　　省教育行政會議昨推袁觀瀾黄任之賈季英等八人代表晉謁王省長請求對於本届行政會議議决增籌教育經費各案務期實行以推廣本省義務教育王允竭力贊助 
　　江浙中等以上學校校長會議本月廿八日在杭州開會江蘇省立中等以上各校長均准今日晚車赴杭與會　　學生聯合會昨下午三時開會公推蔡汝霖濮良疇鄭炳文三人赴滬列席學生總會又公推陳應麟杜廣祥爲本會查賬員五時散會 
　　王家襄由滬來即轉車赴京 
　　熊希齡昨日下午五時乘特别快車北上王省長齊督代表郝得志曁各機關長官均送至浦口車站 
　　財廳昨委薦任職鈕傅謙·充荷花池稅所長 
　　交通部電江蘇郵務管理局自即日起中德信件包裹一律實行通行 
　　陶保晋等組織之南京雜糧交易所已成立所址暫設石壩街大陸礦務公司内 
　　省會覆選期迫第一區額定十一名即江密一縣組織者已有楊煥卿孫煥春王朝幹劉昌威王綱陶保晋徐堃錫朱積祺龐振乾等九人其餘高淳句容六合等縣亦有八九人競爭頗烈票價因之飛漲 
　　日本神户商業學生二十餘人昨由教員儲島一率同來寗游歷 
[杭州快信]  
　　省憲會議今日（二十七）開會選舉到會者七十人選出王正廷爲正會長褚輔成爲副會長 
　　教育行政會議今日上午提議留級生及格學科仍予照常進級建議案共十起内中學生修業期間停止結婚案决定重付審查 
　　蔣運使呈准鹽務署於杭省設立鹽務中校其經費由各地引商補助原有之鹽務兩等高小校卒業各生准予升入該校 
　　海鹽陶汝梅僞串舞弊案歷任知事王家琦徐憲章等六人俱應到案備質王已投訊多次飭回永嘉現任徐憲章昨亦由浦江原籍來省投案經檢廳預審聞姜若（現任鄞縣知事）亦將到省候質 
　　浙辦平米現存滬上尚有二萬石之多沈省長已諭經辦人員趕將存米設法售罄以資結束現聞是項糙白米有在滬拍賣消息 
　　府秘書章介眉昨來杭有所接洽寓清泰二旅館 
地方通信 
[蘇州]  
　　温知事控案查覆吳縣温知事前被三法團具控省署奉批候令蘇常道尹查覆核辦經王道尹委任丁常光逐欵澈查現悉該案已由丁委調查完畢呈由道尹詳覆省長聞均代温洗刷如在鐵路飯店挾妓飲酒一欵則謂查無實據又挪用公欵一項則謂以公濟公早已劃還云云不識省長若何批示也 
　　錢崇固改就律師舊省議會議長錢崇固以本届省選不願再邀當選决計引退遂改變途徑充任律師即在蘇寓顏家巷錢宅設立律師事務所日昨懸牌事供辯護之職業矣 
[松江]  
　　决選開票之結果一六八三區同姓名當選人决選票匭於二十六日午後四時起在縣署大堂上開票唱名在未開票前甲黨中人於上午十時起即盤旋於縣署左近傳言乙黨不遵省委調停條件乘甲黨不備暗中反汗據其所言大致謂『二十五日之决選先經翁醉亭省委居間持一區松江巿投票證交甲黨指定白龍潭第二校爲投票所專投吳愼之張思明二人而以五厙等八巿鄉之投票證付乙黨另在祭江亭投票專投張潤生祝蘭根二人臨投時乙黨知張祝兩人甲黨不與競投故祇各投數十票其餘選票儘數塡投吳愼之張思明且八鄉票證較多結果决選之票將盡屬乙黨』云云言下極形憤慨並有主張推翻之言比及開票兩黨時起爭執初選監督沈岫芝奔走其間大有左右做人難之勢在沈監督原屬驚弓之鳥故佈置開票所時親出指揮武裝警察驅逐閒人詎因此即遭選民戴古侯之詰責謂『開票不准選民參觀法律上有何規定』沈無辭之對時沈胸前未懸監督徽章某甲謂『汝何以未掛牌子』沈答稱『余欲减小目標免致打時易被着眼』一時爲之鬨堂以後兩黨間時起支吾開至夜間十時忽傳甲黨已僱定大帮襪工準備武力對付於是縣署出動全部警察警衛開票繼而短衣穿袖之輩果愈聚愈衆乃直至黎明開畢並無衝突此次開票結果張潤生視蘭根仍屬乙黨甲黨則得吳愼之一票張思明一票亦爲乙黨所奪至莘莊六區所出之石月亭則爲楓涇八區所奪惟由楓涇償還組織費三百五十元於莘莊云 
[鎭江]  
　　東台鹽城之水災江北東台鹽城兩縣因連日大雨各鄉低田幾成澤國所有秋禾悉被淹盡現聞該縣知事已將水災情形呈報省署矣 
　　清鎭班暫行停駛江北運河水勢浩大近日高郵誌樁已漲至一丈二尺以外清鎭長班小輪生火急駛掀波鼓浪以致堤岸岌岌可危昨經鎭江關稅務司梅君示論華洋各小船自即日起清鎭長班暫行停駛以保堤工 
[揚州]  
　　淮北匪勢近訊淮北匪勢猖獗濟南裕通公司執事已被匪架去二人（聞須三萬金始可贖回）頃聞海州鎭守使白寶山已派副官長率隊由宿遷開回灌雲會同吳旅長曁水陸兩防各派得力軍警駐紥濟南塲境以資鎭懾一面已電揚州各公司知照矣 
　　東何塲知事易人通屬東何場知事王大焜因事職遺缺經工運使於二十六日遴委繆延恩充任 
[杭州]  
　　夏令師範會近訊華東基督教教育會開夏令師範會於杭州之江大學已誌前報體育一課請上海精武體育會會員擔任教授拳術一套名曰硬搥共有六路簡單易學極合小學初部教材編有圖說一幀業已出版會員朝夕學習頗爲踴躍並聞該會定於二十七日閉幕 
[嘉興]  
　　定期續開選民會嘉興選民會於二十六日召集各股幹事在辦事處開幹事會議經公决重辦省選自應重行調查爲是一面由會電省請求停辦覆選並經幹事會議决定於二十八日下午二時在講演廳續開選民大會議商辦法業已通告全邑選民届時蒞會矣 
　　小兒發現驚風症嘉興近因天時不正一般居民易受感冐現小兒已發現急驚風症患者腹痛身熱手足抽動飲食不進醫家多束手未及二十四小時即行殞命如南堰顧姓家之五齡小孩及北門王姓沈姓家之小兒均患此症醫治罔效而死 
　　襪業會議維持嘉興織襪廠不下百餘家近因線價昻貴成本加重而售價又爲滬上各商號所操縱因此虧蝕頗鉅現由競新福禾等二十餘廠於日昨聯合集議維持營業方法决定（一）設立堆棧將聯合各廠所出之襪寄存棧内以便待價而沽（二）設立抵押所各廠如欲欵項可將所出之襪抵押現欵以便需用（三）於滬上設立貿易所以免價格被人操縱已推定焦某等爲籌備員按照所議各節分别進行 
來函 
[鳳台報告水災函]  
　　上海申報館鑒台邑苦被水災情形前經郵呈想邀洞悉兹復有加無已山洪齊漲襄湍飛來狹口荆山下游關鎖加以毘連之渦蒙阜太諸境之水由白洋溝黑溝黄溝港河等處灌淝注淮闞　集顧家橋一帶幾無乾土故皖屬雖水害不一台邑災獨較重遍野嗷鴻日難一飽男婦老幼輾轉泥中上淋下漬病臥於幕天席地者呻吟之聲慘不忍聞其房屋坍塌牲畜淹没衝棺倒屍糧草盪盡更不堪言嗟嗟台民何辜罹此巨凶汪洋澤國際兹已近其魚鐵石心肝憑他也應下涙特復呼籲伏維矜鑒軫念元元宏發慈悲迅速設法援救以拯災黎而挽天心不勝泥首待命之至虔此敬請鈞安尚祈慈鑒鳳台縣農會會長侯吳屏張懷璞商會會長張寶堂勸學所所長金鐸教育會會長史秉書樹荆山財政局局長李德裕朱廷桂同叩 
專件 
[胡雨人答龐芝符（再續）]  
　　常鎭運北數萬方里光緒中葉以來瀕歲淫霖不洩爲災識者知爲白茆淤塞幾成平陸之故而不得其徵自見民國八年大水與宣統三年退水之遲速懸殊已確知民國三年裁灣取直功成爲莫大之利即確知今後白茆病膈爲莫大之害矣人雖至愚誰肯犧牲自已之生命田產而噤口不言其合力死爭也必矣然則浚泖合流之計即有一部分之利益亦末由率意行之况乎其同歸於盡也今日公所慮者莫如分流力弱而澱底易爲沙淤夫澱淤豈足以爲禍哉瀦水之地過多水流散漫當然致淤而湖中過水之洪仍不淤不觀夫龐山湖乎全湖成陸而十字河交貫中央其直如矢何害於水流哉我常府芙蓉湖一片汪洋盡變爲田之後至今絶無一湖而不害其爲上腴者水流東駛滔滔不絶故也以全湖流域公共之害供區區澱泖刷沙之用其不可行也必矣至謂澱泖清流之力苟能略强則洪潦時退水可以較速此與事實上適得其反以平日清清之力無論如何盛强而洪潦時水歸一途必至壅塞不流横溢潰散無疑義也况乎其萬無可强之理由哉懇望我公盡棄其無希望之希望從此實地研求先去下游切急之害然後普求全湖流域之永久利益而精密爲之繫鈴自公解鈴自公敬爲數千萬生靈馨香尸祝之矣專此肅復即頌公安弟胡雨人謹啓 
 
 
 

Page 13

 
 
   
 
 

Page 14

 
 
本埠新聞 
[德領署開始辦公]  
　　駐滬和總領事昨日照會上海交涉公署略稱中德邦交恢復德政府已任命馮卜區博士爲駐京代辦公使所有本埠代管德僑事腚奉令移交德國正領事師謀君接收其移交德領事署手續定於本月二十六日下午四時在該署舉行請爲查照等因許交涉員已於日昨特派第二科長陳世光會同和蘭總領事點交收管德正領事師謀君於昨（二十七日）在署正式式懸掛該國國旗開始辦公一面照會交涉公署查照許特派交涉員接德領署照會正式懸掛國旗及開始辦公後已將交接情形分電外交部曁南京軍民兩長查照矣 
　　字林報云二十六日午後四時半駐滬德員正式接收其黄浦路之舊領署中國方面行正式移交禮者爲交涉署秘書陳震東而代表德政府者則爲師謀氏荷蘭總領事及其署員亦皆在塲當即懸掛德國共和旗幟以示正式接收自二十七日起德領署在名義上將開門辦公但靜安寺路德人辦公處暫時尚不撤銷須俟領署佈置妥善便於辦事時始實際遷移也師謀氏駐滬多年在中國未宣戰時曾充會審公堂陪審官前月曾偕德國代表團入京今上海德領署事將由師謀氏代理目前旅滬德人實數幾何無從確知連婦孺合計之當在三百人以上或逹五百之數 
[德貨進口納稅辦法之省令]  
　　江蘇省長訓令財政廳長文云案准稅務處咨開准外交部咨開查中德協約係已於七月一日互換即行發生效力所有德國貨物運進中國口岸應按照民國八年所修之稅則完納關稅應咨行查照希即轉飭遵辦等因前來除令關遵辦外相應咨行查照可也等因准此合行令仰廳長即便遵照此令 
[字林報紀顏外長之談話]  
　　字林報云字林報訪員昨晨往晤外交部長顏博士於匯中旅館博士待人謙和對於問語輒爽直答覆訪員詢以北京對於太平洋會議之意見顏稱中國爲太平洋邊岸最大國家之一自應參與此會中國以被請與會爲感按此請書固先由英美日三國間之商酌而後决定也中國已口頭答覆接受此請矣訪員問中國將向大會提出何種問題顏答曰目前未易言之但關於遠東事件之原則應首先討論與其討論特指問題無寗討論列强政策應首先成立根本上主要原則如是則其他問題可適用此原則而得解决矣顏博士繼謂中國代表應選能員至於南方之要求則誠以王正廷爲宜靳總理自任代表一層雖有此謡言但未决定訪員問及優林抗議中國保議俄舊黨事顏曰抗議書所言各事多不確實中國待遇俄國政治家不無歧異始終保持中立態度祗求境内維持法律與治安不問其爲何黨若俄人在中國設立政治作用之機關則不能容忍也訪員言及廣州聲稱不承認中德條約事顏曰此事果確至堪嘆息顏博士於談及宜昌事件謂已電致王占元囑其撤回宜昌兵士以示政府保民之意王督已允撤兵至於宜昌開闢租界之議確有二三宜昌代表到部請願但次日復有來自宜昌之代表苦干人反對開闢租界就原則言中國當然不贊成此種租界之設立現已合派委員調查亂事顏博士不承認内閣意欲辭職之說謂出京之時未聞此消息並稱渠與駐美公使施肇基對調一說毫不確實又謂外交部長若以施繼任可謂得人云 
[顏外長今日離滬]  
　　外交總長顏惠慶因其胞兄嘏侯君喪葬事來滬迭誌報端兹聞顏總長因天氣炎熱定於二十八日改乘輪船離滬又許特派交涉員於昨上午十二句鐘在署歡宴外交總長顏惠慶陪宴者張傳蓀曹雪賡唐露園蕭智吉余日章等均由陳世光科長楊小堂秘書殷勤招待觥籌交錯躉歡而散 
[中法實業銀行停業中之外訊]  
　　大陸報云據路透社巴黎電訊中法實業銀行之股東會已議决許董事有權呈請交易上之清算並議决凡純粹銀行業性質之債務如存欵·支票·匯票等須儘先償付云云兹據本埠中法銀行職員云所謂交易上之清算者即債權人不得控追該銀行欠欵但須分期收受現金或改受該銀行股票之謂官場將派清算員會同各分行總理辦事開門復業時爲止 
[工部局雇員加薪辦法將實行]  
　　字林報云十日前工部局曾將工部局僱員薪水必須加給情形及加給工資之辦法登載公報並聲明如在十日内有納捐外人五十人請求召集特别會議討論此事則工部局願召集之昨十日限期已過而主張召集特會者並無一人故前所宣佈之改訂加薪辦法今將實行計加薪後工部局每月開支將加多七萬五千三百兩但工部局撙節各項費用每月可省九萬三千六百二十兩左右以此抵付新增之開支當無不足之虞 
[工部局公報彚錄]  
　　金銀首飾店執照今日始實行工部局所擬金銀首飾店之執照條例已譯見二十一日本報兹據工部局公報云此項條例定本月二十八日起實行所有租界内金銀首飾舖槪須領照每季照費五兩至二十五兩保證金則由工部局酌定 
　　麥總巡之報告本月二十一日工部局公報載麥總巡報告云當一九一九年各路商界聯合會發軔之始意欲仿照歐西各國納稅人會制度其發起諸公願以積極之建議並訓育各會員竭力協助工部局當道促巿政之進行今以重大問題如米店領照之事發生向日所期望於各聯合會者悉成泡影一九一九年食米缺乏米價飛漲至每石十六元實爲從來所未有當時各聯會無不大聲疾呼呵責米商私運出口及壟斷居奇之不當一九二○年七月十日某報載聯合會致總商會一函爲譯於後可推想該會當時之態度矣「各路商界總聯合會致總商會函云兹因米價高貴糧食維持會曾在貴會開會敝會當派代表二人恊助調查各米舖存米確數原議限三日内調查告竣惟米價依然昻貴人民異常恐慌貴會並未公佈本埠存米之數難辭其咎應請即將米數詳細宣佈否則局外人將謂貴會暗助不正當之米商矣」然在本年六月杪糧食缺少米價又高險象環生工部局乃設法調查存米是固聯合會當日認爲重要者也詎意聯合會等多方反對力阻其成抑何故歟尚有一事令人不解者六月一日北四川路店夥二人被錫蘭人槍殺其時兇手已獲交英國法庭審理而各路聯合會乃一則主張歸會審公堂裁判再則要求交護軍使執行死刑何關念之切也然近日新世界案中之上差印度馬巡及華捕亦無端被殺而各聯合會態度冷靜絶不發一言主張公道使罪人之畫法懲治何前後相反若此耶 
[中國第一次發行之公司債]  
　　由上海銀行公會錢業公會發起經募 
　　中國公債近年以來雖見發逹然皆係政府公債尚無社會公司債票凡一國工商事業非有公司債票以爲輔助不能發逹上海金融界有鑒於此屢思提倡終以人民尚無此等習慣不敢遽行近適有南通張季直張叔儼先生等創辦之大有晋大豫大賚大豐華成五鹽墾公司缺乏基金商量募債上海銀行公會曁錢業公會以南通提倡實業辛苦艱難社會有維持之責墾務一事旣爲國家增加生產又爲人民代謀生計况以田地爲擔保尤爲社會所信任故决計擔任代爲發行公債實爲中國公司債票之嚆矢兹錄其内容如左 
　　一五公司現狀查從前淮南淮北各屬均係煑鹽張季直首主改煑鹽爲鹽墾兼營光緒二十七年有通海墾牧公司之組織經營二十年乃見大效繼有大有晉大責·大豫·大豐·華成·新南·大祜·大阜·大綱·新通·泰源·中孚·華豐·伍祜·各公司相繼發生統計通泰各屬可耕之地約有五百萬畝每畝產花以年六十斤計年可收穫三千萬擔值價六七千萬元每畝若將來值價二十元可值一萬萬元以每一佃户種二十五畝每户人口三人計可養活六七百萬人故通泰各鹽墾公司有轤助發逹之必要其中最大者爲大有晋大豫大責大豐華成五公司 
　　公司名創立年資本額地畝 
　　大有晋民國元年五十萬元二十三萬畝 
　　大賚民國四年八十萬元二十萬畝 
　　大豫民國五年一百五十萬元五十萬畝 
　　大豐民國六年二百萬元百二十萬畝 
　　華成民國六年一百二十五萬元四十萬畝 
　　近來各公司資金不足之原因一以原招股本本屬太小公司辦事人多欲以極小之資本得極大之利益不足時往往借債補充之二以借債轉輾利息所耗甚鉅負擔日重三以年來蟲災太重收成减色不特可耕之地旣無人願領即應徼之租息均大减少有此三因遂覺資金日見不足此次銀行團承募之公債額爲五百萬元分兩期發行第一期先發三百萬元聞已紛紛爭購已如數認足銀行公會錢業公會爲普及利益起見以半數公開發售此項債票計年利八釐五年之後每千元得分紅田十二畝若每畝值價二十元約有一分六釐利息并由債權團要求設立中央試驗塲延聘專門　師以謀農事改良計劃云 
　　二債票條件兹將五公司與銀團訂立合同錄述於左立合同通泰鹽墾大有晉大豫大賚大豐華成五公司（以下稱甲方）經募通泰鹽墾五公司債票銀團（以下稱乙方）今因甲方需要資金經股東會議决發行公司債票定名通泰鹽墾五公司債票由乙方擔任發售雙方訂立草約其條件如左第一條甲方根據民國十年月日股東會决議發行公司債票總額通用銀元五百萬元定名通泰鹽墾五公司債票全數由乙方擔任分兩期發售第一期發行三百萬元第二期發行二百萬元自十年七月一日起至十年十月三十一日止爲第一期發行期間第二期發行日期由公司與銀團商定之在發行期間内認購債票者自繳數之日起至發行截止之日止按照日數預付利息第二條此項公司債票欵項專充公司清還舊欠及推廣工墾之用其分配數目由五公司自行支配報告銀團得其同意彼此以信面聲明作爲附件第三條此項公司債票分五年還清每年還五分之一第一期三百萬元自十年十一月一日起計算滿一年開始還本第二期二百萬元自發行截止之翌日計算之第四條此項公司債票利息常年八厘每半年付一次第五條此項公債票第一期發行之三百萬元以五公司未經分派股東之地產劃出五分之三計若干畝作爲擔保其劃定區域應用信面聲明作爲附件第二期二百萬元發行時以上項未經分派股東之地產餘額五分之二計若干畝作爲擔保第六條五公司未分地租及公司其他收入當儘先充此次公司債票還本付息之用設有不敷應以已分地畝之收入補足之再有餘欵聽憑公司支配第七條每届還本付息時應在一個月前由公司如數籌備於期前息存銀團以備應付設遇青黄不濟或有不敷得由公司商請銀團暫時接濟公司有欵即先清還如爲數過多得由銀團會同公司處分一部分之擔保品其銀團墊欵利息隨巿定之第八條各公司除第七條規定應付本息於一個月前交存銀行外所有欵項出入至少應以半數分存銀團内之各行利息隨時定之第九條在此項公司債票未經還清期内公司如有分地與股東之舉以未經指充擔保之地畝及因債本减少解除擔呆之地畝爲限第十條此項公司債票产末期還清時每債額千元得分酬奬紅地十二畝此項地畝大叚工程歸公司圍築地質以可墾草地爲度並由五公司在任何一公司境内劃一大整區請銀團派員檢定定後仍由公司管理至第五年還清方交由銀團自行支配第十一條銀團公推稽核員五員分駐五公司監察帳目所由五公司欵項出入應由稽核員審查其稽核之薪水歸公司銀團各埠支給第十二條此項公司債票應由甲方印就交與乙方所有乙方發售此項公司債票之一切費用如電報告白郵票以及其他各費槪由乙方擔任但甲方按照此項公司債票總額給予手續費百分之五第十三條此項公司債票由各公司總理及全體董事簽字並由銀團代表在債票上簽字以證明其爲發售此項債票之經理人第十四條此項草約經甲方董事聯合會通過後換訂正式合同並由甲方將股東會及聯合董事會議案抄示乙方作爲附件第十五條此項草約繕寫二份雙方各執一份大有晉有豫大賚大豐華成五公司代表經募通泰鹽墾公司債票銀團代表 
[上海生絲檢查所之進行]  
　　美國紐約生絲檢驗總所代表陶迪君因輔助絲繭總公所組織上海生絲檢查所事偕同技師等來滬設辦公處於江西路六十二號洋房積極進行已誌前報兹悉陶迪君自上星期遷入辦公處（在四層樓）後與絲繭總公所所派之會董馬岩青等從事籌備其檢驗機器本得期可以運滬故陶氏特於昨日午後四時與沈聯芳總理在辦公處會商進行事宜磋議至二小時之久始散至檢查所成立之期約在八九月間與中國絲繭業交易所同時開幕云 
[航務消息彚紀]  
　　昨日太古公司之蘇州號由香港裝來金洋五箱值價十五萬元本日該輪出口有本埠錦經綸銀號裝至廣東之寶銀共三十四箱值價十八萬元 
　　東洋汽船會社之大洋丸昨午四時許由舊金山還抵上海裝來有大條銀一千零六十五條其中匯豐銀行 
　　有七百四十七條餘爲花旗及正金銀行所進者 
　　本星期内忽有大批麵粉四千餘噸之往歐洲闢係本埠茂新等廠承辦者其中二千噸由本日本平洋郵船公司之東方進口號運赴波賽此外則由英公司之開爾盈號運往八百噸其餘均爲日輪裝出至於國内出口數自星期日迄今日三四天中經各輪公司裝赴汕港閩廈及烟津等處之麵粉其數亦在十四萬包以上云 
　　八月二號出口之大英公司郵船開爾盈號Kalyan爲近來運往歐洲貨件最多之一船除麵粉八百噸外更有大批茶葉八百噸（計一萬數千箱）蛋黄四百噸湖絲及綢緞三百噸草帽邊二百噸雜貨三百數十噸尚有零貨續裝而南洋方面亦有貨物運歐云 
　　英印公司之新郵船曼尼拉號第一次來華昨已至上海裝來機器鐵件一千噸雜貨七百噸今日即往日本 
　　太古公司近因浦口方面已無貨物運裝故刻下浦口班輪船亦停駛矣 
[昨日車運進出之現洋與寶銀]  
　　昨日（二十七日）滬寗路大通運銀公司承運南京造幣廠裝來現洋三箱計一萬五千元於昨晨到滬又承運本埠中國銀行現洋十箱計五萬元裝至蘇州又交通銀行十箱計五萬元又五千元裝至鎭江又運中國銀行寶銀二箱計重六千兩又交通銀行三箱計重九千兩又鹽業銀行一箱計重三千兩均裝至南京造幣廠又同和公司承運鹽業銀行寶銀七箱計重二萬一千兩裝至杭州又現洋五千元至嘉興 
[北京學生駐滬代表離滬宣言]  
　　在七月十四號那一天我們已經發表過一篇組織駐滬代表團的宣言說是要本堅决的態度去謀教育界人格和教育基金各問題的解决現在到了教潮敷衍了結的時期我們不能不離開此地去解决我們自身的根本問題但是我們到滬不及一月就要回去這裏則難免不引起社會種種的誤會或是以爲我們祇唱高調不顧實行或是以爲我們没有毅力繼續奮鬭或是以爲我們對於調停的條件認爲滿意我們在這種議論紛紛之下不能不有這第二次的宣言發表 
　　我們聚集滬上的目的本是因爲政府已經到了靠不住的田地不得不把這個家根本的教育問題請全國各界出來共同討論以發揚國民自决的精神但是在這政府黑暗勢力之下四周的空氣非常惡濁社社上的輿論多少要失一點自由他們對於我們這次運動不能有堅决的援所以我們很感着在輿論未改變以前我們主張簡直没有貫澈的機會這是我們很引以爲憾 
　　這次教潮發生完全是教職員的薪金問題學生不過因爲要讀書不能不自動的起而力爭總想使他早日解决恢復我們讀書求知的機會現在教職員旣然有了覺悟知道寶貴我們學生的光陰就把這重大的教育問題敷衍了結使我們還能繼續書這是我們抱憾中的一件快事 
　　現在教潮雖已告結束而這個靠不住的政府能否履行他的條件還是一個問題所以我們要想條件的實行　不能不有一番鄭重的催促和監督我們這次回去就是要做這一類的事情 
　　我們對於調人所提出的條件自然不能認爲滿意不過爲保存北方高等教育計亦只得委屈承認向政府作最後的退步我們相信中國此時的教育非根本改造不可但這不是一月一日所能辦到的一定要有長時間的預備方能逹到充分的目的所以我們回去不但是要催促條件的實行并且還要預備教育根本改造的功夫然而這個事體重大不是學界一方面所能成功的還要借重全國各界共同研究使他早日實現這是我們最後的希望 
　　我們因爲上面所述的幾層理由實有回去扶助同學進行的必要所以我們駐滬代表團就毅然决然要向各團體告别 
[清華學生定期放洋]  
　　大陸報云清華學校學生四十九人定八月三日乘中國郵船公司中國號由滬放洋直赴美國留學本埠各團體現準備開會爲學生餞行在滬照料學生起程事宜者爲唐露園氏唐已租定中國號專號學生赴美此外尚有他處學生亦附此船渡美此批學生到美後將分入各大學肄業大半攻習實業學科按清華學校每年派出學生爲數頗多此次在比較上其數略少蓋因美國生活程度高昻而匯率又不利也 
[國貨維持會致北京電]  
　　請駁日商纱廠要求免稅 
　　中華國貨維持會昨致北京政府電云農商部外交部財政部稅務處鈞鑒近閱報載日商近在上海華德路創辦棉綫工塲取名東華紡織株式會社商標鴻禧該會社請願日本公使並附送貨様商標曁工塲清單照請外交部轉咨稅務處要求准照機製洋式貨物稅辦理以利推銷各省云云一紙風行本外埠棉織業工廠恐慌大起紛紛來函要求電部駁斥不准以維國貨等云竊思年來國貨改良稍有成績可觀惟時受外貨打擊不易發皇幸賴大部維持提倡於上薄海工商同深感激今如報載果成事實則將來各國商廠羣起效尤國貨前途不堪設想敝會爲維持國貨起見心所謂危不敢緘默用特電懇鈞長將該日商要求批斥不准藉杜效尤而維國貨不勝屏營待命之至中華國貨維持會叩 
[糖價繼漲增高]  
　　糖巿價格日見增漲昨嗬囒來電各貨均加升東洋横濱塊角開出十三元七八兩個月交貨劃元十兩怡和三半亦須十兩太古三半十兩零三錢劃出五十包四半温劃十一兩惟須將前批之貨交清方肯再開現貨昨東洋大里廠三半温開出一萬二千包價九兩七錢五分此貨須七八月可到嗬糖來電巿面平平申地現貨已斷劃盤見緊紅貨赤砂大缺棉河赤到衡稀吕宋赤貨斷潮陽青開價升六錢提莊青巿亦斷冰糖祥大美劃八兩四錢亦漲二錢其餘平穩云 
[南巿米行公會致仁榖公所函]  
　　爲廠家斛費及攙肩事 
　　南巿上洋米行公會昨因廠家斛費及攙肩一事致仁榖公所董事函云樂君董事先生偉鑒敬啟者北巿廠家斛費一節磋議兩月迄未解决現值敝會已與北巿米行公會錢貴三會長先生議妥每石照扣十二文刻准錢君復書極表同意爲特將規定各費抄單函請先生速向廠家說明廠家規定之費六文另加斛力及捐項七文從中行家已貼去一文兹擬每石十二文經南北巿兩公會議决一律照辦此實通融折衷之辦法務囑廠家照辦母違有勞清神無任感禱並錄北巿公會復函附請台端察照備查爲荷即祈見復以憑通告同業遵行實紉公誼 
[海軍藍總司令交卸紀]  
　　海軍總司令藍建樞奉令特任爲澄威將軍並任命練習艦隊兼第一艦隊司令蔣拯兼代海軍總事令等情已誌本報兹因藍總司令急欲交卸呈奉海軍部核准電令本埠總事令公署參謀長何品璋暫行護理昨日上午十時經藍總司令在署將文卷備就清册連同印信一併移交何護理總司令接收任事當日即由公署將交卸接任日期電呈海軍部備案外並分函各機關查照一面通令各艦隊遵照所有闔署各課職員均入内道賀何護總司令諭令照常供職並不更動藍前總司令於交卸篆務後即行離署回其私第聞須部署行裝即日回閩省親云 
[萬國賽槍華員又獲勝]  
　　陳景塘得愛混班月盃 
　　本月二十五日（星期一）下午四時至六時爲本埠萬國賽槍會在虹口靶子塲比賽七月份月盃之期是日天氣酷熱到塲者華員十人計英美日葡各國賽員共計五十餘人並未因天熱減少人數課程爲三百碼各發十五彈用最小牛眼靶比賽結果全塲分數最多者首推華人陳景塘君共得七十四分此項成績不獨爲華人列入萬國賽槍十餘年來空前之舉即各國善射著名者亦不多見揭曉後各國賽員咸爲驚奇塲内與論大致謂華人射擊程度近二年來勃然而進靶子塲上堪與各國健兒爭雄者當推陳君繼起者如王衍慶·郝伯陽·方液仙·陳如松·諸君於比賽期間亦屢佔優勝個人之榮猶其小焉國民外交進步誠匪淺鮮云兹將是日每班中最優分數者四名揭錄如下（愛混班）㈠華人陳景塘七十四分「得盃」㈡英人史納浦七十三分㈢日人伊籐一郎七十二分㈣英人尼而七十二分（愛字班）㈠瑞士人韋白七十二分「得盃」㈡英人戤鐵司六十九分㈢英人李扶司六十八分㈣華人郝伯陽六十八分（皮字班）㈠日人塜崎正敏六十六分「得盃」㈡英人强生六十五分㈢英人愛理司六十三分㈣英人倍由門六十一分（西字班）㈠華人陳如松七十一分「得盃」㈡英人韋脫六十五分㈢英人瓊根司六十五分㈣日人渡邊六十三分（地字班）㈠日人伊西壽米五十七分「得盃」㈡英人雷登五十五分㈢華人李玉書五十分㈣華人曹心安五十二分 
[友華銀行銀巿報告]  
　　中美新聞社譯友華銀行二十七日報告云昨日倫敦銀價近遠期俱不動紐約銀價亦不動倫敦紐約間匯價跌一分之八分之一今日此間開盤金鎊金洋價俱不動交易價金鎊現資爲三先令十便士八月份爲三先令九便士半金洋現資爲六八八月份爲六七半晨間巿面極爲穩固 
[第四届工藝傳習會定期開會]  
　　省教育會理科教授研究會因鑒於醫學上生理學上於通俗教育上所用之人體解剖模型多非自製而出重價向外洋購辦殊屬非計爰特舉行第四届工藝傳習會請葉公夐倪祝華二君實授人 
 
 
 

Page 15

 
 
體解剖模刑之製作法以資普及並補助各學校理料教授自七月三十號起至八月五號止除八月二號外每日下午二時至五時爲實授時間有志學習者務於二十九號以前至本埠小西門外中華職業學校該會辦事處報名隨繳學習費材料費銀三元過期不收務各注意 
[夜巿物劵交易所經紀人開會]  
　　前日（二十六日）上海夜巿物劵交易所經紀人假座一品香菜館開預備會到七十四人公推黄漁亭爲臨時主席姜子賢爲臨時記錄並舉定姜子賢袁禮榮陸泳黄朱叔雅袁秋暐吳匯康火國楨鄭子鈞丁厚卿爲本所經紀人公會籌備員繼因袁禮榮因事冗不暇兼顧力辭改舉黄漁亭加入籌備員之列旋由黄漁亭提議本會文牘事務槪推姜子賢擔任如姜君無暇則擇人充任亦由姜君酌奪衆均贊成並訂於翌日下午六時仍假原座由姜君署名柬約新選各籌備人員再叙藉便細商種切積極進行云 
[雜糧油豆餅交易所理事會紀]  
　　上海雜糧油豆餅交易所現因接到農商部所頒營業執照於昨日下午特開理事會由理事長顧馨一報告本所開業以來迄已半載營業頗稱發逹其本所部照已於二十一日由實業廳函送總商會轉發具領兹又奉部批發第一起經紀人營業執照六十五張並將農商部批第一一二六號披露文曰據呈已悉查所呈經紀人名册願書並執照規費請准發給經紀人營業執照一節自應照准塡發經紀人執照六十五張仰即分别轉給具領所報檢貨員姓名應准備案合行批示遵照此批云云至五時而散 
[各路商界委員會質問總董]  
　　各路商界聯席會議委員會前晚七時由舉定代表周伯堯崔通約吕靜齋等三人偕往勞合路寗波里各路商界總聯合會調取租界選民底册適總董陳則民因事公出不在會中由書記員梁耕孫招待周伯堯等質問之餘不得要領代表等回會後又致信該總董提出理由四條詳詢一切並限日答覆云 
[昨日之氣候報告温度高至一○○]  
　　氣象臺報告云七月二十七日午後四時以前二十四小時内温度最高爲一○○度最低爲七七·二度去年同日最高九一·二度最低七六·五度 
[地審廳戚廳長奉令調任]  
　　上海地方審判廳昨午接奉江蘇高等審判廳來文畧謂京師高審廳推事梅貽榖業奉法部令飭調任上海地方審判廳廳長正任上海地方審判廳廳長戚運機調任九江地方審判廳廳長著各遵照辦理等因戚廳長奉令後已遵諭照辦矣 
[刦案從犯改判無期徒刑]  
　　搶刦紹興船户陳德發現洋六百元並銅元等物之盜犯程榮生朱炳生朱阿全等前經地方審檢廳訊明判决申詳上官旋以本案爲首之程榮生判處無期徒刑爲從之兩朱反處死刑發回重審又經該廳榮生判在案昨日奉該廳推檢各官開庭飭提朱炳生朱阿全至案當判宣判着各改處無期徒行判畢諭飭分别還押聽候送監執行但程榮生一犯前已宣判無期徒刑早已送監執行故不重提云 
[戳斃姘婦案屍屬未到]  
　　戳斃姘婦周徐氏之江北人包得勝昨晨又經滙山捕房中西包探押解至公公共廨請究問官以屍屬尚未來滬不便開審命將包帶回收押候下禮拜三再訊 
[汽車碾斃行人]  
　　昨晚九時二十分有三千四百四十二號汽車駛過公共租界南京路山西路口西面適有一身穿破布短衫袴年約二十餘之男子在路行走不及避讓被撞倒碾傷要害當由老閘捕捕百零五號印捕到來押令汽車送往醫院不及醫治即斃由印捕將汽車號碼及坐車人姓氏抄錄歸捕房報告即經捕頭飭捕將屍車送騐屍所候今日稟請公堂相騐 
[寗波旅滬同鄉會初選揭曉]  
　　寗波旅滬同鄉會於本月二十日起二十五日止舉行選舉大會曾誌前報兹悉該會會員到會投票者甚多二十六七兩日爲初選開票之期先期函請監察員到會當場監察並推定檢票唱票員各若干人分司職務辦理甚鑡愼重今將初選當選人共計百三十五人姓名錄下王儒堂·朱葆三·張讓三·樂振葆·虞洽卿·孫梅堂·方椒伯·方樵苓·陳良玉·郎挺生·石運乾·樓恂如·袁履登·謝蘅牕·陳蓉館·陳景塘·洪賢鈁·項松茂·李徵五·謝蓮卿·錢逹三·陳文鑑·洪承祁·何紹庭·何鹿山·張延鐘·徐芹香·戴耕莘·李孤帆·馮芝汀·袁明山·胡慶元·慶竹書·盛丕華·何梅軒·鄔志豪·林籲壽·秦潤卿·任矜蘋·周華蓀·孔聲伯·應季審·盧壽金·袁禮文·徐致祥·李志方·李伯　·謝其康·嚴梓卿·莊祥麟·樓復來·陳相如·周慶祥·嚴紹基·孫梅仙·趙松源·應金祥·陳伯剛·孫鶴仙·陸維鏞·王祖德·陳潤卿·趙林士·王才運·張申之·王蓮品·李雲書·屠景三·何立卿·朱哲甫·孫衡甫·張雲江·鮑咸昌·周茂蘭·陳樵苓·嚴子均·穆子湘·何積璠·兪宗周·駱懷白·丁仁德·江北暝·蔡琴孫·錢雨嵐·沈佩蘭·余葆三·黄玉書·金潤庠·方式如·周金箴·周仰山·徐其相·陳樵舲·盛筱珊·張朗齋·陳謙夫·傅筱庵·邵爾康·盛連城·宋卿錫·顧文耀·周湘雲·烏崖琴·王蔭亭·凌鞠齡·朱錦康·陳文槐·石芝坤·林瑞甫·邵子建·王清夫·施才臯·李詠裳·沈覲舜·周寶山·劉星耀·馬汝霖·王雲甫·樓其樑·包逹三·嚴康懋·袁祖懷·包文德·丁梅生·史悠鳳·吳明德·郭外峰·蔡仁初·費鴻生·唐華九·馮友笙·魏拜雲·莊悅如·江覺齋·金芝山· 
[昨日時症甚多]  
　　昨日天氣酷熱患時症者甚多天津路紅十字會時疫醫院忙碌異常爲今年開幕以來所未有聞間有不及投院醫治而死者據某西醫云今年疫氣能不劇烈與否目前似未可預料也 
[浦東醫院之防疫]  
　　浦東老白渡中西醫院成立於已未夏秋之際始爲急救時疫臨時設立嗣因該地無施醫給藥之處貧民患疾往往輕者變重重者莫救於是改爲常設施治普通疾病現届暑天該院主任深恐或有時疫連日籌備救疫器具及一切救疫藥物以防疫症云 
[昨晚公共租界電燈忽熄]  
　　昨晚九時二十五分公共租界電燈忽完全息滅除先施永安自有發電機及南京路有幾家燃煤氣燈者外餘皆在黑暗中電車亦因無電停止馬路中逾十五分鐘始能開行各馬路電燈則直至九時三刻始大放光明云 
[義校第一次職員會紀]  
　　閘北青夜國民義務學校委員會於成立會時曾公舉孫道勝爲校長姜維良教務長卞毓英鄭緘三學監卞毓英會計唐乃欣書記朱昌利蘇守恒庶務昨日下午一時該校職員在校内開會並有名譽書記陶笑舫列席（上列各職員皆係完全義務）當時公推校長孫道勝主席首主席報告（一）夏令補習班辦理方法時間及科目等情（二）接洽校董情形嗣即討論（一）學校擴充計劃書内分學額校具編制教員經費等項（二）組織救教員會每月開會一次（三）議定職員值日表係開學後實行議畢散便 
[國語講習所講演紀]  
　　昨日（星期三）商務印書館附設國語講習所請楊端六君講演題爲「中國改造的方法」大旨說中國二千年來的不進步由於思想不自由欲改造中國於一面除却束縛思想自由的障碍一面須利用自由的特權其方法大略分爲三種（一）學者著書立說（二）教育家熱心講授（三）新聞記者公平指導尤以第三者爲最關緊要云 
[英美烟公司捐助青年協會經費]  
　　中國青年會全國協會爲服務與改良社會之中心點現以儲用浩繁特開捐募爲擴充進行之經費聞英美烟公司即慨助墨洋一千元作各界之引導云 
[縣公署明日會議籌備展覧會手續]  
　　江蘇省第二次物品展覧會應行徵集各種物品上海縣沈知事自奉省令後即已會同南北兩商會積極籌備現聞沈知事又訂期本月二十九日星期五下午兩時在縣公署特開會議届時邀請南北兩商會正會長聶雲台姚曾綬等到署會商婉勸各界應徵物品預備手續並即函致縣商會附發廣告一百份請即轉知各業商查照云 
[今日也是園中之新婚]  
　　本埠第二師範教務主任宜興朱香晚文郎鳳美君定於今日（二十八日）上午十時假城内也是園與徐先志女士行成婚禮其儀式誠而簡摒除繁文縟節僅證婚結婚人致詞答詞曁攝影叙鑿而畢聞新郎鳳美君今春畢業於日本鹿兒島高等農林學校歸國後即應南京當道之聘規畫秀山公園時稱得人至其著作對於園藝學頗多項獻又聞徐女士亦係省立女子師範畢業云 
[中華國民製糖公司認股之踴躍]  
　　本埠中華國民製糖公司係由實業界名人所组織股份五百萬元除由發起人已認四分之一外其餘公募之一百萬元於昨日一日間簽認者頗衆女界亦有認股者其踴躍情形可以槪見聞該公司得政府許可免稅十年云云 
[永安公司籌辦紗廠消息]  
　　本埠永安公司現籌辦紗廠一所定名爲永安紡織公司資本總額初定三百萬元分爲三萬股倡辦以來各界認股踴躍現已徵招過額其掛號認股者已逹四百餘萬元因决議就原額增加二百萬其總額改爲五百萬元所有進行手總均已籌備就緒開辦之期當不遠矣 
[上海大戲院新到之偵探影片]  
　　虹口上海大戲院以映演歐美最新電影劇著名如寶蓮長片及金蓮花等均膾炙人口今又不惜重資覓到偵探名劇「泰山之子」計三十本情節新頴機關奇異且有毒蛇猛獸往來馳驟於深山叢莽之間與人相搏觀之目眩神驚奇險萬狀該影片現已到滬將次開映滬人士又可一新眼界也 
[閘北收養災民所之結束]  
　　旅滬紳商前在閘北設立之收養北省災民工藝所教養半年餘已將大批男女災民六百餘名分五批於前月乘車北上各遣回籍尚有災民一百餘人留候續遣在案前日由該所總理陳炳謙君在粤僑商業聯合會與各會董開會議决一律給資遣散以資結束其資遺手續約分三端（一）有籍可回之大小男女災民共計六十餘名大口每名給以大洋十元小口五元乘船免票一紙麵包三磅至津後分别回籍（二）無家可回之小孩七名由所送入閘北慈善團讀書習藝（三）尚有不願回籍之男災民二三十名分别給資遣散或介紹北工巡捐局作工當經陳總理商准招商局總辦允給免票分乘新銘新康兩輪兩批送津昨晚爲新銘出口之期先由該所總幹事王彬彥將各災民一律拍照後於六時後派員伴送至輪安置妥協而陳總理亦於是晚十時親自登輪與買辦先行接治知照茶房善爲招待並將票洋數百元及麵包等面交該輪賬房囑俟各災民至津後按名發給大口十元小口五元及麫包各三磅由津回籍尚有三四日路程不等陳總理在輪照料至夫將黎明新銘起椗時方始登岸回寓尚有災民小孩數十名准於今明兩日分别遣送以資結東 
[不准收回取締貨擔之佈告]  
　　西門外素多負販菜蔬瓜菓每日清晨將貨擔羅列當街甚至佔及電車軌道以致往返電車多所阻碍且於行人亦多阻滯危險之狀不可言喻曾經該管二區二分駐所查悉情形嚴行取締並發佈告飭令崗警隨時查阻在案兹由菜蔬同業司年朱福生呈請滬南工巡捐局移會該警所將所發佈告收回等情昨奉姚局長發出批示云朱福生呈爲警區新章有碍營業由呈及粘抄均悉查警區分所佈告係爲預防危險起見該商等如能提早過秤勿碍電車行人崗警諒不至非禮干涉所請移會收回前未之處應毋庸議此批云云 
[英美烟公司工人罷工八誌]  
　　浦東陸家嘴英美烟公司老廠機車間工人因反對管工西人未遂相率罷工新廠工人亦於前日加入該廠大班甚爲注意當即知照工頭允予將車間管工西人另調他部他督工惟兩廠工人假吳家廳小學校開會後除要求撤換西人外並擬加增工資數成及罷工期内工資一律照發尚有星期日及年節放假期内工資亦不得除扣廠主方面對於此等要求堅執不允致風潮尚無解决希望云 
[滙源茶館之凶劇]  
　　南巿竹行碼頭老馬路王福生所開之滙源樓茶肆近因開演影戲每晚觀客甚衆前晚八點鐘正在演唱時適有坐在該茶肆洋臺上某鄉民挈領小孩聽唱誤將西瓜皮抛中某革警之肩際當向店主理論並要索巨費不遂昨日午前十時雙方邀約多人在萬裕碼頭内某老虎灶聚吃講茶聞王約集武夫楊金生等百餘人各藏揷子鐵斧扁擔等兇器彼方面亦約同山東帮之有武力者十餘人暗帶鐵尺連環棍等各種兇器並預先通知崗警勿必干涉始則索詐洋一百元主不允以致大起械鬭約一小時之久兩造俱受刀傷者約三四人本帮中有馬夫小三傷勢最劇山東帮有張某亦受傷頭部下頷等處均有刀痕血出如注事後各投上海醫院醫治當劇鬭時附近各商店均畏懼不敢聲張並聞内有受傷者俱難保全生命云 
[火警兩則]  
　　前晚七時三刻平凉路三十一號堆存貨品之草屋其頂着火由救火會撲熄損失無多昨晨三時七分庫倫路四百六十五號某本匠店失愼延燒鄰屋幸經救火會施救未幾即熄聞該店有一婦人在救火會未到以前從洋臺躍下以致跌傷當即抬送醫院求治 
[昨日公共公廨訊案紀]  
　　昨晨公共公廨民四庭由關讞員會同美約副領事訊理各案如次（一）雷聲布女律師代表陳慶平聲請缺席判决所訴趙茂記借欵案「結果」被告一再飭傳並經登報傳遠仍不到案應照原告所訴缺席判决償還銀三千兩及利息堂費（二）許理律師代表余月金聲請登報通傳所訴之劉希篤到堂候質案「結果」准予登報傳逹（三）婦人趙岑玉珍訴與其夫趙孝林離異安「結果」本案被告及互訴案内被告均准具結出外候訊（四）張俊　訴趙翰香居藥店胡美甫不理代賠卜内門洋行之保銀案「結果」被告律師請求註銷本案未便照准應改期十四天後由被告方面辯訴再行核奪（五）郭林生訴錢子湘不理貨欵案「結果」被告錢子湘准具結出外帮同尋覔其他被告到案候訊並由張禹門具二百元保狀保其隨時到案 
　　又午後民二庭由張襄讞會同美約副領事訊理全泰祥洋貨號聲請破產案「結果」美商吉時洋行訴全泰祥一案據原告代表律師聲稱尚有德信祥同福等户賬目著理賬員調查如果確派准加入債權人地位理賬員報告收入之欵先行按十分之一攤派應即照准其餘賬目候報告再核民四庭由李襄讞會同美奥副領事訊理（一）老婦姚鄭氏訴其夫姚芝亭不分家產案據該氏之律師到堂聲稱本案未審結前請飭被告按月給原告洋六十元作爲贍養費緣原告及其寡媳孫兒女等均須恃此爲活以被告擁有不下二十萬之家產此數當可擔任云云並由姚鄭氏投案訴明自其子死後其夫即不給贍養係受女壻所唆使等語被告姚芝亭不到由律師代表到案謂該氏係妾法律上無分家產之規定云云「結果」着被告按月給與原告洋二十元作爲暫時養贍之費餘俟訊理後核奪（二）婦人韓氏訴奇陞皮鞋店覇屋不遷案「結果」予該被兩個月限期遷讓民一庭由兪襄讞會同美約副領事訊理兆昌絲號訴孫衡甫等不理絲繭押欵案「結果」改期續訊 
[指控騙取墊欵]  
　　南京路中國礦務公司寫字人陸佐元指控庽居南京路大東旅社四十五號房間内之嚴漢三以接手日商多利洋行買辦爲由騙取代墊欵洋五千元等情昨由老閘捕房包探嚴阿慶將被告拘解公共公廨先由中西包探上堂稟明前情並據原告代表朱斯芾律師聲稱本案手續尚未完備請爲展期研訊經兪襄讞核供商之英包副領事判被告交五千元舖保候展期七天開審 
[指控毆斃小工案註銷]  
　　作場小工徐洪寶日前與賣凉粉之小販周阿寶因購食凉粉起釁互相殿打徐忽然倒地氣絶身死當由捕房將周管押在案昨又提訊徐兆留投稱死者徐洪寶係民人之兒子無故被周毆斃請求伸雪中西讞員判以此案經本公堂訊明並非被告之過應着將案註銷 
[輪船誤民船]  
　　某輪船昨日下午五點半鐘進　　至南巿久太碼頭外橋將次下椗時轉掉船身適因潮漲湍急誤將停泊是處之陶得利通州船猛撞以致損壞該民船頭等處幸該船人數衆多得以挽救未致傷人事後該船主陶炳章投報浦江水巡隊請追償損失及修理費經潘隊長諭令自赴新關巡江吏呈報云 
[盗犯劉金山送監執行]  
　　盜犯劉金山糾合姜老等持械搶刦醫生孫鑑菴之妻薛氏金鐲一案前奉法庭繼續審理終結候判在案昨午奉地檢廳飭派法警持文將劉金山提出用汽車押赴漕河涇鎭第二監獄收禁 
[盜犯朱春仙監禁一年二個月]  
　　二十四保列四圖曹家木橋農民黄景福家陰曆去冬十二月十六夜被盗撞門入内搶刦並將黄妻趙氏工人湯曹林等行凶綑縛嗣經拘獲盜犯王林祥姚根華朱春仙等押送地方審檢廳訊給聽候宣判在案昨奉該廳推檢各官開庭命提朱春仙到案略詰年歲當庭宣判着監禁一年二個月以備飭令還押其王林祥姚根華二犯因犯案纍纍聽候另行宣判 
[查獲拐匪及被拐婦女]  
　　拐匪曹炳初拐得二十一歲浙江婦人姜施氏昨日同乘通州輪船前往天津該輪未啓椗前經救濟會偵探虞占順高金林到輪查獲押送地檢廳由檢察官提訊之下判曹收押該氏交該會留養候調查該氏家屬來案認領 
[命案剖騐明晰註銷]  
　　工人沈有才於本月二十號在虹口公平路廣昌鐵廠内工作時與同事因細故口角致被擊傷頭顱不治而死由捕報請公共公廨中西官會往斐倫路騐屍所檢騐得沈之頭部亦係受輕微傷害並非致命諭候西醫剖腹察騐再核在案兹經工部局醫院西醫將沈屍解剖騐明臟腑心肝素已有病實係因此而死殊非毆斃簽具報告單送至公廨而捕房並查得方繼昌與打架似有關係昨晨將方拘解到廨由西探奎爾華探汪開富上堂稟明案情復由童金林到堂聲稱死者係伊外甥如何起釁伊未目覩屍體業已由伊棺殮等語兪襄讞及英包副領事訊畢將西醫剖騐沈有才致死情由當衆宣佈之下以本案不能成立判令註銷方開釋 
[木匠跌斃]  
　　北京路德羅洋行新建築塲昨日下午有寗波人匠某甲年約二十餘歲工作時失足自高墜下跌傷甚重腦漿迸流其狀頗慘當由工頭舁送同仁醫院未及醫治即斃由家人備棺收殮聞死者新婚尚祇月餘云 
[併紀違犯烟禁之懲罰]  
　　住居北四川路二千號門牌之廣理婦人楊盧氏私售鴉片烟土烟膏被捕解由公共公廨諭着存洋二百元保出候飭提其夫楊錦庭到案併究已誌本報兹因楊錦庭避匿不面無處查拿以故捕房昨仍將該氏傳案請究據供其失已回廣東等語並延高露珨律師代辯終結中西官判著楊盧氏罰浮一百元充公烟土烟膏等物焚燬 
　　王子憲張正咸兩人均以私售燈吃洋烟爲業迭經公共公廨拘案訊辦仍不改圖他業近復分别在虹口培開爾路五號西華德路一千三百十三號等處屋内設備烟榻供人開燈吃食過癮前日爲該管捕房探目金福壽·包探錢連奎·西探亨格林偵悉往將王張二人及烟客王阿四朱桐生徐濤濤陸阿根王嚴氏等拘獲連同烟具於昨解由公堂中西官逐一質訊之下以王張二人實屬愍不畏法亟應予以重懲之判各押西牢三月示儆其餘五人各罰洋三元充公烟具銷燬 
[竊取地窖内金飾之押儆]  
　　庽居芝罘路二十三號門牌之四川婦人陳蔣氏於本月十五號被同鄉人鄧忠明與李士風龔顯庭竊取值洋六百元之金飾逃往閘北經氏尋獲扭控該管警區業經捕房將鄧等三人提回奉飭押候訊究在案昨晨由廨提訊即據原告陳蔣氏上堂訴明所失金飾均藏於地窖内被鄧等串竊求究訊之鄧忠明供不承認而龔顯庭李士風延高露玲等律師到堂辯護均否認串竊經中西官核供以龔李兩人無干開繹判鄧押西牢一年示儆 
中華職業教育社通訊 
[致外埠徵求社員各隊通告]  
　　敬啓者外埠徵求社員各隊兹依原訂辦法準於三十日截止務仗鼎力以最後五分鐘之熱誠得最優異之成績附奉最後分數報告單一紙即希將貴隊先後徵到總分數並收到社費於截止後一週以内一併寄下以憑於八月七日揭曉（原訂辦法定三十一日揭曉但路遠之區勢必不及復到故改後七日）此次外埠徵求恰當夏期益以寫遠之區郵信往來未免濡滯自難如期竣事祇以曠日已久不得不如期結束如果萬不得已未能了結則請先行示知不妨隨後再行報告雖不及與於總比較之列本社亦當比照得分多寡製贈紀念物品藉答厚誼專頌台安中華職業教育社謹啓 
來函 
[山東路商界聯合會來函]  
　　謹啟者連日報載各路商界聯合會爲省議會選舉入塲證事開聯席會議内有山東路列席字様查敝路對於選舉向不贊成主張順應自治潮流速定省憲此次各路開會敝會亦未委派代表列席報載各節諒有誤會用特專函聲明務祈即予更正以昭實在不勝企盼山東路商界聯合會啓 
[童理璋來函]  
　　專啓者理璋前次列席各路商界聯合會聯席會議純以個人名義並非代表山東路商界聯合會恐有誤會用特聲明即希登入來函欄内爲感童理璋敬啓 
雜評二 
[滬城濠問題（訥）]  
　　滬城濠問題據京電有派員重行清丈之說夫以時閱多年之舊案而忽又重提其建議之人必即爲熟悉上海情形之人可斷言也 
　　此城濠問題前之經手者究有何等黑幕非吾人所知後之重丈更有何等糾葛亦非吾人所料吾人今日所欲問者重丈果能公正無私否果可確得鉅欵否建議者之意果爲地方清理積弊計清丈之後於地方上大有所裨益則誠不失爲有功地方之舉若建議者之意並不爲地方而徒爲政府獻此一種搜括政策則以今日政府如此之浪用雖得鉅欵亦不足供當局之一擲於實際上毫無裨益而又難保不啓種種之紛爭亦非計之得者也 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（五）] [  禹鐘]  
　　初六日早起如昨飯後韶聲來訪偕至西園坐甫定積仁述昨夜席間所談事謂苟以多金巿議員不如用以藏嬌佐梅則意頗反是謂得議員事較積極座中對此二說互有然否予味積仁言殆亦出於憤世而發也向午效姜置酒西園爲予餞酒後午倦催人遂就六角亭中小睡效陶靖節北窗高臥夢義皇焉比醒輕風扇裾蟬唱在樹起與韶聲卓然聯七律一首詞曰「電扇流光此會難誰知孤客倦臨欄酒餘石態都成醉風定波紋似抱歡一蓋綠陰春去久百年陳跡夢初闌滄桑坐閱成飄眼徑草墻花耐細看」少選余起而徘徊於園門之外十眉偕焉其地臨田野夏木成行得陰甚廣時有女行於平疇間余指語十眉曰陌上花開緩緩歸惜春去已久不然得母相類乎十眉謂余善淫余曰君特嫉余蛾眉耳言已並爲粲然是夕復飲於杏花邨天容陰晦遠山隱於雲際不得望見席上來會者凡十人舍連日相依者外增陳覺殊姻丈及舊同學李磊坡二人减息存汝爲二人以家中客至故也覺丈工鄭虔三絶年已知非而豪健獨絶聞其少年時風流跌宕一時傑出其舊作有「任情杯酒清談外不受蛾眉半點恩」之句於此可見其風槪矣磊坡年才十七體瘦小而神理美慧喜交納年長於已者此時小譜閒述磊坡之艷事積仁則推波助瀾補其不足一座爲之聳耳磊坡攅眉力辯無其事而二子詞瀾汨汨繪影狀聲初不稍止余聞此一席談頗訝磊坡之早擅風情旣而知爲二子向壁虚搆故設以調謔者也酒陣旣闌余大醉而唾歸途與積仁偕時方雨後道中積水沾履抵家已濕透矣 
筆記 
[鬧學記（七）] [  靈園]  
　　隔鄰教室正授歌唱費先生按琴一闋聞聲來探余等已寂如手撥算盤筆演草稿偶從窗隙後窺操場中他級學生作舞蹈之練習心亦不在胸腔以内歷時三刻草草罷課余與朱浚立門外閒談息茶役被沃先生命來召余等入休息室大菜檯之中沃先生南向坐諸教師皆旁侍盛氣而待見余沈先生即懷鬱悶怒目問曰吳雲清爾知罪乎余一愕莫解所以乃笑應曰不識何處開罪沈先生聞言益怒抗聲指檯上石板曰試觀之爾安能賴余始知石板上之考榜忘揩拭爲彼所得憤位分在次不　於心故稟白校長召集余等欲加審判定罪罰原告屬黎邦傑被告除余朱浚外另有六七皆被召至余知不能辭遂正色自陳余雖在案但非首犯沃先生顏和間首犯何人余以目四盼及於朱浚而止駱先生曰是朱浚耶余勿聲旁人得余級長目中消息同聲唱曰然余等皆從犯也朱浚獨力辯而無効案遂判决朱浚首犯背造旁毁目無師尊罰責戒尺三十吳雲清職司級長不知勸阻反而和同罪减半其餘從犯各十數用昭警惕重犯倍罰判决書出自沃先生之口體教教師吳職爲司刑之官受令即耶戒尺命朱浚及余等上前一一受賜教戒尺與掌心相晤生平余有三次在此校爲初交朱浚亦然初交不辨風味屢縮其腕面容愁戚余頗竊笑之 
軼聞 
[江天寄影樓寄影] [  董百]  
　　和尚東床（上） 
　　清康熙初海寗人查天璧以諸生入某大將軍戎幕積官至同知性嗜酒狂放不覊後因醉觸大將軍怒被放還鄉年逾知非妻前死無子惟一女以書畫爲生女名小芙年及笄矣工詩能畫貌極娟好才尤出衆查擇壻嚴久之無當意者旣而浪跡江湖每與女俱黄秋樹者餘姚人以避仇爲僧祝髮於南嶽之寶林禪院名抱雲年二十餘長老愛其才不以佛門清規拘檢之得放懷詩酒與諸名士相徵逐長老蓋勝國遺民與秋樹父有故其意本不欲秋樹終於空門也適查小芙隨其父渡洞庭浮湘江陟衡嶽與秋樹邂逅於碧山紅樹間掃石留題指雲染翰秋樹本名家子亦不自韜晦其才且偶吐鄉音知爲浙產天璧先自言籍貫及所經歷秋樹喜曰 
小僧抱雲家世餘姚當以後輩禮拜見鄉先輩查老先生也令愛小芙女士辱與方外人交倘仍可託之鄉誼世誼乎查先生曰是不妨即非鄉誼世誼寗不可以才誼相與耶旣而查天璧父女隨秋樹至寶林禪院謁見長老長老闢淨室居之談甚密 
瑣錄 
[小笑話] [  曹文海]  
　　某夜某舞臺排演七擒孟獲一齣座有甲乙二觀客甲忽驚訝曰奇奇孔夫子之子孫與孟夫子之子孫亦打仗矣 
　　乙聞之笑曰孔子與孟子爲二聖人初無宿仇子孫輩安得打仗 
　　甲不信又曰我以爲孔夫子名譽大孟夫子名譽小二家子孫遂生妒习妒極以致打仗不然何二方旗號一書孔一書孟耶聞者莫不捧腹 
小說 
[社會小說衆醉衆醒（三九三）] [  瞻廬]  
　　第五十九回救紅妝秋水溯伊人繪黑版課堂留肖像 
　　旁立的少年指着翠娥和金兒道便是道兩位船娘先把金兒包下艙裏回到岸上來扶翠娥翠娥向那少年　了一眼道先生救命大恩不曾報答忽忽告别道便如何是好少年連連摇手道事不宜遲别多講快快下船又指着那個戴草帽的少年道救你的是他不是我你也不須尋根索果你只陪着你小叔好好兒回家安安穩穩的坐在家裏翠娥尚待再問吃那船娘催促得緊一把攙入艙裏船頭上立個船家竹篙幾點船兒已遠遠離岸翠娥從篷窗裏探出半個身子向那岸上望時暗暗喚聲奇怪原來方才的兩個少年手裏都提着明晃晃的玻璃燈在岸上行走怎麽方才和他們相見時不點燈直到我走了才點燈早是方才點了燈我便好把他們瞧個徹底徹骨現在他們走遠了隱隱的只見得他們的背影枉自結了個患難知已（誰和你結知已）可憐覬面不相識和陌路人一般這突兀驚人的兩個少年因甚怕和我在燈光裏相見難道面上有甚麽瘢點生怕被我瞧見了不成（自已面上有雀斑便疑他人亦有瘢點可謂以已之面度人之面）翠娥着想時這隻船兒已從支港裏摇入石湖回頭看時祇有蘆荻經風秋意瑟瑟一星兩星的漁火印入波心在湖泊裏忽明忽滅方才的兩個少年經那蘆荻障眼再也瞧不見他們的形影猛然想到童年所讀的詩經呌做蒹葭蒼蒼白露爲霜所謂伊人在水一方分明替今夜的情景寫照船娘一壁扭艣一壁詢問翠娥摇到何處泊岸翠娥猛又想到要和兩個少年的下落但問船娘自有分曉當下絮絮叨叨甚麽長甚麽短向船娘問個不休船娘答說這兩個少年日間在胥門碼頭喚了船去逛石湖逛了一會子便停泊在石湖邊行春橋下他們上岸游玩直到太陽落山時方才下船我把攬繩解了待要回轉船頭他們都道且慢且慢當下付了兩塊錢的船資另加兩塊錢賞賜我說不用這許多錢他們都道不用客氣還有煩勞你們的地方當下吩咐把船移進小浜停在蘆葦旁邊他們解開皮包取出摺疊的玻璃燈點了上岸臨走時又把隨帶的東西一齊取去據說上岸以後不再下船少頃另有一個女子一個小兒坐這船回去你們須好好兒伺候我聽了很覺奇怪但是貪圖這兩塊賞錢不由我不諾諾答應我只道你們和兩個少年總該熟識怎麽連姓名都不曉倒來問我翠娥便把入險脫險的情由向船娘一一告訴惟有臭搭膊紥嘴一層郤藏在肚裏不肯宣布端怕說了出來損了自已的體面船娘聽得是劉公館的眷屬立時奶奶長奶奶短掇臂捧屁般的獻媚：： 
餘瀋[  征鴻]  
　　凡人之處境不同其遭際亦因而互異館食終日無所事事不知勞如花美眷伈水流年不知愁設一反其例則悲憤起矣勞怨踵矣然悲憤勞怨者亦非故故作態特亦迫於處境耳然樂者自樂憂者自憂各適其境可矣若樂者譏憂憂者嫉樂不亦傎乎 
 
 
 

Page 19

 
 
   
 
 

Page 20

 
 
常識 
常評 
[預算之笑談] [  箴]  
　　我國會計年度每年自本年七月一日起到朝年六月末日止則决定預算案極遲當在每年六月以前方及通行各省一律遵辦 
　　今財政部編製十年度預算案至十年七月方始著手則預算决定後通行各省必在八九月矣試問此數月中各省之支出以何爲根據乎且不獨本年然也幾無一年不若是已成慣例矣此可見政府之平時毫不注意於預算致有此臨渴掘井之笑談也 
　　尤可笑者以九年度預算未成立十年度預算竟欲使各省比照八年度辦理試問各省九年度中有已增添之事業能廢棄乎此如十齡之兒童其身材已較八齡爲長大而必强之穿八齡時所穿之衣有不奇形怪狀者乎母乃惟恐其政令之能行而特以此自襮其弱點乎 
　　吾不解民國以來之財政當局何無常識一至於此也藉曰明知之而故延宕之其意何居若竟未之知也則試詰之曰君今日所噉之令是否須待明日煑成彼必啞然失笑也而竟不自知其失時之非欲公然以此號令於國中則不必盛暑而吾爲之汁涔涔下矣 
衛生 
[清潔街道之方法] [  鍾]  
　　吾人欲免疾病必先講究衛生欲講究衛生必先生注意清潔余以爲欲注意清潔必先清潔街道蓋街道爲人人每日必經之地苟不清潔最易致人疾病且種種傳染病皆由街道之不清潔而起歐美各國其境内街道清潔如洗故疫癘鮮聞回顧我國上海開通最早然視城廂内外各街道中必有塵垢堆積且隨處多便坑各弄内雖置有垃圾箱然汚物仍狼藉箱外值兹夏令凡弄口墻脚每有瓜皮及冷飯數堆蠅蚋麕集惡氣四播行人掩鼻處若是地而欲講究衛生清潔其能乎雖發起整頓者亦不乏其人然類皆因方法不良或賴數紙傳單之空言不能行於實事故難得完全之效果余暑假無事曾與同里數友研究此問題得以下二法試行之不數日而里中已較前清潔多矣晚間散步亦不聞惡氣矣故余甚望海内同志其速依下二法行之其效果定非淺尠一約同志隨時演講滬上每一里衖住宅多者數十少者亦有十數同里人之感情必較里外人爲親苟能於同里中約十數同志於公餘之暇或納凉之際將不清潔之害及衛生之益編成短篇故事或將其理詳細爲鄰里中人道之詞意宜娓娓動人使人不覺其厭然後勸彼等各將家内雜物務須整理清潔所集之汚物勿隨地亂棄必棄入箱内勿遺在箱外而於各家之婢僕則尤宜諄諄爲之解說婉言勸導使彼等不致亂棄汚物如是講之數日則各家定能注意里衖之清潔而街道之清潔亦知所注意矣 
　　二約同志隨時洒掃所見不潔之物凡里衖街道洒掃之事本屬門房及清道夫之責然彼等每日至多洒掃一二次不潔之物隨時有人抛棄是仍不能免於不潔苟約同志各認已宅近段之地方每日見有不潔之物即自行掃之隨見隨掃廢時亦無幾行之旣久非特能保永久之清潔且能使鄰近之有不清潔習慣者見而知所感悟亦從事於清潔矣凡熱心公益者苟能照此實行則何難使我國街道變不清潔而爲清潔乎願我國同志其行之（乙種酬） 
[夏令宜舉行地衛生運動] [  絜廬]  
　　欲免秋日之疾病必愼夏令之衛生蓋夏令氣候炎熱空氣中水分滋多病菌之繁殖最宜而蚊蠅等蟲尤爲傳染病菌之媒介物吾人苟不愼於衛生一届秋日大則傷寒霍亂生命危在旦夕可不懼哉然國人個人衛生旣未講究公衆衛生又付闕如是以一届秋夏之間疫癘横行死亡枕藉可知衛生常識之灌輸實不容一日緩則衛生運動尚矣 
衛生運動之方法請分三事言之 
　　㈠游行吾寗波青年會日前有衛生游行之舉紙紥各種花燈上書衛生方法魚龍曼衍極能促人注意尤妙者極大之蠅飛集瓜上傳播病菌龐然之蚊吮人股膚注入瘧菌若糞坑馬子宿肴等物蠅蚋飛舞數千萬之疫菌即寄生其上靡不各具深意使人知所警惕其衛生運動之方法可謂巧矣此各地之宜仿行者也 
　　㈡影戲影戲本爲通俗教育之利器而夏令之愛影戲者尤夥誠以夏夜凉爽看影戲又如服清凉散也吾人利用機會以灌輸衛生之智識則可於各地開演影戲任人觀看而所演戲片自當專重於衛生方面也 
　　㈢演說衛生運動之健將又有演說蓋游行影戲固可灌輸衛生之常識而演說之效亦非淺何則蓋游行影戲之衛生常識由視覺面印象於腦蒂演說則由聽覺而鐫印者也今各縣皆設有宣講所則夏令衛生之講演非宣講員之責乎然各校學生暑假返里於讀書修養之暇爲衛生運動之講演亦應盡之之義務也賢者當不河漢鄙言（乙種酬） 
道德 
[富蘭克林修德要目FranklinsMoralCode] [  周仁齋]  
　　予嘗學物理至電學見富蘭克林首先證明來頓瓶内外層感電之相反以風得練引電於空中證明天雷與磨電實非二物於是又發明避雷針以爲富蘭克林僅爲一大物理學家及讀富蘭克林傳見其定修德之目凡十三條每日自反省其言行作一功過表有過則於目上附黑點以記之因得數黑點以自儆人嘗曰深於科學者不必深於道德今以富蘭克林觀之蓋兼之矣予學一無所成種種不良之習慣殆備第一即視科學爲萬能目道德爲迂腐故選擇其修德要目凡十一條意譯以自儆且貢諸同志焉 
　　一立志立志如行路必有目的地一身之事業基之 
　　二節慾勿貪肥美之食勿愛美麗之衣勿戀淫佚之事 
　　三愼言母多言多言多失 
　　四秩序宜明本末終始之道宜確守一定之時間 
　　五儉約愼其用途 
　　六勤勉於寶貴光陰之中宜作有用之事業勿作無益之犧牲 
　　七誠實口母妄語心母奸詐 
　　八和平犯而不校 
　　九正直母陰賊險狠 
　　十清潔身體衣服居室母許其有惡濁汚穢之處 
　　十一恬靜遇小事或意外之事以及不得已之事總宜以鎭靜處之（乙種酬） 
 
法制 
[刑律定親告罪之理由] [  迺頌]  
　　近世刑律採國家訴追主義對於刑律案件認爲侵害國家之公益由檢察官提起公訴乃對於親告罪則以告訴乃論爲原則於立法上似不免矛盾而不知此種犯罪雖屬侵害公益苟不顧被害者或其親屬之利益如何逕行提起公訴則被害者或其親屬所受之損害往往較諸不處罰犯人之損害爲尤甚故刑律上親告罪之規定乃爲保全被害人之私益而設也申言之親告罪之規定有爲保全私人名譽起見者有爲維持被害人感情上之安全起見者又有爲顧全被害人或其親屬之體面起見者例加婦女已受猥褻姦淫等侵害被害人或家屬爲顧全名譽及體面起見不欲以中冓之羞宣揚於外若檢察官逕行起訴則其影響不僅敗壞私人名譽且亦難免發生生命上之危險故刑律二百八十三條以下多設親告之規定又如甲對於乙以加害生命身體等事相脅逼乙恐甲受罪刑之宣告將來於已反生重大之危險不若乘損害未發生以前大度包涵或可消弭未來之危害苟檢察官逕行起訴於被害人之感情上必呈不安之狀態故脅迫罪侮辱罪等皆認爲親告罪寗犧牲國家之公益以全個人之私益也（乙種酬） 
經濟 
[節食與經濟] [  萬鐘]  
　　德國衛生學大家克根氏曰飲食爲輔助體中燃燒作用供給營養之用若過多則將於腸中發酵腐敗矣故過食之人每多身體衰弱消化不良頭痛便秘之病吾國先哲亦有病從口入之訓由此觀之節食大有研究之價值矣 
　　箸者年方少壯食慾甚强每食盡飯三孟尚不覺飽惟食後恒覺疲倦懶於動作且思想滯鈍不靈頗以爲異前年受贄於美醫立克氏始知皆係多食之爲害乃决意廢止朝食實行二餐主義每飯以一盂爲度粥亦不過二盂並每點鐘飲清水一杯初頗苦之行之期月成效大著今則精神日健體量益增矣 
　　英醫倍德曰吾人不事勞動時日食一次已足至多二次遇饑餓時祇須飲開水一杯蓋此饑餘乃腸胃中想像上之饑餓非身體需營養時之眞饑餓也此說驟聆之似屬離奇然徵以箸者自已之經驗知眞確不謬也 
　　多食誠不經濟吾國人素以饕餐見稱每人每日所食者平均約需一角五分若實行節食每人每日至少可省三分至七分以全國人口四萬萬計除老病嬰孩二萬萬外每月至少可節糜費一萬萬元鉅欵虚擲殊可浩歎吾師美國立克博士曾將每日三餐與二餐一餐之費用列爲一表如下 
一日三餐朝食二分午食八分晚食五分一日二餐朝食節午食七分晚食五分一日一餐朝食節午食八分晚食節右表爲一平均約數證以箸者之經騐與社會之情狀似無不合也 
　　方今天災人禍相縱並至生活程度又日高吾儕盍减此無用之糜費施諸有用之地乎或以我所餘惠彼災黎亦造福不淺也 
　　又凡節食之人志趣高嗜慾淡酒肉徵逐與夫蕩檢踰閑之事皆必减少其間接所省之糜費又難以數計矣（乙種酬） 
科學常識 
[鋁] [  瞿重福]  
　　鋁爲普通常見之物高陵泥礬石及雲石等皆含有之現在鋁之合石多以電氣分解之故其價甚賤每基羅格林僅值銀四錢維五六十年以前每基羅格林乃貴至一百五十兩因其少產故也 
　　鋁之重量極輕較水僅重二倍有半鋁可延爲細絲其伸長之力銅鐵以外他物皆不能及鋁可鎚薄爲極薄之箔用代錫箔爲包物之用鋁有銀狀之光輝遇氣稍退色澤然其養化之層能常保其内不使養化過厚鋁能傳電其傳電之力依等粗之電線而論則不如銅絲之速然依等重之電線而論則傳電較銅絲爲速鋁及其合金可以造飛機照相鏡架蒸調器皿光學鏡片及其他之物須質堅而輕者鋁之細粉調以油質可以作銀色之油漆西儒有言十九世紀爲鐵之世界二十世紀爲鋁之世界誠非虚語也（乙種酬） 
問答 
[福申問]  
　　棉花中發生一種赭色昆蟲蛀蝕花苞花幹爲害實甚請教殺除及預防方法 
 
 
