# 1911 - 51 - 4913666

 

Page 1

 
 
   
 
 

Page 2

 
 
上諭 
[監國攝政王鈐章正月二十六日内閣奉]  
　　上諭法部奏停止刑訊各省多未實行請旨申誡嚴飭遵守一摺自先朝降諭停止刑訊業經三令五申現在各省省城商埠各級審判廳多已成立各省提法使均已改補自應重申誥誡嗣後無論已未設廳地方著各該督撫責成提法使認眞督察凡承審遣流以下人犯勿得再用刑訊其有關於死罪人犯應行刑訊者務須恪遵現行刑律辦理從前一切非刑私刑永遠革除倘仍陽奉陰違一經發覺即將該承審官分别參處並着京外問刑各衙門恭錄光緒三十一年三月二十一日諭旨敬謹懸掛法庭用示朝廷矜愼庶獄慈祥愷悌之至意將此通諭知之欽此 
　　上諭法部奏交審要案查明欵目分别定擬繕單呈覽一摺已革綏遠城將軍貽榖前因辦理墾務攘地圖利縱勇濫殺案情重大當將貽榖及已革知府姚學鏡等拿交法部嚴行審訊並飭署綏遠城將軍信勤就近確查其殺斃丹丕爾一案業經查明由法部先行定擬將貽榖姚學鏡從重發往新疆效力贖罪因欵未查齊諭令仍行監禁兹據法部奏稱按照信勤查覆各節並所開表册悉心鈎算該革員等侵冒各欵除融銷及查封各欵扣扺外應追欵項尙有數萬兩之多按律從重問擬恭候欽定等語已革綏遠城將軍貽榖身爲大臣督辦墾務宜如何奉公潔已惠民恤蒙乃竟以設立公司爲名信任劣員姚學鏡等朋比欺蒙侵蝕鉅欵實屬罪有應得該部擬以絞監候罪名仍勒限監追限内分别已未全完再行核辦確係秉公科斷姑念該革員覊繫至三年之久前於丹丕爾一案已經從重定擬此次倘將欵項依限如數繳淸卽著仍發往新疆效力贖罪已革知府姚學鏡厥罪惟均著一倂發往新疆效力贖罪所有應繳欵項着卽按照單開數目勒限監追已革道員斌宜已革知州景禔旣據訊無貪婪不法確情業經革職均准其援免餘著照所議辦理該部知道欽此軍機大臣署名奕劻假毓朗那桐徐世昌 
[監國攝政王鈐章正月二十七日内閣奉]  
　　上諭瑞良現在穿孝綏遠城將軍著桂春暫行署理倉塲侍郎著瑞豐暫行署理欽此 
　　上諭吏部右侍郎著沈雲沛補授欽此軍機大臣署名奕劻毓朗那桐徐世昌 
論說 
[論中和交涉（續）（王廣圻撰）]  
　　中國對外政策。夙主和平。苟非被迫至於無可如何。必不肯稍示不和平。之態度。且顧念友邦睦誼。從不强人所難。在我苟可通融。無不勉爲遷就。否則設領以維持商務。爲國際應有之通例。安能忍而延至今日耶。和以。 
 
 
 

Page 3

 
 
極不平等之方法。待遇中國商民。如入境規則。如旅行規。則如居留規則。如裁判規則。如賦稅規則。如貿易規則。凡施諸中國商民者。無一可與各。國商民相比。或有章程雖同。而其施行之方法不同者。或且有特别限制。爲馬來土人之不若者。其入境旅行居留三事。雖經和政府於一九零九。年夏。尤爲改良。而一九一零年冬所頒旅行居留新章。改良者祗百分之。一。且聞將頒未頒之入境章程。更有舊例所無。而該新章反從而益之者。中國雖極不滿意。又明知和政府所謂數百年舊政未能一朝盡改之飾。辭。顧終以維持睦誼爲懷。兾留餘地以俟後日。因亦不遽施激烈之抗議。其對於和蘭之一再容忍。不可謂達於極點耶。然則於此領約之附則。而獨不能不齗齗以爭者。其萬不得。已之爲難情形。當亦爲和政府所可想見矣。 
　　觀和政府於中國設領問題之前後措施。始則拒不受商。繼則改訂屬籍。新律。事屬已往。今且姑置勿論。惟領約外之所設附則。果於事實有如何。之裨益。尤吾儕所百思之而至今未得其解者也。和政府不嘗言。規定屬。地民籍爲彼國内主權。非他國所得干預乎。信斯言也。宜不必與設領問題。時時牽涉。况其附則所叙文義之含糊。决不足爲紛爭之解决。和蘭人。乎。自不能視爲中國人民。中國人乎。自不能視爲和蘭人民。究竟所謂和。蘭人者。具如何之資格。所謂中國人者。具如何之資格。非將規定其資格。之法律。彼此證明。而其範圍即能判然無疑耶。故以吾儕之見觀之。中政。府倘不以誠意待和。卽照所交附則原文。一字不易。泰然受之。恐此後國。籍之範圍。各以其法律以爲依據。紛爭必起。和政府之困難。仍不因是而。稍减耳。 
　　雖然。一年以來。中政府又屢於無可遷就之中。竭力遷就。俾和政府於屬地以内政策完全達其目的矣今所未能意見一致者已非其屬地以内問題。於和更毫無所損。且和亦自知該問題旣非在和屬地。中國自可用其主權。則條文之間。雖稍衍數字。亦何妨一徇中國之請。而必固執偏見。將使中國忍無可忍。以爲紛爭不已之階耶。 
　　總之吾國外交。著著退讓。有遷就而無堅持。是以恒爲人以刦持。卒自陷。於困難之地位。今聞當局者深慨和政府之偏執。亦已憤懣於懷。聞將定。所以對待之策矣雖。然以。和政府外交手腕之靈敏或。終可以和平轉圜。顧願吾國民及時注目。勿等間視此問題也。 
要件 
[俄國後黑龍護軍兵力配置一覽表]  
　　俄人在東三省暗中增兵之說已喧傳於一時本館現爲特别之調查所在該國在後黑龍之兵力分别列表如下以便留心國事者注意焉 
第三恊（司令部駐橫道河） 
　　第九支隊（駐一面坡 
　　步兵 
第四十隊駐三子阿什河第四十一隊駐山嶺子帽爾山第十八隊駐烏吉密第一隊駐一面坡第五十五隊駐革沙河 
　　騎兵 
第卅四隊駐三家子阿什河第十七隊駐山嶺子帽爾山第一隊第廿八隊駐一面坡烏吉密筆沙河 
　　第十支隊（駐乜河） 
　　步兵 
　　第三隊駐石頭河高嶺第念二隊橫道河商石第九隊駐海林第七隊駐第念八隊牡丹乜河磨刀石 
　　騎兵 
第十二隊駐牡丹乜河磨刀石第六隊駐石頭河第九隊來稿缺第十四隊第三十一隊駐第四十六隊牡丹河磨刀石 
　　第十一支隊（駐穆林） 
　　步兵 
第四隊駐穆林第十八隊駐馬橋河第十七隊駐細鱗河第廿四隊第卅四隊駐五站 
　　騎兵 
　　第卅三隊駐拉馬溝第十五隊第十九隊駐穆林第廿五隊駐五站 
 
 

Page 4

 
 
　　砲兵協（司令部駐乜河） 
　　騎砲兵 
第一隊駐乜河第二隊駐哈爾濱第三隊駐老燒鍋第四隊駐宙拉爾其 
　　野戰砲兵 
第五隊駐博克圖駐後哈爾濱第七隊駐老燒鍋第八隊駐哈爾濱 
　　注意配置法平原多騎兵吳山嶺多步兵山河多砲兵以後調查有得再當接續登載 
專電 
[電一　　北京]  
　　樞府電致滇督李經羲英兵進逼片馬事迭商駐京英使井電駐英使臣質問英廷以期和平了結該督應約束人民母得暴動致釀重要交涉 
[電二　　北京]  
　　駐英欽使電奏據英政府答稱該國派兵至滇邊專爲防匪並無圖佔中國土地之意 
[電三　　北京]  
　　鄂督瑞澂電奏漢口地方安謐交涉已有頭緒並以事前疏於防範請加嚴譴當奉電旨著速議結加意愼防如再暴動惟該督是問 
[電四　　北京]  
　　東督錫良電奏哈爾濱疫症稍減奉省患者亦稀惟撫卹善後欵鉅無着請飭預籌 
[電五　　北京]  
農工商部接東三省商會電禀謂大豆業因防疫停運損失已五千餘萬兩請速維持 
[電六　　松江]  
　　華亭縣沈令今日（二十七）赴新橋查勘罷市閙事情形茫無辦法回松後該處自治局復被毁一空 
緊要新聞一 
[注意俄人在遠東之行動北京]  
　　兹據最近消息謂俄人於東淸鐵路每日運兵數百增加火車直達呼蘭一帶地方蒙人甚爲震恐又聞政府昨得庫倫來電謂俄人在蒙古邊境連日進兵形同佔據請亟與俄使交涉等語又據海參威來電謂黑龍江俄國總督下令驅逐尼庫斯克查俄堡斯克海參威等處僑居之華人各華人聞此信息皆驚恐不置 
　　二十一日外務部胡侍郎晋謁慶邸聞係關於日俄國際問題有請示之處幷聞鄒胡曹三堂官是日亦在那相宅中會議良久 
[俄政府果肯讓步乎]  
　　文匯報載二十六日栢靈電云中國照覆俄國之公文已於今日在聖彼德堡宣布俄國洛伏伊佛萊雅報由俄外務部探得消息云俄國將不復要求在哈密古城設立領事署矣 
[日本固自認爲俄國之先導者]  
　　中俄兩國之風雲請看日外務大臣之說明 
　　東京通信云日本各報前日得西電有俄以我國外交憑案不解已照會我政府限二日中回答否則卽須自由行動占領伊犁等情日本外務大臣昨在會塲說明此事照錄如左俄淸關係風雲日迫外電頻來警報疊至有俄軍已入蒙古或占領伊犁種種風說以强硬手叚對待淸國刻已通牒各國矣此次問題淸國懸案已久關於蒙古之自由貿易及俄人治外法權領事館設置等問題於俄淸條約早已决定但淸國設詞推委拒其實行俄以旣得利權不能實施宜其自由行動效法我國也今俄淸通商條約西八月卽須滿期俄若不亟自奮發自必廢棄乃淸國欲利用此機挽回權利故今次俄國果自由行動淸政府理由薄弱亦無如何也惟俄政府尙未照會我日本究其眞相殊難預言或者以此爲恐嚇淸政府之計亦未可知外交幻變未得公文非可判斷（下略） 
[請看日公使對淸之議論]  
　　日本政友會衆議院議員等組織支那研究會詳情已四誌前報兹悉陽歷二月十七日該會又開大會於築地之精養軒到者五十餘人皆日本所謂熱心對淸家也駐我北京之伊集院日本公使並岡田法學博士均出席演說今將伊集院日本公使演詞錄下淸國問題余不欲言今以一簡單之語告諸君曰對淸政策貴實行不貴口唱諸君果能深體余意則對淸政策無往而不利矣阻害我日淸之關係者我日本無責任之新聞紙也空論好辨無益實際要知淸人多愚昧不識天下事由我日本之新聞紙發表昌言彼淸人始知有此事而羣相鼓噪不可收拾矣試舉一例以明之日俄恊約者畢竟淸人不能注意自國之結 
 
 

Page 5

 
 
果也當時淸國新聞紙如能發表於我未約之先則我協約未免稍有阻害幸彼新聞界日俄兩國無通信機關待協約發表我日本無責任之言論界爲之解釋批評而淸人遂有日俄分割種種之謬論致成兩國無趣味之現象資政院某君曾以日俄協約之内容質余余笑謂之曰若我日本果有分割淸國之意已早於團匪事件及其他種種機會中實行之矣今我以友情的好誼保護淸國特與英美法俄先後協約以保全淸國之領土君其勿爲流言所惑某議員誤解頓釋深謝而歸諸君以此事深味之便知淸人之程度今後我日本言論界勿再作無責任之空論也可 
　　讀此演說可知伊集院公使之深心矣我外交家其速猛醒讀此演說可見日人之蔑視我言論界矣我國一般新聞記者其速猛省（康） 
[傷哉竟無人敢任東督者北京]  
　　現東督錫淸帥極力告退增祺已到京大有東督希望惟聞增以東三省大局不可收拾且已之資望亦不足以農懾之不欲前往已向樞臣申明此意而趙爾巽於途中亦有電來京力保錫良仍舊督東不可輕於更易想亦與增同意然則東督一席不知果屬何人邊事安危不知伊誰是賴也 
[賭商牽涉海軍部司員北京]  
　　粤東賭商已革三品京堂蘇秉樞被張督電參革職押繳賭餉一事屢誌前報兹聞此事與海軍部司員彭光瑩多有干涉蓋山舖票蘇秉樞係與彭光瑩合辦立有合同可据今欠餉百餘萬蘇已破産自不能不由衆股東分任抵償彭爲股東之發起者更不能置身事外又去年彭光瑩因賭事請假回粤洵貝勒擬以新王府接待德儲需用粤東酸枝棹椅若干件飭令彭光瑩就便購辦彭當領欵一萬餘金詎回粤之後假託王爺傳諭要賭商報效各賭商不知眞僞將此項工料在賭欵内支銷而彭遂得將原領萬餘金全入私槖近因賭商蘇秉樞繳欵無着聞已將所有公司帳目呈繳衙門官塲見之駭異又聞洵貝勒在京亦頗有所聞大爲憤懣現正秘密調查恐彭光瑩不免起一大風波云 
[北方疫患確已轉機]  
　　字林報載二十六日北京電云北方各處疫氣日有轉機今日據報各處死數如下傅家甸二名奉天十八名寛城子三十五名哈爾濱　五名天津一名山東省無確實消息惟大局顯己日漸進步 
[日本又欲招待中國實業家]  
　　日本招待我國議員一事已誌前報兹悉東京大阪長崎神戶名古屋橫濱等處商業會議所又欲招待我國實業家昨已兩次會議研究招待方法伊集院公使盡力贊助並商諸汪大爕公使矣 
[度部奏明維持預算辦法（續）]  
　　一宣統三年預算臣部與各省商定增减之欵不得翻異也上年試辦預算臣部因各省歲入册内有可議增加歲出册内有可議删减者疊經電商各省自行認定爲數頗鉅均於預算分册摘要内詳切聲明或隨後經各督撫認增認减奏咨有案是皆各省認爲能行並非臣部强定今則各省於前次認定之案又多借詞翻異試問已定預算案内不敷之欵尙苦無可籌挪若再將原認者復行翻異又將何以應付總之各省近年結習以揮霍爲固然視公帑若私物稍爲限制則百計相嘗必令破壞偶從寛大則覬覦投隙甘棄成言非獨有礙財權抑亦貽誤大局擬請各省嗣後凡有將認定之欵復議更改者除臣部不准立案外仍將該省承辦人員照玩視庫欵例奏請議處以示懲儆一嗣後各省追加之案應令先籌的欵也刻下新政繁興在在需欵然必欵歸有著乃可漸次經營各國中央財政官廳有指揮全國財政之權故能酌盈劑虛事無不舉我國道光以前財權操自戶部各省不得濫請絲毫添一費則必節一欵增一官則必裁一缺制節謹度無論何項皆不敢溢於經常之開支咸豐以後各省用兵大吏率多自籌從未仰給京部此外興辦要政亦必先籌的欵奏請部議始行舉辦近則時勢變遷固由甲令所頒未容延緩而舖張虛糜之習亦因之漸開有擬練一鎭一協需欵百數十萬而無絲毫預備者有擬建築審判衙署及改良監獄而用至數十萬者帑藏有限費用無窮京外庫儲何以堪此擬請嗣後各省有因要需追加預算者皆由該省先籌的欵再行舉辦否則臣部槪從駁斥以重度支以上辦法四條係爲體察今日財政情形以冀預算有成起見若並此不能實行則藩籬盡决枝節橫生前此一切規畫悉成畫餅此後淸釐整頓更復何望財政爲國家命脈所關預算又財政初基所肇必京外諸臣同力同心於應用者常存節愼於可省者設法删汰使國力民力略可蘇息則財政漸有轉機大局自可補救歷代開國之始賦入少而國恒强其後費用愈多而國愈弱各國征斂雖繁然皆不作無益害有益此尤臣等所願與京外諸臣共勉者也正月十五日奉上諭已錄 
[京師近事]  
　　司法獨立喧傳海内幾徧各級審判憲政淸單分年設立期限甚促考試法官亦經實行且各員籤掣省分皆有差委希望唯去年法部預算此項司法經費宣統四年以前約需數千萬爲數過鉅若照編制法各級員 
 
 

Page 6

 
 
額實行財力實有未逮而司法又屬國家要政斷不能仍前含混攤派民間法部堂官對於此事甚爲躊躇刻擬變通其法以免窒碍 
　　日前外務部代遞出使比國大臣李星使國杰奏摺一封探聞係奏報放洋日期略謂假滿後本擬乘西伯利亞鐵路赴任嗣因東省疫氣尙盛恐有阻碍欲速反遲現於正月二十日乘三菱公司宮崎丸放洋臣前次面奏欲致富强非從振興實業人手難以收效因念比國實業超邁全球到彼時當詳細考查用資研究 
　　記名倉塲監督向例由各部院保送合格人員請度支部考試記名刻度支部澤尙書决意改訂新章請將記名倉塲監督例取消嗣後凡有各倉監督出缺由度支部各司員外郎主事内揀選派充不用他部院人員刻已擬就摺稿俟商之倉塲桂俞兩侍郎後卽行入奏請旨實行 
　　陸軍部自改革官制以後各科司員均係壽勳委派廕大臣槪未過問頗爲輿論所攻擊該部尅日整頓一切壽勳以門外漢茫無所知未免相形見絀故近日因患痔疾未曾到署倘病久不愈卽行奏請開缺以讓賢能繼其任者大約不外那晋叚祺瑞吳祿貞三人 
　　盛宮保自專任郵部後又籌辦江皖賑捐其兼辦幣制事宜一差本應早爲辭去盛亦自謂材力不勝日前於澤公前微露辭意惟澤公有不欲盛辭職之原因（一）則向美國大借外債本爲整理幣政之資盛爲原經手之人且於借欵事項極有閱歷未便驟易生手（二）則自盛兼任幣制後澤公一切放棄從不過問向以整理幣制爲困難而推卸之者今不欲更與聞其事故盛之兼差一時恐未能開去云 
　　民政部爲節省經費起見業於日前發布堂諭將緝探總局及路政局一併裁撤分别歸併内外城警廳辦理現正辦理交代事宜出奏之期當在月杪 
譯稿 
[雲南問題（譯德文新報）（翰）]  
　　一禮拜前。吾人旣譯中國報紙所載英人進兵雲南。駐片馬而占據之矣。且述英人種種攻擊。中英外交談判之活動。而英報。亦無反對之詞。今得確信。英人軍隊果入雲南而占片馬然片。馬之地。不載中國地圖。惟英國參謀部新地圖。則載其地去雲。南境尙有八開錄米突。而屬於猛買。住民則有中國人及猛買。土人。用拉西及西藏猛買土人之土語。以勢力言。則中國現將。開拓西藏南境。而迫令土人承認中國主權。使進兵西藏時。無内顧之憂。而英人則亦欲增進其勢力。以現時彼國保護之民。族。與中國逼近。深懷憂懼。前禮拜太晤士報載英某將軍率二馬隊警兵。自狼根巡行邊境。維持其地之秩序。以吾所信。則今之入片馬者。其即此類之軍隊乎。故英兵侵入雲南之確實信。息。據理而言。吾人不能不信。蓋中國之意見。固以片馬非屬於。猛買。而爲雲南省之一州者也。 
　　今更將英國從來下議院之鐵路計畫。由八募至雲南省者略述之。一千九百零九年夏。英國技師受印度政府之委託。漫遊中印境界。調查八募與大理府間之一地勢。能否速設鐵路。後技師報告建築鐵路。用一米突之軌道。殆無阻礙。現印度孟泰窪大臣。答覆英下院。關於建築鐵路之委託曰。此事進步。在與中國開活動之談判云。 
　　譯者按德文報所得消息。大半爲英人一面之論。不足據爲此案之眞相。且觀印度孟泰窪大臣之答覆。則滇緬鐵道。亦爲此次中英交涉紏葛之一端也。 
時評 
[停止刑訊問題]  
　　昔法國某君。日人聘爲顧問官。寓鄰法廷。時日本尙用刑訊。呼號之聲。達於寓室。某君惻然。明日辭職返國。曰余不慣居野蠻國。日人恥之。决計停止刑訊。今資政院已通過新刑律。改良裁。判。收用領事裁判權之聲。徧於朝野。而各省猶未能停止刑訊。不知歐人視吾國爲何等國。視吾國審判廳爲何等國之審判。廳。 
　　或曰。偵探罪案之機關不完全。搜查證據之方法不充分。驟停刑訊。案何由定。記者曰。補其所缺而增其所未備。事在急起直。追而已。否則因噎廢食。何足以圖進步。 
[組織内閣問題]  
　　語曰。天下本無事。庸人自擾之。誠哉是言。資政院倣議院制。則院之主體。議員是也。而未設立之先。有派定總裁秘書官等之。紏葛。内閣爲合議制。則閣之主體。除總理大臣外。各部大臣是。也。而有分派各局員之紛擾。故今日議閣制。明日議閣制。而終。無成立之期。嗚呼。其亦苦矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[嚴家熾果無枉縱瞻徇之實據乎廣東（續）]  
　　又原奏所稱新寗縣附貢生黃澤蘭串匪黃大牛保糾黨搶刧殺斃多命復恨舉人馬登第呈控賄匪攔河刧傷提府審訊該府不究主謀未獲匪首勒令馬登第具結諸案收押經年案懸不結一節查本案先據前署新寗縣知縣倪祖培禀報縣屬白沙舊墟馬頌聲等店舖被賊行刦拒斃鄕人馬子慶一案因事主馬頌聲等與新墟黃姓互爭墟地夙有嫌隙當時被劫黃姓亦不出救馬姓即以黃大牛保係由黃澤蘭等私串並牽控黃榮相等數十名庇匪包刦等情舉人馬登第於初次報案並未列名嗣後闔墟公禀始隨同附和次年十月該舉人赴京考職復挺身出名京控奉都察院遞回查辦發府審訊供詞狡執詰以黃澤蘭等如何主謀串刧有何証擄不能確切指出徒以空言攻訐查黃姓被馬姓指控數十名多係紳耆及出洋貿易之人其爲挾嫌擇噬已可槪見本年正月覆審馬登第一味逞刁固執並有咆哮情事該舉人先因母喪保釋嗣又奉批還押該府爰將其押候查訊因此案匪首在逃被控之人多在外洋驟難集訊定案並無勒令具結銷案之事又原奏新寗局紳陳爕疇藉辦淸鄕誣良民陳宗蕃爲會匪勒索重賄又主唆陳蔡氏揑控陳國煜陳守善等擄斃伊夫國泩刑斃滅屍經縣將國泩搜出後聚衆折毁陳國煜房屋種種惡迹由縣詳府得賄輕縱陳爕疇竟逍遙事外一節查本案先於光緒三十三年四月據新寗縣例貢生陳維翰赴縣呈控隨據陳宗蕃以陳爕疇父子恐嚇索詐攔搶截殺叩乞保護查究旋准小呂宋華商董事陳光耀禀原籍劣紳陳維翰誣揑陳宗蕃爲會匪不知宗蕃自幼在此安分經商秉公究辦經前縣方積驊查明陳宗蕃匪册無史卽將局紳陳爕疇及其子陳維翰禀經詳革在案又陳蔡氏於光緒三十三年八月間在縣呈控陳國煜希圖佔田抛石擲苗將氏夫陳國泩擄捉禁錮等情經前縣唐樹彤飭差弔放續據陳蔡氏稱伊夫在陳亞吉草房囚禁斃命等語又經前縣方積驊訪查陳國泩並無被擄係陳爕疇父子主唆陳蔡氏誣控登即密派勇役前往陳國泩家拘獲帶案訊供狡卸飭拘誣告之陳蔡氏及主唆之陳爕疇未獲續由該縣覃壽堃將陳維翰傳到提同陳國泩質訊堅不承認主謀誣控情事飭查陳蔡氏業已病故嗣奉批行提府究結本年三月間陳國煜等將陳爕疇扭赴巡警局一併解府審究提集質訊陳爕疇父子仍不承認四月間據報陳爕疇患病提騐病勢頗重且年逾六旬當由該府交給妥保陳有成領出醫調六月八月兩次提審均由原保帶病交審尙非事外逍遙此案未經訊結委無得賄輕縱情　以上所查各節稽諸案卷固屬相符證之輿評亦無異詞並據聲稱廣州府知府嚴家熾平日居官頗著勤能辦事亦極謹飭委無枉縱瞻徇情事臣覆加查核尙屬實情應請免其置議正月初四日奉硃批知道 
[江督續奏蘇省裁營節餉辦法南京]  
　　江督日前片奏云江南提標新兵中副兩營由營制兵挑練成軍自經節次裁汰於光緒二十九年一律改爲巡警軍每營官弁兵丁三百二十一員名又松江留防三隊原係護軍中營於光緒三十三年夏間因裁節薪餉改編每隊官弁兵夫一百四十五員名所有新兵中副兩營公費薪餉均按十二個月領放每營大建支湘平銀一千二百九十餘兩小建支湘平銀一千二百五十餘兩留防公費薪餉每歲分十關領放每關大建三隊合共支湘平銀二千一百餘兩小建合共支湘平銀二千四十餘兩此新兵兩營留防三隊之營制餉章也此項營隊挑練已久雖尙得力惟核與奏定現編巡防隊章程略有不符現値裁營節餉之時似應酌量裁併擬將新兵中副兩營留防三隊就原有隊伍按照部定現行章程改爲巡防隊第一營第二營第三營惟裁併後兵力愈形不足擬於編改三營之外另編一哨作爲提督衞　無事督飭操防有事以備調遣查巡防隊章程每營官弁兵夫共三百一員名常年薪餉公費分十關領放大建每關支湘平銀一千四百五十餘兩小建每關支湘平銀一千四百餘兩全年三營一哨合計共支銀四萬七千四百九十餘兩今就原有營隊改爲巡防三營一哨核計每年可節省湘平銀三千八百七十餘兩似此一轉移間按諸營制旣能適合部章比較餉糈又可略爲節减實於軍政財政兩有裨益裁撤弁兵擬發給恩餉二關資遣回籍並換給鈐記以昭信守操衣褲靴帽及棚費燒埋等項銀兩均按照蘇防各巡防營章程發給准於宣統三年正月初一日起實行十二日奉硃批該衙門知道 
[東三省通信]  
　　日本關東大島都督十二日由大連來奉駐節西關外南滿車站行轅十三日下午一鐘進謁錫督隨帶護衞巡警三十餘人次第分站街道馬隊二十餘人隨至督轅排列兩邊接見後先提議防疫方法首在注重兩國人民之生命保衞安寗之秩序次言及兩國交涉詞意以和平爲宗旨談叙至兩小時之久錫督翌日即往答謝聞該都督已於昨日赴長春矣 
　　南滿鐵路理事久保田政周氏及駐長松原領事昨假該站大和旅館招集自衞防疫會交涉委員等開特别會議其提議事件如左（一）附屬地周圍中國人住民地嚴行取締並中國人交通事務一律拒絕但日本人及他國人並平時使用人等不在此限（二）附屬地界内所住中國人無論貧富傳知全行搬出但日本人及他國人並使用人等不在此限（三）停車塲堆積貨物處與附屬地及住民地界有緊要事件方准往來無事不許出入 
　　日本屯駐滿洲通善寺之第十一師團聞日本陸軍省定於西歷四月 
 
 

Page 11

 
 
内召還以廣島之第五師團前來滿洲屯駐揆該陸軍省用意以滿洲氣候與日本懸殊故令各師團交換練習熟察地利以備不虞云 
　　江省新募陸軍第一營管帶可寳森本姓何氏曾游學外洋未畢業而因事逃回在籍無可容身因與前將軍程世交當於光緒三十三年來江易姓爲可認某旂員爲當家捐職投効該員留學時曾肄業陸軍値江省初創將弁學堂卽委充該堂提調當時該員家中來信仍書何某收啓等字樣該員遂寄信回家書明易姓之事被該堂學員傳聞於外人因伊去人爲可均呼之爲丢人提調去歲設模範營該員復大加運動得充總辦之差該員押發兵餉爲各報所揭載疑某學員所爲遂擅作威福將某某革除以洩憤彼時全堂又以丢人總辦呼之至客冬全堂畢業徴募新軍該員復大肆運動得委一營管帶之差（緣江省陸軍暫招二營今日之管帶卽成恊時之標統統）近來人又以丢人管帶呼之矣 
分類新聞 
政界 
[淺蒲鄕民搗毁自治局之眞相松江]  
　　松郡東鄕淺蒲涇鎭因捐罷市一切情形迭詳本報兹悉是日罷市後鄕衆復分數隊至新橋鎭挨戶强賒而新鎭於廿五日適已先有内舖兩家停市至是合鎭大小店舖一律罷市鄕衆意猶未足蠭擁入自治局聲言市面已停無處糴米自治局有維持之責亟冝代糴局中員紳好言慰勸奈人衆口雜遽爾用武帳檯橱牀等物均被搗毁各職員遂馳赴松郡面謁沈令請示辦法說者謂當此事未發前新鎭與淺蒲涇相去咫尺深知必遭波累故疊用文牘呈禀華署奈發覺頗遲致有此禍並聞此事主動人係淺蒲涇向開肉店之胡仁傑身充莊董因犯消極資格奪去選舉權隱懷不平故暗中慫恿釀此惡風潮云 
[劉藩司有告退消息南昌]  
　　贛省財政困難已達極點劉藩春霖近因籌辦一切新政在在需欵無處撥給巧婦難任無米之炊迭向馮撫告病並懇開缺以卸責任而馮撫以諮議局二月應開臨時大會必當决議公債議案可以奏明募債開辦興業銀行以資接濟温諭挽留兹聞劉藩去志已决仍執前議以故近日政界咸有馮撫擬委署提法司張檢調署藩篆署警道陸長佑調署臬篆兵備處張道季煜調署警篆之說 
[贛省各級審判廳開庭現象南昌]  
　　贛垣高等審判廳丞江道峯靑現以各級審判廳均經張法司分級劃界業於正月十九日一體宣示開庭分級聽訟所有警道所屬之警務公所司法科從前承審案件未能審結者甚多現經陸道諭令該科長余令寅中不分晝夜會委赶緊訊結具報以别司法獨立界線而免將來權限爭執以致從事審案者殊形忙碌惟南新兩縣初級審判廳亦已開庭宣布訴訟辦法所用庭丁仍係舊日一班腐敗差役濫充其間頗爲近來輿論所不許 
[浙省司庫之一空如洗杭州]  
　　浙省藩庫之内容本非外人所悉自近年淸理財政後因該庫爲全省財政之總機關逐欵淸理底蘊畢呈曾由吳方伯將困難情形於去冬具詳撫院請示辦法並請咨部要求運關各庫恊濟以資挹注在案兹聞新年以來該庫又因入不敷出大形恐慌近日開庫三次均須東湊西挪計截至上卯期爲止所有應放各欵共須虧短一百二十萬之巨現已庫空如洗方伯因連日進商中座擬卽復向大淸浙江兩銀行挪借云 
[鎭郡審判廳人員業已派定鎭江]  
　　鎭郡商埠審判廳一切事宜刻已租織就緒定於二月初一日開庭判事兹奉江蘇提法司左廉訪札委張君履謙充鎭郡審判廳廳長宗令能述充該廳檢察長奚君侗充該廳推事劉君仁裕充該廳檢察官各該員奉委之下聞定於日内蒞鎭供職矣 
[鎭江關嚴禁私運米糧出口鎭江]  
　　江督張制軍頃以嚴禁私運米糧愈漏出洋三令五申違犯及賄縱者照律重辦其誥戒不可謂不嚴查現在米價每石已貴至七元以外加之皖北奇荒甚賴接濟仍不可有顆粒漏巵現復嚴切禁止飛飭沿江海各關道及各局卡水師營汛認眞梭巡母得有串通賣放情事本部堂仍不時密派廉正委員分赴各港口暗查倘經查實得據禀報定行立正典刑如該局卡自行拿獲亦即分别奬賞云云現常鎭道林觀察接奉此札當卽轉飭各關卡一體遵照矣 
軍界 
[陸軍八鎭校閱前之大會集湖北]  
　　本月十九日陸軍八鎭張軍門傳集全鎭及二十一混成恊自管帶以上督練三處自提調科員以上各級官員均於正午齊到抱氷堂計共八十餘員午後一時由張軍門蒞會宣本鎭自成立以來已歷六載本應及早奏請請校閱奈因成績淺陋以至延宕到今兹經督憲規定三月初爲校閱期所有應行研究事件條述如下（一）官長學術兩科務須完全嫻熟其不明文理者各早檢點（二）頭二班學術科已在講武堂上學各該管長官務須督飭認眞研究勿稍懈怠（三）正副兵學術科須派優深官長加班敎授（四）兵房㕑房厠屋體操房軍裝房等處均責成軍需司務長脩理油漆所需欵項在正需處歲脩項下支領軍裝軍械有破壞霉銹者趕緊脩整完全其不能使用者准其造册報廢以憑照數另補（六）各官佐成績履歷目兵花名箕斗入伍年月等册統限於二月中一律造齊呈鎭（七）各協標營歷年敎育預定實施回數表領發薪餉簿記及命令日記各簿一律淸理完全勿得遺漏（八）各協標營歷年冬操計畫務須檢點齊全以上八條務尅日舉辦免臨事倉皇致誤要機宣布畢又將祝辭宣布其意無非望大家勉力戎行仰副朝廷整軍經武之至意諭畢各就席暢飲至五點鐘始散 
[贛省軍人組織同袍社江西]  
　　贛省督練公所兵備處爲總司軍事機關之所責任重大籌畫尤須周密方昭妥善現該處總辦張觀察季煜以聯合軍情爲要旨籌定公費組織同袍社一所專事聯合軍官到社研究軍事學術藉爲游觀聚會之塲業已賃定貢院背地方民房一大所委員馬大令献廷監工修築預備二月間即行開辦矣 
[陸軍實行改編之爲難江西]  
　　贛省陸軍三標籌備成立爲日已久當道原議以駐省巡防隊前路各營兵丁裁汰老弱招足兵額定於春初實行改編以節公欵現因糧餉添欵易籌而軍裝械器尤於軍容有關籌辦一切需欵甚鉅現在庫藏奇絀急切難於計畫故有從緩改編之議 
 
 

Page 12

 
 
學務 
[明道女校添辦師範科浙江]  
　　紹城明道女學堂開辦至今歷九年之久去年舉行畢業後今歲添辦師範日前招生投考師範者九人小學者三十餘人聞投考師範之女生其國文程度有優於男子初級師範生者該校向係公立惟常欵支絀近年始由山會兩勸學所撥欵補助現添辦師範欵益不資由同人協議將是校歸兩勸學所支持一切籌措經費亦由兩所擔任已禀提學司存案至本年延訂之女敎師除舊聘張林兩女士外並添聘郭簣一女士一人 
[存古學生無心嚮學之一斑武昌]  
　　鄂省學堂校規之壞無逾存古敎員學生均以曠課爲常事彼此皆不責難兹届年假期滿各級學堂均於二十日開學惟存古學堂僅有家居武漢學生七八人來校其餘籍隷外州縣諸生一槪未到而敎員之在省者亦祗二三人蓋該堂敎習非年老宿儒即投閑達官趁此年假期内或回籍頤養或晋京運動皆已四散一空連日又因風雪道途泥濘故皆延不前來現該堂監督張仲炘京卿以學生敎習均如此玩視定章不遵限期到堂殊屬不成事體除發電催請各敎習外特宣示展限一星期開學倘届期猶有延遲不到者定行照章扣分云 
[簡易學塾無欵之辦法安徽]  
　　繁昌縣境地瘠民貧財政困難奉飭籌辦簡易識字學塾因無欵可籌難以開辦兹聞該縣朱大令會商勸學所及小學諸紳集議暫附城内公立各小學堂内就課一俟籌有經費再行組織開辦刻已將招生開課情形詳禀撫憲核示立案矣 
雜記 
[衙門之眞相有如是者南昌]  
　　贛省各衙門現因迭遇釋服開篆大典一般書差紛紛歛錢召集梨園進署燃放花爆頗爲熱閙惟南昌府及南新兩縣書差複雜藉名開篆歛錢演戲實則開塲聚賭以致日來衙門之内大有賭博世界之象官長不事拿禁人品複雜衆口差怨昨因標兵羣往賭博屢次失敗復將軍服在塲質錢翻本依然不獲優勝以致軍人大起種突事爲陸軍警察管帶吳乃楫查獲以衙規軍紀兩有關碍大索聚賭之徒該官長一昧庇護當經吳管帶禀報到院請示核辦未識最後結果如何也 
[花會之毒害何日已乎杭州]  
　　嚴州湻遂安一帶毗連皖省休歙等縣花會盛行盜賊蠭起此拿彼竄勢日蔓延官廳養癰疊查不報昨經增中丞嚴飭該道會同衢防帶隊督捕並咨皖撫飭屬協拿在案本日復又札飭巡警道略稱案據鄞慈奉象四縣紳民馮丙然等公電禀稱寗波花會蔓延鄞慈奉象四邑巢穴多在餘姚寗海交界地方公叩迅電各該地方官嚴密會拿務絕根株迫切待命等情到院據此當經分别電飭該道飛飭所屬嚴拿究報嗣據該紳等禀稱寗波花會蔓延地方官拿辦不力粘呈花會地名人名淸單呈請鈞鑒等情復經批飭該道曁寗紹台道查照單開道從各犯分飭所屬按名弋拿務獲究報名在案迄今日久僅府該道等電禀拿獲賭犯王阿三陳阿毛二名均交鄞縣訊辦又據台州據禀報拿獲賭犯陳欽增崔俊茂蕭世漢三名訊明不諱並卽批令發交臨海縣照例懲辦其餘各處均未獲犯禀報該道等幷未將遵電飭辦情形先行具復殊屬玩延合亟札飭札到該道卽便轉飭所屬遵照電飭督責地方官根追巢穴痛加搜捕以期一律肅淸永杜後患一面仍將遵辦情形尅日具報察奪 
[部民控觀察果心病耶杭州]  
　　杭州吳某假信圖詐楊警道一案兹悉吳某之母吳周氏於日前向地方審判廳具禀略謂氏子出仕江蘇近患痰迷請從寛保釋俾得領回管束云云嗣後復由其堂叔某孝廉諸人亦以前情具禀俱未批准據吳某之親族云此人近年所如輒阻憂憤交集確似有神經病者然聞當二十日夜間豫審時十分優待先令其自寫履歷一紙繼則畧問數言事畢欵以木樨飯一碗飭廳丁仍稱爲吳老爺在拘留時嫌飯菜難以下箸經看管所官某自備資斧爲之添菜極力與之敷衍吳某告之曰我久熟讀審判廳章程我何畏哉當二十三日公判吳某云職官爲被告原告楊觀察何在又云楊觀察公文中有罪犯二字我不佩服我之功名猶在謂爲犯官則可謂爲罪犯則不可張推事云爾將奈之何又因問官責其不應迭次受愚吳某答云我盡義務耳問官云使當時呌爾在本廳辦公不吃飯不拿錢願否吳某曰願願願一兩年可三四年亦可聞者莫不大笑 
[正兵打排長亦已甚矣湖北]  
　　駐湘三十標三營右隊正兵張述德因宿娼聚賭經統帶查覺重責數百開除兵額該兵心懷不平以爲本排長王得山朦禀懷恨在心日前該排長外出被該兵串引痞黨數人將該排長肆打一塲幾至殞命迨該營查覺派兵前往時早如鳥獸散矣 
清談 
[吾不解夫今日之醫國者]  
　　語曰頭痛醫頭。脚痛醫脚。今日我中國之。病亦孔多。矣然其所以醫之者。果屬何如。東省有警報則召集諸臣以求醫之之方。西疆有急變。則互調大吏以謀醫之之策。推之於滇事也亦然。推之於藏事也亦無不然。否則敷衍。耳位置耳。借淸閒無。事之。邊隅。娛閶。冗。無能之暮歲。名曰爲地擇人。而實則。不啻。爲人。擇。事朝右爲運動之淵藪。賄賂爲遷擢。之。護符。外患乎。内憂乎有不得而知之矣。以云醫頭乎。則憂患之來。有汲汲焉而去之。者。以云醫脚。乎則百病叢生。有漠漠然若無。覩者。人有恆言。曰治家通於治。國乃自。今觀。之。治國尙不如治家之易。而其負有治國之。責者。又皆不知頭爲何人之。頭脚爲何。人之。脚。四出求醫。絡繹旁午。至所謂三年之艾足。以醫七年之病者。率幾幾焉曠世而不得一。見也嗚呼噫嘻。 
雜錄（六續） 
[永昌府屬歷史之上遺跡]  
　　其露布中叙明措置機宜。歷歷如繪大旨則在於撫岳鳳而姑縱之。盖謂縱岳。鳳以招夷。夷歸面緬甸可滅。封置郡縣爲。永世計其氣。魄規。劃可不謂雄。哉其時由孟。密長驅直抵。緬。之阿瓦都城。鳳父子先之諸土司翼之。緬人畏懼。莽瑞體之弟猛勺知不敵。詣綎降願。永。世臣服。緬甸平置緬甸。宣慰使司。宣崽使。朝廷以平緬功。進綎副總兵官。鎭阿瓦。以思順蠻暮爲土官。未幾遼東軍事日急。調綎赴遼瀋。遂去阿瓦至蠻暮其部下多健兒。因揚。兵於金沙江築。此受降。臺以紀念振旅。而還嗚呼緬甸今。之主人。翁其。猶屬後。劉公而生。之吾人也歟。能不。痛哉。 
[戰士塜]  
　　在保山屬姚城東南。係從鄧子龍劉綎兩將軍征緬戰亡將士。之塜 
[老官屯]  
　　在今新街（八募）附近。今已淪於英係劉綎鄧子龍兩將軍會師處 
[明松滋王瑞昌王合塜]  
　　事見定國下。塜在蠻暮司地。今已淪于英 
[三忠墓]  
　　在保山縣城東北官坡。通判劉廷標推官王運開並弟運閎明亡殉國。 
[黔國公沐天波塜]  
　　事見定國下。塜在大金沙江邊。今已淪于英陳佐才吊之以詩詞云。戰馬嘶歸還。漢地。將軍枯骨在蠻城。招魂。惟有沙洲水。日夜嗚呼作哭聲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院奏議决修正報律繕單呈覽請旨裁奪摺]  
　　奏爲議决修正報律條文遵章分别奏陳恭摺仰祈聖鑒事竊查資政院章程第十五條内載前條所列第一至第四各欵議案應由軍機大臣或各部行政大臣先期擬定具奏請旨於開會時交議等語憲政編查館覆覈民政部酌擬修正報律一案於本年八月二十三日具奏請交臣院議决奏請欽定頒行旋由軍機處遵旨交出憲政編查館原奏及淸單各一件臣院照章將前項修正報律一案列入議事日表初讀之際憲政編查館曁民政部皆經派員說明該案主旨當法法典股員會審查該股員會一再討論提出修正案於再讀之時將原案與修正之案由到會議員逐條會議並經館部派員就該案主旨屢行發議反覆辯論嗣於三讀之時即以再讀之議决案爲議案多數議員意見相同當塲議决查此項修正報律民政部會奏草案原係改訂四十一條另輯附條四條經憲政編查館於文義未協之處逐條釐止定爲律文四十條别爲附條五條現在修正議决核與民政部原擬草案意義字句互爲增損都凡三十八條又附條四條查照院章即由臣院主稿咨請軍機大臣及民政部會同具奏旋准軍機大臣咨稱該律第十一條第十二條確有與現行法律抵觸並施行窒礙之處仍行提出修正案並聲叙原委事由送父覆議等因到院續由臣院開會將該律修正之處逐條議决除第十一條與軍機大臣修正之處並無異議外其第十二條軍機大臣修正原文爲外交陸海軍事件及其他政務經該管官署禁止登載者報紙不得登載而臣院議决此條將政務二字改爲政治上秘密事件故與原文略有不同復准軍機大臣覆稱揆之事理仍多未便惟有分别具奏等因前來查院章第十八條載資政院於軍機大臣咨送覆議事件若仍執前議應由總裁副總裁及軍機大臣分别具奏各陳所見等語是此項報律第十二條旣經軍機大臣聲叙原委事由咨送覆議臣院第二次議决所見仍復有殊自應彙入前次議决各條繕具淸單遵章分别具奏恭候聖裁一俟命下再由民政部通行各省一體遵照辦理所有議决修正報律條文分别奏陳各緣由理合繕摺具陳伏乞皇上聖鑒訓示謹奏宣統二年十二月二十九日奉旨已錄 
[民政部奏酌擬京師防疫局章程摺]  
　　奏爲設立京師防疫局擬訂章程繕具淸單恭摺仰祈聖鑒事竊因京師鼠疫漸見發生臣部辦理預防淸潔各項事件及請撥專欵各情形業經會同外務部郵傳部奏陳在案復經臣部分飭兩廳組織衞生警察隊幷於永定門外設傳染病室及隔離病室所有各項事件辦理漸次就緒惟是鼠疫發生爲患甚烈而防範之法頭緒紛繁一切診斷檢查尤須精通醫學人員相助爲理自非特設機關專任其事斷不能收防患未然之效查日本從前大阪地方鼠疫流行特於該地方設立臨時預防鼠疫事務局分科辦事即以大阪知事充局長之任呼應靈通組織完備兹擬略仿其意於京師設防疫事務局一所分設五科專司檢菌捕鼠診所檢騐淸潔消毒注射等事仍由　部監督辦理謹擬訂章程二十條開具淸單恭呈御覽如蒙俞允擬請旨以外城巡警總廳廳丞王善荃充該局局長代理内城巡警總廳廳丞總務處僉事董玉麐充該局副局長卽以内城官醫院爲該局辦公之所由該局長等督率在事人員遵守定章專心從事庶收統一靈敏之效而於兩廳日行事務亦有聯絡策應之功此局專爲防疫而設其普通衞生行政仍由兩廳衞生處辦理將來防疫事竣卽將該局裁撤應由臣等察看情形届時再行奏明至局内聘用醫生及撫卹各項經費均仿照東三省及北洋章程辦理此外四郊地面分局應由步軍統領衙門轉飭遵辦臣等一再商榷意見相同所有籌設防疫局擬訂章程開單呈覽幷請派局長副局長各緣由是否有當謹恭摺具陳伏乞皇上聖鑒訓示謹奏宣統二年十二月二十七日奉旨依議欽此 
本埠新聞 
[金琴孫與李春來之關係]  
　　榮記報關行主金琴孫遇仇被害案内之嫌疑犯瞿小林瞿馬氏馬阿毛等男女三人昨由捕房併解公共公堂請爲訊究先據總巡捕房探目李星福禀稱瞿小林向隨伶人李春來李伶與金有隙去年李伶由西牢釋出遞解未幾金即被人暗殺查金案未出之前瞿尙在滬迨案發現後瞿卽逃匿蘇州外間咸謂金琴孫被李賄囑瞿之妻弟馬阿毛謀斃當由小的赴蘇杭等處將瞿等男女三人移提來滬解送上海縣訊無眉目送回捕房因此解案請究訊之瞿等均供實被寃誣求恩省釋寳讞員商之德副領事師謀君判瞿等分别還押候詢明上海縣再行核奪 
[朝令暮改之兵備處]  
　　上海徴兵局咸委員昨接蘇省督練公所兵備處來電略謂現在徴兵改章未妥應先撤局一俟議定再行赴徴所有已徴各兵著卽嚴加挑選帶同回省 
[謀財害命之駭聞]  
　　西鄕徐家滙鎭二十八保六圖地保張裕卿昨日偕同湯利福到縣報稱湯在該鎭開設餅攤向用夥計胡慶初戴阿發兩人不料忽起惡意於前晚將湯母湯許氏用繩勒斃所有銀洋零物悉被捲逃求請騐究等情田大令諭候騐明拿辦 
[南市裁判所成立之報告]  
　　南市裁判官陳明府移上海縣文云本年正月十八日准上海城自治公所交到上海南市裁判官圖記一顆及禀請刋發卷宗查目光緒三十一年奉前升道憲袁飭將南市馬路工程局改歸地方自辦卽由議會公舉正副裁判官各一人禀候札委以審訊民刑事之較輕各案其日行公文仍蓋用上海城廂内外總工程局鈐記宣統二年三月不另舉正裁判官添帮審一員並以總工程局已改自治公所原設之當値處定爲警法當値處司法一部未便附設所中惟審判廳未成立以前未便遽行裁撤復經議會議决呈奉刋發上海南市裁判官圖記一顆兹准移交前來遵於開篆日起關於文移事件即蓋用是 
 
 

Page 19

 
 
項圖記除申報道憲提法司憲外相應備文移知爲此合移貴縣煩爲查照施行 
[商務分會選舉董事]  
　　昨爲南市商務分會選舉領袖商董之期預由該會董事知照各業領袖赴會投票是日下午即由各商董到塲監視當衆開票當選人姓名探明續錄 
[欲其洗心革面則難矣]  
　　本縣田大令以自新待質兩所押犯均不浴身實與衞生大有妨碍特飭妥愼家丁購置煤炭多備煖爐卽於所中騰出邊屋一間作爲浴室所需水由外挑進務使各犯按期浴身不准貪懶已於昨日開始實行矣 
[西人串竊已不止一次矣]  
　　土耳其人哥而弗希臘人克潑立司串竊英租界河南路章東明酒店銀票已誌前報昨由捕房解廨先據捕房代表侃克律師投稱該西人均無領事管束曾以購物爲由串竊朱光忠錫箔店及寳大糟坊等七戶現洋鈔票今又犯案應請嚴辦旣由各失主投案環求追究質之該兩西人供均推賴判仍帶回捕房候下禮拜三早堂會訊 
[訊結硝皮作抵欵之糾葛]  
　　比商義品澄銀行控順記硝皮作主樊順田抵借欵項不照合同付息一案前日午後由廨會訊原告西人投稱被告抵欵時議定先付利息三個月除收到房租外尙欠利息及保險費兩共計銀六百七十二兩請爲追繳訊之樊供實因去年市面衰敗銀根緊迫以致不能照議付息故將房租作抵嗣因各房客無力繳租遂致拖欠乞鑒判樊交保限七天繳銀以後按照合同辦理並着將租據收回房租仍歸被告自收免再纒訟如違押追兩造如不服斷准於兩禮拜内上控 
城内 
[盜犯解縣訊辦]  
　　浦東二路巡警分局昨日函送盜犯王堂生到縣請爲訊究由大令諭飭收押候訊 
[請驗斃屍身]  
　　二十五保三圖地保唐全坤昨至縣署禀稱俞錦華在寳善街行走被電車碾傷頭顱斃命尸身車送驗屍所求請相檢田大令諭候蒞驗核奪 
[竊賊送縣]  
　　城自治公所昨日函送竊賊金妙生周桂生陳掌生等三人到縣請爲訊究田大令諭飭先行收押候再訊辦 
[道轅紀事]  
　　狼山鎭總兵張士翰昨日到道拜會吳淞江厘卡委員候補直隷州知州林韶貽太陽廟保甲局委員汪鴻銓補用知縣洪遹聲吳淞關委員兩廣鹽運同金武祥委辦直隷賑捐分局候補知縣俞世球徐家匯保護敎堂委員馬登雲昨均到道禀見 
南市 
[糧道來滬之事務]  
　　江蘇粮道惠澤民觀察於前日下午由蘇來申暫寓江蘇海運局昨晨率同海防同知查翼甫司馬等致祭海神畢旋赴招商局馬頭將所兌各屬漕米次第驗看然後返省 
[是皆地保之疏忽]  
　　大東門外小橋附近同義葷油棧前因涉訟由縣派差將屋發封責成十六舘地甲看管在案詎前晚有賭棍混名小麻子者私揭封條紏合賭徒數十人進内賭博迨該地甲喬芝山查悉往拿各賭徒已潛逃無蹤矣 
[追悼會改期舉行]  
　　城自治公所議員蔡山泉君作古後現聞各團體改於二月初五日假地方公益研究會開會追悼 
[召認男女小孩]  
　　城自治公所警法當値處昨將無人認領之迷路小孩姓名年歲逐一榜示以待家屬認領計開男孩潘阿松年六歲本地人金阿狗年十五歲寗波人由四十七號巡士在鹹瓜街查見與其舅父殷國立來申失散周德初年六歲松江人由一百四十號巡士在王家馬頭查獲女孩珠英年六歲本地人 
[染坊虧欠靛價]  
　　滬城也是園浜某靛行主趙綸香昨將南碼頭義記染坊執事陶修善扭至南區控被結欠貨欵銀五百六十兩日久不理求請究追當由該區解至裁判所訊明判陶交保赶緊料理 
[追繳房租類誌]  
　　吳熙章昨偕經租人張菊坤至裁判所控告大碼頭已閉永源草貨店執事程廷選欠租三個月延不料理經陳裁判傳訊屬實判程交保限五天遷移又嚴兆滋遣丁王金瑞至裁判所控告鹹瓜街喬永茂招牌店主喬正卿欠租洋四十六元六角亦經陳裁判訊明判喬交保限二月初十日交淸如違押遷 
閘北 
[長警勿再自由]  
　　四路分局黃正巡官易副巡官昨出牌示一道照錄於下照得本局各長警等於非番時自由出局最易發生弊害故本正副　官於去年十月妥訂章程數條略示限制行之日久尙覺相安查近來本局各長警仍有自由出局不遂定章情事似此弁髦禁令尙復成何事體本應按查罰究念屬新年姑寛旣往惟目今以始各長警均應恪遵定章不得再有玩違致干記過並責成二門崗巡警實行稽查各能徇情濫放定當嚴懲决不寛貸 
[煤店啓封]  
　　永興福柴行主王友生去臘在四路分局控告裕成煤炭店股東吳阿邦担保俞阿如柴價洋二百餘元延不歸還經黃正巡官提吳押追並將該店發封在案昨由原告投案禀稱此項貨欵業已收到求請啓封將吳開釋巡官准之 
[追還田單]  
　　傅六良前日將左士林扭至四路二區控稱已故嬸母某氏與士林之父左龍標姘識前年嬸母病故時有田單一紙被龍標吞没故扭士林到案請究當經該區龔副巡官略訊一過判移分局訊辦昨奉黃正巡官提訊左將田單檢呈着即給傅具領了案 
[啞子肇禍]  
　　車夫王義方前日方經茂仁里口被年約十餘歲之啞子以磚石擲破頭顱血流如注當由巡士倂送四路分局黃正巡官諭王婦家自行醫治啞子押候查辦 
英租界 
[男女混雜之賭塲]  
　　新閘路六百零二號門牌王姓婦人前晚紏同賭徒陳金陳林王慶左王慶仲及婦人張氏等男女混雜聚賭抽頭被新閘捕房偵悉即飭中西包探將各人拘入捕房經捕頭詢明情由諭飭王氏存洋五十元餘各存洋三十元保出昨奉公堂傳訊均不到案判將各人保洋一倂充公 
[綢號失火之可疑]  
　　九江路景興茂綢號失火後捕房以其情節可疑昨晨派探將該號主胡寳元拘解公堂請爲訊究判押候下禮拜三訊明核辦 
[流氓尙犯竊案]  
　　流氓張慶生張榮慶陳本生因串攫老妓翁梅倩之銀水烟袋由探查獲昨解公堂訊實判各押四月期滿一併逐出租界並以該犯等尙有竊取裕豐號彩綢一事候請法捕房吊贓再核 
[查究串竊鉅贓]  
　　徐少卿控陳阿福陳富卿姜廷桂串竊値洋一千餘元之金飾鈔票等物昨由捕房將三人拘解公堂押候查明於下禮拜二再訊 
[汽車違章疾馳]  
　　王阿寳駕駛汽車在馬路上違章疾馳昨由捕房將王傳至公堂訊明屬實判罰洋二十元充公 
[無賴設攤誘賭]  
　　無賴王阿三王阿根陸阿木均在　界内設攤誘賭被捕一併拘獲昨解公堂訊實判各押一月示儆 
[屠夫虐待畜生]  
　　屠夫孫銀生在租界内驅赶猪隻在意鞭撻巡捕以其虐待畜類拘入捕房昨解公堂訊實判罰洋十元充公 
[女孩不辨路徑]  
　　女孩朱小扣子因不辨路徑由捕送廨訊據供稱年十二歲江北人尙有張姓舅父在鐵路附近爲小生意判留本廨候認 
[虹口亦非樂土]  
　　朱陳氏因在法租界内 
 
 

Page 20

 
 
犯有拐案逃匿虹口昨被美捕房包探查悉將氏拘解公堂請究判押候法公堂移提歸案訊辦 
[偷竊照相器具]  
　　過犯王明山竊取耀華照相館拍照器具消贓與金琴靑陳阿興陳王氏由探一倂查獲昨解公堂訊明判王　西牢半年金陳兩人與王氏各押七天 
[婦人慣賣女子]  
　　通州婦人王馮氏因將生女王東桂托同居之周楊氏馮生雲領至王李氏家求售被探查獲將王馮氏等解送公堂收押在案昨日復訊由見証王李氏林妹妹上堂証明氏等將女子王東桂兜賣情形中西官以王馮氏已由捕房搜出賣據多張判仍分别還押候下禮拜六查明訊辦 
[是亦一齣新戲]  
　　婦人李王氏前晚與女子王桂林陳阿寳同在泥城外幻仙館内觀看影戲詎有張賢成以爭奪坐位爲由任意調戲該氏向之理論反被打失押髮撕破綢裙旋由巡捕將張拘入捕房昨解公堂訊明判罰洋十元充公示儆 
[洋貨店失愼]  
　　昨晨十時河南路五百廿三四號振新洋貨店樓上起火延及比隣洪盛南貨店後面金隆街一號裕泰木器店共燬房屋十餘間文瑞樓書坊亨達利銀箱店泰昌隆茶葉店亦均受水漬 
美租界 
[巡捕肇事]  
　　嘉興路五十八號張文彩家前晚聚賭與六百廿五號落差華捕大起衝突張報捕房稱被搶去票洋五元並遭毆傷頭面捕頭諭張送院療治准予查辦 
[拍賣抵租]  
　　華記路七十五號岳姓家因欠房租被控發封在案昨由房東高易洋行禀准公堂將屋内什物拍賣作抵 
[違背烟禁]  
　　西華得路永吉里二千一百八十七號王金寳家私售洋烟被一百四十八號西捕查見將王及烟具拘解捕房押候究辦 
[女子私逃]  
　　住居元芳路九十一號之洪廣生昨至捕房報告胞妹現年廿一歲於前晚私逃捕頭允爲查緝 
[同是私識]  
　　曹炳昌之姘婦何朱氏近與成衣匠陳玉庭有染前晚相約偕逃被曹偵知扭控捕房捕頭以均係姘識斥不准理 
法租界 
[還是在外調停]  
　　韜司洋行控已歇買辦徐仲書舞弊吞銀九千餘兩一案昨經公堂集訊據原告律師投稱被告現亦請有律師可以在外調楚如難解决再請堂上訂期訊理中西官准之 
[祇能關提]  
　　法商韜司洋行前控陸老虎經手承定頭髮四十担届期不交曾由公堂傳訊陸供此事係由丁慶如經手丁往蘇州可邀來案等情經中西官判交原告帶出尋丁訊辦昨又復訊陸供函催數次丁竟置之不睬實屬無法可想求宥聶司馬以丁有意抗避遂商之顧副領事判陸退去候移又吳縣關提來申再核 
[不能卸責]  
　　法領事署副文案李君前日檢點箱籠失去紙幣洋一百元當將細崽陳阿根倪才友及時至領署内之已歇細崽陳阿德羅友新劉海興胡根四等一倂送廨訊究胡等同供不知其事陳倪二人亦供詞支吾聶司馬以陳倪於洋東放洋時曾在旁觀看實難缷責着即收押候查胡等訊無干涉當堂開釋 
[海上閒談]  
　　可憐哉假道台韓瑞林之下塲。 
或曰。韓瑞林冒充道台。誑騙財物。何憐之有。余曰。彼特窮而出此。猶易識破而防之者也。若夫上海有一種似眞非眞似假非。假之道台。則更難防。觀其翎頂。非不煌煌然道台之翎頂也。問其出身。則有似乎與道台有關係者也。將不認爲道台。而彼固。有爲道台之憑據。將直認爲道台。而彼固未嘗爲道台。將不以。待道合者待之。而彼固自命爲道台。將以待道台者待之。而彼。固未有完全道台之資格。此種不眞不假之道台。上海不知凡。幾。其誑騙財物也。較假道台尤甚。其恐嚇平民也。較眞道台尤。酷。旣不敢以假道台目之。尤不可以眞道台對付之。此最可懼。之人物也。 
　　上海一般時髦人物。今日辦某事。明日辦某事。忙忙碌碌。四面 
奔波。問其所辦何事。則毫無實際。而彼且以能幹勤敏自矜。一遇辦事遲緩者。則曰此懶惰坯耳。余爲一般懶惰坯者。以英諺。反譏之曰。爲無益之事。雖勤猶惰。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[欽定報律（續）]  
　　第二十一條違第一條第八條第一項第二項或第九條者處該編輯人以三十元以下三元以上之罰金遇有前項情形若所登載係屬私事者須被害人告訴乃論其罪 
　　第二十二條違第十條登載第一第二欵者處該發行人編輯人印刷人以二年以下二月以上之監禁倂科二百元以下二十元以上之罰金其印刷人實不知情者免其處罰 
　　第二十三條違第十條登載第三第四欵者處該發行人編輯人以二百元以下二十元以上之罰金 
　　第二十四條違第十一條者處該編輯人以二百元以下二十元以上之罰金遇有前項情形須被害人告訴乃論其罪本條第一項之罪若編輯人係受人囑託者該囑託人罰與編輯人同其有賄賂情事者得按賄賂之數各處十倍以下之罰金若十倍之數不滿二百元仍處二百元以下之罰金並將賄賂没收 
　　第二十五條違第十二條第十三條者處該編輯人以二百元以下二十元以上之罰金 
　　第二十六條違第十四條者處該發賣人散布人以二百元以下二十元以上之罰金並將報紙没收 
　　第二十七條違第十五條者處該編輯人以三十元以下三元以上之罰金遇有前項情形須被害人告訴乃論其罪 
　　第二十八條犯第十六條第一項之罪者至呈報之日止該管官署得以命令禁止發行 
　　第二十九條犯第十八條之罪者至繳足保押費之日止該管官署得以命令禁止發行 
　　第三十條犯第二十二條之罪者審判衙門得以判决永遠禁止發行 
　　第三十一條犯第二十三條之罪者審判衙門得按其情節以判决停止發行前項停止發行日報以七日爲率其他各報每月發行四回以上者以四期爲率三回以下者以三期爲率 
　　第三十二條呈報後延不發行或發行後至應行發行之期中止逾二月者若不聲明原由作爲自行停辦 
　　第三十三條犯本律各條之罪所有訟費罰金及應行没收之欵自判决確定之日起逾十日不繳者將保押費抵充不足者仍行追繳保押費已被抵充者該發行人應於接到通知後十日以内將保押費如數補足違者至補足之日止該管官署得以命令禁止發行 
　　第三十四條永遠禁止發行或自行停辦者得將保押費領還註銷存案 
　　第三十五條凡於報紙内撰登論說記事塡註名號者其責任與編緝人同 
　　第三十六條假定發行人之責任與發行人同 
　　第三十七條刑律自首减輕再犯加重數罪俱發從重之規定於犯本律各條之罪者不適用之 
　　第三十八條關於本律之公訴期限以六個月爲斷 
[附條]  
　　第一條本律自頒行文到日起一律施行 
　　第二條關於本律之訴訟由審判衙門按照法院編制法及其他法令審理 
　　第三條本律施行以後所有光緒三十四年二月十二日頒行之報律卽行作廢 
　　第四條在本律施行以前發行之報紙所繳保押費數目與本律規定不符者應於本律施行後三個月以内按照本律更正（完） 
[度支部酌擬試辦全國預算暫行章程（續）]  
　　第九條主管預算衙門因新增特别重要事件致所管預算歲出之數不能適合於内閣會議政務處協議分配之數另編歲出預算附册限於六月底送度支部一倂奏交會議政務處覈議後送資政院議次第十條度支部將各省送到地方歲入歲出預算報告册覈對後電咨各省編製地方歲入歲出預算案送交諮議局議决仍將議决全數咨報度支部並按照第五條分咨各主管預算衙門第十一條各省編製地方預算案如歲出之數逾於歲入之數另籌本省地方歲入經度支部認許後得連同地方預算案提交諮議局議决第十二條海關常關之歲入歲出應由各省淸理財政局另編造預算報告册及比較表按限送度支部第十三條凡京外一切撥欵領欵協欵解欵均繫重收重支應另編專册按照額收額解之數及近三年實收實解之數詳細開列並將案由逐欵聲叙隨同歲入歲出預算報告册送度支部覈辦各關解欵協欵均照前項辦理其解本省之欵並作爲恊欵各省鹽務欵項除由行鹽省分自行徵收之釐捐加價等項應列作各該省歲入外其由産鹽省分及鄰省代收轉解之欵各該省應各列專册若係産鹽省分統收分撥者應即作爲協欵第十四條預算歲入歲出各分經常臨時兩門按照此次所頒册式詳細編訂分類說明大槪情形其欵項子目應說明經費所需之理由註於摘要格内第十五條凡預算之收入支出有定額者照定額預算無定額者用推測方法以三年間平均之數爲標準其有應增之歲入歲出不能用推測方法者得酌量估計並申明估計之理由第十六條預算册内出入各欵暫按照各該處原收原支平色折合庫平足銀一俟新幣發行即按照幣制則例折合國幣計算銀以兩爲單位國幣以元爲單位第十七條京外衙門在宣統二年以前借用國家公債地方公債業經奏准有案者如係未經足收准將應收之數列入歲入臨時門如應分期攤還或定期償還者亦准將應付本利列入歲出臨時門（未完） 
國外新聞 
[英國戰艦注重炮術]  
　　二十六日倫敦電云英國戰 
 
 

Page 27

 
 
艦萊浦登號近在地中海操演砲術成績極佳艦側之十二寸口徑大砲五尊同時發彈轟擊相距五英里之靶其彈均落於靶之周圍一百五十碼以内據專門家評斷無論何種戰艦有此砲準均足損之據晨報載稱英國海軍部不日將宣布令各戰艦一律換用十五寸口徑大砲以代十三寸口徑之砲 
[英國輪船公司近舉]  
　　二十六日倫敦電云大英輪船公司已定購載重七千墩之輪船兩艘專在印度中國日本等處來往並不於中途換船云 
[波斯之新首相]  
　　二十六日倫敦電云據德黑蘭電稱西巴達阿才姆已問授首相之任 
[巴拉瑪運河築費議案]  
　　二十六日倫敦電云度支股員已將巴拉瑪運河築造費金洋四千四百五十萬元及該河建造砲台費金洋三百萬元支欵議案報告下議院（以上譯字林報） 
[美日新商約問題續誌]  
　　二十六日倫敦電云據華盛頓電稱塔孚脫總統已電請開列福里亞州總督在該州上下兩議院解釋日本條約預料上議院將於數日之内批准該約蓋太平洋沿岸各州反對並不甚烈故也二十七日東京電云據官塲宣稱美日新商約已於本月二十一號在華盛頓調印將於西六月間實行約中並無限制移民入美之欵 
[德國擴張陸軍議案]  
　　二十七日倫敦電云據柏林電稱現在議案呈入國會擬增厚陸軍軍力各黨均贊助此議 
[土耳其預算案近聞]  
　　二十七日倫敦電云據君士坦丁電稱財政大臣特茄維特培君呈遞預算案時宣言預料兩年之内出入費用必能相稱並述明海陸軍費之臣幾占出欵全數三分之一又謂政府已决議不再專賣烟草云按土耳其製售烟草爲政府之專有權 
[法國社會黨之幻想]  
　　二十六日柏林電云法國外務部大臣已拒絕社會黨之請與英德開議裁减軍備問題（以上譯文匯報） 
小說 
[軍情小說湘纍怨（四十八）]  
　　王大老爺暗想找止要盡我的力量。救護百姓。不愧爲民之父母就是了。如今他們大家都不肯聽我的話兒。呌我也無可如何。如今只好保著我。醴陵地方的百姓。不遭屈陷。也就罷了。别處的百姓。不是我的轄下。也就。說不得了。想着。忽然楚督師那裡有個差官來請他。說楚督師等着有公事要商議。王大老爺聽了。不知什麽事情。便連忙跑到楚督師營裡頭去。見了楚督帥。說了幾句閑話。楚督師忽然取出一張單子來。上面開着許多名姓。交給王大老爺道這。是本大臣訪聞的革命黨。都是貴縣的人。煩貴縣回去。把這些黨人。都密密的派差拿了。解到本大臣軍前訊問。王大老爺看了這個單子上的人。倒也不少。差不多也有四五十個人。心中想道。這些人也不知是仇家誣陷。還是軍士們索賄不遂。就這樣糊裡糊塗。的。把他們當作革命黨。料想這個裡頭。不見得有什麽眞革命黨。便道。不知這班黨人。還是督師訪聞的。還是有人告發的。楚督師頓了一頓道。這些黨人。都經本大臣訪得眞眞確確。没有一些兒寃枉。貴縣只照單拿人就是了。王大老爺道。雖然如此知縣拿到了人。也要細細的研訊一下。如若果然是個良民。知縣爲民父母。理應和他們開脫。楚督帥道。若有了寃。枉。自然要和他們開脫。若果然没有什麽寃枉。貴縣也不得輕縱。王大老爺答應一聲。辭了出來。只住了一天。使急急的回到醴陵縣去。走到半路上。只見大路上幾間房屋。都已經被火燒得七歪八倒。門窗戶槅都没有。了。門外橫著幾個男女屍首。一個個都是赤身露體。鮮血淋漓。那一陣陣。的血腥。被西風吹送過來。直冲入鼻子裡頭去。王大老爺見了。不覺得滿。心悽慘。眼中流下淚來。暗想這些百姓。偏偏生在這般時代。眞是可憐。這一定又是那些軍士做出來的事情。 
來函 
[梧州審判廳摧殘廣西新報始末記（續）]  
　　廣西新報復函曰頃閱貴廳來函以本報本日登載審判應成立感言一則爲不合一則曰旣昧法理又復亂談殊屬荒謬再則曰莠言亂政律有明條三則曰期限亦敢謬改種種無理責駡之詞殆未閱審判廳成立感言一段係何所指而云然殊堪詫異查是篇文字原係寄稿本報凡新聞論說各項皆經總編輯陳君太龍裁奪然後登載兩日内總編輯適告病假而函囑本報如有來稿不妨登錄但責任乃歸總編輯云云兹將來函並本報所載審判廳成立之感言一叚交總編輯閱據云來函殊屬無理且復多事此篇文字一係指桂　而言二係指桂林之一事而言三所謂皆未聞知者係就地方人民之主觀的而言於貴廳　無關係旣無損成貴廳之名譽亦無關於貴廳之事實即對於本省之審判廳亦未獲罪而貴廳何得橫加干涉肆口漫駡來函所謂昧法理亂談荒謬究何所指所謂莠言亂政淆亂政體者又何所云豈貴廳竟欲借大題目壓抑本報以博取無上之威嚴耶是則貴廳官長用心之大不可　也來函又云普通法律知議亟須研究深爲可佩素仰貴廳官長法律知識宏通然本報總編輯爲日本早稻田大學法律專門部得業士斷無有違背法律呀不諳法律之　山谷原稿盖就人民一方面立論而又恐人民不曉訴訟之權利固本失忠厚即本報對於貴廳亦本維持名譽及信用之意本年十月時本報總編輯在桂垣諮議局本提法司曾至其私室晤談囑以在晤州報館所發議論須維持審判廳之名譽推廣審判廳之信用等語故本報對於貴廳之事容亦有見爲缺點之處亦尙置之不論即如昨日貴廳檢察長赴準提閣後山驗尸一事即有人爲之議其後一謂此等重要案件幷不將尸身拍照此蓋不欲偵探發覺其事而循例驗尸者也一謂該尸身死數日至本報登諸新聞而檢察宜始知蓋徒有檢察之名者也有人囑本報登載而本報獨闕焉又此間前因審判廳東安花石事本報總編輯亦在桂坦函來謂關於此事 
 
 

Page 28

 
 
一切議論凡爲足以動地方人民對於審判廳之惡感者皆不宜登錄是本報對於貴廳固未嘗不自反而仁自反而禮而貴廳之橫逆乃突如其來此豈本報之所能淟忍以受來函囑將山谷姓名函覆本廳聽喉傳訊外幷將此項辨誤書全文遵照報律即於次號登載等語事旣不關於貴廳則所謂辨誤其語旣無根且山谷原稿　指桂林而言經登前報事實旣無錯誤即不必於次號登載至　　山谷一節山谷來稿所　爲何罪旣以山谷爲犯罪主體則何者爲犯罪客體　　山谷係何人起訴脫令山谷勝訴則何人爲敗訴者即何人爲損害賠償者如貴廳欲於此事爲法律上之研究亦本報所樂從且可開入民之訴訟知識也審判廳得函愈怒即票傳該報總理該報不得已卒如言更正其事始寢 
[同仁輔元堂來函]  
　　敬啟者城南方十二圖軍營義塜停放棺木甚多現限一月内由棺主速來遷埋逾期槪由敝堂代遷代理除張貼告白外敬請貴館載入來函門内以便周知 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
