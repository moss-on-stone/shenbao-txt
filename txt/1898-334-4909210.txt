# 1898 - 334 - 4909210

 

Page 1

 
 
[分館遷移] [  申報館主人啓] 　 
　　蘇城包衙前鳳凰衖向由本館設立申昌分店批發逐日報章以便諸君　近購鬩近因是處房屋狹隘諸多不便業已移至閭門内東火街和　祥珠花店内發售報紙賜顧者務請認明往購可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔选下實學浡興吏治靈脩乘時交奮不英新籍曷豁靈襟上海廣學會諸君洞　外情周知　故著查十　信足端風敎而　　言天下大同此其左劵合括宏旨藉貽通才新學彚　四卷裒西　旅客名　開東土道師先路理明法備言簡意賤八角○中國度支考二卷詳裕　報　舉出納言外深其惋惜使君於此不凡一角半○英興記二卷英后在位花甲一周政通人和雲　霞蔚第就英廷財　持較中國支度主　　　有德則樂興華秘錀敬告司徒三角半○中東戰紀本末一圓半　編七角文學興國策二角三書併售二圓均與先譯之泰西新史　　　　　論等書傅誦士林無勞述　○時事新論六角○上海廣學會總局申報舘及各書坊出售外埠書坊及敎士售書處亦可向購　　　　局　 
[論用人之難]  
　　居今日而謀國是策治安需材誠亟矣夫下之治亂繫乎人才而人才之進退尤視乎用人才之人用　　　　人才奮興用失其宜則人才消沮然則用人之道不誠當今之急務哉顧所謂用人者非　爵之祿之分職任之　　　用人之能事也是必有兼人之學而後有知人之明斯不至濫竽盈庭遣珠徧海徒有用人之虚名而無用人之　效僕嘗謂凡材兼十人者卽能長十人材兼百人者卽能長百人材兼千萬人者卽可以長千萬人如舜之明　　　人倫周公之多材多藝諸葛武俟之奇才特識是皆有經天緯地之才居帝王將相之位其尤彰明較著者人人　　　也我朝聖祖仁皇帝天亶　明德邁唐虞萬幾之暇猶且虚心求益好學不倦於簡編乙覽而外並及數理　　　　　儀　書醫卜東漆西鐘北針南鏡等雖物理之細微者亦莫不融會貫通拆衷一是集其大成卽至工藝之　亦必　　考究不遺餘力恭讀庭訓格言中有諭近役人等凡有密傅技藝悉令開誠奏明許以不告一人夫聖　德爲聖人尊爲天子何所求而孜孜於百工技藝之學究心如此誠如聖訓所云已有不知焉能斷人是非　煌　明論尤爲千古居上用人之極則蓋不僅後世人君當明此理卽凡爲人臣而有用人之責者皆當敬識此理方今天下正當用人孔亟之際而往往限以資格言官屢次條奏咸於擁擠者而求疏通之法或於保舉者而嚴浮冒之防皇上勱精圖治廣開言路凡有敷陳無不嘉納卽一時不卽見諸施行或有不盡然者亦以大度優容原以求天下之眞才而用之加此時之欲求眞才惟有先試以言若言之善者固當采納卽言之不善者亦不加讉責如是則言者衆而可以精加選擇得善而從此正深合聖祖用人之意而中外各官凡有用人之權者皆宜深體此意也或者謂上智之資間世一出故有庸碌無能而儼居上位者有兼千萬人之才可以長千萬人而反屈於千萬人之下者造物故弄狡獪令人不測其將奈何殊不知有才而用之固屬誠善若限於資秉而優於遭際旣已位居人上操用人之柄責無旁貸則宜夙夜自矢略分降尊虚衷博訪敬賢禮士選衆舉能如是則彼兼千萬人之才而居其下者將樂爲之用而以下兼十兼白之人才蹌蹌濟濟皆可以次第羅致而所用無不當所謂朝廷屈羣策羣策屈羣力此之謂也今之進言於朝以論用人者動曰保舉不可濫擁擠不可久其言何嘗不足動聽而欲爲天下得人才則仍慮有所未能又安能使濳虬翔鳳利見來　明珠不至暗投溲勃亦備藥物也哉失天下大矣庶事繁矣一人首出而理之必事事躬親其勢固有所不可故善用人者於衆人之所能者不可以不知而於衆人之所能者亦不必其盡能知之眞而用之當則衆人之材皆其材衆人之功皆其功是則雖無兼人之材而有兼人之量垂拱而天下治蓋以此也近者强鄰逼處眈眈環伺狡焉思啓角智抒能正宜　求富國强兵設險攻堅殫心於格致製造一船之進退一軍之性命關焉一口之守　一方之成敗係焉一器之良楛一國之安危在焉此其所關繫者豈淺鮮哉駕船而不得其人與無船同守隘而不得其人與不守同製器而不得其人與無器同謀富國而未得致富之策籌强兵而未見自强之效经其病皆在於不得人身　重寄倘旣無兼人之才又無兼人之量乃欲以勢位相凌爵祿相市又詎知英才傾彥其才具足以長千萬人其品量足以容千萬人非權勢所得而輕重所謂距人於千里之外者必致自失其左右之良輔使指使臂運動不靈勢必至徒有其名而無其實甚至以魚目而混珠以　砆而亂玉而隋珠和璧反失之交賢國家所欲收其效者馴至於一無實效而一旦有事轉致失機誤國其咎將誰屬哉嗚呼吾願用人者深長思之 
[本館接奉電音]  
　　昨日午後京師飛電傅來上諭九道敬謹　登○十月十六日奉上諭廣東巡撫鹿傅霖著加恩在紫禁城内騎馬欽此同日奉上諭閩浙總督許應騤著仍在紫禁城内騎馬並加恩賞在西苑門内騎門欽此同日奉上諭楊頣奏請賞假回籍修墓一摺楊頣著給假兩個月准其回籍修墓欽此同日奉上諭現在天氣漸寒所有食餉之閒散宗室覺羅人等生計維艱殊深軫念著加恩賞給一月錢糧其宗室覺羅孤寡除有恩賞錢糧外著再加賞半月錢糧以示體恤欽此同日奉上諭現在天氣漸寒京師兵丁當差勒苦殊深軫念所有八旗及緑步各營官兵均著加恩賞給半月錢糧以示體恤欽此○十七日奉上諭順天府府尹著陳秉和署理欽此同日奉上諭兵部右侍郎著徐致祥補授未到任以前著李端遇署理欽此同日奉上諭禮部右侍郎著許景澄兼署欽此同日奉上諭楊頣現在請假兵部左侍郎著徐會灃兼署欽此 
[日皇閱操記]  
　　日本訪事友人云此次日兵之在灄河泉大操也日皇與后親臨校閱西歴十一月十三號午前鑾駕起行至新橋驛火車道登程皇太子恭送如儀時前驅爲警部官二員警視官一員近衛綺兵並御旗近制綺兵各一小隊日皇乘鳳輦叅乘者爲巖倉侍從職幹事后乘鸞輿陪乘者乃高倉典侍此外有岡澤侍從武官長曁各侍從武官田口宮内大臣岡侍醫局長及各侍醫川口宮内次官齋藤宮内書記官等及一切供奉員弁更有第一師圑兵爲之擁護朝臣之送駕署蹌蹌濟濟絡繹如梭道旁觀者途爲之塞○西歴十一月十七號大阪信息謂日皇於十五號午後抵大阪大山西鄉兩爵帥桂陸軍在臣及各國公使等羣出迎迓近制軍樂隊爲之奏樂迎往行宮暫憇旣而地方各官咸來叅見旋召兩元帥及桂　臣等略詢情形隨命退出小憩片時卽詣操塲閱視各陳 
[詳述法領事赴白下情形]  
　　金陵采訪友人云駐滬法總領事白藻泰君乘兵輪船赴金陵本月初六日南洋大臣劉峴帥接見後翌日在署設筵以欵簉座者爲署藩司胡芸臺方伯洋務局總辦黃芝生觀察約歴兩點鐘之久白 
 
 

Page 2

 
 
君始興辭初八日又偕繙譯官來轅請謁峴帥在簽押房接見詰其意旨云欲將上海四明公所基址歸入法租界或將租界推廣至十六鋪以南或於沿江各處馬頭闢一租界峴帥堅執不允議未有成閱一日白君又赴督轅請見峴帥以另有要公却之至初十日始接見白君仍執前議峴帥終未允從白君遂返兵輪船數日以來旣未入城謁見又未鼓輪返申每日惟駛赴波心往來游弋忽南忽北迄無定蹤 
[熟籌戰守]  
　　金陵采訪友人云邇日南洋大臣劉峴帥時傅見司道府縣兩協以及駐滬文報局羅少耕觀察總統南洋兵輪船陳印波軍門南琛管帶吳叅戎克威法文繙譯游君學楷等到轅籌商一切每日督轅内外輿馬紛紜聞峴帥以某國多所要求恐致决裂亟宜先爲防範以免臨事倉黃故與各員弁面籌戰守之策也 
[擬開口岸]  
　　天津采訪友人云津榆鐵路自通山海關西人絡繹趨北帶河購地建屋以爲逭暑之區蓋其地抱水環山夏時凉飈颯然不似津城之熱惱且於冬日河水並無　結輪船仍可來往自如以之開作通商埠頭每歲貿遷獲利可操左劵而附近有泰王島地勢尤爲寛曠不與西人住宅有逼處之嫌總理衙門揆度情形知西人久已心寫心藏日後必將租賃與其請之而後允許不若開之於未請之先庶幾權自我操免致授人以柄爰照吳淞口自行開埠之例咨照北洋大臣斟酌辦理月初裕壽帥札飭熟悉洋務之王菀生觀察前往查勘旋於初九日回津禀覆 
[相國行期]  
　　天津采訪友人云李傅相奉旨往山東查勘黃河一事已見邸抄胺黃河歲費至數十萬金仍時爲民患每當潰决數十百里内人民户口悉嘆其魚皇太后皇上念切痌瘝欲奠斯民於袵席正措辦間適值今年河流愈漲湮没村莊陷溺人口幾至更僕難終某耶穌教士憫之具禀於英國駐京使臣商之總署王大臣奏派熟悉河務重臣週歴河干查察河流於何受病務使大加疏濬俾一勞永逸免山左數百萬蒼生赤子慘罹昏墊之災皇太后皇上因之有派合肥相國馳往辦理之命聞相國定於本月二十日前後出京隨帶幕府于晦若部郎並奏派吳贊臣孫慕韓袁杏南孫吟長四觀察相助爲理 
[籌辦圑防]  
　　松江訪事友人云募圑設防最爲戢奸禁暴之善策現經華婁兩縣尊將冬防巡勇加添人數改作圑練業已照會紳董婁境分東西兩局西局自秀野橋至跨塘橋由武生戴某管帶東局添足三十八名自吊橋迤西至秀野橋止由勇目吳姓管帶華境在普照寺節孝祠等處分設兩局每局額設四十名不分畛域互作聲援由各董保舉下塘汛薛千戎許把戎爲督帶經縣署移請城守營允准惟投効者人浮於額幾至七八倍故定期本月十七日在普照寺詳加挑選府尊張子虞太守諭令破除情面不准以老弱充數所需一切經費均歸紳董向各鋪籌募目下先向烟膏一業挨户勸捐再由兩縣尊頒給示諭勸令紳富解囊佽助保衛閭閣緝捕盜賊計無有善於此者有身家性命之念者想無不踴輸將也 
[緑營改制]  
　　松江訪事友人云我朝入關之初索偷軍威聲大震厥後直省郡國各遴子弟隷名軍籍沿其兵制謂之緑營承平旣久每以老弱充數當事者知緑營積習太重於是一再裁汰而歲糜帑項仍不可以數計日前南洋大臣劉峴帥移會江南提督李壽亭軍門請將所部緑營一律改習洋操並照自强軍例延請教習勤加訓練並准倍給口糧俾成勁旅軍門接閱咨文卽與麾下各將領會議擬將駐松緑營摤改章程 
[余匪反覆]  
　　武昌訪事友來函云川匪余蠻子前經窮蹙求撫方謂釜底游魂不復再行猖獗矣乃日前湖廣督署又接川中來電知余匪反覆無常撫局現又中變欽奉電旨責成王方伯之春妥爲辦理相機勦撫方伯因華司鐸等尙未交出剿辦不免棘手仍擬選派員紳向之開導未知果能帖然就範否 
[利川教案續聞]  
　　武昌訪事友來函云施南府利川縣迭出教案民情甚爲惶駭日前督轅接到蔡大令國楨電禀知有匪徒多人揭竿起事僞稱余蠻子羽黨意欲糾衆據城張制軍聞警後卽飛電宜昌鎭傅鎭軍施南恊戎選派弁兵星夜馳往防護聞法教士二人已由蔡大令派差保護送往宜昌矣 
[贑撫新猷]  
　　江西采訪友人云松鶴齡大中丞蒞任後於門籖稿執帖等僕役並不派定人數祗令輪流值日俾不得弄法舞文衙中頭門二門不准家丁擅自出入屬員禀見者祗准帶僕從一名外任各員不准設坐省刺探之人以免招摇勾引其馭下可謂嚴矣某日諭代書能崑山曰爾充當代書凡有告狀者務須問明情由依口據實直書不得捎有增减情節其本人或帶來詞稿須向詢明作詞者係何姓名現在住居何處於詞面上一一註明明晰聲叙如有紳袊老幼及婦女人等必須抱告親到方准用戳並須有的實歇家保狀黏呈聽候批示倘傅喚原告並作詞之人及抱告人等不到惟保户同代書是問並詢明詞内情節是否與詞稿相符倘不符合或係包攬代遞及違狀式各條不許混行蓋戳仍將原告抱告是否親到及新案舊案是否照原稿繕寫逐一籖明並將呈詞語句點斷不許重行疉寫所有正副狀式該代書每套止許賣錢五文其擬稿繕呈蓋戳止取銀五分如敢任意多索查出定行嚴究餘照狀内格式條欵謹愼辦理凛遵特示 
[軍門閱伍]  
　　松江訪事友人云本月十五日淸晨江南提督李亭軍門馬至小校塲由中軍張華園參戎率領四營將備排班迎迓軍門隨升帳發令然後各軍一律開操砲聲隆隆烟塵迷目所演各陳坐作進退均能指揮如意軍門色然以喜命賞錢八十千文三軍之士歡聲雷動其統帶帮帶哨弁以下各賞袍套縀褂及荷包綵袋等物後演打靶樹的百步外亦能命中及遠淞南水師某舵工發皆中的當塲升爲哨長惟陸營某某兩哨弁如博浪之錐狙擊不中軍門不悅恐不能免於撤差也 
[禁米出洋]  
　　鎭江訪事友來函云郡城自弛米禁後閩浙津粤各商紛來採購市面頗有起色常鎭通海道長久山觀察深恐奸商私運出洋特出示曉諭曰案奉南洋通商大臣兩江總督部堂劉札開鎭米弛禁應如何妥定章程塡用三聨印照以資稽查而免偷漏出洋等因奉經詳請仍照光緒二十年米糧弛禁成案塡用三聨印照立限繳回各章辦理兹奉批准照辦嗣後商人在鎭江用輪船運米往閩浙津粤等關均應查照光緒二十年成案由經理輪船商人具保江輪照所裝米糧價銀加倍具保海輪於保米糧價銀外另由經理商人或船主特具專結每次保銀一萬兩由道備三聨　照送關由關截取中聨隨時塡給商人上聨按禮拜六日送道下聨存關收稅給照後該商運到進口之關將照繳請彼關稅司騐明將收到米糧數目日期註明照内蓋印送回鎭關送道核銷自給照日起倘逾二十五日照不送回將所保之價及特保銀兩追繳入官仍不准該船再來長江貿易以符定章除印備執照函送稅司飭商遵辦並函請英美領事諭商知照外合亟出示曉諭爲此示仰商行人等一體遵辦理毋違特示 
[觀察入都]  
　　粤東訪事友人來函云候補道林觀察賀峒蒞粤多年前經上游保薦名逹九重奉旨著來京預備召見觀察奉到在憲劄文後卽於日内將所管水師學堂各事交卸淸楚擬於本月初十日乘輪船至航海北上 
[粤垣火警]  
　　廣州訪事友來函云初四日淸晨城西興隆　忽兆焚如　融　左衝右突勢甚披猖約焚兩點鐘時熄滅計共隢去店 
 
 

Page 3

 
 
鋪甘餘家至起火之由聞係致祥漆盒店因生意忙迫日夜工作不知如何遺燼至有此災當火熾時有匪徒數人擁至某錢鋪意圖乘間搶物乃甫經趨入火卽延及以致無處逃生均葬身火窟亦可謂孽由自作矣○初五晚九點鐘時南關廻龍社梁宅又兆焚如延及泰康里至太平市口旋經鳴鉦告警各水龍齊集救援至十一點鐘火始漸熄共計燒去房屋約五十餘間○初六晚更魚初躍時西關太平塘陳姓娼寮又被吳回氏稅駕殃及右鄰一家對鄰三四家幸地近河干各水龍施救尙易爲力得以踰時卽行熄滅聞寮中有妓女七口當火勢蔓延時出門奔逃被匪徒多人全行刼去故說者謂此次之火卽經若輩所種其說亦未必無因也 
[嚴禁放火]  
　　鎭江訪事友來函云天久不雨風高物燥城廂内外匪徒種火之事時有所聞常鎭通海道長久山觀察爰出示嚴拿其文曰照得時届冬令火燭最宜愼防近來城廂内外民房屢遭火殃現經本道訪明多由惡徒縱放意圖乘機搶 
期戢暴安良姑先移行營縣保甲一體查訪爲此示諭嚴禁拿獲立置法網輕則軍流徒杖重且斬絞刑章决不稍從寛貸其各凛遵勿忘似此憲諭煌煌想作奸犯科之徒當可稍知 
[上海官塲紀事]  
　　前日辦理吳淞闢界事宜之候補道向觀察萬鑅由吳淞命駕進城至敬業書院拜會新任上海縣王欣甫大令大令迎入内廳茗談良久前任上海縣黃愛棠大令卸篆後灜眷尙住署中兹已擇定本月二十二日鶯遷昨日午刻松海防同知劉乙笙司馬新任上海縣王欣甫大令馬路工程局總辦朱森庭明府縣承劉耀庭二尹主簿孫立幹少尹典史蔡季淸少尉偕至縣署拜謁黃大令設筵欵之而散 
[札復八股]  
　　昨日松江府張子虞太守行文本邑内開奉總督部堂劉札開奉電傅慈禧端佑康頤昭豫莊誠壽恭欽獻崇熙皇太后懿旨國家以四書文取士原本儒先傅注闡發聖賢精藴二百年來得人爲盛近來文風日陋各省士子往往剿襲雷同毫無根底此非時文之弊乃典試諸臣不能釐正文體之弊也諭者不揣其本輒歸咎於立法之未善殊不知試塲制藝不過爲士子進身之階若其人攘奇抱　雖沿用唐宋舊制試以詩賦亦未嘗不可得人設使諭說徒工心術不正雖日策以時務亦適足長奔競之風用特明白宣示嗣後鄉試會試及歲考科考等塲悉照舊制仍以四書文試帖經文策問等項分别考試經濟特科易資流弊並著卽行停罷朝廷於掄才大典斟酌至再不厭求詳嗣後典試諸臣及應試士子務當屏去浮華力崇正學毋負朝廷作育人才之至意欽此合就恭錄札司移行一體欽遵仍報明撫部院學院查考又奉蘇撫部院德札同前由各等因到府奉皮合亟轉飭札到該縣卽便移學欽遵等因王大令奉札之下業已遵照辦理矣 
[敬賀奥皇]  
　　昨爲奥皇踐阼後五十年之期午前十下鐘時新北門外聖若瑟堂行彌撒禮泊在黃浦江之奥兵船高懸五色綵旗至正午時鳴砲二十一門以伸敬賀各國兵船亦懸旗賀之 
[備文移覆]  
　　太湖廳吳司馬前因萬餘當鋪被匪行刧特派壯役分投巡緝兹在浙江長興縣境緝獲盜犯朱得明等八人屢次研訊供詞不實並連及去年上海大東門外浦江行刼米船一案覆訊之下忽又遊移司馬遂將供詞照錄行文至上海縣署移請查覆王欣甫大令查核案卷本境並無此等案件爰飭書吏備文移覆 
[邱華屋]  
　　英美會審公廨前因屋宇狹隘籌議遷移業經購定地基圍以竹笆擇日興工建造惟地上墳墓甚多尙未一律遷去更有無主之廣數處雖由經理人雇匠刨挖妥爲安置一時未能告竣是以落成之期尙難預卜他日者白楊裒草一變而爲峻宇雕牆有心人觸景興懹能無興滄海桑田之感哉 
[飭差監殮]  
　　民人陳四金前因事被控及患病後經黃愛棠大令發堂醫治兹已患病身故由堂董曹寄耘函報到縣王欣甫大令接聞之下查得該犯患病已久實係醫治無效而死無庸臨騐故於下午飭原差前赴堂中監殮旋由屍妻陳吳氏親視成殮取結回縣禀銷 
[不准添船]  
　　滬南各碼頭划船均有定數向例不准私添兹萬裕碼頭有鮑大實者欲添划船一艘是處向章祗有順賢阿實等十二划船阻之不服遂聨名投縣署禀控王欣甫大令著管帮陳星園妥爲約束不得紊亂定章致生枝節 
[暫停發落]  
　　昨日禮拜五爲法界捕房發落之期捕頭因判責人犯無多飭包探禀請讞員朱森庭明府暫停發落一期明府允之想順併入下期發落矣 
[供詞各執]  
　　昨晨鄉民錢蘭亭錢菊亭投上海縣署控殷阿和糾同朱阿根朱炳生余星堂陳阿心等調戯婦女訛詐洋銀王欣甫大令升堂提訊錢供爲油車生理前晚送妻妹回家途中與殷等相遇攔路行兇將小的縛於樹上攫去洋銀十圓求究殷阿和供耕種度日素來安分並無行兇訛詐之事實被誣指李阿泉供殷阿和所詐是實且由小的目見朱阿根供是捆保錢蘭亭向不守分與妻妹有姦反誣指圖民朱阿桂調戲妻妹將朱毆擊訛詐洋銀十圓後經朱阿桂向伊父理論還洋六元此係前月之事今反來案朦控殷阿和且牽涉小的求恩明鑒朱炳生供是隣圖地保錢蘭亭所控之事實出不知惟聞武生張湖南唆使朦控小的與張有隙故被株連余星堂陳阿心均供毫無干涉求恩釋放大令飭將余星堂陳阿心當堂釋放餘人暫行交差候晚堂復訊 
[折償了案]  
　　王恒豐雲記及王萃豐兩水烟袋店主王子厚因漢口被災甚重虧欠滬上各莊銀九千六百兩經恒裕餘康等各錢莊具控於公解朱森庭明府堤訊之下勒限交保理處兹者王子厚將兩店生材存貨　與他姓計銀三千兩另將王恒豐雲記牌號租與新店主以二十五年爲限議價一千兩限内不准另開業已議妥將銀歸還各莊昨已投案求銷矣 
[違章受責]  
　　日前有偷兒某甲在虹口某處竊取鐵條爲英界包探夥某乙所見跟蹤至法界甲見勢不佳棄贓逃逸乙喚扛夫將鐵扛回事爲法界包探夥某丙所知以其越界拘人有違租界定章將乙解入捕房經捕頭送回英界捕房轉解公堂中西官研訊之下業已枷示通衢矣 
[逸馬肇禍]  
　　昨日午前美界西華德路和記馬車行有某西人雇乘四輪馬車一輛御者某甲不善駕馭行至百老匯路馬忽驚躍任意狂奔甲與西人見勢不佳相繼躍下馬遂橫衝直撞將乙内二行人撞仆及奔至某洋房門首突被車上橫木穿入馬腹馬遂腸流於外倒斃路隅車亦大受損傷甲知肇事立時逃逸不知去向事爲虹口捕頭所聞派包探查明核辦 
[茅龍更衣]  
　　前晚二鐘鐘時忽聞捕房警鐘怒吼旋分二下訪知火起於美租界北河南路北首某姓草屋中救火會中各西人急驅皮帶車前往施救嗣見是處已在租界之外遂各舁之而返聞祗焚去草屋一間餘未殃及 
[醫院紀事]  
　　浦東人陸毛毛楊樹浦華盛紡紗局當小工昨日正在工作偶不留神被機器軋去右臂血肉模糊昏暈倒地局中司事倩人舁送同仁醫院求治恐已不免殘廢矣○某輪船小工汪喜者甬人也昨日輪船到埠時喜不自勝急欲返里怱怱登岸偶一不愼失足而墮致傷腰際及手足等處經人扶送同仁醫院求治未知能無碍否 
 
 

Page 4

 
 
   
 
 

Page 5

 
 
   
 
 

Page 6

 
 
 
 
 

Page 7

 
 
   
 
 

Page 8

 
 
   
 
 

Page 9

 
 
[日官升任]  
　　日本訪事友人云長崎縣知事小松君原英太郎向在山縣候幕下聲望卓然頗資臂助現在日政已歸山縣候總理大權獨攬不忘車笠之盟特將小松君升爲司法次省官已定於西歴十一月二十六號赴東京履新在崎各華商聞之去思彌切特於某日邀集三帮公製銀杯一枚以將敬意先倩日本商董某君致意届期由華商首董林陳朱三君敬獻以送行旌所遺長崎縣知事日政府已委中村元雄君接理矣 
[馬路工程局紀事]  
　　有童正卿者衣履翩翩與張杏生同行自稱官硝磺局所派巡丁行經南市楊家渡見李長春所購皮硝雇船裝運而來欲其認捐李稱已在鹹瓜街藥業公所報捐領有執照爲憑童堅指爲程局經總辦朱森庭明府升堂研訊顾供原籍江北現居董家渡昨日所見叱阻不理遂拘解至捕房捕頭王榮培將一千人及皮硝七袋解至工將欲販售於人祗以未有買主故在浦中暫歇詎炓童等兩人闖至小在某沙船購得皮硝七袋用船裝至楊家碼停泊卽往藥業公所報捐領照到來得以拘案務請電鑒明府查得李所裝磪係皮硝無悞提童研訊的船上指爲硝磺硬令認捐小的不從小的等均在滬北鐵馬路慶仁里官硝磺局充當巡丁專查一切販運硝磺明府詰以可有腰牌作証供稱供係金陵人張供寳山縣屬吳淞鎭人係皮硝不與硝磺干涉烏得訛許判令各責四百板童稱捐有功名乞全顔面明府詰以是何功名童供小存在局中明府大怒謂旣無憑証且此進局甫及十二天可向查問明府謂爾等訛詐情眞斷難輕恕判將童掌頰二十下張掌頰四十下各押捕的自知該死尙求逾格施恩張供小的如果子虚定當枷責○歹人王阿四衣衫藍縷形似乞兒前晚手携船上艙板一方在市中求售十二圖地房候派差前往鐵馬路查向有無其人稱在江蘇撫標滬軍營前港中竊得小船一艘因卽拘解捕房捕頭於昨日解請工程局朱明府研訊王供保丁裕坤以其形跡可疑細加盤詰始得叩求恩宥明府命押入捕房飭將查獲之船暫行扣留俟失主認領後再行訊究 
浦東洋涇鎭人船在火藥局前浦中竊外巡防局移送陸三福控徐曾仁欠洋糾葛一案由讞員鄭瀚生大令提案研訊陸供蘇州府屬吳縣人在 
[英界晚堂瑣案]  
　　前日西門外巡防局移送陸三福控徐曾仁欠洋糾葛一案由讞員鄭瀚生大令提案研訊陸供蘇州府屬吳縣人在四馬路某荼肆爲夥素與徐曾仁相識去秋八月間徐向小的借洋一百元立有筆據今春三月初三日收還洋四十元尙欠洋六十元屢向索取延約不還前日在銀河里遇見故扭至巡防局内喊控借據已經檢呈今蒙移送案下求卽究追徐供本地人並未欠陸三福之洋求恩明鑒鄭大令謂陸三福控欠有憑徐曾仁豈能狡賴著管押嚴追○艾生香控被壽顧山騙洋經鄭大令提訊艾供湖人南今夏來申寓居洋涇浜中和客棧有同棧之顧壽山因與友人廖文軒相識小的遂與往還前月顧向廖文軒譚及怡和洋行内和生輪船現擬延請司帳人祗須先付押櫃洋一百五十元卽可成就小的正在謀事遂倩廖文軒代薦付洋一百五十元託其代交顧壽山當時給有收條未幾廖文軒有事往漢口顧屢次延約向其索還原欵又避匿不面求卽究追顧壽山供湖南人與艾生香從無半面之交安有代薦生意誑騙洋銀之事求恩明察大令著將顧壽山交保俟艾生香尋交廖文軒到案再行訊辦○妓女林梅雲投公廨控鴇婦霸阻從良經鄭大令研詰林妓供江西人年二十歲昔年由生母帶領來申售於桂芳里胡姓鴇婦處爲娼已歴五戴現有狎客王姓欲娶小婦人爲室被鴇婦霸阻求恩超豁大令著將　林梅雲暫交官媒看俟其生母來案訊奪 
[英界公堂瑣案]  
　　蘇州航船主金耀三控湖南人俞益堂馬新和冒充水巡捕勒索捐欵乘間竊取衣服昨晨署理讞員鄭瀚生大令提案復訊金供前晚兪等突至小的舟中聲稱收取捐欵淖的不允卽將王氏所寄衣服一包强行取去當經小的投報捕房由包探胡阿吉查獲人贓今已解案求恩究辦俞馬二人供詞狡賴鄭大令商之梅繙譯官判各押捕房一月○包探竇如海禀稱張銀泉陸正生吳榮華竊取倪阿七之布帆一張經小的查獲送案請究大令判各押捕房一禮拜○信昌繅絲廠執事人某甲投案禀稱流氓吳巧生常向工作婦女恣情調戲前晚散工之際聞婦人呼救之聲小的卽令巡丁出爲探視見吳糾同羽黨數人攫取簪珥手舞足蹈肆意輕狂爲此拘案叩求重辦以儆效尤吳供詞狡賴大令判責二百板荷校一月○艾星椎前被朱阿堂竊去鉛字及衣服等件報捕後經包探顧福其查得原贓已售與金阿才處因卽解案請訊朱供鉛字在途拾得售與金處卽衣服亦非竊取叩求明察大令判責朱二百板金不應收贓著罰洋二十圓撥充善舉○包探石金榮禀稱陳阿二行竊朱阿狗家桌子一張意圖變賣由小的查獲今特送案請懲陳供貧苦爲聊出此下策大令判責二百板○四十一號印捕禀稱前日福利公司被火時宋海友奔至火塲攫取功露油二匣由小的當塲拘獲是以送案請究宋供偶然貪小犯此不端大令著押一禮拜 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年十月初八日京報全錄]  
　　宮門抄○諭旨三道錄前○有天將軍依奏爲開採金鑛著有成效摺○漕督松奏爲查辦鹽城縣升課灘地片○晉撫胡奏爲揀員請補知縣摺○十月初八日户部通政司詹事府廂黃旗値日無引見○怡王等恭送玉牒回京請安○閩浙總督許應騤到京請安○　齡謝授安徽道恩○志崇謝授甘肅道恩○額　精額謝原品休致恩○内務府呈進九九盒○召見軍機怡鳳嗚薩　許應騤志崇惪齡○○奴才依克唐阿跪奏爲奉天通化懷仁兩縣開採金鑛現著成效謹先報明收　銀奏奉天金鑛試辦期滿未見暢旺現局覈定恭摺仰祈聖鑒事竊照前承准軍機大臣字寄光緒二十二年九月二十九日奉上諭依克唐阿萬不至以　指之艱置爲罷諭兹據已分别停留一摺覽奏均悉奉省鑛務該將軍抵任之初卽奏明金鑛耗省利厚擬延鑛師購機器以速功效蓋平海城等處全礦先行　止等爵奏稱開鑛之難或限於地利或限於資本並及開採用人之難此次採金數十處賠銀數千兩業將金州屾巖化寛甸懷仁鐵嶺開原海龍城六處何從前任事之勇後來措手之難如是卽所有金州等處金礦始准暫行停止此外鳳凰安東遼陽三處曁通廣不得畏難苟安一奏塞責置前言產金之區仍著督飭承辦各員招集殷商多籌經費另定妥善辦法務期成效克臻將金銀煤鐵各礦逐漸推開風氣之先方爲不負委任將此諭於不顧目下帑項支細非講求礦彥無以廣興利源該將軍尤當體念時艱力圖報稱於辦礦一事在奉天能化金礦之阮毓昌稍有起色時交課令知之欽此遵旨寄信前來跪聆之下惶悚莫名當卽分飭各路委員督商認眞採辦年餘以來惟承辦通賴二三紳商湊集微資踹苗試采一金其餘各處所報課金爲數其微蓋緣奉省兵燹以後商民元氣未復不能厚集股本購備機器大興工力僅賴二三紳商湊集微資踹苗試采一經賠累卽報停歇用力少而成功難亦固其所本年春間曾據阮毓昌以廟兒溝各處沙金之外又踹得報馬川綫金較有把握禀請奉報奴才因共尙屬空言未敢率爾陳奏批飭陸續報解課金如折覈其數至銀萬兩以上者再行禀請酌核辦理在案兹據辦理通化懷仁等處礦務委員　選府經歴阮　昌禀稱　自光緒二十二年　間奉委接辦通懷礦務自　資設立總分各局卡招商雇丁勘采伊始因水阻工旋因寒凍停採二十三年五月間招集紳商在通化縣屬之大廟兒溝帽兒山二道溝及懷仁縣屬大煤沿上下等處設立商廠開採至十一月封凍止所收課金除支局費薪工勇糧外計解金砂照市利折覈　平銀三千餘兩本年二月開仍將廟兒溝　兒山大江沿等處原有商廠督同開灑一面集股銀五千兩　糧蓋屋兼製器具於六月初開辦二道溝沙金官廠勘得金苗　南剛山嶺發脈由二道溝自西局東度報馬川折至大廟兒溝約計二百餘里金錢甚長　形勢與漠河不同漠河皆係官地嚝野無人順河而下設卡易　此地則届民散處有主之田需以價購道路四通八逹非多派巡兵難免倫起至報馬用之線金業　米出正線於六月初一日開辦官廠線路約寛二尺有奇據老年工頭云山勢雄輝孕育自然深厚將來開至十餘丈必有結堂處所任取無　現已　開三四丈及六七丈取　四萬六千斤先製鐵炕礦盤計用工頭礦丁八十名每日采砂二千斤之　試以土法錬之每百斤可得凈金六七分淺處如是深處可知若購機器延礦師加工開錬其利必更廣遠惟置機造房需欵浩繁擬續籌股銀四萬五千兩前後合成五萬兩以資開銷湖自承辦以來慘淡經營已逾二稔始苦作　不常今幸更基已立統計釆　沙緑兩金開至手底仿照漠河章程除支薪餉局用股利等項所餘淨金以資易銀歸公總可在萬兩以外將來經費充足逐漸擴充將各處商廠一律收歸官辦所得末可限量現將所收課金易銀七千兩另文呈交計先後共繳課銀一萬餘兩謹擬章程十六條導辦通化懷仁兩縣礦務等情請覈辦前來伏查奉省試開金礦招商採辦不下十餘處大抵本微力薄不能久事帮勘兩年以來報廣報停所在皆是卽有採獲之處呈騐金砂成色不一統計各處自光緒二十二年間開辦起陸續解交課金不過二百餘兩以之歸還墊欵所餘無幾獨通懷所開金礦五處共計設立官商八廠解交課金合銀萬餘兩其餘淘汰河金之外採出綫金正苗是其成效已覩若非承辦之員苦志經營勇於任事曷克臻此查該委員阮毓昌識力堅卓習苦耐勞實爲礦務中不可多得之員如將現辦各礦專責該員經理無人從而掣肘將來所濬利源必更大有進境惟所請將通懷兩縣礦務劃歸專辦現查　員所設沙線各金廠在通化界内居多而懷仁僅六大開沿開兩廠擬請將通化沿境及懷仁大江沿一帶礦務專歸該員承辦俟其力足礦充再將懷仁金境及他屬礦務悉歸經理至所擬章程均尙詳愼周妥因地制宜謹繕淸單恭呈御覽卽請飭下京師礦路總局核定俾可遵守再此次該員漏未將所開各礦繪圖呈閱現已批飭補繪並遵照局咨飭令各屬將已開未開谷礦繪圖貼說撰爲表譜送省彚齊咨送又海城海龍廳各處金礦現亦由奴才派員督採俟有實效再行奏報合併陳明除將交到銀兩飭糧餉處存儲并咨呈總理各國事務衙門曁分咨户部鑛路總局查照外所有奉天通懷兩縣現有成効請旨飭局核定章程緣由理合恭摺具嫥伏乞竽太后皇上聖鑒訓示謹奏奉硃批該衙門知道單併發欽此○○松椿片再鹽城縣范公隄外有草灘四百餘頃戴賦役全書迨後逐漸升漲有七百五十六頃乾隆年間准其放　嗣因無業貧民相率開墾經前漕臣王夢齡吳棠先後委員查辦計成熟地三百零六頃出示招領所收領價列入軍需案内報銷餘地仍留放荒於同治元年八月十九日附片奏明在案迄今閱三十餘年放荒之地多已開墾成熟盜耕盜積日改爭端現值軍需遺乏自應循案查辦化私爲公奴才遴委候補同知汪泳沂會同該縣逐加勘丈分别荒熟酌定科則招領收價藉充餉糈至前項草灘上次剔除溝渠閘座廟宇義塚領出三百零六頃已難升銀二百七十兩三錢四分本係該縣賦役全書原案牧馬草塲科則之數此次招領之地擬叩按照則分另行收租於額賦並無出入除俟辦有端倪再行分别奏咨外理合先行附片陳明伏乞聖鑒謹奏奉硃批户部知道欽此○○○頭品項戴山西巡撫臣胡聘之跪奏爲揀員請補要缺知縣以重地方恭摺仰祈聖鑒事竊照太平縣知縣兪　升補歸化城撫民同知業經准咨開缺並裁缺　部　案所遺係衝繁難兼三要缺例應在外揀選調補該縣地當孔道政務殷繁必須精明諳練之員方足以資治理臣督同兩司在於現任知縣及進士卽用各員内逐加遴選非現居要缺卽人地不宜佐貳中亦無堪升斯缺之員惟查有候補班補用知縣陳曰稔現年五十歲係浙江鎭海人由附生應同治庚午科鄉試中式舉人癸未科會試中式貢士殿試三甲進士引見奉旨以知縣卽用欽此簽分山西准補崞縣知縣光緒十八年六月丁母憂開缺回籍服滿起復遵例呈請以知縣仍發山西原省歸候補　補用二十年十二月十四日引見奉旨著照例發往欽此領照到省旋遵新海防補交班次分發三成銀兩領有捐照該員　誠穩練莅事勤明以之請補太平縣知縣實堪勝任惟調缺請補與例　有未符但人地實在相需例得專摺奏請據布政使何區按察使景星會　前來合無仰懇天恩俯念太平縣知縣員缺緊要准以候補知縣陳曰稔補授洵於治理有裨如蒙兪允該員係候補知縣請補知縣銜缺相當毋庸送部引見所奉揀員請補要缺知縣緣由謹恭摺具陳伏气皇太后皇上聖鑒敕部覈覆施行再該員並無叅罰案件合　聲明謹奏本硃批吏部議奏欽此 
 
 

Page 14

 
 
[光緒二十四年月初九目京報全緣]  
　　宮門抄○東撫張奏報堵築王家廟黃河在堤合龍摺○禮王奏遵旨會議裁缺巡摺○贛撫翁奏批解漕折銀兩片○禮王奏爲覆陳會議裁缺河督片○十月初九日推班湖南藩司毓賢到京請安○高賡恩謝授陜西陜安道○恩○陳兆文謝授奉天　　兼　　恩○張翼謝辦礦務恩○貽榖謝授侍講學士恩○許應騤預備召見○召見軍機許應騤毓賢高賡恩○皇太后　　　初至壽皇殿行禮畢還宮少座辰正二刻升慈寗宮受賀畢還海○皇上明日辦事後還宮少座辰正二刻率領王大臣　慈寍宮行禮畢還海○○頭品頂戴山東巡撫臣張汝梅跪奏爲恭報堵築王家廟黃河大慮漫口合龍日期懇恩將原案獲咎各員開復原叅處分專摺由驛馳陳仰祈聖鑒事竊臣前因黃河工叚漫溢將疏於防範之總辦提調營委各員分别叅處並聲明責令迅籌堵合以觀後　　　奮勉再行奏請恩施嗣經臣以東阿縣境之王家廟濟陽縣境之桑家渡兩處漫口地屬中游檄飭總辦中遊河工存記補用道丁逹意督率在工員弁相機堵築一面分投赶購稭料安設正雜料廠遴派文武掌廟員弁集夫運料尅日開工均經前後○奏明在案白露以後水性漸平復經飛札嚴催總期漫口早日合龍民田早日涸復藉以弭水患而奠民生兹據丁逹意禀稱王家廟漫口工程　道於七月杪前往逐細履勘測量入隄口門兩邊跌成深塘水深自二丈四五尺至數尺不等計寛一百三十一丈來源甚旺若於此處八手施工不特形成入袖而需　較多幸口門内外相距四五十丈均係漫灘當與在工各員熟商定計先由臨河民埝處所節節堵築廂做柳壩掃叚以期格外節省卽派提調候　知府吳煜前往總理工務先將民埝前漫難水溝堵塞完竣赶卽籌堵大堤一由漫口中閭淤出之機心灘買現錢土以工代賑加築　戧一道前面廂以護沿節節前進一由兩　頭水淺處打椿硬廂澆築後戧土工至水深處接續進占堵塞層土層料追壓到底分路併進書夜選工於九月初五日午時合龍同時閉氣行見農田播種及時商旅亦暢行無阻等語臣查王家廟隄工於六月二十四日漫决成口迄今甫及七旬已將漫口堵合辦理迅速異常而相度經營悉中肯綮所省經費不貲在事各員殫竭心力奮勉圖功節氣未及霜淸大工業經竣事洵足以緑民困上慰宸厘相應籲懇天恩將總理王家廟工務原叅之中游提調候補知府吳煜開復應得處分又原參承防之候補知府左延齡分防之試用典史林介符營官總兵銜准補膠州恊副將夏純均開復革職處分吳煜左延齡並免送部引見出自逾格鴻慈其中游總辦道員丁逹意及其餘出力各員統俟桑家渡漫口合龍後容臣奏請恩施並分别併案擇尤請奬以資鼓勵除飭將善後工程妥爲經理並將未堵各口催令一律迅籌堵合隨時奏報外所有堵築王家廟黃河大堤漫口合龍日期懇恩將原案獲咎各員開復原叅處分緣由馳驛具陳伏乞皇太后皇上聖鑒訓示謹奏奉硃批著照所請該部知道欽此○○臣世鐸等跪奏爲欽遵懿旨會同妥速議奏恭摺仰祈聖鑒事光緒二十四年八月二十六日内閣奉慈禧端佑康頤昭豫莊誠壽恭欽獻崇熙皇太后懿旨湖北廣東雲南三省巡撫現經裁撤地方一切事宜總督能否兼　究竟巡撫是否可裁著軍機大臣會同吏部妥速議奏欽此仰見皇太后皇上審定職官折衷至當之意欽佩莫名臣等伏查總督巡撫統轄文武鎭撫地方俱屬秉節重臣國初以來屢經裁移歸併至於今日實已斟酌盡善無可置議督撫職守各有不同扣省情形亦復大同小異大抵總督重在典兵一切海防邊防水陸各軍以及洋務厘務鹽務凡於軍政軍餉有關繫者總督主之巡撫重在吏治一切地丁關稅刑名錢榖以及考　吏治調劑民生凡於地方有關繫者巡撫主之其間經緯萬端亦復互有出入至於湖北廣東雲南三省督撫同城載在會典誠以江海粤區巖　重地非督撫兼設不足以鎭懾非常今則各國通商漢口香港兩處偪近鄂粤省城雲南蒙自一關亦屬緬越孔道較之當日情形尤爲緊要臣　竊惟利不什不變法害不什不改作裁併巡撫一事利害相權實未可一槪而論覈論遣散撫標兵丁裁去養廉俸銀等項所省無幾向例歸撫　辦之事嗣後均應責成總督一人卽日行公事深恐難於兼顧設遇出省校閱等事省城並無大員坐鎭實無以昭愼重鋿因事出缺或别有升　勢必以藩司護理總督亦嫌望輕是裁併三省巡撫窒礙頗多不可不熟思審處且今日之督撫卽前代之藩鎭責任固不可不專事權亦不可　重卽如同治年間雲南回匪突於省城起事巡撫徐之銘畏葸無能暗通消息總督　鐸慷慨赴義誓以身殉人心賴以不去其後督臣劉獄昭撫臣岑毓英始克收盪定之功是同城之督撫但使有一人得力卽於大局裨益良多若督撫俱得其人其收效當更宏遠又如官文胡林翼於咸　年間分任湖北督撫其時粤匪鴟張省城屢復屢失該督撫同心協力卒得轉危爲安論者謂此二臣如房謀社斷缺一不可是督撫同城不但兩不相妨並可相助爲理現在時事日難實未可輕議裁併所有湖北廣東雲南三省巡撫應否復設之處恭候聖裁所有臣等欽遵懿旨妥　議奏緣由謹恭摺具奏請旨施行伏乞皇太后皇上聖鑒再此摺係軍機大臣主稿會同吏部辦理合併聲明謹奏奉旨欽此○○翁曾桂片再江西省光緒二十三年分漕糧體察情形仍難起運本色應請循舊折徵經前撫臣據實具奏奉旨允准嗣准户部咨奏　有漕各省應徵漕折銀兩飭合嗣後均應力籌徵解毋稍延欠以裕庫儲等因當經行道通飭遵辦並將催完光緒二十三年分漕折銀五十九萬五千兩分作十二批札委候補同知師恩喜等先後領解赴部交納均經附片奏報各在案兹據署督糧道春順詳稱現又催完江緒二十三年分漕折銀一萬兩作爲第十三批札委試用知縣鄧貞琳領解又催完二十三年分漕折銀二萬兩作爲第十四批又催完二十十年十七批漕折銀八千兩二十一年十六批漕折銀二千兩二十年十七批漕折銀三千兩十九年十八批漕折銀二千兩十六年十九批漕折銀一千兩十五　二十批漕折銀一千兩十四年二十批漕折銀二千兩十三年十七批漕折銀一千兩九年十八批漕折銀一千兩八年十八批漕折銀一千兩共銀五萬兩札委試用通判湯濤川領解均於二十四年八月十七日起程查照舊例仍由湖北安徽江蘇山東直隸等省正站行走解赴部庫等情前來臣覆核無異除照例分别飭發勘牌撥兵護送飭令該委員等小心管解星速遄行確探前進曁咨移部科並咨前途各督撫一體撥護　　愼重一面嚴催赶徵續解外所有起解光緒二十三年第十三十四兩批並各年尾批漕折京餉銀兩緣由理合附片陳明伏乞聖鑒謹　　硃批户部知道欽此○○禮親王世鐸等片再光緒二十四年八月二十八日臣等面奉懿旨河東河道總督是否可裁著軍機大臣吏部歸入議覆裁缺撫巡案内一併議奏欽此當經交片吏部欽遵辦理臣等伏查河東河道總督一缺雍正七年由副總河改爲河南山東河道　督分管南北兩河自黃河北徙山東境内黃河由東撫督辦修守其運河工程並河南境内黃河仍由河道總督管理所有黃運兩河廳汛大小各員及河標營弁統歸河道總督節制現在河督缺雖議裁而沿河文武俱有修守之責未便一槪裁汰僅裁去河督一缺所省俸銀養廉等項實　有限且河南巡撫身任地方公事繁重河督須終歲巡歴河干親籌修守實非巡撫所能兼顧所有河東河道總督應否復設之處謹附片會奏　旨奉旨欽此 
 
