# 1916 - 150 - 4915556

 

Page 1

 
 
   
 
 

Page 2

 
 
時評 
[北京之今日（冷）]  
　　北京政府自帝制取消後愈久而態度愈不明了矣一方言退位一方又說不能退位之理由一方言和平解决一方又言以武力作最後之决果南京會議既在贊成之列又有反對之舉動銀行既停兌現而又有維持之言既欲維持而又破有限兌現之舉其意思中果欲若何歸朿耶豈以此種自相矛盾之行爲能得最後良好結果抑豈以帝制之孽擾亂中國之全局瀕於危亡爲未足而必欲使之同歸於盡耶 
　　嗚呼我眞不知其是何居心矣 
專電 
[北京電]  
　　昨午後四時命夏内史召段國卿王揖唐曹汝霖王士珍蔭昌直入寢室榻前侍議項城自謂不願再攬政權交下善後數端責段等妥籌辦法段退晚開會議所提出者均碍難辦到又以元首病中未便駁拒 
[北京電]  
　　叚承意電覆任公謂元首所表示特殊政見不日正式披露 
[北京電]  
　　馮電梁氏轉勸速退如有苦衷不妨協商務得美滿結果至保障待遇敢任保證斷不使稍受危害 
[北京電]  
　　王揖唐因會場衝突憤而辭職 
[北京電]  
　　前調定武軍五千入衛昨到一營駐雍和宮餘報已開拔 
[北京電]  
　　本日英皇壽辰派曹汝霖往英使館祝賀 
[北京電]  
　　國務會議特設京師臨時治安警備總司令已分商執法處提署警監拱衛軍司令釐訂權限 
[北京電]  
　　内閣電覆任公訂删日在滬開始談判並謂退期日内可定 
譯電 
[北京電]  
　　外間所傳袁總統病重之說不確現袁仍照常治事（三日） 
[北京電]  
　　據英文北京日報載稱八旗兵自上月起未付餉若不於端節前發給恐將發生暴動云（三日） 
[北京電]  
　　南京會議閉會後馮國璋曾向國務院探詢政府收拾大局之辦法（三日） 
[北京電]  
　　政府議仿光復後辦法在京召集臨時參議院每省各派代表五人藏蒙靑海合派代表十三人綏遠熱河特别區各派代表三人按照臨時約法會議期以三個月爲限各代表均由地方官選派（三日） 
[北京電]  
　　北京典商會館及其他各會館上書北京總商會謂以不能兌換之紙幣交易勢難久持迫不得已惟有閉門休業之一法商會已呈請政府准以五元與十元紙幣兌現二成否則米煤等商均將閉店云（三日） 
[北京電]  
　　海軍總長劉冠雄不日將南下先赴武昌次赴南昌（三日）以上德文電 
[成都電]  
　　成都雖有恐慌之暗潮然地方甚安靖蜀人聞宣告獨立全體歡忭官場僅略有更動經費不充此爲蜀省唯一之缺點滇軍已入自流井及犍爲盜匪昨攻新津縣� 
但被擊敗仁壽縣近被掠搶（二十六日） 
[北京電]  
　　袁總統患病未能接見駐華新俄使（二日）以上路透電 
東方通信社電（日本人組織） 
[北京電]  
　　據財政關係者談六月一日大總統之申令意在緩和民間非難之幾分若無實際救濟之方法則係一紙空文以之維持既失信用鈔票之價値其無何等之効果無論矣現下當局者於南北妥協乃至武力討伐等問題寗以救濟目前之難局爲焦慮然急不能籌出良法官民中恐事變之發 
生移徙天津方面者日漸增加若仍如是推移終至惹起一大事變云（三日） 
[漢口電]  
　　北京政府有命張勳率定武軍八營赴鄂之風說武漢市民聞之大起恐慌（三日） 
[漢口電]  
　　漢口市民豫想長沙岳州方面不久將有大戰人心洶洶（三日） 
[漢口電]  
　　倪嗣冲昨日來漢目下正與王將軍協議湖南之善後策（三日） 
[漢口電]  
　　倪嗣冲與王將軍恊議討伐湖南之事後定於本日啓行赴𡩋（三日）� 
[漢口電]  
　　安武軍欲以招商局輪船運送赴湘該船之外國船員恐遭危險不允該軍輸送因甚困難（三日） 
[北京電]  
　　張勳自革命以來盤踞徐州聞其私有財產非常增加大部分在南京購置土地或投資商業故極希望江蘇將軍之缺袁氏深知此中情形遂以江蘇將軍一職爲餌張勳因對袁氏大奮忠勤（三日） 
[濟南電]  
　　江蘇徐州府碼山縣河南歸德府及山東之單縣一帶土匪蜂起有二三千人聯合北上之急報（三日） 
[濟南電]  
　　新任山東將軍張懷芝將將軍府移於外城内之工業學校以北來之第二十四旅爲護衛執固守城内之方針（三日） 
[北京電]  
　　中國交通兩銀行紙幣本日行情每元已落至七角又現在市面之穀類僅得維持二十日間之消費（三日） 
戰電 
[其一（英人路透電）]  
　　巴黎電今晚公報云末斯河左岸亞伏柯爾與摩爾化末有間斷之砲火　末斯河右岸之敵軍猛轟後在由錫哇芒至伏村陣地進攻屢次猛撲攻入杜哇芒砲臺與伏村池間之法軍第一道戰壕線他處敵軍進攻者均爲法軍機關槍擊退大受損失　德飛機一隊下午以炸彈擲擊無防之巴勒杜克鎭死平民十八人傷平民二十五人（一日） 
　　彼得格勒電土軍攻擊加加巴柴希圖進逼歐士魯姆與末虚間之俄軍陣線而抄出歐士魯姆之南以控制歐新疆之俄軍俄軍回攻後敗此計畫惟豫料歐新疆或比特里斯活動之戰事必將復作（一日） 
　　彼得格勒電　土軍國在加加巴柴擊破俄軍中央該地乃在歐士魯姆西南末虚西北五十英里今佔計敵軍連德奥軍共四萬人内有自君士坦丁等處開來之兵若干俄軍現因守陣地以備應敵德國援兵近開抵小亞紙亞者絡繹不絕（一日） 
　　倫敦電海軍部宣稱五月三十一日下午丹麥巨特倫海濱外曾見海軍大戰英國戰鬭巡洋艦隊適當其衝巡艦防衛號（一四六ＯＯ嘰載將士七五五人一九０八年告成）黑太子號（一三五五Ｏ嘰載將士七二Ｏ人一九Ｏ六年告成）戰調巡艦瑪麗皇后號（二七ＯＯＯ嘰載將士千人一九一四年告成）又不屈號一八七五Ｏ嘰載將士八百人一九一一年告成）又無敵號（一七二五Ｏ嘰載將士七五Ｏ人一九Ｏ八年告成）均沈没巡洋艦戰士號（一三五五Ｏ嘰載將士七二Ｏ人一九Ｏ六年告成）失戰鬭力卒乃棄之驅逐艦蒂泊萊號特白倫特號福巨恩號斯巴洛化克號亞登號均失去尙有驅逐艦六艘猶未查明下落英國戰艦及巡洋輕艦無沈失者敵戰鬭艦隊大受損失迨英國戰鬭大艦隊駛抵戰地時敵艦已避入港内敵戰鬭艦之被擊毀者至少一艘受重損者一艘聞英軍驅逐艦夜攻之際曾擊沈敵戰艦一艘尙有敵巡洋輕艦兩艘已失戰鬭力大約已沈是役敵驅逐艦沈没若干艘未能確悉但數必不少（二日） 
[其二（德人德文報專電）]  
　　柏林電德軍大本營宣布公報如下五月三十一日　敵魚雷艇進抵海濱爲砲火逐退拉巴塞運河與亞拉間砲火甚烈德哨隊在新福音堂附近及該處東面獲勝俘敵三十八人内有軍官 
一員獲機關鎗一枚末斯河左岸庫米愛萊村南之叢林已無敵兵蹤跡德軍俘軍官三員兵八十八人二十九日德軍在柯萊特叢林進攻獲海軍砲一尊機關鎗十八枝及其他戰品甚多末斯河兩岸砲隊甚爲活動（西境戰况）前敵無特别重要之戰事（東境戰况）　 
　　六月一日蘭斯南北兩面有活動之砲戰末斯河左岸晚有法大軍進攻摩爾化末及柯萊特高地法軍在摩爾化末南坡長四百碼之第一道陣線上得一立足地其他敵軍之進攻者均大受損失而退末斯河右岸砲戰仍在進行哇白塞浦東面德哨兵隊攻入長三百五十蓮當深三百蓮當之法軍陣地俘敵及擬戰利品而回坎白萊西擊落英飛機一架機中軍官受傷就擒（西境戰况）戰局未變（東境戰况）敵軍在杜伊蘭南邊進攻殊易敗之德軍在湖之東北蒲斯特地方俘獲衣英國戎裝之塞兵（巴爾幹戰况） 
　　維也納電奥政府宣布公電如下五月三十日　比薩拉比亞陣線及伏爾希尼亞砲戰甚烈（俄境戰况）昨日奥軍奪獲布拉柯平之意軍防禦工程奥軍在阿錫羅西面擊破敵軍渡過波細拉河占據南岸高地意軍 
進攻比太爾南奥軍陣地四次均敗退（意境戰况）戰局沉寂（巴爾幹戰况） 
　　三十一日比薩拉比亞陣線及伏爾希尼亞砲戰益烈（俄境戰况）歐根大公所統之奥軍已占據亞細戈及阿錫羅二地巴爾杜與陣菲亞利二山均入奥軍之手亞細戈西面之奥軍 
 
 

Page 3

 
 
線已與所奪布拉柯平之防禦工程相接奥軍過波細拉柯者已占據泊里亞福拉山意軍力圖克復奥軍所奪比太爾陣地均遭失敗奥軍於兩星期前取攻勢以來共俘敵三萬零三百八十八人内有軍官六百九十四員獲海軍砲二百九十九尊（意境戰况）奥軍在伏巨柴河下游北面追擊意軍哨隊戰局未有變動（巴爾幹戰况） 
公電 
[譚人鳳致湯都督電]  
　　長沙都督湯鑒公官湘三年頗滋物議海外逖聽殊欠分明今統率全湘毅然獨立足見英雄晚蓋不失桑榆所望維持社會訓練三軍遣將北征廨淸幽薊一呼張楚三户亡秦責任在公不勝期望譚人鳳祝　 
要聞一 
[英報論中國最後之局勢]  
　　所餘時機無幾内部解决宜速 
　　六月一日英文京報云今日北京政府在名義上雖仍爲中央政府而明眼人觀其屢出傾敗之策所餘者幾等於古希臘之城市國家由梁士詒在黑幕中主持幣政而已今日北京之號令不能及於都門五十英里以外卽政府機關亦深恨有力者於暗中操縱居然如宣布獨立各自爲政拒總統命令所認爲合法之國家銀行紙幣而不收向人民索納現銀與外國紙幣今主持幣政之領袖手中所餘之權力惟操縱此銅元市面從中反覆播弄而已此種局面由内部觀之可笑亦復可憐由國家際上觀之實大侮辱我國民也中國屢經危難皆無如今日之甚卽如一九ＯＯ年拳匪倡亂淸室西狩威信尙不至掃地以盡當日京師雖遭大厄然尙足以保全其顏面未嘗仗權詐以行事也今日京師苟非憲兵警察辦理完善能保人民之安全則難何不陷於濟南一夕數驚之慘狀也此即政治傾敗最終之局勢無怪中國官僚甚至高級之警官紛紛將貴重物品運往他處或寄存於使館境内矣今日之黑暗情形將延至何時耶吾人袖手靜待以觀政府不待外人之恐嚇而自行潰裂耶抑官場中今尙有直言之人能將眞正政府之組織已經消滅之實情入告袁氏耶吾人姑拭目待之此後數日或數星期間發生之事實必有特别之意味無疑矣此次南京會議所解决者皆早已解决之事此外毫無建白即在中國新者實順舊者爲强耳凡有生之人莫不知北京之專制不獨應推倒且宜使之永遠消滅焉現正式宣告獨立與北京斷絕關係者爲雲南貴州廣西廣東浙江陜西四川湖南等已有八省苟時局不即解决則湖北江西江蘇福建甘肅山西等六省不出數日亦將起而效尤矣山東四分五裂已不能成爲全部以張作霖在奉天之所爲則東三省大勢亦已去此外所餘忠於中央者惟有直隸河南安徽三省彼等雖忠亦無能爲且此三省亦不過屬於舊派舉動較南方稍遲緩耳亦非眞盡忠於某人也故吾人敢斷定今日惟一之問題懲將北京政府正式移交與執政之人召集各省領袖及著名人物速開國會於京師耳今日所餘之時機無幾若更爲獨立之行動將不免國際上之危險吾人屈指計算自蔡鍔等起事聲言維持共和推倒專制至六月二十三日將有半載去年十二月以來其勢益張日本與列强會同提出驚告迄今已九閱月當日外交總長陸徴祥答覆謂帝制已成爲事實此種指辭其憑誠不可及將來至必要時日本或與列强復提出質問亦意中事現加藤男爵不久將繼任日本内閣總理俟大隈去而加藤來將必有確定之政策矣中國關心國家之人士當知内部之危機不可遷延應未雨綢繆及早解决此非不能辦到之事也惟如此方能重行整頓不至使外人公然干涉而庶幾可免蹈前三年歷史上之覆轍耳 
[天津維持金融會之打擊]  
　　一日京津泰晤士報社論云自中央頒布停止兌現令後天津商會有維持直隸金融之謀其梗概已記前報茲請詳述原委俾贖者得知此中眞相焉當停兌令初下時天津紳商即集議挽救金融恐慌之策嘗組織維持會疊次會商議定下述辦法直隸銀行允墊洋五十萬元中交兩行亦允各墊二十五萬元鹽商據任筹集五十萬元當地紳商亦允筹王十萬元共得二百萬元又有開灤礦務公司以價値英金十五萬四千鎊合洋一百萬元之股票存交該會而中交 
兩行並允將在天津所有價値三百萬元之產業交該會管理查中交兩行在直隸發行之鈔票其總額爲五百萬元左右内有五十元及百元之鈔票約一百五十萬元維持會之目的在於救濟受累最甚之貧民故其收兌中交鈔票之辦法如下起先五日收兌一元票每人以五張爲度餘者由該會蓋印擔保日後取贖以資流通由第六日至第十日此五日中專收兌五元票每人以一張爲度餘者亦由該會蓋印擔保由第十一日至第五日此五日專收兌十元票每人以一張爲度餘者照前辦法自第十六日起無論一元票五元票或十元票皆可兌現每人以二十元爲度若五十元票與百元票則暫不兌現此種手續賊似繁瑣然其意固欲使國家銀行之鈔票繼續在市上流通以免維持會有抵賣兩銀行所存之產業之必要也該會又聲明凡中國錢莊因存積中交鈔票太多以致困難者該會當以現資扶助之至必要之程度此項辦法僅限於直隸與天津之中交鈔票若在魯省發行者維持會不負責任當時調查山東鈔票之在天津者約六十萬元中交津行經理當自行擔保不復在本省續發鈔票並將已發行钞票之號碼通告維持會凡贖回之票另行封鎖以杜欺騙再未發行钞票之號碼亦由銀行通告维持會五月十九日此會實行開兌市面頓爲活動直隸將軍極力贊成且允以本省稅項爲收回鈔票之抵押品於是信用漸見恢復至開兌之第三日一元票已可通用於市換得現資矣詎第四日維持會辦事紳商共約十人方在北門外臨時事務所會議之際忽發生意外事變梁士詒黨且爲倪嗣冲私人經理財政之王祝三（譯音）與天津警廳長楊以德突然而至另提出一保市銀行之新辦法以百萬元爲基本金由政府許可發行五百萬元新鈔票此項新票無須另印即以交通行未發行之鈔票上加印保市銀行字樣作爲保市銀行之鈔票以免多費時間王擔任請准政府更改禁止中交銀行鈔票折價行用之命令並謂可得政府許可設立兌換所以銅元紙幣換回銀元紙幣每洋一元作銅元一百三十枚計算且歐洲各國在戰局中用金本位者改用銀本位中國雖以銀爲本位然於目下緊急之時改用銅本位於理亦當若保市銀行能再籌資本五十萬元則定可使政府許保市銀行加發紙幣至七百五十萬元云云維持會之反對此說可以推想而知不獨維持會挽救金融一番慘淡經營之成績盡付東流且保市銀行之辦法實有種種顯然難以贊成之理由該會略舉數層以示反對詎王堅稱種種困難咎可解决即令外人反對外交 
部亦不難調和維持會仍不允贊成楊以德卽出言恫嚇並出利器謂直隸獨立之謀渠已知之並恭維王氏稱之爲直隸之救主於是卽招令巡警至門會中諸人受其辱罵任其威嚇彼此相顧默默無言不能不默認其辦法矣次日楊以德在警廳開會委王赴京佈置實行方法未幾王返津國時朱家寳遂奉院令諭其開辦保市銀行朱難不贊成此事然因見北京訓令竟無權以反對之但嘆息謂不可逆料之事變將從此發生而已維持會遂於前日停止兌現近兩日天津遍地皆有大恐慌之氣象記者於此不能爲王楊曲恕彼二人之計盡直不知廉恥之行爲皆停止兌現後國人莫不大受影響而受累最甚者實爲貧户至富室尙可支持徐待兌現依據維持會之辦法一般小民亟需現資者受惠無窮不難將其所有爲數無多之鈔票換取現資故維持會開幕後信用大爲恢復金融恐僞因以大減今以銅元紙幣換回銀元紙幣之策决不能有效徒破壞維持會之事業增加官銀行鈔票之折扣並贖造貧民不可罊述之苦惱而已銀元市價平均可兌銅元一百三十六枚今兌換所定鈔票一元兌銅元一百三十枚之價額何其武斷也鈔票充斥已甚今再加以至少四百萬多至六百萬不可兌現之鈔票欲求國民信用必不可得推其結果必致萬物騰貴民生愈艱挺而走險變亂必生若亂事竟不發作斯誠大可異矣中國財政之困難非兒戲舉動所能鎭定亦非梁士詒一派開辦一銀行或十銀行所能挽回挽救之策惟在與此逈異之根本解决而已今又有人主張以鹽稅餘欵接濟中交銀行者記者竊不以爲然獨立諸省雖與中央斷絕關係然對於中國之外債完全承認絕無干涉關稅鹽稅之舉動獨立省既如是尊重外債之義務若外國銀行竟以獨立省所保全之巨欵轉給北京致使間接用爲軍費則獨立諸省詎肯尙尊重外債乎如此則獨立省决計不將鹽稅解交中央鹽稅稽核處亦屬名正言順誰能責其不合乎今日稅關鹽署雖在獨立省内猶享得免干涉之權利若北京政府竟得利用鹽稅餘欵則此項權利必不能復享於後此吾外人所當注意者也况此時北京中交兩行大有不可恃之處乎近數星期中新鈔票之發行者不知幾何茲聞北京又將未發行鈔票再爲發出之謀北京窘迫已極急不暇擇固意中事而管理交通銀行之一派尤屬不宜信任今銅元紙幣之辦法當係交通派窮極無賴之最後一着亦從來未有之最危險之一着也 
[鵝湖最近之匪警]  
　　鵝湖距蘇城者門四十餘里爲蕩口甘露兩鎭之咽喉人民般實商店林立土匪覬覬迨非一日如洞里車坊橫扇唯亭太平橋等處均曾被匪搶刦勒索及官兵訊大隊捕緝彼又窺往他鄕前於唯亭等處滋擾以後即向南北橋黃埭蕩口而去初次至蕩口所到之匪數僅三百名黃埭祗五十人空言恫嚇藉端勒索當地董事爲保衛安寗起見各籌送現洋三百元令其出境乃去不多時昨又有大股土匪出没前日駐防蕩口甘露兩鎭之第二專署巡船報告水警第二廳廳長略云盜匪一大股頃集合至一千名之多現已由黃埭南北橋沿途欲至甘蕩茲已擇得各匪均在鵝鎭蕩内欲攳鄕人售繭欵洋聲勢浩大斷非汛警可以抗拒萬一若輩入境不惟地方 
有絕大禍殃抑恐繭市正値興旺聞警相率收市則其關係之重大尤較兵民之受累爲深除一面專足馳報駐錫師署長景山迅派得力水警援救外特禀請趙廳長由蘇直接派隊迎頭痛剿使盜匪無容足之地而地方或免於糜爛或者餘孽肅淸永爲鄕里造福云云趙廳長接此急報知匪衆警薄廿蕩垂危遂令三專署撥調鎗船九隻淺水兵輪二艘配足鎗支子彈馳往捕緝派葛艦長指揮比經鎗船等開駛至鵝湖距離匪船甚近先放排鎗一排買欲虚聲驚退各盜匪者而匪舟忽散作兩股一部分棄舟登岸僞爲退敗一部分包圍鎗船實行抵抗葛艦長下令上岸追逐詎匪於半途忽發排鎗擊死水警五名受傷者甚多而鎗船又被奪去一艘水警經此失利即退出交戰線互相爭持以俟再决勝敗一面另放淺水兵輪至蘇州乞請添兵又經趙廳長檄調鎗船九隻淺水兵輪二條隨帶機關砲爾尊連夜趕到雙方擊戰時水警竟放機關砲將匪擊退奪獲匪船七只擒住盜匪四名轟斃十餘名是役開放機關砲致將該處鄕民之房屋燬去十八間竹園兩座昨已將擒匪盜船一併押解蘇 
州送二廳訊辦至燬去民房以及善後各事宜俟另函續報 
[南京快信]  
　　倪嗣冲前日出京至徐州昨由蚌來寗並未入城旋即由浦口江岸乘兵艦赴鄂聞倪此行因湘省獨立銜有極重要之使命現倪毓菜軍隊暫留鄂已中止赴汴至蚌埠公署文件則由參謀長李玉麟代拆代行安徽軍事由倪子幼丹處理湖南獨立武漢震動海軍饒司令昨電調下 
游各軍艦赴鄂助防 
　　連日各處截留現銀洋甚夥已一併封存某機關張勳派兵五營赴德州保護兵工廠外傳張勳入京及將任衛戍總司令詢之張之親信云此說不確　 
　　張勳電京索餉甚急江蘇省擔任之八營軍餉昨已由該營軍需課長萬弼臣來寗請領解徐宿遷有匪亂現由張軍往剿 
　　傳聞昨又有安武軍三營開來分駐城内據某機關人云安武軍駐蘇省境内者已有十三營倪軍統領馬聯甲已任爲蘇常鎭守使傳聞山西亦已有正式宣布獨立電來寗催政界人尙否認此說 
　　山西巡按金永前日至徐州已由張勳派人護送晋京 
　　魯紳張英麟等拒段芝貴已改派張懷芝督理山東軍務魯巡按蔡儒楷辭職政府擬任陸宗輿孫寳琦二人均不就張勳密保徐海道尹李慶璋繼任 
　　勞乃宣昨由曲阜專函來寗致某要人内容極密此間中交銀行有合併說又傳將設臨時中市銀行前傳北京各公德派員來𡩋調會内容茲� 
聞美公使所派之霍爾牛　樂及英德俄公使所派參贊某某均已於昨日公畢回京報告 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[項城病狀與袁氏家族問題]  
　　袁項城爲時局變遷憂懼積勞因而獲病之說京外各報紛傳眞僞未决然别據一消息張勳將軍所派之代表某代於二十六日來京入府覲見傳述張將軍之意見時限以十五分鐘袁氏出堂即從其左右被抱擁侍者而來纔倚臥椅其憔悴疲困之狀態實覺不堪觀此則抱病之說確爲事實矣頃又據某要人所談日前有法國醫學博士某君被政府接引進府診視項城病狀某博士曰袁總統因過勞精神積年累月遂遘成此疾名爲神經衰弱病既受深染不易根治然總統處現在之境遇使病症益形加重不堪憂虞云云而俄國公使高哲達夫君新到北京履任請覲見袁總統捧呈國書折簡約訂日期數日來亦未見答覆想亦項城躬膺疾病不能訂期之故耳惟據總統府消息則謂項城近日之精神尙未見若何衰頽而其容顏已漸蒼老枯瘦每日飲食較前頓減至對於國事前途因受種種之感觸已領悟大勢所趨無法再爲挽回故江寗會議後即擬宣佈去職目下或將請病假爲實行退位之餘地云云 
　　上月三十日午前由段内閣等分遞密封鈐章說帖共五十餘件經内史官董王吳等三人在抱膝軒内辦事處伺候分覽項城旋於當日午後在含和堂大樓後進扶病披覽各說帖令董王吳三内史襄閱三十一日上午九時派雲台大公子在公府春藕齋邀叚内閣等特開談話會直至十一時始行畢會據政界人云此事原因蓋以項城政躬未痊事又不宜延遲故派大公子遵照簽批分向各該員宣述一切然又據一說則謂袁克定日來對於府會議曾迭次參列議席非此一次始以乃父患病代爲出場惟項城今日情勢必須退位已成不可移易之鐵案即袁氏家族亦自知此層勢在萬難解免故亟亟於退位後保障袁氏家族之種種方面詳爲籌畫而袁克定在袁氏家族關係較其他公子尤爲密切此中或有他種特殊之建議與否則非局外人所能深悉矣又 
聞徐菊人於今日（一號）午後一時曾詣公府視疾係别有要政討論解决 
　　英文京報云某術士前爲吳祿貞看相謂伊不得 
其死辛亥之役其言果驗日前項城偶憶其事命人邀某術士入見以定吉兇某術士沈吟良久曰大總統威靈遠播南方原不足平過八月後便可安然無事項城聞之大喜即傳命賞二千元如某術士者可謂財運亨通矣 
[停兌與搭現之京市危機]  
　　京報載某要人云上月十二日發布禁止兌付現欵之院令時其前一兩日則有段芝貴向中交兩行存欵内提取現洋七十萬元倪嗣冲亦在兩行提取存欵六十萬元故此禁令發布之原因雖有種種秘密而段倪兩將軍偵知部庫窮乏兩行存現日減岌岌可危率先提巨萬現欵亦實爲此禁令出現之一原因云 
　　北京市面蕭條日甚一日前者政商兩界尙有維持市面限制兌現一說近日政府以財政窘急萬分併此說亦打消矣商民聞此消息益無希望故商家多寄存貨物於東交民巷等地以爲將來歇業之地步至一般小資本家買則不能賣則徒以有用之物換無用之紙進退維谷苦不可言大有坐以待斃之勢茲更有奇者近有倚傍洋商勢力之商人或商界中狡猾之徒秘密收買紙幣或以紙幣暗換現洋然其價格之懸殊益足增經濟之惶恐而促物價之昂貴聞現洋與紙幣交換每百元之差數由十元乃至十五元之譜紙幣停兌人疑現金將盡供軍餉之用其實各省銀行已獨立北京總行存現甚少目前對於前敵餉項亦僅搭現二成其餘皆係鈔票且有並二成亦不照發之勢日昨臧致平旅長所部第七旅有一種特别費已得財政總長支付令向交通銀行商提現銀該行經理胡某托病避匿家中以致大起齟齬又聞日來市上銅圓日見其少各兌換所大抵都以平市局銅圓劵應付昨京兆尹因有急需再四商諸財政部僅得銅圓十萬枚據云造幣廠因缺少銅料一時無從接濟京城地面因受紙幣不兌現之影響以致市面恐慌情形已極危險乃於日來又有搶掠中交兩銀行之風說於是杯弓蛇影草木皆兵安寗秩序恐將紊亂故經政府爲預防變亂起見除飭軍警戒嚴外另派機關鎗隊各携機關鎗三架 
駐中交兩銀行内扼守要害以備不虞又自各鐵路局售 
票搭現一事實行後京津各車站每次售賣車票時旅客中用紙幣買票者尙爲不少然不搭現欵即不能購票登車以致旅客莫不憤然大駡而售票者惟有裝聾裝唖警廳深恐人多肇事當派便衣巡警十數人專在車站排解其事 
[山陜甘肅之風雲日急]  
　　英文京報云陜西自陳樹藩宣布獨立陸建章亦出降風靡全省山西大局亦頗岌岌可危當局深慮西北莫保則京師根本動搖今已議决派軍政執法處處長雷震春及鄢遇春督師馳往抵禦此事未必再用明令發表大約雷鄢兩氏不日即可出京又云昨有隨陸建章入陜之某君踉蹌歸京爲言陸將軍於民軍抵省時開城迎降陳樹藩都督勒令繳出歷年贓私二百萬元方許離省 
陸再三哀懇僅允繳出一百萬元今已無事出險云云乃日來京中有傳陸在潼關全家遭難又傳陸仍在西安似爲陳都督監禁者二說恐不可靠也 
　　山西金巡按使與閻將軍意見日深已露衝突之朕兆金使日前曾派員赴奉天募集新兵三百名由京奉火車轉搭京漢及正太火車於此一二日内即可運至太原事爲閻將軍知悉以省城現極安　若遽添此項新軍恐危及治安前日特電請政府於該新軍運載到京時即予設法截留不然爲維持該省治安起見决不容該新軍入晉境一步等語又英文京報云山西巡按使金永因招募警備隊與 
閻錫山將軍大起暗潮聞閻將軍日前曾有電致政府略謂金使派人在東三省招募鬍子充當本省警備隊目前將入晉境亂舉與地方治安極有關係請速電阻不許入境否則某將以武力自由阻止云云但聞金使此舉實受意旨奉抵制閻氏之計或將因此激成他變也 
　　前日北京政府接到甘肅巡按使張廣建由蘇州來電云張九才盧占魁等已佔領環縣勢甚猖獗蘭州亦因蒙匪之支隊與黨人勾結有伺隙侵入之勢刻下情形甚屬危險云云刻下川陜既經獨立甘肅省以地勢論自不能久持噯昧態度馬安良將軍久已籌備獨立惟因其公子在京供職故遲遲未敢遽發茲聞其公子於日内束裝出都想甘省之宣布獨立當不遠矣 
[川湘獨立後之用武南方說]  
　　力防湖北四川全省自成都宣告獨立外漸將普通一致聽陳都督命令近湖南又通電獨立長江上游已爲革軍所佔據形勢頗爲重大政府對之異常著急屢開密議藉定對待之方針茲據探聞政府所擬定之方針以爲川湘獨立於今日已成爲不可免之事實惟湖北地位最關緊要不可不竭力防守該省若陷入敵軍國家前途不堪設想故已屢電飭王將軍占元授以種種策畫使嚴緊防備或特派段君芝貴前往武漢與王將軍協商從事亦未可知又聞政府連接湖北王將軍拍來告急之電卽開軍事會議密商維持鄂省之策以湘蜀二省居湖北之上下流現既先後獨立鄂居其中誠難支持擬添設帮辦軍務人員以資襄助一面密電曹將軍如蜀軍進攻湖北即速撥兵追截然曹軍困守渝中於勢亦萬難有應援他處之餘地也 
　　桂兵入湘北京某外國機關接三十日長沙所發之電云湖南湯都督通電各省將軍巡按使護軍使等詳述該省獨立理由略謂袁世凱縱其慾念破 
壞約法僞造民意圖謀帝制大招物議民怨沸騰遂至義軍紛起袁氏既叛民國已顯然喪失總統之資格吾軍民更無服從之義務惟廨念地方民生困苦隱忍至於今日原期袁氏襄已宣言取消帝制此次趁南京會議之機會定當從速决行退位以謝民國然在南京會議席間湖南外三省（山東江西等）代表因拒絕袁派之强請而主張退位竞受壓抑此乃軍民公憤之忍無可忍者也特於茲躬率湖南健兒而與討伐之師云云又聞湯都督同時電致北京政府勸告袁項城即時退位以保持國家安全與已身之名譽云云又據某方面所接之電云陸榮迁預定於日前（二十八日）應到永州刻下其前鋒隊已抵湘潭縣之南方朱亭鎭矣但其前鋒兵數現未詳悉又某東報云刻據北京某方面接湘省電傳消息此次湯將軍之宣布獨立責因倪毓棻所統之安武軍於撤退時於上月二十六日在岳州大肆搶掠湯將軍聞而 
大憤一面派遣楚有江犀建中等三艦由長沙赴岳痛予剿辦以除民害一面即用湖南都督之名義宣布獨立與中央斷絕關係通電獨立省　 
分協力進行於是全省皆聞風興起共取同一態度 
　　武力計畫另一消息謂前次項城退位之議刻已漸行打消决定用武力解决其所擬之計畫以福建爲用兵根據地用海陸軍全力進攻廣東若粤戰得手即轉而收回四川川局稍定然後於雲貴方面進行至於軍費則項城自認撥私產三千萬元梁士詒願以已產充用如尙不足則 
臨時募集軍債惟軍械尙有不敷刻正籌措又據某東報云内史長阮忠樞奉袁氏密命又於上月二十七日出京赴寗敦促馮將軍北來傳聞此中原因實係南京會議之結果已表示馮氏之擁護中央不盡出於忠實之本心又恐馮不奉命乃思先發則人一面命阮忠樞南下勸馮晉京又陰命倪嗣冲張勳預備一切現倪部下之安武軍已陸續從 
湖南撤退回皖又令段芝貴急行密赴山東蓋袁之恃倪張段三股肱欲揮最後之武力以鞏固地位云 
[陜西獨立後之陸陳要電]  
　　陜西獨立情形迭誌本報陳樹藩司令於宣布獨立後卽通電北京暨各省報告於月之九日在陜北蒲城縣以陜西護國軍總司令名義正式宣布獨立情形即所謂眞電已見各報旋於巧日復由陸陳兩人具名發布一電報告陳任都督兼民政 
長職陸承武任護國軍總司令職陸建章現正淸理交代將返都門各情形茲將原電錄左北京國務院統率辦事處各部院各省將軍巡按使承德歸化張家口都統上海𡩋夏護軍使并轉各鎭守使師旅長前敵各司令� 
均鑒華密溯自帝制發生東南鼎沸停戰經月仍莫端倪同種相殘終必同歸於盡秦俗古稱强悍在昔於建造共和之戰役爲最苦故今茲反對帝制之熱度亦最高數月以來討袁討逆各軍蜂起雲湧一夫長嘯趨附 
如狂樹藩因縮短中原戰禍減少陜西破壞區域起見因於月之九日一面以陜西護國軍總司令名義宣告獨立一面請求建章俯願輿情改稱都督爲地方保護治安與中央脫 
離關係建章念项城二十載相知之雅則斷不敢贊同念陜西八百萬生命所關則又不忍反對且縱忍犧牲此八百萬人之生命以狗一已之私其究也猶獲石田將安用之兩全無術因連電乞休政府不察未蒙允准籌思至再復與紳商軍學各界公同協商僉以爲惟各行其是庶幾兩不相妨陜西全省治安由樹藩以都督兼民政長名義擔負完全責任建章老矣即當遄返都門朿身待罪藉以表明心跡全偶人交誼之私而陜西護國軍總司令一職由建章長子前素軍第一旅長陸承武任之蓋建章之對於陜民及陜民之對於建章雖則各有主張而雙方稠摯之感情固皆不忍遽相棄絕也建章刻正淸理交代樹藩已晋駐省城應市無驚商民歡　此後全陜秩序責在樹藩至弭亂保邦挽回大局公等熱心愛國度必早有 
藎籌護奉電聞鵠候明敎前咸武將軍陸建章陜西都督兼民政長陳樹藩同叩巧 
[湖南獨立之宣布（長沙通信）]  
　　湖南獨立實於五月二十六日宣布其醖釀時期爲最久而其宣布時期最爲有力布置實在今春湘中不能早日宣布有二難題（一）爲北軍太多（二）爲主軍太少湯都督因設數種討畫以爲凖備添練主軍其一設法退出北軍其二指揮邊境獨立其三聯絡黔桂同一進行其四至五月下旬各種凖備著著達其目的乃於二十五日致請退位電二十六日宣告獨立 
　　先是湯派顧問陶遜赴京兩次　專商添練湘軍撤退北軍第一次得袁政府助餉械練成巡防二十營第二次得撤退唐天喜軍倪毓棻軍唐軍最後退出現袁令赴萍鄕以防江西之變尙有劉軍駐實慶亦隨各軍逐出經營半載始得表白眞相 
　　現在湘中車軍汪軍已聯絡一氣民軍中和潛一軍亦已融洽北軍主力全已退出湘西周范兩軍已道出辰州正在退走北軍氣餒湘軍大振 
望虞亭之宣布零陵獨立田應詔之宣布鳳鳳獨立皆經湯之指揮現全省宣布望田兩軍已經復合際此時局方藉口和議停戰以爲遷延之計者川陜之後繼以湖南中原震動解决之期當不遠矣 
[倪唐兩軍離湘紀]  
　　湘省獨立前之北軍撤退情形迭詳前報茲據湘潭消息云唐軍前部係於二十一日赴株乘車至萍入南昌後部准二十三日開㧞倪軍前部係於二十二號晨上船開輪餘軍亦上民船故日昨有小火輪船四艘各拖帶滿載兵士之民船五隻先後過長埠時並未停機順流而下約有三營之衆當日軍事船政局並派小火輪四艘赴潭二十三四兩日即完全退出湘潭倪唐軍隊退出前曾調湘南汪鎭守使開回所部分駐衡屬以便接防惟湘潭同一重要湯將軍昨復電飭駐紥株州之湘軍第一補充團長陳策撥派該補充軍二營赴潭接防以重地方湘南一帶由汪鎭守使負保安之責潭株一帶由陳團長負責惟岳陽當長江上游縣城内原設有長江巡閱使行署以備巡閱使駐節之所該倪將軍已令倪司令商留安武軍一營駐之 
[陜湘獨立後之鄂軍事]  
　　鄂省居全國中心各省多與接壤日前川陜二省相繼獨立鄂人以川省有曹錕率軍駐渝足以屏障陜省雖與湖北鄖連界距武漢頗遠故對於二省均不懼其驟以兵力相加茲因湘省亦已於二十八日宣告獨告獨立警電傳來官民乃爲震動王將軍范巡按頻在署中召集軍政各官會議未知如何主張主戰耶則安武軍現已全都退至漢口其司令倪毓棻亦於日昨抵漢唐天喜所率汴軍第七旅亦離湘退至鄂境據聞現暫紥新堤是湘中北軍已撤退不少即趕急回兵業已失却形勢上要地主和耶則王將軍范巡按皆主持項城留位者豈肯驟變宗旨謂武漢商會會長因湘鄂 
關係密切曾往謁軍按詢其主張並無切實之答復祗言擁負武漢治安之完全責任大局不日必可解决切勿驚惶云云現武漢金融愈爲恐慌銀價暴漲至圓錢三分七釐易錢一千洋元則換官票一千六百二十文市中現銀至爲稀少據錢業中人云銀價恐有漲至四錢以内易錢一千之事官民交困實苦無策維持衆皆盼項城速急宣布退位以挽此危局然仍寂無確信也近日所聞所見惟軍事之設施戒　之加緊絕少和平消息昨王將軍因漢陽銅藥廠新製山陸砲兩種彈藥須演試傳諭於六月一日至五日實行試放恐商民聞聲誤會已預飭武漢警懸出示預告矣北京政府現因陜西獨立魯晉埀危風雲鼓漸逼近畿不可不先謀防遏業已急調北軍兩師會合汴軍由潼關攻陜至川湘等處則藉停戰 
維繫暫保現狀弗須增兵故將最後赴湘之倪安武軍調返湖北以便留鄂第二師之屯駐京漢路南叚者移紥河南並可對於湘人表示不欲續戰之意刻安武軍自二十七日起至二十九日已有八營由岳州退至漢口駐紥劉家廟一帶以待守路北軍開㧞即行塡防並無回皖之信其餘在湘各北軍亦未聞有撤退出境之說所謂時局從茲平和蓋不可信矣鄂省各軍如王金鏡之第二師黎天才之第九師王懋賞之第六混成旅盧金山之第三混成旅前此開赴川湘雖未全師整旅而往然已調撥過半餘只省自防之用月前王子春將軍爲續戰計往魯招省防新軍兩團刻正趕速訓練茲因北方各省亦多動搖陜省已告獨立聞中央又密電王將軍再添招新兵以便騰出軍隊調遣故復於二師六旅各團營中挑選下級官 
目兵積資應行升級者以爲續練新兵派充官佐之用惟徴兵委員是否已經出發則密不得聞大約早已首途矣 
[遼東護國軍近信]  
　　遼東民軍於奉天桓仁獨立後表面上雖已暫時解散而實則暗中進行甚速聯絡各方面組織護國軍部署一切早有頭緒茲聞王濟輝邵兆中文懷亮崔文會佟實泉范鑑秋韓詠恩王愚倩徐大劉凱許麟閣要晏芳鄭殿元胡耀先王劍初韓東甲各同志以代表遼東護國軍名義發重要之文書兩通 
　　一致奉天將軍張作霖促其從速宣布獨立賂謂天下之事順義者昌弔伐之師以直爲壯袁氏以元首而行不義已爲天下人所共樂滇黔兩粤諸師爲國討伐名正言順策� 
 
 

Page 7

 
 
食黨漿如望於道雖有一二野心之將軍起與反對其敗亡將不旋踵吾黨起義遼東亦本此意兵旅雖省義聲震人公若能顧全奉省顧全天下之大局宣布獨立某等均願爲公荷戈前驅爲國効力公若遲疑不决甘與吾黨作敵則吾黨亦將以公敵視之奉省大亂將不旋踵記曰惟善人爲受藎言敬布腹心乞速登報答復以定行止軍機緊迫望勿遲延云云一致奉天陸軍二十八師長馮麟閣促令一致進行逼張去職略謂伏望我公順天下之心堅同仇之念近聯 
馬吳兩鎭使之軍遠與吉黑兩省軍隊相結合以重兵壓迫某將軍促令去職然後會師榆關進犂賊窟吾黨雖弱亦願荷戈前驅爲國効死事定之日與南方各義軍聯絡一氣另舉總統再造共和爲吾民造無疆之福則塵下之勳名當不在唐蔡諸君子下我北方各省同胞非獨馨香祝之而已必雕言鑄立銅像高立瀋垣使後之過其下者尊而拜之曰此昔日奉省二十八師某師師長卽再造共和之大偉人也云云 
[三紀奉天之炸彈案]  
　　奉天張雨亭懸軍遇險事已兩誌本報聞張於事出後即電國務院謂事變雖其倉猝地方甚爲安謐刻政府已有覆電慰問並云黨人竊發百出其計尤宜妥爲嚴防並隨時電明政府以免懸系此事當場所獲之人既衆其中難　株連聞已先後釋放多人其有主犯嫌疑者研究時極爲秘密聞當局對於此案已得眞象此　絕非純正民黨祈爲是日所獲七十餘名中尙有五人未能放出現看押於模範監獄内以待鞠訊當時拿獲各行人中有某人身帶某國領事館出入門證經軍法課長再三繫訊未能釋放二十九日有城東木廠世元隆具禀軍署請求保釋當道以其人形跡可疑未准其請 
　　據聞小西關之兇犯事前乘坐人力車身着洋服於將軍將至時即抛炸彈當將已身炸碎一時軍警界立將該兇犯之脊骨腿部雇一小車拉至警察廳（並其乘坐之東洋車夫一并帶廳）與圖書館死犯之脚一併由廳長命令割留以待研究其人爲何處人圖書館第二次炸彈後軍警入館搜查見一人身着洋服足穿白布洋靴與已死正犯之鞋相同由後牆逃走軍警一時轉入後院（即鼎昌客棧）尋找遂被逃走 
[張叚到後之濟南狀况]  
　　借欵之提議 
　　黨人之近事 
　　張段二氏之蒞東任務已誌昨報茲聞張氏已確就東省軍席業經見諸明令至段氏將就政席一說似屬不確段之此來大約係銜他項密令含有視察性質按張氏數年前久握東省軍柄此次來東未知究有何把握否也 
　　山東年來羅掘各欵盡　中央本省政之用毫無宿儲本年上忙正在解　期而擾突起道途梗阻大多數尙　　　　省紙繁目前多不通用發電詢閒皆以業（經　訖臨難設計爲覆省庫内僅可支持本月是財政界現窘象　當局計書擬以中國　行名義爲東省政府指美金一百萬元指定東省某項權利作押刻尙在籌議中 
　　日昨晚十句半鐘忽又轟然二響移時復有連續之鎗聲數響後遂寂然無聞嗣經調查革軍在大槐樹北偏抛擲炸彈軍隊聞警即開鎗數響以示有備遂不復發繫矣 
　　民黨圖謀濟垣之心始終不怠其危險物品多覔人運送其掩蓋之法層出不窮迭經城門値崗軍士破獲二十九號西鄕農民某擔菜進城至大槐樹地方遇身著長衣者三人手提包袱一個向前將彼攔住聲言包内有炸彈數枚懇其雜諸菜中運至城内某 
處酬洋二元彼初蹺躇三人即出手鎗威嚇不得已允之三人遙尾其後至普利門菜夫暗訴守門軍士軍士陽 
爲不知仍令前行未幾三人續至遂一併拿獲賞給菜夫洋四元 
地方通信 
[松江]  
　　柳河兵梟激鬭西鄕湯村廟逼近柳河前到大帮梟船經董保馳報由縣署派警探四名往查詎各梟已貲偏民船運贓赴滬各梟船亦向柳中駛去李所長得報遂不復派警驅逐惟水警因有緝梟專責當日曾遣急足持函赴閔行商請沈專署長詞水師兜捕沈君允即傳飭駐防靑浦之第二分署長沈于祥君就近調部下水師往捕該分署長遵率所部駛赴濟濱昨在商墟村與梟黨相遇梟已混合大帮船數極衆鎗械銛利極力抵抗幸沈部長尙有淺水小兵艦一隻燃炮助攻梟始敗竄陣斃頗多該村大遭波累人民亦多傷亡目下正在搜緝中 
　　軍隊迎迓旅長　昨日北軍第七旅旅長到松駐防松地之北軍紛紛整隊赴火車站迎迓旅長到後卽赴松防司令部與何司 
令面商一切要務 
　　新橋實行添警　新橋當鐵路之衝祇有警察四名不數分派該鎭紳商以警力單薄禀准縣知事月撥公欵三十元添募警察四名現已由馬警員招募足額即日訓鍊上崗並奉所長飭知帶管該鎭車站巡務 
[無錫]  
　　繭市瑣聞各繭行自開秤三日後因來貨不旺相率放盤至本月一號繭價已達六十元次日聞又增出數元考無錫各繭行其性質約分二種一係滬錫絲廠家所經營大都已將新絲抛售與各洋商無論如何昻貴只好忍痛收買一係繭行專收鮮繭烘乾後備做輸贏即俗謂之餘繭此種繭商因聞繭價過貴相戒少收𡩋賠開支不願日後折閱調查今届乾繭成本比諸去歲每百� 
斤須增出銀四五十兩無怪繭商之懊惱也 
　　巡警玩弄鎗械肇事　無錫縣徴收銀漕處有守衛巡警某甲日前因有同伴落班巡警某乙戲拍某甲肩背一下即掉臂而去該巡警亦以戲弄報之手執步鎗作瞄正射繫之狀以駭之忘及鎗中尙有子彈鎗機一扳子彈突出將貴字櫃上所懸洋價木牌繫成兩片復穿過陷入周姓牆内幸牆獲堅固未曾繫破不致傷及室内居人當時納稅鄕人及銀櫃司事繫聞鎗聲驚惶失措紛紛逃避秩序大亂事爲王知事所闻立將該警拘押旋即交由警察所吳警佐審訊以其放鎗戲弄本應重辦姑念尙未傷人從寛記大過一次復經警備隊劉隊長飭責軍棍數十下以儆 
[常州]  
　　禁止現洋出省之影響　常州布疋銷售於浦六及皖省一帶者爲數不下百萬近南京禁止現洋出省常地各布號之賬客所收賬歀被稽查局扣留　已有萬餘此外如緞商荳商等往外省採辦及外來客商在常地辦貨者大半停辦似此商務又受一重大打繫矣 
　　　　生參觀各學校　靖汀師範傳習所生徒上月三十一日由診所長蔡焦桐君率領來當參觀各校是日適値中校第二次　動會上午即往者觀前昨兩日參觀冠英學校女西校男女公學男　師範等各校率畢後定於三號回靖聞此次參觀最注重者爲　級　授云 
[鎭江]  
　　輪埠又添檢查　駐鎭要塞掩議隊葛司令設立稽查處車站輪埠均派謹兵稽查已記昨報蒈章知事以水道尤　緊要餘大閘口風神廟輪埠已派有檢查員外昨又悉周少堂爲江邊輪準檢查員周道即在洋浮橋口總巡局設立輪埠檢查所素於昨日禀知開辦矣 
　　借欵維持絲業　鎭屬五邑本年蠶汛雖佳憎以棄價奇昻成本較大各鄕民以經濟關係林宇出售鮮蘭絲業同人大爲豪愡特懇某紳轉請官廳核准向某餞莊息大帶現洋六萬元赴此絲市開秤之際擬略放盤收買云 
[揚州]  
　　派員考查中交銀行　揚州中國交通兩銀行前雖暫停兌現現已規復原狀昨由馮將軍特派温尙橫來揚考查該二行長許陳二君已將手鈔草賬呈閱矣 
　　縣視學查察倉房　江邑東鄕宜陵積穀倉曾經倉董趙某修葺故隨糧帶捐以充經費刻第一國民學校擬偕爲校址已經周知事委派縣視學李伯通前往查察矣 
[安徽]  
　　淮泗道尹回蚌　淮泗道尹黃家傑前奉倪使命令來省辦理要政均已陸續辦竣昨奉倪使電令速回蚌埠故黃於一日乘江輪回蚌據政界傳說因倪使將有北京之行故急待黃回蚌面商要事耳 
　　霍邱縣請兵協防　八里灘茶釐局附近地方前曾有茶商被匪搶刧故該局長詳請省吏飭令霍邱縣就近派兵保護等情已誌前報茲閱霍邱易知事以縣應保衛團防各隊額數無多不數分布亟應恭請兵隊駐防要隘以保茶商而便行旅昨已具詳巡按使核示辦理矣 
[天津]  
　　金融臨時維持會停辦　直隸巡按使昨出示諭云前因中國交通兩銀行停止兌現市面暪慌經各紳商設立金融臨時維持會釐訂簡章開辦該會原章第十三條本有俟中央籌有辦法取消之文茲經國務卿本日來電與商家以利權俾各自籌實歎就各埠籌設保市銀行另由中交分行多設兌換所每紙幣一元定爲銅子一百三十枚以便零星換用等因又據該會正副會長報告日來兌現極形擁擠竟有商家傭屬媾稚多人往返取現呌黨騷擾難以理喻深恐妨碍治安現中央巴籌有辦法請將該會停辦等情查該會本係臨時救濟機關現在既准國務卿中央業已籌有辦法保市銀行尅日開張中交紙幣亦可兌換銅子應將該會即行停辦以免紛歧爲此示仰官紳商學軍民人等一併遵照云云 
　　紙幣兌換銅元　天津警察廳示云案奉巡按使飭准國務院電以由財政交通兩部轉飭兩行及各分行多設兌換所每紙幣一元定爲銅元一百三十枚等因飭願遵照本廳長會商中交兩行行長擬就各區指定錢攤作爲兌換場所藉利商民中交兩行不兌銅元如人民持有整票者能到本行兌換零票并按照院令規定紙幣價額酌加二枚半俾便流通錢攤用百三十二枚收票而官家收錢攤之票以百三十二枚半計算各錢攤得半枚凈利而票價亦較院令原定增加二枚商民雙方獲益云云 
雜評一 
[時日無幾矣（一子）]  
　　今日中國之時局不和不戰不進不退日惟以空言相延宕識所謂挨時之政策也吾謂挨時亦必有力最以挨之今之民困如此民力不能再挨矣財窮如此財力不能再挨矣兵心渙散如此則軍隊之力不能再挨矣外交消息如此則對外之力亦將不能再挨矣前此一部分人心理以爲中央或確有實力平亂今則情見勢絀多挨一日各方面多受一日影響而全國之生命財產將盡犠牲於冥冥之中故時至今日已無力量再挨所容許我挨之之時日亦已無幾矣此非最可危之事耶 
　　然而中央猶且徘徊而不决者何也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會法無可更動]  
　　六月三號午後三鐘本埠總商會常會提議新舉會長宋漢章陳潤夫辭不就任以次多數沈仲禮張智笙推補沈張二君又函告辭特於常會公議解决辦法到會各會董皆謂選舉會長係在法律範圍商會法由全國聯合大會修正本總商會此次選舉係商會法頒布後第一次依法改組萬不能隨意更動應仍照選舉原案要求宋陳二會長擔任惟宋會長正値中國銀行事務殷繁陳會長又赴贛省公幹當此時事艱難應先要求前任會長朱葆三沈聯芳二公暫時維持數月以顧大局所有選出之會董一律不能告辭應即由會分别函請就職全體贊同即照此議决禀部備案 
[請弛現洋出省之禁令]  
　　江蘇地方維持會致南京馮上將軍齊巡按使電云據武進商會函稱奉省令禁現出省時値端節收帳商情萬急請設法維持等語查近日金融匯劃已滯商帳全恃現欵應請立予弛禁稍紓商困江蘇地方維持會　按武進商會原函載昨報 
[質問不收江蘇鈔票之理由]  
　　上海總商會致上海稅務公所函云頃據船號商函稱自政府電令中交兩銀行停止兌現後金融頓起恐慌幸賴省長通電行政機關各處鈔票照常通用並得貴會備函通告　力維持人心稍定詎昨敝業持江蘇中交兩行鈔票至稅務公所納稅該公所竟拒而不收殊深疑慮查市上流行以江蘇中交兩行鈔票爲最多上海乃江蘇屬地稅公所又係本省直轄機關若首先拒絕本省中交兩行鈔票不啻示人民以　信用之憑證顯違省長維持之意應請貴會電省請示辦法並函詢該公所不收用之理由俾商民有所適從事關商業金融務懇迅賜施行等情到會查中交兩行紙幣商民所執甚巨自國務院停止兌現付現之命令發表敝會以關係滬市金融即撰擬通告分投勸喻並函致貴公所及縣署郵電鐵路各局首先收用以安人心而維大局旋承示復已與上海縣會商出示收用并通知 
各分所等因各在案茲該號商來函謂持江蘇中交兩行鈔票至貴公所納稅竟拒而不收竊以江蘇全省中交兩行昨承滬海道尹函示齊巡按使咸電除上海交通一家停止兌付外餘均照常營業是該兩行江蘇紙幣無論現仍兌付即使遵令停止而貴公所係蘇省直轄機關似應照常收受爲各商民之勸究竟貴公所不收中交兩行江蘇紙幣是否出於征收員之誤會相應具函奉詢卽祈查照見示以便轉致爲荷　 
[交通紙幣之一動一靜]  
　　本埠交通銀行自奉國務院令停止兌現提存後官商各界多不贊成該行副行長徐寳麒極應維持面正行長趙廣華則僅每日到行一次無所表見調查該行流行在外之紙幣共計一百四十萬元除自有現欵三十萬外現經副行長以紙幣一百萬元向某公司抵借五十萬並向各錢莊通用二十萬均已籌備就緒尙少四十萬擬將受抵之六七十萬抵品設法轉抵一俟辦妥即行訂期開兌據該行中人預計開兌之期大約在本月初十日左右云 
　　又據訪員續報交通銀行紙幣自停止兌現後政府猶自以爲一時權宜之計非不兌換紙幣可比日令商民照常通用不准阻塞流通乃昨聞本埠徴收各機關接有財政廳通飭嗣後解省欵項不准搭用交通紙幣如有搭解概不兌收云云各征收機關以此舉多有困難擬即電陳財政廳請示遵行云 
　　另一訪函云上海征稅各機關自銀行風潮發生以來曾經竭力維持將交通等行鈔票仍舊收用近因交通兌現無期郵政火車均已拒却不收且奉部令着以現欵繳解以充軍需急務故征稅一項亦一律將交通鈔票却絕改收現洋昨稅務總公所吳所長已分飭各認稅所一體遵辦矣 
[殖邊銀行風潮十六誌]  
　　上海殖邊銀行由部員吳在章會同楊交涉員周道尹向某銀行訂借欵項業經雙方允洽定期交付此事楊交涉員維持最力前日又向該銀行聲明擔保將來歸還之責並訪聞該行中人有私設機關折扣收買該行鈔票存單等情昨午特傳該行主持之人到署詢問着卽切實查究一面派員赴南北各小錢莊見有門首黏 
貼收兌殖邊銀行鈔票之家即詳細查察來歷以使懲辦聞該行　 
擬定借欵到手後之辦法先兌鈔票所有儲蓄及存 
欵兩項核其所餘之銀多寡若何再行定奪云另一訪函云本埠殖邊銀行紙幣因金融關係暫停兌現後本擬端午節前照常開兌茲因籌備兌換基金内有一百五十萬之股票向某公司暫做押欵銀五十萬由外交特派員楊小川氏代爲商辦所有合同條件均已磋商就緒堆過户手續稍費時日故尙未交欵大約望日以前仍可訂期開兌云 
[蘇浙繭市之大概]  
　　本埠各絲廠昨接蘇浙兩省各處繭行寄來快信報告當地繭市情形知浙江省之長安許村等處業已開秤出貨甚多每擔開盤四十二元今因現銀不多已跌至三十六元育蠶鄕民受虧不少嘉興平湖等處連日開秤收入之繭身分較他處爲次收價統扯每擔洋四十元至蘇省之無錫自上月二十九號開秤以來因新繭質地潔白匀凈各行爭收故開價四十五元今已加至六十元江陰收價更比無錫爲重已自六十元放至七十元觀此情形則澄錫兩處之蠶業已較有進步矣 
[載運皖省蠶繭之利便]  
　　江浙皖三省絲繭總公所董事沈聯芳等以蠶商前往皖省大通靑陽等處所收之繭向在蕪湖完稅裝輪運滬一切手續頗爲不便且時有失漏情事故今届繭市特禀准稅務處派員在大通設立蠶繭收稅臨時機關隨到隨驗直接運滬昨日該省頭批蠶繭已由招商局江新輪船載滬矣又聞本届皖省蠶繭裝運來滬曾經沈總董與招商局商妥歸該局一家承裝昨由該局總辦許楚卿君通函各輪船買辦（江永袁仲慰江裕林筱泉江寛卓達吾江孚孫鐵舟江新王 
子莊江華施子湘新豐孫端甫）凡遇蠶繭裝輪上下須妥爲照料以免損失 
[山西李素再上閻錫山書]  
　　百川將軍麾下前上蕪函諒邀察覽延頸企望未蒙採納在將軍用意或以時機未熟或因佈置未周然輿論激昻則難相諒或云將軍感袁氏私遇竭力圖報置公義於不顧一如倪嗣冲段芝貴之流此據帝制發生後之文電揣察也或云將軍醉心祿位百方保持既不能自行起義又不欲他人在勢力範圍内樹討逆之旗　露頭角此據孔 
庚調參謀長實以奪其兵柄之猜想也或云將軍意存騎牆巧　應時袁氏勝則効忠於袁氏袁 
氏敗則又見好於民黨純以個人爲本位毫無國家觀念此據派赴南京代表始終未表示意見之推論 
也流言固不足盡信多言亦不可不畏况事勢所趨成敗已著倘仍坐誤何術自存迴思武昌起義秦晋相繼響應今秦既獨立而晉後之人已笑其怯而譏其弱將軍非但不爲援應復請北兵以阻義師名義防守晉疆實則圍護袁氏姑犠論助桀爲虐不能見諒於國人即以袁兵之殘暴論四川湖南受其蹂𨈆怨聲震天� 
以故民之畏袁兵甚於畏匪辛亥之役曹錕帶兵入晋姦淫擄掠無惡不爲爾時素在南京與袁氏電爭數次始允退兵晋人思之猶爲心悸將軍豈忘之乎將軍勿謂握有兵柄即可爲所欲爲晉雖不振猶有尙武遺風以素所知民黨機關實已佈滿境内特以地隣直豫未敢輕動一旦秦兵厭境則風起雲湧必非將軍之力所能抵抗事機一去匪特名位不保恐身家性命亦難萬全下至哥老會也鐵尺會也名雖不正氣尚可取以怨袁之故遂亦銜將軍將軍雖據勝地擁雄兵足以自豪然事至今日得失之數兩言可决庇袁則人心皆去有舟　敵國之虞討袁則已兵之人心皆能復振利害甚明望將軍勇斷而立行之將軍握首柄四載有餘無大失德今日之事雖已後時然晋人對將軍猶未絕望若因擁護一普天唾棄之袁氏執迷不悟使人人疑心處處側目甚爲將軍不取也袁氏之倒雖三尺童子猶能知之盜竊之手段已窮乞憐之狀態畢露將軍乃低首下心於將亡之政府若恐一朝脫離關係即立招不測而不知噬臍之禍即伏於此也時不再來機不可失今不亟國悔無及矣素愛國家愛地方尤愛將軍再佈腹心唯希省　佇候好音李素頓首 
[判决私造鈔票案]  
　　歐榮生趙慶記諸志明蔣宜信刁宜山姚正信陳全恒康芳芬等在新閘重慶路四百二十三號屋内私造鈔票被新閘捕房中西包探查獲搜出各種製造器具及已印成未印成之僞鈔票多張連同歐等一併解至公共公廨迭經訊明判歐等押候會商堂諭嗣因中西官意見不同迄未判决昨晨復由捕房將一干人證解廨請示據北京政府代表穆安素律師偕譯員魏偉民上堂譯稱此案業奉堂上訊明應請將被告等引渡並據被告陳芳芬等之代表斐斯羅傑諸律師聲稱被告等在押已有三月之久且多牽累請爲從寛定斷陳芳芬則與此案無關應請摘釋會審員王肇之君商之德領師君以歐榮生先在無錫設立機關是發生地點係在該處判歐押候備文解送無錫縣知事署歸案訊辦和從之蔣宜信刁宜山姚正信陳全 
恆各押滿西牢一年陳芳芬無干開釋師君以趙慶記諸志明係是首從即於西文案由單上簽判趙押滿西牢十五年諸押滿十年王君以會審公廨無權判押五年以上之罪犯乃於華文解案單上簽判趙諸各押滿西牢五年期滿帶堂再核 
[追繳販賣私土之罰欵]  
　　法捕房前曾偵知住居法大馬路德順里八號門牌之寗波人李和生有販賣私土情事派探前往抄出原贓解送法公堂訊判罰洋一萬元充公押限交洋在案迄仍未繳重復提訊聶讞員問此項私土究係何人之物汝能從實供明則自有販土之人擔其責任汝可脫罪李供此土實係陳安山携來寄藏惟陳住在何處實不知悉至奉判罰洋祇能措繳數百元無力全繳請求恩宥判李還押展限七天繳洋如逾限不繳再行究辦 
[騙子犯案纍纍]  
　　湖南人賀玉臣與在逃之文富庭等將假金砂持往内地各銀樓騙洋當被察悉控經上海地方檢察廳將賀提案訊實判賀監禁年半在案茲由公共捕房查得賀曾將假金砂先後向南京路楊慶和費文元寳成等各銀樓騙取銀洋當於前日禀慶備文派探將賀提回昨解公共公廨請究先由各銀樓夥友姚介卿朱惠卿葉順和徐炳書等上堂禀明前情訊之賀供此事實係在逃之文富庭起意求宥中西官判賀押西牢三年示儆 
[豫誌研究火政之會議]  
　　上海救火聯合會以舊俗習慣陰曆五月二十日爲分龍節期各埠洋龍大都於是日比賽近年以來各處救火會進步甚速演龍之舉愈盛每年各埠救火會必紛紛函請前往參觀無如演龍日期多數相同勢難逐一參觀以資考鏡業將種種理由請求各埠分别定期操演以期有益火政茲接蘇州松江無錫等埠救火會函復均表同情現定舊曆五月初十日下午二時開會公决聞届時各埠救火聯合會均派代表來滬與議云 
[東海發現小蝻後之憂慮]  
　　滬海道尹奉江蘇巡按使通飭云案查前爲預防蝗孼萌生起見以一二零六及一五四八號先後通飭各道轉行所屬遵照歷次通行搜挖蝗子辦法加緊挖掘務於穀雨節前一律淨絕並將挖淸地點或查無遺子分别具結詳候核奪各在案現在穀雨節期久已經過各縣詳報到署者寥寥無幾殊屬玩忽茲據東海縣電稱境内漣河鹽河東小海等處發見小蝻如蟻如蠅以蘆葦叢中爲多其他各處亦殊可慮等情業經飭委專員前往曾同督捕以期早絕根株各縣去歲發生蝗蝻之區保無遺孼存留一經孵化益難收拾據電前情除分行外合飭該道尹轉飭所屬隨時搜查嚴加防範以期弭患未形如確係搜挖凈盡或查無遺子併即遵照前飭分别具結詳送備案母任延宕 
[匪徒侵入宅第續誌]  
　　法新租界霞飛路仁和里十八號門牌某姓家於 
前日下午被匪徒兩人闖入硬借戳傷男傭一人已誌昨報茲悉事主姓管爲首之匪爲王長生同黨爲王文桃該傭人傷勢非輕視正由醫院設法救 
治仍恐有性命之憂云 
[調查盜刦地點]  
　　浦東洋涇鎭東居家橋附近工頭朱和尙家被盜搶刦已誌昨報昨日朱和尙開明失單協同該國地保至上海地方檢察廳具報請緝而上海縣沈知事亦訪悉其事以被刦地點是否在本公署地方警察區域以内抑或在淞滬警察界内已飭偵探前往查明迅即禀復以憑核辦 
[會丈局遷入交涉署]  
　　會丈局移遷改組已見前報茲悉該局局長曾勉儕於本月一日接收後即將靜安寺路房屋内一切應用器具遷至交涉公署前進右旁之三間房屋内（前道尹會計科舊址）昨率全部人員移往辦公舊房屋業已退租茲將示諭及全體局員姓氏錄左 
　　交涉員之示諭　場交涉員出示云案照會丈局關係華洋租地勘丈給契事宜現欲辦理妥速特飭該局遷設本署以便就近督視仍會同滬海道尹核發印契每日限令局中辦事上下員胥人等午前九點鐘到局午後五點鐘散歸凡赴局請勘地畝者須檢齊文項契單等件在每日辦事時間以内赴局聽候核明分别示辦其有可疑情節應待查訪者事面由局傳邀地保居隣切實查察一面登報布告以一個月爲期如無被控以及别項枝節即行訂期會同該管駐滬領事官派員會丈繪圖給契不准延誤除照章收丈費餘地按値如數繳價業經登報布告别無他項絲毫經費本署門役雜役均不得需索分倘有　情准被索人高 
聲喊控立即嚴查懲辦决不寛貸其各凛遵無違 
　　辦事人之姓氏該局辦事人員現祗留五人均在局已久頗有成績者前日經楊右分别委任茲照錄於下代理局長　勉儕一等局員許貫綬　文案虞鎬藩　局員戴思恭　鮑文蔚 
[革除淸道路燈夫役之節規]  
　　淞滬警察徐警長昨出示諭云照得淸道路燈事項從前本歸上　 
海市政廳辦理嗣因此事原屬於警察範圍劃歸警察管理本廳接管之後對於一切應興應革無不逐漸整頓乃近來訪聞淸道路燈夫役每於年節之時有向地方商民索取規費情事積習相沿殊堪痛恨查淸道路燈夫役均由本廳按月發給工食自不當再向商民另有需索除飭淸道路燈稽查員從嚴約朿外爲此出示曉惑仰地方各色人等一體遵照自後該夫役不准再向商民需索爾等亦不准徇情給興倘敢故違定即與受同科一體究辦　 
 
 

Page 11

 
 
[廢止賀節之虚文]  
　　明日爲陰曆端節本埠軍警司法行政署機關循例停辦公事一天以奇休息楊護軍使特於昨日飭知所屬及警察廳長將賀節一舉概行廢止刻徐廳長已轉飭各區署所照辦矣 
[公廨明日停訊]  
　　明日爲舊曆端陽節英美會審公堂循例停理讞政一天昨日已由關讞員諭令檢察處出示佈告並照會陪審西官英康副領事查照 
[製造局之星期休假]  
　　製造局鎗砲子彈鍊銅各廠每逢星期向不停止工作茲該局總辦以各工匠不稍休息有礙衛生故自本月起凡遇星期停止工作一天明日又爲古曆端陽節亦給假一天昨已傳諭各廠委員轉告各工匠一體知悉矣 
[憲兵乘馬游巡]  
　　憲兵營第一連連長吳玉瑛以現届端節商家派夥出外收賬者絡繹不絕恐有匪徒攔路搶刧故於昨日起至五號晚止每日加派憲兵八名乘馬佩械分赴各處游巡以資保衛 
[江安兵輪駐防浦江]  
　　水警第二廳趙廳長以無鍚鮮繭登場洋商之在無錫採購蠶繭者甚多恐有盜匪搶劫情事曾飭撥巡上海浦江之仁勇淺水兵輪駛錫保護茲以滬上尙未解嚴亦應派艦駐防故於昨日飭派第六號江安淺水兵輪由艦長柯益康督帶來滬停泊南市浦面盡夜梭巡以昭愼重 
[續誌小輪碰撞渡船之慘劇]  
　　浦東　　渡朱坤由之渡船前日被某公司之小輪船誤摕以致激落男女渡客多人當場救起婦女一口已經斃命其未獲屍身昨由救生局巡船在浦面撈獲一屍已由尸屬認明係浦東張家橋人名趙阿囡家有老母當卽將尸載回鄕間收殮 
[幾乎又兆焚如]  
　　滬南宥紹公司之四號棧房自前次失愼後收拾燼餘迄未竣事不圖昨日午後一時許二號棧房内堆有自漢口運來之縐紗多箱内有一箱不知如何遺火在内烟燄陡起幸時在白盡進出人多登時摸滅惟箱内所儲之縐紗已被焚燬二十一疋現該公司正在調查失火情形以便取締云　 
[草屋失火即熄]  
　　前晚九時許楊樹浦北首某鄕民草屋内忽然失愼該管捕房即發電話至漢璧禮路二號水龍間告警迨經驅車往救火已熄滅 
[偵查私運硝磺]  
　　官武上將軍行署駐滬巡緝員蔣蘭廷等偵悉有人在漢口等處潛購硝磺偷運來滬轉赴浙省私造軍火特分赴松滬護軍使署淞滬警察廳報告請爲查緝故日昨軍警兩署加派偵探分往來往長江浙省之各輪埠車站嚴密偵查務獲解究 
[假名查土之勒詐]  
　　匪徒顧興餘前日串黨至虹口西華德路七百二十二號門牌顧金福家以搜查私土爲由向顧勒詐洋四十四元被包探查獲昨解公共公廨經中西官研訊屬實判顧押西牢四月示儆 
[蟻媒暫緩監禁]  
　　浦東顧家路口沈梅生之妻劉氏及張順生之妻周氏（又名金鳳）均被蟻媒王劉氏串黨拐逃將沈劉氏賣於朱家角王姓家金鳳賣於南翔鎭陶姓家嗣沈劉氏知係受驅逃回鳴警將王劉氏扭送上海地方審檢廳訊辦茲已由該廳堵樓推檢兩官訊供明確判沈劉氏交伊夫沈梅生領回管束王劉氏判令監禁四個月仍着將張周氏卽金鳳交案再核而金鳳之叔周海生則到廳請求可否將王劉氏刑期暫緩執行以便押同前往指提金鳳等語問官准如所請飭將王劉氏交保並傳同周海生等到案備文派警押帶王劉氏等前往南翔指提金鳳來案再核 
[婦人不安於室]  
　　閘北華盛路華盛里住户張有貴之妻曹氏向　黃阿二娣護張亦知情前日因該氏欲與姘夫偕逃被張指控四區警署押候核辦 
[殺媳]  
　　常熟婦人陳沈氏私逃來滬帮傭前日被乃翁（即秦魯英）陳路雲在途遇見同至坆山路王素平（即王樹明）所開之小茶館内 
勸氏回家不允以致爭執陳即出刀將沈氏腹部戳傷當被包探查見蔣陳拘押沈氏車送醫院醫治無效旋即斃命將尸舁入驗尸所報官相驗昨將陳路雲解送公共公廨經中西包探禀明前情王襄讞與德領裴君判陳帶回捕房候核中西官退座後即同往驗尸所驗明陳沈氏委係刀腹部以致身死塡明尸格論令死者之夫三根棺殮聽候訂期訊核 
[無賴調戲婦女]  
　　婦人潘薛氏住海昌路昨偕隣女沈阿五行經大統路被無賴李阿根攔路調戲由閘北四區崗警查見拘入警署押候警辦 
[領回被拐小孩]  
　　江北人耿一山居住閘北其子耿小三子現年九歲前被拐匪拐至愛仁輪船希圖他往爲救濟會偵探查獲拐匪已經逃逸遂將該孩解送地方檢察廳送交該會留養候屬認領在案茲耿一山得悉前情特於昨午投　禀求將子給領經檢察官提案證明判將小三子交伊又領回完聚 
[變通探望押犯之時間]  
　　上海地方檢察廳第一看守所敖所長昨日佈告云近來天氣漸漸炎暑所有在押人犯家屬來所接見時刻應略予變通自本月一日起改爲上午八時至十時仍以星期二四六爲接見之期如有特别事故說明來由禀經本所長許可者不在此限仰各該家屬人等一體遵照 
[刑事改爲民事]  
　　田方華在河南路虚設久餘錢莊將本票向華法交界民國路源秦麻袋店騙取値洋六百元之麻袋逃逸業經該店内之余濟林控請總巡捕房將田與同黨李百季一併拘解公共公廨訊供收押在案昨晨復訊原告投訴前情請究訊之田等延斐斯律師上堂辯護要求准令被告交保中西官判將刑事案註銷着田交四百元李交五百元人洋並保着原告於七天内另行具禀歸民事案訊理 
[匪徒攫取金環]  
　　匪徒張阿五在福建路攫取沈方氏金耳環又楊杏生王金寳同在福州路串搶錢周氏金耳環均被包探查獲昨解公共公廨經中西官逐一訊明判張楊各押西牢九月王金寳訊無證據開釋免究 
[註銷攫取金戒之訴訟]  
　　婦人李韋氏控孫見堂在華特路攫取金戒等情昨由捕房將孫拘解公共公廨訊供不認中西官以原告所控證據不足遂判將案註銷被告開釋 
[串竊金珠飾物之嫌疑]  
　　北山西路一百七十一號門牌住户郭樂軒失竊値洋三千元之金珠飾物疑係婦人袁許氏與婢女秋香等串竊報由捕房昨派包探將許氏與婢一併拘解公共公廨經俞代襄讞會同德裴副領事略訊一過判許氏與婢分别押候補提人證再訊 
[偷竊古銅圖章]  
　　靜安寺路十一號門牌住户黃樸成控皖人程汝賢竊取値洋一千五百元之古銅圖章二百九十六枚消贓於靶子路五十九號門牌住户周琴松業已由探查獲吊到原贓昨將程解送公共公廨經中西官研訊屬實判程押西牢二月贓交原告領回並着被告償還周洋一百四十元否則加長押期 
[小販不服查問之蠻橫]  
　　某號華捕至法公堂禀稱租界定章凡挑售各項食物之小販須捐有照會方准在途售買今有張阿二無照私售向之查問非但不服反敢行兇故拘案請究張供自知不合現當補捐照會求宥判管押一月以儆 
[被告不負責任]  
　　李棟至法公堂控稱前有榮子輝來租房屋開設作屬被欠租洋三個月計洋三十三元向收不付請求追繳榮供商人早已退租並不虧欠現在該作場係彭姓所開與商人無涉判候查明核辦　 
[滬海道公署批示二則]  
　　浙江廣濟醫院醫報發行人汪閑禀請掛號由如禀備案並候函致郵務局核辦俟復到另行飭知此批醫報一册存　 
　　普緣善堂董事俞銘巽等懇請給示保護由該善堂配售戒烟藥内是否絕無嗎啡所稱無賴索擾是否别有原因仰上海縣知事切實查明檢取製成藥品化驗具復核辦副禀並發 
[航商注意]  
　　中國暫理各口巡工司額君通告航商謂山東烟台長堤東首曾設紅色木桿浮現另撤去另換乍明乍滅紅光汽鐙紅色警船浮一　每明四秒滅四秒海墻北首曾設乍明乍滅白光汽鐙黑色警船浮一個現自原處移置向南二十五度東相距八丈該鐙每三秒時滅二十七明三凡進口船隻應在兩浮之中行駛再海墻與烟台山居中水道暫不通行各處船隻務宜留心詳記以免疎 
虞云云 
氣候報告 
[（上海徐家滙天文臺天氣測候報告）]  
　　已過者之報告六月二日有小反旋風滿佈於日本與琉球有一低度成於南海北部在呂宋與廣東東沙之間台灣峽以北有夏季信風天睛三日上海多雲而睛氣壓上升凉風自東南來三日下午四時前二十四小時内上海氣候温度至高八七八至低六七五去年同日至高八六九至低六八 
　　未來者之推測三日下午四時三十分預測南海北有狹颶風進逼山東海濱台灣海峽有北風北部有自東南至西南之涼風 
雜評二 
[不通政策（訥）]  
　　銀行流通金融之樞紐出乃令停兌而使之不通現洋通行市面之貨物也乃禁出省而使之不通火車便利交通之機關也乃停開駛而使之不通此皆所謂不通之政策也日以不通之政策令人足見今日之大人物腹中皆不通而已矣 
來函 
[南京永記交通旅館來函]  
　　逕啓者南京爲東南第一大都會冠蓋往來必擇佳良之寓所敝經理有鑒於此接辦南京城内交通旅館爲旅客謀種種之便利此館位置居省城中心點凡普通旅館優點無不具備其尤爲特色者則内有大花園一所奇石靈沼複室廣廳鳥語花香怡神悅目旅居之暇可以隨意游覽附設閱報室琴棋室均不取費房金特廉普通僅每日三四角厨司能製精美食品嘉賓蒞止費省而意適可忘旅中之岑寂諸君子交際閎闊敢希口角春風廣爲介袑俾來𡩋者惠然停驂咸享客居之安適敝館與有榮施焉臨頴� 
威悚祗頌時綏南京永記交通旅館謹啓 
[太和藥房來函]  
　　敬啓者前日貴報新聞欄内載福建路太和藥房贈送彩票有干違章公廨出單飭傳店主訊究一則敝藥房閱之不勝駭異並無贈送彩票之事敝藥房因新出國貨明丹每包内附贈品劵一紙以可換敝藥房之物品此事爲歡迎各界同胞起見並非彩票亦氣公廨出單飭傳店主之事務請貴報即行更正以昭信實太和藥房謹啓 
[中國靑年會來函]  
　　本會日館暑假之後董子部會友將有多數離滬他往而各學校之學生等反有擬在本埠避暑者是以自陽曆六月十五號起本會童子部擬徴求夏令會友一百人會費祗收洋三元權利可享三月 
　　董子部之宿舍會友於夏令亦能寄宿臥房大者四人小者二人宿費每宵大洋二角五分每月洋六元 
　　今夏童子部將有童子營二一在普陀一在杭州普陀童子營自陽曆七月一號起至十號止費用至多六元會友皆可前往杭州童子營祗准童子軍參與其日期約在普陀童子營之後費用約六七元飲食或須自備 
　　游泳可强身可取樂可避危險凡不能游泳者今夏盍入童子部練習之凡會友每星期可游泳三次　 
　　夏令閱書報最足消遣惟一人悶閱一書不如數人共閱一書互相講論之爲快童子部夏令有俱樂部專車閱書及演講古事 
　　彈子檯球等遊戲興咏最濃擊彈擊球亦足以消暑此外更有交誼會屋頂花園同樂會以增興趣 
　　本會夜學於夏令亦有專班凡爲本童子部會友可享特别權利 
　　年在二十以下者無論商界學界皆可入本會童子部會費三元 
　　端陽節郊游會之秩序午前概爲童子部會員競爭比賽各項運動凡願預賽者須向謝武衡君接洽　午後秩序　百碼賽跑　四百四十碼賽跑　二英里自由車比賽　網球　五十碼賽跑（董事及諸委辦職員）五十碼賽跑（女子比賽）以匙拾花生比賽（十二歲以上之孩童）會員中有願比賽上列之此項運動請通函本曾體育部願擇一二項運動者亦可 
　　夏季會員享用利益健身房（除原有班次外當可另立新班）運動場拍網球季票每紙四元會員減半）藍球　賽網球捧球　遠足　賽跑　露宿紥營　浴室（毛巾皮皂全備）游泳池池水冷暖淸潔適宜）　彈子房（彈子乒乓普爾象棋圍棋）　會食堂　理髮所　閱報室　藏書樓　半夜學堂（會員減收學費）留學招待部　介紹部　寄宿所　屋頂花園交誼會　唱詩班　德育會名目繁多不及備載以會費五圓三個月匀計每日祗費洋五分即可享上列種種利益可云便宜之至另印有說明書裝訂精緻圖書鮮明共有三十二頁之多約六月十五以前可以出版分送　查上届本會共有夏季會員一百六位本届仍請續入備極歡迎 
　　禮拜日講道　四號禮拜晚七時半請本會體育部幹事郝伯陽君演講（體育與基督徒人格之關係）郝君爲體育專家又爲熱心基督徒演講是題必能使聽者滿意屆時幸我同志早臨　 
[補錄命令]  
　　五月三十日大總統策令特授張作霖以勳三位馮德麟以勳四位此令 
　　又令　特任張懷芝爲濟武將軍署督現山東軍務此令 
　　又令　白福雲給予三等文虎章此令 
　　又令　盛瑤圃給予三等文虎章敖廷銓給予四等文虎章此令 
　　又令　郝福田給予三等文虎章蔡鴻臣給予四等文虎章金鴻恩胡惟先蔡文藻唐朝福給予五等文虎章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬大財神救國政策] [  雙剪]  
　　吾國至今日一落千丈有不可收拾之勢矣楚歌四起萬方一概大財神羅掘無計武英殿古物難存爲毆盡忠不求人諒操觚博贈我獨何心戲擬放狗屁之條陳聊備吹牛皮者選釋焉（一）拍賣實物中國爲上下五千年全球最古之國河國洛馬古物應瑞而生禹鼎商彝國實歷朝而產餘如周之太公貨布魯之三家彝燕之荊軻七秦之受命於天既壽永昌玉爾漢之合德鏡承露盤徐母硯後漢昭烈之三尺玉美人曹吉利之銅雀臺瓦晉之中散琴右軍換鵝經隋之内屏風唐之黃袍金鈿盒宋之十二金牌元之子昻八駿圖明之正德五彩瓷宣德爐淸之珠頂孔翠翖以及民國之破碎五色旗陳列一殿招商抬賣則既可表雪中送炭之忱又可作釜底抽薪之計頭痛救頭莫妙於此 
　　（二）出販猪仔　猪仔爲吾國唯一之特别產販賣猪仔者用種種欺騙術將同胞載往外洋販賣雖錢可通神捕獲者却少數然太不謹愼羅法網者有之爲今之計當查明商國户口册額數用柔軟籠絡手段將各宮男女一律騙往兜售若以四萬萬計每名百元可得四百萬萬元既可得錢又可弭亂豈不大妙 
　　（三）遍開賭禁　賭爲天下人公有性質惟中國爲尤盛通計國中如彩票番攤花會搖寳牌九撲克麻雀龍莊挖花趕羊種種名目當此金融孔亟而賭者仍舊也今爲財政窘迫起見令各省覓魔厦千萬間各設賭場利之所在人心趨之不滿十年則國民之脂血盡吃入頭彩中累年累月賭得窮而且病昏沈於中忘却革命矣 
含商嚼徴 
[雙鳳閣詞話] [  鴛]  
　　秋屏草署碧海逸伶著菩薩驚云駝顏絲髮稱才子十年不合長如此柳色暗離輪門前春水深羞將愁拍促綱按凉州曲風起赤閘橋低頭魂欲銷春遊慣說江南好春光復向江南老何惜馬瓊遙東風喜鵲橋愁多容易醉强拾佳人翠滿院碧桐花鈎簾日已斜鶑歌欲靜芳塵歇垂楊滿院花飛雪蕩子不歸家空羞雙雀釵江南音信斷望斷江南岸靑草咽斜陽羅衣黯淡香浣谿紗云放浪靑山久不歸姑蘇臺下鷓鴣飛古堤疎柳談烟俗人閙興亡徒草草五湖西去又斜暉一番新恨盡羅衣斷句如菩薩蠻云江晚日初低猿啼知妾啼江南好云酒旗風急杏花殘人醉影闌珊臨江仙云夕陽無際山色亂流中荻花吹勳江月小如錢才子諸陽絕似韋莊留蜀之作於言語文字之外見其傷心至詞氣之跌宕風流讀之盪氣暗香水殿舊國之思殆自隱於伶邪嗟嗟江南花落老去龜年安得起天然散人問之知其爲誰某邪 
　　四香樓詞署范武功著臨江仙金陵云曾繫扁舟桃葉渡雙柑斗酒頻携靑山無數夕陽西盡樓深院細雨杏花飛千古江流流下盡後湖草冷烟低客窗何事最凄其六朝宮樹夜夜子規啼斷句如玉蝴蝶云怎消除五更香夢空斷送一段春天原稿爲燒痕所廢未窺全豹然亦俊才也與周冰持莊天申多唱和及有茸城紀事詞當是雲間人 
　　囗囗詞署周樨廉著沁園春句云望空澽花徑夢來夢去參差枊影疑短疑長爲索茗白龍潭蕭九娘家作亦吾松韵事也　 
　　囗囗詞署張頸頑著減蘭云愁來何處遠在門前鳥相樹近在眉頭最有眉頭耐得愁菱花似月照出花容紅一捻無淚沾襟秋在眉頭愁煞人似憶雲　　 
塵餘觚剩 
[紅氷碧血館筆記于海山] [  警衆]  
　　俠盜于海山盛京人也幼年膂力過人性强悍喜持弓挾彈繫殺禽獸以爲樂常行獵於鐵嶺間閈里中無賴子爭相結好並推崇擁戴羣呼之爲于大哥黨中偶因細故而涉競爭者得其一言罔不奉命惟謹無敢與之較然海山亦公是公非曾無左袒於其間也故人皆信服淸季末造外夷多事英俄法日德奥諸强隣鷹瞵鶚視莫不爭欲吞噬我中國當光緒癸丑時俄人開釁估我奉省俄兵强橫異常民間財物擄掠一空婦女輒被姦淫肆意戕殺血流街衢尸相枕藉所過之境市井爲墟奉省人民不死於鋒鏑亦死於蹂𨈆海山目擊情形知不可以理喻悲憤塡膺莫由伸雪屢� 
欲邀集羽黨持白挺寸刃要擊俄兵均未得間乃引衆匿深山夾谷中操演刀矛戟劍攻擊之術習之既久訓練純熟每一令下衆人悉聽指揮行列整肅無敢喧譁者海山此舉蓋以備異日復讎計也日俄戰事未幾發生海山得日本宣戰詔書讀之義正詞嚴投袂而起誓於衆曰身爲男子立於宇宙間當以馬革裹尸立功疆場方覺無媿此其時矣衆皆嗷補聲震山谷遂整隊往迎日軍甘効前驅是時馬賊聞海山歸日率多踵而持誠嚮應常爲之馳赴前敵探湯蹈火在所不顧俄兵當之罔不孼易奉天諸役之捷此輩之功居多是舉也蓋日本宣戰詔書所謂能犠牲一切以保東亞和平之大局而海山誤信之也其時淸廷檄調馬玉崑軍門駐兵庫門一帶以保中立地位玉崑本淸之宿將爲人和藹頗得士卒心遇四方豪傑之士輒待以殊禮素耳海山名遣使賣金帛往聘之使者奉命至具道來意海山盛設以餉之固辭金帛不受筵聞踹使者曰昔年俄兵虐待奉民今不才助日攻俄雖非直接報國亦間接報國矣席終拔刀起舞且舞且歌其聲嗚嗚座中聞之者咸泣下沾襟迨至日俄締約言歸於好日本視若輩幾如　土海山飲恨而無可如何也後因久覊日軍中洞悉其奸始悔向之爲其援助乃大錯遂决然舍之而去仍遁深山夾谷中操綠枕豪然猶留心時局每見日本間諜遊騎絡繹於白山黑水間逆料日本之野心勃勃定將有事於中國欲截殺之以警其餘或告以恐啓交涉遂自懲其忿而罷然路過日本人必怒目疾視或向之獰笑遂演出揮刀殺死日本商人萬木妻事先是海山在日軍中時即與萬木妻有染花前月下幽會已夙往來日久萬木妻嘗逞意氣於不如意時動指海山面詈曰齷齪豚尾奴海山蓄恨於心而未發也又見萬木爲質商重利盤剝受其恣睢暴戻者不知凡幾海山每代之不平銜憤已久至是竟殺之既殺萬木妻海山不欲牽及國際交涉致累長官日商萬木報警署警吏躡至出黑索繫頸海山即隨之入警局轉解法廷研鞠之下直供無少隱法官依法定是案以其殺人犯死刑罪無可逭且懼淹留將受外人之責讓故判海山以死刑行刑之日神色不變視死如歸云 
　　警衆曰蘭蕙佳種墮落絕巖繁涵之間奄然隨蕭艾委化璠瑜美玉產諸窮山峻嶺之下終更偕沙礫沉埋豪傑之士不得表見於世而寄跡緣林亦猶是也歷觀海山前後所爲光明磊落留意時局係念國家亦當世之有心人也惜堅辭玉崑之聘不軌於日卒至身犯重刑而置於法所謂質美未學者歟 
劇故 
[耕塵舍劇話] [  瘦碧]  
　　有嗓而後運以調有調而後延以腔有腔而後美以音如此則足盡唱之能事矣然其最要者寳在於養氣氯充則神旺神旺則詞沛所爲抗隊詘折斷續歛侈緩急長短伸縮抑揚頓挫之節一皆循乎機勢之自然無之而不合書曰聲依咏律和聲是爲言聲律之祖律十有二陽律黃鐘爲之首陰律大呂爲之首聲之妙蘊通於天而協於律用以變動周流統氣類物班孟堅律歷志云樂者諧八音蕩滌人之邪意全其正性故盛世之音多含渾淪廉直迨其衰也粗厲猛奮織徴憔悴之聲並作故聲音之道要在陽而不散陰而不集剛氣不怒柔氣不懾蓋不散不集不怒不懾者樂律之本原亦惟養氣始能之蓋聲貴實而戒浮實則沉浮則散貴疏而戒滯疎則朗滯則集聲之剛者其氣宜直而勿暴暴其氣則聲怒聲之柔者其氣宜和而勿餒餒其氣則聲懾故聲之至者急者凄然以促緩者舒然以和如崩崖裂石高山出泉而風雨夜至也如怨夫寡婦之歎息雌雄雍雍之相鳴也欲爲雄壯則高唱江東欲爲凄淸則一聲河滿其發也至梁塵爲之動庭葉爲之落鬼神爲之泣金石爲之開孤舟感𡟋婦之思滄海動駮人之淚古之善歌者如韓娥薛談秦靑虞公李延年輩雖不知其藝之何若然要於余言必有合者今歌場舞榭問莫不奢淫躁競舉止輕飇蹻脚彈指摵頭弄目烏烏而歌聞之不怡昔陳後主造黃鸝留玉樹後庭花金釵二臂垂等曲歌詞綺艷極於輕蕩繁習淫聲男女倡和其音甚哀隋煬帝幸江都樂工萬寳常聞宮中樂聲淫厲而哀以爲天下將亂以古方今更有甚者嗚呼足以知世變矣 
詩選 
[雲林過談] [  朱鴛離]  
　　城東三日雨如瑲睡了蕭晨意未妨對客務觀初散髻傷春小杜與廻腸故應辜負芳菲節稍喜過從綠野堂世亂還宜論詩格自敎刻意到宮商 
[次韵遇春送人之作] [  朱鴛離]  
　　茗坐依依爲斷魂夾衣換了已能温新鶑欲語渾無賴好夢如春可不言未信我儕今日是更堪風物爾時痕亂峰閒蝶成何事小隱宜思江上邨 
自由譚屑[  鴆難]  
　　王荊公每食近前之價匕箸不及必取其置較遠者人習見之爲互易　荊公飛箸取其置遠者如故初不辨味嗟乎好高騖遠加不察理何今日荊公之多也 
　　紛爭與把持其敝一也紛爭則終至於滅裂把持則終至於鍢塞雖然人心寗恕紛爭而必不恕把持者何也紛爭有時而可已把持則將終其身也 
小說一 
[郤瑟繞梁錄情戰（續）] [  王汝鼎編譯]  
　　當時宵小之輩爭入陣地裸死者之身盜其片衣殘甲旋於一尸堆中見有兩武士相抱臥傷甚猶未殊服裝如一尤都麗其人一曰派來盟一曰哀沙中表行也羣盜知爲齊勃史貴族獻諸齊瑟思帳下齊瑟思送雅典禁之有將金贖之者一不之許齊瑟思亦牧兵歸雅典凱旋再奏其樂無極惟此可憐之派來盟及哀沙深於鎖囚塔中金錢既失效力生還乃已無望 
　　日復一日年復一年一日爲五月淸晨是時深宮中之愛密柳已長大至亭亭玉立矣出水芙蕖見者咸有愧弗如兩頰粉紅若野玫瑰鮮妍遇之總之在此芳時中之名花殆無一堪與之匹者當此良辰愛密柳視之至爲鄭重若恐轉瞬不復可得故天方明即已起而嘰妝編其髮　垂肩後其光燦然與其端麗之服御相映而益美朝霞乍起則散步於御苑之中將集將放之蓓蕾五色籍紛續爲花冠用冠其首有時並向此平旦之空氣中曼聲而歌宛若安琪兒之降臨是苑也一方鄰崇墉厚碉是即爲深鎖兩武士之囚塔方是時派來盟以獄吏見許亦徘徊於上曆俯瞰閭閻之地苑中萬卉靑葱及見愛密柳心爲怦然若被芒刺哀沙以爲派來盟勸故圖風物之思慰之曰吾可愛之兄乎吾聞吉入天相夫坎坷而既檳我輩矣又胡可奈何者惟有逆來順受忍之而已 
小說二 
[紅蘩蕗别傳] [  天虚我生]  
　　第四十一章（續） 
　　舒勿林見其勿答則續言曰今吾人所往之處果爲何處予且弗知或竟爲汝引入死地或則爲汝脫身之地均在吾人意料中事故予不能無備今誠告君吾今必挾尊夫人暨聖皆司國民往者即爲此耳設君略有毫釐之變動則吾力能發射吾鎗即使尊夫人死於君前至於君意若何則惟君自擇之耳言畢室内寂然無聲第聞窻外雨霰迸集雪片　地似作微響而秃樹爲逆風所吹有類猛獸之嘘而海龍已不耐即發暴厲之聲以破岑寂曰舒勿林吾人長此以終不復行耶舒勿林仍從容曰行耳然吾必罄吾言以盡吾之忠告庶男爵有所權衡棄取海龍曰彼犯人耳果不服從吾令自食其言者則吾之手立扼其妻之頸死之可耳白拉根内至此則復舉虧以視海龍目光陟發似含無數毒箭直射海龍之身既又回顧其妻以示己意乃始回復其常態夷然曰海龍國民言然蓋汝儕所訂之條件初無磋商之餘地又何選擇之可言今吾服汝儕矣行耳又何必遲遲爲哉 
 
 

Page 15

 
 
   
 
 

Page 16

 
 
   
 
