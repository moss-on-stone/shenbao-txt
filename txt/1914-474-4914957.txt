# 1914 - 474 - 4914957

 

Page 1

 
 
遊記 
[羗海雜誌（三十五）] [  生入]  
　　是役也老番稱番衆將出不意并逐辦墾者出境因有備而止然亦險矣千户受此重創飛騎至下郭密調兵將與莊民决死戰居民逃匿一空余曰余事諧矣急往千户處弔死撫傷分給藥散而後說以利害千户大悟先將援兵中途遣回於是上郭密番民聞之亦大感逃者陸續回莊百户數人率紅牌等趨千户所負荆後聞其還馬賠價了事番例斃一人命償銀五十兩否則折藍白粗布百疋傷者二三十疋傷重者遞加至百疋而止番狗命價亦照此例良馬亦然若駑馬牛羊則大減不如犬價遠甚事後千百户均來謝余乘勢令其具結彼乃帖然聽命了無初見時倨傲熊矣 
　　總局來文通知祭海會盟之期約余赴察漢城以與盛舉余即日就道協理員邵君同赴丹噶爾接糧先是余等行至恰布恰時爲中秋節計會盟期當不遠早派人返丹辦糧向例每歲秋季會盟凡遠近蒙番紛紛進口辦買糧茶糧價昂於平時有時糧食缺乏又須坐候開場出關兵勇惟接濟糧餉爲最要而最難不可忽也同行二百三十餘人平均計之每日約需麫食四百觔一月糧在萬觔以外又恐行程阻滯必備萬五千觔而後有恃無恐出關以來未及三月已曾運過一次又在沿途陸續零購至此尙足敷一月之供今於中秋節回丹所辦者已爲第二次待旬日以後再往接運本不爲晚也及聞會盟定期遠氓畢集臨時恐無大帮駄運行旅惶恐迫不及待乃推邵君一行偕余俱東行至恰布恰分道邵至丹城余至察漢城晨雨傾盆而下數步之外不能暸辨半途無處避匿從騎五六人逼近山趾行犬聲忽從雨中來衆呼曰前有番帳矣尋聲而往馬首似有人形持梃而立若防暴客通事前告以故乃延入帳稍坐雨止出望天光頓然清朗青海澄碧如洗遙見察漢城邊白幕如雲人馬如蟻滿山返照幾疑海市當空酉刻抵海神廟青海辦事長官某公西寗總兵馬公曁蔣公度君先兩時蒞此隨員有某某諸君人材濟濟興高釆烈足令遐陬生色蔣君握手相向幾不知笑語之何從夜宴某公延余上坐曰勞君三月之間駘宕縱橫戎索千里聯成一氣受君之惠多矣今日之宴君爲客余猶以地主自居某公不允就坐諸君傾壺相勸縱談至漏三下醉不自支始返帳時蒙古王貝勒貝子公台吉皆來會亦有因事不至者番族惟近邊土司來會遠者皆不至次晨堂前陳太牢鳴鐘鼓青海長官爲主祭員鎭憲爲陪祭員後列爲蒙長再後爲番目從員鳴贊跪拜獻爵祭儀如祭社稷壇禮畢起節東旋入日月山而至東科寺蒙番擁護隨之余與蔣君並轡緩行指點沿途風景及前日所查地勢抵東科寺寺前平灘挿帳已滿 
　　復約蔣君率通事周歷各帳縱觀遠族情形大抵蒙古王公常往北京値班見聞較廣語言交際頗能中禮近邊者皆能漢語遠者則非通事不能達意然亦有不解蒙語而翻通番語者蓋番語近西藏音青海風土似西藏土人喜效法藏俗也番族語言又有與蒙古語相混者蓋聚族相處習染所致也而交際之間禮俗大異番與蒙不同番與番又各不同有合掌爲禮者有握手爲禮者客亦因其俗而禮之蒙長席地坐必陳氈褥或設矮几番目惟設一帳籍草而坐陳物於地無需几桌也蒙長或用京蘇及東西洋貨且曾至北京者更陳列滿帳競相誇耀番目只知内貨洋貨之新奇鮮巧買則無所用之其適用者袛内地之五色粗布而已蒙長有事戴禮帽服袍褂且着軍官裝番目戴禮帽仍寬袖長衣或間用僧服蒙長臥處一律有被褥或用栽絨單或用羊毛氈番目惟有一身衣服日以爲衣夜以爲被無需衾褥也 
譯稿 
[自行砲台（德國之軍器發明）]  
　　自行砲臺又曰運輸砲臺而發明此種砲臺者爲德國石乃得公司ScHnedepdCo查石乃得公司所造自行砲臺若用之防術長段海口殊屬合宜而介乎總要塞地點之間若再設置砲臺則非必需矣自行砲臺不但能行動自由一如人願且速力甚巨無論何處苟有用時立能開足快車迅達所用之地點一到其地即可開砲轟擊以退來敵而撤回時亦悉如人意總之窺其情形隨手應用進退適宜遠過於設在一地牢不可動之砲臺而已此種砲臺用砲多尊合併而成只因其行動可以自由遂比賴耍塞圍牆所得之護庇尤形穏妥可恃焉此外如自行砲臺之設置旣比固守一地之砲臺所費較省而又可秘密嚴守一切防禦計畫異於尋常誠當今國防要器也惟自行砲臺必需路軌以爲久設之基礎耳 
　　此種砲料勿庸設於常久不朽之要塞者以其緃遇暴惡之天氣亦可善自保護也是以較比他種尤其經用耐久而凡運送攻城野戰等須巨砲必需建築軍路之舉亦可廢除矣至若以上所述之路軌除運輸自行砲臺外戰時如军送步兵火藥等軍需品其形靈便自不待言而平時用之開發沿海之經濟亦殊有益也凡自行砲臺一座例有砲車兩輛每輛載榴彈快砲一尊砲之口徑計二百米粒密逹並有彈藥車與暸望車各一輛凡按此制所編成之車隊用機關車一部即可挽之而行於尋常路軌之上矣一切車砲各有旋轉架二付其間有鋼板臺一層載荷巨砲於其中央深處所謂旋轉樞軸者之上大抵加農砲與砲架（即砲車）若按石乃得式最新之巨砲構造而成則用之防護海口甚形合宜而其所造水力之來後停輪機尤可使往返皆易爲輪架與軌條所容納焉其所用之彈藥則藉行於環軌上之小車携帶也彈藥車輛設於砲車兩輛之間以便兩砲皆有彈藥應用而彈藥車内部之設置有平置砲彈之架有手形機一部無論何時凡欲有所用立刻即能將所欲用之砲彈提取而出以備急需此種彈藥車之兩方面各有鐵甲一層計厚二十五米粒密達 
　　瞭望車輛亦可用之運送人員平夙直接在機關車之後若用之偵邏或搜求一良視之點時不但甚優且亦便於離開機關車也其車廂車框以及停輛機等悉如彈藥車之所設置而其瞭望處即由次第可推可縮減之鐵管二枝與牢釘於車上之管一枝所合成如高大烟囱者是也當開行之際將前者一種插入後者一種内其狹而可縮之管内有向上推之站　一件以便瞭望之人坐立其上向周圍觀敵人之所在 
　　瞭望車之内有滑車（或曰起重機）一付兼帶可以自行調整之繩索凡瞭望者欲登高瞭望時用手一拽繩索即可乘滑車而上矣 
 
 
 

Page 2

 
 
時評 
[軍人與外交] （冷） 
　　和平之時軍人爲外交之後盾戰爭之時外交爲軍人之後盾軍人爲外交之後盾者外交有爲難之處則以軍威脅之外交爲軍人之後盾者軍人有過激之行爲則以外交和緩之故軍人之爲外交後盾也正用之後盾也外交之爲軍人後盾也反用之後盾也故戰爭之時外交似與軍人之方針相反其實相反乃其相濟也　　夫國家之對於他國唯欲己國之得佔利益耳和平之時以外交佔之軍人乃其賓也戰爭之時以軍力佔之外交乃其賓也軍人旣佔實利矣外交之虚與委蛇於實事有何損哉於他國有何益哉故曰軍人行動與外交方針相反者非相反也實相濟也然而世人愚之矣 
戰事要電 
[其一（本館特電）]  
　　北京電一有力日人記者言日 
軍意殆以濰爲中央停車塲非佔據則交通不便並無意佔領土地亦似無向濟南意余謂此直蔑視中立及吾國管理該路之權又其軍人行動顯與外交方針相反此日人似亦默認但謂此間日使極持穏重熊度 
　　北京電探確二十五晚先有日軍官四十人到濰縣華官告以此係中立地帶答我不知什麽中立不中立續到一大隊佔車站張師長與交涉答奉司令令佔車站並不侵害中立擄苦工數人殺死一人並擄德人四人二十六曹次長與日使交涉日使答電詢本國至今尙無復據各方面消息似有向濟南意昨順天時報電已稱向某方面進行意卽指濟余按連旬日人報多揑造歸華官管理之膠濟路部分如何袒德如何爲德利用其意在以膠濟路爲口實而著著進取已無疑義 
　　濰縣電日兵由昌邑南境分兩枝一赴坊子一赴柞山龍口萊州境内日軍已全數南下現在僅留有少數兵隊爲防護兵站糧台之用聞即墨縣城已被日軍把守郵便電報均被阻礙城南流亭一帶居民已全移縣境東北方面日軍神尾司令已由平度赴卽墨（二十七日） 
　　濰縣電前夜日軍一營到濰縣即將車站佔據日軍佔據車站時槍斃鐵路職事一人 
（二十七日） 
[其二（英人字林報專電）]  
　　北京電外交部昨以公文致日使署抗議日兵侵犯中立佔據濰縣車站濰縣在近今宣布之戰爭區域以外星期五日有日兵四百餘名行抵濰縣惟其司令曾豫先照會華員謂日兵無佔據該地之意日使署已將所傳日兵虐待華民情形電達日政府豫料日政府將有嚴厲方法懲辦犯罪者及阻將來復起此種事端（二十七日） 
　　倫敦電德軍現以死力圖破法國聯軍之陣線迄未得利如失敗則必退走今日一役德軍死亡甚衆俄軍在加里西亞省之進步仍未受阻奧軍似已失其抵禦力英倫今已成爲練兵之大營今日英皇在愛爾特蓄特之一處校閲軍隊十三萬人衆皆異常歡奮南斐政府已佔據羅特里慈灣開始征討德屬斐洲西南殖民地土人對於驅逐德人頗爲欣喜各報皆喜英日軍隊提携攻擊青島且喜英日友遇中國德人構詞歸罪中國中國不當負此責任據官中宣布之數額觀之英國工業頗形活動物價平穏商業亦起色蓋德國商業現漸爲英國所併故也（二十六日） 
　　倫敦電（由東京轉）聯軍謂全線德軍勢已漸弱現復有英國新發之兵在比國哇斯丹及法國波洛業登岸圖孤德將羅克大軍之勢據巴黎電稱聯軍已佔據貝朗包圍之舉進步頗好聞克羅克將軍之地位漸見阽危據盎凡爾宣稱比軍現正逐走德軍（二十六日） 
　　倫敦電（由東京轉）德人堅稱已將東普魯斯省俄國波蘭及奧國加里西亞省進攻之俄軍擊退此三軍豫備於冬季進窺柏林者也據俄京電稱俄軍已圍攻泊里齊米塞爾將到克拉柯東普魯斯省之任能堪將軍已得援軍之助將德軍逐入普魯斯（二十六日） 
[其三（德人德文報專電）]  
　　濟南府電日兵已入膠州租借地兩方面之哨兵已於數處小戰日兵在王哥莊灣登岸取道王家及河東隘前進其乃以汽船二十一艘載來德兵一分隊數約四十人在河東隘抵禦日兵數百名約一小時許繼以衆寡不敵安然而退而日兵則受有損失日兵乃由勞山進至李村河流域本月十八日日本騎兵亦出現於流亭及華里（譯音）附近爲德國哨兵擊退陸軍中尉里特塞爾男爵卽死于是役後數日内日本援兵開抵故此一方面至李村防線之德國哨兵亦退日兵乃於二十六日佔據由膠州灣滄口起過李村迤邐至沙子口灣之沙子口日兵前逼之際曾受重創德兵重傷者一人微傷者八人德兵初不欲佔守遠處之諸山即滄口至沙子口之防線仍屬過寬目下築有炮台防守之第一地位乃在青島附近　島衛生情形頗好士氣亦壯（二十八日） 
　　北京電英文京報因日兵佔據濰縣車站今日著一極爲憤怒之社說深望日本儘速解除此舉緣中日邦交將因之而大損也該報又謂日本當道無理之要求將逼總統以濟南府爲中國用兵之根據地（二十八日） 
　　北京電政府現因日兵在魯省虐待人发外間嘖有煩言而日人對於中國亦有抗議故已在京設立專局調查此種事件 
（二十七日） 
　　紐約電據柏林消息凡爾登以南之砲台經德軍轟擊後已停止發砲德國炮隊現與進至末斯河左岸之法軍交戰德軍復在戰線中央得利法軍現由鐵路進攻德軍右翼之極端今在亞拉及貝朗間之巴帕姆該處有法兵一師爲德兵一小隊擊退（二十七日） 
[其四（英人特約路透電）]  
　　北京電中國請日使署解釋日兵四百名開抵濰縣之理由據華人消息日兵已佔據戰爭區域外之濰縣日人則辯稱彼等僅佔據火車站其地非在戰爭區域之外蓋中日當道皆以爲濰縣以東之鐵路當在戰爭區域以内也日本現請中政府准其以膠濟鐵路作爲軍用至宣布和平而後止日本且以該鐵路實一德人鐵路故以爲佔領以供軍用之舉殊屬正當日人現望中國允之且勿准張勳之兵開抵濰縣恐將引起衝突釀成重大事端（二十八日） 
　　東京電日兵已圍困青島周圍半徑不及五英里星期日戰時德國軍艦三艘竭力轟擊日兵右翼故飛機乃擲炸藥牽製敵艦之砲火乃齊注飛機飛機無一受傷（二十八日） 
　　北京電日使署宣稱日兵已開始攻擊敵軍防線哨兵佔據白沙河及李村河間之高處日兵與敵小戰之後擊敗敵兵於二十七日前進其陣線自李村河右岸起至距青島七英里半之張村河止（二十八日） 
　　巴黎電據官中宣稱我軍左翼現正前進敵軍在瓦斯河及松姆河間猛力進攻且屢以槍刺衝鋒均經擊退兩方面之戰壕相距漸近内有多處僅一百密達之遙中央由萊姆開至沙盎之德國禁衛軍進攻失利業已退走敵軍曾在聖末納化爾特附近獲勝惟至日暮時我軍卽克復所失之地亞貢山至末斯河間之敵軍不見活動末斯河高地及勞蘭伏斯巨之戰局均無變動（二十七日） 
　　巴黎官電二十六日終日大戰法軍左翼已得進步該軍由瓦斯河起延至亞拉與坎白萊間之大路德軍於瓦斯河與萊姆之間屢次猛攻均爲法軍擊退死亡甚衆中央萊姆與沙盎間之普魯斯禁衛軍曾取攻勢在培爾吕及洛洋拉培斯敗退沙盎與亞貢山之間亦見戰至日暮時法軍進抵維爾胥唐白亞貢山與末斯河間之德軍未見活動末斯河高處並無動靜華愛佛南之德軍陣綫乃在聖米葉爾及摩松湖西北勞蘭伏斯巨兩處均無變動（二十七日） 
　　倫敦電公報局宣稱大局頗可满意敵軍迎擊英陣線者輒受動創而退俄國公報宣稱奧軍已向克拉柯西退走俄軍已佔據加里西亞省之土爾加英皇校閲駐愛爾特蓄特之新軍數在隊（二十七日） 
　　巴黎電今晚十一時陸軍部發表公報謂自九月二十六夜起至二十七日止全線德軍日夜進攻不休非常劇烈其志顯圖攻破聯軍陣線其一致行動足證曾接上官命令以求决勝德軍不特並未勝利且爲我軍奪得旗一面炮數尊兵士被擒者甚多我人雖從戰辛勞而軍氣益壯甚至有兵士欲馳擒匿於防守地位之敵兵司令禁阻頗形爲難（二十七日） 
 
 
 

Page 3

 
 
　　巴黎電今晚官中宣稱敵軍沿戰線各地點進攻者均被擊退我軍左翼仍在前進末斯河之大局並無動靜我軍仍在華愛佛境内步步進逼（二十六日） 
　　哈爾濱電彼得洛格勒電社郝漢堡將軍已在任爲德國陸軍大臣德國目下操練義勇隊頗勤德國亞爾蕯興國民軍因不可恃已調往巴伐利亞德國已組織騎兵新師圑十餘分布東西邊界（二十八日） 
　　哇斯丹電星期六日比軍由盎凡爾衝出向愛爾浦一方面進攻德國大軍惡戰之後德軍敗退比軍乃克復亞洛聞芒斯地方業已起火（二十七日） 
　　彼得洛格勒電據官中宣稱俄軍在特羅斯克尼基逼令敵軍退走敵軍炮隊已與克沙韋慈砲台交綏奧軍大隊現由泊里齊米塞爾退走遺棄火軍汽車多輛俄軍已在卡巴西安山得利獲炮俘敵甚多俄軍現正追敵入匈牙利（二十七日） 
　　哈爾濱電據彼得洛格勒電社羅馬電稱聯軍復由海面轟擊奧國台爾瑪歇之開太洛口及附近要塞據法國海軍大將聲稱已將貝拉格洛斯堅固之砲台擊毁據薩洛尼加電稱希臘現仍在備戰豫備兵由希臘各島到者絡繹不絶亞爾巴利亞之盜曾攻塞人現進逼哥的伐塞國勁旅追擊之 
（二十八日） 
　　北京電俄使署接有官電其譯文如下沙卜斯全及特羅斯克尼基大戰之後德軍卽退走俄軍已佔據台北加鎭（距克拉柯六十五英里）俄國砲台於小山之上開炮轟擊由泊里齊米塞至薩洛克沿路退走之奧兵大隊奧兵狼狽而逃　棄炮隊各軍裝及運送車汽車多輛俄軍在宇茄克山隘擊敗奥兵一分隊俘敵多人獲砲多尊俄軍已追入匈牙利得軍由北方而下已開始轟擊哇沙扶砲台（二十八日） 
　　倫敦電星期六晨間五時有齊泊林式飛船一艘飛至俄國波蘭首府華沙之上擲下炸彈二枚地面受損甚微該飛船旋在穆特林砲台附近爲俄兵擊落船中之人均被拘獲（二十七日） 
　　巴黎電德國飛行家一人於巴黎之上擲下炸彈兩枚中一旅舘死律師一傷女孩一（二十七日） 
[其五（日本領事館電）]  
　　上海消息日本總領事館於九月二十七午後七時三十分接是日午後三時二十分日本國陸軍省所發電傳公報日本軍隊於本月二十六日向自女姑山石門山（在流亭東南方約一日里）至九水廟（在柳樹保西南方約一里）之戰線前進自午後三時以後擊退由樓山後南方高地黑見及王家（在流口西方約一日里）至流口附近之敵軍第一前進陣地線午後六時半先將黑見南方鞍部附近之敵軍擊退嗣又將流口方面之敵軍擊退惟樓山後南方高地之敵軍至二十六夜尙未退却現正在繼續攻擊當戰鬭時敵軍炮艦不絶發炮從海面上攻擊我軍右側夜中則以探遠鏡照射 
[譯電]  
　　北京電某日有飛機一艘出現於北满洲東清鐵路之上俄使已向中政府抗議謂中政府若不阻止飛行則俄人將開鎗擊之（二十七日） 
　　北京電袁總統於星期一晨間三時偕各大員離總統府赴孔廟行禮僅准衣特别服裝之華人與禮不准外人參觀此舉可爲孔敎將成國敎之重要嚆矢（二十七日） 
　　北京電交通部梁總長爲戰時振興中國商業起見决計減輕糧食荳油荳及其他日用必需品之運費自十月起至明年二月止（二十八日） 
　　北京電國務卿秘書電致各省謂中央經濟情形非常支絀各省即速解欵以裕中央政府之經費並請各省勿恃政府財政上之接濟（二十八日） 
　　北京電海軍部劉總長不久將復出京巡視南方數省海軍 
（二十八日） 
　　北京電總統府昨開財政會議稅務監督梁士詒提議交參政院核議續募國内公債二千萬元（二十八日） 
　　北京電駐京美國公使前告假赴瑞士消夏本月三十日可望返京（二十七日） 
　　倫敦電（由東京轉）墨西哥維拉將軍率兵四萬人馳往南方攻擊卡蘭柴將軍（二十七日） 
按維拉及卡蘭柴將軍俱爲立憲黨之領袖初曾協力以攻烏爾太總統烏爾太總統出亡後卡蘭柴將軍卽率兵入墨西哥京城 
[專電]  
　　北京電政府昨通電令各省努力將已認解之欵如數勉解受協省分以後自籌又通電解散亂黨凡少年誤入迷途者能自新免究 
　　北京電今日黎明祭孔各機關四人代表袁總統坐敞蓬馬車親到跪拜極端肅 
　　開封電豫西巨匪丁萬林曾出賞格五千元現已由巡防隊於阜陽拿獲匪勢日平 
　　徐州電海州附近葦柴堡地方旬日以來匪勢甚熾張勳兵現正進勦 
　　成都電貢噶地方已爲川邊軍克復 
[公電]  
　　阜寗報災乞賑電各報館鑒敞縣近數日來大雨如注平地水深丈許田中禾稼固已淹没淨盡而人民廬舍亦多浸入水中往來泅水而行交通幾至斷絶哭聲遍野不知死所前以亢旱海水倒灌人皆掘地而飲今洪水橫流街市爲墟人又將搆木爲巢火益烈水益深而土匪蝗蜅猶其小焉者也除呈報省憲外乞海内外慈善家哀此奇災設痃營救則阜民無不結草銜環以報阜寗縣商界全體泣叩沁 
要聞一 
[日本人對於中立國官民之行動（九月二十五日）] （遠生） 
　　龍口萊州及膠州附近雖劃在戰爭區域之内但决不因此變其中立國領土之性質而爲交戰國領土之性質也明矣吾中立國人民之權利及義務决不能與敵對國受冏等之待遇也明矣乃自日軍登岸以來此等地帶之衙署被佔民房被佔人民被殺傷物品被徴取之事例不絶於内外耳目記者專電　屢　報告茲更　舉其最近之事例以明之 
　　英人某自山東來函述日本軍隊在萊州一帶之舉動大致如左九月六日日馬隊五百名開至萊州即在該處西偏佔駐是日夜間　事曉諭城内居民儘早遷避預防該軍駐紥人民聞之異常忿怒乃越數日該兵果移駐城内人民莫不爲其騷擾是晚該軍擬將知事刼擒袛以計畫失敗未遂所欲次日該兵竟向地方巡警開鎗巡警均經逃散旋由該兵將各城門一體把守其在該兵中頗有心擬某敎堂及傅某之公館堪以用爲適意之住所者傅某不從遂被毆打其在萊州城内四鄕居民逃避幾空此時該兵全在城内安置妥住 
　　又平度消息該處受困最烈該軍隊濫向縣知事要索住房食物無法供給其後縣知事聞已逃避該軍隊逐行移入民房其有閉户之家勒令開門接受人民驚惶情形於斯可見多有逃避他處以求安穏甚至婦女寗願自行投井不欲落於該軍人之手以上所言出自目覩之人似屬可靠 
　　九月二十日聞龍口日軍司令迫令該處稅局離開委員等無力抵製遂文卷赴烟另有葉姓司事被日人强留 
　　九月二十一日日兵到平度據取柴草槍斃王永祺又迫運秫稭槍斃袁仲興並傷張德安等又聞十三日日軍參謀官帶隊赴平度縣著將前後門把守始與胡知事會面純用恫嚇手段限五日内預備牛千頭雞二千餘隻猪千餘頭米麵草料五十餘萬斤大車千五百輛按日交齊並云如有違悞即以軍法從事當時威逼胡知事簽字始去 
　　又國華報九月二十五日來函云國華報大主率先生鑒敬啓者世界不幸奧塞搆兵牽動全歐延及東亞自德日加入戰團我國宣布中立以爲各友邦尊重條約沿海居民幸脫兵燹無如日人於陰曆七月十三日竟在龍口石虎嘴等港岸設糧台於朱橋及新城寺莊黃山館等處時値大雨連綿田禾盡沒房倒屋塌居民已不堪其苦該日人反於四處驅逐居民强佔房屋略取物品已空驚殺牲畜殆盡種種蠻橫行爲有令人言不忍言者加之土匪乘勢結夥打搶脅迫殺擄無所不至長此以往深恐激動公憤抵抗外軍釀成國際交涉若使掖黃各縣果在戰線以内請早出佈告令居民遷移否則懇乞我政府與口使嚴重交涉拯民於水火之中久仰貴報注重人道敢請登入來函欄内以供　政諸公明鑒倘得此生民倒懸貴報之功德莫大焉謹頌道安下署　山東招遠縣難民趙福田泥首以上各種事例在京日人頗以爲事實上之所不　　者而如日人機關順天時報專電所稱上海華洋各報歷指日軍之騷擾行爲而對於德人之强迫華人工作違反中立舉動默置不論近於偏袒則其深不滿意於吾人之記載也可知吾頗語該報之關係日人吾人對於各國之侵害吾中立國之權利義務者同懷不滿絶無軒輊重之心但君等須知日軍爲攻勢其行動旣範圍較廣又爲繼續的其觸引人深刻之注意者自較德軍之爲守勢的一隅的爲更深刻耳吾人不能不深望於日本人有以改絃更張也 
[英報山東日軍說]  
　　字林報云近來華文各報往往登載日軍在山東虐待華人各節（京報尤甚）此種消息從何而來當較顯明不待吾人贅述也現查輸運車輛及他種必需物品確爲日軍所取用惟每取一物必給以相當之代價仿照日俄之役日人在東三省付給軍用鈔票之故事指定某某地方爲兌現之所提鈔往兌者即可換取現金且吾人試思日人若果横行于魯省可謂不特無益而又害之是果何樂而爲此耶日本此次投入戰局其目的所在大家固難釋然無疑然使日本顧全自己利益可信其必能百般設法俾中國深曉日本此次作戰並無絲毫攪擾華人之意吾人深信日本政府必有特别命令將此意宣示各司令官也 
[俄軍南下之情形]  
　　字林報云萊姆大戰之後俄軍西行極速星期四抵韋司樂河逼近匈牙利邊界現且向哥拉古而發俄軍已與德軍相近後此當有一場好武劇可觀也據最近電訊俄軍在加里西亞者已有二百萬人德之東南有此大敵參謀部不能不爲之驚皇留意矣又據本日通電拍里密穌已被俄軍四圍現時足阻俄軍之進行令其不得直擄薛里西亞者僅泰爾諾商埠及哥拉古之砲台耳日前傳聞奧人已棄哥拉古而去究屬不確奧人旣得德軍之援助當必堅守哥拉古殆無疑義俄國尼哥拉司公爵深信其軍隊有奪取拍里密穌之能力俄人若果逼入哥拉古則德軍勢必增厚其力赶赴邊界再俄軍行動頗須時日現就其進行路線及其注意勝利所在而觀俄軍大隊現時目的似以進攻德國爲亟而以侵入匈奧爲緩也 
雜評一 
[戰事盲談（二十三）] （無名） 
　　比國之軍隊自退往新都後久已未有舉動矣據今日路透電謂則又衝出以攻德軍其殆比軍又得上陸英軍之助乎蓋昨日路透電曾謂英之新軍又在比境法境上陸也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[濟南消息]  
　　濟南之僑民與外交濟南一隅日德兩國僑民因受戰事影響來東避難者日多日人約一百五十餘名德人尙未詳其數目當道現照會各該國領事會同警察廳認眞保護各僑民等亦爲满意又比間前有陸山砲彈運往濰縣爲維持中立軍隊之用乃被日軍干涉靳將軍相持甚堅惟聞政府已飭靳和平了結矣　　膠州之漁業與森林青島附近海面本係產魚之區大小漁船往來如織自日德决裂後該海面倐變爲戰區德人籌設警備附近沿海均密布魚雷而我蠢然之漁人旣不諳戰時之公法尤不解戰事之危機竟仍有前往捕魚之船出沒於驚濤駭浪中者聞數旬以來觸雷遭害之舟已有多艘昨得彼處確耗又有小舟五隻觸水雷沉沒舟主亦同時斃命無一倖免者地方有司宜速行出示告誡也自青島戒嚴後附近森林業已被剷削殆盡所餘者沿戰線内外之菒水園而已菒園雖未毁而所結之纍纍若若者業主竟無力收取緣戰線以内德人已密布地雷曾經膠督出有華德合壁文之告不遍貼各鄕村要道禁止人民出入免罹慘禍因之業主眼看果子之成熟竟不敢越雷池一步而此一季之收成關係膠人之温飽者爲數又絶鉅日前各業主於無可奈何中聯合團體禀請地方官設法維持地方官則以園在戰線以内我國旣處局外中立之地位責任綦重萬不能冒昧交涉以生意外糾葛對於聯名禀帖之批答竟以無法維持四字了之 
　　蘭村之日軍與德兵此聞得平度消息日軍大隊在平度城者已前進至蘭底距膠城約五十里許右翼則至門村店向高密城出發德軍亦至藍村迎敵兩軍相距三十里恐日内即續有戰事又日兵至掖縣者有四五千人運到糧械甚多以該處爲運輸地點業已設有軍站並設立警察爲久據之計我國商民毫無衛皆驚避輟業逃亡載道云 
[青島風雲中之京訊]  
　　日軍傷斃魯人略表日軍經過山東境内中國人民之被傷斃者時有所聞茲北京亞細亞報集成一覽表爲錄如下 
　　人名地名月日原因 
　　班士良黃縣甲格莊九月十二日因日兵索騾伊以驢代被日兵刺傷右脇身死 
　　張洪舉掖縣平里店九月十六日鎗斃 
　　張雲敬同上同上同上 
　　劉廷桂等四人掖縣濁廟後九月十七日因爲日軍搬運軍需將伊刃 
　　張庚掖縣黃山村九月十七日槍傷 
　　張守林同上同上同上 
　　張官清同上同上毆傷 
　　王永褀平度縣九月廿一日因日兵索取柴草將伊鎗斃 
　　袁仲興同上同上因日軍近運秫稭將伊槍斃 
　　張得安同上同上因日軍迫運秫稭將伊致傷 
　　旅京同鄕開會討論聞山東旅京同鄕會以此次日軍經過各處人民受害情形不堪言狀擬於明日（二十七日）開同鄕會討論一切一面將該同鄕會所調查之實在情形報告政府一面並妥籌賑濟難民之辦法又據山東旅京同鄕會接烟台同鄕會來電謂日軍過境之騷擾情形雖到處均不能免而尤以掖縣受害爲最甚其在京之同鄕擬即將此情形據實禀報政府並請求速與日使交涉云 
　　日京所傳德軍情形據九月十八號日本東京英文廣智報所載十六日烟台電略謂守青島之行兵約計八千五百人共分三隊（）擔任守衛之職及在青島城内管理警察事務（）守護各礟台（）從事修築近日爲大雨所壤毁之防禦建築物等八千 
五百人中能實力從戰者不過半數云云 
　　戰地交涉歸京辦理魯省交戰地帶近來時發生重要交涉縣知事不能直接解决往往電部請示再指示該縣辨理往返躭擱頗費時日現聞外交孫總長擬與交戰各國駐京公使約定嗣後如在交戰地帶發生各交涉一律移京辦理免費周折據外間傳說政府因山東防務吃緊有添設左右將軍之議俾可隨時襄辦軍務 
　　釐定戰地各縣行政法戰地各縣行政法似須特别規定方能有濟且所指方針與中立條規尤不能牴觸故總統已交諭政事堂釐定戰地各縣特别行政法云 
　　山東預算將再修改山東省翌年度槪算已經編製完竣呈送中央主計局亦經核過現聞東省以萊州劃爲戰區所屬各縣如膠縣高密卽墨平度掖縣昌邑等處人民經此大難十室九空下忙征收殊無把握計田賦項下二十七萬四千四百之地丁勢難據爲確定收入前送槪算應請重加修正云 
[歐戰聲中之張作霖（二）] [  （化險）]  
　　兩張交惡說奉天鎭安上將軍張錫鑾氏與二十七 
師師長張作霖交惡一節並政府已派趙爾巽氏來東查辦或調和說已見本報北京琸專電茲余探悉交惡之原因係月前政府經派蒙古實業公司某理事二名會同日人一名來奉爲辦理内蒙達爾罕五所轄一部之荒地事聞該理事抵奉時與張將軍接洽後遂赴蒙盟從事調查乃張師長聞在内蒙一帶購地頗多以交接不明致與該理事之進行生出轇轕嗣理事返奉後某日忽傳被逮事爲張將軍所聞經召張師長來署與商言語之間二張互相爭執權限問題致稍有口角而外間乃傳爲交惡矣十二日趙爾巽來東本爲調停之中堅乃不料甫經下車抵奉而張師長亦當日乘車赴旅順拜訪福島都督矣說者謂調停一事當俟張師長回防後方能從事關說也 
　　訪别福島都督記關東都督福島大將满任回國啓行有期張師長以國交並個人感情之種種關係應行訪别一行以表親密之意遂於二十一日晚由奉天隨同參謀長馬凱氏將軍署顧問前奉天外交特派員于冲漢氏等起程赴旅順翌日抵旅經福島大將川島要港部司令官青木要塞司令官佐藤警視總長西川中村兩參謀長宇木軍醫部長等在車站迎接抵節司令部嗣赴都督府拜别福島大將 
經日軍界清晏旣畢遊覽旅順开勢及水交社戰跡紀念場等處後同日又專車赴連經大連大内民政署長田中警長西山憲兵隊長佃川上兩滿鐵理事立花海關長各新聞社長等出迎下車後握手交歡抵民政署宴飲談話一時許遂乘電車向本埠各地察歷一遍同日晚車旋奉歸防云 
[東三省之公債（一）] [  化險]  
　　公債··公··籲募公債之聲幾爲今日全國人士所提倡所進行之盛事也公債之利益於國家及其個人權利之關係早經公債局諄諄布告吾今欲次第彙記東三省對於公債之籌備及其進行成績如下以供各省之比較云 
　　吉林財政廳之章程第一條本省認募公債以一百萬元爲額由巡按使先期電呈大總統財政部核准第二條本省公債分左列各項勸募之（一）軍界（二）政界（包括各項行政及官辦機關而言）以上由將軍巡按使督飭各長官募集共二十萬元（三）紳界（四）商民界（包括農工各業而言）以上由巡按使督飭各地方官募集共八十萬元第三條軍政兩界凡月俸在三十元以上者皆由各長官飭由會計員於各員月俸項下坐扣以滿一月俸給爲率其有自願多購及三十元以下之人有願購債票者均聴其便第四條紳商民各界依内國公債局章程第九條商令大宗包買零星分銷除法定折扣及先期加獎各種利益外仍照内國公債局章程第九條第二項之規定給以百分之六以内之經手用費第五條具有左列資格之一者均得享包買債票之利益（一）著名殷實紳商（二）中國交通各銀行官銀錢總分號各縣地方錢局各錢店當業等商號之紳商民存欵（由存欵之户包買）（三）銀市買賣貨幣（由買賣之户包賣）（四）其他欲取得公債利益者第六條各項債額認定後應由各經理處先行註册五日一報巡按使財政廳彙總轉報於財政部第七條以九月底爲註册截止期十月爲核定應募人公告期十一月爲繳齊債欵期第八條逾第一條總額者採多額募集法第九條多額募集法施行細則是另定之第十條本章程未盡事宜或窒礙之處隨時增改 
　　吉林各界之籌募章程布官聽執行近日吉林各界籌募之進行如下㈠政界巡按使署日前飭各道尹知事以此次内國公債票各界人民均應爭先購買惟吉林風氣撲塞民間多未知公債票之利全恃地方官善爲勸導詳加解釋使人民知此項債票與輪捐不同始能踴躍購買各該道尹知事於奉到飭知後限一個月先將募集數目具文詳報繁盛之區須募集十萬元簡僻地方亦應募四五萬元務當竭力進行不能空言塞責各道尹知事宜認眞辦理云云㈡警界警界人員現鑒於各界之關會募集之熱心亦即倡辦然自已請願購買者尙屬寥寥乃第二區第三分所自巡長以下均多請願購票至十元二十元不等現各區亦多效布爭先矣㈢商界南務會因募集公債一事須先調查各商資本然後分配購數以期一致使無觀望有前之弊當經商董會議通過傳飭各業研究所曁各散商刻已調查竣事其額如左（錢業）十八號資本共錢九十九萬零二百吊一萬六千五百兩（當業）十九號資本共錢二百四十一萬九千吊（雜貨業）五十二號資本共錢二百九十七萬九千三百五十吊銀元三萬元（店業）八號資本共錢三十八萬七千吊（藥業）十一號資本共錢五十六萬七千五百吊（糧業）八十七號資本共錢一百零八萬三千零二十二吊（山行店業）十五號資本共錢三萬二千七百吊各散行一百六十八號資本共錢一百八十一萬零七百五十吊銀元三千九百元至分配之法尙未議妥㈣軍界吉林軍界對於内國公債頗極　心孟左將軍苦口勸募兵士亦多有認購者茲將現在應募之數分晰列下一將軍六千元二參謀長一千元三將軍署各員司七千三十元四衛隊步馬兵營一千七百八十元五二十三師三萬四千八百四十元五混成旅一萬二千五百四十元七憲兵營一千一百一十元八軍械局六百九十元計共六萬九百九十元 
[北京新譚薈]  
　　留學考試討論辦法留學生得有博士學士學位者得隨時往政事堂報名考試惟考試之後如何任用尙無規定之明文現往報名者已屬不少屢向處員詢問任用章程聞徐相國亦以應於試前明定任用條例已交政治討論會商酌任用辦法又政事堂公所設立留學回國試騐報名處已派定八人專官其事列名者爲曹秉章　靳志　徐兆熊　倪文德　顧允中　向瑞彝　吳鼎昌潘宗瑞 
　　請停學校者之申飭近有四川開江縣知事邱崐玉具呈政府擬請停止學校將所有經費撥作外債海軍之用實屬不知大體現已經敎育總長咨行該省巡按使嚴加申斥以爲越職妄言者戒 
　　合格知事擬再口試第三届知事試騐各部總長及各省長官特保免考者計一千四百餘人此次審查結果眞合格者亦逹七百八十餘人周樹模以去之旣無可去而總統前又有從嚴之諭遂呈請由内務總長將合格各員一一傳見當面口試後再定去取大約可以照准 
　　提撥鹽稅餘欵有成前者政府與五國團提議要求將鹽稅收入除欵暫歸中國政府提撥應用一節五國團始而颇有遲疑而總稅司又欲提歸海關以爲下半年賠欵不足之抵補因而久未解决月之中旬鹽務辦兼顧問丹恩新自歐洲假滿回華當局與之商榷丹恩以其實地考察之經騐謂中國鹽務經此改革有日增無日減抵當借欵本息而外每月綽有餘饒當然撥還政府應用丹恩夙爲五國團所信任此事竟得逹到目前日（二十三）已將七月以前積存餘欵一百五十餘萬撥歸財政部官理聞以後每月餘欵均由財政部自由支配 
　　外人參觀演禮餘聞此届祀孔大典據聞届時總統决意親往致祭以示尊重會囑禮官處將祀孔典禮關於大總統一人應行之儀節擇要呈覽日前陪祀各員在大成殿演禮均着制定祭服茲聞是日有英國使館數人往參觀者謂禮官處某君云中國古制如是之美爲吾儕所未知中國禮服除外交官不得不隨各國之所同其餘俱應倣古制而爲之今舍己國之美而倣效他人殊覺可惜言畢尙贊歎不置云 
[進步黨取消速開國會案]  
　　進步黨政務部曾於庶政研究會所提出之擬建議政府速開國會及回復地方自治意見書正在種種研究中曾誌本報茲據該黨消息該意見書中其屬於地方自治者仍行繼續研究將來自可再行提出大會以供討論至於速開國會案則已經職員全體會討議根本取消聞其重要之理由在關於憲法服乃立法院之事宜已爲現行約法所規定現在該約法支配之下另新討論憲及國會之問題不惟理論上不得其當且又誤其提出意見書之手續也若對於現行約法有反對之意見則不可不先行約法之改正然後主張其所抱之意見是其手續自然之順序若其不然突然發議主張速開國會不過爲一種無理之舉故本會無討論之必要理由云云 
[京山縣土匪又起]  
　　鄂省京山縣劉　黨羽最盛之區距縣城五十里湯家店地方日前有土匪二百餘人搖旗持械肆行搶刼並火燬民房五十餘間殺斃當地民團二十餘人駐防該縣之鄂軍第一團長孫國安聞報立即親率兵士跟蹤追捕擊殺二十餘名拘獲四十餘名餘匪向下蕩一帶逃逸刻該團長已將捕獲各犯解送多寳灣清匪司令部朱兆熊訊明正法矣 
[十年來之桂省財政]  
　　桂省財政夙稱貧瘠世所共知然當清光緖末年柳州兵變岑春煊督師赴剿紛紜告急幾竭全國之力供給軍儲恊解之欵不下五六百萬兩嗣軍事敉平用餘之欵滿二百萬留充桂用仍每年在梧州南寗兩關稅收項下截留應解京餉約八十萬兩湘鄂粤三省年協邊餉三十八萬兩均奏定有案未幾林紹年撫桂請開實官捐收數溢額復奏准截留三百萬兩爲辦理善後之用迄張鳴岐撫桂桂庫整存現銀四百萬兩因以一百萬兩開設廣西銀行以三百萬兩籌辦桂全鐵路奏明立案不准挪作他用以是自張去桂之日欵項絲毫未動移交沈秉堃接管沈於宣統三年因籌辦新政預算不敷已挪用數十萬革命軍起當道以北伐爲名又各提數十萬自是而桂全鐵路專欵之三百萬所餘者僅百三四十萬而銀行資本之一百萬仍無恙也元二兩年各項收入短絀加之軍用浩繁嚴端爲財政司長任意揮霍截至二年十一月所有存款已悉索以盡並銀行之資本亦無著矣嚴預料桂省財政之不可支持因謀爲飲　止渴之計在上海商務印書館訂印新紙幣一千二百萬元嚴去而周平珍繼任爲財政司長同此政策其時値中央簡孔昭焱爲廣西國稅廳長兼廣西銀行監理官孔宦桂久尙知桂省内情一聞此耗密陳大總統及財部設法制止詎財政部屢電桂而桂置之不覆張鳴岐奉長桂命有電至桂力爭此事亦無效果孔不得已遄赴桂任是時新印之多數紙幣將次印成考查銀行金庫存現不滿三萬銀行代辦全省軍政兩費收支銀行所存之數即桂小庫所存之數其時周平珍仍爲財政司長日昌言發行不換紙幣及弛賭禁包賭餉陸督慮軍無著亦漫應之本年三四月間正極艱難之時矣惟孔始終堅持未幾張鳴岐到任再三磋商乃取消包賭之議及將印成之紙幣封存銀行不准濫發以是桂省目前流通之紙幣僅百餘萬尙係前清舊幣居多民間尙有信用每日持紙換金者少持金換紙者反多是亦另有原因蓋桂省山深水阻伏莽衆多商販往來携金實不如携紙之便也要之桂省財政自革命後洋關歸稅務司掌握收入關稅悉數存諸外國銀行專供解賠欵之用昔之所謂每年截留京餉八十萬兩者今已悉歸烏有矣湘鄂粤三省年協邊餉三十八萬兩雖奏定有案亦自隨滿清之命運以俱去而現時收入僅僅靠本省人民所負擔者疇昔桂省租稅款目尙爲三大宗一田賦前清時代每年約收六七十萬一百貨釐金每年約收一百三四十萬元一鹽釐每年約上五六十萬元自榷運局成而鹽釐又提抵善後借欵非復桂有所餘僅田賦貨釐兩項共計剛滿二百萬元此外零星雜欵不過十餘廿萬總之全數收入實不足二百四十萬元之數而該省本年度支出預算軍費四百一十餘萬政費一百六十萬收支對照即不敷三百三十萬有奇現據財政當局言自本年五月起開辦驗契截至八月止已収入六十五萬餘元預計辦至年終可收足一百二三十萬此欵經奉中央核准留充桂用藉以爲彌補預算不敷者一整頓田賦將各縣平餘陋規提集歸公每年約可增收五十萬藉以爲彌補預算不敷者二整頓釐金約可增收二三十萬藉以爲彌補預算不敷者三鹽釐旣提歸中央現擬舉辦地方行政鹽捐每年約可增收五十餘萬此欵亦經中央允予撥回桂省藉以爲彌補預算不敷者四開抽烟酒牌照稅約可收十餘廿萬藉以爲彌補預算不敷者五加抽地方屠捐實在收數已有十餘萬藉以爲彌補預算不敷者六總計新籌之欵確有把握者將不下三百萬再求節縮政費二三十萬三年度收支尙勉能適合矣 
[高等廳十七次開陳繩被害案]  
　　高等審判廳日昨二十二號又繼續審理陳繩被害案開庭後先喚添傳之廚子席譜上堂先間姓名住址營業次間其到陳宅宰猪原委於陳宅找席宰猪一層 
 
 
 

Page 7

 
 
頗有盤詰話中涉及席之師姪梁姓略爲究問又喚張麟上堂與質找席宰猪事席謂留話家下張謂途遇相邀未决審判長又問宰猪次數與人數因又引出一帮同席譜宰猪之英俊上堂後問其營業答前在禮王府當差現在當廚子又問其帮席在陳宅宰猪事英亦承認惟席謂同宰猪者三人英謂只二人審判長旋問英住斜東街年數及學手藝有室家否等瑣事次乃再問席宰猪次數席亦認爲兩次又問其宰猪工錢及發錢地方發錢經手僕人次及刀子繩子小鐵棍搓石等物又問道這些箇傢俱你丢過甚麽否答道沒丢過又問道當廚子有使用屠户宰猪的刀否答道亦有使那樣的又問其買刀地方及使壤了的刀賣去或另有他用答畢當令其退下旋由巡警回話稱通知之西醫翟布報到審判長遂令上堂該西醫係圖文大學醫科敎習英國人審判長又將黃貴之血衣剪下一塊令其鑒定是否人血翟醫生將該血衣拿走後審判長又呌席譜上堂問道你使的菜刀在甚麽地方買的答道在順治門月牆買的又問道你宰猪用的刀在甚麽地方買的答道亦在順治門外月牆買的然而我買的那把刀年分已久啦又問道你那把宰猪的刀跟屠户用的刀一樣否答道不一樣又問道何以不一樣呢答道屠户所用的刀若帶在人家裏使用很透着凶像所以廚子的刀平直式屠户的刀頭大而腰凹又問道我要看看你的舊刀答道現在我家内您就派人取來看審判長當令其退下又喚英俊上堂審判長當問英俊道你從師學手藝有幾年了答道我從二十五歲學的今年我已三十六歲了又問道你沒學手藝時會做菜否答道那時我父親亦是廚行我曾跟着學過的又問道你當廚子全使甚麽傢具答道刀杓等類又問道你使的刀是甚樣式的答道是方頭菜刀又問道你宰猪使甚麽刀呢答道我不會宰猪又問道你旣不會爲甚麽又帮着席譜宰猪答道我是帮他脫猪審判長又問席譜道你給陳家宰猪是你呌英俊去的抑是他自己要去的答道是我呌他去的又問道他刮肉皮使甚麽刀呢答道他刮肉皮是使刮撓又問道刮撓是甚麽樣式呢答道是抹頭的刀審判長又呌董升上堂問道宰猪的人是他否董升回顧席譜一眼回道我不記得了又問道他上門房拿過錢你怎麽不認識他呢答道他宰猪不過一兩回况且一年多的事我怎能記得那們清楚呢審判長又呌焦升上堂問道你認識英俊否答道我不認識他審判長又問席譜道找你的人是焦升否答道的沒見着面的審判長當令衆人退下復向席譜道現在這裏有一把刀你瞧像做甚麽用的遂將井裏掏出來的那把刀與席譜看席譜看畢回道是一把宰猪的刀審判長道是你用的刀否答道我沒丢過刀况且我的刀上另有記號審判長遂詳查席譜所說之記號果然不是又問道有人跟你尋過廢刀否答道我們的刀不能送人審判長道旣不是你的刀你敢具結否答道敢具結審判長遂令書記官朗讀結文畢由庭丁將結紙送在席譜面前按一指印畢審判長又再三叮問道如是你丢的刀此時不妨說出適才具的結亦可以取消席譜堅執前供不移審判長道旣是屬實那們你可作個證人遂令其再具一證人結席譜具結畢審判長又向其问道你看見英俊有適才那個樣的刀否答道我沒看見他有這樣的刀審判長問畢又呌英俊上堂問道你刮肉皮的刀是甚麽樣兒答道抹頭的又問道有多少長答道除去把有四寸長又問道還有長的否答道您如查出長的來我甘當領罪於是審判長乃宣告休息一小時至四鐘再行開庭呌添傳造水車的工人王德山上堂向其宣告傳作證人的原因及證人的責任等情當令其具結畢乃問道你給東斜街陳宅做水車是多少斗子答道我學這個手藝是在平則門地方因爲好養活着一窩八帶又弄着幾個孩子頭年給陳宅做的這水車是五十個水斗子又問道你做水車要用多少本錢答道用不了多錢又問道做一個水車須用多少日子答道須待一個多月的工夫（未完） 
地方通信 
[蘇州]  
　　警官與命案之關係蘇垣南路烏鵲橋嚴永茂磨坊内所蓄牛隻均停歇於隔壁空場上牛糞堆積污氣薰蒸致近隣王連元等以有碍衛生等詞赴南區報告經區長張竹坪飭令三區分署榻錦餘署員查辦楊署員立派長警傳該坊主候訊旋由坊主之子嚴天漋到署榻署員諭以有碍衛生立刻將磨坊遷讓嚴天漋不允楊大加訓斥嚴仍堅執不允而退迨後楊署復員派長警往傳數次嚴避匿不見經長警强將嚴之老父傳署訊問乃嚴父年已七十餘歲聾锺不堪者楊署員諭令具結限日遷讓嚴父不允楊署員大爲呼嚇以如不具結自遷定即派警押遷是時嚴父突然暈去倒地不起當經楊署員等喚籐轎將其送回卽經嚴天漋將細情具禀道尹署核示迨至五日後嚴父竟爾殞命嚴又續禀道尹署警廳陳訴寃情請求伸雪茲奉殷獻臣道尹批示云查此案前據爾具禀即經派員查明屬實飭令警廳傳知照常營業並將該巡官違法逮捕情形查明核辦批不在案茲閲來禀爾父竟以威嚇致死情殊可憫該巡官似此凌虐商民殊堪痛恨本道尹自鎭守斯邦改任道尹以來接近同僚任人以保護商民爲前題不料與本道必同城之巡官乃敢故違警章壇作威福致演慘劇若不從嚴懲治何以整飭官場該巡官應即先行撤差聽候查辦除飭警廳遵照外着即知照此批警廳批示云來禀已悉該署員若如所禀情形實屬無理取閙有害商民俟查明確實定當懲撤不貸旣據通禀應候道尹批示祇遵可也仰即知照此批　　日昨代理警廳謝廳長偕南區長張竹坪帶同該署員楊錦除赴道尹署請示當經殷道尹諭令將楊錦餘一名發警廳拘留所收押聽候提訊辦理所遺南區署員缺已由謝代廳長派委蔣靖疆接充其南路區長張竹坪亦有撤差之說目下尙未發表 
　　改編太湖遊緝隊水警第二廳趙廳長前以太湖地方遼闊巡防不易擬即另設巡緝隊專在太湖各處梭巡緝捕惟所需經費頗鉅一時難以籌措故未能實行日昨趙廳長特召集各專署長各科長等在廳會議變通辦法擬將原駐太湖東山之第二專署所部第四分署長楊克昌所管之一署計船三十一號改編爲太湖游緝隊巡隷廳署楊克昌則充游緝隊長其一等巡官三員改爲副官餉額等項均仍其舊俟具詳巡按使核准後即可實行 
[鎭江]  
　　鎭市近狀鎭郡各商業因受歐洲戰事影響漲落不定惟洋布因先令跌價存本加重兼之銀根奇緊故客帮大都觀望不辦鎭埠之洋布業者素以銀山門一帶爲巨孹大店平日售一千餘元小則五六百元不等今則清淡異常此外業洋糖者近年來獲利甚微推今年則不然自戰事發生後糖價日漲每石陡漲三兩四錢故該業粤鎭兩帮之資本充足存貨豐裕者計有三十餘家無不獲利三倍惟糖亦日用必需之品我國建糖實比洋糖質甜惟價貴色黑故購者多就彼而去此以致外貨日增今有此機會不可不亟爲提倡焉 
[南京]  
　　懸賞通緝要犯南通亂事案内重要首犯程壯賀紫龍逃遁無蹤迄未緝獲昨經通海鎭守使管君來文呈請馮上將軍通飭一體協緝現馮上將軍已懸賞重金通飭各屬務獲究辦矣 
　　日美兵輪過寗日昨（即二十四日）天甫明時有日本兵艦兩艘經過寗垣下關江面該日艦均滿載鐵路枕木經金陵關稅務司麻振君派員登該日艦騐查並無違禁物品立時放行溯江上駛聞此項枕木係川漢鐵路早經訂定之物又上午十時有美國兵艦一艘經過下關江面並未停輪僅鳴汽笛數聲而去 
　　電飭愼重邦交昨宣武上將軍奉統處電令略謂政府對於青島軍事始终嚴守中立應嚴飭所屬各軍隊無論遇有何項激剌均須堅忍不得有躁妄舉動以免外人藉口云 
[烟台]  
　　水警砲艦與黨人二次激戰十八號水警第三砲艦新履雲號在登屬北隍城島與黨人激戰一節已誌本報惟時艦長王漢鏞返烟報告尹廳長以該黨遭此損失决不干休一面遣派新履雲號仍回北隍城島偵緝一面飭水警第一區巡官齊雲飛駕駛澄海砲艦前往援助一切適二十二號新履雲巡洋行至大欽島海洋突與黨人之船二艘相遇因開砲轟擊該黨百餘人亦即開鎗（機關鎗盒子砲等類）反抗激戰約七小時當雙方激戰之際而澄海砲艦亦即鼓輪而至各巡士亦開鎗助擊卒將該船轟沉一艘其一艘因向旅順竄去砲艦遂於前晚開回本港是役水警巡士受重傷者三名受輕傷者七名現已抬往法國醫院調治澄海砲艦受傷甚重而一區唚官齊雲飛腿部亦受彈傷鮮血淋漓至黨人方面除由澄海砲艦將其一艘擊沉外其餘在逃之人被巡士擊斃三名受傷約三十餘名日昨尹廳長已具禀吳道尹詳請巡按使鑒核矣 
雜評二 
[一霎那間（默）]  
　　水旱疾疫之災雖不測然尙有限戰之爲禍則眞莫測其底止英三巡洋艦之沉沒或四十五分鐘或三十五分鐘或僅五分鐘正所謂一霎那間也此一霎那間金錢人力之損失不知凡幾况兵連禍結此後各戰國所當之一霎那間又不知有幾次之一霎那間也然戰國之身受者必曰此乃預料常有之事局外聞之已甚爲寒心慘哉此一霎那間酷哉此常有之事也 
[扶弱抑强]  
　　今日世界祇有强弱之分而已强者可任意指揮人弱者聽人指揮而已强者可任意蹂躪人弱者聽人蹂躪而已交戰� 
國而弱者先當强者之衝鋒中立國而弱者先被强者之牽累而爲强國者且曰我將以保全爾也愛護爾也是故今日之弱國最可憐而實無人能眞正憐之者英首相扶弱抑强之言爲維持人道之切要語吾願各强國之起而實行其言矣 
[老山參鬚]  
兹本號所售别直細尾以來可稱價廉物眞以致人皆信服爲因色老低價比市上相去兩倍之數現今所存無多每斤售洋八元尚有剔出次粗之貨每斤售洋四元此貨功力甚大味道准足與高麗參無異祈請購試方知不謬倘係僞充老山儘可包退還洋上洋鹹瓜街南市立昌成參號 
[（遺失棧單）]  
今因失去正大棧於甲寅年四月念三日甲字六百七十一號棧單一支唛ＳＳ計什貨三件倘有諸君拾得槪作廢紙恐未周知特此登報聲明　日商小林支店啟 
[上等旅館出盤]  
今有坐落盆湯弄天津路相近開設十數年素有名望内有特别單房四十餘間裝修及用物等一應俱全現因東家另有别就自願出推與有志者執業如合意請至博物院路順發洋行李君接洽可也 
[空前醫藥學報醫藥觀]  
第三期已出版 
月出一册大洋二角全年二元郵費在内發賣所上海四馬丁路少年社 
[（義勇艦隊郵船公司啓）]  
今有保得富輪船准於本月十三日即禮拜五下午開往長崎海參　倘欲裝貨搭客者祈駕臨接洽再客票現歸本公司一處出售船上槪不另賣矣此佈 
[大連汽船會社]  
啟者本公司博進丸准九月念九日下午禮拜二開往天津大連灣等埠船泊黄浦碼頭　貴客如欲裝貨搭客者請駕臨本公司接洽爲幸南滿洲鐵道會社代理九江路一號電話一四四三 
[商務]  
匯票　九月二十八日 
上海匯至倫敦 
銀行電匯　二先令三辦士七五 
銀行四個月　二先令四辦士七五 
期匯票買進　二先令四辦士七五 
又　六個月期匯票　二先令五辦士一二五 
以上合上海規銀一兩 
上海匯至紐約 
銀行電匯　五十六元六二五 
銀行買進四個月期匯票　六十元二五 
上海匯至印度 
銀行電匯　一百七十三個羅比五 
上海匯至香港 
銀行電匯　七十八兩五 
上海匯至日本 
銀行電匯　八十七元七五 
以上合上海規銀一百兩 
金市九月二十八日收盤金價 
現貨標金　四百十四兩 
沙金合赤　四百二十二兩 
足赤條金　四百二十兩 
錢市九月二十八日北市銀拆及銀銅元錢價 
龍　洋　七錢一分二二五 
英　洋　七錢一分八釐 
銀　洋　七錢一分 
本　洋　六錢三分七釐 
轉　帳　一錢 
小　洋　一錢 
洋　找　七錢一分 
錢　找　一千二百文 
衣　牌　一千三百五十文 
銅　元　一百九十二千文 
市　錢　一百五十千文 
糧食九月二十八日米市各價開列如左 
南帮機新粳　七元　次六元三角 
周浦新粳　六元八角次六元二角 
蘇同新硬　六元四角次六元 
珠角新粳　六元六角次六元二角 
機新香粳　七元三角次七元 
北帮機白破　七元四角次六元五角 
南帮機白破　七元二角次六元四角 
常帮白破　七元　次六元五角 
蘇同白破　六元八角次六元四角 
珠角雙轉白破　六元六角次六元二角 
蘇同灘白米　六元七角次六元二角 
機白洋秈　六元六角次六元二角 
機白蘆秈　六元五角次六元 
機白客秈　六元二角次五元七角 
蘇同新蘆秈　六元二角次五元八角 
機白元　七元九角次七元四角 
常白元　七元七角次七元二角 
機白陰元　七元六角次七元二角 
常新小麥　五元七角次四元八角 
新青　豆　四元四角次四元 
油荳餅無市 
輪船進出口期 
九月二十八日進口輪船禮拜一 
廣利　又　由香港　招商總局 
威生　又　由膠州　怡和洋行 
新銘　又　由烟台　招商總局 
金陵　又　由長江　太古公司 
岳陽丸　又　由長江　日清公司 
江寛　又　由長江　招商總局 
九月廿九日輪船出口禮拜二 
德興　又　開往長江　鴻安公司 
岳陽丸又　開往長江　日清公司 
德和　又　開往長江　怡和洋行 
聯益　又　開往長江　太古公司 
宜昌　又　開往牛莊大連太古公司 
甘州　又開往汕頭香港廣東太古公司 
怡生　又開往汕頭香港廣東怡和洋行 
九月三十日輪船出口禮拜三 
蘆州　又開往廈門香港廣東太古公司 
紹興　又　開往長江　太古公司 
益平　又　開往秦皇島　開灤公司 
江寛　又　開往長江　招商總局 
新北京又　開往寗波　太古公司 
廣利　又　開往香港粤省招商總局 
十月一日輪船出口禮拜四 
大福丸又　開往長江　日清公司 
保平　又　開往天津　開灤公司 
通州　又開往威海烟臺天津太古公司 
十月二日輪船出口禮拜五 
長安　又　開往長江　鴻安公司 
十月三日輪船出口禮拜六 
襄陽丸又　開往長江　日清公司 
江蘇銀行發行鈔票及凖備星期報告九月二十一號起九月二十六號止地名　發行總數　凖備金數 
通州　洋一四八三一元　洋一四八三一元 
[滬杭鐵路開車時刻表]  
由上海開至閘口　 
上海上午八點正（快車）九點五十分（慢車）　下午二點（特别快車）三點廿分（區間車）嘉興止　 
莘莊上午八點二十五分（快車）十點二十八分（慢車）　下午四點正（區間車） 
松江上午八點五十四分（快車）十一點十分（慢車）　下午二點四四分特别快車四點四十九分（區間車） 
楓涇上午九點三十四分（快車）十二點十分（慢車）　下午三點十六分特别快車五點三十三分（區間車） 
嘉善上午九點四十八分（快車）十二點三十分（慢車）　下午五點五十分（區間車） 
嘉興上午七點二十分（區間車）十點二十分（快車）一點十五分（慢車）　下午三點五三分（特别車）六點十五分（區間車到） 
硤石上午八點二五分（區間車）十一點正（快車）二點十分（慢車）　下午四點廿二分（特别車） 
杭州上午十一點卅分（區間車）十二點五十分（快車）四點三十五分（慢車）　下午五點四十分（特别車） 
閘口上午十二點十分區間車到一點十分（快車到）五點正（慢車到）　下午六點正（特别快車到） 
由閘口開至上海 
閘口上午七點三十分（快車）九點二十分（慢車）下午一點三十分特别快車二點○五分區間車嘉興止 
杭州上午八點正（快車）十點正（慢車）　下午二點正（特别快車）三點正（區間車） 
硤石上午十點四十五分（快車）十二點二十二分（慢車）下午三點十分（特别快車）六點正（區間車） 
嘉興上午七點三十分（區間車）十點三十分（快車）一點二十五分（慢車）　下午三點四十五分特别車六點十五分（區間車到） 
嘉善上午八點○七分（區間車）十點五十四分（快車）　下午一點五十五分（慢車） 
楓涇上午八點四十分（區間車）十一點十二分（快車）二點二十五分（慢車）下午四點十八分（特别車） 
松江上午九點三十分（區間車）十一點四十九分（快車）三點十八分（慢車）下午四點五十一分特别車 
莘莊上午十點二十六分區間車十二點十八分（快車）　下午三點五十八分（慢車） 
上海上午十一點二分區間車到十二點四十三分快車到四點三十四分慢車到　下午五點卅一分特别車到 
[滬寧鐵路開車時刻表]  
由上海開至南京 
上海上午七點卅五分快車九點三四等車　下午一點五分特别快車四點三十五分滬常客車　夜十一點快車 
南翔上午八點三分快車九點三十一分三四等車下午一點廿六分特别快車五點六分滬常客車 
崑山上午八點五十三分快車十點三十三分三四等車　下午六點滬常客車 
蘇州上午九點五十分快車十一點四十四分三四等車　下午二點早五分特别快車七點三分滬常客車　夜一點十分快車 
無錫上午十點五十分快車八點十三分滬常客車三點卅七分特别快車　下午一點三分三四等車　夜二點十分快車 
常州上午十一點五十分快車六點五十分常寗客車　下午二點十三分三四等車四點廿五分特别快車　下午九點十五分滬常車到　夜三點二十四分快車 
鎭江下午一點三十三分快車　上午九點二分常寗客車　下午四點廿四分三四等車五點五十一分特别快車　夜五點廿四分快車 
南京下午三點四分快車到　上午十一點常寗客車到　下午六點十八分三四等到七點特别快車到　上午七點快車到 
江邊下午七點五分特别快車到　上午七點五分快車到　逢星期一到此站 
由南京開至上海 
南京上午七點三十分快車八點廿五分三四等車　下午一點二十分特别快車三點五十分寗常客車　夜十一點快車 
江邊下午十點卅分快車逢星期日到此站 
鎭江上午九點七分快車十點卅三分三四等車下午二點四七分特别快車五點五十九分寗常客車　夜一點快車 
常州上午十點五十七分快車七點十分常滬客車　下午一點五分三四等車四點十九分特别快車　下午八點九分寗常車到　夜三點十六分快車 
無錫上午十一點五十六分快車八點廿四分常滬客車　下午二點廿九分三四等車五點九分特别快車　上午四點廿一分夜快車 
蘇州下午十二點五十七分快車上九點四十一分常滬客車下三點五十二分三四等車六點四分特别快車　上午五點二十四分夜快車 
崑山下午一點四十一分快車　上午十點四十分常滬客車下四點五十六分三四等車 
南翔下午二點二十九分快車上十一點五十分常滬客車下五點五十九分三四等車　上午六點四十一分夜快車 
上海下午二點五十二分快車到下十二點十六分常滬客車到六點廿七分三四等車到七點三十五分特别快車到　上午七點夜快車到 
[津浦鐵路開車時刻表]  
由天津開往浦口 
津總站上午五點十五分（　　濟　止）十點十分（　　　　　　　　　　）星六下七點五十五分（特别快車） 
津西站上午五點三十五分（慢車）十點四十一分（尋常快車） 
滄州上午九點四十五分（慢車）下午一點四十三分（尋常快車）十點四十八分（特别） 
德州下午一點五十二分（慢車）四點五十二分（尋常）一點二十七分（特别） 
濟南上午七點十分（慢車徐止）　下午八點零一分（尋常）　上午四點零九分（特别） 
泰安上午九點五十九分（慢車）　下午十點三十八分（尋常）　上午六點二十三分（特别） 
兗州下午十二點五十分（慢車）一點二十九分（尋常）　上午八點三十六分（特别） 
臨城下午三點五十六分（慢車）四點四十八分（尋常）上午十點五十四分（特别） 
徐州下午一點四十五分（　　　　止）　上午七點十六分（尋常）　下午十二點四十分（特别） 
福履集下午三點三十六分（慢車）上午八點四十八分（尋常）　下午二點零四分（特别） 
固鎭下午五點五十六分（慢車）　上午十點二十三分（尋常） 
蚌埠上午五點四十五分（慢車浦止）十一點三十分（尋常）　下午四點二十分（特别） 
明光上午七點五十五分（慢車）　下午一點十三分（尋常）五點三十九分（特别） 
滁州上午十點二十分（慢車）下午三點十分（尋常）七點三十九分（特别） 
浦鎭上午十一點五十二分（慢車）　下午四點二十分（尋常） 
浦口上午十二點零三分（慢車）四點三十分（尋常）九點零四分（特别） 
由浦口開往天津 
浦口下午二點二十分（慢車　埠止）　上午九點五十分（尋常快車　止）星一下九點十分（特别快車　止） 
浦鎭下午二點四十分（慢車）　上午十點零五分（尋常快車） 
滁州下午四點十三分（慢車）　上午十一點二十分（尋常）十點四十五分（特别） 
明光下午六點四十八分（慢車）一點十八分（尋常）　上午十點五十二分（特别） 
蚌埠上午六點五分（慢車徐州止）　下午三點零一分（尋常）二點三十三分（特别） 
固鎭下午七點三十三分（慢車）四點零七分（尋常） 
福履集下午九點四十四分（慢車）五點四十九分（尋常）五點二十一分（特别） 
徐州上午七點二十分（慢車濟止）　下午七點五十四分（尋常）上午七點零二分（特别） 
臨城上午九點四十六分（慢車）　下午十點十一分（尋常）　上午八點四十六分（特别） 
兗州下午一點零二分（慢車）　上午一點十五分（尋常）　上午十一點零四分（特别） 
泰安下午三點四十八分（慢車）　上午三點五十三分（尋常）下午一點零八分（特别） 
濟南上午八點五十分（慢車津止）六點三十分（尋常）　下午三點十二分（特别） 
德州下午十二點二十八分（慢車）　上午九點十五分（尋常）　下午五點三十七分（特别） 
滄州下午四點五十三分（慢車）十二點零一分（尋常）八點（特别） 
津西站下午九點零五分（慢車）二點五十六分（尋常） 
津總站下午九點十六分（慢車到）三點零七分（尋常快車到）十點五十五分（特别快車到 
[下關浦口往來公渡時刻表]  
下關開 
上午九點下午一點 
四點 
逢星期日　下午十二點三十五分 
逢星期一　下午一點十五分 
浦口開 
上午十點二十分　下午十二點四十分 
五點 
逢星期日　下午一點三十五分 
逢星期一　下五二點十八分 
[甬嘉鐵路甬曹綫行車時刻表]  
本表定陽歷九月一日實行 
站名自寗波開至曹娥江邊 
寗波上午八點開　下午一點五十五分開 
莊横上午八點十二分開　下午二點零七分開 
洪塘上午八點二十一分開　下午二點十六分開 
慈谿上午八點三十四分開　下午二點二十九分開 
葉家上午八點四十七分開　上午二點四十二分開 
丈亭上午八點五十九分開　下午二點五十四分開 
蜀山上午九點零九分開　下午三點零四分開 
餘姚上午九點三十一分開　下午三點二十六分開 
馬洛上午九點五十一分開　下午三點四十六分開 
五夫上午十點零三分開　下午三點五十八分開 
驛亭上午十點十四分開　下午四點零九分開 
曹百上午十點三十一分開　下午四點二十六分開 
曹娥江邊上午十點三十六分開　下午四點三十一分到 
第一次第四次附掛四等客車 
站名自曹娥江邊開到寗波 
曹娥江邊上午八點開　下午十二點十五分開 
曹百上午八點二十二分開　下午十二點三十七分開 
驛亭上午八點三十一分開　下午十二點四十六分開 
五夫上午八點四十二分開　下午十二點五十七分開 
馬洛上午八點五十四分開　下午一點零九分開 
餘姚上午九點二十分開　下午一點三十七分開 
蜀山上午九點三十五分開　下午一點五十分開 
丈亭上午九點四十六分開　下午二點零一分開 
葉家上午九點五十八分開　下午二點十三分開 
慈谿上午十點十二分開　下午二點二十七分開 
洪塘上午十點二十四分開　下午二點三十九分開 
莊橋上午十點三十三分開　下午二點四十八分開 
寧波上午十點四十三分到　下午二點五十八分到 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華商不認華德買賣合同之作罷]  
　　本邑總商會近接政界某機關公函詢問以歐西戰事之始德商與華商於戰期之先訂立商業買賣合同外問有經華德兩商雙方同意允洽一律作爲無效等語是否有其事等情該會以事前未據華商知照承認同意作罷且查此項問題所關甚大將來商界影響所及不無恐慌自應共同集議預爲研究對付辦法故特致函南北各業領袖商董等先邀各該同業商人集議昨日午後四時南市各業均舉代表赴總商會討論良久聞華商同意一節俱不承認務請竭力辯正云 
[華法電車定期通行]  
　　華商電車公司與法租界電車公司會議通車一事早經定妥已由法電車公司將鋼軌埋設與華界軌道銜接行將工竣其通車辦法由兩界公司雙方議訂暫得規則准於十月二號試行通車華界電車駛至法租界外洋涇橋爲止法電車駛至華界董家渡爲止俟一月後再謀進行 
[顏紹武已處死刑]  
　　前由上海鎭署偵緝隊緝獲解訊之黨人顏紹武業已供認受孫黃委任爲清淮總司令之職曾經鄭鎭守使電請蘇省軍署核示在案茲悉鎭署接馮上將軍批令將顏紹武處以死刑故於昨日（即二十八號）午後四時已將顏紹武押送西炮台槍斃茲將罪奘錄下上海鎭守使鄭爲示諭事案據本署偵緝員在鎭江緝獲亂黨顏承烈即顏紹武一名解送來署訊據顏紹武供稱去年寗滬變亂之先該犯與錢通仲八稽杰皇甫蘭昆等在江北沭阜一帶紏約土匪四五千人預備攻打安東佔據清江爲江南逆黨聲援舉定該犯爲清淮僞都督嗣因餉械未到失敗未成今年二月間派羽黨赴揚謀亂約期舉事又因敗露旋即避匿等語又另拿獲之盗犯俞三龍供認顏紹武在滬有接濟鎗彈並紏同搶刦情事查該犯顏紹武供認迭次勾結黨匪煽惑謀亂偕稱都督並供給羽黨鎗彈專肆搶刼擾害地方實屬罪惡昭著因迭次懸賞緝拿久稽顯戮現旣獲案訊明應照刑律一百零一條内亂罪處以死刑即行鎗斃以昭烱戒除執行外爲此示仰軍民人等一體知悉此示 
[又有百子會名目出現]  
　　浙省興武將軍據探報稱浙省各屬近有百子會名稱發現查該會人物係由青紅帮匪及禮門各黨徒所組纖專在各碼頭開設香堂分散票布收領學徒窺其宗旨實懹　亂思想且與浙省毗連之蘇屬各鄉鎭亦有分會設立應請電致蘇省會同查禁嚴拿首要懲辦等情朱將據報後除通飭各屬查緝外業已咨由江蘇馮上將軍分飭所屬寗鎭蘇滬各軍警一體嚴查禁辦矣 
[再誌偵探以窶人爲亂黨]  
　　上海鄭鎭守使前據探報告有黨人顧奎然李子五匿跡法新租界湖陽路七號門牌暗設機關希圖起事等情故函致法捕房將顧李拘解法公堂據供拾得香烟頭搓捲成枝售錢度日並不爲匪奉判交保查核在案昨由捕房報稱查得顧李同居之處祇有房屋半間床板兩方破被一條捲烟器具一個别無犯禁器械是以解請發落中西讞員以顧李兩人雖無爲匪實據亦非安分之人判一併逐出租界 
[省釋暗殺案中之嫌疑人]  
　　紹興人裘美根於去冬串黨在新閘山海關路將前浙江鎭海關砲臺營先鋒隊隊長陳子文暗殺業經公共公廨將裘逮案傳同屍屬迭次研訊屬實判裘解送鎭守使署懲辦嗣經捕房查得裘之同鄉人呂韶美與此案亦有關係派探前往杭州將呂移提到廨復將裘帶堂與呂一再質訊明白判呂與裘分别押候會商堂諭定期昨晨宣佈在案昨由捕房將裘呂二人解廨請示經原審官俞代襄讞會同陪審西官美畢副領事升座樓上公堂命將兩人帶案即據呂之代表律師聲稱此案迭經堂上研訊明晣且經裘美根供明興呂韶美惟在杭州火車站見過一次實與此案毫不相干應請察奪禾中西官會商之下以呂與此案並無證據判卽省釋裘美根着仍照前斷執行 
[德婦被害案尙難判决]  
　　德商南門之妻在虹口禮查路十四號洋房於今年正月間被匪砍斃並被刦去値洋三萬五千餘元之飾物一案曾由公共公廨將獲案之嫌疑犯朱八字黃子祥顧四王六朱大喜子朱定珍崔阿五符三及原告西崽朱小毛等全案人犯解送上海鎭守使署歸入軍法範圍訊究迭經鎭署軍法處研鞫未得確供嗣因朱八子等供出與搶刧法租界福康祥土店之巨盜余三龍亦有關係故又飭由公廨將巨盜余三龍解署官押在案茲經軍法處鄧副司法官訊得余三龍供認當日隨同往刧惟南門之妻究爲同夥何人砍斃亦未目見并稱此案之起意者係原告南門之出店亞格司卽徐玉林糾同行搶等語故又禀由鄭鎭守使飭廨將徐緝拿現據解到原告出店徐玉林一名業於前日研訊據徐玉林供稱原籍湖北並認此案實由自己起意邀集多人入内刧掠得贓表分不諱惟南門之妻如何砍斃各犯尙在推諉致難判决昨聞鄭鎭守使復又函致公廨速飭捕房傳到經辦此案之西探安姆司脫郎曁華探陳永康等來署磋商辦法以便定案 
[懸賞通緝戕官巨匪]  
　　上海軍警及行政各界接江蘇巡按使能飭文云爲通緝事據漣水縣知事王寳瑩詳稱案於本年八月二十六日據練通查獲積匪李春江一名解送到署經知事詳加研訊據該犯李春江供稱年二十八歲漣水縣人李春來是堂兄小的曾於前清光緖三十二年在揚州齊統領處當兵李春來亦在彼處後來李春來因事開革小的就一同出來的上年六月中車橋鎭大搶案是李春來朱習和起意約小的同去共夥有八九十人分爲四幅李春來一幅朱習和一幅朱壽堂一幅膛秀嶺一幅内有素識的丁如九並已死的張德張子盈梁正玉季小老漢管鶴年等其餘姓名記不清楚張德他們均穿軍服小的拿馬炮由旱路進圩北門共搶約二百家光景與官兵打仗轟死男女小孩八九人贓物裝了八船布及衣服最多銅元有兩笆斗那晚到青溝集上分贓各散小的分得布十疋錢三千文衣服三件均賣與不知姓名得錢化用沒存又於上年七月不記日子李春來朱習和起意行刧郭莊郭汝法家約有七八十人小的亦同去在下營集會齊小的與朱習和均拿馬砲餘人持械徒手不等走到郭汝法家門首一齊進去郭汝法喊捕當被李春來用繩梱紮嚇禁聲張分投各屋搜得猪牛衣服等件春來朱習和將郭汝法抬到黃河灘上用炮轟死尸身抛在何處小的沒有同去不知道李春來分得贓物甚多小的因與李春來是一家並未分贓今年六月二十四日朱習和朱秀嶺朱壽堂丁如九四人到小的家内說有官兵運送子彈路過仲家莊約小的同去刧奪一共十六七人劉必善亦在内在家持鎗小的拿馬砲先到仲家莊附近柴田内守候午前見他們來有三掛車一掛上坐的人兩掛載的子彈有八個兵解送小的們就在柴田内一齊放炮鎗打死三人一官兩兵先不曉得是曹營長後來纔知道的他們兵也同我們打後來因人少走王 
散小的們就在素死人身上搜出十響手鎗一支是朱王 
習和拿去快槍兩支是劉必善拿去子彈把箱子用刀劈開各人分拿後來亦由朱習和取去小的這十幾天内不敢住在家中夜間均宿柴田内今天在家吃早飯被獲到案朱習和等現逃何處不知道所供是實等語當經電奉兩府寗密支電飭將李春江一名按律鎗斃兵勇拿獲戕官要犯所有獎欵准於忙漕項下作正開支該知事緝捕勤能應予記大功一次遵即監提李春江一名騐明正身當衆槍斃除再嚴緝餘黨務獲究辦並請通飭各營縣將逸犯朱習和等一體協緝俾絶匪跡而遏亂萌等情查此案曹營長被匪戕害並刧去鎗械情節較重從犯李春　雖已正法首要各犯在逃尙多未便就此子案應將首匪朱習和懸賞四百元夥匪朱秀嶺朱壽堂丁如九劉必善李春來等每名懸賞二百元於所獲地方審訊明確後在忙漕項下作正開支以期速獲除批示外合行通緝仰該口即便遵照轉飭所屬一體恊緝務獲解究切切此飭 
[陸軍部頒發軍隊報告表]  
　　中央陸軍部以宣告中立後向時駐防軍隊如有調動均須隨時報部爰特頒發表册分送各省飭塡報告茲由馮上將軍分行到滬聞其報告大網（一）原駐地點及調防情形（現駐地點及隊） 
名人數（一）各軍官佐士兵姓氏籍貫花名均應分别報部以備查考 
[施公使抵上海]  
　　新任駐英公使施肇基偕其夫人及子女前日出京乘津浦滬寗專車於昨晨七時抵上海現寓黃浦灘交通銀行聞將於下月二日乘日本公司船三島號取道蘇彝士運河赴任云 
[浦東紳董餞送廖營長]  
　　駐浦步隊第三營營長廖守忠於九月二十五號接到第二師朱師長飭令撤任廖營長遵即漏夜赴蘇移交一切業於二十六號交代清楚惟九月份該營官兵薪餉迄尙未發當由廖營長面諭所部官兵歸後任新營長核發嗣爲東溝塘工局紳董曁地方第六區警長所悉以廖營長於前清任事以來維持地方頗爲出力今旣交卸應即餞行故於昨日特備筵席東請廖營長飲宴以誌去思 
[審判廳啓用新關防]  
　　上海地方審判廳之關防經司法部查得與該部所定不符乃另頒關防一顆以示一律行文蘇州高等廳於前日轉行到滬昨日已由該廳袁廳長諭飭啓用並墨報啓用日期 
[監犯分解蘇州收禁]  
　　上海地方檢察廳第一分監監獄官李少顏君前因監犯擁擠陸續發下勢難再容遂商請汪廳長設法疏通汪属准即轉詳蘇州高等廳奉諭着令將第一分監内提出監犯六十名解送蘇州卽上海地方檢察廳第二分監監獄收禁等因李君奉諭後擇其判决監禁年其稍遠之監犯六十名定於今日禀請汪君派警押解赴蘇 
[通用北洋銀元之示諭]  
　　上海縣洪知事昨發示諭云本年九月二十四日奉滬海道道尹公署第六百十四號飭開本年九月二十日奉江蘇巡按使公署第二九八二號飭開案准財政部有電内開各省將軍巡按使鑒堂密各省銀元花紋成色極不一致紊亂市面莫此爲甚亟應改良劃一以爲實行新幣之基礎惟現在國幣新模尙未製成鑄幣欵項亦未籌足祗有暫由造幣總分各廠專造北洋銀元其餘各模一槪停鑄以謀統一而資整理各省官欵及官營業收支均改用北洋銀元所有南洋湖北廣東各銀元暫准一律通用不得加水即希貴將軍巡按使轉飭所屬收支官廳一體遵照辦理等因當經轉飭各收支官廳曁各銀行遵照去後茲據南京中國銀行函稱奉部飭辦自應切實遵行惟本行收進之欵旣照收北洋龍元放出欵項應亦以北洋爲主體惟値此推行伊始各界容或未盡周知或且有諉爲不知而希圖破壤者擬懇咨請上將軍轉飭軍界各機關並通飭各警察廳各地方官出示曉諭俾衆咸知一面由各地方官轉向商會傳知各業一律通用北洋銀元不得稍有留難庶收放不致兩歧推行可期無阻函請查照等情前來除分别咨行外合行飭知該道尹即便轉飭所屬各寺方官一體出示曉諭並轉知各地商會遵照傳知切切此飭等因奉此查前奉巡按使韓飭開以改用北洋銀行並南洋湖北廣東各銀元暫准一律通用不得加水等因奉經分别轉飭遵照在案茲奉前因除分行外合就再飭仰該知事即便出示曉諭並轉知各地商會傳知一體遵照切切此飭等因到署奉此除轉行商會外合行出示曉諭爲此示仰闔邑諸色八等一體遵照毋違切切特示 
[規定醫農工畢業學生實習期限及准送資格]  
　　上海縣洪知事昨發公布云奉江蘇巡按使公署飭第二千七百七十二號内開接官省内准敎育部咨開案准湖南巡按使咨陳開據駐日留學生經理員曹世昌詳稱詳爲醫農工卒業學生遵章實習請明定年限資格事竊本年留學仙台高等工業學校卒業生吳家鉅等請送實習查部定經理留學日本學生事務暫行規程第二十八條應先行呈報敎育部或各本省行政公署察核辦理等因日晒各校計算成績有以甲乙丙丁評定者有以分數品評者擬請定爲丙以上及六十分以上者准送實習又現在各卒業生之請送實習有以三年爲請者有以年餘爲請者有未稱一定年限僅稱前往某某處實業者似宜明定實習年限至長不得過一年其有特别原因年限必須延長者得由經理員臨時斟酌詳請庶於研究獲有實益又不至毫無限制等情請示前來相應咨陳大部請煩察核規定前項實習生資格年限見復以憑飭遵等因到部查該生等所習學科核與經理留學日本學生事務暫行規程第二十八條之規定均屬相符所請實習之處自可照准惟醫農工部畢業學生入病聢場廠實習期限久暫各不相同應定爲至多不得逾一年以示限制至請核定畢業成績内以上或六十分以上者爲准送實習之標準應即照准除咨復曁分行外相應咨請查照辦理等因准此合行飭知該道尹轉飭所屬各該縣知事遵照公布此飭等因並江蘇滬海道道尹公署　同前由各到署奉此合行公布仰醫農工卒業生一體知照此示 
[修築寳山路招工投標]  
　　昨日閘北工巡捐分局朱局長發出招工投標示諭云照得本局勘得寳山路馬路年久損壤積水成潭亟須重行修築以便行人計南自來安里口迤北至横浜橋一帶均須逐段修理如有願承此項工築者逕赴本局工程處將應需工料詳妥接洽照章投標限於十月十日午刻爲截止之期即於本日下午二時開標爲此示諭本埠工築商人一體知悉 
[印花染業之衝突]  
　　本埠印花染業向有大行小行之分小行工司全體共有三四百人此次有小行少數人舉謝選爲小行董事雖經上海縣公署批准給諭着充然多數小行工司並大行中人皆不永認曾在司法各署具禀控訴乃謝選自接辦之後調查同業中釐金酒資有拖欠數月者向收無着逼令小行罷工以示要挾前日起復有小行中好事者向各大行勒令停工如不贊成即以草繩將反業者套信頸項沿途行走以爲羞辱當將大行中一大坊夥汪財亭等多人用繩拉去事爲上海縣洪知事所悉恐肇鉅禍立飭催徴吏前往解散詎若輩置若罔聞昨日小行行頭勞文榮徐如龍等以小行董事如此行爲實爲不合遂糾同孫顯榮汪瑞增等將謝選吳菊生扭住兇毆受傷當由守望巡警到場將勞文榮等一併解送第二區經署長備文併解地方檢察廳汪廳長諭令分别收押候究 
[地方會演講治病器械]  
　　上海東南城地方會於九月二十七日晚間特開演講會由會長林康侯君敦請醫學博士王立才君演講世界之新治療器械當場實地試騐其節目如下一注射器二騐病寒暑表三聴肺與心血器四灌水針五用藥法以上諸瑞皆得心應手講解詳明一時在座聽講者莫鼓掌云 
 [P籌辦鑛質化煉廠> 
　　中國鑛業之失敗蓋由於不知化煉拱手而售諸外人鉅利外溢莫此爲甚刻有某實業家有鑒於此與各富商創辦華商開源股分有限公司鑛質化煉廠專事收買五金鑛砂實行化煉提分業在法租界寳昌路二八七號洋房設立籌辦處局面宏大章程完備聞各界承認股分者紛至沓來洵爲實業界破天荒之創舉將來克成厥功阜民裕國挽回利權可拭目俟之焉 
[私塾改設公學]  
　　閘北美界私塾多而改良者少今有崇志求備兩小學及私塾之改良者一恊力改組爲江浙旅滬公學校舍在蓬路德鑫里昨開成立會選舉職員宣布辦法其經費由發起者分任歸吳君聯芳主持當被舉爲校長並公推沈君產今爲敎務主任王君发遺爲書記及馮君明權沈君秉衡爲該校監察分擔校事各有專職權利義務秩序井然學生到者百餘人來賓頗衆先後由馬君駕夷及葛君並馮沈諸君演說志趣純正草創規模堪稱極盛云 
[𤍠水燙傷機匠]  
　　機匠董阿五陳阿毛二人昨晨在招商北棧碼頭某國商輪上修理水鍋被𤍠水冲出燙傷頭面腦部傷勢極重當由船主西人舁送同仁院醫冶 
[電車撞傷女孩]  
　　六十四號電車昨經榻樹浦撞倒五歲女孩朱阿二磕傷頭額由電車公司中人雇車送往同仁醫院療治 
[水匠跌傷頭部]  
　　泥水匠孫根榮昨在北四川路某作場内工作失足從屋而墜下跌傷頭部昏不知人由該作主舁送同仁院求治並報捕房請核 
[塌車碾傷左足]  
　　胡阿榮昨經西華得路被塌車撞倒碾傷左足由四百八十九號巡捕將甲乙丙三車夫拘入捕房胡送同仁院療治 
[䥥刀砍傷右腿]  
　　前日有王連生朱立明二人因割草起釁衝突朱以䥥刀砍傷王王 
之右腿傷勢甚重由四區崗巡查獲移送檢察分庭預訊一過判解地方檢察廳核辦 
[販賣女子之敗露]  
　　住居新閘大沽路之江北婦人張梁氏於去春在安徽地方出洋七十六圥價賣十二歲女子周大了來滬至冬問即將該女轉賣與住居法租界之伊戚劉金山價洋二百二十元先收一半尙欠六十元劉一再延約故於前日氏復將女潛行領回行至雲南路該女不愿隨回哭訴七百三十七號華捕當被一併帶入捕房經捕頭詢悉前情飭分别拘留於昨日傳同劉金山併解公共公堂請究經俞代襄讞會同英領卓君訊知氏與劉均欲將女轉賣與妓院且該女亦不愿隨劉與氏回家遂判女送濟良所留養劉身價不追從寬開釋張梁氏販賣屬實看押女所三月示敬 
[無賴僞造戲劵]  
　　無賴陳阿四沈阿四僞造羣仙髦兒戲園内戲劵價賣與顧阿壽顧持赴該戲園觀劇當被察出詰明來歷令顧報請捕房將陳沈兩人查獲昨解公共公堂請究顧偕該戲園小主意蘭仁上堂禀明前情並將僞劵呈騐訊之陳沈二人供詞互推中西官以供證確鑿未便任狡判各押西牢三月 
[米行夥私收客賬]  
　　南市萬興米行夥張根生私收客帳洋一千五百二十九元並將現洋六百元寄與友人金阿大家内避匿公共租界經其兄張　生與該行經理戴袓安將金阿大尋獲鳴捕拘解公共公堂訊供押候補提張根生到案冉核在案昨由捕房將張根生提獲與金併解公堂請究由關讞員會同英康副領事訊據被告供認屬實姑念張金兩被告均屬年輕從寬判張押西牢半年金押三月如能於限内繳洋准予隨時酌核 
[事屬細微從寬開釋]  
　　法大馬路四十三號門牌所寓之呂宋商人嚴而生投法捕房控待者陳忠漢與樓上西人羅雷鹿家侍者吵閙向阻不服反敢持刀行兇等情捕頭以原告係吕宋商人應歸公共會審公堂訊理故於昨日飭令中西包探將原被一併送請公共公堂訊究經俞代襄讞會同英領卓君訊知事屬細微且無行兇證據判被告從寬開釋諭後安分 
[母病准予贖罪]  
　　汽車夫蔡阿金與同伴楊正可因爭奪酒錢起釁各紏數十人在法新租界械鬥毆傷越捕案内之帮兇蔡廣六曾經法公堂判押兩朋在案現由蔡母遣代表投法公堂禀稱蔡母張氏年老患病甚重蔡係單傳獨子乏人侍奉求恩納銀贖罪聶讞員飭查屬實准予罰洋三十元贖罪開釋驅逐一節亦准註銷 
[圖賴車資]  
　　王福祿於前日上午九點時雇陸才三黃包車乘坐至下午三點時在法租界下車陸向索車資王忽稱失去白糖皮皂各一包向陸索賠以致互相口角爲捕拘入捕房捕頭問其白糖等物何處購來王不能答抄其身畔囊無分文顯見誣告故於昨日解送法公堂請究王供希圖賴伊車資故此誣告是實聶讞員判押三禮拜逐出租界 
[無力還洋]  
　　正順毯子店前投法公堂控稱有林顯榮前來交易貨物計洋一百十五元囑令送往取洋送到後約翌日交付到期向收入已逃逸今始尋見求追經法公堂判人洋兩保限交迄今尙未保出昨又提訊林供貨物已經售去洋已用盡無力措交求宥判押三月完案 
[公共公堂瑣案]  
　　周揚之控吳少棠不理欠銀一千餘兩又馬文鑿控羅堯臣欠洋又李仲記控陳阿茂不理擔保陳兩亭欠欵等案昨由捕房將該被告等傳案奉判分别交保候訊 
　　甬人陳阿毛前日不知在何處竊得衣服一包携至虹口吳淞路某押店圖質被探查見當將入贓一併帶入捕房昨解公堂請究經中西官訊知陳係十次過犯屢辦不悛判陳押候與前次判决解往離滬最遠地點之各犯一律辦理 
　　　甬人劉雲生前日持銅洋至愛而近路某煙紙店内混兌被店夥徐阿四察破擲還劉又持對面大盛槽坊内混用被徐前往說破致相爭執由捕查見詢係混用銅洋將劉帶入捕房拘留昨解公堂訊供不認中西官判劉仍押候查明再訊 
　　楊麒麟與婦人張章氏（即毛囡娘）串拐王輔仁之妻王鄭氏至大連灣價賣與某妓院爲娼經王偵知控奉公廨於昨將楊提案請究奉判押候禮拜三訊究 
雜評三 
[商界與中立之關係（訥）]  
　　中立之界限我商人不可不認明也接濟交戰國之糧食軍用品因而締結賣買合同是違背中立也戰事前所締結之普通商業賣買合同因而接續之不違背中立也不違背中立之商業合同而認爲爲效即有違背中立之嫌辇必引起無數之紏葛故今日之商界無論對於何方面之交戰國所訂戰前之商業合間不當稍有異議彼國商人縱有此意而我則决不可有此意也雖然華德兩商取消俣同之傳說商會已力白其無是我商界已深知此中關係固無煩記者之曉曉矣 
 
 
 

Page 11

 
 
[補錄命令]  
　　九月二十五日大總統策令參謀本部呈請任命　福田爲南陽鎭守使署參謀長李景林署黑龍江暫編陸軍第一師參謀長應照准此令 
　　九月二十六日大總統策令徐恩元給予二等嘉禾章此令又令李玉麟飽貴卿倪毓棻均給予四等嘉禾軍此令　　又令何鋒鈺授爲陸軍中將商德正馬克燿均授爲陸軍少將張松拍宋玉峰楊恩掊均加陸軍少將銜此令 
　　又令徐樂堯授爲陸軍少將此令　　又令任命丁寳鈺余誠格許鼎霖督辦江皖籌賑事宜此令 
　　又令任命王愷憲暫行兼署龍州關監督此令 
　　又令程夔加陸軍少將銜此令 
　　又令王若嚴加陸軍醫監銜此令 
又令國務卿呈據署法制局局長顧繁請任命周修本爲僉事應照准此令 
　　又令蒙藏院呈請任命劉正雅爲僉事應照准此令 
　　又令海軍部呈稱本部科長高彤墀另有差委請免本職等語高彤墀准免本職此令 
　　又令陸軍部呈請將楊祖德授爲陸軍贛重兵上校楊際春加陸軍步兵上校銜程長發許德懋芮鈞均授爲陸軍步兵中校注鐘漢授爲陸軍砲兵中校林騫　授爲陸軍工兵中校紀清愈仇寳瓛王若鈺均加陸軍步兵中校銜元柏香加陸軍騎兵中校銜張韜張正己趙其鈞路萬鍾均授爲陸軍步兵少校申煕治白寳瑛均授爲陸軍工兵少校鄧毓連王煥清均加陸軍步兵少校銜姜學海沈雲慶均加陸軍砲兵少校銜趙慶禔授爲陸軍二等軍需正紀聘三授爲陸軍三等軍需正王若饖授爲陸軍一等軍醫正傅汝勤吳嘉鈞周晉煕均授爲陸軍二等軍醫正熊輔龍陳泰鰲曹爾衡宋廷瑞沈作新劉夢庚陳環陳燦劉宣湯用彰均授爲陸軍三等軍醫正楊世傑谷海恩李陽春均授爲陸軍三等獸醫正周正加陸軍三等獸醫正銜彭樹滋授爲陸軍二等司藥正應照准此令 
　　又令陸軍部呈請將江西南潯戰役出力之李眞龔渭林引厚生王獻廷均授爲陸軍步兵上校石錦川秦錫爾陳澤寬李成吉楊毓琦王國耀盧漢邱鼎勷王紹曾盧鳳書陳驥劉寳傑程維垣岳思寅徐登朝劉長齡孫國樑均授爲陸軍步兵中校姚成章楊福魁均授爲陸軍騎兵中校王凱慶授爲陸軍砲兵中校何恩溥授爲陸軍工兵中校崔朝俊授爲陸軍憲兵少校並加陸軍憲兵中校銜程德馨王健飛李鉞奚宗唐向得高杜錫貞艾騰清潘遠均加陸軍步兵中校銜韓金元閻得勝汪樹信李玉柱均授爲陸軍步兵少校並加陸軍步兵中校銜李希賢張愼修朱信山閻信廣岳得印趙明德郭永貴王國柱王登高裴進山康占勛姚廷臣史九元張鳳山張貴　夏曰啓　作霖冷萬春周占魁楊殿甲卓　安　敬臣于中樹張玉寛石振清舒任復李　東陳日　張家祜周玉良營翔鴻白玉勝路其恩朱鳳林李占魁關麟書唐广盛朱古朋張廣山趙富貴蘇國棟張馭龍張發祥張　樊　餘駱敬劉朝臣劉貴龍傅象泰秦維信楊鎭中王振聲田祖蔭徐大宏苗禎祥馮子網彭定祥宗有人胡登岸王得成陳作舟郭懋脩袁楚英徐効師均授爲陸軍步兵少校申正國胡景福李寳珩于文泰張鍚九穆中各席桂馨报鳳鳴均授爲陸軍騎兵少校崔榮錦劉繼德顏成德方振德段大楫王記三倪朝爾李雲魁王培霖張運璣均授爲陸軍砲兵少校高殿楊殷榮王達義于秉福均授爲陸軍工兵少校杜義昌雷震霖均授爲陸軍　重兵少校應照准此令 
　　又令陸軍部呈請將吳秉元加陸軍砲兵上校銜王綸授爲陸軍憲兵少校應照准此令 
又令陸軍部呈核准塔爾巴哈台參贊汪步端咨擬以諾蒙阿補協領固爾秦布庫諾蒙賽善圖補佐領富林布伯奇蕯音納爾克遜補防禦阿克登西拉卓傑阿遜伊津泰巴圖綽羅補驍騎校請予准補等語應照准上令 
又令蒙藏院呈據喇嘛印務處詳請將格勒格扎木蘇補放多倫諾爾會宗寺副逹喇嘛請予准補等語應照准此令 
來件 
[哈同花園慈善游覽大會收支數目大畧]  
　　前月十五日本會承哈同君曁其夫人慨將花園開慈善游覽大會五日爲救濟婦孺會用普益習藝所籌集經費辱荷各界大善士熱心贊助極爲踴躍閉會以後當經登報申謝至一切收支細數除編刋徴信册外先將收支大槪刋登各報以供衆覽而昭大信 
　　收入欵門售劵洋六千七百五十七元小洋四十七角門售童僕劵洋二百七十九元小洋六千六百九十九角錢一千二百二十文經售劵洋二萬六千九百二十八元五角小洋四百九十角臨時捐欵洋一千一百五十六元九角二分小洋一百三十角錢一千九百三十文各業售物洋五千五百五十一元二角小洋四萬三千四百五十七角錢一百九十七干一百九十一文以上共收大洋四萬零六百七十二元六角二分小洋五萬零八百二十三角錢二百千三百二十一文 
　　支出欵湖州燈會洋一千零十六元八角六分七寗波燈會洋二百二十二元五角二分小洋六十五角八分習藝所燈會三百十一元一角六分雜項洋六十二元七角加四十元零五角小洋八十三角烟茶煤炭洋三十五元六角八分小洋十四角錢四百二十文紙張筆墨洋五十元四角二分小洋八角運費洋一百十一元九角九分小洋二百二十六角錢九千零五十文茶房工資洋二十九元小洋一千四百八十三角錢五千二百四十文搭蓋凉棚洋九百七十五元會場裝飾洋四百九十六元零七分小洋五百八十一角錢八百二十文膳費洋五百四十一元五角小洋一千零零二角錢四十五千二百三十文會場電話洋十三元七角工部局電費洋九百五十三元四角裝燈費洋二千七百七十九元自來水洋八十三元六角一分會場照會費洋四十九元五角燈夫工資洋一百九十一元八角三分小洋十六角小工洋四十八元五角五分印刷品洋四百八十五元一角小洋六百三十角水木工作運料洋二百二元灘簧洋一百二元燄火洋一百八十元汽油燈洋七十一元小洋八百六十九角五分茶　洋三十六元小洋五百五十角津貼臨時辦事員洋八十三元迎會燈燭小洋七百六十二元會場巡捕洋二百四十四元中西告白洋三百七十三元七角以上共支洋九千七百九十八元七角九分七釐小洋六千二百九十角零三分錢六十千零七百六十文兩抵應存洋三萬零八百七十三元八角三分三釐小洋四萬四千五百三十二角七分錢一百三十九千五百六十一文慈善游覽大會謹啓 
專件 
[中國紅十字會條例]  
　　第一條中國紅十字會依陸軍部海軍部之批定輔助陸海軍戰時衛生勤務並依内務部之指定分任賑災施療及其他救護事宜 
　　第二條中國紅十字會得募欵設立醫院造就救護人材並儲備救護材料 
　　第三條中國紅十字會設總會於北京設分會於各省各分會均隷屬於總會總會設會長一人總理會務監督各分會副會長一人輔助會長辦理一切會務 
　　第四條中國紅十字會會長副會長由大總統派充分會長由分會推攑經會長認可後方得就任並由會長報明内務陸軍海軍各部分會長就所在地範圍内執行緊急職務時得直接陳請於該地軍事長及地方長官餘均陳請總會轉陳 
　　第五條中國紅十字會之資產及帳簿得由陸軍部海軍部内務部各就所管事項隨時派員檢查 
　　第六條中國紅十字會須於每年一月以内將上年收支之計算事業之成績造具清册報告陸軍部海軍部及内務部 
　　第七條中國紅十字會戰時隨軍救護人員之待遇與軍屬同救護隊之編制　其服裝之定式曁階級之比較由陸軍部海軍部協商核定 
　　第八條中國紅十字會戰時隨軍救護人員及救護材料需用國　輪舶鐵道時得依陸海軍人員及軍用品例辦理 
　　第九條中國紅十字會戰時隨軍救護人員在戰地應用房屋糧食船車馬匹得由會長分别陳請陸海軍部轉飭支給 
　　第十條中國紅十字會有功人員得由會長分别陳請内務陸軍海軍各部審核呈請大總統給獎中國紅十字會獎勵條例另定之 
　　第十一條本條例自公布日施行 
 
 
 

Page 12

 
 
   
 
 

Page 13

 
 
自由談 
游戲文章 
[外國顧問上大總統論祀孔典禮書] [  鈍根]  
　　竊謂貴國國體更新祀孔典禮亦宜稍加通變查貴國祀孔所用太牢實即敝國之惡克司翻譯員稱之曰牛牛體偉大人不能一口呑食貴國官員奈何以整隻連毛帶血之牛蹲於孔老夫子面前是明明欺他使他呑不下去便好收下來大家分吃也大總統勵精國治弊絶風清亟宜改良孔夫子吃牛法使地方官如法調製法以孔夫子面前俎豆撤去換上細磁洋盆盛以拖司開克左列銀乂二右列銀刀二中横銀瓢一前置牛奶油一碟白來的一杯主祀官乃捧牛尾湯上俟孔夫子食舉將盆收下再上牛排一塊食畢再上鹹牛肉一盆食畢再上紅煨牛肉一盆食畢再上醃牛舌一枚食畢再上牛奶咖啡一杯牛茶一杯食畢再上金牛牌呂宋烟一枝食畢主祀官退與諸秀才分享祭餘牛骨頭牛肚腸牛脚爪皆絶好下酒品也更有牛皮一張可賣與製革廠牛筋牛角可雕作鴉片盒如是則孔夫子旣得叨受實惠主祀官亦尙有油可揩文明各國且不致貽掯弗歇司囫圇呑惡克司之誚誠一舉而三便者惟大總統圖之 
[麻雀新論語] [  佐彤]  
　　子曰牌而時鬥之不亦悅乎有嵌自上家來不亦樂乎做不出而不和不亦顏色乎○油嘴曰其爲牌也尶𠆷而好和足者鮮矣不好各足而好贏錢者未之有也○麻雀務本本立而財生心思也者其爲贏之本歟○子曰野雞搭煞鮮矣贏○眞癡曰吾日三省吾身爲牌謀而不忠乎與上下家而不察乎和不大乎○子曰乂百塊之底細心而詐得就而不拆放發以時○子曰弟子遠則碰近則吃搭而活去中白而乂順行有起色則以學清○賭鬼早做做一色壓風頭能竭其力釘張能拉其亡與輸家和小而有限雖曰未精吾必謂之精矣○子曰麻雀不精則不緊小亦不和主遷就毋等不易見者（四） 
詩選 
[渡京江登寳蓋山] [  東園]  
　　石路綠陰中登高眼界空雕盤瓜步北螺點蒜山東城　浮烟綠樓嘉隠日紅蟬聲入秋意萬籟戰西風 
[江干即景]  
　　九曲徑通幽依山一畫樓銀臺容我坐寳蓋看人游鳥度丹崖暮蟬吟碧樹秋江南望江北淮海思悠悠 
　　歸途不辭遠十里走平沙疎蓼起新雁垂楊棲暮鴉絲縈青蟑雨綺散赤城霞番婦通眉語華警自一家 
[臥病] [  嘯霞山人]  
　　年來有淚未曾乾邇日閒愁悉遣倍難坦道偶經仍險窄平時即夢亦波澜閲深世事心原靜見慣人情膽自寒瘦骨可堪形似鶴阿誰書字勸加餐 
[九月二十二日早起由桃源澗上維摩寺在望海樓小坐賦呈息居士即以話别] [  慶南湖]  
　　萬壑松濤雨氣深振衣獨上謝朋簪誰當乞取桃源水一洗人問憂患心 
　　江山如此足清歡雨過空亭夏亦寒桑海忽驚塵外夢西風有客獨凭欄 
　　直欲浮家老水村霜風瑟瑟勁吟魂胸中五嶽誰能寫第一難忘是劍門（息　藏有白石翁劍門圖筆力沈雄足與地稱） 
　　手定叢殘有積哀畫禪詞味絶塵埃烟雲過眼原無著侮不身先蜀客來（息　著有古緣叢錄謂所藏書畫名蹟大半爲客某易去） 
自由談話會 
　　水吾血石吾骨土吾肉風雷吾耳日月吾目也萬物吾心人吾手足也君子以人才濟萬物猶以手足藩心器之成於人者先敗之琢玉雕木皆然也麥之爲醬也豆之爲岐也秫之爲酒也蒸而熟之又從而覆之使之霉爛敗壤而大美呈焉故物自成而之敗滿清之專制也有敗而後成民國之革命也亦有成敗未定如今共和建設憂患迭起私見紛爭幾等于棄材之無作用也能不懼哉豁達之與放蕩儉約之與各嗇謹順之與拘牽簡默之與深險倜儻之與佻㒓慷慨之與浮靡坦白之與麤野鎭靜之與空疎忠厚之與籲頇精明之與刻簿相似也而背道如燕越故觀人不如視神視神不如察氣豁達氣博放蕩氣散儉約氣固吝嗇氣縮謹愼氣定拘牽氣滯簡默氣和深險氣沉倜儻氣超佻健氣薄慷慨氣豪浮靡氣流坦白氣眞麤野氣陋鎭靜氣凝空疎氣囂忠厚氣寬籲頇氣鈍精明氣清刻薄氣促持此以相天下士于擇交用人之道思過半矣 
　　爲善去惡此志要常自扶策日用問涌泳義理以充養其志審察思慮以維持其志勘騐過失以激勵其志皆所以立其志使不放倒 
　　神人之言微聖人之言簡賢人之言明衆人之言多小人之言妄遇沈沈不語之士切莫輸心見悻悻自好之徒應須防口 
　　甘人之語多不論其是非激人之語多不順其利害喜時侈口每失言怒時侈口每失體故會心之言當以不解解之無稽之談是在不聽聽之耳 
　　大凡聰明之人極是誤事何以故惟聰明生意見意見一生便不忍捨割往往溺於愛河慾海者皆極聰明之人故學間爲治身良 
　　藥道德爲反性靈丹貪是萬緣之根當知剪拔習是衆惡之本須要掃除 
　　明有二端人見其近我見其遠曰高明人見其粗我見其細曰精明高明由於天分精明由於學問好間若買顯微之鏡至微之物照之則高大一倍十倍百倍矣好學若春上熟之米再春則粗糠全去三春四春則精白絶倫矣故凡籌畫一切總須心中極明而後口中能斷能明而斷謂这英斷不明而斷謂之武斷武斷自己之事爲害猶淺武斷他人之事招怨實深[  嘯霞山人]  
儉德會 
　　儉德會規則一不狎邪二不賭博三不必以酒食徴逐四不必華服五不輕寒素 
　　入會者杭州孫𡴱懹休寗吳澄雲吳沅霞江都程毅卿淮陰陳鳳亭嘉善沈畏三嘉興許傳鏞 
劇談 
[芳草天涯] [  覺迷]  
　　二十六晚民興社演芳草天涯統觀全劇情節不尙離奇是其好處 
　　幻身飾梁涵秋是劇之主人翁也自始至終神情道白能與戲情適合發揮議論之處多能切中時弊好在無繁衍複雜之處書生口吻倜儻不羣幻身飾此等脚色最稱 
　　儂影飾徐映霞表情說白均好第三幕與涵秋臨别叮嚀純用陪襯法高人一等末幕客棧臨死向貢吟秋託付幾句更悽楚動人儂影一女子且初出台工夫已甚老到洵是難得中間說白若父死守孝誤說守節對崔太太言外仁義道德内男盜女娼不如用㚥刁險惡四字爲簡當對貢吟秋言受你許多恩典不如言受你厚恩爲佳 
　　天知飾俠士貢吟秋熊度口吻處處適宜尤能在細處做工夫往往他人用說白之處天知獨用表情尤善用反面法若映霞死時貢僕報說小姐死子貢冷然曰吾也曉得死子即掩面而哭此爲天知異人處 
　　嘯恨飾女學生張月姣嫌其不十分活潑蓋月姣身分　活潑　好而嘯恨長於悲旦演此非拿手也 
　　石痴飾張太太傳神直到秋毫顚　　飾貢僕者本排龍鍾不知龍鍾何故不登台而以無知代之末暮貢僕爲重重要人物若使龍鍾飾之必更有許多精彩也 
　　夢會一幕布景之佳於上海新劇社中得未曾有可喜 
小說 
[花木蘭傳奇] [  天虚我生]  
　　第十一齣家演 
　　（長　鼓小生上洗馬介）（洗馬畢）（向内拱介）鞍　整齊請爹爹試馬 
　　（外持弓箭佩劍上）兒呵例難爲你幹得下來（向馬點首介）珷 
哈哈馬哪 
　　（高宮合套）（端正好）你精神還怎壯你年來覊維牖下應傷俺虧你功成血汗你此去休違抗（馬嘶介） 
　　（外）哈哈倒是你雄心尙在呢（放弓箭坐介）兒呵令你姐姐前來試演（小生内向介）姐姐有請 
　　（旦武生裝木蘭應聲上）（小旦木難隨上）（旦唱） 
　　（錦　道）悄思量好敎我中心癢癢任天公不許做兒郎俺喬裝敢誰阻擋娘行再不用雲梳髫綰早落得散步徜徉踹弓靴還恐響丁當早沒有珮環兒裙邊觸響照斜陽人影長我呵分明是我這影兒却是个少年郎 
　　（小旦）呀姐姐爹爹等候着呢怎又站住（旦笑介）我因看這影兒忘了舉步（見外襝袵介）爹爹萬福（外）哈哈我兒旣改男裝須不是這樣拜揖（旦）孩兒不敢在爹爹前胡謊（外）這個不妨（旦揖介）如此爹爹萬福（外）哈哈罷了你兄弟已將鞍馬整備我兒可在爲父前演習一番看是怎樣咬兒帶馬過來（小生授鞭介）（旦接介）（外）木難你將弓箭與你姊姊（小旦拾弓箭付旦介）（旦向外）爹爹恕罪孩兒放肆了（外）你可將平生技藝展放與爲父看者（旦）領命（未完） 
[家庭小說嫣紅刧（九續）] [  常覺小蝶合譯天虚我生潤文]  
　　老人旣見客則大駭異蓋此老人心中預想客之形狀雖不若小福郎昔司紿其阿姊所言之狀然亦萬不料其竟爲美少年也今使美少年而與嬌女共處將來有無惡果雖不可料然而以勢度之殆必弗妥而好禮倍登見此老人誠摯之致殊不減於其女嫣紅對於好禮倍登一無嬌飾之辭今此好禮倍登對於老人乃亦掬誠相告讀者聽之好禮倍登之名曰愛搿爲鄉間故牧師之獨子十六歲時遂失怙一無所遺而其母則已早世依其舅氏曰古栢者居於盤缅亨而密司脫古栢者乃一著名之商人營業至廣綽有餘裕極欲好禮倍登愛搿繼承其業而愛搿雅弗欲焉蓋其父在時實已造就其子之心願將使爲敎堂中人迨其父去世以後而此心願遂成爲愛搿掁己之心願但在古栢之心則視商業發展爲無上之顯榮以視牧師之賴上帝而謀衣食者實　有貴賤重輕之殊觀焉故嘗詔愛搿曰光陰不我假矣而吾業之發展方未有艾吾人之身埀埀且老度不能及吾之人身而爲商界中之大王吾甥英年苟承吾業則南面而坐金錢堆中之日固可翹足而俟也爾乃惑於而父亂命沾沾以求敎師之生涯夫人生有涯抛擲此有用之光陰而爲世界上無限之窮民服　勞役劬劬以終其身吾誠爲汝弗取汝其思之愛搿毅然曰吾父責志以歿承先人之志者惟吾一人顧可爲物欲所移哉古柏大恚已而愈言愈形鑿柄則憤然曰吾甥今吾從汝之便汝甘餓而死者汝其出我之門而奥科福大學學費吾亦不復爲汝耀任自此以後汝其依汝上帝足跡勿踵吾門愛搿者乃一少年負氣之人經此痛詆遂乃襥被出門至於倫敦得一故友之介紹於某校任一副敎員職由自及今雖獲免於飢寒而惟執此敎鞭以終厥歲奥斯福大學之畢業證書遂不復能夢見讀者須知牧師資格非由大學畢業不當其　然則好禮倍登愛搿之初志不終托之萝想也耶此時福郎昔司旣於此五分鐘間聽其一席之話則覺愛搿之爲人端有毅力且其熱心宗敎與己實爲同調則一變其嫌疑之心而爲傾倒出嫣紅手製之茗相與其飲意乃渙然 
 
 
 

Page 14

 
 
   
 
