# 1905 - 304 - 4911697

 

Page 1

 
 
   
 
 

Page 2

 
 
[續美儒李佳白演說上海租界中外相安及治理之法]  
　　考原文所載西人犯案歸西官審辦華人犯案歸華官審辦若華洋涉訟應歸被告之官定案原告之官亦可聽審辯護近年以來華官每謂西官於華官己定之案除辯護外諸多侵權並有時干預華人訟案今年會審公廨中西官因西式女牢佘山馬路兩事屢起齟齬矣然此實青天之雲霧耳總之華洋訟案應各歸其官員訊斷公與不公聽之惟亦未敢謂其必能行也蓋工部局擔任管理租界各事如見中西官納賄枉法有所未合豈甘朿手旁觀耶故率由舊章而求和好殆不易矣至余所私議之第二策雖似過當然亦不可不知担文君疊舉香港新加坡與上海相提並論矣然其間有不同處蓋香港新加坡爲英政府所管轄而上海則否然豈不能以治理香港新加坡之法試行於上海乎今者中西官每彼此互相諉過華官何不悉以此重任加之西官以五年或十年爲期由西官治理其事善否聽之且華人非不知法律未經改定不能收回治外法權也今華人縱不樂聞此說久之恐必出此又曷不試觀西官究以何法治理租界倘有成效卽取以爲法推行於各省西官固亦非不憚煩者華官縱願請其暫時代理彼亦必交還於後也考日本之有治外法權也在立憲後十五年中國甫議立憲正不知何日始見之施行豈卽能收回治外法權耶今試先以上海一隅之地統責成於西人約以數年以觀其效不亦可乎李君提議此策甫竟吕尙書作而曰李君所論以前策較勝卽所謂中西官各自審斷其人民之訟案不相顧問之說是也中國刑律己由刑部侍郎伍廷芳沈家本二公一手改定將來通行後上海中西官之衝突當可免且西律亦多有不宜於中國及亞洲各國者故各國應聽中國自行辦理在座者皆表同情李君復曰吕大臣之高論余亦未敢妄加訾議但恐不幸而我言適中耳余今且述庚子年在京時之往事當聨軍入都後地方官己逃避一空於是西官攝行其事一年有半余當日曾充英官之舌人該英官在東印度有年以一人總司其事復請有名紳商相助爲理帮審案件地方安堵如常日見興盛兩宫回鑾六塵不驚其後交還中國華官復沿用其法甚有華人以西官之去爲可惜者故余以謂倘西人能在上海租界内有全權治理其事其功效殆有出乎意計之外者矣卽不然而或仿行香港議院之制選舉熟悉中西情形如李伯行京卿朱葆珊沈仲禮兩觀察其人爲工部局議董似亦未始非計倘諸君仍以其爲不可行則余將盼高明者之能進一籌以維持中外之和好於不替矣 
[擬派員與日使會商滿洲問題]  
　　初十日 
北京電云駐華日本内田公使曾於初八日訪晤慶親王聲明日本己簡小村男爵爲特派大臣來華與中國所派之恊商大臣會議滿洲問題妥商辦法並聲明本公使有襄助小村之職慶親王聞言頗覺滿意答以中國亦將簡派大臣協商此事云大約擔任此職者當爲慶親王那桐袁世凱三人小村男爵可於十六日抵京譯字林報 
[日人希望小村男爵甚重]  
　　初十日東京電 
云小村男爵己於本日下午由東京新橋車站起程抵橫濱後改乘巡洋艦滿洲丸來華駐華内田公使則己派爲副使與小村男爵襄辦一切小村之誠信及其辦事之勤勞深爲日人所信仰故希望甚重譯字林報 
[天津警察己剪除髮辫]  
　　天津警察己遵警部趙侍郎秉鈞之諭盡將髮辫剪去現己一律穿服號衣掛刀持棍頗具完全之形式其帽則似日本之軍帽上製警字以爲警察之符號譯字林報 
[商部電查關内外路局需地以爲滬甯購地比較京師]  
　　日前商部據上寳兩縣京官呈請限制寕滬鐵路購地當卽電咨江督蘇撫及盛督辦盛旋電覆所購各地均係車場貨棧機房等用並不多購云云商部得電後卽據情錄札滬道一面電詢北洋請由北洋飭關内外路局查明鐵路所需地畝以爲比較俟覆到後再行參酌兩處情形核辦（容） 
[續紀札委粤漢川漢鐵路設局委員武昌]  
　　卾督札委川漢鐵路總辦提調一節己紀昨報兹又得别一訪員來函較前加詳爰更錄之　卾督張宫保因借英國香港度支院欵三百萬收贖粤漢鐵路受政府責言而宫保持之甚堅氣不稍餒刻在省垣洋務局内附設粤漢川漢鐵路總局派藩司李方伯岷琛（蜀籍）署臬梁廉訪鼎芬（粤籍）爲兩局總辦鹽道馮汝騤關道繼良爲會辦武昌府黃以霖漢陽府汪鳳瀛爲提調卾湘粤川每省各派參議三員卾派道員黃嗣東王囗囗知縣劉邦驥湘派道員曾廣囗李祥霖一未詳粤派鄧紀常馮啓鈞一未詳川派施紀雲鄒履和一未詳（文） 
[陜撫函商開辦西潼鐵路陜西]  
　　陜撫曹中丞函致豫撫陳小石中丞略云蘆漢幹路南北軌道己接汴洛支路尊處亦議及開辦汴洛興工洛潼繼之洛撞開議則由撞關至長安三百里非異人任實陜省吏民應盡之義務也自贛蜀自辦粤漢爭回之後於是鐵路之利人人能言之路權旁落之害人人能知之事變之來殊難逆料若不及早籌畫必至貽悔無及現與司道籌商僉稱西撞三百里路道坦平無大山大河之阻接修軌道尙非甚難擬先示諭闔省紳商略仿蜀贛辦法聨合資本自辦西撞鐵路以免外人覬觎而保自有利權所有尊處汴洛鐵路辦法卽吾陜師資或係集民股或係官款成仍係盛大臣代辦或係本省獨力擔承何時可望開工何人總司其事必有詳細章程美善辦法務祈明示一切鄙意以爲此叚枝路旣己由汴逹洛則必由洛直逹撞關以成秦豫蟬聨之勢兼爲關隴接續之基如洛不接撞則陜路適同斷綫總期秦豫 
 
 

Page 3

 
 
一家朝發夕至變瘠區爲富庶化樸僿爲文明云云旋接陳撫覆函并令鐵路委員丁道道源將開洛支路購地章程曁築路鋪板設軌每里各需欵若千另函分晰具覆（霜） 
[卾督籌商江防艦隊電武昌]  
　　整頓南洋海軍江督注重魚雷艇卾督注重淺水快船日前卾督致電江督云周制台洪咸電悉近來各國兵輪游弋長江肆行無忌江南實扼長江首衝備有淺水兵輪四艘尙嫌力薄鄙意爲江南計尙宜多添數艘方可勉成一隊若再减爲兩艘則更不成氣局矣且原訂合同續造三艘工價較廉一經更改價必索增至魚雷艇固極利用然非眞有不惜身命之將士運用之甚難責效中國水師成才尙早况兩雷艇兩快艦兩種均屬單薄更無大用矣鄙意竊以爲不如仍照原議先造淺水快船以後有欵再行添造魚雷艇庶幾稍成局格旣承下問不敢不言此次察騐江元船各色俱甚完備惟所用新式鍋爐其好處在升火迅速據川崎廠言日本近來所造船皆係此式惟材料較薄汽管較多據川崎言如管理者精細潔凈并無危險可續造三艦但中國船上好手不多其續造二艘議商令川崎船廠改用厚實堅固之鍋爐甯可升火稍遲總求穏妥爲善祈裁酌洞銑印（暑） 
[漢口大火漢口]  
　　初八日早膳時漢鎭古三皇殿堤街楊義興木作忽然失火霎時間勢燄飛騰不可嚮邇時風力甚勁計延燒平屋約四五千家傷斃人丁難以數計至四點鐘之久火尙未熄與昔年八月十六日漢口大火情形無異其詳容俟續錄（發） 
[警察與學生衝突之餘聞安慶]  
　　前日高等學 
生與巡兵衝突事平後該生又以起事之孫家颺當事未了時獨不與附和反請上課卽於二十八日將孫逐出旋經大憲所聞頗不滿意於學生諸紳亦以屢次調停均受該生等所窘因於學生不免均有責言故於本月初學務處懸牌嚴斥各學生擇尤開除十三名於是留堂諸生見勢窮詞絀無可爭持各懷去志聞自開除各生外請長假者又有十餘人（墨） 
[陸軍學堂風潮己平福州]  
　　陸軍學堂第三四期學生前因在堂哄閙與總辦爲難相率散學現經人極力勸諭業己回堂其總辦龔道房中所有打毁各器件均著令賠償違犯堂規之學生亦擬分别革辦現尙未定案也（是） 
[贛守批孝廉請以公車費辦孝廉學堂禀江西]  
　　日前某孝廉等具禀贛州府請將公車款項開辦孝廉學堂當奉查太守批示略謂該舉人擬以舉人之費辦舉人之學堂誠爲先務之急但科舉己廢此後舉人日見其少况　諭旨中舉人許給出身是一奉明文且將分途並進未必有暇來堂肄業若謂官立學堂階級遞升亦有舉貢名目然彼己從官學畢業何必再入私校駢拇枝指似亦重複將來地方普設學堂集紳開議必以地方科舉應有公欵爲基礎贛郡地瘠民貧如另行籌捐談何容易惟賴舉人等識時英俊愼爲保守不稍動用俾合郡士子有所矜式日後文明大啟樸魯胥化悉該舉人等牖以成之也所禀轉詳此時暫從緩議（信） 
[請放監學大員北京]  
　　政府近以旣撥科舉廣建學堂自應認眞整頓以爲百年樹人之計並聞外間各學堂切實辦理者固實不乏而一味敷衍難期成效者亦在所不免現擬請派監學大員前往各省監視學堂每月會同督撫會考一次卽將敎授管理各法及學生功課程度咨報學務處存案察有不合格者隨時裁汰庶使濫竽之敎員及腐敗之學生不至徒糜經費云（月） 
[張舉人被責事續聞揚州]  
　　張舉人承鋆被責邀集同學至明倫堂集議井赴運轅遞呈公禀批飭揚州府會同楊監督查覆等情迭紀本報乃張等奉都轉批示後復相率至金陵省垣禀訴己於昨日回揚據官塲傳述白大令對於此事曾自行禀請交缷惟恩運司不允電禀勿長刁風保留白令聞初八日己奉覆允准矣（化） 
[西安縣民與官吏衝突衢州]  
　　西安縣糧櫃於夏間示定銀價每兩二千五百文洋銀價值每元八百四十文自尹存樸大令蒞任後因洋價日增故作八百六十文而銀價亦隨之加增四十文各糧戸以反形吃虧均甚怨恨至以龍銀銅元搭納者則一律不收因之各糧戸咸向庫書責問以致互相鬭毆聞刻己聨名上控矣（才） 
[高觀察因幣劵被斥武昌]  
　　卾省銀銅幣局總辦高佑諸觀察近因擬造銀幣鈔票圖呈式樣請張督鑒定共票面繪有張督小像以志不忘詎料轉觸張督之怒謂高道有意諂媚擲還另繪並傳諭申斥以儆效尤（女） 
[添派督署實業顧問官武昌]  
　　派往日本學習高等實業畢業生權量王璟芳張鴻藻三員回卾後因一時無可位置張宫保特派爲督署實業顧問官每員月支薪水銀三百兩以示優異（文） 
[奏叅周榮曜之摺語廣州]  
　　周東生被岑督參劾革職查抄等事己迭登前報兹悉岑督參周榮曜摺内有云周榮矅在海關當庫書時侵用正欵二百二十餘萬取以自肥遂至窮奢極欲姬妾四十餘人等語初六日奉旨革職拿辦交步軍統領衙門順天府衙門一體嚴緝又聞岑督曾有電致政府詢周蹤跡政府覆電云人未到京并聞周在京師住宅值價萬餘金己被查封一時奴婢星散門堪羅雀云又此次查封周榮曜產業一案於商塲頗有牽涉兹聞鹽務連陽堂一埠亦經恩運司札飭鹽務公所委員查明有無周股在内禀覆核辦（冬） 
[那尙書慰勸金都司赴任北京]  
　　南營參將金如鑑前因車站炸彈失察應得降二級調用處分當時適出有北營 
 
 

Page 4

 
 
都司一缺那尙書擬以金署理金卽禀謁尙書再三固辭謂以車站雖屬南營地面然歸工巡局專管飭派巡捕稽察並不准本營兵弁臨近若議以降二級調用不准抵銷未免冤屈己極請恩俯尤辭職退歸林下那云汝之冤枉我己深知此係公罪不必著急汝須戴原保之花翎二品銜暫權到任俟遇機緣我必保汝仍復原職金因之始肯履新（龍） 
[岑署撫延攬人才武昌]  
　　陞署黔撫岑中丞現在卾省延攬人才藉資襄賛聞幕僚中己延定紹興章鶴汀刑席仁和四季薌徵士又屬吏中亦遴選數員咨調前往（乃） 
[練兵處擬改良軍制北京]  
　　聞練兵處王大臣會議俟鐵軍機閱視大操後擬將營制軍規改良重新修訂以期精益求精並議武職官銜亦當另改名目俟議妥後卽行奏明請旨（鳥） 
[電飭伊犂添練新軍北京]  
　　日前政府電致伊犂將軍云近因該處時有洋兵勾結土匪肆行猖獗居民不堪其擾務飭各軍嚴密防範並請該將軍速先籌欵添練新軍嗣後卽將特古斯塔柳頭道渠等處荒地招佃開墾俟成熟後卽提押荒稅課撥作練軍經費以固邊圉而防後患（帝） 
[德使特别要求北京]  
　　德國允撤高膠兵隊一節己誌前報茲聞德使尙欲入覲　両宫要索國書及别項利益以爲酬報日前　兩宫召見德使己允頒賜國書惟所要求之别項利益尙未表明（吕） 
[胡使電奏俄亂北京]  
　　駐俄使臣胡維德電稱俄京大亂墨斯科鐵路工黨聨盟罷工地方亂黨尤熾此次滿洲戰事借欵　括壓制激成要求俄皇改制自由亂黨到處焚搶押禁警吏學生二千餘人各國欽使均戒嚴勢甚岌岌道路梗塞云云外部電令胡使速設法護送我國留俄學生離境避亂（閏） 
[左侍御奏請東三省改說行省京師]  
　　前月 
二十九日左侍御遞一封奏探悉奏請將東三省改行省設巡撫己交政務處議奏聞政務處己電商趙將軍矣（月） 
[義法訂立互保中國商標合約]  
　　煙臺報云據聞美法両政府現己訂立互相保護中國商標之合約此合約之内容與近日英美兩國所訂關於此事之約無所差異云（盈） 
[新嘉坡方鍾年致曾少卿書（爲抵制美約事）]  
　　叻埠華商於抵約一事人人咸抱公憤所惜領袖乏人以故會議未定所以然者叻乃英屬非我中土兼之英官示禁在前恐千究詰遂爾觀望有心人於此殊深忿恨而今幸矣是月初旬華商門口一律張帖紅單大書止辦美貨字樣此不約而同激而後發者英官見動公憤亦不禁止而英商聞之恐華商悮認英貨爲美貨也亦各列明單貨詳註英產遍貼街衢情形如此助商竊幸可告無罪於同胞矣（後略）（南） 
[玉器公所抵制美約之大會議]  
　　美虐華 
工普天同愼兹因美政府開議延期本埠玉器同人於初十日在城内侯家　玉器公所特開抵制維持大會自午後兩點鐘開會來者多至三千餘人由發起人沈榮泉王蓉初等恭請公忠演說會文明拒約會四明同鄉會戈朋雲嚴承業姚義門周廉生諸君登壇演說一時鼓掌如雷而以王君清甫之說尤爲痛切聞者幾爲下涙直至傍晚六時始散會簽名認可者共有一千二百餘人並議定辦法四條列後（一）不用美貨爲爭人格起見須竪持到底抱定宗旨（二 
）凡售美貨之鋪卽華貨亦不往買且足不登門（三）同業担承義務轉勸同志竭力勸導（四）時常　會　至美約完全改良始己（容） 
[俄皇下詔給予芬蘭自由權]  
　　十一日倫敦路透電云俄皇恢復芬蘭舊有之自由權之詔勅己在黑爾新福司頒行立憲黨頗爲滿意革命黨則尙有要求俄皇再須退步之處　 
[英藩定期赴]  
　　初十日倫敦路透電云英國特派齋送頭等徽章於日皇之挨塞親王己定期於西歷明年正月初十邊起程譯文匯報 
[德美商約]  
　　初十日栢林電云駐美德國公使棋斯伯克男爵己將德國所定德美新立商約之底稿呈交美政府 
[馬基頓財政問題]  
　　初十日栢林電云俄奥両國於干預馬基頓財政一事己聨合六大强國擬集一海軍大會以迫脅土皇其法每國派戰艦兩艘同聚於派愛洛斯與密鐵立呢互通聲氣惟此事各國尙未答復 
[奥國之選舉問題]  
　　初十日柏林電云奥國要求修改選舉法之暴動現尙未己人民屢有越分之舉奥政府因特頒行示諭詳詢人民以正當之選舉權利譯德文報 
[日報稱賀英使]  
　　初十日東京電云國民新報因駐日英使己升爲頭等欽使特著論稱賀 
[駐英日使亦己升擢]  
　　初十日東京電云駐英日本公使亦己擢爲頭等欽使 
[俄國内亂]  
　　初十日倫敦電云昨日聖彼得堡均富黨之大會爲陸軍總司令長脫利卜夫以强硬手叚迫脅解散脫利卜夫擬欲以威力壓止亂事云　同日倫敦路透電云日來所得各處電信咸謂俄亂仍未停止自挨嘎搿琐至鐵弗力斯及自波蘭至多姆斯克之電信則謂有反對自由黨若干倡亂甚爲猛烈其符號則爲俄國皇旗及俄皇之肖像譯字林報 
[贈書誌謝]  
　　昨承商務印書館惠贈最新地質學初級師範敎育學初級師範敎授法原理初等物理學敎科書最新初等小學國文敎科書第五册編纂完善爲學堂必用之書合誌數言藉鳴謝悃（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[督撫批示樂平張童徐胡巨案彙錄江西]  
　　樂平縣張童徐胡各姓巨案前經張大令通禀両江督憲周制軍兹奉到批示云查前據九江道以該縣張童兩姓械鬥等情申報到院當以地方械鬥最爲風俗之害該縣上年因捐滋閙匪徒黃千竟毆官燬署不卽認眞辦理以致械鬥迭出批飭該道赶緊帶營馳赴辦理在案據禀徐胡兩姓又因放水啓釁糾衆械　致斃胡姓二十餘命燒去房屋數十家胡姓間宗又欲代爲報復該縣兵力單薄難資鎭懾候咨會撫部院遴委大員酌帶勇隊前往該縣會同九江道遵照前批一併相機查辦批繳另單併悉○查辦樂平巨案九江道瑞觀察具禀撫憲兹奉胡中丞詳晰批示云此案先據樂平縣禀報繼據該道府電禀各到院當經批府速調續備右軍並内河右軍水師星馳赴縣會拿嚴辦該道俟弼守到樂後察酌情形再定行止在案兹據禀陳該縣民俗蠻悍情狀甚爲詳晰查此次樂平紀綱村張姓因與童姓爭水啟釁於黎明時乘其不備聚衆圍殺童姓四十二命殺傷二十八人焚燬房屋三百餘家而張姓並無死傷一人按其不服彈壓罔顧王章糾合族衆任性焚殺屠滅章姓全鄉數百家之多其情甚於叛亂寇盜逈非兩造械鬥互有殺傷者可比現童姓合族家破人亡流離四散其情甚爲可憫若不將張姓爲首兇要各犯悉數弋獲查照章姓死亡之數按名抵償並將被燬房屋器物查起張姓產業悉數賠抵斷不足以彰國法而儆效尤懲兇暴而慰冤魂正在批發之時復接該道續電稱樂平南東鄉徐胡兩姓亦历細故械門胡姓斃命二十三名焚屋七八十家現爲報仇意在復門禀請該道帶兵速往並稱樂民情同化外去歲夏廷儀一案禀求前院嚴辦未尤致有今日水懦民玩一悮不可再悮等情誠哉是言當經電復該道再帶精壯一營馳往便宜行事又在案惟查此次樂平迭出焚殺多命重案弼守一人往辦不特識力難以兼顧且恐有孤掌難鳴之勢該道無庸待弼守禀報宜速帶重兵往辦庶壯聲威而期慴服惟查歷辦械鬥入手多以交犯賠贜爲務隨致機宜鬆動犯多頂替往往不能嚴辦敷衍了事蓋力能交犯之人卽屬爲首糾鬥之徒非身爲族房之長卽族房長爲其所制斷無首要正兇之可交是取結交犯一語無非作收科了案之計非認眞辦法也兹該道府旣帶重兵前往必當督兵進鄉從嚴搜捕首要及殺人放火之犯彼時各犯勢必分竄逃匿卽可乘機四面兠拿必須罪人斯得能償童胡兩族被殺之數而後己倘敢拒捕卽予格殺勿論均由該道相度事機便宜而行總期蠻橫知懼地方敉安是爲至要至樂平縣張令樹森身任地方一月之内焚殺多命之案迭出其平日旣不能化導防維臨時又不能彈壓解散咎實難辭應先摘去頂戴由該道府督同赶緊拿犯懲辦以贖前愆而覘後效除錄批行知兩司並派辦處兵備處一體遵照外仰卽遵照辦理毌違切切此繳（信） 
[將開民立普通學社蘇州]  
　　日前蘇垣吳葆福茂才邀同蘇計六莫商岩二君就大儒巷議設民立吳中普通學社於本月十七日先行開課敎員各盡義務不收修金俟明春改訂詳章再行推廣誠熱心敎育之士也（愛） 
[擬請留辦考經費培植師範生紹興]  
　　越郡士郡士紳現正組織私塾改良會以求敎育進步查紹屬八邑歲科考院府試攤解經費平均核計其列八公贖報解者歲逾萬金刻下科舉己停應請截畱以備本郡興學之欵首先創辦師範學堂卽以試院爲基址畧加修　分别　堂齋舍尙　寛敞如設學額三百名井添立高初蒙小學堂十所足敷支用尅日卽當聨名上禀云（才） 
[飭府提訊縣役逞兇紹興]  
　　越郡差役類皆兇橫有某墮民頗著富有會稽縣卯差孫成一再向之詐擾各墮民聞之羣抱公憤投訴新設之墮民局紳董據　通禀各大憲己奉批札飭紹府熊守提案質訊嚴行懲辦（女） 
[力維農工商政金華]  
　　蘭溪縣蘇運卿大令蒞任有年政聲夙著兹於組織商會外復設農工改良會及竭力提倡學務勸諭紳董廣設城鄉蒙學堂以廣敎育（貞） 
[盜案改竊申詳蘇州]  
　　昭文縣監生龔墉職員吕炳元兩家前月二十六夜被盜刼去銀洋衣飾數千餘金當時報縣飭緝未經破獲兹據該縣翁大令己經改作竊案禀詳臬憲矣（旨） 
[揚州]  
　　今秋風潮汎濫凡屬濱海之區類遭衝没惟災情輕重不同兹奉運憲札委淮南局員毛分轉親赴通屬各塲查勘煎鹽場灶等冲損多寡詳覆核奪分轉己於昨日首途傳聞分轉此行實因訪查某塲要案順道查災未知確否○揚州營參府劉參戎查悉揚城客寓每屇冬防責令按日呈送循環簿册藉以備稽查其實皆隨意填冩毫無實用此次冬防特諭令各客寓一槪免送以示矜恤每日但於水牌土填冩住客姓名事業候派委隨時抽查（被） 
[因公拜會]  
　　江蘇候補道胡念修觀察右階清丈局委員候補知縣劉曜芳明府若庚等昨均因公分投道縣拜會（近） 
[法總領事將次來滬]  
　　法總领民事巨籟逹君本年三月間因事回國迄今己逾半年昨接電音知己公畢將次來滬故署中執役人等預備迎迓（居） 
[製造局紀事]  
　　製造局副提調兼鎗炮兩廠委員候補縣丞陳濟南二尹近在奉天實官捐内報捐通判刻奉總辦魏觀察札委辦理本局提調事宜每月加薪銀四十兩仍着兼辦炮廠各事所遺鎗廠一差札委現辦該廠檢查之江月三二尹泰初接辦月加薪銀二十兩○蘇垣善後局總辦日前咨請製造局代造毛瑟鎗珠十萬粒銅壳十萬個刻己造竣昨日總辦魏觀察電致該局速派委員來滬領取（欣） 
[請增鐵路地價批詞]  
　　上海十一圖衆鄉民陸少蘭張小手等聨名具禀縣尊請增鐵路購地價值昨奉汪大令發出批示兹錄如下　築辦鐵路係國家振興商務楞政所需地畝非民間所能居奇况價值係由督辦大臣酌定非本縣所能主持惟所定價值能否量增以示體恤姑候會商購地局委員體察實在情形禀請憲示遵行爾等食毛踐土仰沐　皇仁亦當急公報稱不得要挾貽悮要工致干咎戾（近） 
[西商秋賽二志]  
　　昨爲寓滬各西商賽馬第二日計共九次初次十七馬祥茂行小白格而代老白生勝白馬紅衣黑帽　二次十九馬順全隆洋行蜜司妙令勝白馬黃黑衣黃帽　三次十五馬祥茂洋行小白格而勝白馬黃綠衣黃綠帽　四次十六馬强生代怡和洋行勝黑馬黑衣黑帽　五次六馬祥茂小白格而代老白生勝黑馬紅衣紅帽　六次三馬小非論代裕泰客勝白馬黃藍衣藍帽　七次十二馬小來司代德泰洋行勝白馬紅白衣藍白帽　八次十五馬招商碼頭芙梅立等勝白馬黃衣藍帽　九次十一馬楊子克明代香港拍此勝白馬藍白衣藍白帽（見） 
[提究起意縱火首犯]  
　　滬城彩衣街萬年青藥店與天源銀樓串同縱火圖賠保險銀兩奉縣飭提店夥馮定甫學徒趙雲莊到 
 
 

Page 10

 
 
案訊供狡展判押候查屢詳報端兹聞案中起意之人實係藥店執事某甲現爲汪大令訪知於昨日飭差提究矣（近） 
[火警續志]  
　　三馬路外國坆山對面火警己記昨報兹悉火起于二百零四號門牌錦華祥坐褥店樓上延燒北首永泰祥坐褥店其種玉山房刻字店雖未殃及大受毁損南首則延及千頃堂刻字店又一經堂刻字店樓面一角後面同慶公棧亦稍延及共約房屋六七間因錦華祥永泰祥均保有火險故捕房飭探王阿巧傳錦華祥店主詰問起火情由核奪（見） 
[圬工跌傷]  
　　泥水匠學徒張記香昨在浦東牛皮廠工作從高墜下跌破腦門由作頭石仁記送入同仁醫院求治（古） 
[路斃報殮]  
　　前在某營當勇之裘桂林因事斥革流落滬上近緣患病欲至龍王廟施醫局求醫不料行經南巿龍德橋堍病發倒斃由十六鋪地甲報堂收殮（欣） 
[招認屍棺]  
　　九月十七日英租界滿庭芳客棧有吞烟投宿之棧客一人棧中未收由捕車送醫院求治無效倒斃途中經二圖地保唐全坤報縣請驗因無屍屬飭堂棺殮在案昨日汪大令出示招認略謂該尸年約四十餘身穿白絨布衫内襯汗衫白襪無鞋元色辫線如有尸屬久出不歸於上開相符者迅卽來案認領（近） 
[限期緝兇]  
　　縣尊汪大令前據浦東斗姆閣地保報稱圖内倒斃受傷男屍一具往驗委係爲人毆斃故於昨日嚴限差保務於三日内將兇犯緝獲解案嚴辦（近） 
[准詞傳訊]  
　　倪瑞卿投公共公廨控楊裕泰店主楊坤坤欠銀七百餘兩不還等情關司馬准詞飭差傳楊到案訊追（見） 
[上海縣案]  
　　虹鎭落鄉朱楊氏家於上月二十九夜盜刦被鄉人當塲格斃一匪擒獲梅見榮周阿三兩盜解縣訊問周於翌日身死梅盜尙未定擬在案前日又經寳山縣拿得夥匪陳金成一名由本縣汪大令派捕往提歸案於前晚訊究陳供安東縣人由狄姓糾小的往劫共十三人搶得衣服十餘件後至僻處作十一股分派小的得破舊衣服七件逃至天通庵後被鄉人拿住是實大令喝令鞭背一百下仍執前供因判押候再訊○方老五指拿票匪李金標之弟李阿三到縣亦經大令拘訊供與李金標同姓不宗金標有無放票情事實出不知因判交保候查○浦東醫生張子祥與吳張氏口角後落河身死飭提張氏女及其夫吳阿福訊押在案前日又提吳阿福復訊供妻與張子祥口角之時小的並不知悉大令判交保候訊○又提流氓張阿四到案略予詰問判發押改過局一年（近） 
[局事記略]  
　　南巿萬裕碼頭寳泰花行前日走失七歲女孩一口飭人找尋無著因投報工程局請飭探捕查緝○周鴻卿近由蘇省販運藥料雇船裝運來滬前日强欲駛入開河之肇家浜内挑泥營勇喝阻不服由滬軍營旗牌某弁查見將周拘入工程局押候罰辦○久大碼頭昌記米行夥周玉山前日至生義碼頭載興押當購買物件與店夥陳阿四口角被陳喝令各夥兇毆受傷由米行主將周扶至工程局喊控當經捕頭派捕拘陳管押候訊旋由某董保去（欣） 
[英租界捕房事]  
　　張阿榮王金林先後掩入北浙江路同福客棧及松江路某姓家行竊銅壺夾被衣物報探石金榮拘獲押入捕房聽候解辦○談金發竊北蘇州路東興洋行銅對時表數只報探王寳生將談拘獲起出原贜一只帶入捕房押候解究○馬夫姜阿裕前日在南京路疾馳撞倒三百六十號馬車一輛由印捕將姜拘押捕房候解公堂訊辦（見） 
[法租界捕房事]  
　　積竊某甲在長江輪船竊得各贜爲包探偵獲拘入捕房捕頭諭飭吊到原贜押候解送公堂究辦○某乙在城内行竊衣物爲數甚銀携至租界向押店求質爲包探所見拘入捕房捕頭亦命押候解訊（居） 
[美租界捕房事]  
　　周阿狗在狄思威路開設鐵店作有牧猪奴秦文海等三人趕猪經過忽有一頭闖入店内秦向索還周卽用刀將猪背砍傷由捕巡見拘入捕房押候送究○劉永華竊北四川路徐義成家綢衣由探朱子藩拘入捕房飭押候辦○積竊張阿二昨又在師善里挖門圖竊由捕拘入捕房押辦○陳阿福竊翁坤興家綢布衣服由探顧福其拘入捕房押候吊贓解究（古） 
[來　函]  
[振武宗社書記員報告]  
　　周章漢來函擔任演說勸戒事○楊菊生擔任廣勸親友之吸烟者○崇實商學會會友十四人來函瞻任開會演說并函勸各本籍之商學兩界親友所有銜名列後余稷臣孫崇欽汪鶴汪徐叔仁馮仰山王清甫李芝棠錢松喬匡仲謀倪文卿吳聲遠錢少林王苕蓀楊竹坪黃星階王　玉顧才伯房俊卿孫荆三等函稱情願力勸親友不吸鴉片並至各鄉演說結合團體○蘇州府拒烟會發起入姚清溪來函略謂尊處倡設振武　社條目詳晣一片熱誠誠令人感奮如此義務願附賤名懇爲登入題名册内中畧鵝郎草實戒烟聖藥屢試屢騐儘可廣爲傳佈如欲採取敬送者可就上海廣益善堂乞取草樣天生此草以除鶴毒即天所以拯我同胞也○常熟沈碧瀚來函略謂讀報端悉公等新創振武　社專爲勸戒鴉片而設足見公等蒿目時艱挽回大局振作同胞精神無微不至欽佩莫名（中畧）如能訪求中西醫士合配至靈之藥坊間戒烟丸雖多而可靠者頗少各埠分送經費由各志士捐助○鎭江誠戒堂發起人到敘平來函畧謂昨報載有　禁鴉片振武宗社簡章七條讀之深佩僕願爲敝郡發起人就地廣勸同胞從此立志戒烟（後畧）○嘉善寓公休甯汪憲章來函畧謂某痛黑籍之沈淪傷黃種之昏墊者久矣昨閱報章見大著實獲我心中畧願爲皖之休甯浙之嘉善往來皖浙之發起人力勸同胞多方演說盡我力之所能到請朗登册○陳麗江醫士來函瞻任彙刋戒烟經騐方廣勸有力者令藥分送○錫金商會沈繼威蔡蓼曾祝景鑄李志雲來函云生等閱報見吾公發起振武　社簡章不禁躍然興起敝地自設立商校以來在校諸人早己相戒不吸若生等願任錫金之發起明知力不勝量然不敢不盡其義務惟風氣閉塞儗先由北鄉下手後畧○鎭江周桂英女士來函云桂英上癮八年於今年七月初脫此苦海自戒至今身體頗健昨在女壻處讀報載有自禁鴉片振武宗社簡章章見公等用意之良桂英親戚吸烟不少誓當就近廣勸以期共脫此厄（後畧）九和號張紫隂來函云昨閱報得讀吾公所訂自禁鴉片振武宗社簡章發　振聾欲爲我亞洲大陸四萬萬同胞圖强種塞漏厄者至周且備欽佩莫名鄙人自慚庸陋知　卑愚不足以擔此義務然一息尙存焉敢自棄願附驥尾藉展蟻力（後畧）○上海沈士翹擔任引翔港一帶演說並勸導親友○嘉興褚博甫擔在柒浙七州縣到處開會演　聨絡士商勸戒不吸鴉片所有勸辦情形隨時報知本社 
[八九月經收月捐清單]  
　　李珊記中秋節洋二百元衆質商洋一百元道署八月洋廿元怡情軒洋十八元祝蘭舫洋十二元泰昌洋八元韓潤生貿孚綸華善記四戸各洋六元陳善亭洋五元朱葆三徐貫雲韓山曦老順記戴生昌祝源昌萃豐順泰大慶樓孝友堂魏十戸各洋四元源豐潤洋三元六角莊源大洋三元二角李雪巖錦章義昌成老德記道信五戸各洋三元譚幹臣南順記永豐恆興戴運來汪萃利滬江第一樓存濟堂蘇寳森老悅生新順記大觀樓愼餘堂信昌隆復泰申茂瑞昌順江南烟雨樓元昌聚昌源昌王陽生華興怡泰昌葉天德胡綏之燕慶園芳園廿八月各洋二元中和帳房小洋十三角九章北天成大章晉昌恆茂五月各小洋十二角可熾可熾順萬有全李珊記梁煥南隆昇湯蓮笙宏源易安居董天頤義森昌十一戸各洋一元咸章洋九角杭恆富大昌德二戸各洋八角申園施德豐徵昌怡昌四戸各洋六角思補齋洋五角復新園青蓮閣一壺春曹德大四戸各洋四角豐裕錢二千源通八月錢一千八百文和康壽康晉和愼餘餘大元甡元茂衍大恆益永豐存德協昇宏大宏元源吉寳和寳順承裕正大升大彙康崇餘永康瑞大晉大敦利義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康鼎裕同餘久源明德同福鉅亨元鼎瑞裕洽餘恆興瑞豐祥豐信大順康豫源會餘介福嘉綸六十二戸各錢一千二百文永餘慶裕張家鶴元成九和宏章泰六戸各錢六百恰大莊怡大鐵號二戸各錢四百文五雲日昇樓恊成祥永愼萬興鉅康五戸各錢二百文英法美三界一文愿捐小洋一百六十六角五分錢廿七千三百零六文以上共收大小洋五百四拾六元七角五分錢一百拾千零九百零六文　滬北天后宫前廣益善堂司董嚴信厚等謹誌 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
