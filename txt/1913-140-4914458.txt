# 1913 - 140 - 4914458

 

Page 1

 
 
要件 
[宋案證據全錄（九）]  
　　第三十三件（北京寄應夔丞電一紙又一紙） 
　　下關應夔丞。應密。蘇省各觀察使。雪老能保否藟。 
　　查密碼不符。此係國務院所發秘電。事涉重大。請復查來碼訛否。並電查京局核對費歸查碼人照認。此囑。二月初九晚半將黎到浦口車上。（此處有應夔丞印） 
　　（又） 
　　下關應夔丞。佳灰删。係各觀能三字蔭。 
　　第三十三件（説明）此兩電均有原電碼。第一電原碼多譯誤。得第二電校正。成文。第二電所云佳灰删者。蓋即指第一電第九第十第十五三碼也。第一電能字下有。（七○九○）一碼。註有密本空格四字。藟字似誤。 
　　又查密碼不符。至浦口車上等語。皆應夔丞所註。並蓋有應夔丞印章。第二電註有餘洋一角六分。請飭人來取十一字。似係電局所註。 
　　第三十四件（洪述祖寄應夔丞信一紙信封一箇） 
　　蘇省各路觀察使。尚未定人。兄思於常鎮或淮揚。分一席。然須雪老同意。電保。　弟晤時能一提否。倘前途不以爲然。則亦密示爲要。宋件到手。即來索欵。勿遲。夔弟心印。名不具。二月十一。 
　　（信封）南京下觀第一樓。馬裕泰先生收下。速交。應夔丞先生台啓快。京洪緘。 
　　第三十四件（説明）此函不署名。郵封係紅色刷印。觀川居士。郵筒並有京。洪緘字樣。 
　　第三十五件（洪述祖寄應夔丞信三紙） 
　　夔弟足下。前由馬裕泰處轉交一信。諒收入矣。兹將各事分列於後。 
　　一來函已面呈總理總統閲過。 
　　一以後勿通電國務院。（除巡緝長之公事不計）因智老已將應密電本交來。恐程君不機密。純全歸兄一手經理。 
　　一近日國民黨。有人投誠。到中央。説自願取消歡迎國會團云云。（云是原發起人）大約亦是謀利。（不由我輩另是一路）於所圖略加鬆勁。然亦無妨。 
　　一請款總要在物件到後。國會正成立之時。不宜太早。太遲。爲數不可過三十萬。因不怕緊只怕窮也。（借款不成） 
　　一所須水泥。已取。程聽夷一函。可持往。公平交易渠公司甚窘。要求現欵云云。函附上。 
　　一觀察使一節。（鎮江關監督尤好）莊思緘已兩次與雪老言之。而有阻力。請探其内容疏道之。（請雪老勿疑） 
　　一吳蘭英遣後。仍望代覔替人爲盼。 
　　一沈佩貞自稱代表章佩乙。故略與言籌欵一事。此刻請民强逕函。王河屏説借欵不成。允恊一節。已無效云云。可也。（我去説較有痕迹）知名不具。二月二十二日。 
　　第三十五件（説明）此函不署名係洪述祖字跡。 
　　第三十六件（洪述祖寄應夔丞信二紙附一紙附信封） 
　　夔弟足下。今日疊接下關所發二月二十五號各信。（計五件並民强領紙）又接上海德順里信。又駐滬巡署信計二件。此刻内中財政萬窘。而取之法。手續不甚完好。如除鄧一案。須將其反對各報先期郵寄。並如何决議辦法。（此刻近於無徵不信）並可在民强登其死耗。方是正辦。至印件言之在先。此刻既原件無有連 
 
 
 

Page 2

 
 
抄本。亦未到。殊難啓齒。足下明眼人。必須設一妥法。（總以取印件爲是）或有激烈之舉。方可乘機下手也。（譬如鄧係激烈似較好辦）民强欵必當竭力取領。惟望足下專一妥人來取。（三等車所費無幾）不便交滙矣。屬民强逐日寄我一份。（交妥郵今年陰曆正月起）爲盼。觀川啓。三月六日。 
　　再鎖匙並印章同寄甚感。此刻還未到也。觀察使一節。想程應二人不贊成。請將實情告我。 
　　第三十六件（説明）此函足下明眼人。必須設一妥法二句。均加雙圈。或有激烈之舉。方可乘機下手也。民强欵。必當竭力取領。惟望足下專一妥人來取。四句均加單圈。並於竭力二字旁加三圈。前二紙具名觀川後一紙。不具名。每句俱加單圈。 
　　按自第二十七件起。至第三十六件止。大致係關憲法事。與第二十二件制定憲法稿相應。惟第二十八件以下曰宋犯騙案。曰宋騙案情。曰宋案（又疑是輩字）曰宋騙案由。曰宋件。曰物件。曰印件。曰原件。曰抄件詞意自爲一類。其餘爲洪述祖希冀觀察使事。是爲一節。 
時評 
[武力議會] [  （無名）]  
　　余嘗謂共和國不必有武力之爭者。以其有議會法律之爭以代之也。今則議會中之相爭。即以武力代法律矣。是議會即武力。武力即議會。揮拳擲物。以代武器。議員即兵士。是誠中國議會之特恥也。 
　　　中國議會有三特例。一曰呌罵。二曰走散。三曰。不足法定人數。不能開會。而毆人擲物未聞焉。今已開其例。我恐日後必有以殺人擄人聞者。是亦可謂搗亂之極軋矣。 
　　昨日未接北京開會電。祇聞會場之險惡。余謂必至毆擊而止。今不幸言而中。日後之事。我復何忍懸測。 
　　嗚呼。議員諸君乎。尚有絲毫希望國家存在之仁心乎。尚有絲毫國家由諸君之手。斷送而亡之不忍心乎。嗚呼已矣。中國人議會之能力。盡於此矣。哀哉。 
命令 
　　五月六日臨時大總統命令　任命吾傳性署理雲南財政司長此令 
　　福建民政長張元寄呈稱西路觀察使裴汝欽呈請辭職裴汝欽准免本官此令 
　　任命董元亮爲福建西路觀察使此令 
　　代理國務總理段祺瑞呈稱據福建民政長張元奇呈請任命鄭孝檉爲秘書應照准此令 
　　代理國務總理叚祺瑞呈稱據新疆都督兼署民政長楊增新呈請任命常永慶署疏附縣知事照准此令 
　　山東都督周自齊呈稱前任鄒平縣知縣袁勵端前署菏澤縣知縣胡元吉前任滋陽縣知縣葉季愷前署曹縣知縣金谷春前署諸城縣知縣吳塤前署陵縣知縣李德箴前任惠民縣知縣涂紹光虧欠丁漕等欵均係　吞有拋請飭部分咨直隸安徽江蘇江西各該員原籍曁各直省一體查緝監追並請飭咨各直省查明境内如有各該員隱行寄頓資財田界立事嚴密鈔封變價備抵等語應照准此令 
[專電]  
　　北京電　今日衆議院開會休息後進步黨因議場形勢險惡恐於開議時有大衝突派員與國民黨恊商國民黨不允因繼續開會不足法定人數副議長陳國祥宣告自由討論國民黨請將前日政府原文退回陳謂按照規則須將文句表决今既未足法定人數不能照辦谷鍾秀遂登場前罵國民黨大罵大呌有人逕至議長席拍桌吕復陳策用墨盒飛擊有一人出手槍欲擊被阻陳遂退席衆遂欲聚毆代理秘書長之林長民林亦退羣衆遂進罵往圍議長室被警衛長率四十餘人保護乃罷三黨即聯合通電全國且相約慧將凶徒懲罰不能到會 
　　北京電　今日參議院亦因有人提出臨時動議非國民黨議員以數日來院法遷处未定議院中自由行動本已不願而副議長王正廷主席未壧人數隨口稱多數被劉成禹詰問乃謂本議長認爲多數即係多數劉斥之馬君武叫打國民黨議員和之非國民黨遂退席 
　　北京電　總觀今日情形議院中兩黨已無相容餘地此後即繼續開會亦難免意外悲觀者已懼其將不能開會 
　　北京電　近日京中西洋人方面意思對於宋案及借款案之反對不甚注重 
　　廣東電　一日粵督臨省會全體拒債三日明倫堂開公會議立拒債救亡會致電兩院 
　　南京電　省議會選舉陳大猷俞仁愈爲各省議會聯合會代表刻經該會議决代表取銷 
　　南京電　美國首先承認中華民國此間學界於初八日齊赴美領事府申謝 
　　南京電　總商會電請國務院謂現因宋案借款各問題謡言蠭起羣情益慌務懇軫念時艱熟審大局調和南北保護民生一切問題得速解决云云 
　　南京電　都督府改組編制日内發表 
　　南京電　陸軍部電飭第八師長陳之驥赴京刻已首途 
　　蘇州電　本省司法籌備處高等廳已會同電部呈請任命屠銓爲上海地方審判廳長陳英爲上海地方檢察廳長 
特約路透電 
　　北京電　參議院今日（七日）開會由副議長主席嚴詞評詆政府辦理借款之舉動進步黨議員忿而離院乃不足法定人數而散 
　　北京電　衆議院已贊成政府派員赴英商請英政府禁止印藥入華一舉繼乃討論五國借款問題進步黨謂借款已由前參議院正式通過國民黨大爲反對提議駁回政府咨文聲明政府舉動有違憲法進步黨議員爭稱此與表决不信任政府相同當到議員全數四分之三而得多數三分之二始有效力進步黨議員至是略有離院者於是國民黨乃痛詆議長謂其偏私有議員一人取墨水壺擲之進步黨議員謂尚見國民黨議員一人出手鎗指之路透代表則未見之惟呼聲四起秩序大亂進步黨議員謂照此情形無庸開會國民黨議員已電告各本部聲明議長偏私情形 
　　北京電　參衆兩院今日並未開議中政府致英使之公文詳述禁煙之成績謂自共和成立以後各省都督無不抒誠嚴禁吸種鴉片停止印藥入境者已過半數福建諸省有種罌粟者曾經派兵剗除種者皆按律治罪印度已暫停輸運鴉片入華英華禁烟會等近紛電中政府促請註銷鴉片條約按照該約第九欵本可互商修改中政府因目下情勢已與疇昔不同竊意實有修改之必要故請貴使商懇政府允許此舉云云 
　　北京電　外交部今晨（八日）致文英使請按鴉片條約第九款修改該約按中政府存此意志已有數日英國下議院正於昨日討論該問題中政府何以不從早提議莫解其故 
　　北京電　今日有中國紳商學界各團體三千人並女學生若干自前門列隊由總統樂隊導引至美使署前慶賀承認紀念王正廷君演説此舉實由國民發起以表感謝美國之摯忱美使綸廉斯君亦謙辭答謝既而衆復回至前門該處適開中美大會演説者頗多今夜外交部欵宴美國使署各員 
　　東京電　商界中聞中國南省欲圖抵制日貨之謡言大爲憂慮今晨（七日）外務者曾開特别會議討論此事 
　　奉天電　據長春居民聲稱該處抵制三井洋行之風潮仍未稍衰此問銀根奇緊 
　　南京電　程都督應省長交涉使及下關甯城商會代表先後赴美領事署中謝美國承認厚意今日下午四時有學生四十人各携中美國旗由都督府樂隊導引至美領事署歡呼唱歌歡祝美國之承認 
　　蕪湖電　法國海軍大將開里列斯乘巡洋艦毛芒特卞姆號抵此游閲今已開往安慶巡艦地泊萊克頭號已開往九江擬與同游漢口約八日之久 
　　成都電　省議會昨日開會共到議員一百二十人共分四黨國民黨提出議案五件聲言非照開議則該黨均將離會議長乃允如所請其議案爲（一）胡都督應即缷任由閔承昌（譯音）代之（二）彈劾胡督妄殺朱珊之罪（三）裁去五路軍事監督（四）彈劾趙秉鈞假都督之手壓制省議會之罪（五）全省軍民分治繼乃派定坐位俾免各黨團聚易起衝突 
　　成都電　尹司令已於四月一日由打箭爐啓程向鄉城進發聞川省欲購來福鎗四萬枝過山砲一千尊 
　　成都電　聞胡都督現向法人商訂借款銀一千萬兩以作贖回紙幣之用 
　　成都電　鐵路局已開一銀行資本銀二百萬兩借與政府之債亦在其内 
　　成都電　紙幣兑價頗低恐嚇引起風潮 
　　成都電　當道决意將旗城售物會展至秋間舉行蓋恐閑雜人等聚集過衆易生事端也 
　　成都電　小麥大麥菜子雜豆收成均有佳望 
　　成都電　近來外間雖多亂謡各處人民遇待西人極爲友善 
　　福州電　興化外國婦孺因聞匪徒希圖攻城消息均已逃至福州仙游數士聞已離境 
　　大理府電　雲南府近有步軍六百名開抵此間抵後即在各鄉招募新兵聞此項軍隊將駐騰越 
　　大理府電　本年此間雨水頗足 
　　東京電　藍煙囱郵船伊克桑號昨晨（七日）在末洛郎地方遇險悉失所有 
譯電 
　　北京電　今日（七日）參衆兩院開會均紛亂而散參議院討論議事規則後提議大借欵問題全院囂然以不滿法定人數遂致延會衆議院豫望通過决議請英政府允即禁止印藥運入中國惟亦以提議大借款問題會場情形大爲擾攘是日冉副議長主席某議員欲舉墨水壺擲之被阻而止 
　　北京電　今日（七日）衆議院討論送還政府關於大借款之咨文時極形擾攘副議長陳國祥欲圖調和各議員意見衆多與之反對且大聲呼號掩其語聲繼復有議員登臺毆之並擲以墨水壺卒乃逼其退下議長湯化龍已告假七日 
　　北京電　交通部與袁總統討論之後擬出部令依據萬國及中國電報章程第七條嗣後凡有揑造消息傳發新聞電報者電局概不遞送且撤銷該發電者應有之權利 
　　北京電　國務院請將臨時政府期限展長兩月已由袁總統駁絶 
　　北京電　政府昨派秘密委員十人赴南方探問各都督之舉動調查陸軍情形並人民對於宋案之眞實態度 
　　北京電　外交總長陸徵祥今日致英使公文請免除中國對於中英鴉片條約之義務 
　　北京電　豫料中政府今日將請英使轉懇英政府停止以印藥運入中國惟英使署尚未接到此項公文 
　　北京電　綏遠戍軍總司令張紹曾抵京謁見袁總統後現復回任 
　　倫敦電　聖保魯教堂教長座下發見鐘式炸彈一枚即有警察趕往拾浸水中每日新聞館内亦發見炸彈一枚同上辦法聞尚有人於入城路中拾起炸彈一枚要求參政權女子近復焚燬福爾漢公園之球棚及某處之空屋 
　　倫敦電　據英國統一黨各報載稱卡生君現赴培爾法斯特擬放棄正當職務至少三月之久君將指揮忠誠之軍隊堅毅反對愛爾蘭自治議案且將游歷烏爾斯特向各領袖私團演説聞彼等已將抵敵計畫部署妥貼云 
　　倫敦電　據每日電聞載稱英國某某公司六家已承造葡萄牙政府之巡洋艦兩艘滅魚雷艇六艘海底潛行艇三艘海底儲物船一艘共值英金一百五十萬磅限兩年告竣 
　　柏林電　葡萄牙謀亂之各官員均解往亞洛里斯審訊 
　　西京電　西班牙王已於星期二日出游巴黎 
　　倫敦電　芒國之决議布國聞之殊爲滿意 
　　奧京各報現望奧國弗冒險用兵亞爾巴利亞以免與意國互起衝突愛山特提督所持態度聞頗純正今料奧國將來必與亞爾巴利亞新政府提携行事云路透電社得悉外交家皆信風潮已過列强大使已將媾和草約電告各本國政府星期四日可接批准覆電然後即將通告各交戰團 
公電 
　　大總統叅議院衆議院國務院各都督民政長省議會國民共和統一民主各黨本部及各支部各新聞團體均鑒聞上海全國公民大會東日通電驚悚莫名宋案如何確定應俟法庭裁判措欵是否失敗當有國會 
 
 
 

Page 3

 
 
監督值此謡諑紛紜夔訛百出之際凡我國民均宜尊重法律恪守權限暫持鎮靖以待解决鄂省居南北要衝安危關係全國前此以創造民國之故兄弟暴骨父老流亡犧牲身命財産盈千累萬迄於今日死傷未復市里成墟野哭縱横嫠孤無告邦人君子濩謀設建之不暇况值國會成立友邦承認之始正宜全國一心共策前途自求多福在我國民諸君子丁兹艱險同負重責纓冠被髮義無可辭所冀以鞏固國家爲前提以維持現狀爲要務疏通和解力遏浮言民國大命實惟利賴臨電無任懸迫鄂議會陽 
　　北京鹽政討論會通電　各報各法團各支會鑒本會同人對於鹽政抵押借款事公决補救方法三項一改良鹽法保存主權二三年内改革完備輕四省負擔三整理鹽務費不准挪用除要求各政黨一致進行外乞鼎力維持宣言續布鹽政討論會總會陽 
要聞一 
[衆議院第三次會議]  
　　三日衆議院開會議員出席者四百三十六人議長湯化龍令林長民報告接到近日各省要件關於議長問題者四十餘件關於反對大借款者二十餘件關於宋案者二十餘件復又報告臨時大借款問題咨衆議院文一件大致謂政府現與五國銀行團借款條約業已成立已於四月二十六日簽字其條件與前參議院議决之條件大致相同請貴院查照云云谷鍾秀云政府此次違法借款本院萬不能承認因此項問題關係中華民國存亡請同人注意今政府借此喪權亡國之借款不移交本院議决應即電請内閣總理財政總長外交總長即日到院質問聞者鼓掌鄒尹魯云據臨時約法第十九條參議院職權第四項議决公債之募集及國庫有負担之契約國會組織法第十四條民國憲法未定以前臨時約法所定參議院之職權爲民國議會之職權是公債之募集及國庫有負担之契約國會未成立以前議决之權在參議院國會成立以後議决之職權在國會本院既於四月初八開院是乞債之募集及國庫有負担之契約當然先由本院議决始得發生効力今政府與五國銀行團訂立二千五百萬磅之借款既未經國會議决何得徑先簽字是政府顯係違法借欵本院萬無承認之理由繼有進步黨議員劉崇佑鄭萬瞻等主張政府此次借款違法與不違法未能即行判斷應請議長先將政府咨文曁借款合同先交出議員大衆研究一番然後備文到國務院請其正式答復何容今日草草請其到院質問不如少延緩數日爲宜白逾桓云此次五國借款條件損失與前清鐵道國有政策爲全國所反對其程度相同且該合同内容聘德法日俄英人爲稽核審計處等員已將監督財政大權拱手授諸外人衆議院若不主張即日質問則天下莫不疑本院爲政府之辯護云當由全體表决質問惟對於當日質問與延期質問互有爭議由議長宣布主張當日質問起立表决起立二百一十五人與到會者二百三十六人比較爲少數復由李肇甫君提出異議白逾桓等附議再行表决遂由議長宣布反對當日質問者起立起立者二百一十六人時在場議員爲四百二十六人爲多數遂衆主張下禮拜再請總理財政外交總長至期實行到院質問遂相率散會 
[參議院第五次會議]  
　　五月三號下午兩點鐘振鈴開會議長張繼主席議員出席者一百三十九人議長宣告開議復報告今日新到貴州參議員五人河南參議員二人當然掣簽就席遂由秘書長掣定王玉芳一百三十九號劉紹霖八十七號張志杰一百四十二號王錫侯八十二號林芳竹五十六號張方偉二百念七號屈成舉二百二十五號藍公武謂本員今觀國報内載張繼與王正廷共發電報一道係以私人名義而通知各省實屬非是雖以個人名義亦與本院有關請即聲明蔣舉清謂此電前以聲明楊永泰謂此電係張王二君署名並非全體名義請藍君勿言且毫無聲明之價值王家襄謂雖云五人以上即可發電係指本省論即係個人只可通電本省並無通電各省之資格且議長所處之地位對内而全院議長對外而全國代表何以以私人即通電各省甚爲無識請即速聲明復由秘書長報告大總統咨文讀畢議長云今日先報告旁聽規則案然後討論對待美國承認一切手續遂議參議院旁聽規則案初讀當經旁聽規則起草委員者報告畢議長云此案既無質問可否討論大體蔣舉清謂此案討論大體之後即付審查審查之後再付二讀會衆謂此案大體無甚討論議長謂贊成付二讀會者舉手多數贊成即開二讀至于各省省議會旁聽互相討論許久終無結果議長宣告休息三十分鐘胡璧城動議謂美國承認民國乃係重大問題以爲可以變更議呈日程提前討論議長云現在可以表决請贊成變更議事日程者舉手舉手者多數陳銘鑑云本席對于此事以爲有二層辦法（一）應會同衆議院致電于美國政府（二）本院議長副議長可以代表全院赴公使館答謝王觀銘云本席以爲議會萬不能直接與政府交涉本席之意應由本院將答謝美國承認民國之意咨送政府再由政府轉達美國公使（衆鼓掌）馬君武云議會不能與政府直接來往此言甚是但議會因可以與議會互相聯絡本席以爲現在可由本院會同衆議院致電于美國國會以表致謝（衆鼓掌）王正廷云本席以爲一方面致電于國會一方面本席可以同議長赴公使館答謝丁世嶧云美國公使本係代表美國國家現在議長無論以代表全院資格或個人資格赴公使館答謝實係大誤王正廷云現在可以由本院將答謝意思表示由政府轉達於美國公使即秘魯巴西等國亦應如是辦理議長云現在表决請贊成者起立起立者全體一致遂散會時五點二分鐘云 
　　政友會之成立 
　　政友會係景耀月趙世鈺陳景南張瑞璣陳同熙劉積學王鑫潤蔣舉清狄樓海張蔚森劉治洲王用賓萬鴻圖周之翰范振緒賀昇平李述膺楊銘源尚鎮圭焦易堂焦子靜張樹森劉盥訓康慎微冀鼎鉉周克昌劉祖堯苗雨潤裴清源石璜郭自修張國鈞景定成叚硯田孫鐘劉奇瑶馬驤彭占元李含芳竇應昌寇遐楊詩浙朱家訓高杞賈鳴梧侯元曜范樵王鴻賓叚大信岳雲韜譚煥文何毓章陳豫鍾允諧常不謙李載賡王佐才文登瀛魏鴻翼萬寶成裴廷藩丁驀張善與岳秀夫林英鍾王國祜張聯魁張廷弼王定國丁豐沛李發春李克明王定圻孔憲瑞繼孚郭德修茹欲立張官雲張秉文童啓曾趙金堂郝灈杜凱元李永聲宋汝梅曾昭星等發起以鞏固共和統一政見爲宗旨現已組織完備 
[相友會之發起]  
　　昨日午前十二鐘相友會首領劉揆一君招集其同志開成立大會於六國飯店到者約百數十餘人到會者多共和統一民主三黨議員共六十餘人報界中十餘人其餘俱政界人物首由劉揆一君演説首詆政府次評社會末並痛詆各黨相爭之大非謂創設斯會寶行調和黨見俾各融洽共支此危局云云劉君演説畢相繼發言者數人並公推黨約起草員六人遂散會 
[三黨通電各支部]  
　　進步黨内部組織已漸完備迄今尚未發表兹探聞該黨曾仍用三黨公共名義分電三黨支部一面籌備全體合併事宜其電如下支部交通處鑒三黨政見相同提携已非一日國會開幕時度勢决議合併定名進步黨推黎副總統爲理事長黨義三條（一）取國家主義建設强善政府（二）尊重人民公意擁護法賦自由（三）應世界大勢增進和平實利現正籌備一俟完成即開正式大會特此預聞祈先接洽并轉告各分部爲盻共和民主統一黨各本部 
[各國承認消息]  
　　兹由外交方面探得關於承認民國消息種種蒐集於左（一）二號美四十一合衆國一律懸掛五色國旗於都城及各砲台並升砲二十一响以表賀忱（一）美國駐華新使安達遜現已首途並携有威爾遜贈品多件（一）荷蘭丹麥瑞典葡萄牙四國已陸續接本國政府來電不日即可同時承認（一）德國本有與美同時承認之説祗以德皇出巡未歸國書未能蓋印寄來故爾遲遲德皇回都即當决行承認（一）駐京英使刻奉政府命令因美國現已承認民國日内邀集駐京各國公使在署開討論會以定趨向（一）現有某某國藉口憲法未訂尚在觀望云。 
雜評一[  無名]  
　　鄂省會之血涙　此次革命之成。鄂人之損失最多。鄂人之言。故更痛切而有味。鄂省會此次之通電。其心公平。其語誠懇。非一往於感情者可比。各省之尊敬革命者。亦能聞其言而稍動惻隱心耶。 
　　共和國無議會　或問共和國可無議會乎。曰無議會是無共和國也。曰然則有議會而不能議事。可謂有議會乎曰。不能議事。安用議會。如之何能謂者議會曰。然則會議之時。不守法律。罵人毆人。能議事乎。嗚呼。我聞是言。我不能答。矣然則中華之共和國。將無議會也。 
 
 
