# 1914 - 217 - 4914700

 

Page 1

 
 
[游記]  
　　新疆旅行記（二）（十）（三）（單騎） 
　　閱者諸君鑒此等游記為本報所歡迎閱報諸君中如有長途放行者或於啓行之前先與本館訂定或於旅行之後卽將游記甯示本報苟登載者不惜重資以報也唯或鈔襲前人游記　改頭換面以欺騙取財查出之後恐名利兩失矣本報記者白 
　　十九日黎明出布隆吉爾城城大多空地渠水橫溢雍正間曾屯田養兵於此昔年繁富之象今不可復追滿地　草如二麥初熟一片黃雲四望無際溝水涓流無所用之沃壤萬頃棄如石田良可惜也至雙塔堡即漢唐之玉門關居民七家西面兩山南北對峙中貫一河南山則雙塔矗立北山則一墩高聳中央則疏勒河西流也望之如邊門大啓西則山寬三十餘里土名亂山子卡房左近怪石巉岩細膩如玉山上沙石皆白如雪如鹽其沙可燒玻璃瓷器玉門之名或有取歟附近復多金錢玉門以東沃野百餘里南北倍之屯兵儲糧莫便於此惟山梁皆砂磧結成不生草木路甚平坦車行其上蹙蹙有聲自雙塔堡起西南通小灣堡遙望南山漸高大迤邐直至敦煌縣北界延長三百餘里為胡驕東來一大屏障斷難飛越南起陽關北至玉門西域出入之門戶也雙塔山下即疏勒河過河北岸有墩台一座其間砂山突起峯亂如墳寬約二十里長城絡其腰背連平山高出數仭望之狀如城闕其色靑黑隱隱可辨南起嘉峪關西北至猩猩峽延袤千餘里砂磧遼闊寬至二三百里寸草不生水泉亦少即古瀚海土人謂為戈壁灘灘北即為蒙古草地疏勒河口寬不及百丈大道出其南亂山擁之洵險要之區用武之地漢唐以來特玉門為外蔽有以哉西行五里道旁山有兩墩台西西南行童山無木起伏斷績絕無脉絡十五里卡房遍山皆白石朗朗如玉漢唐設關當在此地至小灣堡即小宛驛居民二十除家耕戶散處者二十餘家除河水灌及之地餘荒尙多堡地寬十餘里南阻大山北瀕長河前臨戈壁近河兩旁水草甘美鹼草尤多牛羊成羣驢馬次之入其堡綠楊夾道古樹徑圍誰謂春風不度玉門耶產甘草大盈握樵夫劚枝為薪而留其根卽甘草也至楊冢莊紅柳成林性堅而寧曲難長大溝渠交錯地質肥美草木蒙茸山勢至此漸遠夾道甘草成載過黃渠橋水寬丈餘來勢汩汨灌地甚廣而沿渠之地平原敞闊無人墾種未免可惜至北甘溝村樹成陰其南沙灘多試金石山勢向西南行望之益遠過砂磧入安西州城住聞州城樓下有土人呼為神泉古淵泉也步行往觀井四角園以木檻建石椿高數尺上一柱直通樓底兩木龍張口蜿蜓繞柱而下似欲入幷吸水者樓底亦作四分形井口寬尺許四周砌以磚石水深兩丈餘汲水煑茗味極淸冽塞外待此甘露也同治間於州城南五里新築一城迄未能竣工白沙高壅高與城齊十餘里卽望見焉是日不明卽行計程百五十里 
　　二十日盡息行出北門過疏載河水寬二丈許聞封凍開凍時水極大龍王廟在其北過沙灘車行有聲二十里地窩堡曠無居人四面皆大戈壁地勢漸高沙石大如指不生草木車行尙平穩三十五里過石窰子漸有高離小山紛起巨石豁露車行簸蘯二十一日破曉抵白墩子住台上居戶祇二三家白墩子北里許有草灘長數里可耕種沿途小山凌亂無序路多白沙馬牙石線甚多硫磺氣盛童山無木或有金鑛晚西北行十　金窩子十里亂山子即二十里堡又十里黑戈壁梁黑石缘沙銅鐵諸苗也過大山口路平道坦 
　　二十二日破曉抵紅柳團子住居民八家不耕不種糧食草料或運自安酉或運自敦煌敦煌在安西西南二百八十里出產較肅 
 
 
 

Page 2

 
 
州為豐盡息　行亂山曆　砂石鋪總草本不生惟路尚寬坦大山過盞小山漸平每十餘里有沙梁一道自西而東中平如砥純沙無土數十里有山無樹經咬牙溝紅沙灘亂山窩鋪青沙灘至石照子皆無人烟抵大泉有居民十數家泉水尚旺二十二日破曉出大泉北偏束行每過小領中間地平如砥四而關約十餘里山皆環抱望之如堵墻廿里炭子山產煤炭口人探用十里亂山子又十里腰站子破屋數間基址倘在皆無人居十五里大山頭東　出玉石滿地皆是大者如斗小者亦如拳潔白透光十玉里馬　幷住居民一家草灘周數十里甚茂密出藥材銷陽大如藕此處仍安西界明日入新疆界矣自安西至此皆夜行昏黑無視殊悶悶亦憾事也 
[時評]  
　　紙幣之流毒（冷） 
　　革命以後紙幣之流毒各省均難盡免而其尤甚者莫如廣東與伊犁廣東為多亂之區伊犁本瘠貧之地廣東之現銀為人搜括以去所餘者紙幣耳伊犁本無現銀一發紙幣即失信用故其害較他省為甚也紙幣之為害在折扣折扣之由來在信用不足信用之所以不足在無現銀故有現銀為便於兌匯故而用紙幣則紙幣之信用強無現銀故以紙幣代現銀暫救一時之急則紙幣之信用弱信用弱而以官府之強力扶助則紙幣不得巳而折扣一有折扣則信用更弱而折扣必益加多今廣東之紙幣折扣己在六折以內矣伊犁之紙幣折扣已在七折以內矣此誠商民之浩刦也 
[命令]  
　　一月五日大總統命令饒景華給予二等文虎章此令 
　　又令任命胡仁源署化京大學校校長此令 
　　又令據廣東都督龍濟光電稱統領陳均義在陽春破獲亂黨機關一起搜出天命一黨粤支部委任狀鐵印大旗令旗簿　等件又獲偽總司令兼參謀陸金波一名供稱已人統一黨改名鎭澳利用該黨名義紅織天命一　又有兵練在百練在百濟附近擊斃亂黨　名搜出亂黨通函多件中有總機關來信南軍亟欲舉事孫文黃興近月卽到廣東要各路英雄約集軍隊合攻省城等　叉靈山土匪為亂黨煽助勢頗猖獗經軍隊分投搜剿匪始潰散化縣土匪亦被亂黨勾通約期舉事經軍隊協則連日麽戰斃匪多名奪獲鎗械甚多副營長李友恭奮勇　賊中彈陣亡等　該逆黨假借黨會勾煽土蓄意破壞擾亂治安實堪痛恨該統頭等破獲迅速剿辦得力良用嘉獘所有在事出力人員着該督査明呈請獎釵李友恭　匪殞命殊深惋情應交陸軍部從優議恤以示　褒憫該督仍即督飭各屬查輯亂黨嚴剿土匪悉力懲治務絕根　株用副禁暴安良之意此令 
　　又令兼代陸軍總長周自齊呈請任命　俊彥為陸軍騎兵第　一旅第二團團長應照准此令 
　　又令領參謀總長事黎元洪呈請任命賈文祥為福建鎭守使　署參謀長應照准此令 
　　又令兼代陸軍總長周齊呈請授孫洞環為陸軍一等軍醫正來忠鈺為陸軍二等軍醫正傅廷弼為陸軍一等軍需正應照准此令 
　　又令兼代陸軍總長周自齊呈請授陳文星何桂榮為陸軍步兵上校馬英萃白玉堂徐天成申明善為陸軍炮兵中校馮占元為陸軍炮兵中校許玉峯為陸軍礮兵中校韓成紀鳳嗚張清山為陸軍步兵少校陳明孝安玉昌王應標李大智陳光魁張培榮李鴻逵崔鳳樓張景怡平玉魁張金榕為陸軍步兵上尉王樓棠安登瀛梁得勝王玉岐傅耀斗王義德王國棟楊光哲張奎選高玉田葛春榮孫福全李恩重為陸軍步兵中尉應照准此令 
　　又令國務總理熊希齡內務總長朱啓鈐呈據湖北民政長饒漢祥呈稱總務處科長吳耀椿技正高建鍔童聲內務司科長林殿香技正　嗚鄧文棨財政司科長王岳奎張人荃教育司科長余德元楊昌壽技正羅梅衡實業司科長張繼業姚龍光技正索閥祝長慶楊德芬或已有差委或另候委用均請免去本官等語應照准此令 
　　又令內務總長朱啓鈐呈據兼甘肅民政長張炳華轉據省城警察廳長楊丙榮呈稱秘書劉傳綸科長王克仁呈請辭職劉傳綸王克仁均准免本官此令 
　　又令國務總理熊希齡內務總長朱啓鈐呈據雲南民政長李鴻祥呈稱教育司科長張鑫因病呈請辭職張鑫准免本官此令 
　　又令國務總理熊希齡內務總長朱啓鈐呈據吉林民政長齊耀琳呈稱財政司科長方尚義另有差委請免去科長本官等　應照准此令 
　　又令國務總長熊希齡內務總長朱啓鈐呈據新疆民政長楊增新呈稱署阿克蘇縣知事王陽晞呈請辭職王陽晞准免本官此令 
　　叉令國務總理熊希齡內務總長朱啓鈐呈據陝西民政長高增爵呈稱朝邑縣知事劉在霄呈請辭職劉在霄准免本官此令 
　　叉令兼代陸軍總長周自齊呈核　青州副都統擬以壽桐來德榮康補防禦請予准補等語應照准此令 
[專電]  
　　北京電昨（六日）午一鐘政治會議開審查會顧朱將起草之案付討論修改後卽函請議長定開會日期現定初九日開第二次大會內容極秘但確已定資遣議員辦法每人千元並另組修改約法機關聞共和議會之名並未確定 
　　北京電北京日報登內閣搖動及熊辭財政梁先辭職之說皆不確余意眼前亦似無搖動惟改省案必為政治會議與內閣衝突之點閣員宣言以大政方針為去留則實有之 
　　北京電昨日內務部茶會朱總長主在京立模範市政為各省倡 
　　北京電司法部昨亦開茶會梁總長演說近日司法每受人指摘與議會軍隊同論吾輩急宜反省此後升黜法官當以行政處分勿令以保障法為護符汪有齡演說謂今日之弊在法律不合人民程度 
　　北京電進步黨前日茶會决定黨議國會限年內召集憲法由民選機關定之梁頗表示努力該黨王璟芳痛陳黨內宜同心協力幷力戒分派 
　　北京電川督必將更易但未定其人段祺瑞將歸京以段芝貴代任鄂督 
　　北京電又悉段芝貴將赴重慶大理查辦 
　　北京電都督將栽然聞統兵官仍用提鎭名目 
　　北京電袁總統定今日（七日）招待閣員蒙王喇嘛及政界要人 
　　北京電新社會報載熊總理與　河宮物事歷經傳訊國務院擬將該報館全行封閉 
　　北京電熊總理在熱河時己舉發盜竊行宮物之清理委員近日催比益急古董店收贜被逮者至十餘家多省釋惟汲古齋等四店主人尚追訊 
　　北京電京中近極安謐並無黨獄余詢要人南方傳上海一埠中央偵探甚多其實中央並未派幾許人坐探 
　　北京電新授勳五位梁士訏係士詒之弟任香港交通銀行總行總理係其兄所請者閣置月餘今始發表 
　　北京電京師伶人王鳳卿等昨已有人保釋 
　　迪化電俄領要求楊督撤退察罕通古帶軍隊相持已久迄未解决現聞阿爾泰俄領出面又向帕長官提議甚為強硬帕長官無奈已經簽字於十二月十五日起至三年二月十四日止一律撤退其範圍西自阿爾泰烏梁海東迄察罕通古而俄蒙各軍並無撤退字樣楊督大為反對已電請中央極力挽回否則喪失國權及領土區域太大云云並聞前帕長官赴任時道經西伯利亞汽船至齋桑斯克俄人許帕長官用專輪送至承化寺帕長官不知用意之所在貿然承允至使俄人開通阿爾泰至齋桑之航路西北大受影響但此種可駭之事帕長官從未呈報中央 
　　伊黎電伊犂百物昻貴民不聊生若日麵百斤價八兩餘大米百斤價三十兩草百斤價十二兩料百斤價十六兩但價値雖大常見缺貨採辦為難究其原因實非銀根奇緊匯兌不通紙幣失信用之故現伊犂紙幣每兩祗値紋銀三錢其損折至七錢之鉅是以市面恐慌各物價値均照加水計算日同見其貴且農家主義保守將料草米麵存蓄不賣俄人有意居奇紙幣不肯易貨廣鎭撫使彌補為艱展向大總統辭職即楊宣撫使辦理伊新統一亦以此項紙幣無法收回事不進行其危險為從來未有云云 
　　南京電寗紳金鼎等商訂借欵事聞係滬上某銀行允借六百萬元以江寧某稅欵抵押（昨電誤為印花稅）按二十年償還前十年付息後十年償本五釐牛起息九零玉折兌現欵刻已草擬合同惟該銀行須要政府簽字始能成事故金等赴京懇請政府允准以作撫卹商民之用 
　　南京電馮督軍隊餉需現預算江蘇定為四師一旅每月六十餘萬元擬歸江蘇田稅項下支付 
　　南京電蘇民政長韓國鈞奉電令後擬於日內起程北上 
　　南京電國務院電工縣知事左杕周以民政長觀察使存記幷給四等嘉禾章 
　　南京電駐蘇第二師聞馮督擬改組為兩混成旅 
　　南京電張壽齡於初五晚由滬返寗段書雲昨亦來甯會商清鄕經費 
　　南京電新簡駐甯美領事潘士思現已蒞甯任事 
[特約路透電]  
　　　京京電丹恩君由淮南致電張弧極言目下急當廢行直隸河南徵收鹽稅舊章及准商民自由運售食鹽按照現章鹽商不特難以獲利甚至尙須折閱故當更變舊章以利商民丹恩君之意自本年起當實行每担徵稅洋三元嗣後無論何人皆得在長蘆境內販賣食鹽惟取價不得昂於鹽運使所定之率目下之鹽商如更章之後有所不便　可詳呈政府長蘆運往河南之鹽不再另行徵稅 
　　北京電英文北京日報載稱中華銀行於一千九百十三年獲利洋十八萬元交通銀行獲利洋一百萬元 
　　北京電陝甘籌邊使張廣建已任為甘肅都督 
　　貴陽電自一月一號起府廳州均改為縣且有更名者陽曆新年惟政界遵行休假一日城中皆懸掛國旗三日各商店則仍開市蓋商民皆擬遵行鑒曆也廣州廣州灣華人茲復呈報廣州當道申訴該埠法員徵收人頭稅實　租界條約　政府速向干涉否則恐有巨變云云 
　　東京電孫逸仙投書朝日新聞聲明中國各報所載彼致電向袁總統賀年一節實屬子虛自宋教仁遇害後彼與袁氏未嘗通過一電且謂袁氏之政策志在愚民云 
[譯電]  
　　北京電國務總理熊希　昨夜請外國各報訪員赴宴熊於席間演說歡迎諸賓謂各員實中政府無俸之顧問國務院今日倚賴各員協助之處甚多國務院因欲報答盛意故特設立新聞處以各項新聞通告外國各報訪員然仍望各員時惠教言俾收切磋之效云云旋由西姆泊森君代表諸賓申謝國務總理並表同情焉 
　　北京電袁總統大約將請蔭昌參與陸軍會議 
　　北京電直督趙秉鈞將簡任川督趙决意辭不赴任 
　　北京電袁總統命熊希齡蔭昌向淸室申謝祝賀新年之厚意 
　　倫敦電晨報載聖彼德堡訪員電音謂蒙古代表團將於星期四日離俄現信該團已與俄政府商妥借用羅卜三兆圓至請俄政府接濟軍械一節俄政府殊願允從惟主暫行從緩候中蒙嫌隙全釋之後再為照行 
　　倫敦電泰晤士報亦載有聖被德堡訪電謂蒙古代表團力謀請俄政府貸以欵項濟以軍械未能如願以　俄國雖願助蒙惟須以不礙中蒙和平交誼為限該代表團此行之結果凡與蒙事有關者皆為滿意此於　後庫倫會議必能顯露者也 
　　柏林電俄國在亞米利亞邊界　　大軍預 
 
 
 

Page 3

 
 
　　備戰事以防希土開釁 
　　雅典希臘批洛邦里塞斯州愛里斯地方近遭大地震財產損失甚巨 
[公電]  
　　北京黎副總統復慶賀新年電各省民政長各使鑒一元復始百度維新應淑景以增綏乘陽和而布化　欽宏烈敬致賀忱元洪宦同叩印國務院復慶賀新年電各省都督民政長各使均鑒獻歲勞賀欣酬卿雲歲三更民國萬歲勉維同舟之誼共襄待治之時俯念疏庸尤資箴誨遠傾頌禱覆貢燕詞國務院歌印 
[要聞一]  
　　政治會議之新局面 
　　鴻鈞乍轉萬象更新民國政局亦隨之洗刷陳舊漸啓活潑之新機蓋修改約法與救國大計兩議案政府旣已提交政治會議而政治會議又已併案審查矣茲據最近各方面所報吿新年以後政治局面實有種種變遷爰為分述如下 
　　審查會之第一幕初二日政治會議開審查會速記生不能到　內容殊秘密聞係慶賀茶會共到者四十五人委員到者十五人共向　旗行禮審查員則開茶話會非審查員則吃飯後即散其審查大致多數議員談論皆主張解散舊國會將舊議員給以川貲俾其回去而另行召集新國會惟各議員於解决此項問題時有涉及給資數目者據李議長之意則以為照案議覆詁題已無餘蘊不必更生枝節以稽晷刻大約此案不久郎可按照原案呈覆而數目問題則留待國務院自行酌量支給矣又聞已派朱文劭為審查報吿之起草員准於初六日再開審査會又聞態總理昨日（三日）亦赴該會詢問救國大計案審之結果云 
　　共和議院之一夕談政治會議旣為諮詢機關且以政治二字冠首顧名思義其不得侵越立法權限甚明惟是舊國會不日銷減新國會急切不能誕生當此靑黃不接之交立法事項亟待解决之問題甚多而修改約法一事尤為其最重要者別組機關誠今日萬不容緩之事也現聞擬照南京參議院成例通電各省令每省推舉三人組織共和議院在新國會成立前一切立法職權均由該院代行之惟是如何組織各方面議論紛歧尚難一致略言之可分二派（甲）消極派此派之主張謂政治會議每省巳有二人再加一人卽為足額如此辦理蓋即以政治會議蛻化為共和議院者也（乙）積極派此派之主張謂諮詢機關與立法機關旣絕對不相蒙自未便牽合為一不如獨自進行校為合宜如此辦理蓋於政治會議外別組共和議院者也是二說者各有理由彼此爭持尚無結果然自然自識者觀之終當以後說為占勝利云 
　　完成形式之正式會政治之正式會不過完成形式之手續而解決各項議案之問頭共實權在於審查會該會議中人對於所議各事咸以嚴守秘密為戒正式會雖有速紀錄其發表之紀事仍　無關重輕者而各委員之主張並不叙及茲聞審查會有人提議不用速記錄以防洩漏而贊成者頗多云 
　　照减一成之夫馬費費政治會議員月薪原定為二百元加每次出席費十元茲經政府核准改為夫馬費每月每人三百元無兼差者而津貼二百元仍照減一成之例發給但無出席費名目因李議長謂按次取費十元有近於市道於委員之體面亦似有損云云新年後之整理財政觀 
　　關稅收入之處分外交團消息前日各國公使關於中國關稅收入處分改正以前之辦法特開會議已决定如下　以前關稅每年分四期决算特變更為由本年一月起所有關稅收入每月决算一次　以前關稅償還各項債欵無一定次序致時生異議茲决定關稅收入儘先償還一千九百零一年以前之債欵其剩餘者以之充償還庚子賠欵之用其有餘或不足分別交還中國政府或責由中國政府塡補 
　　紙幣利弊之研究熊總理以改革幣制為理財之爭務迭與銀行國會議磋商然迄無正當解決而各省所發之紙幣旣達一萬四千萬元之多全國均受其影響今欲從根本上整頓非由中央以統一之紙幣將全國之舊紙幣一律收回決不能得完善之效果然此項借欵又一時不能磋商就緒熊總理焦灼異常昨特商知中國銀行湯總裁擬由中央發行定期兌換券專為收回此項紙幣之用惟施行之後恐有窒碍之處業交由湯總裁將此項弊端詳為研究以與收回濫發之紙幣互相比較究竟孰輕孰重加以說明以說明交由國務院再行議决聞湯總裁刻己研究完畢日內卽呈熊總理核閱矣 
　　視學官在部中之新位置 
　　敎育部前以取締京外各省學校特由部中派委視學分往各地切實調查惟該項人員本在部外辦事自此次新官制頒布後該部特規定視學留部辦事章程十二條以資依用其內容如左 
　　第一條視學於視察完畢或未經前往視察凡在留部期間者均應按日到部服務服務時間依本部辦事規則辦理 
　　第二條視學留部時得由敎育總長分派各司辦事 
　　第三條本部設視學會議處為各視學集合討論之所 
　　第四條視學於留部期間除遵照第二條所定服務外遇有應行討論事件得在視學會議處開會協商 
　　第五條視學會議處應行討論（甲關於視察區域內發生之事項應行提議者（乙）總次長　參事　廳司交議者（丙其他敎育上之應行討議者 
　　第六條敎育總長於視學甲指任駐處專員管理視學會訋事務並一切文件 
　　第七條視學會議日期由駐處處專員定之並先期通知各視學 
　　第八條凡經視學會議議决之議案應提出陳請書呈候敎育總長採擇施行 
　　第九條視學會訋設書記一人司收發鈔錄等事 
　　第十條視學得按日到總務廳傳覽部中已發之文稿關於收入文件視學有查閱之必要者得隨時書向參事或各廳可檢取 
　　第十條本規　限於視學在部辦事時適用之 
　　第十二條本規程自公布　施行 
　　南京政聞錄 
　　內務部電韓省長略謂囷茲擬第一期考騐知事先送非現任人員自應援案允准並不限定資格惟　次考驗原注重現任人員現第二三期試騐轉瞬即屆仍宜預　調送期前來京候驗至政績優美籍隸本省之員願俟考試合格時仍准歸本省任用一節惟從前迴避本省厲禁恭嚴近年以來舊制猝更弊端百出上年十一月經大總統令有官吏為國服勞初無關桑梓敬恭之義應如何嚴定資格明示限制都由內務司法兩部妥速籌議等因此次制定知事任用倏例指分請分地方均不得在原籍限制多端良非得已如一省量予變通恐他省變本加厲云云淸江戒嚴爭電到寗淮揚觀察使萬承拭因此未便久稽甯垣已於昨日（初七）返浦以資鎭懾崑山縣宋知事電韓省長云巡警在車站緝獲冒充省委查烟土人犯徐振先一名該犯正在敲詐間為巡警所見向其　詰卽出示馬司長委任札用禁烟局鈐記札文訛字甚多文義不通顯見為造惟札文內膽　捏稱木局附屬於省公署字樣所犯較重應行電呈請示辦理南通知事吳家騄丁憂辭職韓省長有擬仍委儲鑄儂前往之意張巡閱使大夫人早於祝壽後赴靑島昨（初七）如夫人亦起程赴徐州由武術前軍五十名護送 
[雜評一（無名）]  
　　俄人俄之對於中國也非用強力則以詭計其通齋桑斯克之航路也則以詭計其強察罕通古之撤兵也則以強力然而中國人則皆入殺中者 
　　四川四川易督之信傳之者屢有　段芝貴入川又有謂段芝貴將查重慶與大理有謂段芝貴將代段褀瑞以督鄂有謂將有命令令趙秉鈞督川其說甚歧其結果不知如何也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　司法界之大改良 
　　梁總長力求改善梁總長　於司法之少進步年前呈請大總統詳陳改良辦法其原文云為呈請事竊惟司法獨立之名雖傳自泰西而其義實根於中國孟子曰夫舜鳥得而禁之夫有所受之也推關斯義最為切明然細究司法獨立之眞　神　在審判之際專憑法律為準繩不受他力之牽掣至於執法之官應否有特殊地位本屬後起之義而非必要之經泰西諸國所以務使司法官與行政官嚴為分立者　彼承中世封建之敝采候右族濫擅私刑民不聊生夢　法治故司理必別立專官而　陟且恃為保障凡以獎不畏強禦之　杜希風故比之獘我國比年以來師擬其法改律設廳日不暇給明緣前清之季令甲猥雜州縣理刑假手胥吏冤濫充斥怨　朋興窮極思變　開今制爰自更張既歷年所然而良績未著謗　滋多天下搖搖　懷疑懼啓超奉職以後悉心考求綜其獎　約有數事朝出學校暮為法官學理旣未深明經騐尤非宏　故論事多無常　判决每缺公平則豋庸太濫之所致也服官接近鄉鄰法律有所　施親故因而請託里胥　　朋比為好法庭莫保尊嚴官吏日隳威信則人地不宜之所致也改組之初稱事鋪張庭數固宋得平均人員尤不　分配加以程序有定不易變通故案多積壓人有煩言任事者或授人以口實之資賣難者莫悉局中之苦則組織未完之所致也重以新纂詣律折衷未周或拘牽他邦之法譚違反本國之習俗或浮驚嚴密之程序　乖簡易之民情又民商等律尚未編頒既無確實之準規但憑栽量為判抉在練達者欲求比附之允愜猶未易言在不肖者或寓喜怒於愛憎遂叢百獎則法規不善之所致也坐此諸端遂滋誤會是丹非素議論棼如甚則欲盡裂現在之規模悉復晚清之舊貫啓超竊謂論事最貴持其平面敷政宜慎於所蔽喜新之士謂但得司法官高張法幟民利遂舉識為理想之空談憤時之輩謂但使行政官仍箱法符流獘斯祛亦屬矯誣之偏見夫獘與利緣者事理所難逃而因噎廢食者明哲所大戒司法機關不善惟當思所以改善而豈謂可仇視此機關司法官吏非人惟當思所以得人而豈謂可不設此官吏且如比來人言籍籍謂營伍軍人自治紳董與彼法官通稱三害品評當否且勿深求然國家終不能因軍人為怨咨之府而議盡撒軍團又豈能因法官為謗議所叢而務悉汰法院互相比証其義自明又國家欲得一良司法官固屬甚難即欲得一良行政官又豈獨易若必抑此伸彼入主出奴豈天下從政者皆賢良而天下執法者皆不肖兩年以來官紀婦地行政官流口之雜咎慝之繁比諸法官竊疑更甚徒以不親詞訟少减愆尤倘使職權一如昔時正恐怨毒久鐵彼輩今雖實行甄試嚴限登庸然能否遂盡得循良在今日尚懸為疑　統使　黃繼起召杜翩來登其勤於愛民遂必精於折獄者成分治得失惟均若謂法官之拘文牽義不如行政官之徑意直行獎勵法外之舉措指為救時之良謨雖云猛以濟寬竊恐獘餘於利啓超自服官以來日與事實相接雅不願持膚泛迂闊之高　且不憚為破格駭俗之措施旣非狗庇法曹強為辯護尤非因　舊制憚於更張頃已督飭部員編頒新令舉未設法庭之地委縣知　以兼　司法之權一切奉行事宜監督程序當別呈報祗候　栽　所　　憂計者以為用人辦事之流獘固宜盡力排除司法獨立之精神未可根本反對今之暫以一部分司法權委代理於縣知事不過因人才經費兩皆缺乏故作此權宜之計非恃為久遠之國其巳成立之法院除查明實　駢枝量行栽　外宜皆維持　開護切實改良而整救之道亦有一日慎重任官其方法則用考試以觀其學力行甄拔以選其優良非特無法律智識者不許濫竽卽有法官資格者亦普行察騐二曰嚴汰不職其方法則用考續表　密審查以功過之高下定去留之標準仍旁採輿誦別加制栽責成長官使行舉劾三曰廻避本籍不許本地人士服官於審判管轄區內絕其瞻徇俾能奉法四日編纂法典從速編定民商事件實體法訴訟諸種程序法俾法官有所遵循人民有所依據其違反禮教習俗之條文概加修改其過於委曲繁重之程序量為變通務以公溥愜與情務以簡易志至於律師一職關係尤重實者當其任誠足以扶微弱而張人權不肖者尸其名則足以庇奸邪而壞法紀尤宜厲行督察引之當道嚴定許准之資格母俾濫竽精核現在之人員去其害馬本此數者次第施行但使數年以內惟日孜孜社會不加以摧殘政治日趨於正軌必有成效斷言無疑區區此心差堪自信夫國家本為保民而設法庭人民反因法庭而增疾苦當局之各固　可辭然欲達保民之初心仍當注重於機關之改善若偶因道路之浮議遽謂茲事不便於吾民　一時效績之未彰遂稱此制不適於中國則是懲羹吹　某失惟均矯角殺牛其獘尤甚伏願大總統特頒明命一力主持以改良司法之事責諸啟超啓超亦以整頓司法之功課諸羣吏俾天下曉然知政府意嚮之所在不至為世俗議論所動搖則司法前途實利賴之是否有當伏候鈞裁謹呈 
　　新官制照章實行司法部自新官制頒布後即照軍實行唯該部前因減政主義已撤併多人故此次已無甚更動茲將所留各員人名錄後參事馬德潤徐彭齡余紹宋民事司長王淮琛監獄司長田荊華代理刑事司長熊元襄僉事潘元救胡祥麟宋庚蔭沙亮功段母怠易國霖劉定字劉遠駒張家駿周培懋曹　麟吳源麥鼎華黃孝覺張伯積廖維動與承仕技正馬泰徵均照舊供職主事李泰三何超王熾昌會子範胡宗虞方廷瑞李鈞寰榮寬楊學禮朱鴻祥朱堯章汪忠杰張泰權蘇鎭垣朱介會蔣中覺量益乾鄭寳慈孔憲彭汪仁寶白堃江鴻遠明炎陸繼融陶牧許開文余集錢凈許長升雷鶴松兪道時梅兆謙江漢宗叚世徽王盛春吳德燿夏牛滕驥來澤森劉民安胡雲程楊繼壬陳瀚年翁鳴瑝唐洽鑒羅英王基　陳克耀麥毓勛龍起乾徐熙愛甘應泉徐良技土朱傳晉劉　均照舊供職編纂員缺現已栽撤石志泉何炳麟程家潁另候任用云 
　　監獄學校慎重規程司法部前以各省設立監獄學校紛紛呈請立案普經制定監獄學校規程以部令公布嗣後開辦學校固應　辦即公布前成立學校無論會否　部立案如與此項規程不符　須更正以歸畫一至關於成績考查等事項亦已明白宣示概依教育部定各項規程辦理惟近來各公私立監獄學校辦理合法確有成績司考者固屬不少然僅憑一紙呈文率行呈請者尤為指不勝屈攷其校章不完不備所招學生祗有額數而無姓名　歷等核與辦學手續殊有未合近該部特發一部令謂此項學校既為該部直轄自應再為規定除規程所載應行呈報外呈部備案時須將學生姓名履歷　造冊達部至畢業時再　　業人　生名　歷等連同畢業所得總平均分數造册呈報至表册方式教育部巳有規定仿照　理自無　　其已經立案之各監獄學校未備學生姓名　歷等表冊者亦須遵令補報藉備考査而杜弊混云云 
　　看守所稽核辦法司法看守所暫行規則經司法部於上年一月聞公布修正看守暫行規則人數統計月表復於上年二月間公布該規則內載各條均有呈司法部之規定乃數月以後谷所多不遵章造報間有僅將看守所人數統計月表兼報而於　九條第十一條之規定尚付關如辦理殊為疏忽特通令京外高等檢察廳轉令該監督長官迅即督飭該營看守所務須遵照部定規則詳晰具報以憑考核所有關於看守所管理事項亦宜時加稽察切實整頓毌許日外生玩云云 
　　張家口察哈爾三羣八旗官兵於一月二日致總統府電云大總統鈞鑒共和成立五族同幸福獨我察哈爾　旗地面反深受兵燹之害皆因由庫倫派來南征大元帥達木丹蘇隆　阿爾華貝子所帶蒙兵屯駐北口以外往來鑤盟察旗之間劫掠焚殺備極毒烈以致全境　然生靈茶炭今間該貝子為口北宣慰使以害我者慰我各旗聞之羣情反對側聞奈曼王敖漢德貝勒奉大總統命為東四盟宣慰使兩公德望奏孚各旗咸所欽佩錫林郭勒盟在其政限之內察旗與錫盟毗連近在咫尺竊願大總統　念察蒙令准令兩宣慰使於宣慰錫盟之時就道宣慰察蒙各旗俾得受其撫循兩旗蒙民實深感戴謹冒味電陳伏乞大總統鑒察施行謹呈察哈爾三羣八旗官兵同叩 
　　大理亂事之痛定痛（二）雲南大理府軍隊譁變一事迭紀前報接雲南快信云此次黨人起事原因實實因中央取消國民黨後有該黨黨員張文光因受孫文黃興及李根源之委任在楡勾結哥老會煽惑軍隊攻踞城池戕殺長官稱中華同盟會迤西總司令部當時不惟將大理及上下兩關佔據又將大象嶺要隘駐紮變兵把守除由楚雄大道進攻省城以　大舉外又遺其同黨多人繞道五武元謀一帶入省意在運動省中軍隊聞黨人記號係用藍色布　於左臂以為標識其來攻省之先鋒隊係名楊輝武將到楚雄時早被楚雄官軍探悉立　軍隊赶往鶯武關要隘嚴防並設有大炮數尊省中大隊亦過楚雄前往平定矣大理陸軍營長丁恩遠於兵變　幸得逃出日昨巳由小道行抵楚雄情形極為狼狽團長尚不知下落也變兵佔據大理時於城中設立巡警民商雖未被劫掠而公署局所銀錢物件均被搶劫一空大理附近之鄧川州洱原縣鶴慶州均被變兵派軍佔據知事逃走監犯全行釋放賓川州彌渡縣及通永昌大道之漾濞縣亦即失守縣知事於抗拒　巳先行逃命 
　　白鹽井喬后井出鹽甚旺收存鹽款甚巨實為滇省財賦之區變變兵派人往佔　后井巳失白井勢亦危急　　不　　　　黨人既得大理　即派兵一大股由賓川竄入四川邊界意在圖佔四川之會理州寗遠府一帶幷招撫無賴每三十人放一頭目並優給薪餉此股黨人聞尚未平定云 
　　雲南最近消息 
　　軍隊之近狀雲南因遠在邊陲防務緊要於數年前已練成陸軍一鎭前年反正頗多動勞仿年又值四川重慶熊武倡亂佔據各處乃奉中央命令飭由滇黔兩軍同時前往助勦不意黔　甫入城又與川軍衝突現在黔軍業已跟隨唐督回滇中央旋有電來謂滇軍援川援黔不無　　應從優　　現巳飭令財政部獎給三萬元其死亡軍士十七人飭由重慶鎭守使姚中將查明死事情由將柩盤回原籍妥為安葬云云聞其獎給之三萬元已由填省政務會議委員周傳性領交交通銀行匯　云 
　　滇越之界務雲南安平廳所屬河口地方因遠在　邊向與法越毗連又為越南入滇要口南務繁盛中法兩國交涉事務甚為繁賾故該處向來設有副督辦一員會辦兩國交涉現在省城民政長以滇越邊界亟須淸理昨已電調河口副督辦王九齡來省商議辦理勘劃滇越界務並授以緊要機宜云 
　　滇川之惡感雲南因遠在極邊向與四川毗連此次重慶府倡議獨立勾結匪徒甚多雖經大兵肅清而潰兵及逃匪無處容身乃漸漸延入滇界到處搶掠人發受害甚深亟電請滇督援救唐督轉電川督請派兵會剿惟川督至今未有覆回唐督深為不安云 
　　蕪湖警廳嚴査黨人之傳單 
　　前日警廳發出緊要傳單一則云接鎭守使傳諭現有黨人希圖再舉沿江要地潛設機關現省城頗為戒嚴嚴行人搜查甚細請転致執事飭屬實力探查無使匪人得以容身以消隱患而杜亂萌等因查蕪湖為長江要塞往來行人如織難免無黨人出沒此地意存擾亂若不嚴加查察恐不足以盡保衛地方之責各署局隊務於沿江要地及應注意調查處所實力探查各長官責任所在考成攸關切勿視為具文致干未便云 
　　蘇垣破獲黨人機關續聞 
　　蘇垣破獲黨人機關拘獲羅壽田等分別懲辦各情巳誌前報茲悉水警總廳盧廳長第二師朱師長等於五號早飭淚軍隊前往養育巷將黨人機關之墨古齋碑帖店房屋立時封閉旋經西路警察署長程君以該店器具什物尙未遷出未便立時封閉遂諭令該店主（卽薛陽芝之父）趕緊遷移直至晚間遷空後始將房屋封閉云聞該碑帖店主之子薛陽芝已奉審明以與黨人為伍恐非善類故定以監禁之罪現經該處近鄰一十八家店舖同具公稟求請將薛陽芝保出交其父母自行營東旋奉水　總廳核准交保釋出矣 
[地方通信]  
　　鎭江 
　　　　候之大刧案鎭江南鄕寳堰鎭於昨早五號上午八時突來土匪百餘人張旗鳴號蜂擁入鎭先搶警察槍械繼將全鎮店戶劫掠一空損失甚鉅警察人員傷十數人民人死傷甚衆搶至午後二時始各散去旗民急待賑濟鎭江城內及江邊一帶時有路斃旗民發　因此等旗民自光復後餉項無着且　惰性成素無職業計自去秋兵亂迄今若餓斃若凍斃若投江若自縊若吞針等等約死亡有二千餘入現在生者尚有五千餘流　失所皆成乞丐　殊可慘李君萃春焦君榮山等雖　城內設立施粥廠兼施棉衣奈災民撾多普濟匪易近日路斃者猶不時發現現今五族一家尚望海內外慈善家共起而拯救之也 
　　縣知事請求减征丹徒縣二年分應完銀糧因省長祇减四成實征　成各市鄕以二年分首遭兵亂繼遇旱災民力實屬不逮當再求减輕未獲俯允致未啓征昨經劉縣知事會同省委邀集十八鄕議董在知事公署磋商至再劉知事巳允為擔任向省長要求減　征四未知能達目的否也 
　　萬　宮前一炬鎭江西城內舊萬壽宮前斜橋西首仙鶴巷一帶民居草房於四號晚八時有韓姓歸慣行勾引術是晚為爭風起釁致打翻洋油燈油助火威直上蘆壁遂兆焚如警務所消防隊會同各處水龍竭力施救約一時之久始行灌息計焚去草屋約三十餘戶鄰近瓦屋亦有災及者 
　　蘇州 
　　添　城門之實行蘇垣城外馬路在西南一帶閣胥盤門之間其滬寗火車站適在東北錢萬里橋地方每遇火車上下必須繞由閶胥二門路途甚遠諸多不便前曾由市公所議員提議添關城門當交董事會查勘地點業巳勘定在城北　齊二門之中間添闢一門城內直至香花橋築造馬路其經費則以報買荒地繳價欵六千餘元動用業已由市議會議决移交董事會執行其城外建造鐵橋及築為路均由滬寗鐵路總管濮愛德君面允由鐵路公欵內　欵建築不日即當勘估興工云 
　　蘇垣開河有期蘇垣河道自前清修濬後已閱二十年淤泥積塞又逢冬令水涸致阻船隻交通且與居民衛生有關業經谷市民公社開會議决各就範圍募集欵項將河道開深並議定閶門至都亭橋歸上塘市民公社壽欵開浚如欵項不敷由下塘市民公社補助其都亭橋橫河則歸公益社擔任其桃花塢至倉橋浜則歸下塘市民公社擔任不日即可開工云　　　軍事處撤　事竣江蘇　都督令飭田文葬處長將駐蘇軍事處及臨事警備處取消後田君即於一月五日實行所有本處各員亦分別遣散印信文卷亦卽繳銷惟　捕營統頒一差仍由田君充任而田君於撤消事竣後即乘車赴滬一面將本處衛兵　飭令營長葛勝奎帶赴寗垣聽候都督調遣葛營長已於　號率同官兵乘車赴甯矣 
　　蕪湖 
　　商　重行改組蕪湖商團成立巳届週年例當重行改組正副會長巳聯翩辭職遂由各業商董在商會先行組織參議會一再開會將原訂章程悉心修改後由各商董選送會員在商團兩開審查會審查所選各會員果於資格章程無違始為錄取前日午後1時召集全饑會員組織評議會票　評議員是該團之基礎已確立矣聞各科長及正副會長選舉之期亦有定於六號舉行之說 
　　蕪關赫稅司之佈告新關稅務司赫君昨發布告云本稅司　任以來於榕課恤商辦法無不加意整頓凡商船報關報稅巳較舊時簡便捷速諒商船無不知乞惟查長短船隻到關請騐每以不易辨認必須詳細察勘以致稽延時日於每船諸多未便茲擾彷照哈爾濱廣州閩海等處常關辦法凡商船經過本開即在船頭檻邊用白漆畫碼編列號數如本埠駁船號數式樣而佔地較小初次盡碼編　時只須數分鐘幷無躭擱亦不取資該船既編定號數永無更改過關時容易辨諰稽查自省時間矣又本稅司　備放單一紙與已完稅票一併給商該商經過應行照票第一關卡即將此放行單同時呈騐訖稅票蓋戳放打放行單則由該關卡繳銷以備考該如此辦法於本關既利便稽查於商人亦有益而無損庶幾恤商裕課交得其宣為此布告外江內河商船一體知悉茲准於民國三年正月一日起所有上下水商船無論大小長短已未裝載貨物由本關編號並於發給稅票之時同發本關放行單即仰該商在所經第一次應行縣票關卡與稅票船軍一併呈繳其空船及無船單者但將放行單呈繳下卡立即放行該放行單並不准關吏留難需索違者嚴懲不貸特示 
[要件]  
　　新定知事獎勵條例 
　　第一條凡知事依本條例之規定獎勵之 
　　第二條獎勵分為五等依事實之輕重給予之 
　　第三條第一等獎勵如左一　位二勳章 
　　第四條第二等獎勵如左一記名二進等 
　　第五條第三等獘勵如左一進級二加俸第四等獎勵如左一金質棠薩章二　銀質棠薩章 
　　第七條第五等獎勵如左一記大功二記功 
　　第八條知事有左列事實之一認為有動勞於國家或社會者　獎以第一等獘勵一循良卓著在任最久者二特著奇能　有福國利民之效者三消滅臨時之重大危險者四地方　有變亂時竭力防禦能保持境內之秩序者五緝獲叛逆重　要首犯者 
　　第九條知事有左列事實之一者獎以第二等獎勵一懲治　暴民痞棍使良民得以安居者二辦理有關於外交事件處　置得宜者三徵收賦稅能回復原額且依限報解全數者　四緝獲叛逆重犯者五大宗盜案全數破獲者 
　　第十條知事有左列事實之一者獎以第三等獎勵一徵取　本届田賦或租稅依額徵至十分之九報解無遲誤者二催　繳上届民欠至十分之八以上者三拿獲盜案之盜首盜夥　　或窩戶在五日以內者四拿獲命案眞實兇犯在三日以內　者五禁止鴉片依限肅清者 
　　第十一條如事有左列事實之者獎以第四等獎勵一拿　獲隣境兇犯者二令獲隣境之盜首盜夥或窩戶者三防　護河工或搶險出力者四勸辦賑捐或公益捐至三千元以　上者五因公負傷或致私有財產損失至千元以上者六　地方災歉妥籌賬恤使人民不致失所者 
　　第十二條知事有左列事實之一者獎以第五等獎勵一時　常赴鄉巡閱與人民接近者二轄境內半年以上無盜案者　三長官交辦事件敏速妥協者四拿獲開場聚賭之人及證　據至三次以上者五每月民刑案件審結至十分之七以上　者六前任積案除有特別理由外審理清結者七應辮之　新政有一項成績昭著者 
　　第十三條前各條所未列舉而事實相等者得受同等之獎勵 
　　第十四條本條例規定其有關涉司法事項者於來設初級審　檢廳地方之知事適用之 
　　第十五條第十二條規定之獎勵每項記一次但就事實之輕　　重每項得併記二次 
　　第十　條本條例規定記大功處記功之獎勵均得以過抵銷 
　　第十七條應獎以第三條規定獎勵者依勳位令及勳章令　　理 
　　第十八條應獎以第四條規定獎勵者由該管長官詳列事實　呈　內務　長核雖　由國務　　呈請大總統行之 
 
 
 

Page 7

 
 
　　第十九條　應獎以第六條規定獎勵者由各該管長官詳叙事　實署報內務總長會同國務總理行之 
　　第二十條　應獎以第五條第七條規定獎勵者由該管長官專　行之但須　報內務總長 
　　第二十一條　本條例規定加俸之期間為一月以上一年以下　數目為月俸十分之一以上三分之一以下 
　　第二十二條　本條例規定之獎勵事項關於他部主管者應由　該管地方長官呈請各該主管部分別行之幷呈報內務部備　案 
　　第二十三條　本條例自公布日施行 
　　新定知事懲戒條例 
　　第一條　凡知事依本條例之規定懲戒之 
　　第二條　懲戒分為三種依事實之輕重處分之 
　　第三條　第一種懲戒如左一褫職二免官 
　　第四條　第二種懲戒如左一降等二减俸 
　　第五條　第三種懲戒如左　一記大過　二記過 
　　第六條　知事有左列事實之一者受第一種懲戒處分一行　為卑鄙玷污官吏身分者二朋比或縱容痞棍暴徒魚肉鄕　愚者三無故侵害人民身家財產經查明屬實者四藉案　違法勒捐科派者　五地方水旱偏灾匿報或捏報者　六交　代虧短擅自遠颶者　七侵吞公欽查有實據者　八貽誤河　防要工致出險傷害人民生命財產者　九遺失印信又棄職　潛逃者　十故諱命案或盜案者　十一縱容盜匪擾害地方　者十二縱容僕役詐贜有據者　十三境內有秘密會黨不　卽破獲致釀重案者　十四假託會黨名義以營私舞弊者　十五辦理有關係於外交事件貽誤事機致釀他項交涉者　十六田賦照額征數短收三成以上或四成以上者　十七征　收賦稅於定章外巧立名目私取或浮收者　十八報解稅欵　有虛報價格希圖取利者　十九年老殘疾者　二十非因疾　病而不處理公務者　二十一才具竭蹶不能稱職者　二十　二舉措失當人地不宜者　二十三以營利目的於轄境內經　營私業者　二十四未經請假擅離職守者　二十五漏洩秘　密機要者　二十六廢弛烟禁者 
　　第七條　知事受褫職免官處分者待先行撤任 
　　第八條　知事有左列事實之一者受第二種懲戒處分　一僕　役詐贜有據查明係失察者　二受人請託處理公務意為出　入者　三征收賦稅照額征數短收二成以上或一成以上者　犯　四監越獄至二名以上者　五因公擅自挪用稅欵者　六僚佐屬吏犯重大過失知情而不舉發者　七境內命盜案　件逾限而不破獲者 
　　第九條　知事有左列事實之一者受第三稱懲戒處分　一不　服從長官依法命令者　二失察僚佐過犯而不糾舉者　三　受轄境內人民饋贈土儀者　四征收租稅報解逾限者　五　呈報命盜案件手續不完備者　六行政事務辦理錯誤或延　緩者　七行政事務呈報不實有意規避處分或希圖邀獎者　八應公布事件而不公布者　九典守文卷器物誤為遺失　者　十監督不嚴致僚佐屬吏受人請託者　十一前任交代　不淸任其遠颺不卽呈報者　十二應囑託公事之酬宴者　十三民刑事訴訟案件無特別理由逾限而不判結者　十四　監押人犯因未給醫藥病斃或有凌虐情形者 
　　第十條　本倏例規定所未列舉而事實相等者得受同等之處　分 
　　第十一條　本條例規定其有關涉司法事項者於未設初級審　檢廳地方之知事適用之 
　　第十二條　第九條規定之懲戒處分每項記一次但就事實之　輕重得併記二次 
　　第十三條　受褫職處分者非滿二年後不得應知事試騐其幷　受刑律褫奪公權處分者非復權後不待應知事試騐 
　　第十四條　受免官處分除有不堪任用之事實外非滿二年不　得任用　但有特別事實時得於滿四個月後任用之 
　　第十五條　受降等處分者非經過一年不得復等如期內得有　進等獎膽者准其開復原等 
　　第十六條　受减俸處分者期間為一月以上一年以下數目為　月俸十分之一以上三分之一以下 
　　第十七條　本條例規定之第三種處分均得以功抵銷 
　　第十八條　依本倏例應受懲戒之知事由各該長官交文官懲　戒委員會議决行之 
　　第十九條　應受褫職或免官又降等處分者由該管地方長宮　　呈內務總長經由國務總理呈請大總統行之 
　　第二十條　應受減俸記大過記過處分者由該管地方長官專　行之仍　報內務總長 
　　第二十一條　本條例規定懲戒事項關於他部主管者應由該　管地方長官呈請各該主管部總長行之仍呈報內務部備案 
[雜評二（默）]  
　　司法與實業　自中央官　修正案發表後各部宜按照大政方針實力整理勿宜徒有裁併之名也然而返觀各總長則皆寂寂無所聞其嶄然略露頭角者其惟法農兩部乎農商總長素以實業專家著稱故多政良實業之條陳司法總長素以文章名手著稱故多整理司法之文章然則負有才具者固不患無表見之餘地也或曰地位亦有不同若今之財政部外交部雖具大才其能籌一良策作一篇好文字以愜人望也哉 
　　司法與軍隊議會　軍隊人所訾議者也議會人所訾議者也司法亦人所訾議者也不能因人訾議而廢軍隊廢議會廢司法固彼中人所昌言而恃為護符者也然而為人訾議之軍隊議會司法不能不淘汰不能不改良彼中人又豈肯平心以言之耶梁總長戒其僚屬之反省吾謂不僅司法人員宜反省之也 
　　雲南之隱憂　雲南之可危不僅軍隊黨人會匪三者而已也以對外言若滇越劃界問題若法人築路交涉以對內言若與川省之惡威若與番侇之尋　在在足以引起禍端當局者不可以邊遠而忽之事起而為之備待母已晚大理兵變之覆轍寗堪再蹈乎 
　　內蒙之後患　外蒙巳矣所急當注意者內蒙耳所謂注　者奈何凡有擾害於蒙人者力去之凡有利益於蒙人者力為之如此則蒙人之心慰心慰而後可期其內嚮若如察旗之所謂以害蒙者慰蒙則蒙人之心將不慰矣政府宜有以改之 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　鎭守使飭査東洋車 
　　　鎭守使訪悉退伍軍官劉某近在租界置備東洋　以出租為名勾串匪類偽充車夫暗將炸彈置入車廂內希圖混至製造局肆擾業於前日面令　十　　臧團長迅飭所部各營士兵自即日為始凡遇駛入　　　防禦線以內之東洋有無論有無坐客均須檢查以杜奸謀云 
　　偵察黨人舉動 
　　　　水陸警察督辦薩鎭水君接韓省長電稱近來仍有亂黨潛匿上海租界各旅館或賃大廈勾黨　惑組織暴亂機關　備械器四出助亂種舉動殊屬有妨治安應從速壽維防範密令勤務督察長傳知各督察員認眞職務無分晝夜扼要偵察呈報飭拿惟必得確實消息方可報吿不得挾嫌誣指致干反坐等　　各督察員巳奉薩君面諭每日微服出查甚為周密云 
　　破獲打鐵浜黨人機關十二誌 
　　上海鎭守使署新委軍法課長王　南君前日接事後首先研究　鐵供法政學校新同盟會一案王君以搜該黨各証　暗殺章程等件曾經詢據原辦是案之錢署長查復均在該校敎務室內查出並查該校校長係龔植三與在逃之李兀箸二人此種証據既在教務室內查出必係襲李二人之物　復於前日隔別提訊龔植三供稱教務室並非臥房起　証據未便認為已物嗣王軍法長檢　卷內有長春報紙一張內載長春暗殺機關已被破獲各節因復詰　長春有無友人此報因何寄來是否爾常　訂閱龔　因有友　在長春新開報館寄吾閱看並非訂購祗此二張　其該報出版幾時襲稱僅有二星期而王軍法長檢查該報出版號數已開二月有餘復調龔日此報紙二張中適有暗殺機關被破之事顯係暗囑爾須留意而寄龔不致辯王軍法長又將郵遞許元度之信封給與觀看詰其許姓是否爾友龔點頭稱是　　其在逃之李元箸與巳獲之李楨是否同族龔稱二李乃是同族兄弟均係貴州貴筑縣籍訊至此遂命還　復提李楨到案詢其李元箸與爾是否同宗李稱同姓不宗王軍法長日爾知李元箸原籍何處又稱不知嗣因為時已晚命令帶出宣布退庭 
　　章水天同志之助力 
　　大同民黨首領章水天經公共公廨逮案訊供管押定期今晨開特別法庭復訊在案茲聞章之同志等以羅利士律師一人代表識護其勢尙孤現擬資代延最著名之某律師出庭辯護云 
　　越界築路之得步進步 
　　法公董局前在　路附近另築寶倫路一條其中侵及華界　碍民房墳墓甚多嘗經該處董保先後至上　縣公署具稟曾由前吳知事稟詳楊交涉員照會法領力爭在　茲悉該路現仍從事工作且路至徐家匯迤北一帶華界昨經二十七保七圖地保陳介堂投縣具稟據稱法公　局日來在　中填洪築路地保恐碍主　為特其稟請示等語洪知事諭候派員　同往勘再行核辦 
　　協緝縱火肆掠之匪徒 
　　江蘇韓省長訓令上海縣知事云內務司案呈據山陽縣知事呈案據縣屬世美七鄕民人李廣才等二十四戶　稱伊等數莊本屬毗連與隄西清桃接壞逐年迭受匪患久經呈報有案不意舊曆本月初五日夜突有大股匪徒約計二百餘人手持鋼翁火把蜂擁至莊延燒二十餘家計　數十間轟斃牛　雞貓等物以及牛　衣服契據首飾被劫被燬不計其數另軍附呈並有被傷之人奄厚奄在牀未便行動所有匪徒遺落鎗彈銅壳俟勘呈驗仰　派隊剿滅幷　　　等情幷據該世安鄉鄉董趙承　以前情　呈各到縣當經震　並請都督咨撥軍隊剿捕一面飭餘　緝此案匪犯並會同地方檢察　督飭檢　吏駛　勘唸屬實伏查匪　　集二百餘人繼火延燒民　連劫多家拒傷事主情　電大應入軍法範圍除勒限警隊跴緝逸犯務獲究辦外誠恐匪徒日久遠颺理合呈請民政長鑒核通令各營縣巡警廳一體協緝此案贓匪務獲解究等情據此除指令並通令各縣知事各警察廳外合亟訓令該知事仰郎遵照　一體嚴緝務獲解究 
　　地主無可再忍 
　　上海鎭守使署近來判决死刑各罪犯皆在西棚門外火車路線旁民田內鎗斃執行後卽就田內掩埋故該處十三十四兩　各地主特於前日呈　守使署謂處决罪犯行刑地點滬地向例均在荒僻公地之內或以營地為刑場决　之犯屍照章由堂收殮發　埋塟邇因民等田內時有决犯掩埋情事已及廿口之譜將來泥土沖浮屍體暴露弈獨易釀疫　且與民間多所窒碍請求另揮行刑地點屍體請發義濛埋葬等語現聞鄭鎭守使已允如所請嗣後凡有處决罪犯概行知照善　備棺收殮發壇掩埋 
　　藏團長深惡烟賭 
　　　紮製造局之十三團威團長以高昌廟地方前有賭檯及私售　片之戶自經海陸軍警察隊查禁以來業巳遷閉盡絕詎該賭　等近又潛至外日暉橋附近租借房屋抽頭聚賭並有私售燈吸之家實屬愍不畏法且查該處亦在駐紮軍隊範圍之內亟應　禁　於昨日令飭海陸軍警察隊隊長王雅泉君會同高昌廟警員張君速帶軍警馳往拿辦 
　　緝獲騷擾北橋之逸犯（二 
　　逸犯葉阿七前日在租界內逮捕巳見昨報茲據另一訪員報告較昨為詳特再錄下葉咸七（即阿七）前因犯案禁押城內模範監獄於製造局開戰時越獄逃出復於陽曆去年十月二十號隨同帮匪馬禮生王木林等夥劫　橋鎭　茂當典及嚴家橋釐卡開鎗擊斃羅排長等三命分　逃散馬等各匪已由警廳移請公共公廨轉飭　房逮案訊明解回　廳訊辮葉則匿居新閘成都路三百七十八號屋內茲被地方警署偵探偵悉於前日協同一千零　十二號華捕前往該　將　拘獲帶入捕房經捕頭詢明前情飭令將葉收押昨解公共公　　究先由一千零六十二號華捕上堂稟明協同往令　情形繼由來探　明葉犯案各節並將警察事務所公函及此案卷宗一併呈案請察聲請移提歸案訊之葉供認不　孫襄讞商之英領　君以案經預審明白且事出內地自應照軍引波判葉交來　　回歸案訊辦並　捕房派捕護送出境 
　　聘定海軍學堂教習 
　　海軍部擬在各省及吳淞烟台　立海軍　　初三等學堂　為儲育海軍人材之　備前經呈　火總統核准决　　　今年一月內一律開辦業已向英德美法　　延聘海軍上中　各六人以充各級學堂正副教習其合同惟三年為　一　　省學　開辦即可電致各國促令來華　已電致上　　總司令　　　 
　　漁團仍歸張勳管轄 
　　長江巡閱使張動昨咨鄭鎭守使略觀本巡　　　江蘇都　任內會因叛亂甫平伏莽未靖江河地面遼　尢為　匿匪蹤欲淸其源必須設法編　遍加梭巡方能消除隱患當經飭王榮動等妥擬章釋　辦　　團立總局於南京城內設巡船於江河之聞　名稱為江蘇全省編査漁　總　咨明江蘇民　長並通飭各　査照在案茲本巡閱使奉大總統命令任為長江巡閱使所有長江一帶水上警察已電稟大總統允准均歸本巡閱使節制此項漁四旣與水經性質略同且為輔助水巡之不足自應統歸本巡閱使管轄在本巡閱使節制權限範圍之內現在創　伊始雖　江蘇一省將來長江所在均須次第進行刻已　令該局改為辦理長江內洋編查　　總局以重名實惟是江面遼　湖河港汶紛　逐處可通所有漁船無　其在何處均應歸該局担負完全責任切實編查俾　　諉而專責成至本巡閱使刻下移駐江北該局亦應移設浦口以使就近督飭　　云云 
　　抄獲私售彩票 
　　新北門內時利和店主穆進溪私售彩　　警抄獲證據連同買　人王炳甫解送司法科預審之後即將王等連同彩票十張對號單包來　　信四張於昨午解送地方檢察廳請為訊辦汪廳長　令收押彩　等暫存 
　　匆匆下車之破綻 
　　本邑西鄉梅家弄為松滬火軍往來要道駐有陸軍步隊二隊商民往來搜檢甚嚴前日下午五時有松江人朱小弟林金甫在該處車站匆匆下車孫排長向之盤詰言　支吾卽在朱小弟　畔搜出六門手鎗一支裝足子彈林　脫逃亦被拘住當經孫排長一併帶營於昨日解送鎭守使署發交電法科訊明孩辦 
　　防堵臬匪竄擾 
　　浙江都督朱介仁君查得錢塘江等處近有大帮梟匪勾煽滋擾除飭各軍暨水警馳往查緝外並以該處江面遼闊一經剿捕勢必竄人鄰境業巳通知松江上海兩鎭守便分飭所部水陸各軍嚴密防堵矣 
　　暗殺案尚須上訴 
　　呂開卿前在法租界寶隆路將陳福全用手鎗暗殺斃命經法捕房將呂幷陳之姘婦張氏拘解地方檢察廳預審明晰繼由審檢兩廳長特開沈庭辯論終結當衆宣布判决處呂開卿死刑飭令收禁候上訴期滿執打張氏發堂候核在案茲呂開卿因不服審判廳之判决已由伊妻呂胡氏延請律師吳　於昨日繕就聲請狀至上海地方審判廳呈稱呂開卿案現在不服制决到蘇上訴請將是案卷宗一併申送高等廳辦理等　聞吳律師刻已前往蘇州高　廰據情上訴矣 
　　墊師姦騙婦女三誌 
　　第一初級檢察廳前日午後函送潘自新誘姦顧李氏一案至地方檢察廳請辦上燈時由徐檢察官提案預審先據原吿顧鴻勛投稱陰曆上年冬間娶李氏為室成婚以來相安無事詎料近來忽被附近錢小園家之　師潘自新勾引出犯姦　則慫恿捲逃經民人先將李氏尋獲扭送初級廰後又偵悉潘自新避匿南匯縣地方經該廳關提來案請求究辦並請追償被捲衣飾銀洋等物質之潘自新供稱顧李氏自顧跟隨小民所有衣飾等物現巳與錢用罄一時無力交還請求寬限訊之顧李氏　俯首無詞問官判令潘自新顧李氏分別收押顧鴻勛着退去候再　斷 
　　巡官輔助親戚 
　　閘北滬甯車站巡官傅明業偕其親串　春山扭湖北人梁漢卿幷其姪女銀子二人至第一區訴　幃首領梁之姪女銀子為義女有附養據為證當時付洋八十元粱　賴擅將該女　去販賣希得善價適在中途阻止請核梁供曾經借過洋八十元有偕據為憑嗣後巳遠過十元並未將姪玄許為韓之義女　　　署長以兩造各執一詞移送警　司法科預審即送地方檢察驅訊理 
　　徐桂林不認誘拐 
　　陳　　至　　　署控徐　林誘拐伊妻陳万氏藏匿　　　提迫究等　　　核淮飭探將徐　案由司法科員　訊徐　　不認旋　　　陳菊松投案　　見徐　林將万氏誘去　員以　　　　各　　將一干人　　送地方檢察廳　由汪　長　　　　林先　押原吿等　候傳訊校　 
　　偵探賄　拐匪 
　　金振　　　四區第一分署偵探諸柏秀扭至四區　署控稱其妻金朱氏日前被沈紹生陸田生　誘拐逃去值洋百餘元之衣飾後經偵悉將沈陸二人扭交諸探請追　被得賄縱逃並不解案應請嚴究勒交沈陸及朱氏到案云云當經崔署長預訊一過判將該探解送警察廰司法科究辦 
　　拐匪無可抵賴 
　　寓居城內之揚州婦人張王氏控皖人　洪祥誘拐五歲女孩小希于由廨訊供不認判尹押候查究在案昨由捕房傳同見證李桂林　周氏將尹解案經孫　讞會同英　哲君質訊　實判尹押西牢四年女交其母　回完案 
　　巡官查獲拐匪 
　　三區第二派出所巡官傅明業於前日下午南京火車抵滬時會同鐵路偵探查獲拐匪楊振江一名帶有十四歲男孩小連係安微人十歲女孩海棠係　州人一併解經徐署長預訊屬實移送檢察廳究辦 
　　依舊發堂留養 
　　紹典男子朱阿榮年十二歲前同伊母來滬　於某姓　子繼因涉訟發堂留養茲忽乘間脫逃前晚在陸　三角街地方迷路被崗巡查見帶至第一分署問明前情送至第二警署轉發新普育堂留養 
　　烏山船戶逞兇 
　　釣船戶定每人邵阿培前被烏山船戶黃岩人杜老龍姚樵　王老四等因排擋啓衅毆傷由巡警將杜等及受傷人　送　署司法科於昨日備文轉解地方撿察廳請為訊辦汪廳長諭將杜等三犯分別收押邵阿培騐明受　屬實諭令自行醫治俟傷愈投案質訊 
　　兇毆婦人之結果 
　　王朱氏控王榮　騙洋不遂打兇毆傷等情由廨訊供不認判被告押候澈查在案昨經中西官復訊屬實姑念原告傷已平復判王押滿七天開釋 
　　腦威領事病故 
　　駐滬腦威國總領事韓森君近　患病在紅十字會醫院療治無效於前日逝世昨日下午四時入殮將柩昇往泥城外西國墳墓安塟 
　　市政廳將開宴會 
　　上海市　　總董陸崧侯君定於九號即陰曆十二月十四日下午六時會同谷董事在廳設筵邀請新知事洪伯言君淞滬水陸警察督辦薩鎭永君及卸任之吳知事　警廳長與縣知事公署各科員　署各科員等會宴昨已折柬相邀矣 
　　貧民習藝所募欵 
　　大南門外貧民習藝所　　　遭兵灾大半燬去所　者僅零星數椽不敷應用茲由兵灾善後事務所酌償損失　三百四十元該所長張逸槎君以恢復舊觀需費甚鉅業已函商慈善團轉請市總董陸崧候君設法代募以　興工俾一般貧民不致流離失所聞陸總董巳祖任募欵矣 
　　共和女校開會預誌 
　　閘北天保里對面共和女梭開辦迄　適届兩　學科成績燦然可觀其初等小學四年級學生仍照部章春季始業辦法定於舊曆十二月十　日午後一時舉行畢業給憑　並開第二次懇親會由學生表演谷科學藝又於十七十八兩日上午九時起下午四時止特開成績展　會陳列　　成　憑　入　想届時必有一番熱鬧也 
　　巡警查獲嗎啡 
　　丁　臣丁金生二人專在川沙南滙一帶鄉間為人代打嗎啡針獲利頗豐　日兩丁來滬　得嗎啡二海嗎啡針一只藥粉一包並帶賬摺一個擬乘輪回鄉當為水巡區巡警人　並獲解由司法科轉送地方檢察廳收押候辦 
　　閘北查烟之嚴密 
　　孫　生李枝　二人私帶烟土二大包五小包在滬寧車站被二　　　　獲　　署　預　　下移送檢　廳請辦又王進　身帶烟土四大　　　兩盒行經四　被　巡査獲解經崔署長訊明判送檢察　押候核鐵三四兩區前日查獲私吸洋烟之陸阿祥張　　呂阿妹三名搜獲烟具十除件先後移送檢察廳核辦 
　　違背租界烟禁 
　　法捕房副捕頭至法公堂聲稱界內居民時有違禁私售燈吸洋烟罰不勝罰故飭谷探捕嚴行查緝今查得睦桂生前巳罰過兩次洋四十元今叉復犯叉居民趙阿錫葉祖興楊中桂姚阿　等亦均私售燈吸查獲煙具呈案一併解訊陸供自知不應再犯求宥趙等同供以後决不再售聶讞員判陸加罰洋　十元趙等各罰洋二十元充公 
　　混用銅洋之罰欵 
　　顧記黃包車公司用人施杏生陸惠堂扭葉永泉至閘北三區警署控告混用銅洋1案前日移交初級檢察廳經戴檢察官預訊屬　判葉罰洋二十元交保開釋 
　　勒交工部局捐款 
　　三馬路小花園八號居戶馬四之因欠繳工部局四季捐銀四十餘兩被該局管埋捐務西人亞倫控經公廨於昨日轉飭捕房將馬傳案訊明判令交保限一禮拜繳清 
　　再紀半途分手之口實 
　　滙芳公司歇夥甬人徐全貴以該公司股東陳麗青張墨耕李石臣趙問軒不應違背合同半途分手等詞具控公廨請追薪水及損失洋二千元迭經傳訊花案前晚復訊原告律師上堂　　追被告則均不到堂僅由代表律師投案代辯並請移送商會理處聶襄識判候核明再行定奪 
　　姘婦無還債之義務 
　　嚴王氏至稱前有蔣德興向婦人借去洋二百元牧過十元尙少一百九十元現蔣已身故蔣妻三姐置之不理求請訊追借票呈鋻三姐供　人與蔣實係私姘丈夫朱姓尙在鄕間姘婦斷無代己死姘夫還債之理求察判令交保着原吿邀同中人到案訊明再核 
　　取消私售貨物案 
　　陳友順前代復昌恒報關行帶出口私自售去十七件值洋四百八十元被該行控經法公堂交保限交在案今原吿稟稱陳托人　勸先還一百元再立期票約陰歷明年正月午節分兩次再還洋二百元商人已允求請核示　讞員准予銷案 
　　報關行追索墊款 
　　報關　主戴敦煌至法公堂控稱同業鄧玉書借商人牌號報關商人行中已代代墊銀二百兩向索不付求請訊追鄧供欠銀　之惟內　扣用等項尚未餘去判鄧交保限十四天交銀 
　　押款糾葛類誌 
　　英商責賜洋行控胡芸青不理擔保徐錫奎道契押欵銀五百兩又英婦海娘娘控張士明不理押　等案前日午後均由公共公廨分別集訊據胡供稱前項押欵由徐錫奎自行接洽後由二十七保五圖地　頁順生姚俊卿央令商人作保現徐錫奎究在何處因商入與徐素不相識夏順生亦已避匿實不知情張士明則供求寬限料理關讞員以胡既列名作保不　能置身事外因商之英瀕康君判胡張谷交原保自向原告料理 
　　聶襄讞不能作主 
　　李順昌何鹿山控茅麗仙不理欠洋兩共計洋一千另九六元業經公廨判交人銀並保限期繳還逾期由保賠償在案茲因逾期由廨將茅及保人吳虎臣於前晚一併傳案　追茅求改交妥保寬限料理聶襄讞以前堂係由王襄讞與德裴副領事定斷厯否准予更改須候原審官核奪判交原保候　審　　訊再核無賴不認訛詐無賴徐二毛前日胃充工部局衛生處用人至虹　武昌路三十五號老虎灶以其未裝水門汀向索砟洋五元經該老虎灶主馬福壽查係假冒控由捕房派探將徐查獲昨解公典公堂經王襄　會同英領康君訊供推　判押候查明於下禮拜一復訊再核 
　　屢戒不悛之竊賊 
　　店和尚偷竊張錫昌等六戶衣物由探查獲　送公堂訊供管押在案昨復經中西官訊得唐係過犯迭經公堂懲辦實　估惡不慘判唐押西牢二年期滿帶堂再核 
　　訊明出店竊絲案 
　　泥城外勞勃生路　　裕慎絲廠控出店陳阿如在三馬　禮和洋行騐絲時乘間竊取白絲等情昨由捕房將陳與證人吳得榮一併拘解公堂經關讞員會同意領羅君硏訊明白判　押滿五天吳無干省釋 
　　沈老五並未串竊 
　　英商祥茂洋行控　阿大沈老五串竊洋布由　判沈　保魏押候查究在案昨經中西官復訊明白以沈無干開釋　押西牢九月以儆 
　　傭婦竊取鈔票 
　　丁少安控傭婦張阿二竊取鈔票洋二十元寄與無錫路九十四號徐阿三家昨由捕房將兩人拘解公堂訊明以徐無干開竊張婦押女所一月 
　　增加繙譯捕頭之薪水 
　　法捕房　總巡以支領頭等薪水之總捕房正繙譯曹振聲君辦理公務不辭勞瘁故特別增加優等薪水洋若干元又　捕頭潘七寳教授各捕　著成效亦每月增加薪水洋五元以資獎勵 
　　洋人溺斃 
　　前在德國兵艦上充當水手之某甲銷差已久近忽落浦溺斃前日由水巡　船查見屍體帶至禮查碼頭報知捕房送入騐屍所昨午經德　事會同西醫　所騐明死者並非德人當即備棺收殮昇往西國墳山埋塟 
　　印人倒斃 
　　前且有一無業印度人形似乞丐倒斃於北四川路西北荒地上r捕查見將屍車入斐倫路騐屍所候請英領西醫騐明再行敗殮 
　　謝券 
　　拜耳顏料廠定　十一號假座大舞台請客並請商界金松孫君等客串蒙贈入場券四紙書此誌謝 
[雜評三（訥）]  
　　取締督察員 
　　偵探之造謠如此而各省大吏　無一嚴厲取　之文告此誠令人百思而不解者也今韓省長　飭認眞偵查黨人而又加以取締不可謂非差強人意焉雖然僅取締警廰之督　員而督察員　外之隨意捏報者仍無窮也 
　　且有非取締所能盡者如近來嚴查人力車之原因以偵探報吿黨人將利用車廂運送炸彈故也偵探一言而人之受　無窮然以此而欲資偵探以確護吾知其甚雞是在當局者悉心以察其眞偽耳 
　　况近來之所謂偵探類多冒充據今日之京電謂中央並不派幾許之偵探來滬以此推之則他省之所謂偵探亦大路　可　吾故　眞偵探當責以察得確證而後報告幷處以諉　　反坐之律而假偵探尤當從速　緝　定懲罰以　除之　也 
[專件]  
　　塲產整理處測繪隊　事細則 
　　第一條測繪隊以測量全國場地繪具圖說俾便於一切設置　為宗旨 
　　第二條測繪隊每隊分二組每組分三角地形二班每隊設測　繪隊長一人班長四人測繪員十二人一等測地夫十　名二　等測地　十六名 
　　第三條測繪隊長承主任及調查主任之指揮掌場地之測繪　事務及藍督所屬各員 
　　第四條班長承測繪隊長之指揮辦理測繪上一切事務 
　　第五條測繪員受隊長及班長之指揮團時分別辦理所派事　務 
 
 
 

Page 11

 
 
　　第六條　測繪儀器及應用物品由測繪隊長向調查主任領取　分給各班如有損失由隊長查明責令賠償 
　　第七條　臨時應用物品如有不足時由測繪隊長呈請調査主　任就近添置惟貴重物品須由調查主任轉向整理處分別領　取 
　　第八條　如遇場合內工事複雜時原定失役不足應用待由測　繪隊長臨時呈請調查主任酌量添　 
　　第九條　關於應行測繪地點由調查主任指知測繪隊長施行　之 
　　第十條　測繪事項按照測繪條例執行 
　　第十一條　測繪職員服務之勤怠成績之優劣由測繪隊長隨　時攷察記錄之呈由調查主任報吿於整理處 
　　第十二條　整理處待上條報吿俟每場　繪終時彙報財政部　及鹽務署呈請分別賞罰 
　　第十三條　測繪夫役有異常勤奮者每場測繪終時得由測繪　隊長呈請主任分別獎勵但須經主任之許可其不稱職者得　由測繪隊長報知調查主任隨時撤換 
　　第十四條　測繪班長須備有日記詳載測繪上應行紀錄事務　每月終由各班長送由測繪隊長轉呈調查主任　送整理處 
　　第十五條　凡測繪人員每年除暑假一月年假三日及國慶日　外每星期不得停止測繪惟遇雨雪時不便測量得專事於繪　圖 
　　第十六條　平時每人每月准給假三日惟每班不得同時有二　人請假假期逾三日即停給日費逾七日卽扣發薪水幷不得　臨時僱用代庖 
　　第十七條　測繪隊長　不得已事故須吿假時應呈明於調査　主任待其許可後指定班長一人代理職務班長及測繪員有　不得已事故須吿假時應呈由測繪隊長轉吿調査主任經許　可後始得離職 
　　第十八條　本細則有未盡事宜按照調査細則辦理 
　　塲產整理處調査條例 
　　（甲）總則 
　　一凡關於全國場產整理事項皆屬調査之範圍 
　　一除測繪事項已另訂測繪條例及分折事項規定為技術員之職務外其餘調查事項皆屬本條例中 
　　（乙）表冊 
　　一凡關於各產鹽省分之地勢氣候製造職務校計各事項皆　須按照表冊所列塡註之 
　　一表冊中之度量衡及貨幣等皆宜劃一如後列各欵　　度制之長度以米突為軍位若計算長距離則以基羅米突　為單位　　　面積以平方米突為單位　　立積以立方米突為單位　　網以立的爾為單位　　衡制以司碼秤為單位　　貨幣以通用銀幣一元為單位　　氣温以華氏寒熱計為標準物熱以攝氏寒熱計為標準　　此重以母氏比重計為標準 
　　（丙）報吿書 
　　一凡關於各產鹽省分之地勢氣候製造職務設計各事項非　表冊所能盡載與夫表册所未詳者皆須按照所調査場地之　次序詳悉記載報吿書中 
　　一凡表冊中未備之事項有宜列成一覽表者皆須列成表式　載入報吿書中 
　　一報吿書中之度量衡及貨幣等亦宜劃一與表册同 
　　（丁）圖畫及影片 
　　一凡關於各產地製造貯藏包裝搬運等之器物皆須擇要以　鉛筆繪成圖畫 
　　一凡關於各產地製造貯藏包裝搬運等之狀况皆須擇要以寫具器攝成影片 
　　（戊）計畫書 
　　一凡關於整理場產之設計事項除塡註各種設計表外更須　編成完密之計畫書 
　　一凡關於設計中之職員人數及開支經費等項為設計表中　所未詳盡者皆須列成一覽表載入計畫畫中 
　　（已）日記簿 
　　一凡調查之進行事宜皆須按日載入日記簿中 
　　（庚）附則 
　　一本條例有未完備之處當隨時修正知照各省調查團以歸一律 
[來函]  
　　鎭江被難旗民哀求急賑書 
　　鎭江破難旗民衆姓人　　上書泣求於諸位警長仁人先生台卞哀　者竊維時　艱　巳為人生之不幸饥寒交迫史為此日之難堪民等原籍蒙古時鎭錢二百餘作諸蒙關顧向係倚糧為家別無生計且淸廷定制放人不准貿易以致習慣坐食小如習請謀生辛亥秋間光復後餉旣停支　遭　失十室九空炊煙斷絕幸蒙本城諸大善士旣發慈心施粥賑濟米平羅並代籌各項生計是冬方始過度由去春至今又將兩載雖蒙源源接濟第人數多需欵較飯光復之前旗營婦老幼原有七千餘口其中餓斃者多病亡者少現今僅五千餘人兩年之間巳餓死二餘口命擇其尤儲最慘者陳一如文生傅雨田因吿貸無門自縊又花大雙覓　不食做極投投　小家內糧絕投江身死柏玉泉苦無依投何畢命朱大生孫錦山均因覔食無方閉門號泣一甯次日一投江俄朝質生因羞於求人投江遇救花祿昌四方求乞塡溝壑朱姓父女二人姓母子四口或携手投塘或相率投江又卜柳氏因貧投井遺有血書一封囑為救其子女韓胡氏吞針自發又有知其投江而不知其姓名又有知其全家不在而不知死於何所並有賣兒幫女於鄕聞為奴為婢於異地種種慘狀罄筆難書至現存者貿易旣乏資本手工又無技藝加以老弱殘疾衣食無出來日方長隆冬又屆饥寒交迫勢必歸於凍餓若不懇求設法源源接濟必致同歸於盡為此公同哀求諸位善長仁人先生始終成全救人救徹鼎力設法勸募救濟俾孑遺之民免塡　壑五千餘口待獲生仔者皆出諸位仁人之所賜也衆姓戚戴沒齒難忘臨颕小勝盼禱待命之至謹上 
　　再旗民等現蒙鎭江大善士李君萃春焦君樂山及諸公發起設立施粥廠以救目前危急倘蒙海內外諸大善士慨念五族共和維持人道惠濟善欵在上海請交六馬路仁濟善堂代收轉解在鎭江請交晉源錢莊代收交施粥廠街結圖報沒世不忘大德也　鎭江被災餘生旗民那松亭吳仁山魏曉雲沙子良克筱安柏小池楊煥文李少亭白心會蘇鴻智同叩 
 
 
 

Page 12

 
 
   
 
 

Page 13

 
 
自由談 
游戲文章 
[夢想電報一束] [  瘦蝶] 　　 
　　江蘇之金山金　兩縣四川之金堂絲等處發現金礦色質倶佳大總統得電後派員招工開採獲金無算除提前償還各國借款外尚有餘金數千萬磅儲於財政部以備整頓幣制改籌金元之用 
　　二年度第一流內閣所定之大政方針清着進行有利無獘得收良好之效果女權黨首領陰競雄女士上萬言書請　女界以參預政治之權宣　不得則　以身殉大總統　其熱忱立卽批准女界歡聲雷動將於日內在婦女俱樂部開　　祝會吳議員提議民國國體變更不應復置妾媵以留沔點應請實行一夫一妻之制大總統頗為嘉許卽與副總統首先遣散姬妾為天下倡 
　　維持國貨之潮流普及社會有一日千里之勢報界與書業會議　用中國自造之紙二十三行省中工廠林立貧民皆得生十盜賊乞丐拐匪流氓有害社會之種種人物現巳絕跡司法立法行政三權分立各具精神參衆兩院議員人格高尚一變奔競傾軋之惡習有述及民國元年二年之歷史者羣嗤笑之強迫教育之制巳行之有年收效良速現在　下等社會識字者占百分之九五報紙銷場愈見發達中華民國建國六十年大紀念定於陽曆十月十號舉行各國政府爭先派員與會以敦睦誼自由談話會會員　金建築自由公園落成之日開紀念大會招集投稿員撰　　額楹帖與會者約千餘人極一時之盛投　員　　　讀夢想電報喜極狂笑而死越日復　各報喧傳　為奇事 
[戲咏道旁坑棚] [  佐彤] 　　 
　　　間老屋　間　　網蛛絲繞短　到此行人驕白馬箇中大老盡　　却看辮去蹲身易多事蠅　耳忙空各聲傳原別調苦難消受木　香 
[新論語] [  了然] 　　 
　　或曰吾十有五而懶于學二十而嫖三十而兼賂四十而吃酒五十而吸鴉片六十而無所不為必踰矩 
[論向由談編輯] [  了青] 　 
　　茶一香　鑪　一技墨一池　一　影一雙此了靑之所　與友人夜　相對而喁咄了青問於友人曰吾輩生涯以何為樂友人曰作自由談編輯者最樂了青曰樂何在友人曰執掌騷　主持月旦遠近文家想望　采一樂也奇文共賞快覩爭先彼編輯者覩在吾前二樂也有興揮毫無興　　選登來文省却心血三樂也一日之間祗費數時圈點點職盡於斯四樂也有此四樂夫何憚而不作了青曰噫子安知編輯之苦哉人用僻典彼苦不知翻箱倒　恐被人欺一苦也評　乙倘或顛倒玉石不分恐被人笑二苦也惟幅無多積　　案獲登者喜不登者怨三苦也問難之書　小暇給偶一忽略便遭詰責四苦也有此四苦亦何羡而何慕友人日然則編輯者何樂而為此了青日此編緝者之所以　及也夫編緝者固自號古董掮客矣又自稱戲班値場矣必識寳而後能　必識　而後能儘彼懷竇者所知不過一件耳或數件耳彼唱戲者所長不過數齣耳或十數齣耳而揙者値者則必件件皆精齣　皆明不然則孰貴孰賤價値必失當孰後孰投　者投稿者沈家騤號葭逵慈水人現寓杭州珠寶巷澂源莊先桌椅必亂放將見　鼎盈室求沾不得名角登程　鼓銷聲而我與足下亦將深藏其破爛之帚而永閉其吶喊之口矣吾料編輯者必且惟日莘莘如恐弗支也友人曰信如斯言子其深知編輯者乎了青曰否不然此但據余枵　之理想耳編輯者飽學或亦以為樂請作為文還以質諸編輯者 
尊聞閣詞選 
[歲晚宵長抱璞不至賦此自遣蓋不作詩者半年] [  了青] 　　 
　　蠟燭溶溶見淚痕芳時啘晚與誰論多　病骨憎裘重久冷吟腸約酒溫老幹着霜梅弄影　枝搖　竹敲門故人今夜歸來夢行到江南第幾村 
[哭毓仁] [  景緘] 　　 
　　夜深兒女夢魂驚拍案狂呼痛失聲一紙新聞揩淚讀寒風　　入殘　 
　　空途每雪楊朱涕病榻猶分鮑叔金從此　鵪愈蕭　不堪回首痛人琴 
[束園薄命花詞名作旖旎憫其遇為賦三絕] [  李生] 　 
　　紅粉飄零萬古悲　華身世愧燕支蛾眉空有傾城恨艷幟高標更阿　 
　　爐香燈燼暗銷魂紐約繁華莫更論生小胡　憔悴甚未教名宇重侯門 
　　翠袖單寒苦病娃風塵無處是見家　君數點哀詞淚猶為天涯　命花 
自由談話會 
　　海內報館夥矣報名至不同矣而人必統稱之日申報是何故耶蓋申　館持論公平自出版迄今四十餘年如一n故人樂稱之耳 
　　余愿全國報紙各守道德母信口造謠毋取悅權奸毋為亂黨所用毋為政府所屈則其名譽萬世不朽矣[  投稿者]  
　　清季若耶溪有鄒氏婦者家素封翁以企業失敗破產面卒婦以女紅養姑盡出其嫁奩授夫兄變易作恢復　卒以再造鄒家悉返其田園墳廬今鄒來源之衣業猶盛於甬江嗎呼毀家紓難鬚眉能有幾人蓋愛國不如愛家愛義不如愛財不圖鄒氏婦以巾幗而能割棄私財興復家業可以風矣吾友　君俊生為余言之 
　　貧夫殉財烈士殉名投稿者殉自由談[  聲僧]  
　　先君子執業於滬南龍王廟之某洋　店店束蘇人好以賤價購水漬布發坊染色然後出售得利倍於他布布雖霉爛不顧也先君曰滬南一隅購布者多浦束來之鄉愚着一領新布衣較之富室着綢緞為艱在我賺踐計亦良工究於貧者何堪店東曰商家所恃詐與騙而已要　家當亦顧不得喪天理云云一事如此他可知矣日前聞父執某君言數十年來店東之遭遇家景式微丁口亦不絕如縷言之欷噓嗟乎小子無知非敢暴前人之過姑誌之以勸今之商人當思君子愛財取之有道毋徒揣摩欺騙為生財之要訣亦商業前途之幸也[  陶然]  
　　古人云得一知己可以無恨斯言蓋深慨知己之難得也雖然所關知己者必心與心相知吾以彼為知己彼亦以吾為知己兩相知故兩相感既兩相成矣則窮達不變其志生死不易其心一　相要終身不改此知己之所以得之艱而交之難也富而不驕貧而不　吾聞其語矣未見其人也[  劍廬]  
鄙人自　返請以在甯所見為談話會諸君告白下自遭兵燹人民困苦萬狀而以四鄉為尤甚凡辮子軍足　所　至今稱述勿衰特舉事除可類推矣一日有一婦來余醫寓求診自言家素貧衣服復被　兵搶去一子以受驚死我亦戚寒寢疾呻吟床褥無人顧間今幸得勉強起身　祈有以救我言已　然欲涕余擬方與之翌日復來日服藥後病已見减惟藥甚難吃祗食其半餘不克下咽矣詢其服法如何則食其　而棄其汁也蓋彼等平日醫藥無資一旦有病往往委之天命　以待斃甚至不知服藥為何事其愚固可笑其情亦火可憐巳 
　　吾　見張督之出行也先兩時即驅逐道路行入晰絕交通沿途警笛亂　氣　顯赫不可一世　士均大呼（大　出來了你們快走）有稍緩者鞭朴立下或舉鎗作欲擊狀以為　樂行人抱頭鼠竄　敢仰視嗚呼共和成立兩載於茲矣不國專制淫威復發見於今日其奴　我人民妄自尊大　之前　會撫且變本而加　馬是　國家之福耶今張　　　吾不禁為　額　　　鐵漢為余舊交　自去秋相遇別經年矣人海茫茫每以不　暢叙衷曲為　乃目前偶閱自I談鐵漢投稿有料何君　知鐵漢即僕即即鐵漢之　其以余為健忘耶然余固知鐵漢即周　周君即鐵漢也且不僅此即　漢之小影亦留印於腦府中而不消滅悵片言之莫達寄尺書而無由　漢乎其有以慰　否耶（[  隱廬立三]  
小說 
滑稽紀事 
[知事迷（續）] [  了靑] 　 
　　隔了數日便各去找尋門路不及細說如今單表一個姓苟名才的一日早起在客店中換了幾件衣服携著幾封薦信匆匆忙忙一口氣奔到都督府門口兩個衛兵見他面生就掮著槍枝攔住去路問他何事苟才笑容可掬的摸出一張卡片道請門號房在何處我是來見都督的那衛兵覬著卡片待理不理的道你用這！行嗎苟才正在納悶只見後面叉來了一人也是上衙門的却見他用的雖不是手本確也不是卡片係在大紅單帖上寫著一道極細的字苟才方才明白要想湊上去看一個樣子那衛兵便不耐煩道你回去換了明天再來罷苟才無法只得快快而歸打聽了一個同腐的客人才知道近來規矩與初光復時不同了就赶緊買了兩張大單片戴上近光眼鏡擎龍捉虎的正要下筆忽然想道阿呀這如何寫法呢打算了片時才斟酌出一條半眞半假的官銜來便寫道某縣某會會長前清某省試用巡檢譜姪某某又在上端加一小簽道前某省候補知縣苟奮之子寫罷後仔細看了數匾覺得甚為榮耀次日早上當叩持着前往說也奇怪那衛兵見了就立時引到他上號房內號房問明了來踨去跡及腐處表字等情又在號簿上挂了號將荐信送了上去一面便指點苟才到招待所中去坐着不一時見些求見都督的客越來越多也有西裝的也有全身便衣單戴着一只面盆帽的還有那足上套着官鞾身上穿若方馬褂團龍花袍子頭上却頂着瓜皮帽的奇形怪狀不一而足苟才等了四五個鐘頭覺得飢腸轆轤萬分焦躁猛然間聽見一聲說請號房又念了許多的名姓那苟才二字居然夾雜在內這一喜非同小可幷餓都忘了連忙整整腰帶抖抖袖子把自己所挨的次序牢牢記着便兢兢業業的跟了進去候着都督出來鞠躬行禮畢他從前見督撫時是從來沒有坐過的這一次却是　國的好處了居然讓他在外國椅子上供着部督追念舊交待他也還親近他便趂勢述明了來意那都督遲疑道現在求保的人紛紛不一其實那裘有什麼眞才况且今日的地方官各項都有制限的也沒甚幹頭了吾勸世兄還不如茍才知道口氣不妙連忙帶謙帶吹的答道小姪不過想借此歷練歷練替國家出出力好在家產尚還不少倒不一定計及利祿的那都督聽見是個有錢主顧心中一動便轉關道那麽你俻一份履歷去見見內務司以便考察考察學術經驗等事苟才感謝不迭興辭而出就竭力謀幹去了以後的事他們甚為秘密且目前尚未揭曉成敗如何作者未能懸斷但照他一班人的議論計算起來如果一旦得志身為民牧這百姓的遭殃也就不問可知了　 
偵探小說 
[寄生樹（三）] [  不才評意] 　 
　　余乃探囊持手鎗在手急趨至隣室之門不使之稍有聲息操法語大呼啓門而入入室大驚固未嘗有有有人也室之四隅膳之櫥衣之架榻之下端無不搜尋殆遍而終無所見余以此驚愕不置然確必其有人以來此室中者故决意必思有以偵　之於是閉其聲息凝其耳鼓而復闔其戶退而入於初坐之室中就原位而復坐焉 
　　既逾一小時四分之一忽又聞行動一一如前蓋明明有一人步履於此室之中也 
　　余立　躍起趨而啟其戶而仍一無所見是時空氣中忽香氣四散嗅之至芬馥一如出自婦人衣飾中然者蓋純為玟瑰之芳也然則又增一奇特矣時當白晝且居比京繁劇市場之上而事之幽忽不可思議者乃層出不窮如此然吾敢决其來之必為婦人也 
　　余於是又掩其戶僅留數寸未之盡闔而復坐於椅上以靜俟之乃第三次又聞其有聲息矣又余躍起奔入臥室而迄無一人遍室之內雖一角一隅固無不搜之至密也 
　　余以是故乃不得不歸咎於神經之錯亂矣乃盡棄種種不可思議之事實而逕趨警署中曼若於此聞吾言殊不之信方吾去時吾知其必笑吾之荒誕矣 
　　是日夜余復歸此小室中决意再搜偵之以今日者為吾搜偵之始期雖一木一石期必翻覆之以得吾友死亡之故而止 
　　既入室乃明其燈遍觀各室除余外固無第二人也為之釋然旋復返小室中坐於晨間所坐之椅上其隣之臥室無電燈然余袋中固有電籠在焉是時室之內外寗靜無聲惟聞室之下繁劇街市之中往來之營營　乃不十分時而潛行之聲又發於隣室矣 
　　余於是復躍起復啟其戶乃以此舉余之被驚之甚幾不能移動其步履四支且震戰不已蓋於吾前確見一物灼灼有光作淡綠色行動無聲由榻之上向室之暗中以去 
　　余不禁力闔其屝轟然作巨聲匆匆離之他適然此室也則誠有奇異在矣 
　　惟吾所見是否應告曼若深為踟躇然覺此殊特之現狀與吾友之死必有關係而彼之寄生樹者亦必有特別之關係焉 
　　亘此十二月間吾始終偵探不輟且以曼若為之助彼固無往而不搜尋也然終不得其理解吾之往彼小室問者於日者三於夜者一往必虛掩其戶亦終不聞稍有聲息曼若於此亦不得不歸咎於吾之幻想矣 
　　吾又往見是室之主人亨利彼以其室中發見駭異之事乃就鎭中賃他屋以居繼以百方探刺知亨利之友人中多有記其與富人吉樂爾相往還者彼於比京職業甚衆見居路易街一　屋內而路易街者蓋往博易士路之通衢 
　　彼吉樂爾者似比京中之聞人而雄於資者也以彼之富與豪乃不恤引政府之微吏視為至友余於是不覺大滋疑竇私以為怪旋以此意告知曼若渠思之有頃乃言日 
　　龐生君爾言甚善余徒今且易其偵究之方而趨此端焉 
　　不數時後余等偵知亨利之隣人乃從未見有如吉樂爾者一臨其室也雖吾徒以吉之肖像示之亦卒不之知也蓋於是處從無有識其人者至若吾友畢命之小室與之為隣者則之咖啡店主人所有兩月前彼又賃與一退伍軍官居之然此軍官家居鄉間時偕其僕人一來不魯賽爾而已（未完） 
　　介紹良著四明　景安先生以最普通字六百個編為課本供給半日暈堂之用首識字課本次衛生讀本次倫理次修身次正俗次愛國次地文次信函皆以六百字交互聯　而成學者從此入手殊為省便聞外省因此增設半日學堂者不少我國他日無一人不識字其以　　此書為先導乎　（鈍根） 
 
 

Page 14

 
 
   
 
