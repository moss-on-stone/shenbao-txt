# 1899 - 132 - 4909370

 

Page 1

 
 
[讀史方輿紀要告成] [  圖書集成局代啓]  
本局前代二林齋排印顧祖禹讀史方輿紀要本約上年臘月告竣又顧炎武天下郡國利病書本約本年三月告披閱因悉心讐校　　　　　曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘　外精工是書原　　　　　　股票請附股諸君憑票找洋向經售處取書至郡國利病書本年六月初准可告成此啓 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[外臺秘要出售] [  圖書集成局啓]  
是書爲唐王刺史燾所輯刺史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬通先生刋印於後岐黄家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校讐詳愼現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此佈 
[論本報所紀俄日備戰事]  
今之盱衡時勢者輙抵掌而談曰俄虎狼之國也其地跨有歐亞非三洲廣袤二萬餘里帶甲者幾及百萬有號爲可　克者類皆兇悍矯健天下莫與比倫雖以英之水師德之陸兵相遇於槍林砲雨之中然且不知鹿死誰手彼日本祇海東一島國地不及俄二十之一人不及俄十之一卽曰戰勝中國之後富强漸著不復如從前之疲　無能究之衆寡之勢懸殊强弱之形互異以俄加日如牛之僨豚耳烏是以相抵制執筆人曰我觀於前報所紀俄日備戰一事而知日國懼俄之勢燄俄亦未嘗不忌日之驍雄也何以見之前報之言曰俄人知日本有在東亞爭雄之意其水師固不亞於俄加之所購戰船不久將到若果開戰當先將其水師圍在本國口内不使出而擾西伯利亞及高麗東三省沿海地方并禁止載運陸師闌入中國及高麗内地夫使俄果兵精糧足足以吞噬日人則洪濤巨浪之中淺草平沙之地何在不可以兩軍相見耀我兵威聚而殲之甚易易耳乃必圍其水師遏其陸軍一若深恐猛虎離山添其羽翼者是非俄之中心惴惴何必若是之預爲嚴防我以是知俄之與日爭持俄固未能權操必勝也自來兩國交兵必先籌一立足之方然後進兩戰　退可守日本四面皆海在在皆可立足調兵士運資糧呼應甚靈朝發不難夕至俄則西伯利亞鐵路目下尚示告成專運之船迂道所加彼計　總項一月其於東三等邊境效軍罪　　　　　有兵士　　　　　　　　　　果其戰也勝則所向無前尚不難凌　敵國不幸而偶遭撫卹　檄　　輾轉爲難日本則數萬雄師旦夕可長驅直入此所以必設法圍之口内然後可任我施爲乎然則俄日固必出於戰乎曰事在數年之後目前未必　　　　　　　俄人爲中國索返遼東半島日人俯者帖耳不敢稍與爭持其受辱可謂至矣使日人鹵莽爲心則當此之時兵氣正　卽何難相見以戎衣而俄人見日人唯唯遵從亦儘可伺隙而攻滅此朝食乃斯時曰旣徘徊瞻顧俄亦遵可而止　中韜弓豈有至目前而忽軒然起大波無端又開兵釁者我是以知其雖有備戰之言正不必懼戰事之猝發他　　　　其終於不戰乎曰是又不然日旣欲在亞洲執牛耳以臨盟俄亦有雄長亞洲之意兩雄相角勢必突然而翹一决　　當此時也俄人就鐵路調兵旣不難頃刻而至日人更養精蓄銳已歴多年竊料亞細亞洲中禍結兵連正　有已我中國雖得袖旁觀之手然亦安能安然無事坐視其作蠻觸之爭乎雖然中國亦有一策焉昔者中法之交爭也德相仰斯麥克實隂聳成之俾相蓋知德與法本世讐德卽不欲凌法人法豈能一日忘報復設竟互相鑿戰敗固非福　亦恐海宇無寍時故暗中力勸法人騷擾我華使之兵力旣疲不復能加禍於德今俄之欲逞志於東亞者以其有黑海之阻不能通道歐洲也我中國苟能使歐洲諸大國懈其防維俾俄人得伸權力於西方卽可免亞東兵禍亞東苟不被俄之兵禍日雖强盛亦何必定欲抑制夫俄中國卽介乎俄日之間俄日旣無違言中國卽可安然享承平之福然恐中國無俾斯麥克之魄力則亦惟任俄日兩國在東北邊境作蠻觸之爭而已矣嗚呼噫嘻 
[本館接奉電音]  
　　昨日午前京師飛電傳來書　硃筆二道　　上諭三道敬謹譯登○四月初七日奉　　硃筆稽察左翼前鋒統領事務著松齡去欽此同日奉　　硃筆稽察鑲黄旗蒙古旗務著德蔭去欽此同日奉　　上諭江寗布政使者恩夀補授陳澤霖補授江西按察使欽此同日奉　　上諭溥良奏續查山東歴城等州縣振務開單呈覧一摺上年歴城等處被災情形輕重不等業經分别放過急振冬振義振此次逐一續查分晰開單尚屬詳盡據稱歴次散放振欵均能實惠及民印委各員並無與首事串通分肥情弊覽奏差慰厪念惟各州縣春振尚未一律放完卽著毓賢赶緊接放毋稍遺漏並將該省上年急振冬振及本年春振收支總數造具清册據實奏報以重振務欽此同日奉　　上諭溥良奏訪查州縣賢否據實具陳一摺山東調署臨邑縣知縣長山縣知縣劉文建除暴安良著有明效揚榖縣知縣胡建樞捐廉振濟實心愛民均著毓賢給咨引見陽信縣知縣王德本縱容胥役怨聲載道濟陽絲知縣祁夀麐衰病不堪高苑縣知縣張之仁闇於聽斷公事竭蹶均著卽行革職以肅官方該部知道欽此 
[東事詳紀]  
　　香港循環日報館得濟南官塲來函云德兵佔據沂州府日搜殺土匪威脅百姓百姓無辜被害者不可勝計其中孱弱者紛紛逃避兇悍之徒則日持槍隱伏谿谷樹林間伺德兵至則開槍轟擊德兵往往有傷斃者用是憾百姓愈甚盡情殘害以洩其憤沂州府屬紳士具禀毓中丞歴訴悲慘情形中丞决意主戰密奏　　　皇太后請速調兵開仗以救東省迤南一帶民命　　　皇太后謂事勢至此若再隱忍恐愈啓各國覬覦之心因之召詢總署王大臣王大臣奏稱德佔沂州不過與百姓爲難尚未明白與我　國家啓釁若鹵莽開戰則釁由我啓反爲德人藉口之資今宜一面電飭駐德使臣令向德政府詰問并請電致膠州總督及駐京使臣從速將兵撤退一面由總署照會駐京德使並請　　　嚴諭東撫不得輕啓禍端　　　皇太后深以爲然因卽電　　　諭中丞先將東省防兵　赴沂州駐紥以防他患惟不得遽與德兵開戰中丞得電後立調卽兵防護嚴飭各將領相機用事毋孟浪毋畏縮邇來官兵之屯紥沂州日照一帶者約共七八千名德兵見華兵漸集百姓亦無不懷恨於心因卽拔隊而去 
[意相宣言]  
　　意大利國内閣大臣辭職歸田一事昨已紀諸報章兹者香港循環日報館得路透電謂意相市 
 
 

Page 2

 
 
魯斯氏在内閣宣言曰我國内外臣僚以及水陸軍士皆歸咎本大臣於索取中國三門灣一事旣不能堅持成議又不别籌良法以期廣濬利源此種語言大足損我國家威望殊不知我國於三門灣一事所以不再提及者尚有他意存半其間特不能於目前宣示耳 
[鐵路叢談]  
　　日本報云頃　中國京師來電悉中英德三國互議鐵路事宜業已妥恊計由天津至濟南齊寗沂州之路歸德人管理從沂州至鎭江之路歸英人管理而全路由華商設立公司貸英金五百萬磅週年利息五厘又有英意兩國商人承築由湖北棗陽至山西某州之路某洋行承築由河南信陽至江蘇金陵之路由此觀之中國各路皆已舉辦惜事權旁落利歸外人耳噫 
[鹽梟不法]  
　　松江訪事人云金山縣西鄉有地名興塔者一小市集也上月二十四日之夜突有載鹽船駛傍岸邊鹽梟紛紛持刀槍登陸連刦十餘家并擄去事主四人臨行鳴槍以拒追者天將破曉有見各船駛往洙涇停泊者旋由匪黨送信事生家謂被擄之人須以洋銀往贖傳聞内有二人已斃命現經地保及各家屬舁受傷人赴金山縣　請騐劉赤帆大令勘騐屬實赴省請示光天化日之下匪類横行至於如此不亦異哉 
[崑山命案]  
　　蘇州訪事友人來函云距崑山縣城二十四里之黄巷村於二月初旬某日出一命案頗駭聽聞是處有朱姓者農家者流生有一女於前年贅鄰村謝　義爲婿謝性贛直人多鄙之今年仲春之初鄰近陶富林家失去耕牛一頭初七日得諸荒野適見謝踽踽而來由是疑其所竊卽於是夜糾合奚蓉卿等多人執而痛毆之遍體鱗傷旋卽殞命知不得了將屍曳至某姓牛宫始一哄而散翌日屍妻謝朱氏聞信奔全向陶奚索命經圖董宋梅根經漕陸衡堂及某某等向兇身索得洋銀一千元將謝朱氏百般恐嚇勒令棺殮事後屍兄謝正賢由他處歸查悉情由偕氏投縣控告未經准理爰於三月某日投蘇州府署禀請仲寃彦太守准詞批飭崑山縣訊究縣主諸大令飭差將陶奚拘案釘鐐收禁旋訪悉宋陸等得銀句庇情事爰卽飭差拘案押候研究 
[松試六誌]  
　　松江采訪友人云本月初七日爲松江府屬入學生員覆試之期黎明入塲迨日之方中已次第納卷而出是日江蘇提督學政瞿子玖大宗師所命之題爲　賢聖之君六七作天下歸殷九矣　賦得黄金可成河可塞得河字五言八韻 
[查覆疆臣被叅摺稿續登]  
　　又經密飭濟南府知府盧昌詒親到省城各殷實票號錢鋪查閱帳簿據禀省城殷實票號匯兌鉅欵者只有新泰厚天成亨大德通三家親至各該號調取上年出入帳簿逐細檢閱新泰厚天成亨兩家並無與張上達往來銀錢帳目惟大德通號上年十一月初三日代張上達墊解捐振庫平銀三千兩交振撫局兌收此外並無别項來往帳據祥字號各家本非匯兌莊向不爲外人匯兌鉅欵等語復經奴才調閱振撫局收支欵册内有張上達捐振銀兩數目月日均與該府所禀相符原奏謂張上達賄該撫三萬金殆卽此欵傳聞之誤且詢之審臬道府等官僉謂該撫操守甚好是其並無納賄之事尚屬可信又查張上達黄璣陶錫祺三人於上年七月奉　　旨開復原官原銜發往山東河工差遣委用該員等先後到省該撫並未委派差使直至大學士李鴻章到東始派該員等查勘河工一次不得謂張汝梅之寵任又查候補道丁達意仕李秉衡巡撫山東時卽督辦中下等游可工張汝梅亦祗照舊派委並未添派别項差使其非寵任亦可槪見至於張上達黄璣陶錫祺三人聲名才具前經奉　　旨令奴才明查暗訪應另行具摺覆奏此不贅論又如原奏該撫用人惟以賄取凡實缺官員禀見必有餽送厚者先歸薄者後返有留月餘不遣者一節查據各司道府等禀覆大抵皆謂該撫屏絶苞苴各屬亦未敢餽送禮物州縣因公來見無不嚴催回任從無賄取及留月餘不遺情事調閱該撫文武巡捕所登號簿凡實缺各官晉省禀見禀辭月日分明未有逾月不去者原奏謂該撫用人惟以賄取未免近誣又如原奏撫署錢榖幕友卞寳昌在外狎妓飲酒遇事招搖凡河工振務要差必安置私人桑家渡朦保之陸淦史遜楊工朦保之卞姓白姓非其親友卽其門生並未到工皆列優保其薦館則包攬把持辦公則任情顚倒物議沸騰一節訊據卞寳昌供稱年五十七歳江蘇陽湖縣人光緒二十年巡撫李秉衡延聘入幕二十三年張汝梅到任仍關聘在幕辦事非慶吊不出日行公事有關准駁者皆撫院隨案批明交辦呈騐有據不能任情顚倒工振要差均由各局及督辦遴委詳委非幕友所得與聞史遜並非親友門生卞姓白姓不知其人陸淦係十年前門生此次如何到工不得而知撫署案牘繁多額定從學四人年久資深者州縣中或來詢訪聘請委無包攬把持情事又據陸淦供稱江蘇婁縣人上年聞同鄉崔廷桂承堵楊史道口大工因與伊世交前往投効九月初二日到工十五日奉委楊工西壩登記所差使兼辦文案十月初一日同候補知縣吕耀良奔赴桑家渡經丁達意會同崔廷桂札委在桑工東壩帮買現錢土料十三日桑工合龍又回楊工實係自行到工當差並非卞寳昌薦引又據史遜供稱江蘇溧陽縣人上年經桑家渡河工委員候補知縣周忠清邀同帮辦於八月十三日到工奉督辦丁達意派充收支局司事又在西壩帮同跑買號土轉運樁料並非卞寳昌門生等語並據陸淦史孫各取具同在河工當差委員吕耀良周忠清等甘結當堂呈遞而卞姓白姓則楊工保案並無其人查卞寳昌所呈該撫批定各案辦法皆鄭重分明該幕尚無任情顚倒實迹惟據各司道府等禀覆或謂該幕在東有年推薦館地不免迹近把持或謂該幕推薦館地親友較多寒士嘖有繁言其平日聲名毁譽叅半或謂該幕性情跋扈未免物議沸騰或謂該幕近年以來亦時出酬應是原叅謂卞寳昌薦館包攬把持實屬有因惟史孫並非卞寳昌親友門生陸淦雖係門生其得河工差委則非卞寳昌所薦引且陸淦史遜各取具河工同事委員甘結存案是其到工亦屬有據　此摺仍未畢 
[憲批嚴厲]  
　　金陵采訪友人云省垣各書院歴來積弊甚深本年二月初八日兩江總督劉峴莊制軍甄别鍾山尊經文正三書院肄業諸生案旣發諸生指陳大槪環禀督轅制軍調查課卷知所禀非虚爰將批語飭吏繕牌懸掛其文曰據禀此次甄别所取各卷諸多弊實深堪詫異當經本部堂調取尊經鍾山文正三書院取列超等特等一等各課卷詳加覆閱尊經朱玉麐卷係黄令傳祁閱取該卷荒唐雜湊不成文理該令批條轉謂刻意求新曲爲之解鍾山李保森卷文理本甚平庸原閱之李令如松已加大點黄令傳祁復加閱看何以竟置前列其陳令仕揚閱取鍾山超等之許寅輝張杰兩卷卷後彌封確係自書姓名卷頭又有墨跡張令壯彩閱取鍾山一等第七名至五名四卷卷角又有胭脂水爲記該生等所禀俱係屬實此外文正取列超等一名王庚五名吳毓琅兩卷之後均畫有洋文亦係張令壯彩閱取似此種種舞弊無怪士論譁然餘如尊經超等四十一名楊道四十五名王有榮文正超等十一名吳志銘十九名單軼羣各卷或明用後世書名或文理未能通順甚至書後一藝拉雜湊寫洋貨四五十種直不知文體爲何事此等乖謬之卷理應擯斥乃均置之超等不知閱卷各員是何居心本部堂起自諸生屢躓名塲亦深知此中甘苦壯歳從戎以後薄書鞅掌筆墨久荒又以政務紛繁實亦無暇及此所有各書院試卷不得不委員校閱校閱後再令劉令崇照黄令傳祁復校一次以昭愼重該員等或登甲榜或列乙科當年辛苦艱難亦嘗身歴其境草率評校已負初心乃竟舞弊徇情突出意料之外况正途州縣皆得與鄉試同考之選似此顯通關節心術可知他目分校棘闈其弊將有不堪勝言者思之尤爲悚懼若不予以懲處何以肅吏治而挽頽風黄令傳祁所取朱玉麐卷最爲荒謬該員現已由司詳補句容縣缺三年之内應不准其到任并不准其差委朱玉麐卷係劉令崇照覆校該員係鹽城實缺二年之内不准差委亦不准其回任一併行司註册張令壯彩現有普育堂差陳令仕楊現有發審差均應撤去並停委一年以示薄懲朱玉麐應卽扣除不准疑業此外各卷從寛免扣近來士習好異文體日乖每　書　課試往往摭拾浮詞去題甚遠卽如此次指出紕繆各卷不過略言大槪其餘未盡妥善者尚屬指不勒相以後閱卷各員務期認眞將事秉公衡校若猶不知自愛惟有登諸白簡紀綱所在决不稍予 
 
 

Page 3

 
 
姑容至課卷長短廣狹必須一律此次張令壯彩所取鍾山一等七名至十名四卷卷角塗抺胭脂水處均有剪動痕跡設再剪分許弊端竟無從查知皆由課卷叅差不齊始敢多方作僞江蜜府劉守有經管之責嗣後於書院各項事宜務須振刷精神加意整頓毋得一槪付之書吏從前涂升守所訂章程最爲妥葉該守果能實事求是則士林受益多矣候分飭江藩司及江寗府遵照此批 
[上海官塲紀事]  
　　川沙廳陳桓士司馬家熊日昨因公到滬舟泊南市大馬頭昨晨命駕入城拜會各當道至縣署王大令延入花廳茗談片刻○候補道松秀峯觀察峻因事來申假寓泰安棧昨日命駕進城赴各署投刺至縣署王大令飭丁擋駕○候補縣石耀臣明府汝霖因事來申昨日命駕進城往各衙門拜謁至縣署王大令飭丁擋駕 
[擴充藥局]  
　　美國安寍藥局製造藥餌及香水等物所用工人多至五百三十名兹者美國某日報云邇者局中工作更繁房屋縱有實不能容之勢因擴地六畝另籌美金二十五萬圓添建房屋高至數層又將男女工人增至一千名左右俾生涯愈廣利益愈豐並派經理人馬爾甸來華意欲添設分局日内已抵申江矣 
[移建星台]  
　　徐家匯天主堂向有天文台一座近因該處地勢狹窄由管理之蔡司鐸另行擇地在青浦縣境之祭山頭建造現已土木大興約年内可以工竣而滬上各國商船及各行家之商輪出口皆須往該台一問有無風險刻下遷往佘山離滬較遠往來殊多不便現聞滬上招商怡和太古三公司以及各巨商擬由上海開築馬路一條通至佘山須可乘脚踏車馬車疾駛而至已有成議不日卽當禀請大憲准行開辦矣 
[道示照登]  
　　欽命二品頂戴江南分巡蘇松太兵備道世襲三等男爵李爲出示嚴禁事照得上海五方雜處良莠不齊奸宄最易混跡本爵道訪聞城廂内外近有不安本分之徒朋比爲奸結黨成羣遇事生風藉端訛詐甚至暗藏利器於人跡罕到之處剝取衣帽白晝横行更有調戲婦人强行姦搶種種不法言之實堪髮指若不嚴密查拿獲案重懲何以肅法紀而靖閭閻除分飭縣委明察暗訪認眞拿辦外本爵道不忍不教而誅合行出示仰道屬軍民人等一體知悉爾等須知上海地大物博各業均可營生何苦作奸犯科自罹法禍經此次示諭之後如能改過自新化莠爲良安分營生者姑不深究倘再怙惡不悛仍敢持刀横行種種不法卽是甘受刑章法難曲貸一經訪獲到安定照兇惡棍徒儘法徵辦愼勿嘗試自貽伊戚本爵道令出維行毋謂言之不預也其各凛遵毋　切切特示 
[監犯發回]  
　　揚州人魏二前在寳善街戳傷郭桂興身死一案由縣主王欣甫大令訊明解省由撫臬兩憲親自提勘核與前供相符飭卽發回原縣前晚解到上海來差投文請收王大令當將刑具騐明飭收内監 
[溺斃可憐]  
　　前日午後有一老嫗年逾七旬老態龍鍾至浦東楊家渡浦畔喚船渡浦不隄防偶一失足墮入波心撈救不及登時斃命後有嫗之家屬聞知到來撫屍大慟然後備棺收殮亦慘異哉 
[嚴懲賭棍]  
　　倪耀魁卽倪殿魁控生員畢丹山及李少泉嚴子文等偪據訛詐前日之夜讞員翁笠漁直刺提案研訊畢供稱生員係安徽池州府屬某縣人年二十有八庚寅科由錢宗師取入縣學胞兄永乾爲某科拔貢生現在京師供職妹婿查友山充營口厘捐局總辦光緒二十三年生員從原籍入都携帶洋銀千餘圓道經治下治宿某客棧第二日在四馬路品玉樓書塲内與倪相遇倪卽邀生員至青蓮閣品茗次日又邀同中乙二友及生員往東尚仁里謝三寳娼寮作狎邪遊生員初至滬地一見繁華不覺心中迷亂由是每日飲酒觀劇均由倪等出資生員以爲萍水相逢難得如此美意固不虞其有也也閱十餘日倪自稱宦途中人勸生員買某處礦務局股票生員遂付與洋銀五百圓倪言祗須股本收集卽可入局辦事生員信之倪又出假金條見示邀生員至謝娼家賭博生員以向來閉户讀書不知博籌去之倪遂與其友在謝昌　内賭錢用青蚨作籌碼囑生員袖手旁觀翌日又强令生員同賭生員見局中人皆携有金　及同終生員輸去洋銀四百圓又迫令寫給票據二百圓至是而生員所帶洋銀已悉數被伊騙去此去年三四月間事也倪等見生員已囊空如洗促令回籍并云君已兩手空空川資難措不知就近有親戚否生員告以有姊婿在營口當差倪立囑附舟前往洎抵營口向查告以情節查將生員大加申斥給銀數十兩令回籍用功生員再四恩　有何顔面見父兄祇得仍住治下客棧歴半年之久倪蹤影杳然祇得航海入京尋見胞兄細訴顚末胞兄函薦至治下蒙學報館司校對之職　得薪水四圓終苦入不敷出後經友人薦至杭州原名時務報今改昌言報分館司事迨八月逆犯康有爲事發昌言報遂不復印行乃復來申　寓虹口某石印書局今春二月承同鄉羅姓延至二馬路寓中教讀羅前在四馬路惠福里某報館主筆政生員窮途落魄終日以涙珠洗面恨不能將倪緝獲與之拚此殘生幸四月初一日之晚十一點鐘時生員與李嚴散步途中得與倪遇扭住其衣李嚴排解再三偕至大馬路清　烟船言前年所騙洋銀倪祇分得二百六十圓今願繕立筆據可至家中收取問以家在何處則言在後馬路開設客棧旣而生員等至後馬路鴻福小客棧見有一女卽在内令生員等與李嚴小坐言往比鄰稱貸交還不料其竟投報捕房誣指訛詐閱片刻卽有包探巡捕前來將生員等及旁　之醫生范小生拘入捕房管押次日解送案下李供稱小的係金陵人年二十有六在家學報館當描字時與畢相識屢次言及此事今忽被倪誣控務求澈底根究嚴供稱小的係鎭江人去秋始與畢相識當倪誑取洋銀時小的實未目覩本月初一晚偕畢往清　向倪索取倪自認分用一百六十圓繕立筆據今求重辦俾將來異鄉人不致再入彀中倪供小的係常州府屬無錫縣人向充浙江寍波府屬奉化縣書辦去年偶至後　路開鴻福客棧與畢等素無一面之緣今者在青蓮閣門首相遇突向小的勒借洋銀小的不依致被軋至清園勒寫筆據直刺怒謂爾之行　　已供明尚能逞刁不認乎遂喝令從重笞責倪一再求饒直刺大怒叱役剝去其褲將加以杖倪始供稱小的曾邀畢至胡家宅娼婦陳子書家以假金條誘令賭博初次並無輸贏第二次誘至法界畢始輸去洋銀三百圓直刺問究竟若干倪含糊以對直刺著重責二百板間畢買過股票不倪稱未買又喝笞責一百板倪供稱小的與同當誘令搖攤用錢作籌碼分出青龍白虎黨中切口謂之倒脫靴畢共輸洋二百百圓然皆由同黨贏得小的並未騙用分文直刺謂似此賤骨頭非用重刑决不招認遂又喝令重責三百板倪痛極難熬始一一承認稱畢實輸洋二百圓又出票據二百圓合之股票五百圓共計九百圓所有現洋各人分用小的分得二百六十圓如今情願繳還直刺飭役嚴行管押限兩禮拜内繳洋再行嚴辦 
[上海巡局紀事]  
　　婦人凌沈氏去冬被任耀宗借去洋銀六十元今春已還過三十元其餘抗不肯交氏投控十六鋪巡防南局局員鍾偉臣二尹提任研訊薦限分期歸償斥退○前晚兩鼓後二十三七鋪巡防局局員盛雨村二尹督帶勇甲往各處街道梭巡比至大南門外見偷兒邱阿大在某姓家圖竊當塲拘住提訊之下笞責四十下著地甲驅逐不准逗留○日前魚船户馮阿榮被姪阿蘭藉稱父故後用欵過多索錢貼補馮不應以致爭閙互扭至十六鋪巡防中局局員高小雲少尹提訊之下判將阿蘭笞責二百板 
[英界公廨紀事]  
　　昨日四百五十六號華捕見王李氏沿途悲泣因之解送公堂氏訴稱家住蘇州齊門外上月某日趁王伯金之船來○傭工被王賣入花烟館内今得乘間逸出苦難歸去是以悲啼讞員翁笠漁直刺著暫留候示○昨日某號華捕送迷路女孩二口至案二女一稱小字銀弟甯波人年五歳一稱小字來好廣東人直刺著一併送棲流女所暫爲留養 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[畏罪投河]  
　　蘇州訪事人云養育巷某姓銀樓夥某甲於正月某日竊取銀飾若干遁往上海央人薦至法租界某銀樓王作甫經數日故態復萌竊取銀飾數事而回樓主發電來蘇倩人跴緝上月三十日經某姓途遇拉回行經吉利橋甲卽聳身躍入河中以泳以游幾占滅頂旋經人設法援起送之回家究以吸水過多延至夜半而斃 
[封砌樓窗]  
　　松江訪事友人來函云城内察院弄馬姓臨街新建樓房有某甲者揭禀府轅略稱此樓過於高峻憑檻東望可瞭見文塲題目請暫封禁以杜弊端本月初四日濮紫泉太守飭華亭縣劉謙三大令親往察勘勘得是樓離試院尚遠不致一覽無遺姑飭將窗口暫用磚砌 
[上海縣署瑣案]  
　　高昌廟巡防局函送王占魁控　馮長庚拐去姪孫女一案至縣縣主王大令於前晚升坐花廳提訊馮供年二十三歳南匯縣人向在滬南製造局充當小工去年十二月間憑媒聘定王姓女錫貞爲妻本年正月因母親患病暫接錫貞來家冲喜母親乘此卽與小的完姻詎有錢某之子向與錫貞有私唆使王姓投巡防局誣控乞鑒大令判馮交差飭傳原告到案質訊○顧洪昌控次子阿金忤逆亦經王大令提訊顧供生有兩子長子土興頗能孝順次子阿金不務正業專與下流爲伍常竊長子店中物件質錢浪用前日小的向之訓斥竟敢行凶不得已送案請懲顧上興供明玉器　胞弟素不習上違忤父親顧阿金供年二十三　前曾帮兄做工今向索工資父親不許是以爭吵　令以其尚不認　　　　　　　改過局一年○高昌廟巡防局函送妓　　　被鴇凌虐私逃等情到縣王大令亦於前晚提訊　　　　　　　　　　　　　　　　五月間被父之友人某姓誘領來　　　　　　　被鴇母凌虐不堪其苦祗得乘間逃出　　　　　　　　　　　　　　告蒙局憲大老爺轉送到案下求恩作　　　　　普育堂留養○前者江蘇藩司聶仲芳方伯訪悉上　　　　　　　　　　選出厚重之錢由爐坊學徒負至坊中鎔　　流氓周才寳瞥見拆梢不遂滋閙一案特派委員夏芝蓀司馬　　會同縣尊王大令飭差提齊錢莊主劉尚德爐坊主羅銀貴學徒金瑞生一併解省訊辦現經方伯訊明羅銀貴定以絞罪留司監候劉尚德等發回原縣監禁周才寳發回訊責發落前晚解差將各犯解到後上海縣王大令判將劉尚德金瑞生均卽收入外監周才寳暫收自新所聽候發落 
[南市捕房紀事]  
　　前日有唐鶴汀購得鹹魚若干簍雇某甲之划船承裝論價不允另雇沈耕生之船裝運旣而甲又欲承裝致與沈爭奪理論在馬路中吵閙四十七號巡街捕見之拘入捕房捕頭令押候解送工程局禀請會辦委員司徒貽芬司馬訊究○前晚十一點鐘時王阿寳至河工局所雇運泥船上行竊適爲五號巡街捕拘入捕房捕頭查得並無贓物因飭地甲查明再行核奪○前晚一點鐘有婦人張巧囡卽張陸氏在馬路迷失歸途由八號巡街捕送入捕房捕頭盤詰氏稱從吳淞撑駕魚船來此因與親戚計阿哥詬詈氣忿上岸一時不知歸途捕頭飭令交人看管候查明細情禀請工程局會辦委員司徒司馬核奪○昨日午前東洋車夫丁金寳拉車至新馬路中兠攬主顧將朱順記水木作内小孩之足碾傷被朱扭解捕房捕頭令禁押候解工程局禀請訊辦○前日南市鹽馬頭公大樹柴行夥李建復偕掮客毛恒寳雇郭掌之船駁運松柴七十餘捆被郭在途盜去三捆由江北人某甲見而告知毛卽告知捕房旋由十三號巡街捕協同水巡丁將郭拘解捕房捕頭盤詰郭認罰洋銀一枚將柴交還免究○前日傍晚時江北船户高羊子糾約同業數人至楊家渡馬頭船上賭博當有本地船帮朱阿虎之子金生在旁觀看高因其多言向之詬詈金生訴知其父阿虎向高理論高亦糾約同鄉十餘人朱亦率集多人互相攢毆爲包探黄量海所知恊同二十八號巡街捕將兩造一併拘解捕房捕頭諭令管押正欲解送工程局兩造各挽人出爲調停旋赴捕房請爲免究捕頭命各具銷案切結准予保去○前日薄暮時婦人沈周氏至新馬路與張德夫相遇向索舊欠洋銀四元八角張非但不認反將氏扭住毆擊當由四十號巡街捕到來盤詰情由一併拘解捕房捕頭令押候解送工程局禀請訊究 
[英界公堂瑣案]  
　　秦少卿倪順泉兩包探同禀稱六馬路失火是鴇婦謝王氏家被龜奴張阿虎張俞氏夫婦搶去首飾箱今由小的等將原贓吊到惟尚少金鐲兩枚挖耳簪兩支據云業已售去得洋銀四百七十圓由張龜團交倡院作爲帶擋謝鴇投案聲訴前情張龜夫婦皆供認不諱襄讞委員張司馬商諸梅繙譯官然後令將張龜笞臀二百板管押半年張俞氏掌頰八十下遞解回籍贓物給謝鴇領令○包探費阿銀禀稱賊犯劉丙雲前曾犯案解經鄭老爺遞解回籍今又濳來竊取張桂生衣袋中洋蚨七翼及小洋銀三十枚經小的查知拘送案下張投案領贓劉供稱小的係湖南某邑人司馬判令笞責三百板管押三月期滿之後遞解回籍○包探顧阿六禀稱小車夫陳蔡子以混用西歴二月車照爲某洋人察知送入捕房捕頭令小的解案請究司馬判令枷號兩禮拜 
[法界捕房瑣案]  
　　昨禮拜三讞員朱森庭明庭蒞捕房發落各案命提竊取金利源棧房靛青之王阿順著照原斷笞責一百板竊取莊王氏衣服之陳英福陸阿福照原斷各責三百板一併釋出○偷兒任阿桂竊取四馬路榮慶公棧房之轎帘照原斷笞責五十板小工王國恒壓傷王桂福足骨送院醫治明府飭照原斷笞責一百板一併釋出○粤人馮信安前控鍾衡甫股開廣興隆打包店被吞資本銀二百六十餘兩經朱明府迭次訊供交保出外邀同中証秉公理算迄今案懸多日鍾延不清理原告屢次投追昨日明府飭傳原被到案馮信安呈遞細帳明府備函並將案牘怉封飭探移送廣肇公所交董事妥爲理處○小工趙阿生竊取法公司輪船白絲二包拿獲人贓解奉明府訊供判枷號半月昨已期滿命帶案開枷照原斷重責四百板釋出　津人李明山與王蘭芳因會項糾葛涉訟公堂迭經明府訊供王復邀同翟起林何福安趙恩波等到堂質証求請附追明府以糾葛頗多昨日飭傳兩造到案李因事不到明府備函飭探將王蘭芳翟起林趙恩波移送上海縣辦理 
[美界捕房紀事]  
　　前日傍晚時外虹口百老匯路招商局北棧對門有本邑人孫少卿之作塲内被看管作塲之徐武廷及司帳黄雨田之甥名阿三者串偷報時鐘一架木桶五隻柴米木板無算被包探李佩芝撞見盤詰言語支吾立將武廷拘入捕房阿三已聞風逃逸聞該作塲失竊屢經查訪無著現已將徐等查獲拘解英界公堂禀請讞員翁笠漁直刺澈底根究○前晚有梁上君子闖入新棧浜路甬人羅姓家竊取對時表衣服等件携之而逸爲包探沈生全所獲吊出原贓轉解公堂訊辦 
[鉅欵誌謝]  
　　常熟縣憲鄒爲慈親屈太夫人求病愈慨助振欵洋銀一千元祗領之餘仰見明府至性至情孝思不匱寢門侍疾彌恢喜懼之忱瘠壤推恩定獲夀臧之慶虔禱而卜沈疴之起捧檄而欣愛日之長理有可憑事無或爽同時奉到嘉定養拙居 
主人病痊還願洋銀一百元並附因病求安氏洋銀五元宿搭必遺隱行其德福緣善慶愈覺信而有徵矣[  上海六馬路仁濟善堂]  
籌振公所施則敬等謹誌 
 
 

Page 10

 
 
[]  
　　三月二十四日欽賜翰林院檢討王者翰到由湖北來淮　後路　　　　　　　　　　濂　道　良均辭赴蘇調補華亭縣王　虞到禀知轅輸任内交作算　　　　宗羅禀知咨送回省甄别並銷汝岸緝私差回又李如松禀謝奉憲札飭留　　　　　　　　　挨親兵師營哨官叚高翔叩謝歸標部札藩轅牌示署如臯縣胡廷琛調　　　　委遺缺查有一任如臯縣單儒紳飭回本任又豐縣訓導沈汝官期滿遺缺　　　　　　　　　社又　縣縣　　鳳池期滿遺缺查有分缺先用縣丞劉九韶又儀徵縣　　　　　　　　　　　儔先補用典史朱則余又上元縣湻化司巡檢許紹炎病　　　　　　　　　　　　　　　　星○二十五日陸師學堂候補道錢水師學堂候補道　　　　　　　　　　　季季考署揚州營叅將張國林到通判文恕縣丞侯慶勛　　張耀　　　　　　　　　　　　　　　　　鹽巡檢陳葆鋆均奉示騐看江西撫標城　　　　竊果到如臯縣單儒紳叩謝飭回本任策電礮船史建中辭赴上海知縣劉沛　請假赴查　　　　　　　　　　　　　　　 
[移振清單]  
　　正月十九日葉澄衷觀察爲第四文郎貽銓授室承諸親友惠賜隆儀雖經設筵相請　未及光顧者　　　不少必甚歉然特將所饋　儀悉數撥充淮徐　振捐爲諸君造福計交到洋三百廿六元并台銜一紙計開江蘇糧道憲羅洋六元何林泉翁十二元王家毓翁十元劉東峯　　　陳笙郊葉志坤各六元吳鴻鈺顧明慶蔣臺卿王學來董大炎李長興王允賚張道案陳春瀾汪炳生湯佑鋆吕尚鈞具卿雲曹順福林濂津施紫卿各四元陳雨洲洪晉卿張　　沈昌熙石新和吳春綏莊順來鄭　雨葉志榮陳竹君張志翔方雨棠丁景章嚴廣　葉金生胡運來宋子卿張文軒候鍾厚張書樵徐光祿李錦肇陸楚善昆仲費鴻生鄔薇卿李炳琳史春芳張子彬虞敬　曹松齡何廷玉倪傳基陳川鏕趙有餘范禮文范禮標林和卿葉月中夏顯芳湯大雅徐連寳張杏林劉聽泉莊雲　　　　　　連羅星橋姜惠質湯輔友貝楚雲金萬年倪以舜　天　芳積鈺李　棟王恩乾徐廷釗林宗熙陳巨美華小湖鄭瑞甫各二元劉耿香徐森盛徐明亮丁寳賢葉志　　　　　　　　明宸俞福夀陳心華宋雨生夏漢華邵德銘葛繩耕王棪之應書航王國恩江仰峰莊雲五張衡齋王方洽陳寳林葉祥甫張愼卿周澄清裘佐周夏子鴻傅育竹　　　　成美葉鑫林葉渭金張卽庚葉瑞甫　寳根朱順風王　麟葉來福葉祥榮費森昌莊夏法葉九生湯佑三董崇本董生純葉成章洪瑞榮王玉堂董志鴻葉裕安蘇荔塘　　　　　　葉成文湯春元董來法張韭生蘇少英莊順來劉頤元倪邦憲倪紹鵬盛在林王明魯葉啓德湯大觀鄭珍文陳玉如朱楚卿包租賚毛懷新董月斬葉成法應日　　　　　子泮林松甫葉全裕各一元葉大炳葉慶昔莊韶陶莊葵卿蘇鹿樵丁可儀李春芳各五角蘇志甫包祖綬包太和包振祥倪采予吳士岳鄔誠漢　孟房葉志盛陳雲岐倪　　　嘉勳錢忠源莊裕銓樓成章莊秉國張尚懋蘇挺生莊嘉孚蘇兆鍺洪如升莊裕釗陳雨田湯鋆更蘇如水包振遠楊洪荃各洋四角請登報章布昭公鑒[  上海六馬路仁濟善堂籌賑公所施則敬等謹誌]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年三月三十日京報全錄]  
宫門抄○諭旨一道錄前○將軍文　奏爲揀員請補要缺知縣摺○又　奏委署同知片○閩督許　奏爲兼署將軍日期摺○贑撫松　奏爲甄别試用人員摺○滇督崧　奏爲甄别各員分别留省在任補用片○兼船政大臣增　奏釐定船艦入塢修理價目片○蜀督奎　奏爲調署總兵片○三月三十日　工部鴻臚寺八旗兩翼值日無引　　見○召見軍機　英年　○○奴才文興跪　奏爲揀員請補要缺知縣以資治理恭摺仰祈　　聖鑒事竊查在任候補知州寛甸縣知縣鄭錫華補授復州知州經部議准於光緒二十五年正月二十日具　奏奉　　旨依議欽此坐正月二十五日行文按奉天照限三十日减半計算應以二月初九日兿到部文之日作爲開缺日期歸二月分截缺所遺係沿邊題調繁疲難要缺例應由外揀選查定例知縣以上官員如遇例應題調缺出俱准升調兼行聽該督撫酌量具題又奏定變通邊要知縣各缺如無可調之人比照熱河成案准於候補委用人員内有委署地方並無貽誤者與卽用一班一體揀補試署又奏定奉天試用人員插補章程候補委用兩班用過一人後准將試用人員插補一人候補委用與試用相間輪用各等因在案前出有海城縣知縣一缺請以卽用知縣林宗奇補授今寛甸縣知縣一缺奴才於通省現任人員内逐加遴選並無堪以升調之員兹查有試用知縣蘭維烜現年四十二歳直隸滄州人由廪生考取光緒乙酉科拔貢　朝考二等引　　見奉　　旨以教職用欽此十三年因海運出力案内奏保以本班儘先選用十四年復因海運出力案内奏保選缺後以知縣不論雙單月儘先選用均經奉部覆准是年十二月選授奉天康平縣訓導十五年因調派海運出力案内保奏選知縣後加同知銜經部覆准是年十月到省飭赴康平縣訓導任十六年八月調署蓋平縣訓導十七年十一月調署奉天府教授十九年二月在部報捐離任是年三月奏請以知縣留奉補用奉　　硃批著照所請該部知道欽此給咨赴部九月十六日經吏部帶領引　　見奉　　旨照例發往欽此二十年二月三十日領照到省業經甄别在案二十一年十二月委署康平縣知縣到任二十三年二月卸事是年八月委署復州知州到任奴才護理將軍兼管府尹雖未及三月然在奉七年稔知該員明敏幹練有能吏稱現在復州署任辦理一切措置裕如以之請補寛甸縣知縣洵堪勝任且係奏准插補人員亦與定章相符合無仰懇　　天恩俯准以試用知縣蘭維烜署理寛甸縣知縣實與地方有裨如蒙　　俞允該員係試用知縣請補知縣銜缺相當毋庸送部引　　見仍俟試署期滿果能稱職再請實授所有揀員請補要缺知縣緣由理合恭摺具陳伏乞　　　皇太后　　皇上聖鑒飭部議覆施行再奉天府府尹係奴才兼理故未列銜合併聲明謹　奏奉　　硃批吏部議奏欽此　○○文與片　再接管卷内署岫巖州知州試用同知范樹升經前將軍依克唐阿調省差委遺缺遴委候補同知鳳鳴前往接署在案理合附片陳明伏乞　　聖鑒謹　奏奉　　硃批吏部知道欽此　○○閩浙總督署福州將軍臣許應騤跪　奏爲恭報微臣接署福州將軍曁閩海關船政印務日期叩謝　　天恩仰祈　　聖鑒事竊臣於光緒二十五年二月初二日欽奉電　　旨增祺著迅速來京陛見福州將軍著許應騤暫行兼署欽此兹於本月初七日准福州將軍增祺將福州將軍印信閩海關關防並船政大臣木質關防委員齎送前來當卽恭設香案望　闕叩頭祗領任事伏念臣忝膺疆寄兢惕方深兹復渥荷　　恩綸兼署將軍篆務查營伍當改練之初關稅繫餉需之重船廠製造尤極殷繁責任匪輕滋虞隕越臣惟有認眞經理勉竭愚誠不敢存暫時兼攝之心稍形疎懈冀仰副　　宵旰憂勤之至意所有微臣接署福州將軍曁海關船政印務日期並感激下忱謹繕摺叩謝　　天恩伏乞　　　皇太后　　皇上聖鑒謹　奏奉　　硃批知道了欽此　○○江西巡撫臣松夀跪　奏爲試用人員察看期滿照章甄别恭摺具奏仰祈　　聖鑒事竊查前准部咨嗣後道府州縣無論捐納勞績各項人員應於到省一年後察看考核分别補用等因歴經遵辦在案兹查有試用本班儘先補用通判湯濟川試看一年期滿應行照章甄别據藩司張紹華會同署臬司周浩詳請留省補用前來臣詳加察看試用本班儘先補用通判湯濟川老成勤愼堪以留江補用相應請　　旨留省照例補用臣謹會同兩江總督臣劉坤一恭摺具　奏伏乞　　　皇太后　　皇上聖鑒謹　奏奉　　硃批吏部知道欽此　○○崧蕃片　再道府同通州縣等官無論候補試用人員例應自到省之日起予限一年詳加甄别出具切實考語　奏明補用等因兹查有候補班前先補用知府邱准候補班補用知府黄彝補用知縣鹽道庫大使藍榮疇候補班前補用知縣順寗府右甸經歴何文林均各到省試用一年期滿例應甄别據署藩臬兩司先後詳請核辦前來奴才查該員邱淮才優識練事必躬親黄彝年壯才明任事謹愼藍榮疇才具穩練何文林年壯才明俱堪以各本班分别留省在任補用除將履歴清册咨部查照外謹附片具陳伏乞　　聖鑒訓示謹　奏奉　硃批吏部知道欽此　○○增祺片　再船政修船之所小有船槽大有船隖自隖工完　　　太急各船未敢輕於一試去年八月拖船造成後洋員杜業爾禀　奴才派令福安等船先行進隖試騐藉資練習適北洋大臣裕祿派委　　　　　每容三船進隖油修船底亦均毫無疎虞是閩　　　　　　　　修理中等船隻之用又去年七月美國西能達大夾板船法國兵　　　　　　　因風損壞相繼請爲代修而西能達夾板　　　　　　　　　　不能不置予通融以敦睦誼卽不能不於修費之外酌收槽　　　　　之不足當經飭令提調道員沈翊清等等與杜業　　　　　　　　　　章稽酌擬定數計自一百至三百墩收費一百五十元三　　　　墩收費二百元五百至六百墩收費二百五十元六百至　　　　　三百元七百至八百墩收費三百五十元八百至九百墩收費三　　　五元九百至一千墩收費四百元自一千墩以上每墩加收費銀四角按墩遞加又於工料價銀之外再行酌加二成以充公費惟香港有任拖帶船艦保險之責其價略有不同兹船政似可不任拖營如有上槽入隖請用撥船拖帶者其拖費擬定每次五十元所有駕駛法度均歸請修之船主自專其責倘有意外事變與槽塢無涉其船艦停泊槽塢均以三日爲限逾期照日加費擬一千墩以内之船每日每墩應加修費銀一角一千墩以外之船每日每墩應加費銀九仙若請修之船係外國戰艦仍請將所擬槽塢價目值什减二以示優待各等情奴才查所擬價目飭覈尚屬酌中此後除南北洋及各省官船不收槽塢租價外凡遇中國商輪曁外國兵商輪船來閩上槽入塢者均令照此收費倘日後修船較多於經費不無小補將來或尚有應行添收之欵再爲隨時酌量辦理所有去年收過修費及上槽費計洋四千三百八十七元三角四仙已經奴才飭令歸入正欵除將動用工料彚案造銷並咨部查照立案外謹附片陳明伏乞　　聖鑒謹　奏奉　　硃批該衙門知道欽此　○○奎俊片　再上年冬間川東防務戒嚴各營不敷調遣經奴才電飭新授川北鎭總兵初發祥選招鄂軍以備防剿據募成瑞字三營到川而余蠻子業已就撫各路匪徒亦皆平定應令遣散兩營以節餉項酌留一營飭委該鎭統帶馳往重慶駐防並保護貲遣避難教民以期地方安靜惟該鎭係實缺總兵旣已到省應赴新任而川北距渝甚遠未能兼顧查現署重慶鎭總兵何長榮年滿應回軍標恊副將本任所遺重慶鎭總兵員缺卽以初發祥調署於營伍實有裨益除分飭遵照外理合附片具陳伏乞　　聖鑒謹　奏奉　　硃批該部知道欽此 
 
