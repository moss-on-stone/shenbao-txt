# 1908 - 133 - 4912680

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　二十日召見軍機余炳文 
代論 
[楊度演說要求開設國會文]  
　　此篇係楊京卿在天津法政學堂所演說由駐津訪員錄寄即揭之以告國民 
　　諸君在學堂學習法政。法政程度。當己甚高。惟鄙人今幸得與諸君晤談。謹即中國今日所最急要之事。爲諸君述之。原來近世多數文明國。多係立憲制度。中國則屬專制制度。立憲專制二者。區别之要點。固不在形式之法政也。立憲國之法政。上下共同遵守。專制亦非無法政之國。就形式上觀察之。立憲國有主權者。專制國亦有主權者。立憲國有政府。專制國亦有政府。然則區别之要點何在乎。曰。立憲國之政府。原係行人民之意思。故爲人民之政府。專制國之政府。獨立專制實爲政府之政府。立憲國之政府。權限分明。專制國之政府。無首腦。無統一。權限混淆。故立憲國之政府。雖以命令行之。下而有國會以人民之意思達於上。政府國會兩者立於平等之地位。專制國。自政府以及下級官吏。無一不巍然壓臨於人民之頂上。人民雖有意思槪不得發表。以致事事仰承於政府。一言蔽之曰。中國人民已造成服從政府之性質。而毫無服從法律之性質者也。且中國之專制。旣非君主一人專制。而爲政府獨立之專制。所以政府任便行使其權力。層累之階級。皆壓制人民者即皆政府也。人民亦惟是有以服從之耳。今中國預備立憲緩以數年之期限。其所藉口者人民程度不足。爲上下官吏之全稱。肯定斷語。余以爲凡係國家皆可立憲立憲乃最低之程度。此亦所最下之肯定斷語也。何程度不足之云乎。夫程度不足云者。必有一足程度者爲之標準。故足不足乃可比較。而見其眞象。如英爲立憲程度極高之國家。德國日本亦立憲國家。執此以互相比較。德與英比較德爲不足。日與德比較。日爲不足。中國將與英比較乎。將與德與日比較乎。夫果如是旣有英國德可不立憲。旣有德國。日可不立憲。有是數國。在中國亦不必預備立憲矣。噫斯蓋大謬大誤之說。非至愚至暗。其誰信之。然則比較云者。要在本國與本國相比較耳。德之政府。與德之人民比較。德可立憲。日本政府。與日本之人民比較。日可立憲。中國預備立憲。非預備與英與德與日本立憲。乃爲本國立憲耳。政府乃以人民程度不足爲藉口。或實存此心以測人民。不知政府乃由本國人民中之特定所組織而成者。其眞敢自負自信。與英德日等之政府。有同一之程度乎不然。不得執人民程度不足之說也。雖然中國人之腦中。向有一誤會極高且堅之制限。即重德治不知德治。其視立憲國之人民。一若必達有恥且格之程度而後可。民免無恥。其不暇道及之也。詎知有恥且格古今中外無此理由。立憲程度之實質。至民免無恥而已足矣。觀之英德日及其他立憲國無非如此。中國立憲。殊屬綽有餘裕者也。然則預備立憲由何處入手。何者爲先務之急歟。曰預備立憲。首要在預備人民預聞政事。不預備人民預聞政事。則絶不爲預備立憲。必謂立憲國已改官制。吾亦改官制。立憲國已整頓海陸軍。吾亦興辦海陸軍。立憲國已有學堂。吾亦立學堂。而皆非至要先務。獨是政府亦何因不樂急其所先歟。曰立憲制度利於君。利於國。利於人民。惟不利於官吏之各個人。况現在之官吏。優者不過十之二三。劣者實居十之七八。一立憲必致官吏各個人所司之事項。與個人之意思相衝突。由是政府不得不思所箝壓之人民。抵抗之唯一手段。舍上書要求開設國會而外别無他法。而人民爲如是之要求原來亦預備立憲中之一端。出於平和。非屬暴動。並無毫末危險之可虞。吾是以上書要求開設國會。希望我全國之熱心志士。連渡舉行。一次無效繼以二次。二次無效。繼以三次四次。乃至數千百次。不達開設國會之目的不止。國會開矣。則政府爲國家發布命令之機關。有議會爲代表人民輿論之機關。而立憲制度成矣。予之所主張如此。所執議如此。是否有當謹以質之熱心諸君子。 
專電 
 
 

Page 4

 
 
[電一（）北京]  
　　劉春霖今日出京赴津由京漢火車折往雲南 
[電二（北京）]  
　　江鄂協解雲南軍械陸軍部電飭經過各省嚴密保護 
[電三（北京）]  
　　蘇撫陳啓泰奏保人才晏安瀾等三員奉旨吏部知道 
[電四（北京）]  
　　豫撫林奏停鑄當十銅元開鑄一文新錢又奏請搭鑄當二當五制錢奉旨度支部議奏 
[電五（北京）]  
　　粤督張奏編練新軍勸集鹽商報効的欵奉旨該部知道 
緊要新聞 
[南寗有革黨竄入警耗廣西]  
　　桂撫張堅帥由龍州移節南寗業已數月近因雲南之事人心甚爲驚動並謡傳有革黨濳入城内居民尤爲恐怖己由該處地方官嚴加防備凡有形跡可疑者均詳細盤詰日夜派勇梭巡各城門均於五點鐘以前一律關閉以備不虞 
[雲南革黨分股進兵紀聞]  
　　香港某報載河口訪函云雲南革黨旣破河口初四日分兵二大隊一攻蠻耗一由西河進攻南溪初八日攻南溪時管帶胡華甫戰敗而退營兵多有降敵者現革黨分軍進窺開化 
　　初六日革黨與蠻耗管帶柯積臣開戰初八日革黨追至新街柯管帶率敗兵及該處防兵一營登山自守革黨遂圍攻蠻耗 
　　初六日革黨率衆四千餘人由河口進攻蒙自同時管帶黃茂蘭部下兩哨降敵初八日革黨至鐵路七十八基羅密達之處阿白駐營全降初九日開廣鎭白金柱率兵三營與革黨交戰官軍不利革黨又向蒙自進兵 
[同蒲鐵路飭令集股北京]  
　　同蒲鐵路公司近將開辦至今所收股本及開支各項册籍呈報郵部略謂此路進欵全恃畝捐爲挹注現在畆欵旣提作贖回晋礦之用則此後來源已竭况開辦一年有餘僅收股銀一萬九千餘兩其已集未解之股亦不過十六萬餘兩尙不足開支十分之二以後無畝捐接濟若不亟集鉅欵設法招徠恐此路無觀成之日云云陳尙書現已札飭從速集股開築矣 
[漢口閉市開市情形紀詳]  
　　漢口小販滋閙迫令商民罷市各節已兩誌前報茲又深得閉市開市情形詳誌於下 
　　此次商民甘受小販逼迫一律閉市實因平日嫉視巡警所致前數日警局曾諭各店撤去弔牌横牌商界甚不願意遲遲未撤警局即派多人代爲拆下鋸作數段并科以重罰各商大憤幾釀暴動十五日四官殿以上各店鋪雖因小販滋閙恐遭搶刧亦因官塲有嚴辦多人之說遂不待小販强迫即一律閉門於是痞匪乘隙蠭至各街勒令各店停市其時附和者愈多各店鋪夥閉門大呼聲如雷動直至武昌軍隊到漢始稍平靖日本店舖之被毁者除泰信外一爲回春藥房一爲河西藥舖并有店夥二人身受重傷其餘若前田洋行一二洋行東益洋行亦略有損傷聞日領事已向漢關道索貽銀十萬兩當十五日風潮大起之時日領事已電調兵輪至漢擬令日水兵登岸代爲彈壓經漢關道竭力磋商力任保護始寢其事 
　　十五日十時馮巡道由武聖廟赴三局彈壓衆小販竟將馮攔住圍之數匝欲行野蠻手段幸鐵路營勇聞警赶到始得護送至營晚七句鐘復由省中各營保護出險 
　　巡士中之受傷者以三局爲最有羅景雲朱玉輝二人在三局四區天寳巷被毆羅之頭腦竟被劈去左邊腰間亦有重傷朱之頭面則削去一半二指亦劈斷 
　　河街邱家巷清佳茶樓係馮巡道之產是日有小販數百人前往搗毁殆盡隨至江岸用磚石抛擊渡江輪船（亦馮巡道之產）並揚言渡江拆其公館馮聞信大懼立即發電令其眷屬暫移兩廣會館以避凶鋒 
　　自鄂督出示曉諭後各小販已漸解散其在途呌號者全係痞匪嗣經省城軍隊分駐沿街匪始匿跡惟各商店仍不肯開門馮巡道知挾有鋸牌之怨特用紅箋印就四字淺語下列銜名倩商會派人分送各商店略謂過街横牌永遠撤去簷下直牌亦宜收進有關公益深合警章至爲感佩專帖鳴謝云云各商店接帖均大聲謂你對馮矮子說（馮身材短小故有此諢號）如欲我輩開市須他親自前來遂仍閉市如故夏口廳金司馬聞信不得已於十六日黎明冒雨步行至各店勸諭始開市貿易各攤 
 
 

Page 5

 
 
亦照常擺設 
　　漢口　城馬路局是日亦被車夫打毁人力車現均停駛要求酌减捐錢各局巡士巡勇自十五日遇變一律逃散惟留受傷者數名躺臥局中呻吟不絶目下沿途竟不見警局員弁一人 
　　二局專辦何守賢大令係市儈出身平素好以官派凌人又喜刑杖小竊十五日之變何正在街行走被衆痞將其衣褲剥下備極凌辱 
　　陳小帥於十六日晨傳見馮巡道馮面陳風潮已息自請參處當奉小帥温言慰留並諭此次各警局驅逐貨攤並未先行禀明擅自行强激變並與日商搆成交涉殊屬非是嗣後一切警章務須愼重將事禀候核准施行又以警察三局輒出永遠不准擺攤條示釀成此變亟應量加懲創特擬就告示明揭警局擅逐貨攤罪狀令小販各安生理聞警界人員恐將來難免撤叅云 
[蘇垣徵兵仍與馬夫爲難蘇州]  
　　蘇州徵兵巡捕衝突一事經劉恊統等調處息事後十八日又有徵兵三百餘人麕集馬路欲與馬夫爲難己紀昨報現悉是日袁劉二總辦得信即派員至馬路彈壓兩總辦則親至營中點名并會同蘇總辦陳讞員等勸令徵兵不得再與馬夫爲難所失之施姓一兵由營中自行尋覓受傷之張旗官舁往天賜莊請西醫診治一面傳諭各馬車行將受傷人自行醫治誤傷之工程局差阿榮吉升二人由陳讞員出資醫治所毁橡皮馬車四輛亦由工程局代爲修理事乃了結各馬車遂於十九日照常開市矣 
　　又另一訪函所述情形略有不同姑並存之函云吳縣王大令將提訊馬夫供詞及辦理掣肘情形禀明各大憲後十六日午後帶同馬夫六名至胥門外銅元廠協統公庽内會同劉協統及一二標標統各隊官等先騐徵兵馬夫傷痕次令各兵指認該馬夫等是否在塲毆打之人旋由徵兵認明在塲毆打者三人餘三人則並未在塲於是王大令將未在塲之三人從寛省釋餘三人帶回核辦十七日工程局陳大令命局差胡榮傳諭各馬車行赶將馬車上市各馬車行均遵諭照辦不料十八日星期午前有馬車二輛停在閶門靑蓮閣門首又被徵兵二十餘人羣向毆打並將馬車打壞幸協統處派出之曹弁到來始將各兵喝散然各馬夫又慄慄危懼不敢放膽行駛矣 
西報擇要 
[日俄分奪滿洲主權]  
　　日俄經營滿洲一節前倫敦泰晤士報北京訪事馬禮遜君曾致長電發表其事前月十一日復有密勒君自奉天致電紐約泰晤士報云日俄兩國經營滿洲不遺餘力列强若不協助中國起而抵抗則滿洲沃土將盡爲日俄所占試觀日俄兩國之舉動似有默認互分滿洲之約故俄侵其北日侵其南界限井然各不相涉俄國則據鐵路條約謂有哈爾濱地方自治之權設中政府貿然許之日人據例要求可斷言也至開放門户固爲日俄所公認然俄則異視他國商人矣日則反對新法鐵路全無理由其意殆欲壟斷滿洲鐵路權利以杜絶貿易之競爭耳且於郵政電報及其他之管理權皆不允退讓是仍握有市政各權也以上各事中政府雖加抗拒然慴於兩國兵力無可奈何各國如不出而公斷則中國之主權未有不墮落者也 
[華人抵制日貨之堅忍]  
　　泰晤士云日本郵船日本丸於星期三日自香港開行過長崎赴舊金山竟無一華人搭客亦無華人貨物交之代運亦可見抵制日貨之堅忍矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清銀行添招新股章程草案]  
　　第一條本銀行遵照度支部奏定大清銀行則例於原有股本四百萬兩計添招新股庫平足銀六百萬兩分爲六萬股每股計庫平足銀一百萬兩 
　　第二條本銀行奏定試辦章程第二條内開添招股分之時先儘舊股東如舊股東不買方可另招新股調查各國銀行辦法凡遇添招股分亦均係先儘舊股東認股此次大清銀行添招六萬股除官股認購三萬股外其餘商股三萬股應照章先儘舊股東認購（查舊股東商股原有二萬股今係添招三萬股均匀攤派設有十股者准購十五股以此類推）如舊股東於所派股數不能承買己逾限期即由銀行另行售給他人 
　　第三條此次新股先收二分之一計每股應繳庫平足銀五十兩由本銀行於股數認齊時登報定期開收其餘俟本行貿易應用之時再行普告分次收取 
　　第四條此次添招股分官股三萬股四分之二庫平足銀一百五十萬兩業已全數撥交到行由三十四年四月十六日起作爲收到官股之日照章註册其商股三萬股亦即由四月十六日開招執持舊股股票至總行驗明發給購買新股憑照然後定期收銀股東執憑照到行交欵截至六月底爲止逾期未購卽由銀行另售凡上月交欵由下月初一日起息 
　　第五條查俄國銀行續招股本先儘舊股東購買一千九百零八年爲新股入股之初年祇照銀行普通存欵章程付息自俄歷一千九百零九年始與舊股東一律平均分利聞匯豐續招股本亦係先儘舊股東前數年新股少分餘利數成今擬折衷酌定此次添招官商股本仍照每年官利六釐新股初二年但分餘利一半自光緒三十六年正月起按照銀數與舊股一律攤分餘利購買新股之人必須將眞實姓名籍貫來行掛號註册以本國人爲斷 
附第二次股東會議理事監事選舉權數 
[理事權數]  
　　營口分行總辦分省補用道羅飴（煥章）八百四十三權 
　　山東候補道顧思遠（公毅）六百二十一權 
　　總辦事務處分省補用道黎澍（劭平）五百七十八權 
　　天津分行經理候選員外郎倪思宏（遠甫）四百五十四權 
　　總辦事務處内閣中書朱邦偉（亦奇）三百二十權 
　　天津分行協理分部主事岳榮堃（乾齋）一百四十三權 
　　度支部主事劉保慈（少楠）一百零三權 
　　度支部郎中顧思孝（公達）五十三權 
　　候選知府丁樹藩（价侯）十九權 
　　候選道王坤（筱齋）十三權 
[監事權數]  
　　内閣中書朱邦獻（虞生）一千二百零九權 
　　度支部郎中顧思孝（公達）七百八十權 
　　候選同知王秉鈞（鑑衡）四百五十六權 
　　總辦事務處内閣中書朱邦偉（亦奇）一百十四權 
　　總辦事務處分省補用道黎澍（劭平）九十三權 
　　總辦事務處分省補用直隸州知州錢宗瀚（琴西）三十九權 
　　上海分行協理分部郎中席裕光（德輝）二十四權 
　　直隸候補道施則敬（子英）十三權 
　　天津分行協理岳榮堃（乾齋）七權 
分類新聞政界 
[法政講習所開會紀事南京]  
　　南京法政講習所現届畢業擬於數日内開特别大會曾紀前報茲悉該所於十五日開特别大會除學員外到者甚衆先由校長陶錫三報告本校經濟困難轉瞬辦理畢業需用甚多向各學員索手續料二元亦萬不得已之舉次由胡君子祥武君仲英演說謂此時民智漸開程度漸高值此立憲時代萬不可再爲因循並言立憲以開國會爲基礎際此各省開立國會之時吾寗亦當共表同情武君仲英所說尤爲痛快淋漓合座無不鳴掌相賀繼由盧君重慶言諸君旣經贊成此舉即請簽名爲證在座者即先後簽名至五時許始摇鈴散會（十） 
[蘇藩籌解新舊賠欵蘇州]  
　　蘇藩瑞莘儒方伯以蘇省應解本年第五期部籌賠欵一萬三百餘兩又新案賠欵銀六萬三千餘兩均將届期爰於日前飭令在司庫項下如數動支發交號商承領先期匯解江海關道兌收以便至期彚付（禾） 
[互調知府鎭江]  
　　鎭江府承瑞卿太守現奉上憲檄飭與淮安府羅太守章對調茲羅守已於十九日由淮蒞鎭定期二十二日接篆（射） 
[贛省庫欵支絀原因南昌]  
　　贛省藩庫正項以及雜欵向來多數存儲近因十年以來興辦各種局所創始學堂連年籌撥以致萬分支絀而各屬丁漕徵解遲緩學堂經費又須墊撥頗有入不敷出之勢故上年應解甘肅協餉迄今始行籌備委解故贛省財政大有日促之勢（十） 
[蘇府奉召赴寗蘇州]  
　　蘇州府何筱雅太守於十九日清晨乘坐火車赴寗公幹聞太守此行係奉端督電召面詢地方自治等一切新政事宜云（魚） 
[招考法政學生安慶]  
　　皖省法政學堂所招紳班學生前經皖撫到堂攷試共取一百二十名俟各州縣申送齊集即當示期開學（孔） 
交涉 
[閩省敎士失和福建]  
　　南日鄉天主敎徒與安立間敎徒因起蓋民房釀成鬭毆互相禀控安立間敎徒登城爲天主敎堂所擄安立間徒乃會集多人攔途擒拿天主敎士十八人擬藉此爲互換地步春妻各赴府縣署喊控林令即提兩造質審并分别驗傷持平訊斷（之） 
[私典房產議約南昌]  
　　江西萬載縣敎民宋鑑堂私典房產因起交涉等情已迭誌前報茲悉袁州府天主堂總司鐸栢與萬哉知縣郭令 
 
 

Page 11

 
 
於四月初六日議定條約略謂本邑敎民宋鑑堂私將父永承典本族移華堂房屋及圍墻菜土等業轉典與本地天主敎堂公產當據業主宋恩華等控奉撫憲曁洋務局憲批飭集証訊明宋鑑堂因索修費未遂私自加限轉典本應勒令即日贖回房屋歸還原主乃因宋鑑堂己經身故免致婦女拖累不休茲經本司鐸前經函覆達縣和衷商議仍照宋鑑堂原典與天主堂契載十年限期取贖經本縣再三開導業主宋恩華等己據遵允具結完案所有此屋一俟光緒四十年滿限即准原主移華堂子孫宋恩華等備給典價錢五百千文向天主堂贖回管業敎堂及宋鑑堂家屬均不異說其未贖之先仍聽天主堂入屋管理除由縣通禀各憲立案並將控案詳省外合立議約分存爲據（十） 
軍界 
[電禀張統侵吞餉額杭州]  
　　湖防張督帶因積弊甚深經馮撫撤任委嘉防周幫統接署並飭藩臬兩司會委湖州府楊守親詣確查現據周督帶電禀略謂今日會同湖州府放餉張立德開單共八人來領拖划三月分餉查泗安輪船無拖划人所共知英守崔令沐恩點驗均人船未見沐恩到差十八日亦未見一人而今日忽令人冒領餉銀沐恩同湖府會訊據冒餉之六人同供四月初新補其餘二人供係張立德之跟丁均供並未上過拖划張立德吞額八名冒領作何辦法請電示（如） 
[邊關軍隊之調查廣西]  
　　桂省邊關軍隊今昔累改已非舊制茲據近日調查所得備錄於下邊關巡防第一至第八隊係榮字八營改編第九隊係榮字選鋒營前改左江巡防十七隊今改此第十隊陸統領新改十一隊右江巡防六隊改十二隊右江巡防二十六隊改十三隊龍軍門新改十四隊右江巡防第二隊新改十五隊右江巡防第三隊新改十六隊邊關巡防第十七隊新改十七隊係萃字中營前改邊關第九隊今改此十八隊係綏遠後營前改邊關第十隊今改此十九隊係綏靖左營前改中路巡防第九隊今改此二十隊係張剌史錦芳新招武健新軍兩營邊關工程第一二兩隊龍州砲隊營學兵營係敎導團改（有） 
[陳統領乘輪巡湖蘇州]  
　　靖湖兵輪本隸屬於飛划營前統領徐請督錦堂嗣以開支不敷禀請上憲撥歸營務處節制現統領陳得龍以飛划係屬游擊之師設或軍書旁午須有輪船拖帶方能朝發夕至因禀辦瑞方伯將該輪仍歸飛划營應用當經方伯批准陳統領遂於十九日辰刻乘坐該輪馳赴太湖各處巡哨（魚） 
[督辦處參議請假赴津安慶]  
　　皖省督辦處叅議叚道書雲刻欲赴滬至津往返須月餘所有受任叅議事宜即以副叅議等辦事營務處事件仍由藩司主辦故擬請假啓行未識馮中丞能否批准也（必） 
[軍門示期巡閱下游鎭江]  
　　瓜洲鎭標水師各營近接長江水師提督程從周軍門來電准於二十二日乘輪到瓜閱視各營操演現各營管帶正在預備一切（射） 
學務 
[師範學堂坍屋傷人杭州]  
　　杭垣兩級師範學堂校舍由貢院改造支用經費九萬餘兩近日甫經開校各學生己齊集住宿忽於十六日三點二十分鐘時二門内鐘樓一座忽然坍倒二門墻垣門柱並兩旁新造洋房全行隨坍當時壓傷學生一人下半部及頭部均受重傷當請校醫張保慶君醫治不識有性命之憂否（如） 
[頴上縣辦理學務之認眞安慶]  
　　署頴上縣宋令毓衡近因交卸在即將該邑興辦各學堂及籌費情形開具表册詳奉皖撫馮中丞批謂頴上風氣向錮該令到任以來委任縣視學兼充學務總董設立勸學所遴派勸學員分區勸辦全境七十餘保共辦初等小學堂三十四所已開學者十四籌定經費者二十課程悉遵定章欵項籌之地方課本購自南京上海設法提倡各極周詳而又慮愚民之誤會也設宣講員以布宗旨而袪阻力慮各鄉之觀望也諭保長皆兼學董以專責成慮管理敎授之不合也創師範傳習所以造敎員立敎育會長以資研究設調查員以就近攷證通籌兼顧該令之於學務具有苦心仰提學司即飭實任耆令認眞董率勿墮始基是爲至要（孔） 
[歸併學校以節經費江西]  
　　江西贛州府中學堂向分兩校一設城東一設城西所有敎員人等俱有專責現因經費支絀經該府何端臣太守會商督練將兩校併歸城西一校所有敎員及一切司事人等酌量辭退以節經費（十） 
[勸捐增設小學安慶]  
　　宣城縣地處偏僻風氣未開興創學堂僅於城内創設一二所而四鄉集鎭士户富豪乃仍相沿舊習設館延師敎讀其子弟現經該邑劉令邀集紳董周堃再四籌商勸捐學費於四鄉鎭市中增設小學數所遵照定章酌訂課科一俟籌有的欵再行推廣學堂擴充學額頃該縣己禀省台查核立案矣（周） 
實業 
[西江航業公司公舉董事廣東]  
　　梧州西江航業公司初十日在粤東會館大集股東會議公舉董事五名李泉石四千五百九十二權周濂生四千五百一十六權陳寅甫四千三百一十四權黃雨村三千九百零七權蘇惠波三千八百零九權（於） 
[創設草辮公司山東]  
　　即墨人于鳳翰創設草辮公司取名卽昶聘請敎習招集學生敎以搯辮之法學成分往各鄉設分局四處現已擬定章程十條呈請勸業道立案並請飭縣保護當奉批准飭令認眞研究仿照外洋一百二十碼六十碼三十碼三等尺碼搯編毋得自誤（而） 
[密查鐵路彩票行銷情形安慶]  
　　皖撫前密札臧令杰調查皖省鐵路正副彩票行銷情形添售副票是否一月兩次每次副票皆得全數脫售票商分售正副彩票公司作幾折批發副票所入餘利是否作貼經 
 
 

Page 12

 
 
費除實用外約計可餘若干務即逐細查明尅日據實禀復茲該令遵將密查皖省鐵路正副彩票行銷及批發折扣餘利各項逐一開摺禀復蕪道轉詳上台（戈） 
[詳請自闢乍浦商塲杭州]  
　　乍浦爲浙西海洋要隘海航裝載貨物聚集於此尤以糖船爲最多乍浦商務分會久擬開築商埠尙未實行近有英國洋人測量該處水道及地勢其志莫測經該商務分會董事集議多次都以自闢商埠爲杜絶覬覦要端特由分會領銜具詳總會謹呈撫憲準予自闢商塲並備具圖樣說貼詳請核示（於） 
[籌辦習藝所鎭江]  
　　丹陽縣伍令現擬創設習藝所收留無業游民入所學習業已與各紳董妥爲籌辦矣（射） 
雜記 
[查抄貽將軍財產吉林]  
　　吉撫朱經帥於本月初五日辰刻接到政府密電略謂綏遠將軍貽榖被參各節查明屬實奉旨革職拿問查抄云云當即率同提法度支兩司先至該將軍銀號謙德裕檢查所存銀錢各欵派員押送官帖局暫存並將該號所有傢具貨物點驗發封復率同兩司到該將軍宅内將房室物件查明封鎖以備充公聞所抄物件約值二百萬之巨云 
[賣缺佐領將發軍台奉天]  
　　奉天佐領存誠因賣缺得賄爲兩帥參革發往軍台効力該佐領聞信後即行避匿現經旗務司派員查獲寄押巡警總局候文起解前日旗務司復將該革佐領送交提法司提法司以案關旗務未便收受仍行送回刻仍在總局寄押候解（矣） 
[糞帮抗拒加蓋福州]  
　　閩省糞桶加蓋一事致釀風潮已略誌本報專電茲悉糞桶加蓋早經各糞帮遵諭舉行詎本月初十日茶亭祖廟旁有挑糞者兩人不肯加蓋巡勇拘之糞帮大怒初十日糾衆列隊各手鎗挑一桿腰或短刀手鎗每三人爲一隊約計七八十人痛毆巡勇勇以寡不敵衆奔入某店由後門而逃糞帮遷怒某店打毁殆盡尋聞其黨有兩人被警察三局拘拿欲擁至三局滋閙幸未知該局設在何處故未前往嗣該糞幫復藉糞捐之說散佈謡言聞有二百餘人分往各鄉阻止糞桶上街並有在白龍庵結會插血立盟與官抗拒之說或議每艘糞船抽選兩人約計二千餘人擁入督轅拈香遞禀後因畏罪而止唯逃匿在鄉截阻糞船上省糞桶上街十一日警務提調賴墨樵太守及福防廳閩侯兩縣均到商務總會議定辦法聞已派常備軍百名及閩縣差勇數十名前赴商湖江邊各鄉查拿爲首者嚴行懲治（丁） 
[斐洲華工回籍烟台]  
　　日前有公司輪船自斐洲來烟所裝回籍華工約七百餘名現已按名資遣回籍（有） 
[錢窖出現山東]  
　　新城喬家莊農民陳某日前在田内挑濠欲栽山藥掘地尺餘後忽見錢窖貫繩已朽錢皆趙宋故物有紹聖崇寗等年號即令工作抬運約有五百貫之譜經惲大令聞知即傳陳某至署令將錢式呈驗（之） 
[拿獲幫匪訊擬監禁蘇州]  
　　督辦緝捕清鄉瑞方伯電飭太倉州將三十五標蕭標統獲犯余國明呂光裕反槍械衣物等件訊明電復等因現經太倉州吳直剌琪訊供禀復略謂查該犯余國明呂光裕二名雖訊非梟幫惟各拜師投入漕運幫内先後收有徒黨三四人學習帮規又屢次犯賭且余國明冒頂職官家藏軍火呂光裕更結拜弟兄至九人之多均屬玩法妄爲有干例議惟余國明本係五品軍功什長其冒頂己故遊擊余祥均姓名在營効力訊止圖得優差並無别故即家藏槍刀軍火據供亦係在營時置備遺存尙與尋常粮船水手無故購備私藏者有間擬請將余國明衣頂斥革監禁五年吳光裕監禁三年示懲李榮清劉槃福唐有富夏得勝四人俱訊係安分良民己分别保釋遞籍起案衣飾銀洋訊非盜贜應仍傳該家屬來案認領謹禀請示（禾） 
清談 
[巡之發財]  
　　去冬廣東警總辦朱霖侵吞房捐四萬元。今年奉天巡警總辦朱慶瀾吞蝕餘款十二萬餘元。廣東不幸而爲張督查參。奉天不幸而爲御史揭參。巨萬之贓證。乃出現於社會。 
此外各省警局之明取暗扣。未發其覆者。正復何限。 
[巡警之討打]  
　　巡警風潮。今年爲甚。一月以來。警察之被打者。已有數起。蘇州則徵兵打之。鎭江則新軍打之。蕪湖則磁船帮打之。漢口則小販打之。巡警果眞該打耶。抑社會有惡於巡警而打之耶。此中緣故。須問之當地人民。 
[閨房法律（選）]  
　　有一位太太問他的老爺道。你做了這麽多年的官。例案必定很熟的。我現在給你幾條閨閣中問題。試試你的經驗如何。若是答得出來。並且答得好。將來就就著爲例。通行民間。你看怎麽樣。他的老爺捋着幾根小鬍鬚笑嘻嘻的答道。請太太出題。太太便問道。若是男人言語之間。故意嘔女人生氣。女人應當怎麽罰他。老爺答道。應重擰兩下。發往粧臺效力。太太笑問道。甚麽呌做發往粧臺效力。老爺道每逢早晨女人梳粧時候。站在粧臺旁邊。替女人倒臉水擦臉盆。或則替女人傳粉畫眉。這就是發往粧臺效力。太太又問道。若是男人没有禀明女人。私自出外。隔宿不歸。形迹可疑。應當如何辦法。老爺隨口答道。應當調省察看。太太笑問道。甚麽呌做調省察看。老爺道。就是把男人留在家裏。派僕役隨時看守的意思。太太又問道。若是調省察看。以後還要私自出境。又當怎麽樣呢。老爺笑答道。這没有别的法子。只可解回原籍交本閨房官嚴加管束。太太笑問道。這又是怎麽講呢。老爺答道。把男人捉拿回家。關在女人自巳屋裏看着。太太停了一回又問道。若是男人不守服從義務。遇事常與女人抗違。這應當處以何律。老爺道。應當革職留任。太太又問道。甚麽樣纔是革職留任呢。老爺道。男人旣不守服從義務。便不稱職。應撤去丈夫名稱。仍留在閨房委用。以觀後效。太太聽到這裏。不禁撲嗤一笑。又說道。若是屢戒不改。又當怎麽辦呢。老爺笑答道。那就該革職永不叙用了。太太道。這個樣子。女人不變成活寡了麽。老爺忙答道。這個員缺緊要。未便久懸。應從速另選幹員。以承其乏。太太正色說道。你這佃就不對了。男人之於女人。如同神聖。不可侵犯。你適纔口不擇言。任意毁謗。該當何罪。老爺不覺自已說錯了話。以爲還是個問題。沉吟半响答　。這却無例可援。只得參引新律。罰充苦力一夜罷。太太瞪着兩只眼向著老爺恨說道呸。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[爾摩斯再生之探案續出三捕愛姆生巨案（二十）西泠悟癡生譯]  
　　衆議旣定。復繞至前門。忽見馬車一輛。停於門首。福遣巡捕往詢。蓋華生夫人聽路人傳說。埋而步弄内匪巢。已爲警軍攻破捉獲黨羽十餘人。其夫華生亦經福爾摩斯救出。不覺驚喜過半。特雇一玻璃雙馬四輪車揚鞭飛馳。前來迎接。福率諸人入門。跨進書齋。見華妻與其女僕。已將華生緩緩扶起 
　　福曰密司。汝來此甚好。予觀滑震兄。神識已清。精力漸健。可將其扶入車内。安置妥貼。一路行走。勿得顚播疾馳。煩警長派巡捕四名護送送。返宅後。 
宜靜養。外事毋令預聞。予等必欲得仇人而甘心也。 
　　華生旣出門。福即與諸人。到各處巡察。巡至膳房左廂。忽覺窸窣有聲。福凝眸注視。似聲出於籠内。趨前一覷。原來廂側貯一鉄籠。籠中有白鴿一對。毛羽豐澤。其尾翎飄有紅線一縷。福曰勞脫君。汝知此鴿與愛姆生有關係否。 
　　勞曰君眞機智過人。使予不見此鴿。亦幾忘之。馬倫平昔。蓄有犬一頭。鴿一對。皆其爪牙。犬善嗅物。假如欲害其人。即將其人著過之物。雖一巾一履皆可。使嗅其氣。犬即覔其人噬之。百不失一。至鴿之爲用。則善傳書由此至羅士海峽。約五百餘里。如有秘要私函。不便由郵局傳送者。即繫於鴿之尾翎。使其飛遞。不過一小時。即可遞到。亦百不失一。今犬己携去。鴿則於倉猝中遺下。未始非予等之一助也。 
　　福太息曰。使莫掌敎馬參戎。用其才於正道。何患不名震歐洲。乃徒植黨害人。甘爲匪魁。縱令才足以濟其惡。今俱一一敗露。寗非天奪其魄耶。時表己指亥初。予等部署粗定。可於明晨再行集議。於是衆人各自分散。福　 
行至電局門首。復入内發一密電至羅士。然後回培克街 
本埠新聞 
要事 
[督撫取締膏店]  
　　本邑城廂内外大小烟館自去年五月十二日禁閉後私售燈吃時有所聞故江督蘇撫近又札行道縣飭令從嚴辦理擬自今年五月十二日以後查察各膏店銷數若干捐數幾何其銷數照减三分之一捐數酌加三分之一已由道縣知照拒烟會另訂妥章切實遵辦 
[競存公學開紀念會]  
　　昨日爲競存公學已故校長黃雅平君週年紀念日該校同人特開紀念會開會順序如下（一）開會（二）唱校歌（三）報告（四）演說（五）學生答詞（六）行禮（七）唱紀念歌（八）閉會 
[附錄演說稿]  
　　茅彚如王曾灝二君演說詞今日爲雅平先生殉學週年紀念日即是競存至危且殆之一大紀念也夫今日之競存非猶是至危且殆之競存耶然由前日至危且殆之競存以至延爲今日至危且殆之競存此中艱險困苦刻刻有朝不逮夕之勢非得滬上熱心諸公力爲維持恐併此今日至危且殆之競存亦不可得也競存乎何不幸而有今日之紀念何猶幸而得有今日之紀念雖然惟其有今日之紀念而灝竊有以自愧且以自恨愧者愧無才力以組織此永永不敝之競存俾千秋萬歲常得有此紀念之一日恨者恨不能脫身就學以預備此組織競存之材力嗟乎紀念雅平適所以紀念灝之自愧自恨耳 
　　學生答詞今日爲雅平先生週年紀念日聞雅平先生爲辦學堂而死不啻爲學生等而死學生等安敢不發奮勤學以慰雅平先生並以報諸先生及熱心諸公 
[嘉定櫃書抑短洋價]  
　　滬道批嘉定縣紳士廖壽格等禀云嘉邑徵收錢糧按照典舖所報洋價逐日懸牌櫃前毋許稍有參差旣有定章可循詎容稍有違背據禀是否屬實候嚴飭嘉定縣明日禀復察奪一面重申禁令嚴飭櫃書人等恪遵舊章辦理可也牌文附 
[示禁收買電線]  
　　本縣李大令昨日出示略云轉奉撫憲札開准郵傳部咨據電政局汪道嘉棠禀稱近來竊毁電綫之案層見迭出推原其故實由電綫鐵質堅韌耐久是以各鐵店樂於收買匪徒乘機竊綫向各鐵店及造車廠等處銷售獲利日多偷竊日甚前此雖明定竊毁杆綫治罪專條而收買此項電綫及窝藏之家尙未申明厲禁請據情咨明各省督撫嚴飭各地方官出示曉諭除竊毁杆綫仍照定章辦理外其私自收買杆綫之店一經查實照窩藏官物例從重治罪如能將私賣之人扭送到局更應重加奬勵再近來偷竊之案以直隸山東河南爲最多應請轉咨各該省轉飭遵照以保杆綫等情前來應如所議辦理爲此咨行貴撫查照等因飭司札府轉飭地方官刋刻告示遍行曉諭等因奉此合應出示曉諭仰各凛遵 
[馬氏爭產案仍不解省]  
　　本縣李大令前因馬錫純馬錫九等上控分產一案抗不遵斷詳請提省審辦業奉江督批駁不准並飭滬道酌議辦法具復核奪在案茲蔡觀察詳復謂馬錫九前次在縣挺押運動洋人迭向道縣要求保釋迨因陡患喉症保出醫治後即避居租界抗傳不到近復運動洋人稱爲洋商用人要求移廨訊問無非爲倚仗外人遂其延宕之計該縣承審爲難固屬實情惟人証多在上海若提省審理自多不便應由公廨設法磋商杜絶洋人干預一面勒傳馬錫九等刻日送縣集訊具報似較妥洽 
[前任魯撫來申]  
　　前任山東巡撫吳贊帥昨午乘大臣輪船抵滬駐節洋涇浜西首長發棧聞不日即須旋里 
 
 

Page 19

 
 
[新簡駐日欽使到滬]  
　　出使日本胡馨吾星使昨乘江孚輪船來申假愛文義路沈公館爲駐節之所 
[緝獲盜首詳誌]  
　　鼎吉里女伶白蘭花家被盜搶刦並槍斃鄰人錢筠蘭一案經公堂先後查獲楊金才陳明甫朱錫寳李丁氏朱王氏王洪其陳有亭等判令收押候補緝首犯海州人朱阿二再行訊究在案茲經包探陶金標黃錦榮購線偵悉阿二偕妍婦朱李氏逃匿桃源縣境離城五十餘里之南新集鎭爰禀明聶司馬備文前往禀請淮北六岸馬步水陸緝私營管帶樊汝瑜飭派弁兵會同桃源縣深夜前往將朱阿二及姘婦一併擒獲解往該縣審訊朱直認不諱並供出贜物質在蘇州等處當即飭交兩探於昨日押解到滬由捕房分别管押候解公堂訊辦 
[虐斃養媳續誌]  
　　甬婦許金氏虐斃養媳已誌昨報昨由上海縣李大令至四明公所殯房踏底檢驗左身傷痕甚重委係虐斃飭仍棺殮候訊明究辦 
𤨏事 
[城内]  
　　留學生發癲○薛水生前因自稱日本留學生至巡警總局冒昧薦人送縣収押在案前日薛在押所忽患癲病將碗劃破頭額大聲吵閙前晚由李大令提訊判發善堂醫治候申報汪總辦核辦 
　　同族搆訟○西鄉廿八保頭圖地保曹咸周昨日投縣喊稱伊家有小猪十二頭被族人曹錫光曹阿四悉數抛入河中向之理論反被阿四之母手持剪刀到家嚇詐後由人將刀奪下善言勸回其母復至梅家弄巡局揑情控告局員飭差將小的之父士良及弟全周拘局不問情由喝令笞責三十板將父子一併収押並勒罰洋四十元小的因在署領取糧串未被拘拿伏念老父年已七旬且爲宅長今寃遭責押情不能甘叩求伸雪等情當奉李大令諭候移提到縣訊辦 
　　先追漕糧○地保胡秋生欠繳漕糧由縣收押在案前晚提比胡供所欠漕糧業已由繼母沈氏繳錢若干尙少卅餘千求寛限措繳沈氏供欠漕旣由婦人措繳而秋生之妻反將婦人衣服什物搶攫淨盡求恩提究判氏即日將欠漕繳楚餘事另禀候核 
　　限交田單○張榮榮赴府上控被嗣父姘婦宋氏串同族人張錦榮張聖林霸單圖賣一案前晚發回本縣復訊判錦榮責四百板與聖林一併收押宋氏交官媒限將田單繳案 
　　一再朦控○滬道批劉錢氏禀云劉玉樞冒名劉道玉麟招摇撞騙奉前周督憲飭拿由廨送縣訊懲供認不諱經前瑞升道批准飭押改過局兩年期滿遞籍管束前據朦禀已由梁升道明晰批斥乃不知悔悟仍敢來轅混瀆顯見有訟棍從中唆使本應提究姑寛申斥 
[揑造信函]  
　　劉毛毛揑造二十三保總董王增禧信函投道禀訐局差管和尙等勒収虹口賭檯規費刻由王董赴道禀明將劉押發到縣収押候究 
　　逼醮宜究○寡婦傅陳氏喊控夫族傅益和逼令再醮前晚由縣提訊益和供詞支吾判押候再訊 
　　何嘗閙事○去冬浦東開河閙事案内之奚增發由縣提訊奚供當時小的在申並未附和判交差候查 
　　官事○補用知府周鴻孫四川直隸州知州但祖蔭四川候補知縣嚴寳騏浙江海運委員劉嘉樹江蘇海運委員戴祖詒候選主簿徐寳沅候補典史周宗翰昨均到道禀見委辦綢捐北卡委員李光乾禀知比較有盈 
[南市]  
　　司帳舞弊○崇明萬昌花衣莊經手倪起中季廷相控司帳黃起鵬等合做洋貨生意被宕空銀六百五十兩昨由工程局傳黃姪子高到案訊明子高亦與聞其事判戒責一百下押限交還 
　　出店兇横○歐陽阿毛至泰潤行提油被出店石培榮指爲挖破油簍毆傷頭額控奉工程局提訊判石罰洋兩元充公 
　　拐匿幼女○車夫王彩寳控孫許氏拐匿九歲幼女由西區解至工程局限三天尋交 
　　尋獲搶匪○植泰押店主龔正桃尋獲去年攫搶時表之吳錫林扭至工程局請究吳供不承認判戒責五十下交保 
　　控追欠款○林嘉章昨投總工程局控告榮盛水果行股東羅榮貴欠銀二千兩圖賴不理判自赴公所理處 
　　存款被扣○董新友控告韓維舟圖賴存欵洋五十元昨由工程局審訊韓供董弟新貴在店執業虧宕洋五十餘元是以扣抵判赴染業公所自行理處 
[閘北]  
　　匪徒何多○匪徒王子清王慶南王尙高劉先林兪丙堂葉子孝等六人昨在叉袋角被巡士查獲解至巡警總局由警法科長聶司馬提同眼線王小山質訊各匪均不供認判一併還押候查明再訊 
　　馬巡不法○鍾李氏控馬巡王阿三拐匿伊女阿四昨由巡警局提訊王不供認判押候傳齊人證質究 
　　地保吃緊○浦雲卿控十一圖副保徐子卿陸阿四串拐養媳圖賣未成昨由巡警總局提徐到案判責三百板収押一面着地保沈昌傳限三日内交陳到案如違斥革併究 
[英租界]  
　　茶館坍塌○石路香粉弄對面龍鳳樓茶館忽於昨日午後兩點一刻鐘坍下壓傷茶客等六七名捕房得報立飭中西包探前往勘視繟壓 
　　無恥巳極○雉妓戴汝氏控夫戴川葉行兇等情昨由公廨提訊氏供丈夫失業巳久賴婦人爲娼度日詎時與婦人吵閙行兇求請作主判戴從寛交保開釋戴汝氏與女發濟良所留養一年俟伊夫改過後投案給領 
　　病犯何多○總巡捕房押犯顧根堂等四十九名均因患病分别送至工部局醫院及仁濟醫院醫治所有破舊犯衣一律焚燬以防傳染 
　　電車傷人○聘白爾四十五號電車在湖北路丹桂戲園門首撞倒兪金元之東洋車將兪碾傷由捕車送捕房轉送仁濟醫院醫治候傷愈再核 
　　人銀並保○英商老公茂洋行控老大春洋貨號主周樹山定貨不出昨由公堂會訊原告延哈華托律師投案請究周供求寛限料理判交二萬五千兩人銀並保所定之貨由原告自行售出再核 
　　啓封拍賣○德商乾興洋行控榮章泰永茂祥兩號定貨不出曾由公堂飭派差探將該二號發封在案茲德師副領事函請公廨啓封拍賣抵償虧耗昨寳讞員即飭差協探前往啓封將一應生財貨物檢交魯意斯摩洋行查収擇期拍賣 
　　溺斃○前日下午有年約四十餘歲之某甲至乍浦路橋下洗足落河身死由捕報知捕房轉飭各水巡捕將尸帶赴浦東查明家屬收殮 
　　不愿爲婢○濟良所昨解春桂小蘭二婢女到廨請訊據供不愿爲婢逃入所中判發所留養如有人來領著即送廨候核 
　　漢口女子○漢口女子胡阿妹前日在虹口迷路經人送至捕房昨解公堂請訊據供年十五歲父名胡谷在漢口横街某銅匠店爲夥女子被拐匪誘拐來滬求請送回判留廨候移文夏口廳查傳伊父來案再行訊核 
　　乘坐脚踏車者注意○某西婦因范阿四乘坐脚踏車撞倒小孩報捕將范解廨請究判押五天 
　　公堂瑣案○某洋人疑王阿生竊取金表報捕解訊判押候查明再核過犯姚阿二竊劉四之衣物押西牢一年逐出寳　洋行控張志氓朱椿柏定貨不出昨日傳　　 
 
 

Page 20

 
 
一併交保候訂期會訊徐仁生等控程桐實私將木噐押洋昨解復究中西官以爲數甚大未便寛縱判程押西牢二年期滿逐出租界 
　　更正○報載添派華捕正巡一則茲悉張都師卽强捕頭係由北洋延請來滬爲華捕正巡已於西歷四月十五號到差於五月五號開辦巡捕習練所前誤强張爲二人合行更正 
[美租界]  
　　吞烟自盡○燮昌自來火廠工人王仁志前晚不知何故吞烟圖盡由人送至同仁醫院則巳氣絶乃舁八騐尸所由尸屬自行棺殮 
　　西人行兇○前晚有甲乙二西人在百老匯路滋閙並將車夫楊華卿王士明扭毆由捕拘入捕房候解送該管領事署訊究 
　　走失婢女○茂海路兪榮慶家走失十八歲婢女蘭桂一名昨至捕房請爲查緝捕頭准之 
[法租界]  
　　女學生被竊餘聞○徐家匯天主堂傭婦蔣氏顧氏金經氏串竊金姓女學生金飾一案昨又由捕房將代銷贜物之周世卿等解廨訊究原告倩學堂司帳錢鴻儒投稱失贜值洋四百元求請追還周供兌換洋一百三十五元小的分得三十元餘均由顧氏經氏取去訊之二氏稱洋巳交出求宥判蔣氏押兩月顧經兩氏各押兩禮拜周押令賠償洋一百元周母李周氏開釋 
　　試行電車○法電車公司定於今日在斜橋一叚先行試車數日後卽從十六舖至斜橋開車載客以便行旅 
　　騙子宜懲○騙子吳小徽即吳雲山偕同黨羽汪阿方吳小二王惠南等患騙皮鞋店主陶鳳鳴賭博用倒脫靴術騙去洋三百廿元控奉公堂判押在案前日吳又交洋一百十元除前交過一百七十元外尙少洋四十元求請豁免王供當時實未與聞判吳等還押着繳清再核王從寛交保 
　　女子私奔○女子周阿珠私自逃出爲父尋見送捕解廨請訊旋有周彩林投稱阿珠之父現往找尋伊婿故未來案判阿珠先行發堂候伊父到案再核 
　　串竊煤炭○蔡仁源烟間夥吳寳龍控吳阿二王阿金陳阿二串竊煤炭九簍昨由公堂提訊吳供已售於蔡阿惠王阿炳陳阿明等無力贖還求宥判蔡等交保吳押候再訊 
國外新聞 
[印度邊界劇戰]  
　　十九日倫敦電云回民乘夜襲攻杜威齊爾英國大隊經哨兵鏖戰多時不敵而退遺屍甚衆彭加皮第二十二聯隊爲敵所乘激戰四小時死者九人傷者二十四人 
[亂徒正法]  
　　十九日倫敦電云埃及行剌尼魯省副督斯考脫芒克利夫之僧徒已於初五日正法 
[空中飛行之神速]  
　　十九日倫敦電云美國爾萊脫昆仲近在南開洛利亞省曼恩土地方試演空工飛行器七分半鐘内飛行至八英里之遥惟於下降之際悮轉舵柄致撞於地上全器震懷駕器者幸未受傷 
[波斯大臣升任首相]  
　　十八日柏林電云前任波斯財政大臣茲已升任首相 
[斐洲法屬亂事]  
　　初十日倫敦電云據巴黎電稱法政府因南斐法屬奥爾其利亞鄰境亂事日甚故决意在彼組織法斐警察隊其意並不在擴張領士惟欲保持治安耳 
[英國海軍新律]  
　　十二日倫敦電云英國海軍部近頒海軍新律凡海軍各官須服海役五年半始能入炮艦及魚雷艇等任職以上譯字林報 
[美擬改訂稅則]  
　　十九日紐約電云美國上下議院已議准修訂一千九百零九年之稅則 
[津貼議案難成]  
　　十九日紐約電云前有議員呈遞議案請津貼大西洋各口岸至南美洲及太平洋沿岸之中國航船之補助費聞下議院並不贊成此舉 
[俄擬强逼徵軍]  
　　初十日倫敦電云俄國議院秘密會議擬於秋間强逼徵軍兵部大臣預計備用兵數約四十一萬九千五百人内海軍一萬一千五百人較一千九百零三年約多十四萬九千人國家防讏會則以各軍有從未經戰者虚縻軍餉無裨國事故竭力主張裁少軍數以上譯泰晤士報 
[贊成立碑紀念故相]  
　　二十日倫敦電云英國下議院全體贊成在維斯脫明脫大敎堂爲前首相貝納門堅立紀念碑一事 
[反對黨首領回院]  
　　二十日倫敦電云英國反對黨首領裴爾福前因抱恙告假茲已痊可回至下議院照常理事 
[英德之睦誼]  
　　二十日倫敦電云近有德國南部市長五十人赴倫敦游歷經兵部大臣哈爾丹代首相愛斯奎士接見蓋以聯合兩國之交誼云 
[美國銀行倒閉]  
　　二十日倫敦電云闢脫斯堡電稱美國愛立干内國家銀行因會計員被控盜用公欵已置囹圄故己閉門聞所少之欵約金洋二兆元 
[反對建造黑省鐵路]  
　　十九日柏林電云俄國樞密院擬反對建造黑龍江鐵路 
[不允加造戰艦]  
　　十九日柏林電云俄國議院預算委員不允建造戰艦四艘以上譯文匯報 
來函 
[金陵自來水公司股東來函]  
　　前有職商李光瑜舒繼芬楊元樹查鍾泰等創辦金陵自來水公司集股三十萬兩發起人先認十萬兩禀請金陵商務局騐明資本轉詳商部督藩各大憲批准註册各在案並刋出章程圖說預算表一册由寳善源錢莊轉託各埠錢莊懸牌招股登報廣告實事求是尙復何疑原招股本早經集齊均繳於寳善源莊代收而股票息摺亦由該莊發出摺内註明每年三月付息現已届期該莊置不代理不知向何處取付所收股本亦不知存該莊生息否抑爲發起人挪用否迄今三載杳無消息究竟辦與不辦未見登報如此鉅欵若聽延玩通同漁利不獨入股者受其欺愚商部督藩各大憲曁商務局亦均爲其朦混亟應查明欵存何處限日辦成以免破壞商律有損各公司名譽傳聞發起人有某君已故然列名禀辦者尙有幾人何能置身事外設竟碍難舉辦亦當登報聲明退還原股以保商本而昭大信入股人公啓 
 
 

Page 21

 
 
   
 
 

Page 22

 
 
   
 
 

Page 23

 
 
[ 
[今日大演說]  
　　日光鐵丸乃極純之鐵鹽及其他之補劑配合製面者　治腎經不足先天虧弱命門火衰骨　潮濕肺經受損而成癆瘵肺痿肺廱肺家百症陽痿不振遺精滑精新舊咳嗆王定麻木支體癱瘓脘力勞傷身體靈弱 
　　諸位呀　諸位呀　現在中國的時勢愈弄愈壞了　所有政治外交商務實業　都有强國來干預的　雖然中國是個獨立國　無奈那些强國都不甘心認中國爲獨立　不過呌中國亨受一個獨國的美名罷了　那裏肯實實在在的公立呢　所以中國每逢創一件新事訂一件新例　都要被那些强國來干預的　雖有公法亦輪不到中國亨受　雖有能人亦不能代中國抗議　不獨政府難受　就是百姓曉得這種情形　亦没有一個不難受的　故此中國政府就有了立憲的思想　要想聯絡百姓　同心合意的將數千年來未善的舊法革除　各事這振興起來　使中國變成一個强國都這個主意實在不壞　實在有道理　但是一樣　中國政府若是辦起新政來　精神是不𣪒的　後來都要借重全國的百姓　纔有效騐呢　不獨中國如此　就是歐美各國都是如此的　政府所負的責任固然很重　百姓將來所負的責任更要重呢　所以我要勸中國的百姓　以後人人都要存了一個負重責的心　何以呢　因爲立憲起來有政治學問的就要出去做官　有軍人資格的就要出去當兵　有實業知識的就要去振興實業　有商業閱歷的就要推廣中國的商務　那些年壯未受敎育的就當去學習各種學問　那些能出力的就當去做工　没有一個人不要担一點兒責任的　若是眞不能代國家担一點責任　那就可恥了　所有的同胞都要當這種人是廢人了　恐怕要送人廢人院去了　諸位細想那些在廢人院的人　何以别人都不尊敬他反爲可憐他呢　因爲他們不是四肢殘廢　就是腦子壞了　不是眼精瞎了　就是耳朵聾了　不能代國家負擔責任　反要别人養活他　所以人家都瞧他們不起　却也不恨他們反爲可憐他們　因爲他們到了這種地步也是没法　並不是有心不願代國家擔荷責任天天在院內望看别人得榮耀　亨利益自己一點兒都没有份　你想可憐不可憐呢　況且到了國興旺的時候　百姓的責任愈重照目下而論　中國百姓將來所負的責任算是地球上最大的了　現下所有的事都是假的　最要緊是各人把各人的身體保養得足足的　精神養得足足的　預備立憲的時候代國家出力　做一個强國的子民　那時什麼榮耀都比不上呢　倘現下不去留意這件事情　臨時就懊悔不及了　而中國百姓的身體　從小兒上就没有守那些衛生的道理所以人人都没有十分的精神　人人都没有一個完全無病的身體　這是什麼緣故呢　因爲從小兒飲食上都不講求　所以大來的時候　就有許多毛病　若是按照西國醫理考察起來　中國的百姓　大都是從血虧或是血不潔凈上得來的毛病居多　故此必須要想一個方兒清了血　補了血　然後纔可以去盡身上的病根呢　可惜這樣治血症的藥　中國還少　雖然外國來的治血症藥不少　但是與中國人的體質未見得十分相宜　也不能算得是完　的良藥　但是衆位不必着急二目前有了一種　與中國人相宜的補血藥清血藥出來了　這種藥是那裏來的呢　就是上海三馬路中法大藥房藥劑部　費了三年的工夫　由西醫及化學專家商訂良方用西國極純藥品配製成功的　呌做日光鐵丸　幾有從血症上得來的毛病　都能治的　不獨效驗極速　而且服了這種日光鐵丸　可以斷絕柄根　身體强壯　精神充足　以後無論担任那種責任都可以了　現下登廣告　還恐怕大家不能全知道　將來還要發傅單告訴二十三行省的中國人　請他們試試看呢并且女界也出了一種極好的藥　名呌月光鐵丸　隨便什麼女子的毛病　多醫得好　但是這兩種藥　現下製成的實在不𣪒賣　所以日夜加工督製　恐怕傅單出去來不及呢這兩種藥能治的病症　都在仿單上寫得清清楚楚的　價錢也開了出來　服法也寫明白請衆位買來試試看就知道了　其餘的細情形　改一天有工夫的時候　再來奉告諸位便了 
[痰化爲水]  
　　大隆藥房化痰止咳奇藥 
　　本藥房秘製半夏餅專治男女咳嗽哮喘痰飲吐血等症立服立愈奇在愈後不發無論虛勞咳嗽寒邪咳嗽痰火咳嗽半夜咳嗽及燥咳無痰行路氣急痰中帶血久咳失音產後虛咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋陰清金補虛療損盛發之時隨意含服之二片立咳痰消咳止咳定喘平如不信將餅和痰入內立化爲水眞百試百騐之奇藥也每瓶一元小瓶六角順氣化痰丸大瓶五角小瓶二角半上海望平街大隆藥房啓 
[益和堂　]  
　　上洋棋盤街廣東藥店 
　　自運粵東廣芝館丸藥蒹帶各名家丸散膏丹正陳李濟蠟丸○敬壽閣萬靈茶○潘務菴紅靈丹○梁財信跌打酒○馬百良百勝散○馮了性萬應酒○錢澍田回春丹○治哮喘洋金花○朱炳昌戒烟丸○止痛玉樹神油○慮薛昌午時茶○遷善堂鹽蛇散○黄祥華如意油○夏令要藥不妨購備利已救人功德無量諸尊光顧批發克已函購原班回件　 
[異樣玲巧簡便]  
　　本號自進金邊執脚眼鏡各樣花色比衆檔同無論一切黑白藍片近光老光均備批發格外公道劃一不二如蒙賜顧請臨二馬路跑馬廳全昌　號 
[大减價　]  
　　本號新存呢絨嗶嘰綢緞衣料羽縐羽紗洋杣洋紗汗衫襪子草帽雨衣洋傘毛巾白巾日凉鞋檯毯檯布聰簾蚊帳各貨甚繁不及細載准於本月十二日起特别賤售十天如蒙紳商士女惠顧請至四川路南首采章號告白 
[毛森昌定做]  
　　批發外國木器在菜檯每尺大洋一元三角半玻璃門大廚廿元　半寫字檯十元四斗荘檯十四元半磁面茶几二元舖在老北門外卜鄰里口 
[] 商嗄士蓮記雪花，ＥＮＩＬＥZAHWONS 
　　嗄士蓮雪花乃潤面餋容、能復天然之容顔、並以濇痛面皮變爲柔輭光華、用者無不讚其柔潤涼爽之質。若因風吹日晒皮面熱燥痛濇等症、施之立變潤嫩。擦之於失亦可防禦後患、婦女幼孩用之最善。 
此雪花係灌於料盒內、各處藥房均有出售。英京寳柔士氏、威來金氏公司、大藥行獨門專製 
以上解百勒藥水並魚肝油各種本公司已託上海二馬路十二號三層樓信記公司經理諸君欲光顧者請向該處接洽可也信記洋行啓 
[珠珀白濁丸真三日全愈]  
　　廣東彭壽堂始創最靈騐 
　　本堂獨秘奇方此丸乃合天下各白濁藥斷無如此功效神速無論新久五淋紅白二濁痛而且腫及醫藥罔效之症一服此丸小便立刻通暢消腫止痛去濁除根極至三日濁可全愈眞有萬試萬靈又速又妥之妙眞仙丹也雙瓶二元小瓶減半　舖分上海英租界棋盤街中市朝東門而交易廣東彭壽堂啓 
[美藝公司廣告]  
　　啓者本公司開設在英租界大馬路第五百七十三號門牌專造外國頂上傢具工堅料實並可派頭等工師至主客住宅內配置一切無論何等裝修均可承辦此佈]  
 
 

Page 24

 
 
   
 
 

Page 25

 
 
   
 
 

Page 26

 
 
譯說 
[中國幣制複雜之原因（譯日本太平洋）]  
　　中國幣制複雜。由於土地廣大。交通不便。各地所鑄。即自行於各地。所以有不能劃一之憾也。方今交通旣便於前。而幣制統一之政策遂起。一兩乎非一兩乎。欲解此問題者。先考諸習慣。姑舉中國貨幣史而言之。 
　　幣制自周時已具。至光緒十四年。可爲一時代。即純然之銅貨時代。（漢武嘗以白金爲幣新莾亦有金銀貨漢時又有鐵錢皆未流通）銅貨形體時有不同。其流通者大抵圓形。數千年來未嘗少變。咸豐時鑄當五當十當百當千數。種然流行之地。未廣北京之當。十錢近時。始廢要之此時代之幣制圓。廓方孔。每年鑄造。並無制限。 
　　自十四年至三十三年。此二十年可爲一時代。爲銀銅並用之時代。光緒十四年廣東錢局始鑄銀圓。分爲數色。曰庫平七錢二分。庫平三錢六分庫平一錢四分四釐。庫平七分二厘。庫平三分六釐蓋其重量一倣墨西哥銀貨。二十三年以後。沿江沿海並鑄銀圓銅圓。定制銅圓百枚易銀圓一。而習慣實未便也。二十七年更鑄五文銅圓。後又鑄二十文銅圓。及一文銅圓。前年湖北及户部更鑄一兩銀圓。然隨鑄隨廢。未能流通。亦習慣爲之也。 
　　各地習慣之不同試略述之如左 
地名錢類計數銀類平名北京當十錢五十枚一吊十足銀市平順天府各屬制錢五百枚一吊不一不一 
 
 
 

Page 27

 
 
天津制錢五百枚一吊化寳銀公砝平東京各屬東錢一百七十枚一吊不一不一關外同同同同芝罘老錢一千枚足銀曹平上海同同九八紋銀公砝平南京同同二七寳省估平鎭江同同二四寳估平清江浦同同二五寳浦平安慶同同二七寳皖平蕪湖同同同估平漢口同同二四寳九八五平沙平同同同沙錢平長沙同同同錢平湘譚同同同湘公市平常德同同同常平河南開封同同寳足銀汴平道口鎭同同同道錢平太原同同同公平南昌同同足紋銀九三八平杭州同同二七寳曹平寗波同同二九寳江北平福州同同同私議平廣州同同花銀司碼平各内地地方。除直隸東三省外。（北京舊用當十錢各屬或用東錢或制　 
錢或用老錢）率皆通用制錢。沿江沿海。行用本國銀圓及外國銀圓。然仍以幾錢幾分計算蓋秤量制度。非計數制度也。是視銀元猶銀塊明矣。丙午以還。通都大邑。始能一律流通銅圓。惟銀圓雖經通用。而未有定價。銅圓亦然。銀一圓。時易銅圓九十五枚。時易百餘枚。其不能統一者。不以圓爲本位之故耳。 
　　輸入之銀貨。以墨西哥爲最多。此中國貨幣所以多倣墨製也。日本前此銀貨重量。亦與墨貨同。以維新前墨貨充斥。其通用已成習慣之故。當明治四年五月改定幣制之時。一圓銀貨。衹行於通商各口。十一年始行於内地。且名爲金本位。而實金銀並用。又通用皆銀圓。是仍銀單本位耳。明治三十年定爲金單本位之制。一圓銀貨。廢而不用。 
　　然則習慣固不可忽也。夫貨非可以純金屬鑄造。九分之銀。必加一分之銅。使必爲一兩之幣。則必重一兩一錢一分一一一而後爲實足之一兩。使以此爲本位。是仍秤量制度。不得爲計數制度。謂本國貨幣。必用本國衡量。何以日本不以十錢爲本位。韓國不以十兩爲本位乎。 
路工報告 
[蘇省滬嘉鐵路三月份工程]  
　　第一叚河道 
　　　廠河工告竣 
　　馬路 
　　南門車站馬路兩條將告竣 
　　通日暉　馬路橋巳告竣正舖橋面 
　　通龍華馬路巳竣 
　　舖道 
　　石子巳舖至三百五十號 
　　叉道 
　　南門車站叉道挖地取土巳竣 
　　月臺 
　　梅家弄月台巳動工挖地脚 
　　票房 
　　南門票房上漆 
　　龍華票房上漆 
　　莘莊票房地脚告竣 
　　第二叚橋工 
　　各橋工俱告竣 
　　新橋車站洋灰打好土　塡三分之二 
　　票房地脚巳動工打起 
　　松江車站月台後之土己塡好 
　　車站至南門外馬路土將次塡起 
　　一千零八十七號木便橋巳動工 
　　土台兩邊之水溝巳動工開通 
　　第三叚 
　　第一千一百二十號橛碼至一千二百五十三號橛碼之方今已倣好 
　　第一千一百七十號橛碼西門車站底下門牕均巳上齊 
　　第一千二百五十三號橛碼小普陀東西碼頭洋灰垜子均巳打完東西雁翅做至一半 
　　第一千二百三十一號橛碼北姚涇東西碼頭地丁椿均巳打齊地基土約挖出二百餘方河埧業已塡好 
　　第一千四百五十二號橛碼斜塘十六貫地下椿打好共八十八根裏皮椿打好卅一根東大貫夾板椿打好一百八十塊西大貫地丁椿打好十九根入地三丈八尺深每末鉈起至一丈五尺高下走七分東西橋梁脚手椿打齊共十四排每排九根共一百二十六根 
　　第四叚土方 
　　與前月相同 
　　橋工 
　　第一千五百八十六號橛碼圓洩涇兩空一百尺空橋河中橋墩洋灰比橋樑線低四尺兩面碼頭地丁椿巳打九十六根 
　　第一千六百九十二號橛碼六店灣兩空二百尺空橋罐椿巳打四十根 
　　第一千九百十號潮海浜二十尺空橋兩邊碼頭及翼墻之洋灰已打就四尺高 
 
 

Page 28

 
 
   
 
 

Page 29

 
 
   
 
 

Page 30

 
 
   
 
