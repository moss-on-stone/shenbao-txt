# 1884 - 198 - 4904051

 

Page 1

 
 
[淞南夢影錄岀售] [  申報主人啓]  
　　淞南夢影錄一書爲申左夢畹生黄式權茂才所撰皆記滬上風土人情小而烟花鞠部大而華洋交涉莫不備載此中閱之足以廣眼界足以拓胸襟筆情之輕倩侖意之精微足爲海陬冶遊錄之嗣響本舘取其原本用活字板排印成書訂成一本刻已告竣定於本月初三日岀售每本收回工本洋八分售處仍熙曩例想有目者自當共賞也此佈 
[第八號畫報岀售] [  申報舘主人啓]  
　　本舘於畫報後增附淞隱漫錄書說一則荷蒙海内君子僉謂書與畫圖並皆佳妙故購閱者亦未肯間斷免貽日後殘缺不全之憾兹於二十五日發售第八號願諸君早爲賜顧此布 
[論中國人心不可不一戰]  
　　天下人心恒有囂而不静之勢而於戰陳之事爲尤甚然使無事之時而陰存作亂之志則謂之叛民若當敵國外患之　而有同仇商愾之心此不得不謂之義民矣夫此民心何可易得者國家深仁厚澤浹髓淪朋民間祖父子孫岀享太平不識不知帝力何有而天良感發有莫之然而然者凡有血氣莫不尊親尊親之至乃成慷慨激昻之概固未有如本朝今日者也粤東民俗勤儉强勇善鬪地濱南海自前明西洋航海而來設埠置戍久與諸國商民相習而内外交涉之事國家以爲懷柔遠人時有抑制貌合神離積忿成仇者固非一日故道光季年以土人團練屢破外洋師船　衆志相洽勇氣百倍非調來之兵所能並賀者也嗣後和議告成海禁盡强内地民人共沾通商之利益而粤人豪富懋遷有無他省新開口岸之生意皆不能及至於今日自南迤北萬數千里之遠莫不爲洋商交易之馬頭而生意之盛猶當推粤帮居首然則粤人可謂知外洋之情僞矣能知外洋之情僞則其與洋人相處因而受其抑制者亦愈久而愈甚惟國家大度包容民心之積憤不平者無所發洩而已去年法人偪處關外蠶食越南接踵邊疆後患叵測朝議不能决戰而辦理防務正復張皇粤人方希兾戰事之成可以效指臂之助俾報仇而雪恥彭大司馬涖粤視師飭辦團練不旬日而成軍加以教練勇敢之夫無非節制之師但得朝命一下戰勝有可操算者嘗謂中國各沿海省分如欲以民軍濟官軍之不及粤東而外皆不可恃夫粤東辦防之日粤西關外早有大軍駐守將帥得人則越南北圻未必竟全爲法人所踞而北甯宣泰不戰而退百萬軍資一敗塗地好事者　之掩敗爲勝繪既失復得之圖大張官軍之氣燄與劉團之聲勢　諸市上人人樂觀而粤人尤眉飛色舞與之論關外事則謂官軍終必全勝偶然小挫而法人究無便宜蓋海防西貢商旅所在粤人居多深悉北圻之地利與法軍之虛實故爲此言若於洋人傳電東來鋪排勝狀則嗤嗤而笑以鼻噫此何如忠義也不特粤人即如同治十年四明會館一案甯人羣起與法人爲仇洶洶之勢幾非官民所能阻遏如處今日而以寧人之團練助官軍以敵法人亦當所向有功所差者五方異俗甯人之浮動不若粤人之沈摯耳夫粤人如此寧人如彼今通商口岸又惟是兩帮之人居多苟能用之夫何畏乎法人哉且吾觀今日之大勢而又知通中國之人無不忠義憤激以求與法人一戰也蓋民教不和之案層見疊岀民情怨忿不能一朝發洩而爲官長調停禁遏者一旦明與法人交戰無不欲得而甘心且民之意見與官之權衡兩相調劑然後勉强而保和局今棄和而言戰民之奮然而起者正有廹不及待之勢矣自同治年間各路蕩平良將精兵投閒置散爲外洋之事而起召宿將招集舊部又凡幾次日本之於臺灣也俄羅斯之於東三省也莫不以防始而莫不以和終銜枚之士擐甲之夫又嘗欣欣然冀幸一戰以紓數年之筋力而迄未得所藉手然則今日之防兵固無人不作欲戰之勢者也其蓄勢愈久則其制勝愈可操劵而顧從而抑之有憤不能平者矣近日和戰之機尚未能決七日之約踰而又展竊謂朝廷僅允法人撤兵之請從此關外事無大小不復聞問則今日之思岀死力以報效國家者不過空所希冀廢然而返尚不盡作憤然之色如其務存寛大效虞公之求玉予玉求劍予劍允賠兵費數百萬則雖曲諱其名易其辭曰此數百萬者敬以撫恤諒山死傷之法兵吾恐天下之人具有血氣尊親之志者皆作色切齒而或者囂然不静之氣有未能即平者豈不釀隱患於無窮哉故曰證之於人心而不可不一戰也 
[天津來電]  
　　昨得本館在津訪事人閏月二十八日所發電音云昨招商局普濟輪船抵津報稱有法兵船兩艘駛至大沽口外其日前泊在離口四十里黑堡地方之四法船即展輪回去矣京都已派恪字盛字軍各兩營神機營六營分紥通州迤邐直至柳村軍容壯盛頗極如荼如火之觀云 
[北京來電]  
　　中法變起電報局音問往來幾於應接不暇前日線忽互絞修好後始可傳遞故本館在京友人於二十八日所發電音至昨一下鐘始行接到據云聞前日法人有書至總署聲言須賠銀兩限廿七二下鐘函覆總署閱書置之不理并聞總署照會各國駐京公使倘與法人開仗各國商人或有貨物損失須向法人索償與中國無涉云云按現今和議將成華民不致有風鶴之警西人亦可免玉石之焚此信已類失晨鷄閱者存而不論可也 
[法人備兵]  
　　中法之事現將俟曾九帥來滬商辦或不至於兵戎相見而此時則爲和爲戰猶未一定昨有西友言得有確信謂法人刻已徵兵一萬二千人均飭嚴裝待命一聲令下即可啓行云竊以爲此仍恫喝之辭即使倚裝以待而由法至華程途窵遠四十餘日之内中國備禦有餘矣爲法計者誠不若請和於中國之爲愈耳 
[鄂垣失火]  
　　湖北省城五方雜處夜禁甚嚴居民亦謹慎防維故祝融氏難得稅駕乃閏夏十九晚糧道街失慎後念五夜兩點鐘後鑼聲四起又報火災查悉係望山門大街祁洪盛藥店偶遺星火遂致延燒一時左右街鄰俱成焦土計寶通源同興兩錢莊恒豐泰海貨店盧金興協　三山烟莊恒泰周裕順醬園葉福泰油米店及素菜上菓燒臘麪粉等店共二十餘家時司道府縣文武各憲均集督署頭門禀請開城起水督憲初尚不允嗣因城内無水可取遂由汪恊憲進署請令開城挑汲力救得息次日地方官拿到藥店夥枷責示衆然殃及池魚比鄰已受累不淺矣 
[妒奸戕命]  
　　上月二十七晚三鼓時有一人血汚滿身投秀水縣署自首邑尊立即升堂訊問據供姓張名六奇因妒奸起見砍斃兩男傷一婦邑尊廉得張六奇並非本夫妒奸戕命罪無可逭立命收禁次日午前邑尊帶同刑仵 
 
 

Page 2

 
 
書役人等前往騐屍兇手供認不諱邑尊隨命將二男屍收殮而飭受傷之婦在外醫治待痊後傳案質訊聞婦向住東門内起鳳橋兎樓房内今年三十一歲初嫁薙髮匠時早已不安於室治蝶游蜂時時畜若逾年薙髮匠死婦益無忌憚門前賣笑被底藏春殆無虛日有仇姓洪姓二人在秀署當差與婦相識洪姓年老矣日有哮喘之疾不復能背城一戰婦以其衙署中人不敢絶交遂呼之爲寄父張六奇者始與婦相識既而陌路東西音書間斷婦已銜恨而張追憶舊歡尚未忘漢家温柔鄉也二十七日鼓棹鴛鴦湖　挈一肩行李直入婦室婦見之反眼若不相識張戀戀不去婦遂邀仇洪二人到家逐張始則喝以大言繼持刀作勢張乘間奪刀將洪連　三刀胸前一刀頭上兩刀仇姓頭面兩刀腦後一刀而婦之下體亦有數處刀傷幸不在致命處然仇洪二人頃刻作刀下鬼張姓定案時恐亦不免擬抵直以一　殺三人矣醋海風波洵可畏哉 
[袁江祈雨]  
　　袁江自閏夏以來火傘當空催詩雨少桔橰聲裏亢旱堪虞官憲皆茹素致齋臨壇䖍禱店鋪鏤紙爲幡懸之簷際兒童三五更裝點泥龍舁行市上如是者數十日而青天無雲　舊甘霖未獲雨果　求而得哉 
[袁江雜錄]  
　　天氣亢旱鄉農皆留麥以備灾荒市上麥價因之頓貴從前小麥每石一千七八百文今已加長二三百文大麥買者絶少故每石祇一千一二百文云○㶚上現尚存鹽七十餘萬包而皖北銷售甚滯湖販來者亦甚寥寥浦上錢根遂致異常支絀現每銀一兩易錢一千五百六七十文每洋一元易錢一千零六七十文云○前月十一日黄河水勢大漲各帮運艘已於十四日陸續渡黄入運連檣赴直矣 
[關外設電]  
　　聞中國電綫已接至山海關外所需桿綫等料運至關外者甚多大約東三省各城均須一例裝置云 
[牛庄多疫]  
　　近日牛莊時症甚多其症不吐而瀉輾轉兩三時立即斃命且天氣炎蒸較上年更甚寄語此中人尚其加意珍攝哉 
[命案彙誌]  
　　京師順治門外鉄門有晉人王姓開切　舖生理歴有年所東夥素稱和洽生意亦極繁盛閏月初九日淸晨不見其開門買賣隣舍咸疑其貪眠忘曉直至午後經地面看街者擂户敲窗頻　呼叫許久不聞聲息不得已撬門入門則見死屍一具有屍無首遍尋該鋪夥友則渺無蹤跡矣而死者是東是夥無從辨别亦不知爲何人所殺而頭顱又爲誰竊去耶現經北城司坊相騐飭差趕緝兇犯案情重大兹無頭緒不知該處司坊若何訊辦也○十一日前門外草市鞋底作坊又岀一　頸命　係該作師徒五六人俱直隸人一徒現年二十一歲近作狎邪游恣意揮霍　用銀錢爲師所察訓斥之徒漸忿交并舉刀自殉立即斃命已報南城司官騐屬自戕身死因無親丁在場飭將該屍先行棺殮再催其家人來京領棺一念之差遽以身殉少年輕薄者當以此徒爲戒○牛　　　之愛鳥有食哺之恩不謂儼然人類而殘忍性成竟有如陳某者陳在西直門外錢市口南關作薙髮匠前月杪將其親生九歲子並六歲女誘至高亮橋束其手足　以石而投諸河見者將陳阻獲撈救子女已無及矣當報西城坊詳經城憲審訊據陳供家貧妻死無以餬口不如父子同死等語城憲得供以陳雖因貧起見然明害子女律有明條遂將陳解交刑部聞福建司已擬軍罪矣 
[踴躍從軍]  
　　容總戎貴自有派爲副統兵大臣之信其戚族知交俱願隨營效用文武兵弁多至三五百員總戎辭以雖有此信未奉明綸而數日以來車馬喧鬧依舊門庭如市觀此士心踴躍爭願迅赴戎行足見我國家厚澤深仁早已淪入肌髓　雖狡横安能抗衡哉 
[飭禁私征]  
　　前御史程鼎芬鄭訓承先後奏請將各直省州縣遇灾之區蒙恩豁免錢糧或展緩征收者明定章程以報灾之日起作爲停征之日不得含混私征朘削中飽刻聞户部已嚴咨各督撫遵照辦理現查各大僚必當破除情面積習全袪不禁爲千百萬哀鴻額手慶之 
[拿獲劇盜]  
　　前報京師長泰當被盜搶掠並擊斃店夥一案緑林客匿跡銷聲歴久尚未弋獲近經暢春園中營趙副戎淸恊同左營左安門史都閫督飭捕兵帶同眼線在直隷保定屬之任邱縣地方拿獲是案正犯十二名於本月十六日護解來京想一經訊明立即身首異處矣 
[政聲卓著]  
　　揚州府宜太守辦事精明居心渾厚於民間之疾苦僚屬之隱微無不悉心體察有時微服岀行於茶社烟室間暗訪要案前日忽派二差會同縣快營兵至校場景春茶社拿一人去交縣一訊而服其人名郭得勝係海州人安慶道友之巨擘也前曾遣戍赦回現站揚州馬頭大盜小竊悉聽其指揮得供後遂即收禁又一日太守行小巷中忽聞一家姑媳二人偶語云我家自到此處被盜七次地保官府皆置不理此地不可久居盍作歸計乎太守聞而憐之即遣人給錢十千文米一石并令開報失單催縣中速破此案召該處地保而重責之太守又以盜案之多由於地保之不速報段委之不嚴緝也遂頒告示一通明白曉諭由是委員地保皆知振作窮巷僻壤中亦擊柝相聞居民鋪户咸交口頌太守之德雖古之龔黄召杜何以加焉 
[禍水傾家]  
　　天津鹹水沽村人徐某家素貧娶一婦布裙荆釵澹如也嗣以糶糴米麥積產千金田舍郎多收數斛麥便不念糟糠妻矣昔年曾娶一妾未三日棄去繼娶一妾工顰笑善修飾徐惑之有專房之寵而大婦幾同守府妾又從而媒蘖之徐至此不復念香　情一條白木捧兩部肉鼓吹日欲得妻而甘心妻日處荆棘中不復能耐母家去鹹水沽不過六里常藉歸甯爲避禍計人有勸之者謂妻已四十徐年四十有八半老夫妻當知變計免致非李非奈爲他人笑妻從之復歸徐而妾妒之愈甚徐虐之亦愈甚閏月初六日妻忽懸梁死徐以自縊訃其妻黨妻黨赶來騐得死者遍體鱗傷兩腿有炮烙痕初七八九等三日妻黨之來問罪者男女老幼乘車數十輛關入徐室謂死者不必請官相騐惟釁端由淫婢而起須令淫婢屏鉛華服衰絰叩首死者前足矣其時妻黨滿一室皆摩拳挾刃以待徐亦早知其計暗令驍健者錯雜妻黨中待妾姗姗來時即刼之以走如崑崙奴故事妻黨大駭奪門追之則已不及然徐於三日内毁失噐具供給飯食打發車錢半生蓄積早已爲之一空嗚呼誰生厲階彼寵妾虐妻者猶不悟乎徐妻於初九晚始殮而棺蓋尚未釘云 
[美員北行]  
　　前任美領事哲君於昨日乘武昌輪船往天津再行入都履新云 
[軍門抵滬]  
　　長江水師提督李與吾軍門於昨日十一點鐘時坐南瑞鐵甲船抵上海進吳淞口時該處各兵船皆升炮恭迓云 
[風捲舟翻]  
　　吳淞書來云昨日有一馬頭船乘風進口適飛廉爲惡波浪掀天甫至塘沿即碰觸木樁洞穿二穴頃刻間水勢汩汩而來船即傾覆幸舟人均習水性不致遽占滅頂然亦險矣其船汆至吳淞鎮經别船獲住昨日半夜時又有小艇吹至日本領事公廨前浦灘徐家匯天文台之能神父因測得此風當向西邊而去云 
[吳淞近事]  
　　吳淞口訪事人來報云日前營中將護砲臺之土墩加高至一丈二尺恐敵人飛砲遙擊故爲此防衛之計刻已一律挑築完竣另有營勇千餘名尚在挑取泥土加高土城昨由上海運到大砲兩尊裝有鐵車其一上鑄光緒甲申年造江南製造局鑄十二字口徑七寸長約丈餘載在駁船上用曹軍門輪船拖至營前安放云 
[悮託鴆媒]  
　　虹口小菜街某姓襪店主有一姪女三五年華尚占不字店主託其友李壽生代覔東床妙選壽生謀諸婦婦商之周王二媒嫗該媒聞而大喜以爲一顆堂中珠大可博朱提數笏遂向壽生婦顧氏稱有倪沈氏之子年適相若不媿一對璧人顧遂往告襪店主商定財 
 
 

Page 3

 
 
禮數目從此花枝有主佇盼百兩之將王復商領女至倪家俾其姑看視襪店主許之詎王先已騙得倪洋兩元迨領女過門倪即岀洋一百十元令當塲畫鴦鴛諾壽生聞悉驚詢緣由始知倪係小瑯環里鴇婦且該女至自京口亦恐來歴未明急往阻止挈女回家交還該襪店主而王氏所騙倪之兩洋竟不肯完璧歸趙以致兩相爭執扭至捕房復至英公廨後想有人調處是以尚未成訟蜂蝶媒奸逾鬼域誠可惡已 
[死殉芙蓉]  
　　虹口五昌路粤人某甲素有烟霞之癖而眉齊鴻案歡洽逾　七月杪婦無故服紫鴉膏昏臥不起及甲知覺趕緊施救而玉冷香銷已恨返魂無術矣謂湖上老漁父生與芙蓉爭艷麗死殉芙蓉之句能無黯然 
[西人溺死]  
　　昨日有外國浮屍一具汆至虹口敦裕碼頭由廵街捕瞭見報知捕頭即飭查明收殮云 
[勘騐浮屍]  
　　昨虹口白渡橋下蘇州河内浮起無名男屍一具年約四十餘歲水廵捕瞭見報知捕房捕頭即飭地保報堂收殮該圖地保見屍額有傷痕一處不敢草率遂即赴縣報請勘騐黎邑尊准報於今日帶同刑仵詣騐該保遂將浮屍帶至自來水橋下拴住至勘騐情形容俟探明續錄 
[吞煙案結]  
　　前報甯人竺姓女吞烟斃命經未婚婿唐毛毛赴縣喊控黎邑尊飭著查明核奪唐旋亦病故經胞兄唐阿瑞復投縣署請驗邑尊斥以唐既病故何庸請驗一面飭提竺吳氏等質訊唐阿瑞供稱亡弟自幼聘定竺姓女爲室詎竺嫌我弟家寒延至二十八歲尚未過門成禮前月忽報自盡短見我弟尚未臨吊而棺已扛岀嗣我弟索還財禮竺吳氏絲毫不與致氣忿身死竺吳氏供我女受唐聘定時曾得財禮洋十元及金銀首飾約值洋二十元之譜嗣因唐不肯習上意圖搶親致我女氣忿潜吞阿芙蓉畢命棺木現停四明公所求請明察邑尊衡情酌斷判竺吳氏給還唐阿瑞財禮洋三十元以作唐毛毛盤柩歸葬之費唐阿瑞尚嘵嘵置辨堅請伸寃邑尊謂爾弟病故何寃可伸爾若不服上控可也遂即斥退 
[縣訊拐案]  
　　前報法公堂將周徐氏等送縣一節隔昨晚堂經蔣明府提訊周徐氏供稱向在蘇城與朱王氏同居氏夙　滬上繁華前月念六日我因同伊及長女徐周氏由蘇來滬並非誘拐求恩明察徐周氏供稱周徐氏實係親母我夫向業盌店與朱王氏侍同居伊家惟夫婦二人我同母來滬探親伊遂偕來滬並未作過不端朱王氏供稱年二十歲丈夫朱松泉向業糊裱前月周徐氏等來滬我央懇同來遊玩並非伊等先來約我明府謂曾告知丈夫否答稱並未告知惟曾禀過父母明府怒謂爾係輕年女子背夫岀外意欲何爲殊屬混帳因復訊周徐氏曰爾同朱王氏等來滬究竟何故經法公堂現已破獲尚敢揑串捕夥張茂朦保顯非安分之徒從實招供尚可從輕否則定照誘拐例詳辦該氐堅執前供明府質之蔣張氏徐王氏等供與法公堂同明府謂徐周氏曰今日原告未到姑着押候質訊究辦遂另訊他案至捕夥張茂則尚未傳詰云 
[竊票判押]  
　　包探奏少卿至英公堂稱有西婦失去匯豐銀行二十兩之銀票一紙疑係縫工蔡亦堂所竊我先關照匯豐適有沈明南持票收銀拘住盤問稱銀票由蔡亦堂交來因拘蔡亦堂一併解案西婦亦投案伸訴請爲懲辦蔡供禮拜六曾到西婦處此票係禮拜一在途拾來交與學徒沈明南帶至銀行請閱真否本不敢竟往收銀又不知即係西婦所失沈明南供與同黄太守謂証據確鑿豈容狡賴判蔡沈均發捕房管押三月銀票給還西婦 
[行竊烟舘案彙記]  
　　前報列虹口捕房拘到行竊法界某洋行之小竊移解法捕房一案昨經公堂訊究太古洋東先至向法捕頭請追失物法句探將人贓一併解案失主太古利記夥王菊初投案聲稱上月二十五晚被竊衣物甚多曾報知英美法三界各捕房現經虹口包探查獲原贓三件叩　究追陳阿二供在虹口開小客寓物係寧人阿才所竊阿才二十六日晨前來寄存布衫烟袋各一别無他物刻其人已往蘇州翁太守謂贓在爾家自應向爾追人豈因爾狡猾即可了事乎着先管押俟吊齊贓物再辦布衫煙袋給領○蔡洪奎解送小竊至案稱在租界開小煙舘上月二十六晚上伊來吸烟竊去烟鎗一支曾經報捕旋在大自鳴鐘附近獲住供認竊鎗搜岀票子送案該竊稱名陳阿桂供認行竊現託人貸錢贖還太守飭暫行管押挨吊到贓物核辦○胡萬樵亦送一人至案稱在後新街八十五號門牌開小烟館上月二十六晚伊來吸烟竊去烟鎗一支當即獲住送案丁炳桓稱小的並不竊鎗前日至伊家吸煙三分未完復有乃來亦吸三分即將我用之鎗裝吸去後堂倌不來收鎗我故順便擕岀售與鄭家木橋北堍浜上舊貨店得錢二百六十文太守問現在帶爾前往可將鎗取回否答稱可惟須擕錢前去太守習法包探帶往取鎗至再行核辦○粤人　阿榮訴稱開設小煙舘昨該竊來訪友遍行樓上下順手竊去布單褲一條當將人贓拿獲送案陳阿福稱昨至彼處吸烟七十八文因無現錢將短衫一領抵押今晨與伊熟商擬先取岀然後還錢不料伊竟誣我行竊將我痛毆太守詰原告可有短衫抵錢之事答稱並無其事陳堅執如前太守謂真贓　獲尚有何說着責八十板以儆 
[英界公堂瑣案]  
　　華捕稱昨見絲線店門口有無牌之犬正欲拘拿詎被王義福阻撓且敢行凶是以拘王送案　供被捕打落齒牙施繙譯騐得王義福並未落齒顯見說謊請判以儆黄太守隨判王管押七日○李阿德稱坐陳一奎東洋車任意索錢竟敢辱罵方爭論間有傍人助車夫將我打傷并失時辰表一只因報捕拘一起人送案陳一奎供李催我快走略遲即被毆打傍人不服某中上堂稱開全泰順信局華捕李阿德在我門口痛責車夫由我夥陳康生馬瑞昌喝阻不依反被拘案陳馬供與同施繙譯商之黄太守以陳馬等多事判罰洋六元給償該捕車夫開釋○華捕稱今晨見王錦　負錢十千并有碎錢千餘文盤問支吾據稱由楊阿大交伊俄而楊阿大語亦含混故將王楊及錢一併解案楊供向在唐家弄中帽舖爲夥錢係所收會欵從吳淞帶來囑王代掮黄太守飭王楊覓的保始准領錢 
[法界公堂瑣案]  
　　十七號華捕朱瑞芳稱上禮拜六七點鐘岀差廵緝至雙鳳樓相近突來兩人其一人問我是廵捕否我謂汝尋廵捕何事其人忽稱現在中法齟齬爾等廵捕宜先痛打竟欲拖我到甯波會舘去致將號掛扯碎幸有西捕來將二人拘住翁太守詰之解案二人一稱林阿桂做小工見伊等扭打上前解勸悮被拘來一稱陳林賢在浦東船廠燒飯前晚在馬路行走適有馬車來赶忙避讓悮碰廵捕被其持棒打傷胸前兩下爭扭致將衣服拉破太守看陳胸前雖貼膏藥而騐不岀傷痕姑着將陳送仁濟醫館騐明再辦○捕房解盛阿金到案據供爲成衣匠在四馬路范阿坤所開店中爲夥昨晚浴後在後新街經過見人打癡漢駐足觀看悮踏癡漢廵捕即誣我打人拘押捕房旋據法包探禀稱痴漢已送仁濟醫院翁太守謂盛阿金自稱洗浴故未穿衣但從四馬路走到後新街時在夜半其不安分可知着管押候辦○前報錢忠和將女緑金抵洋反投公堂控告一案經翁太守訊明　將所欠錢洋分别淸理昨據錢忠和投稱錢洋已淸理擬於今日搭蘇州航船歸去翁太守着法包探將其女緑金送下舟中不准登岸如查得仍在上海惟舟子是問將錢忠和申誡斥退○章蘭芳禀稱與李一初交易至今惟進岀銀二百九十餘兩現被結欠銀一百餘兩屢索不還翁太守傳到李一初詰訊李供中陳先生經手從光緒元年起與章來往計錢七百多串言明有一厘半扣頭照算並無蒂欠翁太守謂爾稱往來七百多串伊稱祇二百數十兩數目不符伊已將帳簿呈堂爾亦可將帳簿即刻取到李稱帳簿在家内太守着將所欠銀兩限日歸還 
 
 

Page 4

 
 
[招認屍身]  
　　同仁輔元堂來信云本月二十六日划子船在虹口招商局碼頭携來和尚浮屍一具年約三十外歲身穿紫花布短衫藍布單褲灰色千針帮鞋子又二十八日廵船在集水碼頭浦面撈起男浮屍一具年約三十左右白洋布對襟背心藍洋布單褲藍布襪套頭黑羽縀單樑京鞋三根頭辮線耳戴銀絲圈一隻新薙頭二屍均經本堂殮埋義塚如有親屬來堂認領可也 
[募建橋梁啓]  
　　蓋聞梁成有政恒當九十月之交橋訓爲趫實便千萬人所履故救苦有迷津之筏祇西方佛氏空言濟人乘洧水之輿亦東里大夫小惠則欲大川利涉不當造舟爲梁哉浦左有東溝焉當高行之孔道爲歇浦之支流趁虛成市行旅到此問津欲濟無梁居民因之病涉憶昔曾排鶴陣臨江守禦陳忠愍幾費經營而今久隱虹腰望水低徊鄉父老每多太息桃葉打將槳去渡頭則烟水蒼茫蘆花戰得湖來江口更風濤險惡所以雪來柳往輙歎望洋白叟黄童更難飛渡乃不容緩於興建思成朱雀規模亦不得已於捐輸全賴青蚨湊集也樹等或居城市或近田園目擊狂瀾情殷利濟惟是乏　金妙術豈敢誇鞭石神通欲就地以集資既少殷商富户即沿門而託鉢亦皆織婦耕男因思滬城爲仕商薈萃之區好施者衆而是橋處南北往來之道利涉者多加之河闊水深量材則長逾十丈如此事繁工鉅問價則數必千金爲敢奉勸官商紳富發惻隱心加編蟻筏宏施濟量共解蚨囊或分鶴俸於淸門或吐虹涎於富室聚沙自能成塔集腋亦可爲裘俾不日以成功庶及時而奏效審形度勢官於新馬頭東偏鳩工庀材參用歐羅巴西法此後長虹臥水不愁野渡無舟若逢司馬多才差幸題橋有柱建便民勝蹟定施經久工程同拯溺善功洵是無邊陰隲倘蒙金諾請署氷銜 
[  經勸季樹齋徐雲海張銘新仝具]  
[雨後即興]  
　　物外蕭然證夢痕流連光景舍琴尊魚趨新漲唼花影龜曬微陽趺樹根梅雨輕羅宜稱體筠簾豪竹最銷魂會心不遠探幽興一任勞勞車馬喧○頃讀李芊仙先生臥遊詩中有憶及鄙人一章依韻奉答即希老吟壇郢正　朅來遍誦臥遊詩想見騷人雅興時天亦愛才還與健夢多離緒輙分馳念垂朋舊皆無恙癖到縹緗引證醫記否梅園璧窠字書成郵報慰遐思　客臘屬書擘窠梅園兩字擬竢春融報命而先生遽返預章迨揮就無由奉寄○城西即事示同遊諸君　仙源甘果詡城西結伴探幽實朶頤雨趁好風喧㵎樹荷迎炎夏嚲園池衝泥屐蹟偏防滑歸路車聲疾競馳詢響熟時届中伏同餐重訂後來期 
[  珠江拙閒廬主杜鳳岐邠農甫求是艸樹]  
[輪船來滬電音]  
　　三菱公司希魯西麥魯昨早六點鐘由長崎開來上海 
[浙省撫轅抄]  
　　閏五月二十三日候補道黎江蘇回省進見禀銷統領浙西廵鹽差　福建候補道周懋琦禀安謝步禀辭由江蘇同福建　候補府陳浚疇禀見辭赴瀏河掣騐局○二十四日候補縣丞朱方達禀知防軍局委解海防餉並水雷隨配各件回甯叩辭　廵檢葛家驤起復來省禀 
[蘇省撫轅抄]  
　　二十七日候補直隸州吳政祥禀奉委辦蘇城厘務差湯作善銷徐州緝捕差候補道庫大使姚紹生禀知奉首府札委代理兀和縣用直縣丞事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[奸商冒糶]  
　　去秋直隷霪雨成災京師五城設立平糶局數處以濟貧民今春又易水災爲亢旱哀鴻載道情狀可憐故該局迄未裁撤其定章每米一斤合銀不滿二分告糴者以二十斤爲度蓋恐奸商輾轉營利則實惠不得及民其　　亦可謂至周且密矣詎五月間有甲乙二市儈窺度局米價較公平頓起機心雇無業游民數人零星販運日必數次承辦官紳窺破其隱默慰　心前日潜派差役尾其後至彰儀門内静僻之所果有人控驢接應運者至則以小袋并入大袋任載而去諸役當將若輩鎖交西城司署其如何懲處容俟續聞再錄 
[妾薄命]  
　　某甲者粤東世家子也聚同邑范氏爲室性極悍妬時作河東獅子吼甲又不能向石榴裙三千拜以故脫幅之占時聞里巷嗣甲筮什閩中范遂席捲所有寄居母家甲在閩歴得優差悅某氏小家女遂作在東之請衾裯在袍居然婢學夫人去年甲因病捐館妾扶柩歸里安葬後依范於江北范役之如婢小有不合輙以鞭撻從事妾懼其威不　較旋有涎其色者啗范重金擬作換巢之鸞鳳妾知已有成議恐一旦猝不及防致玷淸節乃仰藥以死迨范知覺赶緊設法灌救而玉損香殘已無及矣噫如范者誠所謂陰爲鬼蜮毒甚虺蛇者已 
[重申烟禁示]  
　　宜昌友人抄來宜昌府禁烟告示一道照錄如左　爲開列條欵岀示曉諭事照得洋藥開禁以來原准客商通行買賣但開設烟館大干例禁前經本府督同東明縣于編查保甲條内議及示禁在案誠恐爾等視爲具文漠不關心合行開列條欵岀示曉諭爲此示仰各烟館並入館吸烟之人暨各房主一律知悉嗣後爾等務須遵照後開條欵互相警惕永遠奉行倘有違示不遵抑或陽奉陰違本府定即督同地方官隨時改裝易服嚴密查拏照章懲辦决不姑寛毋遺後悔切切特示　一烟舘房屋應行入官也查開設烟舘之輩多屬租典房屋房主亦無不知情之理如各房主不貪小利不相容隱若輩無從托足是以查禁烟館必須嚴辦房主自今以後如有人將房屋租久開設烟館或自行開設定將房屋封閉照例入官所得者小所失者大各房主其熟思之　一開設烟舘之人應照例定罪也查洋藥客商無論烟土烟膏均准設店買賣如有開設烟館應照開塲聚賭例治罪而開塲聚賭定例初犯杖一百徒三年再犯杖一百流三千里今因開設烟館獲利無多一經犯案身遭戍遣實屬何不償失亟宜各謀生業毋陷於左　一入館食烟之人應責成家長嚴加禁約也查定例官員及兵丁吸食洋藥俱擬絞監候民人不在禁列惟在館吸食之人擬杖一百今該民人在家吸食如能力加痛戒固屬甚善倘有癮深成疾不能遽絶各户家長豫須約束不得違例入館吸食致干併究　一烟館應嚴禁包　也查各處開設烟館每有衙役門丁地保從中包庇一經官爲示禁若輩藉端恐嚇徒滋騷擾並無實濟今本府督同地方官隨時親詣密拏有犯必懲並不派差查辦如有在官人役包庇需索定即從重治罪决不寛貸一人　一入烟館吸烟之人並房主准其自首也查例内賭博中人自首者自首人免罪仍將在塲財物半給自首人今開設烟館既照聚賭例治罪所有入館吸烟之人亦應准自首免罪仍於入官房屋變價内酌提充賞房主自首房屋免其入官　一嚴禁烟館仍禁刁告也查開設烟舘與入館食烟之人並知情房主均干例禁然應照賭博例當塲見發有據者方坐以罪不許他人妄扳拖累倘有事不干己或希圖訛詐或懷挾私讐岀頭刁告無論虛實照例立案不行以免别釀訟端　以上共計六條合併諭知 
　　白洋湖即景　湖在慈北鳴鶴山下周圍嵐翠列若畫屏一派湖流寛廣十有餘頃雖無西子湖頭之勝而鷗波渺渺螺黛重重俯仰其間依稀近似北岸有金仙寺者古刹也殿宇巍峨房廊深䆳余於今夏遊其地寄寓寺中間嘗憑眺流連覺山色湖光都歸一覽其或風前雨後月夜淸晨更有綿遠入神之概况乎鐘聲梵語塵夢欲醒讀畫譚禪俗襟盡豁居久欣然心有所得不揣鄙陋率賦數章偶爾效顰定不值詩人一笑也錄呈海上諸大吟壇哂正　○問水尋山不厭頻　浙東山川之勝以天台鴈岩爲最余昔曾遊其地　會逢勝境倍精神嵐光倒接奩中影草色平鋪畫裏真也有長堤通過客祗無小艇渡遊人何當風月淸凉夜載酒携朋諸夙因○九臬風景極娱情渺渺烟波一覽平萍藻香中看鯉躍荻蘆叢裏證鷗　月明氷鏡溶溶起雨滴泉珠點點淸最是夕陽斜照處數行飛馬影縱横○曠望平蕪綠滿潯臨淵端合滌塵襟蘆汀風韵新詩卷松徑泉流入繪林嬌鳥飛鳴山谷應老漁垂釣水波深夕陽一片聲歌起知是歸樵唱隔岑　羅浮夢裏初稿 
[題金仙寺]  
　　湖上巍峨古刹留此間小住也前修當門排送山青色繞寺淸聆水碧流静裏譚禪棋局布牕中列岫畫圖收他時擬倩龍鬚友寫幅吳綾紀舊遊○大好時光夏日長叢林深邃晝生凉鐘聲打破塵緣夢鼎篆吹開佛殿香着水楊枝留一滴　山松木蔽千章登高直上青峯頂遼望重洋勢渺茫 
[  羅浮夢裏生哦芳甫未是草]  
[久旱得雨喜賦兩律]  
　　浹旬亢旱奈天何忽覩濃陰四望羅雷電交攻聲赫濯風雲變態勢滂沱田疇陡漲千支水池沼平添數尺波從此農民舒力作村村遍起有秋歌　天公潤物本無私疊沛甘霖適濟時魚已待枯旋潑活鳩真能喚益淋漓釣簔帶濕重衣透木屐沾泥過路遲指顧晚來晴霽後空濛入畫愜詩思 
[  甲申閏月下浣哦芳脫稿于慈北寓齋]  
[題扇]  
　　秋風凉到芰荷衣緑悴紅憔映釣磯莫便涉江歌采采恐驚枝上暮禽飛 
[  申左夢畹生]  
[崑山道中感懷因憶婉卿校書即寄]  
　　繡幡檀篆禮東皇品第烟花奏緑章紅紫萬千皆　豔好春畢竟屬姚黄　樓頭同聽雨瀟瀟盡把閑愁付玉簫别緒似雲情似海不堪重唱念奴嬌　杜牧三生留密約陳思一賦託微波扁舟載得愁歸去濟渴風酸可奈何　鳳泊鸞飄事可嗟一般淪落共天涯爲卿　復梅村句珍重雕欄白玉花　一天風露立中宵强把新詩慰寂寥回首畫樓天樣遠碧雲無際夜迢迢　檀槽幽咽不成聲說到將離淚暗傾今夕曉風殘　裏酒醒愁煞柳耆卿　慧心一點證靈犀幽恨全憑錦字題試叩玉扃含笑問碧梧可許鳳皇棲　氷淸雪潔玉無瑕睡起妝成日又斜我是孤山林處士不妨給語賦梅花　晉帖唐詩都解得不徒　謔擅心靈祝卿福慧雙修到長念觀音般若經　瑤華昨夜寄書來百幅新吟手自裁能使美人憐到底西川短李是奇才　顧君穆侯自江右來爲李丈芋仙寄詩百首 
[  蠒巢主人未是草]  
 
 
