# 1901 - 195 - 4910217

 

Page 1

 
 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小偕爲工迨七月十六日又奉綸　明　八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本末次序秩然士人懐用世才非通知時事固不足以裕經世之猷而欲通知時事非博考昭代典章歴朝政術亦何以窮　竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂凸購者不易本局爰仿從前圖書集成二十四史例田新鑄大號鉛字排印成書卽日　售股票每部僅收回人工紙墨　費洋銀四十八元分兩期繳足先付二十四元給予投票至二十八年正月取皇朝三通一部卽找價二十四元至是年六月再取欽定　三通一部十月再取正三通一部盖甫及一載而書己可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局勢有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局　市江左漢記書局宜昌江左漢記書局江西南昌文盛堂書莊四种成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異口出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[推廣龍圓說]  
自太公立九府圜法後之有天下者以此爲利民生便國用雖歴數千百年時代屢　而終不能稍變其制蓋非是固無以馭重輕資調劑也惟從前中國所用雖金銀銅三品兼權而實則以銀爲主行之市廛者分兩有輕重之殊成色有高下之别闤闠之子以意升降小民不便良多迨中外通商泰西銀圓流入中土東南各省行用最先民間謂日斯巴尼亞所鑄爲本洋墨西哥所鑄爲鷹洋亦有誤作英洋者其重約合中國庫平銀七錢二分惟本洋之成色較鷹洋爲足故價亦較昻然數十年來本洋日少而應洋日多今則入五都之市所謂本洋者幾如景　慶雲不復可覩矣鷹洋之在墨國本名壞索每年以礦中所産之銀載至美國煉成銀磚運回本國官銀局鑄造然後轉運中國通商各口岸獲利猶屬不貲蓋每圓必有銅質少許故也中國大吏察知其弊於是各省自行設局鼓鑄各種大小龍圆其分兩成色與外洋無異又恐市儈之把持抑勒也爲之嚴定條規多方曉諭以爲龍圓多一流轉卽鷹洋少一漏巵利國便民事無踰此無如在上之誥誡雖切而在下之把持依然致龍圓與鷹洋同一分兩而價值不同卽此省之龍圓與彼省之龍圓價值亦復不一非特市情有礙抑且與國體有妨言念及此可深浩歎今者朝廷振興庶政知欲鼓舞商情不得不整頓園法因於上月十七日特降諭旨云鑄造銀圓與制錢相輔而行較爲利便必須明定章程先由京外各庫收放各項内搭成行用昭示大信方可推廣暢行近年各省所鑄銀圓惟廣東湖北兩省成色較佳沿江沿海均已通行應卽就該兩省多籌銀欵源源鑄造卽應解京餉亦准酼量撥作成本仍以每圓庫平銀七錢二分爲准並兼鑄小銀圓以便民用報解京餉准其擹用三成所有鑄造餘利盡數覈實充公此外各省並可附鑄不必另行設局亦准搭解京餉各省徵收錢糧稅釐　准其以銀圓搭用三成完納各州縣解省道等庫各省關解部均按三成搭收一切支發俸餉等項亦准按三成搭放仍嚴禁吏胥刁難挑剔諸弊務使收發一律毫無畸重畸輕自可逐漸暢行俟通行後再行按成遞加以期行用無阻著戶部及直省一體遵照辦理並著廣東湖北各督撫嚴飭局員多擇良匠加意鑄造務令成色絲毫無爽力求精工如辦有參差不齊之處即將經管之員嚴叅重懲其認眞考核有利無弊者酌加奬勵所有動撥出入欵項及每日鑄成銀圓數目仍按季報部查覈以昭鄭重欽此至本月初十日又奉上諭江南銀圓局創設多年行銷甚廣已著成效自應照舊辦理著劉坤一會同張之洞陶模等將江鄂粤三局鑄造章程切實通籌妥議具奏欽此仰見朝廷留心幣制不厭求詳疆吏之有理財責者宜如何竭力籌維俾利源不至外溢雖然愚竊有說焉夫龍圓之分兩成色較之　洋未必果有差池然商賈往來之塲終不能行用無阻者雖或由市儈之抑勒把持而其源仍由於在上者之失於調劑蓋貿易之道不過求欲彼此通流於此中獲沾微利固未必竟存軒輊之心今苟所鑄龍圓得之者皆視以爲可貴可珍與鷹洋並無區别則操錢業者亦何必故爲貶抑致受壟斷之名故愚謂如果欲收回利權凡解京餉及各省關稅釐金宜一漑收用龍圓不必有僅搭三成之限制如此則民間知官中以此爲重自不至再存輕視之心而上下通行可以永無窒礙清源正本裨益必多若在上者先有歧視之懐而欲民間一律暢行率無齟龉吾恐日以峻法嚴刑相逼迫亦必有所不能而何論區區條教哉 
[俄人意見]  
　　日本某日報云中國駐俄大臣楊子通星使瓜期已及朝廷以駐英大臣羅星使代之日前商之俄國政府俄政府似有不滿意之處蓋以羅星使平日意主聨英也 
[譯那星使呈遞國書餘話及覲見日本皇太子事]  
　　日本某日報云中國欽命專使日本大臣那琴軒星使覲見日皇時所遞國書用滿漢兩種文字繕成每幅闊八寸許高一尺五六寸作折疉式紙面用黄綾描淡紅色龍紋字體端正秀麗裝裱燦然從未見有若此之精巧者上鈐御璽方五寸餘係皇帝之寶四字迨東歴九月二十日午後二下鐘許星使由式部長三宫氏及東宫侍從長高　氏引見日皇太子携帶叅隨五人日皇太子依禮欵之諭令就别殿賜以茶果 
[記日本外務省公讌那星使事]  
　　那琴軒星使奉命赴日本道達歉忱一切情形備詳報簡昨閱日本某日報云東歴九月二十日之晚七下鐘時日本外務省大臣曾禰氏設筵霞關邸第柬請星使赴飲簉席者爲中國駐日大臣李木齋星使及顧蔡張陶諸叅隨前出使中國大臣小村氏清浦平田内海芳川諸貴顯三宫式部長香川皇后宫大夫大浦警視總監坂谷内田兩稅務長外務省諸屬員 
[日簡使臣]  
　　日本出使中國大臣小村氏壽太郎回朝述職前已譯列報端昨閱日本某日報云日廷刻已簡任内田氏名康哉者秉節往駐中國按内田氏本任外務總局長兼外務省政務局長從四位勳三等旣奉使命卽賞加全權字樣并敘高等官一等 
[駐兵已定]  
　　日本某日報云中外議和允各國派兵駐守使館及北方各要隘兹日本已派定守備步隊第一 
 
 

Page 2

 
 
大隊中缺若干名又騎兵工兵各若干名憲兵若干名駐守京師并建築野戰病院一所守備步隊第一大隊之部駐守北通州守備步隊第一大隊之一部駐守河西務及楊村附近屯駐軍司令部守備隊司令部守備步隊第三大隊中缺若干駐守天津輔以騎兵砲兵工兵各一中隊中缺若干并建築野戰兵器廠野戰病院各一所用小部隊衛之守備步隊第四大隊之一部及騎兵若干駐守鹹水口西沽新城大沽守備步隊第四大隊之本部若干及騎兵砲兵駐守唐山守備步隊第四大隊之大半駐守唐山濼州守備步隊之第五大隊及騎兵若干駐守昌黎山海關附近併建築野戰病院用憲兵若干及小部隊衛之 
[造船探極]  
　　泰西學問報云西人銳意欲探北極至今雖未至其地而相距已不甚遙頃有俄美二國人合謀造一濳行海底之船直抵北氷洋以達北極可免海上氷山之阻美國富人某聞而羡之佽以美金一百五十萬圓大約明年西歴六月中當可軔矣 
[設臺通電]  
　　徐家匯匯報云泰西電學家所創無線電報人皆詫以爲奇兹者馬爾哥尼電報局已籌集鉅資擬日英國設無線電臺直至南洋奥斯脫利島中間各大埠遍設分局由近及遠以次遞傳計目英至奥共設局一十有七繞道意大利亞高隆保等處此舉若成視海陸電線其費尤省不禁翹首俟之 
[接統兵艦]  
　　松江訪事友人云江南提督李壽亭軍門前經統率自强軍由吳淞移駐江陰扼守長江門戶邇者此軍攺由張軍門騰蛟接統北上迎鑾李軍門交替後卽擬馳返松江節署忽聞細柳中人紛紛傳說已由上游委統南洋各兵艦以重江防惟刻尙未見明文確否不悸臆斷也 
[擬設學堂]  
　　漢口訪事人云湖北安陸府諸紳因上諭廢棄八股文爰籌集巨資擬設實學堂敦請通人授以方言算學體操測量及一切有用之學大約中秋節後即可絃誦琅然矣 
[命案已了]  
　　前報曾紀蘇州西美巷王公館傭婦某氏與人口角吞烟自盡云云兹得本館采訪友人續函云此係東萊王公館之事公館主王少春明府印希禹現當府署發審委員與王竹浦司馬公館比鄰以致傳聞訛誤某日吳縣主田大令正擬帶同刑仵書差臨塲相騐旋經屍姊攔輿求免大令准之飭卽具結存案旣而屍姊偕不知其姓之地甲名阿鳳者詣公館籲求明府憫之賞給棺殮及撫卹費共洋銀一百元遂稱謝而去不復有後言 
[漢皋火警]  
　　漢口采訪友人云本月初十日之夜十點鐘時漢口準提菴對門汪宏發竹簍坊衆工人方團坐賭博不知因何失火致兆焚如警鉦旣鳴各鋪水龍夫紛紛馳救適遇風姨肆虐跋扈飛揚曾不須臾而民屋一千五六百家已悉付楚人一炬是役也前焚至横隄中路而止後焚至雷祖殿外湖心而止上焚至六水分源而止下焚至宋家墩而止不特喪失貲財幾不可以數計且有焚斃人口之事殆亦佛家所謂紅羊巨劫乎噫 
[皖省官塲紀事]  
　　安慶訪事友人云邇者安徽撫憲王芍棠中丞以大通中梅河鳳凰頸三處釐卡委員均屇瓜期札委候補知府劉太守沛然詣大通候補知縣陳大令增瀾詣中梅河大挑知縣曾大令希文詣鳳凰頸接辦刻已詣轅謝委擇吉俶裝矣皖省每年貢棕則由大憲委員採辦　續起解本屇頭批委縣丞何二尹介祺二批委吳二尹鍾杰三批委巡檢夏少尹仁澍四批委李少尹宏猷刻已先後押解登程矣○藩署監委員邱少尹澍恩禀報丁艱所遺差務經陽筱秋方伯委候補府經歴王叅軍槐森接管○東流縣郭大令禀報丁艱遺缺經潘司湯方伯委試用知縣周大令德興署理○皖省八卦門外金保門城垣前被風雨所摧坍塌數丈業經大憲委員勘估興修某日禀報工竣藩司湯方伯委支應局總辦候補知縣鄧大令前往騐收 
[松郡官塲紀事]  
　　松江訪事友人云本月某日署華亭縣林霨生　令接蘇垣來信知已由藩憲陸春江方伯詳補吳縣知縣郡中紳士咸趨詣公庭賀眞除之喜○浦東某鹽塲大使某鹺尹因病出缺禀報到府府尊余石蓀太守卽委留松委員翁二尹前往代理二尹捧檄後刻已涓擇吉日馳往履新矣 
[珠冶秋詞]  
　　廣州訪事人云自奉諭停止武科後各屬武生之寄寓省垣練習技勇者卽日糾聚多人聨名遞禀憲轅求準照常舉行俾免向隅之憾大憲告以此事出自朝廷之意斷難挽回各武生乃廢然而返○上月二十七日新任英國領事薩允格君拜會督撫兩憲兩憲隨於二十九日一點鐘時往沙面領事署報謁○廣東主考行抵韶關省憲派某輪船前往迎迓計期本月初二三日可抵省門矣○私運軍火定例何等森嚴乃竟有藉舉辦團練爲詞聲請官中代購者奸謀詭計誠哉防不勝防矣日前粤西某邑生員李文訓具禀省垣商務局聲稱邑中近辦團練請代買洋槍若干支砲若干尊并倩城西上陳塘某店蓋印圖章具呈保狀及局憲行文粤西請某縣主根究縣主傳李詰問則稱並無共事爰卽聲復到局局憲甚爲詫異立札地方官飭差往蓋印圖章出俱保狀之店責令將李交出以便究懲○本月某日某學生員陳慶璨赴番禺縣禀稱近有黎某者將惠愛約各店鋪紛紛攺作賭館以致有磚正業等情縣主錢大令批示云番攤弛禁爲籌餉起見在大憲固有不得已之苦衷當爲諸绅民共諒該廪生以不干已之事出頭具禀其意何居所請封拘未便率准惟稱邇來官街大道往往將正業鋪屋攺造賭館似此日益增多亦殊于正業有礙應如何定以限制候飭惠泰公司查明議辦可也○省垣每當大比之年貢院附近各鋪戶每有餘屋輙租與外府生員作考庽以冀利覓蠅頭此次儋州某茂才襥被來省借寓賢思街某木店内店主遂將家眷遷居樓上上月二十七日夜深時店中人皆已　入睡鄉店主婦忽由夢中驚醒聞樓梯有脚步聲疑爲竊匪驚起呼捕店中人羣起搜尋見茂才方摸索于樓下黑暗中遂攬其衣袂指爲非奸卽盜茂才稱因腹中飢餓適聞賣麫者挑擔過門前急於購啖未遑覓火云云店主遂將茂才扣留擬禀請地方官判斷 
[上海官塲紀事]  
　　江蘇候補道劉子和觀察因公來滬昨日命駕至上海縣署拜會縣主汪瑤庭大令迎入花廳茗談良久而别○前日爲商務大臣盛杏蓀丞堂之封翁　人方伯壽辰本城文武各官咸往行轅祝嘏昨日丞堂乘緑昵大轎入城赴各署謝步至縣署時縣主汪大令迎入花廳暢談良久而别 
[致祭龍神]  
　　昨爲致祭龍神之期清晨九點鐘時上海縣縣丞劉耀庭二尹守備程厚菴守戎城汛周鑑之千戎先後命駕至大東門外龍王廟竭誠致祭 
[輸將恐後]  
　　捐納實官奉旨停止日來本邑招商總局絲業會館諸捐局持銀上兌者幾于戶限爲穿所收之捐日以萬計因限至本月二十左右卽須截止不收以故有志顯揚者無不輸將恐後也 
[縣訊劣胥]  
　　前報紀蘇松太兵備道憲袁海觀觀察將招搖舞弊之已革書吏王樾發交上海縣署收押候懲前晚縣主汪瑤庭大令升堂研訊王供前月某日道轅接南洋某大憲札開運米五萬石至某處旋由豐記米行楊嘉坪爲大豐等三行禀准承辦請發護照五十張每張一千石小的祗得受紙筆費洋銀六元各項規費洋銀二百八十元向章每年由滬運米二十萬石往南洋恩准豁免關稅此次袁大人接閩浙總督許大人來電内開現運之米不在二十萬石内楊以仍須納稅故向小的索還諸費小的一時無可籌措繕立筆據約期付還叩求鑒宥大令謂該 
 
 

Page 3

 
 
行曾請佛律師函致道憲大人謂爾得受洋銀二千七百五十元遣人將批示送與米業董事究竟有無其事王答稱此事實係烏有子虚大令飭仍還押候查拿送批之人到案質訊 
[令節停訊]  
　　中秋令節人月雙圓各署例不辦公互相慶賞英美租界廨讞員張柄樞司馬因照章照會捕房所有早堂會訊事宜暫停　日 
[英美租界晚堂案]  
　　諸錦堂控費經三誘匿伊媳戴氏等情前晚讞員張柄樞司馬升堂集訊諸供小的兒子增祿向操書業媳婦戴氏於前年十二月某日逃逸日前遇諸費家意欲領回費竟串合多人設法藏匿叩乞究追費供小的冋操洋貨業諸開野鷄妓院時小的曾往作狎邪遊不料伊等今竟設爲陷阱糾集多人以捉姦爲名將小的髮　剪斷詐去洋銀一百七十元兹者諸尙欲壑未盈砌詞誣控叩求鑒宥司馬謂察核兩造供詞顯有别情碍難准理著一併退去目行尋訪戴氏 
[英美租界公堂案]  
　　某德商投本管總領事署控協記主陳沛生租屋糾葛等情總領事某君據情函致公廨讞員張柄樞司馬飭即將陳提到旋於前日午後會同德總領事署繙譯官佛爾克君升堂研訊德商投案聲稱前向陳租得坐落虹口之房屋一所立有合同至明年十二月期滿兹聞此屋係寳源祥之産現欲攺造然照合同尙未滿期請爲訊斷陳供此屋由小的向寳源祥租得轉租與德商兹聞寳源祥將次翻造小的自應向之理明叩求鑒宥司馬商之佛君著陳赶緊理明違干未便 
[英界瑣聞]  
　　前日清晨大馬路公興里居民李姓之妻購物回家路經石路某里覺有人自後撼其髮髻急回頭而所戴金挖耳簪一枝已被人搶去矣○前晚九點鐘後九江路泰和里口聞有大聲呼救者里内居民驚出探視則有婦人之行路者被匪搶去首飾是處電火通明巡捕絡繹而若非竟膽大如此亦可謂不法之極矣 
[美租界捕房紀事]  
　　昨日午前英商愛爾德洋行收租人徐麗田徐阿春至穿虹浜第四百四十七號門牌江北人某甲家收取租金忽爾口角扭毆二徐忿甚喚令一百七十七號巡街捕將甲拘入捕房捕頭令押候解送公堂禀請讞員張柄樞司馬訊究○昨日清晨喚賣爛餅之陳紫明濳入英界漢口路第一百五十八號門牌徐仲年家竊取銀質水烟袋一枝持至虹口吳淞路某押鋪求質適爲包探劉阿炳所見拘入捕房捕頭令押候解送公堂禀請懲辦○昨日黎明廣東小竊崔阿鴻王阿五掩入派克林路第十一號門牌某洋行内竊取雞七頭適爲三十九號巡街捕所見拘入捕房捕頭令押候解送公堂禀請究辦○昨日午前積竊王阿桂闖入北江西路吳庚生家竊取衣服六件携之而出適爲巡街捕所見拘入捕房捕頭令押候解送公堂禀請訊辦 
[安徽無爲州舉人方澍等上江督劉峴帥皖撫王芍帥禀稿]  
　　具禀舉人方澍盧自濱陳厚植董大培訓導丁翰清職貢生邢鐸拔貢生盧樹德北河候補知縣高慕堯福建試用知縣金紹良江蘇試用知縣盧自度候選縣丞高慕珩廪生王樹勳爲迫訴災情叩乞津振以救民命以全壩工事竊無爲地稱澤國三面瀕江一線長堤與蛟龍爭命比月以來淪没殆盡溯自同治庚午後三十餘年無此奇厄核計田額百數十萬核計災田十去其九而地勢平窪無他物産民情良懦無他營謀是田盡則糧盡糧盡則命盡也蓋察全省水災以無爲爲最重故全省戶口以無爲爲最貧伏乞憲恩鴻慈大被籌公帑以振飢民分津貼以保江壩失乳嬰孩搶呼慈母嗷嗷待命無任悚惶謹泣血條上可痛哭者五可矜恤者三可冀倖者二自去年四月至今年四月未得快雨極低圩田亦成焦土插秧之時桔槔運水由邊徹中圩邊得水圩心低而遠水不能到科秧未揷州境從無此奇旱五月初五日雖得甘雨爲時已過老秧粘稻秧梢梢補插略勝曠土而荒者至五月十三十四十五三日江潮泛濫驟漲一丈許州境從無此大潮及五月二址三至二十五三日淫雨尺許而浮水洶湧高有丈許天河倒瀉銀濤堆山州境從無此毒兩由是潮與水遇堤被水衝秧隨水没此可爲痛哭者一也六月初三日黄絲灘江堤决口下九連全圩遂陷計没民屯田四十餘萬畝初七日城邊之官圩鎭和圩晏公圩陷計没田共二萬畝同日三閘陷計　田二十萬畝又十九日五里碑臨江大壩决口四連上九連十連等圩陷計没田約三十萬畝由是七連圩練塲圩南都圩西都圩湖塘圩相繼淪陷此皆圩大田多者多至數十萬少亦數萬若圩小田少者不能悉數尤異者州西南隅與廬江合共之楊柳圩地形極高延至七月十二日夜蛟水驟發圩漫屋漂溺斃數百人之多屍皆赤體死於睡夢情勢更慘此可爲痛哭者二也圩中居民避水四散惟居近决口者往往全家殞命有全村斃者有連數村全斃者浮屍漂泊先後撈獲者不可勝紀或斷港絶潢飽葬魚腹尙不在此數此可爲痛哭者三也洪波猝至天崩地摧呼號無路有　升樹嶺者有跧伏小阜者飢渴交困忍死至三五日而巨蛇毒蛭緣木嘬人肌膚殘潰幸援活之彫瘵如鬼傷心慘目殆不忍言尤異者一婦流屍城下懐綳男嬰口猶銜乳至死不解此可爲痛哭者四也被水之家先賣屋架次賣耕牛典質一空後無計存活勢必鬻妻賣子久且至於羅雀捕鼠炊骨爨骸奄奄殘喘何所設施能延至明年七八月就新榖而食乎勢不至塡滿溝壑不止勢不至道殣相望野無人烟不止此可爲痛哭者五也野厝敗棺及叢冢下濕者風水票搖朝夕激蕩棺忽浮起隨流擺撲棺破屍脫有斷　者有缺足者有殘肢陷胸者有上全下絶者有下完上損者種種形狀不可殫述浩刼蒼茫殃及白骨此可爲矜恤者一也州境山田不滿二十萬冲岡折壟乂皆淹没存者無幾除老秧黏稻旱榖外早秧成穫者更無幾伊古以來州境圩荒則山熟山荒則圩熟未聞山圩全荒有如今歲此可爲矜恤者二也從來疾風驟雨不可終日乃自六月後暴風時作作即不息六月十三十八十九二十二十一日連日暴風拔木捲屋天日晦昧被水難民縛席羣居水涯山趾風簸席飛浪欣牀走兒啼女悲中宵露處畫則苦熱夜則驚寒身無乾衣居無乾土伏受病疹一發不治尤異者初决之隄决口未廣及風水撞突已决者淘爲平地未决者傾蕩無餘明春畚築工力浩大不築則全付波臣欲築則民窮財遺且壩隄禦江水圩隄禦河渠壩爲門戶圩爲室堂壩共舒廬巢合和含爲七邑之屏藩圩隄爲一州之鎖鑰圩隄不固害止一州江隄不固害連七邑此可爲矜恤者三也此禀未畢明日續登 
[詳述皖省振務第二函]  
　　潤甫春榮樂山錫五寳森仁翁兄先生善長大人閣下敬啓者初三早起同崔玉　之崔注翁及各友六七人至南關口勘麻埠鳳林兩圩共田十萬八千畝一片是水間有水退之高田一例顆粒無收秧根全行爛盡佃戶災民有散之四方者有暫避東門外者約二百餘篷其水退而回者約計人口大小五千之數雖有席棚不足掩蔽鵠面鳩形有絶粒數日者水濕所侵疾病顚連極爲慘目耕牛每頭祗賣洋銀兩元榖種早已充飢此際急振尙可爲力將來之加岸發種不知如何措手崔氏昆玉及諸君僉云冬春之間以工代振補築江岸爲功最大辭以非力所及午後查有赭山之麓凡無爲州未斃之災民無家可歸者棲宿于此不下五千口墟莽之間大半露處書則秋陽酷烈夜則露宿風餐女哭兒啼怨聲不絶有臥病呻吟乍聞放振卒然而起者如此情形不死于災卽死于病矣篙目傷心不覺淚下及與諸友登高一望見無爲州已等陸沈彌望汪洋與大江無異惟樹杪聞露屋脊其房屋之坍塌人口之流離家家産生計之蕩析何堪設想英領事館在山頂災情皆所目擊因係禮拜故未入謁兹擬先放赭山下次及麻鳳兩圩綜計萬口以大口洋銀四角小口二角計之不下四萬角擬三日辦畢然後渡江至和州補給咨文到縣請奬稍歧閣下前議以期迅速顧以奬推廣亦恐不可靠緣去歲陜振數萬金請奬之事至今尙在推諉蕪湖錢業聞滬上籌振之舉刻已議定三千金寶善長執事汪鶴翁人頗英爽關切備至匯欵八千元全換小龍銀以備北岸之用肅泐順請善安晚周榮亭吳禮門周運墅郁懐智許道良頓首上八月初四晨泐再官圩災情頗重災民至五萬人未知蘭翁曾函達尊處否已動身否申地有餘欵能移撥否均念念 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　葛錦德控業經離異之妻趙氏冐收會欵等情前晚縣主汪瑤庭太令升堂研訊葛供妻子趙氏前因不守婦道控蒙斷離發堂擇配小的有前經交出之會欵洋銀一百三十元兹被趙氏擅自收去求即追還趙氏供當時會簿上雖葛出名然實係小婦人母親所交今所收洋銀一百三十元已由母親還舊債五十元只存八十元繳呈在案大令判兩人各得四十元具結呈案○黄蘭生偕弟桂生扭顧阿福到縣控稱胞妹被伊誘去大令研訊之下兩黄同供小的昆季家住南市靑龍橋畔與顧比鄰今春顧將已經許字之十七歲胞妹薦至本街李姓處學習削竹篇今竟被其拐匿求卽訊追顧供某日　母來向小的言伊兄弟不顧瞻養央小的薦伊女至李姓處學習削竹箸今被李兄得福誘姦之後携至蘇州黄母曾往查明據稱未婚婿願卽退休囑李出洋銀四十元以了其事小的並未串謀求察大令將兩黄申斥一番叱令退去著顧交的實人出保偕黄母赴蘇將李及黄妹一併尋回交案訊斷 
[馬路工程局瑣案]  
　　日前濟源義布行主盛某遣夥趙鳳儀投工程局控船戶李寶生陳毛毛承裝沙布九十五件中途竊去十四疋請提訊究等情總辦翁子文太守准之倩襄讞委員余叅軍提到李陳升堂研訊李陳繳呈布七疋叅軍著另賠洋銀十元五角昨日李陳遵斷繳案太守仍倩叅軍訊斷李陳同稱小的二人均係船主常在岸上故此事並不與聞今知此項布疋實由船夥陸萬秀所竊是以送陸請懲陸供小的係浦東人在船上工作甫閱三月貪小行竊船主並不知情悉尙乞恩宥叅軍判令枷號半月發大馬頭示衆○前日南市祥記馬頭美最時分行執事人雇駁船戶名東昇者載客孫某渡浦中流容與忽與馬坤泉所駕之船碰撞致孫墮入船艙心不能甘訴知買辦陸裕生函請工程局總辦翁子文太守提訊太守允之飭勇提馬到案倩余叅軍研詰馬供此事實被東昇所悞求恩明鑒叅軍令馬置備香燭鞭爆親赴孫處負荆馬遵斷而退○日前船戶張其義與其夥潘恒樹結算帳目致在某茶肆中兇毆被傷額角扭控工程局太守委叅軍研訊之下姑念事起細微大加申斥諭令呈攺過切結不准再往滋擾 
[英美租界公堂瑣案]  
　　積賊張阿根行竊閘北王車氏及楊永福二家衣物報經包探顧阿六拘獲解案讞員張柄樞司馬商之白繙譯官判責三百板管押捕房半年期滿解回寍波原籍○徐阿寳行竊劉之祥倪洪生二家衣物報經包探邊槐洲拘獲送案司馬判責三百板逐出租界○前晚陳小三錢阿桂二工木在虹口惠司洋行前吵閙被行中某洋人指交二百二十一號巡捕解送至案司馬著各具安分切結然後釋歸○王阿璜王阿二王阿四僞製晉隆洋行品海牌紙烟在某處碼頭上求售經某包探拘解請究晉隆洋人投案歴訴情由三王同供小的等小本經營務求恩宥司馬飭具攺過切結從寛開釋○孫裕主行竊伊姪孫如星家布被一條報經包探劉光震拘解請究裕生供小的貧極無聊叩求恩宥司馬判責一百板○積賊金毛林遞解多次兹又潛入租界中弳包探倪順泉拘解請究司馬判責二百板再行遞解○扒手陳阿福經五百十號華捕拘拿竟敢恃强抗拒捕急吹號呌招令一百二十八號華捕帮同拘獲昨晨解案請究司馬判責三百板枷號一月○犯竊周長生行竊金得能沈福生二家鞋子衣被報經包探竇如海拘解請究司馬判責三百板遞解○籍○積賊王阿六行竊傅成茂等七家衣被諸物報經某包探拘解請究司馬判責三百板遞解通州原籍○前日陳汪氏手持銅質僞洋銀一枚至魏寳炎煤炭店兌錢經魏看出擲還卽有王阿坤者自稱某包探之夥將氏軋至寶善街某茶館禁閉四點鐘之久事爲包探陳根寳趙銀河查知一併拘解請究司馬飭將張王氏從寛開釋王阿坤責二百板具呈安分切結然後交人保釋 
[法租界公堂瑣案]  
　　邵根福偕子阿根在菜市街開設車寓專慣收買小偷兒所竊東洋車攺換式樣令人無從辨認近處各車寓連次失車留心偵緝旣露破綻爰於前日由薛明昌約同兪連福應仁林張阿福龔瑞福等人前往認贓邵反以訛詐爲詞投捕房聲訴捕頭遣包探將薛等拘獲向之詰問薛等聲訴各情捕頭派包探帶至邵寓搜出破車數十輛並查知林前次所失各車已被載至蘇州售去遂將邵父子一併拘押昨日解案請訊除薛等五人外尙有失主二十餘人投案伸訴讞員杜枝園大令與聶繙譯會商判將邵父子各枷一個月期滿各責五百板驅逐出境不准逗留○前者翟福春控流氓胡良發糾同羽黨伺於鄭家木橋攫取所携銀練紗裙等物大令訊供之下胡稱翟前向母親借去洋銀三十三元向索不還反遭誣控大令飭探查緝確係謊言遂於昨日傳翟覆訊以胡有意刁狡著押候嚴比○邵才友訴稱蔡忠明向小的購柴二百六十擔每擔洋銀五角五分除收到若干外尙欠九十元圖賴不還蔡出言不遜大令怒著押候嚴比○前者林禮堂將理洋車租與戎品本由戎轉租與夏阿四後被楊士長竊去賣與他人控經大令訊供飭探查明核辦昨日包探禀稱小的查得楊所竊之車抛棄馬立師洋行空地上篷帳坐褥均已毁壞大令判將戎楊各責三百板禁押二日○王寳仁呈遞失單訴稱家中失去絨毩衣服報捕查獲竊賊趙秀根吊到原贓求准具領大令判將趙責四百板贓給王領去○郁毛毛訴稱某日小的附北京輪船至某處途中被扒手錢阿二行竊脚爐衣服當塲拘獲送案請懲大令判責一百板贓給郁具領包探禀稱偷兒王阿二行竊某姓家水烟袋一枝人贓並獲解案請辦大令判責二百板○包探禀稱偷兒陳阿寶竊取某姓家銅罐衣服兹由小的吊到原贓解案請辦大令判責二百板贓存待失主具領○包探禀稱張長元行竊某姓家布衣一件兹已拘獲弔到原贓送案請辦大令判責一百板贓存待失主具領 
[安慶官報]  
　　八月初四初五日委署無爲州沈定辭指分安徽遇缺先補用典史周伯祥試用府經李如柏均到湖南人巡檢張雲鸝到湖北人知縣王家賓辭奉委赴望江放賑初六日指分安徽試用州同錢文經到浙江人候補知府劉沛然知奉委辦大通釐卡知縣曾希文知奉委辦鳳凰頸釐卡滕梅知奉撫憲委收詞通判王承洛謝奉行知請補頴州府通判府經李正煥西門城縣丞增齡北門城均奉總局委留查巡檢李華奉總局委查東門城初七日調署和州姚錫光無爲州黄雒司上官松均辭指分安徽試用從九魏邦華到湖北人本任霍邱縣陳瑜到赴廣濟圩放賑回請補壽州錢文驥題補盱眙縣周榮截取知縣葉在鋆候補知縣會希文劉兆熊均知奉藩憲委閱課卷並銷差從九吳國佐辭赴徽州差遣典史丁鈺銷查東門城巡檢李華接查東門城彭鑫起服來省初八日委辦蕪湖洋務保甲兼大江口稅務通判陸承鎬到署含山縣沈策名到委署東流縣周德興知代首縣下鄉勘墳山案管帶澄清水師營湖北候補知縣彭鴻年洋務局委員朱有寛候補府經吕燮陽均到赴廣濟圩放賑回 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
頭品頂戴陜焉巡撫奴才升允跪奏爲揀員調補要缺知縣以重地方恭摺仰祈聖鑒事竊查大荔縣知縣尹昌齡升補商州直隸州知州遺缺於光緒二十六年三月初九日奉旨應以奉旨後第五日行文陜省例限五十日减半計算扣至四月初八日作爲開缺日期歸四月分截缺係要缺例不掣籖經前護撫臣端方請以沔陽縣知縣雷天裕調補旋經吏部議奏該員雷天裕係捐納之員例應試俸三年期滿方准請調今大荔縣要缺知縣係光緒二十六年四月分之缺該員於二十四年題補沔陽縣知縣核計試俸未滿三年未經捐免例不准調應令查明該員何日捐免歴俸並有無捐免試俸如未照章捐免或上兌日期在見缺以後即令揀合例人員調補光緒二十七年二月二十四日奉硃批依議欽此欽遵咨行到陜隨卽飭查去後兹據該員雷天裕申稱應捐試歴各俸上年正辦理間適值道路戒嚴匯局停兌迄今未能辦妥等情應卽遵咨另行揀補該縣地當孔道政務殷繁時有發審案件非精有幹練之員不足以資治理奴才與布政使李紹芬署按察使崇恩在於通省現任實缺知縣内逐加遴選查有調署褒城縣事懐遠縣知縣張祥齡年四十五歲四川漢州人由拔貢生中式光緒戊子科順天鄉試舉人已丑科考取内閣中書壬辰科貢士甲午補行殿試三甲朝考一等進士攺翰林院庶吉士乙未科散館奉旨以知縣卽用選授懐遠縣知縣二十二年到任二十七年二月調署褒城縣事該員躁釋矜平精詳穏練歴俸已滿三年各任内並無一切違碍處分及盜劫已起四叅之案以之調補大荔縣要缺知縣與例相符實堪勝任據藩臬兩司會詳前來合無仰懇天恩俯念員缺緊要准以懐遠縣知縣張祥齡調補大荔縣知縣洵於地方有裨如蒙兪允該員係知縣調補知縣銜缺相當毋庸送部引見所遺懐遠縣知縣係簡缺陜省現有應補人員俟張祥齡准調部覆至日再行序補所有揀員調補要缺知縣緣由謹會同陜甘總督臣崧蕃恭摺具陳伏乞皇太后皇上聖鑒訓示再此係題案因關缺分是以遵章攺奏合併陳明謹奏六月十五日奉硃批吏部議奏欽此 
　　頭品頂戴陜西巡撫奴才升允跪奏爲揀員請補要缺知縣以重地方恭摺仰祈聖鑒事竊查安康縣知縣馬積馨於光緒二十七年四月二十二日病故本日作爲開缺日期所遺安康縣知縣係繁疲難兼三要缺例不掣簽業經咨部截缺自應照例揀選請補查例載各省州縣應題缺出先儘候補正途人員題補候補正途無人於應升人員内揀選題升如實無合例堪升之員始准于現任人員内揀選調補等語該縣係附郭首道界連川楚政務殷繁非精明幹練之員不足以資治理奴才與布政使李紹芬署按察使崇恩在于通省實任知縣及應升人員内逐加遴選非現居要缺卽人地未宜一時實乏堪以升調之員惟查有曾任實缺候補知縣關覲光年五十五歲湖北天門縣人由監生遵鄭工例報捐縣丞指分陜西試用光緒十五年到省旋遵新海防例加捐分缺間補用免試用因勸辦順直振捐出力保俟補缺後以知縣用又因在西安轉運糧臺于西寗等處肅清案内出力保俟補知縣後以知州用二十四年准補鳳翔縣縣丞請咨赴部引見奉旨著照例以知縣用欽此隨卽捐繳加珀離任銀兩並加捐同知升銜七月到省試看期滿甄别堪以繁缺補用該員勤明幹練辦事實心以之請補安康縣要缺知縣與例相符實堪勝任據藩臬兩司會詳前來合無仰懇天恩俯念員缺緊要准以候補知縣關覲光補授安康縣知縣洵於地方有裨如蒙兪允該員係知縣請補知縣銜缺相當毋庸送部引見所有揀員請補要缺知縣緣由除咨部外謹會同陜甘總督臣崧蕃恭摺具陳伏乞皇太后皇上聖鑒訓示再此係題案因關缺分是以遵章攺奏合併陳明謹奏六月十五日奉硃批吏部議奏欽此 
　　頭品頂戴陜西巡撫奴才升允跪奏爲揀員請補要缺同知以重地方恭摺仰祈聖鑒事竊查寍陜廳同知張守正於光緒二十七年四月十四日奉硃批著開缺以道員用應以奉硃批本日作爲開缺日期所遺寗陜廳同知係繁難要缺例不掣簽業經咨部截缺自應照例揀選調補查例載道府同知直隸州知州通判知州如係奉旨命往或督撫題明留於該省候補無論應題應調應選缺出令該督撫酌量補用至酌量以候補人員請補時該省如有截取記名分發人員應先儘酌量請補果係人地不宜始准聲叙以各項候補人員請補又載應用候補時先儘科甲出身人員請補各等語該廳地居南山五方雜處一切彈壓撫綏均關緊要非精明幹練之員不足以資治理奴才與藩司李紹芬署臬司崇恩在於通省簡缺同知應調及府屬知州知縣卓異勞績應升人員内逐加遴選一時實乏堪調堪升之員其候補班内亦無記名分發人員惟查有候補班前同知銜汪長靑年四十八歲貴州貴定縣優廪生同治十年隨同官軍攻克蒙自興義各城池案内出力保以訓導遇缺卽選旋於全黔肅清案内保以知縣分省歸候補班前先補用光緒元年恭逢恩詔咨部請廕奉上諭甘肅涼州鎭挂印總兵官汪桂元之嫡長子選用訓導汪長靑著准其承廕欽此四年選授興義府訓導請咨赴部騐到朝考取列二等奉旨以通判用因助晉振議叙奉旨著以同知分發陜西試用七年領照到省試看期滿甄别留省補用復因先年隨征關外辦理文案善後出力經前任新疆臣劉錦棠奏奉旨以本班仍留原省歸候補班前遇缺卽補該員才具開展勤幹廉明以之請補寍陜廳要缺同知實堪勝任雖係保舉初任人員並調缺請補與例稍有未符惟缺居繁要人地實在相需例准據實陳明據藩臬兩司會詳前來合無仰懇天恩俯念員缺緊要准以候補同知汪長靑補授寗陜廳同知洵於地方有裨如蒙兪允該員係同知請補同知銜缺相當毋庸送部引見所有揀員請補要缺同知緣由除咨部外謹會同陜甘總督臣崧蕃恭摺具陳伏乞皇太后皇上聖鑒訓示謹奏六月十五日奉硃批吏部議奏欽此 
　　二品銜署雲南按察使俸滿迤南道臣陳燦跪奏爲恭報微臣接署臬篆日期叩謝天恩仰祈聖鑒事竊臣於光緒二十七年三月初八日接奉兼署雲貴總督雲南巡撫臣丁振鐸行知委署雲南臬司篆務遵卽交卸迤南道赴省四月初六日准臬司全楙績將印信交卷等項移交前來當卽恭設香案望闕叩頭謝恩祇領任事伏念臣黔疆下士銓部微員歴滇中四府三道居邊地廿有二年迭與法員英員會勘滇越緬界務在迤南道任内烟瘴邊俸屆滿循例開缺候升會經前雲貴督臣崧蕃薦舉奉上諭著交軍機處存記欽此兹復委權臬司受恩彌重報稱愈難查滇省地居邊要臬司職總刑名舉凡察吏明刑弭盜清訟整飭保甲團練查禁會匪奸民保護緊要如臣檮昧深懼弗勝值此時局艱危之會正當盡心報効之時惟有殫竭血忱不避勞怨隨時隨事禀商督撫臣實心實力認眞經理斷不敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱謹繕摺叩謝天恩伏乞皇太后皇上聖鑒謹奏六月十五日　　奉硃批知道了欽此 
崧蕃片再涼州鎭屬土門堡守備藺廷貴病故業經奴才奏明開缺在案所遺守備員缺當經轉飭揀員請補去後兹據署涼州鎭總兵永明呈稱揀選得花翎儘先補用都司涼州鎭標中營千總吳忠得久歴戎行營務諳練堪以借補呈請核辦前來奴才查該員吳忠得年力富强熟悉營務以之借補斯缺實堪勝任合無仰懇天恩俯念員缺緊要准以該員吳忠得借補土門堡守備員缺以期得力如蒙兪允應即照章攺爲試署再行送部引見以符定制除查取該員履歴清册另咨送部外謹會同署甘肅提臣張永清合詞附片具陳伏乞聖鑒訓示敕部覈覆施行謹奏六月十六日奉硃批兵部議奏欽此 
 
