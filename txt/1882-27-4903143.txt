# 1882 - 27 - 4903143

 

Page 1

 
 
[新印筆生花彈詞出售] [  申報館主啓]  
　　雜　院本已無當於大雅降至彈詞來矣締女　針　餘閒往往束女　揚調於富廁而最好取彈詞閱之董以其文理淺近易以　陵叅惟語近　　如　袍等書實足傷　敗佫理宜辦　　　雖　貢務出旋正語雖與而弗乎經如淮陰心如女中所著乏筆生花一書海爲別開生面獨巨匠心者矣此書計共三十二回訂成十六本其中事實頗覺可驚可喜可敬可歌可　而仍能擬脫凡　獨　俊旨據聞女史　二十年心力撰成是書因　於　未付　　氏卽抄本流　亦不多見本舘茲特購取稿本用活字排印問世每部收回工價洋一元四角正準於初十日發買伏祈賜顧此布 
[讀本月初二日　諭旨恭記]  
　　前數月邸報戴寶竹坡侍郞請申　門禁一摺當經春　旨飭下廷臣妥議嚴飭該管禁軍統領內務府大臣等遵奉舊章嚴加稽查隨時防範各飾本報俻錄其事迄今未久竊謂此等疏懈之習由於向有定章禁軍把守按班更替從無疏防情事致于詰責以故日久玩生有時幾成虛設因而出入諸人可以混胃而事端卽自此而起若經一番整頓則統領者自必加意督率而稽察者亦將格外認眞以時計之至少一年兩年中可免玩怠之習矣乃不意不特出入之人疏於稽查致有白畫　進之弊且竟於宮殿之上有竊賊痕跡則更不成事體矣如前日本館所接電音初二日　上諭上月三十日夜　慈寍宮前殿及大佛堂瓦上失去鋼鍊八掛並有遺棄木杆及揭去瓦片情形等諭讀竟爲之駭汪累日現經　諭飭前鋒統領護軍統領內務府總管查明值班官兵嚴叅並將總管首領太監交內務府嚴訊及飭步軍衙門順天府五城緝賊究辦但期賊犯有獲訉出行竊情形則此事自可水落石出矣然竊以爲此事于係重大正不比尋常竊失案件較之前次門樓失去盔甲又相形而見重也蓋　慈寍爲　皇太后頣養聖躬所居體制何等森嚴宮門以外禁軍值班官門以內太監輪替其防範之嚴不言可喻觀於初一日　上諭禮部奏元旦令節禮儀請　旨一摺朕奉　懿旨等諭是元旦行禮王公大臣二品以上各員尚在　慈寍門外三品以下則於午門外矣卽使本年無　孝貞顯皇后大事不以二十七個月內之故斟酌從殺則照常　皇太后於　慈寍宮陞座筵宴王公大臣得於殿陛行禮亦不過頃刻之間趨蹌拜跪之節而禮畢卽出平時從無一人得入　宮門者何以此賊胆敢混入潛藏竊續遣　毫不畏忌耶謂事在深夜一時防範所不及顧　禁城啓閉有一定時刻申酉之交　　　　若　宮門則更嚴密該賊犯必非夜間始入者如以爲夜間始入則除是絕大本領或有隱形幻術能飛墻緣壁跳屋穿簷而後得至於此然果有此賊則大可慮矣我　朝　聖君繼體方今　皇太后調護　冲人從容聽政內臣僅供奔走樞輔同寅協恭乃於閒人所不能至之地而居然被竊其賊蹤亦大異於尋常如係日間混入至夜始上屋行竊旣　之後又乘人多之際而推身混出是該賊居心止圖行竊守門官兵不過一時疏忽於事體尙無關碍特上年已有瘋人混入禁門手持烟紙聲言放火爲兵役所見當被拿住者　諭旨嚴切譴責統領總管等人廳職何嚴密防察乃復疏忽玩匯致竊賊混入殿中楬瓦竊練而竟進不能知出不及覺任其窮一晝夜之所爲亦太無耳目矣竊意殿上顯有所失遺杆揭瓦又確是小偷行徑他無可疑也但京城內外易於行竊之處與贓物之貴重者正自不少該賊何爲而有美於殿上之鋼練乎且混入潛藏在稽查防範之中時有破綻之慮吾知點者必不出此其中疑竇愈揣愈多然果其爲外來之賊則門禁廢弛官兵太監自有難辭之咎若非外來之賊則情節重大統領總管更有難辨之情正未知該犯之能獲與否也實侍郞前次奏疏以嘉慶委年林清逆黨一案爲門禁不嚴之弊之證惟侍郞之所請者僅指出入混雜爲杜漸防微之計乃今則　宮門以內匪徒肆行竊物來時飄忽而去亦無蹤則愈出愈奇矣吾知　天威震怒必有以警臣下泄沓之風而不更從寬者也 
[外國電音]  
　　○土耳其境內帶賴馬西希西哥未乃保司尼亞三處亂黨滋事憶列昨報茲接本月初五日倫敦發來電報言保司尼亞之亂黨尢爲猖獗其所用之鎗皆係從瞠殊不易敵故派往勦捕之兵刻巳退回矣 
[鐵線引火]  
　　○法國巴黎斯向有德律風局內有一少年司事一日有人至局關照欲與某局通語少年卽將　關　動以憑傳言俄而回音至詎管中突冒火炤繳　延燒遂遭焚如之禍計被焚約值銀一千兩光景查其火從何來則緣德律風之鐵線與電線不同係由地中通聯與自來火之鐵管相錯而處是日有工人修理陰溝適鋤破地火鐵管維時工人以地中黑暗故擕有燈籠鐵管中之烟氣見火卽着德律風鐵線外面以木圍護木旣被焚火卽從鐵線中引過以致成災也 
[附船竊銀]  
　　○怡和洋行之福和輪船由漢口來滬有某委員附輪而來携有枕箱一只內有銀一百兩卽與華客同處另有搭船華人其行李有大箱一只與委員同臥起行至某處停輪該華人忽然不見而行李則仍在船上俄而查得委員之枕箱業已打開箱中之銀不知去向告知船主將該華人之大箱開視則箱內衣物僅值十元光景而該客已去無可追查徒喚奈何而巳 
[被押自經]  
　　○州縣衙門內之官媒婆淫惡貧險無一不備本舘屢經論及以爲婦女犯案不當交官媒收押會慨乎其言之昨聞十一月二十九日揚州新城候補甘分司宅查得失去衣物約三千餘金具物藏於後　箱內箱計十數號　樓門鎖及各箱之鎖皆未開動　封　故而物則空空不知爲何時盜去此樓在住宅後男僕素所未到因欲備查女僕但主人御下素嚴女僕時常更換鮮有及百日者因令官媒將今年已去之僕婦一一追到嚴行查問有陳氏婦者西鄕公道橋人也其太翁爲某科副榜其翁亦文生皆故未係甘邑武生母家亦書香世疾武生年少失教家產蕩盡貧無立錐婦難恨而不忍言有隣婦隣之謂某分司家將覔一作針黹者並不濟於婢媼輩可免飢寒婦惑之遂背夫托辭人城來某分司宅未及一月主人遣之囘武生知之與之反目歸亦悔甚乃回鄕未及數日忽官媒來呼稱爲盜案武生愈怒　婦并叱來人媒回城至分司宅　其狀分司怒極時適有典史某在座力任此事卽令捕署差役多人往鄕立提比到城查此地段屬江都因邑俟謝明府臥病卽歸甘泉代辦甘泉邑侯桂明府復委典史某 
 
 

Page 2

 
 
代訊婦上堂極口呼寃稱我来某府未及一月并未知後樓所在其間言語容有頂撞處典史怒發交甘泉官媒管押次早忽傳陳婦縊死桂明府急來騐看據聞雙膝跪地兩手高抬詢之媒婆陸大娘及伙役莊愷皆供夜半自縊等語騐後先飭棺殮屍親之母族夫族諸文武生耆見屍小殮後卽於揚州府署甘泉縣署名遞　呈而去不知何往諒必不能就此罷休也 
[蘇垣火警]  
　　○蘇郡於月之初三孩四鼓时間門外上津橋東首大街某煤炭行失火一炬燎原行中男女數人見前門被火所封後又臨何無舟可渡乃相將躍入波心幸對岸爲城守中軍營盤營中兵弁先將水中男女拯救然後用撓鈎拆墻遏火旋有水龍絡繹馳救計被焚者祗某行一家左右兩隣雖受虚驚均未殃及聞該行實不知火自何来故咸疑宵小縱火意圈攫搶也初五日黄昏時平江路衛道觀驟報火警烈　飛騰不可向邇杰至戌末始熄觀中精舍大半焚如計燬去平房近二十椽是處結搆精　房廊　曲四壁書畫尤工絕無倫爲郡中冠是晚水龍無遠勿届有素稱臥龍者兩府亦復破　出門而火势卒不少殺尤奇者觀中有寄存壽木數具皆傍墻而立獨某紳寄存之杪楠包以由紙雜列其間竟得絕無焦灼痕誠不可解迨初六日清晨觀之毗隣潘紳家又焚去柴房兩間廚屋一椽蓋卽餘燼所殃及也 
[洪都雜誌]  
　　○江垣之育嬰公局創在普賢寺地方其後墻則袤延至筷子巷規模宏敝起造至今僅十餘年近聞巳有朽壤之處經善後總局司道飭委候補縣洪君汝廉勘佔工程卽日督匠修理云○南昌科試取齊日期爲前月念八日義武兩屬童生先期巳陸續而至蓋該兩屬府試向例祗有一正一覆俟學憲按臨時方考以省童生跋涉故應較他屬早到也○緑營制兵例有米票由糧儲道憲被月給發每票潔淨顆粒三十官升月小照減按往年一票便可易錢鈔一串今則一串錢鈔加以百十文竟可易米票三張矣其貴賤相去爲何如又邇來鄉民多擔猪肉上市每斤僅售六十文屠戶生意大爲侵奪盖肉案正價猶需七十六文也聞今歲四鄉以穀價肉價均賤耕穫者旣多所虧折豢養者又不足稍補殊難爲計年豐號飢恐有不免者矣 
[江西官報]  
　　○藩憲牌示新選都昌縣丞韓錦霖現巳到省應行飭赴新任特示聞該缺爲通省縣巫之第一清澹者每年一切出息僅及百金茍係爲貧而仕者何以爲身家計乎 
[失竊多物]  
　　○松郡西門外長橋堍王姓家前日遭竊竟失去皮箱十七隻聞該竊入時燃點悶香故其家人雖醒而莫可誰何聞賊共有十餘人已報縣署經陶邑尊嚴飭捕役查拿然恐鴻飛冥冥弋人無從篡取也 
[違禮成昏]  
　　○考大清通禮漢官自昏及爲子孫主昏無期以上服方可行又凡喪三年者仕者解任士子輟考在喪不飲酒不食肉不處內不入公門期之喪在喪不昏嫁九月五月三月者在喪均不與燕樂又爲人後者爲本生父母服期年亦輟考解任此王章也人人當恪守者今有楚人陸某無嗣以兄子爲後兄先卒其嫂死未踰年爲其嗣子授室親迎之日儀從甚都觀者咸以大族稱而無賴輩遂羣起而索詐噫越禮行事出之目不識丁者猶且不可况儼然衣冠中人耶風人所以有素冠之歎也 
[天氣轉冷]  
　　○本埠天氣燠煖反常疊經登報前夜漸變寒冷十一點鐘大雨如注間以雪珠昨日晨起雨止放晴而濕雲時復掩日朔風飄發寒氣逼人與前日大相懸殊矣 
[殮屍領女]  
　　○昨報死攔騐殮母一節茲悉奚餘鄕仍未央保莫色尊又飭差傳夏洪福至內堂問究竟蔣阿大是否爲奚餘卿誘領托爾帶往蘇州夏照前細述邑尊令夏退去提奚餘鄕謂汝領蔣女已察得屬實惟因女而致爾母身死此女原司斷給與汝爲妻然須此女到案方可斷結設此女到堂不願從爾如何奚稱該女固願委身邑尊乃諭夏洪福交保帶奚前往殮屍仍搭陳三才航船扶柩回蘇再備文派差押往蘇州帶同蔣女搭原船來滬聽候本縣斷領如蔣何氏不願本縣再行開導云奚始同夏出外求陳君竹坪施給衣　棺木同地保殮屍又遵諭扶柩回蘇同差領女云 
[妓女喊寃]  
　　○前日午後四點鐘時有妓女陶月卿乘坐馬車至英會審署前下車進署喊寃所隨之男傭女婢攔阻不住適值陳太守升坐飭差將妓帶案男女傭人始歸陶月鄕供在西薈芳里阿大家爲妓今欲委身金姓客被阿大阻措求恩拯救太守問誰領爾到此答稱金姓客又問金姓何名妓囁嚅未答惟稱不願再回　處請發官媒太守飭令覔保如無保暫交官媒候提　阿大訊斷昨晨據薛捕頭禀稱聞妓陶月鄉乘馬車至署前被值日差拖進管押何也太守謂該妓自來喊冤請發官媒者隨飭將該妓帶案對質該效仍供如前太守又問欲嫁之金姓何名答稱名柏爾太守商之哲譒譯着候傳金姓客及　阿大訂期於下禮拜二訊斷 
[質對狡供]  
　　○控告欺詐一案法公堂將人証移解英公堂訊問後曾經飭傳長利洋商昨該商投到稱八仙橋之地基係前當兵頭某西人之產　返國時令錢福春爲之照料而托我行管理今錢將地租與朱李氏造屋並未告我帳房尚不知其擅租錢幾何容再細查陳太守隨提錢質對錢稱是處地基係向兵頭租賃者太守斥其供詞狡猾仍飭管押再爲集訊察斷昨法公堂復據朱李氏投稱錢福春奉送英公堂訊問發押後詎其妻凶悍異常昨晚復領車夫數人欲來拆屋謾駡不堪謂如伊夫不卽見釋誓不干休求大老爺但斷令還我所付之洋其地基房屋均不要矣翁太守謂此案現歸英公堂辦理有言當投英公堂伸訴至於錢妻前來抄鬧也在去界如彼等再來爾可嗚捕拘拿解案懲辦朱李氏叩謝退去 
[飾供駁斥]  
　　○初六日報列飾供移辦一案法公堂將人証送縣後莫邑尊於翌日親訊李才清及沈王氏禀訴緣由王吳氏供仍如前邑尊駁斥王吳氏八月初旬旣經沈王氏經手代李才清借去洋元約一月歸還並不立據何竟輕信至索欠本屬情理之事但何以曩者深信不疑而十一月底遇見李才清李約於十二月初一日歸還祗隔一日卽逼寫其據此等供詞矛盾實甚其中諒有別情着交保出外於下期領女王彩寶投候覆訊至李才清沈王氏所供亦有不實李才清亦着交保沈王氏卽交與李才清亦亽下期領女沈彩金投質一併斥退 
[控欠不認]  
　　○法公堂據張書明帶同老婦楊吳氏投控呈稱於同治十二年分被袁天甲借去洋三十元作中者爲麗水臺茶肆主陳天錫及楊吳氏今陳已物故聞袁亦沒其子袁阿培仍在新街開店爲此邀同中人楊吳氏到案控追借據呈閱翁太守准詞於昨日由包控傳到袁夥沈亦門訊理據供束人亡已八年小東阿培年幼無知故我代爲投訴此欵東人在日從未談及况又從無人向索求恩鑒察楊吳氏嘵嘵置辯太守將禀及借據覆閱詰此據載由爾岳母借出何不由本人投控答稱有病不能到案沈亦門又稱袁天申素不識字並無帳目太守復詰楊吳氏旣作中人可知借據何人書寫答稱由麗水臺吳姓代筆太守駁詰旣是吳姓代書何以據上又載明自寫爾等試思債主旣遣婿上堂而欠戶之子又着夥就質各存何意飭候傳到袁阿培並着沈亦門將店中帳簿帶呈再爲核斷 
[臘七日壽姚婉卿]  
　　○雙珠聲價比雙南　世謂情卿婉卿爲姚氏雙珠　小妹靑溪春信探唱撤紫雲迴一曲玉梅花放徑三三○紅 
 
 

Page 3

 
 
蓮沈醉白蓮酣　湘靈舘名花十友于以婉卿爲荷花凈友居第四　淺笑微嗔半露憨一種憐才眞實意怕聞人訾李三三　羣花有妒三三因議子待三三過厚者婉卿必力止之益賛歎三三不去口○温柔性格兩相含姊妹花開影不慙勝似吾儕雞黍約海天盟好結三三　婉鄕與三三情好日篤不啻親骨肉也 
　　二愛仙人初稿 
[臘八日壽李三三]  
　　○玉梅交九唱花南　玉梅花下交三九陳其年句　瓊粥筵開勝共探金粉六朝人一個先春七日拜三三○永朝永夕興都酣滿引紅霞醉態憨紙貴海陽名滿世清流誰忍侮三三○同他石關口中含　放臣棄婦古今同慨　史筆修花尙不漸老向紅閨得知已雙珠中有一三三 
　　二愛仙人初稿 
[光緒七年十一月十七日京報全錄]  
　　宮門抄○上諭一道錄前○發抄　旨四道○恭親王等　奏察看河工現已就緒情形摺子○侍講陳　奏請收回　成命嚴加申飭夾片○護浙撫德　奏試看知縣夾片○川督丁　奏甄別州縣夾片○直督李　奏請　旌獎夾片○將軍銘　奏特叅緝捕員弁緣由夾片○川督丁　奏請議叙夾片○又　奏調委署知縣夾片○十一月十七日兵部太常寺太僕寺正白旗值日無引　見○惠王假滿請　安○直隸副將明安謝　恩○兵部奏派點騐軍器　派出禮王伯王克王睿王棍公文中堂瑞聨　書○帛公請假十日○召見軍機○皇上明日卯正二刻至　大高殿拈香　○發抄　慶裕奏貴縣等處被淹撫卹情形奉　旨覽秦殊深軫念卽着該撫飭屬將被災戶口分別妥爲撫卹毋任失所鈇此　又查閱營伍完竣回省日期奉　旨知道了欽此○衛榮光奏辦賑出力之丁憂府經歴趙觀光改獎奉　旨吏部知道欽此○又查閱太原鎭營伍完竣分別舉劾奉　旨知道了欽此　○○臣奕訢臣奕　跪　奏爲永定河工作現已就緒謹將察看情形合詞恭摺仰祈　慈鑒事竊於本年五月二十一日臣等欽奉　懿旨會同左宗棠及直隸總督李鴻章兼管順天府府尹童華等辦理河工水利事務所有直隸歴年修治諸河情形媽左宗棠所部挑濬　州河道並分辦永定河源下遊各事宜均經李鴻章左宗棠隨時陳明在案伏查下遊工作巳由道員王詩正協同直隸兵勇挑濬　事繼此防讓得宜可免　灌泛溢之患上遊係截水於田利害兼顧其工作尢爲吃重臣奕　於察看神機營水碓造藥局之便於上月二十日帶同全營翼長副都統容貴文案翼長員外郞椿枝暨察所有築壩分渠等工與左宗棠原奏均屬相符河邊間有認種之民闢成田地以待培壅者並細加采訪該處居民命稱王德榜馭軍有法兵民相安其火藥轟石皆擇荒　之區于百姓田蘆墳墓絕無窒碍臣奕譞親見其轟取數人舉手之頃數日運之不盡大石樂壩碎石燒灰旣省椎　之勞復免挽運之費其功効實不止事半功倍已面飭該布政使以下各國工作務照此認眞詳愼以竟全工並提　機營存欵一千兩由臣等札飭王德榜分獎勇丁夫役第查直隸全省之大河道之多防患興利之處原不止永定一水左宗棠擇畫極詳維艱經費不可大舉而每年補徧救敝之勞已屬不遺餘力除左宗棠所部工作已由該大學士　奏明移交李鴻章等分別察騐外相應恭請　懿旨飭下李鴻章順天府兼尹府尹已成工作務隨時修治勿令久而頹廢認種之民偶有爭訟務妥爲化導持平辦理小民不致顧忌裹足則已闢之田卽不致廢爲曠土此外應治之河何處爲先可興之利何處試辦應由該大學士等隨時查明次第　奏請舉辦以仰副　皇太后軫念民瘼之至意所有察看永定河工現已就緒緣由謹繪圖貼說合詞恭摺具　奏伏乞　皇太后　慈鑒謹　奏奉　旨巳錄　○○陳寶琛片　再近日邸抄有楊昌濬建立琦善專祤之請得　旨允准臣伏讀之下感憤塡胸當日　宣宗成皇席諭旨斥其辜恩誤國喪盡天良特念世臣示加顯戮至今天下議論者言及琦善二字雖孺子小夫莫不疾首痛心同聲唾駡目之爲禍國之罪魁公論若是正孟子所謂孝子慈絲百世不能改者也卽使琦善別有功德於民亦不能以經理一隅之微勞積其貽悮國家之大咎况其總督陜甘也辦理雍沙番族率將無罪熟番濫行屠戮逼供飾奏我文宗顧身帝赫然震怒褫職逮問特峰嚴諭責其謬妄擅殺遭戍吉林是琦善在甘無功有罪煌煌　聖訓鐵案如山使琦善死而有知尙何面目歆是邦之俎豆乎臣備員史館得閱琦善之傳奏使　坂得聞父老之言　善於甘肅無一着政可書甘肅於琦善亦絕無去思之慕專祠之請胡爲乎來哉且琦善東能造福於甘民初死之時豈無身被其澤者爲之請籲何以遲之又久而亂後殘黎忽念及於數十年前之總督而欲報以馨香此不過因伊子恭鏜現官烏魯木齊都統耳禮部例載子孫官九鄕其祖交不得題請入祀名宦鄉賢祠所以杜徇情市恩之漸也况專祠之建尤爲　國典之大者乎究之琦善負罪之鉅其不宜祠祀尚不必以例爲衡葢他人之罪祗在一時一事之科害琦善之罪則關天下國家之安危倘令終如所請旣無以服天下之人心且恐招外邦之譏議其所繫者非淺臣拾遺左右刑賞之大理合盡言敬懇　皇太后　皇上收回成命嚴加申飭以重祀典而勵臣忠伏乞　聖鍳謹奏奉　旨已錄　○○德馨片　再准部咨嗣後道府州縣保歸候補班人員應於到省一年後察看考核分別補用等因遵辦在案查候補班前補用知縣蔣紹琬江蘇監生報捐縣丞選用勞績出力保舉知縣分省前先補用捐指浙江光緒六年九月十六日領照到省今試看一年期滿臣在藩司任內會同臬司查得該令才具明晰辦事勤謹堪以留省照例補用當經詳請加考奏咨前撫臣譚鍾麟未及核辦移交前來相應請　旨留省照例補用謹會同閩浙總督臣何璟附片具　奏伏乞　聖鑒謹　奏軍機大臣奉　旨吏部知道欽此　○○丁寶楨片　再吏部奏定章程道府州縣等官無論何項勞續保歸候補班者以到省之日起子限一年由督撫詳加察看出具考語奏明補用等因茲查有候補班儘先稱用知州康爲善候補班儘先補用知縣趙廷樹侯補知縣陳秀昌孫溆均到省一年期滿例應甄別據藩臬兩司造具該員等履歴清册詳請奏咨前來臣查知州康爲善人尚明晣知縣趙廷園才其樸實陳秀昌舉止女詳孫溆當差勤愼均堪以各本班留川補用餘冊咨部外理合附片陳明伏乞　聖鑒謹　奏軍機大臣奉　旨吏部知道欽此　○○李鴻章片　再江蘇金　縣人布政使銜湖北遇缺補用道楊宗濂鹽運使銜河南題補道楊宗瀚之母二品命婦侯氏當蘇常淪陷命諸子絆率鄕團屢殲狂冠並命長子楊宗　赴皖乞師隨臣　下贊助戎機迨蘇常克復又命楊宗濂集捐收養灾黎全活無算其餘置田瞻族諸義舉更不勝數該員等格　母訓惟以愛民救災爲務往歲晉豫旱荒迭捐助賑上年復捐直隸賑銀一千兩楊宗濂又與湖北司道勸集直賑銀十一萬餘兩堅辭議叙尤堪嘉尙該命婦教子有方爲善不倦旣捐賑銀千兩相應請　旨准將二品命婦楊侯氏照例建坊給子樂善好施字樣以示旌奬理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○銘安等片　再查緝捕員弁帶兵駐紥地方宜如何潔己奉公安輯民兵毫無擾累玆查有頭起三札蘭委參領藍瓴記名佐領雲騎尉三福駐紥缸窰經該處鄕約張建第拿獲竊賊仲三幅子一名交其轉解該員訊因仲三幅子供反民人曹智增五永貴家曾爲寄存贓物將曹智增等傳營意欲一併解省曹智增等因被誣扳恐受拖累煩人向該員說道願花中錢一百八十千求免解送作爲衆兵飯食之費該員查明誣扳情由亦卽允受分給衆兵錢一百二十千下餕六十千收受入己將曹智增等開釋僅將仲三　子解省發局審出前情禀請核辦該員三福身任職官帶隊緝捕竟敢收受有事人錢財入已雖曹智增等經局訊明委係誣扳核於法無所枉 
 
 

Page 4

 
 
亦屬不知自愛有玷官箴似此貪劣之員未便稍事姑容相應請旨將吉林滿洲正白旗任元佐領下藍翎記名佐瓴雲騎尉委叅領三福卽行革職以儆官邪除竊　仲三幅子飭局另行擬結並將所受錢文如數追繳給主具領遺出世職揀員承襲處所有持叅緝捕員弁收受人　緣由是否有當謹附片具陳伏乞　聖鑒謹　奏軍機大臣奉　旨着照所請該部知道欽此　○○丁寶楨片　再據署射洪縣知縣文芳廩稱該縣考機狹隘號舍候圮檑星門申明亨以及節孝鄕賢兩祠均因修建年久漸就傾　經監生郭征　張貴身捐資培修考　號舍四百八十間櫺星門申明亭俱一律修固並添建鄕賢節孝兩祠均係本年六月十三日一律完工騐明均係工堅料實並撫草北　咸靑事計核監　等各自捐工料錢一千二百五十釧俱係情願樂輸毫無勒泒實屬好義急公勇於爲善懇請奬敘以示鼓勵等情前來臣查核監生那正韋長貴身二人捐資培修考棚號舍四百八十間俾應試生童藉資棲止文風賴以培植復添修欞星門申明亭及節孝鄕賢各詞宇尤見辰興　　以壯　瞻洵爲樂善不倦查咸豐二年戶部奏定章程尋常捐輸每捐錢二千作銀一兩等語今監生郭征偉張貴身興修各項工程估計每人各捐錢一千二百五十釧殊屬急公好義例得請奬合無仰懇　天恩俯准勅部照例議叙以旌善行而照激勸除飭特該監生等履歴靑册呈送咨部外謹附片陳明伏乞　聖鑒訓示謹　奏軍機大臣奉　旨該部核議具奏欽此　○○丁寶樍片　再梁山縣知縣熊汝梅千請終養遺缺查有　中縣知縣費秉實才具明練堪以調署所遺　中縣知縣缺查有在省之彭縣知縣吳鼎立辦事老成堪以委署又署南充縣知縣邸祖培丁憂遺缺查壁山縣知縣江懷廷謹愼安詳堪以調署該員等正署各任內並無經徵未完展叅及承緝盜刦已起四叅案件據藩臬兩司會詳前來除檄飭遵照外理合附片陳明伏乞　聖鑒謹　奏軍機大臣奉　旨知道了欽此 
[浙省撫轅抄]  
　　○十一月三十日捕部員外郞陳馬　由楚進京過折親拜　○十二月初一日　　　　　　左禀謝藩司飭知赴任　中村巡檢邱景分　謝委叩見　迨　　典史榮應銓　知藩司委署臨梅典史交卸分水典史回省叩謝　咨署白沙　　　　　　　　　司飭知府經歴周秉崧禀知臬委稽查鳳山門卽日到門叩見賀 
[蘇省撫轅抄]  
　　○十二月初四日委提浙江河餉知府銜南河勞績試用班先用同知于　之浙江提餉回辭赴清江　同知敖式金江陰知縣周相輔常昭海口均廩知奉委屬局差　知府石和鋆廣東緝捕回　太倉七浦司尤裕章謝飭知回任　○初五日前山西蒲州府謝錢浙江人山西來　籤分江蘇大挑試用知縣何啓綬浙江人禀到　喬　禀知奉委同里釐局　同知揭裏禀知聞訃丁每憂　府照陳德醇奉飭換蘇從九萬選辭赴鎭江差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
