# 1905 - 232 - 4911625

 

Page 1

 
 
[電傳上諭]  
　　七月二十七日奉上諭署理兵部尚書户部右侍郎鐵良著派充政務處大臣欽此 
論東淸鐵路續二十七日稿 
由此觀之有喀西尼之密約及政府與華俄銀行訂合同之事而後有租旅大之約及建造南滿洲枝路之事有旅大之租約及建造南滿洲枝路之事而後有庚子以後俄兵進踞東三省之事有俄踞東三省不肯撤兵之事而後有日俄之戰及今日之和約和約歸結之處割讓其南滿洲鐵路卽所以絶西伯利亞交通之便以阻俄人南下之謀而破壞喀西尼之密約東亞風雲之擾攘者十年而卒之如循環之無端以此始者以此終斯拉芬族蠶食之雄心如夢如泡　消歸於無有不知釀此禍胎之我國政府對今昔之殊形其將何以爲情耶 
雖然光緒二十四年所訂之鐵路公司合同中旣載明悉照二十二年八月初二日中國政府與華俄銀行所訂合同之各章程辦理此合同中所載之語亦政府秘之故無從而知惟据密約所載則三十年期滿之後准中國籌欵贖回又据光緒二十三年西七月二十二日字林西報所載美國駐俄總領事呈報所言此路開辦後八十年當作爲該公司之鐵路八十年後歸諸中國則此南滿洲枝路亦須再二十年始能贖回根抵之磐固旣深其是否能贖尚未可知今若從美總統之勸即以中國贖路之費抵日本之賠欵則其期限自可提前辦理矣夫向之事事爲梗者以路權之在人手耳今路權旣能收回則主權之完全無缺自可預保此又未始非我國之　也 
夫粤漢鐵路之約合三省之力爭之僅得美允收 
 
 
 

Page 2

 
 
回一語而尚未見諸實行也浙江之鐵路津鎭之路雖有起而爭回之議而阻力尚多其結局未可預料也可知我國鐵路之利權一入於外人之手則必極力把持之其未得之也又必極力運動之以求其承辦此非外人視我國之鐵路爲莫大之利源所在而肯若是乎其政府之對於建造中國鐵路也或陰嗾他商人出名承辦或力保其本國商人所得之路權而曰圖所以擴張之此非確知鐵路侵略政策之有大利而肯若是乎故收回滿洲路權者爲我國保全東三省主權之根本辦法日本而允美總統之調停以中國贖路之欵抵賠欵也我國固宜亟行籌備贖路之事即日本而不允是調停將終得俄國割讓之利益也我國亦宜預爲籌備贖路之事彼外人之與我訂租借築路之約者不一矣或曰以幾十　爲限或曰幾十年後歸還中國此皆不過一紙之空言耳届時而食言焉如俄國不如約撤兵之事彼亦未嘗無藉口之詞我國自政府以全人民對於此等之事不可不預爲籌備者以此故也 
論贖路之事自以欵項爲第一要義夫滿洲之富源久爲各國所豔羡非如蒙古新疆之荒瘠不毛也和議旣定以後撫其瘡痍而煦嫗休養之一面開放閂户俾土貨之銷塲日以擴充一面招徠内地如山東等省之僑闢草萊而盡其地力外人之投其資本者亦必日以加多我知不及十年滿洲之情形將勝於開戰之前可以預决觀於北美之藉客民入籍以驟增其富源可以爲證也滿洲富源之前途旣大有可望則贖路之欵白　患　能就地籌出加以地方自治之制苟能頒行人民羣視國事爲已事較之内地之籌欵維艱者吾知其亦必有間矣嗚呼吾論東清鐵路有收回之望而爲中國幸吾又思各鐵路之多落於外人之手而不禁爲中國危也 
[美國調停日俄和議實係假公濟私]  
　　益聞西報接西八月十三號德京電云兹據德國曰報傳說當世論者每謂日俄議和一節倡自美廷蓋因美國於全球爲第一文明之邦素能見重於人故亦獨具熱心出爲兩戰國排解現時之戰事不知美國别有深意存乎其間查呂宋非律賓諸島與台灣相隔僅一衣帶水耳而亞洲東北部之堪察加島與南北美之辣士加亦不過恃有北令海腰横亘維繫乎其間倘日俄和議未成日軍勢必分兵北上以達其目的而後止夫日本海軍現已稱雄於遠東洋面而陸軍又將横軼於亞洲北陸美國雖强亦有唇亡齒寒之鑒故萬不得已有此首先倡和之舉併可藉以巿仁義之名所謂假公濟私是也美人亦狡矣哉錄北洋官報 
[日俄提議和約條欵之異同]  
東京電云此次日本政府於講和會議向俄國提出種種要求其條欵如左 
一賠償戰費 
二割與樺太島 
三將俄國租地（係由中國租借之地）交付日本 
四由東三省立刻撤兵 
五　東清鐵路讓與日本但哈爾賓迤北之鐵路不在此例 
六承認日本於韓國之保護權 
七竄入中立國之俄艦送歸日本 
八從此以後限制俄國於東亞之海軍 
九海參威迤北之漁業權允讓日本 
路透電云日本政府於此次會議除令俄國賠償戰費割庫頁島外其餘要求開列如左 
一俄國由中國租借之遼東半島讓與日本 
二俄國須由滿洲撤兵 
三承認日本在韓之保護 
四哈爾賓迤南之鐵路讓與日本但其迤北鐵路仍係俄國所有五限制俄國東亞之海軍 
六俄國於滿洲所有利權歸還中國 
七　海參威迄白令海其漁業權允許於日本 
八竄入中立口埠之俄艦須交與日本（閏） 
按此兩電微有不同故並錄之以待參攷 
[西塘鎭第一次集議拒約]  
　　西塘學界中人於十六日借四賢祠平川學堂第次集議抵制美約是日午後一點鐘齊集到者三百餘人周君國香演說美人種種虐待情形聞者皆甚感憤布業烟業洋貨三項簽押註册者三十餘家周君又將慈溪邵攸亨在申十四日寄來之書其中有關美事者均用硃筆圈出黏諸門上以勸各人二點時始散會（外） 
[學生抵制美約松江]  
　　美國禁約虐待華人若在他國必將以强硬手叚向美政府詰問我國僅以不買美貨爲抵制辦法文明當爲天下各國所共諒即美國紳商教士之明逹者亦無不視抵制爲義舉而深望美政府將工禁改良前日教會所設學堂中學生亦聯爲一社刊發傳戰勸人不用美貨實行抵制可見凡有血氣無不憤工禁之無禮也（竹） 
[江浙學界同人集議抵制美約]  
　　江浙學界同人於二十六日晚八點鐘假六馬路臥紅寄廬會議拒約持久辦法到者四十六人先由會長蘇劍公宣言我讀書人當以　身衛國　名於後世爲分内事萬不可畏難思退彼奸商運動各路希冀破壞團體設使發起人因之遭害吾輩惟有繼起不息抱定方針終身不用美貨繼由張君子英唐君際清演說次由關君葆蓀决議同人分往各處勸導以絶疏通之路當由張唐二君擔任燕齊一路朱李二君任江漢等處刻日治裝就道時已十下半鐘遂鳴鈴散會 
（外） 
[彚錄抵制美約各函電]  
　　長沙來電商曾鑒湘省不用美貨已電達聞有人謀害曾公憤極萬一遇害湘誓終身不用美貨望曾公留一身爲國計湖南公電 
蘇州顧季和顔莘稼等致曾書（前略）吳中自抵約之說起士商之有志者固已不用美貨矣甚有將美貨付一炬者民情團結不可謂不堅無如集　演說不能遍及城鄉鄙意儗將苛例演成白話并將商標繪成式樣專人赴吾吳各鄉貼說勸導務使人無論雅俗地無論村鎮識字者一望而知不識字者并無須求人講解庶幾家喻户曉人人知不用美貨之原由而憤發激昂矣（下略） 
高要女士林肖雲上曾書讀武侯出師表而不泣者其人必不忠讀李密陳精表而不泣者其大必不孝讀韓昌黎祭十二郎文而不泣者其必不友吾謂讀公留别書而不感憤者其人必無熱血而非人抵制美約公振臂一呼聞風響應民情如此實爲我國所創見誠使抱定不用美貨之宗旨各盡個人義務未有不收效果者豈惟效果國家之富强亦兆於此在昔意國自羅馬亡後土地隸於教皇 
 
 

Page 3

 
 
政權歸於奥國瑪志尼奮然一呼四方志士雲從霧集卒光舊業爲歐雄邦今中國非意國而公則瑪志尼也此舉辦法文明猶有阻力豈眞欲我四萬萬同胞永爲人牛馬奴隸震旦之古邦黄帝之子孫卒爲印度荷蘭之續而後已耶彼其人甘犯不韙者或亦一時之悮未必不漸發天良翻然悔過孔子曰人而不仁疾之已甚亂也又曰伯夷叔齊不念舊惡願諸君執定不用之宗旨和平辦去各守大職况沈擅非爇則不香鷹隼因驚而　奮未始不因有此阻力而愈堅諸君抵制之心也（下略） 
陜西三原縣小學堂范克立等上曾書抵制美約數月之間山鳴谷應震動全球所以然者此心同此理同也走等聞風不禁驚喜攘臂以起願爲公後（中略）夫黑奴之於美異種族也林肯謀其釋放猶不憚日於激戰以成之况華僑萬衆盡我同胞雖屬萬難其又奚辭伏願無屈於恫喝無移於甘言無畏於壓力始終堅持不至完滿吾所求不已此則私心日夜所祝之者也（後略） 
江陰沙祖烈上曾書（前略）慨自中國爲我之習深士夫偏於揚敎而痛詆墨敎遂將民胞物與之道全然盡棄曾文正曾有此言實有慨於同胞之誼不講也不知同胞之誼益堅文明之教乃盛外國所以獨進於文明者固在此不在彼也今我中國同居一域之中且有仇敵相視者遑問流亡海外者乎我公創議抵約振臂一呼四方響應一去中國樹私肥已之習光堯舜之治接孔孟之傳不過如是彼政府之壓力外人之撼搖何足介意哉（下略）（南） 
[長興縣因賽會閙敎湖州]  
　　十九日長興縣屬遞鋪鎮社廟迎神招優演劇熱閙異常二十日舁神出巡行至中巿天主堂門首稍停神轎息力不料天主敎堂坐堂孔某不允致犯衆怒恃衆擁入教堂擲碎器皿鎭人愈聚愈衆竟將教堂全行拆燬坐堂孔某見勢不佳脫身逃遁迨營汛弁兵臨塲彈壓始各散去然該敎堂已不能保全矣現聞劉神父赴府詰問由府尊飭傳安吉縣詢問各情未知將作何了結也（以） 
[嚴禁刀匪成都]  
　　邇來成都巿上每有帶刀遊行之輩三五成群勤輒恃强欺辱良懦并有因睚眦小怨互相尋仇以　釀成命案世風之惡關繫匪輕警簽總辦賀觀察在川多年深悉其弊特於前日出示嚴禁有犯必懲想此風當稍　歛戢矣（調） 
[趙爾巽電奏日軍優待清國官吏]  
　　趙爾巽於華七月二十日電奏兩宫略謂軍接待我清國官吏常不失禮凡遇交涉恊商事件均能誠相待毫不支吾如部下兵弁苟稍無禮即嚴加懲罰故其卒伍對於清國武官如對其上級長官軍紀嚴肅秋毫無犯清國官民咸深喜之云譯大阪朝日新聞 
[保送出洋道府北京]  
　　某樞要得奉皇太后面諭飭沿江沿海各省督撫保送曾經出洋之道府以上人員或在籍人員據實入奏送部引見以備錄用（月） 
[出洋破格保案北京]  
　　駐美欽使梁誠奏保駐美二等叅贊知府梁詢請免補知府以道員仍留原省歸候補班先前補用並請賞加布政使銜按近三十年保案内向無奏請賞加布政使銜者不但奏請者少即出自上意者亦不多也（月） 
[廷寄嘉獎袁宫保北京]  
　　聞張大司農自天津回京召見時面奏直隷所辦學堂警務各要政均成效昭著因此袁督頗蒙兩宫嘉獎已有廷寄云（月） 
[鄂督保張彪無效武昌]  
　　聞官場消息云張督有密電與鐵良言湖北軍隊之可觀皆張彪一人之力若不從優加獎恐寒士卒之心不料日久未見鐵良復音兩張皆爲之素然（位） 
[電催林太守來京北京]  
　　前者林維源侍郎擬辦勸業銀行雖經商部核准不意林因病逝世遂爾中止嗣由王丹揆參議電逹商部現有林侍郎之少公子爾嘉太守克承先志仍踐前言奮力承辦曾經商部札飭該員來京迄未報到日前復電催林太守迅速到部面商一切以期早爲開辦云（月） 
[咨催黔省妥辦商會并舉議員北京]  
　　貴州省城尚未設立商會前經商部行咨黔撫請照章創設旋據覆稍商情渙散商務亦不能如他省之興旺且總理恊理難得其人一時殊難設立至商務議員於修選人員中亦甚難選擇請派云云商部接到覆文後以商會之設本爲維持商務聯絡商情起見若如該撫所云礙難照准因又咨催該撫請將黔省商會轉飭妥爲辦理并將商務議員迅速選擇一併聲復到部以憑核奪札派云（珠） 
[秋曹各司營謀津貼京師]  
　　刑部自從奏請籌定辦公經費擬提各州縣笞杖罰金之欵津貼司員各員得此消息紛紛赴堂憲宅或挽人營謀烏佈差使巧爲多得津貼地步其紈恗子弟平時久不入署者今亦黽勉從公直有塞滿衙署之勢亦可謂善於營謀矣（人） 
[彙誌北京工巡情形北京]  
　　北京外城工巡局各事宜迭誌本報兹又得悉各種情形因彚誌之局内設總辦帮辦提調文案發審圖表稽查書記等項所設警巡分八等曰頭等警巡二等警巡之類八等警巡之下設巡長分三等巡長而下設巡捕分三等以次遞升舊有之練勇暫時不裁一面擇尤選入警務學堂習學警務月有薪水三金六個月卒業升作巡長各叚巡捕聽其指揮將來各　多分局所協理案件輕者由局治理重案仍交刑部（月） 
[追繳衛田公款再誌武昌]  
　　鄂藩李方伯向衛田局提調陳伯頑太守完勒限追繳衛田公欵已誌前報兹聞該太守月虧挪太鉅一時不能警還遂諉之收支委員潘　台大令經方伯調查存欵摺簿約空四五萬金深爲動怒謂潘令與陳守通同舞弊咎實難辭卽日將潘發交經廳皮畏宕參軍看管聞潘大令年已七旬在鄂服官三十餘年素來謹愼想此次必爲陳所欺也（文） 
[武備畢業生割耳示衆廣州]  
　　岑督前派武備畢業生二名往將弁學堂教習體操該生辭以病岑督以其有意推諉諭以如不即往追回畢業文憑兩生無奈遂勉强到堂又有學生關文淦於五月二十三日禀稱母病請假三天至六月初三日又禀稱初一繼母病故績假二十一天六月二十二日又稱感受署濕加以祖母垂危請再續假十天經將弁學堂查明該生并未回家亦無繼母病故之事事爲岑督所知以其忍心悖理飭令軍法從事姑准其父母到堂乞恩情詞懇切從寛辦理追取武備學堂畢業文憑割去一耳由營示衆三日後發交順德縣嚴加管束（空） 
 
 

Page 4

 
 
[倉塲奏請飭催籌備米石並嚴定章程京師]  
　　日前倉場侍郎貝奏略云奏爲江浙籌備米石屢次奏催或延宕未交或交不足數擬請嚴定章程查漕運全書内載籌備米石劃抵正供全完作爲短欠籌備於次年春間補交運通又江浙海運漕糧籌備米石係正漕之外另籌之欵等語查光緒二十六年以前江浙海運漕糧均有籌備米石隨正交倉二十七年補運二十六年滬存漕糧浙江尚交籌備米一千餘石自此以後江浙兩省均藉詞不交屢經奏催蘇省於光緒二十九年始行交納仍不足數成抵正供不足下餘作爲籌備交倉本年江蘇籌備米亦只交八千八百七十一石除撥抵上年欠交籌備四千六百四十一石下欠七千七十石至於浙省則屢經奏咨札飭旋據覆陳非不購買餘米己抵正供虧耗　謂江蘇徵自民間浙江則有不同並稱浙省並無此名目等語殊深詫異凡海運必有籌備例文確鑿可據二十六年以前浙省海運皆係隨正交倉二十七年補交二十六年之米尚有此項米石何以輒謂浙省向無此名目乃該糧道於籌備米並未起運遂設詞謂　　正供虧耗顯係有心取巧希圖從此免交請旨飭下江浙撫臣轉飭各該糧　自二十六年起每届應交籌備米石如不足數卽照正供桂欠例一體開叅如正供實有因災虧耗則准借籌備抵補亦不准過籌備十分之二設逾限制之數則以逾限之米數照挂欠例嚴加參處統令於次年將借抵之籌備照例補交似此嚴定章程庶足以警玩延而昭核實云云（人） 
[一胡燏芬與袁世凱面議京張鐵道購買鐵軌]  
　　清國政府准備敷設京張鐵其自北京之豐合停車場至張家口所用之鐵軌均向清國商人購買鐵路總辦胡燏芬於華七月二十日赴天津與直督袁世凱面議法商交涉事件譯大阪每日新聞 
[山西巡撫張曾敭奏集股設立同蒲鐵路公司以保利權摺]  
　　奏爲晉省紳商擬集股本設立同蒲鐵路公司以保利權懇請奏明立案恭摺仰祈聖鑒事竊維今日列國競爭擴張權力皆恃鐵路爲先驅將欲保守權利必以自造鐵路爲第一要義臣自到任以來迭將此事關係重要與本省紳商開陳利害兹據山西在籍翰林院庶吉士解榮輅吏部主事李廷颺荆育瓚湖南候補道劉篤敬曁各紳商聯名禀稱現在公司籌議擬仿粤漢川漢公司辦法叅酌本地情形招集股本自造鐵路由太原省城起南逹蒲州以通黄河北抵大同以通宣化共計程二千餘里約需費三千餘萬名曰同蒲鐵路公司創事諸人籌集股本三五十萬先從太原至平遙一叚入手以資提倡用人辦事一切俱遵商律此後分年集欵分叚程功勉力籌措尚非甚難懇請奏咨先行立案以保權利等情禀呈前來臣維山西地居右輔北控邊荒煤鐵之饒久爲外人窺伺若不及時造路必致受人要挾同蒲一路軌長費鉅　歴山險通道原非易易然爲他日不能不辦之要工即爲今日不可不爭之先著現據該紳商等聯名禀懇合至晉之力辦全晉之工白應准如所請以順輿情而杜後患餘咨外務部商部並飭將公司集股辦事章程悉心妥議另行核咨外理合恭摺具陳伏乞皇太后皇上聖鑒勅部立案施行謹奏光緒三十一年七月下九日奉硃批該部知道欽此（光） 
[再續粤督批示鐵路集股章程盧州]  
　　至籌欵之策據公函内稱一爲招集每月二員股票一爲招集外洋巨商股分而章程所載則僅股票一項無論此項股票未必每月果能照數銷足卽使銷足而一千銀五百萬員内除去三成轉利又除去半成認銷領銷之酬金共除去五百二十五萬員實收之銀九百七十五萬員股票常利名曰四厘而九百七十五萬員之實銀須認一千五百萬員虚數之常利是子息之率約在六釐以上無論虚數太多子息略重未必尚能獲利而此時贖路之欵旣非粤省獨認係由三省公籌則將來籌欵接取以及已成一叚所人行車之利盆自應三省匀攤共任合力興辦旣係三省合辦一公司之事則每股銀數之多寡利息之輕重自應遵照商律第二十四條辦理不得叅差自爲風氣如果鄂湘兩省官绅亦欲行每月二員股票則來章自可照辦倘鄂湘兩省辦法不同必不願我之虚數之股票與彼實數之股份一律均分利益也如鄂湘辦法旣不相同而該紳等又舍此别無籌欵之策變通辦法以此爲債票尚可以此爲股票則斷不可然卽爲債票亦須先與鄂湘商定乃可舉行否則仍是以實數之股分還虚　之公債鄂湘必有責言也　之此路如能分辦或全由粤辦則可爲所欲爲今則贖路之欵係由三省公籌已成合辦之局面斷不能不由三省官紳會同恊商定議前準張督部堂來電湘紳業經赴鄂就議此事該紳等應卽會商公舉數員迅赴武昌與鄂湘官紳悉心會商庶可早日定局此爲下手第一著其餘章程條議猶其　焉者也除將來呈章程公函各件抄咨湖廣督部堂張查照外希即知照此復章程公函存（宿） 
[法總領事致上海道丞]  
　　（爲會擬上控章程事）啓者查公堂會審洋各案間有於會審定斷之後不服所斷復行上控者不得不明定章程以示限制兹由蘇繙譯官與陳明府會擬上控間略章程兩條經本總領事查閱尚屬妥善合亟抄送即祈貴道查照察核見復爲荷順頌日祉計送章程 
會擬上控簡略章程 
一格式如法人有上控之事應赴法總領事衙門遞進禀詞由法總領事轉致道合核定是否合當卽由道台擇訂何處何日會同總領事審訊如華人有上控之事應赴道台衙門遞進禀詞由道合轉致領事核定是否合當卽由總領事擇訂何處何日以便會同審訊惟上控人應於禀中聲明上控緣由 
二限期上控之人往往有藉上控而拖延時日希圖不遵堂諭者故凡公堂所定堂諭一律暫當實行遵照如有欲行上控祇能於判定堂諭後以二個月爲限已逾兩個月限期不得再行上控 
（古） 
志謝商務印書館惠贈書籍 
西洋歴史教科書是編彚輯英美日本各種西史融合而成起埃及開化之時迄美國調和日俄戰事之日提綱挈要孕括無道末附列國帝王世系圖中西地名合璧表尤足爲閱是書者參考之一助英文法釋義是書於西文各種字之用法依類註解最爲明晰初讀蟹行書者誠不可不研究也 
第四册日俄戰記寫眞帖共圖八十幅中有著色圖五十餘楅筆意生動彩色　妍閱之者不啻身列戰塲如覩日俄兩國兵士之奮勇槫戰也 
第二年第五册東方雜志材料極富選擇極嚴宗旨極正叢報中至可寳豈者也（顛） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[長沙開埠交涉湖南]  
　　英商在長沙城内開設行棧一案英領事要索多欵經湖南大憲議覆由　務局提調方太守主稿兹將英領事原文及議攺案並列於下原文第一條長沙政府應出告示伸明英商照約可在華商内合股議攺長沙旣開有通商口岸凡口岸地方之内應由華官出示准華洋合股貿易商店口岸指永州碼頭起下連租界止并永陸洲惟城池不在其内第二條文内又申明　國人民照約有在長沙城内居住貿易之利權如同城外一樣議改現在應由華官出示曉諭天津條約第平欵登州潮州等五處英得任便居住貿易在長沙風氣未開英領事允許英人不在城内居住貿易華官應將去年嚴厲之吉示即行註銷第二條洋貨無論係洋人或華人經手在　沙城内以及附近之地免釐金及他項捐欵議改洋貨在租界外間須免釐金因英商旣不入城格外通融推廣在大小西閃外目永州碼頭　連租界止并對江永陸洲　洋貨無論係洋商或華商經手將洋貨落　釐金及額外捐　概行免去城内旣無洋商無須議及至中英商約第八欵實行時則將城内釐金全免第四條怡和洋貨及克拉讀克之地契官照契蓋印不得留難議改怡和洋行及克拉讀克之地契卽與照契蓋印不稍留難將來仍應與各商一律換給關契第五條凡英所租之地作爲永租議改凡英商租地之租期聽憑英　與業户兩相情願華官概不定其年數之限制惟契仍寫租賃第六條應償具納賜賠欵其數若干由英領事照理酌奪議改具納賜朦租開行湖南官府不能應允賠欵惟由去年在事之官員　　東沙姓給予具納賜銀四千四百兩俾具納賜得以清還欠帳長沙官府倘允以上六條开出筆撫照此辦理本領事當許告駐京英公使批准後當將英商在城開設行棧之利權展緩至西歴一千九百零八年正一號　議改此次交與　事之條　即以此紙劵作爲筆據請貴領事詳由公使批准惟此次長沙華官許允英商利益及具納賜特别和益正多應請貴領事將城内行棧暫行遷移不必以一千九百零八年爲限以示公平俟按照中英商約中國治外法權收回之時再行商辦但貴公使仍以一千九百零八年爲限則　項所議各欵一概作爲　論告示未出之先先送英領事察閱議攺當由去年出示之長沙關警務司批稿送貴領事閱　由總憲酌核定奪再行頒布至地契蓋印及賠償具納兩欵宜首先實行以爲通融辦法之據議改稅契蓋印及給具納賜利益两欵以貴領事奉到貴到貴公使批准之曰爲首先實行之日（成） 
[鐵路營勇與巡丁衝突案將了武昌]  
　　營勇與巡丁沖突一案迭誌本報兹悉此案咎在營勇統帶亦知理曲業已將該管官記過示懲而巡丁之傷亦將就痊並聞鄂督已咨汴撫分别辦結以免别生枝節矣（位） 
[小輪水手閙事揚州]  
　　教塲分座茶社於十七日午後突來高領大辮劉海髮手持外國章帽者七八人團坐啜茗與債堂人一言不合將碗盞在意擊毁各茶社大動公憤扭至巡警局鳴寃局員查知若輩係某小輪船水手遂將兩造敷衍了事並未深究（學） 
[唐文宗蒞松按試松江]  
　　江蘇學政唐春卿宗帥於二十六日由太倉抵松即起節入城詣貢院小憩隨發出牌示二十七日行香放告二十八日考各學生員頭塲二十九日考各學生員二塲其餘尚未有場期單發出（白） 
[滬江官事]  
　　製造局提調李平書明府吳淞司巡檢賀吉人二尹昨均因公先後到縣禀請○江蘇候補道袁仲靑議察由賓因公來申　至道署拜會○警察北局汪少尉東局郁少甫二尹西局　二尹昨日均奉任大令傳至縣署詢問要公（近） 
[公廨宴賓]  
　　公共公懈讞員關司馬昨晚在廨設席柬邀上海縣汪大令籌防局員魏蒓塢大　法廨讞員陳楚生明府英廨帮審孫耳三明府會宴至晚始散（見） 
[法繙譯官赴蘇遊歴]  
　　法繙譯官蘇烈召慕姑蘇係名勝之區前日駕舟特往游歴大約勾留二三日即可回滬（居） 
[考騐子藥之日人冋省]  
　　兩江總督周王帥日前延訂日本人石籐豐太郎君至本埠製造局考騐子藥改良一切已詳本報兹悉石君在局考騐後已於前日乘輪赴江寗禀兒周玉帥商訂合同事宜（欣 
[飭造砲勇花名清册]  
　　滬南製造局砲隊營營規不整往往有冐名頂替情事近被總辦魏觀察訪聞昨飭該營帮帶張千戎速將各勇花名詳細造報清册以備查攷（欣） 
[總巡清道]  
　　南巿各街垃圾連日大雨之後两傍堆積如由昨經警察總巡朱明府查街巡見即飭地中傳知埠　預備大號船五十艘至大小東門將屯積各垃圾赶緊袈運一面督同掃夫將各街一律挑除（欣） 
[移私鑄銅元案犯]  
　　私鑄銅元案内已革南匯縣武生即著名流氓張福仙由縣獲案訊　收押已志　報兹悉汪大令以案在南匯發施昨日備齊又牘將　　歸　縣訊辦（近） 
[聯單未照]  
　　英商老公茂洋行近日欲赴通州海門等處採辦棉花　由英領事霍君照請上海道袁觀察給發三聯報單俾便往運經　察據情咨請海關查復旋由海關覆稱該商前請報單到滬之貨已有一千數十担刻下向未報連是以現請 
 
 

Page 10

 
 
之單應俟前貨報到再行核發此時未便照准云（近） 
[赴淞拿犯未獲]  
　　前報紀英領事函致公廨請給牌票至吳淞口外俟法公司輪船進口時上船拘拿關某等情一則兹悉當時西探頭目帶同華探何　春乘小輪　口外守提詎料該公司船上並無此人遍查數次跡蹤毫無因卽回滬將情　覆時已夜半聞關名鏡如年祇二十二歲所犯係拐騙鉅案云（誰） 
[諭飭查緝]  
　　湖南巡撫派往日本　學之學之蔡姓等共三十人前日乘輪抵　經泰安棧接客承接進棧不料登岸檢查行李失去衣服銀洋爲數其鉅因卽禀請關道袁觀察諭飭英美公廨請爲查緝關司馬接奉之下立即照會捕頭飭探嚴加查緝並簽差一體訪查務獲究辦（見） 
[華捕拆梢]  
　　楊樹浦八百零二號華捕有冋鹽販拆梢之事控經捕頭飭探劉森棠將該捕拘押候禮拜一解訊（古） 
[白畫刧物]  
　　銅匠奚桂生昨回浦東完姻行經楊樹浦大化園碼頭突被流氓六七人刧去金戒銀洋共値八十餘元報捕緝捕頭以事在白畫飭通班中西探嚴拿（古） 
[押犯病斃]  
　　著名匪徒吳三子本年二月間迭次犯案爲包探拘獲解奉陳大令訊供判枷一個月責一千板再押捕房半年嗣因患病送仁齊醫館醫治在案兹悉昨日吳已因病身死捕頭飭探查無屍屬報知善堂棺殮（居） 
[照會届期會訊]  
　　今日禮拜一英公堂訂訊盜刼宏久銀爐案由上海縣汪瑶庭大令蒞懈會同英德領事集訊明日禮拜二上午美領事安君訂訊美商光裕控買永生不還貨洋案下午美商摩賽控經潤山與張園糾葛案禮拜三英領事訂訊　商伊德控鄭湘藩騙銀案又日斯巴尼亞領事訂訊隷日斯籍之莊和卿控祝蘭舫唐晉齋設計誘騙案禮拜四瑞䐉領事訂訊瑞商華倫控　和東報關行租船案禮拜五英德領事訂訊英商喬昔控張益祥案内之婦人許喬氏地畝紏葛案禮拜六德領事訂訊德商福來德控祥餘莊王秀坤不付票銀案均由讞員關司馬先後照會各領事屇期會訊（見） 
[上海縣案]  
　　蘇州會館眷役陸德福家被刼案内拿獲之甯波匪犯陳阿　前晚經汪大令復訊盡翻前供喝責二百板始認在湖北人湯團店内由鬚鬆頭爲首糾小的等共九人繞道至事主家挖洞登樓開箱夥搶衣服銀飾事主喊捕開門逃全東首坆叢中鬚鬆分給小的衣服六　銀飾二事俱在　　金鳳家中人令間同黨姓名並何人欲姦事主　女不遂打住手腕該匪供俱不知喝跪鐵鏈良久熬刑不吐大令判仍還禁再訊○警察東局函解蔡生榮蔣幹臣到案訊質蔡供住綸華絲廠左近因妻張氏於六月初二日背逃不歸據同居之蔣幹臣吉稱被平楊氏拐往無　小的偕蔣往尋兩次無著今日同蔣　岳父家中爭執被巡土相案是實將供由剃髮匠阿金訴知小的目覩祭妻張氏與平楊氏同乘　錫小輪而云小的告祭同往兩次未曾尋見現悉張氏實被平楊氏之子平　仁拐佔藏匿求祭大令判蔡自行尋緝○英婦白藍　控唐文標不贖抵　一案唐已收押新署懈員移請汪大令飭差金瑞往傳應訊之木行夥林瑜堂無著昨日大令提差訊問金供曾至各木行詢問均稱木業中並無其人大令判退去候示○嚴父奎假冐捐局巡丁向商民騙詐親破奸謀扭至貨捐局禀究由局解縣卽經汪大令提訪嚴供前曾當過巡丁非由貨捐局孔師簽邀令　忙餘供支吾大令判枷號五天發　捐局門首示衆枷滿責釋（近 
[巡局紀事]  
　　流氓陳長根　榖猪羅長根前日　同著名惡棍火燒毛毛餘黨小福壽等三十餘人各執刀械在南巿裹倉橋一帶尋仇後在某飯店果腹忍與吃客蔡毛棣口角被羅等拔至街心兜毆一頓而散事後蔡由傍人扶入二十三七鋪巡局控告奉局員汪朱兩二尹　飭甲勇　名拘拿○浦東張家樓金家巷等處忽有某流氓等私開宰牛作漁利被總巡謝岳松明府訪悉昨日立飭地保前往禁止並提該流氓究辦（欣） 
[會審公廨晚堂案]  
　　倪友亨控趙渭珍葉金生以僞單騙洋四百五十元等情奉訊判令押候繳洋在案前晚奉襄讞孫明府覆訊倪供奉判後趙等分文不繳求請追比趙葉兩人同供借洋尚有張靜卿任子槎分用小的等實係被人愚弄求察明府以判定之案何得設詞唐　著將葉金生笞四百板與趙一并　押再限五天繳洋如延定比○婦人徐李氏控孫逸亭不歸欠欵汪陳氏控徐阿二圖賴借洋兩案亦奉孫明府帶比徐孫同求展限措洋繳案明府判均還押徐限三天孫限五天各將前斷之洋如數繳案　延比　不貸（見） 
[公共公廨紀事]  
　　張福山控將瑚卿以田單抵洋屢催不贖等情經前讞員屠興之司馬提訊明確判蔣交保限繳在案詎料至今不理前日張投案請追關司馬著保人王孫二人將蔣交案聽候追比○曹顯祖控莊智芳虧欠鉅欵司馬准詞正在飭提前日曹等將壯扭交到案奉諭交保候訊○七百二十號等巡捕先　送病氏高阿二謝李榮朱成元等又七百二十一號捕送無名瘋人一名二百七十號捕送病婦趙蔣氏到廨請爲安插司馬飭差分别送棲流所醫養（見） 
[英租界捕房紀事]  
　　新閘仁和王公館於本月初八夜被賊穴墻進内竊去金珠首飾約萬餘合當將傭婦二口婢女一口送廨訊供已詳前報兹悉案内補提之四人前口已由美捕房拘獲張水芳一名尚押捕房昨日又經包探劉光震在寳善街月桂里拘獲錢老太婆一口　押捕房聽候解訊○　子陳阿二陳銀珠在雲南路行走有宋木英向之調戰二人詬　宋老羞變怒與之爲難被　華捕所見二女向訴前情該捕即將宋拘入捕房捕頭著押候解廨訊辦○妓院傭婦王張氏攫取狎客朱升義牙扇向索不還控諸捕房飭探石金榮傳該傭婦前來著將原扇歸還斥　（見） 
[法捕房紀事]  
　　馬林生於本年正月因賭博滋事犯案到堂奉訊判押捕房邇因在押患病由祖母某氏投請保出　治大令准之甲乙二人在新租界竊得衣服等物向某押店求質　包探所見連贓一併送入捕房捕頭命押候堂期解訊居） 
[美租界捕房事]  
　　施阿國　車至裏虹橋堍突來流氓四人扭住硬借不遂拔刃行兇經她嗚捕若輩逸去事後由施報捕請究捕頭飭探孫阿星前往查○張阿四竊布衣多件道經西華德路爲某包探撞見將人贓一併帶入捕房押候查明送辦○某乞丐倒斃於元芳路由捕馳禀捕頭飭傳地保相殮○王小金陳星富串竊蓬路西華德路王順興姚寳生等多家衣物由陳包探拘入捕房押候吊贜核辦（古） 
　　議將湖北安　郎刑道台郭觀察經募紅十字會捐欵抄登公鑒署湖北安襄郎刑道郭　圖三十元折銀二十一兩湖北　陽　正堂許鄂平銀一百兩湖北保康絲知縣何錢四十千文湖北口出縣知縣陳鄂平銀四兩署湖北　縣知縣　鄂平銀四兩　西佛　無民府黄庫平洋圖二塊怡怡堂黄銀二兩陜西　田縣知緜陳銀一兩　　質當鄂平銀二兩湖北鄖陽府城土藥分局鄂平銀一兩大興福鄂平銀一兩炳　氏黄鄂平銀一兩[  上海萬國紅十字曾同人謹啓]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
