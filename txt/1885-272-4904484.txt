# 1885 - 272 - 4904484

 

Page 1

 
 
[五十三號畫報出售] [  申報舘主人啓]  
　　前月本埠到一矮人云産自意大利國其人身長不滿二尺手足相稱惟頭顱則與平人無異鬚髯如戟年約四十左右統　一走便忠休慈察其情形恐是幼年入歹人手矯揉造作而成者故特照蹭以供衆覽報首畫譜兩圖一山水一花卉係任君伯年所緒級附淞隱漫錄圖說一則准於二十六日出售此佈 
[仿印古今圖書集成樣本告白] [  申報館點石齋人啓]  
　　君齋開印古今圖書集成减印一千五百部刻下人手嫻熟印出之書倍多於前然尚擬再添排手以求迅速竣事惟諸之散處遠方未能到局親視工程故將各編各興每種提出一卷并圖畫若干另印成一百二十餘頁訂成一大本筆畫此清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知本書之妙並擬將印成之書無諭多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尚鉅而諸君得此實爲價廉物美其有未曾續繳第二次股銀者展於八月内一律轍齊連同第一次股單之號頭及股友姓名開示并交申報舘當卽掣回收據交執其有前在漢口買票者應職之股銀可就近送交漢口信和洋行蓋本舘已將空白收據　存該行自當立時塡給如過八月之期則當將寄存之空折揟據收回幸勿自悞此布 
[書粤省操演章程後]  
　　嘗有西友爲言泰西操演之法遠過乎中國其噐械之精步伐之整猶屬易事有所謂列陣圖兵者則中國所無詢其列陣圖兵何如則曰西人行兵必有此等列陣圖兵爲之先凡遇道路之崎嶇立卽鋪築溝澮之阻截立卽眞越紥管之處應障以土壘卽以該兵司版築險隘之處應增砲臺卽以該兵事畚挶平時教練有素何地應設壘何處應建臺可處可以通泉何處可以度越與夫一切營壘之方向砲臺之廣狹高卑莫不洞若觀火一聲號令頃刻立就他若任擔何遲輜重載病傷運軍械莫不恃該兵以爲用而該兵亦罔不攸往咸宜西國有此等兵故其兵愈精而其行愈便中國無之故軍行每苦阻滯凡遇營壘有應築者必令兵士舍槍械而持畚鍤不啻以一身而充兩役而且平日之間素不教以此等事故臨時而用之往往不盡合法卽如建築砲臺藉資扼守此事何等關要而中國之兵平日並不諳練其於臺若者宜高若者官下何處可廣何處可狹敵之來從何方我之擊從何地一概茫然不知卽統兵大帥熟諳韜略深識敵情而軍令所在不難頃刻立就然苟爲之而不得其法則有壘與無壘同有臺與無臺同有兵與無兵同有將與無將同如是而欲操必勝之劵立不敗之地烏可得哉余聞其語默然無以應竊思中國之大人才之衆而於此一節不能駕西人而上之是可恥也且不特可恥而已設或邊陲不靖海波忽揚彼有所恃以欺我之不備以其長攻我之短又將何以禦之亟思建言於當道請速爲籌策仿其法而行之苟能認眞訓練務求精熟則亦不難與彼抗稀或者中國地大物博兵多將廣可以越過西人亦未可知故不惜長萹累牘作爲論說以兾效鉛刀一割之用雖自知位卑言高未必見用然知之而不言則殊非食毛踐土者所忍出此乃不意粤省大憲竟明定章程竭力整頓其所立之條款直與西人所謂列陣圖兵暗暗相合疾讀一過不覺喜形於色矣蓋章程中所謂練臥槍練過山砲練臨敵散隊練放洋式火箭練健步疾行練夜戰擾敵此皆兵勇之事相時而動因事制宜不待言矣尚有練掘造地營練安放水雷練修築炮臺練安設行軍電線諸如此類皆係西人所謂列陣圖兵所優爲之事中國向來所無者今而嚴定章程增此數條俾兵士習練純熟則將來設有變端拔隊前驅無美不備掘造地營則營壘之道得與從前之扎營平地築土爲壘易受敵炮者大異矣安放水雷則堵塞海汊防禦水口使敵不敢近而安放得法必不致如前此之有漂失之虞向背深淺亦皆各得具宜矣至修築砲臺尤關緊要形勢方向應分者分成犄角之勢應合者合得負嵎之形遠者宜高便於遥擊近者宜下便於準頭或因山險之勝或踞適中之地變化開闔務盡所長則控禦有方而敵船不敢窺伺矣行軍電線藉以通聲氣召應援有則骨節通靈無則消息遲鈍亦行軍之要務也兵士等預爲練習隨時隨地可以安設必求其極靈極便可放可收則呼應既靈聲援益捷矣凡此各種條規皆屬現在行兵所必不可省泰西各國皆取給手列陣圖兵而中國乃亦有之有備無患庶足制勝自是而後西人不得以列陣圖傲我中國不過泰西則列陣圖兵自成一隊而中國則仍以營兵爲之此且稍異者耳或謂一人之身專習則其藝易精兼營則其功多曠中國之法尚不如泰西之善顧吾以爲中國之兵卽從前無此規條之時掘濠築壘本屬優爲今而兼習此數事固不難推類以盡其餘如此則兵不另挑餉不另發有時而荷鍤　鑱有時而稱于此戈臨機應變指揮如意當亦極爲便易又何必拘拘焉别成一隊以致多費餉糈耶惟是此次章程僅見之於粤中他省則尚未盡仿行也倘能將此章程通行各處凡有近海各省以及邊隆諸大帥咸照此以訓練營兵俾處處皆有練兵卽處處皆成勁旅又何慮强敵之生心而中國之所以籌强兵者於是乎在矣質之知兵者以爲何如 
[諭旨恭錄]  
　　八月二十日奉上諭毓橚等奏應修各工請派員查騐一摺昭西陵孝陵景陵定陵現有應行急修各工着派敬信敬謹查勘奏明辦理欽此同日奉上諭慶裕阿克丹奏請選擇合龍吉期一摺盛京 
福陵隆恩殿工程將次完竣着欽天監於九月内選擇合龍吉芿先行知照卽着盛说將軍等敬謹遵照辦理該衙門知道欽此○二十一日奉旨馬相如補授兵科掌印給事中欽此同日奉旨趙時熙着恊理京畿追事務欽此同日奉旨稽察正藍旗蒙古旗務着愛興阿去欽此 
[本館接奉電音]  
　　昨晚九點鐘時本館駐京訪事人由電傳來本月二十七日上諭一道敬謹譯登○八月二十七日奉上諭二品頂戴三品卿銜直隷大順廣道張蔭桓著開缺以四品京堂候補欽此 
[東國歸鴻]  
　　日本報載從前加坡山之亂獲到匪徒所用砲火查其製造之方實爲軍中利器因卽嚴加偵緝獲住亂黨横山新六鯉沼九八卽二人據供先年涉歴軍書見有製造之法加以自出心裁研究數年方得成此利器遂飭東京理刑官親赴小名川砲廠試驗果足稱製作妙手復送至東京大學校理學部覆騐見其砲雖未臻極頂亦足以破敵摧堅至該匪徒如何處置則尚未有所聞云○西歴九月廿二號接得朝鮮來書悉漢城仁川兩處民情安謐如常 
 
 

Page 2

 
 
所有日本駐防之龍驤艦俟駐泊上海之磐城艦駛抵仁川交貨畢卽當前赴東京銷差矣○又云日本公使現已遷至京城南山鈟江界新署惟署中尚有數级未能蕆事大統當在下月竣工云○又云朝鮮在位各官竟有十之七八私作賣買大約大院君歸國後必有一番改革云○東報云日廷以國中婦女往往託名縫紉洗濯學習針線等事至中國香港海參歲等各處開設妓寮貽笑隣邦莫此爲甚因通飭各埠領事官嚴行查禁逐令遄歸所以邇來三菱公司及英公司船抵口所載青年婦女成羣成隊實繁有徒聞海參歲及元山津兩處目下查察甚嚴東國履綦一時絶跡云○青龍丸輪船進港接到朝鮮信息謂穆麟德自被韓王罷斥外務後令就總稅務司之任現亦辭退不久將去而之他矣代其任者爲仁川海關稅務司它理部林苦○長崎縣下時症流行匝月之間地方官已查得病斃者共三千五百三十一名口醫愈者四百三十一名口幸近日天氣新凉疫症漸次銷減惟鄕間尚多傳染民人之由通商口嶿避居鄕里者附坐渡船過於擁擠偶逢巨浪履没甚虞且有初回故里適曹其難者誠一浩劫也 
[臺厦近事]  
　　彭湖善後事宜至今尚未舉辦閩督楊石帥特委江蘇補用府黄偉皆太守由厦到澎開辦善後各事興泉永道奎觀察亦派委員隨同太守渡臺至澎湖辦理賑卹等事業於八月十六日附海龍輪舟前去想該島居民自必羣沾實惠也○臺灣來信稱劉蘭舟觀察已於初十日到案待質府城内公館已奉憲查封其貲財若干未知實數然湘中産業聞已奉旨查抄估銀十三萬兩此說正不知確否○劉蘭舟觀察抵臺北府時仍頂戴衣冠迨禀到時奉到札飭有奉旨革職拿問字樣觀察當卽摘去頂戴隨移寓城内暫借統領武毅右軍署臺灣鎭章軍門公館以待傳訊而錫衛二欽憲亦卽委員前往管看矣○劉觀察抵臺北候訊初抵淡水時舊屬印委各員數十人皆在臺北竟無一人敢在碼頭迎接亦無一人送酒席惟孫庚堂軍門與之略叙寒暄耳○厦門洋藥加厘後走私偷越侵銷諸弊實有防不勝防者自新局加厘包辦以來日有虧折王怡堂觀察見局勢日非恐折耗無所底止前經具請告退未蒙邀準正在無可如何忽又有臺灣劉道叅案牽連前辦臺灣洋藥之事奉劉撫帥扎調過臺對質厦門卽有人邀約股中容某與富商洪某在道署其禀乞仍照前數每月包繳二百四十箱情愿接辦聞奎道憲已允准擬定九月初旬卽當遷避接辦云 
[會匪將殄]  
　　瑞安縣屬大嶨地方哥老會匪蠢動一事本館前已略誌端倪兹悉大嶨與泰順青田平陽景寗數縣毘連自徐南生巡司蒞任後剏設接嬰分局添建裕民義倉以及其他善政無不次第舉行是以雀角無爭閭閻安堵至數年前青田九都與瑞安五十五十二都民人衅起爭山糾匪械鬥燒屍滅跡巨案久縣近又因監獘犯人及攔路截殺兩案讐恨深結忿不能消兩造遂各勾匪徒爲自强之計漸至入歌老會者竟多至四五千人日前該匪以洋槍擊斃某甲之女自知事不得了竟欲聚衆稱戈青田縣高明府聞信大駭禀請調兵剿捕一面移咨永瑞兩縣撥勇兠拿遂由處標撥練軍三百名由青田九都而入温標撥練軍及楚軍左旂勇丁各兩哨樂清玉環各練軍五六百名由瑞安大嶨而入四面兠圍痛殲醜類杳會匪均係烏合之衆槍炮無多一經撲剿眞如秋風之掃落葉報捷之音定可指日而俟也 
[通州近聞]  
　　八月初九日倉憲提騐浙江三十二起漕粮初十日提騐江蘇三十八起漕粮江廣頭起漕粮前半起十一日提騐浙江三十三起漕粮江廣頭起漕粮後半起十二日提騐江蘇三十九起漕糧十三日提騐江蘇四十起漕糧十四日提驗江蘇四十一起漕粮江廣二起漕粮前半起十五日中秋節倉憲循例停騐一日十六日提騐江蘇四十二起漕糧江廣二十起漕粮後半起十七日提騐江蘇四十三起漕粮十八日提騐江蘇四十四起漕粮浙江三十四起漕糧十九日提騐浙江三十五起漕粮○十三日浙江督粮道廖觀察由津來通○十六日江蘇督粮道王觀察由津來通○通霸騐訖漕粮由裏河五閘運至京都東便門外卸载裝車運至京倉近日車脚頗形遲慢業經大通橋督憲將京倉車戸嚴行責懲矣○例年江浙兩省漕糧到壩壩上夫役找米上嶿每船由通局酌給津錢兩吊挖包喂斛風颺等項由船戸自給津錢三吊八百曾經列報現值江廣漕糧雇用民船陸續到壩壩上夫役扛米上岸自應照江浙兩局章程一律遵辦惟民船大小不一承運米數多寡各别刻由江廣總辦邵司馬會同通州州牧州判酌定每百石由通局發津錢一吊至於挖包喂斛風颺等項每百石由船戸自給津錢一吊九百其餘米數不及百石者照數核給以示體恤○十六日坐粮廳通永道會同東陵司官扞騐江蘇山東撥交兵米以後由兵米廠定芿陸續斛收○今屇所騐各省海運漕糧以江蘇米色爲上浙江次之惟招商局承運兩湖挅買之米全係秈米已不合倉憲之意米色又屬攙雜潮溼太甚多被駁斥風颺務期乾潔方准斛收比較上届交兌有天淵之别也○通永道薛觀察恭送乙酉科鄕試江蘇無錫合邑試卷永平府臨榆縣陳大令恭送臨榆合邑試卷山東益都縣李大令恭送寳坻合邑試卷 
[裁撤漁團]  
　　寍波於上年創辦漁團本爲捕盜起鑡現在慈溪象山盜案疉出有名無實已可概見且聞法人在鎭口時漁船灒往接濟者頗不乏人其時兵船不能出口無從拿獲若以未經拿獲遂謂無濟匪之漁船將誰欺乎所有漁團似應裁撤刻聞撫憲劉中丞已札行藩臬兩司作速會合妥議詳復飭遵至向由各州縣發給牌照自應照舊辦理並卽由府督飭妥議章程廪候核飭遵辦不准兵丁書役分外需索是爲至要等因札到　縣程邑尊除諭飭遵照外又出示曉諭各漁戸地保人等知悉爾等出洋採捕以及收買魚鮮務須覓具保結仍照向章赴縣請領船照分赴各衙門掛騐盖戳之後方准出口以别良莠而免混淆倘有不肖漁戸抗不領照一經察出定提從重究辦云 
[甯郡失火]  
　　月之二十三日下午五點鐘時提署前陳姓不戒于火頓時烟燄漫天幸廣福寺之製造局相離不遠備有洋龍聞警先到而南門之長安水龍亦同時馳至並提署之湖南勇協力帮救且起水極便當卽澆滅僅焚去平屋一間云 
[維揚鴿信]  
　　新授兩淮都轉張屺堂觀察於十八日抵金陵聞料理交卸糧道篆務約遍插茱萸時卽可來邦履任○宫塲電信知崧漕帥擇本月二十日南來江甘兩邑尊已派人在碼頭伺候並專騎馳探聞廿二日可以抵揚○二十日黄昏時缺口門外某姓家不戒於火延燒近城根之草屋兩家因取水便捷旋卽撲滅○江甘兩邑錢粮向皆設櫃征收由各花戸自行完納盖體恤窮黎之意也乃有某甲冒充某署承差逕赴某鄕向各花戸需索嗣經鄕人識破卽擬捆送來城甲再四哀求旁人亦代解勸始行釋去○運河伏秋兩汛發水最盛每至立夏照例派員防護今年五月間隂雨連綿淮水下流源源不絶江潮又大運河水勢爲十餘年所未有總辦堤工吳栢莊觀察於月杪卽移駐秦郵并汳裕司馬恒許大合善同金二尹桂芳王少尉慶恩諸員督率弁兵沿汛設棚各員預將各工加廂晝夜梭巡往來如織雖大風大雨亦不敢稍耽暇逸碼頭水誌至一丈四尺　零觀察以裏下河尚未收割秋前竟不啓壩秋後湖水大落日至一二寸不等裏下河各州縣因之轉歉爲豐而防汛應用之欵亦不甚鉅　察於月初在局設席以酬各員弁辛勞故民間頗皆感頌云 
[蘇臺雜組]  
　　蘇省各大憲整躬率屬嚴絶苞苴無論節壽規禮概行謝絶卽所用家丁亦概給月費不准妄取屬僚門包貼費等欵日前署臬憲朱觀察之接帖家人某接受某邑致送貼費事經觀察訪聞立將該門丁斥逐並追吐發還通飭各屬員嗣後不得致送如有署内人役需索等情立卽禀明究辦○省城自譚護院赴甯烟寮妓舫故智漸萌臬憲傳諭各總巡嚴密查拿故日内冶坊浜留園四擺渡等處冋爲畵船燈船 
 
 

Page 3

 
 
停泊之所均由各巡員實力驅逐而各處開燈私售之烟館紛紛捉獲五總巡曾請府憲發給封條三十道以備隨時封房具報整頓地方可謂不遺餘力矣○李眉生廉訪於中秋日疾終蘇寓網絲園伯道無兒中郎有女生前繼族姪之子爲孫據聞廉訪故後孫卽託稱喪務需用提取某處存欵一萬兩廉訪之如夫人遭此大故已痛不欲生擬卽仰藥以殉殆見嗣孫如此大刀闊斧區區遺資將來必不够揮霍因卽正言規諭詎嗣孫非但不聽竟放出小家主面孔出言無狀以致潛服阿芙蓉膏從廉訪於地下所生之女見母氏服毒救治忙亂之際亦卽雉經畢命其情如確雖節烈純孝萃於一門而數日之間産連三命謂他人子入此室處其事實多隱痛耳○省試省紛紛旋里據述本届場規十分嚴肅監臨不辭勞瘁躬親查號督視放牌實爲歴届所罕見惟頭場題紙二題漏去子曰二字者實有若干張被貼者於二場點名持題紙面禀致悞之由均得仍復給卷入場通共添註塗改始令寫於默講之前繼照部頒三場程式仍令寫在默講之後三場則諭照功令須交十六日子時方准交卷旋因早完卷者太多喧嚷不堪仍舊於中秋上燈後卽行開放可見中丞之不執成見因應咸宜故士林稱道不置云 
[牛莊屑簡]  
　　兩廣水災凡天下之稍有人心者無不聞而慘切防營之奉軍統領讀申報畵報中所登不禁惻然遂諭知奉軍各營管帶員弁并及兵丁有能慨助賑捐不論多少隨時交到營務處彚總湊解　親諸仁裕號設法同勸詎未兩日上海商局收回來電請該號商速赴　會議局事至今未返左統領焦灼萬狀日到仁裕號探問歸期以便收集賑欵解申不勝企予望之云○山東友人來營譚及萊州之平渡州金銀礦爲李觀察宗岱總辦其事試挖已兩年尚未出奏業已考騐根苗極旺且金礦居多是以午節後擇地造屋建廠决　開辦去年因法事山東備滲防軍十八營今撤去十一營酌留七營卽爲萊州礦工七月初所有烟臺旅順應撤之勇一概封捉民船載赴該處作工所以民船多避道而行云○湄雲兵　自載雷大帥回防之後閒駐營口並無差遣今忽有高麗欽差不日將由營口赴津由廣道憲諭令該兵船預備一切俟高使到日卽可載赴天津聞高使此夾貢献土物并迎大院君歸國耳○營口自前年宋軍門統率毅軍九營來防各銀爐預防兵丁兌換銀錢易滋事端故集議在老爺閣適中之地立公一錢鋪九家銀爐各去一夥在彼禀請道憲轉移軍門令各勇弁換兌銀錢概赴公所不許亂投錢錐免生事端繼因軍門號令嚴肅不准弁丁自出上街換錢派令大會每月送錢幾千吊至營務處勇弁需錢卽由營務處兌取市上安謐如常公一錢店空設無事用卽收歇去冬甘軍門到各銀爐以爲仍若宋軍故亦不議此舉不料數月以來甘軍勇丁因兌換銀錢而滋事端者無日無之縱有查街武弁只知廻護本兵銀爐不勝其擾復行集議又立公一錢舖仍由道憲移咨甘軍統領令各兵向公一兌換銀錢已於七月望後開辦矣○山東人述及山東地面自和議成後劫案日多盖緣統領不善資遣撤防致被撤各勇逗留不歸原籍散處各邑截刼行商七月初章邱縣屬之赴京大道上應試舉子之被盜者至三十餘起之多且有蓮蓬辛家集辛孝廉同伴兩人均被殺死報案之　章邱邑尊亦難緝獲惟自認賠給各人每人三十金惟辛孝廉兩人被殺一案不能賠給了案未知如何辦法幸章邱邑尊素有賢名士民推戴咸知盜由勇丁非邑侯捕務廢弛皆由統兵大員不善資遣所致所以被盜之人不與邑侯爲難也○營埠四外八城屬境高粱豆麥正當成熟之際又於上月廿七下午隂雲四合北風大作廿八早大雨至廿九未住地上各糧又要減收農人苦無可訴光緒六年亦因夏秋之交多雨河水暴漲本河螃蟹早出食之者多病且因而死者不少蓋營河之蟹由海進河一徑上去至遼回來再到鹹水方可捕食且水愈　蟹愈佳而食之亦愈病今年河水較六年尤大而甜近日蟹已旺出滿街多售鹹蟹買食多病而南人尤甚山東津人次之十著之人則無碍矣緣本地人長年食蟹且見左近五台子八角子婦女輩則曰無蟹不吃飯亦一奇也○四川提督毅軍統領專駐旅順口防堵宋軍門慶於七月望後請假三月回里修墓○七月廿八日五台子某姓家聚賭賭者七人皆營市大匍家廚工爲廳役所偵知三更後破扉而入一網而拘之各廚工均手足無措伏地哀求願湊百金以贖罪經局主說合各出東蚗二百吊共湊千四百吊了事釋放不意差役等得此巨欵歡天喜地爲同伴知道告知頭役從新追究次早復將七廚工吊回各舖執事人各將廚工辭歇廚工所以願出二百吊者欲保其業也今事爲主人知道均已失業所許之錢亦不交出甘心受罪頭役知事不濟然亦無可如何矣○前月廿七八等日西北鄕田莊台三百里之遥天雨大沛水勢大發直蓋没高粱粟穗關東奉天屬境稱此三四百里一帶爲膏腴之地今當成熟之際曹此淹没災歉成矣奈何 
[法官拜客]  
　　法總領事愷自邇君抵滬後卽于昨晨接篆視事至午後三點半鐘時忽聞砲聲隆隆然響徹雲表探之知愷君乘舟至法兵艦拜會兵官因升砲九門以示敬禮浦江所泊法兵船共有四艘愷君逐一拜會握手聚談閱刻仍回蜜采里飯店大約進署之芿尚未涓定也 
[瘋犯圖逃]  
　　本年六月某日瘋子汪金寳無端刃斃鄰人由莫邑尊訊實收禁各情均已詳登前報前日汪僞稱便溺奔出監門意圖兎脫經衆人瞥見立卽拘入監中旋由刑禁人等加釘镣銬嚴行看守 
[不認拐逃]  
　　前日周阿二扭陳阿才至十六匍巡防局訴稱妻子王氏被誘脫逃局員送縣中訊理旋由王司馬升堂提究周稱小的妻子于本年四月十二日脫逃至二十八日訪悉由陳誘匿南市當卽前往尋見陳卽乘間遠颺隨將妻子領回本月十八日忽又逃匿今晨遇陳向詢一味支吾因特扭送局中移送案下陳供小的素來安分營牛並未誘伊妻子司馬問周爾之所控可有証據答稱前次被陳誘匿此次想亦陳姓所爲司馬謂所控無憑殊難相信陳既稱規矩中人可邀的實保人來案保出 
[龜奴被控]  
　　日前祁杏邨在縣控稱滬北長春堂妓院龜奴楊榮章楊小弟等誘匿伊之姪女寳珠逼勒爲娼向論不服投案請懲莫邑尊准詞備文移請英廨提到楊小弟及龜奴俞阿大卽大寳龔阿二卽華堂送縣辦理前晚帮審委員王鴈臣司馬升堂集訊祁稱小的籍隷通州訓蒙餬口跑兄裕邨之女小字寳珠年近及笄曾許沈姓爲童養媳前年被周姓傭婦誘匿無蹤月前訪悉被周售入滬北長春堂妓寮向論逞蠻覇不准領楊供小的前開長春堂妓寮現已閉歇寳珠改名沈少卿早已從良去年祁曾來院吵閙經人調處給伊盤費洋一百元今何得又鶆纒擾俞龔同供去年祁來院清理少卿之事由小的等帮同理處出洋一百元以作罷論旋少卿嫁錢莊店夥朱姓爲妻祁稱既云取過洋元請將　據交出司馬謂爾等所供情節均屬不符既稱少卿爛已從良可卽邀同來案楊龔俞三人分别交保祁斥退候示 
[傳之非眞]  
　　前日本報載重燃地火一節蓋緣地炎燈現有數處正在修理有問之者則該芹等對以刻又將用地火而廢電燈以西歴十一月一號爲始云云本館據此錄報頗爲電燈公司惜之兹查得其詳實則並無此說想電燈燃用多日人所習見光明逹於遠近即偶有一二處忽隱忽現殆亦不過機力不及之故不足爲病固知有舉無廢可爲電燈公司預卜也前言之誤用亟更止 
[上海文報局内籌賑叢譚廿一]  
　　兩粤山東沙洲待賑孔亟均須續籌接濟敝所會商各處准俟八月底結數後於九月初起解務求各處仁人善士發願助賑者分冊勸捐者均速惠擲以便湊濟切禱切禱○嘉興來函云醬業王有福病已垂危衆同事各減日用之費集洋五十元以救人命而免疾疫鼎豐主人函云兩齡小兒前日發熱大便不通已五六日左腿又患横痃醫治不效具疏灶神助洋十元明日卽熱退便通瘡亦稍平三日全　汪景翁來洋十元并函云赴試江南時因幼兒醫藥罔效不能遠離禱神助賑兒卽病愈遂得錄科進塲感應之速如此○李念 
 
 

Page 4

 
 
廷先生函云周公子恩綸年十四齡因聞災賑每日與諸弟節省點心錢又向同學小友勸募共得洋兩元一百三十二文世之爲公子者承蔭下之福指不勝屈若能學周公子之所爲必能平步青雲爲祖父光寵敬爲兩粤灾民叩求云○金陵善士自名白下好事人者自夏至今在寗勸募賑捐任勞任怨不遺餘力疉次寄欵來滬并交金陵祝善隆莊轉寄者數已不菲安得各處皆有此等好事人爲地方造福竊不禁馨杳祝之禱祀求之也 
[挽李芊仙剌史四律]  
　　官海抽身作散仙風流放誕自年年笔歌北里吟逾健風月中秋景正妍君亡於八月初七日申時帝闕恩高容隱逸客途影孑自矜憐不圖天上修文召一夕文星隕海邊忠厚心腸卓犖姿曾施膏雨潤民脂折腰羞作趨時吏聽雨高吟憶友詩大集新刊天瘦閣閒情舊賦水肥詞卽今德政傳碑口待採輶軒逹帝知君曾知江西東鄕南城撫州臨川等縣手創二雲樓五柳青院以惠士林熱腸愛與話無聊酒地花天未寂寥斑管生花猶昨日桐棺埋玉又今宵曾留姊妹花間約君癡于情與滬上姚姬訂來生約尚擬琴樽月下邀往事不堪回首憶憶君古貌尚能描坡仙詩派謪仙歌名士精魂刼不磨垂老疎狂遭俗易半生福慧受各多宦情銷歇思廉水巴相虚無竭愛河遺憾知君留一事静安古寺月婆娑君嘗謂死後能葬滬上靜安寺畔碑題西蜀詩人李芋仙之墓令海上名花同往一奠則子願足矣吳縣藜牀舊主管斯駿秋初氏拜稿 
[携手]  
　　携手入花裏雨絲飛滿頭才從寒素出春爲牡丹留香夢隔何遠夜情閒自愁縱無落紅思剩粉易漂流太癡生稿于身世玉琴樓 
[浙省撫轅沙]  
　　八月廿二日憲駕辰刻出闈回轅臨安縣趙惟崳禀知藩司委調署臨海縣事交卸臨安來省禀到 
[蘇省撫轅沙]  
　　二十四日候補通判董振祺禀知奉委赴上海公幹卽辭題署崑山縣龔世潼禀謝准補飭知候補縣周嗣源卸署荆溪縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十一年八月二十日京報全錄]  
　　宫門抄○上諭兩道錄前○監督福等奏關稅期滿據實奏聞摺○又奏循例解交銀兩片○又奏謹將虧短情形陳明摺○將軍慶奏知詶到省飭赴新任片○晉撫奎奏特叅有獄管獄各官摺○又奏請飭部議覆施行片○又奏遞委署各官片○閩督等奏請升補同知摺子○八月二十日兵部太常寺太僕寺正白旗值日無引見○文暉假滿請安○莊王請假十日○景廉續假十五日○内閣奏派騐放之大臣派出六額駙烏拉喜崇阿尚賢祁　長○太常寺奏派致祭紅衣砲位派出麟書長順長春文暉豐陞阿富森布恩佑吉恒○召見軍機松溎○○奴十宗室福錕尚宗瑞跪奏爲關稅期滿徵收洋藥稅銀數目並辦理情形據寔奏聞仰祈聖鑒事竊查崇文門徵收洋藥稅銀向係專欵解交部庫奴才等於接任後督率委員竭力整頓並嚴飭書役認眞稽查遇有奸商私運卽行從嚴罰懲所獲各　間有延不交納者訊係寔在無力完交飭將私運洋藥變價入官歸於罰欵項下解部計自光緒十年八月初三日起至十一年八月初二日止計十二個月共徵洋藥稅銀九千五百兩六錢六分正稅外例有隨解飯銀及加平銀二百八十七兩一錢九分至罰項以及變價之雜色碎銀除照例充賞外共存公銀三十四兩八錢五分遵照奏定章程專欵解交部庫再崇文門徵收商稅例有加平銀兩惟洋藥稅課係專欵徵收且走私居多必須添派書役嚴密巡查所徵此項　平銀兩除交部隨解飯銀曁加平外其餘作爲一切工食等項之用仍遵照咸豐九年定章無庸罪銷報部謹將徵收洋藥錢粮數目並辦理此項稅課緣由理合恭摺陳明伏乞聖鑒爲此謹奏○○福錕等片再查崇文門每年應交同樂園節省銀八千兩於道光二十九年八月初六日奉旨崇文門門每應交同樂園八千兩着自本年爲始於此項内分交侍衛處二千兩仍以六千兩解交内殿查收每年均照此辦理欽此欽遵在案今届奴　等任滿照例如　備齊遵例解交内殿銀六千兩其餘二千兩知照侍衛處查收謹此附片奏聞○○奴才宗室福錕尚宗瑞跪奏爲蒙恩管理崇文門稅務一年期滿懲收稅課　額無虧盈餘未能足額謹將虧短情形據實具陳仰祈聖鑒事光緒十年七月二十五日奉旨崇文門正監督善福錕去副監督着尚宗瑞去欽此欽遵奴才等當卽嚴飭委員認眞整頓核計自光緒十年八月初三日接收起至十一年八月初二日止一年期滿徵收正額無虧其盈餘銀兩查各項貨物運京銷售大半以錢易銀自去歲京中銀價長落無定與外省太覺縣殊兼之食物昻貴諸貨滯銷商販運京率多虧折以致互相觀望裹足不前迨春夏之交凡屬輪船運岅南貨者因口岸未開阻滯北上加以入夏以來隂雨連綿貨物更形知絀以上種種情節雖竭力設法整頓無如　源既匮稅課實雖望其充足此盈餘未能足額之實在情形也計一年之内較之上任盈餘銀兩雖有加增而較之足額年分仍復短絀查前任監督德木楚克札布等將短徵盈餘銀兩奏懇聖恩儘收儘解奉旨允准在案嗣因戸部奏關稅情形照常徵收不　援案辦理奉旨各關均官設法整頓仍遵額定稅數　常徵收不准以儘徵儘解違例奏請如將來虧短實屬有因著俟一年期滿奏報時由戸部酌量情形分别奏明請旨核辦欽此欽遵各在案奴才等自光緒十年八月初三日起至十一年八月初二日止一年期滿共徵收正額銀十萬二千一百一十七兩五錢六分二厘收盈餘銀七萬七百三十七兩三錢二分統計正額盈餘共實收銀十七萬二千九百二十四兩八錢八分二厘比照歴年　額年分正額無虧計少收盈餘銀十四萬二千三十九兩五錢九分查一切官甲均照歴年核减章程開銷外並將前任監督延煦等奏准添派稽察各門稽察海巡委員等飯食銀兩曁戸部議准添給東壩海淀蘆溝橋南口半壁店穆家峪張家口等七處委員飯食銀兩均照新章由盈餘項下作正開銷至刊刻木榜預發則例板價均係奏明有案應甲盈餘項下一併開支其餘銀兩照例儘數解交戸　再徵收海淀藥材燒酒錢糧除变戸部以上各欵謹另繕清單恭呈御覽一面咨行戸部分别查核至罰款一項前經戸部議准俟任滿時咨部存案免其另册報銷查奴才等任内罰欵除業經如數完繳共一百五十二案遵於清單内聲明其零星小販查係實在無力完繳者均由奴才等酌量分别責懲釋放以免拖累所有奴才等一符期滿徵收正額　虧盈餘未能足額緣由謹據實陳明伏乞皇太后皇上聖鑒謹奏軍機大臣奉旨福錕等奏崇文門徵收稅課盈餘未能足額着戸部議奏餘依議摺二件片一件單二件併發釟此○○慶裕等片再新選復州知州德海現已領憑到省應卽飭赴新任以專責成除檄飭遵照外理合附片陳明伏乞聖鑒謹奏軍機大臣奉旨吏部知道欽此○○頭品頂戴暫署山西巡撫調補直隷布政使臣奎斌跪奏爲特叅疏防重犯越獄同逃之知縣典史請旨分　革留拿問以肅功令恭摺仰祈聖鑒事竊據嵐縣知縣張啓藴禀稱據典史張佑宸面禀光緒十一年六月十六日丑　風雨大作雷電交加禁卒更夫人等進屋躱遞睡熟致監犯康紅滿李枝發乘間扭斷鐐銬同時越獄脫逃等語當卽督同典史會營各帶兵役分路追捕無獲禀請委員勘辦等情　此臣查康紅滿係拳傷程中美越日身死案内擬絞業經具題未奉部覆之犯李枝發係因奪獲鐮刀扎傷牛煥光越日身死案内凝絞恭逢光緒十一年正月初四日恩旨奉部覆准減　杖一百流三千里之犯該管獄有獄各官於監獄重地並不加意防範以致越獄同逃實非尋常疎忽可比更恐刑禁人等有鬆　賄縱情弊亟應提省審辦以肅法紀據藩臬兩司轉據該管道府揭報前來相應請旨將嵐縣典史張佑宸革職拿問以便提同刑禁人等嚴審確情按律擬辦並將嵐縣知縣張啓緼革職留任勒限四个月務將逃犯全獲究報屇限又獲另行照例叅辦所遺嵐縣典史員缺晋省現有應補人員應請扣留外補理合荬摺具奏伏乞皇太后皇上聖鑒謹 
奏軍機大臣奉旨該部議奏片併發欽此○○奎斌片再嵐縣監犯康紅滿等越獄同逃一案正在叅辦間接准部咨康紅滿事犯在光緒十一年正月初四日恩旨以前准減爲杖一百流三千里六月初九日奉旨依議欽此臣查此案疏脫監犯二名李校發一名己准部覆减流其康紅滿一名脫逃雖在未奉部文以前究以在奉旨准其减流之後所有管獄有猅各官可否照軍流犯越獄議處臣未敢擅擬相應請旨勅部議覆施行理合附片陳明伏乞聖鑒謹奏軍機大臣奉旨覽欽此○○奎斌片再鴈平道胡毓筠調充本年乙西科文闈監試遺缺查有候補道吳其復堪以署理又大同府知府陳啓泰調派文闈簾差遺缺查有儘先　用同知松　堪以代理又太原府遣缺知府署潞　府知府杜崧年奉文准補蒲州府知府應卽飭赴新任所遺潞安府篆務飭令准補斯缺之劉鼎新赴任各專責成又河東監掣同知張元鼎截升甘肅慶陽府知府遺缺查有試用監掣同知李潮海堪以署理據藩臬兩司會詳前來除飭委並檄行遵照外理合附片具陳伏乞聖鑒謹奏軍機大臣奉旨吏部知道欽此○○頭品頂戴閩浙總督臣楊昌濬革職暫緩交卸福建巡撫臣張兆棟跪奏爲海疆同知員缺緊要揀員升補以資治理恭摺仰祈聖鑒事竊福防同知王冕南告病開缺於光緒十一年二月二十二日奉旨照例於五日後行文按閩省照限八十日减半計算扣至四月初七日作爲開缺日期四月　截缺所遺福防同知係衝繁難題要缺例應在外揀補該同知分駐南台有緝匪查船之責且以附近省會時有委審案件又兼辦理通商華注雜處必須通逹大體熟悉洋務民情之員方克勝任臣等督同藩臬兩司將候補人員逐加遴選均於是缺人地未宜其卓異應升勞績應升二項或未經引見或另案叅革亦甚難其選惟查有署福防同知事閩縣知縣羅大佑年三十七歲江西德化縣舉人同治辛未科會試中式進士以知縣卽用簽分甘　視老告近改掣福建領照到省捐加同知升銜委署建安縣准補惠安縣丁父憂卸事接丁祖父承重憂回籍守制服滿回省准補晉江縣光緒七年八月十六日到任調辦簾差卸事准調閩縣知縣八年十二月初四日奉文到任現署福州府福防同知篆務該員老成隱續熟悉海疆洋務情形係由晉江縣煩缺調補省會首邑歴倖已滿三年以之升補福州府福防同知雖與　祥有未符而人地實在相需合無仰懇天恩俯念海疆員缺緊要准以署祖防同知事閩縣知縣羅大佑升補福州府福防同知實於地方　益如蒙俞允俟准到部覆給咨引見該員前由晉江縣調補閩縣今請升福防同知係初調初升人員毋庸核計叅罰所遺閩縣調缺應俟部覆到日由閩揀員調補據藩司沈保靖兼署臬司劉瑞祺會詳前來除咨部查照外臣等謹合詞恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此 
 
 

Page 11

 
 
[英界公堂瑣案]  
　　西人培利控朱阿明曾代周徐氏將屋抵銀二千五百兩言明按月起息立有抵契載明年限兹隊逾限已久本利無着且當抵銀時說明惟朱是問爲　傳朱到案由前憲黄芝生太守會同英翟副領事訊供限朱料理等因已列前報兹據該西人投英領事署訴明朱延約付再倩催追由佩副領事據情照會羅太守檢卷差傳朱阿明訂於昨午前會訊該西人培利申訴前因并稱設將房屋定價祗值銀千餘兩且被積欠利銀甚鉅今既久不贖取應請將屋定價缺少之本利銀兩向朱追繳朱阿明請西訟師樂皮生之子小樂皮生上堂辨論該氏將屋向培利抵銀時確有設有短少朱阿明是問之語然抵銀之後該氏無力贖還積欠利銀無付朱已代墊過銀六百兩朱又向該氏言明賣屋歸欠曾由平準公司定價銀二千四百兩則所少無幾因培利不允以致躭延迄今欠利更多而且房價漸漸跌落受虧更鉅論理培利亦當略予認虧以了此事殊難照數着賠云云朱阿明供與同太守商之佩副領事謂該西人亦有躭誤之處事延旣久該氏之無力贖房不問可知今姑定將房屋拍賣得銀若干尚虧若干應令朱阿明賠墊惟前由朱墊之銀六百兩亦當作爲賠本照算利銀概難追賠盖卽所謂保人賠本不賠利也佩君然之兩造办均遵斷而退○朱桂山至英公堂稱在浦東旗昌洋行之棧房爲小工頭昨因給發小工之錢有前爲小工現爲無賴之王永莊胆敢前來硬奪去錢七千餘文爲特報捕拘案請追究懲楊順川供與朱同王永莊供現亦爲小工昨向索給工資并索前與戲賭被欠之錢三百餘文無付口角爭執則有之詎被誣訴强搶乞恩明察包探王阿二禀訴捕房係楊順川聲言因發小工錢遭王糾人攫去錢九千餘文捕頭命我往查得楊等從浦東雇坐陳金榮之彬板船至浦西灘岸發給工錢楊尋以王並不做小工不肯給錢口角起見並無攫錢之事有陳金榮可証曾將陳帶至捕房經朱保出今陳未到案羅太守得供之下飭將王永莊交捕房帶回着朱邀到見　陳金榮再訊○李青松至英公堂稱推包車曾雇方見如爲替工照給工資詎方屢向我借擾昨又被糾同羅少朗將車輛奪去勒贖爲此報捕已將車輛查到給領并獲方羅二人解案請辦方供因向索欠無付故將伊車扣抵羅供與方略同羅太守謂方既向李索欠豈容糾人奪車其非安分可知判將方等押候過堂各笞二百板以儆○葉君德至英公堂稱關大亨棧曾用張見安爲夥兹停歇尚被透用去工錢一千九百文無歸反生枝節妄言向我索取存洋爲與理論爭執中捕送案張見安供在伊棧爲夥並未透支錢文確有存洋二十一元荐保皆知今旣辭歇向索圖賴致與爭執羅太守謂既據張見安訴有存洋薦保咸知姑着兩造自行邀同薦保理說毋庸優訟斥退○三十九號華捕至英公堂稱見王錫舟劉德福等二人在路擾毆拘案請究王供蘇人現開妓院前由劉販女子價賣與我今巳從良詎劉時來借擾不　致與爭毆劉供江北人因有外甥女被人誘賣與王向之理追並無販賣女子圖借之事羅太守謂王係賣娼者劉係販賣人口者均屬無恥之尤究竟孰是孰非姑飭一併押候　訊察斷○許阿金至英公堂稱昨因將衣至質鋪質錢四百文路遇稍有相識之陳阿四向我硬借不允就被奪去報捕拘案請爲究辦陳阿四供與許爲友故向借用如今只救施恩維太守謂陳阿四强奪人錢實堪痛恨押候笞二百板以儆○顧昔卿至英公堂稱是粤人現開客寓有張金坤陳永定時常到我處聲言是同鄕借錢巳經應　過幾次昨又來圖借不遂見敢逞蠻行兇遭毆爲此報捕拘案請辦張金坤陳永定同供向借錢文是實不敢行兇羅太守謂張陳恃蠻硬借殊屬非是押候各笞二百板以儆○一百四十一號華捕至英公堂稱東洋車夫陶廣明　總會洋行門口拉住住人之衣服要加車　西人以爲有關　面不允并囑我拘陶送案今該西人未到陶廣明供該西人是公和洋行中人雇坐我車不給車錢故向索討無着捕頭禀該西人係行家之商人安有坐車不給錢文之理該事夫實因斷加錢文舉動　雅致觸西人之怒　太守向佩副領事謂該車夫雖有非是然西人既未投案姑寛毋庸置議飭將車夫開釋○妓女李鳳苞遣抱投英會審公廨控稱因欲從良被鴇課沈氏掯阻仍使賣娼求提案超豁羅太守准　飭差立提該妓李鳳苞到案暫發官媒侯該鴇投到庭訊判斷 
[法捕房瑣事彚登]  
　　昨日午後小工某甲扭某乙至法捕房訴稱偶在茶寮遇乙啜茗閒談伊云有某茶箱作託尋糊茶箱人每日工資二百餘文爾願倣否我卽託伊推荐伊約於某處回音少頃卽稱事已荐定我因將舖盖及零星物件裝在小車推至某處伊囑暫停復至某茶樓小坐忽稱大便向堂倌索取草紙怱促也門一去不返洎我至寄放鋪盖處查　據云已有乙來取去矣頃在老北門外相遇故特扭請送懲三道頭捕頭將乙詰問言語含糊因着押候今日解案○前日小東門捕房巡街捕見有東洋車碍路囑令推開恃强不服捕見該車夫似有瘋狀因卽拘解大巡捕房暫爲管押○前晚十二點鐘時有人至金利源碼頭投江覔死經杉板船戸攔住送入捕房捕頭見其人病容可掬　卽送人仁濟醫院至二點鐘時醫院將其人送回據云並非抱病實是瘋癲捕頭研詰其人據稱住居城内家有妻室因暫爲拘押翌晨着人護送進城 
[上海高易公館賑務要]  
　　本埠愼記黄巽卿先生心存利濟聞善勇爲前代敝所轉寄捐册於吳敬思觀察復自附一緘備　兩廣災况言詞迫切現于字裏行間昨由先生處交來觀察墊解英洋一千元未始非先生之力然爲善獲福捷於桴鼓可爲先生預賀○劉詠彰翁女兒偶惠痰疾　醫束手爰在神前默禱願助洋五元移賑頃　卽愈云云夫賑實濟也穹蒼可格不特求病愈一端屢著靈騐推之富貴子　無往不應世之誦經禮懴毫無寳濟徒供僧道開消曷若助賑之爲愈乎 
[醫金助賑]  
　　啓者顧君峨士現庽小南門外衍澤堂老店見余勸賑急切許將英法美租界醫金作爲病家賑欵逐日全數捐助以賑務告竣日爲止向例請　英法界二元美界四洋今從廉减收英法界半元美界一洋請診以十二點鐘爲限卽在敝處掛號收洋當給捐票下午應診不悞逐旬清單作爲捐欵報銷不　顧君醫金助賑也至顧君南币本寓仍照常例與敝賑處不涉[  陳竹坪啓]  
[上海三馬路與昌棧竹坪經募賑捐八月廿四日第八十一次清單]  
　　昌字三百五十六册杭州裕春庄了願洋五十元又經募無名氏洋五十元二戸共來洋一百元○唐日章爲岳父五十壽辰病危許將壽分移賑洋十元容安堂吳洋十元啓泰節　中秋費助山東洋五元周錦春助廣東洋五元俞德昇洋五元樹德堂助廣西洋四元○昌字五百五十一册甬江巨源莊　四元又經募元成萬泰敦裕元昌無名氏協茂六戸各洋一元以上七戸共來洋十元○昌字三百三十六册洲泉協泰典洋一元○無名氏銅洋十六元章姓銅十元店王朱乾泰銅洋七元戴日永吉祥街金裕泰客棧二戸各銅洋四元陸不留名銅洋五元清江居臣銅洋二元○老正大局交來南翔鼎和冾銅洋五元○東　溪氏助山東洋四元敏昌醃猪行各友洋四元夢蘭室主人節省生辰資移助洋四元○張綠初先生書潤移助洋七元九角金免痴先生書潤移助沙州錢二百文○與字一百三十四松江全大典經募不　名求病速愈洋十元○蔣笑山大善士之盛伻李阿慶洋二元○昌字六百五十六册蕪州徐小邨善士經募榮善堂洋五元○湖州仁濟堂經募蔭蕉軒洋二元○昌字五百廿四册揚州匯源典經募壽筵移賑洋十元不留名求保平安洋二元又瑕堂樂輸二戸各洋一元月餅移賑錢二千五百文菊蘭軒錢五百不留名錢四百文以上七戸共來洋十七元○本日共收洋二百差三元五角銅洋五十三元小洋廿四角錢二百文合聲明 
 
 
 

Page 12

 
 
   
 
