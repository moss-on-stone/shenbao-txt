# 1893 - 174 - 4907250

 

Page 1

 
 
[彚解山西第五次賑銀] [  申報館協賑所席裕祺謹啓]  
　　山西被災之慘遠過於他省甚至草根樹皮羅掘殆盡析骸食子不以爲異其悽慘情形想鄭俠流民圖亦有不能盡　者此有心人所以投袂而起借箸而籌也敝協賑所今解山西第五次賑欵規元一千五百兩内有立大莊代募賑洋一千一百六十七元四角五分會同絲業會館仁濟善堂解往災區核實散放惟是災重欵絀徧給爲難苟非源頭活水　汨其來則涸轍之魚終不能生機大暢尚望遠近諸君子救人救徹不吝解囊此則三晉孑遺所馨香禱祝者耳謹布區區伏希德鑒 
[希世之寳全帖已出] [  點石齋代售啓]  
　　希世之寳控裱錦而加楠木匣晋唐小楷加錦套請繳半價持票取帖未入股者請速購鴻文局買票者由乾德奎發前印廟堂碑墨色不佳今全棄去由本齋加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜娛室好雲樓題七古潘題大隸於帖首宋搨多寳塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵王夢樓顧南雅靜娛室跋翁閣學攷證帖首飛白分書李東陽題三種挖裱錦面再者各帖裝池工繁時久遠方郵寄尤艱今擬變通除巳銷票外希世之實裝潢者仍五十元未裱者减裝費廿元小楷已裱十二元未裱减四元夏承已裱十元未裱减二元多寳化度已裝各六元未裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寳樓分售 
[論執法當從衙役始]  
　　衙署之有差役不過供奔走給使令而已而假虎之威者遂擅作威福魚肉鄕愚說者謂若輩之積習使然鄕愚愈畏之若輩卽愈横而不知若輩之所以敢於作勢欺人者皆官之有以指使之也夫既南面爲官卽使　頇昏瞶亦何至指使衙役欺虐小民况衙役之所嚇詐而得者未必分進之於官而衙役之凌厲人民民則皆歸怨於官然則官又何爲而爲若輩分謗乎而不知雖非官之所指使而故縱之咎則有所難辭也嘗見爲衙署中之差役塲面闊綽用度驕奢其手下夥役之供指臂者或多至百十人一紙官符執在手中則不啻爲收鈔之票而且可以層出而不窮城中則官之耳目尚近或猶不至十分恣肆若至鄕間則更肆無忌憚擇肥而噬靡所不爲吾觀於京都當人頭之事押解差人明言藉此沿途借取川資官兵亦無奈之何該當鋪仍給以錢而後去則若輩之凶横爲何如乎聞强盜之刦搶也亦自謂借盤纒今差役而借盤纒則是大有强盜之口氣是一是二莫之能辨矣各衙門差役大都類是甚有挾制官長無可責懲雖明知差役之權之重而竟不能設法以使之輕漸有太阿倒持授人以柄之勢此則尤所不解意者官與差有朋比爲奸之處官之劣迹爲差所挾持故不敢吐氣耶抑差之才智力量果高出乎官之上也夫然而吾乃觀於昨報揚州許太守之懲辦軍牢執法不撓而嘆爲未易才也揚州府署中有軍牢甲乙二名某日在烟間内與人口角夫烟間本爲此輩聚會之所凡有公事商議私情賄託皆在烟館爲總匯此則不獨揚州一處爲然卽他處亦無不皆然故欲尋差役者不必向衙門中尋覓也但至烟館無不見者三朋四友薈萃於兹則口角之事何時蔑有又何足怪而保甲委員則責在查夜夜深而烟館之中有喧囂聲安得而不爲之喝阻乃若輩眼大於箕竟視保甲委員如無物此則孟子所謂久假而不歸惡知其非有也此輩假官之勢以爲勢竊官之威以爲威積而久焉習而慣焉且自忘其身居何等一若其勢其威彼所自有可以置本官於腦後又遑論其他其見保甲委員之喝阻且以爲多事彼爲委員者或碍於情或怯於勢每每隱忍而不與之較此若輩之所以愈恣也今委員訴之於太守而太守竟大發雷霆一聞委員之言立即傳點升堂親提研訊該軍牢等俯首求恩太守因從而曉之曰在官人役膽敢在外滋事知法犯法理應加等治罪此數語也該役等直是聞所未聞不啻爲不二法門中當頭一棒此時悔之亦已晚矣雖經他役代求而太守執法從事不爲稍動卒分别　懲斥革不准復充雷厲風行足令若輩喪膽而見者乃無不憚太守之公正頌太守之賢明若許太守者詎非今之良二千石哉夫官役有罪加平人一等此定例也有此定例則彼爲差役者當可取以自警遇事不敢生風而乃此中人則不但不以此自警而且以此自恃彼以爲身充差役則爲官之用人用人有犯爲人所禀告則官亦未免羞顏且誰敢以其用人之過向本官面陳者故若輩有所恃而不恐益復弛然無忌而在受其侮慢者果以忌器之故而不敢投鼠而其憑藉乃日益固而其威福乃日益滋而其所損於本官之身名者乃日益甚卒至物議沸騰衆怨所歸悉在於官而不在於役一旦官被參劾掛彈章而去而被爲差役者則迎新送舊依然狐不離城鼠不離社由此言之然則官之庇役直不啻其自害也執役之人獻小殷勤察言觀色先意承志是其長技而官塲中人類多喜順惡逆近謟媚而遠戇拙見其事事如我意則愛之愛斯信信斯任任斯專專斯偏偏斯寵寵斯驕矞斯泰卒至於無所不爲而官之所以愛之者乃轉不知自愛焉京外大小衙門多矣衙門中無一不有差役而彼爲差役者又無不如一邱之貉不得權則已一得權卽混淆黑白顚倒是非眼生於頂膽大於身而厥後亦必更有强中之手以摧敗而結果之而若輩終弗悟焉安得天下之牧守皆如許太守之用心皆如許太守之執法斯各衙門差役之氣燄將爲之一歛矣或曰果如是得毋官失其威乎余笑應之曰然則聽之 
[諭旨恭錄]  
　　五月初八日奉旨本日道旁叩閽之山東民人孫應選胡南民人田必稷著交刑部嚴行審訊欽此 
[御柳蟬琴]  
　　余侍御聯沅奏請將楚臣屈平從祀文廟奉旨著内閣六部九卿國子監會議旋援議駁陳良從祀文廟成案擬將此事作爲罷論五月初三日會銜具奏本日奏事處口傳奉旨留中欽此旋由軍機處交發原摺内開本日奉旨依議欽此○史部爲知照事所有俸滿截取内閣中書吳鋆於五月初二日帶領引見本日奉硃筆圈出俸滿截取中書吳鋆著照例以同知用欽此欽遵到部相應知照内閣查照○侍衛處爲知照事五月初四日奉旨朕於明日辦事用膳召見大臣後由勤政殿檐前乘轎出德昌門走西苑門進西華門走隆宗門進内右門養心殿小坐入齋宫欽此○軍機處片交禮部卽將已丑辛卯兩科順天繙譯鄕試及各省駐防繙譯鄕試欽命清字論題漢文滿洲繙譯題並庚寅壬辰兩科繙譯會試欽命清字題務於卽日咨送方略館滿軍機處爲此片交貴部查照 
 
 

Page 2

 
 
○戸部爲片傳事俸餉處案呈所有正白正紅廂白各旗營應領五月季兵丁甲米折色銀兩現准銀庫付稱於本月初十日辰刻開放爲此片傳貴旗營飭知承辦人員務於是日辰刻以前赴庫承領莫悞○吏部爲曉諭事現出有國子監漢助教一缺查有四月分在部投供之新海防分缺先國子監助教景啓驥應行擬補相應傳令該員限三日内親身赴部騐到有執照者呈騐執照毋違○前報紀恩護軍統領普揀選廂藍護官缺一事兹悉松亮所出副護軍叅領缺將卓異記名委護軍叅領現署隨同辦事副護軍叅領貴善揀列第一委護軍叅領雙貴揀列第二委護軍叅領文廣揀列第三刻已將履歴造册咨送承辦正紅旗護軍營彚帶引見矣○興京永陵總管出缺經兵部會同御前大臣揀選三人交由值年旗於五月初二日帶領引見本日奉硃筆圈出永陵總管員缺著廂黄旗護軍參領連瑞補授欽此○　導大臣處爲咨行事正紅旗兼行嚮導章京現在懸缺應卽照章咨取護軍叅領副護軍叅領委護軍叅領空銜花翎各員揀選充補相應咨行貴護軍營卽將前項人員保送數人務於文到五日内咨送本處以憑辦理○西直門内大街曹公觀年久失修風雨摧殘漸形倒塌復有土棍竊取木植以致化爲瓦礫之塲目下僅存牌樓山門及二層正殿東西配展鐘樓穿殿角門遺址而已明歲　皇太后六旬萬壽舉行慶典是處爲金輦必經之地應傳集道士唪經并請慈駕拈香以答神佑遂由海部率商前往勘估擬興工逐一葺修俟算房銷算應需工料錢糧若干繪圖貼說請旨遵行○宣武門内按院胡同西口内路南小胡同内路西居人某甲債如山積欲避無臺潛於本月初二夜吞服阿芙蓉膏以圖畢命迨家中人知而灌救早已毒氣攻心矣斃後報諸官廳旋復哀求免騐廳官恐干戾咎派兵前往巡風甲父見此情形屍停在牀不敢入殮說者曰按院胡同由三月至此未及兩月而已四出凶事一係處子刎頸身死一係婦人吞烟而亡一係職官刎頸後復自剖其腹一則卽甲之吞烟云 
[沈船續電]  
　　昨報紀英國水師提督得剌恩所乘維多利亞大兵船在地中海與諸艦隊會操突被更百等兵船撞沈溺斃多命本月十二日又接倫敦來電云是禍也肇於下午五點鐘時共溺斃四百二十二人英國女主維多利亞本擬是日在宫中設宴一聞噩耗隨卽諭令撤去盛筵既而電音傳至法德意美諸邦皆發電以伸吊唁德皇復諭令本國各兵船並懸英德兩國國旗各下一半云 
[倒屋續聞]  
　　香港招商局倒坍一事已詳昨日報章兹閱中外新報云初七日下午三點半鐘招商局寫字樓傾倒從上至下層層粉碎牽連貼鄰棧房一座惟騎樓及後臺巋然尚存夥伴均屬無恙祗壓傷本局三人適是日富順船到埠外人之來局簽字起貨者有二人亦被壓傷總辦張祿如之子因家眷住後樓走避不及事後在泥堆中挖出所傷甚重旋卽斃命帳房中銀錢尚未起出乃令公差爲之巡邏初八日在府署訊問各人咸供稱是日三點三刻時方在二層樓做工忽見粉墻傾下初疑係由外至内以爲無事稍遲聞死者在其房中呼喊屋柱摇動天花板亦墮落我等卽刻同司理人走出騎樓時死者尚未離位已被碍瓦壓住洎走過鄰店見有七人在内走出獨死者及一挑夫未走太守德畢著押候十四日十一點鐘時再訊 
[暹法近聞]  
　　暹法兩國因美江之事以致齟齬本報歴來有聞必錄兹聞四月初七日西貢法總督接有電音言法員魯士於四月初三日由尼皮往金門既至見有暹軍駐守遂著暹官撤去暹官不允如是者數日惟見戈矛耀日旌旗蔽空與法軍遥遥相對法官見暹軍不動於是逼以勢力暹兵不敢抗拒卽倒戈而退初十日退紥建戟及漢亭地方當時有西人帮辦祈羅士加連奉暹廷之命至金門查探路途以便建築鐵路知暹官被逼遂爲之護送至美江暹軍遺下軍火内有各式快槍八十桿皆爲法人所得暹人既退魯士復至金葛及兩縣各大村落巡閱以覘民情舉動初七日法員刁花理士尼路由蒙芳致電西責法官云昨晨由濱芳起程蒙芳居民早已探知行蹤暹兵遂屯於頭布冷河近處是處距蒙芳約兩點鐘路程暹人頻令閒諜探法軍動靜是日三點鐘時途次見路有以樁石堵塞者卽著帮辦家尼亞率人清除既至頭布冷使人通知暹國營官隨卽入見營官言奉命駐此命法員暫歇俟得蒙芳暹官之命然後前行時暹營兵士約有三百名皆秣馬厲兵若將戰鬥法員恐有意外邀營官陪伴不得擅離至四點鐘時有暹使奉蒙芳統領書三封至一封交法員兩封交營官營官將書開讀略言須調集士馬聽候調遣不可接待法員須照一定之議方可接待致法員書則言倘欲見統領祗准帶暹官及數兵入營其兵並不准携帶器械倘必欲以軍士相見則須在某村先定一聚會之地云云法員見來書如此不肯允從卽督兵前進至晚行抵巴士刺河村此村與蒙芳相距匪遥鼓角之聲相聞於耳翌朝蒙芳土人報說此處暹軍已退紥桑江及金馬蘭越數點鐘之久土人卽供給食物暹兵既退遠近鄕落頭目多來拜謁南那土人前恐暹兵占踞其地深爲危懼今見法兵前來喜出望外爭來哀求保護蒙芳頭目乃一老者年已耄耋深得民心亦偕其子至言蒙芳一地爲越南所屬非暹國之土今得法兵前來深爲感謝翌日復率手下赴桑江上游以上乃初七日法員刁花理電信也初八日刁花理行抵桑江乂致電西貢總督謂初至桑江見居民甚少緣前日暹兵過境民人多往附近躱避法軍既到卽有男婦老幼奔走偕來聞暹兵既知法軍至卽乘夜遁逃遺下輜重甚多迨十一日由金馬辣近處電報西貢總督曰此地在美江之右昨晚法軍至卽在拿剌三村落紥營此村前被暹人燒燬一空今晨八點鐘時著人在江濱竪立法國旗號卽有暹人時至窺探動靜荷生及順丹官員密報暹總兵謂法軍將止於此當時法營使人告知暹官自金來以逹美江所有郡縣皆歸法人管轄倚生暹官以爲口說無憑請用書函以昭信實法員卽繕書蓋印並令繙譯譯成暹字寄與暹官既而暹人問既踞此地是否可時常通商全無拘束法員然之暹人遂甚喜悅以上各法員電致其上司之語其確否則不得而知也又本月初八日香港接得電報云駐紥濱角之法欽差巴非被人刺殺電又云法國必欲攻擊暹羅寥寥數語未知其詳旋又接濱角來書云法國千總前在美江被暹人擒捉今法官逼令暹人將其人交出否則遣砲船開砲攻擊上月二十日暹廷已將千總放回矣 
[歐西雜爼]  
　　西人麥氏善豢獸近日羅致斑豹二十餘頭擬携赴美國芝加高賽會當麥君在西貢時曾入籠中與諸豹戲觀者皆爲之危蓋以諸豹固未經教練也○美江之事目下别無所聞惟天時變幻氣候不佳加以雨水淋漓地土潮濕軍士結營其地頗有辱在泥塗之嘆云○西歴五月十七日美國西報言機利新例昨經决定美國各傳教人聞之多電禀美外部大臣求將該例寛限不可遽行兵部大臣因華人註册照相一節恐在華美人或遭意外之變華官必不爲之保護故特派比利地麽兵船前赴中國以備不虞 
[軍門抵卾]  
　　長江水師簧昌岐爵軍門由九江起程泝江而上已列前報兹接漢口信知軍門於本月初二日下午乘舟至漢漢陽高力臣鎭軍與簰州營遠迓旌麾武漢文武各員亦至江干迎迓砲聲震地斾影迎風俄而憲舟抵岸停泊鄂垣望山門外鮎魚套各官以次謁見及騶從四散時已黄昏次日軍門入城拜會督撫憲復至漢口漢陽拜客仍回舟次住宿不日調集水陸兵勇操演各陣 
[皖公山色]  
　　李篁仙觀察交卸蕪湖道篆後奉沈仲帥札委辦理省城保甲總局已於初六日到差○日前有拐匪在距省數十里之新洲地方拐得婦女三人藏匿西門外大觀亭後面烟館内一日傍晚時挈以偕行欲鬻入某娼家行至八卦門地方被分辦保甲局防江營守備湯守戎窺見飭兵拘獲移送縣署請辦○節届端陽有競渡之戲旌旗耀日簫鼓迎風致足樂也是日任家店有龍舟一艘上載廿二人划至太古洋栅江面狂風忽起急雨將來萬疉銀濤勢如壁立船遂翻覆經救生船望見迅速赴援救起五人餘均與屈大夫爲伍渺渺江流招魂空賦可慨也 
[雷塘選勝]  
　　揚州訪事人云來牟均已登塲麥隴風來香聞餅餌聞之鄕農云極瘠之田可收一石左右膏腴者二石有餘爲近數年中 
 
 

Page 3

 
 
所未有東鄕某姓田内一穗雙歧眞熙朝之瑞也○端陽時節大雨傾盆溝澮皆盈鴨頭綠膩鄕民遂雇人次第揷秧西北鄕高田先已播種旱榖得雨後南圩諸處咸購取新秧每把約錢數文田一畝需秧二百餘把云○萬福橋距揚州數里之遥爲仙女鎭至邗江之要道其橋長里許橋南通江口水勢溜急無殊萬馬奔騰本月初三日仙女鎭鄕民某甲偕乙内入城行至橋上第二茶亭甲欲小遺因倚石欄而溺不隄防身忽欹側跌入洪流巨浸之中迨設法救援則已腹大如瓠魂遊水府矣○天中佳節好事者用小船彩畫成龍卽俗呼爲蝦蟆烏子者中流競渡簫鼓喧闐適風伯雨師聯翩稅駕游人四散觀者寥寥因於初六七日補賽二天計船二艘一藍一五彩由鈔關河衝波破浪而出各船均燃爆竹以迎既而廻舞盤旋凌空夭矯兩岸齊聲喝采幾如百面春雷亦有王謝名流金張右族畫船容與泛乎中流爭擲錦標以相娛樂龍舟上人卽一躍入水互相奪取先得者獲賞銀龍舟後另有一敞船上裝秋千架迎風摇曳倒影波心鬢影光别饒韵致說者謂此舉也雖不能如昔時之盛然亦足以點綴昇平因志之 
[關道宴賓]  
　　德意志國新簡駐京欽使紳君柯航海來華游歴厦門福州廣東等處然後於本月十一日清晨乘怡和洋行福生輪船到申江海關道聶觀察於昨日午後一點鐘時具柬邀赴法界密采里盛設西筵以盡東道之誼並請德總領事施君副領事艾君繙譯福君陪席者爲英讞員蔡二源太守上海縣黄愛棠大令曁道署譯員徐蘭齋司馬主賓歡洽水陸畢陳直至三點半鐘始各興辭而散聞紳君定於本月十六日禮拜四乘招商局新濟輪船赴津門謁見李傅相然後遵陸入都當由南洋駛抵吳淞時砲臺統領曹軍門命升砲十五門以申敬意云 
[會董勘河]  
　　本邑南巿油車碼頭河道由忠信營統領楊鏡崖軍門督勇疏濬現已將次告成王信義浜亦須一律開鑿昨日軍門會同汪曹兩董曁十六鋪巡防局員李蘭史二尹相度形勢以便擇日興工 
[幾肇火災]  
　　前晚十點三刻時本邑小東門外一枝春弄生甡南貨店所掛火油燈忽然爆裂焚斷銅練燈卽墮下立時烟燄迷漫幸夜尚未深經隣人襄同撲滅昨日捕房中已訪聞其事想須送案訊供也 
[鐵店逃閉]  
　　有沈某者在滬南王家碼頭開設永茂洋鐵店虧負甚鉅無計彌補前晚將店中所有席捲而遁房主楊某聞之欲尋中保張雨亭等理論而張病故遂知照十六鋪地甲邀同保租沈順泰洋鐵店主前往查點雜物交楊暫行收管俟尋到沈某再行核算 
[邑令騐屍]  
　　某號華捕投英公堂禀稱昨夜羅阿大駕馬車至四馬路西首十字街頭並不照章行駛致撞倒路人陳一桂踣地碾傷當時卽送請仁濟醫院醫生施治旋以傷重而殞今將羅送案請懲羅供稱小的駕馮出外照章行駛悞碰之下此人自已跌傷陳明冲陳昌丁陳德生張元質等同訴稱小的等皆寗波人一桂初來洽下昨與同行突被馬車碰倒碾傷身死現已函追親屬前來矣英讞員蔡二源太守飭將羅管押著地保報請上海縣黄大老爺騐屍究辦昨日下午五點鐘時上海縣黄大令帶同仵作書役人等至仁濟醫院升坐公案二十五保三圖地保申訴前情三百六十三號華捕張順全禀稱昨夜十二點鐘時小的在四馬路梭巡忽聞馬車將人撞傷旋卽查明羅阿大所駕轎式馬車由東向西駛過聚豐園酒館將至轉角處適寍波人陳一桂從萬福來酒店走出行至街中被馬撞倒馬尚奮迅跳躍當卽帮同將馬扭住送陳一桂至此醫治無效遽爾斃命陳明冲供稱係寍波奉化縣人在虹口日興生西國成衣店爲夥叔父陳一桂向在寍波爲米業前日來滬住在小的店中定於明日回寍昨晚伴同叔父到四馬路遊玩馬車夫羅阿大不照定章駕駛致將叔父撞倒又被馬踐踏傷重身死衣棺業已置備叔父尚有老母已發信前去不日可至另有張梅伯在旁饒舌大令問是何人答是親戚問爾知此事顚末乎答稱同在玩耍不料陳一桂被馬車撞倒且被踏傷大令以其多言略予申斥叱令退去陳昌丁陳德生張元質等同稱與陳一桂同行見被馬車撞倒踏傷羅阿大供係寍波人在公一馬行爲馬夫照章駕車行駛不隄防此人横衝而來以致撞倒大令命仵作騐明屍身被馬蹄踏傷上嘴及右耳旁胸前右臂等處均受重傷因而身死大令親騐屬實命屍姪陳明冲棺殮具領棺結陳明冲稱須俟屍母到來作主大令一再開導始允棺殮棺蓋待屍母來時再釘羅阿大飭差帶回照例訊辦 
[錢莊獲賭]  
　　英包探秦少卿禀稱周安懷賃屋大馬路東首大新街開設零兌錢莊有人繕貼匿名揭帖言其有聚賭事情並稱尚有一處名爲錢莊亦以聚賭爲業小的因此留神查察某夜聞周莊上確有竹牌聲遂告知捕頭偕西包探前去見周及李連業等四人正在义麻雀賭錢因連賭具及賭檯上洋銀四十六元送案匿名揭帖附呈周供稱小的係紹興人現在治下開零兌錢莊友人來叉麻雀小的每次抽取小洋銀一角李及王德仁錢長生陳子明同供稱小的等或寍波人或紹興人偶然作葉子戲以後不敢如是矣尚求保全顏面俾得安分營生蔡太守判令將周發捕房管押一月李王錢陳各罰洋銀五元起案之洋銀四十六元如數充某善舉賭具揭帖均存候毁去 
[相煎太急]  
　　昨日十二點鐘時美界天后官畔第三十九號門牌源昌酒店因煎蘭花豆火力太猛鍋油轟發店中人大驚急欲援救倉卒中又將所掛洋油燈潑翻幸在白晝人手衆多得以救息誠幸事也 
[不認虐倡]  
　　湖北野　倡婦王桂寳被惡鴇吳何氏絶其飲食英包探查知其事提鴇及幼倡胡阿巧胡阿香到案一面將桂寳送仁濟醫院請醫生救治既而忽發瘋癲之症蔡太守因送請棲流女所醫調此皆已登前報者也昨晨命帶惡鴇吳何氏卽胡何氏嚴訊供稱小婦人家城湖北年七十一歲並未將桂寳凌虐亦不絶其飲食阿巧阿香均是小婦人之孫女太守飭帶下傳問阿巧阿香同供稱桂寳於立夏日起忽發瘋癲並未遭祖母毆擊太守飭分别看管俟查明實在如何覆訊發落 
[押犯逞兇]  
　　美捕房押犯小𩝣餅日前在押所肇事由蔡太守判以加押一年半已紀前報兹聞該犯回監又萌故態昨晨五點鐘時將同押之跑灘賊瞿阿四按倒在地强挖其目瞿大聲呼救經管監印捕將二犯分别管押該犯之倔强性成眞有至死不變者矣 
[解犯登程]  
　　上月廿九夜嘉興周宦家被盜行刼卽由楊都戎李把戎外委錢錦鏕程興鵬孫珍等追赶來滬旋經上海縣捕役柴樛趙金　續拘獲　阿虎卽顧阿虎士阿生卽李阿生及黄阿冲等吊到原贓解縣請訊黄大令飭令分别管押候示此已迭紀前報前晚太令升坐花廳飭將各贓檢點明白紅白皮箱共七隻首飾箱二隻拜帖箱一隻都戎等早經預備砲船及　船等停泊太平碼頭伺候旋據秀水縣家丁王胡兩人投案候示大令命將各贓點明加上封皮復提鄔阿虎王阿生黄阿冲至案三犯均俯自求恩大令著加上鐐銬交原差帶出又提葉阿海研訊供稱係寍波鄞縣人在小東門駕舟營生此案小的實不與差大令問爾自置船隻否答稱無船爲人作夥大令卽令陸阿二與葉阿海具安分切結呈案開釋陸葉叩謝而退大令命提鄔妻任氏王妻陳氏及王子長生及在逃阿榮之姘婦張盛氏至案謂任氏陳氏曰爾等枉遭拖累皆由丈夫爲匪所致本縣念爾等係女流爾夫雖作此不法事爾等實不知　格外施恩將爾等交保所有事主認過不是行刦之贓准爾等領去如日後尚有衣飾退回本縣當傳爾等來案具領任氏陳氏長生同供實無保人求恩當堂開釋大令不准著差役送交四圖地保暫行看管任氏給還衣服十三件首飾二件陳氏給還棉被二條單被一條椶薦一條茶壺一把花瓶二個竹籃一隻脚爐一個衣服數件首飾一件張盛氏著還押俟獲到阿榮始准開釋大令復諭兩家丁曰本縣將鄔阿虎等連贓交爾等帶去歸案訊辦所有英捕房拘獲之周長榮捕房須取到賞洋始肯送來 
 
 

Page 4

 
 
大約明後日可到該家丁唯唯大令飭捕將盜犯鄔王黄三犯及贓物星夜出城搬至船中解纜起程 
[盜犯患病]  
　　汪阿冲張時汶周昌裕殷金龍周雲狗朱子友張時洪李心觀等十二名係去冬行刼太倉沙頭鎭李和泰隆烟土店之犯由程直刺飭差押解來滬赴道勘審聶觀察著寄上海縣監聽候備文發回此已列報兹悉周雲狗來滬中途患病及抵滬撥醫診治業已就痊前日病勢復劇經禁卒飛禀黄大令仍飭撥醫診治 
[南巿瑣聞]  
　　某甲在本邑南巿蘆席街開設德順小烟館膝下一女年甫及笄婉麗媌條娟娟楚楚客有過有門外者一見數錢姹女無不趾爲之停思欲於烟霞窟中别尋味外味焉邇者王更貪得無壓每於收巿後招集牧猪奴輩喝雉呼盧逹旦通宵喧呶不息前晚二鼓後烟客已散劉盤龍木野狐諸侣復陸續偕來團坐摇攤興高采烈朱格皁格互角高低忽有某無賴欲向贏家抽取頭錢局中人惡之相約屏諸門外無賴大聲詬詈誓不干休局中人遂羣起而攻揮拳攢擊後經旁人出爲排解給以小洋銀數枚無賴始無言而去○某甲偕從子某乙賃居王家碼頭乙穉齒韶年喜與無賴爲伍每值阮囊羞澀輒竊取家中衣物質諸長生庫或售與舊貨攤甲戒之不從惟有付之浩歎而已昨日又攫取棉被及烟袋各一至水神閣畔冷攤求售正論價間甲已尋蹤而至扭乙至巡防局請懲後有與甲相識者勸之使歸甲遂恨恨而去○有朱天生者在馬阿慶船上當篙師歴年餘積欠工資索之不得前日遂兩相口角扭至十六鋪巡防局請追局員李蘭史二尹著地甲妥爲調停地甲令馬如數付清馬求稍緩須臾朱允之事遂得了 
[澤被鴻嗷]  
　　江南水師學堂來函悉桂薌亭方伯沈仲禮太守憫三晉奇災勸令教習委員學生司事集捐洋銀一百五十三元四角雲間濟陽氏求病速愈續助一百元逹順坊助五十元又募惜隂居士五十元王一齋求子却病易養易成助五十元常郡一善堂募三戸合洋銀五十元仙鎭誠心氏助規銀六十兩王大吉藥鋪王耀助藿香正氣丸二十斤計一千九十二服日新號助痧氣丸紅靈丹各二百四十瓶再造蒼生全在於此謹代億萬哀鴻焚香叩祝[  上海六馬路仁濟善堂籌振公所施善昌等謹誌]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[草間困臥]  
　　美界北河南路東小陸家宅前有古塚焉白楊蕭瑟芳草凄迷前日下午五點鐘時有一廣東人臥於草中氣息奄奄鄕人見其項下額角均有傷痕當卽告知巡捕詢問何以在此答稱姓杜年廿八歲以收買肉皮爲生計住居垃圾橋北首被江北人指爲會匪忿無可洩故尋短見該捕騐明杜項下係用碗片割傷額角係在棺木上觸破遂雇車送往美捕房辦理 
[縣案彚錄]  
　　浦東廿四保梱保俞泰和扭俞阿妹至縣控被拖欠錢漕前日由帮審委員葉司馬研訊俞泰和訴稱現充梱業被俞阿妹欠錢漕六百八十四文向索反敢恃蠻唆使伊母至家吵閙爲此扭案喊控俞阿妹供稱欠錢是實叩求寛限司馬謂今日本應懲責姑念苦求著交差限日繳錢延干比究○前據廿三七鋪巡防局解送虧欠房租之剃頭店主唐元昌到縣原告姜平夫　人奚士竹投案請訊葉司駡於前晚研訊姜訴稱係本邑人有房屋數間坐落小南門外憑中租與唐開設薙髮鋪每月租錢一千七百文共欠數月房租計錢五千八百文向索不付投局控告轉送到案奚供爲中是實唐供租姜房屋欠租數目相符司馬令唐於三月内遷移所欠房租赶緊措交兩造均遵斷具結唐又稱尚有頂首錢七千文存在姜處司馬問姜曰頂首有否答稱有司馬謂本委以爾爲好人不料爾如此逞刁旣有頂首照算尚餘一千二百文何致興訟再三申斥著將餘錢交案給唐具領 
[英界公堂瑣案]  
　　胡小方訴稱小的家在老閘之北今日道經治下三馬路突與王松朋遇强借洋銀二角小的不允致被兇毆請卽訊懲以爲兇頑者戒王供稱小的係寍波人向胡稱貸不敢逞蠻某號華捕禀稱小的查得王係無業流民專以訴稍爲事蔡太守判令笞責五十板押候備文遞解回籍○　探顧阿六禀稱　竊方高卿竊取英文書館學生黄仁山之衣六件眼鏡一副經小的查獲人贓解送案下黄　　領贓方供稱小的係寍波人偶竊學生之物易錢以療腹飢惟乞施恩誓當改過蔡太守判令笞責一百板管押一月期滿遞解回籍贓衣給黄領去○某號華捕禀稱昨夜小的巡至泥城外見蔡海榮手持穢物植立道旁每有倡婦乘馬車而來卽將穢物抛擲其面如是者三次倡婦皆糞穢淋漓是以拘案請辦蔡供稱小的係浦東人年十六歲現在某西人家當火夫偶然嬉戲以後斷不敢作踐名倡矣祭太守判令責手心五十下○一白八十八號華　禀稱昨夜小的巡　吳淞路見陳阿狗周培元設攤擲骰賭錢因卽一并拿獲起出賭具送案請懲陳周同供稱小的等向來小本營生昨夜偶然聚賭尚乞施恩蔡太守判令各枷號一禮拜發頭門示衆賭具存候毁去○周桂卿訴稱昨夜偶至某處浴堂洗澡被陳阿福將衣竊去值堂人王阿三見之拿獲人贓交捕送案王訴稱周客失衣後小的在陳身畔搜得陳供稱小的與周同在池中洗澡悞取伊之衣服並非有心行竊尚乞原情蔡太守判令管押五日贓衣給周領去○某酒肆主沈金英訴稱夜間忽然火起察得廚房夾弄中有花萁柴滿灑火油炎炎上熾疑是歇夥宋竹三李宗康所爲因卽報諸捕房旋由包探唐寳榮拘宋李解案蔡太守飭押候查明再訊此係上月間事曾列報章者也昨日唐探歴禀前情並稱小的查無實據　訴稱李素日爲人規矩諒無不法之事宋李同供稱小的等不知如何起火太守飭將李交人保出宋仍行管押飭唐探再出詳查禀覆候辦 
[法界公堂案]  
　　四十九號華捕禀稱前日下午小的在太古棧後護城河畔巡行見有三人與顧阿毛打架喝阻不從既而顧之頭顱　三人擊破訴請小的往拘三人竟稱欲將顧曳至船上後得二人帮助始將一干人拘解案下請懲葛同轉向顧訊究顧訴稱小的出外買熱水路遇沈泉榮張琪富勞金山張阿矣黄高渭偶不謹愼悞將熱開水潑出伊等卽聲言燙傷其足糾同數十人一擁而上將小的兇毆復出洋刀搠　頭顱血流被面沈等同供稱小的等均在治下執業不敢行兇身畔並無洋刀亦不見顧買熱水同轉謂然則顧之頭顱何由而破沈等均　　不答同轉問顧曰爾别處尚受傷否答稱小的腰際被毆二下同轉傳華捕上堂質訊捕禀稱小的見沈張勞三人與顧打架後顧向小的訴說小的急往拘拿則張黄方助之爲虐張黄同供稱小的等在會德豐駁船公司第八十三號駁船上當掌駕之役駁船頭目姓林名瑞和同轉飭將連沈等押候覆訊復飭包探送顧至仁濟醫館敷治○三十六號華捕禀稱小的巡至某處見金德明魏樹金二人牽一小大因上前盤問並告以工部局章程凡人家所畜之犬須於頸間繫牌無牌則不准牽出金魏不分是白將小的扭住揮拳肆毆小的因將金魏拘獲今特解案請懲金供稱小的並不手牽小犬是日實與魏赴某酒肆沽飲某號三道頭巡捕禀稱魏係流氓常在小東門各花烟館各酒肆滋事魏供稱小的奉主人之命往小東門外緝查要案並不牽狗游玩因兒金與捕齟齬從旁解勸訊至此有緝捕營勇身穿號褂手持名片禀稱管帶盛姓官印永生現駐鐵馬路橋金　由管帶雇令緝訪案由葛同轉諭令暫退旋有營官某君上堂訴稱金魏實係敝營中人昨在小東門外因事與巡捕爲難可否容帶回自行處治同轉謂金魏是否貴營中人兄弟不得而知惟據三道頭捕禀稱常在小東門滋事兹准閣下帶回惟以後有事須通知捕房不得輕舉妄動某君唯唯卽同金魏辭出○廣太順烟館主楊順高扭郭老三至案請辦葛同轉研訊之下郭供稱小的於吸烟時悞碎燈罩館主竟誣以竊取烟燈同轉判管押二日烟燈給楊領去○包探王榮培禀稱昨晚四點鐘時見徐廣牙沿途彳亍形跡可疑拘而搜之身畔有押票數張今特呈請訊究徐供稱小的在新北門城内觀音閣附近某染　爲夥昨日至太和牛肉莊向胞兄廣宗借錢並無别故問押票何來供稱曾質去自已之布若干匹同轉飭押候傳訊其兄再行核辦○包探郁庭湘禀稱小的途遇李長甫身穿元縐紗棉馬褂向之盤詰言語支吾因之解案請訊旋有老婦陳邱氏投案訴稱小婦人家在城中爲人浣衣度日有人以縐紗棉馬褂倩小婦人整治小婦人晾在竹竿上倐忽不見今知已由包探拘獲求准給還葛同轉判令將李押候笞責八十板贓衣給失主領回○昨報紀醬園弄第九號門牌屋内龜奴某氏擔代某倡帶擋洋銀二十元龜子再三逼迫情急吞烟一時哄動隣人將氏之私夫扭送捕房氏則送請仁濟醫院療治昨日張徐氏投案備質葛同轉　問之下供稱小婦人賃居治下醬園弄九號門牌氏卽華顧氏與龜子錢阿金姘婦向小婦人轉借房屋半椽雙雙棲宿本月十二夜鐘鳴十二下華顧氏從倡院回來神色變異向之盤問知吞服洋烟適錢弟徐榮慶來家小婦人卽指交巡捕徐供稱小的在倡院舁肩輿昨晚往探胞兄被張徐氏指交巡捕華顧氏吞烟一事小的實不知情同轉問爾兄現在何處供稱不知同轉遂飭暫行管押候飭包探詢明華顧氏形象如何再行核奪張徐氏斥退嘻龜子既姓錢何以其弟又爲徐姓同轉不加研問眞如俗所謂大度寛容者非耶○鴇兒龔李氏卽雙林烟倡于林氏卽玉紅因狎客黄天根斃於所設花烟館内報經上海縣黄大令臨塲相騐解交公堂此已詳登前報矣昨日葛同轉提鴇倡到案略加訊究飭包探送縣辦理○包探孫錦榮禀稱高殿奎划船繫纜小東門外被楊德順竊去旱烟管一枝經小的查獲人贓解案請究楊供稱小的向在合順湖羊行爲夥現已辭歇尚乞施恩葛同轉判令管押五日烟管給失主領去○姚聿海控吳正坤欠銀一案屢紀報章兹者限期已過仍未繳銀姚遞禀求追葛同轉飭提吳到案問爾所欠之銀自願限期措繳業已逾限豈能任爾遲延乎吳供稱一時難措尚求寛限同轉飭包探將吳交原保人保出限五日内繳楚違則比追 
[廣東官報]  
　　五月初四日鹽知事胡子勷禀知接辦連陽督配差禀銷馬口緝私差補用鹽經歴葉基琳禀知調龍母廟緝私差候補鹽大使王　俊禀辭赴觀音閣緝私○初五日候補縣張藻　禀到由佛塢汾水廠回○初六日候補縣張廷弼禀辭回廠候補縣丁墉禀到由新會查案回禀銷差禀見 
[蘇省官報]  
　　五月初五日從九瞿傅墫無錫保甲差次來○初六日候補道李慶雲辭行赴鎭江騐工通判王鍾瀚解南河工需銀兩赴清江辭准補丹陽縣郁保章銷江隂釐　差並謝奉憲台飭知赴任知縣劉德麟銷閩廣捐兼捕盜局差縣丞徐世煒銷崇明縣保甲差○初七日知州楊鳳儀銷常熟元和太湖催提雜項差回正任荆溪縣張渚司巡檢于瑞麟　署官興縣鍾溪司巡檢事回○初八日　補同知盧宗齡服滿由京領照回省劉敦義禀知臬憲委赴睢寗公幹知縣林鈞澤禀知奉撫憲委洋務局差○初九日候補道陶森甲辭行回寗儘先選用道潘志俊辭行回天津林鈞澤禀知接辦洋務局差試用知縣楊炳奎福建人到省○初十日同知劉敦義辭赴睢寗公幹並禀知臬憲委守提挑安沐贑　邳睢七州縣秋審書吏辛工銀兩差卽辭通判陳鎬禀知臬委赴銅山縣會審案件卽辭並赴太倉直州判宋韻初缷署太倉州州同事回丹徒縣高察司巡檢姚鏞聲辭赴任張步翰禀知聞訃丁父憂從九戴慶昇由滬專差來禀知奉上海道委二十三七鋪保甲差廿四日糧道景廿八日常州府桐官太太廿九前直隸臬憲費學曾均壽辰 
[滬北鐵馬路廣益善堂謹將四月份諸大善士月捐政數清單開登]  
　　壽康延康晋和餘大恊源愼餘元甡惠泰彤源衡大厚康永豐存德利亨立大和元恊康　昇宏元寳和泰源鴻順彚康安大正大承裕寳順升大以上廿八戸各助錢六百文九章介福嘉綸天成四戸各助錢六百九和萃源　　祥宏章泰謙益祥元懋二月謙記咸章二月十戸各助錢三百唐茂材助洋六　陳壽亭洋五元李光琴助洋三元朱葆珊徐隸山譚　臣黄佐卿四戸各助洋二元徐俊良韓山曦源利太錦竟老悅生二月福昌老順記新順記九戸各助洋一元又何瑞棠洋二元吳渭川洋四月　昌成洋三元南順記洋二元順泰木號洋二元梁煥南二月宏生隆昇同昌泰五戸各洋五角又德大洋一元李珊記一元鳴昌洋一元復泰洋一元王春巖洋二元陳虚齋洋一元亦新園施德豐通裕三戸洋各三角謝森記洋六角周恆茂洋一元二角萬全愼洋四角金太太錢二千徐雲岸錢一千文五層　錢一千六百文四海昇平樓八百更上一層樓錢一千一百裕成隆錢八百張玉芝堂錢六百可熾萬有全各錢五百愼裕堂錢八百其萃樓春園潤泰昌三戸各錢三百文祝源昌沈春記鴻運樓金仁順湧湖義成蕙芳樓恆生義八戸各助錢二百文永愼恊成祥萬興各助錢一百文以上共收洋五十六元六角又錢三十四千八百又加英法美界一文愿　錢廿五千九百八十二文 
[上海六馬路仁濟善堂籌賑公所施少欽經收山西山東賑捐四月十一至十七日清單]  
　　崇明沈應熊大善士樂助規銀一千兩退修堂一百零七兩三錢一分六厘義記求水陸平安繼記保合家平安二戸各三十七兩江　　根石子病祈速愈妻産平安紋銀十四兩裴根　續助爲長子週歲紋銀七兩三十九歲隱名氏洋三百元六合恩　堂二百元南瑞兵輪葉鶴舫領全船合助逹順坊天佑免　　花　館三戸各一百元三孝堂病愈完願六　　劉保之爲鎭江糖業秋季敬神費預籌移助　　　　泰號　店務平 
 
 

Page 10

 
 
安海同穉香室天順祥號四戸各五十元四明隱名氏四十元石門　追人揚郡無名氏裕後堂三戸各三十元梅狂卒盤移助二十五元三山何服符母子分娩平安完願愛　居士求妻病速愈合家平安羡魚居士保妻病卽愈李柱石保生産平安寗波省吾軒童爲外甥并外甥女病求愈　石山人蘇州高公舘湖南張眞叔顧明德九戸各二十元佛　　善堂隱名氏壽辰賀分移助十四元文記十三元葉子莊七旬壽辰筵資移助無名氏二戸各十二元汪文潮祈妻秋間分娛平安白下自　子節省衣服移助鎭海選用訓導任爲母病愈完愿豫章無名氏平安完愿涿郡有心無力子莊渠勉力子祈病痊力薄人祈免過松江棉力子赤花人氏浙湖無名氏山左六吉號信昌珠號陸廷桂朱義忠沈長壽李賢　有心無力十七戸各十元葉元吉爲子咳嗽求速愈八元無名氏八元銅洋二元常平安室山　義利宏寗郡隱名氏無名氏四戸各六元仁和洋貨號求生意興隆童麗　然次子完愿隱名氏求病速愈隱名氏無名氏厲隱名三祝菴方氏怡素居李榖孫李子濤吳南林吳永泰有心無力子十三戸各五元金陵碧梧軒爲小孩牛痘平安完愿山左劉阿氏崑山名氏信善堂姜　泰曾修復朱蘭如陳鳳庭李學泉山東李本讓十戸各四元山左元合號金陵馮隱名隱名氏無錫丁四戸各三元無名氏二元七角泰州　崇義堂爲　求病愈葉長春求合家平安熊金庭楊浩庸莊可長李選文李元臣陸保清陸保和森伯氏甬萼氏香陶氏角里沈太太洽同和厲玉堂知足軒有心無力八免災平安子求母康　惜隂居人愼餘居寸隱居廿二戸各二元周成　沈仲清二戸各一元五角沈萬祥祈痞塊速愈李金生祈病速愈王道生林有瑜林邦寳林鏡秋林莪蕃李潤之李忠玉李滿金陳雅相董寳　鄭長珍鄭海帆黄慶電局大學堂内無名氏揚州沈文氏許吾氏洪安氏張王氏張鄧氏張祝氏鄭隱氏袁經記雲記梅記裕慶士守拙齋祈兒輩免災人廿九戸各一元程靜山節省葷腥移助黎榮求病速愈林保宗黄經文王在左林欽盛莊榮國洪釧發李忠捷椿記應慶記范隱名十二戸各五角無名氏三角胡姓一角蕪湖無名氏銅洋四十五元金陵天豐億莊代友經助銅洋二十元不留名銅洋六元蛋業公所銅洋五元仁記銅洋四元隱名氏銅洋三元浙寗無名氏餘積居玩記瑜記申記各銅洋二元德茂銅洋一元高銘山錢二千文劉沈楊合一千五百文以上共收洋一千八百五十八元一角規銀一千一百八十一兩三錢一分六厘紋銀二十一兩銅洋九十六元錢三千　百文 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年五月初八日京報全錄]  
　　宫門抄○諭旨一道錄前○晉撫張奏晉省口外各廳撫局需欽浩繁請准在地丁項下先行墊用摺○豫撫　奏彚報委署知　各缺摺○又奏知州吕憲瑞催科得力請准奬勵片○又奏飭鎭平縣赴任片○又奏知州蒯　孫催科得力請給奬叙片○又奏調署鄭州員缺片○浙撫崧奏甌海關徵收華船各稅銀數摺○又奏查明上年秋冬二季釐　收支數目摺○又奏籌　出使各國經費銀兩片○川督劉奏展辦新海防三十五次收捐銀數造册請奬摺○又奏撥　　州委員　鉛水脚銀兩片○　臣載等奏廣恩庫一年收發銀數摺○滇學政高奏歳試完竣情形摺○川督劉奏調補阜　　　　片○又奏于繼請開底缺以守備歸標補用片○浙撫崧奏籌解部庫京餉片○五月初八日戸部通政司詹事府廂白旗值　無引見○恩　假滿請安○桂公請假五日○倉塲奏漕船五日回空○召見軍機○○頭品頂戴山西巡撫臣張煦跪奏爲晉省口外各廳撫局　難遽停需欵浩繁無可設措籲懇天恩俯准在於地丁項下先行墊用以濟急需恭摺仰祈聖鑒事竊查山西屬北一帶冬春賑撫惟口外七廳最重臣前奏籌欵購糧預備至四月底俟届時察看應否展賑再行據實奏明辦理在案當飭辦賑各印委體　實在情形隨時奏報去後兹據賑捐局司道詳稱前後籌發大同府屬銀四萬四千兩錢五千三百五十千文朔平府屬銀一萬二千兩本地捐錢一萬二三百千文代州併屬銀七千七百餘兩保德州併屬銀三千兩寗武府屬銀四千兩太原府屬銀一萬三千五百餘兩汾州府屬銀七千兩均經各印委會同禀報散給完竣無須再給口外七廳則共發銀五十六萬六千餘兩本地捐銀一萬七千餘兩錢二千八百餘千文先據總辦春撫局候補知府錫良等禀報各廳得雨大小不等農田漸次播種夏收可望擬放過四個月口糧再行察看實情　報兹由省局綜計通共用過銀七十餘萬兩借動各項倉榖米豆曁採買各色雜糧三十餘萬石各災區就地捐助銀錢米榖未經據報截數者尚不在此内除奉發恩帑十萬兩江寗江蘇安徽各省曁漕運總督山東運司匯濟恊賑銀四萬一千五百兩晉省在京官　公捐銀三千兩本省官民商捐銀四十萬兩其餘皆由司庫移緩就急騰挪濟用本省籌辦實已不遺餘力又有直隷奉撥恩　漕折銀兩津滬義賑京倉榖石恊助晉賑源源而來自春至此雪雨匀沾現在夏麥長發秋禾下種飢黎已有指望第屈計秋成爲時尚遠口外各屬災重　區民力尚不免拮据且外省義賑舉辦方殷本省官賑何能遽停自應籌欵續解辦理以顧大局而　全功等情請奏　來臣查省北地方苦寒歲止一收小民絀於生計率多出外經商　家力農之民大率藍縷蔽身藜藿充口一遇歉　並　食糠粃　　土廣人稀歲入不敷自給往往輕去其鄕蓬茅蕭索村落空虚自丁戊大祲以後總未復元本與東南豐寗地方不同自非久　　　　見無不覺可驚可愕大聲急呼博施濟衆自古爲難臣固不敢稍存漠視臣亦何敢不實事求是致啓浮糜現雖賑撫四月鉅秋成　　民力仍難遽紓義賑正在舉辦官賑未便遽止尤係實在情形統計口外各廳災黎查辦之初以小口二口折算一口歸蕯和在清五　數已五十餘萬豐鎭寗遠尚不在内當經臣隨摺奏明現在連聞賑歸來約計數逾百萬月需賑銀十餘萬兩今擬再行　　　　　過長需欵甚鉅將來停賑以後買塡倉榖籌還司庫墊欵一切善後事宜均刻不容緩捐輸業經罄盡庫藏羅掘無遺　屬無　設法　兹時事多艱度支未裕天恩高厚稠疉隆施業已極優至渥臣具有天良既不能圖報於萬一稍有裨於國計又何敢一　偏　　瀆聖聰但念邊廳要地五方雜處聞賑而來日見增添聚之愈多則散之宜早不得不續籌展賑俾資撫濟庶有田逐漸歸　無業者傭趁自給實於邊廳大局顧全不少再四思維惟有籲懇聖慈俯准在於地丁項下先行墊發續賑應需銀兩俟事　計用　若干再行據實奏報臣無任悚惶待命之至所有晉省口外各廳撫局碍難遽停無可設法措置請在地丁項下先行墊用　　　合恭　具陳伏乞皇上聖鑒訓示再奉發恩帑前經均匀分撥銀九萬兩聲明尚餘一萬兩留備各屬續請及陽曲縣堰王之用嗣又發給陽曲縣堰土銀五千兩右玉崞縣左雲等縣籽種銀五千兩又接山東電信匯寄官捐銀一萬兩尚未收到合併聲明謹奏奉硃批着照所請戸部知道欽此○○頭品頂戴河南巡撫奴才裕寛跪奏爲遵章將委署知縣員缺三個月彚報一次恭摺仰祈聖鑒事竊准部咨各州縣缺出委署班次並出缺日期應令每届三月彚報一次知縣委署名次此較序補之例酌委知縣要缺亦照舊例酌量揀委其知縣選缺應以正途勞績試用三班爲一輪按照出缺先後輪流委署至裁缺撤回留省廻避各員亦照序補之例酌委如有因差勤給奬者仍於本項到班時先儘委署各等因通行遵照當經前撫臣飭司參酌豫省舊章議請嗣後知縣應選缺出先酌委正途外奬一人次酌委勞績外奬一人次酌委試用外奬一人再委正途班一人勞績班一人試用班一人各歸各班以三缺爲一按出缺先後輪流委署並因候補同知通判知縣均係缺少人多本項之缺輪委無期各准各班揷委知縣員缺又知縣正署到班遇叅撤之缺應在本班人員内酌量揀委以期得人如遇同通知縣揷委到班亦於同通知縣班内揀員揷委倘不得人另揀實任人員調署　同通知州頂署所遺之缺若仍揀委知縣本班人員抵署勞績缺出仍委同通知州一人均經歴次奏明辦理在案兹據布政使　壽　將光緒十八年十月起至十二月底止委署過知縣員缺造具清册聲明並無越次攙委等情詳報前來奴才覆查無異除册咨部外理合恭摺具陳伏乞皇上聖鑒謹奏奉硃批吏部知道欽此○○裕寛片再查定例州縣官經徵有分數錢糧於奏銷前全完者五萬兩以上加二級一官經徵能於每年奏銷前完者照常議叙之外量加優叙如五萬兩以上兩年全完者准其不論俸滿卽升等因遵照在案今查有許州直隷州知州吕憲瑞經徵該州光緒十六十七二年錢漕每年數在五萬兩以上均係一年經徵於各該午奏銷前全完並無因災停緩洵屬催科得力核與優叙之例相符據布政使廖壽豐糧儲道王維翰會詳呈請奏奬前來合無仰懇天恩俯准將許州直隷州知州吕憲瑞照例給予加四級不論俸滿卽升以示鼓勵而昭激勸出自鴻施除咨部查照外理合附片具陳伏乞聖鑒訓示謹奏奉硃批著照所請吏部知道欽此○○裕寛片再部選鎭平縣知縣李德坰前據繳憑到省當因該員初膺民社於地方事宜尚欠練習奏明暫行留省學習在案兹查該員自留省學習以來將及半年於一切公事歴練較深情形已漸熟悉應卽飭赴鎭平縣本任以專責成據藩臬兩司會詳前來除批飭檄遵外理合附片陳明伏乞聖鑒謹奏奉硃批吏部知道欽此○○裕寛片再查定例州縣官經征有分數錢糧於奏銷前全完者三萬兩以上加一級一官經征能於每年奏銷前全完者照常議叙之外量加優叙等因遵照在案伏查豫省庫欵支絀全賴錢糧征解踴躍藉資周轉今查有四品銜在任候補直隷州知州鄧州知州蒯履蓀經征該州光緒十四十五十六十七四年錢糧每年數在三萬兩以上均係一年經征於各該年奏銷前全完並無因灾停緩溯查同治三年十一月間在任候補直隷州河内縣知縣水安瀾因當年錢糧掃數全完經前撫臣張之萬奏請候補直隷州後以知府歸候補班前先補用欽奉特旨允准在案今該員蒯履蓀催科得法於應征錢糧連年掃數全完洵爲始終勤奮據布政使廖壽豐糧儲道王維翰會詳呈請援案奏奬前來合無仰懇天恩俯准將四品銜在任候補直隷州知州鄧州知州蒯履蓀照例給予加四級俟補直隷州後以知府用以昭激勸而資觀感出自逾格鴻施除咨部查照外理合附片具陳伏乞聖鑒訓示謹奏奉硃批著照所請吏部知道欽此○○裕寛片再署鄭州知州焦思濬現經調省差委所遺該州篆務應卽揀員接署查有本任西平縣知縣凌夢魁樸誠諳練堪以調署查明該員任内並無經征錢糧承緝盜案已起降革叅限處分與調署之例相符據藩臬兩司會詳前來除批飭遵照外理合附片陳明伏乞聖鑒謹奏奉硃批吏部知道欽此○○頭品頂戴浙江巡撫奴才崧駿跪奏爲甌海關第一百二十九結徵收華船各稅銀數繕具四柱清單恭摺仰祈聖鑒事竊准戸部咨新添温　等四處通商口岸援照瓊州開辦成案將所收各項稅銀按三個月奏報一次又准部咨嗣後每結奏報華洋各稅將管收除在數目逐欵開單送部以憑查　　因各在案兹據管理甌海關温處道銷舒翹詳稱該關華洋各稅兹已開報至一百二十八結止今自光緒十八年八月十一日　　十一月 
 
 

Page 14

 
 
十三日第一百二十九結期滿止並無各國商船進出所收華船各稅並支存數目開具四柱清單詳請具奏前來奴才覆核無異除分咨查照外謹繕四柱清單恭摺具奏伏乞皇上聖鑒謹奏奉硃批該衙門知道單併發欽此○○頭品頂戴浙江巡撫奴才崧駿跪奏爲查明浙江省光緒十八年秋冬二季釐捐收支數目循案開單恭摺仰祈聖鑒事竊照浙江省抽收釐金自同治三年四月設局起至光緒十八年閏六月底止所有收解各數業經開單具奏並造册咨部在案兹據釐捐總局司道詳稱所有光緒十八年七月分起至十二月底止經收百貨絲茶洋藥釐捐數目及解撥各欵曁本省防餉織造辦料工養廉辦公等項並遵部咨行通省總分各局用照八分之數概以洋元按七錢二分支給一併造具清册循案詳請奏咨等情前來奴才復核無異除將清册分送部科查核外謹繕清單恭摺具奏伏乞皇上聖鑒敕部查照施行謹奏奉硃批戸部知道單併發欽此○○崧駿片再據護理浙海關甯紹台道吳引孫詳稱案奉札行出使各國經費各關均自第七十一結爲始於六成洋稅内原摺一成之外再提半成並於商局六成稅内亦按十成計算每結並提一成半解至江海關備撥等因遵經按結提解至一百二十九結止在案今自光緒十八年十一月十四日起至十九年二月十四日止第一百三十結期滿統共收華洋各稅銀七萬九千五百三十一兩一錢六分一釐計六成銀四萬七千七百十八兩六錢九分七厘應提前項一成半出使經費銀七千一百五十七兩八錢四厘現已照數兌足發交號商楊源豐照案匯兌於光緒十九年三月初六日匯解起程前赴江海關道衙門投納等情詳請具奏前來奴才覆核無異除分咨查照外理合附片陳明伏乞聖鑒謹奏奉硃批該衙門知道欽此○○頭品頂戴四川總督臣劉秉璋跪奏爲展辦新海防三十五次收捐銀數造册請奬恭摺仰祈聖鑒事竊查展辦新海防事例自光緒十六年正月二十一日起已將初次至三十四次收捐銀數曁各捐生姓名年貎籍貫三代先後奏咨在案兹據布政使龔照瑗詳今自十九年正月二十一日起至二月二十日止届滿一月作爲三十五次收捐共收實官三名實收庫平色銀一百九十二兩飯食銀二兩八錢八分照費銀六錢除將收捐銀兩存儲備撥並將部飯照費銀兩存俟撥解外所有再接展新海防第三十五次收捐造具各捐生姓名年貌籍貫三代清册詳请奏咨前夾臣覆核此次收捐銀數核與新海防事例相符合無仰懇天恩勅部迅予核議給奬頒發執照來川以便給發用昭激勸除將副實收清册咨部外所有再接展新海防收捐銀數理合恭摺具奏伏乞皇上聖鑒謹奏奉硃批戸部議奏欽此○○劉秉璋片再准部咨嗣後辦解京局黑白鉛斤擬令經過等省籌給水脚雜費銀兩先期撥定以免委員守候躭延飭令川省撥銀五千七百一十兩三錢四分五厘二毫俟黔省委員領運京鉛至境照案撥給等因遵行在案兹據滇黔官運局候補道夏峕詳稱在於徵存鹽厘項下撥出庫平色銀五千七百一十兩三錢四分五厘二毫彈兌封固於光緒十九年二月二十七日點交該委員江良醇如數領訖赶運前進等情詳請奏咨前來臣覆查無異所有撥給貴州委員運鉛水脚銀兩數目除分咨外理合附片具陳伏乞聖鑒謹奏奉硃批戸部知道欽此○○奴才載遷載卓志元跪奏爲廣恩庫光緒十八年一年收發銀兩數目恭摺奏聞仰祈聖鑒事竊據管理廣恩庫司員禀稱各款項下光緒十七年十二月底通共原存庫平實銀三百三十兩六錢三分四厘八毫八絲三忽二微四繊二沙光緒十八年新收各處通共解交銀一萬五千七百六十八兩六錢八分開除通共用過銀一萬五千六百一十一兩八錢一分六厘六絲五忽二微五纎内除戸部奏准撙節减半减成减平銀三百二十八兩二錢五分外實用過庫平實銀一萬五千二百八十三兩五錢六分六釐六絲五忽二微五纎奴才等照數盤查覆核無異謹將一年收發各欵及現存各數目敬繕清單恭呈御覽俟命下之日奴才等造具細册咨送總管内務府查覈並咨行直隷總督除將戸部奏准撙節賞項减半减成减平銀三百二十八兩二錢五分轉飭布政使由本年解交廣恩庫租銀六千四百兩内坐扣轉解部庫外所有廣恩庫一年收發銀兩數目循例具奏伏乞皇上聖鑒謹奏奉硃批該衙門知道單併發欽此○○雲南學政臣高釗中跪奏爲歲試完竣恭摺具陳仰祈聖鑒事竊臣於去歲六月回省謹將按試迤東大棚情形報明在案七月間考試雲南府曁武定直隷州九月初六日出省按試大理府曁附棚之麗江府蒙化永北兩直隷廳接試永昌府曁附棚之順寗府新正按試景東直隷廳曁附棚之普洱府鎭沅直隷廳二月按試楚雄府曁里琅由三鹽井所有永昌順寗普洱三府景東鎭沅兩直隸廳距省窵遠循例歲科並試文風以雲南府屬之昆明呈貢晉寗大理府屬之太和趙州永昌府屬之保山騰越曁蒙化永北兩直隷廳爲優其餘亦多清通可造之才武風不及迤東之弓力强勁而馬步射均嫻熟可觀足以錄取如額臣於正塲日親自查號蓋戳嚴剔弊竇查滇省鎗替尚不甚多惟近日上海石印小本文愈出愈夥便於携帶防不勝防每棚必飭提調冯添派妥員切實監搜以杜夾袋之弊復於提覆面試時加意防範此風稍熄發落之日向各生童詳加勸諭文則朂以敦品讀書爲體用兼賅之士武則勉以安分守法爲折衝禦侮之材以期仰副聖主作人之至意臣於楚雄試竣後三月初四日抵省次經過迤西南各地方雨暘時若民情安謐足以上慰宸厪惟迤東昭通東川一帶去歲水潦成災現在辦理春賑合併聲明所有滇省歲試一律完竣情形謹繕摺具陳伏乞皇上聖鑒謹奏奉硃批知道了欽此○○劉秉璋片再前准兵部單開阜和恊副將徐聯魁係記名提督保奬不論班次儘先借補之員今借補副將應行給咨赴部引見再行給予劄副令其赴任又准部咨議奏内稱該員前於補缺案内調取引見尚未赴部今調補副將應俟該員查辦事竣卽行給咨送部引見給予劄副以符定制各等因轉行去後前據該副將徐聯魁禀稱副將曾任雲南維西恊副將實缺光緒三年五月初五日在任聞訃丁憂遵例開缺回籍守制五年八月限滿起復請咨赴部引見分發來川請補督標中軍副將調補阜和協副將係以實缺副將丁憂開缺起復發川人員對調請補似屬毋庸再行送部等情前來臣查該員徐聯魁係曾任實缺嗣經起復引見發川補用之員且係同品對調與儘先候補及陞任等員補缺後應行送部者不同復查阜和協控制番戎西通邊衛近年該副將查辦署案層見遞出實難遽易生手合無仰懇天恩俯念員缺緊要勅部准以調補阜和恊副將曾經引見之徐聯魁先行給予劄副暫緩北上一俟該員阜和俸滿再行給咨送部引見是否有當出自鴻慈除咨部外謹附片具陳伏乞聖鑒訓示謹奏奉硃批著照所請兵部知道欽此○○劉秉璋片再准署理提督臣錢玉興咨轉據松潘鎭屬漳臘營都司銜以儘先補用守備徐春臺禀稱千總年三千五歲浙江紹興府嵊縣人由武童投入浙江防營充富親兵光緒十一年正月派充前敵出力給予五品軍功隨打仗獲勝保以把總儘先拔補嗣來川投効充當親兵營差弁十四年八月經臣陳請留川收標十五年三月於剿辦馬邊等處夷匪著績遞保俟補把總後以于總儘先補用十七年遞拔今職又於十月勦辦雷波夷匪案内擬保俟補千總後以守備留川儘先補用並加都司銜奉旨允准在案今情願開去漳臘營千總底缺請以守備仍留川省歸督標中營候補等情轉咨請奏前來合無仰懇天恩勅部准予漳臘營千總徐春臺開去底缺仍留川省以守備歸於督標中營差遣補用除將齎到劄副存俟彚繳併咨明兵部查照外謹附片具陳伏乞聖鑒謹奏奉硃批著照所請兵部知道欽此○○崧駿片再准部咨甄别海關徵仔華洋稅銀行令解交部庫以充京餉等因卽經轉行遵辦已將六十七結開辦起至一百二十四結止徵存銀兩儘數批解在案兹據管理甌海關温處道趙舒翹詳稱自一百二十五結起至一百二十八結止一年期内徵存各稅除開支外尚解銀一萬六千五百三十五兩七錢六分六厘照數發交號商林詳記照案匯兌於光緒十九年三月初八日報解起程赴部投納等情詳請具奏前來奴才覆核無異除將號商甘結咨送戸部查照外理合附片陳明伏乞聖鑒謹奏奉硃批戸部知道欽此 
 
