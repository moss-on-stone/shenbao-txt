# 1918 - 85 - 4916208

 

Page 1

 
 
   
 
 

Page 2

 
 
時評 
[又將變化（冷）]  
　　中國已經數次之變化而使全國糜爛不堪矣今乃又將變化也耶 
　　大凡變化之自外者其變化之力薄變化之自内者其變化之力强自來中國歷次之變化皆若是也今茲所謂變化者蓋又自内而非自外也質言之即段内閣自身中之變化是也 
　　古人有言人必自侮然後人侮之又言物必自腐而後蟲生之此蓋言變化之自内也嗚呼 
命令 
　　四月一日大總統令據兩湖宣撫使曹錕電稱岳州自罹兵刦十室九空此次逆軍敗退之際復焚掠殘殺搶刦靡遺近城一帶地方人烟闃絶現雖設法招集流亡商民漸聚而啼號之慘實不忍聞擬請頒發鉅欵俾資賑卹等語披閲之餘殊深憫惻着財政部迅速撥銀四萬元交由該宣撫使會同湖南省長遴選員紳覈實散放毋任失所此令 
　　又令任命馬麟署理甘肅提督此令 
　　又令任命馬廷勷署理甘肅涼州鎭總兵此令 
　　又令内務總長錢能訓呈請陜西榆林道道尹劉瞻漢因病懇請辭職劉瞻漢准免本職此令 
　　又令任命王健爲陜西榆林道道尹此令 
　　又令郭桂林授爲陸軍步兵上校此令 
　　又令陸軍總長段芝貴呈准鑲白旗满洲都統瑞豐咨請以海陞補副參領祥厚補印務章京存旭補公中佐領均照准此令 
　　又令陸軍總長段芝貴呈准鑲白旗满洲都統瑞豐咨請以唐勳接襲世管佐領應照准此令 
　　又令陸軍總長段芝貴呈請授賈潤之爲陸軍二等獸醫正梁殿奎爲陸軍三等軍需正均照准此令 
　　又令財政部呈請任命陳光憲爲西岸榷運局局長應照准此令 
　　又令林振宗晋給三等嘉禾章此令 
　　又令張永勝給予四等文虎章此令 
專電 
[北京電]  
　　段内閣本日完全成立開全體閣議所討論者皆關對内對外重要問題（二日下午二鐘） 
[北京電]  
　　報載東海忽擬歸隠倪嗣冲急欲來京有所建白靳雲鵬退志已决不願銷假政局前途又將變化（二日下午二鐘） 
[北京電]  
　　梁士詒語人欲整財政先求各地安寗以云實業莫如與日合辦（二日下午二鐘） 
[北京電]  
　　梁士詒今日訪外交團明日起分宴各界要人訂魚日赴津勾留一週再來馮曾勸令出任調和南北答稱限於已身所處地位國務院未表示前斷難啓齒故擬出京暫避以待建言機會（二日下午二鐘） 
[北京電]  
　　張文生請赦張勳案閣議否决（二日下午二鐘） 
[北京電]  
　　張敬堯電保吳佩孚帮辦軍務照准（二日下午二鐘） 
[北京電]  
　　院秘長以方樞暫代 
（二日下午二鐘） 
[北京電]  
　　清明種樹在西山派王逹往代行典禮（二日下午二鐘） 
[北京電]  
　　總檢察長定汪犧芝（二日下午二鐘） 
[北京電]  
　　駐法胡使電告德彈飛 
入巴黎使署亦受微傷（二日下午二鐘） 
外電 
[南京電]  
　　疫氛已清一切恢復原狀（一日） 
[哈爾濱電]  
　　海參崴消息謂勞兵會已沒收俄國義勇汽船隊之產業與現欵並逮捕該公司之簿記員等（一日） 
[哈爾濱電]  
　　前戰於俄境之比兵一隊計三百餘人已抵此間不日將赴西歐戰地（一日） 
以上字林報 
[北京電]  
　　梁士詒於今日下午一時訪問日本林公使略叙寒喧併道謝日前赴日時蒙日本朝野歡迎之盛意且述南北妥協非一定不能成爲事實聞梁氏擬於五六號先回天津以後將以天津爲根據地時往返於京津間云（二日） 
[北京電]  
　　據國務院方面消息自段總理日前電致各省徵集關於長沙克復後對南方針之意見後昨今以來其覆電已陸續到京除張作霖姜桂題主張以武力解决到底外自曹銀以下多數不主張定欲以武力解决皆以惟政府所决定之方針是從爲答辭今日國務會議已恊議此事（二日） 
[奉天電]  
　　張作霖因財政困難特於昨日邀集中國各銀行總辦商議救急方法已向東二省官銀號商借五萬元向其他各銀號各商借三萬元（二日） 
[北京電]  
　　昨日（三十一日）福建李督軍來電祝賀長沙克復且有請張懐芝軍由肇州方面進攻廣東等語故參陸辦公處於今日（一日）開秘密會議討論此事（一日） 
[北京電]  
　　新疆楊督軍來電報告俄國過激派有漸次侵入省内之勢（一日） 
[北京電]  
　　梁士詒雖已提出南北妥協之意 
見書其具體的妥協案尙未與何人表示意在聽取各有力者之妥協意見以爲趨向倘各方有力者之意見與已所持有懸絶時將其方針或變更或中止亦未可知又有某方面消息梁之意大槪在以徐世昌爲總統而恢復舊國會或據舊約法召集新國會云（一日） 
[北京電]  
　　據國務院方面消息政府目下對於和議非全無研究仍一面令參陸辦公處主持廣東攻略作戰之計畫且發密電於前敵司令指示北軍之軍事行動云（一日） 
[漢口電]  
　　張敬堯因軍事悾惚辭兼任湖南省長並推薦北軍總執法處長殷鴻壽爲省長云（二日） 
[東京電]  
　　帝國飛行協會之後藤左馬夫氏於一日飛行東京大阪間之長距離歷六點半鐘到逹目的地中途並不下降停留是爲日本空前未有第一次新記錄（二日） 
[東京電]  
　　伊爾庫斯克來電云又有多數武裝德奥俘虜由西方抵此又云在勃拉哥安臣斯克之日本人因不堪過激派之壓迫現正遷往黑河以避之（二日） 
[東京電]  
　　湯化龍及林長民於本日下午三時抵東京即入帝國霍忒爾自犬養毅以下日本朝野名士前往歡迎者有數百名之多（二日） 
[東京電]  
　　日本郵船會社鑒於中國貿易之大勢特改變定章自今日起減少上海橫濱航線增加上海神户航線且將橫濱北中國航線及神户北中國航線之碇泊時間縮短而增加航海次數（二日） 
以上東方通信社電 
戰電 
[倫敦電]  
　　今晚海格將軍報稱星期日敵軍未在松末河北面續攻惟該陣線各地點砲火甚厲英軍於小戰中俘敵獲機關鎗日中敵軍在貝朗勒與亞米安路南面以大軍進攻目下呂塞河與亞佛河流域及其中間一帶仍有戰事雙方力爭軍險地點與村莊叢林星期六日日中天氣忽變英飛行家冒雨在松末河南參與大戰以炸彈機關鎗擊敵至晚始已飛機戰事甚爲劇烈英飛機擊落敵飛機十二架又逐走三架英砲隊亦擊落敵飛機二架英飛機失蹤者五架（三十一日） 
[倫敦電]  
　　陸軍部發表公報云松末河北面日間戰事頗形沉寂斯加泊河正南英軍陣線向費希村東前展敵軍昨日之攻擊受重損而無效果業經徵實星期六日英軍在松末河南面回攻獲勝奪回特莫安村（三十一日） 
[巴黎電]  
　　今日下午公報云法軍在摩勒宇伊村俘獲敵兵多人摩勒宇伊與拉細尼間之敵軍確已完全受挫法軍已進至康尼須爾美的村之入口法精選之師克復泊勒芒村者雖遭敵軍衝擊仍固守之且俘敵七百人今晚公報云德軍經昨日血戰挫　後頗爲疲乏今日僅在陣線數地點從事猛攻德軍戰於摩勒宇伊北面者僅在漢加爾丹桑台勒境得一立足地昨晚法軍於摩勒宇伊與拉細尼間克復亞央柯爾與芒希二村俘敵百人獲機關鎗十四架今日法軍在哇維萊境激戰得有進步瓦斯河陣線有敵兵一枝隊在旭尼附近渡河　在左右岸建一橋端砲臺爲法軍殺俘一盡俘虜共計百人法軍長射程之砲毁拉盎境敵軍裝重砲之列車一輛戰線他處無事可報（三十一日） 
[倫敦電]  
　　德國公報紀星期六日戰情云德軍在安克河上流擊敗回攻之英軍德軍佔據呂審河流域之畦貝爾柯爾漢加爾特莫安三村敵軍回攻甚猛卒爲德軍逐至摩勒宇伊村德軍攻擊摩勒宇伊與洛瓦客　新到之法軍德軍在芒第第愛北面擊敗敵軍占據亞佛河西岸之高地法軍屢在芒第第愛西面回攻美斯尼聖喬治村均遭失敗德軍佔據洛瓦容東南控制瓦斯河之勒諾炮臺敵軍處處受重大損失（三十一日） 
[倫敦電]  
　　德國公報云呂塞河與亞佛河間有限於一隅之戰事德軍獲勝法軍在芒第第愛西面與西南回攻失敗受損頗重（三十一日） 
[俄京電]  
　　國民委員會要求德國開釋自英倫回國在亞倫羣島被拘之勞兵會專使加米里夫氏並要求奥國開釋俄迭薩奥軍司令所拘爲質之俄迭薩勞兵會委員德國要求勞兵會不得再以援兵軍火接濟芬蘭紅旗軍（三十日） 
[巴黎電]  
　　德國長射程之砲今日復轟擊巴黎境死八人内有女子四人傷三十七人内有女子九人孩童七人（三十日） 
[亞姆斯特丹電]  
　　荷蘭海濱外之亞米倫島電稱今日有德國軍艦魚雷艇潛行艇共三十艘游弋島外（三十日） 
[倫敦電]  
　　意境英軍司令部電稱芒臺洛境之英軍已由他軍瓜代移駐亞歇哥高原某地點星期日英飛機三架在比亞夫河東面攻擊敵飛機十九架毁其六架皇家飛行團自抵意以來已毁敵飛機八十三架自失者僅十架（三十一日） 
要聞一 
[哈爾濱之俄人臨時政府説]  
　　字林報二十二日哈爾濱通訊云今年一月間西比利亞國會集於土穆斯克選出知名之士二十一人以組織西比利亞臨時自治政府不意就職甫一日已被紅衛隊拘捕而國會亦被解散未幾受組織政府之委託者紛紛出獄蓋過激黨雖欲加以罪名亦不可得也出獄後之行動報紙無所紀載然其不甘屈伏則可灼見過激黨不許其逗留土穆斯克臨時政府諸人乃各星散中有五人於數日前附駐俄日使署隨員之專車經满洲里而至哈埠此後由西比利亞他處間道來哈者復有數人在哈組織臨時政府之問題於焉發生今已决定着手組織但其所循行之程序迄未公佈聞北京協約國公使已將關於組織新政府一事呈報英法美三國政府又聞協約國對於此舉態度頗佳已表示承認之意大約哈埠行將組織一特别行政機關執行政府應行職務暫不分部以一事權所有之遠東軍隊及西米洛夫之兵皆將歸併合成新軍政府雖須招兵但非强迫徵發凡俄人自請入伍者始編入軍中惟記者之意苟無協約國兵力扶助則俄兵斷不能成就顯著之事業蓋西比利亞全境混亂暴民政治所在皆是僅以俄兵治之殊不能收肅清之功也西比利亞臨時政府先必暫以哈爾濱爲政府所在地點然後西移以土穆斯克爲西比利亞之都城惟新政府所能招募之兵恐不逾五千人雖瀕黑龍江兩省不乏願爲國家馳驅之健兒奈過激黨檢視綦嚴斷不容其結隊出境何但若以中日兩國適當組織之軍隊供俄當道之指揮與所有俄兵提携進行則辦理較易今西米洛夫之舉動與遠東委員會之計畫皆未能行之有效其故則以敵當方面未盡援助之力而俄人自己亦有互相疑忌之念也西米洛夫氏志在爲國除害其意無他惜其名素不著聞俄人對之未予以精神上之充分贊助當其統帶寥寥不多之哥薩克兵出現於满洲 
 
 
 

Page 3

 
 
里車站時俄人不知其爲何許人也至於編練新軍以抗過激黨之説數月前即已發生去年十一月間波土波夫將軍即前充俄京第一次革命軍事委員會長後爲使美軍事團領袖者曾赴北京與俄使討論此事迄未有成足見俄人編成新軍一層固不易實行也 
[英人注意之對華問題]  
　　字林報二月六日倫敦通訊略云中國擬修税率之議已由英國商部轉告倫敦商會及中國協會徵求其意見但此兩會迄今尙未具覆茲悉會員頗反對陸運貨物享有特殊利益之賡續並主張棉貨等品之進口税率不宜按照目前最高貨價而規定之宜由公斷或其他持平辦法以解决之想十日之内此兩事當呈請商部注意也中國協會雖注重遠東商務員而不注重遠東領署但亦以領署薪俸宜酌加給爲言外部之委員會關於遠東領署之財政地位及領事駐在地點將有重要建議二三日前白明罕郵報曾載新聞一則略謂聞外部刻籌議擴張中國英領署之辦法中國内地各要點向無給俸之領署者此後將添設給俸之領署除此而外外部又擬增多領署翻譯生之額並擇熟悉商情之人員派駐各口岸由此觀之外部殆欲於戰後發展英人商務也云云中國鴉片問題近又有人議論宜有謂中國許種罌粟者昨日下議院有關於鴉片問題之問答兩起茲轉錄於下議員高林斯質問外部大臣高麗種植罌粟外部有所聞否英日兩政府間曾有公文往來言及此事否外部皆答稱無之高林斯又問中國某某數省禁種罌粟之情形外部能言之否英政府關於依據中政府合同以鴉片輸入中國一事曾有臨時應變之行動否外部答稱中國禁烟情形已於上月二十四日宣佈今可覆按至於臨事應變之行動一層則鴉片今已不輸入曾經勘查罌粟已絶之省分再上海廣州兩口岸今亦不復運入印度鴉片而合同業已满期云 
[關於俄警之東省消息]  
　　俄屬黑河被過激派黨人佔據該處之電報并未毁壞仍能與各處通電現哈埠俄新聞生活報載黑河電報云過激派將該處監獄内之要犯一千五百餘名均行釋放并授意犯人等陸續潛赴哈埠以圖再逞中東鐵路總辦聞知消息特與各機關人員會議預防辦法以免發生意外危險 
　　俄屬黑河當過激派兵丁攻入街巿時俄人傷亡甚多據哈埠俄文報載黑河電稱該處因亂事死亡之俄人共有一千餘名受傷未經治愈者尙多故不能知其實在數目云云哈埠俄文報又載俄屬伯力電傳該處過激派現派出軍隊二千五百名由烏蘇里鐵路進攻綏芬河（即東路之交界站俗呼爲五站）擬將僑居中東路線之俄人截住不准再入俄境若然則哈埠與海參威之交通必將阻斷俄人聞之無不異常慌恐 
　　海參威埠因各國之兵艦鎭懾過激派未敢任意橫行惟據該處到哈之華商云威埠過激派時有搶奪華人商舖情事我駐威總領事邵恒濬君已向俄人嚴重交涉 
　　满洲里消息近日該站頗爲安靜商店亦已照常營業 
　　黑督鮑貴卿近日屢將黑河邊防事件報告中央請示機宜昨得政府電復云來電悉日僑現遇俄岸復擔任保護俄僑自無出兵越境之必要所陳協防計畫事關外交軍事已交部迅予核議一俟確定辦法再行密逹 
　　遠東報云黑龍江解冰期已至各汽船會社正計畫開航方法但是江上下共有汽船二百四十六拖船二百七十七悉屬於黑龍江汽船會社黑龍江汽船合資會社索洛穆諾會社等爲恐激派壓迫今春均有不能經營之狀且是船停泊伯利海蘭泡各地者激派動欲刧掠之勢極危險於是美人有着手收買汽船並江航權之説惟聞目下猶在困阻之地位各該會社之船主乃擬轉讓之中國人或日本人以免激派之荼毒曾經種種運動大連之日商大正元會社曾派淺見亮氏赴哈商議亦未得要領茲淺見氏特再派人調查如認有圓满磋商之地必可以何種方法之下發見進步云云 
[關於時局之所聞]  
　　段祺瑞之態度 
　　梁士詒之到京 
　　段祺瑞對於西南和局尙未有一定之表示頃據某要人云段君之意以梁燕蓀旣允來京則其對於西南大局自或有一種辦法段擬俟與梁君磋商就緒再行表示自己對於西南和局之態度云云刻聞梁確於三十日晚八點十五分由津來京大總統特派公府武承宣官長楊開甲少將代表赴東站歡迎並派汽車一輛以示優異段總理則親往車站迎接府院以及各部要人赴車站迎迓者亦百餘人梁出車站後卽乘汽車赴東四牌樓什錦花園關伯珩宅暫寓並携有眷屬同來聞須小作勾留一二日内未必即能離京又一消息梁士詒氏已於三十日晚車到京葉譽虎于志昻吳鼎昌關冕鈞等二十餘人到站迎迓梁下車後比與關冕鈞同坐汽車馳往東四牌樓什錦花園關宅内暫居關氏比飭信差多名分途函約重要人物某某等至宅密商某項重要問題九時二十分京奉鐵路管理局副局長徐廷爵等十三人首先到宅曹潤田朱博淵陸子欣三總長於迎賓館晚宴散席後趕赴關宅十一時左右葉譽虎于志昻兩次長亦到均與梁氏密談良久三十日晚自九時起至十二時止先後請見梁者約有七十餘人梁比經接見者在五十人以上又一消息三十日晚十一點二十五梁燕蓀曹潤田葉譽虎各乘汽車同赴府學胡同謁段合肥密談甚久又一消息云三十一日下午二時餘梁君即入府晋謁元首傍晚五時又赴五條胡同訪徐東海密談良久聞梁君與三方面會譚均僅聆取意見尙未表示自己意思梁君昨出語人謂三方面對於救濟時局之意大致相同前途極有希望惟辦法尙待再度會見方能商及云云并聞梁君原擬小作勾留者因須與各方接洽約一星期方能出京三十一日什錦花園車馬塞途往訪之客絡繹不絶又一消息云梁君此來原爲謀息争之運動在京當爲較長時期之勾留惟夏間因兒女姻事則必須返粤一行又據某要人云一二日總統擬約合肥及梁君等要人到府作重要之談話對於時局討論具體辦法云云又一消息梁燕蓀三十一日上午十二點往江西會館祭弔任鳳苞太翁二點餘入府謁見元首四點半到徐東海處六點餘始歸園伯珩宅并聞徐東海於一日下午五鐘宴請梁君及新聘之財政顧問阪谷芳郎男爵並邀段合肥曹潤田等作陪 
[張志潭之辭職説]  
　　院秘書長張遠伯辭職之説聞已將成事實且確因有人反對之故至許雋人日前來京爲合肥祝壽適値段再組内閣總統勸令登台亦以與某要人有芥蒂故即掉頭而去現在外間傳説方樞將繼任秘書長聞亦事出有因蓋方皖籍且與某要人亦甚接近也段祺瑞出任總揆以來對於政務未嘗不思積極進行惟於用人問題四面八方仍多掣肘之處前日段聞張遠伯秘書長因受某方面反對自請辭職一事曾大爲不悦并謂余（段自稱）前未出山時各方一再敦勸余今旣已出山辦事又多牽制且用人屬余全權他人焉有得而攻擊之理云云詞意異常憤懑又聞院秘書長張遠伯辭職之説於未出京赴津前尙無表示而赴津後與某要人接談某要人即力勸張不可於此時上台故張君回京後乃萌退志云云此不過一説而已 
[參陸處之消息]  
　　參陸辦公處三十日午前照例集議段陸軍總長陸參謀次長及靳將軍參議等共到二十餘人聞所議重要事項有二一爲長沙下後所有從前之軍事計劃擬先爲一小結束二爲財政當局新舊不接之時各處請求軍餉幾無以應付必須另籌他欵又對於岳州長沙災民救濟方法已提出一種辦法由參陸處名義建議於三十一日之國務會議又聞參陸辦公處此次移院後處員加多舊會議廳不敷應用已於前日飭工改修新會議廰（在國務院西院前廳）茲又聞該處新會議廳業於二十九日完全工竣三十日上午十時即就新會議廳召集例會出席者仍爲廕午樓段香巖兩總長張博齋陸秀山兩次長靳翼青師嵐峯處長等十餘人會議中之最重要者確爲援助宜昌之軍事計劃云 
[長江上游之警信]  
　　施宜已異常吃緊 
　　奉軍將南下援助 
　　渝宜間交通斷絶 
　　滇黔聨軍已集重慶圖由施宜進窺武漢（昨有施南已經陷落之信確否難詳）聞鄂督王子春以滇黔軍陸續東下施宜異常吃緊特先派第二師之第八團前往防守又聞王鄂督及吳光新總司令自聞滇軍東下之訊曾迭電政府請促奉軍速行南下業經政府轉電催促昨據軍界消息奉軍徐副司令於前日親赴徐州等處檢閲軍隊决先調集三混成團由京漢車赴漢再轉赴施宜並有定於三十一日集中豐台準備開拔之説 
　　另一消息政府自接王督及吳司令來電報告滇軍東下情形後卽經飛電張奉督迅派兩旅南下援助一面電知王鄂督囑令於奉軍未到以前務須嚴密防堵勿稍疏忽王督奉電後即時拍一勘電（二十八日）昨始到京其内容係請轉飭奉軍迅速來漢並詢該兩旅是否即奉軍加入第二路之二旅同時張奉督亦有艷電（二十九）到逹略謂滇黔聨兵已集重慶鄂省兵單力弱奉省前出兩旅自須迅速赴援惟連日陰雨火車尙未到齊致開拔稍遲莫名焦急一� 
俟車輛齊備即當開赴武漢請釋厪係云云 
　　又據共同社接二十九日漢口電稱宜昌重慶間之交通業已斷絶重慶日本領事館員於三月上旬經漢口赴重慶刻仍在宜昌滯留日本貨物由重慶運往下游者多在巴東積留前往彼地一帶旅行者極爲危險 
[長江下游之佳息]  
　　李秀山電語之俊妙 
　　陳光遠復職之傳聞 
　　江蘇督軍李秀山昨致大總統特急密電一件文約二百四十二字内容係表示個人對於段合肥組閣之意見確無反對段公出山之語且多樂觀經元首披覽後深信李督之心無他卽交段合肥閲看又聞段就職通電到蘇後李秀山即於感日有一長電具覆前段係尋常頌禱之語中權則云此次鈞座通電深自降抑法姬旦之如畏開誠誥誡推蕭王之赤心循誦再三感極以泣末段更云純以菲質謬領巖疆自離覆幬遂多愆戾幸得重依台鼎有所秉承敢不竭盡智能永圖翊戴伏懇俯念愚頑時加罪責雷霆雨露等是春風云云 
　　江西督軍陳光遠曾爲中央褫奪陸軍中將此次段合肥出組内閣對於長江方面一改其　昔之主張茲據某要人言政府將復贛督陳光遠中將原官其發動原因實由前敵某司令日前曾有密電致中央力爲陳督軍斡旋刻下此事已將成熟只須再經某部分之贊同即可明令發表又一消息日前某要人向當局提議將贛督陳光遠復職其理由以爲馮玉祥尙且留任孟恩遠亦已開復實職目下長岳均已克復似宜將贛督復職段對於此事尙未表示意見將來或由張檢閲使電保開復亦未可知由斯以觀長江下游情勢似不致有所變動也 
[姜都統主戰電]  
　　熱河都統姜翰卿昨有一電分致總統總理謂乘此軍威大振之時請將前敵各軍酌量分配積極進行一面聨絡川軍收復成都一面責成龍使規復全粤同時酌編支隊分向雲貴廣西庶幾統一可期干戈可望永戢此時暫勿輕提和議致墮士氣實爲國家之幸云云未審當局如何作復也 
[衡山方面之消息]  
　　譚浩明自長沙敗退後即向衡山方面退却昨接某路局電訊謂譚浩明刻已行抵衡山擬在該縣待程潛等之湘軍到齊再議辦法云云蓋程潛由湘潭敗退亦向衡山退却也據軍界密訊南北兩軍自二十八日起在衡山方面亦有戰事勝負未知但聞此項戰事不甚激烈 
[蘇督辨白蘇軍出動原由電]  
　　日前長江巡閲副使王廷楨氏突來一電謂蘇軍開駐浦鎭並言如遇奉軍即行迎擊等語聞政府接電後卽飛電勸誡李督勿輕啓　昨日已得李督復電絶對否認其事原電大意謂奉軍過境已飭所屬妥爲招待絶無衝突之事至蘇軍出駐浦鎭總數不足一團專爲彈壓地面剿除土匪係出保境安民之意實與奉軍毫無關係此間與奉督徐司令等電信往返相信甚深感情旣融猜疑自釋幸釋厪念云云信如李督來電所言雙方似已融洽不至發生意外矣 
[關於選政之京聞]  
　　聞籌備國會事務局以參議院議員初選日期依法應由覆選監督定之曾行知各省區行政長官請將前項初選日期迅速核定報局備案聞各省區已報到之參院初選日期如左直隸六月一日奉天五月二十五吉林五月十日黑龍江五月二十一日江蘇六月五日浙江五月二十五日山東五月三十日河南六月一日山西五月二十二日京兆五月三十日察哈爾五月二十二日又聞各省區辦理國會選舉事宜依法應各設辦理選舉事務所聞籌備國會事務局曾以事務所長一職關係重要請各省區選舉監督愼重遴選茲將各省區已報到之選舉事務所長姓名錄左直隸陸長佑奉天謝蔭昌吉林瞿方梅黑龍江鄭謙工蘇羅樹棠安徽劉道章浙江朱國楨正鄭惟章副福建王善荃湖北何佩瑢正金世和副山東安茂寅河南武玉潤山西賈景德京兆曹倜熱河戚朝卿歸綏張鼎彝察哈爾趙炳南正周樹標副 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張敬堯入長沙矣（赤水）]  
　　南軍旣失岳州門户其氣已衰而兵力又弱長沙爲四戰之地北兵各路逼入其最危險者爲醴陵一路擊長沙之背得醴陵則西南兵無歸路譚浩明收敗殘之軍守此危城雖有接濟但遠水不能救近火勢不能不退守衡山保湘南半壁徐圖捲土重來此兵家之作用也北兵以二十萬之衆逐不戰之軍得一不可守之長沙不能不稱爲幸事至於再欲前進恐不容易蓋衡陽爲西南數省門户陸榮廷勢必守之且其地多山爲北兵之畏途舉兵進攻恐不易獲然湖南之血戰不在岳長而在衡陽可斷言也張敬堯氏本希望督軍而未得者此次攻岳攻長出其全力獨在前敵火線親自督戰岳陷而首先入岳又不待撤銷其攻岳名義而先行攻長譚氏退走二十五日佔湘陰張氏在焉二十六日探知長沙退盡乃徐徐入長境而張氏佔領長沙之首功已成昨日曹宣撫王督軍得電稱張氏已入城安民想張氏今後之督軍自可居之而無愧矣 
　　北軍旣得長沙一般政客都思乘此潮流而入以冀得湘省之政權財權小者多不可勝紀而其最著者如唐人寅梅子羹盧鴻滄等多爲舊日湘省財政商界中人以調和名義前來漢口昨日趨謁曹宣撫王督軍歷陳湘省人民痛苦財政紊亂各情形並收拾殘局各辦法深爲曹王所納允通令前敵軍隊保護伊等使盡展其才以維湘局不知湘垣現已逃竄一空紙幣由三五折已至於無人收受吾恐妙手空空之巧媳婦難爲此無米之炊也 
　　漢口和文報所載長沙情形湘江丸受日本領事之命出帆長沙二十四日午後南軍向衡州逃亡始知巿面危險人民恐慌竄亡之象不可形容兼之城内難民流氓乘間擾亂巿内危險當由領事命令將城内之日人婦孺由本船避難並調軍艦伏見號前往以當保護日人之任二十五日午前四時南軍之逃兵及被亂之人民一時大形混雜敗兵掠奪民船以及小輪者互相發砲彈丸亂飛危險不堪言狀在本船附近繫留之日清公司雇船亦被徵發陸戰隊及船員因有保護之責任非常努力翌日敗兵乘民船而揚帆者江爲之蔽午後形勢益惡當由領事命將日婦女七十三名搭本船難繫留於軍艦之後是日城内外火起巿上大小商店悉被掠奪無分晝夜二十六日本船及沅江丸全載日人揚帆來漢云云則湘垣之擾亂情形已可見一斑矣 
[北軍佔領長沙之續聞（武昌通信）]  
　　南軍之退出長沙實因湘平醴瀏各縣戰線過廣粤桂援師不濟川滇救兵未集以殘敗之衆抵禦第一路已虞不敵而又加以第二路更不可擋故决計不戰而退守湘南以減湘人之痛苦而保軍隊之實力自二十三日以來駐守湘平瀏醴之南軍卽已節節退走而北軍亦節節進逼故不待總攻擊之大戰北軍已入湘陰之新牆驛佔醴瀏交界之九道嶺有直撲長沙之勢所以二十五夜譚浩明退駐衡山二十六夕北軍即進佔省城此數日間幾無戰事可言但北軍將校告捷電報仍如雪片飛來若入長沙爲其力取而非南軍自讓者聞長沙城内外秩序二十三日即已混亂其初爲少數桂軍搶刦繼而湘軍亦起效尤所有城内外警察皆爲軍隊繫散二十四日譚浩明派其衛隊在外彈壓亦無效力最先遭刦者爲大商舖及紳富宅漸至各官署局所平民住户亦一併被掠後湘桂軍揚言我等即不搶掠亦必爲北軍所得爾輩不如將財物送於我輩免資敵有長沙本爲湘平瀏醴之交通中心每退回一批軍隊即向商民搜索一批財物故搶至二十六日夜北軍入城後猶未止息二十五夜城内外曾有數處起火所幸被焚燒之屋尙不多駐長沙日英各領事因形勢險惡二十四夜即將日法英各國僑湘婦孺分乘日清公司湘江丸怡和公司昌和輪避至漢口所有洋商教士亦於二十六日午後移於沅江輪船上開至洞庭暫避但亂兵土匪似尙知不可閙出交涉至二十六日北軍入城後猶未聞有戕害外人生命掠奪洋商財產之報北軍是夜入城者只有步騎兵各一連搶掠之事仍未平靜二十七日以軍隊到者不多各官署無人負責秩序猶未回復二十八日北軍大隊已至張敬堯亦由岳乘兵艦抵長沙當可鎭定一切然湘省官紳商民之損失已不知若干萬矣聞南軍以湘潭爲商務重鎭財賦之區現以該邑爲前鋒駐地（距離長沙不過百餘里若再開戰長沙依然危險）又聞陸榮廷密電王督軍於國會内閣諸問題俱願讓步惟要求回復南北戰爭以前之原狀須以湘人治湘兵額照舊但張敬堯督湘已經發表此層中央决難讓步據今日鄂官場傳言王子春已提出條件調和南北擬請中央特任一湘人爲省長其餘各項尙難探悉王氏旣復出調停蘇贛二督度必亦與同一宗旨北軍得長沙之後當不致再攻湘南致兵禍延長徒耗國力也惟吳光新軍業入灃州佔華容破南縣有圍逼常德之形勢際茲南軍疲敝之時恐湘西一隅亦難久守矣 
[岳州兵禍之慘况]  
　　南軍之失岳據聞以湘桂軍挾有意見爲一種之原因而湘郓獨立第三旅爲陳（復初）朱（澤黃）所用影響全局亦巨第三旅者原爲陳之舊部其旅長陳嘉祐於長沙爲南軍所得後始宣告獨立由常德至省與趙恒愓之第一師即不相得前南軍於攻岳前陳旅在湘陰即結合駐岳北軍謀爲内應因王金鏡無攻湘陰取長沙之志遷延不果實行旋被程潛查破捕辦同謀軍官數人陳嘉祐乘隙逃走遂改以林修梅兼代該旅長其中軍官則多仍舊此次南軍守岳勢已危急而湘桂軍忽生意見聞即係該旅所爲蓋陳朱早已運動妥協其歸附於張學濟之毛樹駿周崇岳（原隸朱澤黃爲第四旅北軍失去長沙後該兩團無所歸遂爲張學濟所羅致）兩團於前月在鄂境松滋長陽即已與張脱離關係仍隸於陳朱由鄂給餉該旅同屬一系自然亦不可靠程譚不爲另擇善地使其在岳臨敵論者謂爲失算程潛於十五日離去岳州桂軍諸將皆爲憤憤誓言吾輩必竭力固守與城俱亡當出告示鼓動人民遷徙與仇恨北軍心理示文中有北軍此次以全力攻岳志在報復有仇其長官曾下命令准兵士等於克岳後姦搶燒殺屠戮全城等語又令地保按區鳴鑼謂前敵已經失利戰線將至岳城爾男女商民宜速遷往百數十里外以免池魚之殃以故附城一帶人民無不走避欲覔一老婦幼女亦不可得所有大小商店肆夥亦咸逸走殷商巨號只有一二粗工膽壯者看門餘則貧苦無賴欲圖乘間發財之徒故十七八九等日兩軍在城中及附郭一帶劇戰若輩卽乘勢放火搶掠財物中流彈而死者甚衆事後調查約有六七百人已挖坑安埋其焚燬公署公房有前提督署縣公署長郡公所湖北會館岳陽中校等皆爲師旅之司令部與兵站等機關焚燬之街道以南門正街爲最繁盛大小商店四百餘家盡付一炬其餘如城内桃源巷城外介河口等地共焚燒商店民房一千餘家前之人烟叢密者今竟一變而爲荒坵兵禍害民有如此者現北軍安民已經數日商賈以兵禍未已仍不敢復業百物鮮有所售祇米一項因河中截留有運鄂米船數百號隨地銷售價値甚廉然北軍皆吃麫食不慣食米且懼中毒所需麫粉菜蔬油鹽雜物無一不由鄂境採辦運往曹仲珊張敬堯已會同商定借撥軍隊賞金十萬元開辦岳臨二縣振務局並招商會長郭灜洲等諭令速謀恢復巿面原狀許籌公欵維持金融並由鄂省鼓鑄銅元運往流通又將郵政火車等項交通事業逐一恢復每日武岳間專開客貨車一次但岳陽此次受禍奇重恐非十年休養難復原狀也 
[南軍退出長沙後之粤聞]  
　　廣東方面已得南軍退出長沙之報二十五日聨軍司令譚浩明來電云十萬急成密自岳州失利脩水通城之敵旋陷平江張懷芝入贛之敵復分三路來犯我軍久戰疲勞誠恐備多力分爲敵所乘因地形上之關係不得不縮短戰線集中兵力稍事休養共圖一鼓殲敵特於有日將聨軍本部暫移後方并將各軍防線妥爲分布所有省垣政務暫交省議會及政務財政警務各廳長維持并令程總司令仍暫留省維持治安此等計畫圖便戰略作用現在軍心異常憤激兵力仍屬完全一俟布置就緒即當掃蕩逆氛决不令其得逞以致國家所託命之法紀永陷於萬刧不復之境也仍望滇黔川聨軍即日東下各省諸公一致進行俾得早定國基大勳用集則岳州之役浩明督率無狀庶幾可捐贖咎戾於萬一耳伏候明教浩明有 
　　程潛等來電略云段祺瑞復任總理勢非摧盡川湘進謀桂粤不肯罷休及今不圖噬臍何及亟望公等聨合一致一面通電反對一面會師進討樓蘭不斬誓不生還謹此電聞佇候明教湖南靖國軍總司令程潛劉建藩趙恒愓林修梅周偉朱鶴庚曁全體將士叩宥印 
　　孫中山昨致唐繼堯電云唐元帥鑒真電敬悉川東南北旣漸肅清悵望川氛平定有日荆漢襄宜攻戰最烈北軍數路南下岳州劇戰亦在目前長江義旅馬首是瞻亟望執事統領師干迅期出發以慰衆望至禱孫文皓 
　　岑西林來電略云頃接江蘇李督軍電稱現在和議希望在攻復岳州後實行停戰議和務請疏通南方於條件中須加讓步大局仍可轉機云云諸公意見如何望見告俾轉逹等語聞粤省各要人以此次釁自北開且北軍得步進步佔岳而後又攻長沙故决議誓不屈從和議須與一决雌雄也 
[川中各軍之援鄂熱（成都通信）]  
　　前督軍劉存厚省長張瀾退駐綿陽後尙圖恢復而靖國聨軍方面戒備甚嚴劉張無間可乘三月四日劉氏乃棄綿陽而往廣元五日早張氏亦離綿而他適川事可謂敉平矣惟聨軍將領及一般人士皆主張迅速出師以援秦鄂適黎天才自鄂紛紛來電請師川滇黔各將領亦以湖南戰禍已亟非速出師武漢不能得最後之解决即議定三省各出一混成旅先行援鄂熊總司令克武已令駐　州之王團與黎軍聨絡王團長楨遵示已有派軍東下之電告矣 
　　三省出師計劃唐總司令繼堯擬以滇軍出秦川軍出鄂黔軍出湘在川軍方面尙有懷疑者蓋滇軍當順流而下直赴鄂中使之出秦並非主兵理應由駐川北之靖國軍組織鄂省爲鐵軌交通將來南北戰爭必解决於是當以主力出鄂爲是三省旣各先遣一混旅將來出鄂者仍非川滇兩軍不可至於出秦以川北招討使石清揚任之石氏現有一師以上兵力不薄滇軍宜同川軍一律東下此川軍方面之主張也並疑唐氏仍有略川之意以滇軍出秦將來戰勝固不待言如稍失利則退回成都恐又與川軍衝突也 
　　熊總司令克武二月二十一日由渝起節行至遂寗時知劉張已離綿陽乃由遂寗折向川東到資中與滇軍顧品珍軍長籌商北伐事宜熊俟議有頭緒再行到省此間川北各軍總司令但懋辛熊軍第一縱隊司令呂超及五師各團長對於北伐事宜已迭次開會討論聞但氏願當北伐之任而川軍之一二三四各師及一二三四各混成旅將來均須抽調也 
[成都之風雲詳記（二續）]  
　　熊氏未抵省時特遣其旅長但懋辛先至布置一切但特趕站來省以川北靖國各軍總司令名義出一示云照得本軍此次入省確因劉張附北阻抗西南迨其勢竭力窮宣布護法本軍以爲從此卽可息事寗人馳電贊成無任慰欣殊雙方正議停戰之際突經本軍檢得劉張致彼前敵軍官一電附南并非鄙等本心不過藉資延緩以圖整理一俟得有餘裕子彈補充仍照原議一致進行等語蓋其陰謀詭計不過欲藉此緩兵稍舒眉急并欲再引北軍入川攻撃南軍若不切實驅除姑息養　吾川人民禍害直無底止故不忍以桑梓之邦久罹欃槍之厄舉兵晋省剷除根株至對於人民誓當竭力保護使良善各安其所惟查省城人類複雜盲説易磁近日所聞有謂劉張勢力尙熾將謀返攻成都致滋驚惶者有謂滇黔軍之來純抱侵略主義我軍反爲虎作倀者不知我軍與滇黔軍此番西上咸以護法爲惟一之目的但求其相與有成不計功罪更不知有所謂權利憶自袁氏專橫不法癸丑之秋本軍舉義渝埠未克成功民國四年帝制發生義旗再振天褫逆魄共和重光方冀中央執政毖後懲前開誠布公滌除舊染不料權奸段氏又復蹂躪法紀甘蹈前車本軍始與西南一致反對至劉存厚前則醉心權利與滇黔軍一再衝突後則乘便依附北方資爲奥援不恤荼毒億萬之生靈全保一己之祿位試問劉存厚果真服從北方則羅戴皆北方所任之督軍豈有以部將而攻殺主帥之理時南時北惟利是趨其心固路人皆知之矣故當劉攻羅戴之時劉係因權利而爭滇黔軍係因不服其爭而戰本軍則恪守中立不敢有所偏私迨西南起義之後滇黔旣因護法而興兵劉氏反効逆而抗義本軍崇尙法治共和是其素志故與西南同聲擁護致討假倉劉氏早有向南之心及時宣布滇黔川已會師中原矣又何至使吾民水深火熱至於今日至滇黔與蜀地本輔車在前清時協助餉糈緩急相顧已歷多年豈能以一夫之貪絶兩鄰之好現即同袍同澤共蒞此邦凡我人民亟宜曉然大義化除畛域將來中央政府如能芟夷好究昌明法律吾蜀仍當與滇護法護法仍以爲民戰爭之禍在一時法治之福在百世本軍宗旨正大始終如一徇利忘義素所羞爲不憚瘏痛剴示原委凡我人民一體周知切切此告 
　　但懋辛到省後代行省長潘大道君即將省長印信及省署文卷一槪交出民政事務由但君接代其布告云照得本司令官現經抵省准代行省長潘咨交省長印信前來當於本月二十四日接印代行省長職暫維現狀除分行外合亟布告一體週知此告暫代行省長四川靖國各軍北路司令官但懋辛 
　　但君又以四川靖國各軍北路司令部名義出一布告云照得師直爲壯古訓具有明徵積惡者滅負固必無幸理國家自辛亥改革以來人民智識久已趨重於共和即世界潮流亦無不漸歸於民主乃有满清官僚君憲遺孽習於專制之威福創爲開明之謬説致爲袁世凱所利用而萌洪憲帝制之思國人不服至有癸丑丙辰兩役而袁氏卒以傾覆黎公正位海内歸心而帝制餘孽北洋武人不利於國會之存且深忌黃陂之守法遂爲段祺瑞所操縱而有廢置總統之舉國人不服至有今次西南之師以護法標其目的夫以袁世凱之全盛不能得志於吾民則段祺瑞之驕橫亦終於夷滅而已乃者荆襄自主蘇贛景從天下事已八九而吾蜀劉存厚張瀾鍾體道猶復堅附北系阻撓義師以大義言則謂之曰附逆以審勢言則謂之曰無識我總司令熊公念蜀民之凋敝圖桑梓之自保再四忠告勸以嚮南保川護法兩全其計而聽者不查褎如充耳吾川以擁護共和最力之省而竟爲若輩少數人所淹沒旣誣我民意復激起戰爭使非法政府得以憑藉爪牙肆其荼毒各有交相詬詈以爲蜀其無人我總司令熊公始不得已而有用兵之舉本司令官猥以菲材忝當一面師行三次爰布大義吾父老昆季其亦知蜀禍之由來乎民國成立以蜀人締造之力爲多每有改革仗義亦不爲人後是其歷史上之關係有决不可强之以違反共和者蜀據長江上游與滇黔湘粤久已聲氣相通利害切身竸爭必烈是其地理上之關係更不可以附和違反共和者備此二義則主持蜀政者宜如何審處内以輯和民氣外以保障共和使天府之國屹然隱重於當世則狂瀾且爲之砥柱又何至紛擾無寗日耶乃前旣誤於胡陳今又誤於劉張哀我蒸民靡有子遺則違反民意者之罪真上通於天矣護國之役劉師附義本司令官嘗具希望之心以爲可趨一致乃受段祺瑞之挑撥又爲張瀾等所利用致與羅戴兩次内訌使我成都繁盛之區鞠爲茂草羅戴猜忌之罪因不可逭而熱心權利之咎又烏能辭且因此以破壤西南藩籬而欲舉四川以隸於段氏權力之下則本司令官期期以爲不可故自復辟發生以來我總司令熊公即電請川滇修好亟圖出兵使能早行此策則已爲國家建不世之動而蜀民亦少息征徭之苦乃劉周不從且引北兵以爲援助夫持四川主義者以爲自固吾圉而北兵入蜀寗非自相矛盾乎總司令熊公以桑梓父母之邦不敢逕遂己意隱忍徘徊輩圖補救於危疑震撼之中猶懷庶幾悔過之心渝局變後苦心調和卒不得正式答覆而對於北庭猶且生密切關係總司令熊公爲擁護約法計義不能與劉張同軌爲保持四川計則應促短戰禍以息民生用是爲民請命聲罪致討以期君憲餘孽不致爲蠧於蜀中而頑梗武夫庶幾不害於新化布告遐邇咸使聞知 
　　劉存厚退出成都聞即往綿州小駐數日向陜西進發祗教導營隨行外所有直轄之第二師及騎兵團等已完全斷絶關係茲將舒師長等通電錄下嘉定來電云十萬火急新津劉師長成都潘代省長楊廳長但袁兩司令呂縱隊長省議會各法團各機關均鑒國政屢更蜀亂愈亟連年兵禍民不聊生推厥原因由於失法昨歲川滇戰役中央無一定處理之法因之川人疑滇黔各軍意存侵略滇黔謂川軍附北破壞西西鐵血經年互嘗悾痛幸各自悟罷戰釋疑滇黔兩軍旣經明白宣言川事由川自主川軍一致亦願竭誠携手向南即以衛川商籌結果僉推重慶熊總司令克武主川軍政尅日就職劉督旣以三十一通電避位釋權均表同意已無異議自經此次通電以後我軍全體卽與劉前督脱離關係所有川軍一切善後悉由熊總司令依法辦理特電佈聞川軍二師師長舒雲衢旅長鄧錫侯廖謙曁各營長同叩敬印又電成都呂縱隊長鑒馬雷敬悉省垣奇變迭罹兵災元氣凋殘迄未回復得兄力爲鎭定造福川人良深欽佩衢部遠隔并承關注所囑擇駐一節刻擬分紥仁壽眉山候略休養即派專員赴省備聆大教特此奉覆舒雲衢寢印又電云重慶熊總司令自并趙軍長金朱兩旅長新津劉師長成都但司令呂縱隊長均鑒刻因川滇罷戰一致向南敝師已先後通電明白表示防守計劃應即取消所有本部全體已於養日由榮開拔敬日到逹仁壽卽擬分移眉山彭山等處藉資休養特聞川軍二師師長舒雲衢叩有印綿陽來電呂司令漢羣轉但司令并熊總司令及各團營長均鑑諸公毅力護法竟收效果吾蜀億萬生靈得所託命垣傑等不敏遙頌殊勛來日大局尤賴力爲扶持至幸何樞垣向成傑叩馬又電云成都呂司令漢羣兄鑑前迭函并派員諒逹現以川軍旣以一致亟應停戰以息民生弟等所部現駐防德羅綿梓一帶實行清鄉維現顏鄭所部將綿梓間電桿竊去并由梓潼魏城向我軍不知是何用意希兄飛電前途另移駐地免生衝突且於成都由綿轉各電庶無阻滯即盼電覆田頌堯孫震董珩舒雲衢蒲殿賡曾憲棟余光武林宓黃正貴周世林袁振華同叩三台來電成都呂司令重慶熊總司令鈞鑑義旅進省川局大定欽佩莫名惟三台原係三師防地現吳旅由綿回防全到蘆溪一帶恐與台城義軍接近致生衝突累及人民叩懇大部明令雙方指定各駐地點以救危機而安黎庶臨電惶悚迫切待命三台縣會議長王道立省議員廖瀚等曁全縣人民公叩印觀以上各電可知各軍之對於劉存厚已經解體劉氏自不能不出走之一途焉周道剛與劉存厚之失敗如出一轍不過周走倉皇劉較從容周之重要文件多所遺失劉將印信一併携去周之衛隊譁變劉之衛隊乃隨之而走據人言該教導營曾奪劉存欵十二萬瓜分而此間又傳劉曾各與路費三十元總之事之真僞記者不能武斷而劉之失敗僅率教導營以去亦云慘矣（未完） 
[廣東軍事通信]  
　　討龍軍消息龍軍再佔陽江後業經李烈鈞協同林魏各司令迅圖恢復計畫已定當即分道進行昨二十二日由李烈鈞率領滇軍大隊會合林魏各軍實行圍攻兩軍鏖戰極烈至下午六時李烈鈞已將陽江完全克復龍軍向東門外敗竄是役敵軍死傷甚衆奪鎗械輜重無算現擬乘勝進逼高雷昨經李烈鈞分電來省報捷矣又聞李總指揮日間卽率部進逼高雷因赴機迅速請領需時昨向江固巡艦就近提借馬克心砲一尊砲彈五千五百顆機關鎗一枝子彈四千五百顆轉發前敵領用現經江固艦長呈報江防司令部備案又聞討龍軍指揮李烈鈞近擬會師進逼高雷查討龍各軍現有兵力本甚充足惟防線遼闊堵禦尙恐未周擬將月前出發駐汕之滇軍抽調旋省一律開赴前敵以備調遣聞昨已電請當道遣派某某兵艦尅日往汕頭將所部滇軍載運回省轉赴前敵又據軍署消息昨接討龍軍司令劉志陸來電云本日午前三時陸部由聖堂進攻恩平共分三路以卓副司令率劉傳忠謝奎光三營攻左路由東城進攻恩城南路以盧帮統振球率盧得祥洗營副三營由中路取道長安直攻恩之北部以林統領良彝二營及吳副司令所部一營由左路出長朗抄恩西部陸率關統領澄芳所部及砲機兩隊由中路策應在午前四時即與敵前隊接戰肉薄相接直至午後二時始占領大涇即將砲隊放列該地砲轚恩城至午後六時始將恩城完全克復計斃敵團長趙治安一員營長陳順一員連長張標黃國標許世傑三員及士兵百餘人得其輜重軍械無數是役幸托鈞威將士用命故能迅奏厥功云云又得信宜方面消息云討龍第五軍司令劉逹慶自率隊克復東鎭墟燕豐巿各要隘後卽駸駸進行逕向信宜方面開始攻擊昨聞軍署接到劉司令緊急戰報真日會合桂軍劉丙宇呂團長等分兵三路襲擊信宜鏖戰兩晝夜敵勢不支外援又絶被我軍猛烈環攻先將東南門攻下城内敵軍大亂潰圍竄遁我軍遂卽入城擒斬敵兵無算現信宜屬内悉已克復俟日間稍爲部署决當分兵進行高州一面無難指日勘定所有一切戰况容俟詳細續陳云云新昌來電云萬火急廣州莫督軍李省長海軍林總司令李鎭守使江防申司令孫中山伍秩庸吳景濂先生滇軍張軍長江門王帮統梧州王鎭守使汕頭陳總司令鑒頃接李指揮有酉電開我滇軍劉林魏四軍血戰兩晝夜於本日午後五時克復陽江等語特先馳報李根源有亥印又陽江來電云萬急廣州莫督軍恩平李總指揮新昌李總司令鑒信於敬日午前三時由麻汕親率所部向陽江攻擊前進連奪獲敵人要隘數處有日拂曉繼續猛攻陽江午後四時本支隊完全佔領陽江奪獲大砲一尊機關槍一挺槍枝子彈無算目下正在追擊謹先電聞餘容續報靖國滇軍第一梯團第二支隊長張懷信有印又新昌來電云萬火急廣東莫督軍鑒陽江確已克復根源有十點五十分印陽江來電廣州督軍省長恩平李總指揮新昌李總司令鈞鑒二十四日由北慣進擊逆軍血戰一晝夜連奪敵人緊要陣地二十五日鏡如親率所部衝奪江城東門山敵勢不支連悉隊肉薄登城已於下午五時完全克復陽江謹聞副司令吳鏡如有印龍軍司令馬如麟普鐸所部昨因陽江失守業已退守沙朗招集敗殘并在沙扒儒洞等要隘各駐機關槍 
 
 
 

Page 7

 
 
連及山砲隊以爲抵拒之計一面嗾使綠林首領梁恩李捷等各率黨羽潛入織貢一帶以期牽制省軍李總司令以彼軍大創之餘戰鬭能力業已銷失亟應一鼓作氣乘勝進攻現與林劉魏三部各選輕便步砲多營會同滇軍星夜進迫并電沈鴻英在高屬同時進兵以拊龍軍之背矣 
　　攻閩軍消息攻閩粤軍第二支隊司令許崇智已率所部出發取道三河十八日進駐松口旋奉陳總司令來電迅將全軍開往蕉嶺遂由松口雇用民船星夜啓碇二十日已抵蕉嶺屬之新埔汛因水淺難行即舍舟登陸行五十里抵蕉嶺城以東門街植基學校爲暫駐之所該縣全城面積不及五里該處巿場極形冷淡軍用伙食購辦綦難縣屬邊地與福建上杭武平均爲接近約距七十餘里查武平上杭兩地現駐北兵二營該營長官聞係許崇智之舊部已與粤軍通氣一經游説當可不戰自降又粤軍司令陳炯明昨據駐閩探報福建東北各屬亂象蔓延警備隊譁變十餘營土匪隨處蠢勦情形危急已由李厚基檄調臧致平唐國模等部回防建安延平南平順昌樂縣尤溪各屬所有詔安永定平和一帶重要防線駐守北軍不满三千人我軍方面亟須乘勢進取聞陳司令據報後即召集滇粤兩軍將領開重要會議磋商下動員令之緊急計劃聞一切方略均經全部擬定檄調駐汕各軍即於月内盡數開赴前線分佈戰區並决定向某某三方面同時開始總攻擊利用敵軍弱點以佔優勢一面轉陳當道察核又聞潮屬黃崗邊境現由滇粤兩軍擇要駐守計李次　所部共有三營羅紹雄所部共有五營其餘滇軍部曲約有二千餘名均已分扼埔口及毗連閩邊一帶各築砲壘暫取守勢一俟饒平大埔各路大軍佈置整齊始行開始攻擊茲據汕友報告黃崗消息以黃崗一隊自進駐後并未與閩軍接戰惟於放哨時兩軍僅隔一山間有二三兵士放槍戒途而已至謂黃崗地面前曾發生戰事一説實因遠道傳聞之誤也又聞大埔黃崗爲閩粤交通要樞兩軍均以此地爲第一關鍵經陳總司令調撥第一第三兩支隊分往擇要扼守並撥第一二連砲隊曁第一第三衛生隊隨同前往布置已極嚴密一俟各路取齊即行大舉攻擊茲聞陳總司令現據探報永定縣屬現有北軍增駐數約二千并有砲兵一連扼守控制三面來路每晚放哨時以冷鎗戒途聲聞數里我軍以遠鏡窺測此項哨探每隊數約十人至墩脚而止不敢逾越界線直至天亮始委收隊云云陳總司令據報現飭前敵斥候隨時登高瞭望愼勿無故放鎗致滋驚擾 
[貴州之匪訊]  
　　紫雲縣之防匪紫雲縣爲貴州重要之區人烟叢雜商務繁盛近來忽然發現大股匪徒王必貞等肆行滋擾致人民惶恐異常該縣長爲保護人民起見特由城内另招警兵一棚但苦無鎗枝乃由縣署出立收據向東區團保借得快鎗五支子彈一百五十發但少數鎗彈豈足以禦大股匪徒聞該縣現正另籌方法云 
　　放牛坪之匪勢近來各縣土匪蜂起出沒無常桐梓一帶爲尤甚該縣之放牛坪地方土匪時常聚集二百餘人各持鎗械大肆搶刦姦淫燒殺無惡不作以致路斷人稀該處人民之被害者不堪枚舉云 
　　悍匪刦物虜人鑪山縣屬下莊有王開基者該地稱爲第一富户也爲人慳吝一言及地方公益事件王無不掩耳却走乃於上月十四之夕突被匪徒將開基所有盡行擄搶並將開基虜去説者謂開基之被刦亦由其慳吝有以致之耳 
　　匪徒攻擊團紳鳳泉縣匪勢猖獗居民受害不堪該處第二團紳史闕文前清孝廉也家頗富對於團務每捐金獨辦熱心整頓不遺餘力此次該縣匪勢張大該紳尤爲竭力緝捕凡行經其地之商旅與夫該區一帶之人民悉賴之以保全因此匪不得逞恨之次骨聞近日該匪等聚其大股進攻該紳數次幸該紳平日公正團衆無不奮力抵禦卒將匪類擊退然該紳私人之損失與負擔已不堪矣 
　　潰匪就擒銅江一帶土匪蜂起數百成羣各皆持新式利器居民夜不安枕幸盧旅長派遣竇營長統率軍隊一路竭力剿撫地方稍安但大股匪徒如黃明清等恃其匪衆械利愍不畏死仍敢率其黨徒抵禦軍隊蓋緣該匪盤踞堤黃一帶最久而黨徒又極衆多該匪正刧掠無忌突爲資營長馳往剿擊匪勢不支四散潰退匪首濳遁龍媒地方徐圖恢復又經桃映團防偵知當即齊團到龍媒地方將該匪及黨徒六人一并擒獲聞已送至江口縣署究辦矣 
[濟南近事]  
　　奉天軍隊連日過濟者已有兩旅之多頃有自滕縣來者據云該軍現下散駐於該縣南境之官橋南沙河韓莊臨城台兒莊等車站惟奉軍之混成第二旅旅長郭灜洲近已在臨城設立司令部昨已懸奉軍司令旗幟於車站之側各軍人均在車上停留昨晨津浦路由北開來專車一列上載小鋼砲二十餘尊探係奉軍之第二十八師之砲隊一營及官佐目兵四百餘人由津開往徐州駐紥又聞奉天督軍署參謀長楊宇建帶衛隊一排亦於昨日由津專車過濟南下 
　　日昨濟南商會招集各董事會議係因日前接全國商會聨合會通電現定四月十日在天津事務所召集大會討論調和南北大局並有關於商務之要案届時舉派代表前往與會刻經各董事决定卽推代表會長張子衡君前往 
　　聞武昌王子春督軍近有急電來東大致謂吾東日來匪勢日熾館陶一帶土匪尤爲猖獗請嚴飭附近軍隊痛勦以安閭閻云云按館陶乃王督軍之原籍故特來電請嚴剿 
　　頃有自滕縣來者云該縣二十六夜半時突有大宗土匪數百竄至鎗聲隆隆直向城内飛射幸城内之新編第一旅鳴號齊隊登城鳴鎗還擊匪衆見不得手即將滕之東關外（名東崗子）商户搶掠一空並架去縣商會程楷儒之夫人及官代書郭如林之子女二人至天將明時衆匪方向南竄去被架之户至今尙未探得下落 
[南昌通信]  
　　張懷芝赴萍鄉 
　　總商會選會長 
　　省議會已開會 
　　湘贛檢閲使張懷芝於二十六日由樟樹旱道乘坐籘轎移節清江沿途護衛森嚴是日五鐘行抵清江縣城縣知事魏謙光擇定第五師範學校爲張使行轅張使即電告陳督安抵清江近因天雨過多擬休息一二日仍遵陸前往新喻宜春俟蒞宜春後卽指揮前線各軍開始攻擊聞張使二十七日得第一師長施從濱由上高急電報告第一師全軍已抵萬載縣屬選峯地方距萍僅二十里許佈置戰線防守邊域均已就緒請示戰期同時參陸辦公處曁張敬堯司令報告長沙空虚電促張使進攻會兵長沙張使遂下令準二十八日由陸路向新喻進發集中萍鄉惟聞張使經過沿途各縣均紛紛自請辭職居民及小賣人等均紛紛奔避竟有遷徙一空之象亦可見軍威之盛矣至張使所調魯軍第一混成團戴春成所部兵士前赴萍鄉前線者二十八日全軍曁第二路全路所存軍械彈藥等由潯裝運來省已僱定民船六十餘艘小輪七艘拖帶上駛所有第二路軍需軍法後防各官兵均於二十九日啓程開赴前線陳督軍亦於二十七日召集在省自少校以上之全體軍官至署開臨時緊急軍事會議微聞爲蘇督李純來電關於奉軍南下及蘇贛同盟重大事件未悉確否 
　　南昌總商會依照商會法以第一届正副會長曁全體商董任期已满舉行第二届選舉於日前投票選出會董五十六人規定由會董中投票互選正副會長各一人於二十七日戚省長派代表徐祖賢實業廳長派代表歐陽瀚存蒞會監督開票當簽到會董五十六人開票時點查票數無訛龔士材得五十五票當選爲正會長次投副會長票盧芳得三十六票當選爲副會長龔盧二君以次就職聞此次該會改選會董人言嘖嘖謂該會以少數人壟斷權利各帮　抱不平有議追還按月所繳會金之説其中實情局外人未便道破也　 
　　省議會臨時會已於二十八日午刻舉行開會禮陳督軍派代表陳光逵蒞會戚省長政務財政實業教育水陸警察司法各廳長豫章道尹南新兩縣知事均親自蒞會商會長盧芳曁他男女來賓一百餘人極一時之盛首由議長任壽祺介紹各議員與各行政官相見畢遂導引就席奏樂開會各行政長官曁議員向國旗行三鞠躬禮陳光逵代表陳督讀祝詞小長令汪知事代讀祝詞任議長分别答詞詞畢禮成來賓退出副議長顏丙臨即宣布繼續談話會討論委員會問題據云此次臨時會以預决算爲要點到省同人僅過半數究竟原有之委員會悉仍其舊抑須改選改選則手續太繁徒廢時日莫若就現有人數先辦預决算俟人數略多再組他股審查會或竟提議修改議事細則以矯此失胡廷鑾楊景洛邱漢宗等則主張將在省人數截長補短先組一股黃人庸陳承志等主張先事調查而後重新按股支配衆無異議遂散會 
[南京快信]  
　　滬寗津浦兩路火車昨仍不售三等客票上下江輪亦尙不靠碼頭惟城内外茶館酒肆戲園花舫公共游戲場昨（一日）已一律開巿照常營業 
　　岑西林昨電李督謂西南力願和平此次退讓長沙即其明證乞轉電中央勿再進攻衡山從此息兵議和惟李督近抱消極主義對於各方面之主張决不加贊否 
　　奉軍開駐滁州者約一混成旅聞不久仍須開拔赴贛已派員來浦設立兵站籌辦運輸事宜 
　　開駐宿遷之奉軍聞有騷擾地方情事李督昨電陳調元恪守紀律勿與奉軍啓釁 
　　張敬堯來電二十九日抵長沙四月一日就湘督任李督昨去電稱賀 
　　軍署機要處主任施愚前日請假赴津和議停頓該處無事可辦似已無形取消所有該處人員均撥歸書記處供職 
　　江寗鎭守使齊夑元昨渡江赴浦鎭查察軍防 
　　前日由六郎橋捕獲之搶犯兩名昨經軍法課嚴訊一次聞尙無確實口供 
　　參衆議員選舉期近聞江南各屬運動者頗不乏人江北各屬競爭更烈 
　　省署派赴各縣抽查選民委員回省報告各縣選民浮開濫列者頗多尤以丹徒如臯武進淮陰吳江溧陽等縣爲更甚聞齊省長以選舉期迫複查手續煩難如各縣地方人民不自攻訐即不複查 
　　第一工校教員龍某近發明一雙葉式飛機日昨曾以粗繩牽引縮小五分一之模型試驗飛揚一次 
地方通信 
[松江]  
　　學界擬究誣告五庫鄉教育會會長陳子仁去年被朱運新等誣害覇租經縣署偵查明確並無覇租行爲將案撤銷陳卽提起誣告縣批顧念桑梓勿庸再訟陳以縣署批勸實爲息事寗人起見故亦停止進行現有沈和叙等又呈省縣請究而朱運新亦提辯狀於縣署均經縣署批駁朱批内有早經撤銷切弗以小嫌致傷大義云云現在該鄉學界大動公憤於某日特開臨時大會亦擬公呈省署請求檄縣究辦誣告之朱運新黃昭惠沈廷槐唐書華凌兆祥等正提議間陳子仁得悉後急赴會場阻止聲明此案李縣長屢批勸慰學界某君亦曾爲朱緩頰余本不欲再提誣告不必多此一舉云 
　　封翁哀榮前松江防守司令現任浙江寗台鎭守使何茂如之封翁何禹辰去臘在松病歿茲由何君於本月一日運柩回山東原籍先一日在松江防守司令部開喪受奠所有陸軍第四師駐松軍官軍佐以及李縣長水陸各警官地方各紳士均往致祭頗極一時之盛次日上午八時靈柩由防守司令部經過大街運往火車站儀從之煊赫在松江可稱僅見前導者爲陸軍第四師砲隊輜重兩種兵混合之騎隊人數約在一連左右次爲第四師軍樂隊全付次爲神旐誥命神影等亭次爲僧道次爲工兵步兵各一連次爲執香次爲古樂次爲繡緞旗傘傘共五頂一爲商會總董鄭子松等所送餘爲第四師軍官軍佐所送最後爲孝幃及靈柩沿途設筵致奠者七八處火車站上又有駐松軍隊在彼列隊恭送是日各兵卒所荷鎗械均鎗口向下以示哀思 
　　壓破棺柩城内小北菴附近謝姓舊屋三間向由謝姓賃人寄停棺柩惟因年久失修突於前日坍塌以致將棺柩壓破兩具於是各鄰居囑令謝姓通知寄柩家屬於清明節前抬去掩埋以免尸臭四散釀成疫厲詎謝姓昨日將壓破之尸柩兩具用火燒燬燒時奇臭四散尤爲難堪云 
[鎭江]  
　　飭緝巨匪瓜州水警曁駐鎭各防營奉齊省長訓令以豐縣巨匪于戇吃張秃子李逕劉得務等在逃飭各協緝務獲解究各營官長奉令後已轉飭所部弁兵上緊跴緝矣 
　　小學成績展覽會紀事丹徒縣教育會議决舉行小學兒童成績展覽會舊歷二月十八日在教育會開會來賓由招待員導入觀覽如國文算術圖畫手工各科分類陳列其中成績最優者國民學校以城區第一校高等小學以縣立第一校爲冠惟小學送會展覽者計有百餘所十八十九兩日爲男賓觀覽期二十日爲女賓觀覽期閉會後將各種成績交由縣教育科長縣視學曁各學務員開會審查擇其最優者留會其餘悉送還各原校保存云 
　　釐局之裁併江北高郵縣釐捐裁併寶應釐局由財廳胡翔林呈准齊省長於陽曆四月一日實行並委任現辦寶應釐捐之劉嗚復照收移交就近接辦 
[揚州]  
　　試驗教員揚州爲檢定小學教員之第四區第七路本定以大汪邊第五師範爲試驗場嗣因地址偏僻改假左衛街五師附屬小學内舉行先期由廳委主任蔣拱辰來揚籌備並規定受試驗教員以五日分科試驗（一）高等小學本科正助教員科目第一日國文教育學理化第二日修身數學博物第三日歷史地理第四日參觀批評第五日口試及檢查身體（二）國民小學正助教員科目第一日國文教育學理科第二日修身數學博物第三日歷史地理第四日參觀批評第五日口試及檢查身體（三）高等小學專科教員科目第一日國文教育學圖畫第二日音樂體操第三日手工英語第四日參觀批評第五日口試及檢查身體（四）國民 
專科教員科目第一日國文教育學縫紉第二日圖畫音樂體操第三日手工英語第四日參觀批評第五日口試及檢查身體四月一月爲第一日考驗之期上午八時趙知事到場點名監視計投驗一百八十二人江都二十九人儀徵八人泰州四十人高郵十八人寶應二十人興化二十一人東台四十六人三科主任吳召封縣視學李伯樵縣巿教育會長張紹志湯滸北均往照料云　　指控官中江都趙知事刻據孫雲波等指控第一區官中張敦甲二區任鑑青鄭松圃施南亭舞弊營私侵吞税收特飭法警簽提傳庭訊究矣 
[安慶]  
　　責令知事守城前次英山太湖霍山等縣土匪擾亂地方均不無損失而英山損失甚鉅自經安武軍蒞止各匪紛散刻下被亂諸縣仍嚴緝逸匪並籌辦地方善後事宜聞倪督軍深恐匪徒此剿彼竄則地方永無寗日特令各路軍隊各縣知事一體嚴防認真巡緝如再有失陷城池之事定當照前六安知事殷葆森鎗斃之例云 
　　來安剿匪來安盱眙含山等縣匪勢猖獗業經駐防軍隊在來盱交界之半塔集將匪擊散奈該匪此剿彼竄現又盤踞水冲港地方刻聞軍民兩長疊飭令防軍及地方官長迅速剿辦昨據來安縣知事萬琅呈復以該匪等飄忽無常由水冲港繞回來安之陳家營復竄至半塔集扦回寶山集之塔山寺負隅抵抗經知事會同盱眙軍警及水警第三署兩下合力圍攻并將塔山寺焚燬擊斃匪首多名生擒金大一名餘匪負傷逃竄又緝獲逃匪苗先貴一名業經訊明鎗斃惟陣亡兵士三名應請酌予撫恤云云 
　　攻湘軍運糧陸軍部有咨到皖以攻岳總司令陸軍第七師張師長電稱本軍曁十一師全部新安武軍六營人數約四萬有奇軍食重要現已派員赴蕪湖續辦軍米三萬包請轉咨免稅放行皖省長已令行蕪湖關遵照矣 
[寗波]  
　　浙洋駐艦地點之勘定寗波曁温台各屬洋面日前有海軍部特派員前來勘視規定駐軍地點聞已覆部其内容如下鎭海招寶山可爲第一艦隊駐紥所定海舟山港可爲第二艦隊駐紥所台州海門港可爲第三艦隊駐紥所温州大嶴港可爲第四艦隊駐紥所至設置船廠則以近象山之石浦港爲最適宜云 
　　綢莊相繼倒閉鄞縣東門内震華綢莊開設未及匝月於前月二十八日忽然倒閉聞虧欠各錢莊如愼豐元泰保愼泰愼恒裕寶和等六家約計洋三萬五千餘元該經理陳眉壽已逃避無蹤矣又東門外大章綢莊自上年開設以來門巿頗隹股東亦尙殷實頗爲錢業界所信用致積欠各錢莊洋十五萬元之鉅亦於前月二十八日停閉經理王春甫避徙他處一時尙無下落聞各錢莊所放之賬其中推元泰最占多數約計放欵有六萬餘金之多云 
[杭州]  
　　聨合運動會開會浙江中等學校第二次聨合運動會一日上午七時舉行開會式督軍特派軍務課長黃文叔爲代表省長特派教育廳長伍仲文爲代表副會長伍廳長幹事長許緘甫各部主任幹事等相繼蒞會第一師軍樂隊省警廳巡邏隊並學校團體亦均按時到會首奏軍樂一曲即升五色國旗曁陸軍旗次由會長副會長率主任副主任各校代表入運動場向國旗序立脱帽行三鞠躬禮與會各職員及學生於原地向國旗脱帽行三鞠躬禮來賓參觀人一同行禮禮畢伍廳長登司令台述開會詞督軍省長曁教育廳訓詞另行印配不再朗讀遂由全體學生唱運動歌復奏軍樂一曲開始運動司令部運動部當將運動節目派員騎脚踏車插荷木牌通告會場又運動評判部各幹事爲考察運動狀况亦乘運動評判車在會場内繞越以資查核每校學生入場運動以校旗先導有徒手體操者有佐以器械者動作頗見整齊第一師長童伯吹於九時率帶衛隊至司令台參觀當由伍副會長許幹事長竭誠招待又省議會副議長秦吉人君省署第三科長馮季銘君亦至司令台參觀杭縣貧兒院特組織販賣團在會場内販賣食物頗資便利各校學生競走均以放鎗爲號第二中校學生黃救華競走跌傷當抬至衛生部調護即愈其他各校學生均無所傷損云 
　　省教育會評議會紀事三十一日省教育會開評議會到者有徐晋鄕范傚文諸君於下午一時振鈴開會其議决事件如下一三號晚凡在城中學校教職員假吉祥巷省教育會設筵公讌各縣中校校長藉以聨絡感情一四號五號六號三日上午由醫校在省教育會陳設醫學成績展覽會下午開衛生演講會演講防疫辦法一四號爲外縣中校參觀日期五號爲城内各中校參觀日期六號爲本城各高等小學及各國民學校參觀日期議畢散會已鐘鳴五下矣 
雜評一 
[西南之態度（默）]  
　　今日之和戰問題段内閣旣宣言視西南之能否覺悟而定則西南之態度不可不熟察之也譚程雖退出長沙然仍紛電請兵爲準備返攻之計宜昌方面活動益急唐繼堯又率滇黔軍趕援川軍議進兵鄂境粤政府議再圖進取是則西南之爲西南亦大略可知矣勝則挾其方張之氣而不願和敗又不甘屈辱而不願和夫不和而戰必分勝敗而勝與敗又皆無退讓餘地然則和議非特目前無望將來相持至何日又誰能逆料之耶 
　　雖然今日乘可和之時機而和由中國人調和而和雖晚而猶未晚也若失此不圖他日欲和而無和之時機又無國人爲之調和而另有一種壓力迫我以不得不和者則試問此時之和尙可問乎嗚呼南北曷不一思之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗鎭通車後之防疫]  
　　滬寗鐵路鎭寗一段恢復通車後謠言已息人心稍定惟自通車迄今由寗來滬客貨擁擠不堪每次車到行李堆積車站幾無隙地其中以遷移來滬者尤居多數而由滬赴寗車客仍寥寥無幾任局長以南京肺疫甫見消滅車客源源而來仍恐有傳染情事故已飭令隨車醫員加意查察如有疑似之症發生應照章隨時送院療治以防蔓延聞日内並無疫症傳染之報告到局云 
[閘北共和路發現欵症]  
　　朱壽萱住居閘北共和路五百六十八號訓蒙爲業昨至四區警署報稱同居張某忽染急病不及一晝夜即死恐係疫症請爲查驗等情余署長立即通知防疫所醫員往驗是否染疫而死再行核奪 
[增重滬美間郵遞包裹之重量]  
　　駐滬美國書信局局長愛夫里特君日前接美國郵務長白爾森君來文謂滬美間寄遞之包裹份量原以二十磅爲限今已改爲五十磅云按年來往來太平洋之商船　位較前大減遠不敷用故運寄貨品往往需時數月始到而美國書信局寄遞郵包向稱捷速該局今改章增重包裹份量限度嗣後商家零星商品大可由該局寄遞以期速逹惟包裹之大小仍照舊例其長與周圍之廣共不得逾八十四英寸云 
[敵僑判解軍署]  
　　奥國人好而可邱未奉中國政府允准擅自來滬寓居公共租界伊友家内經英美工部局管理敵僑註册所查悉以其違背處置敵僑條例知照捕房將該奥人傳至公共公廨訊供拘留在案昨晨復由捕房解案經捕房刑事科代表牛門律師上堂譯明前情以被告故違處置敵僑條例第一條第七節請爲訊核即由關會審員會同英博副領事向被告好而可邱略詰一過判解護軍使署核奪 
[審問沈祥夫案之又一説]  
　　奉天人尹神武因被護軍使署探員指爲謀刺前鄭鎭守使之沈祥夫又名孫强夫由公廨預審引渡後迭經軍署軍法科提案審訊迭誌本報惟軍署研審此案頗爲秘密故外間傳説莫衷一是茲又有一説謂前日鄧課長曾飭錄供生給以紙筆飭令被告自行書供被告卽書一紙言曾租賃法租界白爾路四百四十二號門牌鄭惠剛之房屋該房先有一沈姓租户於沈遷去後始行搬入或即因此誤會請堂上調查明白死亦甘心等語鄧課長接閲後又詰以蔣介石何人孫姓沈姓何人尹神武又是何人我看全係你一人化名云云隨又令被告重書供詞一紙旋即退庭呈由護軍使鑒核云云此説果確則昨報所載尹神武自認即是沈祥夫又非事實矣姑並誌之以觀其後 
[兩次就擒均被兎脱]  
　　嘉定縣境黃渡地方於上月三十號有梟匪劉春華在彼販私當爲兩浙緝私第二營第三隊三號八號兩巡船船長于必華等拿獲詎該梟卽喝衆拒捕將八號巡船之正兵吳祥龍毆傷仍被脱逃第三隊張隊長得報後即率第一第三兩號巡船馳往該處查緝旋又將劉春華緝獲就近交由黃渡警察所協同獲解來滬聽候營部訊辦不料解至中途被其羽黨金得雲孫仲武王二等糾合大帮鹽梟各持鎗械開鎗抗拒又將劉春華攔路刦去張隊長等見匪衆勢盛又恐誤傷鄕民是以未與格鬭茲張隊長已將獲犯解至中途被匪攔刦毆傷正兵等種種情形具文呈報第二營請爲核辦婁營長除派隊速往拿辦外昨又咨文嘉定縣知事請爲飭警協拿務獲解究 
[陳訴在途遇暴情形]  
　　無錫人吳阿生身受刀傷數處右耳被割鮮血淋漓在海寗路徘徊觀望美捕房包探王桂庭見之以其形似匪類帶入捕房押至昨晨解送公共公廨先由中西包探上堂禀明前情次據吳供向爲農人今因田中荒歉無計過活向人借得川資洋數元携帶行李來滬謀生於本月十六夜由原籍乘火車至南翔鎭下車後突來匪徒三四人將我手足用繩縛住逼索銀洋無着遽被用刀割去右耳並在手臂上連戳數刀當時痛極暈去迨至醒來所有行李銀洋已悉數搶去嗣由好事者給我舊衣一件小洋兩角雇車來滬此處雖有親友惟一時難以尋覓云云中西官以吳所供是否可靠尙須調查判押候查明實情於下禮拜二再核 
[最近之金融調查]  
　　本埠各外國銀行久無大條銀進口茲自上月二十五號迄今此八天中麥加利台灣花旗道勝華比等銀行共由外洋儎來大條銀一千九百六十六條至進口銀兩祗有道勝於二十六號由海參威運來寶銀二十四萬兩中國交通等行由蘇州杭州等處運來洋四十萬元之譜所有從上星期一起至昨日止逐日之來蹤去跡錄下二十五號麥加利由茂生公司輸船儎來大條銀四百十九條台灣銀行亦到一百六十三條花旗銀行八十二條二十六號道勝銀行從海參威來銀二十四萬兩合豐錢莊由杭州來洋五萬元交通銀行裝赴南京洋十萬元二十八號中國銀行從杭州來洋二十萬元交通從無錫來洋八萬元又蘇州來洋三萬元各錢莊亦由蘇州來洋四萬元台灣銀行裝往漢口銀六萬兩三十號道勝銀行由東洋郵船儎來大條銀二百七十七條麥加利由中華公司郵船儎來大條銀三百零八條又台灣銀行大條一百九十六條又花旗銀行大條一百七十六條三十一號華比銀行由新昌公司輪船儎來大條銀九十二條又花旗銀行二百五十三條四月二號交通銀行從無錫來洋五萬元又來各錢莊洋五萬元中國銀行亦從杭州來洋十五萬元銀拆自上星期日（二十四日）至二十八日因有華商囑各錢莊解銀於各外國銀行逐日有五六萬至三四十餘萬之多是以拆息稍大自一錢至八分二十九三十兩日適値耶穌節期各銀行各洋行海關等均停辦公事以故銀拆復跌至三四分三十一日因各錢莊又須於四月二日解欵於正金等銀行銀三百四五十萬兩故是日拆息又漲至一錢五分昨日上午仍須一錢午後已跌至七分 
　　洋釐自銀拆略高以來頗爲平穩墨洋最高之價（二十七日）七錢二分五釐半最小（四月二日）七錢二分四釐六毫二五龍洋則小一毫二五至二毫半 
　　鎊價自二十五日至二十八日升縮無定大條銀價亦然惟較上星期一鎊價共縮去一辦士二五大條銀價祗縮三七五日本滙水仍係五錢 
　　四月份之驃金除休息四天之外最高之價（二十八日下午）開過二百四十七兩最小（二十五日）收盤二百三十九兩昨日午後收盤爲二百四十二兩九錢 
各銀樓飾金上週間本售四十二元五角嗣因三十一日方九霞開幕互相跌價祗售四十元至昨日仍漲至四十二元 
　　調查各銀行錢莊昨日所存銀洋大條之數錄後麥加利存銀二百四十八萬洋二百零五萬大條一百七十六滙豐存銀三百四十四萬洋二百四十四萬大條六德華存四十六萬正金存銀四百十二萬洋六十萬道勝存銀四百十五萬洋十八萬大條二百七十七通商存銀三十萬洋六十萬東方存銀三百十四萬洋三十七萬花旗存銀一百八十五萬洋八十八萬大條五百十一華比存銀八十六萬洋四十二萬大條九十二和　存銀五十四萬洋九十三萬中國存銀一百六十一萬洋四百七十萬臺灣存銀一百四十八萬洋九十三萬大條一百九十六住友存銀二十五萬洋八萬各錢莊街底存銀二百三十五萬洋六十萬交通存銀六十二萬洋一百十一萬有利存銀三十萬洋十一萬中法存銀八十萬洋二十九萬三井存銀十一萬洋三萬三菱存銀十萬洋六萬總計存銀二千九百二十五萬洋一千六百三十八萬大條銀除鎔化寶銀外尙存一千二百六十條較二十三號多存銀九十一萬洋五十八萬大條銀亦多存一千二百五十四條 
[磋商免加運價之無效]  
　　滬寗鐵路轉運公司前因車務處加增運價曾開會議一致反對並經公函該路車務總管韋燕君請將加增運價一事暫行取消俟商業稍有起色再行酌加茲因迄已多日未得復函又經公推代表逕詣車務處磋商辦法韋總管延見之下以增加運價已發通告並呈部備案勢難取消業將爲難情形面告該代表以期接洽一面仍備具正式復函大旨爲現在煤價昻貴本路受虧已甚即稍增運價於貨主亦無甚損失至轉運公司所得佣金仍照常辦理實與此事無關請爲鑒諒云云 
[商帮與輪船公司協議水脚]  
　　旅滬商帮協會前以江輪公司發生增漲水脚之議一再開會討論並函請中國輪船公司力予維持始則接招商局復函稱新章加十之二五繼由鴻安公司虞洽卿君與協會會長鄒靜齊馬乙棠兩君面述此次所加二成半内有回佣可扣所加尙不過重各客帮聞信之後當即開會議决以回佣一節徒費手續函逹各公司認照舊例實加一成嗣又由轉運公所函告協會各公司約定二十日（陰曆）在招商局與各客帮當面協議是日午後協會舉派代表鄒靜齋陳少舟馬乙棠楊叔蘋楊俊維吳序東伍詠霞諸君及川帮代表羅雨均楊南陔蘇予章君等前赴招商局適太古大班昔葛君怡和大班歇潑君又買辦潘吉人君日清大班岡野君招商買辦關子明君鴻安寗紹總經理虞洽卿君及報關轉運公所代表袁正初徐菊如尤森庭君等先後至招商局議室先由協會代表鄒靜齋君陳述近年時世艱難商業凋敝如水脚所加過重頗難擔負昨據虞洽卿君面稱此次新章照舊例實加一成各客帮始勉力認可今日承各公司約到此間協議各客帮甚願此後與各公司日加親善嗣由太古大班昔葛君答稱客帮與公司係多年賓主航業商業本爲運帶以後互相維持等語及議到漲價一節昔葛君以客帮認加一成公司亦可允行惟收現一層似難商改擬照舊例加一成半如付現銀再扣回佣半成仍係實加一成客帮意改爲每月底結算脚價仍照舊例實加一成一再磋商未能解决繼由虞洽卿君以現在所未能同意者僅在付水脚之期限耳容再約期商酌分散之時各皆握手言歡此後商帮與各公司殆不至如從前之隔閡矣　 
[試驗小學教員二誌]  
　　江蘇第六路檢定小學教員於前日在本邑尙文門内省立第二師範學校開始試騐已誌昨報昨爲南滙太倉嘉定崇明海門寶山六縣應試之期各教員於晨問六時三十分齊集課堂經縣知事沈韞石君點名給卷八時至十時試驗國民教員十時至十二時試驗高小教員茲將課題及應試人名錄後 
　　國民學校教員教育科題國民學校選擇教材宜就兒童經驗發揮地方之特色試略舉就鄕土選材之要項集會訓話以何時爲最宜試舉國民學校兒童課餘適當之玩具習字時兒童之身體宜保持如何之姿勢修身題戒迷信説奢儉與國家之關係幸福由勤勉而生説人貴愛重名譽若不知務實而徒事沽名可謂之愛重名譽否（正教員作四題爲完卷助教員減去第一題作其他三題爲完卷限午前十二時繳卷）　　高小學校教員教育科題學校與家庭聨絡應用何種方法教授上自動之作用學業成績各科宜如何分别考查複式教授同時科目有何利點修身科知足不辱説崇尙節儉爲生徒尊表率説慈幼之道愼重與不同愼重之目的何在（正助教員科題作減及繳卷時限同上） 
　　應試人名（南滙）錢元贊朱霖孫鹿笙朱墨林金占福黃金粟石本善潘明張勵陳言唐承　張燕人毛九舟黃鴻鈞朱源張鵬飛陳文虎陸德耀倪海清趙一維王志生葉啓祚孫熊　　潘修徐灝計大龢錢金壽顧廬三襲掌生嚴璋姚奠邦邢志剛黃安仁喻言謝學連丁祥仁金占錄計衡周維翰黃文均孫學周鄧國楨張文治黃春江徐永齡楊紹禹奚紹慶朱學庭吳繼谷王其壽火志明潘豐玉秦士杰沈匡周廷材黃學如嚴瑤張錫圭黃慕修嚴謙瞿岡張屬潘祖良朱樹屏沈仍谷談謙李昌棋蕭樹慕葉時蔚鄧國楨閔頌德朱景賢丁允震朱成碧諸國逹黃慶鈞金傑秦錫瓚周志德張四維曹汝楷王覲堂龔瀾臣顧開陶周鑄吳恭瑩施邦粹張文翰李承湛奚祖德張運元沈寄堯王世秉宣振逵葉時傑曹汝礪潘思敏王先甲王耀明顧傳圭金盛德張鑒李德基史良貴顧傳俠張琳傳範金朱邦良孫學勤（應試一百六十八人實到上數）（太倉）聞康畬徐寳溶呂崇俠王燿黃彬昌俞鴻詔王紹弟徐震同楊衣經徐清太劉溶鈞錢訓槃顧昌齡（應試五十七人實到上數）（嘉定）封　吳守澤顧琪李武清呂福增吳中鋆章欽耆錢文旭王士銓李紹明朱維新何文鑒何方良陸元愷（四十二人到上數）（寳山）張家模徐秀成鄭國鈞王亦曾祝平楊宗綰錢仰模宗緝熙嚴思楣李書洛馮育英孫壽昌李書麟徐守志張維棠楊岐枯錢德峻俞鴻飛候奎章李兆熊（應試四十四人實到上數）（崇明）尤鼎彝黃樹桂茅人麟黃振球龔滙清施自立陳希文湯作雲龔志高陳寳良施文斗施制軍沈嘉會沙玉崗楊富明王協安張自修黃灑沅（應試五十四人實到上數）（海門）應試三十人無一到者女教員（寶山）唐元華（南滙）張親仁陶菊仙許謙顧英奇等今日須續行覆試 
[太平洋電報公司之通告]  
　　太平洋商務電報公司總理通告大衆謂凡取道美國發往中美南美之電報均須明白書明收電人姓名住址不得用密碼或減寫否則須爲美國檢查員扣留云 
[浦東謀殺親夫案十誌]  
　　浦東陸家渡崇明婦人趙施氏前與姘夫王兆富江有元等商通將本夫趙才元謀殺身死抛屍荒野後經尸叔趙金餘等查悉將尸起出報告地方廳派員驗明並將該婦與王兆富並牽涉之施陳氏邢再郎等先後拘獲到案訊供押候提到在逃各犯再核在案茲悉此案迭經該廳檢察官預審明確以在逃各犯獲案尙需時日已獲男婦各犯旣經預審明確亟應起訴審廳公判嚴懲以儆效尤業已整理手續日内將起訴請辦矣 
[英商請定和局之通函]  
　　英商李德立君昨致松滬護軍使及直魯蘇皖浙奉湘鄂贛各督軍熱河綏遠察哈爾三都統函云敬肅者貴國改建共和久爲世界所公認去帝立憲輕人重法是法律所注重者保護商民今則人民塗炭商業彫零南北紛爭相持累歲此起彼覆終無已時以致金融實業之全權命脈悉爲陰謀家所侵奪諒謀國者非所樂聞德立異國商人本不應參與貴國政治但上海公民調和會成立以來疊閲二十二行省曁各大埠各縣商會來函莫不敦促調和再有旅華各埠各國僑商均經分電各駐京公使要求向貴政府早定和局以安商業是僑商與公民望和心理當可洞鑒敢請貴督軍都統環顧邊境之阽危俯念商民之困極速派代表蒞臨滬上共同商榷以定國是幸莫大焉至於南方則已有代表接洽現除上書大總統曁國務總理外特肅專函鵠候台命 
[青年會今夜之演説]  
　　今晚（三號）八時青年會特請新自法國來華之霍克恩君演説在法華工之狀况並帶有戰地華工照片多種用影燈映演兼演戰地活動寫真皆係最新實地調查所得者留心世界大事者均可依時往聽 
[學生旅行吳淞]  
　　卡德路善昌里務本兩等小學校因值春假期内於四月一日由主任許建侯國文教員趙定之英文教員褚君勉圖畫音樂教員顧延青率領學生數十名旅行吳淞礮臺灣一帶以期增廣學生之見識云 
[厲行清潔之手續]  
　　滬南工巡捐局昨日發出佈告云爲布告事案准淞滬警察廳函開本廳經辦清道事宜所有各户宅垃圾箱均應一律建造以重清潔免碍衛生並請於人民請領工程執照内加入砌造水門汀垃圾箱一項列爲專件如不遵從即予取銷執照勒限停止等因准此合行布告仰各該住户人等一體遵照刻日來局請領垃圾箱建造執照本局爲注重衛生起見對於此項執照槪予免費母得觀望此布 
[部飭總商會調查產業實况]  
　　上海總商會昨奉北京農商部訓令云本部辦理農商統計已閲五年所有各項調查關係實業行政曁社會經濟前途均屬異常重要茲復訂定各項規則俾便推行惟此項統計手續綦繁僅賴各縣行政官誠恐力有未逮尤須地方實業團體相助爲理方足以收指臂之效查商會法第十六條第三欵載有關於工商業事項答復中央行政長官或地方行政長官之調查或諮詢第四欵載有調查工商業之狀况及統計各等語職務所在定有明文又查同條第一欵載有籌議工商業改良事項等語是商會輔助官廳查報地方產業實况非獨履行法定之任務亦以便利本會之研求爲此檢發農商統計調查報告各項規則一册令仰該商會遵照規則及表式注意所定各條商同各縣知事妥爲　理是所厚望此令附發農商統計調查報告各項規則一册 
[典獄長因公晋省]  
　　上海模範監獄典獄長敖雲亭前奉江蘇高等檢察廳廳長王仁山訓令以監獄係羣囚薈萃之所值此疫症流行亟宜預爲防範免致蔓延敖典獄長卽飭各科曁醫務所一體注意並飭上海分監遵照在案茲聞該監收容人犯較之去冬更形擁擠敖典獄長昨特擬具辦法親赴省垣謁見高等廳長請示一切所有該監日行事務委任第一科科長張伯應暫時庖代 
[縣苗圃開幕之預備]  
　　上海縣沈知事在浦東東溝附近購置田畝開辦縣苗圃並將植樹場移設該處定於本月五號舉行清明節植樹典禮各情已誌本報茲悉沈知事業已委任陸行鄕紳士陶叔延爲縣苗圃主任連日由陶君督飭工役佈置一切以便届期舉行典禮云 
　　又聞江蘇特派交涉員昨奉省公署令籌辦縣苗圃一案業定四月五日在浦東行開幕禮希卽前往同行典禮云云聞陳交涉員是日另有要公不及前往擬委本署總務科長秦君前往代表行禮 
[呈請變更警區之道批]  
　　滬海道公署昨批南滙縣坦直橋鄕紳士陸望峯等呈爲學區更警區亦應附屬周浦巿以歸一律而便行政由呈悉案關變更警區是否可行有無窒礙候令南滙縣體察地方情形妥議復奪仍候省長指令此批 
[恢復節會之批斥]  
　　邑廟住持羅克裕等爲舉行節會呈請核示昨經上海縣公署批斥云呈悉查迎神賽會迭經本公署禁止歷有多年斷無弛禁之理茲據前情除咨斌淞滬警廳飭屬一體照案禁阻外仰即知照此批 
[敵僑收容所添置養病室]  
　　松滬盧護軍使近奉外交部電開收容德奥兩僑所内廳布置養病室俾該僑等得在所醫治免得出所求醫致費周折云云盧使業已令飭收容所主任從事布置一面函致荷領查照並電復外交部查考 
[緝私統領飭繪地圖]  
　　兩浙蘇屬緝私統領宋明善以緝私區域劃分以後尙有十一營之多地甚遼闊且本管境地皆係海口產鹽之區私梟充斥亟應嚴加查緝矿於前日通令所轄十一營營長着將所管區域詳細繪圖註明現有何隊巡船駐防迅速送候查核以便妥爲布置云 
[傾倒垃圾之取締]  
　　閘北四區警署余署長以本境居民傾倒垃圾往往不論早晚各隨己便亟應嚴重取締以重衛生昨特出示佈告限每日上午十時爲止務須一律出清逾限立予傳案處罰 
[輪船遇霧暫停]  
　　前日（一日）黎明時吳淞口外洋面大霧彌囝進出口輪船無不暫行停駛至上午九時霧散天晴各輪船始起椗開駛云 
[開設爐坊之取締]  
　　滬南工巡捐局批方義大呈爲建造平房續請准予給照由呈悉查該商前設爐坊係在人烟稠密之區鎔化含有爆裂性之舊廢銅鐵屢經肇　迭據救火會曁西門一帶紳商函請停給造屋執照本局長爲保全人民公安起見自不能不予以限止如果該商實係起造房屋并非開設爐坊着即取具甘保各結呈候核辦此批 
[緝私船扣留醬油]  
　　蘇鄕橫塘鎭潘萬成醬園雇用划船二艘載連醬油二十擔計共三十二　送往某處行至浦東張家浜地方暫行停泊適被兩浙緝私二營第一隊七號巡船長楊錦堂查見以醬油與食鹽各有引銷界限不得侵越曾由宋前運副規定懲罰辦法通令遵辦有案此項醬油係屬越界私銷當即扣留解經第一隊隊長王廷珍於昨日轉解第二營請示核辦 
[巡警查獲私鹽]  
　　浦東爛泥渡三區警署巡邏警李汝芹蘇士誠等前夜出外巡邏在其昌梭地方查獲私販車德標一名連同私鹽數十斤一併帶 
 
 
 

Page 11

 
 
署經解警正略詰一過姑念苦力從寛拘留二日私鹽充公 
[烹食河豚之發覺]  
　　浦東爛泥渡江北漁船户周長貴前日午後出外網魚撈獲河豚魚數尾携回家内連同魚子一併烹食一家大小四口食後睡至夜半皆腹漲疼痛奄奄埀斃事爲三區崗警王連舟得悉回署報告解警正飭令函送紅十字會醫院醫治未識可保性命否 
[瘋子一再覔死]  
　　甬人王連甫前在法新租界善鐘路地方自縊圖盡當爲巡捕查見帶入捕房解經法公堂判送寗波同鄕會遣送回籍在案詎王日前又至法新租界僻靜處施其故技被捕查見帶至法公堂詰問王言語支吾中西官察得王實患神經病判送醫院醫治再核 
[瞎子怨命]  
　　瞽者孫德友前晚在滬西開納路四號花園自縊圖盡經五百九十二號華捕查見解救帶入捕房昨送公共公廨經中西官訊據供稱安徽人因貧無依靠是以覓死判留候設法安置 
[東廟戲臺之新鬼]  
　　本邑西南鄕閔行鎭附近東廟中戲臺下前日有一年約四旬之無名男子在彼自縊斃命當經二十一保頭圖地保蔡松林得悉往查屍屬無着乃投上海地方檢察廳報請相驗昨日午後委熊檢察官沈檢騐員等乘坐小輪前往該鄕驗明再核 
[發現路斃男屍]  
　　閘北四區二分所崗警前日傍晚在民立路旁見有路斃男屍歸報趙署員飭令地保查得死者姓許名阿四江北人傳到屍屬諭令備棺收殮 
[軍警扣留屍棺]  
　　本埠民間習慣經營葬事每於清明冬至舉行乃自各省發生軍事以來軍警戒嚴迄未取消凡有船只裝運屍棺必須先領護照方可放行蓋恐匪徒設計暗藏危險物件朦混偷運也茲届清明滬人將棺運往浦左南川兩縣界内埋葬者甚多惟因不知禁令未領護照故由白蓮涇港駛進者連日被軍警扣留已有六七具現正由屍屬向警廳補領護照以便呈驗領棺事頗周折云 
[渡夫欺侮女子]  
　　住居浦東龍王廟附近之女子衞章漫衞阿二兩人昨日携帶小籃一只由董家渡乘朱雪華李和尙（混名老狐狸）之派船過浦擬赴城内探親該渡夫駛至中流按名索取銅元一枚該二女只肯合出一枚致起口角互相揪扭二女力弱不支致被扯破衣服手携小籃亦被打落浦中内有銅元數十枚洋洋十餘角該二女受窘情急中途折回訴知該處圖董分函該管三區三分駐所及工巡捐局請爲查究以安行旅 
[雉妓發所擇配]  
　　濟良所昨解不願爲娼之雉妓王素珍至公共公廨請示王妓供在海寗路一千九百四十九號門牌鴇婦林錢氏家爲娼因不善逢迎被鴇虐待是以逃出投入濟良所求援訊之林錢氏供稱素珍於七歲時領爲義女今因氏與丈夫均已年老擬回蘇州原籍素珍不願私自走出並不虐待請求給予領回經張襄讞商之美柯副領事判素珍發濟良所留養照章擇配 
[二子均不習上]  
　　北新涇鄕民高振發前日至四區四分所控稱長子錫麟次子麒麟均不務正業吸食鴉片屢次訓誡不悛請求懲戒等情昨經該分所轉解司法科核辦 
[印度人不受嚇詐]  
　　僑居長浜路四百五十二號門牌之印度人露嘉指控鎭江人吳子藩用恐嚇手段圖詐錢財等情昨由捕房將吳拘解公共公廨經中西官略訊一過判吳押候查明再訊 
[木匠訛詐行兇]  
　　向爲木匠之王林林前晚糾黨至新唐家弄向馮阿二拆梢不遂逵持利斧將馮之頭部砍傷當爲包探施金生查見即將兩造一併帶入捕房禀明捕頭飭將受傷人送院醫治王押候解廨請究 
[流氓串黨攔刦]  
　　常州流氓王金寳在虹口北山西路楊家墳山附近串黨攫取老嫗馬張氏所持現洋衣服共値洋七十七元飛奔圖逸被一千一百三十號華捕與包探奚德安王桂生帮同攔獲帶入捕房經捕頭略詰一過飭將王金寳押候解送公堂訊究 
[奥人行兇受罰]  
　　僑居虹口百老滙路七百七十二號門牌之奥國人馬利文喳控向爲樂師之同國人克利利满無故行兇等情昨由捕房將被告拘解公共公廨經中西官訊供明白以被告實有不合判罰洋五元充公 
[收字紙同行嫉妒]  
　　住居小西門外之任三向以收字紙爲生惟與湯光富因同行嫉妒積嫌頗深昨晨又起衝突被湯夫婦毆傷頭額等處旋由二區 
二分駐所將兩造拘送地檢廳訊辦 
[破獲賭博機關]  
　　賭棍陳阿海陳樹才林阿大曹才德等近在虹口哈爾濱路一百二十四號屋内組織合衆公司開設花會聽筒雇人四出誘賭歛錢被美捕房捕頭偵悉於前日派令中西包探協同前往將陳等連同賭具一併拘獲昨解公共公廨經中西官訊供一過以陳羽黨甚多判均押候查明復訊核辦 
[破壞烟禁之懲罰]  
　　潮州人周阿炳前日身藏紅土一磅至福建路圖售被一千三百七十五號華捕查見以其破壞烟禁將周與土一併帶入捕房押至昨晨解送公共公廨請究先由探捕上堂禀明前情將土呈案請察訊之周供此項烟土係友人囑爲代帶並非私販中西官判周罰洋五十元充公無洋改押西牢一月土送海關銷燬 
 [P巡官率警捉賭> 
　　南巿第一區署巡官王桐昨日帶領長警至萃豐弄口協興樓茶肆内查禁賭博當場拘住抹牌之黃桂生楊貴貴范錫坤張阿東等四名連同賭具解入該署經董警正問明飭各罰洋三元賭具銷毁並以該茶肆迭次違警補傳主婦姚潘氏到來飭繳罰金五元充公並着具結不准再犯 
[騙欵潛逃之扭控]  
　　甬人林鴻卿昨扭李茂才至法公堂控稱李於上月間在原籍地方騙取商人姪兒之洋一千三百元逃來上海現始偵悉來申尋獲扭案請究詰之李供認騙洋屬實惟當時亦被原告之姪用去洋三百元民人祇取一千元來申在治下開設同春順興兩客棧中西官以此案發生寗波諭着原告請由寗波官廳來廨移提一面先將兩客棧發封拍賣俟該處備文到案准將人洋一併送去歸案訊辦 
[購緝挾資潛逃之司賬]  
　　英租界總巡捕房刑事檢查科昨日派探持通緝賞格送至淞滬警察廳請爲轉飭所屬各區署所一體偵緝賞格錄下爲懸賞緝拿事照得陳殼生一名嘉興人年四十八歲身高約英尺五尺六寸身軀壯健面容清秀前住北京路第六百九十三號曾受雇於唐家弄一百六十號中庸洋行内充司賬並收房租之職爲因私收房租共計洋八千九百五十五元忽於西曆一千九百十八年二月二十五號逃匿無蹤業由會審公廨出票拘拿在案爲此合行通飭仰諸色人等一體知悉如能將該犯拿獲者當給予賞格洋五百元報信者請至總巡捕房報告總巡可也 
[婦人欠租圖逃]  
　　浦東爛泥渡柏記公司經租賬房司賬丁夑鋆昨至三區警署扭控甯波婦人趙張氏積欠房租三月向索無着潛將箱籠物件搬運一空該氏今日欲回寗波是以扭署請究經解警正詰據張氏供稱丈夫已回寗波所欠房租婦人無力籌借着氏出外找尋親屬自行料理 
[保人幸得脱累]  
　　蕙芳黃包車公司洋人至法公堂控告張如仁於上年間向公司中頭目董海香租去値價九十餘元之黃包車一輛一去不返今始由保人陳浦庭尋見扭案求究並由董海香投案聲訴各節與原告相同繼由陳浦庭稱張向董處租車係由民人作保受累不堪茲於前日在愛多亞路與張遇見扭案是實詰之張如仁供認將車售去得洋化用現在無力賠償中西官判押二月以儆 
[證明原告謊言]  
　　徐桂甫前至法公堂控被孟根記竊去青草請追損失後據捕頭禀稱孟兄托張雲生向原告理勸原告業在捕房承認而原告則稱並未有人前來理勸判候傳到張雲生再核在案昨又提訊張雲生稱民人與兩方面均係交好孟情願賠償洋三十元故於日前托民人前往理勸徐已應允是實中西官判孟罰洋五元並賠徐損失洋三十五元惟原告旣已應允不應謊言着罰洋三元充公 
[前後供詞不符]  
　　公共捕房四百零五號華捕王永勝指控木匠陳阿美張根寳水匠陳元弟等在三泰路攫取現洋五元昨由捕房將陳等三人拘解公共公廨請究據王捕供稱於昨晚九時許被陳等攫取鈔票洋五元逃逸即由九百五十五號七百六十三號等華捕帮同追獲等語並據九百五十五號華捕與包探奚德安等相繼投案禀明將被各等追獲情形訊之陳阿美供稱在業廣公司工作昨晚與張同在茶館内啜茗回家突聞捕盜之聲誠恐盜匪開鎗流彈傷人是以奔跑與陳元弟並不相識實遭悞拘並據張根寶所供與陳阿美略同又據陳元弟供稱在五雲日升樓對過作場内做工餘供與張等相似旋據包探奚德安投訴被告等昨夜在捕房供認三人同人因調戲婦女起　請爲訊核經張襄讞商之美柯副領事以被告三人所供前後不符顯非安分之人判各押西牢一年示儆 
[凌虐畜類之干涉]  
　　無錫人朱友連在虹口狄思威路將狗虐打被五百三十號華捕查見以朱不應凌虐畜類拘入捕房禀明捕頭押候解廨請究 
[包探被控之辯訴]  
　　鮑阿榮在地方檢察廳指控滙山捕房包探張金寳唆使探夥韓有順掗售爛鐵栽贓誣害等情業經該廳函致公共公廨移提張探迭經公廨傳齊人證訊供各情已誌前報昨晨由廨復訊原告延萬伯良律師到堂代表先由捕房代表牛門律師上堂詰據包探張金寶供稱鮑阿榮素不相識鮑收買舊鐵案發後卽央阿松來説願酬洋一百元囑我設法將公堂提票吊銷當卽拒絶據情訴知六十二號西探迨至本年正月四號鮑延禮明律師自投公堂起訴奉判將案註銷所有檢察廳所獲案之韓有順並非我之夥計亦未向原告勒索陋規且原告之糖坊開在華界捕房無干涉之權請爲明察是時原告代表律師亦向張探逐層盤詰一過又據六十二號西探投訴被告在捕房向無過失且原告令阿松行賄被告即至我處據情報告訊供至此時已過午經王襄讞商之英白副領事判候復訊再核 
[包車夫竊取鈔票案近聞]  
　　天津路二十一號門牌某錢莊經理馮楚翹指控包車夫朱阿四（即朱增昌）於本年一月二日竊取鈔票洋五千元逃回原籍等情業經捕房將朱移提來滬並將窩贓人陳嘉樂一併解送公共公廨訊供管押在案昨晨復由捕房將朱等解廨請究即據中西包探上堂禀明前情并將吊到贓洋五百八十元呈案經關讞員商之美博副領事以此案係由義領陪審判朱帶回捕房候禮拜六解案會同義領訊核 
[偷竊洋棧白鐵]  
　　浦東華通二號洋棧昨被竊賊徐文竊去白鐵二十磅由水巡捕房探目何阿春將徐人贓並獲禀准梅捕頭押送地檢廳訊究 
[上海縣公署批示二則]  
　　捆業薛郎卿禀爲僧尼同居請求驅逐發封由批呈悉候查復核辦仰卽知照此批 
　　尤富發禀爲遷移爐基呈請啓封由批前據來呈業經批候丈明再核在案仰即靜候辦理母再躁凟此批續呈附 
[介紹新箸]  
　　中國科學社雜誌第三十二期業已出版其内容如王文培之（德國實業振興潮源）何魯之（治算學方法）任鴻雋之（空氣中硝素之固定法）楊銓之（日本與朝鮮之機力）高振雲之（大冶鐵鑛視察記）羅世　之（治生物學通義）李積新之（熱水浸種法）（植物名詞商確）等篇皆理想新穎立論精確足爲研究科學者之師資其餘如（紐約公衆衛生局）及雜俎中之（顫斜不覆之中國被爐）附錄中之（美國農務部考）亦皆足供學者之參考定價每册二角五分全年二元八角六分上海及各省商務書館中華書局均有出售特誌之以爲介紹 
　　糾正昨報載監犯李哲英患病身死一則茲悉李因國事嫌疑被官廳以殺人未遂判處徒刑訪事人不加細察誤爲盜匪李雖已故何可污其名譽合亟紏正 
雜評二 
[多數主張（訥）]  
　　徵集和戰意見之答覆據東電謂祇張作霖姜桂題堅持主戰到底其他多數不定欲以武力解决質言之主戰者僅一二人而主和則大多數也以理論之政府旣徵集各省意見宜惟多數自從然而今日所謂主戰之一二人其氣槪其勢力足以壓倒一切不知段内閣將從多數督軍之主張乎抑從此少數督軍之主張乎吾於此不獨占段内閣和戰之决心且以見内閣之有無能力焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[通海紗布之弊] [  石生]  
　　我通海以大布名行售於關東者每年不下數百萬包乃近今以來布身日劣出口亦少而泰東紡織紗布銷於關東者反越我通海之上幾使我小民生計盡爲彼所奪矣良可歎哉考其原因胥因織户自弊之故耳其所以作弊者因布莊只秤分量不辨布之優劣所致也於是一般狡獪鄕民但圖取巧不顧後患乃斤麫重漿以及着潮等弊無一不爲雖有商會嚴章禁罰仍視爲具文終不能杜絶其弊茲將所知各弊分述如下 
（一）熟漿以麫粉煑成薄糊以紗置缸中然後以糊徧塗紗上以足踏之待徧紗塗满爲止乃取出曝之日中（大約紗四把麫粉一斤）俟乾而織之旣成布急售之否則一有霉班脱售即難 
（二）生漿生漿者其法與熟漿相同惟調糊不煑用冷耳織成之布硬而不柔粗而不細以手摸之如鎈然其分量較熟者爲輕故布莊亦不厭其漿 
（三）着潮着潮者一錢不費而能以水换布價法以手巾一方夾布内次日取出或以布攤地上吸而噴之但此法最易令人識破故作者亦較少 
（四）尺稍尺稍舊時本有定章每疋五丈八尺爲限近來每届布汛佳時甚至深夜收布者於是但知布一疋幾錢不顧尺稍幾何乃每日所收下之布短則居其半甚至三丈餘尺者亦有之按此種之布若布莊買下售之關莊運至關東其中已轉輾數次爲日亦多其不霉壞者幾希且旣運至其處猶必待人來沽其間又隔數月其霉變乃不堪設想矣故連年牌子被倒者不知凡幾噫以有用之物犧牲於無用之地可不惜乎（六） 
家庭常識 
[蒸果實露法] 　　 
購錫甑一具分三層構造上層爲天鍋其形如凸蓋蒸氣之露流於四週有管通出可以他物承其露中層之底須鑽以多孔將果實置其内此爲容納蒸汽之機關下層則如桶乃容水之器下用火爐將水燒極沸使氣方得上浮下層之口外須附麗以壸嘴以便添水無果實時或蒸其葉清香芳冽其功用亦同此爲家庭製露之良法較之巿售者高倍蓰矣 
[製透糖法] [  芰隱] 　　 
乾麫五斤紅糖半斤和水揉之然後捺平用刀切成長方塊置諸沸油中炸之至黃色即提出納入白糖一斤之融化液中浸後取出另盛之俟炸盡將所餘之油并其糖液再以白糖一斤桂花汁少許同熬即成但須將製成之塊浸此糖滷内三日後食之則透而且酥味頗適口 
[雛雞雌雄見分法] [  盛文] 　　 
由下列所記諸點逐一考察即能區别雛雞之雌雄 
（一）頭嘴脚三部較長大者爲雄雞雌者反之 
（二）羽色淡者爲雌雞雄者色濃 
（三）雄雞舌尖混圓瘦鋭者爲雌雞 
（四）撮其頭部使二足離地視察其尾向内方曲者爲雌雄者向外曲 
[辨牛肉法] [  墨老人] 　　 
黃牯最補脾土且能滋益腎胃其味甚美價比水牯爲昻然巿上所售之生牛肉多不免以水牯肉充之功效不無懸絶是不可以不辨大凡黃牯精肉帶紅肥肉帶黃味極鮮美水牯肉顏色發烏不難一望而知 
牧業須知 
[實騐養猪法（四）] [  振先]  
　　母猪生育期可逹八九年惟所產之數漸減不及三四年内之旺盛 
　　肉用之猪須擇耳小腹緊者養之尾長蹄趾高者不良　　脊上或尻上有濃黑之毛成旋渦者不良　　皮色黃者難發育 
　　尾有○印尻骨高聳者皆不可用　　猪履牛尿則足趾開張牛履豕尿亦然　　腹有蛔蟲則尻上之毛深黑而帶油光背恒擦物臥喜抵壁　　母猪至數年後仍可閹闀後月餘卽如常猪惟肉味較劣　　北方之猪三個月後即可交接 
　　牡猪除供交接外無他用且性好衝突喜嚙人畜乏圈單養者宜用細鐵練鎖之若自小閹過者售價較牡猪爲昻 
　　豕性好浴宜於圈外關一池池之大小視養猪多寡而定惟不可過深約尺餘卽足池中之水每日宜换一次夏日須换二次若任其在污水中轉側易釀疾病又豕身長至六七十斤時腹内已在長油不可任其每日洗浴須間三四日一次否則極爲耗油 
　　以食鹽和糙米食豬收東肚腹不甚下埀可行遠路不致困乏得疾（完） 
時話[  栩園]  
　　徐相宸君來函云曹麟安字趾真余姨甥也前年丙辰十一月娶常州惲玉臣之女伉儷綦篤見者以爲一對璧人惲氏德容言工皆備所親莫不愛之今年正月二十九趾真染時疾至二月二日遽卒年十有九惲氏誓以死從哭不成聲病不服藥凡不食七日而死年二十有一時戊午二月八日也嗚呼烈矣趾真之死少年不祿之常耳得烈婦以殉之而名賴以傳殉節雖爲匹婦之愚而慷慨捐生非素有定識者不能彼世之自命偉人而憚於一死者視此能無愧乎栩謂殺身成仁乃匹夫之勇婦人女子豈念鴻毛泰山爲沽名釣譽計哉因爲之詩曰人生第一傷心事不到當時總不知我有别腸能體貼爲君聊綴幾行詩感逝曾傷奉倩神個儂况是女兒身縱然留得餘生在躭誤他生未了因豈有鴛鴦能獨活斷無鰜鰈許長生由來造物都如此不動人憐便沒情小樓春雨濕窗紗想見燈前涙似麻却趁百花生日死料應化作並頭花詩成小女誦之一過即背讀與阿母聽誤第一爲多少予覺多少二字頗較原本爲勝因改之繼念仍不如原本蓋非第一傷心之事卽不到當時亦猶可想而知惟第一傷心事則必到當時方知從前所意想者總不及其萬一也故仍其舊 
長篇小説 
[二城風雨錄] [  英國郤而司迭更斯原著常覺小蝶天虚我生合譯]  
卷下第三十七章（一） 
　　苞洛與楷萊談且行過莫尼橋選購食物絶不知待食之人已遭縲絏楷萊則挽筐以從雙目灼灼四向見有囚車過其前者心輙怦然而動竊念此人死後不知其骨殖當作何色蓋猶未忘其故業也是夜天氣絶冷河中水氣蒸爲迷霧中有火光熊熊透篷船而出冶鐵之聲錚錚然蓋共和國之臨時兵工廠也顧譁笑之聲尤多於砧杵但見爐火中一一現爲鬼影令人毛戴苞洛素鄙法人則嗤之以鼻引楷萊逕過西巿略購零星油燭將復沽酒夫酒肆之多實爲共和國之特色比隣皆是人人都有醉熊苞洛深惡此輩故經過數家皆不入直至白羅特街始稍駐足此地離曼沙離宮已近殿閣嵯峨尙隱約可望苞洛以其似英國皇宮也故恒喜徘徊其間而地亦僻靜雖不無紅冠之人躑躅其地特較之閙巿已清淨多矣街尾亦有酒肆綠格之窗方拓苞洛以爲此間可以沽酒矣乃招楷萊推門而入陡聞一陣喧囂雜菸氣而出其中飮者雖不多然亦縱橫满座紙牌與蒱　並作間有數人作工人狀則方袒臂箕踞而談國事苞洛亦不之願自沽瓶酒付基値欲行矣忽座中有人起立廻身外向乃適與苞洛　面苞洛爲之一詫竟舉其兩手而呼座中人亦皆停杯廻望即楷萊亦一駭以爲又有一人被刺矣顧乃不然但見一男子冠紅冠愕視苞洛曰苞洛汝何以至此所操乃英語且至純熟而苞洛則舉手呼曰蘇魯門吾最親愛之：：：語未畢其人遽捫其口曰止汝聲何主乃欲送吾命耶苞洛疑其愛弟已不識己則更呼曰吾親愛之兄弟汝豈不識老姊乎不謂吾人竟得相逢於此蘇魯門色仍不動毅然曰關汝長舌汝欲何言者且至外間言之今先爲我付此酒鈔且睨楷萊以詰苞洛曰此男子爲何人苞洛徵領其首現爲無可奈何之容曰蘇魯門彼蓋名楷萊也蘇魯門曰然則命彼亦出渠目灼灼大似鬼眚實則楷萊此時目注蘇魯門亦殊詫其饒有鬼氣苞洛掏其錢囊再四始得數辨士遂盡倒而出之以付乃弟之酒資蘇魯門已先出肆苞洛立追其踵而楷萊爲之殿（未完） 
 
 
 

Page 15

 
 
   
 
 

Page 16

 
 
   
 
