# 1907 - 381 - 4912488

 

Page 1

 
 
   
 
 

Page 2

 
 
[上諭]  
　　九月二十六日奉 
　　上諭張人駿電奏防城失事查明兵匪勾結情形等語此次防城失事係衡軍左事兩哨與縣署親　通匪內應結成一片致釀成焚署戕官劫掠公帑放脫人犯重案殊堪痛恨管帶左江巡海隊補用守備譚炳榮所部弁勇通匪作亂事後又飾詞朦禀實屬昏庸謬妄著革職永不叙用並拔去翎枝發往軍台効力贖罪左哨哨弁儘先拔補千總楊國標右哨哨長儘先拔補把總韋景香雖遠赴大直亦平日約朿不嚴江坪汎千總賴廷華雖因公外出實屬疏於防守著一併革職拔去翎枝在逃之左哨哨長儘先拔補把總劉永德右哨哨弁藍翎儘先拔補千總李之焜俱有通匪實在確據著卽通飭查拿緝獲後卽在軍前正法前署廉欽道四川補用知府王瑚遲不發兵調度乖方著交部議處廣西提督工槐身爲統將所部哨弁有通匪重情平日毫無覺察遂據一面之詞率行入告實屬有心廻護著一併交部議處仍著張人駿嚴飭各營赶緊追剿務將匪首及在逃弁勇悉數殄除毋任漏綱以靖地方餘著照所請辦理該部知道欽此 
來稿 
[上蘇路公司拒欵意見書一]  
　　鐵路公司總協理鑒。外部迫借洋欵。江震路綫所經。聞信驚惶。已有江震平望盛澤商會。電懇農工商部。設法挽回。然以一小部分之呼號。敢望遽有效力。謹將公司成立後一年來。江震招股層折。及目前聞信驚惶之情形。爲總協理陳之。江震地本貧瘠。無富商貴族。獨認鉅欵。招股之始。原議先築蘇嘉。羣情樂與觀成。經手招股者更爲之陳說利害。認股者因之亦尙踴躍。故零股多而整股少。去年九月開正式大會。散股東不能全體到會。僅託招股人。與認股稍多者。到會代表。後經公决。先築滬嘉。內地不知變通。但見目前先滬嘉而後蘇嘉。而招股者已失信用於認股之人。續招由是不易。此江震招股之實在情形也。今更駭聞迫借洋欵。內地最畏洋人。起先招股時。不知理由。卽有詫異其事。以爲鐵路皆洋人所辦我民。何必。送資本。與洋人。及知此路爲江蘇人自辦。始有入股之人。今借洋欵。是明明以路送與洋人矣。不但以前血本投於無何有之鄉。將來築路。開。車洋人充。斥身家更不知何。屬汗流喘。急羣相奔告。認股者咸詰問於招股人。招股人亦皇皇無所措。卽非股東。亦無不惴惴注意。此江震近日風聞借欵。人心憂危之實在情形也。窮思公司於何日奏准成立。卽英人之草約於何日作廢。不爭執於此時。而攘奪於今日。突如其來。逼勒借欵。我民豈能承認。以全省言。江震誠一小部分耳。而此事江震實首當其衝。不容默爾。內地信息遲滯。慈穀廷鏞受鄉人委託。至滬調查。詢問辦法。惟乞公司據理力爭。勿稍退讓。剗除一切通融遷就之見守定自辦二字。速行設法招足股本。速勘蘇嘉。以振人心。江震幸甚。江蘇幸甚。吳江股東鄭慈穀沈廷鏞敬上。 
[上蘇路公司拒欵意見書二]  
　　蘇路公司諸君蘇省同鄉諸君公鑒蘇杭路綫奏廢有案。蘇嘉路線奏辦有案。乃外部抑借英欵。忍喪國權。種種非理。言之痛恨。其草約應廢之理由。按之法律。絶無疑義。惟目前最關緊要之問題。在實事不在空論。謹述鄙見如下。 
　　外部奏除華商原有股本外仍需一百五十萬磅此何說也應核定蘇杭甬造費若干。聲明自辦。無庸多欵。一面兩省紳商。合力趕籌。約浙任三分之二。蘇任二分之一。如能向浙商辦銀行。訂抵押股票之法。則招股較易而速。願我蘇。紳商。鑒京堂之熱心。尅期湊足。振振有詞矣。 
　　有持退讓之說者。謂蘇杭甬路。設不能爭回。則蘇公司猶可保全滬嘉及江北。此一孔之見。本無足論。然商借商　。紛登報紙。則不招洋股。已失大信。恐內地股東。將紛紛索回股本。又遑論招股耶。代表到京。直是解散團 
 
 
 

Page 3

 
 
體。以施强迫承認之手段。若未便拒絶。以個人資格入京。阻訂合同。處調人地位。作京外通信機關。尙無大害。日日電部電軍機。而不聞有上逹天聽者。終亦非計。應請江督蘇撫回鄉京官據情代奏。必多方求助。或有收回成命之望。陳筱帥處亦應懇其面奏。質而言之。堅不承認四字而已。自蘇至浙境。一百十有餘里。江震實占路線約九十里。以無礦產故。以非通商口岸故。尙是一片乾凈土。倏聞是耗。人心驚惶。痛念前途。實不忍　。嗚呼欲哭無淚。吳江鄭慈穀上 
專電 
[電一（北京）]  
　　英使朱邇典照會外部鐵路借款事已定局應飭江浙自辦公司即行停辦措詞極决裂外部恐輿論不服尙未復答 
[電二（杭州）]  
　　二十六日國民拒款會公舉陸春江孫貽讓張菊生三人赴京爭拒借款 
[電三（杭州）]  
　　浙省拒款會改下月二十日（原定初十日）借白寺舉行 
[電四（北京）]  
　　軍機處議限制商民濫用項戴咨請吏禮兩部會議 
[電五（北京）]  
　　魯撫吳奏調民政部叅議吳廷燮襄辦新政 
緊要新聞 
[拒絶鐵路借欵最近聞]  
　　蘇浙路總協理上外部郵傳部電北京外部郵傳部中堂大人鑒鈞電敬悉廷寄及原奏均奉到此案原委瞭然惟原奏將盛大臣前致英公司逾限不辦草約無效一函及奏請力任廢去草約最重要之情節漏叙且英使旣謂本省辦路原屬合例又謂蘇杭甬成據具在斷難失信無論彼自逾限非我失信破近兩年商部奏准之諭旨徇延及十年默許作廢之草約失商民之大信摧實業之萌芽貽地球之侮笑管部王大臣或地有繁要未能察及其非汪大爕等專司所事是何居心敢尸其咎今廷寄旣申明借欵辦路分爲兩事應請大部迅卽奏請降旨此項借欵作爲外部所借卽由外部另籌担任與蘇杭甬無干此方是實行借欵辦路分而爲二較爲妥善之辦法大部之遷就爲仰體時艱蘇浙紳民等之力拒亦爲仰體時艱即舉代表到京亦無非秦廷之哭兩省紳民日益憤激浙路鄔生甚至絶命噴血以殉蘇滬各處開會集股有如此激昻可用之人心大部宜如何爲朝廷維而護之否則淵魚叢雀徒以利人或生他變萬乞大部主持蘇路穆謇愈霖浙路灒藻等同叩敬 
　　又上江督蘇撫浙撫電外郵部電及廷寄原奏均奉到囑推代表亦敬悉頃已徑復外郵兩部歷陳原奏漏叙盛大臣奏明自任廢約及草約逾限無效之失並遵廷寄借欵造路分爲兩事欵爲外部所借即中外部另籌擔任不應再牽涉蘇杭甬致相矛盾請保全商辦維係人心即舉代表到京祇有秦庭之哭等情詳請即另咨呈請據情聯銜電奏蘇路穆謇愈霖浙路潛藻等 
　　蘇浙路股東上軍機處電北京軍機處王爺中堂大人鈞鑒汪大爕等强迫蘇杭借欵公司股東奔走駭告謂蘇浙路事成立前由商部奏奉朝旨申明自辦不收外股商等仰體宵旰垂念東南爭先入股其時經始部務者爲貝子爺竊幸夾輔股肱休戚相共商等實依賴之何圖時事變遷商部名義兼領農工而一二年前扶助成立之路務先受摧挫朝命旣不足恃尙何實業之可圖近數日間蘇浙股東情勢憤激人心未去非爲蘇浙實愛國家利而用之衆志成城東南幸福全國均有裨益朝廷何忍徇逾期作廢無效之約斷送蘇浙兩路於汪大爕等之手恭乞迅賜奏明收回成命迫切痛陳蘇浙在滬股東商部顧問官候選道周廷弼分部郎中李厚祐等公叩宥 
　　蘇省各學堂致外務部電蘇路奉旨商辦股已足路將成陡迫借欵拂輿論毀路權削國體絶蘇人命脈當圖立憲融滿漢時珽人走險非萬民福乞力圖挽回以維大局高等師範府中遊學預備科武備巡警農業鐵路各學堂同叩 
　　廣州時敏報致浙江拒欵會電拒欵公會公鑒借債駭聞事關桑梓命脈請堅持廣州十八甫時敏報陳新亞養 
　　江蘇路校致浙江路校電鄔君殉路同人咸深悲悼茲擬聯絡鳬申力籌抵制幸示善策 
 
 

Page 4

 
 
　　浙江路校復江蘇路校電承弔鄔君感謝貸欵惟力拒江浙同病幸努力 
　　浙路實習生請力拒外欵電外務部各大人鑒浙路自辦欵足敷用萬不能借外欵以悞兩浙請力拒浙路第一次實習生公叩 
　　湖州股東致浙路公司電浙路公司鑒借欵事急寗與浙俱亡不願路獨亡乞堅拒弗懈浙人幸甚湖州股東邱韻仙陸仲漁 
　　廣西鐵路公所致浙公司電鐵路公司諸公鑒電悉當即電同鄉京官向外部阻止廣西鐵路公所 
　　蘇州拒欵會詳紀蘇州鐵路學堂各生因蘇杭甬借欵事組織拒欵會發起人爲蔡望之周亮才朱復朱文鑫葉家源包伯英等六人於二十四日遍發傳單警告（已載昨報）於二十五日假草橋敎育總會開拒欵大會紳商學界到者約千餘人先由發起人宣告開會宗旨次由來賓陸雨菴王文周蔡雲生姚子良（上海派來代表）姚清溪祝心淵相繼演說或主商借商還辦法皆不賛成僉謂須堅拒到底惟姚君主仿粵漢鐵路辦法貼償英國銀公司倡辦費用將草約贖回且云此事我國民須始於不認借欵按各國立憲均由國民流血要求而成今可趁此拒欵事辦成則兼可要求立憲而國家亦不能再謂我國民程度不到矣否則我同胞將爲印度人民之續云云衆皆鼓掌旋經公議此會與蘇路公司分爲兩團體公司拒欵得力則本會有扶助之義務若公司辦事畏葸則本會有監督之責任又議赶緊自集欵項爲最妥辦法嗣當衆投票公舉幹事員二十七人（名單附後）惟內中不在蘇者尙須剔除因爲時已晚其餘一切辦法及擬發電致各府州縣商會學界協同辦理並另行推舉會長等事擬明後日再開幹事會另議遂散會 
　　臨時舉定幹事員姚清溪彭頌田章式之祝心淵尤鼎甫吳訥士王勝之陸雨菴章伯英蔡望之夏頌來倪詠裳劉瑞霖吳卓人姚子良朱文鑫杭小軒王康民朱文鵬蔣季和馮學彭方廷勛江霄綽吳壽萱謝坤馬相伯盧少棠 
　　浙路電告准期赴會昨日浙路董事局以路事急迫所定十月初十日在上海紹興會館開特别大會恐函告各股東未能遵期赴會聞己分憲漢口福建廣東各埠股東轉告在股諸君務須届時赴會云 
[岑宮保辭不赴京之電奏北京]  
　　政府前曾電召岑宮保速卽來京昨日岑宮保覆軍機處電云承准鈞處電開奉上諭岑春煊著迅速來京陛見等因欽此跪聆之下惶悚莫名際此時艱正臣子竭誠報國之秋况臣世受國恩卽未蒙恩召亦當泥首宮門求賞差使無如臣疾病纏綿故蒙恩督滇督粵均未克赴任仰荷曲予優容俯准開缺數月以來在杭靜養日見痊愈惟氣體過虧心悸頭暈等症迄未稍瘳瞬交冬令深慮觸發舊恙斷難尅　就道惟當赶緊調治苟能支持卽行力疾起程决不自安樂逸辜負聖恩伏乞代奏等云十八日軍機處代繕呈覽奉旨知道了仍著赶緊調治速卽來京陛見欽此（山） 
[召見俞廉三述聞北京]  
　　二十一日召見法律大臣兪廉三慈宮面諭云汝在湘撫因辦敎案被議開缺現張之洞保奏汝近來講求中西法律須與沈家本和衷參訂云云兪大臣叩謝而退（黃） 
[東省郵政交涉北京]  
　　稅務處咨行外部文稱東三省互寄郵政章程宜先與日使商妥再與俄使議訂如諸事俱妥則於此時入郵政公會自較不入會爲愈應否咨商郵傳部籌議入會辦法之處請查核見覆云云翼日又咨稱東省互寄郵件一節宜從日使所請在東省會議商訂等語昨日外部己電咨東督查照辦理并咨行郵傳部言中國擬入萬國郵政公會應如何辦理之處請查明公會章程斟酌定妥據實聲復云（大） 
[會議政務處駁覆都察院改爲國會北京]  
　　前都御史陸寶忠伊克坦陳名侃請改都察院爲國議會一摺經朗潤園會議數次己於日前議駁入奏於國會民選議院排斥殆盡亦近今壓抑民氣之表徵也茲覔得原摺錄下 
　　奏爲遵旨議奏恭摺具陳仰祈聖鑒事本年八月十八日准軍機處片交都御史陸寶忠等奏請改都察院爲國議會以立下議院基礎一摺奉旨會議政務處議奏欽此竊維都察院職司風憲關係至重恭讀順治十二年上諭凡事關朕躬何令不信保政有差諸王貝勒在事諸臣曠職之愆叢弊之處及內外各司何害未除何利未興言官各據見聞直言無隱等因欽此康熙三十六年上諭國家設立都御史及科道官員以建白爲專責所以逹下情而袪壅蔽職任至重使言官皆能奉法秉公實心盡職則閭閻疾苦何一不上聞官吏貪邪何一不厘剔故廣開言路爲圖治第一要務等因欽此乾隆元年上諭國家設科道官原以發抒忠悃隨時獻替爲專職而進諫之道莫大乎繩愆紏繆上佐君德其規切用人行政指陳吏治民生者次之此古名臣之所以志在格君非而嘉猷碩畫有造於國是民依也等因欽此仰見列聖貽謀首開言路煌煌祖訓著在台規實爲萬禩不刊之令典竊嘗考其官守上則匡益君德論議政事次則紏覈官邪通逹民隱蓋統括立法司法行政之機關有東西各國議院之長而無其黨與競爭之弊故法制之美備爲中外所同欽苟舉彼國兩院之制以相衡則固 
 
 

Page 5

 
 
判然不合且其所以設下議院者緣全國人民之意見無由自逹於君上因公舉少數之議員以代多數人民之陳說而各國民義務以納稅爲大宗故其選舉之額各隨府縣而定其資格則以年齡及納稅之多寡爲衡此所謂民選議院者也朝廷施行憲政首立資政院以爲議院始基查去年所擬官制清單如議員之由欽選會推者旣略取上議院之意其由保薦者又隱然合通國人民以行選舉之法原其規則殆參合上下兩院之制而成蓋在憲法預備之時自有此必循之階級所以不遽議開國會者非靳之也蓋有待也今該都御史等請將都察院改爲國議會雖爲推廣輿論起見不知諫官之與議員體制不同萬難合混抑臣等以爲斯署之設上承列聖倚任之重下繫臣民是非之公卽異時上下議院規模完備議員皆有合格之人而都察院係獨立之衙門爲國家廣開言路亦不可輕議更張所有該都御史等原奏應請無庸置議臣等正在議覆間准軍機處先後片交御史江春霖一摺給事中忠廉等一摺均奉旨會議　務處議奏欽此查該御史等陳奏各節與臣等意見大致相同惟所請設立議院一節查資政院現已設立正在議擬章程廣選外省官紳入院與議本已包括下議院辦法大旨在內正爲將來各省分設議院基礎應候資政院辦有規模再當審時度勢次第推行所有臣等遵旨會議緣由是否有當謹合詞恭摺具陳伏乞皇太后皇上聖鑒謹奏（蓋） 
淞滬要聞 
[外部解送義人毆斃華人案]  
　　外務部札飭上海道義人定思崗泥毆斃華人福海一案抄錄供詞及騐單連人犯一併解遂望查核歸案辦理等語按此案實係毆傷斃命而義人謂福海被毆後服毒自盡仵作驗單云傷處頗重係踢傷要害斃命北洋醫院梅敎習則謂驗得其人夙有某病爲毆打所感動以致斃命總之西人毆斃華人無論情節如何必從輕辦理華人生命之賤於此（句） 
[駐滬日領第九次致浙撫電（爲高慶堂案）]  
　　署浙撫院信大人鑒准覆查高案破壞租界向章擅拿濫罰縱容劣員事甚明確耽頑邦交斷非含糊可了只有另開國際交涉澈究查訊而已駐滬日領印（比）按此事已畧誌二十一日本報專電 
[巡警總局咨復滬道文（爲閘北築路欵項事）]  
　　查新閘橋新大橋馬路兩條雖已先後竣工然中間無橫路可通仍非繞越租界不能由此逹彼現奉督憲奏請推廣巡警設立騎巡自應卽以現成馬路作爲根據之地若不赶修橫路非但警政無自擴充卽築就工程亦成虛擲此段橫路現經本總局派員勘估約需工料規銀一萬五千兩疊次函商前升道慨然以撥欵興工爲已任事關公益難再延緩應請飭查會丈局續收灘地升料項下現有存欵若干赶緊移解過局如有不敷亦祈先行設法籌撥俾便尅日興工仍由會丈局陸續收欵歸墊以重公項而濟要需（企） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[內閣會議政務處奏覆徐定超奏匪黨蔓滋消弭大計摺]  
　　奏爲遵旨會議恭摺具陳仰祈聖鑒事本年七月初四日准軍機處片交御史徐定超奏人心浮動匪黨蔓滋謹擬消弭大計一摺奉硃批會議政務處議奏欽此臣等詳閱原奏迅設上下議院一節所陳六便如設議會舉議員聯絡官紳爲地方自治之計通逹民隱爲開設國會之基皆屬切於憲政查上年奏訂直省官制通則第三十三條各省應就地方情形分期設立府州廳縣議事會董事會其細則由民政部議訂奏定後通行各省辦理現在奉旨設立資政院以爲議院基礎是該御史所奏業經辦理自應無庸再議所稱保護華僑三端一多設領事一廣設僑民學堂一以僑民爲領事查中國之民寄居外洋者數以億萬計遇有虐待保護難周非多設領事無以安僑民而保國權現如英屬之南斐洲新加坡檳榔嶼美屬之金山呂宋紐約檀香山嘉里約日本之橫濱神户長崎韓之仁川釜山甑南浦俱己設有領事俄屬海參崴僅有商務委員此外如英屬之澳大利亞紐絲綸英政府已允我添設領事宜速派員前往至法屬之西貢河內荷屬之爪哇英屬之坎拿大等處皆爲華僑衆多商務繁盛之區現在外務部與法荷等國議設領事自當期底於成以慰遠人之望此外各埠應由使臣體察商情隨時禀商外務部辦理至南洋諸島華僑近多創立學堂自宜設法獎勵以廣招徠查上年學部奏派法政科舉人董鴻褘前入爪哇新嘉坡等處考察學務嗣又派往南洋總理學務復以旅美華僑未有學堂奏派內閣侍讀梁慶桂赴美宣布朝廷德意指陳敎育宗旨調查學務勸勵紳董與該御史所奏辦法正同本年兩江督臣端方因學部視學員護送爪島華僑學生二十一人回江寗就學奏設曁南學堂原奏有內嚮方殷來者日衆之語足徵聖敎訖於遐荒故異地不忘祖國因勢利導正在茲時應請飭下學部簡選純正學員陸續派往廣爲勸導並寬籌獎勵之法歆以登進之榮由使臣分飭領事選其聰頴子弟隨時咨送回華就學以普皇仁至於敎育普及成材日多再由各埠領事留心訪察有事理明白才能可用者不時延見或招致署中量加任使俾練習公事以爲他日添設領事就地取材之用此則收效於將來者也所有臣等會議緣由理合恭摺具陳伏乞皇太后皇上聖鑒訓示謹奏八月二十八日奉旨依議 
分類新聞政界 
[東三省分發人員北京]  
　　東三省向例無分發人員吏部　日奏請言奉吉黑三省現己改立行省需材正多且內地腹省因人浮於事紛紛奏請停止分發正可添入該三省分發人員藉以疏通仕途於捐輸不無裨益等語聞已奉旨依議自本年十一月爲始指省分發掣簽三項均照各省一律辦理（之） 
[擬建監獄學堂奉省]  
　　奉天大西門內建築監獄所業已功成將半茲提法使擬就監獄所旁邊建造監獄學堂一所已飭該監工勘地繪圖平定基址聞俟監獄所告竣卽行動工云（未） 
 
 

Page 11

 
 
[浙西鹽價批准遞减杭州]  
　　浙西蘇松常鎭太五屬食鹽例向餘姚岱山二處捆運前去兩年出數减少收價增漲本年出數復原溢額之鹽大半走私是以商人請由督銷委員禀請運司六續遞减經運司核准詳報鹽院茲奉批示云岱山鹽價旣經該局委員禀請先减復一文所餘五毫給至本年臘月停收之日爲至計觔仍給四文六毫明年開秤遵照詳定報價每斤减復四文一毫一節皆於民情版户無碍應准如詳辦理以卹商艱（乃） 
[批准永嘉縣請動倉穀杭州]  
　　永嘉縣通禀省台請借倉穀辦理平糶等情已誌前報茲奉信中丞批示謂請動倉穀辦理平糶係爲顧全民食起見應卽照准惟該縣屬秋收較遲現已九月究距新穀登場不遠何以貧民待食孔急之象一至於此究經該縣本年田稻收成若何希布政司轉飭温州府就近查明復奪云（遠） 
[嚴查未閉烟館杭州]  
　　浙省禁閉烟館均己次第實行惟嘉興烟館仍舊開設而調查員並不嚴行查禁以致毫無顧忌現被署藩司喩庶三方伯訪悉卽札飭嘉興府楊太守士爕嚴行確查據實禀辦（丙） 
[裁撤警察冗員杭州]  
　　浙江巡警總局原設督辦總辦協理各員分辦要公現悉上台以原設各官太多擬倣照北洋巡警章程設立總監一員其原設督辦總辦協理各員均須一律裁撤己於日前該局司道詳請撫憲核示遵行（午） 
[禀請開辦溳口警察漢口]  
　　夏口廳屬溳口地方近來商務日漸繁盛該處紳商以現届冬令難保無匪徒混跡特籌辦鋪捐招募警兵數十名藉資防範已由該處汛官將辦法禀呈夏口廳團詳省憲備案（今） 
交涉 
[外部電飭允准日僧傳敎武昌]  
　　日僧在中國傳敎一事現外部已經認可昨特電致鄂督略謂日本代理公使阿部君照會聲稱各國均在中國設立敎堂日本亦宜均沾利益嗣日本僧徒如有在各府廳州縣創設僧敎會所招集生徒傳布佛敎應請轉飭所屬曉諭僧道及居民人等勿許攔阻此外日僧在各地方租賃房屋設立會所等事該地方官務須加意保護云云現已通飭各屬遵照矣（今） 
[墨西哥派定粵漢兩領事北京]  
　　外部接墨西哥使臣咨文稱本國政府現派閥羅內補授漢江總領事巴雷得補授廣州領事希查照發給認准憑單等情已由外部電知鄂粵兩督照章接待矣（之） 
[日使催結南滿路電交涉]  
　　文匯報得北京電云駐北京日使催請外部將關於南滿洲鐵路電報等事從速議結蓋所有鐵路電報等項均於一千九百零五年中日條約中詳細載明其間最關緊要者卽自寬城子至吉林與安東間之鐵路云 
[電知港督已允查禁軍火廣東]  
　　粵督張安帥近接外部來電內開因洋商私運軍械事准駐英代辦公使陳電稱前商准英政府電擬飭屬嚴查現由港督議定辦法五條電復外部轉致粵督飭屬知照一出口貨皆須領准單卽實行交中國駐港稅司二若貨有須格外留意即令送交所至之口之領事查收以便稽查去路三澳門來往商務暫行停止四港中漁船向有以鎗濟匪情事現槪不准携帶後膛鎗五懸賞以勵緝私（木） 
[赴美護照不准減價福建]  
　　厦泉漳各屬土人出洋謀生者約共五百數十萬之多往來皆取道於厦但向來往美屬小呂宋舊金山新金山等照費極昻非三百數十元不可前月商部電咨閩督轉飭廈道及商會出示曉諭沿海土民凡赴美屬之小呂宋金山各埠者均赴廣州報名領取路照所有照費均各減半云云詎近有多數商民赴香港美領事署報名赴小呂宋等處擬照部定新章繳呈照費一半不料一槪不收聞每名非二百五十元不可云（午） 
軍界 
[日軍會操天津]  
　　駐津日領事近接駐津陸軍提督文請將駐防北京山海關各日兵調津會操擇定南關外砲台莊爲操塲以駐津之兵爲主軍山海關北京之兵爲客軍以主軍爲守以客軍爲攻鎗裝石灰無論攻守之兵身著石灰卽如傷亡例應退下不准列伍再戰兩軍之勝負卽以身著石灰之多寡爲衡已於本月二十日夜一鐘舉行至二十一日黎明收軍（黃） 
[預備俄員回國駝馬北京]  
　　外務部現准俄璞欽使來函據俄員迪爾僧呈請　國於本月內起程擬由蒙古台站行走出張家口經庫倫恰克國各台站應需用乘馬二匹駝一艘毡房房架請轉飭預備等情已由部咨行理藩部發給蒙字憑單並飭令所屬蒙古台站各員將所需駝馬毡房妥爲預備（黃） 
[批飭各營認眞緝匪杭州]  
　　兼統嘉湖緝私鹽巡各營陳道申報防營緝私營在綠葭灣剿匪並傷亡勇丁各情當奉浙撫批示略謂綠葭灣梟匪拒捕傷弁戕勇前據張游擊來禀已飭湖州府查辦茲胡管帶所稱傷斃匪徒多名皆被餘匪拖去詞涉支離恐有揑飾應即查明辦理嘉湖各陸防軍歲耗帑金十數萬原爲緝匪而設年來官軍接仗梟匪迭出屢有傷亡曾未得一巨匪近復刦案迭出腐敗情形殊堪痛恨希即分飭各隊奮力從事倘再畏葸憤事卽予嚴辦至此次傷亡勇丁李小峰等二名應給撫卹傷資移明駐滬巡餉局照章核發可也（乃） 
[陸軍部咨覆兩廣軍制廣東]  
　　日前粵省督練公所將兩廣軍政計劃一切應行准備事宜具詳督院咨商陸軍部察核立案現准咨覆略謂詳加查核如原咨軍馬宜參滇桂產及澳洲日本產一節查練兵處兵部奏訂章制內馬價以三十兩一匹爲率各省購買價値雖有不同然尙無與定價大相懸殊之處澳洲日本氣候雖與相近日本適用馬價連同運貨均須二百元澳洲馬價是否廉於日本尙屬無憑核議較之定價要均屬大相逕庭况外洋高大馬匹利於駕駛野砲該省旣擬全練山砲則滇桂馬匹善於升高越險亦尙適用應與雲南之騾酌量分别購用俾免多購洋馬利權外溢至設立收廠一節該省旣無須購買外洋馬匹本部現擬整頓馬政俟將牧廠規則訂定奏明通行辦理該省請變通馬價及 
 
 

Page 12

 
 
設立牧廠各節應毋庸議（草） 
學務 
[陜撫派員來鄂視學武昌]  
　　陜撫曹中丞現派辦理學務官紳二十餘員赴鄂調查學務現己蒞鄂當由黃提學派學務公所圖書課員黃扶九君爲招待員偕同至各學堂參觀一切（今） 
[禀請派捐興學不准湖南]  
　　湘省溆浦縣郭生振楚等擬在該縣開設公立小學堂一區就該縣富户派捐並另議各項捐欵呈請提學司立案奉批所擬捐欵類皆苛細難行且派捐富户尤易滋擾應不准行 
[小學應改監督爲堂長湖南]  
　　湘省邵陽縣隆二小學堂監督游君蓉鏡現已辭退經該縣學界公舉師範生鄧君政棠接充昨奉吳學使批示查學部定章小學堂並無監督名目相應節照章改爲堂長至鄧生能否勝任仰邵陽縣查明詳請札委云云 
[省視學調查常郡學務續誌常州]  
　　蘇州省視學員侯君保三於十六日到常十七日調查城內各學堂十八日赴無錫二十日又至常查繩正明志啓東等小學二十一日查東北鄉各小學二十三日查商業半日學堂二十四日赴西鄉調查云（言） 
實業 
[禀請撤銷日益公司礦照安慶]  
　　安省貴池縣各煤礦公司聯名具禀皖撫謂日益公司焦壽林孫瑞芝藉礦滋事懇請轉咨農工商部將該公司煤礦執照先行注銷所有保單照費充公等情現馮中丞己札飭商務局轉飭貴池縣查明詳覆核奪（賢） 
[美商又建油池福建]  
　　廈門洋油向歸英德二國洋商出賣均在厦港建築油池多歷年所現又有美商三逹洋行亦擬在鼓浪嶼後購海灘地一片雇工匠百餘人趕築油池以與英德兩商爭利云（丑） 
[商部電查厦商控案福建]  
　　厦紳傳政民現爲商會協理兼德記行買辦家資鉅萬曾欠台灣陳慶恩茶葉欵鉅萬陳某屢討不還控諸厦道廳署迄今十餘年道廳以傅鉅紳未便認眞查辦陳因人都上控商部現經商部電致厦道詳查親提訊斷具報到部云云未知劉道如何斷結也（而） 
雜記 
[廬州拿獲匪首被刧安慶]  
　　廬州匪首許昌德前經營縣訪拿逃匿含山杭百大村姘婦徐杭氏母家現經合肥縣令密移地方官會同該村董將該匪及徐杭氏一併拿獲乃行至半途有匪黨百餘人乘機劫奪勇役營孤竟將許匪奪去僅獲徐杭氏一犯解送廬州府訊供並電禀中丞查核（孔） 
[批斥炭商請給免單護照武昌]  
　　鄂督趙次帥據漢口炭商胡朝柱禀呈拖運煤炭請給免單護照當奉批示云查免單護照係屬官局所用商販豈容仿照所稱關卡需擾願在一處完納等情查湖北改辦統捐無論何項貨物應完厘金在入境第一處完納沿途皆祇驗票放行旣無險漏並不重徵何用再請歸併所請轉咨川湘督撫尤屬不合各省釐課自有定額何得率請著不准行（讀） 
[土行請改專辦章程蘇州]  
　　專辦長元吳三縣烟膏公司所擬章程內有土行售土一節各土行不願照辦因由姚洽興德盛和廣誠興乾興等土行十家聯名禀請各大憲飭該公司重行改訂以臻妥洽（出） 
[不准抽收印子捐漢口]  
　　江漢關道桑鐵珊觀察昨據醫士羅仕才禀請抽收印子捐充作戒烟會經費當奉批示云查琥在各處設立戒烟會甚多但能實心痛戒不患無可服之藥且以吸烟之錢轉而服藥尤不患其無資茲該醫請抽印子捐充作戒烟經費查印子錢重利盤剥最爲貧民之害前曾飭禁在案今復從而抽捐是使若輩愈無忌憚卽能辦理得法己不免損彼益此倘意在别開生面假公濟私流弊更不知所極所請著不准行（今） 
[匪徒攔路行劫鎭江]  
　　鎭郡南門外黃山地方前晚有某甲肩負衣包行經該處突被匪徒多人手持鎗械攔路行劫并鎗傷頭額鄉民聞喊卽鳴鑼追捕當由駐紥黃山巡防隊第三營排長伍長林率兵圍拿捉獲搶匪謝清一名並洋鎗一枝一併解送總巡局移請丹徒縣究辦（御） 
[梟匪搶刧駭聞鎭江]  
　　江北寶應縣東鄉陶家林地方近來到有大帮客梟專以擄人勒贖爲事九月二十一二等日該梟等明火執仗連劫富户七八家並刃傷事主數人現聞該地方官已飛派小隊前往緝拿矣（射） 
[隨州逆案處决武昌]  
　　湖北隨州職員李巨汶因謀產戕斃叔家三命一案現經該州趙振聲刺史將李解省由臬司首府訊供確實詳請鄂督趙次帥於二十一日將該犯綁赴武勝門外處决矣（今） 
[禀請减收民船捐欵漢口]  
　　漢口船帮行董邱寶琳君日前具禀漢陽府周太守請將民船捐欵酌量减收以恤商艱木秀能否批准（今） 
[常昭苦雨蘇州]  
　　常昭自治會上撫藩電云陰雨浹旬年穀十成已損其五農民陸續來城懇求派員即日查驗合先電聞詳情另禀（或） 
[輿論一斑]  
　　日前僕等投函貴報以浙路事望劉君澄如擔任巨欵爲浙中士紳倡是日見神州日報載浙人集議己由劉君獨任百萬聞之距躍三百劉君任欵在某等登報勸告之前純出一已急公好義之熱誠其敝屣資財忼愾豪俠誠屬難能而可貴某等雖受多言之咎無愧知人之明不禁五體投地欽仰無已敬爲浙路賀爲浙省同胞賀并爲劉君賀惟劉君旣已首倡浙中坐擁厚資之諸公對之感情當何如應速各出巨欵合力贊助庶不愧對劉君并不負吾同胞至此事之利害切身與義不容辭之故諒諸公亦洞若觀火無煩僕等之贊一詞矣某等嘉美劉君用再贅一言以荷區區敬愛之忱并爲浙中士紳告願全浙之富紳聽之願全國之富紳共　之浙人陳旡我凌景伊張勉旃謹啓 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十四）]  
　　只見一間大大的上等艙。四圍鋪設得甚是精緻。覺得比自已住的上等艙內。好像還要華麗些兒。弗倫便隨意坐下。天南地北的。談論了好一回。方才回自已的上等艙去一班船客。見了他。還一個個扮着。鬼臉。别過頭去。嘻嘻哈哈的笑個不住。弗倫到了這船地位。也無可如何。又不好和他們翻臉。只得老着臉皮。忍着一肚子的悶氣。跑進房去。在榻上躺了一會兒。早又差不多是晚餐的時候。弗倫忽然又高興起來。想道。這兩天咱坐在膳廳上。就像眞是個啞子一般。竟没有一個人和咱說話。今天咱遇着了白姑娘。何不去邀他來膳廳上一同用膳。也有個談論的人。豈不甚好。想着。早又把剛纔的一段故事忘了。便高高興興的。跑到白惠文那裏。要請他一同到膳廳上去。誰知白惠文正爲今日好些。也到膳廳上去。剛剛換了一身極艷麗的衣服。正要走時。恰好弗倫來了。邀他同去。白惠文心上想着了日間的事情。心中想道。我方才同着這個寶貨。在一處運動。大受衆人的恥笑。如今他又要和我同去。這却怎麽樣呢。當下想了一想。便對弗倫道。弗倫君。你請先走一步。我還有些小事。隨後就來。白惠文的意思。原是不願意和他同在一起。免得被衆人恥笑。誰知這個寶貨。一定不肯先走。便對白惠文道。姑娘有事。我在這裡等一回兒不妨。白惠文聽了心中暗暗的十分不快却又没法兒拒絶他。原來歐洲的通例。男子要求着女友。同在一處跳舞。或者同在一處大餐。那又子就是心上不甚願意。也只好勉强答應。要是鐵錚錚的拒絶了他。不肯和他同在一處。那就是這個男子。終身天字第一號的奇辱。所以白惠文姑娘見弗倫這樣的歪纒。也没奈何。只得略略的點一點頭。立起身來。和他同走。弗倫見了白惠文答應和他同去。心中大樂。便携着白惠文的纎手。一路同行。白惠文雖然一肚子的不願意。口中却說不出來。只得同着弗倫。慢慢的走到膳廳上。這個時候膳廰上開了數十盞的電燈光華奪目。照得纎悉不遺那一班貴紳貴女。一個個都換了衣服。齊齊整整的在那裡坐着。那些貴女的衣服。都着得十分齊整。紛紅駭綠。粉膩脂香。在那電燈光線之下。一個個都是纎腰素面。粉頭香肩。好似那琪樹當風。奇花吐艷。滿廳中花飛蝶舞。枝動珠搖。弗倫同着白惠文到了膳廳。就有船上的執事人員走過來。殷殷勤勤的招呼他們入座。 
國外新聞 
[海參威俄兵暴動續誌]  
　　二十五日東京電云得海參威最近電音謂二十日夜有亂徒在全鎭遍發傳單二十三日午後有亂徒五十餘人聚集海軍旅團駐紥處與其內水手兵暗相商約於是水手皆離叛而逃軍官約朿無效急遣馬隊四出追捕乃各水手皆逃至附近山中藏匿竟致無從遍覔未幾駐紥宇蘇利灣諸島之兵亦叛當時亂徒鎗斃十人二十四日上午十點鐘有水雷艇二隻相繼而叛發砲轟擊海軍署及其他房屋岸上防兵急往抵禦相持半時許攻降其一亂徒所發砲火並無重損惟共斯脫電氣公司中彈被毀其餘尙有數處受有損傷現官府設法恢復治安並派馬兵步兵四處巡邏又電云接海參威日本領事電稱二十三日有水雷隊炮擊營寨頗有死傷惟叛兵卽被懾服二十四日上午十點鐘有水雷艇向陸軍總督官邸轟擊砲隊中兵丁亦有棄營反攻者城中甚形騷擾至其起事原因尙未得知當時并謠傳蒙具巡洋艦與他水雷艇上之水手亦均起叛此說殊不確實又倫敦電云駐屯海參威之俄國水雷艇斯考愛號其船上水手猝然反叛并開砲攻城當時有砲艦一艘及滅水雷艇三艘以及陸上砲隊皆發砲還攻叛徒首魁當時身死斯考愛艦受砲彈甚多卽駃近海岸以免下沉艦上所餘水手遂盡被捕 
[英國商務經理所復開]  
　　二十五日東京電云海參威英國商務經理所現擬重復開設 
[美國經濟界之起色]  
　　二十五日紐約電云目下經濟情形重見起色股票漸有升漲之勢可望重得大衆之信用從前所有停止支付之數銀行大約卽可照常交易矣 
[加爾文斯登風雨爲災]  
　　二十五日紐約電云美國派克塞斯省加爾文斯登地方風雨爲災死傷人口及毀壞財產爲數頗巨 
[澳洲郵便條約]  
　　二十五日倫敦電支據美爾蓬來電謂澳洲聯邦首相提根氏與東方航路公司己議結郵便契約該公司所讓與聯邦政府之利益殊爲緊要 
[威爾斯陸軍組織]  
　　二十五日倫敦電云英兵部大臣海爾丹君在賴爾地方演說謂政府已决計許威爾斯之請另設一威爾斯地方師團由威爾斯之將弁統帶云以上譯字林報 
[地震巨災]  
　　二十五日栢林電云蒲楷拉地方近遇極烈之地震楷拉太鎭全行被毀人民死於此厄者不下數千人 
[德皇不豫]  
　　二十五日栢林電云德皇近略受寒致有感冒 
[法屬貿易統計]  
　　法文報專電云法國理藩部己將法國各屬十年間商務統計册印刷發行惟因債權不足故進口貿易統計册並未刊行 
[法議院近事]  
　　法文報專電云法國內務省及司法省之豫算案已經議院採納准行以上譯文匯報 
 
 

Page 19

 
 
本埠新聞 
[江督札兩江洋務局文（爲接待洋員撥欵事）]  
　　據該同禀洋務出入欵目遵飭塡表開單呈送核示等情查該局活支項下接待洋員後年多則八千餘兩少亦六千餘兩向章凡駐寗洋員由寗開支外來洋員由滬關撥還當日原案因何劃分未　叙明現在駐寗洋員日多一日能否悉由滬關撥還應飭該局查明原案移商上海道分别設法籌議辦理禀候核奪（企） 
[升任贛臬赴寗]  
　　江西臬司瑞廉訪於昨晚乘坐怡和行之德和輪船赴寗謁見江督面禀要公公畢後仍須來滬然後赴贛履新（車） 
[新簡奧使到滬]  
　　出使奧國雷補同星使第安平輪船於昨日抵滬暫以全安棧爲行轅（衣） 
[招商總局復滬道文（爲股票糾葛停息事）]  
　　查光緒十七年廿九年兩次禀定章程內載凡有股票息摺眞被水火盜賊意外之事實未遺失在外方准憑保報失一面登報並請地方官立案俟三個月後央保投局補給又如因借押抵償自生糾葛飾詞誣報者查出卽停發股息五年以儆效尤各等語均奉前北洋大臣批飭准行並刊入歷届帳略各在案原所以嚴立報失之條並杜絶謊報之弊茲准前因該董鮑焜等固非謊報亦非眞正遺失而與羅偉堂等自生糾葛情節顯然應責令自向清理局章查無此項停支股息之條本未便卽行照准惟事關華僑善產旣准移會到局自當照文開各户股數於明春下届發息之期暫行扣停仍俟責令兩造趕速清理再憑移銷案照舊支息除分飭一體遵照外咨復查照轉移施行（毒） 
[料車出軌]  
　　滬嘉路工需用材料現已陸續由火車運往松屬一帶詎前日駛至辛莊地方因道路不平輪機出軌以致壓傷工人及路人多名聞內有工人一名業已斃命云（夏） 
[欠解漕粮米折有著]  
　　上海縣李大令前日飭派皂快全順薛貴等至南匯移提該縣五領辦頭役到縣追繳上年欠解之漕糧米折昨據該役等回縣禀稱奉南邑王縣憲面諭所有各領辦欠解之欵刻已交到不少尙有二千餘千已限令繳楚一俟繳清立卽移送等語昨大令並接南匯縣來文請無庸提案云（軌） 
[龍門學校開運動會]  
　　西門內龍門師範學校定於二十八日午前九時起至午後五時止開第四次運動會 
[示期過勘]  
　　滬道王紹延觀察昨日牌示云據太倉州詳稱阿敖與大功服弟王阿榮酒醉口角戳傷身死一案茲本道定於本月廿八日午堂提勘諭飭該批差及刑杖人等届期伺候訊勘云（泳） 
[水爐公所提議加價]  
　　本埠各老虎灶公所（卽水爐公所）昨又提議每錢一文祇准給水一勺卽繕具禀詞紛縣投廨請卽出示（衣） 
[木器公所禀請保護]  
　　木器公所商人因租出器具每有私自拍賣得資逃逸情事因議保全資本之法公禀公廨辦理（衣） 
[法廨停訊]  
　　昨日法公堂因天主敎堂行大瞻禮由費繙譯官咨照聶司馬暫停會訊（舟） 
[自縊遇救]  
　　王其昌前晚在天東門外城根電桿上自縊由一百五十七號巡士見而救活解至總工程局詢知係蘇州人向爲家丁在滬覔親不獲是以圖盡遂命資遣回籍（夏） 
[流氓糾搶殯儀]  
　　昨有粵人某姓出殯排道至新閘廣東會館相近忽來著名流氓小黃牛小永泉蘇州阿毛蘇州和尙黃慶等三四十人上前將龍旗緞傘等物搶去迨事主報明巡警局派探往拿該流氓等已逃逸無蹤矣（戎） 
[幾兆焚如]  
　　法界奉新里七十二號門牌某姓家前晚遺火披屋幸人手衆多登時救息（舟） 
[縣批兩則]  
　　蔣梅氏禀批據訴殊難憑信該氏如果恪守婦道並無欺姑虐子情事氏夫梅豫釗斷無平空禀請將氏發堂置伉儷之情於不顧旣稱已知悔悟著卽自行倩人向氏姑婉求解釋後再由氏夫禀請將氏領回可也毋得妄瀆○朱兆昌禀批此案前經本縣驗視卽據爾具請求免則爾母有無傷痕無從根究現據車王孟春繳到洋四十元以作撫卹著卽來案具領如延卽撥充賑欵母悔（泳） 
[上海官事]  
　　江南福山鎭總兵徐傳隆候補道何亮標吳淞厘捐委員萬銘嶂金山縣知縣蔣清瑞鹽大使諸浚蘇州仕學館畢業員試用通判王嘉熙主簿莊㳯昨日先後到道拜會禀見○稽查沿海保中委員徐正鈞到道禀謝○新調一路一區副巡官易懋恭到道禀知（車） 
訟案 
[巡警局紀事]  
　　總局護勇湯洪泉抗諭誤公由總辦汪觀察查知發裁判官提訊屬實判令棍責四十下斥革驅逐○劉怡才向郭畢甫拆梢郭即紏黨陳雲照等將劉毆傷由巡士一併拘局判送縣驗傷究辦 
　　城內第一路第四區宋杏林帶同木作頭趙和尙投稱現在曹家橋路東蓋造房屋請領照會區員准之○前晚石皮衖某姓扇骨作聚賭由四十六號巡士拘獲孫明富王阿珍朱龍坤張金實等帶局請究判王阿珍罰洋五角孫朱張各罰洋一元開釋○侯某批控何子舫積欠房金數月著押候追繳（業） 
[公共公廨晚堂案]  
　　杜綏之控章大泉吞没頂首洋三百元前晚奉實　員提訊杜供前將租契托章大泉到杭州收頂首洋三百元詎被吞没據亦調換求究訊之章供有洋一百元存在杜處伊將杭州之欠洋作抵小的往索不認反被誣控是實明府以杜圖賴章洋一百元　實判交保限半月還洋章開釋○中西書院學生徐靄山用汽槍將同學岳德光擊傷左眼一案昨日由律師聖文投稱是岳之代表查鎗傷是刑名應歸公堂訊奪請另訂期會訊以便調查實情伸訴判准如所請○瞿太玉前控朱掌桂欠洋六千餘元前晚提訊以两造司帳未到判仍交保候傳司賬到案復訊（戎） 
[公共公廨早堂案]  
　　袁良卿存金鋼鑽戒　只値價一千八百元於七月間托邱梓琴轉托開五康莊之王廷國代售王即賣於羅坤祥得洋一千七百元袁向收取王已避匿報由包探王實生拿獲解究袁投訴前情請追邱供由王代售是實讞員實明府商之英巴副領事判押候補提人証再訊○楊樹浦開茶館之陳阿小與其妻朱氏將買女福來毆傷斃命一案昨解請究捕頭稱縣主驗明該女週身受傷其背後並有開水燙傷實屬殘忍請辦訊之陳供詞支吾明府以見証曾阿三杜阿大陳永堂等供詞確鑿判與見証四名一併送縣歸案訊辦○三馬路戴雪梅張士昌等失愼一案昨解請訊見証曹朱氏王維興張光才陳桂卿等同供是日該店失愼两次經小的等帮同澆熄究竟如何起火不敢妄指訊之陸供因剃頭店 
 
 

Page 20

 
 
新娶媳婦曾向保險行保險起火實由戴姓求察訊之戴供並不保險明府以陸十昌縱火圖賠屬實判押西牢三年戴從寬開釋餘人斥退○沈嘉祥向陸順記購買玻璃計洋三十元經沈交貨與東洋人祗付洋十元餘洋不付沈即避匿昨在馬路遇見報捕拘究判押候東洋人到案再訊○王升記控陸文江騙銀一案昨解請訊胡益如供東家因事未到倩小的投案所有王包造房屋却是陸文江保荐求察明府以王誣控本應究懲從寬一併斥釋○妓女陸張氏違章拉客判罰洋三元○莊根泉張阿惟丁泉林曹福生等因索欠扭打由捕解究判各罰小洋五角○周士根將陳阿新毆傷判押三禮拜（衣） 
[總工程局紀事]  
　　吳丙吉栗子船被刦沉没案內有管帮施行泉因抗不交到証人除叅軍訊判罰洋二十元押繳在案前晚施忽在押自縊爲管所巡士查見救活昨由叅軍復訊施供被探夥戴阿毛同王家碼頭管帮楊鳳山等向在事各户每户索洋三元共計二十七元叅軍傳探倪全福將戴解訊一昧諉賴判倪帶出看管候補提楊鳳山質訊施交總帮保出○前者苗神父送誘拐袁張氏之馬金濤到案判交保帮尋在案近由保人王秀泉見該氏被馬藏匿家內因即扭案判押限將氏交出○車夫丁龍昌之女阿大被滬軍營勇王竹山騙往曹家渡姦宿後被尋回前晚又被誘出中途由巡士察破王即逃逸當將阿大拘案判戒責二百下交丁領回並函致滬軍營查明王是　營勇以憑核辦○高裕泰等三人以鉛餅僞戒抛棄路旁任人拾取即向索買物被二十四號巡士察出拘押訊供判戒責四百下押改過局二年並即函致法公堂提集同黨訊究僞贓銷毀○王瑞生見成章衣莊夥陳榮生在車上遺下花緞料一疋拾取逃逸被巡士拘案判戒責二百下押候交保（夏） 
[法捕房𤨏事]  
　　陳松才竊巨誠昶洋貨店洋珠王啓仁竊碼頭胡桃張和良竊洋綢一疋張晉生竊某姓竹笆均由包探拘入捕房押辦（舟） 
[美租界捕房事]  
　　前晚有一俄人在漢碧理路某銀樓兌取値洋四元之銀練當付洋一元令店夥隨往找取中途逸去報由捕房飭探緝獲昨已解送該管領事署訊究○某西人乘劉二榮之人力車至蓬路不付車資反以被竊金表金練爲詞交捕送入押候查辦○八百二十三號人力車夫前晚載一酒醉西人到捕房留候訊核○舟子嚴銀法將李阿生之妻毆傷由李投報請究捕頭准之○張仲佳在百老匯路開設烟茶館逐日聚賭捕頭由八十七號西探查知禀知捕頭飭赴公堂請單傳訊（西） 
來件 
[春陽社黑奴籲天新劇紹介]  
　　黑奴籲天錄一書係泰西著名小說美女士斯土活著芝瑛往年出重資請林琴南魏聰叔二先生譯成華文已風行海內芝瑛讀此書不下數十過觸黃種之將亡與國威之日削每讀一過輙淚灑書本痛憤不能自止近又手加圈點於是書開場伏脉接筍結穴一一注意以便讀者林先生曰余與魏君同譯是書非巧於叙悲以博閱者無端之眼淚特爲奴之勢逼及吾種不能不爲大衆一號近年美洲厲禁華工水涉設爲木栅聚數百遠來之華人栅而鑰之一禮拜釋其一二人或踰越两禮拜仍弗釋者此即吾書中所指之奴栅也向來文明之國無私發人函今彼人於華人之函無不遍發有書及美國二字如犯國諱逋逐驅斥不遺餘力則謂吾華有國度耶無國度耶觀哲而治與友書意謂無國之人雖文明亦施我以野蠻之禮則異日吾華爲奴張本不即基於此乎若夫日人亦同一黃種耳美人以檢疫故辱及其國之命婦日人大忿爭之美廷又自立會與抗勇哉日人也若吾華有可又烏知有自已國民無罪爲人囚辱而瘐死耶又曰方今囂訟者已膠固不可喩譬而傾心彼族者又明信西人寬待其藩屬躍躍然欲趨而附之則吾書之足以儆醒之者寕可少哉芝瑛按作者宗旨所在見第四十三章中哲而治與友人一書有曰足下須知有國之人與無國者其人民苦樂之况何啼霄壤吾今廻念同種之覊絆於美洲禽狎獸侮無可致力脫吾能立一國度然後可以公法公理嚮衆由論不至坐廳白人夷滅吾種公法公理有國者方有其權無國之民匪特理法都無縱復哀之彌肆其毒又曰吾今决赴辣比利亞者非圖安樂也蓋欲振刷國民之氣悉力保種以袪外侮吾志至死不懈矣嗟乎觀哲而治之言不啻爲吾中國之大寫眞芝瑛旣屬文明書局精印此書私慮林君文筆過高非中等社會以下所能盡通每語好事者者再演以白話或譜爲新劇庶可引爲殷鑒喚醒國民頃閱春陽社演劇助振報告不啻償吾數年之志用述譯印此書大旨爲新劇紹介務望紳商學界屈期往觀藉以振作志氣候官嚴先生曰種族國土之重受賦上宰不可自絶吾知是日圓明園劇場中必有熱誠發中而聲淚俱竭者竊謂助賑之事猶小所以興起我國民保種愛國心者其功德實無涯涘也桐城吳芝瑛敬白 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
