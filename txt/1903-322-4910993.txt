# 1903 - 322 - 4910993

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲撼本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[出售順天湖北闈墨] [  圖書集成局啓]  
　　江浙等省闈藝已次第刊行順天文風素爲各行省所矜式湖北爲人文淵藪鴻篇鉅製亦美不勝收本局特覓到闈中原刻飛速遞來用新鑄鉛字校印均於今日出書每本價洋一角二分欲揣摩風氣者請卽臨申報館及各書坊購取可也 
[讀齊民要術書後]  
　　日前商務部奏稱商務初基以提倡土貨爲要義而商之本在工工之本在農不先振興農務則始基不立工商亦無以爲資振興農務之法不外清地畝辨土宜以及興水利廣畜牧設立農務學堂與試騐塲請飭各將軍督撫通飭各屬將地畝册士性表詳細編造報部等語旋於十月初一日欽奉上諭所陳不爲無見著各省大吏通飭各府廳州縣認眞確查極力講求一律切實興辦以廣農業而裕利源欽此執筆人讀而善之曰農者天下之本也虞書曰棄黎民阻飢汝后稷播時百榖又曰疇若予上下草木鳥獸僉曰益哉帝曰俞咨益汝作朕虞益拜稽首讓於朱虎熊羆帝曰俞往哉汝諧是知農者非徒教民稼穡樹藝五榖已也凡苑囿芻牧莫非農事故古聖王皆設專官以理之沿流迄今古意寖失農旣不設專官而農之事遂以荒農之職亦遂日以失冋稱中國本重農之國今乃種植衰息田野荒蕪大利不興本實先撥顧欲以工商之業爭雄於各國是何異欲造層臺而無其基欲治亂絲而不理其緒也烏可得乎間嘗思之中國主農之書漢志農九家一百十四篇亡佚已久尚哉莫可攷已言古農書者必自齊民要術始取而讀之始知是書所記不徒農事已也按自一卷至五卷言種植六卷言畜牧七卷以下雜記調造之事凡起自耕稼終訖醯醢資生之業靡不畢書然則是書也豈特種植云云已哉乃後世稱述是書者必曰種植之學以此爲最古故凡著書立說假老農之術以繼汜尹諸賢之業者多於是編詳述而博引之嗟乎舍其瑜而錄其瑕此豈善續賈氏之書者乎天地自然之利始於農而成於工通於商工商之事物必求精美貨必廣懋遷中外古今其理一致而惟此樹藝之道或域之以土宜或限之以天氣且地運一變而天氣隨之土宜亦因之而變禹貢周禮紀述九州之物産以今地核之其同異奚似此固明效彰彰者或猶曰此古今變遷之故然近世西國農書所言種種耕樹之法中國有試之者而不得其種得其種而或有效有不效非彼說之誣也天度不同則其耕作異土質不同則其培壅異貿然興農事不究氣候學而施之以測騐不求土壤學而施之以化分徒曰耕作吾盡之培壅吾盡之所謂伺其時辨其材節其性者人力固止於是可乎不可夫以當時歴經考察歴經實用之美術不求其本而用之猶復遷地弗良厥功不著而矧其以數千年後之土地施以數千年上之農功且賈氏此書雜採淮南食經師曠占家政法四民月令汜勝之書裒錄成編言不一人時不一代地不一方其於别土宜察天氣等種種切要之事置不一問而徒插以隂陽五勝占騐避忌之說[  此稿未畢明日續登]  
[本館接奉電音]  
　　昨日午前十下鐘越一十一分時京師友人飛電傳來上諭二道敬謹譯登○十月初五日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后諮旨明年七十萬壽闓澤覃敷所有在京四品以下官員現章减放三成俸米八旗兵丁現章减放一季甲米均著加恩全數放給一年其各省貧民著每省賞銀二萬兩由藩庫給發以示加惠黎元之至意欽此朕祇奉德音著各衙門欽遵辦理欽此同日奉上諭刑部尙書奎俊吏部右侍郎張英麟正黃旗滿洲副都統秀吉廂白旗漢軍副都統莊山加恩均著在紫禁城内騎馬欽此 
[電傳宫門抄]  
　　昨日午前十下鐘越一十一分時京師友人專電告知本館云十月初五日皇上召見軍機大臣及龎鴻書 
[俄人近狀]  
　　京津泰晤士報登牛莊訪事人來函云日前俄人復據盛京本地商民皆不解其何故卽盛京將軍亦莫明其所以然惟聞之俄人曰伊等惟由此經過而已三日之内卽將盛京交還至東三省所駐俄兵計旅順口二萬七千名遼陽八千名哈爾濱五千六百名鳳凰城一千二百名安東縣卽沙河子三百五十名吉林省二千四百名又聞俄國兵部大臣現已傳諭卡口陸軍第十營整備一切聽候號令前往亞東惟此事尚無明文確否難豫决也 
[促俄覆答]  
　　日本東京來函云日前日本外務大臣小村君壽太郎接見駐紥東京俄使諾賽男爵細商日俄或和或戰之事並由日政府電諭駐俄日使粟野君將日俄交涉意旨照會俄政府促早覆音 
[漠不關心]  
　　香港循環日報云英美助日雖未見其實際然俄人已切實隄防今俄皇之赴德國柏林俄相之赴法國識者已知其命意之所在中國政府諸公雖紛紛然欲與俄人决裂然於此等緊要關鍵仍漠然並不關心誠不知其有何見解也 
[剌客成禽]  
　　西歴十一月十五號英京倫敦來電云義大利皇與其后於本月十六號幸倫敦時舍堡巡捕拘獲無君黨剌客一名解交本處有司監禁候訊 
 
 

Page 2

 
 
[枝路告成]  
　　問之直隸友人云由關外溝帮子至新民屯之火車枝路曾於庚子拳亂以前興工建築刻已一律告蕆溝帮子車站設在幹路與枝路分歧之處按溝帮子居直隸海灣之北山海介乎山海關牛莊中間火車所經皆産雜糧豆麥路之盡處卽新民屯距盛京約三十英里 
[逆首往檀]  
　　香港循環日報云保皇逆會渠魁梁啓超自經日人驅逐卽出没於美國各埠旋復窟匿舊金山近閱日本某日報云中國謀亂廣東之匪首孫文目下已往檀香山專俟梁來與之會議噫兩黨相合此後時事愈不堪問矣爲之奈何 
[姜軍演陣]  
　　師友人來亦函云姜軍門桂題自督勇入都後除每曰站岡及彈壓巿面外不准各勇擅離營次近日每至中午在德勝門外大豁子操演陣式各營統帶指揮進退井井有條 
[起獲炸藥]  
　　香港循環日報云廣東著名匪首馬王海經緝捕局訊明交南海縣監禁縣主姚明府因馬匪曾兩次反獄黨羽甚多特飭丁役加意防範並移請廣州恊某恊戎調喜字營保安營勇各數十名分投邏守又因馬匪前在番禺反獄時其黨均藏匿各賭館遂將署前賭館一律標封九月二十五日押赴緝捕局覆訊沿途派勇數十人護送其黨由林亞勤供開馬匪有炸藥十六斤私藏麥某家地雷若干私藏水南某處原擬九月二十日舉事分攻陸路提督行轅及水師提督坐船不料官軍先於十八日掩捕以致措手不及束手成禽迨訊明卽押林前往將炸藥地雷起獲何軍門初欲貸一死勒令獲犯以贖前愆嗣恐匪性難馴以故一併解省云 
[革守暴卒]  
　　香港循環日報云廣東候補府全炤卽全炳炎經督憲岑雲帥奏請褫革發交南海縣看管九月二十三日忽疾作而殞有知其事者謂全革守辦理菉蘭釐廠虧耗公欵并有他案發覺以故撤差查辦其死也或云急症所致或云懼罪自裁南海縣牢姚大令照章移請鄰封番禺縣吕大令相騐旋於二十四日署後圍墻鑿開一孔舁屍至紀綱街交全之家人棺殮 
[開學有期]  
　　武昌訪事人云鄂省中東兩路高等小學堂開工迄今尚未告竣湖北巡撫兼湖廣總督端午帥迭次札催總監督梁集菴太守仰承憲意擬暫假貢院開學刻已通飭各學生定於十月初五日一律入塾矣 
[純孝可風]  
　　武昌訪事人云兩廣總督岑雲卿制軍之哲嗣德固孝廉前在鄂垣侍奉母病不諳藥性致母夫人誤服熱藥而殞懷恨交加旋以身殉當經湖北巡撫兼湖廣總督端午帥具摺臚陳其事奉旨准於殉孝地方建坊旌表湖北臬司岑馥莊廉訪孝廉之從父也近就長春觀門外糾工建立一坊恭錄上諭及午帥奏稿命石工鐫刻其上於上月二十四日告成午帥以次文武各官均往行禮如孝子者可以風矣 
[津郡官塲紀事]  
　　天津直報云新任直隸臬司寶廉訪於九月二十八日由京師乘火車至津司道文武各官俱赴新開河車站迎迓○河北趙家塲河汛把總穆仁齋把戎病故遺缺由津河兵備道憲某觀察札委曹把戎符瑞署理 
[皖省官場紀事]  
　　安慶訪事人云安徽太和縣王大令澍中建平縣周大令捷三前奉上憲調赴金陵充當闈差兹已事竣回省接奉行知均回本任○委署霍邱縣開順司巡檢莊少尹壽州正陽司巡檢文少尹均屆期滿上憲委候補巡檢陳少尹德忠署理開順司沈光尹同仁署理正陽司○署懷寗縣縣丞唐二尹春雲調署婺源縣縣丞遺缺以本任開順司巡檢董少尹祖修調署○准補六安州州同薛司馬念祖准補廣德縣杭村司巡檢王少尹錫侯准補青陽縣典史朱少尉逢雲定遠縣典史熊少尉光德濳山縣縣丞陳二尹蘭均奉大憲飭赴新任 
[都門紀略]  
　　聞之京師友人云日前外務部奏請遣員赴東三省查辦事仵旋奉旨卽遺該部堂官前往便宜行事務使俄兵退出官衙○京師商務部創興商報已將機器紙張置備整齊約於十月内刊發每月三本每本三十頁司撰著者十餘人推嚴幾道觀察爲總理寄語商務中人其各篝鐙讀之○職商張殿臣等人創設甘泉公司雇日本工人用機器鑿井其集股章程略謂京城各井向有甜苦之分而水中多蟲飲久致病今日本新法鑿井能取地下甘泉水質純潔不假淘瀘本公司前在各地方衙門禀開機器水井均蒙批准有案現復奉城憲示諭推廣本公司已開虎坊橋堂子胡同桐梓胡同等處數井早經竣工售水味甘價廉居民爭購二月間虎坊橋騾馬巿兩處失愼均賴井水灌救得免延燒本公司不取分文水價以助善舉成效昭著遠邇共聞今擬推廣添鑿新井數十眼以便各處商民皆得就近取水惟購地蓋房機器水桶等項需費甚鉅特招商集股每股京足銀二百雨先以五十股爲限每股給發股票一張股摺一扣每月截算一次除局用薪工外餘利按股均分俟三年後所有股本每年拔還銀三十兩於股票註明股銀歸清將股票撤回只留股摺照舊支取餘利查現在已開各井每井每日可收水價三四十吊除挑費四分之一約得餘利銀二兩有奇利厚且速無可比擬各省紳商願入股者望親至本公司帳房面議其說如此特未識果能實事求是不致徒托空言否也 
[保陽歸雁]  
　　聞之友人云保定城内蒙養小學堂各學生於九月二十四日午後赴儒學合演體操事畢各給操衣一身俟直督袁慰庭宫保回轅時伺候迎迓○將弁學堂移至東門外陸軍速成武備學堂後所有章程一律改變一諸學生清晨操畢在講堂吃飯無許先後俾聽講時易於整齊一諸學生如有親朋來堂訪問另有會客廳概不准在自已房内會客以致躭誤工課一諸學生不准擅離學堂倘有緊急事情須禀准掛號方准出堂○九月二十六日清晨八點鐘時火車載省城常備軍一營往北並聞尚須陸續調往○常備軍統領某君前赴大順廣一帶招募勇丁現已募成不日當來省訓練矣 
[雷峯夕照]  
　　杭州訪事人云上月二十八日晚下城青龍街張姓家因祭祖焚化冥鏹火星飛入茅草堆中比夜半衆欲就寢瞥見草堆中冐出青烟因卽汲水澆滿得以息滅不致成灾○省垣於十月朔起開辦冬防所有武總巡二員由杭協郭副戎札委候補部司某都戎及守備王守戎熙臣充當○浙闈武巡捕朱都戎誠辦事勤愼主司唐星使赴江蘇學政新任時商諸巡撫聶大中丞令其隨往差遣中丞允之都戎遂於八月三日就道○近來省垣喉症盛行頗多棘手業歧黃者忙祿非常而以喉科爲尤甚然欲應手而愈恐亦未必然也 
[鑑湖月色]  
　　紹興訪事人云郡屬各縣境本年報荒之田一業由各縣主造册詳報大憲恐其中或有虚矇等弊札委陳大令汝霖分赴餘上新嵊四邑會同查勘斟酌重輕分别緩蠲○諸曁縣境每屇新榖登塲之後各賭徒輙假祈神賽社爲名大啓迷龍之陣而尤以江灶等處爲甚農民之傾家蕩産失業輕生者幾不可以僂指計雖官長出示嚴禁無如差保得規矇蔽致若輩顧忌毫無兹者縣宰張子厚大令查悉情形除責成各鄕董禀報外復親赴各鄕嚴密稽查務絶是患○越郡面山鏡海農田類皆種植木綿而其中尤以産自餘姚者爲最佳向曰洋商及各　 
 
 

Page 3

 
 
紗廠采辦本年收成不甚豐稔所幸洋商定貨尚覺無多目下子花每擔需洋銀七元八角五分芬皮每擔二十五元六七角 
[巫峽猿啼]  
　　重慶訪事人云九月十五日爲日本明治天皇華誕午前駐重慶日領事德丸君作藏設有盛延請各國官商赴宴午後請鎭道府縣及各紳商宴飲○重慶洋關執事人張果置前因舞弊營私經當事者拘交巴縣研訊旣而稅務司花君又欲提回研詰張忽投河自盡死後遺有兩函致當道諸公自叙實受寃屈不知此中果有何曲折也○合州孝廉張森楷在州屬大河壩創設蠶桑社招集聰頴子弟講求樹桑育蠶之法果能辦有成效亦可挽回川絲利權也○江津縣知縣武大令文源前因事調省察看上憲以其才尚可用仍檄令回任日來大令擬就團練章程刊送城鄕以期清盜源而靖匪亂 
[章華餘錄]  
　　沙巿訪事人云上月二十二日傍晚某姓傭婦肩負衣包行經青石大街途遇相識者與之絮語偷兒乘其不意攫之而去婦大聲疾呼無如人多於蟻無從追捕不得已投糧捕同知署訴請飭捕役緝查翌日花家灣某姓家四齡女孩在門外買糖臂上銀條脫亦被無賴攫去光天化日之下若輩竟横行如此有警察之責者其亦聞之否耶○今年木棉頗慶豐收然開巿以來生意甚覺寂寥較之往年大爲减色○自大憲興辦膏捐土價陡然昂貴刻下雲土每封須價銀四十八九兩公土較之往年亦增二三兩川土以及各雜莊均有加無减有烟霞癖者殊覺不易支持也○本埠九十鋪自經回祿之災各居民糾衆醵錢假赤帝宫建没請吉醮壇禳災祈福自九月十三日起至二十二日止計共九天所費殊不貲也 
[聖節讌賓]  
　　本月初十日恭逢皇太后六十有九齡萬壽聖節蘇松太兵備道袁海觀觀察豫期柬請各國駐滬領事繙譯等員於是日午後一下鐘時赴北洋務局讌會 
[請頒軍火]  
　　本邑南巿二十三七鋪巡防局每届冬令各勇均備有火藥銅帽以便巡緝時施放洋槍今届仍循舊章由局員姚李兩二尹具禀蘇松太兵備道袁海觀觀察請頒給軍火若干以備緩急 
[發回收禁]  
　　本邑虹口巨匪徐福生混名閙天宫因犯刼案經英美等國公共租界公廨前讞員孫建臣直剌緝獲訊明判令永遠收禁西獄旣而川沙廳撫民同知陳桓士司馬拿獲去冬行刼高家行同豫當鋪之盜犯某甲詰知徐曾入其黨因行文上海縣署請縣主汪瑶庭大令照會公廨讞員鄧鳴謙司馬移解川沙歸案訊辦前日鄧司馬知照捕房隨由捕頭派令西探協同廨差將徐押解到縣大令訊鞫供詞仍飭差探帶回西獄聽候備文押解登程 
[邑宰騐屍]  
　　浙江紹興府屬某邑人陳雪林年逾弱冠不知向操何業前晚十下鐘時獨行至英界九江路卽二馬路口吉慶小客棧借宿天明忽然氣絶當由棧中茶房某甲報知捕房捕頭派令包探張寶成知照三圖地保投報上海縣署昨日午後縣主汪瑶庭大令帶同刑仵人等臨塲旣升座地保禀訴前情大令飭仵役如法細驗翻騰良久唱報委係吞服生烟身死並無别情大令親視一周飭保報知某善堂領棺收殮發壇暫厝聽候屍屬認領隨排導而回 
[悮擊警鐘]  
　　昨晨五點二刻時瞭望臺上警鐘亂鳴旋每擊一下救火會西人急起詢之知火起於虹口司考脫路急驅英美兩界皮帶車滅火器飛馳而往至則曉色微茫並無吳回氏蹤跡遂各興盡而回 
[上海官塲紀事]  
　　昨日辛丑科進士某部主事方玉珊馬冀平兩主政湖北簽捐票分局委員李平書明府洋商租地會丈局會辦司徒貽芬司馬先後詣上海縣署拜會○江蘇臬憲朱竹石廉訪委黎明府寶鄰赴沿海一帶稽查保甲事宜昨日到滬趨詣道轅謁見蘇松太兵備道袁海觀觀察繼至縣署拜會縣主汪瑶庭大令延入花廳茗談片刻而别 
[上海縣署瑣案]  
　　陸富林控胞姪錦華竊去田單等情前晚縣主汪瑶庭大令升堂質訊富林供小的係本邑浦東人賃屋新北門外開設木器店有祖遺地十餘畝坐落唐橋某圖共計田單五紙向由小的管業不意姪兒錦華乘間竊去求恩訊追錦華供此項田單前由叔父向小的之故父抵押洋銀一百元今者父親去世叔父意圖吞賴强欲取回小的不從致被誣控抵據呈請察閱大令檢閱之下將富林大加申斥飭照原價取贖○前日鄕民范錦昌控族人范吉堂誣姦索詐等情大令質訊之下錦昌供小的家住華亭縣境范家村族人吉堂生有一女年方十六誣指小的誘姦騙至治下五十一圖鄕僻處糾衆勒索洋銀八十元小的不允被伊弔諸樹上恣意毒毆卒被詐去洋銀四十三元意猶未足催索甚急不得已投案陳訴求恩訊辦大令諭令投華亭縣署控訴○錢謝氏控夫從弟錢勝和串同夫叔錢福生强取田單等情大令提集一干人向之研訊錢謝氏供小婦人家住新閘丈夫於去年六月某日去世家有祖遺田三畞有奇勝和强欲奪取田單小婦人無奈携至胞姊處不料勝和竟將小婦人扭入捕房誣指私逃致被解送公堂訊供管押令革枹探至胞姊家弔取田單不得已令福生取交勝和小婦人始得開釋然小婦人實賴此田餬口一旦被奪頓絶生機求恩作主勝和供寡嫂無後應由小的之子承嗣故投訴捕房請卽弔取田單並無他意福生供小的並未同往取單尚求明察大令喝令將勝和笞臀二百板交差看管福生掌頰五十下限以即日至勝和家將田單繳案候給錢謝氏收領始得將勝和釋出回家 
[英美租界公堂瑣案]  
　　鴇母王張氏在同安里開設妓院購得阿香媛媛兩雉兒教以彈唱稍不遂意撻楚隨之呼號之聲逹於户外經鄰佑函至捕房捕頭派包探方長華將兩雉兒提到騐明傷痕昨晨將王鴇及其龜子王德明解案請究方探禀訴前情讞員鄧鳴謙司馬判令將王龜責二百板枷號兩禮拜王鴇鞭背二百下阿香媛媛發幼女會撫養身契塗銷○歹人吳阿四前以開銷訟費爲由向李潘氏騙取洋銀四十元報由包探劉光震獲案請究司馬判責二百板枷號一月期滿之後收禁西獄半年○王某以銅一包僞作碎銀偕李裕山至元豐衣莊買取衣服計洋銀六十餘元持之而去囑李稍待許久不來元豐夥遂喚令巡捕將李送入捕房昨日捕頭令包探王長桂解案請究元豐夥伸訴前情李供小的與王庽居小東門外泰和小客棧内是日王邀小的至衣莊坐待不知其起歹心叩求明察司馬飭押候查明訊奪○某店夥陳同卿私將店主張得生囑送之洋銀一百元用罄報由包探朱桂生獲案請懲司馬判責三百板枷號一月○歹人朱順三竊取某妓院女傭顧阿二之金約指一枚報由包探趙銀河拘獲吊出原贓送請訊奪司馬判罰洋銀六十元如不遵繳則押禁捕房兩月贜給阿二具領○歹人楊金元混入怡盛洋貨號圖竊被號主扭交包探竇如海解案請究司馬判責二百板交人保釋 
[正字]  
　　昨報所登英屬舊金山核佳茶稅一事怱促中將英屬二字誤作美國合卽更正於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[主司起節]  
　　杭州訪事人云浙江鄕試撤闈後正副主考唐齊二星使均於九月三十日由下馬頭登舟唐星使因奉旨簡放江蘇學政卽行馳赴新任齊星使則須回京覆命 
[直督袁慰帥通飭嚴緝私鑄銅圜人犯]  
　　爲札飭嚴緝事照得本大臣查明現有僞造銅圓輪　不完字畫漫汗私於坊巿　和使用似此不法匪徒敗壤圜法作奸犯科亟應緝拿從嚴懲辦合行札飭南北巡警局發審處捕盜營天津府縣一體分飭弁兵勇役嚴密查聿如緝獲私籌之人僞造器具可馮者賞銀五百兩查有窩頓處所及僞造人犯姓名指告拿獲訊有確據者賞銀二百兩其或知情姑容及勾串行用一經查覺分别輕重與僞造人犯一併從嚴科罪除分行外札到仰卽凛遵辦理切切特札 
[浙省官塲紀事]  
　　杭州訪事人云上月二十五日新授寗紹台道兼浙海關監督高嶼卿觀察由省起程赴甬履任○建德縣謝大令福廣西安縣胡大令壽海前因調簾來省現已事竣均奉藩憲翁筱山方伯飭回本任○桐鄕縣方大令嘉澍前因調　來省適患時疾不克將事翁方伯遂委候補同知沈司馬瑜慶前往署理 
[皖垣火警]  
　　安慶訪事人云上月二十七日黎明時南關外招商局碼頭白水廟左近居民不戒於火焚燒二十餘家幸經楚軍右營洋龍極力施救始得熄滅同日午後三點鐘時又聞鑼聲告警詢知支應局後某姓家突肇火災約歴半點鐘時始得烟消火　有曹姓婦當起火時因保護兒女以致衣被器物概付一炬痛哭之聲慘不忍聽 
[溢浦濤聲]  
　　九江訪事人云江西九江府知府孫景裴太守於九月十六日鳴騶蒞試院將所屬各縣申送之中學堂肄業生童詳加甄别隨列榜曉諭定期十月初二日開學九江自開辦警察以來將城廂内外栅欄一律撤去現因時屇冬令宵小繁興紳董鄭憇菴廣文深恐警兵人數過少查察難週具禀道轅請於扼要之區仍設栅欄數處廣饒九南道憲瑞華儒觀察允之刻已札飭九江府孫景裴太守率同警察總局各員酌奪禀復矣 
[皖垣雜誌]  
　　安慶訪事人云案徽懷寗縣知縣鄭大令因省垣久未得雨特　禁屠宰竭誠祈禱至上月二十九日半夜時寨風凛洌次晨雲暗天低至十點鐘時雨師稅駕說者謂爲大令虔心所感其然豈其然乎○藩轅書吏洪綬之女字與建平縣梅堵分司楊少尹爲媳楊妻物故後其妾陳氏將洪女凌虐至死洪據情控諸縣署未蒙允准不得已具詞上控蒙大憲批飭建平縣提集研訊 
[平山寒汛]  
　　揚州訪事人云江都縣徵收漕糧邑宰盧大令特頒告小曉諭民人大旨謂漕糧爲天庾正供例應冬兌冬開不容梢緩查縣境漕糧每石五千五百文串費五十二文經謝前縣定章如能於限内報完准减去五百文以示奬勸兹本縣仍循案辦理自九月二十四起至十月二十四日止完繳者每石减收五百文實收五千文十月二十四日後至年終仍收五千五百文如延至年外照加五百文串費無論年内年外均收五十二文○江都縣所屬廣福橋爲南北往來孔道向設漕捐分局九月某日之夜忽有匪人奪門而入飽掠所有局員某司馬適由總局巡卡至此擾攘間被匪人所擊腿際略受微傷迨匪去後檢查所失開單報諸地方官署邑宰盧大令立住勘明飭捕四出　緝旋在某處拿獲案犯三名未幾又在中途拘獲一名一併押解來城收禁待訊○淮南通屬餘東塲大便唐鹺尹調署他缺所遺餘東塲篆經運憲恩都轉檄飭太平局委員邊鹺尹承榮接署遞遺太平局差委彭鹺尹長慶庖代 
[馬路工程局案]  
　　日前寡婦張陳氏投南巿馬路工程局控公義鹹貨行主楊順榮圖賴所存洋銀五百餘元等情總辦翁子文太守批示曰據禀楊順榮誘騙不還如果屬實大屬非是案關錢債該氏逕赴上海縣衙門控追可也存摺一扣發還 
[南巿捕房紀事]  
　　積賊張阿生行竊某姓家衣服三件被汛捕拘獲連贓解入捕房捕頭令押候解送馬路工程局禀請總辦翁子文太守訊究○昨日王長壽扭划船婦福妹至捕房訴稱被欠洋銀五元屢索無著請卽押追捕頭令押候解送工程局禀請訊究 
[英美租界公堂會訊案]  
　　德商海利洋行主投該管領事署控經理人洪芝祥私將金表等物寄匿陸作良處等情德總領事准之備文照會公廨昨日讞員鄧鳴謙司馬簽差提陸會同德繙譯官麥令豪君研訊海利行主投案聲稱洪私將行内金表等物囑事夫金福送至陸所開恒康絲棧查得各物共值洋銀七千八百九十二元規銀一千二百餘兩今者洪已逃逸應請飭陸賠償陸供上月初七日戴生昌小輪船局執事人方雲卿至小的棧内囑爲洪作保言明並無錢財糾葛小的允在保單上簽押所有金表等物兩包共值銀一千兩當時已交洪收去餘無别物留存請爲明察金福供稱洪囑小的送金表三包至恒康絲棧交陸收存取有回單爲証方供洪向與陸交好是以偕往倩伊作保司馬商之麥君飭將陸押候交洪到案究追否則照賠表價 
[法租界捕房瑣案]  
　　輪船積竊王介堂偕其黨劉子清李福齊陳阿東濳入某輪船行竊被包探拘獲解奉讞員魏蒓塢大令訊供著將王枷號一月期滿之後發改過所藍禁劉陳各責四百板李責一百板○流氓王德培攫取某姓家幼孩手捥上所籠銀釧被包探拘獲解奉大令訊供著重責四百板○漕河涇人沈祥洲向放生局租得耕牛一頭被陳子祥竊至上海賣與許福記牛行報經包探緝獲解奉大令訊供判罰許洋銀十元陳重責五百板○陳阿榮沈阿華在招商局金利源碼頭聚賭竊物被巡丁拘獲解奉大令訊供著枷號三日發碼頭示衆○利興洋貨店失去各物報捕查悉傭人吳耀南所竊解奉大令訊供判枷號一月昨已期滿命開去所荷之枷重責五百板然後釋回傳金氏虧欠蘇姓洋銀一百五十元被控到案大令著交人保出限一月歸還嗣因逾限不理將伊媳張氏拘押捕房昨日傳金氏呈繳洋銀五十元求准將張氏保出大令准之傳金氏押候交殷實之人人銀並保限一月内繳清如延嚴比 
[美租界捕房紀事]  
　　昨日歹人石龍卿行至天潼路見小孩陸正榮手持狐皮四張以其年幼可欺攫之而逸陸大聲呼救適爲三百二十六號巡捕所聞帮同追獲帶入捕房捕頭令押候轉解公堂禀請讞員鄧鳴謙司馬訊辦○昨日小車夫徐坤裕推車至北四川路適有合記牛奶栅車迎面而來不及避讓互相　撞致牛奶車輪軸受傷車夫陶　福怒喚令五百三十二號巡捕將徐拘送捕房捕頭以各不謹愼以致僨事令投公堂具控○昨晨倫兒劉桂林濳至斐倫路河中某姓販柴船上行竊水烟袋一枝被二百二十七號巡捕所見連贜解入捕房捕頭令押候解送公堂禀請訊辦○前晚小流氓張福興向吳淞路某甲賖取　鈍甲不允口角之下互相　毆致甲擔上碗盞盡行繫碎七百四十　號巡捕見之將張拘入捕房捕頭令償小洋銀一角○甬人王九陽與寄居北山西路之某洋人家傭婦某氏私識暗度春風已非一日前晚往續舊歡適被西人所見喚令七百零六號巡捕拘入捕房捕頭略詰數語釋之使出 
 
 

Page 10

 
 
[皖省官報]  
　　九月廿七日候補知府汪麟昌知率委課吏館館長同知吳乃斌文案發審知縣李維源發審王元福城外總巡梁鼎塲城内總巡黃拱宸城内帮巡城杰城　　　府照磨沈念曾收發文件巡巡沈昌隂收支唐詩江一朱祖德二周志寛三吳嘉謨四均城内各段丁朝據一縣丞李汝聴二典史張開甲三府經王　四廖紹彭五　史周　　六從九曹鴻銓七均城外各段均禀知奉臬臺委警察局差二十八日四品銜南洋差遺遇缺卽補知州婁國華到起服來省安慶府桂　提調候補縣丞趙風　東門巡檢劉丙西門劉世駿大南門府經田應瑜小南門均稽查巡檢干汝杰城外五叚均知奉臬臺委警察局差二十九日武備學堂稽查知縣張臨祐　到差淮北牙厘局解餉委　巡檢蔡綬榮到卽用知縣吕濬堃辭奉委赴粤探礦價候補　縣　筠到由皖南道差遣回三十日十月初一日同知志瑞辭赴龍山取水署太湖縣許崇貴卸辦蕪湖大江口使商事務府照磨黃象離到候補知府惲毓齡奉委辦鹽河厘卡許以增請假赴蕪湖就醫同知吳靈知奉　　憲袁行知保　請免補同知以知府仍留原省補用知縣錢元稿知奉委辦鳥溪厘卡初二日繁昌縣沈祖焯辭候補同知吳乃斌文案發審知縣李維源發審王元復梁鼎壎均總巡　杰黃拱宸均帮巡臬委收發城段各　　察均已到差候補知縣平成知奉委辦中梅河厘卡萬云松知人課吏館肄業巡檢蔡綬榮辭回淮北差　從九曾相時到由蕪湖來 
 
 
 

Page 11

 
 
   
 
 

Page 12

 
 
逹治理通州直隸州知州汪樹棠勤樸愛勞誠直任怨在通十年商民愛戴署泰州事清河縣知縣侯紹瀛學問優長循聲懋著在清河任内清理積訟輿論翕然署江甯縣事候補知縣袁國鈞精明勤愼見義勇爲前署蕭縣時緝捕極爲得力民賴以安署六合縣事候補知縣張鎔禺精力過人能任勞怨在署桃源任内愛民息訟捕盜安良輿情悅服銅山縣知縣陶在銘學識並裕穩練精詳在任有年興利除弊甚得民心以上各員擬懇天恩傳旨嘉奬以示鼓勵又查有候補直隸州知州周煦山揑叙履歴意圖欺朦候補知縣署江都縣知縣吳式晸不恤民隱貽誤地方東台縣知縣孫寶榖居心狡詐貪利忘公候補知縣陳亮恭辦釐肆虐罔恤民艱候補巡檢甘遜性成貪鄙辦事糊塗兩淮泰州分司運判宣兆熊濳用無度擅挪公欵兩淮候補鹽大使單奎綬事理不明工於管私兩淮候補鹽經歴汪登瀛膽大妄爲利心太重兩淮候補鹽知事王紹求營私植黨錮習甚深以上各員皆屬庸劣不職未便姑容相應請旨一併革職海州直隸州知州傅昀辦事竭厭人地不宜應請開缺另補署山陽縣事候補知縣孫籲齡才識迂拘難膺民社惟係正途出身文理尚優應請以教職歸部銓選桃源縣訓導吳國賓土論不孚難膺司鐸應請勒令休致以肅官常臣爲整頓吏治起見理合恭摺具陳伏乞皇太后皇上聖鑒訓示再此次叅劾文職實任各缺江蘇省現有應補人員應請扣留外補合併陳明謹奏奉硃批另有旨欽此 
[江督魏奏保薦賢員懇恩送部引見片十三日]  
　　魏光燾片再查有存記河南候補道鹿潯理才氣恢張辦事明幹臣前在陜西巡撫任内委令辦理營務深資得力而於時務吏治尤能細心講求又記名海關道外務部郎中朱有基器宇端凝才識宏逹臣前在雲貴總督任内委令辦理洋務於教案鐵路礦務各交涉事宜悉臻妥恊均爲監司中不可多得之員倘量予實任庶令該員等益得展其懷抱勉效馳驅合無仰懇天恩俯准敕下吏部將該二員帶領引見其應如何錄用之處出自逾格鴻施謹附片具陳伏乞聖鑒訓示謹奏奉硃批鹿潯理朱有基均著交部帶領引見欽此 
[江督魏奏遴選洋務局總辦片十三日]  
　　魏光燾片再江寗省城向設有洋務專局歴派道員坐辦經理尚無貽誤惟近來交涉事務日益繁難應廣益集思以資因應兹查有江寗布政使黃建筦器識閎遠曾隨直隸督臣李鴻章歴練洋務有年臣與講求討論多合機宜擬特派該司爲洋務局總辦遇有交涉接持會議等事責令先事綢繆會同坐辦悉心規畫另選通曉時務道員委充會辦俾資襄助並擬於候補報効中留心物色才堪造就者派赴洋務局差遣學習藉儲人才而重交涉均由臣隨時督率遇事籌商妥恊辦理除分檄知照外理合附片陳明伏乞聖鑒謹奏奉硃批知道了欽此 
[山西巡撫張奏遵駁更補高平縣知縣摺十三日]  
　　山西巡撫臣張曾敭跪奏爲尊駁更補高平縣知縣員缺恭摺仰祈聖鑒事竊照高平縣知縣鹿學尊病故遺缺前撫臣奏請以大挑試用知縣唐桂試署經部議駁以前出之夏縣一缺應用大挑儘先人員岳陽一缺應用大挑人員共高平一缺行令另揀合例人員更補等因知照到晉除將夏縣岳陽縣二缺由臣另摺奏請以大挑儘先補用知縣黃宗鼎大挑試用知縣唐桂挨次更補外所有高平縣知縣係續出未定班次之缺遵照部議准以留管另補人員先行酌補查有留省另補知縣恩順現年五十五歲係正黃旗漢軍桂斌佐領下人由監生中式光緒已卯科舉人大挑二等以教職用選授直隸開州學正因調辦海運出力保以知縣不論雙單月選用遵新海防加捐遇缺先選用光緒二十二年三月選授山西長子縣知縣九月初四日吏部帶領引見奉旨著准其補授欽此領憑起程二十三年二月初六日到任因　匪滋事革職嗣經升任撫臣岑春煊查明被議寃抑請開復原官仍留山西補用二十八年五月初七日欽奉硃批著照所請該部知道欽此復經加考給咨送部於是年八月初三日引見奉旨恩順著准其開復原官仍發原省照例用欽此領照起程十月二十四日到省係誤被揭叅本案開復人員例應留省另補臣到任未及三月例不加考據布政使吳廷斌按察使豐伸泰會查得該員穩練安詳明於吏治以之更補高平縣知縣堪以勝任與例相符詳請具奏前來合無仰懇天恩俯准以鎕省另補知縣恩順補授高平縣知縣以專責成如蒙俞允該員銜缺相當母庸送部引見所有遵駁更補高平縣知縣員缺緣由理合恭摺具陳伏乞皇太后皇上聖鑒勅部議覆施行謹奏奉硃批吏部議奏欽此 
[山西巡撫張奏籌欵購置學堂書籍片十三日]  
　　張曾敭片再准山西學政臣劉嘉琛咨以晉省開辦中小學堂　須購置中西各學應用書籍以資循習該學臣倡捐養廉銀五千兩附習城大學堂遴派紳士赴滬購書之便隨購運晉發給各府州縣中小學堂等因臣查晉省各學堂創辦方新必以購置書籍爲要務惟各州縣地方苦瘠籌欵維艱於應用中西各書迄未能一律購備該學臣首捐鉅欵分給學堂其於學務有裨實非淺鮮臣維該學臣按臨所至校閱公明士論洽服兹於任滿之日復能廣購書籍留教思於無窮實足以嘉惠土林上裨作育除檄飭遵辦並飭各官紳廣爲捐置書籍外謹附片具陳伏乞聖鑒謹奏奉硃批知道了欽此 
[兩江總督魏奏請調武員留江補用片十三日]  
　　魏光　片再查分統雲南武威各營補用叅將魏榮斌臣前在雲　總督任内曾經奏明留滇並派赴羅平廣南一帶勦辦遊匪現查該沿邊已就肅清該營已早撤防回省目下南洋水陸各防營改練新操需才孔亟該參將勇略兼優辦事結實前經臣咨准署雲貴督臣丁振鐸檄飭將營務交代清楚咨咨來寗藉咨差遣合無仰懇天恩俯准將留滇補用叅將魏榮斌留於兩江歸候補班儘先補用除取履歴咨部查核外理合附片陳明伏乞聖鑒訓示謹奏奉硃批著照所請兵部知道欽此 
 
