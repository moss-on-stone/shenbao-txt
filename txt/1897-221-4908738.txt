# 1934 - 221 - 4908738

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿　問齋文鈔之例輯皇朝經世文編凡請求經濟之學者莫不奉爲圭　風行海内幾乎家置一　矣厥後江右饒新泉别駕有續集之刻近年上海　君子源又以饒氏之　祗采　道光以迄同治雖名臣奏疏私家著　已有美必收而於海防　務諸學尚付　如因更輯爲續編方今　會漸開事機屢變甲午以後朝野上下均以請求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選别都爲一編中分天　地　公法約　律例破務鐵路電線錢幣商務敎務算學測　讓院史學官制兵政諸門多至四十八卷分門别類詳愼校　附于經世文續編之後倩本　钱以新鑄鉛字現已裝訂成書價目格外從　計皇朝經世文藴廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[論中國宜行教民之政接前稿]  
　　今試借箸而籌之則參酌古今擬更官制一曰各省宜復設觀風整俗使也古者觀察之官不特觀方察吏實兼整飭紀綱維持風化今各省教士之職旣畀之學臣而疆吏統屬文武略如古之節度使又無暇及於教化雖地方有司例有宣講聖諭舉辦鄉約之事然亦視爲具文未有一官專任教化之責者伏見雍正年間曾設外省觀風整俗使秩正三品專司一省教化士民之事成以學臣及臬司兼之以時行部各府州所至聚一鄉之父老子弟慰問疾苦宣布朝廷德意與父言慈與子言孝民有行誼中旌典者具狀上諸朝其有不孝不弟不友不睦如周禮鄉八刑之糾者得理其訟以達秋曹仍具牘關白陳臬事者三年任滿述職則以是省風俗之厚薄人情之强懦盜賊及案關倫紀者之多寡第其次而黜陟焉行之十年而民風不丕變者蒙未之信世第見雍正朝之嚴峻乾隆朝之寛大而不知寛大之澤悉由嚴峻以留貽卽設觀風整俗使一端可見今中國民情土俗去乾隆朝遠矣因時制宜紹述家法願以此説上諸有言責者一曰各省學臣教士宜兼重文行也昔孔子四教首文終行而其詔弟子之詞曰行有餘力則以學文其自道之語曰文莫猶人躬行未得可知爲學之途自文以入而衡人之品則以行爲歸二者分先後不分輕重也今學臣教士之規亦旣備矣賓興大比之外又有拔貢優貢兩途其試於廷而入選者得膴仕與甲科埓每屆歲試按臨所屬釐多士之素行而區分優劣焉立法亦頗周矣無如一省之士其數以千萬計三年之中就試者二面目且不識遑論心術至於優劣之品題惟憑校官舉報而校官或以私意爲愛憎甚至顚倒是非混淆黑白卽非然者亦惟以考績之短長爲去取諸生有涉訟公庭者槪以劣報是其所謂優惟優於文而其所謂劣亦未必果劣於行則文行未能兼重也今宜以各學校官卽兼各書院院長俾得與諸生習斯文行優劣見聞較確而學臣則於例試之外歲一試各屬書院檄調其尤者至省以肄業於省之書院卽曰所試者仍不外文藝而其人時得接見自可知其梗槪終勝於暗中摸索者矣江左自前學使瑞安黄公創設南菁書院於江陰迄今士風日進其明效大騐也各省曷弗踵而行之一曰各學校官宜專用正途弗參捐職也捐例之爲害乃今時稗政言者屢矣自光緒五年詔停捐例之後一開於鄭工再開於海防踵而行之又有新海防名目曁各省賑捐之例總之以官爲巿者其人可知中國多一捐官之人卽多一害民之官於是言者紛然請先停道府以下正印各官誠以道府以下各官皆政事之所出民命之所關也然而校官一途爲天下士子之楷模亦殊不可輕視考國子監爲京師太學其官自祭酒司業以迨博士助教教習皆清班遷轉之階無捐班中人攙雜此外各府則有教授階正七品向爲榜下進士選授曁任滿教諭所推陞各廳縣衛則有經制教諭各州則有學正階均正八品向爲舉人選授之本班各學又有復設教諭亦正八品則爲恩拔副三途貢生選授之本班又有經制訓導階從八品則爲歲優二途貢生選授之本班而獨有復設訓導亦從八品則爲由廪增生捐納貢生者所可捐選甚至由附生捐貢者亦可捐選而舉人更有五班統選五途貢生更有三班統選之名目夫旣以閒曹視之而又可以多金巿之將職膺司鐸之謂何宜請以教職各途與道府以下正印各官同停捐例卽得選本班者亦不准加捐花樣斯仕途無積壓之虞寒畯無沈淪之慨而士風可振教化可行矣位卑言高之罪又奚恤哉 
[諭旨恭錄]  
　　七月初六日奉上諭崇光奏假滿病仍未痊懇請開缺一摺崇光著再賞假一個月毋庸開缺欽此同日奉上諭本日頤和園帶領引見人員清字排單繕寫多有錯誤頤和園承辦司員著查取職名交部議處該管堂官著交部察議欽此 
[德皇回國]  
　　德皇赴俄國已登於十四日報中現接本月十五日倫敦來電云德皇是日回本國 
[不准辭職]  
　　日本訪事人函云前臺灣民政局員辭退一事現奉彼國上諭臺灣總督府民政局中總務内務殖産學務通信法務財務七部長除杉村内務柙川殖産兩部長仍舊供職餘五部長均互相對調不准辭退另有警務課長數員亦均不准告退云 
[閙獄詳述]  
　　重慶訪事人函云客有自酉陽州來者據言酉陽州閙獄一事是日適係單刀會期獄中置備會酒歡呼聚飲時值下午新州主管獄家丁某甲見各犯酣飲放縱飭各歸號禁錮悍犯某乙聞之大爲不服手持巨挺猛向甲頭一擊立卽倒地殞命又被擊傷管監役人一名各犯見已釀成巨禍遂商議將獄内要犯二三十人悉行放出擁到大堂嘆閙各將大堂竪立之刀矛手執亂剌州主被棒擊跌幸經幹役救起未受大創惟其公子某孝廉已被刺死營汛捕廳亦均受傷各犯遂鼠竄而逃僅拿獲五六人餘皆不知所之是役也事起倉猝兼值兩官交代之際未識日後將如何辦理也 
[巨竊就擒]  
　　蘇州訪事友人來函云巨竊姚金亮年三十餘南京産也賃屋於蘇城金獅河沿高貼姚公館門條僕婢如雲出入輿馬自稱翰林院庶吉士與某大憲同年某巨紳某當道均有世誼信口雌黄毫無顧忌上月某日遷居富郎中巷常至養育巷某烟館過癮或有呼之爲姚老爺者或有呼之爲姚大人者而不知其爲積年巨竊也邇者陽湖縣捕役獲得竊賊一名供係姚之夥伴因飭夥役某甲來蘇恊同總捕署捕勇頭目孔四率衆掩捕詎該竊已早有所聞預雇大號南灣子及無錫快各一艘將屋中所有悉數運至舟中意圖逃逸本月十三日午前孔四等緝至葑門外覔渡橋聞河中鏜鏜之聲見旗上大書翰林院庶吉士舟尾則書山西某縣正堂等字樣因卽躍登其舟詰問舟子何往姚猶官話連徧大聲呼喝當被孔上前均住併將其妻某氏妻母某嫗男女傭六名起田白皮箱十只紅皮箱三只及一切零星物件一併解回總捕署劉少峰司馬連夜升堂提訊該竊一味游移口稱公祖自稱卑職司馬駁詰再三始語塞無 
 
 

Page 2

 
 
詞司馬飭差騐得兩腿均有板花司馬喝令重鞭背至一百餘下始稱大老爺免責情願直供當供認本城西哭橋汪紳家金獅河沿楊巡捕家及閶門李姓家三案均係一人所犯又陽湖縣境惲紳家及某水菓行二案亦小的所爲司馬訊至此已天將發曉矣遂飭釘鐐解送長洲縣署歸案訊辦司馬旋於午後親詣縣署會同王大令提該竊詳細研究一切情形俟續聞再錄 
[機器入川]  
　　漢口訪事人函云前日快利輪船開往宜昌時有委員押解重慶開辦紡紗廠機器共三十餘件觀此則全川地面將來又多一項利權也 
[盜犯狡供]  
　　蘇鄉西華鎭富室傅姓家被盜昨由飛划營　帶胡君昌寳購線一路跟蹤至宜興縣屬之和橋鎭於博塲擒獲四盜並聞又獲盜舟兩艘一併帶蘇吳縣賴大令卽釘鐐監禁己錄前報兹又接姑蘇采訪友人來函云十三日午後賴葆臣大令升坐花廳飭差監中提出四犯研訊答稱小人等皆係良民在彼賭錢則有之不敢爲匪叩求詳察大令笑謂曰業已眞贓并獲向思抵賴耶該犯齊稱所有之物皆小人等贏來並不知所謂贓也異常狡獪矢口不移大令再四推鞫仍執前供大祗得仍飭監禁覆訊 
[米船免厘]  
　　漢口訪事人函云日前鄂中大憲札示鄖陽府至蔡甸之各水岸厘局所有各路進口米船一律槪免收釐蓋以上諸府災荒甚重欲使米船通行小民可免昻價之苦也 
[謡言惑衆]  
　　重慶訪事人函云嘉定府耶穌教堂月前忽有匪徒二人聲稱洋人有拐孩之事愚民聞知鳩集衆人意欲蠢動英教士扶君亟遣人赴縣禀報縣尊聞信之下帶領差役鳴騶而至立將閒人逐去造謡之甲乙二人登時拿獲押帶回署以待嚴訊 
[鐵務述聞]  
　　湖北採訪友人來函云武昌府屬近處山内産鐵甚多前經督憲委員採取據云該鐵堪供煉銅之需刻下因鐵路開辦在邇故一律改作工料云 
[錄遺排號]  
　　浙江訪事友人來函云學政徐大宗師舉行錄遣定於十五日取齊十八日開考所有考試各屬日期業已排定附錄於後十八日補歲十九日寗波嘉興二十日官蔭教廿一日湖州紹興廿二日正途貢監廿三日杭州台州廿四俊秀貢監廿五日金華衢州温州處州嚴州廿六日續補歲廿七日杭嘉湖寗紹台六府補遺廿八日金衢温處嚴五府井官蔭教貢監補遺廿九日大收遲則一槪不補 
[江水加漲]  
　　漢口訪事人函云刻聞裏河一帶陡發蛟水因此漢口隄岸日見水勢加增如河街之馬王廟周家巷諸處尤水積街心行人裏足倘再漲無已居民恐有其魚之患矣 
[提調易人]  
　　浙江訪事友人來函云文闈提調一差前由廖中丞委杭巡道王心齋觀察祖光辦理監試則委候補道郭馥生觀察集芬辦理現因王觀察調署温處道所遺杭道缺務委李觀察輔耀署理其提調差事由中丞改委前署金衢嚴道黄子畬觀察祖經辦理云 
[雲津近事]  
　　天津訪事人函云入月以來大雨滂沱幾如銀河倒瀉初二日午後雨勢更大閲數點鐘之久方止城東南角張姓家房屋爲雨所淋一時塌坍壓斃男女三人僅餘一七八齡之幼女又城内草廠慕南孫姓草房二間亦因雨倒塌壓斃男一名女二口經隣人扒出屍身告其親串看守是晚卽買棺入殮亦可慘矣○今春紫竹林法租界沈姓家被盜嗣王姓李姓各家每夜亦有盜警之事不能安居王姓遂移至他處柴姓者遷入不意近來一連三夜有賊來犯初次柴某息燈未久領略黑甜滋味突聞窓外有聲倐焉窓上玻璃破碎經柴某驚使逸去次夜又至三夜又至幸均未著手及白畫上房查騐賊之來蹤見小房之上有賊遺下小火爐洋鐵盒及肴核數品此中情節實令人無從索解獨怪一隅之地自春徂夏居人或失物或未失物總未能高枕而臥賊之來也甚便其去也亦未見有蹤跡殊可怪也○本月初二夜紫竹林北租界外趙姓家聘女先一日有親戚至夜晚卸粧釵釧等物商議藏之席後防爲賊竊去也不意當商議時適有賊在其言盡爲所聞正不啻提其耳而正告之夜深卽被賊竊去直如探囊取物除銀飾外更將粧新之紅洋縐褲褂及衣服多件時天已將曉又值雨中失主知覺急覓衣服己無所存赤條條向閘口追赶因天已大明身上無衣不便再追垂頭喪氣而回大雨之中而賊猶如此奏技有緝捕之責者未知何以弭盜安良也 
[告示彚錄]  
　　江西每屆鄉試招摇撞騙十倍於小考卽翦綹掏摸亦十倍於小考撫憲德靜山中丞洞悉情弊出示嚴禁曰本年鄉試塲期伊邇各屬士子漸次雲集恐有不法棍徒乘機撞騙翦綹掏摸買賣人等因士子人地生疎食物等項高擡價值大爲士子之害除飭地方文武各官密訪查拿外合行出示嚴禁爲此示仰委查街道員弁及地保巡役巡丁人等知悉務須晝夜梭巡嚴加查察如有前項不法匪徒務卽拿赴地方官究辦勿稍寛縱各項商賈人等一切買賣務宜公平交易不得擡價居奇士子等亦不得短價勒買滋生事端兵役如敢藉端滋擾查出定卽一併重究其各凛遵毋違特示○南昌縣孟子卿明府新建縣文芝塢明府亦出示剴切曉諭曰現屆鄉試各屬士子雲集省城素有不法之徒招摇撞騙致令士子墮其術中並有店户於中給用錢票情事除飭差嚴密查拿外合行剴切曉諭爲此仰省城諸色人等知悉須知招摇撞騙大干法紀各店鋪於中給用錢票亦有應得之罪自示之後各安分守法自保身家倘有不法之徒仍蹈前轍一經訪獲定卽從嚴究辦本縣言出法隨决不姑寛該士子亦當自愛毋被煽誘墮其術中以致求榮反辱後悔無及各宜凛遵毋違特示○撫憲德靜山中丞上月查案大張告示諭令會試舉人依期起文赴京曰查定例會試舉人江西限於十月如期起送如司府稽延違限聽禮部查叅又舉人會試俱照舊例申送藩司由司核明詳院請咨發司轉給其應造各册送院咨部等因各在案今查光緒二十四年戊戍科會試各省應試舉人應照例詳查造册並給發文批令其親齎赴部投文日期自戊戍年二月初一日起至三月初一日止本部據文查照合例准其會試相應行文各省督撫轉飭所屬照例辦理其文批務勒限各府州縣逐名給發各該舉人親齎赴部會試毋得遲延違限等因亦在案查江西前因軍務未靖道路多阻故以前各科會試舉人有徑赴本衙門請給咨批係屬因時變通明歲值戊戍科會試之期地方久已平靜水脚銀兩亦復舊章各該舉人請咨自應遵照定例屆期由縣起具文結詳由府司詳請繕給咨批飭發親齎赴部會試以符定例合行出示曉諭爲此示仰闔省應試舉人一體知悉務須遵照定例辦理倘再違例來轅禀請繕發　批定卽駁回各宜凛遵毋違特示 
[當物釀命]  
　　漢口訪事人函云漢鎭喬口義昌典鋪失愼之後所有各户質物遲至數月尚未賠償等情前報已載之兹聞漢鄉有某氏婦者將衣件假與親戚某甲質於該鋪其夫某乙性情粗莽以追償無著之故遷怒於婦日事毆辱婦不勝其苦卽投繯而死附近各户亦有質物在該鋪忿其未經賠償者乃援此事控之於府余太尊准詞已將該鋪執執事收押俟從速照賠後再行開釋云 
[第二十七次會訊租船案]  
　　昨係第二十七次會審信隆洋行控告支應局租船之期清晨十點鐘時中西官蔡和甫觀察偕同英總領事韓能君譯員鳳䕫九太守英副領事薩允格君升座集審被告律師担文檢出一信問徐曰此信是信隆洋行白納處致海關者爾知道否答不知問日前白納處曾供此信係爾之意見彼惟按照爾意繕寫究竟若何何答此信隆洋行自已爲船抄之事而寫與我臺無干涉問前者白納處曾供説爾因不能將情告知籌防局故商令寫信此話是眞是假答並無此話其實是假問信隆洋行致南洋大臣或曾道臺之信及電報究竟爾皆知曉否答或有不知者或有於數日後始知者且曾大人亦幾次關照我轉致信隆以後不必發信及電報至南京我據卽情知照白納處問信隆洋行一萬二千六百五十兩之索欵是第一次乎答是問八月十四號二萬五千兩之索欵是第二次乎答是問送來四本册子約計銀四萬兩 
 
 

Page 3

 
 
是第三次之索欵乎答是問以後又復開帳爾知否答不知担律師曰爾不知現控有十二萬兩之多矣問三次索欵有無帳目與爾閲看答並無帳目取來且屢次向其索取終屬支吾問當時退船之説如何問答答未曾口説僅接到白納處之信一封問在何日答可查旋卽在存堂各件内查閲問此信是初次言退船乎答是問是日信隆有照樣之電信至南洋大臣處爾知之否答當日不知次日清晨送來電信底稿與我看過問以後有何説答我卽向言如此則連我一併告入矣此第並無他説並言其昧良應按照合同還我六年租洋然後方可退還各船後來曾大人知之説我不應向談租洋只求其不索詐已可矣惟其如欲還船須將四船一併退還問以後作何舉動答曾大人卽派嚴林寳並錢姓兩人到我處同往收船至行中見白納處寳納説明其故二人雖允還船並不動身及向催促則言尚須往問領事去之有頃回言領事説不必還船少頃卽有信來至晚送來西文信一封是索二萬五千兩之信我卽交與曾大人次日往問白納處寳納據言出自律師威金生之意問爾矣否答不允問合同上有一欵如修費價在千兩以上須先知照有否答有之問旣有此欵則可曾接到過商辦之信答無問買辦支票及各帳上均有爾之圖章何意答因擔保買辦之故然亦非我之圖章係帳房中所用者實欲命其清查墊用之欵爲將來算帳地步耳及至後來又被將帳添入問照爾則一經蓋印均須擔認矣答非也此中尚有兩層如蓋印而有付訖圖章者可以擔認如無付訖印則雖查過尚未實在蓋其中有付我之欵亦有曾蓋印而未收銀兩者帳上有四十及二千兩二欵均未收到銀兩故只一印問原告供詞有曾送祥生廠之估價單與爾閲看究竟若何答此是假話當時武寗船在吳淞口壤時白納處寳納均在支應局中船主送一洋文信與白納處等行中送一華文信與我白納處等見之卽辭去我曾向言如須修理可請詳生廠開一估價單來他至今未曾送來如其實已送來則我必然到廠與彼論價問爾接到二萬五千兩之信可曾允送銀至英領事署答不過允五六千兩之譜至多送存銀一萬兩俟交還船後再行請公正人詳斷公同算帳白納處等不允問在何時答在接信後約遲一個禮拜且言付銀須親交英署由領事出立收條問爾可會派兵看守船隻答並無兵權如何派兵實在不曾派兵問江寍船已修其餘三船一經騐船司開單照修以爲必無不好矣答是問如何向爾索一萬二千六百五五兩答欲抵賴租錢耳問原告共付租銀六千餘修價竟有一萬餘答是問如此則非但不能收租反欲找給銀兩矣答是問七月二十五號至八月十四號一萬二千六百五十兩之索欵此二十日中忽然增至二萬五千兩原告可有解釋之語答無再三追問終不能言問爾可知原告向索銷毁合同之銀兩乎答不知問爾與原告轇轕之後可曾通詳上憲答於七月十七日發禀通詳至此担律師已問畢原告律師小威金生起言曰現請略詰要語惟公堂向例應當立問故本律師首請立問蓋因支應局員徐君次舟亦設有坐位故也威律師問曰知爾中國文理甚佳答曰未必如佳則早中進士矣威律師曰爾且將合同一看末後有一印係支應局何用答辦公之用惟先用方印後因方印糊塗改用圓印問改換後方印卽不用乎答是卽買辦支票錢莊往來均用此印問有無私事所用之印答無問帳上另有一印係何人所蓋答我之帳房我出借之銀由帳房轉付問爾出租之船能行不能行答自然能行問爾昨供船應修理有修單送至祥生廠有否答此事應問郭委員問是否將船修整然後交與原告答是問修船要租錢否答以交船日爲始問修好卽交乎答如不好原告不應收問爾修理要出價幾何答由騐船司沙寗開單修理出銀二萬七千兩問如此則船已壞極矣答並無大壞問修後能行何以初開時卽用拖船答交船時原告應先察看如不好應卽追還俟修整再行接收問前堂見証人雷已供過船欲行不能而白納處亦天天與爾言答白納處所言均是小事並無壞機器之語問爾知修鐵門祥生廠要銀七千兩否答不知問合同上何人作保答奥商隆曾威其實是受其所愚問爾昨供簽合同時卽知原告無錢答請我担保買辦銀一萬兩卽知其無錢問爾將船交與原告時並未修答修一只交一只均皆修完問江寗船何日起其修理情形爾曾有信一封交信隆請爲查閲答此船與他船不同問船在塢中要租銀否答不要問此信是爾寫否答是何無日子答因不甚緊要故無日子問官塲公文亦可無日子否答此不能與公文一例看問爾供過原告所用管輪無甚本領答我不知機器故而不知准聞他人如此説故亦爲此説威律師問畢担律師又取出一信曰前者原告白納處供詞曾經牽涉雷税務司故本律師曾函請其到堂作証此係雷君之覆函略謂白納處告支應局一案本税司並未詳閲各帳亦未定斷惟曾道臺托勸此事故向威律師處抄得一帳卽交與曾道臺然未理勸故到堂與否並不緊要如定要到堂須請堂諭蔡觀察曰如此則須請雷税司到堂一質俾可以折服原告之心威律師之意則以爲不然卽互相辯論多時至鐘鳴一下鐘始行退堂定於翌晨九點半鐘再審 
[示防詐僞]  
　　欽加同知銜辦理上海城廂内外保甲總巡兼清道事宜江蘇卽補縣正堂鍾爲防詎僞以飭法紀事照得本總巡自到差以來朝夕克勤矢愼矢公首重鋤奸尤嚴御下事無鉅細躬親裁决内外人役從不聽其語言稍徇情面城狐社鼠雖有鬼蜮之智無地可施本總巡辦理保甲一年有餘家丁差役有犯必　計驅逐家丁二名斥革局差三名爾等當所共知近聞書識吳　祥　糞　等在道憲衙門控告受賄情事雖查無實據然旣被告發决非事出無因除將該書識先行斥革聽候查辦外誠恐内而書差外而棍徒妄窺意旨巧設騙局指稱關節必須打點妄言懲辦可以輕重愚民畏罪急思趨避易於鼓惑給者網利藉端愚弄冀邀天功及至資財已去事終無濟方悔受騙業已無及爲此示仰軍民人等知悉爾等倘有窩贓聚賭鬥毆拆稍情事須知理曲果能自艾仍可矜哀理址定與伸明無庸瞻顧凡遇冐稱本總巡親信之人託言安頓誆取財物卽是招謡撞騙准被騙之人立卽扭禀來局以憑盡法處治若有無知愚民犯罪畏法甘心受騙一經發覺定卽取與同科照例懲辦本總巡言出法隨决不寛恕各宜凛遵毋違特示 
[神會誌盛]  
　　前日爲中元令節本邑城隍神率同四司循例出巡昨日又爲南巿高昌司出巡之舉儀仗執事均極鮮明雖是日濃雲潑墨細雨如絲而會中人興不稍衰舁神像巡行各處導以細樂悠揚凡紅男緑女之聚而觀者塞巷塡街頗形擁擠也 
[節會肇禍]  
　　前日本邑城隍神率同四司循例出巡神駕諎西門外邑厲壇賑濟無祀孤魂畢道經萬昇橋畔有崇海侯之鑼夫陳鳳芝在旁竚立適軍牢班中之馬執事飛馳而來陳避讓不及被撞倒地踐傷手足雖經友人劍負而歸多方排解恐尚難免饒舌也又會過小東門時有胡飛雲鞋子店爲夥某甲在傍觀看以神前所扮之五鬼狀貌奇醜惡言相謔遂爾口角後因所扮之判官勸散甲回店後忽發急痧竟至命登鬼籙店主無奈備棺收殮一面函追屍屬來申惟鄰右人等莫不互相傳播以爲神靈顯赫殊不知是亦偶逢其適耳愚民之愚一何可笑 
[掌珠入海]  
　　舟子楊文祥撑駕划船爲業昨晨泊蘇州河白大橋北首岸側有女孩一口小名阿五年甫三四齡偶失防範墜入河中雖卽撈救奈水勢甚緊隨波而去以故至今尚未撈獲 
[給圈救命]  
　　虹口各碼頭時有失足墜浦不及救援之事邇經工部局發下救命圈裝以木匣上用玻璃門著捕房按叚分設以備急救之用並諭小工水手人等如遇失足落浦者無錀何人均可將圈抛下 
[幸未傷人]  
　　本城太平街一誠樓茶肆因間壁翻造房屋遂一空依傍壁立巍然年久失修不禁風雨前日午後五下鐘忽然坍下單壁四堔時適神會行經横街茶客紛至門首觀看致未傷人誠幸事也 
[函追房租]  
　　有趙瑾山者挈其梅鶴賃屋有浙江海運局附近是屋係海運局委員王君之産除頂首外結欠房租十七千七百餘文向追延約前自由王君函請上海縣拘提訊追黄大令閲函後以爲數甚微飭傳十六鋪地甲到案著令傳諭赶緊理楚延干提究 
 
 

Page 4

 
 
[法捕房紀事]  
　　法大馬路徴康錢莊開設以來未及兩月虧空各莊往來及存欵等項共一萬三千餘金執事陸漢章先行逃避莊亦例閉陸避匿英界爲康明瑞洋行買辦扭送英公廨請追欠欵一千餘兩莊主蔡徴麟禀請捕頭函致讞員鄭大令將陸移提到廨歸案訊辦英讞員翁明府准之將陸交法包探帶回俟訊供後將陸與莊主一併移解英廨辦理昨日有王蘭芳李松山等投法捕房聲稱莊主蔡徴麟串同執事將本票貼邏拆息調換現銀名曰更現共被調去四千五百餘金請將莊主押追捕頭准之旋經人保出俟堂期解請問官訊究○偷兒茜甲在北京輪船圖竊爲包探拘獲解送捕房捕頭命押候堂期解訊○某乙前次犯案懲辦釋出未幾故智復萌爲包探拘獲送入捕房捕頭命押候解送公堂訊究 
[美捕房紀事]  
　　昨日上午有寗波人陳阿六陳忠吉張阿慶在西華德路互相扭毆適三百四十九號華捕巡至陳等猶扭結不解捕因一併拘入捕房捕頭詢悉兩造爲索取賭錢起釁以其均非善類飭一并禁押○賭徒王阿二設攤天后宮廟塲誘人賭博昨經四百八十八號華捕巡獲拘入捕房押候解送英公堂訊究○昨午包探竇如海由某處巡緝遇見張掌林陳寳生二積竊當卽一并拘獲解入捕房捕頭飭押候查明曾否犯案然後送廨訊究○前午四十一號西捕巡至北蘇州路見某甲所設之冷攤上懸有西式大衣三襲知其來歴不明因卽拘入捕房捕頭詰問之餘甲供此衣由住居蘇州路第一百九十八號屋内之某西人處買下捕頭遣包探石金榮往查屬實免究釋放 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英會審公廨函送練春濤郭高祥張小如等到縣前日帮審蔣剌史提訊陳供寗波人年六十有八在英界五馬路開老虎灶生有二子一女女兒已嫁與郭高祥爲妻女婿在湖北鐵廠工作女兒先住高昌廟後搬至虹口與張小如飯店爲鄰通姦一節小的實出不知女兒服毒身死因當時無錢向張借洋買棺收殮一面電追女婿來滬詎伊來滬後一味持蠻只求恩鑒郭供南京人前在製造局當工後至湖北家眷住在高昌廟小的並未囑妻搬住虹口岳父領至滬北與張小如姘識上月二十張自外歸鑡妻與一不知姓字之人同坐戲謔張疑是妻子新姘之人卽購洋烟逼妻吞下毒發身死張情願買棺收殮求因　辦張供寗波人在虹口開設飯店與郭向來認識郭妻搬來虹口與小的爲隣因事時常來往並未有私因何自盡實出不知經剌史研詰始稱小的姑奸等事有郭母葉氏在塲又因葉氏作主借給伊洋五十元郭由湖北來滬向索前欵反來揑控張阿榮供與小如隣居郭亦認識郭妻從未識面惟聞向與小如姘識搬來同居其餘一槪不知郭葉氏供媳婦陳氏確與張小如姘識搬至虹口居住此次被逼吞烟實係張阿榮眼見求重辦剌史判張小如狡不承認先責一百板收押候移請英公堂派差查明實情再行復訊○八仙橋巡防局函送受傷之吳福如並被告毛小云二名至縣亦由蔣刺史騐訊吳供揚州東台縣人來滬祗有月餘租得姚桂芳東洋車一乘每月租錢付楚某日姚與毛二人又來要錢小的因租已付清不允所索卽被用鑿戳傷頭面故此赴局控告轉送案下求騐毛供高郵人做木匠度日在姚處經管車子吳因欠姚租錢三百餘文向索未付以致口角小的一時怒起遂用木器毆傷吳桂仁供是四圖地保吳毛二人因索欠車租致起爭閙屬實剌史飭仵騐得吳左眉稍有微傷尚不甚重姑念貧苦著毛小雲貼還醫費洋六元各具遵斷結完案○英公廨函送毆人之王國虎到縣蔣剌史提訊王供寗波人爲木匠生理因五月間母親有病回家將放出之帳托同行徐侯希代收小的回　　索所收之洋反被毆打又赴公堂朦控送案求鑒問官判交差管押候提到原告再訊 
[上海巡局瑣案]  
　　本邑人談阿狗在南巿陸家浜橋堍開設整容店藉卜蠅頭前有川沙人陶子廷者貧無聊賴在談門首呌　　詞其向操何業則稱素習薙髮對談召使入命其在店奏技每月給資若干詎陶心懷不良前晚竟在店中行竊衣服十餘件挾之而出行　　　頭北首適被捕役撞見向之盤詰適十六鋪三局委員巡夜過此瞥見之下卽飭巡勇帮同拘至中局翌日由蔡二尹提訊判令笞責一百五十板　其母丁氏來案保釋贓待失主具領○報紀川沙鄉人朱寳英日前將銅壓髮及銀簪各一枝在裏毛家弄益昌典内質錢當被櫃夥察出將物藏匿朱在典胡閙由報事人控諸十六鋪巡防中局當奉局員蔡蓉卿二尹提訊據供二物係小的之妻在鄉間賤價買來不知銅質叩求寛宥二尹謂簪係銀質爾可認識否銅質之壓髮業由該典燬去矣朱供稱認得二尹遂命具結將銀簪給領交丁順舟保去 
[英界公堂瑣案]  
　　包探趙銀河送竊犯米蘭亭至案禀稱余吉安失去綢布衣服係朱行竊由小的拘獲人贓送案究辦余投案申訴情由並請領贓朱供小的係嘉定人實因失業所致尚求恩典翁笠漁明府判責五十板贓給失主○包探孔阿才拘送積竊沈阿三至案禀稱王榮堂洗衣作内屢次失竊漿洗衣服查知係沈行竊送請訊辦沈供小的係寗波府人行竊該死求開恩典明府著重責一百板贓給王領去○包探王四福禀稱陳素卿家失去牙扇茶壺銀洋等物報捕後由小的往查知係婦人顧王氏行竊是以拘送至案請爲訊究陳投案申訴　　質之顧王氏供今年三十歲係無錫縣人現住法界實因度日無資出此下策旣被拘案求開一線之恩明府謂姑念女流著押三天　　　　　　探張阿五拘送行兇人吳木生及受傷之王連生到案請爲訊斷王供稱小的行經武昌路被吳等無端兇毆求請騐辦吳供小的係廣東人年二十三歲偶因細事與王口角失手毆傷求恩寛宥明府訊得吳行凶屬實著責二百板管押三個月期滿核奪○包探倪順泉禀稱王阿生唐增　李阿林沈昌記等先後失去衣服等物查係陳阿生施寳生等串同行竊獲案請究王阿生等各失主均請領贓質之陳阿生供小的二十二歲寗波府人施寳生供今年十七歲亦寍波府人所竊物件押錢使用現知悔過求大老爺開恩明府得供著將陳施二竊各責一百板管押一個月贓給各失主分别認領○包探石金榮禀稱陸阿東向陳茂榮借洋不遂反敢行凶是以送案請訊陳供陸向小的硬借洋銀四元不遂所欲卽被兇毆求恩訊斷陸供小的浦東人並無硬借洋銀情事實被誣指求察明府以陸形同拆梢著責二百板○四百六十一號華捕解送行竊魚士之朱阿三至案請訊原告王阿小供向以擺設小菜攤度日昨晨突有朱阿三行竊魚干被捕拘案請爲訊究王供行竊該死明府判責五十板枷號兩天 
[省官報]  
　　七月十三日同知恆担禀辭赴寗文闈差知縣翁傳照禀銷上游厘局差又孫壽彝禀知起程回籍並銷發審局審差又潘宜經禀銷海運津局差縣丞鍾瑞堯禀銷海運津局並辭赴寗文闈差府經歴許之琛禀辭赴金山縣保甲差又章寳瑜禀知起滿繳咨來省禀到巡檢黄壽蕃禀辭赴寗又闈執事差典史薛觀禀知本日到盤門外巡查差江蘇補用道候補知府余慶祺於七月十三日寅時壽終藩轅牌示照得長洲縣知縣王樹棻保升遺缺查有候補知縣汪懋琨堪以代理 
[上海陳家木橋電報總局内籌賑公所經收四川義賑第七次清單]  
　　愛蓮堂周求全家平安洋三元向日主人洋四元無名氏將醫藥費移助洋六十元陳桐爲子病來 
保平安洋十元日新堂尹洋五十元○以上共收英洋一百二十七元正○又經收指明合助四川宜昌義賑第五次清單劉張氏求病愈洋一百元正○又經收宜昌義賑第五求清單徐秋軒洋一元正○又經收湖南義賑第十二次清單舒又記洋二元正 
[上海六馬路仁濟善堂籌賑公所施子英經收山東順直湖北川東賑捐六月初一至十九日第念次清單]  
　　初一日隠名善士洋八十元怡樂居洋三十元胡捷三祈顧 
省臣造福洋二十元南門同善社洋十元銅洋十三元藥茶二百包張榮貴求資父冥福顧誠德堂各洋十元績北旺川上川無名氏洋七元胡葆貞祈女病愈洋五元○初二日鴻泰本號洋二百元恆孚募李嚴氏洋一百元怡怡堂洋念元汪潘氏平安氏各洋十元始平氏洋三元王隠名無名氏各二元洙涇顧林氏爲手足不仁祈愈洋一元恆孚銀樓桶捐零户錢申洋七角無名氏對開洋一元蘇垣乞婦洋一角錢十文○初三日王植翁七旬壽辰同緣祝敬計錢廣甫嚴調初邱寳麟徐子才劉卓如金楚堂王子才謝槐卿張勗初李瑞林潘叔卿王心存徐玉山徐少軒郭善卿孫乾初合洋十六元又王松年洋二元金菊主洋三元銅洋一元馬芾洋一元○初四日竹隠居士求科名黄胡氏保身健王金鳳求病愈自娛室主四户各十元錫堂氏求母身健小兒易養洋五元○初五日蔡門過氏洋五十元方泉子爲父七周懺資移賑洋二十四元杭州朱公館寄來湯淑人遺言節省移賑維則堂主人酬心愿楊清水求母康健平安薄人四户各洋念元寳善堂求老幼平安十元胡葆貞洋五元唐鄭氏求病愈洋二元二角無錫知足子爲子病愈省藥資洋二元求店諸事順遂一元存心人五角○初七日葉壽松洋一百元范苑氏求病愈天外散人募羅大綸二户各洋五十元王明善七旬壽儀洋念二元病愈酬神愿以資祖父冥福洋念二元泰安棧來無名氏洋一元了愿人洋五角公順瞿旭堂銅洋四元周姓消災子無名氏三户各銅洋一元○初八日雲隠子求平安小女病愈洋六元杭城比邱尼福巖無名氏各洋五元司証祈得彩友造福洋一元○初九日杭州傳道堂同仁第六批洋三百三十　元八角貽厚軒自新山人周各洋念元錢氏祈子冥福洋五元無名氏洋一元銅洋二元隠名氏銅洋一元○初十日徐毓萱氏祈平安王文鎔求父病愈各洋十元譚春遺西門　　　鄭憲撥來罰欵各洋八元陳恆豐求父母平安洋五元和正公餘慶堂各洋四元叚致雍堂求平安退思齋求平安集善堂魏萱亓大年南柯子求心子梅柳齊去病八户各洋地元莊姓病愈完愿子玉氏來鳳園三户各洋一元黄春圃經募指解川東午時茶二萬日千服○十一日虞山已溺生書院膏火洋三元○十二日蘇州無名氏洋一百元許季生洋二十元許承爲子寒熱求速退蘭陸仲中爲孫鎭武求無災晦易養各洋十元消災子銅洋一元○十四日杭州傳道堂第七批洋二百零六元五角周筠生五元心惠記銀十兩○十五日無錫達源莊來延齡氏洋三十元姚氏祈恙痊二十元鄭何氏保産平安洋十元沈辛安洋五元福巖智巖廣慧凈悟善明果成趙賓來趙性賢何文佶九户各洋一元張覺蔭金長海各洋五角○十六日葉晋記洋五十元仁和雙修閣洋四十元綿力子洋三十元○十七日張永釐洋五十元仁和雙修閣養心氏莫隠名三户各洋十元周仲氏洋一元○十八日壽康堂吳隠名氏洋一百元戴造樑摩兜堅室無名氏三户各洋十元○十九日竹隠居士求科名洋二十元海鹽程門朱氏求足疾全愈洋五元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
