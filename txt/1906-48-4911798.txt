# 1906 - 48 - 4911798

 

Page 1

 
 
   
 
 

Page 2

 
 
[論政府近日用人之不當]  
　　國家以政府爲行政之樞紐。政府以用人爲要務。用人以知人爲根本。内而各部尙書侍郎。得其人則行政之基礎立。不得其人則敗。外而各省督撫藩臬。得其人則　政之機關靈。不得其人則傾。然則政府用人之責任與關係。若是其重且大。而顧可以輕忽出之耶。用人之弊有二。一其識不足以知人。一識雖足以知人。而不免於徇情。二者均爲敗壞行政最有力量之通病。中國近來内政外務。正難措置。用人尤關緊要。乃觀今年一月中。政府於内外各官之升補遷轉。每多可議之處。則誠記者之所不解也。試舉其最不满於人意者言之。張仁黼之調補學部左侍郎（上諭見初四日報）接張素未聞以熟悉學務稱。京秩中深明學務者。尙不乏人。何必張。 
張亨嘉之補授兵部右侍郎（見上諭日同前）按張監督大學堂時。咸以頑固不達時勢目之。夫以頑固不達時變之人。而與之。言兵政可乎不可。矧於兵事。未聞其有閲歷也。 
松壽之調補工部尙書（上諭見二十六日報）按松壽才識平庸。碌碌無所表見者。 
清鋭之補授兵部尙書（見上諭日同前）按清鋭亦一不學無　之人。　政府將以近來振興工業各事。均歸商部辦理。兵政歸 
練兵處辦理。兵工兩部。視爲綴旒。而可以隨便位置乎。則何不逕。將該兩部裁之。 
恩壽之補授山西巡撫（見上諭日同前）按恩壽爲某邸私人。自去蘇撫任後。而漕河總督。而江淮巡撫。雖經極力運動。卒未得適宜之位置。今補晋撫。實爲運動之結果。 
溥偉之補授閲兵大臣（上諭見二十七日報）按閲兵之責任重大。必得熟識兵法望重之大臣。始能勝任。斷不可存稍私見以爲。非满人不足以當其職也。 
以上祇略言其最著者。若以庸庸之才。而亦博升轉之榮者。不盡舉。夫用人以就各人之所長而器使之。爲第一要義。中國向例以爲學成而仕者。必無所不能。而可以隨意升轉。今日正宜力矯此弊乃政府之用人若此。其必不免於不知人與徇情二者之弊可知。今更舉二人爲證據。 
王文韶素稱爲頑固巨擘。位至相國。而毫無建樹。今京察稱爲　歷中外夙著勤勞。其所勤勞者。勤勞於保存科舉而已。 
孫家鼐亦素以固執稱。其學問政聲久不愜於輿論。乃京察謂其老成厚重衆望交孚。不知其所謂孚衆望者何在也。 
記者於此反覆以言之者。無他焉。祇以用人爲今日圖强之本務。希望此後政府弗再蹈前此二者之弊。則中國之福也。 
[領事請江督預防亂事鎭江]  
　　駐鎭英領事竇爾慈君據工部局報稱产標恐有謀亂之事竇君爰函請南京領事官 
晉謁江督面述情形以期防患未然實則六標安謐如常　西人僑居鎭地未悉内情故稍得風聲便滋疑　耳（工） 
[日使請禁排日檄文]  
　　二十八日产京電云駐京日本内田公使照會中國政府謂廣州地方時見排日之檄文於兩國邦交頗有關係　卽嚴加治理以維邦交云譯字林報 
[中俄協約情形]  
　　二十八日北京電云中俄協約以中國提出之收回礦利及歸還俄國在黑龍江琿春等處侵佔之地各條欵與俄國要求欲得黑龍江蒙古等處之鐵路權各問題彼此 
 
 
 

Page 3

 
 
相持不下故進步甚微此間外交家皆有不平之意因俄國竟將中國提出之條欵全行拒絶而彼且不顧卜茲墨斯之日俄和約而提出不正當之要求也譯字林報 
[會議對待中俄議約條欵京師]  
　　中俄議約一事前由俄濮使商之外務部各堂憲以此次所議條欵總要和平商辦不可互相爭論免貽他人口實等語十九日政府王大臣會議對待之策謂其所開條欵内有一欵而籠統包含數事者當令議約大臣分晰指駁决計不能满償其顧以保主權（諸） 
[外部議駁美國招募華工北京]  
　　美國開鑿巴拿馬河工曾照會政府請訂招募華工章程現聞政府以該地瘴氣極深從前華工四百名傭力是邦竟病亡大半水土實不相宜己公議婉却其請矣（辰） 
[外部輕放違犯警章俄人北京]  
　　俄人沃熙璞在北京違犯中國警章日昨被巡警部拘訊旋經俄璞使照會索取聞已由外部轉咨俄使謂此案早己訊釋了結矣（呂） 
[外部照會日使索還扣留商品北京]  
　　天津敦慶隆商號販運綢緞布疋被營口日本軍扣留當卽禀詳商部大臣聞已由外部照會日使索還（呂） 
[奉省電請派兵防勦鬍匪京師]  
　　十七日盛京將軍致電外務部略謂奉省邊界俄兵仍然不時滋擾商民受累務請照會該國公使轉飭彈壓並云近日鬍匪勢甚猖獗請速派兵防剿（訓） 
[電飭詳查伊犂情形京師]  
　　日昨政府電致伊犂將軍長軍帥略謂現在有人條奏請將伊犂改設行省希請詳細體察該處地勢民情務速詳覆以憑核辦（和） 
[外部咨送各省敎產清册北京]  
　　外部近日通咨各省督撫令將各該省所有各國敎會男女敎士醫院財產等一切總數隨時調查彙造清册每年報告二次以便出有敎案時易於措置現直隸一省己由直督曁順天府府尹飭屬從速查報矣（盈） 
[黃雒鐵路决意自辦濟南]  
　　山東巡撫日前電告外部云黃泰橋至雒口之鐵現由本省紳士决於今春自行開辦如有外人赴部要求請卽堅持拒絶（日） 
[川鄂两省注重宜萬鐵路四川]  
　　自四川省會北達漢臯緜亘數千里今開辦川漢幹綫鐵路而川漢兩省交界之區道路最險工程最艱者莫如由萬縣至宜昌一段今擬先將此段興築急其所難他段自易於奏功矣（日） 
[該算京榆鐵路餘利天津]  
　　直督袁宮保會同胡芸楣侍郎飭令清查京榆鐵路自開辦迄三十一年出入欵項核算共得餘利若干茲據查明共得餘利八百餘萬（袁督胡侍郎各分八千其餘官員按照勤惰以次遞减）除開銷各項及提分花紅餘欵外奏請聽候公家撥用（甘） 
[蘭伊鐵路决議籌欵興築北京]  
　　聞陜甘總督升制軍近與伊犂大臣會商等籌欵二百萬先行修築蘭州至伊犂之鐵路爲幹路然後再徐議修築各處支路現正籌劃集款之策俟有頭緒卽行具奏（辰） 
[請阻德人謀掘莒礦濟南]  
　　山東京官因莒州礦產豐富原擬集股開辦而德人竟帶同礦師在該州插標購地紳商屢與交涉現由某京卿邀集同卿京官聯名函請東撫阻止昨聞東撫楊中丞己函覆在京紳士謂與德人極力婉商勸阻己邀允准矣（閏） 
[俄商禀請俄政府承辦庫倫金礦北京]  
　　俄商克爾德開辦之金礦因虧賠巨款頗難支持幾有停工之勢故禀請駐庫倫之俄國領事擬請俄國政府添股繼續開辦俄領事已允電政府代爲請示矣（閏） 
[上海道致江督電（爲寰泰兵輪賠欵事）]  
　　督憲鈞鑒寰泰賠欵迭奉飭查當嘱羅道商詢担文據復被告律師所登告白内載擔賠每墩十五磅係指索賠各項必須在堂供証確實憑據實有此數方能照付经案船身及該船所配砲位軍裝并所裝軍火船上員弁水手行李私用物件官家存船各物均落在每墩八磅範圍内數已照繳至人命損失果有溺斃員弁十四人兵丁水手九百七十名又能照章令各該屍屬逐一到堂控追質証不難爲每墩七磅追償本案共溺斃十三人屍屬能到案者僅四家早己具控索償只能控追約萬一千磅不能索償三萬九千餘磅伏乞憲鑒並飭知籌防局再船貨賠欵己禀送華洋文授權據告請蓋印後俾便領銀並陳樹勛漾印（筆） 
[禀覆寰泰賠欵數目不符江寗]  
　　候補道慶觀察昨奉督憲發閲上海袁道寰泰賠款電禀卽禀覆江督云此案旣經賠定應聽辦結惟查滬道前禀案内聲叙人命係賠一千磅字樣今核滬道電禀是否加一萬磅抑電譯未確應否再請電詢伏候鈞裁（年） 
[請定郵政舞弊刑律京師]  
　　總税務司以廣州郵政分司舞弊洗刷舊郵票復用積壓信件二千餘件年餘不送實于郵政推廣大有妨礙西國此等例禁綦嚴中國向未定有此項刑律請咨行刑部議定從重懲辦警效尤（呂） 
[定州添設郵政京師]  
　　聞北京郵政總局近奉外部札文現在蘆漢鐵路旣已通行郵遞往來實爲利便惟查直隸定州各屬郵政尙未通行自應逐漸推廣以便商民頃聞郵政總局已委供事劉藎臣在定州城内設立分局並附設信櫃五處定於二十二日起行月底月初卽可寄遞郵件矣（盈） 
[不允慶邸辭退要差京師]  
　　慶邸前因政躬不豫 
 
 

Page 4

 
 
請假調理十七日假满請安時面奏年力就衰難勝重任懇恩開去軍機處練兵處外務部等項要差兩宮諭以時局艱難正賴　心匡輔未便卸肩等語（受） 
[軍機處擬不再私受贈京師]  
　　十九日軍機處王大臣在内廷大開會議因現已奉旨賞給津貼自應各礪廉隅革除陃規一槪不准私受餽贈嚴定章程永遠遵守並擬函致各省將軍督撫等官此後不得私贈各儀以杜行賄之風違者據實參處如本處官員有私受者准令各督撫指參倘别經發覺與本處官員同等語聞慶邸力持其議並飭詳訂章程務求盡善不可稍有廻護（存） 
[議裁各省將軍北京]  
　　政府現議將有督撫省分之將軍各缺一併裁撤如荆州將軍則歸鄂督兼管江南將軍則歸江督兼管福州將軍則歸閩督兼管廣州將軍則管粤督兼管杭州將軍則歸浙撫兼管所有駐防旗兵一律歸督撫節制以一事權（閏） 
[句容縣龍大令禀請赴東瀛攷察政冶江寗]  
　　日昨句容縣知縣龍大令曜樞禀請各憲交卸本缺自備資斧遊歷東洋攷察政治署臬司朱竹石廉訪批示云方今時艱孔亟百廢待舉内治外交需人而理該令有見於斯請自備資遊歷東洋以爲取鏡之資具見留心政治事屬可行所請委員接署之處旣據併禀仰江寗府飭候兩院憲核示遵行（吉） 
[詳覆新涇司情形蘇州]  
　　青浦縣田大令前據重固鎭職監生耆汪祥龍等禀請將新涇司巡檢改紥重固以便彈壓等因詳由蘇撫陸春帥仰蘇藩事會同臬司查議詳辦旣而藩臬兩司又據青浦縣貢附監生楊敬可等禀稱東北卿章堰鎭駐設之新涇巡檢界居數鎭中央均可兼資彈壓重固鎭本有蓬閬武汎兼管又有重固武汛坐鎭不必再需巡司襄理請飭仍舊留駐章堰等情核與縣詳情形互異仰批府察度情形妥爲核議茲據松江府詳稱此案札委候補知縣沈唐前往會同該縣田寶榮查明妥議禀復核辦據該縣委禀稱查得章堰一鎭在縣治迤北相離二十里距重固鎭五里約有鋪戶一百四五十家重固在章堰之東南離城十八里約有鋪戶二百數十家且設有典當前已禀奉提憲檄飭兼管之蓬閬武汛於冬防期内暫行移駐在案今會同妥議以重固一鎭旣飭武汛駐巡不致吃重應飭該巡檢回駐章堰以順輿情等情由府轉詳到省刻下藩臬両司卽將松府詳情移請蘇撫核奪符舊制（吉） 
[請開豫省南陽商埠北京]  
　　豫撫陳筱帥日前電致商部略謂南陽府南關地方爲鐵路交衝之所商情日形暢旺亟宜將該處開作商埠必可收獲利源應請大部核奪奏請施行（呂） 
[擴充江海航路之計畫北京]  
　　政府王大臣近日議及中國幅員遼闊海線延長而江流通貫數省欲求商業之振興端在交通之利便推廣航路尤爲目前要圖故擬咨行各省大府委員測量海道擴充航業或籌欵自辦或招紳集股宜如何建築碼頭起蓋公司一併妥訂章程辦理以免利權外溢 
[美使願助專賣鴉片北京]  
　　專　鴉片之法政府前己决議實行當通電各省飭體察情形妥籌辦法並咨請英使減少印土進口已迭誌本報茲聞駐京美使柔君日前曾至外部聲稱中美邦交最篤又鴉片流毒中國久爲美國所共憤曾經著論勸中國早行禁革今値中國决行專賣鴉片之法本大臣深願出力恊助辦理以底於成藉表同情而敦友誼云云聞外部已電達直鄂兩督互商妥叶再定准駁（雲） 
[政務處奏考覈州縣事實開單分别勸懲並另擬通行畫一章程摺]  
奏爲考覈州縣事實分别開單請旨勸懲並另擬通行畫一章程恭摺仰祈聖鑒事上年五月十四日奉上諭欽奉懿旨著自本年爲始每屇年終各該督撫將各州縣分别優劣開列簡明事實奏到後着交政務處詳加考核分起具奏請旨勸懲等因欽此嗣據各該督撫陸續奏請展緩至次年三月或五月具奏均奉旨政務處知道欽此數月以來先後咨到表册計有直隷江蘇山東山西何南四川廣東浙江湖南雲南安徽甘肅熱河福建等十四起未據咨報者尙有湖北江西陜西新疆貴州廣西奉天吉林黑龍江等九省除廣西吉林業經奏准暫緩辨理奉天黑龍江與吉林事同呈律亦應暫緩臣等謹就已到表册十四起詳加考核分爲最優等優等平等次等四級曁不及一年各員分繕清單恭呈御覽各州縣列入最優等者擬請仍交各督撫出具切實考語具奏實缺者以應升之缺在任候升署缺者遇缺卽補列入優等者擬請交部議叙列入平等者擬請准其照舊供職列入次等者擬請仍由各督撫隨時督飭各該員將應辦各項認眞舉辦如果始終不知奮勉卽行分别撤參儻各該州縣或巳因另案撤叅而此次最優等者應由該督撫查明原叅情節分别公罪私罪請旨辦理列入最優等平等次等者卽母庸置議其未經咨報之湖北江西陜西新疆貴州等省並請旨飭下各督撫趕緊造報母得視爲具文以期仰副朝廷綜核名實勤求民隱之至意抑臣等更有請者圖治之道當以實事求是爲歸察吏之方尤以整齊畫一爲要臣等查閲各省表册直隷山東最爲詳備其餘各省所報繁簡互殊間涉含混謹擬畫一章程五條請爲皇太后皇上縷晰陳之[  未完]  
[新道定期接印]  
　　任上海道瑞辛儒觀察昨日命駕入城拜會升道袁大京兆商議交卸事宜畢逐發紅諭定於初三日已時接印（君） 
[南非華工問題]  
　　廿八日倫敦路透電云英國派駐南非洲大臣西　那伯爵頗欲衛護中國工人謂驟加禁止未免多所困難云云昨日下　院提議之事大半係研究華工問題 
[南非礦價跌落]  
　　廿八日倫敦路透電云南非洲之礦務因英政府所施之政策無定　值大跌禮拜四發銀之日恐異常困難計自陽歷正月廿二號以後大股東四十家巳陡落至英金一千八百萬磅之多譯字林報 
 
 

Page 5

 
 
[法新總統之政見]  
　　字林報接廿八日倫敦電云法國新任總統福利勒斯君己傳諭國會使維持現行之政令並告國民恊力扶助而同謀國勢之進步又謂陸軍之保護國家實爲神聖不可侵犯之義務然不能恐嚇他人云德文報接甘八日柏林電云法新總統所頒之諭令係注重保全民主政體而以和爱主義對待　國　勸國民各存忠義而維持民主駇體之各要端云 
[摩洛哥會議情形]  
　　文匯報接廿八日倫敦電云各國對於摩洛哥之意見仍覺厭倦異常而不見進步同日路透電云巴黎法人之意謂摩洛哥會議之破壞勢難幸免德法两國對於摩國警察問題必不能再行和合廿九日路透電云德國己將法國所訂之摩國舉行問題承認法國代　　亦己屈服其反對主義德文報接廿八日柏林電云德法两國所訂對於　　舉行問題之謀畫已由阿勒支西拉斯之　董批閲意大利亦有　議警察問題之　 
[南非又亂]  
　　廿八柏林電云南非洲納得及尼　　　　　叛亂譯德文報 
[贈書誌謝]  
　　頃蒙姚觀察志梁函贈山西農林學堂課藝第四編一帙其論森林學養蠶學均能貫穿講義言言有物其足以提倡我國之實業者裨益匪淺鮮也瀏覽一週書此道謝（望） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紀美華牙醫學堂]  
　　美國人馬廣禮在上海英租界九江路及江西路轉角處設立美華牙醫學堂曾奉美國以林奴也可省批准得有發給文憑之權各敎員皆由美國聘訂來申曾得有最高等文憑就學者功課由淺入深期以三年畢業每年學費三百元學生共分在班逐年遞升一班畢業後由掌敎馬廣禮給予文憑可在地球上無論何處創立牙科專業行醫蓋由臨證鑲補時能細授秘要故較易進益現已定於二月初一日開課矣（顚） 
[法使函請護照北京]  
　　法國公使呂班日昨函致外部略謂現有土耳其官嗎时亚斯擬赴河南山西陜西甘肅等省游歷請發護照以憑前往等語己由王大臣核准發給護照並電致各該省督撫俟該員到時妥爲保護亚君於正月十八日首途矣（以） 
[咨催帮台官兵駝馬赴台北京]  
　　十九日理藩院堂憲議商現在整頓台站亟宜認眞辦理所有烏蘭察布盟四子五旗應派帮台官兵駝馬前因布魯圖叚内十三十四十五等台應差者竟自私行向旗或在台不及一半曾經咨催飭令遵章到台現據察哈爾都統查覆各台仍前疲玩實屬有碍台政昨擬辦咨嚴催該盟旗卽將應帮各台官兵駝馬按照向章全數赴台應差以便與本台官兵互相維持庶免貽誤倘再玩延定從嚴叅（存） 
[江南改編新軍全鎭調查單江寗]  
　　江南督練公所辦兵備處事鹽巡道朱恩紱參謀處兼敎練處狼山鎭徐紹楨武威新軍左右翼編爲步隊第一標統領徐紹楨護軍正四旗改編第二標統領朱恩紱常備右軍六營改編第三標統領副將陳喣亭武威新軍六營改編第四標統領總兵龔炳魁合字五營改編第五標統領總兵丁華容南字三營改編第六標統領副將商德全新湘五旗改編第七標統領參將李雲松盛字五營改編第八標統領參將戴鶴松代統都司張繼良常備左軍一旗右軍馬隊一營合編爲馬隊一營新從口外購回戰馬千匹常備右軍砲隊工程隊各一營分編爲砲隊一營工程隊一營新增設輜重隊一營新增設軍樂隊一隊（露） 
[督練公所詳請發給關防江寗]  
　　督練公所以測繪學堂公務繁多且實地測量諸股均須開辦責任重大飭令該監督直接辦理詳請督憲發給關防文曰陸軍測繪學堂監督兼管實地測量關防已於正月二十二日啟用矣（利） 
[中哨副哨准加薪水蘇州]  
　　蘇省善後總局以飛划副左副右兩旗現擬改爲每旗左右兩嗩各設十號中哨十四號添設中哨副哨一員所需薪水即就原船艙長薪餉銀八兩加給四两並請援巡警管帶之例核給旗官薪水公費等情詳奉蘇撫憲批飭督練公所核議詳覆現經兵備處以善後局原詳所以准設中哨副哨者以中哨原船六號今改十四號事繁責重不能不添設一員以資約束旣添副哨卽應酌加薪水所請就原船艙長薪餉銀八兩加給四兩核與餉章相符至該旗官薪水水師與陸軍不同豈可援引巡警之例該局以飛划左右營事同一律按其人數船數自十二月分起每員月給薪水銀三十六两公費銀八十兩最爲平允應如所議辦理由局彙册報銷現已詳覆撫憲矣（永） 
[改練日本新法兵隊鎭江]  
　　近日省憲以日本陸軍大著成效而工程輜重各隊尤以日本爲最完備爰札飭沿江駐防各軍改練工程輜重隊專以取法日本爲主悉心訓練俾成勁旅駐鎭常備六標統領龔子佩協戎奉札後刻己遵照辦理矣（要） 
[皖省銅元局開工安慶]  
　　安省銅元局以戶部頒發模銅業經到皖擇於二十二日開工鼓鑄該局向分新舊兩廠今歲因遵戶部限制不能多鑄僅開新廠將舊廠停辦（士） 
[持平洋元官價紹興]  
　　越郡市廛洋價日增而糧櫃釐卡等仍作八百數十文以致屢起爭執且曾迭有紳商投省上控故奉藩憲札行無論何項納欵每元槪作一千文不得短抑以昭公允（落） 
[學部電調陳博士湖北]  
　　聞學部電咨卾督略謂本部管理全國學界關係匪輕非泂明敎育人員萬難得力查現在　北師範學堂監督陳毅於敎育最有心得請飭該員赴部以資臂助鄂督經已電復學部已令博士起程計二月間可來京矣（呂） 
[皖垣學務安慶]  
　　去冬有某君等組織一普通敎育舘辦法尙稱完備旋以經濟困難作爲罷論○省中近添蒙小學堂己不下十餘處就中以尙志學堂開設爲最早其名亦最著日前又出示招考本縣每年學費八元外縣外籍加半已於二十四五等口考驗矣○清節堂改良私塾向僅爲堂中節婦子弟而設現辦理人擬加擴充日前已刋佈章程招収學生每月學金一元二角○有大學堂某君等組織一公立兩等小學堂已於去冬刋佈章程每月每生收學費二元己擇定西門外太平寺左近房屋開辦○前在正誼官書局所設之蒙學會去冬擬改爲正誼兩等小學堂每月收學費二元亦己報名考騐不日開學○五路初級小學堂今歲擬各　額二十名已於正月二十四日將報名各生詳加考驗矣（士） 
[安徽學務總會議舉各屬學會分董簡章安慶]  
　　一此項分董須用地方紳公舉以投票多者入選一中國民智尙未廣開公舉又屬創辦若泛用多數票决其選舉非人者必至十之八九現擬仿照各國通例明定原舉人及被舉人資格庶可稍杜流弊一原舉人資格（甲）各學堂人員（乙）各學堂學生（丙）雖未曾入學堂而知智開通或品行端正者（丁）捐助學務經費在二十元以上者以上各項人皆須年在二十歲以上能有選舉之權一被舉人資格（甲）各學堂人員（乙）中學堂以上畢業學生（丙）雖未曾入學堂而心地純正開通及講求新學有素者以上各項人皆須年在二十歲以上方能入選一各處分董舉定後卽行通知總會將住址詳告如經總會認可再行發給公函交與被舉之董收執一分董舉定之後如有同籍紳士訾其不當者須將其如何失舉之處詳細開送總會經總會查明屬寔卽將公函扣留不發另行推舉一分董舉定時雖並無人指摘而任後弊端疊出劣跡昭彰者或由地方舉發或經本會調查得有實據卽一面行文地方官一面移知學務 
 
 

Page 10

 
 
處將其　退另舉一各府州縣分會雖由地方組織本總會亦有隨時考察之權（助） 
[滬江官事]  
　　蘇松鎭總兵徐傳隆總戎由省來申舟泊十六鋪碼頭昨日到道禀知今日赴松○候補道何觀察維樸宋觀察育仁道轅發審委員補用知縣李橋生明府善徵收支洋務文案委員候選從九趙嵩芝二尹昨均分詣道轅拜會禀見（君） 
[事祀孔明]  
　　升道袁大京兆發出牌示一道初一日親詣文武廟拈香土地祠委英美廨讞員關司馬往代天后宮委上海縣汪大令往代龍王廟委海防廳秦司馬往代又上海縣昨奉袁升道飭知發出春祭單一道錄後初一日祭吳應余三公祠初三日文昌祠初四日呂祖祠初十日文廟黃婆祠十一日社稷　周太僕廟神祇壇風神廟海堽土地祠羣忠祠十六日關帝廟天后宮陳吉袁劉四公祠　忠祠十八日文昌廟十九日龍神廟（曰） 
[董定期祖餞]  
　　本埠各紳董因升道袁大京兆交卸之後卽將北上履新故由商董嚴小舫虞洽卿樊樹勛周舜卿各觀察總工程局總董曾少卿觀察朱葆珊太守李平書明府郁屏翰司馬莫子經明經等十八人定期在張園設筵祖餞（寳） 
[傳諭要公]  
　　昨日升道袁大京兆因有要公命傳本縣汪瑤庭大令到轅諭話（曰） 
[警察易員]  
　　滬南製造局警察委員曾太守廣鐘刻欲赴浙省禀到禀知總辦魏觀察辭差觀察因委庫房委員劉明府原道接辦（寳） 
[函催移解盜黨]  
　　浦東總巡局謝明府前日拘獲行劫瀾泥渡陸兆貴米店盜犯劉三徐家延等五人後劉徐已經解縣訊實收押尙有留押三盜至今迄未解縣故奉縣尊汪大令函催飭卽解案訊辦（嚴） 
[准詞另招清道夫役]  
　　滬南裏馬路各處清道夫聯名投禀工程局以每日工資一百四十文不敷食用相率辭退求請另招總董准詞招得崇明幇夫役於二月初一日起辦公每工加錢四十文又因連日天雨垃圾堆積甚多昨派巡士押令各段挑夫挑凈（尺） 
[拘獲著名流氓]  
　　着名流氓蘇阿如犯案纍纍迭經英法兩廨嚴辦有案嗣因怙惡不悛爲縣主汪大令飭拿發改過所監禁詎蘇糾同押犯越墻逃遁迄今三載緝拿未獲邇又在英界犯案英包探訪知蘇匿迹法界卜鄰里前晚持信票投法捕房請爲派探恊提當卽獲住法捕頭諭准帶回英界歸案辦理（臨） 
[烟寮命案]  
　　英界山東路祥園烟間前晚九下餘鐘有某甲至内招尋烟客被廳上堂倌阿四阿榮推逐甲卽倒地氣絶該烟間執事人卽令人舁送仁濟醫館求治不肯收納遂復抬回祥園後面弄内並赴捕房投報捕頭飭探徐榮珊恊保查明屍屬再核（力） 
[因瘋自盡免驗]  
　　向在闌芳里開花烟館之金有清因患瘋癲時發時愈前晚忽呑服洋烟其母金王氏及妻潘氏知悉施救不及而斃遂卽報知捕房捕頭飭探協同十二鋪地甲投上海縣報騐汪大令因别有要公札委捕廳趙少尉代往屍母王氏禀陳其子患瘋自盡情形求請免驗少尉准之飭具自行棺殮結存案備查（臨） 
[上海縣案]  
　　西門外巡局函解搶刦爛泥渡陸兆貴米店之盜黨薛金文並男孩兩口單刀一柄於前日到縣奉汪大令提訊薛供阜寗縣人住西門外船上推車度日兩孩均親生之子並未犯搶大令命提在押之薛四劉三徐家延質對薛四供與金文遠族同輩是晚同往夥刦劉徐弈供在事主門首見金文在内大令喝將金文鞭背三百下跪鏈踏扛始認由施二糾合事後在張家浜口分得洋五元破布褂一件大令判將兩孩發堂留養薛金文釘鐐與薛四等收押再究單刀儲庫○金橋根控費雲生王寶寶假條冒取香烟一安前日復訊費供與王取烟十匣賣洋十三元小的得十王元得三元現經父親費竹均遵諭賠償乞恩省釋王供父因臥病洋由費父措償大令申斥數語外判王還費父洋三元一併開釋○攺過局函解押满竊犯衛三林小阿四到縣發落俱供不敢再犯大令判交丐頭管束（嚴） 
[總工程局紀案]  
　　肇隆猪行主張昌樵扭控滬北菜市街萬隆肉莊主蔡瑞龍積欠猪洋六百九十二元判限正二月底按期繳清將蔡收押覓保在案昨己届期原告投案請追孫明府限蔡七日内先繳洋二百元餘欠保出理處○向爲錢業之宋祚鰲去年由陸雲生爲媒出洋一百零二元買浦東衛竹樓之義女爲妾過門未久即行逃逸宋因投局禀控前日提衛訊究衛供女於去年由陸爲媒賣與宋姓得洋八十二元後被陸誘領逃逸求請提陸究追明府判衛交保限七天交還洋一百零二元候核（尺） 
[英美公廨早堂案]  
　　閩人吳六明用鉛條包作洋元至慶雲銀樓兑換金鐲一對店夥姚仁卿甫將手鐲交看詎料被吳攫去經姚追獲扭入捕房由探解究襄讞孫明府以吳胆敢白畫攫物商之美繙譯安立德君判管押西牢一年贓給失主○過犯陳德記掩入沈廣勳家竊對時表一枚又朱榮昌闖入劉湘云許庚泉等家竊銅吊及畫眉鳥一頭由探拿獲解究判陳押捕房三個月朱押两個月○過犯戚三慶前竊馬褂判押一月在案嗣經包探王阿巧續抄出當票烟鎗自鳴鐘等物吊案解訊堅供票由老犯王寶慶塞入褲腳之内有意誣害奉判押候澈查在案昨日解案復訊王寶慶供票係戚物有老犯俞阿章胡拜言可証明府判仍還押候提俞胡两人質訊○金少林高阿根先後竊取王松記計茂生等家衣服帽子大理石坐屏各物報探解究判各押捕房一　○張洪萬在王阿虎店内司帪用空洋五十一元經王查出報探解訊明府因洋巳照還從寛判罰洋廿元以爲私用者戒○流氓徐阿二藉端兇毆華捕劉阿根竊陳寶大家之煤王阿桂竊沈阿濤衣服報探解究明府判徐劉押捕房两禮拜王押一禮拜（當） 
[英租界捕房事]  
　　德昌洋行買辦孫蓮芳前日乘人力車道經坟山路卽英法交界之處忽被著名流氓小炳全等十餘人扭住痛毆將狐皮袍及身畔鈔票銀洋攫去一哄而散昨孫投報捕房捕頭飭各包探嚴行訪緝務獲解辦○信大洋行前日被竊賊挖洞入内竊去外國緞子等物値價數百元開單報捕請緝捕頭准之（當） 
[法租界捕房事]  
　　車夫許阿三向楊昌才租賃東洋車一輛私自賣去爲楊偵知扭請究辦陳大令因許矢口不承准予交保聽候查明復核○竊鍋子之金阿根竊燭台之陳和尙均爲包探緝獲解辦大令判金押半月陳押一月○車夫顧阿三在途拉車違章經捕喝阻不理拘案請究大令判罰洋三元（臨） 
[美租界捕房事]  
　　某西人飲酒過醉雇坐一千九百零六號東洋車至百老匯路時巳爛醉車夫因將該西人推入捕房捕頭著押候醒釋○陳華生陸阿炳與某華捕因賭口角在西華德路互毆由捕一併拘究捕頭詢悉情由著暫寛釋候查明再核○李小山在西華德路門前溝内違章傾倒　穢由印捕巡見拘究捕頭飭李　退去候公堂出單傳罰○木作主高榮記報稱在新記浜路被流氓鮑王二人拆梢洋十元請予查究捕頭著自投公廨控告○住元芳路之趙如生報稱失去四歲男孩一口請予緝訪捕頭允之○某艦兵乘醉在百老匯路將行人亂毆由印捕拘獲押候核辦（似） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
