# 1908 - 91 - 4912638

 

Page 1

 
 
   
 
 

Page 2

 
 
[宫門抄]  
　　三月初六日　召見軍機　墨麒　本日換銀鼠袍褂白袖頭 
論說 
[勸租界各烟館早日閉歇]  
　　自去年上海城廂内外禁煙以來。即庽有禁止租界煙館之機會。然當時業鴉片者。猶以爲租界爲西人勢力範圍之地。希冀工部局未必實心協助。帮同禁止。故租界内之烟館。照常開賣且有因租界外之嚴禁。視鴉片業爲租界内獨占之利益。而更添開。并有自租界外遷入者。是以租界外雖禁。而租界内反愈形其茂盛。不料上月西人會議。己决計禁絶租界内之煙館。近日又將調查煙館之等次及捐數發表。聲明實行禁止之法。然則爲租界内之業鴉片者。亦當恍然於。斯業之永無餘望矣 
業煙舘者旣知禁煙一事。爲必不能免。即有幸而苟延數月者。亦必有同 
歸於陶汰之一日。然則租界内各煙館。與其届時而受外人之禁。孰若早自閉歇。以得勇於爲善之名。記者於此。蓋有說焉。 
近年以來。我國人深痛作事。往往受制於外人。而漸有覺悟之機會。漸具獨立之精神。然而外人之視我國民者。則猶以爲奴隷之根性未拔。愛國之思想未具。救弱救貧之念未切。非加以壓力。則人人不能向土。非示以强權。則事事不能改革。斯言也。非記者揑詞以誣我同胞。西報曾昌言之使禁烟之舉。必待届期而受外人之命令。則豈非適爲外人意料所中。而我國人且益示以無自立之性質無。自拔之能力。不大可恥乎。故與其貪數月之小利。而示大恥於外人。諒我國人。心必不甘。此記者所以勸各烟館早日自禁之一說也。 
鴉片之爲害。弱國病民。窮其弊必至國亡種滅而後已。有志之士。瘏口曉音者已數十年。此固人所共知。無待記者贅言者也。故能早一日禁絶者即我國家早强一日。近者各省内地之禁煙。大吏三令五申。尙未能廓清凈絶。陽奉陰違者。往往而有。推究其故。半由於染傅痼習己深。志氣不能　 
驟振。半则尙有所冀倖。以爲租界未禁。或者有弛禁復開之望。今租界各烟館。倘能不待工部局之禁。而先自閉歇。則可以愧内地各烟館之奉禁而猶不禁。然則此一舉也。非特足爲租界各煙館提倡。并足以鼓勵内地各烟館。而使我國民早脫於沉溺之禍。故與其遲延數月。而得區區之利不若奮然决然不待禁而自禁。其有利於國家者甚大也。此又記者勸各烟館早日自禁之一說也。 
據此兩方面觀之。則凡租界内之業烟館者。當知有以自省。其中一二有大資本之烟館。尤宜早日閉歇。以爲租界各烟館之領袖。蓋旣有資本。則其經營他業。更爲易易。滬上爲商業淵藪。苟有基本金。無論何種商業。皆可經營。皆可獲利。况經營而善。其獲利較優於業鴉片者。奚啻倍蓰。然則業烟館者。又何所戀而不遷其業。何所憚而不變其計耶。 
專電 
[電一（北京）]  
　　新簡浙撫柯逢時電請開缺政府擬以瑞徴升補 
[電二（北京）]  
鹿傅霖電告政府已抵歸化 
[電三（北京）]  
　　政務處議覆徐定超奏變通翰林院升轉章程大略掌院學士照舊學士可開單請簡巡撫侍讀學士可請簡内閣學士侍講學士可請簡藩臬添設秘書郎四缺秩從六侍講侍讀編修檢討進講習館習專門學二年擇尤密保丞參其游學出力人員仍照定章奉旨依議 
[電四（北京）]  
 
 
 

Page 3

 
 
　　張蔭棠奏某某訂有協約違賴授隙口口（電碼不明）請速興新政并陳辦法十餘條擬定開辦費四百萬常年费三百萬請部籌撥奉旨政務處度支部陸軍部議奏 
[電五（北京）]  
　　趙爾豐以川省銅元現尙缺乏電請暫緩停鑄奉旨度支部議覆 
緊要新聞 
[楊侍郎奏南洋華僑商業情形北京]  
　　考察商務大臣楊士琦去年奉命考察南洋商務九月二十日由上海放洋頃已回京覆命並奏陳南洋華僑商務情形略謂飛獵濱羣島千餘以小吕宋 
爲最巨其地西連閩粤北枕臺澎距香港厦門均小過二千餘里土產以烟糖蔴米爲大宗轉售行銷皆操自華人之手貿易則閩商最盛粤商次之商會學堂醫院銀行規模具備惟商稅旣重工禁又嚴來者日形減少前此華僑不下十餘萬人現在統計户口不滿四萬而市面亦因之減色美官紳漸知非策始議設法招徠本年正月間在該埠特開賽會凡華人來埠者一律優免進口稅名爲賽會意在招商臣晤美督時亦彼此推誠商槯以期互收利益業經函知臣部酌核辦理西貢爲越南沿海巨埠上通瀾滄江内連南圻各省華僑約五六萬人其散處各省者共二十餘萬距海口十二里有巨市曰隄岸係華人貿易舊街尤爲富商所萃士沃窒稻播種於田不煩耘耨故產米之富甲於海南運銷出口者歲約一千二百餘萬石未經墾闢者尙多碾米公司九家而華商居其七米市利權幾盡歸掌握惟人心渙散因省縣之異分爲五帮曰閩帮廣帮潮帮瓊帮客帮各立公所互分畛域經臣邀集各帮商人勸令聯絡一氣迅設商會學堂並助法幣二千爲之提倡該商等咸感激樂從不久可期成立暹羅爲南洋大國北接滇儌東西介越南緬甸之間越躙於法緬翦於英獨暹羅尙能自立其都城曰曼谷居湄南河下游民物殷賑產米豐賤埓於越南象牙犀角玳瑁燕窩尤稱珍品全國華僑約三百萬人氣誼團結過於西貢暹政府間歲課華民身稅一次恃爲入欵大宗此外尙無苛待情事現閩粤各商正在籌設商會復經臣手札勸諭商情益形鼓舞俟訂定 
章程後即呈報臣部奏明立案爪哇全島大於和蘭本國四倍分爲二十三府環海而治西部五府以巴違維亞爲都會中部九府以三寳壟爲東部九府以泗水爲都會日惹梭羅則爲内地著名都會其地在赤道以南與澳洲相近氣候炎燠土脈膏腴物產最富東部以糖業爲大宗西部以米業爲大宗瀕海則擅魚鹽近山則饒林礦華僑散居全島約六七十萬人和官選其才者爲馬腰甲必丹等官專理華民事務各埠現已設立商會七處學堂四十餘所惟和官稅重政苛事事箝制華人不以平等相待汶島屬蘇門答臘在爪哇之西北地富錫礦礦工五萬餘人均係粤籍華工入境後即受和人束縛臣道經該島停輪撫慰並派員往視附近礦場華工數百人環求拯拔情殊可憫亟宜設法保護以衛民生暹羅之西南岸有地如股斗入海中内多巫來由部落昔皆覊屬暹羅稱爲地股今歸英人保護統名曰海門屬部地股之極南有島曰新加坡幅員其小農產亦稀自英人開埠第後稅以廣招徠由此商舶雲集百貨匯輸遂爲海南第一巨埠華僑二十餘萬人工商而外擅陂沼園林之利商會成立最早勢力甚雄英官頗假以事權而海外各商會亦以此爲樞紐學堂四所課程規則悉遵學部定章英人法令較爲寛簡商以尙得自由惟五方雜處良秀不齊奸宄之萌尙難盡絶地股之西岸有島曰檳榔嶼商務亞於新加坡而農產過之果品海產尤爲出口大宗華僑二十餘萬人自商會成立以來公訂規條自相約束游惰者資之回籍貧窶者教以營生英官頒行新例有不便商民者商會得援律駁阻故華人權限以此埠爲最寛中華學校一所爲前太僕寺卿張振勳等所設經臣部奏明立案從前商人子弟肄業英校者僅以律師醫士起家今則講求政學研究中文商智漸形發逹由檳榔嶼東渡海峽登大陸逾山南行而至大小霹靂亦海門屬部之一四山皆礦產錫最饒華人來此往往以赤手致富所產之錫歲值九千餘萬元由檳榔嶼出口運銷東西洋近歲錫價低賤年甚一年業此者頗多折閱若礦業一停則華工二十萬人皆虞失所而新檳兩埠商務亦視此爲盛衰關繫至爲鉅要以上所歷皆係通都大埠華僑薈萃之區商務以新加坡檳榔嶼爲最繁物產以小吕宋爪哇西貢暹羅爲最富云云二月十六日奉旨知道了 
[寗夏將軍請撥董福祥藏金槍枝北京]  
　　寗夏 
將軍台布副都統志銳致軍機處請代奏電云副都統志銳勘地回城河中堡膏腴可耕須修大渠不僅本營敷用如凉莊駐防均可安插惟所費不資查故提督董福祥遺囑報効藏金四十萬兩洋鎗千六百枝現議運存寗夏甘督不日入告擬請代乞恩施賞撥銀二十萬兩此間歸農開辦實業均可次第辦理如蒙俞允台布志銳必當激發天良認眞經理以副朝廷贍恤旗兵至意其馬鎗亦請撥留三百枝以資操防由布等電告甘督如數扣留請代奏奉旨後請示覆布銳沁 
二月二十九日奉電旨台布志銳電奏悉所請賞撥董福祥報効銀兩 
 
 

Page 4

 
 
槍枝着升允體查情形酌量撥給欽此 
[勘定津浦鐵路之橋工山東]  
　　督辦津浦鐵路吕大臣 
前湁委汪瑤庭觀察爲東路會辦現又添派本省紳士毛孟二觀察帮助辦理其查勘橋工一事先委紳士吕仙洲赴東阿一带查勘已於上月二十二回省以東阿一带修橋不甚相宜故又於二十四日派路礦局測繪委員徐馨圃大令會同吕仙洲同赴洛口查看地址何處宜於建橋何處可以過河何處安設路線詳細測勘當即勘定三處一處在艾山（屬東阿）外山（屬平陰）兩山對岸之間該處河面寛約二里水深不過二丈北至滑口所謂湖路馬路者祇距八里之遙兩山對峙下有石底造橋最宜所謂第一者也一處在漁山與陽榖山對岸之間該處河面寛三里（名姜家溝）許比艾山次之一處即洛口南有石隄北至鵲山面寛五里有餘沙深二十六米違方逹石底造橋之工視上兩處較爲費力惟安艾山造橋雖便而自德州過恩縣茌平桐城驛滑口抵艾山爲直行之路線必另修支線方能通濟南又沿路無煤礦是一缺點而濟南與洛口則固商務繁盛之地也現已禀復汪觀察觀察擬繪一中遊黄河圖並一山勢圖將三處情形詳具說帖呈送吕大臣核奪 
[粤路股東會紀事廣東]  
　　二十八日粤路董事局在黄 
沙開股東尋常會是日大小股東到者千餘人官塲自藩臬以至府縣汛弁巡官均到塲監視一句鐘搖鈴開會金董登台請股東公舉臨時主席隨有十四萬之代表郭道三公舉陳松雲多數贊成陳松雲就主席座宣佈員報告開會理由畢隨將丁未之年結逐條讀明並將公司及各部份進支細數及各執事人數一一宣佈後由金董問各股東如有以年結爲未明晰者請指示問之數次衆均無言旋有花縣日新學堂教員徐茂均演說粤漢鐵路爲吾粤一最大之商業且吾粤命脈所關必須聯結團體萬衆一心堅持毅力始能有濟且辦事人以無貪心然後可以對股東股東亦須有愛辦事人之心然後樂爲所用彼此互相維持母事攻擊則粤路幸甚云演畢散會是日會塲統計約有三千餘人無論大小股東及各界蒞會者均極恪守文明規則並無喧囂陋習 
　　宣佈開會理由詞几集股公司每年開尋常會一次宣佈年結册遵商律也我粤路公司集股最多爲中國未有之特色惟是人龐言雜辦理良難加以迭起風潮股東每懐疑懼非將數目明白宣佈何以定大局而釋羣疑用是建廠於黄沙地方以本月二十八日開尋常會是會以宣佈年結俾股東咸共聞知爲宗旨董等謹查粤路股欵毫無侵蝕而原訂六釐周息且有盈餘蓋股本八百八十七萬七千五百六十二元七二伸合銀六百三十四萬八千六百四十四兩六錢四分以六釐周息算每年應派三十八萬零九百一十八兩六錢七公八釐四毫茲丁未年共進銀三十八萬八千六百七十八兩四錢九分五厘尙有香港二十一家移來存揭項銀三十四萬八千八百二十九兩五錢六分一厘之息銀未計是爲六釐周息尙有盈餘之確據此台幹路枝路全體而言之也若只就幹路而言之計存項五百九十一萬四千七百九十一兩六錢五分七釐自公司開辦以來支出鐵料木料沙石工食勇糧電費報費共用銀九十八萬三千零零二兩五錢九分八釐現自黄沙開車至大逕橋計九站（其花縣清遠兩縣屬地己築將成之路未計）每日約得車利銀四百元以一年計之即收一十四萬四千元合銀一十萬零三千餘兩以四成開銷行車各費是己行車之路仍得餘利六萬餘兩足敷用本九十八萬三千零二兩之周息六釐有餘之數凡此皆粤路股欵有盈餘無侵蝕之明白較著可爲股東欣告者也理合宣佈開會理由凡我股東幸垂察焉 
[寗軍槍斃平民續誌崑山]  
　　新陽夏駕橋寗軍捉賭誤 
斃平民一案迭紀前報茲接崑山友人函云當時鎗斃者九人武舉人陶錦如名煥章本鎭人王虎金王銀福王巧和均新陽縣農民葉惠人青浦趙屯橋人項均培新陽人均爲鄉塾蒙師王紀生震澤縣人沈國成花家橋人均商民張鳳山蓬閬鎭種田人悉係平民並無梟匪在内又被拘者十二人陳蘭生鷄鳴塘楊宅管賬王保仁正義鎭米業此兩人因傷保釋唐靜波蓬閬鎭米業蔣季良崑山童生趙贊先陸家浜南貨業史阿銀夏家橋烟膏業項阿榮新陽差役朱瑞生趙屯橋裝水烟曹見良花家橋油車業李阿貴本鎭油車小工方阿鰲方茂生均陸家浜農民十二人悉係土著亦並無梟匪在内自拘至南翔送嘉定縣高大令即會同某管带訊問後於上月二十九日解至崑山初一初二兩日崑山吳大令會同憲委姚明府丁别駕疊次研訊均供賭係初犯並不爲匪且謂徴兵所呈鎗刀亦非賭場所有方阿鰲供稱小的被拘後徴兵屢次　喝曯供有梟匪在内迨解至嘉定訊問時見徴兵亦請嘉定縣騐傷如何致傷小的實不知情蔣季良供稱是夜在陶菊舲家吃喜酒聞對河賭局當携一小孩往觀適徴兵突至即被捉去身有銀洋二十三元嵌寳手戒一只均被徴兵取去後到南翔局内只給還洋九元呈獲手摺内有一扣供係賭局姘錢賬摺其餘之摺均供不知情初三日由局解到徴兵所稱眼線二人均操外省口音吳姚兩大令坐花廳訊鞠良久再三駁詰爲民爲匪已有分曉並聞蕭管带亦須於日内到崑會訊 
　　附崑新士民禀江督電南京制台鑒寗徴兵於新陽夏駕誤民爲匪 
 
 

Page 5

 
 
鎗斃多名乞速查辦崑新士民先 
　　江督覆電電悉派營剿匪原爲保衛地方今三十五標第一營弁兵在夏駕橋捉賭誤民爲匪致斃多名聞之實深疚歉茲已將該管带楊耀南撤差拿問並派徐統制（固卿）偕同吳統領（錫永）前往該處確切查明秉公妥辦總期虚實攸分無枉無縱肅營紀而副輿情 
[七誌辰丸案結後之狀况]  
　　汕頭自治會亦主請開國會汕頭治會於上月二十四日開特别會到者百餘人衆議以文明對待卽果實行亦非根本上辦法今日當遍告各省團體瀝陳外部外交失敗情狀并聯名上書要求速開國會 
　　三水河口定期開國恥會前日三水河口自治研究會開特别會議　 
到者千餘人陳君申吾演說二辰丸案實爲吾國大恥次由廖君演說對待之法當各人自立生意購用土貨聽者鼓掌聞定於日内再開國恥紀念會 
　　梧州定期開國恥會梧州商人定於日内再開國恥紀念會已預邀省商赴會日昨自治會各會員在禪演說後即附輪前往矣 
　　南海定期開國恥會南海沈村年曾設新智閱書報社昨該社函致自治會約期初旬開國恥會邀請派員赴會演說俟復函即行定期開會　　香港市况彚聞永安街各日本布疋店主昨晚在石塘嘴叙南樓會議停辦日本布疋之事因目下無人過問議定以售清日貨爲度不再定辦又火柴一項華人多購奥國貨以代日品且奥火柴較日價爲廉 
翠毛一項内地雷州江西廣西等處亦有出產惟洋翠價賤銷塲較暢現省城點翠行工人集議以翠毛如東洋運來者槪不購用近日石塘嘴各酒館向用日本海味今多標貼不用某某海味等字樣 
　　抵制日貨近狀文滙報初六日香港電云廣州城内近有日人手携雜貨到處攬售聞該日人等之意欲藉此挑釁云又電云廣東某富户近願以其所有產業之半爲開採全省煤礦之費且以助抵制日貨之舉 
[西報譯要]  
　　京師近事彚聞字林報北京函云近日奉撫唐紹儀曾與日使磋商新法路事約二小時之久中政府仍以一千九百零五年袁世凱與小村男爵所訂滿洲鐵路條約日政府不免誤解爲詞 
直督請將一千九百零一年天津地方德人所還之營廠移至北京以備駐兵之用民政部請加增京内巡警人數又在天津某行定購救火機器 
近有某輪船自上海來津又被拘獲私運軍火十八箱官塲更形驚慌聞該船所運軍火因抵埠後無人來起故被拘獲 
　　滿洲治權問題字林報初四日東京電云美國務大臣羅德語駐美俄使羅森男爵云美國因扑資莫斯日俄條約載有日俄兩國同時將滿洲隊撤退後歸中國冶理故己遵守開放門户主義斷不能承認俄國在滿洲有主權之說日人則謂滿洲鐵路界域内之治權問題乃以東清鐵路條約爲根據與開放門户主義絶不相干初四日倫敦電云中政府曾稱東清鐵路之總理本當由中國簡派　應駐北京而今則已爲俄人所派又改駐哈爾賓矣或謂美國在滿洲所持之態度必待俄國證明其有治理權之確據而後已 
　　俄報反對美國政見文匯報初六日倫敦電云聖彼得堡各報近對於哈爾賓美領事所持之意見均竭力反抗以爲美領事欲干涉中日中俄國際之事殊非正當之舉而俄京斯拉弗報則謂德國亦己贊助美國之意見 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[江督端奏江寗省城創設罪犯習藝所摺]  
　　竊查前准刑部咨嗣後各省徒罪人犯母庸發配槪照所定年限收所習藝軍流人犯若爲常赦所原者即在本地收所習藝等因光緖三十一年四月初二日欽奉上諭翰林院撰文吳蔭培奏罪犯習藝所新章請責成各省府州縣一律分設一摺著各直省督撫督飭所屬一體認眞辦理等因欽此當經前署督臣周馥飭司遵議並派員前往天津習藝所詳細考查飭由江南籌防局在於江寗省城大石橋地方購買民地五十八畝有奇平迤清曠較遠市廛以之建造罪犯習藝所尙屬相宜嗣因費鉅難籌未能修建奴才到任以來疊與司道等籌商擬參仿天津及日本成規核實建造所内監房大致以能容三百人爲率計雜居監六所分房監二所女監二所病監傅染病監各一所大小工場八座餘如應設之教誨堂看守舍典獄官辦公處員司住室材料器具各庫出品陳列所以及檢訊醫藥消防庖湢等項房屋共二百二十餘間該所基址西偏原有小河一道再於東南北三面挑挖濠溝内築圍墻四角設瞭望臺以資巡守一應程式以無礙衛生而便於防範管理爲主飭據江南財政局司道詳稱核實估計約需工料銀十萬兩惟近年欵項空虚本已無可撥付而事關要政亦未可視爲緩圖現經奴才飭令各司道於庫存項下無論如何爲難設法籌撥陸續支放應用除咨部查照並候工竣再將開辦及常年經費一切辦法届時另行奏報外所有創設江寗省城習藝所緣由謹會同江蘇巡撫臣陳啓恭摺具陳伏乞皇太后皇上聖鑒謹奏二月二十八日奉硃批法部知道欽此 
[又奏寗省官築鐵路林料請援案免釐片]  
　　再江寗省城外下關築造鐵路另由金川門接通入城以築至城内適中地方爲止來往駛行汽車業經奴才奏明在案該鐵路前購日本枕木一萬五千根當查照鐵路物料暫行免稅奏案札飭金陵關免完稅釐放行現准稅務大臣咨寗省汽車購用日本枕木業經免稅放行姑准無庸追繳嗣後除專案奏明各鐵路材料得准免稅外其餘無論何項物料凡係來自外洋者應一律徴稅等因查寗省添築城内鐵路原爲保全利權開通商務起見江南財政奇絀此項築路經費係由各署局分籌借墊本屬萬分竭蹶不得不力從節省現在訂購之火車頭客車鐵軌鋼簧螺絲等件及附路之電綫電具一應物料無非來自外洋綜計各項購價約銀十萬餘兩若再完納各稅费用益鉅旣恐築路經費或有不敷且用項較大則將來收回成本更覺爲難該路係屬官築儻能减輕成本受益仍在公家近如江浙皖贛粤漢各鐵路均係商辦所用各項材料且與京張等處官築鐵路一律奏明免稅今寗省鐵路旣屬官辦且路綫不過十餘里雖將應用物料全行免稅較各路免稅之數亦祗百分中之一二於稅項旣不至受虧而於路務則深有裨益合無仰懇天恩俯念寗省官築鐵路籌欵不易援照各路成案將購用各項物料一律免完稅釐以輕成本而裨路政除分咨各部曁稅務大臣查照外謹附片陳請伏乞聖鑒訓示謹奏二月二十八日奉硃批該部知道欽此 
分類新聞政界 
[自治會倡辦鄉警之計畫廣東]  
　　粤商自治會具禀臬司營務處 
巡警總局略謂東西各國凡百新政均以警察爲初基警察森嚴宵小濳蹝風俗漸臻純美省中自有警局後國民程度日進文明是其明效粤匪徧地加以奸商私運軍火接濟不設鄉警四鄉多故省會豈能獨安且鄉辦法與省會不同廣肇各屬無不三里一市　里一墟商民所聚團勇更練一轉移間規模粗具巡士薪糧儘資挹注每局由官派委巡官巡長及巡目數人公欵可撥則撥否則酌爲補助每局每月不過百數士金前禀 
 
 

Page 11

 
 
所稱槪由官力辦起者財力十之二三鞭策實力十之七八開創之始先從墟市入手以提其綱漸次聯絡附近各鄉以張其目大綱一定三五日後地方紳商旣知其利復懾其威是前所補助每局百數十十局千數百數月而後可移此欵設局他鄉持此以往即以官欵千數百推及全省似亦無難至江浦行營原爲清鄉而設乃數十年來委員坐食考其實際不過行營四面分駐勇隊輪扒分布僅圖曰衛悍匪環繞鄉民呼號該員弁熟視無睹線人投報照例一巡無紅之匪且不過問據各鄉函述各委員居常駐省營中常虚如無人而歲糜公欵幾及二萬由南海縣酌擬戲捐等項與拱衛營勇輪薪糧爲數亦以數萬計列憲艱難籌欵營勇飽食以嬉曷若雷厲風行立即改爲正局以爲鄉警之倡經费偿加大綱立舉營勇用以圍捕嬉游酣睡適爲匪欺警察紀律森嚴畫夜梭巡匪自歛跡二者相較同此縻費亦以鄉爲宜是否有當務乞核示施行（子） 
[詳定州縣交代章程南京]  
　　蘇藩司瑞方伯近將整頓州縣交代章程詳請江督鑒核奉批謂查蘇屬各州縣交代多由劣幕主持往往隠匿現銀或飾稱自解或混抵别項官以此爲故常幕以此爲能事經手累月糾葛不清虧短正雜各欵動逾鉅萬積習相沿言之深堪痛恨茲閱來詳所擬辦法及摺開各條勸懲兼施均甚切實而嚴禁濫抵以截其流並長墊銀兩嚴責現任清還兩條尤足以破除積習具見該司辦事認眞殊堪嘉佩仰卽通飭各州縣一體遵照切實辦理如該牧令等敢違章取巧或聽劣幕從中把持即由該司查明究治以儆效尤（盲） 
[諮議局會議開辦江西]  
　　上月二十七日官紳齊集百花洲陳列所會議開辦諮議局事宜（一）議開辦章程關係重要除起草員妥詳擬議外應請各位送意見書儘十天内送到諮議局以便博采羣議集思廣益（一）議開辦經費（一）議諮議局應先墊購各書分發各屬以冀開通此後購書均歸各地方籌欵向局購（一）議紳界協理因事他往應自舉代表員（一）議協理陳劉現須前赴九江赶造鐵路舉黄棣齋歐陽笠儕兩君代表（一）議遵撫札添舉名譽參議員紳公推紳界徐星槎黄棣齋歐陽笠儕文法和劉未林官界則舉汪甘卿曹价人（一）議暫由參議員起章話擬創辦草案一本當由汪甘卿觀察代贛撫宣布開辦原由及議定各種辦法並宣布贛撫札飭各屬攤認路股辦法請陳君伯嚴擔任路事務於一年内告竣縱遲不得延至一年零五個月之久（一）議照會名譽參議員曁幹事書記各員（乎） 
軍界 
[桂撫電告龍提督任事情形廣西]  
　　上月二十八日桂撫張堅帥 
致軍機處電云龍濟光本日接受提篆丁槐所部各營亦於本日接統軍心均尙安謐現已商令該提督在邕布置稍定即赴上思寗明一带周歷拊循並察看邊情應否奏陳伏乞鈞酌（有） 
[添委營務處會辦鎭江]  
　　江北提督王聘帥以淮徐兩屬地當衝 
要防務尤爲吃緊日前特添委沈期仲觀察爲淮徐營務處會辦以資鎭攝而保治安（射） 
[句容縣請兵防盜鎭江]  
　　句容縣屬近日盜匪充斥民不安居該縣王令已據情禀請省憲酌派練軍二哨前往駐紮以資防衛（御） 
[鄂軍開募徴兵武昌]  
　　鄂軍統制張虎臣鎭軍以陵軍部近將派員來鄂閱軍而各標空額迄未招補日前特禀請鄂督擬開辦徴兵並將章程呈請核示已奉趙次帥批准不日派員分投招募（止） 
[飭拿拐逃軍餉之什長安慶]  
　　安省巡防第四旗什長顧成安日 
前拐餉濳逃迄未拿獲現經該營管带詳請營務處札飭該逃兵原籍地方官嚴拿懲辦以肅軍政（非） 
學務 
[議駁江蘇游學預備科獎勵學生蘇州]  
　　學部咨蘇撫文云案准升任江蘇巡撫陳咨據署蘇州提學使詳稱游學預備科東文畢業曁查下學期西文畢業各生應如何給獎請查見核覆等因前來查游學預備科前經本部電咨各省如未設立暫可從緩等因在案是此項學堂旣爲奏章所無自無庸别定獎勵尃章查該科東文班以三學期畢業西文以四學期畢業年限太短且非由中學堂畢業升入不但不能比照方言學堂請獎即中學堂亦係五年畢業所有中學堂獎勵章程亦非該科所能比照惟該科本由各學堂申送現在旣已畢業應准考入程度較高學堂肄業將來畢業即照所升學堂獎勵給獎此時所請比照給獎之處應無庸議至將來自費出洋能否由原籍量爲補助一節本部現定有考入官立高等專門學堂給予官費專章該生將來如考送游學入各國官立高等專門學堂即應給予官費以示鼓勵（禾） 
[商量增加留學額數彚電]  
　　提學使致皖路公司電蕪湖鐵路公司孫季翁南京蒯禮翁西洋遊學合格頗多官費只敷送六人不免遺珠之憾擬送十二人學費如初議官庫與路礦各任其半歲約萬金欵由米捐劃墊諸生待命速覆植 
　　復安慶提學使沈電安慶提學使沈大公祖鑒路局原在上海與閩贛二省公立鐵路學堂明年即須送生出洋正在籌款無着萬分爲難蒯禮翁路礦各半之議又并無斤紙知照在先倉猝尤難照遵所指米捐部案專爲保息年歉無多碍難改撥乞恕鼎 
　　教育總會致皖路公司電蕪湖皖路公司孫觀察鑒西洋游學經學台録取正副共十二人官費僅敷六人尙係設法挪墊餘多英俊向隅可惜去年議由路礦欵下各送十人現所餘僅六人請如原議路礦分任其費歲只萬金將來裨益甚大中丞方伯已經電商學界均翹盻此舉即乞俯允電復無任企禱教育總會思亮等公叩 
　　復安慶教育總會電安慶教育總會洪鑒電悉去年原議本不預知路欵奇絀業將爲難情形電覆方伯容即來省面詳鼎 
實業 
 
 

Page 12

 
 
[派員籌商皖路認股辦法南京]  
　　江督端午帥以皖路公司所招路股每引收銀六錢按照近年運茶十三萬餘引之數應收銀八萬兩上下惟聞此項認股銀兩現在復由公司按照七折實銀收回是各茶商雖按六錢認股仍復售銀四錢二分計每引實祇捐銀一錢三分公司每年實祗收銀二萬三四千之譜應如何酌予補助自應妥議核辦當札委陳道維彥赴該公司商槯辦理（政） 
[烟濰鐵路認股踴躍烟台]  
　　烟台商人議築烟濰路綫約計資本 
二百萬元茲聞股東譚虚谷倡議繳銀煙台共認一百萬目前入股者已有八十五萬商界踴躍如此誠山東前途之幸也（青） 
[整頓墾務之局諭奉天]  
　　奉省錦州府墾務行局近日曉諭各領 
户尙未繳價者速到本局繳價領照限期以四月内將價繳齊倘逾期不領即准他人繳價另收毌貽後悔（天） 
[電話公司請歸商辦漢口]  
　　漢口電話公司總理王君植之日前具禀鄂督請將電話改歸商辦當奉趙次帥批飭善後局會同勸業道核議在案茲王又具禀次帥懇將前禀所陳各節量予變通奉批謂現在該局道尙未禀覆應俟覆到再行核奪飭遵（音） 
[組織商學會鎭江]  
　　旅鎭閩人成君現擬聯合同鄉組織商學會隨時討論商業以福建會館爲會所並附設一公立小學堂專收閩籍子弟入學（金） 
雜記 
[批駁請赴南洋招股武昌]  
　　候補州吏目侯榮珪具禀鄂督請給 
發川漢粤漢二鐵路股票前赴南洋設局招股奉批謂據禀創辦公司先求信用路工關係重要本部堂到川後自當設法提創惟現在内地商情疲滞豈能取信於海外僑民所請給發股票試問該員能有實在把握乎所請應毌庸議（生） 
[報生押解到蘇蘇州]  
　　北洋電報生陶恩榮在京訊擬解回藉監禁二十年之罪初四日傍晚由上海押解抵省蘇州府何太守督同襄讞委員至發審局大堂提案研訊關防甚密即書差人等亦不得而知惟聞供稱所洩之事實係浙江人口口囑托太守即飭押發府監交知事廳驗鐐收禁按陶世居蘇城富仁坊巷家頗小康與陶相識者無不爲之婉惜云（眞） 
[華商賽馬會成立漢口]  
　　漢口各商現組織一賽馬會每禮拜日在後城馬路外韓家墩地方策馬比勝入會者每名月捐會費洋一元業已刊章程不日舉行矣（音） 
[籌餉局添委會辦湖北]  
　　湖北沙市籌餉局專辦寳令以該局事務紛繁日前電禀善後局請添委會辦一員以資臂助當奉總辦金峙生觀察加委袁令世彬前往襄理（生） 
[貨捐局會辦易員漢口]  
　　豫鄂火車貨捐局總會辦定章兩省各委一員辦理現豫省所委之會辦羅令意辰因事撤差當由汴撫林中丞改委陳守文熙接充業已札知漢口總局查照矣（音） 
[碾米公司之恐慌南昌]  
　　贛省商辦厚生碾米公司開辦以來頗著成效乃近日謠傅該公司所碾之米售與洋人公司中人恐鄉民聚衆滋事特禀請農工商礦總局出示嚴禁以維商務（不） 
[拿獲搶火痞棍南昌]  
　　贛省城内戊子牌樓地方藴華齋古玩舗於上月二十八日夜失愼延燒鄰近鋪户二家是夜火起倉猝地痞糾衆搶物幸官兵聞警施救當塲拿獲搶犯二十餘名管押巡警東局聽候嚴訊（知） 
紀事 
[某某學堂腐敗之歷史]  
　　客有自京師來者爲余道某某學堂之情狀多可笑者余姑述之未能詳也臚舉以告讀者 
余客游京師。道經某學堂。閈閎崇高規模赫奕。途人過者輒以馬箠撾其門曰是所謂某某學堂　。學生俱紈袴子服御闊綽莫可銘狀其齋舍之精潔。則金馬玉堂之巨麗也。其奴僕之衆多。則五都九逵之嘈囃也。其衣服之麗都。則優孟侏儒之離奇也。其行動之舒泰。則名園别墅之憩息也。晨起八時許。詔其僕曰來。侍候者逡巡於門外已久。問聲即應之曰是。側身入室内。侍冠盥。供早膳。飯畢。乃出其精美靡倫之烟具。呼吸良久。時已鐘鳴十下矣。始徐徐端其課本而出。至講堂。則教習已久站諸璮上見學生入。和其顏色。柔其聲氣。與之語玩游之興味者幾時。語官吏之升降者幾。時語市井之瑣事者又幾時。其後始。發其粗淺易解之學科以講授。未及一小時。則已搖鈴午餐矣。午後亦如之。課餘則教習必至齋。舍謔浪笑傲。飲酒歡呼。或與之游芙蓉之城。或與之弄弦管之器。或與之結竹林之社。所謂脫略禮節。放浪形骸者非耶。余書至此。不禁爲之大戚。客曰未也。吾將進而述星期放假縱游之狀態。余曰止。余胸中作惡久。因滬杭甬事而一惨然因。二辰丸事而又一惨然。余更不能聞此可痛可歎之事。客雖有言。請侯異日。客乃揖余而出。 
瀛談 
[檀香山之烟鬼]  
　　檀香山報譯壓滑汰沙報云。埠中近日風俗漸壞。白人中吸食鴉片烟者。約五十名。政府將行嚴究之令。又謂華人吸烟尙屬可原。至白人亦吸。政府當以無賴案執治之。 
按近來中國方議禁烟。上流社會。多知戒絶嗟我黄人。刻自振拔。以後隷黑籍者。將年少一年矣。不謂黄人之吸烟者漸少。而白人之吸烟者漸多。豈刦運將由東而徂西乎。 
[紐約之流民]  
　　去年紐約城内。貧民失所者。十二萬五千人之多。政府已派出委員商議。須籌一安置之策。而社會黨提議。請政府開倉救助。並查十二萬人中。當工者二萬五千人。經商者五萬人。其餘五萬人皆非熟練之工人云。 
按世界最富之國無如美。最繁華之商埠亦無如紐約。而失業流民。其數多至若此則亦何怪東方老大國流氓徧地。惡丐塞途而有財盡民窮之歎也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（十一）]  
　　此雪蘭者。驟聞克洛夫之數言。不意之頃。神經爲之一震。旣聞克洛夫之語絮絮然惟爲佐克求婚。至不以克洛夫之言爲然。冷然應之曰。天下男女結婚必彼此皆有。惟一無二之愛情。方可保有永久不滅之幸福。安有彼此絶無愛情。遂有結婚之舉者。又安有女子不願。而有人强爲作合者即使佐克之愛我至深。而吾之對於佐克。實無一毫之情。安能委曲遷就。與之結婚。兄何故而力諛佐克。又何故而必欲吾與佐克結婚。茲事乃至不可解。克洛夫聞雪蘭之語。心至恚憤。然猶强笑謂雪蘭曰。雪蘭乎。汝何故逞此一已之見。不欲與吾爲難。汝當知自吾輩之老父亡後。吾之待汝。乃絶無一毫之惡意。今日之事。吾方竭力爲汝製造一生之幸福。而汝反力格不從。吾摯愛之妹乎。何故出此。决裂之下策。何故出此决裂之下策。 
雪蘭聞克洛夫之語。囂囂不已。覺此數語者。入耳乃至可厭。正色謂克洛夫曰。吾摯愛之兄。勿復言此結婚一事。爲女子分内之自由。他人不能干涉。即今日而老父尙存者。亦不能以禁制之壓力。干涉吾一身之自由。蓋女子之自由權。爲神聖不可侵犯。之物苟有一毫之不願者即加以君主之威力。亦無所用。克洛夫聽之。兄之於我。各有分内之義務。不當干預吾之結婚。自今日以後。請兄勿復言此。苟兄再有所言者。吾亦置之不聞不問之列。綜言之。此可厭之男子。吾决不願。與之結婚。克洛夫聽至此。乃大憤然。猶强忍其心經中之怒氣。又謂雪蘭曰。雪蘭乎。汝眞不願與佐克結婚乎。雪蘭曰。吾誓不與此可厭之佐克。結婚。吾頃之所言。乃無。一字之誑斯時之克洛夫。乃狂怒不復能忍。大聲曰雪蘭。汝勿如是之狂妄。當知吾爲汝兄且。爲汝財產之代理人。有可以命令汝之權力。汝果敢違背吾之命令而不與佐克結婚者。吾必以權力臨汝。克洛夫言時。目光怒。掣跳跟不已。如獰獸之中創。直欲搏噬雪蘭。以飼此銳利之牙瓜。雪蘭見此克洛夫之狀態。乃至可笑。亦疾聲報之曰。克洛夫。何故出此野蠻之舉動。乃欲以權力臨我試。問汝挾有何等勢力。足以令。我服從汝之命令。此等無禮之語。殊不當出於克洛夫海倫伯爵之口中。當知吾輩門第。非市井之窶人可比。克洛夫乎。汝今日殆遇眚而狂矣。 
本埠新聞要界 
[租界禁閉烟館之公牘]  
　　上海道梁觀察上江督禀竊租界禁閉煙館一事前經職道將籌畫大槪情形繕具節略呈請鑒核在案二月十八日租界納稅地主開年議大會工部局報告禁煙辦法係自西七月一號起即華六月初三日將煙館限禁四分之一作爲試辦體察情形推行無礙然後陸續禁絶業經年會議决又據工部局函復教會亦以暫行試辦逐漸實施擬於兩年内一律禁閉爲言查烟館貽害中外咸知徒以積習太深不易湔除致外人意見遊移未能立禁今疊奉明詔於鴉片栽種及進口之數逐年遞減内地業煙之户日少一日不難弊絶風清外人見我實行亦當興感而起此事與國種强弱關係甚鉅用特不避瀆陳 
　　江督批查内地禁閉煙館已逾半載租界依然開設民間吸食如常誠屬憾事前據該道禀呈節略業經明晰批示茲據稱租界西人年會議决自西七月一號起限禁烟館四分之一工部局函復教會有礙於兩年内一律禁閉之語見蠲疴袪毒中外同心在工部局不惜虧損稅捐慨從輿論成人之美深爲難得而該道相機籌畫誠動遠人亦堪嘉尙仰新任蔡道督縣隨時將華界禁烟善後事宜認眞辦理並實力查禁私售燈吃勿貽口實於人免致半途變計一俟期限將届即行照會各領如議實行以期共除痼習是所厚望併移明梁道知照繳 
[農工商部札上海商會文（勸購津浦鐵路債票事）]  
　　爲札飭事光緖三十四年二月二十一日准郵傅部咨稱准督辦津浦鐵路大臣咨據德華銀行柯達士中英公司濮蘭德等函借欵債票第一次出售遵照借欵合同現正預備在中國招人購買咨明查照等因查津浦鐵路借欵債票旣於合同内聲明儘先利益定購請照前議自應通行知照俾本國人士踴躍多購以期保護利權藉圖便益相應咨行查照通行各商會傅知各商赶緊定購等因前來合行抄録原文札飭札到該商會即便傅知各商遵照定購可也 
[梁滬道電催今届賠欵]  
　　卸任滬道梁觀察以三月初十日爲應解匯豐銀行賠欵之期而各關尙未解滬特於日前分電江漢蕪湖甌海九江鎭江等關請速籌解交商匯滬以便彚解 
[梁滬道清理交替事件]  
　　卸任滬道梁觀察以關道兩篆業已交卸即日晋京所有任内收支各欵亟應查盤赶緊造册移交是以諭飭關道兩房書吏迅速核辦 
[新滬道遷移入署]  
　　滬道蔡伯浩觀察初四日接印後暫假洋務局駐節初五日晨即遷移入署所有隨從執事人等較前減少現下出入 
 
 

Page 19

 
 
衙署者祇用衛隊數人並於昨日起署内一律裝點電燈 
[瑞方伯電飭整頓捕務]  
　　蘇藩瑞方伯以近來上海縣境捕務廢 
弛迭出盜案爰於前日電致滬道請飭道探購綫嚴密查緝以期拿獲並飭上海縣李令勒限赶緊查拿究辦毌任漏網 
[蘇臬札飭興辦警察學堂]  
　　蘇臬朱廉訪以辦理警察爲自治要 
政應飭各州廳縣赶緊籌款開辦警察學堂所需教習即由各該地方官詳請警察大學堂高等畢業生前往教授業於日前通生蘇屬各府州廳縣一體遵辦 
糧道到滬江蘇督粮道惠澤民觀察綸昨日因公來滬假海運局爲行轅 
[珠寳案各代表之舉定]  
　　上海京蘇兩幇珠寳玉業茲因爭奪公 
所權限曾奉商部札行滬道諭飭各舉代表一員并由道亦派官界代表一員會同議斷在案茲由該業舉定金君晉鑣爲京帮代表余君之芹爲蘇幫代表均已禀陳滬道核示茲奉前任滬道梁觀察札委李紳鍾珏爲官界代表飭即迅速訂期會議飭遵 
瑣事 
[城内]  
　　缺兵額委員來查○江南提督劉軍門前以標下各營肖水陸師船等恐有尅扣缺額等弊曾札提右營萬叅戎整頓在案現軍門又札委姚李二委員來滬查點各營萬參戎亦於昨日赴松面陳一切 
　　控堂董衙役敢言○城内縣署西街及頭門内陰溝閉塞天雨積水刻由快頭薛貴具稟縣尊略云憲署頭門口及署西街道陰溝淤塞有碍行人不便行走前經役具禀向住居各户勸助修費不論多寡由堂給票經取請照會同仁輔元堂籌欵興修有案可稽現下該處淤塞較前更甚行路之人實難步履惟有禀求主憲迅賜照會同仁輔元堂雇工先行興修一面仍由役向各户開導勸助捐資並求查照前案將案中罰欵提出撥充等情大令察核後即批准照辦矣 
　　扒爛泥巡長得功○一路一區巡警分局游正巡官牌示云本局巡長左榮熙督率新換夫役等於連日大雨淋漓之際親手扒除污泥穢水衆巡警等見之亦皆踴躍爭先帮同掃除始將各街弄口堆積垃圾逐漸除清該左榮熙勤奮將事并能引導各巡警隨同出力殊堪嘉尙　將左榮熙先行記功一次以示鼓勵以後查有得力巡長仍予照章記可也 
　　得債户保人脫累○諸翟鄉人張鑒泉控張又荃抵借洋一千元延宕不贖曾經縣尊李大令提訊保人張又　收押保戳陳炳榮責枷限交又荃在案闪日張又荃投案請質大令即將張又荃收押公所保人張又萱與陳炳榮一併斥釋 
　　照例公事○上海縣李大令爲付知事吏房案呈奉府憲札奉藩憲札飭光緒三十三年彚造正佐各官降罰册結之期合行札到該縣立即遵照迅將奉議降任罰俸案件接到三十三年分奉旨日均摘叙簡明事由核明應完銀數每員開列一頁造具清册加具無　印結　令經承備带空白册結選拔繕書幹役務於文到十日内賚送來府聽候磨核彚辦母稍遲延等因到縣奉此除將應捐本年府書承辦降罰册結紙工銀两先行具文申解外仰該房書遵照憲札查明光緖三十三年分正佐各官任内奉議降任罰俸之案逐一開單付交吏房彚造册結呈送如無亦即付復例限甚迫毌稍遲延 
　　官事○江西試用道粱榮翰派赴日本考察軍政山西候補道楊壽楣南洋副律法官羅貞意候補知府俞明震朱恩縉 
戊戍翰林傅增湘江蘇補用知府徐珂 
丁憂候補知縣俞朝棨候補知縣鄧國霖委辦吳淞江厘局試用知縣許資綬支放留防各營餉項委員試用縣丞蔣國斌昨日均到道轅拜會禀見 
[南市]  
　　運貨物中途被竊○浦東二路一區巡警局員沈雪門明府昨日派差持函至總工程局稱據北市永昌泰益順成報關行控稱雇施松華許毛毛之駁船裝運洋布絨線中途被竊賣在楊連生楊榮華處現經水包探將施許等獲案訊供尙有楊榮華未獲請即協提歸案局員准之 
　　折股份不理宕銀○西門外公順肉店主陳悅生赴總工程局控股東王袓興拆股後不歸宕帳一百三十餘元及借洋五十元昨由局派差傅王及見證陶正興到案奉孫明府後判王偕陳指收帳欵借欵憑中理楚 
　　游方僧竊物○南區獲解竊取海潮寺帳門之游方僧惠光判戒責一百五十下押兩禮拜贓給失主具領 
　　惡少年騙姦○張杏林給周陳氏洋六元騙姦後又向周王氏討洋口角被巡士拘案陳參軍判張戒責一百下押两禮拜两氏各戒責五十下勒令加籍 
　　私賣燈吸○發昌小客棧因私賣燈吸被巡長獲得烟具並吸烟之陳阿二葉蘭生李阿大曹阿三四人偕同店主俞根福一併解案陳參軍判俞罰洋十元倘敢再犯即將客棧查封陳等從寛斥釋烟具銷毀 
　　圖賴借洋○合泰衣莊主俞記卿控金槐卿圖賴代借洋一千元昨奉孫明府提訊金供與俞股開衣莊因虧本閉歇俞忽不認反誣欠洋判邀同原勸人復訊 
　　不遷祖坆○德商瑞生洋行在公共分廨控南市陸萬順主陸少銓延不遷坆一案昨由公廨派差赴總工程局請協同傅提局員准即派差往傅 
　　會職員○南市商團公會昨日午後在商務分會開職員大會新舉各職員此後將分别任事 
　　控店夥○陳梧生控店夥龐金秀私質絲料判交保限交當本洋十四元 
[閘北]  
　　調委副巡官○四路一匿副巡官李震東現因調赴浦東遺缺奉總辦汪觀察札委留學日本警務畢業生虞朝宗接辦 
　　録用畢業生○江蘇警務畢業生吳文龍具禀閘北巡警總局請予録用奉汪觀察批謂據禀飭由參事官傅驗人頗明白可用准以巡長存記俟有缺出酌予拔充 
[英租界]  
　　竊藥材○劉瑞福俞益生張洋林在吉和輪船串竊藥材肥皂由探查獲解究王襄讞肇之與英郭繙譯官會訊明晰判劉俞各押一月張押一禮拜 
　　竊木植○王阿大行竊洋人而來脫木植由探解訊不認王襄讞商之西官判押候查明於禮拜三復訊 
　　竊機器○許眉初控吉文山張紀初串竊縫衣機器由探解訊互推不認官判押候查明於禮拜三復訊 
　　竊床帳○顧阿要竊唐阿寳床帳由探解究經中西官訊明判先行枷示十天期滿押二月 
　　竊金表○王東仁行竊無主金表由探解訊不認奉王讞員商之西官判押候查明於禮拜五再訊 
　　竊衣物○鄔阿裕控瞿扣子竊衣由探解究經中西官訊供屬實判押六禮拜出境 
陳錫君控傭婦何胡氏行竊衣物判押候查明於禮拜三再訊周順發行竊王陳氏衣物判押七禮拜以儆陸年芝控陳阿三沈和尙沈阿三串竊衣物判押候查明於下禮拜一再訊 
　　是賊心難改○過犯楊裕　逐出租界復來由探查獲解究王襄讞商之英巴副領事判押西牢半年出境　 
　　可知戚誼全忘○林阿榮拐賣甥女二郎被其妹丈趙小根報探潘玉山查獲解究王襄讞與英巴副領事會訊判女交趙領回林斥釋 
　　定貨物何故未出○日商三并洋行控章子文定貨不出一案昨晨由探將章傅案請訊奉中西官訊判交保訂期會訊 
 
 

Page 20

 
 
欠銀錢有意不還○印人脚達生控吳八八欠銀一案昨解訊究經中西官訊判吳交保於禮拜三早堂再訊 
　　衆流氓串竊小孩子○俞金生俞王氏控曹順連張友成朱周氏拐賣六嵗男孩小德子一案昨又解究經中西官訊判朱周氏開釋曹順連張友成押候禮拜五再訊 
　　一包探拿獲大流氓○陳子明羽黨王阿松江阿二經道憲訪悉未獲在案前經新閘捕房包探拿獲昨解訊究奉中西官訊飭押候查明於下禮拜一再訊 
　　兇手○英美工部局電燈工頭美人麥克令於西三月三十一號下午與同鄉人披德令偕至虹口南潯路一百三十一號西酒店沽飲同時有法人亨土至該店飲酒不知何故用手鎗向麥克令開放中胸倒地當經細崽奔告捕房捕頭與四號西探前往將該法人拿解捕房一面飭將受傷人送至公濟醫院醫治無効即斃旋經西官驗明捕房即將法人亨士解至英領公館經美按察使沙君與英按察使曁法領事會同研訊 
　　拐子○浙江陳潘氏控朱肇清拐匿伊女一案昨又解究王襄讞與英郭繙譯官訊判送上海縣轉解上虞縣歸案訊辦王馮氏控章根金趙和尙串拐伊女阿鳳至嘉定北門外周姓家一案昨解復訊王襄讞與英巴副領事會訊屬實判章押西牢四年趙押一年阿鳳交伊毌具結領回 
　　幼妓○　慶里幼妓小玉環由濟良所查獲昨解復究判仍押濟良所候禮拜三再訊　　總捕○總理華捕捕頭當生君茲由衞海威於西四月一號起程來滬專理華捕升降事宜 
[美租界]  
　　受重傷厨子行兇○四百十四三號華捕前晚在海寧路查有李阿元創臥地上詰知被厨子裕生兇毆受傷不能行動當即車回捕房轉送同仁醫院求治並查拿兇手究辦　　來滋　　　欺寡○鮑李氏報被無賴曹　祥來家滋　行兇捕頭諭以如彼再來鳴捕送究 
　　吃酒醉沿途打人○前晚有一酒醉洋人在蓬路一带毆打途人由印捕拘獲押候酒醒訊辦 
　　住房屋拖欠租價○張瑞生持西函至捕房控林阿琴積欠房租向索行兇捕頭准即飭探查辦 
　　撞人傷人○張阿二塌車在西華得路撞倒婦人倪費氏跌斷腿骨由西捕带入捕房分别管押送醫 
　　撞車傷車○昨有某號電車在西華得路被某馬車撞損由一百號西捕將馬車及馬夫带入捕房略加研詰飭將車留存作保候訊 
　　摸竊○王昌甫在蓬路摸竊日本婦人銀元由探拘押候究 
[法租界]  
　　借錢債難爲當中人○張聖盛控陳文朝余德榮將經手抵押之方單私自贖出另又加押一案余在押日久陳亦保出不理昨中西官又提余詰訊據供前有洋二百元交嚴桂記湊贖方單有陸子生林浦生二人在場可請傅訊判還押候者保父嚴訊核 
　　犯竊案移拔偷鷄賊○偷鷄賊沈　毛爲同黨在英公堂牽涉昨由英探陳云忠投案請予移回訊辦 
　　代經手别有緣故○大昌行洋東控倪瑞卿代徐榮記作頭借銀一千兩奉判邀同原主料理在案昨倪又邀到保人范吉甫投案被告律師開達稱如欲向中保追償須請堂上將押在縣署之徐榮記移案訊明施行中西官判范亦交保候移徐到案訊核 
　　做夥計無力還錢○蘇州謝鴻儒所開之鐘表店倒欠本埠烏利文貨洋逃避後經公堂將店夥馮德生移案押交迄已日久無從交案昨又提訊奉諭開釋 
　　吃大虧米店主請追賬洋○小東門唐永愼米店主唐瑞林控店夥顧雨梅王如雲二人盜用經手各户帳小三千多元王之名下有一千七百四十二元七角二分王之生意亦是顧某所荐請追判各交保限一月米理　　施小惠開律師不要利息○開達律師控地保石瑞卿欠洋五百九十元業已理償尙有利息二十一元奉判交保歸楚昨經原告願將息洋豁免投案請予銷案所有石另控寳山縣人嚴貽順欠洋二百元一案石亦不欲窮追聶司馬判具結了案 
國外新聞 
[美艦隊行程預報]  
　　初四日紐約電云據美艦隊最近之佈置將先赴克立福尼省南部之聖迪哥埠約西歷八月間可到澳洲九月可到吕宋十月可到横濱然後再赴中國游歷下椗處所則爲煙台並不至上海云 
[印度紡績大會]  
　　初四日倫敦電云印度孟買紡績業協會開會時主席謂各紗廠不可因日本紡織業暫時衰落遽萌退志蓋中國地方近來實業漸興將與印度綿紗爭競益力云 
[俄艦水手叛亂不確]  
　　初四日栢林電云前電謂俄國軍艦中水手有叛亂情事現官場已力辯其誣 
[南美兩國之齟齬]  
　　初四日柏林電云南美洲哥倫皮與巴拿瑪兩民主國之國際交誼近日頗形掣肘當經美政府居間調停得免戰爭之禍 
[俄國黨人排斥德人]  
　　初四日栢林電云俄國民議院中保守黨因俄國地方公役多用德人現方運動反抗 
[英俄協議要事]  
　　初四日柏林電云英外部大臣葛雷與駐英俄使彭根陶夫現方磋商馬基頓改革政策以上譯字林報 
[意京罷工風潮己息]  
　　初五日栢林電云羅馬城工人罷工風潮業已平靜城中亦己安謐 
[英艦撞沉可惜]  
　　初五日柏林電云德皇聞英國魚雷艇泰格於演習時撞沉之信當即電達英王以伸愛惜之意 
[英相辭職之原因]  
　　初六日倫敦電云英國首相彭内孟因病辭 
職英王近在皮哀立芝現已召大藏大臣愛斯寛虚前往商議一切 
[英美公判約劃押]  
　　初六日倫敦電云英美所定公判約章業己 
簽押以上譯文匯報 
來件 
[重建嚴家橋募捐啓]  
　　人白蓮涇九里有嚴家橋焉斯河斯橋當上海南匯川沙水陸交通孔道歲丁未斯盛旣卜新居於六里橋距嚴家橋不二里鄉人走告曰橋且圯矣整而新之非予將誰賴往視則粱欹焉柱蝕　殆不可以終日而行旅駢　且槖載而出於其上相與大危之法人郊德來君精建築術善能以塞門德土營告定切物不假寸不片甓堅久異尋當而價尤廉滬北市場十里間成績可嚴歷數也偶與言抵掌謂橋工無有出塞門德士右者法　純鋼條架之以爲骨外黏斯土自顚至趾未嘗有寸木片甓　其間也　君復從而爲之圖河廣十丈有奇橋高出水平線二丈廣一丈一尺計須銀四十餘两視石製省矣而工且速　月可藏事議旣定將以戊申三月經始顧此四千餘两之費槪責之斯盛一身斯盛方舍其家產之大半於教育界端汗未定雖義務所勿敢辭力實未能以猝辦將鳩諸鄉人乎米貴布賤救恤之不暇奚忍以此重擾其生無已爲廣告於當世大熱心家惟恊力而助之俾玉斯　　成他日者河水湯湯氏無病涉皆惟諸君子賜斯盛頓首 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[厦門商况譯美洲亞細會月報]  
　　厦門貿易前年殊形衰敗去年又過之即如外國進口貨亦因金價奇昂獲利甚薄至于出口貨尤驚擾不定如輸糖茶往通商各國以及輸紙往麻六甲羣島斐利濱羣島荷蘭屬地凡其因金貴而受虧者幾乎比比皆是 
雖然該處糖茶之日見衰敗者其原困猶在彼而不在此如糖之一物凡由香港麻六甲羣島爪哇等處輸出者競來此爭利本地植糖蔗者又復年减一年如是則厦門出口糖安得不形驟落况此三處之糖其種植法製造法皆極精良而售價　賤此厦門本地糖之减色固勢所必至也又如至厦門重行出口之台灣茶大半輸入美洲向占商務特色今則由興盛而漸趨衰敗者亦數年矣此其故由于台灣茶之輸美由雞籠直達者日增經厦門前往者日少茲將其近五年之比較列表如左 
年次經厦門前往由雞籠直違總 
一九○二一五。七一七。○九五磅一。七九四。六九六一七。五一一。七九一一九○三一四。七二二。九五○四。七○三。九二○一九。四二六。八七○一九○四一一。一五六。三五一六。○六一。一二○一七。二一七。五四○一九○五九。八九六。三五一八。一六五。五六○一八。○六一。九一一一九○六七。八○○。六八六九。○二九。○五七一六。六二九。七四三据右表以觀厦門茶葉貿易已漸次退縮去年台灣茶經此出口者尤形减色本地貿易亦復如是商人希望之心不禁又爲之大減 
其去年進口貨物以石油麵粉鴉片棉織物羢織物生鐵水銀等物大宗而較諸前年亦並未見起色惟石油麵粉二物向由蘇門答臘日本澳大列亞輸入者今則皆由合衆國而來其事最足驚異耳 
更有一進口貨驟然見增者外國糖（皆由香港麻六甲羣島爪哇而來）是也且其在該處市塲獨占優勝本地糖不但不能與爭反覺有漸歸澌滅之勢 
總之厦門商務情形不敢謂其即有起色新改良事業亦寥寥罕覯所賴者惟紙菸葉蔴索麵數種出口貨而已然異日鐵路四通閩省大礦產發現工業自然發達而口岸亦必繁盛矣 
雜箸 
[丁氏醫學叢書總序]  
余自髫齔後即喜涉獵典文或局户浹旬或飢驅千里人事倥偬未嘗輟也。曩者因。詩書二經本朝諸儒。疏通證明。殆靡遺義。後生璅璅補苴。不足以名家。遂求聲音訓詁於說文許氏。求陰陽消息於易虞氏。求典章制作於禮鄭氏。求義理心性之學於濂洛關閩諸。書求歷代宏綱鉅典之因革於九通及正史之表志。求九章元代幾何三角微積等學於中外之疇人家。求詞章之學於漢魏六朝唐宋以及本朝之迦陵稚威西河北江諸家。如是者十餘年。資性椎魯。不能有所得。而心勦形。瘵吾之肺病適成遂求醫學於本經素間靈樞難經以及漢之張長沙。晉之葛稚川。唐之係思邈。金元之四大家。如是者又數年。而肺病日益加劇。莊子刻意篇有曰吐故納新。熊經鳥伸（淮南子精神訓亦有此語）三國志華佗傅。亦有曰熊經鴟顧。雖皆修養家導引之事。而與近世係唐氏之體力養成法。適相符合。求其法而習之。而體力少强。遂求解剖學。生理衞生學。以及醫學藥物學。於東西洋之典籍。而專注其意於肺癆。約年餘。而病查廖。 
高密鄭氏。龍門成都兩司馬氏。昌黎韓氏。尙矣。末學荒陋。欲以考據詞章之末。附於傅人之後。亦不自諒。而以數十年病餘賸得之寒署。起而作入而息。聵聵然與禽獸草木等視前之人負其名以去。則又何如。漢賈生之言曰。至人不居朝廷。必隠於醫。而宋范氏之言。與之相似。因濳其心於醫受業於新陽趙先生元益。以求中西醫學之會通。甞考醫學之分科。古略而今詳。中疏而西密。於此可以知學。術之升降焉。周有四科。曰疾醫。痬醫食醫。獸醫。見周禮。唐有七科。曰體療。少小。耳口。齒角。法按摩咒禁。見六典宋設三科。曰方脉科針科。痬科。見選舉志。又太醫局。有丞。有教授。有九科見職官志。而九科。無考金十科。亦無考。元十三科。曰大方脉雜醫科。小方脉科。風科產科。兼婦人雜病科。眼科。口齒兼咽喉科。正骨兼金鏃科。瘡腫科鍼炙科祝由科。見輟畊録。明十三科。曰大方脉科。傷寒科。小方脉。婦人科口齒科。咽喉科。外科。正骨科痘疹。科眼科。鍼炙科見明會典本朝十一科。曰大方脉。小方脉。傷寒科。婦人科。瘡科。鍼炙眼科。口齒科。咽喉科。正骨科。痘疹科。今痘疹歸小方脉。咽喉口齒共爲一科。并成九科。見大清會典。此吾國歷代醫學分科之大略也。而東西洋各國醫學之分科其行於古者。雖不可考。其行於今者。可得而詳焉 
 
 
 

Page 27

 
 
   
 
 

Page 28

 
 
   
 
