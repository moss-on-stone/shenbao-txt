# 1885 - 325 - 4904537

 

Page 1

 
 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省遠處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號數姓名開明寄示其有由漢口掛號者仍就近繳於漢口信和洋行本齋俻有空白收據不難掣取也此布 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十八號畫報出售] [  申報舘主人啓]  
　　前者高麗禍起蕭墻由中朝發兵勘定大院君旅居保定數載於兹今奉恩命釋令歸國自啓行以迄抵埠層層護送處處將迎字小之恩無微不至亟圖之以供衆覽報首畵譜兩圖仍係羅漢爲任君阜長所繪後附淞隱漫錄圖說一則准於十六日出售此布 
[論中國宜與於萬國公法]  
　　萬國公法者何萬國所相與遵循而無敢有所違犯者也公也者言乎其無所私法也者言乎其所當守此固何如鄭重也哉夫萬國公法之所由定初非一人之私言蓋經泰西各國深明於律法之士準乎情酌乎理斟酌損益而折於其中所言皆關乎國計民生以及各國之損益利獘有此公法而後可以與諸國通往來作交易無此公法卽有格格不能相入之勢觀於近來亞洲歐洲美洲阿洲凡有事變莫不有所顧忌不敢妄爲是則皆萬國公法一書之力也聞之西友公法之著亦非一人一手之力英國有英國之律法不能通之於俄法國有法國之律例不能通之於德是卽不得謂之公法所謂公法者必其可以通行於各國而無所窒碍者也其先各人抒各人之意見較長絜短務求其安雖以一人之私言而不悖乎天下之公理或一人議一欵或數人議一欵或一人議數欵擬議旣成果無遺憾而後始爲定論然各人各見尚未能歸於畫一也有瑞典國律法士名曰俾斯理君取各國所議公法條欵彚而成書其有未盡周詳者則又參以己意爲之補註於是乎各國始得有所遵守自北京同文館總教習丁韙良君譯出華文而中國之人乃亦知此書爲用之大而且要丁君所譯曰吳氏本曰惠氏本兹二人者皆美國知名士又有所謂公法千章乃德國步倫氏本然則公法一書泰西諸國莫不以是爲要而人人皆置一編其中所載或不免有微異之處而其大致則必無所異焉中國此書乃總理衙門請丁君譯成華文可知中國辦理洋務諸王公大臣未嘗不知此書之大係乎華洋交涉之緊要關鍵故前此中法失和之時亦嘗屢引公法中語以與各國相折證顧嘗閱西字報則彼西人所言以爲中國不能與於萬國公法之列初聞之頗深以爲惜盖彼謂公法本爲泰西各國之人所擬議而成當時中國並不在塲預議故此時亦不得共諸中國由此言也則是萬國公法之設專爲泰西而中國不得與似應於萬國公法之上冠以泰西二字而後可繼而見各國與中國往來各件其中亦有提及公法者然後知與中國無與之說不過西字報之私言而非各國之公言盖各國旣以公法責中國又安能屏中國於公法之外此則情理之必無者矣雖然西報旣有此言則中國亦應預爲之防前此泰西諸人共擬公法之時中國實無一人與聞其事則西報之說似乎亦近有理而不知似是而實非也公法雖巳有成書然仍不過如華人之著書立說以自抒已見其言旣衷乎至當則不得不遵而奉之至於各國會議之舉則固未嘗有也前者曾定於今年爲期欲邀集各國之人在法國巴黎斯都城大會以議此事嗣以今年法國疫氣流行各國之人皆聞風裹足不敢賁臨遂致中止今復更定於明年爲期仍約各國至巴黎斯會議然則公法一事雖巳成書實則未經公議直待明年而後始將大會以議定此事耳果爾則現在各國之所以遵行公法者亦非皆與會之人而中國之不與議者亦未嘗不可以行之盖可知也夫公法之行不行不在乎會議之與不與此言也固足以折西報之說然苟於明年會議公法之時而中國竟不與斯議則將來西人必更以是爲藉口而中國之與西國交涉益　扦格而難行西人皆以公法爲遵循而中國獨致見外是明明欺我中國之一端而且所受欺也甚大而顧可不先事綢繆乎竊計刻下中國出使大臣皆已遠駐各國電報往來殊爲靈捷而各國亦皆於中國京華駐有欽差彼此相商均極便易何不於明年會議時中朝卽命出使大臣就近與議其或有窒碍難行之處則隨時開誠布公相與婉轉商酌必求其彼此有益無損可以一體遵行絶無畸輕畸重而後已自是而後再請精於中西之學如丁君者重爲繙譯繕錄成書刊印頒發俾中國官商士民咸知此書而於總署辦事及海疆各處大吏等尤爲當務之急如此則設或他年有交涉事件西國可以公法責中國者中國亦不難持公法以折之而於辦理洋務不且大有裨益哉西報之言固不足辯而明年適值會議公法之期實爲中國與議公法之一大機會故揭而出之 
[日皇傳略]  
　　昨報載電音謂日斯巴尼亞國皇晏駕一節兹查得日皇諱阿拉封梭今日卽爲誕降之期乃先誕辰二日而殂享年二十有八歳膝下僅有一女年甫五齡照例應立以爲皇回溯日皇十一歳時其母后爲皇適值　内大亂母后挈以避亂前赴法國不數日卽赴奥國讀書而母后仍在法也至十三歳時曾至法國省其母后嗣卽侍母讀書並至各處學習操演兵法等事時國亂未弭其母后旋卽避位時則國内無主國人議論紛紛有欲攺爲民主者究亦莫衷一是又有日皇之表兄蓋祿速意圖簒奪崛起力爭至同治季年冬忽有將軍名耿播恩揚言於部下各兵請立前太子爲皇卽今皇也皇聞信後卽由法啓行旋日於十二月抵國官民一見踴躍恭迎至光緒元年正月提兵攻盖祿速二○擊敗其衆凱旋入都勵精圖治是年夏其母后由法回國至光緒四年冬娶其舊戚某氏女爲后其母后意不相洽乃不俟其娶卽復往法國五年夏日后卒是年冬續娶奥國皇公主爲后至次年秋生一女現在日皇以癆瘵逝世故照日國之例當立是女爲皇本埠各國領事公廨及各國兵商輪船均下半旗以爲日皇誌哀云 
 
 

Page 2

 
 
[勸捐有獘]  
　　捐輸之事朝庭不得已之舉倘經理者不得其人則獘端有不可勝言者厦門自開辦輸捐以後先後集欵五萬餘金於經費不無小補然各行家則由辦捐委員延請本地紳董分投勸募尚無弊病而各鄉則由縣官委紳士練長帶差往查分别殷户中户而差　藉以上下其手眞正殷富雖多樂捐輸而稍次者多有賄差數元至數十元囑爲隱報差役得賄轉向貧户勒捐以爲移東補西之計貧户平日畏差如虎一見其來相率饋以數元差役之弊如此若紳董練長則又有不同者一至鄉間先勸殷户捐輸若干如有吝色則誑之曰如不愿捐官可將捐票售出尚可得半價如捐輸一千之票可得五百元海防新例捐輸則以票銀報捐作爲實銀以此折賣捐票則輸捐一千元者實祗出五百元且局中亦可代售捐票捐户信以爲眞大半卽托紳董買票自捐一半不掣捐票而簿中亦不塡寫名姓紳董練長之弊又如此不特無以利國而反足以病民豈國家開捐之本意耶以上皆係閩人士所述錄以告當事確否非所知也 
[體恤商艱]  
　　廈門洋藥局歸商包辦後值左文襄公奏准加增税厘閩省每箱加銀廿六兩而粤之汕頭潮州汀州漳州等處均未增税侵銷日多廈門捐數因之大减屈指半年虧本六萬餘元局董王君怡堂瀝禀道憲轉詳督撫憲乞减認捐箱數當荷上憲俯恤商艱諭自八月起認繳二百四十箱十一月起認繳二百廿五箱較之從前已减四十五箱然局中所雇哨勇雖以緝私爲名而反自送私土包攬倫漏欲求捐數暢旺恐非易易也 
[催解經費]  
　　伊犁善後經費粤海關欠解銀三萬兩前○金軍憲特派委員到粤坐催而粤垣因辦理海防餉項奇絀一時未能籌措前日督憲接奉諭旨以伊犁需欵甚殷着各省督撫查照應解數目如數籌足交催餉委員收領毋再延欠督憲卽傳知關憲竭力張羅先湊集銀七千餘兩交催餉委員兌收先行起解委員領餉後卽禀辭起程矣 
[粤東雜誌]  
　　謝都戎其中去年蒙大府委署佛山守備缺到任後除盜安良閭閻賴以安堵惟都戎性情耿介與紳士不甚相洽某紳遂誣都戎庇匪爲奸朦禀上憲立將都戎撤恭離任之日軍民送萬民傘者計有十八柄送德政牌者計有七十二對設非平日德澤感人何以致此○武闈馬射初九日試竣計實到者有二千零七十二名初十日萬夀聖節停射一天十一日開射地毬毬式加廣一尺使易中的如不中者卽行扣除不准再試技勇○營務處提調差前委佘培軒太守辦理現佘守攺署陽江廳所遺提調差制府札委黄焯侯太守接辦○帶河基某家窩藏積匪數名日事搶劫以致附近地方盜案疉出經營勇訪聞潛往查緝該匪等兇暴異常胆敢放槍拒捕惟衆寡不敵卒被營勇擒獲卽日解　審辦某家窩聚匪人罪無可逭縣主飭將房屋發封以昭烱戒○初十日高第街某家不戒於火鑼警喧傳水龍齊集幸在白晝尚易撲汝僅燒去房屋一間○旗籍武生於初九日試馬射是日黎明八旗將領齊集演武廳伺候繼軍憲左右兩都統亦親臨閱看○鎭　輪船係李都戎嘉　管帶初八日在黄埔河口與一私鹽船相遇開炮轟截梟匪亦發炮相迎鏖戰多時擊斃梟匪一名餘均鳬水而違計獲私鹽二萬餘斤船一隻交局騐收○第十甫潘孝廉家有匪徒七人由瓦面入屋將男女老幼用繩索絪住所有細軟物件盡行掠去孝廉投官請緝未識能破案否○初九日午後北風大作雪浪如山漁珠海口淹没榖船二艘聞船内男婦數人均爲河伯所刦去 
[臺城寒柝]  
　　本○初九夜督轅西街有祝融氏牧火龍于街後光赤燭天僅兩點鐘光景焚去草星十數家此中人皆一肩荷兩口者當此鳥焚其巢號寒待旦情形極爲可慘○武場馬箭後必射皮毬一枝前日某生誤傷觀者之目碎其眶骨其人暈絶于地良久始甦又一人馬箭全紅射毬時已彎弓在手望鵠將發矣忽從馬上倒下馬知人如葉落便立埒内不動後聞此人竟不起○日來金陵火灾巳書不一書如官桑園長于里及石城橋之對岸皆熊熊光燭延燒不下二三十家小雪日駐防城内某宅夜半忽火起軍署聞警報急令傳遞更籌之驍騎校持契箭越同營速救僅毁十數椽同日相近之大中橋亦係軍籍人家因晚炊遺火于柴内黄昏巳過轟轟烈烈如田單之火牛銳不可當幸水龍電掣風馳而至又距水近燒兩點鐘光景始烟消火滅計草瓦屋共燒去十餘家並聞有兩小孩不及救出遂及于難 
[金陵官場述要]  
　　武鄉試於初三日開塲十五日三場完竣制府猶恐有才力如李蔡之爲人下中者濫厠其間特命合東西中三圍所挑選之列前茅者于十六日一律覆試視其器量局度以作鰲頭之選十七日已在貢院默寫武經策論矣十八日子時放榜是日制府及外内提調曁校閱三圍之候補道均於黎明齊集至公堂另派正途州縣六員分作内簾校閱試卷閱畢便依名次塡榜其放榜禮節與文塲同○海州買直刺因病出缺其遺缺已由藩憲委荷花池釐局周直刺官印澂慶者署理荷花池另委錢司馬前往接辦○漕運各員向例於十○前便各捧尺一檄本屆馬儲憲有武闈校射之責聞俟闈後卽一一分派執事想捷足先登者未免望眼欲穿矣○每○初十日吏治局將候補中之無缺無差者分大小班扃而試之亦寓賙濟於鼓勵之雅意也七八○以鄉試停止于是懸釜冷突者不一其人現聞該局巳示諭於十冬兩○分補故需次諸公多頌總辦韋觀察於不置云 
[乙酉科江南武鄉試題名錄]  
李朝棟江甯　陸恩爵蒙城　趙殿甲山陽　謝國慶巢縣　舒志卿績溪　趙其昌頴州　潘文魁山陽　張宗夀江甯　唐瞻魁徐州胡令宣安慶　張信成廬江　兪載山崑山　孔繁纓廣德　夏維楨江隂　榮　炳江甯　丁占魁儀徵　葉鴻鈞夀州　吳鴻賓邳州樊錦爕上元　黄夀仁鳳台　龔其爵崇明　吳可傳夀州　姚鳳翔合肥　唐國鈞南匯　許錦春鳳台　陸國銘江甯　趙典章東台張　銳蕪湖　夏海鰲廬江　顧廷標寳應　楊正鵠鳳陽　鳳　序江甯　湯國秀寳應　馬國彦頴州　王　達廬江　蔡增岷東台康連標頴州　潘槐三無爲　于　溪淮安　吕調元阜陽　鍾鵬飛巢縣　鄭仲奎清河　楊幹國太河　汪國興無爲　趙汝邦蕭縣余元龍廣德　王得標江寗　夏振清沛縣　許金魁池州　楊朝柱無爲　程學舉銅山　李連捷渦陽　景　榮京口　張文宇宣城趙禮選巢縣　閆棟選渦陽　胡兆元宣城　余成龍太湖　孔漸龍巢縣　王金魁太平　嚴佳章阜陽　周奪標蕪爲　劉廷傑邳州黄飛龍潛山　楊錦鑫上元　閔明德鳳陽　張雲標太興　王　澤頴州　寶　成江甯　徐　椿清河　孫發祥無爲　張躍龍安東田振國阜陽　楊德魁上元　黄安民阜甯　王文永含山　牛錫恩淮安　時炳泰無錫　張　輔績溪　趙桂亭甘泉　蔣士楨荆溪高萬傑宣城　章爕陽桐城　夏寅彪廬江　劉開甲霍山　談秉鑫阜陽　唐兆元巢縣　胡　琳英山　徐　清上元　王　鳳鎭江王　鎬丹陽　周登疆泗州　張安堂海州　尚德魁安慶　姚兆熊無爲　戚祥雲丹徒　周金標合肥 
[營口叢話]  
　　小河於初三日膠凍小船千餘號均陷冰中不得駛出蓋以今年寒信較早不及先事提防也○小雪封河此向例也今年海關理事廳西人以河中水味較淡恐上河氷牌不久駛下先禀税務司轉詳道憲定於初十日封河嗣因各商家所寫輪船多未進口故展至十三日在後又以温州天津芝罘等處輪船未到而天氣轉覺和煦封河之期遂又展至十九日○奉軍統領左軍門寶貴晉省時懇車憲代奏請假四個月回籍修墓所有奉軍事宜暫委前營統帶張鎭軍接辦按軍門本係直隸遊擊文相國祥征大通溝土匪時奏調來奉東三省肅清軍門功 
 
 

Page 3

 
 
居多洊保今職歴任軍憲皆倚重之軍門年纔四十五六狀貌魁梧而能謙恭下士有儒將風○同德義經紀坊偶與船客作葉子戲忽被盖州卡倫差役偵知率鄉約等十一人持械往拘將八人鎖住該坊擋手某甲以好言餌差役而潛約夥客七八十人先將前後門扃閉一面擲瓦放槍一似有盜打刼者急遣人至道署廳署報信並令夥客等將十一人綑縳鄉約屠姓見勢不佳欲奪門而遁舉刀砍該坊執事楊姓之面正中額角昏暈而踣而屠亦就縳正喧嚷間道署親兵三十名廳署差身十餘名星馳而至將所縳十一人及該坊原告一併帶至廳署寳司馬因在萬夀期内乃將鄉約屠李二名收押原告交保候訊○寳司馬蒞任以來約有七載於捕務最爲留意有王義者乃穿窬中之聖手共犯巨案十八起司馬設法誘致諄諄開導諭充班差迄今二年凡有竊案無不立時破獲又旨徐九齡者本爲西人侍者失業後專向洋行偷竊無異探囊取物今春司馬諭令當差而洋行竊案果因此而少棄瑕錄用成效昭然祗以近來散勇甚多搶案疉出非兩人所能制司馬乃添立捕班以精通拳棒者充之又籌欵建造房屋俾若輩棲止其中其爲地方除害誠有始終不懈者 
[重演影戲]  
　　偏災迭告籌賑多方顔君永京吳君虹玉旣於十五十七兩夜在格致書院演西法影戲集資助賑觀者雲集後來者至以不得容足爲憾此可見顔吳兩君之仁心智術足以傾動一時而亦以見諸君子之軫念灾區樂施不倦不僅資游觀廣見識而已也兹悉顔吳兩君復定於二十二日卽禮拜六夜在四馬路老老捕房斜對門震源洋廣貨店舊址踵行是舉並添設新戲數十套與前戲合演觀者每人仍收洋五角悉數充賑如有未經寓目者不可不往觀以無負此良宵美景卽已經寓目者亦不妨再移玉趾以補前次眼界之所未備較之花叢記曲菊部徵歌實有新奇陳腐之不同諸君子倘於酒罷茶餘欣然命駕鄙人亦願躡屐相隨共證所見且當濡毫以待焉 
[客官過滬]  
　　湖南提督兪軍門路經本埠船泊英租界觀音閣碼頭本埠各官咸往拜會又有浙江解京餉船亦泊該處上海縣署派有差役在彼照料 
[縣訊命案]  
　　情急自縊一則前已兩登報章兹聞逼死汪慶棠者不止瞿姓一人瞿係該莊經手尚有跑街夥吳九蓮將汪批頰等事莫邑尊相騐後立出堂單飭提去後前日由原差等提吳至縣而瞿與萬豐經手葉松濤兩人則並未提到原差因先將吳九蓮解候訊究邑尊遂　下午時升堂研鞫屍妻汪楊氏並未到案遣抱邱錦堂投稱親戚汪慶棠雖係自縊然究遭吳九蓮等威逼情急所致叩求伸雪邑尊卽詰吳九蓮據供小的向在源記錢莊爲跑街夥延生昌虧欠我莊銀兩係小的經手嗣因屢索無還莊主向我催逼至再小的情極向索至批頰等情並無其事實遭誣訴求恩鑒察邑尊飭提延生昌主婦范潘氏之抱告唐雲坡至案問爾旣爲該氏抱呈爾知行中虧負該莊銀兩尚可料理乎答稱該行歴年虧耗一時殊難料理况此次汪斃命後亦由行主范潘氏將物件質洋二十元交屍妻汪楊氏爲汪棺殮以外實難設法邑尊遂謂吳九蓮曰汪雖自縊然事非無因終由爾莊索銀起見况爾莊被欠銀兩殊屬式微何得逼勒若是現在爾須懇商莊主是款不必追償况汪畢命後該行主范潘氏費過洋數十元可不必再往追索吳遵諭叩首而退邑尊又謂唐雲坡曰虧欠該莊銀六十兩有奇現在本縣令該莊勿再向爾行歸取但汪之屍骸雖由范潘氏出洋成殮琨在須范潘氏擬再出洋若干交與汪楊氏以爲汪安葬之費爾意以爲可否答稱此事須向范潘氏妥商禀覆邑尊又向邱錦山曰汪之畢命雖由該由逼勒所致然本縣騐明並無形跡或則尚有别情亦未可知現在旣由范潘氏出資成殮須着再凑洋若干交與汪楊氏爲安葬之費可否邱始尚堅執不遵謂汪遭慘死須讀伸寃等語邑尊再三開導始稱與屍妻汪楊氏商妥再當來案禀覆邑尊俯准所　着將吳九蓮暫行管押候唐邱兩人禀覆前來再行核奪 
[硬漢不硬]  
　　昨報列硬漢一則昨經翁太守詢法包探陳瑞林之照可曾吊到法包探將照呈案翁太守閱係監照一紙户部執照三紙隨將陳瑞林及欠房租人袁松林提案旋有陳之子并司帳人毛理泰等投請開恩翁太守謂爾等昨日何不早到致使老頭兒到案仗着年紀錢財一味挺撞旣有功名自應頂帽上堂設或不便亦應具禀或監生或職員均可寫明公堂係王法所在豈可任意妄爲今先理本案究竟欠租若干陳答稱伊結欠洋三十七元九角太守問可有房禀租摺答稱無有惟按月結算有此數目問按月租洋若干答稱本係三元五角嗣减至三元二角後又减至按月三元有帳簿爲憑收租人因父病回甯波不日卽來問帳簿可曾帶來答稱未帶太守謂實屬糊塗卽誥欠租人袁松林據稱欠數並無如許大約不過十餘元太守謂索租者不携憑據欠錢者不知多少爾等眞是一樣糊塗且付租说應記帳袁稱不會冩字故不記帳太守謂旣如此祗好憑伊帳算俟取到帳簿再核但爾旣稱大約欠十餘元此數出自爾口亦須赶緊繳還袁稱家中典質一空又無借貸處太守謂租人房屋豈可無借錢處遂不出租耶實屬混帳現在將爾交保明日還錢抑挺押憑比答稱明日安能有錢太守着將袁松林管押如能繳錢准其保去又謂陳曰昨日爾之行爲實爲荒謬陳稱今日明白請爲寛宥太守謂想爾亦是明白人待開導後方始明白但恐一時明白以後爾又不免糊塗姑念年老無知着責手心八十下作爲記念陳又倔强陳子等求請代責太守謂若再倔强當禀請上憲詳革功名悔之晚矣陳無語責畢諭以以後安分營生不可妄爲若不攺悔恐身家亦不能保將照發還令退然則硬漢果不硬矣夏楚之以懲其旣往誠諭之以儆其將來吾知陳必憬然曰太守愛我 
[血濺羅襦]  
　　夫人不幸而爲女子又不幸而爲娼妓迎新送舊淺笑輕顰稍不當意卽遭惡鴇之毒手而最不幸者則莫如粤妓專以欵接西人爲事故時有受創者有雙桂者四川路地方第二百八十八號門牌某鴇之買女也前夜有某輪船二副洋人遣侍者唤雙桂至船中作夜度娘時該洋人已入醉鄉竟舉刀直刺雙桂左股鮮血淋漓幾流漂杵而洋人尚作元龍之高臥旁人聞雙桂呼救聲趕至將雙桂傷處用布紥好次晨洋人酒醒姑知昨夜事已有悔意隨自扶登岸雇車送至老婦捕房直訴不諱麥總巡捕頭立傳該鴇來問其欲伸寃否鴇妓皆言不願惟請令其醫傷捕頭卽請西醫爲之醫治應需之資令該洋人照給 
[竊物判責]  
　　前報列老裕茂酒店主陳某投控店夥朱又生串同外人王信福掭鎖偷去衣服首飾一案屢次比責據供實被一蘇州人携去逃逸然追究不到案懸多日故昨日翁太守將朱又生王信福提案判朱重責二百板王責一百板釋放 
[勘修石岸] 　 
　　陸隱名大善士今歳係五十初度承諸親友惠賜隆儀一槩屏調外因自已捐助施棺洋五十元以種福田足見善士樂善不倦一視同仁特登報章藉以鳴謝[  果有堂白]  
[漢鎭籌捐公所演劇集資助賑]  
　　昨日奉到漢鎭籌捐公所諸大善長來函云漢上義舉叢疉分募難集鉅欵因于無可設法之中演劇集資其班價雜費同人派湊此欵均作助賑善舉之用敝處承撥規銀五百兩惠寄囑爲分解並登報章以啓各方善緣如此募捐眞屬無量功德不可思議盖觀劇樂事也藉以集資冀分灾民之憂也與人同樂卽所以與人同憂而大旨要無非與人同歸於善所謂愛人以德者非諸君子其誰與歸[  陳煦元夀誌]  
 
 

Page 4

 
 
[江督轅門抄]  
　　十月十三日海門都司湯懷忠由京回藩轅牌示海州直隷州賈致愼病故遺缺查有候補同知周澄清堪以署理 
[浙省撫轅抄]  
　　十月十二日准補仙居縣尹麗樞禀辭赴聞堰厘局差署奉化縣羅信北專丁來省禀謝飭知先行調署樂清縣事德清縣主簿楊誥禀奉藩司訪知赴任禀謝署會稽縣曹娥巡檢周聽鈞禀奉藩委署叩謝卽辭赴任候補縣丞黄樹桂禀知藩委騐取嘉湖棉絲差叩謝○十三日通判劉舜年交卸雙林厘局回省禀銷差景甯縣楊崇欽禀謝藩司飭知赴任候補縣胡培元禀知藩司委署昌化縣事叩謝布經歴張禀知藩司委採買絲觔差○十四日候補縣王讚勳禀銷海運差府經歴李世禀禀銷海運津局差張啓後禀銷海運差 
[蘇省撫轅抄]  
　　十月十七日林殷臣卸署婁縣事回○十八日松海防同知劉啓彬禀到調補吳江縣夏宗彝交卸金壇縣事回並謝飭知赴調任藩轅牌示照得吳縣知縣任煐奎現巳丁憂遺缺查有候補知縣馬海曙堪以飭委署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[丹徒賞格]  
　　丹徒縣正堂馬爲懸賞緝拿事案據截　唐掄賢禀稱　在小大港鎭　開設啓順油　雜貨　店忽於八月日三　時分來有匪徒十數人用石撞開店門入内搶去銀洋錢布衣飾等物驚覺呼救被匪拒傷携贓逃逸遺下蔴繩石塊當卽禀報呈請勘緝等情據經會營往勘通禀在案誠恐該匪遠颺合亟懸賞勒緝爲此格仰諸色人等知悉有能拿獲此案正犯眞贓賞銀六十兩聞風送信因而拿獲者賞銀三十兩本縣捐廉以待决不食言須至格者 
[英界公堂瑣案]  
　　利記洋行西人稱股開公一馬車行之馮瑞全曾欠租地洋三十一元八角向索無着請爲追究馮供前曾冋陸洪昌租地造房股開公一馬車行先付頂首洋百元按月照付租銀嗣於六月間拆股退租曾列新聞紙告白以後與我無涉且貞首洋尚未收回陸確與利記行租地轉租與我等聞陸與該行立三年期限之合同今未滿期則利記行亦應向陸索租卽使我欲付租亦有頂首銀可抵上司馬向佩副領事曰利記行租地與陸洪昌如果欠租應向陸是問未便轉向馮瑞全追償佩君然之斥退不理○包探康阿順稱寗人王阿才犯竊不知凡幾來往無定兹得尋獲認行竊邱海山等五家之衣物内有贓寄存劉長桂家當卽起出今一併送案邱海山等役案請領并稱　被淈洞行竊現在贓物尚未齊全王阿才俯首求恩劉長桂供不知王阿才犯竊受寄之贓均已交出王司馬判王阿才笞責五百板再　遞籍劉長桂减負百板開釋贓交失主認領○錦名洋行收租人李彩亭稱被王德桂欠租洋二元半竟圖搬移回阻遭毆報捕拘案王德桂供租平房一間每月租洋一元半照算不過欠洋一元三角王司馬問緣何數目不符王答稱每月租洋一元半現祗住十天伊昇一月李又稱尚有小租及開門錢且洋東毋論住幾天總算一月數實無錯房票呈閱并稱被毆受傷司馬謂房東豈有佔房客之理且問爾控被毆打爲索租否答稱是爲索租司馬謂然則着王交洋一元三角可也捕頭禀李在捕房訴遭毆打並未及房租司馬隨飭將李王一併押候發落月周阿土稱允華捕昨晚落差在家因子與隣孩爭執據言打失帽子原計賠償詎有煙罪夥韋阿四前來尋釁遭毆受傷我母解勸亦被打落牙齒爲特報捕拘案其母亦上堂申訴韋阿四供周與鄰婦爭毆我祗解勸王司馬謂周阿土旣控遭毆受傷理合送縣命仵作騐傷核辦捕頭禀周稍受微傷且在捕房當差未便後縣司馬謂旣稱微傷則因細故起見可毋庸議一併斥退○包探顧阿六稱日本人杜苟丸報失四開人開　小洋三十八个金四開一个查獲張阿毛周阿元均已認竊惟金四開已兌與錢莊得洋四元三元借與沈阿寳爲又獲沈并向錢莊吊贓一併呈案杜苟丸申訴前因張阿毛周阿元俯首求恩沈阿寳供張阿毛借洋三元與我容卽措繳錢莊夥請追洋四元王司馬着沈卽繳洋三元以二元給償錢莊餘一元及起案之贓概父失主領去張阿毛周阿元各笞百板再枷號二十天月包探王阿二稱總匯洋行報失刀又甚夥昨在舊貨店查見失贓據言出錢四百餘文收買竊犯無從指交惟將失贓起案陳子順投案請爲領贓王司馬准其領去 
[挽余竹脩譜兄]  
　　海上相逢十七年交游汗漫兩周全如何一諾巫陽召抛撇高堂赴九泉當年蘭契未曾塞卓犖英才竟盖棺何日墓門來執紼人琴絶響欲摧肝[  乙酉十月下浣如弟金繼免痴揮淚草]  
[上海北市六馬路仁濟善堂經收施粥善捐清單]  
　　柏綠氏善士助洋二元潘善士求女病痊愈助洋四元吳蘭亭善士助洋三元章裕善士助洋一元隱名宋氏助洋一元吳振浩善士求病痊愈助洋一元謝均生濟清善士助洋廿元陳東來善士助洋三元江志翁善士助洋三元朱守拙善士助洋一元萬椿寶號助洋一元兪震　善士助洋三元張靜園善士助洋二元何恆才善士助洋三元姜章功善士助洋三元陶祥撥善士助洋三元周德如善士助洋三元張掇芹善士助洋三元西山居士助洋二十元邵愼勸善士助洋七十元周明熙善士助洋十元鄭增記善士助洋一元盧悦亮善士助洋五元楊氏善士助洋一元四季平安助洋二元許克孝善士助洋五元白米五石○以上二十六户助敝堂今冬施粥經費共計英洋一百七十五元白米五石左補登夏季山隂陳寶書善士助來本洋一元白玉巖移兒文杰菓金助洋八元　林春茶克助由保息局交來江　銀六十兩合申規元六十三兩九錢無名氏助求病愈由鴻源局來洋二元譚姓助銅洋一元共五户計規銀六十三兩九錢英洋十元本洋一元銅洋一元合併聲明○今日　廠施粥第一日早上八點鐘起至十點鐘止本境貧民男婦老幼以及乞丐等蜂擁而來計有千餘人均係鳩形鵠面衣衫濫縷苦楚不堪皆因時年暗荒糊口乏術實精無可奈何而來敝堂司事督理照料一概給發儘伊食飽而散幸叨神祜平安無事時屆隆冬嚴寒將至勢必日多一日經費告繁本堂初創各業長捐尚未勸齊現下舉行各善事全賴各帮大善士隨緣樂助敝堂諸同人總當盡力集助帮同辦事共見共聞辦　設有不妥之處務祈各帮大善士一視同人不吝齒芬光臨賜教貧民幸甚敝堂幸甚[  教弟善昌等拜啓十月二十日]  
[上海四馬路浦灘文報局内恊賑公所經收賑捐十月中旬清單]  
　　十七日○閩册福州莫靄樓翁交來普安堂　同安縣正堂足番洋十二元泉州惠安縣良興分司梁十五元陳合益陳希周積善堂李三户各十元府署胡芝樵兩户各八元同安恊鍾王升甫兩户各六元練阜初惠安縣魏胡汝鴻三户各五元陳傑夫施集泉惠安帮處仁堂章少笙黄禹廷吳祥雲七户各四元如願子求合家老幼平安三元沈悦舫倪子霞二愚村陳宅梁頴臣郭　彰堂黄君才王和成　　號陳大學鄧北　李　嘉　簪士何篆巷章來軒張一峯九碗山房三畏堂蘇則善齋汪十八户各二元潘偉堂三善堂戴茂甫無名氏公德堂無名氏百忍堂張范揆方雙德堂三仁堂十户各一元　垂光胡吳氏保子平安二户各二千文無名氏三户各一千文區氏一千文徐公恕六百文黄開棟一百文合收規元一百廿七兩零七分三厘○催單又交來李子亮翁募　　茶　尚志軒二户各潘洋十元合收規元十三兩九錢二分七厘揚州訪山書屋　致遠堂洋一元之江補過子夀儀移棉衣洋二十元西壩公茂鹽棧交來皖北胡毓牛善士募明心氏漕平銀五兩無名氏一兩懷遠氏八元繼善堂公餘堂二户各四元紹白堂安定堂求護夀求病愈合宅平安人四户各二元蓬仙氏無名氏二户各一元拘捕王子眞二十元又募慶延生十元有心無力人一元閩省朗官葢吳公舘募蕭山徐偉人爐坯洋念元治平堂二元靜遠堂一元太原氏清發堂二户各一千文無名氏六百文合收爐坯洋廿五元武穴大海萍浮客募四元武穴無名氏二元盛軍寶應縣汜水後路糧台交來張秉心鄒樹鳴二翁祈資皖湖劉筱山翁之嚴慈七十宣夀資十元茶陽居士祈合家平安五元○申單常熟錢錫紥翁來虞碭退士募一元○祥瑞太和祈合家平安二元○王新之先生書潤三角○無名氏五角○松江沈安翁募黄棉襖子善士銀餅一兩紋銀二兩三錢四分○銳册黎里毛泰江交來陳叔美厚求足疾全愈頴川叔子卿健　三户各一元却病延年銅洋五元王錦雲四百文楊安敦墓金子田一元金信號四百五十五文　芳堂朱五百五十五文世善堂朱許秋翁不留名三户各三百文潘廉泉二百文吳友生一百文○馬單馮簡廷兪岳園劉沈氏甡甡源順泰昌吳翰邦顧陳顧錦廷陳摶山胡少齋黄乃賡顧竹雲十二户各一百文不留名劉楊氏沈裕盛葉丁吉胡西號王翼如六户各三百文陳秋泉小洋二角劉潤之五角惟善齋四百文衞靜廉募　珠和尚楊愛日堂二户各一元王朱氏八百無名氏三百文張勝　募何安邦趙　泉屠松岩葉幼梅陳炳元唐南山張少泉張榮華張鳴珊張汝氏十户各一百文卜慶雲堂顧邦甫沈幼亭徐綬生曹仲英秦金齡石賦梅沈　新孫金福張王氏媳徐氏十户各二百文合收十五元銅洋五元小洋二角錢一百七十文○蘇文報局募弟廿六批杞憂隱名氏衰𢢑老人將陳姓利讓訖僅取胡薄利二十元指捐棉衣童子奇氏祈早出墓庫夢董之運十元百椽山莊居士祈佑精神充足十元吹徹玉笙樓主　資二元安節局收義大處第六次桶捐西山善士三元海陽忠禮一元無名氏四角洋一個錢四百文又收人和震處第六次桶捐無名氏七元一千三百四十四文屈公舘四元　道福堂潤筆海陽忠禮祖塋不棄香伙聯綿兩户各一元愚記秀記同記祈記宿記疾記全記愈記得記嗣記十户各紋銀五錢合收五十九元銅洋一元小洋二角紋銀五兩錢六百廿九文○潘杏如先生原舊棉衣十件當送陳與昌棧收○本日共收英洋一百七十五元爐坯洋廿五元銅洋七元小洋十二角規元一百四十一兩現錢十三兩三錢四分銀餅一兩錢七百九十九文棉衣十件 
[上海四馬路浦灘文報局内恊賑公所經收賑捐十月中旬清單]  
　　十八日○銳册硤石晋豐號交來瑞和堂募洪元彬懷仁堂王小山世彀堂雲海山人求免灾人六户各一元江蔭堂吳兆基邵吉初於保之賈炎初朱蔭堂六户各七角安徽完舊願子三元一百文無名氏六百文不書名五百文有心無力人四百文陳柏泉補過軒二户各三百文合收英洋十四元○催單揚州盧仁聲隆號募蘇文琚二元賴公興盧晋丞二户各一元賴耀哉五角盧廷中四角嚴炳泉二角夏琴舫戴鳴岐二户各三角盧大興三角銅洋三元盧仁聲銅洋五元常熟乾泰恆號募婁東健飯老人贖罪氏鶯湖了願子病愈代人造福不錯人五户各一元平江償心願人槎溪無力子二户各五角九江恆源利信局交來存配一元縉記蔭記二户各五角江皖李十元又差信天齋八元規育氏皖川記二户各百元方攬秀堂三元許寶樹堂求可知室兩户各二元程樂倫堂萬日星堂劉傳經堂三户各一元烏鎭總捕府瞿　保病平安子十元不留名二元揚州周善士棉衣洋五元油車港秀水耕餘堂銅洋二元○寗波招商局交來元豐海貨行朱陸順善士四元○節婦葛任氏求身子康健合家平安三十元誦芬樓二十元陸惕身翁二元○漢口鎭容宗禮翁因時患發風痰之症求愈四元○龔道台　鎭沙洲賑一百元○蘇州太湖救生局募白門冷隱爲妻故求資冥福五十元夀萱廬祈求病愈四十元湯錫煃節用保安心願二元高陽仁記夀記藝記蘭記書記屋記後記賢記裕仁記後夀記程氏費氏張氏吳氏小三官小和官連生官文媳記招寶官新仁久官四民外漢節醫費廿一户各一元○吳淞張記五元○本日共收英洋三百六十三元銅洋十元 
 
 
