# 1903 - 308 - 4910979

 

Page 1

 
 
[出售廣東闈墨] [  圖書集成局啓]  
　　本屆癸卯恩科廣東闈墨鴻篇鉅製佳作如林本局倩粤友將關中刻本迅速遞來用新鑄鉛字潔白紙張詳加校讐印成巾箱本卽於今日發售每本定價洋銀一角二分海内士林請臨申報館及各書坊擇便購取可也 
[新印江西闈墨出售] [  圖書集成局啓]  
　　江右爲靈秀之地龍蟠鳳逸作者代興本科慶榜宏開闈藝傳來傑搆鴻篇尤多戞戞獨造本局特用新鑄鉛字急爲排印讐校精詳每本售價洋銀一角二分今日出售此布 
[論美人重開巴拿馬河事]  
　　南北亞美利加兩洲相連之地曰中亞美利加洲中亞美利加洲與南亞美利加洲接壤處曰巴拿馬又名談林係哥倫比亞屬部之一也哥倫比亞在南美洲之西北而巴拿馬則又在哥倫比亞之西北大西洋與太平洋之所以間隔不通判然爲二者祗此巴拿馬一片陸地隔之也其間雖曾築有鐵路數十英里以接兩洋以利轉運然由輪船來往則必繞越南洋始克自太平洋以達大西洋程途殊苦紆遠顧今巴拿馬雖兼有四省之地一爲巴拿馬一爲阿助歐羅一爲浮辣古阿一爲克利奎約共三萬一千八百九十英方里户口約二十四萬而此一片陸地則南北不過約長二百英里東西參差不齊其中數不過約四十英里最狹處竟不及三十英里若於其間鑿通海道使大西洋與太平洋合爲一水則航海利便商務必繁獲利之豐當可操劵觀前者法人鑿開蘇彝士河以通紅海地中海之航路商務繁盛迄今稱之則可知開通巴拿馬河其獲利亦不少矣因是法人於光緒五年擬創興是工籌集十萬萬佛郎設立公司而以法人賴賽樸斯主其事賴賽樸斯者以精於開河著聞蘇彝士河亦其所開故法人復以是工任之冀收駕輕就熟之效攷當時議定開濬此河長四十六英里有奇深二十五英尺河底闊七十二英尺河面闊一百二十四英尺自光緒五年開工至光緒十五年已届十稔所開土石有四千八百四十萬立方邁當而未開者尚有三千萬立方邁當然統核經費用在巴拿馬者有英金三千一百三十三萬九百三十七磅用在巴黎者有一千五百六十二萬八千餘磅所購巴拿馬鐵路股分有英金三百七十三萬餘磅用白鴿票法以集銀計用英金一百二十九萬餘磅另酬於哥倫比亞者九萬八千二百餘磅共用去五千二百七萬八千餘磅惟欲成是河尚須三千萬磅并預算是河成後每年修河及管理之費須一千萬佛郎初開後三四年所得凈利以三千八百萬佛郎爲率以後可得五千萬佛郎十二年後可得六千一百萬佛郎竣工後哥倫比亞允給一百二十五萬英畝於公司地饒礦産開彩甚宜是所費雖巨而所得亦豐法人旋以經費不支且查有弊竇大工遂半途而止近年始由美國將此公司購歸現又定議重興工役巴拿馬人以此河開竣之後巴拿馬商務必盛極望其成哥倫比亞人阻之巴拿馬遂擁衆以叛竊謂哥倫比亞之阻開此河也非眞有意敗此工程也窺其意蓋因前者法人創開此河曾酬哥倫比亞英金九百八千餘磅今此公司爲美國所得重興是工則亦宜酬以巨資俾沾利益美國或者不允償其所欲逕商之巴拿馬人故哥倫比亞遂有派兵震懾之舉吾以爲哥倫比亞固非美國之敵巴拿馬得美國之助從此亦可脱哥倫比亞之覊　然美國政策素尚和平此河告成得利富厚何不稍分其利以與哥倫比亞俾免曠日持久是河終無告成之時較之恃强力以迫人曠延大利敦得敦失必有能知之者質之美政府其亦不以斯言爲河漢否 
[電傳宮門抄]  
　　昨日午前九下鐘時京師友人專電告知本館云九月二十一日皇上召見軍機大臣及郎桂林是日並無明發上諭 
[戰禍可敉]  
　　日本大阪日華新報云中國駐日大臣蔡公於交卸之前電告京師外務部曰日俄恊商滿洲之事甚爲得手一俟此約議結卽可撤去滿洲所駐之兵約中最要關鍵謂滿洲如有亂事俄日兩國皆得派兵往平惟此國派兵必先告知彼國以故中國政府無須慮及俄日之開戰端矣 
[俄日海軍表]  
　　日本報云西歴本年正月俄國遊弋亞東之兵艦共有八艘曰哇紐克曰留尼克曰賽巴脱坡兒曰泊賴伊多曰多泡斯曰泡塔巴曰俄羅斯曰哥倫柏　其餘小艦艇不在其内此八艦者共載重八萬七千墩迨三月又有名阿司科多者由波羅的克海駛抵亞東遂重至九萬三千墩五月又派出四艘曰迭亞拉曰巴勒達曰奈維查曰羅比克遂重至十二萬二千墩六月又派出二艘曰栢亞林曰栢克兒遂重至十三萬二千墩七月又派出一艘曰璞哀突遂重至十四萬五千墩此現時俄國在亞東之海軍勢力也較之日本所派巡艦戰艦一十七艘共載重十七萬墩俄國實少二萬五千墩然俄國今後尚擬陸續遣駐泊波羅的克海之得力兵艦東來如西歴八月朔日駛往奥拉比亞及巴陽兩艦大約十一月中卽可抵亞東至是雖多至十六萬五千墩尚少日本五千墩至西歴九月十二日由芝倫海口派令賴塞維基一艦鼓輪東下合之以上各艦遂重至十七萬八千墩日前又遣派亞力山大第三及倭祿拉兩艦約明年正月可到是則俄國東方海軍之力已增至十九萬九千墩之多矣兹將目下兩國海軍各船列表如左計日本戰艦朝日重一萬五千四百四十三墩初瀨重一千五千二百四十墩三笠重一萬五千三百六十二墩敷島重一萬五千零八十八墩八島重一萬二千五百十七墩富士重一萬二千六百四十九墩裝甲巡艦出雲重九千九百零六墩磐手重九千九百零六墩淺間重九千八百五十五墩常磐重九千八百五十五墩吾妻重九千上百五十六墩八雲重九千八百墩巡艦笠置重四千九百七十八墩千歲重四千八百三十八墩高砂重四千二百二十七墩吉野重四千二百二十五墩浪速重三千七百零七墩高千穗重三午七百零七墩俄國戰艦卑斯維脱重一萬二千六百七十四墩泊比 
 
 

Page 2

 
 
哀突重一萬二千六百七十四墩派洛泊斯克重一萬零九百六十墩柏巴突重一萬零九百六十墩賽巴兒重一萬零九百六十墩奈脱維森重一萬二千九百零二墩哥倫柏重一萬二千三百五十九墩俄羅斯重一萬二百一百九十五墩留尼克重一萬零九百三十六墩博拉突重六千七百三十一墩哇紐克重六千五百墩柏格伊重六千六百七十五墩迭亞那重六千七百三十一墩阿斯科兒重五千九百零五墩羅維克重三千零八十墩柏亞林重三千二百墩 
[巴人自立]  
　　西字報云南北阿美利加洲之中央巴拿馬河前經法人設立公司集資開關工程未竟卽由美國出資購歸今美人擬重興此工俾輪船之由西洋駛至太平洋者可逕穿巴拿馬河不必繞越南洋以收航海之利巴拿馬人以此河大工如竟巴拿馬爲東西往來要道商務繁盛獲利無窮因是歡欣鼓舞深望此工速成惟是巴拿馬與附近數小國向均服屬哥倫比亞奉爲民主事須允從而後行哥倫比亞人以此河若竟開通美人必獲大利思有以要挾之故終阻抑不許巴拿馬人以坐失利益衆情不服羣起叛之哥倫比亞人立遭師徒馳往震懾美廷聞此消息亦遂遣兵艦助巴拿馬以拒哥倫比亞之兵哥倫比亞人乃將軍士召回貽書美政府責以不應贊助亂黨干預彼國治權美國各報紙亦以美總統此舉甚爲不合公理頗多微詞特巴拿馬人以爲哥倫比亞阻其興利遂自立爲民主之國聞美廷業已承認矣 
[星使榮旋]  
　　昨得寓日友人手椾去我中國簡駐日本大臣蔡和甫星使回朝述職涓吉本月初十日由東京節署啓行前日本外務省大臣榎本武揚貴族院議員宮中麝香間祇候關義臣外務省通譯官小林光太郎以及陸軍省某某諸員相約送至横濱新任駐日大臣楊星垣星使則率同參隨繙譯諸君先於初九晚馳赴横濱以便設筵祖道星使旣抵火車站中華學堂總理教習督帶學生一百六七十名列隊以迎蓋以中華學堂經始之時星使曾捐鶴俸一千圓若弟皆分外致敬盡禮也迨星使渡登博愛丸榎本諸君及郵船會社正副長諄囑船中執事者小心伺應然後握手言旋至於築地横濱衆華商更車水馬龍衣冠濟濟碼頭之上幾不能容説者謂歴任星使回華時車馬衣冠從未有如此之盛者非星使德惠及人烏能若是 
[棄材可用]  
　　昨得寓日友人手椾云通州張季直殿撰欲禮延日本名流來華設教而一時頗難其選且如南洋兩湖諸學校所聘教習必月束修三百金經費難籌以致躊躇未决近有人向殿撰獻策謂不如改聘去歲教科書受賄案内褫職之員此等人雖品行胥無足觀然儘有學問優長堪主講席者若月致百金或七八十金修脯自必欣然樂從殿撰韙之其人遂暗中物色擇行止稍稍端正者聘定數人按其學問之短長分爲二等一爲曾在尋常師範學堂畢業者令赴小學堂爲師一爲曾在高等師範學堂畢業者令赴中學堂爲師一俟通州齋舍落成卽可來華教授語去良工無棄材觀於此而益信 
[湖廣總督張宮保擬陳自行酌辦日本遊學生立案章程]  
　　一現在已入日本官私學堂之中國遊學生章程内已訂明無論官費私費均由出使大臣總監督查知有過犯及品行不端者知會該學堂斥退應卽責成出使大臣總監督將現在日本之各省遊學生確加考核擇其言行端謹安分用功從前未有公文保送者飭各報明三代籍貫年歲出身取具遵守約束甘結彚列各該學生姓名籍貫州縣公文分别保送各該學堂准其留學其素不安分有據可憑者亦卽開列姓名備文知會各該學堂卽行斥退仍將留學斥退各該學生姓名籍貫咨明外務部並管學大臣曁該學生原籍省分督撫查考一將來遊學日本之各省學生章程内已訂明非出使大臣總監督公文保送者不准收學并訂明私設學堂須經文部省認可其教育程度與官學堂相等者方爲合格應卽責成出使大臣總監督嗣後遊學生入學須先儘官學堂保送一面確切訪查文部省認可之各私設學堂其一切教育管理之法是否認眞其程度是否果與官堂無異細爲比較擇其名譽最優確實可信者始准保送學生入學仍酌定限制每年保送學生入日本私設學堂其人數至多不得過官學堂之半以昭愼重一此次定章以後各省自備資斧出洋之學生應先由其父兄或親族呈報本籍或流寓所在地方官查明該生實係性質馴良文理明順者准其申送該省學務處詳加考驗禀請督撫覆核給發咨文轉給該生領齎出洋各衙門辦理出洋學生文件不准書吏需索分文一凡不遵約束不安本分之學生商明日本各學堂斥退之後應由出使大臣總監督隨時嚴密稽察其無悛改之望者務須查照現定章程商請日本該管學署勒令該學生附船回國一面分别將所犯輕事詳細事由咨明該學生原籍督撫酌量辦理並咨明外務部管學大臣查考一保送學生入日本各學堂除農工商各項實業學堂及文科理科醫科各專門學堂不限人數外其政治法律武備三門宜分别限定名數每年祇准保送若干名武備一門非官派學生不准保送政治法律兩門亦先儘官浙學生保送如自費學生本係職官請咨前往者不在限數之列一在日本私設學堂畢業回國之學生除由出使大臣總監督確查其平日品行果係端謹學業果係優長始准保送進京候考外應請欽派大臣考察試驗時格外認眞查核其品學兼優者自應與官學堂畢業生一律給奬無庸加以區别如果品行實有可議科學程度實有不符卽酌量减其奬勵以示區别一凡各省選派官費學生出洋遊學俟畢業回國後無論得何獎勵均須在本省當差五年以盡職分五年期内槪不准另就他省差使他省亦不得遽請調往差委以上各條應請旨勅下外務部管學大臣立案咨行各直省督撫及出使大臣曁總監督遵照辦理 
[路礦裁員]  
　　天津直報云京師自立商務部以來曾奉有裁撤路礦大臣之諭兹聞商務部已恭錄諭旨咨行各督撫大臣一體遵照矣 
[會議保商]  
　　天津直報云日前各國使臣在京師蓮花池會議大旨謂目今東三省事勢日亟日此後無論何國用兵如有擾及商人之處均須一律責償 
[封印有期]  
　　天津直報云日前禮部具奏定於光緒二十九年十二月二十一日卯時封印光緒三十年正月十九日已時開印日内將行文各省一體遵照矣 
[馬賊將平]  
　　聞之京師友人云日前有客自獨石口至京言及彼處大隊馬賊已被官兵衝散惟三五成君出没口外而已傳聞此項馬賊呼東三省各華官爲俄巡捕呼官兵爲賊鄉導現已由直省大員派兵若干道出萬壽山赴獨石口駐紥矣 
[毋事殘刻]  
　　廣州訪事友人云日前有童生梁棣洵者目擊粤東盜匪猖獗幾令人寢饋難安特籌消弭之方列欵十二條赴督轅呈遞督憲岑雲帥批其牘尾曰鋤盜本非得已之舉據陳十二條種種殘刻已極殊無哀矜之意本部堂痛恨匪類者爲其毒害地方苦我良民不得安枕耳其實地方多盜亦由有司全無恤民之心平日飢寒不爲之恤寃抑不爲之伸甚而任兵弁之魚肉縱差保以作踐民則奉官以膏脂官則報 
 
 

Page 3

 
 
民以慘酷遂使父老子弟盡成草芥宼仇豈知良民莠民何者莫非吾之赤子彼苟革面革心無不許以懴悔本部堂應官各省下車之始必先訪問民間疾苦參辦貪酷官吏以爲地方一伸民氣若再有怙惡梗化之民然後施以兵力今該童所陳勒捐富户大張兵威已近苛政又憑空欲將匪名列册拘勒其妻子拆毁其墻屋使盡爲平地並其父母失所而後快果係讀書種子尚忍爲此言耶本部堂已誡地方官撫綏百姓一面嚴飭將領牧令緝捕眞匪並迭經參辦不肖文武在案無庸該童來轅瀆陳摺擲還 
[匪黨互戕]  
　　松江訪事人云金山縣境張堰鎭土棍陶某爲浦左南帮梟匪李秀卿部下嘍囉前者李誘禽平湖凶棍俞三解官正法實由陶充線人迨李旣投誠陶遂孤立無助時出没於莊家行及干港之間某日被巨梟林得勝偵知誘至某處剸刃其腹氣尚未絶卽納入棺中舁赴荒阡埋諸淺土目無法紀可謂極矣 
[松郡官塲紀事]  
　　松江訪事人云新任松江府知府丁次軒太守下車伊始除閲城放告外牌示九月十五日考選代書是日應考者共四人題爲息訟安民論隨錄取兩名頒給戳記諭令勤愼從公毋稍舞文弄法○正任松江府知府調補蘇州府府知許子原太守祐身交卸篆務後遂定於九月十七日啓行○正任福山鎭標掘港營游擊調署提標中營參將張冠庭參戎現經督撫憲奏保擢升川沙營參將矣○江陰營游擊何游戎師程經兩江總督魏午帥會同江蘇巡撫恩藝帥江南提督李軍門奏請升補提標中營參將已奉大部核准本月下旬軍麾卽當戾止矣 
[飭禁逼醮]  
　　上海縣汪瑶庭大令以前任松江府知府許子原太守頒到札文内開據舉人宋承昭等禀稱窮嫠守節志行可嘉風化攸系所以朝廷特懸旌表之典爲其與世道人心所關重大也乃自近年以來匪徒横行本地土棍互相比附魚肉良懦見有少年寡婦稍具姿色者百般引誘再醮該嫠婦或坐守夫産或矢志茹苦堅拒不從若輩卽糾衆入室强逼醮婚營汛地保視爲利藪與彼等通同一氣使嫠婦守志不得呼救無門暗無天日禀請札行查禁究辦等等查此風惟華奉之浦南及上南之浦東爲尤甚除移營一體查拿究辦外合行札飭查禁責成鄉董地保以後不得扶同隠匿如違一體究懲等因因卽遵札出示俾衆周知 
[恊緝梟黨]  
　　浦左南帮梟匪林得勝之黨計星園近在御界橋左近開塲聚賭月初某日率其羽黨濳至周浦鎭擄去鄉民張阿加之妻王氏勒令出銀取贖事經署南匯縣尊戴子邁明府所聞派差查拿並函致浦東保甲總巡謝岳松明府請卽協同緝捕務獲嚴懲 
[屠夫鼓衆]  
　　昨日本邑城廂内外各屠户以南巿馬路工程局總辦翁子文太守新定章程每日午前下鐘後午五下鐘前不准驅豕過馬路違者罰鍰因之相約霸持致巿上無肉可買迨午後肇隆等各猪行主約集各屠夫在邑廟香雪堂會議隨號召百餘人奔投上海縣署呶呶聲訴縣主汪瑶庭大令諭令明白補具呈詞靜候核示 
[法員遄返]  
　　駐申法總領事巨籟達君前有緊要事宜挈其夫人赴京師禀商本國駐使現已事畢於前日由天津乘通州輪船返申江隨卽命駕回署視事如常 
[自刎免騐]  
　　前日英界觀音閣馬頭左近晉陞棧茶房鄭桂全用刀自刎扶送仁濟醫館求治延至晚間斃命報由捕頭派包探徐阿華協同地保唐全坤投報上海縣署昨日午後縣主汪瑶誔大令帶同刑仵書役人等命駕至屍塲升座後唐保禀訴情形屍母鄭沈氏偕屍兄鄭富全投案籲稱死者係小婦人之次子偶因口角自刎身死現願備棺收殮求免騐屍富全供詞與其母相同大令准如所請著具結備查隨即鳴騶回署 
[英界火警]  
　　昨晚六點三刻鐘英界南京路某洋貨鋪不戒於火霎時間烈燄飛騰不可嚮邇瞭望臺鳴鐘告警旋分一下聞者皆疑爲美界外虹口失愼幸工部局所設水龍禦火處近在咫尺救火會各西人得卽知悉失火之處急驅皮帶車馳往汲水灌澆不移時火卽熄滅至焚燬房屋若干容俟明日探明續述 
[四續興學陳詞]  
　　三爲購地之欵已捐未付者不列計收招商總避捐銀二千兩收江督魏制軍捐銀七百三十三兩收電報總局捐銀一千五百兩收曾少卿捐銀一千五百兩收嚴筱舫捐銀一千五百兩收龎萊臣捐銀一千五百兩收徐雨之捐銀一千兩收徐顯民捐銀五百兩收唐杰臣捐銀三百兩收綢業公所捐銀三百兩收義善源錢莊捐銀二百兩收招商内河輪船局捐銀二百兩收何丹書捐銀三百兩收陳潤夫捐銀三百兩收南巿木業會館捐銀三百兩收葉明齋捐銀二百二十五兩五錢收席正甫捐銀五百兩收成記捐銀一百五十兩收呂鏡宇尚書捐銀二百兩收汪瑶庭大令捐銀二百兩收余嗣珊捐銀五百兩收徐子元捐銀二百兩收譚幹臣捐銀二百兩收陳養泉募捐銀五百兩收趙渭卿捐銀三百兩收盤記棧捐銀二百兩收楊允之捐銀三百兩收袁海觀觀察捐銀一千兩收葉璋翁捐銀七十五雨收葉貽銓捐銀七十五兩收宋葆三捐銀三百兩收張弁君捐銀一百兩收趙灼臣捐銀一百兩收源通官銀號捐銀二百兩收沈譜琴捐銀五十兩收宗子見捐銀五十兩收張少塘捐銀五十兩收黄秉榮捐銀一百兩收通裕洋貨號捐銀二百五十兩收地主陳錦華捐銀四千兩又收嚴筱翁曾少翁共捐中費銀一千兩收華董暫時墊付地價銀四千七百七十四兩五錢收尚賢堂暫時墊付地價銀五十兩共計二萬七千七百八十三兩除已付地價等銀二萬六千七百八十三兩並中費一千兩共二萬七千七百八十三兩用盡無存外尚欠地價及還華董墊出等銀共一萬二千零四十兩五錢以上各帳均由李佳白當衆董事前宣明衆皆允准會始散 
[上海官塲紀事]  
　　廣東候補道王賡雲觀察因公過滬昨日命駕赴道縣各署拜會○新任江西布政司周翰虞方伯由京南下行抵申江假庽法界大方客棧昨日命駕赴道轅拜會蘇松太兵備道袁海觀觀察繼至上海縣署縣主汪瑶庭大令飭丁擋駕○辛丑科翰林李伯瀾太史乘舟來滬僑庽英界全安棧中昨日赴道縣各署拜會○江蘇候補縣知縣黄子猷明府因公來滬昨日乘輿詣上海縣署拜會汪瑶庭大令　談良久而别 
[上海保甲總巡局紀事]  
　　日前有包松泉者被彭老龍王蓉生二人訛詐洋銀數元心不能甘控諸保甲總巡局朱森庭明府立卽派差至南巿二十三七鋪巡防局協同勇甲拘獲彭王帶回研訊彭王同供小的等在江南製造局做工並無向包訛詐洋銀之事明府判各責三百板枷號一月發二十三七鋪局前示衆○昨日保甲總巡朱森庭明府查悉外鹹瓜街仍有垃圾堆積穢氣薰蒸爰飭十六鋪地甲押同挑夫限日掃除如違提究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鹽務近聞]  
　　揚州訪事人云兩淮鹽斤向銷四十萬引自近年私販充斥銷數每難足額迨本年長江上下游添用輪船巡緝　　　稍潛蹤於是鄂湘西皖四岸銷塲遂日有起色本月十五日淮南總局憲發出告示略謂現在各岸銷場均暢需鹽甚亟本局迭奉運棧局憲人　催商赶運遵經示諭在案杳鄂湘西皖四岸運商截至九月初十日止已投咨者共約六百餘票陸續領照開江上駛外未開江者尚有四百五十餘票之多兹定限一月各將應運引鹽一律運清以濟銷巿如再延宕本局惟有遵照憲諭查取花名分别扣　以爲誤運者戒又　兩淮各岸　　菜巿之期需鹽孔亟某日運憲恩新甫都轉接湘岸督銷總局來文請接開新綱以資接濟立卽詳奉督鹽憲魏午帥批准擇於九月二十二日接開湘岸癸已秋綱除分别移咨詳報外刻已札飭淮南總局轉飭承運名商一體遵照矣 
[雷峯夕照]  
　　杭州訪事友人云本月十九日俗傳觀音大士得道之期先一日撫憲聶仲芳大中丞委藩司翁筱山方伯詣上天竺法喜寺拈香○部選德清縣學縣諭俞廣文戴清新昌縣學訓導李廣文廷鴻奉撫憲聶仲芳大中丞傳知著於九月十六日親赴撫轅考騐以使給憑赴任○仲秋時節省城時疫已平不意重陽節後天時燥烈疫癘復興其中尤以喉症爲多且易傳染旬日之内因此喪命者時有所聞皮巿有英書塾患此者多至三十餘人因於後院設立養病所館舍内外皆用伽布匿水　之西人愼疾之端於此可見○浙省所　當十銅元每有奸商私運出口以致巿價日昻每龍銀一元祇換八十四五枚杲日局憲出示酌定價值每元兌黄銅者九十枚紫銅者八十八枚不准再有短縮 
[上海縣署瑣案]  
　　前日陸壽銘投南巿馬路工程局控施善郎索詐逞兇等情總辦翁子文太守略詰情由派差解到縣至晚縣主汪瑶庭大令升堂質訊陸供生員籍隸崇明現在仁和小輪船司帳此船購自彚興公司往來通州一帶公司中人時時托寄信件從無貽誤不意前日公司送信人施善鄖忽稱本月初七日所寄信包中有大土兩枚及洋縀若干迄今前途尚未收到勒令賠償生員以當時實止空信並船貨物向之理論反被辱毆叩求究辦施供初七日小的托寄信函時實有大土洋縀等件目見伊置諸洋箱内不料竟悉數吞没並不送去故向追索伊先肆毆因之還擊大令謂爾寄物時未取收條自不小心未便准理惟兩造互毆各有不合申斥一番叱之使去○戴月　控葛炳南不　莊欵等情前晚大令升堂質訊截供葛在小東門外與人股開同仁和茶食店央小的向某錢莊擔保銀二百兩今店已閉歇此欵不歸累及小的措賠是以控請訊斷葛供同仁和貲本共計洋銀六百元帳務由股東張姓經理小的雖亦與股祗爲櫃夥及店閉歇除貲本已耗盡外尚欠外欵八百餘元不得已將生財售得洋銀三百七十元意　折减料理驀被在股之湯姓索去五十元並唆使各股東不肯攤償致小的難於措手求提張湯等人訊明核斷大令著交的實人保出赶繫理清 
[馬路工程局紀事]  
　　南巿馬路工程局總辦翁子文太守查知十六鋪一帶各猪行戴運剛　來申京浦濱起岸驅行馬路中不獨阻碍行人兼之異常臭穢爰卽嚴定章程自午前八點鐘以後午後四點鐘以前均不准驅猪行走并傳諭各猪行主一體遵照母得抗違○自浦東北帮匪目鄧海青在蘇垣正法其妾談氏於本月某日携其襁褓女來滬探親未幾其妻某氏迫蹤而至遇諸南巿馬路中滋閙不休旋復奔赴捕房申訴捕頭詢其來歴談氏訴稱家主正法之後大婦卽欲誘往某處價賣自甘守志是以脱逃捕頭立卽禀知馬路工程局總辦翁子文太守太守飭發普育善堂留養 
[英美租界公堂瑣案]  
　　著名騙子小朱卽朱錫仁前曾騙取某洋人銀四百餘兩及范青蓮洋紗等物控經讞員鄧鳴謙司馬訊明交李金才楊少春保出理處昨日廨差以朱已逃避將李楊傳案請訊李楊同供朱曾將銀五十兩洋銀五十元給與小的等叩求寛限尋交司馬商之德總領事署繙譯官麥令豪君箸將李楊押候交人保出限　拜六將朱交案○前者偷兒陳福才串同王生才竊取某姓家衣服並攫取沈小弟所佩對時表報經包探劉森堂將陳拘獲解由司馬訊明判責三百板押捕房三月昨日王又就獲連陳解案請訊司馬判責王二百板收禁西獄半年期滿之後再責二百板陳加押三月○前者沙筱泉控吳錫齋掯勒海利洋行金約指等情經司馬訊供押繳在案旣而海利洋行主控吳私匿在逃之買辦洪芝祥所寄對時表若干枚昨日司馬飭提復訊沙投案訴稱金約指今已具領至洪將對時表寄存吳處係吳自向小的告知請飭將吳交人保出候洪到案質明方不致互相推諉司馬准之○小工陶和尚被某洋人疑竊衣服交包探孫阿星解案請訊工頭張茂投案訴稱陶實被誣指並不行竊小的願保伊出外聽候查明核奪司馬准之○謝阿珍行竊陳光振家金約指兩枚報由包探徐阿華緝獲送案請究司馬飭發改良所學藝一年○王若雲卽王紹之冐充捕房中人向長裕里鴇兒金陳氏勒詐洋銀十元報由包探方長華獲案請究司馬訊究之下王稱在禮英書局讀西書司馬著押候查明是否屬　於禮拜六核辦○有許寳琛者自稱係前出使德國大臣許星使之姪流寓滬上某客棧第十三號房内前日第十四號房中顧瑞仁忽失去衣箱一口提籃一枚内儲洋銀等物報由包探竇如海往查知許曾將提籃藏匿箱内爲茶房某甲所見遂恊同西探搜獲原贓昨日解案請訊許供小的有一親戚現在廣東巡撫張中丞處作幕小的斷不爲此無恥之事突遭誣指尚求明察司馬著押候查明實在情由於禮拜六訊核○楊鶴昌混入某浴堂竊取郁連生之衣服報由包探竇如海獲案請懲司馬判責三百板發押捕房兩月 
[法租界捕房紀事]  
　　福建人某甲携其所私蕩婦某氏往來蘇杭等處誘得男孩四口携至滬上適遇湖南水販某乙由浦東誘得男孩兩口因相約乘黄埔輪船載赴廣東求售不虞被法界包探潘阿五所見一併拘入捕房捕頭詰悉前情令押候解送公堂稟請讞員魏蒓塢大令訊辦○信孚洋行主人前曾函告捕房稱所雇傭婦某氏之夫陳小洪前往滋擾等情昨日捕頭派令某包探將陳拘獲押候角送公堂禀請讞員魏蒓塢大令訊明懲辦 
[美租界捕房紀事]  
　　前晚有甲乙二西人醉態瞢騰在篷路及西華德路等處恣情胡閙由一百五十九號印捕及四百九十七號華捕先後拘入捕房捕頭令押至酒醒時釋之使出○昨日小竊施大昌掩入百老匯路第二百四十九號門牌日本人某甲所開雜貨店内行竊綢洋傘一頂携之而出適爲一百九十四號巡街華捕所見連贓帶入捕房捕頭令押候解送公堂禀請讞員鄧鳴謙司馬訊辦○昨日江湖術士盧坤山手托拆字盤行經北四川路第九百五十七號門牌某姓馬車行門外馬夫羅阿三喚令拆字一言不合致相兇毆三百二十四號巡街捕見之一并帶入捕房捕頭詰知兩造均非善類斥出不理 
[金陵官報]  
　　九月十二日兼署將軍都統奎會統領武衛楚軍委署狼山鎭李定明叩謝均到營務處夏知縣李世由看炮台回策電蚊船黄炳全上海來卽辭送江　　異淞餉銀均見安徽　隸州勞文琦到知縣查宗仁禀知赴滬考察工程物料十三日前徐州道桂禀謝給假回籍　葛　務處夏候補道翟衡璣　　昌均奉示察看江西知知　 
 
 

Page 10

 
 
　綏由京引見回直　州寳　由京引見回轉解官書局書籍差知縣魯廣鏡巡檢章光宙奉示寓履歴十四日銀圓局沈謝委上海機器局一總辦差支應局曾洋務局汪水師船廠龔奉憲台行知廣西撫臺柯委辦駐甯轉運軍械差候補道潘汝述謝委銀圓局正任南贛鎭何明　到十五日會辦上海機器局唐郁華辭十六日知府方政奉屯墾總局委赴蕪湖勘地卽辭江西贛州府查恩　辭十七日商務局劉湖北回徐州湖灘局陶森甲謝委會辦管務處丁憂江西同知曾　聰辭赴上海 
 
 
 

Page 11

 
 
   
 
 

Page 12

 
 
   
 
 

Page 13

 
 
照武衛右軍先鋒隊營制餉章在於海防捐輸項下支發均　奏報在案嗣因防務稍鬆復經袁世凱奏先後裁撤六營酌留左右步隊兩營應需薪餉仍在海防捐輸欵内動支現在捐欵　至本年六月業已支撥無存察看地方情形雖尚安靖而近來鐵路暢行鑛務繁興中外工商紛至沓來彈壓巡防均關緊要方　　欵添募以資保衛未便將已練之師遽議裁撤惟薪餉製造雜支等項　需十萬餘金自應另行籌撥以資飽騰東省庫賊本屬入不敷出無從籌此鉅欵臣與司道一再籌商查東海臨清兩關税務疉次整頓收數較前稍旺約計東海關常税及洋税六成項下除額撥各欵外尚有餘剩臨清關税務以目前論亦可望其溢收擬請一併撥作撫標兩營月餉如或不敷再由臣在於司道各庫設法　凑臣仍督飭兩關實力稽徴以期無誤餉需據善後局司道詳請具奏前來除咨部查照並飭將收支銀數按年報銷外理合恭摺具陳伏乞皇太后皇上聖鑒訓示謹奏奉硃批該部知道欽此 
山東巡撫周奏整頓釐税片 [X>二十六日周馥片再山東内地税釐收數無多每年應撥餉需本屬入不敷出全恃徴收暢旺藉資挹注近來各省營局派委員弁採辦米糧物料等項經過東省關卡多有給發印照援案請免税釐之事在各省固爲節省物貨起見第現值整頓税務之時誠恐丁役船户人等因執有免完印照夾帶私貨藉端影射不服盤查暗中耗蝕税釐實於餉項大有妨礙擬請嗣後各省採辦一切米糧無論運往何處凡經過山東關卡均應一律照章完納税釐不准援案請免其有緊要官物並振米等項必須免完者應由各省督撫隨時奏明奉旨允准先期咨會照辦並于印照内註明確數不准夾帶影漏聽憑經過關卡查騐放行仍由各省所派員弁塡具應完銀數清單交給關卡以憑報部不得僅給印照籠統請免查上年湖南安徽等省均已先後奏准在案東省自應一律辦理庶足以杜詐冒而免偷漏子税釐不無裨益除咨部外謹附片陳明伏乞聖鑒訓示謹奏奉硃批户部知道欽此 
署粤督岑奏紳士恃符逞蠻請旨革職歸案究辦片 [X>二十六日岑春煊等片再香山縣恭都局紳大挑分發江蘇知縣乙酉科舉人韋勳廷先被民人蕭國賢控其挾嫌抄搶提省訊結飭令退辦局事由縣另選公正紳士接充旋據舉人張振聲等又以該紳韋勳廷扣留榖船藉端勒詐等情控經廣州府委員查覆批飭驅逐出局乃尚不知愧悔輙將該局原有各號扒船差往别處故意憶損迨經前署縣葛肇蘭會營派差起出點交接辦局紳在籍候選道劉　康驗收韋勳廷仍將局戳槍械藏匿迭催不交猶敢赴司揑控劉永康把持傾陷復經飭令現署縣莊允懿查明實係該紳韋勳廷恃符盤踞逞刁反噬未便稍事姑容據藩臬兩司會同營務處兼緝捕局司道詳請奏叅前來臣等覆查無異相應請旨將大挑分發江蘇知縣乙酉科舉人韋勳廷革職拘案究辦以儆刁横除咨移部科及江蘇撫臣查照外謹合詞附片具奏伏乞聖鑒訓示謹奏奉硃批著照所請該部知道欽此 
湘撫趙奏叅劾不職各員摺 [X>二十六日湖隨巡撫奴才趙爾選跪奏爲叅劾不職正佐教職各員請旨分别懲處恭摺仰祈聖鑒事竊維吏治之清濁係民生之休戚奴才蒙恩畀以湖南省重任兢兢業業日與屬吏切實講求總以除壅蔽去煩苛官民相親情法兼盡爲主半載以來察看各屬情形雖少逸群絶倫之選尚多奉公補過之心是以遇有小過隨時警勉卽能改正卽或誤蹈咎戾亦必察其平日居心行事但可原諒不事苛求期與更始其有不以民生疾苦爲念及操守難信才力不及者卽欲情遣理恕勉力提撕恐其非貽患於將來卽僨事於今日　川稍加姑息倖免糾彈兹與司道熟商並採諸與論證以實事查有升補郴州直州知州署衡山縣知縣盛綸素稱明幹惟縱丁唐取罔恤民艱至今紳民交口怨恫不能以旣往不咎邵陽縣知縣調署保靖縣知縣卜彦韋逞威肆虐聲名惡劣兼不能約束其子以上二員應請革職永不叙用會同縣知縣羅炳鎔無才而貪聲名狼籍安鄉縣知縣路傳甲老而務得事權旁落縱任伊子歲貢路克繼干預外事人言藉藉試用通判李彭　好甚深難期振作常德府經歴魏芳喜事任性違例逾分善化縣橋頭司巡檢王聨元罔利營私屢被控告桑植縣與史何　侯藍山縣臨武營巡檢蕭克順聲名平常操守難信試用吏目沈大本本原已薄聲名應劣試用典史王有恩任性妄爲行同無賴試用從九品王炳崑嗜賭妄爲署沅陸縣訓導陳國光扶同朦混有玷官箴均請卽行革職新化縣知縣胡恩榮不學無術術事竭蹶藍山縣知縣陸獻才旣竭蹶語復夸誕均請以府經歴降補攸縣知縣陸仰賢規模狹隘才識俱欠惟係進士出身文理尚優請以教職歸部銓選古文坪同知黨銘新禮弱神疲事多廢弛耒陽縣知縣調署醴陵縣知縣張致安才具平弱不勝煩劇均請開缺另補辰谿縣知縣陳彦鵬失察家丁舞弊惟該員居官平妥心術端正咎止失察深知愧悔應請交部議處至路傳甲之子歲貢路克繼應請將其歲貢一併斥革以爲子弟在署招摇者戒俟查有報捐官職再行奏咨請革此外如查利不　各員奴才仍當認眞考核隨時糾劾不敢稍避嫌怨貽害民生此次叅劾各員所遺直州知州同知知縣佐雜各缺湘省現有應補人員均請扣留外補合併聲明所有叅劾不職各員緣由理合恭摺具陳伏乞皇太后皇上聖鑒訓示謹奏奉硃批另有旨欽此 
湘撫趙　奏調員差遣並歸湖南補用片 [X>二十七日趙爾　片再湘省事務殷繁内政外交均開緊要奴才到任以後考試贋員賢否凡才堪器使者皆已酌量任用又前在山西奏蒙恩准發往湖南各員現均有緊要差使頗資得力無如新政繁劇在在需人目下本省人才實苦不敷調遣仍非借才異地樹之風聲不足以收實效兹杳廻避貴州補用知府王人文志慮忠純實心實政曾任地方屢著循聲奴才前在貴州深知其賢揀選知縣玉均精深明幹勞怨不辭以上二員奴才屢經考騐確知共結實可靠合無仰懇天恩俯准將王人文玉均二員發交奴才差遣卽歸湖南補用出自逾格鴻慈謹附片具陳伏乞聖鑒訓示謹奏奉硃批著照所請吏部知道欽此 
 
 

Page 14

 
 
署兩廣總督岑等奏選員請補知縣摺 [X>二十七日頭品頂戴署理兩廣總督臣岑春煊調署廣東巡撫升署閩浙總督江西巡撫臣李興鋭跪奏爲選員請補知縣恭摺仰祈聖鑒事竊照鶴山縣知縣張冋辰於光緒二十九年閏五月十九日在任病故業經奏報聲明所遺鶴山縣知縣係選缺粤省現有應補人員應請扣留在外選員請補此案於閏五月二十六日禀報到司應歸閏五月分截缺辦理是月分病故休選缺知縣一項同出有翁源縣知縣共二缺缺項相同應行籖掣先後序補當經掣得翁源縣知縣第一鶴山縣知縣第二查定例知縣告病病故休致三項缺出係應歸月選者以一缺題補各項候補並進士卽用人員一缺題補本班大挑舉人如各項候補並進士卽用無人仍專用大挑舉人又准部咨鄭工新例銓補章程内開道府同知直州知州通判知州知縣升調所遺及告病病故休致以及佐貳雜職等官無論何項所出留補選缺除坐補原缺截缺卽用新選新補留省另補人員不計外無論何項到班仍以五缺計算先用鄭工新班遇缺先二人海防新班先一人無人用鄭丁遇缺先人員抵補第四缺海防即海防先輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週新例報捐分缺先用分缺間用人員亦應分别酌定輪用各項知縣以及佐貳等官於各項試用並捐納正班到班均准先用間用到班應用時先將鄭工分缺間人員用一次再到班再將海防分缺先分缺間人員用一次鄭工無人用海防人員海防無人仍用鄭工人員均無人用舊例銀捐分缺先前分缺間前之人其舊例減成分缺先分缺間人員仍專俟捐納正班及海防分缺先分缺間舊例銀捐分缺先前分缺間前無人方准插用至候補卽用委員以及各本班先到班均不准插用新例分缺先分缺間即舊例分缺先前分缺間前分缺先間之人此次新例報捐人員惟知縣一項鄭工新班遇缺先鄭工新例分缺先分缺間捐納試用本班儘先捐納試用正班並候補委用議叙捐輸孝廉方正報捐各本班儘先人員遇輪補升調所遣及告病病故休致之缺　班時於各本班中先用正途出身及曾任知縣曾任實缺應升知縣者二人再用各本班中各項出身者一人如正途出身及曾任知縣曾任實缺應升知縣無人卽用各項出身之人外補人員應俟截卯掣簽後由部開單行文各省按照限减半計算以接到過班知照部文後下月所出之缺一體遵照辦理又准部咨新海防例銓補章程内開所有此次遵照新海防例報捐外官分發各省試用新海防遇缺先分缺先分缺間各項本班儘先補用人員自應仍照鄭工事例跟接次數卯數分别掣簽按班銓補又准部咨各省道府以至未入流報捐分先分間本班先花樣照遇缺先章程加扣限期以一年爲限在省加捐者接到過班部文一年以外　缺方准請補領照赴省者到省後一年以外之缺方准請補各等因同月所出之翁源縣知縣缺已輪用大挑正班試用知縣于德松補今此缺按班應輪用鄭工及新海防遇缺先海防先海防卽舊例銀捐遇缺先銀捐遇缺均無人過班接用各項應以分缺間用人員捕補又查分缺間一項前出陽山縣知縣輪用第一次正途出身新海防例分缺間用知縣葛長春補現應輪用海防例分缺間正途曾任及各項出身均無人鄭工例分缺間亦無人應以新海防例第二次正途曾任分缺間用知縣人員插補查新海防正途曾任班内之潘志裘丁憂服滿就近在京呈請起復現未接准部覆准其起復不合補用此外無人應新海防例各項出身分缺間用知縣人員請補兹選有各項出身新海防分缺間用知縣陳汝壽現年四十三歲係順天府大興縣人由監生於光緒十一年在直藩康遵海防新例捐道庫大使歸新班先選用是年十一月奉文選授廣東雷瓊道庫大使領憑到省於十二年八月二十四日到任歴俸六年期滿請騐看卸事告假回籍修墓由浙江省捐輸局蘇浙振捐案内報捐藍翎復左淮北順浙振捐局遵新海防例報捐知縣指分廣東試用並加同知升銜於二十一年九月二十一日經欽派王大臣騐看十月十九日由吏部帶領引見奉旨著照例發往欽此二十一日領照起程出京於二十二年四月初六日到省復遵新海防例加捐分缺間補用免試用吏部過班知照係二十二年八月二十日行文計十月初四日接到序補丁憂服滿二十七年十月初二日回省是年奉准起復並無在粤遊幕業於到省案内聲明繳結詳咨在案該員年力正盛留心吏治以之補授鶴山縣知縣洵堪勝任與例亦屬相符據藩臬兩司具詳前來相應請旨准以新海防分缺間用知縣陳汝壽補授鶴山縣缺如蒙俞允該員係新海防分缺間用知縣請補　縣銜缺相當毋庸送部引見除咨部外臣等遵照新章改題爲奏　合詞恭摺具陳伏乞皇太后皇上聖鑒訓示再粤東省補缺例阻九十日此缺歸閏五月分截缺應以是月底起限辦理今在限内詳辦並無遲逾合併陳明謹奏奉硃批吏部議奏欽此　雲巡撫林奏報同知因病出缺摺 [X>二十七日林紹年跪奏爲同知病故出缺恭摺仰祈聖鑒事竊布政使李紹棻詳稱光緒二十九年六月十九日據署蒙自縣知縣孫家祥申據臨安府個舊同知周之瑞家丁李玉呈稱竊家主係貴州都匀縣人祖籍江蘇武進縣由監生報捐府知事加捐候選府經歴投効滇省軍營於力解省圍出力保奏奉上諭候選府經歴周之瑞著免選本班以知縣不論雙單月儘先選用欽此又於克復　江府城及竹園江郱等處賊巢出力保奏奉上諭著俟選缺後以同知升用先換頂戴欽此又彚保節次克復城池斬擒首要出力保奏奉上諭著免選本班以同知分發省分儘先補用並加運同銜欽此又於克復大理府等城出力保奏請以同知本班留滇補用前奉行查該員係何項同知復蒙改請俟分省補缺後以知府升用經吏部復核與章程相符同治十三年十一月十一日覆奏奉旨依議欽此又於克復順寗雲州騰越各城出力保奏光緒三年十二月十九日奉上諭著以本班留滇補用並賞戴花翎欽此因丁父憂請咨回籍守　　　在京起復領照回滇離營請咨北上並委解十八起二批京銅赴京於二十五年八月十二日由吏部帶領引見奉旨著照例發往欽此領照於光緒二十六年正月十九日到滇繳照試用期滿甄别留省補用讀補個舊同知委令先署二十七年十月二十六日到任奉又覆准二十九年四月廠匪周雲祥竄陷個舊隨帶印信奔起雲廟防守匪散回署憂懼成疾醫藥罔效延至閏五月十九日在個舊任病故等情呈經該司查明詳請具奏開缺前來 
 
