# 1916 - 164 - 4915570

 

Page 1

 
 
   
 
 

Page 2

 
 
時評 
[曲折（冷）]  
　　多一曲折則多一枝節多一枝節則於時局之進步多一阻碍此今日不易之言也 
葢治國有大本大本旣立則凡百事業可以從而附之大本不立則雖有良法美意不得不謂之空談今日之大本何也即所以安全國之人心而出於一途也所以安全國之人心何也即南北合一而無相歧之點也今南北所沉吟者復約法與議會也懲辦禍首也是三者南方主張而北方承認者也其精神上固可謂合一者也然而遲遲不發一若甚有躊躇者其故何哉此誠我不能不爲北方之政府惜也 
[命令]  
　　六月十五日大總統策令任命張士鈺爲陸軍次長此令 
又令司法部呈江蘇高等審判廳廳長蔡元康因病詳請辭職蔡元康准免本職此令 
又令任命莊環珂爲江蘇高等審判廳廳長此令 
又令國務卿呈據銓叙局詳稱遵核國務院秘書廳薦任人員資格請亍叙官等語秦曾　授爲中大夫此令 
[專電]  
　　北京電懲辦禍首已主從簡（一）以南方通電十三人爲限（二）褫奪終身全部公權（三）若有舞弊吞帑情事依法治罪 
北京電叚答黄羣恢復舊約法預料一月内可决改組内閣約法復後爲之懲治禍首成事不說但屏除其人勿予援用末言宜開黨禁如褚輔成何罪黄問如褚者尙不勝數答此實政府過行將釋之轉問黄今總統爲軍務院遙戴宜可撤銷答時至即撤述任公意段稱善盻速來 
　　北京電蔡鍔條陳政綱有八均附簡明理由 
北京電鹽欵准今日分兩處交付（一）由滬滙京二百二十萬（一）由津滙百二十萬 
　　北京電湯化龍抵京後即晉謁黎總統商復舊約法宣布手續並討論内閣人物 
　　北京電各省覆電多主復舊約法現擬决以命令宣布 
　　北京電某將軍力陳帝制禍首不能窮究究則有變惟黎不信其說 
　　北京電楊士琦經東海薦覲不久將長某部 
　　北京電李經羲宣言不願擔任閣事 
　　北京電陳錦濤昨抵京財政尙未允任 
　　北京電特電顧維鈞查復前美國辦理總統喪禮 
　　北京電黎賻袁氏十萬元 
[譯電]  
　　北京電英文京報云津滬兩處鹽稅餘欵四百三十萬元已於今日交付北京政府黎總統諭令此欵由某外人洋行匯寄不由鹽業銀行經手　　（十七日） 
　　北京電交通部次長葉恭綽辭職巳准繼其職者爲交通部鐵路股長莊林（譯音）陳錦濤有任財政總長之望　（十七日） 
　　北京電直隸將軍朱家寳主張將來國會修改南京約法　　（十七日） 
　　北京電黎總統諭令前敵各將帥停止戰事立即撤兵退回原駐地點嚴守軍紀十七日）以上德文電 
　　香港電昨早十一時九廣鐵路快車在距廣州二十英里處脫軌蓋爲携械之匪拆去路軌所致聞死三人傷約三十人　　（十六日） 
　　香港電香港日報廣州訪員謂十四日廣州某大員爲手下之兵槍擊頸間被創甚重恐難醫治惟該大員之名未經舉述耳無從徵實此說　　（十六日）以上路透電 
[東方通信社電（日本人組織）]  
　　北京電　恢復舊約法問題曾經政府徵求各省意見茲北方八省已表贊成但舊約法之恢復是否以命令發布猶未决定北京政府目下正在商議　　（十七日） 
　　東京電　大隈首相今日正午在其私邸招請海軍陸軍外務三大臣及次官並參謀總長軍令部次長等開午餐會外間先有爲關中國重要會議之說茲悉不過交換意見實無他之重要意味　　（十七日） 
　　漢口電　湖北將軍王占元因受袁世凱之恩追念甚深呈請北京政府爲建銅像　（十七日） 
　　漢口電　前爲討伐湖南派赴岳州唐天喜所統之河南軍第七旅奉命撤退巳有二營於十六日到漢　　　（十七日） 
　　北京電　丁世嶧氏前日到京昨日晋謁黎總統　　　（十七日） 
　　北京電　湯化龍氏昨夜（十六日）來京　　　　（十七日） 
　　漢口電　出征湖南西部之北軍内有病傷兵百二十名於十六日運送至漢由武昌之陸軍病院收容　　　（十七日） 
　　漢口電　在岳州之河南軍第七旅及安武軍之殘部於十六日悉行撤退故由湖南軍一隊赴岳州駐紥　　（十七日） 
　　漢口電　由岳州撤退之安武軍六營及河南混成旅全部均於今日到漢擬今明日中向原驻地出發　　（十七日） 
　　東京電　美國飛行家司密司氏墜落後入札榥病院療治全愈約需一個月　（十七日） 
　　東京電　貴族院各派於十六日會合銓選滿蒙俄國視察圑五人該圑定於八月十日午前出發　　　　（十七日） 
戰電 
[其一（英人路透電）]  
　　雅典電　希臘擬發行國家銀行新鈔票三千萬佛郎協約國國際財政會以爲希臘在商務上無發行大宗新鈔票之必要故協約國警告希臘如果發行新鈔票則協約國將不能予以財政上之助力且不許希臘在倫敦銷售一百十五兆佛郎之新國債股劵（十五日） 
　　雅典電　協約國限制希臘商業之計畫仍令人爲之惴惴迄今無一商船開離比拉曷斯議員曾以愛比魯斯人民絶糧餓斃事事詰責政府内務大臣謂現因協約國在柯夫及蕯洛尼加扣留小麥麵粉故政府無法可施一九一六年豫算案業已提出計缺乏英金一千零五十萬鎊政府宣稱巳與國家銀行商定向借英金四百五十萬鎊（十五日） 
　　羅馬電　奥軍巳棄成洛雜資拘去居民甚多且毀南面之鐵路盡取火車而去有傷兵數車運至距成洛維資西南七十英里羅國邊界之杜瓣伐特拉　　（十五日） 
　　倫敦電　聞喬治氏將簡爲陸軍大臣（十五日） 
　　倫敦電　海格將軍報稱陣線大部分頗安靜齊勒白克戰局未變該處兩軍交轟甚烈（十五日） 
　　倫敦電　羅馬消息云伊森沙陣地近到有布軍一師圑以補奥兵兩師圑調往加里西亞者之缺額　　　（十六日） 
　　倫敦電　愛士葵首相刻正巡閱海軍（十五日） 
　　海牙電　昨日婦妇數百往見荷蘭首相與内務大臣在求减輕食價内務大臣答稱政府已採取可望有效力之方法洛特丹亦有集衆示威舉動擊破糧食舗之窓户警察馳至以警棍驅散之　　　（十五日） 
　　聖路易電　美國民主黨仍舉現任副總紡瑪歇爾爲候選副總統　　（十六日） 
　　聖路易電　今日民主黨舉定現任總統威爾遜爲將來選舉之候選總統員　　（十五日） 
[其二（德人德文報專電）]  
　　柏林電　德軍大本營宣布公報如下十四日昨日德軍失齊勒白克東南高地新陣地一部分德軍於十二三兩日奪獲末斯河右岸錫哇芒田莊西南面之敵軍陣地捕虜七百九十三人内有軍官二十七員且獲機關槍十五枝德哨隊在瑪里柯爾附近松末河北面亞貢等處獲勝（西境戰况）德偵察支隊在位洛區湖南面擊毀敵軍前鋒防務俘俄兵六十人而回敵軍復在巴拉洛維斯基北面之陣線施擊先以砲隊猛轟繼乃密集進攻德軍陣線七次均大受損失而退近數日德飛行家攻繫俄軍陣線後之鐵路效果甚佳（東境戰况） 
　　十五日前敵除有砲隊及哨兵戰事外無事可紀（西境戰况）波士麥將軍之軍在泊里夫洛加附近及北面擊敗密集進攻之俄軍（東境戰况）德軍地位未有變動（巴爾幹戰况）　 
　　維也納電　十四日奥公報云波桀南及成洛維資北面俄軍進攻者均遭挫衂稍東泊里貝特河南面無特别戰事巴拉洛維斯基北面之德奥軍昨晨曾爲俄軍炮隊猛加轟擊晚間敵軍進攻處處失利敵砲隊後曾擊入復行擁進之俄軍（奥俄戰况） 
[公電]  
　　黎總統致黄克强電　中華新報轉黄克强先生鑒台斾駐地不明致稽電候甚歉國家多難禍變相尋猥以輇材忝膺重寄實逼處此諉退無由馭朽臨深曷勝悚懼頃接靑電愛國之忱責難之意溢於言表旣佩良箴並紉高誼現在民窮財盡來日大難渺渺前途未知所届執事手造民國功在山河往年陽夏同舟備欽偉略仍望左提右挈糾繆繩愆示我同行俾無隕越不勝翹盼至國根本大計諸待諮商謀及國人請從此始一俟議有辦法即當專電奉聞此復黎元洪寒 
　　黄克强來電　北京召集各省代表議約法意在破壞舊約法及國會請滬同人擇定安全地方早開國會並速電請獨立各省不派代表鹽欵仍未交現黎不自由逆黨迫段襲袁故智宜由國會議員舉民軍外交化表宣言請外人俟南北統一後再交黄興銑 
　　塞瑪朗華人商會來電　申報鑒南洋塞瑪朗華僑致黎總統電如下黎總統鈞鑒海外華僑聞公依據約法四十二條就中華民國大總統職欣喜無已謹以熟忱致賀鈞座華人商會等叩 
　　唐犧支等致北京電　北京黎大總統鈞鑒頃閱 
院電藉悉我公繼任逖聽歡忭寰宇同情奠定邦基前途是賴特電申賀并懇通令息兵以甦民困裁撤非法機關迅釋被覊黨人召集前國會議員敦請海内外賢豪輔弼新猷共謀國是與民更始鞏固共和附貢芻議伏祈埀察唐犧支季雨霖叩 
　　安徽龔振鵬等致北京電　北京黎大總統段芝泉先生鈞鑒黎公依法繼任薄海歡騰護國義軍無論已未成立槪停進行靜待法律解决乃安徽倪嗣冲張勳以附逆罪魁不知悔禍現仍縱兵騷擾窮捕黨人務懇速明令懲辦免致迫成事變引起戰端大局幸甚吾皖幸甚安徽公民龔振鵬王一民方寅等百十三人公叩篠 
　　王猷致北京電　北京黎大總統鑒袁死公繼薄海同歡國庫絲毫民間膏血比年來梁士詒助袁爲惡侵耗公欵天下同憤中交兩行幾失信用請依法懲辦以戒將來而服人心勿以一辭職了事任其漏綢王猷删叩 
　　福建旅滬國會議員致黎總統電　北京黎大總統鑒尊電敬悉遵守臨時約法則大難立平摧殘臨時約法則危機立見興邦喪邦繫公一言尊電依法解决究依何法乞速明白宣布俾我國民自定趨向不能虚與公委蛇也閩難方殷閩人責望尤　惟公教之福建旅滬國會議員朱觀玄再叩篠 
　　張百麟致北京電　北京黎大總統段總理鈞鑒近自大總統依法繼任舉護國領兵諸公辛亥起義諸將均意見一致擁護同心段總理以老成謀國共撑危局凡屬國民無不引領望治惟恢復舊定約法召集正式國會勢理所在焉用遲疑中央苟且困難則今昔肇造民國之人各有一份維持責任誓同艱苦以竟前功輿諭誠虔立待明令張百麟叩 
　　章蕖問致黎總統電　北京黎大總統鈞鑒依法繼任中外歸順聞將據公理復舊約開國會以服民心茲閱報載族人太炎電尙在覊禁求釋囚箕而舒士氣幸甚前中央工商議員羣進會津部主任章葉問 
　　黎總統覆電　探送章君葉問電悉辱賀弗收承太炎先生已飭部免除監視矣俟伊夫人到京即可遣送南旋元洪銑 
 
 
 

Page 3

 
 
　　韓恢致肇慶電　肇慶軍務院都司令各都督各司令各公圑各報館均鑒天佑民國袁氏横斃凡吾國人罔不慶報蓋以袁氏一死吾國人即可由水火而誕登袵席也詎知旬日以來逆黨羽翼潛滋暗長挾黄陂於肘腋之下玩國人於股掌之中以云懲辦禍首而踷禍首仍遣遙於京師也以云恢復約法而封將軍册爵位仍見之於命令也以云南北統一而山東張軍仍取攻勢未獨立省仍殺黨人也此其卓卓大者其他曖昧不明包藏禍心之事則猶更俁不可數凖此以觀尙得謂之已安巳治乎夫物極則必反亂極則思治此理之常無足怪者吾國國人以厭亂之情殷致目光之短視句日之間委曲求全之請願不成問題之要求層見迭出意欲一反掌間遂措天下如磬石而若輩梟獍性成以國人可以欺瞞時機可以利用故行其所欲行止其所欲止姑息成好養　貽患大難之興甯有已日是可忍也孰不可忍恢媿不才獸察現勢竊謂欲求今日之治安非肅淸袁逆之餘孽不可欲肅淸袁逆之餘孽非訴諸武力不可欲訴諸武力非吾人初志堅持到底不可恢豈好事實不獲已語曰種善因獲良果世未有不求而得之福不勞而成之功吾願當轴諸公再忍痛仍茹苦秉沉舟破釜之心乘搗巢掃穴之勢急起直追殲彼餘孽面後吾人所爭之各大問題必迎刃而解機不可失時不再來尙希諸公勿餒盛氣國家前途幸甚幸甚韓恢叩篠 
　　李一中等致肇慶電　肇慶岑都司令轉前敵李總司令雲南唐撫軍長轉前敵蔡戴兩總司令廣西陳署都督轉前敵陸都督廣東龍都督貴州劉都督湖南湯都督浙江呂都督濰縣居總司令周村吳總司令曁各報館均鑒黄陂正位舉國贊同仰望新猷有逾饑渴乃旬日以還德音寂寂約法尙稽恢復國會任其飄飄昏制不除金融猶滞叛徒負固授以榮章逆首飾終隆以巨典冠裳顚倒歧路徘徊痼疾膏肓緩和束手此某等觀於政府之現狀而不收即安者一也袁逆部曲　蹇成性治軍無律所過爲墟暴行昭彰閭閻切齒近復紛紛徵調蟻聚蜂屯顯有成謀保無意外此某寺觀於悍將之舉動而不敢即安者二也川陜二省播弄詭謀始則假名以攖兵符繼乃背約而標異幟認賊作祖暮楚朝秦謬種流傅前途可慮此某等觀於强藩之反側而不敢即安者三也帝制初燃腥聞遐邇士夫蹙額商買戒塗遞嬻迄今憂疑驟　祝　賀電充棟汗牛一若政府萬惡輿袁俱死和平可待舞事兵戎者在邦人悃愊無華不求甚解顧當軸肺肝叵測殊足寒心試攷東鄰史棄西土國情乃覺别微燭晦之良知相形見絀而畏難苟安之積習欲蓋彌章長此弗悛國將不國梁亡莒滅胥是之由此某等觀於社會之夸毗而不敢即安者四也比見四海名流宣方通電諸所論列多就樂觀溻者豺狼百斃繪繳宜藏退可獲功成不居之名進或有破斧流方之　且恐禍亂相尋止戈無日不得不暫謀休養藉示大公然而險象環中禍機四伏觸之固將暴發縱之尤必燎原高蹈息肩心平安忍抑丹書鐵劵變幻難諶壬子前車　爲殷鑒興方及此感從中來所望首義諸公周詳審愼堅持初志用竟全功一旦秕　緩除奸回就戮强藩鎩羽悍將釋戈弛張胥合法程　措咸趨正軌其和眞諦悉布悉陳然后置頓師徒未爲晚也某等頻年顚沛出入刀鋸平昔同袍半膏黄土死生榮辱豆復縈　大局安危未能契置果也天心悔禍一切改觀共保救平云胡弗淑否則鞭弭桴鼓　敢輕離舍逸即勞要非得已知我罪我端　智仁敢布腹心諸希埀察李中一楊濟汪啓疆等叩删 
　　張鶴第致湯濟武電　濟武先生及同志諸公均鑒鶴第與諸君别久矣離索三年益增固　何足與論大計顧管窺所及竊欲效一得之愚前此干戈不靖搏肉濺血以相競爭者非爲此約法乎今日文電交馳口誅筆伐以作最後之呼　者非亦爲此約法乎約法約法國脈民命所恃以生存者何不幸而先以自擾余固鄉人深知普通國民無通常知識嘗作最淺近之解釋以　之曰　本共和原理以順吾民意者即謂之遵約法悖乎其和原理以拂民意者即謂之不遵約法新舊名稱不遇隨勢力以消長耳鄉人中亦頗有解此義者旋答余曰然則約法固如天經地義不可磨滅民心一日不死即約法一日存在固非一總統之命令所能廢止之而恢復之也斯言雖淺可以喻遠僕竊引而伸之約法誠不容以勢力爲消長矧今由勢力而趨於公理之軌道尙何斷斷新舊之爭爲鶴第前致段總理電言國會而不言約法者亦自有說約法隨共和而活吾民且不承認其廢止尙何恢復之可言如必依據命令爲形式之恢復則當前總統任命段内閣時已自破壞其新約法而復内閣制及新總統宣方依法繼任并非根據新約法二十九條代理職權之規定是亦不恢復而自恢復矣必於此時爭執口頭宣示以爲標　誠哉一總統之命令可以廢止約法亦可以恢復約法豈不滋鄉人惑耶且約法非無討論之餘地一俟國會召集依法監督政府自當一一以民國元年約法爲凖即有修改亦當以國民公意爲從違豈此時政府所召集之代表會議所可輕議及此耶吾國民值此千鈞一髮之際正宜内外一致戮力同心以從事於約法上之眞精神共圖建設何事空爭口舌以耗此寳貴之時間徒令國人惶惑一似南北同意所共戴之大總統竟如前此勢力迫壓之時代不能推誠相與仍必皇皇汲汲以相要求此何爲者至前日滬上諸君電亦要請撤銷民國二年十一月四日後非法命令當然不在此例某又遑持異議鄙性愚　未諳法理但率自由方論之常聊貢芹曝伏願先生及同志諸君平心採擇并賜教言爲幸張鶴第删要聞一 
[馮華甫主張舊約法電]  
　　大總統段總理鈞鑒國務院眞電敬悉國家根本大法不可無一不能有二新約法爲總統制今日已不適用當時制定又未按照定程修改在民國法系爲非正統本年四月二十一日前大總統申令本有幡然變計之言是不關各省要求此法早已應歸無效新法無效現在舍臨時約法外别無根本之法舍恢復臨時約法外即别無可以造法之道此節似已無待再計第就恢復而言所應籌及者兩事（一）恢復應用何種方法國璋以爲恢復與修正不同自非變更法律之比可用明令宣布但稱中華民國臨時約法自三年五月一日起施行中斷茲恢復之云云似較直截了當且亦無損莊嚴（一）臨時約法缺點滋多朿縛行政幾於無可展布在今日凡百待理之際尤有障礙應用何法救濟國璋以爲臨時約法原非永久之制故其規定有十個月内召集國會由國會制定憲法之文果使二年政局不生紛擾黨爭不爲法外之憑陵相見各有眞誠之掬示則國是早定憲法早成臨時約法早歸消滅立法行法得劑其平國家已有三年之發展何至遷延錯誤以迄於今往事已矣來日方興今茲急務仍在速定民國可久可長之憲法憲法早一日公布則約法早一日廢止法律增一分健全則國家增一分治理天壇草案已具規模當年懷挾之疑於今可以盡釋起草委員諸君極一時之俊癥結旣化利害自明謀國之忠詎後吾輩該草案尚可修正政府特派員得出席於委員會在当律非無根據即意見亦可疏通將來必有商槯餘地 
議論之點如同意權彈劾權議會解散權等大者不過數端當無曠日持久之慮數月之内務期憲法成立則臨時約法之弊不救自止矣至於恢復民國二年國會本與臨時約法相聯因臨時約法而有國會組織法依國會組織法而有國會緍旣復其舊則由該法發生之國會勢不能不相因而復自二年十一月四日後其不能開會者特中輟耳議員接續日期當除中輟計算應依臨時約法續行召集今之情勢已非昔比意見紛紛之書當可潛消前無所觸後無所憑議員自少不平之氣若政見督促是在政府開誠布公以臨之而已憲法一定則憲法中應别有立法機關前之國會京當消滅大總統選舉法爲憲法之一部法統旣正存廢自明是則無須宣布當然復舊者總之國不可以無示現在只有臨時約法之可遵法不可以不良舉國當爲制定憲法之監視國璋與政府諸公分屬公職身亦國民苟有所見極盼隨時商定依法主張以爲輿論之導約法不得已而暫復憲法即不可以多延速開國會速聞憲不地起草委員會速開憲法會議速定憲法當務之急似無逾此者謹陳　管見乞酌奪施行馮國璋删 
[時局關鍵之南北要電]  
　　黎大總統致南方各省電云雲南唐撫軍貴陽劉都督廣東龍都督杭州呂都督南甯陳都督長沙湯都督西安陳將軍行營蔡總司令李總司令松坎戴總司令羅總司令　據交通部鈔送岑都督司令致陸將軍蒸電知遠道傅聞尙多隔　駐湘北軍已飭參陸兩部司令陸續撤退决不再生衝突北方秩序安謐國會問題亦經妥愼籌商必能愜洽民意此後雙方聯合正宜消弭兵端力謀統一時事艱難端賴宏謨贊畫諸公如能命駕产引無任歡迎否則酌派妥員來京接洽一切亦可化除隔膜洞見眞形敢布腹心統希明察元洪覃印 
　　交通部致南方各省電云雲南唐萱階先生貴陽劉如舟先生廣東　子誠先生南寗陸幹卿先生長沙湯鑄新先生杭州呂戴之先生肇慶岑雲階先生行營蔡松坡先生鈞鑒現在時勢業已變遷從前政府所頒之取締各獨立省分電報辦法亟應分别解除靈通消息嗣後尊處與京外各處往來明碼電報自應照常收發惟密碼請仍用華密堂密賡密三種俾免阻滞而便接洽除飭各電局遵照外卽希查照並轉知尊處各統兵大員一體照辦爲荷交通部元印 
　　齊齊哈爾畢桂芳致呼省電云各省將軍巡按使各都統鑒前讀　將軍田巡按使庚電主張遵照大總統選與法第五條之規定黎大總統應依繼任以七年十月爲任期以定人心公論藎　詢屬至當旣不違背法律復爲救時魁著桂芳極表贊同頃准朱巡按使文電持論愈覺精益夫大總統選舉法旣根據於締造民國之舊約法而黎大總統又爲舉國推戴之人依法繼任當無異議至舊約法不無縛束扞格之處國人皆知一俟國會召集審察事實不難量予修正以藉圑情當茲人心浮動一髮千鈞望一致主張聯銜會請從速宣布以定國是不勝盻切畢桂芳元印 
　　蚌埠倪巡按使電致各省云各省將軍巡按使巡閱使都統並轉各辦事長官護軍使副使鎭守使前敵各路總副司令鈞鑒連奉趙將軍田巡按使庚日通電馮上將軍蒸日通電或援據法規奠安國本或亟謀統一拯救危亡碩書藎籌莫銘佩仰諸公熱忱爲國諒荷贊同謹佈區區佇佇候明教倪嗣冲眞印 
　　南昌李將軍致各省電云各省將軍巡按使都統護軍使並轉各鎭守使鈞鑒頃接張上將軍庚電環誦所請三條特申體要具見公忠經緯萬端斯爲急務敬布告餘極表同意除電復張上將軍外特布誠悃仰望諸公一致贊成無任企禱盻教之至李純文印 
[唐教督致黎總統電]  
　　西電昨載唐都督致黎總統電文敷陳數事茲錄其原電如次　萬火急黎大總統鈞鑒滇黔桂粤各省恭戴我大總統繼承大位天心厭亂項城無祿北方軍民一致推戴此民國如天之福亦我大總統盛德所致也堯等待罪南中奉電之餘以喜以懼除令前敵各軍靜俟後命並商黔桂諸省徵求同意外謹先就愚慮所及今宜急行者數事呈乞鈞酌施行幸垂察焉帝制發生造端於非法解散國會之日故今日國家根本法當以國會解散以前所公布者爲凖此應請明令者一根本法旣定則按照總統選舉法我大總統任期以前大總統任滿之日爲止副總統一職則由國會另選按照約法及國會組織法則任命國務員組織正式國務院須得國會同意故應召集前參衆兩院議員齊集尅日開會以便依法辦理此應請明令者二今日綏定全國首在罷兵凡因抵禦護國軍所遣之各軍隊應即悉行撤回原駐地點庶以表示和平避其衝突此應請明令者三至今茲護國軍之起事出非常現雖我總統出任維持而善後問題亟待解决此類事項勢不能悉付國會會議且事機危迫亦斷難坐待國會開會擬請召集軍事特别會議令各都督或將軍各派軍事代表若干人在滬集會諸凡軍事重要問題悉由該會議决呈候施行此應請明令者四以上四端均爲全國安危所繫用敢迫切上陳伏乞乾斷厲行民國幸甚雲南唐繼堯叩蒸印 
[黎總統就任後之粤東人心]  
　　岑都司令以滇桂粤三省會師北伐原爲討袁起見現在袁世凱已死所有北伐各軍理應撤回惟黎大總統現甫就任而北京軍隊能否一致服從外而各省將軍能否推誠翊贊殊難决定昨經召集各軍總司令參謀等議會决議所有滇桂粤護國各軍已出發者不准妄動未出發者暫緩進行目前决不遣散以爲黎大總統之助力昨派參議周汝敦王有蘭等來省亦係商議此事聞龍都督甚表同情至於慶賀黎總統一節當時大槪情形昨報已經述及茲又有電文數通爲錄如次 
　　黎大總統覆龍督兄弟電云龍都督廣惠龍鎭守使陽電悉猥以綿蔳猝膺艱鉅念追舊好常不去心賢伯仲屏 
蔽南邦爲國柱石大局前途良深倚盼藻飾逾量媿弗敢承黎元洪眞 
　　姚雨平致黎大總統電云北京黎大總統鈞鑒頃閱國務院魚電項城逝世公依法繼任逖聽佳音距躍三百雨平前以時勢危急間關返粤召集舊部擬從西南義師後捍衛國家今約法有靈共和如昨自應本其素志擁護中央力謀統一國基重建經緯萬端根本大法伏祈早定臨電　祝無任瞻依姚雨平叩又致段内閣電云北京段總理鈞鑒天禍中國邦本動搖項城逝世賴公尊重約法翊戴黎公繼任總統凛然 
大義薄海同欽惟國事蜩螗人心俶擾如何鎭定尤仗明公姚雨平叩 
[南京快信]  
　　馮將軍昨接見范源濓周培二君晤談甚久均關國事大計 
　　齊使昨午後赴軍署與馮將軍商槯要政 
　　聞倪嗣冲已將分防各處之安武軍調回現蚌埠集有安武軍十六營 
　　倪嗣冲前日赴徐州昨早車回蚌 
　　敬察廳長王桂林日前應召赴徐旋卽回寗聞張勳昨派參謀萬繩栻來甯晤王内容未悉 
　　蘇屬稅務總稽查許藻章已改委釐差所遺前差齊使擬委前執法處長王賡接充 
編輯餘談 
[維持統一（飄萍）]  
　　國家之宜統一無待多言但統一云者非僅名義而在精神項城在日名義非不統一也而無統一之精神精神不統一遇有機會紛擾立見名義亦因之不統一矣 
　　統一之精神從何而有是必先全國悉納於法故法者統一精神之所寄也項城不守法故日日言統一而不知統一之精神已去未幾而統一之名義亦去如人之已死靈魂離去其軀壳則軀壳亦隨之而腐敗分解也 
　　當此内外多故統一完成之遲早與國家前途有大關係願 
當局注意於統一之精神而後及於統一之名義若曰各省一律改爲將軍巡按是爲統一非法且勿論吾人諒當局維持統一之苦心亦不能不勸其於精神上求之精神統一則名義何難之有焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[帝制餘孽尙無廓淸之望]  
　　梁葉等思下台官場消息梁士詒與葉恭綽確於十二十三兩日相繼提出辭職書措詞極爲堅懇聞該兩氏辭職原因梁爲冰山已倒勢力較前一落千丈加以交通銀行虧空過鉅倘不設法遠颺其後禍則不堪設想故先請辭稅務督辦及參政院參政後作逃計葉爲交通參案重復提起總檢察廳對於此案又極認眞不得不預先辭職藉免政界以明令開缺於名譽上更難堪也並聞黎大總統擬准葉氏免職而梁因與交通銀行有莫大關係决不能令其逍遙法外聞准給假兩星期定於今明日内發表命令又據英文京報云梁士詒近日狼狽之狀至爲可憐破壞金融之事全國切齒遁居東交民巷又被驅逐於是意冷心灰蟲有約同死黨葉恭綽同時辭職呈遞辭職書梁士詒已奉批准辭去稅務督辦之職矣梁士詒經手事件太多斷不能以辭職了事逍遙事外仍須擔負整理紙幣之責任至外省呈請誅戮罪魁之電日來不已皆以梁士詒居首梁士詒若保首領是無國紀必失全國之人心想黎大總統必有以慰國人之望也現在梁旣辭職其同黨葉恭綽曹汝霖周自齊等皆將不能安於其位葉曹亦巳預備下台周氏將隨同去聞稅務督辦一席將畀諸孫寳琦氏而財政總長一席將畀諸陳錦濤氏並已派人與孫陳兩氏接不洽至於財政之挽救一層聞最近當局之意决定爲中國銀行先謀兌現而交通銀行則有暫給債票以代現鑫之說交通派人聞之大驚由梁士詒進謁黎總統力求主持黎總統答以中行之事已須竭盡政府心力交通之事須汝自行設法云 
　　帝制派尙活動　頃聞黎大總統近因各省來電對於申請嚴懲帝制禍首一事已得多數頗爲困難十四日午刻曾特邀段内閣討論政見聞段亦以黎大總統所詢之意見爲然大致以實行懲辦固滿多數國民之意若亟依臨時約法規定大總統職權施行又恐致某部分之紛擾聞最後决定速召正式國會聽候議院提出彈劾案時依法執行以慰民望聞並擬先電告滬上某某要人分致南軍各首領及兩院議員以免誤會又聞帝政派因项城逝世一身一家頗有危險之慮於是東西奔走以求安全之地步一方面運動黎大總統欲藉新總統就任發一特赦命令與革命黨受同等之待遇極力託前機要避長王式通氏提議擬起草帝政派巨魁特赦令而段内閣主張革命黨員出於愛國熱誠不過所執之手段近於激烈帝政派純爲顚覆國基致人民罹於塗炭以博一己之利以公私計不得一槪而論今新總統雖甚慈愛亦不能輕易許可帝政派聞此大爲失望 
　　帝制報謀津貼　北京著名帝制派報紙如所謂元勳報凖元勳報等每月皆受政府巨大補助當帝制發生時喜鼓吹不遺餘力迨至冰山旣　態度頓改昔之臣記者今一變而爲首先攻袁之人乃日來竟大肆運動要求舊總統府將原有津貼各報館開單移交新政府希冀仍得蟬聯給發未識其目的能否得達也 
[鹽欵交付問題之波折]  
　　關於交回鹽稅餘欵尙未實行一事屢紀前報聞日本短期借欵英國短期借欵及法國隴海借欵均欲在鹽欵内扣還尙未交涉妥當法欵爲一百七十餘萬在此三項中爲數最鉅若一律扣還則鹽欵交付爲數亦不多以此證之則銀行兌現之期尙遠也又得財政界人云銀圑總代表於日昨曾又提出非公式之要求一件大旨是否磪爲維持中交兩銀行之兌現抑係分撥其他之用途並有如確爲兌現之用請由該銀行等代理一次之開兌或派人鹽視等情現政府正在討論照覆辦法至外間所傅俟南北實行統一以後方允交付之說尙非眞相又十五日天津日報云五國銀行圑目下已允中國之請决將所存鹽稅餘欵槪行還付中國政府聞其應行還付之數額總計約達五百萬圓左右而此欵應充維持金融之用中國方面所以急欲提取頗有迫不容緩之勢但因事關國際雙方授受手續繁雜不免擔擱時日因而京中商家對此又有疑懼之心昨今市面紙幣行價所以稍復降落亦職是之故 
[檢查中交兩行帳目]  
　　審計院院長莊藴寛自前中交兩行停止兌現卽分别咨請財政交通兩部速飭將該兩行數目詳晣列表送院以便檢查迭經咨催久未見復現以檢查金庫爲審計院之專責未便再緩巳於昨日特派廳長楊汝梅審計官嚴鷗客錢懋勛等會同洋顧問寶道（法人）葛諾發（俄人）組織一檢查委員會自本月十六日起前往實行檢查業已分咨財政交通兩部轉飭該行等查照矣據交通銀行中人云該行發行北京鈔票共五千餘萬元除收回外尙存三千餘萬圓現各股東以政府欠該行欵四千餘萬圓倘交還一半或三分之一即可定期開兌故現下已由該行籌議並請政府趕速籌付云云惟據順天時報昨載秘密消息則謂財政部及審計院派員調查中交銀行賬目交通銀行得此消息即密囑行員（會計主任洪省三以下司員）假造賬簿以冀糊塗一時該員等每日加薪水五十元現正日夜趕造並由梁士詒帳人種種運動果如所聞梁某貽害國家誠匪淺鮮也 
[羅佩金熊克武等請化除偏私電]  
　　唐督致肇慶都司令部副都參謀李印泉並譯轉梁任公電云頃得羅總司令佩金等囑轉尊處電文曰滇都督轉梁任公李印泉兄兩公振臂一呼近定百粤遠籌全局三軍鼓舞萬衆騰歡馬首東之未及專電馳賀惟全軍景仰之忱巳由松公代爲電達現在溝通南融化黨見而後國家大計乃可磋商故化除偏私尤爲根本解决之要點偉盡所及望錫南針川陜響應大勢已歸吾軍曹張頑强亦必加以懲創滇左翼軍現駐宜賓富順等處士飽馬騰待期進擊知注並聞現令辛丕齋到印兄處以供驅策便陳一切羅佩金熊克琥李曰垓劉雲峰李臨陽陳澤霈叩感等語特違繼堯叩卅印 
[貴州通信]  
　　劉淵如君（卸任貴州黔西道道尹）於滇省起義時即由任回籍召集舊部退伍兵士數千編成保安各營自任總司令與雲南護國第二軍及挺進軍分路進行並防禦西北一带甚爲出力迨廣西獨立組織北伐後劉君率所部來省聞亦將改編護國軍躬任北伐之職其前隊先到五營至二十號午間劉始抵省凡各機關各軍營長官及紳商各界代表均出郊歡迎 
　　貴州遵義縣於陰歷四月十三夜十二句鐘時十雨致十四晨八句鐘時河水陡漲其時入中校學生過萬壽橋水尙低橋尺許僅過橋而水已上橋面更逾四五分鐘水勢洶湧即將橋上牌坊之房一槪衝去不一時水勢增高約二丈許白虎頭之觀音閣亦即衝倒丁字口各街槪行淹溺水與篬齊萬壽橋衝去四硐獅子橋衝去三硐城外之大工廠并學生數十悉行衝去僅餘挨山一層房屋工廠内各項機器及存本貨物一洗而空洗馬灘衝去民房 
數十家獅子頭上衝去街房數家沿河碾房衝壞 
數十處十二時始消當水漲時房上及山上男女老幼不計其數哀聲震地慘不忍聞損失約在百萬金以上 
　　貴州之重安江本新開河道能通舟楫而達黔湘因此行旅尙多詎日前該江下游之兩岔河地方發現匪徒極多盤踞該處攔刦行人因之商旅稀少釐務減色現聞鑪山黄平施秉三縣知事以匪患不除人民不安擬同時發兵嚴捕以靖地方 
　　貴州劉都督以時局未定需材甚急月前已就黔省招考壯士百餘人送滇講武堂肄業軍事學術現又以前送學員尙不能敷用擬再補送一批甫經出示而報名投考者已有一千四五百人各州縣聞 
風前來者弊聯絡不已先於十三日攷驗取定合格學生四十名復定於二十日在都督府補考科學 
[雲南快信]  
　　雲南中國銀行因發現未鈐唐者督印章之紙幣甚多未能卽時兌現致市面頓生恐慌該銀行乃陳請都督酌核辦理隨奉都督示諭凡未蓋章者飭令於三日内送交該銀行核蓋印章作爲軍用票一俟大局稍定卽行兌現其向來行使之蓋章銀票仍然一律通行隨時兌現不意恐慌仍舊未已近來富滇銀行殖邊銀行亦受影響民間持紙幣兌現者甚多惟此種風潮爲金融界所恆有 
當道必能設法平之也 
　　順寗縣所屬之耿馬地方與缅甸毗連匪徒易於匿藏昨聞騰越英領事函達騰越道尹云接迤北道電現有華人二百假裝商人持带軍火過界斃 
人業派游緝隊前去將其拿獲或擊散等因張道尹當即電請都督飭令順寗鎭南陸軍派兵截剿繳械者請候發落違者痛予　除並飭各該知事督率圑防勿任回擾内地並飭耿馬土司援助 
　　雲南綏江縣所屬老林匪風素甚近因滇省起義南北交鋒北軍不敵大半逃入綏江之老林勾結土匪肇亂人民頗驚惶該縣朱知事乃飛報昭通祿處長遴派陳營馳往剿辦現正著手攻擊 
　　雲南高等審判廳長張仁普於滇省起議後隨卽 
交卸回籍現在又奉岑西林委派來滇承充代表昨已偕范振鐸由河口搭車晋省矣 
[詳紀肇慶廣何艦長鎗傷妓女事]  
　　廣保艦長劉中堂肇事一事巳略紀昨報茲再將此案始末情形詳錄於下岑都司令此次編師北伐肇慶雖駐兵數萬然市慶安堵不驚軍民雜處挜猜不意於軍紀極嚴之地忽有廣保兵艦艦長劉中堂於初六晨槍傷妓女之事 
　　先晨劉中堂於端午節晚上往南門外娼寮飲酒尋歡妓女桂金待之不甚繾綣劉怒遂於六 
日晨七時半率水兵數十人前往尋釁適桂金 
外出誤認妓女麗香爲桂金連發三鎗擊之一中其面一中其乳一中其腿當鎗發時聲 
聞於都司令部李副都參謀印泉立遣參謀 
鄭柱往外調查雲南第二軍李總司令協和聞鎗聲慮有他故亦立發緊急命令派滇軍機關槍兩連砲二尊分守都司令部前後門並紥各街道要 
隘李之號令甫出而各處已見有滇軍防守其調撥之靈動爲粤中所未見岑都司令親至大門外觀察見滇軍軍容整齊歎日此眞細柳營之軍也旋發令調查未幾即得其呈覆茲將少校參謀鄭柱及總稽查范雲梯呈報文具錄如左 
　　少校參謀鄭柱呈報云爲報告事竊頃間槍響奉副都參謀面諭出外偵查大致情形業經口頭報告茲將詳細情形筆述補上參謀奉命後即行飛奔外出及行至南門得悉係娼寮肇事隨卽至該寮所踏看見大門内左邊床上有一妓女仰臥榻間頭部業已洞穿一彈氣息奄奄據該寮鴇母云此妓原與廣保兵艦之長官有舊想因昨夜該長官呌局未去陪酒致觸彼怒故即早偕來兵士十餘人各携槍械進門後即向此妓放槍等情准此理合報告副都參謀轉呈都司令鈞鑒 
　　總稽查員范雲梯呈報云爲呈報事竊於本日晨刻突聞南門外鎗聲數響登即飛派員弁前往查察現據員弁報告前來云昨夜　保艦長劉中堂在南門外娼寮飲酒因妓女桂金待之不周今早七點半鐘逞兇糾集該艦捕隊數十人携鎗登岸覔該妓女適桂金外出却誤認妓女麗香爲桂金即向伊連發三槍一槍在乳部一槍在面部一槍在大腿現奄奄將斃是　獨立圑兵尙在近地演操亦被流彈傷兵士一名僅傷耳際該艦長滋事之後登即開艦連同統一艦飛駛下流而去頃該二艦又駛加南門外灣泊等情據此復飭員弁再往續查去後除容將以後情形如何隨時續報外理合先行具文報呈應如何辦理之處伏乞核奪施行　呈 
　　岑都司令聞報以月餘以來　城駐陸軍數萬秋毫無犯未嘗報生事端今該艦長獨敢以身試法敗壞我護國軍之名譽是不可不嚴懲之遂下令組織軍事裁判以審此事劉中堂自犯法乃急詳文於都司令揑報南門外有匪始率兵開鎗擊之冀以掩其罪迹然岑都司令早巳洞知而軍事裁判亦已着手組織 
矣茲將下令查辦及組織軍事裁判文錄下 
　　令莫總司令榮新李總司令耀漢文云爲密令查辦事頃　本都司令部稽查員報告本日晨問有廣保軍艦艦長劉中堂在南門外娼寮率衆肇事等情正飭查間旋據劉艦長具詳前來揑報有匪邀擊語多支離尤爲膽玩除令莫總司令會同查辦外查衛戍地方爲該總司令專　合亟令仰該總司令遵照會同莫總司令迅將該艦長傅到嚴行審訊得有確情即便先行派人看管嚴議懲辦以肅軍紀是爲至要 
　　令組織軍事裁判文云爲令委事本都司令治軍素嚴就職伊始即明定軍犯宣布於衆無非爲維持地方保護安甯起見詎有廣保艦長劉占堂於本日晨間膽敢在南門外娼寮　衆滋事亂鎗放擊情獘似此目無法紀殊堪痛恨當經令飭李總司令莫總司令迅將該艦長傅到訊辦在案茲據莫李兩總司令呈稱已將該艦長劉中堂傅琶請示核辦等情合行組織軍事裁判派員會審爲此特委第四軍李總司令耀漢爲軍事審判長江防周副司令天祿都司令參謀部林作戰主任攝第三軍劉參謀長志陸第六軍余參謀長福謙江防江大艦馮艦長廷燦第四軍陶執法長樂夫滇軍李副官長炳榮爲審判官第四軍葉執法員文興都司令部參謀部陳委員國璜爲筆記員即於本月七日午後二時各集第四軍李總司令部開庭秉公嚴訊務得確情具報以憑懲辦此令 
　　軍事裁判開議後立傅劉中堂及鴇母葉鄭氏到案審訊顧事實昭然衆所共覩劉亦無從狡展因據實供出軍事裁判長遂據其供詞呈請都司令懲辦其呈文云兩廣新編護國第四軍總司令奉派軍事裁判長爲呈報事民國五年六月七日奉都司令云云等因奉此遵即會同奉派各審判官提該艦長劉中堂並傅寮主葉鄭氏到案逐一研訊據劉中堂供當日酒後在桂金寮歇宿尾房一早起身行經頭房見内一不知姓名客人挾有駁壳槍一桿即轉至校場看操少停回艦聞有鎗聲或係小竹砲不得而知伊那带水兵四五名持鎗向寮轟擊伊亦曾發兩鎗妓女麗香轟斃當係流彈誤傷葉鄭氏則稱天明時突聞頭房詈駡有人掀簾起身查看見劉艦長出外以爲無事不意竟带隊數人持鎗向伊寮轟擊致將妓女麗香轟斃各等語兩比參觀該艦長與妓女麗香斃命雖諉爲流彈誤傷而其带隊持鎗到寮轟擊不特葉鄭氏言之鑿鑿　其自發兩鎗亦已承認　諱身爲艦長狎妓已干軍律乃敢私带水　向娼寮放鎗傷斃人命滋事後復擅自開輪逃避又揑報搜捕革黨兇横詭譎尤爲不法惟案關軍官滋事釀命審判長未敢擅便其應如何辦理之處理合錄供呈請察核伏候核示祇遵謹呈 
　　岑都司令悉此情形遂判劉處决死刑以肅軍紀茲將批文錄下呈摺均悉該劉中堂以艦長而狎妓已屬大干軍紀後見妓女桂金寮内頭房歇有一不知姓名之人因此嫉姤遂萌殺機擅率水兵多名執持鎗械向妓寮亂行射擊致將桂金同寮妓女麗香擊傷登時身死實屬凶惡已極罪不可逭且使附近居民於臼晝大都之中聞鎗聲隆隆相率驚惶罷市　城軍隊林立若非各兵士素守紀律地方擾亂豈復堪方及　　後復敢揑情妄報稱查匪黨又不聽候查辦擅行開輪逃逸種種不法深堪髮指旣經該審判長會同各審判官提集一干人　到案詰訊據供前情不諱應即按照軍江將該劉中堂革去軍職即行鎗斃以肅軍紀而昭儆戒除令江防司令知照並宣布罪狀外仰李總司令會同莫總司令遵照執行並將處决日期具報查考至在桂金寮骨頭房歇宿不知姓名之人　由彼起亦應重懲候飭高要縣派警嚴緝獲究辦此批 
[湖北軍事近信]  
　　倪軍之騷擾　倪安武軍隊前因預備與湘軍作戰多駐紥湖北沔陽縣新堤鎭詎有一營在該鎭藉閙餉搶掠商民經他軍擊散四處奔逃内有二百餘人全副武裝竄至沔陽彭家場（亦距城六十里之大鎭）連刦多家除小貿商民所受細微損失外富商如彭才記榨油坊李興盛雜貨店俱大受損失該縣知事李佑元聞警親带警備隊前來並會同圑防鎭壓勸導無如警圑槍械窳敗力不能敵祇得與之議和願給資送之出境以鎗械與金錢交換該軍不允云久未得餉需索五千元補助即不擾害地方但該地雖沔邑巨鎭何能備此巨欵乃由圑紳彭震霆佯爲應允一面由李知事函請附近軍隊到場威脅磋商再三該軍始繳械領欵而去 
　　鄂軍之如補　王將軍前因南北戰禍逼近湖北所有陸軍多須調遣出征已在北方招來新兵五千人編爲省防陸軍嗣因湘陜獨立湖北單事愈逼愈緊又奉中央命令擴張省防陸軍故復派徵兵委員赴直隸廣平沙河各縣招兵六營正在着手開招而南北戰端已息王將軍遂飭停止惟以近畿第二師及湖北第三混成旅各北軍此次赴川湘作戰頗有死傷缺額不少現在該師旅將開返鄂省亟應招募新兵備補特飭各赴直招兵委員招一千名回鄂以便補充缺額 
[粤東兵燹後之水患]  
　　粤東自民國三年水災元氣大傷至四年又患水災其害較三年尤甚各處所崩决基圍尙未盡修復今歲各鄉村農皆慮水災復見然兵燹之後流離滿目付之無可如何不謂日來雨多睛少各處迭告水患又　　乎有水災之勢爲錄各處水訊如下 
 
 
 

Page 7

 
 
一省城　都督府昨飭警廳旣南番兩縣預備拯救水災略查粤省每當春夏之交陰雨連綿河流暴漲各屢窪下之區常罹水患上年水勢浩大泛濫及於省城以致西關一喧水與　齊居民路宿示援情形殊慘迄今追思猶爲心悸本年和夏以來霪雨不息現據報告北江之韶州東江之增城石灘河流業已增長省城雖未發見水患而懲前毖後不能不先事預防所有支架浮橋僱用小艇組織救生隊等項凡可以防禦水災者均須及早籌備以免臨事周章其浮橋木板如何始行適用應即體察情形飭匠預備至救生小艇現經僱備若干艘亦應先與船户訂價舉臨時調用不得貽誤致應給船價即按服務日數計算平時槪不開支事關救濟災已該廳縣等均應負完全責任毌稍膜視致干重咎 
　　一省河　日來各江潦水暴漲因这河流湍急一般航行定咸具戒心昨十一日三時許有一小艇駛至大浪石左右艇内有一蛋婦爲浪抛堕江中該婦未精游泳幾被溺斃後由伊夫下水竭力救之始免於難頃省河水勢仍漲以致荳欄東打石街第八甫水脚等處亦已有水浸及 
　　一西江　肇城河面西水驟漲計初七日漲三尺一寸初八日較初七晚漲六寸初八晚更漲三尺餘現已與水街埗頭平面據蛋户言本年西水比較去年雖減然恐終不免水患又初六日四時肇城陡起颶風大雨如注飛瓦拔木約逾二時始息倒塌屋宇甚多行台前及廟宇旗桿多有觸電者第二師各頭門倒塌微傷兵士二人 
　　一北江　韶州來電分送治河督辦報界公會救災公所廣仁善堂轉各堂轉各堂院均鑒北江連日霪雨河水陡漲丈餘雨仍未止請轉知下游各屬防患韶州宏仁善堂叩陽 
　　一東江　八日下午四時許有客來自增城者據方縣屬地方邇因霪雨過多洪水暴漲日甚一日石灘一带尤甚以本日情形觀察水勢之高已有五六尺鄉民走避不及者多在瓦面上露宿此中屋宇爲水冲塌者經有數間兼之米糧告竭尤爲慘上加慘依近石灘之廣九鐵路差幸尙没及善圑諸君如不速往援救無數生靈倘不溺斃者亦爲餓殍矣旋得續函石龍一带現亦多被淹浸即依近廣九鐵路之處亦然若以九日情形核計約距尺餘便爾浸及路軌故自車上眺望石龍均已悉成澤國增城石灘之水是日仍風有漲無退並聞石龍東祿元一带水深三尺餘行人來往均用小艇買賣困難遷過郭屋祠靑雲橋作街市日夜聞補救基闈聲飢民由同善社施派飢粥昨據友自石龍來謂該潦水雖屬增長而上流不甚急但天氣晴明則日内即可退盡料亦不能爲患至省惠輪渡十一日起因東江暴漲已相率停駛 
[蕪湖之倪軍消息]  
　　日前由鄂開來安武軍第一路第四營曹瑾堂之軍隊當即開往寗國於十四日　又由寗省開來安武軍第一路一三兩營一營管带兼帮統史俊玉四營管事李復成亦到均於十五日率兩營兵士乘元陞福康兩小輪拖带民船二十五艘仍開赴寗國一带驻紮 
　　安武軍第一略機關鎗一連前隨馬聯甲統領開往蘇州該隊亦於十五日回蕪當即登岸至馬路小洋橋洋房居住 
　　安武軍第一路第二營管带馬泗柱第五營管带張子俊前亦隨馬統領赴蘇聞該兩營巳由蘇起程十六日當可到蕪將來第五營驻蕪第二營仍開往寗國歸史帮統指　一切寗國一带地方共計駐紥第一路安武軍四營 
　　安武軍第六路統領張漢英所部之五營兩營開往徽州屯溪一带尙有三營悉駐廣德 
　　安武軍第七路統領李鳳山現仍就倪將軍參謀職所統該路之軍隊三營降第三營撥歸皖北鎭守使倪毓棻尙有一二兩營現歸第一路馬統領所轄馬除本路軍隊五營刻又添第七路兩營共轄七營第七路第一營薛振邦之軍已由寗開蕪多日該路第二營張桂森之軍聞由寗隨同馬統領二十三日當可來蕪 
　　安武軍第一路統部現爲祝道尹移居於内刻因馬統領回蕪在卽縣知事余詠南警劉兆麟尙未擇定能設統部之相宜地點云 
地方通信 
[蘇州]  
　　限期淸完三年分忙漕　江蘇財政廳通飭文云案照民國三年分忙漕歷時已久迄未淸完復核蘇省六十縣應征全額除實解到庫及已准劃撥外其餘蒂欠之欵爲數尙鉅間有各縣已據詳報結果者計不及十分之一溯自甲寅至今年度兩易按照征收考成條例久巳逾期現在防務緊急用途有加軍警餉項刻不容緩又值靑黄不接之時庫儲如洗應付已窮丁漕爲賦課大宗尙復虚懸無着何以應急需而維現狀查蘇省忙漕開征兩月限滿本應加征十分之一目前待欵殷繁急於星火炒得不參酌定章暫行設法變通所有各縣三年分民欠錢糧姑再勒限至七月十五日爲止一律如數淸完如逾期不完應再加征百分之五連原加之數共爲百分之十五以懲罰而策進行其元二兩年未完民欠亦即照此辦理各該知事奉文以後迅即出示布告俾衆周知一面切實提追從嚴整頓集有成數隨時報解濟用云云吳縣孫少川知事奉文後已遵照出示曉諭矣 
　　定期演龍　蘇垣每届五月二十日（俗名爲分龍日）各水龍社齊集演龍一次藉以比較各水龍之優劣本届經上海救火聯合會預期邀集蘇州無錫松江各處水龍社代表到滬開會議定分期演龍辦法蘇州於二十日演習無錫定於二十二上海定於二十五松江定於二十七等日以便各龍社互派社員分往參觀茲經蘇州救火聯合會通告本城各龍社於五月二十日午後一時各　水龍前往北寺大校場彚集操演惟向例各水龍有用紅綠黄藍等顏色水噴射以爲識别標記者然恐污人衣服殊非所以自重之道本届應行革除云云一面並已通告各龍社員如有願往各處參觀者即行報告聯合會以便届時一同出發一面已由會派人前往北寺校場布置會場各事並派定招待員多人以備招待各處來蘇參觀人員届時當有一悉熱鬧也 
[無錫]  
　　錫地商務漸有起色　袁項城逝後錫地商務漸有起色滬客之來錫採辦米穀者絡繹不絶麫粉麩皮交易日多每包增價兩角小梦陳貨自四元四角漲至五元二角新麥自四元二角提至五元加以繭市上場綢布雜貨消路亦暢錢莊金融聞亦寛綽城鄉街市　現一筕熱鬧氣象矣 
　　鎭鄉公所之會議　無錫　邑鄉鎭各董事於本月望日在駐　橋鎭鄉公所開會集議三要事一係據縣署照會澄錫開戰時所有犒賞及另用共費洋一萬一千數百元除報銷七千元已奉省署核准外尙有四千餘元無法彌補請爲設法籌覆等語主席交議後各董事僉謂現在地方　費支絀萬分實屬無從籌處經衆决議緩覆二係縣公署規定官中人數無錫市十名其他每市四名每鄉二名各董事均各贊成即起稿咨覆縣署轉詳省公署並云吺後如有增減當由公所决定再行咨縣辦理三係縣公署據公民曹某等禀稱現今各佃户每將業主之田畝隣近廠家者往往將田私租與廠家起造房屋以便從中漁利請爲出示禁止案各董事以爲業主所得權利係屬額租至田並未賣絶倘佃户不欠租額似亦未便禁止假有頑佃盜賣理應禁止云云議會畢即振鈴散會 
　　安武軍開拔回皖　駐錫安武軍前日由倪將軍電商馮將軍電飭該營馬泗桂管带率隊開拔回皖以資訓練各節巳誌前報茲聞隊管带自奉電飭後即於十五日上午督逞所部全營由惠山所駐地點出發至車站乘三時半專車駛赴南京再行渡江回皖矣 
[嘉興]  
　　徵收繭捐　嘉屬蠶汛本年尙稱豐稔怀般育蠶以金融奇緊不顧資本爲求財脫貨計類多賣繭以故繭行收貨較之往昔類皆加倍王店鎭嘉昌廠本届共收十萬餘元每擔鮮繭僅扯四十二三元烘成乾繭一千六百二十三包（每包五十斤左右）今已雇車裝運由繭捐委員覆秤核作六百餘擔徵收以示體卹 
[安慶]  
　　交行素取債欵　皖財政廳長前以各屬解欵停頓政費不敷甚鉅曾向交通銀行借定欵項六十萬元充作征湘軍費以本年皖南北茶稅（五十六萬元）作抵現該行以今年各茶局茶市不旺報解之欵旣屬寥寥紙幣又難通行恐受莫大影響昨已商請財廳將不敷之數從速撥還以維金融而昭大信 
　　屡復教育之動機　皖省处軍興後教育即巳停辦現時局已有轉機省志各學校校肯前日特聯名上呈軍巡兩使請將教育經費仍舊撥放未知能准如所請否也 
　　創設紡織傅習所　天長縣草帽辮傅習所自創辦以來頗著成效頃由公民陸鎔生擬在該所内附設紡織傅習所招生四十名肄業所需經費議附加屠宰捐每頭抽捐洋一角祇以營業屠户爲限禀縣轉詳巡按使核示巳奉批照准矣 
　　限制現金出境之佈告　皖省鄭財政廳長安慶徐道尹蕪湖祝道尹淮泗黄道尹前日會銜出示云爲佈告事照得本省現金爲本省命脈所關處此金融急迫時代斷不能呌商民輸運出境致碍週轉爲此出示仰各商民人等一體知悉凡運現辦貨在一千元以上者須由各商會陳請官廳頒發蓋印運送證書方准放行其爲各機關解庫之欵即由該解欵機關自備護照以便沿途查驗毌得達切切此佈 
雜評一 
[北京法律家（一字）]  
　　籌安會之發起也曰研究法理於是一般北京之法律家大出風頭某設會某創圑某主某手續某用某方法作種種運動以成帝制之事實致袁氏如此下場者皆北京法律家之功也 
　　今日南方之法律家紛紛爭約法而北京之法律家猶欲隠圖阻抗法律家無法律可說而僅在一二要人背後作倔强之詞是特頑鈍無恥之尤耳鳴呼北京之法律家 
[報紙之公電]  
　　今日報紙登載公電之濫幾與來函欄之不負責任相同或 
者引以爲嫌吾謂報紙容不自由發表意見之地亦不可無苟其言而不達最後之目的者則雖和平急激之不同手續程序之各異要亦不妨兼收並採以供國人研究而羣相闌發焉故其途不妨稍寛惟萬不可錄及背乎本旨之方論耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會電駁交通部不負交通銀行責任]  
　　交通銀行停止兌現以來上海方面各帮商户擱起該行鈔票計有數百萬不便周轉損失甚鉅總商會各議董屢次開會電致交通部要求撥發現銀即日兌現而該部仍未肯擔負茲將昨日（十七）上午十一時總商會接到部中十六日所發之來電及總商會之去電錄下 
　　交通部來電　總商會眞電悉所擬維持交通滬行紙幣兌現良堪佩慰至請由部撥給該行現欵以資接濟一節本部苟有力可爲自應勉予維持惟查交通銀行係商辦股份有限公司本部對於該行僅爲股東之一與中國銀行隸屬財部不同祇以該行法定則例掌管特别有計之國庫金本部總管路電各項特别會計與該行欵項往來爲數致鉅所有賬目亦應統交通各行存欠結算似不能僅就滬淸理况值此時期部欵奇絀路電各局收入多係紙幣留備材料價欵不敷尙鉅本部應還到期外債及蘇浙路股各内債尙難於籌措不得不暫行停頓點金無術焦灼萬分事與願違尙希亮察交通部銑 
　　總商會去電　北京交通部鈞鑒銑電謹悉傅布後闔市大譁羣向商會詰責指前之勸用爲扶同欺騙不特交行信用不能恢復商會亦蹈爽信之嫌查交通銀行章程由部頒布人所共知發行紙幣時之大總統命令交通部部令以及特别金庫與中國銀行一律京人所共知此次停止兌現又出於院令試問商辦股分公司有此條例否今大部僅以股東之一欲卸責任决非商民所敢承認若就公司股東而方即無向公司拖欠巨欵之理以股東之一而欠上海分行一部分至一百八十餘萬兩試問此項欠欵是否尙在法律之中滬上爲通商巨埠中外觀瞻所屬大部卽欲自棄信用商民决不肯任聽大部棄置信用致妨大局銑電發表紙幣價格必然驟落吃虧又在商民商會不能坐視惟有再懇大部迅賜撥欵維持即以股東對於公司負此巨欠亦膲盡之責也臨禀惶急切盼電示上海總商會　 
[西報紀丹人與中國銀行之控案]  
　　字林報云上海丹麥人懋智莪（向以查賬爲業）妄指上海中國銀行運動查賬員克佐時洋行並發出傅單對於中國銀行及該行洋顧問頗多微詞上海中國銀行遂請古柏律師在丹麥領署控告十五日丹領事傅集兩造開審古栢律師聲叙前情銀行經理宋君稱查賬員克佐時銀行以普通辦事之手續覆核一切後作此報告查賬員有自由稽核之權銀行絶未有所運動滬行雖屬支行然關稅鹽欵悉由滬行經收故滬行實較總行爲大運動名詞含有賄賂之義被告以此名詞加於滬行似謂滬行以非法之資送與克佐時洋行以便發表不眞確之報告殊與名譽有損云云洋顧問稱滬行地位始終未有更動觀於上月兌現風潮滬行不借一文竟能維持無恙足見滬行地位之穏固滬行所發之報告專指滬行事業而言報告上載有上海中國銀行字樣所謂運動克佐時洋行云者實係妄言至於停兌令用政治行爲非銀行所能爲力雖各處支行間有因此失其常態者然此不過暫時事耳今中國銀行固甚活動也且滬行於兌現風潮中迅速照付統計每一小時内領欵而出者有七百五十人之多云云被告延羅禮士律師上堂辯護謂上海中國銀行之報告是否不起人誤會被告不願置辯請堂上自行裁决被告稱查賬員之報告有一部份疑係指中國銀行全體而方渠散佈傅單並無他意不過欲保護與該行有往來之華人而已再此次傅單共發出百四十張僅限於上海一處栢文律師總述案情要求賠償並謂堂上判令賠償之數將充爲慈善經費云堂上判詞尙未發表 
[李平書警告進步共和國民三黨領袖書]  
　　立憲各國必有政黨盡人皆知惟我民國尙在幼徲保抱提携宜歸一致癸丑大禍實由黨爭當諸公興高采烈之時鄙人早懷厝火積新之懼不幸政客熱忱適資元凶利用國脉幾絶民命大傷乃曾绑何時鳥盡弓藏同歸捐棄自反天良能無悔恨今者天殛大憝復我共和風雨飄搖危機四伏痛尙未定禍豈可忘諸公慈惠明通夙負人望當不至輕蹈覆轍復生厲階報紙所傅或出臆度惟是驚弓之鳥聞　魄飛所望各發良知痛懲前禍切戒各黨偃息旗鼓少緩須臾以鞏國基而何民命愚戇之見尙冀三思 
[政治犯暫緩判决]  
　　松滬護軍使署現接南京馮將軍來電略謂各地人民前因政見不合誤犯嫌嫌疑被捕禁押者所在多有現在黎大總統就任力謀統一銷除意見前項政治人犯希即暫緩判决聽候中央命令遵行云云楊君奉文後當已轉飭本署軍法課遵照矣 
[旅滬粤人請禁印花土]  
　　旅滬廣潮同鄉林樂學司徒健　之胡天爲周郁文林天民諸君近以運銷三省印花洋藥流毒内地本爲法律所不容現在黎大總統依法繼任凡此非法之事均應與民更始因於前日與同鄉集議電請黎大總統及段國務卿迅速禁止並懲辦繼任蔡某依法檢舉掃除毒害以謝三省人民云 
[租界救火會慶祝紀念之盛况]  
　　公共租界西人救火會成立五十週年紀念定於昨日舉行祝典各情迭誌本報茲悉昨日午後三時英法救火會新老會員均穿制服齊集黄浦灘大英總會面前排隊出發首由會長二人乘馬前導（二）印捕騎巡八名（三）西樂隊（四）一千八百六十六年成立旗幟一並各老會員（五）救火機械馬車拆屋器械馬車舊式皮带馬車火龍汽車四輛藥水汽車一輛及各種救火機計共汽車載有二十一輛馬車載有十四輛最後一千九百六十六年紀念旗幟一百由浦灘整隊往北入南京路轉入西藏路而所建看檯及高檯四遇遍懸燈旗旣至檯前行慶祝畢由會長命令各會員馳車賽演各種救火機及用馬拖带之救火機並摩托救火機演畢復令合　演摩托抽水之力旣畢即由英法工部局各西董分贈獎品功牌然後共攝一影至六時半散隊入晚九時各會員復齊集英總領事署前舉行提燈會至九時半出發首由會長一人乘馬前導（二）印捕騎巡八名（三）西樂隊（四）一千八百六十六年成立旗幟一面（五）各老會員一隊沿途歡呼唱歌（六）紥於汽車上之龍燈一架依次火龍車四輛藥水車一輛皮带馬車四輛拆屋機械　之汽車馬車八輛均滿掛紅燈尙有皮带車三輛後面均用油浸火種沿途焚燒最後乃一千九百十六年五十週年紀念旗幟一面由沿浦灘出發至法租界本擬從法大馬路再經黄浦灘轉入南京路因該處觀看之人密若堵牆且有電車往來深恐擠軋故改易路由至法大馬路一直往西至敏體尼蔭路逕至西藏路略息即由會長命令將所建高檯用電汽燃火焚燒瞭望台即鳴鐘告　各會員以摩托救火機爭先施救直至十二時始返凡提燈會經過之處及賽演地點觀者人海人山途爲之塞而新世界屋頂游人日夜竟如蟻擁誠極一時之熱鬧也 
[滬杭客車今日通行]  
　　滬杭火車載運鮮繭新茶實行通車業已多日所有往來滬杭之客貨兩車迭由各商禀准浙省呂都督上海楊護軍使定於十八號）今日）照常通車等情已誌昨報茲悉楊護軍使以滬杭貨客兩車十八號開車後每日往來計各五次各貨裝車輸運必多旅客亦必不少誠恐有人夾带禁品以及他種危險物件自應責令駐防車站軍隊嚴加檢查除飭由憲兵營轉飭第一連連長吳金亭加派兵士十名在滬站協同車務警察巡官王長慶率警檢查貨物及旅客所携包裹外並飭松江陸軍步兵十四圑龔圑長轉飭所部兵士凡遇車過時刻務須登車加嚴查察一面又飭駐楓涇蘇界之步兵十六圑第一營營長派兵一體檢查茲將未通車前滬杭兩商會致北京電錄下北京國務院鈞鑒滬杭停車商業蒙害運繭雖巳開車其餘貨車客車仍未通行長此阻隔民不聊生黎大總統依法就任江浙兩省何至再有區域之見懇速咨部通電江浙一律開行以利交通而維商業迅乞示遵上海總商會叩銑 
　　北京段國務總理鈞鑒杭滬車停各貨山積迭向松滬楊護軍使陳商蒙准於眞日起先開繭車惟貨客車仍未通行同業阻滞不堪言狀現黎大總統就任大局敉安乞准咨交通部電滬一律照常開駛以利交通無任感禱杭州總商會叩蒸 
[關於滬杭通車運貨之公文]  
　　滬杭通車運貨業已實行多日其一切辦法已迭誌前報茲得松滬楊護軍使日前通傅松江上海防守何王兩司令及上海縣沈知事淞滬警察徐廳長王檢查員等關於此事之公文兩件爲錄如下 
　　其一　爲傅知事頃准上海郵務管理局郵務官魯士函開滬杭錢路現已通車運貨郵件往來本貴迅速亟應仍由火車運送惟據該路車站辦事人聲稱須經貴公署核准始可承带云云合轉函致即祈迅予知照該路管理局照辦以利郵務並希見復爲荷等因查郵件通達附載繭車尙屬可以惟不得夾带他項貨物除函達滬杭鐵路管理局請其飭行該路各站長查照並一面函復郵務局外合亟傅知仰即轉飭檢查滬杭運繭火車各員弁一體遵照爲要 
　　其二　爲傅知事案據上海絲廠繭業總公所函稱本年六月十日奉農商部第一二七○號批開前據江浙皖絲廠營業總公所電請飭滬杭鐵路准開貨車運載銀繭等情並准統率辦事處　奉諭會商農交兩部等因前來當經本部會同交通部函請統率辦事處察核决定見復去後茲准復稱此案本　當電楊護軍使就近查酌此項貨車通行於松滬防務有無窒碍並籌議檢查手續復處並函復各在案茲准楊使來電擬定通車辦法轉呈奉諭核等因旋經核復呈奉批可行遵即電行楊護軍使規定檢查手續逕與滬杭路局接洽定日開車以期便捷除函交通部外函請　照等因合行批示遵照此批等因奉此查此案先准杭州商會會長王湘泉君面稱滬杭火車現蒙貴護軍使允准自本月十一日起開始通行專運乾繭銀元並規定檢查辦法由軍警鐵路並上海縣派員組織凡繭客乘車得憑法海關監督所發執照及絲繭總公所給發執照到站購票等語並抄交通車檢查各種條件到總公所正在核辦間奉批前因除將通車檢查各種條件交各繭商查照外合將絲繭總公所給發執照式樣肅函奉陳至祈察照實爲公便等情據此合將所送執照式樣照發仰卽查照 
[巡警棄職潛逃之奇聞]  
　　淞滬警察一區二分駐所一棚巡警郭湘珍近來派在第十八守望站崗該所警佐王金山訪悉郭警有通同民黨情事正在飭查間詎郭於昨晨於出差站崗時將所持槍械寄與鄰崗人即行逃逸至午後郭從某處電話中報告王警佐聲明軍械已交鄰崗所着警服寄存在小東門内慶沂園浴堂南首魚桶内請往收回並有請警佐切勿助逆等語王警佐接得電話後立飭電警前往果將警服在魚桶中取回王警佐又委一棚巡長蔡錦榮率同巡警某甲往北市寳康　三十三號門牌密拿郭湘珍來所訊究蔡巡長等即至該處查得郭已逃逸並無形影正擬回所禀復間而隨往之甲警亦已乘間逸去不知蹤迹蔡只得據情回所禀復現聞該警佐已申禀淞　警察廳徐廳長核示矣 
[調查四川上貨之公函]  
　　上海總商會昨致藥材業等公函略謂據四川崇慶商會函開提但國貨政府早有明文敝縣僻處西陲工業製造均無足言惟有土產物品尙稱豐富惜本地商人乏圑結能力不知銷路不悉外情頑固自封棄利於地以致商業不能發展敝會有鑒於此邀集同人竭力提倡　於適宜之處組織一雜貨公司專以販運本地土產各貨一方銷售内地一方提倡出口運售各國無如品類旣少銷場各别秤斤裝潢以及價格漲落尤須注意素仰貴埠爲商業極盛之區内外商情無不洞達茲特擬就調查表一紙敬請貴總會察核來稿按照表列各項特品調查其售銷處所銷場旺淡價格漲落以及秤斤裝潢各種現在情形就便賜復　作指南等情查近年推銷土貨日見增進出產處與銷售處自應息息相通益覺推行盡利其所調查銷　旺淡價格漲落秤斤裝潢皆關緊要相應照式畫表請就貴業項下按其貨物名稱詳細塡註以便錄寄爲荷 
[附四川土貨銷售調查表]  
　　川芎　澤瀉　鬰京　薑黄　菱角　棓子　槐花　棕絲棕繩　黑猪宗毛　牛皮　羊皮　鷄毛　鴫毛　牛骨　牛角　繭　巴條粉　火繭　兔皮　川楝　大頭菜　川椒 
[水電廠加價辨法之反對]  
　　閘北水電廠因增加電燈及自來水價特派司事調查各用户之人口多寡作爲標準而居户等不明其意誤爲徵兵抽稅之作用故對於調查員不肯 
以實言相告其情形已誌前報茲悉華界各房東如虞姓王姓朱姓等對於該廠長之辦法亦不贊成蓋因一市房内住居多人者必係貧苦食力之人往往朝出暮歸以小飯店茶館爲飲食之所不自舉火用水之時甚少而該廠之以人口多寡爲加價比例是反欲使若輩認加水價於房租之内殊非體恤之道是以日來紛紛具函該廠長曹元度請另籌妥協方法以安人心不議能邀允准否 
[江北人送信被拘]  
　　江北人沈阿福於前日午後投函公共租界靜安寺路五十九號門牌嚴松濤家嚴拆函閱看係向嚴商借銀二萬兩嚴因言詞中含有恐嚇之意即密報新閘捕房立飭包探朱子藩趕往將沈拘獲带和房經捕頭詰 
 
 
 

Page 11

 
 
據供稱在法租界寳昌路某號門牌某姓家爲包車夫主人命我送信與嚴餘不知情等語當經捕頭飭令收押昨晨解送公共公廨請究王襄讞會同德師副領事向沈略詰一過以原告係屬日商判沈押候照會日領訂期會審 
[烟土店混售私土]  
　　山西路一號門牌成土烟店因私藏禁止進口之波斯土紅土並將該土等煎膏混售被洋藥公所查悉禀廨出單於前晚由該公所代表穆安素律師協同總巡捕房中西包探前往搜獲私土烟膏連同該店主沈午潮一併带入捕房昨解公共公廨請究經中西官略訊一過並經兩造律師到堂辯論判沈押候英領堂期解訊 
[冒名售賣僞土之訊究]  
　　住居美租界海寗路二千一百五十二號門牌向做金子生意之甬人于秀生因製造僞烟土私刋各土店圖章假冒晉泰土棧等名義欺騙人財被洋藥公司聯合會及督銷局查悉咨照代表馬斯德穆安素兩律師控由公共公廨出票發交捕房中西探前往查獲晉泰牌號之僞土數十小包及假圖章仿單等物將于拘入捕房管押至前日午後解廨請究先由原告代表律師上堂譯明前情請爲澈究斷由中西探禀明搜查情形並將抄獲之僞烟土圖章等件呈案請察詰之被告于秀生延律師到堂代辯聲請將被告交保經王崧生襄讞與英卓副領事核供會商之下判于交一千兩人銀並保聽候復訊核辦 
[私藏紅土案改押西牢]  
　　法捕房探目黄錦榮前在法馬路德順里八號李和生家中抄出私販進口之紅土解經法公堂訊判罰洋一萬元充公後着限於七天内先繳五千元在案昨已届限因又提訊李供實情無力全措可否再求核減中西官以不應迭次逾限不繳判押西牢三年如能繳洋准予從輕發落 
[一星期内之麵粉與油市]  
　　麫粉業自入春以來因時局不靖金融枯竭素稱銷路最大之天津烟台廣東等帮多停不辦以致市面日疲貨價屢跌各廠因此減製出品現因大局　安客帮生意漸形活動囤户收入亦頗踴躍調查各廠近一星期内共開出至四十餘萬包内以粤帮所辦之九豐廠山鹿牌爲最多約得十五萬包此外天津烟台等帮辦去三四號貨亦二十餘萬包銷路旣好貨價遂漲起一錢餘現茂 
生新廠綠兵船牌開價規銀一兩六錢半紅兵船牌一兩五錢半九豐廠綠山鹿牌一兩五錢七分半紅山鹿牌一兩四錢七分半申大廠綠雙馬一兩五錢七分半紅雙馬一兩五錢二分半福新廠綠寳星一兩六錢半紅寳星一兩五錢半裕豐廠綠雙龍一兩五錢七五紅雙龍一兩四錢半其餘各廠貨價亦不相上下查該業每届小麥上市粉價大都有跌無漲今歲反而漲價其故實緣本年小麥困於寒雨生機不暢收成較歉新麥每擔開售至四元有　而販客尙未滿意成本旣　粉價乃不得不漲也據業此者言此後市面尙須步步增高云 
　　滬南油市近因產地貨多價鬆市價因而漸落牛莊豆油前之開售九兩九錢者今跌至九兩六錢本星期内各項到貨計到有公源順金增源　祥夾倉沙船三艘金叙源靑口沙船一艘金長生萊陽沙船一艘公增利大連沙船一艘共先後裝來豆油生油一千二百餘件共開出牛莊豆油二千件係内河及行家囤户所辦小婁豆油亦開出一千一百十件泊兒豆油開價七兩八錢萊陽豆油開價八兩一錢半生油客帮銷路頗旺價亦稍鬆共開出三千五百五十八件奔倉生油開價八兩六錢泊兒生油開價八兩二錢 
[通緝搶刦吳興小輪之盜匪]  
　　松滬護軍使署昨接宣武將軍署文云據水警第二廳趙廳長會鵬詳稱案查申湖班立興公司吳興小輪經過江浙交界之汾湖口地方被大帮帮匪搶刦一案業經飛飭艦隊追蹤　緝並將大略情形電禀鈞座在案茲據第三尃署長仇志鵬詳報據平望第五分署長俞鍾秀詳據巡官李承逵報稱於本月九日據黎里鎭立興公司分局經理口笠山報稱公司申湖班吳興商輪於本月九日早晨六時由上海開往湖州經過汾湖口江浙交界之尤家港突來大帮帮匪携带快鎗竟向商船鳴擊嚇令停船比時商輪見勢不隹抛棄拖船乘𨻶避竅所有拖船及附拖各商船財貨衣物悉被搶刦報請勘緝巡官當即率領六十八號巡船及靖平巡輪拖带會同駐平陸軍分途猛進追及浙界匪已潛入不能捕獲轉詳察核等情並據立興開送失單前來除嚴飭　緝外理合詳請轉咨浙省兜拿等情查商輪被刧最爲航商之害據詳前情除批飭嗣後隨時飭派巡輪游弋保護並勒緝盜匪一面並咨浙省兜拿曁分别咨行外合行通飭一體緝拿云云昨軍署已通傅軍警各機關一體遵照矣 
[盜刧大昌烟紙店]  
　　昨晚十句鐘時忽有盜匪六人各執手鎗潛至廣東路廣西路轉角大昌为国紙店内以購買嗬囒水爲由乘間躍入櫃内出鎗嚇禁聲張將賬棹上值洋四百餘元之現洋鈔票銀角攫取往南逃逸當經巡街捕查見尾追至西新橋附近該盜等忽連開手鎗二響向法租界飛奔而去該捕因其時觀看救火會人衆未便開鎗回擊遂據情回禀捕頭飭令中西包探往查 
[飭緝浦東之盜案]  
　　浦東二十二保東溝附近錢郎中橋林姓家被盜行刧失贓約值千餘元曾開單協同地保投上海縣敬察所請緝在案茲悉此案業經該所景警佐領袖派探往勘屬實昨日諭飭各警區一體加派探警趕緊協緝矣 
[盜匪解回原籍訊辦]  
　　盜匪周連根困於三月九號上午糾黨在寗波鎭海地方夥刦居民范淸裕家值洋四百元之衣物逃滬旋被事主來申撞見訴由老閘捕房派探石仁信將周拘獲解送公共公廨訊供收押在案昨晨復訊先由中西包探上堂禀明協同原告將周拿獲情形繼據事主范淸裕投案證明當時被刧各節訊之周供詞支吾中西官核供以案經原告證明判周押候函送上海縣知事署轉解鎭海縣歸案訊辦 
[續獲匪徒同黨]  
　　匪徒衛德貴蕭時高等曾於二月二十七號夜在虹口老朱家宅持刀攔刧董文卿之綢皮衣服由探將衛蕭兩匪獲解公共公廨訊明分别押辦在案前日又經捕房續獲衛等同黨張連堂一名昨晨押解公共公廨請究經俞代襄讞會同德裴副領事略訊一過判張押候带同衛蕭兩匪於下禮拜六質明核辦 
[查阻運米出口]  
　　本埠米價近又增漲每石售至八元有零近官廳查得米貴之原因實由奸商乘採辦京米之際冒戤秈米護照私將上好米糧運出希圖獲利刻海關施監督亦有所聞因其關係滬地民食不得不嚴查阻止除咨照稅務司注意查察外並再飭知撥派車站之稅務稽征員一體查阻 
[寰球學生會夜校演說紀]  
　　美國游學士徐可陞君昨晚在寰球中國學生會夜校演說其演說題爲今日中國之新希望演詞略謂六月七日黎大總統正式受任各處升旗慶祝中外歡騰氣象爲之一變回憶七日以前之時局能無今日之感乎此新氣象謂之新希望之起點亦無不可 
惟願此新氣象永久成立而不墜落實爲萬幸從前蠢國病民之政策革除准恐不盡建設此後之新中國進行不容稍緩要知一國之興盛全恃一國國民羣策羣力同負責任耳嘗觀執大政者若無相當學識卽能風動一時終必不能持久故爲國民才尤當有國民之資格乃可爲政府之後盾言國民之資格約有四端 
　　（一）宜有高尙思想無卑污習氣行事須光晚正大不可稍存欺詐之心（二）爲事物之觀念無論何事均宜留心觀察德國之所以稱强者全在國民能留心事物諸如軍備實業教育等推陳出新無不優勝於人若非觀察至深曷克臻此美備然吾國今日尙少此種人材（三）有義俠心吾國之所以見弱者國民無義俠氣節惟有貪行賄賂見利則趨事敗則互相推諉今後國民宜鏟除此種惡習則國家之元氣不雞恢復也（四）尙愛國心吾儕靑年宜合羣力以維持今日之新氣象　如讀書求學非爲一人一巳之希望當爲中國全國謀幸福行事亦然若人人作事能以國家爲前提則二十年後有不成爲世界之强國者吾不信也此四者爲製造橷國民資格之要素諸君如不以余言爲河漢而各自勸勉之則今後中國之希望必無限量矣云云詞畢由校長徐紉蓀重述演講中精義道謝而散 
[民生女校手工成績展覽會預誌]  
　　法租界霞飛路仁和里民生女子手工專修學校係嘉定胡女士創辦迄今五載畢業三次各種成績堆積巷夥其中大都係式樣新奇色澤鮮艷之品茲悉該校定陽歷六月二十三四兩日特開殿覽會先期分送入覽劵以便各界參觀 
[上海醫院發給施診劵]  
　　公立上海醫院自本月十六號起一律實行新訂規則所有從前之號金一槪删除凡貧苦病人祇須持有該院施診劵即可到院求治此劵每日在預診處發給病者就診時亦可隨時請求 
[川商電促商輪回蜀]  
　　四川之蜀通蜀亨平底兩商輪前因損壞在上海船塢修理自修竣之後因該省適在戰事恐爲軍隊拘運軍需是以畏不駛往久泊滬上現在川省大局敉平川商運貨繁多若再延不赴川妨碍營業殊甚故由川商電滬着將蜀通蜀亨兩商論尅日離滬駛川以便運輸商貨 
[剷平泥墩改操場]  
　　現駐製造局之步兵三十八圑圑長馬鴻烈氏以所部三營士兵每營附近並無大操場以致練習各種操法頗爲不便巳查得局内沿浦灘舊有泥墩一處地基甚廣堪合操演之和業經商由製造局李總辦允准借用故於昨日飭令所部各步兵各備鏟鋤迅將浦邊泥墩趕速剷平改築操場以資教練 
[請取銷烟酒公賣分棧]  
　　江蘇第二區烟酒公賣分局以第六分棧組成後迄未遵照所頒之公賣價格辦理前曾函請南商會一再勸諭該分棧承辦人迄未遵行遵照彚繳茲聞該分棧因南北同業意見不洽自願取銷請謝分局長發還預繳之押櫃洋四千元未知能照准否也 
[鄉民電請保全義塚]  
　　滬西曹家渡鎭向有義塚地四畝有零爲該鄉張故紳所捐數百年來叢塟棺木不下千具近以該處毗連租界地價日貴淸理官產處誤以此地爲官產囑由地販雷某將該地價售於某公司鄉民聞之異常憤激遂由鄉董楊洪鈞一再力阻置之不理現聞已電禀財政部請予保全未知能邀允准否 
[冒探詐之查緝]  
　　前在高昌廟地方冒充軍隊偵探之曾長貴迭向各商家索詐滋擾曾由軍警查悉將曾長貴拘解憲兵營訊判驅逐出境在案茲因該營員連長訪悉會長貴仍復潛入境内詐擾故於昨日派兵查緝務緝嚴辦 
[醫報碍難掛號之牌示]  
　　灑海道公署昨出牌示一道云爲牌示事前據浙江廣濟醫報發行人汪閑禀請掛號當經批示並函致上海郵務管理局核辦去後茲准復函稱查新聞紙掛號應與郵章第四十四條載按指定之期挨次編號出版每期不逾一個月之規定相符此項廣濟醫報旣係每年六册與郵章未能符合碍難掛號作爲新聞紙類郵寄等因准此合行牌示該廣濟醫報發行人知悉此示 
[英按察訊理車夫斃命案]  
　　車夫張崇萬前被斐倫路滙芳包車公司西人某甲毆傷斃命一案迭誌前報前日午後三時由按察使蘇君在英領事署正式裁判所續開辯論至五時宣告此案完全終結除將證人王大馮柏文給與川資外尸子張榮初及西人所延之律師台維君諭令退 
去聽候宣布堂諭 
[蕪湖副稅務司來滬]  
　　蕪湖稅關副稅務司高達君因有要公於前日乘輪來滬庽客利西旅館内 
[美租界之火警]  
　　昨夜三時美租界鐵馬路楊家墳山成大弄茂慶里陸姓寓内不戒於火登時冒穿屋頂經各洋龍先後馳救得以撲滅計焚去陸姓石庫門三開間房屋一所其起炎原由聞係陸姓屋内設有靈台台上油燈内燈草爲鼠啣去以致火燃冥紙釀成此禍聞被燒去契紙鈔票等件爲數不資云 
[成衣店失火受罰]  
　　大東門外紫霞路周德興成衣店内前因遣炎焚去被褥幸即熄滅由崗警將小店主周和尙带至一區署後又將店主周景春傅到詰得無心失火從寛判罰洋三元充公 
[催繳忙漕舊欠]  
　　上海縣沈知事查得去年本縣忙漕錢糧被各圖地保任意拖欠者尙復不少總結國稅被欠至數萬元之多茲因財政廳胡廳長來文嚴催限於陽歷七月十五號爲止趕緊掃數報解如果逾限則加百分之十五故沈知事日内即將出示佈告矣 
[流氓攔路行兇]  
　　流氓蔡金標趙步蟾羅彥等昨午在薛塚浜地方將行人王長法譚友寳攔住指爲身带嗎啡軋住拆稍不遂袖出利刃將王譚頭顱戳傷王之左手心亦被用刀戳穿受傷頗重遂報告巡警將蔡趙羅三名一併拘獲連同傷者解由一區一分駐所移送地方廳訊辦經檢察官提案預審之下驗明王傷頗劇判發堂醫治譚傷甚微着令自醫蔡等三名判令分别收押候原告傷愈再核 
[查獲烟窟]  
　　馮四寳因在愛崦近路培德里四百四十九號屋内私設間被捕房查獲於前日派令中西包探前往將馮與烟客姚阿二紀錫卿李忠其鄔金寳連同烟具三副一併带入捕房昨解公共公廨經中西官研訊屬實判馮罰洋十元餘人各罰洋五元充公烟具銷燬 
[媳在子失之疑案]  
　　賃居滬南新碼頭之南滙人木工顧少雲其子毛大年已二十七歲本在該處張老二之繩索店内爲夥於上月間回家後久不到店前日張親往招尋據顧稱毛大已於上月二十七日率妻王氏抵申張則稱並未來店顧遂四出偵尋查無蹤跡昨日在葉家弄王氏之親戚徐福康家内尋見媳王氏向伊追問毛大下落據稱當日毛大伴我至船上後伊仍回去等語顧恐子遭徐謀害是以將該媳及徐一併扭控一分駐所經警員詰據氏供年二十五歲餘均含混徐供王氏係至親時常來家此次招留是實餘不知情當以事關疑案命移送地方檢察廳訊究 
[强姦證據不足]  
　　住在新閘路一千零九十八號門牌煤炭店樓上之婦人馬唐氏控飯司田應寳以買柴爲由深夜碰門入内希圖强姦等情由捕將田拘解公共公廨訊供押查在案昨晨復訊原告偕證鮑炳揚衛楊氏上堂證明前情請究訊之田供稱是晚飲酒過醉至該店内買柴有之並無强姦之事中西官核共以原告所控證據不足從寛判田斥釋諭後安分 
[洗肖噴水有碍衛生]  
　　英美工部局衛生處控海寗路一千三百八十一號門牌洗衣作夥王阿水將洗淨之衣噴水有碍衛生知照捕房於昨將王傅至公共公廨經中西官訊明判罰洋五元充公 
[鴻裕紗廠開始發售]  
　　本埠　袋角鴻裕紗廠爲潮州帮所組織設有紗錠二萬二千枝自上年舊曆十朋間開車後所出粗細各紗因市面疲滞價不合宜迄未售出現因時局　定紗價稍有起色故前日業已開始發售當共開出十六枝寳鼎牌小包三百五十包每包售價規銀九十兩限四星期出淸係南北市紗號及崇沙帮所購辦 
[經界問題係屬民事]  
　　浦東塘橋人孫步雲控倪炳華倪阿土等私塡河道有碍農田水利等情曾經地方廳李檢察官將炳華拘案預審明確判將炳華收押起訴審廳前日下午由端木推事官會同李檢察官開庭辯論之下以此案全係經界問題並無刑事性質將案却下着原告以民事赴民庭起訴 
[介紹國貨]  
　　印度墨水爲商界日需要品銷售至廣而市上所有者全係舶來歲失利源不少茲有沈寳華君潛心研製業已造成墨色鮮艷印跡明顯托某國貨公司運往南洋羣島試銷大得該埠華僑歡迎力任銷售已有數處來函訂約專賣惟沈君困於財力未能推廣暫在後馬路隆慶里九十四號瑞生和製造批發且者盍試購之 
[誌謝]  
　　精武體育會於今日下午開茶話會昨承東邀双民鳴新劇社於昨晚開演法蘭西影戲承贈優待劵五劵書此併謝 
雜評二 
[交通之名義（訥） []  
　　交通部與交通銀行之關係不必言其内容之如何隸屬也章程之如何頒布也欵項之如何糾葛也第就其名義言之　之公司店舗有以合資開設者而能用股東個人之招牌乎使冯通部而無統轄該行之權力者能以一機關之名名之乎從前發號施令何等嚴厲曷嘗稍有商辦性質之舉動乎今茲事急乃退諉爲股東之一惜乎其不能并此招牌而易之也 
來函 
[光華女學校來函]  
　　學界諸君公鑒啓者本月二日五時後道視學余沅偕市學務委員賈豐芸來敝校調查情形已詳載各報茲探悉余向道署報告賈向縣署報告均稱午後三時一云拒絶視察再云呈請懲戒等情查余等在五時後來校調查衆止昭彰參觀各教室均係空空復欲調查宿舍城以時已太晚未便却之果屬實情實理而余遂斥爲化外豈其熟悉部章凡時晚不便調查宿舍均得加以化外之名耶但公然悔辱損害他人之名譽亦知爲法律所不容乎在余神通廣大明知五時後不應調查宿舍亦在情理之中故提前揑報蒙蔽長官以冀脫身法外但意圖他人受懲戒處分而爲虚僞之報告者亦知爲法律所不許乎城等深爲學界危余果爲堂堂一道視學爲學界率宜一秉大公信賞必罰乃如此居心凡調查學校必須出入聽其自便時間任其自由稍不遂意便可挾嫌污衊置人於違法之地此所謂欲加之罪何患無辭方之寒心思之可　敝校受此破壞寄宿生已紛紛離校勢難繼續進行惟望學界同人當引爲炯戒勿再蹈　校之覆轍也城等蒙此惡果殊不甘心茲先綴述數言以供公鑒一俟調查確實再向法庭起訴以明是非私立光華女學校李城謹啓十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
塵餘觚剩 
[天涯客話] [  寄慶]  
　　黄瞎子箭 
　　市上彈三絃爲人推命者多屬瞽者蓋其目旣廢無以爲生而推排干支等二十四字其事甚枯燥無味苟非目瞽而心靜者必不耐習此於是此　爲瞽人所專而瞽人亦不能爲他事獨黄瞎子者能彎弓射鴻鳥百發百中豈不異哉瞎子燕趙　人其俗固任俠好義慷慨重然諾瞎子父爲拳師嘗受友人某託出關謀復仇别妻子就道酒淚言曰某壯士也此去苟不得仇人頭者吾何顏返　鄉哉旣去三年不復返　忽痛哭并告死於仇人手矣因厚周其妻子久之竟與瞎子母通時瞎子年幼猶未瞽也微窺其秘知父受友欺實　有仇人託言誑其　出關而賂他盜殺之耳然秘不敢發日夜思復仇又久之雙目忽瞽心疑爲某所毒而復仇之志益切初　習射至是日持弓矢於圜中爲戲人以其盲也羣笑之而瞎子獨　之不倦半年能聞聲中的蓋聞其聲之所在心中懸擬爲的得心應手一發而中矣一日某自外歸且行且歌瞎子聞之自百步外發一矢某固趫捷閃避之不能中而二矢三矢連發一貫自一貫顱腦流而出痛極仆地遂死瞎子號哭時鄰里觀者如堵瞎子揚方殺吾父者此獠也父仇報矣死復何恨母聞之慚懼投河死鄰人夙知某事畏其勢不敢言今見瞎子如是咸壯其志而奇其技爭慰藉飲食之得以無困居久之瞎子嘆曰仰食於人何可久哉吾雖止瞽爲廢人有吾矢在豈不能獵鳥獸自給於是遂以獵爲生每負弓入山林禽獸過處矢無虚發燕趙間人稱爲劉瞎子箭云此淸光緒初年事燕人某君爲余言 
自由譚屑[  鴆雛]  
　　開源節流兩事也然而實互相爲用不知節流極其敝源竭而止耳不知開源則并源而無之雖極節流曾何補焉 
經濟恐慌實業凋敝民情之蕭瑟幾於枯木寒鴉奄奄待盡負經世之略者當此却須光昌其氣象軒昂其意志以大刀闊斧之手腕拯斯民於寒谷若隨俗因時以苟且彌補爲得計幾乎而不淪於小夫之所爲也 
小說一 
[情愛] [  野鶴]  
　　此　　　　之雅司得山峭拔萬仞以吾儕教徒視之殆不啻爲天帝之化身以視聽此勞勞衆生者其巔嘉樹葸　若冠綠冠突於前者丈許乃大類鼻子其餘若眉若口匪不絶似吾書啓幕之時乃爲孟夏每值暮靄微醺殘陽將與此璀璨莊嚴之世界作小别時厥光適射山之陽曼麗發奇彩俯瞰格斯河作微笑蓋天帝仁慈情衆生勞苦故爾維時迺有丁丁聲起於山陰與波流淙淙相應則老人紐菲亞康特理樵蘇聲也老人年富矣少時性絶暴　斃人數四至是乃大易其度語人率和靄可親勤操亦逾恒人日間爲邨中富者路森孟希達家握算孟希達者雄於資絶煮進取長日無營乃習游獲苦家政繁延康特理授以柄康特理亦將事維謹日暮旣出聴宅必復事樵約半句鐘乃返家其勤敏有如此者或愛此山色故假事樵以圖與山把晤亦未可知是日乃復循其舊例旣何　　行喃喃若有所語第勿審作何辭抵家覓其妻裴得憲司不得則大詫藎康特理歸家期候未嘗或有片晷之爽而惠司之俟之者一如其歸也迨入厨室則惠司方以咖啡飲 
少女少女貌絶曼麗時方蹙額雙瞳深閉殆其眉端積有無限痛苦壓之綦重故不克啓眸子而足脛血淋漓甚厥色赤逾　氏羅裳亦穿有碩孔殆爲人擊之然者其必感苦甚矣顧小女初未嘗識戚鄒中亦無共人惠司乃竟使之入此室處且横臥地上果何爲者設此情景康特理而於少時遇之者必復從事揮斥而今日則殆自悔其嚮日之爲見少女亦不禁惻惻而悲其悲之爲眞爲僞所不得知而其爲狀則固甚傷抑維時風乃縣厲排韓直入少女方衣羅衣當之不禁徵顫推風之意殆亦撫惜此女向之作慰藉語或較康特理爲眞　也　　　（未完） 
小說二 
[俠情小說紅蘩蕗别傅] [  天虚我生]  
　　第四十五章 
　　但聞一騎兵曰犯人豈已暈耶奈何無一毫之聲息海龍曰無讑其爲暈爲死可即舁之　諸石室言次即有二兵從車中舁一物出絶重以狀度之殆即白拉根内轉瞬之間已入林後即聞有鐵門啓閉之聲此聲在馬克格尼爾聞之直無異死音悲慟乃不能忍大哭曰亞猛汝其仰體天心引我往見吾夫言次且以手推其車門顧巳下鍵乃不能關於是海龍又吐其沉痛之聲曰汝儕往告女子令勿哭并爲彼法人而英籍之男子上械亞猛此時如中狂易欻然直起以手力推車窓窓被震格格乃作巨蠁已而關矣亞猛身不自主逕一躍下車直向聖墓教堂而奔此着實出衆人所不料秩序立亂以爲敵至各於黑暗中自相格鬭久之始知亞 
猛已逸海龍且暴聲呼曰衆前趣捕此狗毌令闖入教堂時亞猛已將生死置諸度外突圍而奔且亂揮其拳幸在暗中未爲諸人所獲否則亞猛必受巨創然臂間亦已中刃血涔涔下顧亦無暇覺痛但狂犇厥狀如中箭之豕瞬息已近教堂門次立伸其手以握鐵門欲推顧乃無力而海龍已追蹤至以拳擊其後腦亞猛受擊遽暈而兩手則仍堅握鐵門海龍復蹴以足始仆海龍乃呼曰械之衆乃立前械其手海龍又曰汝儕苟不願死可加意監守此囚母令更逸否則汝儕之頭離当頸矣語聲高抗馬克格尼爾一一聞之心中忽起一種異常感覺大似磁石爲電所吸覺此聲浪實至純熟殊不類於海龍然匆遞間亦即不暇細思渠於亞猛之下車亦爲初料所不及欲從之下則車窻已重爲騎隊所錮然於外間格鬭之聲則皆悉聽無遺但亦無懼蓋馬克格尼爾此時已不知所謂恐懼矣 
 
 
 

Page 15

 
 
   
 
 

Page 16

 
 
   
 
