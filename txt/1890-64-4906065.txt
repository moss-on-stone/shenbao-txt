# 1890 - 64 - 4906065

 

Page 1

 
 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷慨解囊捐囊賑欵除　錢外各項珍哺亦已集聚甚多邇者飢民雖已捱過殘冬而　日方長　　不接嗷嗷待哺依然苦不堪言因恩設法變通將諸物估計價値約値洋一千餘元編　彩票一千二百張每張售洋一元統解災區散放計頭彩一張得烏雲豹袍套統各一件白陽山人眞蹟蓮花一軸金挖耳簪一支渴文正眞蹟手卷一軸二彩一張得　猁猻袍套統各一件刻絲　样一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脫空至未尾亦有彩物寒贈一俟售　卽　　濟善堂向神前拈香叩首以明至公無私然後當衆開彩所望四方樂　君子從速賜購既得珍　又拯飢　此實本舘所九叩首以俟會者也再此種助賑彩票只有上海三馬路本舘帪房出售别處並無寄存合再聲明以昭信實 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[神仙說上]  
　　神仙之說自古有之儒者皆知其荒渺虚誕而不足信矣余謂不然大抵傳之久遠者則其事必非無因說之神奇者則其言不能皆實世豈無神仙其人哉特斷非若世所傳之荒渺虚誕而已矣試論之世傳崑崙之五城十二樓東海之十洲三島皆仙人所居按爾雅史記稱河出崑崙河源出吐番朶甘思有泉百餘泓沮洳散渙望之如列星然名火敦腦兒譯言星宿海也今屬俄地或云河源有二一出和闐一出蔥嶺今兩山均在版圖内開屯列戍歴百餘年夫星宿海和闐蔥嶺三處之中必有一崑崙在焉所謂瑤池懸圃珠樹芝田未之見也日本三島横亘東海熊野山有徐福墓　傳福攜童男女至此至今村落間單姓者皆徐福子孫是卽所　蓬萊弱水歟或因望之如雲及至反在水下一語遂以琉球之落漈當之然落漈之舟有値潮平而出險者云落漈一荒島皆未聞有白銀宫闕可望而不可卽也世傳廣成鬼谷黃石赤松西王母藐姑仙子皆古之仙人按劉向葛洪陶宏景以來記神仙之書不啻百家所記神仙之名姓不啻千人然後世皆不復言及後世所遇又自有後世之神仙豈非保固精氣雖得久延而究亦終歸遷化如朱子之論魏伯陽哉世傅内丹導引外丹服餌及採補幻化諸術皆仙人作用按幻化近於魔採補近於妖姑置不論内丹外丹章善於參同契今書具在行而效者誰也嘗有導引求仙者坐而運氣致手足拘攣然行之不輟有聞　說而悅之者禮爲師日從受法久之亦手足拘攣家人患其閒廢各製一椅恒舁於一室使對談丹訣二人促膝共語寒暑無間以爲神仙奥妙天下惟爾知我知無第三人能解也人或竊笑二人聞之太息曰神仙豈以形骸論乎至死不悔猶囑子孫秘藏其書待五百年後有緣者嘗有服餌求仙者用松脂如法炮製服十餘年肌膚光悅精神强因自以爲得力然久而覺腹中小不適又久而病燥結潤以麻　之類不應攻以硝黃之類所遺者細僅一綫乃悟松脂粘　於腸胃積愈厚則竅愈窄故束而至是也無藥可醫竟困頓至死夫其地其人其術皆如是其不足信也然則世所傳神仙之事相與驚詫稱道者吾知之矣或涉筆成趣純搆虚詞或借題寓言别深寄托或夢寐顚倒離奇變幻或疾病眩瞀恍惚杳冥否則爲山魈木魅所假托爲靈鬼妖狐所幻化爲方技藝術所障蔽欺飾記者又從而神其說以駭俗而驚愚尤可怪者並非有所假托幻化障蔽欺飾也其人且甚庸瑣其事又甚尋常而一經衆口稱奇民聽搖惑將錯就錯以訛傳訛侈爲美談詫爲異事香火供奉舉國若狂如琵琶之晝於壁碌碡之挂於桑世豈少此等事耶昔有邱孝廉偶憇息九鯉湖道中有童子騎牛來行甚駛至邱前小立朗吟曰來衝風雨來去踏烟霞去斜照萬峯靑是我還山路怪村竪那得作此語凝思欲問則笠影出沒杉檜間已距半里許矣又有鄭某見庭中桂樹杪一蛺蝶大如掌背上坐一紅衣女子大如拇指俯仰顯盼翩翩翔舞婢媼驚相呼喚則已過墻去是謂之天仙化人狡獪游戲誰曰不然不知前則爲鄉塾小兒聞人誦而偶記數句後則爲閨閣嬌娃將通草花朶中人物縳於蝶背而縱之也是故世所傳神仙之說固不足信而吾所謂可信者則非猶是荒渺虚誕也夫神仙者不過永年長壽而已嘗聞諸醫家言人苟賦質至强禀氣至厚自初生時便自調攝涵養純任天然勿傷其精勿敝其形其壽可致三百年古有雞窠小兒卽此法也然不得其法而逆以制之强以行之則反致促壽斯非所謂神仙也歟哉請舉近事以爲證 
[賜宴誌盛]  
　　本年恭逢皇上二旬慶典預於正月二十六日舉行筵宴已列前報兹將賜宴盛儀恭錄以供衆覽光祿寺庀饌於太和殿中寳座前設御宴一桌陳各色餑餑十盤高垛九層上列龍眼荔枝　子氷糖蜜餞菓脯鹿脯奶截奶捲蘋菓鴨梨春橘葡萄烏乂羊腿繖子等食品皆以銅盤托盛寳座丹階下左右各設一桌爲御前大臣席殿内兩旁後楹左右分列九十六桌爲王貝勒貝子公蒙古王公御前侍衛大學士六部外省在京文武三品以上各員席預由侍衛處進單派出座次三四人共一席左邊末爲回王右邊末爲朝鮮使皆專席前楹外爲都察院堂官席丹陛上左右各設宴三行爲公侯伯子男席二三人共一桌丹陛下鹵簿南兩旁支　帪房八架設輕車都尉騎都尉等席諸臣皆朝服皇上於是日十一點鐘目南海至内由殿後升階進太和殿後槅扇升寳座諸臣行禮光祿寺卿實酒於爵捧爵之莊邸捧至御前跪進上飲畢莊邸仍捧置原處欽派賜酒之禮邸等分賜殿内諸臣奶酒諸臣出座跪飲仍行禮入座殿外丹陛上下各筵由光祿寺分賜奶酒諸臣行禮如前儀當大駕至時階上衛十皆將儀仗擎起階下亦然太和門外鹵簿午門外五輅一律陳設上進酒時太各殿簷卜中和韶樂作曲奏三終鳴贊鞭官階下三鳴鞭太和門下丹陛大樂作　奏三終彈箥籮唱庫們畢演慶隆舞有扮瑪呼者二人持刀於臺上耍舞又有騎竹馬者八人皆穿八旗號衣左弓右　向瑪呼跳舞張弓而射瑪呼應弦而倒如是者三又有扮老人者衣土黃袍白長髯向上用右手一擄旋翻筋斗向前直伸兩手兩旁數人於其臂遮打跟頭往來不止謂之高麗跟頭又有頭戴六品頂帽身穿袍褂者二人在臺上走舞唱歌俄又有數人與二人手手相接作各種花様復携手轉圏跑走數次謂之扯固倫院又有數人各 
 
 

Page 2

 
 
以手相接復由兩旁趨出數人由此手下跑入復由彼手下跑出彼出此入此出彼入如是者十數次謂之跑馬城又有持九音鑼者一人吹小笛者一人旁有數人唱和走舞謂之西番曲回回曲並有音律處蒙古曲樂舞玩藝依序進献諸臣出座謝恩皇上起座還海凡與宴者皆將筵上食品携取數色亦東方曼倩歸遺細君之意也 
[鳳池珥筆]  
　　太常寺爲題奏請旨事謹查二月二十日孝哲毅皇后忌辰應遣王一人恭詣惠陵致祭准宗人府咨送擬遣和碩鄭親王凱泰行禮等因臣寺案查孝哲毅皇后忌辰歴届俱奉旨攺遣近支王公行禮在案謹循例繕本進呈可否卽遣凱泰抑或攺遣之處恭候聖裁遵行謹題正月二十七日奉旨攺遣郡王銜貝勒載濓欽此○伯邸之大世子多羅貝勒那爾蘇客歲爲二豎所困迭經醫治無如症近虚弱藥餌不易奏功竟於正月二十六日辰刻仙浙享年三十有八當於二十八日接三在邸中諷經數棚然後擇期出𣩵所具遺摺於二十八日呈遞一切節終典禮已見邸抄無煩贅述矣○内廷兩翼步軍營激桶處現奉翼尉交諭所有汲桶頭目輪値會演原期練習嫺熟　急可恃頭目自應把持激桶梢竿任其指使兵丁亦應壓駛有法一氣呵成近來日久玩生因循坐廢竟有空誤値班點名不到者似此疏懈成何事體若不嚴定章程不足以戒　循嗣後該頭目兵丁如點名時空誤一次重責空誤二次立卽駁回該頭目於按期會演時必須親自把持汲桶梢竿不准令兵丁代替以昭核實而資歴練每逢一六之期寅刻齊集景山官學會演汲桶不准遲誤○廂藍旗滿洲都統大學士恩爲咨行事本旗公中佐　存林病故出缺應　咨取四五品京堂給事中御史侍讀郎中員外郎鎭國輔國奉國將軍頭二三等侍衛冠軍使雲麾使治儀正前鋒叅領前鋒侍衛正副委護軍叅領翼尉副翼尉協尉步軍校各員與本旗應放之員一同揀選相應咨行内閣翰詹六部都察院理藩院九卿宗人府侍衛處上駟院黏　處鑾儀衛前鋒營護軍營步軍營等處保送一二員卽日造具履歴咨覆以憑揀選○户部銀庫堂司各員於初十晨開放内外蒙古科爾沁等旗親郡王貝勒貝子公台吉等本年俸銀該王公等遣護衛人員至庫投領約放銀二萬數千兩○新選貴州思南府保益圃太守謙係廂藍旗滿洲全泰佐領下繙譯生員由内繙書房實錄等館勞績洊保升補吏部考功司郎中充稽勳司　掌印内繙書房提調軍機章京保以知府歸卽用班銓選籖掣第六適忠南府出缺截歸正月分選輪應卽用到班本班籖掣第二兵部職方司郎中沈恩嘉光緒十五年六月軍機大臣面奉諭旨暫留一年本班籖掣第四理藩院蒙古房員外郎奎華未補郎中均應扣選遂以保正郎選補思南府首途之期當在首夏也○步軍統領福箴亭協揆傳諭左翼各固山閏二月間皇上恭奉皇太后啓鑾祗謁東陵蹕路所經允宜整肅所有經過之東安朝陽二門以及沿途官　欄栅如有破壞不堪應行修　油補之處查明詳報以憑委騐核估派商興修○正月廿六晚西單牌樓迤東馬神廟地方有廂藍漢技勇兵四人敲梆巡夜適有甲乙二人背負大包形色倉皇手無燈火該兵見其形跡可欵向前盤詰詎甲乙本係竊賊見勢不妙各出利刃與兵拚命該兵雖有鳥鎗鉛丸不敢開放竟自舍命奔逃說者謂此四兵者皆係頂替月僅得京錢八千宜其不肯與賊拚命也 
[彈指搶桑]  
　　十五早十一下鐘杭垣望江門外失愼燒去十餘家計房屋廿餘間焚斃幼孩二人詢其起火之由知因某姓午炊火力太猛　鑊沸騰上延廊柱火點零星烟痕蔽日遂成燎原之勢不可嚮邇及各處水龍聞警風馳而至竭力撲救而一村人家已成焦土矣黃粱未熟人事全非誠有不忍言者矣 
[色胆如天]  
　　杭垣許霞巷口開茶室之某甲於去年娶某氏婦爲室幽閒貞靜頗有大人家風範而甲則得隴望蜀慾壑未盈終日挾邪飲酒無惡不作其狎友某乙素瞰婦之美屢以游詞相誘婦則凛然不可犯日前夫婦略有口角乙聞之欲乘隙而進於傍晚時潛身至婦榻前屈膝卑辭醜熊畢露婦驚呼有賊旁人咸集乙知事已敢露無顏見人遂佯瘋狀被茶夥某掌顂十餘下卽指交該處地保未知若何了結也 
[巡閱水師]  
　　長江水師提督李與吾軍門於本月十二日抵燕當赴節轅小住一宵翌晨乘坐師船用登瀛洲兵輪拖帶出江赴上游湖口漢陽岳州等處校閱弁兵俟事畢後沿江而下接閱中江提標及瓜州鎭標云 
[鳩江官報]  
　　太平府春笑山太守前赴金陵謁見制憲至本月十六日乘輪舶言旋取道蕪湖馳回任所○前任浙江提督歐陽健飛軍門因病乞骸蒙恩兪允本月十二日由甬乘舟帶以鈞和兵輪船泝江而上抵蕪小泊一宵次晨卽展輪上駛遄返湘中○署蕪湖縣　宇春明府交卸後於正月十二日遷出署中旋接奉大憲札飭署理徽州府婺源縣篆務日内擬晉省謝委然後擇吉履新云○正月十七日新任蕪湖縣王玉如大令遷人署中隨卽出示略謂本縣居官儉樸素　奢華所延幕賓悉係端人正士二三僕輩亦皆約束綦嚴至於命盗詞訟向惟親手裁判從不假手於人現當　車伊始誠恐有不法匪徒藉事招搖托名撞騙合亟出示曉諭無論軍民人等倘見有此等匪徒務獲送案俾可執法痛懲如客棧容留地保隱匿察出一體重辦 
[津門紀事]  
　　三岔河爲海河之上游現當春氷既泮河水滔滔初九日忽浮來一無頭女屍絓於東浮橋而止橋夫見而譁噪　知水地方水地方以禀官則周折良多不如任其隨波逐流以去橋夫遂嘿嘿無言女寃竟不得昭雪○原任直隷提督李漢春軍門疾終任所經李傅相據情入告奉　旨照提督軍營立功後病故例從優議卹靈輀停放蘆臺去臘擇期開　今春河冰既泮輪船次第到津家人　於二月十二日運柩至佛照樓俟豐順輪船抵紫竹林當附之至申江取道回皖中原籍云○招商局及怡和太古兩公司爭　貶價云云已詳前報查由津　滬搭客每人向收銀十兩零八錢貨物則每墩收銀七兩五錢至去冬合同滿期彼此意見叅差遂各减收水脚銀以爲招徠地步目下客位照前减至八折每人祗收銀八兩六錢四分洋布連保海險每墩銀二兩五錢向例客棧購票給以九五用銀今則雙九五云 
[寍郡院試日期]  
　　浙江學憲潘嶧琴文宗於十九日下午四點鐘按臨寍郡二十日辰刻謁聖閱視圍墻已刻放告二十一日闔屬生經古廿二日考闔屬生員廿三日考闔屬童經古出生經古案廿四日考慈谿象山定海童生出生員案廿五日考闔屬優生補歲廿六日考奉化鎭海童生出提覆慈谿象　定海童生牌廿七日覆生經古兼考貢監廿八日考鄞縣童生出奉化鎭海提覆牌二十九日覆闔屬生員振給貧生三十日提覆慈象定奉鎭童生出鄞縣　覆牌初一日提覆鄞縣童生發生員案出鄞慈象定奉鎭童生案初二日覆鄞慈奉鎭象定童生兼大覆發貢監案初三日發落叅謁初四日起馬按臨紹郡 
[違禁開賭]  
　　寍郡每逢考試輒有賭棍租定房屋名爲考寓實則開塲聚賭屢經府憲出示嚴禁而此風終不能絶兹聞有著名賭棍胆敢藉考爲名日夜聚賭被其害者指不勝屈推原其故一因保甲局不能實力查察一因差保受賄以致明目張胆毫無顧忌所謂瞞上不瞞下也此等積弊誠非一張告示所能禁革良有司欲掃頽風必有道以處此 
[駁船械鬥]  
　　厦門一口輪船出入絡繹如梭大抵皆往來𠰴叻檳榔嶼西貢小呂宋爪窪各處每一抵埠卽有大小駁船爭相攬載閱海防局册籍多至五百餘艘亦云盛矣某日忽聞港中喊聲大起詢之知大小駁船爭攬衣箱以致械鬥槍砲並舉傷人實多惟願良有司妥爲設法以免别生事端則地方幸甚矣 
 
 

Page 3

 
 
[烟厠新談]  
　　厦門訪事人云泉漳兩府民人大都以出洋爲正業一朝發跡頓煥門閭惟必令子弟吸食鴉片烟據云凡人一染烟癮則舉止頽惰嫖賭諸事可以不爲故泉漳人之視阿芙蓉膏幾爲不可少之物近有一種無賴子弟别出心計賃得精雅之　陳設骨董玩物内設烟榻任人自携鴉片吸食消閒並可招致花名謔浪笑傲鄙之者呼爲烟厠謂其有類於糞坑也去冬迄今日漸增多且更招人作葉子戯是一室之内嫖賭烟三者皆全矣銷金之鍋爲害無底不知地方官亦思拘而懲之否耶 
[滬江船事]  
　　怡和洋行之高陞輪船聞於今日下午四點鐘由本埠順泰碼頭開赴寗波卽借寗波之招商局碼頭停泊船上買辦爲劉君東峯一切照拂夙稱周到想搭船客又當趨之若鶩矣 
[馬販來滬]  
　　春季賽馬將次届期他處馬販子驅馬來滬至坭城外俟西商選　者絡繹不絶未知誰是九方皋當賞識於牝牡驪黃之外也 
[捕房瑣事]  
　　許明德投捕房訴被楊益齋誘匿兒子請爲查究巡捕頭飭包探唐寳榮將楊拘獲移送英公廨値日差禀明蔡太守飭將楊益齋暫押令許明德明白具訴呈候察斷○陳炳春扭柏水久至捕房訴被行竊衣物柏不承認巡捕頭以陳炳春指竊無憑碍難准理陳堅指柏行竊屬實捕頭命將柏水久移送英公廨蔡太守飭交保候示 
[剪綹甚多]  
　　近來租界地方　綹賊甚多偶不留神卽已失物前日下午本邑人某甲在英租界四馬路中觀看照相片擇取彩物正在凝神諦視不隄防衣袋中之銀洋金戒指已被剪綹賊竊去及知覺則已無從查究徒喚奈何而已 
[縣案彚錄]  
　　昨報紀巡防局委員朱森庭明府飭送受傷人到縣請騐一案　悉受傷者係胡錦生因管張氏在唐俊卿東洋車作縫級車篷胡與張氏　夫相識遂與該氏閒話語涉謔浪唐以張氏正在做工胡不應混纒厲聲責讓胡言該　係朋友之妻在爾處工作我竟不能言語耶遂致口角繼以爭毆胡頭面受傷鮮血淋漓互扭至局函送到縣裴邑尊將胡傷騐明着自行醫治張氏交地保帶　唐交差看管聽候集訊核辦○上海縣禮房書辦張子興住居小南門内前因矢竊衣服價値一百數十千報縣請緝裴邑尊飭汛捕地甲赶緊跴緝迄今仍未獲案邑尊於前日將該汛捕等笞責勒限緝拿逾限無獲定當嚴比○李慶元投縣控稱小的憑媒聘定康臘山之女爲室不料康將女另字他人叩求提究裴邑尊訊供之下着原　明白理處毋庸擾訟 
[英廨停訊]  
　　英會審員蔡二源太守因抱淸恙暫停訊案已列昨報兹悉太守尙未痊愈仍飭各捕房停解案件俟告痊後照常發落云 
[法界公堂瑣案]  
　　老益慶庖人林阿生控應益桂竊物朱明府訊明情節着將應押候吊出各贓令林認明是否原物再行訊究云云已列前報矣昨日某包控禀稱各物均已吊齊林投案辨認一周明府謂前日本委勸爾須念舊明同事之情草草子事爾竟堅執不依今日贓已吊齊如非爾之所失定當科爾誣告之罪　稱各物並非小的所失明府謂爾尚有言語否林稱應實曾犯竊大老爺如不信請傳間同店人可也明府謂控竊無憑爾知道否答稱布袋卽是眞贓應供稱袋係兄弟所縫並非林物明府謂爾初八日在捕房卽向通事言袋是森物今何又說兄弟所縫乎遂判令掌頰廿下林叱令退出如敢再來涉訟定予重懲○某包探禀稱積竊李星梅屢次关懲遞解回籍昨日小的遇諸小東門外因之拘押捕房李供稱去年小的曾在上海縣裴大老爺處辦公朱明府怒謂　得胡言遂判令笞責二百板枷號一月○某包探禀稱前日小的見巨竊劉思臣　江永輪船圖竊拘案請懲朱明府謂爾屢犯巨案尙不改過自新乎遂判令笞責四百板枷號二月○前紀祝淸純控舟子毛阿金許開仁竊去小箱一口内有部照等情朱明府　將毛許兩人訊押昨日飭帶至案祝偕船局主鄔金藏請追失物明府問祝曰爾附船時可有人同伴答稱祗帶一兒子問爾子年幾歲　稱廿餘歲明府謂爾且退去明日帶子至捕房候核鄔仍交原人保去毛許還押○舟子吳坤泉吳秀泉張小毛訴稱紡織新局失花一案已由裝花船户賠洋二百八十元目下先付一半餘再限期明府謂明晨須邀原告前來問明銷案○王　生屢向叔父所開和錩報關行索詐不遂所欲動輒操刃行兇去歲十一月二十一日由其叔送押捕房爲日已多滿身俱發濕毒昨日有生和板行中人持保單投案求保朱明府略加訊飭着帶回交其父嚴加管束○郁祺朗訴稱小的有船一艘由錢慶洲包裝石子每月計工價洋廿八元　次來申查得船上　用鉛繩已被錢質錢用去因此扭案請追錢供稱小的包裝石子本月内祗收得錢三百文　敷用度故與郁商通暫將鉛繩抵押郁稱連日水淺船不能行石子乃工部局包裝務須交付朱明府謂爾等皆係友朋稍有忿爭何必涉訟郁稱小的今年五十餘歲素來安分營生錢將繩潜押避匿不面及至前晚始在紳園烟舘尋見查問之下知尙有他物　押共得洋三元之譜今將押票呈閱明府　爾可持票備錢將各物自行贖出郁稱鉛繩約計十丈有餘出洋十餘元購得今祗押洋一元數角恐其　鉸　矣明府謂爾先將諸物贖出明日至捕房再行核斷可也○通事禀稱車夫江球扣積欠吳小胡車租錢三百餘文向索忿爭將江頭顱砸破由捕拘押今特送懲旋有兪　者持盈康錢庄保單　案保吳朱明府詰江曰吳爲何將爾頭顱砸破江供稱小的欠吳車錢三百文懇伊暫緩數天驀有吳妻將小的毆擊吳向之排解小的略一躱閃自已砸破頭顱與吳無干尙求明鑒明府謂吳不應任妻行兇嗣後須隨時囑咐諭畢交兪保出江送仁濟醫院療治○水手陳永才失業無聊屢向各輪船竊物前日在江天輪船竊得靑布搭連袋一枚内有靑蚨　百翼廣橘若干枚適有某包探瞭見當卽拘押捕房并在身畔搜出押票數十張事已列昨報矣昨晨包探王榮培禀稱小的已將押票吊到各贓内有鋪盖本個當票四張已售與沈阿小舊貨店沈將鋪盖轉押與義昌質店得洋六元當票亦已售出爲此將沈傳案查得沈從前亦當過水手鋪盖爲桑雲記所失今桑亦來案候示朱明府詰桑曰爾鋪盖内有何物件如何被人竊去桑稱小的向在馬立師洋行爲夥去歲因事回寗波十一月十三日附江天輪船來滬既抵碼頭卽有友人來望閒話間鋪盖忽然失去内係縐紗衣服當時卽赴捕房報案昨包探拘獲竊賊查得原贓爲此來案具領明府謂爾可認明物件答稱在捕房時已檢點無訛矣明府着具領狀當堂給領復詰沈曰尙有當票四張爲何不繳答稱已由吳淞人買去大老爺如欲吊取小的可向索還明府謂票上所押係何物答稱元色縐紗皮馬褂一件及被窩單布衫褲等物明府謂今准爾交人保出赶緊將票贖出繳案隨諭各押店曰所吊贓暫存捕房一禮拜如有失主來領可追質本否則仍給爾等領回旋有義昌質店夥投案請追鋪盖質本明府謂目下陳已將錢用罄無可比追矣遂商諸祁繙譯官謂陳屢竊客商之物殊屬可惡判笞責二百板枷號一月發輪船碼頭示衆期滿遞回原籍○王李郁三包探同禀稱積竊李十雙卽阿雙前夜至永安街普安里向順豐海味圖竊經棧中人嚴仁卿赶出隨由小的等拘獲身畔搜出大釘三枚蒲鞋一雙詰之知均係扒墻所用嚴投　伸訴前情明府謂爾家曾失物否答稱幸經知覺尙未被竊明府判笞李二百板枷號一月○包探禀稱竊賊葉鴻勳曾供出竊案十數起昨日小的帶赴各失主家查問均稱確曾被竊朱府謂竊贓可曾吊到稱有數件皆無押票且未供明日期無從查問明府詰葉曰爾稱有銀水烟袋售與某銀樓爲何不往吊取葉供稱水烟袋實係他人行竊小的並不知道明府謂前日爾供認明白爲何今日復抵賴乎供稱前日一時妄供明府飭包探將所供各贓一并查吊葉判笞一百枷號一月○某包探禀稱積竊張阿　混名紅毛人屢經懲　且曾被人挑斷脚筋目下仍不改悛時在租界中圖竊朱 
 
 

Page 4

 
 
明府判笞責四百板○美最時洋行買辦周招貴偕更　應阿隆投案訴稱行中寫字房向由出店張榮見管理每至晚上將鎖匙交付更夫淸晨仍向索取前日黎明時應在房中瞌睡張向取匙至寫字房灑掃旋又索火以爇煤爐事已畢矣忽向應言寫字房窗户已開抽屜亦經放在桌上諒必有賊入内竊取零星廳遂奔至帪房據情告訴偕往查看據張稱賊由百葉窗入内抽屜内有洋人所入之金四開三枚金一兩早經失去但夜間大門已鎖賊從何處人門且桌子共有抽屜十餘層一例鎖閉倘係外賊何以獨將有物之抽屜抽開日前張欲薦其兄當更夫此　諒必有意將應做弄朱明府問所失之物約値若干答稱數十元之數明府詰張曰爾年紀尙輕諒係一時糊塗欲歇更夫生意目下事已如此但須將原物歸還仍可不傷和氣張供稱小的實未將應做弄如大老爺察出小的情願受笞明府着將張還押飭周將應帶回明日至捕房候核 
[正悞]  
　　昨日本報附章所印邸抄手民漫不經心致將三千二百八十七號三千二百八十八號後半愊互相調悞洎查出攺正則已發出千餘張矣合志數言以明本館疏忽之咎并望閱者曲　焉 
[賑物示售]  
　　本館開辦賑捐以來蒙海内諸同仁捐助各種貴物早已製成彩票將次售完矣兹又承陸續助下婦科調經白帶丸十料立止九種心胃氣痛樂五料朱夢廬繪仙鶴牡丹中堂一幀吳鐵山繪扇面九葉又大小堂幅六幀東萊左氏博議二部張善夫書屏條一堂鄧石如隸書屏條十二幀吳都法乘一部茶晶眼鏡二副石印小耕石齋畫譜廿部端硯一方未及編入彩物之中是以另行求售諸君子有情殷匡救者請臨本館選購庶幾裘成集腋飢民得早慶來蘇乎 
[跋接元堂丸散彚編]  
　　接元堂爲粤東宗兄雲裳所開余初不識雲裳老友杜西鳴刺史實介紹之一見如舊相識且以宗誼益相浹洽其爲人以樂善爲懷凡遇善舉無不竭盡心力與朋友交極有肝胆西鳴今已作古有時談及其遺　輒爲之酸楚盖至性所流露者然也　開接元堂以售丸散膏丹非爲利也嘗與余言欲爲善而無此大力姑爲製藥以濟人故其藥必親選而自督製所延藥師悉屬上等且必擇意氣相投者夫是以藥無不佳亦無不騐卽是編中所列諸藥不過百餘種而皆經試騐著有實效而後敢　售於人往往製一藥歴數寒暑不敢卽　問世盖其愼之又愼惟恐有負濟世之初心是皆余所深知而灼見　也夫售丸散之鋪盛矣卽上海一隅已不啻鱗次而櫛比然遠近來者每嘖嘖於接元堂之藥不置非特重其藥亦信其人也余與雲裳稔數年觀其志始終不渝益器重之有友人屬爲乞是編以　按　取藥遂綴數語於萹末以明余與雲裳相得之由并使人知其方藥之非同　泛云[  庚寅仲春古越高昌寒食生宗弟桂笙何鏞拜識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　響過行雲樓聽衆美歌聲卽贈蔣校書并序笙歌徹夜每牽游子之魂風月浮生半付春婆之夢治游社牧久已灰心顧曲周郎何堪回　　首抱月缺花殘之恨入金　紙醉之塲宜乎有觸皆悲無歡可續已那知倩女又現量花豈遇鴻都重　幻影時有蔣校書佩卿者人而同　　名貎尤逼　固儼然四五年前予所形影與憐悲　　共之一人也如逢故人似曾相識珊珊若卽抑是耶而非耶飄飄疑仙將形似而神　　似便級楚騷之佩尋湘靈於蔣帝山邊試呼司馬作卿感神女於魯連海上明知無據未免有情何須送客留髠銷魂眞箇卽此一彈再嘆　　輒喚奈何歌也莫哀天乎難問同是天涯淪落不平則鳴一洗筝笛尋常慷當以慨葢鶴鳴於野則鶯燕失嬌梅影不孤而桃李奪色矣曲　　終人去餘韻繞梁興盡歸來一燈偎影感彼逝者倘云我見猶憐心乎愛矣亦復誰能遣此自笑通眉長爪又爲嘔血苦吟敢宜紅袖靑衫　　合署校書小印我非劉向卿恰薛濤訪門巷於平康見請他日紀因緣以文字響遏行雲○滬濵今是烟花藪樓頭多少章臺柳繫人車馬動人憐笙歌隊裏鬥姿首少年慘緑競風流歡塲畫夜恣奔走獨有魚頭骨鯁生一燈冷守如枯叟不是心情漸老蒼曾經滄海歎茫茫司勳已醒揚州夢每過靑樓　萬行紫玉等間　碧血黃金容易悞紅粧可憐海上閒　月蔣氏淸溪又擅塲當塲肯作彈筝伎豪　哀絲入　裏直教兒女作英雄誰知心事傷羅綺巫山朝暮說行雲神女生涯悵流水頓觸風塵骯髒心如逢燕趙悲歌士相逢那得便通名小字遙聞喚佩卿是我舊人忘不得將卿花貎暗　衡亭亭花貎叅笙似雙瞳剪水無餘子一歸黃土一紅塵兩人薄命都如此座中凄煞白江州淚痕濕透靑衫紫從教識曲問湘靈江上孤峯靑復靑莫對芙蓉空悵望　同萍絮再零丁脂痕鈫影依稀在夢魂重入相思海當覓千金載酒行爲語春風好相待春風誰護狹邪遊落魄江湖一笑休讕語適供鴆鳥妬書生只擅蠧魚謀便入歡塲歡不足燈光半作無情緑欲買佳人一笑難不辭墨水三升辱吟魂飛上薛濤箋靑青倘得横波目[  懊儂讕語]  
[申報舘江浙恊賑所二月十六日至二十日止經收第二十七次淸單]  
　　十六日張仁齋洋十元陳昌隴西淸和桂娟氏洋一元華召日利西洋人洋五角國坤洋一角永發棧欒洋一元吳鐵珊畫潤洋三角○十七日無名氏求病速愈一元售出光世　廖光輝胡公壽山水立軸四元均不留名一元錢六十武穴過子一元新安慚愧氏洋一元銅一元海陽心餘乏力子一元悔過子二元朝鮮不留名五元雲州國楨氏子仁氏祝三氏零三氏合助銀二兩零州興仁氏樂善少友合助銀一兩介邑明德堂六吉堂合助銀一兩晋祁公修天爵軒平邑積善堂銀八錢谷邑既翕堂樹德堂合助銀八錢以上十二户共銀五兩六錢交來九八元六兩一錢○十八薄力子五元銅洋三元楊裕卿二元愼思堂洋三元無名氏洋十元永康上街祈安氏代募無名氏洋四元沛國五齡童子節省點心錢洋二元加興東棚　義昌寶典代喜筵洋四元無名氏洋一元味經堂花洋十四元郁文氏花洋六元陳廣泰花洋一元陳萬盛花洋一元陳泉記花洋一元林直記花洋一元無名氏花洋一元和軒氏花洋五角杏園氏花洋五角積善堂花洋五角滋德堂花洋五角詒榖　花洋五角正硯記花洋一元陳晋堂花洋五角作求堂花洋五角宏農堂花洋五角東記花洋五角勤記花洋五角頴川氏花洋一元敦敍堂花洋五角錢易士花洋五角味經草堂銅洋四元忠恕堂花洋一元無名氏花洋四元保安氏銅洋十五元藝經草堂花洋二元銅洋二元謙祁堂花洋一元樂安氏花洋一元詩竹山房花洋一元晋誠氏花洋一元　年堂花洋一元善慶堂花洋一元祥源典花洋一元盧江堂花洋一元豐盛花洋一元春和號花洋一元　德堂花洋一元泉成號花洋一元錦江堂花洋一元以上三十九户花洋五十三元銅廿一元係閩寗德縣郁文氏經募無名氏洋十元無名氏洋四元無名氏洋二元鳳記洋十元受虧人銅洋一元戎春洋十元王浩洋二元筱園主人洋四元九鶴堂病愈酬愿洋二元恆義銅洋一元王亦亭銅洋一元○十九日無名氏洋四元趙淸臣洋一元菊隱氏洋五角莊松壽洋二元○廿日不書名爲了心緣洋二十元接　堂交來無名氏洋五元孫味畊洋十元不具名花洋四元無名氏洋一元總共收英洋一百四十七元四角花洋五十七元銅洋廿八元九八元六雨一錢錢六十文○十六日江堯峰石印小耕石耕畫譜廿部常熱正記四本東來菜博議二部○十八日綠油祿一條藍綢紗女來襖一件譚寶宦齋白帶丸十料心痛丸五料 
[上海北巿絲業會舘籌賑公所施少欽經收山東江浙賑捐正月初一十一日第二千三百三十六至四十五次淸單初一日張氏太太助江浙洋一元初二日安徽李氏爲] 　 
　　病求速愈助江浙洋　百元無名氏病愈完愿助山東由江漢關盧文江翁交盤記棧來三十元永記助浙江二元鄭之華腰腹痛求愈一元初四日現任善化縣知縣姜助江浙由泰記號來洋十元陳姓二元初五日姜善士保嚴慈壽助江浙　一元榮陽榮記一百元寓京户部主事長洲彭子嘉爲室病愈完愿由彤源莊來京平銀五十兩合規元五十一兩　氏保壽爲子求功名洋五十元毛自榮節省菜三元愧無力人求生意順遂合家平安一元江程氏求身體康健四季平安一元無名氏六角初六日無名氏助江浙洋二元吳錫煥爲母疾求速愈助浙江十元吳城求消災生銀四兩五錢江西錯錯子周歲爲幼兒節省筵資洋四元招商局來嘉羣捐漳浦縣署浙紹竹蔭山生既煥庭　元山蔭李遜軒孫子琴南城　價人三户各四元劍津　德乾二元初七日皖桐張方氏求姑病愈體　助江浙由京都源豐潤匯來洋一百元永春氏銅洋十二元○源豐潤　樹德堂五元　力氏二元祝藹壽願家宅平安求名利求子嗣夢道人心餘力出子慶杰氏求平安敬翁求平安九户各一元從善氏求祖愈公求太平願雨暢時若子四户各五角共十五户合洋十八元○初八日沙溪新盤燭店舊例演戲設席以盡同業之誼因念災重將資移助紹羣洋五十元又三老燭店合洋廿二元寗波金向心求病速愈助江浙廿元無名氏四元又二元太倉張雨甘二元掦州府經廳署虎林通客二元得彩票五角初九日程忠善助江浙由恊源莊來洋五十元北斜宅陸嘉　爲次男錫麟病求愈廿元靑浦知非生洋七元松江白龍譚口綠芸子爲次子贊湯病求速　三元七齡童子孫士杰節省課金二元金陵懺海餘生求病痊二元又謝病好求從此平安一元無名氏求病痊一元公記銅洋一元寶華樓主姚李氏爲故春方公六六十冥壽蒙親友惠禮並節省移助藉資冥福助浙江一百元葉謝吳永義吳志緯求母病速愈廿　嘉　無名字一元巨康莊來東海呂氏祈妻病速愈四十元北平陳氏三十元留餘求合家平安助江蘇銅九元初十日盛源莊助江浙十元長熟顧葆彝爲女病愈完愿六元徐培德押　助賑求痰包速愈二元蔣庭求平安二元錢塘六極孤孹子賞使嫂阿琴無從迫給移助一元吳蘭舟程鴻年助江蘇由江裕船來各錢一千又程鶴年二百無名氏助浙浙江由　裕船來十元南翔專寒居士迫荐父功德資移助藉邀冥十元蘇鳳池爲次兒得子將湯餅移助十元漢口恆昌公胡少　募浙江同順裕十元　熟顧康福爲長孫女病愈完愿四元嘉興光裕　屋求永遠洪運助湖州一元十一日夾石恆受頣壽室主人求妻病早愈助江浙十元南匯嚴道腴湯餅費移助十元順泰號祈生意興隆三元樹德堂馬二元蘇州金鼎一元楊羅氏求平安一元虚對　二元源遠堂銅七　南匯四知堂銅一元羅店隱名士店中節省移助祁免災每浙江洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年二月十二日京報全錄]  
　　宫門抄○諭旨三道錄前○發抄硃批四首○湘無邵奏新撫祖母病勢増劇請開缺終養摺○又奏查明未中老生循例奏聞摺○又奏委署知府片○又奏革在籍道員片○又奏飭臬司赴任并飭署臬回道員本任片○湘臬沈奏報接印任事日期摺○豫撫倪奏道員捐賑建坊片○二月十二日兵部太常寺太僕寺八旗兩翼値日無引見○芬車等各謝調授署缺恩○直隸總兵徐邦道請訓○廷禧堃岫各假滿請安○太常寺奏改派致祭關帝廟後殿省禮派出鄭王○召見軍機徐邦道○發抄定安奏請以叅將鄒位虔等補鎭邊營叅將各缺奉硃批兵部議奏單併發欽此○又高州鎭總兵左寳貴暫緩陛見奉硃批着照所請該部知道欽此○又遊擊湯成美誣奸詐財請飭革職奉硃批着照所請該部知道欽此○又廪生馬殿邦名字錯悞更正奉硃批吏部知道欽此○○頭口頂戴湖南巡撫臣邵友濓跪奏爲據情恭摺代奏仰祈聖鑒事竊准甘肅新疆撫臣劉錦棠文稱錦棠前蒙恩准賞假六個月回籍省視祖母到籍後復奉諭旨飭令不拘假期迅速回任當將祖母病未輕减一俟稍愈卽行起程各節呈經升任雲貴總督前湖南巡撫王文韶附片代奏光緒十五年十一月十二日承准咨開十月二十九日在常德府途次接回原片奉硃批仍着傳諭劉錦棠新疆事務緊要俟伊祖母病勢稍輕卽行回任以重邊防欽此跪聆之下感悚莫名錦棠一介庸愚受恩深重此身豈尙復爲已有且邊防吃重曠久厥職充爲寢饋難安到籍以來初不意祖母之暮景頽唐至期極也名醫訪徧祈禱多方病且有增無减向雖不能辨識家人視聽猶見精神今則家人至其前而不知其至矣向雖飲食减少猶有索食之時今則竟日不自索食必俟人扶掖而後食徐㗖之乃得進以少許矣向雖心神恍惚猶間有淸醒語言今則無非顚倒之詞家人環聽而細測之莫知其意之所在矣向雖起處維艱每當便溺猶或示人以意今則侍疾者略不經心而溷穢在身矣錦棠日侍牀蓐昕夕所見無非可悲可泣之狀醫者謂尺脉細弱虚不受補藥方屢易病症亦變所以久不見效錦棠聞之肝腸寸裂憂懼之餘公私兩念交迫于中亦遂神魂莫定夜不能寐致成驚悸之疾伏思錦棠髫齡狐苦賴祖母鞠育教誨以有今日歴溯祖母生平艱難之境多不忍言祖母所出祗錦棠之父與叔兩人咸豐四年錦棠之父戰歿岳州同治九年叔父劉松山殉節金積堡皆祖母傷痛之事錦棠又離家十有八載久疏定省此次仰荷逾格鴻施獲覩慈顏方深慶幸以謂今始得博老人之一笑乃事不從心若此此時若遂不顧而行棄絶恩義聖朝以孝治天下亦安用此忘親不孝之人錦棠未嘗學問惟一片血誠秉諸天性二十餘年效力疆塲夫豈不知公爾忘私之義邊防爲重祖母爲輕然錦棠於無可如何之中作强自寛解之想則亦有二說焉現在邊疆安謐屢接關外來函兼詢南歸員弁皆言魏光壽措置裕如軍民悅服可以上慰震厪是此時之邊防似尙寛緩而祖母之情形則極急切也祖母今年八十有五錦棠令年四十有六是錦棠感激馳驅之日長而依戀庭闈之日短也是以屢奉廷旨催促實有不克欽遵就道之苦衷轉瞬假期届滿再四思維若僅求恩展假則祖母衰病彌留何能應期而愈祖母之病一日不愈錦棠之心一日不安心一日不安則身一日無用身既無用則回任之期實難預必成行與其愆期而獲咎於後何如據情而泣訴於前惟有籲求天恩府准開錦棠甘肅新疆巡撫員缺近賜另簡以專責成俾錦棠得以安心在籍侍奉祖母餘年錦棠亦籍以少舒憂鬱留此身効力於將來則有生之年無非報國之日犬馬愚忱雖赴湯蹈火甘之如飴矣冐昧瀆陳不勝迫切惶恐之至所有錦棠祖母病勢增劇懇恩賞准開缺終養緣由呈請據情轉奏前來臣自到任後接見紳耆詢以該撫臣祖母病狀均稱其老病日篤係屬實情兹准來文叙述情形詞尤肫切理合恭摺代奏伏乞皇上聖鑒訓示謹奏奉硃批另有旨欽此○○頭品頂戴湖南巡撫臣邵友濓跪奏爲查明鄉試未經中式年老諸生循例奏祈聖鑒事竊照鄉試年老諸生三塲完竣未經中式者例准查明年歲奏請恩施諸生内有俊秀捐監者查明捐藍係在十年以前曾經應試照生員例一體奏請又准吏部咨嗣後老生恩賞必順入學年分查係三科以前者方准入單具奏其有甫經入學在三年以内者雖年例已符概不准其開列各等因兹値光緒十五年已丑恩科鄉試湖南省應試年老諸生據提調道等查有年届九十之華容縣附生張文炳桂陽縣附生葉聨輝又年届八十之瀏陽縣監生陳錦南皆係三塲完竣未經中式經臣調閱該生等原卷均各字畫端楷文理明順復咨准學政臣張享嘉查覆該生等入學年歲按册遞算俱與現年湘符入學均在三科以前曾經應試並據署臬司崔穆之查明具詳請奏前來臣查該附生張文炳等功勤習誦久志觀光菜釋上丁黌序早披靑領花開復甲瑣闈莫遂丹成十四藝眞草俱全劉　之文心遂衆八九旬歲華未老許棠之健骨如仙比肩聨弟子之員願慶風雲而驥附鼎足記壽朋之數同霑雨露於龍光成例允符恩施宜沛理合恭摺具奏並繕具各該生姓名年歲淸單恭呈御覽伏乞皇上聖鑒勅部核覆施行謹奏奉硃批吏部議奏單併發欽此○○邵友濂片再長沙府知府翁桂請補辰永沅靖道缺已奉部覆准行令照例送部引見本應卽行給咨惟查該道駐札苗疆所屬多與川黔接界爲土匪游勇出沒之區現當冬令彈壓撫綏尤關緊要應請暫緩送部引見卽令先行赴任以重職守其所遺長沙府篆務應飭擬調是缺之辰州府知府文綬先行署理遞遺之辰州府篆務卽以擬補是缺之長沙府遺缺知府夏玉瑚先赴署理各專責成除分行遵照外理合會同湖廣總督臣張之洞附片具陳伏乞聖鑒謹奏奉硃批吏部知道欽此○○邵友濓片再據東安縣知縣開祥禀在籍道銜廣西補用知府席廷荐被職員魏德丞具控强奪未婚媳爲妾抗不到案請叅革審究等情當經升任撫臣王文韶批行藩臬兩司查核先行詳請奏叅一面提省審辦去後兹據署布政使崔穆之兼署按察使呂世田會詳請奏前來臣查該員席廷荐既經被人控告無論案情虚實均應赴縣候審乃竟抗不投到實屬恃符藐玩自應叅革提審除已由司委員前往守提人證來省審明議擬詳辦外相應請旨將在籍道銜廣西候補知府席廷荐暫行革職歸案審訊謹會同湖廣總督臣張之洞附片具奏伏乞聖鑒訓示謹奏奉硃批着照所請吏部知道欽此○○邵友濓片再新授湖南臬司沈晉祥已於光緒十五年十二月初七日到省應卽飭赴新任以專責成兼署臬司本任糧儲道呂世田應卽交卸臬司篆務除分飭遵照外理合會同湖廣督臣張之洞附片具陳伏乞聖鑒謹奏奉硃批知道了欽此○○湖南按察使臣沈晉祥跪奏爲恭報微臣接印任事日期叩謝天恩仰祈聖鑒事竊臣欽奉恩命補授湖南按察使遵旨趨赴闕廷瞻覲天顏仰蒙召對二次温諭周詳莫名欽感陛辭之日復蒙賞假一個月回籍省墓假期届滿隨卽由籍起程兹於十二月初七日行抵湖南省城接奉撫臣邵友濓行知飭赴新任初九日准兼署臬司糧儲道呂世田委員將印信文卷移交前來臣卽於是日恭設香案望闕叩頭謝恩祗領任事伏念湘省素稱繁劇臬司綜理刑名察吏安民貴寛嚴之互用詰奸禁暴宜情法之持平愚昧如臣深懼弗克勝任惟有懔遵聖訓勉竭庸材隨事矢愼矢　禀商督撫臣認眞經理以期仰答高厚鴻慈於萬一所有微臣接印任事日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○倪文蔚片再據賑撫局司道詳稱江蘇在藉紳士按察使銜候選道張向宸因聞豫省自鄭工合龍以後武陟滑縣等處又値沁黃兩河水溢籌賑維艱遵奉毋命匯寄制錢一千五百串合銀一千兩以佐撫恤之需到豫交局兌收查張向宸之母張汪氏係原任雲貴總督張亮基繼配籍隷江蘇銅山縣相夫教子愷悌慈祥現在憫及鄰災慨輸鉅欵洵屬深明大義核其所捐銀數與建坊之例相符由局詳請具奏前來臣覆查無異相應請旨將一品命婦張汪氏准其在原籍照例建坊給予樂善好施字様以旌義行理合附片具陳伏乞聖鑒訓示謹奏奉硃批着照所請禮部知道欽此 
 
