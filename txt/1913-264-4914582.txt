# 1913 - 264 - 4914582

 

Page 1

 
 
要件 
[參議員唐瓊昌愼選美公使並改派公使分駐墨古秘等國之意見書(三)]  
　　夫日本非與我同洲同種之人乎其所派之公使領事不惟精通言語文字日明逹外交凡有背於公道者必出而力爭之如前數年美金山之地方敎育部不准華人日人學生與白種學童同學日領事以爲有辱國體即據理向金山合衆國衙詰駁並報告日使　會美政府交涉按美國國例不能干預各省地方上自治之法美國國務卿恐生國際交涉遂雷請金山敎育部長赴美京調停並商法律部特派副律師赴金山與合衆國衙律師商銷日人控告之案日童遂得與白童同學此其崇國體保僑民者一又如現在嘉罅寛省議會提議禁外人置土地例專指不能入美籍之外國人而言即華人日人也日使珍田迭與嚴重交涉聞省議會有罷議此例之舉此其崇國體保僑民者又其一現日使又要求美政府准日民入籍雖未得其同意已慇懃答覆其崇國體保僑民者又見一斑矣而中國公使領事竟未聞有此舉此雖往事無可追述而我國成立之始要不得不引爲前車之鑒現在美國已首先承認他國尙觀望徘徊當此舊約早經期滿於六年前我國已聲明作廢新约正待重訂任斯選者自宜詳求其人以造福於數萬華僑想大總統鑑别羣倫自有定見似不必過爲之慮惟身所已經耳所親聞者自不得不縷晰白陳以效壞流之助再墨西哥秘魯古巴等國向無公使只有代辦領事終以位輕言微未得正當保護如三年前墨國革命菜苑埠華僑横被慘殺者三百三人財産損失更難計數雖與交涉允許賠償三百一十萬迄今尙未交付現又值再次革命該處華僑危在旦夕前雖函請政府保護經外交部電令駐墨吳代辦遵辦去後旋准該代辦電稱墨亂甚僑民財命紛紛遭害屢責墨延保護無效稍平另開交涉等語近又接墨國威麻中華團體會函報各處華僑被害慘狀請速設法保護等情又古巴現議立苛例十四款限制華僑秘魯遠隔一洲事亦繁多若仍前因陋就簡以駐美公使兼充任之非顧此失彼即因循廢事所謂崇國體而保華僑者更難希望似宜派公正精通之選分駐其地以爲公使其分駐各處領事亦宜選通逹語言文字明白外交者派充之方免蹈從前之失良以海外僑民心殷祖國較之内地而益切 
 
 
 

Page 2

 
 
　　革命之前曾輸巨欵反正而後捐餉助國彼豈有爭權競利之見存乎其間哉殆冀祖國日臻强富耳夫僑民對於祖國如此而政府對於僑民苟可以策安全勉苛辱者自必竭力經營不逹目的而不已遣派公使之費當不惜此區區瓊昌旅居金山垂三十年本無心問世因承華僑盛意舉爲選舉會代表不得不回國一遊藉瞻祖國之風景覩新政之設施議員獲選殊非意念所及乃到京未久竟謬以首名當選自就職以來自愧庸疏無補國是行將爲商以藏愚拙惟忝居代表當選派美使之期凡不便於華僑及耳聞而目見者自不忍安於緘默致負僑民故不避煩凟詳晣敷陳肅候核奪施行則民國華甚僑民幸　民國二年八月十四日完 
時評 
[七號之命令默]  
　　嗚呼政府於是乎失刑矣賞有功懲有罪無絲毫可以依違遷就者也今南京軍隊淫掠之慘爲中外所共睹政府旣不敢無一言以塞人民之責而又不欲傷張勳之心於是乎有七號之命令曰着各統兵大員告誡曰約束不法之各將弁而無一言及於南京事無一語及於張勳兵士之淫掠嗚呼政府處置此案之手段僅如此而已乎如此即可以平國人之心而盡政府之責乎若謂政府另有電嚴斥張勳則何不即公布於命令且亦非僅一斥所能了也 
　　前此用張勳攻寗急欲平亂也用張勳　蘇急欲報功也猶可爲政府解今淫掠至於如此而仍以含混籠統之命令欺塞國人國人其肯受其欺乎况政府之命令雖下而兵士之搶掠仍未已（據路透電）則政府之命令爲有效耶嗚呼江蘇縱不足惜其奈政府之失刑乎哉其奈從此失信於民乎哉 
命令 
　　補九月初六日臨時大總統命令國務總理熊希齡呈稱安徽都督兼署民政長倪嗣冲呈請任命朱家珂署安徽省城警察廳長應照准此令 
　　國務總理熊希齡呈據雲南民政長羅佩金呈稱秘書鮑重慶呈請辭職鮑重慶准免本官此令 
　　國務總理熊希齡呈稱據雲南民政長羅佩金呈請任命葛延春爲秘書應照准此令 
　　陸軍總長段褀瑞呈請任命劉鴻逹爲吉林陸軍會計審查分處長吳景震爲福建陸軍會計審查分處處長應照准此令 
　　陸軍總長叚祺瑞呈請任命曹福禄爲近畿陸軍第一師步兵第二旅第三團團長應照准此令 
　　陸軍總長段祺瑞呈請授譚明祥朱正賢吳元鈞爲陸軍步兵中校馬同棟爲陸軍憲兵少校田文荃鄭廷相王通李振龍爲陸軍步兵少校玄黄爲陸軍騎兵少校王翰鳴爲陸軍礮兵少校應照准此令 
　　陸軍總長叚祺瑞呈請授董漢章倪蔭　張　麟金石堂王錦堂耿錫陞曹振邦王文才馮恩綸口秀山鄭懷春李西峯口長勝楊金成　占標芮庭泉爲陸軍步兵上尉線鴻圖李德林王延佑劉子誠張慶雲劉玉龍爲陸軍騎兵上尉梁以忠李廷章王忠義魯禮賢郭景隆孔　堯賀雲駿魏衍訓王錫齡姬長德張懋凱盧文魁王琴堂郭發勝楊德興王學海王福民王振琨陳寳琛王德璧劉振遠楊學義陶萬全殷茂棟張會清宋慶林何金明石振清朱金城陳得標白家樂靳清和李長貴張殿成孟昭忠吕文炳張養寛爲陸軍步兵中尉張國起朱永福尤禮才黄貴臣李相黄元吉孔慶澄馬德爲陸軍騎兵中尉王華春安玉珍爲陸軍礮兵中尉應照准此令 
　　陸軍總長段祺瑞呈核覆正藍旗滿洲　統擬以松煜補印務章京逹精泰補驍騎校祥秀補安定門七品官請予准補等語應照准此令 
　　陸軍總長叚祺瑞呈稱山西陸軍第一師步兵第一旅旅長陸軍少將孔繁霨於收撫陳逆彪章後防範無方致令挾裝濳逃 
實屬異常疏忽　請褫革軍職官肅軍紀等語應 
照准此令 
　　陸軍總長段祺瑞呈稱陸軍少將劉英串匪謀亂逆迹昭著擬請裭革軍官等語應照准此令 
　　陸軍總長段祺瑞呈稱近畿陸軍第一師正兵第二旅第三團團長陸軍正兵上校宫長溎畏葸不前藐親軍紀請裭革軍職官等語應照准此令 
　　國務總理熊希齡呈據蒙藏事務局呈稱鎭國公烏思虎布彥率屬前來深明大義請予裦奬等語該鎭國公傾向共和洵堪嘉尚應由該局傳令嘉奬用昭激勸此令 
　　九月七日臨時大總統命令自贛甯倡亂以來中央除暴救民不得不派兵征討惟是行軍首重紀律所有各路軍隊經過及駐紥處所無論中外商民生命財産均須一律保護其已被匪擾地方目撃瘡痍至可慘痛尤令加意保衛以重人道而肅軍規倘有殘殺無辜及肆意騷擾情事不特敗壞軍人名譽且大背本大總統救民水火之苦心軍律森嚴斷難寛貸著各統兵大員嚴申誥命認眞稽查如敢違犯立按軍法從事並將約束不嚴之該管官弁分别參辦母稍寛縱此令任命黄悠愈署福建内務司長此令 
　　國務總理熊希齡呈稱據雲南民政長羅佩金電稱滇越鐡路警察局長稽祖佑現經口口調用應請免官等語稽祖佑准免本官此令 
國務總理熊希齡呈稱據雲南民政長　佩金呈請任命商文炳爲滇越鐵路警察局長應照准此令 
　　陸軍總長段祺瑞呈請任命李盛唐爲黑龍江都督府副官長應照准此令 
　　陸軍總長段祺瑞呈請授李文光爲二等軍需正應照准此令陸軍總長段祺瑞呈稱陸軍炮兵少校趙振綱請加陸軍炮兵中校銜應照准此令 
　　國務總理熊希齡呈據河南民政長張鳳臺呈請任命王堉昌爲國務處科長應照准此令 
　　國務總理熊希齡呈據廣西都督兼署民政長陸榮廷呈請實業司科長李鼎元呈稱請辭職李鼎元准免本官此令 
　　國務總理熊希齡呈稱據廣西都督兼署民政長陸榮廷呈請任命李賢翔爲實業司科長應照准此令 
　　國總理熊希齡呈稱工商部秘書胡國樑呈請辭職胡國樑准免本官此令 
　　國務總理熊希齡呈稱京師警察廳署長穆酉辛違抗廳令不知檢朿請免去本官等語應照准此令 
　　國務總理熊希齡呈據蒙藏事務局呈稱後藏札行倫布繙譯江曲逹結遠道來京請予奬勵等語江曲逹結輸沈民國忠順可嘉應給予綽爾濟名號並從優給予川資一千元用昭激勸此令國務總理熊希齡呈據蒙藏事務局呈稱舊土爾扈特副盟長左旗扎薩克貝勒德恩沁阿拉什被控有案並不靜候辦結擅自回牧挾嫌復仇請撤去副盟長扎薩克各職歸案查辦等語應照准此令 
警信 
　　南京訪函有大批贜物現由駁船運至對江而各軍營内仍堆積贜物甚多尙未設法收回各兵士目下仍虐待人民城内冷僻之區仍有兵士從事搜括且起火數處甚至醫院中養傷之北兵亦有时蠻舉動潛取看護人及其他病人之衣物越過守衛者而逃出各報所載南京遭刧消息皆屬確實人民之流離並非因戰事所致全由北軍任意刧掠其軍官不加禁阻之故政府之失民心莫若此舉之甚（特約路透） 
　　南京訪函日領事署除增加衞兵百名及快砲數尊外城中要道數處已駐有日兵聞馮國璋對於近今軍隊之舉動與張勳大爲不洽故擬於日内啓程回北（特約路透 
　　北京電據南京日領事電稱九月七日領事署傳書人曾携日旗齎公文外出爲張勳之兵所阻以來福槍之柄撃之並奪去日旗撕成碎片抛棄於地爲兵壬所踐踏又謂張勳今仍不願討論戕害日民一案託詞雖已於六日任爲江蘇都督而尙未接印日領謂無論爲上將爲都督均可討論此事張仍不允（特約路透 
　　北京電中政府已命駐日代理公使向日本外務省道歉並派新任日使李盛鐸赴寍寧詳細調查李已於今日起程（特約路透 
　　東京電内閣今日開特别會議討論詰問中政府南京官軍戕害日民問題（特約路透 
　　南京快信獅子山砲台至今仍懸紅色半旗未懸五色旗且張勳有擬挂龍旗之説 
　　南京快信馮軍人城後分駐儀鳳門内外一帶昨日午後五時至七時退回江北之兵有五千餘名馮使日内亦即北上雷軍奉命調赴粤東聞尅日拔隊專電 
　　張軍事嚴電痛斥謂各國軍人素尙文明即於俘虜亦無凌虐吾國削平内亂自殘同類已屬可矜况無辜良民久困匪中日望營救若效尤盗賊之行爲令各國目爲野蠻於立國大勢所關非細目予黨人以口實各弁目等誰無身家妻子入伍爲兵不忍仰各傳誡立按軍法嚴辦　　北京電北京日報載袁昨通電罪已謂政府不能保護人民便屬國民罪人事後即能恢復秩序已難補咎况更以暴易暴於心何忍云云 
　　北京電衆議院今日（八日）開盒是熊總理提出新内閣人員均經通過外交孫寳琦三百三十九票内務朱啓鈐三百二十五票司法梁啓超三百五十七票敎育汪大爕三百二十一票工商張謇四百二十九票交通周自齊三百五十五票陸海軍總長均不更動財政由熊總理兼任當時旁聽席中約有六百人 
特約路透電 
　　北京電衆議院今日（八日）開會議員到者四百四十一人議長宣稱國務員六人須於今日表决旋請熊總理報告六人之事蹟熊總理出席大受歡迎謂財政總長一職彼將兼任海陸軍總長均不更動繼乃略述各員之歷史且謂農林工商兩部行將合併不日將在國會提出該案各員所得之票數如下外交孫寳琦三百三十九内務朱啓鈐三百二十三司法梁啓超三十三十七敎育汪大爕三百二十一工商張謇四百二十九交通周自齊三百五十七均經通過 
　　廣州電龍濟光命遣散之兵士及開除之議員即行離城違者重懲民入恐彼等心懷不平重起作亂故復紛紛遷往香港龍濟光以堅毅之手叚控制大局城内現頗安靜 
　　廣東電此問已组織進步黨支會聞龍濟光將爲廣東支會領袖 
譯電 
　　南京電日本海軍大將已率巡洋艦三艘砲船一艘抵此間七日有日本水兵百餘名登岸保護本國僑民聞馮國璋擬於今日由津浦鐵路回北此間諸均安靜馮軍二千名已由鐵路運回直隸 
　　北京電日政府對於南京日民遇害一案顯不欲提出過分之要求大約不外致書道歉及賠償死者家屬 
　　柏林電聖彼德堡電社得東京消息日本首相山本伯爵曾言日政府以爲派往南京之巡洋艦兩艘已足保護該處日僑外間所傳日本將派陸軍赴華之説寳屬無根之詞　　北京電北京日報今日評論熊總理之財政政策熊氏主張不以外債彌補行政經費萬不得已則擬開募内國公債而以地丁錢糧擔保之惟熊氏擬先行整頓捐税以期歳入得以較豐　　北京電參衆兩院定星期五日開聯合會討論先舉總統次定憲法問題　　北京電國報因載有論説反對先舉總統後定憲法致主筆被捕並罰停刋按該報前曾一再抨撃梁士詒 
　　北京電據中國報載稱中政府現請日政府引渡黨人首領如不允諾則擬要求驅逐若輩　　北京電曲阜縣將舉行全國孔學大會自九月二十四日起至十月一日止 
公電 
　　江蘇省議員請嚴究張軍刧掠之通電北京大總統國務院參謀部陸軍部钧鑒天禍江蘇黨人勾結軍隊據寗垣稱兵至再至三甯人水深火熱坐困危城日夜望官軍恢復城隍拔之昏墊豈意張軍首先入城縱兵刦掠姦淫焚殺甚於叛軍滅絶人道慘無天日連日上海如字林文滙大陸各西報曁路透電文言之鑿鑿皆有事實可證甯人之避難來滬者歷述張勛部兵殺掠之慘爲洪楊以後所未有孑遺相對痛器失聲聞者悽惻竊念甯垣獨立變生軍隊於一般人民無與大總統約束軍隊之明訓深切著明不啻三令五申乃張勛故違命令遷怒無辜疾視人民縱兵洩憤外人援爲口實亂黨從而生心天道無親民喦可畏應請大總統參陸兩部迅予查辦嚴治縱兵殃民之將校　　以應得之罪以飭軍紀而平民心萬衆呼籲迫切特命江蘇省議員劉垣季通沈周徐廷瀾莊以蒞馬駿孫璋李國銓張援唐昌言郝儒琳郝崇壽俞仁畬陳錫朋等同叩佳　　浙督聲明湖州安靜之通電申報時事新報新聞報神州日報大共和報鑒浙省各屬安謐如常聞京津等處有言湖州不靖者實係謡傳祈登報端以免誤信爲荷浙江都督府文報處青 
　　清江浦劉護軍便公電大總統國務院參謀陸軍及各部總長各省都督民政長將軍都統宣撫使護軍使鎭守使鎭邊使　略使申報轉各報館均鑒竊之潔承奉任命護軍江北汲深綆短任重材　常懷隕越之虞時凛冰淵之戒計自往歳至今任事十有六月鉛刀襪綫無補時艱下駟駑駘難供驅策所有任事爲難曁一切治事情形敢爲我大總統副總統及　長諸公一一陳之江北地形險要四逹之重控引淮徐襟帶江海爲軍事之重地南北之通途而歷年以來人禍频仍天災迭至商民轉徙百姓流離加以寇盜横行蕉苻四起殺人越貨蒿目驚心哀我同胞淪兹塗炭雖經之潔派兵勦捕扼要分防而匪徒狡悍性成兵去則來兵來則去行蹤飄忽出没無常非厚集兵力四面兜剿不足以收剔蔓除莠之效惟江北各軍自節次裁汰後僅存四五千人地廣匪多兵單械絀防勦不易展布無方輾轉籌思實屬無從下手重以軍需奇絀經濟艱難每月餉項江南不能按期接濟因應偶疏禍機立至軍無餉給譁潰堪虞自上年五月至十二月已積欠各軍餉欵二十餘萬無米爲炊軍心不固杯蛇幻影市虎傳訛謡諑紛紛影響匪細至今歳一月以後江北餉欸始由中央担任籌發而之潔亦復親督師徒出巡各屬搜除伏莾莽擒戮渠魁方期軍餉有資匪風歛戢地方閭里獲享安寗何期事出非常金陵逆命破壞大局擾亂共和 
 
 
 

Page 3

 
 
　　之潔分屬軍人夙知大義覩此逆徒倡亂背叛國家義憤填膺亟圖對待其時交通梗塞文電不通無從請示遂派代表星夜由青島入都求謁大總統請授機宜又派妥員至兗州濟南蘇揚等處與馮宜撫使張鎭撫使周都督靳會辦徐師長等妥爲接洽相约聯合軍隊協力攻寗而蘇州一方面駐軍半屬之潔舊部又復派員聯絡力圖恢復黄興章梓等始得徐州敗耗尙欲負嵎抗拒繼知聯軍將至勢不可爲懼而逃去元凶旣遁餘黨離心贛皖逆軍相繼敗潰大勢旣定江北各屬賴以少安當亂事緊急之時大局可危人心摇動經之潔嚴督軍隊力維現狀一月以來各軍枵腹從公枕戈待旦幸而地方無督秩序如常伏念之潔去年任事以迄於今對於土匪旣不能殲除醜類減絶根株對於叛徒復不能振旅南征聲罪致討雖支持辛苦不敢告勞而積咎叢愆撫心殊媿比者恭承任命鎭守蘇州不加讉罰之嚴付以地方之重敢不竭効棉薄勤愼從公以報涓埃而盡天職現已於本月八號交缷職務將江北 
護軍使印信並十九師關防曁一切文卷一併移交蔣護軍使接收業經電呈大總統國務院陸軍部在案除另電呈報赴蘇任事日期外謹此電陳伏維鑒察前江北護軍使調任蘇州鎭守使劉之潔叩齊 
　　江門來電報界公會均鍳汪承香港籌賑八邑水災公所命赴天河及下沙散賑並調查災情將本所米八百包到府搭賑米一百包每包重一百八十斤兹散賑妥惟杯水車薪合災民計每人祇得米十七兩而已今年早榖已被颰没晚造淹壞無從補蒔若不急行堵塞决口日闊屋宇被浸齊簷過户日有報告因飢自盡日有所聞水退無期縱有十次賑給無補於事伏望各界仁人君子廣勸籌助堵築圍基災區方有工業可復否則十餘萬災黎爲飢寒交迫有不堪設想者矣由江門明善堂黄汪波等叩 
要聞一 
[南京破城記（七）]  
　　大陸報載八日南京訪函云甯城　遭奇禍然恐此後境况將更惡於奸淫擄掠全城人民日處恐慌之中據謂 
官軍不日將縱火焚城滿清舊習重見於今然在當時未見有此殘酷之舉也張動入城時之儀仗一若前清之大員隨行諸人皆顱垂豚尾身服舊裝旗鑼喝道無不全備全城荒涼之狀不堪寓目道上來往者惟兵士而已 
城内如無西人十數名則人民之慘遭虐斃者必更多數千然死于此者已不計其數各敎會現容留之婦孺共有數千人若輩若出門一步則必遭奸殺矣城内之民旣若不堪言而孰知前之逃往鄉間者今復紛紛回　蓋各兵士因城内已刧掠如洗無以自肥乃至四鄉窮事搜括鄉野之居雖不足供其飽掠然其舉動極爲野蠻人民無路可奔故惟有仍回城中略爲安甯耳今終日見有老幼男婦僅挾臥具倉皇入城其餘各物均不暇携且見兵士若干押解贓物欣然回營其爲提携挑負者皆屬平民間有文弱之人亦被强逼服役一有違抝則性命隨之矣 
　　兵士曾奉令刧掠三日殊無可疑西人有向兵隊抗議此項舉動者彼等輒答曰吾們未搶吾們亦未奉令禁阻你去問某某各軍官衆口一詞以此搪塞商會代表數員曾經邀去作證以明兵士曾否刦掠彼等皆知據實吐露必遭不測故謂刧掠者非兵士乃土匪某獨岸然起立直言姦淫擄掠者確係張勳之兵士旣而散出即遭逮捕無人知其所犯何罪亦無人知其將受如何處置也水西門一帶之商民嘗集洋五千元送與官軍求免刧掠官軍納而允之故初時並未擾動外人向張勳抗議兵十横行之時張勳猶引此以證其兵士並未刧掠孰知水西門亦未能長保無恙城中各處搜刮旣盡兵士復羣趨該地刦一空亦不顧有約與否也 
　　衆意此次奇禍實由張勳之婦暗中主使按庚子拳亂各國聯軍入城之後張勳曾隨鑾西行一路伺候有功慈禧太后乃以素寵之侍女賞與爲婦張勳之守舊必係其婦薰陶之力也 
　　馬林醫士來函促請滬人士速辦南京賑務云慘哉甯城被刧如洗雖有一二倖免之家然實罕見其未 
經刧去之物皆遭搗毁聞旗人云不日將毁甯城以報前年毁旗城之籬不知毁旗城者乃軍隊非寗民也轉瞬人民苦狀將不堪設想蓋皆無食充饑甚至無衣禦寒無被過宿均須待賑敎士數人力難任前此黄興何海鳴輩雖亦搜刮民財而元氣尙可恢復民人尚有家可居有衣可穿有法度命令此次被刧皆無以爲生矣威爾遜總統能稍示反對則殊有益也 
　　南京義賑幹事部書記來函云官軍在夺大肆掠 
至四日之久商店民居皆被刦數次不能携去之物均遭搗毁小吃食店業已開店大商店無一能重理舊業民人旣無衣服復無被褥夜寒瑟縮苦不堪言 
[南京收復後之官電]  
　　張動之電覆大總統鈞鑒參陸兩部冬電傅奉鈞令 
敬悉寜垣叛軍連日搜剿業就肅清現繳械請降者約二千人己資遣數百人派員押令回籍其由南門竄出者約計千人多係亂事并無首領統率而雨花臺一帶原駐匪軍多少未知確數該處迤東有雷軍扼堵迤西有第四師截禦諒難漏網蒙垂詢謹陳動江印 
[方更生之報捷陸軍總長鑒更生會合各軍於]  
　　九月有一號克復南京奪獲快砲數十尊槍 
數百桿子彈百餘萬零星武裝無算収撫步砲 
兵約三營特先禀報俟檢查清楚再行造册呈報方更生叩 
[杭垣近事紀]  
　　杭垣又獲間諜前日紛傳上海　魁潛運巨欵專派七路黨人分入内地運警内有趙任選等四名由派出發已爲暗查員所知追隨行蹤同赴嘉湖前後一星期盡悉内部秘密報由第六師吕司令官派兵掩捕詎該四人已於初七日上午附頭班火車赴杭前後僅差一小時未及拘獲當在該黨機關内搜出危險物品及秘密函電乃立卽電告都督府迅派衛兵會同巡警守候車站該車入城果有趙等四人年籍相符當即捕送司令部已於今晨開軍法會審澈究矣 
　　訛傳寗波不靖之原因寜波不靖各埠喧傳致旅外甬人咸爲惶恐業經都督府探詢將復電公布以安人心昨晚續據顧旅長專呈馳報内稱甬地治安由旅長棉力維持粗獲平靜近日謡諑紛傳旅派甬人紛紛電詢紹興徐司令官亦有探問甬屬安否之電頃准來函云九月三日民立報載有杭州專電聞寜波已有戰事發生之種種函牘牘旅長得信之下不勝詫異再三調查始悉内容業經電呈在案惟原文簡略特再詳晰具報查謡諑所起其因有二（一）係八月三十一號晚八時城外江東灰街後塘地方失愼焚燬氏房一百三十餘幢時值黑夜火光燭天適有厦門商輪開往上海在鎭海口望見火光數時不絶疑甬有事　船到上海後逢人便説旅滬商民聞耗警惶紛紛電詢喧傳於城廂（二）因江東東勝街有乾大昌紙行章姓水客接到龍游所發家信云有孔肖鏗者將來鄞任知事詎章客接函後任意傳説不辯眞僞於是城廂喧　孔知事將來接印其時適某報載叛黨有孔步蛟姓名愚者不察以訛傳訛謂孔步蛟來寗滿城商民談虎變色蓋肖字轉音爲步蛟致有魯魚之謡經旅長派員至乾大昌行抄録原函始悉底藴兹特録呈钧鑒總之戰事未平訛言易起曾參殺人事所恒有惟民立報所載專電其事尤奇應請飭知電局查明原稿以儆將來云云　　續報皖兵潰散情形贛皖潰兵竄散浙邊業已分駐重兵防禦聞泗安廣德等處現狀昨經來團長先後馳報木日都督府又據湖防方師統領張蔭榮專呈内稱頃據第三營派往寗國偵探報稱僞旅長張子剛帶隊百餘人至蜜國取去快五響步鎗四十枝聞柏都督（卽拍文蔚與張子剛大有交涉寜屬各知事已被張子剛一槪掉換寜國新知事姓江號明堂到任後復接胡萬泰公文令勿交缷民心惶惑又據報稱張子剛籌餉一事安徽都督令下不准致前籌餉洋一千二百元快鎗四十枝被張勒交後二日公文纔到該知事追悔無及現聞張子剛軍隊已遣散等語除仍節令詳確探報外合先馳陳云云 
雜評一（無名） 
　　滅绝人道以至野蠻之防營舊例不過城破之後搶掠三日而已今三日已過南京之搶掠仍未已是則張勳輩之兵將永永以搶掠爲生活歟南京人民何辜政府乃竟縱此豺狼以殘食也况又所謂縱火焚城之舉耶 
　　縱虎入山政府當亦知縱虎入山之非計矣方南京兵事之初起也本館得北京電謂政府意非至萬不得已之時决不令張勳之兵南下此意誠是也不謂後不踐言竟縱張勳以至南京至於今日我知張勳不能约束其軍隊政府亦不能約束張勳矣嗚呼 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[驚魂不定之粤東特别通信] 　 
　　都督府夜半遷移旬日以來謡諑繁興人心震動都自都督府捕獲暴客事發生復於附近後樓房(街名)訪有埋藏炸藥故連日戒嚴愈甚都督府附近街道如衛邊街華寜里新豐街正南街等處路口均有濟軍駐守本月初二晚四鼓龍督忽下令遷地輕車减從立卽遷往德宣街第一師司令部(卽舊日督練公所現卽以督練公所改爲都督府其原日督署卽改爲民政公署德宣街在觀音山下附近旗街因旗民皆服從龍督不易運動故也且觀音山居高臨下爲全城形勢之冠現於其上重屯濟軍其下如蓮塘街粤秀街均令居民酌量遷讓權作兵房不令民居參雜其間并禁絶閑人來往如此則府中形勢鞏固雖有匪徒亦難施其伎俩矣 
　　迭次起獲敗軍槍彈番屬龍眼洞地方自日前燕塘一役敗軍逃亡後收拾槍枝彈子極夥前經軍隊圍捕搜獲鎗枝多起惟該村以軍隊旣經搜過諒不再來又復藏匿如故昨爲濟軍統領領探悉特於一號晚帶隊馳往查搜當在該鄉居民家搜出無煙驒子數千顆五響鎗十餘枝一併解繳歸營發落矣初一日粤漢鐡路尾車到省有某類似散軍之人携帶竹蘿一個下車時爲黄沙貨釐局查驗司事看破以其形跡可疑且該蘿頗重卽喝問所載何物某支吾以對隨卽喝令開騐某將鎖匙擲於地上卽從人叢中遁去該局當即啓視内載五響無烟子彈七百二十顆昨已由該總局總辦陶樸存呈繳都督府騐收并呈請照章賞給花紅經軍需課照數收存核辦 
[皖省黨人之近况]  
　　柏烈武家産被封前柏烈武爲皖都督時曾在棕陽所屬地方購買　湖養魚湖汊一所計周圍三十餘里價洋六萬元係由前財政司史推恩經手代買現爲倪都督偵知業將該養魚湖汊充公又省垣天台里曾購有某姓房屋一所價洋二千元經進化工藝經理報告倪督卽令警察朱廳長查明屬實已將該 
房屋收没充公矣 
　　張永正退擾南陵前次黨首張永正竄入甯國各屬該有騷擾地方情事昨聞該兵至南陵縣時即勒令知事胡遠芬籌洋六千元以作餉需胡對以現在　永開征無有現洋該黨即將胡知事拘禁改委同黨某接署胡遂乘隙脱逃回省日昨晉謁都督呈訴一切倪督以馬統領聯甲正率兵赴寗國等處追剿該黨所有南陵知事卽委懷甯縣知事余誼蜜前往接署至寗一缺即委徐君旭署理 
[江西近事紀要]  
　　李護軍使改編軍隊李護軍使以此次投誠隊甚多名目複雜殊非統一軍事之道聞已下令將前第九團一三兩營（原駐九江者）編爲贛省陸軍第一團仍驻九江又前炮兵團及第四團第一營編爲第二團又前第六團（卽李定冠所帶編爲第三團云　　歐陽武之自辯吉安歐陽武來電云武自到吉安卽已電禀兩總統并通各省脱離執事所有衛隊讓兵亦全行遣散區區苦心幸蒙鑒諒曷勝感激頃風聞有人造謡謂武與李林在吉募兵籌餉等語聞之不勝駭異自李林迫武敗回之後武深銜恨今幸脱離虎口豈肯復受其愚乎查李林并未來吉如其來時武即報告决不忍使李林再來吉安擾我桑梓惟武治軍以來辦匪素嚴今驟釋兵權待罪空門難保匪徒不思報復故造種種謡言淆亂是非誠恐傳聞失實謹先電聞　　張司令之緝犯衛戍司令宜張敬堯二號佈告云據商人邱次臣禀稱籍隸南城在九江開森記批货店生理有年前存省銀欵由友人朱昆玉代爲存儲帶子巷永愼祥銀號經該號書立第吉號九三八平紋銀四千零四十八兩銀票一紙現軍務平定命胞弟來省兑收至行進賢門外突來身着軍服二人藉搜槍彈將皮夾銀票並川費洋六元銅元八十枚刦取一空商弟畏其兇暴妙手逃回銀欵雖有朱昆玉經手可證恐匪人强向銀號支取致起糾葛懇請曉諭周知俟該票出現作爲廢紙以免重欵旁落感戴無旣等情據此查現在潰兵遍地衣服混雜故搶刦之事時有所聞自應嚴緝懲辦以清地面除派兵嚴拿外合行布告仰該商人速向永愼祥報明是號銀票作廢槪不許准與兑取日後是欵仍應歸還原主以昭公道倘有匪徒持票强取務望扭送來轅定行從重懲治以警刁惡而挽頽風其各遵照 
[三楚籌湘固圉談]  
　　中央前命郭人漳爲湖南查辦使曹琨爲湖南鎭守使挑選第三師二千五百人隨同入湘駐鎭星沙前月二十四日該軍前隊已由京抵漢换輪上駛聞因湘省譚都督有所要求現尙滯在岳州毗連鄂境地方未抵湘垣須待譚督將主張獨立最力之湘軍調離省城方能前往故郭君人漳前日抵漢暫寓台旅館以待而武漢自上月二十五六等日以來無日不獲黨人大局屢呈危象北軍駐省者不過二千人留鄂寜軍又屢被亂黨牽連難以深恃黎公特電中央暫將入湘之軍三營截留鄂垣驻紮所以二十七八兩日由京續到往湘之軍一千餘名均開至鄂垣駐紮湖南會館兩廣會館先賢宫軒轅殿等處（皆傍蛇山實握全省形勢曹鎭守使已偕該軍同居湖兩會館旅學之洋樓上聞本月一號已得湘電可以進行黎公遂將征贛北軍第二師之一混成團調守武昌命令曹琨之部啓程入湘曹郭二使現已於三號乘湖北楚材官輪督師上駛矣　　湖南自取消獨立後一班附和黨徒多畏罪遠遁今聞北師入湘其涉嫌疑之徒亦不自安紛紛告退濳避都督府中幕客幾去大半譚督以現在善後緊要百政待舉湘爲黨人淵藪殊難擇人佐治故電請黎公舉薦湖北知兵之員數人入幕辦事聞已推薦劉邦驥（前清湘督練公所總辦姜明經（前鄂軍炮隊協統）龔光明（前清鄂八師炮標統帶）陳廷傑（前某師參謀長）等四人尅日前往矣　　武漢連日頻謡湖南有二次獨立之信然實尙在運動之中昨日清公司某輪由申抵漢有鄂偵探附輪同來該探於輪中查有搭客四人形跡可疑見其抵漢後雇小舟至武昌新河因亦雇划追蹤至岸急召巡警搜查於箱中抄獲黄克强胡經武等致某軍官某機關黨徒之信數十封畫計畫湖南二次獨立之事第一着在殺譚督而不任其惡名並有數函係居正季雨霖致鄂中黨人者該四人均被捕獲押送軍法處訊辦湖北通山縣旣通湖南茶陵復接江西義寜前湘兵欲聞遇該地援贛曾被撃退近聞又有江西潰軍近千沿途搶刦將至通境擬越山往湘黎公已命蔡漢卿師長調蒲圻新店駐軍大隊往堵設法剿撫聞李烈钧自率有兵約二千亦由萍鄉竄湘段宣撫使早電湘督派兵合勦曹琨之兵急入湘者蓋恐李又負固湘省也 
閩省取消獨立之尾聲 
共和報舘編輯祝茂邨福建民報總編輯黄展雲及報界外之陳羣等被拘於警察廳已誌前報兹聞民政長曾咨請都督文交軍法審判處訊辦都督覆文聞閩省獨立取銷非戒嚴時代軍法審判處當然取消請將該三人交檢察廳辦理現民政長已飭警察廳遵照辦理矣陳羣原籍汀州居省垣霞浦街已歷有年所此次被拿聞政府以羣係羣報副編輯賞則羣已辭出羣報數月矣故被捕之第二日霞浦街一帶附宾舗户卽具禀於民政署都督府警察廳力保陳羣久與羣報脱離兹係并懇請保釋昨日汀州旅省各學生商人亦於汀州館開會討論力保方法矣 
又聞都督昨得中央來電將各主筆送審判廳候訊不意地方審判廳不收以爲此係内亂犯應受大理院判斷云云恐係傳聞之誤該廳禾必發此可笑之言也日前中央密電拿辦黨人除劉通鄭祖蔭被都督軟禁外其他如黄展雲等被拘者統計五人聞都督於日前電致中央請示辦法就中特爲區别首從以許崇智彭蔭祥萬榮祥等爲首犯均屬在逃未獲以黄展雲等爲從犯有交檢察廳辦理消息由此以觀黄或可從輕前者閩省獨立許崇智组織討袁軍曾許壺匪黄廉投降編入討袁軍後以取消獨立遂寢其事近聞都督對於此節頗費恩慮擬與各軍人等籌劃良策仍招之降以期興郡此後永保安甯云 
孫都督昨將城守先鋒官孫國鎭㧦押於陸軍監獄查其原因係緣孫前曾違印烟禁因此被城守司令官撤差此悉孫官興勃卽巧詞朦請孫督僞稱前係因病告假銷差今懇仍復原任孫督遽許所請後經查悉前次被撤情由實非爲病故將孫監禁云 
關於提前選舉總統問題 
[之研究]  
自南方亂事發生先舉總統之議幾爲普通一般心理之所同兹 
據各方面消息調查如左 
○選舉方法之研究選舉一方法本爲今日一先决 
之問題前曾有某君主張由議院中提出一種選舉總統之法律案按照國會组織法前例用普通法律案手續通過以避事實上種種之障礙面促正式政府早日成立其理由甚爲發固當時雖有反對之議以爲選舉總統關係何等重大其選舉之方法不應過爲簡略仍以儗憲法議决後再行之情形觀察其全部憲法完全脱稿當在何時若由兩院要求該會先將總統選舉法之一部提前交付院議是否卽能得憲法委員會之同意卽使該會從兩院要求先將選舉一部提前交院則現在兩院之人數按照國會组織法是否即可開議憲法亦尙無一定之主張云 
一衆議院之討論衆議院對於此事前由議員中提出同樣之七種議案列入議事日程開衆議院連日接到各省函電皆以此事交相責問聞湯陳兩議長意見亦以此事不可再緩擬卽會同參議院函請憲法委員會早將憲法中此一部分交付院議並擬將此意示之於各憲法委員要求其同意並將議員杜師業等所提之選舉總統建議案列入星期五之議事日程提前討論兹將是日之議事日程列下一請提前制定總統選舉法明定期日選舉正式總統案議員杜師業等提出初讀延八月十五日會二請先定憲法中關於總統選舉及其權限法案議、 
員陳光谱等提出初讀延八月十五日會三限期先定憲法中隔於選舉總統之一部選舉總統後定憲法全部安議員吳日法等提出初讀延八月十五日便四請先定選舉總統法選舉總統後定憲法案議員王默軒等提出初讀延八月十五日會五請制定正式總統選舉法及正式政府组織法案議員李載賡等提出初讀延八月十五日會一請限期先定行政機關睛部分憲法案議員徐象先等提出初讀延八月十五日會七請先制定大總統選舉法即交憲法委員會起草案議員張樹森等提出初讀延八月十五日會一各黨之熊度先舉總統一事各黨之中皆曾開會表示意見兹因時機緊迫此事已成一致之主張聞進步黨特爲此事定於星期四日在太平湖本部開全體議員會討論此事其餘各黨亦皆對於此事開會表示大致皆承認爲必要惟選舉方法如何此則各黨中尙無一定之主張耳 
一外人之注意自十八省都督電請先舉總統後東西各國對於此事非常注意所有外國報紙紀述關於上事之議論甚多昨日有某外國記者訪問此事據稱現在不但中國人希望大總統早日選出即外國人亦多同此心理云 
[參議院選舉議長紀]  
九月三日上午十點鐘振鈴開會副議長王正廷主席延長兩次至十一點始開首田秘書長報告文件舉主席謂八議員逮捕須經國務院會議始能由大理院審判又謂前選舉議長無結果今由王家囊王正延決選忽有同陳煕提起動議八議員逮捕事未有結果八議員現皆在監何能遽選議長且前日表决已認爲得結果後再選議長故本員提起勸議暫時不選丁世嶧謂前日之表决乃可决由兩院議長而總統詢問事實並未有了疆後始選舉議長之議選舉議長事關重大何能再緩於是衆請主席散票湯謂前日選舉時有某議員倩人　票頗有違言以本員意思如不能寫漢字可於投票時將自已所舉人名説明由秘書長代寫以免悮會衆贊成於是乃由秘書散票主席宣告用名投票法並報告出席議員二百零八人連主席共二百零九人散票畢劉彭壽謂共散票若干秘書長謂共二百零十票多散一票於是爭諭大起由陳善陳銘鑑再三説明謂由檢票員細心查檢自可尋出主席又指定金兆棪楊永泰朱兆莘李槃黎尙雯等八人爲檢票員黎不就即用七人遂由秘書唱名投票未投畢時已十二點主席宜告延長四十五分鐘選舉結果王家襄君一百一十一票王正延君九十三票廢票五張人數與票相同王家襄當選爲正議長乃宣告散會 
[財政整理史一束]  
關税改良會開幕態度改良關税一事本係裁釐加税之勸機整頓財政者萬不可視爲末務財政部组織關税改良委員會爲日已久兹於本月一號由外交交通各部所派人員均集於税務處正式開幕首由委員長趙椿年演説該會宗旨略謂此次開會卽係研究關税之改良而改良關税一節實於財政上外交上種種方面均有關係凡我同人宜黽勉將事云云演説畢遂指出議事章程起草囎四人大约章程草就後卽行按日從事研究矣 
搭放公債票議决實行 
絀關於支放俸薪一律搭放公債票已由國務院會議决定因交通部不肯按分搭放一節頗滋討論多數人意見咸謂搭放公債本係國家不得已之辦法凡係國家一分子均不能置身外且財政前途方謀統一若任各部自爲風氣則同在中央範圍之内尙無統一之可言更安望推行各省以補時艱交通部不乏明逹之才萬不得藉詞推阻致妨此项政策之實行云云因此之故該案會議結果已决定爲除軍項外一切行政機關人員俸薪通同按成搭放矣 
財政會議事日程財政部以民國財政困難已逹極點自八月二十八日開議以來每日所議者不下三五案兹將連日所開議事日程録誌如下八月二十八日議事日程加徴典税案總統府財政顧問鐸爾孟提出舉辦承襲税案總統府財政顧問鐸爾孟提出奉直潞東均税案鹽務籌備處提出辦理地方税案税法委員會李副會長提出八月二十九日議事日程田地房屋呈報辦法案税法委員會提出不動産移轉登記法案税法委員會提出徴收地税暫行章程案税法委員會提出八月三十日議事日程續議田地房屋呈報辦法案税法委員會提出不動産移轉登記法案税法委員會提出徴收地税暫行章程案税法委員會提出九月初一日議事日程徴收地税暫行章程案税法委員會清理土邽議案税法委員會九月初二日議事日程善欵保息分配負擔提議案李景銘提出奉直潞東均税案鹽務籌備處提出試辦兩准官運案直隸國税廳籌備處坐辦資以珏提出續議地税徴收暫行章程自第二十二條起 
財政部调查田賦數目財政部奉令召各省財政重要人員來京開財政會議公籌根本解决方法其中田賦一項事最煩雜已通函各省並交田賦分類調查擬議令即分類編辑提交該會詳加討論計田賦分類調查擬議五條如下委任徴収之機關查地方官吏雖負徴收之責然其直接微收者大率别有人在第在書在役在紳在商在莊頭在大户則省異而縣不同舊習慣内亦有號稱無弊者如糧現之法是詳爲臚舉亦足備比較供采用也簿票册籍之形式查各地原有魚鱗册其法雖不如土地台帳及租税原簿之完備大致實合兩事爲一册據以徴收隠漏自少聞乳後亦間有存者徴册則各地咸有伹式不一糧票有用由單者有有票無票者大率票中祗銀數不列舉所税名目故民間及司徴官吏均僅能言畆税若干初不能晰言畝税地丁若干漕項若干匠價若干火耗或解費人若干故聯票一宗亦宜調集各式庶有叅考 
屯更衞所之狀况查各處屯更衛所地畝前清之季雖有裁改之名而辦法尙沿舊弊亦爲釐訂税法之障必先調集現制將來或附於地租或另訂專法乃有可議荒沙升科之辦法查珞地升科辦法每由地方官以意爲之初無法律可循撥給之初有繳價者有不繳價者亦不一致而成熟後責令一律升科此最未洽蓋繳價者土地所有櫙屬民不繳價者則所有地畝之撥給查各省荒地撥給佃種辦法詭異類易 
滋弊宜事詳查以爲另訂專法之預備 
地方通知信 
[蘇州]  
閲報社影響於茶捐蘇垣新設小花園如鶴園半園暢園遂園等均以閲報社爲名而其中旣有唱書又有戲法等項故每日遊客約逹二三千人生涯頗稱發逹其中以鶴園爲最而鶴園係警界中人集資所設是以茶館捐一項無人顧問現城廂内外各茶館以閲報社開設以來各茶館生意頓落茶館捐一項不肯如期繳付擬守候閲報社繳茶捐後各茶館方始照繳并聞各茶館之捐已有二月未缴矣 
[松江]  
守提忙漕餘欵前清末季每年忙漕尾欠至四月底必掃數清繳民國元年至五六月始徴竣本年因黨人擾亂四鄉觀望迄今八月徴餘者尙不少菙亭謝知事異常焦灼按限嚴催而觀望者如故一説謂因刑訊旣除頑劣地保無所畏懼故催徴者棘手也應省長以所屬六十州縣竟有經解寥寥者擬派科員前往守提華亭爲數最徴然合之奉金南青等縣亦已派定邱陳吳三科員到縣坐催縣中已奉到此項公文不日委員當戾止也 
修葺提署之原因前因舊提署由知事署派人修葺遂謡傳鄭鎭守使將移駐該署作爲行轅兹悉該處平民習藝所所長衞鋭鋒君被控辭職華亭謝知事遂改委科員翁問渠君前往接管新舊交替故從事修葺也 
軍界瑣談昨日又有浙軍一隊自東門入城迤邐赴城隍廟小住聞不久將偕回浙省再松地步隊兩營裁撤後該兵多湘贛産居松久故現仍逗留在南門内外一帶或十餘人或二十餘人合賃一屋暫共棲止識者謂非地方之福云 
[寗波]  
紹屬旅甬同鄉會開會紀聞事波爲浙江通商巨埠紹屬人民之旅居者甚多前由紹興公民車湘舟君等在甬發起創辦同鄉會當於九月五號在後市事務所開預備成立會先由發起人 
 
 
 

Page 7

 
 
車湘舟君報告成立歷史當推定酈漱芳君爲臨時主席酈以病力辭衆推舉車湘舟君主席當由車君推定高君雲麓爲臨時正會長酈漱芳馬江陵三君爲臨時副會長酈馬二君再三力辭並謂高君今未蒞會車謂可舉代表往説并發公信要求承認衆贊成汪天驕君建議以本日高君並未蒞會不妨以到會各會員均認爲臨時職員俟改日與高君接洽後再行選舉遂能過次提議進行方法（甲）會址以本會此地會址僅能至九月底止九月以後須另加租金應否續租或另徙請付表决衆議續租爲是（乙）常駐職員本由車只亮馮介眉二君擔任車以事回紹未到僅馮君獨任似雖兼顧應派員襄理衆擬舉王慶揚孫吉道二君擔任文牘書記庶務馮仍認會計兼醫士衆無異議（丙）經费本會開辦經費雖由發起諸君量力捐助兹將告罄應請各會員共相維持由何松源王文治二君建議請發捐册與各會員給領一本各自勸募汪君擬半年繳册車以半年太遲無論有無限半月必須來會報告一次所有捐欵統交鄒君俊卿處存貯衆贊成（丁）公益事項本會施醫局閲報社已先成立兹擬添設法政講習所一俟敎員聘定卽當實行車君又以創辦會務精力已疲兹者行將他適要求各會員熱心維持經全體會員竭力挽留始已振鈴散會已鐘鳴五下矣 
[武昌]  
悉慌中之丁祭黎副總統夏民政長以國體雖經改變孔敎仍應尊崇查本月三號（即舊曆八月初三）丁日爲秋祀之期應於孔廟舉行祀典以尊孔道而保國敎業經議定由夏民政長會同黎副總統代表易國幹爲主祭四配由敎育司長時象晋十哲由内務司長林殿香東廡由財政司長李欽西廡由實業司長屈德澤崇聖祠由鄂東觀察使夏炎甲忠孝節烈名宦鄉賢祠由武昌府知事史森分别虔誠致祭所有禮儀暫照前清舊制各從祭人員均着長衫馬褂戴禮冠穿乙種禮靴不着制定西式公服此不知何所用意也惟文廟自光復以後毁壞不堪現已由武昌知事請欵照舊式趕修一新矣 
[山東]  
濟南捕戮黨人續誌上月三十號都督府鎗斃牟焕文等六人已誌昨報兹悉該犯等係由青州府城捕來其就獲原因係欲在青郡舉事設立機關四出煽惑其運勸之力已及於軍隊日前有駐紮該處之軍人受其運勸簽名入夥牟等洋洋得意以爲大功告成而孰知彼所運動之軍人乃是官軍偵探佯作入夥以探其密秘牟等不悟遂將秘密盡情傾露故就逮後証據確鑿對簿之時亦無從置辨此中多青年學生聞自牟等在青鼓煽後該處戒嚴至今未解出入城門搜檢之密尤過於省垣云 
雜評二 
嗚呼江驚人之江蘇張軍而姦淫搶掠張勳之失人心也政府而用張勳政府之失人心也用張勳功甯政府第一步之失策也用張勳督蘇政府第二步之失策也用張勳者初不料其姦淫搶掠耳旣姦淫旣搶掠而政府仍用之是第三步之失策也政府失策而不自認爲失策政府之棄江蘇也政府棄江蘇而江蘇人默然無言赧然承受是江蘇人自棄其江蘇也江蘇人不言而外人决然抗議是外人之不棄我江蘇也外人不棄我江蘇而我江蘇人反自棄其江蘇是江蘇人無顏以對外人也雖然江蘇者江蘇人之江蘇也張動不愛我江蘇有我江蘇人自愛固無害也政府不愛我江蘇有我江蘇人自愛亦無害也外人之棄我江蘇與不棄我江蘇自有外人之用意更與我江蘇無關也獨我江蘇人而亦自棄其江蘇者則將何詞以自解哉（）默（ 
南京大掠一此次南京大之掠吾不知較之前清同治二年曾軍入城之慘掠亦足以後先相輝映否 
然彼時太平天軍之抗拒猶歷九年之久而今果何如彼時論者且期期焉以爲不可目爲官軍之横暴甚於洪軍曾國荃卒因此備受輿論指摘黤黮罷職而去而今日之攻克南京者抑又何如 
南京大掠二此次南京大掠之慘狀吾又不知較之廣東慘狀其同異奚似 
但廣東今日已一再發現暗殺黨矣夫以見民心之不可逆拂而殺戮之不可過甚有如此者 
然而今日之南京又蹈廣東之覆轍矣造因旣同其異日結果如何此又足以動吾人之廻顧者矣（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中外合组南京救濟會]  
　　東南戰事起後被難人民隨颺皆是淞滬之役上海難民由中國青年會邀集中外慈善家组成公共租界華洋救濟會兩旬之間集欵四萬餘元養活難民以萬計南京被兵禍最久日烈兼以迭遭兵匪搶刦全城居民無一幸免流離困俄慘不可言頃由上海美總領事發起集中外慈善家组成南京救濟會又邀南京敎會组成南京分會專籌欵項交南京分曾以資拯濟並由張季直先生首先籌欵二萬元卽交南京會員辦解錢米卽日赴寜散放昨南京分會來電言城内已有米可瞞惟居民被刦後多並炊具而無之其慘苦情狀誠非意想所及而待賑之切不待言矣海内慈善家有願捐欵者請送至崑山路三號青年會全國委韓寜君收可也會董名單録後 
西董美總領事懷而德君駱維廉君費吳生君卜舫濟君彭得非君蒯根布君 
華董伍秩庸君張季直君朱葆三君聶雲台君魏小輔君哈少甫君 
南京分會馬林醫生紀敎授得浪門君裴禮君維廉司君 
[劉總長解釋馮張惡感]  
　　昨得軍界中人傳來消息謂張勳軍隊曾在南京城内大肆刦掠馮國璋向張規勸不服致起衝突居民又起恐荒紛紛逃避滬寗火車開至龍渣聞警亦卽折回嗣由雷震春電告中央卽日電令劉冠雄調停解决 
[查辦專員南下]  
　　政府迭據江蘇人民曁外交團報告南京各軍姦淫焚刦特商熊總理密派李盛鐸君赴江寗查辦聞李君業已出京到津昨電上海鎭守便擬即日由津乘輪南下取道上海赴寗 
[鎭守使防範米商偷運]  
鄭鎭守使以寗垣恢復後迭接鎭撫使張勳來電請購米糧解濟民食自應籌欵赶辦給照起解惟恐奸商趁此賑米出口之際私運出洋且查滬地自遭兵灾以來米價亦甚昻貴現除因灾接濟外仍禁止販連出口業已致函新關税司查照凡遇輪船裝運米石如無本使護照者即是私運應即扣留充公云 
[馮國璋派員宣撫之通告]  
　　上海縣知事吳懷疚君昨接江淮宣撫使馮國璋君通告云爲通告事本宣撫使此次督師南下原爲戡亂救民現在攻克金陵肅清江義各匪首弄兵樂禍自不容稍緩弄誅其餘被脅良民應即一槪從寛不咎旣往深恐餘孽未凈尙有潛謀煽動情事我三吳父老苦兵禍久矣何堪市虎傳訛或致重相驚務用特派員馳赴蘇州上海一帶力加宣撫爲此示諭各該處商民人等務須各安生業母再輕聽浮言以副本宣撫使奉命伐罪袵席斯民之至意切此告 
[徐獨永不到南潯]  
鎭守使署暗探曾於上月三十一號恊問淞滬警　警備隊在滬南董家渡浦江船上緝獲擬往浙江南潯起事之黨人徐獨即徐輭樵等七人並起獲炸彈各物一併解送鎭守使署訊　在案兹聞鄭上將業已飭令軍法忌研訊據徐獨供認圖浙不諱並証明由徐爲首前日（卽八號已由鄭鎭守使判决先將徐獨卽行槍斃餘人候再擬辦 
[浙都督嚴防黨人洩憤]  
　　上海鎭守使鄭汝成君接浙江朱都督來文略謂　陸軍第六師吕師長函稱近據探報上海亂黨羣集秘密機關極多而遣徒無定僉欲謀逞於浙以圖洩愤聞已與外勾通向某洋行購買軍火由某公司内河小輪運浙警爲將來之患等情前來杳此項秘密舉動本都督早得有探　迭　分令偵緝在案兹據前情除警察應加派幹員在車站碼頭等處嚴密侦查母稍疎忽外請飭上海軍警一體協緝等語現鄭鎭守使已　本府探員加意偵緝並令行淞　警廳遒辦矣 
[執法官提訊敗兵]  
　　鄭鎭守使部下各官兵前在江灣等處先後拘獲敗兵陳小弟等四十五名發交上海地方檢察廳收禁候示在案兹由鎭守使委派軍法科執法官汪仁漙於昨日午後率同衞隊至地方監先傳獄言吳確生略詢情形然後命提陳小弟尤文玉鄭德勝黄光佑劉少卿李克高許棧少黄漢　冋拱辰姚大有宋元正許洪法蘇桂林夏信芳即吳桂林等四十五名到案研詰據陳小弟等同供小民向在浦東及西南鄉等處爲洋棧鐵路小工此次有混名大塊頭者到來介紹許給厚利招去當兵小民等一時受愚跟伊前去俱在徐家滙李公祠及梅家弄等處其營官不知　實姓名只知其混名强盜牌營門前貼有六十一團字様營門之内則貼要塞司令部小民等入營後令赴吳淞等處挖掘濠溝兼築土城嗣因官兵雲集營官均各潰逃小民等知事不妙亦紛紛逃逸行至江灣鎭左近爲官軍所遇勒令將軍械等繳下許我投順小民等不敢抗違致被拘案其實小民等並無助逆抗順之心求恩寛宥汪君判令分别還禁着吳獄官妥爲看守候示核辦 
[研訊秘密機關之婦女]  
西門外婦女愛國會内設有黨人機關曾由鄭鎭守使派員拘獲男女二十餘名並抄出一切函件飭將女子沈瑞華嚴欽木邵安華並婦人張徐氏許黄丹子等五名發送地方檢　廳收押候究在案兹悉軍法科執法官汪仁漙君於昨午提訊敗兵陳小弟等之後卽假地方檢察廳預審庭提名婦女到案研訊據沈瑞華供松江人已有丈夫向爲成衣前因夫婦不和剪去頭髮入校肄業此次與校同來滬江是往婦女愛國會找尋女友致被誤拘嚴欽木供泰興人在藝女學堂讀書此次來申向婦女愛固　索閲章程遽被拘案邵安華供杭州人在女子法政學堂讀書此次來滬赴該會該友並無别情張徐氏供松江人前在該會爲傭後有台灣婦人許黄丹子到會住宿因此向會中辭歇服侍許黄丹子該會之事久不干涉許黄丹子因言語不通無從詰問汪君復向沈瑞華等一再開導據供實無通匪謀亂之事汪君謂張徐氏曰爾旣於該會各事久不預阳此次爾將該會簿據扯毁是何意見該氏供婦人目不識丁並無扯渦簿據之事訊至此爲時不早汪判令别還押候請鄭鎭守使核示辦理 
[陳其美留鬚改裝]  
　　民黨首領陳其美自淞滬失敗後匿居租界迄已多日近因鄭鎭守使照會外交團轉　捕房搜捕　嚴故與王金發遷居某國旅館内兹又以久在滬地熟識者多雖僅深夜出入亦多不便已於前日留髯改易日本裝朿雖常見者一時亦雞辨認云 
[烏山盤私藏軍火]  
　　本月五日鎭守　偵採王孝忠郭玉開等在浦江白蓮涇口查見徐洪生鮑榮桂之烏山船内私藏子彈二千顆炸彈十六個及手鎗等件遂將徐鮑等一併拘解鎭守使署飭發單法處訊明此項軍械係有人在虹口某國人處購來當經鄭鎭守使移請張交涉使迅速照會該國領事查明此項軍械是否由該國商人售出再行核奪 
[破獲機關之酬勞]  
上海鎭守使鄭汝成君查得近來上海各處迭次查獲秘密機關本署偵探與巡警廳警探頗齊出力爰擬分别給賞以酬其勞業已致函穆警廳長謂前在白雲觀拿辦亂黨曁浦江船上拿獲炸彈炸彈逆匪兩案均有賞格請將在事出力人員分别查明開具名單送候睛賞萬勿遺漏等語穆廳長接函後昨已遵照來函將最爲出力人員開單呈復略云查嚴緝亂黨係警務應盡之職永敢請賞乃蒙微功必録諭令開單請賞仰見鼓勵人心之至意伏杳白云觀一案係中軍事偵探先行混入察看明白報告來廳由廳是面陳钧座蒙派隊帶探指拿事後派警備第三隊看守該處又續獲同黨四人一併解送在案船上炸彈一案由钧署暗探報請協拿當飭警備第一隊隨同前住拿獲由該隊長龔國英押送同案嗣查悉尚少一人復派該隊埋伏守候果續獲同黨徐獨一名一併解送廳長以該隊缉　並無一人漏網實屬奮勇可嘉先賞洋六十元兹特開單呈請核奪云云 
[鎭守使移緝黨人之緊急]  
公共公廨運日接張交涉使轉送鄭鎭守使移缉匿居公共租界黨人之公牘不下十餘起兹悉關讞員以案關重要未　稍延業已飭承赶繕提票送請值年領事署簽字以便發交捕房隨時緝拿免致漏網 
[鎭守使批示四則]  
鄭鎭守使昨有批示數則發貼上海縣公署前照録於後 
公民陸承機等呈訴莫子經等拒順助逆搆禍殃民由批據呈已悉莫子經等挾公會名義暗助亂黨人言嘖本鎭守使來滬之後時有所聞不待眩公民等呈訴而始知也惟究竟是否的確尙無實在憑據仰候詳細調查如果確有實據再行按法核辦可也此批公民莫錫綸呈訴被陸承機等誣控由批已在公民陸承機等呈内批示矣此批 
公民毛經疇呈訴被陸承機等誣控由批已在公民陸承機等呈内批示矣此批 
王藍氏訴氏夫王世吳被人陷害請求保釋由批據呈已悉爾夫王世英有無無通匪事實正在研訊所請保釋着不准行此批 
[法人侵越華界主權]  
江蘇淞滬警察廳長穆杼齋昨致市政廳函云頃准第二區警察　呈稱八月十九日據巡長巫少鴻報告本區打鐵浜銘德里與法界嵩山路毘連法人有越界裝設電燈安埋水管情事業經具查核在案昨又據該處崗警張玉生報告銘德里已經法人編釘四十四號總牌一塊事關交涉理合據情呈報前來查前此法人越界裝設電燈及自來水等情業已爾逹貴廳轉飭内地水電公司辦理爲時已久此項交涉如何解决殊難臆忖今該里又被法人編釘門牌總監似此着着侵越於市政有妨害卽於至權有損失相應再行函告貴廳迅予交涉以圖挽救 
市政廳總董陸崧侯致上海縣吳知事函云准淞滬警察廳廳長穆君函開頃准第二區警察署呈稱（中略）相應再行函告迅予交涉以圖挽救等因查此案前於八月二十一准淞滬警察廳公函法人越界在西區銘德里裝設電燈水管並有下月起向該處居户收捐等謡當經函請照會法總領事飭知該電燈公司將已裝之電燈水管即行抆缷如有擬向該處居户收捐之事亦即阻止以維主權在案未奉示復兹准函催前因並又有法人編釘門牌之事發生着着侵越欲向居户收捐之説愈逼若不迅予交涉殊於市政主權大有妨碍合再而逹應如何照會法領嚴重交涉以希挽救之處即祈察核施行 
[勦辦奉賢土匪]  
鎭守使鄭汝成君因奉賢縣近有痞棍杜四祥等閧閙公署令飭步隊第一營廖營長督兵往剿已誌前報兹悉廖營長業於昨日（卽九號午前七時親　第一連官兵聚集東溝操揚演説出防宗旨遂卽整齊槍械服裝乘坐塘工局小輪開赴奉賢嚴查勦辦 
[潰兵搶刧傷人]  
浦東祝家橋忽於八號夜有潰通十餘人明火執仗手持來福鎗快刀至陳姓家撞門人内刧去布衣等物陳氏兄弟出外追浦一被潰兵斫斷手臂一身中兩槍昨日雇船至十六舗紅十字　四醫院醫士章又美苗子靜見傷勢過重急用病馬車飛送徐冢滙紅十字會總醫院開刀施救 
[紅十字會紀事]  
昨日南京紅十字會實琅醫生敢沈仲禮會長洋文電報照譯如下南京情形漸佳小店祗有數處開市掩埋隊辦事處被搶紅會醫院雖被擾尙無損失死屍八百餘具已埋荆棺材暫時停運難民陸續歸家留養院可勿急辦最要者婦女工藝戝内缺衣服被褥等類則由紅十字會供給原料雇工裁製望江理事長迅速來寜商議组織救濟手續至盼寳琅九日午 
郭子彬君除自捐一千元外於二月内復募得三千七百數十元渠姪樂軒君復四出籌募昨日又交到一千數百元熱心如郭君叔姪誠不可多得之人也 
滬寜鐵路贊助紅十字救　專事資遣難民半價火車裝運棺木賑糧藥料收發雷報槪不取資寜鎭救護進行成續實滬寜鐵路間接贊助之功中外人頌揚不置 
紅十會婦孺留養　第二三留養院留養男子寜人约六百人今昨二日中輪船派員護送回寜計二百七十八人每人另給另用車力一元四五角不等明晨特商滬寜鐵路預備三等車由江趨丹王培元諸君護送 
紅十字會第二批運寜賑糧藥料計白米二百石餅乾麫包一萬五千磅辟瘟藥水四萬打時疫藥水五千瓶衣服被褥二十包醫院藥料十二箱及他種藥品銀洋等件隨轉車運寜並由江君衞欵赴寜就地採辦米糧以資接濟 
[汪瑞闓起程赴贛]  
贛省民政長汪頡荀率帶衛隊二百名乘輪來滬暫駐西門内關帝廟會紀前報兹因南京軍事平靖汪君先撥衛隊五十名扮作客商乘輪是駛汪君即於前晚率領衛隊一百五十名同乘招商局江新輪船起程赴贛 
[截留潰兵鎗械之奬賞]  
警察第二區署長錢芝庭曾於滬地停戰之後迭據各長警沿途截獲戰敗兵士所携之快錢計共扣留十九桿業經一併繳由廳長穆湘瑶轉送鎭守使署收儲兹穆廳長以該區各長善均能留心軍械設法截留殊堪嘉尙廡着賞洋四十元昨已發交錢署長分别給發矣 
[貧民本不浮報]  
調查兵災事務所各調查員昨赴高昌廟一帶十四五岡及方十二圖内查知所居土客居民類皆貧苦之輩此次受災較各處爲重其所報損失毫無浮旦冒已據情呈報吳知事查核矣 
[逃失携贜來滬]  
逃兵顧德標朱友明近在南京搶得綢皮衣服多件携贓來滬被探查獲昨解公堂訊供不認搶來稱係上官賞給中西官以顧等所供無憑旦逃兵本不准濳入租界判顧朱各押三月贓存捕房如一月内無人投領即行充公 
[西捕開槍白撃]  
老閘捕房管理車務之四十九號三道頭西捕不知何故於昨晨九時在該捕房三層樓上開鎗自戕旋由寫字間内之西捕聞聲駐視見肚腹洞穿尙存一息即車送工部局醫院不及救洽在院斃命兹定於今日棺殮舁往靜安寺路外國墳山安葬捕房總遥卜君以該捕辦事多年兹無過失諭令各捕房懸掛半旗以誌哀思 
[婦人受辱自盡]  
朱長秦之妻高氏欠吳芝學妻之借欵日前吳妻向討反被高氏辱駡忿恨而歸而縊斃命由吳趕赴閘北檢察廳呈訴經許檢察官預訊屬實起訴同级審判廳昨由董推事開庭辯論判朱高氏處拘役十個月以昭懲儆 
[女學生尋獲車夫]  
崑山女學生張昌檵日前乘火車來滬在滬寜車站雇張金發陳高龍之黄包車載運行李至滬杭車站詎行經西新橋該車夫聲稱並無法界執照換車時被張金發竊取網籃内現洋二百元而逃嗣由該女生仍在滬寜車站將張陳二車夫尋獲扭控三區警署轉移閘北險察廳由許檢察官預訊一過判陳交保張還押候向飛熊黄包車公司查明核辦 
[黟友藏匿皮箱]  
寳興路許新記訂書作日前起火已記前報兹番當火熾時有紅白皮箱各一只每只内有現洋五百五十元被移王阿松乘亂搬出藏監他處昨日該作主詐某偕見證王九齡將阿松扭控三區警署移解檢察廳究辦 
[舊衣裳甚不便宜]  
北四川路一千七百上十九號成衣店主某前日購買舊衣服數件昨被冒充探夥之甲乙二人指爲收買竊贜扭控捕房押候究辦 
[塗收銀行鈔票續紀]  
新閘橋北永泰雜貨店主王錦堂因將滙理銀行五元钞票塗改十元囑令孫竹六至麥根路鑫泰烟纸店中混用被該店主沈榮富察出鳴捕將孫拘解公堂押候移提人証再訊在案昨由捕房將王拘解公堂與孫質訊明白以孫無干開釋惟王不應將塗之票混用若　洋二十元充公以儆 
[促行印花税之通令]  
江蘇國税廳籌備處通令云案照本處成立伊始固以整頓舊税爲　圖尤以推行新税爲要務印花一種税率甚輕于民無擾乃近今之良税各國通行已久前奉財政部邠發印花票到處業經認定該局爲支發行所分發售銷在案迄今數月之久分文未據報解固由軍事未平商民不免觀望亦由各支發行所以此項新税係屬創辦無關考成未能實力奉行其售銷票價數目亦未遵章報告致税欵之盈絀均屬無從稽核本處奉部委託爲分發行所負臨督指揮之責亟應隨　督催力促進行合行訓令該知事所長遵照迅將委託代發行所牌號曁已售未售票價各數按照部定表册刻日塡報查核并將收起税款解交江蘇銀行逕報本處核收一面設法推廣銷路養成商民貼用習慣以期家喻户曉税收日臻暢旺是爲至要此令 
[查拿徐士佳再紀]  
前任熱河都統誠勳曾在財政局銷存項下提用現銀三萬五千兩兹爲熊希齡查悉案内旣無用途清單又無支欵細數曾經兩次西詢誠勳嗣接覆函推諉於財政局前總辦徐士佳曁前會辦馬德恩等業由熊都統具呈袁總統以事圖熱河庫欵爲數尤鉅究係何人侵蝕自非一併傳訊不可應　着令司法衙門嚴傳各該員到案追繳以警貧婪惟杳誠動現尙在京而徐士佳已回江蘇馬德恩亦回吉林均應嚴令各該地方檢察廳長查提解京以便追繳除由國務院令飭京師吉林二檢廳長就近勒傳誠勳馬德恩二昌解訊外惟徐士佳原籍江蘇並未指明何縣是以訓令江蘇高等檢廳分飭查提上海地方檢察廳奉文後已於昨日函請淞滬警察穆廳長飭查轄境内如有徐士佳其人務須拿獲解京歸案究追 
[公共衛生各宜注意]  
上海市政廳衛生科昨日派員按户發給通告云照得傾倒垃圾向章以上午九時爲限現因日久玩生往往有不遵定章過時亂倒者以致大街小弄永不清潔實　妨害衛生須知本廳所用之清道夫派定地段限定時刻勢不能終日陸續打掃凡已經掃清之街即不應任意蹲蹋况當兵災之後易釀疫癘公共衛生尢宜格外注意爲特再行通告嗣後居民傾倒垃圾務須叮囑家人切勿違章過時致爲巡士詰問拘罰後悔無及是爲至要 
[私貨充公之佈告]  
上海税務公所孫所長出示佈告云案照八月二十二日本公所查獲立興公司湖班小輪客商私運湖縐十六疋計重二十四南一案當經具文呈請江蘇國税廳窩備處核示辦理兹奉一百零七號指令内開查小輪夾帶綢貨包裝私運最爲釐税之蠧歷來查獲偷漏物照　章將貨充公示懲今乃故智復萌未便稍予寛縱應仍照章辦理以戒將來趕將充公之貨核實變價報納等因奉此除傳商核實估計將前項臺獲縐貨充公變價外合亟佈告各商一體知悉特此佈告 
[再誌販賣地産之騙局]  
著名翻戲鄒鴻業王建忠串同自稱前在江南船廠辦事之甬人李祥生墊洋二千二百元睢買徐家滙附近之地轉向自稱前清滬道蔡乃煌内姪之陸品九騙售洋五千餘元繼被陸偵知該地值價甚賤故付過定洋二百元後延不成交致李所墊地價無從收回西卽指鄒等串騙控由捕房將鄒拘案訊供在案前日午後經聶襄讞與美領强君升座復訊先由原告律師偕原告及李妻張氏見証唐華洲張貴福上堂証明請追被告亦延律師到堂代辯　稱察核所控案情及原告等供詞原告先存欺騙之心因不遂所欲反指被告串騙廳請明察中西官判候下禮拜三再訊 
[包探拿獲搶匪]  
匪人張阿林串黨湖小狗小甯波等各執器絨迭在公共租界内截刧葉周氏劉阿妹等現洋金飾明日由探將張拘獲並吊到金釧三只於昨日傳同專主將張解廨經王襄讞會同美領强君訊實判張押西牢四年期滿逐出租界臟交原告分别認領 
[女伶扮演淫戲]  
寳善街丹桂髦兒戲園洵曉濱唱割髮代首一劇女伶白玉梅扮演張繡之嬸形容盡致淫褻不堪當爲　閘捕房二號捕頭目覩以其有違工部局定章業已飭探諭傳該園主至捕房詰問矣 
[無賴西人限期離滬]  
猶太人撒愛門福司密開設西妓院誘令西婦爲娼被捕拘獲因無領事管束解送會審公堂訊押在案昨晨由廨復訊據西探壳　香票稱該西人前因犯案已逐出租界不應潛來請究訊之該 
 
 
 

Page 11

 
 
西人延律師辯稱被　自知不合惟尙有未了各事可否准予交保出外料理自行回籍孫襄讞商之美領特君判令存洋二百元交保限本月二十號離滬如違拘究 
[婦人背夫私逃]  
浦東婦人傳顧氏背夫私逃與姘夫邱泉林匿居西藥路二千一百八十一號昨内前日被本夫傳林卿偵悉報捕將氏與邱並氏弟顧阿五一併金獲昨解公堂訊得原告已在南匯縣知事署控告有案判邱與顧氏分别押候西致南匯檢察廳查明再核 
[蹺脚拐賣婦女續誌]  
張嚴氏前被蹺脚婦人拐往奉天賣與毛某爲室後因該氏脱逃回滬限精捕房提究在案前日復由該氏報稱偵知蹺脚之同黨陳倍興及妻陳王氏住海寜路三千一百零九號云云捕房飭探將陳夫婦逮案陳供　蹺脚婦人並不認識請爲察核捕頭以詢無實據暫令退去聽候杳辦 
[海關洋員作古]  
本埠海關英人卜德爾君近商患病送往公濟醫院療治無效於前日身死經其家屬到院僯棺收殮 
[公共公堂瑣案]  
流氓沈長生陳阿二王友萬湖阿金等專在租界内後亂治安被探查獲詐解公堂訊明判沈押西牢半年期滿騙逐田境陳王胡三人從寛斥　 
匯人王阿福謹瑞林用擲包術骗取方姚氏金戒由探將二人拘解公堂訊押在案昨經中西官復訊明白判至羅各押西牢西月僞金練銷燬 
潘和尙控妻母尤氏妻兄尤阿常覇匿伊妻尤阿彩又朱章氏控陳寳珍勒娶等情又日商湯淺洋行控黄吉人不理欠銀一萬二千兩又恒泰當控孫友葵不付存欵又經秀仁控姚阿四欠租等案昨由捕房將該被告等併傳到案判分别交保候訊 
[法公堂瑣案]  
林利記控稱有姚喜明冒充親家之子言由香港來申患病乏資商借洋銀商人雖是親戚並未會過故信以爲眞兩次借洋一百元現又來借始行察破扭案求追姚供實因患病　法作此誑騙之事求准出外向人借貨歸還判限七天措繳四違管押二月某洋人控稱乘坐馬車行經新租界詎有馬車夫楊根泉駕車横衝直撞而來政被　車撞壞估計修費製二十五兩請爲訊斷楊供因缰繩中斷馬忽飛跑以致悮撞願爲修理判楊交保將車修竣完案 
榮秦木器店主沈海生控稱向曹東生紅木作交易木器至端午節結帳欠伊洋十六元當付期票洋一百元餘洋八十四元曹允陸續交貨歸還詎至今不交貨物求追曹供此票洋係商人所用之經理向沈商借現經理已經逃逸商人不能担任判交保限十四天還清 
韓郎卿於前清宣統二年二月將房屋基地單契向孫順記抵押洋一千另五十元迄今未贖合計本利洋一千八百三十元被控到案押追不理故於前日將該房屋基地拍賣銀一千另六十一兩交存公堂傳同原舌將銀領去韓開釋完案 
前善堂前控房客徐朱氏虧欠租洋二百五十六元交保不理昨又提訊朱氏供女兒許與盛官爲妾此房係盛官之産内劃屋二問送與婦人居住有盛官諭單可証收租人稱此房盛已售與首善堂爲業朱氏租住房屋理　付租判交人銀兩保限七天交洋 
雜評三（訥） 
我以覘中國之人心此次南京先遭戰禍後患搶掠閭閣蕩然衆目共睹斯誠我國人　髮纓冠往救之日也 
不謂美總領已先裘而發起南京救濟會中外紳商聞風興起誠寜人之幸然而寜地旣廣襪難又多尤賴我同胞從速捐助踴躍輸將方足以脾倒懸之厄否則非特無以對寜人且爲分人所笑 
嗚呼我中國人心而苟不死者必於此事見之矣 
　其亦可以已矣昨日北京專　載稽動局奉令徴求太平天禍遺裔得李秀成子李　祥存有伊父手著天國鑑略一書已宣付國史館云云從此太平天國嘗不再迅盗賊草寇同類而共譏之矣 
然而上海之議員猶曰髮逆髮逆者其亦　可以已乎 
來函 
[張漢傑君函]  
申報大記者台鑒敬啓者竊現充淞滬警察　長穆湘瑶於滬城倡亂之際先後附匪　經徐匪企文供涉有案嗣叛黨陳其美等在　揚竿該廳長首鼠兩端養　遺患艮順陳逆之私交卒置地方於不顧旣取助亂於事先復未彌禍於予後且竟擅　職守釀成巨患而叛黨乃得以逞至我軍獲勝之　尤復潛匿租界觀望不响居心實不堪問爾時若非鄭　守使遣兵維持幾使吾民重罹烽火再吾人衡情酌理其罪且較重於叛徒迨滬一律肅清後始行徘徊　廳入署辦事罪以養癰其何能辭科以溺職其又奚辯乃穆竟不目反省且當我政府政尙寛大未予深究仍令供職以還仍敢藉端虐民希圖冐賞大肆搜索妄冀邀功並將傑於去夏四月間所代藍君天蔚儲朝南市梨園公所之軍火二百七十餘箱忽爾抄去謹按此項軍火原係　　關外軍用所購存於烟台軍政府待用者數月嗣因取消軍府解散軍隊之際鄉傑與陳君臣等苦心籌畫始獲幸將此項軍火一律分載胡南琛漘容等艦隨田藍君　傑親身押運回　是時原擬全存原製造屬内適以該局空房僅餘一間只敷容積六七十箱之用尙餘百七十餘箱無處町貯是以商託南市梨園公所中人暫行借儲又以此項軍火尙欠滬欵未清　遠未卽繳呈政府約將年餘久未遷動至此次上海城内事變且幸叛黨尙未查知故仍安然無恙傑尙私心竊喜方欣未供亂黨之利用也乃該淞滬警察廳長不察事理不問是非擅抄之不足且　是而妄入人罪甚且硬誣及於梨園公所中人爲私藏軍火朦禀上官四中搜楠經傑查聞之餘誠恐該廳誤會一再函逹原委詳細申述情形乃竟置之不答已半月餘矣並將傑隨函附去去夏關於此項軍火之欠欵交涉之國務院財政部參謀部之原電共三纸及製造局市政廳收據合一纸於閲後亦不擲還似此　頇兒戲豈堪使居民上耶又况此項軍火之内向有而上海集成圖書公司代印之關外軍兩廢票七箱查係前清宣統三年冬間藍君委員來　所製之物尙欠印費八千餘元未清均有帳據可考至該公司　總理席君子佩近亦在滬亦何難就近查問究竟此項廢票是否滬城獨立時期應需之品該廳長並此而不能辯何其不明事理至於是耶至若此項軍火原欠華洋各欵六萬餘兩節經傑爲籌還之後尙欠二萬餘元北京財政部亦有案可稍原也具在豈　欺飾如疑此項軍火或爲接濟叛黨而設是則叛黨乏　早已喧騰聚口又豈有任我諮至今日依然如故乎縱謂被黨鎗烟或典我　盡不合膛故能傭至今日然則炸彈地雷諸物又同以並存於中亦未移動分毫乎以上種種均皆足以證明兹事之實在乃該廳長服官多年閲　頗深豈有對此微瑣而反　笨至此天下有是理乎獲廳長是否别有心肝傑殊不敢妄斷向祈我大記者一垂鑒焉又查滬商　洽卿和德前代揚州徐故軍長寳山儲有步鎗三百七十餘雙於南市堆棧之内亦係　價未清暫行儲於滬者與傑情形但同該廳長亦曾誣爲私藏彼嘗極而苛求勢非大興訟獄不止諸如　類言之難堪總之無非礙地方之公安動商民之惡感啓挾嫌誣訐之漸而已寗不冤哉嗟乎國有法律固足以爲人民之保障　而邑有蠧吏亦足藉兹以欺上而凌下譬如人尙道德固是以爲吾心之模範然而市有不肖亦必假之以顛倒夫短長於是地盖天經正氣夷蕩邪官汚吏取巧倖進廉恥日喪威信不張濁世誣民覆國禍邦僞來詐往從違無常今日滰勝則黨漢明日楚勝則黨楚任憑秋風送荷葉流到何處使家鄉攫得一時利禄遑諭禍及萬方此而居官臨民何顏高坐堂皇當初旣未開順逆後此烏能望賢良政府縱予優容亦應自行請劾以謝我滬南北避井離鄉哀惸無告之愚氓乃竟計不出此日惟推波助瀾思所以見好之方於是家搜户索　故中傷聽任盜匪之廣行忍婙吾民於死亡他如警兵從逆　及某　人之接濟叛當全都付諸無何有之鄉且聞該管區域某商之洋行棧房兑儲致百餘箱大批事裝嘗當上海倡亂專四接濟叛黨然始終未聞該　長例抄扣居　明知故昧卒聽其自中運往他方是以全埠騰説嘖嘖規長兹事如更確甯是則該廳長不僅溺職　亂且更含有媚外之罪質也傑自關外取銷歸來卽致力於美術學者經年　嬋仗馬久不問治亂興衰藍已早存與世無爭之頤也奈何彼叢日逼而竟趨於不能不出發一言用敢振筆直書聊盡士民上書之責除已於上日杪具呈大總副總統副及北京各衙門外謹此奉聞敬祈貴報主持公諭順頌台安前武昌起義軍務部秘書官關外都督府叅謀長藍都督留滬代表張漢傑啓 
[羅良鐸致馬士杰書]  
雋卿先生左右閲報載衆議院議員陶陶保晉關於程應之問書内可内務司長逆知探訪局長羅良鐸聯絡亂黨謀爲不軌等語不勝詫異良鐸服務甯垣於兹八載即與執事共事亦越一年此一年來良鐸對於爲亂匪徒搜捕懲戮案牘纍纍他人容不盡知執事副親所聞見南京自光復以後匪徒思逞人心恐荒鐸對於職務幸無隕越未釀事變自間並無負於地方亦無負於執事明知此種　言决不出諸執事之口且該議員等淆亂黑白顛倒是非所誣衊者不僅良鐸一人所揑造者不止探訪一事本無與辯論之價值惟恐累及執事名譽未敢緘默擬請執事電詢該議員等果有何種証據卽日明白答復爲要抑更有進者此次寜垣之變全係上级軍官爲之主動並未别有组設機關更何有聯絡運動之可言讀程都督有日運電及大總統迭次電令其中情藴自應瞭然乃該議員等偏欲故反其詞以與事寳相反世風如此議員如此尙復何言良鐸卽日歸隠故鄉不問世事未獲詣辭不勝跂仰之至 
[蕪湖商務總會函]  
大主筆偉鑒頃閲九月且日貴報要聞欄内蕪湖取銷獨立記後叚所列蕪湖黨人姓氏内有陶寳書湯鈺泉二名敝會同人閲之不勝詫異查湯君係敝會協理陶君係敝會議董向來宗旨純正絶無附和亂黨之事况湯陶二君協同敝會維持地方不遺餘力者亦因職務所在身家所繋皆屬義不容辭此次忽見列名附和亂黨自係訪昌傳聞之誤係諗貴報言論公平毫無黨見合亟函請更正以昭核實不勝盼禱蕪湖商務總會九月六日（同日蕪湖工移總會與商圈公會亦有來函聲明湯陶二君宗旨純正從無附和黨人之事） 
[蕪湖城自治公所函]  
大主筆偉鑒頃閲九月一日貴報要閲欄内蕪湖取消獨立紀後叚所列蕪湖黨人姓氏内有陶寳書鮑小齋湯鈺泉等三名敝會等同人閲之不勝詫異查湯君係商會協理陶君係商會議董鮑君係城自治公所職員向來宗旨純正絶無附和亂黨之事况湯陶二君會同各公團維持地方不遺餘力盡人皆知此次忽見列名亂黨自係訪員傳聞之誤素諗貴報言論公平毫無黨見合亟函請更正以昭核實不勝盼禱蕪湖城自治公所啓九月初七日 
[淞滬警察第三區第三分署函]  
大主筆先生鑒頃閲貴報本埠新聞欄内載有閘北警察六區（卽現在之第三區第三警察分署有已革巡長徐存卿在梧州路吳王春家私設烟間容區該區巡士陳海卿施漢卿陳恒泰蕭德祥陸文明蕭家郎等吃烟被捕房拘罰一節捧讀之下甚爲詫異查本警署一向並無有已革巡長徐存卿其名至陳海卿等五名向來法警署當過差事惟施漢卿一名係元半年八月斥革巡警今該徐存卿等借本警署名義在捕房亂道實與本警署名譽攸關貴訪事有聞必録係屬應盡天職惟未分别是否巡警及革否字樣閲者將信爲事實而本無署名譽亦將從此堕盡矣爲此函懇大主筆先生煩即更正以昭實在而戒冒充不勝感盼之至肅此請敬著安江蘇淞滬警察第三區第三分署啓九月九日 
[上海泗涇路中國救濟婦孺會通告]  
本會收到留養被拐婦孺除七月十一號登報隨已給領資遣外復經本會偵查陸續報案曁厦門思明縣知事營口三江公所本埠各官廳送交被拐婦孺到會姓名年歳籍貫列後俾各家屬到會認領再本會事務所門前懸有被拐婦孺相片計三百餘張凡失婦孺之家屬速至認明以便接洽無任盼望 
徐三乙九歲温州人楊正黛八歳山東人陳狗小十二歲鎭江丹徒人許明圓八歲紹興人鄭庚月八歲安徽人鄭小花五歲南京人許再生十歳南京人張小龍七歳徐州人 
孫朝全十二歲穌州人樓阿毛孔歲蘇州人錦松八歲無錫人楊小狗十二歲江寗人陳哀氏十八歲　徽蕪湖人范發喜十四歲常州人盧吳氏十九歲蘇州人楊來喜十三歲清江人王巧林十歲清江人洪再姜十五歲温州人劉二實十六歲杭州人張細流四歲　北人閨秀十六歲江西人毛周氏廿三歲無錫人萬春香十二歲杭州人 
 
 
 

Page 12

 
 
   
 
 

Page 13

 
 
自由談 
游戲文章 
[擬鎭擾使告示] [  奚悲秋]  
新簡逾督兼　　擾使　 
爲　　事　得放火殺人軍隊視爲天職姦淫搶掠兵士藉以消　本軍偕騙除亂黨之名行各飽私曩之計大軍所至秋毫必犯嘗爲天下所其悉今值蕭清伊始士卒燕安猶恐殷富商民名媛　閣城中潛匿尙有孑遺爲特連隊入城痛加淫掠爾等應念本軍克復之勞須享完全之福凡遇本軍出行淫掠者不得稍有抗拒且所掠各贓仍應責令各業主負送以昭誠敬而盡義務如敢故違准卽各殺勿論切切特示 
尊聞閣詞選 
[秋夜有感] [  红豆女士]  
一夜雨瀟瀟山中木葉凋離家剛半月歸夢已連宵藉酒方成寐挑燈伴寂寥有懷言不得心思類芭蕉 
[烈士行] [  囂囂子]  
白虹費日日無光倉鷹撃殿鳳怒狂汝陽烈士張汶祥手執七　目怒張三人昔年欲血盟如手如足比弟兄一朝節鉞鎭嚴疆貧賤之交今則忘彭生有婦宛清揚夫飲白刃婦專房爾面則人心則狠刎頸誓與爾俱亡一撃不中心暗傷磨刀霍霍氣激昻死馬模糊飛羽章使君一見目忽瞠丈夫作事本堂堂先事使爾心怦怦詰朝秋獮石頭城使君徜徉駕飛驤烈士突出勢莫當白刃揕胷斷仇腸烈士擲劍笑不驚我志已酬甘鼎（烹）凡心如斗血玄黄烈魂不死登雲鄉一撃不中走倉皇懦夫懦夫爾張良 
[金縷曲悔词] [  太癡病榻倚聲]  
姊姊哥哥叫互厮稱你擡我敬由來敢好猶記當時初覿面十四年齡尙小已共有幾分知曉翁嫗兩家通戲語説同庚配作夫妻妙敢眞是天緣巧指尖閒把巾兒繞一些時梨渦暈退幾曾着惱長日繡餘無箇事並坐觀書閲報却不許等閑調笑掛壁西湖饒勝景向圖中兀是窮探討每美汝遊踪到 
　　好本天然愛不驚花不貪羅綺不沾鉛黛獨養偏無嬌慣習林下清風宛在况裁製烹調盡會博我慈歡兼顧我便一衫一履常卿賴飲與食還相持不才身世單寒最感殷勤卿家二老错垂青睞坦腥東床原默許似愚往來翻碍竟暗蓄深心六載直到飄零書劍日掃前軒彷彿留劑齊贅算此遇應難再 
拂袖行何勇世年來尋消問息底如脱桶天上人間今已矣惟有寸心含痛任齋奠也都虚供一訣竟成千古恨恁區區杯酒睚眦　　重悔年少眞狂縱谁知使氣將何用枉矜持嶙峋傲骨寗甘餒凍青島頻來邀不返木石此心難動却忍把良緣斷送坐使春華摇落盡問緑窗風月和誰共呼負負涙徒湧 
侬约靈旗下度香風亭亭情影翳何人也此意似含還似吐采采藍蕪滿把有無限隠情難寫道是少君方術幻　緣由久矣誰知者一矢口令人詫開眫不寐常終夜料芳魂定應憐我來相慰藉病骨支持猶倚枕追念姿容淡雅敢悄傍青紗帳罅四壁　聲人畢睡耿淒清獨對殘釭施空想像勞牽挂 
二我居雜綴 
[黄陶菴軼事]  
黄忠節淳耀未第時館常熟錢謙益家程孟晹出海棠小箋示之跺節問首唱爲誰孟晹曰宗伯如君柳夫人也子於帖括之暇試周紅樹海寜人原名栩三十以前别署萬花一蝶又署蝶巢 
投稿者紅樹 
字乾慶現住杭州太平門刀茅巷私立浙江法政專門學校 
點筆也忠節曰忝居師席可與小君唱和乎孟晹曰此何傷某亦偤諸君子和之矣忠節曰先生耆年碩德與主人爲老友固可無夫章題文時推絶唱謙益獨不懌及甲申夏福王立謙益晋秩尙害忠節遺以婁堅手書歸去來辭謙益默然 
[洪大遺詞]  
太平朝有天德王洪大全者湖南衡州人少應童孑試不售豪俠好大言亡命粤西與洪秀全聯宗入其黨相與定營制整軍律共守永安衆以爲賢楊秀清心忌而囚之逸出爲官軍所獲囚服繋銀鐺磔於京都西市大全喜作詩詞就獲時於途間自題扇云寄身虎口運籌工恨賊徒不識英雄妄將金鎖綰飛鴻幾時生羽翼萬里御長風一事無成人漸老壯懷要問天公六韜三略總成空哥哥行不得涙灑杜鵑紅方大全之就獲也郎中聯芳主事丁守存將押解入京都洪氏由城突圍出謀奪大全相距僅半程鄒中丞鳴鶴飛書促其兼程前進七日抵全州丁公恐過衡州被刦因改由水程出祁水遂抵長沙初大全登舟丁公令置内艙塞窗無少隙大全不知船行之速每曰到衡州須起早兵役僞應之及抵長沙紿之曰已到衡州矣大全出艙眺望曰此長沙也吾合休矣雖然秀清豎子不從吾言終亦成禽耳其詞爲過此所作後人但知有石逹開而不知有洪大全也 
自由談話會 
自贛省發難以至南京恢復軍事告終成一結束然此數月擾擾攘攘之中不知喪失若干金錢傷害幾多人命在亂黨毫髮無損携欵庝洋徐圖捲土重來抑何從容政府耗費如許糧餉若云平亂究未促到一個亂黨首領若云救民請看張軍破寗城後之光景南京之逃程德全怕黄興黄興怕馮國璋百姓怕打仗然逃則到底便宜不逃則終久吃虧我等老百姓千萬莫忘逃逃逃逃[  鐵漢]  
南軍據事旬餘日政府爲地方計命張勳鎭撫江北進規秣陵蓋令以救民非令以擾民也乃報載張勳入城之後於地方之損失未嘗調查議卹人民之創痛未嘗依次温撫而徒縱兵淫掠演種種滅絶人道之舉嗚呼昊天中弔旣降鞠凶刦後災黎忍再蹂躝曾救民之師而出此哉且張勳之兵平日卽稱官軍者也以官軍而反累民若此不更滋南軍之口實重人民之怨望乎流毒所至又何忍言所望該軍長官以人道爲重嚴懲不法兵士庶後來者知所鑒戒而南京人民亦不致以鋒鏑餘生再罹斯刦也悲秋不才敬先代無量生靈尸祝以俟之 
近日報中所載長篇文電至多蓋非頒勳賞之命令卽誇張戰續之通電也余展覽所之每爲於邑蓋軍人平亂天職宜然况釁起鬩牆戈操同室又非戰勝外人時可比更焉用此鋪張揚厲爲原當轴者之意或以爲不如是不足以顯其智勇於當世不知此種文字卽費無數資械生命而來有心人視之正見其爲精神血肉所積讀不下句矣古語云一將功成萬骨枯我於今日之酬庸告捷尤不能無感慨係之[  奚悲秋]  
空生一介庸愚托於商店糊口然憂國之心秉乎天性自南方兵禍發生以來數省生靈慘遭浩刧流離轉徙觸目驚心吾人於水深火熱之中惟願有魯仲連第二出而排解使兩方面及早和平了結則吾民受創未深猶有苟延殘喘之一日心理如斯故凡見中立之公論則色然心喜見偏私之報纸則反對特甚蓋抱中立主義者必以大局爲前提一秉至公曲直分明足以激發兩方之天良或能生間接調和之效力以左袒爲懷者必其黨見印入腦海恕已責人不免吹毛求疵任意摧殘甚至捉影捕風败人名譽使當之者氣憤交加益足以致其暴動則禍患更無已時耳尤有進者誠使南北偉人必不罷兵息戰不暇顧及吾民之生命財産而吾民之財産亦竟遭其損失猶吾同種之偉人損失之也吾民之生命亦竟遭其慘死於鎗烟彈雨之中猶吾同種之偉人所賜也設不幸因我諸偉人之同室操戈而爲異族所乘危竭蚌相持漁人獲利剖瓜分之慘禍不見於滿清之未葉而轉發見於初興之中華民國以吾人最寳貴最莊嚴之炎黄後裔淪爲亡國之奴即死亦有何面目見我漢族列祖列宗更何以見我起義諸先烈如徐錫麟競成基及黄花崗七十二烈士諸英靈於地下乎空生書至於此悲從中來然而環顧我同胞受禍正未有艾不禁痛哭失聲者久之空生 
小説 
寫情小說 
[黄金祟（七十五）] [  天虛我生]  
六幅風　　　煙絶無人處許憑　紗帳小　花　務羅　　兜月上弦握手未温嫌草索朶頣　　礙肥鈿　　偏有違心處惱我霞裾故故牽襯帳額銀鈎一指挑湘妃簟子襯冰綃却　鴛枕承頽鬢索的鴛　護細腰口角春情容易得　心嬌態　難描禾甘交頸和香睡好把柔魂細細銷 
生來化様怕吹彈偏耐深宵被角寒憐爾腰軀因醉軟羞人眉眼對燈看不遮月帳心還怯肯貼雲鬟夢始安曉起扶肩搓眼笑睡情猶滯小眉端花影登牀起獨遲睡棠雙頰暈胭脂投懹婉轉拈腰帶索手温存理髤絲逗我嬌　嫌婢笑描人情態惱郎　臨　不許凭肩看防備鸚哥説與知讀吾書者當知予在病中實享無窮之艷福特惜病日不多一月而後遂復初狀湘谿來書促予往願言客去庸知阿文不謹極欲見好於吾母則以前次瓜山之游與夫此次臥病於箏兒家事　縷瑣屑陳之吾母吾母乃謂箏兒實爲予之病魔也度予此去必將又道前轍遂命内子作書以謝凌夫人請辭所席而扄予於家跬步不許離膝卜惟予心中苦念箏兒顧阿文已爲吾母所制别無傳書遞簡之人素日爲予腹心者惟花農然而花農已爲其母召歸迄猶未來環顧室内實無可以指揮之人則惟托之吟咏抒我積懷我於其時乃成箏樓紀事詩百入十首詩冗故弗録别有專集素卿見之則曰嗟乎我誠不解箏兒之心彼其與君果有情耶抑無情耶如爲有情則温嬌之聽胡爲弗納如爲無情即謝鯤之挑胡爲弗拒予曰此無他彼特畏我阿母之嚴耳素卿曰阿母雖嚴亦未嘗能啖人獨不思我何以處之泰然予曰箏兒之爲人實不可與卿比彼於家庭之間小有不懌則即憤然呈露不稍自抑對於彼母且猶如是故予嘗以箏兒此種舉動爲不可妻也而况乎妾要之箏兒者但可與爲膩友彼則自視過高嬌縱且慣果使與卿共處則我將負種種之罪名果欲妻箏兒者必能爲淳于之贅而後能安然而我非琵琶記中之蔡伯喈也故予此種熟念實已降至冰點以下所不能忘者則情根已深因之歡苗愛葉時時復生而不能芟要之三生石上不過有些微影響之因並無美滿圓成之果耳二 
 
 
 

Page 14

 
 
   
 
