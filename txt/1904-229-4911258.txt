# 1904 - 229 - 4911258

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祇及朱元明代尙付闕如讀史者每以爲憾當塗夏明府夑有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非　讀正續二鑑者所當蟬聯而下卽彼究心明晚者亦不可不以此爲老鏡之　也　由木齊用潔白連史紙石印告成每部裝釘十二本定價洋兩元卽日出售此佈 
[論無錫闔城罷巿及拆毁各學堂事]  
　　錫金兩縣各米行因本地紳士欲撥米釐充學堂經費起而聚衆抗捐城廂内外一律罷巿奸人乘之竟敢燒燬楊紳住宅并拆毁各學堂本館旣據錫金兩邑士林公函將其詳細情形紀之報牘執筆人綜觀此事始末竊謂米業董事與錫金兩邑令以及辦理學堂之楊紳均有應得之罪焉何以言米業董事有應得之罪也聞之錫金兩邑米捐每年約可收錢一萬數千串内分爲十三成向以六成充廟捐四成充各善堂經費二成充米業公所經費一成充修橋經費此係歴來遵守販客賣主久無異言夫善堂與米業公所以及修理橋梁雖事有緩急不同而爲正用則一至若各廟宇實爲民間之蟊賊正人所難容際兹經費支絀之時本有廟產尙應勒令充公况係捐自商賈楊紳以學堂費用支絀之故欲於廟捐六成中提撥其半於商人旣非有格外之苛求於各廟亦尙有留存之餘欵彼爲米董者自應唯唯遵從何得設詞抗拒推其故蓋因米董與廟董本係一人米釐而充廟捐則可任意開支悉歸中飽若攺撥學堂經費則出納之權另有人主持而侵吞之技將無從施展以此一念之私竟釀成聚衆罷巿之巨案此其頑抗藐法之罪不可寛宥者也錫金兩邑令出宰百里南面稱尊於民間錢債詞訟自應悉心聽斷况學堂爲目今至急之務苟有可以匀撥經費之處安可不盡力籌維然則當楊紳禀請分撥廟捐之時自應傳米董至案諭以向之以米釐六成歸入廟捐者今以其半撥歸學堂於捐項並無增加而化無用爲有用於地方較有裨益一言定斷米董亦必能遵依　竟冥頑不靈雖弔回部貼另行招商亦不爲過蓋此項捐欵若係　外　　亦非所以爲恤商之道今以捐於廟字者攺爲捐入學堂於事有裨而於情無碍爲米董者亦安敢爲無理之抗違乃一味　　互相推諉匪類因之起　奸人藉以造謠一著旣差满盤俱失此其糊塗僨事之罪不可輕恕者也至於楊範春孝廉之禀請以米釐分撥學堂陳義甚高本無不合惟聞孝廉前辦　實學堂向各業勸捐甚爲若細雖緇衣黃冠者流　經　一次亦須捐錢若干夫捐亦未嘗不可特所捐之欵是否盡歸學堂抑係濳充私槖亦殊莫可究詰以致人言藉藉民怨沸騰此次又復籌撥米捐在各米董早挾一不能信服之心何能踴羅捐輸一無異議加以考察商務隨員楊道霖又有遷捐各業設立商務公所之説風聲所布益復疑懼交乘夫以才能取信於人之紳士而令商人慨捐巨貲其鑒枘有不待言者此其貪　致變之罪百喙難辭者也要而言之以不孚人望之紳士遇私心自用之奸商而又値昏憤不能辦事之邑令宜乎鑒此非常巨變爲遠近所駭聞竊謂方今辦理此事之法宜將狡抗之奸商與夫乘　肇亂之匪犯嚴刑重治其罪以儆將來兩邑令須由大憲從重揭參叧易賢員接任務令寛猛兼施俾民心自然翁服而學堂總理亦宜叧换公正士紳不可再使楊孝廉尸居其間貽人口實至於所撥六成廟捐應悉數攺撥學堂不必再留其半如此則情法　盡不軌之徒可以稍知畏懼而後患或無自而生彼素負時望之端中丞或亦能俯探　　而以僕爲知言　 
[本館接奉電音]  
　　昨日午後三點鐘時京假友人飛電傳來上諭三道敬謹譯登○七月初八日奉上諭袁世凱奏永定河伏汛期内盛漲北下汛續漫一口分别參辦一摺刻因南四等工漫口業經降旨將在工各員懲處此次北下汛又復失事雖據稱風狂雨暴人力難施在汛各員究屬疎於防範北下汛宛平縣縣丞程景濂著革職留工効力署石景山同知文恩著革職留任署永定河道毛慶蕃甫　接印尙屬籌防不及著免其議處仍著袁世凱督飭各員赶緊堵築並派妥員分投查放急振以拯災黎毋任失所餘著照所議辦理欽此同日奉上諭張曾敭奏洘核屬員分别與劾一摺山西汾州府知府胡手宸薩拉齊恩同知劉灜河曲縣知縣姚學鏡屯留縣知縣朱善元文水縣知縣劉彤光黎城縣知縣郭拱辰武卿縣知縣張嘉楨均著傳旨加奬定襄縣知縣董志敏性多詐僞聲名素劣陽城縣知縣鄭綬貪冐無忌玩法營私捐升知縣岢　州吏目胡志濬工於奔兢行止貪污均著卽行革職永不叙用署沁州直隷州吉丹知州鄒兆訥弄煩行鄙商民怨咨署黎城縣事垣曲縣知縣羅廣煦侵税病民禀控有案署岳陽縣事平陸縣知縣林步高心地　頇操守不謹前汾西縣知縣劉鎮壎隠匿土税不恤民艱興縣教諭王本清朋比劣紳鑽營膽大署左雲縣訓導大挑教諭董猶龍　利忘義士民共憤均著卽行革職太原府理事通判文銓信任鬥丁　于吏事著以筆帖式歸部選用以示懲儆餘著照所議辦亘該部知道欽此同日奉上諭順天府奏舉劾屬員一摺順天昌平州知州史廷華署意安縣知縣高焕均著傳旨加奬　順義縣知縣糧馬通判劉子祐信任差役民議　騰寳坻縣知縣趙元　性好鑽營身有痼癖均著卽行革職餘著照所議辦理該部知道欽此 
 
 

Page 2

 
 
[旨傳宮門抄]  
　　昨日午後三點鐘時京師友人專電告知　　云七月初八日皇上召見軍機大臣及鐵良馬吉樟 
[日軍大創]  
　　華歴七月初八日烟臺來電云有旅順　捕頭乘中國民船至烟臺據述日本武弁於初六日往見旅順俄將司徒守令其投誠並持章程三條一准俄軍携帶軍裝由日軍屯駐之地　往遼陽一凡不關戰事之人可乘日船隨意避往何處三旅順口内所有之俄國船均歸日本管理司徒守將軍答以我軍如存一兵尙當與戰斷不能允降順之言日武弁因請停戰三日俾將日軍戰死之屍首悉數焚埋司徒守將軍亦不允治日武弁返入日營俄軍遂調兵開仗日軍極力抵抗初五初六初七等日日軍之死傷者約共一萬五千名左右其傷亡如是之多因日步兵兩隊砲兵一隊騎兵兩隊在第三第四座砲臺之間中俄軍所埋之地雷所致也旅順口内尙存俄戰船五艘一名巴比哀逹一名巴爾大滑一名雪伐司多扒爾一名　列司維哀脱又快船貝揚及百拉逹二艘另砲船水雷船等若干艘當日軍來攻時俄艦助砲臺發砲拒之此三日内俄軍之死傷者爲數無幾 
[攻旅失利]  
　　德文報接華歴七月初八日烟臺來電云旅順口内所有俄艦由俄親王烏切當司合爲提督初四初五初六初七等日日軍由陸路奮力往攻失利而退計死傷有一萬四千人之多俄軍士約死傷八百名 
[俄艦沈沒]  
　　昨晚八點一刻鐘時日本東京來電云大本營接旅順海軍望臺公報内開初七日之晚有俄國形同與鐵還尼之砲艦一艘在旅順口外離老鐵山七千邁當之海面觸於機械水雷遽爾沈沒被難各兵幸多救起 
[俄帥奏報满洲戰地情形]  
　　華歴七月初八日英京倫敦來電云俄帥苦洛拔托金奏報俄廷稱满洲地方連日大雨有橋梁數處均爲水所冲坍各戰地現皆無甚變動惟　匪則加日猖獗云 
[轉逹德員述電]  
　　昨日午前三點鐘接東京專電云日本叅謀總長山縣元帥於華歴七月初六日電致攻圍旅順軍司令官謂有德國武員海軍少佐和普曼海軍大尉支爾真海姆現在旅順口觀戰今因日皇有至仁之聖旨故德國駐東京公使請爲電逹該二員速　旅順等因日本攻圍旅順軍司令官已爲之轉逹矣 
[俄國鑿冰艦東下]  
　　法京巴黎時報云聞俄海軍隊中之最大鑿冰艦名愛爾馬克者近在克郎斯他德港接有海軍部命令準備一切駛往遠東蓋因波羅的艦隊駛往遠東時須在西歴十月内而沿海各口行將冰凍是以須用此鑿冰艦也按此鑿冰艦係已故旅順水師提督馬卡洛夫創造俄國海軍中人莫不視爲利器 
[黑海屯煤]  
　　法京巴黎時報云現聞有上等之煤甚多載往黑海各口岸專備俄國海軍之用並有上等煤五六萬墩已購定儲棧矣 
[俄查煤船]  
　　華歴七月初八日英京倫敦來電云俄國快船名馬拉里者在日斯巴尼亞海面阻截英國運煤之船俄統帶并謂刻下查有輪船二百艘裝運私貨至地中海意欲易船轉運故須嚴爲查察也又有煤船欲至法國馬西利地方亦爲俄人所阻英國各報紙旣紀其事因復各加以議論云 
[俄察奥船]  
　　華歴七月初八日英京倫敦來電云有俄快船一艘在葡萄牙海面遇奥國輪船名啞祿亞者巡察一周而去 
[德增貨船]  
　　華歴七月初八日英京倫敦來電云英國公司輪船前以海中多故不敢載貨東來詎德國則反增添輪船運貨東渡 
[提訊逃員]  
　　逃員裴景福已由澳門提解回省收禁南海縣獄神祠旁看役屋中已登前報兹閲香港循環日報云本月初三日廣東臬憲程雨亭廉訪親提研訊是日現任廣州府陳太守及前任廣州府沈太守曁南海番禺兩縣與前署番禺縣劉大令均到臬署伺候及廉訪升座 
先提兵刑兩房吏及劊子手等研究裴在任時濫用站籠等各種非刑吏役等一一禀陳廉訪隨飭當堂具結存案以時已將暮未暇提裴細詰初四日復訊藩憲胡方伯亦命駕而至廉訪先命府經廳薛二尹南海典史周少尉親入獄中將裴提案時裴乘三人肩與形容消沮觀者途爲之塞旣入儀門後各官命將門閉上不許他人入内是以供詞無從訪悉惟聞是日陳李濟李如初等均未赴案裴所犯者惟站籠一事確而有據大約卽將以此定讞訊畢仍由各官將裴帶回南海縣獄 
[派生出洋]  
　　姑蘇訪事人云江蘇巡撫端午橋大中丞履新以來時以培植人材爲急務邇飭各府廳州縣就各學征監中考選師範生二名送至省垣由學務處彚送至日本速成學堂疑業一俟畢業回華派充各學堂教習所需經費計每生每月需日幣二十五元卽以所送上司之門包提充如不足則由各縣宰捐廉貼補每年分四季彚解由學務處匯往東灜長元吳三首縣業已示明七月初五日考試錄取後申送學務處准於七月十五日由藩臬二憲命題覆試然後委員護送出洋 
[直督袁宮保奏覆直隷籌辦情形摺]  
　　奏爲欽奉寄諭謹將直隷籌辦情形恭摺覆陳仰祈聖鑒事竊臣承准軍機大臣字寄光緒三十年五月二十八日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨軍制以整齊爲要練兵尤以籌餉爲先各督撫務須不分　域共濟艱難以身作則崇儉去奢爲屬吏倡率各就本省財力實心籌措分銷之欵核實騰挪中飽之數從嚴釐剔普歸併局所裁汰冗員清提陋規力除糜費以資挹注每年匀出的欵若干以爲練兵之用不得多留優缺優差爲調劑屬員地步並將籌辦情形限一月内具奏等因欽此跪誦再四仰見深宮軫念時艱憂勞大局聖謨廣運垂訓周詳凡屬臣工苟具天良孰不感奮臣猥以駑庸渥叨殊遇愧未能廣建富强之略以上紓兩宮宵开之憂自奉命蒞直以來夙夜兢兢尤冀以練兵籌欵二端勉圖報稱惟是籌欵非易籌欵於直隷尤難以直隸地瘠民貧迥非繁富之區可比向來旣少優缺并鮮優差疉經臣酌提州縣中飽盈餘節省河工修防經費整頓各屬田房契税宣化監務等項每歲計增三十萬兩又認籌烟酒税項每歲八十萬兩總計歲增額欵共一百一十萬兩均經於未經奉旨之前先後奏明在案至直省冗員以佐貳爲最多教職亦半無所事現方督飭藩臬兩司並會商學臣設法汰减叧案埨報各項局所設自歴任督臣曾疉久奉諭裁併現計其舊有者皆幾經審定而始能留存其新添者必萬不可緩而始行建置以近年來舉辦新政端緖紛紛而直隸爲首善要區北洋爲交涉重地庶務之繁實倍他省該局所各有任寄各專責成尙不同駢拇枝指徒爲贅設第値庫儲萬緊之時必須格外樽節臣謹當悉心酌度如有事務較簡者卽行分别裁併現在籌畫伊始尙難預定確數然約略計之以上冗員局所二端汰併之後每歲當可省銀十萬餘兩若夫官邪多起於貪而官貪半由於奢直隷向係瘠區尙無奢靡惡習臣蒞任後疉飭各屬力戒浮文禁革糜費以遏弊竇而勵官箴自道府以下皆爲之酌定公費所有從前各屬陋規一律提解藩庫化私爲公永不准再有陋規名目亦曾經奏明有案此外如尙有可以清釐可以節 
 
 

Page 3

 
 
省之欵仍當隨時認真考核依次籌集總期裨益餉需庶可仰副宮廷諄諄誥誡之至意所有直隷籌辦情形理合先行恭摺覆陳伏乞皇太后皇上聖鑒訓示謹奏 
[漢口官場紀事]  
　　漢口訪事人云湖北第三批京餉奉上憲札委潘大令玉　碭大令其昌押解赴京日前兩大令已取道過漢遵陸北上矣○候補道王復東觀察奉上憲札委總辦湖北全省礦務局事務已上院禀謝奉委到差矣○湖北營務處執法總辦一差虚懸已久兹湖廣總督張香濤宮保札委臬司岑馥莊廉訪以承其乏又札鳳池錢銘伯兩觀察得派充營務處參議○新授湖南糧道陳少石觀察定於七月初二日由漢啓行擇吉初八日受篆任事○近聞夏口廳馮少竹嫩馬已奉憲檄帶兵赴湘防堵所遺篆務由洋務局吸芝圃大令署理然傳言若此尙未見明文也 
[浙省官塲紀事]  
　　杭州訪事人云杭州省防右營常備軍管帶吳副戎忠選因誤拘客民爲匪以致被控撤差所遺右營管帶一缺當奉聶中丞另委劉參戎冕接統○前辦江干釐局邵太守秉經因欠解各欵上憲特派葉大令大琛前往催提現聞各欵已如數繳清矣○分甯差遣縣丞程二尹詳溥奉府憲札委製造火藥局差當卽專丁到省禀謝○前署歸安縣知縣丁大令燮已於七月十八日交缷回省○上月某日藩憲牌示云嘉興縣各縣瞿倬調省遺缺委候補知縣吳　金署理温州府經歴缺委試用縣丞趙士蓮署理定海廳司獄缺現飭准補是缺之藝踰制赴任長興縣主簿缺委試用縣丞王來金署理壽昌縣典史缺委試用典史孫樹棠署理 
[彝陵客述]  
　　宜昌訪事人云成都將軍綽哈佈統制於五月初十日由宜啓程入川其官眷甚衆有由水路往者有由早路往才會合於萬縣然後入省○當五月間天時不正每至入晚輙得小雨迨次日卽紅日高懸非常炎熱十六日午後忽然雪花飛墮十八日午後三點鐘時又大風猛雨冰雹如拳十九日清晨又傾盆大雨而天氣則仍未凉江水漸漲往來川鄂各船恐不能暢行無滯矣○去歲宜昌設立官醫局由殷實各商　捐銀施藥今夏地方官以去歲捐集之欵已提撥别項經費而此事又不能不循例舉行不得已乃由東湖縣柬邀紳商勸再能　捐助又得千數百金以便施送藥餌○宜昌土藥局先在城内紅土地廟街購地一方以便蓋造房屋但己多年尙未造工興造邇者由朱觀察加工庀材大興土木五月間工竣觀察因將土藥膏捐局擇日遷入○南門外某錢鋪係鄔姓　開前日有人持票兑錢無大錢應付一時紛紛傳述咸謂店將倒閉因是持票兑錢者人如潮湧至夜由地方官將店封閉有兑錢者數人被封在内以致大閙警察局派勇將數人拘去責以小板二百下人皆不服或謂該店田產甚多不能僞倒也 
[廬山樵唱]  
　　九江訪事人云上月下浣某日大雨滂沱江水陡漲廣濟縣四祖山下忽起一蛟衝塌房屋淹沒人畜不計其數亦厅災也○前者革勇某甲與府城隍廟住持僧某乙因觀劇爭閙致釀命案報經德化縣知縣賀少九明府親臨相驗兹悉此勇係隷常備中軍姓王名祖祥因與僧爭鬥致僧服毒殞命明府飭仵騐明將甲帶回收禁候訊想當以法繩之矣 
[上海官場紀事]  
　　江蘇候補縣丞江仲明二尹奉丙江總督魏午帥派充鐵大臣行轅文巡捕昨報謂令伺候倫貝子其説非也○昨日辦理蘇屬緝捕事務候補縣丞王蘭亭二尹玉田命駕至縣署謁見縣主汪瑤庭大令○廣東撫憲張安圃中丞札委文巡捕李端甫二尹朝義來滬採辦物件昨日午後至縣署謁見汪大令 
[貝子行轅紀事]  
　　昨晨蘇松太兵備道袁海觀觀察上海縣汪大令松海防同知黃司馬英法租界讞員黃陳二司馬製造局總辦魏觀察招商局總辦顧觀察等文武印委各官均詣行轅禀見禀安旣而呂鏡宇尙書劉星階閣學龐京卿元濟李京卿經芳均往拜謁貝子一一接見鐘鳴十二點由呂尙書等設席張氏味蒓園貝子仍乘紫鞭雙馬車而往簉座者爲楊軍門金龍吳侍郎重憙等一時水陸紛陳至五下一刻始各興盡而返聞今日貝子答拜各國領事由譯員萬中元關網之黃耀宿三司馬陳楚生大令等隨同前往晚間則應公共租界工部局董事及西國各官商之請在虹口　查客　宴飲 
[備迓侍郎]  
　　北洋練兵會辦大臣鐵侍郎良奉命百辦江南等省軍務已於初八日由京起程准十六日抵滬上海縣主汪瑤庭大令接閲電音立飭辦差丁役預備一切以便届時前往恭迎 
[法界停訊]  
　　昨日爲法界公廨訊案之期適讞員陳楚生大令偶占清恙不克勞形案牘因飭丁咨照捕房將應解各人暫停訊判 
[誣竊釀命]  
　　前日浦東二十四保二十四圖境内鴻源紗廠女工歐大失竊粗布衣服十四件疑係同廠小工高阿新所竊訴知司帳人朱某將高私刑吊打嗣以不認扭送浦東保甲總巡局總巡謝岳松明府提訊之下惡高出言挺撞喝　籐條二十下押候查明再核高母王氏聞次子被誣受押投局求恩適明府不在或有向之恐嚇者氏情急回家後卽投井殞命及長子金奎查悉將母援出業已氣絶急奔至局中喊控明府命將阿新開釋昨晨金奎阿新報知地保查亮卿恊同投上海縣禀報縣主汪瑤庭大令諭備屍塲候渡浦相驗鴻源廠知一吵得了浼人出爲緩頰願出洋銀從豐收殮高金奎等首肯因於午後復詣縣署禀求免騐大令准之 
[請嚴懲惡]  
　　日前上海縣汪大令派差至長洲縣移提挾刃尋仇之著名惡棍小福生及小福生之兄大金林帶回訊辦迄今收押日久大令以若輩口供往往狡賴不承而小福生等惡跡昭彰萬無可寛之理因詣道轅禀知蘇松太兵備道袁海觀觀察請卽電詳上憲按照新章加等治罪觀察允之已電請上憲核示矣 
[和樣神通]  
　　本邑西南鄉龍華寺前因住持僧不守清規經縣主汪瑤庭大令派差標封在案近日不知如何忽由學師邱贊思廣文紳士姚子讓孝廉轉懇大令免究大令以情不可却准如所請昨日已派差將該寺啓封僧之神通廣大槪可見矣 
[上海巡局紀事]  
　　無錫人顧阿同在三泰馬頭開設整容店其妻黃氏近被同居之混名麻皮金金者誘出藏匿向之理論突遭毆辱顧心不能甘奔赴二十三七鋪巡防局喊控局員李伯屏二尹傳案研訊金金將氏交出求恩赦宥二尹判氏掌頰一百下交顧領回管束金金責三百板具攺過切結交人保釋○前晚三鼓時二十三七鋪巡防局員李伯屏二尹督率勇役密往所轄各處巡案行經陸家浜見歹人王小二洪梅生包根生三人形跡可疑帶至輿前研詰三人供詞文吾二尹判各責五百板命地甲帶去管束○前日浦左三林塘巡防局員某君解送惡棍孫阿炳至浦東保甲總巡局并函稱孫在鄉間無惡不作前與著名棍徒陸文卿朱錫堂爲伍橫行不法並敢結盟拜會聚黨逞兇請爲核辦總巡謝岳崧明府命提至案訊悉前情以其目無法記判責三千板移送攺過所禁押三年 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕺嶺延秋] 紹興訪事人云前署會稽縣蔡畏三大令交缷篆務後當卽赴省已逾數月兹届初參期限　　　　　　　　　　　　巖大令核算交代尙短正雜課税一萬餘金投府具結赴省籌措○越郡各當鋪出入洋銀每一小銀錢進則照巿少一文出則照巿申一文如是一轉移間已暗抽二釐利息貧民殊覺受虧近由某紳等投府具呈當奉熊再青太守諭飭持平務照巿價出入一律不准故意剝削各典雖迫於公令槪皆遵行然日久玩生勢必復萌故智因議錄示勒石垂爲永禁云○各項賭博如寶攤等名目漸覺日盛因之蕩產傾家廢時失業者不知凡幾甚或竊盜溷跡亦地方之隠患也兹由萬雅伯協戎移府行縣嚴加查禁復經恊戎密派兵役四出訪查衆始稍懼不復敢明目張膽喝雉呼盧矣○新城縣主高予勛大令蒞任以後興利除弊不遺餘力大令前曾隨使出洋熟諳外交諸事卽由大憲調補鄞縣繁要俾展其才○上虞梁湖司巡檢缺前奉藩司翁筱山方伯以遇缺先陶少尹顯曾請補已奉部覆核准卽飭赴新任尅日履新○餘絖東鄉富户陳某向在浙西各埠分設南貨棧多處頗多獲利家產豐盈上月十九夜忽有豪客塗臉持械破扉而入肆行劫掠工人登屋鳴鑼被匪開槍擊斃負贓呼嘯而逸事後檢點所失計有七千餘金當卽報縣勘騐并稱目見匪徒有穿舊號衣者刻已會營查緝矣 
[蘇垣雜志]  
　　姑蘇訪事人云著名會匪混號小天王卽朱小亭於上月二十七日經鎭江緝捕營管帶徐寶山都戎拘解蘇垣撫憲端午帥飭交蘇州府發審局訊鞫○某縣房吏某甲於上月二十九日傍晚至閶門外馬路中閒游突被馬車撞仆輪從身上碾過立時氣絶身死嗣經車主浼人調停以洋銀一百二十元爲棺殮資屍屬始首爲之肯 
[上海縣署瑣案]  
　　公義馬頭公興炒貨店主扭控歇夥羅永發行竊前銀乘間逃逸前經縣主汪瑤庭大令研訊羅供稱身畔所存洋銀七元六角係爲表兄沈永金賣鴨並非竊自公興因命提沈到案再行訊核前日原差將沈傳案當晚大令提訊沈供羅確係小的之表弟作事不端致常失業借宿小的家内並無倩伊賣鴨之事今旣犯竊小的處尙有布被一條衣箱一口求鑒大令命與羅對質羅仍狡賴不承大令喝令鞭背二百下並跪鐵練记久始供小的實因貧困難堪故於是晚掩入公興樓上竊得洋銀七十元店主驚覺小的卽下樓開門而逸因見追逐故將洋銀沿途抛擲冀伊拾妈藉以脱身計共抛棄二十侂元翌日携所剩四十二元至寶順水菓行賭博輸去僅餘洋銀七元六角已被於扭獲時搜去至店主報失洋銀一百十餘元實係誣揑叩乞施恩大令喝令再責二百板嗣以創痕尙在姑從寛免著還押追繳所竊洋銀一面令沈將羅所寄衣箱布被呈案候核沈遵諭而退○拐匪馮如塤迭經大令訊供押候將所拐之孩交案再核嗣以患病經春子貞保出醫治允俟病痊帮同找尋在案前日大令以馮逃逸無蹝命提胡到案訊究圾供小的已向蘇杭等處尋覔尙求寛限容卽交到大令准之予限十日將馮交案 
[英美等國租界公廨晚堂案]  
　　寡婦談陳氏前控　棍林鶴亭與子佑芝串吞所存洋銀三千元奉司馬訊供著措繳洋銀四百元前晚提案復訊林供現在押所實難設法求恩准小的交保出外措繳司馬喝令笞責復供願在十天内先繳洋銀一百元餘俟出外陸續措繳司馬遂判還押候將洋銀繳案再核○鄉人莫松寶控養媳之姊金陸氏卽阿巧誘匿養媳阿二等情亦奉司馬提訊金陸氏供妹子阿二實被阿寶領匿莫松寶早知其情求察司馬以氏刁狡喝令責手心至二百下復掌頰五十下仍不供明遂判還押官媒處候隨堂比究 
[英美等國租界公堂瑣案]  
　　包探錢少蘭解張中山卽姜忠水趙連生王桂華潘仁生至案禀稱張等爲造夾鉛金飾冒用租界各銀樓牌號至各押鋪質錢前日又持僞造之金耳環至福昌質鋪付質爲鋪夥葉新崖察出破綻訴知小的並至張所住屋内起獲僞金首飾並鐵戳等物兹特傳同被害之東來升方九霞正豐永各金店及福昌質萃生當等各夥投案求請訊究福昌質夥葉新崖投案伸訴前情襄讞委員王松丞刺史會同英總領事署繙譯官德爲門君研訊之下東來升方九霞等十四家呈遞公禀稱歴來被匪人僞造金飾從未獲到真贓並僞造之犯前此方九霞曾登報章告白謂有人能將造僞飾之人獲住卽賞洋銀一百元兹錢探緝獲真贓及僞造之人並起出鐵僞戳記實屬勤能特將賞銀呈案請爲給領以符前言並求將張等重懲刺史質之張中山供僞飾係仕陳某同造趙連生供小的僅爲張製造銀飾王桂生供小的向業木匠與張同居僞飾之事並無干涉潘仁生供向爲南貨業現在賦間借住張處求鑒刺史得供商之德爲門君判將張等四人管押候查明是否尙有同造之人再行訊辦又據藥水廠洋人禀稱廠中前次遺失白金兹查得張中山處藏有白金管子一根計重四兩値洋銀三百元請詰其從何處得來刺史質之張供係同信昌焑館夥金子卿交來囑爲變賣及傳金質對金供此物係趙於某日同高姓友人來小的處暫得寄放後卽取去刺史著金子卿交保俟一併查明覆訊○徐海記牛乳棚主某甲控錢時庭行竊水牛二頭牽往南翔迨尋蹝往追在距南翔鎭三里許之安定地方拘住帶回求爲嚴辦質之錢時庭供牛係徐海記包車夫金姓囑爲竊取求宥刺史判責一百板管押一月○郭樹堂鄧志坤陳寛鑑陳山羊控鄭鳳祥騙取洋銀五百二十元由捕房將鄭拘獲昨日解案郭供據鄭鳳祥稱有某輪船欲延買辦但須出洋銀五百二十元卽可成就故小的與鄧志坤陳寛鑑陳山羊等合股先付寶銀一錠作定此事有太古宜昌輪船副買辦施姓爲証後又湊成現洋銀二百二十八元又票洋二百元係六月十三在棋盤街宏園烟館交付票係六月十六到期詎鄭於先一日逃避是以控由捕房獲案求爲追給鄭供此事係廣東人陳訟堯所囑求恩寛限容將陳交案刺史著押候查明實在情形並傳陳訟堯到案覆訊○張永泉訴稱在某洋行爲細崽五月二十七日家中囑兒子子卿送飯來行旋交其帶回雪紡長衫一件詎子卿一去不回前日有人來稱子卿在某處餅攤習業是以尋回向之盤詰知爲木匠葉阿春誘去將長衫質得洋銀九元現早用罄故薦往餅攤學業小的將情投訴捕房蒙捕頭將葉獲案請卽訊究刺史質之葉阿春供並無此事實被寃誣刺史判責二百板子卿交其父領回管束○俞文才投案禀稱有友托帶洋銀三十三元至四馬路王裕才洋貨店交納正與王閒譚突有小孩一人乘間將洋銀竊去幸卽知覺窮追有二人在前攔住不能追及適遇二百三十號華捕到來帮同將三人一併拘獲解入捕房轉送至案求請鑒察刺史詰知小孩姓紀名見平攔路二人一姓紀一姓陳均籍隷湖南爰判將紀陳各責三百板紀見平責手心一百下以儆 
[法租界扔房紀事]  
　　前晚張氏婦行經鄭家木橋左近不知因何與許某口角將許扭入捕房聲稱被攫挖耳簪一支許不認捕頭以氏所訴無憑准許交人保出○前日某姓以某甲等六人串拐妻沈氏藏匿等情投訴捕房捕頭派探將甲拘獲詰知沈氏匿跡之處派探帶同前往將氏起到押候解送公堂禀請讞員陳楚和大令訊究 
[美租界捕房紀事]  
　　前晚無頼黃阿生至吳淞路岳長根所開粥店藉端索詐不遂所欲以致口角扭毆岳忿不能平將黃扭入捕房據情聲訴捕頭詰知事　細微令將黃押乞丐牢一夜以儆○前日傍晚時馬夫王阿林駕車至蓬路偶不經心致將小孩長根撞倒傷厥頭頗適爲某號巡捕所見一併帶入捕房捕頭見孩復勢尙無大碍令送同仁醫院療治王姑念事出無心從寛斥釋 
 
 

Page 10

 
 
上海六馬路仁濟　堂經收上溼紅十字會正月二十日至六月廿九日清單○正月二十日隠名氏洋十元陳氏洋五元無名氏洋二元禮記銅洋五元廿一日注仲安洋三十元汪　齊洋十元二月初一日審暉堂洋十元初四日四明長生會衆姓洋一百元初五日唐安瀾洋八百元吳淞隠名氏洋一元初六日金陵陳善士洋五十元十二日裕通　銅洋六十元零二角十九日永和氏募洋三元廿四日安壽堂龍洋十元三月初六日濟陽莊爲合族子弟造福注一百元隠善居士求合宅平安洋二十元無名氏洋一元延陵子謹親慈冥誕懺資洋十元已故李氏積箔資洋十三元十三日吳淞隠名氏求妻合家平安洋一元十五日方恩豐求病速愈洋五元四月初三日棉力子洋十元無名氏洋十元初四日王仲霞代摹昇茂載洋一百四十五元求兩子免災易養人洋十元初七日朱樹村内人產後均安洋十元初十日隠名氏求妻無災無痛洋一元廿二日梅墅善士洋十二元廿五日楊子飛先生經募洋五十元五月初三日石靜卿洋二元初七日　東守拙王氏洋一元銅洋一元十三日葉煦元洋一元铜洋一元十六日李氏洋二十元廿一日隠名氏先考週忌求保冥福洋一元廿四日灜洲應德洋五十元廿九日李氏求重侍康健平安洋十元粤陳氏洋廿元六月十一日旌德汪致慶求父病速愈洋十元十二日汪炳勳消災延壽完愿洋三十元蒙庵氏洋五元十五日朱門鄭氏率子有恆洋六十元潤濤大和尙洋十元賀棟生洋十元拾九日吳　生洋三十元郭不名洋二元隠名氏求合家安洋一元以上共收洋一千七百零一元銅洋六十六元二角上海六馬路仁濟善堂董事嚴信厚碭廷杲陳作霖朱偑珍焦發昱施則敬張章承等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
面將經手事件陸續料理清楚五月十九日摺弁回蘇奉到硃批毋庸來見欽此欽遵兹新任署撫臣端方於六月初一日到蘇奴才遵於初二日將江蘇巡撫關防曁王命旗牌文卷等件飭委蘇州府知府許祐身撫標中軍參將仉志　　交署撫臣端方接收奴才卽於是日交缷由鎮江出口渡江趨赴漕運總督署任所有奴才交缷本任江蘇撫篆日期理合恭摺具奏伏乞皇太后皇上聖鑒再交卸日期遵照新章請免叧行恭疏題報合併陳明謹奏奉硃批知道了欽此 
護理漕運總督二品頂戴淮揚海道楊奏爲恭報微臣暫護漕篆到任日期摺十七日 
護理漕運總督二品頂戴淮摥海道臣楊鴻度跪奏爲恭報微臣暫護漕篆到任日期叩謝天恩仰祈聖鑒事竊臣接奉漕督臣陸元鼎行知欽奉電傳上諭湖南邊防緊要已電諭陸元鼎馳赴署任如恩壽尙未交卸卽著交淮揚海道暫護漕篆該署撫迅卽起程毋稍躭延欽此兹于六月初二日准本任漕督臣陸元鼎委派署淮安府知府汪樹堂署漕標中軍副將李東武將欽頒漕運總督關防王命旗牌及一切文卷咨送到臣當卽恭設香案望闕叩頭謝恩祗領任事伏念臣湘中下士世受國恩前以雲南知府薦保道員嗣經補授淮揚海道才庸責重警惕方深兹復奉旨暫護漕篆聞命自天悚惶無地查漕務雖已攺章而時交夏令正河務防務吃緊之時兼之考取學堂振興樹藝和輯民教安靖地方在在均關緊要臣自顧庸愚雖暫時攝篆深懼無以稱職幸調任漕督臣陸元鼎整頓經年諸有端緒臣謹當率循成規認真經理不敢稍涉因循設遇緊要事件隨時禀商督撫臣聽候指示務求妥洽以冀仰答高厚鴻慈於萬一所有微臣護篆日期曁感激下忱理合繕摺叩謝天恩伏乞皇太后皇上聖鑒謹奏奉硃批知道了欽此 
漕運總督陸奏爲查有分省補用道林丙修等記名提督彭臣功等才力均屬可用懇恩俯准隨帶赴湘以便差遣片陸元鼎片再湖南邊防緊要交涉事件亦多臣初到任該省文武一時未能深知設遇要差無憑遴派前接本任撫臣趙爾巽兩次來電以湘省洋務鑛務學務現皆需才營務亦乏人屬臣選帶前往日前過浦復諄言之惟此等幹材清江亦少其已到工到省者又未便越例調用兹查有分省補用道林丙修分省補用道葉增濤南河候補同知保升道員汪詠沂記名提督彭臣功記名提督顔瓊林皆與辦事較久知之有素才力均屬可用合無仰懇天恩俯准隨帶赴湘以資差遣理合附片具陳伏乞聖鑒謹奏奉硃批著照所請該部知道欽此 
山東學政載奏爲歲試泰安各府完竣摺十八日 
内閣學士兼禮部侍郎銜山東學政奴才載昌跪奏爲歲試泰安各府完竣恭摺具陳仰祈聖鑒事竊奴才奉命視學山東於二十九年十月初四日業將到任日期循例奏報在案遵卽出省按試泰安府屬今春接試青州登州萊州沂州等府先後考試完竣查近年攺試策論士子入塲不免挾帶搶冒奴才嚴密關防始則加數備取懸牌提覆必經當堂考試親自校閲乃定去取塲中尙無弊竇惟前在泰安查獲槍手一名立卽飭提調官按律懲辦以後各屬生童均能聞風知　恪守塲規文風以萊州青州爲最優泰安登州沂州次之考試泰安青州兩郡係在未奉恩詔加額以前仍照常額錄取擬俟科試補廣其登州沂州萊州等三府俱欽遵諭旨照大學加七各中學加五名小學加三名取進每次發落必以忠愛君父之義剴切指陳用副壽考作人之至意五月杪試畢旋省沿途經過地方麥秋豐稔民情安靜堪以告慰宸厪所有歲試泰安曁青登來沂等府完竣情形理合恭摺具陳伏乞皇太后皇上聖鑒謹奏奉硃批知道了欽此 
甘肅新疆巡撫潘奏爲揀員升補攺設要缺知府以重地方摺十八日 
甘肅新疆巡撫西林巴圖魯臣潘效蘇跪奏爲揀員升補攺設要缺知府以重地方恭摺具陳仰祈聖鑒事竊據署新疆布政使李滋森會同署鎭迪道兼按察使銜慶秀詳稱原設疏勒道直隷州知州定爲衝繁疲難四項要缺業經奏准升直隷州爲知府名曰疏勒府管轄疏附伽師兩縣該處仍係地當衝要政務殷繁外則緊接俄疆内則安集延與纏民錯雜而處且俄領事駐紥於此交涉尤極繁難應請照舊定爲四項要缺亟應遴員請補以重職守查南路從前設各缺經前撫臣劉錦棠奏准仿照吉林新設各缺章程先行由外揀補一次在案今攺設疏勒府知府員缺自應援照舊章請補查有現署斯缺之升用知府准補庫爾喀喇烏蘇直隷同知蔣士修現年五十一歲湖南湘鄉縣人由文童於光緖四年二月在河南恊黔捐局報捐監生加捐選用縣丞旋投効軍營於蕩平新疆南北兩路案内奏保六年正月三十日奉上諭著免選本班以州判留甘補用欽此新疆五次剿平逆宼案内奏保七年五月二十日奉上諭著免補本班以知縣仍留原省歸候補班前先補用並賞加同知銜欽此新疆六載邊防　内奏保十年十月初四日奉上諭著賞戴花翎欽此十四年九月留新候補十六年九月借補布政使經歴十七年二月經部覆准先於伊犂搜剿零匪案内奏保經部核議准俟補缺後以直隷州知州用十七年十二月二十五日具奏奉旨依議欽此照例扣至十八年三月初十日接到保案部文之日作爲直隸州知州到省候補日期是年四月二十六日丁母憂開缺回籍守制先於新疆七載防戍案内奏保請俟補直隷州知州後以知府升用經部議准十九年十二月初二日具奏奉旨依議欽此二十年月二十六日服满起復二十一年六月初一日回省候補二十二年二月委署瑪喇巴什直隷廳通判二十五年八月委署英吉沙爾直隷廳同知二十七年十一月委署疏勒直隸州知州二十八年四月十九日到任二十九年三月借補庫爾喀喇烏蘇直隷廳同知是年七月經部覆准是月初六日仍委接署攺設疏勒府知府查該員蔣士修精明諳練有守有爲歴署各缺辦理諸臻妥協並無叅罰案件在新疆年久邊情最爲熟悉以之升補疏勒府知府員缺實堪勝任人地亦極相宜等情詳請具奏前來臣查核員蔣士修才猷邁衆識解超羣合無仰懇天恩俯念要缺需員准以現署斯缺之升用知府准補庫爾喀喇烏蘇直隷廳同知蔣士修升補疏勒府知府於地方實有裨益如蒙俞允俟奉部覆併案給咨送部引見以符定制謹會同陜甘督臣崧蕃恭摺具陳伏乞皇太后 
 
 

Page 14

 
 
皇上聖鑒訓示至所遺庫爾喀喇烏蘇直隷廳同知係衝繁難三項要缺應請由外揀補合併聲明謹奏奉硃批吏部知道欽此 
署理江西巡撫夏奏爲揀員請補同知摺十九日 
頭品頂戴署理江西巡撫陜西布政使臣夏訔跪奏爲揀員請補同知恭摺具陳仰祈聖鑒事　照贑州府定南廳同知恩彥經臣奏叅革職接准部咨開缺所遺定南廳同知係繁疲難三項相兼要缺例應在外揀員調補該廳地瘠民刁訟獄煩多界連粤東亦有外匪濳入滋事緝捕稽查尤關緊要必須精明幹練之員方足以資治理臣與藩臬兩司在于卓異引見囘　候升之知縣内逐一察看俱係現居要缺未便請升復于通省簡缺同知内詳加遴選均無人缺相宜堪調之員其勞績應升與夫循例應升各官因有卓異人員未給升補此項人員例不准升惟查有勞績保舉分發江西候補班前補用同知章家駒年二十八歲安徽銅陵縣人由監生于光緖二十一年遵例報捐分省布政司理問二十七年加捐同知指分江西試用二十八年引見奉旨著照例發往欽此領照起程光緖二十八年四月二十四日到江五月二十日坐掣第一名先于二十四年九月札調赴韓派充使署學生三年差满奏保以同知仍留原省歸候補班儘先前補用並加知府銜二十七年十一月二十一日欽奉硃批著照所請該部知道欽此係到省後聲明保案應以該員到省坐掣之日作爲候補班前同知到省日期試看一年期满甄别以煩缺同知補用例應歸候補班前補用無論題調選缺均准酌量請補該員幹濟優長公　歴練以之請補定南廳同知酌量才具實堪勝任與例亦屬相符據藩司周浩臬司陳慶滋會詳請奏前來合無仰懇天恩俯准將章家駒補授定南廳同知如蒙俞允該員係候補同知請補同知銜缺相當毋庸送部引見亦例不核計叅罰再此案藩臬兩司于光緖三十年五月十五日出詳合併陳明謹會同兩江總督臣魏光燾合詞恭摺具奏伏乞皇太后皇上聖鑒訓示謹奏奉硃批吏部議奏欽此 
陜西巡撫升奏爲前奏辦理義振各員紳懇恩仍予優獎摺十九日 
升允片再查奴才前奏辦理義振各員紳懇恩仍予優獎一摺奉硃批該部議奏單併發欽此清單内開花翎四品銜指分山西試用直隷州知州張文濬擬請加道銜旋准吏部咨該員履歴未據送到應暫停其核辦等因當經轉飭造齎去後兹據張文濬禀稱該員義振事竣仍囘山西候補卽在山西秦晉振捐局加捐道員三班分省試用前此保案係屬官銜重複查山東試用縣丞馬吉梅同在義振局當差因在事出力保奏擬請免補本班以知縣仍歸原省補用嗣因山東河工勞績保歸知縣奏請將義振原保攺由知縣免補本枚以直隸州仍留原省補用該員事同一律擬請援照馬吉梅之案更正叧獎等情由籌振局司道詳請核奏前來奴才伏查前保該員由花翎四品銜指分山西直隷州知州請加道銜旣據聲明于未經列保之先捐升道員前此保案官銜重複自應叧行攺獎該員係分省試用道擬請加三品銜卽可與原案相符亦實有微勞足錄合無仰懇天恩俯准將該員照擬給獎以免向隅出自鴻慈逾格是否有當謹附片具陳伏乞聖鑒訓示謹奏奉硃批著照所請吏部知道欽此陜西巡撫升奏爲報明光緖二十九年分抽收釐金支存各數摺十九日 
頭品頂戴尙書銜陜西巡撫奴才升允跪奏爲報明光緖二十九年分抽攸釐金支存各數恭摺仰祈聖鑒事竊查陜省百貨土藥各項釐金收支數目歴經按年奏報在案兹查光緖二十九年分各項釐金收數通盤核算共收百貨釐金四十七萬八千三十七兩九錢四分六釐比較上年長收一萬一千四十四兩零又收土藥釐銀十六萬三千三百六十三兩二錢八分五釐比較上年長收六萬一千六百七十九兩零二項共銀六十四萬一千四百一兩一錢三分一釐除遵照部議百貨土藥釐銀均按一成提出留支經費並辦公銀六萬四千一百四十兩一錢二分三釐争别支銷外實存百貨釐銀四十三萬二百三十四兩一錢五分一釐土藥釐銀十四萬七千二十六兩九錢五分七釐又奉文加收二成糖釐銀一千八百六十三兩五錢七分六釐又加收烟酒釐銀四千九百二兩五錢九分五釐又提存各卡津貼銀一萬二千八百七十兩又提收各卡期銀一萬四千五百九十七兩五錢五分六釐又支銷項下遵章扣出六分平餘銀二千一百七十四兩二錢七分三釐以上共銀六十一萬三千六百六十九兩一錢八釐均經先後轉解司庫分别備撥餉需訖由釐税局司道造具各項細數清册詳請奏咨前來奴才覆核無異除各册咨部外理合恭摺具陳伏乞皇太后皇上聖鑒謹奏奉硃批户部知道欽此 
陜西巡撫升奏爲報明光緖二十九年分陜省徴收潞鹽加價潞鹽釐金支存各數摺十九日 
頭品頂戴尙書銜陜西巡撫奴才升允跪奏爲報明光緖二十九年分陜省徴收潞鹽加價潞鹽釐金支存各數恭摺仰祈聖鑒事竊照光緒二十八年分陜省收過潞鹽加價釐金各銀兩業經奴才於上年彚同百貨分晰奏報在案嗣户部以潞鹽加價必須專案等因自應遵照辦理兹查光緖二十九年分共以潞鹽加價銀十九萬五千八百六十兩除遵照部議按一成提出留支經費並辦公銀一萬九千五百八十六兩分别支銷外實存潞鹽加價銀十七萬六千二百七十四兩又收潞鹽釐金銀一千九十二兩又支銷内扣出六分平餘銀八百三十七兩九錢二分四釐以上共銀十七萬八千三百三兩九錢二分四釐均經先後轉解司庫分别備撥訖據釐税總局司道造具細數清册請奏咨前來奴才覆核無異除清册咨部外理合恭摺具陳伏乞皇太后皇上聖鑒謹奏奉硃批户部知道欽此 
陜西巡撫升奏爲湖北恊解陜振雜糧轉運出力各員懇恩仍照原擬給獎以酬勞勩摺十九日 
頭品頂戴尙書銜陜西巡撫奴才升允跪奏爲湖北恊解陜振雜糧轉運出力各員懇恩仍照原擬給獎以酬勞勩恭摺仰祈聖鑒事竊查前護撫臣李紹芬開單奏保湖北恊解陜振雜糧轉運出力各員一摺奉硃批該部議奏單併發欽此當經欽遵轉飭知照在案該委員等翹企恩施已非一日本年四月准吏部咨前次議駁陜省辦振保獎案内聲明義義振各紳各屬　 
 
