# 1912 - 68 - 4914033

 

Page 1

 
 
評論 
[論敎育宜以生計爲前提]  
（項鎭方來稿）國以民爲天民以食爲天不有食何有民不有民何有國敎育爲生民之本理當授我民以生活之要素雖國民敎育不足與此對待也此非吾一人之過言揆時度勢實有當然者夫萬事萬物皆有國界獨生計無國界全球交通水陸便利民生日用之需其價値有漸趨於平衡之勢事出天然非法律所能禁非武力所能遏嘗聞法國之貧苦無告者非月得二十金不足生活在吾國則已爲豐入者矣假令遞移遞變以至平衡必窮乏者盡爲餓莩而小康者槪成蓬筆言念及此毛骨聳然此觀於外而敎育不得不注重實業者也更觀此次革命莫不知以種族革命始以政治革命終實則皆不盡然質而言之生計革命而已振臂一呼而萬夫雲集豈眞有同仇敵愾之志所爲者餉銀耳餉銀匱斯倒戈相向矣各地光復軍政民政互爭權限豈盡有保衛治安之意所爲者辦事公費耳公費無斯望望然去矣旣可怒亦可憐凋敝至此苟不速爲正本淸源之計革命正未有已時而天下將永無寗歲此對於内而敎育不得不注重實業者也夫國民敎育猶精神也實業敎育猶形體也神必附形而後成人神不附形得其正則爲神不得其正則爲鬼十年以後敎育界極力灌輸國民思想其城効之卓然可見者莫如抵制美貨抵制日貨抵制英貨抵制德貨其始氣呑河嶽其終寂焉無聞不自知其有背生計平衡之例而欲投鞭以斷流不其難哉此又空言國民敎育不重實業敎育終無裨益之明効大騐也乃日來敎育界未能翻然改圖且欲將革命之事業共和之思想灌輸於小學之兒童未與以密切之生活知識先與以浮泛之政治觀念非徒無益而又害之即稍知當務之急者亦視關於實業之敎育爲一種特别敎育别設初等中等實業學校自爲統系闢之於敎育正宗之外無怪不能發達而反爲人之口實也愚意中小學校旣爲普通敎育卽當以生活爲的不必有實業之名須有實業之實徒弟學校習藝院等尤宜廣爲建設以補不足高等而上進入專門自以實業學校爲其正宗而他種學問悉爲别派否則敎育愈發達不生産之分子愈增加即日造就國民豈將造就吸風飲露之國民乎謹獻忠言以告當世 
要件一 
[中華民國臨時約法（參議院來電）]  
　　第一章總綱第一條　中華民國由中華人民組織之第二條　中華民國之主權屬於國民全體第三條　中華民國領土爲二十二行省内外蒙古西藏靑海第四條　中華民國以參議院臨時大總統國務員法院行使其　　統治權　　　第二章人民第五條　中華民國人民一律平等無種族階級宗敎之區别第六條　人民得亨有左列各項之自由權一　人民之身體非依法律不得逮捕拘禁審問處罰二　人民之家宅非依法律不得侵入或搜索三　人民有保財産及營業之自由四　人民有言論著作刑行及集會結社之自由五　人民有書信秘密之自由六　人民有居住遷徒之自由七　人民有信敎之自由第七條　人民有請願於議會之權第八條　人民有陳訴於行政官署之權第九條　人民有訴訟於法院受其審判之權第十條　人民對於官吏違法損害權利之行爲有陳訴於平政院之權第十一條　人民有應任官考試之權第十二條　人民有選舉及被選舉之權第十三條　人民依法律有納稅之義務第十四條　人民依法律有服兵之義務第十五條　本章所載人民之權利有認爲增進公益維持治安　　　　　或非常緊急必要時得依法律限制之　　第三章參議院第十六條　中華民國之立法權以參議院行之第十七條　參議院以第十八條所定各地方選派之參議員組　　　　　織之第十八條　參議員每行省内蒙古外蒙古西藏各選派五人靑　　　　　海選派一人其選派方法由各地方自定之　　　　　參議院會議時每參議員有一表决權第十九條　參議院之職權如左一　議决一切法律案二　議决臨時政府之預算决算三　議决全國之稅法幣制及度量衡之準則四　議决公債之募集及國庫有負抵之契約五　承諾第三十四條三十五條四十條事件六　答覆臨時政府諮詢事件七　受理人民之請願八　得以關於法律及其他事件之意見建議於政　九　得提出質問書於國務員並要求其出席答覆十　得咨請臨時政府查辦官吏納賄違法事件十一參議院對於臨時大總統認爲有謀叛行爲時得以總　　員五分四以上之出席出席員四分三以上之可决彈　　劾之十二參議院對於國務員認爲失職或違法時得以總員四　　分三以上之出席出席員三分二以上之可决彈劾之（未完） 
要件二 
[上海各報館被誣之交涉]  
　　報界全體致同盟會會長電南京同盟會會長孫中山先生鑒本月六號天津民意報專電欄内載有天津民意報鑒袁使唐紹儀賄賂上海報館各以四千元塞其口惟天鐸報不受（三月初五午前八時南京電）閱之令人駭異報界同人正在交涉詰問證據乃昨見廣東七十二行商報本月九號所載南京同盟會本部歌電亦有上海各報多被買收等語各報收受賄賂有何確證公爲會長負有責任請明白宣布各報願受重罰否則貴會任意誣揑報館損失名譽作何辦法敬祈電復日報公會申報新聞報時報神州日報時事新報民立報天鐸報啓民愛國報民報大共和日報民聲日報公叩 
[又致天津民意報電]  
　　天津民意報鑒來電悉惟詢據寗局函復歌日并未發有此電顯係貴報揑造無端毁壞各報名譽斷非更正可以了事速電覆 
[節錄南京同盟會廣東分會電]  
　　萬急陳都督競存曁軍團恊會中國同盟會鑒此次北京事變亂兵續起五次袁世凱皆不能彈壓至逃入使館其對於北軍之威望可見而北京之無建都價値尤爲確證惟袁及各代表竟藉兵變不允南來要求南京政府北遷是與促民國諸重要人物投入虎口何異孫總統現尙力爭并電 
 
 
 

Page 2

 
 
邀黎副總統來寗代袁接事然袁之運動力最巨今滬上各報各政黨人物多被買收民國前途實至危險吾粤歷年舉義爲天下倡當此危局不可不有以挽救之也南京中國同盟會本部廣東分會歌印 
按此電謂滬上各報各政黨人物多被買收等語現滬上各報以該會無端誣衊激動公憤已電同盟會會長孫中山先生請其明白宣佈證據矣但各報館未嘗受賄可以自信各政黨人物其果何如耶 
[專電]  
　　國務總理唐紹儀君今日出京南下 
　　總統府得段芝貴來電陜省亂事漸平 
　　北京叛兵逃至彰德希圖煽惑軍隊搶掠幸爲第一營炮隊管帶王有祥知覺分赴各營開導始得安帖 
　　烏里雅蘇台新募之蒙兵因餉乏解散遂大掠札薩克圖三音諾顔汗各部落商人并殺害該處居人甚多俄公使已向北京政府交涉（以上北京） 
　　孫總統得唐總理來電即日南下所有内閣人員擬俟唐到𡩋商定再行提交叅議院 
　　袁總統兩次來電力請徐固卿總督任東南鎭撫使授以軍政鹽政稅務外交四權（以上南京） 
　　魯省各界皆不認張廣建爲巡撫已派人至京請袁總統迅予斥逐 
　　山東濰縣商店被亂兵刦毁者廿三家德國已派軍隊往守膠濟鐵路（以上烟台） 
[公電]  
　　浙江旅滬學會電北京袁大總統武昌黎副總統南京孫中山先生鑒前因爭都會地點釀成京津保絕大風潮今報載以組織國務員又起南北爭執各省變亂相尋列强窺伺莫測當機不斷勢必羣小競進哲人高蹈官方之壞甚於滿淸豆剖瓜分禍在眉睫乞速愼選才德兼優物望所在者組集之以孚與論而奠國基民國幸甚浙江旅滬學會朱福洗等公叩 
　　鎭江顧忠琛電北京袁大總統南京孫大總統參議院武昌黎副總統各省都督督撫各軍司令官各報館均鑒共和伊始陸軍總長非中外著聞富有才學威望者决難維繫南北軍心而謀全國幸福黃總長興締造民國苦心經營早爲全球所欽仰軍興以來東南各省軍隊如雲餉絀兵增號令不一黃君赤手從事卒能統一撫循秩序整然不紊現在國基未固全國軍隊正在易動難靜之時再四思維足以從容鎭撫措置裕如者黃君而外實難其選國家存亡絕續繫所不容緘默陸軍第十六師顧忠琛叩銑 
　　又電各報館均鑒忠琛於三月十四日奉陸軍部頌到關防一顆文曰陸軍第十六師關防遵即啓用特聞忠琛叩銑 
　　安慶孫都督電各省都督各報館曁本省六十州縣知事均鑒本處據偵探員報告頃有不法匪徒冒充皖軍都督府募捐委員在沿江各埠曁内地各州縣專事招搖歛財本處查無此項人員爲此通電各地如遇此等匪徒一經拿獲立予正法以肅法紀而杜招搖切盼切禱孫毓筠叩咸 
　　皖南旅滬同鄕會電北京袁大總統安慶孫都督鑒銅官山礦皖人呼號數年糜費百萬始幸收囘今忽聞有私售日本之信皖人誓不承認今日民窮財匱合辦之說易惑庸衆然請觀東淸鐵路本漢煤礦禍害自明皖南旅滬同鄕會 
　　大通黎宗嶽電各報館均鑒頃接烟台來電大通黎堃甫先生鑒助餉助兵顧全大局感荷不盡北京事平關外諒無他變公處軍隊暫懇停止如張賀二君到通亦懇轉告藍天蔚叩合轉達請登報黎宗嶽諫 
　　常州趙總司令長電江西大江報轉議會及各報各團體公鑒南北統一共和告成商賈農工各食其福羣數月以來盡力戰事西逐東馳迄無寗日桑梓之邦未遑計及慚悚莫名近日見諸報章得之傳聞人人爭名奪利事事爲已循私軍警互鬨會黨搆難搶掠之事日有所聞致起萍鄕九江之變故有識者持放棄主義羣起而之他不復問家山事羣眞欲哭矣吾黨革命之初心豈如是耶公等坐食地方虚糜巨萬各恭乃職猶恐不及尙何權利之足云羣衝鋒陷陣血戰餘生微吾南京天保城之砲力共和國其誰來願公等愼之倘再有以前種種現狀爲江西羞羣急率所部軍隊盡擊之以除害羣之馬來日太難倒懸待解願公等勿辭勞瘁焉西望故鄕臨風洒淚故人念我祈賜敎言常州軍政分府總司令長趙樂羣叩文 
　　旅港潮商聚和堂電上海潮州會館曁廣東同鄕諸公鑒惠州司令林激眞違抗都督命令統兵佔略汕頭用機關砲擊散安撫使陳宏蕁潮軍標何子因陳靜山等諸軍隊後乘勢縱兵搶掠商場慘斃多命又燬報舘拘主筆全汕糜爛慘無天日商民何辜遭此橫禍現洋兵已紛紛登岸乞火速聯合旅滬同鄕協力設法解救并分電袁孫總統急電陳督迅速派能員馳赴潮汕鎭壓以延殘局旅港潮商聚和堂叩篠 
　　旅滬張大昕等電武昌黎副總統曁臨時議會公鑒湖南覃振由寗致滬各報館電稱萬急上海天鐸民聲報並各報館鑒組織内閣一節唐總理久不來寗袁公所提出閣員槪屬亡淸舊吏無一純粹新人物差强人意者此間軍政學商各界咸懷不平暗潮洶湧尋見南北混合之統一政府勢將破裂不可收拾貴報主持輿論最有價値務希鼎力維持大張公道使袁公翻然醒悟以融和南北感情爲今日救急之要義萬不可循私行詐功虧一簣致五大民族之新共和國陷於分裂之慘境不勝禱盼黎副總統代表覃振叩等因似此情形顯係假黎公名義故意與天下挑釁盼公等卽行公佈撤差以示大信張大昕彭漢遺吳道南張伯烈劉成禺時功玖劉亮彭正直向　胡培德屬杰公叩 
　　財政部長陳錦濤電北京袁總統唐總理南京孫總統參議院武昌黎副總統鑒各國組織政府之先必妥商財政政策求同意者而任之况民國統一建設首在財政與際此共和瓜分未定之時乎錦濤謬充臨時政府財政部數月以來全無建白隕越時虞且焦思過度已成心怖頭痛之症月前曾上書辭職只以和議未成人心未定未邀允許今幸南北統一政府再成錦濤甚願指日息肩享共和國民之福頃閱報載新政府財政總長或陳錦濤一語不勝駭異因濤未聞統一政府之財政策加以衰病才庸斷難勝任倘如報載請另簡賢能無任盼禱錦濤銑 
　　北京袁大總統電上海總商會陳君朱君貝君林君曁各會董諸君鑒眞電承賀感甚民國初成勉擔義務太平幸福還祝同胞袁世凱咸 
　　武昌黎副總統電各報館轉　漢卿交彭壽朋君鑒據關外都督藍天蔚電稱張鴻鈞捲逃帑欵蒙派代表彭壽朋等到申查追潘君月樵從中協助已提到二十萬兩潘君告以關外苦情允借五萬惟須副總統示諭卽撥等情此欵如果提到卽希照數發給並速覆副總統黎元洪叩 
要聞一 
[各省一律改稱都督]  
　　三月十六日袁總統命令云東南各省長官均稱都督現在全國統一職官尙未確定自應先行改歸一律以一觀聽所有東三省總督改爲東三省都督直隷總督改爲直隷都督陜甘總督改爲甘肅都督其河南山東吉林黑龍江新疆等巡撫亦均改爲都督惟官名雖更職權仍　所有各省文武屬官照舊供職官制營制槪不更動其應行之政務應司之職掌仍當繼續進行一俟官制議定再布遵照此令 
[袁總統任免人員之新令]  
　　三月十六日臨時大總統令委任張錫鑾署直隷都督此令 
　　又令委任趙惟熙署甘肅都督此令 
　　又令委任閻錫山爲山西都督專管全省軍事委任李盛鐸爲山西民政長專管全省民政迅即會商分立權限呈報候令一面力保治安毋任驚擾此令 
　　又令正藍旗漢軍副都統兼署正黃旗蒙古副都統耆齡呈稱患病日久懇請開缺等語應卽照准此令 
　　又令紹英開去度支部首領委任周自齊暫行管理度支部首領事務陸宗輿暫行管理度支部副首領事務 
[袁總統受任餘記]  
　　三月初十日袁大總統行就任禮其參禮員及禮節單等已經電傳登載前報茲又得京友訪函述就任情形云是日石大人胡同内兵戈森列車馬塞途頗極一時之盛禮堂中間設大案一案上遍列鮮花案前即總統席其參禮員之各報館記者禮　導引員 
　　武隨員　大　　掌儀員 
　　秘書員　總 
堂　秘書員　統　　掌儀員 
　　武隨員 
圖　導引員 
各使館代表 
歡迎團各府部首領各署洋員最高級軍官步軍統領及左右翼總兵各旗都統總督都督代表各省駐京紳士各級軍官市民代表滿蒙回藏紳士順天府及大宛兩晨招待員位次如上圖與會者都百餘人惟内有洋服者有中服者有有辮者有無辮者有紅衣之喇嘛有新剃之光頭五光十色不一而足其中以海軍部人員之一律軍裝爲最整齊以法部人員之一律拖辮爲最腐敗而毅軍則舊式軍服也參禮員初到時均集樓下至行禮之際由引導員分班引入禮堂照禮節單所定以次排立於是新總統袁世凱着灰色之軍服以沈着之態度出而就位朗誦誓辭誦畢蔡專使代表孫總統致賀辭袁總統亦作謙遜之答辭（賀辭答辭均見前報）禮畢袁總統命將案上各色牡丹鮮花分贈中外來賓參禮員各一枝乃由引導員導至休憩室茶會樓下作軍樂以誌慶祝是日引導員爲曹汝霖陸宗輿賛禮員爲葉恭綽云 
　　是日參禮員均定於午後二鐘齊集先由總統府發給各人員觀禮券以爲憑證茲將其券中注意之事項列左（一）此券以人爲限（一）赴會者請携帶此券入門時示守衛兵（一）穿用服色一軍服二外國式普通禮服三對襟馬褂一裏圓袍（一）時刻定下午鐘齊集（一）茶會 
　　袁總統受職前一日外部函邀駐京各國外交代表觀禮而是日到者祗英美使署兩叅贊茲聞本月九日各國公使曾爲此事開會磋議卒以承認民國尙無正式通諜而私人資格於界限上有諸多滯碍故决定一律不蒞此會云 
[再紀内閣人員之紛議]  
　　配置閣員又起爭議一節已載昨報茲聞北政府擬定之各國務員經叅議院會議只内務趙秉鈞外交陸徴祥司法王竉惠三人可以通過而南政府指改之六人亦祇敎育范源濂農林宋敎仁交通陳其美可望通過但宋不專農林尙擬改任他部亦有主張仍令其赴日本者 
　　袁總統擬以蔡元培任敎育總長而南京政府易之或謂係蔡自行堅辭或謂政府不滿於蔡故有此舉 
　　財政一席因熊希齡有電請辭聞南京政府仍主用陳錦濤云 
　　又聞組織内閣之先南北將士及孫袁兩總統與各部總次長均勸黃興担任國務惟黃始終不允袁又來電敦請黃仍堅辭故此次名單黃未得與 
　　又聞袁總統昨有電商孫總統擬派宋敎仁爲駐日公使溫宗堯爲駐英公使此事尙須咨交參議院集議方可决定 
　　又聞宋君敎仁决擬前赴日本故農林總長一席南京政府擬改派陳振先充任已電商袁總統矣 
　　上海虞和德等上南北政府公電云北京袁大總統南京孫中山先生叅議院諸公湖北黎副總統鑒國務重任自應化除新舊舉賢任能連日報載南北紛爭迄無定議敎育如蔡元培内務如程德全全國人民無不歡迎而忽有中變於此一端可見參議諸公之胸無把握徒滋紛擾爭執國都大費時日京津之變創鉅痛深今復組織國務卿久延不决致陷人民於無政府之地人心惶惶異常危險若再因之生變参議諸公任其咎乎懇請破除成見遴選才德兼備者充任以慰人民望治之殷而杜外人干涉之慚迫切待命虞和德等公叩　　　黎副總統代表覃振發電爭持内閣人員已載昨報茲湖北代表張大昕彭漢遣兩君見之大不爲然咸不承認昨日刋發公佈云謹布者湖南覃振此次奉黎副總統札委來寗命其會同大昕等討論進行今讀各報載有黎副總統代表覃振一電頗失黎公一秉至公顧全大局之至意除會同各代表電達黎副總統公布撤差以示大信外謹將黎公來函附錄於左（函從略）以見此電係出於覃振一人之私心妄爲也 
[北政府一面之内閣觀]  
　　臨時政府初時擬設八部此議係出之臨時籌備處嗣唐紹儀君以上級機　設立太少則南北人員難得位置恐釀成此爭彼競之風於民國前途將生障礙故又議設立十二部且謂實業交通爲民國所應注重故將郵傳農工商兩部劃分四部云 
　　北方官員中地位最穩固而必須連續者爲陸軍部之段祺瑞民政部之趙秉鈞外交部一席胡惟德已歸失望至梁士詒仍得管理交通與否則尙須與南方斟酌惟唐君尙擬極力推薦而梁士詒又用種種運動手腕施之南政府中有力之人物務期得達目的總之今后臨時政府之組織不出於前之北政府中人即出於前之南政府中人此殆所謂南北混合也 
　　民政部長一席本擬以趙智菴君續任南京政府亦不甚反對惟趙君退志甚堅不願 
 
 
 

Page 3

 
 
再膺民政之任茲聞臨時政府成立之後趙君有外任北洋之說 
　　商部長一席外間早喧傳必爲聲望最高之張季直所得現聞南中以張曾有反對政府借款等事故不認可又有一說謂袁總統爲調和漢滿感情起見擬將此席改推漙倫恐未必然也 
　　又聞袁總統曾有電致南京謂趙秉鈞段祺瑞梁士詒三人皆堪勝國務卿任茲得寗垣消息趙叚當無異詞惟梁在前清時代貪贓枉法任用私人聲名極爲惡劣新政府時代碍難容此蠧物故極力拒之 
　　又聞南京政府對於胡惟德烏珍梁士詒諸人最不滿意已於前日由孫中山先生電袁極力反對並聞前日唐紹儀君已與袁總統密議現任北京臨時政府諸人均須大加更動惟趙秉鈞一人或可希望加入云 
[唐總理擬改省爲道]  
　　聞唐紹儀君面商袁總統以此次各省光復所有各處舉定之都督率皆起義時一方之所信仰若遽然裁撤恐多關碍且各都督皆操有兵權若位置不得其法軍界或有違言恐將釀成他變不如留之以維繫人心故現擬改省爲道凡區域廣大之省分則劃爲各道其餘較小省分亦一律改稱爲道仍由原定之都督治理民事 
[鄂議會又催選舉國會議員]  
　　鄂省議會發起臨時國會在北京召集後其蘇議會請修正三事及卾議會請選議員限日抵北兩電已載前報茲卾議會又有電致蘇議會云來電敬悉袁總統已就北京受職當爲中華民國賀惟本議會迭次通電發起民國臨時中央議會已經皖粤湘閩吉奉江直豫晉等省來電贊成除電促尙未覆電各省外應請貴省查照前電迅選議員如期集合與議並請卽賜電復爲荷卾省臨時議會叩震 
[西報紀大借欵近狀]  
　　大陸報三月十六日北京電云近日外國銀行家意見不同且借欵有困難處致生經濟上之爭論大約大借欵之條約一時尙不能定議勢須延長時日矣 
　　唐紹儀君今出全力辦理借欵事宜且因六國銀行團謂以張家口鐵路抵押借欵與大借欵條約有背故向人聲明此項新借欵與大借欵並無違背之處惟銀行家仍不以爲然 
　　此次以張家口鐵路作抵之借欵其中並無俄人乃英比資本家即華比銀行與沙遜洋行哈同諸人現各該人已由上海到京謂英法之抗議不能有効大致此種新借欵如能併入大債欵内則兩方面之爭執當不難消除耳 
　　俄國今欲因華俄銀行而間接與聞借欵之事以致外間大有俄國圖佔張家口鐵中之說 
[袁總統保滿二策]  
　　袁總統近接東督趙次珊來電謂有某國人勾引土匪作亂其意將欲乘機圖佔滿洲野心已露請速派兵設法捍衞等語袁總統得電以滿洲若有危險全局必且搖動瓜分之局將在目前亟須派兵極力防衛一面設法對付以免不測爰於前日召集陸軍首領及各幕職人員議定保滿二策（一）向該國駐京公使嚴重交涉請其維持邦交速電該國政府告誡旅東該國人民查止此項行動（二）擬請關外都督藍天蔚君速率所部南軍就近會合東省各軍隊嚴行防衛以免匪徒暴動牽涉外交 
譯林（蘇譯） 
[飛行家之進步（續）]  
　　該報又謂自有飛行史以來去年始有以飛行機供軍用之事其一爲墨西哥暴動時當事者利用飛用機以探得其情報其一則於脫利玻利事件伊國將校偵察敵人觀測砲火爲投彈之用聞升機投彈頗有効果今法德兩國演習飛行機於使用之法已能滿意軍界中人確認其有價値茲將法德兩國及其他各國關於飛行機之豫算額飛行機數空中船數空中隊飛行機學校將校操縱者之數叙述如下 
法國陸軍飛行機豫算費當一九一○年爲八○○○○磅一九一一年爲三○四○○○磅空中船費爲三九六○○○磅飛行機之數當一九一○年爲三十二隻一九一一年已增至一百七十四隻空中船之數現有一只然年内約可增至十一隻以上 
　　德國飛行機豫算費當一九一一年爲四八○○○○磅飛行機數爲四十隻空中隊有三隊飛行機學校只曲拜利子子一校附屬將校五十人而起翁唯而及齋而布而子克二處不久亦將設立學校至空中船則有十二隻惟能否悉有効用尙不可知 
俄國飛行機學校有塞巴司脫波而一校附屬操縱者二十三人内有一二人參加演習空中船三隻目下尙在建造中伊國飛行機將校有十五人而學校則阿爲阿諾及他處皆有之空中船亦有三隻羅馬尼亞有飛行機八隻澳國有飛行機三隻空中船二隻 
[淸談（東吳）]  
　　自光復後有最發達者二事一黨會一新聞事業也 
夫黨員以鑄造政論輔導政府爲天職新聞記者以鼔吹輿論監督政府爲天職一政府而得多數良導師良監督此政府之幸也記者曰假使政府中人而以爲不幸者則豈我民生之幸耶 
小說 
[俄王之偵探（三十）（無名）]  
　　來脫考脫夫人又向余舅母首我們决不願他去此因爲他係一最有趣味最能說笑之人他今去後寂寞多矣余此時遂與密烏蘭爾同行至草地上余謂密烏蘭爾道小妞我甚賀你已訂婚了我昨日始知昨日你向我引見何先生時我實不知卽係你未來之丈夫也密烏蘭爾聞余言疾視余面顔色微紅答余道謝君厚意余又問道不知何日成婚密烏蘭爾微歎道現尙未定大約在明年之上半年内余道結婚之後更可常住船上周游各地矣言時余細察其情形密烏蘭爾卻能自斂其神使不稍露形跡只點頭答道我甚喜住於海上目向前看若不甚留意余又問道方憑你母親說何先生已往倫敦去了密烏蘭爾道正是這也是件可厭的事我們原定明日將往鄧屈闌恩寺旅行不意突在此事誠使我們不快余道何先生不久想是便要來的密烏蘭爾道這個還不定今日早上我接他來信說有友人要他再往亨勃一行密言時若甚失望者但余竊計何突老夫之去此必爲避余之故此時余尙欲有言及見彼急遽情形似恐余再言余乃暫默此時適過一石子路余又細細沉思覺密烏蘭爾與何突老夫之婚事大槪全爲他父親來脫考脫所作主密烏蘭爾對他似毫無愛情且含有可怕之事眼光中實時時流露之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[兩總統奠定西藏之碩畫]  
　　西藏擾亂情形已兩誌本報茲又探錄如下袁總統府某員云三月初十日（舊曆正月二十二日）晚八鐘大總統接到西藏聯豫急電其内容謂川軍尙未前來藏中需兵甚急不靖之處方面日廣請速撥派得力軍隊早日入藏以資鎭懾並懇另委人員駐守等情十一日（卽二十三日）袁總統已分致南京武昌密電各一件探之係爲電商孫總統擬卽委溫宗堯暫任西藏總督其致黎副總統之電係商由湖北酌撥軍隊隨同温宗堯入藏俟接電覆卽行發表 
　　黎副總統以西藏遠處西方達賴班禪兩喇嘛於共和主義或未深悉因派任王二君賷書赴藏宣布德音其書略云西藏大宗師達賴喇嘛班禪額爾德尼安好並及貴寺所有管轄地方人民大衆等四藏佛敎地方衆生平等主義本甚安樂向來厄於滿淸專制之下致以宗乘未暢今我中華民國推倒滿淸建立共和民國合併漢滿蒙回藏五大民族成爲一家一切權利義務普通平等永除壓制現在北京喇嘛印務處及三十一處寺廟得木奇格斯貴等率僧衆數千餘名請願贊同共和聯合民族本副總統與大總統實深嘉悅特派專員陸軍學生勃任重王德光親賷書詞宣布民國統系慰問全藏人民惟望貴喇嘛宗敎發達地方安靖統率大衆共成我中華民國無疆之休永受我中華民國無疆之福特此慰問俾衆週知 
[貴州苗民之蠢動]  
　　貴州鎭遠府附近有苗兵萬人肇事勢甚洶湧已將黃平州城中民房焚燒大半當時城中有民軍五六百人擬不日派赴湖北者聞此警耗即開槍與苗兵對敵苗兵亦以鳥槍還擊幸苗兵軍火不精民軍勢佔優勝擊斃苗兵三百餘人苗兵始退未幾黃平州城内所住苗民聞苗兵失利爰集合同族數千人復與民軍大戰奈民軍人數太少子彈已罄遂致大敗計民軍死五十餘人傷百餘人此次苗民肇事之原因因係鎭遠地方紳民組織一善黨會凡附近居民均須入會一旦有事始可派兵保衛生命財産有好事者以爲城中苗民擁有貲財乃派人勒令苗民捐欵苗民不應善黨會首大怒在道旁殺斃苗民二人示衆苗民大動公憤故有此變云 
[甘肅承認共和之原動力]  
　　甘肅承認共和業已兩誌本報茲悉當未承認之前甘肅旅滬同鄕會曾有長電勸告茲將其原電錄下蘭州諮議局敎育商務農務各總分會及安曉蜂劉曉嵐李叔堅張育生劉遠峰張筱　任姘六任文卿　先生馬安良軍門馬　祥統領周務學標統鈞鑒　吾省反抗共和不勝　異此次民軍起義清帝辭位與從前亡國易代不同原係探良美之政體救瓜分之慘禍南人倡之於前北人和之於後帝后皇族亦知非此不足立國故以天下公之人民上下同心組織民國外人歎爲古今未有甘處邊遠未悉情形别持理由積　成是不知皇帝下詔贊成吾獨反對是謂不忠全國力求和平吾獨破壞是謂不義甘軍全恃協餉現南北接濟已斷無論如何　掘以甘省財力論之至多不過支持兩月終有飢軍譁潰之虞卽使士馬　飽而南北統一新疆東三省已均贊同以區區甘肅欲與二十一行省抗又無精槍利械不待智者而知其不敵矣以一二人偏激之意氣致令全省九百萬人生命財産陷於危險地位稍有仁心豈宜出此孫總統成艱苦之功而不居袁總統處危疑之地而不避各省士民蒙古王公一致同情無非爲國利民福起見吾甘自宜從輿論之公杜分裂之漸諸公關懷大局獨不思内亂延長漁人之利强隣虎視甘尤逼處鬩墻禦侮當有權衡應請互相勸道長制軍處亦請詳細解釋務卽迅速定議通電袁總統各省督撫都督改用中華民國年號卽日罷戰息兵以免生靈塗炭所有甘軍協餉並請大總統飭由北京發領甘肅贊成電至卽懇將西征各軍阻止勿進共保和平立盻電復云 
[祁州又出毁敎重案]  
　　日前有英國敎師四名來京路經祁州見有第三鎭逃兵數名迎面而來要求下車以備渠用該敎師等見勢不敵即將轎車交渠已即避入村内該州紳民以事太不公爲敎師等請還車輛逃兵以敎師爲外人故亦應諾該敎師等見已允還車轎即將該兵等物件由車移下詎該兵等以爲敎師等不俟命令自行搬動勃然大怒即向敎師等開槍未中復向前用槍刺刺中一敎師頭部該敎師立卽斃命傍立之敎師乃僞爲斃命仆地後經紳民極力哀求餘三名均得脫險民政部得信急派兵員往查現已將屍身及該敎師等送入北京矣又保定變兵與祁州土匪勾結搶掠將祁州安立甘敎堂打毁已請英公使館迅速派兵前往援救矣 
[潮汕恐慌之情形]  
　　三月七日（舊曆正月十九日）林激眞已到潮州橋仔頭即從雷嶺地方經峽山於八號午即至蟹地（離潮陽城約八里）潮人聞訊十分恐慌即時由參議會遍請士紳公同集議僉以民窮地瘠何堪供此大兵即具函請林兵切勿入城并代爲安布地方指定東山與宿林兵以借路對即由西門入東門出直上東山兵數約六百人并分紮東山路之大峰宮越日因城内縣衙聚有第二營營兵卽再分紮城隍廟現在兩軍相見岌岌可虞水門東門多被林兵佔住昨早聞幾開戰幸各有顧慮尙未迫近刻城内各商家已多罷市東北一帶居民遷徙者亦不下百餘家云 
　　汕埠因林激眞將到人心恐惶昨午聞其已佔棉邑愈益惶恐適中午有某國兵輪因領事到船燃砲致敬埠中聞砲聲驟發人人股慄昇平街一帶栅門急下并各堵疊沙包嗣聞僅有三聲知非戰鬥人心始定 
　　連日庵埠中人譁傳林君激眞自由行動之軍隊行將到汕函汕詢問者日凡數十起火車到站時來探消息紛紛不絕於道搖首者長嘆者所遇皆是其有生理在汕以及有子弟在汕辦事者皆有寢不安席食不甘味之勢一般迷信神權之婦人則禱諸神前祈林軍之勿來而貧窮之家則以林軍一來汕頭必亂米價必因之大漲長吁短嘆不絕於耳情形極爲愁慘故人心之倉皇甚於去年之水災而以小船爲業者又以庵埠之人此數日來汕辦貨者絕少故失業者亦不乏人云 
　　陳安撫使以連日人心恐慌幾乎不成世界安撫使有保護治安之責宜爲大局起見冀消戰禍而躋和平適張君玉堂具有同情遂公酌一妥善辦法俾林君可消釋意見其條件有五（一）先將林振雄所帶之兵令卽退出汕島（二）將到潮陽之兵挑出五六十名自爲衛隊其餘亦令歸回原駐地（三）上兩條實行後安撫使亦將在棉兵隊調回（四）上三條旣各實行即由何標統子因到棉親導林君來汕由汕開歡迎會（五）如各允納即由代表作證兩方簽名議决後卽由陳君湧波張君玉堂於昨午同入潮陽送與林激眞聽其詳決未悉林能滿意否也 
[粤都督綏靖潮州要電]  
　　廣東各官長各局各屬縣長軍政長覽照得粤省反正以後地方紛形不靖究其原因無非各挾一爭權爭利之心互相雄長以致事權不能統一一地方而爭舉數長官一區域而紛調數軍隊彼此攘奪傾軋不可究詰大局未定政府姑爲調處冀息紛爭事故從此多矣而其害尤以潮州爲最潮州九屬以財政充裕著故趨之者衆而其爭愈劇若不亟爲整理何以綏靖地方所有潮州鎭撫事宜應調吳祥達前往督辦其未到任以前仍由陳協統宏　辦理督辦權限主管各屬軍團及緝捕事務前設財政民政各局應一律取銷關稅釐廠統由政府派人管收不得由各屬紛紛委人至民政及丁糧則由縣令經理各軍隊均歸督辦統轄不許各立名目所有應需軍餉迅卽造册呈報政府核發不得在地籌餉以重民困并不准干預財政民政各事倘敢故違以違法論縣令一缺均由政府委派以收行政統一之效從前略採地方選舉之意原以備本府選擇乃甲舉乙攻言論紛歧舉措不定流弊滋大以後不得仍前選舉林管帶振雄已電飭帶隊回省聽候調遣不得逗留滋事以上辦法係爲綏靖全潮起見革政令紛歧之弊成事權合一之功除分行遵照外合行牌示軍民人等一體知悉母違都督府江 
[贛路股東談話會紀事]  
　　三月八號贛路公司開股東談話會到者五十餘人首由羅朗山君宣布開會宗旨謂今日之會與衆股東研究商辦公有之問題以免臨時失措又謂臨時會議議决公有必須處置股本分毫不得損失或者亦可贊成公有抑一面借債商辦一面由臨時會議組織公有辦法云云次由李振堂君謂公有商辦若雙方並舉恐將來貽誤路事反令人謂我商股之敗壞三由羅文靑君謂商辦公有兩問題必須由根本解决總之臨時議會謂我有限公司資本百餘萬何負得五百萬之債欵惟公有必須以保全股本爲必要四由程道存君謂商辦必借直接之外債然公有亦必借債何必以私人之交涉而變爲國際之交涉五黃大進君報告議會審查會連日會議鐵路辦法投票主張公有者七十餘票復有交通局副長劉和理君呈請議案辯别商股貨股之不同謂商股不過四十萬元而貨股至八十餘萬元此中捐欵多係三四折購來將來祇認商股貨股一項似可銷滅鄙人謂劉君曰商股一元而貨股亦係一元公司絲毫並未虧損至於折扣之買賣乃個人與個人之交涉耳云云六葉藻溪君謂公有亦外債商辦亦外債公有若果不　抵押物品股本如不吃虧亦可贊成如須　抵押品又必扣折股本則不如借債商辦呈請議會實行監督之爲妥七曹沉君謂公有辦法現未接有正式公文未便討論應請董事諸君函詢議會迅將公有辦法正式公文逐條答覆以便大會研究再行决定八劉雨山君謂宜以保全商辦爲目的並謂此三四日務請諸君每日於十二句至四句移玉公司互相研究以爲正式會之預備衆皆贊成議畢各散會茲將股東談話會宣告書錄左 
贛省鐵路公司爲經費短絀股欵難籌現擬借債續脩以完路工陳請公議事竊敝公司開辦以來純主經商性質一切事宜業已逐次報告在案查南潯全路工程分三大區其第一區由德化至德安計華里百餘里全區早已通車第二區由德安至建昌所築土方一律告竣第三區由建昌至新建僅勘路線尙未購地施工自大漢光復之後第一區照常通車雖所過村莊甚小而每日車費所入可獲洋百數十元及二百元不第第二三區情形亦復如舊若不接續興築匪特全路末由觀成卽前此所有各項槪歸損失因是抱定原有商辦宗旨公誠勉圖進行第以工大費鉅目前招股誠屬不易勢非借欵不可爰思此事曾經迭次股東會議决並由前諮議局通過自可按照籌辦現在同人公請陳伯嚴總理在滬主持一切已蒙允負責任但華欵實形缺乏惟外欵尙有多處願借者而間接之欵折扣及利息又覺過重綠此擬用直接壹是可從輕減復查南潯全路除已辦工程外仍有一百五十零里左右未經修築連橋工合計進行用費並還前次借欵約共需銀五百萬兩昨據董事羅朗山君自滬旋贛聲稱已有銀東如數允借併携來合同草稿一紙送交同人閱過事關全省公益理合陳請貴議會公决以便施行曷勝企盼 
　　附贛路公司借欵草約（一）此項　借欵定爲金幣合銀五百萬兩之數分二次交付（二）此項借欵每百磅九五交付（三）常年利息五釐半尙未定議（四）於合同簽印之日起至第十年終止祇付利息自第十一年起至二十年終止每年本息攤還 
（五）將鐵路公司全部機器材料及營業所入之餘利作爲抵押（六）鐵路公司若自外國購入鐵路材料可以優先權給銀東先向銀東購辦倘其貨次價高不合路公司之用廳　路公司另向别處購辦（七）此項借欵鐵路公司剔除弊混祇准核實爲九江南昌間難築鐵路之用不准他用銀東可以隨時稽察（八）鐵路公司如欲續借欵項仍向銀東商酌（九）鐵路公司惟認銀東享有此項債權銀東亦惟認路公司商借商還無他干涉（十）此合同効力以二十年本息還清之日爲止 
[贛省更換都督後近况]  
　　檢查嚴密贛垣因馬都督辭職地方頗形驚惶雖經軍隊極力鎭定然人心終不安靖是以軍政府諭令各標派兵嚴守城門每門分駐四十名凡入城者其衣箱行李均須嚴密檢查以防擾亂而靖地方以致近日行旅頗屬不便 
　　電阻潯軍贛省馬都督辭職實因九江軍界電攻所致南潯兩埠稍有存見惟潯陽已派歐陽武君率兵三千名來省鎭定電請此間總務廳速備寛敞屋宇以便駐紮馬督誠恐潯軍進省居民驚擾極力電阻且省垣在滬購辦槍彈多被潯陽軍隊截留此間聞信大起惶恐 
　　四萬優待贛省馬都督先後都督潯贛維持秩序頗有功勞此次交卸因前廉潔從公一貧如洗現經議會提議優待馬督條件已决定四萬金由公欵項下撥給 
　　馬督公布贛省都督馬毓寳爲公布事本都督自蒞任以來昕夕辦公積勞成疾前經剴切呈請大總統准予辭職業蒙電復俯如所請並電令臨時議會公舉賢能接充斯任昨經議會諸公及九江各界舉定李烈鈞爲贛省都督電請大總統加給委任並咨請本都督查照公布各在案爾軍民人等須知本都督此次辭職實因積勞成疾咯血日甚一日難勝重任據醫者云非稍息仔肩從容調治斷難就痊故擬刻日交卸赴滬就醫並非别有原因兵士等如果推情愛戴理應服從命令不得挽留另有違言致碍大局况李君烈鈞遇人以道賞罰嚴明必能撑支危局促進共和爲此仰兵士人等照常服務商民人等照常貿易均毋稍有驚惶其各遵照毋負本都督敦勉之至意云 
[董金鰲寇潼記]  
　　升允反對共和其部兵甚爲孱弱適有董金鰲奉其祖母之命（其祖母卽董福祥之妻年六十一歲）毁家相助當即招集舊部新隊計一萬七千餘名年前與升允會合升允卽擬讓董爲統將董因年輕堅不承認當時董金鰲並帶到現銀五十萬又交出其祖母私蓄銀三十萬又向各處籌集一百三十萬糧食十八萬石軍火雜物四百五十大車（卽甘陜一帶之馬車每車約裝子彈三十餘箱）惟所用之槍悉爲單響毛瑟至五響十響之快槍及機關槍等則均無之舊曆正月十一日張鳳翽與升允戰於渭南張兵力不支退走七十里維時趙周人協統亦統兵渭南按兵不動聞升允到時趙會詣其營中意欲力勸升允贊成共和以免再肇兵禍然趙從前曾與張鳳翽交戰刻下忽歸張管轄亦非所願故不爲　　力十二日董金緊又與張鳳歸按仗董金鰲身先士卒奮勇攻擊張軍幾爲所覆没幸王天從之部下宋天桂由晋趕到始將董軍擊退然張部下兵弁襄失頗多十四日升允到潼關按潼關要隘本爲趙恊統所管領升允意謂趙已與之聯合故不卽攻關卽駐紮臨潼迤東之芒山十五日趙因升允反對共和以死自誓力勸無效卽行回潼聞趙已密電北京請示辦法並函催周恊統從速回汴協助十六日董金鰲　臨潼即日攻城次日卽進潼關聞升允之意擬請前淸太后幼帝一同到秦爲偏安之計趙協統聞知此信已密行告知袁總統十四日有湖北所派勁軍二千人由京漢汴洛赴洛陽約計十六日可以到陜州刻下官軍之去陜者毅軍七營武衛十營汴省陸軍五營防軍十一營第一鎭旗兵一千人并聞趙協統又在路陽招集舊部五日之内招回一千餘人云 
[蘇都督對於商捐之指令]  
　　蘇垣商人毛鴻舉汪鳴鈞等具禀都督府擬承認蘇城燒酒捐欵請核准飭遵等情奉莊都督指令云此案現據蘇州民政長呈復當以酒商吳萬順等認繳蘇城燒酒稅旣據查明較之汪鳴鈞殷寔可靠又經加捐二百二十千支應仍歸該商認稅即經指令遵照辦理在案所請承認酒捐應毋庸議仰蘇州民政長傳諭遵照此令 
　　蘇城猪行商人周鴻泰等呈都督府擬請接認猪捐選舉殷　行商經理籌情奉莊都督指令云汪傑如何承認猪捐本府無案可稽據呈按照原捐數目以六成接認由同業選舉殷實各行經理是否核實仰蘇州民政長查核辦理具復查考此令 
[副總統緝拿捲欵逃官]  
　　前黃梅縣知事李繼沅貪婪藐法種種欺朦久爲該縣人民所嗟怨迨卸事後又混呑公欵爲數甚鉅事經副總統所聞乃通 
電各省都督轉飭嚴拿電文如下南京江蘇上海都督鑒敝省内務司呈稱卸任黃梅縣知事李繼沅應交銀欵及已經消滅不能作抵之公儲局裕寗號摺據勾結該縣紳士石炳榮等且令現任黃知事承認接收顯係李知事與各該紳等勾通一氣况公儲局係李知事私人儲欵裕寗號乃發修該縣同仁堤欵李知事存號營利致被倒塌尤無准其抵交之理似此勾結劣紳强抵公欵寔與捲逃虧呑者無異現聞李知事已赴江蘇上海一帶呈請分電南京上海江蘇轉飭各該地方官嚴密緝拿務獲解鄂以便覆算勒追等情前來除批准外相應據情電希卽轉飭所屬地方官嚴密拿案勒追爲盼 
[婁水女學之發達]  
　　太倉毓婁公立女學自戊申年經王君契華楊君鳳間楊君炳史時君儒伯等會同敎育會勸學所發起開辦先後畢業師範簡易科師範預科文算專修科其成績之優美校規之整肅久爲全邑所稱許庚戍年暑假時原擬續辦優級師範因經濟爲難致未實行暫時改爲兩等小學本年已於新暦三月十三日開校實到學生一百二十人聞有志入校者尙釋絡不絕學界同人以現在民國成立女學爲普及敎育之梯階尤應加意注重將來擬請縣議會提議擴充籌欵繼續開辦中學及優級師範俾女學日益發達 
[胡建樞財産充公]  
　　魯撫胡建樞係皖北鳳陽人皖人以其虐殺民黨其財産例應充公現查胡曾在六安置有田房每年派人往該處收租并請何子祥就地代爲經理前經駐六靑年軍奉電查封胡建樞財産當有何子祥和盤捧出共繳收存租洋二千三百七十餘元并將其田契房契一併繳出云 
 
 
 

Page 7

 
 
本埠新聞 
[外交團議建公署]  
　　公共會審公廨自歸捕房暫行管理後雖經通商交涉使温宗堯君提議收回迄未就緒茲聞外交團近又集議除早堂捕房所解刑事案仲仍由英美法三國領事照章輪訊外午後各洋商起訴之訂期會訊各案及輪流觀審晚堂華務民事案件日益紛　應接不暇各領事公館均與公堂相距甚遠往來不便擬卽收買廨前曠地或附近民房創建公署一所與公廨聯絡一氣以期便利惟尙須特開領事公會集議妥洽然後實行 
[嚴查造謠惑衆]  
　　南市一帶自前日起有人散佈謠言惑人聞聽會經滬軍　督民政總長出示諭禁並由市政廳長預爲防範已紀昨報茲悉警務長亦已移知東西南三區各長警日夜嚴防並令各巡士於落差後守候差遣勿得擅離南市商團公會總司令朱少圻君亦已知會各業商團就各分防所日夜駐守以備隨時調遣城内訪員報告云滬軍都督陳英士君聞知連日有人揑造謠言熶惑人心以致愚民信以爲實紛紛遷避實與大局有碍昨値星期日各科員停辦公務特飭會同警衛各弁四出查拿造謠之人務獲嚴辦又聞此次謠言之來因有軍界上一部分之人於共和告成後已被裁汰無可謀生故暗中令人佈散謠言希冀軍政府防務加嚴仍用彼等爲輔助 
[越界設捕之爭論]  
　　公共租界工部局近在北四川路迤北老砲台地方添建分捕房一所因該處地址不在租界範圍之内業經警區出爲阻止並由地方商民禀請民政總長轉咨通商交涉使函致工部局據理力爭去後茲聞該局已有覆函略謂該處與租界吡連且有體面華人注意此事等語温交涉使以考諸輿論僉謂是處房屋地基均係前淸已故某相國後裔之産因恐民國干涉 
求庇外人但此事與中國土地主權大有關係殊難緘默除援照約章再行駁詰外昨又特派專員詳細調查以便妥籌辦法 
[閘北改革政體之通造]  
　　閘北市政廳前日發出通告云照得閘北地方於光復後當經推舉臨時民政總長規畫各區域秩序不遺餘力嗣以李總長積勞致病堅請辭職奉滬軍都督慰留不獲指令上海民政總長行知自治公所召集公民開會選舉正副市長組織閘北市政龐並請上海縣寳山縣民政長曁南市市長蒞會監視投票開簡推定正副市長取銷北段民政總局名稱以資統一三月初五奉到民政總長李照會轉奉都督照會内開閘北毗遠租界地當衝要管理需人勢難稍緩仰卽指令正副市長尅日視事爲衆服勞並奉民政總長頒發印信鈐記俾分市政廳警務公所裁判所爲三大部分委任蔣國祥爲警務長孫濤淸爲裁判員各給鈐記分行委任各在案查閘北區域跨連上寳二邑與租界毗連主權所繫以及保衛間里均極重要値茲南北統一國是大定世界維新百端待舉凡我公民與本廳有維持相共之義茲本廳長等於三月十六日會同警務裁判員揩同到廳謹遵民政總長訓令以原有之民政總局改爲市政廰附設警務公所裁判所以資治理並將原有之自治總分所改爲閘北第幾區辦公處原有各區區長改爲區員此後凡遇人民呈遞禀詞其有關於農工商學衛生善舉工程等項母庸審判者赴市政廳投選其有民刑詞訟應俾提兩造質訊者赴裁判所投告其有違背警章阻碍治安者均由警務各區呈送總所預審仍行移交裁判所訊斷其有案情重大者一律移交審判檢察屬辦理自茲改革政體實踐共和民國主義合亟出示通告俾衆周知 
[市長授任之禮節]  
　　閘北市政廳正副市長錢君允利沈君鏞於前日下午四時履任大略已　昨報茲將當時所行之禮節補錄於下一各界來賓齊集禮堂二引導員請市長至禮堂中間偏北面南分左右立奏樂三來賓就本位行相見禮（一鞠躬）市長答禮四市長宣布宗旨並演說畢奏樂五來賓仍就本位行參賀禮市長答禮六各團體致祝詞七市長答詞八引導員布告今日禮成請市長退入次寳以便接見各界互相討論九市長至案前道謝脫帽行一鞠躬禮十來賓攝影以次退奏樂十一茶會十二散會 
[關外都督派員籌餉]  
　　關外都督藍天蔚君將由烟台督率海陸軍馳往東三省維持秩序需欵孔亟因令財政長特派戴魯梅君爲駐滬籌餉員暫假美租界七浦路霍宅爲事務所除由藍都督照會滬軍都督查照外並照請上海商會派員協籌源源接濟 
[染業反對包稅]  
　　上海染業因被業外人運動包稅群起反對於前日電禀江蘇都督云查稅章甲貨乙用則徴稅於乙不准外業包攬庶與公家商情兩有裨益今我業所用各䘺捐稅爲業外人運動包攬竟𨌘前清苛加三成一業如此百業效尤不獨稅務商情何堪設想且與都督定章大爲反對請速飭貨物稅總公所規整以維大局上海染業全體諸宛明等仝叩 
[民生國計會之擴張]  
　　本埠民生國計會成立以來成效已著現有王君愷臣在鎭江西門外上河邊萬福會内組織支會聞該處商民之簽名入會者亦頗踴躍云 
[砲彈廠考查工匠]  
　　製造局砲彈廠委員黃培兆前日傳諭該廠工頭調查各工匠工藝如有精明勤愼者酌加工資懶惰偷安及工作不准者即行開除現該工頭已從事考查矣 
[李統領論功授職]  
　　滬南閔水陸營統領李英石君以前淸道署衛隊管帶師德貴於去年九月十三日光復滬城及製造局時頗爲出力嗣因靑浦鄕民抗租閙事前赴彈壓廠功尤著特於前日委充閔行步隊第六營管帶以資獎勵 
[局差觸怒粤人]  
　　高昌廟巡警分防處局差胡桂前日將粤人王熙誣爲竊賊拘至該局私刑吊打寓居該處各粤人聞之大動公憤霎時聚集四五十人各執鐵器擁入警局擊　屏風什物多件十二號守門巡士陳藩福與局差胡桂均被毆傷嗣由巡員錢允祥竭力解勸始各散去惟王熙是否犯竊該局未便承審故已送謂警務長訊明核辦矣 
[楊隊長重申賭禁]  
　　犠牲隊楊隊長以軍人犯賭應較平民加等治罪早經申明禁令惟近查各棚兵士仍多陽奉陰違實堪痛恨爰特重申禁令自此次示諭之後倘再犯賭及有不守軍法情事定予懲責不稍寛貸 
[陸軍部派員閱操]  
　　滬軍陳都督昨奉陸軍部電令略謂茲由本部派員定於十八日蒞滬考察滬軍各營隊官佐員弁目兵各項操演着卽飭通各營隊預爲整備等語陳都督遵即通飭各營一體遵照 
[房捐改歸民政署徴收]  
　　本邑房捐一項自上年光復之後卽經市政廳議事會議決歸廳經收以充地方巡警之用茲聞上海縣民政長以捐務係屬民政房捐一項尤爲各捐之首應歸民政署徴收以專責成刻已移由市長造送捐册並派司事郭某駐署辦公 
[市舶廳成立]  
　　上海内河船牙灘船牙提船甲等名目均係滿淸時代之苛例現經上海民政長將以上各項一律革除移請市政長另設市舶廳雇用管帮約束船户刻已擬章開辦 
[定期審訊姚榮澤]  
　　滬軍都督府昨懸牌示云照得姚榮澤慘斃周阮一案業經本都督會同司法總長定於陽曆三月二十三日下午二時借南市市政廳公開裁判除登報通告各証人外合亟牌示仰該原被告家屬人等遵照牌示定期到庭候質切勿遲延 
[法政府派兵來華]  
　　北京第三鎭兵變一事早已平靜各國駐使均於常時陸續調兵到京防贛法政府所派之兵士六百名近亦附乘該國惡斯塔利洋公司船來華防堵前日抵滬暫借顧家宅客房駐宿一宵翌晨卽赴泰順輪船北往 
[孫總統贊成伶界聯合會]  
　　潘月機夏月珊等呈請開辦伶界聯合會奉孫總統批云潘月樵夏月珊等啓導伶界有功社會一片婆心實堪嘉尙所請各節旣經滬軍都督批准在案吕無不合之　應准其關辦至於　獲裂造局有功自應受賞應由該員禀請滬軍都督通報陸軍部查核辦理 
[閘北公民會開成立會]  
　　閘北公民會昨假新署後面海寗路錫金公所開成立大會來賓約一百餘人午後二時搖鈴開會先由臨時主席報告開會宗旨繼由朱笙侯金子堅朱華田及閘北警界李君等相繼演說大旨謂現在專制政府已經推倒共和政府已經成立國民責任較前尤重閘北地　租界與滬南交通不便諸多放棄外人得寸則尺近如北四川路迤北添建捕房一事即是侵佔明証亟應　議對付以保主權但近來有種人見權利則爭奪不懈遇公益則諉避不前我等均爲閘北公民一分子自應共担責任力圖進行弗失共和國民之程度聞者齊聲鼓掌繼卽分舉職員公推楊子飛爲會計王博謙嚴勵常爲書記王起立云鄙人另有職務無暇兼顧愿推鄧慕如君担任衆亦贊成旋又舉吳俠靑蔡光漢徐遜甫孫楚秋潘容伯朱笙俟六人爲幹事員張弓威汪麟閣二人爲紏察員其餘未盡事宜均俟續議致鐘嗚四下始行散會 
[童子何知]  
　　盛宣懷之孫年十六歲前日午後二時往江灣觀賽馬被人扣留聞索銀十萬兩方能放回至其人是否由政界派出抑係私人借　勒索尙待詳探 
瑣聞 
　　城内都督府批示○商人鄭友之呈批呈悉現在陸軍部早已成立該商人購辦軍械備設團防仰卽逕往陸軍部立案領取護照可也北段警察第四區書記施厚之呈批呈悉查此案前已批令民政總長澈究查辦業經民政總長飭查時因閘北市政廳尙未成立未據復到旋復由民政總長抄禀飭知自治公所查復以便核辦在案現在閘北市政廳已經成立不日開辦該書記靜候該廳該所查復後由民政總長秉公辦理母庸多凟鐵血軍軍員朱玄呈批呈悉該員擬改鐵血軍爲鐵血團及設炸彈隊各節應禀請陸軍部核准所請給予委任之處未便照准商人馮槐卿呈批來呈及節略均悉該被告私呑鉅欵掯不交解實爲商界之蟊賊且該商愿以欠欵半充軍餉尤堪嘉尙除發交本府執法科轉咨地方審判廳照章提案吊卷按律追究外仰卽前往該廳聽候諭飭可也程鴻飛等呈批呈悉該商等熱心愛國一再損資助餉殊堪嘉許說書一業與劍造工藝不同果無害於風俗人心及不背共和之宗旨無論何處自由貿易斷無因創設在前遂可專利龔　之理該商等經過滬地說書貿易自可照准但須擇有益於社會文明者說之不得演唱淫詞小說致于查禁至欲至蘇地各屬說書一節仰卽前赴蘇州民政長處呈請可也 
　　審判廳批示○黃榮楨等呈批該同業人等如果公同議决另舉董事徐順卿自應將經手簿據等項交出惟所稱新董顧霖周是否經衆公舉抑僅屬該民等之意見未據聲叙且訴狀僅該民等數人列名難保不寔不盡所請備案未便照准郭晉英呈批狀悉此案業經送達自應靜候本　傳訊核辦該被告何得又赴華洋裁判所另行呈訴顯有情虚畏避希圖歧控等情且華洋裁判所之性質只能受理南市閘北兩處洋人控訴華人案件並無管轄普通訴訟之權該商意乃呈請該廳飭知原告投所候訊實屬荒謬已極特斥不准委狀及副狀擲還 
　　民政長批示○東南區糞業代表莊瑞卿等禀批據禀糞夫滋事與該民人等無關何以又派樓葆珊往查情節支離無憑核辦究竟有無陖使實迹事關訴訟着卽逕向南市裁判所起訴可也　丐頭沈盈生等禀批丐頭收費代發視同營業本非正辦此次姑准代給散丐惟不得援爲常例旣據並禀仍候市政長警務長批示可也 
　　南市　　婢女待認○南區二百四十七號巡士前日查見逃婢李娟在途徘徊當卽帶區詰明年十六歲廣東人詰其家主住址名姓堅不吐實奉飭留堂以待屬人認領 
　　閘北　　科長易人○閘北民政總局業已改爲市政廳所有警界各區各隊人員悉仍舊貫惟總務科長改派孫鐵舟君接充已於前日到差 
　　英租界　　前後不符○新閘路萬興羊毛行主吳順泉因虧欠英商新瑞和日商安部等洋行及華洋各户銀兩業經公共公堂查封家産並將該行生財存貨拍賣備抵在案茲因英副領事康君以該行生財存貨拍賣之欵除去房租如數抵償新瑞和欠欵外所有新閘路五百十六七號門牌房屋地産拍賣之欵以一半抵償新瑞和其餘歸日商安部等華洋各債户公撰等情照請公廨轉致日領查照去後昨據日領函復謂此事前與英領面商辦法係將拍賣生財存貨之欵除去房租餘欵悉歸新瑞和外所有房屋拍賣價銀按華洋各户一律公攢今與公議不符日商安部等及華洋各户未免受虧太甚請爲轉致英領查核等語現　讞員已將日領來函抄錄一分送請英領查閱矣 
　　撞傷行人○江北人陳有生昨在南京路被某洋人之包車撞倒跌傷頭函當由六百六十二號華捕帶入老閘捕房轉送仁濟醫院醫治又甬人劉阿惠昨在湖北路附近被某局送信人之脚踏車撞倒跌傷右脚由印捕車送醫院醫治又夏阿才昨在黃浦灘附近被五十二號電車撞倒砍傷由捕車送仁濟醫院約二日可愈 
　　疏忽獲咎○總巡捕房二百四十五號三道頭華捕因押送誣控包探拆梢之二百七十號華捕至老閘捕房管押中途被逃茲由張正巡官斥某辦公疎忽昨將該捕拘留限令尋交再行核辦　　捕頭請假○靜安寺捕房八號捕頭梅蘭生戈登路捕房一號捕頭杜應均因有事回國請假半年昨奉卜總巡飭將梅捕頭遺差派令老閘捕房十二號副捕頭麥辯來衙代表並聞杜捕頭西歷三月三十一號起程回國 
　　總巡示諭○英美總巡卜羅斯君昨日發出示諭云照得前曾諭知飭令華探在會審公堂如有應向堂上訴明事務須立在見証所立桶内方可開口除見証桶外各華探不應向堂上叙話定不可以徴聲細語致滋誤會切切此諭 
　　誥誡巡捕○英美捕房華捕張正巡官昨日出示略云查得近來各華捕於夜間在差遇有形跡可疑之行人略爲查問隨卽放行不意該行人卽係竊賊事後覺察已無從追緝嗣後凡有可疑之行人無論有無贓証應卽帶至該管捕房查問一切勿得任意放行且查近來宵小充斥竊杂疊出爾等在差各華捕其各加意勿稍懈怠 
　　竊案類誌○住居白克路一百四十一號之繆晋芝前日在三馬路大舞臺戲園門首被賊摸去値洋五十元之夾金表一只及金練等物卽投老閘捕房報請派探查緝又自來火街一百八十八號殷子恆家失竊値洋二百餘元之金飾等物又湖北路八百五十三號顧章氏家失竊値洋六十餘元之衣物亦均開具失單分别報請捕房飭探查緝 
　　美租界　　質舖失愼○昨日上午北福建路泳源質舖突兆焚如焚燬房屋六幢事後由捕房查得該舖保有火險四萬餘兩卽飭包探詳查再行核辦 
　　是否拐逃○王榮林昨偕江北婦人周氏在途行走被張其生陳友才等指爲拐逃希圖訛詐由探併送捕房候辦 
　　庽客病斃○菜市街二百六十號王榮春所開之小客棧内昨晨病斃庽客紀阿增一名王即報告捕房飭探查明由地保報堂收殮 
　　客棧聚賭○吳　路六百三十九號顧阿金所開之客棧内糾衆賭博昨被一百九十號西探查見候請公堂傳究 
　　小工衝突○劉阿三陳阿大等三小工昨在斐倫路對算工帳忽起衝突由捕併送捕房留候查明核辦 
[法租界]  
　　巡捕得功○捕房押犯施萬春等前將管牢安南捕綁縳紛紛逃脫時有一百十四號華捕奮命追捕得將施等重犯兩名獲住解廨押辦在案茲悉麥總巡以該捕奮勇可嘉卽着賞加頭等薪水以資獎勵 
　　串通敲詐○一百六十七號華捕王春生前因毆打梁寳均被人告發經捕頭罰去薪水銀五錢並拘禁臥室四天以示懲儆詎該捕不知改悔近又串出周阿三與梁尋釁軋入小茶肆内索詐酒席兩桌當被捕頭潘七寳查見並詢知尙有姚小弟趙老新等亦被該捕索詐因卽禀明總巡將王斥革並傳到梁等被詐各人一併送廨經中西官訊明判王押三月周押兩月滿期均驅逐出境 
　　責成保人○張文才前控蕭和卿以合做生意爲由驅去銀二千餘兩曾經公堂提訊判令交保候核在案詎迄已多日原告一再求追蕭則抗不到案故將保人葉耀山傳至公廨判限七天將蕭交案如違押交 
　　來函更正○今閱貴報登有私運米石出口被市政廳水巡扣 
留一節敝行之米一係運往北市店家爲食米一係駁運上棧並非私運出口當由市政廳查明業經釋放因　敝行名譽攸關祈請貴報核實更正爲荷益和協泰同啓 
來函 
[林宗素宣言]  
　　鄙人忝居參政同志會會長對於要求參政權事固寳無旁貸亟應寔力進行但現今之參議院旣非民選又早失其代表國民之資格且北京新參議院將次成立是該院已無可否之權力更無通過之價値昨日開女界大會各團體議决赴寗請求事關敝會全體諸待商酌此時不敢與聞一俟開正式國會時自當追隨諸同胞之後繼續進行以求達完全目的固陋之見希公　之專件 
[南洋法政學校章程（續）]  
　　第四章學費第八條　政治法律二科各扣足三年畢業每人每年納學費洋六十元應於第一學期開學時繳納由本校給予入學証書方 
得入學第九條　學生中途退學學費槪不退還　　第五章膳宿第十條　本校不備寄宿舍願就本校所指定之寄宿舍者其應繳膳宿費可與本校庶務接洽　　第六章考試與畢學第十一條考試分學期考試及畢業考試二種第十二條學期考試榜示後給予修業文憑畢業考試榜示後給予畢業文憑第十三條二科畢業後由本校介紹各該科學生往各地任事並可應文法官考試第十四條畢業後或有心得自著法政書籍者由本校各敎員開會公議給予學位 
　　第七章入學與退學第十五條本校每年以陽曆四月爲入學期先時定期招攷第十六條二科入學考驗科目如左（一）國文（二）法制大意第十七條入學時須具入學願書其式如左學生　今由貴校錄取願入　科肄業遵守校章今具願　　書爲証南洋政法學校鑒　　中華民國　年　月　日簽印第十八條學生遇有左列事項者得由校長核定令其退學（一）不守本校規則者（二）有痼疾或沾染嗜好者（三）學期考試不及格者（四）學費不清繳者第八章附則第十九條凡本校畢業生對於本校均有量力贊助本校發達之義務第二十條凡本章有　謬處得隨時更改 
來件 
[無錫侯鴻鑑對於臨時敎育之意見]  
　　乙中學校中學校之編制照舊章文實分科按之各地方敎育狀况此種編制殊多窒礙茲仍照普通中學編制不分文實兩科畢業年限仍定五年入學程度以高等小學畢業之程度爲入中學第一年級學科之分配敎材之選擇當注重道德生計軍事三者以濟目前之急故中學用敎科書之編緝尤宜現任各中學之敎員暫編臨時課本以應用之至於軍事之預備更當購置槍械實習操法爲軍事敎育之主要科目一洗中國文弱之舊習中學校之管理員敎員等無論中學之學級能否完全招滿五學級之學生凡滿兩學級每級滿六十人以上者得設中學校長一人監學一人凡滿四學級每級滿六十人以上者得添設副監學一人敎員則分科訂請而以某級主要學　之敎員卽爲某級生任敎員中學校長得以全權分配之其餘中學之會計員等均得由中學校長訂定之中學學科時間表姑擬一普通科目表列左倫理　國文及國語　算學　數學　代數　幾何　三角　歷史及地理　外國文　博物　理化　天文學及氣象學　地文學及地質學　生理衛生及解剖學　體操　軍事大意　圖書 
音樂　法制及經濟右表注重文學理科兩種固從普通之中含有文寔兩科並重之性質所以爲生計敎育謀也圖晝音樂本可作隨意科特因用器　之關於實科軍事大意及軍樂等之關於軍事上之必要科目故槪列爲必修科也 
宿費一律不分　特　表於左丙師範學校師範爲敎育之原故世界任何變更敎育萬無覆滅之理敎育一日不覆滅卽製造國民之原料　賴師範有以造成之故師範學校一日不容停辦者所以爲造就小學敎師之機械也師範學校之編制除校長而外設監學一人每班滿六十人以上者得設正敎員一人科任敎員三人或四人滿兩班或三班者照此遞加惟滿三班以上者得設副監學一人滿三百人而五班招齊者得由科任敎育中酌兼監學各事宜會計　務等員與中學校同師範學校之敎科固宜以敎育爲主科然關於軍事敎育生計敎育等之學科亦宜注重之者蓋師範爲小學之母爲小學計果不得不爲師範造因也師範分年授課表師範生旣以敎育爲主要科目則敎育學心理學敎育史敎育制度敎授法管理法單級敎授法二部敎授法論理學等均不可不講授而第五學年之實地試敎尤爲不可不少之課程各處師範　校之課程每多不完不備是則有師範之名無師範之實且與普通中學比較其課程不過無敎育學及敎授法管理法三種子目耳所以師範生畢業後而欲求敎授管理訓練三者之合法收良好之結果不亦難哉蓋所以設立師範學校之宗旨旣失自無完美之師範成績可見此師範學校之急宜大加改　不容稍事紓緩者蓋所關係於敎育播種非淺鮮也師範學校之校長管理員敎員等俸給應從優分給蓋人格之造就必求品高學優有確能任師範之師資者敎育方可任之故非高其俸給不足以尊師崇本也俸給約分三級師範生之學費不能照中學之例姑擬學費分爲兩種一曰特待一曰非特待師範生之入學資格必嚴於中學校師範生之敎員管理員必師範畢業之人而品學均優者校長一席尤心於敎育確有經驗旣爲師範出身又須品學爲人所素推而辦學綽有成績者師資所在國民之基本在焉此不可不愼者也（昔日之師範監督皆以地方巨紳爲之故師範不範成效毫無最可痛心者也）師範學校之設備亦非中學可比要之課堂宿舍操場等尙可與中學校相彷彿而訓練室附屬小學游步場等尤須特别注意者至附屬小學校之設立更宜設備完美之良好小學爲師範生實地敎授試驗之場課堂則預備單級須寛廣而四通空氣並開三面出入之門以備模範示敎時設師範生叅觀之席故除敎壇一方外須三面寛廣師範生之出入必與模範學生出入之門異其出入室中坐席亦與尋常單級小學之設備有所不同是皆辦理師範學校時所宜特别注意者也　　丁女學校女子敎育爲敎育之母欲社會普通人民知敎育之必要當自家庭有敎育始欲家庭敎育之發達必普興女子敎育爲最要故際此軍事倥　之時與校類多停辦一二研究敎育者僅知小學中學等之不可遽停抑知妇學之尤要於小學校中學校師範學校也竊思女子小學本可與男子初等小學合辦不必另爲設立女子商等小學設立兩年卽升入女子中學中學之年當以四年爲畢業期咸入女子師範本科四年亦爲畢業均可充當初等小學及女子高等小學之敎員管理員茲特擬女子高等小學及女子中學之學科時間表列之於左 
修身　國文　算術　歷史　地理　圖書　理科　家政及烹飪　裁縫　女紅　體操　樂歌　外國文右表定以中學四年較之男子中學少一年者以參照日本國女子高等學校四年之制蓋日本高等女學校之課程與男子中學相等似今日中國女學程度尙低淺目前尙不能與男中學受同等之敎育然數年以來後女學漸有進步將來永久之學調自當仿照美國制度男女一律施行且當設女子高等程度之學校也右表亦較男子師範少一年因今日女敎員之不多也卒業之後得充當幼稚圖之保姆及初等小學高等小學之敎員及管理員籍以造就普通女子有共和國民之知識故注重敎育國文瘧術體操音樂等科更欲爲女子家事上生計上之謀畫故又須注重家政圖畫手工裁縫剌編烹袵等科蓋女子敎育爲敎育國民之母女子師範尤爲母敎之基所謂基本敎育之根原也敎育宗旨宜　汰時下華情虚驕之習而養成一般樸勤誠讓之風此於女子師範學校中更當竭力主持者也東南各省之女學其名則以女校爲最多其寔則女學程度幼稚寗蘇女子師範尙未開辦雖有私立之校設立甚多然女子純粹之道德知識尙未能完備急宜於寗蘇適中之地設立女子師範學校招考有中學一二年程度之女生一班約六十人及高等小學畢業之女生二班各六十人分作第一學年級兩班第二學年級一班至畢業後派往各縣充當女子小學敎員管理員在畢業時須注重實習試敎及實習管理等職務或寗蘇分設女子師範學校兩所各招女生兩班均作第一學年級亦可而校長一人須選確有敎育經驗之人任之否則女界前途之關係甚大稍一不愼遺悞不淺也 
戊臨時施行之時期臨時敎育施行方法專爲目前小學校中學校師範學校女學校而略爲變更舊章暫時施行者也施行之期自民國新紀元元　之三月爲實行之始至本年十二月爲期約行一年卽宜發布水久施行之方法而敎育經費之籌措敎育機關之籌設均　　　預備者也 
 
 

Page 8

 
 
自由談 
游戲文章 
[嫖苦說] [  愛]  
嫖樂事也何得云苦不知好之者思得其樂遂忘其苦耳今余不必推求至深但就表面所見者書之覺行樂地即煩惱場也欲如昔時之文酒讌會絲竹陶情醉题白練狂乞紫雲杳乎不可復得焉以論乎客多手頭拮据妄充闊老逢節逢時藏頭縮尾一遇妓傭剝衣拉袖一年三節甚於催科夫以行樂之事而行此結果亦大不値得此其一也爭房間不惟鬥財且以鬥力試思行樂之場而有是等狀態成何意味此其二也監守自盜盡入娼寮水落石出被逮至官牽其人過於其舊游之地同游含羞妓女嗤鼻此其三也四圍騷婢滿座俗客不獨無書裙之雅客且多罵座之灌夫翻桌揮拳飛碗擲瓦闖出禍事演成笑話行樂乎作孽乎吾不能辨之此其四也以論乎妓或貌類無鹽形同嫫母故作時髦力砍斧頭拂狎客之心掩旁觀之口此其一也面寒若鐵語冷於冰或生性拙訥或怒視仇人席不暇暖呼應不靈與之說趣對生彈琴此其二也舉動野蠻風騷特甚摑狎客之頰擲狎客之由淫言穢語廣衆大庭戲子馬夫罵俏打情不知忌諱動慢客人好伍下流俗不可訓此其三也鞭鸞笞鳳慘目傷心笑容向客暗泣沾襟彼帶戚意人失歡情或有隱疾不便言明此其四也余非不好色者也然憶及以上情形便如冷水灌頂寒冷塡胸樂之者豈得謂之風流自賞直謂妓女與狎客同在火坑地獄而已矣如有似錢塘之蘇小巴蜀之薛濤雖不能爲情天司香之尉卽拜倒石榴裙下作妝臺脂粉之使可也 
海外奇談 
[啤酒大公司] [  頌斌]  
上月十九號法國巴黎新開一啤酒大公司於蘆斯林街該廠房屋壯麗規模宏大内有製酒機器一百餘架洗樽機器一百五架酒機每日可出酒六萬五千樽洗機每點鐘可洗一萬四千八百個誠酒廠之鉅觀也以故遐邇喧傳人之往觀者無不嘖嘖稱羡謂將來該公司之發達正未可量 
尊聞閣詞選 
[三十六初度惑賦] [  謝靜甫]  
匆匆臘鼓又催年好月經宵亦漸圓厄運倘隨磨蝎去喬柯應許谷駕遷美人遲暮常終古　客牢愁欲問天畢竟桑蓬男子志反嫌兒女太纒綿自携琴劍上征鞍柳色靑靑未忍看三十六年同過客二千餘路勉加餐憂危身世傷人易迢遞音書　我難聞道蓬　已泗　幾回目極望長安 
歲月駁覆去若馳霜華催我鬂邊絲未能鷄狗休彈　但付　鴻又費詞好夢似聞徴燕姞聞情苦憶書娥眉吳天一片團樂月　遣雲製玉臂知雪泥鴻爪費追尋又爲良朋思不禁湖海論交秋水闊江山如書暮雲深中年哀樂偏多感叔世文章媿賞音聽到啼烏頭已白爭敎遊子不沾襟 
心直口快 
[感言] [  匹志]  
素稱誠實之人亦欲用滑頭手叚不知何故滑頭之人早爲當世所輕視訕笑之唾罵之甚至爲鄕黨鄰里之所不齒然滑頭之人仍不少昔之目爲滑頭者僅下等商業之人及游手好閒之輩今之滑頭者何必然不論何界均有滑頭之人幾乎在坑滿坑在野滿野豈滑頭者亦一種極危險之傳染瘟耶有救世之心者將以何物藥之 
[駁駁女子參政權] [  鈍根]  
女子參政之說駁之者多矣咸謂女子性質宜於治家不宜於參政又謂社會原理不能重國而輕家其言非不甚辨余意竊有未慊因就其所駁者還駁之故曰駁駁彼反對者之言曰女子思力沈細所見者隘故其措施祗能善於一家不知此特關係於習慣耳豈性質使然哉天生男女同賦性靈孩提之時喜而笑怒而啼飢則索食飽則嬉游初未嘗因男而異也設於此時閉男於内衣女之衣言女之言行女之行謹守深閨不聞世界大事則其長也儼然處女也其沈細之思淺隘之見亦不亞於女也又使縱女於外衣男之衣言男之言行男之行廣交名士博覽羣書則其長也亦儼然健男也其宏大之論超卓之見亦不讓於男也是豈非習俗之可以轉移性質乎又試觀漢之呂后唐之武后生當專制時代女子參政之說未經人道而彼且能翹然首出立朝綱握大柄孰謂女子可易視耶然此猶曰膽大妄爲其政績不可問也則又試觀英之維多利亞西班牙之女王其政治學識豈復尋常男子所可幾及然則女子非不能參政明矣 
彼又謂女子叅政則放棄家務而保護嬰孩等事必至無人擔任於社會分業之原理不合是亦誤矣參政云者非盡使全國女子參政也卽如男子得參政權者亦不過千百中之一二人耳其餘分營農工商學各業如故也夫男子未嘗以參政而遂廢農工商學各業則女界亦必不致以叅政而遂廢家庭家庭者合父子兄弟夫婦而成女子雖得叅政未必其父子兄弟夫婦同時參政者也一人參政則其餘治家即使家人不多而適爲同時叅政則可倩人代理况參政非終年不息者乎若以敎育子女爲廬則有幼稚圍在無異家庭敎育也若以妊娠爲累則猶男子之病假無碍於全局也至於分業之說宜以能力分而不宜以形體分蓋舊社會中儘有柔懦瑣細宜執女業之男子亦有高蹈遠矚宜執男業之女子若以男女形體限之遽令用違所長不亦甚可惜哉總而言之今日女子之所以要求叅政權者非以參政爲榮實以男女才力平等男子可爲之事不能禁女子不爲也乃文明如某國猶有抑制女子要求參政權而激成暴動之禍嗚呼執政諸公何其狃於習慣而不從根本上一思之也 
滑稽叢談 
[其一] [  施畹芳]  
市儈某甲識得斗大字一石便自命爲通人近在某雜貨舖執業店中人因其東塗西抺凡有往來信札多令代寫甲於是益洋洋自得一日夥伴某乙得兒子安禀欲作囘信謹以煩甲甲一揮而就乙雖不能動筆亦略識之無者見之首肯曰兒子信中頂頭寫父親大人膝下我欲覆之正以不知體例難於下筆今觀此則對待之法卽在目前耳後此信爲某士人所見其起句爲兒子小人膝上云 
[其二]  
村夫子某設館於家授徒十數人中有某童子年十數齡矣勤學殊甚一日村中演戲諸童皆未入塾惟此童淸晨到館村夫子大悅之乃以曉起二字命童作對童便應曰夜眠村夫子喜又以學生二字使對童曰師母村夫子嘉其敏捷又令其對三字對曰忙碌碌童仍不假思索對曰興怱怱村夫子曰小子誠可造哉盍令再對一四字對因即以入塾讀書四字試之童一時思索不得忽聞村中鑼聲大震知演戲者已開檯矣靈機偶觸即以開檯演戲對之村夫子極爲歎賞令將出聯與對聯一齊書出意在少時謁見童父藉誇敎育之功也童子書畢呈閱先生朗聲連類讀之云上聯是早起學生忙碌碌入塾讀書下聯是夜眠師母興怱怱開檯演戲讀畢面忽大頳失聲曰啊呀弄得不成樣兒了 
戲攷 
[巴駱和一名九房合一子] [  健兒]  
駱宏勳路過巴家寨巴杰出阻爲宏勳剌死巴氏九房止有此子杰母九娘英雄蓋世綠林中俱憚其威不敢與較聞子爲駱所傷恨之切齒四出偵駱必欲得而甘心鮑士安聞之大驚急入寨排解謂駱之傷杰出於無心請以駱爲螟蛉侍奉九娘且駱英俊不羣得兒如此亦可無憾九娘允之鮑乃率駱入寨拜祭巴杰靈前又呼九娘爲母鮑去後九狠終不能忘情於親生子囑其部下乘夜殺駱幸駱之妻父花振芳等預料九孃居心難測尾隨其後得以救出九娘追至中途鮑出而阻之責其食言且跪於地下力勸言歸於好九娘礙於鮑面乃含淚折回付之浩歎而已此劇去九娘之角色甚難配置滬上率以丑角去之鏖戰一塲終嫌不當第一台以小如意去之武藝近是而神情尙欠圓到 
小說 
[短篇小說愛斯不難讀（俗稱世界語）] [  疾侵]  
帆檣雲集輪轂風馳滬濱一隅交通便利來者不限於地域五洲萬國皆有其人然以不同種類之人聚居一處各操其本國言語互達意見其不致於扞格而生誤會也幾希於是有欲去此隔閡而謀中外情意之溝通者乃設立（愛斯不難讀）萬國通語學校余深慕其名踵校參觀入門到事務室遇一少年殷勤延接握手入痤寒暄畢卽以章程示余余接章程稱謝且問曰貴學校以（愛斯不難讀）爲名殆勉勵學者之意乎某固决心求敎者然尙有一問敢請於先生夫地球至大萬國至衆吾人以有限之精神學無窮之言語一國且有不逮何况萬國貴學校以愛字相　亦以爲愛之無難事也第理論不必盡合於事實先生之用意雖善其如不能收效何少年笑曰唯唯否否君之所謂愛者指好學而言也然猶未盡某等辦學之意某等周察今世人羣之愛情幾乎欲息其所以尙有一線之存續者實賴夫語言文字之功顧語言文字亦至複雜英法俄德之不能相通橫行直書之各自爲例此皆足以生誤會而釀惡感者也某等創設此學非欲舉英法俄德種種之文字授之於滬人使其得與各僑民互達款曲實欲合無數不同類之人公認一種共同之文字以通彼此之意思而表人羣固有之愛情也言次出一書以手指書面之文EspEranto而示余曰是卽（愛斯不難讀）之原名也君知此（愛斯不難讀）果作何解乎蓋（愛斯不難讀）者即ESPERANTO之譯音也ESPERANTO乃一種新發明之文字爲俄國柴明華博士所創造其文法簡而易明其發音確而適誦故自發明以來僅二十五年而已通行全球五十餘國東西人士至有以（世界語）名之者其受人歡迎可想從茲五洲同文萬邦協和人類無畛域之爭世界有和平之福吾人對於此種寳貴之文字能不油然而生一種愛讀之心乎此則某等之所以命名愛斯不難讀也余聞言樂甚急報名入學學未一年已能作文會話與世界同志通函件商學術矣 
 
 
