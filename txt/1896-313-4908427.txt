# 1896 - 313 - 4908427

 

Page 1

 
 
[開印明刻善本外臺秘要] [  圖書集成局啔]  
　　外臺秘要一書爲唐天寳時王剌史壽所輯都四十卷始傷寒天行温病黄疸以迄女科兒科針科傷科外科門分類别井井有條誠方書之大成　家之實筏也近世雖有刋本而辛羊帝虎踳駁良多本局不惜巨貲覔得明刻仿宋善本悉心校勘點畫無訛刻己付之手民精工排印俾世之習軒歧術者螢窗雪案簡練揣摩他年栽杏成林何莫非此書基之始哉一俟印工告蕆再當登報布陳特贅瑣言預爲之白 
[四百六十號畫報出售] [  點石齋啓]  
　　常熟大東門内有鄉人某甲因失錢七百文疑竊不直念購白飯一碗裹之以巾擲諸坑厠霎時雷雨大作果有某姓學徒長跪庭中自認行竊而雷聲始止亦可見天理之昭彰矣他如蠼螋是何虫豸神物直破磚窰龍王化身以出游狗黨聚衆而大鬥獸有陔聲之異水生火部之光夥也輕狂身因婦墮姪有急智計脫督囚及叢抄　　說卽日出售此佈 
[論捕頭辦事之認眞]  
　　前報載包探范進才被捕頭斥革一事本館尋繹再三而歡巡捕頭辦事如是其認眞也夫包探爲捕房耳目而不假以爪牙捕房爲包探匯歸而必嚴其拴制蓋其約束也視巡捕爲更嚴而其駕馭也亦視巡捕爲更愼巡捕在租界中植立街頭大家小户若倚爲門户之千城而不敢稍與之抗然其權不過挨班分叚日夜梭巡遇有打架拆梢等事立卽拘入捕房押解公堂隨時訊辦而止不能於不應問之端憑一已之私心而妄生枝葉亦不能於不應爲之事聽一面之唆聳而妄逞刁横况又有捕頭及三道頭不時稽察其勤惰以示賞罰故無論當班落班皆知恪守捕房規矩若包探則用以剌瑣事察案情不穿號衣無從辦認故包探而苟不嚴約束卽可以惟所欲爲且不但此也古今來義利之交士大夫尙有蕩檢踰閑而不暇計人指摘者何况若輩耶包探范進才此次據劉春山在捕房指控其藉端侵蝕洋銀一百元經副捕頭好傳齊過付之錢達卿及雷謝氏等問明情節轉解公堂禀稱捕房包探除竊盜打架以及各種違章應管之外餘者均不得與聞至於藉端侵蝕洋銀殊爲不合且於他探有碍已將范探斥革云云嗣又命將范所押候查明之積竊王桂生改派倪順泉查明吊贓送辦可見捕頭之一公無私直截了當非若中國署局中必以經手未完令其速行清理以爲挽留地步也否則情有可原過由代受徐觀後效痛改前非未始不可以或邀清聽而捕頭絶不聞有得饒人處且饒人之通融則其令出惟行勿惟返可知也因是推而論之古者民風敦厚鄉里守望相助出入相友故能互相防禦互相周恤並無事乎在上者之督率初何有如滬上之所謂包探巡捕諸人者降至今日則又不然卽如上海一邑地濵海汐向來民情椎魯如無懷葛天之世耕田鑿井且謂帝力何有自西人通商以來人爭逐末風俗爲之一變咸同之間髮亂方熾四方之避難者皆倚此間爲武陵之避秦遷聚日繁良莠愈雜迨大憝旣平爭歸故里其不去者大抵旣屬無家可歸又復無業可執之人於是附和其漏網之雄受指揮以爲梟爲匪縱横街巿拆梢訛詐日有所聞此中西官所以商設巡捕房於租界之中而設保甲巡防局於租界之外也獨是巡捕房之探與捕若英若法若美皆能實事求是而巡防局之巡勇曁地方應有之正副小甲則概有其名而無其實且不但無其實凡遇有尋常打降細故彼苟熟視無睹尤爲萬幸否則反從而爲之魚肉焉屈指現在巡防城中分設五局西北則新閘八仙橋圓通寺等處以及十六鋪迤南之南北中三局約計巡防管轄地面南北可十許里東西可六七里其事則鼠偷狗竊居多而鄉愚之耰耡德色觴豆忿爭之細亦無日無之不肖小甲勾串巡勇以無事爲有事化小事爲大事若輩得以從中爲利各日報幾乎書不勝書而座未見有一人焉以捕房之雷厲風行爲懲一儆百計者則甚矣西人辦事之認眞也故樂得而誌之 
[諭旨恭錄]  
　　八月十五日奉旨截取御史艾慶瀾中書李翊熉助教吳傳綺俱照例用擬補内閣中書區湛森吳炯俱准其補授分發直隷補用道汪瑞高吉林知府永泰山西同知劉汝燮安徽同知陳遠績龍鳳鑣雲南同知馮舜生浙江知州閏楨湖南知州鄒鳳崗兩淮鹽運判葉爲楨安徽通判莫晉寳山東通判周堂壽湖北通判文林楨金鼎雲南通判龔樹勲福建知縣郭承桂湖北知縣熊炳直隷知縣夏鴻鋆譚緝先安徽知縣藍和光浙江知縣李見荃湖南知縣羅運崍陳智融孫穟生俞明鼎四川知縣曾福謙直隷直隷州州同洪思齊直隷鹽大使張漢臚長蘆鹽大使慕寳齡兩淮鹽大使婁賜書黎淦俱照例發往俸滿奉天昌圖府知府錢開震著回任候升保舉山東補用同知查蔭榖江蘇補用知縣汪如瀚俱照例用卓異前任湖北天門縣知縣選授四川保寗府知府邵世恩著准其於知縣任内卓異加一級盛京禮部本處郎中員缺著世斌補授擬補盛京户部筆帖式克昌著准其補授欽此 
[總署奏稿]  
　　總理各國事務衙門片奏再准軍機處抄交署南洋大臣張之洞奏出使經費一欵除江海一關留存外餘仍請解江寗藩庫一片光緒二十二年正月二十五日奉硃批該衙門知道欽此臣等查原奏内稱此項經費該關向係發商生息一有虧折多方拖延旣改歸寍庫不宜更易良法徒便私圖各節自係爲愼重庫欵起見惟查光緒二十年六月間南洋大臣劉坤一來咨以江海關支銷出使各銀兩曁文報電報各局費欵繁時促事事向藩庫提解核放輾轉需時且六成洋稅洋藥厘金欵收不敷墊放竭蹶萬分慮致躭延等因經臣衙門於上年十月間奏請仍照冋章將此欵按結解歸江海關存撥欽奉俞允欽遵辦理在案本年正月間並據江海關道黄祖絡電稱向來各關匯解使費到滬號商用滬寳上兌可省批估一切雜費若匯寗交收後再將現銀解滬勢不能不逐一批估以便滬巿流通一經批估不帷平色短少添補多所推卸卽估費亦難籌給等語臣等公同商酌存寗存滬同一庫儲與其輾轉解兌致多虚耗曷若循章存放較省周折若論出入虧挪積習凡寄筦鑰者皆宜愼防豈惟江海一關爲然亦豈惟出使經費爲然要在守藏得人不關時地遠近應請飭下南洋大臣仍遵光緒二十一年十月十四日諭旨將江寗藩庫已收未收使費一欵一律撥歸江海關存儲備放并由臣衙門行知各省關仍遵向章辦理張之洞所請將使費改解寗庫之處應請毋庸置議至原奏内稱今日據報該關積存之數是否全有實銀尙不可知此事人人皆知一節事關庫儲重要張之洞旣未及澈查應由本任南洋大臣劉坤一揀捎司道大員會同江海關道將歴任存放欵目有無虧短切實結報如有以上積存不實等情請旨嚴追賠補以重要欵而儆將來所有出使經費銀兩請仍照向章恪遵前旨統解江海關存放並稽查現欵各緣由理合附陳伏乞聖鑒訓示謹奏奉硃批依議欽此 
[示期開關]  
　　杭州新開口岸設立通商馬頭所有營造關廨均由李稅務司經理一切前曾紀諸報章刻已將次工竣杭州監督海關道鄒觀察渭浦们七月間奉到總理衙門札開案查中日修約第六欵内載明沙巿重慶蘇州杭 
 
 

Page 2

 
 
州四處作爲通商口岸應照各海口内地鎭巿行船成案辦理以符前約其一切章程已飭總稅司會同各省稅務司妥議呈送本衙門定奪後冉行札知所有開關日期除沙巿重慶另行核辦外蘇州杭州應定於八月二十日開辦鄒觀察接札後正擬示期曉諭又接蘇關道電咨奉江蘇巡撫部院趙札行轉奉總理衙門電開蘇杭兩處開關日期應以八月二十五日爲准相應咨照遵辦是以鄒觀察特出示曉諭以便咸知 
[蘇省决囚]  
　　姑蘇采訪友人云本月二十二日上燈時江蘇臬署接到刑部釘封文卽飭吳縣項令遵行大令飭由府縣各獄提出搶刦崑山縣屬之盜犯四名解至大堂略詰口供卽叱令劊子如法綑綁會同守備夏守戎帶領兵士數十名押赴北寺大校塲處决迨拈香回署時已昏黄矣 
[曲江觀濤記]  
　　浙江爲濵海之區一名之江又曰曲江以江勢曲折故名屈計江皆有潮而惟杭州之潮獨見於枚乘七發申迄今已千餘年猶有足觀蓋潮水由海逆流而上必徑龕赭二山之間水勢正在奔放忽受約束使不得騁不覺與山相爭山靜而水動動者遂上激而爲濤此所謂激之可使在山者也或言下有沙潭横互南北隔礙洪波所致一年三百有六旬無日不日夕再至四時相同而八月最盛又以八月十八日爲尤盛俗傳是日爲潮神誕期省中官憲例有祭潮大典今矋廖中丞特委候補道丁碩甫觀察親往江干致祭省中士女結隊往觀者不知凡幾茶坊酒肆生意甚繁塘上行人往來不絶至一點鐘時遙望鼈子亹前白光一綫飛奔直駛少頃風聲怒號濤湧如山江邊停舟咸起椗往迎卽弄潮兒也轉瞬之間濤從船頂飛過船身俱爲洪濤吞没觀者無不變色以爲是將問諸水濵矣乃潮勢經西興而西各船悉從浪花中一一踏浪穿出斯時只見有舟不見有潮諸兒童爭摸江畔魚蝦未轉瞬岸上人聲忽嘈雜大呼曰二潮至矣摸魚蝦之童反植立水中又見濤頭突起如前此之爲迅雷爲驟雨一般迨萬馬騰空疾馳而過各童仍在水中一若行其所無事者岸上遊人無不嘆諸童之狎涨而玩之也少頃江水漸平沙痕盡濕濤頭又不知没於何所觀者乘興而來至是盡興而返而日已欲落西山矣壯哉游乎 
[末路堪憐]  
　　沙巿訪事人寄語云劉豐凱宜都西門外燕子巖之莽男子也曾隷李光斗船上爲纒頭郎後因裁糧失業不能自活專倚爨下人爲錢樹子其婦小名白二面首頗佳亦以傳奇中所稱貞娘蘇小雖墮風塵終愈於溝中瘠遂居然傅可郎之粉畫張敞之眉倚巿門唱楊柳枝矣無何有尋芳者其人亦白姓與婦爲宗盟旣又有蹈甘昭公故事者其人乃本夫之族弟聚麀一家彼出我入晳超乘南布幣道不同其趨一也詎料往來旣久忌妒旋生各有臥榻之旁豈容他人鼾睡之意因是白謂婦曰卿與賣絹郎交所得不過尺帛寸綾耳何若舍所愛而從我如李衞公之與紅拂挾之爲太原之行將來食粱衣錦豈不勝於隨窶人以終乎婦許諾會夜半白來赴約入門則劉已據東牀坦腹而臥白囑婦將計就計自逡巡去婦於是假意與劉綢繆極其所至劉更闌人倦息聲如雷婦卽下鍵反關而出白早以畫舫艤岸相待遂仿范少伯載西施故事而使人送之入沙次日晌午婦之姑見婦高臥不起呼亦不應争覓豐凱歸告以故排闥入則室中人已不知所往但見劉孤衾冷抱居然八磚學士日高三丈猶自眼色矇矓也唤起問婦何在劉茫然無以應豐凱曰子旣臥此吾應問子以監守自盜律子好言之吾將不爾責也劉不承遂扭至官官憑一面之詞不知李代桃僵佳人已屬沙吒利矣逹審時悉婦所歡者猶有白某當卽飭差拘白白時未與婦偕行竊喜嫁禍於劉而不料一紙官符忽逮及已到堂後深懼官法如爐祗得自供其誘逃之狀具結渡江迎婦交還本夫始免深究然婦自歸來後佯爲看破紅塵與人言輙作霍小玉入道之想不知其實具除却巫山不是雲所託殊深遠也値端午觀龍舟競渡竟效嫦娥私奔先是婦至沙在龍堂寺後王金家爲夥妓卽已此間樂不国蜀矣此次重來另築香巢爲藏春塢於白無與豐凱知之故捨曰而自盪雙槳問諸水濵然一水茫茫宓妃環佩是耶非耶忽一日遇諸天后宫前董大家蓋婦新至負盛名大欲羅之以壓倒羣芳故約婦睇視玳瑁梁以爲雙棲之所不圖其與故夫猝相邂逅也當被扭至江邊保安局門首係宜都帮泊船埠頭見一痴漢扭此丰致嫣然者咸駐足欲聆其究竟婦乃對衆歴訴其補綴緑頭巾手叚謂伊家赤貧此項緑頭巾得來不易計由新而舊由舊而破己己爲之再易今且縀瓜皮矣就使要得賣婦錢驕人作態亦宜曳尾户後以相商何致做此八大王模樣而令諸棹郎羞認爾爲鄉親乎旁觀遂勸其夫曰誨淫者子也子旣導婦以桃花輕薄又欲責其守身如玉有是理乎不如姑置之猶得依此一席温飽終身也婦斂袵曰如公言天下無事矣乃顧豐凱曰飢否徐徐出兩洋與之且曰回再取之豐凱不覺首肯者再回船自思今之侈然自踞百尺樓頭而臥人於牀下者大抵皆恃牀頭人爲之裝體面耳所見不廣幾爲有識者所笑 
[蓬山青鳥]  
　　日本來信云東歴九月十八日東京電傳各處略謂松方氏正義伯任内閣總理大臣兼大藏大臣前大藏大臣渡邊氏國武子依願免官○日本各縣洪水爲災前報巳載其大略近聞兵庫大阪岐阜德島東京西京滋賀福井名古屋香川等處天氣乍晴乍雨洪水繼至堤防潰决房屋漂流橋梁破壞低窪之處一片汪洋由神户至東京鐵道傾頽電綫亦斷田中米榖棉花收成甚歉人民死傷者不可勝數似此天災流行實所罕有也○二十五日東京電傳各處云日廷以樺山氏資紀伯任内務大臣拓殖務大臣高島氏鞆之助子兼任陸軍大臣大　氏重信伯任外務大臣野村氏靖子任遞信大臣司法次官清浦氏奎吾升任司法大臣高橋氏健三任内閣書記官長前陸軍大臣大山氏巖俟前内務大臣板垣氏退助伯前司法大臣芳川氏顯正前遞信大臣白根氏專一前内閣書記官長伊東氏已代治男均依願免官○此次各縣暴風陡發洪水横流日廷頒賜卹銀計京都府四千圓兵庫縣二千五百圓三重縣六千圓愛知道四千五百圓滋賀縣七千圓岐阜縣一萬圓福井縣二千圓 
[月湖秋艇]  
　　漢口訪事人寄語云鄂省所鑄五種新式銀圓因現在他省銷行日益加多核計本省反不及外省之流通大憲除出示諭知外又飭漢陽府縣會同闔鎭官紳傳各錢店執事就沈家廟集議謂銀上加鑄鄂省二字者每元永遠换錢一千其未鑄鄂省者以七錢二分作價照巿漲落當時諸執事皆滿口應承未識奸商壟斷口是心違否○烟館乃藏垢納汚之地到處皆然刻下游勇紛矣漢上大都皆向烟間戒跡本月十三日清晨鎭上文武官憲接奉督撫兩憲札文准於本月底將通鎭烟館一律查清云云按土著所開之小烟館尙易革弊惟有一種小土店膏子店藉自吸爲名開燈暗招烟客實難覺察想官府必有法以處此也○鄂垣糧道街係省垣中往來之孔道也歴年失於修理陰天黑夜碍難舉步刻聞劉幹臣軍門會同李竹虚觀察已招工加葺矣○本月十九日係漢陽府府試之期各屬文童已齊集候試今將五屬文童合而計之大約沔陽不下四千名漢川不下一千四百名孝感不下一千六百名黄陂不下三千名漢陽不下二千名○本月十三日臬司惲菘耘廉訪會審革令張銘京控一案屆期原被告均到案分别飭備清供呈覽閱數點鐘始次第辭出特儀門重閉甚形謹密外人不得與聞帷據官塲傳述此案因榖米起端張令係原審官因受賄遭譴餘均獲免張令遂赴京擊登聞鼓又云是日案下有前湘撫張中丞之長公子本任陳中丞之婿及糧道但儲憲營務處趙君候補縣王大令在内 
[南浦波痕]  
　　江西采訪友人云藩司翁小山方伯以爲整頓吏治必自州縣始整頓州縣宜以輪委爲要特嚴定輪委姓名俾臨時不致淆混後恐州縣不克周知仍有賄賂營謀情事乃逐月開列清單實貼官廳俾衆共睹所有八月州縣輪委單第一卽用班倪廷慶第二拔班蕭雲經第三正班李克鑅第四新班崇泰第五插班實缺同通第六卽用班黄增榮第七新班邱承榮第八舊班何應達第九卽用班楊國璋第十拔班劉則敬○八月初七日德靜山中丞牌示各屬應考吏員傅樹霖徐祥雲鄧樹寳蔣宏勲陳善榮郭榮封蕭遠浩劉玉堂謝森逹鄒士達鄭迺庚劉 
 
 

Page 3

 
 
志乾徐樹勲共十四名取列一等者咨部奏派騐看分發到省卽入仕途○省垣公義和信局所雇脚夫張姓騙取銀物約値七百餘金乘間逃去責之保人李姓及張之族人抗不將贓繳出經局主扭李控陳署南昌縣文芝塢明府立卽收押飭將張交案究追事經兩月兩造所費不貲明府雷厲風行飭拘張之族人及其妻某氏想不日當澈底研求矣○邇年吞烟自盡者時有所聞羅君沛霖惻然憫之用西法爲之救治不取分文計七月中因救得生者多至十一人救治不及者祗一人竊謂各烟館往往貪圖厚利遇有面帶愁容及面生不識者來館挑烟輙卽售與以致人貧見短不免禍起蒼黄地方官亟宜申明定例嚴禁各烟館不准擅賣違者照例究懲則保命陰功豈淺鮮哉至於救治吞服生烟之法向所傳述之杮漆羊血等類皆無所效惟精錡一物化學家謂之鋅磺養用水化服數分旋以温水多多灌下俾將烟毒吐盡吐至水清爲度自得轉危爲安此藥各處西藥肆中皆有出售僊亦甚廉好善者盍儲以濟世乎 
[心字湖泛舟記]  
　　金陵訪事人云鍾山尊經兩書院例於每月十六日輪値山長課試名曰師課本月　課改於十八日在下江考棚點名給卷屇期肄業士子齊集由府學上元江寗三教諭點名尊經文題夏禮吾能言之詩題春草秋更緑得秋字鍾山文題殷禮吾能言之詩題秋風疏柳白門前得秋字○有某洋鐵店主李姓者家住漢西門娶婦姚氏因夙有憑藉頗稱小康膝下子女各一先是姚氏以良人早故照寗俗坐産招夫李利其所蓄卽就婚焉遂冐姚姓而爲之主無何李又故於是家中一切仍婦主持雇用夥徒數輩爲之經理舊業已卽將住宅盡行租出携其子女寓居店後店屋三椽甚形湫隘然恃其得以前後照料亦頗安之某日婦就案上燃燭焚香不言不語稽首神前若默有心事求神指決者然乃其女忽從後出將香爐燭臺一齊打落且拾殘香燭擲去街心汚及行人衣服行者向問波及之故立時鬧起致聚觀之人將途堵塞當經和事老排解始散後詢此事緣婦欲以女字於某甲然心慮非光大門楣之人因此玉鏡臺躊躇未决欲求神示女知此人非佳伉儷前時不便向母明言今事急故敢以不了了之或者此正神明告以不可特假女手爲之打破疑團婦應知其適從無須埋怨矣○省垣街巷本窄又皆石板其不能行車也孰不知之顧人情厭故喜新一聞行東洋車無不爭先一試以故生意甚佳人人視爲利藪購辦至數千輛之多未幾坐者漸稀拉者愈弊車行因是虧閉者四五十家推其致此之由說者謂行中所雇車夫率係江北流民無家無業每日所得錢文並不赴行繳帳各人僅顧其目前之費用卽有保人多以逃逸無著未能魚網鴻罹各行折耗日深一日萬難再支且城廂内外大半平圯不一車中人旣苦顚越車輪又易損壞每新車上巿纔一兩月便報輈欹軸折此生意清淡之所由來也現在多以坐車相詬病而坐車者實有無端之不測聞某日有從城北肚帶營與弟同坐一車南來者途中因石板旁土砌鬆車行其上載重因致將石板壓側車輪卽陷入石板之隙中輻輳齊壞車中人皮破血出傷計四五處又一老嫗雇車過北門橋曁登橋頂車忽損嫗卽從橋頂滾至橋堍不省人事人皆駐足橋兩頭途爲之塞後經街鄰聲斥車夫押令雇輿送原處以免釀成人命車夫如言送嫗去此皆一二日内事也肇禍如此爲車主者曷一深長思之○聚寳門内弓箭坊李姓家雇一老媪江北産也前日囑往巿購通州大布三匹挾之以行適有混號老五者袖銅簪一枝扯媪衣與語曰此金簪也言畢又袖之四顧無近身者乃問曰何如媪見其狀信之遂云吾不識貨待人評閱後定價可乎五曰可以何爲質媪問爾需價幾何五謂本値廿元今索半價耳媪喜卽以三匹布質之一回頭則五已高飛遠颺矣 
[滬上官塲紀事]  
　　松江府陳蓉曙太尊日前來滬迎謁升任皖撫鄧小赤中丞旋於昨日向各署辭行○正任川沙撫民同知陳桓士司馬家熊分赴各衙署辭赴白門禀見制軍○湖北宜昌府知府存太尊厚任滿循例赴都兹交卸府篆由鄂乘輪抵滬一昨命駕入城分謁各當道聞日内卽乘輪北上矣○新簡湖南常德府知府湯伯温太守似瑄日前過滬兹已辭行乘輪赴湘履新○稽查黄渡釐卡來往小輪事宜委員程少尹啓孝有要公面禀道憲由差次抵申卽詣道轅禀見○華亭縣葛江村大令青浦縣汪南陔大令金山縣劉赤帆大令一昨均詣各衙署辭行 
[查辦蠹役]  
　　江北通海如泰四州縣僻處海濵民情質樸差役不無擾害上年冬經言官據情入告奉旨交督撫通飭嚴除積弊毋令蠹役擾害閭閻等因當由趙大中丞檄飭郭大令寅階改裝易服前往詳查旋據禀覆通州差役前此多至一百五六十名現由汪丞函裁存八十四名海門差役經王丞汰剩六十四名並定章以後只革不補如泰兩縣向有八九十名逐漸减削刻下如皋存六十二名泰興五十四名至前任如皋縣童秉厚泰興縣王肇嵩因信任丁役已經叅革現在此風稍息查無蠹役實據等情中丞遂據情會同制軍聯銜入奏兹中丞先將查辦緣由抄黏通飭本埠江海　道卽轉行各州縣一律嚴除積弊云 
[憲批照登]  
　　前有上寳兩邑董事凌夢周嚴震暘等欲將老閘義渡田畞出賣盈餘錢欵卽在閘北建造西式醫院復以同仁醫院醫生文君亨利具名繕函將禀詞分送道縣請給示諭早誌報端旋有寳邑士林公啓聲明此次田畝擬卽變價建造金陵試館登諸本報告白又經寳邑舉貢生監凌貞佑等將建造試館緣由禀道立案兹奉道憲黄觀察懸牌批示云此項田畝現據凌貞佑朱駿袁康等錄案具禀先經禀縣公議變價移作金陵建造試館之需仍補購原田照舊歸義學徵租經縣批准移廳督同該董等勘估核辦以義學田價建造試館一舉兩得詢爲嘉惠士林業已批縣核議詳辦矣該董等誼關桑梓亟應從速勘估禀縣詳辦共襄厥成乃竟抺煞前情輙議變價在滬設立醫院來轅瀆請揆其居心若非希圖經手變價從中分肥卽係借此阻撓以爲佔管租息地步殊爲不合仰寳山縣傳諭申斥黏件並發又批寳山縣舉貢生監凌貞佑朱駿袁康等禀云閱禀並單均悉此項田畝旣經禀縣移廳督董勘估究竟地有若干價値幾何能否一律變價作起造試館之用仰寳山縣一俟河鹽廳勘覆到日迅速核議詳辦毋遲違式特斥抄黏并發 
[保嫠立案]  
　　本邑秦榮光康逢吉兩明經憫鄉間嫠婦每爲匪徒蟻棍搶孀逼醮爰議立章程創設保節會禀請上南兩邑尊據情通詳各憲立案兹奉兩江總督劉制軍批示如詳立案仰蘇藩司轉飭遵照 
[同居被累]  
　　寗人常采棠至新閘搶親不成被人刃傷由局送上海縣騐訊飭提在案當晚蔣刺史立出堂單飭差徐榮星夜往提詎已聞　避匿該差乃將同居之王阿榮並傳四圖地保吳桂仁及常福棠十圖地保金福廷到案禀稱小的奉堂單恊保當晚往提豈知常之岳母陳裘氏及女招弟均已走避詢之同居之王阿榮堅不肯說只得偕保解王來案求訊又據吳桂仁供四圖地保陳裘氏母女住小的圖内昨偕原原奉單往提人均不在守候良久問之王阿榮諉爲不知旋至四隣訪知陳裘氏實已挈女走避王阿榮聞亦欲避因協同將王解案常福堂金梅廷同稱陳裘氏母女已遁同住之王阿榮諒必知情乃秘不肯說因特扭案求請著交王阿榮供與陳裘氏同居小的在外做生意朝出暮歸前晚小的歸家陳裘氏已不知去向至陳女招弟前幾天已不在家當詢隔隣云陳裘氏於八點鐘托名購物一去不回求寛限帮尋刺史以王同居何能諉　不知判令笞責一百板著協同差保赶尋陳裘氏母女解案候訊 
[英廨瑣案]  
　　淫詞小說久干例禁無如牟利之人視若弁髦私行刊印倩人在四馬路茶寮烟室兠售昨據包探趙銀河扣解嘉記書店夥蔣午莊及釘書之張阿雙並野叟曝言書片數百部印書石一塊到案禀稱此書最爲淫褻經小的查得該書店印就托張裝釘往拘該書店主業已逃逸僅獲店夥蔣午莊及裝釘之張阿雙請訊蔣供是職員野叟曝言不在禁例之中且係客帮所托故敢代印别駕大怒謂旣係職員應知禮法此書如此淫穢無論是否違禁均不得刊印張供小的帷知裝釘求明察别駕著一併押候過堂復訊起獲之書交捕房先行焚燬○包探黄 
 
 

Page 4

 
 
四福禀稱積竊王金富犯案遞解今又潛來連竊謝桂生等三家綢布衣服及銀飾錫燭臺等件各失主先後報捕經小的緝獲人贓送請訊究謝等投案領贓王供天津人家屬均在鎭江可否求恩遞解鎭江别駕不准著笞責一百板遞天津○包探孔阿才禀稱江毛毛前曾充馬夫今已失業在西新橋一帶以賣蘆粟度日昨有馬夫沈阿根在彼經過毛毛見之卽以切蘆粟之小刀向沈猛剌手臂受傷經小的拘獲送究沈阿根供雖與認識素無仇隙不知因何竟剌小的求大老爺研究江毛毛供本地人不敢剌沈實是悮傷叩求明鑒别駕以流氓行兇情殊可惡判責六百板管押一月○包探顧阿六禀黄寳顧生發竊取唐阿昌馬房内之馬鞭鞍轡等售與錢耀廷報捕後經小的查起原贓連錢一併送究唐供被竊尋獲今求給領黄顧二人供認行竊不諱惟求恩典錢供黄顧俱是同業故不疑其來竊求鑒别駕著各責一百板錢罰洋二元○包探秦少卿禀稱黄浦灘二十二號門牌本是英商聚會之處每至深夜有用人王阿友楊阿金李夏祥陳阿荆祁阿寳林阿本戚阿林趙阿根張阿友陳阿才等在内賭博洋人曾二次函致巡捕房經小的等於昨夜拘獲送案請究質之王阿友等供均是廣東人因深夜無事偶爾賭錢叩求恩典别駕判各罰洋二十元如違管押一月○包探韓翔甫禀稱前日順全隆洋行雇車五輛送布至浦灘半途走失一輛少布五捆報捕後經小的拘獲同行車夫嚴天瑞嚴天裕潘利昌等送案請究嚴等同供車五輛内有一輛因力竭暫停以後卽不知何往小的等與伊並不認識求鑒别駕著交捕房帶回查明於下禮拜一復訊○包探沈金隆禀稱陸阿四在元和洋行爲侍者日前竊取洋東之絲巾玩器皮酒等件報捕後經小的緝獲送究元和行主遣人投案領贓陸認竊不諱求恩别駕著枷號七天示儆○包探倪順泉禀稱過犯尤福林曾經遞解回籍今又復來由小的緝獲送分尤供寗波人以後不敢犯事矣可否求恩免　别駕著責一百板再遞寗波○包探施奎江禀稱積竊張友初竊取僧瑞能及王友明等家衣物經小的緝起原贓送究瑞能等投案領贓張供行竊該死叩求恩典别駕判責三百板仍交捕房遞回寗波○工部局查騐牲畜之洋人禀稱租界規矩殺牛須牽至工部局所設宰牲所騐看後方准奏刀今查得朱關福在虹口私宰違章交捕送案請判朱供本地人以後不敢叩求恩典别駕判枷號一禮拜發捕房示衆 
[照錄胡京兆來電]  
　　嚴筱舫兄本年永定河北岸决口波及大宛之區災情極重逃荒蕗宿者卽給蓆片俾資棲止而禦寒無具一到冬令殭凍可憐乞轉勸棉衣數萬件赶九月内解京功德無量等語伏查遵奉遺命捐助棉衣褲一千套照例報奏請旨建坊給予樂善好施字樣若助棉衣褲一千套卽可救千人之命崦於實在功德之中仍寓顯揚父母之意伏望海内諸善士大發慈悲慷慨捐助及早製備赶封河之前寄京信厚一面已購買布疋先爲染色赶緊雇工陸續成做如蒙折銀見委遵當代爲製備謹爲災黎叩首禱祝耳三馬路源通官銀號義振公所嚴信厚謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[天儀茶園告白]  
新軿文武全部燈彩新戲 
西漢傳 
代閻登殿陰斷三魂 
漢高祖愛才不愛人吕皇后重文不重武漢張良爲韓報國仇三齊王貪功被除戮議後嗣張良荐四浩新狀元魂遊十殿府謂三王被害駡閻羅替登殿朝魂試眞才奏天表知慧星下凡斷三王鼎足三分主陰曹府出令下世界新燈彩善遊地獄門燈彩工竣擇吉試演 
[四香千金至寳丹]  
肝胃心痛不靈還洋 
諺云千金易得一方難求本堂心存濟世家藏獨秘方用龍涎香枷楠香川麝香上沉香佐以君臣極品十餘味配製精良愈人甚衆無論男婦肝胃心痛經年累月胸膈閉塞痛極難忍者服卽立刻全愈止痛斷根之妙僞言欺人罪我惟天每匣一元鋪設上洋鐵馬路天后宮東首大街○分鋪蘇州閶門内下塘廣東益三堂啓 
[上海中西大藥房]  
文武痴癲藥 
文痴哭笑呌駡武癲露刃揮拳不由自主此藥鎭心補腦解鬱寗神服之自愈不發五角一元 
[善治遺精]  
種子藥雖多欲求簡便妥速惟上海五福弄口之京都同德堂所製之藥無愧焉鄙人素患遺精數年未愈去夏購同德堂五鞭丸陰陽膏兩種用之宿疾卽除尤喜者室人秋問身懐有孕刻下幸得一男登報鳴謝　感德人刊 
[代客精印書畫圖帖]  
本莊今請精於石印五彩錢票仿單牌號友人專代客印造各色書畫等類并抄底畫圖裝訂等事倘各處有委印者請至上海一層樓後門對過○理文軒書莊面議價可克巳外埠託局限期不悮本莊主人謹白 
[石印增删算法統宗]  
是書自經宣城梅文穆公重加校勘删其繁蕪補其缺遺正其訛謬增其注解葢汰去砂礫精金乃見是誠有益於學者亦算法中之善本重付石印以廣其傳每部六本盛以右函價實洋五角四馬路古香閣發兌 
[品定潤格]  
韓君璧人四明逸士也精六法於山水人物博古花鳥大小諸派各擅其勝凡游蹤所蒞獲其一紙者無不如拱珍之璧今來滬上暫安榻於法界泰來洋行爰爲代訂例規俾資筆潤堂幅丈二十二元八尺八元四五六尺二三四元立軸三尺一元屏條照堂幅例减半紈摺扇五角摺易人物不畫點景工細泥金等箋以及手卷册頁大小不一均零議劣紙假金不應潤資先惠約期不誤人物加倍　嚴信厚　何良棟　蕭榮爵　朱佩珍　王予坊　陳世　瀾　袁坊　李濤　仝啓 
[保安公司告白]  
保安公司開設中國六十二年今接到去年卽英一千八百九十五年總結共收凈保費銀一百五十八萬元除賠欵費用等項實得利八十五萬元一歸入公積項十五萬元連前共公積一百二十萬元一付出股息十五萬元計利三十分每股應派息銀十五元餘存入今年新帳計今年上半年總結計巳得利七十四萬元望各股友卽到本公司收息可也　上海保安公司經理人尊士啓 
[盤店聲名]  
茲有寗郡徐君榮賡在南市利川碼頭開設徐恊生煤炭店據云年長力衰不愿經營今己挽中將是店出盤與我行爲業巳立有推據自盤之後倘有徐恊生名下進出糾轕向出主自理與我行無涉特此佈知恊盛和炭行 
[遷移告白]  
泰和里内李𠏉卿醫寓今遷移英大馬路西首石路口公興里内老濟世藥房對過卽日開診並送一切無名腫毒膏藥一 
[燕製補丸]  
善能利大便背四肢等痛 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小盒洋一角大盒二角五分此藥各大藥房發售 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[告白]  
茲者大馬路龍飛橋現在修造於八月廿六日上午十點鐘起所有各車及諸邑人等禁止行走須在旁邊新訉便橋往來再下午三點至八點鐘時卽捐有照會無坐客空馬車及東洋車等亦不准經過便橋來往此佈　英捕房啓 
[只此一家老行]  
天成 
英九月份呂宋雙票出售雙張十三元單張四開照算分條洋七角函購上海棋盤街北首石庫門内原班帶奉不悮 
[義記洋行保險]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
[合豐衣莊]  
本莊揀選原典估衣專辦各色綢緞時式新衣自運粗細皮貨不合包退回換加工重料克巳定價每兩七角承蒙賜顧童叟無欺棋盤街中市 
[上海華英大藥房]  
自製廣東蠟丸 
本藥房之西藥遐邇稱效今剔選地道藥材監製各項廣東蠟丸膏丹藥酒方用神騐藥出精良照症投之如匙之擘鎖况乎丸藥功冠湯藥旣行旅易帶以備調攝又可隨處與人方便誠一舉而兩得焉 
[高太癡書畫]  
團摺局行書三角楷書花鳥均五角山水七角長題士女一元附送請文集潤寳先惠餘詳潤格件交滬報館主筆房 
[警船告示]  
大清各口巡工司畢　茲本巡工司查九江關稅務司所屬界内金鋼廖運花洲地方現因改用鐙光合將其情形度勢開列於左　計開長江安慶府宿松縣金剛廖地方於船行正路之東北設有單桅小船一隻桅上套有黑色圓球懸挂六等透鏡白光常明鐙又池州府東流縣蓮花洲一名沙石埂附近江之南岸設有單桅小船一隻桅上有黑色圓球上置六等透鏡白光常明鐙按以上兩處船桅上前設之白光鐙現改用紅光常明鐙以便指明船行之正路　光緒二十二年　八月　十六日　第三百五號示 
[修志待述]  
海寗纂修新志城東諸嘉橋沈氏自進士湘玉葆瓊葆琛宦遊山左歷三世矣邇來葆瓊姪孫濬字純甫三次函達東省均無回信今特刊報佈告祈將履歴行述寄回海寗諸嘉橋本宅以憑采輯盼切盼切　沈濬謹誌 
[新到徐土]  
本號向批躉莊成箱大小川西雲各土久巳馳名蒙各埠取信今親往徐州豐碭採選上色小并擠并本片貨巳到整包批發概不另剪諸寳號欲辦者請至寳善街東長仁里認明陸煥記庶不致悮 
[順運洋行]  
啓者本行代客轉報各口輪船進出口雜貨等情如賜顧者向小行面議其價格外公道本行開設在英界大馬路同樂里便是日商順運報關行啓 
[八月廿五日錢銀洋並匯票行情列左]  
新匯劃收市　七錢三分零三七五銀　拆　二錢五分　洋找頭　七錢三分一錢找頭　八百七十文　市　錢　一百二十六千文卡錢　一百二十五千文　衣牌　九百三十文足赤　三百四十五兩　標金　三百三十七兩銀行電匯銀票　二先令十一辨士一八銀行現銀票　　二先令十一辨士二五銀行三十天期票二先令十一辨士二五銀行四個月期票二先令十一辨士三八 
[八月廿五進口輪船禮拜四]  
桂林　輪船　　由香港　太古公司 
安慶　又　由長江　太古公司華利　又　由長江　麥邊行順和　又　由天津　怡和行新濟　又　由天津　招商局蕪湖　又　由汕頭　太古公司江天　又　由寗波　招商局 
[八月二十六出口船禮拜五]  
横濱丸　輪船　下午七點開往長崎神戶横濱美國等埠　三菱公司華利　又　晚往長江　麥邉行財生　又　晚往汕頭香港省城怡和行安慶　又　晚往長江　太古公司别喬　又　開往神戶　和泰行順和　又　晚往烟台天津　怡和行北京　又　下午往寗波　太古公司新濟　又　晚往烟台天津　招商局公司　又　晚往烟台天津　招商局美富　又　晚往香港省城　招商局廣生　又　晚往烟台天津　怡和行天津　又　晚往神戶横濱　太古公司蕪湖　又　晚往牛莊　太古公司開封　又　晚往烟台天津　太古公司 
[八月廿七日出口船禮拜六]  
德興　輪船　晚往長江　鴻安公司福和　又　晚往長江　怡和行江天　又　下午往寗波　招商局桂林　又晚往汕頭香港省城　太古公司重慶　又　晚往烟台天津　　太古公司 
[八月廿八日出口船禮拜]  
那加道　輪船　早開往烟台仁川釜山元山琿春等埠　三菱公司 
[九月廿九日出口船禮拜一]  
益利　輪船　晚往長江　鴻安公司 
[九月初一日出口船禮拜三]  
鯉門　輪船　晚往粤省香港　禪臣行 
 
 

Page 9

 
 
[鄰封移緝]  
　　華亭縣境十三圖監生周簋投縣報稱本年六月二十六日夜半被賊竊去衣飾估値頗鉅請飭捕破案追贓給領縣主葛　邨大令准詞限捕獲到賊犯沈四海連同原贓解經訊問供出黨羽在逃因備文移請鄰封協緝本縣黄大令接文後立飭捕役柴樛等一體恊緝解案 
[反目輕生]  
　　寗波人胡仁昌未知所操何業携妻賃居美租界周浦路第三百零六號屋内前晚夜膳已畢其妻爲鷹餅一枚查問起釁致動于戈胡素懼河東獅聞吼卽戰栗當下大受窘辱事後羞忿難平潛購紫　膏吞服未及察覺至十二點鐘毒發始急倩人喚同三百九十七號華捕舁送同仁醫院求救醫生騐得受毒已深非藥石所能奏功令卽舁回延至三點鐘時竟魂遊地府矣 
[南巿雜言]  
　　昨日法界讞員鄭景溪大令飭包探遣夥役陸瑞咸王英表恊同十六鋪地甲至恊興街春茂藥树行内吊出砂硼二十餘斤據云由江北某邑人傅姓竊去轉賣行内得洋銀四圓七角五分旋一併解赴公堂質訊○前年有丁姓者租得萬聚醬園房屋數椽轉租與吳金鈴居住歴年房金積欠至百餘千由園中司事徐芝亭禀知十六鋪巡防中局請追李蘭史二尹提丁研訊著還洋銀六十圓限本月二十五日繳案並飭從速遷移日内丁尙未照繳吳亦未遷移二尹乃將丁吳函送縣署請辦○前晚楊虎順魏長福在董家渡天主堂街巡防局門首互相打架由巡勇拘請局員訊究陶子衡二尹判責魏五十板楊以有病免責飭地甲驅逐出境 
[法界公呇瑣案]  
　　新北門外丹桂茶樓薙髮匠王來發與業秦阿根口角秦突出利刃戳傷王腰際王卽呼巡捕將秦拘送捕房昨日鄭大令偕代理繙譯官布朗君升座王倩店主笪聚成扶掖上堂遞禀伸訴並將血衣呈電笪訴稱王在小的處爲夥當被戳時小的不在店中王訴稱秦阿根與人戯謔小的面斥其非以致老羞變怒率同流氓十餘輩蜂擁入内將小的腰際連戳兩下致受重傷秦供稱小的在興聖街紫來閣　肆爲人薙髮與笪時時來往是日王喚小的至茶肆瀹茗清談伊等因打架戳傷小的並未動手大令著將王舁送仁濟醫館療治秦押候王傷痊再核○藏六品三二淫僧同至興聖街龜子張子恒所開花烟館宿娼流氓王和尙小阿毛及某客寓主蔡阿隆等見之以捉姦爲名將僧衣及對時表攫取復索洋銀二十圓二淫僧不允以致口舌相爭鄰人聞而惡之呼巡捕拘送捕房昨日捕頭遣包探解案禀稱流記小阿毛混名百有分攫取二淫僧所帶翡翠鼻烟壺一枚在逃未獲請著蔡交出張龜供稱兩僧衣物盡被流氓取去蔡供稱小的在治下開客寓伊等拆梢之事小的並不與聞惟小阿毛可以交到品三兩目灼灼然東張西望訴稱僧人在湖州某寺焚修此次來滬禮佛藏六訴稱僧人係法華寺住持大令怒謂爾等出家人早應六根清凈四大皆空不合在繁華之地嫖妓宿娼今被拆梢實屬咎由自取諭畢　將蔡交保出外限三日内速交小阿毛至案其餘人証一并押候復核○日前杭州府屬某邑人陳阿福控稱小的被長豐棧華蔡氏喚令流氓王阿虎張金生攫取小洋銀三十七枚斥逐出棧並被毆傷大令著送請某醫院醫治昨日提案覆訊陳訴稱小的病難速愈擬返杭州大令判罰華李氏洋銀四十圓以十圓給陳爲養傷費其餘撥充善舉王張押候名枷號一月笞責三百板○盛澤人張湯氏被縫工光富春誘逃至滬經開　　棧主嚴玉書尋獲扭送捕房解經大令訊供飭嚴邀同氏之家屬具領昨日氏姑張陸氏偕母舅沈雙福媒人徐江生投案大令命將張湯氏等帶出謂爾旣有丈夫不應潛逃至此姑念先已懲責免再施刑著其姑邀同保人投案領回管束沈枷號一月笞責四百板沈稱小的在押日久身忠濕氣大令著送請普育堂留養醫治待病愈照斷笞責○前者揚州府屬某邑人朱廣仁控蟻棍士馬氏談王氏將其妹朱姑娘鬻入蘭芳里某龜所開花烟館賣娼大令訊供之下將朱姑娘交朱領回管束談王氏王馬氏押候究辦昨日命帶至案下判令各枷號一月期滿各鞭背四百下○老恊成煙館値堂人趙阿三經范德昌陳金山作伐娶嘉興有夫之婦楊氏爲室事發經捕頭訪拿到案大令迭次研訊各予枷責楊氏交趙領回後陳金壽投案訴　楊氏實係小的之妻並呈婚帖大令訊得陳並非明媒正娶飭具改過切結送案存查金山亦著具結并覓的實人保出自行回籍楊氏仍交趙領回案遂結○談周氏訴稱小婦人在菜巿街開設小茶館某日向唐厚云索取茶資唐將夥計胡元記毆傷刻已送請某醫院醫治須閱一月方愈求大老爺將唐訊懲大令飭押候胡傷痊再核○包探禀稱鄭金堂携洋酒一缾在洋涇浜一帶求售送案請訊鄭供稱小的向在益利洋行當細崽酒由洋人賞給並非竊來大令判令禁押三日酒存　房○三茅閣橋某碗店主俞金榮訴稱店中碗棧在老北門大街連次被竊前晚賊犯張子安將鎖扭開入内行竊當塲拘獲請卽究追張一味支吾刁猾殊甚大令著押候嚴比○包探禀稱賊犯錢六仔在招商局江天輪船上竊得客人所携鋪蓋一副經客拿獲解案請懲錢供稱有客喚小的　　蓋上岸小的不敢行竊大令判令枷號一月笞責二百板○前者老義和客棧吳蓮波代親　趙宦控家丁張海亭誘領主人之妾逃來滬上復騙取衣箱又契等物迭經大令押候嚴追嗣因張在押患病交名利棧孫明山保出留養醫治張乘間逃逸大令飭傅孫到案限五日内尋獲交案延干追比 
[美界捕房瑣事]  
　　寗波人范阿金昨晨持銅錫器若干件至漢壁禮路某押店求質適一百零三號三道華捕巡至以范情節可疑遂將人贓拿至捕房捕頭遺包探倪順全查知並非偷兒當卽釋放○崇明人顧榮郎昨日上午在百老匯路提籃橋二號洋房内竊取编綢洋傘一頂途經包探倪順泉拘獲送捕押候解英公堂訊究○寍波老賊楊阿福前因犯竊遞解兹又潜來前晚在　虹口經包探倪順泉查獲拘解捕房押候查明此次曾否犯案然後解送英公堂究辦○粤人鄺阿林住居天潼路青雲里第三百四十三號屋内前日傍晚投捕控失皮箱一口丙鷹洋四十元綢布皮衣十餘件求請查緝捕頭頷之 
[安省官報]  
　　皖藩　示新選懲州府同知田蕓飭赴新任准補桐城六百丈巡檢吳王俊無　州黄　司嚴登　太和縣供山司　永澐蕪湖縣典史張振華新選鳳　同知聯盛定遠池河司劉景福英山縣興史俞進均飭赴新任供職試用訓導汪郷勲委署寗　縣訓　候補巡檢鄭文郁委署　　縣長楓司巡檢候補巡檢何學銘委　桐城縣馬踏司巡檢候補同知范啓璞到由京引見回知縣包惠疆謝超委一次並代首縣下鄉　案新選滁州平　　知代首府赴懷潛宿查勘秋成從九張　晵赴金陵解各項　回候補直隸州陳瀾懷寗縣縣丞畢健均銷假調補池太同知沈德潤辭赴新任 
[上海北巿絲業會館籌賑公所施子英經收順直山東湖南廣西賑捐七月十六至廿八日第六次清單]  
　　十六日船　　　莊募徐益齡由惠泰莊來洋五十元陳鄧氏完舊願二十五元蛟川寳記許願十元高郵丁玉軒募鵬摶氏求合宅平安一元無名氏銅洋一元○十七日劉鳴復由例　厚來規元一百兩陳書田遵毋遺囑助由仁昌金店交來九八元一百兩候選同知張子濬氏求病速愈洋一百元壽華氏困維兒發熱有洋延久不退許　漸痊乃求早日覆元八十元虔　二十元○十八日太倉善堂仝人寄到陳恊順本號因貿利營私以假混鷆公儆罰助洋五十元許澤經盛寓滬寓合家求免病炎十元○十九日嚴便七爲子求病愈出　　　來洋二百元○二十日隱名氏爲輕吳氏求病速痊洋五百元木可氏求病速愈六元無名氏求肝陽速愈一元○廿一日候選同知張鉅源子濬氏由無錫天生號　來洋三百元○廿二日松江胡學禮堂求病速愈洋二十元晏吳氏求病愈五元○廿三日湖北程贊堂善士募無名氏求病速愈由招商局來九八五平銀一百兩　見一百零二兩一　六分三釐無名氏洋二元譙國曹病愈酧願五元○廿四日大通同孚莊募無名氏病愈還願洋十元鄭愛堂爲甦兒余泉生求無病無災五元○廿五日嘉郡姚家　放生　主人求卸病延壽洋二元○廿六日壺　外史洋廿元○廿七日南徐無名氏求孩子平安洋十元高郵丁玉軒募無名氏三元立善堂一元○廿八日姚伯欣七月分捐洋一元陳姓　洋一元○七月分共收洋二千四百三十九元扯七二九五合元一千七百七十九兩二錢五分元三百零二兩一錢六分三厘小洋二十九角扯七二八五合元二兩一錢一分三厘以上共收元二千零八十三兩五錢二分六厘銅洋三元連前共收元四千九百八十四兩一錢八分八厘救疫丹二千錠正氣丸二千服保和九臥龍丹一千瓶銅洋二十七元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年八月十五日京報全錄]  
　　宫門抄○　旨二道錄前○湘撫陳奏請准已故總兵照例賜卹並准建立專祠摺○湖督張等奏查明羅田等縣被水情形分别賑撫片○八月十五日理藩院鑾儀衞光祿寺八旗兩翼値日無引見○溥興續假十日○召見軍機皇上明日辦事召見大臣後由頤和園還宫○○頭品頂戴湖南巡撫臣陳寳箴跪奏爲已故總兵戰功卓著遺澤在人據情籲懇天恩俯准賜卹並准建立專祠以彰忠藎而順輿情恭摺仰祈聖鑒事竊據湖南辰永沅靖道廷杰詳稱據鳳凰廳紳士三品銜在籍貴州候補道張勝嚴在籍貴州候補知府田宗超等以原任鎭筸鎭總兵唐瑞廷昔在軍勞力戰受傷到鎭後整頓營伍惠恤兵民政績昭著嗣因微疾觸發舊傷在途身故地方紳民追維遺澤感慕難忘聯名呈請詳奏請卹並建立專祠以隆報饗等情並據鎭筸鎭標官兵亦以前情公同具禀查已故鎭筸鎭總兵唐瑞廷廣西臨桂縣人由武童於咸豐元年投効李孟羣軍營管帶良勇剿擊髮逆獲勝四十餘次經　欽差大臣前大學王賽尙阿賞給六品軍功嗣隨李孟羣赴楚克復武漢興國大冶各城池并堵勦金口竄匪獲保反總賞戴藍翎又由襄河攻勦蔡甸等處保以千總加守備銜六年正月告請奮勇進攻漢陽府城外賊卡克復城池八月進剿六安州蘇家埠捻匪擒斬　衆十二月迎擊上竄麻埠捻匪大獲全勝保升遊擊八年因砲傷復發請假就醫九年四月醫痊經前湖廣總督臣官文留楚差遣旋委署漢陽營遊擊十年補襄陽營遊擊十一年髮逆上竄奉派督率砲船堵剿克復黄州府城同治元年堵剿黔匪力保施南府城二年派防德安府河　長江埠一帶堵剿髮捻晝夜環攻殲斃馬步賊一千餘名奪獲器械無算節次洊保副將加總兵銜並賞給　勇巴　魯名號三年奏補湖北竹山恊副將五年髮捻竄楚奉調駐紥河洋並分布安陸石牌舊口一帶方遏衝要戰守五十餘晝夜保以總兵請 
旨簡放並加提督銜歴署湖北鄖陽宜昌二鎭調補湖南衡州恊副將十三年十月二十二日奉上諭湖南鎭筸鎭總兵著唐瑞廷補授欽此光緒元年三月到任卽屏絶陋規剔除一切浮費查出從前官弁虧挪營中積存公欵數萬兩苦心籌　逐漸歸補如初邊疆要地緩急藉有可恃弁兵由是感服鎭筸棕兵素稱勇健善戰勇健之過輙至驕悍難馴該故總兵悉令講讀聖諭廣訓并行軍紀律考拔糧缺必使背誦兵丁咸知遵守營規一洗向來積習鎭筸總兵駐紥鳳凰廳城廳學向有賓興銀兩津貼士子鄉會試路費歲久多被侵挪該故總兵首先倡捐得復舊欵廳境地瘠民貧多倚入伍食糧爲生計該故總兵於兵丁有屢經出征而年老傷疾者令擇其精壯子弟充補額缺旣飭營伍又卹前勞人服其恩義兼盡身故糧除家屬往往凍餒復爲籌欵生息卹其婦穉又查得隙地勸兵民種植茶桑以收地利講求營務久暫一致廳間懸敬畏二字時自警省體察營汛情形布置均極周密六年有匪苗潛匿董倒寨擅誘滋事該故總兵立派弁兵擒獲匪首石老華等懲辦餘黨解散民苖安堵如常由其備禦有素故能捕治迅速地方得免擾害逾深感悅十一年廳城後山蛟水驟發漫城而入人畜漂殁頗多該故總兵急備船筏親督官兵衝波拯救復倡捐廉銀設廠賑濟災民全活無算溯其從戎服官四十餘年除應得廉俸外於營中公項未嘗絲毫侵染原籍僅有墓廬數椽置人守家此外更無寸土其清潔自守入所共知十三年八月奉命祭告炎陵虞陵在途感受暑熱觸發舊傷卒於道州旅次鎭筸兵民相率爲位而哭經前任撫臣卞寳第臚陳戰功事蹟具奏請卹奉硃批唐瑞廷著照軍營立功後積勞病故例從優議卹該部知道欽此嗣准兵部以唐瑞廷在總兵任内奉差途次病故並非軍營病故之員應請毋庸給十卹典等因議駁咨行在案該故總兵在任有年兵民追慕之忱久而彌篤合詞呈請詳奏請卹建祠等情由廳州道開造事實清册轉詳前來臣查鎭筸一鎭控扼苗疆在湖南各鎭恊中爲最要兵亦最多嘉慶道光申總兵官富志那楊芳等曲體兵艱籌積經費以資周轉悉心訓練聿成勁旅東南各省有事奏先征調所向有功繼事者不能恪遵成法漸就廢弛兵情日趨驕惰駕馭良難該故總兵先體其不得已之情而後怵以不可犯之法竭力整飭頓復前規屹爲楚西屏蔽當其措置之初經營慘澹鉅細畢賅時臣方署辰沅道事諸經目擊深服其任事之勇規畫之精兹核所呈實無溢美伏見聖明睿念勲勞湛恩汪濊近年升補提督喻勝榮總兵銜前任荆州恊副將王裕春前福建陸路提督王明山均於軍營立功後回籍病故經前任撫臣吳大澂奏蒙天恩優卹奉部議准在案今唐瑞廷係在總兵任内奉差感疾觸發舊傷殁于旅次似較回籍病故者尤屬可矜合無仰懇 
聖慈准將已故提督銜前湖南鎭筸鎭總兵唐瑞廷仍照軍營立功後積勞病故例從優議卹併准於鳳凰廳城建立專祠由地方官春秋致祭以遂軍民愛戴之情出自逾格鴻施除將咨到清册咨部查核外理合會同湖廣總督臣張之洞恭摺具陳伏乞皇上聖鑒訓示謹奏奉硃批著照所請該部知道欽此○○張之洞等片再臣等前因湖北應山縣地方猝遭水患委員撥欵撫恤業經恭摺奏報並聲明羅田孝感二縣被水情形容俟查明災情輕重照例辦理旋據羅田縣知縣陳樹屏禀稱五月二十日大雨如注該縣與安徽英山等縣連界之天堂寨地方山水陡漲數丈建瓴直下又與河南商城縣接壤之銅鑼關松子關等處亦於是日同發蛟水勢　洶湧致將該縣西鄉之尤河區等處東鄉之九資河等處南鄉之匡家河等處田廬多被衝淹溺斃人口三百餘名該縣周歴查勘災情甚重現與教職各捐廉俸並於地方殷富籌借銀糧督同正紳分别散發暫資急撫請寛撥銀米賑恤又據署麻城縣知縣貢永清禀報該縣於五月二十日風雷交作電雨同降界連河南商城縣之松子關長嶺關等處山水蛟水同時並發由高而下如頂灌足致將東義洲等八區房屋衝壞二千餘家淹斃人民三百餘口田地多被沙壓禾苗悉行漂没該縣本係山鄉巨浸素所罕見民情極爲困苦待賑人數衆多現已動撥社榖先行争撫請寛爲撥欵賑恤又據黄岡縣知縣楊壽昌禀報五月二十一日該縣七道河三里畈等區因連界之羅田斬水二縣河水同時陡發二蓮匯歸高至數丈奔騰而下致將沿河房屋衝倒五百餘家田地多被沙壓幸時在白畫居民豫知遷避損傷人口無多惟廬舍蕩　忍饑露宿待賑孔殷該縣業經捐廉散賑搭棚棲止並酌撥倉榖暫資接濟請卽撥欵撫卹又據署蘄水縣知縣程恩培禀報該縣於五月二十日因安徽英山與湖北羅田交界之區起蛟河水陡漲數丈浸灌入城致將城内及沿河之蔡家河新洋河一帶地方田廬隄閘漫潰衝淹幸停潴一日卽漸消退查勘房屋多有倒塌人口尙無損傷被水貧民該縣業經捐廉賑恤惟隄閘工程較大民力驟難集費修復禀乞撥欵以工代賑又據署荆宜施道曹南英署荆州府知府余肇康禀稱五月下旬至六月初間風雨大作漢水疉漲由荆門潛江二州縣漫堤而過灌入該府城河漫及城根致將該府所屬之江陵監利二縣低窪各垸及沿河廠畈田地概行漫溢現據各該縣勘報居民先已遷避高阜尙無損傷人口情事帷春收歉薄現復被淹秋成失望民情竭蹶請　予撫卹撥米平糶以蘇民困各等情臣等伏查各縣被水情形以羅田麻城黄岡三縣爲最重蘄水江陵監利三縣次之而小民同遭水患蕩析離居均屬深堪憫惻惟地方廣狹不一災黎多寡各殊自應分别撥欵工賑兼施俾資拯救臣等業飭藩司籌撥羅田縣銀二千兩米五千石麻城縣銀五千兩黄岡縣銀二千兩委員星馳解往會同各該縣查明被災户口核實妥爲散放蘄水縣撥銀一千兩卽由該縣督率紳首招集貧民赶將漫潰隨閘修復以工代賑江陵監利二縣共撥銀二千兩卽解交該管道府就近查明災區分别酌撥撫卹督縣妥辦並因各屬糧價昻貴民食匮乏另撥麻城江陵二縣米各三千石黄岡縣米二千石蘄水縣米一千石各就地方情形减價平糶以濟民食總期實惠均霑毋任稍有失所至孝感縣前報蛟水被淹現經飭據勘明禀覆僅衝倒房屋數間該縣當已捐廉撫卹並無損傷人口情事被淹田地早已涸復翻墾補種毋庸賑撫此外濵臨江漢地勢素低之區現據各屬禀報被淹臣等均以節候尙早批飭赶緊設法疏消乘時補種以冀有收統俟秋後覆勘輕重情形再行分别辦理所有羅田等縣地方被水現經分别撥欵撫卹撥米平糶緣由謹合詞附片具奏伏乞聖鑒謹奏奉硃批知道了著卽設法疏消積水查明災情輕重分别辦理欽此 
 
