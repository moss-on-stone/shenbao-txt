# 1887 - 29 - 4904957

 

Page 1

 
 
[重訂告白章程] [  申報館主人啓]  
　　本館初開時所定告白價目第一天每字五文第二天至第七天每字三文第八天以後每字二文半是時申報銷塲每日僅三四千張故定價格外從廉現在申報暢行每日發出報紙視初開時不啻倍蓰而告白價仍照舊例紙張太費實屬不敷因準自今正初六日起凡託登告白概以錢價改爲洋價如向例五十字第一天應作錢二百五十文者則改作洋二角五分第二天至第七天每日一角五分第八天起每日一角二分半分是類推庶本館不致折閱妙在洋價現亦平平所差無幾想諸仕商定能原鑒必不較及錙銖也此布卽頌新禧統希鈞鑒 
[豐年頌]  
　　去年各處均有災歉而江浙獨無江北雖有偏災亦尚不足爲全省之害竊嘗私心自幸以爲江浙之人何幸而得大　厚自去年入冬以後數月不雨地土龜坼望歲者咸蹙頞相告以爲災象將成於此矣無何至十二月下旬連日下雨甘霖渥沛草木滋膏土脈潤澤年内獲雪者兩次至新正初二日而漸露晴曦初五又雨自是忽霽忽雨或又慮其雨水過多將爲春花之害乃至初十日晨雪花飛舞片刻而止旋卽晴光明照爽氣迎人昨日爲立春令節朝旭東　温暾餉暖於是老農皆相聚而慶曰時和年豐天之惠我者其卽可於此卜之乎夫以去年江浙兩省年穀豐收田家蓋藏恒滿然恐物多則價必賤穀賤妨農又不免爲之隱憂而乃收之者多銷路更廣他處歉收皆仰給於江浙以是米穀之出境　衆而價竟不貶就去年之農事言之誠有諺所云天從人願者已今年雖履端伊始而天時之可見者已如此或者更勝於去年未可知也究彼蒼之所以加惠於此地者則實由於善氣所凝之故盖自山西旱災而後連年皆有水旱偏災加以黄河决口水勢日趨而北以至災及畿輔災民之嗷嗷待哺日望援手者不知其幾千萬億朝轂聞報立卽加恩或發内帑或截漕粮地丁錢粮均予蠲緩計國家所費已屬不貲稽諸前古此等博施濟衆之舉殊不多見誠可謂大沛皇仁矣無如災區太廣欲養其欲而給其求誠乃堯舜猶病所賴各處封疆大吏慨捐鶴俸廣濟鴻哀官之視民不啻親之視子此亦古今所罕聞而官之所捐究不及朝廷之所賑車薪杯水無濟於事用是以謝嚴金李經熊等諸君子奮然而起創千古未開之義舉爲從來未有之經綸書啓募捐源源接濟其數不下數百萬近來又有施李陳王等各大善士相繼而興以竟其未竟之功此其願力之大爲何如者雖然諸君子雖具此願而力則仍集之於衆非可以獨支也假如鐵涙圖呈而見者熟視若無覩寳塔願啓而聞者充耳而竟不聞慳囊之解或未慨然則諸君子究亦不能强之使來也而乃人心好義踴躍助捐大者盈千上百小者積寸累銖或以是行其孝則親病求愈冥資移賑種種資助皆足以感召天和或以是行其慈則闔家平安兒孫無恙仁漿義粟皆足以感動行路一二人創之於前千萬人和之於後高年感德固頻動其惻隱之心幼稚無知亦且發其愷悌之德甚至深閨弱質方外閒人亦皆脫簪珥以慨捐借　畵以市義且不特行其德於十八行省同洲之中并溥其仁於外洋如美國查立斯東地方災歉亦且不分畛域薄有所施此以見東南善氣之所凝其薰德而善良者無間官商無分朝野無區老幼無論男女所謂人之欲善誰不如我殆謂是也今試卽上海一區言之地屬租界五方雜處良莠不齊妓館花烟藏垢納汚加以拆梢匪黨結隊横行雖有官法無能禁止此其地方之蕪雜爲何如者而蒼蒼之所以待之者竟似惟見其善不見其惡豈果失之夢夢乎各處捐賑皆以上海爲總匯之所不異於登高而呼衆山響應夫是以四通八達捐募無難善氣所蒸居此地者咸托其蔭雖有時疾疫爲災倉猝立斃者亦所不免然究不至若他處之傳染不休死亡相枕藉盖惡之積者多不得不降之殃以示罰而善之足以回天者自在彼蒼鑒視之中是以獨示優異如此吾以知天之所以勸人爲善者至也他處雖有善舉斷不及江浙之巨江浙所有善舉皆以上海爲歸此上海之所以得天獨厚而江浙兩省亦有以感召天和自是而感之者日益衆則他省之人亦必有聞風興起者漸推漸廣愈久愈堅太和元氣藴結於兩間時和歲豐可無間於遠近從此而各處皆樂善慕義競相則傚天亦默鑒其心而降之福普天之下無一偏災辦賑諸君庶幾得以稍息其肩乎爰爲之頌曰彼蒼者天自我民視積善降祥不易之理今兹東南悉爲善士金旣樂輸囷亦慨指節費省筵比比皆是善氣薰蒸碧翁破涕於焉降休豐年兆此酒泛椒花春開元始舉杯相屬吉祥止止 
[崎陽零語]  
　　近得冲繩來信悉前月下旬有俄軍艦一艘突然入港椗旣下軍士卽登岸問游縣宰疑之下令不許翌日遂開入八重山島購求牛豚等物向臺灣而去○内部託横須賀海軍造船廠所造之大和艦業已落成更有葛城艦先數日竣工近皆下海試行駛至靜岡縣下淸水港旋歸海軍省編入常備艦隊内○日官在交親館覆訊長崎中日兵丁打架一案每日提到巡查人三四名五六名不等至西歷正月廿九日午前又提訊警察署警部補荒木夙吉同署巡查中村郎常木左右勝及櫻馬塲吉田鶴松是日午後又訊巡查飯束喜三郎野村勇次序系山貞雄訊畢復傳前一日訊過之神代分署長警部補大材精一茂木分署長心得巡查川村勝門來案聽審 
[福州刼案]  
　　有何姓者泉州人年二十餘守父遺業家擁巨資在福州南街開慶香林香店義昌綢縀店頗有長袖善舞之目意氣之盛籠罩一時其眷屬則在錦巷内居住去臘二十八日蓮漏三下忽有某甲糾黨數人手執利刃突赴何姓家叩門剝啄數下其時何不在家家中祗有婦女幼穉十餘人傭婦曾氏聞叩門聲卽往啓門甲舉刀一揮該氏大喊一聲立時暈倒在地盖其咽喉稍偏處已被剌透矣何母與妻聞該氏喊聲知有盗刼各將房門及後廳門關閉以拒之甲等入門亦將大門關閉有某丙持刃把守以防外人知覺餘黨直入廳堂欲撞開後廳門以圖刼掠幸婢女已奔上後進露臺喊救惜口操泉州音聞者不甚明白鄰里聞聲往叩其門不得入咸以其家失火爲疑甲等因外面人聲譁然恐爲衆所擒獲各踰墻探望外人見之尚疑爲墻内救火者嗣何聞報奔回急緣梯入視則甲等已遠颺矣次晨何赴閩縣報案並抬曾氏請爲騐傷其時該氏僅有奄奄一息李邑尊詰何曰省垣重地不宜有此重情卽以富豪而論十 
 
 

Page 2

 
 
倍於爾者亦指不勝屈均未聞有意外之事此中顯係挾嫌可速指名以便拘拿何堅稱委係不知懇請通緝等語事關盗刧傷人有牧民之責者想當嚴飭捕役務獲究辦以重地方公事也 
[錢鋪倒閉]  
　　福州南街文興里口通誠錢店開設多年因票紙不甚流通致有虧　同業中咸有藐視之意新正以來倍形竭蹶至初五　　更時店主吳某席捲所有而逃各債户聞之紛紛馳往搬携物件在後愈聚愈多見無物可搬便將店屋拆毁瓦石無存蓋以洩其忿也聞該　　共虧欠八九千金左右有陳公館被倒約一千元其數最巨此外零星債户不計其數一聞虧倒之信無不眥裂髮指各錢鋪因之摇動有某　　　發錢票累日幸蓄積頗厚得以運用不窮不蹈通誠之覆轍論者謂福州錢店因虧欠而捲逃者早已相習成風而人之受其害者竟比之　　刦賢有司整頓市面不可不重懲一二以爲後來者儆也 
[禾黍興悲]  
　　客有自琉球回者言及該處風土人情有可爲載筆之一助者日本向有公司小氣船往來進港後因水底　泥不能抛錨　於船之首尾用大索扣住石圈其石多洞一似天造地設以備泊船之用者上岸時見其房屋甚低頗似中國鄉間風景有官晝塾　大　業者　下二十人俱已成童誦讀中國書並寫中國楷書非若日人之自幼學草書者其師年逾强仕身穿白布長衫外罩對襟馬褂似華式貌亦温文爾雅見華人入卽殷勤欵接待以茶點據云曾以進貢至中朝兩次極諳中國官話談次謂日人欺我實甚虜我君滅我國小邦之望中朝援手奚啻大旱之望雲霓爾華人知之否客聞其語知爲非常人珍重而别出游街上覺地方窮苦令人不能久留其買賣者無招牌懸掛祗有女子守在門首亦不見有可用貨物若小本經營則不用肩挑手提無論重輕大小均頂在頭上且皆女子爲之男子則轉居家内抱兒操作女子服式與日人稍異其髮剃去大半僅留一圈束成一髻富用銀針綰之貧則用銅錫土產無米惟番薯及赤砂糖甚夥琉球食米賴日本輸入然富貴人家能於平日雜以番薯而食貧人則不能惟於佳節購以做飯該地所出最佳者莫如夏布卽雜色亦常用不退販至他處之野雞葛實亦琉球所出　爲眞四時天氣和暖常聞蚊聲冬間亦如初夏時故夏布可作常服也各地皆有巡捕查察盖自日本竊據之後派去警官一名巡查三十二名留紥於此公司船運去惟米運出則夏布砂糖而糖更多聆客所言何異白頭宫女談天實開元遺事殊令人不能無今昔之慨彼塾師者雖當時移世燮之餘尚以恢復故土爲念殆亦海外之隱君子歟 
[縣丞跌斃]  
　　皖垣近日風雪交加道塗冰凍初二日早署懐寗縣丞孟德坤少尉晋城賀年午刻回署行至金保門外卜坡汪復昌門首轎夫失足連轎落地家丁忙來省視詎少尉日昏迷不醒至署氣絶蓋少尉身體素胖痰多氣促因而斃命也該家丁當卽面禀縣憲由范映泉大令轉禀藩憲阿嘯山方伯卽飭候補縣丞蕭勳暫行代理俟開印後再爲委署 
[金陵年景]  
　　酌酒餞已殘之臘爆竹喧天開門迎不老之春雪花滿地客有談金陵年景以助遣興者據稱甯俗最重年節婦女以苞苴之禮相餽遺糕必求其如意果必誌其宜果茶食店因之造爲亭臺龍鳳諸樣鈎心鬥角奇巧玲瓏其非糖餌所能結搆者則鏤脂澆蠟以成之享豓福者往往輕擲萬錢爲嬋娟辦歲朝淸供近來日趨眞朴藝匠亦失其傳數靑銅一陌向街頭物色一二事便可飾朱紅盒子使江北大脚婦擔上香肩非復當年之語重心長矣又城北一帶是爲宦家者其子弟早已堊礪粉於牆建鴟吻於屋閂條則鸞章鳳誥房曲則燕喜　歌燭粲金蓮屏聨玉筍堂上懸蟒服莊嚴之神主數軸家督於除日列鼎鼐執七箬率子姓拜跪於階下謂之燒年紙祭畢卽就堂東西男女分長幼以次團坐酌柏葉酒名爲吃年飯自是至落燈日均朝夕就神前晉屠蘇爇沉速致敬如初儀神前設方丈席爐高四五尺椽燭重十斤席上供張水　多至數十品皆鏤金剪綵象草木鳥獸之形大抵莫能識其名而惟覺窮其相每上燈則尊長就神前中坐其珠圍翠繞者悉就兩旁環侍謂之守供家有少年應大小試者其細君於除夕人靜後必自取其嫁時之菱花銅鏡裹羅帕置懹袖間潛詣灶前燒卍字香虔心默禱禱畢注水於釜令滿卽以木瓢置水上誌其瓢杓之所向令藁砧懐鏡如已式隨神指示之方沿人家户牖從容竊聽得一二語便反不復進雖當時了不解其所謂而事後往往有奇騐以故鏡聽之法繡闥奉之勿敢墜今則城北一帶劫罹紅羊無此雅人亦無此韻事矣客又稱市面以年關爲最盛酌虚劑盈就此一旬之中可以補三百六十日之缺故權子母者無不奮發精神客歲封印後卽風雪無晴日生意十分減色甚至索債者相阻於逆旅來者不得來去者不得去彼此以是相問訊惟恐窮途有失客又稱向倒以元旦一晝夜爲恩關估客舟子咸解纜挂帆以待往往於除日下午便不遵津吏約束放乎中流得遇順風者竟可駛至三百餘里憶老于江湖者云此日風殊不定倐東倐西扁舟黑暗中水程險惡有滿載而歸者有隻高不返者有膠淺而得不償失者大抵具有氣數非關人力總之當軸者能稍寛一分則遵路者卽多受一分之賜然則去臘　之凍合玉樓光摇銀海行險僥倖者果能布帆無恙否除夕漏四下六出花酒窗紙猶作淅瀝聲視門外積素已二尺有奇而鳳籥早履端於始矣此一夕話亦他日守歲者之雪泥鴻爪也錄金陵友人書 
[鄂省官報]  
　　十二月二十三日本任天門縣邵世恩禀見奉委勘估鍾祥縣隄工程赴兩院禀知二十五日候補州吳鴻惠奉鹽憲委辦應城陸路鹽課赴兩院禀知辭藩憲牌示建始縣知縣印務　委補用知縣李頴名署理二十六日新任岳州鎭張鎭戎捷　來省拜會並赴督署謝步禀辭管帶知　輪船候選縣丞馬聲平赴兩院禀辭送張鎭戎赴岳州履新候補巡檢鄧顯揚自四川偵探滇黔軍情回省禀到二十七日候補府經歷黄錫麟奉委查興左二鋪差赴兩院禀知候補州判方文瀚奉武昌府委代理興國州龍港巡檢赴兩院　知辭署理興國出龍港巡檢汪仁壽赴兩院謝委候補府史敬銘奉委接辦羊樓峒茶厘松麟銷假並奉委辦武穴厘局俱禀謝候補同知直隷州沈嵩高奉委接辦楊芳林茶厘候補州張茂奉委接辦崇陽茶釐候補縣葉熙錕奉委仍辦沙坪茶釐吳國恩奉委辦柏墩茶釐候補州判鄒鍾灜奉委接辦　口茶厘各禀謝候補縣周耀崑二十八日自蒲圻催錢糧咸寗辦保甲回省赴兩院禀到並奉藩臬憲委武昌府發審局學習禀知候補　經歷余鼎臣奉委辦羊樓司茶釐分卡赴兩院禀謝 
[京口談資]  
　　客臘望後禀日兩絲如織溼欲沾衣滕六君亦逐隊而來撒鹽空際直至新正初二日始露晴曦約計先後得雪八寸有奇貧户草房壓坍者不可勝計且有壓斃小孩者絮被無温哀聲徹夜此中慘狀所不忍言初三侵曉忽聞銅鉦聲亂鳴出户訪之則西　外小街某銅作忽遭回祿幸卽救熄未經延及比鄰聞係潑翻火油以致肇禍云○船户某甲向以販米爲生玉粒金秔利牟什一江湖生計衣食　如近泊舟鎭江西路鮎魚套囊内洋銀五十元忽皆化蚨飛去心疑某夥所爲邀往茶樓向之索取夥惶急誓日指天以明心跡甲索之益力以致互相口角刺刺不休事後夥以無辜受寃不獨本船無可存身卽向别處營生亦復無人深信不如投入枉死城中在閻羅天子殿前與之對簿乃乘人不備暗購毒物服之旌卽畢命家屬閣　馳至與甲理論必欲報官甲無奈央人轉圜除從豐收殮外又給屍親養生費若干始得免歌雀鼠然洋蚨三百翼已歸諸無何有之鄉矣○手民楊金選高郵陵澤人同治時因淸水潭決口家室漂流孑身一身逃至京口斯時鶉衣百結躑躑於臘風洤 
 
 

Page 3

 
 
雨小固宛然乞　也嗣藉出梨二氏之力結識洋務中人右挈左提獲　頗厚不及　載居然鮮衣美食無異富家翁遂　復　事　騅　　隷匠氏之籍去夏包　洋行糖　等工入冬又包造有源洋行房屋合計工費萬餘合　用木材皆向各行暫欠不料心　叵測旣將造　收楚於臘月二十六日五鼓　捲而逃彼木行丰資本旣多卽拖欠亦尚猶可　所苦者各項工匠藉一手一足之烈日得百文錢滿望歲暮　　養家餬口詎竟　文　着兩　空本用雪殘冬其何以毁楊眞人面獸心者哉 
[法界瑣聞]  
　　租界各巡街捕有巡查漏捐各車之責前日八仙橋法巡捕在途查詰各小車有無漏捐忽有一人挺身而出意圖覇阻當卽拘進捕房昨晨解大白鳴鐘捕房備捕頭研詰之下其人自稱　某洋　包車夫出言挺撞捕頭着暫押數點鐘以儆此可謂咎由自取矣太古公司某輪船於前日抵　船中有侍者甲乙兩人貪圖小利私帶硝磺一包擬在滬上銷售及船旣到埠兩人因恐口間耳目衆多不敢將硝磺携之上岸於前日夜深時稍　携帶上岸方以爲人不知鬼不覺矣不料事有湊巧適被法捕房巡街西捕所見拘進捕　兩人叩頭如搗蒜求請釋放捕頭憫之又見所帶硝磺爲數　多可以從寛辦理惟不能卽行釋出着　覓保○前日有某甲至平常往來店户收得銀洋數十元經三洋涇橋而至吉祥街潤康錢莊卽託　店夥將洋看畢交還甲手適有爛醉　某西人上前搶洋六元而去甲與之爭執該西人醉態可掬卽擲還四元僅携二元徜徉而去甲尚欲追趕而後面又有酒醉西人躑躅而來甲遂不敢再追任其逸去甲失此二洋固是小事然如該西人之乘醉攫物此風又烏可長耶 
[兵輪失事餘聞]  
　　萬年靑兵輪被英公司你包而輪船撞沈由劉省三爵帥出名赴英按察司衙門控告等情均已先後登報聞其落海身死之數人據生還之各人言知悉姓名者共七十三人内有婦女孩子各二名其實尚不止此數又有陣亡將弁之棺木十一具均沈没海中現祗撈獲一具大海茫茫招魂無術豈不慘哉昨日祗撈獲銀六千兩其餘文札軍械機器値價甚鉅現雖設法打撈究未知能否撈起也 
[幾致闖禍]  
　　輕薄少年高坐馬車上往往自行拉韁以鳴其得意然不知控縱之術每有闖禍之事况在四馬路寳善街一帶熱鬧之處偶不經心其禍立見前日下午有四輪馬車一輛載妓女娘姨大姐從四馬路由東向西突有某少年亦坐馬車自行拉韁由西向東兩下相遇幾致碰撞適有十齡左右之孩子被車軋倒在地幸在馬腹下未致踏傷經旁人將孩拉開始得無事而小孩已魂不附體馬車則仍分道揚鑣而去 
[打春]  
　　迎春後將春牛置于縣署土地祠昨屆立春節上午十點鐘莫邑尊督飭頭鋪地甲並書役等將春牛舁至頭門内邑尊行禮畢遂演打春之禮縣署皂快頭曁各領辦爭搶牛首以其得失卜一年辦案之順逆循俗例也 
[縣署瑣案]  
　　前紀陳思金扭控施某誘拐伊女經莫邑尊將施管押在案查施名鳳山卽黄鳳山前日經莫邑尊提訊陳伸訴前因黄供崇明人推車度日與陳思金同鄉去臘之杪偕陳同船來滬因與相識偶領陳女出外不過與之戲嬉不敢誘拐及往滬北突遇素識之阿新誣我拐將陳女攔去聞　賣與老閘浜北順興煤炭店主爲妻阿新曾得價洋百元小的實未通同邑尊以黄旣非同黨當時應將情節告知思金何致避匿不而揆度情形難保不與阿新通同價賣遂飭將黄暫行管押姑候拘提阿新及陳母到案再行復訊○江北人某甲因拐賣某乙之婦經乙扭控到縣莫邑尊訊供之下將甲交差看管勒令交出乙婦在案此去年歲底事也日前甲乘看役不防遂卽脫逃杳無蹤跡昨日忽有甲姊某氏向該差役索人百般吵閙當經該差詰詢情由係由甲唆使而來者當將該氏扣留以俟禀明本官候示 
[公廨停訊]  
　　昨爲新春朝滬上各官均赴道轅叩貨輿馬往來紛紛如織英法兩公堂均停訊一日 
[勸捐一文錢會助施醫藥啓]  
　　竊謂善不一端祇憑一念法無一定貴立一基一簣漸以成山一撮積而爲地一莖珠草化成丈六金身一滴楊枝灑徧大子塵世雜處申江一帶貧民幾乏一餐一遇病生一籌莫展平日一貧如洗咄咄空呼何堪一縷如絲奄奄待斃就醫診治約費一錢五分延醫入門更需一洋四百實屬一之爲甚未必一藥而安一往一來車費原非一次一粥一飯藥資何暇一謀說來生死關頭祗爭一刻等到親朋出手已誤一生萬一云亡恐至一家離散有一於此最宜一律舉行兹擬錢集一蚨共聨一會法以一文爲一願多寡　緣例項一日收一錢始終不改一年期滿閏月一體捐收一月彚齊名數一俱登報務使一絲一忽一點歸公各宜一德一心一力捐助靑錢一選諸君指本一彈白鏹一投貧病根歡一拔雖有善堂一局診藥兼施要之秋季一停殘生何恃爲此一誠上啓願諸君一諾千金値兹一舉兩全肅善堂一同合辦伏願仁人善士大律一揮無論閨秀才郎錦囊一解多多益善何妨一萬一千落落大方願指一倉一囷未必一毫莫拔不置一詞還求一視同仁代捐一册一言一語鬼神一一聽聞一善一功兒孫一一受報定卜名登一甲身佐一人一品官高一方富厚一編淺是虔輸一瓣心香一稱雅懐請署一條冰欵謹啓 
　　附啓者敝堂施醫給藥向章自五月朔至八月底告止上年蒙何芸思諸君慨念貧病之苦况倡立常年一文願捐專指施醫給藥之用諸善士紛紛樂助於是推廣日期加增三個月於四月朔開局十月底告止以副諸善士體恤貧病之至意就診者扶掖　至呻吟痛苦之狀　忍覩耳不忍聞各專科醫士十餘位自朝至暮應接不暇照方給藥經費浩繁幸賴本處及外埠善士常年樂助一文願外又有散助藥資者經費遂不告匱此皆仰蒙各善士好善心切踴躍樂施在滬貧病同沾再造之恩敝堂同人亦免竭蹶之憂感荷隆施無涯無及謹登報章以伸叩謝之忱惟思旣已推廣今年醫藥仍擬循照上年伏祈諸善士日增月盛樂助一文願常捐功效最速謹代貧病百叩求懇諸大善士格外施恩俾得集腋成裘功德無量[  滬北仁濟堂同人謹啓]  
[高易籌賑所撮要]  
　　頃蒙廣永誠寳號交到辛璧誠翁來函并英洋一百二十元内云甲申二月幸舉一男親友畢賀久欲設筵申謝備有席資洋八十元又丙戌冬月家樂庭二兄爲伯衡侄完娶蒙親友惠賜隆儀却恐不恭計存儀洋十七元合應筵謝洋念三元統計洋數符前新正初七日因閱分送勸募春賑新册惻念直順山左遍野哀鴻莫若將　賀金席資悉數移賑災區一則爲諸親友種福二則免傷物命是一舉而二善備焉想諸友夙具慈祥自必欣如所願云云敝同人等拜領之下實深感伂移資振濟用意仁慈五福三多允符臆頌謹登報簡藉誌謝忱 
李朝覲秋坪氏頓首謹誌 
[丁亥元日寓齋有懐偶成二律寄婁水親友並塵高昌寒食生大吟壇]  
　　歲序雖更春未回連朝風雨故相催漫搔短鬢看新歷且撚吟髭酌舊醅爆竹仨從愁裏聽寒梅正向客中開還鄉已負親朋約落拓天涯愧不才幸有神交似故人相思雖切未相親梅邊遣使難忘雅竹裏投詩莫厭頻立雪敢當三徑客臨風願坐一年春詞壇久荷垂靑眼常似江南柳色新[  婁東觀樂詞人呈草]  
追賦悼亡四律有序亡室陸宜人棄余而逝在讀禮時吞悲嗚咽不敢成詩至服闋後得長句如干首藉以稍申邑鬱之懐工拙不足 
[計也丙戌冬日長洲壬瓠氏許起譔并識錄呈霧裏看花客大吟郢政卽求賜和]  
　　翻從訣别溯當初四十年來賓主如中饋親操偏賴汝繡牕閒話每憐予常嗤言祿甘偕隱更賤求名戒著書將到尚平心願畢那能五嶽挽同車一週歲已景全非相見惟憑夢恨稀春燕窺簾 
 
 

Page 4

 
 
驚輒去秋螢入户悄　依衣裳重疉塵封亂針黹猶存妙入微儻欲面商他日事芳魂何處得來歸曩時規勸記心頭萬事前緣漫怨尤君若無錢休賣賦妾還有酒可銷愁芝蘭質弱纔芳歇松柏心堅老愈遒一語叮嚀忘不得晚年名節莫悠悠相看疢疾漸纏身屆指綿延計八春萊氏見幾防受制隱之困守不嫌貧懶嘗藥石安於命枉讀靈樞媿殺人隔是臨終猶繫戀俯遺弱息仰慈親宜人殁時幼女未字家中八旬老母尚在 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紫禁春聲]  
　　客臘廿四日由内傳抄皇上明日辦事用膳召見後出順貞門神武門進陟山門北海大西天極樂世界拈香靜憇軒少坐午正出北海承光右門經御河橋進中海福華門時應宫拈香畢至紫光閣黄幄閱看貫跤等玩藝賞蒙古王公茶進茶後仍由舊路還北海畵舫齋用晚膳畢出陟山門進神武門還宫○總理各國事務衙門已飭匠役製造寳星數個其式不一或金銀龍地或鑲嵌寳石盖以區别等差聞此項寳星因某國官員襄辦交涉切合宜奏請賞給　彰勞勩○西四牌樓迤東錫鋪每逢年節專造花炮出售廿四晚六點餘鐘陡兆焚如一時花爆　然不啻火龍萬道轟轟烈烈遂致不可嚮邇比鄰之鐵鋪帳房鋪事舖亦遭池魚之殃房屋二十餘間付之一炬幸各廕汲桶先後赶到又因該處街道寛濶得以併力撲救南北皆有胡同阻住火路不致再延他鋪及交子刻火始熄滅其後面居民頗形驚惶挪移物件紛紛哭喊令人耳不忍聞祝融氏可謂惡作劇矣○户部查出嘉慶年間純恪公主薨逝後每年應領廉俸等項仍由該旗叅佐領支領並未行文報部浮冐之咎在所難辭已知照鑲黄旗蒙古固衙門此　冐支將何備抵之處速卽咨覆本部以憑核辦○禮部行文内務府謂光緒十三年元旦皇上親詣堂子行禮本年除夕將堂子舊紙錢焚化預往堂子内掛新紙錢轉行親王郡王之祭祀章京於除夕申刻預將新紙錢送往堂子交與看守堂子官查收俟内務府官員挂錢時堂子官將各王等紙錢一併懸挂○神機營檄飭馬步各隊封印期内例止槍操各隊弁兵仍宜訓練步伐精益求精該弁兵每遇値班守宿更宜常川在廠不得懶惰偷安曠誤班差○漢三等侍衛孫永照雲南昆明縣人癸未武進士前于光緒十年八月告假回籍省　又經該巡撫文稱該員因資斧不敷趕爲設措展假四五月該侍衛旋於去年十月回京當差兵部以該侍衛告假回籍除往返程途五個月外其展　亦奏奉明文計逾限年之久照例遇有應升之缺停廿三年等因具奏奉旨依議欽此已知照侍衛處矣○户部行文各旗營所有應行找給兵丁庫銀一項本部查核領册數目多有不符指駁尤需時日再行展限兩個月一俟查核相符訂期傳領○前報排造紅單跨船以備訓練水師一則兹聞此項排船工程經順天府遴派天利木廠承造　造百餘隻約需工料銀數萬兩○客臘二十日有西藏某活佛因進貢至京乘朱輪黄韁車從人甚夥寓於安定門内雍和宫廟内該廟喇嘛約千人皆排列門前跪而迎迓活佛下車入廟請喇嘛按次與活佛行禮聞活佛年僅九齡豐頤秀目骨格不凡是豈西方靈氣之所鍾耶二十二日皇上召見活佛于中海紫光閣活佛頭戴黄挑帽身穿四團龍褂手捧金佛一尊約五寸有奇敬献案前行三跪九叩禮禮畢賜宴於閣旁可謂極活佛之榮遇矣 
[上海四馬路文報局内協賑公所經收賑捐正月上旬淸單]  
　　元旦日陶久芳善士助洋五元陶梅村善士五元王錢氏二元○初二日福州裕昌洋行莫福樓先生經募信女杜葵求保自身平安重番銀一兩四錢四分易秋如先生爲小兒振州疾病痊安伏票銀六錢八分又交來福州普安堂經募安溪縣署不書名番洋五十一元程賢旌二十元大興如願子十三元浙湖張鴻甫求母康健四元梁子雲偕大女年賑心願二元崇武分局左崇武課舘崇武水師耑防樹德堂陳守約堂蔣懐德堂陳莫簪溆戴永齡景曉峯方寳昌後樂堂范括蒼氏至善堂何伺心氏怡心軒培蘭堂楊積慶堂傳蕭監生宜春豫章陳受珊梁子雲畵梅豫章秋澄書屋二十一户各一元大興如願子一元又錢五百文以上捐番洋一百十二元錢五百文　重七十五兩四錢八分二項實收規元七十六兩五錢七分○初五日招商局總帳房交來衣字册募吳務本堂助棉衣洋十元無名氏助棉衣洋三十元陳鳳臺　棉衣洋七元廣興源賴文山資公善三户各助棉衣洋五元森記遠記振興堂何　生四户各助棉衣洋二元實收英洋六十九元銅洋一元○初八日有心無力沈氏求小兒濕　全愈人心平安一元　村塲署亷淸軒先生交來明善禪子了願八元○江爾饒州岩仁和號募寄舫齋江西角二户各一元淡以成符胡澤翁胡勔翁湖繭亭四户各五百文鄭靜錢遽學堂佩韋齋好古利搗　室積善堂三美堂方　堂鮑燕貽申桂芬十户各三百文居易居羅錫康胡采三鄒步徐仁德堂黄艾卿懐德堂七户各二百文許斗生一百文實收英　八元○初九日沈鳳瑞善士求家口均各平安銅洋一元嘉定濟平公興姚榮泉先生十元○初十日壽字册公記助洋四元無名氏銅洋五元○以上元旦日至初十日止共收元　七十六兩五錢七分英洋一百十二元銅洋七元 
[壽筵助賑]  
　　善士晉翁浙人也性慷慨好施與鄉黨稱焉本年晉翁開六榮慶共令嗣亦極盡孝道欲出資爲翁製衣屨翁弗許固請翁諭之曰吾家世代相傳以勤儉爲本壽誕常事祝　非所願也聞山東水災饑民嗷嗷待哺疉見申報爾　以此項悉數助賑以濟災黎不愈於稱觴祝壽乎子素好善開翁言喜遂措英洋二十六元悉交敝局伏思晉翁念切痌癏可謂性成仁厚令嗣爲翁積德尤爲善體親心將來晉翁富貴福澤耄耋期頤均可操劵而獲天佑善人捷於影響固無庸敝局表揚也惟江浙等省善士最多所冀聞風興起轉相則效集資助賑源源而來涸轍可蘇陰功莫大不禁爲東省饑民引領望之[  揚州東賑捐局啓]  
[上海三馬路與昌絲棧協賑公所陳竹坪經募順直山東賑捐丙戍十二月十八第五百十三次淸單]  
　　杭州新册陳懐德二元兪忭鋆内記各一元○蕪湖新册夏聨甫募王俊卿七百　祥卿姜葆泰各四百義和泰翁徵祥周俊卿各二旦朱錫揚盛其友周雨翁莫萬潮孔賡言周松記順和老怡和夏榮記夏應記徐松記陳長春　估廷李云生高益三常天錫黄錦欽無名氏又各二百夏蘭記時利和程志仁吳得號各一百盛東初銅洋一元以上三十户來洋六元銅一元○溧陽新册無名氏一元○嘉定新册俊源木行募諸君節省酒資四百四十勝初有心無力書賢戴仭千沈中槎各一百和觀七十七户來洋一元○牛庄塔册楊煒如翁募王蘇梅　煒如各五元天和順公益所各二元四户本洋十四元○沙溪塔册吳美丹翁募古歙　獻生祈福壽康寗四元補過氏不留名勉力子今是昨非各一元隱名氏祈平安六角吳誠齋四角朱巨卿銅洋一元以上八户來洋九元銅洋一元○常州紳士議罰羅姓五十元戴鐵松十元晉陽氏祈父病速愈三元無名氏室人病愈完愿楊祈母免灾談雅芳爲子病愈完願酒雅堂四户各二元尹關恊五元滬報蘇州分館養心書屋四元淸桐子銅洋一元○甯波府正堂胡交來鎭海縣王募塔册唐福寗三百四愿十户二千三願三户四百五十二願三户三百又册善慶堂五百通德堂鄭三百四願五户一千二願十二户一千二百又册周姣齡趙士忠各二百五十葉千生二百張塘一百五十二願二户二百一願三十九户一千九百五十又册六十户三千以上四册共錢十二千另五十文○本日共收洋一百十五元銅洋三元錢十二千另五十文合併聲明 
[上海四馬路高易公舘内賑所李秋坪經收元月初九至初十日賑欵淸單]  
　　初九日郭承綿一元○壽字册太務氏二元恂收氏一元○湯莊兩善士花洋一元○省心爲善子節省坐馬馬章洋一元○滌新子求免災節省新年游資洋二元○初十日隱名氏洋一元○廣興源號交來壽字册四明陳承餘堂洋十元○壽字册彤源莊各友　省新年茶金洋三元七角櫻湖子洋三角○日新增陳洋五元○十户愿一元○陸桂馨洋二元銅洋四元○朱寄　二元○元芳洋行募壽字册二本元芳帳房十元何麟洲敬善氏各一元何文安蕭蔭田何鄭氏何劉氏鄭光策譚俊亭何文杰蕭文灼何金玉何景俊鄭光憲黄著生高澤南譚翠圃梁杏浦林東屏李錫藩何盧氏十八八户各半元黄紹芬宋增全二户各四角　文熙羅秩初譚逸漁何慶常四户各三角　慶春譚滬生譚　庭李澍廷李文裏劉緝卿方季謙鄭光裕譚立亭何芸思何欽明十一户各二角譚妙群何秫明各一角以上四十户共洋廿五元四角○高易帳房募李崇厚堂節省年費二元陳厚記二元○計陳氏新子成人一元○以上統共收洋六十三元四角銅洋四元 
 
 
 

Page 10

 
 
[光緒十二年十二月二十四二十五日京報全錄]  
　　宫門抄○分選單○河督成等奏爲遵旨會勘　河上游情形覆陳摺○都統謙奏報回任到關日期摺○湘撫卞奏爲靑黄不接營兵支借倉穀片○將軍謙奏爲撤回駐圍兵丁片○十二月二十四日○謨貝子假滿請安○梁耀樞謝放山東學政恩○德壽謝放浙江鹽運使恩○析王請假　日○豫王續假十日○果勒敏請假十日○太常寺奏派致祭天地宗社派出睿王豫王肅王莊王○召見軍機德壽○十二月二十五日○怡王景善各假滿請安○福中堂等謝賞綢縀恩○耀年續假五日○掌儀司奏初三初七日祭奉先殿謨貝子橚貝子行禮○兵部奏派更換值年派出惇王怡王明秀嵩申松淮熙敬敬信延煦○又奏派查齋之大臣派出八額駙明魁桂祥大額駙恩普承綬秀吉花尚阿○侍衛處奏派東黄寺聽經派出良沭宗佑○召見舉機○光緒十二年十二月分選單員外刑部山東曾尚矩四川廕知府廣西潯州王賡榮山西甲同知浙江杭州孟芳直隷監知縣山東博興曾述之河南監江西奉新屠福謙浙江　四川南部趙乘仁直隷文童吏目雲南路南雷家驊陜西人典史山東萊蕪鄭宗綮直隷增湖北遠安陳敬之直隷廩雲南平彝李浩鍾奉天供貴州安化趙元方順天監○○河東河道總督奴才成孚河南巡撫奴才邊寳泉跪奏爲遵旨會勘　河上游情形蘭儀縣口門築壩減水分流入故辦法諸多窒碍恭摺由驛覆陳仰乞能鑒事竊奴才等欽奉上諭游百川奏東省河工仍宜兼用張曜初議分流入故道之策等因欽此山東撫臣引曜前　　命查勘山東黄河情形酌擬辦法案内據稱全河挽偦攷道勢實難行若減分黄流十分之三歸入故道足以容納惟蘭儀縣乾河口必須横築大堤緊接兩岸中間建造帶閘石壩分水多　庶有限制等語奏奉諭旨飭令該撫會商曾國荃等妥議具奏等因欽此奴才等遵卽分别委員分赴乾河南北兩岸勘得蘭儀乾河口起南至河南虞城縣北至山東單縣各交界止會同沿河各州縣逐叚詳細履勘去後旋據禀稱勘得兩岸堤工南岸虞城商邱二縣境内殘缺不全者約計長四千一百二十餘丈北岸之考城以至單縣約計二百六七十里所有堤段或冲刷殘缺或築寨剷斷南面堤坦悉爲峭壁均應普律加築高厚餘雖存舊址亦須隨時修補　河身沙淤計睢州蘭儀境内共有二十六叚牽長約共三千二百餘丈此外河身間有沙積寛長不等但多係飛沙隨風聚散遷徙靡定以上二項工程浩大欵實匪輕舊河槽内雖廬舍無多而切近老灘以上皆有居民若僅引河嚮導東趨深恐河流變遷仍不免泛濫爲害至于蘭儀縣乾河口建築帶閘石壩亦經會集詳勘挑挖試騐挖至七八尺以下卽係沙水相間無從得底而建築閘壩惟恐根基難立是建閘分流之能否有利無害實不敢輕擬懸定等情禀經奴才等復飭司道等悉心籌議旋據會議詳稱所有修復兩岸堤工挑　上下河道遷徙河灘居民其辦理難易情形姑勿具論而以引水分流建築閘壩實爲第一緊要關繫現經詳加體察其窒碍難行之虚約有數　查黄河北徙已歷三十餘年今以數十丈之引河而欲導之分溜南行恐黄水之性未必卽受約束且查乾河口門之所有積年沙灘挺峙現高水面二丈餘尺至三丈餘尺于此挑挖引河匪否有成殊難逆計其窒礙難行者一也黄河挾沙而行溜緩則淤溜急則變設吏引河挖成而竟能分溜無論其歸入故道以後溜行能否通陽河勢有　變遷卽使導入引河之溜倘或溜行濡滯難禁其不旋踵而淤若果不致淤閉而順勢南趨以冲突無定之河萬一掣動全溜建瓴而下則下游之受害又何堪設想且窒碍難行者二黄河兩岸靠堤築壩僅止挑溜而不逆溜尚且潰塌加抛往往無所底止今攔河建立閘壩卽使土性堅凝修築穩固而河溜奔騰無堅弗破一經撞擊驚免塌陷水中旣無從施工而石質横梗於中河勢愈激愈怒又不知作何變態其窒碍難行者三也豫省沿河一帶本屬土性沙鬆而乾河口門舊日河溜經行之處或係層淤層沙挑挖深至數丈仍難得底或挖之數尺以下卽係沙水相間人夫不能站立建築閳壩旣無可憑之基則事難規始何以圖終縱令竭力經營恐亦毫無把握其窒碍難行者四也而况下游堤岸殘缺卑薄應修叚落過多河道淤墊沙積應挑地叚甚長灘内民田廬舍切近河身必須設法遷移尤非易易司道等反覆推求事關全局不敢不據實直陳等情詳請核辦前來查乾河情形前經奴才成孚先於五月間由濟旋豫順道沿河履勘核與該委員等所禀無異並親詣乾河口門逐加詳勘建閘處所河勢趨向無定疏導維艱閘有定所而溜徙靡常殊難得吸引之勢况積沙成堆高下懸殊挑挖導引施工亦屬不易並將閘基挖槽試騐深未及丈卽已見水澥沙深厚之中而欲堅立根基恐難期有成效且溜一層僅分漫水則於事無濟倘分正溜又恐掣動全河建瓴下注舊槽設或不能容納勢將冲突旁趨爲患何可勝言當與奴才寳泉一再確商詳加覆核該司道等所議各節委係實在情形事關重大自應恪遵諭旨再三詳審以期有利無害前於七月間業將窒碍情形會咨山東撫臣張曜會銜奏覆去後尚未接准咨覆兹奉諭旨勅議前因適奴才寳泉閱伍歸途復經馳赴睢寗蘭考各州縣乾河一帶曁銅瓦廂口門親歷復勘悉與奴才成孚所勘相同再三籌議意見亦復相合應將乾河上游情形先行覆奏以免稽延竊維奴才等仰荷殊恩膺兹鉅任當爲國家籌經久之圖豈敢爲一時遷就之計前項工程如果有利無害自應殫竭　維力任其惟何敢任聽屬員卸實之詞畏　推諉致誤大局第分流之策當先於上游建閘創其基再議于下游堤防束其勢築壩則窒碍旣多分流更毫　把握黄河長　豈有倖其不奪溜而姑爲嘗試之理更何敢聽其奪溜而致滋貽誤之患萬一全河奔騰下注區區閘壩勢難抵禦狂瀾未有不潰决而塌陷者是名爲三分實不可不作十分準備工程旣煩需欵過鉅現就以上應辦各工約略估計已非千萬金不辦若防切處處完善其費更有難以數計者且前項築壩減水縱使勉力圖成溜僅三分入故七分留東是東省之河患未必遽形輕减而江豫之河防不免因而轉增通盤籌畫似亦非宜奴才等統籌全局至再計議不敢不將窒碍情形據實瀝陳除下游情形咨由兩江督臣曾國荃等另行查勘議覆外合將會勘乾河上游情形並擬蘭儀縣口門築壩減水分流入故辦法諸多窒碍緣由謹合詞恭摺由驛馳陳是否有當伏乞皇太后皇上聖鑒訓示再比摺係奴才成孚主稿前因與山東等省往返咨商是以覆奏稍遲合併聲明謹奏奉旨已錄○○山海關副都統奴才宗室謙德跪奏爲恭報奴才回任到關日期叩謝天恩仰祈聖鑒事竊奴才前因六年任滿籲請陛見奏奉諭旨着來見欽此奴才謹將山海關八旗官兵馬步騎射槍砲陣式閱畢於十月初一日帶印前往所屬喜峯口等處校閱秋操一律完竣卽遵旨入都　十月十九日仰蒙召見叩覲天顔跪聆聖諭訓誨周詳莫名欽佩十一月十二日跪請聖訓後卽行束裝起程於本月二十五日馳抵山海關副都統本任所有前委兩翼協領代拆代行事件以及稽查操防一切事宜尚皆辦理妥協無誤伏思奴才宗室世僕知識庸愚受恩深重惟有懍遵訓諭於操防各事竭盡心力振刷精神認眞督飭稽查萬不敢稍涉因循以期仰副聖主整飭營伍綏靖地方之至意除校閱所　秋操槍砲成數另摺奏報外所有奴才回任到關日期謹恭摺具奏叩謝天恩伏乞皇太后皇上聖鑒再查關内外地方緝捕尚屬認眞民情亦極安謐合併陳明謹奏軍機大臣奉旨知道了欽此○○卞寳第片再准户部咨凡遇靑黄不接營兵需借倉谷務須專摺奏明等因歷經遵照辦理按年彚奏在案兹據藩司孫翼謀詳稱光緒十二年分永定臨武二營均因靑黄不接兵丁買食維艱　照章借支倉谷接濟查永定臨武均係本折兼支營分照章每名借谷一石永定營弁兵二百九十三員名共借谷二百九十三石在於永定縣倉内支給臨武營弁兵三百七十四員名共借谷三百七十四石在於桂陽州及臨武藍山嘉禾三縣常平倉内分支借給彚案詳請具奏前來臣復加查核俱與歷辦成案相符除飭令於秋後照例扣餉買補還倉造報外所有營兵請借倉谷　由謹會同署湖廣總督臣裕祿附片陳明伏乞聖鑒謹奏軍機大臣奉旨户部知道欽此○○謙禧片再查光緒十年閏五月間因魚泡子賊匪竄擾圍境經前任都統繼格陸續派撥駐防練軍馬隊一百三十五員名緑營步隊一百二十三員名分駐東西兩圍搜捕餘匪奴才到任後體察情形業將步隊一百二十三名先後撤回歸伍仍令管帶駐防練軍夁領等督飭馬隊會同駐圍練軍各處梭巡一俟入冬圍内如果安謐再行督隊回營等因奏明在案兹查圍内尚稱　謐卽有零星小醜仍飭朝陽駐圍練軍加意梭巡足資緝捕自可將此駐防練軍馬隊一百三十五員名全數撤回歸營以資訓練除飭該協領等督隊回營並飭朝陽駐圍練軍加意巡緝理合附片陳明伏乞聖鑒謹奏軍機大臣奉旨知道了欽此 
 
