# 1917 - 8 - 4915774

 

Page 1

 
 
   
 
 

Page 2

 
 
時評 
[省制與軍隊（冷）]  
　　省制行將於各政團之協議而解决於憲法矣然余則以爲軍隊之組織不改變則省制無論如何斷不能不落現在之窠臼何則省長之上有一督軍者操其實權也 
　　或者以爲軍民分治可脫此弊不知軍隊之組織不改變則軍民分治僅有分治之名而無其實何則督軍與省長處於相近之位置其勢固有不易分者在也 
　　然則若何爲改變軍隊之組織乎蓋軍隊者保衛國家而非保衛地方也保衛地方乃警察隊之責而非軍隊之責也保衛國家則供養軍隊駐紥軍隊以及調遣軍隊等等皆當爲全國計算不得爲一地方計算今中國之軍隊每以其省能供養軍隊若干編練若干即駐紥其省若干是軍隊與省有聨合之關係即督軍與省有聨合之關係而所謂各省之軍隊者督軍之軍隊而非國家之軍隊也督軍而有軍隊爲一省之主於是省長遂在督軍之下無論省制如何不能出此範圍矣况乎此次浙事之糾葛其原因亦在於此 
命令 
　　一月七日大總統令　天田七太郎給予三等嘉禾章此令 
　　又令　楊毓　晋給三等嘉禾章郭承緒晋給四等嘉禾章此令 
　　又令　馬福壽授爲陸軍中將李實趙禪范毓靈馬鴻烈張慕韓王坦授爲陸軍少將此令 
　　又令　徐則恂加陸軍中將銜盛開第李全義加陸軍少將銜此令 
專電 
[杭州電]  
　　吕公望知中央迭次電催楊善德酌帶所部赴浙就任特於昨晚（七日晚）乘專車到龍華與楊會面商議四十分鐘後即於本日（八日）一點鐘回杭預備交代 
[北京電]  
　　今日十鐘政府得上海楊吕會電云竊公望因善德尅期酌帶所部赴杭接替今晨到龍華與善德接洽現已商定四師軍隊即於今晨起開拔混成一旅分乘三等車先赴杭垣附近之臨平車站駐紥公望即於本日早九鐘專車回杭預備騰 
 
 
 

Page 3

 
 
挪駐紥地點以便交代謹先合詞電聞吕公望楊善德云云 
[北京電]  
　　政府昨晚有緊急軍令致楊督（一）此次入浙不宜多帶軍隊（二）應將第四師之一部駐吳淞（三）又一部分駐上海及龍華 
[北京電]  
　　頃晤齊浙長談話大要（一）黎段均催速赴浙專待五弟自保定回京交以家務即南下（二）用人取就地求材主義將來之政務廳長即一從彼辦事多年之某浙人（三）對於財政主國家地方並重（四）除委一二秘書外隨行者甚少 
[北京電]  
　　浙籍議員因接杭電反對齊省長昨特開談話會再與政府接洽但聞政府意已决採用他省人主義 
[北京電]  
　　松滬護軍使缺本從馮意主裁旋王士珍爭謂繫東南大局楊又力保盧繼故即發表惟副使决裁 
[北京電]  
　　八日憲法審議會王主席繼續審議國敎問題王葆眞反對有人動議討論終局贊成多數王謝家要求用投票方法表决贊成多數又要求用記名投票少數遂用無記名投票計在塲五百二十五人得白票二百五十五藍票二百六十四均不足三分二數因人數不足未及報告四時散 
[北京電]  
　　政團協商會昨協議結果推孫潤宇於蒸日（十日）開審議會時提起動議表决地方制度加入憲法問題即將協商會草案完全通過 
[北京電]  
　　地方制度大綱加入憲法益友社與研究會兩方均已贊同擬十日由孫潤宇動議用全案表决法通過之制憲可去一大障碍 
[北京電]  
　　憲法促成會昨午在徽館開成立會到有數百人推舉孫熙澤趙鵬圖吳兆桓爲正副會長趙演說本會對議員公務上爲促進的而非妨害周沛三謂國會反對此其心虚見鬼處云云司法界巳極注意 
[北京電]  
　　内務部行政計畫决分釐　地方區域與整頓警察兩綱入手 
[北京電]  
　　元首親擬關於憲法司法省制政黨内閣財政六大問題諮詢任公裁决 
[北京電]  
　　國務院秘書廳將仍照元年規定分内外財交農敎蒙藏等科 
[北京電]  
　　鄭家屯案日使對警權决不讓步惟允解决後暫緩實行 
[北京電]  
　　梁任公昨下午往訪林日使 
[杭州電]  
　　王桂林電京謂夏超潛逃夏特向之質問 
外電 
[廣州電]  
　　龍濟光對於陸蘭清之赴瓊今已不復反對願退讓衙署及陸使應管之炮台 
（六日）路透電 
[北京電]  
　　副總統已聘定林長民爲秘書長 
（八日） 
[北京電]  
　　北　　　云黎總統不久將延請靑木中將爲總統府最高等軍事顧問　非　政府聘請其聘約之條件與英人莫理遜同 
（八日）以上德文電 
[漢口電]  
　　湖北舊進步黨之一派近又設立尙實社組織完成遂於昨日開創立會又共和黨一派組織敬德俱樂部本日於武昌開創立會而民黨首領蔡濟民等亦組織政黨目下正在運動其他政黨政派亦紛紛而起政爭將漸激烈云（八日） 
[濟南電]  
　　周村民軍解决問題因雙方之意見固執以致益加紛糾該首領吳大洲現在北京如同監禁山東議員刻正奔走急謀圓滿解决而周村不法之兵則仍肆意掠奪形勢不穏故張督軍急派第十八團軍隊馳往該處嚴加警戒又省議會議員近復聨名電呈政府請速斷然處置（八日） 
[濟南電]  
　　濰縣之民軍解散部隊五百餘名逃至昌樂方面有不穏之形勢該地方官已嚴警戒（八日） 
[南京電]  
　　武術研究社昨日午後二時在萬壽宫開職員會選舉敎育課長盧殿虎爲社長 
（八日）以上東方通信社電 
戰電 
[倫敦電]  
　　德公報云英軍在亞拉南面進攻爲德軍砲火擊退戰事現爲天時所限制 
（七日） 
[倫敦電]  
　　德國公報云克里巴巴東北之俄兵大隊已爲德軍擊退麥剛森元帥佔據一鞏固陣地自太太魯起至里姆尼乞尼止且奪獲村落數所而向塞里士河進發東南之德軍佔據哇萊里斯加蘇里安加瑪第尼里　德軍前鋒已進抵塞里士河杜白魯加之加爾資現處德軍砲火之下（六日） 
[倫敦電]  
　　德國公報云德布軍已攻陷白萊拉杜白魯加州今已廓清（五日） 
[倫敦電]  
　　德公報云俄軍棄白萊拉之前毁廠所之大半　奥公報云奥匈德軍佔據法爾土加魯山附近之小山數座同盟軍擊退克里巴巴東北進攻之敵軍捕虜七百人（六日） 
[倫敦電]  
　　德公報云德軍在哇桀土斯山谷與浦特拉山谷間擊退俄羅軍並佔據哇比斯蒂山巓俄軍在福克薩尼與芬特尼問廣二十五基洛邁當之陣綫進攻向哇比里斯蒂進發 
（七日） 
[倫敦電]  
　　德公報云俄軍攻破海濱與米託至里加大路間之德軍陣地德軍現正從事回攻巳俘敵九百人（六日） 
[倫敦電]  
　　德公報云俄軍在米託境猛攻失敗德軍捕虜一千三百人（六日） 
[倫敦電]  
　　俄公報云俄軍被逼在柯土姆巴南面退走二俄里俄軍佔據晆桀土斯河南面之高地一處　蘇吉柴河里柯柴之羅軍爲優勢之敵軍逼退柯泊魯里亞境内哇杜比斯吉西北之羅軍均被逼退走里姆尼乞尼古里安加基哇文瑪吉里尼陣線敵軍之攻勢迫令俄軍前鋒退走四俄里（六日） 
[倫敦電]  
　　俄公報云俄軍襲擊奪獲哇桀土斯山谷之戰壕數道俄軍在福克薩尼西北向東退走羅軍克復加巴土魯　陣地俄軍且於數處擊敗密攻之敵軍俄軍在福克薩尼西南取攻勢進抵拉斯比柴湖陣線（七日） 
[倫敦電]  
　　俄公報云俄軍進攻佔據里加西南之康成東南陣地一處俘軍官三員兵二百七十二人（六日） 
[倫敦電]  
　　俄公報云俄軍戰於里加境者俘敵五百人（七日） 
[倫敦電]  
　　英帥海格將軍戰報云敵軍襲擊隊鏖戰後攻入魯斯南面英軍戰壕卽爲英軍逐出棄下死屍甚多英兵失蹤者若干人英軍在奇文希北面轟發地雷一具效果頗佳英軍以炸彈擲擊萊斯波曷夫與土之戈末柯爾西面六○山附近敵軍之戰壕（五日） 
[倫敦電]  
　　英帥海格將軍今晚戰報云英軍佔據波芒哈美爾北面防舍兩所　英軍在亞拉東南廣闊之陣線襲擊深入敵軍第三陣線毁地窟多處敵軍防務受損頗重英飛機以炸彈擲擊敵軍陣線後軍事要地多處獲有結果（六日） 
[巴黎電]  
　　今晚戰報云華愛佛陣線雙方砲隊甚爲活動（六日） 
[巴黎電]  
　　今晚戰報云今日午後巴香達爾境砲戰頗烈法砲隊猛轟松末河陣線敵軍之防務 
（六日） 
[巴黎電]  
　　今日午後公報云末斯河西岸有炸彈戰事法砲隊屢轟二三五山北坡及摩爾化末附近德軍防務末斯河東岸及伏斯巨敵軍之進攻者均遭挫衂今晚公報云比境尼曷爾北境砲戰頗爲活動（七日） 
[倫敦電]  
　　英帥海格將軍今晚戰報云英軍在波芒哈美爾擊敗敵軍並襲擊亞美蒂愛爾南面敵軍戰壕獲勝俘獲十九人今晨敵軍猛轟後圖入維斯俠特西南英軍戰壕爲英軍擊敗大受損大紛亂而退伊泊爾北面亦有敵軍進攻敗退（七日） 
[倫敦電]  
　　英相喬治行抵羅馬大出世人意料之外法首相等及俄代表亦來大約協約國擇定羅馬爲舉行軍事大會議之地此舉大爲羅馬人士所歡迎（七日） 
[亞姆斯特丹電]  
　　德皇通諭海陸軍曰敵國志在滅德故不允受德國之和議余於上帝與入道之前而宣言曰以後慘烈犧牲之重大責任實由拒絶德國和議之敵國負之吾軍賴上帝之佑助定可促成和局云（六日） 
[華盛頓電]  
　　參議院討論三日之久卒否决贊成威爾遜總統通牒之動議後共和黨提出决議案請僅贊成美總統關於媾和條件之請求此案已成立（五日） 
[華盛頓電]  
　　國務院宣稱威爾遜總統並未有另發議和牒文之意（五日） 
要聞一 
[日本新企業與和議關係]  
　　日本英文紀事報云德國講和提議致日本財政上之活動大爲震動其結果可於股票兌換所價格大見跌落且懼重要之困難將因此發生而新事業之停頓關係似亦匪輕讀者當憶及自股票兌換所大活動以來謀利如發狂熱各實業公司皆宣示擴張之計畫發行新股票以爲發展之計購買者異常踴躍以業紡織者爲尤甚且有組織僞公司謀騙人獲利者而目下德國提議媾和陡然發生驚恐造成一種重要之情形認股者不肯交欵已交者又謀將股本付還謂公司之股票旣有不肯付欵者則不能合法存立又傳聞股票保險者復採一種惡習股票增價十元者則須付二十元關於此事更有種種糾葛甚至有發生煩難之法律問題故除眞正之新企業停頓外尙恐有他種困難之情形刻在商界雖具一種有希望之聲調某種貨物現正回復其地位然講和消息曾致洋靛酸之價跌至每百磅日金九十五元且現時則非日金一百元不能購現大阪銅錢（鎔以取銅）之價每百斤售日金二十八元五角而銅（約九成八凈銅）價每百斤約在六十二元至六十五元之間此項價格與未起恐慌以前之價相若而暫時價額亦不至有大漲之虞德國媾和之提議實足息止投機之狂熱使商界得免需求驟增發生之弊也英國國庫劵在日本之發行曾使銀行所儲閒錢之數減少現届年關結算賬目之時加以和議致股票兌換之傾跌故銀行皆限制借出欵項大阪銀行更增加墊欵之限制聞竟有將巳墊付之欵取還者此種情形致各省之小銀行處於困難之地位小銀行者即指倚賴大阪銀行者是也故目前甚懼至年終各省小銀行或有遇困難者焉該英報又云德國提出和議致股票大跌各公司之謀增加股本或設新公司之計畫因而受一打擊如此濱信託公司已取消招人認股之舉又據大阪朝日新聞所載松田軍火製造所及大阪電氣鍊銅公司增加股本之計畫處茲情境不知能否成功自十二月以來招人認股之公司約二十間或爲增加股本或爲建設新公司據稱各公司每至請認股者付欵卽遇有困難又聞受影響各公司皆暫延期交欵以消除困難云 
[徐州特别快信]  
　　外間傳言天津會議主張改組閣員定梁啟超長司法張弧長財政葉恭綽長交通孫寳琦長農商茲據某要人言此說不確 
　　張勳電請任康有爲爲國史館長聞政府昨已復電允准不日徵康同意 
　　曲同豐昨日忽又由濟南乘車來徐住蓬萊旅館一徐樹錚張鎭芳陸建章昨由蚌乘車來徐聞倪嗣冲明日早車即到 
　　龍濟光之代表昨晉謁張勳密談數小時 
　　王占元之代表何佩鎔昨日來徐 
　　八路統領昨均派帮統來徐請領上月份餉銀 
　　軍需課長萬弼臣昨日巳由寗領到八營軍餉解徐發放 
[南京快信]  
　　馮副總統前擬誕辰後入京一行茲聞此議已作罷 
　　聞新任浙江省長齊耀珊定今日出京乘津浦車來寗一說謂須俟楊善德到浙任方行南下赴任馮副總統對於浙事之辦法已電告中央核辦浙江各界通電馮副總統反對齊耀珊甚烈浙江公民大會代表沈定一經亨頣昨日晚車抵寗即謁馮副總統定今日午車北上 
　　衆議院議員禇輔成今日由滬乘車來寗 
　　衆議員方潛已將其太夫人喪事料理完畢不日乘車北上 
　　揚屬省議員姜亮岐聞已因病逝世 
　　衆議員陳允中陶保晉凌文淵昨聨袂回京天津公民會因老西開交涉案久懸未結昨又公電馮副總統請轉電中央促速解决以釋羣疑 
　　倪嗣冲帶來之衛隊昨始全數開赴蚌埠 
　　安武軍統領馬聨甲昨乘安豐兵輪駛回蕪湖國務院來電略稱經費支絀各省警務處及省會警察廳均照兼攝處費無庸另行開支等語其實江蘇警務處迄未成立省警廳長王桂林不過奉令加警務處長銜故經費亦未另行開支 
　　警廳近日晚間均加派雙警荷鎗實彈站崗以防宵小竊發 
　　昨日（七日）氣候更冷寒暑表已降至二十度警廳得各區報告三道高井李府巷金鑾巷駡駕橋城隍廟背等地昨一日共凍斃貧民八名陰曆年關伊邇齊省長昨飭財廳從速籌撥各機關經費以便各辦事人員預支薪金俾度年關 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[塡補預算與鹽稅餘欵]  
　　五年度新預算案不足在一萬萬以上經國務會議逐項核減不足之數約在五千萬元左右現在核減之手續已了連日更議塡補方法其如何塡補尙未决定惟聞國務員中頗有主張就加賦上着想預期增收二千萬元以補不足之一部故連日會議時財部賦稅司司長皆曾奉召到院以備諮詢加賦一舉未嘗不可行但加賦必從經界入手庶負擔均平而收入自增然此斷非數月之間所能成功若不問其負擔力之何如但就現有額徵之數普加若干則無論於租稅之原則有合與否而當此民生凋敝之餘亦奈何易其言耶 
　　鹽稅爲我國收入之大宗自作善後大借欵抵押以來其收入逐年增加據丁恩氏云中國如能就場抽稅開放引岸其收入尙可增加數倍此言或不盡虚也上月十九日由丁恩氏簽字交還政府撥用之欵計二百萬元昨日丁氏復知會外國銀行再撥五百八十萬元總計三星期中交還中國之欵已達七百八十萬不爲不鉅矣據確實調查民國五年所收鹽稅除一切開消抵還外債及存放外國銀行作六年份正月至六月各項抵押之巨欵外實餘六千七百萬元而所用之洋員約四五十人較之海關實遠過之云 
[浦信質問案之咨覆]  
　　日前衆議員李振鈞提出關於浦信鐵路之質問書一件現已經國務院答覆其文云國務院爲咨覆事奉大總統發交貴院咨開議員李振鈞等提出對於浦信鐵路巳耗資本復擔息金巳否與中英公司磋議進行質問書一件希答復等因查原質問書謂浦信鐵路與中英公司借欵合同於民國二年十一月成立訂明六個月内發售債票六個月内開工迨依限開工債票未經售出復展期六個月等因查該合同第三欵所載其開工日期於此合同畫押後不得延至六個月外公司亦於此期内預備至多二十萬鎊之墊欵知會督辦提用作爲公司代墊第一期出售債票進欵應將墊款實在提用之數並其利息均由第一期出售債票進欵内扣除等語是開工日期限於合同畫押後六個月内雖經訂立而於六個月内出售債票並未定有明文卽無所謂展期因已交之二十萬鎊係墊欵而非借欵也又原質問謂計自測勘路線　開工停工後共耗去資本二百萬餘加之每年息金又須十餘萬元不特此也即如已收用百餘里之土地已築成四五十里之土方安設三百里之電線已建造各處辦公之房屋與夫購存之華洋材料均將曠廢頽敗長此遷延坐使地方大利不興復增國家無窮之擔負如欵絀由我夫復何言今欵絀由彼轉令我受二百餘萬元之損失而復累以每年十餘萬元之息金揆諸事實殊未洽黨等因查該路因欵絀停工所受損失誠如質問所言惟停工原因由於債票不能發售而債票之所以不能發售由於歐戰未終按該合同第十二欵所有借款招帖由公司與中國駐倫敦公使酌定俟此合同簽字後遵照下節第十三欵所載提前發出此借欵招帖又第十三欵此借欵出售債票俟此合同簽字後遇有機會提前將三百萬鎊之債票出售又第二十一欵此借欵合同簽字後招帖未發之先如有關係大局或銀市格外之事致中國政府現在市面之債票價值有碍以致此次借欵未能按章辦理准公司展期緩辦惟所展之期届時彼此商定若訂明之期限内仍不能辦即將合同作廢是此項借欵於公司與中國駐英公使酌定招帖之後未經發帖之先遇有事故未能按章辦理方准公司展期緩辦現在招帖尙未酌定公司旣無展期之必要而該路實無催促發行債票之權政府原以該路甚關緊亟思繼續進行奈此際金融奇緊實無餘欵可以籌墊如欲歸還墊欵以求取消合同無論借欵還欵徒耗折扣且合同爲條文所束縛難以取消又原質問謂究竟政府對於該路是否籌謀進行現在已否與中英銀公司磋議等因查該路地處要衝綿亘數省軍事商業均有莫大之關係政府自應力圖進行伹因上述種種之困難勢不得不暫行中止刻下該路事務歸併津浦路局兼辦以節經費現正通盤籌畫謀與中英公司切實磋商辦法俾此工程早日復開相應咨復貴院查照可也此咨衆議院國務總理叚祺瑞 
[農商部擬畫一墾務事權]  
　　農商部以現在關於國家行政所辦之墾務係歸内務財政農商三部主管凡遇重要之事涉及墾務全部者動須三部會稿不特立理需時且往往因各部意見未能一致反多困難而各部單獨與各省行文亦不免智者見智仁者見仁准駁互歧因此欲將墾務一律劃歸該部辦理嗣後即照該部之主張以免紛歧斯民主張之理由（一）凡各省已設之墾務墾牧開墾等局或其他關於墾務之一切事宜統行劃歸農商部辦理以便將林業及苗圃等事從各方面積極進行（二）各清丈事宜與墾務有關或涉及林業苗圃曁荒田荒地荒山並關於水利之灘蕩洲沚等事嗣後槪歸農商部單獨主持一切（三）凡因墾務所收之費除實在開支外統歸國庫以濟政需聞此項辦法現在已提出於國務會議未識將來結果如何 
[隴吉代表與省長]  
　　甘肅公民張宗海自冒雪擊鐘呼號該省議員化除私見聨結團體向政府催促早日撤換張廣建後該省議員曾分打電話派人與張君緩頰懇其稍留體面以便活動彼等必於數日内全體晉謁當道痛陳一切誓不達到目的不止孰意彼等終日花天酒地對於前之所言似巳不復憶及張君訪悉頗爲憤滿乪此外間盛傳張君將於日内手持代表棒（該棒乃特别製造形如罄錘長約二尺餘上刻甘肅九百萬人民代表等字樣）在國會門首痛擊該省議員不知能成事實否然亦可謂趣聞矣 
　　吉林聨合會前因遼源交涉舉代表陳松毓入京面陳計畫其後該省議會風聞該代表陳松毓有向中央攻擊省長之事經該省議會來電伸辨旋經中央復電言陳等尙無攻擊省長之事各等情昨該省議會復來電力防陳等有招搖之事其電云大總統國務院鈞鑒遼源交涉關係奉省存亡吉省爲唇齒之邦於義尤難漠視是以發起團體聨合會籌畫進行方法并公舉代表松毓等入都面陳人民憤激詳情俾政府恃爲交涉之後盾是該代表等職權及人民委託之範圍僅限於遼源一案嗣松毓等越俎言事冀熒惑政府之視聽且動以團體名義招搖生事鼓動是非本會始宣告撤出團體乃松毓等挾嫌尋隙始則反對選舉繼則唆使訴訟鬼蜮講張方興未艾本會覩此情形難安緘默謹具實臚陳清聽籲乞鉝座鈞院對於該代表及聨合會言事不出交涉範圍儘可俯賜採擇如再多言出位或妄有指陳希圖擾亂作爲無效庶伎倆無可再施公理賴以維護吉林省議會卅印 
　　按共和回復以來各省之反對省長巳數見不鮮而從細考之至今尙無因反對而撤換之一省長隴吉兩省之政績若何吾且不問第以事例卜之僅以一二代表之口頭指陳恐無與於中央進退大吏之若何影響微論國會今日方爲各省軍民長官所聨電疵議而其自身又黨派紛歧問題多端必無餘力問及京外疆吏卽使議員地位仍如議會回復之初試思河南江西等省之查辦案不猶至今一無歸結耶而况國會今方救過不遑一介代表未必具有若何手腕也然則隴人之催促與吉議會之電防其亦明知其無與於事實而姑爲此以自表其主張乎雖然今之爲隴吉相類之行動而更激者尙有川浙吾且拭目以觀其究竟 
[湘參議員産出後之雜聞]  
　　湘省選舉參議員已選出譚心休席業曾繼梧等三人及候補參議員章士釗一人巳誌前報此次選舉運動者旣多而各議員意見亦復紛歧不一以致開會至七次之多耗時至九日之久而區區之參議員三人候補員三人竟不能完全選出亦可悲矣現在范代監督以省議員紛紛主張停選以免徒耗時日遂亦准予照辦除電致内務部並聲明遇有缺額時再行補選外巳於日昨正式宣布矣 
　　湘議會此次改選參議員外間紛紛議論謂各議員有賣票情事且有發布傳單指名攻擊者故范代監督特將選舉訴訟程序於日昨布告周知如有確知此次選舉有違法情事者無論何人准其按照下列各欵指名提起訴訟（一）此項選舉訴訟由選舉之日起限十日内提出（二）此項訴訟歸高等審判廳受理（三）此項訴訟高等廳應認爲特别訴訟先於一般訴訟判决之 
　　譚心休席業曾繼梧三君旣均當選爲參議員遂由范代監督照章通知願否應選並限於一星期内答覆頃聞譚君等已用極簡單之駢體文先後答覆願出擔任刻范監督正在製造證書以便發給 
　　現補胡瑛一缺之章士釗君於此次改選早已各方妥洽本可當選連任不圖事機中變僅得一候補當選人聞曾繼梧君當選之時曾向監督辭選曾君果能不就則章氏亦大有希望惟自監督以下無不力勸就職刻曾氏已允出而擔任則章氏之候補不知候到何時　矣或謂兩次選舉參議員章君均爲候補何其巧也 
　　此次當選各參議員中惟曾君出人意表蓋以曾君恬淡高潔且爲武人也事後各處訪察始知曾君之當選緣有某氏者亦係武人其資格與曾相若以其目下位置雖亦頗高而究難長久故亟欲於此時易一位置其最所注意者爲湖南陸軍工廠總辦而此席爲曾繼梧氏所據搖動頗難故自願爲曾氏運動使其出任參議員然後再用手腕謀得此席現第一步目的巳達則第二步之目的想亦不難達到矣 
[陜省選舉參議員]  
　　十二月十八日爲陜省議會選舉參議員之期是日上午九鐘省長兼選舉監督率同檢察投票開票各員蒞會監視共投票三次第一次投票結果楊逢盛以四十八票當選第二次張鳳翽以二十九票當選最後一次趙世鈺以四十一票當選所有候補議員由監督當場宣布次日再選 
　　十九日上午九鐘繼續選舉候補參議員省長仍蒞會監視將上日末次所得三十六票之郭浤作爲候補第一外其餘二人是日投票結果張熾南以四十六票當選候補第二郭希仁以三十八票當選候補第三而陜省之選舉參議員事遂於是乎告竣 
[川公民會反對戴戡之劇烈]  
　　川省公民會譚毅公等運動反對省長戴循若接事兩次發布警告開會阻拒并要求省議會協助由議員王仲賢等七十三人對於省長篆務交代事項提出質問當經羅兼省長答覆云查此案前經本署督軍電呈請示茲准國務院篠電開支電悉戴省長電稱尹昌齡病尙未痊擬委黄大暹暫代政務廳長當經復准省長印卷自可交其接收已專電催戴晋省院篠印等因當經遵將省長印卷一切令交代理政務廳長黃大暹接收在案准咨前由相應咨復查照云云 
　　公民會見羅氏交代旣以迫於院電事在必行乃恐嚇黄大暹使不敢接收上月十七號晚間有乘三人肩輿後掛馬燈又有隨從數人至福德街黄大暹寓所送鑌鐵匣一個并信函一件適黄不在家來者遂置匣與信而去黄歸折信視之内稱黄大仙知悉無物小兒竟敢窺竊政柄本會預備茘枝三百枚供爾飽啖今特送一枚請嘗試之公民大會公啓等語心知其故遂將信函連同鑌鐵匣一併函送本管警署查究警廳即派警至黄宅保護先是十七號羅督派員至黄大暹寓所問何時接事黄答以明日八鐘乃十八號羅督軍將省長及警備隊總司令關防派副官送到政務廳過時而黄未至繼又派員往訊則因有公民在黄宅環伺黄不敢出次日乃接任代理政務廳長到廳視事 
　　公民會見恐嚇黄氏之計不行乃又從省議會着想十八號省議會討論鹽務案至午后三時休息議員齊入集合室公民救濟會代表早到議會譚毅公（代表）謂戴戡罪惡昭著川民反對甚烈貴會爲川民代表當能顧及七千萬人之生命財産代達七千萬人之隠情此間公民特開會討論推舉代表等來貴會請願今公民集於議會外有二百餘人爲尊重貴會起見僅由代表等十餘人入會務請貴會俯採輿情示一明白之態度聞羅省長已將省長印交給總務科謂中央有電令由黄大暹接收須速阻止議員中有謂此間討論無效須入議場開緊急大會者李元欽等欲回寓所乃門首駢立十餘人向内力推不許外出李乃由左側入秘書廳胡文英在集合室以阻止議員出外之事間議長謂警察何在秦森甫劉恒光謂旣係公民請願當依式具書先交審查後付大會遂搖鈴入場討論辦法而場中不過四十餘人久催無至者議長不得已又入集合室改開茶話會議定推舉代表四人阻止羅署省長勿交印信當夜至督軍署接洽羅署督軍云此事係奉中央命令將印交與黄大暹碍難中止代表回寓之後議長唐宗堯以日間已與公民代表言定明日開會提議信不可失擬於十九日午前開審查會將公民請願書審查完竣午后卽提出大會討論乃是日午后二時議事時間已届而議員在場者只五十餘人公民會派人在外阻止巳到之議員不准出外議員又互相拉扯并往文廟街及餘慶橋議員公寓等處搜索又續到數人約候一鐘之久方得六十餘人仍不足法定人數於是分往會内會外窮搜挨至四時議員入場連議長方七十一人勉足法數旁聽人較往日爲多軍政兩界要人亦多有至者并有前公民大會首領江夔嶼現公民救濟會首領譚毅公等旁聽樓上不能容又有站在議場大門外立聽者其情形頗與前年尹胡交訌時法團聨合會要求開省議會相似議員入場楊文萃請關門首由議員楊彭齡動議本會對於戴戡已三次去電反對中央并不一覆未免蔑視本會戴現又在渝接事并委黄大暹在省代行代拆今有公民之請求可否變更議程提前討論議長付表决多數謝海南陳實全楊文華秦森甫李文耕劉冕冉君谷等相間發言爭持極烈章咸請付表决議長唐宗堯以戴戡不堪省長之職經本會疊電國務院請收回成命迄未奉覆顯係違法專横目無議會應電大總統副總統參衆兩院各省議會各縣宣罪狀務求正當解决爲標題付表决多數起立劉恒光言不說休會以待鬧到解散何人負責秦大猷言休會不說若是休會本員不贊成時議員紛紛起立欲出議場議長遂搖鈴散會公民會見目的已達亦紛紛散去 
[廣東陽曆新年之團拜與慶祝會]  
　　民國六年元旦省中軍政民政司法各衙署均定休假三天故是日紛紛舉行慶祝各團體學校軍營等亦然至陸朱兩大吏所發起之慶祝大會假座東園舉行並以是會係集合軍政商學各界組織而成且爲民國成立以來所未有之創會故除於夜間大放煙花外并請光華學校俱樂部同人開演白話劇助慶先期分送入場劵於各界俾便憑劵入座復於下午六時太開宴會至是日所行之禮節如下（甲）新年團拜之秩序一先向國旗行禮三鞠躬二各界齊向督軍省長行禮一鞠躬三督軍省長向各界答禮一鞠躬四各界互相行禮一鞠躬五禮畢照相（乙）補慶雲南起義日紀念大典一各界就位成一半圓形面向國旗二滇軍官長在各界之前成列三督軍省長在滇軍之前亦向國旗同行禮三鞠躬奏國樂四樂畢讀祝詞五三呼中華民國萬歲六禮畢照相請滇軍兩師長居中六休息游覽（丙）遊戲會之秩序一白話戲下午三時至七時二烟火下午八時至九時半三百花戲晚九時半至十一時四白話戲十一時至一時五正育社不限時間六軍樂不限時間七學界鼓琴唱歌不限時間八茶點下午七時至八時聞省長所印之入場券共二萬送督軍署七千各界八千直轄各機關亦巳一律酌送是日男女界來會者異常擁擠誠一時盛會也是日陸督軍先令各軍官於上午九時自少样以上各穿禮服到軍署團拜奏軍樂督軍親率各軍官向國旗行禮督軍南向軍官北向禮畢散班休息十一時入席讌會二時聨赴東園 
[魯省議員電訴周村苦况]  
　　周村民軍之編遣問題立理以來始之以曲專使繼之以張督軍與夫國會議員省議員等之調停費欵若干萬歷時巳半載而終於不得要領以致長博淄章等縣人民日處水深火熱之中綁票勒贖之案層見迭出茲聞省議會議員黃子阿等對於該處民軍結束問題特電致中央請速解文云北京大總統國務院鈞鑒周村民軍編遣已費鉅萬仍復抗不結束近益肆其土匪行爲架人勒贖民不堪命議員等痛切剝膚難安緘默萬懇我大總統總理當機立斷迅予解决以蘇民困魯省議員黄子阿傅金壽盧寶齡張光第邵晋蕃劉振鎔楊賡良萬光煒張紹聖侯列五淳于鴻恩杜拱辰梁廷芝高蔭臣朱鈞聲劉延滋孔廣淇等叩支 
[鄂省金融與農事之恐慌]  
[錢荒之原因]  
　　鄂省紙幣充斥官票擁滯由來已久前因省議會初開幕時對於官錢局濫發錢票最爲注意提案清理該局設法兌現者紛起當道不無顧忌以官票吸收現金不敢故鬆價值而棉花雜糧之生意又一時暢旺需用官票赴外縣採辦故錢票價值不數日間即提高幾與現貨相等乃不半月復漸漸低落近因陰曆年關市面需用銅元甚夥公家復以財政支絀由官錢局以票競收現洋以充軍餉政費銀元換票竟至一千五百二十文而官票換銅元則漸貶至九折官紳商民幾無一人不蒙此紙幣之害城外四鄉如金口商會豹澥鎭之同德善堂油坊之團防公所乘茲錢荒發行之百文小票遂流入省垣不少然市上不甚通用終無以平劑錢荒前日王兼省長因徇武漢商會之請求開救濟錢荒緊急大會議財政廳長錢局督辦中交兩銀行長特派交涉員造幣廠長京漢路南段局長等皆列席議决三事（巳詳六日本報）限即日起籌備實行惟商界一方謂陰歷年關轉瞬即至商家正在結束清帳之際匪有大宗現貨難資周轉此項辦法頗有緩不濟急之勢故日來仍多愁眉雙鎖云 
[耕牛之缺乏]  
　　鄂人於肉食向以猪爲大宗 
 
 
 

Page 7

 
 
羊次之牛肉昔惟省城與商埠常年有售其餘各縣因宰牛有禁非病廢不能宰殺自前歲財下税頒行屠宰稅條例以來屠牛之禁遂大開放去春各縣農事即有缺牛運用之象曾經財政廳規定屠宰稅補充條便對於屠牛者嚴加取締締以耕牛菜牛爲區别專畜菜牛宰食者須報縣烙印剪毛究之徒爲具文前省長范守佑在江漢道尹任内因頒令禁止所屬二十七縣屠牛祇夏口屬商埠不在禁例此令於農業不無裨益范任省長並推行及全省詎知漢口一隅雖食牛有限而某國商人所開宰牲廠則以氷凍運輸猪牛羊肉出口者爲數極巨猪羊姑置不論僅牛一項每星期常在二千頭以上皆係派人往鄰省及各縣採買而來鄉人貪圖高價農隙時咸將年耕作倍價亦不易得影響於　業至巨王兼省長近迭據各縣報告令交涉員與某領事談判飭該洋商停止宰牛未有效果昨特通電各縣禁止運牛出境以爲釜底抽薪之計其通電如下　本省各電局照章分送各縣知事内密各縣耕牛缺乏禁止運販屢次通令誠恐農民尙未周知合再通電各知事趕即廣張布告倘再有鄉人販運出縣者即行嚴治並加該知事以違令之罪其有缺牛耕作赴他縣採買者須在縣請領執照仰即凛遵勿違省長王敬印 
[西報之杭垣形勢推測]  
　　大陸報六日杭州通訊云邇日天氣寒極星期三夜寒暑表低至凍點下十五度此爲一千九百年以後第一寒夜此間軍界形勢似已鎭靜推求其故未始非中央任楊善德督浙一舉有以致之從前勢欲擾亂杭城安寗之種種變故今已消滅新督軍曾供職浙省浙軍將弁與之有同僚之雅或曾隸部下者頗不乏要楊何時來浙就職其部下北軍第四師是否借之同來今日尙無所聞浙人有反對楊者其反對之理由在於北軍蓋以楊來則北軍亦將隨之而來也浙省之行政長官向爲浙人而盡捍衛之責者亦向爲浙軍地方頗享寗謐之福今新任之楊督軍與齊省長無一而爲浙人於是許多方面遂有浙省當由浙人自治之呼聲連日大會屢開公電屢發皆以拒絶楊齊爲言惟識者以爲此種示威舉動未必能挽回北京之任命且謂楊督苟能鎭靜處之則反對者未必終持反對之態度杭城一切景象表面上無異舊觀至於劇烈之暗潮或不能盡免然有勢力者多以維持和平秩序相勉殊可嘉也夏曆新年在邇各級人民咸望勿再起風潮致使新年之快樂氣象爲之黯淡而盼望尤切者則爲商人云 
地方通信 
[靑浦]  
[敎育會展覽學校成績]  
　　靑浦縣敎育會於上月三十一日及本月一日假座公園舉行第三次全邑學校成績展覽會是日送會陳列者共一百餘校以縣立曁城廂朱家角章練塘白鶴江各校成績爲最多會中計設學校成績陳列室一所國文成績陳列室一所算術成績陳列室一所圖畫手工成績陳列室七所一時五光十色藻采紛披蒞會參觀者如入山陰道上應接不暇據各界評論咸謂此次成績較第二次開會又多進步云 
無錫 
[稅所長接事]  
　　無錫稅務所長蔣簋仙因營私舞弊被人控於省署派委查實由胡財政廳改委省中官印刷局長遺缺即以財政科長梁玉書補充茲悉梁君字素文於前日到錫昨巳接任帶來隨員有二十餘人現任稽徵員大爲更動是日舊任職員數十人齊集於啓泰棧梁所長庽處聽候差遣及至發表除大渲分所稽徵員三人全行留用外如黄埠墩分所主任鄭有餘調往清名橋外其餘所留者甚爲寥寥平日著名老扦手如鍾子範苗雲山等爲歷届蟬聨之人至是亦在淘汰之列說者謂梁到任前深　舊任各員舞弊者多故此大加甄别云 
[客棧之離奇命案]  
　　馬路上各旅館中向爲三等妓女借作陽台浮浪之徒亦往往以客棧爲幽會之處嗣地方人士以風化攸關由胡介昌陳請縣署取締迨至秋間始據縣知事飭知各警區禁止客棧不准容留妓女及留宿不正當之男女而官場辦事向來非視爲具文即屬有始無終各警區中旅館之數以五區轄有馬路其數最多此項禁令發表後初時頗見雷厲風行不兩月效力漸微近日風傳各棧主合出津貼商允區官不加限制所以傍晚電燈來時妓女蠅集於旅館中者無異於未禁以前公然放縱毫無顧忌昨日馬路上登豐棧竟發生離奇命案緣有前充法警現當地保之鄒巧泉素好漁色於昨晚偕同南妆某廠繅絲女工綽號强盜鳳仙在登豐客棧歡會不意至夜半三時鳳仙忽然托故出外一去不回翌辰茶房進内洒掃驟見鄒某僵臥床中隨赴縣署報告繼由屍妻鄒許氏聞信奔視見鄒手指所御金戒及身上值錢之物均巳不翼而飛且見死者頸項有指㾗兩處下身腎囊亦有血膿溢出似非脫陽而死堅欲請官驗明伸寃棧主大懼願以私和了之未知結果如何也 
南通 
[南通餘西盜案紀詳]  
　　餘西東鄉四甲曹姓係著名富戶積資頗厚久爲匪徒垂涎第因該處軍警防範綦嚴故盜匪無從措手刻因餘西佈置冬防四甲所駐軍警槪行調回地方空虚匪徒乃乘隙突入該鎭且人數衆多均挾帶武器整隊而行當將曹姓大門劈開直達曹季氏之臥室似有熟人爲之引導者先將老婦用繩索捆綁逼吐銀錢藏所婦語略遲即被匪徒以刀背猛擊惟該婦年邁龍鍾且瞥見匪徒手執利刃恐遭其害即以藏銀地方實告該匪等恐去後老婦聲張復以棉花緊塞其口計刦現洋一千餘元衣飾等物不計其數臨行遺下子彈手鎗多件並鳴鎗數響呼嘯而去迨餘西警區買區長得信派警前往追捕已經無及現曹季氏因受傷甚重命在垂危其媳特據情報請縣署核辦盧知事據報後即派警察局長楊薇生前往履勘並飭該區嚴加跴緝務獲究辦一面將匪徒狀貌懸賞通緝如有獲到正犯一名賞洋一百元從犯一名賞洋五十元 
鎭江 
[開會集議補助育嬰經費]  
　　鎭紳何瀚如經理育嬰恤嫠留養普仁各善堂公事有年近以育嬰經費困難每年所入育嬰洲租房租緣釐等項僅二千餘串而用費約在三千串左右故自光復以來所虧欠之欵已有七千餘串日前特刋佈傳單邀請紳商學各界於日昨在縣署開茶話會以爲將伯之呼是日所報告之事列下　（一）報告育嬰堂逐年積欠（一）報告出入各項大數（一）請公議遴選公正經理人員（一）請磋商洲租如何整頓（一）請維持本年急需以還恤嫠之欵並完蘆課正供（一）請磋商本城籌欵補助之法聞是日提議設法維持者雖多惟皆空言並無一定辦法旋卽散會 
[丹金兩習藝所之發]  
　　丹徒縣章知事以鎭郡失業窮黎游蕩不務正業頗與地方有礙擬設游民習藝所爲之收容刻正與各紳董籌商集欵開辦金壇警察局王局長亦以貧民生計困難不免鋌而走險特會同富紳周黄等發起創辦金壇縣簡易習藝所以期敎養兼施暫定名額六十名設籐器皮革木器工作四科所需經費槪由發起人擔任勸募聞已籌有洋二千餘元約籌集五六千元即可呈請倪知事轉呈備案定期開辦矣 
[師長派兵分防]  
　　駐鎭第十九師楊師長以鎭地爲水陸通衢時將歲闌恐有匪徒乘間竊發故與丹徒縣章知事會議後卽將歷年歲杪軍隊出防地點開單帶回師部隨時傳集各營長官切實誥誠務須每夜帶兵出巡一面分配地點撥兵駐紥並令即日前往 
嘉興 
[鄉鎭大火]  
　　嘉興東門外徐婆橋鎭一市集也人烟週=稠密商業繁盛前日該鎭南街吳耕山家忍於黄昏時分因煎冬令補　劑（俗呼膏子藥）失愼致肇　如頓時炎光燭天不可嚮邇延燒葉萬生南貨店沈順茂洒店萃順醃臘店曁茶寮烟店店雜貨店及居民住宅約計二十餘家之多嗣經人竭力施救火始熄滅而吳耕山之母（年巳七十餘歲）曁其女與孫女三人均被焚斃（因火起時適在樓底下）此外受傷者亦頗不乏男啼女號慘狀不可言喩是役也共計損失約在萬金以上可云浩刦矣 
[盜刦彙誌]  
　　嘉興自入冬以來各鄉鎭村盜刦頻聞前日東門興善寺新十二上三莊農民馮某家被盜匪多人明火執杖破扉而入刦去白米三十石曁衣服飾物約值五百餘元次日由該失主開具失單報縣追緝又同日南門外朱庵地方唐某家亦被盜匪入内搜索經鄰人設法呼捕匪始竄2逸共被刦去衣服首飾及細絲約值二百元左右 
安慶 
[皖議會補發六月公費]  
　　各省議會議員任期依暫行法以三年爲任滿皖省會自民國二年一月成立至四年十二月底即應依法改選乃因三年三月二次之政潮曾經中央解散本年十月復行召集故各議員以本年底常會係第二年度會期六年常會係三年會期則六年底即應改選若照三年任期扣算則中間間斷六月公費自應補發當經各議員公同議决咨請省長撥解刻聞倪省長已准予補發矣 
[禀請恢復之縣中學]  
　　皖南當蕪繁三縣於前清時卽創有太平中學光緒二十八年曾辦畢業一次其經費由翠螺書院田租及米捐項下撥領詎該校於民國二年中斷嗣後無人提倡現有三縣公民吳雲等請議恢復業由省議會咨請省長核辦刻聞倪省長已令行當塗縣宋知事照會三縣敎育會及各縣正紳會商辦理矣 
來函 
[浦口車務叚長處來函]  
　　敬啓者讀貴報本月六日要聞二欄内載有蕪湖快信云此間事界於二日晚得滁州電知浦口開行之津浦車是日在該處遇險車裂搭客受傷頗衆安武軍第七路統部書記官唐作右臂已斷現送滁縣宏仁醫院診治唐家屬在蕪亦接有此耗等語殊與事實不符查當日敝路第四次車由浦開至滁州站停泊上下搭客及車頭上水時曾據該站站長報告有安武軍第七路統部書記官唐立左因事下車復行上車因雪地太滑加以車頭上水車輪稍動該客心慌偶而失足致將所戴之帽落於軌内用手拾取站長曾阻止並云派人代取伊不遵行致將左手軋去四指　送宏仁醫院診治等情該唐君軋去四指亦由自不小心所致並無折斷右臂及遇險車裂搭客受傷頗衆情事諒貴訪事傳聞失實事關路譽合函佈達即希大執事詳登更正以維路譽爲幸浦口車務段長處啓 
[張羅澄來函]  
　　今日見專電欄列賤名請定總統終身一電與原電相差太遠未免駭人聽聞特將原電詳錄一份送請貴報更正以符事實而彰公道肅此恭候文祺張羅澄一月八號 
[附抄原電]  
　　北京黎大總統國務院兩議院鑒澄慈善爲務理亂不聞頃見報載府院惡潮大懼亡國请仿瑞士制定共和最良憲法黎馮恭儉仁明即行開辦任滿後不再選用總統以絶亂源猶憶川路初辦澄知必亂數京控請臺諫參劾無效遂棄官不爲及辛亥路亂調停不獲臘月具摺交袁世凱代奏請定孔敎爲國敎並勸清帝遜位棄政司敎以保全蒙藏今川亂更劇請速簡王芝祥劉存厚同主川局另調羅佩金戴戡優缺以酬賢勞免冉釀亂而慰蔡魂公民張羅澄卅一 
雜評一 
[奇冷（一子）]  
　　各省之反對省長雖烈而表面則延擱而不决也黨派之暗中活動雖忙而表面則停滯而不進也外交之會議雖數而表面則一無所解决也此外若中央之政務雖籌備大政方針而表面則除一二重要命令外不聞有所進行憲法之會議雖有意限期速成而表面則除一二空言協商外未見有何成績是一切政治之潮流皆有凝結不動之象也豈近日天氣嚴寒江潮冰凍而政潮亦因之不能流動歟然則誠奇冷矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[二十餘年未有之奇冷]  
　　近日天氣甚寒内地小河結冰甚堅昨據西鄉來滬之人述及澱山湖及珠家閣之三分蕩亦巳冰凍船隻幾不能通行所有珠家閣開至安亭接通滬寗火車之小輪船向來日開兩次近日因須敲氷故僅開一次須俟解凍後方可照常開班而滬上自六號夜下雪之後更覺寒冷據徐家滙天文台報告七號最低温度僅有十二度零四與西曆一千八百九十三年（卽前清光緒十八年）一月中旬之寒相去無幾屈指計之巳二十四年未有如此奇冷及至昨日寒氣逼人似較七號爲更甚現在浦東一帶小港中停泊船隻被冰擱阻者不計其數南市某船局往來浦東西周家渡白蓮涇之小輪一艘昨亦爲氷所阻且因身船年久銹腐以致鋼板暴裂不能行駛該公司現正派人前往設法拖入船塢修理而中國紅十字會總辦事處門口前昨兩日之求乞衣食者絡繹不絶哀哀無告縮瑟可憐該會沈會長除飭役驅逐聲言衣米近已發完外一面趕置棉衣二百套尅日發放上海地方分監長李少言亦因囚人衣服不周特製棉襖棉褲酌量分發昨日又飭第三課主任徐文蔚將囚人各種手工暫行停做俟天氣稍和再行工作以示體恤云 
[再誌浙滬間之消息]  
[松滬軍隊出發]  
　　本埠軍署傳知滬杭車站預備火車載兵出發已誌昨報茲悉上海南車站昨晨備有頭二等客車以備上級軍官乘坐又備三四等車及牲口車共計四十餘輛先於上午七時在南站裝載陸軍第四師所部之砲兵一營開至龍華又裝該師步兵一團計三營曁騎兵等約一營會同出發迨車抵松江聞又有步兵一團並工程輜重等軍隊隨同開差聞此項軍隊昨日僅在江浙交界之楓涇蘇境内暫駐並聞路局昨晨接有浙省來電請勿載兵往浙云云究竟昨日所開之軍隊是否駐防楓涇抑或預備隨同楊善德君入浙俟調查明確再行披露 
[前任浙督返杭]  
　　前任浙省督軍吕公望君因有要公曾於八號親至龍華與楊善德君晤商一切業於昨晨乘坐杭路之大班車返浙 
[火車停售客票]  
　　每日上午十點五十五分由嘉興駛滬之區間車及下午四點十分由滬開往嘉興之區間車並上午十點三十分由滬開杭之四等車曁下午五點四十分由杭開滬之四等車昨日均因滬上載送軍隊暫停售票一天而由杭開滬曁由滬開杭之早車仍均照常開行 
[杭人紛紛來滬]  
　　前日（即八號）上海南車站所到火車由杭來滬之乘客甚爲擁擠大都携帶行李箱籠各件據稱因慮杭省或有變端故至滬上暫住云 
[西報否認派兵]  
　　字林報云頃得可恃消息外問所傳楊善德行將率兵兩營開赴浙江一說實屬子虚目下並無移兵駐浙之舉動再趙參謀與陳旅長日前赴浙已於七日晚回滬 
[五年度華絲出口之調查]  
　　華絲運往歐美各國者向以白廠絲爲最多此外如上海之白廠經湖州之七里白絲湖北山東之黄絲山東之灰絲等每年由江海新關出口運往東西洋各地者爲數亦殊不少調查民國五年分由滬出口總數除轉運本國他埠者不計外計有白廠經一萬八千零八十六包黄廠經一千四百四十七包七里絲一萬二千六百九十七包黄絲九千八百二十包灰絲五千二百零四包以上四項與前年比較惟鄂魯黄絲有增無減餘均不及上届出口之旺茲將四頃雜絲運往各地包數與前年比較增減列表如下 
　　絲名　運往地點　本年出口　上年出口　比較增減 
　　白廠經　歐　洲　九千八百五十一包　一萬一千零二十包　減一千一百六十九包 
　　又　　　南北美洲　八千二百二十二包　八千零五十八包　增一百六十四包 
　　又　　　印　度　十三包　無　增十三包 
　　黄廠經　歐　洲　一千二百八十五包　一千四百八十六包　減二百零一包 
　　又　　　南北美洲　一百六十一包　六十五包　增九十六包 
　　又　　　印　度　一包　六十四包　减六十三包 
　　七釐絲　歐　洲　五千一百四十三包　六千一百七十二包　減一千零二十九包 
　　又　　　南北美洲　六千一百五十九包　七千九百九十七包　減一千八百三十八包 
　　又　　　日　本　無　三包　減三包 
　　又　　　印　度　一千零五十五包　二千零七十六包　減一千零二十五包 
　　又　　　亞非利加　三百三十五包　二百十一包　增一百二十四包 
　　黄　絲　歐　洲　一千五百六十六包　一千一百六十九包　增三百九十七包 
　　又　　　南北美洲　一百三十八包　二包　增一百三十六包 
　　又　　　印　度　六千九百七十六包　六千六百四十包　增三百三十六包 
　　又　　　亞非利加　一千一百四十包　五百六十九包　增五百七十一包 
　　灰　絲　歐　洲　二百五十七包　二千四百八十五包　減二千二百二十八包 
　　又　　　南北美洲　四千四百二十三包　六千一百二十一包　滅一千六百九十八包 
　　又　　　日　本　五百二十二包　五百二十九包　減七包 
　　又　　　印　度　二包　六包　減四包 
[欺嚇騙詐之黨會]  
　　粤人何少祥（卽何啓光）組織馴善救黨會自稱大將軍兼總指揮給發吳炳江黎雲山黄榮珠等徽章黨證向虹口靑雲里海培學校敎員王堯綏盧仲雯盧孟濤等恐嚇圖詐欲將王等置之死地並向學生吳厚恩盧竹旺鄧雲安鄭關乾等每名騙取保護費洋三角五分經該學報告虹口捕房前日派令中西包探前往將何與吳黎黄三人一併拘獲搜出徽章黨證等物昨解公共公廨請究即由西探目利扶司與粤探江標相繼上堂禀明前情並將徽章等物呈案請察並由學生吳厚恩等投訴被告迭次嚇詐情形訊之何少祥等均供詞支吾關讞員商之英卓副領事以何等私立黨會向學校滋擾不法巳極判何少祥與吳黎黄三人各押西牢二年徽章黨證銷燬 
[墳山路昨夜之盜案]  
　　昨晚（八日）點半有盜匪七八人至法新租界墳山路蔭餘里二十五號門牌某姓家以問信爲由敲門入内各出手鎗嚇禁聲張當被搶去金鐲三付金戒十二只及洋銀等物共值一千餘元迨至捕房得悉飭派探目沈德福包探許福卿前往拘拿均已逸去捕頭諭令偵緝務獲訊辦 
[盜匪關門搜刦]  
　　美租界東西華德路師善里第一弄第二家二千六百六十四號門牌粤人梁端山家於昨晨八時一刻突來口操粤音之盜匪五人賺開大門入内後將門關閉出示手鎗登樓搜刦共被刦去現洋二百元金練一條金表一只金鐲一副後經事主開單報告捕房據稱該匪均在二十歲左右身穿長衣捕頭聞報立飭通班探捕分頭嚴緝務獲究辦 
[虹口質當被刦]  
　　前日（卽七號）下午六時許虹口馬力生路深泰質當忽有盜匪數人以質物爲由突出手鎗利刃嚇禁聲張刦去大小銀洋共二百餘元事後報告捕房分投跴緝 
[强盜砍傷老嫗續誌]  
　　新閘孟納拉路馬霍路附近九號門牌某姓家前晚六時被盜匪數人碰門入内搜刦財物並被用刀砍傷老嫗圖逃當經探夥追獲盜匪一名帶入捕房押候解究並將受傷老嫗送請醫院醫治各情已略誌昨報茲悉拿獲之匪名陳根山係事主所雇之工人因見財起电乘主人外出糾黨數人入室圖刦用石灰包擲於傭婦陳黄氏面部並用菜刀將氏頭面砍傷七處率衆逃出致被探夥攔獲協捕帶入捕房押至昨晨解送公共公廨請究即據中西包探上堂訴明前情並稱陳黄氏頭部受有刀傷七處傷勢甚重不能到堂請爲展期開審會審員王肇之君商之英白副領事判陳根山押候原告傷愈研訊 
[巡警勇往捕盜三誌]  
　　四區長警與保安隊隊士在潭子灣地方追獲行刦信局包封之盜匪吳祥芝曹永年卞家喜陳興家徐樹林等五名又由四區三分所帮獲嫌疑犯陳海一名由姚警正呈送淞滬警廳訊辦各節已兩記前報茲悉當時被盜拒捕開鎗擊中鄉民管瑞邦要害巳在仁濟醫館身死前日經姚君傳到屍妻管夏氏訊據供稱上有老母下有妻女賴夫一人賣菜爲活現巳報請地方檢察　蒞驗伸寃云云姚君諭令退去候司法官廳驗明再核一面復具呈徐警廳長請將獲案盜犯訊明後發回犯事地點鎗斃以昭炯戒徐廳長允候詳請護軍使批示遵行 
　　又聞鄉人管瑞邦在仁濟醫院因傷身死之後由家屬將尸舁回閘北家内自行棺殮該處二十七保十二圖地保以案關人命報由地方廳長委派楊檢察官沈檢驗員等前往相驗無如管之尸身早經家屬殮訖楊君返廳禀報林廳長立命該地保往傳尸屬來廳繕具管瑞邦因傷致死自願棺殮求免相驗切結存案備考而全盛等各信局執事昨亦同至警廳禀求追緝逸犯及所失贓洋奉諭候批辦一理 
[提回嫌疑盜犯之同黨]  
　　湖北人黃竹奎楊正山安徽人應德甫因於五號夜同在廣東路正豐街擬乘電車至虹口被老閘捕房中西包探見其形跡可疑卽將黄等三人拿獲搜出手鎗帶入捕房詢悉擬往虹口搶刦尙有同黨兩名匿居法租界内旋復前往將同黨兩人緝獲寄押法捕房並將黄等三人解至公共公廨訊供押候查明所犯案情並傳近來被刦各事主至捕房辨認面貌再地解訊在案茲悉寄押法捕房之同黨陳捷三李紀平二名前日由廨備文派探提回昨日解案先由中西包探上堂禀明前情關讞員商之英卓副領事判陳李二人帶回捕房候星期六與黃等三人一併解案會同德領訊明核辦 
[責成認眞緝捕之省令]  
　　齊省長訓令各縣知事云現届冬令宵小最易竊發各縣知事爲親民之官除暴安良責無旁貸宜如何整頓捕務以靖地方乃交冬令以來各縣搶刦之案時有所聞甚至層見迭出破獲寥寥捕務廢弛殊堪痛恨查吳縣事主胡梅卿等先後被刦計出案十起僅止破獲一起應將該縣知事記大過二次又宜興縣事主潘錫年等被刦計出案七起僅破獲三起應將該縣鍾知事記大過一次又丹徒縣事主張啓高等被刦計出案五起尙有三起未經破獲阜寗縣事主張夫賢等被刦計出案四起淮安縣事主唐鳳魁等被刦計出案三起均全未破獲應將丹徒章知事阜甯馬知事淮安曹知事各記過一次以示懲儆其出案不及三起者姑暫寬免記過仍責令各該知事認眞緝捕務獲使匪徒聞風歛迹地方居民悉臻安謐如有能拿獲巨盜積匪將該知事照章請奬如地方仍出有搶刦之案分别案情輕重將該知事從嚴懲處勿謂言之不預也爲此通令仰速一體遵照辦理聞滬海道尹上海縣知事均已接到此項訓令矣 
[警廳懸賞緝盜]  
　　淞滬警廳長徐國樑昨日發出賞格兩紙張貼通衢照錄於下（其一）爲懸賞緝拿事案據第一區警察署警正董希賢具報本年一月二日晚泉漳會館弄内振大當舖被匪徒攫取大洋銀表等一案請通飭各署所隊一體偵查等情據此查該匪徒等竟敢於繁盛之區肆行搶刦實屬目無法紀膽大惡極若不嚴拿究懲曷足以儆效尤而寒匪膽除指令該管區署勒限破獲贓犯解究曁通令一體嚴緝外爲再懸賞偵緝無論軍民人等能將本案正盜緝獲一人解廳訊實者賞洋一百元倘能全案贓盜并獲賞洋三百元如有知匪徒匿跡所在報信指拿無訛者亦當量予賞金以示奬勵儲欵以待决不食言其各遵照須至賞格者（其二）爲懸賞緝拿事案據一區第二分駐所候補警正王金山具報十二月十四晚東姚家弄　第十二號門牌居民余杏生家被匪搶刦一案請通餾協緝等情計失單内開靑灰縐紗皮袍一件藍花緞皮馬褂一件古銅色黑皮袍一件元色花緞女皮馬甲一件花緞鐵色女夾褲一條老慶雲牌赤金戒指一只據此查東姚家弄地屬繁區而該匪等膽敢混入强刦實屬駭人聽聞若不嚴拿懲辦曷足以戢匪風而儆效尤除指令該管區所勒限務獲解究及通令一體協緝外爲再懸賞緝拿無論軍民人等能將本案贜盜并獲解廳俟訊實後立卽賞洋五十元如有知風報信因而拿獲者亦當酌予賞金以示奬勵其各遵照須至賞格者 
[浦東帮匪之猖獗]  
　　浦東沿浦一帶靑紅帮匪徒糾人入帮之事時有所聞邇來靑帮匪首周某等又與當地南北帮匪聨絡派人四出誘人入帮洋涇鎭等處一般游手好閑之徒紛紛入帮揷血訂盟勢頗猖獗事爲淞滬徐警廳長得悉以該匪等膽敢在熱鬧區域紏人入帮實屬目無法紀除飭該管警區認眞查拿外復於昨日飭偵緝隊士廖樹森等渡浦緝捕縣警佐領袖景毓華亦特派偵探趙杏山等下鄉協同偵查務獲解究 
[再錄贊成催復自治之復函]  
[安徽壽縣議會馥復函]  
　　江蘇縣議員聨合會公鑒敬復者縣會未馥復法治不完民氣莫舒精神安在敝縣偏居遠處迺承華翰賁臨展讀之餘具徵卓識惟此間自議會解散後有志之士奔走四方欲復舊觀驟難聚集現就縣敎育會先設通訊處一面函致全體議員籌商聨合一面推舉代表敬步後塵續有好音尙乞示復 
[安徽朗溪縣議會復函]  
　　敬復者前於月之十八日接到貴會公函披誦之下藉讅邀約敝省各縣聨合團體公舉請願回復自治代表抵滬與貴會蔣楙熙君等同時赴京等情熱忱卓識咸深欽佩凡屬全國縣會理合竊附驥尾賡續進行以答貴會諸君子之盛意敝會集議聨合全省縣會業巳函知各縣訂於陰曆十二月十五日咸派人抵省公舉代表抵滬與貴會接洽再殿諸君子之後以從事也深恐遠注用敢先期佈復　（附朗溪縣議會致安徽全省各議會函）逕啓者共和再造倐經數月國家政體仍未完備查共和國之精神全係法治機關自國會以至各級地方自治均屬聨帶之關係猶人之有五官手足缺一不能生活國會省會早巳次第回復獨於縣會自治付之闕如雖經國會之建議省會之請願而國務院終持改編新章爲詞以遷延時日江蘇縣會諸君子奔走呼籲舌敝唇焦不見成功者四月於茲其事雖未就其心已甚苦豈非鐵中錚錚庸中佼佼者乎頃又函告全國邀集聨合團公推全省請願自治代表抵滬同時赴京等情諒已早邀公鑒熱誠卓識同深欽佩凡屬全國縣會理合竊附驥尾賡續 
 
 
 

Page 11

 
 
進行以答蘇省諸君子之盛意敝會同人擬聨合全省縣會咸派人抵省於陰曆十二月十五日取齊同舉赴京代表以昭愼重務祈貴會先期磋商速推代表到省公同集議法理俱在民意難冺想貴會諸君子必能一致進行共表同情也是否有當仰祈刻日裁復 
[皮絲同業反對勒收産地公賣費]  
　　旅滬閩省永定皮絲公會聨合會總籌備處前日開會討論答復各埠同業函商對付公賣局在銷地勒征産地公賣費一事茲將是日各代表議决答復函稿錄下　敬復者接奉大函知京署准建贛二省公賣局之請求欲將經過子口稅之烟絲勒征産地公賣費以爲杜絶洋行轉運之計商民展誦之下且疑且懼蓋共和國之稅法經國會之議决政府之頒布人民自當遵從近日烟酒請願案業經國會通過咨達政府與請願代表正在磋商改良之時不久當有統一辦法之頒布商民亦正含辛忍痛以待解决若新法尙未頒布須先斷絶其救急之路鋌而走險亦復可慮况烟商之所以託庇於洋行者無非爲重稅所逼否則已有洋行可恃何以復有請願之舉細察閩省局之意見以爲永定烟件所以不能凈絶子口者多因洋商大減運費粤省加重烟稅可知産地公賣不能收良好之效果不在烟商之故意向外而在公賣辦法不能自行統一任聽粤屬汕頭之濫設過境公賣捐爲之横梗其中倘政府果能除去濫征之過境公賣稅復根據商民議願之案爲統一之辦法閩省商人具有天良豈有妨害國稅若如閩省公賣局之條陳謂各省銷地凡遇福建烟絲未經貼過産地公賣印照及無憑單者應全數充公并要處罰云云是專注意征收方面而不計及商人方面何異强負擔極重之人舍平坦之途而入荆棘之路其不愈治愈棼驅人民之向外鮮矣又目前閩厦外交緊迫與永定地方逼近洋人手段利誘勢迫不肖漢奸已有入其圈套者若京署專採閩局之條陳而不細加體察恐流弊所至直接關於商務間接關於大局矣又聞京署此次訓令發行於烟酒請願案未經國會通過之前緣有意外周折至今始到支棧耳未知果否然無論何如所有閩印條陳治標之辦法現在礙難遵行惟根據請願之案斟酌情形頒行統一稅法便民利國商民實深企望蓋與其使商民不得納稅不如使商民樂於納稅也（下略） 
[單級敎授講習所之畢業式]  
　　上海塾師研究會附設之單級敎授講習所於昨日上午九時假座西成國民學校行第二次畢業式縣知事派代表錢伸齋點名給憑縣視學朱伯華上海市學務委員賈粟香亦均蒞會監視此次畢業學員計三十人一律給予文憑並由該會長葛尙杞勗以訓詞全體攝影以留紀念 
[兩學校舉行畢業]  
　　英租界新閘路和樂里口新民小學於一月七日舉行寒假休業式並發給畢業證書畢業者爲徐成漢林亨寶又設在該校内之通俗義務中文夜社亦於是日舉行畢業式畢業者爲葉善昌張同福榮蔭隆 
[圖畫學校休業]  
　　西門外白雲觀附近圖畫美術學院爲畫家張聿光劉海粟丁悚等所創設陰曆十二月十八日舉行休業式及第四届畢業茲將畢業生姓名籍貫列後　陳國良浙江海寗　張邕江蘇無錫　龔應利江蘇崇明　唐樑如江蘇無錫　諸葛英江蘇無錫　程寅谷江蘇丹陽葉逢春江蘇吳江 
[聨合慶壽之公函]  
　　邑紳張堅等致函姚子讓君之戚友云敬啓者舊曆丙辰重九日爲姚子讓先生六鄷華誕之期時適文旌北上未及舉行慶祝迺者公假南歸本擬定期補祝嗣因先生謙遜再三某等不敢故拂雅意爰訂於舊曆臘月二十一日下午五時假也是園公讌聊表微忱份資每位二元另製壽屏全堂如欲列名者連公讌份資每位四元倘荷贊同祈於十六日前開示台銜及份資數目俾便預備一切也回示請寄也是園　張堅　郭廷鉁　朱日宣　黄慶瀾　丁熙咸　李鍾鈺　莫錫綸　顧履桂　陸文麓　吳馨張煥斗　凌紀椿　穆湘瑤　賈豐芸　李味靑啓 
[虞汝鈞升任誌聞]  
　　駐滬江蘇交涉公署總務科科長虞汝鈞聞有升任浦口商埠坐辦消息一俟見有明文卽當辭赴新任云 
[工部局總董因病請假]  
　　字林報云工部局總辦麻金龍患傷寒症刻在醫院靜養大約須請假數星期云 
[旅滬浙人中之歡迎楊氏者]  
　　旅滬浙人丁克濤等一百六十三人致楊護軍使函云楊樹棠督軍鈞鑒伏惟我公威名夙著政績懋昭頃問特任督浙公民等無任歡忻察父老心理亦莫不稱慶雖現有聨名請求大總統收回成命之舉動此仍出於患得患失者故爲嘗試並非有何等能力且亦動於少數官吏又非有關民意政府此次命令爲地擇人斟酌完善逆料决不改易願我公早赴任所爲兩浙造福現聞省垣自若輩會議拍電謠言紛紛人心又起驚恐浙父老之望公不啻大旱之望雲霓早一日到杭卽謠言早息一日人心早定一日此公民等所以聨名勸駕無任盼切伏乞察納 
[護軍使署之公祭]  
　　本邑各紳商因松滬護軍使楊樹棠君之母李太夫人在皖省原籍病故特於昨日上午十一時前往龍華鎭軍署公同致祭應需祭筵香燭等項均由公欵公産經理處預爲籌備紳商學界如姚文枬莫錫綸張煥斗陸文麓穆湘瑤吳馨夏詒庭郭廷診凌紀椿朱日宣錢允利顧履桂黄慶瀾姚曾綬賈豐芸減潔丁熙咸毛經疇李味靑王煥功沈維耀朱贇趙鴻藻等皆前往致祭軍署派參謀長趙聨黄工巡捐局長朱壽丞招待公祭畢即在軍署午膳然後分散茲將祭文錄下 
　　維中華民國六年一月八日上海縣紳商學界等謹以清酌庶羞之奠致祭於清封一品夫人楊母李太夫人之靈曰嗚呼夫人懿範聿彰家風太白壺史張蒼奇徵骨法相應壽昌七篇懍誡五世聨芳相夫以敬佐理經商刧逢粤海信渺瞿塘遠尋異地同歸故鄉留茲佳話蔚爲囗囗敎子以義首數元芳讀書志切納粟名揚毛義捧覈宓子登堂歌聞蒿薤腸斷梓桑季男磊落早列戎行字湼鵬舉雲盼狄梁來鎭吾邑兼撫隣疆社難憑鼠烽遂銷狼板輿莫迓墨經怱傷台營巴歸阡表瀧岡某等素欽壽母託庇賢郎鵑嗁棖觸鶴弔徬徨生芻一束清酒一觴素帷敬奠來格馨香尙饗 
[熱心公益之追思]  
　　閘北慈善團議董救火聨合會會長吳子敬君因病逝世前日吳君家屬假英租界貴州路壽聖庵設奠致祭慈善團救火會全體會員特備祭筵祭文前往祭奠推錢貴三沈聨芳二君爲主祭由惠兒院音樂隊奏樂各會員就靈位前行三鞠躬禮宣讀祭文禮畢奏樂而散 
[皖省秈米漲價]  
　　美租界老閘橋北堍皖帮組織之元生東電汽碾米廠現已開幕其所碾之米均係皖秈日碾五六千石昨日該帮接到皖省快信略謂入冬以來天氣嚴寒皖省之運河亦已冰凍大小船隻不能行駛以致糙秈之價頓漲二三角云云是以滬市巢湖白秈每石亦漲至五元五角五分 
[警察守護糧櫃]  
　　本年上海縣冬漕巳由沈知事開櫃徵收現在陰曆年關將届四鄉各戶持易知由單自行投櫃完納者異常踴躍沈知事恐有宵小混入竊發昨特飭派縣警察數名自晨至晚在櫃前輪流保護 
[婦人啼哭之原因]  
　　通州婦人徐曹氏住閘北新民路安吉客棧内前日在棧啼哭由棧主盤問據述因家貧在籍不能存活故日前帶領十歲男兒來滬遇見海門人顧長福陸子舍等被伊等將子賣於十六舖内寳興客棧今知受遇是以悲泣當由該棧主報知四區崗警將顧陸二人一併拘獲解入區署押候究辦 
[逼女爲娼之辯護]  
　　甬人周寶山（卽周恒玉）與婦人李桂春（卽松江人金關生之妻）在公共公廨呈控老婦李徐氏（即李桂春之母）逼令爲娼一案昨晨由廨提訊先由原告代表律師上堂譯稱被告於西曆一千九百十六年七月十九日將桂春誘出希圖押娼請爲訊究訊之李徐氏亦延律師到堂辯稱桂春即被告之女早已嫁於金姓近被周引誘成姦將女藏匿曾經報告新閘捕房有案可稽請察中西官判李徐氏押候訂期復訊 
[拐賣女孩之追究]  
　　皖人張松亭近在厦門地方將伊戚殷忠明之十一歲女孩小寳價賣於人得洋一百六十元潛逃來滬經殷偵悉偕妻張氏跟蹤而至前日在途與張遇見扭控捕房昨解公共公廨請究先由殷忠明夫婦投案訴明前情要求飭令被告將伊女交案給領訊之張松亭供認原告之女已賣於住居厦門之陳姓是實中西官判張押候函請厦門地方廳將原告之女小寳移提到廨再行訊核 
[未婚夫糾衆捉姦]  
　　浦東楊家渡地方婦人張湯氏之女名小東年二十三歲數年前　許字於江北人崔國泰爲室尙未成婚詎此女近與成衣匠丁文芝私識往來甚密前日夜半被崔紏集多人前往將一對野鴛鴦雙雙捉獲一絲不卦用繩捆縛湯氏情急呼救經三區一分駐所崗警聞聲馳往飭令將衣服着好將一干人拘所經孟警佐力詰一過卽於昨午解送警廳司法科訊辦 
[店夥之言如此]  
　　横浜橋煤炭店主吳如相之妻殷氏近忽逃逸無蹤旋由店夥石阿發證明該氏被開設茶館之陸龍生引誘成姦匿居嘉興路某號屋内吳即偕石將陸扭控閘北警局移解警廳司法科訊供各執昨午將兩造函送地方檢察廳訊究 
[代購棉花之騙局]  
　　和衷號經理舒子仁至法公堂控被方保山在漢口和衷號内向張步靑僞稱代某洋行購辦棉花當被騙去六百二十八包計銀五千六百五十兩曾經具控漢口檢察廳訊據方稱貨已運申求售迨方交保來申料理已被伊友等售去三百五十包尙有二百七十八包刻由商會向怡和貨棧止提詎方至滬後非但不理反串出伊友王榮卿等僞造方保山售出之收據清單欲向商人提取所止之貨故將方扭案請求訊究方供今奉漢口檢察廳交保來申料理餘供支吾王榮卿亦投案聲稱貨物由我買進現被扣存怡和棧内應請核示聶讞員判方保山交保候查明再核 
[出售冒牌藥品之辯論]  
　　協昌藥房主笪兆祺延穆安素律師代表至法公堂控被九洲藥房主孫慰臣僞造已向商部註册之藥品並仿冒笪兆祺照相之仿單在市混售今有薛姓客人向九洲藥房以賤價購來之僞藥四匣呈案請察追償損失並由笪兆祺聲稱察知冒牌之後囑托友人姚上憲往該藥房購到協昌牌號之藥品一打可以作證且前被孫將商人處夥計挖去故能仿造今薛姚二人亦均在堂請傳質訊先據姚上憲投稱前由協昌主囑向九洲藥房言明要買協昌牌號之藥品一打當開發票一紙已經呈案餘不知情後由薛晋秋聲稱商人由原籍來申醫治目疾於陰曆十一月二十六日先向協昌藥房購買藥品該店索價每打九元商人以價太貴當卽辭出後至比鄰九洲藥房向詢價值據店夥楊鏡如言每打祇售洋七元六角商人當向定購協昌牌號之藥八打當付定洋五元先取四匣由九洲藥房内蕭先生開有發票爲憑後又至協昌藥房責其欺侮客商當經店主笪兆祺將藥察看後言你巳受九洲之愚此係僞藥並非眞貨囑將商人所購之藥並發票給伊由笪代賠洋五元商人始知九洲藥房冒牌將藥交於協昌是實九洲藥房主孫慰臣亦延賚美律師代稱笪所控冒牌並稱曾經註册准伊售賣憑證上並未載明專售且九洲藥房前於陰曆七月間登報出售此種藥品豈不知悉請察中西官當將九洲與協昌牌號之二種藥品交孫觀看孫供商人並非冒牌今笪呈案之協昌牌號藥品及笪之照相仿單商人從未見過况捕房前至商號搜查時亦未抄出此種牌號之藥品且薛稱向商號内楊鏡如購辦此藥是日楊巳出門不在店中可以查察如有虚言儘請究辦後又有老誠濟主倪燮之大甡藥房主周茂蘭投稱孫慰臣將僞藥仿冒牌號亦請附究當經中西官會判候傳九洲藥房夥蕭楊兩人到案質證再行核辦 
[限期尋交店主]  
　　法大馬路同裕興烟膏店主陳云卿向劉子桂購買料子由劉托蕭根安送往該店由捕查見禀明捕頭飭探往傳店主訊問詎被店夥方炳華强行攔阻將陳云卿縱逃故將方拘解法公堂判押一月罰洋八百元嗣因分文不繳着將該店發封拍賣作抵今已賣去方之押期亦將次届滿昨復提案詰問陳云卿究匿何處能否交案方稱陳匿居何處雖不得知如蒙釋出定可尋交到案判交二百元人洋並保出外限二十一天交陳云卿到案核辦 
[被告供詞難信]  
　　滬寗車站附近界路二百三十六號門牌滙通轉運公司趙友容控揚州人周步云冒用王壽宏名義揑寫字條騙取皮袍一件向阿拉白斯脫路某當舖質洋化用等情昨由捕房將周拘解公共公廨請究原告投诉前情訊之被告供稱實因王壽宏奸拐伊之姪女是以將王之衣服扣留中西官以周所供難憑判押七天以儆吊案原贓交原告領回 
[私販紅土之懲治]  
　　住居卡德路九十號門牌之湖北人雷春亭因私販紅土被洋藥公所調查人查獲鳴捕將雷拘解公共公廨訊供收押在案昨晨復訊由洋藥公所代表律師與調查人上堂訴明前情請究訊之雷俯首承認中西官以雷違犯中國第二百六十六條刑律判押西牢二月土送海關銷燬 
[串攫烟土]  
　　住居新閘太平街一百九十三號門牌之馬夫陳阿小與已革公共捕房華捕文奎及長脚阿二前日在北成都路串刦張裕義值洋三百元之印花土一只圖逃被新閘捕房包探錢壽生將陳追獲拘入捕房昨解公共公廨請究經中西官研訊一過判陳押候提齊人證到案於下禮拜一再訊 
[小工跌傷足骨]  
　　湖北人兪榮坤在浦東開平公司爲小工昨日在船工作挑板中斷跌傷足骨當由該工頭車送同仁醫院醫治未識能免殘廢否 
[俄人被匪打刦]  
　　匪徒章江蘇陳小立阮榮生前日在楊樹浦路太和街將俄人顯脫門兇毆並攫取該俄人衣物逃逸昨由捕房派探將章等三人拘解公共公廨經中西官訊知尙有同黨在逃判章等一併押候提齊同黨併究 
[禁錮攫取首飾之匪徒]  
　　匪徒王阿毛馬阿全張秋生前日午後在北海路北京路浙江路等處先後攫取婦人洪顧氏朱魏氏龐張氏等金押髮金耳環均經包探拿獲昨解公共公廨經中西官逐一訊明判王押西牢二年馬押一年零三月張押九月分别示儆 
[匪徒搶刦皮衣]  
　　匪徒陳阿二在生義弄搶刧倪金山皮馬褂一件由警拘送警廳昨由司法科備函將原被連贓解送地方廳訊辦 
[船戶串竊洋布]  
　　信昌隆報關行有洋布數箱箱雇令船戶王和尙楊和尙等裝運至某輪船交卸詎王等中途串竊爲失主查悉報告水巡捕房飭探何春生將王等拘獲昨日午後由梅捕頭諭飭押送地方檢察廳訊辦 
[事主追獲人贓]  
　　浦東洋涇鎭陳子才家前晚被竊賊潘興明混入臥室竊得衣飾等物逃逸爲陳查悉追上人贓並獲鳴警拘送三區警局昨送地方檢察廳訊究 
[竊賊分别拘留]  
　　浦東爛泥渡三區警署昨據第一派出所巡官郝紹宸解送偷竊英美香烟廠香烟之小工翁阿毛施毓生兩名經解警正詰明判各拘留三日游巡第四隊長劉德魁亦解竊花賊顧錫疇季錫忠兩名經鴻源紗廠司事投案證明判各拘留五日示儆 
[水巡捕捉賊]  
　　積竊周阿如昨日混至公和祥碼頭行竊皮鞋油數聽當爲水巡捕查獲押至捕房移送地方廳訊辦 
氣候報告 
　　（上海徐家滙天文臺） 
[巳過者之報告]  
　　一月七日反旋風仍留駐大陸勢力重增北方起始發生西北烈風中國中北部天氣晴南方陰台灣雨八日晴昨夜西北狂風盛行是日午後四時前二十小時内上海温度至高二六七至低一二四與一千八百九十三年一月十四日至二十一日一星期内之寒相去無幾去年同日至高五一八至低四七九 
[未來者之推測]  
　　一月八日午後四時三十分預測本區天晴而寒氣稍減南方仍有北狂風北方高麗海濱天氣不佳 
雜評二 
[縣知事之緝捕責任（庸）]  
　　前清時代地方官於命盜等案有三參處分雖末流之弊時有諱盜情事然地方官對於盜案旣以考成所在而不敢忽視則緝捕自勤故民間遇有盜案報縣雖難而旣報之後破獲尙易民國以還此例久廢地方出有盜案地方官旣無何等責任故事主之呈報雖不致如前清之多方刁難駁詰而收受以後於循例勘驗之外祗以飭警跴緝一語爲本案之終結即有時認爲情節較重或久久不得破獲者亦不過以呈請通緝了之若司法獨立之縣則互相推諉地方官對於盜案更若渺不相關而盜案遂十不破一試閱省政府所刋行之公報其大好資料除通緝命盜案件以外幾無其他公牘此盜匪之所以益横行無忌而盜案遂日出而不窮也今齊省長亦深知民間之疾苦而以認眞緝捕責各縣矣雖然盜案最多之縣十不破二而懲戒之處分猶僅　記過了事則能懲儆者幾何耶 
來函 
[陳其采君來函]  
　　敬啓者自浙江政界風潮發生僕以事關桑梓又於軍界忝列顧問從中向各方面竭力勸解融洽意見事固有之亦應盡之天職乃近閱各報一則曰南京派某爲查辦員再則曰何日到杭何日公畢返甯至初六日貴報預誌浙滬間之軍隊行動緊要新聞欄内所載軍署所接歡迎函稿甚有以僕名義致新任督軍函云云閱之更深駭異僕以前數日由杭返滬途中感冒甚重現正靜心調攝各親友往還尙多謝絶更無精力顧及政事况現充軍職乃浙江督軍公署之顧問非督軍個人之顧問也卽使關於軍事有所管見亦祗能向公署表示在識者自可洞悉務乞貴報登入來函欄内代爲聲明以正觀聽是爲至禱陳其采謹啓 
[補錄命令]  
[補十二月二十四日大總統令]  
　　上年十二月二十五日滇軍倡義擁護共和蒙難艱貞四方響影同心戮力克底於成近經國會議决以每年十二月二十五日爲雲南倡義紀念之日已有明令公布今日適值紀念大儆予懐凡我國民各宜記注勿因安樂而忘締構之功勿侈競存而長囂凌之氣念物力之旣竭宜事滋培懍國步之維艱亟圖匡掖忠誠各矢憂樂同之黽勉前途庶克有濟此令 
　　按前項命令因被電局漏送迄未刋登茲由京報補錄特此聲明 
 
 

Page 12

 
 
   
 
 

Page 13

 
 
自由談 
游戲文章 
[楊戬接領太公望帥印諭諸將士檄] [  小孤山人]  
　　爲飛檄事溯自紂爲不道四海離心我億萬人民伐罪興師東南響應僉以太公望夙嫻韜略登壇拜將綰領軍符由是威震一方時逾十月軍民歸附我太公望者久矣不幸上下失睦爭利爭權人懷貳心士無固志太公望仗其神通廣大位置私人撤調當地城隍冀以鎭壓羣邪暗資臂助迺衆心不服徑拒新城隍赴任迎頭痛擊幾乎一道靈魂送入封神台上毫不知姜太公在此百無禁忌也旣而五方瘟神復互相勾結暗散毒藥使岐周一城以内軍民皆染疫氣舉國若狂雖天將天兵致不能手執干戈同時解體太公望亦身患腦病無從支持不得已請解兵符願上碧遊宫養疴修道當是之時軍中無主人命靡依聲勢洶洶幾釀大亂此非徒太公望之辱而亦諸將士之恥也今本帥奉元首命來鎭是邦所有太公望統屬螮六師悉歸節制夫以太公望之威望尊嚴行政如彼其久得志如彼其專而一朝有事動輙招尤聲敗名裂一至於此本帥雖不智亦自知極盛之後難爲繼已亂之後難爲治將操何術以輯和其士卒而撫慰其人民第念往年之役曾與諸將士同仇偕作奉　鍵左右以周旋一旦忝領戎行猶幸諸將士相與和衷必不至再蹈前車忍令本帥爲太公望第二也往者不諫來者可追凡我將士雖未嘗身經百戰而升官發財居然榮華富貴者固不知絞盡幾許心血耗去幾許腦筋運動鑽營得以至有今日稍不自知顧惜則必至喪失權利磕破飯碗而已豈不哀哉抑聞之角飲不解必同沈醉角力不解必同倒地己不惜命而徒與人拚命是棄甲曳兵而走以五十步笑百步耳諸將士縱不爲人計獨不自爲計乎爲此檄諭諸將士知悉自今伊始其各偃旗息鼓高臥營門愼勿袍笏登場再演拿手好戲令人嬉笑怒駡爲萬世羞本帥此來非有所變更母恐軍民各宜安堵如故倘猶怙惡不悛任意狂吠本帥定即祭起哮天犬將一切鬼頭鬼腦驅逐凈盡其無　此檄急急如律令（四） 
笑話 
　　村翁某姓吝一日跣足徒行入市途中足觸石趾破血流自語曰幸哉今日旁人曰觸石流血而曰幸者何也曰幸未着履否則履爲穿矣 
　　孫好吸紙烟一日拾地上一吸殘者爲祖父所見祖父訶之孫曰否紙烟上印有小字祖父不云見遺字紙宜拾之乎 
　　婦問夫曰市上新出幾種香油夫曰二種一即我前買與爾者一則爲爾所不欲者 
　　母携兒就相士相相士曰是兒貌茲善而實凶相將來必多殺人母憂之爲兒擇職業選其雖殺人而不犯逮者先擇軍人因軍人殺人多而勳章亦愈多然軍人殺人亦有被殺之虞後　使其子學醫云 
　　鐵血宰相俾士麥嘗以病訪醫者之門醫命之坐縷縷細詢病狀俾士麥不耐曰余非欲來造君閒談者醫謝之曰余聞不詢病狀而施治療者其獸醫乎然余固非獸醫也宰相爲改容謝之復爲細述病狀云[  非夢] （二） 
小說 
[言情小說妍媸鏡（第廿三章二）] [  常覺小蝶合譯天虚我生潤文]  
　　其實凡華爾所語吾皆應詫顧乃不能蓋是夜吾心空洞所思但有一我無暇更及他人故華爾此後何語且於何時行者吾亦不復能憶似覺吾身靈魂已失所餘但存軀壳無復有感覺之能力有時目注爐火盡起幻影以前塵事一一飛越而過終乃四大俱寂爐火亦滅壁間時計作十下鳴入耳乃起空聲則第三次門闢矣聞亞琪在門外呼曰柰梨其聲似急促予始召予心神以返予宫曰吾固在此汝進也亞琪曰不能吾身盡沾泥汚如何能進旣曰吾當卸吾大衣從甬道進旣進則曰柰梨茶沸乎汝勿動吾自能取之噫茶冷矣汝懒怠之女郎果坐此奚事哉言次而笑又曰試以厨鑰與我吾當取酒予曰酒乎將奚用亞琪曰今夜歸來當晏故須携此往以袪寒氣言次巳取酒予曰汝尙何往曰往樹林耳予愕然曰汝居林中巳一日矣冋尙欲往亞琪笑曰吾居彼固一日然與家居等蓋未嘗獲一禽也吾早疑其有人偷弋故於今夜將一瞷其實予曰何人偷獵者亞琪曰人多矣而長夾克最劣言次又納餅乾於囊中曰彼守園人告我彼等今夜將又來故必設法縛其一人予曰汝毋往林禽固非汝所畜偷弋一二又何礙亞琪愕然笑曰園中雀雉且罄矣吾儕將患枵腹尙無礙耶嗟乎柰梨吾誠不知汝今夜乃作何想因取瓶肩之返身出門又回顧曰柰梨汝今夜不必俟我過晏者吾當宿於桐樹莊遂去猶遠遠聞其嘘唇作聲也半句鐘後愛　歸則謂方於桐樹莊覯幻燈疲甚遂自上樓歸寢予仍獨坐目對已熄之爐火心潮起落乃無甯貼之處旣而入夢矣似方行森林是歧途偪仄不得歸路而曼睞尤時時阻我之身令不得前厥狀大似鬼影予呼而曼睞則笑且指路旁术標以示我則其臃腫之狀大似菲雪也予乃一驚　然遂醒則虚室無人凉月在地沉靜之狀幾可見鬼予欲起立而週身木强似骨節均已鏞鎖則强起摸索得燐寸匣搖之則輕而無聲已不知於何時而空 
　　昨日揷畫爲（二十二省長官聨電忠告政府）十二字組成 
　　閱者諸君注意　今日新自由談停刋一天 
 
 
 

Page 14

 
 
   
 
