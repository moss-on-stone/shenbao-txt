# 1886 - 1 - 4904571

 

Page 1

 
 
[古今圖書集成出書吿白] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出茲因石印事繁圖畫不能速印故遲至丙戌年四月内始可出書六月終出第二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止　部售銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此布 
[六十二號畫報出售] [  申報舘主人啓]  
　　緬甸服屬於英歴有年所今王忽與英爲梗一戰再戰至喪師失地而不悟緬不國緬無人矣西國畫師繪有緬之都城宫室與其執政之宰臣使臣出鎭之武将兵弁等圖本齋一一照繪列入畫報并爲述其崖略以饜觀者之心報首畫譜兩圖爲管君劬安所繪後附淞隱漫錄圖説一則准於二十六日出售此佈 
[文匯館精選石印小題宗海初編出售] [  點石齋主人啓]  
　　縮本小題宗海爲吳下文匯館主人選定是選專取名家稿本時賢窻作以及歴屆試草各省書院課藝始事於癸未之春而集事於乙酉之夏先出羽緬八千首交本齋石印欲購諸君爭來問訉而主人不厭精審凡字體略欠工整而校對容有漏誤者不惜貲本抽出重印且查與文數珠華等集有一題一藝之雷同者刪除盡淨是以稍稽時日今已一律吿成分装十六本定價洋六元五角准於十一月十九日出售售處在法馬路密采里外國飯店南對面第六十七號門牌内文匯館購取如願躉售面議可也此佈 
[招請修潤書籍友人啓] [  點石齋主人啓]  
　　本齋現有各種書籍發修需人甚夥如有從前熟手願承是乏者祈卽移玉徑至老閘保康里對面點石齋領取申報舘槪不承接其潤寳格外豐送進恐遠近諸君子不及周知用特登報奉開此佈 
[論武備學堂總辦教習辭職事] [  山陰述蕺子稿]  
　　中國自法人就欵以來内外臣工無不勵精圖治設海部于畿内購器械于鄰邦旦夕焦勞惟恐不及説者謂器械雖精而無人以用之終虞不濟若欲折衝禦侮求器不若求人此言也固識時務之要者也雖然亦談何容易夫人才必　之于先而後可以用之于後若平時則不事收羅至事急而求之則一時之間欲求良士難矣李傅相見及于此故于天津特設水師武備兩學堂以爲先事之儲而欲收日後之效然設立學堂其事亦正非易章程不善則雜亂無綱辦理不得其人則徒勞無益今吾觀武備學堂其章程之善固不待言而其辦理之人如總辦馬翰卿觀察之思周慮密才識兼優人所共信也教習那珀其技藝之純熟固西人中之佼校者學堂有此兩人方且期生徒日衆學問日精乃昨　津及來函謂馬觀察現已禀請瓜代教習那珀亦禀于傅相乞另派差使原其故爲該學生等不遵約束而桀驁目喜故辦理之人恐䧟尸位素餐之誚願虚位以讓後之能者觀此情形該學堂似将有始無終顧吾竊思之作事者每患有其法而無其人乃今則總辦教習有馬觀察等不得謂無人而事竟不行豈中國之人才果難望蔚起乎蓋亦積習之有所難梚耳中國之積習文武判若兩途武者目文士爲拘迂文者目武夫爲粗鄙非人心之偏實全才之難也武夫之所能文士所不屑爲而文士之所學亦不足以饜武夫之心夫六經聖人之精義也今之士子持以爲得魚之筌旣得志于功名則棄詩書而不顧間或有皓首窮經自爲好學者而空言雖善終亦無補于用滿紙琳瑯未嘗不仁義俱盡而夷考其行有不掩其言者有與其言大相反者問以六韜三略則曰非我職之所當盡吾不敢外求也問以一材一藝則曰我貴賢而賤能不屑事此小道也雖人人自以爲全才而者其實效曾不若武夫尚有一長之可用如是以言文又何怪爲人藐視耶至于武夫則又粗疎放誕不肯規規以事禮法自負其力呌號喧呼以爲一時之樂有以道與德相勸者彼将曰是處士之所以盜虚聲也吾豈以此樸棟小道爲哉夫道易勉也才難强也彼處士以揖讓爲賢于騎射然揖讓者木必善騎射而騎射者捨其弓矢以爲揖讓未必失容吾輩當高出一世安用學此腐懦之所爲然而目不識丁胸皆茅塞耆利　酒使氣凌物剛狠之態使人不敢近如是以言武又何怪人之輕之耶李傅相深知此弊而欲力挽頽風故設學堂以致之使赳赳者才兼文武學貫中西庶日後足以爲　國家干城之具而該學生等視詩書如桎梏而以彎弓躍馬爲能　不特負傅相玉成之美直自負其身耳夫爲将者必暢曉兵機庶可期戰勝攻取西人之講武者皆以讀書爲事考究天文地理揣摩風土人情以及化學算學無所不知而後可以勝将帥之任雖名爲武實無異于文彼誠知武事之要也中國則凡有軍旅之事運籌帷幄者悉爲文臣雖有武士千羣皆以供其指使故文人以武夫爲輕而國家亦不以武臣爲重然人之情欲使人乎欲受使于人乎亦寗使人耳彼受使于人者以其無使人之具也夫力舉千鈞氣蓋一世一人敵耳兵事之變幻無窮一已之精神有限不事詩書将何以益其智彼武夫之目不識丁者以無人爲之先導也該學生壽得傅相之栽培而乃棄萬人敵不願學而自夸其一人敵不亦别有肺腸乎嗟乎雖有騏驥而服鹽與歎悲伯樂之難逢雖有連城而玉石難分痛卞和之不遇有懐莫吐而終老山林者嗟巷遇之無期今則非其時也聖主下求賢之詔賢士占彚進之爻而該學生乃自甘暴棄以小知小受爲安不亦計之左乎孔子曰才難吾于此而益慨然矣 
[西報述高麗事]  
　　日本西字報云有意大利國帆船於西本月十四日由高麗之仁川口開往日本述及動身時高京並無舉動惟謠傅華人與日人有爭閙之事或謂有匪徒襲殺英美兩國使署事雖未必確實然人心已不能安謐矣至仁川港内現有中國兵船二艘日本除金剛艦外尚有一兵船及行至巨文島避風見英兵艦六艘在彼停泊並無去志可知英兵撤退之説實屬訛傳也○又云俄廷擬添派守兵來駐高麗之沙家零島并簡派张督一員藉　鎭撫另撥銀洋每年十萬元以充高國傳教之用○又云中國因朝鮮有紛擾之説故於禮拜六日派鐵甲船二艘鋼質巡船一艘泊上海吳淞口外其統領官坐超勇揚威兩輪舶先已開行以意度之此隊兵船亦均開赴朝鮮者是日有美感兵船一艘亦鼓浪赴韓云○本月廿三號午後三點鐘時日本郵船公司兵庫輪船由朝鮮仁川回日船上有二巡差押解日本之體面人九名想卽形迹可疑之人查出後拿回本國也 
[船往琉球]  
　　長崎來翰云日本郵船公司出雲丸輪船定期本月二十六號爲始開往琉球鹿兒島以便常川 
 
 

Page 2

 
 
往復以每月二十日爲開行之期云 
[蘇省官報]  
　　譚序初方伯陞授鄂撫而新任王鶴樵方伯一時未能來蘇故蘇藩司缺大憲會奏檄委李憲之廉訪署理遞遺臬篆以前署臬篆朱竹石觀察署理俱於廿六日接篆任事云 
[欽憲行期]  
　　彭雪琴宫保恩准賞假後本擬早日錦旋嗣以因事覊留故日内尚小駐嶺南未經起節而南瑞兵船前日已自上海開往迎接矣 
[越未服法]  
　　粤東訪事友述稱刻下越南土人與中朝游勇結成黨羽與法爲仇迭次交攻殺斃法兵無算當道見越人中變法事恐有變更因飭沿海兵防更加緊急鄧鐵香星使函致省垣亦言越人攻法邊患方滋因之駐節南甯未經出境卽法國駐越欽差刻亦並未到越云嗚呼法之謀越亦可謂力盡筋疲矣而疆土雖可擴充民心究難貼服務勤遠略豈易事哉 
[議開賑捐]  
　　傳聞户部刻擬請開山東省賑捐以八十萬兩爲限滿額卽行停止已有成議惟尚未見明文也 
[封門嚴究]  
　　户部俸餉冊檔一案前已屢報兹聞十月廿九日南城坊官隋殿甲将該坊居住之俸餉處經承八家之六盡行封門差役乘機刦掠各家眷属四散奔逃次日被封各家公同跪禀閻丹初中堂中堂震怒當傳隋殿甲來署問話中堂三更後入署詰隋奉何人所委封諸家之門隋答奉城憲諭復詰是否差役刼物隋被諸人質訨不敢隱諱遂認差役所劫中堂立令隋具結聽叅一面咨問該城官是否會委該坊封門是日井将八旗經承八人扣留在署每科房派隷二人看守經承不許擅放諸人出入此案不日當卽具奏云 
[咄咄怪事]  
　　京師前門外迤南珠市口有華盛麻刀鋪十月杪清晨該舖開門見門外泡麻水缸中倒浸一男子屍急呼諸夥同騐則　水皆赤報官相騐旋經中南東三城司官會騐在死者衣中搜出一封套面書山西學政某與禮部公文發視之則僅存空函視背面年月則光緒十一年十月初二日也騐得屍身無傷惟外腎有自割痕血跡淋漓三城司官禀明城憲城憲頗爲躊躇刻已咨行禮部請轉查山西學臣問係何文件曁一切情形俟回文到日再行核辦云 
[鐵甕火災]  
　　鎭江天主街運昌隆土棧係粤人某甲所開眷屬附居棧内本月二十二日甲之如君弄璋月喜家中忙迫異常偶墜火星延及牀帳炎炎上熾屋椽頓化灰塵而甲尚未之知也對門麻行夥從門隙望見赶急狂呼招人樸救棧中人聞知立将庭中缸水舀取傾澆無如杯水車薪勢難相敵遂喚擔水夫竭力帮救許以挑水一擔給錢二十餘文各水夫聞有重資無不踴躍始得将火澆熄云 
[不甘辭歇]  
　　天津武備學堂教習李保前經李傅相照所立合同給以三年薪水及回國盤川令其交卸學堂事務而李保謂此事實於名望攸關難見江東父老當赴總署辨論是非隨於前月杪北上矣 
[輪船獲盜]  
　　安慶友人來信云本月十八日夜分時首邑錢少雲明府親出梭巡見輪埠某躉船燈火通明詢之司事稱無湖招商局來電云江西某木客由鎭江附輪返九江所帶皮箱有銀六百兩被盜劫去因飭将上水輪船細爲查檢云云明府知係盜案因在船守候　夜不眠至翌晨八點鐘上水輪船到埠查得楚北某甲形跡可疑問由何處來此答稱來自鎭江問行李中有何貴重物答稱收取帳目有一寳銀問重若于是何字樣甲均含胡莫答明府怒飭鞭貴數百下甲始供出姓程名老九前在輪船盜取客箱同夥共十二人各得寳銀一錠隨令差役鎖押指拿立獲七犯内有一犯名程錫者實係起意之人并起出眞贓寳銀共八銓隨将各犯帶回每人鞭背千餘下輕者八百下收禁内監以待復訊其失主則刻在九江尚未到案領贓云 
[雲間雜識]  
　　育嬰堂前董林小蓮孝廉虧短公欵二千七百餘串林董物故後前府尊曾将其予管押華亭縣尉處追繳雖經繳過洋百元執業方單一紙計田二十畝有奇而姚少讀太守謂所欠尚巨擬抄封房産備抵近有某紳等以誼屬葭莩出爲緩頰經婁縣張肖芸邑尊嚴如批駁未允所請○某甲家號素封抱伯道之戚身故之後遺下田産甚多爲房族中瓜分不匀遂各執應立愛立之説質諸府縣控至藩司至今鼠雀紛爭未能相下華亭吳仲英邑尊覽其詞畢不覺惻然曰此事訟則凶和爲貴想兩造聞之當有豁然如夢醒者仁人之言其利溥哉○泗涇以下地名龍華水鄕浩淼爲匪徒出没之處每當月黑夜深舟人過此時有戒心前夜有貨船交赴申江其時石尤作惡舟人不肯解纜坐客强之使行駛未里許卽有盜船四艘楊帆而來舟人見之赶卽返舵掛帆順流而下篷背風聲舵尾浪聲與盜船之鎗聲相應舟中客數輩蜷縮如蝟戰慄不能出一語幸舟人頗諳駕駛收進小港得脱虎口然亦危矣 
[船夥打架]  
　　甘二日下午有船數艘由杭州過嘉興泊於北馬頭云是織造衙門齎送貢物者船旣泊定船夥等上岸至中街塘灣一帶各船索取油燭費强收硬討聲勢洶洶見者已抱不平後又至東塘灣正茂醃臘行後面魚船上索費該船以船中無錢待向行中取來方能給付其人聽不明白取魚逕去正茂行司帳者見而阻之其人大怒回船紏合夥伴持械登岸向司帳者亂撃正茂行中人聞聲齊出奮力抵柜打作數堆並鳴鑼號召衆人於是遠近各店夥紛紛畢集當将船夥五名捆縛由該地保馳報城汛蔣守戎到場彈壓衆始各散兩下均有損傷惟該行夥及出店二人受傷稍重後經朱邑尊帶同刑仵詣騐知皆係皮傷無甚大害遂将船户申飭得卽罷休云 
[虞山鴈信]  
　　近來縱火賊甚多每夜擾至四五次小民咸有戒心常昭兩邑侯密飭各差嚴行拿訪又於半夜時微服巡行冒犯霜露誠不愧賢父母哉○常昭兩邑縣試自本月初一日開考一正三覆業於十四日竣事十八日出正案現因府試在卽各童生均於二十左右晉郡○朱素英校書曩居海上素著艷名九月中買棹歸來賃屋於北門内一時枇杷門巷再停公子之車楊柳樓臺重聽嬌娘之曲新歡舊好趾錯於門有某公子贈以詩云出水芙蕖徹底清玉人風格淑兼負桃花依舊迎風笑相對無言别有情 
[上海縣試武童案前列十名]  
　　顧元提陸宗道王豐鵬韓攀桂丁步青薛應奎張淇秦洽朱國貞黄安國 
[下旗誌哀]  
　　昨日本埠各國領事公廨以及各兵船均下半旗聞因美國副總統薨逝以誌哀悼也 
[滬北大火]  
　　廿六早二點半鐘霜濃如雪寒氣逼人居人方擁被高眠忽聞捕房鳴鐘吿警探係小東門外一枝春茶館西首同興飯店起火其時東北風甚緊赤燄狂飛勢不可遏延燒間壁萃和烟店該烟店適當轉角處火勢因風而熾西首飛燒對面樂桂馨糕糰鋪北面飛燒茶食店拆貨店幸有天成藥材店風火墻甚高火不能越而西首之火則從糕糰店延燒小東門直街兩面對燒光耀如晝法捕男中西各捕及法包探嚴頌眉孫寳生恐搶火者乘間竊發分途嚴緝英美法三界各水龍火龍聞警馳到分四處灌救無如火勢正猛雖近在浦灘兼有自來水龍頭取水甚便而火勢竟不少殺所有該處之糟坊氷鮮行醃臘店景福樓茶肆火腿店紙店熟肉店錢店米店茶葉店烟館花烟館及通裕酒店等爲祝融氏一捲而空計小東門直街一面自米店起至同生祥洋貨店止一面自寳泰押店間壁起至廣利昌烟館止其從萬有全火腿店後面飛過對河之火燒去鹹瓜街口全盛通俗兩信局鴻源信局後面房屋亦燬陸家石橋堍拆毁襪店一家幸錢業公所及城内各水龍赶來施救不致再　　 
 
 

Page 3

 
 
延其時小東門大開城門任人出入法會審委員翁太守便服到塲彈壓上海提標右營陳叅戎亦率兵勇出城立於吊橋之側以防匪類後經滅火龍馳到火始熄時則東方欲曉報時鐘巳打六下矣計是役約共焚去樓房一百數十憧萃和烟店焚斃擋手一人學徒一人午後在瓦礫中翻出屍身該擋手頭額糜爛而學徒之屍巳成灰燼所可見者僅身體一叚脚一隻而巳薄暮時經人買棺收殮是亦慘矣聞該烟店又有兩夥火猛時跳窗逃逸一傷腰背一傷手足此外尚有兩人不知下落云 
[搶火類誌]  
　　廿六早法界火警時由捕探等緝獲搶火人多名午前解案發落兹特彚紀於下泰昌冰鮮行夥鮑金闌稱倉卒遇警前門已不能出祇得從後河逃命見河中有糞船四艘隨将箱子四只舖盖四個抛在船上事後被船上人藏起衣服二十餘件立時搜出爲将胡三狗陳桂全石和尚石阿二等送案翁太守以胡三狗等不應乘危吞物着各責二百板又有杜耀林搶棉被一條由捕解案杜供住小烟館中火起時取所盖棉被披在身上逃出被捉尚有捆被繩索一條在捕房法包探孫寳生禀稱杜初言披被在身繼又言用繩綑縳前後兩歧翁太守以杜刁狡着責三百板又由小東門捕房解到搶火者十人係包探巡捕所拘獲者翁太守詰之周阿才供在一泉樓茶館門首賣餅携棉被一條是同居人之物陳良福供在永安街協和米店爲出店聞小東門火警因去帮人搬物太守問所搬何物據包探禀稱伊携板箱一隻云是水烟太守問從何處搶來答稱在泰昌醃魚行中携來太守謂醃魚行安有水烟着将陳良福暫行提開旋有開松江樓老虎灶之施阿言投案稱曾倩陳良福搬物太守問搬何物答稱茶肆中物問有板箱否答稱無太守着施退去又詰沈桂福據供昨日從鄉間來借住天順客棧因棧主婦囑我搬箱一隻到萃豐碼頭伊兄蘭亭處我與寓主婦有戚誼庽主巳去世據丁洪發供在路上拾鑊子兩隻張金和供在日增盛爲堂倌與日新盛是一家店主囑我搬箱一隻箱内係小鞋等物丁玉興供携被一條是巳物據法包探孫寳生禀稱拘時問伊被中可有物件伊答云無及開看有圑扇四柄又有王阿六搶鐵條郭耀東搶粥鍋沈楚南稱搬店中香王才南稱從羅店到滬借住野荸齊茶食店要往六灶去火起携包袱一個我兄王竹紀在該店做工旋據生甡南貨店嚴竹甫投案稱沈楚南是小開店自來搬物又據日增盛席愼齋投案曾稱囑張金和搬過箱子中係小兒鞋子等物太守着将張金和釋去又着法包探将沈楚南沈桂福王才南周阿才分别帶往查明再核陳良福丁玉興兩人各責二百板枷號一個月王阿六郭耀東丁洪發三人各責三百板免枷又據解案之楊熙林供住天順客棧寓主囑搬被旋據棧夥王杏元投案訴明確曾囑楊搬被太守向棧中可失箱子答稱不失又問棧主可在答稱在棧内太守准将楊釋放沈桂福謊供可惡亦責一百板枷二個月 
[西節停訊]  
　　今日爲西歴一千八百八十六年元旦故禮拜六法公堂訊期由祁繙譯知照捕房暫緩解犯所有昨日公堂判斷各案翁太守商之法巡捕頭定於明晨臨捕房發落并聞英界會審公堂亦於今日停訊云 
[續獲私烟]  
　　本城各烟館因洋藥局稽查嚴密無可漏私遂将私土在租界熬膏陸續運入日前經洋藥局巡丁頭目賴行戎訪悉情由緝獲嚴辦日前本報早已詳登前日千戎又訪悉縣橋東首林恒豐烟館有前項情事因卽帶同夥役至該館摟出烟膏六十餘兩及購私簿據一併解送局中店主暫交該處二鋪地甲看管候究 
[工匠行兇]  
　　前晚製造局工匠王某及阿狗阿坤等數人至滬南倉灣吉祥樓茶肆啜茗因事紛爭旋将什物毁壞堂倌亦被毆傷店夥不敢作蠻觸之爭暗地飛告店主徐某奔赴廿三鋪巡防局報請拘拿洎局勇到來王黨巳鳥獸散徐旋投訴城内巡防總局馮刺史准卽飭勇協同該處廿三廿七兩舗地甲将王拘到徐投案伸訴前情并将毁物呈電王稱小的偕支啜茗偶然口角不敢肆毆刺史謂爾等借端肇釁本委時有所聞况今毁物可憑何得飾詞狡賴遂飭将王笞責二百板著具改過切結将所毁物件照價賠償徐稱店中各夥尚被毆傷刺史謂本委巳将王懲責所傷可自行醫治徐堅執不遵嘵嘵伸辦刺史謂爾旣堅執有傷順具毆傷切結候本委送縣辦理徐猶豫莫對刺史着将王暫行收押冉候覆訊核辦 
[協拿盜犯]  
　　蘇州萬成錢荘盜案前已屢書於報此案盜犯未盡弋獲由蘇省巡防局員派勇協同捕役帶領眼線來滬并備文投上海縣及英會審公廨請派捕協緝前晚該勇及眼線在英租界泥城外見盜犯王三卽緊躡之一面報捕房深包探知照公廨捕役張福等往拘當在身畔搜出手槍腰刀等件先帶至捕房捕頭略詰數語卽送公廨羅太守正在升堂問案原差禀明獲盜情形太守卽命帶案王三稱姓陶名七海州人向曾當勇現巳遣撖前爲巡防局員叚老爺作眼線指拿盜犯二名早已解省並未爲盜太守卽飭捕役将該盜釘上鐐銬并槍刀等件送歸上海縣再行移解到蘇歸案訊辦 
[行凶受責]  
　　何錦珊至英公堂稱曾娶胡氏爲妻昨日突有陳德荘同徐阿六向我尋釁妄指該氏爲伊妻爭論之下徐阿六卽出利刀砍傷我頭爲卽報捕拘陳徐二人送案胡氏上堂稱前在花烟館爲妓興陳相識今已嫁何陳竟糾人尋釁陳德荘供該妓曾經嫁我被何覇佔致與理論不敢行兇徐阿六供經過該處悞被拘來何又指明持刀帮凶者的係徐阿六華捕又将凶刀呈騐羅太守騐得何錦珊受傷屬實判陳德荘笞責二百板徐阿六笞責三百板着何自投醫院醫傷 
[照償工費]  
　　虹口廣行昌西國銅鐵機器鋪主何承恩投英會審公廨控稱西人克蘭帕梅也到我鋪購立西國浴堂鐵鑊一副計價洋九百八十七元運往伊家代爲装好計工費洋五十三元向收不付請爲傳追等因又有美商藏生投美領事署訴稱克蘭帕梅也囑我同至廣德昌購辦浴堂鑊託我代装應取工洋二十元不代請爲傳追等因美繙譯易君以該西人無領事經管應請華官傳追遂照會羅太守飭差恊捕傳到克蘭帕梅也於昨晨會訊何承恩及藏生均投案候質克蘭帕梅也供向何購辦鐵鑊言定價目并立承攬載明装好包用另加一切工費及将鐵鑊運去一再復装總不合用所有螺絲釘不鬆便緊故不付價承攬呈閲易繙譯閲之隨向太守曰機鑊旣不合用無怪其不付價值太守謂是可退還惟装卸工費應令克蘭帕梅也照償易君曰可遂照此判斷 
[妄肆雌黄]  
　　包探王阿二至英公堂稱法人咖亭在英工部局爲圾垃工頭雇鄉人趙阿和爲小工因其懶惰辭歇趙疑該法人所娶粤婦唆使所致隱懷忿恨嗣向粤婦借洋不遂卽将匿名揭帖糊在門口揭得二紙語言齷齪由該法人報捕拘拿未獲之先趙又暗投一信在粤婦處今并呈閲該法人及粤婦朱氏各訴前因并稱趙楊言欲持刀戳我趙阿和供在西人處做工但吃飯不給工資今旣停歇向索工資不敢妄作羅太守謂匿名揭帖本干例禁豈得任意黏貼商之易繙譯判将趙阿和押候笞責二百板并着央人具保嗣後不再饒舌揭帖存毁 
[捉奸訊結]  
　　昨報旅邸捉奸一節昨經法捕房将陸伯勳華陳氏解案翁太守詰之原告據稱姓華名少卿在南市開酒店妻與女不睦二十三日到同安祥太守謂同安祥是客庽如何去住答稱棧主是姑母所以來甘妻忽不見故於二十四日晚上投報捕房後在金德興客棧中尋見兩人尚以家醜不欲聲張而棧中胆小因之鳴捕現求免究太守詰之陸伯勳供稱住法華鎭在家念書此次與親戚來滬縣試於二十二日抵埠住同安祥内此婦素不相識亦住該棧時與我戲笑我因不便故於二十三日搬到金德興二十四日晚上我已睡聽門上剝喙聲祇道是友 
 
 

Page 4

 
 
人及啓門則是此婦正欲令其回去忽來四人云是本夫将我袋中洋五元及四開洋等取去華陳氏供今年二十一歲與伊在同安祥認識二十四日晚在途遇見伊合我吃茶旋到金德興客棧甫坐定丈夫卽來太守謂華少卿供是二十五早上尋見爾於二十四晚上卽去此一宵住何處華陳氏稱亦住棧内太守問金德興可有人來案旋據鞠子卿稱伊等於二十四晚上來稱是夫婦是以留下次日卽有有來稱捉姦始知兩人曖昧事旋報捕房太守謂陸伯勳好人念書人作此無恥事曾入學否答稱不曾然考過兩次太守謂此事有關風化着将華陳氏掌頰八十下陸伯勳本宜笞責今姑從寛責手心一百下華陳氏待責後着華領回管束 
[笞責地棍]  
　　禇寳寳銅匠榮榮二人均滬南著名痞棍爲害閭閻實非淺鮮前日經莫邑尊訪拿到案升堂提訊二人惟俯首求恩邑尊飭各笞臀百板收押候究 
[法界公堂瑣案]  
　　高楊氏訴稱有買女名雲珠今年十九歳在打狗橋住家妓女處作夥十五日被陸狗仔串人誘拐今将陸解案翁太守問何以知陸誘拐答稱有人通信先要洋十元我拼湊五元伊等始将陸交出據陸供撑木牌爲業雲珠由巢湖船上張姓騙去現在蘇州胥門唐姓家内太守謂定在上海着卽交出陸執定在蘇太守着将陸管押候比○益裕竹布店鄭傳禮管押捕房據稱染病翁太守着准交保限五日料理禀覆昨據娶源土行蔡步雲偕鄭姪　案遞呈保單稱願将鄭傳禮保出如料理不清再爲交案惟但保人不保銀洋太守准其保去○非報列俞雲堂供認竊洋十五元翁太守着傳原告捕房昨将俞解案據原告葉春亭稱在仁濟醫館對面開葉萬昌坐墊鋪與刻字店一起俞在刻字店做夥竊去洋十九圓五角竹布長衫一侏紅嗶嘰二丈旱烟袋一枝太守詰俞所供洋三元買衣服尚少者作何用答稱計家用過洋五元嗶嘰亦在家中太守着吊到贓物再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[緝土新章]  
　　前由蕪關道梁小若觀察酌定緝私章程獲到後将土發給華商變價充公並照例重完正税所變之價以四成奬給搜獲之人四成奬給指引之人二成歸入公欵然邇來私土仍復充斥以致税項寥寥因定於本月十六日起緝獲之土變價後一律給奬以示鼓勵業經禀請撫憲立案並通行晥省各關卡一體照此辦理矣 
[似烟非烟]  
　　州縣之門稿所以富耳目而爲心腹也其人必善應對巧伺主人意甚者能令公喜能令人怒玩主人于股掌之上　論者謂此等人有　縣之才無州縣之福所以州縣當庸庸而若輩未有不佼佼者然不善馭之則長其爪牙能攫人于道豐其羽翼能食肉　飛小人得志往往惡駕而州縣每不惜假之以柄者何哉以其可以任頤氣可以受指揮可以論刑賞可以輕去就非若官親幕友易進而難退瞻後而顧前未可下逐客之令者也後生少年乍到官守外則惑於猾吏内則受制家奴敗名喪節者不可勝數而老於官場者尤不能不加信任豈衙門中正如作傳奇者生旦丑淨缺一不可耶六合古崇邑也其俗喜爲人傭秋稼告成悉扶老携幼就食江南視其力之所勝爲受投之大小輕重計一家十數口可都寄人廡下望來年紅杏飄香始從容辭去比於春鴻秋燕之相代以故户口殷實雖偶有水旱災而人人不失含哺之樂然其俗亦緣逐末者多鮮恥廉習刁詐上年有鄉人訟於官案久未結而官巳瓜代鄉人趁新舊任交代之際　差役爲之緩頰于某門政　政信其可夈肉也如其願以　償案旣訊官坐堂皇開釋其琅璫令之出官並不知該門政上下其手鄉人旣下堦急圖兎脱被差役扭住令其将听許番佛四十尊一一雜旃檀屑送到大雄殿上方可消災難否卽佛力無邊亦難免拔舌地獄鄉人是逼不過陡生一計僞託人代爲購洋烟三錢以示将死者其實所購乃藥鋪之兩儀膏也不料購者竟誤将巳所吸之眞烟一合交與鄉人鄉人以密約在先不虞他變倉猝以茶和嚥嚥罷佯泣下沾襟呼代購膏者囑後事購膏者又粧出倉皇失措　樣圖移寓或縱歸家乃議未定而毒巳大發頃刻隕命于是鄉人家屬聞信　城查　係私押致死必欲擊在聞鼓爲死者昭雪又欲令某某赴督轅伸理延其附近之刁衿劣監爲之謀主差役見勢不可遏急表裏彌縫始寢而該門政之蠹槖一空矣然如出類者正不獨大合爲然也 
[法網難]  
　　日前有東台縣差役二人在揚城南河下某姓家緝獲下河口音婦人一口隨卽下船揚帆而去近有人自東台來揚始悉該婦因遇人不淑頗有聊齊中花淑中江之懴是以效紅拂故事及夫家各處尋訪知　某甲遁跡於廿四橋邊遂至東台縣署據實控訴飭差到揚故能應手而得刻　東邑尊訊實将該婦掌頰二百交官媒擇配某甲色胆如天重責後現尚管押云 
[州官塲紀要]  
　　張屺堂都轉前經崧張帥奏調勘估運河刻己竣事於二十日旁晚　揚各官迎迓接見有姜聞憲節　宿遷以上始旋河道由高郵汎向北淤淺甚多一律興桃需疑甚鉅○新石港塲方和圃鹺少尹禀辭赴任擇十二月初二日接篆○范春圃鹺尹　　工差○程二尹際辛奉府憲委署泰州吏目 
[鄂渚官報]  
　　十一月初八日署武　縣種桐山赴任初九日候補縣陳俞瑛奉委往孝感縣會審京控案候補巡檢工秉乾代理市照磨事並兼署鹽　庫大使同日　憲牌示嘉魚縣缺委候補班儘先補用縣湯炳堃通山縣缺委銀捐候補班　先補用縣茹朝政東湖縣缺委大挑本班儘先得用縣斯康俱題署沔陽州州同缺委江夏縣丞葉雲鑑　署江夏縣丞委補用府經歴楊湘雲署理 
[書黎蒓齋星刊古逸書後]  
　　黎君奉使游東瀛卿雲照耀皇華賡斯邦自昔稱文藪兀元　本窺西京星使好古勤搜輯孜孜那顧星霜更網羅散佚皆宋本石渠金匱　書城星吾楊子任校勘客窗風雨挑寒檠亟召手民付梨棗點畫影照勞經營慨自胡廣大全山儒者空疏嗤元明鉤摹虚字工制義那知叔重與康成漢唐傳注束高閣陳言鈔襲同雷鳴我朝經學稱極盛旦復旦兮天光晶湖壖詁輕士穈集嶺南學海堂崢嶸師資宏遠兩文逹泠然古樂聞韶韺豈知龍威秘簡藏海外二十六種精求精爾雅榖梁遞攷證玉篇廣韻羅菁英斯文何幸天未喪古逸叢書逃秦坑攜歸中華供博覽致之官局　瑶瓊經香一閣疑讕語何如此書實事求是非沽名[  東武惜紅生待定稿]  
[飯顆山憔以重游京江詩寄示卽次元韻賦答]  
　　曾約游山惜未經僕曾館蘭陵時與陸蒓青司馬有京江之約後因事未果新吟今喜客中　黄催籬菊花初放紅指霜楓葉　零風翠横空渾欲滴　流終古天曾停朅來浦上凝眸望幾點金焦列若星東武指紅生稿 
[七月旣望偕飯顆山樵劇飲益慶樓兼别滬上諸友卽夕同舟返里今於燈下憶及疉前韻賦此]  
　　離筵共醉億曾經三疉陽關水忍聽裙屐偶然徵會合絮萍應亦感飄零席間與潘朱陳三君話别玉盛悄轉光如昨銀箭頻催漏欲停同上河梁回首望畫樓燈火遠於星東武惜紅生稿 
[秋夜卽事再疉前韻寄飯顆山樵金沙]  
　　衙齋棋罷譜茶經一曲瓶笙獨耐聽簾角香縈烟篆碧枝頭凉滴露珠零伊誰少院初就有客中宵舞　停殘月漸低人意悄幢幢燈閃寒星[  東武惜紅生未定草]  
[身世]  
　　好色沈寃獄能詩釀禍胎口讒金可爍骨化玉成災我輩誰知巳天公只忌才不須眞殺却身世巳高來玉琴樓主高痴 
[上海北市絲業曾舘核奬籌賑公所施少欽經收山東賑捐十一月十七八九二十日第八百六十八九七十七十一次清单]  
　　馮善士罰欵移賑洋四元蕪滿盻嗣生洋四元以上十七日○存心堂何求媳病速愈洋十元太平縣程敬承堂求子孫實洋十元吳冠亭之妻高氏由常州信泰典寄寶順局來棉衣洋五元浙鄞任方亷求咳嗽紅痰速愈洋四元安慶堂補過氏洋四元陳昌壬昌癸求保合家大小人口平安移凶化吉遇難成祥由蘇州恆通荘奇通順局來洋四元水敦　求舘地久長公事平安由姑蘇全盛局來洋二元沈傳乾賣錠灰錢移助由松江全盛局來洋二元老復泰船局求生意興隆合家平安洋一元眉山甫和由甬江合源號寄甯波庚大局來洋一元以上十八日○印德甫以姪女于歸喜筵侈助並代求諸親友造福由日新盛局來洋二十五元祝純夫爲子病愈完願由無錫錦昌祥寄寳順局來洋十元無名氏洋四元銅洋三十三元周瑞璋以新舉一子親友餽贈移助洋一元錢一千四百文由百川通票號合來洋二元三角　善人由福建同仁堂寄恊興局來七折銀甲一元以上十九日○揚州李善士病痊完愿並求消灾解厄延年益壽合家老幼清吉二令郎功名遂意身體平安由巨豐荘交來洋五百元海鹽富世鄭求身患紅腫發熱喜睡飲食少進諸症速愈由恊源局來洋一百元江蘇無名氏洋十四元吟梅居主爲蒋藕仙女弟亡靈五七遥奠經懺之費移作　捐求資冥福由青村港寄日生局來洋四元芝蘭室交來翁詠星書潤助賑洋四元一角葉石薌畫潤助賑洋六角○硤石陳君　孫募昔蒼雯求母病速痊洋二元陳燦林洋一元王幼庵洋一元二户共洋四元由全盛局來○本埠天順祥號陳潤夫兄交來四川白埠山人募恆豐堂川平足紋銀一百九十七兩藤閣夫人錢五十各文蓉八小姊錢三十二千文餘慶錢二十千文毅齋　才錢十千文雨宅八千文德童子矌宅何宅錢宅梁宅朱宅六户各錢五千文白宅胡宅婁宅鄧宅秋實五户各四千文河生純如吳宅光榮四户各二千文年童子春梅二户各一千文以上二十三户共合川平銀三百零三兩除去匯費銀三兩實得川至銀三百兩合來九八規銀三百十六兩二錢以上二十日 
[上海三馬路與昌絲棧陳竹坪經募兩廣山東江寗沙州賑捐棉衣十一月廿一日第一百六十五次清單]  
　　昌字一千一百七十三冊漢口聚興泰號石家良洋十元○寗源豐經募昌字二千六百五十二册無名氏洋一元五角王永祥余寶裕無名氏王寅大四户各洋一元徐家芬王寅椿胡惠芳史大庚曹傳斌馮禮品史再生史致成陳三品九户各洋五角以上十四户共來洋十元○福裕南交來啓興寳號經募昌字二千三百三十九册許氏洋十元楊氏求母延年益壽洋六元林姓求母延年益壽歐陽求父病速愈朱寳華求病速愈三户各洋四元以上五户共來洋二十八元○巨豐寳庄交來淮陰甘白軒主人爲室人病求速愈除根洋二十元甘白軒主人銅洋二元文經募無名氏還愿戯一檯移賑洋十五元渙農節省元卷求如意洋六元郝翰卿備善事餘移助洋二元以上五户共來洋四十三元銅洋二元○朱青藜先生書潤移助洋二角○滬報舘募來無名氏償所願洋三元○嘉善縣幕中代席移賑洋三元山陰王家鈒爲母王李氏患病求速愈洋一元王學祥助粤省洋一元無名氏不取票爛印洋二元又銅洋一元蘇氏助兩廣銅洋一元土大奇求外症速愈針黹移助錢一百文信女章氏求合家平安針黹移助錢一百文○本日共收英洋一百零一元銅洋四元小洋二角錢二百文合并聲明 
[太倉蓬閬鎭火灾經募賑捐清單]  
　　逕啓者此次馮馨山孝廉親往蓬間鎭查放火灾賑濟樂助善士姓名○退思軒松琴氏助洋六十元八旬封翁得曾孫彌月節省針黹糕餅等費移助洋四十一元留耕居士六十壽辰節省筵費移助洋廿四元懷遠樓助洋十二元吟青居士代募英洋念四元銘新書屋助洋念四元　竹居助洋六元平江逸士助洋六元同善居不留名合助洋七元展成堂凌助洋六元以上十户總共實收英洋二百十元○支解灾區散放英洋二百九支來往舟資英洋十元如數合訖募摺收銷○敝公所撥去新棉衣五百件前月分萬順豐經撥去新棉衣二百件登報奉聞合併聲明 
[上海四馬路灘文報局内恊賑公所經收賑捐十一月下旬清單]  
　　廿一日鄂城任俊三翁募上年湖北京官募捐鄂災賑餘九八半平它銀三百兩汪楚琛吳樹楠二户各十兩湖北仿辦元魁奪彩曾錢五十二千文百計籌畫苦心人廿二千文無名氏十千文亷讓閒居四千文公大義發甡昌乾成泉興和興吉誠乾成光裕厚永復昌兀志成信永興炳聚和德李新順王蘭言葉開泰胡萬椿胡元釗胡元德王恆豐二十户各一千文黄小舫信大恆志大恆三户各英洋十元漢鎭衆鹽行公捐六元東山氏三元三元堂二元合收元八半平它銀三百七十五雨九錢二分英洋四十九元銅洋九元○催單愼源廣貨號交來漢口程仁昌號募程趙氏無名氏二户各一千文無名氏七百文無名氏六百文項錫堂無名氏二户各五百文黄茂軒崔福源胡禮堂金少餘四户各三百文合收英洋五元漢電局交來郝嘉瑞翁募鄂省嚴全齋先生爲求子二十元又交來諸陳氏一元爐坯洋一元又交來東海棉力子祈友事成無名氏二户各一元又交來蘇廉生翁還願小洋九角又交來宜昌信泰行汝欽翁募興發壽號三千同義泰二千源昌泰號信茂行吉順行信泰行王恆豫李義興宏吉順七户各一千合收九八平九八銀七兩二錢二分吉安全泰盛信局交來敬承堂爐坯洋一元奉城西門朱善士募十五保保正一千奉城朱一百廿文合收一元○本日共收九八半平它銀三百七十五兩九錢二分九八平銀七兩二錢二分英洋七十八元銀洋九元爐坯洋二元小洋九角 
 
 

Page 10

 
 
   
 
 

Page 11

 
 
[光緒十一年十一月初六日京報全錄]  
　　宫門抄○發抄旨五道○太常寺少卿徐奏請飭議籌修河患摺子○署鎭迪道兼按察司銜英奏報兼理臬可篆務日期摺○将軍慶奏先行進呈鹿羔緣由摺子○西撫李奏請調署知縣片○漕督崧奏恭報工穩瀾安摺○又奏謂給奬夾片○十一月初六日兵部太常寺太僕寺鑲白旗值日無引見○肅王等查騐箭枝覆命○鳥拉布前往明陵請訓○陜西考官黄羣杰到京請安○雷榜榮謝放福建遺缺知府恩○兵部奏派點騐軍器之王大臣派出睿王豫王伯絪貝勒長順善慶麟書尚宗瑞○召見軍機雷榜榮○發抄岑毓英等奏管務處道員陳席珍請以道員儘先題補奉旨覽欽此○又各管瘴故員弁請飭優卹奉旨着照所請該部知道欽此○劉錦棠奏擬裁庫爾喀喇鳥蘇等處粮員同知等缺奉旨該部議奏欽此○又甯夏　譚上連署烏魯木齊提督奉旨兵部知道欽此○慶裕等奏拿獲偷竊文淵閣物件賊犯李成順審訊奉旨覽奏已悉此案該犯有無勾串結夥及窩留等情仍着飭令該委員等嚴審明磪照例懲辦並著俟定案時将疏防各員奏請議處欽此○○太常寺少卿臣徐致祥跪奏爲山東河患日深災黎日衆請亟籌興修以拯民生而靖内患仰祈聖鑒事竊臣於光緒十年十一月條陳山東河工事宜業經明鑒迄今又一年矣下游决口未塞上游又復潰决漫溢數百里本年八月欽奉懿旨停止北海工程撥銀賑濟仰見 
皇太后皇上　旰焦勞無刻不以民生爲念凡有血氣同深銘感然而河患不治今歲如此明年復然此岸甫堵彼岸又潰沙淤壅積遏之益甚也水熱漫汎障之不能也非併力疏導集欵濟用專員責成得人辦理無以成一勞永逸之計而紓九重東顧之憂臣請更爲皇后太皇上力陳之查東省黄河内海舊口積沙百餘里人人皆知特以工大難籌餉絀莫繼因主築堤之説兾其展拓　身讓地於河其勢或可稍殺不知下流淤墊日甚一日勢愈緩則沙愈滯堤加高則河加長俯視則堤内如釜底之形倒灌則河身如建瓴之勢隨决隨塞旋塞旋决每歲帑項數十萬金何異投諸洪流乎且黄河冲奔放順逆無常倘竟北趨汎入輔畿伊於何底而前　數十萬災民羸者斃於溝壑强者肆其劫奪加以各省伏莽根株未絶轉相搆煽禍亂滋生臣所慮者不在外侮而先在内患也然則疏導之功要於築堤疏導之費亦十倍於築堤方今朝廷籌辦海防整飭武備誠發憤爲雄之善策先事預防之深謀顧防海以禦外侮治河以靖内患均爲國家當今急務聞海防每歲所需不下五六百萬兩河工大治計非千萬兩不可然一治之後費卽可省不必歲歲鉅欵也朝廷費千萬之帑金閭閻全百萬之生命臣知皇太后皇上必不惜重帑而棄生靈也然必責有攸歸事乃克濟山東巡撫吏治鹽務海防政事殷繁日不暇給卽才倍於陳士杰者亦難兼顧雖嚴予懲處究無補於絲毫查河東道總督本兼轄山東𪶌工頻歲安瀾或青河南巡撫暫行兼管而移河道總督於山東專督厥事俾責無旁貸然必特簡一公正廉明幹濟宏遠之重臣寄以總河鉅任隆其倚畀假以便　並請先命其周歴徧視審度地勢訪察輿情母避怨言母　已見東省官紳亦當力顧全局不得各分畛域致滋聚訟規模旣定然後施功則餉不虚糜效可實獲山東濟東泰武臨道兗沂曹濟道運河道職司河工亦須簡爲守兼俊之員俾資臂助中外臣工如實有通曉河務幹略任事者無論實缺候補候選人員睛旨飭下在京六部九卿在外督撫據實保奏不得以鑽管請託者妄用匪人亦不得以空言無補者濫登荐牘至因公獲咎之員才堪任用者亦許一律保薦恭候聖裁但不准自行投効爲夤緣關復之階臣恭繹列祖列宗聖訓諄以治河爲急至再至三諭戒臣工輙爲河務最難辦理災民尤可哀矜而愼簡河臣屢頒帑項兢兢焉不憚爲其難者祖宗之用心深且遠矣臣智慮短淺罔補時艱愚戀之衷難安緘默可否飭下各該部大臣統籌緩急群細規畫或交廷臣會議以期集思廣益諸臣中儘有卓識遠猷足備聖明採擇者伏望宸斷折衷施行則天下幸甚臣等幸甚不獨東省瘡痍沐更生之慶也備瞀之見披瀝再陳伏乞皇太后皇上聖鑒謹奏奉旨巳錄○○二品頂戴署理甘蕭新疆鎭迪道兼按察使銜奴才英林跪奏爲奴才兼理臬可事務叩謝天恩仰　聖鑒事竊光緒十一年七月二十一日接奉撫臣劉錦棠行知本年五月十三日具奏請将鎭迪巡道加按察使銜兼管全疆刑名驛傳事務兹於七月十七日准兵部火票灑回原摺後關軍機大臣奉旨着照所請該部知道欽此欽遵恭錄行知奴才當卽恭設香案望關叩頭謝恩　領　事伏念奴才滿洲世僕知識庸愚忝攝監司涓埃未効兼陳臬事兢惕彌深新疆當創建之初刑名爲紀綱所繫瘡痍未復撫字宜勤部族雜居萑苻易伏必劑寛嚴之用乃協於中况求明弼之規自今以始奴才自維檮昧懼弗克勝惟有遇事禀承督撫臣曁将軍都統臣認眞辦理不敢以暫時兼攝稍涉因循以期仰答高厚鴻慈於萬一所有奴才兼理臬司事務並感激下忱理合恭摺其奏伏乞皇太后皇上聖鑒謹奏軍機大臣奉旨知道了欽此○○奴才慶裕濟祿跪奏爲本年應進鹿羔不敷額數謹将捕獲鹿羔三十一隻先行解送仍請援案緩至次年捕拿恭摺奏析聖鑒事竊查奉天每届二年於立夏後芒種前出派官兵赴圍捕拿鹿羔六下隻運省入圈派員餧養節届霜降解送奉宸苑查收歴辦在案今届捕拿鹿羔之年照章於立夏後派協領訥欽帶兵赴圍捕拿並札派防禦哈福明順隨圍餧養嗣據該恊領禀稱照章出邊進圍逐日帶兵上下捕拿實因圍内鹿隻稀少未能拿獲足額現獲鹿羔三十一隻交與防禦哈福明順運省入圈餧養等情禀報前來奴才等恭查應進鹿羔六十隻現捕獲鹿羔三十一隻尚短二十九隻檢查成案每逢捕獲之年如解交不及一半者将拿鹿之員隨摺附叅請緩至次年捕拿送交等因各在案今該協訥領欽所禀圍内鹿隻稀少係屬實在情形且此次捕拿鹿羔巳獲過半合無仰懇天恩暫免置議其下虧鹿羔二十九隻擬請援照成案仍責成恊領訥欽明年照數捕拿送交以敷原額除将本年應交鹿羔三十一隻派員解交奉宸苑查收外理合恭摺具奏伏乞皇太后皇上聖鑒謹奏軍機大臣奉旨着照所請該衙門知道欽此○○李秉衡片再陽朔縣知縣趙敏　調省差委所遺員缺查有准補天保縣知縣兆慶人尚老成辦事平穩堪以調署據署藩　兩　會詳前來除檄飭遵照外理合循例附片陳　伏乞聖鑒謹奏軍機大臣奉旨吏部知道欽此○○漕運總督奴才崧駿跪奏爲節逾霜降工穩瀾安擬請頒發藏香十五炷以答神庥恭摺具陳仰祈聖鑒事竊照江北湖河各工伏秋大汛防守平穩情形經奴才於七月二十八日具奏在案其時水未暢消　下河中晚禾稻亦未全穫奴才卽督飭道廳加意防守迨八九月間水勢迭消上海尤甚間或因雨偶長總不敵所消之多現已節愈霜降水涸歸槽各工一律穩固據該管道廳及堤工局先後禀報前來伏查本年大汛期内水勢盛漲江湖頂托上下數百里間險工迭見竟得防護平穩高郵分洩各壩堅守未開裏下河秋成豐稔此皆仰賴聖德懷柔神靈庇佑江淮十庶感頌同聲擬請查照成案頒發藏香十五炷由奴才敬謹致祭以答神庥其在事出力各　遵照定章擇尤存記如果來年防汛出力再行　案奏懇恩施所有節逾霜降工穩安瀾緣由謹會同兩江督臣曾國荃恭摺具陳伏乞皇上聖鑒謹奏奉旨己錄○○崧駿片再准吏部咨議奏光緒九年十年安瀾請奬一案行令杳明淮安府通判盧宗清升補邳州知州王肇震雙月選用從九品任永溎各員升階官職是否勞績保舉抑係捐納詳細覆奏再行核辦等因伏查盧宗清係於先緒七八兩年河工出力奏請以同知在任候補經吏部覆准於光緒九年六月十二日具奏奉旨依議欽此王肇震前以候補知縣在海運滬局當差出力奏請候補缺後以同知直隷州知州用經吏部覆准於光緒元年四月二十五日具奏奉旨依議欽此任永溎係於同治十年九月在江甯藩司衙門養廉抵捐不減成案内報捐監生奉給部監執照復在江甯三次捐票銀案内報捐經户部於光緒元年八月十五日奏准作爲監生以從九品雙月選用吏部於光緒四年二月初六日發給執照理合附片陳明仰懇天恩飭部查照原案核給奬叙以昭激勸謹奏軍機大臣奉旨知吏部知道欽此 
 
 

Page 12

 
 
[光緒十一年十一月初七日京報全錄]  
　　宫門抄○上諭兩道錄前○發抄旨五道○太常寺少卿徐奏請飭下仍照　議會同籌辦夾片○閩督楊奏爲遵旨飭知總兵赴任夾片○塡撫陳奏彚報就地正法各案摺子○陜督譚奏審明定擬摺子○大臣文奏請病假調理摺子○搷撫張奏拿獲倩替飭審緣由片○直督李奏請開復巳故知縣處分夾片○十一日初七日刑部都察院大理寺廂紅旗值日無引見○師曾謝專操大臣恩○前任山東學政汪鳴鑾到京請安○湖南按察使菘蕃到京請安○道府江人鏡惠升各謝恩○太常寺奏派看視牲隻派出延煦○召見軍機江人鏡惠升菘蕃○皇上明日卯正二刻至大高殿拈香○發抄李鴻章奏請将挾嫌謀殺胞嫂並故殺姪女身死之應老定擬奉旨刑部速議具奏欽此○又搶修附近省城堤河動支銀數奉旨工部知道單併發欽此○又永定河道塔奇魁飭令赴任奉旨吏部知道欽此○又省城四關設廠放粥奉旨户部知道欽此○又請将欠交内結之故牧蒋汝修革職限解奉旨着照所請該部知道欽此○○太常寺少卿徐致祥片再恭讀光緒八年十二月十九日上諭禮部等部奏順天府增建貢院號舍會議覆陳一摺昨據給事中鄧承修奏條陳科塲事宜請飭愼核錄科等語鄉試錄科送考例有定額近年以來順天鄉試錄送太濫以致號舍不敷嗣後着國子監及順天學政嚴行考核分别棄取母得稍涉寛濫該部所奏增建貢院號舍之處着母庸議欽此仰見皇太后皇上愼重科名杜絶冒濫之至意凡在士子宜如何敦勉實學以上副聖朝作育之恩顧臣竊有請者順天鄉試外省貢監均許觀光而定例榜首必於貝字號内取中誠以鄉試雖博求各省之人才百貢院實爲邦畿而專設查本届國子監錄科分省扃試去取綦嚴然統計各省不錄者僅百餘人而順天學政錄遺屏棄至二千餘人之多非學臣之故爲刻核而二千餘人亦非盡文理疵謬也特以限於號舍故嚴加淘汰耳夫以文理不通而黜之則被黜者决無後言因號舍不敷而遺之則被遺者轉得藉口况直隷士子寒苦十居八九裏糧徒步踴躍而來觀人進塲泣涙而去聖慈矜憫早在洞鑒中矣且本年廣東鄉試建號舍二千餘間　邀恩准海濵之地庇廣厦而同歡首善之區致向隅而太息卽南北中皿等入塲之士子亦惄然不安也可否出自特恩飭下順天府並各　部仍照光緒八年十二月成議會同籌辦以廣皇仁而慰士望至嗣後順天學政錄遺仍應嚴爲考核不得以號舍增添濫行錄送存見好士子之心而啓僥倖進取这習愚昧之見是否有當附片具陳伏乞聖鑒謹奏奉旨已錄○○楊昌濬片再記名提督福建福甯鎭總兵曹志忠先經前督臣何璟奏明統帶慶祥等營赴臺北分防基隆滬尾等處兹准督辦台灣防務福建巡撫臣劉銘傳咨曹志思所部勇丁自上年六月至今冐雨戰守傷亡物故至七八百名之多實屬異常勞苦現在軍務已定将士久役思歸應卽裁併兩營由該鎭帶赴省城再行酌辦曹志忠渡臺四載久住基隆沾染煙瘴應准内渡調理業經由臺奏請先行赴任暫緩陛見等因奉旨着照所請該部知道欽此欽遵在案查福甯地方界連浙省洋回遼闊島嶼紛歧且温台一帶時有匪徒出没竄擾堪虞巡防緝捕均關緊要非威望素著之員難期鎭攝該鎭曹志忠忠勇性成戰功卓著在閩帶勇有年情形尤爲熟悉兹旣内渡回省自應邊旨飭赴新任供職以資整頓而專責成除咨部查照外臣謹附片陳明伏乞聖鑒謹奏軍機大臣奉旨該部知道欽此○○雲南巡撫臣張凱嵩跪奏爲彚報滇省十一年夏季分審結强盜土匪就地正法各案　摺仰祈聖鑒事竊資滇省强刼案件前經奏准仍照竟審訊　確就地正法所有光緒十一年春季各案業經彚摺會奏在案兹　署按祭使能昭鏡詳稱查得光緒十一年夏季據大姚等廳州縣詳報盜劫共十二案首夥各盜除在監病故及拒捕恪斃外計罪應擬斬盜犯王永福王著生李尚名周來鄭也培盧才得鍾老五鍾元阿李何萬存吳阿三唐老五王有才王洪舜吳長受曹老二劉青山子　手唐吹吹黎剛成王義興王寅生廖三呵胡冬呵姜潤生陳洪興姜客呵李有連馬老滿焦長科孔小嘩王官甲李春發馬　飽将喜玉等三十五名據各　廳州縣禀經委員會審並解由該管府覆審明確開摺禀經批飭照章就地正法在案兹届年疷開造案由清册詳講具奏前來臣　核無異除清册送部外謹會同雲貴總督臣岑毓　恭隋具奏伏乞皇上聖鑒勅部查照施行謹奏單機大臣奉旨刑部知道欽此○○頭品頂戴陜甘總督臣譚鍾麟跪奏爲審明逆犯悞傷繼父並雇工毆傷談王氏各身死分别定擬恭摺仰祈聖鑒事竊據張掖縣詳稱訪聞巴吉渠民趙永年有毆傷談王氏並談榮悞傷繼父談克美各身死情事因案關逆倫批飭該縣税押犯卷至省發委蘭州府研訊確情擬議詳辦兹據按察使陳彝詳稱據蘭州府恩霖督同張掖縣知縣李壽芝並發審局委員等會審擬議由司解勘前來臣親捷覆鞫緣談榮趙永年均籍隷張掖縣談榮本生父母早故從幼過繼無服族叔談克美談王氏爲子平日孝順與趙永年隣居素識光緒十年冬間趙永年受雇與談榮幫種田地平等稱呼並無主僕名分十一年四月初七日下午談榮　隣荘探親趙永年輕牛往外牧放一時失於照看致牛踐食談榮族叔談萬忠地内禾苗經談萬忠看見将牛隻拉去稱欲抵賠田禾趙永年往討未給二更時回向談克美夫婦告知談王氏生氣将趙永年斥罵趙永年分辨回詈談王氏撲拉衣襟拳毆趙永年情急順拿柱門木棒回毆兩下適傷談王氏偏右左耳接連耳根倒地談克美赶攏奪棒趙永年慮　奪去亦毆傷其右臂膊談克美撞頭拚命趙永年棄棒揪住髮辫往下撳按維時談榮正從隣莊轉回看見慮恐其　吃虧拾起木棒撲向趙永年毆打不期趙永年鬆手閃避止值談見美抬頭直起一時收手不及誤傷頂心聲喊倒地經談萬寅路過　閙進内查出一時扶救罔效初八日上午談克美談王氏先後因傷　命經該縣訪騐詳報因案關逆倫批飭押犯至省發府會審擬議由臬司詳解到臣提犯親審據各犯供認前情不諱趙永年詰係冐毆適傷談榮詰係失手誤傷均非有心致死亦無起釁别故供情磪　案無遁飾查律載子毆父殺者凌遲處死又律載子孫誤傷父母致死者律應凌　處死者仍照本律定擬援引嘉嚴十八年白鵬鶴　内欽奉諭旨恭候欽定又律載門毆殺人者不問手足他物金刃前絞各等語此案談榮誤傷繼父談克美身死自應按律問擬談榮合依子毆父殺者凌遲處死律擬凌遲處死先行刺字惟該犯因繼父談克美被趙永年揪髮撳按情急救　舉棒向毆以致誤傷核與白鵬鶴成案相似應援例聲請恭侯欽定趙永年毆傷談王氏身死該犯與談王氏並無主僕名分應　凡論趙永年合依鬥毆殺人者不問手足他物金刃並絞律擬絞監候秋後處决談　忠拉午抵賠田禾致談榮身罹重辟非尋常肇釁釀命可比應照不應　律杖八十從重加枷號一個月滿日折責發落談萬寅救阻不及應毋庸　　隻　交給領踐食田　訊俏無幾免其估賠除全案供招咨部外所有擬　緣由理合恭摺具奏伏乞皇上聖鑒勅部議覆施行謹奏　機大臣奉旨刑部議奏欽此○○奴才文緒跪奏爲肝疾復犯增劇難以支持恭摺懇恩賞假調　仰祈聖鑒事竊奴才前在直隸軍營染受潮濕致患肝氣上衝痞痛之　時發　愈迄朱除根自到江省極寒之地砭人肌骨於九年春間發犯甚重恐悮要公不得已陳請開　仰蒙天恩寛賞假限兩月調理肝痛雖止而痞跳如舊醫治禾能復元因地方緊要不敢偷安是以奏明銷假勉力辦公兩年以來時有發犯投藥卽見輕減本年入秋以後天氣乍凉風寒外腠邪火内藴肝疾觸犯頭眩脇脹痞氣衝痛　不可忍迭經調治日漸增劇飲食頓減心神恍惚據醫者云年逾六旬氣血俱虧非靜心調養難望速痊等語伏念奴才恭膺疆奇地方公事繁冗　須披閲躬親料理設有貽悮所關匪細反覆籌思莫名焦急惟有仰懇天恩賞假一月俾侍靜心調養並請簡貢接署江軍印錀以重職守所有奴才　病請假緣中謹恭攚具陳伏乞皇上聖幣謹奏軍機大臣奉旨文　着賞假一月黑龍江将軍　祿彭　理欽此○○張凱嵩片再滇省本科鄉試經臣督同提調監試道嚴密稽查尚無獘端惟於第三塲查有彌勒縣附生武彦賓口音不符並非本身當輕拿獲提訊據供是名羅家霖係湖南常德府人因武彦賓二塲回寓後陡患痧症倩令頂名人塲卽發交雲　府審　一面飭縣查拿下彦賓聞風逃匿勒緝未獲自已遠颺除飭将附生衣頂褫草檄口該原籍　勒縣一體嚴拿並飭雲南府先提該犯嚴審確供按擬究辦外所有闈場拿獲倩替飭審緣由謹先附片具陳伏乞聖鑒謹奏軍機大臣奉旨該命知進欽此○○李鴻章片再前因己故知縣沈枚虧欠沙河縣内結各欵銀二百七十五兩九錢五分四厘屢傕未解當經奏叅革職勒　兩月照　着追兹據署藩司松椿詳稱該員虧欠銀兩巳據家屬依限照數宗繳請開復等情擬懇天恩俯准将巳故知縣沈枚原叅革職處分開復以昭公允理合附片具陳伏乞聖鑒訓示謹奏軍機大臣奉旨該部知道欽此 
 
