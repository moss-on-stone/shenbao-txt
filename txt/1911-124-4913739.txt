# 1911 - 124 - 4913739

 

Page 1

 
 
   
 
 

Page 2

 
 
上諭 
[四月十一日内閣奉]  
　　上諭慶親王奕劻那桐徐世昌各奏懇請收回成命等摺朕己覽悉現在時事多艱又當創設内閣試辦之初一切事宜均關緊要端賴老成重臣竭力贊勷用資輔弼所請著毋庸議卽遵昨旨到閣辦事欽此 
上諭貝勒毓朗著加恩在内廷行走欽此監國攝政王鈐章奕劻那桐徐世昌署名 
上諭外務部奏續訂禁烟條件繕單呈覽一摺禁烟前定十年遞減原因舊染己深稍寛其限以冀收拔本塞源之效惟爲民袪害但使從速禁革自當切實進行俾可早竟全功永除痼疾本日據外務部奏稱禁烟已滿三年與駐京英國使臣續訂條件於未滿之三年期内如土藥槪行禁絶則洋藥亦槪禁進口無論何省隨時可提前辦理等語洋藥之禁運應視土藥之禁種爲斷現擬分省辦理土藥能早一日禁絶洋藥即早一日停運所議辦法尚屬妥恊至增加洋藥稅釐並土藥同時加稅仍爲寓禁於徵起見應飭立即施行其各省對於洋藥大宗貿易之各項限制及徵收各捐着卽停止以免紛煩新增稅釐亦 
 
 
 

Page 3

 
 
不過暫資彌補朝廷亟欲與民更始財力雖絀决不顧惜此宗進欵一俟各省實行禁運卽行另行籌欵抵補此時惟有嚴申禁令務期早絶根株著民政部度支部曁各省督撫迅將禁種禁吸禁運各事宜益加認眞整頓督飭尅期辦到一律斷絶庶幾克慰國民願望之同情無負友邦贊成之美意實有厚望焉將此通諭知之欽此監國攝政王鈐章奕劻那桐徐世昌鄒嘉來署名 
　　按中英續訂鴉片貿易條件已譯登十二日本報緊要新　　聞欄 
上諭郵傳部奏遵議給事中石長信奏鐵路亟宜明定幹路枝路辦法一摺所籌辦法尙屬妥恊中國幅員廣闊邊疆遼遠袤延數萬里程途動需數閱月之久朝廷毎念邊防輒勞宵旰欲資控禦惟有速造鐵路之一策况憲政之諮謀軍務之徵調土産之運輸胥賴交通便利大局始有轉機熟籌再四國家必得有縱横四境諸大幹路方足以資行政而握中央之樞紐從前規畵未善並無一定辦法以致全國路政錯亂紛歧不分枝幹不量民力一紙呈請輒行批准商辦乃數年以來粤則收股及半造路無多川則倒帳甚鉅參追無着湘鄂則開局多年徒資坐耗竭萬民之脂膏或以虚糜或以侵蝕恐曠時愈久民累愈深上下交受其害貽誤何堪設想用特明白曉諭昭示天下幹路均歸國有定爲政策所有宣統三年以前各省分設公司集股商辦之幹路延誤已久應卽由國家收回趕緊興築除枝路仍准商民量力酌行外其從前批准幹路各案一律取銷至應如何收回之詳細辦法著度支部郵傳部凛遵此旨悉心籌畫迅速請旨辦理該管大臣毋得依違瞻顧一誤再誤如有不顧大局故意擾亂路政煽惑抵抗即照違制論將此通諭知之欽此監國攝政王鈐章奕劻那桐徐世昌盛宣懷署名 
謹按十一日上諭四道本館接到時已在十二日晨八時半因不及排入十二日報上已於昨日刊送傳單兹再補錄 
四月十二日内閣奉　 
硃諭慶親王奕劻奏内閣總理大臣斷難勝任仍懇收回成命一摺朕披覽均悉現在朝廷勵精圖治預備憲政新設内閣創辦之始殊關重要是以令該親王充斯職任原期其籌畫試辦俾成郅治朝廷因其功勲懋著年歲己高本不忍令其久勞王事今復具摺懇辭出於至誠惟朝廷倚任方殷仍當勉爲輔弼共濟時艱倘至數月以後精力實有難勝彼時再候諭旨所請仍著毋庸議不可再行固辭欽此 
上諭本年九月初一日爲資政院第二次開會之期著仍於八月二十日召集所有該院議員均卽遵照定期一律齊集該衙門知道欽此 
上諭本日引見之辦學期滿翰林院庶吉士李坤着授職編修欽此監國攝政王鈐章奕劻那桐徐世昌署名 
　　宫門抄　十一日召見内閣總協理大臣國務大臣陸中堂　　　　　　榮中堂　洵貝勒　濤貝勒　朗貝勒　澤公 
　　宫門抄　十二日　召見内閣總協理大臣　陸中堂　唐景崇 
[丁振鐸]  
論說 
[論樞府亟宜實行消弭黨禍之方策（醒）]  
粤省孚將軍被剌後。又有革命黨之擾亂。膽敢轟毁督署。刼奪軍械局。聲勢洶洶。大有據城虜官之象。幸當道。先事預爲防備。臨時應付得宜。故一鬨而散。未至破壞治安。否則舉兵止亂。地方糜爛。大局何堪設想。雖然往事己矣。不得不急謀解散革黨之法。以爲永久治安之計。若置此不顧。則。此仆彼起。迄無寗靜之日。誠非國。家治平之福且。粤省革黨肇禍。前後已有數起。蓋其地濱近南海。香港澳門。非我權力所及之地。素爲革黨之巢穴。最易濳入内地。卽與南洋諸島。相去均不甚遠。交通又極便利。故各島革黨亦易渡海而來。此次革黨肇事。即由港澳兩處竄來者多。有此來路。故禍亂斷續不絶。亟宜别圖善法。止其奸謀以。爲防患未然之計。若無事置之不問。有變則施以殺戮。徒治之以酷法嚴刑。而不予以自新之路。則。人心激而思。變亂黨愈積愈多。一日爆發。必有無可收拾之勢。蓋現在不過於粤東一隅之地小起變亂。將來倘於各省埋伏殆遍。則一地告急。各方響應。將如之何而善其後哉。故消弭黨禍之謀。誠今日重要問題之一也。日英俄交涉。尙未作。結内地又有水旱災荒。當局者疲於奔命。應付爲難己。有岌岌不可終日之勢。若更加以革黨之擾亂。則大局紛擾。而國事將不可問矣。况革黨擾亂。本足以引起外人之干涉。而各地匪亂亦將因之而發生是則消弭革黨之研究。尤屬不容緩者矣。 
原夫革黨之發始以及平日藉以號召衆人者。莫不以政府腐敗官。吏貪横爲藉口。蓋朝野上下。苟能相見以心。各得其所絶無苦樂之軒輊則。人民安居樂業。亦何至鋌而走險。羣以干犯法紀爲事哉。歐美各國之無政府黨社會黨虚無黨等。皆鑒於尊卑貴賤之階級或詆君主之安富尊榮或詈政府之暴戾酷虐。故各立黨會。羣爲不平之鳴。而號召衆人亦。有登高一呼。四山皆應之勢。蓋有激而然。實非好事者之故爲招摇妄。起風波也。卽去歲日本社會黨之謀剌天皇。亦因日本君權太尊民權太卑之故日。本實行立憲。已有數十年之久。君民一體。共守國法。在表面觀之亦。可謂上下各得其。所矣然在下者尙萌反側之。念可見尊卑貴賤之階級一 
 
 

Page 4

 
 
　　日不除。則種種黨曾。亦無消滅。之日第就事。論事亦當盡人力而爲之。苟能去其太甚。則若輩難於藉口。亦可聊保治安。不致有擾亂之舉。如俄國未行立憲之時。虚無黨常有謀剌大臣之舉。甚且志在俄皇。時存一擊之想。警報喧傳。輙有所聞然。自實行立憲以來。民權日漸擴張。故虚無黨已暫時銷聲匿跡。彼歐美之無政府黨社會黨等。現雖聲勢煊赫。大有待時而動之槪。然貴族平民以及資本勞力之間。苟能消泯階級。漸歸平等。或君主與人民政府與人民之間。亦能漸就融化。則彼等無所要求。亦必漸歸消滅。蓋現今黨會之興。皆由上下隔閡太甚之故。苟能去此障。碍黨會勢力自能不致熾昌。此固勢所必然者也。 
我國革命黨之鬨動人耳。已數年於兹矣。雖未大張旗鼓。擾亂地方。然政府官吏對此革命黨。之風聲已有草木皆兵。心寒膽怯之勢矣。往年皖撫恩銘被戕。朝廷卽頒准人民條陳憲政之詔。此次孚將軍被。剌京朝大老出入咸以重兵護衛。可知革黨之聲勢。殊足奪政府官吏之氣矣。然徒事防備。不謀解散。則革黨依然存。在且恐愈積愈多。將來必有一朝暴動。無可收拾之日。則與其貽悔於將來。不若及時設法消弭之爲得矣。至云消弭革黨之法。惟在去上下隔閡之障碍而已。以今日之朝。局論。樞臣部臣執行政務。皆任性妄爲。不顧輿情如辦理外交。嚴守秘密。不使國人聞知其往來公文。締結條約往往西報喧傳已久。而國人尙未見原文。又大借外債。以鐵路作抵。以漕糧作抵亦不問民情之從違如何。種種輕視人民之舉動。層出而不窮。亦何怪革黨之昌言招。摇痛詆政府之不法。以爲集衆起事之護符也。且實行立憲。足以抵制革命之風潮。在上者亦無不知之。然開設國會。何以不卽實行。國會固無論已。今并區區之資政院臨時會亦故意阻難。靳而不與。嗚呼樞臣材力庸闇。敗壞國事。而又不容人民參預其間。坐令國家日瀕阽危。此正革黨糾衆生變之好機會也。當局者亦知之否耶。故欲消弭黨禍。必使樞臣反躬自省。力顧輿情而後可。深冀朝廷渙發大號。與民更始。并嚴禁樞臣擅權妄爲。務以上下一體消除隔。閡爲歸。則黨禍之平。庶有把握若不此之務。徒以殺戮爲事則激而生變。吾恐禍起蕭牆。而中原將有蕩析之懼矣。當局者尙其熟審利害也可。來稿 
[警告江蘇同胞及全國同胞第二書]  
中日借欵合同。以蘇賦作抵。前旣就蘇賦範圍。略陳利害。以諗邦人君子矣。在蘇言蘇。故視錢糧作抵爲剝膚切已之。痛若就此項合同全體研究。即非蘇賦作抵。亦有不能默默者。合同第一欵云中國政府准允銀行（即日本横濱正金銀行）發行五釐債票計日本金元一千萬元此欵自發行公布之日起名日中國政府宣統三年五釐息鐵路借欵等語吾全國同胞諦聽之。此一千萬元。的爲鐵路借欵。是用之於生利事業。非用之於耗費事業。爲今近一般主張借債論者所許乃近閱報載日本借欵由郵傳部具奏。其内容謂日弊一千萬元。約合銀八百萬兩。以五百萬兩交由度支部撥付海軍經費作爲歸還度支部前撥開辦海軍之費。其餘三百萬則本部所管各路需欵甚多等語。是所謂鐵路借欵者。固並未確指爲何項。鐵路撥還海軍費。已去其五百萬。亦消納於此鐵路名目之中。夫國家至必不得已而借欵。必先有正當至迫切之用項。如此次四國借欵專爲改良弊制及興辦東三省實業問題。合同所載頗爲明晰。姑無論其弊制能否改良。東三省實業能否有效。要之不失爲一種政策。其政策之如。何結束。則視乎辦理此事之人與吾監督機關是否完備。在主張借債者。固未暇計及。且監督者尤在我而不在彼。若夫因四國借欵而。牽連及日本借欵。或謂政府以此爲餌。大費苦心。吾亦不能曲如其說以相諒又或謂蘇賦抵借。是以日本破英之勢力範圍。猶之以四國破日本在東三省勢力範圍。此則期期以爲未可。吾國各省完全在吾之範圍者有幾。以四國牽制日本。論者或猶非之。然勢迫於不得已。且經營實業。改良弊制爲吾通國所渴望。即非東鄰責言。吾誠亦不可以已。（未完） 
專電 
[電一（北京）]  
憲政館政處務擬進内閣暫行章程大致如左 
第一條總理大臣一協理大臣一或二均特簡各部尙書都統候旨簡爲國務大臣總理未到由協理代辦 
第二條設政事堂爲會議所應經内閣會議事件（一）法律敕令官制（二）預决算（三）預算外支出（四）條約重要交涉（五）奏任以上各官進退（六）各部權限題（七）特旨交議及議院移送人民陳請事件（八）各部重要事宜均可由總協理招集會議 
第三條閣制三九十一條所規定協理大臣均適用之 
第四條總協理逐日入對各部大臣分班值日如特旨召見或因事請對先商明總協理會同入見惟各部大臣仍得請旨自行入見第五條内外新官制未行以前照例蒙召人員均得奏陳國務由總協理帶領入對將軍督撫除請安請訓特旨召見外如有陳述國務須先商明總恊理會同入對 
第六條關於國務之奏件在内外新官制未行以前應得奏事人員及言官彈劾國務仍得專摺入奏候旨裁奪 
 
 

Page 5

 
 
第七條照閣制十四條凡由陸海軍大臣自行陳奏之件得自呈遞毋庸交閣 
第八條内外行政門應奏事件除關涉陸海軍事宜外由總協理會同各部擬章請旨前項章程未定之前凡有内外緊要事件由總協理隨時請旨 
[電二（北京）]  
　　樞府通電各省督撫如有造謡煽動交涉及抵制借款等舉動均著嚴禁拿辦 
[電三（北京）]  
　　吏部尙書李殿林將派充審計院長 
[電四（北京）]  
　　軍機處各員司仍照舊章辦事擬於明日奏請准將津貼一項如前發給 
[電五（北京）]  
　　盛尙書欲握全國鐵路權動用借款聳令石長信具奏覆摺僅三日即上實於事前擬定 
[電六（北京）]  
　　度支部議覆土藥比照洋藥增稅辦法毎百斤徵稅銀二百三十兩奉旨依議 
[電七（北京）]  
　　熱河都統誠勲密奏口外礦務應籌鉅資自行開採擬陳辦法三端（一）派專員經辦（二）招集的欵（三）酌改礦章 
緊要新聞一 
[越匪己平法兵未退一步進一步]  
　　月前滇越邊界有苗匪倡亂法人派兵平勦滇邊亦同時戒嚴曾由滇督飭開化鎭夏文炳帶兵防邊以免侵入滇境兹悉李制軍以苗亂業經平靖苗民漸已歸農何以法兵仍未退去電請外部照會法使詰問頃據該使復稱苗酋母姊雖被虜獲同定監禁罪名而法兵仍駐邊界之格板富邦金街等地者係爲愼重起見並無他意云云外部得覆已轉電滇督以爲了事矣 
[如此布置便算嚴密耶]  
　　怡紅公子之無事忙 
南洋大臣前有密電到京謂有革黨竄入京師請各部署嚴密防範等情兹聞部署得信後民政部即札知外城總廳加派警弁分路查防提署則札派南營全部參遊都閫守府分守京漢京奉兩車站稽查來往旅客如有形跡可疑者卽行詢明姓名住址注意訪查步軍統領烏大金吾以警耗頻來監國邸第尤當嚴密防範特於原派各弁外加派右翼尉普泰爲稽查員專守監國邸第民政部亦於王府左右加派警員防護一切郵傳部則於日昨分電各省郵政分局嗣後一切往來函件均須加意嚴查以免黨人暗通消息 
[江北丁漕分别緩征]  
　　少留元氣在民間 
江督張蘇撫程前日會銜電奏云准軍機大臣電寄奉上諭盛宣懷奏請將江北本年上忙應征之丁漕緩至麥秋熟後察看情形再行啓征一摺著程德全迅速查明具奏查去年秋間江北各屬被水己於秋勘案内奏明分别蠲减緩征一體籌作賑欵嗣以歲底大雨兼旬低窪之處麥苗多被淹没本年二月准查賑大臣電請飭屬緩征上忙丁漕經人駿飭司核議當以民艱宜恤國課亦重雖有遭水之區究與全境普及者不同不能不分别輕重議令剔荒征熟凡實係被災各地上忙錢糧緩至麥秋補徵擬俟一律查齊再行具奏欽奉前因復經札催藩司確查去後兹據查明詳復被水較重各屬民困甚劇現值春荒之際賑糶方亟無力完納糧賦係屬實在情形相應擬懇天恩俯准將徐屬之邳州睢寗宿遷銅山蕭縣淮安之安東清河桃源海州之沭陽贛榆等州縣應完本年上忙丁漕一律緩至麥秋察看情形分别啓徵藉蘇民困而廣皇仁奉旨著度支部妥速核議具奏 
[外部但知秘密二字]  
　　愈反對　愈秘密　愈秘密　愈反對 
外務部辦理交涉雖不見諒於國人然其秘密主義無微不至聞該部近因東三省日俄交涉雲南片馬交涉均在吃緊之時而一切要電往往洩漏致起輿論之反對殊與辦事大有妨碍故日前特派某參議赶速重編密碼電本二册其一已面交趙次珊其一則封寄滇督李仲宣爲嗣後通電之密本據個中人謂自鄒尙到任後編發之新電碼已佔天干六字云 
 
 

Page 6

 
 
[外部預備澳門交涉事件]  
　　三年尙未預備完全耶 
澳門界務交涉自移京以來三易寒暑因掣肘於粤民勘界會未能公然實行退讓主義近屢接粤督來電葡一人節節進取布置愈密若再延宕不惟交涉愈難且恐失地愈多而樞部諸公淡漠視之久不聞有若何之籌議目下因該國所派劃界專員又將到京故那鄒兩堂日來始將舊事重提檢閱册卷商量辦法并聞已議定責成曹汝霖高而謙兩人與葡國專員直接交涉云 
[張綏鐵路接續開工]  
　　現在不患無欵了 
郵傳部奏稱張綏一線係由京張展築關係西北交通惟該路工費並無專欵係就京奉車利項下提撥不敷甚鉅而監工又無專員係派總辦詹天佑兼辦先爲川路公司訂充總工程司繼爲粤路公司舉充總理業於去年十月赴粤任事其手下工程司亦隨往數人且時當凍沍不易施工以致暫時停輟現在臣部勉籌的欵並電調路工熟手二員值此天氣融和亟宜趕緊接續開工惟該總辦詹天佑粤路任重碍難調回自應遴員督理俾專責成查有臣部候補員外郎鄭誠諳習路工堪於派充張綏總辦仍兼京張會辦其京張總辦一差卽派關冕鈞改充並令會辦張綏鐵路藉收互相聯絡之效 
時評 
[讀初十日各上諭（東京）]  
日日盻望新内閣。日日揣擬新内閣之人物。而今已明諭發表 
矣。 
總理大臣。逃不出慶邸。此固意計中事。而協理一那一徐或謂受粤亂之影響。未可知也但李準不過直接得一黄馬掛。而徐世昌竟間接得一協理大臣此則徐中堂之運命通矣。 
初議弼德院時咸謂此係養老院。將取衰老無用之人實之。而今以陸中堂爲院長。可謂恰當顧。事前竟無人猜擬得中者此可見政府用人觀察入微其眼光固高出尋常萬倍也。 
至於翰林院之保存謂係某學士運動者。有謂係某邸主張者。幾於言人人殊。以今觀之。此不過爲一般中堂作退院耳。舊内閣旣。撤皇皇中。堂將無容身之地。乃留此院。俾得食息其中但不知清秘堂中諸名士此後將有何事可辦此。則我亞東立憲國之一欵問焉矣。 
[讀十一日各上諭（希夷）]  
近日廷臣於新受重任後。必有請收回成命之章奏朝。廷必有所請着毋庸議之上諭。此實近來新發現之一種官様文章也。吾聞慶邸之奏請辭職者屢矣。而卒未見其辭職。煌煌爲軍領袖如故管。理外部如故此。次頒布閣制以前。於總理一席。樞府屢經會商而後决定。且决定已久而後發布。使慶邸果誠心不願充任者。必早已力辭於前。何必待上諭發表而奏請收回耶嗚呼慶邸。將誰欺歟。 
國民禁烟會。以中國禁烟已有成效。不惜奔走呼號糾。合同志上書爭請廢約。以冀逹立時禁絶之目的。順直福建等省。簽名。簽 
各十數萬人。可謂壯矣。乃各處方起而應之而外部已與英國續訂烟約。仍以洋藥之禁運視土藥禁種與否爲言。而不能逹立時禁運之目的。甚可慨已。 
彼英人之意。必以我中國不能立時禁種盡絶。故挾此爲口實。倘此後中國。不能實力奉行。敷衍辦理。則非特於禁烟前途無望。且將來交涉之危險。必更有不堪設想者。竊願各省疆吏。萬勿以去年山西交文禁種之激變。近日浙江台州拔苗之閙事爲鑑。而自餒。而銷寛其期限。土藥剷除凈盡。斯洋藥無從藉口運入。此則禁烟最要之關鍵也。 
鐵路之應歸國有與否。兹姑勿論。惟部臣恒以川粤湘鄂等省。商辦鐵路不善。爲收回之藉口。則甚可笑。夫商辦鐵路之舞弊虚縻。誠或不免。然試問官辦鐵路。果能絶無弊竇。而欵不虚縻乎。竊恐將來收回後之反唇以譏者。部臣終無詞以自解也。雖然。部臣豈爲後來大局計者。不過以此大宗事業。必須有大宗用欵。將來又可發生一大宗借欵耳 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[增撫電奏貧民搗毁米舖事此三十餘名果盡眞犯耶]  
　　北京軍機處王爺貝勒爺中堂鈞鑒洪密浙省民食向恃蘇皖接濟近蘇省亦因歉收禁止商運來源旣窒米價驟騰業經電奏截漕備辦平糶在案初八日下午省城東街居民偶因購米起釁鬨聚打毁米舖一唱百和由一隅以及全城由午後以至夜半巡警道及地方文武聞報督率巡警兵役分投彈壓無如人數愈聚愈衆不服理喻一味恃蠻竟至打毁米舖四十七家各區巡警派出所及巡所七處刼去指揮刀十一把毆傷區官三員巡官一員巡警四十餘人地方審判廰大門内亦被打毁陸軍警察搶去軍刀二柄巡防隊搶去洋鎗二桿可謂不法己極當肇事時不過一般機戶箔匠染匠藉端起鬨迨至毆官毁署己有痞匪混迹其間是時巡警力難壓服當派陸軍警察及巡防隊協同彈壓仍主和平解散不忍輕用軍械乃該痞匪等竟分頭騷擾毆傷巡防哨官一人勇丁十七名仍遍索米店肆行打毁並將拘留所圍繞偪要拘留人犯若不懾以重兵恐釀大事一面飭令拘留所曉諭倘敢刦所搶犯照例准予格殺勿論一面調派八十二標新軍六隊入城彈壓始各紛紛逃散綜計巡警巡防隊新軍先後拿獲滋事人犯一百二名飭送地方審判廳訊理將被誘脅從及因疑似被拘者酌予保釋外尙有三十餘名再行詳訊分别情罪輕重按律核辦查此次痞匪專與米舖爲難除拒傷兵警外並未擾害居民至被毁米舖次早即由巡警勸業兩道及府縣同至商務總會公議勸導開巿並令先行平减米價以安人心復商懇蘇省查照迭次咨商准憑護照購運米石源源接濟以裕民食初九早並調八十一標新軍一營分巡城巿刻已安堵如常足慰宸厪謹請代奏增韞眞印 
[浙江諮議局近事]  
　　官廳總無不是 
質問預算案之批答　本届預算前經諮議局臨時會提出條議詳細討論現已全案成立所有内容疑義亦經分别質問昨日撫院復因原案浙東征收錢糧櫃價一節批答到局云查浙省各州縣征收地丁以銀合錢經同治初年左文襄公核實减定奏明有案光緒二十三年復經惲前司核减浮收通飭遵守來書所指預算表歲入臨時門第二類第入欵第二項摘要欄内聲明近來浙東各屬地丁櫃價皆照巿申算一語蓋指櫃收洋價而言緣此項係預算各州縣歲入平餘盈餘清理財政局調查三十四年分爲數得九五七九二二時值劃一洋價問題發生之始故云近來浙東地丁櫃價皆照巿申算此後能否得此尙不可知此因浙東洋價改作一千則所入平餘盈餘自不能與三十四年相提並論非指銀價而言也至本撫院征收錢糧方法分局復議之說明書内固明明謂新幣尙未實行銀元巿價通常合銀六錢六分有奇傾鎔有費解部有費其不能以一元五角抵銀一兩不辯自明等語來書祗以六錢六分等字爲詞竊意原文解釋不當如此即如鄞縣征價照光緒二十三年核算毎兩正耗平餘連續加糧捐共應收錢二千五百五十文一千合洋二元五角五分並無錯誤宣統二年度支部議復蕭御史之奏係因各省征收錢糧折合錢洋無一定之價是以有飭由各省督撫於開征前酌中核定之議若浙省銀洋價值固有一定自毋庸另行定價也明矣 
質問公布案之批答浙省諮議局第一届開會議决各案公布遲延渺無效果而以差徭交涉諸端爲尤甚輿論譁然衆口一致此次臨時會遂條提出質問昨日奉到批答槪不任咎原文稱谘議局第一二兩届常會期内　决各案經本撫院分别核准者早經一律公布迭次札催實力進行以求全省利益爲主旨本無所謂以公布爲釋負視議案爲無足重輕之嫌所有施行成績皆先後刊諸官報并與諮議局或文書或口頭答復報　昭昭在人耳目對於禁革差徭訟費等案亦皆隨時查究督催無稍寛縱至通用龍元浙西水利錢糧征信各件施行後之情形亦經本撫院與該局公文往復厯歷辯明有案議員旣身在諮議局此等情節稍一留意想可了然無待再行批答至寶石山案雖迭次督催主管官廳竭力籌辦然事關外人交涉完結稍遲亦事實上不可避之事也 
[留日學生全體上軍機處禀]  
　　吳振麟無幸矣 
竊聞高岡之大木不折於暴風而蟻穴有以摧之太倉之積粟不奪於巨寇而鼠牙有以空之蓋姦宄者國之蠹也治之宜嚴妖婦者厲之階也防之宜密王章之誅貳臣甚於斬竿揭木之徒兵家之治間諜甚於振鼓張旗之敵禍有朕兆君子戒在未然病伏膏育良醫稱爲不治是以有國者見患之必至知國之有憂不以早計爲嫌不以小惡而宥之也若夫奉使節於異域贊籌畫於陪寮則使之者須精選賢能受之者須自昭忠信苟涉嫌疑卽當引退良以國事之機密鄰交之安危皆於其人係之况事已昭然而罪有過之者哉今吾國駐日本參贊吳振麟者讒邪其性詭詐其才棄捐乎詩書沈湎於酒色竊職者已有年矣而功績不見穢德己聞其他罪狀不必枚舉即其取日本貴族院議員伊澤修二之女爲婦一事已違外交官不得取外國婦之禁當其荒學求雌行同鑽踰與界稱羞士林不齒乃猶怙惡不悛營得 
 
 

Page 11

 
 
今職思以皇華之選成彼桑濮之私及其所求旣遂得志宗邦受巨室之提携恃權臣之庇議於國令不知忌憚以輿論不足重輕冀施鬼蜮之謀妄覬使節之任學生等徵之古人譣之今事竊恐吳振麟貪慕厚祿倚其婦爲外授伊澤氏施其譎謀假其甥爲内間竇建德之遭敗諸將受賂於人鄭武公之伐胡先時妻之以女季桓子受女樂魯廷失其朝綱中行說使匈奴漢室膺其隠害雍糾無婦鄭伯有奔蔡之厄郭開受金王翦成滅趙之志婦人之誤事貪夫之賣國偶焉見之一已爲甚併而有之又何以堪古人日女子在軍中兵气爲之不揚蓋情欲足以昏神隂柔足以喪志而外交之事何獨不然又曰非我族類其心必異異祭仲之妻猶謂人盡夫也婦一而己故婦心偏厚外戚人情私其所親吳振麟之婦其得異乎此耶孫子曰内間者因其官人而用之春秋曰大夫無私交誠以鄰國之治敵國之憂私情之重公義之薄故他國之官人則務使爲内間本國之大夫則不可使有私交也今日本之用間於吾國者豈一端而已哉苞苴之賄白晝納於公門金帛之恩有時施於隸卒頃者焦滇之案亦嘗以游學之身娶異種爲婦核其事迹正與振麟相類吳振麟者幼豢膏粱本無清廉之敎長游通　徒有　蕩之行謂其不因婦家伊澤氏而爲日本作倀者誰敢爲此保證也乎學生等覩時勢之多艱邦交之屢敗傍有野心之國内有貳德之臣爲之學不能壹心居不能安席略具草狀冒凟藎衷伏乞嚴議官之條肅外交之紀予吳振麟以應得之罪以爲毁敗官常者戒卽謂振麟罪狀未昭才尙可用亦當量迻善地勿使久淹此邦庶成曲突之功無貽滋蔓之患則中國幸甚 
[西報譯要]  
吉林大火警報　字林報載十一日北京電云據吉林來電該處忽遭大火燒燬全城之半城中之屋悉以木造故延燒極易此次火災傷失財産人口爲數頗巨電綫亦被燒斷 
德報歡迎中國新内閣文匯報載十一日栢林電云德國各報歡迎中國組織責任内閣謂此舉可爲憲政成立之起點 
俄日陸軍大臣互會消息　又載十一日柏林電云據聖彼德堡電稱俄國陸軍大臣蘇曲里洛夫將軍將與日本陸軍大臣朝鮮總督寺内伯爵約期互會 
分類新聞政界 
[籌辦遊民習藝所蘇州]  
　　巡警道汪觀察以蘇省民游習藝所尙未舉辦殊爲缺點現經查得省城待質公所裁撤後騰出之房屋堪以改辦游民習藝所特先行派委陳大令其壽前往查勘一面禀明撫憲籌撥專欵以便即日擬訂章程興工開辦 
[甬江漁警大衝突詳記寗波]  
　　寗波漁戶搗毁警局全城罷巿一事兹特調查詳情錄下初八日午後三時有許某漁民在江東因與某米工起釁爭毆四區巡士上前勸解漁民不服到局鬨閙因被巡警毆傷衆漁民聞信不平霎時糾集多人紛紛入局搗毁器件毆傷巡士復擁至東興街區局及派出所搗毁一空并扭巡士一名縳在對漁船上一時聲勢洶洶區官逃避巡士罷崗聞捕廳到塲彈壓亦被漁民扭扯到船經旁人勸釋始得出船至被縳巡士後由王懷方向漁民保釋始得回局又聞當時有漁帮甲乙丙入江東百丈街新順祥洋發莊買布後付價只有小洋一角尙少幾錢嘵嘵爭執勢頗强蠻巡士見之即欲扭送四區在途拉扯漁民不肯前行適有負米工人前來偶相撞觸漁人大怒痛罵謂我擇吉出門被爾失郤利巿欲與拚命巡士令米工負之而去甲乙憤甚謂巡士袒護欲與巡士爲難巡士乃鳴警笛甲乙見其人衆不敵欲遁巡士盡赶至洪聖廟弄手持柴棍痛擊某甲頭部頓踣於地有一船匠某肩負一籃乘醉匆匆而至巡士誤認爲某乙一併痛擊頭部與腰部均受傷較劇詎某乙早己逸去飛召沿江衆漁帮聲勢洶洶愈聚愈衆竟有千數百人之多先至東勝街區局搗毁無遺區官包江及落班巡王幸早聞信濳從後門逃出繼至派出所又任意搗毁雖在箱籠中物亦扯作韲粉有某某巡士數人被毆或血流被面或隻眼出珠又一夜崗巡士方在睡鄉竟被捆去落船先將巡士沈江數次復將巡士懸在桅上時該帮船只紛紛麕泊包家道頭兩岸觀者人山人海該帮又蜂擁至四區打毁一空累及該廟物件亦屬不少又聲言欲赶進城中打總局及二區鄭令聞信當委捕廳出城彈壓先至石戯臺衆即擁捕廳到道頭下船謂如何了案可待出洋後再講二尹面色如土卽許償醫藥費洋二十元當將船渡對江　岸有二人隨後入城取洋吕統制聞警率勇數十人出城嗣聞捕廳已歸中途折回始稍平靜至夜飯後該帮漁船盡行出關至昨日則江東一帶竟不見有漁帮矣聞警務長己飛禀省憲不知如何了結也 
實業 
[鄂人對付借欵之大會議武昌]  
　　鄂省接湯濟武主政來電盛尙書主持粤漢鐵路各借欵情事危險速籌對付良法等語由諮議局刊刷傳單邀請武漢三十餘團董事並軍學兩界同人在漢口四官殿鐵路公司會議並公舉代表北上力爭以保商辦主權 
[浙路拆卸沿城支線杭州]  
　　浙路公司江墅線五站繞行沿城自杭滬接軌路線穿城特改設清泰站爲城站自清泰門至望江門羅木營一段軌道己成廢棄前經董事局會商原擬俟杭甬全路工竣舖設雙軌現聞該公司以甬路工程浩大雖併力兼營亦非朝夕所能蕆事此項軌道一經風雨銷蝕損失甚巨目經濟困難不能不樽節從事業經董事局會商副理决議將此項鐵軌枕木等料暫行拆卸僅餘土方石塊及羅木營迤南橋梁一架（因該處橋質當時議用木樑無可移設）暫予廢置俾 
 
 

Page 12

 
 
便將來之規復聞營業局昨已飭知工頭加派道夫十名即日動工拆運雜記 
[省垣大打米店後之狀况杭州]  
　　省垣貧苦小民激於米貴之無以謀生相率毁打米店其詳細情形已經三誌本報兹聞當時被警兵所拿者共有一百五人連日由地方審判廳借督練公所詳細訊問聞其中確係無辜受累者居多前日審至卜燈時聞有十人己經審有底藴當卽釘鐐由司法警察帶去安插餘則寃枉被拿之人共計五十餘名由巡警局通飭各區著人取保開釋尙餘三十餘人因爲時已晚未及提問後於昨日續訊内容甚秘聞杭州地方檢察廳因三日期滿業已於十二日照常開審先於十一日發出牌示一道云照得本廳因初八被搗後亟於修葺是以將常行事件暫行停止三日其緊要事項暫由仁錢檢察廳代收業已牌示在案現在已經期滿房屋亦陸續整理自十二日爲始仍照常辦公又聞此次兵警拿人實屬荒謬異常有某甲手抱乳兒在聯橋米鋪内閑觀忽被警兵拘去有某乙次早在五福樓與警崗佯言謂昨夜爾等吃苦否亦被崗警拘去有某丙在途與人言謂前日　舖相打我混入其内著吃飛米肉圖又被警兵拘去有二人聚於酒肆戲言米舖刁兇應該要打被偵探聞見即時拘去其餘因貪得小利在路面携籃拾米而被拘捕者不勝枚舉見强者則逃避不遑見弱者則任意欺壓以致所有押送地方審判廳之人纍纍百餘實無一人是正兇苟非審判廳平情辦理民怨愈深萬一將來再起風潮斯眞不可收拾矣　此次米價增貴之原因推其本末實由湖墅而起緣省垣米價向操於湖墅之手也因之該鄉米業中人更形恐慌大有寢食難安之勢上憲亦恐該鄉再起變故特傳諭馬巡隊巡警局水師營格外注意又專派八十一標新軍百餘名駐紥新馬頭官廳日夜輪流排隊巡邏一班愚蠢小民見之頗生疑惑近日更發生一種謡傳謂不日决與某某等著名囤積之奸商爲難以致陳某沈某並有私運出洋之某某米行來某等異常驚怯據米業中人傳言陳某近日尙有一千餘石囤積保泰碓坊等處誠可畏也 
[因姦斃媳案之難結蘇州]  
　　鎭江丹徒西城外民人莊鏡蓉向其媳婦莊張氏調姦不從卽將莊張氏勒斃一案經前丹徒縣王得庚大令將莊鏡蓉擬以絞罪解省審辦乃莊鏡蓉屢次翻供不認勒斃其媳以致延宕至今未能定案嗣經程中丞以案情出入重大亟應另派大員審究並將莊張氏奏請旌表以慰幽魂昨特札委蘇藩陸方伯會同農工商務局總辦王旭莊觀察提審旋經陸方伯親赴商務局會同王觀察督率前吳縣陳介卿大令提訊莊堅供其媳莊張氏實係自行吊死並非勒死前次在縣畏刑妄供求請再行開棺復騐云云旋經方伯諭飭長元吳三縣會同陳介卿大令再行提犯切實推究如果其中情節與丹徒縣原審確有不符卽令詳細具結呈候核辦故連日長元吳三縣會同陳大令提訊數次莊犯供詞異常狡執堅請開棺復騐刻聞上憲之意亦擬派員前往鎭江開騐以其水落石出在約此事尙須傳同原問官王令會同辦理云 
[省垣盜賊之猖獗安慶]  
　　皖省近來盜賊甚多以西北門爲尤甚站崗巡士平日不甚得力初五日城内美華利鞋店有小徒於黄昏時携本洋八十元往西門外余隆泰錢莊交兌行至同安門突有匪人用石灰包將該徒眼珠扑迷即將所携洋元奪去迨該徒大呼救命巡士始徐徐而來匪徒已去如黄鶴又龍門口慶昌鐘表店門首設有站崗巡士竟於初七夜一句鐘時有挨門賊乘隙入店約三小時即竊去各様時表二十四個次早該店東察覺投報由警務公所飭派偵探隊長官委光恩率同兵士嚴密查拿該隊官以站崗巡士如此疎忽卽請警務公所將十二時至三時該班一路巡士各記大過一次 
[六門釐局遷移蘇州]  
　　蘇城六門釐捐總局向在城内清嘉坊賃居民房爲辦公之所現因該屋年久失修行將坍塌總辦岳太守特在珠明寺前另租民房一所己于日昨遷往辦公 
衛生談 
[說紙烟之害（福）（保）（續）]  
美國衛生學報曰。腦髓之結構。最爲精微。烟草之。毒立能毁之。能使思想遲鈍而疏忽。腦之運用。失其敏捷雖所吸甚少。而害腦亦甚若吸之無度。往往釀成癲癎。及神經衰弱等。症。有多數之慢性。神經病。其直接之原因。大率爲。吸烟所致也。英國沙菜醫士曰。余未見。貽害。之大有如吸烟者。其初能使腦神經安。閑舒泰。後則衰弱致病。易受剌激。余診治神經。病多。矣皆以。吸食烟草爲致病之由。賴萊醫士曰。烟草與他種麻醉劑。功用略同。初吸有。興奮之作用。一若吸烟能將精神加入腦髓。而不。知烟草僅能將腦中之力豫爲支出以供暫時之用。耳待剌激之性旣過。則吸烟者必較未吸。以　其神經益形衰弱。有躁急易怒者。有麻忡失眠者。有作書手顫者。有畏怯易驚者。皆神經。中毒之所致也歐利物君曰。凡學生手戰不能畫直缐者。皆有吸烟之癖。蓋約束肌肉之神經。已爲烟毒所怔痺。使肌肉之力漸失。故不克自主如此。 
連吉生醫博士曰。烟草。足以加增疾病。若在二十五歲以前之童子。受害尤酷。身體之發育。不能完備臟腑虚弱。有夭折之虞。 
童年感。受烟毒則德育智育體育。均不發逹故近日。美國各邦之商界。實業界均不用吸烟之學徒。校中亦禁吸烟草。又不許以烟草售與兒童。 
晏斯納博士曰。大率十八歲以後吸烟者一經戒絶。仍能恢復其健康。若在十六七歲时即吸者所受之烟毒較重。後雖戒絶。亦難恢復。若幼年即染此癖者。則受害終身永無脫累之一日焉（未完） 
[雜錄]  
[新疆行程記（四）]  
游覽山海關之形勝關角山寺與二郎廟。風致絶佳。限於時間未及前往。至東。門見樓額。曰。天下第一關相傳爲明蕭顯所書。城牆高。四丈一尺。厚二丈外有東西。羅門。東羅。城高。二丈。三尺。厚一丈四寸。然已頽廢不堪。不勝今昔之。槪焉往昔。滿蒙。漢相。爭影響于。長城者不少。今則滿漢。一家矣。往昔。皆干。戈弓矢相見。有此實。爲進攻退守之具今則。以硝烟。彈雨爲。武器而佐之以飛行艇。有長城反爲障礙物矣。况海禁大開。外人出入自由又何。必舍易求難乎。然則長城云。者祇地。理上。厯史上之紀念物而已 
十七日曇温度二十五度早八時三十分。登關外鐵路車東北行。晚六時半至瀋陽老站。中國權力止於。此矣沿途見。禾苖。甚小。且無。小麥錦州車。站有以。錦州石器物。販賣者質似瑪。瑙而稍軟。又有以鹵。蝦小菜販賣者以北。則有小麥。苗高僅三四寸播種者槪在畦背。播後以木輥軸鎭壓之。山槪有土。不似宣化府之露骨山也至新民府。見農事試驗塲臨於道左。至溝帮子見有。奉天。至營口之。支路。聞其車價甚廉。蓋爲抵制南滿蜮路挽回利權而。設也。 
預備乘南滿車至長春故買日本老頭票毎百元合中國銀幣一百二十八元。實則日本銀幣。分量輕而成色次。此則關乎。國權者也十八日晴。温度二十六度。十九日晴。大西南風。温度二十五度。瀛舊從事於奉天故游較多。至各處探望借以稍息並調查一切情形夫奉天國朝之陪都也試游之小南門外一帶地方。則房舍。爲日本。之房。舍人民。爲日本之人民。商業爲日本之商業。火車。爲日本之火車。鐵軌馬車執御者雖爲中國人。主權者爲日本人嗚呼。身居何地何國。此身幾不能辨亦國。恥之一也（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[通告全省公民維持本年預算案書]  
　　諮議局爲一省釆取輿論之地欽奉德宗景皇帝明詔設立以指陳通省利弊籌計地方治安爲宗旨奏定章程第二十一條内開諮議局應辦事件凡十二欵除第一欵議决本省應興應革事件係總括地方庶政而言其二三兩欵即爲議决本省歲出入預算决算事件誠以財政爲庶政根本關係至重特與人民以監察權立法至爲詳盡江蘇諮議局自成立以來議案百餘件如籌興水利禁止彩票等案不惟本省人民深表回情卽鄰省議局亦願贊助外賓赴局參觀者尤稱道之咸謂能見其大各報紛傳應早爲吾父老鄉先生所共鑒然此猶第一届常年會也（即宣統元年之常會）猶初次參與行政之議員也預算案依法定期限於第二届常年會交議議員之練習有素也固矣積百二十五人之心思才力加以審查討論數十日舉凡爲我人民盡此代表之職務者已無所不至不幸不見諒於長官致交覆議乃有本年二月召集臨時會（卽宣統三年二月之臨時會）之舉再經按照劄開各節實地調查研究詳盡其發行之日刊可按也蓋深冀預算完成示我人民以庶政進行之導線議員者亦一本省人民耳天下寗有自棄其利而趨於弊者乎以地方人籌計地方行政自甘不治不安應屬必無之事國會期限特旨縮短籌備事宜動關財政苟所决議不背於指陳利弊籌計治安之旨又何舛錯窒碍之可言乃以各省預算多未成立爲先例劄令暫照上年之案辦理遑論以往各項經費種種虚縻己爲輿論所否認即使開銷全屬正當而憲政籌備按年進行舊案安能適用且寗蘇本屬一省預算祗成立其半（蘇屬已奉撫劄成立）不以本省行政紛歧爲慮轉以他省多未成立爲言向使他省一律成立將議决之是否正當亦得比照而邀公布乎究其所持以不予成立之理由始則以學界一隅之言藉駁全省輿論繼則以鄰省一事之爭牽掣本省預算全案一若秉筆者之百方蒐集可以反對之資料而惟恐其不多者然是誠何心吾江蘇人民能不爲憲政前途同聲一哭彼議員膺人民之推舉而爲人民謀幸福倘果如此亦何怪其灰心所以出於消極主義引咎辭職者豈得已哉惟是預算案之遭此挫抑關係於吾人民者至爲密切試設一例以明之全省地方行政譬之株式會社（卽股份公司）議員者則爲株主（卽股東）所選任之取締役（即公司之經理人）也以關於政當之營業值意外之阻障將使全會社受絶大之影響其損害且及於個人之株金（即股本）取締役已竭其心力而終將無術以挽救爲株主者能坐視會社停閉而甘令株金損失乎知必有出全力而爲絶對之保護者斷斷然矣吾全省人民各有一株主之權利損害之加安能忍受急起而共謀維持以善其後是在我父老鄉先生之各盡其責任而已除由旅寗同鄉通電憲政館資政院曁同鄉京官急予維持外謹此通告務各恊爭以預算案成立爲必逹之目的然後庶政方有秩序可循下以盡人民之天職上以副先朝締造憲政之至意不然者前車已覆繼此之議員誰其任之不勝延頸跂踵待命之至　淮揚徐海旅寗全體許健雲等公叩 
本埠新聞 
[飛行家遭險四誌]  
　　爲死者留紀念爲生者促進行 
法國大飛行家環落君於初八日由江灣駕駛飛艇飛至泥城橋賽馬塲突然遭險詳情已誌本報兹悉環落君自研究飛行器以來所有財産均已耗盡是以法新報曁字林西報同人除自行捐資外並爲勸募捐欵資助家屬惟其夫人因哀痛過度臥病不起一時尙未能盤柩回國也又聞此次環落君帶來之飛艇數艘其夫人均擬運回以志哀思現其同伴已爲之料理一切矣是日環落君乘艇下墜之時記者曾在華商跑馬總會目覩慘狀並於將墜未墜之頃攝取一影迨其下墜後記者則不忍逼視並以塲内秩序頓亂不及取其眞相矣兹將所攝之影摩印左方爲殉身於飛行術者留一紀念 
[請懲僞造首飾之匪徒]  
　　商務總會移公共公廨文云案據南北巿銀樓業董事敝會領袖會友桂芬函送禀詞來會内稱頃據南北巿同業老慶雲老寳成景福裘天寳方九霞北慶雲新寳成楊慶和發記新天寳費文元裕記楊慶和久記老鳳祥新鳳祥楊慶和福記等十四家合詞聲稱近有匪徒陳榮根王阿榮祝興大等在法租界寳昌路賃屋私造老天寳老慶雲等牌號僞質金戒持赴新閘卡德路晋昌當朦質經該當夥察係　鼎鳴捕扭送詢明前情立飭探捕前往寳昌路起出私造器具多件並銀樓牌號之銅模等解奉英美會審憲訊判候移提同黨及僞物牌號模之再行研訊在案商等風聞之下衆情危慄不安查此項僞造金銀首飾均係向業銀匠著名作僞之 
 
 

Page 19

 
 
徒同業兌換金銀誠信無欺前爲匪徒私造　飾挖嵌牌號朦混押兌等事歷經禀蒙道縣憲及英法兩廨憲一體出示嚴禁俾昭炯戒各在案乃示諭煌煌視同具文匪徒之私造首飾以僞亂眞時有所聞同業等兌換營業實有防不勝防之勢陳榮根等以　飾混質敗露破獲並起出銀樓牌號之模子器具多件是誠天網之疏而不漏前車不遠來軫方遒在陳榮根等之愍不畏法罪無可逭固不足惜而商等之營業前途何堪設想若不從嚴澈究加等治罪恐不足以蔽其餘辜爲特聯名瀝情環求迅賜移會英美會審憲將在押之匪徒嚴行訊究追繳僞物並裘天寳等招牌之模子以及挖補嵌鑲器具按律嚴懲以儆僞亂而維商業無任頂祝等情賤此查金銀飾物均屬鉅價珍貴之品各該銀樓爲滬上著名巨商其提鍊成色製造精細歷多年之研究無少差池始能信用卓著名馳遐邇乃匪徒陳榮根等竟敢賃屋置具私行仿製並挖取眞正牌號嵌入僞飾冒名混質混充似此以僞亂眞糾黨私製不僅欺騙人財且更敗人名譽按諸刑律實爲罪無可逭若不嚴加懲治從重科斷何以保商業而儆奸邪據禀前情相應備文移請爲此合移貴分府請煩查照希將在押之陳榮根王阿榮祝興大等提案嚴究追繳僞物並所藏裘天寶等各銀樓招牌模子以及挖補嵌鑲各器具勒令悉數呈出按律懲辦俾商家得安營業而匪徒知所儆懼該業幸甚闔巿幸甚望速施行 
[唐侍郎電請維寺諮議局]  
　　蓋爲大局計也 
郵傳部實業學堂監督籍紳唐蔚芝侍郎因江蘇諮議局勢成解散特於十二日電請督撫設法維持電文照錄如左 
致江督電南京總督部堂鑒諮議局勢成解散紳民震動聞預算案意在節費非求增欵似無爲難現在新政萌芽端賴官紳合力此事關係全國觀聽非獨蘇省鈞右向順輿情早煩藎慮務乞迅賜設法維持大局幸甚文治叩文 
致蘇撫電蘇州撫台鑒諮議局勢成解散紳民震動此事關係全國觀聽非獨蘇省我公向順輿情早煩藎慮除電安帥外務乞會商迅賜設法維持大局幸甚文治叩文 
[棉花子油亦可充食品耶]  
　　我勸各坊肆勿再害人 
中國公立醫院總理沈仲禮觀察致滬道劉觀察書云據租界居民王硯蓀等函稱近來各坊肆所售豆油氣味惡劣食之毎易致疾貴院鄭重民命講求衛生應請迅飭調查將各坊肆豆油細加化騐如果攙有雜質亟請地方官設法示禁等情前來當經飭人分向大東門西門北至沈家灣等處各坊肆購到豆油各一瓶分交敝院醫生並化騐師竇寶來如法化騐該豆油内果攙有棉花子油質地不凈查棉花子油暢消東西各國用路極廣然未有充作食品者蓋以該油含有毒質倘常時吃食輒致喉症有碍衛生故也今各坊肆祗知圖利不顧人民輒於豆油内攙雜棉花子油设爲工部局所聞嚴行干涉必多未便敝院爲愼重衛生起見應請台端行知上海縣出示勸諭各坊肆出售豆油不得以棉花子油攙雜在内致碍衛生嗣後並擬由敝院按月調查一次如再故違即隨時呈請貴署飭縣從嚴科罰。以昭儆戒爲此具函尙祈察核施行無任盻切 
[組織國民會之進行]  
　　留日中國國民會代表蔣洗凡傳夢豪二君抵滬後迭次開會經紀前報兹悉二代表訂於今日午後一時邀集同志開茶話會於盆湯弄周昌記客棧商訂國民會章程并議組織方法想届時熱心愛國者必聯袂偕來相與討論也 
[陳逸卿拖累錢莊之瓜葛]  
　　英商源利洋行控晋大莊經理袁景齋又英商長利洋行控協大莊經理戚永生均不理票欵前日午後由公共公廨寳讞員會同英副領事康君先後提訊源利代表西人請追票銀六千一百二十兩據袁供此項票銀因陳逸卿虧欠晋大銀五千八百兩應俟追到陳欵再行攤派長利代表高易律師請追票銀八千六百兩戚延律師穆安素辯稱此欵係由原告買辦陳逸卿於去年西歴七月十六號將謙餘莊之匯票調換自應向陳究追中西官會商之下判袁戚二人均交原保候會商堂諭宣佈 
[滬道提訊罪魁之阻力]  
　　倒欠華洋各商鉅欵之正元莊股東逸卿寳康洋貨號主戴嘉寳由廨提案押追在案兹悉滬道劉觀察以陳等在押日久迄無眉目曾札公共公廨轉商英美德領事飭將陳戴兩人解道研鞫寳讞員遵卽照會各領事請爲查照兹接各領事函復以陳戴均係洋商用人不允解道訊理昨己由廨據情禀復滬道核示矣 
[滬道催理錢莊倒欠案]  
　　滬道劉觀察以正元謙餘兆康等各錢莊倒欠華洋各商鉅欵雖經札飭公共公廨將各莊股東經理提案押追並派員到廨專理迄無眉目爰特札催公廨飭將關於倒欠案内之各莊股東經理一律傳案從嚴追繳寳讞員遵即傳諭經承書吏檢齊案卷並飭原差傳集原被人証聽候逐日挨次訊理 
[密查革黨私運軍火]  
　　粤督張制軍聞有截髮西裝之革黨數人濳赴津滬等處購買大批軍裝私運粤屬接濟該黨昨特飛電滬道嚴密查拿勿任漏網劉觀察接電後遵卽密飭縣廨一體查訪並請稅司轉諭扞手人等留心稽查勿使偷運出境 
 
 

Page 20

 
 
[調查設立商船公會之成效]  
　　江督張制軍札行滬道劉觀察略謂准農工商部咨稱各省設立商船公會迄今已歷多年究竟沿江海各處懸掛洋旗之船是否漸少亟應切實調查以觀成效希即轉行江海關道及商務議員確查詳咨以資考證等因合行札道查明具報以便咨覆聞劉觀察刻已分别傳諭各關員切實考查矣 
[禁阻外人干涉内政]  
　　滬道劉觀察近接外務部通札略謂近聞各省辦理地方内政時有外人出頭干預侵奪主權情事嗣後凡有關於内政案件如有洋人干預自應責成地方官照會該管領事據約駁阻札到該道仰卽轉飭各屬遵辦以免損失主權　 
[小輪撞翻黄豆船]  
　　南京船戶鄭福華日前承裝南巿泰潤行内客商袁祝三之黄豆二百餘担運送浙江嘉善縣境永徵油車於本月初四夜一點餘鐘行至松江荳腐浜地方適值隂雨停歇過夜詎被某小輪經過將船撞沉貨俱漂失當時該輪並不停機施救迨各人由水底扒起該輪早已遠去無從追究昨鄭回滬卽向該行報明請向該輪追賠損失現該行已報縣請示並懸重賞招尋該輪下落以便交涉 
[陳夢周大受責罰]  
　　陳夢周前控鄉自治議員史恩胡文逹吳紹基梅蕚等酷嗜鴉片均無選民資格當經本縣田大令傳到原被人証送至同仁輔元堂調騐均無烟瘾所有原被及監察員賀二尹等之膳費等項應歸原告償還昨日提訊陳夢周供我所控告者祗有一人餘係唐祖烈所控大令諭陳曰爾出頭誣控未免多事堂中調驗經費計錢五十餘千罰爾加出二十倍充作公用以儆誣妄遂命收押限卽照繳並著補提唐祖烈到案澈究 
[吳秀伯交保候示]  
　　鎭江造紙公司股東代表馬文卿等控該廠總理尹克昌司帳吳秀伯串吞股本一案本縣田大令因奉滬道傳諭於昨日飭提在押之吳秀伯到案略詰數語判令交保當由森盛絲線店主丁蘭亭投案保出如須覆訊仍由丁交案候質 
[欲求家庭之樂則難矣]  
　　西裝粤人盧朝清前控其妻李氏妾管氏帶同子女四人濳行逃匿曾於去年正月十六日經公共公堂提訊因氏等懼盧兇横不願隨回判令暫留本廨候再勸導在案昨晨傳盧到案並將其妻妾子女大小六口一併帶堂判令交盧領回詎氏等均放聲大哭堅執不允寳讞員諭盧曰爾之妻妾子女見爾畏懼若此平時兇横可以槪見並向氏等開導再三給盧領去惟以後不准稍有虐待着具切結存案備查 
[運石車出軌]  
　　滬寗鐵路之運石車於前日傍晚抵滬後卸去石子將車倒推至車棧排歇詎駕車人偶不經心車輪出軌傾陷池内嗣由小工百餘人設法援起聞當時頗費周折云 
[巡警敎練所開會]  
　　本埠巡警學堂去年已奉民政部札飭改爲巡警敎練所計自開辦以來警生畢業者已有八班分派各局區當差者不下千人升爲官弁者亦有四十餘人之多除頭二三三班服務已届三載外五班學生亦已派差二載進步甚速成效可觀現由三四二路一區副巡官李易兩君及四路五區巡記劉君發起於昨日在北新涇特開二週年大會合攝一影留爲紀念一時甚爲閙熱云 
[謝劵]  
　　蘇省商品陳列所定於十五日上午八時行開幕　昨承惠贈入塲劵優待劵各五紙書此誌謝 
[城内]  
　　軟硬兼施○王金發　至縣署喊控被徐蓮溪毆傷面部即經田大令訊問王供現在徐家匯羊肉麵店内爲夥因見徐蓮溪向婦人買竹笋徐用重秤該婦不允徐竟用强并向該婦調謔軟硬兼施該婦不願與之口角小的見之不平亦與鬭口致被挾嫌用扁担擊傷面部血流不止求爲驗究大令諭　查明核辦 
　　道批四則○漁業公司禀批候飭浚浦善後局工程師勘明妥辦　夏升禀批前禀甫經批斥輒復具詞嘵凟殊屬刁健仍不准邢耀卿禀批查閱抄黏詞批並不完全供據亦未抄呈無憑察核不准　徐鴻記禀批抵産逾期不贖儘可照據拍賣歸欠如有不敷再行禀廨核追乃輒來轅越凟殊爲不合特斥抄黏姑附 
　　道轅記事○貨捐局總辦吳其昌禀銷貨捐局總辦差　上海縣捕廳趙熙禀銷兼委水利廳差　新授江蘇織造文蔭到道拜會　自治公所總董李鍾珏　南巿商務分會總理王震到道拜會　新委貨捐局總辦直隸州知州方明甫禀知奉委到差　巡警總局局長姚捷勲禀知奉民政部飭派兼充民政部諮議官 
[南巿]  
　　祇能移縣○江北車夫宋小江在裁判所呈控同鄉同居之張文耀賴婚等情裁判官因兩造供詞各執飭探澈查在案兹悉前昨二日又經復訊由媒証江長順投稱父親在日代宋爲媒在籍聘定張女狗狗爲室尙未迎娶裁判官恐其串通朦混判將原被一併移縣請爲訊斷 
　　不實不盡○内地電燈公司小工尹阿三今正聘定胡薛氏之女爲室完姻後時返母家屢接不歸迨至前日逼令到家查點首飾已失去金戒金圈各物值洋三十餘元尹向妻母理論不睬扭控南區移至裁判所審訊胡氏供年二十歲所有飾物已被鄰人阿七竊去判胡薛氏交保先賠洋十元限月底繳還餘着出外理處 
　　斷絶往來○住居南巿陸家浜之篐桶匠張阿林去年憑張毛桃顧阿寳等爲媒娶寡婦楊氏爲室由氏之姊夫俞夫根夫婦主婚議定身價洋九十元過門後時被勾引私逃　經查得知所付身價被俞吞用昨日一併扭控南區移至裁判所經陳裁判提訊楊氏供鎭江人年二十二歲夫故三年家有父母前由姊夫主持再醮訊之俞供祇收身價五十元餘由媒証取去並未勾引私逃判一併交保具結不准再往張處楊氏交張領回　　方始尋見○西門外鋸匠袁少良昨將伊夥徐掌生扭至西區控稱前被徐竊取洋三十五元及金　扣銀飾等物私逃已久今始尋見扭案求追當由該區移解裁判所研訊供認不諱判徐戒責一百五十下押半年原贓看袁自贖 
[閘北]  
　　私運爛繭○錦華絲廠昨雇李豈山沈阿二葉阿二之小車裝運爛繭違章入境被四路分局崗巡查獲解局奉蕭正巡官諭令李等一併具結開釋如再違犯定干嚴辦　　不認爲賊○積竊劉福雲在火車上行竊張永林之馬掛兩件由偵捕隊查獲解送總局訊供不認判押候覆訊 
 
 

Page 21

 
 
　　供詞不符○前在蘇松常鎭偵探隊當差之探警謝鳳標向南巿新春發客棧庽客張晉泰張福生等訛詐一案前日經巡警總局裁判員孫大令提訊謝供由聞老三邀往希圖拆梢是實大令以謝供詞尙多不符判仍還押候函致南巿裁判所請將全案人証解局質訊再行核辦 
[英租界]  
　　限交妓女○妓女花中魁捲取值洋一千元之金珠飾物逃逸無蹤妓傭陳王氏等疑係同伴陳張氏唆使捲逃控請捕房於昨日派探將陳張氏拘解公堂訊供不認判押限七天將花妓交案再核 
　　賣良爲娼○成衣匠蔡阿正誘拐浦東鄉人楊雲家之十九歳女兒根大來滬押於勞合路二十九號門牌雉妓院内爲娼被楊偵悉報謂捕房將女與蔡一併查獲昨解公堂訊明判送瀾泥渡總巡局訊辦 
　　搶匪宜懲○張桂生攫取章人書家女孩蘭娥手上之銀鐲被捕查獲昨解公堂訊明判押一月　又葛沈氏控流氓朱阿毛攫取金挖耳昨由捕房將朱拘解公堂訊明判先枷三天期滿再押一禮拜 
　　女孩待認○女孩徐阿林不辨路徑由捕送留公廨昨由官媒解案盤詰據供年十一歲翁在楊家灣爲小工女子在某絲廠内打盆因被管車人毆打逃出判送棲流所留候認領 
　　稍安毋躁○周壬山串同施殷氏將未婚妻鄭阿毛誘領避匿被妻母鄭王氏扭控捕房昨解公堂訊明中西官以施殷氏無干省釋着周將女交出俟女成人再行婚娶並着鄭王氏交保如將女另配或將來藏匿不嫁均惟保人是問 
　　以侄毆伯○蔡香香將其伯父蔡煥泉毆打由煥泉報知捕房昨解公堂訊明判香香押三天期滿仍交其伯父領回管束 
　　阿嫂不良○左田氏串同姘夫王通沖及陳沈氏將其九歲夫妹左桂子誘至法租界圖賣被女之姊夫汪心榮得悉訴知女母左姜氏報請捕房將一千人証查獲昨解公堂訊明判王與田氏分别各押兩禮拜女交其母領回 
　　賭徒受罰○王富生李阿寳夏寳玉李阿金等四人在泥城橋弄内聚賭麻雀被九十一號西捕查見一併拘入捕房昨解公堂訊明着各罰洋二元充公所有起案錢洋一併發還 
　　防務加嚴○靜安寺捕房捕頭以轄境遼闊匪徒易於濳匿雖經探捕四出梭巡恐尙鞭長莫及兹擬購備脚踏車分給各包探以便遇警飛馳報告業已禀准卜總巡給予脚踏車一輛先行試辦如果確有成效再行分給 
　　婦人短見○住居派克路三十七號屋内之董趙氏前日午後與夫董山口角吞烟圖盡旋幸鄰人察覺將氏送請仁濟醫院醫治未識能保無碍否 
　　曾否逞兇○美捕房四百零七號印捕控馬夫瞿竹林停車碍路向之喝阻反被毆打等情昨晨由探將瞿拘解公堂訊供不認判押候查明再訊 
　　藏垢納汚○金隆街八號新祥豐客棧容留浦東人喬如山與蘇婦陳氏同宿並不將喬等姓字登簿被捕查獲於昨日將喬等男女並該棧帳房陳雨泉并解公堂訊明中西官以喬等男女二人均屬無恥一併斥釋該棧違章屬實着罰洋二十元充公 
　　無端被疑○于慶恩在元芳路碼頭失竊現洋六百七十八元及公文兩角報由包探將形跡可疑之婁長生拘解公堂押候查辦在案昨日復訊據九百九十五號華探禀稱贓已查獲給領中西官以原告未到且無行竊証據判婁開釋 
　　收贓罰洋○舊貨店主顧永全與夥陳阿狗因收買中和洋行失竊之銅插銷等物由廨一併收押在案昨經復解屬實判顧罰洋四十元充公如無力繳洋改押三禮拜陳從寛斥釋 
　　汽車傷人○甬八虞阿泉昨日午後行經南京路小菜塲附近被某洋人之汽車撞倒碾傷左足由九百十號華　查見車入捕房轉送仁濟醫院醫治據云足骨已斷恐成殘廢云 
[美租界]  
　　難民過境○前日下午有男女難民二十餘人在鄧脫路空地上歇足埋鍋煮飯巡捕向之詢問稱欲搭坐輪船前往湖北迨該捕禀報捕頭飭探往查彼等已出境他往矣 
　　來歷不明○百老匯路三百九十一號押店昨因收押來歷不明之外國大衣一件被探查悉傳至捕房詢明諭候公廨傳訊 
　　及時而動○住居百老匯路五百七十六號之陸冠卿昨報捕房云有女兒年二十一歲忽於前晚捲逃請爲查緝捕頭允二 
[法租界]  
　　註銷控案○法興報館西人控余石卿不付支票洋一百元由廨判令原告邀同証人到案訊核昨　原告偕見証西人至廨禀　去年底往余處問過余曾担認質之余供該西人在正月間與原告同來詢問商人並未答應聶司馬以此票係厚生莊所出且原根尙有王義泰字様該票延擱已久公堂未便准理着即將案註銷 
　　偷竊耕牛○張金桐偷竊耕牛一頭牽至租界被捕拘住昨解公廨訊究據稱在鄉間費有仁家竊來判送工程局訊辦並傳　失主自行投質 
　　追還貨價○尤炳榮控棄世懷邵善炳不還貨欵昨日由廨傳訊邵供與尤合股包辦震旦學校伙食由尤經手所欠尤之糟坊内醬荳油貨洋八十餘元是實判一併收押限兩禮拜覔取人銀並保出外　還 
海上閒談 
革黨毎一次閙事。必頒一次緝捕匪黨之新章。然而匪黨除當塲就擒外。餘則鮮聞事後破獲者。 
官塲恒視。部頒之命令。爲官様文章。惟此項新章實爲大吏切身性命之關係。非如其他各種憲政新章可比。豈亦視同弁髦。耶從可知消弭黨禍實在彼而不在此 
上海與租界毗連之交涉。歷年糾葛。不勝枚舉。貫　外交上重大問題。今外部有派員詳細清理之舉。將來結果之良否。大足以占新外部大臣梁敦彦之手叚。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[浙江交涉司王豐鎬上增撫節略]  
　　（爲諮議局糾舉事） 
敬略者竊照本年三月三十日諮議局提出紏舉交涉司違法事件其原呈指爲罔利營私媚外辱國呈請查辦等因披閱之下竊歎署司以道員官浙數年辦理内政外交心力交瘁乃不能悉洽輿情以致疑謗叢生深自愧疚署司身處嫌疑本廳靜候查辦但原呈羅列公私各件其中不無誤會之處案據具在未散隠忍不辨謹爲我憲台縷晰陳之原呈稱署司前充農工商礦局總辦日以攘地爲事札府縣文日凡官荒民荒無糧之地限文到一月内報局作官有地田官拍賣一節查光緒三十四年間署司總辦農工商礦局時奉前憲台馮行准部咨講求農政開闢荒土設立農會推廣樹畜各等因遵於是年正月二十五日札府飭縣諭飭莊册各書迅將官民荒産詳細查明按照畝分繪圖彚齊造報有案卷可查並無限文到一月内報局作官有地由官拍賣等語朱墨未乾可以覆按而原呈竟指署司自拍賣而自承受之查前項札文旣無拍賣之語安有拍賣之事旣未拍賣一地何能私自承受此該局之誤會者一美人峯及懸地庵鄰地原呈指署司爲奪佔查前項山地是否有主民地抑係無主官荒由何人出賣何人受買必有契據糧册可稽民間賣買田地毫與署司無干黄梅山一案原呈指爲覬覦森林巨利令調查員出面假名農業試騐塲駐勇强伐各節查此案於光緒三十三年有商人宋佐林具禀杭府組織農業實騐會事在署司未接辦農工商礦局之前至三十四年正月宋佐林復禀局請予立案並由仁錢兩縣會同詳請保護經署司一再批飭杭府仁錢二縣查報旋據張　呈控宋佐林糾工伐樹等情奉憲台批飭藩司核明詳復在案是署司對於宋佐林請辦農業實騐會一案有院司及農工商礦局檔案可稽果係自行覬覦何以一再批駁其爲誤會顯然可見至謂署司於寶月山自建生祠顔曰漎溪王祠一節想係指管米山而言查漎溪沿蒲滙塘隸婁上青三縣署司族支繁衍散處四方在滬杭及浙東貿易者甚多族中父老子弟議在適中之地擬建宗祠於光緒三十三年間購置管米山基地一方四至豎立界石尙未建造有糧册戶名可查其非署司個人私産並未轉賣不辯自明若原呈謂自建生祠更不知其說之何自來也寶石山曠地原呈指爲賄串認糧補契並謂積善堂即署司之戶名查署司原籍堂名並非積善二字積善堂究係何姓戶名必有契稅底册可稽原呈想係誤會以上各節皆原呈所指爲罔得營私之據不能不逐節聲叙者也至於日人違約設肆釀成交涉一案經署司據約責令日商遷出租界酌給日商閉門歇業遷移費一萬元詳報咨部有案該欵係用源豐潤匯票帶同本署日文繙譯方從矩面交現駐杭州日本領事池部政次查收轉給並非私相授受至收買日貨運滬拍賣則係杭州商會辦理一切情形深在洞鑒之中原呈所指各節自不待辯永年人壽公司房屋轉售一案經署司六次照會英領事先後錄案詳報憲台尙在交涉之中至收回寳石山一案因杭紳一再酌改細則梅醫士尙未承認其時署司因莫干山案赴滬會議何能對梅索地凡此皆原呈指爲媚外辱國之據更何能緘默自安署司幼讀詩書長通鄉籍義利之界辯之甚明何敢躬蹈不韙上累憲台知人之明下貽署司白圭之玷所有署司被諮議局紏舉各節理合繕具節略並另摺抄呈案卷仰祈憲台察核施行實爲公便 
專件 
[組織游美報禮商團說略（讀）（孟森）]  
福士　太平洋沿岸大資本家舍路埠今日之美觀多藉其資本創設漂折灣一帶最大之皇家銀行充當總理後與舍路埠皇家銀行連合仍當督辦令督理各銀行事務各大公司多賴其資助爲辦理或股東之處甚多 
狄臣　經商及爲製造家又人官界盡力振興地方因皮西縣爲華盛頓省第二大縣歴　該縣之國事省事縣事巿事 
泰脫　現爲太平洋沿岸躉批雜貨家之大公司總理勇於辦理商會事務前招待日本商團缅寗　創辦怕十域那臣路銀行爲總理又創開缅寗公司乃經紀買賣　業及放銀出息之銀行亦爲總理多作公益歷充各團體　事振興華盛頓省各埠商務 
夏弼摩　巿卜頃埠前任府尹交卸後由十五號會黨選充總理幼時畢業委思懇愼省之大學校乃爲馬車廠工人歷升書記而至總辦由民舉而膺府尹之任 
轉穌　業印字著書行世前供職美京政府後創辦　公司及保進公司爲兩公司總理乃美西北方印刷業之最大者熱心公益得善會嘉奬 
司丹　業律師被舉爲華盛頓省律師會總理現爲華盛頓省東邊夏利文車路公司之代表葆士　業畢德國巿逹嘉埠大學校經商遠東五年歷充香港上海神戶横濱洋行司事又充中國板料有限公司事又充該公司漢口天津青島各分行總辦現充怕思域的巿　板料公司經理兼亞洲生意代表 
嘉樂　爲砵崙埠嘉樂委路臣板料公司哥林巴板料公司哥步尼希林與怕士域鐵路各公司之大總理又爲阿利近保單公司之副總理曾充砵崙埠商會代表應日本商會之請又爲太平洋沿岸各商會代表護送日本商務委員周游美國 
韋爾比　屋崙埠商會代表自少卒業於王家小學即專心建造樓宇之業旋充管工遂能自已接造並繪圖後自開板廠並接建造生意獲利極豐其人爲衆所信任數埠公益之會議咸就而判决焉 
綺愛楊　現營屠行躉批及零沽之業多房産富於貲熱心公益爲屋崙商會會友並爲屋崙客商會館復任之總理此次爲商會派赴中國之代表人 
普慈　太平洋沿岸各省聯合商會總理的屈地步　儲銀行副總理怕思域電汽公司總辦兼書記士密甫士天沙公司書記甫士置業公司總辦兼書記 
蒲士俾些爾　發行種植器具及車具等公司總理什貨公司副總理枝利埠商會及多數大公司經理 
毛　敦　李華酒埠第一號皇家銀行總理該埠商會總理 
寳南　山姐哥埠商會總理寳南實業公司總理 
韋廉乃　業製造首飾後又發起麵粉當議紳五年　 
胡自蘭　夏威夷檀香山埠大商家又爲商會總理 
白朗　在夏威夷島十二年立姐伴公司專理外國貿易事務 
斐慮　山蒲巿埠日落月報館主筆 
炳匿　書記 
國外新聞 
[英國預算案定期呈院]  
　　十一日倫敦電云英國首相愛斯奎士君在下議院宣言預算案將於五月十六號呈院 
 
 

Page 27

 
 
[英國改革上議院之新議案]  
　　十一日倫敦電云日 
藍思唐侯爵提出上議院改革議案擬將該院重新組織其議員共分三類第一類由貴族自選百人均須曾任大臣或現爲大臣者及陸軍人員或曾充下議院議員者或任巿長寺長者第二類由選舉團體選舉計員一百二十人其地方之區分將派員另定第三類由各大臣推薦經皇上遴選之員一百人馬萊君謂藍思唐之議案多幻想而不便實行政府未便贊成云云　續電云藍思唐君提出改革議院議案時謂反對黨願將第二議院重新組織俾能以其大權閱歷能力及獨立之精神操縱全國之信任馬萊君謂藍思唐之議案能否附入現在呈入下議院之國會議案尙不可必惟决不能以此而代該議案云　藍思唐之議案限制英皇晋錫貴族權毎年以五人爲限（以上譯字林報） 
[英皇出看賽馬]  
　　十二日倫敦電云鈕買開脫昨日賽馬英皇乘坐汽車前往閱看狀頗豫悅 
[法總統行抵比京]  
　　十二日倫敦電云法總統法里愛萊斯君昨抵比京大受歡迎 
[法報攻詆西班牙]  
　　十一日柏林電云法國各報因西班牙政府在寇塔增兵均痛詆其不合西班牙國會議長逹托君謂政府之出此僅爲巡邏起見 
[墨西哥復行開戰]  
　　十一日倫敦電云墨西哥官軍與革命黨雖重議休戰而革黨仍於昨晚攻擊巨耶萊聞兩軍戰鬥頗烈美國邊界一面中彈而死者四人傷者九人　同日柏林電云墨西哥革命黨現復攻擊巨耶萊據革黨領袖馬特洛聲明此次開戰未奉彼之命令 
[日本又遭大火]  
　　十一日東京電云山形巿大火幾燬全城計燒燬房屋二千所重要之屋皆在其内自星期一日晚間五點鐘起火直至今晨十鐘半鐘始行救熄　 
[日本運兵船失蹤]  
　　東京國民日報載前月三十號下關消息謂西四月二十五日有步兵兩中隊由該處乘船開往大連本應二十八號抵彼今自開船以後杳無消息該船由下關出發時適有大風故頗可慮該兵爲第二步兵大隊之第十二十三兩中隊奉命開往滿洲恐其船業已沉没云　（以上譯文匯報） 
小說 
[殖民小說華僑涙（六）]  
范公子聽了。想了一會。縐著眉頭道。如今也没奈何。好姑且去走一遭的了。我生平手揮三十萬金没有一絲一毫懊悔的意思。到了這個時候心上倒覺得有些懊悔起來。黄知白勸慰了幾句。也就走了。范公子只得整頓衣冠。無精打彩的。往邵仲澤家裡來。看官。你道這個邵仲澤。是什麽人。原來這個邵仲澤。也是個舉人出身。捐納了一個知府。分四川。以前范銀台在通政使任上的時候。邵仲澤正進京會試。在會館裡頭見了范銀台。便刻意非常的巴結。范銀台雖然是個君子。究竟總是愛戴炭窶子的。給他一陣巴結就巴結得十分歡喜。和他拜起弟兄來。在邵仲澤的意思。原是想范銀台將來陞轉了各部尙侍。或者放了外官。可以得些照應。那裡知道范銀台宦情冷淡。不願做官。大拂了邵仲澤的意思。到了後來邵仲澤捐了知府。分省四川。也不狠和范銀台通信。邵仲澤在四川候補了幾年。也没有得着什麽優差優缺。忽然有位電政大臣胡京堂。本來和邵仲澤有些世誼。把他調到河南去辦電報局。邵仲澤心中大喜連忙同著家眷。趕到河南省城來。接了差使。便拚命的折扣薪工。吞吃公欵直鬧得一局的人。没有一個不恨他的。不上幾年。居然被他弄了許多昧心錢。就適意得了他不得了。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
