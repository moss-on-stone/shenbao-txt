# 1906 - 182 - 4911932

 

Page 1

 
 
   
 
 

Page 2

 
 
[電傳上諭]  
　　五月十四日奉 
上諭前據御史黄昌年奏參江西藩司周浩骫法徇私各欵當經諭　令張之洞確查兹據查明覆奏該藩司貪污縱恣把持省權專任　私人貽悞大局周浩著卽行革職至開辦銅元購辦機器諸多不　實不盡及官銀號欵項並未移還著吳重憲再行澈底嚴查照數　追繳以重公欵江西補用知府崔湘鑽營謬妄生事害民永新縣
知縣張善鐸貪污卑賤小人之尤均著革職永不叙用江蘇補用
直隷州知州吳澐貪詐惡劣公欵不清試用知縣黄錫光營謀署
缺不知廉恥指分江蘇知州徐履泰鄙俗迎合多滋物議江函補
用知縣張學勤歷充優差損公肥私試用道陳際清險惡招摇行
同無賴均著卽行革職江西候補道繆德棻濫厠要差衰　無能
著勒令回籍候補知府王祖蔭巧滑專擅難資表率著以州同降　補知縣桓祖彝品行卑污敗壞風氣丁憂知縣崔資瑛行徑猥鄙
指摘交加知縣朱士元倚勢招摇聲名極劣試用巡檢董鴻品行
污下衣冠敗類均著卽行革職幕友華枚生著查明有無職銜卽
行斥革並遞解回籍交地方官嚴加管東華玉堂馮心畬馮履卿
馮冕均著一併驅逐不准逗遛江西司事金朝正著拿獲交地方
官嚴加管東家丁熊濱著拿獲解回原籍禁押一年限滿仍嚴加
管束不准出外生事餘著照所請辦理該　知道欽此十五日上諭江西布政使著沈瑜慶補授欽此同日奉 
上諭廣東按察使著朱壽鏞補授欽此 
[電傳宫門抄]  
　　五月十四日召見軍機王廷口 
[論各處徴兵之滋事]  
中國政府。鑒於募兵之流品混雜。習氣太深。不足以振國威而激士氣也。於是行就地徵兵之法。發起於畿輔。而推行於各省。江蘇素號文弱之區。官紳亦循例仿行極力提倡。徴兵之官。遍歷郡邑。所徴兵士。學問體質。均須考察。而又有確實之保人。於其行也。官紳界。製旗。歡送。禮遇之厚。名譽之尊。觀者嘖嘖稱羨。其所以極力尊崇。一反從前輕視兵士之積習者。豈不以征兵之資格。極爲尊貴。而迥界華尋常不受教育之兵勇。動輙私鬭逞兇。有類乎野蠻行逕哉。乃觀乎近日所征兵士。殊有出人意料外者。卽以甯蘇兩屬論。江寗則有與隊官齟　。持泥塊以擊隊官牽拉隊官。衣使下馬之舉。蘇州則有因觀戲爭價。與案目巡捕等互相毆擊之舉。又有搗毀租界礜永旅店之舉。其他不守規則。略肇事端者。尤不可縷指計。本月初旬。新征兵士。又與常備一標第一二三營中人。因事互毆。竟至毆斃征兵數人。而松郡則居其二。目下此事。尚未易了結。夫以數月之間一隅之地而鬭毆釀命之案。竟如銅山西崩。洛鐘東應。無論起釁之始。是非　直。究在何人。而征兵之好男鬭很。不知自愛。恐百隊亦豈能辭其咎哉。吾嘗聞留學日本陸軍學校某君之言。矣某君謂日本之禮遇軍人也極優崇而約東軍人也亦極嚴厲。凡爲軍人者。無不以忍勞耐苦服從法律爲第一要義。長官如下一令。軍人無不遵從雖有不合亦不能抗辯。違則必須記過。一堂之中司暗中監察者。多至數十員。雖暮夜之間。亦不敢寛衣解帶傾刻令下。則持鎗荷械竟有馳驅數十里以外者平時無論何事。不得出校。卽遇禮拜日。回校亦不得過五時聞有某學生考過畢業後。案未發而出外遊行。時晚不及遄　。留宿於外者一夜。明日歸校則姓氏己經開除。良以旣爲軍。人必當恪遵命令。長官旣斷不違背法律。兵士亦無不服從長官。故能訓練精强成效昭著。嗟乎。今之辦理征兵者何知此哉。地方官不過承大吏之命。循例開征。以能足其數爲塞責。而品行之是否純篤。性質之是否循良。固不暇細察也。應征之兵。不過希冀口粮之尚優。禮貌之隆重。倉卒應命。以傲睨同儕而所謂軍人之職分。軍人之道德。固茫乎未知也卽所謂征兵官者。亦復良莠不齊。甚有需索程儀借端滋閙。如金山縣所禀者。以如此所爲。而望。其收極良之效果。是何異却行而求全。揚薪而止沸耶。記者誠知征兵爲當世所重。不可妄加訾議乃不憚再三。婉曲勸戒者。誠慮有征兵之責。與應征之兵之或蹈乎此。而不料竟多言而中也。後之辦理征兵。倘再不愼之又愼。則軍事之前途。尚忍言哉尚忍言哉。 
[洋兵駐守橋梁豫防事變]  
　　昨晚九點鐘後蘇州河洋涇各橋梁復有洋兵駐守其數較去冬罷巿時尤多并豫備巨砲至因何警耗尚容續探（如） 
　按此事突如其來莫知究竟或因前日滬寗鐵路洋工師在吳淞
左近無端被害之故或因澤公等將由星加坡到滬（當與初十
日本報專電參觀）早有密電傳來故豫爲防範也 
[鐵路洋工程師在吳淞被害]  
　　十五日文滙報云今日下午得信知有滬寗鐵路工程師西人一名在吳淞左近被害惟自滬至淞之電話線爲昨日大風雨所毀故詳細情形無從得悉 
[續紀大風雷雨之損傷]  
本埠前日風雨交作以致毀損船隻房屋傷斃人命己志昨報兹據采訪人續報水面損失謂浦東豐裕棧有洋布一船遭風飄没於金利源碼頭除打撈外所失尚多己報總工程局查緝又松江西埠頭航船由滬開行至龍華相近突遭狂風捲没人口傷失頗多又東溝航船滿載搭客遽遭覆没又某絲網船在南馬頭被某木行割斷纜繩全船沉没斃船夥三人又錫幇米船沈金林失事斃夥冷菊生一人惟西溝航船甫經出口旋卽駛回故無損失昨報云云實係訛傳至於岸上捐失城内邑廟東隆順館飯店房屋是日亦遭毀壞縣署 
 
 

Page 3

 
 
前盛家并有甫經動工立柱之屋樑柱均遭吹折縣東五福胡同坍坍劉姓房屋過街樓兩間劉姓少婦曁對鄰某甲及某老嫗　受微傷老北門内東馬橋張姓新屋坍去披屋一問其餘或倒一墻或塌一壁之屋不可數計 
十五日　林報云昨早上海大風雨爲害傳聞開平礦務公司碼頭對面有中國人二十三名溺斃午後一句鐘時河南路二十三號華式房屋三所因屋頂積水過多傾圯屋内之人逃避不及幾至葬身瓦礫當由隣居西人恊同救出南巿董家渡對岸有民船數艘被風浪衝毀傳聞該處華人死者約有二百人德律風皆無從接線探得遭風吹斷者計有一百六十處又聞法界黄浦灘升旗之桿亦折頭爲二法租界内有中國人二名觸電而斃云云其餘所載情形與昨譯文匯報大至相同 
[三續新徴兵士與常備軍鬨閙情形蘇州]  
蘇函云常備軍第一二標兵與徴兵互鬨毆傷各情己三誌前報兹悉十二日河中撈獲屍身一具當卽報請元和縣孫花樓大令相騐件作報稱無傷徴兵大爲不服將大令之輿藏匿并欲將仵作吊打大令無可如何遂换乘馬車避至工程局旋發電話至府署告急由蓀展雲太守轉禀撫憲陳中丞即傳仉亦南中衡持令箭馳往彈壓中衡到後復由大令以好言撫慰允准明日禀請府尊會騐徴兵始允大令遂得乘轎而歸至十三日午前由太守帶同長元吳二縣前往覆騐騐得婁邑鍾子宜華邑陶元鼎（按前函報告誤陶作曹）身俱有傷太守命塡屍格飭卽棺殮一面備舟送歸本籍刻聞此案須按軍律懲治云當十三日蘇撫特派標下哨弁一名手執令箭一枝率領親兵隊八名馳往馬路一帶四處梭巡一面發出彈壓軍人文告一道照錄於下爲出示嚴禁事照得東西各國優遇軍人說者謂軍人爲國之代價其尊貴之如是而軍人之所以可尊可貴則以其能保護普通人民權利也若以保護人之人不惟不盡其保護之義務更從而侵侮之又焉貴此軍人乎征兵之法招募土著其於鄉里尤當有桑梓恭敬之意况蘇省經濟困難近練混成一恊羅掘將窮以三吳百萬民人之脂膏供爾等兵士之給養自念何以酬答同胞之希望而無負其保護之天職乃比者征集來省之兵侵侮人民始於馬路戲園毆擊巡捕且搗毀岩永旅店幾釀外交重案其他不守規則瑣屑之舉時有所聞而初十日星期放假第一二標兵士竟有聚衆互鬨毆傷多人之事昧袍澤之誼操同室之戈在二標之兵入伍方始未深受文明教育第一標應知軍紀森嚴新兵偶相干犯自可相諒相讓以曲示親睦之情卽横逆之來萬難忍受亦可禀明本管官長以正當之理交涉何迺野蠻暴動私鬥逞兇似此妨害治安大背軍律均堪痛恨該二標將校未能先事防範亦有應得之咎若不從嚴懲治本部院又何以對我三吳人民除飭將此次爲首滋事之兵士查明儘法懲治將校分别辦理外爲此嚴行示禁爾等軍人須知尚武時代必勇於公載怯於私鬥者乃實爲尚武之精神並非好亂樂禍眦睢嚻囂所可僞托軍人者有軍人之道德軍人之名譽而後成軍人之資格無道德則名譽損喪而軍入資格遂亡資格旣也本部院斷不能以平昔尊貴他軍人之比例相眎自示之後該新舊兵士倘敢仍蹈故轍出外滋生事端輕則由警察拘送督　公所處分重則按軍律懲治决不少貸凛旃母違切切特示（且） 
又一函云當肇事後所有受傷各人均送至天賜莊醫治徴兵内並無因傷身死之人僅止寳帶橋河内浮起徴兵屍身二具查係第五營内華婁二縣之人當十二日元和縣詣騐未妥經撫憲飭派蘇州府孫太守督同長元吳三縣於十三日　往相騐並派差弁持令箭同往彈壓督練公所杜劉二總辦及劉王二標統各管帶等齊至寳帶橋令該營徴兵自行譽出代表十四人到塲同騐旋由首府孫太守等督飭仵作將浮屍二具逐細相騐並無傷痕實係落水溺斃代表人皆云有傷不允棺殮各官長再三開導謂卽使無傷亦須嚴究爲首聚衆滋閙之人懲辦代表人仍不允經第二標標統王金海勸諭云官長相騐屍身擔任責成甚重如目下騐過棺殮後無論日久均可翻控適或將來復騐有傷則各官長均有極大處分是以决不肯以有傷爲無傷爾等不必固執且目下撫憲己賞給恤洋二百元督練公所總辦亦賞恤洋二百元爾等好爲買棺成殮等語各代表始各應允備辦衣衾棺槨卽行殯殮並當塲具結孫太守等騐畢後塡定屍格回署備文迪禀各憲核示（仰） 
　按兩函所報騐傷情形不同究不知孰非孰是两存之以觀其後 
[紀松郡徴兵被毆回松事松江]  
　　十四日松函云前日（十二日）在蘇徴兵有陸續回里者昨日（十三日）更盛據言補十日被常備兵馬隊痛打傷者死者不一其人事後河中獲鍾子儀一屍係西門外西搭弄米店之子河浜獲陶元鼎一屍係城内忠信弄口人陶面目模糊因手尚執扇故得認出翌日由元　縣孫大令蒞騐孫先與社俞談半嚮騐時仵役唱報無傷各徴兵謂孫必聽先入之言故大不服十二日撫憲陳中丞親偕督練公所總辦等蒞視飭發洋二百元將兩屍盛殮又謂此次釀禍因征兵到時派常備軍搬挑行李並每日炊者飯食守衞營門該軍因妬生嫉懐恨己久初十日一標（多蘇太人）六營兵士雇坐馬車常備軍後至欲奪坐因而互毆（按此說與前報蘇函所述異）常備軍以衆寡不敵而遁遂揚言俟徴兵歸營當痛毆之勢汹洶非管帶所能約束徴兵聞之懼卽馳報徴兵官阮君阮急軍服佩刀令征兵整隊冋營道過常備軍營門聞内喊聲大震紛紛持械飛躍而出阮君力當其衝謂我輩係一標五營非六營該軍不採阮遂先被痛毆受傷各徴兵手無寸鐵逃竄無路因之傷者死者不少（现尚未查出）十二日徴兵之在營者見常備軍凶手扭住數人閉之營中該軍聞之揚言當晚必來衝營奪犯徴兵懼連夜退出多有奔至盤門借宿者今日回松徴兵又幾於觸目皆是狼狽不堪正不知如何了局也（手） 
[擒斬新城匪目并照覆保教杭州]  
　　新城匪警延及餘杭富陽等境由省飛調勁旅馳往防剿迭紀前報探悉各匪實皆紅幇己搜得花名岫人數甚多且十著之人帮者亦衆緝獲 
 
 

Page 4

 
 
各匪中有混名王道士父子二人本係游勇舉旂爲首訊供不諱當於初九日斬决又施炳生一名係執黑旂指揮焚掠教堂暫行監禁餘亦分虽禁押惟首先惑衆起事之紅幇頭自佬周麻子尚未弋獲跴拿茜嚴然皆竄散當起事後駐杭英領事施彌德君得悉其事立卽備文飛告浙撫旋奉張筱帥照復附錄原文於後爲照復事本年五月初九日准貴領事照會等因准此查此事昨經本部院風聞當派省兵二隊星夜分由餘杭臨安富陽等處駛往新城縣恊力嚴拿并派兵備提調三守前往相機督辦一面札飭新城縣沈令隨時會營認眞彈壓將各教堂教士切實保護母再疎虞外相應照復爲此照會貴領事請煩查照須至照會者（的） 
[日本關東總督之榷限]  
　　日本泰晤士報云日本關東總督之條例數日内卽當發表其緊要之處與台灣總督相同惟于統攝軍事管理民政辦理外交各端少有不同蓋其于兵事上祇能調遣日本所租借地内之各兵隊及滿洲鐵道守護兵若民政則俟滿洲軍政司撤退後卽行接辦至于外交事件則該總督得有外務省大臣特别之委任可直接監察各領事以免　理交涉有遲誤之病該　督實握有節制海陸軍人員之全權至民政局雖爲關東總督所屬要仍有專員辦理其事該局並分爲數司譯文滙報 
[日本請中國設立稅關于普蘭甸]  
　　神户 
西報云日本執政大臣因大連灣己開放爲自由港故决定中國稅關當設於普蘭甸蓋中國稅關若設於大連灣或日本所租借屬地之内諸多不便現聞此事己與中國當道商議矣譯文滙報 
[江督蘇撫及清江提督通飭江蘇各府廳州縣釐捐局卞電]  
（爲米麥等糧免釐事） 
江蘇通省各府廳州縣釐捐局卞同悉現因米貴亟應招徠商販流通米穀己會同奏明凡有本省各處販運米石互相往來及外省運入本省米石除關稅照常完納外慨免釐捐一個月限滿再行察看情形酌辦其麥粟等粮足以充饑者亦一律免釐一月惟外省來買販運出省者不免釐捐務於電到之日卽行出示勸諭商民照常流通販運若各縣各鄉私自封禁卽是違背諭旨必致米價更貴應由地方官督同紳士商董人等剴切開導倘有痞棍攔禁米粮出境藉端滋事定卽懲辦其不通電報之處由該管府州縣及釐金各局專差轉逹母誤周馥劉永慶陳虁龍眞印（承） 
[札飭蕪關准粤採米蕪湖]  
　　皖撫恩新帥接户部致粤寗蘇皖電稱本部議准粤督奏請撥款赴蘇皖採米平糶免繳釐稅仍令購米以所撥十萬兩價銀爲斷以杜影射而示限制一摺五月初六日具奏奉旨依議欽此欽遵除錄奏由四百里飛咨外相應塌知等因新帥以鎭關業己奏奉諭旨禁運出口此項米石自必專在蕪湖一處購運當即札飭蕪道遵照辦理（逹） 
[肅邸到藩之期奉天]  
　　肅邸將次到瀋己志前報嗣聞趙軍帥特發專電飭昌圖洮南地方官從速偵探邸駕刻在何處以便預備一切旋得覆電據云邸駕尚在黑龍江省地界某蒙旗調查各事須五月半間方能人奉抵瀋必在二十日以外並探悉肅邸共帶隨員三十餘人以練兵處姚石泉副使吳壽卿監督爲首屈云　按奉省己委忠剌史林王州同華綰迎迓邸駕潘大令瀛屠通判　乃勲預備行館現聞邸駕蒞奉尚緩各員皆得從容布置矣（丙） 
[桂撫電覆補救圜法京師]  
　　户部接桂撫林中丞電云號電敬悉圜法重在便民取足民用而止有時卽賠耗工本而亦爲之者以便民爲利也卽餘利極大亦不宜多鐵者多則病民直謂之害不可謂利也伸縮之權在大部不宜任各省爭鐵且各國以此爲補助品約惟十以上百以下始准用之水無復更官民出入莫不如是故無利無害卽有餘利亦不恃爲國用而注意於爲民興利故利更無窮彼所謂經　學者不爲公家謀足用專爲百姓謀公益去害而生利誠計之最得卽百姓足孰與不足之理也無如中國積困己久從來無暇及此爲救目前之急不免剜肉補瘡愈困愈甚英商李德立曾刋書四布譏議及此良堪浩嘆鈞電慮壞圜法亟籌挽救誠憂深慮遠之至言欽佩無旣竊以欲圖自强必求富民今日生財大道尚須舉國债行紙幣乃足爲民興大利必使民富而國乃可爲然均非早結民信寛紓民力不可若銅元充斥不止官不收而强逼民用予其二而取其十是不結民信而轉失信不求富民而轉困民恐禍變莫測有罄所得餘利不足相償之慮大抵害民遍而且鉅以此充斥之銅元爲最挽救誠不可緩然必留紓民力結民信以待將來莫如卽飭各省停鑄限爲補助之用官民公其出入舍此别無良策果能照辦則目前之銅元雖充斥尚不過多或可專歸部鑄視各省之盈虚而酌劑若各省少此銅元餘利無欵籌抵未知可舉國債用印花捐否如両項暫不能行則請少練新軍以節糜費先安内以防外似亦一定之理迂庸之見知無足採猥承明問謬貢愚忱諒恕是幸紹印 
[英艦隊駛離神户]  
　　十四日東京電云英國逐艦六　于五點鐘由神户開往横濱又巡洋艦四艘于十一點鐘目神起椗 
[南斐洲叛匪凶殘之一斑]  
　　十四日倫敦電云剿辦叛匪巢穴之軍隊除奪取叛匪所占之山谷擄獲牲畜焚燬有舍外並無大勝有白人一名前被叛匪謀斃其遺體現己覓獲查得實遭支解狀甚慘酷　稱叛匪以外者之血濺染彼等軍器浸潤彼等之手指塗抹彼等之唇吻故兵士皆極憤怒 
[謡傳不確]  
　　東報云所有謡傳　國不允付還日本于戰時留養俄虜之費一節並無根據 
[日英銀行開辦之期]  
　　東報報云新設日英銀行于西十月間當可開　 
[韓國大員不安于位]  
　　十四日東京電云高麗宫内省大臣己辭職 
[白人對于亞洲種族應盡之義務]  
　　十四日倫敦電云英京于美國立國節日大開筵會席間美國民政黨備選總統具雷恩君演說詳論白人當啓迪亞洲種族使其思想日見發逹彼甚樂觀日本勢力之有用且謂中國之改政足輔助其與萬國共享太平云譯字林報 
[俄皇斥革曾肇兵變之將校]  
　　十五日倫敦電云俄皇將曾肇兵變各衞隊之首領將校教員革職萬息乞柯夫親王亦在其列 
[英陸軍大臣不以裁減兵隊爲然]  
　　十五日倫敦電云前任英國陸軍大臣白洛特立克　乃一守舊黨致書泰唔士報謂陸軍部擬裁減軍隊而砲隊裁撤尤多此實非國家之福且英國素以富着今若此則各國不將傳爲笑柄乎 
[英盼和平議約]  
　　十四日柏林電云英京倫敦皆盼愛比西尼亞約事英法意三國能和衷辦　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[滬寗火車來往時刻表]  
　　自上海至蘇州無錫各站 
上海晨八點晨九點晨十一點午後二午後三點開十五分二十分四十分點正四十分眞如晨八點二晨九點三晨十一點午後二點午後三點開十九分十四分五十四分十四分五十四分南翔晨八點午後四十四分晨九點四晨十二午後二點點九分 
　　開晨八點四十九分點九分廿九分午後四點十七分十二分黄渡開 
安亭開 
羅家浜開 
崑山晨九點五至午後五點到十分十五分　　晨九點五午後五點十五分二十分眞義開 
唯亭晨十點二午後五點開十七分五十二分外跨塘開 
蘇州晨一點五　後六點到十八分廿三分開晨十一午後六點點九分四分滸墅關晨十一點　後六點開三十四分五十九分望亭晨十一點　後七點開五十二分十一分周涇巷開 
無錫至午後十二午後七點點州一分五十六分　　自無錫及蘇州回上海各站 
無錫晨七點午後二點開八分三十八分周涇巷開 
望亭晨七點四午後三點開十九分十九分滸墅關晨八點午後三點開七分三十七分蘇州晨八點午後四到三十分點正開晨八點四午後四點十一分二十一分外跨塘開 
唯亭晨九點午後　點開十六分四十六分眞義開 
崑山晨九點四到十八分崑山晨九點四到十八分開晨九點五十三分羅家浜開 
安亭開 
黄渡開 
南翔晨十點五午後六點到十六分二十六分開晨十點正晨十點五午後十二午後二點午後六點十九分點二十分四十五分二十九分眞如晨十二點晨十一點午後十二午後三午後六點開十七分十六分點州七分廿二分四十六分上海到晨十點二晨十一點午十二午後二點午後六點十九分二十八分十四分五十八分 
[滬寗火車搭客車脚價目表]  
　　自上海至蘇州無錫各站 
站名頭等二等三等 
上海 
眞如洋三角洋一角半洋一角 
南　洋六角洋三角洋二角黄渡 
安亭羅家浜 
羅家浜 
崑山洋一元九角　洋九角半洋六角半眞義 
眞義 
唯亭洋二元五角半洋一元三角洋八角半外跨塘 
外跨塘 
蘇州洋三元一角半洋一元六角洋一元五分滸關洋三元六角洋一元八角洋一元二角滸墅關洋三元六角洋一元八角洋一元二角 
望亭洋四元五分洋两元洋一元三角半周涇巷 
周涇巷 
無錫洋四元八角洋二元四角洋一元六角自無錫及蘇州回上海各站 
站名頭等二等三等無銀 
周涇巷 
望亭洋七角半洋四角洋二角半滸墅關洋一元二角洋六角洋四角 
蘇州洋一元六角半洋八角洋五角半 
外跨塘 
唯亭洋二元二角半洋一元一角洋七角半 
眞義 
崑山洋二元八角半洋一元四角　洋九角半 
羅家浜 
安亭 
黄渡 
南翔洋四元二角洋二元一角洋一元四角 
眞如洋四元五角洋二元二角宇洋一元五角 
上海洋四元八角洋二元四角洋一元六角 
[美領事赴靑島新任杭州]  
　　杭州美領事署裁撤曾紀前報兹悉於西歷七月一號起所有交涉概由駐滬美總領事承辦雲飛得君當即知照洋務局起程前往靑島接受新任（屯） 
[准開西岸庚子春綱揚州] 　 
　　淮南局員奉運司札以西岸暢銷經本司詳奉督憲批如詳准開西岸庚子春綱以利轉輸合亟札飭轉諭西岸承運各商迅速訂運以濟銷巿（詳） 
 
 

Page 10

 
 
[玉環叅將被控寗波]  
　　前提標左營遊擊現署玉環叅將陳本立叅戎培源聞有苛待兵丁情事以致激動公憤有某紳士代爲具禀上控日前出某紳聨合多人名呈控提轅並聞尚須上　督撫二憲云（易） 
[六濠地陷鎭江]  
　　連日大雨傾盆江潮陡漲汨汨滔滔平堤拍岸詎料月之十三日鎭郡對岸六濠濱江地方忽然坍塌四丈有餘並未傷人惟水勢倘再加漲各洲圩田將不免其魚之歎矣（再） 
[甬郡火警寗波]  
　　十三日黄昏時靈橋門内車僑弄某荳腐店不戒于火計焚燬房屋十餘間聞起火之由因店婦在樓上潑翻洋油燈以致蔓延由樓窗躍下始得脫險然身手己被火焚傷未識有性命之虞否（易） 
[重賞購緝巨匪鎭江]  
　　常鎭道陶榘林觀察近查得著名巨匪趙竹芳犯案纍纍逃匿外埠屢緝未獲兼之消息靈通捕拿不易若不懸賞终難弋獲因札飭總巡周副將德標及營縣一體購線嚴緝如能將拿獲當賞給洋若干元儲欵以律嗣聞文武各官奉札後均己派幹捕四處嚴緝矣（再） 
[東臺盜風日熾鎭江]  
　　揚府屬東臺縣各鄉一帶近來刧賊縱横幾無虚夜雖有團練局聨鄉約以禦侮然首尾不能兼顧每遇警耗衆至而盜遁矣自五月以來被刦之家指不勝屈甚至慘遭槍傷幾於斃命地方變故如此不知牧民者將何法以治之（再） 
[犯弁起解蘇州]  
　　江督周玉帥前經奏參南洋常備軍第四標第二營管帶官補用副將易漋礄短發餉銀貪鄙無恥己奉旨革職發往軍台効力　罪現經江藩司等分派試用巡檢李宗岱千總吳連喜將易　礄由海道押解進京赴兵部聽候發配（永） 
[甘泉縣决囚揚州]  
　　甘泉縣宋大令於十一晚奉到省憲轉行釘封公文計斬绞犯人各一名大令隨於十二日黎明邀同城守營守戎將該犯押解至南門大汪邊行刑聞皆盜犯云（詳） 
[蘇垣竊案蘇州]  
　　蘇垣瓣蓮巷前蘇總捕李公館於十三晚有宵小越墻而入竊去紗袍套數件約值一百數十元當由李修梅司馬報經西路巡局文明府會同吳縣張逢仙大令前往踏勘（且） 
[助賑撮要]  
　　啓者世次湘省大水災情奇重民苦倒懸蒙諸大善士慨　囊金源源接濟俾億萬哀鴻同登　席兹收到廣陵　愼杖國叟規銀五百两李萃　續募各善士洋一百元二户由晉源莊來眞州存心堂規元七百五十兩聞木樨香齋主人規元五百两杭州潘赤文善士經募由久源莊來洋六百零九元七角一分八釐沈貽德堂由徐恆裕來洋一百六十元無名氏規元一百两方洛善士甫吳下野蠻來規元七十两天津中西藥房陳映　洋一百元昇平書屋求合家平安洋一百元安愚主人求令宅保平安洋一百元南通州徐正心堂洋一百元京口鎭和洋一百元三齡童子承親友惠鈴鎖由晉源莊麥規元五十两除分别繕掣收修並將捐款彚解災區散放外謹登報嗚謝奉揚○二風○上海絲業會館籌賑公所施子英謹誌 
[商會經收湖南水災賑欵第八次清單]  
　　温州府錫太守印綸捐助洋三十元温州釐捐局總辦揚太守印永昌捐助洋二十元温州釐捐局楊公子印　捐助洋十元温州裕通官銀號史善士印鼎甫捐助洋十元温州電報局鄭司馬印正詩捐助洋十元松江商務分會總理林錫田先生匯到各寳號公助共計大洋四十五元小洋一百三十九角合亟登報以頌諸大善士行道　有福 
[四月閏四月份經收月捐清單]  
　　李　記端節洋二百元道署洋四十元怡情軒祝蘭舫翁三四月二户各洋十二元陳善亭洋十元泰昌洋八元李雪巖翁三四月贸孚周湘雲正二三月南順記孝友堂魏五户各洋未元朱葆三翁徐貫雲翁譚幹臣翁韓山曦翁戴生昌祝源昌萃豐大慶樓信昌隆招商局周兆詠翁十一户各洋四元源豐潤洋三元六角莊源大洋三元二角綸護絲廠四月何瑞棠翁正二三日新順記爕昌聚昌葉天德六户各洋三元老順記四　戴運來翁汪萃利三四月滬江第一樓徐俊良三四月蘇寳森翁老悅生大觀樓錦章愼餘堂順泰三四月復泰三四月天餘申茂瑞昌順江南烟雨樓陳志雲翁元昌源昌王陽生翁華興怡泰昌胡綏之翁燕慶園芳園永豐可熾尹子卿翁廿信户各洋二元中和洋行帳房小洋十三角溻蓮笙翁小洋十五角久成九章北天成永裕成四户各小洋十三　可熾順金松泉翁董天頤三四月安惠世四户各洋一元萬有至益昌李珊記龐竹卿思補齋梁焕南章佩華隆昇宏源易安居十户各小洋十角施德豐謙記三户各洋九角復興園大昌德二户各洋八角徴昌怡昌晉昌恆茂靑蓮閣五户各洋六角恆升怡園義盛曹德大大綸五户各洋四角源通官銀號錢三千六百文豐裕官銀號錢二千文介福嘉綸義森昌和康壽康晉和愼餘餘大元甡元茂衍大恆益永豐存德恊昇宏大宏元源吉寳和寳順承裕正大升大彚康崇餘永康瑞大晉大敦和義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康鼎裕同餘久源　德同福鉅亨元鼎瑞裕洽餘恆興瑞豐信大順康豫源會餘愼豐瑞利元豐正元崙餘寳大裕源長德森七十户各錢一千二百文存濟堂錢一千文協豐張嘉鶴元成永餘慶裕大章九和宏章泰八户各錢六百怡大錢號怡大莊二户各錢四百恊成祥永愼萬興三户各錢二百英法美三界一文願小洋五十七角錢二千四百五十文　上共收大小洋三百七十二元五角錢九十九千二百五十文滬北天后宫前廣益善堂司董曾鑄朱佩珍龔心銘施則敬祝大椿葉貽釗周鴻孫等謹誌 
[上海電報總局代收湖南振捐第一次清單]  
　　王叔銘洋十元山隂無力氏求室人臨産平安諸恙全愈洋二十元又銅洋二元乾豐莊節筵資洋一百元通久源批發所節筵資洋一百元湯　三爲姪慶官完姻節福答親友筵資洋二百元○以上共收英洋四百三十元又銅洋二元正用特登報以揚仁風 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[禀請將陋規撥充學堂經費寗波]  
　　甬郡農工小學堂昔年由盧紳洪昶獨力捐資創設至今己著成效近因經費不敷擬令各戲班常年帮貼文武各衙門陋規撥充該學堂經費日前具禀寗府請爲核示由喻庶三太守批飭各屬縣遵照辦理至武營各衙門係提督主政並批飭該紳具禀吕軍門核示（易） 
[鎭郡徴兵紀事鎭江]  
　　鎭郡新招第二次徴兵五十六名己於月之十二日乘輸船送赴江寗入伍瀕行時由徴兵官陶君懋榛演說勉勵謂一則衆當各白珍重一路順平一則抵寗入伍後務宜保全名譽服從軍紀一則勵志專學務守定忍耐二字主義將來爲中國可尊可貴完全之軍人庶不僅爲我江蘇之光且爲全球之榮其餘措詞亦極懇切周至此外各學堂學生曁各防營弁咸至江士歡送（再） 
[諭飭十藥存貨補捐杭州]  
　　浙省現奉柯大臣派委劉觀察來杭設局辦理土藥新章捐稅除己出示頒發章程外各鋪積存之貨數甚浩繁均須補捐以杜取巧日前復有紹屬運到之漿藥一百七十桶槪行扣留諭飭照章補足以歸一律（的） 
[通禀攤歸開辦罪犯習藝所經費蘇州]  
　　泰州張剌史澮以奉飭揚州府城籌建罪犯習藝所開辦經費等項計銀一萬二千兩分作十股攤派奉派泰州二股銀二千四百兩擬請援照捐解道府公費之案於忙漕羨餘項下無分正署分作十年攤捐歸補遇　交替以現銀列作交代等情通禀各憲核示（永） 
[撫批追獲脫逃犯弁案蘇州]  
　　飛划右營米占元所部弁勇與金匱縣恒隆裕麫行打架毀壞物件毆傷船户一案内之領哨沈朝榮艙長許德昭及勇丁等均發押金匱縣典史署中沈領哨約同許艙長乘間脫逃旋將沈領哨追獲兹悉此事現經金匱縣通禀各憲並將沈領嗩嚴行覊禁吊取奬札呈繳各憲奉撫憲批云該典史樓廣純疎脫押犯二人雖己將沈追獲尚有許德昭未獲實非尋常疎忽可比應將該典史樓廣純先行摘去項戴勒限十日緝拿限滿不獲卽行詳請撤參並飭縣立提看役人等訊究有無賄縱請獘詳辦至沈朝榮繳到之奬札係由守備保都司加遊擊銜其由何項出身保至守備各奬札未據繳呈並飭追取呈候核辦（永） 
[會銜示禁賽會揚州]  
　　揚俗每年五月十八迎賽都天勝會六月中旬迎賽觀音曾非唯勞民損財且亦易於生事巡警局袁總辦江都縣陳大令旨泉縣宋大令有鑒於端陽競渡之禍公議會同出示預爲嚴禁誠思患預防之道也（　） 
[滬城官事]  
　　揚州府榮月帆太守普正藍旂人出蘇來滬住後馬路興順里大德玉票號又江西補用縣丞局二尹名章江皖土藥統稅局稽核委員陳漢文少尹凌漢候補縣李明府瀠候補縣丞葛二尹兆蘭龔二尹繼文截取知縣崔儀臣明府鴻翥出口局委員劉明府鼎鎣隨辦交涉委員羅剌史忠銘閘北工巡局差遣委員龐少尹建瀛上海縣汪瑶庭大令學師杜子撝廣文縣丞王二尹錫章主簿孫少尹傳楨典史趙少尉熙浦東總巡謝　府鈞高昌　巡　局員孫明府調鼎藉查官輪委員陳明府宗雍稽查供布委員彭二尹守訓從九李少尹錫誥驗花局委員何明府金凱等昨均先後到道禀見松海防同知秦司馬錫鎭昨日巡洋返申飭差到道禀知定於明日禀見（合） 
[警務學堂定期開學]  
　　老北門内九畝地添設警務學堂迭記本報兹悉前日道憲瑞觀察飭縣議定在該處之靑蓮庵内設立學堂定於十五日開學先行定　一百名出示招考半年畢業派充北巿推廣華界等處巡緝昨日特委日夲畢業警察員程二尹明理爲警察學堂堂長兼警務處第一課課長楊玉森君寳君爲第二課課長梅蔭萱君祖培爲巡警學堂教習兼學務處課長均詣道禀知卽日到局開辦（事） 
[南區警察定期十七日行開辦禮]  
　　總工程局總董因巡警事宜己推至二十三七鋪地叚定期十七日上午九句鍾行開辦禮柬邀道憲瑞觀察上海縣汪大　學師　廣文海防秦司馬浦東總巡謝明府及警察帮巡馬參軍　南西北警局委員與各議　各叚董各業董等　時齊集商船會館南區分辦處由局鞏會同教習等在彼招待並開議一切要政（　） 
[總董整頓緝捕事宜]  
　　滬上邇來到　客帮竊賊頗具飛詹走壁之能致各處失竊之案緝捕不能破獲前　南巿同益里萬公館失去衣物投總工程局請緝迄未弋獲一人局董因擬整頓緝捕事宜嗣後境内報竊之案如能依限破獲分别酌實逾限者嚴定處分云（實） 
[華商體操曾耀武續志]  
　　昨報紀華商體操會於今日遊行租界及城廂一帶藉耀軍威一則兹悉實於十七日午刻舉行且是日道憲蒞洋務局故各體操會生並不排隊人城公廨所派之各差役昨由關司馬面諭一律頭戴凉帽身衣多耳麻長衫腰繫號帶以昭整潔（力） 
[准予給示照認]  
　　滬南同豐等各酒行日前具禀貨捐局略謂所有牛莊高梁捐前由同業包認在案近因來貨改装輪船每赴租界行銷以致認繳之數日漸减少爲此集衆公議嗣後由輪來滬之貨一律歸忍捐處收繳請爲給示曉諭等情富由局憲准予給示定於五月十一起將南北酒捐一律照認（宜） 
[太倉州解勘盜犯]  
　　太倉州前日申盜犯汪阿大周阿興周阿松等三名到道過勘昨奉瑞觀察諭發上海縣收禁聽候示期勘審（宜） 
[改過所押犯暫行寄縣]  
　　改過局房屋前日被風雨坍損内有押犯五十六名因無棚欄禁阻由委員派防勇等護解縣署暫寄汪大令飭分别收押自新待質等所嚴加看管（宜） 
[失洋報緝]  
　　本城三牌坊廣益利彩票號祗有店東及夥邵心茀二人前晚忽失現洋一百八十五元遍查未得邵卽避匿故由店主報請各警察局查緝（專） 
[報究匪]  
　　　某　王阿三至北蘇州河麗　延記　 
 
 

Page 18

 
 
船一號司至滬南守候裝貨旋見有短衣窄袖者十餘人下船又見各人衣包内均有手槍單刀等物知事不妥周卽托故上岸馳報美租界捕房飭探陳洪得將王拘獲押候送辦（以） 
[覆訊通濟公客棧火案]  
　　寳善街通濟公客棧火災焚斃棧客五入一案前日午後日本副領事松岡君蒞廨會同關司馬覆訊先詰殷瑞文所有帳簿曾否查到殷供帳簿當時實由小的携送三并洋行查閱旋卽發還無處安放著茶房送交股東吳子書收存刻下不知下落又詰羅榮生供該棧並無股分惟代棧客經保火險洋二千元洋東與楊姓買辦均至棧中估看初六失火之後初七晚殷來尋我初八日同往三并去楊買辦嘱查帳簿旋卽給還僅將保險單留下是實司馬問簿上曾否蓋印羅稱並未祇以鉛筆作記司馬又訊殷究竟如何起火殷供乃燒火陳阿毛在煤爐烘柴而起並無别故旋據捕頭禀稱該棧失火後照章派中西探往查並無縱火實據請察被告所延之恩律師聲稱此案旣據捕頭查明應請堂上將案註銷原告三并洋人帶同買辦禀稱向章凡遇火災保險之家當將帳簿送查此次殷呈之帳係屬僞造故卽撥還現有祝嗣豐指稱放火釀命請堂上傳祝訊問質之祝供縱火乃夏東園都錫林親口所說可以到堂作証司馬得供商之松君判將羅榮生交保殷吳仍分别管押俟傳見証人許石吾王渭夫陳阿毛夏東園郭錫林等到案再行訂訊核奪（力） 
[上海縣案]  
　　吳盛氏喊控抛聘强婚當晚汪大令訊詰氏供父母己故有胞妹依小婦人過度己經許字楊阿寳爲繼室迄今七年有餘尚未迎娶前日婦人有事外　忽有表弟某甲等三人送來金戒押髮銀釧並洋十餘元云呈某姓聘禮欲聘胞妹爲妻　置而去婦人歸家向論恃强脅迫爲特控究大令核供離奇判傳氏妹到案訊問再奪○蔣阿狗扭控揚虎全賣地握坟亦奉訊究蔣供故父老南在日將祖坟餘地一畝有零活賣楊姓今被其子楊虎全轉賣夏姓地上有三代祖坟俱遭堀毀求究質之揚供該地由蔣老南于同治初年出賣十三年由阿狗我絶留出蔣姓坟某二分　在笆外實買一畝七分四釐八毫後由小的轉賣夏姓亦尸多年蔣之祖坟安　無恙　係撏控圖詐求察大令閱得賣加絶嘆四契俱全蔣果誣控情眞判責一百下堂頗一百下交差帶往查看如果坟未掘動帶回比追歷年錢粮以爲圖詐者儆○又訊喻致采喊探霸領逃妻一案喻供鹽城人娶妻朱氏三年前挈同幼女潛逃近在滬北四馬路大興里尋見意欲領回詎被姦佔之採夥張姓凶毆爲此表請提究大令以所控毫無証據判候移查核辦○在漕河涇一　假冒道轅包探索詐鄉民之余顯欽奉訊收押在案昨提復訊供詞含糊判責二百下斥　○又提命案凶犯王阿福順供王稱實因金明生到小的馬房索討餛飩錢商緩不允口角互毆小的拾馬車上鐵匙將伊毆傷不料後竟身死是實大令核與前供脗合飭盖指模還禁判候簽差解府（宜） 
[總上程局紀案]  
　　滬南各猪行近來販賣　猪漁利　礙衞生日前總工程局總董飭探查獲源大猪行内斃猪两頭又猪客儲傳壽販　豬两頭協同巡十拘獲口漫王　泰張福寳解請陳參軍研訊判源大罰洋十元該猪客姑念不知禁令從寛斥　斃　載往浦東掩埋○泥水作學徒宋阿二在馬路　　破巡士解訉　稱年十五歲被師嚴責逃出參軍飭　留局候傳伊師具領○久記木行施順堂控划船婦倪王氏與夥張金生撈匿板木由陳參軍判戒責五十下限交在案昨由孫　府復訊判姑交保限交原贜○八仙橋鉅元押店學徒王湘湘竊表六枚經店主向薦人潘振新追獲送　請究孫明府判押候着潘知照該徒父母來案訊奪○水師哨弁馮龍標在十六鋪橋　興　館　麫與　堂人劉四福口角　毆當蔣劉扭局請究明府判罰洋一元（　） 
[英美公廨早堂案]  
　　細崽張兩　患病在家不能王作洋人忽失大衣領扣檯布各物疑張所竊報探解究襄讞孫明府商之英副領事判押候查明再核○俞四解竊莊阿福車子報探解辦判押候查在案昨日復訊明府以人贜確鑿判押一月○東唐家弄楊洪太小客棧容留流氓王家昌邵生大等强攫楊餘松蛋洋二百五十元在棧分贜案發拘押尚未定讞昨由包探解請覆究明府判押捕房一月吊銷棧照○惡鴇張褚氏將買女愛實凌虐斃命經各鄰函致捕房飭探拿訊不認曾詳前報昨傳各鄰人到案質訊王劉氏供與該鴇貼鄰妓死祇見棺木一具如何斃命不知其詳徐平波供詞畧同訊之　供該妓四點鐘起患急痧七點鐘身故是以不及延醫明府惡其狡展判押候查明再奪王徐省釋○常州女子張秀餘十歲時被其姨母拐至滬上在將朱氏家賣娼己七八年兹經女母高氏於三月間偕婿來申在西安坊尋見報探解訊秀餘供訴被拐前情愿隨生母回家訊之蔣朱氏供求恩典明府以案隔多年忽然尋甚屬離奇判原被一併　候查明再訉○謝月槎朱硯樵欠三并洋行洋紗銀避見匿海門由廨移提到案判　候照會訂訊○阿四新因覇阻釘書作工人工作爲李新記等十户控請提訊明府　押候過堂察辦○金祥春金松林違章深夜賣　由探傳究判各罰洋十元○晉順押店方卿違章私押西人所用之　嵌金别針两支由捕傳究判罰洋五十元充公○李長勝蔡文炳串竊高林治之五培子由捕解究判各押三禮拜○朱吉生竊吳錫卿行李○捕解究判押一月○張　潤前與李吉生騙取潘吉堂綢子及勝家公司機噐報捕獲交到案判押两月在案昨又獲張解究勝家公司投案請追機噐並稱己被賣洋四十元明府判張押九月李從寛俟滿期開釋○船户周廣順崔筠樹梁星木等串竊永泰絲廠竊子六百十五觔一案昨又解究明府以贜證毫無判交保限七天内自向原告料理（當） 
[法租界公堂案]  
　　法商莫尼諾控胡經三周秉忠合做湖北白來木機器違約議罰經陳大令傳訊屢誌前報昨日復訊莫延麥賽而蒂羅律師偕繙譯陸伯鴻到　代表胡周投案候諭莫稱胡周迭次　假赴南京包辦自來水公司聞周督憲己諭許席二君承辦不准洋商入股胡周顯難爲力應請堂上先定判罰且草議載明逾期一　罰銀五千今己八九月之久尚有往返法國郵伴電費甚鉅請察質之胡周二人同　給假一　再往南京與莫調停陳大令商諸與魏繙譯官請領事函逹督憲詳查南京自來木事並准二人請假一月俟禮拜一到堂候諭○陳崧能控妻汪氏攘孕無端被張阿毛陸有方王阿毛等蜂毆受傷請究王阿毛供前晚由張等將氏毆打不干小的之事陸張二人俯首無詞明府判陸張各先押半月　　王無干省釋○福星里　六號房屋生愼探　起火之陳馮氏請訊氏供婦人在樓下吃飯小孩在樓上遺火明府以氏家並未保險從寛省釋○瞿松三使徒王　挑無印猪肉出售由宰牲洋人拘三明府判從寛將王開釋瞿押一天○住美租界之邊增福因欠張惠興艮數十两被集扭控南巿總工程局後邊又在張之家中誘張至法廨朦控陳大令判令飭探激查在案昨經局董移法廨内開邊情虚歧探請將全案移歸局辦理大令准卽移达　　局訊辦○會德豐洋人控船户張紀榮張阿狗陸恆　圖詐經麥總巡拘獲解案大令以原告乃係英商判送英捕房核辦○王德昌控張二玉拆　圖竊探解積竊王阿三及竊鹹魚之徐阿貴請究大令判各押三天○岳乾發控張阿大行竊紡綢褲請辦判　十天○施久榮探包車夫王阿三竊　三十元　究質之王供　欲圖賴工洋是來案誣控是實大令判押候查核○陸巧官投案求領發堂之廖陸氏大令准之○津煙奎控紫來街公泰嫁粧店主袁愼生作保取去定煤銀一千两屈期並不交貨經陳大令　　十天環楚在案今己逾期多日昨由原告投追探禀袁奉奉後　傳不到應請飭提大令准即出票拘究○荐頭周　叔化　周小松荐傭婦至德順里李定侯家竊去值洋四百多元之金飾經大令提訉判周交保料理在案日來延不理楚咋中原告　訊大令判著保交案究追（興） 
[美租界捕房事]  
　　俄艦兵某乘解至四考脫路逢人便毆由印捕拘獲押侯送交該管領事訊辦○陳阿林闖入西華得路胡阿家圖竊由李扭送捕房押候查辦○姚福生周張法姚李氏在公平路索欠互毆由捕一併拘　奉飭自投公廨控告○華記路德興小客棧主陳金和報稱前晚有一不知姓　人投宿猝斃求請示奪捕頭飭傳該圖地保查明棺殮（似） 
 
