# 1884 - 100 - 4903953

 

Page 1

 
 
[諭旨敬謹彚錄]  
　　光緒九年分諭旨本館現已恭照邸抄彚錄成編敬謹排印準於三月二十四日出書每本價洋一角五分　處悉籩曩例[  申報館主謹啓]  
[論越南軍信]  
　　越南軍務中外諸人無不同深翹盼欲期早得確音然道遠途迂殊苦不便傳聞之詞又言人人殊而法人秘其軍報不肯外洩西貢電綫又爲法人把持中國雖欲通電廣西而目下則龍州電線尚未接連雲南一路更無電線故本館前曾著有論說言法越軍情未能灼知中西各報亦多未盡眞確本館惟有照有聞必錄之例無論傳言無論電音無論中西各報但有關於法越軍情者一概登錄以供衆覽其消息之眞假則不能臆斷故亦不便强爲區别任意棄取想閱者自能辨之然所登各信實亦不能無疑卽如北寗一役忽言失守忽言克復忽言復而又失又有言桑台河内次第恢復者本館雖皆取以錄報究亦不敢信以爲眞因思各處傳聞旣難取信而京都則必有確實軍報足以徵信故不惜巨貲特請友人凡有都中緊要事件及邸抄上諭旨按日由通州傳電飛報以副閱報諸君先覩爲快之心此則本館區區之罟心也昨日通州來電有上諭數道本館敬謹譯登在報内有十七日上諭兩道其一則以廣西巡撫徐延旭遷延不進株守諒山僅令提督黃桂蘭道員趙沃等帶兵駐守越南之北寗又於法人撲犯該處該提督寺堵禦不力竟行潰退以致北甯失守着將徐延旭革職拿問迅速解交刑部治罪並將黃桂蘭趙沃潰敗情形切實查訊如係棄地奔逃卽行具奏請旨懲辦毋庸解京其總兵陳得貴副將黨敏宣失守扶良砲台帶隊落後畏縮不前卽令在軍前正法其餘潰敗將弁一併查明分别定擬等因一係以雲南巡撫唐炯岡令督率防軍出關堅守邊疆門户並未請旨輙行回省置邊事於不間以致官兵退紥山西城失守不知緩急遇事退縮將唐炯革職拿問迅解刑部治罪等因恭讀此二道上諭而後恍然於法越軍務之實在情形矣夫北寗之失守在二月十五而外邊傳言克復北寗在十八九等日如果四五日間北寗失而復得則該撫等何至獲此嚴譴且二月十五失北甯而革拿之旨乃遲至三月十七屈指已一月有餘此係報敗之信未免稍有稽延若十八九而克復北寗則捷報之傳當必有更速者卽已定有嚴譴之旨亦當將功折罪安有但予以失守之罪而不念其恢復之功者此其北寗克復之信爲不足憑矣且前此外間傳言所謂克復北寗者則以官軍之敗爲誘敵故也北寗之棄爲陷法軍之阱也今恭讀諭旨則是其敗而棄地實是眞情並非佯輸詐敗以誘敵人則其後之克復何以如是之易由是言之華軍之畏縮逃潰其罪不容誅矣宜乎天威震怒而大發雷霆自督撫以下無不悉予重譴而鎭副大員且命在軍前正法也夫以兩巡撫帶兵出關防守一北寗地方而不可得則法人之勢將益張而越事尚可問哉昨日西字報載有倫敦電音謂法人以開花砲攻擊洪化城官軍卽放火焚其城内輜重全師遁去洪化遂爲法人所有此信如果屬寔則越南之危等朝露矣用是而知外邊傳聞之詞實有不足盡信者也或謂北寧華軍之退乃中國尚欲與法議和故全師而去然觀於諭旨知此說殊不足據聖意固欲使兩撫臣悉力堵禦有進無退而兩撫臣不能仰體宸懷臨事畏葸以至遣敗决裂此其咎又安辭乎今廣西撫則已授潘琴軒中丞琴帥向帶淮軍轉戰立功爲李傅相所契重號爲知兵滇撫已調張鉞卿中丞鉞帥前督雲貴熟諳邊事朝廷委以重任以代徐唐二公吾知琴鉞兩帥必當奮發酬知力挽狂瀾於旣倒上以爲中朝宣楊威德下以爲越南掃鋤强敵展驥足而奮鴈揚在此時矣牖下書生行將翹首企足北望電線以待好音之至也已 
[英國近報]  
　　循環報云倫敦氈拿報云中國駐英法欽使曾襲侯於西歴二月二十一日已回英國富基士頓城賃有濵海屋宇暫作公署辦理事務焉觀曾俟之意盖不欲復往法都駐劄也 
[索法賠償]  
　　曩者法人侵犯馬逹加斯嘉海島之役開砲轟攻蹂躪其地商民震驚慘罹荼毒其時英國商人之在該埠貿遷者實繁有徒當被炮船轟斃人命焚燬貨財所值不貲此誠林木池魚之無辜株累也聞英廷已發國書齎赴法廷將其事陳叙明白並所斃人口被焚物業開注册籍請爲酌量賠補以恤商民而免怨望但未悉法廷如何覆答也錄維新報 
[議禁華人]  
　　美國紐約報云聞英屬科林卑亞地方之土人因華人至其地者踵接趾錯覔雇工以謀餬口致攙奪其事業心殊不懌以致猜忌滋生因禀求議員設立新例以禁阻華人使不得前到其地計新例兩欵其一云凡華人新到者須每名輸納稅銀五十圓始准覓枝棲而　事業其二云旅居其地之華人每年須繳銀十圓換給執照議浣旣訽謀命同卽呈請地方宫刊示着遵照辦理矣按華人能耐勞苦而工值復廉較諸土人殆有天淵之别各行東主其不喜用華人故土人深惡之而出此厲禁聞根拿丹太平火車路現未竣工倘此例旣行華人必將遠徙而此車路專用土人爲之竊恐遲之又久亦難蕆事也地方官可不深長思耶 
[鄞江近聞]  
　　甬友來信言現在浙海各口防務極爲講求招寶山一帶炮台異常鞏固並駐有重兵朝夕訓紳俾成勁旅近又在東門外眞武宫道頭添築炮台一座係奉歐陽軍門札委某叅戎督辦是役日内卽欲開工興辦盖是處實沿江扼塞也甬郡本設有製造局嗣以經費不敷暫行停辦現在赶造槍桿藥子在在需用故日前奉道憲飭令仍舊招工開局並委派某叅軍來滬購辦外洋車牀機器等物帶回以備局中製造軍火之用云 
[客賊繁多]  
　　杭垣近來竊案迭見且所竊皆係巨贓而又絶無形跡上中下三城巡防保甲各局十分吃緊不分畫夜四路梭巡然竟無一破案日前按照磨署失去衣物各件迄未查獲而普濟堂隔壁義倉内之委員又遭失竊聞贓物最巨者莫如上城之太廟巷中蔣公舘内蔣以道員　次省城其祖父曾居樞垣屢承聖眷家藏欽賜物件甚多此次爲賊竊去珍玩四事皆係御賜之物統衣飾各贓計之約有萬金各埔保日受比責奈無蹤跡又初十夜間下 
 
 

Page 2

 
 
城軍督司巷内張慶祥綢莊失去紡綢四十一疋次日報局總巡帶同捕保踏勘四面牆垣完好門户不開一無㾗跡惟墻角倚有巨木一根疑即從此而入莊主旋卽報縣請爲追緝又焦旗杆地方有羅慶豐之衣莊於十二日夜間爲賊竊去巨衣包四个皆係上等綢縀及皮衣等共二百餘件當於黎明時爲巡防局員在城頭茬獲住故得完璧婦趙云 
[禁止戯園]  
　　揚州當乾隆嘉慶鹽務極盛之時本有戯園四座後爲各總商收爲家樂卽春台老班榮陞紅福諸名部是也在後外間又於新城花園巷另開一戯園脚色與諸名部相抗吳祭酒榖人題句云聽二分明月簫　依稀杜枚有一管春風妙筆點染揚州一時之盛獨檀東南後以陶陸濟美鹽務頓衰時異勢殊風流不再揚城遂久無戯園近日忽有某甲等醵貲議開戯園聘定脚色在新城觀巷租屋一所大張報條名雅觀園約已用去三千餘金揚州府宜太尊履新後訪知其事深懼滋事已諭江甘二縣出示嚴禁矣 
[奸盜宜防]  
　　人第知花鼓戯之足以書人心傷風化而孰知扮戯之人奸淫拐盜靡所不爲如揚友所述一事足以爲烱戒矣揚州廣儲門外二里許有小劉庄上月杪忽有扮花鼓戯者十餘人上庄献技一時丁周子女接踵夾觀幾有萬人空巷之勢有王氏女頗有姿色爲許姓童養媳是日歸寧亦雜人叢中觀之扮戯者見其美卽借乞茶乞火爲名密探女家門户次日女因其姑暴病二更時已歸許庄三更後忽有健漢手持利刃自屋上躍下直入女室意欲登床强姦不意揭起重衾則一白髮老嫗在焉嫗厲聲叱問初不解來者爲誰適嫗之子孫爲人販猪回且有同伴十數輩聞聲驚起將健漢獲住未幾又有數人或衝門而入或穿屋而不幸遠近鑼聲大振四面兠拿疉獲二名詢之皆安慶道友借花鼓戯以行奸盜者已不止一年矣現已送官嚴辦不知賢有司將何以處之 
[盜馬被獲]  
　　京師崇文門内三條胡同豫王府廐内被賊於上月二十一夜盜去豫邸坐馬一匹卽報提督衙門傳九門汎弁一體嚴拿二十四日經宣武門官役將此馬及盜馬之犯一併拿獲呈献豫邸騐收馬匹而將該犯送交刑部治罪聞此馬一日可行五六百里逐電追風逈非凡馬可比素爲豫邸所鍾愛者是日該犯騎之以出將及城門卽爲司門者所獲盖神駿之物固令人一望而知也 
[跡近私鑄]  
　　京師自行使當十大錢私鑄充斥前有上諭著步軍統領衙門順天府五城御史司坊各官一體嚴察私鑄並禁換票加底之錢攤頒發告示倘地方官奉行不力或有徇隱着候嚴叅等語故官吏現在稽察　覺認眞初八深夜南城練勇在打磨廠之三春柳巷見有二人肩承重物步趨甚急赶卽向前捉住盤詰查係二百餘吊官板當十大錢盖由興隆街某木廠送交該巷内某銅局者該練勇細查其蹟似近銷燬私鑄當將二人並錢送交南城坊官審訊想不難水落石出也 
[營口雨雪]  
　　昨接營口信云初十日晨北風怒吼冷雪紛飛約兩時許已積四寸厚午後日出雪消簷溜聲淙淙不絶諺云清明斷雪至塞北而不騐矣 
[粥廠止籌]  
　　漢口漢陽各粥廠准於三月十五止籌停賣各憲先期飭保甲按段挨查户口給以發錢之籌着屇期難民各回原籍擇境外各要路口收籌換給錢文不准逗遛違干驅逐限二十日一律出境並審察口音以分遠近遠者大口給錢二百文小口給錢一百文近者大口給錢一百文小口給錢五十文云 
[鄂省官報]  
　　二月二十七日署恩施縣李觀濤禀見兩院謝委孝感縣丞孫天桂禀辭兩院赴任二十八日調署京山縣事本任通山縣林元炎禀辭赴任漢口保甲局委員候補典史陸鳳翔奉江漢關委兼管候審公所往兩院稟知三月初一日藩憲牌示竹山縣准補之謝裕三麻城縣典史准補之陸承綬俱赴任初五日蕃憲牌　竹　縣官渡河巡檢缺以委用巡檢喬蔭樾咨署○三月初九日示鄖縣黃龍鎭巡檢員缺飭本任之胡澤英囘任咸豐縣張家坪巡檢缺以分缺補用巡檢曾傳祿署理通判黃文桂林宴春俱解第一批京餉各辭行署恩施縣李觀濤禀辭赴任初七日亭學憲拜會兩院辭行起馬赴德安科試云 
[温州官報]  
　　委辦温州西門厘局錢幼竹明府於上月十二日附永寗輪船抵甌按西門厘局自蕭藻堂明府交卸後接手者係謝君韵梧二君均係癸酉拔貢兹聞錢君亦係是科選元數年之間以三拔貢來辦斯局是亦遇合之巧者矣惟錢君又係是科孝廉較之蕭謝微有不同耳○温郡各處茶捐局每年定於三月初一日開局兹聞小南茶局委顧君子元大剕茶局委海君篷洲橋墩門委世君樹堂爲總辦又添帮辦委員一人不日卽可下札矣○超武兵船於上月二十六日裝載大砲四尊抵温於本月初二日起岸並聞張奎垣軍門所招廣台兵勇一百六十名業已招齊並延洋槍教習兩名每日教演洋槍陣圖張軍門已將各勇姓名册於初三日附超武兵船帶甯波大約送呈歐陽軍門後方定派駐何處耳 
[袁江官報]  
　　新任河南布政使孫文起方伯於二月二十八日由皖到浦小駐行旌始行赴任同知銜委署徐州府睢寗縣侯東洲大令於二十九日由省到浦初二日起行赴任 
[袁江雜錄]  
　　前報三月間淮屬舉行府試一節兹悉學憲按臨徐海後卽行南下來歲再按臨淮徐蓋緣徐屬府縣試趕不及科考也淮屬童生聞之學欣然有喜色矣○江北河運抵浦後初六日起至初八日十起漕船一律挽上龍王閘俾接挽天妃等閘初五日十起漕船某船户晨起見船首有似大王而將軍者驚異之當禀委員逹諸漕憲恭請入栗大王廟供果演戯以申虔意漕船甫至神駕卽臨何其喪爽乃爾○阜寗一小縣耳析山陽鹽城兩縣地所置學額只取十二名後以文風大盛經沈文肅奏改中學才士始不致有沈淪之感詎數年後文風愈蒸蒸日上今屇縣試竟有一千三百餘名馬遲枚速各擅其長幾次淘汰迨終塲猶有一百餘名其爭魁拔萃者則有張水郭尹四姓童生功力悉敵各不相下阮别駕見人才之盛難定甲乙乃命以艱窘之題寓四姓於内云張于水搏郭環尹學所謂無情截搭也四人遂一戰而定此亦試塲佳話也○我朝以弧矢得天下故營伍崇尚弓箭自西人以槍炮擅長利鈍懸殊於是中國營伍叅用外洋火噐已屬著有成效惟考試則仍其舊卽官弁亦罔不以斯考勤惰焉漕　淮揚鎭標候補人員向有月課之舉皆習弓箭近聞漕憲特飭兩標候補人員舍弓箭爲　砲以六槍爲率定於念四日在教塲閱看務須先期演練云 
[富有餘聞]  
　　招商局之富有輪船擱淺以至出險後偕海琛回滬一切情形迭經列報兹悉前此往救富有船時曾由祥生船廠派小工數名偕往越數日而該小工之眷屬皆赴船廠索人聲稱聞有傳言謂該廠已將各小工送往越南爲法國當兵每名賣洋五十元小工頭已爲兵官人多口雜吵閙不休嗣經廠中人再三開導始得漸漸散去云 
[道憲回滬]  
　　蘇松太道邵觀察於十二日乘輪赴金陵迎謁制憲業於前日午後回署矣 
[邑尊公出]  
　　上海縣黎邑尊於十九晚乘輪船赴金陵禀見曾制軍面禀公事云 
[扛夫齊集續述]  
　　昨報扛夫齊集一節今得其詳合再錄之查招商局金利源碼頭之扛棒頭本係徐夏生夏生死後以其姪徐吟山接 
 
 

Page 3

 
 
辦吟山提幼諸事皆歸李昌茂經手衆工怨李之爲人過於刻薄而皆無如之何有丁義兆者前曾在徐　生處爲副手夏生在日將其辭歇丁銜之久欲奪扛棒頭做日前謂衆工曰爾等如助我願給每人錢五百文不必前去做工因出五百文錢票交執共出票三百八十張分給衆工至昨日衆工偵知丁謀事不成各持票向其索錢丁稱在路不便發錢爾等當在三和軒及渭龍軒兩茶肆暫候待我取錢來發盖兩茶肆與丁住處近在咫尺也衆工遂紛紛往　肆中茶博士見人衆不肯泡茶衆工復至丁之住處　見勢不佳央求收租人桂某前往釘門暫作緩兵之計衆工謂桂某有意放丁欲拖進老北門守門兵弁阻之衆工復擁到不東門某茶肆百般恐嚇經人勸桂某會茶鈔二千數百文後將丁尋到桂始得釋而丁則被衆工看管不知如何了結也 
[越界拿人]  
　　有汪兆榮者在英公堂控陳阿蘭吞没錢財經黃太守飭差拘陳適陳不在家該差回時在路遇陳經原告指點該差上前欲拘陳奔過怯祖界差等亦越界追之陳阿蘭不服爭扭適法捕到帮同將陳拿獲該差呈出信票注捕頭以此雖英公堂牌票但票上未經法公廨簽字蓋印不能越界拘人當將陳阿蘭暫押法捕房昨日解案原差劉炳持本官名片申訴前因翁太守略詰數語看來差將陳帶回英公堂核斷云 
[恊拿庄主]  
　　上年泰來庄倒閉經原告蔚長厚票號等上控臬憲一案卽經列報因庄主顧榮齋等仍未到案故臬憲飭委劉明府步瀛來申坐提已於前日到縣前晚與黎邑尊會審因原差柴某延不將顧等提到喝將柴苔責八十板嚴限於三日内趕緊提解柴某禀稱查得顧榮齋等住居英租界可否求恩移請會審公堂派役恊拿邑尊允之 
[簿責鄕愚]  
　　前晚三鼓時黎邑尊正在簽押房披覽公牘忽有一人在門口閃爍窺探邑尊瞥見喝住問其來此何幹答稱來看堂事邑尊大怒謂漏深人靜胆敢濳來此處藐法已極適其時蔣明府在花廳問案尚未退堂邑尊立飭值役將其人帶案請蔣明府訊問其人據稱姓趙浦東人實因來看堂事不知規矩悮入簽押房並無别故叩求恩典明府卽飭笞責八十板着交的保開釋 
[反目吞烟]  
　　彭眷芝者居右營衙門相近向充縣署捕夥其子在製造局爲銅匠娶江北人爲媳年僅二十十八日其子令妻縫補舊褲因針黹不工遂致口角繼將妻掌頰一下其妻痛哭謂隣人曰夫待我如此我無顔爲人矣隣人皆勸彭亦責子不應以細故將妻掌頰詎其妻卽於晚間濳吞烟灰當夫等知覺趕請陳君竹坪醫治已無及矣母屬聞信卽糾親族二十餘人乘轎立至彭家甫進門卽將門窓器皿盡行打毁欲尋其夫鎖於屍脚幸彭子早經濳避一面輓人廿爲調處但母索費甚奢故昨日尚未棺殮云 
[趕辦團練]  
　　本省各縣奉憲札飭舉辦　練已列前報兹悉蘇撫憲衛中丞特派委員分赴各縣着圖董地保招選團練三百名松江府屬之華婁南青金奉等六縣均已招選滿額惟上海縣尚未招齊故由委員催促云 
[嚴辦賭案]  
　　西洋人與無錫婦人阿三控沈晉發局賭包探徐本亭受賄詳列前報因沈晉發　傷由黃太守飭差送至醫院騐得左腰果受内傷卽行帶回稟覆昨早太守會商哲總領事將沈晉發交捕房管押六月傷勢未痊儘可隨時送醫院至西洋人亦干咎戾未便置身事外姑再照會該管領事按例懲辦以昭公道 
[查勘租地]  
　　虹口鄕人曹子撝有地二十畝有零坐落二十三保二圖曾於同治元年賣與西人哈未旋由哈未輾轉售與西人亨逹生道契已轉七次當中逹生經理時轉出之道契二十三堡二圖悮書十三圖卽由十三圖地保葢戮緣該圖亦有空地二十畝有餘也在後亨逹生查勘地畝知地保錯悮業已禀明英領事現因該地旁有姚姓祖塋地基一畝光景姚姓恐與西人地基毗連將來或有糾曷乃復建立界石以期劃清界限孰料亨逹生見妙姓界石遂稱我地實被佔去卽赴英領事署呈控領事卽函請洋務委員陳太守於前日司往查勘陳太守勘得西人地基四址俱有界石姚姓故地與亨逹生地基毗連之處亦有界石遂謂領事當以界石爲准且待查明再理 
[枉笞副保]  
　　前有謝王氏投英公堂控被沈　彩欠洋八十餘元呈據請追黃太守飭提沈良彩到案訊得認欠屬實容俟緩期措辦太守允之在後又據該氏控稱沈良彩延不料理再求提究太守隨飭差提前日該差　同三圖副保李阿大提沈適沈不在家該差先返而留副保守候及副保見沈當卽阻住一面遣人知照原差詎沈反扭副保至捕房捕頭問副保旣奉官諭拘人有無牌票副保答以牌票係原差所執已往招徠捕頭謂原差同地保拘人今憑官票豈容無票拘人隨將副保暫押及差至捕頭令俟解案時申訴昨由捕房將副保解案并傳沈投質沈與副保原差各訴前情哲總領事謂該副保不應擅自拘人旣不協差又無官票顯見假公濟私請判責五十板該氏控沈之案應歸貴分府訊斷黃太守允之然而副保寃矣 
[法界公堂瑣案]  
　　前報大埔人吳阿婁投浦遇救經送仁濟醫院昨日由捕送請安插翁太守著送縣發堂待訪有同鄕人回船之便遣歸原籍○老裕茂酒店主陳興瑞訴稱店夥謝松泉於正月間辭歇被欠帳一千六百文嗣後又被吃去酒錢二百八十四文昨日又要賖帳拍　敲凳并竊酒椀三隻因之送案訓松泉供酒錢祗欠八十九文所欠並非店帳乃是賭錢太守將謝申斥著出外還錢如敢不遵冉當嚴究 
[絲業會館三月十一日奉到山東撫憲陳雋帥來書]  
　　少欽仁兄大人閣下雲物更新尺書往復諸承注飾感慙兼并比維仁德大隆齊祥咸集門庭右慶抃頌無涯令郎子英現在利津放賑事尚未畢第九號竹報昨已轉致矣此次東海關匯寄捐款四千兩已照收到經閣下多方募勸惠我東人旣徵立逹之宏又見推行之善引領南望感何如之耑復敬請台安並璧晚謙不具愚弟陳士杰頓首二月二十五日利津工次發 
[求母愈病移物助賑]  
　　浙湖徐壽伯茂才寓居滬上爲其母姚太宜人旰胃不和爲日已久禀請延醫服藥奉慈命因嚴君連年生意欠順再兼訟累顧日常家用尚且典質彌補何來醫藥之資只能靜養目下操勞治家焉能如願壽伯茂才芸窻攻讀不但毫無進益并需函丈脩金一籌莫展　歎余何屢閱貴報見有助賑能愈親病者萬不得已查寓中有錫方供一對錫供盆三只又自用銀壳悶表一只外國玻璃照供花一對檢出禀請堂上移緩就急冡堂上兩大人俯如所稟卽將四物親自交到敝會館囑估售助賑竊思壽　世大兄純孝性成急欲助賑手無長物萬不得已親到敝會館關聖神前叩禱移物助賑保母親肝胃病速愈父親訟累速了禱畢領捐單回去再叩竈君神前孝感動天神必保佑再兼立願助賑雖杯水車薪但願病家爲子者求父母病拴助賑亦可補救災黎於萬一以上壽伯大兄面述情形未使漂没孝思今抄奉貴報刊登一可延上人壽二可救災黎命一舉而兩善備焉爰爲載筆以昭激勸即請衆鑒上海絲業會館籌賑公所施善昌少欽氏謹啓三月十八日 
[浙省撫轅抄]  
　　三月十二日兩淮候補鹽知事李汝成禀謝叩辭回籍○十三日運副儲鴻勲禀知運司委紹属鹽局差叩見禀謝運判駱祥麟禀知運司委鄞慈奉鎭鹽局差叩謝卽用縣成沐蔭禀知厘捐局委王店厘局差禀見叩謝鄞縣鄞江巡檢陳爾康禀辭赴任典史畢詒策由京騐放回省禀到銷解絲綿差○十四日寗台道薛進見卽辭赴都烏程縣徐禀謝藩司飭知赴任禀見叩謝 
[蘇省撫轅抄]  
　　十八日主簿祝衍綸稟知回籍守制頃接上海來函道憲邵於十二日乘輪赴金陵老太太壽辰改於四月初旬再定慶 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年三月十四日京報全錄]  
　　宫門抄○旨一道錄前○發抄旨四道○將軍岐等奏請增拔貢定額摺子○御史丁奏請飭酌改各部題選各缺來片○浙撫劉奏叅革典史拿問摺子○又奏請將所擬章程勅部核明立案摺子○鄂撫彭奏爲陳明夾片○大臣永奏請賞收廢員報　銀兩並請獎叙摺子○粤督張奏委員兼署鹽運使篆務夾片○滇撫唐奏爲委署各員缺夾片○三月十四日兵部太當寺太業寺鑲黃旂值日無引見○恭王專摺謝賞食全俸恩○李鴻藻景亷謝降二級調用恩○翁同龢謝革職　任仍留毓慶宫行走恩○寶鋆謝原品休致恩○延煦假滿請安○車王請假五日○耆齡請假十日○貴　長春各續假十日○掌儀司奏十八日祭奉先殿謨公行禮○召見軍機醇王○現換毡冠絨領棉袍褂○發抄穆圖善奏京恊各餉華仍暫准匯兌奉旨着照所請户部知道欽此○林肇元奏思州府知府蔡同春調補貴陽府奉旨吏部議奏欽曲○又拿獲逆匪朱供竹等懲辦並搜獲前明棄失石阡府印請銷奉旨知道了欽此○又審明補用副將謝文發因索欠持械逞凶案定凝奉旨刑部議奏欽此○○成都將軍臣宗室岐元太子少保頭品頂戴四川總督臣丁寶楨成都副都統臣托克湍四里學政臣邵積誠跪奏爲請增拔貢定額以宏作育恭摺　奏仰祈聖鑒事竊照成都駐防白嘉慶初年准令旂童凡遇歲科兩考就本省學政考試入學歴年以來士子皆深自振拔爭相濯磨所有廪膳恩貢歲貢均經照例充補惟拔貢一階未經舉行兹據八旗恊領塔斯杭阿等禀稱本省歲科兩考駐防並學每次已取進十名多士涵濡日久人文蔚起現在應試文生實有一百餘名其間敦品勵學堪膺選拔者殊覺不少懇請添設拔額等情禀請具奏前來臣等會查無異核與學校人數至百餘名再增選拔之部議相符且此後士氣奮興將來人數必有加增合無仰懇天恩俯准將成都駐防旂學添設拔貢二名俾遇選拔之年照額拔取以彰樂育如蒙俞允卽請自乙酉科爲始會同秉公遴選認眞考核用副聖主鼓舞學校拔取眞才至意謹合詞恭摺其陳伏乞皇太后皇上聖鑒勅部議覆施行謹奏軍機大臣奉旨禮部議奏欽此○○御史丁振鐸片再吏部則例部員得缺題選章程似與例意有不相符合者查滿主事得缺係云比照漢主事之例將題缺按數平分各半餘一缺作爲題缺是例文内已叙明照漢主事例而漢主事得缺則並非按缺分平分各半餘一缺作爲題缺也查吏部係二題四選户部係五題九選禮部係一題三選兵部係二題三選刑部係六題十二選工部係三題五選則皆選多而題少與例文似有未符應請飭下吏部將各部題選各缺均一題一選餘一缺作爲題缺庶與滿主事援引之例不至兩歧矣是否有當伏乞聖鑒謹奏奉旨已錄○○頭品項戴浙江巡撫臣劉秉璋跪奏爲特叅疏防斬犯越獄脫逃之典史請旨革職拿問恭摺仰祈聖鑒事竊據署浦江縣知縣余純榮禀稱光緒九年十二月十八日該縣赴省面稟事宜公出飭委署典史吳寶樹代拆代行在案十九日行抵諸曁縣境卽據該典史申報十二月十八日夜四更時分風雨交作詎監犯許開雨乘間扳折籠栅越獄逃逸追捕無蹤等情當經馳回勘訊屬實禀報察核等情到臣查許開雨係俠仇放火燒燬楊德山家房屋傷人未死案内審依凶徒懷挾私仇放火燒燬房屋傷人而未死者爲首斬監候例擬斬監候已准刑部議覆應入本年秋審之犯該管獄官吳寶樹於監禁重囚宜如何督率刑禁人等小心防範乃竟漫不經心致被乘間脫逃又未能迅速獲犯實非尋常疏忽可比更難保無鬆刑賄縱及裝點揑飾情弊亟應從爵叅辦以儆玩愒據該管道府揭由藩臬兩司會詳請叅前來除將該典史吳寶樹先行撤任委員接署一面扎飭金華府委員馳詣覆勘並飭提刑禁人等來省訊辦曁咨部將該犯許開雨於本年秋審册内扣除外相應請旨將管獄官署浦江縣典史吳寶樹革職拿問以便提同刑禁人等嚴訊有無鬆刑賄縱情獘按律懲辦有獄官署浦江縣知縣余純榮據報事前因公出境是否屬實容俟查明再行照例辦理仍勒　嚴緝逃犯許開雨務獲究辦謹會同閩浙總督臣何璟合詞恭摺具奏伏乞皇太后皇上聖鑒訓示謹奏奉旨已錄○○頭品頂戴浙江巡撫臣劉秉璋跪奏爲杜絶州縣隱匿錢粮明定章程通飭遵辦請旨勅部核明立案以垂久遠恭摺仰祈聖鑒事竊查名項錢糧均爲國家維正之供經徵之員例應實徵實解不容絲毫欺隱矧值度支告匱尤應設法整頓乃臣訪聞浙省州縣徵收錢糧往往有徵多解少存留屬庫之弊及至交代之際前後任通同隱匿輙以濫欵列抵輾轉遞交無所底止一旦仰蒙恩旨蠲免錢粮則概歸民欠請豁年分旣遠無可究詰是貪劣之員旣已矇混於前復得幸免於後揆諸事理實爲可恨亟應設法嚴防以杜其弊查濫欵流攤已於前數年經藩司通飭禁革有案此後固宜重申禁令杜絶弊端臣現擬章程六條責成該管道府就近如中稽查實力奉行務使州縣實在徵數毫無隱混儘徵儘解以杜積習而裕國課苟能得人而理當有成效可觀現屇春徵伊邇除將章程札發藩司糧道嚴飭各屬一體遵辦外謹將所擬章程繕具清單恭呈御覽伏乞皇太后皇上聖鑒勅部核明立案施行謹奏軍機大臣奉旨户部知道單併發欽此○○彭祖賢片再查湖北會匪刀匪以及盜劫拒捕等案地方官當時獲犯母庸開叅者歸於次年開具罪案節略彚爲一摺奏明歴經辦理在案光緒八年此等正法各犯經臣會同前督臣涂宗瀛於九年正月内開摺奏報在案惟查八年間有咸豐縣匪犯李再庸卽李在鎔係濳謀滋事會匪揚啓峻之伙黨同結租拜會銷毁制錢製造運火勾引逸無惡不作由施南府知府王庭楨會營督同地方官拿獲起出軍械軍火私鑄器其訊　禀報經前督臣涂宗瀛與臣祖賢批准就地正法該犯之弟李在銓以李在鎔被人串害等詞赴都察院呈告九年彚報正法名犯　控案尚未查結前臬司詳内未經開報故摺内未經彚列現據委員候補知縣王金城同署施南府知府李謙咸豐縣知縣　曾惟覆查　確該犯李再庸卽李在鎔結盟滋事勾　作惡前次所訊事事屬實該犯之　李在銓素有瘋疾因有族人李在庠在京混寫情詞繕　寄李在庠控告李在庠不知原情卽爲繕　除備錄控案供招　送都察院刑部銷結外理合將八年拿獲會匪案内批准正法之李科庸會同　督臣卞寶弟補行陳明伏乞聖鑒謹奏軍機大臣奉旨知道了欽此○○奴才永德跪奏爲廢員　効軍台經費銀兩援案請旨賞收並請奬叙恭摺奏祈聖鑒　竊於光緒十年正月二十八日據張家口管站部員覺羅崇壽　據已革河南補用知府馬永修遺抱呈稱馬永修前河南補用知府緣案奉旨革職發往軍台効力贖罪蒙派在第十五台當差該處爲台站冲要之區供送往來差務極其繁重七年天時亢旱駝馬疲困現今雨雪未足駝馬仍形困乏應接實属不敷添雇駝隻必須發給現銀目覩官兵倍形苦累之時不忍膜視且聞台帖經費支絀誠恐有誤要差馬永修身受國恩圖報無由情願措交實銀一千五百兩以作台站津貼雇駝之用稍効涓埃不敢仰邀獎勵等情轉詳前來奴才卷查光緒二年七月間已革吉林將軍奕榕捐輸台站津貼雇駝經　銀一千五百兩經前任都统慶春等奏請賞收並請獎叙欽奉諭旨奕榕着加恩准其釋回餘依議該部知道欽此又八年十二月間已革兩淮鹽運使洪汝奎捐輸台站津貼雇駝經費銀二千兩前任都統謙禧等奏請賞收並請獎叙欽奉諭旨洪汝奎着加恩准其釋回餘依議該部知道欽此欽遵各在案今已革河南補用知府馬永修緣事革職發往軍台當差尚屬謹愼現因台站被災駝馬疲困差務煩重奴才衙門補救台　欵項不敷之際該廢員月擊台艱情難膜視措捐實銀一千五白兩以作軍台經費之用實屬急公感奮報効情殷雖據稱不敢仰邀獎叙然亦未便没其微忱應如何獎叙之處奴才未敢擅便恭候聖裁其報効銀兩如蒙賞收卽請歸入奴才衙門軍需項下接濟動用併案報銷所有廢員報効軍台經費銀兩援案奏請賞收並獎叙緣由理合恭摺具奏伏乞皇太后皇上聖鑒訓示遵行謹奏軍機大臣奉旨馬永修着加恩准其釋回餘依議該部知道欽此○○張樹聲等片再兩廣鹽運使周星譽現在恭閱邸抄欽奉上諭著卽行開缺等因欽此應卽欽遵離任新任運司瑞璋到粤尚需時日所有兩廣鹽運使篆務應先委員署理兹查有廣東按察使沈鎔經通逹廉勤才力優裕堪以委令暫行兼署除分飭遵照外臣等謹附片陳明伏乞聖鑒謹奉軍機大臣奉旨知道了欽此○○唐烱片再署魯甸通判孫熙丁憂遺缺查有試用通判謝元熙堪以署理路南州知州周誥因病請假遺缺查有大挑試用知縣鄧廷鑾堪以署理署阿迷州知州袁照蓉調省遺缺查有現署晋寗州事寔任阿迷州知州劉于豳應卽飭赴本任其晉寗州知州遺缺查有請補新興州知州胡德　堪以署理居益州知州陳燕撤省遺缺查有試用知州韓寶琛世以署理署寶寧縣知縣文端撤省潰缺查有補用知縣黃天漢堪以署理永年縣知縣准調邱北縣知縣張烈泰署易門縣知縣祿勸縣知縣孟丕榮均於九年大計案内叅劾應行委員摘印接署所遺永年縣知縣缺查有補用同知花城堪以署理易門縣知縣缺查有補用知縣陳清昌堪以署理據署藩臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨知道了欽此 
 
