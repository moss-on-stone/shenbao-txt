# 1885 - 144 - 4904356

 

Page 1

 
 
[四十號畫報出售] [  申報舘主人]  
　　貓可以爲田獵蛙可以爲戲嬉雖屬創聞要有確據特繪兩圖以供好奇者之觀覽其畫譜之兩圖一人物一山水均係任君伯年所繪格老氣　　　　實力量與一味趨時以爲能者有上下床之别畫報仍然九圖准於十六日出售後附淞隱漫録圖説一則閲者鑒之此佈 
[論大閙公堂]  
去年英公廨會審捕房所解各案時有中西官意見不合當堂爭辨之事緣英副領事翟君理斯每逢禮拜一三五之期輪應到廨會審而公堂章程凡前一禮拜之某日某領事經審之案設有未經斷定尚待商榷者則於下期某領事會審之日帶案復訊以故每訊一案如中西官意見有歧則爭辨於初訊之日還須爭辨於復訊之期會審四官每一禮拜到堂者六日若德繙譯美領事奥領事則各輪一日而英副領事必輪三日原因英國租界地面廣闊生意又惟英國爲大中西苟有交涉十西人中英人實居其七故他國僅輪一日而英國則居六日之半惟其如此所以常見翟副領事與黄太守齟齬也推原其故無非翟君以西人而信西人之言意有所偏則語多執抝情有所遏則氣易囂陵並坐堂皇固非故意與太守相難也白前年至於昨夏秋間每逢翟君會審之日輙至不歡而散蓋翟君所憑者捕房包　與各中西捕所禀白之言彼以爲捕房諸人必係事事秉公獲案解訊先經捕頭略爲詰問事有端倪卽有歧異亦無大反則是非曲直自可按照定斷而孰知華官之别有主意也主意不同則論斷之語自必不合西人性情樸直無華人模棱兩可之習更無深沉機警之才一有不愜於心卽已徵色發聲不留餘地此固情或有之而華官則不堪此熊也雖然西人之在中國究　客地公堂雖有定章凡華人控案被告亦係華人應由華官斷理如係西人所控或華人控西人則爲中西交涉案件華官與西官互相叅酌以定斷之特旣有會審之例中西官同坐聽斷無論何案華官皆與相商以昭謙讓以示和睦在西官亦必謙辭還請華官獨斷此自設公堂以來前任陳太守以及暫時代理諸君無不秉此意以行而現在黄太守亦遵守定章弗敢或改自翟副領事到𣺣按期會審凡於華官所斷之案動輙以爲非是或輕者而以爲宜重或宜寛而以爲當嚴太守乃屢舉公堂章程華民互控之案由華官獨斷爲詞面加詰問翟君以太守明斥其非心有不服往往盛怒起立向外走出因之捕房所解各案有不及審完帶回還押者亦有下期翟君不來而由太守一人獨聽者夫公堂章程一定者也旣爲領事豈有不知公堂章程而尚煩太守告之者旣待太守告之其不合已甚鮮有不至怫然起去者矣自去年秋冬以後太守於翟君齟齬之日往赴正領事愬告並以其情逹之道憲大抵屢經勸解嗣後會審中西官和顔悦色並無爭執情事乃不謂前日早堂翟君與太守竟至爲洋藥局巡丁一案揎臂大閙信口謾罵致成兩不相下之局也夫捕房巡拿匪人分所應然而該洋藥局巡丁身有號褂腰牌且僅在行門之外往來走動並無爲匪實跡安得遽指爲匪而嚴辦之乎如翟君言洋藥局之弊竇我所深悉夫天下事利獘相因官塲更甚倘果弊端百出有害大局則局員知之自必更張上憲聞之又當查辦如西人者本無可越俎代謀也卽謂局設洋塲利爲中西人均沾害亦中西人同受中西官可以互相斟酌亦何必借他事以爲端也而况此三人者不過於門前行走並未犯事非洋藥局利弊之所關又非此三人是否匪徒之實蹟此而必加嚴辦辦其爲巡丁乎抑辦其爲匪乎太守於此事一秉至公並無偏袒而領事乃欲强之使太守以領事之故判予嚴懲是媚西官以寃平人也烏乎可者至謂其中陳阿四一名前曾犯案可决知其爲匪夫前次犯案亦旣辦過情罪相當不能或濫使必嚴辦將爲前事乎抑爲今案乎總之處事不外情理近來捕房拿人往往以拆梢爲名迨經訊問毫無實據盖無非小人挾嫌從中播弄而捕頭與西官等不知中國之人情世故因而悮聽其言若華官再一隨和則是平白誣人以小人之好惡爲愛憎而洋塲之上不可居矣前有指誣公廨差役向人拆梢者亦有奉官提人之信票今洋藥局巡丁腰牌號衣儼然在身畔搜出其事跡從同而翟君必欲强太守以所難然則官差且不可行路而况鄉愚無知之人也哉 
[本館接奉電音]  
　　昨日京友專發電音到本舘内有本月十五日諭旨一道謹敬譯登○四月十五日奉旨由進士出身之滿　侍郎内閣學士三品京堂及四五品京堂内未與考試試差者俱着於本月二十八日在上書房考試不願赴考者聽仍由禮部聲明於開列考官本内扣出欽此 
[和議綴言]  
　　中法修好約章告成好語傳來無不欣然色喜然聖謨之默運臣下之贊襄以及密電之往來定約之詳愼則外人或未能一一知之爰將京信之有關和議者詮次其語臚列左方○三月初五日大學士六部九鄉翰詹科道奉旨在内閣會議中法詳約諸臣指陳利害振有詞以該約爲盡善盡美者殊覺絶無僅有然聖意寛宏苟法人能將中國未允之三欵略加釐剔仍當許以行成啓其自新之路彼法人宜若何感激哉○此次中法兩國雖各泒全權大臣赴津會議然不過備員已耳蓋中國以巴使桀驁不馴雅不欲與之會商致多掣肘故由總税務司赫德電請法外部議訂詳約能否於巴黎北京彼此電商免多周折等因當經法外部允許照辦乃所議條欵皇太后業經允准而法外部亦電逹巴使飭令畵押矣忽法外部有電到京稱前議有未妥之處於是重復更張云○總署諸大臣鑒於前次天津草約所譯華文於法文語意輕重之間未能十分符合致諒山起釁忽動干戈彼此均無所益此次於議訂詳約時格外謹愼雖詳約華文係微祁二繙譯所譯復有羅稷臣太守重加校對當已盡善盡美但總署諸大臣尚恐其或有微疵復請中法兼優之西人在署校勘○左侯相彭雪琴宮保張香濤制軍接到停戰撤兵遵行但問心殊多未愜爰各臚陳利害專摺奏聞而春秋責俻賢者樞曹譯署諸鉅公及赫君德金君登幹摺中悉被彈及最重者莫如閻丹初協揆誠以協揆老成碩望不得以草茅新進例之也協揆得斯消息氣憤交攻二竪子乘間而入來勢頗形沈重乃于初四日假期滿時自請開缺皇太后知協揆亮節清操足資倚　降旨慰留賞假半月君明臣良於斯可見○總署各堂會同總税務司赫德核校中法細約屏去從人十分嚴密據聞約中共有十欵内七欵業奉諭旨允准尚有三欵因太不近情卽行駁斥由赫德編成電碼經逹法國外部大約往返熟商終可彼此略讓也至兩國 
 
 

Page 2

 
 
簡派大臣剖畫鴻溝竪立界石則自畫押後起限以六個月云○周筱棠大京兆由部曹考取總署章京于一切交涉事件最能不亢不卑折西人氣𦦨而得當道歡心因邀九重特逹之知擢爲總署大臣嗣以中法事起大京兆意主和議致與諸君見有不合奉旨開去總署差使然其才堪肆應固自在聖明洞鑒中也今聞大京兆已拜出使美日秘三國欽差之命雖明文未見而京師官塲固已異口同聲日前已據電録報兹更紀所聞如右 
[電告火災]  
　　昨晨八下鐘時杭垣訪事友人飛電告知本館云本日丑刻紅光燭天警鑼四起急往探之知係聨橋司馬渡巷口失愼時則天未破曙救火者棼若亂絲一切情形無從訪悉至黎明火熄始見燬去房屋四十餘椽熱閙之區頓變爲泥沙瓦礫亦可哀已電音簡略衹此數言然遠隔數百里爲時僅三四點鐘而大概情由早經飛逹益信電線之功用爲甚大矣 
[京兆行程]  
　　新任順天府府尹沈仲復大京兆途中接奉廷寄遂輕車减從山東查辦事件其瀛眷及一切行李業於日前到京大約遄返京華履新視事當在龍舟競渡時矣 
[西陲新政]  
　　新疆創改行省已奉特旨將各城辦事領隊大臣裁撤南路添設州縣新疆巡撫駐節烏魯木齊以資控馭現聞劉欽憲譚制軍金軍憲往返咨商以新疆各城多與俄羅斯接壤而天山南北各城已訂約章准許俄人貿易通商交涉政事紛歧喀什噶爾伊犁等處俄已派有領事等官雖往來文件清漢互用而他國語言文字必須有人通曉方足有裨吏治擬仿照粤津各處章程於烏魯木齊添設同文館遴選各城頴敏子弟入舘學習外洋文字各藝尚須有通曉他國文字人員教習俾後進有所遵循擬由總理各國事務衙門楝派通曉英俄文字語言人員二三名奏撥來此以備教習學生卽巡撫將軍各衙門遇有緊要事件可就近令其繙譯以資辦公實屬兩有裨益等語彼此意見相同已會銜備文咨請總署核辦諒總署必准此議派員前往此後談洋務者又多見長之地矣 
[雲津雙鯉]  
　　和議將成兵機可息雖南北兩洋及沿海各省分奉有不必撤防之旨然在事諸公業已經年辛苦此時當稍息仔肩李傅相因奏明倘或海上有警大沽則責成大沽協羅副戎北塘則責成唐鎭軍仁廉小站之盛軍則分兩路接應天津云○初六初八兩日係郡城隍出巡日期會中人扮作新鬼故鬼及牛頭馬面九幽十八獄一切變相名之曰鬼會奇形怪狀令人望而生佈○初三日傅相偕裕制軍及各欽憲閲操一事曾於前報照登兹悉打靶時統帶督轅親兵前營王遊戎得勝甫發第二炮卽將炮靶轟去傅相每營賞銀一百兩練軍五營護衛一營親兵前營一營共放銀七百兩云 
[無中生有]  
　　京師各街巷有一種閒人售賣海怪圖云此怪身長三丈六尺在江浙洋面成羣結隊計有十餘專噬洋人無稽荒誕殊爲可笑其實則子虚烏有也刻值京西之妙峯山京東之𩫶髻山皆於四月初一日開廟門半月會期各處士女進香者不下數十萬人自山下至山顚茶棚百餘座每一茶棚門首有賣海怪圖人銷路甚暢聞兩山下各立局子刷印以供售賣且有不及之勢似此無中生有之事大獲厚利人心不古亦可見矣 
[盜窩破獲]  
　　京師三月下旬步軍統領衙門大班捕役獲一盜犯交步軍統領研訊供出曾在東華門内某家明火打搶窩贓者乃刑部南所所頭劉文彩渾名二彩劉者該衙門當派大班密拿劉文彩到案一訊卽服供出夥犯十二名皆被獲並在刑部南所中起獲多贓該所頭知法犯法不亦大可痛恨也哉 
[通州火警]  
　　四月初旬某夜通州北門外猝然火起該處與善厚齋將軍公館相近將軍從睡夢中驚起披衣奔視幸通州水會蜂擁爭先監紥兵勇奮力撲救登時火熄移時州尊乘轎始至將軍意殊忿怒州尊懼潛懇通永道爲之婉説道憲乃帶領州尊趨至將軍公館叩求寛罪將軍因州尊向來公事認眞不加苛責云 
[京口火警]  
　　十三日天將曙時京口西門外燕兒河畔某姓家草屋失火各水龍聞警馳救隨卽撲滅計焚去十餘間或謂火係菲徒所縱云 
[搭客投水]  
　　日前某洋行某輪船自𣺣開赴鎭江至三江營江面買辦帮夥某挨查客票内有鎭江客年約二十餘身穿川綢短襖京式花鞋自言票已遺失買辦令其補給船價客以無錢對買辦怒甚卽與幫夥褫客之衣當經衆客婉勸買辦謂還衣則可但伊不名一錢合置諸圓室略嘗木樨風味方能以對諸君客少年負氣不甘受辱轉眼躍入中流時有數客在艙面閒眺見該船不爲援救代抱不平羣相譁噪船主見衆怒難犯始唤水手停輪放划船往救然已無蹤影比船抵鎭江碼頭衆客預議該船人貨不准上岸保甲局得信卽將買辦與幫夥帶去移縣辦理該船卸貨後隨卽展輪西向矣 
[閩事紀實]  
　　前日有地甲赴縣報稱西關外察酒嶺上破屋中有一男屍經侯邑尊會同于都戎出城相騐見該山墳墓重疉曠野無人其放屍之屋壘土爲垣並門户大約被人謀害後夜靜更闌由垣擲入該屍年約二十餘胸門連刺四鎗衣袴遍染血跡屋旁遺下燈籠一盞骨扇一柄騐後無人認領遂由地方官飭役收殮一面派捕密查以冀水落石出云○全福營兵丁陳丹梯訓練之暇性好讀書洵武夫中之矯矯者今春預試童軍竟爾入泮覆試日某協戎因事傳陳不到欲加笞責後聞其已遊庠遂將糧缺開去改爲書識士林開之播爲美談○南臺中亭鋪三泰棉苧行闪係嚴秉仁之父所開後因乏本將店賃與林觀樂接開牌號仍用三泰惟添協記二字按月納租期以十年爲滿自同治十年迄今已逾限多年林猶戀棧不還嚴遂控諸閩縣邑尊堂訊後限林於本年端節收帳已畢將店退還昭以平允○鄧文禄泉州人向以收買錠灰鎔錫爲業向與鄭治友箔店交易虧錢十餘千文屢索未償日前鄧有箔灰一担發售被鄭截留作抵以致互相訐控閩邑尊以鄧卽使欠欵不償鄭儘可呈請追究乃輒敢截留貨物殊屬不情姑念事出有由從寛斷今將錢貨分别交還案遂結○省垣生意日蹙一日鋪户積欠房租多至不可勝數銀米亦昻貴異當刼盜之風層見疉出有心世道者謂非地方之利云 
[吳淞紀事]  
　　吳淞河鹽廳吳蘭生少尉接篆以來實心任事近以營勇雲集督飭團勇晝夜梭巡宵小之流咸畏而不敢發昨日忽有婁姓將匿名揭帖黏貼公舘門前不隄防被人撞見扭請責懲少尉研訊之餘婁稱實係自已所爲並無他人指使一再喝責其人淚若泉流叩頭如搗蒜少尉以其無知悮犯姑子從寛其人遂叩謝而去○南街厲同升燭店開設有年店主素來謹愼前日午後樓上所挂紙鏹倐忽被灾幸店徒上樓瞭見隨卽灌救而熄至昨日四點鐘後樓上復火光熒熒射出窓外隣居見之登樓澆滅祇燬去鋪盖蚊帳其餘尚未延燒説者疑爲妖狐作崇其然豈其然乎 
[詳述械鬥]  
　　眞如鎭械鬥一事昨據傳聞列報尙未詳確兹訪得該鎭時有私鹽到彼銷售本月初有販私鹽者挑鹽三担被該鎭土豪 
 
 

Page 3

 
 
某甲霸勒據爲已有販私者祇有三人不敢與較旋卽邀同鹽梟五六十人前圖報復甲知風遠避梟等四處找尋并至甲家尋仇不值而去甲以事終不了憶及友人某乙曾與泗涇鎭巡鹽水師哨官相識卽託乙報知哨官放小砲艇三艘到眞如鎭由乙領同查拿販私人無着後在路遇某槽坊之出店肩負扁担并空蒲包二只蓋送老糟至某處而回者也乙疑爲販私人告知哨官令巡勇拘拿出店人茫無頭緖不肯隨去致被拖至河灘反縳其手推入船梢其時係十五日午後適該鎭迎孟老相公會四鄉男女結隊來觀聨袂成帷揮汗如雨見該出店無端受辱不期而會者三四百人𪊽集河千大聲喧嚷哨宫知衆怒雖犯立將該出店釋放於時岸上人有已散者有繼來者愈聚愈多咸謂妄拿無辜旣遭毆綁豈開釋所能了事又有一種小孩隨聲辱駡向船抛擲磚石船男開鎗嚇之岸上人莫不退奔俄知是空槍紛然復聚勢更洶洶哨官卽命巡勇解纜以便駛出口外不料岸上人隨船而行抛磚擲石較前更猛船行半里許適因潮落不能再行船面堆積磚石無數船棚傢伙均已損壤哨官巡勇盆極共糾十五六人各持軍器登岸岸上人暫退哨官督同兵勇欲向北行暫避其鋒而鄉民之後至者均携鋤負鍤而來與巡勇格鬥如臨大敵哨官等寡不敵衆且戰且退往南翔在道而去鄉民則緊緊追趕巡勇卽開洋槍有一鄉民年祇十六歲頭額中彈立卽斃命又有江北小車夫載客從南翔來路經是處見前面毆鬥急圖退避而左腿已受彈傷立時倒地幸未致命坐客亦無恙及退二里許鄉民上前合圍哨官及巡勇四人拚命格鬥閲半時許巡勇三人被鄉民拖至義塚毆斃哨官尙能健鬥鄉民拾取巡勇所棄之刀砍哨官不能命中又掮竹扶梯向哨官頭上套下四五人帮仝亂拖哨官始無力可施旋有一鄉民持鋤頭砍哨官頭受傷臥地或謂已傷重斃命未知確否鄉民受傷者亦有二人隨卽四散尙有一勇被鄉民追及毒打受傷俄亦斃命或謂中槍之十六歲鄉人卽某甲之侄也是處係寳山嘉定交界處當夜由眞如鎭董事飛禀寳嘉兩縣吳龍兩邑尊接禀立卽下鄉踏勘騐屍如何辦理容再續述 
[圖繪案犯]  
　　全盛等局信被刼一案訊鞫情形早已録登前報前日莫邑尊飭提案犯孫壽棠繪其面貌疉成案卷不日備文批差解府過司審訊云 
[娶妻轇轕] 　 
　　金陵人金小發向在本埠新北門内開設鷄鴨鋪前年其妻某氏病故數更歲琯未續鸞膠日前由店夥顧桂生作撮合山娶醮婦唐王氏爲繼室當出身價洋六十四元於本月初二日過門畫眉人握手並肩不再念微時故劍矣前日驀有人至金處自稱唐少卿謂汝婦實我之妻前年在家逃逸偵騎四出蹤跡全無現旣由爾收留則琵琶别抱已同覆水難收只須償我身價洋五十元便任爾鴛鴦睡穩否則蕭郎尙在斷不肯以陌路人自居也金被擾難堪將唐少卿唐王氏及原媒顧桂生談阿寳陳周氏等六人一倂扭送巡防北局叩請究懲局員金明府略詰緣由飭勇移送上海縣辦理昨日下午帮審委員王雁臣司馬升堂集訊金先敘緣由顧供前在金處爲夥金以内助需人屢動求凰之念日前適陳周氏來言及阿寳卽唐王氏向談阿寳言欲脱火坑未得其所小的因向談等説合令金出身價洋六十四元於本月初二日過門當卽將洋交付時談等同稱該氏並無本夫詎現在唐忽自稱係該婦之夫其中虚實小的實不知情談供原籍蘇州向在𣺣北二馬路小本營生該處花烟舘妓五阿寳卽唐王氏素與小的相識近以决計從良諄嘱小的留意爰託陳周氏轉託顧桂牛爲媒爲金作合當時王氏曾稱夫已亡故並無轇轕詎忽有本夫出爲滋擾求恩察究司馬命提唐王氏上堂據稱小婦人早喪父母由寄母配與唐少卿爲室過門之後我夫不務正業不顧室家所生男女五孩均遭價賣且復逼我爲娼業已三載我思久溷煙花終非了局因託譚等爲媒嫁與金姓唐供向業藥材生理娶妻王氏已閲十五六星霜近以失業已久饘粥難供前年我妻誑稱來𣺣傭工迄今三載全不思歸洎我至𣺣找尋始悉已經改嫁金姓理論之餘反遭扭局移案司馬謂爾妻衣食理應由爾供給爾非但置之不顧反將兒女變賣鶝妻爲娼已無夫婦之情尙有何面目前往紏纒隨飭掌責二十下復提陳周氏上堂據供丈夫向在香作爲夥此事實由談阿寳來因其中細底並不知情司馬謂唐曰爾抛妻不顧反向訛錢本應懲究今姑從寛令金給爾川資洋二十元速卽回去王氏仍交小發領回顧談及陳周氏慣作蟻媒亦應懲辦兹暫寛免着各具遵斷切結一倂斥退 
[串騙金飾]  
　　包探康阿順至英公堂禀稱據德興銀樓夥潘德華到捕房言有三人向伊鋪購辦金約指揀得三隻計價洋二十五元先有一人言持物到家交卷屬觀看俄又有一人往催一去不返爲將未去之卞福堂交捕卞言餘二人一係韋心亭一係蔡明生均寓聚興棧及至該棧言已遷至四馬路某棧隨前往拘獲韋蔡二人韋已認將金約指一只質洋十元一只尙在當卽交出并將箱籠鋪蓋起案金約指銀洋一倂呈閲潘德華申訴前因并稱韋首先持物去有手巾包一个交卞包内似有銀及蔡往催不來始令卞將手巾包拆閲問内係何物卞尙不肯言堅令開看始知鉛條爲卽交捕卞供常州人係遊幕者現欲往粤省老師處便道來𣺣躭擱棧中韋蔡先住該棧因之相識昨令我同往銀樓兑物致受其愚我被交捕後鋪盖亦被韋蔡搬移韋供杭州人此事係卞蔡二人囑我同去金約指質去一只計洋十元寄去六元可取交案尙存二元八角現已起案蔡供卞韋二人之事與我無干該包探又稱手巾包内確是鉛條且箱内又有長鉛條一倂呈閲至已押之金約指亦已吊到當問聚興棧言韋蔡先住棧中卞確後往並非一黨黄太守隨判串同行騙之韋蔡各枷三個月發頭門示衆贓交潘翎卞從寛交保起案之洋二元八角暫存再起寄洋六元倂償押鋪鉛條存毁鋪盖箱子分别給還 
[追繳米洋]  
　　蘇州府元和縣派家丁王桂雇船裝糧米至𣺣交卸該船係歸𣺣北船局葉南堂經管卸米時短少五十七石應由該船户繳足卽應由葉南堂料理今已逾片尙未理楚王桂具禀公堂翁太守傳葉到案諭飭赶緊清理葉雖曾繳洋尙少九十餘元昨日王桂復投案請追翁太守限葉於下期繳案 
[瑣案彚登]  
　　十四號華捕華清和禀稱昨晚十點鐘出差見許阿林隨路小便喝阻不聽肆口詈駡并將號褂扯碎扭扣拉脱時有落班捕至將許拉到捕房復有王阿炳趕到口稱出外務必尋仇因之一倂拘押解案時不肯結辮大肆咆哮捕頭眼見加派巡捕今請懲儆及詰許阿林據稱並不行兇翁太守謂許阿林性格甚躁暫押捕房示儆王阿炳事不干已更屬妄爲着將拉破號衣修好卽當從寛釋放復據華清和稱伊等言出外尙欲尋仇請爲交保太守允着將許阿林交保如有别事連保究辦○前報列長順嫁妝店夥陸榮春吳桂生等將烟館婦吳嚴氏打傷一案前日清晨吳陸氏攙扶嚴氏到捕房攔輿哭訴以傷勢陡重難保無虞請爲辦理當經翁太守看包探將吳嚴氏帶往仁濟醫館昨日捕房將陸榮奏吳桂生及米行夥劉四全等解案吳嚴氏禀請銷案翁太守閲　謂昨日爲傷重而哭今日忽大减何以如此之快伊等旣請傷科爲爾者治爾亦自稱已經收拾着赶緊回籍不准逗遛陸榮春等少年任性酗酒打架本應重辦旣經原告銷案從寛免責但日後難保　生事端着將三人各交店士保去○積竊姚吉甫又號小江西在租界屢次犯案曾由翁太守送縣遞解回籍前晚包探夥又將姚拘解并有釘靴一雙不知從何處偷來翁太守謂本分府屢次告誡如有遞回原籍之人再來上海先責二百板再理本案着將姚吉甫重責二百板押候核辦○前報列震泰米店控王濟川捲逃一案除將方單契紙鐘表碧霞等物吊到給領外尙少洋八十元方單一紙嗣經米店夥徐海泉查得王將方單託吳海珊爲中 
 
 

Page 4

 
 
在阿鳳姑娘處抵洋二十元已還十一元尙少九元當將號頭户名抄下核對相符禀明翁太守飭傳阿鳳及徐海泉再往據阿鳳姑娘稱已經原中吳海珊將方單贖去復經禀明翁太守飭包探嚴頌眉前往取單昨將王解案徐海泉將原契呈堂太守閲見畝分圖保户名均屬不符詰之王濟川據供吳經手事多諒係携錯翁太守謂本分府未經徐海泉查禀早已知爾抵錢曾經道破爾尙狡賴且爾作此種事想已不少着包探偕徐再往將單換來又詰王現在惟少洋八十元爾旣將方單押錢想亦無力繳洋但此事不能含糊過去還要傳羅起掦否王濟川下淚答稱洋元實陸續積下並不携出求請釋放嗣後改過太守謂恐出外後又忘却矣着且帶回候示○捕房昨將朱光進朱夏氏解案包探將萬福庵取到之物開單呈明翁太守謂朱光進須將洋元繳案從寛留力體面朱稱洋元實未曾取夏氏犯姦請爲懲辦上海係客地請發回松江若要繳洋請交保出外向親友借貨翁太守謂不要爾借來洋元祗將林阿通之洋繳到可也朱堅執不曾取洋太守謂婦人犯事罪坐夫男林阿通糾人到爾家究爲何事亦應究問今卽使爾亦不知情聽信婦言誣控拆梢亦應懲辦着責手心六十下朱夏氏犯姦着掌頰八十下 
[英界公堂瑣案]  
　　昨禮拜六英公堂應輪奥國正領事夏君士會審因夏君未到由黄太守獨判各案彚紀如左○張茂茂稱沿街喊賣臭荳腐乾昨有王阿狗向買不但不付錢反搶我錢百餘文由捕阻獲解案請辦王阿狗供因飢寒所致黄太守判管押七天以示薄懲錢給張領○一百六十三號華捕稱張一園駕馬車疾馳撞壞路旁所種樹爲特拘案張生園供情願賠種黄太守判罰張洋一元償給工部局補種○一百七十五號華捕稱昨見嚴阿六醉後在街閙事喝令歸家反把我扭打受有微傷爲此拘案嚴阿六供實因酒醉所致黄太守隨判笞責五十板以儆○戴大生稱昨坐王金鮑之東洋車遺失洋傘一柄旋得尋見車夫洋傘仍在伊手爲此交捕王金鮑供戴忘傘在車上我欲送還伊已遠去且我已管押一宵黄太守謂戴之遺傘本屬自已不愼今旣尋見原傘車夫已押一宵可毋庸議一倂斥釋○沈一峯稱借住趙春發房屋在門口擺洋肥　攤昨晨出外所有肥皂四箱被趙春發取去向索不還特請追究　舂發供我借郝姓房屋我又轉租與沈兹因郝欠洋商房租將門釘閉適沈不在家由郝令我代將肥皂搬出現在郝處黄太守飭將趙春發押令交到　姓再行訊究 
[儒醫助賑四月初八起至十七止第七旬清單]  
　　孟河馬培之名醫高弟子江雯青先生精理内外大小方脈門診每號一百文出診每號四百文第七旬門診内症看四十一號外症看五號出診看二號以上均到敝會館掛號共倂成洋三元錢五千一百文歸入山東春賑先行登報奉聞 
[答阮少樓見贈之作再疉前韵]  
　　海天萬道接蒼茫早仰才名播遠方客路兩心堪共證詞塲一面怏相當聨吟久欲開尊待招飲還須覔句忙倘得惠然勞枉顧登樓好與醉霞觴 
[張君志瀛爲繪團扇賦此報之]  
　　不畫花枝畫美人氷紈縠一時新若非神女生前魄便是霓裳隊裏身潄蘭室主未定草 
[江督轅門抄] 　 
　　四月初七日運判朱昭林禀辭回掦藩轅牌示通州直隸州員缺前經請以上元縣知縣楊鳳朝升補已奉部文覆准自應飭赴新任○初八日准補通州直隸州楊鳳朝謝飭知赴任松𣺣陸軍支應候補道鍾啓祥到見銷差○初九日直隸州章麟缷署海州事回新選儀徵縣典史陰鴻烈漂水縣典史樓汝玉均赴任禀辭運判任文蘭禀知甯線自四月起歸併商局○初十日卲棣沙漫洲緝私卡來通判倪人禀銷吳淞塏騐補釐楫差回○十一日知縣吳啓英奉府委赴六合提案 
[浙省撫轅抄]  
　　四月初七日袁來保禀知藩司委署太平縣缺禀安禀謝過鑄禀銷假並禀知初六日到城保甲差○初八日署上虞縣王專丁來省禀謝藩司飭知題補鎭海縣缺卽用縣金奎由京起服來省禀到○初九日候補運副王瑞年禀知瀋司委接辦紹興鹽局幫辦差由嘉興來省禀到叩謝準補泰順縣劉禀謝藩司飭知赴任○初十日通判余紹僑禀見辭赴温州西門厘局差陳壽祺禀知臬委中城保甲差禀見史悠掦禀知厘捐局委塘栖厘局禀見叩謝署太平縣袁禀見卽辭赴任巡檢張雲樞禀謝藩委署壽昌典史叩見○十一日温防軍務試用同知郭鐘岳禀謝咨部起復惠丁來省禀知在温當差通判余紹僑交缷中城陳壽祺按辦中城俱保甲總巡差候補按經歴張佩紱禀知厘捐局委海門厘卡差 
[蘇省撫轅抄]  
　　十三日陸昀銷松屬緝捕差○十四日升補邳州王肇震交缷清河縣事回並謝奉飭赴任候補知州朱秉衡銷假並禀知奉委解京餉差卽用縣葛慶向金陵來禀謝酌補寶山縣缺候補縣潘福蔭由淮回省候委京餉赴都引見竇鎭山禀知奉委水瀆釐局差委署上海縣縣丞范景賢禀辭赴任府經歴沈振綵禀知赴部唸看回省縣丞鄭濟霖禀知奏委幫辦奔牛絲捐局差卽辭 
 
 
 

Page 5

 
 
［G>　　有名無實 
　　去年五月杜陳氏控趙樂園騙娶氏女翠玉中途悔賴拋避不管等情經會審黃憲飭提抗不到案氏枯待數月母女困苦不得巳到趙宅候信俟其出來扭喊請訉乃有趙妾揚氏挽其寄父袁某出爲勸解以洋一百五十元交袁聽付杜家日用並翠玉冬間生產等需無如袁掯不付百八月至十一月僅給洋五十元翠玉產一男孩苦不可支而趙於託袁之後乘間避杭又難尋覓追問再四袁始令其第三女君同氏赴杭到杭又不容見趙但令在船聽信直至臘月廿七甫據說定以四百元了結回滬付洋詎回滬之後袁止付洋數十元聲言具稟銷案見批付款延至三月初旬實出無余只得求銷詎料出批鈔結袁看僅找洋百餘元口稱扣去赴杭川資五十元二八回頭八十元再除前結五十八元總共前後收洋二百七十元竟將楊氏交付之二百五十元藏過不提而四百元內任意尅扣伏思氏以趙允完債將女許嫁不圖玷辱身體遺下種草遽爾悔賴此寃此恨誰能甘忍今趙姓出洋六百五十元而氏所得止二百化十元訟經半年典賣盡絕責利房租如何能了因開外間都說趙宅先後以六百五十元交給袁手了此較籟有名無實是以聲明登報伏請當道官長仁人君子共評此事謹我苦衷云爾 
　　銅版書籟批發 
　　本局可在日本東京聘請中國宿儘耑誠精校縮刻銅版書籍自連來申批發事顧統編洋四元增選各省誤藝匯海洋四元五經體註洋三元四書备旨洋二元四書典林洋一元六四書人物串珠洋一元詩韻合璧洋二元尙友錄一元二詩律大觀日一元竹八角書目答問洋四角其餘極類繁多不克遍載凡蒙賜顧零躉批發均有劃定克己之價誓不相欺此佈 
　　上海三茅閣橋直北坐西朝東石庫門內福贏書局謹啓極品印色 
　　煉金印色冬不凝結夏不泛汁造自敝廠用在眾鑒大盒三元小盒二元仍託上海福瀛書局寄售此佈 
　　日本鐵枝嗚啓 
　　四白木耳 
　　白木耳純秉淸空之氣而生於患腸紅及皿症等恙功愈甚騐兼可列諸珍餚遠勝燕窩今因便道來申隨帶若干觔仍託福贏書局零躉寄售　四川成都醉心齋日 
　　聲明 
　　啓者申元記愼洋覃二帋每計五十元四月初一期第一千二百廿九號一千二百三十號寄永義昶局兌洋不料在途被刧已報在案望各寶號切勿牧用此佈 
　　太倉復盛啓 
　　聲明 
　　今有黃月山史氏爲因料理正事懇情挽周袁章三君向我借洋五十元言明息照典價一月爲期不能拖遲延約恐伊節外生枝登明以供衆覽 
　　莊裕記啓 
　　尋人 
　　俞寶瀛年三十六歲四月初二日走失全無音信如有知下落送回者除川資外謝洋十元决不食言 
　　金陵油市俞天森號啓 
　　好運齊來　運來 
　　本行運售呂宋票誠信素着現因六月大票雙張單張四開分條價照大市光顧者指明棋盤街北 
　　聲明 
　　敬啓者小園前租六馬路長利洋行戲園壹所開演現於四月初一日小園仍移回寶善街老舘開演所有園內一切俱照前式裝還當邀同經租帳房趙先生及管房洋人搿蘭親眼點交無訛嗣後倘有缺少等情與小圍無相干涉特此登報聲明庶免後論詠電茶園告白 
　　畫家必需 
　　揮毫自在畫譜係日本琴石先生所輯此書寸徑之中綱羅其法如人物之行止坐臥山水之來壠去脈翖毛之飛舞棲枝艸蟲之水岸分淸走獸之家野異別皆從起筆挨數成全無勿栩栩若生遠勝芥子園十竹齊而上可稱畫譜大全洵初學之楷則畫家之必經猶儒者之不能離於四書也之書畫舫畫譜有唐詩畫譜八十四韻名工圖繪原版久毀東京石田氏藏有初印本增以艸蟲影縮銅版頓成合壁欲廣遠播焉所以版已歸之本局歷來爭相購玩鑒賞不寡揮毫自在四本布匣洋一元二角書書航四本布匣洋五角凡蒙賜顧另有一定批賈遠近無欺上每福嬴書局啓 
　　鉛皮出售 
　　茲廠本存有鉛皮每捲每尺六磅車其貨要全捲出售不能誰剪如要者望請至申報舘問閔可也此佈 
　　江蘇藥水廠啓 
　　種子至精丸　種子至精丸 
　　近見市肆所售種子方丸判刷紙上空談動誇神效或以壯陽藉口或以補火爭能或以狗腎居奇或用馿鞭取巧無非尙大溫大熱之品藉以助命火亢元陽暫服亦可自強久服獘將立見何也慾火熾盛日夕煎熬元氣旣虧眞陰自竭耗面損精莫甚於此譬如樹木傷殘根本安望枝葉滋榮誤一服此丸不特種子難期且慮天年不永僕甚憫世人之迷而不悟也爰配藥品合製爲丸務使培養元神調和血氣矯助火爍精之累爲補偏救弊之功雖不敢謂盲子延年功同造化而人生缺憾要亦不無小補云爾　每兩大洋一角 
　　廣東邇遐齋分設上洋英老巡捕房對門開張 
　　告示 
　　欽加運同銜特用直隸州署江蘇松江府金山縣正堂加三級隨帶加六級紀錄十次劉爲河道浚通創興集市以廣招徠事照得金邑僻處海濱她非要道產出　幾懋遷一途衹有坐賈而無行商居民日用飮食非購諸郡城卽市之隣境路旣脩阻難應不時民稱不便當考其因僉稱河道淺滯所致本縣忝權斯土先以水利爲懷亷俸倡捐衆力齊舉今將洙徑本鎭九年淤河一律浚深出入無須候潮舟揖隨處可泊爰集紳民妥議卽擇本鎭上塘城隍廟及東口東林寺兩處每逢月之初五十五二十五等日名日洙涇集按月三次無論布疋磁器食用諸物凡爲家常所必需之件儘可滿載而來互市而去每逢集期本縣會汛率屬督飭兵役差勇周流彈壓不使宵小乘間肆竊不許童叟適市相欺合亟出示招徠爲此示仰遠近商賈人等知悉爾等務各取運貨物按期至鎭銷售漸聚漸旺將見公平交易近悅遠來旣不須店租使費亦無敢硬買强賒本縣爲民興利自當盡力除弊有厚望焉各宜遵照慎毋觀望切切特示　光緒十一年四月日 
　　小火輪出售 
　　今有堅固小輪駛行甚速機器靈捷拖帶大小官船往蘇杭等處欲買者請臨小號面議 
　　生源鐵號 
　　輪船往漢 
　　茲有華安輪准于禮拜二開往漢口等處　尊客倘欲附載搭客請至本帳房面議可也此佈 
　　馬立師啓 
　　英六月大票　呂商豐和 
　　售雙張十二元單張四開照算分條七角雙條一元四角茲特譒成華英月份覃上號碼單隨票附送貴商便可一目了然遠客賜顧指明棋盤街中 
　　頭彩發財五萬元　名利行 
　　今售英六月增彩大票雙張十二元軍張四開條頭照市紳商賜顧原局奉上認明信封不悮以昭誠實棋盤街同興印書館內 
　　上海名利行啓 
　　尋人 
　　啓者胞弟馬阿五年十七歲係廣東潮陽縣人向在上海法大馬路蕭和豐烟舘爲夥素不出門綠不知有無口角情事以致於三月廿夜出外未歸經四處尋覔尙無除迹爲特登報倘有人知其下落望卽通知蕭和豐自當酬謝洋二元决不食言此　 
　　馬娘成具 
　　輪船往釜山仁等埠啓者本行納格約麥魯輪船於禮拜四卽四月廿二日下午二點鐘開往長崎另換快捷輪船開往釜山仁川揮春等埠如各寶號欲裝貨搭客者請至本行面議可也此佈 
　　三菱公司啓 
　　經心書院經藝出售 
　　是集爲張香濤先生調取高材生所作才雄學博各體俱備經藝中獨蘭境界與江漢炳靈集相輔而行每部白帝六角竹四角寄上海千頃堂各書坊代售 
　　更正 
　　虹口聚豐米店主潘瑞卿用南翔人王蔭侯爲夥知王熟悉南市米行耑管進貨店中放帳及錢洋帳目店主自行掌管近因生意淸淡驟將王停歇當經荐保隣佑公評王某並無不合各米行均經查對帳目悉皆吻合潘瑞卿不應于十五日登報有倘谷米行有往來向他理直與小店無涉二語此係圖賴行帳之言並有以後如用此人各宜謹愼等語似此妄言壞人聲名王蔭侯向其理論潘自知理虧向王服理亟再登報更正 
　　頭彩五萬元　大吉昌 
　　英六月份大票雙張單張四開分條照市賜顧者請至上洋休城胡開文隔壁購取不悮 
　　大吉昌啓 
　　華商沙峇開地公司告白 
　　啓者本公司於本月廿七日請各股友特意總議事議定每股添本銀九兩五錢從前巳舔之銀七兩亦幷算在內其銀卽繳阿加刺銀行至西歷六月十五卽華五月初三日爲止現在所議定舔銀九兩五錢卽就去年西歷十一月十五號所議添之七兩幷算在內其有從前未經舔付之股如屆期仍未繳到卽將股覃照章充公此布 
　　光緒寸一年三月廿八日總經理人馬立師啓 
　　感德〇揚名 
　　僕內子向患經期不調兼有白帶之病久不受孕醫治無效漸致面黃肌瘦飮食少進臥床不起束手無方幸蒙同里施君秉齋兄所賜坤順丸囑余與此丸日服幷述該丸治婦人一切疾病試騐多人確實奇效非常余初則半疑半信繼則內子服後病覺漸瘳要思飮食以至六七天可以下床行坐始知該丸功用如神果有回生之妙據施君云該丸係購致上洋中和里內廣東詹誠德堂藥鋪併囑余往續購余卽託信局往購坤順乾健兩丸各買十元余分與服之至去春內子病愈而體健容顏日覺少嫩飮食多進其中之妙筆難盡錄未半年而孕今春幸得一男若非施君大德余焉有合家團聚之日再則該堂所製妙藥名不虛傳特此鳴謝平湖熊道生鏡蓉氏頓首拜 
　　奇法戒烟 
　　予吸烟大約十載屢戒屢吸巳數次矣其故非戒烟之難實心癮之難戒也今春予家叔因事赴滬購得中和里內廣東詹誠德堂發四戒烟霄十兩寄予曰用此藥烟膏當烟裝鎗上呼吸能除心念不須服藥只須日日照常用此藥膏當烟呼吸至半月腹中烟油舊者漸去新者不積其癮自然减少至三十天外其癮若失見烟不思官其膏之妙無窮也予姑試之非但其膏香味之美而且吸入腹中週身爽快胃口大開早起毫無倦態及一月後居然除根受累十年一旦如釋重負豈非終身之大幸也因登申報吿於天下之同病者速往購試勿疑焉 
　　鎮江西門大街三元巷口鄧福生拜啓 
　　軍械出售 
　　本行專辦泰四各國馳名　砲鋼鐵戰艦水雷快船藥彈硝礦銅帽電線水雷並製造濬河開礦一切機器本行選器惟精取價從廉祈　貴紳商賜顧焉 
　　上海五馬路新派利洋行啓 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十一年四月初九日京報全録]  
　　宮鬥抄○諭旨三道録前○發抄旨四道○大臣左等奏查明覆陳片○副都統齡奏病請賞假就醫摺○將軍穆奏撥解銀兩日期片○疆撫劉奏委署知縣片○粤督張等奏請補要缺知縣摺○河督成奏恭報桃汛安瀾緣由摺○大臣桂奏循案保奬筆帖式摺○四月初九日工部鴻臚寺正藍旗值日無引見○工部奏派查修貢院工程之大臣派出　敬畢道遠○吉林協領富爾丹謝恩○召見軍機福錕富爾丹○發抄慶裕等奏故牧烏勒登額虧空庫欵審明擬結奉旨該部知道欽此○ 
又儘先牧金熙葆補義州牧奉旨吏部議奏欽此○又署鐵嶺令許之履等調署岫巖牧等缺奉旨吏部知道欽此○張凱嵩奏請將舞弊之補用遊撃革審奉旨余從文卽余從周先行革職從嚴審辦該部知道欽此○○左宗棠等片再奉查粤勇　民朱明亮營勇缺額道員司徒緖盛世豐陳維漢方動等貪劣等情飭據委員覆稱粤勇共十一營聲名之劣以陳維漢方勳所部各營爲最方恭五營次之方閩事危急惟越軍首先赴援故何璟張佩綸均倚以爲重方勳一軍調防馬尾船廠分防田螺灣南北兩岸炮勇聞警先逃以致各處炮臺轟撃無存平日紀律不嚴臨陣又不用命閩人至今恨之陳維漢以未經引見人員到省到差才具庸闇毫無　見所帶親兵一營駐防省城恃强擾民閭閻苦之上年七月間曾聚衆與民鬥毆民爲罷巿衆怨沸騰其昧於事體概可想見現方恭五營已應調回粤陳維漢一營早經遣撤方勳五營亦裁去兩營僅挑留三營駐防潭頭梅花港一帶與楚軍相處梢就範圍道員朱明亮前從臣宗棠轉戰江浙各處打仗奮勇頗着勞績何璟以其從軍最久派充外營務處添募桂勇五營防守近省要　營勇虚額在所不免缺額過半尙不至如原奏之甚在巿買物與民爭論事或有之而肆爲横暴亦係傳聞之過上年馬口失事羣爲不逞之徒欲藉端刦槍南台洋行經該道日夜巡防得以相安無事此其功不可没者臣昌濬到任連據紳民禀訴當委員查明營務廢弛布置失宜將該道統領撤去所部桂勇逐加裁汰倂爲四營交伊子候補知府朱上泮統帶朱上泮年少志鋭饒有朋略經何璟奏帶桂勇前營兹飭令接統該軍防守南岸𣺣嶼一帶冀可得力朱明亮年力就衰辦事租率姑念從征著績此次護商尙爲出力應請恩施以原品休致補用道盛世豐辦理通商局務有年旋委辦華洋兼電報各局操守平常輿論不協厦門洋藥税厘經藩司委員訪查有餽送該道規禮情事陳維漢盛世豐應請旨倂革職以飭官箴候補道方勳前駐馬尾雖無甚戰績船廠究克保全已於另案奏奉諭旨撤銷勇號應否再行飭部議處出自聖裁又候補道司徒緖原奏　其貪污查該道端謹長厚詭隨苟得向所不爲此官塲公論如是　　免其置議又叅將楊廷輝上年五月新募鎭海兩營駐防馬尾聞警卽潰誠有如原奏所云該營雖經遣撤仍應請旨將該叅將楊廷輝交部議處以肅軍律謹附片覆陳伏乞聖鑒訓示謹奏奉旨已録○○新授西安右翼副都統奴才齡海跪奏爲奴才行至中途舊疾復發就近赴太原省城就醫籲懇賞假調理恭摺仰祈聖鑒事竊奴才仰承寵命補授西安右翼副都統當以修　患病三次具摺請假均蒙恩准欽感彌深陛辭後遵於二月十三日起程沿途感受風寒觸發舊疾行至山西榆次縣之王胡驛益難支持而又苦無醫藥因查該驛距太原省城僅六十里祗得赴省就醫惟奴才此次赴任本屬力疾而行跋涉長途以致舊疾觸發現在頭暈足軟更甚於前卽使醫藥相投亦非且夕所能奏效五中循省焦灼萬分惟有籲懇天恩俯准賞假二十日俾奴才得以安心謀理一俟就痊卽當趕緊前進斷不敢稍有延誤自外生成所有奴才請假調理緣由理合繕摺具奏伏乞皇太后皇上聖鑒訓示再此摺係山西太原省城拜發借用巡撫關防合倂聲明謹奏軍機大臣奉旨着賞假二十日欽此○○穆圖善片再奴才承准軍機大臣字寄光緖十年十一月十五日奉上諭户部片奏光緖十一年内務府經費擬撥閩海關常税銀十萬兩請飭依限完解等钦語此欽遵奴才伏查閩海關奉提内務府光緖十一年分經費應卽設籌赶解　應要需兹將徵存常税項下先行撥出銀五萬兩循案發商匯兑謹卽塡具文批發交福州號商協同慶承領定於二月二十七日由省起程前赴内務府投納並咨明户部查照外合將批解光緖十一年分内務府經費銀兩起程日期謹附片奏報伏乞聖鑒謹奏軍機大臣奉旨該衙門知道欽此○○劉錦棠片　再署　車直𨽻州知州忠曾署葉城縣知縣周振嶽均調營差遣所遺各缺亟應遴委妥員前在接署以重職守查有補用知府留甘補用直隸州知州劉兆梅器宇軒豁通逹治體堪以委署車直𨽻州知州篆務留陜歸候補班前先補用知州周發鏞舉止安詳辦事誠實堪以委署葉城縣知縣篆務除由臣分别檄飭遵照外謹會同陜甘督臣譚鍾麟附片具陳伏乞聖鑒謹奏軍機大臣奉旨吏部知道欽此○○兩廣總督臣張之洞廣東巡撫臣倪文蔚跪奏爲烟瘴要缺需員仰懇聖恩俯准揀員補授以資治理事竊照准升昌化縣知縣楊恩藻於光緖八年九月二十八日病故所遺昌化縣知縣係烟瘴題調要缺例應由外揀選調補先經前督撫臣等題請以揭陽縣縣丞金階升補旋准部覆以金階旣有保舉以應升指定官階補用之案自應按照定草歸於知縣候補班内補用不得仍按俸滿保荐候升之案仍行請升應另揀選又經臣會同前督臣張樹聲題請以四會縣知縣陳善坡調補兹准部咨四會縣知縣陳善坡調補昌化縣知縣尙未奉旨補准以府經縣丞降補仍應作四會縣降補開缺　昌化縣係烟瘴要缺自應仍按前任出缺另行遴昌更調等因查昌化縣知縣係烟瘴外調要缺必須能耐烟瘴兼能之員万克勝任臣等與藩臬兩司於通省應調應升人員内逐加遴選非現居要缺卽人地未宜寔無合例堪以調補之員惟查開缺另補知縣王承彥年五十二歲直𨽻萬全縣人由俊秀在江寗粮台捐輸米石作爲監生以縣丞不論雙單月卽選遵籌餉例加捐分發廣東試用續加捐知縣指分廣東分缺先用免試用並加同知升銜題補龍門縣知縣同治八年八月二十六日到任因地方難治奏請開缺另補光緖二年六月初四日奉骒照例另補七月二十四日接到部文該員勤愼耐勞究心吏治以之補授昌化縣知縣實於烟瘴要缺有裨但昌化縣知縣係烟瘴要缺例應以實缺人員升調該員王承彥係由實任開缺留省另補知縣與例稍有未符惟人地實在相需例得據實陳明專摺奏請據藩臬兩司會詳前來合無仰懇聖恩俯念烟瘴要缺緊要准以該員補授昌化縣知縣俾資治理如蒙俞允該員係曾任知縣請補知縣銜缺　當毋庸送部引見臣等謹合詞恭摺具陳伏乞皇太后皇上聖鹽訓示謹奏軍機大臣奉旨吏部議奏欽此○○頭品頂戴河東河道總督奴才覺羅成孚跪奏爲黄河桃汛安瀾恭摺仰祈聖鑒事竊照黄河以清明後二十日爲桃汛之期修守巡防與伏秋並重卽應詳勘溜勢之趨向工程之平險預爲布置庶免臨時周章查歲料爲廂工要需尤宜及早購備奴才年前卽飭藩司籌撥銀兩嚴催南北道廳設廠分投赶辦　歲底俱有成數交春後接廠續辦截至目下止據報已多半照額堆齊間有　竣之處仍在設法招徠不日亦可完報磚石爲保險要需並專委妥員赴山開採源源裝運長堤土工亦令切實勘估尅期興築統限大汎以前一律全完俾禦汎漲至兩岸臨黄埽段歴冬而春多形刷墊卑矮若不趁此水小之時加廂高整一經長水續塌則需用料物益多繁費已飭該管道勘明情形督廳酌動已驗工料撙節辦理其南岸上南廳鄭　汎五堡中河廳中牟下汛八九堡曁北岸下北廳祥符下汛頭一等堡上年疉出奇險現仍全河側注形勢未見輕鬆倍當加愼籌防實力修守計自二月十九日清明起至三月初九日止桃汎已過各廳水勢消長無多兩岸埽壩工程防護悉臻平穩安瀾誌慶堪　仰慰聖懷惟夏汎瞬臨河源漸旺奴才惟有督率道廳營汛等將一切應辦事宜認眞悉心料理周密巡防不任一處一時稍有疎忽仍俟各廳　雜料石報購完竣春工辦有端倪卽周歴親詣查騐俾昭核實而重要工所有桃汛安瀾緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○奴才桂祥那遜綽克圖跪奏爲年滿筆帖式當差勤愼循案保奬恭摺仰祈聖鑒事竊奴才等據庫倫印房行走理藩院筆帖式圖普伸呈稱筆帖式於光緖八年五月初一日奉泒來庫當差扣至十一年五月初一日三年期滿應前期三個月呈請咨報派員來庫更换等因禀請前來查庫儈印房筆帖式三年期滿出力人員屢經前任大臣保奏奬勵在案兹查理藩院筆帖式圖普伸自光緖八年奉派來庫當差迄今三年之久於印房應辦一切事宜始終勤奮尙無遺悮合無仰懇天恩俯准年滿筆帖式圖普伸賞加理事同知銜以示鼓勵出自逾格鴻慈除將該員差滿日期照例派員更换之處咨行理藩院辦理外所有筆帖式當差年滿循案請奬各緣由理合恭摺具奏伏乞皇太后皇上聖鑒謹奏軍機大臣奉旨着照所請該衙門知道欽此 
 
 

Page 12

 
 
[光緖十一年四月初十日京報全録]  
　　宮門抄○發抄旨七道○雲督岑奏查明請賜䘏摺○又奏請議䘏片○大臣鍾奏病請開缺回旗調理摺○江督曾等奏委署知府片○又奏調署知州片○水師總兵鄧奏爲恭報洋巡班滿情形摺○江撫德奏察看知縣片○將軍慶奏爲奏聞摺子○四月初十日内務府國子監廂藍旗值日無引見○刑州協領莫爾賡額謝恩○明安請假五日○内閣奏派騐放之王大臣派出豫王烏拉喜崇阿祁世長許應騤○掌儀司奏十五日祭奉先殿載瀛行禮○關防衙門奏十八日大光明殿拜表載瀾行禮○召見軍機莫爾賡額○皇上明見邜正至大高殿拈香○發抄衛榮光奏請將徵存未解各欵之前婁令革職嚴追奉旨陽鎭着先行革職並嚴提該家屬勒限完繳餘依議該部知道欽此○又京口官俸兵米放給折色奉旨户部知道欽此○岐元等奏考試繙譯録科童試完竣奉旨禮部知道欽此○丁寳楨奏鹽課考核各員職名奉旨户部知道單倂發欽此○又綏定守增貴等署雅州府等缺奉旨吏部知道欽此○又乍了番族呈請與巴塘察木多各番隨班入貢奉旨該衙門議奏欽此○又查閲營伍奉旨知道了欽此○○降二級留任雲貴總督臣岑毓英跪奏爲查明滇粤兩軍圍攻宣光陣亡員弁懇恩賜䘏以慰忠魂恭摺仰祈聖鑒事竊臣於光緖十一年正月二十五日曾將陣亡之升用總兵劉節高副將銜補用遊撃何天祥守備王世興等奏請議䘏在案兹據統帶粤軍景字營五品卿銜主事唐景崧統帶滇軍提督何秀林總兵丁槐綱先後呈報歴次攻城打仗陣亡花翎留甘補用遊撃談敬德副將銜補用遊撃楊榮春補用遊撃賴朝榮補用都司彭俊英何天發花翎遊撃銜補用守備徐有才藍翎補用守備孫廷樑守備銜補用千總唐賡鑄守備銜儘先補用千總馬超千總盧焕書把總馬沈亮高映祥武舉馬超吉外奬記名外委把總張廷材王鳳珍劉正芳儂巨英監生卓朝亮哨弁伍羲廷姚紀昌陸方顯黄進財李永禄岑遠清朱得勝蘇定邦朱正標共二十七員名懇請奏䘏前來臣覆查該員弁等攻城奪壘肉薄相當實屬奮勇圖功捐軀赴義深堪憫惻合無仰懇天恩勅部將談敬德等十八員應照陣亡例從優議䘏哨弁伍羲廷等九名請旨賞給外委把總官職交部議䘏以慰忠魂除將現在尙未查明職銜員弁容俟臣查明續奏曁傷亡勇丁開單咨部外所有查明滇粤兩軍陣亡員弁懇請優䘏緣由謹會同兩廣督臣張之洞具奏伏乞皇太后皇上聖鑒訓示謹奏軍機大臣奉旨談敬德等均着照陣亡例從優議䘏伍羲廷等均着照所請交部議䘏該部知道欽此○○岑毓英片再各營瘴故員弁迭經臣附奏請䘏在案兹續查有副將銜補用叅將開化鎭左營都司李崇魁遊撃銜補用都司蕭發玉賀旺發補用都司屈能紳都司銜補用守俻朱林補用千總王佐杜國安拔補把總吳永昌楊順繆瑞武張全德吳玉紅車正月李明先馬學才解廷魁外委萬學山武生蔡培桂蕭友蘭候選府經歴徐繼鄒候選縣丞朱允佑候選從九品趙學海已革都司楊九貴共文武二十三員均在營先後瘴故據記名提督楊國發記名總兵覃修綱雷應山等禀報前來臣查該故員等隨征外域染瘴捐軀深堪憫惻合無仰懇天恩賞准勅部將該故員李崇魁等二十二員分别從優議䘏已革都司楊九貴一員請旨開復原官交部議䘏以慰忠魂謹附片具陳伏乞聖鑒訓示謹奏軍機大臣奉旨李崇魁等均着分别從優議䘏楊九貴着照所請交部議䘏該部知道欽此○○奴才鎭濓跪奏爲奴才患病日劇籲懇天恩俯准開缺回旗調理恭摺仰祈聖鑒事竊奴才於上年十二月間染患失血之症眼藥調養時愈時發惟以尙能照常辦公未敢遽行請假本年正月以來病勢漸增自二月二十日後更復日甚一日屢　湯　迄未輕减初猶力疾披閲公文近則精神益覺不支據醫者云由於濕熱過甚加以心火炎燥耗散眞陰斷非藥力所能奏效必須靜心調攝方可望痊奴才每一念及焦急萬分竊維奴才受恩甚重際兹艱局正當及時圖報仰答鴻慈但使稍可支撐何敢遽萌退志惟病症有增無减業已自顧不遑若仍戀棧不惟孱體日趨危殆必致貽悮公事負咎滋深惟有籲懇天恩准令開缺回旗調理則此後有生之年皆出自逾格之賜奴才年甫四旬似不至從此衰憊一俟氣體復元卽當泥首宮門求賞差使不敢稍躭安逸致負生成所有奴才患病日劇懇請開缺回旗調理緣由謹緖摺具陳伏乞皇太后皇上聖鑒謹奏奉旨已録摺○○曾國荃等片再松江府知府博潤六年俸滿奉部調取引見所遺松江府員缺係煩疲難三字要缺政務殷煩時有中外交涉事件必須精明幹練之員接署方足以資治理兹查有候補班前知府時乃風才具開展明幹有爲堪以委令署理據藩臬兩司會詳前來除批飭遵照外謹合詞附片陳明伏乞聖鑒謹奏軍機大臣奉旨吏部知道欽此○○曾國荃片再泰州知州程遵道因病請假所遣員缺應行委員接署該州係海濵要缺政務殷繁必須精明幹練之員方足以資治理查有現署蕭縣正任桃源縣知縣許之軫堪以調署據藩臬兩司會詳前來除檄飭遵照外謹會同漕運總督臣吳元炳江蘇巡撫臣衛榮光附片陳明伏乞聖鑒謹奏軍機大臣奉旨吏部知道欽此○○頭品頂戴廣東碣石鎭水師總兵振勇巴圖魯奴才鄧萬林跪奏爲恭報洋巡班滿歴過洋面情形據實具奏仰祈聖鑒事案於道光二十三年十一月初七日欽奉上諭　後沿海水師各提鎭着於每歲出洋時具奏次俟出洋往返事畢卽將洋面如何情形據實具奏某實因公不能出洋卽著自行奏明均令咨禀該省總督以憑查核等因欽此業將光緖十年七月初一日下班出洋統巡日期專摺具奏在案計自七月初一日起奴才出洋接駕兵船督率中左右三營及轄屬平海營值汎將備弁兵船隻在於上下交界一帶洋面往來梭巡督緝迨八月初十日巡至左營甲子洋面與束上路澄海營叅將兵船依期會哨一次十一月初十日巡至中路佛堂門洋面與水師提標中軍叅將兵船依期會哨一次至於沿海各炮臺炮位官兵技藝以及軍裝火藥器械俱於洋巡經過之便分别會演考騐均經通報在案兹届下班洋巡期滿歴巡所轄各營洋面均尙安靜奴才應卽遵例就於本年正月初一日撤巡回營辦理營務所有光緖十一年正月初一日起上班統巡洋面就日札飭轄屬署平海營叅將何長清接管兵船認眞督緝毋稍疏懈以期仰副聖主綏靖海疆之至意除將洋巡班滿日期呈報兩廣督臣查核外理合將洋巡班滿歴過洋面情形據實恭摺具奏伏乞皇太后皇上聖鑒謹奏軍機大臣奉旨知道了欽此○○德馨片再准部咨嗣後道府州縣保歸候補班人員應於到省一年後察看考核分别補用等因兹查補用知縣李霦試看一年期滿臣到任未及三月例不出考據藩臬兩司照例補用詳請具奏前來相應請旨將補用知縣李霦留省照例補用謹會同兩江總督臣曾國荃附片具奏伏乞聖鑒謹奏軍機大臣奉旨吏部知道欽此○○奴才慶裕阿克丹跪奏爲敬謹查勘永陵省牲廳工程情形較重勢難延緩擬請興修會同恭摺奏聞仰祈聖鑒事竊奴才等前准興京副都統咨據永陵掌關防報稱省牲廳五間前後坡滲漏瓦片脱節大眷裂縫後簷椽脱落山墻張裂前簷墻臌閃後簷墻倒頽枓　柱木間有𡮦杇椽望𡮦爛灶寵堵塞舖地磚鹻爛等情詳經奴才等隨卽會派司員前往詳細覆勘屬實恭查此工已逾保固年限情形旣重勢難延緩核對吉方立成本年方向相宜亟應赶緊修整以昭愼重兹准盛京工部咨開省牲廳五間應拆卸頭停添换木植重砌墻垣油飾見新修理照例核算估需物料銀四百二十七兩七錢零九厘匠夫銀七十一兩二錢一分五厘查修理工程則例内開物料銀過二百兩匠夫銀過五十兩向歸題修銀數在五百以上者奏明照修現在估需省牲廳工程銀數雖在題修以内此工係同治十三年前任將軍都興阿等承修自應援照成案奏請以期核實再查同治十年正月二十四日内閣奉上諭嗣後着仍照舊章三陵應修各工估需銀數在萬兩以上者奏請派員承修如在萬兩以内者由盛京將軍會同工部侍郎辦理毋庸聲明請旨欽此欽遵在案今此工共估需物料匠夫銀四百九十八兩九錢二分四厘遵旨仍照舊章由盛京將軍會同工部侍郎敬謹興修如蒙俞允請旨飭下欽天益於本年四月内選擇吉期奴才等遵俟行知到日再行敬謹遵修所有工料銀兩按照奏定折减章程以一半制錢二成五實銀二成五票銀由盛京户部庫存項下動支除將估計清册咨送工部查核外謹將查勘省牲廳工程勢難延緩擬請興修緣由會同恭摺具奏伏乞皇太后皇上聖鑒訓示遵行廑奏奉旨已録 
 
