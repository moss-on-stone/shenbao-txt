# 1902 - 33 - 4910345

 

Page 1

 
 
[訪求殿板九通啓] [  圖書集成局謹白]  
　　九通全書除武英殿本外祇有浙江局刻今各家仿印九通皆以浙局所刻爲本卽本局鉛鑄亦本浙刻兹已陸續付之剞劂詳加校始知浙刻本訛漏甚多經局中所延各名宿匡謬正俗悉心釐剔然尙恐留遺憾貽誤學人蓋前三通尙有别本可稽續三通與皇朝三通非得殿板原印本無以折衷夫體國經世之書將以沾溉藝林表明憲典大雅君子宜樂成人之美敢告海内藏書家如允以殿板九通嘉惠士林慨然賜假敬當庋之凈几奉爲鴻寳但備臨時考覈並非逐葉披尋蠅污鼠傷决無是慮成書時别撰校勘記聲明由某氏藏本校正以彰盛美外酬新印九通數部聊伸報李之忱或先敬贈股單亦無不可夫别風淮雨識者所嗤誠荷鑒其愚衷助成美善當使薄海儒雅感頌同聲傳之後世永以爲式豈惟本局實受其賜敬登報布告倚盼來玉請寄申報館代收再股票定期本月二十日截止其售處仍在曩所 
[灶神模出售] [  申報館恊振所敬啓]  
　　歳律將終黄羊薦灶禮崇五祀數典敢忘本館恊振所承某善士以舒君萍橋所繪全紅泥金灶神模售貲助振每張洋銀地分旣可用以敬神復得藉之行善當亦諸君所不吝解　也 
[論宜嚴禁哈爾濵油以弭喉症]  
　　油物之膏也燃之生光可以助夕之昏暗故韓子曰焚膏油以繼晷其製創於黄帝之臣力牧相傳黄帝得河圖書畫夜觀之乃令力牧採木實製造爲油以綿爲心夜則燃之與畫無異民喜其便此製遂以流傳惟古時僅取之於木實而後世則不盡取之於木實蓋以民智日啓知凡物之有膏者皆可取以爲油也齊民要術謂梅杏皆可以爲油養疴漫筆謂枸札子榨油點燈觀書能益目力清異錄謂江南烈祖素儉寢殿燭不用脂蠟灌以烏舅子油事物緗珠謂菜油壓菜子作豆油用黄豆作厥類甚繁不勝枚舉顧油之爲用燃燈之外或以爲膏沐之資雲仙雜記載周光祿諸妓掠鬢均用鬱金油元氏掖庭記又載有蘇合油片腦油　肭臍油大抵皆取其芳馥潤澤足以飾美耳至用以調和鼎鼐不知始於何時禮内則備載珍　之物乃僅及醢醬　糟諸品而不及油或曰滫瀡以滑之脂膏以膏之脂膏即油也故春宜羔豚膳膏薌夏宜腒鱐膳膏臊秋宜犢　膳膏腥冬宜鮮羽膳膏羶不徒借尅制之品以節物之性殆亦有脂膏以膏之義焉惟古人則多用牛羊豬犬之脂以備膏油之用而今人則不盡然良以牛羊豬犬之脂價值稍昻民間每不能具故以植物中之可食者取其油以代之菜也豆也皆物之可食者也故近世皆取其油以佐烹炙雖昧禮經尅制物性之義而於脂膏以膏之說則尙未之乖焉歴久相沿食之無損嗣有人察知落花生亦係食品因碾取其油陳之於肆名曰果油聞粤東之人皆喜用之行銷甚廣其功舉菜豆等油無殊其價亦與菜豆等油相將前年忽有人榨棉花子爲油以石灰瀝清與菜豆等油不能辨别而價值則相去懸殊奸商貪其可獲厚利往往以之攙雜於菜豆等油中購者不能察卽偶焉察出而肆中類係此等貨物亦無如之何也惟棉花子初非食物一食其油叢生疾病故自此油盛行後害人不知凡幾於是經官憲禁止而此風遂稍稍得衰不謂變本加厲近更有所謂哈爾濱油者其害尤百倍於棉花子油本年喉症大行迄今傳染愈衆大都因食此油所致患之者病多不起而於二三齡孩子則更百無一生鳴呼何爲害之烈一至於此耶聞之彼中人云此油係鶯粟子製成亦用石灰瀝清色頗鮮美販自哈爾濱故曰哈爾濵油厥價甚賤較之菜豆等油不啻倍蓰奸商但知圖利以僞亂眞而居民遂受死亡之害此眞擢髮難數其罪矣夫鶯粟卽阿芙蓉剖取其實之漿製成鴉片烟而流毒徧於中國乃又以其子磨礱成油貽害於世致人患不救之症而傳染無可終窮苟非阻絶其來源嚴禁其出售安望梗喉惡疾能斬盡根株乎或謂日前已有人禀知本埠官憲請爲出示嚴禁而竟消息杳然豈以一紙具文爲無足用乎抑以未足爲害而不必禁乎或更恐禁止此油則商家之凡有存積者將大受虧折乎然吾聞此油可以改製作鹻鹻非民間食物所需一轉移間而害人者變而爲有用卽使小有折耗亦何憚而不爲哉至解之之法聞食橄欖萊菔二物頗有效騐如欲辨别此油則味稍帶苦者卽此物也拊紀於此以告覽者 
[諭旨恭錄]  
　　十二月十五日奉旨吏部文選司郎中著弼良補授吏部員外郎著宗奎補授吏部主事著明堃補授吏部考功司員外郎著鮑心增補授擬補吏邵稽勳司主事姚炳熊著准其補受吏部考功司郎中著陸輔清補授擬補吏部稽勳司郎中李坦著准其補授欽此同日奉旨分發直隸道邵國銓安徽道劉樹屏江西道傅春官陳際清福建道武頌揚貴州道尹家詔湖北知府沈文輝江蘇知州張采田陳綸山東知府徐鼎襄河南知府耆齡江西知府汪瑞闓胡光煜張季煜雲南知府張鑑清山東同知蘇龍瑞湖北同知蔣鈞宇北河同知裴錫滎江蘇同知劉啓墉安徽知州婁國華湖北知州魏允恭福建通判彭蔭森江蘇知縣曹炳文安徽知縣王清濤彭鴻年山東知縣楊壽樸費邦俊江西知縣金嘉禾福建知縣繆紹徽湖北知縣王湘貴州知縣廷珂羅萬華吉林知縣王榮昌直隸知縣心田余廷珪江蘇知縣馮蔭樹趙嗣鼎周祖憗舒鵕儀金銓唐光晉謝崇聲李庚昶劉懋均萬繩武山東知縣韓宗獻童益升張文鳳項景昇山西知縣占元劉漢清李濬之路普淋河南知縣徐仁錄姜麟書柏翔清河南知縣趙賀榮延保曾紀烜陜西知縣林岐鐃浙江知縣王廷杰江西知縣曹鈞張遠猷袁藎臣石紹曾汪承豫福建知縣劉彤嶲吳朱煜文定祥吳朝棨陳家溎湖北知縣廖承璠陳希彭冋昌麟湖南知縣李家璧四川知縣司馬瀚初修齊吳祖猷祝遜余鍾麟廣東知縣李明德許瑩章廣西知縣楊維藩許炳煦楊肇榮曾廣致雲南知縣楊瑜復兩淮鹽大使履善謝恭靖吳翊周廣東鹽大使周傳鴻福建鹽大使英貴梅曾慶趙憲珍雲南鹽大使岑兆鵾信照例發往廕生承恩著以侍衛用内閣侍讀學士員缺著祭鈞補授通政使司叅議員缺著定成補授截取知府刑部郎中朱懋政同知吏部司務吳震俱照例用江南道監察御史員缺著華煇補授擬補國子監學政陳啓秀河南城守尉衙門筆帖式宗佑俱准其補授京察官理藩院員外郎崇林著准其一等加一級交軍機處記者以道府用光錄寺筆帖式仲鎧著准其一等加一級記名照例用工部郎中著廣興補授户部郎中著鐵寶補授昌陵禮部員外郎著熙鈞補授吏部員外郎著晉祥補授理藩院員外郎著玉成補授刑部漢字堂主事著振元補授昌陵禮部主事著富勒恒額補授盛京刑部漢軍堂主事著馬鈞補授光錄寺署丞著春和補授欽此又明保候選道前河東監掣同知趙爾豐奉旨著於十四日預備召見欽此 
 
 

Page 2

 
 
[本館接奉電音]  
　　昨日午前京師飛電傳來上諭六道敬謹譯登○十二月二十一日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨大學士榮祿奏瀝陳下情懇恩開去各項重要差使一摺該大學士公忠體國謹慎小心久爲朝廷所信任去年拳匪之變衆口紛紜該大學士獨能堅持定見匡扶大局厥功甚偉今雖時事粗定而元氣大傷除弊更新百端待理正當同心協力共濟艱難宫廷日昃不遑孜孜求治該大學士受恩深重更何忍置之事外獨使宵旰勤勞揆之鞠躬盡瘁之義於心安乎所請著不准行欽此同日奉上諭吳樹梅奏假期屆滿病仍未痊懇恩開缺一摺户部左侍郎吳樹梅著准其開缺一俟病痊即行來京當差欽此○二十二日内閣抄奉上諭瞿鴻禨著補授軍機大臣欽此同日奉上諭孫家鼐署補授大學士欽此同日奉上諭錫良奏已故知州虧短交代請飭查辦等語河南已故署州知州林亮基任内虧短正雜等銀一千八百三十餘兩又欠解常平倉穀價三千七百七十餘兩業經奏叅革職勒追乃該家屬避匿絲毫未解實屬膽玩著順天府及各直省督撫查獲該故員解豫嚴追並著徐會灃陳璧錫良將該故員原籍家資及歴過任所資財一併嚴密查封備抵以重庫欵餘著照所議辦理欽此同日奉上諭楊儒著調補户部左侍郎兼管三庫事務未到任以前著陸潤庠兼署梁仲衡著轉補工部左侍郎工部右侍郎兼管錢法堂事務著秦綬章補授秦綬章現出學差著胡燏棻署理欽此 
[宫門抄]  
　　十二月初九日户部通政司詹事府侍衛處值日無引見貽穀假滿請安恩公服滿請安楊捷三由行在回京請安永隆謝補進武職六班恩福建遺缺知府敖名震謝恩召見軍機及慶王崇禮那桐敖名震初十日禮部宗人府欽天監廂黄旗值日侍衛處引見一員理藩院十二員值年旗二員正黄蒙十五員廂白滿十二員張仁黼假滿請安徐會灃等同鄉官謝恩陸樹藩劉盛芸謝交軍機處存記恩喻兆藩謝留省補用恩召見軍機及陸樹藩十一日兵部太常寺太僕寺正黄旗值日吏部引見八十員景豐等前往西陵請訓溥顧請假十日希朗阿請假五日熙貝勒續假十日景運門奏派稽查地面之大臣派出澤公召見軍機及崑中堂陳璧十二日刑部都察院大理寺正白旗值日吏部引見七十三員恭王倫貝子由東西陵回京請安志公謝喜起舞大臣恩恒安謝管算學恩内務府奏派盤查六庫派出肅王順王崑中堂那桐崇勳溥興召見軍機及裕德榮慶十三日工部鴻臚寺正紅旗值日吏部引見六十五員桂公德洪額各請假十日溥善吉恒各續假五日召見軍機皇上明曰卯正二刻至大高殿拈香畢還宫十四日内務府國子監廂白旗值日户部引見十員禮部四員工部六員廂紅滿五員廂紅漢五員兩翼二十八員值年旗三員肅王因伊子冠頂謝恩直隸總督袁世凱請訓直隸試用道邵國銓等謝恩湖北補用知府沈文輝等謝恩崇林朱懋政預備召見英信請假十日梁仲衡續假二十日掌儀司奏十五日祭奉先殿奉旨派洵公行禮召見軍機及崇林朱懋政袁世凱 
[君臣一德]  
　　昨日午前京師友人專電告知本館云十二月二十一日皇上召見軍機大臣榮仲華中堂遞封事一件二十二日皇上召見軍機大臣及馬亮仰見大臣密勿之心及皇上虚已求賢之盛治似此君臣一德國勢何患不振興哉 
[聖慈勤政]  
　　聞之作宦京師者云近日兩宫召見各部院堂官時太后每臨朝涕泣諭以我國家遭此變故創巨痛深嗣後爾諸臣務宜激發天良破除積習一切新政必須實事求是以副朝廷期望之殷懷仰見聖母年高勤勞宵旰凡諸臣庶所當奮發有爲也 
[送洞禮成]  
　　本月十八日本報所登宫門抄内恭記十二月初十日午初皇上至中正殿行送洞禮兹聞諸友人之宦游京師者云送洞者係滿州歳暮典禮先經雍和宫隆福寺嵩祝寺㫋檀寺衆喇嘛以白麫揑成獰惡鬼像供諸黄亭屆期衆喇嘛唪誦經咒送出午門蓋亦古者方相氏大儺之遺意也 
[軍斾入京]  
　　聞之京師友人云宋祝三宫保自營次行抵保定省垣即於本月十一日乘火車入京駐節東安門内錫拉胡同隨趨赴宫門泥首請安所統毅軍現方駐紥南苑 
[甘軍盡撤]  
　　天津直報云董福祥所統甘軍改名曰誠信營自經褫職奉旨改歸鄧馬兩統領分統月前恭護大駕至正定刻已如數遣散歸農矣 
[忠櫬回旗]  
　　聞之保定友人云去秋拳匪之變崇文山公爵殉于省垣蓮花池書院本月初九日經家人扶柩回京安葬並奉旨入城治喪同城文武官員俱在城外設祭 
[藎臣被召]  
　　　金陵采訪友人云兩江總督劉峴帥歴受三朝知遇之恩身任兼圻功勳蓋世朝廷每有大舉措必諮而後行去年變起京津聮軍猝至曾會同鄂督張香帥與名國立互守長江之約保全民命裨益良多今歳所上變法條陳爲各省督撫之冠繼又深籌時局力請回鑾藎畫深沈與香帥不相上下兩宫深爲嘉許必欲一覩褒卾英姿因於月之既望由電降旨著俟明年開河後赴京陛見俟回任後再召張香帥入京聖諭煌煌如綸如綍轉瞬秉圭入觐當必有嘉謨碩畫拜手敷陳也 
[整飭戎行]  
　　福州訪事友人云閩浙總督許筠菴制軍自奉旨變更營制後卽擬定章程札行各營遵照辦理其文曰爲行知事案照閩省遵旨改練陸路巡警軍爲緝捕巡防彈壓保護之用所有各提鎮統領業經奏明抄摺咨行在案兹定議將福强福銳福毅等軍改作分設省内省外各府州縣巡警軍編成二十三隊每隊除火夫計二百人以爲第一二三等三隊歸福州各將官管帶分駐省城南臺古田等處稱爲福建福州巡警軍第四五六七八九等六隊歸陸路提督統領分駐興化泉州永壽及厦門等處稱爲福建興泉永巡警軍第十十一十二等三隊歸漳州鎭統領分駐漳州龍巖等處稱爲福建漳龍巡警軍第十三十四十五十六等四隊歸汀州鎭统領分駐汀州邵武等處稱爲福建汀邵巡警軍第十七十八十九二十等四隊歸建寍鎮領统分駐建寗延平等處稱爲福建建延巡警軍第二十一二十二二十三等三隊歸福寍鎮統領分駐福甯府屬各縣稱爲福建福寗巡警軍每統領另設親兵五十名各專責成改設之法應先就省外現有之福强軍改起其餘以次遞及查福强軍防練各營駐福甯府原有前路左前路後等營以之改福寍巡警軍三隊曁寍鎮親兵所餘無幾應行裁汰駐西路者自古田至良淺及拿口原有中路左右前後左路中等五營計一千餘人以之改建延巡警軍四隊曁建寍鎮親兵所餘甚多卽著汰弱留强撥往汀州合之福銳右軍中左兩營改汀邵巡警軍四隊曁汀州鎭親兵有餘亦著汰弱留强撥往漳州合現駐漳州之福毅前左兩營改漳龍巡警軍三隊曁漳州鎭親兵有餘亦著汰弱留强撥交署陸路提督鍾合之福銳前軍中左右中軍左等營改興泉永巡警軍六隊曁陸路提督親兵有餘卽行裁汰其原駐省城之福强軍左路左右兩營卽以之改福州巡警軍三隊此次改併後該鎭將務須認眞訓練所屬實缺叅游都司各員如可調充管帶守備千總各弁如可調充哨官均卽自行遴選酌派倘不能得力亦不容遷就貽誤所有緝捕巡防彈壓保護諸要端各就該管地方妥爲辦理責成該地方分巡道隨時嚴密考察以肅行伍而免廢弛凡省外巡警各隊無事時逐曰操練步伐打靶每年聽候指調來省與常備軍合操一次考校優劣以定賞罰至調省時由省撥派常備或續備軍暫駐汛防以重地方厦門爲通商重地咨由陸路提督專派二隊駐紥省城闗擊緊要南臺華洋錯處 
 
 

Page 3

 
 
古田教堂太多由福州各管帶各派所部分哨駐紥省外各府州縣均由各統領詳細查明何地最要何地次要分隊分哨駐紥繪圖貼說呈送備案總以責有專歸仍能聮絡一氣爲要除函商水師陸路提督曁分行各鎭將外卽便轉移知照毋延切切各路巡警軍章程一陸路提督統六隊以四隊分防興化泉州永春各要隘以二隊專防厦門仍節制各鎭漳州鎭統三隊分防漳州龍巖各要隘汀州鎭統四隊分防汀州邵武各要隘建寗鎭統四隊分防建寗延平各要隘福建鎭統三隊分防福寗各屬要隘福州各將官管帶三隊分防省城南臺古田三處一每統領設親兵五十名分四栅每栅栅長一名親兵十名計四十四名尙餘六名以爲號鼓手每棚設火夫一名另設文案一員書識一員支應一員管軍裝一員共用隨夫二名統領隨夫四名火夫二名水夫一名差官四員共用火夫一名一每隊設管帶一員書識兼管册籍一各支應兼軍裝一名火夫一名水夫一名傳號一名號鼓手四名傳號鼓手共用火夫一名護兵一棚棚長一名衛兵十名衛隊棚火夫一名一每隊分爲四哨該正哨長四員副哨長四員每正副哨長各設護兵一名火夫一名一每哨分四棚每棚棚長一名正兵十名火夫一名以上每隊管帶及正副哨長并書識支應外共計兵二百名火夫二十八名如遇出差或長途遠行統領及親兵應設長夫三十名一隊管帶及護兵應共設長夫二十名一哨正副哨及各棚應共設長夫七名一管帶官應月支薪水銀三十六兩公費銀一百十兩正哨長應月支薪水銀十五兩副哨長應月支薪水銀九兩均仍照舊章各給私夫一名月各支夫銀三兩親兵以及護兵每名均月支餉銀四兩五錢正兵每名月支餉銀四兩二錢傳號鼓手親兵什長衛兵什長及各哨什長每名均月支餉銀四兩八錢火未水夫每名月支餉銀三兩三錢隨夫私夫每名月支餉銀三兩以小體恤一管帶所用書識支應每月每人應支薪水銀八兩一提鎭旣經奏明停給俸薪心蔬乾廉必須量給統費以資應用提督兼卽制各鎮位崇責重每月應給統費銀四百兩其開支文案支應書識軍裝各委員及差官隨夫火夫等項均照各鎭一應給各鎮每月統費銀二百六十　其開支文案支應每員每月薪水銀三十兩書識軍裝每人月給銀八兩差官每員月給銀十兩 
[示平米價]  
　　鎭江訪事友人云署鎮江府許東畬太守目擊邇來镇郡米價日昻向之每石售洋銀四元五角者今竟加至五元三四角恐有囤積居奇之弊特於日前出示曉諭城廂各米行責令照常平糶不惟擡價闗心民瘼於此可見一斑矣 
[直省官塲紀事]  
　　聞之保定友人云十二月初九日直隸潘司周玉山方伯牌示署平鄉縣知縣瞿樹華年滿撤回遺缺以東明縣羅鼎焜調署遞遺東明縣缺以現署南和縣正任平鄉縣朱家寳調署遞遺南和縣缺以現署邢臺縣實任南和縣王錫光飭回本任遞遺邢臺縣缺以現署臨榆縣正任清豐縣俞良臣調署 
[津郡官塲紀事]  
　　天津直報云直隸總督袁慰庭宫保於本月某日札委某員赴天津公幹有何機要請俟後聞○梅如筠軍門前赴保定恭迎大駕隨卽扈蹕入京至本月十五日午刻由京師乘火車至天津小駐河北某公館 
[京華紀要]  
　　聞之游宦京師友人云每歳十二月中旬各省文武大員及鎭守新疆等處將軍都統均由驛馳遞恭賀元旦表文此次議定務於十二月初十日以後二十五日以前一律遞到毋得前後紛歧○五城公學延聘教習後示期十二月初九日諸生齊集學中扃門面試凡京師滿漢子弟十四歳以上二十歳以下有志向學者取具圖片印結考定名次然後按名傳到課以中西文字語言○崇文門稅務向爲著名優差而簡任賢能朝廷亦頗存深意自肅親王蒞任以後洋貨日盛一日曾添雇西人姓滿者專司稽查之事已數月於兹矣聞滿一秉大公毫無赡徇月得薪水洋銀三百圓○禮部大堂定於十二月十一日爲始每日午刻經司務廳掌印部郎督同太常寺八旗呼嚕番呼等髮扮竈君竈卒各騎竹馬排演跳竈之舉以備二十四日赴内廷御膳房伺候祭竈 
[匯交償欵]  
　　拳匪肇事和議告成每年應付各國賠欵均解至上海由蘇松太道彚齊交付日前道憲袁海觀觀察陸續收到各省銀二百餘萬兩昨日會同江海新闗稅務司好博遜君分交英國匯豐銀行法國法蘭西銀行美國協隆公司德國德華銀行俄國道勝銀行日本國正金銀行先行收贮 
[起解盜犯]  
　　英租界公廨移解搶刼青浦縣珠街角鎭某姓家之盜犯王廣德戴阿春戴順仔等六名至上海縣署並珠環等贜請轉解青浦縣辦理昨日縣主汪瑶庭大令已飭書吏繕就文移派捕役押解就道矣 
[皖撫蒞申]  
　　前任安徽巡撫王芍棠中丞交缷後乘某輪船起程昨日行抵滬上本邑文武各官咸至碼頭恭迓聞中丞擬在王家庫某姓目宅暫駐行旌 
[故撫舉襄]  
　　昨日爲已故署浙江巡撫余晉珊中丞出殯之期午前十一點鐘時由新馬路公館中發引至平江公所暫厝一切儀仗應有盡有本邑文武各官及各營弁勇咸竭誠以送 
[定期停訊]  
　　歳聿云暮蝟務紛乘法租界讞員杜枝園大令循照向章商諸法總領事署繙譯官費君訂定下禮拜二到堂會訊各案畢卽於午後將各犯分别發落俟明年正月再行訂期集訊 
[破案神速]  
　　前者源順帆船由寍波來滬行抵小赤洋面被盜將司帳人徐九香水手繆阿春擄去勒令以洋銀三千元取贖並派盜夥隨同至滬領取船主投報江海闗由稅務司派人將盜夥送至蘇松太兵備道轅請辦道憲袁海觀觀察立卽發交上海縣管押並以盜　　跡浙江海門電知鎮海水師統領吳吉人鎮軍鎭軍卽督同黄印三都戎乘某兵船查緝旋悉此案盜首王小山曁餘盜二名曾與池盜互鬥刻已因傷斃命徐繆則被他盜名永章者奪去乃派傅恒山守戎帶勇十餘名覓得眼缐引至北岸山盜窟擒獲盜匪若干名救出徐繆尙有永濟船上被擄之二人同時釋去鎭軍之勇於捕盜破案神速於此可見一斑矣 
[公廨停訊]  
　　昨日爲已故署浙江巡撫余晉珊中丞出殯之期英美租界讞員張柄樞司馬法租界讞員杜枝園大令須隨同蘇松太兵備道袁海觀觀察執紼以送是以咨照領事官傳諭各捕房暫停訊案 
[飽受虚驚]  
　　前晚三鼓時本邑南巿裹郎家橋義記布莊庖人執爨不慎遣火積薪霎時烟燄飛騰火勢熊熊直上幸覺察尙早急卽取水狂澆僅燬屋簷未致蔓延爲患次日鄰右葉盛二家以其漫不經心幾致肇禍投十六鋪巡防中局聮名禀訴不知局員黄衡堂二尹將何以處之酌 
[上海縣署瑣案]  
　顧忠和控馮月卿售產索加前晚縣主汪瑶庭大令升堂研訊馮供故父前將坐落大東門外之房屋一所售與顧忠和尙未杜絶後又將城内巿屋一所續售與顧現因貧難度日向顧添價顧非惟不允反被扭控到案顧生供小的是忠和之姪叔父開設源發嫁裝店刻因年老耳目不明故著小的投案備質馮所賣之屋均已加絶今又纒擾不休叩求鑒明大令叱令馮退去候示著顧速將賣契呈案聽候察核○周茂祥控奚張氏圖呑田單大令提氏研訊周供故父前將田單一紙計地七分抵押與奚張氏之夫得洋銀數十元今小的備齊本利向贖掯不交還顯係圖呑叩求追給奚張氏供此單抵下已四十八年前年小婦人因夫故無資向親戚王姓轉抵今周來贖小婦人收到洋銀後向王姓取贖據云亦因急需押與某西人刻下西人已回國須明春來滬小婦人不得已將浦東某圖田單一紙暫交周作抵俟日後贖回掉換周仍不依致被控告大令諭令周將此單暫收周供小的之地現值洋銀一千餘元奚張氏之地僅值洋銀一百餘元務求追給大令飭將奚張氏交的 
 
 

Page 4

 
 
實人保出候洋人回滬贖單呈案給周具領○前者鹽捕緝私營勇丁行至曹家橋被私販所毆失去洋槍號衣禀經管帶姚都戎函致大令越日大令提訊地保康亦舟康保禀稱毆勇者並非私販實因勇丁緝獲私鹽數擔勒令賣菜鄉人挑送到船鄉人不允突被毆擊致動衆怒由曹錫山爲首率衆攢毆大令飭差拘到曹子怡君前晚升堂研訊康保禀稱小的查明是日私販棄鹽逃逸勇丁勒令鄉人代挑以致肇事所失洋槍確在曹處惟並無號衣叩求明鑒曹怡君供父親現充鎮董是日適因事出外衆鄉人與勇丁爭鬥之事並不知情所拾洋槍係缉捕營之物已於本月十三日送還大令飭差帶往營中詢明曾否將槍送還禀覆核奪 
[上海巡局瑣案]  
　　前日法界新北門外永安街長源泰報闗行傭人許永泉送銀至南巿與舟人張載興同赴楊家渡裹街順源飯館果腹不知何故忽與鄰座甲乙二人互爭致毁碗盞等物經飯館主趙丫頭扭入十六鋪巡防北局局員姚穀蓀二尹研訊之下命笞責若干板嗣以其兄許永順代爲苦求改爲掌頰四十下張亦有不合掌頰五十下○南巿二十三鋪叚董徐九成拘送陳阿榮至二十三七鋪巡防局訴稱此人向業執鞭性成梟獍時與其母爭閙忤逆多端請卽嚴爲懲辦局員盛雨村二尹研訊之下姑念伊母並未投案聲訴格外從寛著覓的實人具保出外改過自新 
[南巿捕房紀事]  
　　前日高包氏向太平馬頭通如小客棧主陳七求借洋銀一百元陳非惟不給分文反將氏大聲辱詈氏忿甚奔訴捕房旣而陳浼人調處願給洋銀六元捕頭令氏收受不准再向饒舌○昨日閩人林愛生與泳興樹行傭人高林生口角爭鬥由某號巡街捕拘至捕房捕頭令暫行管押覓人保釋 
[英美租界晚堂瑣案]  
　　沈佩蘭扭控施芾卿不還所墊銀兩等情前晚讞員張炳樞司馬升堂質訊沈投案訴稱職商向開怡茂烟紙店前者木作頭竺鳳蘭向法界工部局包造宰牛所議定價銀一萬六千四百餘兩由素識之施芾卿浼職商擔保嗣後竺虧欠銀兩經法界公堂讞員杜公祖將職商提案訊追職商無奈代墊銀二百兩及向施理償一味延約叩乞究追施供沈所墊銀兩小的情願出外清理司馬令交妥人保出赶緊清理違干未便 
[英租界捕房紀事]  
　　李阿榮濳至洋涇浜中顧老三船上竊取擄一枝荷之而逸適爲包探張才寶所見拘入捕房捕頭令押候解送公堂禀請讞員張柄樞司馬訊究○潘雲卿朱仁青串同馮阿泉王阿德誘得張才茂之女易其名曰名花逢春售與鴇兒李王氏在福州路某號門牌屋内賣娼被張查悉投訴捕房捕頭派包探趙銀河拘獲押候解送公堂禀請訊究○會香里流妓華金寳因與鴇婦口角呑烟斃命經鴇婦投報捕房捕頭著包探張寶成查明實在啓釁情由然後令其姊備棺收殮○莊子餘潛入十六鋪石啓則家行竊銀三百兩經包探趙銀河拘入捕房捕頭令押候解送公堂禀請究辦 
[美租界捕房紀事]  
　　前晚駁船户施阿才在外虹口公和祥馬頭失足墮水雖經同帮撈救無奈潮漲水急漂没無蹤至今屍身尙未撈獲昨爲某號華捕所聞投報捕房捕頭頷之○前晚鄉民沈某行經裹虹口突遇衆流氓向之索詐沈不允給致被攢毆事後投訴捕房捕頭允派包探偵缉○昨晨小竊應阿二混入寄居唐家弄之甬人某姓家行竊衣物携之而出旋被某姓追獲扭入捕房捕頭令押候解送公堂禀請讞員張柄樞司馬訊辦 
[筵資移振]  
　　頃據本埠陳廣昌竹布寳號仁翁述及前月屋宇翻造落成渥承各寳號及諸親友寵貺賀儀理應設延答謝因思災區求振綦迫卽將筵資洋一百元移助急需并爲親友造福等云祇領之餘仰見賢主嘉賓善願宏開時艱共濟災黎蒙福功德無涯焉上海北巿絲業會館籌振公所施則敬謹誌 
 
 
 

Page 5

 
 
   
 
 

Page 6

 
 
　　新印鉛板各種書籍照碼折扣出售　　三馬路申報館申昌書畫室發兌 
聖武記六角○小五義三角五○分類尺讀五角○快心編五角○蟫史二角五○耳郵一角五○薈慕編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使疏球紀一角八○東池草堂八分○禀啓零紉一角五○瀚海尺贖四角○三岡識略三角○夢園叢說二角○文海披沙二角○甕牖餘談二角○四夢彙談二角○和約彙抄二角○中東和約五分○中俄和約五分○灜寰瑣記三十○寰宇瑣紀三十○照溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○驪砭軒質言一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五集一角五○歷代陵寢備考五角○鋤經書舍零墨一角○曾文正公家書四角又大事記一角五又求闕齋日記一角五又書札一元二角又白紙家書五種六角○海上尋芳譜一角○妙香室叢話四角○東藩紀要一角五○啓矇眞諦七分○紅樓夢補四角○名賢尺牘七分○歷下志游八分○西洋記四角○霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○　亭雜錄四角五○道聽塗說二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桄二角○音註小倉山房尺牘二角○思益堂日札八分○三借廬贅譚三二角五○瓜廬尺牘一角五○十粒金丹七角○醒睡錄三角五○欣賞尺牘二角五○風月夢三角○集錦尺牘一角○外科全生集八分○詳註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○廿五年諭旨每本三角 
　　頭痛立止膏 
本藥房自創製頭痛立止膏以來已歷二十餘年其功效靈騐早蒙　諸君稱許信用詎近者有射利之徒以僞亂眞選料旣已不精製法又復不善以欺大方耳目雖其品質懸殊顯然易見然仍恐買客爲其所惑故特聲明須知本堂自製全係秘方獨得藥料一切别家不備所以前着曾經增價十文倘貴客光顧希請明本堂招牌庶不致魚目混珠至幸至寺每封價錢十文上海河南路老巡捕房對門樂善堂老藥房謹白 
　　重校精印大本中西算學大成 
是編爲嘉善陳仲周先生物輯早已風行海内惟是卷帙浩繁繪回校算非出一手本多訛舛近日各坊又復翻印小本漫漶訛奪尤甚貽誤匪淺茲先生重加校正凡圖式之未盡合格者更易無遺並將所採譯本某書某卷某欵於眉上註明俾學者引用無兩歧之憾精印大本較原印尤爲清晰可稱完善定於十二月朔出書零售每部實洋四元批發另議書經存案翻印必究欲購者請問上海四馬路古香閣書坊可、也 
　　立愈小腸疝氣除根神藥 
　　廣東陳恒德堂神藥到申 
本堂秘製立愈小揚疝氣膏藥其功之速無出其右無論陰嚢腫脹陰核偏墜甚至坐臥不安痛苦難忍速將此膏貼之立覺陰嚢縮小氣鳴脹消極至兩天包能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
　　横濵正金銀行上海分行新訂章程廣告 
　　新式存单以及相與徃來支觧簿集 
　　本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞而里昂美國紐約舊金山布哇香港孟買東京神户長崎韓城仁川釜山等名都大邑諸有通交以及中國上海天津牛莊北京等分行亦歷有年數專辦銀行應有一切交易無不克已招接存欵更竭誠實久蒙中國達官鉅賈交相稱贊本行格外精心研究接應惠顧現由總行刋到均用華文專備中國仕商樂取便捷易於通曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
　　　　新協隆紗廠有限公司招股告白 
啓者協隆老紗廠自十二月四號經耶松廠主拍定後今仍擬集股開辦惟從前經理立法未善欠於整頓其中有不便之處一言難盡今從洋東想出新法改爲新恊隆紗廠有限公司仿照香港立法招股新章計集股八千股每股收元五十兩分三次收兌第一次每股先收元十五兩第二次於三月一號復收元十五兩第三次於四月一號再收元廿兩合收五十兩共計集成股元四十萬兩公舉董事恊隆洋行飛倫先生平和洋行李第而先生大豐洋貨號邵琴濤先生愼裕號朱葆珊先生無論新舊各股東如蒙業就能得生意蒸蒸日上有股諸君共享利益開收股銀以英一千九百零二年正月份二十八號止所有該紗廠經耶松拍來計開廠地四十四畝坐落楊樹浦路廠内所存針車二萬零三百九十二部又花棧房一所内存棉花二百三十六擔統計棧内所存各貨計値九八元一萬二千兩房子機器所有之件計保險五千兩尙未到期又絲廠一所内存繅絲盆四百十六隻另有二層式大棧棧四宅亦坐落楊樹浦之南計地六畝四分其地今經耶松大班賣去計得實元七萬一千二百五十兩計該廠從道勝銀行拍來計元三十八萬兩除過大棧房連地皮六畝四分賣見元七萬一千二百五十兩凈計元三十萬零八千七百五十兩今議集股四十萬兩有得集足除過拍欵大約尙存元九萬兩卽可動工以作常年行運資本其價較以前便宜一半之多除此九萬行運之外尙有絲廠房子以後如有受主亦可出售租値每月可得租金元四百兩現在器具完好立法簡便諸色考究實力整頓諒可與各廠並駕齊驅也所有内外事務除中西散董商議外其用神均歸總經理是問茲今耶松大班於英一千九百零一年十二月廿三號與高易律師定立議單將來該廠買進賣出以歸高易律師代理協隆洋行大班亦立合同以後該廠進出均歸協隆一家經　所有集股收銀之處均歸匯豐銀行以及各埠匯豐分行或協隆總經理處均可其股單卽日印好送交匯豐將來銀洋進出以及支票等情悉歸該銀行進出欲觀新廠章程當向售股處取閱瑞有買股收銀十日以前再來取立股單其詳細一切規條稿存高易律師處可以到彼索觀看過之後所定之股十日以前不得退還以昭劃一愼重也總經理協隆洋行飛倫謹啓 
　　禮拜一拍賣 
　　准於廿五日二點半鐘本行拍賣水漬鐵絲四桶燈帶一箱各式檯燈吊燈樣子二箱花瓶水瓶粉盒一箱木匠鐵器傢生一箱香餅酒六箱紫銅數担餘貨不計此佈倍發行啓 
　　香港太古糖局 
　　車糖出售 
　　本行由港自運ＢＡ唛五温Ｂ唛四温半ＯＷ唛四温二五　唛四温　唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　禮拜二拍賣 
　　茲於廿六日二點鐘在本行拍賣海南輪船撈來洋紗一千餘斤鐵練鐵板其貨水漬貴客欲意者屆時請至該棧面拍卽付現銀此致壳件洋行啓 
　　禮拜二拍賣 
　　准於廿六日十點鐘在本行拍賣東洋顧　并風景太窰花瓶地毯餘物不計此佈瑞和洋行啓 
　　失票 
　　今遺失興記棧支宏大莊第廿五號票一紙計十二月初十期元二百九十兩已向前途說明此票永遠作廢望各寳號切勿收用特此聲明興記白 
　　賠欵迅速 
　　前日隔鄰失愼本號幸未殃及惟貨物水漬不堪曾向天祥洋行黎君贊臣經手保險今賠欵收妥可見該公司誠實可靠此誌五馬路廣興利啓 
　　吉陞棧告白 
　　自庚子夏季起客欠所押物件恐蟲傷鼠咬一律明年正月底爲限將棧票取贖過期不贖拍賣恐未週知特此登報 
　　嫩面玉容散 
　　此散治男女面上油膩黑氣烟色酒剌雀班暗晦等患每晨搽擦自然嬌嫩滋潤清秀眞整顏妙品也每瓶三角每洋照拆四瓶上洋二馬路中吉京都天寳齋便是 
　　咳嗽不吃藥 
　　吃煎藥管卄卅刻　乏無力還是咳嗽貼化痰膏力長管七天立止咳嗽化痰成水養肺原愈陳病多年虛癆咳嗽除根每張錢一百文京都積善堂上海英大馬路石路公興里内 
 
 

Page 7

 
 
   
 
 

Page 8

 
 
   
 
 

Page 9

 
 
[奏疏彚錄]  
　　御史黄曾源片再風聞廣西學政劉家模考試梧州之時座船滿載私鹽緝私局委員以其偷漏過多禀請查騐該學政不知自愧反將委員大加申斥遂至當塲起出私鹽五千餘擔之多該學政意圖反噬又復詐開失單以巡船打刼爲辭請督臣追贜究辦督臣陶模置之不理迄今粤省官塲僉以學政漏私御史索詐傅爲笑柄廣西離京稍遠其他劣迹雖未周知卽此一端則其操守平常已可概見且聞該學政素行不端居鄉包攬詞訟與差役猫鼠同眠合縣之人置之不齒洎至觀政銓曹洊司台諫惟是孳孳爲利假公濟私人皆去若之浼去歳拳匪恣行焚殺之時該學政竟至率令拳衆挨家　拿奸細是欲敗壞國家法度以遂其睚眦報復之私至今言者寒心聞者切齒此其貪淤奸險實屬衣冠敗類玷辱班行應請旨一併罷斥以端風化而儆官邪臣爲懲貪除侫起見謹附片糾叅是否有當伏乞聖鑒訓示謹奏奉旨欽此 
頭品頂戴兩廣總督臣陶模跪奏爲奉旨飭查廣西學臣劣蹟先已訪聞委查明確據實覆陳仰祈聖鑒事竊光緒二十七年十一月初一日承准軍機大臣字寄光緒二十七年九月十六日奉上諭有人奏廣西學政劉家模考試梧州之時座船滿載私鹽經委員查騐起出五千餘擔之多該學政不知自愧又復許開失單以巡船打劫爲辭請督臣追贜陶模置之不理等語學政職司文衡宜如何潔身自愛若如所奏實屬貪鄙著陶模按照所叅各節確切查明據實具奏毋稍徇隠原片著抄給閱看將此諭令知之欽此遵旨寄信前來等因並抄寄原片一件到臣承准此伏杳廣西學政御史劉家模上年到任之時沿途需索夫馬曾准前河南巡撫臣于蔭霖咨會各省有案抵任之後按臨平樂梧州鬱林潯州等處聞其闗防甚不嚴肅錄取文武生童多由賄託棚規供應等項格外勒索加增西省官紳來東無不道其劣蹟聲明狼藉不堪臣當卽札飭廣西藩臬兩司派員密查旋據廣西布政使張曾敭兼署廣西按察使桂平梧鹽道廣敏詳稱派委員分路確查得該學政按臨平樂向章應得朋規銀八百兩該學政向平樂縣辊索銀一千二百兩平樂縣未允致送復向平樂府面索銀一千兩平樂府以原有銀兩供應一切多用銀五十餘兩按臨梧州於應得棚規外加索銀三百兩供應一切多用銀一百餘兩按臨鬱林於應得棚規外加索銀六十六兩供應一切多用銀二百二十餘兩並同爭索供應派承差綑提辦考司事司事避匿遂將備辦供應各物擄去按臨潯州辦考署平南縣知縣試用同知莊藴寛迎謁之時卽以前考各屬頗有謡言宜顧惜聲明爲勸向送棚規一千八百五十一兩該學政向商加足一千五百兩莊藴寛應允照送供應一切多用銀二百餘兩復因船户販賣私鹽被獲加索津貼銀一百六十兩其餘經過地方州縣應備夫役船價均較從前各任多加百餘兩數十兩不等道經容縣並有藉口縴夫遲緩拘禁辦差家人隨令船户羣毆致傷情事至闗防不嚴一節雖人言嘖嘖而無實據可指惟該學政點名之後卽入内堂不能親自檢察等情臣接據該司等詳復之後因喘恙復發未及具奏適奉諭旨飭查臣查原叅該學政居鄉及在京各節雖均無可查考其考試闗防是否嚴密有無賄託亦無實據可指自不能以傅聞之詞爲斷惟所至之處增索棚規及供應一切或百金數十金不等均據委員訪查確實該學政因聞臣飭司委員密查是以有請裁减棚規之奏以爲掩飾地步其船户在北流地面販運私鹽被桂平縣屬大理江緝私廠拿獲三十萬斤該學政謂有衣物寄放在船電請查追並開具失單發交桂平縣查閱單開失去綢縀等項價值不貲且係婦女衣料居多誠如原叅所云傳爲笑柄且該學政嗜好甚深所用親友亦多不能檢束學政臣爲一省師表似此貪劣洵屬有玷官箴應如何懲儆以肅官方伏候聖裁除船户劉賢向等販運私鹽被大理江緝私廠拿獲一案已發廣州府訊明照例議擬咨部核辦外所有臣奉旨飭查學臣劣跡謹將先已訪聞委查實在情形恭摺具奏伏乞皇太后皇上聖鑒訓示謹奏奉硃批另有旨欽此 
河道總督兼署河南巡撫奴才錫良跪奏爲遵旨酌保辦理河運尤爲出力人員懇請恩施奬勵恭摺仰祈聖鑒事竊奴才前因東省辦理河運在事出力各員上年已屇三年彚奬之期當將可否援案保奬緣由附片具奏請旨欽奉硃批准其擇尤酌保毋許冒濫欽此欽遵恭錄轉行去後兹據運河道崔永安查明上三年存記尤爲出力文武員弁禀請保奬前來奴才伏查東省運河爲南漕經行要津自黄水穿運以後河身節節受淤每屇重運經臨隨處疏挑導引倍費經營而上年新漕入境正值道路不靜當經前護運河道樓汝同及該道崔永安等先後督率文武員弁沿途嚴密防範加意保護前進較之往年尤屬倍著辛勤惟查三年以來在事出力各員爲數過多奴才復經詳細稽核切實删减兹謹擇其尤爲出力者繕具清單恭呈覽合無仰懇天恩俯准分别給奬以示鼓勵出自鴻慈逾格除將各該員弁履歴照例造册咨部外所有遵保辦理河運尤爲出力人員緣由理合會同山東撫臣張人駿合詞恭摺具陳伏乞皇太后皇上聖鑒謹奏奉硃批該部議奏單併發欽此 
奎順等片再奴才奎順前准宗人府府丞盛宣懷咨開奉旨盛宣懷支電悉自張家口至京至烏得電杆全被毁失亟須修復應用電杆木約五千根擬援照前案由多倫諾爾所屬圍塲採辦等語著照所請卽由盛宣懷咨行李鴻章奎順派員認眞點騐毋稍遲延欽此奴才當卽欽遵電旨遂派察哈爾正白旗副將領巴圖卾奇爾廂白旗副將領綽克圖蟒賴前赴多倫諾爾所屬之圍塲會同委員照數點騐當經附片陳明在案兹據辦理電缐工程委員已革江西餘千餘知縣何其垣禀稱計採用電杆三千根於八月二十日如數採畢並未逾奏定之數現已止採起運等因禀報前來核與奴才所派點騐委員副將領巴圖卾奇爾等詳報數目相符除分咨查照外理合附片陳明伏乞聖鑒謹奏奉 
[硃批該部知道欽此]  
　　吏部尙書宗室敬信等謹奏爲議叙具奏事内閣鈔出山東巡撫袁世凱奏稱駐東嵩武軍月餉由豫省恊濟光緒二十二年冬間升任撫臣李秉衡援各省協解新疆軍餉奬叙成案奏請將恊解嵩武軍餉之河南撫臣及司道等從優議叙在案查各省解清甘肅新疆軍餉係按年由受恊省分奏請奬叙今河南協解嵩武軍餉自上屆請奬後迄今又已三年均係按年解清共計籌銀六十餘萬洵屬畛域不分力維大局自已併案奬叙河南撫臣裕長係封疆大員應如何給奬之處非臣所敢擅擬其辦理河南善後支應局之布政使景星開歸陳許道穆奇先河南補用道王夢熊候補道陳履成等四員可否仰懇天恩俯准照案交部從優議叙等因附片具奏光緒二十六年五月十九日奉硃批裕長均著交部從優議叙欽此欽遵鈔出到部查定例議叙加級只准給予尋常加一級從優者再給予紀錄二次等語應請將前河南巡撫裕長升任河南布政使景星河南開歸陳許道穆奇先補用道王夢熊候補道陳履成均照便各給予議叙尋常加一級從優各再給予紀錄二次所有臣等議叙緣由理合恭摺具奏伏乞皇太后皇上聖鑒再此案例應專案具題臣部正在核辦間適值軍務倥偬未及題覆今題件均已改奏自應一律辦理合併聲明謹奏奉硃批依議欽此 
沈瑜慶片再淮安府裹河同知徐肇濂現在委護淮揚海道印務所有裹河同知員缺查有候補同知汪詠沂堪以委令暫行代理除會飭遵照外謹會同兩江督臣劉坤一附片具陳伏乞聖鑒謹奏奉硃批吏部知道欽此 
 
