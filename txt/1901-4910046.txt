# 1901 - 91 - 4910046

 

Page 1

 
 
[售報須知] [  申報館主人啟]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有關本應控官訊究現經彼浼人緩頰自願停歇不再混售本報如日後若輩故智復萌仍敢巧爲嘗試本館當禀請英領事照會地方官從嚴懲辦决不容情特此布告 
[勵恥說]  
　　今之策時務者莫不曰中國弱矣宜救以强中國貧矣宜救以富而問以救弱救貧之法則曰練兵焉製器焉足以靖内憂足以禦外侮則國不期强而自强矣廣築鐵道以利轉連廣開各礦以濬利源於是商務振興國不期富而自富矣更須廣設學堂函育人材以爲富强之本以收富强之效泰西各國整頓之法不外乎此我而亦步亦趨即不能駕而上之亦豈難與之頡頏哉惜乎中國不思整頓耳不知中國於此數者雖未必竭力整頓然亦未嘗不亦步而亦趨兵非不練也且習洋操矣器非不製也且倣洋式矣乃非特外侮不能禦且復内憂時作盜賊蜂起豈非練兵製器之尚不足恃乎鐵道雖未廣設各礦雖未廣開而轉運開采之處亦已日漸擴充學堂雖未廣興而官民所設者已不下百數十處而至今仍有乏才之歎非鐵路礦務學堂之尚不足恃乎然西國固因兹而興而中國學之依然貧弱推原其故中國之弊病一日不除卽步武泰西終難呈效雖有良法莫可挽回其病何在曰在因循浮僞人心之不知勵恥也上有好者下必尤甚官所以治民者也宜如何清廉如何勤愼而乃世風靡靡僅思館一已之囊槖不顧竭百姓之身家其中雖不無清廉勤愼之員而懼遭傾軋懼違情面勢不能處獨立之勢於是奔競之風日開夤緣之路日廣官不能勵恥而官方壞矣兵所以衛民也授之以器養之以糧教之以戰陣原爲致力疆塲捍衛地方之和乃無事之時操演非不可觀及至兩軍相見不待交刀而已旗靡轍亂卽如甲午遼東一役說者皆謂華兵彈皆中背雖屬苛謔而亦非鳥有之事卽此可見中國之兵無恥已極恥心一忘安望其能殺敵致果哉士爲四民之首士風正則民皆向上士風壞則民皆效尤關繫最重近來中國士風大有江河日下之勢非迂腐不堪卽囂張過甚故雖學堂徧設所學未必精進而先染囂張之習彼以爲可除迂腐矣殊不知迂腐之極激爲囂張其病與迂腐等且更甚於迂腐昔賢所謂刻鵠不成尚類鶩畫虎不成反類狗者囂張之習卽迂腐之進階也而其病根皆中於功利之心太急功急之心一急一若無事不可爲推而至於榜標傾軋夤祿奔競豈非不能勵恥有以致之乎今日者中國恥辱極矣苟人人能勵恥終有雪恥之一日若鴀在自勵而僅以雪恥爲念則必蹈拳匪之覆轍在當時不知時務者以拳匪爲有恥之徒致釀成此大恥辱之事是又不可誤會者也孔子　道之以政齊以之刑民免而無恥道之以德齊之以禮有恥且格王化之大僅一恥字尚不足使風俗之純然當此世風不古之時自當先勵以恥孟子謂羞惡之心人皆有之恥固人人皆有者也惜無激發勸導之者以致誤會而誤用耳欲勸導而激發之是不能不有望於在位之君子矣 
[本館接奉電音]  
　　昨日午刻西安行在飛電傳來上諭三道敬謹譯登○二月十六日行在内閣抄奉上諭黄槐森著開缺另候簡用廣西巡撫著于蔭霖調補欽此同日奉上諭德壽奏廣東紳士恭進方物據呈代奏懇請賞收一摺該紳等情詞懇摯出於至誠深明尊君親上之義洵堪嘉尚所進方物卽著賞收同知楊澧等三十五員均屬急公奉上著一體傳旨嘉奬其中黎國廉等三員旣集貲貢獻復跋涉遠來情殷瞻仰尤徵忠愛之忱三品銜候選郎中黎國廉著以道員發往福建儘先補用並賞加二品銜五品銜内閣中書梁慶桂著以侍讀升補二品頂戴奏留廣西委用道陳昭常著仍以道員分發廣西儘先補用同知銜分省補用知縣譚學衡著分發江蘇補用廣西試用府經歴馬慶釗著以原官卽補南海縣學宫番禺縣學宫東莞縣明倫堂順德縣譚雲文社著該督撫擬給匾額各一方以示優異欽此○十七日行在内閣抄奉上諭湖北巡撫著錫良補授欽此 
[電召重臣]  
　　京師采訪友人云崇受之協揆敬子齋冡宰欽奉電傳諭旨促赴西安定於二月十八日就道其前站先於初七日啟行傳者謂二公抵秦係奉命核議回鑾之事云 
[親王持節]  
　　京師友人來信云中朝派往德國道歉之醕親王奏調張燕謀京　翼爲叅贊并携帶繙譯官六員六部司員各一人至赴英唁賀之肅親王則以張冶秋總憲百熙爲叅贊何日啟行携帶隨員若于人刻尚未經擇定也 
[美人購島]  
　　英京倫敦來電云美利堅國前向西班牙政府購取所屬加機仁島華歴本月初六日已將金圓十萬枚發交駐西美使夏君轉呈西班牙主矣 
[東安閙教]  
　　京師采訪友人云此間傳聞正月某日寓居順天府屬東安縣之英國教士　君驀被匪人戕害或曰肇禍者係海河巨盜是耶非耶一時尚難偵訪確實也 
[丰規峻整]  
　　西安采訪友人云端午橋方伯奉開藩汴中之命卽於正月初九日階辭定期二十四日起節赴任二十三日忽奉温綸護理陜西撫篆隨涓吉本月某日接受關防翌日牌示轅門曰照得本部院不受苞苴幕府文案諸人亦絶不與外人交通凡節禮年規與夫門包茶敬隨封及一切禮物概行革除絲毫不准餽贈如有在外冐騙需索者無論何人卽行綑送究辦年前已將此事明白嚴示僚屬原包文武而言乃自示之後各文員咸知遵依不敢以財賄來轅武職中尚有窺探揣測而欲致此陋規者各武職沈鷙有略廉正不阿者本部院不敢謂一無其人而積習甚深流俗難拔平素不知紀律操練爲何事而以趨奉夤緣求其旣富且貴　確係十有七八侈靡敗壞言之實堪憤恨合再申明牌示爲此示仰所屬文武官員一體凛遵其各幡然改圖力自振拔以求盡其職分之所當爲倘敢以絲毫賄賂來轅嘗試定當立干叅革勿謂言之不豫並須訪查本部院衙門差弁丁役人等如有在外招摇撞騙藉端需索情事准立卽送究除將犯事人審實嚴懲外拿告者定必重加奬勵也切切毋違特示觀此亦足見中丞丰規之峻整矣 
[難裔回南]  
　　京師采訪友人云原任直隸提督聶功庭軍門於去秋拳匪作亂時在天津戰殁旋由眷屬扶柩入京暫厝瀘州會館日前李傳相特令招商局某輪船載送軍門忠骸及太夫人夫人公子回里啟行之日遣親軍小隊 
 
 

Page 2

 
 
沿途護送以免疏虞 
[愼重軍裝]  
　　廣東商務報云營勇恃洋槍爲護身符終歲相依爲命一經裁撤責令繳還則每以破爛者易取精利之物鬼蜮伎俩往往然矣兹廣州軍械總局憲出示曉諭曰案奉兩廣總督部堂陶札開照和勇營裁撤繳還軍裝往往破爛不全原領精利槍枝及還局非故將機括損壞卽掉換别種舊槍使其不能施放換出好槍或賣給匪人或持以行盜營哨各官並不追究積習相沿深爲可恨現方查禁私携槍械豈能任聽散勇帶槍出營查已裁之水師提督馬鎭黄鎭各營及已撤之番從花緝捕行營業經咨行照辦各該營成軍未久且逐日操防槍枝號衣斷不致一時破壞應卽責成各營哨什長將原發數目逐一騐明繳齊解交軍械總局由局查照具領原案點驗收存具報倘有數目不符或槍枝等件掉換破爛者卽責成該營官哨官照價倍繳仍追查帶槍出營之散勇從嚴懲辦除咨行認眞收繳解局移報外合就札飭札局即便遵辦等因奉此合就杪錄曉諭爲此諭仰各熍肖弁一體遵照毋違特示 
[募勇述聞]  
　　漢口訪事人云湖廣總督張香濤制軍以富有票匪尚未根株盡絶而駐防各營勇大半移守他處省中不免兵力過單因有加募十營之信然確否尚未敢知也 
[統領易人]  
　　鎭江訪事人云長江水師提督總統江勝全軍黄芍巖宫保坐鎭京江已歴年所現將交卸營務回駐太平府節轅所遺統領江勝全軍一差由兩江總督劉峴帥遴委候補道杜雲秋觀察師預接任大約日内卽可蒞差矣 
[軍麾赴惠]  
　　廣州世說編云碣石鎭總兵劉淵亭鎭軍於去年奉調赴惠州勦辦土匪旋於本年正月秉節回省賀各大憲新禧迨本月初八日親詣各憲轅辭行定於初十日仍赴惠州駐紥 
[偷漏宜防]  
　　廣東商務報云前者兩廣督憲張香帥奏准運米出洋以濟覊旅華民日食每年限五十萬石爲額不得偷漏分毫嗣以粤省歉收卽將此事停止兹者大憲查得旅居海外華民日食所需必資内地接濟是以仍准如前販運惟恐奸商有漏私情弊爰於本月某日札飭海防兼善後總局出示曉諭曰照得運濟外洋金山等埠華民絲苗銀粘各等食米現經本局詳奉督撫憲奏明弛禁仍准照案販運每年以五十萬石爲額每石一百斤由九龍拱北兩關帶抽每石經費洋銀一元如遇歉歲仍隨時停止并劄行九龍拱北兩關遵辦在案惟米石出洋前據善堂紳董查明可不經由九拱兩關者共有四處一在横門焦門外之九洲洋面一在虎跳門外之螺豬山并崖門口一在零丁洋邊一在泥灣門企人石洋面奸商皆可繞越走漏除通飭緝私各輪扒船不時前往指定各地方實力稽查截緝以固餉需外合行出示曉諭爲此示仰闔省業米商人遵照爾等須知此次准運米石酌收經費係爲積榖裕餉起見嗣後如有販運出洋者務須遵照定章前赴九拱兩關報明聽候查騐每石百斤完繳經費洋銀一元每年運出仍以五十萬石爲額倘敢繞越偷漏以及不遵查騐一經截獲定將米石充公并將走私之人從重懲辦决不姑寛各宜凛遵毋違特示 
[刑人於市]  
　　蘇州訪事人云本月十五日臬轅奉到陜西行在刑部釘封文署江蘇臬司朱竹石廉訪即飭長元吳三縣主將用藥迷人之竊犯陳樹棠强搶孀婦之兇犯奚阿四及盜犯某某等共十名由司府縣各獄中提出會同中軍守備夏守戎督帶兵士數十名押赴北市大校塲處决 
[山塘火警]  
　　姑蘇訪事人云本月十四日之夜閶門外山塘附近某鋪忽然火起各水龍聞警馳往竭力救媳僅焚燬房屋二三椽餘皆無恙 
[陜省官塲紀事]  
　　西安采訪友人云去冬陜西巡撫岑雲階申丞奏派曾部郎廉雷太守在夏同太守鎭甡尹太守昌齡分赴各縣稽查振務兹聞鳳翔縣吳大令復元有被人列欵訐控情事中丞已委署留壩廳同知李司馬端渠前往接署矣○去秋聖駕西巡隨扈王公大臣祗三十餘人此外各部司員亦不過數十員刻下知和局將成陸續前往行在効用師師濟濟多至三百餘員僅以官車馬匹言之已每月需至芻豆銀二萬餘兩此外起居服御在在需銀荒歉之餘何以堪此噫 
[浙省官塲紀事]  
　　杭州訪事人云去年調任廣東提督學政文叔平太宗師交卸後因患清恙奏請賞假醫治現已告痊擇於本月初八日由省垣起節赴粤履新○署杭嘉湖道童觀察惟現當春汛沿海石塘恐有損壞爰於本月初七日排導出清泰門前往察看有損壞者飭工程局赶緊修理○署歸安縣正任仁和縣蕭藴齋明府冶輝奉藩憲榮伯衡方伯飭回本任擬於本月十五日來省接印嗣因接署歸安縣之邵楚白大令同珩甫於初十日交卸遷善局事務尚有撫轅收呈一無無人庖代未便即往歸安因改遲至二十一日受篆○平湖縣知縣吳殿英大令佑孫丁憂遺缺前經藩憲榮方伯詳請以正任諸曁縣沈劍芙大令寳青調補尚未奉到部覆而沈大令於正月某日在仁和縣任内病故因改擬以分水縣金大令廷棟調補平湖縣至諸曁縣缺則以現署江山縣候補知縣張子厚大令善友請補○寗海縣知縣沈思齋大令惟賢丁憂　缺藩憲榮方伯以新海防遇缺前補用知縣陳挹霏大令承澍請補○遷善局委員邵楚曰大令同珩現署歸安縣篆所遺局差由藩臬兩憲會委候補知縣祁大令蔭甲接辦已於本月初八日下札飭知矣○調署浙江運司許豫生都轉接篆後仍駐行臺因升任臬司世振之廉訪尚未遷出運轅故也惟商童則在運轅扃試○新任浙江臬司世廉訪因病請假迨期滿又續假二十日撫憲余中丞因飭許都轉仍兼綰臬篆 
[燕臺塗說]  
　　京師訪事友人云日前德國駐京便宜行事大臣穆君發出示諭實貼東交民巷略謂玉河橋東一帶洋兵所占民房至西歴四月初一日卽華歴二月十三日一律退出各房主或願收回房屋抑或拆毁木架者均聽其便但須預先報明以免臨時歧悞等語並聞彼處劃歸各國界内之各部院衙門經中國議和全權大臣照會各國駐京使臣請卽交還各使已電逹本國政府請示遵行矣○前者保民公所紳董五人被日官正法一事曾列報端嗣悉五人皆用槍擊斃並非梟首内有帮董黄立基號季元者籍隸江西前曾入陳廉訪澤霖幕府去歲浪游京邸適各國聨軍設有公所總董謝某一再懇留引爲臂助黄辭不獲已遂至同罹斯難廣通寺某僧與之友善死後出資棺殮暫厝寺中語云一死一生乃見交情洵然○正月二十九日午後有德國巡兵數人率同華捕至大李紗帽胡同火神廟夾道青峯巷燕家胡同王皮胡同等處搜獲賭徒數十人解送德知府署詰知琉璃廠繙譯姚某與煤市街土棍張一均有騙詐情事因一併拘訊旋悉姚張通同一氣僞稱洋巡捕許令各賭棍開局誘賭姚每日婪索洋銀一元五角張每日婪索京錢六千計賭局十五處按日持摺往收爰將各賭棍分别重輕笞責釋去姚責軍棍一百三十下洎家屬舁回業已氣絶張本擬重責嗣以一再哀求改罰洋銀若干圓俟繳到後卽行開釋 
[江上烟波]  
　　漢口訪事友人云本月十五日清晨陳慶門都戎督率漢防團防全營勇丁就循禮門外操演直至日下崦　始各整隊而返○本月某日雷祖殿左近人王某與比鄰某甲因細故口角事後甲復糾集同黨將王飽毆以致傷重斃命刻下屍親已投夏口廳署禀請廳尊陳少石司馬相騐矣 
[隋隄鶯花]  
　　揚州訪事人云郡城缺口街蔣家橋一帶康莊大道鋪户如林上年兩次火災各店喪資甚巨兹本街紳董羅會同等擬集貲在適中之地建立水倉聨名禀呈甘泉縣宰請卽立案出示俾衆咸知禀中略謂治下蔣家橋缺口街皮市街地當衝要本有水倉嗣因經費無 
 
 

Page 3

 
 
出遂至廢而不舉乃年來火患頻仍上年冬更迭次火災苦無水龍施救雖各處善堂聞警來援道途遥遠終覺鞭長莫及職等或累世家居或多年立業身家維繫目擊心驚因公同籌議願各出資於缺口街購置相宜房屋建立保安堂水倉並開鑿水池置辦水砲及一切物件延請誠實司事專理其事至常年經費以及出龍時燈火所需向由鋪户量力捐助事屬公舉無不樂從惟恐有不肖棍徒阻撓滋擾爲此叩乞諭禁並出示周知等情聞甘泉縣周明府業已俯如所請照章立案矣○每届春令揚城各當道在新舊兩城設立牛痘官局凡貧民之家有寗馨者皆可到局求種不費分文本年節令較早上月下旬天氣已漸和煦於是各局均提前開辦不料邇者天時寒燠不一初八九日重復可御重裘是以有孩之家咸觀望不前大約節過清明襁褓而來者或可相屬於道矣○日前甘泉縣所覊獄罪犯某甲因病倒斃縣主周明府禀請府尊沈碧香太守就近檄委江都縣湯大令前往相騐委係病斃並無别故因飭備棺收殮然後趨詣府署禀知○徐凝門街東康山左近曾文正公祠每届春秋二季地方官祭奠之後復由兩淮四岸各商虔備牲醴公同致祭以誌弗諼本年各商涓吉二月十九日舉行先於十八日午後齊集祠中演習届時並請運憲程雨亭都轉行禮 
[金閶雜錄]  
　　蘇州訪事人云揚州人陳某夙擅易牙之術在蘇垣某公館治庖其妻寄居蘇州府署頭門内西裏庫與同鄕徐某友善邇來徐失業無聊恒向陳告貸不如其願頓起歹心竟於上月某夜糾同甲乙兩無賴狙伏東裏庫暗陬夜將半陳事畢而歸道經是處突被持械毆仆用棉絮塞其口褫去上下衣併攫取身畔洋銀八元數角旋復拔出利刃意欲戮死正在間不容髮之際適府照磨姚叅軍因公過此查悉情形飭差釋陳之縛喚地甲舁送回家翌日報經西路總巡某明府飭差四處緝拿某日獲徐於　門外解回研訊正欲移送縣署陳恐冤仇莫釋籲乞從寛明府乃飭笞一千板枷號犯事地方示衆期滿遞解回籍○前者太湖水師後營已革勇丁徐春林被左哨三號砲艇哨弁張家泰揑報病故偕營主劉游戎赴牙釐局領取恤銀徐聞之投中軍署禀控中軍章叅戎准之飭弁傳諭營官迅將詳細緣由禀復候核○本月十七日爲清明令節好事者舁府縣各城隍偶像出游蘇州府張太守率同總捕同知黄司馬長洲縣蘇大令元和縣王大令吳縣田大令呵殿出閶門詣虎邱厲壇致祭迨事畢言旋時已傍晚矣 
[上海官塲紀事]  
　　昨日午後英美租界公廨讞員張柄樞司馬命駕至蘇州河畔謁見新任兩浙鹽運司黄幼農都轉○傳聞江蘇巡撫聶仲芳中丞將因公赴金陵本邑官塲飭人探聽何日過申以便竭誠迎迓 
[示期府試]  
　　前日上海縣汪瑶庭大令接奉松江府余石蓀太守札開府試日期定於二月二十九日取齊三月初一日開考等因遂於昨日發出紅示曉諭本邑各童届期毋得自誤 
[履勘盜蹤]  
　　本月十四日之夜浦東張家樓屈振傑所開雜貨店被盜行刼旋經法租界包探拘獲盜犯劉明山傅才喜等七名押解上海縣署經縣主汪瑶庭大令研訊收禁旋卽通禀上憲移會城汛周鑑之千戎訂於昨日往勘届期適大令别有要公祗由千戎前往勘明盜蹤嚴飭部下兵丁會緝餘犯 
[密拿梟匪]  
　　前者常州府屬武進陽湖兩縣境有梟匪聚衆滋擾情事後經蘇省防營前往驅散近日太湖水師統領歐陽副戎訪知若輩匿跡滬江法租界因札飭某弁來此購線協探緝拿 
[日兵隨喜]  
　　前日有日本兵四十餘名乘杉板船至本邑西南鄕龍華寺隨喜巡防局員楊聘侯二尹恐鄕愚無知跟隨譁譟立卽派勇前往彈壓日兵遊眺多時始打槳而返 
[英界火警]  
　　前晚四點鐘時英租界雲南路會香里三百八十四號門牌某姓家不戒於火致兆焚如瞭望臺上旣鳴鐘告警救火會各西人卽驅皮帶車馳往吸水圍噴得即熄滅僅焚燬房屋一椽 
[江南機器製造局紀事]  
　　前日江南機器製造局總辦潘芸蓀觀察策騎至龍華寺一帶巡察蓋因邇日每有西兵逐隊而至覽賞春光故彈壓鄕人毋得肇事也○江南機器製造局總辦潘芸蓀觀察查得局中經費支絀若非力圖撙節恐有不能持久之虞爰擬將各廠司事裁去二成工匠亦裁去數成以省糜費 
[上海縣署瑣案]  
　　前日賭徒顧德章投上海縣署控金玉書藉端勒詐等情縣主汪瑶庭大令研訊之下顧供小的被賭棍某甲糾令局賭騙去銀二千兩事後向之理論由金勸令酌還若干小的旋酬以洋銀一百餘元金不滿意帶同蕩婦陳桂英包探夥陳某楊某多方恐嚇叩求嚴究大令者押候查明核辦○前晚蔡錦山控請驗傷縣主汪大令研訊之下四鋪地甲嚴升拘解行兇人楊仲生王阿妹陳世榮到案大令正欲訊供蔡先訴稱小的係廣東潮陽縣人年五十有一向在治下花草浜開設大發小烟館是晚楊王陳相約前來過癮時楊已沈醉嘔吐狼藉小的斥之楊卽將茶臺擲傷小的頭顱痛極仆地忙亂中失去烟槍三枝叩求究辦蔡姪朝榮所訴相同嚴甲禀稱當晚小的聞信卽將楊等拘獲楊供小的向在日升茶食店爲夥是晚偕陳至大發小烟館過癮後因酒醉嘔吐急持苕帚掃除蔡尚嘵嘵不休以致口角伊自將茶臺擲碎玻璃窓仰面跌傷求恩明鑒陳所供相同王供小的向之解勸致被悞拘大令飭仵役驗得蔡傷勢甚重給以傷藥諭令回家敷治楊等飭具呈保辜結收押候懲 
[上海巡局紀事] 　 
　　前日本邑保甲總巡局差役某甲巡至南市某處見楊和尚凌毛毛二人無端與人鬥毆因卽拘送二十三七鋪巡防局局員邱友林二尹派勇轉解總巡局請究總巡朱森庭明府研訊之下判令各責一百板枷號一月○前日撫標滬軍營勇丁某乙見徐順泉手持利刃形迹可疑因之拘送二十三七鋪巡防局請訊局員邱友林二尹略詰數語以其不安本分隨備函移送上海縣署請縣主汪瑶庭大令訊辦 
[英租界捕房紀事]  
　　前日午後四點鐘時有西兵數人醉態瞢騰横行於福州路胡家宅一帶舉棍亂擊致傷行人某甲之頭某號印捕見而喝阻西兵不服竟拔刃相向印捕急只號呌捕頭聞知立派中西各捕追拿追至瑪禮司屋邊始拘獲一名押送該管兵頭聲請核辦受傷人則雇車載往仁濟醫館醫治○前晚有印度人三名悞認梅春里某小烟館爲娼寮强欲入内尋歡烟館主某甲拒之印度人將手中木棍亂擇致碗盞盡行擊壞甲怒投報捕房捕頭允爲查辦 
[法租界捕房紀事]  
　　前晚積竊某甲在公館馬路某姓家竊取水烟袋一枝持至某押鋪求質適爲某包探所見拘入捕房捕頭令押候解送公堂禀請讞員杜枝園大令訊究○昨日歹人某甲至新開河畔攫取某乙所携衣服若干件適爲巡街捕所見拘入捕房捕頭令押候解送公堂禀請究辦○前日有桑某者扭王秀金至捕房訴稱伊向妻子花言巧語誑去金約指一枚向之理論兇潑異常捕頭令押候解送公堂禀請訊辦 
[難民將到電音]  
　　本月十八日十二點鐘時招商滬局接天津十七日一點鐘時所發電音云新豐輪船於十七日之晚回申裝有救濟善會難民四百口○敝善會承招商局抄電關照後隨卽知照長春名利兩棧房安排一切届時當派友到馬頭加意照料先請登報爲感慶順里救濟善會總局誌　　　　　　　　　　　　　　　　　　　　　　　　　　　　　　　　　　　　　　　　　　　　　三 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　 
　　 
 
 

Page 8

 
 
   
 
 

Page 9

 
 
[關防詐僞]  
　　杭州訪事友人云本月中旬某日署理浙江巡撫余晉珊大中丞發出告示一道文曰爲關防詐僞事照得本部院自服官以來事無巨細悉本親裁從未假手於人宦轍所經始終如一兹者欽承恩命來撫是邦所帶幕友家丁祗有數人皆係平時深信絶不干預他事至署内公務及一切差委無不秉公辦理斷非請託所能行者也惟浙省地屬通衢五方雜處難保無匪徒混跡遇事生風或冐托官親或假稱幕府招摇撞騙在所難防除飭屬嚴行訪拿外合行出示曉諭爲此諭仰爾官宦軍民諸色人等一體知悉如有前項指官撞騙或署中書吏串同匪徒在外包攬等情許卽扭送來轅或送交地方官從嚴究辦如有扶同隱匿者厥罪惟均本部院言出法隨决不姑寛各宜凛遵毋違切切特示 
[馬路工程局瑣案]  
　　本邑南市保泰馬頭划船婦張顧氏投馬路工程局控流氓黄林坤於本月十七日夜深時糾同宋金堂及不知其姓之毛毛等四人掩入船中欲　非禮總辦葉孟紀司馬提黄研訊氏訴稱小婦人年二十有八丈夫桐生向以捕魚爲業去秋不知被何人刃斃小婦人謀食維艱日在浦濵操舟渡客不敢有苟且之行惟弟婦小六姐卽張周氏素與黄林坤私識是晚黄向小婦人圖姦不遂竟敢糾同羽黨手持利劍多方威偪是以控請究懲黄供小的係浦東人娶醮婦張周氏爲妻張顧氏貧無所依由小的留養不料伊竟以穢詞誣控起案之劍並非小的所持求恩鑒察司馬判責六十板枷號三日期滿再核○泳興樹行主陳惠卿曾租李雲甫之地搭蓋草屋每月付洋銀八元去年改造瓦屋李家司帳人張葆甫索加租值陳不允李遂倩陳文卿繕禀控諸馬路工程局前日總辦葉司馬提陳訊明至晚又提張研訊供稱此事均係文卿所爲監生不知底藴惟當時租地時言定蓋造草房任憑隨時遷讓文卿供陳所租之地現在地主不願出租故令小的催伊遷去陳供去年小的翻造瓦屋時曾倩表姪戴文耀介紹李已允許今忽翻悔未免不情司馬謂爾等可有憑証供稱因係親戚故未立據司馬著文卿商同地主略加租金不得固執 
[英美租界公堂瑣案]  
　　日前火匪王仙朋王阿三盛渭仁江郎乘某處火災時刼取楊金如家綢皮衣服十五件報捕後捕頭派包探沈阿岳徐榮珊拘獲昨晨連窩贓之張陳氏解案禀稱伊等所刦衣服由張陳氏質得洋銀一百零一元據云已交同黨沙扣郎取去二王及盛江皆供認不諱張陳氏供小婦人願賠當本求恩寛宥讞員張柄樞司馬商之梅繙譯判將王等各責二百板張陳氏鞭背二百下管押一月追繳當本○前日周桂寳至某洋貨店購物應付洋銀五元數角囑店夥往取迨行至某公館門前卽携物進内彼令店夥在外守候店夥見遲久不出入内詢之並無其人知已從後門遁去因卽投報捕房昨日捕頭派包探趙銀河緝獲人贓解案請訉其兄周某投案求恩具保並稱小的願償貨價司馬准之著押候繳齊償欵然後開釋○周明生竊取旗昌洋行絨毯一條售與徐阿根經包探沈阿岳拘獲解案請辦司馬判責二百板贓給還失主○謝士祥至邱軒宗飯店午餐見櫃上無人竊取鈔票洋銀五元旋由包探徐榮珊緝獲解案請辦司馬著帶回捕房押候追償○姚沈氏因事與金林林口角被金毆傷報捕後捕頭令包探何阿春拘案請辦司馬判責三百板管押捕房一月○賊竊李仁祥竊取洋人常生家衣服一件及銀首飾等物報捕後捕頭派包探陸阿九緝獲解案請辦司馬判責三百板遞回安徽某邑原籍○姜榮華將行李寄存元裕船局被局夥張安甫藏匿竹箱一口報捕後捕頭派包探邊槐洲緝獲人贓解案請辦司馬判責二百板○范阿五在蘇州河一帶兠攬小輪船搭客强搬行李二百四十三號華捕見之拘案請辦司馬判責二百板枷號半月 
[美租界捕房紀事]  
　　昨晨本邑人張連生投捕房訴稱偶至吳淞路如意茶樓突被流氓顧增祥李小弟訛詐行兇請爲緝辦捕頭允之令包探邵潤初將二流氓拘入捕房押候解送公堂禀請讞員張柄樞司馬訊究○有無賴蔡發者慣在虹口一帶攫取小孩臂上所籠銀釧昨爲包探劉阿炳所見拘入捕房捕頭令押候解送公堂禀請訊辦○前晚九點鐘時李眞泉投捕房訴稱賃得百老匯路第三百九十六號門牌房屋開設小茶肄突有流氓名和尚者串同其黨官根阿儒與方記林尋釁各持兇器互相鬥毆以致檯凳盌盞擊毁不少請卽追賠捕頭令四十三號西包探偕華包探邵潤初前往查察及至則已聞風逃逸僅拾得單刀一柄帶回捕房捕頭令四出查拿務獲懲辦 
[永錫爾祉]  
　　頃奉到慈谿童祥權善士求病速愈助振洋銀二百元欲寡過齋求慈親目疾復明洋銀五十四元蕭山韓仁壽堂來韓門鍋氏三週懴資移助求資冥福洋銀十二元又二户洋銀八元又續助洋銀十元杜子嘉求病速愈洋銀二十元池州府學趙少卿善士經募龍洋銀二十五元小洋銀一百九十六角值此陜西被災慘不忍言諸善士念　痌瘝力籌補救行見一誠感格百福駢臻豈止頌晉加餐喜占弗藥而已哉乞登報牘用展謝忱[  上海六馬路仁濟善堂籌振公所施則敬等謹誌]  
[上海六馬路仁濟善堂籌振公所施子英經收陜西振捐正月初一至廿九日第七十六次清單]  
　　初一日隱名善士洋二元○初六日義記新年節省浮費二下元　謹詩陳桂森各洋十元耐菊軒黄四元○初七日朱少梅洋五十元鄭維善朱隱名各卅元勉力子洋三元廣益票二條未中鍾功洽龍洋一元小洋十角○初八日施少雲求子病愈洋二元○初九日亘心室主人二十元汪觀保求父病愈時泰當新正春酒移助時泰當衆友節省酒資移助三户各洋十元　德當請客春酒移助八元翁昇興四元忍　爲妻陸氏求資冥福英洋四元龍洋一元陳瑞卿五元隱名氏補勤簃各洋二元○初十日求合店友順遂人求祖母康健人各洋十角○十一日許士　洋五十元陳益　洋二元○十三日神户全益號龍洋五十元全記銅洋二十元○十四日恆　謝覲楓十四元失意人藥資洋二元慶泰宏銅洋四元　角○十五日徐　卿武進寳畫齋主人各洋一百元長因子洋廿七元○十六日余東昇求父病愈洋十元失察子銅洋三元銅角十四角○十七日錫堂氏爲鄰近失愼神前許愿得蒙神佑平安繳　洋廿元吳祖培十元張福旺一元和泰莊乾元莊銅洋一元○十八日金陵隱名氏洋五十二元本洋二元銅洋二元金筱雲節省新歲請客春筵二十元銅洋八元求慈親康健子女平安易養人　餘堂各洋廿元○十九日無名氏保合家平安洋三十元銅洋一元寓鎭江丹儀堂洋三十元常熟雪記洋十元蓮翁龍洋九元英洋三元陳燕謀得子節省湯餅洋五元解怨客銅洋三元○二十日翁文錦求母消災延壽家宅平安洋廿四元劉耀屏求父母長壽洋十元朱欽齡節省點心移振朱玉如節省點心移振各洋二元朱貴全求母康健合家平安一元○十一日梁溪無名氏龍洋三十一元英洋十九元合順質號英洋廿一元龍洋三十元恆茂號洋六元求是軒祈平安順遂洋一元○廿二日登郡德生福榮記各洋十元邵太太洋一元榮記銅洋十元隱名氏銅洋一元○廿三日隱名氏洋一元○廿四日李蓮生洋二十元杭州方金氏洋十一元安徽陳桂森還愿洋十元王汪氏洋五元○廿五日沈翊卿洋二元○廿六日武進實畫齋主人洋六十元洙涇隱名氏洋五十元燕譽堂祝長生各洋五元吳順泰號龍洋二元　銅龍洋三元一角○廿七日陳光榮元四兩三錢七分七厘李蓮生洋五元高晉鑅求病愈四元○廿八日梅花書屋洋五十元生記洋廿元生升記十八元陸升大生升記各洋十元程耕心堂洋五元銀五兩黄康候洋五元○廿九日眞州劉光裕堂洋廿元十一齡童子張一覺　資洋十元張本根求消災洋六元蕙茵子節省移振求平安二元七齡童張之淇記名僧正　均押歲餘資各洋一元○正月份共收元九兩三錢七分七厘洋一千二百零五元扯七三零五申元八百八十兩零二錢五分二厘龍洋九十七元七二申元陸十九兩八錢四分角子三十角申元一兩九錢八分本洋二元作元一兩六錢四分七厘以上共收元九百六十三兩零九分六厘銅洋五十八元一角連前共收元十一萬三千四百零三兩一錢五分除解各振欵外凈存　二千七百八十九兩七錢二分七厘銅洋五十八元一角又存晶石　章二方鼻烟壺五隻珊瑚頂珠一座湘　屏四幅九成宫法帖一部歴代統系歌四百部動學管一千部幼科醫書一百九十五部 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
