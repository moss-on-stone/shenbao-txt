# 1917 - 264 - 4916030

 

Page 1

 
 
   
 
 

Page 2

 
 
時評 
[作事之程序（冷）]  
　　凡事於未定之前厥宜審愼不可操之過急過急恐其差誤也於旣定之後則宜勇往不得延之過遲過遲恐其反變也如是則事必成而害亦少 
　　今中國之肩任國政者則反是事之未定也則急遽以定之甚恐研究其利害而或致阻撓者事之旣定也則棄置而忘之又若其事已畢而不必進行者是故每定一事必非其宜而旣定之後遷延時日而終至自行消滅嗚呼他且勿論即政府今日視爲生死關頭之參議院即呈此象焉 
[命令]  
　　九月二十七日大總統令陸軍中將銜張我權著開復陸軍中將原官此令 
　　又令敎育總長范源濂呈請任命張緝光劉念祖爲秘書應照准此令 
　　又令都護副使恰克圖佐理員張慶桐呈請任命王憲曾爲二等秘書應照准此令 
　　又令郭希仁井勿幕劉瞻漢均給予三等嘉禾章此令 
[專電]  
　　北京電前電今明發表之三種命令明日尚須赴公府商議再發表據政府中人言中央現注意於陸國會問題仍如前電無變更（二十七日下午九鐘） 
　　北京電天津水全退必須多日現人心動摇糧食騰貴内部特派僉事陳應龍赴津調查並咨曹督商辦法（二十八日上午十鐘） 
　　北京電津電二十七夜雨測量水勢又長二寸警廳不謀救濟日惟狥俗接龍已迎有七位大王在廟酬神無效旅京各界已假東車站路警局設籌振所昨午日使署開籌振協議會决先由公積金中提千八百元通告旅華日商並電本國政府募捐内部今日再派僉事陳應龍技正周秉清帶測量生赴津勘察河防調查災况並會地方官辦理賑務（二十八晿上午四鐘） 
　　北京電馮電湘傳督應付劉林先撫後剿傅復電已令第一第二第二十師分路包圍不致漏網（二十八日下午四鐘） 
　　北京電劉承恩不願回桂任但陸確電留劉且囑向財部商籌五十萬帶桂（二十八日上午十鐘） 
　　北京電頃撥吳光新現金二十萬携赴川省散賑（二十八日下午四鐘） 
　　北京電交通借欵聞將成立表面爲三銀行出資實則日本政府擔任云（二十八日上午十鐘） 
　　北京電倪嗣冲所存中國銀行現欵全行提出意在歸隱馮意將以王士珍繼（二十八日下午四鐘） 
　　北京電皖中行報告倪嗣冲急將存欵提去似預備退職聞倪病半身不遂且將併辭長江巡閱使職王士珍督皖已有允意馮亦贊成（二十七日下午九鐘） 
　　北京電明日閣議要案即爲對湘軍事計畫問題（二十七日下午九鐘） 
　　北京電滇黔兩督復電對臨時參議院仍持反對意（二十八日下午四鐘） 
　　北京電鄂督請撥巡防營餉二十萬段已飭在陸軍臨時費内撥付惟電王仍應依令裁撤（二十八日下午四鐘） 
　　北京電梁財長今日宴美極東艦隊司令奈德美公使及諸閣員均列席（二十七日下午九鐘） 
　　北京電前駐華日使日置益氏定下月六日由東啓程來華游歷（十八日上午十鐘） 
　　北京電日本司法省派參事及高檢察長來華考察中國法律制度與日僑犯罪狀態（二十八日下午四鐘） 
[外電]  
　　天津電今日氣象稍有轉機夜間水退兩寸雖與災區並無出入但望最惡劣之時期今已過去英德法租界之大部分未被淹及如水留而不退則擬於租界周圍築堤吸水外出惟目下有續行降雨消息决口地段外運河兩岸之地是否穩固正不可 
 
 
 

Page 3

 
 
必故水勢下落之說猶未可信華人現已竭力辦賑（二十六日）（遲到） 
　　北京電據確實消息旦夕將有重要命令發表一命内務總長從速籌備新國會以饜國民之望一述兩經解散之國會因選舉及組織法不善之故以致失敗今宜按照臨時約法召集參議院以期補救前失一俟功竣卽取消該院召集新國會云按照政府原議參議院主要事務乃重訂憲法及改革國會制兩院議員前共約千人擬每院減至二百此議大爲南方所反對今之命令已大有讓步參議院僅修改國會之選舉法與組織法及關於解散各節臨時約法大約並不涉及後此召集之國會大約仍將遵守臨時約法按照約法所載國會首當追認總統及所任之國務總理與各總長並追認國會未集議期内政府所行之各事如該命令果如所云則南方領袖與政府當少再起重大牴牾之餘地陸榮廷仍有鼓動湘省舉事及行他種抗拒中央政府舉動重大之嫌疑（二十七日） 
　　北京電北間裝用電話日多故前議於西城設立分局附於東城之總局其機械原由西門子公司承辦因戰時不能交貨後由美國西方電氣公司承辦今已裝置由美國技師一員管理之日本某電氣公司曾供給材料之一部分（二十七日）以上字林報 
　　北京電今日下午北京日人開會討論救濟天津災民辦法（二十七日） 
　　北京電據成都最近消息秦軍携帶砲隊已抵成都駐紥距城數英里之處人數未知吳光新復赴宜昌擬小駐再入川蓋以無足用之艇以運軍隊之故吳軍泰半將遵陸開往重慶湘省大局如有重要發展則恐吳之計畫復須改變據確實消息陸榮廷擬馳師入湘以助零陵英文北京日報載稱今次之變與孫逸仙無關陸榮廷嘗謂孫已失國民信任力不能駕馭其手下之人苟與孫同謀直自殺耳云云陸榮廷殆持兩端主義云（二十七日）以上路透電 
　　北京電天津洪水現仍盛漲據云一秒鐘流入水量約六萬立方尺日本租界駐屯軍隊將其常備糧食炊給一般災民又因死者無處掩埋以船載屍運往遠地米及副食物等現經設法由京補給面避難來京者仍續續不絶居留北京重要日本人士於昨午後齊集日本公使館協議救濟難民及他善後之策（二十八日） 
　　北京電日本公使館昨日午後三時半開會協議救濟天津水災席問由林公使齋藤少將詳報天津水害情形旋經討論議决如左一設天津水災義賑會推公使爲會長二選定實行救濟委員三派遣調查天津實况委員四募集捐欵惟因募集捐欵未免稍需時日議暫挪借北京日本商工會積存之欵一千元民會積存之欵八百元購買罐頭食物送往天津五由北京天津各公司銀行各將災情報告總行求其援助電請東京大坂地主報館布告一般國民求其同情加以援助並將今日議决之結果通電上海漢口奉天濟南青島大連各埠又由林公使電請本國政府救助（二十八日） 
　　北京電曩向四川成都前進之陜西軍已於二十三日行抵成都郊外即入川軍兵營（二十八日） 
　　北京電章炳麟二十五日行抵雲南盛受觀迎（二十八日） 
　　漢口電日本駐漢口交代兵一大隊昨日午後乘色丹丸船到漢（二十八日） 
漢口電王督軍派楊文愷齎送馮總統夫人喪禮晋京以表哀悼之意（二十八日） 
　　北京電成都電云川省近因北軍入川民船受徵頗多以致商民貨物轉運不能如意銀價爲之暴騰商業殆有停止之勢劉存厚與唐繼堯之妥協不能成立四川軍現已整備與雲南軍戰（二十八日） 
　　東京電東洋拓殖公司近於奉天大連設分公司與南滿洲鐵道公司協議之後盡力發展滿洲之經濟（二十八日） 
　　東京電日本政府近承俄國政府定製多數之小銃（二十八日） 
　　以上東方通信社電 
[戰電]  
　　倫敦電今晚海格將軍報稱英軍今晨在自塔村南面起至聖區里安東面止廣六英里之陣線進攻完全獲勝敵軍繼沿新陣線猛力回攻數次目下數地點仍在惡戰中（二十六日） 
　　巴黎電今晚公報云愛恩河兩岸各地點及末斯河右岸砲戰甚烈（二十六日） 
　　巴黎電今日下午公報云昨夜敵軍猛轟伏才倫至塞萊西之法軍陣地後在亞白特塞尼南面進攻爲法軍砲火擊敗大受損失（二十七日） 
　　倫敦電今晚德國公報云蘭桀瑪與化勒白克間之大戰仍在進行敵軍於數地點破德軍防區深入一基洛邁當德軍仍在猛禦敵軍（二十六日） 
　　倫敦電俄國公報云敵軍攻入塞里河哥里西南俄軍戰壕繼由俄軍回攻克復德飛機隊與濳艇圖阻俄船駛抵古爾倫海濱古爾倫海濱附近及伊爾白海峽有俄軍艦阻止敵艦駛入俄國領海（二十七日） 
　　倫敦電海軍部宣稱上星期内商船入口者二千七百七十五艘出口者二千六百九十一艘被沉載重千六百噸以上之船十三艘不足千六百噸者二艘又漁船二艘被攻而得免之船十艘（二十六日）　　巴黎電上星期内商船入口者九百九十五艘出口者一千零十艘被沉載重千六百噸之船十艘不足千六百噸者五艘（二十六日） 
　　里瑪電秘魯政府已致哀的美敦書與德政府責其不應擊沉秘魯船洛登號限一星期内令秘魯滿意（二十六日） 
　　阿眞廷京城電阿眞廷總統反對卽與德國絶交候將各電文盡行譯出後再定辦法現信總統擬依守民治主義聯合美洲西班牙民族之共和國一致行動惟目下輿情激昻苟反對與德絶交殊爲危險云（二十七日） 
要聞一 
[北軍進逼川湘之近訊]  
　　永州劉建藩宣告獨立之耗到鄂後鄂中士庶頗爲驚恐刻鄂督軍王占元已令武漢軍警加緊戒嚴城關局卡之檢查行旅貨物均飭格外認眞並令駐紥與湖南交界之蒲圻監利公安石首枝江各縣之鄂軍第一師長石星川省防團統領孫傳芳北軍第二混成旅長劉曜龍等各於交界地域派同軍隊實秘警備至派軍援湘事宜業與吳光新商妥即將撥歸長江警備司令部節制之鄂軍第三混成旅盧金山所部及二十師改編之一混成旅截留入湘由吳另調黎天才軍赴川吳所招退伍兵組合之輸送隊原擬到川後改編爲正式陸軍現吳因中央籌畫西北邊防不能多遣北軍西上有則將此項輸送隊編成師旅之說此次來鄂並與王占元商撥新編軍隊之武器查鄂省於辛亥起義編制軍隊至八師以上當時有槍七萬餘支新式磓六百餘尊舊砲不計（新砲可用者約一百四五十尊其餘多小鋼砲尚有數種因多係張南皮所購砲樣乏合式之彈不能作用）壬子以後大裁鄂軍軍械庫儲之豐全國幾無出其右嗣因癸丑丙辰兩役庫存軍械之精良者悉以接濟北軍致庫中現存僅剩槍一萬五六千枝大半爲明治三十年式配廢不可用砲亦所餘無幾今次再經吳光新之挑選行見庫儲爲空矣吳氏又有派黃某赴皖北合肥等處招募退伍兵五千人運鄂編制之信其募兵員已領文携欵前往聞吳現回宜即起程入川不再在宜勾留前已到宜之兵則有一旅退回荆州由公安石首開赴湘西荆宜間輪船甚少駐漢運輸局已向漢口安合等公司雇用小輪數隻往荆宜運載又日清公司沅江輪太古公司安慶輪於二十四日午由漢口劉家廟裝載北兵上駛聞係河南新來軍隊未知係赴川抑係援湘其不由武岳路火車輸送入湘又似入川之兵然武岳路現尚在工程期間無多車輛連日由鄂督軍撥派援湘軍乘該路火車每日僅能運一千人現在軍情緊急迫不及待或水陸並進亦未可知惟頃由湘來者云湘南劉建藩宣告獨立之初傅良佐與各軍官會議征討各軍官皆主張湘人治湘應專用湘兵儼有仍拒北兵入湘之意故傅氏當遣李佑文率步砲四團往攻兹北軍雖紛渡洞庭然至二十二日長沙城中尚未見加增北兵仍祗傳之衛隊三營傳言北軍大批已抵長寶或未入城亦未可知彼湘軍旣以北軍不入境爲主旨今北軍紛入吾恐湘軍受此激剌將來難免不與永衡各軍取一致行動也傳氏之廣徵援軍殆亦爲預防此着耳 
[蕪湖快信]  
　　政界消息淮泗道尹黃家傑氏已升任安徽省長遺缺倪嗣冲已保毫縣知中李維源補授聞日内卽有命令發表又云黃家傑氏定十月一號在蚌埠接授省長任即行來省新任財政廳長劉鴻慶挺俟黃省長到省卽行到皖接事新任烟酒公賣局長張伯衍則於二十六日乘江新輪過蕪赴省接事 
　　蕪湖自當塗辮兵變亂後人心惶恐馬聯甲統領因安慶善後手續尚未辦妥一時不克回蕪是以特派該路第四營管帶曹瑾堂率本營全隊先行返蕪鎭懾該軍已於二十六日晨由省垣分乘小輪到埠矣 
　　吳光新氏前派副官董良材在合肥招募新軍五千人現已足額連日雇小輪運送來蕪二十五日江永輪上水裝去一千八百人二十六日江新輪上水又裝去去一千二百人 
　　蕪湖各官廳於二十五日接奉省長電令云有黨人李某來皖秘密圖謀亟宜先事預防以保治妥 
[杭州快信]  
　　省公署准北京總檢察廳電咨通緝孫文吳景濂王正廷三名昨飛飭各機關一律照案嚴緝 
　　象山知事張鵬霄調省遺缺已另委錢塘道尹署科員薦任職汪東保署理 
　　楊督軍密保雲韶爲實業廳長將成事實 
　　孝豐縣會同二區四營管帶電呈廣德西鄕一帶有身穿監衣手携槍械匪徒出没該處已率隊馳往防緝 
　　嘉興統捐局長昨由財政廳委王國鐸充任已發表齊省長近日稍有不豫尋常謁客概不接見惟日行公牘仍照常親自批答 
　　新任杭縣地方審判廳長勞恭震病殁龍舌嘴私寓其靈櫬昨由家屬載運回龍游原籍司法界同僚俱執紼恭送 
[南京快信]  
　　張敬堯昨偕江甯鎭守使齊燮元赴紫金山雨花台各要隘察看形勢 
　　李督軍改任江甯鎭守使齊燮元爲省城戒嚴總司令 
　　省議會臨時會之召集經議員過半數之請求省署已核准定十一月一日爲開會日期 
　　直督曹錕因天津水災通電李督乞籌急賑以救災黎 
　　雙十節各機關各學校放假一日李督並飭知軍需課頒給各營兵士每名酒肉洋二角 
　　寗垣自治各團體以節近雙十已籌備舉行國慶典禮 
　　贛北鎭守使吳金彪由潯來電即日乘輪來寗祝李督軍誕辰 
　　前江西中國銀行行長胡慶培前日出京來寗會唔李督軍 
　　財廳長胡翔林擬自下月起發行蘇省財政月刋前傳督軍攻擊財政總長涉及李督名義昨李督電告中央除聲明並未與聞外並請澈究 
　　李督軍以薩交涉員呈請飭屬查明白蹟小洪兩山是否屬於蘇省管轄以便檢查德人曁登錄各事 
　　江寗公民朱長太等以縣知事吳其昌違法殃民呈請齊省長查辦未准 
第三期八釐軍需公債定於十月二日在中央公園抽籤還本財政部電請督軍省長派員蒞場參觀 
　　泗陽故紳莊其仁前因政治問題被害致死奉總統命令特予昭雪該縣旅寗紳士王培槐魏明道等特電京致謝 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘南宣布自主之原電]  
　　北京黎大總統馮代總統廣州孫中山先生程總長唐少川岑西林李俠黃諸先生南寗陸巡閱使各省督軍省長並轉國會議員鎭守使各師旅團長均鑒時局變亂歐戰綿延我國際此時期政體革新時機本善乃前者袁氏執政以私害公袁雖敗亡民力已挫我大總統依法正位方用中執兩以猷邦基奈自徐州謀亂段氏以國務總理在内主張違法横行破壞國紀我大總統爲保國起見令免厥職段隨忿不奉令嗾蚌埠首先叛亂辱迫總統解散國會國之綱紀已被掃滅無存矣然猶以我大總統守正居中莫遂私願隂聳張勲復辟將總統迫去民國推翻陽爲討逆興兵枮據國家統治機關集合私人組設政府自稱總理爲所欲爲以借債備誅鋤異已之用途以元兇執國中當要之權柄兩粤宣言護法則易湘督以爲武力征服之圖川中迭次搆兵實其刁煽以便收拾西南之計凡此種種舉國皆知爲國之殃較袁爲甚倘承認所組政府爲可行使統治權國之危亡勢可立見是以海軍兩廣雲南各省早宣言獨立自主誓不肯附私黨以存民國之精神建藩等治軍湖南保國衛民是爲天職特率湖南軍民子弟宣告自主與段政府脫離關係一切軍民政務均與海軍兩廣雲南各省一致進行一俟約法有效國會恢復正式政府成立時即仍謹奉命令段政府如平心自反深悔前非依法以行俾建藩等得早釋責遂初自是全國人民之福若終執迷不悟視爲反抗一味迫以兵力則我湖南軍民爲正當防衛起見亦惟有抵死以待保持正義與國存亡垂涕宣言統希其鑒湖南零陵鎭守使劉建藩湖南第一師第二旅旅長林修梅湖南守備隊永屬區司令謝國光郴桂覈司令羅先闓江道區司令張建良副司令黃岱叩巧印（十八） 
[永州獨立後之西南形勢]  
　　湖南爲兩粤門户亦即滇黔之咽喉北洋系得湘實足以制西南之命故段内閣對待西南首卽進兵湘省自傳良佐帶兵入長沙湘省之中心已爲中央所得然湘南之永州雖僻處一隅於軍事上亦頗重要今劉建藩宣布獨立於西南局勢關係甚巨頃有長沙歸客述永州獨立情形云先是八月二十九日譚延闓以傳督履新在卽特開軍官大會報告大勢頗爲沉痛即有自主意時第二師長陳復初偕第一師旅長李右文林修梅均列席第一師師長趙恒惕則請假回籍惟譚氏以對人的關係向來信趙疑陳第一師之軍裝武器均較二師完備故二師與一師本不相洽今譚開會一師趙恒惕雖未到會而所部皆樂聽命毫無異言惟陳復初態度則須注意（陳與傳督有鄕誼）當時譚報告傳將抵湘等語畢陳首先表示歡迎而第一師旅長林修梅即起而歷數陳之反覆謂某月日曾派人赴滬粤與民黨通欵某月日又派某人赴京師政府接洽似此舉動不定何以固結軍心爾要迎傳我的部下已準備完善了一怒而去陳在譚督面前亦不便發洩第言督軍如定要拒傅即請速下命令復初當帶兵赴岳拚赴前敵譚知陳係氣話一面取銷獨立原議一面派人向林修梅磋商准林自由督隊移防衡州免與陳接近致起衝突此兩日間費去無數唇舌方纔辦理妥協而長沙獨立之聲遂於此調和期間洋溢中國矣林修梅之離省赴衡也正欲聯合零陵（即永州）鎭守使爲獨立計時望雲亭（鄂人）以某種關係託詞請假實暗地赴都其都下四司令以第一司令謝冠軍較有思想以資格論望去應以謝升乃譚氏易以劉建藩於是湖南四區守備司令卽有盡行撤換之謡謝等内不自安躍躍欲試祇以軍力薄弱未敢輕動會林修梅抵衡永州軍心爲之一壯然猶一未敢遽發遲至今日陸榮廷以中央無調停誠意命陸裕光所部桂軍節節逼進湘境永州旣得衡州之應又無後顧之憂而劉建藩適復爲傅督撤省劉爲自全計於是商同參謀長祝劍吾宣告湘南獨立林修梅遂亦列名於通電焉聞祝爲望雲亭所用去年零陵獨立之計晝完全出於祝氏用祝殆所謂藉資熟手也 
　　吳光新之由宜回岳足證中央對於永州獨立之注重現已將其續備出發入川之軍撥歸傅湘督及駐岳范國璋師長（聞范將任爲岳州鎭守使）節制調遣吳來武昌與王督會晤則爲他項軍隊之調動現鄖襄鎭守使兼第九師長黎天才適由王督特召來省磋商防務聞吳擬調黎軍一混成旅由鄖陽循白河出陜西漢中入川黎以該師雖已編入國軍然因餉糈支絀兵額不足鄂北防區寛廣兵數原不敷分布若將調川恐難兼顧轉瞬冬防期間鄖襄盜匪最多故要求須將兵額補足並撥給利械方能出師此二層大約均可邀允已由王督軍吳司令電商陸部核奪黎氏亦於二十三日辭行回襄料理出兵事宜矣至吳氏則因西南形勢緊急恐川滇局面有變刻已乘輪返宜整軍上駛並聞吳部第十三混成旅昨已接有抵渝之報告但不知是否全旅抑爲一部分耳 
[川事糾紛中之渝城（重慶通信）]  
　　重慶爲四川要害之區亦軍事上必爭之地川省自開戰以來周代督熊鎭守使坐鎭渝城互相牽制因之均未捲入漩渦然亦即爲川人怨謗之府故周氏至今不但人民不滿意卽其部下亦多不以爲然也日前周氏特派代表向成都各報疏通訴其苦衷謂倘加入戰事熊必立乘其後非特於竇際無補且反延長戰局人民益受其害故對於滇黔方面虚與委蛇云云據各方面觀察周之受牽制固一絶大原因然亦不無他種關係故軍民皆不爲之曲諒自滇軍退出資中後周之態度似漸明瞭而重慶暗潮亦日急矣 
　　重慶鎭守使熊克武氏因與周意見不合始有辭職之事而周之防熊又頗嚴密但熊氏在渝亦因此益謀響應南方民黨要人如夏之時（辛亥反正時蜀軍軍政府副都督）黃復生輩皆麕集渝中日與熊氏籌商進行方法周氏曾將此事密電中央故日前中央令周將夏等迅速逮捕夏聞風逃去自是周熊意見更深熊氏電辭鎭守使經中央慰留後又復具文到周之行署請辭去五師師長職周氏亦慰留之旋熊氏又親到周之行署辭職周恐釀變仍堅爲挽留熊後復托人向周云旣不允辭職請以誠心相待否則惟有掛冠而去云云其實熊之辭固非眞辭而其所以不肯遽有所動作者則因滇黔軍不能致力於東熊尚非周敵也况又有管金聚之兵駐紥合州暗中日夜防熊者乎 
　　滇軍前日之要求退出資中後請周讓江津以東以駐滇黔軍意卽在謀渝也顧品珍退出資中後隆永各方面均由周派重兵防守滇軍不能到江津於是周與滇儼有對敵之勢熊以南方關係於是更不滿於周周熊之意見乃益深而渝中暗潮亦日益加急據一般人推測周熊恐將决裂近如距渝相近之永川縣人民異常驚惶紛紛傳說謂周熊將開戰矣而周熊則確在預備中且各派員到各縣招匪成軍以厚勢力有公孫長子者民黨激烈分子也刻在忠縣一帶招匪約有一師之多其他由熊派出之員零星招集者亦復不少皆係一種有槍之匪蓋熊之極欲活動已早在一般人意料中矣 
　　周代督見熊力謀擴張勢力亦派員四出招匪現將東西兩山之匪招到者已編成預備團一團復又派員將其一師衛戍區域内各縣之警團編制成軍駐紥原縣以便有事調用九月四號又將銅梁大足璧山永川榮昌等五縣之警團一律改編爲保衛營由第一旅旅長劉湘節制刻正從事編制聞五縣警團約有十營至於招匪之員尚未終止究不知將來成軍若干也當顧品珍將退讓資中時周即於九月四五等日派軍開到榮隆一帶駐紥并携帶大砲多門頗有窺瀘之勢故人民傳說滇軍將與周軍作戰也據個中消息羅佩金最近曾派人說劉存厚請合力謀周將來滇軍擁劉督川云云此說雖不可靠然滇軍與周氏已成水火則爲事實矣 
[成都刦灰中之西訊]  
　　字林報九月十一日成都通訊云成都目前異常安靜惟動而後靜耶抑靜而動耶孰能知之蜀省各方面傳來消息互相矛盾多不可恃再道路險惡確實新聞更不易得但僅就吾人所聞蜀省刻無戰爭滇軍已棄東大路上之資州而退資州爲軍事地點蜀軍第二三師與滇軍互爭其地相持數星期不分勝負卒以成都方面之壓力太重滇軍乃决計棄之惟將資州交周督部下之第一師接收而不願讓與劉存厚所統之第二師今東大路遂全歸蜀軍管轄而成渝及東方之交通亦當可無阻矣目前滇軍仍佔據自流井榮縣叙府瀘州蓋蜀省南部幾全爲滇軍之勢力範圍焉由成都經嘉定而至叙府之河道今仍危險沿途盜匪成羣需索按站護送之費爲數頗巨迨囊金旣被搜括殆盡往往搶刦貨品甚至拘留行客以肆其勒索之計日前美孚洋行派西人聶白氏由重慶押送火油三船約二千箱前來成都中途迭經艱險後至叙府附近之小河中爲盜所阻船貨被搶聶氏被擄聞所穿衣服亦被剥去僅予以華人舊衣一裝且被捽倒毆擊但聶氏今已脫險刻在峨眉休養近日叙府消息謂該處盜匪已由軍隊撲滅附近各處皆甚安寗云省中被焚區域現漸起築茅舍竹屋暫蔽風雨居民旣甚貧苦時局又極不定故建築可以久居之房屋者寥若晨屋再各種建築材料無不昂貴此亦一困難事南面河道久不通行木筏不能如從前之源源而來以致竹木皆倍其值石炭與磚價亦大起而瓦尤爲難得一般貧民其境遇有極可憐者露天而炊僅有陋若狗舍之低屋遇雨則避伏於内入夜則休息其間第皆糞除瓦爍各就原有之店基竪立籩架搭起櫃臺又復照常營業蜀民誠勤志樂觀之人民哉劉存厚維持此間秩序傳說劉等將響應南方但此說似全無根據云 
[波譎雲詭之粤東時局（平生）]  
　　今日時局波譎雲詭離奇變幻内幕重殊不可以常理測度忽而一消息所言如此忽而一消息所言又如彼殊令人莫知其方針之所在如粤東旣宣言自主而實則仍與政府息息相通忽而言調和又忽而言排段忽而言援湘又忽而與傅良佐通電其中眞際究不知果何若也兹聞調人已絡繹來粤矣其一爲關冕鈞段祺瑞所派之代表也關氏於昨十八號抵粤當蒙陳督接見密談良久聞日間尚須赴桂一行謁見陸巡閱使然後回京覆命其二爲龍建章聞於星期一日由京取道上海到香港登岸會晤一二友人後忽忽離港上省聞係承馮段之命將與陸陳諸要人疏通南北意見又其三爲李開侁日前由港赴桂聞抵桂會晤陸譚兩當道後昨已離去南寗遄回香港現俟面謁龍濟光商榷一切約逗留三五天即行回京復命觀近日北方之使命頻繁故調和之消息頗其傳播惟同時陳督頗與國會議員聯絡旣主張開正式國會又以三大問題相朂勉說者謂調和之事果又諸實事則恢復舊國會殆有三二分希望矣現聞陳督軍對於國會議員旣甚仰重頃又特任國會議員趙正平楊永泰梁士模爲督軍署參議官並定月送夫馬費三百元俾資辦公則其重視國會人員可知矣雖然調和之說旣有所聞而援湘之舉仍進行不怠兹聞陸巡閱使近擬出發援湘所需軍費已電飭兩粤督軍體察財力近狀先行認定實數以便支配並聞軍署消息援湘經費桂省僅能擔認八十萬元粤省原議擔認三百萬元嗣經迭次會議結果僉以粤省自宣布自主以來滇軍欠餉甫經籌挪而海軍艦隊薪餉又須由粤庫供給目前驟難籌得此宗鉅欵故卒决定擔認一百萬元其餘應俟桂軍出發後源源籌撥接濟砟已據情電復陸巡閱使察核矣又聞廣西陸軍第一師長陸裕光昨奉陸使繳令後經將全部開赴桂林并以第一旅各團營先行出發陸使以該師編製祇得步砲四團工程輜重各隊尚未完全成立深慮入湘後遇有軍事工程各兵不諳建築技術致滋阻碍因特電商陳督擬在廣東第一師所轄工程隊抽撥工兵一連尅日調撥赴桂隨同八湘等因聞已令由陳師長遵照辦理矣聞陸巡閱使率師出師援湘計劃已定特電陳督軍抽調砲兵團長梁芝芬所部尅期赴挂以應前敵陳督軍奉電後令飭梁團長立調砲兵一連先行開拔其餘須俟粤省防務布置妥協再行調往昨十五號該連已開赴南寗矣另據一消息云桂省援湘軍隊自奉命出發後業已陸續開駐湘境但陸巡閱使現爲愼重辦理起見特飭已出發各軍一律停進未進發各隊仍舊屯紮桂林聽候命令再行前進探其原因聞係政府對於陸使各項要求有極端讓步消息故援湘軍隊亦暫停進以待並聞傳良佐亦與陳督握手傅曾有電謝陳督軍云廣州陳督軍鑒文電惑悉辱賀殊不克當粤湘接壞休戚相關承示肝膽與共極佩熱忱益欽高誼尚希時惠箴言用匡不逮至爲感禱專復鳴謝不盡拳拳良佐寒（十四）印此實一極堪注意之點也 
[粤東元帥府中之辭職聲]  
自非常國會舉出大元帥元帥後陸巡閱使電辭元帥一節已誌各報兹聞雲南唐督軍亦來電辭元帥其文云吳王兩議長曁國會議員諸公鑒東電敬悉國家不幸迭遘喪亂禍首竊權弁髦國法諸公眷念國危共効推轂俾司專閫私懷激奮敢不許以馳驅惟念國方多故人慾横流萬不欲標舉過高愈破君子上人之戒致以後國事轉蒙不良之影響繼堯身在行間勿論名義如保總之盡此心力期以不負國者勉副諸公之厚望而已謹以至誠奉辭元帥名義即祈公决照准仍望時賜嘉謀用策進行唐繼堯叩齊印非常國會當覆一電其文曰雲南轉行營唐督軍鑒齊庚各電敬悉本日會議經衆議决僉以時局未奠政變方新雖戡亂之責奉盡人而同顧應變之功盈廷莫舉軍府之設元帥之推皆所以咨指揮策進行曁鮮權利之嫌益徵名器之重際此羣情猶豫大義當前望公如歲願勿固辭謹竭至誠藉申籲請國會非常會議嘯 
　　程璧光昨亦致函非常國會云國會議長曁議員諸位先生公鑒昨自唐家　回船閱報始悉復選鄙人爲海軍總長是否實在固末敢必第念鄙人此番南來不過盡國民一分義務絶無權利思想辦事祇求實濟何騖虚名是故事前屢經面向孫先生曁諸公前力辭如果實有復選鄙人爲海軍總長之事請將此席取消幸甚幸甚非常國會覆函云玉堂先生執事敬復者前奉大敎辭職當經本會議於本日午後二時開會議决關於執事辭職之事僉以軍府組織伊始經緯萬端海軍進行尤關重要執事資望中外具瞻總長一席匪異人任望勉爲其難以維大局除公推張伯烈宋淵源二君敦請勸駕外再此奉達云云 
　　孫文等遷進士敏土廠後所委秘書及各員人等均先後到差孫氏現以軍府剏創伊始頭緒紛繁各員夙夜奉公雖無權利思想但薪俸一項不能不酌量酬給聞經擬定已到差者概於本月起給發薪俸惟至多不逾五十元其顧問參議等職僅掛虚銜暫時擬不開支薪俸又聞元帥府秘書長章太炎奉重要使命入滇與督軍唐繼堯面商一切前數 
 
 
 

Page 7

 
 
日節經由省啓程並已先告唐督軍查照昨十九日元帥府接得唐督軍來電據稱祗悉章秘書長到滇無任歡迎除派專員迎迓外已飭地方文武沿途切實保護矣 
[福建現在之新聞]  
　　李厚基兩月以來招兵籌餉夙夜匪懈前曾招山東兵及建漳一帶土著補足其第一第十第十一第十四四旅中之缺額旋又由濟徐等處招募壯丁及張勲之殘勇三數星期由海晏新濟並濟湖北丸等船陸續運到襤樓若乞丐之漢三千人其中多半髮辮長拖李决將此類編爲六營仿張動編制法名補充營顧閩省地瘠民貧前已苦兵多餉絀今胡來三千人之軍需李氏乃以一電致中央凡福建全省境内之印花稅菸酒稅兩欵全數截留以爲添兵購械之用得陸軍部號電謂添募補充營曁訂購槍枝均准照辦云云至財政部如何則不顧問近林炳章與章景楓兩人竭力注意財政卽印花一途凡鄕下擔柴之夫躉售之得一元者亦必强立單據粘貼印花否卽罰辦可謂兵日多而民日困矣 
　　李厚基對於一切官吏非其意向中人雖中央任命亦不之受省長一席本其兼署後欲以現任政務廳長之王善荃自代而又恐玉聲望未敷不敢輕動因暫擱置近日來頗有龍濟光長閩之謡探其原因龍於前日曾派其心腹林某徐某等到閩住於軍署與李接洽一切内容甚密或云爲李商分攻粤省之策亦云龍逕率兵來閩助威省長條件卽附帶其中大約龍濟光不無此種心理而李厚基則未必能如其願也又厦門汀漳兩鎭守使爲李特設以報酬唐國謨臧致平兩旅長者兹尚有姚建屏王祺兩旅長亦皆爲李信任而著有功績者故又請中央設閩海建安兩鎭守使萬一不能則僅設建安鎭守使以位置姚因姚爲旅長中尤爲親信也惟中央如何措置尚未得悉又敎育實業兩廳長李去電拒絶謂閩省之敎育實業現已有人辦理成績昭然何必另委他人致多隔瘼云云又水警廳長林葆忻因其兄附和南方之嫌疑即行撤職李保警務處長俞紹瀛兼辦中央亦許之矣 
　　李厚基固素以能維持治安自號者乃不期省城附郭盜匪横行絶無顧忌横塘鄕僅距省城八里地爲小鎭巿在西門外該處有典當舖一家牌曰聚成於十八夜有盜匪多人明火執杖入内將金銀等物搶刦一空次日省城得電即偵騎四出迄無形影詎該搶匪等匿居台江在船上分贓不匀自相爭鬭致爲水警巡官郭尚章偵悉帶警圍捕獲林阿得林十二等七名並贓物三擔即時送交警廳由此觀之省城附郭且然僻遠者可概見矣 
[贛省會開譚話會]  
　　贛省會議長任壽祺前送李督赴寗並往滬一游於前日（二十二號）回省二十三日偕副議長顔丙臨在會召集在省議員四十餘人開談話會討論三項問題（一）任議長提議前因會期爭持不决遂致會務停頓六年預算因亦擱置刻經與省長商榷無論爲臨時會爲常會須於本年内再開會一次以竟前功衆皆贊成遂决定十月十五號爲開會期立卽電告各屬議員（二）任謂七八九三個月預備經費已經輿省長接洽俟本會文到即可照發（三）讌請督軍定本月二十九號先期用本會名義具柬奉邀 
[皖省近事]  
　　新省長黃雋珊氏頃致商會函云昨接中央覆電以省垣甫經兵變諸務待理從速赴任暫緩入覲現擬日間返鳳交卸道篆約計中秋前後晋省視事惟是時艱孔亟彌切杞憂所賴賢達諸君共負維持之責云云故該會現正預備歡迎 
　　安慶六邑士紳前爲中學改良事曾開會討論其結果以恢復六邑董事會清理學欵維持學務爲最要問題並擬於星期五（即二十八日）假孔敎會再集議進行事宜 
　　倪督軍昨奉中央命令暫以定武軍四十營劃歸蘇皖改編警備軍並以四十營改爲安武軍所有軍餉仍舊劃撥聞倪准電後卽遵照辦理 
　　菸酒公賣局長劉愼貽前因得賄賣缺被控現經財部呈請任命張勛接替張現已到蚌准二十八日抵省一日視事 
　　氶江水警劃歸巡閱使營轄聞政府已來電照准 
[徐州快信]  
　　銅沛豐碭一帶毛匪仍甚猖獗張敬堯並未正式出兵剿辦又招撫該匪一節爲張氏所極力主張聞政府對於此事頗不謂然昨已派委來徐阻此此議 
張敬堯將於督辦署内設置四科分辦四省剿匪事件 
　　開拔湖南之陸軍第八師今日（二十五號）午後一句鐘有一團乘津浦車抵此改乘隴海車由汴南下 
　　改編之辮軍前已調皖數營留此者尚有七八營（多散駐四鄕城中祇駐第十四營一營）仍未改換名目 
　　徐屬八縣公民代表王茂材等昨謁段道尹請速舉辦清鄕以清匪源 
　　第七中學之開辦現又因欵項無着暫行停止 
[淮揚道尹之茶話會]  
　　江蘇淮揚道尹王曜下車以來尚無何種表示現因關於浦垣事項亟待與各界人士共同討論特定於九月二十五日下午二時假淮隂商會樓下開一茶會是日到會者數百人會場内西設長餐桌爲薦紳席東置長櫈爲商學界席王道尹趙知事於三時許先後蒞會王道尹即出其意見書分送各界經商會執事某君起而朗誦略云鄙人蒞任伊始逐細調查以爲警費民生允宜兼籌並顧查柴捐一項辦理已近三年派員經收旣開支之虚費繳率過鉅亦負擔之難勝現在各柴篷以預防火患已一律遷出圩外是捐欵將成弩末此應裁減者一茶館桌捐每碗一文雖取不傷廉而名非正當又豈政體所宜跡涉煩苛無所補助者此應裁減者又一妓捐名目雖流行於各地而浦上非商埠可比且值百業凋　之秋於風俗則違背善良於商務則多所虧耗誠有如該紳等所言者惟查妓捐一項歲入僅曰百餘元而局票捐所收則達千元之鉅警局驟失此大宗欵項勢必翼常困難似宜謀抵補之方此應籌商者一西壩油捐在先由道派委經收能否得宜姑不深論伹多一人之加入即多一人之消耗現已飭縣歸警辦理照舊徵收所有從前道委薪水即行裁撤連同原有月提學費錢二十五千一併撥歸學費以資充裕此應籌商者又一諸君關懷桑梓當必有以共相維持也云云王道尹復起爲簡單之說明請各界討論趙知事亦起言柴捐停收之經過情形妓捐雖贊成取銷不過因警費問題須籌抵補方法并出雜捐收支簡册請衆閱看謂上年收八千餘元支一萬餘元尚覺不敷斯時西隅席次寂然無聲旋由敎育會長范章怡演說妓捐之害請道尹示禁王道尹以此事應由各界呈請縣知事轉詳到道再轉省長著爲定案方爲正辦農會長喬國楨起言吾輩呈請道尹並非手續錯誤因妓捐創於左前道尹之故衆又詢趙知事意見趙亦贊成取銷警費問題公議由農商敎育三會詳核警局支欵有無可以核減如實不敷再設法籌補至西壩油捐衆無異議卽照道尹所擬辦理次王道尹出一巨緘由喬國楨宣讀乃淮屬之吳涑揚屬之張鶴第等保荐江都龔福生邳縣莊增藩爲道視學員請衆選大概多作模棱語謂莊舊學有素龔畢業於通州師範一時不能驟决後由某君起言視學貴能指導改良斷非門外漢所能勝任卒决定任龔爲淮揚道視學員有頃遂散俟散俟各會復核警局支欵後再實行禁娼手續云 
地方通信 
[蘇州]  
　　代理知事接印吳縣孫少川知事奉令與江寗縣知事吳其昌對調吳知事未到任前先令連德英代理連君原定隂曆八月十六日接印嗣因孫君急欲赴寗特商定改期八月十一日交卸連知事已於八月十一日到署接印視事署内原有各科人員中僅換會計監印收發三員其餘概不更動 
　　農商部發行實業債劵蘇州總商會接奉農商部電令略云現本部所辦有奬實業債劵共計五百萬額數分爲五十萬張每張十元分爲十條每條一元與儲蓄票辦法無異但儲蓄票每次出有一百萬張該債劵張數共計五十萬如得頭等奬者二十萬二等奬者六萬三四等奬京頗見鉅再儲蓄票二百張内得奬一張該債劵十張零即得奬一張統計大小得奬者有五萬一千七百二十張之數以之辦理實業豈非易易兹發有該債劵章程若干分勸導各商家購買以期得奬而辦實業云云總商會已轉知各業商董一體勸導並須另定分别銷售辦法俟商定再行發表暗殺案請提正兇吳江縣屬盛澤鎭公民沈翰笙被匪暗殺一案當沈受鎗傷未死時即在警察所說明正兇爲盛澤鎭團防局團長曹小博（卽曹雲祥）帮兇係蕭保生等二人復經前任謝知事通報省道各署飭令各處軍警通緝日久正兇未獲僅獲到蕭保生一名解縣審訊因無質證未能判决定罪即行收押俟拿獲曹小博到案質審明確一併定罪日前因嘉興天凝莊匪徒擄刦巨案牽涉曹小博即經嘉興警備總司令派員至盛澤鎭將曹拿獲押解回嘉收禁尚未審辦事爲沈翰笙之母沈周氏等所悉特赴高等檢察廳及南京軍省各署等處具禀請求移會浙江將曹提回吳江縣歸案審辦 
　　銅元廠器具房屋拍賣蘇垣盤門内梅家橋舊銅元廠及胥門棗巿橋新銅元廠二處停辦以後所有大小機器引擎均已運送南京造幣廠其零星鋼銅各機件及各項器具均併入棗巿橋廠屋内由南京造幣廠派員駐廠保管後官産處商明造幣廠將此項廠屋及所存各物歸入官産處管理業由曾處長令行吳錫江官産駐辦員趙澂遵辦趙乃會同官産處總稽查員姚繩武前往棗巿橋廠内將所存各物逐一查點計其一百七十七項每項件數不等約共四五千件點明後仍令楊駐廠保營一面另行估定確價定期標賣其盤門内廠屋已改辦模範絲織工廠其棗巿橋之廠屋日内亦將做價標賣矣 
[松江]  
　　水警擒獲悍匪水警第二廳第一專署第四分署三區一等巡官陳朝桂於前日率同師船三艘遊巡至奉賢縣青村港地方得警探密報有著名巨匪吳蘭生匿居該處立卽帶同各長警前往捕獲旋經陳巡官盤訊之後據供尚有同黨瞿小堵（即瞿得標）現住頭橋區分水墩鎭六十二圖内當即報知頭橋連巡官協同拘獲並在瞿處搜出毛瑟鎗兩桿馬鐵鈴鎗一桿子彈六十餘枚併解奉賢縣訊辦又金山縣干巷鎭悍盜莫阿照屢在江浙邊境肆行刦掠經江浙官廳懸賞購緝未獲前日莫正在家中持螯飲酒之際被浙江水警帶同眼線突來拿瓁已解金山縣署暫押候訊 
　　稅務所長易人五庫稅務所長喻信厚已届一年任滿由財廳另委王孝任繼任該所所長將於日内到所接辦交代 
　　脩志局董辭職續脩華婁縣志局自古曆七月二十三日開會成立後分爲編纂董事兩部經縣延請耿伯齊閔瑞芝爲董事部董事現耿董因該局成立後諸事均未進行故已向縣署提出辭職矣 
　　松金青三縣蟲荒併誌松縣蟲荒情形已迭誌本報本月二十六二十七兩日又有城廂巿及華陽橋小崑山浦南葉榭等區鄕民至縣報荒李知事因已晋省謁見督軍並向代省長面陳荒歉惰狀故由收發員收呈諭勘但聞東北鄕某某等區收成雖尚有八成可望然亦紛紛呈報災荒故擔任調查責任者須詳註荒蕪成色以昭公允青浦縣東南各鄕亦遭蟲荒刻已報縣勘查兹據傳述謂前日張知事下鄕查勘時因言荒災不甚重大故被該處鄕民以田内之泥塊抛擲幸帶有衛隊保護不致十分危險金山縣西北鄕之蟲荒自經詹知中親自履勘後日内又經未報各鄕至縣續報受荒區域幾遍全境雖該縣已請省長核示但迄未有准予減賦之指令也 
　　强盜再犯之嚴重懲辦有平湖人陳全和者於前清宣統三年因搶刦楓涇某姓逮案光復後經前審廳判處徒刑一年迨期滿釋放又於去年五月初十在楓涇六圖徐汝龍家搶刦致被駐紥平湖之浙江水警獲解平湖縣轉解松江歸案審辦則承審員提訊時因該犯不認令用重刑始將夥刼情形供出不諱唯該案盜犯已獲七名業已執行死刑者爲王寵生趙二和兩名在監病斃者爲王四和一名其餘三名已判一等徒刑今所獲陳全和一名情罪重大聞須詳請重懲也 
[杭州]  
　　同春坊火警杭城衆安橋大街同春坊永泰和南貨號於前夜（二十六日）二鼓時忽然失火延燒房屋八十餘間上首東至衆安橋興福廟西至陸永薩縐紗舖下首東至第一處酒店西至周悅華銀樓東首上至和合橋祥記理髮店下至周藏泰篾竹店西首上至竹竿巷六號門牌某姓住宅下至城立第十六國民學校止當時消防隊及各集義龍均奮力施救尚無傷人然各舖於中秋節已大受損失矣 
　　旅長校閱團營二旅旅長李煒章日昨舉行秋季檢閱所檢閱者爲第三第四兩團於二十四日分查各營内務清潔下午操練鐵杠木馬剌鎗等技術二十五日上午考詢各士兵野外勤務陸軍禮節等課目下午演習閱兵式走排式先由團長報告畢各官長士兵正式行禮開演排敎練連敎練營敎練是日第一師童師長及參謀長劉體乾參謀王　副官都宗祁俱會同蒞場校閱 
[嘉興]  
　　擅拆文廟案近聞嘉興省立第二師範校長孫增大擅拆文廟案由省委查屬實將孫撤差另委管望濤接充迭誌報端兹悉高檢廳長陶君已據公民陸佐墀等電控於日昨令嘉興縣知事據實查覆而勸學所縣敎育會縣自治辦公處等機關亦於日昨具呈縣署請求將孫扣留勒令賠修原呈云竊嘉興縣學文廟此次被師範校長孫增大毁損各節業經本邑神民曁職所團控奉鈞署勘實呈報並蒙省長派委查明屬實即將孫增大免去校長職務各在案查文廟被毁各處狼藉不堪全係孫增大恣意所爲自應責令賠修規復舊觀斷不能以已經免職聽其脫身事外置被毁之建築物於不問現在新舊校長交替在即若不卽予交涉深恐趁此遠　除由地方耆紳岳廷彬等面陳鈞座請予責令賜修規復原狀外爲此合詞公請知事迅將孫增大扣留勒令賠修以重公物以警不法實爲公便 
　　敎育會請撥欵嘉興縣敎育會會長范古農署丙華於日前具呈縣署略謂城中公共運動場内建築講演廳曁五層鐘樓高六英丈有奇業將落成惟購備美利華五十寸之四面大自鳴鐘一座以作全城時計之較準需洋六百五十元又講演廳内購置有背連二長凳三百只需洋三百元此外購備各種運動器具共需洋一千四百元左右查前鴛湖書院餘欵洋七百十一元四角二分八釐迄今一無用途以敎育欵項移作敎育之用事屬正當爲此具詞呈請將該餘欵如數撥用不敷之欵自當另行籌措仰祈迅速撥給以便需用云云現張知事已據情令行縣自治委員查詢核奪矣 
　　農民又報荒災嘉興各區自治委員曁鄕民等先後電報蟲災等情已誌前報兹悉日昨又有農民包榮春等七百餘人電呈省署其文云杭州齊省長鈞鑒晚禾蟲傷枯萎殆盡荒災已成粒米無望籲請迅卽派員查勘以恤民困嘉興農民包榮春周敬業胡宇漢謝寶有俞貴生等七百餘人叩 
[安慶]  
　　財敎實三廳之準備交代財政廳長鄭鴻瑞奉令免職後卽令各科人員趕辦交代并聞該廳秘書科長謝崇禮及第二科科長羅其等均向鄭廳長辭職聞新任劉廳長鴻慶已有電到廳准於十月一號來皖接印視事故連日該廳各科人員辦理移交異常忙碌又聞省公署之敎育實業兩科刻已由葉堯階高炳麟兩科長造送四柱清册呈報省長一俟敎育實業兩廳成立後卽正式移交 
　　縣　事之更動毫縣知事李維源現已保升淮泗道尹所遺之缺已委蒙城縣知事汪箎調署其蒙城縣一缺即委王鶴年代理惟前次所聞有數縣知事更動如休寗石隸繁昌五河等處不日即可揭曉 
　　郎溪舉辦團防郎溪縣與江蘇溧陽高淳等縣接壞素爲盜匪出没之區前此已奉令式嚴而沿江一帶仍不時有匪徒滋擾頃聞該縣知事擬督飭各鄕董舉辦團防編查户口以清匪源昨已禀報上峯查考矣 
雜評一 
[洪水不退（一子）]  
　　國人日望政爭之潮流速退而今日之政潮仍依然停滯而不退也國人日望天津之水勢速退而今日之水勢又依然停滯而不退也政潮遲退一日人民多受一日驚恐水勢遲退一日則津人多受一日損害何天時人事之相類也 
　　據京電謂水退尚須多日或有謂爲須延至結冰時者苟至結冰則又須待解凍時矣試問以如是之洪水而久延不退津人之苦痛爲何如况乎甚於洪水之政爭亦遥遥無平息之日乎然而政府對此洪水漠然無所舉動也對此甚於洪水之政爭則且爲之揚其波而助之瀾也而一般官吏尚有笙歌於漏舟之中痛飲於亡屋之下者嗚呼人心之陷溺於洪水亦深矣此所以日受警告而不捂歟 
[重慶開戰之謡]  
　　四川前日之戰禍起於劉存厚與羅戴之衝突也至於近日又恐劉存厚與吳光新衝突或恐吳光新與滇黔軍衝突此一般人之觀察也然而進究其内容劉存厚與其部下有意見焉又與他川軍有意見焉周道剛與劉存厚有意見焉又與熊克武有意見焉今且因此而渝城有開戰之謡矣嗚呼川人素以保川爲職志而及内部之糾紛若是將奚暇以對外耶苟長此不變者勿論助南助北與自主結果均將無以自存奈胢川人尚不悟此 
　　雖然此種自殺政策豈僅四川一省然哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（四十四）]  
　　泊菲德船之没收德船一艘前泊於菲列濱領海者已由美政府没收交太平洋郵船公司執業大約秋冬之際即將開駛載客裝貨從此太平洋中掛美旗之商船又多五艘矣 
　　裝船窰貨之請領有某商於一九一四年七月二十四號託通惠公源隆兩報關行報裝奥國公司某船運往庇能埠窰貨四十件又運往新加坡窰貨三百件以及各唛頭窰貨等二十件又兩件又三百八十五件共計七百四十七件貨已裝船尚未出口適歐洲開戰中國嚴守中立該船不能出口此種窰貨一經搬動必遭損壞擬待歐戰事了仍裝原船出口不料時隔三年戰事未了中國且與德奥宣戰而原報出口之通惠公源隆兩報關行早已閉歇今某商託信昌恒報關行爲代表黏呈奥輪收貨單及關單五紙函請南北報關公所轉函總商會函請交涉公署查案給領以維商業 
　　德輪機器之修理對德奥宣戰後海軍收管之德國公司商輪阿爾培搿號原泊滬南楊思港口浦面兹因此項敵國商輪已由政府允准商人租用不日卽可具領而該公司船扣留停駛以來迄已半載機器鍋爐多已銹爛自當速爲興修故由造船塢於昨日先雇冷作鐵匠撥坐不上輪駛往楊思港浦面將德輪阿爾培搿號鍋爐機器之鐵銹爛斑細加錐鑿以便逐件修理 
[英公使抵滬續誌]  
　　英國公使朱爾典氏昨乘英公司船來滬駐節英領署已誌昨報兹悉英公使本擬於昨（二十八日）乘火車北上就任祗以在滬尚有接洽事宜不及起程故改期下星期起節日昨駐滬特派交涉員薩福懋君致函淞滬警察廳廳長届時請派軍樂一隊到站歡送 
　　昨午英使朱爾典氏赴上海總會應英人中國協會及英人商會之讌會晚間又由義勇隊設筵招待 
[四十五年來之先令價格表]  
　　國貨維持會近據會員趙鏡清函送調查四十五年來之先令高低價格表一紙並附意見書商請由會轉呈政府乘此時機改爲虚金本位以利國家而便商民當經該會議准卽日備具呈文分陳國務院曁財政農商兩部請爲採擇核議施行並呈縣道兩署交涉署省公署南北兩商會一體查照備考兹將意見書調查表錄下 
　　意見書會長先生大鑒啓者凡我國内於商業上之交易莫不以銀本位爲主自洋人通商以來華商與洋商交接即金鎊定貨亦以先令價合之此權操於外人之手吾國萬事均言改良毫無實際現值金價低落之時機宜於金融上先行着手從速設法改良效諸外國開鑄金元改爲虚金本位即政府借欵賠欵等均占無窮之裨益金融者人生之命脉與國家最有關係者也鄙人畫一份子之心意知者不敢不告故將前四十五年之先令調查列表送呈貴會務請提議通遇祈將此表轉呈政府希冀實行以利國家而免外債間之虧耗也至希察核並祈施行爲感 
　　調查表（同治）十一年最大六先令十一辦士二五最小五先令九辦士二五十二年最大六先令最小五先令七辦士八七五十三年最大五先令九辦士半最小五先令七辦士二五（光緒）元年最大五先令七辦士六二五最小五先令五辦士半二年最大五先令八辦士半最小四先令六辦士七五三年最大五先令八辦士二五最小五先令三辦士二五四年最大五先令五辦士二五最小四先令九辦士半五年最大五先令三辦士七五最小四先令八辦士八七五六年最大五先令二辦士八七五最小五先令一辦士六二五七年最大五先令二辦士八七五最小五先令○辦士八七五八年最大五先令二辦士半最小五先令○辦士○九年最大五先令一辦士二五最小五先令○辦士○十年最大五先令一辦士三七五最小四先令九辦士半十一年最大五先令○辦士○最小四先令六辦士八七五十二年最大四先令七辦士○最小四先令二辦士○十三年最大四先令七辦士一二五最小四先令三辦士二五十四年最大四先令四辦士六二五最小四先令一辦士六二五十五年最大四先令四辦士三七五最小四先令一辦士八七五十六年最大五先令四辦士六二五最小四先令三辦士六二五十七年最大四先令八辦士七五最小四先合三辦士半十八年最大四先令三辦士七五最小三先令七辦士八七五十九年最大三先令八辦士七五最小三先令○辦士半二十年最大三先令一辦士七五最小二先令七辦士二五二十一年最大三先令一辦士三七五最小二先令七辦士一二五二十二年最大三先令一辦士四三七五最小二先令九辦士七五二十三年最大二先令九辦士八一二五最小二先令三辦士七五二十四年最大二先令八辦士三一二五最小二先令五辦士○二十五年最大二先令八辦士八七五最小二先令六辦士六二五二十六年最大三先令○辦士一八七五最小二先令七辦士○二十七年最大二先令九辦士五六二五最小二先令四辦士九三七五二十八年最大二先令六辦士二五最小二先令一辦士六八七五二十九年最大二先令八辦士半最小二先令一辦士六八七五三十年最大二先令八辦士五六二五最小二先令四辦士四三七五三十一年最大三先令○辦士三一二五最小二先令五辦士四三七五三十二年最大三先令三辦士一二五最小二先令九辦士五六二五三十三年最大三先令二辦士四三七五最小二先令四辦士○六二五三十四年最大二先令七辦士○最小二先令二辦士一八七五（宣統）元年最大二先令四辦士六八七五最小二先令二辦士一八七五二年最大二先令六辦士九三七五最小二先令三辦士三七五三年最大二先令六辦士一二五最小二先令三辦士六八七五（民國）元年最大二先令九辦士六分七五最小二先令五辦士一八七五二年最大二先令九辦士三一二五最小二先令五辦士六八七五三年最大二先令六辦士七五最小二先令二辦士一二五四年最大二先令七辦士○六二五最小二先令二辦士一二五五年最大三先令七辦士○最小二先令六辦士六八七五以上由洋人通商以來於經濟之關係最鉅者卽此先令之出入也故特調查以前歷年之確准先令列表以便國人有所查考耳 
[續誌標金驟漲之影響]  
　　鴻盛和金號倒欠十六萬 
　　昨報紀英大馬路集益里某金號近來抛出標金四千餘條連日鎊價驟縮標金之價飛漲致虧耗銀十餘萬倒閉逃逸一節兹悉該金號實在北京路鴻生里係潮州人洪炳璋所開牌號鴻盛和共計倒欠同業約十六萬兩之鉅昨日下午經金業全體同人在公會集議僉謂該號旣已倒閉逃遁所有該號進出標金一律照二百五十三兩結價所欠同行之銀立即起訴法公堂（因洪住居法租界）請追一面投報法總巡捕房請爲嚴拿經捕頭立飭中西包控往拿洪已聞風逃匿遂將其眷屬拘入捕房押候核奪 
[講演中西文明之比較]  
　　江蘇省敎育會於昨日（二十八日）請留美哥崙比亞大學哲學博士蔣夢麟君演講中西文明之比較先期通告各會員及期到會者百餘人午後四時先由副會長黃任之君介紹蔣君登壇演講略　西洋之文明成於箇人主義中國之文明成於家族的社會主義西洋之文明發源於希臘希臘古時在巴爾幹半島地位優越無水潦兵革之患故其民思想自由西人因之壓代聖哲多主箇人自由因求箇人自由故闕於箇人之智德力求進步發達而科學亦於是乎昌明社會爲箇人之庥合體因求箇人自由於是進使社會之組織完整俾個人之地位穩固故成今日之文明中國文明發源於黃河流域古時其地常有水潦之患併有戎狄獲狄諸外禍其民洒上互結合不足以生存因求相互結合於是有家族之組織以家族之組織進而爲社會國家之組織而個人遂支配於家族主義團體之下故孔孟之學說不外乎政敎戰國以後諸子並興學說縱有異同經秦火而漢儒尊孔罷百家之學其思想固舊遂不容異說至宋明諸儒亦未敢超越前哲惜孔孟之說泛而無方宋儒如朱子說又以格物本於性理以性理爲體而别無其用性理之說直似萬應靈丹無不可通故其弊膚廓空疏而不究物理科學因之遂不發達成爲今日中國之文明故國人爲今之計宜采西國之所長以求裨益我國末併講論國人採取西洋文明之法近六時講演畢散會 
[滬杭甬路特開觀潮專車]  
　　滬杭甬鐵路以隂曆八月十八日爲浙省觀潮之期預備開駛專車准於十八日上午六時開車約九時至長安仍由路局預備小艇趕赴海寗觀潮事畢當晚搭車回滬所有游客車資及車中大餐小艇上下等費仍照上年規定價目均於購票時一律付清業由任局長飭派車務處員司特别招待游客並擬親赴長安躬與其盛云 
[路局長赴京之傅聞]  
滬寗滬杭甬鐵路局長任筱珊君到差已及三月對於路事考察已有端倪亟擬分别整頓聞日前已條陳交通部請示辦理旋得部電有飭令來京面爲接洽之說任局長擬於秋節後遵令赴京現在尚無定期一說謂任局長已得盧護軍使之保荐政府將畀以重任故先令來京考詢云 
[中華書局控案第二次堂訊]  
　　婦人沈氏控告中華書局不理押欵一案昨日午後仍由俞襄讞義領事升堂訊問首由被告律師馬斯德申述原被告曾商兩次因中秋節近彼此均忙故尚未議妥原告並無逼被告破産之意不過欲得穏固保障主法原告律師摩西申叙謂原告亟欲管業不願展期堂上傳沈氏詢間據沈氏云展期一禮拜並不反對不過到期如無辦法須行管業俞襄讞詢是否收管不拍賣原告無言當辯論時業廣公司代表哈華托律師聲明被告廠屋押與業廣公司合同中有機器在内一語原告押欵在後業廣不承認原告執行如果拍賣該欵應先還業廣云云李謙記代表羅傑律師起言中華書局欠李謙記存欵一千五百元一案請訊被告律師起立承認此欵並言該局情形前已禀明堂上該局並非賴債不過現在乏欵不能不分年拔還且不能先還某一債户堂上宣告被告承認此欵無須討論俟後宣布堂諭兩原告律師均要求將被告交保堂上未允其請 
[令防黨人組織秘密機關]  
　　江蘇李督軍據探報告偵悉黨人某某等在滬組織秘密機關希圖有所舉動現正遣其部下濳往各處運動廳請妥爲防範云云爰於前日通令駐滬水陸各軍警一體查緝 
[四誌截刦金條案之破獲]  
　　淞滬一區三分駐所巡警劉玉山在小南門口查獲大馬路大豐永金舖在途被刦金條七百兩案内之張祝福顧學初二名並抄獲金條一根一併拘送到所申送警廳發交司法科研訊後供出同黨陳金川陸渭堂等避匿閘門五區二分駐所境内即經徐廳長飭探警馳往將陳陸兩犯續獲又起獲金條一根及手鎗子彈等件諭飭分别收押候究旋經松滬盧護軍使得悉諭令徐廳長將案中之張祝福一名解送來署訊核各情屢誌本報兹悉此案自破獲之後徐廳長因贓物所少尚鉅迭飭劉科長將陸渭堂等各犯隔别研訊一面令飭所屬各區所警正佐並偵緝水巡等隊長轉諭各長警隊士等購線四出查拿在逃贓盜務獲解究昨晨徐廳長令飭一區三分駐所宋壽山警佐查明該警劉玉山履歷並現在階級詳細造具報告以便奬勵 
[浙省偵探緝獲土匪]  
　　土匪莫阿照係已獲帮匪郭守昌（即管大肚子）之徒黨迭犯搶刦巨案前次浙省天凝莊典當刦案莫亦隨同往刦嗣因蘇浙兩省查緝甚嚴該土匪逃回舊松屬之金山珠涇附近避匿此次郭匪獲案後訊悉莫匪匿居金山遂由浙省派令偵探前往跴緝業於前日在金山縣境將莫匪捕獲解回浙省歸案訊辦 
[通緝漢陽兵工廠逃兵]  
　　淞滬警察廳長徐國樑昨日通傳所屬各區署所隊文云案奉松滬護軍使署傳開頃准陸軍部次開據漢陽兵工廠呈稱該廠消防隊排長劉德勝捲欵濳逃兵士劉銀勝相繼遠颺開具年貌籍貫具具文呈報懇請通飭跴緝務獲究辦等情前來相應抄錄該逃員兵年貌籍貫咨行貴護軍使查照飭屬查拿送案訊辦附面貌書一紙等因到署除飭派員偵緝外合亟通傳該廳長仰卽遵照轉飭所屬一體協緝務獲歸案訊辦等因奉此合亟通傳該署所隊遵照轉飭所屬一體跴緝務將該逃員兵弋獲解廳以憑訊轉母任遠颺切切此傳計抄面貌書一紙 
[三誌盆湯弄大火之慘狀]  
　　前晨山西路（卽盆湯弄）九芝堂起火延燒左右鄰居房屋十餘幢天泰襪店主朱載龍與妻陳氏及男女小孩五口又胡益生學徒一口均遭焚斃等情已兩誌本報兹悉當火熾時天泰襪店祗逃出朱載龍之十八歲長女及傭婦二口據該女聲稱伊父尚在法租界昇平里三十五號設有戒煙丸棧房一所並稱伊父係鎭江人現由親戚店夥等購棺將伊父等安殮矣 
[灶地立限徵收墾費之不平]  
　　松江金山南滙奉賢川沙等縣灶地徵課一事各業户羣起反對經公民儲學祖等公呈江蘇官産處請求蠲免奉批候令行各屬分别咨會議復轉請財政部核定施行嗣各屬官紳在滬會議數次未得要領詎近日南滙官産沙田事務所委員徐仁　會同南滙縣杜知事發出布告對於老額灶地徵收照册費及准墾　每畝六角新漲地徵收准墾費每畝一元二角以八月十日至九月九日爲初限十月十日至十一月九日爲二限過期不繳廳加一成十一月十日至十二月九日爲三限限内繳清者加二成如逾三限不繳酌給墾本歸公另行召賣現方在二限之内該官産事務所設立分局於七團地方逐日派差協同地保傳拘各業户到局勒繳有繳現洋者有出回票者各業户心雖反對然不敢反抗以故怨聲載道而該邑士紳僉以此項灶地實爲民業旣由上官諭候議後詳部核辦未經解决之前當然停止進行乃該官産委員不暫停止悍然執行且加徵滯納處分至二成之多民力實有不逮是以羣起不平現正互相集議擬據情公呈省吏墾求暫緩執行以重民業而安閭閻 
[旅滬川人所接劉存厚來電]  
　　旅滬川人昨接成都劉存厚來電云旅滬維持川局會同鄕諸先生公鑒號電敬悉眷懷桑梓語重心長極爲佩慰厚川人也夙以保川爲職志死生以之他非所計故自羅戴蓄謀禍川以至今日兵連禍結厚雖備歷艱險而愛護鄕邦心力未嘗少懈今者滇黔背約增援力圖大舉川中各軍業已聯絡戒備一俟吳管援軍雲集厚當揆甲前驅誓滅此獠以謝邦人而慰諸公之望臨電神馳尚祈明敎存厚叩有 
[川人開會募賑]  
　　蜀省兩遭兵燹益以水災饑民盈野昨四川旅滬同鄕會王北樞朱伯爲等遞接重慶周督軍成都籌賑局渝城總商會等各界函電請在滬上代募賑捐以活災黎朱王二君乃於本月二十三日午后假麥家圈商帮協會開同鄕會磋商籌振辦法列會者數十人首由朱君報告一切繼由王君重述桑梓慘狀討論歷數小時以渝城在滬棉紗帮已募集五千兩先行滙川乃决定不另襲捐册即發佈渝城商會寄來之捐册分途勸募一面請王雪存君之代表張玉如轉商王君商酌進行最後由張君來會報告王雪存君已在救濟會集雲軒陸續募有的欵云 
[愛儷園游覽會今日開幕]  
　　松滬盧護軍使因京奉直等處突遭水災商請哈同君開放愛儷園開游覽會四日所收游資悉數充賑迭誌本報今日（舊曆十四日）爲第一日昨日盧護軍使曁發起諸君東邀滬上官商紳學各界前往共襄盛舉想必有一番盛况也 
[秋節之封關與停訊]  
　　舊曆中秋節現經政府定爲秋節凡公家設立機關均於是日停辦公務江海北關稅務司昨日通告華洋各商人等略謂本月三十日爲秋節之期本關例於是日封關停止辦公惟適逢星期日故於次日即星期一續停一天仰各尊照云 
　　明日爲舊曆中秋節公共公廨例應停理刑民訴訟一天惟因適值星期休息日故昨由關讞員商明陪審西官定於今日預行停訊一天除知照各捕房外並令檢察處條示公堂門首仰本廨辦公員役及當事人等一體知悉 
[寰球學生會今晚之演說]  
　　寰球中國學生會定於今晚八時請美國湯潑孫敎授演說（中國需要之高等商業敎育）並請美國哥倫比亞大學商業經濟科碩士鮑錫藩君繙譯俾不通英語者亦得聆宏論湯君學究專門聲譽夙著曾在美國哈佛大學主任商科此次新來滬上擬辦一商科大學以灌輸高等商業敎育於我國具此碩學負此偉抱届時定有高論宏談以嘉惠吾人也聞該會於演說畢後即接開交誼會由鍾拱辰君演幻術王立才君說趣話且有中西音樂及日夜兩校學生之游戲等欲聽講者盍准時早往乎 
[護軍使署内將建陸軍監獄]  
　　松滬盧護軍使前因上海地方審檢廳行將遷入新屋其地方監獄及附設之陸軍監獄亦將遷建當以陸軍監獄附設地方監内諸多不便且與陸軍體制不符故擬於使署内建設陸軍監獄一所業已呈請陸軍部核准日昨諭飭參謀處軍法課察度地址繪具圖說呈候核飭興工聞監獄設建之處已勘定將署内馬棚基翻建云 
 
 
 

Page 11

 
 
[部令催辦編查户口]  
　　本埠各行政機關昨奉省公署令開准内務部咨本部於民國四年八月擬訂縣治户口編查曁警廳户口調查兩種規則呈請公布施行並通行各省區在案現在已逾二年各省區尚未依法辦理事關要政相應咨行貴省長查照迅卽飭屬切實辦理等因准此除分行外仰即迅速辦理云云 
[中秋節之保護商人]  
　　上海防守司令部因傷曆中秋爲各商收賬之期深恐宵小乘間搶攫除函達警廳通飭各區妥爲保護外並於昨日起特派騎巡憲兵兩隊分布城廂特别游巡以資保護 
　　滬城一區二三分駐所及二區一二分駐所警佐昨均接徐廳長令飭略謂陽曆九月三十號即舊曆中秋節滬上商家習慣爲結束賬目之期各處途中商民來往必衆當此戒嚴期内亟應妥爲防護如遇緊要地點亦當加派巡警巡邏等因宋王杜孟四警佐已遵照辦理矣 
[工巡捐局催繳稅欵]  
　　工巡捐局朱局長昨日知照本局稅務科長許人俊略謂現值舊曆中秋節期正結束公欵之際當此局中公需浩繁全賴各項稅欵開支所有各認稅商人前次蒂欠之欵及未繳之新欵應當分别如數措繳來局以便支配需出其餘地方稅之疲玩各户亦應派員催繳徵收云云許科長遵即派員分傳認稅商人諭限即日一律措繳一面普向各户催徵欠稅以配各項開支 
[華人旅行無須給照]  
　　日前美總領事函致交涉署略謂那普洋行用人周汝佳程宗信二人因行務分往安徽江蘇地方旅行請給護照等因交涉署查該行用人周汝佳等係屬華人旅行無須給照昨已函復美領矣 
[請催浚浦局繳納地稅]  
　　浚浦局近因圈購楊思鄕灘地塡用官契尚未赴縣投稅聞上海縣昨已將該局七八兩月所領官契六十三紙開列號數呈請薩交涉員行催浚浦局刻日備具稅欵連同原契送縣投稅 
[洋商至内地設棧買棉之商阻]  
　　近有某國人帶同華人至青浦縣境内設棧收買棉花經該處巡警報告縣署當以洋商在内地設棧與約章不符爰由知事禀詳駐滬交涉員函請該管領事知照該洋商照約辦理 
[警廳提前發餉]  
　　昨日爲淞滬警察廳所屬各區署所隊提前發給九月份餉需之期當由各該警正佐將領到之欵分别給發各長警承領惟其中扣除奉令派助京直奉賑捐欵項當將所扣之欵造表呈報即將捐欵如數彚呈到廳請爲收轉 
[函請警廳注意清道]  
　　江蘇省立第二師範學校致淞滬警察廳函云逕啓者本邑中區學宫路東段即新縣署後面近來沿途私便者絡繹不絶坑厠近在咫尺胡竟舍此他求致糞穢堆積臭氣薰蒸本校附屬小學及巿立西成小學即在學宫路旁每日敎員學生來往者以千百計凡從前所未逢者今則不得不掩鼻而過而身蒙不潔横遭疫癘者亦復不少公衆衛生之不講於斯已極而該處警察及清道夫等竟熟視之若無賭焉日前曾有日本學校敎員參觀團來校參觀卽由本校校長職員導往適經是路日本敎員攢眉塞鼻幾欲嘔噁足見公衆衛生之不講不特貽害邦人抑且有損國家體面萬一日本參觀團筆之於書作爲信史遺臭之誚其何以堪爲特函請貴廳注重清道廓清糞穢並嗣後嚴禁行人沿路大小便以顧衛生而重體面實爲公便云云 
[忍盦居士鬻書助賑]  
　　忍盦居士夙承家學酷好臨池且素性樂善每遇災賑必盡力襄助邇因京津奉直一帶洪水爲災滬上兹善家在哈同花園開辦水災急賑會籌資助賑忍盦居士乃願鬻書助賑以盡義務並於園内陳設女工精細繡花鏡屏及女子手工各物共襄善舉 
[水警各員熱心助賑]  
　　江蘇水警第二廳長趙會鵬氏以此次京津各處水災浩大待賑孔亟水警亦應集捐賑濟故於昨日通令所屬各警務員量力輸捐以救災民並諭將各員所捐賑欵繳由各該專署長彚總解廳以便解送災地散放 
[兄弟煙草公司之熱心]  
　　南洋兄弟烟草公司對於公益事宜素具熱心近因京直奉迭遭洪水災情奇重本埠中外官紳發起義賑定於舊曆八月十四日起至十七日止假哈同愛儷園開游覽大會籌募急賑該公司特捐自製各種紙烟五十萬枝派人到會出售所得本利悉數充賑該公司並因天津兩次遭災人民蕩析離居轉瞬天寒凛餒堪虞故捐辦棉衣袴五千套派委妥友赴津散放現正在滬購辦不日出發 
[發票未貼印花之科罰]  
　　滬城小東門德源板木行昨飭學徒王祥然然木板渡浦至浦東洋涇鎭因發貨票上未貼印花爲三區崗警查見將王帶署經解警正判罰洋二元又浦東陸家渡向爲木匠之顧錦棠昨由滬西購買桐油二桶發票印花貼不足數爲崗警查見帶至三區判令罰洋二元仍令如數補貼以重國稅 
[董保舞弊之查覆]  
　　西鄕二十七保四圖圖董馬良駿與該圖地保張俊卿副保候根泉朋比偷稅事爲上海縣沈知事聞悉撤究等情已誌報端兹悉沈知事曾據情函致巿經董陸崧候略謂董保舞弊朋比偷稅情殊可惡事關侵佔國稅虚實均應撤究希即詳細查明見復母稍隱徇云云日昨巿經董處已將該圖董保及關係人沈子高傳到面詢一切俾便具復 
[諭陳勒令搬遷之理由]  
　　英商泰利洋行在公共公廨呈控吳淞路二百二十號門牌新興號霸屋不讓請飭搬遷昨晨由廨傳訊據新興號之代表律師上堂聲明新興號遵照房主定章繳租不應勒令搬遷等情經關讞員得供商之英卓副領事諭令原告將勒令搬遷理由陳明候再傳訊 
[華捕查獲土販]  
　　土販吳二近由海參崴私販紅土來滬昨日携土一包至塘山路某姓家求售中途被一百八十一號三百四十六號一千二百八十二號三華捕查見搜出私土將吳拘入捕房押候解送公堂請辦又土販馮連才近在海參崴私運紅土來滬於前日携土一包持至虹口西華德路向某烟膏店圖售被一千三百六十一號華捕查見搜出紅土一磅一併帶入捕房昨解公共公廨請究先由華捕上堂禀明查獲情形訊之馮供該土係在路上拾來並非販賣中西官以證據確實判馮押西牢二年土送海關銷燬 
[法工部局救火會員逝世]  
　　法工部局救火會員西人拔旦君（譯音）於昨夜十一時半忽發舊疾不及醫治至十二時逝世該會會員定於明晨八時先集洋涇浜天主堂内行追祭禮然後舉殯出發送至盧家灣法國墳山安葬 
[九畝地創設菜巿三紀]  
　　本城九畝地開明公司現欲振興該處巿面特於上午十時以前在該公司之新舞臺左右道路開辦菜巿准各小販擺設菜攤免收地場捐并請工巡捐局免捐三月給照保護迭紀前報兹聞該公司董事姚紫若以現當菜巿開辦之初應當籌備盡善務期於衛生有益爰特函致該管警區於每日派打掃夫數名俟各攤販收巿時將垃圾掃除潔淨另用自來水澆洗各掃夫不得向各攤户索取酒資惟議定由該公司每月賞給錢二千文以奬其勞 
[印度人請追欠欵]  
　　印度人郭極生呈控徐阿品欠洋五十元不還昨由捕房將被告傳至公共公廨請追先由原告印人上堂譯訴前情呈據請追訊之徐認欠屬實中西官判徐照據還洋五十元違干未便 
[旅館保險起火之拘訊]  
　　公共租界浙江路民慶里秀州旅館於二十六號清晨忽然起火經救火會西人立驅皮帶車馳往澆息祗燬去牀帳等物事後經老閘捕房捕頭偵悉該旅館保有火險甚巨恐有縱火圖賠情事派令中西包探協往調查後將該旅館股東南海人周昌林嘉定人張彩文並顧兆榮等三人一併拘入捕房昨解公共公廨請究　延律師到堂代表聲請展期中西官判被告等一併押候查明起火緣由再行解訊 
[槍斃盜犯三名]  
　　前兩日南巿高昌廟西砲台槍斃盜犯三名計二十六日鎗斃二名二十七日鎗斃一名聞係計姓于本年春間搶刦英租界白克路某姓家銀洋衣物案内之盜犯云 
[拘獲竊賊二名]  
　　游巡第四隊隊士前夜在浦東八埭頭英商和豐鐵廠拘獲行竊鐵板之張大順一名並竹梯一架又該廠自行拘獲圖竊未成之張三郎一名解由洋涇鎭三區二分駐所於昨轉解三區總署經解警正分别研訊一過判令押候備文解送警廳司法科訊辦 
[鄕民途遇搶匪]  
　　浦東楊思橋附近鄕民俞阿木前日上午來滬購得洋紗等物渡浦冋家由周家渡過江上岸行未里許已至晚間八時許背後忽來匪徒兩人將俞扭住　倒在地肆行兇毆後將洋紗等物及衣袋中鈔票洋五元現洋二元一角一併攫取而逸惟内有一匪俞稍有相識故於昨日午後赴地檢廳控請追究 
[流氓串攫烟土]  
　　南滙鄕民陳根生昨與王阿根擬同乘某小輪回里王所帶衣包托陳代携行經南巿竹行弄口詎有流氓四人跟蹤於後指衣包内藏有烟土攫奪其包開看遂將内存烟土五包共計十兩並現洋十八元一併攫取奔逃陳根生追至附近同益里鳴警拘獲流氓陳鼎元一名當捕獲時陳將手中之烟土兩包抛撇路旁上用草帽遮蓋詎早被該警瞥見將證物取獲解入一區一分駐所詰據陳鼎元稱尚有同黨三人已將攫得之烟土每人分去一包逃逸惟現洋不知等語張警佐飭卽申解警廳司法科訊究 
[過犯搶攫象牙扇]  
　　張阿二前日午後在南京路攫取老人趙雲峯所持值洋五元之象牙柄扇子一把圖逃被捕追獲搜出原贓帶入捕房昨解公共公廨經中西官訊知張係十四次過犯實屬怙惡不悛判押西牢四年期滿永遠逐出租界贓交原主領回 
[木匠冒騙器具之押儆]  
　　木匠余阿根前日冒用作頭張杏生名義向天潼路五百二十三號門牌理髮店内之張松林騙取木匠應用器具持往法租界圖售被法捕房包探查獲詢悉事出公共租界將余送至總巡捕房拘押昨日傳同失主將余解送公共公廨經中西官訊明判余押西牢半年贓交原主領去 
[指控竊用電氣]  
　　英美工部局電燈處指控北四川路一千四百零二號門牌粤人陳阿連私接電線竊用電氣昨由捕房將陳拘解公共公廨經會審員王肇之君會同英白副領事向陳略訊一過判令押候查明再訊 
[搶匪質圈被獲]  
　　無賴王阿林日前由某處搶得婦人所戴金圈一只持往法租界某押店質洋適爲包探查見當向盤問對答支吾遂將王拘入捕房昨送法公堂請究王供認搶飾不諱判押西牢二月原告未到金圈充公 
[行竊被封烟紙店内之衣料]  
　　法租界大昌烟紙店主因虧欠各户往來貨欵棄店逃逸經各僨權人投控法公廨判令先將店發封再行緝拿該店主訊追在案詎於前晚被積竊陳生培從該店後面越牆而入至房内竊取春紗衣料數件而逸翌日持往某押店典質適爲包探梁大寶查見將陳與贓物及同當朱阿四一併拘解法公堂請究陳供認行竊不諱朱供向陳借錢有之並無同往行竊之事中西官判陳押三月朱逐出租界三月以儆 
[指控拐女案展期再訊]  
新閘重慶路四百二十一號門牌婦人王祝氏指控住居開封路之十九歲女子戴巧珍串同姘夫誘拐其二十歲女兒根弟藏匿平江旅館托由蟻媒帶往外埠販賣等情由捕將戴女獲解公共公廨訊供收押在案昨由捕房傳同該旅館經理江林發茶房葉阿祥將女解廨復訊據包探禀稱前堂戴女供稱寄寓衛生旅館二十七號房間往查並無其事現查得　寓居平江旅館内故將該旅館經理茶房　傳到案請訊訊之江等供詞　諉中西官核供判江葉兩人交保戴女還押候展期兩禮拜再訊 
[車夫尋獲被拐婢女]  
　　住居美租界之金貢三有婢女名海棠年十八歲原係姓楊江北人日前被鞋匠朱才卿拐逃由金之包車夫張阿二在北火車站一併尋獲扭控五區警署轉解司法科押候訊辦 
[拐婦解送檢廳訊辦]  
　　　文才之妹小三子前被拐婦張章氏誘拐賣入租界某妓院爲娼日前由租界包探會同四區一分所長警在一百間地方將該氏拘獲解經公廨訊明因事出華界於前日送回司法科叚科員判移地方檢察廳核辦 
[父女重得完聚]  
　　江北人魏同興由原籍來申投法公堂控稱長女桂枝次女林珠均已許配與人尚未成婚本年四月間被人拐去當時找尋無着直至日前始由胞姪魏長卿由申函致商人謂桂枝林珠被人售與法租界寶興里十四號内爲娼等語商人得信來申報告捕房飭探劉友發前往將兩女及龜奴嚴阿寶拘案求　訊究並請將女給領據魏桂枝供稱在原籍時有陳姓妻子時來女子家中引誘並稱在申帮傭可得巨欵女子等信以爲眞故於四月間與陳姓夫婦同來上海抵埠後陳妻乘隙他去由陳姓偕同王姓領女子等先至法界典當街四十八號門牌住宿一宵翌日卽帶至寶興里十四號嚴阿寶家爲娼言明抵押二年身價銀洋由陳王兩人取去直至日前始與堂弟長卿遇見托伊函致父親來申報告捕房今得提案請求給父領冋魏林珠供詞與桂枝同又據魏長卿稱民人向拉黃包車度日日前行經法馬路寶興里口與桂枝遇見故函致叔父來申控請究辦是實詰之龜奴　阿寶供桂枝林珠由陳姓王姓領來抵押二年計洋一百六十元先付九十六元餘洋俟期滿繳清立有身契爲憑呈鑒現陳王兩人逃匿何處實不得知求請恩寡中西官以嚴不應買良爲娼判罰洋一百元充公身契塗銷桂枝林珠交伊父領去完案 
[大小塌餅行兇逃逸]  
　　張金林投法公堂控稱商人於上月某日晚間出外購物行至弄口忽有無賴徐阿毛糾同綽號大塌餅小塌餅等十餘人不問情由將商人扭住兇毆致被擊破頭額腰助亦受重傷後由巡捕到來拘拿餘人逃去祇獲徐阿毛一人現商人之傷業已醫痊細察彼等行兇原因緣徐阿毛等與徐官堂尋仇誤將商人毆傷求請訊究徐供是晚實由民人之三房客大小塌餅將張金林兇毆至如何起釁民人實不得知亦無唆使伊等行兇之事肇禍後伊等均已逃逸此事實與民人無干求察中西讞員判徐阿毛無干開釋并諭張如後來遇見行兇之人准予隨時鳴捕拘案聽候訊辦 
[蕩子領回管束]  
　　浦東爛泥渡向爲印書生意之張星由日前將其祖母馬氏之鈔票現洋二百餘元及金戒衣服等物竊取逃匿租界化用經伊父張耀良偕馬氏跟蹤至四馬路尋獲在途爭執被巡捕拘解捕房轉解公廨訊判發交浦東三區警署處理在案昨經解警正訊據張馬氏供稱不願涉訟判張星山交伊父張　良領回管束尚餘鈔票四十五元現洋二元金戒一只象皮雨衣一件手錶一只准予具領 
[被告交保候訊]  
　　朱馬氏在公共公廨呈控張雪帆不理抵欵洋二千零八十元又陳志勝控沈木生不還地價洋一千六百元又陳志美控朱正泉不付期票洋一百五十元等案昨由捕房將該被告等傳至公堂請示中西官諭令分别交保候訊 
[流氓私查行人]  
　　流氓楊小三子張六一子昨日糾黨在西華德路攔住行人張雲龍去路指張身藏私土上前違法搜查當被鳴捕將楊張兩人拘入捕房捕頭諭飭押候解廨請究 
[木匠不認行兇]  
　　清江人張榮全住居胡家木橋日前因事出外在途被警人以斧砍傷頭部歸家時已不省人事由其妻張范氏投報五區三分所將張送往醫院療治翌日張神志稍清始稱兇手係鄰居林匠黃寶如該分　唐署員遂將黃拘獲到案訊不承認解經司法科判移地檢廳訊辦 
[小二不知下落]  
　　江北人王家才之子小二近忽失蹤四處探聽知係王世成苗富龍二人在租界某捕房控伊子行竊由探捕拘解公堂懲辦但伊子現押何處仍無着落故前日王將苗等扭控五區三分所經唐署員質訊苗王不認控押唐署員遂飭轉解司法科訊核 
[在途扭毆]  
　　甬人陳炳榮昨與朱新才在鄧鐵路不知因何起釁互相扭毆當被一百八十一號巡街捕查見以其違章將兩造拘入捕房一併押候解送公堂請究 
[共和影戲園新到歐戰戲片]  
　　西門外方板橋共和影戲園新由美洲運到歐戰影片共八本是片描摹歐戰現狀觀之如身臨鎗林彈雨之中訂於八月十六夜起連演七天各界士女童往觀之 
[誌謝]  
　　舊曆八月十八日爲海寗潮汛之期滬杭甬鐵路特開專車以便觀客昨承惠贈觀潮劵一紙書此誌謝 
中華職業敎育社通訊 
[養成職業敎員之研究（摘要披露）]  
　　（陸緜） 
　　（一）延請實業大家隨時到校講演各種實業以激起一般實業的興會 
　　（二）延請職業界充當職業敎員其有未諳學校習慣者得先令參觀敎授一星期或二星頭 
　　（三）青年有志之農工商於來校敎授之暇志願補習他項學科（如國文算學英文圖畫之類）時得依其志願許其旁聽或特别敎授之 
　　（四）選送年在二十五歲以内之小學校校長敎員或師範畢業生分赴本國著名各商店各工場實地學習半年至一年以上以爲推廣職業之準備其費由縣敎育費項下酌量補助之 
　　（五）選送年在二十五歲以内之現任職業科敎員或實業學梭畢業生就其所長分赴外國著名各商店各工場實地練習一年至三年以上以爲仿辦改良之準備其費亦由縣敎育費項下酌量補助之 
雜評二 
[虚金本位（步陶）]  
　　虚金本位爲梁啓超氏夙年所主張近月來勞勞策畫以成墊欵以冀緩付賠欵其主旨之所在外間亦多傳其爲實行虚金本位之準備然則今此國貨維持會之趙會員意見書其殆實獲梁氏之心者與 
　　我國幣制不畫一對外貿易多以銀兩爲本位而各國所行爲金本位輙因之以操縱一切焉試觀歷年以來每至借欵成立之期則先令之率必長每至償還賠借欵之期則先令之率必縮叩諸實際即我爲銀本位國金巿消長不能不一爲他人之命是聽也晨入欲圖補救力能逕行金本位尚矣否則虚行之以暫免他人之操縱固亦未始非救濟金融之一策然而要必我力所　自勝斯實利乃不外溢耳夫事勢有常變政策須活用但卽趙會員所調查之四十年來之金巿觀吾人又安能僅以金銀本位之單純問題以爲論斷也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬中外著名女界公祭周夫人文] [  餐霞]  
　　維中華民國六年歲在丁已八月朔越十日辛未美國女飛行家史天遜率同中國王克琴筱鳳仙周媽諸女謹以清酌庶饚公祭於大總就夫人周夫人之靈曰 
　　嗚呼燕臺落月忽頽天姥之峯鶴馭騰霄遽隕女嫌之曜九華燈掩遺挂空存三海風淒晨輼夙駕居仁堂裏元首減其寢興陽羡城邊素靈渺其來往春藉之虚齋霜冷　麒傭理萬幾秋蓮之曲沼煙迷繡閣同聲一哭萃廿餘省衢歌巷泣灑滬成河合五大族芻束椒馨鐫文泐石東瀛宫苑遥致薤歌西海軺軒羣趨靈帳視前代后妃之晏駕無此哀榮開中華女史之先聲鮮其倫比眞歸天上憾泯人間含笑九京垂型萬　某等夙慕坤儀驚聞疆耗雲泥分隔未能躬奠瑶觴風雨愁飄竊願詞申蒿里靈其宛在魂兮歸來冀　環月夜之臨各主衷腸九曲望媧石情天之補盡消愁恨萬端伏乞夫人仙靈呵護冥漠垂慈陪金母而宴瑶池雲開玉宇偕封姨而巡碧落風靜銀河從此獻藝屬空永無阻碍免墮環龍之覆轍直追孤雁之飛蹤此天遜所深願者也婢妾命窮王妃夢幻小心翼翼徒勞奉侍　頻年大辮垂垂久困覊縻於使館還求夫人普濟慈航脫離苦海早獲金鷄之赦重諧彩鳳之觀此克琴所默禱者也鳳仙業托青樓才慚紅拂鸞傷掩鏡鵠守虚帷故將軍西川戰血夢　猶見英姿如失人東海招魂愁裏空悲恤緯尤願夫人毅魄護持垂憐薄命輔三造共和之偉業俾微名得附彤編留萬年民國之母儀使賤妾常依繡像周媽氏族寒微忝叨同姓年齡衰邁空愴逝波深痛夫人蕙質早凋蘅芬忽閟但祈超登佛界默佑寒門湘綺翁修文紫府冥俸優加兒孫輩力役青疇　荒無害今生雖未覩慈顔來世或能聯譜系嗚呼玉棺易墜金簡難漂絃輟響而牀虚神傷大樹帳懸空而塵鎖痛失慈雲軿輅晨遷望斷河間之鄕樹帷軒夕改凄聞日下之虞歌某等同仰遺容莫接興慶首行之席遥陳奠　愧無謝莊哀誄之辭嗚呼哀哉伏維尚饗（五） 
家庭常識[  王夢覺]  
　　預防凍家常識第一集載濳之君云將纓桃擣漬擦患處固效今更有一法當伏日時取芝蔴花在患處抹擦其效尤著至冬日亦不復發 
　　雀斑面部之風濕也法以小皂莢櫻桃枝紫背浮萍防已各五錢共研末用白蜜調和爲丸大如桐子日用擦面其斑自退 
　　治肺擁以白芨切成薄片置碗内隔水蒸透後以飯湯冲服卽愈 
　　解食鹽滷急用生荳腐漿一碗灌下再用鵝鴿絞喉管令吐卽愈 
　　盥手污痕最妙先以少許食鹽於手中搓擦後浣以清水則汪痕悉去是法較擦肥皂爲佳 
　　刀剪防銹剪刀磨後欲免生銹者須　使然擦以菜油或白蠟擦後勿令經水則久擱不銹 
　　滌油瓶凡盛過各種油瓶油跡難去可先以碱少許鎔於沸水中洗滌再用石灰水滌之油蹟自盡 
藥欄閒話 
[白果] [  園]  
　　每届秋令江浙間必有呌賣炒白果者人家小兒多喜食之究其利弊則罕知者按三元延壽書云白果食滿千粒卽死昔有　者同以白果代飯食　次日皆死古來方藥用白果無過十粒者巿肆不售而獨讀之肩販呌賣蓋其爲用固甚細也惟於秋令食之亦殊有益時珍云白果熟食温肺益氣定喘嗽縮小便止白濁生食降痰消毒殺蟲其功固甚偉也但不宜多食耳生白果　爛塗手足能愈皺裂擦面能去晦暗及酒剌皺　並治犬咬傷凝下疳除八角　均擦慮處頗驗炒白果又治腸風下血而療咳嗽尤神相傳經筵講官入值必食白果七顆乃不思溺由是以觀則時珍所謂縮小便者亦信而足徵矣小兒夜尿於臨寢服此當亦有效然如先以蟋蟀通利其便而後更食白果則其效當尤神矣 
詩囊 
[天台山若氷上人來訪乃故人趙君雲華也相見幾不相識别後感賦用寒厓韻] [  南湖] 　　 
歌哭來傾竹裏樽十年種竹見翁孫狂華醫目無眞相迦佛前身有凈根秋色滿天詩思冷月光如水道心存塵塵刹刹成今古一指誰盎不二門 
[題賚臣遣札] [  南湖]  
　　一掬寒泉薦晚尊西風去國憶王孫林花著雨疑含滬病葉辭柯總到根往事書空猶咄咄疏狂成性自存存紅羅石版依然在不敢驅車過柳門（辛亥之變賚臣初寓我西城石版房小萬柳堂後移居紅羅廠乃遇害蘇詩柳門京國道驅馬及春陽） 
長篇小說 
[社會小說貪嗔小史] [  常覺小蝶天虚我生合謬]  
　　第十三章（一） 
　　當日郊晏依洛克乍聞愛梨之語念納蘭果有地屬乎夫依洛克之愛納蘭口雖不言其心中之熱度實已達於沸點今忽沃以氷雪幾成迷惘躑躅而行覺黛珊與愛梨之言尚盤旋其耳根不去微風吹樹乃如人死之聞鐘聲第覺茫茫大地竟無一處足以棲其身者因思自爲排遣適有三馬將求售於倫敦此瑣屑事本不必其自往因念納蘭果在倫敦或得一見遂自騎一馬並牽兩馬而行旣抵倫敦寄馬於廐下自赴孔道覓旅舍冀於途中或遇納繭方徘徊間忽有人自後曳其裾依洛克愕然回視則白倫之書記施德也其垢膩之冠仍挾之肘下面上瘦肉盡皺作笑容曰君何時來依洛克曰才頃耳吾來爲賣馬今寄廐中人則尚待覓庽施德曰妙哉使不嫌局促則寒舍儘可下榻君勿謙彼此皆一家人來來今從我行矣言次遂曳依洛克以登電車至一僻巷其地屋舍奇古間有别墅顧已垂圯陳舊不堪施德之家卽在一野墅之後屋廣不盈丈而建築爲城堡之形籐隂滿壁亦頗幽蒨施德至此止步叩門延頭側耳就門而聽則有老嫗應門而出蓋其祖母也施德曰祖母此卽兒所常言之依洛克依洛克來此爲我祖母祖母笑曰依洛克先生來實至歡迎施德曰祖母言當蓋吾屋雖小然頗適意祖母亦有佳饌以饗客否特離巿遠盤餐乃無兼味可奈何依洛克尊處之羊脾美極矣幸嘗一臠則今猶有餘味言次頣動似眞有餘味者旣邀依洛克入其餐室則其祖母已爲具餐二人乃相將入座施德出其藏酒注之於杯曰白倫近狀佳乎依洛克曰佳君何許久不來村矣施德曰吾事亦冗言時仰面而望承塵　杯於口作詭笑曰白倫爲人幹練極矣而其心府之深尤不可測其於事能大而亦能小眞可謂第一等人矣而於奥洲句依洛克本無意聆其言及聞奥洲始昻其首而施德之言亦停適於此時乃見祖母之頭探門而進問需水否施德曰祖母今尚無需祖母出施德乃又自續其言而言與前不接曰依洛克君非生長於奥洲者乎然則當知華元谷矣言次目灼灼視依洛克以待其答 
 
 
 

Page 15

 
 
   
 
 

Page 16

 
 
   
 
