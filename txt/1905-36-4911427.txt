# 1905 - 36 - 4911427

 

Page 1

 
 
   
 
 

Page 2

 
 
[諭旨恭錄]  
　　去年十二月十二日奉旨分發直隸道徐撫辰廣西道彭榖孫直隸道李作霖鍾澤春山東道張鳳岐湖北道孫璹雲南道郭策勳直隸知府張葆仁四川知府岑兆鳳山東知府李豫同江西同知夏翊宸直隸直隸州知州劉寳泰江蘇直隸州知州陳德球張弨山西直隸州知州穆騰武安徽直隸州知州魏矅義直隸知州鄭潤東甘肅知州蔣廷奎貴州知州李鳳元山西通判李榮震廣東通判傅博修陳同爵貴州通判王韶甘肅直隸州州同胡有煥甘肅知縣惠占鼇湖南知縣周培祚四川知縣全鼎元奉天知縣施世杰張振鵬張鎭齡直隸知縣汪炘江蘇知縣張肇棻凌啓秀蕭敷煥余銘炎山東知縣玉鑄周德宣楊洪山西知縣徐星朗湖南知縣何嘉澍胡景霖申苮之毛汝源陜西知縣鍾毓靈浙江知縣潘雲興福建知縣譚紹裳周丙夑鄭思隆湖北知縣周維琪宋紹錫湖南知縣胡應雲四川知縣石贊鈞吳釗莊蔭椿趙文彬張正南廣東知縣湯昌煦雲南知縣陳先濓謝晉侯貴州知縣吳駿烈長蘆鹽大使朱有孚福建鹽大使廖襲華何肇模俱照例發往擬補禮科給事中彭述著准其補授光祿寺署丞著世誠補授保送直隸州户部主事旭愷著交部記名以直隸州知州用擬補吏部主事宗室盛昆刑部司獄聶寳林黑龍江通肯副都統衙門銀庫筆帖式德亮俱准其補授保舉察哈爾都統衙門候補筆帖式托麟布著照例用試署期滿山東兗州府捕河涌判高凌雲著准其實授服滿原選湖南黔陽縣知縣馬丙炎著不必坐補原缺開復前署浙江温州府知府啓續著准其開復原官仍發原省照例用保舉浙江候補知縣涂道康著照例用保送知府户部員外郎黃念先著以知府分發省分補用保舉遇缺卽選道馬景融著加一級欽此 
[論户部會議推廣公債及户部攺借奥國外債事]  
　　異哉咄咄今日户部而尚欲借公債耶異哉咄咄今日户部而尚欲借外債耶 
　　夫公債外債何不可借之有東西洋各國何嘗無公債也何嘗無外債也借公債而民反以爲樂借外債而國反以之强我中國豈無血性耶而咸痛心疾首於國債我中國豈無知識耶而咸髮眦目裂於外債 
夫中國借外債公債更何不可之有以表面而言自甲午庚子諸變起賠兵費興新政正用財之時也財政機關之轉運不靈則不得不借公債不得不借外債我民何怨焉我民何怒焉 
然則我民戚戚焉而若有憾於公債外債者果何爲也其將以前次公債之失信不還耶夫不還亦何怨之有有家長焉審知子弟之有財而債之他日爲家長者無力以償其子弟則爲子弟者果能怨也耶其將以屢次外債之借必使我民代償耶夫代償亦何怒之有爲家長者借人之債而使其子弟償之亦應盡之義務也爲子弟者又何敢怒耶 
　　雖然爲家長者其亦一計子弟之詢其出欵否耶爲家長者日日借債日日聲言有某某之急用而不以簿記示其子弟則爲子弟者能無疑焉使爲家長者藉某某正用之名而作無謂之揮霍不顧子弟之有無則家計盡而子弟必坐以待斃我恐雖孝子恭弟能無懼耶然則借公債國債我民俱無所怨怒所急欲知者所借之欵果盡當用否耶 
　　欲知政府用財之當否則須要求政府示我以决算之表使我民恍然於所用之何地也又須要求政府示我以預算之表使我民恍然於欲預籌者之幾何也此區區者想亦我民應有之權利也 
　　使政府所借之欵用之果能盡得其當也則見此决算預算之表則我民其又奚詞使不盡得其當也則爲我民者其亦可以獻一言納一諫耶 
　　夫我民之欲獻一言納一諫者豈得已也豈得已也擁區區之空政府而有妄用之經費無報告之宣布日坐深宮之中運借債之策不得直接以借諸民則借外債以爲之間接不思我民財力盡生計竭而日日以窮之我政府眞欲埃及我民也眞欲埃及我民也 
　　夫借公債外債之足以亡國其說飲氷氏中國國債史詳言之矣當上下交困之時愈不能借債亦愈不能不借債借債則愈失人心不借債則何以謀生利故今日户部議推廣公債及攺借奥債兩事以表面上觀之均不足異也所可異者其所以謀借公債及奥債之内容更可異者不知借債之手叚今請先决破其借債之隠情再敬告以借債之法　未完 
[日俄議和條欵難定]  
　　正月初六日日本大阪來電云日俄議和之事謡傳紛紛不一究竟俄國能否允准日本所索議和條欵與俄人所擬條例日本能否允准均難預料譯字林西報 
[湖北厘金抵借奥欵]  
　　户部向奥國借銀六百萬兩以湖北釐金爲抵件所立契約已用印矣譯大阪朝日新聞按此條與昨報户部借欵數額不同未知孰是 
[英德出售中國國債劵]  
　　正月初七日英京倫郭來電云英京倫敦及德京柏林將於今日出售中國國債劵共合英金一百萬磅每九十七磅作百磅常年息五厘中國擬將此欵爲 
 
 
 

Page 3

 
 
補償庚子年賠欵虧磅之用譯匯西報 
[俄國借欵未成]  
　　正月初六日德京來電云俄國在法京巴黎借欵一事刻尚未成聞將於西四月復行商辦惟四月之前與日有和平之望或可無須借貸矣譯文匯西報 
[俄法同盟之維持]  
　　據巴黎里新聞稱法國宣言俄法同盟須極力維持云譯大阪每日新聞 
[西卑利亞轉運情形]  
　　正月初六日英京倫敦來電云據單春來信謂西卑利亞鐵路運兵運貨之力爲軍務之用實屬不足譯太晤士報 
[俄國亂事八]  
　　正月初六日英京倫敦來電云華爾瑟之各醫院内病人現已實不能容不能再收後來之病人同日日本大阪來電云里包之亂民三十人現已治以死罪初六日英京倫敦來電云俄京聖彼得堡官場雖出有示諭然仍謡言紛紛百姓將於禮拜日復行罷工之事又電云俄皇已允准並諭專派大臣卽將户部大臣所修攺之寛大律稿見諸實行此項譯稿卽係關係工人之事最要之一條謂此後工人有權力可以罷工蓋因從前罷工者須治罪故也譯字林西報 
[俄國政府腐敗]  
　　正月初六日英京倫敦來電云歐州各報之評論家云日本宣戰以後俄國政體更形腐敗譯太晤士報 
[俄國官吏之暗殺]  
　　俄國官吏三名由阿富汗斯坦巡回途中被人暗殺譯大阪每日新聞 
[俄都之慘刑]  
　　聖彼得堡之警察官將數百之同盟罷業者處以笞刑　笞刑爲俄國刑罰中之最殘酷者譯大阪每日新聞 
[海参威作爲頭等炮臺]  
　　正月初六日英京倫敦來電云俄皇已下諭將海參威從前作爲二等砲臺者以後戰時作爲頭等砲臺譯太晤士報 
[旅順海軍衙門行應辦之事]  
　　正月初六日日本東京來電云據官塲宣告謂日本水師副提督希白拿碼在旅順所督辦之海軍衙門已於初三日開辦附屬海軍衙門之艦隊已偏成隊隊聞巳受命行其所應辦之事矣譯文匯西報 
[日本拘英船之故]  
　　正月初六日日酹束京來電云英國以思脫來輪船載重二千九百九十八噸於初四日爲日本海軍在北海道洋面所拘其拘拿之故因日本疑其船上裝煤載往海參威故也譯文匯西報 
[禁用電線]  
　　正月初六日英京倫敦來電云西卑利亞電綫現須留爲國家及陸軍所需民間不准再用因境内有罷工事亂事故也譯太晤士報 
[瑞皇抱病]  
　　正月初六日英京倫敦來電云瑞典瑙威兩國之奥斯克皇政躬勿豫故已將政務交於傳位之太子代辦譯字林西報 
[瑞瑙兩國意見不合]  
　　正月初七日英京倫敦來電云瑞典瑙威兩國之奥斯克皇已將政務交於太子因身體不健不能辦理各要政至瑞瑙兩國令駐外洋各領事分任其責之事意見頗不能合按瑞瑙兩國各派領事之問題已爭執七年之久近二年中爭之更力瑙威非但欲各派各領事并欲將各領事歸外部統轄瑞國非欲反對其意惟以領事派駐外洋辦理交涉應歸外部所轄目下此事尚在瑞典議院議論也譯文匯西報 
[唐星使赴南洋廣州]  
　　藏約大臣唐星使紹儀自去歲抵粤於臘月念六日由香港起程約本年正月中可抵卡摩吉打埠與英國所簡印度總督商議一切然後由印度入藏 
[鐵星使抵開封開封來電]  
　　鐵寳臣星欽使於正月初六日午刻抵汴　 
[蘇撫陸春帥起節長沙來電]  
　　湖南巡撫調補江蘇巡撫陸春帥於正月初六日山長沙起程 
[湘撫端午帥接篆長沙來電]  
　　湖南巡撫端午帥於正月初六日接受關防 
[户部奏洋藥土藥害人耗財擬嚴定分年禁法畫一辦法摺續初七日稿]  
　　臣嘗考内地種烟之地約計五六十萬頃產土近四百萬石每石售銀近五百兩照二成抽以每石近百兩合四百萬石計之抽銀近四萬萬兩就令收成不及分抑或藥料充數臣且折半計算歲入亦近二萬萬兩卽再减半亦一萬萬兩可知平日之漏稅多矣國家旣得此大宗欵項舉新政償債金數年之後大局漸定用欵漸少於斯時也分年酌减種烟地畝徧設熬膏局以握准吸准買之權不准商民干預初并不收膏捐但令吸烟者先買票彼少壯無癮之人不准買若無癮而買票則與有癮不買票者同科以重罰罰重而人不敢犯數十年後内地無復吸烟之人而洋藥土藥自然禁絶凡若此者以杜私爲要義以禁烟爲宗旨最大關鍵在朝廷明罰以勅法督撫知人而善任督撫州縣之表率也督撫精白乃心切實辦事則中才之州縣皆變爲能吏况禁烟之事人有同心籌欵之法莫大於此由查畝而收漿由收漿而造餅而熬膏事事運以實心在在知其確數何户種烟若干畝何地出漿若干名何商運土若干餅何縣吸烟若干人分年册報臣部以備稽查隨地示諭商民勿干重罰視官局如商局務使上下通情以榷烟爲禁烟務使公私兩益天下豈有不能辦之事惟在各州縣能以實心任之積久自獲大效耳卽如此四百萬石之數臣亦從商家考核而知出是推之則一切辦法之中尚有未盡事宜各州縣一一留心則所得者未必不較臣部爲多此臣部所以深望各督撫精擇各州縣也每行一政每籌一欵百姓則動起浮言同官則好爲異議督撫但堅以持之其事久而自定况此辦法不必　 
 
 

Page 4

 
 
舉姑且先自查畝始查畝得其端緒則收漿造餅熬膏夫復何難倘有不卽興辦及辦而别滋弊竇者則有朝廷之法在是不得不請朝廷嚴以議之此臣等所以謹擬分年禁法畫一辦法請旨飭下各督撫迅速妥議早定斯局也顧或疑山西畝稅各省土釐今忽免徵公用無著此中窒礙各督撫能忽心慮及之不知畝稅土釐之舊額實由官局代收不過其名變耳曩者烟户稅畝徴銀恒到夏委今者官局售土提銀均在夏初是收入之期且較舊時爲早曩者局卡抽釐私販偷漏四出今者官局提成萬商均歸一途是充納之數且較舊時爲多舊時各省外銷之欵臣部不知今可和盤託出臣部知其所虧之數核實劃撥以資恊餉彼復何疑或又疑土藥之價輕於不藥故人爭購食若提成過重土藥價昂叢雀淵魚不無可慮而臣亦不謂然土藥每石提銀百兩若分計之每土一兩不過提銀六分僅與湖北膏捐等耳又剷除出產稅落地稅及沿途各要隘層層剝削之釐捐與雜費成本較舊時土藥爲輕何云加重若與洋藥相較彼則有印度額稅重洋運費而每箱又納中稅一百一十兩其出膏也土藥十得七八而洋藥則僅得十之五價値旣賤銷行必暢此不待辨而自明開局之後卽不與印度申遞减之議亦不患洋藥之侵入此則臣於禁烟一事留心有年考求舊法思通其閡今已百難俱辦而深信所擬之法必可行烟將不禁而自禁也頃者出使義國大臣許珏奏陳義國榷烟大略擬請先就土藥整頓試辦又直隸總督袁世凱奏覆征收膏稅事體繁重請飭户部籌議辦理一摺先後奉旨户部議奏欽此臣竊見臣工條奏輒謂土藥以徴爲禁雖多取而非虐其實則徴而己禁未能也况局卡愈密繞越愈多岐路未易稽查私土因而充斥不唯禁不能禁而且徴無從徴今若循舊說而共相籌議仍屬空談如或增新卡而力圖整頓似爲苛政臣反覆思之與其求徴稅之方稅仍不旺不如行禁烟之策害可永除况乎不言徴而稅實徴於無形之中民之蒙其利者猶或俟諸異時　之收其利者不啻得之今日與許珏奏請整頓土藥袁世凱覆陳徴收膏稅之旨猶不相背用是恭摺具陳上備聖明採擇伏乞皇太后皇上聖鑒訓示施行謹奏 
[更定萍鄉礦路大槩辦法接初六日稿]  
　　甲壹事權 
　　一奉督辦憲盛專委萍礦會辦駐局辦事特與節制進退華洋員司并一切用人之權因總辦漢廠兼籌銷運不能遥制礦事是以將萍礦内外事權付之會辦便宜主行體制與總辦同各宜遵奉以資約束而維礦政 
　　二奉督辦憲委派總礦師總管礦内外工程其辦公之所爲總礦師公事房所有采煤煉售造磗鐵路凡關機器製造者悉歸經理倘非常行事仵均應陳商會辦裁定後行至現定章程各該處須造單表册報皇送總避者其中如有向用洋文報總礦師之　應仍照辦 
　　三遵奉督辦憲札用人理財會辦均有獨主之權無論華洋各處凡司友進退升降及加薪請假等事均應禀商會辦核定分行總稽核處收支處查照遇有必須添派司友之處亦非先行禀准不能添派每月各處各分礦各外局銀錢報册工册均應呈送總局由會辦轉發總稽核處分别准駁連册聲復到局駁者照簽發還准者發收支處轉帪倘遇額外支欵無成案可循亦必須開單請示批交收支處方能照發 
　　四惟總局得雇長夫護勇其餘各處一槪不得雇用因公出門准其開支夫價如各處遇有要公准隨時單請總局派撥夫勇 
　　五安源機礦之外尚有天滋山紫家坑龍家坑小坑黃家源鐵爐坑善竹嶺張公塘高坑錫坑南木坑壩善坑五阪下一帶周圍數十里内煤窿率歸總局管轄所有上年歸併各商井廠曾委員會同縣委淸查造册並據紳商公禀己經歸併到局之井無論本局開停均應查照向章距該井口三里之内不得私開窿口其現開者亦祇准挖賣燒煤枯塊不准砌爐煉焦並不准私煉粗炭由縣示禁在案原派各山查井委員務應督率司友切實稽查倘有違章等情隨時禀明會辦會縣嚴禁以肅定　而免紛歧 
　　六安源全鑛冋本各有專司惟廠礦林立創辦之初章程時有變更名目未能畫一現定會辦所駐之處曰總局餘分十二處曰總稽核處稽核各處各外局銀錢材料曰收支處總管銀錢出納曰機礦處專歸考察工程煤焦約束工匠夫役曰鐵路處專管全路行車一切事務曰煤務處專管考騐收發煤焦並洗煤機煉焦爐出入數目曰材料處專管機器鋼鐵雜料出納曰製造處專管機器製造修理曰造磗處專管燒製火磚曰化學處專管化騐煤焦及火磗鑛質曰巡警處專管巡緝保衛全礦曰餐宿處專管礦丁餐宿曰雜務處專管礦路餘業房屋器具及一切雜務所有以上各處均逕隸總局歸會辦節制未完　 
[户部存金]  
　　淸國舊歲年終户部所剩之銀僅僅一百七十餘萬兩譯大阪朝日新聞 
[增將軍電請輸粟]  
　　奉天將軍增祺以本省米價騰貴貧民其困苦電請以直隸湖南山東各省之米榖輸送來此以供賑恤譯大阪朝日新聞 
[粤東創設廣益銀行廣州]  
　　粤東陸良澄太守大瀛自前歲奉户部尚書鹿傳霖派赴南洋各處考查商務太守因周歴新加坡檳榔嶼等各島聨絡其地之富紳巨賈勸令籌集巨欵就粤東省城設立廣益銀行爲振興商務之基礎刻陸太守已於去歲臘月間回粤本年春間卽可開辦矣 
[直督奏順直常捐展限一年天津]  
　　直隸總督袁宮保於光緒念九年九月會同順天府尹奏准將部例常捐七項暫由順直收捐一年並將振捐各項核减一成按四成收捐其推廣文武職銜頂戴仍以五成核收曁請准收翎枝捐項並由部監頒發空白執照將十成貢監收欵暫准截留濟用至去年十月間一年 
 
 

Page 5

 
 
期滿本應依限停止嗣因日俄啓釁關外搆兵移粟移民動需巨欵兼以五六月間順直各屬霪雨爲災田房半遭沈没災情極重振撫爲難因特奏請將常捐展限一年俾資輔助朝廷軫念民生當可俯如所請也 
[侍御奏叅大員聚賭京師]  
　　頃聞李侍御灼華遞封奏一件奏參京畿各大員賭風猖獗往往相聚飲酒藉飯莊之地終日抺打麻雀牌夜以繼日久不到署不獨有玷官箴且竟貽誤官事若不嚴爲查禁恐無以澄肅官方請旨速飭都察院提督衙門五城察院一律嚴行禁止倘有違犯從重究辦以重官守 
[財政處擬剔中飽京師]  
　　日前財政處擬飭令各省督撫將各州縣地丁錢糧應徴之數認眞核計按里計畝每年每畝應徴租稅若干下餘若干均著和盤托出詳細咨報以便釐剔中飽 
[阻令叅議政事之意見京師]  
　　政府前因戴少懐侍郎叅請在廷臣工均得叅預國家重要事件一節本擬飭令三四品以上大員如有通達政務熟悉外交情形不妨痛陳利弊各抒意見以備採擇嗣爲某大員阻止恐其紙上空談則有餘而見之實行則不足故不若僅飭軍機各員共抒管見呈堂閱看以便酌量採用云 
[議禁開捐實官京師]  
　　日前政府會議現在各督撫紛紛奏請開捐實官原屬萬不得己之舉兹擬請旨飭令開捐省分除捐納應陞班次及翎銜外所有各項實官仍著不得率行捐納以示限制而淸流品 
[奏辦公債票之原因京師]  
　　官場傳述日前直督袁宮保奏請在直省試辦公債票一節己經奉旨允准此事本係陸硯香都轉之條陳先是陸都轉在津聞津中鹽商某某四大户有在某銀行存欵數百萬之事曾與該鹽商等聨絡勸諭以存欵借給官府優給行息卽由運司或藩司付票蓋印爲憑限以年分按期分還本利原名曰期票至期内所有交納關稅釐金以及地丁錢糧均准作抵等議當經各鹽商依允惟求此事必須奏明在案方可遵辦嗣後陸都轉擬定辦法十餘條禀由袁宮保具奏此事現已奉旨大約津中鹽商中卽可籌借三百萬金之譜直省得此鉅欵不惟官塲得以展布卽天津市面亦可稍見疏通矣 
[擬收回治外法權京師]  
　　聞伍侍郎新修律例申有治外法權多條聞己與各國議商頗爲許可大約俟將來出版後卽可按例通行矣 
[皖省特參各員安慶]  
　　去歲皖省大計揚曉後傳聞另有一摺叅劾文武各員其數較多惟所劾何人刻下尚未宣布 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[營勇釀命蘇州]  
　　省垣百花巷吳天成顧繡莊夥陳少卿卽陳杏林於去歲臘月二十四日因事至金墅鎭適飛划副左營師船恊緝逸犯吳大道奎道經是鎭營勇王某見吳彳亍途中疑爲梟匪因卽上前攔住搜其身畔得洋銀二十四枚及繡貨一包復將其指上金約指持取吳併力爭持堅不肯放王卽持槍向之轟擊吳飛步逃逸詎彈已飛至胸背洞穿登時殞命當經是處鄉人將王拘住由地甲投長洲縣署報案縣主蘇靜菴明府於二十六日下鄉相騐遂將兇身帶回縣署押候訊辦 
[蘇垣火警]  
　　正月初五日午前十點二刻鐘時省垣胥門内百花洲居民某姓家因作午炊失火延燒左右鄰居十餘家計燬房屋三十餘間鄰右蔣姓家有一男孩年甫四齡未及救出業已葬身火窟中 
[俄兵行凶]  
　　前晚十一點鐘時本邑人俞春泉自英租界坐東洋車回家行經海寗路突彼俄羅斯人某甲自車下曳肆行兇毆并撕破身上所穿灰習皮襔俞駭極狂呼巡捕聞禀上前奮力獲住解入捕房捕頭令押候解送駐滬俄國總領事署請辦 
[俄兵來滬]  
　　太古洋行宜昌輪船前日由外洋抵滬載有俄兵二百餘名先期由俄商雇定法界永安街萬安樓客棧爲棲息之所尚恐不敷住宿又租定洋涇浜洋房一所以便分居 
[美捕頭飭彈壓俄兵]  
　　自旅順降日俄兵之乘輪船來滬者絡繹不絶大半散居於虹口百老匯路一帶或借西國小客寓或數十人共借一室往往出而滋事凶惡異常美捕房捕頭惡其有害租界治安章程前日面飭中西各捕嚴密梭巡竭力彈壓俾旅居租界各華民免致受害 
[局勇潰散]  
　　前日南市十六鋪巡防中局委員陳良玉二尹因初五夜萃豐馬頭協和豐洋棧失愼局中巡勇遲未禀報特傳勇目到案嚴加申斥并將値班二勇斥革詎各勇亦自將號衣交還聲稱不願當差至各錢莊所雇護街勇丁八名亦因被二尹申斥將號衣交還各莊主現已由警叚董出而調停此事矣 
[宰猪公司擬歸工部局辦理]  
　　等託言爲衛生起見倩滬上荷蘭國商人德昌洋行主傅德美出面招股在虹口沈家灣地方仿工部局宰牛公所另設宰猪公所欲令英美租界各肉莊出售之猪肉均歸公所宰殺每宰一猪取小洋銀二角合計英美二界所宰猪每日約七百餘頭所入甚巨各肉莊一聞此信以其有意壟斷有碍生涯聨名禀請蘇松太兵備道袁觀察照會駐滬荷國總領事阻止某姓等恐衆怒難犯遂設法將所建房屋售於工部局已後此事歸工部局辦理惟未知工部局准如　請否 
[法員冋滬]  
　　駐滬法國副領事盖慕倫君偕副繙譯蘇烈君於去年除夕赴蘇垣一帶遊歴昨日己乘原船回滬抵署供職矣 
[縣訊拐匪]  
　　前日由汕頭續解拐犯楊謝氏王郎氏及被拐小孩沈炳榮王阿來王阿福到上海縣縣主汪大令提訊沈炳榮供杭州人年九歲父親在原籍開烟館小的被拐匪誘令買糖致被騙至船上王阿來供年十一家住南翔鎭八字橋父親己故母親傭工度日去冬十月内被女拐匪騙至無錫圖賣未成求鑒楊謝氏供原籍廣東丈夫己故婦人來滬洗衣度日尚有嬸母住在靑陽地開設烟館小孩沈炳榮係婦人在杭州出錢買來計身價洋銀三十五元有賣契呈電大令察看契據載明賣與顯姓陳係情節不符盤詰至再堅不吐實王郎氏供廣東大埔人丈夫在無錫開小烟館婦人亦在滬洗衣度日因無子嗣出洋銀廿四元買王阿來爲子現因廣東家内有信來囑婦人回去故帶子回粤亦有買據呈電大令閱看契上買主係賴姓亦屬不符喝令掌頰五十下判將兩婦均交官媒嚴加看管幼孩王阿福年僅兩歲不能取供派差將被拐三孩一併送普育堂留養 
[飭守空屋]  
　　察總巡朱森庭明府前曾訪悉城廂内外各處多有空屋無人居住以致宵小隠匿其間爰出示曉諭各房主嗣後如有空屋須著人看守如查出被竊之家賊從空房而進者定將房屋發封并提房主究罰 
[女傭自盡]  
　　昨晨十二鋪地甲金文投上海縣署報稱有蘇州女子毛愛寳傭於施姓家前晚忽吞生烟自盡今特禀報請驗據旋朱小弟投案禀稱已死毛愛寳係小的姨甥女今年十九歲在老北門外施豐泰呌貨行内爲傭今旣身死自願滿棺收殮求准免驗大令准之飭令具結存卷 
[上海官事]  
　　昨日奉賢縣郭子華大令乘舟來滬先詣道轅拜謁袁觀察年禧繼至縣署賀歲○江南提督楊鏡巖軍門昨日由松來滬命駕赴道縣各署投刺○江蘇候補縣吳橘泉明府前溧陽縣胡 
 
 

Page 10

 
 
蕚輝明府均於昨日來申赴道轅叩賀袁觀察年禧嗣至縣署投剌○警察北局委員汪禹臣吳淞司巡檢沈稚泉兩二尹均於昨日詣縣署謁見汪大令面禀要公○商約隨員沈硯蟾觀察昨日詣道轅拜謁袁觀察晤商要公嗣至縣署投剌 
[曾審公堂案]  
　　昨爲本年英美等國租界公堂第一次開堂 
會訊之期讞員黃耀宿司馬與英副領事德爲門君升座後西婦某氏投案聲稱某日乘車至門首下車時遺失鈔票洋銀五十五元報經包探何阿春查係范春福王寳記邵阿金三人所拾解請究追司馬判將王責二百板押二月范責一百板押一月邵責一百板押二禮拜票交西婦具領○上年乾記弄源吉錢莊被莊夥葛連生卽葛逸如竊去金四開七百五十枚計値洋銀一萬五千元報經包探何阿春拘獲昨日解案何探禀稱被竊之贓除起獲外尚少金四開三十枚値洋六百元源吉執事莊某投案禀稱此次葛雖犯竊然念伊在莊執事已届八年平日作事尚愼爲此代求免辦德君謂此案本應禁押十四年兹旣代求恩典著暫押候下禮拜一商定再核○妓女謝寓以傭婦姚幸氏行竊金銀珠翠首飾銀水烟袋等物約値洋銀二百元報由包探何阿春起獲原贓單被其餘尚無着落昨日解案司馬着暫押本廨候查明再核○包探陳金標拘獲假冐楊慶和發記銀樓僞金飾之楊樹嚴解案請究楊慶和夥楊文安投案聲稱小號屢被若輩假造首飾務求嚴究楊樹嚴供此項金圈係新正初一晚友人拾得質劵因以洋銀七元向源泰典中贖出並非假造司馬著押候飭探問明再核○前者廬淸凉被販賣珠寳之陳三姐取去珠子金飾等物持至豫昌質鋪質得洋一百七十元昨日解案請追陳供此物須向城内錢桂馥處取回因有洋一千五百元存在錢處司馬著押候再訊○蔣炳南被曹萬孫王蘭生褫去皮袍一襲質得洋十一元報由包探劉光震解案請訊司馬判將主責二百板管押一月曹責一百板管押兩禮拜皮袍交蔣具領○王林氏因至大馬路虹廟進香被張光益拔去金耳挖簪經包探王寳生拘獲解案謂辦司馬判責二百板押十四天○學徒陳二昌持鈔票洋銀十元行經某處被賭徒王阿三張阿寳攫取報經巡捕將王拘獲張阿寳被逃後欲將陳阿二痛毆經他捕帮同拘住昨日解案請辦司馬判各責二百板王加押一月贓交陳二昌領去○包探金立生拘解混用銅質僞小洋銀之汪月槎至案禀稱此人藏有此項小洋銀三百餘枚售與王榮卿言明價洋七元嗣以王遲延不付轉託洋文繙譯王如國向之索取王遂欲與小的爲難尚求究懲王如國身衣洋服洋帽投案供稱在南京路十七號内爲繙譯此事實因王榮卿欲吞没汪之銅角小的代抱不平尚求寛恕海君以王如國不應插身多事判笞三百板王汪判各押二月○夏元陳阿桂俞四金艾福銀四人投案禀稱小的等同住公共租界梅白克路初三日張福生突至小的等家强欲借銀不遂所欲卽出利刃猛刺以致小的等均被刀傷一二處求驗張福生供伊等在家賭博故往查拘司馬以張持刀行兇情殊可惡判押一年進出時責三百板○張陳氏投案禀稱前日近鄰失火被汪朱氏攫取衣飾匿不交還司馬判責王朱氏手心三百下○包探王長桂拿獲拐婦沈孫氏解案請究捕頭禀稱此案尚須詳查請俟下禮拜再訊司馬准之○余福生至山西路突被王錦言毆擊并毁衣服三件報經包探投案請究司馬判責二百板賠給修衣洋一元 
[馬路工程局]  
　　前晚南市萃豐馬頭恊和豐洋棧矢愼時有巡街捕獲到棧伙陳佑生一名解入捕房捕頭禀明馬路工程局總辦翁子文太守派差查得該棧並未保險係屬無心失火情尚可原故由執事人浼元源莊伙王某投局將陳保釋並具嗣後小心防範切結○去臘歲暮南市工程局經收船捐人某乙至永盛馬頭無錫船上收取船捐與船主婦互相齟齬事後婦以被甲毆扭失去銀環等物爲詞投控馬路工程局總辦翁子文太守查得此項船户均教帮中人爰命交人保出○馬路工程司總辦翁子文太守日來特命捕頭派華捕數名赴馬路一帶往來巡察遇有賭博一律拘究不准稍有狥隠 
[美租界捕房]  
　　前晚賭徒謝阿桂在西華德路與同黨張其林馮毛狗楊阿金王阿三王四林朱金林等設攤聚賭忽起爭端將謝肆行兇毆爲包探沈阿岳拘送捕房押候解辦○昨晨某俄兵　後至楊樹浦路一帶恣意行兇爲巡街捕拘入捕房捕頭令押至酒醒釋放　昨日午前貨車夫吳金林滿載麫粉行至西華德路將小車夫錢阿炳撞仆於地碾傷右足由巡街捕拘送捕房捕頭令將錢送同仁醫院醫治著吳給養傷費若干從寛釋出○昨晨沈三大至有恆路劉海炳家行竊銅錫器等物爲巡街捕拘送捕房押候送　請辦 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
頭品頂戴調署閩浙總督兩江總督臣魏光燾跪奏爲教職六年俸滿堪膺保薦恭摺仰祈聖鑒事竊查定例各省教職以到任之日起扣算六年俸滿各府州具文申請巡道加考移司查實轉呈督撫學政調取騐看詳加甄别如果才能出衆堪膺民社者出具考語保題送部引見如奉旨准其升用者留部銓選等困遵照在案兹據連江縣教諭羅俊璘申稱年五十八歲建寗府崇安縣附生應同治丁卯科本省鄉試中式舉人呈請兼襲雲騎尉世職光緒庚辰科會試大挑二等以教職用歴署侯官福淸等縣教諭光緒十五年丁嫡母憂服滿起復委署永安縣訓導奉選連江縣教諭於光緒二十四年八月初二日到任先後委兼理本學訓導各在案兹計光緒二十四年八月初二日到任之日起連二閏扣至三十年六月初二日止初次六年俸滿任内並無奉議叅罰降級停陞記過案件例應備具親供事實册結呈請騐看該管縣府道出考送由福建藩臬兩司查連江縣教諭羅俊璘品端學粹洵屬教職中出色之員堪膺保薦會詳呈請具奏並經學政臣秦綬章按試出具該教諭質直廉明楷模足式考語咨會前來臣查得初次六年俸滿連江縣教諭羅俊璘任内並無奉議叅罰處分堪膺保薦除將册供結送部外理合會同福建學政臣秦綬章恭摺具奏伏乞皇太后皇上聖鑒飭部議覆施行再臣到任未及三月例不出考合併陳明謹奏奉硃批吏部知道欽此盛京將軍增等奏爲請旨飭撥奉天吉林等省乙已年的餉並請催各省欠解甲辰等年的餉及歴年欠餉迅速籌解摺奴才增祺廷杰跪奏爲請旨飭撥奉天吉林打牲烏拉黑龍江乙已年的餉並請催各省欠解甲辰年曁辛丑壬寅癸卯等的餉及歴年欠餉迅速籌解以濟急需恭摺仰祈聖鑒事竊查東三省舊章每年請撥餉銀數逾百萬餘兩嗣經前署將軍崇實於光緒元年體察情形按照折扣章程通盤核計除本省應徴之欵抵放外每年請實撥銀七十萬兩當經奏陳由廷臣核議欽奉上諭東三省爲根本重地現當整飭戎行之際著照所議自明年爲始每年由部撥銀七十萬兩作爲東三省的餉此項銀兩仍著户部於各省鹽關地丁項下指欵奏撥令各省督撫如期籌解盛京户部分别交納等因欽此歴經户部奏撥在案查去歲部撥東三省並打牲烏拉甲辰年的餉共六十萬零六百七十六兩僅據山東臨淸關兩淮等處解到銀十五萬兩直隸江西河南現報解銀七萬四千兩尚未到奉外尚欠銀三十七萬六千六百七十六兩並部撥辛丑壬寅癸卯等年俸餉銀一百六十六萬四千六百八十六兩二錢零八釐七毫一絲二忽六微四纎各省僅解銀五十二萬零一百七十五兩九錢九分九釐除河南報解直隸督署一萬兩外仍欠銀一百一十三萬四千五百一十兩零二錢零九釐七毫七絲二忽六微四纎溯自庚子遇變以來三省同一艱窘待餉孔極惟奉省爲尤甚兵革之後元氣未復繼以日俄之戰地方多被蹂躪商民困苦異常本省應徴之欵因之未能足額庫無存儲歲徴少進專資各省恊餉源源接濟以應急需今各省不惟歴年積欠未能設法籌撥卽現年經部指撥之餉亦未能掃數淸解以致春秋兩季俸餉弗克及時如數撥放轉瞬春餉又將屆期其雜支各欵尤關緊要如陸寢祭品應修要工兵部驛遞一切要需均爲刻不容緩之項除本省額徴儘數抵充外所虧甚鉅奴才等再四籌思焦灼萬分惟有仰懇天恩嚴催各省務當共體時艱將所欠之餉迅速籌解以應急需並請飭部照章撥給奉省乙已年的餉二十六萬兩其吉林省的餉降應徴作抵外請撥銀三萬七千九百九十二兩六錢九分八釐四毫二絲八忽七微五纎二秒現准户部來咨該省所請撥庚子年遺失之俸餉二萬二千五百五十三兩四錢九分九釐六毫六絲八忽七微五纎二秒礙難照准自應照案扣除實應撥給銀一萬五千四百三十九兩一錢九分八釐七毫六絲打牲烏拉除應徴作抵外請撥銀三萬三千六百五十九兩四錢三分八釐零九絲六忽三微二纎黑龍江的餉除應徴作抵外請撥銀十九萬兩仍分晰奉天吉林打牲烏拉黑龍江各欵目以免牽混至黑龍江應領制錢向由盛京户部折發三項現已附片另陳所有請撥奉天吉林打牲烏拉黑龍江乙已年的餉並請催甲辰辛丑壬寅癸卯等年的餉及歴年欠餉各緣由理合開具積欠淸單恭摺由驛馳陳伏乞皇太后皇上聖鑒謹奏奉硃批户部迅速籌撥飭催單併發欽此 
[盛京將軍增奏爲查江省請領俸餉原册内開除奏定應領實銀各欵外其餘俸餉均係八折銀欵片十四日]  
　　增祺等片再歴年轉發黑龍江俸餉每百兩發給制錢一串折銀一兩自庚子變後部庫制錢無存地方淸錢缺乏所有應徴制錢之欵俱以市錢核交是以江省應領辛丑壬寅癸卯等年分制錢均與市錢核發在案現准該省咨稱歴年所領制錢原爲地處極邊淸錢無出藉資週轉今奉省旣無制錢而以市錢核發未免虧累擬將甲辰年應領大制錢一千五百一十六串六百六十八文乙已年約領大制錢一千五百一十七串計共三千零三十三串六百六十八文按串以八錢折領實銀共二千四百二十六兩九錢三分四釐四毫一併歸入約領乙已年俸餉案内補撥等情前來查江省請領俸餉原册内開除奏定應領實銀各欵外其餘俸餉均係八折銀欵兹以制錢一串請髮實銀八錢原無不合惟案關奏銷未敢擅更自應請飭户部核議施行理合附片具陳伏乞聖鑒謹奏奉硃批兵部知道欽此 
[盛京將軍增奏爲懇恩飭部另行補撥甲辰年奉天俸餉三萬五千兩以資接濟而應要需片十四日]  
　　增祺等片再奉天甲辰年俸餉前經奏蒙飭部分撥内有指撥奉天車捐提留武衛軍餉等欵項下銀三萬五千兩疉經咨催嗣准總督衙門咨稱自庚子變後强鄰壓境商賈不通各項捐稅異常短絀現在日俄宣戰地方蹂躪更甚於前徴收旣不足額賑撫尤不可待前擬捐稅各欵爲數無多自應移緩就急暫留濟賑除咨户部另行籌撥外相應咨行查照等因前來查奉省時勢艱窘倍甚於前濟賑固不可緩需餉亦屬孔殷一再籌思兩全之策惟有仰懇天恩飭部另行補撥甲辰年奉天俸餉三萬五千兩以資接濟而應要需理合附片具陳伏乞聖鑒謹奏奉硃批吏部議奏欽此 
[盛京將軍增奏爲請旨飭下各省督撫監督等立卽查明欠解何年何省俸餉若干逐一開列淸單咨明備案片十四日]  
　　增祺等片再奉省庚子之變卷宗遺失以致各省歴年欠解東三省餉銀數目無憑查催迭經奴才等於奏請俸餉時附片陳請飭部轉行各省督撫監督將歴年欠解東三省餉銀自光緒元年乙亥起至庚子年止逐一查明開列淸單咨送備查並請嚴催陸 
 
 

Page 16

 
 
續籌解以應急需等因在案兹查各省歴年欠餉數目前據江蘇山東臨淸開等處業已開單咨報並直隸江西江海關等處咨報歴年俸餉並無欠解現在又據東海關將欠解俸餉均經撥還部庫歸墊無存實難籌解並長蘆查明同治六年以前曾有蒂欠係附軍營餉糈及採買米石等項奏明挪用原撥處銀數若干由何處劃還兵燹以後無卷可查自同治六年至光緒二十五年　年解　至二十六年餉銀因蘆綱糜爛無從撥解二十七年因洋軍佔據絲毫無收二十八年收課無幾奉部撥給圍差經費無欵可解其餘兩江河南福建安徽兩淮等處迄今均未查明咨報仍請旨飭下各省督撫監督等立卽查明欠解何年何省俸倉若干逐一開列淸單咨明備案並令源源匯解以資接濟理合附片具陳伏乞聖鑒謹奏奉硃批户部知道欽此 
[署理江西巡撫夏奏爲江西内河水師換造船隻並酌攺營制餉章摺十四日]  
　　頭品頂戴新授陜西巡撫署理江西巡撫臣夏旹跪奏爲江西内河水師換造船隻並酌攺營制餉章恭摺繕單仰祈聖鑒事竊江西内河水師經前護撫臣柯逢時添造飛划攺爲巡警軍臣到任後又分爲左右兩軍先後具奏並聲明營制餉章略爲增損在案兹查該兩軍船隻原有舊式長龍三號督陣舢板四號長江舢板六十四號舊式舢板二十號共船九十一號續添飛划九十一隻向章三年小修六年大修九年十二年換造惟自光緒十一十二兩年換造後至二十三四等年均屆換造之期因經費支絀攺爲大修二十七八等年亦經陸續修理而自造成　來爲時近二十年木質𡮦朽釘脚鬆銹隨修隨壞不堪操練駕駛且旣分屬兩軍各� 
設長江長龍兩號舊式長龍四號督陣舢板二號長江舢板七十六號舊式舢板六號統計大小船隻九十號巡划九十隻所需工料及設廠經費核實支用造銷至營制及統領營哨等官弁薪工亦倣照常備續備各軍酌量核定詳請具奏前來臣查江西内河汊港紛歧漲落無定砲船最爲利用自二十七年裁撤江軍力已單薄現存内河水師自應認眞整理該司道等所議均屬因地制宜應卽照辦除咨户兵工各部外謹會同署兩江總督臣周馥恭摺具陳並將更定營制餉章繕列淸單敬呈御覽伏乞皇太后皇上聖鑒飭部立案施行謹奏奉硃批該部知道單併發欽此謹將内河水師巡警左右兩軍更定營制餉章繕具淸單恭呈御覽左軍統領兼中營營官一員文案一員巡員一員差弁二名長江定龍一號領哨一員督陣舢板一號哨官十三員長江舢板十三號前後兩營各營官一員書識一名舊式長龍一號哨官十四員長江舢板十四號全軍共砲船四十五號每號配帶巡划一隻共四十五隻右軍統領兼中營營官一員文案一員巡員一員差弁二名長江長龍一號領哨一員督陣舢板一號哨官十三員長江舢板十一號舊式舢板二號左右兩營各營官一員書識一名舊式長龍一號哨官十四員長江舢板十二號舊式舢板二號全軍共砲船四十五號配帶巡划一隻共駐守藥庫委員一員各一名槳勇長江長龍十七名舊式長龍十五名督陣舢板十一名長江舢板七名舊式舢板六名統領長龍另加艙長一名巡划水手卽在槳勇内隨時撥用不另增添統領每員月支薪水銀八十兩公費銀一百兩文案每員月支薪水銀二十兩藥庫每員月支薪水銀二十兩巡員每員月支薪水銀二十四兩油燭紙張銀四兩差弁每名月支薪水銀七兩七錢七分營官每員月支薪水銀三十兩公費銀四十兩書識每名月支口糧銀五兩領哨每員月支薪水銀十六兩哨官每員月支薪水銀九兩三錢此外勇糧座船油艌等項雜費仍照舊章辦理巡划油艌亦照章酌給含併陳明奉硃批覽欽此 
[署閩浙總督魏奏爲提臣假滿銷假力疾供職由緣代陳摺十四日]  
　　頭品頂戴署閩浙總督兩江總督臣魏光燾跪奏爲提臣假滿銷假力疾供職恭摺代陳仰祈聖鑒事竊福建陸路提督黃少春前因感冐牽動舊傷咨經前督臣李興銳代奏奉硃批著賞假一個月欽此旋因假期將滿病仍未痊又經咨請代奏開缺奉硃批黃少春著賞假一個月毋庸開缺欽此本年九月間復准咨稱自蒙賞假以來加緊醫治曩時受傷處所牽連腰脊依然疼痛行動維艱提督責任綦重誠恐貽誤負咎滋深咨請據情代奏開缺適臣到任卽經電知該提督以已蒙兩次賞假聖恩優渥未便固辭兹准咨稱現在病雖未能痊愈惟有依期銷假力疾從公圖酬高厚之恩以効馳驅之助等因前來臣覆查屬實所有提臣假滿銷假力疾供職緣由理合恭摺具陳伏乞皇太后皇上聖鑒訓示謹奏奉硃批知道了欽此 
[署理山東巡撫胡奏爲在籍紳士捐助學堂經費鉅欵懇恩給奬以昭激勸摺十五日]  
　　頭品頂戴署理山東巡撫江甯布政使臣胡廷幹跪奏爲在籍紳士捐助學堂經費鉅款墾恩給奬以昭激勸恭摺仰祈聖鑒事竊查奏定學堂章程立學總義章第十節内載一人捐資較鉅者由督撫奏明給奬等語當卽轉行各屬遵照在案據署布政使尚其學會同學務處詳據臨淸直隸州知州張承夑詳稱該州在籍工部主事孫毓璣偕其堂姪分缺先選用府經歴孫　文目覩時艱慨念桑梓因該州中學堂經費不敷捐助庫平銀三千兩發當生息以補不足又因中學堂地基窄狹房舍湫隘將貼近學堂房宅二區計四十二間捐作學堂以爲拓廣堂基添修號舍之用將原買契據呈繳計契價庫平銀七千二百兩總計所捐銀數在一萬兩以上請核給孫振文奬叙等情查湖北江夏縣紳士高文濱偕其子高廷傑捐助學堂經費銀一萬兩奏請將高廷傑以知縣卽選又江夏縣職員劉準經偕其胞弟五品銜安徽遇缺先補用府經歴劉鹤年捐助學堂經費銀一萬兩奏請將劉鹤年以知縣　選並加同知銜均奉硃批著照所請該部知道欽此今該紳孫毓璣等慨捐鉅欵與高文濱等事同一律查孫毓璣堂姪孫振交曾由新海防案内捐府經歴分缺先選用可否援案奏懇恩施請將候選府經歴孫振文以知縣卽選俾昭激勸等情詳請具奏前來臣查興辦學堂爲當務之急各州縣創辦伊始經費恒苦不敷今職紳孫毓璣等體念時艱捐兹鉅欵實屬好義急公校與奏奬定章以及高廷傑劉鹤年兩員請奬成案均屬相符合無仰懇天恩准將孫毓璣之堂姪分缺先選用府經歴孫振 
 
