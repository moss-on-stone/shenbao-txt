# 1917 - 303 - 4916069

 

Page 1

 
 
   
 
 

Page 2

 
 
時評 
[單方之舉動（冷）]  
　　世界上事無論以禮以兵必須雙方承認而後其事爲有效獨於中國今日則不然所事多屬單方之舉動其亦所謂事之變例歟試觀今日之發號施令者其德旣不足以服人而其力不能以勝人於是所謂號令者號令自號令而無效自無效也且發號施令之時明知其無效而依然發號施令也此即所謂單方之舉動也 
　　自來凡爲事者必求有效今爲事而不求有效猶之食而不求其飽衣而不求其煖也故曰事之變例也 
[命令]  
　　十一月五日大總統令任命陳光逵爲陸軍第三混成旅旅長李鴻儒爲陸軍第十二師步兵第四十六團團長此令 
　　又令任命張之傑爲陸軍第十二師步兵第二十三旅旅長張士鑑爲陸軍第十二師步兵第四十五團團長此令 
　　又令敎育總長范源濓呈請任命錢家治李步靑爲視學陳榮鏡黎惠中洪彦遠試署視學彭世芳暫行署理視學均照准此令 
　　又令陸軍總長段祺瑞呈請任命張襲侯爲陸軍第十二師步兵第四十六團第三營營長應照准此令 
[專電]  
　　北京電幣制借欵二萬萬銀團巳訂期開始談判並通知財部請提出改革幣制意見書再就條件上磋商據云成立尙需時日中政府爲充政費欲提前交付有相當條件亦可承認（六日下午一鐘） 
　　北京電直省曹督聯晉鄂蘇贛五督又魯省張督聯湘汴陜奉 
 
 

Page 3

 
 
五督實行同盟對時局取一致聞浙加入曹川加入張此外尙在結合（五日下午十一鐘） 
　　北京電六日閣議討論粤桂問題畢閣員同至公府商定免譚令從緩先下令飭在粤之桂軍限期回桂以覘態度如何再行第二步又議陳錦濤特赦問題因上告未終了决緩議（六日下午七鐘） 
　　北京電降陸巡閱爲將軍令來京（六日下午十一鐘） 
　　北京電駐甯第十五師全部調京頃得劉詢電告已陸續開拔（六日下午一鐘） 
　　北京電閣議桂事决先下令飭在粤之桂軍速退回桂第二步再免譚（六日下午六鐘） 
　　北京電昨電陸有要電致馮查係致黎轉馮電中頗多憤激語政府方面則謂陸仍有願調停之言（六日下午七鐘） 
　　北京電赴日財政視察團張兢仁等七人八日起行梁總長餞行席上演說大致謂此行不特國人注意日人亦重視勉副雙方期望云（五日下午十一鐘） 
　　北京電徐樹錚因鳳凰山事與張農商長暗鬭力排張以陸宗輿代惟段尙不知情（六日下午七鐘） 
　　北京電日本某要人將回國問段梁士詒之東渡果否與政府有關段斟酌答以梁未邀赦應無關係（六日下午七鐘） 
　　北京電鳳凰山事政府意見廢前訂供給鐵沙及合辦舊約由我自設廠准日人附股三分之一賣鐵我有自由權以此意令曹汝霖與日人交涉現大倉將來京外人極注意（六日下午七鐘） 
　　北京電外農財三部稅務處定明日集各主管人員協訂海關普通稅則（六日下午一鐘） 
　　北京電電令閩浙贛抽調一師預備赴粤（六日下午一鐘） 
　　北京電中交紙幣大跌昨晚竟至七一（六日下午一鐘） 
　　北京電魯敎實兩廳張懷芝用正式文拒絕（六日下午一鐘） 
　　北京電王芝祥奉派赴閩含有特别使命（六日下午一鐘） 
　　北京電丁恩期滿舉耿布自代耿巳到京預備接替（六日下午一鐘） 
　　北京電臨時參議院報到者共六十六人巳過半數（六日下午一鐘） 
[外電]  
　　倫敦電中國之敵船問題今巳解决英人聞之咸爲滿意刻對於此間與前敵之中國觀戰團表示特殊之禮遇記者親在西境參觀華工營其衣服飲食居住皆有人妥爲照料華工人人歡樂作工極佳疾病極少各批華工陸續安抵歐洲此間飲食之供給頗爲不惡卽在法境亦頗完備（四日）字林報 
　　北京電鄂贛皖浙閩蘇湘七省督軍彼此商榷後巳協記組織七省協防之同盟苟一省有事則他省爲之助守邊境（五日） 
　　北京電蜀軍接戰四日已佔據自流井滇軍向富順而退蜀軍刻追擊之（五日） 
　　北京電駐美顧公使電稱美國國務卿藍辛氏於晤談時謂中國可派員赴美以便協商中美兩國關於作戰之聯合行動聞中國不久將以武員組織委員團前往美國（五日） 
　　以上路秀電 
　　奉天電段政府因察知吉林軍隊内部團結尙未堅固遂再欲貫澈其當初之目的命奉天軍隊仍繼續取威嚇之態度吉林督軍孟恩遠鑒於四圍之狀况亦有果能保障一身之安全則願辭職之意如是則吉林問題或終能達到政府之目的矣（六日） 
　　奉天電政府已任命第五十六旅長汲金純爲第二十八師長據一般社會之觀測當此喧傳馮麟閣回任之際突然有此一舉似將因以阻馮之回任且暗中有驅汲以逐馮之表示（六日） 
　　漢口電湖北督軍王占元五日對於湖北軍隊發下列之命令駐紥仙桃鎭之第一師第一旅長朱兆熊着即率其部下移駐荊州駐紥荆州之第一師師長石星川着卽歸還武昌其軍隊之一部卽移駐通城縣湖北混成第二旅長劉躍龍由吳光新指揮着卽入蜀劉躍龍之部下因此不日即將出發現正在汲汲準備（六日） 
　　奉天電吉林問題巳告解决何宗蓮與孟恩遠磋商之條件巳妥洽成立長春獨立軍司令部已於五日解散裴其勳高士儐等之幹部亦巳移歸吉林孟恩遠定於二閱月以後引退所有軍界要人槪不受何等之處分田中玉亦不赴任大約將以何宗蓮爲督軍（六日） 
　　漢口電中央向王督軍諮詢對付西南之政策王督軍覆電有急進政策反足激成事變等語（六日） 
　　漢口電王督軍允傅良佐之請用曳船二艘運彈藥八百箱及軍需品二百箱至湖南（六日） 
　　北京電接成都來電劉存厚之軍巳佔領貢井（六日） 
　　北京電外交總長汪大燮之病狀已有漸愈之象（六日） 
　　北京電聞中央政府之意决計免孟恩遠職此外並不再加以何等之制裁對於吉林省軍隊之舉動認爲出於一時之誤會一槪不再追究（六日） 
　　北京電銀行團昨日交鹽稅餘欵五百萬元與中國政府（六日） 
　　北京電雲南電云唐繼堯於四日正午率幕僚等啟程入蜀（六日） 
　　以上東方通信社電 
　　東京電正金銀行駐北京代表小田切萬壽之助氏現返日本語人曰中國現時通用銀幣有七十二種之多貿易上大感不便須將是等銀幣改鑄以後方能改定金本位制其基本資金須二億元擬向四國銀行團借欵充之銀行團於此亦甚贊成故中國改革幣制問題遲速之而必能解决（六日）共同通信社電 
[戰電]  
　　羅馬電意國公報宣稱敵軍巳抵太格里亞孟土河右岸品柴洛北面方攻意軍左翼（五日） 
　　羅馬電意國公報云敵軍猛攻桀狄加里亞境杜恩山谷與桀姆拉山谷意軍前鋒哨營均爲意軍所敗（四日） 
　　倫敦電公報局宣稱首相喬治氏已赴意大利同行者有司馬慈將軍勞勃森將軍維爾森將軍茅里斯將軍等員（四日） 
　　巴黎電英首相喬治氏已抵此今日將與國務總理班勒凡同赴意大利（四日） 
　　紐約電共同新聞社駐意軍大本營通信員電稱意國大軍之退走因以發生新局勢而可以海戰爲全局之關鍵大白魯齊公爵所統之意艦隊巳出奇略占據格拉杜海軍扼要地點今控制特萊斯特全灣敵軍愈進則布及海濱愈廣海戰或可因以實行近來特萊斯特灣之海軍甚爲活動此事殊可注意云（四日） 
　　巴西京城電巴西船亞加里號（四二七五噸乃德船所改）及爪哇希號均在聖維森外爲魚雷所中擱淺海濱死兩人傷四人聞巴西政府現擬没收德銀行所有之欵以報復之（四日） 
　　瑪德里電西班牙新内閣宣布擬嚴守中立（四日） 
　　倫敦電英軍大本營路透訪員來電謂中國陸軍少將關鴻振（譯音）偕其他軍官五員現抵西境陣線考察戰務及協約軍作戰方法（四日） 
要聞一 
[東報中之軍械借欵消息]  
　　日本最近曾開元帥會議討論供給中國兵火問題一節據東報載稱是日午前九時開會於參謀部山縣元帥寺内元帥（現日本内閣總理大臣）以下在京各元帥皆出席據大島陸相所聲明此會議之主題專爲國防及軍備上之事項但元帥會議爲天皇之諮詢機關向例在宮中開會今次會議則係就軍政軍令各當局所取報告總爲一起而後協議各部决定事項聞是日之會議係討論供給中國軍械問題最近自中國歸朝之齋藤少將亦列席詳細報告中國之政局並就中國當局對於軍制改革爲極詳細之報告隨後上原參謀總長及大島陸相起而說明國防上中日兩國之軍備及軍制當時决議無論如何亦須排除一切障碍定行供給軍械此外又就中日兩國軍隊之編制及軍械之統一並軍事借欵之形式有所討議今後尙須開會數次或以正式奉答日皇之諮詢亦未可知蓋供給軍械與統帥事項有密接關係故特履行重要手續須最高諮詢機關之决定結果軍械取締之成規或將有變更云云又聞關於購買軍火事政府方面昨有一種辯明書登載北京西字報大致謂此是賒購軍火不含其他意味然中國自外國買軍火不自今始即買日本軍火亦不自今始何以獨此項之事日本方面乃如是重視耶 
[張秘書長之鳳凰山事件談]  
　　新民通信社報告國務院張秘書長昨對該社記者所談鳳凰山事件問答如下問鳳凰山鑛約何時發生答似在民國五年春間問雙方關係人及借欵數目若何答中國方面爲華寗公司日本方面爲大倉組借欵總額似係五百萬元曾先交付百萬由華寗公司轉繳當時財政部似已飭中國銀行收存聞尙出有收據問旣係華寗與大倉訂約何又　欵財部答似契約中有此一條作爲報効政府之欵問然則華寗公司與當時政府已有密約關係答關係不詳惟當時確尙派有華寗公司督辦惟未經命令發表亦無正式文書卽華寗公司成立亦未在農商部註册問其後政府態度若何答其後段内閣成立大倉方面實以一角文書請政府繼續點收借欵政府接文大詫當是院部中人曾未知有華寗借欵者後從某處詢得内情各種案卷亦從某處借抄方悉當經提出國務會議决定裁撤華寗督辦取消華寗公司猶記其時爲民國五年夏六月距段閣成立甫一月也問當時對於華寗借欵作何處理答當時擬籌還所繳百萬將借欵合同取消問日本方面態度若何答大倉不允取消謂此項借欵原係訂購鐵砂欵旣交出物即屬彼屢促踐約一年來幾經交涉迄未解决問此次何又發生問題答此次仍係前案糾葛緣日本受美國禁鐵出口影響大倉請求踐約愈切政府方面正在設法維持仍抱還欵廢約宗旨外間不察動就題外追索須知當局堅拒於前豈猶留戀於後云云 
[政府對粤之籌議]  
　　近日以來因時局緊急往往晚間於段總理宅中招請閣員隨時密議凡重要政策大抵皆隨時在此間决定故國務會議反有時成爲形式的集會前日國務會議散後復接到李耀漢等來電晚間遂在段宅臨時開會議一番故昨日並未開特别閣議至於政府對桂粤之辦法其方針雖已早定然因粤省形勢尙待考究故對於譚浩明免職事多數仍主再看一兩日公府方面亦主張愼重日昨尙有電致陸榮廷談判要之處分廣西之計畫巳如箭在弦上然亦尙未到發出之機會也龍濟光所派之姚捷勳少將因與政府有接洽事件於上月三十號由粤到京改名爲安建勳連日密謁某當局有所計畫茲於二號午後四點巳啓程出京携有致龍濟光氏之公函及某項重要公文事關軍機内容不得詳知至姚氏出京之路線係由津之奉之朝鮮釜山渡海經長崎乘船赴香港又據政府方面消息李耀漢已拜督軍之命並稱已聯合海軍程璧光滇軍方聲濤警衛李福林等務使陳炳焜恪遵中央命令云云蓋已爲陳炳焜抗不交卸之預備電中於軍隊之佈置應付之計畫叙述甚爲詳盡陳炳焜前此有允平和交卸之說然昨據某使館接粤中電訊又謂陳炳焜仍未肯交卸粤中一部分人擬推程璧光繼任督粤程巳聲明不願接受而某方面所接莫擎宇冬電亦稱陳炳焜尙於三十一日通電抗不交代陳炳焜自奉褫職之命即請陸榮廷赴粤其表面上之理由謂爲安撫桂軍起見政府方面似亦尙望陸氏出任調停昨聞陸氏已由武鳴行抵潯州矣 
[川軍電報攻克自井與榮縣]  
　　川軍　滇近日連次告捷昨聞劉存厚所部已於一日將榮縣克復分隊進攻叙府鍾體道所部亦已於二日克復自流井惟察閱各方面報告似滇軍方聚其精銳於瀘城以爲孤注之一擲此後兩方必更以瀘城爲激戰之地也茲錄周道剛劉存厚報捷電如下 
　　周道剛電一略謂日來各方戰况又略有進步二師正會攻榮縣連奪敵堡三師巳佔領龍會鎭三多寨距自井均四五十里一師昨午已將石門鎭之敵擊退二旅正進攻合江從此左右無慮克復瀘縣旦夕可期云云 
　　周道剛電二略謂日來各方戰况二師於榮縣方面仍相持中三師攻自井亦略有進步一師於合江富順方面雖將敵人驅出惟瀘縣方面敵兵增衆鏖戰數日死傷過多不得已令其稍退以資整理休息所有軍實毫未損失昨探聞叙府空虛已飛令二師派隊襲擊若下叙府則榮縣必不能保榮縣旣下則自井旦夕可望克復討滇令下士氣大振計日當續有捷音云云 
　　劉存厚電（銜略）刻據三旅步兵第六團長廖謙三十一電稱本團已於今日午前八時十分將榮城攻克現令所部佔領大佛岩鐃鈸山一帶向退走敵人後尾追擊戰况另文詳報等語查榮城地形異常險固各處隘道亦有一夫當關之勢而敵人以大股麕集榮城堅築工事頑强抵抗歷今十日晝夜激戰猛烈萬分據報我軍傷亡巳在千人以上幸賴政府威靈完全克復實屬大局之幸除飛飭前敵各軍以一部尾追餘隊嚴守要隘母爲敵乘靜聽後令外敬此馳陳伏祈察示劉存厚叩東印 
[蔡成勳請討唐繼堯]  
　　日前政府頒發討滇明命不及唐繼堯一節前綏遠都統蔡成勳特發通電一道請討唐繼堯其原電云大總統國務總理鈞鑒各部院各省督軍省長承德張家口各都統均鑒迭接奉天張督軍直隷曹督軍通電滇粤兩省復有悖謬舉動憂憤曷已綏區僻遠雖未獲知詳實情形而其通同一氣稱兵叛國逆跡實已顯然方今共和再奠政局漂搖内外相維共圖治理猶恐不及乃竟暴烈性成公然倡亂使秩序無統一之望其罪一也頻年以來兵禍相尋民生顚沛元氣凋傷正宜休養生息而乃逞其私欲黷武殃民使地方無安靜之日其罪二也政府對於滇粤開誠相見一再優容原冀早就正軌免入歧途而乃别具野心罔知悔悟視政府如弁髦其罪三也比歲國債之增無非軍事影響急謀收束補牢已晚而乃一意孤行窮兵糜餉陷財政於危境其罪四也我國對於德奥立於宣戰地位戮力同心以禦外侮方爲正辦乃竟自啓鬩牆之爭貽人以口實授人以瑕隙其患尤不勝言其罪五也凡此諸罪其所至皆足亡國陳炳焜唐繼堯等倒行逆施甘冒不韙實爲民國之罪人亦即天下之公敵成勳欵欵之愚惟知以國家爲前題如有危害國家之徒願與衆共棄之現在陳炳焜等巳奉明令褫職查辦惟懇大總統將唐繼堯一併宣布罪狀褫職查辦一面迅令現在川粤曁附近各路軍隊嚴行討伐以免滋蔓而彰法紀敬請京外軍民長官一體主持共伸義憤成勳不武衛國保民責何旁貸謹率所部師旅枕戈待命勉効馳驅不勝急切之至蔡成勳卅一叩 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[譚督問題閣議尙未决定]  
　　昨日（二日）爲國務例會之期除汪外交因病請假未到外餘均列席上午十一時始行開議對於廣西問題雖略有討論尙無具體辦法因段總理有事離院未及十二時即行宣告延會刻下桂省問題在政府方面之眼光視之陳炳焜與譚浩明事係一律陳旣褫職譚亦惟有同樣待遇討論以後關於發表之時機意見尙未一致甲說則以廣東之陳炳焜雖曾對外人言自身願意退讓然使陳退而陸來廣東統率在粤桂軍與龍濟光將有衝突不如廣西譚浩明立行處分使陸不能兼顧然乙說則謂兩廣之事旣係一律卽應同時發表今先廣東而後廣西似因見廣東無事而乃從事於廣西易啟中外之疑慮今旣將廣西後於廣東矣何如再事遲延以觀局勢兩種議論皆有理由此不過發表之遲早問題而根本上尙須與總統方面熟商故昨日閣議畢後除値日之湯曹兩閣員進府而外段總理張秘書長均進公府會商聞總統尙有電致陸巡閱仍希望其出而調停湘粤之事而廣西之更迭督軍以龍濟光繼任之說甚盛其餘例案最要者即爲天津水災外人所設立之義賑會主張挑選災民輸出歐洲充當非戰鬭之華工又熊督辦意見擬以災民移徙黑吉兩省開墾政府皆已議决可行又聞昨日國務會議關於處分譚浩明事之命令幷未發出其中情形大略如下譚浩明率兵赴湘通電宣言政府當然已至可以處分之時機但廣東一部分策士亦力向政府陳說欲請以桂督畀龍濟光以得龍之用而除陸榮廷之根據此種計畫巳爲政府所採納至昨日尙未决定者則有二因一由於廣州形勢之不明自免陳炳焜之後迄昨日閣議時爲止政府未接到廣東之詳細報告陳炳焜之態度如何孫文派之活動如何以及李耀漢擁護中央之態度如何尙不十分明晰故閣員討論之後主張稍看一二日再定者獲占多數第二則免譚浩明之後須即時有繼任之人能擔當責任而後可龍濟光固爲一候補人但龍之力量是否能收拾桂局爲一問題而對於龍濟光之把握如何又爲一問題關於此點須再接洽一番須再斟酌一番方能决定此皆昨日命令未發之原因也雖然此一兩日中正是瞬息萬變之時政府今明日内因討議之結果忽大下决心即時發表亦未可料也 
　　又據英文京報云昨日閣議未開之先外間紛傳將議及廣西之處分問題然昨日閣議迄十一時半而終了對廣西問題之解决尙無所聞另據一方面消息譚浩明之褫職說政府業已確定且不獨褫譚浩明之職而誓師文中列名之數人亦擬奪去官職勳章拿辦然褫譚之令目前尙未能下實因欲褫譚氏之職則廣西督軍必須先預備一替人政府擬議中之廣西督軍固爲龍濟光氏然雖迭經接洽而龍氏仍無正確之表示一則聞在粤民黨亦有人向龍氏運動二則龍氏與陸榮廷係兒女姻親恐龍氏未必肯攻廣西且迄於今日龍氏之兵並未離瓊而其本人亦無自告奮勇請討廣西之電故欲畀以廣西督軍必須再候消息也 
[靳曲啓程赴東]  
　　赴日參觀秋操之靳雲鵬曲同豐原擬四號出京茲以外交上微有變化經當軸催令起行已於昨日（二號）午後四點四十五分專車出京隨帶人員其重要者如陸軍部參事龔維疆係關於調查陸軍經理者軍械司副官胡宗銓係接洽軍器者其他科員余晋和等不過供譯述而已當二氏出京之前每對人言四號出京故一般欲送行者竟未預備至陸軍顧問阪西利八郎氏亦在隨員之列此次日本秋操日期爲十一月十三四五等日此三日中招待來賓參觀至事前爲機要演習無從隨觀也預計二氏昨日起程七號可抵東京當有他項事件與彼政府接洽至回國之期預定於十一月杪云 
[梁啓超爲蔡鍔請四庫全書]  
　　上年蔡鍔靈櫬東歸後梁啓超等發起在滬組織一松坡圖書館其時京内外要人均槪助鉅欵以充經費近聞梁氏以該館主任名義具呈總統請將保和殿所藏四庫全書副本發交松坡圖書館儲存原文云爲呈請事竊惟永明四部出謝胐之標題太史五宗賜竇融以世守寵昭異代頌協拜時誠以西崑肇府天苞以吐彩而愈珍東璧開廂儒效以昭陳而益著尙方筆札但備刋讎秘省圖書常供賣給緬百城之嘉話實一代之耿光晚學中微斯風寖替緘縢石鏡但資脉望之仙綈襄絳雲輒遘祝融之厄是知舊㡡三館專守而反溼華譚千倉善藏以永逮巾箱之寄衡酌至難曩以故督軍蔡鍔志在雲霄名埀竹帛重憶東路角巾之約爰有北堂鈔書之謀俾可策念名勳貞延人紀迺於去歲創辦松坡圖書館精璆廣購藜杖潛搜冀爲多士造文林辯囿之樞即爲新邦泐聖域賢關之訓經始爲烈不朽在茲而年序旣周鈿軸猶缺曾無鴻寳以媲麟台靡彰大國之風鮮徠遠人之聽域中羣志僉切喁瞻伏睹四庫全書者翰府菁英文樓淵海博綜丹素昔歸天祿之藏錯列琳瑯今畀長恩之守信詞源之總滙邦獻之朝宗而縹囊所分僂指可數其庋於内宬者固舊姓所深珍其牽於曹司者亦新邦之華選惟保和殿所陳副本典守猶懸深唯茲往在一人握室徒侈右文之鉅觀邇則萬姓勰和實爲汲古之修綆若使金題到架但飾瑯環瓊紙函常虛淸閟則羽陵化蠧解蝕叢殘宛委慢藏慮增佚漏而且蘭台久貯多成賄改添經棗版臨摹或致訛尊閣本推其護惜雖未讓柳監之詮兩廂而殫於周防或竟蹈牛君之嗟五厄似未如悉頒典册嘉錫師儒俾握槧鉛恣其周覽猶可斡夫文運倘有挽於危時諮議僉同特用具詞懇請特准將四庫全書一部發交松坡圖書館保存啓超等當芸帙長熏檀欒護包山擇廪魯璧伴扃不使速艘異國如皕宋藏書不使殘簡市門如永樂大典務令潁邸舊書盡賜温公之第貞觀政要獨彰察罕之才則政府勸學之盛心凡屬子民同膺厚惠豈唯前哲所憑式實爲民國之光輝令聞所貽良無紀極啓超等不勝主臣待命之至 
[西報之川中戰訊]  
　　字林報十月十九日成都通訊云蜀省亂後戰訊沉靜已久今忽聞滇省復擬作戰時局乃又擾亂矣前有川軍逐漸進圍自流井之消息川事之擾攘已醖釀於此嗣開第三師軍隊奉命往守内江隆昌榮昌以及由省至渝人東大路上其他地點頃接消息滇軍已取攻勢猝然襲擊攻陷上述三城成都聞此戰耗又大驚恐自驅逐戴戡以來蜀軍交戰無往不利滇軍受逼退至川南今滇軍忽有此新行動其意果欲何爲耶前道路傳言謂滇督唐繼堯已親蒞叙州或謂抵叙者乃唐部下之一良將又謂滇軍擬先攻重慶如獲勝利然後進窺成都故今之問題爲滇軍此次行動是否即實行其謀之初步此問第二師兵士刻正兼程東進不久定有戰事又北兵二千前在陳二庵督蜀時歸馮旅長統帶者今又移駐成都但迄未與聞戰事北兵之入省係由劉存厚所統之第二師歡迎而來惟來此何爲北軍與劉軍之關係若何則無人能言其詳或謂北軍來此助攻南軍或謂不獨助攻南軍且將排去蜀軍云 
[粤督撤換後之湘聞]  
　　湘南獨立實爲西南問題决裂之先聲湘省官場在表面上固絕不承認湘南獨立與西南稍有關係其實粤桂軍之來湘及來湘後之動作傅督無不極端注意按日密電中央是湘南之於桂粤關係固甚爲密切也故欲知中央之對於西南如何但一觀其對於湘南如何即可槪見自中央紛調各省軍隊協征湘南之消息傳播後一般人之觀測已知中央對於兩粤必具以武力對付之决心且知中央於粤省方面必已另有安排後果廣東内部有宣告獨立之舉未數日即將陳炳焜免職查辦且對於陸榮廷氏亦將以强硬手段對付是中央决以武力對付西南益見顯露茲就湘省近狀言之由北京方面調來之軍隊除鄂軍已陸續行抵岳州贛西方鎭守使所部已抵醴陵外尙有安武軍四十營（聞該軍每營人數仍不過四百人）先後抵省河南之豫南防軍及駐蘇之北洋陸軍第六師亦不日可到豫蘇兩軍均新由段氏電調者蓋恐前此所調之來湘各軍隊雖足以平定湘南而不能抵制粤桂也至湘南前敵各軍自寳慶克復以後與獨立軍相持巳及半月此半月之中北軍雖數獲小勝然爲敵軍所敗者亦已數次故段氏又電湘南前敵各軍總副司令王汝賢范國璋兩氏令將司令部移駐衡山以便指揮督促蓋認定前敵各軍之曠日持久係無人就近統率故也又聞段氏以衡潭各地雖設有兵站數處然近來大軍雲集後方籌備事宜極爲繁重非另設總兵站不足以資供應爰即電令傅督速組總兵站昨傅督已任湖南銀行行長石啟源爲站長飭令妥籌一切頃已覔定長沙皇倉街省倉爲總兵站地點隨即組織成立至各軍往來以長武長岳兩路火車不敷應用特由傅督電請交通部撥借客車五十輛以便運輸頃聞該部已令京漢局撥用矣 
[鄂訊中之川湘戰事問題]  
　　黄陂出任調停零陵獨立以來出任調停者莫不引領以望雙方讓步息事寗人詎調停無效南北各走極端演成同室操戈之慘黎總統心焉傷之除電中央力任調停外並派代表南下與蘇贛鄂各督軍磋商調停辦法茲據政界消息黎總統所派之代表章君日昨抵鄂謁見王督軍歷陳黎總統調停之五種辦法王子春頗爲贊許聞已分電蘇贛兩督俟其回電贊同再行分電中央及陸使實行着手調停云茲將調停辦法五則列下（甲）互換督軍傅良佐督湘激成劉林獨立南北戰禍非撤退傅氏不足以服南人而弭戰端然而驟然撤退又失中央威信必使雙方求全方能和平解决擬電中央及陸使或以陳炳焜譚浩明營湘傅良佐督粤或督桂否則掉換蘇贛閩浙各督軍督湘傅良佐改督蘇贛閩浙等省（乙）改組國會曩者國會解散南人藉爲口實茲者欲求和平解决非招集舊國會不足以服南人但舊國會自解散後議員紛紛赴粤縱然按名召集伊等未必肯往况當改選之期理宜按照約法重新改組使得其平（丙）取消自主天無二日家無二主如中央曲全掉換傅督國會依法改組則西南自主必須依法取消以便統一南北促進共和（丁）北兵撤退西南自主旣認取消戰事自然平息戰端旣息援湘北軍自應一律撤退調歸原省勿得逗遛湘中再生枝節（戊）南兵退伍永衡獨立本屬非法如按法懲治又覺多事請中央予以自新之路無論兵官一律按照薪水發給兩月恩餉退伍以示優待 
　　贛省出軍消息湘南戰事勝負之數未定中央迭次派軍過鄂水陸並進計已抵湘者不下數萬人在途者尙有張敬堯之七師續發者爲山西直隷兩省所派之北軍兩旅刻已拔隊起程一星期内當可陸續抵湘又聞贛督陳光遠現亦派兵兩團出大庾以遏粤軍援湘云 
　　吳使暫駐重慶川滇兩軍衝突雙方勢均力敵惟川軍得北軍援助故實力澎漲戰勝滇軍内江克復之後在川滇軍被川軍攻擊節節退却惟滇桂後路援軍已分途前進重慶方面仍屬可危成都方面劉存厚以所部軍隊足資保守巳電呈中央保無危險請止吳使軍隊勿必西進故中央特電吳使暫駐重慶以資策應 
　　輸送隊赴宜昌蜀道崎嶇行軍不便故四川查辦使吳自堂未入蜀之先即召募多數輸送隊隨軍使用茲吳軍已行抵渝城駐鄂輸送隊昨奉吳使電調當開拔數營乘駁船用拖輪開赴宜昌兵站就近聽候調遣 
[鄂省防團之經費問題]  
　　鄂省抽收貨稅附捐抵充省防團經費一事省會與省長爭議未决一則欲限以時間一年以後移充敎育實業之費一則欲永遠充軍費否認限制日前省議會覆議此案因主張調停者戰勝結果另組特别股審查擬寛以限制改作時局平定時爲止正欲依據討論忽有省防團擴充改編爲國軍第二十一混成旅之消息該兩團統領孫傳芳任爲混成旅長已見明令說者謂其改編原因係王督軍以爭論難次特商之中央以調停者茲據軍署消息改編混成旅並非消滅省防團將另有省防新軍出現緣王督軍以川湘戰爭本省各軍多調作國防且屬不敷卽如省防團現亦大半調湘特將其改編團軍以符名實至於省防名義之兵仍當續募蓋王氏以各省省長所轄之警備隊巡防營負保衛地方專責者莫不多至數十營或百餘營鄂省署所轄祇有營備隊五營餘均督軍所管之陸軍重在國防前此編練省防團所以不名爲警備隊者原因自己兼任省長爲將來卸任省長計可免將該團移交也今各軍均調赴湘省决不能使地方治安無確定軍隊以盡保衛之責故一面將固有省防團儘先改編國防上之第二十一混成旅一面仍行續募新兵五千人以二千編混成旅之馬砲輜工各營連以三千另編新省防軍兩團是現在省防團改編絕非王督軍之調停附捐撥充軍餉仍須永久辦理議會所議寛以限制不過較原案稍爲活動恐亦非王督所能將就也本月一日議會開會特别股報告審查覆議此案意見略謂現値時局艱危西南多故國軍陸續他調鄂防較前吃緊省防團洵爲此時得力軍隊自應參酌情勢將議决原案量予變通該項附捐抵充省防軍費一節允宜以時機爲轉移不必加時間之限制俾地方防務不因牽掣而滋貽誤惟附加捐人民擔負過重如視爲經常專欵永遠徴收殊失保商恤民本旨且查省防團非各省通行制度前此鄂省特别訓練成軍中央勉任餉糈本係權宜年來戰亂頻仍有此兩團固覺緩急之足恃然一旦解嚴實無設置之必要所有六年度地方預算案内仍應將該附捐及省防軍費分别列入臨時門俟届下次會計年度審查情形如世局變亂未已再行從續編列如大局底定卽由省長速籌收束辦法務將該附捐同時停止以恤民艱似此變時間之限制爲時局之限制實於省長維持地方治安及本會減輕人民負擔之深意均已兼籌並顧云云報告畢高議員維昆提起動議以省防團現改編二十一混成旅巳屬國軍其餉應由中央擔任何可由地方籌撥應交股復行審查當時議員中因有聞仍須新編省防團之說者以究竟如何改編未悉内情非省署派員到會說明則討論無從依據遂决定函請省署派員出席詢明再議此事因暫停頓 
[林義順呈請植橡]  
　　橡皮一物關係工業軍事之用途至夥且廣其樹産於熱帶南洋羣島以種植此物爲大財源我國僑商業之者多以此起家新加坡粤商林義順君業此有年察得廣東瓊州地方氣候已近熱帶宜於種植此物此番歸國即擬從事於此日前由滬抵京卽向農商部具呈願以五年爲期每年報効種子五百萬株請政府撥給瓊州荒地五十萬畝以資試種除年納地稅外五年之後年可報効國家五百萬元蓋橡樹植五年後即可刮脂熬膠樹愈大則膠愈多其每年獲利之增加率直可以幾何級數計算也聞林君道出天津曾見黎總統及來京於三十一日見馮總統昨日又見總理皆加以贊許農 
 
 

Page 7

 
 
商部亦准其所請總理並允電飭龍濟光優加保護此種種植之提倡誠可爲吾國關富源林君已定於本日出京先取道漢口考察商務然後航海而南開辦此事且欲爲華僑實業銀行之組織至於林君此來純爲實業問題據林君告人其見黎馮段諸公時只說實業雙方均未言及政治云與林君同行者有曹謙氏曾任新加坡總領事 
[杭州快信]  
　　實業廳長雲韶定於十五日接篆 
省公署敎育科業將各種檔案結束定妥專候交替科長馮學壹已改委本署敎育秘書各科員中僅留沈鏡蓉一員另候派委 
　　省公署内務科近以辦理選舉事務繁重原有科員鄭維章等六員不敷辦公昨又由齊省長添委賀堯壽一員即日到差 
　　第四師十四團二營營長劉漢已奉楊督軍保充本師某團團長准八號起程赴東魯一帶徴募新軍 
　　齊省長委吳振聲爲五區二營一哨哨官謝家榜爲二哨哨官張承恩爲三哨哨官劉仰泉爲三營一哨哨官王硯田爲六營一哨哨官孫玉芳爲三營一哨哨長周才富爲四營二哨哨長昨俱發表令行梅統帶查照 
　　高審廳統計科一等書記官洪樹森調充永嘉地審廳書記官遺缺昨委本廳被裁實習推事王鑫山接充 
　　杭地審廳昨又添委田頌年爲收發處錄事高榮祥爲簡易庭錄事即日到差 
　　第一區菸酒公賣局准本月九日遷移至梅花碑金仁有堂房屋每月租金二十六元（押租二百元）昨由局長楊慶澂親往訂約 
　　各國來浙游歷人民本年甚夥據最近三月内調查達二百餘名左右現尙絡繹不絕飭屬保護公牘日必數起 
　　第十中校校長洪彦遠因事辭職已由省長令委劉紹寛接充 
　　富陽西門外湖南浦關係水利亟待修濬已飭知事陳延昌趕速籌欵興修以益農田 
[南京快信]  
　　外交部特派陳海超張煜全來省謁軍民兩長籌商租賃敵船及敵僑註册辦法聞今日即須赴滬 
　　上海交涉員薩福懋昨日晚車由寗公畢回滬李督軍派顧問溫世珍赴滬謁某要人商調停西南事 
　　張敬堯派劉副官來寗謁李督軍商冬防事宜聞張刻尙不離徐 
　　李督軍派赴北京參與軍事會議之代表劉玉河巳出京明日當可抵寗 
　　贛督軍署總參議李廷玉今晨在寗公畢乘輪回贛 
　　長江巡閱使署常年經費增加三萬元業經財政部核准 
　　省署日前通飭各縣知事頒布縣自治戶口編查法令各縣於本月初旬内開始編查限至明年二月末日一律完竣其編查方法依照各縣自治區域每區設置編查長一人下置甲長牌長由編查長照章推舉呈由縣知事加給委狀以專職責 
　　江蘇實業廳長張軼歐呈請齊省長將署中實業科舊有職員悉數交廳藉資襄助 
　　實業廳長張軼歐前日晚車赴滬今晨已公畢回寗 
　　長江巡閱副使王廷楨警察廳長王桂林均於今晨早車由宜興回省 
　　江蘇省議會副議長錢崇固昨謁齊省長籌商臨時會事宜 
　　上海地方檢察廳長林炳勳因公請假昨日過寗沿津浦車北上 
　　新任江寗縣知事孫錫祺訂於陰曆十月初一日接篆視事 
　　齊省長令各縣知事商同地方紳董籌欵購儲倉榖以備救荒 
　　江蘇公立法政專門學校近以法官考試訂於明年一月十五日爲期甚迫特將第二班提前考試其日期訂於十二月一日 
　　齊省長擬在省添設製紙專門學校經費即於各縣雜稅項下酌提三成准明年開學 
　　昨晚釣魚巷興桂堂妓院有兵士數十人各執刺刀在内搗亂計斫傷茶房數名並將各妓女之衣物等件搶掠一空 
　　齊省長令蘇省交涉員嗣後公文内遇有歐美人姓名在二人以上者務期夾寫原文以免錯誤 
[江北近事]  
　　江北剿匪情形已詳紀昨報茲悉淸江農商敎育諸會接淮揚鎭守使署參謀長朱炯來函略云鎭守使爲一勞永逸之計乘犒軍之便就近督飭各隊尋蹤追剿昨（十一月二日）日上午一二兩團之部隊已在泗南之蘆圩與匪接戰鎭守使駐軍南新集一面指揮前敵部隊一面派隊防其東逸本署於前晚又添撥隊伍馳赴淮邊堵截函希轉達俾釋羣疑云 
　　淮揚鎭守使馬玉仁前日出巡淮泗兼督所部追剿餘匪現已將次肅淸特於十一月三日晚十時由衆興回浦由朱參謀長派隊迎入署中 
　　淮陰縣知事本缺久以現署江都縣知事周光熊補授而江都縣缺尙未補人現署淮陰縣知事趙邦彦久有覬覦之意惟因江都縣缺較優於淮陰周氏調補殊非本衷而趙氏又抱病數月以致不能活動今甫就痊亟亟焉赴省靜待齊省長歸來茲果得調署江都蛛絲馬跡自有可尋在趙氏自覺心滿意足但周氏殊難爲情願否蒞任淮陰目下尙未决定也 
　　此次京奉水災蔓延百餘縣哀鴻遍野情殊可慘以故各地均籌捐募振俾濟災黎浦中各界亦擬設法籌募已在淮陰縣商會内設立京兆水災籌振事務所聞日内尙須開會勸導期多集振欵云 
　　江北各屬春問稍受乾旱二麥略有減色入秋以來雨陽時若收成豐稔糧價亦漸低落現正布種小麥十一月一二日連日得雨農民大慰又江北豆油出産甚富今秋收成又佳價値亦減乃日昨市塌每石忽提高二元詢之商界人謂因牛莊烟台等埠今歲存油本敷交易因某國商人訂購若干需要過鉅供給不足電致滬帮收買所致云 
地方通信 
[松江]  
　　運動會餘興省立第三中學於本月四日開秋季運動會時因所定節目甚多致演至傍晚尙未完畢故將藍球武器及八百八十碼賽跑等五節摘除茲各學生因餘興未已故又於是日晚間在運動場上燃放花筒流星等花砲一時歡呼之聲震動耳際至九時始已楊校長以各生運動勞苦於翌日給假一天以資休息 
　　專署長來松水警第二廳第一專署長沈夢蓮因冬防將届所有防務情形亟須與防守司令及縣知事接洽一切是以於四日上午來松分投晋謁邑紳雷繼興與沈專署長有舊特設盛席筵會以通積愫 
[鎭江]  
　　米市有恢復希望鎭郡各商董爲振興市面起見擬公舉柳衍齋前往寗垣面謁齊省長請求恢復米市已紀前報茲悉柳到省後面謁齊省長陳述米市遷至蕪湖後鎭埠及江南北近年損失鉅大之情形聞齊省長已允許即日據情咨請大部電咨安徽省長函交省議會提出議案公同議决云 
　　定期舉行秋操駐鎭陸軍第十九師七十三五兩團假設南北二軍在諫壁鎭附近空地舉行秋操已紀前報現聞楊師長初次命令原擇定本月三日由鎭出發前赴戰鬭地方偵察地形以備戰鬭時行進方嚮之指引嗣緣是日陰雨纏綿未能如期履行茲改期八日（即舊曆九月二十四日）拂曉時各由該團營駐在地分途整隊而往至諫壁附近臨時行營一齊集合所有後方輸送前敵指揮種種任務已飭參謀副官兩處妥爲計畫聞江蘇李督軍特委憲兵楊司令偕軍署徐參謀來鎭實行檢閱以覘軍隊成績並順道象山都天廟等處查勘砲臺楊徐二君定於六日蒞鎭云 
　　棟樹成神謬說鎭江租界二馬路旁植有棟樹一株根底蟠固已閱四十年近因樹幹上莖節凸出宛肖面目手足狀貌一般好事之徒謬以此樹已成神異一倡百和迷信男婦遠近鬨傳無意識之人謠言租界某華捕於某夜守望時見有僧人跌坐樹際若隱若顯疑爲此樹之化身以訛傳訛遂有觀世音出現之說於是近兩日間城廂内外老幼男女手持香燭前往膜拜者紛至沓來觀者如堵英領事聞悉此事爲維持租界秩序起見立飭工部局一號西捕派華捕將該樹凸出之處全行鋸斷以息浮言 
　　商務淸淡原因鎭郡市面向有金九銀十之說蓋以九月十月之交北方貨物運至市面交易自然發達也乃今年生意冷淡大非昔比緣江北各處運鎭之貨以花生爲大宗今年張逆肇變辮軍紛紛逃散宿遷海州一帶遍地皆匪此拿彼竄竟與流寇無異各鄕農戶寢不安枕所有該處産出之花生向來均在田問指購茲因盜風猖獗不敢以身嘗試相率裹足故該農民等祇得將所産花生悉數收穫儲存無有販運南來者鎭埠生意之冷淡未始不由於此 
[揚州]  
　　舊儒逝世寳應劉茀靑君諱嶽雲前淸時中丙戍禮闈由戶曹仕至紹興知府生平精究古今用世之學於西算理化尤稱精邃圖書滿架儀器滿室逐一考驗不蹈空論所著有光緒九域志會計表詩地理補治經及讀書札記農曹案彙考工識小格物中法步天叢話算學十三種等約四十種數百卷宏富如此向者名宿如李申耆曾惠敏袁爽秋輩尤服其淹貫辛亥以後掛冠歸里杜門謝客蒔花種竹以娛晚景比因微疾逝世年正七旬遠近知者都悲江淮耆舊又弱一個云 
　　比賽足球預誌揚州美漢中學省立第五師範省立第八中校縣立商業現爲提倡體育起見擬仿江南六大學辦法各校組織足球隊一隊互相比賽經董健吾杜召棠各敎員議定於十二月一八九十五四日舉行 
　　知事電請給假江都周知事之代理張知事不日蒞揚卽可交卸擬回籍省墓本月（四日）特電上峯請予給假兩月事畢再赴淮陰新任 
　　更易公賣局長江蘇第六區烟酒公賣分局長陳述獻蒞任所來與各酒商時生意見以致稅收短絀現經省局撤換另委候補知事洪某接替聞洪不日卽來揚視事 
　　選舉敎育會長江都縣敎育會早届改選之期因甲乙兩派各爭會長屢起衝突未能選出現經中立派調和意見於昨日（四日）在第二高等小學舉行正式投票計是日到會會員一百六十餘人投票結果丁善之得一百五十八票當選爲正會長張超志得一百五十六票當選爲副會長旋卽呈報知事備案 
　　聯合運動成績揚州四校聯合運動會於昨日（三日）在省立運動場舉行是日運動員（五師）四十九人（美漢）四十二人（商業）三十二人（八中）三十九人其成績如下（百碼賽跑）第一甲組十一秒五分之三乙組十一秒五分之三丙組十一秒五分之三丁組十三秒五分之三（二百二十碼賽砲）第一甲組二十七秒乙組三十七秒五分之一丙組二十九秒丁組（未詳）（四百四十碼賽砲）第一甲組六十二秒五分之三乙組六十四秒五分之四丙組六十五秒五分之一丁組七十八秒（八百八十碼賽跑）第一甲組二分三十七秒乙組二分四十秒（擲棒球）第一丙組一百九十五尺五寸半丁組一百二十六尺（跳欄）甲組十七秒五分之三乙組十九秒（跳高决賽）第一甲組四尺十寸乙組四尺十寸半丙組四尺七寸丁組四尺二寸半（擲鐵球）第一甲組三十尺一寸半乙組二十五尺七寸四分之三（跳遠）第一甲組十六尺八寸半乙組十六尺八寸丙組十五尺十寸半丁組十四尺七寸半（五十碼决賽）第一丙組六秒五分之二丁組七秒五分之一（一英里替換賽跑）每校分（甲乙）（丙丁）二組甲乙組第一（美漢）第二（五師）第三（商業）丙丁組第一（五師）第二（美漢）第三（商業）甲乙丙丁四班合計成績最優者第一名丁班楊希名第二名甲班崔忠良均經會長奬周知事所贈銀質奬章一面（美漢）（八中）（五師）（商業）各由周知事贈銀質章一面 
[嘉興]  
　　編查戶口辦法嘉興縣知事日昨令行縣自治委員曁各區自治委員云案奉省長訓令開准内務部咨全國編查戶口可於各省區酌量情形自定之惟須於七年七月前將全省戶口表册送部等因茲據各縣呈報情形折衷酌定自各該縣開始編查日起至彙造省表送部統以六個月爲限各該縣應一律於本年十一月一日開始淸查依次覆查抽查造具淸册至遲於七年二月末日以前必須造送全縣戶口表到道各該道應於三月末日以前彙造道表呈送本署以憑於一月内彙造省表送部等因到縣奉此當即召集各區自治委員公同議决即照調查選舉區域劃分十五區分投調查即以原有縣自治委員爲編查長各區自治委員爲編查員會同各該區警察協同辦理以期迅速俟各區編查完竣造具本區戶口淸册送交編查長彙造全縣戶口總册送縣以便派員抽查造表報道除分令遵辦外合亟令仰該委員兼戶口編查員即便遵照定章迅行舉辦母得遺漏至造册期間尤當恪遵省令呈送到縣萬勿逾誤 
　　籌賑北方水災嘉興對於北方水災籌賑事宜張知事曾奉省電印刻捐册數百本分送商會自治會敎育會繭業公所曁軍警各機關廣爲勸募在案茲悉錢業已籌有三百元繭業集有四百餘元典舖顔料醃臘各業現正集議助賑辦法不日繳納嘉湖鎭守使王桂林日前蒞嘉視察防務時邀請商會總理曁地方富紳集議勸募方法就地人民擬邀請滬上髦兒戲班來禾試演籌賑戲一星期刻正與官廳磋商未知能否達到目的也 
[杭州]  
　　省敎育會開會浙江省敎育會於四號上午九時開評議會由會長經子淵主席副會長孫庚三及評議員俞景賢張子成黄祖洲宋知方余日如葉墨君吳孔懷王庚三葉識荆徐晋卿等到者十餘人首議本會新會所落成已由各省區代表醵資立碑以爲紀念本會亦應有一種紀念品當經公决以新會所照影鑄成銅板印在明信片上爲陽曆新年通信賀新之用次由主席報告擬訂修改本會章程草案及評議部議事細則曁各部幹事組織方法决定本月第三星期日開臨時評議會再行討論先將各案印送各評議員議畢散會 
　　浙西流域工費浙江水利委員會將浙西各流域工費估計如下上塘河工費估洋六萬三千三百六十元上南湖工費估洋二百十五萬三千四百八十五元下南湖工費估洋一百二十一萬四千四百二十四元北湖工費估洋一百三十七萬五千四百四十元東苕溪工費估洋七十萬二千八百八十八元五角六分西苕溪工費估洋七十一萬三千一百六十八元四角六分泖河工費估洋十四萬七千七百七十五元四角碧浪湖工費估洋五萬四千四百元漊港工費估洋二十萬二千八百二十五元四角塘福鎭改道工費估洋四萬九千七百元零五角合計工費洋六百六十七萬七千四百六十七元三角二分 
[江西]  
　　警察傳習所開學贛省警察傳習所業經警務處長將投考人員分場考試取定鄒開文等三十七名業已榜示在案茲於十一月一號開學閻所長恩榮副所長秦鏡中省長代表政務所長陳嘉善與豫章道尹何剛德水巡廳長倪興魁曁管敎各員各學員均於上午九鐘蒞所十鐘舉行開學禮戚省長與兩所長及管敎各員均有訓辭以爲勉勵至十一鐘乃散 
　　省議員籌備改選省議會第二届議員現應改選南昌縣知事金華祝昨（一號）特邀集本邑紳耆在署開籌備會到者　龔士材梅台源梅汝鼎鄒毅丞曾章桂等五六十人首由金知事報告開會理由應如何辦法請衆公决當時有謂選舉事務所須設在自治會内以便與諸紳接洽者未得多數贊成後决定仍設於南昌縣署並議决調查員應選合格每區二人由各區自行推選均限十月十號將所推定調查員姓名送縣由縣加委又選舉時應設之管理員監理員等均由縣派委聞贛省各縣均以該首縣爲表率云 
　　陸軍餉改期發給日昨督軍公署特發通傳謂本月份薪餉改爲三號發給（向係每月三十一號發給）聞其原因緣陸軍十二師係近畿軍隊所有餉糈軍裝槪係由陸軍部直接給發較遲兩日須三號始發其他江西軍隊則就近由江西地方撥餉向來月底即發茲陳督多發餉日期須歸一律故改爲三號 
[湖北]  
　　炭山灣官礦購地之風潮陽新縣炭山灣官礦産煤之富甲於全省前因總理高氏辦理不甚得法每年盈餘無多（收入六十六萬餘支出六十一萬餘）由省議員楊瀚芳提議咨請省長查辦月前由王兼省長查明另委本署技士鄭廷璽前往接辦並令力圖擴充認眞整頓鄭到廠後首先以擴充礦地爲整頓入手辦法遂於日前圈得鄰近鑛廠費姓之山地一塊比欲備價購取而費姓拘於風水之說羣起反對經高氏託地紳婉言勸解請其售與乃地主費子方費華玉等竟糾集多人聲言鑛廠倘必須强買定當焚毁鑛局毆打總理鄭氏不得已遂於前月杪（二十九日）邀請縣知事及費姓族長費容泮到廠商籌復以費姓族大戶衆深恐釀生事端當由李知事令費容泮調解不料費姓衆人聞知鬨至廠前聲稱容泮倘承認賣地（誤會調解）便當將其重懲並有人謂當致之死命李知事鄭總理以旣難理喻遂遣容泮出詳細解釋一面即具呈詳報省長請令遵辦 
雜評一 
[同盟（步陶）]  
　　歐戰之各國中有同盟者有協約者縱橫捭闔頗極一時之盛今中國一國中之對内戰爭乃亦彼數省也一同盟此數省也一同盟而所對峙以與戰之數省且不與焉然則卽謂中國一國已具有歐洲之雛形奚不可者惟是歐戰之各國其所以同盟或協約者各有其國際之歷史關係初非偶爾之聯合若中國今日之所謂同盟者則按之各地方之歷史與羣情了無相涉而牽絲弔影者特其地手握大權之顯貴是故此等同盟僅可謂之爲主持某地軍政長官與主持某地方軍政長官之同盟而不可直捷謂之爲某地方與某地方同盟此與歐戰中所謂同盟協約者相異之點也 
　　在外電謂同盟者七省其趨勢皆以抵制西南而據京電則謂曹錕等六督爲一同盟團張懷芝等六督爲一同盟團兩兩相對其情勢適與外電所傳者作一反比例不知所謂七省之同盟爲可信與抑所謂兩六督之同盟爲可信與此其中消息升沉之故於西南事大有關係亦即全中國時局推遷之一關鍵也國人其注目視之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請設閘北工巡捐專局之說帖（續）]  
　　楊樹浦直達吳淞之依周塘疊經官廳履勘議築依周塘馬路計長二十四華里此與租界楊樹浦馬路通達更與華界江灣鎭馬路間接將來商市與盛跂足可待仍由相距三重租界之上海工巡捐局管轄能足息息相通不待智者而始知也又查錢道之南本恐租界圈入而鐵道之北必先趕設警署營房曁各種辦公之所若不責成局員撥欵建築將來待實行推廣之際作臨渴掘井之謀豈不侷促已甚此不可不設專局者五也查閘北撫租界之背爲久遠計非駐軍隊不足以保衛租界鞏固疆土現租共和路民房數十幢居處軍隊五百餘名所謂權宜之計不足以埀久遠亟宜責成工巡局購買火車總站北面農田數十畝秉公給價即由軍人挑土塡地上建營壘一座曁營房百間安置軍隊實爲急不可緩之圖凡此要舉皆因局所遠在南市無從提議此不可不設專局者六也閘北人民年納捐欵十數萬元不可謂不重每遇一事必須跨越三重租界赴南市捐局請見局長偶一相左尤須續請長途十里非駕車不可萬一遇有緊要事件貽誤事機誰任其咎此不便者一也車捐執照或有違章被拘焭焭苦民爲餬口計光陰寳貴必先至南市受罰然後至閘北領車奔波終日更出罰金生計埀盡跡近苛虐其餘苦民類此者甚多此不便者二也馬路崎嶇乏人考察非得紳董之請求路員之報告不易修整然而估計移紥繪圖測量因循遷延非逾數月不可皆因局員遠處南市事事隔閡此不便者三也更如路途不潔穢氣蒸騰車殻敗窳御非壯年皆由捐歸南局收取警察無人聯合路政終其廢弛此不便者四也凡此種種不便不可不設專局者七也以上陳述七端均指當地有不可不設專局之原因質諸官紳商界應否爲閘北設一專局抑任其廢弛而消耗地方捐欵於不問更可異者前局長自三年一月兼任閘北路政至本年十月交卸幾及四年從未一至閘北可見個人之往還尙稱不便而豈可削趾就屨使我閘北十數萬人民均處於不便之中更查民國元二兩年選舉紳董爲市政廳長被選者均有自己之營業舍己耘人困苦特甚前日面見盧護軍使首先聲明當地並無人材可充局長亦無他人可以保舉但求軍使派員主任因憶去年呈請省長另設局所奉批謂自治不久回復暫緩置議等因似乎慮及人民有攬此權利者殊不知當此紳董無論南市閘北均有正當之營業且兼義務之機關爭此有所不値所願當道察核閘北地勢事實及夫將來之計劃遴選實心實力精明練達之員任閘北局務即以餘欵爲地方辦理路政使商業大興進欵亦蒸蒸日上祇要有利益於民生不在官辦自治之間有所區别也 
[愛儷園第三次籌賑會三誌]  
　　昨爲哈同花園開籌振大會之第三日雖天氣稍寒赴園觀覽者仍絡繹不絕該會摸彩處所設之五千號彩桶業於前晚摸完故於昨午繼設一桶仍爲五千號其頭標爲英大馬路寳成德記銀樓王三全君摸得計金鐲二付王君當場慨助一付卽經會場主任姬君備具汽車邀同王君在園中週遊一匝並令軍樂奏樂一通又欵以茶點以表欣賀尙有二三兩彩未經摸出是以四時後遊客更形跡躍園門外小沙陀路兩旁汽車馬車頗爲擁擠是日園内九成同義社女校書場府無餘隙天演界於一時起由天蟾舞台演劇觀者甚衆晚問蓋呌天小達子趙君玉各串拿手好戲並於八時後舉行各省燈會是以晚上遊客更多聞前晚有魏廷元君之夫人在小京班劇場中遺失珠鑲金鐲一隻後由倉聖大學校生楊釋寰檢獲將物存在銀行團待領未幾經陸維鏞君引魏君至團將原物領去即由魏慨助振洋十元又精勤坊校書一笑遺失金鐲一隻報告事務所後由所書一佈告如有人拾得者送至本所當照時估價給酬尙有倉聖學生杜祖淦在場拾得包金押髮一支繳存銀錢處待證來領所有會期本定三天昨已届滿而該會主任姬君以各處來電請賑甚夥是以决計延長會期二日以期多得賑欵又此次靑樓負販團除慷慨樂捐外分携花朶食物殷勤勸購頗具熱忱故姬君特製紀念金章一面奬給此次首創巨捐之名校書晚霞佩懸以資觀感其第二日收劵約二千餘號門售祗一百四十五元茲將團體助欵及靑樓助欵錄下團體助欵紗業博愛社二百元小洋一千角春申樓四十元小洋七十四角英美烟公司五十一元小洋一百七十九角天演界三十上元小洋四百零三角義賑團七元小洋二百十六角麗查番菜十七元小洋十六角動物院七元小洋九十一角女校書二十三角汽鎗打靶四十三角振華餅乾十五角女子書場一元五十角一言亭十元小洋四十三角一品社三十二角品樂居二十一元八十九角鴻運樓五十二元小洋六角小有天二十七元小洋十一角小京班四元小洋十四角（其餘數元數十角不等從略）靑樓助欵吟鴻鑑氷各二十元花書照鴻樓月貞連英媚蘭小花明月秦如雲紅芳館元春各十元黛語樓飛燕樓林玉香林翠紅花媚香各五元林寳寳謝寳寳花月痕小寳寳各四元金鴻謝鶯鶯各三元玲瓏花姗姗月緣亭亭花巧雲蘋菓凌雲仙賽英英鳳樓金賽雲一萬笑松梅小素孟麗君蕙珍小洪穉香素娥樓梅影軒函情花雲來愛蘋卿月貞林月雲香艶筱愛卿林元翹孫織雲林月文素元春筱媛媛各二元麟絳仙金湘紅張愛玉月長圓碧玉林蘭香醉紅韓壽香花書照函香函鴻雪姬愛月林文仙素心凝香樓春霄樓舜華謝雲香以上各一元 
[處置由美回滬之德人]  
　　中國郵船公司函致交涉署謂近得金山來電有德人奥格斯特波由舊金山搭輪來滬該德人向居中國其妻孥均在濟南美德未斷交前購寰遊旅行券於本年一月三十日由濟南啟行現巳回滬應如何辦法以便交相當機關收管等語當由薩交涉員電奉外交部電復如無别項情形可准入境等因聞昨已函知淞滬警廳派員赴郵船公司以資接洽矣 
[政府顧問起程赴澳]  
　　文滙報云政府顧問瑪禮遜博士由京到滬後小作勾留已於六日乘輪赴香港前往澳洲 
[添舉改良出口貨物委員]  
　　本埠英商公會爲改良出口貨物事函請總商會推舉會員前往接洽該會曾於五月十六號推舉絲業楊信之茶業金介堂程錦章棉紗業祝蘭舫出口雜貨業嚴如齡五金鑛業謝蘅牕諸君致函英商公會互相接洽在案旣而該公會又函送會長會董全體名單另立改良出口貨物委員名單到會並請總商會於各業再添舉委員兩人以便共同商榷而收實效即經商會於常會公議除將會長會董全體名單錄送外繼又將添舉改良出口貨物委員開將名單一併函送各員查照茲將添舉人員照錄如下出口雜貨業項下添舉張樂君陸維鏞朱鑑塘絲業沈聯芳棉紗業穆藕初郁屛翰五金鑛業傅筱菴勞敬修 
[檢查濕花之治標法]  
　　浦東同人會楊而墨等昨呈上海縣沈知事文云呈爲請着棉花檢查局實行查驗行家以杜弊竇事竊自棉花檢查局設立以來檢查販戶辦理不善鄕民受害非淺無年不有風潮去年鄕戶曾託墨等向該局商請整頓而該局一味敷衍絕無改良誠意腐敗情形依然如故以致積怨愈深醖釀而成此次决裂之禍賴仁長秉公裁斷處置得宜幸得無事其種種弊混如扣留花衣侵害人民權利擅行處罰破壞國家法權諸大端業奉查實申斥責令整頓在案惟整頓之法議論不一直謂該局可以裁撤者有之謂宜重選局長擴張選舉權者有之而依墨等所見並採多數主張要以停止檢查鄕販厲行抽驗行家最爲切實易行查該局定章行家鄕戶原係並須檢查鄕戶則罰金行家則停秤乃向來實際上僅查鄕戶置行家於不問寖致弊端百出現若反而行之則其斃可免蓋行家苟不收濕花鄕販尙何敢以濕花嘗試源塞而流自截其便一檢查不公鄕民短於智識非飲悵吞聲則恣肆橫决行家可以從容集議據理而爭暴動之虞可以永息其便二鄕戶散漫難檢偷漏仍多行家設有定所調查易徧其便三僅查鄕販因有行家混收尙冀倖免投行掛一漏萬勞而寡效故查鄕戶仍當並及行家若僅查行家則去路一無鄕販攙水已不禁自絕故查行家則不必再及鄕販其便四現當花市旺盛之時裁撤一層旣限於部令非一時所能辦到擴張選舉權亦非易事惟此騐行辦法旣不違背定章又可卽日實行爲此據情請求仁長明鑒准予諭令該局一面實行驗查行家一面停驗鄕販以杜流弊而利鄕民至爲公便 
[軍界防禦黨人之嚴密]  
　　松護護軍使盧子嘉君邇來迭接探報謂有大批黨人將赴某省獨立某省軍隊業已運動成熟且有危及滬埠等謠盧使以此種無稽之言本不足信但際茲西南多故之秋自應格外防護除通飭所部特别戒嚴外入晚五時以後所有斜橋以南一帶非有口令不得進行並密派稽查員四出偵查着於輪埠火車益加注意無稍疎忽云云 
[勸散集衆要索之華工]  
　　公共總巡捕房前日午後接得廣東路三號門牌英商泰昌洋行電話謂有回滬華工數十名來行無理要索紛擾不巳請爲派捕驅逐等情捕頭卽飭三道頭中西各捕至該洋行詰問當由該行執事人云曾經禀准中政府在滬招募華工赴英屬機廠作工訂有專章原給工資註明滬地外洋各半發給或一年或半年爲期凡有事故未及滿期送回者其工資總以在滬動身日起算至回滬日爲止所有現在回滬之各工人其工資已由外洋總工廠預算至回滬日止一律發給並各給一記數簿子帶回爲憑照算均已透支乃該工人等無理要索來此吵鬧是以報告捕房等語該捕等遂向各工人善言勸導令各散去該工人等始無言而散 
[尼姑庵窩留强盜]  
　　法新租界巨籟達路貝禘鏖路轉角陳瑞卿所開聚餘順烟紙店於九月三十一日晚被匪劫去大小銀洋一百餘元經事主報告捕房查緝在案昨由探目沈德福包探程金和楊振富偵知新租界喇格納路台州尼姑庵係盜黨機關當卽前往拘獲台州人男僧兩名及盜匪一人並在身畔抄出白朗林手鎗一支解入捕房由捕頭詰訊該僧等三人供認同往烟紙店搶洋分用不諱諭令管押聽候詳細盤問有無他案再行錄供解廨訊辦 
[巡警嚇退盜匪後之防備]  
　　胡家木橋之北鄕民張姓家日前忽來盜匪十餘人明火執仗毁門而入正圖搜刦財物適五區三分所巡邏警經過該處急鳴警笛召集各長警駛往兜拿該匪等見勢不佳趕向租界北四川路方面逸去張姓檢點之下夫失一物茲唐署員因恐各盜不肯甘休乘隙再來故每晚加派得力長警在該鄕一帶嚴密梭巡以備不虞 
[謊報被盜搶洋之訊究]  
　　寓居虹口西華德路積善里二千四百九十四號門牌之潮州人鄭阿梅（即鄭月之）販土爲生於上星期將伊妻潘氏所有金飾質洋湊買紅土八磅携至中途被流氓搶去詎潘氏即以被搶現洋等情偕五百零七號華捕沈振卿至滙山捕房報告請緝茲經華探目蔣榮生與六十二號西探查悉係被搶去烟土不應謊報盜刦禀奉捕頭昨將鄭夫婦與沈捕一併拘解公共公廨請究先由中西包探上堂訴明前情繼由鄭月之投訴是日被搶確係烟土因妻子情急告訴該捕被盜刦去現洋是實訊之鄭潘氏供前日被搶烟土後我在客堂内啼哭旋由五百零七號華捕來問因一時驚慌誤言盜刼銀洋與該捕並不相識求察並據沈捕供稱與鄭夫婦均不相識前日聞知鄭姓被刦後至伊家詢問據言被盜刦去銀洋數百元囑其投報捕房我即趁電車至捕房訴知捕頭立飭中西包探協往調查是實經俞襄讞商之美柯副領事以鄭潘氏謊報盜刦實不合判罰洋十元充公鄭與沈捕訊無關係一併開釋 
[命案嫌疑犯尙須復訊]  
　　滬西哈同花園附近六百八十六號門牌紹興婦人金仙於九月二十六號夜被人用鎗擊斃後即經靜安寺捕房將同居人陳成照及跡涉嫌疑之汪祥松李桂富王泉榮王孟氏一併拘解公共公廨迭經訊供判均分别押候查明澈究在案昨晨由廨復訊據紹興警署來警持文投訴被告王泉榮等均在浙江犯有要案惟汪祥松並不在内等語中西官判被告男女仍分别押候再行訊核 
[全國童子軍大演習之預備]  
　　中華民國童子軍會自民國二年成立以來所有一切經過歷史曁進行狀况已迭見前報現聞該會定於本月十號舉行大操預備會聯合各分隊約一千餘人齊集黄浦灘經大馬路靜安寺路入張園並定於十七號集全國童子軍於下午二時在張園實行會操屆時必有一番盛况也又聞該會此次舉行大操其主旨固在提倡尙武精神而尙有相同而及之兩問題一爲天津水災籌賑事一爲借籌童子軍會經費事經該會唐露園曹雪庚張嘉甫朱成章朱少屛等磋議再四故定將觀覽劵售資以其半數移充賑欵餘則用充童子軍會經費寰球中國學生會與靑年會均有售劵云 
[王與楫闡揚佛敎]  
　　佛學家王與楫氏在尙賢堂等　闡揚佛理備受各界歡迎近美國醫學博士陳俊懷等特於每星期日午张二時至四時請王氏講演馬鳴菩薩大乘起信論有志佛學者幸勿失此善緣 
[天安堂開會記]  
　　麥家圈天安堂舉行大佈道三天已誌前報該堂於前晚開幕特請浸會牧師虞思才君爲講員題爲基督敎之個人本分昨今兩晚仍由虞君主講基督敎之修身要訣基督敎之家庭幸福明日午後八時開協贊會大會以便集商歡迎新記名友及會務進行之手續云 
[兩機關發行共濟劵]  
　　上海孤兒院與救濟婦孺會合開菊花大會已屢紀前報茲由兩機關董事朱君葆珊王君一亭印就第二次共濟劵六千張分請各界銷購每劵三元准定舊歷九月二十六七八在愛而近路紗業公所開會三天該劵持入會場游覽陳列各景尤可隨時對號每張各領彩品如頭彩得聶管城君所助之轎式馬車一座駿馬一匹云 
[檢定小學敎員之人數]  
　　檢定小學校敎員一事經上海縣沈知事遵照省令在署組織委員會着手進行已於上有底截止報名聞上海公私各學校敎員報到者統計六百餘名内有一百餘名係師範畢業無須檢定其餘五百餘名巳由縣分署造册連同呈送之證書一併編號詳送省公署審核矣 
[尊孔會副會長之演講]  
　　法租界霞飛路尙賢堂於前日星期下午開敎務聯合會請尊孔會正副會長曹張二君演說尊孔之正義届時來賓有百數十人午後三時開會先由該堂理事員周君報告演說宗旨是日因曹君恂卿有事未到乃由尊孔會副會長張仲屛君演講茲誌其目次於下（一）演講對於世界各敎之宗旨（甲）天耶（乙）佛老（二）演講天道之所自來（三）演講孔道大同之原理（四）演講孔道與個人關係（五）演講孔道與國家關係（六）排孔者之心理（七）尊孔者之作用（八）將來之尊孔世界其間精義言孔子之道當尊爲孔道不得稱爲孔敎且言近世道德淪喪當提倡道德無爭不義之權利個人修身尤須實踐以革心敦品爲本崇論宏議滔滔不絕來賓連連拍手演畢由周君藍田起立致謝散會已五時矣 
[頒布地方决算辦法]  
　　上海縣公署昨奉省公署訓令開據財政廳長胡翔林呈稱竊奉鈞座訓令内開案查本省近年地方决算前曾由本署一再函令該廳分年造送在案迄尙未據送到誠恐時日愈久欵項愈繁綜核彙編益難着手亟應由該廳長查照先後函令從緊接之四年度起查取各機關分册彙案核造總册呈送本省長以備省議會開會時咨送議决其册式及程序並即由該廳委擬呈候核明速行遵照辦理以期劃一合亟令仰該廳長即便迅速遵辦具報此令等因奉此查蘇省應編地方决算旣奉令飭速從緊接之四年度爲始查取各機關分册彙案核編呈請轉咨自應遵照迅速辦理除收入項下如忙漕租課及加價等項四年度各縣月報將次催齊擬即仿造現編國家决算辦法根據巳送報册列收數目分别核塡以期迅速而歸一律外所有其他地方各機關收支决算理合遵令擬具辦法七條備文呈請省長核定俯賜迅行遵辦等情除指令外合將辦法七條通行遵照仰卽迅速辦理 
　　附錄江蘇省四年度地方决算辦去（一）四年度只有半年預算現在年度旣經改正從七月一日起至六月末日爲會計年度自應將四年分下半年及五年分上半年併爲四年度决算（一）决算表册内應列預算數其在四年分下半年卽以核定四年下半年預算數爲準至五年分上半年則以核定五年度折半開列以上兩數併爲一數即爲决算數目（一）收入項下比較預算如不及額應詳叙短收理由並將此項收欵於何年月日解庫或留抵分晰說明考核（一）支出項下或餘存或不敷均應分晰塡註其餘存欵已啓繳庫或滾入次年計算設有不敷須將籌補方法明白登註（一）支出各欵按照預算案原數如因關係發生流用情事應將理由詳細登明（一）决算計數以釐爲斷（一）編造决算其每月支出計算先經審計院審定通知者應以院金額爲準凡删減及不准核銷之欵槪不得牽入至審計院未及審定通　或每月計算書尙未送院審查或已送而未齊全均應詳晣登明並趕緊編計算書送審計院以完手續 
[造報選民之催促]  
　　江蘇省議會第二届選舉省議員初選調查事宜經沈知事令委各市鄕經董着手進行已誌前報茲悉此次調查事宜限期甚迫惟審查造報一切手續在在需時故昨日沈知事已函催各市鄕經董趕緊調查即日造報上海市經董陸松侯接函後即轉催各圖圖董趕爲查造至審查手續仍歸縣公署事務所辦理毋須各經董襄辦矣 
[花業公所又開會議]  
　　本埠花衣業同行於前此發生鄕販反抗查驗濕花風潮後曾經集議改良方法呈請上海縣公署詳部核議施行茲又於前晚七時在花業公所吉雲堂開會由會董與各花行執事磋商良久擬定辦法四條尙未通過惟評議員議定改爲推舉由各同行執事擔任以期輔助進行其未决事件即於昨晚續開大會集議公决以便函請商會接洽云 
 
 

Page 11

 
 
[商議淸理沙田之政策]  
　　江蘇省淸理沙田局局長曾樸因辦理沙田事宜甚爲棘手昨日至工巡捐局與杜局長晤商進行政策良久始别 
[考試憲兵之題目]  
　　駐滬京畿憲兵營營長張輔漢將於日内考試憲兵故由第一連連長吳金亭先行考察命題十三條於前日起分作三日考試迨至學課攷畢再考操演各法茲將試題錄下一審判章程第九十三條九十四條之再議及第七章之再審有無分别並規定再議再審之理由安在詳述之一憲兵平時勤務共分幾種試舉以對一對於外國人私權之亨有各國所採用之主義不同其最着者有幾試列舉以對一檢查章程犯罪之搜查均係何事證憑之收集係何種事物試簡明以對（懲罰令）一問何種犯行方能適用懲罰令試列舉以對一問抗命罪與違令罪之區别如何試詳舉以對一在戰鬭中憲兵於戰上應監視者均係何事列舉以對一在戰鬭時憲兵戰線後方之任務有幾種試詳列以對一問何爲行政何爲司法警察試略舉以對一問有宣告戒嚴權者均係何人並其手續試詳舉以對一問被押送者所有銀錢物件若與被押送者一同送致時其手續如何試列舉以對一内亂犯與國事犯之區别並舉例以明之 
[御駕橋添駐巡船]  
　　兩浙緝私第二營魏營長以浦東御駕橋地方爲沿海灘私運食鹽來滬必由之要道當此鹽菜上市私梟販運鹽斤當以此時爲多查御駕橋地方僅有巡船兩艘兵士無多匪不畏懼昨特令飭第一第二兩隊王羅二隊長迅即加派巡船各四艘速往該處駐巡以資查緝而重鹽課云 
[審判廳長行將交卸]  
　　上海地方審判廳長袁麟伯君鍾祥蒞任以來已閱數年現在袁君行將解職遺缺已奉司法部委任陸守經來滬接任聞陸君不日來滬履新所有該廳現任民廳長張韜並推事官曹育才等均相繼先行辭職遞遺民庭長一缺即由袁君以本廳現任推事官陳光烱升補昨日袁君以交卸在即諭飭書記官將所辦民刑訴訟及已經結束或在上訴或在進行之中趕緊造册呈查候核聞袁君原籍杭州故該廳辦公者以杭人居其多數亦擬一體告辭云 
[人造棉花當堂試騐]  
　　實業傳習所主任吳惠溥因被各學生公舉代表章孟庚夏德慧兩人至法公堂具控吳以傳授人造棉花爲由騙收學費等情昨日吳遵奉堂諭將製棉機器扛至法公廨空地上由吳先用桑皮繼將苧蔴次第試騐成棉經中西讞員察看屬實當卽升坐公堂覆訊先據吳惠溥聲稱前堂奉判着將機器扛至公堂試驗商人出外時原告代表章孟庚有欲將商人置之死地之語求請訊究章孟庚稱商人並未有此言語實被誣攀中西讞員曰本會審官親自察看苧麻桑皮確能製造棉花並非欺騙原告所控證據不足遂判將案注銷搬運機器車費歸兩代表承認如果該代表欲至吳惠溥處吵鬧准予隨時扭案訊究 
[示禁渡夫勒索之催促]  
　　浦東塘橋鎭染坊主吳嘉祥等前曾聯合十餘人投淞滬警察廳禀控八長渡義渡船戶前因加增渡資發生聚衆風潮當時雖奉工巡捐局將前頒增加渡資十文之示諭取消仍命每人收取五文但各渡夫因警察廳長未有示諭仍陽奉陰違勒收十文因此口角打架日有所聞環求廳長出示曉諭以恤民艱等情但此禀投呈迄今已逾兩旬未奉切實批示是以該商民等昨又投廳具詞禀催云 
[崗警拾獲莊摺與支票]  
　　南市第一區警察署第二守望崗警前日在途拾獲經摺一扣上註永豐泰號與元孚莊往來字樣中有支票一紙係申莊福興昌支義生莊陰曆八月十一期九八元六百兩並連票根當即呈明董警正留候示召失主赴署認領 
[拐賣甥女爲娼續誌]  
　　揚州人郝煥章因將十五歲外甥女李蘭英帶至滬上串同老閘捕房六百五十二號華捕蘇寳生與妻蘇潘氏押入雲南路三百七十一號門牌諸桂英雉妓院内爲娼被包探李明泉查悉禀奉捕頭將一干人證一併拘解公共公廨訊供分别收押在案昨晨由廨復訊先由李女供明前情叩求超豁訊之郝煥章供認將女押娼不諱諸桂英供稱李女實由蘇寳生與其妻潘氏出面押娼證據已由捕房抄去質之蘇寳生夫婦供多狡辯中西官以郝將外甥女押娼罪有應得判押西牢三月再罰五十元蘇寳生蘇潘氏諸桂英分别各押半年並各罰洋一百元充公李蘭英發濟良所留養 
[協提拐案關係人]  
　　住居虹口滙山路一百十六號門牌之皖人王有卿因拐案牽涉被人控奉地方檢察廳昨派法警持文協同捕房將王傳至公共公廨經中西官預審一過判王交來警帶回歸案訊辦 
[婦人誘拐婢女]  
　　浦東婦人王朱氏昨至吳淞路九百三十三號門牌曾亨泰家誘拐十三歲婢女菊花圖賣被包探王金茂查獲將氏及菊花一併帶入捕房捕頭詰悉前情諭飭朱氏轉送公廨管押候究 
[凉棚限期拆卸]  
　　南市工巡捐局杜局長查得現在時交冬令所有各處街巷及居戶等於夏間所搭之蘆蓆凉棚至今未曾依時拆除誠恐天氣乾燥火患可虞是以函致淞滬警察徐廳長請即轉令所屬各區署所派長警按戶知照並飭各舖地甲傳諭限三天内務將前項凉棚一律拆除不准稍事違延昨日第一區署董警正巳轉令各分駐所一體遵辦矣 
[福田庵僧人仍交原保]  
　　城内居民楊慶熙在地方檢察廳呈控福田庵僧人觀如（即仰西）誘騙伊妻楊馬氏避匿公共租界等情業經該廳派警持文協同捕房將該僧提至公共公廨訊供判交一千元人洋並保候檢察廳將證據送廨再行訊核在案昨晨由廨復訊卽據來警將被告所寫之信函呈案並請准將被告給予帶回繼由楊馬氏投案陳訴一切被告代表律師卽向該氏問曰爾父馬有榮登報說爾夫婦在外騙借錢財且前次到堂證明爾等種種不合法行爲是何意思楊馬氏答稱現在時勢祇要有錢有何父女親戚言畢又由被告律師向氏盤詰數語堂上命氏退下旋由楊馬氏之兄馬慶餘證明伊妹與楊慶熙向人騙借財物我父恐有人受愚是以登報聲明至楊慶熙向陳沈氏借洋四百元確有其事惟借據上由妹與楊慶熙代爲簽押尙有王明處之借洋二百元係楊父歸葬所用訊至此時已過午由王崧生襄讞商之美博副領事判被告觀如仍交原保候禮拜四再行訊核 
[夫婦脫離關係]  
　　揚州人潘德祥得洋九十六元將其妻潘張氏押入勞合路四百八十四號門牌鴇婦陳老二雉妓院内爲娼後復擬將氏價賣故氏不願逃出自投濟良所求援由所知照捕房昨派包探將潘與陳鴇一併拘解公共公廨經中西官研訊明白判潘押西牢八月陳鴇罰洋三十元充公潘張氏准予與潘離異着留濟良所一年期滿擇配 
[公廨處治騙案關係人]  
　　騙子蔡桂林串黨楊守蘭施泉福等在英租界廣東路虛設豫康字號並外設順茂餘報關行敦豐錢莊濫出支票向立澄長豐義正大萬盛等數十家騙取數千元之貨物東夥棄店脫逃經捕房將蔡等先後拿獲連同跡涉嫌疑之朱蘭嘉併解公堂訊明判决蔡押西牢二年楊與施各押九月朱蘭嘉無干開釋嗣經捕房續獲與此案有關之徐達生一名解廨訊押各情已誌本報前日由廨復訊捕房將徐解送公堂經中西官訊得徐達生（前報誤載朱蘭嘉）並非善類判交三百元人洋並保如半年内再犯刑事案除提案嚴懲外並罰保人洋三百元充公以儆 
[弄蛇呌化子嚇倒老婦]  
　　昨日江湖流丐李景仁手持靑蛇一條長約五尺許至浦東爛泥渡鎭沿街求乞不遂其意即將蛇放出任意恐嚇致將六十餘歲之老嫗沈氏嚇倒於地登時昏迷逾數分鐘之久始經家人喚醒該乞丐見已肇禍呆若木偶一時往觀者途爲之塞旋有崗警到來將蛇當場擊死並將李拘解三區押候訊辦聞該老嫗受驚後即寒熱交加臥床不起恐有性命之虞云 
[烟紙店私賣土皮]  
　　周浦人李全生在浦東陸家嘴地方開設小烟紙店私售土皮而日有小工殷吉泰前往購買爲三區崗警查見當在抽屜内抄出土皮一百四十六包解至警署昨經解警正略詰之下判殷拘留二日李解警廳司法科訊辦 
[攔刦小孩金圈]  
　　常州人范福生昨在楊樹浦甯國路攔劫婦人顧楊氏之小孩根福耳上金圈一副圖逃被楊樹浦捕房華探目陳銀松查見帮同追獲人贓拘入捕房押候解送公堂請辦 
[劣孩攫取首飾]  
　　劣孩王坤富前日在九江路攫取姚潘氏値洋三十元之金押髮圖逃被探追獲昨解公共公廨經中西官訊實判押改良所半年期滿傳交其父王寳琴領回管束 
[牛奶棚不講衛生]  
　　北四川路蔡鴻禮牛奶棚主蔡全行因收拾不潔被衞生西人查見昨將蔡傳至公共公廨中西官訊明判蔡罰洋五十元充公 
[監禁花會賭棍]  
　　甬人劉順富殷阿由等在虹口哈爾濱路九百十四號門牌組織花會聽筒雇人四出誘賭歛錢被美捕房中西包探查悉於前日協往搜獲賭博花會紙張當將劉殷二人一併帶入捕房昨解公共公廨經中西官研訊屬實判劉殷兩人各押西牢三月以儆 
[小茶館聚賭抽頭]  
　　北西藏路三十三號門牌沈文奎所開之小茶館内容留賭徒聚賭抽頭被五百零七號華捕查見以其違章歸禀捕頭諭候請廨出單傳沈到案訊罰 
[竊用電氣之賠償]  
　　電燈公司延巴和律師爲代表至法公堂控告理髮店主陳計堂私將火表上之鉛皮拆去電線剪斷使火表上之針不能自動私偷電氣始於日前被公司查悉况被各店舖竊取電氣連此案已有三次求請嚴究並請追償損失以儆效尤詰之陳計堂供商人店中素由兩學徒時在火表上掃去灰塵致將鉛皮掃去日前被商人所見拾起後適由公司前來察看致被查出並非有意偷電又據徐根子莫光山兩學徒稱火表上鉛皮如何脫落實不得知求宥中西讞員判陳罰銀三十兩賠償該公司損失以儆 
[婦人賣入娼寮之原因]  
　　韓謙吉前至法公堂控稱外甥女朱氏前在湖北原籍嫁王何民爲妻後王至漢口謀事朱氏被人拐來上海售於陳徐氏家爲娼嗣由甥女函致商人來申報捕拘案求請給領判朱氏暫押俟原告補詞到案再核在案昨又復訊朱氏供丈夫在漢口謀事無着貧苦難度故將婦人賣於陳國華卽陳徐氏之夫計身價錢三百千文現因婦人不願爲娼故函致舅父來申是實陳徐氏供朱氏由伊丈夫自願出賣故由氏夫出錢買來立有身契呈鑒中西官以朱氏由伊夫自願賣於徐氏與謙吉無涉遂判朱氏仍交徐氏領去如果鴇婦有凌虐情事准予朱氏自行投案控究 
[限期交還原物]  
　　某洋人至法公堂控侍者李記根乘商人出門時將房内價値五十五元之鐘及銅人等物竊去質洋化用並有廚夫張華亭劉雲卿等爲見證求請訊究繼據見證張華亭劉雲卿投稱洋東出門後李亦即出外三天後洋東回家始悉失竊向李詢問一味支吾是實詰之李供雖時至洋東房内實無行竊情事詰其洋東出外爾何以亦即出外不回李即語塞中西官判李交尋常保出外限十四天將原物交還如逾限不交着令賠償洋五十五元 
[兩案同時並發]  
　　英租界湖北路陸德泰橡皮輪胎號夥張紀中昨至閘北四區控曹步發取去橡皮輪四副値洋四十餘元逃逸請爲提究適婦人袁方氏扭曹到區控被捲去車租錢九千文當經姚署長略訊一過判解司法科併案訊究 
[碰傷鄰婦頭面]  
　　曹家渡鄕人施榮寳前日與湖金泉口角起釁互相扭毆鄰婦張華氏上前排解致被碰傷面目由四區四分所一併拘解司法科訊辦 
[提起訴願之道批]  
　　滬海道公署昨批朱鑑堂呈爲不服縣署原擬處分提起訴願由呈件均悉察閱來呈該訴願人之爭點仍在取銷拍賣田産如果松江縣署原擬處分方法巳經司法部認爲合法則該訴願人亦無所用其爭執即使具有可爭之理由亦屬司法問題仍當自赴上級機關起訴惟據稱松江縣知事原諭係屬無端臆造是否屬實候訓令松江縣查照訴願理由迅速查案答辯呈候核奪此批 
[上海縣公署批示三則]  
　　錦匣同業敬倫堂公所業董沈宗約呈爲重整業規請立案給示由呈及附件均悉該業董爲維持業務議整行規旣經同業蓋章簽名一致公允應准備案並抄錄行規布告遵守仰即知照此批 
　　粉麵公所義德堂代表施恩霈呈爲破壞行規請飭禁止由呈悉據稱陶銀來等設攤售貨違背行規等情如果屬實殊爲不合候飭查諭禁可也此批 
　　二十四保蓋十二圖民人陸春芳呈爲藐視公令朋比詐奸由該民前充捆保收繳錢糧因索収貼費不遂掯串不發擅稱各戶欠糧不完業經提同邱子卿等詳細質訊並將糧串發由圖董等先後淸查果有未完之戶何致不予查明催收該民欲以掯留未掣之串一再需索實屬無理取閙所請不准此批 
[利拿克肥皂之適用]  
　　江浙各邑近流行一種肥皂曰利拿克係美國名廠所製造總經理爲美商愼昌洋行經售處現巳次第派設聞此種肥皂重而且大質硬料佳且價格低廉甚合家用故頗爲社會歡迎云 
[誌謝]  
　　東方催眠術講習會開始迄今瞬將一載各埠就學者已達四五百人該會會長係東瀛名士精通華文今手編自己催眠術易解一册内容頗爲周詳今巳出版昨日惠贈一册書此誌謝 
　　上海縣童子軍聯合運動會定期十一月十一日午後假公共體育場舉行昨承縣敎育會以入場劵四紙見貽謝謝 
來函 
[王永齡來函]  
　　鄙人前日下午五時半鐘行經新閘成都路見有迷路女孩一口常熟口音身穿元色布棉袄棉馬甲據該孩自稱名彩林年九歲家住卡德路附近因出外購物致遭路迷當由鄙人送交一零二七號華捕請貴主筆將此函登入來函欄内以便該家屬向愛文義路巡捕房認領閘北長　路怡興里二弄十七號王永齡啓 
雜評二 
[並無人材（步陶）]  
　　十室有忠信十步有芳草此理自古已然安至於今獨異何居而閘北紳董之請設局說帖乃有當地並無人材可充局長之語也夫閘北居民旣有衆十數萬滬地開通又較全國爲獨早而猶曰無人能勝任一局長之職務然則二十二行省中之巖疆小邑與僻壤窮鄕將無一人可勝任何微細之任務矣且局長而僅限於閘北又豈必有若何特異之人材始能勝任而愉快者再以官場言平日對於閘北旣非生斯長斯則臨事安必其能盡如民意以設施卽如說帖中所言前局長兼任四年而足跡未至閘北一步是官場之所謂人材者其對於地方職務之情况何如寗不可以類推而乃謂吾民才具無論如何必不可以自治其地方官場辦事無論如何必可以措施裕如此其中情之困苦鬱結殆有難以言語形狀者者嗚呼誰爲爲之而使我閘北紳董之窮無可告一至於此耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[災民求賑寒衣賦以題爲韻] [  徐勵吾]  
　　災民寒縮九頓首而言曰秋光已去冬令初來仰求駿惠俯念鴻哀啼　而又號寒命其休矣旣死則難復活能不悲哉痛吾儕亦是同胞極此際窮途大難請善士一齊靜聽訴者番洪水奇災」當夫月交仲夏雨降兼旬頻憂潮漲漸越河濱本思及早合羣禀請（禀請保民之官也）杜馮夷橫溢無奈當時獨立傳聞召大帥來津因驚心復辟橫流湧出至尊淸帝遂無意兼防禍水漫來徧害齊民」迨至波盈城市澤蔽田疇室家汨没器物漂流逐浪浮尸慘死則衣衾未裹登墟灑淚幸存亦藍縷徒留至於滅頂凶來疾走或披衣不及尤覺含羞無已赤身而微服難求」幸而月令雖更天時尙順秋來而暑氣仍延日出則炎威大振縱無衣褐猶未瞻凍雪霏霏儘可裸裎且暫受凉風陣陣痛難忍餓祇先祈推食之恩求戒無厭因緩乞解衣而賑」爾乃重陽已過九月方完求温不得怯冷難安預愁雨雪交加轉瞬則皮膚必裂已見風霜漸逼傷心而性命將殘歎蔽體之無棉何從取暖縱披身而有葛焉得驅寒」雖蒙馮總統頒帑甚巨莊夫人捐欵非微狀元公（南通張狀元）慨將貲助尙書子（復辟時張尙書之子）肯把金揮武人解被體之衣（賑舊軍衣）竟肯發慈悲一念妓女擲纏頭之錦（妓女籌賑屢見報紙）亦未嘗吝惜分肥然而澤惠雖宏温煖尙未能全被祇爲沈災太廣流離仍大半無衣」故乞顯者垂憐還望仁人眷顧移戰爭鉅欵以施衣節游宴餘資而助布果法菩提善念廣布大裘且遵基督德音多施敝絝則豈特仁漿義粟書紳編食德之文必從茲刻骨銘心挾纊作感恩之賦（五） 
家庭常識 
[淸蛋糕]  
　　蛋五兩白糖五兩麥粉三兩（爲蛋十分之六）檸檬水二三滴（玫瑰汁亦可）蛋黄蛋白各自打開蛋白須打至投箸於中能直立爲度又以糖和蛋黄同打加麥粉與打好之蛋白調和注入檸檬汁盛於模型内熟之卽得模型須塗油打蛋須始終同一方向不可逆打 
[杏仁餅]  
　　預備鷄蛋九個粉三十兩猪油十二兩糖十二兩各種調和捻成餅形上嵌杏仁數粒烘之即得蛋白蛋黄宜另打開先入黄後置白加水一杯可爲餅乾 
[Ｓ餅乾]  
　　糖六兩猪油六兩粉十五兩蛋五個葡萄酒少許檸檬汁十滴各種調和入模型以活塞支入料由花銅蓋射出成條形切斷擺作Ｓ形烘之卽成 
[薑餅]  
　　油糖薑粉各三兩糖醬六兩粉十八兩牛乳一杯葡萄酒半小匙小蘇打液二小匙製成餅亦可放杏仁糖醬可以紅糖代 
[香水餅]  
　　蛋三個糖一杯油半杯粉三杯玫瑰水或橙花水一小匙葡萄酒半匙各種拌和注入模型成熟後上置葡萄數枚以供裝飾（入模型時不可太密） 
[普通餅] [  辛易]  
　　乾麥粉十二兩猪油九兩葡萄酒少許牛乳二三匙水二三匙將粉篩過與油九兩之三分之二及冷水一匙調和之用桿棒捍至一寸厚又油九兩之三分之一與粉捲好捍成薄片遂用機型一一鑿之（模型須塗油調和時不可過濕）如上製法其殘餘之料再捍成片製成各種花樣烘之卽成（繭儂女士）糖心皮蛋余曩自京中得來一法手續甚簡可買市上所售皮蛋（老辣無碍）用小刀挖去泥殻成一小孔以高梁一小瓢灌入使蛋直立勿倒候半句鐘即成糖心惟高粱切不可多多則蛋心含有酒味（却酬） 
[素肉餅] [  張嘉穗]  
　　購白蘿蔔數斤切片煑爛貯於布袋將汁擠乾和以熟山芋一二段再入碎花生仁少許（花生預先研碎）一幷斬濃做成餅狀用油煎之再入靑菜鍋内略燒片時（靑菜須煑熟者）即可盛食味美甚（却酬） 
聯話[  栩園居士]  
　　潘蘭史徴君今年六十壽辰海内名人爲文稱祝者其啓前已登錄而太邱道廣美不勝收爲續載於此吳子修云獨　古遺民江南客嶺南詩願借卷施評泊語太鴻老詞伯月長圓人長壽試披榆蔭畫圖看戴壺翁云盛名負嶺海詞人妙選文姬畫閣添香作吟伴虛譽愧淞濱社長願推邠老瓊延醉月慶耆年王蓴農徐仲可同集宋詞云風光未老吟潘擬招隱羊裘尋盟鷗社客裏依然淸事有華燈礙月飛蓋妨花徐積餘集易林云福喜上堂與歡飲酒慶賀盈歲使君延年吳昌碩集石鼓文云公是樂天康糜用水賢惟高允大鹿來求湯隣石云諸葛亮未出隆中豈懼三分鼎足司馬光暫居洛下纔及六十平頭甘璧生云馬新息據鞍挽甲天下咸推瞿鑠翁何如寸鐵不持老問騷壇稱健將公孫宏削竹鈔書暮年纔對賢良策爭似徴車早却閒從雒社會羣英梁定庵云有大文章享無量壽願老兄弟度太平年盧燕林云詞賦動江關問庾信生平幾多才思精神資學養訝伊川筋力猶似壯年衛桐禪云酒無量詩亦無量詩必傳道又必傳甘恕先女士云比年受讀漆園書喜聞天上大椿植根曾閱八千歲此地儘容徴士隱好趁籬邊黄菊漉酒連傾三百杯拙譔一聯云傲骨比黄花正秋來景物都佳（潘大臨云秋來景物件件是佳句）笑看說劍堂前珠樹三株供指使（蘭史著有說劍堂集已行世公子三人皆品重一時曲禮六十曰耆指使故云）詩情記紅豆便老去風流猶昨豔說翦淞閣上月華雙照畫眉痕（蘭史在二十年嘗爲洪姬銀屛作紅豆圖索予題曲前年僦居海上榜其廬曰翦淞閣月子眉子皆其姬人）句雖不工然不能移贈别人也 
集益錄 
[第六十問] [  佚名]  
　　粉筆爲敎育要品惜多來自日本其原料爲石膏盡人皆知然而實在製造手續却非易易（蓋石膏一混水即速凝不能實用余以法煑之雖能延長其凝結之時間而成品反不佳希識者有以敎之 
[栩按]  
粉筆原料栩嘗經過種種實驗最後以理想而得一極佳之效果蓋因舶來粉筆其分量極輕考粉質之最輕者無過於炭酸鎂（日本稱鎂炭養西藥房稱鎂輕炭養）因純用炭酸鎂試製一板候乾權其輕重與舶來品輕過半數乃以一份煆石膏粉三份炭酸鎂合製果極合用而顔色尤佳叩之其聲輕脆竟與西洋製品無異而成本亦大廉蓋炭酸鎂質地甚輕面積極大曩購百斤竟製成廿餘萬條現在日金大廉向東洋行家購辦每百斤僅四十餘元耳石膏粉則每磅僅一角有奇 
長篇小說 
[社會小說貪嗔小史] [  常覺小蝶天虛我生合譯]  
　　第二十五章（一） 
　　納蘭見與依洛克同車者實爲黛珊心中乃起無形之妬曩在龍滙之蓓蕾不過一村姑耳納蘭猶且防嚴維密矧今日所見乃竟爲華美之女郎耶納蘭此時雙頰遽頳目光似生奇燄緊握梅琳之臂體亦似顫梅琳詫曰雪柳汝病乎不則面色胡驟變納蘭凝神見依洛克車已去遠始曰歸耳吾頭乃沈沈然梅琳固無可無不可者因曰然則汝先登車納蘭乃先登梅琳繼之車行巳返旅館梅琳曰孺子今如何矣且往少息吾當再來視汝納蘭此時思潮歷亂亦不遐聽梅琳之言頽然返室竟伏身榻上而哭旣乃默然作遐想似見有美澤之車駕其雙馬停於眼簾之前中有少年乃顧同坐之女郎而笑心中乃起煩熱覺黛珊之美實勝於己依洛克之心正不知其何若也觀其車中覿面竟一語不相聞問足知已棄我如遺矣旣而思之則彼今日所見實爲龍滙之雪柳而非南蔚之納蘭故彼乃不留意若我仍以女郎裝束現身其前吾知彼必不致以白眼相加也思至此俯而自視其衣則頗自慚形穢直覺無地以自容幾欲立時改裝往見依洛克一問其心旣又自念依洛克寓所何在己又何從而知耶思之久之忽得一策則又竊竊自笑故作病狀登床而呻梅琳聞其呻吟之聲果入視且携有牛茶一樽納蘭乃以面背光僞爲睡狀梅琳撫其額曰雪柳今如何矣亦欲少飲茶否可憐者孺子究何病者吾意當令館人爲汝延醫納蘭乃起坐曰謝媼吾無大病殆以倫敦空氣過濁遂致鬱塞但須稍離城市即當愈矣（未完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[津水災與黄河（四）（見壬申年八月二十二日本報）]  
　　自永定河北丁　十七號漫口後直隷總督李鴻章具奏云竊本年伏　大雨時行河水旋長旋落迭飭永定河道李朝儀查勘各工所生新險嚴督廳汛設法搶護茲據該道禀稱自六月二十七日起大雨徹夜連朝不止西北口外山水暴發平地數尺滙流入河七月初一日已時石景由外委簽報河水長一丈六尺酉時又長至一丈九尺六寸初二日子丑之交又長至二丈三尺五寸蘆溝橋面均見水痕拍岸盈堤洶湧萬狀較之上年八月盛漲尤爲迅猛中洪容納不下兩岸水與堤平各工掃叚全行蟄　處處吃緊廳汛多方搶救挂柳護堤而柳被浪湧至堤頂繫船護掃面船復被水推擱掃面雖啓開金門閘放水二尺五寸而水勢太驟消洩不及南上十二號南下八號及南二南三南四南五南六北二北三北四北六等號多有蟄陷均經該廳汛員弁設法搶廂幸暫保住惟南七工六號北五工五號北二上五號北下十七號情形尤爲危險該道冒雨馳赴南七汛查勘六號東小堤舊大堤均有漫水之處其北五工五號走失掃段亦間被漫水正在搶辦間又據石景由同知王茂壎飛禀初一日水漲溜急北二上五號漫刷壩檔間段過水極力搶護堤身業將坐潰河水即落上堤而北下汛十七號復因水勢長高過堤巓兼之風雨大作將堤面冲成溝槽趕調兵夫並集附近村民挑墊不意子刻水又續長昏夜之際駭浪驚濤無從着手人力實有難施至初二日丑刻太溜越堤一湧面過該道隨卽馳至猶冀督飭搶救以人回天無如漫口業巳奪溜口門約寛六七十丈無可挽回據實禀請參辦前來臣查永定河自上年漫口後經臣等籌欵修築堤閘挑挖引河方冀竭力補救檄飭該道嚴督在工各員多儲料物加意防護無如積滂未涸底水本深夏秋之交上游各涸來源泛溢新險迭出甫經搶護平穩又値連日大雨山水暴漲頃刻間長至二丈有餘河身不能容受致復漫溢雖由黑夜風雨人力難施該管廳汛搶救無能實　咎無可辭相應請旨將石景山同知王茂壎革職留任署宛平縣縣丞唐縣革職留工效力該管洄道李朝儀統轄全河疏於防範應請革職留任以觀後効臣督率無方並請旨交部議處現幸睛霽尙速大漲漸落臣已添派留直補用道周馥候補知府徐本衡馳赴工次會商李朝儀督飭在事廳汛員弁趕購物料　築裹頭以防續壜並飭上游各汛加意防護仍妥籌設法搶堵　行奏辦 
詠史詩 
[瑟希館主題虞山外集（見癸酉年三月初八日本報）]  
　　零落殘編在煌煌亦大觀有才埋末路垂老誤儒冠著作千秋易英雄一死難不如巾幗婦名節尙能完 
[龍舊隱書錢牧齋外集後（見壬申年十二月十三日本報）]  
　　士人讀書置朝列不重文章重氣節有明一代多偉人殉國死君尤激烈虞由本是東林魁高談忠孝何恢恢一朝鈎黨掛冠去激昻慷慨名爭推轉瞬洊升入卿貳參預枚卜挾猜忌温周雖非宰相才賄賂通情亦貪肆　儒訐奏非無因撫按交白寃難伸幸爲宦豎作碑記解獄削籍全其身京師巳陷國南渡陰戴灘王冀攀附詎料朝廷早有君頌功倖得邀恩遇上疏旣推馬士英草奏復薦阮大鉞反側貪鄙殊可笑安能報國抒忠誠江南已定迎降始屈膝馬前不知恥芳名甘讓柳枝娘大節有慚懼式耜乞疾歸　悔已遲掩罪召禍由詩詞朽骨難逃董　筆貳臣傳裏名昭垂今觀外集益歎惜先後心情多變易中興一疏皆空談豈於南都有裨益（集中有矢愚忠以裨中興疏）暮年末路聊逃禪皈依我佛心甚虔楞嚴金剛手抄遍　絲禪榻飄荒烟其文雖在不足重那有光芒爲勝湧滄桑歷刦誰收藏寂寞殘編等邱壟君不見閣部一書今尙存凛凛名節千秋尊梅花嶺上鶻啼血千秋廟食招忠魂 
四十年後之新世界 
[戰車之女偵探]  
　　一九一六年七月一日英法軍合取攻勢松末境大獲勝利是役也戰車初次試鋒奏功甚巨車爲英法新發明之利器製以鋼甲上置快砲又名陸地砲船式笨狀若龜而進退如意壕壘不足爲阻力大觸物無不立毁英法之製造此車而運往戰地也嚴守秘密蓋恐爲敵偵覺有所準備則試用之際不免減其效用焉而不圖自始即爲一女子窺破奥密女名瑪古里特桀特魯德齊爾年二十許荷蘭人生於洛特丹附近之某鄕襁褓中卽赴荷屬之東印度及長亭亭玉立容光動人擅東方舞初奏技於巴黎卽負時譽旣而名播全歐見者莫不嘖嘖稱美女於登臺奏技則名瑪太哈里瑪太哈里者爪哇人所以名其愛物義爲晨目也女足跡所至交游甚廣而中多顯貴焉一九一五年之冬巴黎煤厅大缺而女室存積有餘說者謂非與要員契厚必不能致此女之魔力亦云大矣夫天下事之秘密者非眞能不使一人知之也不過爲多知少知之别焉爾當戰車之創造也知者寥寥寖假則政界重要人物多知其崖略由是間接以聞於女當是時德國皇太子大軍力逼凡爾登砲臺愈逼愈近正戰局危急之秋也維時英國亦製造此車將取道某某港運至法國女皆一一探悉乃束裝回祖國謂曩嫁荷蘭某軍官因故離異而尙餘薄産未分此行擬與了此勾當云因向當道丐得護照及平安證劵准由英國赴荷蓋今自協約國方面赴西歐諸國舍此無可由之路也無何女抵英倫矣據英法政府秘密偵探查報女於赴荷前嘗蒞英某鎭即製造戰車之地也但工廠繚以高垣職工食息其中開工後六閱月無一得外出收發之函件皆嚴受檢查女之此行聞見蓋寡又無何女抵荷蘭洛特丹矣女所云分産事純屬子虛至於某軍官數月前曾彼此情濃達於極度離異後已如陌路人矣後數日巴黎亞末蘭村忽有少婦與一英軍官挽臂散步林間狀殊親昵識者謂卽享盛名之瑪太哈里舞女也軍官之領襟綴一銅質小盤龍徦章未幾女之領襟亦綴一同式金質徽章其盤龍以綠玉爲目紅寳爲舌精緻可愛後數月巴黎道上綴銅質小盤龍徽章者漸多於是衆始知此乃英國戰車隊人員之標識也一九一六年五月女復挾平安證劵赴法國某埠謂其未婚夫英軍官某氏被創甚重臥於醫院亟欲一會苟難痊可或須於病榻結褵以了姻綠言次出繡巾拭目不已見者爲之惻然（未完） 
 
 

Page 18

 
 
   
 
