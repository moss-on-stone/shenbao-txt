# 1907 - 146 - 4912253

 

Page 1

 
 
   
 
 

Page 2

 
 
論說 
[德人在東亞之商業譯二六新聞]  
　　德人之租膠州灣也。意欲據以爲東亞細亞軍事及商業之中心。此固各國所公認矣。以膠州爲中心。舉中國本埠滿洲。日本高麗爲彼商業勢力範圍。駸駸乎。欲凌躐英國。獨攬東亞商業之應權。亦應爲各國所公認矣。當日俄戰事之畢也。世之論者。或以爲逐鹿中原。大有人在。德人縱深謀遠慮。安知不因是而舉曩之所經營造于東亞者。爲旭日之旗所眩耀。雖然。此皮相之言也。吾縱不敢謂樸次茅斯締約後。德人在東亞之計畫不無窒碍。然觀彼年來商業勢力之盛旺。則日人究難與並驅。蓋日本商業縱極進步。亦自不敵德人之點在也。 
當日俄之搆釁也。日本嘗招集航行外洋輪舶以供軍用。勢不能不將中國航海利權襄與第三國。于是他國有乘此以展彼之商業者。及戰事告竣。日人非不欲收回前所讓與者。第大軍之後。恢復殊難。故此項利益。仍落第三國之手。而德人又乘時進取。運其敏腕。籠絡山東巡撫以下各官。政略與事業相援助。商業之興。蓋有由來矣。 
英國把持東亞商業久矣。能與抗之者厥惟德人。人讀者亦疑吾言乎。試以日本商業進步比之。日人在東亞輸出輸入兩項。以最近十年計之。已由三億八千萬元驟至八億三千萬元。而德人則更駕其上。且德人亦不僅以膠州爲商業中心。而已足也。凡長江流域。夙爲英人獨佔勢力者。彼亦將以經營膠州之法待之。蓋英人縱能據約禁德人政治之施展。斷不能止德人商戰之威棱也。 
軍家忌暮氣。商戰何莫不然。英人在中國貿易日久。度豐履厚。暮氣乘之。德人知其然也。鼓其新進之銳氣。如珠在盤。旋轉不息。兩相比例則競爭之結果也可知。而德人經營商業之尤中肯要者。以彼不僅從事本國之製造品。又善能模造外國之製造品。以供給世界各國之用。其模造日本雜貨。尤爲靑出干藍若漆器。若陶器爲尤最也。唯染料則不敵日本。以所用原料不同。而價格亦較昂貴。雖然。日人不自知所以爭勝者。僅在此幾 
 
 
 

Page 3

 
 
微之間復漫不經意。貪一時之小利。作種種麄惡製品將並此幾微之優點而亦失之矣。 
世之論者。謂德人近日擴張軍備。殆爲發展東亞商業之後援。以是而生恐怖者有之。夫德人擴張海軍。其影響于東亞者固不待言。然必謂軍備爲商業獨一之援助則所見猶偏。彼于展布商業之計畫苟有方法。足以援手者。殆無不優爲之操術愈精。取徑愈别。觀人者。應于此加之意也。夫日本非自命東亞之雄者乎。然長此不圖。則商業霸權。將盡委德人之手。他日者承下風。而仰餘瀝。其誰之恥歟。 
專電 
[電一北京（四月二十一日酉刻）]  
　　上海珠寳業商人因京帮壟斷侵權聨名二千餘入禀請商部主持現商部已批飭滬道查明辦理並分劃界限以免爭端（慕） 
[電二蘇州（四月二十一日已刻）]  
　　二十夜戍刻元和縣大堂忽然坍塌壓斃一人（兆） 
[電三北京（四月廿一日亥刻）]  
　　東督徐世昌准二十六日起節唐朱兩撫决計先行（咏） 
[電四北京（四月廿一日戌刻）]  
　　王夔石相國决計乞退尚書鹿傳霖鄂督張之洞均有遞升恊辦之望（思） 
[電五北京（四月廿一戌刻）]  
　　田中玉已由東督徐世昌札委兵備處總辦現岑春煊又奏調赴粤（愈） 
[日下近聞]  
　　聞趙次帥未經赴任以前邊防大臣趙爾豐。必須調動。近日政府正在籌議擬奏保趙爾豐爲黑龍江巡撫而程德全則調京内用。烏乎今日國家之用人。眞煞費苦心矣。 
　　東三省官制業已發表聞汪滎寳陸宗輿延鴻舒鴻儀諸人均有司使之。望又陸軍部良弼哈漢章二員鐵尚書本不令其前往嗣因徐督再三婉商始允其一月駐京一月駐奉兩處輪流任差才難之歎不其然乎 
　　奉撫唐中丞近與鐵寳帥商酌東三省地關緊要軍務一項最須秘密乃各署公事多有尚未决議而已喧傳各報紙者嗣後遇有重大要件卽由部派員就商或由各省派員來部密議云云吾吾聞近日國家大事每有報紙未曾暄傳而外人先已探得者則但防家賊奚益焉 
昨得政府消息十三日軍機大臣召見時慶邸奏稱臣年近古稀精力衰敗所有各項要差誠恐不暇兼顧方今庶政繁興國事艱難擬請另簡大員接辦以免貽誤當蒙兩宮温諭慰留謂朝廷倚汝爲柱石何得遽萌退志但得勉力當差勿負委任朕亦未嘗薄汝云云然則兩宮亦知慶邸之自退固有爲而然也 
政府日前調取各部院人員職名聞其原因爲某邸召見時兩宮埀問大理院少卿爲誰某邸倉卒未能記憶迨回至軍機處始番故飭各部院趕造員名淸册以便不時翻閱薄藉顧問是亦可見某邸之留心政務矣 
緊要新聞 
[吉撫爭回單銜奏事權限北京]  
　　吉撫朱中丞家寳與徐菊帥力爭權限謂巡撫爲一方表率豈能無單銜奏事之權若如所議章程事事須禀承總督必聨銜始能入奏則巡撫幾同虚位所謂禀命則不威專命則不敬將何以督率僚吏以臨民庶當時侃侃而談頗露稜角徐卒爲所折服現經議定如總督不駐此省行臺時此省巡撫得便宜行事遇有應奏事件或聨銜或單銜視事之大小輕重而定惟一面入奏一面仍咨呈江督但値總督駐紥此省時則須總督作主會同辦理（序） 
[電詢議改華工禁約情形北京]  
　　日前外務部電致駐美梁使云應改華工禁約條欵現在是否開議抑或議有端倪務請迅將全案顚末曁磋議情形一併詳細聲覆俟本部議核後俾便再飭新任使臣接議以昭愼重（禮） 
[墨西哥又招華工之風聞北京]  
　　風聞某國柏樓公司欲招華工五百人往墨西哥開挖金礦倩某洋人來京大肆運動有由 
 
 

Page 4

 
 
公司出貲請派保護委員之說又聞該洋人去冬先往山東運動不成遂折而至京求招直隸工人未識碻否（玉） 
津鎭鐵路最近聞北京 
[英使就商廢約事宜]  
　　外務部因津鎭鐵路敢回自辦一事與駐京英使再三磋議迄未就緒前日英使忽赴外部提議謂中國欲廢津鎭鐵路之約收回自辦德國已有允意但中國國家對于此路如何辦法必須預爲宣布以便敝國向官商有所揩詞若中國併無切實辦法不能舉辦則此約尚難議廢等語外部堂官答以此事關係重要尚須從長計議再行答復云 
[鄂督電允商議路事]  
　　鄂督張香帥不願預聞津鎭路事經岑宮保竭力挽留己誌前報兹悉香帥已電復到京謂旣承推重不敢不預聞斯事現已電邀袁海觀京兆赴鄂面商一切並電告袁宮保知悉迅速派員到鄂以便會議（游） 
[東督議定灾民先修遼河南京]  
　　江督端午帥主持移民實邊並籌措路費派員勸導等情迭詳前報兹悉午帥又電致東督徐世昌謂敝處現議先由江北移災民五萬六千人至滿洲地方貴大臣到省後將如何安置乞先示知旋接覆電云移民實邊事已與唐朱二公議定俟該災民等到省後先令修理遼河以後再有遷移者另籌辦法可也（肖） 
[民政部撥用扣留軍火天津]  
　　天津扣留瑞記洋行私運大批軍火一節已兩紀前報現民此部以内外兩廳需用鎗支正苦無欵可籌購辦不易特咨行北洋擬請於該軍火内借撥鎗二千枝以資應用當經北洋允准見已派員前往承領矣（慕） 
[巡警兇毆學生五誌蘇州]  
　　西路巡警兇毆學生屢詳前報兹悉當時鐵路學堂薛生竟被巡長用指揮刀削傷耳朶現在吳縣管押之一百一二三七四號巡捕經蘇州府何太守率同長元吳三縣及西路巡官文大令會訊均不承認而爲首肇事之捕迄今尚逃逸無蹤現撫憲陳中丞並查悉近日中路巡捕亦有兇毆徐姓盛姓二敎習及郵局司賬黃玉書等三事其餘各路持强滋事者亦殊不少尚須續行查辦西路之事先將正巡官撤叅副巡官撤差再行擬辦巡長斥革發縣訊究巡記撤挨巡弁記大過三次其總會辦亦有約束不嚴之咎各記大過一次正巡官除開叅外勒限半月將爲首滋事之捕務獲解案以憑嚴辦至學生等所遞禀詞亦經中丞批示云此案已飭司局將巡官以下各員弁分别記過撤　並將爲首滋事之人查交從嚴訊辦以儆將來該學生等惟當盡心習學互相勸勉保全名譽是所厚望母違此批（億） 
蘇撫陳中丞查悉巡警兇毆學生一案肇於本轅東首查家橋堍吳氏家該氏家中僅有老姑寡媳及年甫及笄之孫女二人雖非土娼而游蜂浪蝶時至其門是夜起釁之人己去適學生等經過巡警指鹿爲馬以致釀成巨禍因於十九夜用電話諭飭吳縣金大令飭差將吳氏驅逐房屋發封併令會同長元兩縣訪查治下有無土娼及吳諺所謂碰和檯私門頭者一律驅逐嚴禁不得寛貸現三縣將會銜示禁矣（於） 
長元吳敎育會十七日開特别會公議辦法四條函達蘇撫已誌二十日本報兹又承蘇垣友人抄到蘇撫復函照錄如下敬復者巡朁滋事一案前己嚴札通飭重辦諒蒙均鑒承示經敎育曾調查此次並非互鬥實係巡警仇視學生但以鄙見度之平日學生與巡警本無交涉似不至有積怨深仇從中究有何因尚須詳加訪察至所開各節巡官已記大過所以未撤者正責成其切實拿辦不使眞身事外其餘弁長則一併撤換滋事警兵就弟所飭拿者尚不止此數已飭按律嚴懲惟軍律具有專條勢難强事比附自當審量分際庶免愈棼弟自履任以來卽以警務爲地方要政每傳見該局官弁不憚三令五申去年特調北洋警務人員分派各路充當副巡官及巡記巡弁等差現在西路副巡官雖非北洋所調亦係巡警畢業學生且巡記尚係東洋留學巡弁亦來自北洋效果至是良可浩歎將來如何整頓諸君子旣肯見敎何幸如之（温） 
[兩淮新老票商籌議認捐事宜揚州]  
　　江督補捐兩淮鹽商老票本二百七十萬兩淮商已認捐銀一百萬江督仍須另借一百萬等情已迭誌前報兹悉老票商與新票商籌議謂前此禀請江督奏請免提耗鹽一事係新老票公共之利益所有報効之二百萬新票商須酌貼若干其借銀一百萬應新老各票均攤新票商謂此係老票本捐案與新票無涉新票本每票一萬兩已於認運時完繳且老票獲利數十年又無票本與新票同一輪運是老票本輕利重當此國家財政困難理應報効新票商未便過問老票商首領蕭芸浦等見其推諉勢難就緒因之停議（善） 
[西報紀潮州大亂情形]  
　　汕頭來電謂孫逸仙近在東京聲稱欲據廣西福建江西等省西二十二號有數千人在黃岡放火騷擾戕殺官員十二人又攻海關戕害稅務司次日復於潮陽大肆搶掠并占領饒平縣官已逃往他處臨山亦被擄掠一空縣官被殺亂黨均持革命宗旨爲首者孫汝同黨西裝之人居其多數今應主張嚴行懲治惟所苦者官吏耳西二十七號晨亂黨又延至鎭海并擾及漳州西二十六號汕頭官兵與亂黨互攻兩敗俱傷道臺嚴行頒示恐有洋人千沙 
 
 

Page 5

 
 
故各報紙均無詳細情形紀載也譯字林報 
本埠要聞 
[大閙公堂案准延公正人評判]  
　　滬道瑞觀察　　擬將閧閙公堂案各延公正人開立條欵聽憑評判等情已志前報兹聞此項辦法外部江督先後電復均以爲然現瑞觀察已曾同律法官詳細調查以便開具條欵呈請核定後卽請公正人將條欵送交公判云（域） 
[總工程局禀復烟館聚議情形]  
　　南市總工程局禀復滬道畧稱奉飭防範烟館聚衆會議一事訪知十九日午後廣幇烟館業多人在潮惠會館集議有牽及租界上本　别幇同業之語又龍德橋堍德興茶樓亦有多人　聚謂如果届期必令停歇則生計頓絶祇得另圖别業惟一切生財烟具卽係我等資本當一律送官收買云云觀此情形恐期滿勒停難保　聚衆抵抗亟應預籌防範妥爲開導除分别知照各區警　轉諭地甲巡探妥爲勸辦外惟請核示等語現聞瑞親察已飭探查拿集議之人並查明究係何幇主謀俾得飭縣提究云（輕） 
[關太守定期赴吉]  
　　公廨讞員關絅奉吉林巡撫朱家寳奏調赴東辦理交涉已迭紀前報昨江督端午帥有電來滬　令卽日赴吉滬道瑞觀察因委道署發審委員寳子觀明府頤接辦公廨　使而關讞員則定於二四日起程云（合） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大淸國礦務附章（六）（續）]  
　　第五十三條礦局簿記法礦務總局及礦務委員處應備註册簿記詳轂辦礦事務此項註册簿記應按收到文件日期時刻先後登記所有下開各欵務須查詢明白詳註備考(一)具禀人姓名職銜或公司名號獨辦或合辦或公司（二）擬用何種辦法（三）擬以何日興工若已興工即應指名係在何日興工（四）具禀人住處與所有各處分廠其分廠雖在别處已經註册亦應在該處礦務總局聲明存案（五）訂約更約廢約無論合辦及合股公司皆應聲明（六）凡用授權文件委派總理人代表人或執事人或由以上各人繳回該文件者皆須執明註册（七）無論合辦及合股公司凡有加减股本者皆須報明註册（八礦業所有一切契據（九）典押礦業 
第五十四條礦務註册辦法礦務註册應在礦地所在之州縣衙門並在本省礦務總局辦理 
　　第五十五條　注册文件作爲合例証據所有遵章註册存案之文件自註册之日起即認爲合例証據不得因有在前在後未經註册之文件以此項已經　册之件盛爲無用 
　　第五十六條礦務總局應收公費開列於左凡呈請開礦經礦務總局塡給礦照如所開礦質係黃金或白金或銀或寳石者按每礦界收公費銀十兩雖非此等礦質其中含有若干分數係黃金或白金或銀或寳石者亦同其不及十礦界者仍可收足公費十兩之數凡呈請開礦經礦務總避塡給礦照如所開礦質並非載白金銀及寳石亦無此等礦質夾雜在内者按每礦界收公費銀二兩五錢其不及四十礦界者仍可收足百兩之數凡呈請勘礦經礦務總局批准者每執一紙收公費銀百兩凡請减少增加改正礦界經礦務總局批准者每紙收公費銀二十兩凡請勘礦執照之禀須經礦務委員加簽者每紙收公費銀五兩所有各項文件礦圖應呈礦務委員或礦務總局批驗者每紙收公費銀二兩此條以上各項公費均歸礦務總眞經收其塡給開礦執照之費應由總局照章代收全數解交商部 
　　第五十七條礦務局費礦商除在總局繳存公費外按照外洋通例尚有隨時零繳之費用由該管礦務局就地收納即名曰局費但此項費用由礦務委員經收應按月彚報總局以便查核所有該委員薪水夫馬及應得津貼曁委紳司事吏役薪工川資並局中燈火雜用均由總局詳定章程按月支給此外不得私自向礦商需索分毫惟礦務委員甚屬勞苦或周歷山溪或深入井底種種艱苦危險非同尋常差事總局必須從優核給薪水夫馬局費雜支以示體恤而除流弊其局費條目列下（一）加簽呈請勘礦執照與註册者應納局費銀一兩（二）凡因業主不允請照人勘礦以致來局交涉者應納局費銀二兩（三）凡禀請承領或加添或更改礦界者每呈一禀應納局費銀一兩（四）凡有代書事件校對事件加簽事件無論驗准與否每千字或不滿一千字者應納局費銀一兩（五）凡有呈請礦務委員出局辦理公事者應按往來路程每里收取局費銀二錢（六）几須礦務委員出局履勘地面情形並開具禀報者須納局費銀五兩（七）凡須礦務委員往勘礦内情形者應按深處每三百尺或不滿三百尺納局費銀五兩若須開具禀報者另須加局費銀五兩（八）凡校對加簽測繪委員所呈之圖者納局費銀一兩如來局描畫局中所存圖槁另須局員校對加簽者亦納局費銀一兩礦務局只能照以上各欵收取局費如有格外事件本條所未載及者須禀請礦務總局核定數目（未完） 
内治部 
[善後局添委提調武昌]  
　　湖北善後局近以兼辦報銷各事公務紛繁禀由鄂督張制軍札委候補府周旭爲提調常川駐局以資臂助（讀） 
[新闢城門落成武昌]  
　　鄂省賓陽中和兩門適中之地開一城門名曰東南現在工程告竣復擬修築馬路以便來往俟路工落成當卽禀請鄂督蒞騐（讀） 
[僞造捐照案尚未結南昌]  
　　贛省假捐牽涉之丁部郎革職歸審後經承審官許李陳三大令迭次審訊以丁部郎尚無僞造情事當卽開摺呈奉瑞中丞批斥此案與朱道原詳及奏稿大相懸殊因特添委魯大令墉再行會同研究以期水落日出（氏） 
[禀請是否免完麵粉厘稅安慶]  
　　蕪湖益新麵粉公司日前裝運麵粉五百袋赴安慶行銷乃船抵大通被釐卡扣留由省城釐局具詳上台以該公司援照阜豐公司成案免完釐稅現未奉督憲明文又未將運單格式咨皖立案應否援免之處請示祇遵以便通飭遵照（頽） 
[首縣赴引酌委代理蘇州]  
　　二十日蘇藩牌示云照得長洲縣知縣蘇品仁捐升引見所遺員缺查有鎭洋縣知縣吳熙堪以酌委代理（出） 
[派兵保護繭商鎭江]  
　　鎭道榮觀察以金壇丹陽二縣現届新絲上市繭行林立深恐匪徒乘間滋事因卽札飭新勝水師營管帶徐寳山都戎派委王哨弁率領師船八號分往該處駐防藉資彈壓已於十九日起程前往矣（御） 
外交錄 
[德界擬設電燈公司漢口]  
　　漢口德界工部局董事近與德商美最時洋行訂立合同擬在租界内開設電燈公司並添搆各種機器及藥粉之有關電氣者以便應用（今） 
[軍械取締法仍未實行吉林]  
　　達軍帥擬定軍械取締法屢誌前報近聞日領堅不承認長春府德守及委員白君與長春日副領磋商二星期之久以條約公法折之該副領仍不尤從諉之商人商人又諉之官彼此推諉迄無效果白君因即電禀軍帥飭令罷議俟新任督撫到時再與商酌刻白君已遄回吉林矣（易） 
[俄人不允中國獨辦北滿鐵路]  
　　駐京俄領日前照會外務部謂北滿洲鐵路擬由吉林省三姓起築一支路經松花江而至黑龍江此路應由中俄兩國合辦倘由中國出資獨造則俄政府不能承認云譯日本新聞（穎） 
[常州商會呈常州府文（爲何福記經理美孚分行事）]  
　　爲呈請事前因何福記經理美孚煤油公司及日商靑木麟開設回春堂藥肆蘇人常幹臣開設英商勝家縫衣機器公司經紳商學界禀由貴府 
 
 

Page 11

 
 
詳請各憲切實磋辦在案四月十一日美國副領事白保羅美孚代表人劉懋恩因何福記一案致函敝會坐辦略云所有何福記經理美孚煤油之舉照西歷一千九百零三年中美續議通商行船條約内第十二欵載明合例貨物美國人民行鋪公司均可經營云云此章上文有内港開爲特行註册等云又中日續議條約上亦是彷彿議法但與内地經理美孚煤油公司非惟相符而且可以掛分行牌子抄奉條約兩紙至祈台閱爲荷此册條約乃近年續議想閣下未曾經目致有違背約章於貴國體統不無稍失今宜恪遵約章冀存商會宗旨否則貽笑大方弟等所不願也等語並抄錄條約一紙據此查函中所云全係誤解中美新約第十二欵文曰中國政府旣於一千八百九十八年將船艘可以行駛之内港爲特行註册之一切華洋輪船行駛貿易以便載運搭客及合例貨物美國人民行鋪公司均可經營此項貿易云云係專指内港行船而言所謂開爲特行註册之一切華洋輪船行駛貿易卽以行駛輪船爲貿易其下以便載運搭客及合例貨物之十一字聨爲一句卽爲貿易之方試觀全文語意可見許華洋輪船行駛於可以行駛之内港爲載運搭客載運合例貨物之貿易所謂美國人民行鋪公司均可經營此項貿易者即許美國人民行鋪公司於可以行駛之内港行駛輪船以經營載運搭客及合例貨物之貿易並非許其於行駛輪船以外經營别項貿易也本欵所指僅有一項非行駛輪船爲一事貿易又爲一事也因載運搭客及載運合例貨物與行駛輪船不能相離以行駛輪船爲貿易載運搭客及合例貨物所以指定其貿易之方原文意義極易明瞭來函所云割裂字句與條約大相背謬此次何福記經理美孚煤油與行駛輪船及載運搭客及合例貨物迥不相同如可以經理美孚煤油公司并如來函所云掛分行牌子直是在内地開設行棧查内地不准洋商開設行棧私行貿易久載中美通商條約且中美新訂商約第三欵曰美國人民准在中國已開及日後所開爲外國人民居住通商各口岸或通商地方往來居住辦理商工各業製造等事以及他項合例事業云云今何福記欲在常州經理美孚煤油公司豈非辦理商業常州並未開爲通商口岸若如來函所云顯係違背約章通商條約係中美兩國國家公司訂定彼此均應恪守應請貴府迅卽禀請滬鎭道憲照會美總領事轉飭該副領事等知照（下略）（市） 
[批查敎士有無護照函據江西]  
　　崇仁縣禀報法敎士燕佩珍回國現有意大利徐敎士大鐸到堂傳敎等情奉洋務局批示云查各國洋人赴内地游歷傳敎在京應由外務部發給護照在通商口岸應由各關道發給護照一面行飭經道沿途地方官隨時查騐保護載在約章又前奉行准前總理衙門咨與法國總主敎樊國樑商訂地方官與敎中往來事務各條欵内載明各司鐸更換新到應有主敎函據方可照品秩請見司道府廰州縣各官久經通行在案據由意大利國洋人徐大鐸至該縣天主堂内與張敎士一同傳敎究竟該洋人係從何處前往該縣曾否領有護照有無主敎函據均未據明晰聲叙仰卽遵照指飭各節刻日查明詳細禀覆核查仍一面派委妥爲保護均母率忽違延（意） 
[索還吉省林礦之困難北京]  
　　外務部王大臣近與俄璞俄璞使磋議請速轉飭俄人交還所佔吉林礦產及森林事業俄使謂日本在東三省旣得特别利權俄國亦未能盡數交還語次意頗不懌經那相國等力爲駁辯仍未議有端緒（仁） 
軍事界 
[劃一各省營伍餉章北京]  
　　陸軍部近以各省餉章未能劃一實與奏章不符擬卽日電致各省大吏不論新舊營伍操法旣已統一餉章亦須整齊應將各營餉章改成一律並將官長月俸按章程酌定增減務期劃一云（同） 
[選定咨送陸軍學生安慶]  
　　皖撫恩中丞前接北洋陸軍大學堂咨飭選送皖省陸軍小學堂學生四十名肄習高等科學現由該堂監督等分别考試選定王以鐸等四十名詳請撫台定於端節後咨送北洋肄業矣（化） 
[學兵撥歸工程隊安慶]  
　　安省弁目訓練所現已考試卒業除撥充各營差務外尚有二十四名未有位置昨由督練公所兵備參謀敎練三處詳請上台將該所未派差遣之學兵撥入工程隊再加學習以資造就（敗） 
[留守閱操鎭江]  
　　江寗將軍淸留守於二十日乘舟抵京口校閱八旗各營弁兵操演卽以都統衙署暫駐行旌（御） 
敎育誌 
[江督批准宣講孔敎南京]  
　　上海文明學堂幹事員附生費肇曾等以闡明孔海擬請實行乞代奏等情禀陳江督當奉批示云據呈擬將孔敎明倫之要旨編成淺近講義隨處宣說以補學堂普及敎育之力所不到請據情代奏請旨遵行等情具見扶植儒宗之宏願保全國粹之盛心查上年准學部咨行奏定勸學所章程内附設宣講所辦法業經遵旨通行各屬一體遵照在案其辦法各屬地方一律設立宣講所延訪專員隨時宣講村鎭地方亦按集市日期派員宣講其宗旨係以忠君尊孔尚公尚武尚實五條諭旨爲主其宣講之書由部選擇列表頒行並於書目表内聲明各省如有新出宣講善本應令隨時呈送本部以備採擇等語兹閱來呈所擬辦法核與奏定章程大致相符是宣講一事已有定章卽可遵照辦理無庸别行具奏據稱所有淺近講義當紏合同志編輯成書再行進呈應准悉心編輯呈候察閱如果妥善郎當隨時咨送學部以備採擇仰蘇提學司轉飭遵照仍候蘇撫部院批示繳（洗） 
[中學堂附設師範安慶]  
　　寗國府中學堂開辦雖久而大講堂尚未起造現由嵩太守禀請撫轅籌欵興築並附設師範學堂以宏造就（美） 
[官紳爭奪學費互控安慶]  
　　定遠縣紳立各學堂因爭論經費被縣令以掯欵阻學禀控上台而邑紳凌啓文等亦申訴撫轅謂官吏朦禀虚不足信請派委密查以杜中飽云云（美） 
[查學員面斥監學安慶]  
　　部派查學委員羅振玉等抵皖調查已誌前報兹聞羅君等日昨至中學堂調查時學生均不在校詢之監學則 
 
 

Page 12

 
 
謂各生適赴旅行羅委員以其藉端搪塞大加申斥（美） 
實業類 
[郵傳部派員密查弊竇北京]  
　　聞郵傳部因京漢火車脚行舞敝將陶監督撤差後特派委員多名赴天津保定各處郵局車站及電報電話各局秘密訪察一切弊竇俾可革除（易） 
[浙撫爲保護繭商事札各府文杭州]  
　　照得浙省蠶絲名天下而紹興各屬尤以乾繭出口爲大宗杭屬新城嘉屬嘉興嚴屬桐廬等處出口繭絲亦頗不少每年新繭上市繭行林立中外商夥携資收繭肩背相望產繭之地或山徑遼遠或水道紛歧値此銀貨匯集之時難保無匪徒混跡乘機竊發歷經飭撥防軍會同地方官梭巡以資保護在案現屇夏初新繭將次上市自應設法防護以安商旅適准駐滬義國總領事馬函開本國商人伊得利格禀稱上海絲廠每屇夏令派夥賫資赴杭嘉紹各屬產繭之區投行辦繭其銀洋向解杭寗兩處轉運各村鎭歷蒙請派常備軍分駐保護爲此開摺附呈相應函請札飭常備軍查照摺開處所分駐保護等情前來查繭商經行之處無論中外商人　應一體巡護以免疏虞爲此仰該守迅速飭屬查明產繭之城鄉村鎭並經過繭商匯集之處由縣營會同巡察或酌撥防軍駐紥（中略）兹將各屬繭行地址照錄於後會稽縣湯浦鎭泰生繭行王潭鎭裕泰王化村瑞璋嘉興縣東栅口王店鎭嘉昌新城西門外福裕胥口村新仁昌桐廬皇甫村某嵊縣城中至大等十二家三界大有等四家登岸泰豐黃澤爾昌等七家豪仁新咸昌等三家蕭山南沙泰和公等十餘家曹娥鎭和豐並過塘行等（比） 
[銅元機器歸併鐵政局武昌]  
　　鄂督銅幣局自奉飭减鑄後所有輪軸置擱無用現聞已運往漢陽鐵政局製配鑄鐵機件以爲製造鐵軌之用（曰） 
[鄂督札催開辦自來水武昌]  
　　鄂督張香帥以鄂垣之洸成自來水公司立案多日迄未開辦現在時近暑令居民飲水不潔實與衛生有碍昨特札飭該公司總辦易順鼎觀察從速舉辦並札諭警察局派員幫同該公司丈量街道編查户口以爲安設水管之預備（今） 
[决議開採銀鑛武昌]  
　　鄂省大冶縣之龍角山純係銀鑛曾經採取提煉每鑛質百分中可得凈銀七十三分前年鄂督張香帥擬圈購入官因籌欵爲難事遂中止現香帥决議開採特飭鑛務總局札飭大冶縣傳集紳董及山主實力商辦或由官給價或附作股本總期事在必行有裨財政云（安） 
[農業學堂飼蠶告竣武昌]  
　　湖北農業學堂日前挑選蠶業學生實地練習飼蠶新法現在事已告竣該堂監督黃君小魯以該生等飼蠶辛勤特放假三天以資休息（曰） 
瑣事欄 
[美總領事蒞鎭鎭江]  
　前報紀美總領事定於日内蒞鎭親赴淮徐海放振等情兹悉領事於十九日乘貝福德運艦抵鎭道府以下文武各官均詣謁見暢談良久旋由美孚洋行曁寓鎭美國各官商設筵欵待二十日駐鎭轉運局總辦周協我當將該艦所載麵粉妥爲照料並趕卽駁卸民船用小火輪拖帶轉運淮北以資急振聞美領擬小住行旌換舟北渡昨已由鎭道榮觀察電致淮揚海道徐州道通飭各屬一體保護（文） 
[會議平糶事宜常州]  
　　武陽商務分會總理惲君莘紜禀請江督領運川米六千石來常平糶已紀前報兹聞十七日在商會會議城鄉平糶事宜需欵約計三萬數千元現由惲君同各錢莊每莊借洋二千元以七月三十日爲歸還之期預計拆耗約洋一萬二千餘元除已籌有的欵五千五百元外所少之欵歸各典當派出洋二千元其餘由紳商兩界攤派現已派人赴鎭領米定於五日初設局開糶（推） 
[皖梟拒捕續誌松江]  
　　鹽捕中營與大幇皖梟在阮巷左近鏖戰已略誌本報兹悉十六日沈都戎親帶師船三隻巡緝至阮巷之南與著名皖梟管老窩子李倫章李秀林王家玉相遇遂互燃快槍轟擊據聞皖梟半係鹽捕汰勇有意挑釁船中鹽斤爲數無多自八句鐘起直鬥至下午四句鐘當塲擊斃皖梟三名屍由臬船載去生獲阮本發秦學冲龔本行三名鹽勇亦被擊傷孫大明楊德明周關和三人内有一人受傷甚重立送上海仁濟醫院求治松江府戚太守聞信立即遣人飛召沈都戎於十八日下午回郡面詢情形所獲三梟解華亭縣請訊另獲槍船一隻鹽船兩隻一併解送公堂並問該梟等携有快槍甚多故戚太守飛飭各屬一體嚴拿以消隠患（此） 
[江督極力批奬郡守南京]  
　　調署江西贛州府關太守榕祚近將考察地方情形刋刻成書禀陳江督當奉批示云來牘閱悉該守敭歷大郡夙著循聲以悃幅之淸操行敎養之實政披覽所陳於地方形勢物產盈虚訓農惠工之方剔蠧懲奸之用目營手治綱領釐然惟虚以接物故有日計不足之思惟實以在事故無勦說雷同之語卽其自箴之懇切信其爲政之精勤儒吏風規良深嘉許至于揚扢人倫激昂意氣横流蘁立尤見孤懔昔人有言名者實之賓又曰無翼而飛者聲也該守殫精吏事時望翕然所期善畜光彩益儲大用滇中存儲亭疑决獄聰疆邁倫江省吏治疲敝民情壅閼良二千石按郡所至頭以歲時必有政平訟理之效拭目俟之此繳刋本存（洗） 
[短刀匪遞回原籍安慶]  
　　十四日安慶稽查輪船委員拿獲短刀匪十四名已見十五日本報專電兹悉鐵直剌琳其時適在沿江某洋棚窺見該匪均各肩挑輕裝囊盛短刀並藥瓶彈子形跡可疑因即飭勇一併拘拿當經中軍叅府禀由上台轉飭臬司毓廉訪審訊據供均係江南一帶遊獵民人並非黨匪其短刀爲剝獸皮之用營縣皆有案可稽當卽禀明皖撫恩中丞擬將該匪遞回原籍交該地方官查明屬實詳覆釋放（孔） 
[織造總局火警南昌]  
　　江西織造總局一切機器皆設在蠶桑局内十六日淸晨忽然失愼燒燬織紡綢機三架寗綢機四架湖縐機二架花衣機一架紗衣機一架幸經各處水龍馳往救息（規） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
[畫史（來稿）]  
國外新聞 
[葡王之專制]  
　　十九日倫敦電云葡萄牙王近用愚民政策故朝政不綱人民咸有怨言市民均欲設法抵抗以百姓所最注意者在選舉議員一事而葡王對此殊拂衆意也 
[駐英華使之令名]  
　　倫敦官塲傳述謂中國駐英華使汪大爕所辦各事均能令人滿意此次中國政府重用之實爲得體不得謂外交無進步也 
[郵船沉没]  
　　十九日東京電云有郵船一艘名寛東者由中國開往神户中遇險事遂在吳港沈没人貨經人施救當無大損傷現正在籌議浮起水面之策 
[美國大雨爲災]  
　　二十日倫敦電云美國霍斯頓及梯克斯城昨晚大雨水灌全城房屋均被沖没鐵路亦被沖毁 
[駐日美使更換]  
　　初八日華盛頓電現駐加配琴美使白雷姆君將調往日本繼雷脫之任大約西九月間可揭曉云譯字林報 
本埠新聞 
[稅司函復查禁小輪傾棄煤渣之成績]  
　　新關稅務司函復滬道略謂昨接函開轉奉南洋大臣通札申明小輪傾棄煤渣章程飭令認眞辦理等情前項禁止傾棄煤渣辦法本關自去年二月　十四日開辦後卽特派洋水巡一名在蘇州河鐵路大橋起至老閘橋止專司其職截至去年十二月底共起各小輪所儲桶灰有一萬零五百多担是足見本埠之辦理此事不可謂不認眞矣兹准前因除再切實諭飭嚴查外卽祈貴道查照核轉爲荷（括） 
[英領請緝行兇印人]  
　　英總領事函致滬道略謂准本國按察司稱前數日有一印人名歌羅薩户答在西華德路用刀戳傷印度薩答丁未死歌羅薩户哈卽時逃走請懇賞移請上海道出示緝拿等因本總領事遵卽出立賞格不論中外人等如能報明捕房將該印人拿獲者賞洋二百五十元卽請查照出示懇賞云云（恥） 
[批查船户禀控勒捐]  
　　上海船户徐楚雲等因被額外勒派捐欵赴松禀控當奉戚太守批示云前據該縣以照會工程局查明此項照費就向有垃圾貼費者收取其向無者本不收取當經出示曉諭該船户等旣不在應捐之列照章免予派捐等情查案申復到府如范三毛等仍敢額外勒派何致工程局置之不究該船户等來府續控究有何故仰上海縣將該船户所呈三月初九三月二十八四月初十捐票三帋驗明此項是否照例應捐抑係額外勒派據實詳復察奪捐票三帋發仍繳（此） 
[南市第二次火警餘聞]  
　　董家渡碼頭同昌水菓行前日失火情形已誌昨報兹悉火起時董家渡天主堂卽用德律風報由法捕房驅皮帶車幫同灌救惟該處並非租界應照章納法界救火會費銀二百五十 
 
 

Page 19

 
 
兩昨己由天主堂神父轉付矣起火之同昌水菓行主卽前在王家碼頭開花炮店釀災奉局飭遷之人故事後各災户羣向南區控請嚴懲而該行主已避匿他處工程局董當責令保租从交出該行主以便究辦（譽） 
[縣差目無法紀]  
　　縣关差邱四寳與十六舖地甲夥喬芝山唆使黃阿二與高金泉爭奪業產經李大令訊斷高償黃買棺洋一百二十元予限十日繳案等情已誌前報昨日届限高措齊銀洋呈案後退出詎有站堂練勇及軍徤人等尾隨其後將至頭門咸向高需索規費高稱向無此例堅不允給該勇徤等胆敢將高扭毆致高跌踣數次身受重傷經旁人勸阻扶送回家延醫調治據云已受内傷難保無性命之虞嗟乎誰實爲之而使該勇徤等肆横如此也（泳） 
[道批照錄]  
　　職商畢稚琛禀批震華旣稱公司其非黃震之一人股本决無疑義卽使期票是眞亦應責成經理人售貨歸款何得任沈子華藉端吞没他人股本若如所禀殊堪詫異惟票係震華出立雖爲紅帳所無各股東究未便不認祇有將來向黃震之追理刻下旣無洋人牽涉應卽由廨傳案質訊勒令歸震華將變貨餘欵交案發給各股東收領母庸照會領事致多周折仰會審公廨委員遵照辦理具報母稍徇延切切 
[演劇捐助建屋經費]  
　　城内公益研究會邇因建造房屋經費不敷各會友遂商諸各梨園定於二十二日在春仙戲園會串一天預印入塲劵一千張每張售洋一元所售之洋悉數充作造屋經費云（厘） 
[捕房愼重衛生]  
　　英租界老閘捕房犯人押所近由西醫騐得恐釀疫症命暫緩押副捕頭惠爾生君卽遵將所狎人犯一併移押于四馬路老巡捕房至當日拘獲之犯則暫押乞丐所候翌日解送公堂斷結後再行移押（隊） 
[索債起釁續誌]  
　　昨報誌索債起釁一則兹悉受傷者爲陸吉人送往醫院救治無効當晚身死捕房卽將屍舁往斐倫路騐屍所一面飭探投縣報騐昨晨上海縣李大令蒞騐據仵役報稱實係痰壅氣閉身死大令親視無誤飭塡明屍格棺殮旋由包探將凶手阿二解送公廨讞員命將阿二及屍甥吳阿三仍交捕房押候上海縣移文到廨再核（舟） 
[上海官事]  
　　游擊董經奎昨日到道禀見副將陳嘉興奉蘇撫札委接辦蘇省太湖水師前營前日到差到道禀知海防廰秦錫鎭到道禀銷奉委點視巡防四隊撫標滬軍等營勇花名差知縣劉芳曜奉道憲札委添購蘇滬鐵路用地差到道禀知東區副巡官梅祖培禀請病假二天（車） 
[匪徒縱火]  
　　閘北文安坊黃復泰柴行前夜十二點鐘被匪人用煤油放火焚燬草柴數十担披屋一間巡防局員沈二尹及巡警局巡士聞警馳往彈壓事後該柴行卽禀請巡防巡警兩局密查放火匪徒以杜後患（舟） 
[奬勵西捕]  
　　美租界匯山捕房五十一號西捕考勒及五十三號西捕司美子辦事均尚勤敏故奉麥總巡拔充三道頭西捕（西） 
[鄉人竊牛]  
　　某甲在鄉間竊得黃牛一頭前晚牽至租界銷售行經法新租界爲安南巡捕撞見向之盤問甲卽情虚逃逸遂將牛牽入顧家宅捕房禀明捕頭飭候失主認領（浩） 
訟案 
[上海縣案]  
　　二十日董家渡地方失愼時巡士用棍兇毆救火之久大號皮帶車夫各社洋龍及皮帶車司事人等憤不能平有一律罷救之議事後由工程局將受傷之袁慶松陳小羣及行兇巡士姚式如李桂生一併送縣經襄讞洪明府訊問姚李二巡士供袁等未穿救火號衣由三道巡長驅往旁邊袁等先行肆毆巡長鳴鞭各巡士齊集拘獲不知何人將彼毆傷小的與李桂生祗執籐條彈壓訊之袁陳同供在久大號沙船爲水手帮拉皮帶車以盡義務雖無號衣然頭戴竹盔旁人尚知爲救火之人姚等旣當巡士豈有不知之理巡長亦助暴喝打小的等有傷求驗大令飭仵驗得袁陳二人腰背均有棍傷多處命給藥敷服外判兩巡士收押嚴究○湘譚人賀子琴到縣喊有匪黨圖害官眷亦經明府訊問賀供在長沙府署當親兵本月伴送太太由江寕抵滬太太等借庽租界客棧未曉棧名小的昨夜心疼未曾合眼因聞樓上匪黨謀害之語併欲結果小的性命小的驚懼淸早來城曾聞舅爺云於今日往晤百川通票號主此事底藴票號主必已深悉求飭往訽明府以所供難信判令差捕練勇同賀往口川通票號訽明虚實如果情眞立報捕房恊拿匪黨解案審辦○高昌廟巡局函解陳鹤亭控王昌林拐伊女孩一案到縣訊究王供陳曾到小的家借宿一夜次日即言女孩被拐誘小的上街扭局誣控訊之陳供並無確據遂判令自行尋覔王亦帮同留意（車） 
[總工程局紀事]  
　　陶兆生在西門外開設烟舘日紏流民開設烟舘日紏流民沈全周連記孫二春等聚賭滋閙經人報由西區拘案陳叅軍訊判押令將該舘閉歇再核○張炳泉趁楊桂全川沙航船來申串同船夥福奎竊取船上所帶之洋二百九十餘元小洋一百五十角報局將張拘案張供與同黨福奎串竊小的分得洋一百十元當將一百元寄在城内木工楊關金處判張戒責二百下押提同黨再究（譽） 
[公共公廨早堂案]  
　　流氓夏渭卿將王春泉妻子誘匿隣家當有春泉之侄永全目覩向乏理論夏即出刃將永全腿腕連戳兩刀而逸永全即訴由捕房飭探拘夏解請訊究奉襄讞王明府提訊春泉投訴前情訊之夏渭卿堅不承認明府商之德師副領事判夏還押於下禮拜六查明再訊○陸阿狗前控妻子沈氏串竊金飾判押限交贓各情均志前報昨又解訊陸投案求追並稱願聽發落不願再領妻回家訊之沈氏供婦人並未偷竊出來之日有乳傭丈夫夜間來家敲門該乳傭即丈夫之姘婦二十二日夫與坐馬車回家將我兇毆直至二十六夜被竊求補提訊追明府以此案雖無贓物而証人鑿鑿判沈押官媒處九月如能交贓當從輕核辦○過犯王阿泉掩入洋人宅内圖竊報捕解究判押西牢兩年半○賭棍徐安春周阿奎李行生誘張巧福賭博不允胆敢行兇判各枷三天○過犯王小梅串同甲乙等人在租界開設怡康字號由朱某出面先後向厚經綸廣順成永裕盛等號騙取拷綢各貨共値銀八百餘兩未幾即將店關閉逃逸昨由包探解案判押候提到人証再核○曹春榮與吳少堂之兄弟吳桂松因爭灘基互毆吳於昨日因傷在浦東家中身死少堂即來申將曹拘交包探解究明府以事出界外判一併斥釋自赴上海縣報驗○徐子卿王德勝在蘇州誘拐婦人夏福保來申賣娼由濟良所拘究判押候補提人証在案昨解李等三人請究顧奇林投供妻子夏福保被徐等騙拐圖賣求領完聚訊之夏供被徐王串拐來申明府判徐王各押西牢二年李押西牢一年夏交其夫領回○戴愛生童孔法宗小洪串竊洋東大衣洋毯什物報探解究判還押限七天交贓再斷○過犯陳大串同曹餘生劉金福等竊取徐有卿等家對時表及布衣七十餘件報探解究判陳押函牢兩年半劉押兩日曹押一月○妓女花鳳釵王洪仙不願賣娼奔入濟良所於昨日解究花供不願賣娼求察王供同判均發濟良所留養擇配○陳三六竊夏秀榮洋布七疋判押三月○徐正玉陳大羣持刀夜行判徐押西牢兩年陳押西牢九月刀充公○施榮福偕徐文達之弟仲伯出外飲酒即此不歸報控將同飲之張兆祥解究施張均稱並不知情判施送上海縣訊爻如無人交案仍送回本廨訊奪張交原保候示（泉） 
[公共公廨晚堂案]  
　　方世春控周小坪欠洋二百元係顧建亭爲中顧以另案收押已有三年前晚襄讞王明府提訊顧周均求寛限淸理明府判周顧分别交保周限二十天顧限一月淸理如違惟保人是間○何許氏前控周陳氏將伊寄女騙去價賣周陳氏供出同黨嘉定人王阿二當奉公廨派差持文赴嘉定關提在案昨將王阿二提到請訊王阿二供　種度日素未犯事且與周陳氏漠不相識或係小的圖内地保與小的素有嫌隙故遭誣指明府提周陳氏質訊方知所供者乃婦人王阿二此係誤提遂將王阿二慰諭數語立即釋去論差補提婦人王阿二到案再訊（車） 
 
 

Page 20

 
 
[法租界公堂案]  
　　法大馬路高生大烟紙店失愼即有被害之德源小烟間主蔡國平控係放火代理讞員萬司馬昨傳該店夥學徒等到案研究僉供實係學徒私吸香烟棄火架廚所致司馬以訊無縱火証據判罰銀二百七十兩蔡既未保險著另給蔡恤銀一百兩完案火徐家匯天主堂司事錢洪聚扭陸香差至廨控稱被陸竊去衣物時鐘各件原贓呈案判枷一月贓給錢領去○王阿友行竊魏金堂作塲木料判枷十天○張金表在江新輪船行竊判枷碼頭七天○織帶店主羅二寳時將學徒沈啓章凌虐兹又將沈手擒入滾水鍋内由探解究判押捕房十四天○張文炳行竊某作塲松板售與王秀章報探解訊判王罰洋十元張押捕房十天（絲） 
[美租界捕房事]  
　　昨有年約十三四之童子手持金戒一枚至北四川路翁貴興押鋪求質店夥詰問來歷童即逸去該夥當將金戒呈報捕房捕頭命將戒留下候核○小車夫江利記昨日推車至蓬路悞將路燈撞破由小工孫阿祥拘入捕頭命江償洋了事○陳阿甫竊得木料多件中途被印捕撞見拘入押辦○胡竹波前晚雇東洋車載送包裹多件巡捕以其形跡可疑一併帶入捕房訊悉車中均係水烟寄往他埠捕頭飭查屬實命即開釋（西） 
通信 
[競有公學校長黃雅平先生别同學書]  
　　競存創辦已越兩載初由理化補習科進爲師範科今又擴充理化師範兩科開支過巨經費甚絀先生奔走墊募心力交瘁昨午四句鐘出校至晚十二句鐘忽由何源興棧夥户舁先生撞門而入氣息奄奄不省人事學生等惶懼萬分急詢來歷據云八句鐘時先生帶醉至棧借宿該棧司帳與先生同鄉旋倩茶房啟帳進茶則見色變汗淋狀類暴疾急送仁濟醫院診治始知服毒拯救無效特舁到校云云學生等復延佐佐木醫院東醫極力灌救究以服毒已深難施技術延至今（即二十日）上午五句鐘由郵局遞到絶命一書展誦再三不禁涕淚交流心膽俱碎嗟乎先生以熱心學務創辦競存雖獨力經理而規模粗具不謂絀於經濟問題未得助力竟不惜一死以自謝厥職其志其節可頌可傳此豈獨本校學生所同慨諒亦學界諸君共表哀情者也爰錄其詞如下 
同學諸君鑒競存開辦經衆决議非毓桂人人冒味敢爲之也現處萬難支持之勢而奔走求助應者寥寥兼之地方有司辦事　頇去歲指定本邑釐捐公欵五百千撥充競存經費奈有司欲飽私囊徒利各劣商之苞苴不顧學堂之破敗毓桂心力盡矣諸君負笈遠來殷殷求學現勢至此毓桂有何面目對諸君今當長别略佈所懐前途珍重維諸君鑒之 
[  四月二十日黃毓桂氏啟]  
[安徽高等學堂全體學生對於嚴監督之公憤書]  
　　風潮原因 
侯官嚴子挾其學術翩然來皖吾黨咸歡迎之以爲將有大影鄉於皖學也乃不數日卽去去而齋務長周獻琛來周來而嚴遂不復聞問矣蓋周之來也實爲嚴之代表嚴惟周言是聽不加駁詰於是吾黨咸屬望於周旣而魯魚莫辨黑墨不識於是吾黨知周之不識漢又旣而受事ＯＢＪＥＣＴ與施事ＳＭＢＪＥＣＴ不分剛聲ＷＣＴＩＶＥ　ＶＯＪＤＥ與柔聲Ｐ　ＳＳＩＥＹ　ＷＩＣＥ莫辨於是吾黨知周之不識英文旣而專逆横行奴隸學子傾倒規則任意逞威於是吾黨不堪忍耐然猶望周以一人攺良加惠我全體也自吾黨新入者來堂其苛責之情尤難縷數憤鬱不平日積於胸不待審慮而後發全校一致猶向周辦明請其悔過改良詎周肆意狂暴拂衣而去吾黨猶相率上課不敢稍犯堂章詎聞嚴來將大不利于吾皖而吾黨亦以嚴不足爲監督决以去留爭之夫學界不振莫院若矣吾黨處此艱難之日宜如何同心協力建德立名以爲我學界光或可挽回古先哲經濟文章之名譽又豈皆妄行暴動蹈野蠻之覆轍阻文明之進步貽海内之大羞哉特是退而思維吾黨處此校爲海内負責任者幾何爲全校負責行者幾何爲鄉色家族以及一身負責任者幾何長此終古過隙之駒光忽忽以後德民之資格不立普通之學術無成乃復變此不定之規則承此腐敗之師資享此殘缺之末學耶我躬之不恤其如後人何况對於海内全皖鄉邑家族及一身之責任又安在也海内大人先生及吾等同志於嚴之品學必能盡悉而於其負我皖人之咎或未周知卽吾等此日之舉動或不聞其詳不諒其衷而大加責備容或難免用是公憤聊獻之書嚴公之罪因之以定吾等之心或可稍白尚蒙父老不以吾等爲浮躁爲横逆而因從而鑒原之合力改良煥然一新則幸甚幸甚（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
