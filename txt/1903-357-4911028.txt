# 1903 - 357 - 4911028

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[新印大字遼金元三史出版] [  點石齋啓]  
　　遼金元三史爲近時擾要之書大小試塲命題皆兼及三史局刻繁重價值又昂海内寒儒每苦力難購置且三史中地名人名之類率皆螯牙佶屈記憶難淸臨時若不檢查卽素經流覽者变往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克己祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論皖撫誠果泉中丞考察將弁事]  
　　居今日而言武備楝兵不難選將爲難選將不難得將爲難何以言之兵之命司於將將之權授於上故有雄帥十萬而不得良將以統之雖衆何益然有衞靑霍去病之韜略無人焉爲之識拔亦終辱於下賤無由奏厥奇功甚矣將之求知不易而欲知將材亦不易也今中國各省兵額多者六七萬名其次四五萬名至少亦一二萬名不等其間武職各員除提鎭例由朝廷特簡外其餘自副參遊以迄都守千把額外外委共計實缺若干升調補署皆由提督主持督撫惟列名會奏而己蓋以提督之於各武職相習旣稔相知較眞故舉錯機宜督撫無不從其所請也其未設提督之安徽江西等省皆以巡撫兼之進退黜陟之權亦寄焉夫以提督起家行伍備知將士之甘苦宜於升補各缺無不一秉大公矣乃觀其每惴舉行軍政時亦惟是召集實缺各員舉槍示勢事同兒戲優劣誰分以致優者未必得升劣者未必被黜而候補各員弁間有出衆之才亦祗終歳浮沈無由自顯而彼闒茸　頇之徒或恃鑽營奔競之謀或藉賄賂夤緣之力委差得缺相顧聯翩坐令志士灰心英雄短氣環顧各省比比皆然今者安徽撫憲誠果泉中丞查知皖省向有城守營及撫標左營撫標右營等三大營凡歸標候補之將弁自副參遊至千把外委共計七百餘員從前本有月課優者奬給花紅嗣因庫欵不敷攺爲季課後竟一律裁汰深溉各武員之才略無由考察而知特於十月十七日親蒞演武廳考試洋槍打靶一時應考者約二百餘人每人試放五槍中丞第其高下分别記册凡技藝超羣者給子差委而於校閱衞隊時管帶鄭都戎五槍皆中更極口褒之講求戎政如此其勤較之敷衍爲心者眞不可同日而語矣抑吾見今之疆吏矣平日養尊處優深居簡出軍國大事漠不關心甚至典重蒐軍綸音特沛亦或託故展緩苟且偷安迨不得己銜命而行則又如長安道上之走馬看花席不暇煖雖奬勤能而懲偷惰驟觀號令非不嚴明而究之此日所校之短長終不足爲將來差缺得失之準彼素負時望曉暢戎機者且不能不以毁譽好惡之私涓其用合子奪之權况其他乎廉頗易老李廣難封自古己然可勝浩歎今中丞於前任所視爲無足重輕之舉獨能親加簡閱視技藝之優劣定差委之權衡而於鄭都戎之武藝絕倫更稱揚不去口似此實事求是戎行之飭當可於旦暮見之矣顧大閱必得三載始一舉行竊以爲中丞誠有志整軍正不必拘拘於此倘自今以後調集在外武職各員弁上自記名提督下迄千把外委不論實任候補悉令到省考試務使各員弁之智愚賢不肖皆瞭然洞燭於胸中實任中有疲恭不堪者卽以候補中之英俊者代之其有才堪大用而屈於下位者立畀以統領管帶之任責令整飭營務一二年後有不頓攺舊觀者吾不信也昔來文端公見士卒有潑水數丈外者召與語大悅之不次超櫂卒爲大將厥功爛然爲世推重安見今之偏裨卒伍必無矯矯不羣之士出於其中特在上者不能虚己以求耳今天下動曰練兵練兵矣而不知練兵尤以練將爲要務將旣得人兵自不患其不能練中丞之汲汲焉考求將校卽練將之意也烏得以尋常考課視爲調劑弁員之資哉勤於始毋怠於終吾爲中丞望而不徒爲中丞望己 
[本館接奉電音]  
　　昨日午後三點鐘越二十分時京師飛電傳來上諭二道敬謹譯登○十一月初十日内閣抄奉上諭本日召見之安徽候補直隸州知州程德全著發往吉林以道員卽補並交軍機處存記欽此同日奉上諭甘肅鞏昌府知府員缺著榮凱補授欽此 
[電傳宫門抄]  
昨日午後三點鐘越二十分時京師友人專電告知本館云十一月初十日皇上召見軍機大臣及廷祉程德全 
[再續直隸天津府知府凌太守禀陳日本監獄規制及罪犯習藝事直藥]  
　　日本酌攺監獄規制始於明治二年遲之又久至明治二十二年治能大定固由攺革之丕易亦苦經費之難籌也明治六年之前全國監獄僅東京及埼玉縣兩處照新法建築餘尚仍舊故法令之施行尚多窒礙蓋狃於舊習有名無實耳其後核定監獄費由國庫支辦會議而决行之然後規模始能畢具查東京監獄略如刑部建築之費實用十五萬三百六十二元然此其極大者耳大阪府爲通商綰轂之地人烟稠密甲於全國考其年表犯法者亦以大阪爲最多故大阪監獄之外又增　川監獄兩處相連問其常年經費自言約十六萬元囚徒所製貨物可售得價八萬元稍資彌補然則兩獄合計實用八萬元耳自餘各府縣經費不能如此之多而且日本各物價值昂貴囚徒日用之需倍於中國巡警之法細如牛毛有違法者卽置監獄中故東京監獄一處囚徒多至一千九百餘名蓋有犯必懲並無寛假民人之畏法在此盜賊之衰息在此經費之浩繁亦在此此日本監獄經費之大略也以上四條均經卑府逐細考求或由於目擊或得自問答或將章程圖籍旁搜博採窮一月之力似略有所得其餘獄官之職任囚徒之遵守工塲之賞罰教師之感化年表之比較各有細章分條眉列復 
 
 

Page 2

 
 
經卑府招致法科學生數人連日繙譯成書惟中東政俗各有不同現擬再選熟於中律之發審委員數人分門比對參酌損益以期事之可行行之可久伏維憲臺　略匡時身膺艱鉅方今各國環峙非修内政無以定外交内政之要首在刑律監獄一日不攺則刑律一日不能修現在保定天津兩處巡警之政己行外人犯法者一律拿究實爲明效大著　基待時正在今日至直省民風質樸儉而不勤游惰者多且每年例災例振習以爲常遂至流爲乞丐而不自知懲警場之設事不得己卑府前奉憲諭將教養局與育黎堂合辦現己粗有端緒大抵講求工藝以　其生機修攺刑律以寛其手足明罰敕法禁民爲非監獄中多一囚徒則閭里中少一匪類工塲中多一手業則廛巿中少一惰民似於治理不無裨益所有查考日本監獄情形理合陳明伏乞鈞鑒 
[整肅官常]  
　　北洋官報云十月二十六日軍機大臣面奉諭旨京朝官員概不准在外狎妓飲酒無論王公貝勒貝子大小臣工如有犯者一律懲革等因當卽交片順天府提督衙門五城察院刻己出示曉諭矣 
[侍郎褫職]  
　　北洋官報云張燕謀侍郎翼前辦開平煤礦擅與英人訂立合股之約以致事多轇　業經奉旨責令設法收回日前北洋大臣袁慰帥接奉廷寄張翼著先行勒限收回等因欽此并聞旨中有倘再延宕定卽從重治罪云云聖明在上可謂燭照無私矣 
[委辦教案]  
　　寗波訪事人云前者浙江台州府屬寗海縣匪人王錫彤聚衆閙教事後大吏將辦理不善之文武員弁奏請革職迭經推鞫終以互相推諉莫得主名兼之王匪在逃以致教士不肯含糊了結近日浙江撫憲聶仲芳大中丞特委許九香觀察來甬辦理觀察旣抵卽假館稅關迭向趙主教商議一俟商有就緒卽回省禀請中丞核示遵行 
[分辦路工]  
　　廣州訪事人云由羊城至佛山鐵路現奉督辦大臣盛杏蓀宫保委李觀察準鄭觀察官應會同辦理其由潮州府城至汕頭之路則另由四品京堂張焜南京卿赴商部禀准承辦 
[嚴辦淸鄕]  
　　廣州訪事人云粤東大憲近見廣州府屬盜風猖獗動輒聚衆數百連刦數十家膽大妄爲幾至不成世界爰擬興辦各屬淸鄕事宜而將香山順德東莞三縣咨請水師提督何榆廷軍門督率營縣悉心辦理其南海番禺三水三縣則委廣州協莫協戎經辦每縣均以三月爲期恊戎奉札後刻己會同南海縣知縣姚大令下鄕布置一切矣 
[錢貴病商]  
　　武昌訪事人云近日鄂中錢價陡貴異常每銀一兩僅易一千數十文雖有當十銅圓仍覺不敷周轉日來巿面頗覺震動而錢店之倒閉者更層見迭出不知南面者將何法以維持之也 
[因賭褫職]  
　　安慶訪事人云皖北壽州營都司劉某邀集原任壽春鎭總兵郭軍門寶昌之姪在署賭博現銀輸盡復欠博進資若干以致齟龉叢生紛紛訴之州署州尊某剌史無從理處申禀上游上憲飭交發審局提訊隨由讞員録供申送臬轅臬憲濮紫泉廉訪謂職官聚賭均有應得之咎擬將郭革職示懲劉則科以徒罪刻己詳請撫憲誠果泉大中丞勘明核示矣 
[假官敗露]  
　　安慶訪事人云自皖北壽州營都司劉某與郭某因賭齟龉控經州尊某剌史詳請大憲訊勘之後忽有年逾花甲之楚人曾某自稱四川候補道奉皖撫誠果泉中丞面諭密查此案緣由兼察壽春營軍火洋槍是否合用壽春鎭總兵王幼山鎭軍聞之欵以盛筵細加偵察見其舉止粗鄙言語支吾遂密電詢諸中丞旋得電音知並無其事因於本月初一日將曾拘解省垣禀請訊辦 
[都轉赴蘇]  
　　揚州訪事人云兩淮鹽運司恩新甫都轉前赴金陵謁見兩江總督魏午帥事畢後於月之初四日禀辭東下前赴蘇垣恭祝江蘇巡撫恩藝棠中丞壽大約初十日左右方賦言旋 
[鳳城瑞雪]  
　　北洋官報云十月二十六日淸晨九點鐘時隂雲四合瑞雪紛飛至午後天始晴　溯京師自入三冬己得雪二次不但三農望慰且瘟疫亦呆潛消矣 
[鄂省官場紀事]  
　　武昌訪事人云署鄂督端午帥近准美國博文書院敎士任修本函請將湖北文武各學堂功課章程開單送交以便寄往美國散魯伊斯博覽會午帥准之刻己飭學務處傳知各學堂一體照辦矣○傅軍門廷玉琦太守璋前奉署鄂督端午帥委赴日本閱操兹己事畢於上月某日回鄂銷差○湖北候補知府陸太守樹聲現奉署鄂督端午帥檄委總辦武昌官碍廠事宜卽日詣轅禀謝○上月二十四日兼督端午帥牌示新到省之同通州縣佐雜各員限五日内赴仕學院報名投考蓋講求吏治之道也○候補知縣徐大令彞委辦武穴釐局陳六令琯委辦老河口釐局日前己奉兼督端午帥下札飲知矣○周太守以翰近奉兼督端午帥委辦軍裝及軍火兩所隨卽上院禀謝擇吉到差○金峙生太守交卸黄州府篆後卽回警察局總辦差兹又經藩憲李小東方伯札委署理襄陽府篆己於月初某日上院禀謝筆吉履新矣 
[九郡官場紀事]  
　　九江訪事人云江西廣饒九南兵備道兼九江關監督瑞莘儒觀察於十月二十六日附招商局江寛輪船赴金陵謁見兩江總督魏午莊制軍○德化縣典史王頤菴少尉因事撤任遺缺由藩憲委上高縣典史調補新建縣典史劉潤生少尉國霖署理大約不日卽須來潯接鈐矣○城内警察局委員王劍秋司馬近奉藩憲札委解京餉入都遺差經廣饒九南道瑞莘儒觀察委代理德化縣知縣張植菴明府兼理○新任德化縣知縣賀紹九明府於十月下旬某日由南昌頒到紅諭定期十一月初二日接印任事○十月某日江西廣饒九南兵備道兼九江關監督瑞莘儒觀察因公赴金陵謁見兩江總督魏午帥刻己事竣於本月初六日附招商局江裕輪船遄回○調署德化縣典史劉潤生少尉於本月初六日接鈐視事○代理德化縣知縣張植菴明府到任三月頗著賢聲現因新任將臨交卸有日各紳民製送牌傘者多至十餘起亦可謂宦途之光榮矣 
[皖省官塲紀事]  
　　安慶訪事人云委署安徽蒙城縣知縣周明府鳳梧棒檄之下卽爲二豎所侵未脏卢程遽爾仙逝遺缺由上憲攺委鳳陽縣知縣陸大令士奎調署遞遺鳳陽縣缺以候補知縣彭大令誠孫署理○試用訓導程廣文鼎初奉上憲委署太平府學訓導行將涓吉履新矣○丁艱江西候補知縣彭大令騰瑞奉撫憲誠果泉中丞委充土藥統捐局提調○候補知縣張明府學鵠董明府玉璋高明府拱震也明府廣籍張明府善均候補直隸州知州白直剌曾焯均奉上憲委赴發審局當差○十月二十二日安徽撫憲誠果泉中丞飭提各屬解省之要犯十六名及女犯一口親加勘訊○補用巡檢沈少尹瑞圖到省有年兹經藩憲牌示請補懷遠縣洛河司巡檢己會同臬司濮廉訪申詳撫憲矣 
[古潤官塲紀事]  
　　鎭江訪事人云本月初三日五河鹽釐局督辦劉觀察世訓鼓棹來鎭拜會道府各官傍晚乘招商局江永輪船東下 
 
 

Page 3

 
 
由滬赴蘇省謁見江蘇巡撫恩藝棠中丞○駐防鎭郡之南洋續備新湘全軍統領錢琴齋觀察近奉兩江總督兼南洋通商大臣魏午帥檄委總辦金陵陸師學堂事宜日内己將營務交卸以便捧檄赴學堂整理一切矣○日前兩淮鹽運司恩新甫都轉剪江赴金陵叩祝兩江督憲南洋通商大臣魏午帥壽辰隨由省乘某輪船遄返本月初三日道出鎭江登岸拜會各當道小作勾留卽於翌日乘官舫渡江折回邗上○瓜洲鎭總兵高藎臣鎭軍前赴白門公幹於月之初三日乘官舫回瓜洲麾各營員均往江干恭迓○浙西緝私中營營帶李保城都戎近聞常州紅帮梟匪開場聚賭大爲地方之害因於某日親帶師船前往巡緝 
[羊城雜録]  
　　廣州訪事人云前者粤省大憲以制錢短絀奏請設局鼓鑄當廿銅元行之巿中每洋銀一元可換九十二枚民間頗稱使益不意自十月初起價忽奇昂每元僅換八十枚窮苦小民未免受虧特甚矣○連日省城米價飛漲推原其故因大憲弛禁出口後上白米價旣昻中下米亦爲之牽動理有固然無足怪者○粤垣議設德律風藉通　息連日城廂内外各街均由局分别量度堅立木桿老城己將告竣餘則尚須稍稽時日○菉蘭釐廠總辦廣東候補知府全太守炤經督憲岑制軍訪知弊竇逮至省會將次嚴懲太守以事由廠員告訐因遺書歴叙情由然後服毒自盡嗣經大憲吊閱原函立將廠中委員高肇祥裘運昌車懋曾司事王遠瀚黄藜靑等共十餘人發交廣州府沈太守訊鞫○粤東蠶絲爲出口貨之大宗近年南海順德各屬多設機器繅絲洋商略嫌絲質堅硬易斷以故銷塲未能十分暢旺○粤東鑄錢局洋監工三等寶星衞安君在局多年頗著成效現己期滿局憲與之續訂合同留辦若干年藉資臂助 
[武漢叢談]  
　　武昌訪事人云近有法人開設米行創行得米票仿照湖北籖捐票章程以冀廣銷米石大吏恐其有礙籖捐票銷路飭漢黄德道兼江漢關監督陳心復觀察照會駐漢法領事并札飭夏口廳同知馮少竹司馬嚴行查禁○湖北武普通學堂額設湘省附學生若干名日用所需由湘解濟己有成議矣近日兼督端午帥以堂中業經開學而湘省肄業各生尚未送到爰電致湖南巡撫趙中丞請赶緊咨送前來以便入堂肄業 
[敬業課士]  
　　昨日輪應蘇松太兵備道袁海觀觀察考試敬業書院月課適因公事赴蘇由縣主汪瑶庭大令庖代淸晨會同教諭邱贊思廣文在院點名給卷命題考試至午後始回 
[委督工程]  
　　本邑南巿馬路工程局總辦翁子文太守近奉蘇松太兵備道袁海觀觀察札飭監督各城門及吊橋官廳等處修理工程昨日午前己奉到委札趨轅叩謝矣 
[查獲盜舟]  
　　前日傍晚時上海縣署捕役某甲以南馬頭所泊船上乙丙兩人形跡詭異因卽回禀縣主汪瑶庭大令派出差捕前往搜查隨見船中槍械如林并有貴重衣服遂將乙丙獲住帶回大令飭押候訊供核辦船則飭船牙派人看守 
[整頓巡捕]  
　本邑南巿馬路工程局總辦翁子文太守查悉捕房所派各華捕往往不遵規條與人講論殊非整齊嚴肅之道爰飭捕頭從嚴整頓如有違犯從嚴科罰 
[領事回申]  
　　上月某日駐劄本埠之法總領事巨籟逹君偕署中繙譯官魏武逹君乘輪船往福州謁見大憲面議談要公兹己事畢於 
昨日航海回滬 
[暫停讞政]  
　　昨日禮拜二英美等國公共租界公廨輪應美國代理總領事本任繙譯官白保羅君會訊適白君别有要公飭丁禀明讞員鄧鳴謙司馬並咨照各捕房暫停讞案一日 
[英界火警續聞]  
　　英界東棋盤街被火情形己志昨報兹悉火起於二十六號門牌厚裕小錢莊警鐘旣鳴救火會西人急舁英法美三界皮帶洋龍到來謁力施救而熄共燬去巿房十幢左右聞皆曾保火險可向索償 
[英界瑣談]  
　　昨日英界四川路黄仲記木作内工人某甲正在升高工作忽失足墮地急由同伴扶起未幾卽氣絕身亡迨報知捕房捕頭令地保赴某善堂領棺收殮誠旡妄之災也○邇來英界河南路卽棋盤街及帶鈎橋左近抛毬場等處時有賭棍沿途設攤誘人賭博一入其彀立罄腰纒以致時有褫衣攫物情事誠商民之大害也安得捕頭密派探捕嚴行查緝藉以安靖地方乎 
[法租界捕房瑣案]  
　　王愛林控被高金標竊去烟槍烟燈等情讞員魏蒓塢大令訊供屬實飭責五百板○陳阿毛江阿木竊取某棧所存洋紗二包報由包探查獲解請大令訊供大令飭各責三百板○過犯吳阿二釋出未久卽行竊某姓家衣服報由包探拘解至案大令飭責三百板送攺過局管押一月○吳任氏訴稱小巡人至某洋貨店購布被張阿六陳金榮竊去洋銀二元求恩追究大令飭將張陳各責手心一百下送押攺過局一月○楊順金行竊傅雨林家衣服報由包探拘解至案大令飭責二百板○積竊王介堂行竊某宦所携文憑等物報由包探拘獲解經大令訊供判枷號一月昨己期滿飭卽疎枷笞責五百板發攺過局管押半年 
[分發人員驗看名單]  
　　新海防例掣籖分發員外郎錫祜廂藍滿洲主事鄒日煃江西内閣中書楊建綸江蘇勞績掣籖分發主事黄曾朂正黄漢軍新海防例掣籖分發知縣廖明潔湖北關大使屈忠圻湖南新海防例指省分發道林世燾廣西江蘇劉安濤浙江江蘇賀熙隆四川江蘇吳成熙江西雲南趙曾槐安徽江蘇知府程先進安徽江蘇除書祥浙江廣東同知歐陽熙四川江蘇花翎覺羅善昌正藍陜西知州張世禄順天雲南通判許師謙順天河南沈炳成順天河南鹿學畬直隸山東郭鑒光山東北河萬立鈺江西江蘇戴紹裘江西廣西李光第江蘇江西陳光業江西湖南劉光四川江西孫之安浙江甘肅馮元銳浙江山西丁其珪河南直隸胡子勷湖南江蘇知縣章瑞年廣東湖南劉啓烈廣西甘肅楊蔚光湖北江蘇李詩意湖南江西汪都良湖南江西鍾昌贊湖南廣東彭炳澧湖南江蘇盧璵璠安徽江西倪漢耿安徽江蘇陳鵬運江西湖南熊驤保江西江蘇朱炘安徽江蘇顔楷江蘇貴州兪燿坤江蘇湖北孫多瑬安徽河南李祚培四川雲南張可均四川江蘇謝涵浙江廣東毛溍濂浙江廣東胡懋釗安徽山西章文華浙江山東歐陽友嶷湖南湖北徐禮隆四川湖北劉霖樹湖南湖北徐燮安徽湖南李繼靑湖北湖南李錫琳四川貴州周忠績浙江直隸盧咸榖江西廣東丁先逹湖南福建葛誦棻浙江江西李煒江西浙江陳錡福建江蘇李樹梓河南安徽章宗俊順天安徽[  此單未畢容再賡績]  
[壽筵移助]  
　　敬啓者前署靖江縣知縣葛都轉蕃甫大善士承親友雅誼補祝上年杖國榮慶公送壽屏全堂理應設筵答祝爰念敝堂經費支絀折資撥充善舉於月朔交來洋銀一百元敬綴數言以鳴謝梱[  滬城淸節堂謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[常德官立中學堂開學講義]  
　　今日開學僕任講史學自維荒陋謬膺講席誠恐無以副我同堂雅望然古者教學相長切磋　益則卽以今日講學爲他日之助於其所己知者固不敢言之不詳於其所未知者或卽於同堂研究之時得有日新之效是雖荒陋如僕又不能不目勉以待高明者也夫史學所包至廣非數言可得陳其梗概然揆與今日興學要義為自强起見則不外考鏡往事取戒將來啓發總明進益道德俾人盡爲有用之材士皆習有用之學以免於外族侵凌得以乘時自奮是不得不深望於今日之學生矣竊以爲學生有可敬者數事有可愛者數事何以言其可敬今日所謂四民者士則溺於科舉而不免空疏農則疲於田畝而别無新産工商則苦於無遠大之志而益困於洋貨聽其不振則日見消亡果其振之則非我學生之各競智能各奮精力或殫精名理或專研實業不能爲中國一雪空虚之恥凡百事物　理想而無實騐不足深信中國數千年來但有書可讀而書以内之事物惟憑虚以忖一付之影響模糊今則學堂有儀器型模將來日就擴充尤有試騐博物館列動植各物陳金石各品備及古今窮及纎細凡見於室内者一出室卽得實騐之舉凡前日箋疏訓詁數萬言喋喋不休者今則一掃而空不待辦證而自有確憑不尚空談而專求實用是前日但可謂之書生今則眞無愧學者矣曩者有義理家詞章家考據家而實牢籠於八股策論之中今則充其力之所至或爲教育家或爲政治家或爲理學家或爲文學家其以實業爲主義者始則習普通之物理化學繼則習專門之物理化學推其所用於農工商各業皆可闢一新機以富財源以禦外侮是今日之學生實隱扶他日自强之元氣而且得用之途多則見效之日廣以視懷才莫遇老困場屋者其尊重果較何如所謂學生有可敬者蓋以此何以言其可愛西國課程逹及高等亦年在三十以内學記所言時過然後學則勤苦而難成如僕今與二十以内之少年同習英文而純熟終不及者深嘆往昔厄於科舉業徒耗有用之精神己悔莫可追矣時不再來所學未知能否准如所願以我今日己過之年華對學生方强之歳月將來容可限量孔子云後生可畏得不因其可畏而生羡愛之心乎至學問由講習而來則所肆者有淺深次第漸進之不同所得者卽有由疎及密之確切知識人病於恍惚者學生則精確不磨人病於囂張者學生則有條不紊將來講學治事必皆勝於科舉所得之人才且學生之來日方長今日有可自奮之精神卽人一己百人十己千亦當不覺　勞若不數年卽各出其學各任其事備國家任用之選以視僕輩時過後學無補時艱者相較為何如所謂學生有可愛者蓋以此　　講義甚長明日賡續 
[上海縣署瑣案]  
　　鄕婦姜趙氏控羽士陳勝泉誘拐寡媳等情前晚縣主汪瑶庭大令升堂研訊姜趙氏供兒子死己八年媳婦徐氏生有一女今己九歳本年十月下旬忽然失去後查知被陳誘拐爲特控求訊究陳供小的尚未娶妻姜趙氏之胞弟趙錫藩言及徐氏夫故家貧自願再醮因議定身價洋銀八十元於十月二十五日由趙送至四門内莊家橋左近某茶館中付價立契兹將原契呈閱趙任情刁賴大令喝責一百板始稱小的之子茂泉亦爲羽士曾將甥媳徐氏許配與陳所得身價八十元小的用去三十五元徐氏供小婦人苦守八年近田舅公作主再醮與陳十月二十五日婆婆與舅公親送至陳處成親併將女兒帶往撫養大令飭將姜趙氏掌頰五十下女兒准徐氏帶歸著陳具結領妻完聚趙所用身價三十五元飭速交還不得短少○龜奴戴阿虎控鴇婦潘周氏借銀不還等情大令提氏質訊戴供小的係蘇州人在英界南兆貴里開設妓院去年潘鴇向小的借去洋銀六百四十元以其女兒阿寶作抵今忽將阿寶另押與薈芳里某妓院所欠小的洋銀久不歸還求恩追給潘鴇供小婦人向在滬上各妓院為傭女兒阿寶年甫十六向押戴處計洋銀六百四十元今由戴將女兒轉押與薈芳里某龜子家何能向婦人索還借欵戴復稱小的並不開設妓院因妻子時往各妓院故與潘鴇相識大令察閱押據確係戴列名爰飭收押所中潘鴇交人保出候提伊女阿寶訊明核斷 
[浦東保甲總巡局瑣案]  
　　鄕民黄阿坤投本邑浦東保甲總巡局控稱小的因事行經六里橋被流氓燈竿木長生者無端軋住訛詐洋銀八元心不能甘求提嚴究總巡謝岳松明府飭提長生研訊長生供某日之晚阿坤在某酒肆沽飲大醉由小的伴送回家伊自願酬謝洋銀三元並非小的訛詐明府判責五百板枷號半月以示之儆○江海新關巡江吏梅羅在浦江中查獲竊取船上棉花之陸阿桂一名解送保甲總巡局請究總巡謝明府判責五百板枷號半月期滿之後交人保云 
[英美租界公堂會訊案]  
　　英商新沙遜洋行主局納投本管總領事署控華人王龍生租地不交等情英總領事據情照會公廨昨晨讞員鄧鳴謙司馬飭差將王提到會同英繙譯官迪比南君研訊局納聲稱去年七月憑楊伯才姚蘭田介紹曹桂卿潘發通等作保永遠承租虹口西華德路工龍生祖遺地四分議定每分洋銀四百六十元先付二百元繕立定單由王簽字沙遜之地限三閱月拆除交地不料王延緩至今然定軍上載明逾限不交除退還定銀外另罰六百元請爲核斷楊供上將地出租確由小的說合恐伊或有反悔故令浼曹潘兩人作保此地共有四畝分别租與各戶今他人所租者皆巳過割獨王因地上建有平屋兩間不交叩求明察姚供定單由小的代繕經王簽字收去洋銀百元嗣後屢次催交一味延宕王供局納所付洋銀二百元確由小的收取當時繕立定單期於三閱月内付淸租價然後拆屋交地乃七年九月小的追尋楊姓杳無蹤跡嗣在某烟館相晤聲稱此地係甬人葉姓所買今葉己回籍約遲兩月返滬小的告以如逾期限不能成交惟有將所收洋銀二百元罰充公欵今此地己經叔母另租與伏波洋行矣司馬謂定單鑿鑿何得起滅自由遂商之迪君著將王交妥人保出限兩禮拜内拆去房屋投案領價否則自向沙遜理楚 
[美租界捕房紀事]  
　　前日傍晚時六千零七十八號東洋車夫某甲拉車至北四川路適某乙手携玻璃十餘方迎面而來致遭撞毁可之理論互相扭毆六百九十五號巡街捕見之一併帶入捕房捕頭略詰情由一併揮之使去○前晚小竊朱桂三不知在何處竊得舊木一株行經北河南路適爲六百八十八號巡街捕所見連贓帶入捕房捕頭令押乞丐牢一宵從寛釋出○前晚某西人在閔行路酗酒滋事被三百五十五號巡捕拘入捕房捕頭令押至酒醒時釋去○昨日甬人趙萬甬投捕房訴稱僑居蜜勒路第六百九十三號　内頃被鄰近諸西孩肇毁窻上玻璃請查緝捕頭允之○昨日亭午時東洋車夫盛根郎曳車至禮查路不知緣何觸怒於一百五十八號印捕致被兇毆磕傷左腿因　匐至捕房聲訴捕頭令人扶送同仁醫院療治俟將印捕查明懲罰 
 
 
 

Page 10

 
 
   
 
 

Page 11

 
 
浮冐查無確據第以商旅未能切實保護不免受人指摘開支局　薪水等項每月約需銀五百八十餘元並無近四千元之數原奏又稱給發從前來往小吕宋埠之華商並華商子弟執照每名取照費十二元除繳局六元並充同文書院經費一元總領事署二元五角每名浮收二元五角前己到埠者每名收照費二元除繳局一元八角每名浮收二角新加坡檳榔嶼安南仰光暹羅河里米三寶靇一帶工商每名收入口費一元每年約可收銀六萬餘元自關局至今出入數目並未造報一節查華商初次請給護照一節前往小吕宋者謂之新客總領事向有收取照費經興泉永道商准總領事酌提充作保商費用共計每照一張收銀十二元五角内除歸遺總領事二元五角經收之裕記洋商抽取行用一元四角同文娌院捐欵一元外實收銀七萬元六角自開局截至本年七月止共收銀五萬六千一百八十三元四角商二次請領照單往小吕宋者　之舊客每張單費銀二元除經收人等共抽去四角外繳局實銀一元六角自二十七看下月開辦起截至本年七月止計收單費銀一萬二千九百四十七元六角其自南洋各埠回華民人經興泉永道商准英領事每名收取經費銀一元由厦門洋關稅務司代收有出入欵册爲據計自二十八看一月開辦起截至本年七月止共收銀六萬八千五百七十六元五角設局以來收支相抵截至本年七月止實存銀三千三百五十八元零收支名欵逐月造册僅報與興泉永道備查並無通報將軍督藩衙門原奉又稱所設局勇大都有名無實華商行李來往未嘗派出護送該商被人欺凌赴遞局禀亦置之不理港内時有遭刦之事其於華商給有回吕宋埠執照或過期遺失者赴局禀請照會補給卽必多方留難屬其所求而後可南洋華商刊布積弊至以勒商局目之一節查華商由洋回厦船戶人等半途勒索甚或乘間竊奪前據商婦蘇陳氏喊　經局設立巡船配用水勇隨時查護並雇備牽風船四支分爲兩哨在於篔簹港金珠島一帶梭巡又據海滄團練紳　購備鴻安輪船由局貼給經費每月三百元往來巡緝曾與水師標營會獲海澄渡船刦犯陳最等六名懲辦尚非全無保護至商客被人欺凌到局遞禀亦有移會地方官照料其於過期遺失執照禀請補給者適值華國因疫禁港尚非局中留難正在查辦之際於九月十七日接郵政遞到南洋刊布保商局積弊一紙核與原叅大数相同奴才伏查厦門爲通商口岸商旅雲集興泉永道原駐該處是以保商局係委該道督辦並因出洋閩民皆籍隷漳泉又委汀漳龍道會同辦理該局皆由興泉永道委派正副提調主持其事並由厦防同知會辦福建候補通判鄭煦候選直隸州知州楊榮忠辦理該局正副提調歴有年所本年六月間鄭煦委署厦防同知係於原充正提調之外仍兼會辦該局事務爲楊榮忠盤踞把持以致人言嘖嘖現查該局被叅各欵雖無確實証據惟按月進出欵目並不造册通報不無濫支濫用興泉永道延年督辦局務漫不加察一以委之鄭煦楊榮忠紳董則徒擁虚名進出欵目不能過問又未造册通報使衆周知不足以昭公信而洽輿情相應請旨將督辦局務不力之興泉永道延年著交部議處署厦防同知福建候補通判鄭煦候選直隸州知州楊榮忠朋比勾結平日聲名甚劣鄭煦於委員到厦查辦卽巧卸局差顯係意存規避楊榮忠前充厦門常關委員查有朦混取巧情弊迨經撤差尤不自知悛攺遇事把持商民側目該二員均未便稍涉姑容併請將候選直隸州知州楊榮忠革職福建候補通判鄭煦以縣丞降補以示懲儆至保商局原爲保護往來行旅而設與商務實相表裏前奉諭旨設立商部飭令各省分設商務局業經飭行藩司籌辦在案查厦門爲商務薈萃之區使保商局辦理得法巨商大賈可期聯絡實　振興商務之基礎委員辦理局務旣與商民隔閡情詣不孚應卽概行裁撤將保商局附入擬設之商務局專選士商信服之公正紳董認眞督飭實力整頓務使欵不虚糜事歸實濟仍飭將進出欵目糾董銜名按月通報查察以昭核實所有查明厦門保商局被叅各節併擬辦緣由是否有當謹據實覆陳伏乞聖鑒訓示謹奏奉硃批另有旨欽此 
兼閩浙總督崇奏糧道辦理洋務出力並整頓營規懇請給奬片十六日 
崇善片再福建督糧道啓約在任有年光緒二十六年間北方拳匪事起閩省震動該道分巡福州福寗二府教堂洋行星羅棋布而福州南臺尤爲洋商薈萃之區伏莾潛滋隨時思逞該道會督地方文武認眞保護拿辦地方以安是年秋間乘輿駐蹕西安經前督臣許應騤飭委該道率同福寗府知府嚴良勳恭呈貢物奔馳數千里不敢憚勞回任以來先後委辦善後局營務處　營制攺章之際該道悉心籌畫實力整頓規模一新應給弁兵餉項會同藩司設法籌備以資接濟洵爲不遺餘力查前年福建省保護教堂並四川省入衞出力各員弁經前督臣許應騤曁前四川督臣奎俊分别奏請給奬奉旨允准在案福建督糧道啓約歴辦各事均屬著有微勞合無仰懇天恩賞給二品頂戴以昭鼓勵出自鴻慈逾格謹附片具陳伏乞聖鑒訓示謹奏奉硃批啓約著賞給二品頂戴欽此 
兼閩浙總督崇奏揀員請署洋務同知摺十七日 
福州將軍兼署閩浙總督奴才宗室崇善跪奏爲揀員請署專辦洋務同知要缺以資治理恭摺仰祈聖鑒事竊查光緒二十九年六月十二日奉准吏部咨沿海棚民題三項要缺福建泉州府厦防同知張兆奎捐升二十九年四月初三日奉旨等因按奉旨後第五日行文閩省照限减半計算應扣至五月十七日作爲開缺日期勒歸五月分截缺除另行截缺詳咨外所遺泉州府厦防同知係衝繁難三沿海要缺例應在外揀選題補該同知駐紥厦門海口本有彈壓地方稽查商船之責該處華洋雜處商賈盛繁且爲各國領事駐紥之區保護巡防在在尤關緊要前經奏明厦門口交涉事件統歸該同知專辦無論因何出缺請子變通定章遴選本班通逹洋務之員不論咨格班次酌量補署或於實缺通判知縣揀員升補欽此諭旨允准欽遵在案自應揀選通逹洋務之員請補兹經奴才與藩臬兩司於閩省同知本班及實缺通判知縣内逐加遴選非現居要缺卽人地未宜惟有試　同知黄澍鉁年五十七歳江蘇陽湖縣監生同治三年遵例報捐同知選用七年赴京銅局加捐指分福建蒙欽派王大臣騐放奉 
旨照例發往欽此領照來閩同治七年十一月初八日到省試用期滿甄别留用歴委署代漳州府石瑪通判龍巖直隸州知州福州府福防同知泉州府厦防同知馬家巷通判福州府平潭同　各篆務該員老成穩練熟諳洋務在閩年久於海疆風土民情最爲熟 
 
 

Page 12

 
 
悉曾署斯缺辦理交涉事務因應得宜洵爲洋務中不可多得之員以之請補厦防同知實堪勝任核與奏定新章相符合無仰懇　天恩俯念海疆同知員缺緊要交涉事件日益繁難准以試用同知黄樹鉁試署泉州府厦防同知實與地方有裨仍俟試署期滿如果稱職另請實授如蒙兪允該員係試用同知請補同知銜缺相當母庸送部引見並免核計參罰據福建藩臬兩司洋務局會詳前來除咨部外理俣恭摺具陳伏乞皇太后皇上聖鑒勅部核覆施行謹奏奉硃批吏部知道欽此兼閩浙總督崇奏同知在任病故循例開缺另選片十七日 
崇善片再福建理建同知英祥正藍旗滿洲榮椿佐領下人由護軍挑補太常寺贊禮郎於光緒二十九年八月二十七日在任病故據福建藩司請奏前來除分咨外理合附片具陳伏乞聖鑒勅部開缺另選施行謹奏奉硃批吏部知道欽此 
江西學政吳奏爲籲恩賞假修墓摺十七日 
江西學政臣吳士鑑跪奏爲籲懇天恩賞假恭摺仰祈聖鑒事竊臣仰荷聖恩簡放江西學政歳科兩試業經告竣當管代之際屢接家書知臣先世墳墓年久失修睠念松湫時縈夢寐臣自供職詞館丁酉十月蒙恩在南書房行走庚子冬又奉視學之命屈計離鄕己逾十載現在新任學臣黄均隆不久卽可來江臣赶將署中公牘料理淸楚並將科試册卷卽日咨解禮部俟交卸後謹擬籲懇天恩赏假三個月如蒙兪允當自備资斧遄回本籍將塋量爲修葺卽行趨赴闕廷恭覆恩命不敢有曠職守微臣懇恩賞假緣由理合恭摺籲陳伏乞皇太后皇上聖鑒訓示謹奏奉硃批著賞假三個月欽此 
河南巡撫陳奏保薦賢員摺十七日 
河南巡撫兼管河工事務臣陳夔龍跪奏爲時艱日亟幹濟需材敬舉所知以備任使恭摺仰祈聖鑒事竊照近年迭奉明詔通飭各直省將軍督撫敬舉人才臣至愚極陋疆寄忝膺敢不敬體朝廷求才若渴之深衷隨時留心察訪以期共相汲引宏濟艱難惟當此列强爭長環球各國武備愈精而我之禦侮應變必須得一二知兵之員然後可緩急足恃兹查有統帶江南常備右軍江蘇卽補道杜兪學識沈毅才猷章越平素於德國操法認眞講求不惟得其要領兼能變通其制合於實用曾由劉坤二等交章論薦前駐紥鎭江屹然爲南北屏蔽現經兩江督臣魏光燾派令督練江南各軍營制頓有起色臣在淸江漕督任時該員因公事來見卽以中西操法言之極詳覘其器識尤屬　遠心竊重之又查有直隸補用道袁世廉以將門子留心兵事前在北洋蘆台辦理直隸提督聶士成全軍營務聶士成故准軍名將該員悉力贊助於中西操法兼擇其長一切擘畫厥功最多在軍數年操守極其耿介遇事尤持大體臣前隨原任大學士榮禄往北洋閱兵親見該員與弁兵雜處歐若家人毫無軍營習氣其才識内斂公廉有威證以與論無不翕服自今各直省監司大員中如講究吏治熟諳交涉者尚不乏人而求其知兵任戰雅善韜鈐者誠不數觀深維君人事　　君之義旣有所知未敢緘默用特據實臚陳以備聖明採擇合無仰懇天恩储准飭將杜兪袁世廉送部引見候旨録用出自鴻慈逾格臣爲營務得人起見是否有當伏乞皇太后皇上聖鑒訓示謹奏奉硃批杜兪袁世廉均著送部引見欽此 
河南巡撫陳奏職官捐助學堂經費懇恩交部從優議叙片十七日 
陳夔龍片再前據升任貴州貴西道河南府知府文悌禀稱遵飭創建郡城中學堂購地興工需欵甚鉅經費無出籌畫極難當由該府倡捐並勸府屬各官量力捐助始獲集事除捐銀無多共不計並該府捐欵不敢邀奬外其捐交銀數在一千兩以上各員擬請酌給奬勵語經前任撫臣張人駿飭司覆查核議兹據布政使瑞良詳稱遵查河南府修建中學堂共房一百零四間現己一律工竣升任河南府知府文悌實捐銀一千六百餘兩前署洛陽縣知縣陸爾　孟津縣知縣田務本實各捐銀一千兩前署新安縣知縣王拱裳實捐銀二千兩俱屬有裨學務應請一併核給奬叙文悌雖據聲稱不敢邀奬亦未便聽其向隅等情詳請奏奬前來臣查定例現任各官無論何項議叙俱按其所捐銀數給子加級紀録又光緒二十八年准戶部咨行奏定新章凡捐助學堂經費准按例定十成銀數奬給銜封貢監翎枝等因竊維興學爲今日要政而籌欵每苦艱難豫省風氣未開集捐尤非易易今該員文悌等情殷教育捐廉創建學堂銀數均在千兩以上洵屬好義急公仰體國家建學儲才之至意較諸捐助尋常公欵者不同合無仰懇天恩俯准將升任貴西道前河南府知府文悌前署洛陽縣知縣陸爾　前署新安縣知縣王拱裳孟津縣知縣田務本一併 
敕交吏部從優議叙給予加級紀録以資觀感而昭激勸出自逾格鴻慈除將各員履歴咨部查照外謹會同河南學臣林開墓附片具陳伏乞聖鑒訓示謹奏奉硃批著照所請核部知道欽此 
河南巡撫陳奏請調道員藉資臂助片十七日 
陳夔龍片再豫省遵旨添練常備軍一切試辦章程規模雖己粗具而其中斟酌損益必須有諳練兵事之大員方能因時通變逐漸經營旣稔知直隸補用道袁世廉曉暢戎機奏懇天恩蛳材擢用又念河南地方鐵路交互將來爲南北重鎭精練陸師刻不容緩若得該員來豫畀以董督訓練之責則常備一軍自可次第擴充蔚爲勁旅溯查軍興以來以本省人員辦本省營務者所在多有蓋兵事與地方不同取其士氣易於聨絡敵愾自切同仇較之借材異地主持客軍收效不啻倍蓗袁世廉以丁憂起服道員經臣奏請送部引見如蒙恩允俟召見後無論發往何省相應籲懇天恩飭下該員迅速來豫暫交臣差遣委用以資譬助實於營伍有裨除分咨查照外理合附片陳明伏乞聖鑒訓示謹奏奉硃批知道欽此 
兼閩浙總督崇奏佐雜俸滿堪以保薦摺十七日 
福州將軍兼署閩浙總督奴才宗室崇善跪奏爲佐雜初次六年俸滿堪以保薦恭摺仰祈聖鑒事竊准部咨首領佐貳雜職 
 
