# 1912 - 158 - 4914123

 

Page 1

 
 
外論（彦）（譯） 
[鞏固中央政權之必要]  
　　今日之中國利有强有力之中央政府乎抑否乎吾知布此問題於國中國人之稍有識者宜無不萬喙一辭曰然何者政治思潮隨時代爲變易往日之以中央集權爲詬病者年來之政治經騐深足詔國人以鞏固中央政府之必要也 
　　顧世之論者乃謂集權中央大背民主之精義則謂共和二字其主義縱不爲绝對之分權固當爲制限之分治且中央集權之説施之實行其危害乃可立見授中央政府以盜竊政柄覬覦非分之機會其害一也國中之少數秀傑羣北首以趨京師所留任地方之政務者乃爲第二三流之人才其害二也推中央集權流弊之所極足以阻碍行政之進步其害三也其言如此亦自有見使證之往史合之國情果有各論者云云之危害吾人因當舍此以就彼無如中西情形揆之實際無能强同事有推行盡利於西土者正不必並收明效於中邦則以民族心理大相背馳事之無可如何者也抑吾人以爲中國今日非採用中央集權無以解糾紛而奠國本凡所主張亦自有極强之論據蓋中國之患不僅在一般人民程度未及不足與先進諸國並享分治之極盛實由叔世才難求能馳騁政壇有所展布者己幾如麟角鳳毛寥寥不可多得於此而厲行分治之制勢必至得要政權盡入少數人之掌握一般人民心知其弊而莫能誰何於是一國之中乃有無數專制君主之雛形出現於各省擁權自固各不相能而國事斯不可問矣 
　　分治之弊旣如上述推而極之猶不僅政權混淆己也各省之間必有相欵相忌相反相拒之現象生生不己以搖動未固之國體於是專制共和遂乃無一而可矣中國今日之政象何不幸而有此見端也各省都督其就職問題南北不同其方法直魯秦豫以逮遼東三省袁氏之所任命也閩粤及其餘南方各省人民之所選舉質言之少數攬政柄者之所推戴也夫都督一職將由任命乎抑由民選乎誠一比較審察之殆無有主張民選者何則都督由中央任命其所至政象特爲穩固反是民選各省則黨見紛乘此迎彼拒最近福建之亂非其著例之章章不可掩者歟 
　　抑不第都督任免問題而己凡軍事財政交通犖犖諸大端其操縱張弛之柄均不可不寄之於中央此其故有先我言之者茲可不贅記者所欲有言者則爲時在今日除言論自由信仰自由而外其餘政治社會各問題均不可任各省之人自爲政蓋以言論宗敎其事全發於個人非關公衆之輕重爾 
　　言地方分治之制自理想共和家言殆無不舉美利堅合衆國以爲此制之代表以美之各邦乃有自主之權也然試一察美之國情則事有不盡然者彼其除各邦特有法制及敎育問題而外其他政權殆無不付與聯邦政府者故謂美之大統領其權能視英王爲尙實非過語然至厲行分治之各邦則其流弊即未能剗除凈盡即如離婚之習美較各國爲獨多婚姻道苦爲世詬病亦由其制定婚律時各邦未能一致故也 
　　美國敎育制度各邦獨立就而尋繹亦不得謂無弊蓋輓近彼國之高等敎育雖有一致進行之趨勢而專門學校之學程東西部乃大不相同西部各校卒業之生徒每不能應東部同等之試騐耗時廢業縱謂無傷而經濟損失亦復不尠矣 
　　且欲論地方分權之問題中華民國實不可與西方各邦相提並論其在美國以敎育制度之完密其結果遂使全國民情好尙聯爲一致略無馳驟决突之象復有各邦會議以交換意見解釋誤會 
 
 
 

Page 2

 
 
以調劑融洽於其問故分權之制乃可得而行今中國則何如乎無論各省聯合會議尙爲事實之創聞而未有行之者也即此省界問題己成國民第二之心習方言習俗無往非異用是深閉固拒相處相猜惡習已深豈能遽革故民情思想之一致爲穩固國家所必不可少者其在中國則爲萬不可能之啑實於此而倡導分權制度是直奬勵分裂而己奬勵分裂是直措國基於纍卵致共和於泡影而巳故各省分權之説無論他日之是否可行要在今日乃絶無討論之餘地轉移人心改造習尙固非普及敎育出以漸進不爲功 
　　　要而言之今日而欲求國利民福此其道不外統一行政大權及其餘政務於中央犧牲各省一部之權利苟利於國無足借也孫黃黎諸公締造民國歷盡艱辛幸於此端稍致之意俾南方人士羣有扶掖政府之心珍獲愛育蔪於穩健民國前途一簣未竟嗚呼念之哉 
[專電]  
　　叅議院議决國會選舉用複選法初選採用小選舉區複選大選舉區限定二十五歲以上之男子有選舉權 
　　叅議院對於東三省外交主張設立統一機關於長春對於軍事主張直接歸陸軍部管轄 
　　參議院質問政府滬都督所部軍隊何以遷延日久尙未併歸蘇都督 
　　前淸政府在美國定印之紙幣一千萬元刻巳到京財政部擬作爲不兌換劵 
　　四川以鐵路股欵銀五十萬解京恊濟黑龍江亦解五十萬 
　　政府勸外蒙古取消獨立無效據内蒙人言須俟優待蒙古條件頒布後或可有望 
　　國務員無固志將自倒宋敎仁有起代消息現在京中輿論頗以黨派之爭爲可慮大都主張以不存黨見者重行組織國務院 
　　黎副總統電致袁大總統及參議院謂民國用人應勿拘黨派梁啓超係有用之才棄之可惜保皇黨誣説不應見之民國 
　　全國兵額陸軍叚總長主張三十六師 
　　王天縱到京與人言凡不能扶助中央各懷私意者非好男子 
（以上北京） 
　　本月贛省軍餉共需五十萬元現己勉籌於十六日發放 
　　贛省勉認中央協欵二十萬己電滬行籌措十萬先行匯京 
　　贛省財政困難議行角洋紙幣李都督己准許（以上南昌） 
[特約路透電]  
　　束京電稱銀行墊欵减至一千萬磅横濱正金銀行與日本銀行擬將日人各股欵簽押擔保不再存放英法二國 
　　據日本時報稱日本海陸軍界預慮揚子江南或再有亂象故在中國之各兵艦暫不駛回且或再須添備艦隊 
　　禮拜五滿軍在頤和園肇亂時開槍擊斃二鎭標統有數叛兵往來肆擾 
　　中央製幣廠議購銀條十八萬兩訂於天津交貨 
[譯電]  
　　銀行團與熊希齡本約定於星期一日重議借欵事宜詎十四日致書銀行團緊求聲明於本月内是否能付銀二千萬兩銀行團之意須俟歐洲大會議定後始能切實答覆君謂據近事觀之必有人玩弄其間或欵唐紹儀己與俄國開議借欵云 
　　外間盛傳奉天近有大批軍火運往蒙古之説 
　　濟南府現己平靖惟各處謠言頗多（以上北京） 
　碩白拉地方有輪船一艘載葡國皇族多人及軍火若干己爲官吏扣留（以上倫敦） 
[公電]  
　　新疆維持統一會電北京大總統武昌副總統參議院國務院各省都督各省政黨公鑒本會成立業經電陳在案查新省歲入無多政軍經費向恃協餉爲命脈自上年内地光復協餉來源巳斷加以新伊口兵支用浩繁近更南疆紛擾糧税無着省城孤懸一隅庫空如洗官虧將近二百萬金專恃鈔幣周轉金融阻滯信用漸失悉索敝賦羅掘俱窮獨力旣難支持軍隊尤虞譁潰迨致事機决裂雖有在智無術挽回夫西域居中原上游與蒙藏唇齒相依一有蹉跌勢必牽動全國本會目擊危險情形急慌萬狀敢作庚癸之呼急效秦庭之哭務乞大總統俯念邊陞安危關係民國全局懇速撥一百萬金分由商號及塔城道勝兩處電匯到新暫濟燃眉徐圖善後迫切呼籲伏候電示新疆維持統一會全體會長員泣叩 
　　司法部電上海總商會南商會灰電悉查三月初十日大總統令係以從前施行之法律爲限破產律業經廢止自不在暫行援用之列三月二十四日前孫大總統咨參議院文内雖載有破產律然此項法律並未經議决頒行除通飭各省審判廳無得援用外純泰莊一案現巳電令地方審判廳改照向章辦理其他關於商事之法律現正釐訂不久卽可頒行司法部寒 
　　工商部電總商會轉南商會鑒灰電悉破產律在前淸原未實行應歸無效經商司法部通飭各處工商部咸 
　　九江全皖同鄉會電神州報全皖同鄉會轉各報鑒本會昨日成立舉定名譽會長戈克安君正幹事舒法甲君副幹事程光棨君黃節君嗣後關於皖事請直函電九江西大街本會事務所旅潯全皖同鄉會叩銑 
要聞一 
[叅議院初十十一兩日議事狀况]  
　　第一日討論廣西遷省司法敎育農林工商部制及官等官俸情形六月初十日參議院開開到者七十八人議長首云昨得大總統來文兩件皆關係財政聲請提前議决但明日議事日程己經印送可否變更己印送之議事日程明日卽將總統來文先議衆贊成首宣布審查會報告大總統諮詢廣西省城應否暫定爲南寧案審查長鄭萬瞻云大總統據桂督之意欲將都督及省會暫駐南寧各司仍駐桂林雖於行政不便亦屬調停之苦衷本院宜予同意仍令速開省會議决省會究應定在何處秦瑞玠反對云如照報告己許其遷省本院憑何種理由而爲決定王家襄云報告甚妥惟僅云同意可耳不必提及省命　　　彥贊成原報告書討論移時議長即就三説表决其結果贊成第三説者居多數次宣布大總統交議司法敎育農林工商四部官制修正案政府委員陳述理由不能盡達議員見其易與環起攻之委員俱不能答所質問者第一人數過多實則各部薦任官不及二十人委任官不及九十人而特派員不能説明需用如許人之理由第二司法部亦有技正技士不甚可解第三司法部得别設局所特派員對於前者指爲專造監獄對於後者諉爲司法部員説明之責實爲强辯最可笑者議員忽問員額旣有定數何以又有僉事主事員額以部令定之衆且鼓掌特派員兩眼流轉亦不能置答記者在旁聽席恨不爲之代答蓋各員定額皆爲至多之數任用時不必皆及定數所以留總長活動之餘地如僉事至多十人任用時或四人或六人人人人皆可故許其以部令定之大約陳述之特派員非經手本案之人或如從前西蒙古案之委員直言不能陳述由於陳述者臨陣脱逃也今日情形度亦爾爾衆議員嘲罵久之實亦不足爲武議長又以訓誠之態度面斥特派員遂將原案交法制審查會次宣布大總統交議中央行政官官等官俸法及技術官之俸法案亦由前員陳述理由大致尙有條理與印刷品所列者相似衆以已及十二時遂無暇質問即付審查特派員得安然點首而退總算逃過一關誠幸事矣 
　　官等官俸之法各國久己通行吾國尙屬創聞特就原案分叙如下一等級等屬於官同一官而分爲數等以年遞升如各部次長初任列二等任滿一年後升列一等級屬於俸同等之官而受俸分爲數級現其有功則加之如各部次長初列二等時月俸六百元有功可記則升一級月俸加至七百官分九等俸分二十二級簡任官可升至一等薦任官可升至三等委任官可升至六等二年功加俸各官之官等俸級皆有定限不能躐升又恐事務官之限於等級不能久任其職於是爾有年功加俸之法以奬勵之簡任官以七百元爲度薦任官以五百元爲度委任官以二百元爲度三俸給之標準視日本定額較多視歐洲减至半數四技術官之特别規定技術官不能與他行政官一律其奉不隨官等定多寡在一定之範圍内悉由長官酌定自八百元至二十五元爲止計分三十一級 
　　第二日討論不兑換劵與公債問題六月十一日參議院應大總統之要求提前先議發行不兑換劵及續辦五厘公債兩案問題異常重要第一案即大總統交議發行不兑換劵案開議後議論蜂起大致反對原案并責備政府歷一時餘表決之結果乃將原案退還政府此爲由南而北之參議院第一次發現之變例按理法政府交議案必經審查今不付審查即將原案退還猶言不成立議案也如此重案而如此决定必惹起一般人民之注意茲先列交議原案如下（原案云據國務總理財政總長呈稱准南京留守黃興電稱不兑換劵爲目前救急之最要辦法同時實行國民捐所收之欵即可爲不兑換劵準備金並據陸軍次長蔣作賓由南京電稱擬將南京陸軍部軍用钞票三百萬元蓋印暫作不兑換劵請中央速令各省一律通用等語應呈請咨交參議院議决等因前來查臨時約法第三章參議院第十九條參議院之職權第三項議决全國之幣制等語相應按照約法咨請貴院查照從速議决咨覆可也）此等議案異常奇妙似政府特將黃前留守蔣次長之電介紹於參議院在政府一方不着一字盡得風流究竟政府對此案是贊成是反對並未表示大約政府中反對其説特不欲逕駁爲之敷衍一交議案待叅議院否决政府可告無罪於黃蔣如此不負責任之國務總理及財政總長豈非脆弱無能之尤者旣爲國務員應求申吾之主張如謂不兑換劵可發行則議定辦法俟叅議院之决定如謂不可發行則黃興蔣作賓何人而必爲之敷衍提案傳云畏首尾身其餘幾記者見此議案益歎現政府之無能爲矣大總統雖不負行政上責任然任聽國務員無意識之舉動爲之提交院議（提案皆用大總統名義）左右輔弼之人實爲溺職故以嚴格論之國務員無論矣卽總統府之秘書等亦有難恕之責叅議院僅主退還不議可謂恪守愼敬者矣至不兑換劵之不可發行各議員多能道之或指爲自殺主義亡國政策却非過激之談張耀曾欲言可行之理卒之不能自達其意張平日言談尙過得去疑其不致無常識至此後詢某議員知其偏徇黨見也嗚呼以足以自殺足以亡國之策而徇其一黨之見其對於黨則忠矣對於國家將謂之願張有以自返并願張之黨員有以自返第二案爲大總統交議五厘公債案計理由書（總統咨文）件一章程二十條總額一萬萬元用途爲整理財政振興實業之用年息五厘九五扣擔保以將來之印花税及契税發行歸財政部其南亦巳發行者即日截止其内容大略如此其中最可怪者發行公債第一須有確實之擔保今以將來之印花税契税爲担保是令人之不信用也印花税契税他日是否舉辦收入幾何俱不可知驟指定爲一萬萬元之担保品疇其信之此政府辦事顚倒之又一憑證所差强人意者對於國民捐允換給債票此足弭社會之擾亂因今日京中迭接各地報告因國民捐而騷擾者不知凡幾政府與參議院皆極端反對又恐收捐機關不確定小民汗血之資迫於義憤累積錙銖冀爲國家正當之用者仍爲強有力者任意浪擲旣是大損平民之生計又足惹動社會之失望黎副總統曾電中央請速辦愛國公債停收國民捐今此項公債章程卽因之列入此意而彭允彝偏不以爲然口味誠難同鹽酸與人殊二語記者敢爲彭某誦之討論移時付財政審查會尙有兩案無甚關係可不記記者今日在旁聽席中忽有無窮之感觸見叅議員中之有知識者却居一部分然最少數人對於國家生死問題仍不肯掬其良心以爲公平之論斷是將來亡國滅種之慘必以此最少數人爲罪魁如不知此中利害盲從强有力者之説則固無責也矣記者之言敢自誓無絲毫私見質諸閲者以爲何如 
[北京之八面觀]  
　　一曰民國第一次之政治史 
　　亦名北京政界之畫圖 
北京政界之波譎雲詭正如山陰道上令人有應接不暇之想記者留京兩月凡與政界有關係之團體個人莫不身入其中反復研思最初之十日苦不易得其頭緒越二十日則豁然開朗一言一動之入吾耳目者皆足爲我評論之資料久欲作一詳明通信以饗閲者第握筆輙不知從何説起今日略爲思索叙述如下可爲民國之第一次政治史可爲北京政界之畫圖閲者幸勿輕易看過然初願如此寫到後來能否如願尙不可知閲者勿以自夸斥之 
所謂北京政界者下列各機關皆包含其中一總統府二内閣及各部三參議院四各政黨五報館以上各機關中擇其尤重要之人物或須借重其姓名以實我通信其餘則具體言之 
　　發源之始斷自三月初十蓋爲袁大總統受職之日爲南京政府變爲南北統一政府之樞機也袁固超然於黨派之外與唐交好數十年引爲腹心唐亦誓盡力以助袁方云年南北議和唐有大功故統一政府成立第一任國務聽理非唐莫屬無論南北中外同此心理其時唐爲統一黨之發起人此層最堪注 
 
 
 

Page 3

 
 
意）然爲粤人因　　之效果益與南京要津連絡袁命爲總理得南京參議院之同意此時崇唐者不必論即素所不慊者亦不願出菲薄之詞因任命國務員復與南京協商唐又南行當時北方所堅持者陸軍總長必任叚祺瑞南方則必欲任黃興唐不得己爲電袁即請任黃而其時京中有主張請黎副總統兼長陸軍者當此參伍交錯之際南方允任叚唐亦署名於同盟會籍矣蛛絲馬亦灼然可尋唐之苦心亦復可見然北方人見唐之舉動巳竊竊然疑之尙不致驟以惡聲相加内政如此而外交上以比款故亦正閙得天翻地覆北人一部分之不滿意於唐一則以其爲黃事電袁二則以其入同盟會三則以借比欵致來四國公使之詰責如從善意一面推測則第一事亦不得已之手續第二事亦屬一種政策的錄用第三事本當别論（其詐見四國銀行團之前因後果登五月三十本報）有自南來者竭力爲唐排解并由唐之親信友人告唐以北人揣洄之情形勸其自覔機會出言表白顧唐好使氣謂其友曰人旣疑我洽助同盟會則我即助同盟會何妨於是攻者漸多宴席之間幾無不以攻唐爲談柄者漸及於報紙歷時益久措詞益烈蓋　人者愈後愈高興甲詞未至乙又甚焉此通病也今乃適用於唐一人之身借欵問題乃其機括耳外人要求條件亦於是時發露外人不信任之説洋洋盈耳唐倡爲不借欵而行勒捐紳富發行不換紙幣參議院拒之在唐所以倡議不借款憾外人之誹毁非眞知借欵之果有害也誠知借欵之害則借到之欵必不忍泥沙視之借款停頓各黨攻擊大起雖同盟會人及其機關報不能爲唐辯一詞宋敎仁且謂人曰可恨唐已入同盟會否則吾亦爲攻之其人毫無能力責其總理國務國事不可爲矣今以限於同黨祇可坐視而巳此爲唐氏最得意與最失敗之時代 
　　社會之指摘報紙之辱罵外人之不信任猶不足動搖其地位也未幾又有參議院議員當面之詰責使唐置身無地唐語人曰吾生平未經如此之蹧蹋再到參議院者必非人類其藴怒可想而知未幾而又有袁總統不滿意之言流布於外總統府除秘書長梁士詒外皆疾首痛心於唐之所爲袁總統於參議院正副議長第一次交接時直斥唐之舉動爲非民國之福此時之唐上見棄於總統中見責於參議院下見怒於社會外且見滿於各國外交國一語不能説一事不可行左右又無一人爲之助者乃不得不出於辭職一途此爲唐氏受攻擊之時代此時參議院中之共和黨議員旣排斥舊議長限制舊議員又力攻唐總理統一共和黨亦與之相結合同盟會受唐同黨之影響辯護之不能抗爭之無資料見共和黨之聲執汹汹無術可以挽回又傳聞共和黨將彈劾唐總理皇懼無狀院外同盟會員且責其參議員之無能有關係之報紙日惟以空言相恫嚇不曰某爲立憲黨宜處死刑即曰某爲保皇黨宜處死刑并云參議院不足代表全國宜付之一炬云云此爲同盟會與共和黨氣燄之消長時代 
　　於借欵决裂衆口紛呶之際熊希齡來京彀然就財政總長之任并以磋商借欵引爲巳責在參議院陳述政見其言尤爲中外所歡迎議論丰采隱然動天下外人與唐感情極惡之時忽易一人與之商自必平心接待一切磋商較易爲功於是條件大有進步初要求監督財政部之財政今改爲墊欵之稽核初要求派外國武官同往監視裁兵今删去此意易以税司專管付欵其他字句之間略有增損羣相稱譽熊氏不置此爲熊氏出色當行之時代（未完） 
[程德全商榷優待退休軍官特别辦法]  
　　江蘇程都督昨電黎副總統商論裁兵後優待退休軍官辦法略謂民國成立財政竭蹶欲紓民困厥惟减兵前經派管顧問雲臣請示方略極佩明公碩畫偉籌盡善盡美至訂定軍官退休給予慰勞休養金一節鄙意必以授官爲前提而以給金爲補助革命奮起大義炳然所有在事諸英俊以熱血毅力拯救同胞功在異常應與民國同休戚此次退休各官亟宜崇其品秩冠以特别字樣以示榮異俾足昭示來者此固暗合於我國社會一般人心理即按之西洋法美各國多有以革命元勳功成身退授爵酬庸流傳史册者况退休後並不示以限制試騐補官行將實施其中果有軍學優深賢能卓著者將來仍可量材錄用授以他項劃一官階如此辦法旣可稍紓財力且於軍 
政進行前途亦無障碍給金一項自不妨姑從末减凡我軍界同志夙秉節義自待不薄覩此國步艱難當表贊同聞公於以上各節擬約同敝處派員面向中央陳述敬派管君雲臣趨前承敎即同尊處所派員尅日北上謹先電聞 
[淸談平子]  
　　參議院膺公民之選自當力衼私見爲公民謀樂利乃不以國利民福爲前提而徒徇一黨之見主張今日必不可行之議案抑獨何也 
　　或曰有主張必不可行之議案卽有議本可行而某議員以别有會心故反期期焉以爲不可行者 
　　噫嘻夫是之謂無獨有偶之議員 
小説 
[俄王之偵探（一百一）（無名）]  
　　余道没有寫日子這是你們俄國領事的疎忽不是我的差處什麽不合式俄官道你取那旅行劵時爲何自己不仔細看看如今没有别法你只好將這旅行劵寄回倫敦捕簽了日子你自己只好仍趁了這開往瑞典京城的小輪暫回瑞典京城等到那旅行劵上日子簽好之後再來此間那小輪定於今日六點時開行你若過此以往還在這裹你爲自誤我如今卻告訴你了余道我决回去你可知道我是英國人你若不放我去我便往聖彼得堡的英國公使館裹去上控俄官眼看着别處冷笑道我們這費爾省没有英國公使也没有俄王我只知奉我上官的命令余道你的上官是誰你們這裹歸誰管轄的俄官道我們這裹歸費爾總督管轄他卻不管什麽英國人和英國猪的余見他無理可喻便答道那便是了説罷取了旅许劵放在衣袋裹走出那木屋來此時作便知道己有兩個俄國的偵探穿着平常人的衣服暗隨我後我的行李早被船上人送往旅館内余便經往旅館選定了自己的房間休息了一歇然後走了出來向那愛巴城各處游覽余深恨此時没有愛末姑娘的肖照不能給人觀看向人探聽消息只在街亂走到了六點鐘時聽得港内的小輪氣笛鳴鳴開船走了余是立定主意不再回去的因此也不去管他依舊在那街上游覽 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[留守府取消後之軍界觀]  
　　南江自贛軍搶刧後秩序早巳恢復及至六月五六等日各軍隊等因恐留守一經去位惑有撤　情事不免稍有變態商民聞此消息恐蹈前轍亦不免稍涉鰲惶幸早經黃留守覺察迅飭各軍隊長官一律戒嚴預防意外得以相安無事並經黃留守諭以卸職原因關係大局並非忍捨汝等且程都督辦事向來主持公道决不令汝等向隅等語故日來南京軍人甚爲安謐云 
[寧都督府之新人物]  
　　程都督自到寗後一切手續甚爲繁重茲探聞寗都督府之軍務處長爲章君梓次長爲解君朝東參謀處長爲黃君郛總務處長爲張君一爵已到留守府組織一切其内容之編制及人員之支配不日常可全行發表云 
　　總務處長張君雨葵現奉都督命令飭將警備局暫爲存設以資防備 
　　留守府參謀處之軍核局局長彭琦蒙黃留守電致陸軍部軍核局長充任南京臨時稽　局局長昨已奉回電允准并歸江蘇都督統轄云 
[江寧新政談]  
　　第一民政江蘇一省擬　第一級民政廳三處一上海一江蘇一江寗刻留守府旣己取消聞南京府不久將照第一級民政廳組織惟每月行政經費僅二千元較之南京府現數只及其半 
　　第一法政民國法政大學因未經統一政府正式承認勢難支持値此共和時代江寗爲省會之地此項學校萬不可付之關如現經江蘇都督委任鍾君叔進就江寗地方辦理江蘇第一法政學堂一所聞已指定前江寗府署作爲校址擇日興工並訂於陽曆九月初一日開校 
[津浦路最近聞見錄]  
　　津浦路局通車雖久然迄未一綫銜接現南叚路綫僅開至利國驆北叚路綫僅開至韓莊爲止中斷數十里尙未聯貫旅客咸稱不便津浦路局督辦朱君啟鈐特傳南段華副局長赴浦籌商南北通車進行辦法聞現己議定於陽曆六月二十一日爲始天津浦口均可直達其雙方待車處則以徐州爲界從此旅行便捷生涯當較發達也至督辦朱君亦將於二十前後來寗考查南叚一切路工日來已將行轅布置一新預備招待聞朱君此次來寗須居一月之久云 
　　上海近有假造軍川鈔票與眞者不甚區别故滬寗津浦二路局長己通令各站暫勿收用一俟該銀行定有章程再議續用自此令宣佈後乘車者大爲驚惶竊願當局諸公亟思善後之策也可 
　　津浦路局本定軍界乘車祇取半　報　不爲不厚乃常有不肖軍人除本身不買票外竟有帶同流娼擇坐高等客位而亦恃强不名一錢殘失軍人資格經查票人向之查票　謂民國山河係吾輩鐵血換來今民國成立反要軍人出錢坐車吾輩餉　有限何來許多閒錢等語若稍與爭辯非以老拳奉敬即以手鎗恫嚇司票及車守人等因此被其毆辱者時有所聞雖經禀由局長呈請柏都督嚴加取締奈示諭煌煌終不敵武夫赳赳軍人之成誠不可犯也 
[五庫閙卡風潮巳平]  
　　五庫　卡與　貨船銜突一案巳誌前報兹悉此事已由水師統　沈君夢　酌帶師船馳住彈壓而華亭民政長謝君宰平亦於本月十四日親往該處由司事導沈謝兩君逐處勘察至　貨船百餘號則停泊水次待勘旋由該帮領袖登岸謝過謂厘卡數税並無不合咎在上海磚瓦公司不將包捐事宜傳告遠近致生誤會謝君乃責令仍將五色國旗懸掛該以唯唯聽命復令賠蓋茂棚並勸令遵章納税則均諉俟船主歸來再行定奪等語經謝君再三勸告仍堅執不允謝君見若叢無理可喩商之沈君立召水軍登陸一時角聲大鳴勇丁持槍實彈若臨大敵謝君則立砲艇鴻首上遙謂之曰行政長官設卡徵捐乃力求治安萬不得已之舉我輩責任在奉行法令使生效力今爾等刧衆抵抗苦勸不聽是有意擾亂治安卽與亂民無異不能不用强力對付設有損害我　不任其咎隨揮岸上聚觀男婦令速退避各水勇亦靜聽號令若將勦辦者然窰帮各人見此現狀始大震咳而各船主亦於此時出現聲稱情願照章納税遂手招各窰船齊赴票房塡票納捐畢均各解纜四散數日擾擾平於一時亦足　謝君理劇之才矣 
[鎭江慈善會之新事業]  
　　鎭城光復後曾經設有淸理旗產局專辦旗營善後事宜現丹徒縣民政長張翼雲君近以財政困難不得不力求撙節且該局一切事務已有端倪爰於日昨令將該局取鋿所有關於旗產各事均歸併慈善會兼理該局局長顏君紹伯己遵照辦理矣又張君以因利局係屬慈善性質應由慈善會自行酌辦故該局亦將於六月十五日取銷以節經費 
[浙人另舉都督之議案]  
　　浙軍蔣都督因時事棘手請願辭職者數次以致民間訛傳謂將改易都督並云某營長兪丹屏有特别希望茲聞有自稱紹府全屬紳商學界潘駿聲金保汝王遐祺諸人貿然備具説帖提出省議會要求推舉都督大略以蔣都督繼任湯公竭力頓整百廢漸舉大爲浙民幸福現在各屬軍分府未全取消政令尙難統一軍隊多未遣散哀鴻徧野待哺嗷嗷伏莽黻集防範宜密正倚都督久任爲長城不意蔣公力疾從政己萌退志挽留無術大局埀危繼任者必文武兼備威望夙著之員方能勝任艱鉅茲查有囗囗囗先生吏治軍政素孚經騐近正旅滬養疴迭經黎副總統殷殷勸駕近又爲閩蜀紳民所推戴查囗君本係浙省紹興祖籍或者篤念桑梓感情特别不至與他省視同一律倘肯出面救濟免爲其難某等爲保全浙土起見公懇議會贊成斯舉速議决定電禀大總統任命囗君爲浙都督則期月三年收效甚速一面由紹同鄉公舉代表赴滬勸駕 
[杭州秘密黨供辭]  
　　杭州破獲都詔討情形己兩誌前報茲又將杭縣警察署長及備隊管帶會呈都督文錄下前月四號有樓啟章來署報稱間遊城隍山藥王廟遇相命朱　章招之與談旣久以言引其入會詢以入會目的及入會宗旨朱　章出札文示之並云本會巳於九龍桃花各山聚招英雄現有六十餘萬再聯絡靑紅嘉邦漸結各省標營大舉義旗掃除革黨光復大漢重興社稷十數日間即要舉行願入會者隨意納捐以助軍餉分别奬勵捐至百元者以知縣用二百元者以知府用總機關在西湖斷橋對面新造洋房内知命者有唐漢秋湖南人周有進嵊縣人裘金成馬叶良袁炎堂史子華陳芝明係告退隊官潘步雲朱　章住十五奎巷等語署長以此事頗有關係未敢遽信遂令樓啓章當面具結旋派警長黃德成等前往密查竟與樓啓章報告相同但無証據不能逮捕復令該警長暗中入會與英洋二十元果得捐照一紙且聞十二日在西湖開會惟仍以事體重大未便輕舉適警備隊管帶蔣君普恩來署於是共議且分途面奉都督及司長候示進行旋奉命令嘱卽搜捕遂於昨晚丸點鐘由本隊與本署會派兵士警察帶同樓啟章前往來五奎巷朱　章家中搜出捐册一本札文稿子數張自裘振瑞行李中搜出印章二顆一文曰鎭衛錦如總鈐一曰鎭衛湘波鈐章捐册一本經管帶等會同審據朱　章供稱本名厚甫會稽人鏤章名字是假的向在城隍山上看相有一個嵊縣人名呌裘振瑞係奉師他到處騙騙銅錢説得可以做官他又説先鋒團長張伯歧是他親眷這簿子是他起了稿來呌我膽的先造了一個假的文書又造一本假簿空塡洋元數目東騙西騙謠稱幾日幾時起事騙人來助洋元許以保護實在騙到如今無人相信只有騙過二十元他同謀的人有一個名呌周有金他説前在先鋒團第八隊當過弟兄一個有印的假札他們已經拿去又有一個裘振瑞他住龍舌嘴鼎陞堂客棧内的此事原因實在時勢艱難度日不來大家商量騙騙錢騙來這念塊洋錢是他們大家分用每人一元尙存十二元分洋的人就是裘振瑞周有金史子華内有一諸曁人名呌袁炎堂等人又有一湖南人名呌唐漢秋他住在十五奎巷城隍山脚玄妙觀内等語（未完） 
[漢陽鐵廠開工有期]  
　　漢陽鐵廠自去秋武漢起義後機器爐座頗受損失茲經漢冶萍總公司董事等呈奉國務院工商部批准以該廠錬銅造執實於各省路政大有關係飭即趕速修理整頓内容以期早日開工且爲咨請鄂督飭屬切實保護以重實業現聞該公司仍舉前總理李君維格到廠主持一切刻正雇工修整准定陽曆七月内開工冶鐵至附屬之大冶等處煤鐵等礦山及琴斷口磚廠則修理較易巳可尅日開工昨卾都督接准部咨以札飭内務實業二司會飭漢陽大冶興國武昌各縣知事加意保談並自出未札發各縣曉諭軍民人等略謂漢陽鐵廠大冶鐵礦興國錳礦馬鞍山煤礦琴斷口碍廠武昌縣鐵礦開辦多年成效卓著去歲武漢軍興工役四散停止工作數月於茲現在大局敉平尅期開工誠恐無知愚民藉端滋擾合亟出示曉諭俾衆周知除諭飭外爲此示仰軍民人等一體遵照不准藉端滋擾違者定卽按律治罪 
[鄂垣又查獲大批軍火]  
　　湖北舊督署前己半燬於火現惟第四鎭步隊五標一營駐紥在内惟花園校塲前因空曠封鎖時有奸人潜藏近因天熱開放花園縱兵納凉乃昨有隊官某見西牆角有一小室封鎖痮跡尙新啓門查看滿房俱係子彈约有一百餘萬於是議論紛紛有謂該地接近金龍巷該巷金宅内日前曾搜獲宗社黨所藏大批軍火必該黨所藏無疑有謂係南皮督鄂時其衛隊備以防亂者大約後説較爲近是惟該營管帶隊官爲邀功計張大其詞報告都督統制仍指爲匪人所藏昨己經四鎭蔡統制騐明飭送軍械庫存 
[伍朝樞外交失敗]  
　　俄人波格莫等勾串華人在鄂省紙坊鎭搜　福康永榨油坊一案外交司伍朝樞與司法司張知本均派員赴俄領署陪審乃俄領事獨迎外交司人員列席而置司法司所派人員於旁聽席以致外交司法兩司長大起齟齬昨法司持據情禀告都督請飭外交司據現力爭務期挽回當奉黎副總統批云呈悉查中俄條約會同辦理之文確是會審之意前淸同治八年總理衙門咨行各國照復其俄國照會内亦有會審字樣迨愼案議結烟台立約英人要求將中英條約十六欵會同審斷字樣作爲觀審承審辦法遂開觀審之例該外交司辦理此案應據約要求會審若俄領事援例相拒則以觀審爲讓步之地乃不明此義於呈報此案時旁聽觀審牽扯並用當經本都督批示查向例凡關於中外民刑訴訟原告爲何國之人卽由本國長官派員前往承審官員處觀審各按本國法律審斷如觀審之員以爲辦理不妥自可詳細辦諭此次該俄人波莫格等勾約華人白日搶刦復敢持刀拒捕　屬凶橫巳極應由所派觀審員商由俄承審員將該犯等照律懲辦以儆將來至旁聽觀審實係兩事旁聽無發言權觀審乃會同辦理之意來呈於旁聽觀審牽扯並用殊欠妥協以後凡遇此等案件只准用觀審宇樣在卷茲據呈稱該外交司竟以旁聽字樣形諸照會授外人以挾持之具實屬疏忽巳極仰候嚴飭該外交司與俄領事交涉迅將旁聽字樣取消以重國權云云旋外交司亦上禀自辦大意謂俄領非不允司法司派員陪審祇以派員通多公座不能容納欲其自推一人陪審而司法人員堅執弗從以致决裂實非該司之遇等情又奉都督批云據禀各節顯係該司以旁聽字樣形諸照會致俄領得所籍口有意爲雞　查成　凡涉中外人民訴訟於會審　審之外並無派員旁聽之舉該司旣用勞聽字樣疏忽于前又不遵飭與俄領交涉取消旁聽猶復　爲解説文過於後推其流弊不　此次俄人藉口要挾各　亦將援例爲難從此中外訴訟無復容其　　之地作　　權該司旋當此重咎乎仰卽遵照前飭迅與俄領事交涉將旁聽字樣取消以重國權並將辦理情形隨時　報以憑查核聞外交司長接奉此批又上一説帖爭　謂歴查案卷會審觀審從無委派五六員前往之舉至多不過三員該司原擬派兩員觀審因法司派四員乃自滅去一員然亦有五員之數因此並列旁聽頃巳商于俄領後不爲例惟司法司　拗委任四員殊屬　　設當日無旁聽之説俄假必不承認接待其辱　　孰甚焉未悉副總統若何批示也 
[川都督一日誅二奸]  
　　黃子權犯員黃鎰（即黃子權）拘獲後卽在其家中搜出軍火私坭等多件己於四月十九夜正法軍法局宣布罪狀云爲宣布罪狀事照得犯員黃鎰私販軍火受賄賣官藉公招搖侵呑私坭包藏禍心妨害大局奉都督命令處斬 
　　曾弼臣去年變亂曾弼臣盤據簇橋種種不法於去歲陰曆除夕由都督府派軍隊拿獲亦於十九夜與黃子權同時梟首其罪狀云爲宣布罪狀事案查迭經拉搕搶刦姦淫不法巨匪曾弼臣業己訊明確鑿自應立即處斬以昭　戒 
[取銷重慶鎭撫府條件]  
　　重慶電云成都尹張都督鑒今日召集各廳司人員高級軍官各法團代表會議取銷鎭撫府當衆表决滿塲認可并提出條件八條請由尊處承認電復即爲有効謹列條件如下（一）以渝中現有軍隊與熊司令克武所帶軍隊編爲第五鎭同受四川都督節制如兵與械不足時由四川軍政府儘先補充（二）第五鎭暫駐川東第一鎭暫駐川南（三）川東宣慰使現在行營辦事處暫駐重慶以維持治安（四）鎭撫府直轄區域内各府直隷廳州知事之任用須得各該府各直隷廳州各法團認可（五）重慶設一高等審判分廳（六）重慶設一外務分司（七）鎭撫府各機關之職員對於職務均負改設及交代完全之責任（八）以上各條俟電告四川都督完全承認復電鎭撫府始行取銷以上八條均經本日會議通過請尊處迅卽召集各機關職員及各法團議决迅速電復以便履行而收統一之速效是爲至要胡景伊謝持叩印 
　　糾正前報載揚州訪函啟秀小學堂學生徐某與土娼繆希陶之關係及拼茶團防局董繆步靑據人勒捐等事茲經確實調查繆步靑卽繆希陶歴充學董兼任團防局董事人極公正衆望所歸並無擄人勒捐情事至學生徐某一節竟以繆君之號誤爲土娼之名尤見所報不實除詰問該訪員外用特糾正 
本埠新聞 
[撤銷華洋裁判所三誌]  
　　南市閘北兩處所設之華洋裁判所由蘇都督據司法部來咨轉令上海民政總長李平書君即行撤銷巳兩紀　報茲將蘇都督訓令曁司法部咨文追錄如左 
　　蘇都督訓令江蘇都督程爲訓　事六月初八日准司法部咨開以華洋裁判所之設未免有　約法咨　飭令該民政總長將所設華洋裁判所立卽　止等因　本都督府准此查該所旣奉部文議裁自應照辦除另文訓令該民政　長轉飭遵辦外所有該所文牘　宗曁一切關於結束事宜應即由該　就近接收妥爲商辦合行訓令令到該廳卽便遵照並將辦理情形具文呈報勿延此令 
　　司法部咨文司法部爲咨請事四月廿五日准外交部函稱四月十九日准駐滬通商交涉使文稱三月四日據上海民政總長李　珏咨稱在上海華界設立華洋裁判所請予立案並知會駐滬各國領事等因當經復以未奉部示辦法無從立案而該裁判所則巳自由成立各領槪不承認時　有言該所員隨時呈請轉提租界華人雙方應付極形棘手現在上海華界設有地方審判廳今又有華洋裁判所之設旣與審判廳有重複之嫌又標華洋之名與租界會審公堂相混萬一各領竟予承認則上海租界會審辦法將推行於華界利害所關不敢縅默請咨會司法部飭令上海民政總長立將華洋裁判所取消等語查上海華界旣設地方審判廳遇有華洋訴訟自廳由該廳受理不必别立華洋裁判之名轉貽外人要求曾審之患事關司法廳請貴部查照核辦等因到部又五月二十七日准上海民政總長李鍾珏呈稱上海原有之會審公廨違章違法歧視華人早有萬皆欲裂之勢近年來謬妄尤甚動輙文移内地皖贛浙寗各省傳遞人犯以被就原是上海有一會審公廨東南數省悉納於公廨之領事裁判範圍之内且其陰謀漸欲放肆於中華全國前年英領事曾議在廣東沙面援例設立會審公廨漢口天津亦有是議此卽西官欲呑没我全國華洋訟案之明証我全國祇二十餘行省耳設有三五公廨時立其間試　我國原告洋人被告華人訟案之法權施於他地邊云收回治外法權乎法權所在國土隨之是非特設專庭何以收回該公廨歷年侵越之權并箝制其漸次澎漲之力如謂各處審判廳業經成立自可責令外人以原就被恐領事以内地非通商口岸拒絶不從如謂上海亦有審判廳在亦可與該公廨平分一席不令外人赴内地受審詎知各處審判廳均各劃定區域上海一廳隨級制度正與相同實亦無總攬他省他縣華洋訟案之權力然則以原就被於内地在事實上固顯有不能倘令内地被告華人均來租界公廨服從領事裁判法律上尤　不可此上海全埠紳商早經顧慮及此而卒未籌有正當辦法者也幸上年九月上海光復鍾珏忝膺民政總長職任卽乘改革之際邀集紳商倡辦上海華洋裁判所委任司法員組織一切以期收回該公廨歴年侵越之權并箝制其漸次澎漲之力無非爲尊重國體補救民疾起見此外别無他意蹤外問之無意識者浮議頻來而鍾珏始終堅持不爲所動尤幸該所司法員亦能守定宗旨勸愼將事不辭勞怨一意進行自開辦迄今甫閲三月令人驚服之處甚夥計其裁判華洋案件已有五十餘起外人投訴者先具服從審判民事案并願照章輸納訟費及宣誓具結簽名証供領事亦常蒞庭觀審而不置一詞謹守　審規則恂恂悦服凡此皆通商以來中國法庭承審華洋訟案所未有之特色西報注意其事特派訪員來庭記錄大陸字林各報均稱其律法嚴明與環球文明各國之法庭不相上下將來收回治外法權未始不筆端於此旦該所權限須隨領事管轄各國洋人地叚權限爲轉移所有上海會審公廨移傳内地各省州縣之人犯自應改由該所執行仍令在滬審理庶外人不致有所藉口反對其所以不得不如此者蓋以雙方法權之不同裁判手續之互異况積久之慣例巳成其合於我法庭者又未必盡合華洋之訟案故非因地制宜通權達變設立此項專庭勢難消滅領事一方面無限之法權卽無以立我國司法完全之基址保人民平等訴訟之權利惟是該所創辦之時政府甫經設置一切尙未就緖刻下大部業巳完全成立該所又係司法之一部分除日前電咨大部立案外相應備文將該所創設原由辦事成績一一縷晰送請大部正式承認備案垂久并請通告江蘇都督及提法司交涉使轉令所属内地各官廳一體知照以利進行而遵法令爲此呈請大部察核迅賜施行等因前來查臨時約法第四十八條第二項法院之編制及法官之資格以法律定之今該所之設實爲創舉并無法律之規定未免有違約法至謂設立此項專庭卽可撤回領事裁判不知領事裁判權基於條約非改正條約不能拒回事關外交非倉卒所能奏效此時救濟之策惟有修明法律改良審判以爲將來地步該所之設究非必要除函覆外交部并批示該民政長外相應咨請貴都督　令該民政長將所設華洋裁判所立卽　止以尊約法而淸權限請煩查照辦理可也此咨 
 
 
 

Page 7

 
 
[李總長爲市長辯誣]  
　　上海民政總長李平書昨日發出通告云據市政廳市長莫錫綸副市長顧韾一呈稱奉民政長吳抄示五族少年保國會函禀並接該會傳單大致以法人將推廣電車責市長之擅專允許來函中係指盧家灣之徐家匯路而傳單則云南市未知究指何處而言日來外間頗有謠傳深慮以訛傳訛致滋驚擾爲特抄呈該會致民政長函及傳單求請察核施行等情披閲之下深爲詫異查徐家匯馬路之交涉本總長係主持力爭之人前後歴史能道其詳此路本非租界綠自前淸同治二年以後由法人出費修路於光緖二十六年份要求派捕收捐其時滬道余聯沅未經籌欵贖囘堅與拒絶遂成大錯本總長於三十一年冬間任總工程局總董三十二年推廣西區巡警曾與同事總董曾鑄朱佩珍郁懷智莫錫綸等禀請滬道瑞　與法領事竭力交涉滿欲收回此路主權函牘紛馳晤商數四迄無效力細檢瑞道抄送舊案知當時余道一誤至今難以挽回而法電車公司即於三十三年分在西門外馬路接造電車軌道總工程局總董又曾竭力爭阻終不見允案牘具在可以考查今閲五族少年保國會函有市政廳擅允法領事之要求法電車從盧家灣接通徐家匯路等語查法領事從未與市政廳有直接交涉之件市政廳安得有擅專允許之事本總長所可决其必無者也至於傳單所云則混稱南市查外人於南市地段欲辦電車垂涎己久前總工程局成立時卽有美商古納之函請及東方萬國公司之要求經議事會議决復以南市電車日後當自行規畫未便允許現在創辦之電車係由華商孫君藹人等十八人發起而由陸君伯鴻經理曾由本總長批准允辦是華商於南市自辦電車正爲社絶外人覬覦起見並以合符總工程局議事會議決自行規畫之宗旨而傳單謂爲分割謂爲賣脱竟以小民賊之名稱加諸市長副市長何其冐味之甚也方今共和時代地方辦事之善否原許民人公議然須察其事實如何與夫辦理之果否失當而後發言至於漫不加察含混其詞惡聲謾罵此等評議尙有價値子本總長有保護地方維持治安之責斷不令該市長攬權專擅亦不忍令其無辜而被受惡名爲特將徐家匯與馬路之交涉歷史與華商創辦南市電車之緣由爲五族少年保國會擇要布告並通告地方人民俾知實在切勿再事傳播致多謠諑而妨治安地方幸甚特此通告 
[宣布稽查私運米石之章程]  
　　上海縣民政長吳君出示曉諭云案奉前江蘇都督莊第一百另二號令開據民政司稱近今米價昻貴米石運輸出省與内地民食有關若不嚴密稽查無以社影射出洋之弊現經訂定稽查私運米石章程七條仰即查照切實辦理一面並出示曉諭商民人等俾知省内米石仍應一律流通而偷運出洋决不稍予寛貸其沿海沿江沿太湖之各縣由該民政長熟察地勢於要口設置稽查運米處以維民食爲此通令各該民政長遵照此令等因計發章程十份到署奉此除設立稽查運米處並分行外合行抄章出示曉諭爲此示仰商民人等一體知照章程七條抄錄於後 
　　第一條本省米榖如有私運出洋經該地方稽查官吏緝獲省悉數報官没收變價以十成之五充該地方巡警經費以十成之五充賞但有人告發者卽移賞發告人 
　　第二條本省爲預防米榖轉　出洋凡他省在本省採購者須有該省都督咨文至本省都督府呈驗以憑核給護照並採米憑單註明採自何處經由何路運往何地石數若干卽向該地方民政署呈驗護照並　採米憑單由該民政長換給運米出省憑單亦須註明採　　經由地運往地及米石數目方准照單購運並至稽查運米處呈　　照憑單稽查運米處由沿海沿江沿太湖之各縣熟察地勢於要口設置 
　　第三條如未領護　　單私自運出省外一經查獲　　第一條辦理 
　　第四條如領有　照憑單而溢出照内所塡石數者一經查出卽將溢出之數照第一條辦理 
　　第五條如領有護照憑單而經由之路與單開不符者一經查出卽照第一條辦理 
　　第六條壞接隣省地方除用挑背負及舟車裝載不滿三石者不適用本章程外如有特别情形須加防範之處由該地方民政長擬定規則呈候核准辦理 
　　第七條本章程於中華民國元年六月初一日起施行 
[援引保護財產之約法]  
　　江確生君致上海民政長吳懷疚君函云夫共和以治法爲基民權以財產爲重故保護財產爲世界萬國之大同况財產營業自由載在臨時約法絲毫不得侵犯貴民政長知今日爲何日乎民生困苦商業凋零已達極點故孫袁兩總充有鑒於革命後百姓之痛苦曾首先通電以維持民生保護私產爲宗旨誠屬偉人偉論乃往往上級長官不能體貼美意日日旨保護人民權利而人民之權利侵奪者如故剝削者如故以暴易暴夫復何言今者駭閉因拆城而迫限城　商家屋主一月而遷盡之通示夫以極短促之時間而强迫之遷盡償價亦太欠相當是直以城濠千百家性命財產一月内盡付東流似當事者之太欠斟酌訪諸輿論亦頗不滿於多數人意亦何怪乎保產會之結合團體呼號求救一旦絶安居樂業之生機夫拆城牆　馬路爲交通利便之要素市場愈開通卽商業愈發達証諸租界效果顯然輿論固無不贊同故租地建屋之有碍路線者必常拆讓萬不能阻止交通然亦當償以相當之損失以顧全血本其不碍路線者衡情酌理諒可通融辦理似爲公允僕獻身社會事事以維持商家保護人民爲提倡迫於義憤故爲旁觀不平自由之言論素仰貴政長生長本城同爲公民素來痼　在抱民生之困苦猶一已之困苦决非如滿淸之暴君污吏行一紙官符官欲民死不得不死之强暴手叚可同日而晤也卽莫市長亦純正和平輿論頗爲推愛務求轉知莫市長俯念城濠千百家商民之血本或正式會議或多數討論總以不喪失人民之權利並償還相當之損失爲要素以符民主立憲之精神因事關衆商多數之性命財產僕萬不忍箝口結舌不得不代爲呼　請貴民政長雙方並顧依國法保護斯則罄香祝　者也 
[大公子失勢]  
　　上海警務所昨將己故前淸某宦之子余某及沈三送至上海地方檢察廳謂沈三持有余之借欵筆據向索圖賴扭至局中詎余一味挺撞自稱我自大公子逮將警務所裁判處司法股案桌敲拍爲此移請訊究等因當經檢察官陸君提案預審沈三供余有借據向索圖賴余供借據係被革寫陸檢察官曰借據上所塡年月日去今未久旣被勒寫何不立時控告且爾雖是前淸官長之子現在共和告成不應沿用公字名稱至於將警務所司法股案桌敲拍一節爾己犯罪成立是時余己自知鹵莽求請顧全顏面願罰洋一百元充作公費至沈三處借洋十五元亦願立時淸還陸檢察官遂准如所請諭將余暫留着卽繳洋 
[海圻巡洋艦返國]  
　　前淸政府曾於去年三月間派程璧光君乘坐海圻巡洋艦與該艦長湯迁光由滬開往英國慶賀英皇加寃茲已事畢於六月十四號午後五時進口停泊滬北楊樹浦該艦長湯君卽赴滬南海軍艦隊黃總司令處報告一切至各員弁應給奬賞曁在船得病身死者之撫卹昨巳由程君電禀袁大總統請示核辦矣 
[聯鯨艦巡查洋面]  
　　駐滬海軍艦隊總司令黃君命令締鯨兵艦迅赴南洋各海面查緝海盜保護航路現該艦已於前日由滬出口矣 
[化無用爲有用]  
　　公共會審公廨自南京路遷主北浙江路後一切規模咸仿西式惟頭門之内卽設審理華案之法堂中間設立公案樣柱間遍懸歴任讞員德政聯　仍是中國體制茲自去秋光復後公廨暫歸捕房管理所有華案亦在公堂訊理且有西官觀審以致頭門内之法堂幾成虚設茲經關讞員商准領事團擬將該堂改良建築擴充辦公處業己由工部局打樣西人於前日會同駐廨西捕測勘繪圖預備改建矣 
[巡捕房擴張局面]  
　　英美總巡卜羅斯君近以租界遼闊警務日煩而四馬路總巡捕房原有房屋不敷辦公擬擇要改造四層洋樓擴張局面業己禀准工部局董事於前日特派測繪西人察勘繪圖擬將大冩字間先行興工然後次第改建 
[保釋軍人之周折]  
　　閘北光復軍王福章馬少卿劉德生等因捕嫌疑犯追至租界捕房以該兵士等身帶槍械越界拘人有違定章一併解奉公堂兩次審訊未結前日由該營長延德雷司律師爲代表投廨聲請交保未奉照准茲德律師以該兵士等因公獲咎並無别故昨又面謁領袖比總領事會商辦法以期和平解决 
[拐匪宜懲]  
　　拐匪張祥發張三拐帶男女小孩六口匿居閘北天保里十一弄第七家連日已將小孩價賣殆盡昨爲二區巡士王吉三偵知報告區員立派警探前往將張等拿獲並查出女孩小三子一口解送裁判所因女患病飭送惠兒院留候核辦 
[宋如玉何苦急急]  
　　警務長穆君出示云爲示諭事照得中西兩區淸潔事宜前據商人宋如玉具禀市政廳請撥歸承辦並聲明己與吳祥根胡海挑吳綏之黃順卿等磋商妥洽俟開辦有日再行禀報等情當經市政廳批飭先行聯合原有之糞夫妥商辦法復候核奪再行定期開辦在案乃該商並未將開辦日期續行呈報近忽遍發傳單勸令各家將内厠塡平並廣告該淸潔事宜於六月二十號卽舊曆五月初六日實行出外挑倒查該商雖己禀奉市政廳准予承辦中西兩區淸潔事宜但開辦日期尙未據禀存案此次忽發傳單遍告開辦辦法實有不合且胡海桃吳綏之現又登報聲明揑　列名並不與開日該商並未遵諭與胡海桃等磋商妥洽又可槪見總之此事儘可准許該商承辦惟在手續未備磋商未洽之前斷不能任其冐味縱事滋生事端所定六月二十號卽舊曆五月初六日實行出外挑倒一節應暫不准行仰該商　商妥洽禀准開辦日期候市政廳移知彈壓再行飭遵可也 
[周浦鎭開辦平續誌]  
　　民生國計會昨日函致民政總長李平書君路謂今由敝會會員沈君汝　前往查得顧恒泰等米行均有團米是以而晤該鎭自治所葛總董曁張議董諸君討論開辦平　事宜旋由該董等相邀各囤户來所竭力勸諭幸各米商頗知大義允提若干担以爲開辦平糶之先聲惟據各董意見須請南匯民政長出示曉諭事乃易行除由敝會函請該縣莊民政長從速出示並咨催自治公所尅日開辦平糶以維民食外乞再轉扎該民政長迅速遵辦俾蘇民困 
[宣講會紀要]  
　　通俗宣講　支社昨日假座北山西路德安里十一弄求實小學校　第六次宣講會午後二時開會來賓甚衆首由顧旭候君　　勸人入學　書次由袁頌豐君演　共和國民作事宜寛事求是又次由學生　敬賢演説幼時讀　須有恒心末由陶維毅演説吸紙煙之害其間並由求實小學校學生唱從軍歌戒煙歌以悞賓客散會時已五時許矣 
[城東女校將開游藝會]  
　　城東女學堂定於六月二十三日卽陰曆五月初九日下午（天雨星期順延）在新西門外黃家關路務本女　開第十次游藝會其所演節目如左 
一　告　　　　　　　　七　新奇口技　特請 
二　校歌　　　　本校學生八　琵琶獨奏　汪悦庭君 
三　表情游戲　　本校學生九　刀拳對舞　精武學校選手 
四　表情體換　　本校學生十　特别幻術　特請 
五　講演（好小兒）沈叔達君十一新趣味　吳稚　君 
六　跳舞　　　　本校學生三　幻鏡（化學（鍾衡　君及技（游戲）師養成所學員又聞該社此次開會爲籌經費起見除本社學生奏技外並請熱心敎育諸同志及技術大家其同奏演是日所得劵資槪充該社經費又有各種手工品在場照値出售以答來賓盛意售劵處天　報館李希白君太平洋報館朱少屏君民立報館周廉生君時報館陳景韓君民權報館潘芙岑君及南市竹行弄該社與是日會場門口 
[聯合學藝會預誌]  
　　城内東南城地方自治協贊會林康侯王引才諸君聯絡貞元先春朝宗三校定於六月念三念四兩日假大東門内十五舖商團保安會開聯合學藝會念三招待男賓念四招待女賓想届時必有可觀也 
瑣聞 
[城内]  
　　民政長批示○淸凈庵住持禀批來禀閲悉此案前據改良學　集益社顯翕周等來函報告卽經函致市政廳派員調查在案又據該社來呈聲明假用該庵餘屋挽人先與商妥與來禀各節所述不符廳候抄禀轉致該廳併案查後核奪可也北二十四保二十六圖拥保丁雲洲禀批據禀巳悉該　春漕廳輸第三捆沈雲川等承辦如果属實沈雲川等何能置之不理貽悞要公候卽照會　董檢據查明速復一面先行飭傳沈雲川等查詢察奪　　審判廳批示○樓承宰呈批該民禀稱近患時症行動維艱其非開始辯論之日偶患急症可知何以不先期請求延期而必臨時不到次日具禀視訴訟如兒戲等法律於弁髦設使昨日該被控告人依法申請闕席判决該民不受大損失乎法定就審期間有二十日之久原爲當事人預備訴訟起見爲日不爲不久體貼不爲不周乃臨審不到事後砌詞果使　相效尤則凡第一審判衙門敗訴者一經上訴易被爲原任意拖延不顧相對人之受　且法皖開庭日期因之無確實之信用尙復成何事體姑如所淸改於下星期四日開庭若届期仍復不到卽行將控案註銷預繳之訟費没收决不再展期間仰卽知照張玉進呈批狀悉查此案前據孫雲圻呈請國席判決即經本廳按照民事訴訟律第四百九十三條辦理在案據稱爾叔張景佩爾父張子珍因事外出未得出庭核與民弄律第二百三十二條相符應卽照准 
[南市]  
　　民政總長批示○浙寗水木業公所董事王文通等禀批禀及章程均悉應准備案給示保護並仰該董等分呈各署廳一體立案出示可也南匯縣市民伍玉堂禀批禀悉此案旣由南匯民政長令唐端甫償洋十二元了案是案已斷結該民人如有不服可自赴高級審判廳控訴本總長無司法之權未便另卷公判　　市政廳通告○照得船牙埠頭船甲等名目及埠頭捐一項巳奉民政長示諭永遠革除惟查從前除埠頭捐外每逢三節船牙人等往往向各船勒索規費現値舊曆端午節近誠恐有革除之船埠仍行需索並訪聞舊時灘船埠李束生卽混名强盗東生伊子李雙泉卽李水泉及小周竹亭馮順德朱順榮等平時仍在龍華嘴日　港一帶勒收埠頭捐逢節難保其不再勒収規費除呈請民政長示禁並飭緝外合行通告爲此通告來滬各船户切勿再出埠頭捐並勿再出三節規費如果有人勒索可指名控告以憑送究特此通告 
　　姘夫無情○住居大東門外蔡　陽弄之沙船伙江北人姚　全　　 
與張錢氏私議多年　同伉　不料該氏嗣又與姚之同業王根根有染暗去明來　伊朝夕而近復厭棄昨晨王至氏處以索欠爲由意關爭風適姚他出王遂抽刀亂刺該氏胸脯受傷兩處又傷手指王遂乘隙逸去後經二房東謝閔氏將姚尋回急投南區報告當將氏送往醫院醫治旣由東區九號巡士率同一百六十號巡士將凶徒拘獲送至南區留候今晨移解警務公所請究 
[閘北]  
　　裁判所批示○商人戴振邦禀批上年江皖等省災情奇重兼値兵戈四起飢民流唯遷徙覔食维艱甚至賣女　兒冀嗣苟　生命遂使匪徒垂涎漁利勾引拐販多以港上爲　逃敎以致　家子女　中若輩奸計　　飄茵流入卑賤者不知凡幾忍心害理莫此爲甚言之殊堪痛恨前經閘北警務公所督同各區嚴密盤查迭獲拐犯多起均己移送本所訊明懲辦所有截獲被拐婦女小孩以及在途迷路之男女小孩一併商請市政　設法留義各照相片出示召其親屬認領在案據呈該商之戚　鍾瑛携回山東女孩一口聲稱因該女孩出外逃荒父母失散將爲餓莩託爲留　業經認爲義女取名玉英前次忽而走失現悉留義待領昨經赴領詎女孩輕信拐匪之言謂商將其爲婢商本無親女鄰衆共知斷無作婢情事請准給領等情查本所留義女孩並無玉英之名想係該商未知原名致有錯悞姑且勿論在該商請領此女自係一片婆心第旣非親生又非親　誠恐此端一開流弊難防更恐該女親生父母來領勢必多費週拆所請給領之處碍難照准 
　　夫婦逞兇○朱少香前日同妻徐氏向同居婦人韓氏索取租金將氏兇毆並被徐氏踢傷韓氏肚　當由三區巡士拘解警務公所預審一過飭送裁判所訊究 
[英租界]  
　　調查案犯○本埠各公署自袁大總統頒佈大赦命令後巳將罪輕應赦各犯一律省釋茲聞捕房卜總巡已將所釋人犯六十名逐一開單通飭各捕房探捕調查有無在租界内重行犯案収押之人着卽覆候核奪 
　　預防疫癘○英美總巡卜羅斯君以現交夏令易釀疫癘除派衛生西員四出調查務使居民一律淸潔外昨又通飭各捕房於即日起多派工役將押所内外洗刷淸潔温澆藥水並用硫磺　炙俾除穢氣 
　　賭棍被獲○著名賭棍黃阿寳（卽殺猪阿寳）專事串黨在公共租界旅館妓院内局騙錢財受害者不知凡幾前日又在石路兆貴里某旅館内局騙張柳橋等巨欵經張訴由包探翁松林將該賭棍拘入捕房押候解究 
　　撞見仇人○楊岳氏與妹二寳前被張李氏以荐做女工爲由帶往奉天　賣因氏不愿逃回昨在牛莊路與李氏過見扭控捕房經捕頭詢悉前情着將李氏拘送公廨押候解究 
　　藏匿鄉婦○鄉人倪阿堂之妻王氏被六馬路三十二號四十四號黃金兩荐頭串同藏匿昨日倪投老閘捕房控告捕頭准飭包探陸桂山將兩荐頭一併拘入捕房分别押候解究 
[美租界]  
　　拐逃婦人○西華得路一千三百九十二號住户葉玉和昨至捕房報稱妻子陳氏被鄰居朱阿生拐逃請爲查捕頭准之 
　　婢女逃逸○天潼路靑雲里四十八號李　南家婢女合喜年十二歲於前晚逃逸昨李報告捕房請緝 
[法租界]  
　　拖延巳久○法商邵六前至公廨控稱周兆祥於前淸光緒三十三年間將平房及地托地保草愼生抵押銀三千三百八十八兩逾期不贖核計利息已有二千餘兩奉判交保限一月交銀利息折還一千一百零三兩詎迄仍挺押不理昨日原告又稱周逾限三次不能再任拖延求請拍賣如有缺少仍請追足聶讞員商之李副領事以該房地估計不値四千餘兩現格外從寛開釋出外再限二十四點鐘交銀如違將房地推抵 
　　追償房租○潘顧氏投廨禀稱上年有馮士賓與陳氏前來轉租房屋稱係夫婦詎係私姘被本夫報捕將陳氏捉獲解案訊詰馮在逃未獲被欠房租洋十六元無處可收房中所存木器衣服巳交捕房檢存求將各物給氏具領變賣抵租判候補緝馮士寳到案再行核辦 
　　抑鬱成病○華順卿闖入捕房胡閘形似痴　解送公堂請辦據供蘇州　口人因妻亡子故抑鬱成病供畢又手舞足蹈判送醫院醫愈再行資遣回籍 
來件 
[湖南籌餉局提封袁樹勛田產案]  
　　湖南籌餉局批（爲已捐鉅欵呈請取銷提封田產由） 
　呈巳悉爾伯樹勛亡淸時由上海縣令起家歴任大缺洊升蘇松太道宦裹巳覺可觀庚子拳匪之役與外人媾和賠欵數百兆均由伊一人經手各省陸績解滬之欵存放利息交付時收回折扣所獲至數百萬之多厥後五大臣出洋預購多金居奇金磅價漲又獲銀百餘萬迄至開府魯粤腰　纍纍統計所有無慮千餘萬金不獨湘人盡知且爲前淸言官所彈劾載在參摺覆案可稽旣擁此巨資平日對於湘中大公益事毫不熱心贊助此次反正恃金陵爲寃裘終老之地於桑梓利害若越人視秦人之肥疳亦大有輕棄舊鄉之意矣本局前飭湘潭分局函勸認捐并不答復現在軍需緊急不得巳將伊所開鎭沅典及湘潭田產提封所犧牲僅九牛一毛太倉梯米儘可悉數認捐以補前過茲據該紳呈稱巳將　沅典繳作捐欵請將提封產業之議取銷等語不思湘中首屈一指之富人一毛不拔直至封產提取始行認捐而又要求滅免由此以推中家以上之富人竟可不助分文矣以漠不開心之地區區財產久巳視同無物該紳亦何必代爲乞憐所請著毌庸議如果爾伯能認購湘中公債票數十萬　則將此田發還可耳此批 
[袁樹勛呈湖南都督文]  
　　具呈人袁樹勛爲湘中財產無　被封呈請　令交還以重人權而尊法律事竊樹勛於前月　胞姪思古　呈回湘繳納捐　　陳艱窘狀况並所以遲缴之原因開誠布公語晤　　自謂竭忠量力可告無罪不　胞姪蒞湘之日正籌餉局封提財產之時雖經胞姪具呈　實申訴乃該局漫不加察批斥不准昨由胞姪　批詞抄寄再三反覆求之事實按之法理究其影　所及利害之關係有雖欲　　　默而不能者輒爲我都督一詳陳之該局謂樹勛家資無慮千餘萬其所資以爲証者以賠欵生息一項爲最巨資賠欵交付始於辛丑季冬其時各省籌解常苦逾期借　　移時形逼迫陸續解到卽須　欵並無存莊生息之時日卽令偶 
有先一二日解到者亦以交欵限期有定錢莊倒閉塔虞無諭市面如何不敢悉數存放甲辰以後槪由商部派員經理以部中之權力嚴電敦促尅期照解隨到隨放無少延　然迄於辛亥前後凡七八年總計該部所入猶不過二百餘萬而謂樹勛兩年之内所獲至數百萬之多該局試設身處地平心而思果操何術以取盈乎賠欵四百五十兆兩本息分三十九年償淸載在約章盡人皆知乃謂賠欵數百兆均由樹勛一人經手交付是樹勛任内賠欵固已付淸此後績交之欵未交之欵不知更是何欵至於折扣之説尤爲聞所未聞將來應交賠欵尙多固不難於查察五大臣以兩次出發樹勛代購金磅僅作川資統計不達百萬何從居奇何從而獲百餘萬之豈利其爲傳聞失實又可槪見况賠欵用金之議樹勛嘗以去就力爭苟有因以爲利之心何至舍易而就難辭多而取少也魯粤三年淸白自矢苞苴無絲毫之染指公欵無纖芥之侵呑載澤挾索賄不遂之嫌意在羅織傾陷授意監理密遣員司反復搜求迄無瑕釁言官採忌者中傷之語仇家誣　之詞臚列多端勝章入告瑞徵查復亦多不實不盡卽如所稱湘省鹽錢各業不下數十萬金經該局詳細調查之後有無虚實巳可不辯而明在專制之時無可申理今日何日奈何復取顚倒是非之秦案爲左証乎該局又謂樹　不平日樹於相中大公　　　熱心贊助無論樹勛於學校灾賑及地方慈善事業固巳屢捐巨欵稍竭棉漙也卽如該局所云亦道德上問題非法律上問題固不得以此爲樹　罪該局又謂本局前飭湘譚分局函勸認捐並不答復又謂直至封產提取始行認捐等語尤爲怪　樹勛自去秋迄今始終未見該分局函件從何答復該局以陰層三月二十三下封提之命胞姪思古以二十五遞呈並將向君及大兒思亮致該局之函投遞函皆各人親律典契亦係由滬帶回斷非一日之間所能趕寄樹勛卽始終不認捐欵亦無封提財產之罪何　何　而必爲事後補苴之計乎且該局旣明明曰函勸認捐矣捐而曰認則非法定税則可比捐而曰勸則毫無强迫性質可知乃一則曰悉數認捐以補前遇再則曰能認湘中公債票數十萬則將此田發還又何其與勸捐之道愈去愈遠也湘省旣有財政司復有籌餉局以法理而論巳爲重　駢枝遇而存之亦何爲者就令軍需孔亟不妨多設一勸　機關然權限自有範團豈容任意侵越封提財產係對於犯罪者之行爲今提起訴訟者何人關庭審判者何地所宣布者爲何種之罪狀所依據者爲何頂之條文該局一切不顧而以無上之權力行之母乃潰司法獨立之提防乎共和國之人民其財產營業無不受憲法之保障民國新建憲法雖尙在　製然臨時約法固當然有效查人民有保財產及營業之自由載在臨時約法第一章第六條第三項該局寗不知之知之而故違之母乃犯立法神聖之尊嚴乎孫前總統令凡前淸官吏無反對民國實迹者其財產仍聽其享有日前袁大總統亦有保護人民財產令所以申誡之者甚周且至推兩總統之用心並以爲非是無以安輯吾民也該局置中央命令於不順反其遵而行之母乃妨行政統一之效力乎吾國公債之雞行固由於人民購買力之不强亦由於政府信用力之不足雖給與豈厚之利息明示正當之用途確定償還之方法猶慮吾民之無以應該局乃欲以嚴酷之行爲强迫而致之母乃愈以　公債前途之信用乎湘省本非財賦之區籌餉之艱難樹勛亦能曲爲之諒然樹勛財產只有此數大抵皆股票與不　產而耗於喪亂者又過半焉前呈所言蓋無虚語公債數十萬無論如何逼勒决非力所能堪儘湘中所有之資財爲充分之估計所値不過十餘萬兩又非現行貨幣可應急儒其所裨於財政者亦僅矣乃至不惜潰司法　立之堤防犯立法神聖之尊嚴妨行政統一之效力　公債餉逾之信用以取快於一時甚非所以愛國家計久遠也鳴呼晚淸之時公私財貨凋敝極颖公家帑　固巳如洗藏於民者能有幾何起義以來百業停廢軍餉之所消耗兵　之所摧殘更不知其紀極保民者若不裁汰軍隊力節浮冗恢復秩序關劑金融使工商之氓咸復其業奬勵儲蓄滅輕擔負以休養生息之而猶以捐輸爲名行駿削之政吾恐膏血旣竭死亡隨之莊嚴璀璨之中華民國其不可以五稔矣該局與樹勛無私嫌故樹勛亦不敢引爲私怨惟是求之事實旣如彼按之法理又如此權衡於利害之輕重實不能非道以與人是用忘其費詞謹爲該局進最後之忠告且重人權尊法律亦我都督所有事也惟以大局爲念迅飭該局　所封樹勛各項財產悉數交還　不致吾湘爲破壞共和之先　幸甚幸甚須至呈者 
 
 

Page 8

 
 
   
 
 

Page 9

 
 
自由談 
游戲文章 
[拍馬先生贊] [  愛]  
　　先生之法遍地通行心花怒放盛氣驟平旣欺昏暗亦侮賢明脅肩諂笑軟语低聲任他駡鬼算我成精夤緣爵位弋取功名無堅不破無事不成隨時施用到處歡迎厚顏三尺得利一生倘精此技財帛豐盈 
[吹牛先生贊]  
　　嗟嗟闊老大海無邊金廿四珠腹九千良田壞接大厦雲連總統換帖都督執鞭夜眼百美日食萬錢情天可補恨海堪塡使神開路役鬼搖船薄看皇帝不羡神仙若狂若夢胡帝胡天焚香頂禮衣缽始傳西洋镜裹保你不穿 
[秃頭傳] [  吳德涵]  
　　秃頭不知何許人也亦不詳其姓字因頭秃遂得名焉共和告成剪髮令下秃頭身易西洋裝手執衛生棍過其友曰我固老革命也辮髮早己除去矣言時意洋洋得甚一日其友約往昇平樓綴茗羣雉咸來秃頭故　之有某妓玉人也秃頭見之謔益　鴇母要其住夜秃頭僞應之鴇母復奪其帽以爲脅詎帽甫脱而秃頭現鴇母則笑而擊其頭曰何上下之顚倒也舍而去一時座客笑聲大作秃頭面熱耳糽不能自解其友乃拉之去不知所終 
海外奇談 
[瘡中有人] [  頌斌]  
　　巴黎迤東十餘里斯得台村有一商人名活來篤司者其妻於一千九百十一年正月十八號產一異兒當其呱呱墜地時即見其腿上有微紅腫核爾後纍然墳起日大一日至今年二三月間竟臃腫不堪形大如碗不知者羣疑爲瘤乃於五月二十四號送入巴黎公立醫院醫生卽解剖之竟於瘡中獲一小人五官四肢無一不具但微覺模糊耳據醫者謂此事無足大異蓋此係雙胎之兒其毌得胎時偶一不愼彼胎併入此胎皮肉中以致不能發育遂成怪象云 
尊聞閣詞選 
[和天白新諸將步原韻] [  李生]  
　　戰鼓喧　　客行年年樂府唱西征蜀江煙雨空留恨名士風流幾見卿望帝春深啼杜字殘魂目冷戀　城傷心三峽依然在萬古惟開逝水聲 
　　一片旌旗出武昌隔江　火正倉皇遲遲鞍馬新　帥諸　風雲　戰場回首河山人未老多情兒女涙沾　勸君莫問封侯事寂　春　畫正長 
　　金陵一别久無家馬上西風度歲華故劍飄零　　夢朱樓縹渺走香車江由有涙悲亡國歌舞何人唱落花　竟新朝多雨露春　無復怨琵琶 
　　　山處處起烽烟羽檄紛馳奏九天大漠無人　戰馬孤臣有恨託啼　空聞金鼓來交塞終見　　出漢川遠望長安春樹晚王孫淪落有誰憐 
[苦雨] [  息影廬]  
　　潤到鶯　涼　　　憲外竹蕉音脆滴碎悉心人在小樓深處看流盡新綠無多更吹盡落紅無主一聲聲　亂詩魂杜鵑枝上涙如許西　曾約載酒惆悵踏靑過了芳期都誤門掩梨雲入夜帽與　之不相宜[  鈍根]  
此情尤苦那堪是幾點空階帶幾點斷　　鼓正陽台夢也難憑剪燈聽雁語 
[高陽友寄人約游徐書畫會歸途成作鈍根瘦蠂兩詞擅] [  鏡笙]  
　　一帶江光千門樹色倚闌人倦雙　輕欵荆　整巾忙下危樓蕭曹辛苦　秦　視吾　淸福　儔儘嬉游能底鞭絲道上驊驑� 
餘生不慣繁華住也布衫　帽逐隊消悉水竹名園阿誰提奬風流　懷不論滄桑迹怕烟雲過眼旋取且勾留唐宋齊府郭李同舟 
心直口快 
　　某甲爲縣知事出入必以衛兵二十餘人自隨或問之則曰余防暗殺也嗣是人雖不問而甲亦必變色相告曰余防暗殺也余防暗殺也一若暗殺二字足以增高其尊貴之身價者 
　　暗殺黨聞之大笑曰割鷄焉用牛刀若苟不利於民逐之可耳何必殺卽欲殺之單刀直入可耳何必暗殺且屬目當世宜施暗殺之大民賊多矣又何暇暗殺汝 
　　某甲聞之暗忖曰　　明知無暗殺之價値然不得不故作防衛狀者實欲人知余爲當今重要人物耳[  鈍根]  
　　讀諸葛武侯出師表而不哭者是謂不忠讀李密陳情表而不哭者日謂不孝今吾同胞見國民血書而不哭者是謂凉血 
　　剪辮所以圖便今有一般少年將額上之髮分捲兩邊膠飾光澤若婦女之兩髮然日較諸有辮者反覺不便矣 
　　欲治其國者先齊其家今國家專制雖除而家庭專制如故吾哭吾願拜倒於烈女俠妓之裙下若彼糊塗國務員則彼雖拜我我亦不　受之矣[  弱霸]  
滑稽談 
[某書獃] [  立三]  
　　某書獃新婚弟一夕見新婦己睡揭帳語之曰男女居室人之大倫也汝知之乎婦羞澀無以對乃去之書齋宿數日婦歸寗以告父父曰伊再言當以不敢請爾固所願也對乃歸某果揭帳語如前婦以父語對某曰非不悦子之道力不足也如之何則可踉蹌竟去 
[聾子與啞子]  
　　一聾子見人每自諱其聾一日與啞子遇因欲以不聾自鳴也謂啞子曰聞君善歌曲曷爲我一唱三歎俾聆高山流水之調啞子點首應之而素知其聾乃掉首橋舌僞作發聲狀旋戞然不動聾子拍手贊暵曰妙哉此聲也 
小説 
[神怪小説鼠王] [  龍]  
　　余家多鼠出則成隊畫夜無間然從未毁損一物故亦不加以干涉 
　　某日午後余閉目靜坐方有所搆思忽聞鼠聲啾啾陸續自仰棚中緣柱而下約計十餘頭羣集於室隅跳躍不已余諦視之則隅置直口藝二藝高各二尺外甚光澤中貯油燭余恍然悟知羣鼠將竊余之燭然默計藝高無從竊取於是凝神以觀其變 
　　時羣鼠或靜或動若互相計議繼忽一鬨而散余竊笑其計之窮詎余目纔閉而鼠聲復作十餘鼠扛一巨鼠蹣跚而下旣至壅旁巨鼠伏而不動自首至尾約長二尺餘毛作焦黃色余大駭然欲覘其異仍默　作聲 
　　未幾君鼠爭撫巨鼠或弄其首或弄其背或弄其足或弄其尾巨鼠乃動以兩足扒甕底之泥須臾成一巨穴羣鼠乃扛開巨鼠趨至甕後力撼之甕遂倒地紛紛啣燭去余喜其計之工點頭笑不己忘其失燭之可惜 
　　詎一甕旣盡復趨一甕余乃大怒躍然起曰鼠輩不知厭足我當盡殺之羣鼠駭而逃龐大之鼠則仍伏而不能動余乃詔余妻以練鎖巨鼠戲謂之曰若還余燭余赦若命 
　　人聲旣靜羣鼠復至撫弄巨鼠如前爭噬練練堅不能斷怏怏而去余大笑不己 
　　噫異哉余笑未休而羣鼠已啣燭至紛紛擲諸甕側余大奇異乃又喚妻縱巨鼠妻欲撲殺之余笑曰可以人而失信於鼠乎練旣解羣鼠復扛之去余妻曰彼巨鼠其殆王乎否則何出入必以輿余戲答之曰或係長官亦未可知余妻曰否否世之長官當急難時皆割鬚鑽穴以逃今巨鼠坦然故可决其爲王也余笑頷之然彼羣鼠能解余言還燭以贖巨鼠則誠異事彼世之甘心爲賣國奴者豈鼠類之不若耶 
[矩篇滑稽龜與鶴] [  炎]  
　　龜與鶴同以壽名鶴皎皎而龜齪齷故人多善鶴而惡龜龜疑鶴之短己於人也銜之次骨 
　　有麟來遊鳳凰招飲毛蟲甲蟲羣集龜亦蹣跚而至時鶴爲招待以龜嘗曳尾於塗中也恐汙翠羽之稱乃置龜於末坐席之褥爲牛毛龜愈銜之 
　　一日鶴方邀遊　苑回有小鰲啣柬至折觀之龜文貝錦光怪陸離言嘗受鶴辱己遍發傳車於毛介兩族於某月某時假水族會舘開談話會與鶴辦論云 
　　是日也天朗氣淸惠風和暢鶴乃振刷翖羽凌風而去倐忽至焉金釘浮漚宛然閥閲招待員導鶴入户至一廣大之議會堂長案數十方介毛兩族分而坐己達百餘輩鶴一一與之點首就次而坐龜見鶴來頓觸前怒伸頸出殼絮絮與鶴辨 
　　鶴以龜鬼崇之行爲太多雅不欲與之揭破稍示其略暫留餘地冀龜自悔龜殊不之悟更以鶴訐其陰私遽前擊之以嘴鶴故長喙善啄惡龜之不知足也隨其頸之俾縮時還啄之適中要害 
　　龜爲鶴所啄狼狽不堪欲哭不能欲訴不得遂大施運動將頭縮向肚裏去假圓圓之團體以當其衝而己在其内部慫恿將以仇鶴 
　　鶴以針鋒相對者乃强出頭之龜嘴非團體也遂表示己意以謝之團體與鶴遂敦睦誼如初而龜愈以齪齷著 
　　惟水族某蛇與龜有密切關係經茲搗亂後猶時與龜往來且增熱度焉 
 
 
 

Page 10

 
 
   
 
