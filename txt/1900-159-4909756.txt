# 1900 - 159 - 4909756

 

Page 1

 
 
[嚴究招徭] [  申報館主人啓]  
　　本館前曾招人采訪英美租界事宜兹巳選定一人暫行試辦乃聞有朱文標者妄謂本館新訪事人雇伊爲夥日在衙署及茶坊烟室大言炎炎但本館定章各租界采訪之人務必親身從事萬不准有雇用夥友名目并禁倩人代繕或代送主筆房敬告滬上諸君如有藉事招摇自稱申報訪事人夥計者卽係匪棍隱戤無論有否訛詐需索情事請卽告知本館或扭送前來以便解送到官盡法懲究毫不株累請勿懷疑倘訪事之人果在外私雇夥計一經查出定將正身立卽斥去决不姑容也此布 
[廣學會精輯中東戰紀本末三編每部一圓李傅相歴聘歐美記九九新論各三角半新學彚編八角翻刻罰懲]  
　　中東戰紀初續編售出萬餘部美不待言今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官書華使美使電報作和戰定論條約公牘作戰後關鍵中西論議作和後箴言是皆林樂知進士蔡芝紱　君之　心結撰中國久安長治實括於此四十萬言其與　續編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也懲前毖後安内和外苦口良藥斷推此書○今　本題所開新書及會中各書悉在椹盤街廣學會總局及美華書館等處出售圖書集成局代啓 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業巳告成用上等潔白連泗紙印釘裝成六十本外加裾木箱每部售洋十二元海内有志之士欲講求經濟學問　則此二書不可不備并請認明封而後有二林齋校本庶不悮購仍存上海文瑞樓蘇州綠蔭堂蕪湖河南文苑山房諸君就近選購可也此佈 
[嚴懲匪棍說]  
惡棍張掌華因戳斃張永林一案於去年七月由前署上海縣王欣甫大令拘獲訊明申詳上憲發配溧陽到配甫一月卽逃回滬上依然怙惡不悛嗣與馬裕春爲仇將馬之雙目挖去繼又紏同魏月卿小連生鶴生毛毛等與傅姓奪充美孚火油池工頭開槍轟擊悮將魏月卿擊斃兇惡不法殊骇聽聞其餘訛詐傷人之案尤罄南山之竹書不勝書邇因惡賃巳盈被包探拘解英美租界公堂讞員翁笠漁直刺略訊情由移送上海縣署縣主汪瑶庭大令訊明口供以其罪大惡極情難輕恕特命裝入站籠令差役舁出遍遊各城門然後置死一時往觀之人歡聲若雷無不鼓掌稱快執筆人曰噫有是哉地方官懲辦惡棍之法其殆以此爲最善哉夫治亂民用重典前聖之遺言也一路哭何如一家哭昔賢之明訓也子産治鄭而用猛武侯治蜀而用嚴尤名公卿因地制宜通權達變之微意也滬上自中外通商萬國梯航於焉畢集居民稠疉密若繁星於是羣不逞之徒萌薛其間肆其敲詐之方行其欺騙之術甚至强姦婦女越貨殺人羽黨日多兇燄益熾良民畏其報復不敢輕於發端蠧役結爲奥援且復爲之掩飾光天化日之下任令豺虎横行良懦之民何堪受此荼毒猶憶内申年今出使大臣吕鏡宇星使備兵海上拘虹口巨棍張桂卿到案訊實予以就地正法當時匪黨爲之肅然淫惡之風藉以稍歛乃不數年而畏懼之心巳澹兇殘之燄又張到處結黨尋仇不復知王法爲何事苟不及時嚴辦則恣睢暴戾閭里其何能安故愚嘗謂慈祥愷悌之說祗可施之於偶被牽涉之平民若兇惡棍徒必須立于嚴誅始足儆兇殘而昭炯戒所慮者律文簡略往往若輩所犯之罪核其情而萬難可恕者按之律而非所必誅故有州縣旣定讞詞而督撫駁之督撫或旣批准而部臣又駁之輾轉遷延坐令累月經年仍不能將若輩明正典刑爲懲一儆白之舉於是查敢有爲之地方官凡遇開設臺基之惡嫗與夫淫兇素著之棍徒一經逮案審實或立斃杖下或裝入站籠蓋所以濟法律之窮而寒匪徒之膽也惟二者之中以站斃爲尤善蓋斃之杖卜非不足以大快人心然事惟取决一時未必能家喻户曉且恐此端一啓有司之性情暴戾者或將草菅人命以此爲藉口之資其流弊亦不可不慮若裝入站籠則通衢大道之中萬目睽睽任人觀看受害者於焉快意濟惡者因之寒心迨至通國皆知盡人欲殺然後置之死地則情罪允當必無寃抑之虞是則事雖近猛厲而情可原迹雖近擅專而意則正竊謂此法行之於滬上匪棍縱横之處固宜行之於今日法令廢弛之時爲尤宜是非降暴安良至妙之術而爲有司者必須仿效者哉今者張掌華之事旣巳盡法嚴懲昭昭在人耳目矣匪人顧阿六强姦婦女一案亦經前署縣篆之戴子邁明府訊明錄供通詳上憲禀請就地正法刻雖未奉大府批回然似此惡跡昭彰諒不至過作慈祥恩施法外他日爰書旣定梟首巿曹爲之黨者當可觸目驚心而兇燄藉以稍息豈非所傷者小而所保全者大哉吾願有理刑之責者權衡其間幸弗效婦人之仁而令淫兇不法之徒因之接踵而起也 
[本館接奉電音]  
　　昨日午前京師飛電傳來上諭一道敬謹譯登○五月十五日奉上諭刑部左侍郎著景澧補授所遺理藩院左侍郎著那桐補授欽此 
[西兵剿匪]  
　　昨日天津來電云本日泰西各國陸軍行至離京不遠之處見義和拳匪潛將鐵路掘壞遂相約開槍轟擊拳匪不及逃避致被擊斃五六十人傷者不計其數 
[慎重江防]  
　　金陵訪事友人云沿江一帶散勇甚多往往勾結土匪擾害閭里近更謡言紛起哄傳義和拳匪黨臬北而南人心惶惶頗爲不靖兩江督憲劉峴莊制軍綢繆未雨除通飭標防營伍一律加緊操防外並檄令水師叅將陳叅戎巡察長江上下究竟有無匪類擾害商民叅戎捧檄後卽於月之某日督率師船巡行江上得此軍威荼火或者居民可安堵無虞乎 
[弭患無形]  
　　宜昌訪事友人云前者湖北安陸府屬當陽縣土匪欲與教堂中人爲難旋經地方官訪悉此事實由嚴大燦起意飭捕嚴緝被逃未獲旣而匪黨郭和尚曹賢潰紏同觀音寺匪徒張召一及南漳縣刀匪某某等約期至裕溪河焚燬教堂裕溪河匪徒晉世金允爲内應事爲駐紥彼處之某營管帶陳千戎善所聞商諸外委彭弁竭力保護又苦兵力甚單不敷布置乃分出勇丁十名駐教堂左近另派十名分投偵察一面飭地保密禀當陽縣主某大令請移營調勇前來協同辦理居民鋪户亦練成團勇三四百名戒嚴以待千戎調出百餘名每十人爲一隊分駐各巷口而另派數十名來往巡查不意匪黨巳早得信相率匿跡潛蹤千戎恐若輩起滅無常後患難測巳據情禀請宜昌鎮總兵傅鎮軍派兵防守矣 
[示禁謡言]  
　　武昌彩訪友人云邇者鄂省匪人迷拐幼孩之案層見迭出居民咸有戒心羣不逞之徒更乘機 
 
 

Page 2

 
 
妄造謡言互相煽惑巿中有虎衆論沸騰湖廣總督張香濤制軍聞之深恐釀成禍患特會同湖北巡撫于次棠中丞出示曉諭略謂武漢等處近有拐匪匿迹疉經嚴飭府縣　法杳拿業將拿獲拐匪置之重典惟聞民間謡言四起謂匪徒迷拐幼孩皆係鐵路洋人主使此等不經之語顯係奸民憑空揑造若不嚴行查禁誠恐釀成釁端爲此示仰闔省軍民人等一體知悉爾等須知鐵路係奉旨建造派有文武員弁沿途照料洋人雖司工作亦係中國所雇况查核拐匪供詞並無一語牽涉外人其爲誣揑不問可知切勿輕聽謡傳受其煽惑等語似此剴切曉示想浮言可期漸息而奸民當技無所施矣 
[蘇垣大閱]  
　　蘇州訪事人云江蘇巡撫憲鹿滋帥奉命校閱蘇省水陸各軍擇期本月十六日先就省垣簡校撫標陸營是日天未黎明各營管帶均拔隊至北寺大校塲俄而藩臬以下文武官員次第鳴騶戾止天方破曉滋帥命駕遥臨各官迎入演武廳小憇旋卽升座中軍官傳令各營如法操演其中惟某某二營仍照舊法其餘悉仿德國陸軍規制至午後雨師稅駕滋帥遂與各官分道回轅聞十七日校閱水操十九日秉節出省 
[尚衣受篆]  
　　金陵訪事友人云新任江寍織造祥少農尚衣煜於前月二十七日接篆後前任增尚衣卽屏擋一切北上覲　　光聞起節之期巳卜於本月蟾圓之後矣 
[捉賭訛錢]  
　　蘇州訪事人云閶門外新橋灣居民熊姓家於上月二十八日邀集親友祝嘏稱觴入夜諸親友團坐作葉子戲事爲附近著名流氓綽號小銼刀者所聞商諸近處汛兵慫恿汛弁王千戎排闥入室捉賭一面由小銼刀紏合流氓十餘人手執刀棍從而和之將諸親友身畔洋銀四五十元悉數攫去千戎臨行令地甲將一干人小心看管當夜地甲卽向熊詐得洋銀一百餘元越日事爲城守營章叅戎訪聞立卽嚴行查辦一面移請吳縣田大令飭差拘地甲究懲 
[三潭玩月]  
　　杭州訪事人云某日湖墅船捐局督辦兼理保甲事宜何大令飭丁赴各憲轅禀報丁憂所遣船捐差由藩憲惲菘耘方伯札委候補縣金大令甌辦理臬憲榮伯衡簾訪復加札兼辦保甲大令趨轅謝委後擇於五月朔日到差任事○每届端午各衙署差役輒向居民鋪户索取節包趙展如尚書陳臬浙江時以若輩滋擾民間實爲地方之害嚴加禁止此風遂衰今歲臬憲榮伯衡廉訪查照成案飭保甲局會同地方官認真查察猶恐差保扶同隱匿特責成各叚又武分巡自五月朔日起至端午日止逐日帶同勇相巡緝大街小巷毋得虚行故事僅以一紙文告塞責○近來天時炎熱穢氣薰蒸清道局總辦史别駕軫念民生爰於五月朔日起每叚添雇人夫二名隨時打掃并傳諭居人不得將垃圾抛棄以免疫癘叢生 
[月湖漁唱]  
　　寗波訪事友來函云署理浙江提督余瑞廷軍門於本月十三日七點鐘時乘超武兵輪船出洋巡歴寗郡文武官員均往江北岸碼頭恭送柳營各健兒則站隊擎槍以中敬意○天時亢旱四鄉河水乾涸舟楫難通田内禾苗大半黄萎未知碧翁翁何日得沛甘霖以抒民困也○甯郡好事之徒倡議於本月二十六二十七等日迎賽關帝會先於十一日起向居民廣集貲財以供揮霍事爲鄞縣徐大令所聞以其迹近招摇立傳甬東十圖地保到縣諭令將巳捐之貲照數歸還一面再行出示禁賽 
[蜃江泛碧]  
　　温州訪事友人云上月二十八日天氣晴明南塘太隂宫演劇酬神觀者人山人海不意申酉之交烈風迅雷飛沙走石俄而霹靂大作有七人同時仆地須臾五人復蘇惟兩少年則巳殛斃戲塲上某老旦聞聲朱措呆若木雞越數日驚魂尚水定也○有何寳欽者向在縣署供役前月杪因與湯管帶部下勇丁某甲滋閙被縣主斥革本月初一日復代閩人某乙作抱呈至鎮轅其禀巡捕官止之何遂盤踞巡捕房拍案大閙適中軍胡參戎在官廳查悉情由飭勇扭送縣署禀請訊辦 
[珠江簫鼓]  
　　廣州訪事友人云日前稅廠巡丁在龍江鄉渡船上搜獲未經報稅之士絲十五斤旋又至杏壇鄉渡船上搜獲圭絲三十斤因禀知廠中總辦譚大令從重罰鍰旣而大令出示曉諭曰照得現在新絲上巿繞越走漏之弊事所難免巳飭本廠水勇認真巡緝誠恐有外間不肖匪徒冒認本廠巡勇招摇生事蓋　衣等件皆可僞造殊難徵信第果係本廠之勇一經緝獲走私絲斤自必將人貨一併帶至廠中聽候辦理蓋本廠現在花紅甚重廠勇斷不肯得賄賣放若中途得賄釋放則爲假冒無疑惟此等假冒之人旣非本廠勇丁亦無從拘究祗得任從商人或街坊就近隨時辦理本廠決不過問爲此特示○傅區二土匪之黨近因官軍緝　緊急逃往鶴山縣境各鄉至前次投誠之李奀公昭雖巳弋獲匪黨多名尚無大功可紀近聞鶴山龍品墟此輩頗多爰率勇丁一百餘人前往襲擊大破之獲匪十九名丙有李姓源姓温姓三名均係著名頭目刻巳一律解回海口行營禀請鄭協戎訊辦矣 
[交甫遺音]  
　　漢口訪事人云日前漢口某洋行買辦某甲家失去巨資疑係縫王某乙所竊嚴加詰問妄用私刑之無可如何歸訴其兄某兩不意丙卽將其弟置之死地奔投夏口廳署報請雪寃廳主陳少石司馬准之刻巳委員相騐矣○漢鎮石窑帮附近有聖公堂者西人傳教之所也某日忽有匪徒撬門而入竊去各物所值不貲堂中司事楊月坪繕單報請夏口廳陳少石司馬飭捕嚴緝特未識能完璧歸趙否也○漢口邇來拐案迭出業經施太守出示曉諭謂能捉獲送官者賞銀二十兩復經督撫二憲會銜出示方謂匪徒可稍稍歛跡矣不意數日以來武漢三鎮拐匪依然猖獗失孩之事耳不絶聞漢陽鸚鵡洲居民某甲家及武昌草湖門外居民某乙家先後失去掌珠幸卽將拐匪拘獲處死旣而購地局委員莊某之長子年僅十二亦入匪人之手偵騎四出蹤跡杳然嗣經人查悉拐匪送官究治而將莊子送還其家莊大喜立賞洋銀二百元至拐匪則擬用木籠站斃云 
[江右采風]  
　　南昌訪事人云江西袁州吉安臨江瑞州各郡皆産硝磺土人每運至省城銷售上月南昌硝磺總商稟稱近有不法刁商私販硝磺夾帶偷漏查係瑞吉袁臨等處或將硝磺藏諸米榖以及紅橘　　之内或用竹簍裝儲以牛油米糖蓋面或藏入甕中以鹽菜汾酒揑飾甚或雇魚船糞船裝載過卡種種巧詐不勝枚舉且有奸商執外省照票販運來江實與本省定章相違懇卽出示查禁當道俯如所請業巳曉諭通衢矣○日前江西提督學政李大宗師按試瑞州暫就江干檥棹舟子因經旬無事登岸遨游某日麕聚省垣某烟館中領略烟霞趣味正當采烈興高之際忽思作杜牧之冶游又以人地生疎苦無蝶使蜂媒爲之招引乃命烟館中人代覓解語花數枝以慰寂寞烟館主以不便爲辭舟子大怒始而漫駡繼各揮拳毆傷烟館中人兩名飛奔而去一時哄動多人擁至江干尋覓兇手事爲地方官所聞馳往彈壓以爲從此可風平浪靜矣不料黄昏後復有多人尋至船上覓兇手未得乃順手擊毁各物以洩其忿地方官知之星夜禀明宗師宗師諭令照例懲辦地方官乃提到舟子八名略加詰訊當堂開釋六名其甲乙兩首犯押候烟館受傷人若痊始准釋歸否則須照例擬抵 
[金焦請翠]  
　　鎮江訪事友人云時交芒種二麥巳一律登塲惟三月中大雨浹旬以致收成未得十分豐稔聞之鄉農云極瘠之田每畝只收四五斗膏腴者六七斗現在洲圩潮田新秧早巳揷齊惟鱗隰鳩原未得甘霖農民尚切雲霓之望耳○前者新湘全軍統領陳宇山軍門赴金陵禀見兩江總督劉峴莊制軍面陳要公事畢卽於月之初九日乘平安官輪船遄回防次麾下各營官均赴江干迎迓如禮○月之某日有某甲者携洋銀百餘元赴揚州某號交兌行至六濠左近突遇緑林豪客數輩手持白刃盡劫所有而去甲係　壁某錢店所雇工人突遭此變忿不 
 
 

Page 3

 
 
欲生竟欲效屈大夫懷沙故事幸旁人竭力拯救得卽返魂吁行路之難如此有緝扭之責者其亦有所聞否○本月十三日俗傳關帝誕辰實則壯繆侯盡命之日也郡城各業捐貲假廣東會館演劇二日以答神庥檀板聲中萬花齊放西園公子南國佳人油壁香車如雲如水水陸總巡周錦堂都戎恐匪徒乘間滋擾督率差勇四出梭巡至日薄西山始策騎而返 
[禀演洋龍]  
　　每届分龍日滬城及南巿各洋龍必赴南校塲演試吸水噴射之法本月二十日適届分龍同仁輔元堂董事曹寄耘先期約集各鋪洋龍董事禀請蘇松太兵備道俞晉珊觀察松海防同知劉乙笙司馬上海縣汪瑶庭大令親臨察看並將洋龍部署整齊以備届時會演 
[賢辭讞政]  
　　戴子邁明府綰上海縣篆時禀請大憲札委吳端甫明府襄理讞政及明府交卸後新任縣主汪瑶庭大令擬仍舊貫以收駕輕就熟之功吳明府以年届八旬精力未逮堅辭却之想襄讞一席須另易賢能矣 
[禁約駁船]  
　　欽加同知銜特授上海縣正堂加十級紀錄十次汪爲出示嚴禁事案據木船慶安公所職董干長華禀稱竊職前由木商金裕順等公舉慶安公所董事禀准出示承辦邇緣沿浦新築馬路大小駁船排列浦江異常擁擠每遇木船到滬卸貨紥排賀駛近岸彼等駁船任意停泊阻碍水道撐排水手或將無人空船代爲移泊彼等同帮聚衆滋事卽如本月初九日有同椿木行新到之金豐利木船亦因撐排攏岸駁船不肯讓擋起釁竟將豐利水手吳阿新等毆傷當由善後局解送憲案騐訊諭是在案現在該駁船央出帮頭來所服禮故職力勸木船就此息訟查各木行木船到浦停泊必與行家相近方可卸載分紥木排撑送到岸似此駁船阻碍動輙毆打防不勝防禀求出示嚴禁並移請善後局派捕前往彈壓等情到縣據此除批示並移請外合行出示嚴禁爲此示仰浦江駁船人等知悉自示之後遇有各木行木船到浦卸紥木排撑送到岸之時應各避讓如敢不遵仍前爭毆滋事一經禀告立卽提案究辦勿謂言之不預也各宜禀遵毋違切切特示 
[爭觀站犯]  
　　惡棍張掌華屢犯命案由某包探拘獲解請英美租界公廨讞員翁笠漁直刺略訊口供移解上海縣署迭經新任縣主汪瑶庭大令研訊錄供通詳上憲旋接批回著將張裝入站籠遍遊各城門然後致死昨日舁至南巿江海關前示衆一時男女雜遝爭先快覩擁擠不堪十六鋪巡局委員及捕頭派出勇丁巡捕前往彈壓以免閒人滋生事端是日租界中西人亦絡繹往觀或有携照相器留其小影者亦可謂好奇之至矣 
[判令佈施]  
　　前日游方僧某在本城金家牌樓附近瞿姓門前趺坐蒲團朗宣佛號窺其意蓋欲向之募化也瞿厭其梵唄聲喧擾人清興飭人逐之僧出言不遜忘却大雄氏法戒頓犯怒箴瞿遂擊毁其木焦扭至巡防西局轉送保甲總巡局請傅辛崖明府訊核明府研訊之下判令瞿給僧洋銀十元驅逐出境夫佈施之允不允是在檀越之佞　與否未能强也卽碎一木魚亦所值無幾今乃判給洋銀十元如明府者殆諺所謂不看僧面看佛面者歟 
[嚴懲誘賣]  
　　日前蘇阿春扭朱仁生至英美租界公廨訴稱此人誘拐小的之妻周氏求卽究追讞員翁笠漁直刺准之晚間升堂研訊蘇供小的係本邑人年二十有七家居蘇家角妻子周氏年二十有一四月初八日朱至小的家中謊稱伊與小的之岳家鄰近岳母患病甚重囑伊接妻子回家小的信之不料嗣後杳悉妻子並未回家知遭誑騙四處偵尋杳無蹤跡今幸與遇向之盤詰言語支吾爲特扭案請究朱供小的年二十有二向當執鞭之役與蘇妻周氏素有往來當日擬薦周氏往某繅絲廠工作途遇沈榮林起意價賣遂串同蘇州阿四領至江灣賣與不知其姓之唐唐得身價洋銀三十元小的　分得四元今願將周氏交案尚乞恩寛直刺喝令重責二千板還押令差役帶蘇指提沈榮林蘇州阿四到案一面移文寳山縣提唐唐及周氏到案復訊核辦 
[移請緝贓]  
　　浙江錢塘縣某大令移文上海縣署内開爲移緝事案據家丁梁升禀稱家主徐鑫居住吉祥巷地方於本年二月二十二夜五更時候被賊竊去衣飾洋銀等物開單叩請嚴緝據經飭緝未獲兹據職員徐鑫以賊贓日久無獲深恐遠颺　濱變賣贓物禀請移請等情前來除批示外合應備文移緝爲此合移貴縣請煩查照希卽選派幹役查緝是案贓賊務獲解究幸勿稍稽望速施行云云縣主汪瑶庭大令披閱之下巳派捕恊力緝查矣 
[上海縣署瑣案]  
　　金氏女向習摩西之教守貞不字前日浼某教士函送其姪孫金如卿至縣晚至縣主汪瑶庭大令升堂研訊金供小的父母均故家境蕭條意欲將祖遺姑田産出賣與人祖母不允並無違忤事情求恩鑒宥大令謂爾必因浪費所致遂派差押送新北門外天主堂交某教士收管如須管押准卽帶回○巳閉森泰米店主羅廣文扭張舸琴楊洪生劉雲生至縣請追賠欵大令研訊之下羅供去年九月出貲開設森泰米店用錢四品執事葉姓管樣米今年正月初四日忽然逃逸查悉錢私收客帳洋銀七十三元葉一百餘元因錢係張作保葉係劉楊保薦是以扭送案下求卽責令照賠張劉楊同供聞錢葉均在滬上並未遠颺并聞主夥尚有别情須到案訊供方能水落石出大令飭一併交差收管俟尋獲錢葉二人理明禀復 
[南巿捕房紀事]  
　　昨日上午有張配琴者至南巿董家渡萬象春麫館果腹泊食畢給資缺錢二文致與櫃夥馬照生口角毆適爲某號巡街捕所見一併拘入捕房未幾卽由屋主某姓保出○前日有劉鑑明者由滬北雇某號東洋車至南巿新馬路肇嘉浜橋左近下車忽失去金對時表一枚昨日開具失單投捕房報請查緝捕頭允之 
[美租界捕房紀事]  
　　前晚某西人醉容可掬行至百老匯路指手畫脚滋閙不休被某號印捕拘入捕房捕頭令押候至酒醒時釋之使出○昨晨小竊某甲混入裏虹口某姓家竊取衣服若干件携之而出適爲包探張阿五所見拘入捕房捕頭令押候解送公堂禀請讞員翁笠漁直刺訊明懲辦○昨日甬人王阿法洪金福在西華德路索取欠欵以致互相扭毆某號巡街捕見之一併拘入捕房捕頭以釁起細微令各押丐牢半日以儆 
[跋華英地理問答]  
　　西人重視輿地之學山川都邑風土人情童而習之必詳且盡蓋以奉使修好航海經商苟不了然於心目間未免一出門卽迷所向也商務印書館主人有見於此特覓得英國某名士所撰地理志譯輯成書又恐初學未易問津爰設爲問答之詞俾淺近而易於通曉學者由是而窮其原委精益求精則字内五大洲不難示諸掌上彼張騫乘槎馬援聚米古人豈得專美於前哉昨承以一編見貺爲綴數語以表欽遲 
[公司帳略]  
　　公信洋行來信云西歴五月十九號爲士干的士祐能拿臣那而火險公司第七十五次在英倫聚議之期計所得火險保費共英金五十四萬一千九百九十一磅賠欵共英金三十七萬三千三百六十五磅除派股息一分六釐及補采銀一釐半外實存英金二萬六千零零六磅滾入明年帳内所存公積欵共英金四百九十七萬四千八百九十磅 
[錦標誰奪]  
　　西人蔡約瑟向在新金山經理彩票事宜兹就滬上分設公司名曰太德山其貲本皆在匯豐銀行存貯華歴七月初六日爲開彩之期欲悉章程請觀後幅所登告曰 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[除道路]  
　　杭州訪事友人云浙省清道事宜前由兼署臬司正任鹽運司世振之都轉委候補通判史别駕經理力籌鉅欵存典生息以充經費所有商民捐項一律豁除兹者撫憲劉景韓中丞復札委臬運兩司督辦本月某日臬憲榮伯衡廉訪會同都轉出示曰案據總辦清道局委員史倅悠祿稟稱卑職奉委辦理清道數月以來勉力從公商民尚無怨言惟事務紛繁易滋物議與其事後補救何如先事綢繆所有窒得之處謹爲憲臺陳之查省城街巷多至四百十餘處一人之耳目難周設有打掃不到在知者以爲偶疎查察而不知者遂謂苟且塞責其難一也非令商民隨時通知不可局中所雇夫役六十餘名孰勤孰惰未易周知難保無懈怠之人將所擔垃圾傾棄半途是清于此而污於彼易爲人所指摘其難二也非責成巡局嚴加查察懲辦不可至民間傾棄垃圾在體諒者固不乏人而無知愚民往往恃有清道夫役代爲打掃遂將菜葉污物沿街抛擲遂至前穢甫清後污復積其難三也非諭令民間將垃圾等物傾棄桶中不可以上各條謹就管見所及禀請憲臺核奪并祈會銜出示曉諭俾衆咸知而免遺誤等情據此除批示外合行出示曉諭諭爾軍民人等一體知悉嗣後如有打掃不周等情卽由該商民知照局中以輔局員之不及所雇夫役工食本極從豐并由該員親自給發並無尅扣充是役者自當奮勉從公毋稍懶懈如有將垃圾中途抛棄者卽由該委員查明嚴加懲責以一事權至民間傾棄垃圾必須送入桶中毋得當街抛棄倘有任意蹧蹋將菜葉穢物隨處亂傾者由該嗣查知分别議罰决不寛容各宜凛遵毋違切切特示 
[上海巡局紀事]  
　　南巿洽　街附近薙髮匠王某閩人也昨日亭午時同鄉人沈某向索舊欠以致兇毆沈受傷甚重匍匐至十六鋪巡防北局申訴情由局員楊聘侯二尹斥不准理遂赴上海縣署控陳○有某甲者家住南倉街附近向在駐泊南巿之太湖水師副中營砲艇上當庖丁前晚被梁上君子竊去衣物昨日開單投二十三七鋪巡防局報請查緝局員某二尹允之飭汛捕從速緝獲原贓違干血比○前晚二十三七鋪巡防局委員盛雨村二尹帶勇巡查至董家渡附近見甲乙二人在廊下露宿因飭各責三十板 
[英美租界公堂瑣案]  
　　包探竇如海解送竊賊張寳裕到案禀稱此人竊取錢仁峰家紡綢洋傘二頂經小的緝獲人贓送請究辦錢投案領贓張供小的偶貪小利致犯不端尚求恩宥讞員翁笠漁直刺商之曰繙譯判責二百板和管押捕房一月○包探張才寳解送陳阿五到案禀稱此人屢次聚賭抽頭迄今仍不悛改經小的拘獲送請究懲陳俯首無詞直刺判押捕房一月○包探王四福偕二百零三號印捕解送馬夫朱阿六到案禀稱此人在德大馬車行當執鞭之役前日駕車而出任意飛馳顯違租界章程爲此拘請究罰朱供此馬不受覊勒奮足狂奔並非小的加鞭驅迫直刺判罰洋銀二元○三百十號華捕解送劉進初到案稟稱此人强入桂仙戲　圖飽眼福小的喝阻不服反被扭毆是以拘請究辦劉供小的前往訪友不意此捕遽爾大聲呵斥故與爭論尚乞恩寛直剌判罰洋銀二元○包探竇如海解送馮霍春張四海到案稟稱伊等二人在新設之德律風公司工作日前抛工逃避經公司中人投報捕房捕頭令小的拘案請辦德律風公司經理西人投案訴稱馮張均係吳淞人屢次藉端把持並欲禁阻紹興帮人一律輟業是以報捕拘請究辦馮張同供小的等自食其力何敢滋生事端無奈公司中所用督工洋人賦性兇横動輙肆毆是以不願再往操作並無勒令紹興帮人停工之事大老爺如不信請傳同伴張林林質對可也張供小的亦畏督工洋人之勢意　别就與馮張實有同心尚求恩宥直剌飭將馮霍春張四海還押候提紹興帮工人到案再訊張林林無干省釋○水巡捕何瑞福解送陳少卿孟紀奎到案禀稱伊等二人向朱者紅陳馬章索詐不遂突持鐵尺凶毆小的恐釀禍端拘請訊究陳孟同供前者朱與陳馬章因事管押捕房經小的等保釋今者偶向借貸伊竟不念前情一味推諉致相詰責並未逞兇直剌見朱陳略有傷痕判責陳少卿二百板孟五十板鐵尺發回捕房存候查核○楊海兒控瞿錢恩竊取東洋車瞿認竊求恩直刺判責二百板車給楊領去○包探金阿三解送竊賊唐妙全到案禀稱此人竊取老船塢所儲舊鐵板五塊經小的緝獲人贓拘案請究直刺判令管押十日○包探劉光震解送積竊孫根榮到案禀稱此人前曾犯案經大老爺懲辦不意伊竟怙惡不悛仍操故技是以拘請究懲直剌判令枷號半月○瑞昌祥夥某甲扭東洋車夫姜金棠到案禀稱此人竊取縀鞋一隻姜供小的自知不合尚乞施恩直刺判令管押二　　李寳德控陳阿東竊取布衣二件陳供認行竊惟求恩宥直刺判令枷號半月 
[法租界公堂瑣案]  
　　上月某日泰來洋行買辦朱某家被竊金銀首飾衣服等物值銀數百兩迨報捕查緝卽經包探拘獲竊賊張仁生詰之直認分贓不諱并稱此案正犯實係積竊陳阿寳現在英界犯案管押捕房云云因卽據情告知捕頭向英界捕房移提到案並將冒充包探向張勒索洋銀之李阿發一并查獲昨日禮拜四解請讞員朱森庭明府與陸繙譯會訊包探禀稱李阿發向張　索洋銀四十三元巳在捕房供認不諱陳阿寳張仁生所竊各贓除吊到外尚有當在南巿者未經吊出李阿發供小的所詐洋銀情願交還求恩寛免明府商之陸繙譯判將陳阿寳重責五百板送回英界捕房張仁生枷號一月責四百板李阿發押候繳到所詐之贓再行核辦○本年二月某日流氓湯阿香蔣梅生向上京飯館滋擾勒索持刃行兇解經明府訊供判各枷號三月責五百板昨巳期滿著開枷笞責發攺過所監禁一年○包探禀稱栢醫生家門外時有人曳動電鈴昨日拘獲徐同林送入捕房今特解請嚴辦明府判枷號七日○包探禀稱偷兒張瑞生張金龍朱阿林前曾獲案受懲甫經釋出又在招商局馬頭行竊當塲拘獲解案請辦明府判各責二百板○閩人李子義不務正業時向其兄李一生滋擾控經明府押候遞回原籍昨向招商局索得船票飭探押上海琛輪船載送回籍 
[江寗官報]  
　　五月初七日新授江蘇蘇州府遺缺知府余九榖回蘇准補吳淞營叅將葉伯鋆見直隷宣化中軍遊擊倪開珩四川知縣蔡　耀均由京來知縣羅治霖由京引見回又吳錫官由溧水公幹回飛霆輪船屠宗全送楊軍門來上元縣典史甯廷芬禀知巡檢張瑞生病故藩轅牌示高郵州湯華袞調省察看遺缺查有截取知縣現署山陽縣吕承瀚堪以調署遞遺山陽缺查有候補知縣李明垣署理○初八日吳淞開埠事宜候補道何福海辭署遊兵營遊擊徐青雲謝委知府彭家騏叩謝給咨赴引鹽大伂王駿僐奉示騐看吏部主事丁福申到由籍來上元縣龍禀知赴東鄉相騐正任銅山縣陶在銘禀知俸滿卓異引見回正任蕭縣劉本檍由蘇會審案件回知縣陳周慎由京引見回鈞和輪船馬廷樹辭回上海崇安輪船劉德輝十二圩公幹回○初九日候選郎中張通典辭知縣陳其璟銷泰興厘捐差回又凌浩銷守提徐海賑捐獎册差水師學堂候補道柯禀知開考各班學生准補吳淞營叅將葉伯鋆禀知今日會考水師學堂安徽吉安輪船盧忠騏到○初十日沙漫洲緝私候補道凌盛熺辭叅將張正南湖南來義賑委員前泰興縣王肇嵩均到金陵營叅將陳麟書禀知巡江回府照磨王常珍禀知過通判班縣丞黄傅烺由大通銷差回飛霆輪船屠宗全辭赴福山○十一日代理瓜泗厘捐同知周文煦到銷上海保甲總巡兼會巡捕營差通港厘捐通判朱瑞到丁憂候選縣周龍驤到由湖南來知府吳增僅候選縣鄭汝騤又縣丞彭燦昌均傳見○十二日籌防局候補道沈禀知點騐衡字三營勇丁一律完竣内河厘捐總巡知府黄家璋辭署東臺縣張紹唐到孟河營守備袁名揚辭知縣張存彝謝委轅下文巡捕差並赴湖北公幹分發江蘇補用巡檢蘇匯到由京來東亞同文會會長近衛公爵根津一次分長兼理同文滬報館井手三郎又董事佐佐本四方志淮安東學堂敎習井　　太郎南京　文書館開辦事宜山田良政均見 
 
 

Page 10

 
 
[江蘇官報]  
　　五月十一日直隷候補道林志道由滬來鎮江府向金壇縣鄭均禀到兩江遇缺儘先補用副將特授江南提標左營遊擊吳炳辰由松江來委辦元妙觀武巡候補守備章得忠禀知本日到差○十二日候補道朱宜振由崇明塘工回辦理上海保甲局委員請補海州直隷州知州傅昀章由滬來奉賢縣金禀到金山縣武禀到並禀謝請補桃源縣缺兩江遇缺儘先補用副將特授江南提標左營遊擊吳炳辰禀辭赴清江同知嚴恭壽禀辭回常州前駐英繙譯官同知銜候選知縣楊書雯湖南入由鎮江來巡檢劉樹銘禀辭赴滬見道憲江蘇候補縣丞程閏喜於本月十一日丑時在省寓病故 
[邗江官報]  
　　初八日金分轉耀忠禀奉加札委提江運北鹽吕四塲董鹺尹禀到許鹺尉廷棟銷南京餉差○初九日孫鹺尹振豫辭回草念閘高鹺尹崧由通　來揚公幹○初十日孫分轉厚由皖岸來吳鹺尹炳升辭回泗源溝卡劉莊塲李鹺尹紹基禀到 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
