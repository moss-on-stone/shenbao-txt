# 1921 - 263 - 4917458

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[不生不滅之內閣] （冷） 
　　或問今之靳內閣勢已岌岌然而雖辭而不能去者何也曰不生不滅之故也佛敎之所謂不生不滅者以前旣不生則後亦不滅今靳內閣之所謂不生不滅者以後來之新內閣不生則現在之舊內閣不滅也其扼要之語即維持現狀以待繼任是也 
　　各國內閣更迭之通例大抵舊內閣旣辭而後新內閣復組是舊者滅而後新者生也蓋舊者旣滅之後逆料新者之必能生也今中國內閣致有繼任無人之恐遂使舊內閣欲辭而不得常懸於不生不滅之途亦可謂開內閣更迭之別徑矣內閣可傷中國事不更可傷歟 
命令 
　　九月二十六日大總統令趙英漢王學曾均給予三等嘉禾章冉凌雲給予四等寳光嘉禾章此令 
專電 
　　北京電內閣因無人繼任丶靳暫維現狀丶幕僚中有主約集十省疆吏聯電勸靳丶靳云丶惹不得丶蓋需三千萬欠餉發放丶予惟候有繼任時交代丶（二十六日上午十二鐘） 
　　北京電今日（二）（十）（六）下午三點丶毅軍毆財部司長陳威于中行丶陳重傷丶財部人員憤欲全體辭職丶 
　　北京電姜桂題索餉急丶言三日不發丶毅軍即自行覓食丶姜帶京一營丶連日古北口密雲一帶由熱移來甚多丶京北當商丶止當候贖丶現金運京丶王懷慶請示總統丶徐云丶有責任內閣在丶（二十六日上午十二） 
　　北京電江西招兵官丶綁打津浦站長吳亦晉鄭元加受傷甚重案丶部電陳光遠懲辦丶（二十六日上午十二鐘） 
　　北京電陳洪濤眞除令丶靳未副署丶許世英長皖令丶亦未副署丶府院問題丶尚待疏通丶（二十六日上午十二鐘） 
　　北京電吳佩孚函津某丶廬議應聲寂然丶非眞相丶甘晉陝魯已一致丶若北方一致贊同丶反使西南無轉身餘地丶予勸張紹曾靜候時機之到丶精神一貫丶何事不可爲丶 
　　北京電顧維鈞電部丶鐵道公約丶二十四國簽字丶航路公約丶十九國簽字丶未加保留丶吾國因主管關係丶暫不簽亦可丶惟修妀舊約丶礙難辦到丶靠大會解决無望丶 
　　北京電參謀部决議應付太平洋會議丶㈠陸軍以八十萬人爲限丶㈡海軍不受太平洋會議限制丶㈢航空軍不受太平洋會限制㈣收回租借地丶自由建軍港要塞丶㈤取消限止鐵路自由運兵丶及妨害軍事行運之條約丶㈥撤回各國駐屯軍艦隊丶　　北京電英國取得蘭州等處無線電建築權丶已詳前電丶聞係英美日丹四國自行磋商丶結果丹國亦有供給材料之權丶不啻無線電權瓜分丶（二十六日上午十二鐘） 
　　北京電國際法庭公約丶徐於日內批准丶保留强迫受審權五年丶係照荷蘭例丶（二十六日上午十二鐘） 
　　北京電張宗昌由奉來京丶代張作霖請械丶防中東路丶（二十六日上午十二鐘） 
　　天津電李兆珍今日由津進京丶 
　　天津電奉軍軍官張某丶由漢陽兵工廠運七九快槍一千五百枝丶子彈四十萬丶由津赴吉林丶 
　　天津電天津證劵糧食花紗皮毛交易所丶雖未開幕丶其股票由二元漲至四十八元丶聞有人暗中鼓動所致丶（以上二十六日下午九鐘） 
　　漢口電吳敬日（二十四）率楚振江貞兩艦丶掩護陸路步砲兵丶直攻南津關丶盧師趙旅丶分撲南岸安安廟磨子山各要隘丶有（二十五）午前三時攻克南津關丶南岸川軍來退却丶六時川軍又以大砲轟南津關丶蘇旅內正面迎擊丶趙旅由右翼抄攻丶猛戰至午後一時丶川軍仍敗退丶鄂軍進擊平善壩丶距宜約三十里丶一說鄂軍已追至南沱溪丶東南兩岸丶交通回復丶 
　　漢口電江通商輪返省丶感（二十七）午又運大批軍需赴宣丶 
　　漢口電吳通電有日擊敗川軍於宜昌附近丶 
　　漢口電川軍由當陽抄攻荊沙丶十五旅迎戰失利丶吳加派三十五旅往援丶得未侵入丶吳現又派二師五團往防當陽丶 
　　漢口電聞潰退之某重丶曾在沙騷擾丶被王汝勤武力解散丶現狀稍安寗丶（以上二十七日下午四鐘） 
　　香港電報載養（二十二）陳炯光部已攻入龍州口丶敬（二十四）洪黃鐘陳等部均佔附龍要隘丶桂軍多潰散丶馬濟頑抗丶現亦逃越丶現宣化龍州桂軍全數請降丶陳炯明擬完全結束後丶卽先遣第三師魏部回粵丶留洪部分兵駐防丶 
　　香港電昨國會議員討論北伐丶將以明令發表丶 
　　香港電花埭（二十五）夕火燒丶約燬百間丶（以上二十七日下午八鐘） 
 
 

Page 8

 
 
   
 
 

Page 9

 
 
   
 
 

Page 10

 
 
　 
公電 
　　長沙來電各報館均鑒丶本會審查省憲法於前月二十號正式開幕丶早經電告在案丶茲已於法定期内丶將全部憲法修正爲一百四十一條丶經三讀會依法通過丶並附屬之省長選舉法丶省議會議員選舉法丶省議會組織法丶縣議會組織法丶縣議會議員選舉法丶法院編制法五種丶一律修正通過丶事爲創舉丶一本民意之要求丶法律告成丶敢期共和之實現丶特於本日宣告閉幕丶謹此奉聞丶湖南省憲法審查會叩青印丶 
　　宜昌來電各報館均鑒丶本月有日擊敗川軍於宜昌附近丶川軍紛紛退却丶現正在分路追擊丶鄂西各縣丶不日即可肅清丶特電奉聞丶吳佩孚叩宥丶 
　　三原來電各報館均鑒丶陜民不幸丶天降鞠凶丶段陳勾結丶禍陝九年丶總指揮胡公恫念民生丶樹幟救國丶兵連禍結丶歷時五載丶加以饑饉交臻丶土匪蜂起丶淫掠燒殺丶侵暴不辜丶陝民十室九空丶瘡痍滿目丶茲幸吳巡閱使本愛民之懷丶盡往救之義丶奮然率先丶陝人影從丶段倒陳繼丶人望太平丶爰求胡公招集國民大會丶解决陝局丶於本月十九日起至二十一日止丶在三原城隍廟開會丶到會十五縣代表丶二百九十六人丶首由各代表請求胡公提議丶取銷靖國軍名義丶經大多數贊成通過丶歡聲雷動丶且由大會公推于總司令改充陝西全省自治籌備會會長丶主持民治丶造福將來丶亦經多數贊成通過丶至善後一切問題丶旋經各代表提出議案七則丶均屬切要丶全塲一致認可丶請求軍民長官承認施行丶餘如民選省長諸大問題丶靜待廬山大會解决丶胡公俯順民意丶尊崇輿論丶俾陝局警紛早日結束丶慶幸何如丶謹先電陳大略丶仰抒厪注丶詳情後佈丶併乞垂鑒爲禱丶陝西渭北十五縣國民代表左子衡等二百九十六人同叩印丶 
世界路透電 
[世界暗殺案彙記]  
　　二十六日巴黎電據華沙電稱丶波蘭總統譬爾蘇特斯基氏偕格拉伏斯基氏在某處赴宴後丶將登汽車丶有人開槍三響丶僅格拉伏斯基氏受傷丶兇手當傷就逮丶希圖自戕丶爲人所阻 
　　二十六日羅馬電衆議員杜伐格諾氏出摩拉社會黨俱樂部時丶爲一少年開檜狙擊丶腹中三彈丶兇手當塲就逮丶 
　　二十六日倫敦電星期杪愛爾蘭貝爾法斯有數派之戰鬬丶死五人丶傷六十人丶有人在道中拋擲炸彈丶但未炸裂丶爲一幼董拾起擲入人叢中丶轟然一聲丶死兩人丶傷三十四人丶救傷者亦爲人在屋面開槍狙擊丶東隅戰鬬尤烈丶婦女紛以子彈供給與戰者丶 
[近東之新戰事]  
　　二十六日倫敦電塞維亞與阿爾巴尼亞之戰事丶兩國所傳消息丶亙相抵觸丶阿京來電謂阿軍在末狄特境南奮勇抵禦塞軍之攻擊丶塞軍之目的乃在占據狄白拉西面控制蒂那拉平原及危害阿京之魯里亞山丶塞人消息謂阿人所傳戰耗丶均無根據丶其目的乃在感動國際聯盟二十七日倫敦電亞拉土里亞西部之戰事丶有延長之勢丶衆殊關心此事丶列强前調停兩國事端丶已智盡能索丶故聽令希土以武力角逐小亞細亞之主權丶但雙方互戰多時丶未决勝負丶故此項政策今已失敗丶衆意今欲挽救希土兩國陷於財政破壞地位丶不得不仍由列强出而調停丶希軍自安哥拉退走時丶曾毀亞拉土里亞之各村丶致兩軍陣綫間已成一片荒墟丶據君士坦丁消息丶基瑪爾氏現組織大軍丶由尼哈特氏統帶丶一面擬勦治高達叛黨丶一面擬在美索波太米亞北部煽惑民衆起抗非蘇爾氏丶志在以塞魯細族領袖代之爲王丶 
[俄國之饑象]  
　　二十六日倫敦電俄代表克拉新氏明日可抵倫敦丶路透社柏林訪員往見之丶克氏稱藉口於過激黨之不可信託丶而竟不援助俄境數千萬飢民丶則殊不公允丶過激黨今已給予協約國所要求之擔保丶不能復有所爲丶况美國賀佛氏及友誼會與救世軍之代表刻在俄境辦理賑務者丶現習以其所得勞農政府之待遇爲美滿乎丶如過激黨果在阿富汗波斯活動宣傳丶如英外相所言丶則俄國必立即召回之丶予以懲戒丶猶之英政府對於近日將勞農委員逐出君士坦丁之英員丶亦必有以處置之也丶 
　　二十六日瑞典京城電據薩瑪拉俄國官場消息丶韃靼人患饑甚苦丶數萬人旦夕將成餓殍丶若不急以糧食濟之丶則空前之大災禍即在眼前丶 
[國際聯盟會記事]  
　　二十六日日內瓦電聯盟議會今日開始考察關於會章第十六條（違約開戰者懲以經濟封鎖之規定）之提議丶按此問題去年曾由行政會指派封鎖委員會研究丶今又由議會第三委員會審查之丶意代表善塞氏爲第三委員會之報告員丶說明提議修正俾利施行而生實驗之要點丶謂必須設立機關丶庶在會國得奉命施行經濟封鎖丶以懲治破壞義務之國丶又謂第三委員會已决定在會國遇有此種案件可請行政會發表意見丶 
　　二十六日日內瓦電國際聯盟政治事務委員會採納南斐代表薩西爾氏提出之議案兩件丶㈠勸阿爾巴尼亞立即接受大使會議之决議丶㈡請行政會派公正會員三人赴阿爾巴尼亞調查協約國决議之實施丶並報告邊界爭端情形丶法政府提出議案丶請行政會邀簽定一九一二年鴉片公約之各國及國際聯盟會員派代表參與大會丶討論取締麻醉品等藥材之計畫丶無論出於種植丶或化學煉製丶 
　　二十六日巴黎電辯論報載稱丶國際聯盟會行政會會員數人於本屆會議閉幕後丶仍將留駐日內瓦丶預料本屆會議將於本星期杪閉幕丶薛西爾氏今日聲稱丶行政會討論上西萊西亞問題丶不日可以蔵事丶宣布其决議丶 
[英俄交涉記]  
　　二十六日倫敦電俄國商務代表團中之白潯氏接英﻿外相克松貴族對於過激黨在東方繼續活動之抗議文後丶現已答覆丶略謂俄政府確知克松之責言丶全無根據丶現正重行調查丶俾可詳細駁之丶俄國白黨與法人常宣布僞言丶而英外務部不察丶遂爲所惑丶其實俄政府急欲維持對英之友誼丶英俄商約簽定後丶俄政府即在東方停止或可獲咎英國之活動丶是俄政府已證明其對英之好意矣丶 
[美國之私酒與巡警]  
　　二十六日紐約電芝加哥警察長已下諭將全部警士一槪裁革丶據警長云丶渠屬下警士丶中有半數丶皆私營酒業丶芝加哥全醉於酒丶及死於酒者丶今較禁酒以前尤多丶觀此則可知紐約境內必有私釀丶較前爲多丶紐約一州如欲禁令嚴施丶則必僱有一百萬警士丶歲費一萬五千萬磅而後可丶 
[各國近事記]  
　　二十六日紐約電巴黎電稱丶法國政界聞美國於對德和約批准時將撤退來因河美兵消息丶大爲不安丶法政府已命駐華府法國大使覓機向美政府聲明法國對於美國撤兵丶深爲扼腕丶蓋駐來因河之美兵丶實爲協約國協力同心之基石丶於凡爾塞和約之厲行丶大有裨補也丶 
　　二十六日巴黎電法德兩國善後總長本定今日重行開會討論德國以貨品交付賠欵方法丶但因法總長洛歇爾氏啓程赴法國北部丶故已展期至十月五日開會丶 
　　二十六日巴黎電據柏林消息丶中央政府與巴伐里亞之爭端丶已得臨時解决辦法丶聞中央政府曾有重要之讓步丶 
　　二十六日葡京電美政府通告葡政府丶議請菊國照荷蘭情狀參與華府會議丶因葡國亦有利益在遠東也丶 
　　二十六日華盛頓電參議院民主黨議員明日將開會﻿討論參院少數黨對於批准和約應取之一致行動丶 
太平洋路透電 
[宜昌戰事記]  
　　二十六日宜昌電鄂軍於星期五日午後逐退南岸川軍後丶兩岸川軍即怱遽退走丶聞現已退至上游十哩之平善以外丶平善之民船現陸續抵此丶下游米船亦到丶東北兩大道均已通行丶此問米糧恐慌丶已漸減輕丶 
　　二十六日漢口電昨日宜昌電稱丶據無綫電消息丶雙方激戰後丶各處南軍現均退走丶宜昌終日未聞砲聲丶此爲二十三日來之第一次丶宜昌門戶似已通行無阻丶大局似已轉危爲安丶惟目下鄂軍之勝利丶恐爲暫時事丶未可過分重視之丶美大（譯音）輪船由重慶抵此丶途中未受阻擾丶據稱川援兵陸續東下丶爲數甚衆丶上游航行尙未能恢復丶 
[中葡交涉已平靜]  
　　二十六日香港電前星期杪澳門之震恐丶業已消滅丶戒嚴令已取銷丶中國砲船未離內港丶但未挑釁丶此案大約將付公斷解决丶 
[東俄近事記]  
　　二十七日海參崴電民團一百五十名由雙城子烏蘇里斯克前往格羅台柯伏清除鬍匪丶於九月二十二日在距格羅台柯伏南兩哩遇匪四百名丶惡戰六小時丶鬍匪不支而退丶委棄死傷之同黨四十名丶 
　　二十七日海參崴電九月十五日赤塔政府舉美特維愛夫氏爲總統丶以代克拉斯諾奇柯夫氏丶克氏因病告退　　二十七日海參崴電當局報稱丶雙城子烏蘇里斯克與哇爾加二區本年收成均將不佳丶蓋以天旱之故丶雙城子烏蘇里斯克受影饗之地丶占全部百分之七十五丶哇爾加則占全部百分之六十丶州議會因饑荒難免丶已請內務總長蠲免外穀入口稅丶 
[日本之太平洋會議代表]  
　　二十七日東京電據當局正式宣布丶日本參與華府會議之代表丶爲貴族院議長德川公爵丶海軍大臣加籐大將丶駐美日大使幣原男爵丶 
國外要聞 
[美國特約通信（二）] （故吾） 
　　改訂入口稅則案提出下議院 
　　新舊稅則之此較新稅則之大綱 
　　牛羊二歲以下者每磅一分丶以上者一又四分之一分丶 
　　鮮牛肉每磅二分丶 
　　鮮羊肉每磅一分丶 
　　猪每磅一分半丶 
　　猪汕每磅一分丶 
　　冲猪油每磅二十分丶 
　　牛奶每加倫一分丶 
　　罐頭牛奶每磅二分半丶 
　　牛奶油每磅八分丶 
　　橄欖油每磅八分丶 
　　牛奶餅每磅二分丶 
　　鷄鴨每磅二分丶 
　　鷄蛋每打六分丶 
　　鷄蛋粉每磅十五分丶 
　　騾馬價値一百五十元以下者丶每頭三十元丶 
　　蜂蜜每磅二分半丶 
　　鮮魚每磅一分丶 
　　大麥每斛十五分丶 
　　穀子每斛十五分丶 
　　米每磅二分丶 
　　小麥每斛二十五分丶 
　　麵粉每磅五十分丶 
　　香蕉每排二分丶 
　　橙橘每磅一分丶 
　　﻿波蘿每個一又四分之三分丶 
　　落花生每磅三分丶 
　　核桃每磅二分半丶 
　　麻仁每斛二十五分丶 
　　乾豆每磅一又四分之一分丶 
　　葱頭每百磅七十五分丶 
　　麻每磅二分丶 
　　麻線每磅二分半丶 
　　檯布丶被單等每元二十八分丶 
　　麻布衣服每元三十三又三分之一分丶　 
　　缸瓦器具每元二十五分丶 
　　磁器每元三十五分丶 
　　玻璃罇每元四十分丶 
　　雲石每立方尺六十七分丶 
　　糖（凡有糖質七十五分者）每磅一又百分之十六分丶 
　　甘蔗每噸一元丶 
　　麻塘每元三十分 
　　藥材丶藥草丶樹皮等每元十分丶 
　　顏料每元二十五分丶 
　　胰子每元十五分至三十分丶 
　　漿紛每磅一分丶 
　　棉線四十號以下者每磅一又五分之一分丶四十號至一百二十號者每磅八分丶 
　　棉布四十號以下者丶每磅一又十分之四分丶四十號以上者丶每磅十六分　 
　半絲製造品每磅三十五分丶二百零五號以下之條絲丶每磅四十五分丶 
　　絲線每磅一元丶 
　　絲織布疋每磅五十七分半至四元丶 
　　絲織品（如襪與內衣等）每元三十五分至四十分丶 
　　絲巾每元三十三又三分之一分丶 
　　絲質衣服每元四十分丶 
　　仲絲線每磅四十五分至六十分丶 
　　爆竹每磅八分丶 
　　毛刷每元三十分丶 
　　皮貨每元二十分丶（狐皮不在內） 
　　首飾每元五十五分丶　 
　　粗寶石每元十分至二十分丶 
　　珍珠每元二十分丶 
﻿　　至於免稅貨物丶大要爲農塲機器·殺蟲藥水·石棉·聖經·小繩·白礬·金銀銅磚·銀櫃·打字機·縫衣機·咖啡·棉花·葵扇·松香·火藥·生牛皮·樹膠·鐵·象牙·熟皮及製革品·馬鞍·製紙木料·魚壳·繭·報紙·石砂·硫磺丶桐油·白鐵·鯨骨·柴炭等丶此外貨物丶視美國貨物輸往他國丶該國徵收入口稅若干丶則美國亦照其徵收丶若免稅丶則美國亦照其免稅丶詳細情形丶係以美政府與他國所訂條約爲準云丶 
國內要聞 
[北京通信（續）] （野雲） 
　　今日北大兩大集會蔡校長之演說 
　　第一丶我覺得西洋與我國不同的丶是注重體育丶所有學生對於運動丶無一不異常起勁丶本來西洋人重體育丶從希臘以來丶已是如此丶此在敎育史上可以看得出來的丶人類無有不希望健康的丶希望健康丶自要講究衛生丶尤當要講究運動丶因爲運動則身體一方面與精神一方面丶皆可健全起來丶西洋社會與中國社會丶一是活動的丶一是靜止的丶所以能活動丶就是因爲人人能注重運動的原故丶西洋社會生活丶異常複雜丶時時謀改變丶時時謀進步丶若無健全之身體與精神丶如何能應付得了丶所以精神不好的丶在那種社會裏丶一定要受淘汰丶此次歐洲大戰丶異常慘酷丶我雖未到戰塲所在地丶有到過的人向我說丶如法國北部一帶經過大戰地方丶不但物質文明破壞即土地亦不啻翻轉過來丶以致不能種植丶故無論何人丶當然厭惡戰爭丶希望和平丶但是一考其實際丶各國何嘗忘却戰爭丶何嘗不在那邊預備戰爭丶不過擴張軍備丶是不行的丶他們却有一個法子丶就是注重體育丶注重運動丶以爲將來戰爭之預備丶他們的意思丶以爲能將人民身體丶養得十分强健丶一旦有事丶徵兵起來丶頃刻乂若干勁﻿旅丶如美國平常是看不見兵來的丶此次大戰丶居然於短時期內丶可以出兵數百萬丶此皆是注重體育之大效丶此層在我國丶尤覺十分重要丶不但是對外丶就是對內丶亦爲必要如一遇兵變丶大家通逃了丶毫無一點自衛的能力丶此眞是可恥的很丶現在如德國是强迫體育的丶英國對於體育丶尤爲注重丶其提倡運動方法丶不一而足丶每年大學競渡運動丶轟動一時丶即不行運動的人丶對於運動丶亦感興味丶在西洋各國丶舉行運動大會時丶往往設座賣票丶以待觀者丶買票不得丶皆甚怏怏丶運動不但能使身體健全丶且可養成道德丶如英人所謂紳士的人格丶大率於運動時養成之丶蓋運動時丶必有一種團體組織丶遇事公開丶絕不准用不正當之手段以取勝丶而團員服務之勤勉丶進取精神之活潑丶皆可於此訓練之丶我在紐約時曾託友人丶代爲調查丶據其所報告丶謂美國學生對於運動丶絕不是勉强的丶乃眞是出於自然丶感有興趣丶美國人最好新丶最好變丶最好謀進步丶所以能造成活動進化丶而且複雜的社會生活丶中國人素無此種習慣丶所有在外國的留學生丶學術一方面丶還能趕得上外人丶但身體一方面丶則大大不如丶僅可勉强畢業丶而身體已病丶甚且死了丶中國人並非不能運動的丶如檀香山華僑丶有中國運動團丶就是很有名丶我記得我去年離校時丶蔣先生對我說丶學校內要注重體育丶於是買了幾匹馬丶又略略置一點運動器械丶但是我現在回來丶看看馬已經要賣去了丶此眞是令我失望的很丶以往的事不說丶我還希望大家從此注重體育丶我願到處鼓吹注重體育之說丶這是我第一層感想丶第二是西洋人對於學問丶全是依伏自己個人去研究丶並不專依賴敎員和敎科書丶如德國大學丶敎員不管學生多少丶就是有一二人丶他也去講的丶學校對於學生上課與﻿否丶都不管丶只要他不要學位丶雖在校聽講至幾十年也可丶但是這樣仍有許多學問家出來丶德國研究所與美國研究院不同丶德國未畢業大學的學生丶也可入所研究丶其敎授方法丶往往有先前講得很詳細的丶入後則幾句話即略過去丶大槪敎員所講丶專重在研究的方法丶及舉出參考書名稱丶以便學生自己隨便用功丶隨時作報告丶英國有幾個大學丶敎員不講丶只敎學生看書丶下次上堂發問丶如倫敦大學還有敎員上堂的丶至如牛津劍橋兩大學丶敎員學生丶公共研究丶不必一定上課丶可以隨便談天丶討論各種學問丶由敎員隨時指示研究方法丶與應讀之書丶美國大學重普及丶但也是敎員與學生公共研究丶有某大學只有四個學生丶與敎員一人丶公同研究心理丶從前舊式敎育丶如做金工陶工的丶取出一個模子來丶把各人印成一樣的丶其不好的地方丶是湮沒個性丶雖有天才丶亦少發展的機位丶不過現在合班敎育制丶一時尙不能完全除去丶這是因爲經濟方面關係丶而近觀歐美敎育的趨勢丶則知個性敎育制丶已是一天發展一天丶因爲重個性丶純是內力丶非外力丶力發自內的丶則自己用功丶自動研究丶學術發達丶自然是十分快丶中國目前一時却做不到這個樣子丶然而大家不可不明白這個趨勢丶况且注重個性發展丶自動研究丶不僅對於學術界丶能放異彩丶就是在社會上丶對於各種問題發生丶也免得多少盲從丶於立身行事丶實在有許多好處丶至若在複雜社會裏面丶欲與文明民族相競爭丶更非具有自動能力不可丶不然丶必至受淘汰而後已丶這是我第二層感想丶希望大家注意丶至於圖書館事丶我在外國丶却也募到一點欵丶將來還想在國內募一點丶預備先把房屋建築起來丶我還有一件事丶今天不能不向諸君說說丶前爲經費問題丶至於罷課丶初不料日子如許之多丶但是已經罷課了丶同學自己應有一種組織丶自己自動的研究學問丶乃竟沒有這種組織發現丶雖是後來有了學術講演會丶而學潮已快結束了丶白白地犧牲了幾個月的光陰丶實在是可惜丶將來學校經費丶仍是無把握的丶大家不可不於事前預備預備丶一旦有事丶自己即有一種組織應之而生丶可以自動的研究學問丶即如舊日私塾書院丶又何嘗不可丶况且這種組織丶也很簡單丶大家預備丶也不甚難丶現在山東問題丶又起來了丶此種重大問題丶當然大家應該注意丶但是我希望無論遇着何種重大事件丶總不要犧牲將來丶以爲現在丶若﻿將來能犧牲丶則現在也就沒有了丶將來能救中國的危亡丶是在我們現在的預備丶現在要廢督軍丶要裁盜賊式乞丐式的軍隊丶要把中國弄好丶種種重大的事丶必定賴有多數有能力有學識的人丶現在我們求學問丶就是爲將來救國的預備丶沒有軍火丶沒有有訓練的兵丶不要緊丶只要大家預備起來丶趕快去開兵工廠丶去講體育丶此正如孟子所說有七年之病求三年之艾的話丶所以我極端希望大家丶無論如何丶總不要不上課丶總不要忘却預備丶須知僅僅不上課丶未必能得社會同情的丶五四而後丶有六三丶政府將學生拘起來丶於是全國才大爲震動丶此次敎員罷課丶有新華門一塲慘劇丶於是各方面才起而責難政府丶可見此等麻木不仁的社會丶非遇重大事件丶剌激不動丶諸君有心愛國丶將來此種機會多了丶萬不可再以罷課爲必要手段丶我鄭重聲明丶希望自今以往丶罷課兩個字丶永久不見於中外報紙丶本來在外國最注重的丶是直接運動丶如不能直接運動丶再去羣衆運動丶則效果也可知了丶現在政府還不是不好的丶若遇不好的政府丶你們如果不上課丶不用功丶在他心目中看起來丶豈不是更好了嗎丶談起山東問題丶日本人把我國土地佔起來丶若在强國丶早應把他趕掉了丶今因國力弱丶不得已而付之和平會議此本是可恥可憐的事丶並不是眞正不應該不直接交涉丶因爲對於辦直接交涉的當局不信任丶所以反對他丶若貿貿然就說不可直接交涉丶倒反把人弄迷惑了丶所以希望諸君對於此問題丶宜本學者研究的態度丶仔細考察各種原因結果丶分期出去講演丶也應詳詳細細丶說明種種事實與理由丶使市民了然於此事最後詳情丶萬不可用激切語丶更不可妨害功課丶一方面並望同學有志研究外交問題的人丶大家結合起來丶請出政治系法律系史學系的幾位敎員先生來做指導丶對於日本丶對於政府丶欲加以反對丶必定要根據學理丶保持學者態度丶現在沒有容易的事丶簡單的事丶必須詳細研究其內容丶才能明白利害丶至若太平洋問題丶同學也可討論丶現在已有幾位敎員丶在那邊從事研究丶藉以增進學識丶也是很好的丶我今且說兩句最緊要的話丶第一不要因此事犧牲最大的預備丶第二必本學者態度丶不可隨便輕易去說丶務望諸君注意云云丶蔡氏演說丶歷一時三十分之久丶委婉曲折﻿懇切動人丶聞者莫不心折丶出會塲復在大操塲公撮一影而散丶（九月二十四日下午） 
[宜昌北軍勝利之外訊]  
　　川軍已退至南沱溪 
　　大陸報二十六日漢口電云丶昨夜宜昌劇戰丶終夜不息丶結果川軍全敗退丶今日宜昌未聞槍聲丶此乃二十三日內第一次事丶宜昌門戶現已肅清丶事勢已有起色丶但暫時勝利丶未可重視過甚丶美孚油行之美丹輪船丶頃由重慶抵此丶據稱川軍援兵現正順流而下丶外人船隻未便開行丶星期六日丶沿江一帶戰事不止丶吳佩孚有砲艦兩艘與武裝輪一艘之扶助丶砲擊宜昌以下二哩之南岸甚力丶故北軍得勝丶掛法旗之恒孚輪船在宜昌上游大爲轟擊丶川兵扣留掛法旗之新順亨輪船丶勒令裝載便衣兵士由重慶開向宜昌丶但此項川兵究在何處登岸丶尙未探知丶上海日人某通訊社二十六日漢口電云丶據宜昌消息丶宜昌北軍二十三日開始向以東北山脈爲根據之四川軍攻擊丶同時向對岸之川軍丶則以軍艦砲擊之丶於二十四日激戰後丶川軍不支丶全部退至宜昌上流四十華里之南沱丶方面丶現宜昌市街丶似可暫遠砲火丶又二十七日漢口電云丶據十五日重慶來函丶川省第二路援鄂軍丶雖已於十二日全部出發丶但因已明瞭宜昌佔領之報不確丶該軍總指揮但懋辛丶乃未出發丶而第一第二兩軍間丶又發生內訌丶因是第三路軍未能編成丶總指揮陳洪範辭職丶拒絕參加援鄂軍丶現留重慶者爲第七師長陳國棟·第九師長楊桑·邊防總司令賴心輝等丶頻開軍事會議丶 
[京學界詢問外部兩事]  
　　太議日程與大連會議 
　　北京學生聯合會丶前因外交問題特行召集大會丶詳細討 
 
 

Page 11

 
 
　 
　　論丶並推代表林幾汪瀚二人丶前往外交部詢問兩事丶（一）美國所提太平洋議事日程丶（二）日俄在大連會議丶中國是否參加丶二十四日汪林兩代表前往外部請謁丶經顏外長派員接見丶（一）關於太平洋議事日程係由徐子章接見丶林等發言丶略謂報載太平洋會議美國試擬之議事日程丶有﹁中國問題﹂丶字樣丶學生等認此等字樣丶有損中國國際人格丶應請外部向美國提議修改丶徐云中國係太平洋會議各國中之一丶所擬議事日程丶關於我國問題丶事先未得同意丶當然可向美國提議修改（二）關於大連會議丶係由俄事委員會副會長戴陳霖接見丶代表詢問日俄會議情形丶及日本是否有約中國加入之說丶戴謂中國因有種種關係丶現已决定不加入大連會議丶若將來日俄兩國在會議中有涉及中國問題者丶均應認爲無效丶惟現在大連會議尙未正式要求我國參加丶故我國對該會議之聲明丶須俟相當時機宣布丶代表等遂興辭退出丶 
[赤軍勢力下之外蒙]  
　　據新自庫倫回來之旅客云丶在庫倫之紅軍丶帮助蒙古之紅軍建設蒙古政府丶方恩琴及其反革命軍逐出庫倫之前丶紅軍與恩琴軍在買賣城大戰丶恩軍敗退丶買賣城於此役受害最重丶紅軍萬人承認莫斯科政府之管轄丶而不隸屬於赤塔丶轉而向外蒙侵入丶但至庫倫者祗其軍之一部丶自是以後丶在庫之紅軍丶離庫而赴伊爾庫斯克者甚多丶及至現在丶駐庫之紅軍僅二千人耳丶庫倫怗據後丶紅軍隨即恢復秩序丶而召集蒙人之興紅軍表同情者丶此輩後遂掌握政府之大權丶蒲留人之派爲顧問者丶幾各官署皆有之丶此輩蒲留人亦俱要求歸莫斯科之管轄丶而不受赤塔之約束丶於是共產制度丶在庫倫遂樹立莫大之勢力丶 
　　當恩琴執政時被殺者丶計男女及小孩共達三百人之多丶然於此屠殺政策之下丶亦建有許多之改良丶如創設電燈丶建立造皮工廠丶製造皮衣等丶而於交通方面丶改良之處尤多丶但有數種事業尙未成就丶恩琴即出走丶而紅軍入庫丶紅軍旣至丶亦能繼續辦理恩琴未竟之業丶但亦未有新改良丶後復創造法律丶整頓秩序丶立一定之標準丶爲庫倫前所未有之績丶並擬派一能操中國語言而夙與華人感情融洽者丶爲買賣城之行政官丶在買賣城居住之華人丶均甚安謐丶惟須供給俄國紅軍之餉糈丶然此亦不﻿獨華人爲然丶即在庫僑居之俄人家中丶亦常有紅軍住宿也丶 
　　活佛名義上雖仍爲政府之首領丶而實際上已停止執行政權丶八達喇嘛爲國務總理兼外交總長丶率克拔達爲陸軍總長丶其餘之閣員丶俱係新人物丶但各部實受紅軍勢力之支配丶紅軍在蒙古之活動丶不僅在庫倫一區爲然丶據近自蒙古西部回庫倫之俄人云丶紅軍在西部之行動丶非常之靈活丶勢力亦甚澎漲丶此輩俄人丶蓋因避恩琴而離庫丶現因恩琴被逐丶故再回庫倫丶內中並有維德男爵及其夫人等丶維德男爵自俄蒙草約告竣丶庫倫入於西俄之勢力範圍後丶業已被委爲蒙古政府之顧問丶紅軍自占庫倫丶即向蒙古王公及富紳勒令繳納賦稅丶曾由一親王處取得某種股票一千股丶派密使携往伊爾庫斯克丶以交換槍砲子彈丶此密使名謝米斯基丶即洩漏庫倫與莫斯科所訂俄蒙條約之人丶 
　　蒙古紅軍丶在庫倫及西部之運動丶幾全從下級窮苦人民入手丶而蒙古之喇嘛及王公丶並不敢公然反對丶蓋因懼俄國紅軍干涉之故丶但心中對之丶頗不滿意丶若在庫俄人一旦離去丶必有破裂之一日丶固極顯然之事實丶現在庫倫丶已設有公共之講壇丶蒙人演講員丶常公然開會丶對一般人演講共產主義之利益丶一般喇嘛亦常與會丶心中亦俱不甚滿意丶以如此稱主義實行後丶則與其本來宗教之宗旨丶必不能相容也丶庫倫蒙古紅軍丶與俄國紅軍丶皆係青年組成丶其中並有少年共產黨丶其年齡與智識丶均與一般喇嘛逈殊丶蒙古王公及喇嘛俱擬俟俄紅軍去後丶加以取締丶但恐俄人去時丶散佈已廣丶不易着手丶且俄國正遭飢荒丶現時在庫之俄軍丶有衣有食丶决不願早日撤回丶據紅軍對人云丶苟中國人能遵從同一宗旨進行丶彼﻿輩决不反對中國丶但無論何種情形丶離開外蒙與否丶殊不能確定云丶 
[湘中最近之三問題] 援鄂議和裁兵 
　　自湘軍援鄂失敗丶粵軍假道援鄂之聲丶即洋洋盈耳丶意蓋欲乘此時機丶置湘省於其勢力範圍之下也丶現在雖未正式出兵丶然大庾以東丶粵軍已增至兩師以上丶宜章境內丶亦有粵軍丶當粵政府派周震鱗爲湖南勞軍使時丶湘省即得周氏即日回湘之電丶除由全體將領電覆丶請其暫緩行期外丶趙恒惕及各公團丶並經致電孫（中山）洪（兆麟）請暫母出兵湘境丶現得粵中確耗丶粵軍援鄂丶暫時尙不致實行丶良以軍需旣刻難齊全丶而孫陳意見丶亦尙未盡一致也丶 
　　湘直和議條件丶省議會尙不過逐條指駁丶各公團則並不承認所謂條件丶故於日昨開會之時丶於和約問題丶已决定不議丶現在吳佩孚旣不在岳丶湘政府於此項條文丶亦尙未正式答覆丶將來和議作何究竟丶尙未可知丶至外間所傳湘直議和消息丶多不可靠丶因趙氏在湘丶已爲强有力之民意所包圍丶不能私自行動丶且虞粵軍之有所藉口丶尤不願於此時遽與直系私交丶蓋其實力已成强弩之末丶不能不處處審愼周詳也丶惟近據交通界消息丶駐在岳陽之北軍丶已於十七八兩日丶先後退去丶原因以宜昌戰事緊急丶駐沙市之第八師丶已調至前線丶沙市空虛丶遂調孫傳芳所部丶赴沙塡防云云丶惟總部則尙未得有此項電報耳丶 
　　湖南各公團促行憲法會丶旣决定請願省議會丶於三日內議决提前實行憲法第二章與第七章第四節各條丶咨請政府於十日內公布施行丶又决定裁兵案丶限定全省兵額爲一萬人丶並限政府於十日內下裁兵令丶一月內實行裁﻿兵丶遂公推代表葉之喬蔣育寰唐羣英等十三人丶於二十日下午二時丶晋見總司令丶由葉之喬陳述來意丶並呈遞請願呈文畢丶趙氏即當衆演說丶演詞極長丶節錄其大意如下丶此次援鄂未成丶潰兵沿途搶刦丶致人民感受痛苦丶達於極點丶此實余一人之過丶余本應引退丶以謝父老丶惟以軍事諸未收束丶不能置之不顧丶反遺譴責丶故於前敵歸來丶即召集各軍官會議數次丶决定實行減少軍隊丶減少軍費丶並切實整理民財兩政丶從前軍費月近百萬丶現擬減至五十萬丶將來以次減至四十萬或三十萬丶並曾於日前下令丶决定暫時裁減軍隊辦法丶通令實行丶各軍官現均一致贊成裁減丶並有呈請辭職者丶余以正在規畫收束之時丶裁減各軍兵士丶均須各軍官輔助主持丶暫時有不能聽其辭職之勢丶故仍令其負責丶加以慰留丶又裁減計畫丶因有幾種關係丶難於一概公開丶此節應請原諒丶各公團主張丶頗見熱心丶均所欽佩丶余雖武人丶然素不主張武力丶不獨主張裁兵丶且主張廢兵丶蓋武力殊不足恃丶中國欲安寗丶須使全國無一軍人方可丶惟以現在吾湘情形而論丶欲剿除土匪丶欲維持秩序丶欲保持湖南獨立局勢丶有不能驟然減至極少額之勢丶祗能分作幾步丶逐慚實行丶使達至極少軍額丶支出極少軍費丶以其全力注重實業與教育丶蓋此兩事殊極重要丶無實業不能裕財用丶無教育不能提高人民程度丶此次潰兵搶刦丶即係軍人無程度之故丶以後余在職一日丶絕對於此力行丶以補吾過丶尤望各公團此時不分畛域丶一切助余力行丶共除障礙丶使余有所倚恃丶於裁兵整理民財諸大端丶不致感受困苦丶即對於粵省出兵一事丶余曾數次去電丶尙未得有確實回復丶各公團對於此事丶能提出正當主張丶尤所心賞丶蓋現在武力旣不足恃丶所恃者惟有民意丶各公團之主張丶爲眞正民意所歸丶故余無人贊成遵守丶又對於提前實行憲法丶則以爲於手續不合丶主張於總投票後一體行之丶各公團認爲答覆完滿丶即退出丶復至省議會請願丶由議長彭兆璜接見丶其所答覆者丶各公團亦頗滿意丶 
[王大貞到閩後之行動]  
　　日唯酒食徵逐 
　　禁烟大員閩人王大貞來閩後丶各方面均深屬望丶乃連日除由李厚基先爲洗塵外丶烟酒局長章景楓·閩海道尹王善荃·政務廳長許逢時·警廳處長史廷颺丶閩侯縣知事婁啓銓·禁烟總局兪黃總會辦等丶紛紛特宴或公宴丶旅省泉郡商學各界及省議會丶亦於本月十九二十一日等日開會議請丶王氏困於酒食丶每至更關始返公寓丶有某報記者於某日午前十一時造謁丶彼尙在睡鄉中丶外間相傳王以下游烟禍最烈丶擬先赴漳泉丶乃迄至九月二十四日止丶尙無行期之表示丶惟現往各屬烟苗收成則已過丶距布種之期則尙未丶無從速勘查之必要丶此時除搜查儲藏種子外丶別無所事丶顧亦頗難丶日昨軍署方面傳出消息丶李厚基於王來閩時丶曾密派分發知事雷震潛赴下游丶向各營縣諭令暫緩收取烟苗欵項丶蓋於下種時丶例須付欵若干成故也丶又據漳廈消息丶王氏由會抵滬時丶閩南烟苗禁種會曾將閩下游產烟最盛之鄉僻丶繪有圖說丶以供履勘丶廈責年會王道仁商會黃廷元等丶亦預先拍就影片丶凡同安馬巷泉州安海等處烟苗丶觸目皆是丶俱在此攝影中丶未知王氏其爲李權及邱功夔等四人之續否丶 
[澳門中葡兵衝突案續聞]  
　　澳門葡國水兵因干涉我國防軍在銀坑捕盜事件丶致雙方大起衝突丶已略紀前報丶茲據廣州民治通訊社消息丶查澳門葡人屢欲侵佔灣仔銀坑等處丶據爲己有丶年來發生此等事件丶已有多次丶數月前有中國兵士在灣仔附近被葡軍拘捕繳械丶經粵政府嚴重抗議丶始行釋放丶幷納還軍械丶此一事也丶未幾復有葡國水上警察擅拿華界漁船丶指爲未在澳門政府取得漁業執照丶判令罰欵丶各漁船不得已如數繳納丶事爲駐前川我國外交委員所聞丶乃向澳政府力爭丶結果澳官卒將罰欵交還丶此又一事也最近我國漁船在大環等處捕魚丶又爲葡警强迫納稅丶雖經李交涉員錦綸據理力爭丶至今未得要領丶不料十六日早又發生阻止我防軍在銀坑捕盜之事丶銀坑爲我國領土丶葡警竟欲無理侵佔丶且先行開砲丶我軍以保衛國權起見丶不得不爲正當防衛丶是役葡警傷者四人丶我軍幸無傷害丶十七日駐沙面葡副領事特赴省署交涉丶由古政務廳長出見丶葡領謂此舉由我防軍先行開槍丶其措詞與省署所得報告丶全相矛盾丶又李交涉員錦綸復接前山外交事務員來電丶稱該處亦得葡官抗議公文丶指爲釁自我開丶古廳長因此遂對葡領言丶此事須由兩國會派委員往肇事地點澈查丶乃知誰爲曲直丶然後易於辦理丶葡領允之丶現李交涉員已派委員陸敬科前往調查丶惟葡領則聲明不能同往丶聞省署對於此案丶須俟陸委回報丶乃向澳政府提出正當交涉丶至澳門葡人丶自衝突發生後丶連日葡兵搬運彈藥到前山邊界丶極爲忙碌丶非洲黑兵丶已分派往前線各處丶其爲出於防衛丶抑志在進攻華界丶態度不明丶澳門總督已拍電駐北京葡公使丶及利士本政府請示辦法丶華界方面則極形冷靜丶惟防軍則極力戒備丶以防葡兵來襲丶旅澳華人丶因恐兩軍不免開戰丶頗形惶恐丶多有遷往石歧及香港暫避者丶據某葡人所談丶此次衝突原因丶實由澳門副船政官下令拘捕銀坑漁船所致丶查該副船政官此舉丶並未得澳門高級官吏之許可云丶 
[皖人逐李後之餘聞]  
　　皖人死力逐李丶八十衰翁丶星夜潛逃丶其倉皇出走情形丶閱報諸君已知之矣丶自李去後丶安慶各公團曾分電各處報告優勝丶茲得北京江宇澄覆電云丶﹁安慶省教育會商會及各團體鑒丶禡各電均悉丶諸公熱心毅力丶不惜犧牲伸張民意丶感佩無極丶受傷諸君何如丶至念丶李雖去猶有餘罪丶請迅速查明起訴丶此次扶植民意丶軍警同情丶請轉遠謝忱丶本日請見元首丶靳達到皖人治皖目的丶幷聞丶旅京安徽同鄉會長江朝宗曁全體叩漾丶﹂查此次因驅李受傷最重者爲木匠張姓丶緣彼揮拒李大旗丶植立轅門上丶殆槍聲一響丶即傾跌而下丶然數日在醫院中丶業已治愈矣丶故此波乃可告了結丶 
　　繼任之人物丶最有希望者爲李國筠丶次之者爲許世英丶至於江朝宗等丶早不再願就此窮差也丶且聞確實消息丶﻿江朝宗與靳雲鵬大閙時丶江責靳云丶﹁以省長論丶年長者如周玉帥丶中年即如我丶（自指）年輕者如李國筠丶皆足充任丶何取於李兆珍丶江口中之三人丶自家當然不能幹丶以取駡名丶周馥家中萬頃良田丶擁妾抱兒丶亦决不願就此丶下之江屬意李甚久丶則李之省長丶或無人敢攘奪之丶且有謂李如任皖長丶則各廳齊用皖人丶教育廳將任董嘉會·此說日來喧傳甚盛丶省垣各公團對李雖尙未表示迎拒丶然敬日一電亦已略示標準丶其文云丶﹁北京江宇老李斐君張勛伯王志襄胡適之丶天津周玉老袁杏老胡星老龔仙舟許雋人呂燮甫周緝之丶蘇州李仲老丶上海柏烈武李伯行丶及旅外各同鄉均鑒丶李兆珍憑恃倪黨丶見棄皖人丶李懾公憤丶已於養日離省丶此後繼任問題丶各界協議丶一本初意丶力主皖賢長皖丶勵行民治丶政務財政公開丶教育經費獨立丶設此標的丶誓竭皖民全力丶貫澈主張丶苟渝此旨丶絕不承認丶特此聲明丶維乞公鑒丶安徽教育會·商會·農會·律師公會·學校聯合會·縣自治聯合會·學生總會·及各公團京蕪代表叩敬丶﹂此後皖省政局丶能否達此蘄向丶要唯皖人自勉而已丶 
[蘇省籌賑大會紀] （續）（一留） 
　　江蘇籌賑會今日（二十六）續開大會丶由齊督王省長夫人出名丶柬請各界女士丶計發出請柬一百八十份丶而是日到者丶僅二十餘人丶均係軍警官長夫人丶地方紳士家丶無一至者丶臨時由財政廳長嚴家熾與省議員張援丶商請第一女師校長張默君蒞會丶主持一切丶並請該校一部份女生到塲丶午後二時半搖鈴開會丶首由張女校長報告災情丶次齊督夫人演說丶大致謂今年江蘇水災丶比北五省更甚丶我們對於北五省尙且捐助丶對於自己省分丶格外應該救濟丶所以發起此會丶請大家大發慈悲之心丶次來賓演說丶㈠貧兒敎養院院長周女士丶大致謂女界力量雖薄丶但對於此等慈善事件丶應各自盡力丶㈡第一女師職﻿員陸女士丶大致謂我們在校丶略被水淹丶即覺難過丶因想到各地災民丶無衣無食丶其苦當不待言丶今日到會丶我們同學幾居四分之三丶故希望設法捐助丶此時齊督之八齡公子丶登台脫帽丶雖僅說數語丶而大有勸募之意丶姪公子年十歲丶同時亦起立向衆一鞠躬丶於是請各界認定捐欵丶齊督軍夫人一千元丶王省長夫人五百元丶宮鎭守使夫人一百元丶張實業廳長老太太一百元丶蔡道尹夫人一百元丶王警務處長夫人一百元丶一女師張校長擔任一百元丶齊公子及姪各十元丶餘如第三第四旅長夫人丶警務處王秘書夫人等丶分別捐輸丶共計三千二百二十元丶是日王省長夫人因患目未蒞會丶嚴財政廳長夫人丶因喪母亦未蒞會丶 
[杭州快信]  
　　全省義務教育促進會丶今日（二十七）下午七時在省教育會開成立大會丶選舉正副會長及幹事丶（每府一人）聞正會長一席丶以沈復生最有希望丶 
　　府院派何奏箎（號見石臨海人）來浙丶與沈省長有所接洽丶今日已離杭丶聞與制憲案極有關係丶 
　　小學講演會今日開會丶主講會員爲兪平伯 
　　姜伯韓·馮學壹·玄觀海·洪心泉·葉墨君·劉紹成·郭鴻聲·鄭曉滄丶 
　　省憲會議議員王廷揚阮性存朱志瀛等丶發起組織民治協會丶已賃定馬市街陳姓大廈爲會所丶今日下午二時開籌備會丶提議頒發會證丶組設各縣分會等事丶　 
　　前第一師校校長姜琦出洋日期丶尙須展緩丶新任校長馬叙倫前日已視事丶學生頗歡迎丶 
　　環湖馬路工程丶現已積極進行丶沈省長昨委何汝成充總監工員丶 
地方通信 
[松江]  
　　魚船過卡被揆現屆鮮魚上市丶浙省魚船經五庫稅卡丶前赴松滬各處者丶日逾百餘艘丶五厙稅員除照例徵取稅銀外丶並按船索取巨魚一二尾丶因此已發生衝突多次丶　戶不勝其擾丶相約繞越﻿而過丶於是稅員復增設巡船丶日夜四出偵視丶一遇魚船丶如獲大盜丶比較以前未設巡船時尤爲苛擾丶 
　　專署增設調查閔行水警第一專署增設調查一科丶茲由沈夢蓮專署長委任洙涇警所所員徐貫一兼任專署調查員丶昨徐已奉委到閱視事丶 
　　鄉區又報水荒縣境低田被水淹沒丶各處來縣報荒者丶如泗涇·塘橋·五厙·龍興等處丶己先後呈縣請勘丶二十六日復有楓涇巽行兩處鄉民丶來縣續報水荒丶大致所報災情丶仍與以前相同丶 
[蘇州]  
　　警廳會議防務蘇州警察廳長昨日下午二時丶召集所屬各區署分駐所署長巡官丶以及各隊長丶到廳會議丶當由李廳長而諭丶轉瞬冬防將屆丶防務亟宜認眞丶日間値崗丶旣須整刷精神丶夜間尤當加派巡邏丶並令各區隊自即日起丶一律改穿黃色制服丶至服務時間丶原係二五八十一等時換班丶現亦於昨日起丶改爲三六九十二等時換班矣丶 
　　印花仍須加貼蘇城各典商前因一元以上當票加貼印花一節丶當將窒礙情形瀝陳財政廳丶請予呈部仍照舊章四元起姑丶茲悉吳縣郭知事於昨日奉到財政廳指令丶以此案迭奉財政部展期數年丶商力當可漸舒丶應即照章辦理丶以重憑證丶 
　　報荒定期截止吳縣郭知事近以各鄉農民丶紛紛來署報荒丶查各圖已有八九成之數丶昨特而諭收發員丶鄉民報荒限於二十六日截止丶以便編造荒冊丶派員蒞鄉察勘丶一面照章布告各鄉民知悉矣丶 
[鎭江]  
　　張督辦查勘水勢江北運河丶水勢浩大丶下游各縣悉成澤國丶災情奇重丶運河工程局督辦張謇氏特於日昨前往高寳一帶丶勘視江淮運河兩岸水勢災情丶以爲此後實施工振地步丶聞張氏抵高郵後丶即會同淮揚道尹胡翔林·曁運河上下游坐辦·高寳鹽興各縣知事等丶察勘已開車南新三·及洪湖水勢情形丶並籌議善後工振一切辦法丶查近日高郵水誌已落尺餘丶加以天氣放睛丶如無意外風雨丶可免堤决之虞矣丶 
　　鎭揚籌振會成立巨紳馮煦馬士杰等丶因鎭揚各縣水災甚重丶特聯合兩屬人士組織籌振會丶業已成立丶茲以沿江各洲災區甚﻿廣丶急待振撫丶己電懇省中迅撥巨欵丶散放急振丶一面向各處勸募巨欵丶以拯災黎丶 
[揚州]  
　　馬鎭守使晋省淮揚鎭守使馬伯良丶於二十六日過揚晉省丶稟陳防務事宜丶 
　　剏設通俗教育館江都四鄉風氣閉塞丶教育尙未發達丶欲求社會進化丶非設市鄉通俗教育館丶不足以資傳播丶茲有學員旋辰生等丶擬先從仙女鎭設立丶業將議定簡章呈請縣署備案丶以便着手開辦丶 
雜評一 
[議長問題] （默） 
　　蘇議會將開會第一幕之大競爭必爲議長問題一般人希望以爲議長爲全會領袖當此倡行省憲之時議會責任重大必得物望素孚之人爲議長而後議會前途乃有生氣然而今日　金錢買賣之傳說甚盛疑鬼疑神不止一日使不幸而果發生此種事實爭端一啓醜態暴露則誠江蘇議會之羞也 
　　省議員之金錢買賣固已成爲普通習慣然議長以金錢買賣者尙少此次第三屆省議會之召集吉林首先發生議長賣票訴訟國人深致歎息於議會選舉之腐敗愈趨愈下不願此種惡例再見於他省更不願見此惡例於我文明之江蘇使不幸而果步吉林後塵則非特江蘇議會之羞而江蘇全省且同蒙其垢蓋議長自身之根本不清則對付各方面即不能博人信仰而將來選舉參事員更進而選舉省長亦將無一不可倣此例惡省政前途更何堪問故吾人深願此種流說不致演成事實也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[全國商會聯合會臨時會紀事] （六） 
　　昨日之茶話會已到十省代表 
　　議案兩件　拍電催代表 
　　全國商會聯合會臨時大會丶昨日下午四時丶假一品香開茶話會丶到者高保卿·劉述言·（京師）蔡輔卿丶張餘仲·王義甫·汪孝慈·陳伯恩·汪得深·（湖北）潘更生·（海寗）徐仰仁·胡振緒·（寗彼柴橋）·張廉君·（嘉興）汪筠·（江西）沈田莘丶（吳興）毛酉峯·（江山）袁治齊·（四川）蘇民生（南京）應仲退·（江蘇）李杰·（雲南）毛安卿·（寗波）王曉籟·（嵊縣）唐庚·（溫州）李逢年·（晉江）李伯衡·（贛州）楊子春·王秀山（山西）姚紫若·湯節之·（上海）共到十省丶代表蘇民生丶報告開會宗旨丶公推湯節之主席丶主席報告本屆大會丶本應在漢口召集丶現因種種原因丶不能在漢口開會丶現在報到者共有十省代表丶其他如廣東等省丶已有公函知會丶不日可到丶希望早日開會丶諸君所提議案丶請即日送事務所排印丶以便預先研究云云丶潘更生提議表决權一事丶蘇民生謂商會聯合會丶第一次在上海開會時丶因此頗有爭端丶查聯合會呈部立案之條文丶每省得派代表十人至十五人丶遂决定每省有十五權丶伹適用於推舉議長丶對於議案丶仍出席者一人一權丶語至此丶有二三代表起立丶對於表决權有所表示丶主席謂雖有先例丶仍俟討論後再决丶蔡輔卿提議大平洋問題丶非常重要丶應請大家注意丶袁志齋謂南北政府鬧意見丶我商人不可鬧意見丶應一致對外丶主席謂現全國商會均能泯除畛域丶悄融意見丶此至可喜之事丶太平洋會期定十一月十日丶至今代表未定丶純是廣州與北京兩方權利之爭丶竟有主張不派代表者丶須知太平洋會議丶含有處分中國意思丶中國若不派代表丶勢必受缺席的裁判丶鄙人以爲本會開會丶機會甚巧丶當此外交緊急之時丶得集合全國商敎兩界丶表示眞正民意丶亦可遇而不可求者也丶次某君謂中國特性丶往往因對人問題丶牽涉事實丶現在國民大會丶不成問題丶即如廬山會議丶因發起者爲張敬輿丶贊否各半丶近有發起上海會議者丶今商敎聯合宜注意事實丶以國家爲前提丶太平洋問題丶則尤爲重要者也丶袁治齊主張南北均派代表丶主席謂現在協會推舉余日章蔣夢麟赴會丶宣傳民意丶南北各有相持丶有調人亦可稍紓困難丶蘇民生謂現有一語警告諸君丶前天有某國人至事務所刺探消息丶謂本會或且不成立丶足見外人注意吾國民之行動丶諸君爲國家利害計丶爲子孫利害計﻿丶務希大家特別注意丶此次召集丶尙有數省未覆丶諸君如與各省商會素有往還者丶可以私人資格丶電催各省丶速派代表來滬丶共策進行丶主席謂今日茶話會丶未能暢所欲言丶請議定鐘點丶每日在事務所討倫一切丶公决每日下午四時至七時齊集丶以便接洽丶時逾薄暮丶宣告散會丶又探悉昨日該會接得無錫商會代表王克循君丶携來議案二件丶㈠爲釐訂商團組織法丶（理由）因全國商團組織法丶雖曾於上屆常會時議决組織大網丶惟使行以來丶頗受官廳等之束縛丶已失獨立之精神丶實無商人自衛之可言丶（辦法）先由此次臨時大會丶推出起草員丶即交大會議决丶通過後丶正式通知各省縣奮力進行丶㈡對於太平洋會議出席代表問題丶（理由）﹁甲﹂此次太平洋會議之召集丶關係極大丶於全世界之經濟和平丶均有影響丶而以我國爲尤丶故派出代表丶不得不審愼出之丶﹁乙﹂現在之政府丶均不足以代表人民丶（辦法）由人民中選熟悉外交情形丶而亦非南北執政者二人丶充任代表丶經費則可由人民負擔丶並悉該會昨由文書科拍出廣東·太原（按太原代表已於下午報到）濟南·開封·安慶·無湖等數處電報丶大旨報告已到人數丶並促各該處出席之各代表丶早日到滬丶以便開會云丶 
[敎育會聯合會催派代表電]  
　　昨江蘇省敎育會丶以全國商會聯合會敎育會聯合會聯席會議丶瞬將開會丶各省區敎育會代表丶尙有未經復知﻿已否推定者丶特通電催促丶原電如後丶某某省區敎育會鑒丶十月一日丶與全國商會聯席會議丶粵汪會長電即日來滬丶他省紛電贊成丶時促丶盼速推代表蒞會丶並電復丶蘇敎育會感丶 
　　又悉該會接汪精衛譚熙鴻蔣夢麟三君二十六日香港來電云丶二十八日搭！Ｓａｒｄｉｎｉａ輪船來滬丶敎育會議丶俟到到後開議丶並悉蔡孑民君亦將於月底月初來滬云丶 
[旅滬皖人解散拒李會]  
　　一部分發起姜案後援會 
　　旅滬安徽公民拒李後援會丶日昨在靜安寺路安徽自治協會召集大會丶到會者六十餘人丶張鴻鼎主席丶郝兆先紀錄丶開會後丶衆議本會以拒李而組織丶今李旣遁逃丶目的已達到丶應即解散丶主席諮詢衆意丶均無異議丶遂宣告拒李後援會從此解散丶改開談話會丶孫少侯主張組織姜案後援會丶李次山主張對於省城各公團丶通電提出之﹁皖賢長皖﹂丶﹁政治財政公開﹂丶﹁敎育基金獨立﹂丶三種政治上之决議丶予以贊助丶討論移時丶未得結果丶嗣有一部分人發起姜案後援會丶至是分途散會丶 
[海軍與陸軍警衝突案近訊]  
　　護軍使勸令和平解决　海軍方面尙請派員騐傷 
　　淞滬警察高昌廟分駐所巡警丶與海軍定安運艦兵士互相衝突丶鬬毆擾事丶迭誌前報丶茲悉松滬何護軍使察核警廳呈報各節丶殊不實在丶業經派員查復丶以此事之肇釁丶兩方各有不合丶幸未釀成巨禍丶而兩造受傷兵警丶現均派員查詢丶皆無性命之虞丶自當和平解决丶但海軍與警察職務丶同爲保衛地方治安而設丶且海陸軍警丶共處一方丶感情素篤丶嗣後仍當和好如初丶切勿介意丶致生惡感丶凡遇星期放假日期丶海軍方面丶應由司令部派員爲之監察丶藉資彈壓丶其陸軍與警察丶亦應由各該官長妥爲約束丶以肅紀律丶除函致海軍總司令部查照外丶並於昨日丶分令所屬各軍警一體誥誡矣丶 
　　又函云丶海軍第一艦隊司令所屬之定安運送艦兵士王喜生等四名丶因與憲兵營衝突丶被警察拘入警署丶綑縛毆打丶受傷甚重丶當經總司令公署派員到區丶將王喜生等帶回丶驗得受傷屬實丶發交海軍養病所醫治丶王喜生到所後丶經軍醫驗得王喜生傷勢頗劇丶腰骨被木棍擊斷丶恐成殘廢丶已由該所黃所長塡具傷單丶呈請總司令公署核奪丶現聞該公署已將傷單咨送松滬護軍使署丶請爲派員蒞所驗傷丶並提行兇警士究辦云丶 
[孔聖誕辰之休假]  
　　今日爲孔聖誕辰丶內地各公署丶均停辦公事丶海關郵局丶一律休息丶公共公廨丶亦須停理刑民訴訟一天丶以故昨由關正會審官丶除照會輪應陪審之駐滬美副領事丁奧兩君查照外丶並飭檢察處條示公堂門首丶仰本廨辦公員役及當事人等丶一體知悉丶 
　　滬寗滬杭甬鐵路局昨奉交通部電令丶准內務部咨開丶本月二十八日（陰曆八月二十七）係孔子聖誕丶凡各機關應照例停止辦公一天丶升旗誌慶等因丶仰該路局長查照等因丶當經該路局長飭下所轄各科處所丶准於今日（二十八）休息一天丶藉資慶祝丶 
[關岳祭祀之通知]  
　　松滬派護軍使昨日分令上海防守司令曁淞滬警廳文云丶案查禮制館頒行關岳廟合祀典禮丶以每歲春秋節氣後第一戊日爲祭祀之期丶本年秋分後第一戊日丶爲十月二日丶即舊曆九月初二日丶應行照章致祭丶松江地方丶除令行松江王司令就地舉行外丶所有上海地方丶應於是日上午七時丶仍在上海關帝廟同時舉行丶由本使親詣主祭丶並派上海防守司令榮道一爲東序分獻丶淞滬警察廳長徐國樑爲西序分獻丶本署參謀長汪慶辰上海縣知事沈寶昌爲糾儀官丶均着祭服丶其餘團長以上各員丶一律陪祭丶有祭服者着祭服丶無祭服者着乙種常禮服丶一切禮式儀節均照成案辦理丶合行令仰一體遵照丶 
　　上海縣知事公署奉到何護軍使訓令後丶昨日分別通知與祭丶職事人員丶即於是日上午七時丶齊集西門內大關帝廟彙齊丶隨班行禮致祭丶以崇典議丶而重禮制丶至希查照云云丶 
[太會代表明日出京]  
　　北京派遣赴美參預太平洋會議之代表團丶准於二十九日出京丶乘車來滬丶交涉公署得此消息丶已向永安公司定包官房二十五間丶以備該代表住宿丶一面由許交涉員委派庶務員李秉璋丶於今日早車赴寗丶至浦口站接待各代表丶昨又與提督輪船公司之霍凱號（昨報譯館凱號）加訂艙位數位丶該代表團到滬後丶尙須開會討論云丶 
[各團體聯席討論太平洋問題]  
　　由學生總會召集 
　　中華民國學生聯合總會丶昨特發函本埠各團體丶定於明日（二十九日）午後丶召集聯席會議丶討論對於太平洋會議丶國民應行表示之主張丶與對付方法丶請各團體委派全權代表列席丶此會議採取絕對公開丶無論何團體丶均各與會丶並無限制云丶 
[反對增加房租事日趨擴大]  
　　民康里聞風興起　新康里會議籌備 
　　望平街緊急通告 
　　三馬路民康里丶自接到房主通告丶每月加租七十五兩丶房客方面大爲恐慌丶因該處房屋丶多係行號丶近來商業蕭條丶無利可圖丶如此擔負丶實難容忍丶因即連合全體丶推舉代表兩人丶向哈同要求丶嗣哈同允准丶免加五十兩丶房客方面丶仍以未能滿意丶决定堅持丶日來正在籌畫對付方法丶情願同時歇業云丶 
　　新康里房客聯合會丶昨夜開發起人會議丶選舉籌備職員丶到者四十餘人丶當即舉定籌備主任一人丶副主任一人丶文牘二人丶會計一人丶交際十二人丶調查十二人丶並討論進行方法丶决定於下星期開房客全體大會丶再推舉代表丶向房主方面正式要求免加丶該聯合會並已印就﹁拒絕加租﹂四字紙條丶粘貼每家門上丶以示决心丶 
　　望平街九江路房客聯合會丶前日亦爲反對加租事丶發出緊急通告云丶逕啓者丶此間房租加增丶與我商業前途丶有破產之憂丶爰經於九月二十三日丶邀集各房客開會議决丶僉以有福同享有禍同當之意丶决定拒絕加租丶寗可犧牲營業丶作孤注一擲丶不願爲資本家之牛馬丶爲此通達丶﻿務請各商店各房客一致反對加租丶在未解决以前丶所有新增之租金丶一致否認丶仍照前舊數繳納丶是爲至要云丶 
[昨晚租界電燈連熄三次]  
　　昨晚七時五分丶公共租界法租界電燈同時熄滅丶一時各舖戶及馬路中丶盡皆黑暗丶歷一時餘丶至八時一刻丶始放光明丶迨至八時半丶又忽熄滅丶歷數分鐘即亮丶後至十一時丶電燈又熄丶又歷一時半餘丶至十二時四十分始復放光丶詢據該公司中人云丶因機器損壞之故丶然一夜電燈連熄三次丶且歷時頗久丶亦租界上所罕有也丶 
[昨晚滬寗特別快車又遲到]  
　　昨日（二十七日）丶滬寗路由寗開滬之特別快車（通車）因津浦路車遲到浦口有二時之久丶在寗等候通車乘客渡江丶故快車到滬丶已十二點鐘丶計逾時二點鐘矣丶 
[大來洋行所得宜重間消息]  
　　大陸報云丶據本埠美商大來洋行所得消息丶宜昌重慶間輪船暫停駛丶刻皆泊於宜昌丶因川兵態度仇視外船之故丶凡駛出宜昌之船丶無論掛何國旗丶聞皆被轟擊丶亞細亞煤油公司之船丶星期三日開出宜昌丶但被攻擊丶故仍折回丶嗣後外船皆不駛出丶 
[美監獄又一逃犯亦已拘獲]  
　　在其情婦屋內櫥中搜出 
　　本埠美領署監獄前逃出獄犯二人丶其一已在本埠滬寗車站拘獲丶其他一人名諾爾曼者丶則匿跡於租界附近丶且因美公堂拘其情婦控以同謀之罪丶特屢次致函大陸報代爲剖辯丶茲據文匯報云丶二十七日午前丶美公堂執﻿行吏據報丶率領西捕探等馳往赫思格爾路一百三十四號丶即諾爾曼與其情婦偕居數月之屋內搜查丶當從櫉中搜獲諾爾曼丶諾並未抗拒丶亦無帶有兇器丶遂被解押美獄丶以待提訊云丶 
[南洋華僑學校限期註冊]  
　　官廳方面之通告　學校方面之近狀 
　　四州代表之呼籲 
　　國聞通信社云南洋七州屬請願代表余佩臯丶近接檳榔嶼華僑各學校聯合辦事處來函丶報告三州府華民政務司通告限期註冊之原文云丶爲通告事丶督憲現接藩部大臣公文丶命將一千九百二十年之學校註冊法律丶切實施行丶勿再延緩丶爲此通告各華帮紳商士庶知悉丶我政府舉辦此法律丶定必與華人表示同情丶及參酌華人之感覺情性而行丶並無阻碍各學童在華校內學習其本國語言文字之意丶至於華人敎科書所載課程丶若非妨害三州府及大英帝國者丶亦斷不干涉丶在我三州府政府之意丶絕無施行不表同情之辦法丶現下此法律旣已實行丶諸色人等均應遵守丶埠內華人丶向受帡幪福利丶故政府深信各帮中懷抱善意之人丶皆欲迅速遵例辦理也丶華人學校曁經理人經理部員敎員等丶俱在各州府之華民政務司署內註冊丶凡欲得註冊之格式紙者丶可親往各該署向取或逕寄函索取丶亦無不可丶特此通告云云丶而英屬四州府亦接有同樣之通告丶又該辦事處報告該處學校方面近狀云丶（上略）自華民政務司限六月一日實行註冊後丶霹靂各校丶因受催迫丶一律宣告停辦丶暑假後丶芙蓉埠亦一律停課丶雪蘭我保留註冊丶雖以各州府多數反對丶未敢逕行丶而各學校迄未開課丶有志氣之敎員丶爲反對保留﻿註冊而辭職者丶至今尙事賦閒丶三州府雖無停辦停課之舉丶而星洲氣象丶頗覺岑寂丶總代表動身未久丶華民政務司突於十八日又發通告丶催令註冊丶﹁原文附奉﹂僑人因此又起恐慌此間已發起召集公衆大會丶再向英當局商請展期丶怡保亦有馮律師等將於二十七日開公衆大會丶幷擬聯絡各埠土生丶一致籌商挽救之策丶結果如何丶尙難逆料丶總之此次理藩部不待總代表到英丶而忽催坡督實施條例丶吾人對之丶殊覺失望丶此時情勢日迫丶同人等惟有本良心堅持到底丶除請敎育總會電告外部顧使丶及貴代表外丶一面飛函各處丶懇求世界輿論之援助丶一面直接電請顧使丶切實挽救丶務祈先生速赴外部丶請其嚴重交涉丶幷竭力鼓吹丶各界一致進行丶是所至禱丶該函係於八月二十二日在檳榔嶼所發云丶 
　　華僑聯合會昨接馬來聯邦四州府代表廖衡酌由廣東來函報告丶謂接南洋函丶並顧公使電丶均以倫敦交涉頗形棘手爲言丶旣然如此丶吾國內外同胞丶宜始終一致丶繼續力爭丶或者能得最後之勝利丶廣東各團體甚表同情丶汕頭方面亦有電請南方政府速電顧公使積極進行丶懇貴會邀同滬上公團丶協力維持丶以挽救僑民敎育等語丶茲將汕頭各團體公電錄後丶（銜略）南洋英屬三州府與馬來聯邦四州府新頒學校註冊條例丶有意摧殘華僑敎育丶經七州府華僑聯合工商學界公團數百商號·公民數十萬丶向當地政府請願豁免無效丶復先後舉代表回國丶要求本國政府提出國際交涉丶仍復一再推託丶蔑視國交丶莫此爲甚丶（中略）請各當道速設法墾闢瓊州商埠丶招納華僑返國丶一面向英盡量交涉丶國民當作後盾丶臨電不勝迫切待命之至丶汕頸市敎育會·嶺東學生會·嶺東華僑工業聯合會·甲種商業學校友聯中學校·迴瀾中學高等小學校·正始學校·汕頭總商會等叩丶 
[航務消息彙紀]  
　　三井洋行輪船在華營業丶不入航業公會丶故運費水脚丶均得自由定値丶該行以運貨爲主丶故無一定之路綫丶亦無定期之船舶丶凡有客貨輸運丶不論遠洋與近海綫丶均皆開行丶其中日路內丶有一部份船丶係往來三池上海丶裝運日煤丶今長江路及大連青島各埠丶其駛行之船丶已日益增添丶該行現有八千噸以上之寶永山丸·金華山丸·吾妻山丸丶天拜山丸等五輪丶在由滬至北美之太平洋路﻿內行駛丶自七千以次至五千噸者丶有六甲山丸·富士山丸·愛岩山丸·妙義山丸·萬田山丸·榛名山丸·金剛山丸·五劍山丸·等十三輪·往來中日丶有時亦赴南洋各處丶至於此二年中之新造出廠者丶爲三嘉丸·三天丸·三長丸·蓬萊山丸·三弘丸·海長丸·海天丸·生駒山丸·三池山丸·等各輪丶則皆在此一二載中添人者丶且﹁三﹂字輪﹁海﹂字輪之航業丶又偏重於中國丶綜計該行有輪船三十艘丶達十二萬六千五百四十二凈噸矣丶聞尙有未經建成出廠者多艘云丶 
　　中國派往美男參與太平洋大會之代表團丶於十月四日丶乘提督之慧目邦號郵船赴舊金山者丶刻下已定艙位有九十三間丶即有九十三人出發丶又有本埠西人之乘此輪赴金山者丶現亦有四十名丶出口貨以羊毛茶葉爲多丶怡和洋行之官升號丶本日開赴烟津丶除交通中國兩銀行丶有現欵七萬元運往烟台已誌昨報外丶茲又有山東銀行裝去洋二萬五千元丶農業銀行亦裝往洋二萬五千元丶均係至烟台起卸丶 
　　行駛太平洋之美輪丶近來忽已減少丶而太平洋郵船公司之世界班丶與中印綫之貨輪丶且均不來華丶據美輪公司中人云丶其原因爲美國當政府遞嬗之時丶平日往來遠東之各美輪丶多半爲美政府之船舶而由商人所經理者丶今美政府總統旣新陳代謝丶而航務亦因此稍有停頓之勢云丶 
　　昌興公司之俄羅斯皇后號丶三十日抵申丶船柏吳淞口丶旅客郵件丶由小火輪亞歷山大號轉接至海關碼頭上岸惟接客者現因工部局不准乘渡輪至郵船迎候丶故祗可在碼頭守接丶此輪當日即往小呂宋香港丶定下月十五日赴溫哥武云丶 
　　法國郵船公司之奧爾忙佩克號丶今已開往日本丶回國期改定十月十九日丶由申出口丶其西航綫兼灣海防丶檳榔嶼丶奇布蒂等處丶至於上月在洞沙失事之郵船高爾提挨號丶現亦决定十月二十九日開出丶先係逕赴波賽丶復再開往法國云丶 
[銀洋市况之報告]  
　　金融通訊社二十七日報告云丶今日洋市平靜丶早市七錢二分五釐二毫五丶較昨漲一二五丶午市又回跌至五釐丶銀行有中國買進十餘萬元丶故早盤市價略好丶午市則銀拆抬高丶賣戶又旺丶天津香港二處仍有需要丶烟台通州亦有繼續運去丶洋市用途甚廣丶苟銀市轉鬆丶市價即當見漲也丶出口共四十萬元丶內裝天津十萬元丶烟台四萬元丶香港十六萬元丶 
　　﻿銀拆早市四錢二分丶較昨高一錢丶午市有絲繭出欵數十萬兩丶收盤跌至三錢丶市面較昨平鬆丶收欵四十萬兩丶 
[一週中之紗花市况]  
　　棉紗近星期中棉紗市面丶極形活動丶大阪三品紗丶自上兩星期暴漲以來丶至本週中漲落仍巨丶至星期四日稍形回疲至三百八十四元丶星期五日來電丶又漲十餘元丶結果丶較上週提升七八元之譜丶本埠紗市丶因秋節已過丶客帮賬項已經結算丶故又紛紛動辦丶成交數額尙巨丶且需要現貨丶故市形見俏丶客帮中辦貨者丶計有牛莊廣西天津廣東江西等帮丶二十支棉花價一百八十四兩丶較上週市價丶好起二兩丶其餘二十支寳塔價一百八十七兩丶十六支如意一百六十二兩丶十六支人鐘一百六十四兩丶價較上週均無上落丶最近大阪紗價丶計九月期三百零三元九十仙丶十月期二百六十八元九十仙丶十一月期二百九十四元丶十二月期二百八十七元九十仙丶一月期二百八十六元四十仙丶二月期二百八十六元四十仙丶本埠交易所多頭居多丶蓋紗價尙有再高也丶據紗商消息丶近今期中丶紗價仍有好起希望丶蓋大阪紗市旣漲勞未已丶而棉價之高昻丶尤爲從前所罕有丶客帮銷胃正大丶故紗市之堅俏丶一時斷難看疲云丶 
　　棉花近來新棉已將次上市丶價格尙稱平定丶成交者亦復不少丶交易所拍開之通花價格丶計三十六兩丶其餘陝花火機丶均三十四五兩之譜丶寗波新花價格丶計三十﻿兩左右丶外棉來電丶頗多漲落丶結果丶與上遇相仿丶僅疲去數角丶計價十月期十九元九角八丶十二月期十九元八角一丶三月期十九元五角半丶現貨二十元一角五丶外棉尙有續漲之勢丶而本埠本季收成告歉丶出貨供不敷求丶是以棉市堅俏云丶 
[滬杭車載來之新花]  
　　滬杭甬鐵路上海南站丶昨日（二十七）由滬嘉區間車在新橋裝來新花衣三百七十二包丶梅家弄裝來新花衣五十六包丶莘莊裝來新花衣五包丶均係上海南市協興昌花行之貨丶當於運送處裝儎塌車送交矣丶 
[昨日車運進出之銀洋]  
　　昨日（二十七日）滬寗路大通運銀公司承運中國銀行現洋十五萬元丶又益豐祥裕惠興渭源莊現洋十萬元丶均裝至天津丶又中交兩銀行寶銀各九箱丶五萬四千兩丶又中國銀行現洋三萬元丶又鹽業金城兩銀行寶銀各一箱丶六千兩丶均裝至南京丶 
　　滬杭路同和公司承運中國銀行寳銀五箱丶一萬五千兩丶又交通銀行四箱丶一萬二千兩丶又日夜銀行十三箱丶三萬九千兩丶又鹽業銀行五箱丶一萬五千兩丶裝至杭州丶又現洋五千元丶至嘉興丶昨日由杭開滬之早快車丶在杭州造幣廠裝來新幣十七萬五千元丶分裝三十五箱丶係上海日夜銀行六萬元丶上海浙江實業銀行五萬元丶中交兩銀行各二萬元丶鹽業銀行二萬元丶惠興銀行五千元丶又滬加區間車在加興通告運交上海致祥莊現洋五千元丶又運交上海邢恒順鈔洋一千元丶以上共計現洋鈔票十八萬一千元丶均運抵上海南站卸車丶 
[友華銀行銀市報告]  
　　中美新聞社譯友華銀行二十七日報告云丶昨日倫敦銀行近遠期俱跌一便士之八分之一丶紐約銀價高一分之四分之三丶今日此間開盤金鎊金洋俱不動丶交易價金鎊十月份爲四先令二便士又四分之三丶十二月份爲四先令二便士丶金洋十月份爲七九丶十二月爲七八半丶市况晨間强固丶中國人多售出丶下午市况軟弱丶中國人多購人丶 
[洋糖與川占市况]  
　　車糖自中秋節後丶常帶疲滯丶各路客帮銷塲亦未活動丶怡和太古等行丶仍不肯賤丶申行存底不厚丶嗬白拋盤逐有運到丶雖有六七成預議結解之說丶然遠期拋價仍廉丶昨有日興號拋出十月份次粗砂嗬白約四千包丶價六兩一錢丶東車糖照塊角之價丶亦不肯鬆賤丶日商因財政上緊迫丶糖坯均無存積丶故以後東白亦不肯鬆動也丶 
　　川占白蠟之飛漲丶爲該業中歷來所未有丶雖因宜昌戰事限隔輸運丶而從前亦屢遭兵災丶從無如是之貴丶茲接漢口來電丶謂統占已飛漲至二百三十兩丶如果屬實丶則將來皂燭及本燭坊等生意丶必因原料而大漲也丶今申存統占不及百支丶被廣帮據去二十餘支丶來貨不繼丶恐貨必致斷缺云丶 
[華豐紡織公司開幕紀]  
　　昨日丶蘊藻浜華豐紡織公司開幕丶中外人士乘車往參觀者甚衆丶由該公司發起人聶雲臺·王懦堂·吳善卿·張英 * 
甫·李國欽君等殷殷招待丶該公司於本年六月十一日丶已實行開工丶工人計一千二百餘名丶購得美國最新式紗錠一萬五千枚丶一切機械丶均由華昌貿易公司經理美國文素（Ｗｏｏｎｓｏｃｋｅｔ）廠及非而司堅克司（Ｆａｌｅｓ＆Ｊｅｎｋｓ）廠丶代運來華丶股銀總額上海規元一百萬兩丶現紡二十支·十六支·十四支各種棉紗丶均以砲臺牌爲記丶機械分兩大部丶㈠電機部丶㈡紡織部丶董事會互選聶雲臺君爲董事長丶公决聘請王儒堂君爲總理丶張英甫君爲廠經理云丶 
[吳淞大中華紡織公司之現狀]  
　　吳淞大中華紡織公司丶去年由聶雲台創辦以來丶積極籌備丶所有廠房棉棧丶均用水門汀建築丶異常堅固丶廠房沿蘊藻浜約長七百餘尺丶爲中國最長大之建築物丶去冬已經完工丶一切機械丶多由英美最新製造丶本預定今年初 
 
 

Page 15

 
 
　 
　　夏即可開幕丶因受英國屢次罷工影響丶各種機器俱皆遲到數月丶近來機器到滬者不少丶前部份機機器已足三萬餘錠丶現正日夜裝置丶其餘機械丶業在英國裝船丶不久亦可運到丶發電機係由德國西門子製造丶裝置已經告竣丶現在生火開工試車丶一星期內試車完畢丶即可出貨丶其他如辦事室·什物棧·修機間·棉花棧·不日亦可完工丶擇期正式　幕丶聞該公司資本共三百萬元丶紡織四萬餘錠丶廠基占地一百五十畝丶規模宏大丶內中組織及辦事手續管理工人等丶皆採用吾國最新之科學方法丶關於工人敎育以及養成高尙志趣之設備丶如圖書館·工人及工人子弟學校·工人宿舍·醫院·俱樂部運動塲等丶應有盡有丶並擬於開工日在廠房屋頂上映活動影戲云丶 
[米貴中苦力之困難]  
　　鐵作改飯爲粥之不果 
　　近日滬上米價丶忽漲至每石十三元以上丶際此新穀登場之時丶曩年必有減無增丶據老於米業者謂丶五六十年從未經過丶即上年靑黃不濟之時丶米價十四五元丶合之錢碼丶每石不過二十千文丶本年錢串加長丶衣牌一千五百餘文丶雖米價祇十三元二三角丶已合二十千以上丶一般工藝中人丶進貨洋碼丶賣出錢碼算賬丶暗虧不知幾許丶前日丶南市馮某所開之鐵作三家丶因是之故丶將作夥飯食酌改丶以資維持丶向來作夥每日兩飯一粥丶馮遂改作南粥一飯丶各夥心不能平丶致三作店夥全體罷工一日丶嗣紙作主再三懇請丶允予恢復丶始得照常上工丶手藝之艱難於此可見一斑矣丶 
[江浙皖水災義賑會之文牘]  
　　江浙皖水災義振會昨接松滬護軍使署來函云丶逕啓者丶茲據山東災振公會報告丶略稱丶夏間宮家决口丶利津首當　衝丶全縣掩沒丶未幾丶鹽窩下民埝繼之丶而濱縣蒲台霑化等縣丶又受其災丶損失田禾殆盡丶至七月間丶荷澤鉅野濮縣鄲城等縣丶因受直隸皇姑廟黃河潰决之忠丶所淹又二千餘村丶隨有黃花寺邢莊尹莊梁集等處丶民埝潰决五口丶而壽張陽穀東阿等縣丶復以災告丶綜計重災之處丶已逾十縣丶至八月十五日以後丶續據報告丶災情較前尤甚丶合計淹沒村莊至四十餘處之多丶無告災黎丶達二三百萬之衆丶田廬財產丶盡付彼流丶衣食旣艱丶更無居處丶務乞迅賜援救等情丶查魯省被災區域丶决口而後丶繼以霪霖丶哀鴻遍地丶慘不忍聞丶上年旱虐僅嗟丶衣食無資丶爲今遇水災丶且並田廬莫守丶秋風旣起丶寒令當前丶若不亟予拯救丶勢必委諸溝壑丶此次報告較詳丶爲敢再陳災狀丶代爲籲請丶務乞慨賜仁漿丶速予援救云云丶又接江海關監督公署來函云丶逕覆者丶接展來函丶以江浙皖三省水災丶公議請求中央丶將附加捐稅撥充急振之用丶囑將海常兩關附加振稅收數丶及已解未解數開送丶擬再電陳南京軍民兩長全數截留放振等因丶查敝處係中央直轄機關丶向遵部處之命而行丶附征振捐一項丶除海關及五十里內常關收入之欵丶係由稅務司逕行報解不計外丶敝處經收經解之欵丶祇五十里外常關一部份而已丶此項振捐丶奉文指作公債基金丶係直接解交籌募振災公債處核收丶歷經遵在案丶即請查照云云丶 
[馮夢華來滬籌振之先聲]  
　　江蘇水災急振會丶現已推定馮夢華爲會長丶不日來滬丶商辦籌振事宜丶 
[羅基菲勒氏抵滬]  
　　美國煤油大王之子羅基非勒氏Ｒｖｃｋｅｌｌｔｒ及隨員十人丶由京南下丶乘滬寗路快車丶前日至無錫下車丶游覽名勝一日丶昨日（二十七日）又乘車於下午七時到滬丶暫寓禮查西飯店丶 
[海軍總司令接任紀]  
　　新任海軍總司令蔣拯丶由京抵滬丶定期接事等情丶已誌本報丶昨日上午十時丶蔣司令由海軍聯歡社乘坐汽車至署丶當由海軍陸戰隊列隊迎迓入署丶在客廳稍憩丶旋由何護理總司令將印信文卷冊籍點交蔣總司令接收任﻿事丶闔署官佐各職員丶均普見道賀如儀丶蔣總司令諭各照常供職丶聞蔣總司令隨帶書記官長吳秉銓書記官林福祺並參謀副官等四人丶對於舊職員一仍其舊丶並不更動丶當日即將接任日期丶電呈海軍部備案矣丶 
[青年會特設華工招待所]  
　　經不匯欵　介紹工作 
　　自歐戰停止後丶華工歸國丶均在滬登岸丶其中除少數回籍外丶流落於此者實繁有徒丶本埠青年會因特設華工招待處丶專代此項華工經手匯欵丶介紹工作丶得免失所丶陷入邪途丶現復有大批華工到申丶陸續經由該會推薦於各工廠丶請爲酌量雇用外丶凡各大工廠如欲招雇工人者丶可逕向該會華工招待處接洽選充云丶 
[華東八大學之網球比賽]  
　　華東八大學網球比賽丶將從本星期六開始舉行丶每校可有三次單人·與二次雙人的比賽丶其第一次所排定者丶爲下列各校丶南京高等師範與滬江大學丶東吳大學與金陸大學丶聖約翰大學與工業專門學校丶復旦大學與之江大學丶 
[嵩山路白晝行刦之不確]  
　　昨報載法界嵩山路白書行刦皮箱一節丶茲悉現由法補房飭派幹探詳細調查之下丶所報不符丶業由該探稟覆捕頭核奪矣丶 
[五國銀公司國際交易所內容]  
　　中國總裁爲楊度 
　　邇日廣東路一號發規一五國銀公司國際交易所丶據其露布丶資本總額爲美金一千萬元丶約合國幣二千萬元丶營業地點丶不特國內重要口岸皆須設立丶即各國大都會丶若美之紐約芝加谷丶英之倫敦丶法之巴黎丶日之東京橫濱大阪等埠丶皆可設立丶其營業種類丶又包含物品證券貨幣各種丶並無限制丶聞該所發起於去年夏季丶其發祥地爲天津丶今年遵照美國法律在美國註冊丶爲各國合資之美國公司丶法律手續辦妥後丶即於上月二十五日在天津開創立會丶選出職饑丶計興狠錢之分記丶亂戴事二十一人丶中日各占七人丶美英法合占七人丶該公司職員丶因創立會時各股東尙未到齊丶故尙有數人未經選出丶中國總裁楊度丶其歷史人多知之丶不待贅述丶美國副總裁米爾斯丶日本之副裁楠瀨辛彥丶聞該公司原定計畫丶設總營業機關於京津丶故在天津法租界巴黎街中國銀行對面丶購房屋一所丶業經委託工程師從事改建丶後因別種關係丶决計改設總營業機關於上海丶日來正在尋覓合宜地點丶購地自建市塲丶至交易所經紀人丶聞頇定六十名丶英法美占十五名丶日本占十五名丶中國占三十名丶須俟內部布置就緒丶再行招集云丶 
[上海杭紹綢業聯合會大會紀]  
　　昨日下午一時丶上海杭紹綢業聯合會丶假座錢江會館開全體大會丶公推凌義欽爲臨時主席丶首由評議長張鴻蓀報告該會經過情形丶次由主席請公决漏稅曁公司費用等各問題丶嗣後又討論會務丶迨議畢散會丶已四時矣丶 
[姚子讓丁艱]  
　　邑紳姚子讓之太夫人濮氏丶今年九十有六歲丶聞平日飲食尙健丶乃入秋後丶時有不適丶即經姚君延醫診察調養丶期早全愈丶詎至前晚戌時丶竟溘然長逝丶姚君昆仲丶敎順性成丶遭此大故丶悲動萬狀丶定於今日己刻大殮丶昨由其帳房遣丁持發喪條丶分別報告丶本埠軍警政紳商學界與姚君有舊者丶當往送殮云丶 
[河南救濟副劵開獎]  
　　昨日爲河南救濟有奬副券第二十一次開奬之期丶在南市久大碼頭舉行丶自上午九時半開始丶至午刻十二時始竣丶茲將五大奬號碼丶及經銷各票號錄下丶頭獎三萬二千九百二十一號丶本埠善利全丶二獎三萬一千四百二十一號丶本埠善利全丶三獎二萬九千八百六十二號丶寗波億中丶四獎二萬二千八百五十一號丶本埠萬有源丶又四獎三萬四千九百二十八號丶本埠有利源丶五獎一萬三千九百三十九號丶本埠善中丶又五奬三萬一千一百七十五號丶本埠老通源丶又五獎三萬八千二百三十四號丶南昌福順祥丶 
[浦東花園石之火警]  
　　浦東花園石橋向業泥水匠之周速魁家丶忽於昨日午後起火丶登時火勢燎原丶不可向邇丶當由該鎭救火會急驅皮帶車施救得滅丶焚燬房屋一間丶事後經三區警署飭將該火戶周連魁傳署丶研訊起火情形丶以憑核奪丶 
[高建三命案五誌] 　剖腹騐明因傷身死 
　　挑舊貨擔之高建三丶遭擺舊貨攤主魏建崑高萬　婷丶以扁擔難傷﻿肚腹致斃丶檢廳派員二次往騐無傷丶由王檢察長函商上海醫院定期會同醫生剖腹再騐丶迭詳前報丶昨日下午丶王檢察長飭派法警雇得小工數名丶往新普育堂將高屍舁送上海醫院大平間內安放丶一面由法警傳到屍妻高周氏屍子高林芝·並在揚州原籍聞耗趕來之屍兄高受福等到院候示丶午後一時許丶該廳委派張何兩檢察官毛檢騐員等同蒞院中丶經王彰孚院長歡迎入內丶在會客室茗談片刻丶由張檢察官述明本案啓衅鬬毆各情丶茗談畢丶王院長諭令動手剖騐丶先命工役用藥水將高屍澆灌洗凈丶各屍屬堅欲入內參觀丶王院長與張檢察長等諭令限止丶不准入內丶王院長即會同外科主任張紹修上前動手丶遂將高屍剖腹丶所有腸胃心肺先後取出丶經王張兩君騐得高屍內膜已損丶腸胃被擊受傷丶大致委係因傷致命而死丶並騐明此屍生前年老體弱丶所以心膽已破丶王院長據情向張何兩君述明丶張檢察官等立傳屍妻到來丶諭令具結迅速棺殮丶張何兩君即行返廳丶稟復上檢察長丶聽候提問在押之魏建崑等訊辦丶 
[三十六個黨自殘記] 用石灰撒目 
　　通州人陳洪昇丶向在浦東開設小茶肆丶因失業流落丶與三十六個黨無賴爲伍丶近與同黨積不相能丶陡於昨日傍晚時丶被黨衆在十六舖碼頭畔軋住理論丶一言不合丶大起爭鬬丶用石灰粉撒入陳之雙目丶陳即大聲喊救丶迨崗警聞知到來查看時丶若輩早己逃散丶僅拘住嚴小明子一名丶帶入第一區警察署丶由王金山署長詰問丶陳訴明前情丶並云與衆無所仇隙丶詰之嚴丶不承認撒石灰於陳目之事丶當飭留候申解警廳司法科訊究丶 
[汽車肇禍三則] 斃一人　傷二人丶 
　　昨日丶滬寗路上海貨棧房場車小工丶正在載運貨物丶忽有中華捷運公司內運貨汽軍突然駛來丶致碾斃小工一名丶當由站崗警察將汽車夫送至四區警署請辦丶屍體派警照料丶 
　　虹口七浦路唐家弄水泰押當前丶昨日上午九時一刻丶有三千三百三十七號汽車駛過丶撞倒老道士丁大松丶腿足受傷丶經匯司捕房五百二十七號華捕前來丶押令該汽車送老道士投同仁醫院醫治丶一而帶汽車夫入捕房請究丶又有一千六百六十二號汽車丶於昨下午駛經外洋涇橋塊丶撞倒寗波人林阿瑞丶跌傷頭部等處丶當由老巡捕房七百十七號華捕前來丶令汽車載送受傷人往仁濟醫院醫治丶旋即帶汽車夫入捕房稟候捕頭金發落丶 
[地甲請驗路斃尸體]  
　　十六舖地甲丶昨午投地檢廳具報丶大東門外財神弄中丶今有蔡銀福者丶不知如何在被倒斃丶查無家屬丶稟請相騐丶該廳諭着候派員往騐丶 
　　 
[搜查烟窟一] 以滙票號爲機關 
　　前日有人至福州路總巡捕房報告丶謂束棋盤街八十號門牌泰豐滙票號丶係販賣烟土機關丶捕頭准即稟請公廨丶簽發搜查諭單丶派令六十六號副捕頭與西探堯克丶率同華探陸桂山耿德標丶協往該號調查丶旋在後進密室機關內丶抄獲烟土及販賣烟土賬據丶時有該號內之潮州人王筱卿丶向該西探等行賄丶願出洋一二千元丶該探等不納丶遂將王與司賬甬人張子初丶連同烟土賬據天平·及機關外所懸王筱卿之肖像丶一併帶入捕房丶昨晨丶解送公共公廨丶據中西包探先後上堂稟明前情丶並指明賬簿所註上寫收入銀洋數目丶下書一歐字丶即烟土暗記丶由張子初自行供出丶言至此丶即將烟土天平賬據及王之肖像丶併呈公堂請察丶訊之王供在該號爲夥丶其號主郭子廷丶於十日前赴汕頭丶不知何日返申丶並否認行賄丶又據張子初所供丶與王畧同丶並延羅傑律師到堂極力辯護丶經關讞員核供丶商之美丁副領事丶以王筱卿破壞烟禁丶判押西牢四月丶張子初不應帮同販賣烟土丶着罰洋二十元充公丶烟土送海關焚燬 
[搜查烟窟二] 烟館主是婦人 
　　新閘捕房捕頭偵悉新閘路一百九十三號屋內丶有人開設私烟間丶於前日派令華探沈壽章丶協同西探前往調查屬實即將其主常熟婦人趙周氏丶烟客王全來李雨生鄧金福丶連同烟具丶一併帶入捕房丶諭令烟客三人丶存洋保出丶氏送留公共公廨丶昨晨由看所婦人將趙周氏解至公堂丶經中西官訊實丶以氏故違禁令丶判押女所一月丶各烟客保出丶不到丶着將保洋充公丶分別示儆丶烟具銷燬丶 
[搜查烟窟三] 六隱君子 
　　張慶元在楊樹浦韜朋路四百十一號門牌屋內丶私設烟榻丶被該管捕房中西包探查悉丶前往將張及烟客施兆齋王長元孫子賢沈成道張阿貴等丶並烟具帶回丶昨解公共公廨丶由中西官訊得違禁屬實丶判張押兩禮拜丶餘人各罰洋二元充公丶烟具銷燬丶 
[搜查煙窟四] 一罰五十元　一罰四十兩 
　　王阿四李兆水兩人丶邇在法租界小東門地方私設烟榻丶容留外人在內吸食鴉片烟丶現爲探目沈德福偵悉丶於前晚稟明捕房丶前往該處抄出烟具等物甚夥丶帶入捕房丶諭令交保候究丶昨解法公堂判　罰洋五十元丶李罰洋四十元充公丶烟具沒收丶 
[輪船搭客行李內搜獲烟土]  
　　陳安來顧聖祥同乘四川輪船來申丶於昨挺埠丶當經海關扞巡洋員等登輪檢查丶在陳顧行李中檢獲烟土三百數十兩丶當將人證拘送水巡捕房丶轉送地檢廳訊辦丶 
[叩新茶樓之賭案]  
　　南市老白渡品新樓茶肆丶因大開賭博丶被第一區警察署李劉兩巡官訪悉丶前往查獲各財徒一案丶茲聞王署長昨飭傳店主徐萬德到來防悉時丶供認不諱丶其賭徒沈長經張嘉興王洪庚徐和尙陳錫記席得昌李阿魁周王氏等十六名丶均着分別科罰開釋丶着徐具結丶以後不准再賭丶起案賭洋充公丶賭具銷毀丶 
[姘夫捉姘婦姘夫之姦]  
　　前日有羅金海丶扭其妻錢氏及姘夫凌連星丶至四區一分所丶控稱民妻近來每晚外出丶詢其所之丶排稱在姊妹行家义麻雀丶刻民偵知細情丶往姦所捉獲丶請究丶經劉署員質訊之下丶錢氏供認與凌私姘丶惟羅亦係妍識丶並非正式夫婦云云丶奉判轉解司法科移送地檢廳核辦丶 
[挖地皮者再受罰]  
　　孟根記前將地皮上之泥土挖去丶以致低窪成浜丶被工部局洋人查悉丶報告捕房丶傳至法公堂丶判着罰洋限期墊平在案丶現因被告抗諭不墊丶是以昨又傳訊丶詰之孟根記供實因近日天雨丶故未墊平丶仍求寬限等語丶中西官判以孟不應抗諭丶着罰洋五十元充公外丶交保出外丶限七天內墊就丶違干未便丶 
[公共公廨訊案彙錄]  
　　昨晨丶公共公廨民四庭丶中俞襄讞會同英包副領事訊理丶（一）沈九成訴蔣少峯假冒牌號丶請追損失案丶判决後丶蔣以無力履行丶堂讞在押至今丶茲延甘維露律師到堂丶請求開釋丶結果丶着蔣少峯先繳洋五百元丶余欵准該被告出外料理丶（二）柯鳳記訴愼大米店不付房租案丶結果丶被告欠租九月遷移丶應即飭傳追償丶（三）和豐﻿花號經理吳槐卿丶聲請破產案丶准飭傳某某等三債務人到案再核丶（四）曹貢廷訴和豐花號股東馬信和蔣松岩不理欠欵案丶結果丶本案旣已在外和解丶准予銷案丶（五）聚康瑞昶元甡等莊訴協昌信洋貨號不理欠欵案丶結果丶該三莊訴案旣已在外和解丶應予銷案丶存案銀二百零九兩丶准瑞昶莊領去丶（六）王榮坤聲請破產案丶結果丶准照理賬員報告書內第五節之請求一二三四五欵丶全數照准丶（七）婦人康趙氏聲請給諭領欵案丶結果丶准給諭康趙氏持摺向該銀行支取存欵洋二百元丶（八）王福昌訴沈守三不理欠欵案丶結果丶改期十四天再訊丶 
　　又午後民四庭由兪襄讞會同日副領事田中氏訊理丶（一）徐文華訴顧清和不理擔保唐春生欠洋案丶結果丶被告臨審不到丶應判顧清和償還原告洋三百元丶並償堂費丶（二）東方公司訴韓陶氏不付支票洋五百元案丶結果丶被告不到丶旣有保人陳述理由丶准予改期十四天再訊丶被告應償還原告律師費銀十兩丶 
[誌謝]  
　　咋承銀行週報社惠嶒第二百十七號銀行週報一冊丶謝謝丶 
雜評二 
[精神聯合] （旡用） 
　　人類本有天賦之羣性有夫婦父子而家庭成有朋友而社會成有官民而國家成此皆聯合之發端也 
　　夫本斯恉擴而充之以集會結社會社之個體猶未足更進而組聯合會其範圍愈大斯力量愈宏人則由寡而衆事則由繁而簡意至善焉今之士君子其奔走於聯合會者要亦爲此第人的聯合形式的聯合也意的聯合精神的聯合也謀形式的聯合易謀精神的聯合難使精神的聯合不凝固則形式的聯合終歸泡影精神的聯合維何曰議一事也必拋棄成見就所抱目的平心靜氣共策進行最後結果容或不能處處與我原定意見相符苟大體無差應努力贊助是爲參與團體議會者當盡之天職亦即組織聯合會者所宜兢兢恪守者滬上聯合會之發達至今而極故記特闡明其義如右 
﻿公布布欄 
[江蘇高等審判廳]  
　　民庭判决錢繼庭與左君弼爲債務涉訟控訴一案（判决主文）本件控訴駁回本審訟費及本判决前上告審訟費均歸控訴人負擔葛尤　與符永發爲婚姻葛控訴一案（判决主文）本件控訴駁回本審訟費歸控訴人等員擔穆湘瑤與陳洪道爲省議會覆選涉訟聲明窒礙一案（决定主文）本案准予回復缺席前之訴訟程度定期傳審倪玉成與吳運翔爲保證債務涉訟上告一案（判决中文）原判撤銷本案發還上海地方審判廳迅予更爲審判陸曾培與沈仲岐爲基地涉訟上告一案（判决主文）原判撤銷本案發還上海地方審判函迅予更爲審判 
　　批示胡寶海呈爲錄案請求親提訊給由呈悉查本案前由該民以不服揚中縣知事公署民國九年十二月十七日所爲之判决向江寗地方審判廳聲明抗告經該廳認爲控訴决定限令補繳訟費該民逾限不繳　該廳决定註銷於本年六月二十七日送達各在案該氏於法定期間內旣未抗告又未補繳訟費案經確定該縣依判執行並無不合所請由本廳提訊之處於法未合碍羅照准（原繳附件）發還仰即來廳具領此批以上九月二十七號 
[江蘇高等檢察廳]  
　　批示朱健臣狀悉准予上告此批朱潮生狀悉准予上告此批施士元等狀悉應候審廳將卷送到再行核辦此批邢樹森狀悉　令海門縣知事迅予依法　理此批趙厚興狀及委任狀均悉查此案原卷已　還原縣補錄判　應俟補到後再行連同來狀一併送審核辦可也此批秦寶林據訴已悉仰候調卷校辦此批陳萬盛狀及抄件均悉候調卷查閱核奪此批李鑑才狀悉准予上告此批顏維善狀悉准予撤銷此批願補齋不服常熟縣批示提　抗告呈遞一狀王俊山補具抗告理由呈遞一狀曹心田對馬於心忠案請求鑒核以免拖累呈遞一狀胡繡韋請求延期審理呈遞一狀以上四狀業經本應查閱函送同級審判廳核辦仰即知照此示以上九月二十七號 
[上海地方審判廳]  
　　公示送達（全文在本廳揭示塲公布）第一三二號一件孔樊責等略誘私訴﹂案業經本應判决執行幷予照章發交敎養局拆工完案外　行通知該原告人李有才知悉倘於民國十二年三月二十七日以前查出該私訴被告人對於被誘人李大平有藏匿及庇　情事准即來案聲明本廳當仍依照同章程第四十一條之規定予以强制執行特此通知仰即知照特示右　原告訴人李有才知悉 
　　判决主文（民一庭）一件判决劉海　　華豪咎捎租涉訟一案主文本案應維持本廳民國十年八月十八日之即時判决聲明窒碍後訴訟費用歸被告人負擔一件判决沈德興與朱阿榮爲牛乳價洋涉訟一案主文本廳民國十年八月十九日之即時判决廢棄之朱阿榮應追還沈德興洋三元一角收回竹籌三十一支沈德興其餘之請求駁回本案訴訟費用歸沈德興負擔五分之四朱阿榮負擔五分之一一件判决李慶祥與周熾榮等詐財私訴一案主文原告人之請求駁回本案訟費歸原告人負擔一件判决吳梅生與許金寳米欵涉訟一案主文許金寶應償還原告人米欵洋二十七元二角訴訟費用歸許金寶負擔（民二庭）一件判决姜德孚誹曹阿祥爲欠欵涉訟一案主文曹阿祥應償還姜德孚欠欵洋一百二十七元三角訴訟費用歸曹阿祥負擔一件判决金子雲等訴許冠羣欠欵糾葛一案主文詐冠羣應償　金子雲顧文騮洋六百二十四元訟費歸許冠軍負擔一件判决趙小狗狗與趙大狗狗爲田畝涉訟控訴更審一案主文本件再審之訴駁回本審及前上告審訟費歸聲請再審人負擔一件决定季龍海訴徐氏因租屋糾葛一案主文本件訴訟准予註銷訟費歸原告人負擔一件决定謝阿四與黃景春因租屋控訴明請冋復一案主文本廳本年九月七日之决定更正之本件控訴准予受理一件判决沈宏業與沈宏鼎因地價糾葛一案主文原吉人之請求駁回訟費歸原告人負擔以上二十七日 
　　批示一件朱瑞松保趙老二由准保此批一件湯永昌狀主嚴追由狀悉該民對於裕記莊之債權是否確實本廳無案可嵇仰候查核辦理此批一件萬炳文狀保方萬氏由准保此批一件李應成狀領欵洋房票由准領此批一件韋升海　狀交欵洋由　交此批一件楊伯寅狀請執行由狀悉候勒令卜金人尋交給領此批一件張瑾伯狀請給領由狀悉業經本廳函致谿慈縣署將欵滙廳給領仰候滙到時再行傳領可也此批一件葉樹華狀請執行由狀悉此批一件陳喜聲狀請執行由據狀已悉此批一件張松林狀領單契由准領此批一件施肖梅狀請銷案由狀悉准如所請辦理此批一件陳渭泉狀請執行並一部分銷案由狀悉彭純貴部分准派吏執行其曹連寶部分准予銷案此批一件陳志剛律師聲請閱卷由聲請書悉本案現已執行無閱卷之必要所請應毋庸議此批一件方葛氏狀委代理由狀悉准予委任代理此批一件潛一飛狀交欵洋由准交此批一件傅錦芳狀請執行由狀悉查本案尙未確定所請應從緩　此批一件陳阿明狀交欵洋由准交此批一件陳阿明等狀請責令具保由狀悉　已當庭諭知矣此批一件張耀庭狀交田單由准交此批以上九月二十六號 
[上海地方檢察廳]  
　　批示陳生發狀悉爾母因傷身死業向醫院詢明無異茲旣據狀請免騐前來應予照准候依法辦理此批姚鴻狀悉本廳據報蒞騐不料已經陳生發棺殮抬埋殊屬非是仰候核辦此批魏建嵬狀悉候核辦此批馬志榮狀悉候訊明核辦此批高周氏狀悉候騐明核辦此批呂如　狀悉候傳案核辦此批（陳少齋狀悉據訴是否屬實着自來廳候訊此批楊錫祉狀悉仰即來廳候訊此批高金氏狀悉本案前經庭　因對於和姦部分不願告訴予以却下在案茲據訴墮胎情事候予偵查核辦此批丁柏祺狀悉仰即來應具領此批以上九月二十七日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
游記 
[伯巖紀游] [  質庵]  
　　已未之歲槖筆瑞安慕仙巖之勝於閏七月旣望後五日結侶往游出其東門乘汽輪循塘河下駛河長約七十里爲永嘉瑞安兩邑交通之水道其交界處爲永瑞橋距橋不數里抵仙巖所在之點下輪雇小舟彎環而入幾聲欵乃容與蒹葭秋水間覺耳得目遇方彼明月清風未遑多讓也少選溪山第一四字儼然在望字出朱文公手蓋宋儒陳止齋先生讀書其中文公常來訪所留鴻爪即此四字今所存者乃前清嘉慶辛酉瑞安人洪守一重摹者也棄舟登陸彳亍以入徑舖如拳小石不染纖塵詣聖壽禪寺寺額下懸三韓王國泰書天下第二十六福地橫額寺外有虎溪橋橋南爲慧光塔考永嘉王叔果所撰仙巖記寺建自唐貞觀僧慧通者後廢至宋富民陳七宅茲村忽聞地下有鐘鼓聲遂捨爲寺時有僧安楞嚴常騎虎出入云住持從空上人導游寺中各處幷指仙巖諸山謂肖九獅一象所見額之可記者爲白雲留住四字聯之可記者如胡文熙五百年前曾住處一千里外且投閒無名氏山因不礙雲來往雲豈嫌山無送迎寺西積翠峯下止齋祠遺址猶存像尙屹立左面已剝落迤南爲流來巖有小洞一僅容拳從空言相傳洞故出米粟飯僧千百未嘗盈朒後以俗僧竊取遂截止云 
筆記 
[慘別記（二）] [  側帽逃禪]  
　　蓋少年乃京師著名之畫家曹萊青也慧貞久仰其名而萊靑開慧貞名亦立現欽遲之色慧貞固亦讀於京校以文學冠儕輩者也二人之寒喧旣畢慧貞遂下艇輕抒皓腕兩槳如飛萊青猶痴立久弗去嗟乎此一遇者彼嚴酷之情天已爲此二青年註其命運已萊青父母早沒有別業於杭年必携弱弟來逭署態時善畫湖上無日不有其蹤跡落落與人寡合時或凌晨而出深夜始歸家僅一老僕爲其誠實之伴米鹽瑣屑事遂一一畀之戚串時勸其早婚萊靑笑曰世間無好女子能中我意者即間有面目姣好之儔亦城市俗物耳余當於山邊水隈求之人或笑之萊青弗惜也至是挾此名貴之畫疾趨而返弟甫起詫曰兄此時尙未出耶萊靑曰已出而歸矣此行殊不惡弟笑曰又不過孤山之朝景耳萊青曰不然試觀之此艇此人豈爾今生所能夢見耶弟笑其妄曰視此水跡未褪破曉出遊誠然顧閨閣嬌娃安肯抗露泛湖兄非欺我殆遇魑耳萊靑曰此其所以爲雅人也汝穉氣未脫鳥從知之萊靑遂張其畫於壁時審視之以爲若個人者我可以妻之矣於是積想成　于邑現面而常度亦頓舄問亦自念萍水相逢未審家世即我有此心而彼美或賤視我亦實可知或使君無婦羅敷有夫亦屬人情之常思至此心爲坦然顧不俄頃問而妄念復生嗟乎情者害人之物也情而專用於女子爲危險之尤萊靑以落磊有爲之青年自是入於煩惱之境已茲且言慧貞慧貞爲京師某女校髙材生父乃前清遺老薄有積蓄足資溫飽惟伯道無兒視女猶掌珠焉暱一姬姬無所出故頗恨慧貞慧貞本無可憎之處而家庭則甚難處大抵婦人之愛憎小兒女一視已出與否爲標準家庭積怨終致鉅變甚無謂也慧貞自晨遊歸后即神思恍忽久而遂病余今以原書之冗也摘其一章如下此章係慧姑久病後之紀事 
劇談 
[崑曲業話] [  孤潔]  
　　曲律 
　　明魏良輔曲律一書穆藕初先生得之兪粟廬先生處頃錄以示予寥寥十餘則篇首小序不知何人所撰茲錄之﹁明嘉靖中有豫章魏良輔者生而審音流庽婁東玉峯之間即今之劉河也槪南曲之訛陋乃盡洗乖聲別開里奧調用水磨拍捱冷板聲則平上去入之婉協字則頭腹尾音之畢勻啓口輕圓收音純細名曰崑腔四百年來聲塲遵奉南詞音理始歸於正﹂云云因憶吳梅邨祭酒有句云里人度曲魏良輔高士塡詞梁伯龍長洲吳翌鳳注云﹁崑有魏良輔者　　吳佩耳之 
　　應對難 
　　士風　 
　　造曲律世所謂崑腔者自良輔始（按注係引陳僖客牕隨筆）﹂又云﹁梁辰魚字伯龍巖山入雅善詞曲所撰江東白苧妙絕時人時邑人魏良輔能喉囀音聲始變弋陽海鹽故調爲崑腔﹁云云據以上三說崑曲實爲魏氏所造然則明以前之曲悉爲海鹽弋陽諸調耶而世之談崑曲者都謂盛於元代則以魏氏爲崑曲之鼻祖淺陋如予未敢遽信博雅君子其有以敎我 
雜錄 
[麗湘閣雜掇] [  陳家慶女士]  
　　長姊家英商紉湘閣詩草四集頗多警句送伯兄漢元赴粵東國會云破浪乘風萬里程天涯雁影隻身輕河山滿目皆荊棘好爲人間剷不平僕僕風塵鬢欲斑揮戈返日未曾閒大蘇過嶺無人識獨看天南幾百由聞笛次廖女士吟秋閣韵云月色明如鏡誰家玉笛橫妝臺寒有信畫閣靜無聲芳草天涯夢梅花客裏情自騎黃鶴去愴憶武昌城蓋己酉歲姊就學鄂中曾侍先嚴悔叟公游黃鶴樓有作因念之愴然也又落葉次余韵云四山環繞一樓中萬木蕭蕭響碎紅獨坐悄然聽夜雨不知何處落梧桐寄家書云春來春去感蹉跎秋兩秋風嘆病魔怕寫茫茫家國恨新詩不比昔年多次余韵兼呈伯兄云夜起披衣感不禁蟲聲喞喞曉鐘沉神州斷送惟揮涕滄海橫流獨放吟萬里思親游子夢百年過客酒人心眉山兄弟天涯別應念慈幃老病侵時母氏正病篤也 
小說 
[劇賊胠篋記（十二）] [  一圭]  
　　辣弗里司見了忽然拉了我一下道他們都走了我們就可動手了我有些發抖道怎樣動手呢辣弗里司道你不見那邊廊上有扇開着的窗子麼我們就可從那裡走進去你快把面具拿給我我當即把面具遞給　自己也帶上了辣弗里司很高興的道你可預備妥當不曾我道我已預備妥當了辣弗里司道手槍呢我道也預備好了辣弗里司道那麼你就隨我來罷不多一會我們就走到屋的裏面這時天上沒有月光很爲黑暗我們就從那扇開着的法蘭西式窗中走進去辣弗里司道你給我一個光我當即把窗子旁邊電燈開關機開了室中就很光亮我們可也就大吃一驚如同一盆冷水從頭澆下周身都變冷了原來燈光亮後室中的情形我們還未看情却早見四柄手槍直對着我們羅本也站在對面臉上露出奸笑向我們道孩子們呀祝你們的晚安你們可是活得不耐煩特地來送死的麼又向辣弗里司道我早就認識你了今晚能和你談談我很爲快活你在我房屋的周圍溜去溜來已有好幾天你以爲沒有人看見麼其實我早已看見設下陷阱等你來了辣弗里司道旣然被你看見這却是我的不幸但如今你手握手槍可是要打死我麼羅本冷笑道你若有必死之道我也不容你偷生辣弗里司道你何必這樣神氣威嚴你縱然把我殺死你的後患也正多着呢這時我睜眼望着他們一聲不響心裏十分害怕心想倘他把槍機一捩我們就得坐他的槍下之鬼目的還未達到先已送了性命豈不是太寃枉了麼羅本又高喴道快些把電燈關上快些把電燈關上說時舉起手槍正待要放辣弗里司也跳過那籬笆奔將前去我還立着不聲不響羅本又向下人們呼道你們趕快去喚警察辣弗里司回頭說道我已逃走喊警察何用這時我朝四面看看已沒有一人原來他們已都跟着羅本去追辣弗里司去了我就趨這機會伏在地下輕輕的爬了出來我想客堂裏面必然沒有人 
餘瀋[  瀟湘白蘋]  
　　男兒負昻藏七尺軀不能爲造時勢之英雄亦當有所建樹爲社會國家謀久遠幸福使因人而熱碌碌終身或自負不凡空談濟世一朝得志便飛揚跋扈忘却仐來蠹國殃民肆然無忌譏評諷語置若罔聞是生不如死蓋一則生無益於當世死猶可爲社會除一庸人一則生前倖獲微名早死猶不失完人之譽 
 
 

Page 19

 
 
   
 
 

Page 20

 
 
常識 
常評 
[精神奴隸] [  箴]  
　　今之人無一不痛恨人之以人爲奴隸而微窺其精神之所在則不爲人所奴隸者蓋希 
　　巍巍政府民具爾瞻而總理之進退取决於二三軍閥則政府不啻軍閥之奴隸也 
　　赫赫議員自命不凡而當選與落選一視其余錢之勢力如何近則愈趨愈下將以議長爲賣買品則議員不啻金錢之奴隸也 
　　矯矯青年前程無量而不良之習慣薰染於嫖賭烟酒之惡風氣而但見失足不見回頭則青年不啻爲惡風氣之奴隸也 
　　是故不論何人苟無獨立之精神即無一而非奴隸然則不必痛恨人之奴隸人也但求自身之不奴隸其精神而已爲國家稍留元氣矣 
經濟 
[經濟與吝嗇] [  郭華棠]  
　　經濟二字之名詞早已喧傳人口惟是仍多誤認經濟之本義甚或以吝嗇爲經濟則其謬不可道里計矣試說明之如下 
　　一經濟爲美德凡利益於我者即爲我之經濟然暫時小利益於我仍不能謂之經濟恐其妨害永久的大利益故也譬如人有物而我奪之以目前觀測未嘗不爲利益不知方有法律繩我於後且將舉我原有之利益一併損失則不利益孰甚故不能謂爲利益亦不得謂之經濟夫經濟云者於我利益於人亦未嘗不利益故曰美德 
　　一吝嗇爲劣行吝嗇之於經濟直若逕庭吝嗇云者但求保我一人之利益而不恤公衆之危害是也在淺近者之眼光每誤認爲絕對的經濟而不知有無數之大不利益發生於後惜人未之詳察耳此種人在社會謂之敗類在國家謂之蟊贓因彼不知人類處於世界之關係惟知一身爲地球上之塊肉而已人若一有吝嗇之行爲必爲儕類所不齒故日劣行 
　　然近來官僚富紳每遇水旱賑濟或創設善會曁地方公益事項輒藉口經濟困難以相規避以成其鄙吝之實而吃酒嫖娼打牌聽戲則美其名曰交際不以爲不經濟是則以經濟爲吝嗇以吝嗇爲經濟矣嗚乎（未蓋章） 
[學生衣服自行洸滌之我見] [  汝澤]  
　　勞工神聖四字當今社會人士之提倡鼓吹者到處不乏其人蓋一則可使上下平等破壞階級制度一則因人人作事養成勤勞之習慣非惟節省經濟而巳也吾輩學生在求學時代事事都仰給父母幸福已屬不淺若對於習勤問題毫不注意未免枉爲二十世紀之人物茲特舉一顯而易行之專言之即對於吾人平日所著之衣服大都委校役或洗衣者洗之若每遇每人五件每件以三分計則每月亦需銀半元以上 
　　雖區區微數然藉此可養成善良之習慣昔晋陶侃運甓習勤良有以也故余自入校以來所有各種衣服均自行洗滌旣免傳染錯誤等害且自覺較人洗者爲清潔同學或有笑余爲迂者然余未因之而移吾志今者各校均次第開學余亦東裝來滬故技復萌因書以告我同志（乙種酬） 
道德 
[羣德之重要] [  退庵]  
　　昔之學校多以德智體三育詔學生今更有以羣德綴三者之後者使學生知三育之外尚有羣德之當注重良以國事之敗壞由於國人無羣德故以此勉勵青年或可挽救於將來斯亦提倡者之苦心歟夫吾人生息於世界之上衣也食也住也非一已之力所能完成必賴他人之供給經營而後可而我對於他人亦必有所貢獻互相依賴互相扶助世界文明乃日進而不已人我之間相依相助以促進世界文明此即所謂羣德也羣德高尚之國民不獨損人利己之事羞不肯爲若有利於羣之事雖犧牲一己之幸福以趨之亦所不惜非有愛於羣而有惡於已也蓋深知自己爲羣中之一員羣衆利害即己之利害犧牲己之利益以謀羣之利益不較保全己之利益而貽害於羣之爲愈乎嗚呼如中國人之不重羣德蓋亦世界所僅見者矣軍閥之專橫也爭地盤攘權利不惜殘民以逞官吏之貪墨也營私納賄剝民之脂膏以自肥社會之中只圖一己之利益不顧大多數人之幸福者更比比皆是論者謂國事所以敗壞至此而不可收拾者實由於國人羣德觀念之薄弱有以致之夫豈過論也哉余甚望國人於今茲之後翻然變計力改前非一舉一動之間一以是否不背羣德爲標準而家庭社會學校之三種敎育於羣德一端尤應特別注重如是則人人心目中有羣之一字而國家之賊社會之蟊皆無由產生矣（乙種酬） 
[閱世箴言] [  呆仙]  
　　積學如積金日計不足歲計則餘 
　　日作無謂之周旋等於黃金派擲 
　　知識爲無形之資本名譽乃第二之生命 
　　語言甜蜜者心必險心氣和平者學必深 
　　交情從患難中見出閱歷在困苦處得來 
　　豐富時錢受汝支配貧乏時汝受錢支配 
　　寗使我施恩於人莫望人施恩於我 
　　求人者常畏人爲人所求者常驕人 
　　肉體上痛苦重忍耐精神上痛苦重懺悔 
　　求肉體愉快則日趨鄙俗求精神愉快則日進高明 
　　事事求利已將爲人所共棄 
　　借僨供揮霍直是飮酖而解渴 
　　革命易革心難自治易自覺難 
　　强權行一時公理行萬世 
　　有歡樂之因即有煩惱之果 
　　貪小利者每受騙享盛名者鮮克終（乙種酬） 
[西方格言（一九五）] [  謝介子選譯]  
　　我不入地獄誰入地獄 
　　政界口頭禅瘦紅　 
　　政界 
　　船自由斯貿易自由（美利堅諺） 
　　有希望斯可得（英吉利諺） 
　　天然之力雖七牛以上皆可牽（德意志諺） 
　　碩人之心皆擬少言而多行（英吉利諺） 
　　物各有其地有其用（哈德萊）（Ｈａｒｔｌｅｙ） 
　　有時而見謊樂於實告（藍布婁）（Ｒａｍｂｌｅｒ） 
　　種植少收穫亦少（丹麥諺） 
　　憂與喜互爭長（英吉利諺） 
　　見風張帆（法蘭西諺） 
　　善航者亦有時而誤於昏夜（英吉利諺） 
衛生 
[吐血病最忌身體之震動] [  歌兒]  
　　吐血爲少壯者最流行之疾病亦爲少壯者最危險之疾病膺此病者忌動火忌行房忌食激剌性之物品而其所尤忌者即身體之震動是昔年余養疴某病院中室中病床鱗次櫛比兩兩相問不過尺有咫每日僕人晨起灑掃輒將病床推移拖拉以便糞除而病人身體之震動勿顧也一日有少年來面目憔悴膚革尩羸問其所苦吐血也院醫診察後語之日是病宜安臥勿轉側勿行動即飲食與大小便時亦宜小心爲意叮嚀再三乃去詰旦僕人掃除病室一仍其舊至少年床亦推移拖拉聲隆隆然爲院醫所見怒僕人震動少年之病體也呵責勿已且曰是病一經震動恐不可爲矣夜少年病遽變血隨痰湧喉問有聲如鋸歷一時許尋斃余神醫之術而不明其理問之醫曰血流行人身中周而復始猶電在綫然內部苟有破裂血即溢出爲吐血病患在心者最重肝次之肺又次之然無論何部一經破裂唯有借藥力以彌縫其患處使得血塊凝結堵截血之出路漸漸堅固其病自愈當將凝未凝之時若因身體震動血塊墮落血復潰圍而出其勢無可阻遏以故鮮有免者余以醫者之言具有至理爰錄出之以告社會上之患斯病者（乙種酬） 
雜錄 
[予於邑中傳佈之國音字母] [  胡士源]  
民國九年春予習國音字母旣熟知其利益之大也於是遍授家中婦女之不習漢文者三月之後復推廣及於親戚隣里於是予之環境乃闢一國音之新大陸焉一年以來予竟可任致函於何人而任何人亦能致函於予矣今予行篋中存貯之國音來信不下數千件其便利之表現有如此者 
　　予有舊戚李翁者農民也六十年未嘗知文字爲何物予授之國音半月已能自讀國音書老翁以爲大異驚喜不已今更能以鉛筆作字矣嘗致函向予索注有字母之書籍予幼弟保恒纔六歲旣習國音亦以識字前月予以字母文字一篇示之彼竟讀之如談話以此於彼之敎育上亦頗感便利焉更有予外祖母之妹皤然老媼也冨於鄉經予授之以國音不禁大悅以爲天假之便也乃立學校購書籍令共孫助之敎授村中婦女婦女等旣習知其便利復各轉授其家人今其左近各村十九識國音矣尤有可笑者其村人竟有用國音書訴狀者而縣長不能識縣中書吏無人識不得已乃携之請敎於小學敎員焉 
　　吾學生界習國音者處處有人予甚望如予之傳佈國音或且得較吾邑更優之成績也（乙種酬） 
問答 
[金君珏問]  
　　冷水浴有益於身體爲人所公認但久習於冷水浴者皮膚多黃浴後以乾布週擦時有清水由毛孔發出未知是否是濕症有何法可免尙祈海內體育家詳告 
[吳克潛問]  
　　週歲餘之小兒因玩銅元缺其一遍覓不得疑爲呑下今已歷一週時人照常活潑毫無痛楚不識如果呑下有何大害有何見徵立刻發現有何妥法可以施治而無害於穉弱之體祈明哲賜敎 
[隨園全集] 特價五折 
　　大字精校　增補圈點 
　　全書三千頁分訂六十四冊 
　　甲種中國連史紙定價十四元特價七元　　乙種上等有光紙定價十元　　特價五元郵費甲種六角乙種八角木箱一元外埠木箱不寄　　上海棋盤街文明書局發行各省中華書局代售 
 
