# 1902 - 215 - 4910527

 

Page 1

 
 
[新印大字本正續資治通鑑目録出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目録三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[論戴少司農奏設宣諭教化使]  
　　日前戴少懷少司農鴻慈奏稱世教　衰異學恣肆應請朝廷設立宣諭教化使一員周歷直省郡縣間俾昌正學而開民智旋奉上諭以特遣專使旣困度支又恐擾民各省學政本有教化斯民之責應卽責成兼權各學臣欽奉綸音爰即恭録行知各府廳縣一體知照執筆人竊謂戴少司農此奏極官樣之文章而實無裨於世道夫風俗之澆漓人心之浮詐誠不可不有以教誡之然合廿二省之地四百餘兆之衆豈一人之耳目所能周亦豈一人之化導所能及况朝廷分設各官訓俗型方皆其分内應爲之事原不徒以刑名錢榖催科撫字爲克盡厥職也乃以諸臣寮分筦之不能進風俗於醕良者而欲以个臣專司之反能挽人心於中正此不待智者而始决其不可矣若謂大小臣工各有所事教民勸俗未設專官自應特簡賢良巡行郡邑仿遒人以木鐸徇路之制俾天下成風同道一之規則試問其所以教誨之法若何將奔走道路日召諸父老而訓之迪之乎抑將以數通文告徧黏諸城鎭鄉野使之觸於目而警於心乎姑無論民之不率教如故也由前之說則所謂宣諭教化使者已疲於奔命之不遑田後之說則一郡守一邑令皆能之更何必有宣諭教化使而始足冀風聲之逖聽豈位高者之言重足以慴伏吾民位卑者之言輕不足以發人深省歟揆之事理當必不然夫朝廷定制州縣官每遇朔望之日必集鄉人宣講聖諭兼及大清律例等書俾民知所畏法其所以教化之者亦至矣乃民皆藐聽之而不甚措意微特因在上者視爲具文初不以是爲重抑亦其整躬率物之道有所未盡故民皆藉是爲口實而不能盡率其教也昔者孔子之告季康子曰政者正也子帥以正孰敢不正未有已不正而能正人者今之各官吾見有猥鄙者矣吾見有狡詐者矣吾見有貪墨者矣未見有帥以正者也以此人而責以教化斯民之事卽使果盡其心而民以其言行之相違亦不之聽則今卽特簡宣諭教化使或仍不能免於猥鄙狡詐貪墨三者之病斯其爲害較之各官尤深卽幸而免此而所以供億之者亦已煩矣此朝廷所以不許其請而卽責成各省學政兼權斯事也昔世宗憲皇帝雍正七年嘗因粤東士習未端督臣請設學政二員一司文衡一飭士行諭謂玄行本屬相關不可離而爲二則今以學政兼權教化使之職原本世宗之意而亦實爲簡便之良規睿慮周詳自非臣下所能幾及或曰世宗雖謂學政兼司文行二端然何以是年設立廣東觀風整俗使專司化導訓飭之責今之宣諭教化使卽雍正年間觀風整俗使也異其名不異其實何必宜於昔不宜於今乎則應之白觀風整俗使之設始於雍正四年以浙省民俗囂陵專遣一官前往浙江省問風俗旣復推及於福建廣東湖南等處尋各罷之蓋徒有虚名並無實際故雖設立於前者不妨停罷於後否則法良章美之事何爲而旋興旋廢之乎矧以今者度支告匱裁汰冗員乃朝廷方欲節省經費而戴少司農忽欲增此無益之官以糜帑藏豈職掌出納者洞知庫欵之有餘不必惜小費而損大益乎雖然糜費之事猶小擾民之害甚大宜乎不蒙聖明之俞允而改以各省學政兼權之也然而戴少司農之不知世務務爲名而不務實已於是乎見矣 
[本館接奉電音]  
　　昨日午前京師飛電傳來懿旨一道上諭二道敬謹譯登○七月初四日内閣抄奉上諭朕奏慈禧端佑康頤昭豫莊誠壽恭獻崇熙皇太后懿旨前據奎俊奏四川南光等處被災情形業郷諭令妥速議濟兹據都察院代遞通政使司叅議陳鍾信等呈稱川省荒歉成災情形甚重籲懇恩施等語該省災區甚廣飢民待哺嗷嗷宮廷實深軫惜著户　迅卽撥銀三十萬兩交奎俊岑春煊督飭各屬核實散放以極窮黎毋任流離失所欽此同日奉上諭前因京師入夏以來雨澤稀少朕親詣大高殿拈香祈禱並派恭親王溥偉等分詣時應宮等處拈香仰荷昊蒼默佑迭沛甘霖朕心實深寅感允宜敬謹報謝用答天庥朕於本月初五日親詣大高殿拈香時應宮著仍派恭親王溥偉昭顯廟著仍派醕親　載灃宣仁廟著仍派貝子溥倫凝和廟著仍派鎮國公載澤同於是日分詣拈香欽此同日奉上諭奎俊現已開缺長庚未到任以前成都將軍著長春署理欽此 
[俄人探險]  
　　雅薩克函云近有俄人多名結隊往探後藏中藏一帶地勢已田車臣汗部入沙里境内聞後藏拿木宅五巴西嶺及哈老台等地中藏雅爾藏布河沿岸皆有金煤諸礦前年英人某曾往勘測一次惟未獲礦源無從著手然大約必起於車臣汗部沙圖圖嶺之麓俄人此次往探必取道於車臣汗者蓋思成英人未竟之功也 
[日廷頒賞]  
　　日本長崎訪事人云前者中國北方拳匪之禍日本調軍助平所有陸軍海軍出力弁兵業經次第頒賞兹又以赤十字社員並商船會社諸員一千名左右及郵船會社大　商船會社各船員九百四十四名均有微勞足録特由桂總理大臣飭賞勳局長分别叙勳各賜金有差 
[日將鶯遷]  
　　日本長崎訪事友人云邇來日政府整頓海軍各將領頗有升調前常備艦隊司令官海軍中將角田秀松特命開缺另候簡用而以竹敷要港部司令官海軍中將日馬壯之丞繼其任遞遺竹敷要港一缺以吳鎭守府艦政部長海軍少將片岡七郎補授遞遺艦政部長以常備隊司令官海軍少將内田正敏補授 
 
 

Page 2

 
 
[日本水災]  
　　日本長崎訪事友人云東歷七月十三號卽華歷六月初九日之晚福井縣境内天氣陰晦大雨傾盆至翌晨足羽川水流頓漲洪濤洶湧巿中民屋有三分之　在水中央最深處高至丈　警察署及巿役所聞之急派船二十餘艘煮飯往振一面派人將隄防堵以備不虞聞此次災户共計三千三百餘家男婦一萬三千二百餘名口越日白米已盡代以糙米若不寛籌接濟將何以慰此溝壑餘生乎 
[臨幸御園]  
　　天津直報云皇太后定於七月中旬臨幸頤和園聞擬駐蹕十餘日於中秋節前回宮 
[課本告竣]  
　　天津直報云聞管學大臣張治秋尚書現已將蒙學課程詳擬妥當已於前日具摺奏請頒行矣 
[巨棍成禽]  
　　松江訪事人云去郡城三十餘里之泗涇鎭巿廛鱗櫛民風素性樸純不意近日竟有無業土棍勾串外來梟匪糾賭索詐無惡不爲鎭之東南三里許太平莊六圖鄉居陸姓聚族而居俗呼之爲陸家缺中有陸某者前曾興販私鹽頗有所獲久爲各土棍所垂涎六月二十八日糾約二三十人托名緝私持械前往升堂入室肆意冥搜嗣以並無鹽斤遂將所存食米掠取一空同村一十四家咸遭蹂躪其黨某甲復强取陸芝杜家皮馬褂芝杜略與爭執致被刃傷其姪應和馳往救護亦被斫傷肩背等處痛極倒地狂呼救命鄰村人聞聲馳集各土棍見勢不佳持刀亂舞又傷數人於是激成衆怒鳴鑼兜捕并將各處木橋一律撤去各土棍無計脫逃始得當塲拿獲七名連夜解至華亭縣署縣主林蔚生大令升坐堂皇騐視傷痕隨提七犯研詰七犯者朱二觀尹寳中陳榮興沈金生張和尚及不知其姓之阿瞞尚有一犯年僅十二三係某木工之徒誤被師救招往者也隨由大令喝令一一加上鐐銬收禁獄中候辦惟某木工之徒則姑念年幼無知交差看管聞朱尹等四名早經婁縣屈吉士大令訪拿未獲今旣到案想須歸案訊懲矣或曰此輩平日專與梟黨勾結擇肥而噬十二日曾往泗涇迤北二三里許青浦縣界二十八圖妄指石姓爲蟻棍迫令地保沈某導往其家多方迫脅隨由孫關福者婉言排解令沈給以洋銀十四元始得無事詎知孫亦非善類事後迭次　沈强索酬謝洋銀十元且復大言恐嚇不許控官蓋孫與若輩乃一鼻孔出氣者以上所云鎭中人類能言之鑿鑿然耶否耶執筆人固不敢臆斷也 
[留守到閩]  
　　福州訪事友人云新任鎭閩將軍崇右庭留守由江甯起節繞道滬江乘某輪船赴任六月初十日抵省文武各官咸詣萬壽橋迎接留守接見有差 
[粤省官塲紀事]  
　　廣州訪事人云廣西補用府經歷梁叅軍宗璧奉大憲札委來粤考求洋務上月某日行抵省垣卽赴督轅禀見○三水縣屬蘆苞釐卡委員章少尉潤在差次病故身後蕭條鍾大令元棣誼切同寅持請同鄉官備具印結赴釐務總局禀請卹欵局憲俯如所請給銀四十兩批飭庫吏照發○肇慶府屬開　縣宜大令邇因丁憂開缺遺篆由上憲委程州牧錦文就近代理緣州牧現在彼處辦理礦務也○學憲文大宗師巡試陽江事畢已於上月十四日回省旋牌　云現北江歲考未竣本部院定期九月出轅俟北江歲試完竣回省舉行考廣州府科試　仰教官廪保生童知悉爾等毋庸在省觀望 
[扶桑濯足]  
　　日本長崎訪事友人云前者宮城縣加美郡大火之後日皇與后聞而憫之賜金五百元旣而北海道天鹽國苫前郡天賣村漁户被風吹覆溺斃　百餘名日皇亦賜七百金卹之誠曠典也○東歷七月十九號卽華歷六月十五日有客梯升富士山甫至半山驟遇狂風寒氣凛烈四圍冰魄纍纍然透澈光明幾疑别有世界眞不愧爲東瀛第一勝境也○農商務大臣平田氏日來勵精圖治凡各官所辦之事均限以時刻並訂立規條以觀勤惰每日清晨八點三十分鐘時各官務須齊集官房如有遲延者卽記過酌予處分○日前農商務局長和田氏查得本年秋收因春夏以來氣候不調恐難篝車望慰所幸　　尚不至如去年運盛倘得日後雨暘時若尚可收效桑榆惟巿上米價因外洋稍米及中國米陸續運到爲數甚多故尚不致十分昂貴也○此次德國開萬國東洋學會日本派澤柳普通學務局長並三上文科大學教授兩君會議一切已於日前乘舟前往矣○前者武藏兵船觸礁後經笠置兵船救起卽馳抵陸中國大槌港修理矣 
[漢江夏漲]  
　　漢口訪事人云富池口釐金局員徐大令前在漢口水巷碼頭起行時被匪竊去衣箱三口值價甚巨此案虚懸已久迄未破獲兹經督捕營徐弁在油滑嘴地方將正竊劉六一名拘獲已解請夏口廳馮少竹司馬訊懲矣○洋火廠一帶有地棍馬金標馬光成董金林李開翠鄧本全萬雲山等與傭工饒賢德分贓不匀將饒誘至僻地挖去眼珠事經夏口廳馮少竹司馬所聞立飭將若輩拘獲想須盡法嚴懲也○夏口廳馮少竹司馬因時當盛暑疫癘流行特將南北卡内切案情較輕之犯一律從寛開釋是亦惠政也 
[皖公山色]  
　　安慶訪事人云安徽含山縣學訓導某廣文因事開缺藩憲湯筱秋方伯札委試用訓導吳廣文炳凱前往署理○新選宿松縣學訓導劉廣文照書現奉藩司湯方伯行知飭赴新任供職○候補通判扎别駕拉蘇近奉上憲委辦東門渡釐卡正擬料理到差忽爲二豎所侵遽爾逝世繼之者爲候補同知崇司馬安○天時不正疾疫盛行保甲總局憲馮鏡人觀察集貲雇用民夫將各街道逐一掃除潔净並出示曉諭居民不准堆積汚穢之物是誠防疫之良法也 
[甌海風帆]  
　　温州訪事人云日來温郡天氣酷熱疫癘盛行朝尚談笑風生夕已奄然物化亦可謂人生如朝露矣前月十六日有數農人在田中刈稻因患是症從永嘉塲雇杉板遄回不期甫至北門外海壇嶺河中病已垂危遂田船户劍負上岸居民意良不忍爲之醵資買舟送回誠善舉也○温州府王雪廬太守前將中山書院改作學堂現已會同紳董余少泉太史就堂後餘地添建洋房五楹左右餘基各搆講舍十二楹月斧雲斤朝夕從事一俟落成卽可招集生徒入内肄業矣○泰順縣張雨人大令之瀛眷於前月十六日由杭省至滬附招商局普濟輪船來温暫寓道前連陞棧勾留數日即須遄赴任所○瑞安縣署前有賣珠嫗某姓者膝前一子一媳子業薙髮性頗愚蠢媳則年華二九風韻可人前月二十九日不知因何觸嫗之怒痛毆致斃事爲鄰佑所知報縣請騐縣主林大令准之翌日即督帶刑仵親詣騐明略訊情由飭將嫗掌頰三百下以　懲儆 
[稽山逭暑]  
　　紹郡訪事人云紹屬酒捐以東浦爲大宗現由在籍紳士前崇明塲鹽大使鍾佩仲鹺尹志沆襄同府尊趙太守設法籌勸衆皆踴躍樂輸每歲約可集銀三十萬兩其數亦可謂不薄矣○蕭山縣主李香畬大令於月前回任後因前署是篆之瞿蕚馨明府核算交代各欵殊多不符因之不肯出具實接交庫切結刻聞已奉省憲諭飭李明府謂如瞿令交盤有弊准子指駁○邇年紹屬蠶桑之利遠遜於前紳士某某等杏得皆由飼育不善所致現擬延請省垣蠶學館畢業生來越設立學堂傳授新法說者謂不數年後利可增至五倍 
[上海官塲紀事]  
　　新授浙江杭嘉湖道崔磐石觀察永安昨日道經滬上命駕入城先赴道轅拜會袁觀察繼至縣署投刺汪大令 
 
 

Page 3

 
 
迎入花廳清談良久始别聞觀察袛帷小駐卽須赴浙履新○昨日江蘇候補府楊仲卿太守書雯由蘇來滬赴文武各署拜謁至縣署時縣主汪大令殷勤延入茗談良久而别○九畝地滬軍親兵營管帶沈賡虞太守及法租界讞員杜枝園明府改過局委員李浩然二尹均於昨日先後詣縣署拜謁縣主汪大令晤商要公 
[暫停讞政]  
　　本日爲英皇加冕之期旅滬西人禮宜慶賀因是訊英美租界公廨會訊各案暫停訊問一期 
[札准建祠]  
　　昨日蘇松太道袁觀察奉到兩江督憲劉宮太保札文略謂已故前署浙江巡撫開缺湖南布政使余聯沅在滬病故輿情愛戴禀請籲懇天恩量予賜卹並將政績宣付史館立傳准由該紳商在上海捐建專祠以彰勞績一案經本部堂於光緒二十八年五月十九日專摺　　聞奉旨俞允合行抄摺札道轉移各紳商一體知照毋違此札 
[運貨須知]  
　　前日蘇松太兵備道袁海觀觀察發出告示一道文曰爲出示曉諭事本年六月二十三日奉欽差會辦商務大臣工部左堂盛札據駐紥海參崴辦理交涉商務委員李令家鏊申稱接俄國海參崴稅關總辦濮格達諾甫司基文稱華商將由崴發赴他埠之貨包面概用歐洲號碼上海稱之麥頭及號數字樣俾稅關易於查騐蓋稅關不諳華日各文難於查考反有阻滯之虞况華商往來貨包亦有除華文外添寫洋文者煩再曉諭照行等因查崴埠華商來往貨包均用華文號碼稅關不識華文致被查騐阻滯遷延時日華商自受其累歐洲號碼本爲各國通用華商往來貨包亦一律用洋文書明號碼申明何貨使稅關一望而知可抽包提騐無須逐件開查旣省周折又免阻滯實爲有益威埠華商進口貨由香港上海烟臺東三省來者居多除曉諭崴埠華商外商請通飭曉諭各商嗣後上海發運海參崴各貨民件均須一律加用洋文號碼及號數俾到崴口易於查騐等情除行上海商業會議公所查照飭遵外札道示諭各商一體遵辦等因到道奉此合行出示曉諭爲此示仰各商號及販户人等一體遵照嗣後運往崴埠各貨包件務須一律加用洋文號碼及號數不得遺漏自悮切切毋違特示 
[醫星照滬]  
　　珠街閣名醫陳蓮舫徵君邇應滬上某巨室之聘於昨日蒞申寓觀音閣馬頭晉陞客棧際此天時不正疾疫流行彼踵門求診者又將户限爲穿矣能者多勞其殆徵君之謂哉 
[初訊包探勒索案]  
　　包探陸阿九經英界捕房傳押後昨晨捕頭飭包探張全林方長華將陸及探夥蔣再泉解至公堂請訊原告朱流福投案禀稱小的向在外國墳山生理六月二十九日陸探向小的索洋二十元小的以無錢辭之陸探去後於下午六點鐘又來向小的借去脚踏車一部臨去囑小的至四馬路西園烟館將車給還届時陸又遣夥來喚據云如不去則車不還小的得信卽至該烟館見陸探與夥蔣再泉相對吸烟餘夥五六人均不認識陸問小的爾帶洋銀來否小的答以未帶陸云爾欲吃官司抑欲吃刀乎繼而夥黨出刀恐嚇正在危急適友人張阿巧來小的即向借貸張亦身未帶銀遂將手上所帶金戒指至保昌典質得洋銀十元給陸陸收受後謂小的如將今日之事漏洩或訴之工部局定即日刃相加小的答以不敢陸復令小的代給烟資小的答以無錢陸將小的所給之十元内給還一元囑付咽鈔餘錢存留烟館取得存條一紙旋小的往工部局總辦處訴明情形並將烟館存條及脚踏車發票均交總辦叩求嚴究見證張阿巧供是日至西園尋友見朱爲陸所難朱向小的　貸答以未帶乃將金戒指質洋十元給朱是實又據見證張華卿供在外國墳山管門當陸探來喚朱及借去脚踏車向朱索洋等語並不虚妄求察陸供並未向索洋銀前朱失去珠花一對小的與外國包探往查是朱之女戚姘夫所竊後至法界爲捕所拘餘供支吾蔣再泉供素來安分並不爲非求宥讞員張柄樞司馬得供之下商之英迪繙譯謂陸探聲名狼藉在本分府處控案不少判將陸蔣一併帶回捕房押候下禮拜五復訊核奪 
[壓傷斃命]  
　　前日傍晚時美界吳淞路清記木行夥阿香肩負木植突被壓破頭顱某號華捕見之投報捕房捕頭今送同仁醫院求治奈傷勢匪輕無可救治旋卽斃命 
[上海縣署瑣案]  
　　周茂全控周咸春掯贖田單前晚縣主汪瑶庭大令提訊茂全供同治元年母親與胞兄茂榮將一畞五分之單地典與周茂全得錢四十千後因母兄先後去世小的年幼未經往贖至今夏備價贖取咸春覇掯不放爲特控求究追張永全供茂全之母兄將田賣與咸春係小的父親爲中却未絶交咸春供同治元年向茂全之母與兄賣地一畞五分計價錢四十五千至五年份又加價十一千作爲絶交今有杜絶契呈電大令察閱咸春所供與契相符以茂全不應妄控飭退完案○粤人翁春之倩人舁伊父梓卿到縣控請騐傷大令提訊之下春之供父親開設烟間前被章姓友人借去英洋三十元迭次向索不還今日又往索取被章兇毆受傷勢甚沈重禀求騐究大令飭仵騐得梓卿並無傷痕判令退去候查明實情再核○陳和福投上海縣喊求騐傷亦經大令提訊陳供住治下三十七鋪以織機爲業有流氓高壽龍者會於五月内向小的借洋不遂挾有仇恨昨晚小的在鄰近成衣店内閒談高由門前經過無故辱罵繼被兇毆受傷小的初不與較不料高去未久又洶洶然來謊稱遺失布衫内有銀洋鈔票意圖訛詐不得已投案求請騐傷大令飭仵騐得額上稍有微傷以所控殊不近情判令退去姑候飭差查明禀復核奪 
[來方照登]  
　　辟瘟散專治傷寒傷風憎寒壯熱頭痛身痛頂痛脊强腰痛目脹鼻塞聲重風痰咳嗽上嘔下瀉口渴便赤内傷飮食及感冒四時不正之氣發痧瘟疫瘴癘鬼瘧瘟瘧赤眼口瘡濕毒流注脚腫腮腫風火喉痺毒痢風熱斑疹並治硃砂症又名心經疔其症初起脈散牙緊手足麻木發軟閉目不語喉腫心疼心慌等症急視前後心有紅點用針刺破出血如内有紅絲卽挑出可免無事惟此症傳染甚急頃刻不救藥宜備製蒼术五錢桔梗神曲各三錢貫衆滑石熟軍明雄厚樸姜製生草法夏藿香各一錢川芎羌活白芷柴胡炒防風荆芥細辛前胡枳壳炒薄荷陳皮皂角去筋子硃砂石菖蒲公丁香廣木香草菓煨用子香薷各一錢共研極細末磁瓶收貯勿洩氣遇患者行用二三分吹入鼻内再用三錢滾薑湯冲服體虚者加台黨四錢煎湯冲服小兒每服一錢病重者三服卽愈此方屢經試騐活人甚多勿輕視也○小兒赤游丹方寒水石一錢枯礬二分冰片二分鉛粉三分一黄連一分青黛五分白　粉七分生大黄一錢共研細末麻油調敷患處略挑數鍼然後敷藥尤妙赤游丹愈後另用寒水石研細末用綿絮撲之每日三四次方不復發小兒生時卽無赤游丹亦可用此以免後患 
[巨欵助振]  
　　前月江西袁吉武寍等郡出蛟水勢浩大鄱陽湖低處三年未能栽種今又遭水患困苦尤不堪言昨承黄幼農都轉憫念桑梓籌募庫平銀一千兩洋一百元當卽轉交怡生厚電匯南昌輔善公所散放極苦災處歸輔善所造徵信册以招核實感德無旣長江振所陳作霖謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前晚匪徒某甲在南巿陸家浜四弄口某米店門首澆潑洋油意圖縱火店中人起而追逐勢已不及致被脫逃因於次日投報二十三七鋪巡防局局員盛雨村二尹立飭地甲從嚴緝捕務獲訊辦○日前高壽龍被陳阿福恣情訛詐心不能甘投控二十三七鋪巡防局局員盛二尹卽飭地甲往拿以憑訊究 
[南巿捕房紀事]  
　　昨日南巿捕房捕頭訪知老白渡馬頭某姓煤炭店每晚招集無賴開塲聚賭忌憚毫無特遣包探黄量海協同水巡頭目陳向榮前往驅逐以安地方○平湖船户某甲前雇同鄉人某乙所駕之船載運貨物被竊洋紗三包零物數件逃逸無蹤昨在大馬頭萬福茶樓相遇向之理論言語支吾因卽投訴捕房埔頭遣包探黄量海前往拘拿以便解送馬路工程局禀請總辦翁子文太守訊核 
[英美租界公堂瑣案]  
　　周福生王二高德茂俞三等私將李張氏藏匿租界之外由包探張寳成方長華查知拘解請究司馬著帶回捕房押候禮拜一訊究○日前徐阿章孫阿龍等私造洋槍經包探倪順泉等拘案司馬判押候提沈阿忠到案再訊日前差役恊同西探及華探倪順泉等奉文往寳山縣關提至吳淞恰與沈遇因卽拘回昨日解案請訊司馬以原差旣至寳山縣界而不投文拘人實屬不合如在租界必以違章論罰以後不拘何處均應照章辦理遂訊供判徐阿章孫阿龍沈阿忠各責五百板押捕房五年○沈阿福行竊陶福壽家衣物由包探張天林拘解請究司馬判責三百板○裘其富張雨橋串竊洋人鋼條物件由五百二十二號巡捕拘解請究司馬判各責三百板枷號一月○陳阿三行竊潘阿二小車一輛由包探劉阿炳拘解請究司馬判責四百板○前日兆貴里七百二十二號門牌妓女林小二寳家忽於半夜後被匪人用引火物抛入幾兆焚如投報捕房捕頭飭探陳雲忠往查務獲匪徒懲辦 
[法租界捕房瑣案]  
　　上月某日歹人蔣新才由金陵城内誘拐王胡氏來滬串同蟻棍王雨明鬻入法界某姓花烟館氏誓死不從在途爭閙經巡街捕拘獲一千人解由讞員杜枝園大令訊明著將蔣押候嚴辦氏留待本夫認領在案昨日突有王良福者投捕房禀稱王胡氏係小的之嫂伊夫王良才在籍患病聞信特遣小的來此求准領回大令閱詞命卽退出提氏研詰供稱丈夫良才止有一妹業經適人並無兄弟大令命傳良福到案問王胡工爾識此人否氏答稱素昧平生大令怒著將良福掌頰二十下押候查明有無别情再行核辦○俞小春前因收買船户陳阿弟等盜賣之裕太新報關行樟腦一百八十斤控經大令訊供判賠贓銀一百兩再罰洋銀五十元迄今日久挺押不理昨日提案復訊俞供小的願將罰欵如數繳呈至應賠贓銀實苦無從籌措叩乞恩施大令命還押赶緊措繳如再玩延定予嚴比○長江輪船積竊張阿根姜阿四前經大令訊供昨日提案著照原斷張枷一個月姜枷半個月期滿責釋○偷兒李阿寍王二觀均經大令訊供昨日提案著將李先行枷號一個月期滿責放王責二百板即予開釋○車夫吳阿六前因失去所載香烟九大匣控經大令訊供昨日提案著重責四百板從寛開釋 
[美租界捕房紀事]  
　　昨日韓東林投捕房訴稱在漢璧禮路第八十七號門牌開設生源錢莊被店中執事人黄桂榮將所儲洋銀六百餘元席捲而逃請爲查緝捕頭允之○昨晨偷兒吳阿桂混入虹口某姓家竊取布被等物後經包探朱桂生查獲連贓帶入捕房捕頭令押候解送公堂禀請讞員張柄樞司馬訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年六月二十二日京報全録]  
　　宮門抄諭旨均録前○兩江總督劉奏爲大員在滬病故輿情愛戴懇恩賜卹摺○江甯將軍崇等奏爲已故將軍戰功卓著受誣頗深籲恩昭雪以彰公道摺○河南巡撫錫奏爲覆議武安教案一律完結摺○又奏爲請奬法主教片太子太保頭品頂戴兩江總督臣劉坤一跪奏爲大員在滬病故輿情愛戴禀請奏卹恭摺具陳仰祈聖鑒事竊前署浙江巡撫開缺湖南布政使余聯沅因病在滬就醫調治無效於上年十一月十六日病故據蘇松太道袁樹勛呈報到臣正在具摺奏報間據蘇浙紳士三品銜候補四品京堂龐元濟等二十六員聯名禀稱該前署撫余聯沅湖北孝感縣人由翰林洊歷諫垣補授福建鹽道歷署福建按察使布政使皆有政聲迨調補蘇松太道善政尤多其最著者光緒二十六年夏間北方拳匪肇釁全局震驚上海爲通商總埠各國戰艦洋兵雲集謡諑紛起防務戒　寓滬紳商日謀避地惶遽萬分兼之外來游匪勾結土棍時思乘亂起事内奸外侮勢將一發燎原安危之機間不容髮該前署撫多方戒備嚴　巡防復奉委與各國領事定議互保東南各省得以安全關繫大局實非淺鮮一面捐廉募勇晝夜分巡外保教堂内靖游匪迨至皖卾票匪　逃上海租界出没靡常則又多方設法擒治巨魁無稍枉縱卒使海上安堵如常從容接濟西北方事之殷該前署撫日則奔走於炎風烈日之中夜則自治官書每接警電輒憂憤涕泣或數夕不寐或一夕數興自夏阻秋迄無甯晷形神憔悴遂成下血之症嗣又蹍直胃氣痛該前署撫以時艱孔亟乘輿播遷不敢稍休仍强起視事累遷江西按察使湖南布政使旋奉恩命署理浙江巡撫迅速赴任該前署撫知浙事緊要扶病起程到任後先將全省教案議結各領事主教鑒其公忠故償卹銀兩視各省爲少並于衢州教案内省釋無辜株累者數十人嚴飭各屬整飭緝務拿獲台州巨匪吳玉葵訊明懲辦浙東盜風藉以稍息二十七年六月卸任至滬就醫呈由臣奏准開缺調理延至十一月十六日在　痛故其在道任捐廉銀八千兩爲龍門書院經費嘉惠士林在浙創辦各屬議塚先後捐秦晉振銀爲數巨萬又捐印度振救濟會皆勿稍吝惜生平儉以自處而勇於爲善大致如此上海紳商江浙士庶聞該前署撫一病不起無不同聲悲感致於隕涕至該前署撫爲御史時首劾康祖詒卽康有爲非聖無法心術不正尤爲獨有先見善於辨奸紳等咸循遺愛未忍没其勞勩公懇奏卹准予上海地方捐建專祠生平政績宣付國史館立傳以彰忠藎等情禀請具奏前來臣查該前署撫臣余聯沅沈毅明决忠愛性成宣力京外垂三十年其在蘇松太道任内適值拳匪滋事上海爲通商總匯之區全局樞紐經臣會同湖廣督臣張之洞飭派會商各國領事訂議互保艱難籌畫卒能有成於大局不無裨益方冀克享遐齡時艱共濟乃以積勞致疾竟至不起悼惜實深旣據該紳等臚陳政績合詞籲請奏卹未敢壅於上聞合無仰懇天恩俯准將已故前署浙江巡撫開缺湖南布政使余聯沅量予賜卹並將政績宣付國史館立傳准由該紳商在上海捐建專祠以彰勞勩而順輿情之處出自逾格鴻慈除咨部查照外理合恭摺具陳伏乞皇太后皇上聖鑒訓示謹奏奉硃批著照巡撫例賜卹准其捐建專祠欽此 
太子太保頭品頂戴兩江總督臣劉坤一調補福州將軍臣崇善鎭守江甯副都統臣額勒春跪奏爲已故將軍戰功卓著受誣頗深籲懇天恩俯賜昭雪以彰公道恭摺會陳仰祈聖鑒事竊查光緒二十四年十一月江寍將軍豐紳因病出缺經臣坤一會同臣額勒春由驛具奏並代呈遺摺奉旨從優賜卹備極寵榮凡在臣工同深感奮嗣於二十五年二月經署將軍臣毓賢奏叅豐紳前在江甯任内於所收洲欵朘削浮冒罔恤兵艱御史彭述隨卽奏請將該故將軍卹典量予栽抑奉旨著撤去專祠並毋庸予諡等因欽此仰見朝廷予奪一秉大公下懷莫名欽佩惟是廉汙須徵素行是非自有公評未便以一面之祠遽爲定論臣坤一與豐紳共事最久臣崇善與豐紳同於光緒二十年經督辦軍務處奏留管帶神機營馬步各隊夙諗該故將軍平日砥礪廉隅愛惜士卒决無朘削浮冒之弊並據該故將軍之子休致驍騎校舒通阿呈稱伊父在任所收洲欵除八旗公用外餘皆發顾右司並未分毫染指有該右司月報可憑今抱不白之冤有關伊父名節泣請代爲申雪等情前來臣坤一以此項案卷存在旗營無從核辦及臣崇善到任調查豐紳任内敏支洲欵數目均係實用實銷訪諸八旗官弁亦稱豐紳並無朘削浮冒乃於身後被誣臣等私心痛之豐紳統兵多載服官有年經手兵馬錢糧不知凡幾從不聞有劣迹何獨於區區洲欵任意肥私查此項洲欵經前任將軍穆騰阿奏明不入奏銷原以外間一切雜支不必盡合定例八旗官兵最苦不能不隨事通融此係向辦章程非自豐紳爲始如果豐紳稍有侵蝕尅薄兵丁旂營耳目衆多何竟無一人控訴毓賢署事不滿兩月未能熟習情形僅據一二人疑謗之言率行彈劾人心皆爲不平今經臣等查明豐紳並無朘削浮冒實迹合無仰懇天恩俯賜昭雪以慰忠魂至該故將軍壯歲從戎身經七百餘戰勳懋著爲國干城應否仍准建祠予諡之處恭候聖鑒非臣等所敢擅請謹合詞恭摺具陳伏乞皇太后皇上聖鑒訓示謹奏奉硃批另有旨欽此 
頭品頂戴新授熱河都統河南巡撫兼管河工事務奴才錫良跪奏爲武安教案覆議一律完結謹將辦理情形恭摺具陳仰祈聖鑒事竊查豫省河北教案以武安縣案情爲最重前經調任撫臣于蔭霖於上年派員與主教司德望議結奏明在案惟原議拿辦當時滋事人犯僅開人數未盡指定姓名逃者弋獲無期獲者待質多斃曠日持久更復百弊叢生痞棍遂依託教民藉端訛索良懦或忍忿服罪或出資求和或抗拒不遵或懷仇欲報民心驚擾謡諑紛紜幾有不可終日之勢時值豫南泌案甫有端倪直隷廣宗正在多事武安孤懸直境風聲所播人情洶洶羣思一逞設使辦理遲誤稍失機宜則一波未平一波又起禍患何堪設想奴才當卽派委候補知府許葆連馳往河北禀商彰衛懷道馮光元會督彰德府知府善承武安縣知縣劉瑞霖與河北總主教司德望等反覆商辦赶緊議結以爲曲突徙薪之計兹據該員等禀稱已與該主教妥商定議將已獲之犯分别發配保釋未獲之犯分限暫禁回里其餘一概免究訂立合同籖字畫押禀請立案從此一律完結永斷葛藤民教盡釋嫌疑自可相安無事該員等辦事妥速消患無形不無微勞除該管道府毋庸請叙外合無仰懇天恩俯准將候補知府許葆連武安縣知縣劉瑞霖交部從優議叙出自逾格鴻慈至擬定流徒各犯事關交涉自宜從權速結已飭該縣分别禀請給咨定地發配毋庸解勘免生枝蔓除咨明外務部刑部立案外謹恭摺具陳伏乞皇太后皇上聖鑒訓示謹奏奉硃批著照所請該部知道欽此 
錫良片再法主教司德望在河北彰衛懷各屬傳敎歷有年所此次派員覆議武安敎案冀銷隱患該主教等曉暢事機得以和衷商辦迅速了結從此民教相安地方獲益不少查該主教司德望前已蒙恩賞給二品頂戴擬請賞戴花翎副主教梅占魁教士高士廣白玉善擬請賞給四品頂戴以資觀感再查藍翎補用把總李鳳亭上年拳匪肇釁竭力保護衛輝教堂教士安全無恙查係異常出力存俟彚奬有案可否免補把總以千總儘先補用之處出自逾格鴻慈除查取該員履歷咨部外謹附片具陳伏乞聖鑒訓示謹奏奉硃批司德望著賞戴花翎餘著照所請給奬欽此 
 
