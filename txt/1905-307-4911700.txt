# 1905 - 307 - 4911700

 

Page 1

 
 
[告白刊例]  
　　論前告白一百字起碼多則以十字遞加每日每字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
　　西厯一千九百五年十一月十一號禮拜六 
[電傳宫門抄]  
　　十四日召見軍機裴維侒黃誥廉與 
[江蘇同鄉京官公擬呈請商部代奏滬甯路工飭嚴核浮冒預籌贖欵初稿代論]  
　　此係江蘇京官公擬之初稿經同鄉多人之手而成者後由某京官據以撰成呈請代奏之定稿（己於前日錄登報首）較此稿誠爲周密而本館所以重錄此稿者一以兩稿出入之處頗足資留心此事者之研究一以見我同鄉京官之均能留意於地方公益而不復如從前京官之夢夢一以我省多數之京官己合力以挽大局而在籍闔省之士民反遲遲緩舉則可以激發其志氣一以督辦此路者旣爲我全省京官所不滿意則見此自必力圖晚蓋故亟錄之 
　　呈爲寗滬路工借欵過鉅估價過大呈請代奏飭部嚴核浮冒預籌贖路之欵以維大局事竊按甯滬鐵路於光緒二十九年由前工部侍郎盛宣懷與英國銀公司訂立合同借款興造此事由英國駐京公使再三要求不能堅拒而起本屬不得己之舉然苟嚴立合同撙節造費减少借款則將來易於贖回爲患猶淺乃近查該侍郎所訂命同所估路價所借款項虧損甚鉅浮冒多端輿論大譁良匪無故請爲皇太后皇土縷悉陳之查甯滬鐵路與蘆漢鐵路同係借欵興造然按蘆漢所借之四百五十萬磅卽一百十二兆五千萬佛郎克其草約以四釐行息正約改爲四釐四毫行息甯滬所借三百二十五萬磅則以五厘行息又購地所用之二十五萬磅則以六釐行息故利息一層己比蘆漢爲吃虧且蘆漢於正約删去酬勞之費而甯滬則購科用欵約提五成爲銀公司之酬勞故此項借欵雖名爲收九折實銀與蘆漢同而實則僅收八折半之實銀亦較蘆漢爲吃虧也抑尤可異者爲餘利憑票一事查蘆漢行車合同内第六欵云每年公同結帳後除攤還各項借欵本利各費外實在餘利中酌提十分之二酬給比公司並非於未有餘利之前先給憑票而寗滬合同則云照鐵路成本價值總數五分之一給與憑票 
 
 
 

Page 2

 
 
卽於借欵三百五十萬磅之外另出餘利憑票七十萬磅五十年内此票須照價贖回此節不獨爲蘆漢合同所未有且蘆漢所謂餘利者乃指於進欵中除去行車各項開銷及付借款之息與攤還借欵之本所餘之款而言甯滬所謂餘利者指於進欵中僅除去行車各項開銷及付借欵之息所餘之欵而言並不再於此欵中提出若干以作攤還之本故一出一入相去甚大譬如蘆漢與寗滬兩路於一年内所收進欵除各項開銷及付借欵之息外同得一分之利卽本銀之十分之一則蘆漢尙須提出一半以爲還本之用所餘之五厘方爲餘利而甯滬則不提還本之欵所有一分全作餘利是甯滬之餘利爲銀公司所得者實爲蘆漢之倍也且蘆漢之比公司僅於借欵未還清以前分餘利十分之二而甯滬之英公司則借欵雖還清而餘利非五十年後不能停付也總之蘆漢之借欵四百五十萬磅九折得實銀四百零五萬磅三十年内贖回須還本利共祗合銀八百四十一萬零五十磅是所償之本利僅所借實銀之倍寗滬之借欵三百五十萬磅其中之三百二十五萬磅旣去九扣又除五成酬勞僅得實銀二百七十七萬磅益以購地之二十五萬磅亦僅得實銀三百零二萬八千七百五十磅而其所還之本則須三百五十萬磅加以五年之小票五釐行息八百十二萬五千磅及購地欵六釐行息七十五萬磅是所借之實數僅三百零三萬磅而其所還之本利有一千二百三十七萬餘磅之多且其餘利憑票若不能贖回則以每年得一分之餘利計之五十年中應給彼之餘利又共須銀三百五十萬磅是所償之本利共爲所借實銀之五倍也然此猶就磅價不漲銀價不跌言之耳設使此五十年内金價日貴亦如五十年前之於今日則所還之欵更將十倍或十數倍於所借之欵卽今日所得之實銀三百零三萬磅約僅合華銀二千二百七十餘萬兩將來或須以華銀二萬餘萬兩或三四萬萬兩還之也借欵之吃虧如此其甚盛宣懷於訂約之初不慮及此而貿然與之籖定合同其用意誠不可解然而事屬己往姑置不論則請言該路估價之浮冒 
　　未完 
[慶邸擬聘日人爲財政顧問官]  
　　十三日北京電云慶親王因奉天將軍趙爾巽之請己決意聘請日本人爲財政顧問官襄理滿洲財政譯字林報 
[比公使反對卾督粤漢鐵路借欵條約]  
　　十三日北京電云比國公使於卾督張之洞與英國所訂粤漢鐵路借欵條約竭力反對其故緣比國本有美國若不承辦當由比國接手之說今張督忽變前議故現在比公使常與法公使商議欲使比法兩國得受同等之利益云譯字林報 
[粤漢鐵路接收契據轇電令盛宣懷清理廣州]  
　　粤漢鐵路接收各件前經大憲札委王道秉恩在談瀛閣開局辦理現聞所有一切契據數目甚多轇轕日前某西人開送購地契據約值十二萬三千餘後經接收局核算則應值三十九萬八千餘不符甚鉅顯有弊端故大憲己電致上海盛侍郎責令與某美人清理此事矣又卾省查點粤東三水契據二百五十餘畝亦己電請王道查對隨由王道電覆數目不符聞亦須澈查也（空） 
[張管學電覆湘學界人並無割閩換東三省電長沙]  
　　湘省各學生會議爭回割閩換東三省一事己兩誌前報兹悉復議之日由發起人電逹北京詢問確耗並發電蘇浙燕豫蜀晉等省學堂一律傳知旋據蕪湖復電云長沙湘學界派員到甯思益學堂會議又接北京張管學來電云文正祠張密湘學界電詢割閩換東並無其說請轉告潛東（此張管學電復省城曾文正祠乃兄雨珊觀察寓第轉告學界中人故電文如此）湘省接電後己發電蘇浙等省據情轉告矣（初） 
[紀連州閙教詳情廣東]  
　　本月初二日連州地方敎案己由西報譯錄報端兹復由訪友詳述此事之原委云本月初一日爲該處土民迎神建醮之期附近美國長老敎會醫院美醫生嫌其暄雜有碍病人出而禁阻土人不服喧閙間醮壇神像不知被何人推下土人疑美人有意毁壞益動公憤各匪徒卽乘機與美人爲難當卽焚毁美敎室一間美醫院一間美敎民住屋數間殺斃美人五名四女一男一美醫生之妻麥哥利一醫生之女一美牧師皮利及皮利之妻一美女醫生啫士駱重傷美人二名一男名麥多利女名畢打臣現均在州署當時暴徒將己死之人剝去衣服出懸示衆營縣不及彈壓美領事立卽電逹督署岑督接到惡耗卽飭統領常備軍崔太守祥奎卽日拔隊赴連立派莊司馬允懿及兵輪左翼邱志范赴連會同協力辦理洋務處温道宗堯亦己往沙面道歉聞初六晚美國特派兵船駕利好一艘駛往該處以防後患云（谷） 
　　按此案前日迭譯西報以聲音相同均作廉州今訪函爲連州故從之 
[嚴查秘密會黨鎭江]  
　　此間官塲接奉大吏密飭以長江一帶有秘密會黨潛謀不軌鎭郡爲南北衝衢應卽一體嚴密查拿以保地方治安是以日來營縣均異常認眞從事巡緝云（此） 
[紀橫瀝塩局被毁情形廣東]  
　　惠州府歸善縣橫瀝鹽局被民拆毁己紀前報兹悉該處人民向以醃菜爲業就地買鹽鹽埠則於法沽外路落船霉菜每笠抽收鹽餉錢一十八文并不重抽鹽釐亦不屯鹽勒買近自改設分局民間菜鹽食鹽必由鹽局買賣霉菜鹽餉則又照舊抽收買鹽入局每百斤給價一兩零八分向局買鹽每百斤價銀一兩八錢鄉民生計困難每以重征爲懼適有外來男婦挑鹽至局求售不知因何口角爭閙時赶墟鄉民聞聲趨集愈聚愈衆一湧入局倡言分局懸價重征竟將門窓房屋卽行打毁云（谷） 
[九江道禀近日辦理樂平巨案情形南昌]  
　　樂平巨案刻又經九江道瑞觀察將近日辦理情形具禀胡撫畧謂 
 
 

Page 3

 
 
張童一案主謀首兇張仁里初據獲犯張瑞炳供指逃往弋陽縣境之報恩寺當經勒令冩信由職道派弁改裝易服督同張瑞林之子前往誘拿業經逃走又訊出張仁里逃後曾到其婿馬香古長媳蕭氏兩家各住一夕馬香古之妻爲張仁里愛女蕭氏與張仁里有染張仁里下落該兩人無有不知隨傳諭馬姓合族管事將馬香古交出並派人誘查蕭氏現在何處去後於二十九日據報馬香古今在劉坊村劉租尙家尋獲己經扭出村外突被劉和尙率帶多人奪回並將馬保順保龍保文保敎四人繩綑毒毆請兵往救職道飭派袁管帶楚英帶兵一排馳往勒令該老板劉詠懷交出馬香古劉和尙並馬保順等該處距紀綱村約五十里抵村時馬保順等猶繩綑橫陳於地親解其縳一面傳劉詠懷問以劉和尙馬香古両人胡不交出佯爲不知該管帶卽握其手以出開隊俱行約有二里聞後面人聲喊呐而來追至十二里有橋地方劉人己有數人追及持刀砍我之兵我兵負傷轉身以鎗剌擊並開鎗一排敷地却退派人探問實在格斃一人格傷二人我兵受傷四名劉詠懷在村看管仍勒交劉和尙馬香古又同日王子廟有童大平老者被張日林糾約多人殺斃其命共傷十餘處兇首己獲供認不諱前次聚圍童村並且殺人放火現己由縣騐報職道擬將此犯併案禀辦樂民蠻野凡係聚族而居者無一家不有鎗砲現勒令大戸各姓呈繳鎗砲己據馬徐胡葉王五姓陸續呈繳槍砲七十餘件矛子四千餘根惟樂平知縣一缺最關緊要不可一年一換愼選胆識兼優之員並予以便宜行事或冀長治久安拘回風氣云云（可） 
[典商禀請以洋銀估價蘇州]  
　　日前蘇州府屬福泰同昌等松江府屬鴻裕恒大等常州府屬濟豐濟恒等各典當公禀撫藩臬三憲略云典鋪質物從前類以銀數估價故質票書幾兩幾錢字樣迨洋元流行民間往往不用銀而用洋估計當本遂專以制錢爲衡其當本較多之戸率以銀洋合錢而零星質戸則仍復用錢自光緒甲午以來制錢日缺錢價漸漲每洋一元僅止易錢八百數十文各省鼓鑄銀角以輔制錢之不足乃銀角日多制錢仍見其少由是當贖貨物悉以洋元銀角使用折合時價出入己多参差近來銅元充斥洋價驟漲從前當貨之時每洋一元合時價八百數十文或九百文者今取贖時每元作錢一千文矣作錢一千數十文矣貴當賤贖虧折匪細將來銅元日廣一日則洋價又將日漲一日故論者謂於洋價甚賤之時質物於甚貴之時取贖除償息外可獲贏利夫集資應當便民緩急乃轉令點者得以操其奇贏則病商莫甚現經商等公同集議除己經當存之價不計外嗣後當鋪質物槪以銀洋估價其質票内書一兩者作洋一元書一錢者作洋一角其分釐數目仍照銅元時價核算進出一律庶於典商不致有虧於質戸亦並無所損云云（業） 
[商部電覆公司註册定章廣州]  
　　廣州總商會因商號註册事於初三日電禀商部請示辦法隨奉電覆云各省公司行店均須由部註册商會只應將原呈加蓋圖記並所繳公費代寄本部核辦所請在商會逕行註册與定章不合應毋庸議商部支印（谷） 
[教練處添派提調杭州]  
　　浙省敎練處曾由前任聶撫奏請俟明歲酌議開練現先設立辦公處派委伍元芝高尙縉范一奇三員爲提調刻因伍守革職奉署撫瑞興札飭承乏武備學堂總辦之三六橋司馬兼敎練提調外刻又續委杭州府宗子材太守培兼提調差併飭候補同知劉鶴笙司馬頌年與仲儀亭鹾尹鳳爲正副文案（必） 
[農務試驗塲擬改農業學堂長沙]  
　　湘省北城外農務試驗塲自升撫院趙次帥創辦後經提調李子襄别駕祚長竭力經營頗著成效惟原訂章程係兼農林蠶三科兹因該塲及附屬地址面積不大而所籌經費又多不敷遂擬改爲農業學堂附屬蠶業講習所由監督路君孝植將所擬大槪章程並請籌撥開辦常年經費詳禀撫轅日前己奉批示略謂據禀各情以節經費不爲無見惟農林蠶三科有密切之關係仍應兼營並顧今旣改爲農業學堂應就該學堂學科分列農林蠶三門聘請敎習分門敎授再行逐漸推廣其敎習應暫用中國人俟擴充後再擬聘洋員所有辦法曁章程應由該監督會同該提調李倅另擬禀候核奪一切經費仍俟定議後再行酌撥云云（初） 
[創設勸工陳列所廣東]  
　　廣州府陳望曾太守現在省城司後街設立勸工陳列所己將辦理情形通禀上憲兹奉岑督批示略云粤省物產豐饒商務繁盛惟於工藝一事向無研究而提倡之者據禀設立勸工陳列所調查天產美術兩種品類俾資觀摩具見熱誠振興深堪嘉許惟該府爲各郡邑之表率省會尤羣流所具瞻須悉心詳訂章程妥辦具報仰廣東商務總局會同布政司核飭遵照（谷） 
[札飭籌開天生港商埠南京]  
　　江督周玉帥以通州天生港自開商埠一節前經劉峴帥奉旨籌度情形奏請開辦未定開辦之期兹惟張季直殿撰函稱開埠事海通兩州一體海旣先舉通亦難緩圖等語當查得通州居長江北岸東距上海二百七十里西距鎭江三百九十里究竟通州開埠款滬隷鎭二者孰便應由上海鎭江二道會商稅務司派貴到通州將河道淺深何處應泊輪船何處可設埠頭設立分卡應隷何關每年進出貨物若千約能收稅若干逐一詳勘訂期約會張殿撰同往妥籌辦法通州内河爲常鎭道所屬應由郭道行知通州恩直牧現署丹徒郭令一同前往會勘詳細具覆業己分札飭知矣（閏） 
[郴州礦產甚富長沙]  
　　前據郴州直隸州金直剌蓉鏡稱郴州所屬礦產甚富惟土法開採獲利甚微自南路礦務分公司赴郴勘採遂操全礦之權惜資本不裕不能一律收盡未免棄利 
 
 

Page 4

 
 
於地殊爲可惜（初） 
[委員赴江甯查礦長沙]  
　　候補道涂觀察懋儒奉撫憲龐渠帥委赴江寧查礦聞係日前奉旨清釐礦務因江督周玉帥呈請商部委查三江礦產並集股試辦禁止私售請飭各省一律援照辦理等情故湘省亦有委查之舉（初） 
[擬開辦韓國航輪]  
　　韓京來函云中國行駛外洋商輪久未推廣卽日韓鄰境亦付缺如現有華商之旅居韓京及仁川者以輸運貨物槪由德法郵船運費頗昻於商務諸多不利擬於仁川埠設立輪船公司標明華商字樣先以運船厦門號一艘運送貨物往來仁川營口烟台上海等處三星期周行一次聞該公司並擬增添船隻以開周行韓國沿海之航程（冬） 
[禀陳新法化煉泥煤杭州]  
　　近有餘姚縣職商宗尹慈來杭投禀撫轅稱能以秘法自製之藥化泥爲煤名曰宋煤業經購售一空堪以代薪等語當奉批飭商務局考騐惟探悉原禀文義似近荒誕且詞意亦多不貫未識果能言行相符否（必） 
[大風爲災鎭江]  
　　鎭郡江面一帶忽於十三日颶風大作波浪掀天舟楫之沈没者甚多此外倒屋傷人之事亦難以數計云（此） 
[卾督諭飭停造賓館武昌]  
　　張督前委張虎臣鎭統齊耀珊太守等在大朝街起造賓館規模頗爲宏壯嗣聞江南省所造賓館中外賓僚皆不過問終年閉置徒費巨資爰飭委員改造大小公館四五十區租賃候補人員居住以收實益（乃） 
[飭催開辦女犯習藝所北京]  
　　日昨政府王大臣擬通咨各省督撫略云前刑部奏准婦女犯罪收贖銀數太微不足以昭儆戒擬請變通章程婦女犯罪除笞杖照新章一律改爲罰金外如犯應遣軍流徒係不孝及姦盜詐僞等項舊例應實發者改爲留於本地習藝所一體工作以十年爲限等語相應咨行各督撫將軍都統嚴飭所屬務將女犯習藝所作速推廣實力開辦如尙未成立以前所有女犯暫予監禁其有因循不辦者著卽詳叅云（火） 
[楚報主筆並未定罪武昌]  
　　楚報主筆張漢傑雖監禁府監起居頗能自由自九月二十一日以後至今並未提訊其案亦未定讞乃外間紛紛謡傳謂己定監禁十年之罪其實未見明文也（乃） 
[蘇撫陸致上海道電（爲仍議開弛米禁事）]  
　　儉電悉漕運民食誠不可不慮惟據兩司以榖賤傷農力請弛禁常昭紳士來函所議亦同弟以此事不厭推求復飭藩司會商省紳旋據函覆内地存米甚多若不以時節宣將昔日平價利民之政流爲遏糶傷農之政言詞甚爲懇切且由弟查閱報章月朔滬巿最高之米價僅五元核與香帥前奏弛禁成案相符兩司詳文亦到當經電商玉帥覆電照辦刻己酌擬電奏請由甯譯發好在僅弛三月如漕價定後逐漸飛漲或外運過多卽當照約先期示禁仍屇時察看情形辦理可也電奏另文行知特先奉聞（容） 
[蘇撫札飭保送遊學預備科學生]  
　　上海縣汪大令奉蘇撫陸春帥札文内開蘇省奏明設立遊學預備科應招學生須年在十六以上二十四以下曾習西文方能保送以便定期十月十九日考取將來西文以三年爲限東文以年半爲限一經畢業卽派赴外洋遊學合應札飭所屬州縣一體曉諭等因大令接奉後己遵照出示矣（近） 
[俄巡洋艦欲赴浙江考察商情]  
　　拘留滬江之奥斯科俄國巡洋艦艇近日欲赴浙江等處考察商情故於前日商請俄領事闊君照會上海道袁觀察核示（近） 
[日報祝賀英皇萬壽]  
　　十三日東京電云日本領袖各報於英皇萬壽特爲著論以伸祝賀之忱 
[教士覲見日皇]  
　　十三日東京電云康納爾教士定於明午乘車再覲日皇代逹羅馬敎主祝賀搆和之意 
[日皇召見奥大利亞首相]  
　　十三日東京電云奥大利亞首相約翰雪君將於明日由日皇召見 
[英銀行賑助猶太人]  
　　十三日倫敦路透電云倫敦魯斯溪爾茲與紐約銀行主及斯亟甫君每人各出資本金一萬磅賑助在俄被難之猶太人此項賑欵將由英倫寄往駐俄英公使署蓋蘭斯唐伯爵己將此事托付該公使也譯字林報 
[威爾斯親王抵印度]  
　　十四日倫敦路透電云威爾斯親王及其王妃刻己行抵孟買該處接待情形頗學優厚 
[俄境亂事未己]  
　　十四日倫敦路透電云克倫斯逹之海陸軍己與罷丁黨聨合肆行刼掠並焚毁居民房屋甚夥保皇黨與革命黨衝殺之舉時有所見街道幾成血海停泊該處之戰艦己諭令駛出船塢刻聞由彼得霍夫派往之鎗兵一隊亦與亂黨聨絡譯文匯報 
[俄脫利卜夫辭職]  
　　十四日倫敦路透電云俄國陸軍提督脫利卜夫因民黨之要求己辭聖彼得堡總司令長之職譯文匯報○十五日栢林電云脫利卜夫辭職後現己簡爲禁衛兵隊總司令長譯德文報 
[海軍大會改期]  
　　十三日栢林電云各國反對土耳基之海軍大會刻己改期舉行 
[摩洛哥舉行會議]  
　　十三日栢林電云西班牙政府現己刋發請柬於本月中在阿爾支利亞舉行摩洛哥會議 
[俄工商部成立]  
　　十三日栢林電云俄國擬設工商總部業己成立譯德文報 
[贈書鳴謝]  
　　昨承民任社惠示抵制禁約紀一册書此誌感 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭飭闔城一體舉行祝典南京]  
　　當張宫保署江督之日適逢皇太后萬壽當經假水師學堂特開皇會大宴洋賓並飭所屬官民一體慶祝嗣遂援以爲例此次萬壽先期由玉帥飭屬祇備萬壽祝典務極堂皇並論闔城四民各就地方籌資演劇張燈結彩以襄祝典（平） 
[粤東彩票招人承辦廣東]  
　　廣東全省彩票原由商人韋烈承辦以六年爲期每年認餉十三萬二千元每月開彩一镒繳餉一萬一千元遇閏照繳現閱五年惟韋因欠洋債逃匿又據該商禀退故善後局特牌示招商接充如有人承辦卽妥議章程加認餉數禀候本局核奪以餉多者得並無絲毫花費萬勿遲疑觀望云（寒） 
[擬舉商務總會恊理厦門]  
　　厦門商務總會協理陳綱自彩票公司閙事後外間頗有煩言雖經各商挽留電禀商部然迄今多日未見復准因之有擬舉鴻記洋行東邱紳爲商務總會協理之說然尙未經決議也（因） 
[派員催取鑄弊機器清江]  
　　清江銅元局機器前由現署徐州府朱守其昌及許主事等在上海某洋行訂購現己逾期尙未將機器交付江北提督劉延帥爰諭令朱守速赴上海會同許主事向該洋行催取（榮） 
[盜風甚熾鎭江]  
　　邇來鎭郡盜風大熾舉凡家撫厚資者皆夜不安枕丹徒縣郭大令恐更役巡夜疏忽栅門啟閉不時因又傳案面諭並出示通衢令嚴爲巡察云（此） 
[火車傷人漢口]  
　　前日清晨漢鎭喬口城外火車駛過時適一男子伏坐其間不及退避遂致身裂爲二慘矣（民） 
[施藥局請費蘇州]  
　　胥門外棗巿橋向有登壽藥局由紳吳韶生等經理延醫診治内外病症兼施藥餌一切經費向由藩庫每年撥銀二百四十兩不敷則由紳等籌措本年夏秋間時疫傳染附近銅元廠工匠夫役人等每遇疾病皆往求診以致經費驟增吳紳等遂報請在銅元新廠酌撥經費具禀請示兼理蘇藩陸升甫方伯商之銅元局總辦馮觀察酌定仿照藩庫成案每年撥銀二百四十兩俟廠屋工竣銅元開鑄後卽行按季給領刻己具詳陸撫憲核示矣（榮） 
[稽查運米出口杭州]  
　　浙省錢塘江中往來上汪之船隻貨物絡繹如梭兹有人由江裝載粮食潛出龞子亹放洋漁利數己不資漸被當道訪聞因該江之尖山口要道本有員弁駐查近己裁撤因委錢大令鵬年前往查緝如有拘獲准以充公米石按十成之四給賞（改） 
[選鋒水師拿獲謀财兇犯長沙]  
　　日前有麻陽船停泊朝宗門外船主因裝運白炭得價錢數十串是夜被水手周有順乘其醉睡持刀砍傷船婦驚醒呼救亦被戳傷次早經選鋒水師長龍哨弁林有清拿獲禀由統領崧副戎移解長沙縣驗明該船主傷痕雖多尙不甚重船婦則腮下深入寸許將兇犯訊明收押詳候核辦（美） 
[電燈緩期收費之原因鎭江]  
　　鎭江大照電燈公司自本月初一日燃點以來忽明忽暗甚至光焰全滅雖經公司發貼告白旬日内暫免收費然旬日後不能改良則收費恐尙遥遥無期也（言） 
[新稅司蒞關視事厦門]  
　　厦門新關嘉稅務司前因辦理不善致起閙關之事前日總稅務司己派包稅務司來厦於初一日蒞關視事（因） 
[收捐抑减洋價蘇州]  
　　蘇鄉光福鎭各鋪戸房捐向由光福司巡檢派司事按期收取乃近日收捐司事赴各鋪收捐洋銀價值每元祇八百九十五文照巿抑短一百十五文銅圓一律不收各鋪戸見房捐局告示有洋價照巿銅圓准其搭用等語議諭紛紛或有因此爭閙者聞須約同紳董等至省控告云（基） 
[匪徒肆刦傷人鎭江]  
　　丹陽金壇一帶爲臬會諸匪嘯聚之處晚間卽出行刦掠前日甲乙二客行至金壇附近爲匪徒用刀砍傷逾時均斃並被刦去洋銀二百餘元匪徒橫行如此地方官將何以處之（盖） 
[匪盜橫行厦門]  
　　上月二十七日晚鎭南關丐頭倒仔家突來盜匪多人撞門入内刼去衣箱三口洋銀四十元二十八日天將破曉時美頭社陳猫標家亦來盜黨三四十人越墻入内將陳　　用刀砍傷刼去衣箱二口洋銀二百餘元有鄰右許某開門出視被盜開槍擊斃亦無妄之災也（禍） 
[重慶]  
　　日前有大帮信差雷春林押解銀押送往遂寕縣道經江北廳石板灘地方突遇匪黨持械强刼掠去紋銀一千六百餘兩砍傷夫頭二人幸未斃命報經地方官緝捕現尙未獲○合州創辦之蠶桑學堂己歴二年今歲學生頗多卒業漸著成效現擬將該堂擴充惟經費尙未籌定○駐紥成都之德國領事卜思君前由省來渝遊歷勾留數日仍遵陸回省聞此行係探訪各國辦理奩　之事云（敬） 
[分發人員騐看名單]  
　　郎中韓克忠直隸鄭耀祖直隸員外郎寳賢鑲白旗滿洲主事董建中直隸劉學忭福建顧棟臣江蘇陳鼎甲山東陳薇泰浙江余光啓浙江姚弼憲四川馮應華廣東内閣中書朱光國直隸陳雲官直隸何寳權廣東許國鳳江蘇部寺司務李樹瀛直隸道員花翎存鑲黃漢湖北徐土培浙江河南張辰廣西江蘇王銘謙湖北直隸石淦直隸江蘇陳壽椿廣西廣東花翎二品頂戴周鴻遇安徽浙江二品銜許引之浙江直隸知府錢誦槃江蘇浙江吳學莊安徽浙江截取直隸同知籍忠宣直隸山東尙椿莪直隸山西同知陳樸順天東河知州夏繼泉山東直隸通判劉長齡湖北掣籖祝雲翔浙江山東知縣王聲溢山東掣籤王兆豐廣東掣籖陳延昌江蘇安徽胡煒浙江山東章炳燾浙江河南翁長森江蘇浙江恒豫廂黃蒙古河南馬惟逵順天山東張文楷直隸山西鄭思貢河南掣籖姚致遠浙江山西郝崇峻順天山東汪澤安徽江蘇王維登廣西江蘇張蔭枬湖北江蘇郭子蕃山東安徽梁廷揆順天山東張翔珂湖北山東張炯安徽山東田德基河南山東姜士芬江蘇山西吳錦榮安徽山西范恂直隸山西程用傑湖北河南張家駺安徽河南孫鑑藻山東陜西李祚長湖南甘肅金國棟湖南浙江鄧國霖廣東浙江高爵湖北福建魏堃湖南江西何慧曾河南江西吳立峯廣西湖北余雲驤江蘇湖北譚文定四川湖北侯繼宗廣東湖南鹽大使時寳璐江蘇浙江鄧廷撰福建兩淮于世楨山東兩淮程世龍江蘇山西布庫大使洪鐘貴州廣西府經歷孟澄源順天吉林從九品譚璸湖南直隸雷德輝四川湖北 
[德發洋行經收上寳義務善會捐欵第十九次清單]  
　　裕和昌廿五元童品念三馮錢氏十二元過居氏十元桂文藻三元李雲卿二元愧非我者一元曹芝久銅洋八元袁福房舊棉衣三件又談慕韓宋少雲經募奮棉衣二百四十六件銜名列後元記酬愿一百廿件補不足三十件朱逸亭十五件徐豹岑周寳卿王雲亭丁務本王泉源各十件韓念尉九件不知名七件單哲初曹義記各五件盛昌來四件天津李一件以上共收洋七十三元銅洋八元舊棉衣二百四十九件 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[製造局紀事]  
　　蘇撫陸春帥札飭滬南製造局赶造五響新式毛瑟槍五百桿鎗子五十萬顆皮袋五百副刻己一律竣工作日札委差遣委員朱炳勲二尹管解赴蘇○北洋練兵處日前電致製造滬局着將各廠房屋機器繪圖呈報現己一律繪就派員送往以備查攷（欣） 
[城東女學開第二回遊藝會]  
　　昨日城東女學　第二回遊藝會兹將節目錄下校歌全體會歌全體博覽會（講）徐亞尊揚子江（講）（畫）（歌）陸守民甘純芳帶縱開方（演）范熙瑛李素貞（講）袁世莊慈烏詩（誦）四人班家兄妹（講）林道纒足（講）吳傳絢休業式（管）十人勾股（演）朱維瑰榆關旅店壁詩（講）（歌）盛見明燕（笙）八人菊（畫）（歌）六人輕氣（演）秦韵琴何日醒（手琴）四人養氣（演七人女子軍（管）十人復權（歌）二十人（舞）二十人（舞）二十人（舞）二十人樂羣（歌）全體（外） 
[滬南總工程處接辦有期]  
　　南巿馬路工程局現定十五日將局務交卸與總工程處接辦聞正裁判官孫耳山大令副裁判官陳良玉二尹定於十六日到差前日總董己飭工匠至局打掃一切並悉工程局總辦翁子文太守因移交在卽故於昨日諭飭衣巡捕頭著將水巡花名開造清摺以便屇期移交（欣） 
[縣尊愼重河工]  
　　浦東上南川三界毗連之都召浦河道自經董興挖後本縣汪大令於前日往勘以工程不甚妥善故回署後立卽飭差前往該處諭令挑河工頭覆加挑濬如再仍前搪塞定當提究（近） 
[房捐洋價未能遵不激納]  
　　本邑九月份房捐邑尊汪大令奉省憲飭照釐捐章程洋價每元作錢九百三十文出示曉諭在案詎各戸以釐捐一項每有以多報少之弊房捐不然分毫無隠以致紛紛不肯交納故聞各鋪地甲現擬公禀到縣懇請汪大令轉禀省憲核奪（欣） 
[上海縣案]  
　　沈南平控李阿銀悔婚由閘北巡局傳集原被媒証函解到縣前晚經汪大令訊詰沈供業醬園生意央媒金楊氏主沈氏爲子梓才聘定李阿銀之女爲媳言明財禮洋二百元行聘時先送四十元及金銀首飾各三件己定臘月迎娶不料李欲先取聘金小的未允李將首飾等物退交媒人竟云婚事作罷爲此控局解案庚帖呈電金楊氏呈上所還首飾與王沈氏所供略同李供家道貧寒故欲先取聘金爲女置辦衣服奩具别無他意大令以二人俱尙誠實判李當堂收回首飾沈於二十五日交洋一百元親送李處並飭出外備茶相敬免傷親誼了案○英廨拿獲竊賊王裕林並起到木鐘燭臺香爐及玳瑁鐲一盒因失主住租界以外解縣訊究王供江北人向業小工各物乃閘北泰昌火油棧竊來大令判責二百板收押候辦贓俟失主認領○二十二二十九圖塘長陳鶴樓割售無糧塘田蘆柴八月初風潮冲損塘堤抗不修築被董事禀縣訊押在案昨提朱沈鵬沈早林等質訊朱供圖董刻己病故各捆議舉小的爲董尙未禀請給諭陳鶴樓旣充塘長每歲割售蘆柴約可得錢二百餘千侵呑八己塘損不修求究沈供係地保餘語略同陳供祗在自己田内割柴此外各有業主餘詞含糊大令判候飭亭耆恊董督同地保查丈有地若干分别有主無主詳細禀復察奪（近） 
[會訊誣控拆梢案]  
　　洋紗駁船戸朱海郎王妙紅卽王毛毛控錢毛毛拆稍一案訂期昨日復訊午後英繙譯寳述德君蒞廨會同關司馬升座原告朱王二人延哈華托律師被告延穆安素律師到堂先由哈律師傳訊王毛毛供本月初四日七點鐘錢向小的拆梢洋十元穆律師駁謂前次訊供王稱錢於初三日向彼拆梢約定初四在祥園付洋何以先後不符卽傳拘錢至捕房之西探詰問西探稱王之供詞前後互異但我處有眞實憑據可查係見証人應桂馨於三十一號至捕房控稱初三日錢向伊之船戸王毛毛拆梢初四付洋刻竟異供顯係虛誣穆律師日原告供詞不實明係串同誣害應請將案註銷關司馬商之寳君以原告串人誣控准卽將案消去穆律師又謂朱王二人串同應桂馨設謀誣控刻旣訊明應請反坐應得之罪且朱王等查係范高頭羽黨捕房亦欲拿辦請卽准控將朱等管押訊辦哈律師謂未有一案甫結卽請究辦斷罪之理關司馬謂大清律例誣控之案一經訊明立卽反坐隨下堂諭著將朱海郎王毛毛應桂馨管押候拜禮二午後再訊錢毛毛交保候質（見） 
[英美公廨早堂案]  
　　濟良所女董包小姐送凌虐養媳之李竺氏至案請訊供丈夫己故養媳沈阿二去年十月過門近因失竊錫台衣服責其疎忽稍事撲責求鑒沈阿二供十三歲被姑凌虐目上尙有傷痕司馬與英繙譯官寳君核供之下判李竺氏從寛斥釋阿二留養幼女所俟傳其父到案訊奪○九齡女孩劉順興被翁朱阿良凌虐由父劉安方投控捕房粤婢張瓊仙被主人四川候補縣現辦鐵路差事之李亦園酷打逃出先後由濟良所送訊瓊仙供十四歲餘詞支吾順興由父供述被虐情形司馬判順興仍送醫院養病俟傳其翁到案於下禮拜三訊奪瓊仙暫送幼女所留養○黃阿祥吞烟斃命案内之店主王三和昨晨由探解究供黃與店夥口角小的並未毆打司馬判送縣訊辦○楊樹浦十一圖鄉人周卿榮被鄰人胡掌發胡掌寳爭奪地基威逼自縊報縣請騐己詳昨報昨晨由探劉森堂解案請示司馬略一研詰判押候傳地保胡毛林到案覆訊○沈連生姚德生在胡家宅蕭長豐烟間内口角互毆刀傷數處由探王寳生拘辦判押候傷痊再訊○沈阿福攫婦人吳蔡氏金挖耳由捕解辦判枷號兩月○鴇婦王三寳縱妓李蔡氏拉客提案訊究判罰洋二十元充公○雉妓金月仙拉客違章由捕解辦判罰洋十元○華寳庸前與族兄阿桂口角持刀戳傷阿桂之腿昨解覆訊司馬判寳榮罰洋二十元給償原告傷費並押捕房兩月○李貴根竊陸長成衣物由控解辦判押捕房十四天○劉阿祥竊某洋人坐褥談德泰向人拆梢由捕解辦判各押捕房十四天○粤人謝阿高王阿明違章賭博由捕解辦判各罰洋十元○西婦羅梳倫偕見証李吕氏控傭婦胡莊氏竊五元鈔票及銀鐲等物由探解辦判押捕房七天○李阿惠至洋人榖蘭屋内圖竊拘辦判押捕房一月○馮金鏞控嚴長甫欠銀不還昨晨牌提至案以嚴曾抗傳不到先罰洋十元並押候過堂訊奪○木作頭黃法記造屋墜磚有碍行人傳案請訊判罰洋五十元充公○小工頭嚴阿弟與馬金順串竊洋東造屋所用石條三十一塊售贓於李阿海得洋十六元由探解辦判嚴押三月馬押兩月李押一月（見） 
[法租界公堂案]  
　　賭棍吳雲山卽小徽州迭經英法兩廨懲辦怙惡不悛本年八月勾引韓周氏之女阿七至一品香大餐館賭博騙去金鐲二對金戒八隻一去不回日前在法馬路協泰烟館爲韓周氏尋獲扭訴捕房昨日該氏母女投案伸訴吳供與氏之姘夫金某認識邀至泰安棧賭博將金飾作抵迨後在工程局涉訟物己 
 
 

Page 18

 
 
　　交還陳大令以情節支離商之蘇繙譯着押候查明復核○周連生禀在新租界開義源南貨店雇葉如峯爲執事葉世清爲店夥不料糾同學徒趙金雲將貨物銀洋竊出窩留對門湯姓家賭博查少洋一百二十三元貨物甚多葉如峯現己逃逸今將葉世清趙金雲扭案請訊大令判一併管押飭原告補詞核辦○郭中路控顧張氏王金姐誘拐六齡男孩金富賣與廣維生烟膏店羅錫堂因牽涉王金姐姘夫藍堂林及婦人劉吳氏大令飭探補提到案昨日傳同原告覆訊頋張氏王金姐互相推諉劉吳氏矢口不承大令飭一并押候嚴追○龔阿新控王根榮串同龔阿妙盜　駁船奉訊押候補提買船之殷順卿再核在案昨日包探將殷妻劉氏拘案請訊氏供丈夫出外未歸前由王根榮等作中買得駁船一艘值洋二百八十元尙少一百元未付此船現在崇明大約三五日卽可回滬大令判交保限五日内將船交案復核○裕和東報關行主唐寳山因虧欠各船戸駁洋延律師將原告陸永生扭控英廨管押陸兄阿周仍投法廨求追大令著保交案因唐另案被控避匿不到將伊子順寳送案押追迄今未結昨日大令飭傳陸延生到案著交妥保速將唐寳山交案澈訊（居） 
[美租界捕房事]  
　　前日傍晚有小車夫載衣被箱籃等物投捕房報稱由客雇載今己走失呈請畱下待領捕頭准之○陳阿成等三人前晚在天潼路探花樓飲酒與值堂人算帳啓釁擊碎碗盞雜物由捕拘入捕房捕頭著陳　洋二元了事○張阿二顧阿招因事由西華德路互扭至捕房聲訴捕頭以事屬細微斥出不准○陳王氏投捕房報稱住蓬路德榮里生女阿招向在絲廠工作放工時中途被徐阿明搶去當卽雇人却回恐徐復搶請爲查究捕頭當飭劉包探前往查辦（古） 
[皖省官報]  
　　九月十三日委辦東門渡釐卡直隸州白曾焯辭調暑懷寗縣陸士奎知下鄉會同桐潛查勘潰堤候補知府丁翰年知奉委謙理叅謨處提調葉炳章知奉委兼辦叅謨處提調知縣沈釗辭赴壽州提案十四日望江縣資光華到　禁州判儲鳳韶知奉藩憲加札轅下核對差典史潘際唐知奉藩憲加札監印差巡檢王詠堂到由准北牙釐局解餉來 
 
 
 

Page 19

 
 
   
 
 

Page 20

 
 
獨乃少壯游惰者不無溷跡其間與其徒講博濟之仁施不如並求考工之實業若就本有之廠基收養窮民分科習藝誠如該御史所稱因而非創簡而易行一轉移間官欵不至虛糜窮黎漸有生路均擬照准所請應懇敕下順天府尹查取五城敎養局章程體察情形妥定成規趕速興辦至于常年經費應視規模之廣狹定用欵之多寡查普濟堂功德林兩處每年應領崇文門稅務津貼銀二千兩又干戸部年發恩賞普濟窮黎銀一萬兩内酌量撥用外如尙須接濟銀兩再由該衙門備荒經費項下動支此舉與賑撫事同一律請准作正報銷至應領米石或有不敷併由該府尹通盤核實應添領若干奏明辦理誠以京師地面遼闊無業游民所在多有若先將該兩處改辦敎養局籌欵易而改效多于矜恤之中實寓化導之意順天府所管尙有朝陽門安定門西直門三處粥廠應如何改設之處統由該府尹實力籌辦徐圖擴充以仰副聖主子惠元元有加無己之至意所有議覆緣由謹恭摺具陳伏乞皇太后皇上聖鑒再此摺係商部主稿會同戸部辦理合併陳明謹奏奉旨依議欽此 
宫門抄五月十六日兵部太僕寺鑲白旗值日提督衙門引見五十二名火器營十八名兵部奏派查齋之大臣派出兜欽溥　常山恒順善豫全福善旌松鶴召見軍機范廣衡 
　　戸部奏爲遵旨議奏事摺 
　　戸部謹奏爲遵旨議奏事綏遠城將軍貽榖等奏蒙旗自種罌粟向不納稅奸民冒混擬援照山西土捐辦法一律徵收一摺光緒三十一年三月初九日奉硃批戸部議奏欽此欽遵由内閣抄出到部查原奏内稱洋藥流毒中國晉民沾染最深故栽種士藥無地無之歷任疆臣定以重徵爲嚴禁之法其有民租蒙地種罌粟者亦按民地納稅獨士默特蒙人自種洋烟地方官向不過問士默特本產烟之地蒙種居十之二三民種居十之七八一經官查蒙人輒挺出冒認抗稅免徵互爲狼狽不能不亟思整頓仿照山西查畞之法行土藥就地之捐使蒙地種烟與漢民一體納稅卽綏遠左衛旗人有前項情弊亦應一律辦理惟此項土捐出自蒙地若試辦有成效自應歸士默特練兵興學之需等語臣等伏查鴉片流毒最廣民間始而吸食繼而種植雖嚴刑峻法不足以遏其流於是内外臣工始有以爭爲禁之議光緒十七年六月間總理衙門會同臣部核議各直省徵收土藥稅厘數目均就各省原擬辦法酌加厘定奏准通行遵辦在案土默特係屬蒙部附近晉邊使其不失蒙旗舊俗惟以耕牧謀生朝廷原不利其租稅今旣廣種罌粟自應仿照山西土捐之法一律辦理豈容自同化外抗阻稅捐臣等悉心商酌該將軍等所奏各節係爲裕課綏邊挽回凅脅起見應請准如所奏辦理惟開辦之初應以查畝爲扼要之法畝數旣確則己種者無所容其欺朦未種者可以嚴定限制方與以徵爲禁之意隠相符合至此項土捐將來收有確數仍應據實奏報聽候撥用所請留歸土默特練兵興學之處俟收數報部之後再行核辦相應請旨飭下綏遠城將軍等卽將試辦一切章程並開徵日期先行專摺奏報嗣後仍按照山西省定章每屇一年將徵收土藥稅捐數目奏報一次並造具逐日徵收細數清册送部查核以防弊混所有臣等遵議緣由理合恭摺具陳伏乞皇太后皇上聖鑒訓示遵行謹奏請旨依議欽此 
　　蘇撫陸奏爲懇恩俯准將蘇省應解練兵經費展緩至本年九月爲始按批分解片 
　　陸元鼎片再據江蘇新廠銅元局詳稱上年九月間前署撫端方奏請添設銅元新廠建造房屋購買機器聲明截止本年四月底卽可一律齊備儘力鼓鑄每年得所盈餘認定六十萬兩撥作練兵處常年經費自本年五月爲始按數批解等因奏明在案兹查局中廠屋自光緒三十一年十一月包商承造迄今數月局所住屋雖己落成而廠房僅止及半究其遲緩之由旣以春雨連綿經旬累月停工作輟又因外洋所寄圖樣先後不符經洋機器匠商改數次致烘片廠尙未開工印花廠甫經建造現雖督飭嚴催總須六月始能告竣至機器一項去年所立合同係訂明本年五月内交齊現在運到者僅止一半約計交齊後全廠裝配尙需時日詢據洋機器匠云至速亦在九月是無論如何赶辦必至本年九月間方能開工鼓鑄自應以何時開辦何時始有盈餘何時乃能提撥所有原奏自本年五月起應解練兵經費委實無從措撥應請展緩至本年九月爲始按數批解詳請奏咨來前臣伏查練兵經費爲目前急需迭奉諭旨嚴催自應欽遵辦理惟是現在銅元新廠五月内未能開鑄經臣親詣局所履勘工程督飭嚴催然估工計時終非九月間不能開辦目前實無盈餘之可提惟有仰懇天恩俯准將蘇省應解練兵經費展緩至本年九月爲始按批分解不敢貽誤要需除咨部查照外理合附片具陳伏乞聖鑒謹奏硃批練兵處戸部知道欽此 
　　宫門抄五月十七日刑部都察院大理寺鑲紅旗值日吏部引見八十名琦侯因伊姪謝賞廕生恩倫貝子請假十日釗公續假十五日召見軍機 
　　刑部奏爲核議具奏摺 
　　刑部謹奏爲核議具奏仰祈聖鑒事前准政務處咨前兩江總督劉坤一湖廣總督張之洞會奏變法第二摺恤刑獄一條與現在修改刑律足資考證摘錄原奏咨行前來查原奏恤刑獄酌擬九條除敎工藝等條前經臣部另行奏准通行省刑責等條業由條訂法律大臣核議具奏外其恤相騐一條經修訂法律大臣議由臣部奏明辦理查閱該督等原奏内稱凡有命案應相騐者騐屍棚廠官吏夫馬之費甚多均取之被告家不足則派之族鄰小村單戸派之一半里外之遠鄰間有恤民之吏自備夫馬帳棚嚴禁差役科派然亦不過百之一二終無禁絶之法查四川有三費局由紳民糧戸捐辦一爲招解費一爲相騐費一爲夫馬費民甚便之行之己三十　此事似宜令各州縣就地籌欵務以辦成爲度仍責州縣輕騎簡從不准縱擾違者嚴叅等語臣等查例載凡人命呈報到宫該地方印官立卽親往相驗止許隨帶仵作一名刑書一名皂隷二名一切夫馬飯食俱自行備用並嚴禁書役人等不許需索分文如該地方印官不行自備夫馬取之地方者照因公科歛律議處書役需索者照例計贜分别治罪等語定例本極周密是以臣部歷年以來遇有内城及沓山等處各營房旗人命案飭令當月司滿漢司員帶同仵作皂隷前往相騐每名酌給飯食京錢數千其 
 
