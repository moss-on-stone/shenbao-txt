# 1914 - 323 - 4914806

 

Page 1

 
 
   
 
 

Page 2

 
 
時評 
[約法修改矣（冷）]  
　　約法之修改案己於約法會議三讀通過矣使無重大之關係有所阻碍則修改之約法必於今日宣布而以前之臨時約法必於今日廢止矣雖然以前之臨時約法豈至今日而始行廢止也耶 
以前之臨時約法廢止不自今日始然則今日修改之約法今日雖宣布亦豈能於今日實行哉今日修改之約法論者紛紛議其修改之當否余謂不必論其修改之當否唯問其果能事事遵行與否而己何則苟不遵行卽修改至於至當與無約法同也苟能遵行卽有不當寗不愈於無約法哉 
約法政府所謂根本法也一切法律之所由出也今修改之約法於人民條下每項加之以依法律三字而他條則否是則今後之責以遵行約法依守法律者唯我人民乎嗚呼命令 
　　四月二十九日大總統命令張一鵬給予四等文虎章王吉檀朱鈞弼雲韶王開治徐維震袁長坤均給予五等文虎章此令 
又令鄭賓善給予四等文虎章劉綬趙毓山尹克成均給予六等文虎章此令 
　　又令姚濟蒼蔡用勲張書銘何元春房繩武孫文治郭成玉王績均給予五等文虎章田經年給予六等文虎章此令 
又令温尚楨給予六等嘉禾章此令 
又令馬光昭羅步甲均給予七等嘉禾章此令 
又令任命戚揚爲江西民政長此令 
又令張仁奎授爲陸軍中將高士奎授爲陸軍少將此令 
又令尹同愈授爲陸軍少將此令 
專電 
　　北京電三讀會通過之約法約略 
如左 
第一章國家（一）民國由中華人民組織（二）民國主權本於國民全體（三）以固有疆域爲領土 
第二章人民（四）人民無種族階級宗教之别法律上平等（五）人民享有列舉各欵之自由權此章共八條從畧 
第三章大總統（十四）總統爲國元首總攬統治權（十五）代表中華民國（十六）對全體國民負責任（十七）召集立法院宣告開會停會閉會經參政院同意得解散立法院（十八）提出法律案及預算案於立法院（十九）得發獨立命令及委任命令（二十）爲維持公安或防禦非常災害得發緊急命令（二一）制定官制官規（二二）宣告開戰媾和（二三）爲陸海軍大元帥統率全國陸海軍定陸海軍之編制及兵額（二四）接受外國大使公使（二五）締結條約但變更領土或增加人民負擔之條欵須立法院同意（二六）得依法律宣告戒嚴（二七）頒給爵位勲章并他榮典（二八）宣告大赦特赦減刑復權但大赦須立法院同意（二九）因故去職或不能視事時副總統代 
第四章立法（三十）立法以人民選舉之議員組織立法院行之（三）（一）其職權議决法律預算承諾關於公債募集及國庫負擔之條件承諾二十條二十五二十八五十五五十七條事件答覆大總統諮詢事件收受人民請願提出法律案建議提出關於政治上之疑義要求總統答覆對於總統有謀叛行爲時以總議員五分四以上之出席出度議員四分三以上之可决提起彈劾訴訟於大理院以下從略第五章行政（三九）行政以大總統爲首長置國務卿一人贊襄之（四十）各部部長依法令執行主管事務（四二）國務卿各部長及持派員代表總統出席立法院發言（四三）國務卿等有違法行爲時受平政院糾彈及審理第六章司法從略 
第七章參政院（四九）該院應總統諮詢審議重要國務維持共和立憲精神組織由約法會議决之 
第八章會計（五十）新課租稅及變更稅率以法律定之現行租稅未經法律變更者仍舊（五四）非經總統之同意不得廢除或裁減之者一法　上屬於國家之義務者二法律之規定所必需者三履行條約所必需者四陸海軍編制所必需者（五五）召集立法院時總統因非常事變經參政院同意得發財政緊急處分（五六）預算不成立時及會計年度旣開始預算尚未議定得執行前年度預算第九章制定憲法程序（五九）憲法案由憲法起草委員會起草該會以參政院所推舉之委員組織之以十名爲限其案由參政院審定之（六一）經審定後由總統提出於國民會議决定之國民會議之組織由約法會議决之（六二）國民會議由大總統召集并解散（六三）憲法由總統公布 
第十章附則（六四）憲法未施行前本約法效力與憲法等施行前凡現行法令與本約法不相牴觸者保有其效力（六五）大清優待條件清皇族待遇條件滿蒙回藏各族待遇條件永不變更其效力（六六）本約法由立法院議員三分二以上或大總統提議增修經立法院議員五分四以上之出席出席議員四分三以上之可决時由總統召集約法會議會修之（六）（七）立法院未成立前以參政院代行其職權（六八）本約法自公布之日施行臨時約法廢止 
　　西安電省垣兵力非常充足昨又到朱文藻一圑陶雲鶴三營聞中央現懸賞如拿獲白狼賞洋二萬元另有勲位 
　　開封電聞羅山又有土地匪三百餘名到處搶刧田督己派兵進勦　　綏遠城電潘將軍現己到任張將軍交代欠欵甚多潘請示中央此項欠欵中央能否助補　　雲南電臨安殘匪現在蒙自一帶由唐督派李參謀督兵進勦 
　　徐州電張使六營聞己答應裁撤惟恩餉須從優發給中央亦己允准此事遂可和平了結 
　　南京電江蘇司法經費現奉部令每年劃定十二萬元由本省釐金項下籌撥 
　　南京電審計分處現擬實行減政主義臨時費全裁經常費酌减四成 
　　南京電國稅廳昨分委絲繭捐委員無錫嚴邦模蘇州沈孝孺武丹黄琨洞庭山汪家爔 
　　杭州電鎭海縣慈　有大批私鹽穿場鹽事長電鹽運使請派兵拿辦私販趙增禮 
　　杭州電國稅廳胡處長聞有調動之說 
特約路透電 
　　北京電英文京報載有新約法案提交三讀時之全文聞悉未更改卽行通過舊約法第一二三條（一）（中華民國由中華人民組織之）（二）（中華民國之主權屬於國民全體）（三）（中華民國領土爲二十二行省内外蒙古西藏靑海）仍舊第四條（以參議院臨時大總統國務員法院行使其統治權）删去第五條（中華民國人民一律平等無種族階級宗教之區分）仍舊第六條於三四五六七節加依法律三字其文爲（一）人民之身體非依法律不得逮捕拘禁審問處罰（二）人民之家宅非依法律不得侵入或搜索（三）人民依法律保有財産及營業之自由（四）人民依法律有言論著作刋行及集會結社之自由（五）人民依法律有書信秘密之自由（六）人民依法律有居住遷徙之自由（七）人民依法律有信教之自由第七條亦加依法律三字文爲人民依法律有請願於議會之權第八條（人民有陳訴於行政官署之權）删去第九條（人民有訴訟於法院受其審判之權）仍舊第十條僅易陳訴爲請願文爲人民對於官吏違法損害權利之行爲有請願於平政院之權第十一十二十三十四條亦加依法律三字其文如下（十一）人民依法律有應任官考試之權（十二）人民依法律有選舉被選舉之權（十三）人民依法律有納稅之義務（十四）人民依法律有服兵之義務（按此兩條一仍原文）第十五條删去加一新條文曰人民之權利義務陸海軍人均有之惟與陸海軍命令規則牴觸時則不得有之以上各條一至四爲第一章曰國家五至十五爲第二章曰人民第三章曰總統其十六條约略如下大總統爲國之元首有行政統治權代表中華民國對於國民擔負責任得召集立法院得令開會閉會經參政院之同意得解散立法院惟須於解散後六個月内選舉召集之得提出法律案預算案於立法院得發布施行命令惟不得更改法律遇事急不及召集立法院時經參政院同意得發布命令作爲法律惟須於立法院召集時提交追認如經否認當作無效舊約法第二十九條關於選舉臨時大總統副總統者己作廢第三十至三十七條關於國會者悉行删去大總統有任免文武職員之專權有宣戰媾和統率陸海軍隊宣告戒嚴締結條約之權凡關更改國界增重國民擔負各條須經立法院之同意第三十九條（臨時大總統得頒給勲章並其他榮典）第四十條臨時大總統得宣告大赦特赦減刑復權但大赦須經參議院之同意）均未更動惟去臨時二字及易參議院爲立法院耳第四十一條改爲立法院對於大總統認爲有叛逆行爲時得以最高法院全院審判官五分之四組織特别法庭審之惟須由審判官四分之三判决之第四十二條（臨時副總統於臨時大總統因故去職或不能視事時得代行其職權）惟去臨時二字第四章曰立法内謂一切法律應由國民選舉議員組織立法院定之其選舉法由約法會議定之立法院之職權如下（一）議决一切法律案（二）議决豫算案（三）議决公債之募集及國庫有負擔之募集國庫有負擔之契約（四）答覆政府諮詢事件（五）受理人民之請願（六）得提出法律案（七）得以關於法律及其他事件之意見建議於大總統（八）得提出質問書於政府而請大總統解釋如大總統以爲須守秘密可不答覆立法院每年會議之期以四個月爲限大總統得以延長之且可召集特别會議立法院通過之議案由大總統公布施行大總統如加否認可開明理由交還覆議如復經議員三分之二表决通過大總統以爲有重大阻力不能施行則經平政院同意可止公布第二十四條（參議院議長由參議員用記名投票法互選之得票滿投票總數之半者爲當選）第二十五條（參議院參議員於院内之言論及表决對於院外不負責任）僅易參議二字爲立法餘未更動第二十六條立法院立法員於會議期内非經議長許可不得逮捕之惟遇大罪或内亂外患時則不在此例第二十七條（參議院法由參議院自定之）改用立法二字第五章日行政規定大總統爲國之元首設國務卿佐之行政事務應分部辦理日外交日内務日財政日陸軍日海軍日司法日農工日交通每部各依秩序管理政務第四十七條）國務員及其委員得於參議院出度及發言）僅改用立法院三字第四十七條改爲國務員違背法律得由彈劾（按電文闕略大約爲由肅政史彈劾也）由平政院審判之第六章曰司法自第四十八條至五十條全未更動第五十一條（法官獨立審判不受上級官廳之干涉）删去是章之内含有平政院職權平政院應答覆大總統諮詢得討論重要政務平政院組織法應由約法會議定之第七章日會計共九條内有陸海軍費諸支出欵非經大總統准可不得註銷更動第八章曰參政院第九章曰制定憲法程序共五條規定中華民國憲法應由憲法起草會訂之憲法起草會由參政院舉議員十人組織之憲法經參政院通過後再付 
 
 
 

Page 3

 
 
國會通過國會組織法由約法會議定之國會得由大總統召集解散憲法經國會通過後卽由大總統公布施行新約法之效力至憲法施行之日廢止新約法所定之立法院未成立以前其職權以叅政院代之新約法施行之日民國元年三月十一日施行之約法卽作廢第十章日附則 
譯電 
　　北京電白狼己率羽黨一小隊竄入隴省官中所傳勝匪種種消息雖虚構者居多然經近日之戰白狼入川之路己被遮斷且爲擠入秦省西北較瘠之地白狼大隊今己分成數小隊 
　　香港電泰安輪船遇盜被焚罹難人數尚未查明據船主聲稱該船共載搭客三百三十六人船員水手等四十人救至香港者共一百六十八人内有數人疑係海盜同黨己由警署覊押船長韋塞萊爾君總機司曼卡萊君大副愛文斯君及看守艙面之葡人兩名圖將海盜逐走下梯船長持獵鎗二葡人持手槍擊斃海盜數人餘悉退下盜乃以火油灌於行李在船中首尾縱火其志顯欲逼令船員駛泊岸旁彼等卽可携贜逃逸也船長以船首向風於是火勢益熾焚及全船船員卒乃躍入水中小艇時亦着火故不能解下船長及總機司均經救起大副今仍不知下落有輪船數艘望見救急之信號先後駛至故得救起一百六十八人昨日有魚雷艇兩艘載水兵及警隊駛往遇盜之地曾於燬船之中覓獲焦爛之屍約二十具復於附近水面撈起數具 
　　香港電九龍美孚公司某油池置没油一百五十萬加倫自星期二日失愼至今仍未救熄火勢頗熾曾由兵隊助救以保附近諸油池及其他産業聞當日該油池屋頂忽然坍塌旋卽起火 
要聞一 
[政局人物之新陳代謝觀]  
　　政局改組新陳人物行將代謝兹特就近日所調查此中消息約略紀之如左 
　　徐東海將出台徐東海自來京之後總統卽早擬定以國務卿一席屬之所以遲遲未卽發表者蓋以東海對於此事頗費躊躇一方面對於清皇室不肯忘情故主一方面對於總統又不能遽然捨去此所以延擱多日未能得東海之明白表示也惟新約法不日公布國務卿一席亦將隨約法而産生以各方面湊合觀之徐東海之出台問題大約正式發表至遲亦不過一星期内外 
　　孫慕韓己辭職廢除内閣制改取總統制新約法己經規定一旦發表政局改組國務總理一席當然歸於消滅此在實事上無容或免者也兹聞孫總理以約法公布爲期不遠亟宜退休以避賢路己於日前繕具辭職書於上星期六日呈遞總統請即照准據聞　辭職書内容係并外交總長一職一併辭退情詞甚爲懇切惟總統之意於國務總理一席本係兼任現當改組政府可以照准其外交總長一席仍擬以孫擔任不久當以命令發表云 
　　梁崧生之位置梁崧生奉總統電召回國前數日己抵天津因丁憂在津成服是以日前始行抵京昨己謁見總統一次會談甚久梁之未來位置外間多謂外交總長一席梁爲最有希望葢以梁在外交界錚錚有聲而疑總統必將以此席位置之也然據一方面消息則謂總統以現在修改稅則一事自與公使圑提議以來幾經磋商尚未得正當辦法此項問題頗含有歷史的性質欲待從速解决非辦理外交有素而又爲各國所信仰之人不克勝任故擬暫以梁擔任此事以後外交長有無更動是否以梁長外交此時尚未敢預定 
　　王士珍之來京王士珍氏年餘以來未曾到京此次抵都國人均極注目外間有謂王此次來京頗帶有政治的意味王爲治軍最有經騐之人且又總統之所器重此次來京有重要要位置可無疑也至其位置一層有謂將畀以軍界重要職務者有謂副總統將來長參政院時參謀總長一席將以王繼任者兹聞黎副總統以各國成例副總統多不兼領政治軍事之要職故王長參謀本部一說將來或可成爲事實 
[財政會議之結束]  
　　討論事目之内容此次財政會議之發起由於總統財政部之通電其後各省財政司國稅廳長或財政代表陸續來京財政次長分期接見並擬就財政議題十六項令各財政家就各省情形各抒己見標題爲討論事目其内容（一）各省釐金及類似於釐金者如統捐統稅等應如何整頓方可增加收入（一）各省如照所得稅原案　行有無窒碍應如何戀通進行（一）各省辦理騐契尚有何種阻碍應用何法破除方可推行盡善（一）各省應用何法推行印花稅方可普及（一）就原有田賦加收一倍或半倍能否辦到（一）照此次新定烟酒販賣營業稅原案推行有何窒礙應　變通之處（一）保證金條例提議案（一）牙稅條例提議案（一）契稅減輕以一年爲期案（一）三年度預算以概算之方法行之抑仍照前式辦理預算（一）預算不敷數目用何方法塡補最爲使捷（一）各省行政費究能籌至若干（一）此次停辦自治究能籌出的欵若干以補國用（一）地丁錢糧現在或收錢或收銀能否一律改折銀元略加增折（一）内國公債照山東方法各縣攤募能否有效（一）各省應解洋賠欵現應一律照舊認解但將尚在鹽關兩欵内撥解之數除去應詳加討論定期實行此十六項付各員後陸續議覆其答案以浙江財政司張壽鏞及屈爔所擬者爲最優此十六項問題不過表面文章各委員所答均能言之成理但多屬行政費至於軍事費則以不在内三字爲推脫之計故廣東答案中聲稱可餘一千餘萬但陸軍費不在内若統軍費計之必不足也 
　　各省財政之現狀各省財政現狀可以敷衍目前者第一屬山東其次屬河南直隷江蘇浙江各答案己約略言之最困難之省分第一屬廣東該省每年虧欠在七百萬左右紊如亂絲甚難清理該省所派代表到京數日卽南旋蓋無辦法也其二湖南該省經兩次革命異常虧累軍政費占十分之六無法彌補遂濫發紙幣據財政委員張仕鋆報告共發行銀票六百七十萬兩銅元票一千一百二十五萬串銀元票一百八萬餘元其辦理失宜己露險象云云其次則爲吉林該省近年失去協餉四十萬濱江關解欵五十萬鹽務項下五十萬每年少入一百四十餘萬至每年虧欠九十餘萬加以羗帖充斥銀價日昂遂有汲汲不了之勢黑龍江己因銀價太昂現貨太少之故欠廣信公司之欵約數百餘萬所發鈔票日多財政亦成不了之局矣昨晤某財政委員言及財政最趣之談謂東三省向來現銀不多紙幣充斥原無足怪最可異者湖南湖北等省缺少現銀較其於北方有人叩其緣故則笑而答以大半革命偉人所到之地現銀一定缺少不脛而走不翼而飛云云此特其戲言内容恐不盡然也 
　　代表覲見之日期各省所派財政會議各代表開議己有端倪因本省事不可久懸擬覲見總統後即回省聞總統己定於今日（二十七）接見云 
雜評一（無名） 
　　依法律依法律何謂也卽不依法律之對待詞也約法之條六十八而獨於人民項下每註依法律三字者何也一說人民之不依法律之舉動多人民以外舉動自依法律不必贅言也一說法律本爲人民而立人民以外不必以法律拘之故勿註之也是二說者未知其孰是然而舉人民而納諸法律之中不可謂非約法之厚我人民也雖然所可疑者所謂依法律依正府公布之法律歟抑依政府所用之官吏官吏意中之法律歟是則俟他日表現後我人民始識所依據也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京政界新談薈]  
　　平政院之近耗平政院業經成立肅　史一職由各處保舉者己有數十人之多總統因愼重起見凡有舉薦者須經二人聨署方爲合格兹聞合格人員現己逾額定之數大約當經總統遴選後方行發表爲期亦將不遠並聞總統以此項官職極爲清貴一切俸給當格外從優每月己定暫給俸銀四百元又平政院組織令本載有肅政史評事密薦規則另定之明文而此項規則經法制局編訂後政府以其内容尚未完備曾交回該局復議遂致遲遲未能發表　聞政府己將此項規則通電各省都督民政長飭令遵照辦理即不再以教令公布云 
　　政治會之議案政治會議議案均經會議解决尚有國慶紀念之取消案及趙議員之諡法規復案聞日昨又有王學曾提議設立經學館請將五經提要鈎元仿衍義體譯成西文流傳歐美此案署名有三十餘人均係王君沿門親送往署者大約此三案於下星期三可以提出又報紙條例過於寛泛政府旣不允解釋自應呈請修正否則此後報界受此縛朿將不堪其擾報界代表李晵芳現充政治會議議員擬聨合同志提出報紙條例解釋案卽由政治會議詳加討論以便修改字句免致寛泛難以適從 
　　王湘綺之妙語王湘綺高年耆德滄桑屢經閱世滋深人情愈澈往往以東方之詼諧作蒙叟之寓言日前有湘後輩往謁叩我國將來政治之所趨王不答但日前清督撫大僚之存於今者無慮百十昔皆與今總統並肩而事者今漸戕　集於北京假吾爲總統者能不顧而樂之寥寥數語似毫無政治意味然不啻爲將來政治界一幅冩生云 
　　王周之商議王璟芳己任爲廣東中國銀行分行行長准於　杪赴任出京在邇連日與財政周總長議商擬發行新幣一千八百萬元由中央撥給現金七百萬由廣東自籌二百萬作爲準備金色六成换收舊紙幣其不願以六成折换者則换給十足之公債票惟此項公債票須俟三年後方能兌换現金若納稅等項仍可一律通用云云一切章程均己擬妥所有中央補助之現金七百萬將來分批滙寄云 
　　銀圑之抱歉二次大借欵本定期昨二十四號開第二次正式會議廼届期又未能實行其原因雖不一致而以丁恩氏回京最有關係兹又得消息昨銀行圑己有文致我政府對於未能如期履行開會深抱歉意並聲明准下星期五正式開議尚未悉政府如何答復 
[汪瑞闓懲戒案己議决處分]  
前江西民政長汪瑞闓以援引私人及欵項等事業奉總統命令解任來京交高等文官懲戒委員會議懲久未議覆頗滋疑義昨聞汪氏到京後曾在國務院遞呈辯訴用人一節略謂當李逆亂後用舍之間關係治亂設非素所深知何能冒昩引用欵項節略謂李逆揮霍人所深知其實消耗鉅欵祗親信數人其餘對待亦異常刻薄司長祗月支二百元科員以下百餘元數十元不等事因人廢政以賄成瑞闓受任之初適當大亂之後百端待理循照舊章俸薪及部定新章萬不敷用請變通辦理曾於去年九月二十二日電呈大總統在案嗣奉國務院電傳大總統命令准行乃審計分處審查各司俸薪雖多亦蒙核准獨於總務處則逐月原册送　實周有意爲難云云經國務總理閱後卽將原呈發交高等文官懲戒委員會備考該會除用人一節開會另議外其關於欵項一節以事非該會親　亟應由審計處審查日前己將關於此案内欵項之電呈一件電令一件鈔摺兩扣原呈一件亟交審計處審查俟得查覆卽可決定汪之處分續聞汪瑞　氏處分經文官懲戒會評議定爲褫職所有汪具呈總統聲辯僅爲一面理由聞總統將原呈發交孫代總理核辦後仍照懲戒會原議辦理云 
[進步黨開特别會紀詳]  
　　數月以來政黨生活且亦趨冷淡兹聞進步黨於昨日（二十六）開特别會殆數月以來未有之事也到者二百餘人下午二時開會内多國會時代之　員使人增無限之感慨兹紀其大略如左 
　　湯理事報告開會湯君化龍登台報告略謂今日之會乃特别會本黨成立之際值國會開議之時多注意於議院中事故未開特别會今日之會乃成立後第一次特别會也政治上絰去年一番變局政黨雖無進行之機會但立憲之門旣己打開终不能不用政黨我輩果能在冷之中匿跡銷聲求實地進行之道不患無出頭之日今所亟欲報告者（一）與大中黨合併問題（二）黨務之進行（三）支部之現况應請黨務部長及地方科主任詳細報告至於與大中黨合併問題鄙人先報告於諸君 
　　大中黨合併問題湯君謂大中黨原係五圑體合組而成去年在議院中與本會常爲一致之行動此次合併實爲最幸之事大中黨以憲政公會爲中堅其黨魁爲貢總裁在蒙古最有資望之人加入本黨尤爲至幸本黨在蒙古一帶勢力必日益鞏固至合併條件擬推貢桑諾爾布君爲理事衆如贊成請起立於是全體起立遂通遇　　王部長報告黨務黨務部長王君家襄報告黨務略輣本黨自去年國會停止對於黨務之進行不敢懈怠力謀進有但以各方面之關係不能不推持現狀耳現在進行者一爲本部遷移問題現在房屋每月須出房租遂由那理事借定鑾輿衞嗣以政府有他用又由財政部將未央胡同之房屋讓與本會并將契據 
雜誌本部發行雜誌之用意爲黨員發表意見之機關由研究政治之中便可研究正確之黨義并可疏通本部輿支部之聲氣使各省支部知本部對於黨務之進行也至關於各省支部情形應請地方科主任報告 
　　梁主任報告現况地方科主任梁君善濟遂報告各省支部分部交通處情形（一）己經成立者二十二行省南洋均有支部分部己陸續成立最多者如山東四川湖北等省（二）力籌進行如歐洲澳洲等處均力謀進行尚有各圑體己經承認爲本黨支分部尚正正式成立者由地方科油印詳表分送諸君 
　　孫副長演說四事梁主任報告畢黨務副部長孫伯蘭君登台發言謂王部長報告黨務情形己至詳盡然鄙人猶有數事堪爲王君報告之補停者請爲諸君言之（一）全國支分部成立之極多擬派人關查雖本部經濟困難然遇有萬不獲己時仍須補助一二（三）本部合併成立後政務部僅有名目現己豫備設立政務部以謀黨務之進行（三）現在欲擴張本黨勢力須一面延攬人才一面造就人才聞國民黨在外洋留學者己逹三千餘人本　如不甘居於劣敗則須速籌巨欵多送黨員出洋國内大學之與本黨有關係者如湖北大學湯理事躋武所辦中華大學王理事揖唐所辦俱黨大加擴充以造有用之人才（四）經濟不宜專恃恊助須籌穏固之基本金孫君所言俱與本黨前途有絶大關係孫君並謂去年本黨爲議院事所擾對於實地進行之法多未暇議及現珍此最寛間之歳月可以籌畫永久之計云孫君演說畢主席湯理事遂問全體員有無意見陳述惟胡峻君乃對於大中黨合併略有意見發表餘均無言乃由湯理事宣告散會乃各入文牘科辦事各取該黨所出中華雜誌一册而散時己三鐘後矣 
[歸綏政聞紀要]  
　　清理地畝之設局綏遠將軍督辦懇務張紹曾於歸化城設立清理地畝總局四月一日己開辦應需經費等先由墊欵借撥昨曾呈明總統旋於二十四日奉批交内務財政農商各部查核辦理兹錄原呈如下爲呈請事竊維綏屬蒙旗地畝頻年開放　生墾關疆理并然惟查創辦之初率因土曠人稀且以間有山坡沙　之故丈放格外從寛而其間夾荒餘荒不無遺漏之甌脫迄於今日大都墾熟或因餘地而互相告訐或餘荒而私行盜賣此爭彼攘興訟不休歷任將軍均擬設法清理因事未果又歸薩托清和五縣境内之土墨特旗地本係蒙衆户口召廟香火因例不准賣奸民劣蒙輾轉租典旣無部照又乏印契覬　攘奪案牘棼如前將軍貽穀在会時曾設局清查因案去官遂未蕆事卷查未繳地價爲數甚鉅當此庫藏奇絀之時自應賡續清釐以裕度支而正經界且清查地畝實爲今日行政事務之要圖　日本變法之初曾厲行清釐田賦近者頗聞中央亦屢計畫兹事誠以此舉利國利民所關非細歸綏現旣劃疆而治　應迅予進行俾他日國稅廳籌辦升科易於着手明知兵燹之後物务艱難第以利害相權國計民生均不容緩實未敢博寛大之名置而不舉現飭於歸化城設立清理地畝總局委任陸軍少將吕均爲局長前西盟水利局總辦胡懋鉞爲副局長檢查舊案規定新章東由豐鎭縣己墾餘地及未放餘荒入手西由貽穀辦而未結之土默特旗地進行由近及遠挨次清查其宗旨在化蒙民之爭而使之各利其利己於四月一日開局辦理應需經費先由墊欵借撥俟收有地價卽行解還除將詳細章程另文呈送並分咨外理合先將設局清理地畆緣由呈請鑒核謹呈 
　　潘氏任命之由來前日命令綏遠將軍張紹曾免官以潘矩楹補授外間傳言潘爲張氏舊部其任將軍由於張氏密保兹聞潘原係第二師師長現在歸綏軍士二十餘營其軍人以向隷第二師者爲多前此政府派潘赴綏查辦事件適張氏有因病開缺之呈請政府遂發潘矩楹接辦將軍之命令免致别生他項手續云 
[鄂省之軍事與黨人]  
　　漢口斬决黨人漢口鎭守使於二十六日奉都督令交武漢前獲亂黨胡漢庭汪承盈李占元吳九鳴梁金龍桂彩奇譚鴻斌張人龍張少甫張少武等十名飭卽正法以儆餘衆云云當即將各犯騐明　至寳林菴前行刑該地極爲寛濶觀者數千人聞胡漢庭等六人係在漢口寳善堂附近拿獲梁金龍張少武少甫等係在武昌大朝街拿獲并聞少武係在京正法張振武之子少甫乃其堂兄梁金龍則曾充鄂軍二師軍械官據稱皆謀亂武漢擬爲白匪内應者 
　　京山破獲機關京山縣介在安陸襄陽之間距汴甚近上年劉鐵倡亂卽以該地爲根據兹都督據京山知事電稱該縣自遭劉擾亂後機關時有發生兹查得距城二十餘里之周家凹夏普焕家係秘密機關當卽買雇眼線督率圑勇勦捕詎亂黨均己逃去僅在夏宅抄獲白布印天字第十三號中華民國大總統孫授任鄂西公民討袁軍第一師二旅一圑營長戴作霖僞委狀一紙又僞官佐名册一本所有在逃各亂黨絣合電請通緝云云其名列下僞股長李荷生僞參謀長蕭林僞參謀徐常山僞副官方光弼僞秘書吳爕熹　軍械官徐兆賓僞執法官吳鈞僞軍需官李陶洪 
　　派兵出防京沙叚都督以京山地當衝要恐黨人勺結白匪擾亂亟應預爲防備又沙洋鎭爲荆襄交通之大埠亦須得力軍隊駐防昨特命令鄂軍一師第二圑全部開往京山又令北軍二師六圑第二營一營及輜道一連機關鎗一連開往沙洋該二軍名雖出防鎭擾實　堵勦白匪入寇襄鄖之援隊綠段督近悉白匪决定竄據川鄂相連之老林各地以爲巢穴鄖襄防務異常吃緊故屯多軍於襄河一帶以捍匪患　　曹王專任防匪政府恐白匪擾川又恐川軍多係哥匪殊不足恃特令駐紥宜昌之曹錕所率北洋三師軍隊開赴川陜交界防堵兹又授曹爲長江上游警備地哉司令官并任留鄂北軍二師長王占元帮辦湖北軍務聞即以鄖襄一帶各軍歸其節制調遣聞王不日即須出駐襄樊以便指揮至政府任王爲帮辦原因由於前次匪由汴竄棗陽陷河口時段督未預設防致涉疏忽事後政府曾切　其貽　現恐匪復竄鄂故畀王以帮辦名目俾便調度藉專責成云 
[湘省學務彚聞]  
　　學校規程之公布湯省長前以教育行政貴在統一特飭教育司妥定管轄各學校規程聞現在己經脫稿呈由省長核准其内容計十七條於管轄之範圍校長教員之任免豫决算及各項報告書之編訂均詳定規程大約日内卽可公布 
　　長沙師範之風潮長沙師範學校學生停課一事己誌前報兹聞該校學生曾小階等具呈行政公署謂該校長賞罰不明請飭縣查辦而省長以該生等任意兹閙經校長查酌情形分别開缺記過自屬咎有應得何得來署呈請查辦特訓令該知事轉飭該校查明懲辦 
　　宜章小學之閙事宜章縣立高等小學校代表曹繼萬等電控校長蕭樹藩一案業經湯省長飭令該縣知事查辦在案該知事以該校學生藉端罷課聚衆滋閙業己查照情節輕重分别開缺記過並飭校長將校務認眞整理昨將辦理情形呈晴省長查核湯公以該知事所辦尚無不合己准予備案矣 
　　官書報局之狀况湘省官書報局經湯業督呈奉教育部函准予立案兹聞湯督接奉部函後卽面囑顯問湯用彬（即該局副局長）妥籌進行方法以持久遠湯遵卽詳爲籌盡撙節經費擴充出版聞該局原領基金僅一萬元除用去外尚存紙價合洋七八千元至每月開支從前亦祗四五千元現經湯顧問减之又减每月不過一二三千元而一時通材碩學羣焉薈萃其編譯各書之己成者有齊詩廣緯大學古微法文教科書餘如抱一瑣言爕理輿言通史鑑約編十餘種不日亦可脫槁云 
[蜀中近事紀]  
　　金堂縣請復儀仗之取事四川省金堂縣知 
事陳某　前呈請川西觀察便轉呈民政長規復前清地方官出入儀仗經民政長批駁不准兹探得該知事所呈原文亟錄之以供大雅一噱爲呈請事竊民國肇建謬解共和平等自由率多誤會伸張民氣即長匪風擴張民權即滋匪燄官威不振民不長官官困於紳紳困於匪因是之故元氣難恢矧反正時人有官癖　營賄賂流品混淆呰　偷生淟涊輩出民生不　國計不知好事者流醉心歐美侈談鼎革加厲變史前清　儀純然改組空　圑聘　審　情放經國民不諳國度東西文化襲取皮毛南北戰爭徒滋慘劇萑苻滿地宵小濳滋民不聊生官同虚設推其原素官權不尊所以官儀不肅共和專制過渡時期人民腦筋惰力特甚官儀炫燿極昭信從官儀蕩然障碍滋甚不重觀瞻殊形簡陋知事上覘國病下察輿情形勢精神雙方應重擬請鈞署規定地方官吏儀仗打傘鳴鑼廻避肅靜外觀嚴肅振瞶覺聾庶民望之　　加畏匪徒望之暗暗潛消矣是否有當伏候查核指令祗遵謹呈此亦可謂當世之怪現象矣 
　　財政部申斥代表之訓令日前晏鹽　使奉財政部訓令謂前准國務院發交該部核議全蜀鹽業協會代表孫榮等呈一件並附該協會發布改良鹽政意見商榷書查該代表等所呈各節大旨不外反對均稅專賣請行産銷兩稅舊制　知私行舊制引岸當然存在於是又創爲變通引鹽支配引岸宜漸化不宜遽破之說以冀逹其川鹽濟楚之目的質言之卽各岸均不宜破除而惟川銷引岸可以任意變更耳似此專謀商利不顧國本之言殊屬不明大體且查鹽稅條例業奉大總統命令公布施行該代表等豈竟無所聞見自其他關於整理鹽政之事該部自有完全辦法將來採取何種政策更非該代表等所得干涉曾經該部通令各省商民所有鹽務呈請事件應由該省運使轉逹不得越級直陳在案此次該代表等妄自呈請并懇提交政治會議殊屬冒昧若不嚴行申斥何以資改革而策進行己由該部據呈核覆函請國務院查照批斥該代表等並通令各該運使查照將此次核議之案曉諭各商民等云云現該使己遵照辦理矣　　地方稅不用軍票之風潮　自政府通令各屬徴收地方稅不用軍票各縣知事奉令出示一般人民不知地方稅爲何項稅以爲軍票發自政府並定有通行章程五條印於軍票之背面其第三條己規定無論丁糧釐稅及人民交易均一律通用而此次通令又飭地方稅不收軍票皆疑此等軍票政府旣己不用人民當然不能行使遂釀出種種謡傳匪徒乘機煽惑致各縣軍票因此不能兌换此種現象以自貢兩井爲尤甚近日附近自貢爾井之縣皆受其影嚮如威遠之徴收局因出牌示地方稅不收軍票一般人民皆爲該局賤視軍票幾釀變故幸楊知事竭力出示解釋並與徴收局局長籌商通融辦理之法人民始相安無事又犍爲近日亦因地方稅不用軍票之故人言嘖嘖市面甚形恐慌云 
[浙省政商兩界之新紀事]  
　　接收在卽之浙路（一）職員預先開會浙路公司第九届股束年會係股東最終之會議藉結東商辦一切事件現距會期僅三四日議長田澍霖君與審議員等均己蒞止公司昨日下午開審查會大會提議各案又路權讓歸國有總會辦俱易人各局科處職員未免有調動之虞特定於五月一號開全路職員會聨　感情並刋印同仁錄云（一）報告修繕情形近因洋員沿途估勘浙路保線科先將杭楓至江墅一　修繕情形具略報告兹摘錄如下查江墅段通車最早軌基日趨鞏固塡土帮石工程亦甚少所鋪枕木年限己届更换稍多橋梁己加　漆尚無銹蝕橋墩均結實雁翅亦無冲破之處杭楓段受列車之急速度機車之壓力土方似有沉下之患然通車己久路基己固帮土及帮石工程亦不見其多禾楓一帶所用枕木取材奉天白松質鬆易燭用至五六年腐象己呈故上年大加更换且多用新加坡白杉枕木價雖稍昂質堅耐久橋梁亦塗丹漆橋墩雁翅又不時修理並無異樣之狀態云 
　　調查商埠之沿革頃聞民政長以杭甬甌各商埠關係内政外交現在革新伊始所有埠名所在地關名開放事由開放年分駐有何議領事均須詳細調查以便參考兹據調查報告開列如下杭州拱宸橋爲運河商埠在杭縣故名杭關清光緒二十一年日本馬關條約訂定卽於明年五月開放現駐有英日兩國領事寧波 
 
 
 

Page 7

 
 
江北爲海岸商埠在　縣名浙海關清道光二十二年英南京條約訂開沿海五口之一　於是年十一月開放現駐有奥英日三國領事温州城北爲海岸商埠在永嘉名甌海關清光緒二年英烟台會議條約訂定遂於是年八月開放現駐有奥英日三國領事 
　　蕭使授勲之禮節蕭使奉命來浙將於五月一日授屈映光張載陽勲位兹蔣禮節單誌下是日都督府設禮堂一處上懸國旗（交叉式）並大總統肖像前面設案一座陳列勲位証書堂下整列衞兵及軍樂隊九時五十五分副官長引受勲者（着禮服）入禮堂副官長東向立受　官北向立（離案六步）十時大總統特派專員蒞禮堂奏國樂）至案前向南側立受勲各員同向大總統肖像行三鞠躬禮禮畢各員按次上前由專員視取勲位章証書授與該員承受後退立原處其次者接續前上如禮各畢後受勲員同向上復行三鞠躬禮禮成專員退（樂止）副官長導各員隨退 
地方通信 
[北京]  
清華學校運動會記事北京清華學校於日昨（二十五日）舉行運動會上午九時開始預選運動下午二時正工運動精神煥發頗有可觀兹將該校是日運動結果及學生之姓名探錄於下（甲）百碼賽跑（一）洪錫麒（二）黄元道（三）郭希棠（乙）英里賽跑（一）陳禮（二）薛桂輪（三）曹懋德（丙）擲鐵彈（一）黄元道（二）郭桂輪（三）盧正持（丁）二百二十碼賽跑（一）郭希棠（二）盧正持（三）徐仲良（戊）跳遠（一）黄元道（二）郭希棠（三）馮建統（己）八百八十碼賽跑（一）陳禮（二）薛桂輪（三）謝寳添（辛）持午跳高（一）黄元道（二）黄華（三）黄季巖（壬）四百四十碼賽跑（一）郭希棠（二）洪錫麒（三）徐仲良（癸）持鐵餅（一）黄元道（二）薛桂輪（三）林轍（子）二百二十碼跳欄（一）黄元道（二）凌逹揚（三）馮建統（丑）跳高（一）黄元道（二）凌逹揚（三）黄華（寅五英里賽跑）（一）陳禮（三）謝寳潮（三）馬善寳（卯）半英里四人接力賽跑高等科三年級第一一年級第二四年級第三其總分以黄元道爲冠計三十九分一四其次陳禮二十分郭希棠十五分四三云 
[天津]  
　　增加田賦征收費天津縣昨奉民政長國稅廳長指令前因糧租征攸經費定爲百分之六誠恐各縣不敷辦公擬提百分之十電睛中央核示頃奉財政部覆電内開巧電悉擬請將直隷田賦征收經費前定之百分之六再加四成改爲百分之十由增征欵内提支應准照辦希速進行等因奉此合行電令各縣知事一體查照遵辦并將一切征收事項認眞迅速進行辦理爲要　　大員過津紀山東都督斬雲鵬氏帶同隨員人等於昨日由京乘坐火車來津换乘津浦專事仍回山東是時警察廳長楊君率同偵探差遣各隊齊在河北新車站恭送海軍　長劉冠雄則於昨早抵塘沽旋卽换乘專車過津直赴北京 
[長沙]  
　　查辦黨人之嚴厲湯督昨據湘潭葛鼎恩呈稱該縣彭斟雉有聨絡黨人秘密開會情事又據寗鄭蔣致和呈稱該縣吳夷吾附逆殃民確有實據當卽分令各該縣嚴查復奪又據永定縣共和黨分啊呈稱該縣現须尚有國民黨分部應請從速查禁云云刻亦己訓令該知事卽日查明勒令解散矣 
　　鐵路開工之確音長岳鐵路　訂本月十六號開工　因總包周效儒等預備金未妥是以未果兹探悉繼續承包者爲陳石店朱湘航兩君欵己籌齊所有長岳路線工程及岳州車站均準於二十六號開工云 
　　嘉納知事條陳己卸任之安仁縣知事譚焕章現對該縣應辦善後各事特縷列清鄉防匪築堤籌欵四事條陳省長酌核湯督以所擬四事頗中肯除發交新任安仁知事遵照施行外并大加獎許准予存記儘先妥用 
[安慶]  
　　咨送海軍閑散人員入學頃江蘇都督有咨來皖略云海軍閑散人員富於學識者誠不乏人若任其閑散殊非國家培育人材之意業經大部飭就江寗創辦海軍軍官學校凡閑散人員准予入校肄業以期精益求精倘皖省有曾充海軍人員有志葡學者卽按名咨送藉便彚齊考試分别去留 
　　鎗斃帮匪之布告皖省警察廳前經拿獲附和黨人之帮匪汪大鈞一名比即解交軍事執法處訊时確供黨奉都督批令鎗斃於二十七號提騐該犯正身綁赴北門外行刑兹將罪狀照錄於下照得前經警察廳獲解帮匪汪大鈞附和辭當一案迭經本處提審該犯供稱平素酗酒滋事前在六安縣拜帮匪胡永廷爲師伊爲悞字輩上年秋間路過蕪湖投入僞旅長龔振鷗營内充當兵士因被北軍戰敗逃逸不諱查該犯旣屬著名帮匪擾害地方膽敢投入亂黨抗敵官軍實屬甘心從逆擬照軍法處以死刑錄供呈奉都督批示着卽鎗斃等因兹於四月二十七日未刻提騐汪大鈞正身街赴刑場按照軍律鎗斃以昭炯戒特此布告　　請勘全椒災情全椒縣境今春以來兩水稀少二麥俱被乾旱米價飛漲民情恐慌經該縣財政局紳張德樓等聨名來省呈請都督委員赴縣履勘災情昨聞倪省長己令飭該知事就近往勘擬議具復矣 
[鎭江]  
　　廳長蒞鎭紀事江蘇水上警察爲一廳廳長劉君於二十七號乘建威兵艦駛抵京口下從江心維時鎭郡文武各員均登輪會談片刻而别有頃劉君乘小輪至瓜洲調查瓜洲水上警察第三分專署所轄長龍舢板防務二十八號上午十時乘招商小輪赴清江浦與江北護軍使劉君會議改編江北水警辦法 
　　美國穀種倍收法丹徒農會昨得慈谿農會試驗場來函路謂現屈種植之期本會前託留美學生轉辦美國秈穀種數斤己由本場用鹽水如法浸種考我　與美國同處温帶地位各種植物宜於美國者亦必宜於我國據據云此種如用常法培植不較中國穀種多收十分之五若用煤花之法必得倍收倘試有成績漸漸推廣誠爲農人關一絶大利源云 
　　　查四鄉警察鎭郡警察成績尚有可觀惟四鄉各區巡警辦法頗不一致張警長因於日昨派員數人分往各鄉調查將現有警察之情形如何經費如何辦法如何一一群覆以便着手整頓 
[揚州]  
　　警務人才進退記警務長張立　因事務紛繁所有警務員兩人不敷辦公特要求縣知事增設警務員一人并薦任會計員趙鳳翔充任又以警察事務所組織令並無收發員名目特將原有之收發員周景初改爲巡記并呈由縣知事頒給委任巡警一區區長程階平五區區長黄石巖前經張警務長查明該兩區成績最劣擬將其撤换現一區區長己呈請縣署委任曾充陸軍副官瞿嚴接替其五區區長一差亦有另行委人消息　尚未發表云 
　　知事接收審檢廳記江都地初審檢兩廳前奉部令取消歸併縣署審判廳長楊年以期限迫促一切交代事宜　難清理特函商謝知事請其緩至陽　月杪錄電宣布惟謝知事於未據函商前己將接收兩廳訴讼事件出示曉諭勢難反汗乃據實函復促其早日交代矣縣知事於出示宣布後卽召集本署四科科員集議先擬在審檢兩廳舊址委員收理訴訟繼以各縣公署附設之審檢所均奉令飭裁如果單獨設置卽與部令違背且經費亦難籌措乃議定將舊典史署改爲審判民刑訴訟公庭及各承審員書記錄事等人辦公處所云 
[杭州]  
　　徴收附稅之積極進行自實行附加稅之令下商界之呼籲幾於力竭聲嘶今行政公署又通令各知事各捐局云財政司案呈浙省徴收貨物会加稅一案前經通令各局各縣頒發暫行章程施行細則摺表各式並定於四月一日爲施行之期詳切布告在案兹查各處商會商董紛紛來電或請收回成命或請從緩施行無疾而呻實屬罔顧大局須知此次籌辦貨物附加稅係因光復以後各縣自治圑體紛紛請於統捐徴收貨物内帶徴附捐東鱗西爪邑自爲風非整齊劃一之道因規定徴收附加稅統一章程俾全省歸爲一律並非特開一捐致與商民有礙且此項附捐係屬地方稅將來以地方之財仍歸地方之用前己通令各縣以各屬學校警察慈善公益向取資於附捐者仍擬察酌情形彚案報部於附稅項下量予撥給飭將學校成績及警察慈善公益應須補助數目查明開摺以便預算是一面籌定附稅統一章程一面仍爲地方公益計盡案經奉部核准惟有積極進行無論如何斷無停止或緩辦之理合再通令仰各縣知事各捐局長再行剴切布告隨時勸諭商會商董分别轉告各商民遵章完納母稍觀望如有不肖棍徒罔恤時艱專事煽惑是直甘居化外非我赤子并仰隨時拘案罰辦母稍徇縱是爲至要令到該知事即便遵照雜評二（默） 
　　政黨會自二次革命後政黨之詞杳無聲息久矣而不謂今日之進步黨忽開特别大會於北京詎非極難得之事耶湯理事謂立憲之門旣己打開將來不能不用政黨吾誠不敢斷言將來必無用政黨之時特其時在何日政黨中人能斷言否立憲之門雖開然觀目前情勢則事事近於關門且將從而加健焉今之政黨欲攀柱撑檻奪其營鑰而使之不閉豈不難哉 
　　財政會集各省之財政委員而大開會議將以謀整理各省之財政也然結果僅作一十六問題之答案而止且其答案皆表面文章不過言之成理而己各委員又皆從行政費着筆而於軍事費三字多作推脫語是誠善於作文者然則今日之財政會議特考試財政委員而己於財政上之整理有奚益哉或日苟非僅作一文字而必欲求得整理之實際者吾知各員必將曳白而出也斯言可信 
　　經學館政治會議員王學學曾提議設立經學館將五經提要鈎元仿衍義體譯成西文廣傳歐美此願可謂太奢中國之經學中國人敝屣而芻狗之幾無術以挽救夫不能挽救於本圑者而謂能推廣於外國耶王君之意欲以此抵制歐化耶近曾有人倡議派員赴各圑演說孔教以廣流傳同此用意也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鹽斤加價之布告]  
　　蘇五屬榷運局宋局長布告云案據蘇五屬鹽商公會呈稱奉兩浙運司令開奉財政部指令内開據呈奉令革除滷耗並酌加售價等情到部查該運司擬於浙鹽革除滷耗後區别地點量加售價以爲維持商本之計辦法尚屬合宜應准照辦此令等因奉此合亟令仰該公會知照自文到日起查照原呈分别酌加售價地點准於原定官價之外一律加增以維商本卽轉知各引商遵照母違等因到會查蘇屬各地運鹽向例加耗二成前經運司承奉部令於四月十五日革除耗片各商以商本有關如果實行勢必課懸商倒轉呈維持仰荷運司俯鑒商情以爲事係實在除核加售價以外别無通變之方呈請大部將所屬及建平引地每斤於原定官價外酌加銀元三釐庶於維持之中仍寓限制之意業奉部令核准轉行自當轉知各商卽日遵行縱所加三釐無補於所革之耗然當此國計維艱之日不得不仰體大部籌欵之革心以逹增課之目的爲此呈請察核照章頒發告示懸褂各商棧俾資遵守而昭鄭重等情據此查浙鹽革除耗斤由運司議加售價維持商本蘇五屬及建平每斤加銀元三釐呈奉財政部核准照辦各地商民應一體遵行特此布告 
[搜查兵輪之拒却]  
上海鎭守使鄭汝成君恐黨人由外洋夾帶危險品物來華曾商准海關稅司遇有外洋來滬之各商輪必須詳加搜檢在案前日下午有某國兵輪駛入吳淞品直抵浦江當經海關巡員登輪搜查該輪管帶謂本國所定軍律凡遇本國軍艦無論至何處海關扦巡無檢查之權因此未便搜查該巡員只得通融辦理在四週略觀一周而去 
[偵緝黨人由浙來滬]  
上海鎭守使鄭汝成君近得探報黨人己在浙省台州一帶招集遣散兵丁多名擬分搭永利可貴平安三商輪陸續來滬定日起事故特派羅余二探員帶同軍事偵探每日黎明時在南市大逹碼頭守候偵緝 
[指拘之管鵬今日預審]  
　　長江緝私營偵探劉海鳴偵悉黨人管鵬匿居虹口元芳路報捕協往獲解公共公廨訊供不認據稱實名應明奉判收押經公廨禀晨鄭鎭守使電請安徽倪都督調查証據覔取管之小照派員來滬質証各情己屢誌本報兹聞倪都督己派員帶同証據來滬故由鄭鎭守使函致楊觀察使轉知公共公廨關讞員將此案定期今日（一號）正式預審云 
[定購軍火由日裝滬]  
海軍部日前因海軍各艦急於需用炮彈火藥等件曾向日本軍械廠訂購兹聞東洋己將中國所購四十磅二十磅十二磅六磅等各快砲子彈七百箱又火藥四百餘箱及引火針等軍火裝置第一援助丸兵艦於上月二十九號午刻駛滬停泊製造局碼頭交由海軍李總司令逐一騐收矣 
[楚有砲艦之來往]  
　　海州地方前因仲八猖獗曾由海軍李總司令派調楚有砲艦驶赴海州口防剿詎自楚有炮艦駛抵海州口之後該處洋面風狂浪大該炮艦底係屬平闊不能禦風殊難駕駛故該艦己於二十九號駛回滬江禀知李總司合請速另派巨艦駛赴海州防堵矣湖南湯都督前日電致海軍李總司令略謂湘省岳州地方近恐黨人滋擾急需軍艦駐防請迅派炮艦一艘赴岳州防守等因昨聞李總司令擬飭派楚有炮艦駛往岳州駐泊 
[挽留駐奉防兵之公呈]  
奉賢縣屬金匯橋等處前因梟盜充斥曾由紳士呈請上海鎭守使飭由駐浦第一營湁撥第一連連長楊保如督兵往駐在案兹因第二師朱師長以滬上早己宣布解嚴應將駐浦第一營分防各鄉之兵士概行調回營部操練當即令由該營廖營長分飭調回現聞奉賢縣紳士以奉邑多盜防軍斷難調回故於前日公呈上海鄭鎭守使云竊奉邑東南環海梟匪素多自駐城之綠營裁撤後沿海數十里一無兵力鎭攝以致命盜重案迭起環生上年亂事發生地方更形危急幸鎭守使令飭駐浦廖營長守忠派撥第一連楊保如連長率隊分駐奉城金匯橋三官堂等處紀律嚴明緝捕認眞地方賴以安堵莫不額手稱慶現聞該營改組駐奉之兵將欲調回喧傳道路聞之寒心如果一經撤防内地梟匪海外巨盜勢必乘此蠢動殊抱隠憂惟有仍求俯念奉賢防務重要准將所駐防兵免予撤回以資鎭攝而慰閭閻除分呈縣知事曁都督省長外呈請免撤云云鄭鎭守使得禀後己准免予調回飭廖營長尊照矣 
[城濠馬路上程之停頓]  
　　本邑拆城塡濠開築馬路經前事務所勘丈規定路線從事版築現因此項工程移歸工巡捐局辦理另聘鄭仲平君爲工程師聞須將全路再行統丈繪圖貼說呈送朱局長與各公署商定後再事進行云 
[放寛盧家灣至徐家滙馬路之議定]  
　　法租界盧家灣至徐家匯一帶地方近來市面日興人烟茂密該處原有馬路窄狹交通不甚便利兹由公董局議定放寛馬路以利交通所有佔用馬路兩旁民地准照局定價格發給現己着各該圖地保傳知各業户携帶單串到局具領地價矣 
[再誌物産會開幕前之預備]  
　　預籌開會經費巴拿馬賽會上海籌備出品分會會長洪伯言知事因物産會開會不無需用欵項前經禀准韓省長查照會章第四條在縣公署公欵内提出洋三千元補助會費嗣因預算開會費只此縣公署公欵三千元恐仍不敷應用是以洪知事預請南北商會籌商補助亦經允洽認撥洋二千元現聞洪知事因開會之期將届所需費用急於應付爰特函請南北商會將前項認助之二千元如數匯署以便轉致該會承領 
　　續舉商界幹事員物産會開會期近預由各圑體分别推選會場内幹事員陳列員等以便到會照料兹續將南商會總協理推舉之各員名姓列下邱笠山顧劬蓀朱寅生吳志元謝簡庭范應生陸慰農 
[濟渡社實行取消]  
　　附設前市廳内之濟渡社原爲遣送被災客籍人民及退伍兵士等歸里而設自去秋伊始共遣男女人民并小孩等一千九百餘人刻因該社經費告匱上海縣公署因無欵可撥難以繼續進行故於昨日結朿定妥實行取消矣 
[驗契尚未截止]  
　　上海縣騐契限期展至昨日（卽四月三十號）本應截止乃洪知事接奉省長訓令並發下印花稅票着在契據並申告表上每紙貼印花稅票二分自將該票售竣後即爲截止故洪伯言君於昨日諭令騐契處辦事人員仍繼續辦理其三林塘閔行鎭等處各騐契分處亦經洪君諭令接續辦理惟昨日起各業户赴處驗契者均外加印花稅票大洋二分云 
[騐契須貼印花]  
　　上海縣知事公署昨發布告云案奉江蘇國稅廳籌備處訓令内開查蘇省印花稅票銷數甚微亟應設法推廣兹擬於騐契展限期内每契一紙貼印花票二分業户所費無幾公家可收鉅欵己電奉財政部復准並允發印花票八萬張在案一俟稅票寄到即行郵寄合先訓令該縣遵照卽從奉文之日起將前發未售之票於現在呈騐契據内一律貼用以裕稅源此令等因奉此合行布告各業户一體知衆自奉文布告日起凡至本公署騐契處呈騐契據或塡申告表准給新契一紙者均須隨繳印花稅銀元二分將來發給新契卽由騐契處於新契上貼用印花票二分特此布告 
[認包河工捐之試辦]  
　　上海工巡捐緣局局長朱君昨批民人馬錦元呈請認包河工捐費呈云呈悉查該民人所請加認承包西門外蒲肇河工捐費每月呈繳洋六十元等情前來事屬可行應准如所請暫卽試辦一年仰即出具認狀並殷實商號保結曁預繳三個月捐費洋一百八十元一併呈候核辦 
[鄉農不願繳納銅牌捐]  
　　包辦西南區清潔之莊泉生在工巡捐局每月認捐洋二百元卽勒加挑糞鄉農銅牌捐二角以致羣情不服集衆公議擬將莊所認月捐由頭圖九圖十一圖十三圖十五圖各鄉民自行籌集歸九圖地保王國祥等按月逕赴工巡捐局直接呈繳不再繳納牌捐以杜中飽 
[派克路及芝罘路刦案之失單]  
　　上月二十五號夜新閘派克路梅福里南潯富户邱辛農家被匪持械入内刧去值洋四千餘元之金珠飾物又二十六號夜芝罘路四號西洋籍商人奚蘭卿家亦被盜匪張根全張永卿等糾黨執鎗入内劫去值洋二百餘元之金飾各物當將兩張拿獲並尋獲手鎗三支一併解由公共公廨訊供押查在案兹聞英美總巡麥高雲君以邱姓被刦巨贜迄未破獲而奚姓家被劫一案在逃同黨亦未就獲故於昨日將事主開具失單刷印多張分發各銀樓當舖押店察看如有人將單開各物來店兌换或求質者著卽扣留以便根究并將此項失單移請法捕房及南北警署一體協緝兹將失單開錄於下 
（邱辛農家）黄皮包一個金鋼鑽戒指一只珍珠心一條計珍珠十一粒珍珠一百粒一包湖珠别針一只新珍珠十三粒中間梅花兩邊蝴蝶翡翠紅包十餘包海堂花珠押髮一支四週小圓珠中嵌大精圓珠嵌寳赤金鈕六粒三紅三藍玻屏堂彩散珍珠均在内約值七八百元灰色格子黑點外國綢棉袍一件身後下半有染紅色長約四尺 
（奚蘭卿家）金珠寳石圈一副金香烟嘴一只金押髮一支老式金寳石圈一對大珍珠金圈一對計珠兩粒銀珠押髮一支計小珠六十粒大珠二粒金絲眼鏡一付皮袋一只鋼練一條 
[刦案兩起]  
海寗路一千五百七十一號門牌盛忠善家前日被匪搶去值洋二十元楊慶和牌號上有大吉祥三字之金環兩副又阿拉白斯脫路二百二十八號婦人王周氏前日在熱河路亦被匪攫去值不一百三十元之金鐲一付業均分别報請捕房飭探查緝矣 
[匪徒刦及貧民]  
　　塘山路北首蒔子灣地方有客民某甲揩同妻子在該處搭屋居住耕種度日前晚二時忽來江北口音之匪徒五六人各持鐵器入内嚇禁聲張任意搜索搶去棉被衣服及銅器等物而逸昨日投報捕房捕頭准予派探勘緝 
[匪徒進店攫洋]  
　　昨日下午三時許城内老北門大街恒泰烟紙店忽有匪徒闖入將其帳台上所放現洋二十五元攫取而逃經該店主沈瑞生追赶至九畝地靑蓮庵左近該匪卽將洋抛棄圖逃由該處第八崗巡彭義生截獲拘送該管警察二區第一分署經孟署員訊問先據恒泰店主沈瑞生訴明前情並謂該匪抛地之洋二十五元經商人檢拾祗有二十三元少去二元不知何往請究詰之該匪羅明勝供稱年二十歳長沙人現住吳淞無業餘語支吾當經孟署員飭搜該匪身畔搜出當票五紙遂飭將羅申送滬南警廳司法科訊辦 
[拐匪定罪]  
　　無賴王春串通陳松生並婦人馬趙氏等誘拐小孩趙小和尚一案曾經地方檢察廳預審明確判孩交其父領回王春等分别收押候起訴同級審判廳究辦在案昨日陸推事官會同張檢察官開庭辯論命提王春等至案研詰王等俯首求恩問官以王等略誘小孩屬實罪己成立遂爲辯論終結當庭宣判王春監禁一年陳松生監禁三個月零十五天馬趙氏監禁五個月仍命還押聽候送監執行 
[扭控拐逃]  
吳長富前日被張雨田張瑞山張王氏等扭入二區警察署控稱伊媳某氏被吳拐逃請爲究追由董署長預訊之下判移檢察廳究辦 
[拐婦被拘]  
　　住居梅　　之浦東老媪李張氏專以誘拐小孩爲業近來該處一帶小孩之被拐者日有所聞前日又誘鄰居夏姓之養媳名招弟出外更换新衣在新大橋南雇坐黄包車意欲帶往他處適爲招弟之未婚夫夏阿生遇見扭控捕房因事出華界捕頭命送一區二分署派警移送檢察廳旋有該嫗房東候倪氏亦投廳訴稱日前九歳女孩被拐又住居附近之寡婦陳馮氏投稱亦有五歳男孩日前被拐無蹝均請求附追檢察官預訊一遇判押候查明核辦 
[阿叔串拐阿姪]  
　　寓居山東路二十三號門牌鎭江人賈祥甫之七歳男孩麒麟被族弟賈少山誘匿江灣談姓鄉民家内串同趙貫如前往通信希圖勒索洋五千元被控捕房於昨由探將賈少山與趙及孩一併拘解公共公堂請究先由中西包探禀明前情並稱尚有同黨二人均居城内請爲移提繼據原告投訴隂曆三月二十九日孩由車夫領在門前玩耍被賈少山騙去翌日由趙貫如至元大錢莊向我兄弟云孩己有蹝跡惟須出洋五千元方能領回後减至千元據言係由靑紅兩帮人扣留云云並據賈孩供稱被賈少山領往江灣寄與談姓家内等語訊之賈少山供稱曾領姪兒至江灣游玩不敢拐匿勒贖質之趙供不承認中西官得供會商之下以賈少山趙貫如串拐屬實判各押西牢半年示敬孩交原告領回仍飭補提同黨解究 
[不認串拐與逼娼]  
　　無錫人侯雙清控三太弄三百八十八號雉妓院鴇婦高李氏與蟻媒朱蕭氏蕭吳氏吳張氏蕭徐氏串拐伊之女甥女吳有鳳逼令賣娼等情業經公堂訊判吳女暫留濟良所高鴇交五百兩人銀並保餘人收押在案昨晨十時由孫襄讞會同英領哲君升座特别公堂復訊先由捕房代表牛門律師向原告詰明吴女被拐逼娼情形訊之被告各人供詞互推並由高鴇延律師到堂辯護良久中西官以女母己早病故女父又係瞽目女實被拐出外而被告一味狡賴未便遽行定讞判高鴇仍交五百兩人銀並保餘人分别押候禮拜五再行訊核 
[被告並非張文遠]  
　　江北婦人馬尤氏控同鄉人張文遠誘匿伊之十三歳男孩小虎子十一歳男孩醉漢子等情昨由捕房將張解廨復訊據中西包探禀稱前堂被告供名王德才原籍丹陽並非張文遠今己接有丹陽縣知事函復被告實名王德才恐係原告認錯等語中西官同禀以原告所控證據不足判卽將案註銷被告開釋 
[决非良善]  
　　王阿弟李竹喜因深夜身帶器械在虹口蓬路弄内探望由探查獲一併獲解公堂訊供押查在案昨晨由廨復訊以身帶器械深夜狙伏弄内决非良善判令各押西牢三月示儆 
[聚賭違章兩則]  
　　虹口海能克路一百四十二號屋内有人在内聚賭經捕房查悉昨將該屋内之王丁妹傳至公堂請究據供彼處係鐵路協會偶有會友戲打紙牌並非聚賭中西官以聚賭違章屬實姑寛判罰洋二元充公又楊樹浦路某小茶館主王仁昌亦因聚賭違章昨亦由捕將王傳案訊實判罰洋五元充公賭具銷燬 
[烟土案一束]  
　　楊樹浦路三千零四十九號住户夏文金又虹口天潼路某小客棧主翁少卿又北蘇州路八百三十八號粤人譚天衞又湖北路二百十九號總會内張愼卿均因私售燈吃又福建路一百十三號烟膏店主王金全深夜挑膏均屬違章經捕房查獲昨將各人併傳到案請究由中西官分别訊明判夏罰洋二十元無洋改押二十天翁罰洋十元無洋改押一禮拜譚罰洋十五元張罰洋五元王罰洋二元一併充公烟具併燬 
[賣烟聚賭]  
　　九江路天利客棧主許禎祥因私售燈吃又金隆街利康旅館主倪則民聚賭抽頭均屬違章被捕房查獲昨將二人併傳到案訊明判許罰洋二十元倪罰洋十元一併充公煙賭具併燬 
[查獲烟土]  
　　前日閘北二區警署又在火車站查獲販土犯張文華李阿生王鴻燦周子仁楊土榮金炳卿周德生陸西塘等八名共搜出土一百零四兩一錢先後移送初級檢察廳分别收押候辦 
[崔警長通令二則]  
　　禁止演唱淫詞滬南警察崔分廳長昨令各區署文云照得淫詞靡調例禁森嚴無論何地何時概不准其演唱乃訪聞各處茶館每有漁利之徒招集無賴演唱藉廣生意招來男女混雜良莠不齊曁爲風俗人心之害又爲地方淫盗之媒禁止若不從嚴貽害伊於胡底除出布告嚴禁外爲此訓令各該署長員仰即遵照派警嚴密調查隨時禁阻倘有陽率隂違甘犯法紀應將捐照吊銷並將該茶館主及演唱人分别懲罰以端風化而正人心隨發布告若干張仰卽分貼週知此令 
　　取締晒晾衣禪崔廳長又令各區署云據勤務督察員謝恭壽呈稱滬南地面沿街晒晾衣褲請卽禁止等情前來查當街晒晾婦女褻衣及小兒尿布曾經載入違警章程分發各區遵照在案兹據前情合再訓令各該區署相機查禁母得操切云云 
[冒充暗差華捕]  
　　無賴紹興人王阿元前晚冐充捕房二百零五號暗差華捕在山東路一帶　取張來禮錢芝江等黄包黄照會每人勒索小洋五角被一千一百八十五號華捕查見詢係假冐因卽拘入捕房昨解公共公堂訊供屬實判王押三禮拜示儆 
[法官履新]  
　　上海地方審判廳長張清樾君奉法部電令免官遺缺以袁鍾祥接辦張君業己清理案牘以備移交聞袁君將於甘内抵申履新又該廳刑庭庭長楊樹猷目升調杭州高等廳刑庭庭長後早己赴杭任事推事王宣甫現亦辭職所遺庭長推事各缺亦奉該部命令委任李嚴兩君來滬接辦前昨兩日李嚴兩君己經由蘇到滬不日蒞廳視事 
[駐津法領過滬]  
　　駐剳天津之法正領事蘇西禮君請假回國於前日乘津浦火車道出上海詣法總領事署謁甘世東君聞在滬小作勾留卽將乘公司船返國 
[西人自割頸項]  
　　英人某甲寓居虹口百老匯路西飯店内於前晚不知因何事故在房内用剃刀將己之頸項割破波血如注痛極倒地由侍者覺察告知經理西人當傳電話報告捕房捕頭飭探將該英人軍送公濟西醫院療治不識能免性命之虞否 
[縱火案火餘波]  
　　裕源五金店主婦竇韓氏縱火圖賠保險銀兩爲捕房查悉將該店主竇小齋及韓氏等拘解法公堂由店夥胡金寳供出縱火實情判韓氏押五年賓小齋抑一月胡金寳押滿十四天等情迭誌前報現在往來之裕生錢莊主張子祥投稱被竇處欠往來銀五百兩利息六兩有零求請訊追捕房投稱該店尚欠房租兩個月竇供認欠銀不諱讞員聶君判張所控欠銀修函致保險公司將賠銀送交公堂抵欠若因其縱火不賠卽將未曾焚燬之各貨生財拍賣作抵 
[不理交通銀行押欵案之堂諭]  
交通銀行控徐樹榮不理在浦口分行以白米三千擔押匯欵洋一萬七千元一案迭經公共公堂研訊判所失之米九百擔應由原告負責着徐交人銀並保自向保險公司領取賠欵除去原告應負賠賞之九百擔米價反己付運費洋一千五百元外其餘繳呈公堂轉給原告嗣因原告不服判决聲請復訊候核在案昨日王襄讞與美領强君宣佈堂諭兩造律師均各到堂互辬良久堂上卽宣佈判詞云公平洋行保險費銀一萬二千兩着照市合洋繳呈公堂除给傆告交通銀行具領洋九千二百六十元外餘欵准給被告徐樹榮具領所有運費洋一千五百元着被告另行起訴向同義轉運公司控追此判 
[原告退股無憑]  
　　天成靛靑行股東粤人梁梯生控股東兼經理之同鄉人馮禮堂舞弊濫用侵吞股本等情迭經傳訊因原告供稱退股在先不認以後虧折判送商會理處不明改送英領事署買辦陶梅生理算因理由各執依然不能解决是以禀經公堂於前晚復訊原告延律師上堂請究質之被告供稱原告並宋退股照賬結算尚該欠找銀兩云云並經股東兼副經理梁鈺山司賬兼股東鄭澤堂相繼上堂證明聶襄讞核供與觀審西官美詹副領事判原告退股一節並無證據應即作爲無效所控被告舞獘侵吞各節是否屬實被告馮禮堂着交四千元人洋並保候准原告請求函致廣肇公所吊取天成與生大錢莊往來銀摺再於禮拜五訊核 
[拍賣房産抵欠]  
　　李韻甫控水木作頭經同春不理欠欵銀兩迭經公共公堂傳案訊判查封家産因據供稱所有房産均抵押與文秉朝並經文秉朝亦以經同春抵産不贖等詞倩代表律師具禀公堂起訴判候核奪在案前晚由廨復訊據文秉朝之代表律師函請將受抵房産准予拍賣聶襄讞與觀審西官美領詹君得函後判應予照准所得拍賣銀兩除去文秉朝押欵外有餘繳呈公堂轉給原告李韻甫具領至坐落蘇州之房産姑再展期一禮拜着經赶緊理清逾期卽行函致吳縣知事限價三百元召變備抵 
[夫妻反目]  
　　住居甘肅路永慶坊七百十六號門牌在北京路五號某西人家爲西崽之方品榮被其妻方顧氏在公共公堂控其與洋東之女傭有私不顧家用向索用度反遭兇毆等情由廨飭捕房於昨日將方傳至公堂請究原告投訴前情訊之方延律師偕証李壽福等上堂証明係遭誣控實係顧氏不守婦道不時至洋東處吵閙求請斷離聶襄讞得供商之美領畢君以夫妻吵閙係恒有之事所請斷離未便照准遂判將案註銷諭後夫婦務宜和睦 
[父債子償]  
　　著名地販奚朗如（卽奚國榮）欠婦人王章氏抵借銀兩逾期延不理贖被控公共公廨迭次傳訊不到判照原告所控缺席判决在案前晚奚之長子奚少泉投案聲稱伊父於隂曆三朋二十日病故前奉迭次傳訊因病劇故不能投案候示應請復核云云原告仍由代表律師上堂請追聶襄讞核供以旣據聲稱伊父病故應按照向來父債子還之習慣着奚少泉擔負償還之責惟旣聲請復核因與觀審之美領詹君判奚少泉着交保候核 
[不還田單]  
　　蘇鶴山前投法公堂稱楊介山前向商人借去田單一紙至今未還向索支吾求追等情奉判交保限一月交單迄今未交蘇又投案請追楊供此單轉托沈裕嘉抵押後本利清還沈約期交單催索至今仍未取到可否求提沈到案訊追聶讞員判將楊收押候交出田單釋放 
[各有賬簿作証]  
　　作頭黄阿孔投法公堂控前開長發棧之鄧拱垣雇伊裝修油漆工程並代購水木各料除收外尚欠洋二百四十一元向索不付求請訊追并將賬目呈鑒鄧拱垣供前確曾雇黄工作惟照我核算祗欠洋一百餘元亦有賬簿可証判交保限七天内同投捕房將賬算明禀覆候斷 
[拍賣存貨生財作抵]  
　　洪大錢貴記慶盛隆泰瑞昌祥恒隆協泰生等各米行主同投法公堂控己經倒閉之振大米店股東董瑞甫虧欠洋二千一百元今報捕提到該店經理葉仲山司賬陶柳明求請訊追訊之董供商人祗有兩股尚有股東宋桂卿楊景書王福壽等今亦投案請訊宋等同供實被管理店務之股東俞某所誤求請公斷判葉陶二人交保將存貨生財拍賣作抵外尚少若干限十四天着各股東照股攤還 
[地保被控]  
　　二十三保九圖鄉人徐芝堂去年在地方審判廳訴趙勝全圖賴婚姻一案經該廳判决着趙償聘金首飾洋一百五十一元趙不遵繳移閘北初級審判廳强制執行本月十八號由承發吏恊同引翔港警署長警及地保王庚庚前往發封趙之住屋經趙同族趙錫坤向原告調處暫緩三天繳洋以田單作抵詎到期依然不理徐遂退回田單續請執行不料趙忽投第二初級檢察廳訴去年地保范全生私封門户判候傳兩造到案訊明核辦 
[肇事汽車夫之受罰]  
　　汽車夫錢阿安因於四月二十二號駕駛六百另八號汽車不愼有泥城外晏子路同孚路口撞壞西人南舌所乘之汽車並撞倒站崗之一千一百三十二號華捕當被拘入捕房解送公共公堂訊交其洋東保出如不到堂責令保人賠洋二十元在案昨經王襄讞會同美强副領事升座特别公堂研訊西人南舌偕見証兩西婦上堂証明當時被撞情形並由捕房代表牛門律師上堂聲明被告當時行車太速以致肇事且經站崗華捕將所持紅白牌記號知照停車而錢並不停機殊違定章應請訊究訊之被告延律師偕旗昌汽車行經理西人牛白聲明並不違章中西官以錢違章屬實着罰洋十元充公示儆 
 
 
 

Page 11

 
 
[譯字林西報記者游苦兒院記]  
　　蘇州車站相距一英里之遥居馬路之右有廣場焉昔爲兵站近則雉堞雲連書有苦兒院一所西人之游吳者必一往觀之 
是院占地約三四十畝創辦纔二載己建有極大二層樓洋房一所爲盛杏蓀先生所捐助者近來沿牆又建有工場寄宿所房屋不少記者往謁其地剌方入卽見沈君癡僧操英語極精聞曾就學南洋公學者是院約有男學生二百人女學生二三十人大都爲鼎革時死傷兵士之裔職教員共三十人内有女教習保姆合八人藉以教育年齡幼稚之學生者其學齡大概自七歳至十六歳不等半日讀書半日習工亦有英文課教習來自南洋公學一切課程皆用中文教授六年畢業畢業後每生擬給以百五十金卽爲其成家立業之基金焉其每年平均對於每生之教養費需八十元左右沈君云擔任此項經費者皆滬地富厚絲商有劉翰怡先生者獨資擔養百餘人年助萬金抑何慷慨也 
是院工場異常發逹規目又宏在硧造馬鞍靴鞋等物更有金工中外木工及籐竹織布各工爲其師者旣不憚殷殷教授學者又能矻矻耐勞故出品精良在蘇地銷路己廣不必遠至上海發售也 
　　是院於衞生上種種布置均極美備圍牆於内共有井六平常洗濯所用水皆取自井中飲水則取乍遠河記者又親觀其會食十人共一長桌有日本畢業醫生鑒定其食量多寡食三碗者與三碗者同一室食二碗者與二碗者同一室日三餐早八時中十二時晚六時與西人同平常素食星期日星期三及節日均肉食學生洗衣灑掃皆自任之除廚役外無僕人有洗衣所寛廠極合宜湫盥所尤布置得當沈君又云擬自製肥皂以供院内自用屋後牆角又有焚燒廢紙之所布置可謂周詳矣 
是院又有足球會運動會更有二十四人組合之賽船會有時須至吳淞比賽云其運動之發逹有如是者有營樂隊以四十人組合而成其將來之希望誠多而且難限量矣 
沈君又贈予等以章程數册面刋赤十字知前兹是院爲赤十字社所創設者 
學生每日晨六時起所爲事皆有一定載之表格晚九時熄燈在星期日謝絶參觀運動軍樂等事亦停止蓋實行休息也又有所謂牛角帽學生犯過則堌之以爲廉恥上之示罰暗室則過失重大者皆須狗穂其中也 
今日社會事業漸期發逹中國慈善事業亦復不少然初以爲尚少同力合作之義教會雖設有孤兒院勢亦難盡育中國孤兒乃有上海貧兒院蘇州苦兒院繼起於後其爲之先導者吾人又何敢讓焉吾信華人本敏於仿效且惻隠心人所同賦徴之是院之組織卽可知也至其將來之發逹則全欲仗其堅忍不屈之志矣雜評三訥 
[司法界之更動]  
　　中國之機關每一改組或更動其事必停滯立法部之消滅無論焉若行政部因内閣之改組而部務停滯矣因部長易人而更動將及於都督省長則各省之政務又停滯矣若司法部裁撤地方初級廳之令下而一切訴訟事件又皆停滯矣不裁撤而更動其廳長者則一去一來之間又停滯矣一停滯而訴訟之關係人受累必不淺今上海之地方審判廳長己易張而袁其能免於停滯也耶 
專件 
[陸軍測量標條例施行細則]  
　　第一條陸軍測量分三角測量水準測量及地形測量三種　　第二條陸軍量局欲施行各種測量時宜先期函知各該管官署由各該管官署布告施行測量區域 
　　第三條陸軍測量局於地形測量完成後當函知各該管官署　　第四條陸軍測量局因設置各種測量標或調查關於測量事項派員與地方官接洽時該地方官不得推諉但所派人員須持有陸軍測量憑照爲證 
　　第五條陸軍測量憑照在中央者由參謀本部在各省者由軍政長官發給 
第六條標石及海岸水準點覘標當永久保存者其種類如左三角點標石（第一圖）水凖點標石（第二圖）海岸水凖點覘標 
　　第七條覘標標柱當保存至地形測量完成之日者其種類如左三角點覘標（第三第四第五第六第七圖）四等三角 
點（補點）標柱（第八圖）地形圖根點覘標（第九圖）地形圖根點標柱（第十圖）地形水準點標柱（第十一圖） 
　　第八條標柱標旗當保存至三角點及地形圖根點覘標或水凖點標石設置之日止者其種類如左三角點或一等水凖點標柱（第十二圖）二等水準點標柱（第十三圖）標旗（第十四圖） 
　　第九條測量主任官建設測量標（除測旗及暫用標柱）時須將其種類位置及占地若干方尺等記載於一纸交付該地市鄉長地保或警察請其詳細調查以期明確 
第十條市鄉長地保或警察接受前條之書類卽將測量標占地之省縣市鄉村鎭詳細地名及官有地則註明主管官署民有地則註明所有人之姓名住址塡載占地調查書（第一第二號）内並接本條例第三條之規定由所有人按照建標願書式（第三號）塡具願書於二星期内一併送交測量主任官 
　　第十一條測量主任官接前條之各項書類由陸軍測量局或測量主任官按官有民有分别函知該管官署如係民地並按占地大小肥瘠給與所有人以相當之賠償金 
　　第十二條凡己建設測量標地方由陸軍測量局造具測量標占地明細表函知該管官署並請隨時布告地方人民無得毁損如各測量標有遺失損壞等事應由各該管官署開具緣由函知陸軍測量局 
　　第十三條陸軍測量局接得前項函件後應即詳細調查倘係地方人民有意毁損即依據本條例第九條之規定函知該管官署分别懲處 
　　第十四條陸軍測量局如欲將某縣市鄉村鎭之某測量標自行移轉或撤去時當函知該管官署如係官地並應函知該管官署 
　　第十五條各種標石覘標柱等占地爲方若干尺由測量主任官臨時酌定 
　　第十六條凡發給租買占地地價及損失賠償等費均以一次付給其租地費不滿一年者自租用之日起算按月計算付給第十七條凡施行測量於不得己時必須伐除竹木或設置測標於樹上測量主任官應先商明所有人給與相當之賠償並取具收條（第四號）爲　如係官地卽由測量主任官函知該管官署如須給與賠償時應由該主管官署與陸軍測最局商酌辦理 
　　第十八條凡租買地址及發給損失價值等費均由測量主任官經理並須取具所有人收領證 
　　第十九條人民若於測量標所占地址自願不受租金或將所有田地之某一部分自願永遠捐與陸軍測量局建造各種測量標時須由所有人立願書爲憑（第三號） 
　　第二十條土地等級之區别如左一水田旱田以每田兩熟收穫豐盛者爲上等二田地以生産物豐阜者爲上等一荒地以土質肥活或接近於繁盛市鎭者爲上等一以上所列僅就上等各地舉其大概餘則由測量主任官酌定等第按表核給 
　　第二十一條標石覘標等爲諸種測量之基凖各行政機關以及公民圑體欲施行他種測量時均可借用惟須先期將所借用之標石覘標等之位置種類號數並借用日數及其事由詳細聲明函商或呈請陸軍測量局查核許可始准施行 
　　第二十二條凡官民借用標石時如欲在標石旁設立標旗及他項覘標並埋定標柱等均須在標石周圍二尺以外建立 
　　第二十三條人民按本條例第八條之規定得呈請陸軍测量局將測量標遷移或改設但須經陸軍測量局將有無妨礙應否移動之處詳查明晰後再行准駁 
　　第二十四條陸軍測量局據人民之呈請准將測量標遷移或改建時須將所有必要費用之概算額先期批示改建之後卽將决算數目並憑證書類發交原呈請人令將所需費用限日呈繳 
　　第二十五條測旗及標柱等之改建須經測量主任官之許可方能移動 
　　第二十六條標石占地内無論何項人等不得堆積穢土砂石並各種雜物 
　　第二十七條各行政機關及公民圑體所派之測量人員如查有違犯第二十一條第二十二條第二十五條第二十六條之規定者應由陸軍測量局函知該管官署按照本條例第九條分别懲辦 
　　第二十八條測量標占地之鄉村市鎭若由遇有水火災異及他項異常變動時應各該管官署函知陸軍测量局檢查測量 
標並標石或標柱有無塤壤情形以便補建 
第二十九條本細則自公布之日施行 
來函 
[江南造船所來函]  
　　逕啓者頃見貴報登上海船隖營業之蕭索一則殊爲失實查敝所係國家營業開辦迄今從無虧蝕更無要求閩滬兩廠分認承修軍艦之事至敝所工程司馬根君其職務專管工程向不與聞他務此事賜係甚重切懇即予更正 
[瑞嘉洋行來函]  
　　今日貴報本埠新聞載有德商瑞嘉洋行控余瑞堂不欠銀四百八十九兩一錢一節本行實未控告余君想係傳聞之悞特請更正爲感 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游游文章 
[批及第知事呈請告近由] [  天虚我生]  
　　（原呈見四月十日自由談） 
　　據該知事呈稱力薄俸廉不免抛離妻子請予告近等情據此查文官保　法早經大總統公布有案該知事旣經試騐及第一官到手但使母犯第六條各欵情事當然可爲终身知事非若現在各省民政長委任署代等官動撤更换視同傳舍則該知事儘可携梅挈鶴湯沐於斯誰其勿許至謂力薄俸廉則知事官俸前經財政部提出國務會議經國務院公决有案一等知事月俸得三百元較之浙省現在所定增至四分之一且浙省官俸現尚八扣部定官俸則係十足該知事何尚貪心不足警如該知事現任浙省一等知事則月俸僅得一百九十二元較之簽分一等豈不己多一百八元之月額收入則以此一百八元之數爲知事太太梳頭裹足買草紙出風頭之用胡猶不足是又奚用鰓鰓過慮抑且縣署佐治人員查照文官任用法内並無規定必須男子之資格則以知事老太太太太姨太太爲一二三科科長以知事小姐孫小姐爲科員以丫頭婆娘爲各等雇員有何不可卽使呈報履歷有所未便伹履歷表上並無登明男女之規定民政長只知其名未見其人撲朔雌雄又何從辦豈有委任文官亦須官媒穏婆先行探騐者耶即使廬山眞面不辜喬裝在法案上旣無男女之限制亦脚無斥爲不正當之理由如果該如事太太姨太太小姐孫小姐丫頭婆娘不識文字不諳公牘則伹雇用一二司書預備木戮一顆内刊十六字曰（等因奉此合就行知該員卽便遵照此） 
令）凡有到文卽將此戮蓋在文尾該司書自能照繕發行是承上啓下之公文可以母庸動筆至收受訴狀亦只須刻板批示三種無論原被民刑於初呈則用（狀悉候飭查核奪）於催呈則用（己飭查在案候復核奪）再催則用（多　特斥）四字其他並通呈文則概用（據呈己悉此批）六字之戮己可概盡至於訟案不妨终身不結古人可以無爲而治今人豈必不能且家人婦子同在一署之中敦天倫之樂開翕睦之風所謂家齊而後國治者亦正同乎此義尊夫人在牛衣中吃糟糠久矣天理人情亦當令其一嘗官太太滋味奈何欲以在遠見造所請應母庸議 
尊聞閣詞選 
[東游草送佐藤富子還長崎] [  南湖]  
　　好山如畫草如茵欲語離情聽未眞滿院　聲牽客夢一樓寒雨送歸人飛花寂寐迷香徑門柳　　媚晚春莫更凭欄起鄉思林園不隔世間樂（芝瑛集楞嚴經語作楹聨曰遠矚林圍勝妙殊絶越諸塵累身心了然此聨携來懸諸旅舍頗有出世之想） 
　　野口多内招飲於南榎町寓園席曞出示桐城吳先生遺札并所書過朝鮮詩直幅愴 
[然有作]  
　　詩罣摩空抵死狂海天琴思正茫茫葱蘢樹色濃於酒爛熳花枝垂過牆歷歷山川珍短夢珊珊環佩諰仙鄉篋中澹墨都陳迹惜别哀時涙幾行 
[十鬼吟] [  杞人]  
　　　贏勝負付空空喝六呼么算枉工無路挪揄憂術拙有錢摸索顯神通魔高圍住三更火興盡歸來兩袖風世六鑪金作孤注年年寒食命嗟窮賭鬼） 
幾曾辟穀列仙班躑躅璠間涙自潸劍　棲涼門下客　薇潦倒首陽山胡天雪窖吞羶易末路臺城索蜜難吳市空餘簫一管聲聲鳴咽度荒關（餓鬼） 
　　低吟長嘯月黄昏風雨驚人酒一尊七步幻成才子夢九歌銷盡楚騷魂藻思冥索形骸脫絶調高標骨格存蕭瑟錦囊秋色暮憐君何事到荒村（詩鬼） 
神助洪都絶世才一帆風送馬當來人間魔　深於墨天上文星幻作魁白玉樓高心嘔血黄金臺富骨呈材而今場屋滄桑候五色雲應鬱不開（才鬼） 
幽明一片總糢糊黑暗猶成世界乎土氣逼燈燈欲嘯雲霾滿獄獄難蘇骨埋漢代昆明劫神入唐宫道子圖最必閣羅親按籍驅除出籍屢催符（烟鬼） 
筆記 
[奇妬] [  劍秋]  
　　出崑城南數十里有小鎭焉鎭有孝廉曰胡某長不滿四尺背微僂行步蹣跚狀如縮項鼈至爲可笑蓋八股時代之有名人物也孝廉少貧賤娶妻某氏黑而醜性特悍潑一言不合輒以搗衣杵作當頭棒雖有客在不顧也生子三孝廉皆親自課讀長子年十五六卽靑其衿越二年爲之授室婦固世家女端莊流麗戚友咸嘖嘖稱羡歎爲佳耦孝廉亦顧而樂之惟其妻掉頭不欲視戚然似重有憂者衆不敢問僅竊竊私議而己吾鄉舊俗廟見之日例有請訓禮届時二老上坐新郎率新婦行參見禮跪聆訓詞其實不過奉行故事斷無平日不教訓至此始諄諄致囑也獨某氏不然於時親朋畢集新夫婦叩首己某氏遽厲聲曰阿麟汝今娶婦矣我有三章約法汝須遵守第一不准與汝婦私語第二非奉母命不准入洞房第三三年以内不准生男育女違者以忤逆論汝其識之衆聞此奇怪之約法愕然大詫新娘羞不可仰新郎則如冷水灌頂釐欲失聲哭忍之又忍乃微應曰諾然涙球己奪眶而出矣及夕來賓　去新郎以爲約章雖在萬無實行之理於是放胆入房擬度此美滿愉快之良宵方欲解衣就寢突有一黄髮老媪怱怨奔入揪新郎之髮喘息而言曰汝纔得婦便不聽老娘言不速行决不干休新郎無奈乃怏怏隨其母去孝廉知之固無如何也某氏有弟　其事婉言進諫謂以若所爲人將加以不美之各願姊勿爾某氏悟乃改可約法取消第一第二兩條另加新條件一夫婦只許同房不准同床二每夕不准開門以睡應由父母隨時檢察新郎不得己從之越一年新婦有身某氏知之大怒命人呼其弟至戟指而詈之曰我受汝愚今彼腹漸勝矣苟非暗度陳倉何至於此又呼其子而數之曰汝何爲違犯約法第三條應得何罪决不汝恕言畢立命新婦歸寗不許稽遲片刻孝廉又無如何也未幾其子遂抑鬱成疾彌留時欲與其　一見卒不可得旣而第二第三子均以是死孝廉遂無後 
劍秋曰吾述此事人將疑吾爲誑豈知某氏之妬尚未形容於萬一孝廉旣連喪三子哭之鋤某氏遂勸之納妾俟其有孕則設計以墮之如是者凡三孝廉竟以哭子死嗚呼若某氏者可不謂之奇妬哉 
自由談話會 
黨人暗號旣在湖北搜出矣予謂此後上海之偵探又平添一　人資料而受害者又不知幾何矣今且試舉一二言之若鎗彈　彈之暗號爲竹徇竹徇正今日時鮮品也偵探必以沿街喊賣竹筍者爲黨人矣炸彈之暗號爲雞卵偵探又必以一般浦東鄉嫗賣雞蛋者爲女革命黨矣[  覺迷]  
　　天下興亡匹夫與有責焉誦林亭先生之名言實足增長吾人之愛國思想 
不能行說甚知陽明先生之學說實足鼓舞吾人之實踐力凡人知而不行其病更甚於不知蓋不知者尚可望其一旦知之而毅然力行若明明知之而置諸不論不議之列則新機絶矣 
　　能爲最大多數製造最大幸福方爲全世界第一流人物使腦蒂中絶無此種思想縱經騐極富學問極優見識極廣手段極活潑仍所謂小有才未聞君子之大道也 
　　語云前人種樹後人乘涼吾人爲前人之後人亦即後人之前人乘涼固應享之權利種樹亦應盡之義務使伹如乘涼不知種樹則有耗無增不進卽退其影饗至爲遠大在自私自利者或且自鳴其得意不知卽此一念其人格之卑劣己可概見矣 
　　能力有强弱地位有優劣時機有順逆誠未可以一例論然因人者難可必而在己者有可恃縱不能造福全羣萬不可爲全羣蠧苟人人本此思想以相應付雖未必遽臻吾國於富强當不至浸貧浸弱而抵於亡斯世不乏明逹之士亮不河漢斯言（仁後）吾國近數年來貧窮日甚而人民奢華之習日漸增高舶來品遂爲日用不可或少以吾人一身言之帽也鞋也衣服也無不以洋貨爲趨向推而至於家室之陳設幼童之玩品十有九家以洋貨爲多總而言之無論老少多趨於洋貨之一途嗚呼金錢漏巵有一日千里之勢吾願入儉德會之會員常以戒用洋貨爲要庶爲挽狂瀾之一助乎[  邗江芮大]  
　　儉德會規則一不狎邪二不賭博三不必以酒食結交四不必華服五不輕寒素 
入會者丹徒田季恆莊祖彝上元袁光宗寳山黄鰲奎 
曹　山安亭陸繼章黄渡顧升榮程乾森實山金祥生川沙徐慶鏞徐慶平安徽吳志清 
小說 
[小燄珠（一）] [  常覺譯]  
澳大利亞洲迤北有一大海名唤阿拉夫拉一日裏海風大作把那如山的海浪直捲起來撞到那玳　島沿海三十里的沙灘澎湃磅礴煞是驚人那傍灘泊着的許多撈珠小艘被這驚濤駭浪衝盪得左顚右撲上跳下擲好似簸箕簛稻一般那時大約那馬來人所祀奉的海神恐怖大王又在那裏撒威肆虐故意與一般海上行人閙要子了閒話休提且表那灘岸上一間破屋子裏有四個人在那裏烤火取燠圍坐　話那爐火遇風就同得了肥食一般伸出蛇舌似的長燄熱烘烘的四處亂餂他們談興正濃把外邊狂風怒號波濤掀天的光景就一概不聞也不見了内中有一位老者名唤約翰剛逹爾却是一個曾經桑海的德國珠販四人中高談　論要算他呢論到經騐他也最富當下靠近爐火席地坐着打懷中取出一支粗巨的雪茄來噙在口中舉起他那跣赤的右足用他那奇異的足指向爐火裏面夾了一根着火的楓枝起來看官剛逹爾的足指是狠著名的伸屈靈便把持如意常人的手指也不過如是呢故邢島中人幾無一個人不知道他的並無一個人不羡慕他的當下夾住了一根轟轟烈烈的楓枝送到唇邊慢慢的把雪茄燃着那通紅枝頭經風吹着光茫四射好似山魔的赤根般對坐着一位髴　滿面的巨漢眼證證望着　藥柴自言自詞道見着這通紅的火枝倒教我想起那火燄珠的　史來了傍坐着一位瘦面人聽說火燄珠三字急忙把身子抖了一抖回過　來向着那德國人道老剛！當初那顆珠不是落在你手中的麽對坐的巨漢忙接着說道是呀老剛你不妨把那珠子的故事細細地替我們講述一遍好在時候還早那小船非一二小時後不得到呢剛逹爾聞說也不說一聲噙着雪茄只顧慢慢的呼吸其餘三人耐心候着要聽他說那火燄珠的故事足足的等了五分鐘光景剛逹爾方纔開口說道也罷我且把那怪珠的歷史講給你們聽但是這珠子的故事可也算得一椿愛情上的佳話俗語有句話海有時枯石有時爛那男女的愛情却永永不會澌滅的這話眞是確切不移的列位要知這火燄珠煞是奇怪我生平所見的珠子也算不少了比他再大的倒也還有祗是那光鋩却没有這般的奇怪初見時不過是個妃色的珠子看久下來那顔色就會漸漸轉深了起來那光鋩也就會漸漸吐露出來乃至煊紅通赤閃灼飄摇好似一朶小小的燭燄一般人見了他不由的心房腕脈就要突突跳個不止哼哼！這火燄珠可眞是有些兒鬼氣呢 
說到火燄珠的原主本是那茉莉后（船名）的一位船長名唤赫德雷的曾記得我在他處見了這顆珠子便覺得戀戀不捨向他饒了一夜的舌勸他賣給我他祗是執意不從任我說得舌敝唇焦終是不肯割愛他道剛逹爾對不住這件事實在是不能從命我正要到舊金山去不妨便中往紐約一行把這珠帶至那裏也好得善價而沽我當卽答道話雖不差只是古人有言漫藏誨盜你身帶這種寳物沿途難保無意外危險呢他聽我說不覺的大笑起來他自顧身長七尺體重半噸那危險二字自然不放在心上笑着說道老剛！誰能打我手中把珠子取去那是我最歡迎的區區赫德雷雖抵不上那喜瑪拉萬仞高山却也賽似太平洋上鐵甲戰艦我這颔下掛着這顆寳珠任是你千萬個人也結果不了去我二人正在說笑時候那茉莉后一位副長巴魯登跨進艙來見船長在那裡指手畫脚的講話便站住了脚從傍靜聽我於無意之中瞧了他一眼這副長原來是個獨具隻眼的當時他那眇目正對着我却把那銳目釘在赫德雷的臉上目光中帶着一種殘忍狠毒的樣子那時我頗覺奇怪後來猜他的意思好似是要說人說你强世上還有比你更强的話樣子 
停了一晌他瞥見我在那裡看着他登時把那兇惡的神氣斂了起來只是我永永忘不了的三天之後那茉莉后便揚帆起椗向、 
馬卡薩駛去再過了五天外間紛紛傳說東澳公司的某號　船自鐵目馳往吕宋的時候途中遇見一艘將沈的帆船就是赫德雷的葉莉后那汽船船主乘他未全沈没的時候赶將過去查騐了一回當卽發見出一椿慘事來那船長的艙室内横陳着七具屍身内中一具可就是船長赫德雷其餘六個都是當地土人向在船上充當水手的我所說漫藏誨盜的一句話可竟成了讖語了赫德雷身受刀傷二十餘處猶能結果了六個黑皮黑心的强盜可也算得個豪傑祗是不聽忠言把那招禍的珠子帶在身上那珠燄中的鬼氣引動這獨眼賊心中的貪狠活活把性命送掉可不是個大大不智的人麽 
茉莉后遇難的一星期後我乘了那老友傳家莊的番婦船往買星埠去做些買賣那番婦船乃是一隻舊式牛鼻子似的二桅帆船在澳州洋面往來己有年所向未出遇什麽事我那老友常對我誇口道我這老娃娃幣是可愛從來没有教我操過心就是没人替他把舵我料他也會自己行駛的我那老友說的話雖是過分了些倒也是個寳在情形哦 
 
 
 

Page 15

 
 
   
 
 

Page 16

 
 
   
 
 

Page 17

 
 
　　申報弟五張 
　　中華民國三年西曆一千九百十四年五月一號星期五 
　　舊曆甲寅四月初七日共五張 
來稿 
[婆羅洲華民拓殖記]  
　　中國之民可以興矣 
　　譯横濱德文新報 
　　北婆羅洲英總會者權力擴大之營利社會也該會總理曾於客歳歳杪半年大會中討論該公司對於殖民要題解决之方略云本洲土著數本不多計八萬零五百平方基羅邁當中僅得住民十六萬衆此項住民雖得總會醫藥與教育之培護而農作上之需求曁地面之墾殖仍屬不克濟事因與中政府締約特許徴集中國民户之願赴婆羅洲者移殖彼處惟其所徴固有别擇非僅勞働者個人而己必須全眷偕行庶可長住而久安也計第一届出發之華民共百零六户其問男子百四十九人各携婦稚與偕中政府特遣學士夏某統率之遵約而行業於客歳十二月初抵婆羅洲中政府甚願由此出路經第一次移殖後尚有多數之民相繼遠航也矧此一洲之大中國之民曩者己占其半者乎夫向此島而安居樂業逈非撮短工者可比也人滿之中國必有大多數人可以導以拓殖其間耳 
　　按華人體質得天獨厚蠻烟瘴兩之鄉務墾殖者將伯無人幸及我華時不可失矣（完） 
[誌南越之近狀]  
　　譯四月十七日上海德文新報 
　　廣東函云粤省近頗不靖龍督賈怨於粤民者至深彼殫力以防衆口惟恐其宣揚也聞其所與謀者僅心腹四人而己軍人行動殊欠安輯蓋此輩所得餉　類係紙幣一元之值跌至銅元五十七枚加以兩月以來不名一錢軍紀掃地實無足怪中國之兵若就南方少數言之必能償其餉糈乃克用命設有敵黨誘之他適餌以重餉鮮能久持而不移也惟目前廣東一隅尚無敵黨稍以重利相誘者此輩武夫因不得不殫力自謀迫脅住民以飽其無厭之欲壑也 
　　今在廣東方面搜查黨人及助亂者日無寧秘居民不堪其擾拘捕之舉靡有己時當乎否乎不可知也兵役及其統御者輙假此串剥取民財其爲記者目覩之事厥有數端有素識某商年己六十有八矣前日被搜獲一函據爲私通黨人之證其子以父年高願以身代酬洋七十五元許之未幾更酬二百五十某軍弁卽還其函而縱之去兵亦散歸事旋消釋此一事也廣州附近某大村搜查民户擾害尤甚其所爲害不僅鷄豚之類悉被宰割也閨女少婦之被逼者實繁有徒民衆訴諸龍督越四日而見示謂此事業經察訪所訴實屬子虚該村民户應處以誣告之罰金云民衆不甘轉控廣州商會廣州商會聨合港商聨名呈控於北京政府此又一事也北京方面今固早知龍督之爲人矣曩者大總統令曾飭龍督與他督同時入京龍督逗遛不進彼固竊有所利也然其在位之日亦可屈指數（謂其必不久於位也）繼之者聞己有人廣東今日誠積薪而厝火其下也苟得一能員以　旋之或可轉危爲安耳 
專件 
[鑛業條例施行細則（七續）]  
　　第七十八條鑛業呈請人或鑛業權者如有違犯左列各條情事應科以二十五元以下之罰金違北本細則第十十八條第二十九條第四十四條第四十五條第四十六條第五十條第五十一條第五十二條第十十八條第六十一條第六十四條第七十六條之規定者依第二十四條之規定不能於限期内提出計畫書或不依命更正或更正而不呈請審定者依第二十六條之規定不能於指定日期協同辦理或不能說明所調查之事項者依第四十一條之規定不能於限期内將變更之鑛區圖提出者依第七十條之規定不能於限期内將撫恤規則妥訂呈核者依第八十二條之規定不能於限期内將事務所呈報者 
　　第七十九條依第四十三條之規定鑛業代理人一經呈報凡適用於鑛業權者法定代理人或法人之罰則亦適用於鑛業代理人 
　　第八十條本細則除第七十八條外凡官營之鑛業適用之 
附則 
　　第八十一條本細細公布日施行 
　　第八十二條自本細則施行之日始凡各省鑛業權者限三個月内將鑛區在地或鑛山附近之事務所即行呈報該管鑛務監督署長如未設立事務所者須從速設定依限呈報 
　　第八十三條凡本細則施行前各省官辦商辦或中外合辦鑛業關於鑛業管理上所有一切程序及其他行爲按之鑛業條例及本細則之規定認爲不完備者限半年以内一律遵照鑛業條例及本細則之規定更正或補呈 
　　第八十四條凡本細則施行前各省官辦商辦或中外合辦　業關於鑛業管理上所有一切程序及其他行爲其全部或一部合於鑛業條例及本細則之規定者概認爲有效 
　　第八十五條本細則施行前經政府允准辦鑛而鑛區面積不明或無一定之界限者（如指定某府縣或某鄉之類）自本細則施行之日始限半年内遵照鑛業條例第十六條之規定劃定鑛區呈請核奪如有不得己之故必須寛領鑛區時應依本細則第十六條之規定辦理 
　　第八十六條本細則施行前經政府允准探鑛或採鑛者本細則第四十五條之期限以本細則施行之日起算（完） 
來件 
[育美音樂會簡章]  
　　國樂之不振久矣高者和寡艶者導淫而雅樂遂乏人研究比年東瀛傳習列於教科國人始重視之孰知於戲劇尤有密切之關係是以聞哀怨噍殺之音而憂思作聽忠勇嚴莊之奏而肅敬生可見聲音之道感於聽覺入人至深究非彩色之僅僅悅目者可比故開發美感莫音樂若也矧乎涵養德性效用尤宏他如節悲戚之感袪恐怖之思遏情欲而平忿怒音樂之力皆足以致之古昔征人思鄉壯士從軍恒藉是以攄其懷抱良有以也今者西國醫院且用是以治顚疝之疾使和悅其心志而鎭靜其神經其爲效也彰彰要之以優美歌詞和平樂曲更唱迭奏則性情自然怡適美哉樂乎聲調之高下抑揚與夫剛柔温和之旨相感召有若是者故曰生於人心通於倫理其於德性豈曰小補行見改革風化振刷末俗揆諸社會教育之旨誠不相僢僈也謹訂簡章羣相遵守凡我同志盍興乎來 
　　一命名本會係上海新劇同人公同設立命名育美音樂會取義廓清塵俗灌輸文明感化徹妙冀人人心情雅正快樂純美發展天然樂趣 
　　二宗皆本會以陶冶德性涵育美感補助新劇改良社會爲宗皆 
　　三資格本會會員須具有普通學識體質强健品行端正之新劇同志經三人以上之介紹者得入會 
　　四入會凡欲入本會者須親自塡明志願書並遵守本會宗旨及一切規則 
　　五贊助員凡精於音樂卓有聲望之士能盡力指導熱心教授慨助經費於本會者當推爲贊助員 
　　六定額暫定三十名俟後再行推廣 
七經費新入會應繳入會費一元常費按月一元如能特别捐助者尤所歡迎 
　　八時間每日下午三時至五時爲練習時間逢星期六及曜日休息 
　　九職員本會應設正副會長一員會計書記各一員編撰庶務交際各二員以上職員皆不支薪水由會員公舉半年一任均得重舉連任 
　　十會務本會會務計分左列六種由本會職員隨時酌量興辦並兼辦關於普樂之各種事務如跳舞游戲等 
　　一設立音樂學校二採集中國書報三研究技藝法術四附設各種有益游戲品五編撰歌曲印行六添置各國種種藥具七倣造外國樂器 
　　十一規約凡本會承認爲會員者皆當遵守左列之各項規定以維會務 
　　（子）不得爲不名譽事（丑）不得違背公議之辦法（寅）不得將歌曲牌權私自出賣或翻印（卯本會同志宜互相親愛不可乖氣相爭野蠻舉動（辰）練習時當按照規定時間不得無故不到惟確有要事者不在此例（己）會中樂器用具係公共之物不可故意毁壤倘有損傷等情必須照價賠償（午）鹵莽暴躁凶横等惡性情宣改革以養成良好習慣（未）賭慱嗜好驕奢等不道德事宜戒絶以造就高尚人格（申）會員有對於本會之優劣得失務希通函於便長書明意見傳得隨時改良以求美育之進步不可口出市井種種讕言 
　　十二研究現聘定專科琴師鄒華民先生爲教員專以研究樂理中西琴歌俟辦有成致再謀擴充而加入他種樂器　　十三樂科音樂之種類自音樂演奏之組織上觀之分爲二部全用人聲者曰聲樂其用樂器者曰器樂中西器樂之名稱通常分爲絃樂器管樂器擊樂器鍵樂器四種現試辦鍵樂器一種爲劇場樂舞蹈樂等 
　　十四利益（甲）本會會員各圑體均有倘能時常到會互相談論於新劇智識大有補助且能聨絡感情（乙）肄習樂科可以免費（丙）日報十餘種書籍數十種供會員瀏覽（丁）各國種種樂具數十種備會員研究（戊）附設各種有益游戲品可以消遣（己）期滿考試得相當之成績者給予畢業文憑（庚）可免各種無益閒費且得增進學識 
　　十五會所暫設英界貴州路新劇公會 
　　十六問訊處如有通信問事者請於每晚八時半至南京路惜隂公會與黄鏡君接洽 
　　十七附則此係暫定簡章如有未妥之處得隨時公議修改以求完善發起人沈心工龔嘯懚畢知恥丁悚徐半梅孫潄石朱雙雲黄苦心高硯芸許嘯天周瘦鵑成惜儂王培元凌影憐陳警心周劍雲 
 
 
 

Page 18

 
 
   
 
