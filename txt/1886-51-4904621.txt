# 1886 - 51 - 4904621

 

Page 1

 
 
[詩句題解韻編總葉出售] [  點石齋主人白]  
　　詩句題解韻編一書創於金陵陳君劍芝而踵而行之者則有　　湘秋顧君芷卿之續集三集光緒乙亥壬午間南匯倪壬雲先生又推廣而爲四五　集於是得題共有五萬餘詩賦家羣焉稱便惜乎卷帙繁重　閲稽時今本齋合五集而爲一倩善作宋體字者一律工寫又延名士反復校　付之石印今已竣工分裝八本外加綢套至於字之清晣本之大小購閲者自知其可貴無俟鄙人贅述現定價每部二元四角上海售處在京行里怡豐洋貨號其餘南北申昌及各外埠申晶分號均可購取躉售格外議减此佈 
[六十七號畫報出售] [  申報舘主人啓]  
　　法人性情傲岸意氣矜張於行軍攻守一切有寗輸人不輸陣之目乃自諒山大敗舉國驚惶雖經　和而其所以致之由寔亦未知咎屬　　　其讀院人員將東京元戊柏里也提案會審本齋特圖之以明中朝致勝之良非易易准於十六日出售後附淞隠　錄　説一則此佈 
[中西巧拙辨]  
　　今試語於人曰子巧者也則無論中西欣欣然現於色矣又試語於人曰子拙者也則無論中西悻悻然變其容矣然而巧者自巧其所爲亦有因時而拙所謂大巧若拙終無損其爲巧也拙者自拙其所爲亦有因時而巧所謂弄巧成拙終無補其爲拙也當今之世人皆以西人爲巧華人爲拙幾於衆口一詞余獨以爲不然夫西人之所以見巧者天文耳推算耳一切製造耳天文者西人精于體驗如所謂月本無光借日之光以爲光而日食月蝕星隕星移等俱付之數有適然不復以理叅之其實在璿璣玉衡以齊七政虞書已鑿鑿言之西人亦不能出其範圍也推算一法固若新奇然海島算經九章等法中原久有其言特千百年來無人提倡數居六藝之中幾成絶學遂使幾何原本若洩千秋未洩之奇傳萬古不傳之秘焉至於一切製造自來戰陣類皆以石發機名之爲砲昔曹孟德與袁本初相持於官渡用石擊敵至號之曰霹車迨虞允文采石幾之勝始用火攻明代佛郎機亦得自外洋殺運之開變本加厲雖造物亦不能自主豈係於拙在華而巧在西哉卽中外通商之始亦何嘗有火輪船哉今且若大若小徧於江湖明輪慮其易制也易而爲暗矣烟囱慮其易裂也化而爲雙矣安徽候補同知薰某獨出新意不用煤而用氣今雖未見通行更數十年安知不徧於江湖耶他若電線也鐵路也燈之易以煤電水之運以自來其始皆窮年累月旁人或姗笑之阻撓之使稍爲鶻突便致盡棄前功惟持之以漸圖之以恒庶不至弄巧而成拙耳要之西人所謂巧非巧也一人偶或不成則起而相續必　自安於拙而後得成其巧爾華人之所謂拙非拙也一時未必能就又顧而之他必欲自炫其巧而後終止於拙爾卽如昨報所列總税務司赫德函稱茶葉一項爲中國商務大宗近年貨色日低而他國所銷除日本不計外印度之茶已銷三十六兆斤西倫之茶己銷六兆斤卽去歲言之中國獲利之盈虧自可槪見推原其故則以擔雜之太多烘焙之太簡以茶爲外洋要件不妨略施伎倆藉得贏餘而不知其巧之適以形拙也不然中華人何遽不若西洋近來各省製造局精益求精蒸蒸日上船則有鋼鐵火輪蚊子之屬砲則有鋼炮後膛水雷之屬卽下至開河開礦諸機器無不可以仿造苟得寛以歲月運以心思非徒與西人並駕齊驅必將有出類拔萃之流等而上之特無如西人之巧巧於創華人之巧巧於因一創一因已形軒輊况乎稍知門逕略識樞機便欲自欺以欺人卒至讓人以巧處已於拙今與古同爲一邱之貉悲夫且西人之巧亦有時而見拙也自嗚鐘時辰表哈喇呢嗶嘰絨與凡起居服御之所謂洋貨者其始何嘗不貨眞價實炫耀一時祗以各國奇技異能創成一物特許其若干年數獨擅利權及年數已逾效顰者衆則一蟹不如一蟹但顧目前之微利初無經久之遠圖以致愈變而愈失其本來此則西人之通病也巧云乎哉然則華人能自安於拙不遽强求其巧圖之以漸持之以恒則破天下之至巧者以拙布帛菽粟淺近中自有精微勿競與西人爭巧而西人亦宜善守其巧毋謂逞其私智可奪天工徒目笑華人之拙也可 
[諭旨恭錄]  
　　正月初六初七日奉上諭惇親王年近六旬一切行禮差使允宜特加體恤嗣後致祭壇廟曁壽皇殿元旦大祭應派恭代均着毋庸開列奉先殿大祭並着毋庸輪班行禮其各處陪祀差使一併加恩免其到班以示優禮懿親至意欽此同日奉上諭裕祿奏甄别庸劣不職及人地未宜各員一摺湖北羅田縣知縣營貽葵才具昏庸辦事謬妄房縣知縣彭熙粗疏任性措施乖方遇案苛罰深滋民怨漢陽縣訓導賀書齡品行卑鄙不堪司鐸沔陽州沙鎭巡檢鮑維垣舉動輕躁聲名甚劣均着卽行革職應山縣知縣楊鈞才欠開展人地不宜着開缺留省遇有相當缺出另行酌量補用以肅官方餘着照所議辦理該部知道欽此 
[判罰船主]  
　　德忌利士輪船失事一切情形節經登錄兹閲香港西字報知十六十七兩日經香港英刑司及管理船務官並兵船上之兵官等悉心研鞫查得是日天色不佳該船主倘能小心行駛不至有失疎忽之咎實所難辭判扣該船主執照四月以示懲儆至該船上下計共有六十餘人加以搭客等約二十人幸俱獲生全其遭溺諸人則係伊等不聽船主號令白速其死與該船主無干故僅從薄罰云 
[樹葉能行]  
　　十六日香港公家花園賽門花卉千紅萬紫十色五光有樹枝一稈高八九寸枝生數葉每長約二寸許闊寸許狀若番石榴葉另有散葉數片非生於枝上蓋已脱落者也形比枝上之葉略小已枯去大半所存者尚青葱可愛狀若琵琶而具六足首目皆備足形如螳螂出自胸際其首雖不若螳螂之圓然亦相仿佛計由足至首不過半寸其身則一寸或寸許不等皆若以一葉剪縷而成也者而能於枝葉間蠕蠕行動葉葉相過上而復下去而復旋若兩葉相遇亦各知避道又能昻頭合足如作揖行禮狀蓋生物也而不知其爲何物查係西人羅慢怒得自本港博胡林據西人言亦多有未嘗經目者或名之曰葉虫以其初本樹葉落而化爲虫仍不失其爲葉也又名之曰行葉以其本葉而能行也按西國生物誌有螳螂類其形如葉生於某樹則如某樹之葉者得毋卽是耶抑如腐草化爲螢之類耶用特誌之敢質諸博物君子錄香港報 
[京口叢談]  
　　小碼頭元壇宮有樓屋數椽連廳事租與甬人開設西法洗衣作塲上支竹綳繩將衣晒晾日積 
 
 

Page 2

 
 
月累失竊良多賠不勝賠緝無可緝遂令該坊更夫王麻子及夥伴某甲搭草屋于晒塲之側以防宵小覬覦甲本有烟霞癖其子年未舞勺平日依父而居日前作中又失去某侍者託洗之袓衣一襲手巾一條正在訪尋忽有某乙通信言所失之物係被甲子竊藏作中人往詢諸王王意存袒謹漸致鬥毆作中人忿甚扭甲子回作吊打甲子不堪毒楚乃供明竊得後卽交父親賣於某處作中人見已承認復扭甲去卽以治其子之法治之甲言贓物已賣於某雜貨店洎前往弔贓買者僅認手巾一條遂將甲扭送英領事署轉送保甲總局笞責枷號○西津坊任某夫婦二人向操淮南王術出作入息習以爲常一日店夥以家中有事急欲回鄉任婦不依以致互相口角馴至用試遽批店夥之頰店夥不服邀集同人品許曲直適有某營勇丁路經其地詢知曲在店主大抱不平欲扭店主夫婦到官後經旁人力爲勸阻使店主備席向夥服禮方寢其事 
[京江燈巿]  
　　上燈節近風月宵清京口北岸大七濠及瓜州等處居民船户醵資製就龍燈數架副以各式花燈至晚燈燭輝煌笙蕭宛轉黄童白叟共樂昇平中間雜以踏高蹺者舞火毬者唱采茶歌者燭龍蠟鳳輝騰不夜之城火樹銀花光照長春之國直至參横斗轉露冾宵深興盡歸來猶唱陌上花開之句誠新年之勝事我輩之雅游也至三五良宵復南渡至鎭江爭相賭賽遊觀之盛無異於前然一念山左粤西哀鴻遍野聖天子猶撤樂减膳軫念畤艱則我儕小民益不忍遊目騁懷虚縻錢帛矣 
[揚州書院述聞]  
　　揚州安定梅花兩書院向于孟春甄刖今己擇定二月初二日黎明出題扃試其廣陵書院甄别之期尚未擇定○安定書院周子瑜山長於四月初四日九十初度年登耄耋五世同堂實爲熙朝人瑞屆時祝嘏者當必異常熱閙也 
[火球飛墜]  
　　本月初十夜三鼓時揚城有人見空際忽有火球一枚紅光四射飛墜於轅門橋一帶而滅翌日探訪凡未入華胥者皆有所覩正不知是何朕兆也 
[招覓女孩]  
　　揚州北鄉李姓女郎十四歲小名大扣子在城内花園巷某公館傭工前日隨女媪上街行至北皮巿街倐焉不見想係迷失路途現在四出尋覔不知能否珠還也 
[鳩江近事]  
　　蕪湖關道梁小若觀察於十二日自皖垣乘輪回署屬僚咸在躉船守候恭迎憲節○十三日爲楊璞生明府之文孫懸弧令旦梨園中送戲兩本於十二三兩夜在二堂演唱氍毺貼地袍笏滿堂洵一時之盛會也○新正以來露天賭臺以及痞棍之借房設賭者指不勝屈前日楊明府乘輿公出道經石橋港一帶忽聞呼么喝六聲當卽喝拿各賭徒分投鼠竄遺棄錢物甚多翌日明府大張示諭遍貼通衢大略謂新年已過居人宜各安牛業此後如再有開攤聚賭及沿途擺設賭桌定卽提案重懲房屋發封入官窩庇之徒亦一律重究○日前有青皮兩人至江口福喜茶園觀劇及演至第二齣二人忽於袖中出白刃信手亂揮搗毁桌椅看客見其兇横紛紛避去臺上優伶亦不敢出而相敵嗣由華捕拚命向前始將二人獲住本擬送官懲辦旋有人爲之掛紅服禮始得寢事聞二人之所以尋釁者蓋因該戯園掛西商牌號是以忿忿耳○因利局將錢借給貧民原使小本營生者藉資餬口耳乃自去歲被水後各户借去之錢還者十無一二以致局中所存公欵一行數百串散落仕外司事等逐日沿門催繳而還者仍寥寥現經司事禀請楊明府飭令各舖地保從嚴催繳否則當提案責懲然借者皆係零星貧户又當生計窮迫之時安有閒錢以償局欵未識行善諸君子將何長策以繼其後也○西人所設洋行照通商條約無完落地税之例而包辦土税之華洋商董恐有漏税每月願出白鏹二百兩雇青皮中之傑出者八人在某洋行前後左右晝夜搜捕俾免走漏○初十以後笙歌比户熱閙非常各社咸比賽龍燈一時燭花燦爛如游不夜城中而城隍廟正殿兩廊懸掛各種紗絹燈摹繪三國志全部無不栩栩如生紅男緑女結伴往來幾至人多於蟻每至參横月落時街頭猶有遺簪墮珥而呼孩尋婢者亦不知凡幾也○十二日西北風大作江上雪浪翻騰勢如山立至黄昏後寗點隨風飄舞無異萬片梨花翌晨晴曦朗照春風撲面寒冷異常説者謂如此春寒近年所罕遇也 
[皖水雜言]  
　　皖撫吳子健中丞通飭所屬文武員弁印官各守境界毋許藉禀地方情形晉省謁見客臘復傳諭屬下各官新正時無須謁賀是以椒花柏酒中各員皆靜坐衙齋省却無數腰靴手版惟鳳頴道高觀察萬鵬蕪湖道梁觀察欽辰各有要公禀陳遂於新春晋省○某甲年逾半百貿易爲生膝下一子一女愛之若掌上明珠子甫八歲新正初六日午後偶立門前藉觀巿景祗一轉煦子卽蹤影全無無奈懸賞購尋如有知風報信者謝洋廿元收留者謝洋五十元後復增至百元然至今尚青鸞信杳黄犬音乖海底撈針終於無着也○上元佳節城内外之好事者紥成各色彩燈入巿爭賽西門外内湖水師更製就龍燈以相娛樂太平石埭公所客班聞亦有五榖豐登等燈綵誠昇平景象也○皖垣向無妓院自去歲有姊妹花來自竹西亭畔芒名鵲起裙屐盈門嗣後遂源源而來高張艷幟一時枇杷庭院花月樓臺十里珠簾不讓揚州風景新正開篆後縣考在邇首邑錢少雲明府恐各童問柳尋花易於滋事遂每晚出署親巡懲逐遊娼土妓雖輕薄子弟謂其大殺風景無異煮鶴焚琴然禁遏淫風維持善俗賢父母本身作則誠近時所罕見者也○某甲家在丁家巷不耕而食不織而衣終歲嬉游專與青皮爲伍新歲開塲聚賭聚衆抽頭罄人腰纒不可以數計受其害者思有以報復之一日糾衆向其滋閙搜出假骰數十枚遂同赴保甲局控訴局員訊究確實拿其同黨各子重懲並將甲宅封閉 
[皖垣官報]  
　　藩轅牌示鳳陽府知府員缺委候補知府梁泰亨署理署合肥縣譚廷獻委署宿松縣宿松縣葆田調署合肥縣望江華陽司缺委試用巡檢陸鈞署理旌德縣典史缺委試用巡檢張裕谷署理候補同知錢豐委騐收籌防局各項軍裝 
[兩淮海防新班員名單]  
　　運判范德培字季遠湖北武昌人新班試用十一月二十到省由籌餉例大使捐升新班○大使鄭觀保字申甫浙江慈溪人新班先用五月初六到省又唐如峒字菊甫浙江蘭溪人新班先用由籌餉例過入新班又魏裕光字覲文湖南衡陽人新班卽用六月十九到省由籌餉例過入新班又錢肇元字毅甫浙江嘉興人新班先用由籌餉例過入新班又劉昌龢字雲舫山東清平人新班先用六月廿八到省由直知縣改又張溶字月庭直景州人新班先用七月十八到省由通判改又洪紹奎字秋舲安徽涇縣人新班先用由籌餉例過入新班又章傑煦山東陽榖人新班試用十月廿七到省又鮑師宣浙江會稽人新班卽用由籌餉例過入新班○知事蔡國清廣東香山人新班試用十月十一到省○巡檢李保昌字雲堂浙江山陰人新班分缺先由籌餉例過入新班又馮炳彞雲南太和人新功先用六月廿九到省又　寳勳浙江上虞人新班先用十月廿八到省又袁以濓字蓮溪直南皮人新班本班儘先由籌餉例過入新班又陸增浙江上虞人新班試用十二月初三到省以上均於乙酉年繳照到省尚有未到省運判一員大使四員俟到省後再行補查續查 
[懸賞緝凶]  
　　本報曾登客臘杭州城隍山後石洞内遺有無名男屍下體受傷甚重經錢邑尊詣騐後收殮招認一事事逾半月兇手　無蹤跡屍屬亦無消息爰出賞格徧示城鄉有能知風報信因而拿獲眞兇者賞錢五十千文能將兇手拿到者賞錢倍之想重賞之下此案不難水落石出也 
[獲盜餘聞]  
　　客冬杭垣緝獲盜匪一事已據來信錄登兹悉所獲李姓一匪又名黄金發善放手鎗能於百步外命中同夥各匪供出會 
 
 

Page 3

 
 
刼北關厘局錢邑尊唐明府遂派役嚴密兠拿搜出龎家埠贓物想過司定讞後各盜終不免懸首藁街也 
[星使宴客]  
　　出使英俄大臣劉芝田星使昨日飭人預備西國大菜及刀义盆盌等件卽於昨晚請駐滬各西官赴宴陪宴者爲海關道邵小村觀察及洋務委員數人云 
[請禁招紙]  
　　開老丹桂戲園之劉維忠至英會審公廨遞禀聲稱凡戯園逐日在街坊遍貼招紙蹧蹋字跡又費紙張殊無益處兹爲敬惜字紙起見已將招紙革除惟恐别家戲園仍行招貼求請出示曉諭以便週知等因羅太守着候批示説者謂劉以開戯園之人而能敬惜字紙一念之善不無可取想羅太守必當俯准所請俾各戯園一體遵守也 
[鄉間聚賭]  
　　近聞浦東瀾泥渡地方有多人設局聚賭明目張膽達旦通宵被法華司訪聞於前日帶同差役恊同該處地甲遍查閂牌造册送縣如再有前項情事立卽提究地甲知情容隠并究不貸 
[醉漢無禮]  
　　某甲不知何許人前日赴城内陳巿安橋左近源茂酒店沽飲大醉該店主有女正在妙齡甲醉後驀人臥房店中人以其無禮將甲捆送巡防總局馮刺史略詰數語飭將甲交地甲看管候訊 
[續拘鄉人]  
　　去冬浦東洋涇厘卡被鄉人滋擾等情疉登本報近由該處地保張大林續將閙事之楊晉卿張和尚等六人送到縣署前晚經莫邑尊提訊楊張等同供我等耕種爲生素不干與外事何得憑空陷害求請明察邑尊細加研詰六人各執如前復傳地保張大林至案間爾指楊等爲首有無証據爾曾目覩與否答稱雖未眼見然該處鎭上人紛紛傳説均稱伊等主使因特解案請訊邑尊復將楊張等六人研詰矢口不承邑尊遂謂楊晋卿等四人旣不干與着具並不閙事切結備查人交地保帶回察得張和尚並非善類着押候查明核辦 
[撞翻酒擔]  
　　有某甲者拉東洋車度日東奔西走僕僕道途顧好杯中物每日必飲每飲必醉昨日又向壚頭覓醉後仍拉東洋車在法馬路兠攬生意行路者見其舉步欹斜憨狀可掬知其從酒國中來不敢過間後甲行至西馬路適有南巿某酒行之挑酒夫送高粱燒兩壜至八仙橋某酒肆交納正行之際被甲一撞酒壜立時破碎酒亦淋漓滿地酒徒見酒恨不能伏地作牛飲該挑夫卽將甲拉送八仙橋捕房訴稱高粱每壜五十斤被伊撞翻所存無幾應賠酒三十斤計錢二千七百文等語甲雖受驚而醒但囊中羞澀無可賠償遂被管押候解公堂麴秀才眞審人不淺哉 
[賭徒兇横]  
　　前日有侍者李榮發投法公堂訴稱我弟李阿五本在法捕房充當華捕一禮前三道頭捕頭嫌伊辦事不力回明代　捕頭榖隆將阿五斥革正擬另尋生理詎於前日代捕頭喚我去謂西洋涇浜之賭檯是阿五爲頭擺設者我聞言卽將弟訓斥弟憑空受誣心不能平旋赶至西洋涇浜找尋賭攤思欲究出冒名之人及至彼處適有攤子擺設阿五卽上前查問各賭徒謂其吵散賭場共將阿五拖至英界拳打脚踢遍體受傷並拉去髮辮嗣送仁濟醫舘今特到案請爲伸寃翁太守詰之李阿五可有擺設賭攤情事答稱並無其事况不會賭停歇毗人日被打已四日矣翁太守謂爾當巡捕之時諒曾捉過賭攤以致賭徒懷恨爾去問時伊等卽行報復然爾貿然往問亦太愚矣太守復請祁繙　官轉詢代捕頭李阿五爲首擺攤之言何由而來據代捕頭稱此係西捕所言太守隨諭李榮發爾弟若果爲賭首决不被伊等毆打以此推之可信並無其事着將弟帶回好爲醫治至逞兇人及賭徒當查明重辦李榮發叩謝領弟退出 
[具領田單]  
　　去年十二月下旬有洋人名根亞四者到英公堂控買辦陳英之司帳蔣安培定買青鉛交去銀票到期不付等情因陳福記在法租界遂將是案移送法公堂經翁太守訊得該洋人與陳蔣兩人並非東夥亦無貲本合做生意與捐客一般有利則三人瓜分實則一無所有至青鉛行情幸無上落隨將所控作爲罷論惟所租房屋月需租銀二十兩着陳認繳以便將所置生財取出而蔣安培又牽涉田單兩紙稱由毛阿才交與該洋人之手涉訟時根亞四亦將田單呈案等情兩登前報嗣蔣又偕毛阿才投案具領翁太守與祁繙譯官諭以須俟該洋人到案因之蔣毛兩人將根亞四邀至據稱蒙斷之房租銀兩已由陳交到呈案之方單兩紙請卽給彼具領可也因之中西官將田單兩紙交與毛阿才具領 
[行騙判押]  
　　王李氏控伊子王阿三遭王阿標誘住客庽剝衣質錢因報捕拘王阿標到案由羅太守判笞三百板等因已列前報前日太守升堂命將王阿標照前判笞責太守以其疉次誘騙孩子殊堪痛恨非笞責所能蔽辜判再管押兩月以儆 
[笞責了事]  
　　去冬有張仁茂代金某雇丁裕梅丁裕木王阿生等在路阻毆譚某由捕拘張仁茂等送案經羅太守判將張管押丁等笞責各情已列前報前日羅大守升堂飭將丁等各子笞責卽行釋放完案 
[英廨停訊]  
　　英會審員羅少耕太守昨因政體尚未全愈照會英領事并飭差知照捕房停解公事 
[上海文報局籌賑叢譚六十二]  
　　廬州胡君好善士也自光緒九年山東水災後籌賑至今不懈益虔良用敬佩兹蒙交到宜興朱君笏堂因病愈還願捐助山東春賑曹紋十兩具見下卹民災卽可上邀天佑感應之機捷於影響抱采薪憂者曷鑒諸○福建莫靄樓先生澹如先生之令弟也賢昆仲任卹爲懷敦善勿怠頻年閩省賑捐深賴其力頃又承交到規銀一百六十四兩另六分當仁不讓餘勇可賈敬爲東省災民禱祀之○江右何梅閣大令挑塢舊侶也當豫賑之際卽從事清江截留拐販頗著勤勞曁登仕版遂無賑不與廣爲籌捐兹承交到第三次賑捐銀三百兩此時勤卹鄰災他日必關心民瘼侯封百里慈望之師當拭目以俟之○我吳祝同心先生不知其居處亦不詳其眞姓氏惟遇隣災便卽刊刻捐册廣爲分布窮鄉僻壤海角天涯無不徧及此次嚴佑之先生春賑山東敝同人因前分兩廣捐册未足動人善念收回者十不及一故未敢爲再三之瀆欲借重同心先生之力再爲奮臂一呼未諗大菩薩肯發慈悲否 
[來啓照登]  
　　夫善之爲報也速矣火之爲禍也烈矣積善之家必有餘慶積不善之家必有餘殃天理循環絲毫不爽立身處世曷可悖理而行哉雖然海上繁華甲於天下尤以租界爲最租界之内悖理而行者人豈一人業非一業欲其逐層指摘不亦罄紙難宣哉惟貴報留心世道無微不至事之有關風化者無不首先著論不憚煩勞不辭嫌怨興利除弊力挽頽風厥功奚有限量卽日前所論戯館亟宜多闢門户一節其用心深遠更有超越尋常者矣然類此而論難以數記偉德豐功有口共羡毋煩僕譽也僕巿肆一傭罔知利弊洎四馬路閬苑第一樓火災之後可見天理昭然絲毫不爽何則緣第一樓之盛也駭人聽聞第一樓之害也有加無已然第一樓固足有傷風化故當道從嚴禁之禁之不絶上天怒之然則第一樓一烟茶舘耳初不以有害而故爲之因男女混淆傷風敗俗豈租介之内僅一第一樓乎卽租界之外安可保其必無如第一樓者乎我知如第一樓者所在皆是且害之有甚于第一樓者未必絶無僅有何天之必欲罪第一樓耶天道無私豈有偏庇而天之罪第一樓者正欲藉此以警人心耳人豈可不悟之早耶或曰有害之業數難枚舉業此者不能一律攺圖而天心仁愛儘可以功補過方今山東春賑需欵孔亟無不酌提若干或有捐若干以充善舉未始非補救之一法庶有過者以功補過無過者以功積德無論士農工商其誰曰不宜大凡行善以賑爲急助賑之功報應最速謂余不信請觀其後依人夥末人啓 
 
 

Page 4

 
 
[得子續助賑欵]  
　　謹啓者接誦袁江百忍堂張善士來函得悉年將五秩因尊閫有娠曾勸助賑已將金戒指一枚賜寄迄今果得賢　續助洋兩元拯濟山東並求平安委列報章勸世俟彌月再行盡力足徴撫恤之忱有加無已佩服良深用特奉覆虔請德安不戬上海北巿絲業會館籌賑公所少欽施善昌頓首拜覆正月二十二日新正人日爲昕伯先生攬揆良辰同人集聚豐園稱介僕末及捧觴爰步高昌寒食生元韵敬呈小詩一章戯創爲八仙上壽格奉呈哂政○壽筵我未晋瑶巵壽語欣聞製錦詩壽誕喜逢春正月壽朋雅集舊相知壽同北海綿綿遠壽比南山穆穆遲壽獻牟尼珠一串壽呈絶妙好新辭丹徒愚小弟嚴鍾爵吉人甫拜稿閲報章知昕翁先生於今年人日六九初度諸同人稱觴賦詩以壽之僕惜未能躬逢其盛謹依桂翁先生原韻率成一律非敢爲效顰之祝亦仰申傾慕之　云爾尚祈粲政是幸○久挹清言日出巵手稱霹更推詩君是詩中霹手芋老贈君句也春申會見淵龍躍風信頻傳野鶴知入日祝齡增典雅爾年積慕遇偏遲擬將羯鼓催花發君酬咏有春寒花發未妨遲之句豈是徒賡頌禱辭丙戌人日後十日焦陽瑣蛣生拜稿於西湖之湄西河石橋生林君達之工詩詞與人交多血性去年得咯血症余每勸其少作詩然少閒輒吟哦積稿成帙不以爲疲臘鼓將盡病益增劇乃賦歸與盖以母老子幼急思一見也臨行余贈之以詩猶期今年復返申江再圖良晤孰意昨得噩耗知已於新正初十日赴召玉樓驚悼之餘草成一律遥寄珠江焚之柩前或亦鑒兹微忱也乎○去年一别成千古噩耗傳來恐未眞理骨於今悲故友嘔心自昔誤詩人終天恨抱誰將母壽世文存莫救貧但祝石麟頭角異珠江翹首望頻頻古越高昌寒食生揮涙稿風敲竹余方示疾聞石橋生物故哀傷軫　哭之以詞卽希石橋之靈鑒諸並爲知石橋者告○貧病方顚倒更何堪三千里外驚傳噩耗頓足搥胸酬一哭痛絶高堂母老尤痛絶妻兒弱小差幸吟魂歸故國免天涯路鬼揶揄笑心血盡玉樓召去年江海同吟嘯競嬉游踏春携屐聽歌側帽袖底新詩襟上酒正復疎狂俊少奈讖語令人不料死别生離今己矣歎嶺南知已凋零早歌薤露當憑弔太痴牛揮涙稿 
[玲瓏四犯]  
　　屐聲錄呈高昌寒食生詞宗正　麝塵蓮寸記秋水江樓梯響曾聽重怯輕難逐歲逐分推定慣到柳瞑花昏夾一陣笑吟聲近便潜蹤免慝獨醒遮莫鸚哥能認采香人去廊廡冷怕襪痕落紅吹盡踏鐙點拍當時境聽也如何靜聽也一片愁魂傍蝴蝶底兒邊凝莫是伊來昨風動竹珊珊甚○百字令畵鷹蒼崖之上有怪鷹颯爽迎風而立鐵距林林毛側捲疑是古林良筆汨日崩雲長江浩洶　下驚千尺草間狐兎紛紛何處逃匿絶憶作健當年寄奴城外一片雲如墨斗大毰毸盤不定怒馬横空獨出坐對畵闔虚光四走連日霜風急　欄怕汝脱鞲撞破堂壁古吳觀樂詞人仲山氏倚聲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年正月初四初五日京報全錄]  
　　宮門抄○上諭道錄前○署黔撫潘奏恭報接印日期摺○前署黔撫李奏恭報交卸撫篆並起程日期摺○又奏請准副將更名片○又奏據咨代謝天恩摺○大臣慶等奏揀補城守尉摺○大臣謙奏查明各驛站額設馬匹緣由摺○陜督譚奏委署各員缺片○豫撫孫奏起解頭運縐綢綾布疋數目日期摺○江督曾奏請分别議給奬叙片○正月初四日○太常寺奏初九日太廟親行禮節○召見軍機○正月初五日○召見軍機○○署貴州巡撫臣潘霨跪奏爲恭報微臣接印任事日期叩謝天恩仰祈聖鑒事竊臣於六月十三日欽奉簡命署理貴州巡撫當經具摺恭謝天恩仰蒙召見兩次俻承聖訓周詳莫名欽感陛辭後於七月初四日出京由津航海至滬回籍措資隨于八月初由蘇啓程溯江而上自湖南常德府入灘水淺溜多舟行濡滯至十月十二日始抵黔省旋於十五日准署貴州巡撫前布政使臣李用清飭委署貴陽府知府貟鳳林撫標中軍叅將刁士樞將貴州巡撫關防並王命旗牌文案卷宗齎送前來當卽恭設香案望闕叩頭祗領任事伏念臣吳中下士知識庸愚疆寄疉膺涓埃未報兹復渥荷温綸俾權撫篆查貴州介在邊隅夙稱瘠壤值元氣之未復實圖治之宜殷舉凡察吏安民訓兵裕餉在在均關緊要如臣檮昧懼弗克勝惟有勉竭愚忱寔力整頓隨時商同督臣認眞辦理不敢稍涉懈弛以期仰答高厚鴻慈於萬一除另行恭疏題報外所有微臣接印任事日期並感激下忱理合恭摺具奏叩謝天恩伏乞皇太后皇太聖鑒謹奏軍機大臣奉旨知道了欽此○○署貴州巡撫前布政使臣李用清跪奏爲恭報微臣交卸撫篆並起程日期恭摺仰祈聖鑒事竊臣于光緒十一年七月十三日欽奉上諭貴州巡撫着潘霨署理布政使李用清着開缺來京另候簡用欽此遵卽繕摺叩謝天恩並將一切應辦題奏事件次第清理在案兹署撫臣潘霨於十月十二日行抵貴陽省城臣於本月十五日將欽頒貴州巡撫關防曁王命旂牌聖諭上諭及一切書籍文卷委令貴陽府知府貟鳳林本標中軍叅將刁士樞齎交潘霨接受任事臣定期於十一月初一日起程北上叩覲天顔跪聆聖訓除恭疏題報外謹將微臣交卸撫篆及起程日期恭摺奏聞伏乞皇太后皇上聖鑒謹奏軍機大臣奉旨知道了欽此○○李用清片再准護理安義鎭總兵卽補副將借補朗洞營叅將熊得勝呈檷該將籍四川眉州於咸豐十一年投効　營轉戰陜甘等省歴保總兵銜儘先卽補副將光緒三年赴部引見奉旨發往貴州四年到黔因族人重修宗譜得勝二字有犯遠祖名諱竊有未安當經呈請前撫臣林肇元奏咨更名時敏因與定章不合奉部議駁在案兹查兵部議准通行嗣後副叅等官已補實缺者如有更名取具印甘各結由督撫奏明辦理等因自應遵照出具供結並邀取同鄉宫現任興義府知府吳宗蘭印結呈請核奏等情據此臣查熊得勝係貴州儘先卽補副將業已借補朗洞營叅將寔缺所請更名之處核與部定新章相符合無仰懇天恩俯准該叅將熊得勝更名時敏以避祖諱之處出自鴻慈除將供結送部查照外謹會同雲貴總督臣岑毓英合詞附片具陳伏乞聖鑒訓示謹奏軍機大臣奉旨兵　知道欽此○○署貴州巡撫前布政使臣李用清跪奏爲據咨代謝天恩恭摺仰祈聖鑒事竊准威寗鎭總兵鍾開蘭咨稱該總兵於光緒十年十月初十日恭逢慈禧端佑康頤昭豫莊誠皇太后五旬萬壽　旨賞賜該鎭之母謝氏匾額一方玉如意一柄綢縀四卷等因欽此欽遵由軍機處發驛轉遞前來遵卽跪迎至署恭殷香案望　叩頭謝恩　母敬謹祗領訖伏念開蘭之母年逾八秩渥蒙聖慈錫類賞賚優加凡此逾格之恩施實切下忱之感戴相應咨請代奏等情到臣謹據情恭摺代謝天恩伏乞皇太后皇上聖鑒謹奏軍機大臣奉旨知道了欽此○○奴才慶裕濟祿跪奏爲揀員調補域守尉要缺恭摺仰祈聖鑒事竊奴才等接准兵部咨開光緒十一年十月二十八日内閣抄出二十七日奉上諭興京副都統員缺著奕　補授欽此欽遵咨行前來查奕　　蒙恩補授興京副都統所遺城守尉員缺該城地方屬界遼　事務紛煩緝捕操防均關緊要非熟悉地方情形精明幹練之員難期勝任查有蓋州城守尉宗室耆澂辦事穏練才具精明以該員調補遼陽城守尉洵屬人地相宜可期勝任所遺盖州城守尉員缺事務殷　查有復州城守尉宗室英翹在奉最久熟悉情形以該員調補於地方大有裨益如蒙俞允所遺復州城守尉員缺請旨飭下兵部照例辦理所有揀員調補要缺城守尉緣由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○奴才宗室謙禧跪奏爲查明熱河旗營及喜峯口各驛站額設馬匹並無缺額疲乏等弊恭摺奏聞仰祈聖鑒事竊查前准兵部通　條奏整頓馬政一摺於同治元年閏八月二十日内閣抄出奉上諭京外各營各直省驛站額設馬匹支應差操乃接遞公文均關緊要並着各該管大臣確辦查核年終具奏如查有缺額及疲乏等弊卽着從嚴叅辦欽此由部咨行遵照辦理等因歴經遵辦在案熱河駐防原設官馬五百匹並收到蒙古捐輸馬一百匹兩項共馬六百匹專爲八旗兵丁差操之用每歲自四月十五日起留馬三百七十匹以備差操其餘馬匹均赶赴海騮　馬塲牧放至八月十五日收回此項馬匹向係派員專司牧養内如有因病倒斃者扣乾購補每屆年終咨報户兵二部查核並奏明在案兹屆年終當卽查騐各項馬匹額足臕壯並無疲瘦尚足以供差操至喜峯口寛城二漢站每站各設馬六十匹原定四成倒斃蒙古十六站每站各設馬五十匹原定三成倒斃每歲委員查報一次本年奴才派委佐領松文會同管站司員恭額按站查騐核與額設數目均屬相符亦無虧乏情弊據該　等出具印甘各結呈報前來奴才仍當隨時留心稽查如有缺額疲乏等弊卽將該管官指名嚴叅至圍塲向設官馬二百六十匹並無馬乾銀兩亦不計倒斃成數歴年均於年終由該總管查明確實額數呈報奴才衙門轉咨兵部查核具奇格馬匹每歲孳生若干倒斃若干責成該總管經　例屆三年咨報上駟院一次除飭該總管將孳生馬匹數目按照向例造册咨報外所有奴才查明熱河及喜峯口並蒙古各驛站額設馬匹並無疲乏等弊緣中理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○譚鍾麟片再凉州府知府倭什鏗額調補西甯府知府應卽赴新任所遺凉州府缺查有候補知府安福堪以委署甘州府知府饒應祺升授蘭州道所遺甘州府缺查有候補班前遇缺儘先題奏知府譚定桓堪以委署莊浪茶馬同　趙人龍調省遺缺查有補用同知王　斌堪以委署循化同知達昌撤任遺缺查有試用同知易華琛堪以委署他平直隸撫民通判張潤丁憂遺缺查有　　班補用知縣縣懋宫堪以委署狄道州知州張祥會調省遺缺查有候補直州知州傳壽森堪以委署通渭縣知縣劉藜光　省遺缺查有卽用知開晉榮堪以委署西甯縣知縣王裕謙調省遺缺查有准補靖遠縣知縣周丕灃堪以委署據藩臬兩司會詳前來除檄飭給委外理合附片陳明伏乞聖鑒謹奏軍機大臣奉旨吏部知道欽此○○孫鳳翔片再前准總管内務府咨光緒十年奏派河南採辦各色汴縐三百疋汴　三百疋汴綾三百疋本色綿綢三百疋大布三千疋行令迅速辦解等因當經轉行飭遵兹據署布政使許振褘飭據委員先採辦得各色汴縐一百疋汴綢一百疋汴綾一百疋本色綿綢一百疋大布一千疋定於光緒十一年十月初十日委員管解起程前赴總管内務府衙門交納開具色樣價欵清摺呈送前來除清摺咨送總管内務府查照兼催令藩司轉飭赶緊辦齊續行報解外所有起解頭運　綢綾布疋數日期理合附片陳明伏乞聖鑒謹奏單機大臣奉旨該衙門知道欽此○○曾國荃片再准部咨核覆光緒九年分江北漕糧河運出力各員獎叙案内四品銜江蘇試用通判許承俊四品銜江蘇儘先補用通判孫廷騵所加升銜是否捐納於何年月日核准抑係勞績保舉於何年月日奉旨行令查覆時因當經轉行去後兹據江寗布政使梁肇　前任江安督粮道張富年飭據該員陸續查明聲覆開具清摺詳請附奏前來臣覆核無異除將聲覆各員清摺咨送吏部查核外　無仰懇天恩俯准飭部查照分别議給獎叙以昭激勸理合會同漕運總督臣崧　江蘇巡撫臣衛榮光附片具陳伏乞聖鑒謹奏軍機大臣奉旨吏部知道欽此 
 
 

Page 10

 
 
[賴淦泉軍門夢游圖説]  
　　人生一大夢也人患有形有形則有神有神則有想有想則有因有因則有夢故古有占夢之官夢亦常事耳夫夢有多般曰噩夢曰思夢曰寤夢曰喜夢曰懼夢觭夢此有所感而夢者曰正夢曰咸陟夢此無所感而夢者然則至人無夢非無夢也盖夢不異覺覺不異夢夢卽是覺覺卽是夢所以無夢予非至人安得無夢今之夢也豈因想而成耶况素性至愚怡然自樂得失榮枯從不關心何夢之有乃於今春花朝之前夕夜漏將半恍惚至一山崚岈屹屴雲霧迷離不數武見石台多人環列座上老人蒼顔皓首如僧伽然喃喃作梵音語多不辯擬邀一同人共聆妙諦遂緣崖而下得一曲徑繞徑有溪隔溪有崖壁立千仞崖上背坐一人身縳以綺紈知其爲吾友塵根也欲呼之下傍有聲喝曰汝作麽生回顧之廼一道者箕踞於長松下恍似純陽也亟趨之前道者曰汝待何爲對曰招塵根耳道者呵曰汝可自往焉用彼卽指謂老人云此子境界已至小止觀矣請君指授復揮之曰速去速去老人則招之曰來來來子卽欣然而往稽首台前老人曰汝之境界汝試言之復再拜曰願聞師旨當拜時覺手中持一竹笠卽棄笠頂禮禮罷老人不見四顧茫茫一片太虚覺大地山河悉皆消隕正徘徊間忽曉鐘驚覺回憶前景是眞非眞是夢非夢此身如在虚無縹渺之間推枕而起見窗間斜月猶掛梅稍緣筆記之以視大千世界中同夢之人聊當夢禪叅焉可也光緒甲申年花朝日記於衡州恊署 
[湖郡趙氏祠規序]  
　　余讀趙氏祠規知雨樓之用心密而學術之純以正也近世仕宦之家温飽之族莫不敬祖卽莫不有祠然或規條不具具矣而或僣而侈或疎而漏在當時已有岌岌不可終之勢遑問其後雨樓奉諱居里承其先大夫尚溪公遺命獨捐亷錢四千二百餘串創建祖祠旣成手定規條二卷請序於余余觀其事無鉅細悉遵大清會典有會典所不列者則博採先儒成説而以情理斷之可行於今可行於後可行於公卿大夫可行於農工商賈彬彬乎質有其文矣余尤愛其防弊之心至嚴且密咎無大小皆以不孝罪之面一以作則之身與其子孫爲宗族先故法嚴而衆不怨孔子曰其身正不令而行又曰身脩而后家齊道固如斯也言唐柳氏世以孝弟禮法爲當世宗宋之范氏呂氏亦然今後士大夫家欲考訂祠規能無取是書　觀法乎吾願趙氏子孫悉遵此規守而弗失豈惟敬宗豈惟睦族由是而律身以禮非禮勿履也處事以禮非禮勿行也接人以禮非禮勿加也事君以禮非禮勿干也有不百世其昌彌光祖德者乎跂予望之大清道光五年歲次乙酉季冬月兵部侍郎兼都察院右副都御史巡撫浙江等處地方提督軍務兼管鹽政滇西程含章謹序 
[奉和小樓主人吟飲圖原韻卽詞粲政]  
　　吉士何須費遠尋相逢便可滌塵襟久欽雅量能豪飲每得新詩慣朗吟意會也應如識面神交儘許結同心從今酒國長春處寄語騷人問好音硯鋤陸增壽未是草 
[和顧芷卿舅父六十述懷原]  
　　腰笛疑從赤壁過南飛一曲試酣歌霜籬瘦菊留香晚雪嶺喬松挺節多訪勝遠浮春水宅避塵穏築懶雲窩桃筵笑擘雙仁好醉拂鸞箋屑子螺欵識鐘彛辨癸辛硯山墨海老吟身鄴籖燕尾條分掣梁榜龍頭志待伸明月萬川徴淨果惠風一席坐和春聨學作古今體詩屢蒙削正不雕祺抱頑金質忝荷神工廣鑄人飛檻觀魚俯緑漪　廬無恙屼臨池舅父向居黑橋里後廨臨池書星先外祖竹虚光生藏書處東偏荷觀魚檻青蓮偈妙宣神莂舅父喜讀佛經紅豆吟圓譜豔詩舅父詩有畫舫緑波婪尾酒錦箋紅豆斷　詞化作青萍留幻影　開紅豆味相思句藝林呼爲雙紅豆詞人止水襟懷便巿隠名山著作少人知天風吹綻黄金粟拗取淮南桂一枝世界浮漚放眼寛不隨年少慶彈冠青霞奇氣韜眞久白雪新聲和曲難橘井波澄芒競潄舅交精軒岐學活人無算蘭階日暖秀爭餐　庭詩　叨陪　　雨松燈剔炷寒南匯漁潭傳星聨待焚草上海三馬路與昌絲　陳竹坪經募兩廣山東江寧沙洲賑捐棉衣正月二十日第二伯念四次清單○清芬堂烟號爲鄰居失愼得保無患應謝各親友卽將筵席之費移助以代各善士種福洋念兀○七旬老人病愈消願靜英閨秀病愈消愿二户各洋十元○張堰高進齋善士經募昌字二千七百三十七册廬江書屋洋四元益志堂惟日不足齋澄懷軒水鑒山莊止水舫高抱書見山書屋知兄居士恊和典錢氏總莊九經室亦爲政居十二户各洋二元正大正泰不留名徐森茂四户各洋一元五角姜箎如姜璋如屏山書屋隠名三氏合聞仁草堂姜月卿隠名氏祥和恊吳馥卿吳茂理顧湘波陳永茂永瑞堂稊雲書屋愼儉堂何聽琴館陳永興不留名楊峰山書屋恆大典培德堂游退省居威不留名念八户各洋一元周永成錢七百文休寗東里季子莫敦庸堂焦吉升恊興龔燕亭恆升新復泰榮旨順恆通莊于大明陳萬豐十一户各洋五角沈萬隆姜生生柱恆茂三户各錢五伯五十女高務本姚懷西二户合錢四百文以上六十二户共來洋七十元○養心居士求妻産後病愈洋五元金麗泉銅洋一元○本日共收英洋一伯十五元銅洋一元合併聲明 
 
 

Page 11

 
 
   
 
 

Page 12

 
 
[光緒十二年正月初六初七日京報全錄]  
　　宮門抄○上諭兩道錄前○湘撫卞奏審明定擬摺○將軍希奏特叅佐領片○直督李奏續查舊案照章叅辦摺○將軍希奏爲進呈參枝摺○江撫德奏請補知縣摺子○正月初六日○祁世長假滿請安○長有續假十五日○邵曰濓請假二十日○召見軍機醇王○初七日○醇王謝毋庸開列壇廟行禮恩○誠侯假滿請安○托倫布岳林海英各請假十日○掌儀司奏十一日祭奉先殿澤公行禮○嵩申續假五日○召見軍機○○頭品頂戴湖南巡撫臣卞寳第跪奏爲審明蔑倫重犯按律定擬恭摺仰祈聖鑒事竊據署長沙縣知縣周志德驗報該縣民人龍永結砍傷伊父龍紹先身死一案當經臣以案情重大批行臬司督飭該府縣詳細研審去後兹據長沙府知府呂世田督同該署縣審明議擬由署臬司郭從矩覆審解勘前來適臣因病請假札委署蕃司嶺穆之提犯研鞫供與原報相符臣覆加核看緣龍永結籍長沙縣係龍紹先胞兄龍與言之子於光緒八年過繼龍紹先爲嗣龍紹先卽與龍永結同居共炊並爲龍永結娶有妻室龍永結賦性兇横從前在外游蕩不顧龍紹先養贍龍紹先因此憎嫌時常訓誡本年十月十九日龍紹先携帶鐮刀往住屋對門山土砍柴適龍永結踵至龍紹先正在坐地歇息卽喊令龍永結接刀帶同砍柴並僦駡龍永結不務正業無錢帶回以致家用缺乏龍永結出言頂撞龍紹先氣忿赶攏舉拳毆打龍永結用刀抵格劃傷龍紹先右手背龍紹先撞頭拚命龍永結又用刀砍傷其顖門撲跌倒地大聲喊罵龍永結又用刀連砍傷龍紹先髮際接連項頸並左右耳根登時殞命龍永結當卽逃逸維時有李和珍在山後牧牛聽聞龍紹先聲喊孽子殺父趕往查看龍紹先業已受傷身死李和珍信知龍與言前往看明擬俟捉獲龍永結再行報官隨經該縣訪聞差查並據龍與言投保具報詣騐差緝正懸賞購拿間十一月初七日據該犯龍永結赴縣投首訊供通詳批飭審辦兹據該府督縣覆審議擬由司招解前來提犯訊認不諱詰無起釁别故亦無另有　毆之人查律載子毆父殺者凌遲處死又例載子毆殺父之案審明後恭請王命卽行正法臬示各等語此案龍永結因被嗣父龍紹先毆　胆敢門刀將龍紹先迭砍身死寔屬罪大惡極自應照律問擬龍永結合依子毆父殺者凌遲處死律凌遲處死臣於審明後卽恭請王命飭委署臬司郭從矩署臣標中軍叅將崧煜將該犯龍　結綁赴巿曹凌遲處死仍臬首示衆以昭烱戒李和珍救阻不及應毋庸議除將全案供招咨部查核外理合恭摺具奏伏乞皇上聖鑒謹奏軍機大臣奉旨刑部知道欽此○○希元等片再查奴才衙門向例進呈樺皮每隔一年採捕一次本年係届採進之期當經奴才揀派佐領隆海帶兵乘船前往三姓會同該城官兵入山採取去後　據三姓副都統恒元咨報佐領隆海於五月十一日由省起程因天旱水淺船遲於六月十六日始抵羅拉密河口會同三姓差員雲騎尉薛斌武帶兵進山採得樺皮八百餘張均屬不符尺寸旋被夜火焚燬復經另覓樺樹山塲僅有寒樺可採而胡樺樹不敷採用禀由該副都統轉咨前來奴才等當卽札催該員等設法如數採捕並恐承差不力成所報不實復派佐領魁升前往羅拉密查騐情形據實禀報兹據查覆現採樺樹山塲胡樺缺少寔係不敷本年應用所有已割皮係被夜問號火焚燬並據該城副都統曁該差員隆海先後咨報遵卽另覓産山場馳採捕而　逾立秋不能剝取可否緩俟明年採捕各等情奴才等詳查該佐領奉差入山採捕皮雖在山露宿夜間湏舉用號火亦應小心看守乃竟不戒於火致將已剝樺皮輙被燒燬况所剝不敷尺寸卽應赶緊設法採捕迫至另覔山塲時逾立秋已難剝取寔屬遲悞要需行令三姓副都統先期派員妥覔山塲以備來年届期採捕照例進呈外相應請旨將承差遲誤之吉林正紅旂佐領隆海先生摘去頂戴勒令明年補行採捕一併齎送倘再遲延定行從嚴叅辦以儆玩泄理合附片具奏伏乞聖鑒謹奏軍機大臣奉旨着照所請該衙門知道欽此○○大學士直隸總督等伯臣李鴻章跪奏爲續查直屬舊案交代内事故人員虧項屢催未解照章叅辦恭摺仰祈聖鑒事竊准部章嚴提交代未結銀兩截至光緒十年十二月底止已飭司開具員名欠數清單咨部一面勒限追辦並查明應行照例請豁曁已經叅革查抄或有領欵可以備抵或已批解清楚分晰開單咨部因保定縣知縣趙浚等四員並已故知縣徐霖等三十七員逾限未結迭經奏叅勒追各在案兹據署藩司松椿詳稱續查丁憂知縣袁啓濱等二十八員多已早回旗籍未完各任内結正雜欵項米豆迭經嚴札飭提並分咨旗籍着追迄今置若罔聞實屬玩違詳請叅辦前來應請旨將丁憂知縣袁啓濱李壽民邱對欣攺捐郎中王鏞改教知縣彭慶颺降補知縣李燾改官知縣王賓已故知州玉簡劉錫榖已故知縣同煊張焯嵇文堉章淡如王懋勳周洵葉希濓李金堂方焜唐世祿張灼英俊黄其恕蘇汝謙等二十三員卽行革職同另案叅革知縣王恩照王元起張雲霈王崧翰計叅知縣　麗疇等五員分别查提本員及該家屬嚴訊勒追並飭查歴過任所寓所有無資財寄頓查封備抵再查袁啓濱係山東長山縣人劉錫榖係山東安邱縣人張灼係山東歴城縣人張雲霈係山東榮成縣人王　翰係山東平度州人李壽民係山西安邑縣人王賓係山山陽曲縣人王恩照係山西介休縣人李金堂係河南湯陰縣人黄其恕係湖南長沙縣人彭慶　係湖北濳江縣人邱對欣係廣東瓊山縣人蘇汝謙係廣西靈川縣人葉希濓係浙江錢塘縣人嵇文堉係江蘇無錫縣人周洵係江蘇溧陽縣人方焜係江蘇吳縣人王元　係江蘇東台縣人潘麗疇係江蘇嘉定縣人李燾係安徽含山縣人章淡如係江西南昌縣人張焯係陜西西鄉縣人王鏞係四川定遠縣人唐世祿係四川中江縣人王懋勳係貴州貴筑縣人玉簡係廂白旗滿洲人同煊係廂黄旗滿州人英俊係正白旗滿洲人並請飭下各該督撫都統轉飭各誠員原籍原旂州縣佐領將其家産一律查封備抵迅提本員並家屬解直訊追以重庫欵除開具銀數清單分咨户部各省外理合會同兼管順天府府尹臣畢道遠順天府府尹臣沈秉成恭摺具陳伏乞皇太后皇上聖鑒訓示謹奏奉旨已錄○○奴才希元跪奏爲續採參枝專差呈進恭摺仰祈聖鑒事竊於本年九月十八日業將前派協領等採辦參枝專差呈進並於摺内聲明仍飭該協領等赶緊妥爲採辦續有所得再當呈進在案現據協領文全吉陞阿等又採得大枝山參八苗中枝山參十二苗計重八兩五錢可稱上品共需工價銀一千一百六十八兩七錢五分仍由所收參税項下以錢易銀照數發給奴才謹將續採參枝親加查騐分盛二匣嚴密包封飭交雲騎尉雙和　京呈進仍飭該協領等留心採辦再有所　卽行呈進除咨行内務府查照外所有續採參枝緣由謹恭摺具陳伏乞皇太后皇上聖鑒謹奏軍機大臣奉旨該衙門知道欽此○○江西巡撫臣德馨跪奏爲揀員請旨調補要缺知縣以資治理恭摺仰祈聖鑒事竊照饒州府屬之樂平縣知縣李曾珂經臣奏請調補廬陵縣知縣接准部咨開缺所遺樂平縣知縣係煩疲難三項相兼要缺例應在外揀選調補必得精明幹練之員方足以資治理經臣與署藩臬兩司在於通省中簡知縣内逐加遴選查有星子縣知縣朱錫祁年四十六歲廣西博白縣　由監生議叙縣丞不論雙單月選用嗣赴黔省投効軍營大同大軍征剿於同治十一年八月離營隨卽由黔赴京　京銅局遵例報捐分發指省江西試用騐看領照到省因前投効黔營隨同隨軍征剿出力克復清黄等城並連拔堅巢疏通驛路保奏十二年六月二十三日内閣奉上諭江西試用縣丞朱錫祁着免補本班以知縣仍留江西歸候補班前先補用欽此給咨赴京經吏部帶領引見奉旨着照例用欽此領照回江十三年十一月丁母憂回籍服滿起復回省因親交慶鏞前因叴四川嘉定府知府任内捐廉議叙加同知銜嗣加捐候補班本班儘先補用並捐本班儘先補用題署星子縣知縣光緒九年正月十五日到任試署期滿奉文准其寔授在奉該員年富才明辦事勤敏以之調補樂平縣知縣寔堪勝任任内並無積案及欠解錢糧承緝未獲盜案已起隆　革職叅限之案惟歴俸未滿三年與調補之例稍有未符現已飭令遵例備銀專丁前赴京捐局捐免且人地寔在相需例得專摺陳請據署藩司王嵩齡署臬司繆德棻會詳請奏前來合無仰懇天恩俯念要缺需員准以朱錫祁調補樂平縣知縣於地方竇有裨益如蒙俞允該員係現任知縣調補知縣銜缺相當毋庸送部引見一切因公處分例不核計至該員係初調任之員任内並無叅罰銀數毋庸造册送部謹　同兩江督臣會　荃恭摺具奏伏乞皇太后皇上聖鑒訓示再明遺星子縣知縣係專冲不兼簡缺江西現有應補人員容俟接准部覆截缺後照例另行請補此案署藩司於光緒十一年十月二十七日出詳合併陳明　奏軍機大臣奉旨吏部議奏欽此 
 
