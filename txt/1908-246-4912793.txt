# 1908 - 246 - 4912793

 

Page 1

 
 
   
 
 

Page 2

 
 
上諭 
[八月十六日奉]  
　　上諭外務部左叅議著吳宗濂署理欽此 
　　上諭廣東南韶連鎭總兵員缺著潘瀛補授欽此 
交旨 
　　八月初十日交會議政務處本日裁缺司業蔭桓奏請速籌海軍兼整頓學務撍奉 
　　旨會議政務處議奏欽此 
　　同日交學部本日裁缺司業蔭桓奏請變通八旗學務並派員總理片奉 
　　旨學部議奏欽此 
　　同日交禮部國史館本日翰林院侍讀吳士鑑奏請將己故刑部主事孫詒讓學行宣付國史館列入儒林傳摺奉 
　　旨著照所請該衙門知道欽此 
論說 
[諮議局員須有自治之經驗（酉陽）]  
　　立憲政體官廳與議會。立於對等地位。官廳純乎官。爲執行棧關。議會純乎民。爲意思機關。二者。如車之兩輪。相輔而行。以是民非官之資格而兼執行機關意思機關者則爲自治團體介乎官廳議會之間而爲第三機關者也。有此機關。對乎。議會。有表决之能力。對乎官廳有協贊之能力此所謂法人也。此所以養成議員資格者也。 
　　今諮議局之形式。略如日本之府參事會。而性質逈乎不同。質言之。爲督撫之顧問而已。顧問之職。對於地方。一無權力。但以空言貢獻於督撫。用與不用。悉聽督撫主張。顧問不能居協贊之地位。此其所以異於府參事會。政府但以。此練習議員。非以完全之議員資格相授與也然即以諮代議之名義論。己有不易副之資格。何也。諮者。督撫所諮也。議者。議督撫所諮 
 
 
 

Page 3

 
 
之事也。此何事乎。乃本省本府本縣之事。本省與别省交涉。本府與别府交涉。本縣與别縣交涉之事。總之地方之事也。章程中。明許人民發議之範圍。爲利弊之應興應革。出入之預算决算。此地方重要之事也。被選舉者。得議此重要之事。雖未爲完全之議員。己爲預備之議員。然數千年習慣。官吏操行政權人民不得過問。何知利弊。錢粮稅釐。一切雜捐。人民且不知欵項。何知出人。明年開局之時。各議員並集省垣。不知據何種事實。持何等理由。爲諮議之資料也。 
　　諮議之資料何在。乃自治團體之經驗也。查日本地方制。上級爲府爲縣。猶中國之府也。中級爲郡爲巿。猶中國之縣也。下級爲町爲村。猶中國之都圖也。町村戸口。若增至二萬五千以上。則改用巿制。與郡對立。猶中國之廳也。府知事。縣知事郡長。由國家任命。爲國家行政資格。巿長。町村長。由人民推舉。爲團體自治資格。巿町村長。執行巿町村會議决之事。管理巿町村之財産。徴收巿町村稅及經費。擔任法令所委任之事件。其執行之權。與行政官廳。立於對等之地位者也。蓋國家設官。在監督人民之自治。非侵奪人民之自治故府縣郡設官。巿町村不設官。且府。縣郡亦巿町村所積。仍是巿町村之區域。府縣知事郡長。不過監督巿町村長。而執行地方事件。仍屬之。巿町村長。則全國無一非自治之地方。卽無一非自治之人民。以自治之經。騐宣布於巿町村僵。以無數巿町村之經騐。宣布於郡會府縣會國會。不啻聚家人而。議家事。此議案之所以切實可行。議會之所以有效力也。 
　　今中國之自治。尚未發逹。其略具雛形者。工程局也。商會也。勸學所也。夫巿町村制。日本所謂普通團體。商會諸事。日本所謂特别團體。先有普通團體。後有特别團體。所以成同條共貫之功。今惟上海工程局。近似日本之巿制。而規畫未備。内地并無工程局。商會勸學所。不過一部分之組織。任其事者。又無合宜組織之方法。絕無成蹟可言。要之不從大團體入手。而從小團體枝節爲之。譬如時計。全機皆停。而求一針之獨轉無是理也。此自治之所以困難也。旣無自治上經騐之知識。而欲其議。興利革弊預算决算。其謹飭者旅進旅退。唯唯諾諾而已。其放蕩者。空言名理。而無實可徴。侈語環球。而不知本籍迨。被行政官駁以某事窒礙難行。某事姑從緩議。乃始。爽然自失。上下數千年。縱横數萬里。不知從何處說起。此何等狀態也。 
　　吾爲國民正告曰。國會請。願對政府之方法也。意思機關一方面之事也。自治團體。對地方之方法也。兼意思機關執行機關兩方面之事也。無自治團體。則執行機關。仍一委之官廳。而人民所得者。僅有發表意思之權。去專制政體。能有幾何。况發表意思而亦不能得當乎。則勿徒爭議員資格也。爲議員者。必從法人始。必從地方自治始。 
專電 
[電一（北京）]  
　　貽榖案葛尚書改派會審員四人審過三堂供詞極刁狡且牽涉樊增祥 
[電二（北京）]  
　　十三日那桐陸潤庠凌福彭會奏查覆貽榖存欵京號得七萬惟該號扶同隠飾據稱貽曾借去十萬應否飭法部併追奉旨著法部嚴追 
[電三（北京）]  
　　軍機處寄諭各省督撫近日會黨時常私購軍火著速飭各關道嚴查如能查獲大批定予破格奬賞 
[電四（北京）]  
　　趙爾巽趙爾豐會奏發遺新疆廢員請改發巴藏効力經政務處會議擬准 
緊要新聞 
[儼御史請阻抵借美欵北京]  
　　御史儼忠奏稱美國與我夙敦睦誼此次慨然獨讓賠欵多至二千萬其情可感近來陸軍部擬辦巡艦爲海軍基礎所需開辦經費一千五百萬兩奏蒙諭飭度支部籌撥迄今一載尚未議覆庫儲窘迫可想而知如將此項退回賠欵移作開辦巡艦經費事出有名當爲美國所樂聞若王聽徐世昌抵借鉅欵用諸東省未免有傷友邦厚誼應請飭下各該部迅速妥議將抵借美欵一節即行停止云云摺上軍機處即交旨外務部度支部徐督知道聞東省抵借美欵一事雖磋商數次總未允洽本已作爲罷論 
[議訂秋操借欵合同武昌]  
　　鄂省司道前以秋操需費六十萬兩曾擬息借商欵已誌前報兹悉鄂藩等詳准鄂督向日本正金 
 
 

Page 4

 
 
銀行借銀五十萬兩現己擬就草合同十二條呈督閱看大略實數九四五利息常年八釐限五年攤還以稅釐作抵一俟陳筱帥覆核定奪即與正金銀行代表人訂約簽押 
[陜撫電陳西潼路欵之難陜西]  
　　前政府電飭陜撫 
設法另籌的欵辦理路政現陜撫恩壽電覆到京略謂西潼鐵路籌欵事宜以鹽課畆捐土釐爲大宗現鹽斤加價因有碍潞綱經山西巡撫奏請停止畝捐一項因前年同州華陰民變停辦土厘己歸膏捐大臣派員專辦此三項要欵均己難恃該路籌欵極爲棘手 
[貽榖參案最要近聞]  
　　葛尚書赴部任事後前日在寓設讌專請張鹿二相及袁尚書紹侍郎密談貽榖參案事宜聞葛尚書之意主張澈底查究秉公辦理并有奏請簡派大員會訊之說說者謂竭貽榖之力或能减輕罪名至翻案之計己無可望 
　　貽榖到部後呈遞親供一次約二萬餘言措詞痛切該部各堂司於昨日公同覆審先將大慨情形日内專摺具奏以紓聖厪并聞兩宫對於此案極爲注重日前召見鹿大軍機時特垂詢至再故此案之結局當必不遠 
　　葛尚書因貽榖塗改案卷而親供固執寃抑與查辦之復奏不符因商之左右堂第二次審訊時擬請查辦大臣隨員樊增祥將所查案件與貽榖當面對質故樊增祥雖經請訓現在暫不出京 
[民政部奏訂考核巡警官吏章程北京]  
　　八月初八日民政部奏稱臣部總攬全國内政警察乃内政之一端責任至重關係至鉅考查應益加嚴臣等悉心商訂擬具考核巡警官吏章程九條京師自巡警總廳廳丞以下各省自巡警道以下所有辦事成績均由臣部定期核辦分别殿最請旨勸懲其實係成績昭著或辦事不力者亦即隨時奏明辦理似此黜陟兼施羣下咸知激勵庶警務日有起色新政藉以推行奉旨依議欽此 
[附章程]  
　　第一條本章程據憲政編查館奏准考核巡警宫吏辦法擬訂通行京師自巡警總廳廳丞以下各省自巡警道以下均通用之 
　　第二條巡警總廳廳丞由部隨時考核出具切實考語各省巡警道由部隨時考核咨行各該省督撫出具切實考語均自到任日起每届三年期滿臚列奏聞 
　　第三條總廳及各道所屬各員除本部隨時考查外應由該管廳丞及該管道分造清册出具切實考語每屆六個月申報一次 
　　第四條總廳及巡警道辦事成績應分類造册列表申部每屆六個月申報一次 
　　第五條造册立表除本部特别命令及本管地方重要事宜應令隨時申報外所有屆時申報事項其大端如左一擬訂章程事項二任用屬員事項三佈置巡警事項四收　發經費事項五課程敎練事項六清查戸口事項七行政警察事項八保安警察事項九衛生警察事項十消防警察事項十一司法警察事項十二外事警察事項各項細目廳由各該管衙門自行編定彚報 
　　第六條廳丞及巡警道由部考核成績分别等差屆期奏聞請旨懲勸 
　　第七條前條考核如實係成績昭著者得隨時請旨奬叙其辦事不力者亦即隨時據實奏參 
　　第八條廳丞及巡警道所屬各員由各該管長官考核彚報其實係才力出衆者准予分别奏保或記名升補其辦事平常者亦即分别奏參或立予撤任 
　　第九條本章程自奏定日始施行 
[京師近事]  
　　聖躬自服周御醫之藥雖有功效然仍不耐久坐日來天氣漸寒樞臣以上疾未愈環請即日回宫頤養慈諭此間較爲清靜俟重陽節前後相度情形再行請旨 
　　昨日樞府議及肅邸受任民政部以來亳無效果内外城各巡丁異常廢弛擬即請旨另簡大員接辦鹿袁二軍機均保振貝子慶邸以年歲太輕甚不贊成醇邸之意則屬於倫貝子 
　　樞垣議派唐紹儀專使兼考察政治已誌前報專電兹悉此事發端於張中堂袁則謂現在外交人材缺乏宜令唐使從速言旋襄理要政未便久覊美洲 
　　聞外務部照會英日荷各國公使云查旅居外洋各埠華商先後禀請設立商會均經農工商部批准並奏頒關防在案惟該商等僑居異地銳意經商務請轉逹貴國政府照章保護以敦睦誼 
　　外務部致巴西國總統之國書已寄交駐美公使伍廷芳轉遞現伍使來電奏報轉遞事畢 
　　管學大臣張相國與學部尚書榮商議近今各處翻譯之書其中文義名詞往往分岐不一學部前曾草訂畫一全球地名用字尚不周至擬再會同外務陸軍郵傳農工商等部並憲政儲才禮學法律各館詳核東西各國書籍妥定劃一之文字以便通行全國使譯文一律行用以免費解　　豫撫林贊帥此次奉旨調京旅津豫人以其辦理新政極著熱心於路政自治二事尤爲注重爰特電致政府挽留電文錄下軍機王大臣鍳豫撫林整頓新政乞留滿任期河南旅津同人叩 
　　御史張世培日前因各省人員多有冒戴頂翎情弊甚至商賈以至下役亦復有混用頂翎者爰奏請申明定章通飭嚴禁 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江督由澄回鎭鎭江]  
　　江督端午帥十四日寅刻帶同江南新軍第九鎭吳仲炎統制督練公所兵備處許葆英總叅議舒清阿總辦章亮元參議官沈尚濓王鳳文等乘輪赴澄辰刻即抵江陰遂命駕至三十六標檢閱各營操演步代整齊技藝嫻熟並點騐兵名考試官佐及閱内部一切事畢即回舟中展輪上駛旋於十四夜半駛抵鎭江下椗東馬頭維時象山焦山各砲台復升砲迎迓 
[西報譯要]  
　　盛宣懷已抵東就字林西報載十五日東京電云盛宣懷己於今晨行抵此間 
　　東督拒見日本委員又同日東京電云寛城子鐵路日本委員謁見東督徐世昌拒絕不見因徐督擬請政府自行敷設該路不必中日合辦之故 
　　日員評議中國海軍文匯報載日本泰晤士報云日本駐華艦隊統將托萊米（譯音）海軍少將近由華回日與某報訪事談及中國軍事托君謂中國海軍各船尚堪實用者祇兩三艘今欲整頓海軍必大置戰艦然需費絕巨非一時所易舉中政府現己派海軍學生七十人赴英日兩國留學並在烟臺南京設立海軍學堂惟其海軍敎育絕少經騐非大施改革將來必難收效福州船局雖有若無全國製造局僅有一所至於海軍新港口雖已派員查勘然據事斷之所派之員皆非海軍專家觀托君此言則知黄禍之說殆夢囈耳所謂禍者將何從而成耶 
分類新聞 
政界 
[湖北水災籌振近聞湖北]  
　　湖北各屬水災籌振情形巳迭誌前報兹將各縣最近情形分别錄左 
　　（黄陂縣）黄陂縣葛大令調鼎會同查勘水災委員朱大令壽松以查明被水情形急需籌濟等情通禀督院當奉陳小帥批云該縣被水成災前據籌振局詳報業撥銀二千兩派員查勘散放在案據禀前情特批仰藩司會同籌振局飭即督率紳民人等赶將被冲各堤垸設法修復乘時補種俟秋後再行查勘以憑奏咨蠲免錢糧正稅 
　　（枝江縣）枝江縣胡大令棣華禀督院略云現勘明縣屬東嘴提垸向係民捐民修從未請領公欵惟該堤垸頻歲被淹歉收民間元氣未復情形極爲困苦此次又遭漫潰中決口門至六百餘方之多需費較鉅若責令紳民自行籌修民力實有未逮擬懇撥發公欵錢一千串以工代振俾災民得以計口授食聞陳小帥巳批准照辦 
　　（夏口廳）夏口廳金司馬世和以所屬西北鄕之搭耳頭等處大雨時行補種雜糧槪被淹沒小民十室九空情形殊爲困苦特據情禀詳鄂督籌振局詳報撥給恩賞帑銀一千兩派員散放在案據禀前情仍仰籌振局任速核明酌量禀辦務使實惠均霑毌任失所 
[開化縣續撥欵賑濟浙江]  
　　衢州府屬開化縣王大令具禀省台略謂前奉撥欵賑卹知縣會同委員魏令桐前赴各莊挨戸確查定以極重災戸大口每名給發龍洋十角小口減半次重大口每名給發龍洋七角小口減半又莊内無告窮民亦分作三等年老龍鍾及成廢疾者每名給發龍洋八角其次六角又其次四角均經按莊分别親自散放完竣惟開邑災黎衆多按欵派放每名所得甚微雖經省垣諸紳續放義賑而爲日甚長號寒啼飢在所難免察看情形似不能不再籌接濟開邑境内絕少殷富之家勸捐頗屬爲難合無仰懇憲恩再行撥欵接濟實爲德便 
[鄂督考試官班學員之現象武昌]  
　　湖北法政學堂於初八日續行考試官班學員計報名者六十餘員是日陳小帥親臨點名孰知未到考者竟有四十餘名小帥大怒昨特札飭藩司查明未到各員有無别項要故如實係不能應考限五日内親赴藩轅禀報察奪其有故意規避者照章停委差使一年 
[部駁當陽縣不符卓異定例武昌]  
　　鄂督昨准吏部咨開所有三十三年大計湖北保薦卓異人員均核與卓異定例相符惟原保當陽縣龍令賡言廉勤幹練究心民事查該員任内有正項錢糧未完現蒞並非兼三兼四繁缺在本省歷俸未滿五年覈與卓異定例不符應行議駁 
[委員署理荆宜道武昌]  
　　荆宜道一缺前經漢黄德道桑觀察寳調署尚未視事即奉調補寗紹台道之命遞遺之缺昨陳小帥特札委牙厘局總辦黄觀察祖徽前往署理 
[請設病院被斥蘇州]  
　　監生顧祖銓擬籌欵在蘇城内創設留養病院具禀藩憲請給示保護當奉瑞方伯批斥云所擬祗留病人居住每日貼費洋兩角旣無醫生又無藥資品料是直設一客寓而己該生果能心存濟世則另籌妥章自能收效何必禀請給示致蹈蘇州善堂習氣爲他日請撥補助經費地步仰蘇州府轉飭吳縣傳諭遵照 
[咨請退回閩廠銅元杭州]  
　　閩廠銅元二百箱運浙行銷前經杭關道扣留寄存官錢局嗣經督撫憲一再咨商札行司道照會總商會於本月初四初十兩期傳集合城商董公同决議咸以杭巿銅元擁擠已逹極點若再益此四百萬枚散布省城商巿何堪設想即經總商會總協理會同城北商會移復藩司據情轉詳撫憲咨行閩督飭即如數裝回以維大局 
軍界 
[江督飭拿著名私臬鎭江]  
　　江督訪悉著名私梟安徽帮張四拐 
 
 

Page 11

 
 
子張道清湖北帮謝老六萬發余老九楊鴻發江陰帮嚴老九等串匿沿江各處以鎭江之七濠港泰興之六圩港七圩港如臯之張黄港靖江之八圩港通州之絲魚港長橋港崇明之小黑沙爲巢穴交結不法之徒購辦軍器希圖擾害地方遂於日昨分行狼山福山蘇松瓜洲各鎭淮南北緝私統領李定明及常鎭通海道轉飭一體嚴緝並札飭清鄕督辦瑞藩司選派弁勇上緊查緝 
[禀請免調駐防軍隊安慶]  
　　皖省懷遠縣屬地當衝要素爲盜匪出沒之區現聞該邑職董候選州同王樹仁等聯名赴省公禀上台懇將境内駐防軍隊免調鳳陽臨淮兩處塡紮以資鎭懾 
學務 
[浙省頒定省視學新章杭州]  
　　浙省支學司通札各視學員略謂省視學一差責任綦重定章巡視區域專章應由學部通頒現在尚未頒發由本司按照浙省現在情形參酌各省現行規則酌議視學員辦事現則八條札飭遵照兹將規則節錄於下一此種規則該員等於未奉到部頒規則以前務各遵行二視學員每年於正七兩月中旬齊集學務公所會議二次商定一切改良辦法查畢回省後亦應至公所會議一次除將所塡表册呈核外並將全年調查情形總節大要開具說帖存總以便稽考三一覽表由學堂自行塡寫恐不無粉飾虚報等弊故由學務公所另定簡明表式由該員等明查暗訪確悉眞情然後自行塡寫隨時繳閱至各州縣勸學所敎育會宣講所均應切實調查不得瞻徇四因調查情形比前益加細切故每查一堂必須駐守二三日並須擇要聽講二三呇以覘其課程之虚實及敎授之是否合法五省視學到堂辦事人曁敎員學生均應以禮相接敎法不善規則不全開支不當均該員所應干涉之事如要調查一切簿籍帳項敎員職員不得阻止如有重要事件須赴地方官衙門調取案卷者地方官亦應酌量檢送六視學員在堂查出應行改良之處用摺條記與堂中辦事員敎員開一改良協商會要其認可改良辦事員敎員經允改良者即署名條下爲認可之證不能速改者亦訂期改之如認後至二次往查尚未改良應報告本司核辦 
七視學員在外除特别要事務須專函報告外每調查一縣畢須作一通共報告書將全縣學務情形據實報告本司八視學員與佐治員性質微有不同視學員專主調查學堂之優劣佐治員則駐府專辦學務文牘事件就近考察各州縣辦學之惰勤間有本司派往各屬抽查以輔視學員之不及故視學員與佐治員須時相接洽以收集思廣益之效 
[禀控董事侵吞學欵安慶]  
　　天長縣境内桐城閘集鎭前經該邑令督同紳董創設蒙小學堂一所一切規模辦理頗形完備兹有該堂職董程增彦具控撫轅謂有董事王　鏞從中把持侵吞學欵種種情弊不堪言狀學務逐漸腐敗懇予飭縣嚴提究辦未識中丞若何批示也 
[整頓學堂試之通飭山東]  
　　提學司日前通飭各學堂内稱學堂考試爲核騐平日聽受勤惰以施鼓勵懲勸之方故定章從嚴不稍假借所以期成材而覈實學也乃近聞東省學堂敎員或喜見好學生於考期之前將問題設法宣示以便倩替宿搆在學生苟求分數不恤私地探詢自欺欺人己屬可恥敎員身居皋比亦竟放棄道德通同作弊誤人子弟於此爲極本署司職司敎能尤重師範似此通同作弊尚復成何事體亟應懸爲厲禁爲此札飭各該學堂即便傳知各敎員遵照以後如有於考試先期將問題私告學生者一經舉發或由本司訪悉定將該敎員斥退懲罰各該學堂監督堂長尤不得互相徇隠致壞學風 
[嚴除女學之障害常州]  
　　爭存女學近日遷移北岸徐宅每届女生上學散學有浮浪子弟李春華等連日跟蹤逼視意存輕薄大於女學前途有礙該校特禀請陽湖陳令提懲粹化半園兩女校聞知亦以此事關係頗巨函請縣署嚴辦陳令適因公赴鄕遂先票提李某禁押回署後再行訊辦 
[武陽青年會開課常州]  
　　青果巷哈唎灘季宅開設武陽青年會敎授英文東文算學三門每門學費一元於本月初五開課到者十八人數日來陸續報到者合共有三十九人 
[學使委查學堂工程常州]  
　　蘇提學毛實君文實君文宗派委學務公所科員龐芝符君到常調查武陽公立小學添建校舍十間拆毁二十餘間虹程是否核實又常府中學屠元博君禀請明年添建校舍亦由龐君一併調查情形於前日旋省禀覆 
實業 
[津浦北叚路線並不另勘山東]  
　　津浦鐵路工程己動工興修其第四叚之界限至平原縣之曲律店即入山東境日前北叚分局會辦汪瑶庭觀察曾致函吕大臣請示插標購地辦法現己接到吕大臣回信目前爲日無幾若再插立新標另勘路線恐至臨時誤事仍用從前勘定之路線派員按照舊立之標購買田地可也 
[部催飭送陳列所貨品安慶]  
　　農工商部開辦農事試騐塲内附設之博物館以備搜集中外植物天然各貨品陳列前己通咨各省遵照辦理在案兹聞護撫沈子培中丞承又准大部來咨以陳列館業經開辦惟各省土貨送所陳列者尚屬寥寥應再抄錄選購各項貨品簡章咨請轉飭所屬廣爲搜集迅速購備委解赴部交納 
[洋棉移種之爲難寗波]  
　　寗波和豐訪織公司前向美國購到棉子試種寗波餘姚等處花色頗白同餘姚花一式而柔輭細韍過之但絲身短縮僅僅一寸有餘蓋由地氣使然兼之該處海風甚大美種棉花樹高朶大尤有未便該公司因特將實在情形呈明省垣商局并乞代禀農工商部備案查核 
[集欵開辦煤礦江西]  
　　江西丰城縣屬青草山地方煤苗甚旺現經職員鄢成德等擬先籌集股本一千五百元先行試辦俟有成效再行擴充現已禀請農工商礦總局立案 
[創辦畜牧公司鎭江]  
　　鎭紳汪君鳳瀛前在鎭郡南門外興辦樹藝公司頗著成效兹乂擬創設畜牧公司特於日昨親赴東鄕就峴山一帶地方購買荒地百餘畝經營布置一面函請當道立案以便擇期開辦 
[電話請歸商辦之計畫浙江]  
　　杭城電話局本爲鐵路公司所創辦經前撫張中丞籌欵收回官辦在案自官辦後開銷愈大以致生意雖 
 
 

Page 12

 
 
好而經濟界反拮据異常今歲春間已有官商合辦之說而卒不果現有鐵路公司電話科科長經君松堂發起與商務總分會總協理以及商界之有名望者聯絡一氣决議禀官承辦擬先繳官欵洋一萬五千元再續招商股洋二萬五千元以便整頓一切已於十二日在杭州商務總會提議兹事 
雜記 
[蘇藩查拿通盜地痞蘇州]  
　　蘇藩瑞方伯訪聞光福鎭地方有地痞劉倬卿及子松生即寳官有通匪情一嘴次光福航船被刦劉松生係爲鄕導特札飭中路巡緝方隊官嚴密查拿現經方弁將劉松生獲解來省禀經方伯飭發吳縣收押聽候派委訊究 
[日人窺探漁業山東]  
　　日本之日成水業組合會理事員及該國熊本縣之和智技師等偕至中國海面考察廟列島至芝罘威海衛等山東沿岸一帶之漁塲 
[監犯越獄未成續誌武昌]  
　　湖北模範監獄要犯楊梅山等在獄散放票布謀爲不軌一節已紀前報兹聞首府黄太守己督同首縣王大令曁典獄官蕭廷二大令將各犯逐一提訊連訊三日該犯共有四十二名已有二十餘名劃押當有十餘犯尚未供認惟内有一犯名歐陽譯垠者係湖南湘鄕縣附生留學日本士官學校畢業曾充南京某營管帶被革黨株連由江督解鄂監禁始終無供用籐條鞭之數千亦無一語旋於初八日晚七點鐘在獄自縊現己由首縣移請漢陽縣勘騐掩埋聞其餘各犯不日即須詳請斬决 
[飭司速辦大冶縣刧案武昌]  
　　鄂督陳小帥近據大冶縣職員劉丹桂等呈稱以該縣匪徒連刦十四戸一案府縣延擱年餘不辦特批示云此案匪徒連刧十四戸案情重大豈容延緩不辦卷查該縣先後禀稱己獄匪胡子雲等十名到案不難質訊確供盡法懲治仰北按察司轉飭武昌府速提已獲各犯研審確情分别首要按律禀辦 
[江漢日報之波累漢口]  
　　漢口江漢日報編緝所與志成印刷所原劃分爲一前月發封報館時曾將印刷所一律封禁兹由該報各股東禀懇鄂督以志成公司與該報權限極清請飭夏口廳啟封業經陳小帥批仰江漢關道查復核辦 
[咨請協拿幫匪羽黨蘇州]  
　　蘇撫陳中丞昨接浙撫來咨以湖州府烏程縣西鄕康山塢地方近有著名帮匪楊三九子隠跡其間黨羽多至八十餘人專在吳家埠等處開塲聚賭糾衆搶刦業經湖防周統領會同湖協巡城汪千戎密查兠拿當在康三塢塘橋附近將楊三九子擒獲解縣鐐禁申請究辦祇以該匪黨羽衆多四處皆有誠恐隠匿蘇屬應請通飭各屬一體拿辦務期根株盡絕等因中丞己通札各屬一體遵照矣 
[委員守提欠解酒捐寗波]  
　　甬府昨接釐餉總局札文云酒捐爲賠欵要需例應年清年欵斷不容絲毫延欠該地方官身任其間責無旁貸尤應振刷精神認眞催收以昭鄭重兹據寗屬酒捐委員謝令摺開寗屬定鎭象三廳縣欠解酒捐爲數至七八千元之鉅閱之殊堪該異若不派員提解尚復成何事體現委試用知縣陳鏞赴寗守提等因夏太守己轉飭遵照矣 
[嚴懲誣衊善良之棍徒寗波]  
　　鎭邑鄕約總董劉崇照等日前禀請甬府以前接匿名揭帖于章橋鄕約局辦事紳董成品駿等八人任意謗誣極力指斥辱及父母語多暗昧接閱之下不勝駭異伏查本郡鄕約之設以章橋爲最先局内職員均由公舉該局員等亦多明白事理鄕望素孚之人是以辦理三年頗著成效敝局等均所素知此次接到該揭帖之後遂即銷毁一面確切密查方知均係虚誣現經查得揑造集益社之公啟實由棍徒葛興永之所爲當即拘獲送縣懲辦等情旋蒙夏本守批仰慈谿縣迅即提案嚴行訊究照例懲辦俟訊明後將實在誣衊情形出示昭雪以明是非該處鄕約局職員鄕望素孚一經究明被誣之故公論自昭其各勉盡義務益光名譽本府有厚望焉 
[清談]  
嗚呼留學生 
日人之以清國學生爲利藪也久矣。遷就又遷就。敷衍又敷衍。學部今始知之乎。且日人之不允直告也久矣。其用意所在。路人皆能知之。而學部今始知之乎。留日學生之人品混雜也久矣。終日游蕩於神田淺草間。一二年而得大學文憑者。亦不自今日始。今日據要津。議大事。政府視爲能司員。紅參議。一切編制。悉聽若輩主張者。即此等人物也。學部今始知之乎。從前之一二年而得大學文憑者。今日憲政館。明日資政院。翺翔公卿間。聲勢著手可熱。何其幸也。此後之一二年而得大學文憑者。則且欲嚴加考核而。陶汰之。又何其不幸。 
　　或曰。留學生須先經學部考驗始准應試之議。即爲從前一二年而得大學文憑者所倡。惟捕快乃能捉賊。然歟否歟。 
[礦工小說]  
一夢十三年（二續） 
　　麗人執余手而問曰。頃開僕言。君殆濃睡未醒乎。不然。何所問之奇也。余審爲渠妻。不敢造次答。唯唯而已。麗　人復曰。君飮香賓一杯。則精神定矣。余復唯唯。麗　人秀色可餐。余以爲是非我有。殊未敢向之喋　喋　。囁嚅而言曰卿且退。余有小恙。方寸不寗。無他故也。麗　人復欵欵叮嚀面出。 
　　頃之。僕送香賓至。一飮而盡。覺神魂稍定。揮僕令出。詳坐片時。見屋角一箱頗精緻。失試數鑰始開。見其中鑽石纍纍。晶彩奪目。詫爲生平所未見。旁有一匣。内積紙幣數束。約八千餘金。回思昔之苦役。週歲僅得十金磅。今則享此多金。余之福亦匪淺哉。匣旁紙簿三册。蓋三家銀行之支簿也。簿首各載明藏欵若干。一七萬磅。一十五萬磅。一八萬磅。噫此三十萬磅之儲蓄。豈余夢想所及耶。視其儲欵之年月。則一千八百七十四年五月六號爲始。異哉余墜井時。在一千八百八十二年九月十號。轉瞬之間。何遽迅度十餘寒暑耶。迴首視壁上日表。則一千八百九十五年三月二十四號。知爲今日之日也。屈指計之。十三年有餘矣嘻是必幻境。余烏有縮年術乎。余疑團愈結而不可。破視壁右時。計方九點二十五分。余挾紙幣一束。仍鑰其箱。按鈴呼僕。僕至。余詢以巴黎火車開往雜多利亞河之時刻。僕答以十點鐘二十分。余告以鬱悶之故。欲出游以蘇之。令其束裝偕行。僕唯唯。麗人知余欲出也。入室絮絮問不休。仍以語僕者語之。有項僕行裝。至余與麗　人握手言别。步出門外。馬車已駕。罄控縱送。抵火車站。購票登車。汽笛。嗚嗚離巴黎而去矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[署江北提督徐奏請普設版籍局清查戸口摺]  
　　奏爲敬陳管見擬請普設版藉局清查戸口以爲興辦各項要政根據恭摺仰祈聖鑒事竊維國家以人民爲根本而戸口賴版籍以稽查伊古以來視爲要典周時鄕遂大夫以迄閭師族師縣師等官均受成於小司徒分任登載夫家之職更設司民一官專掌版籍自生齒以上皆書於版異其男女歲登其死生三年大比則小司宼登民數於王王拜受之登於天府典制之隆職官之備主足法也近者泰西各國亦最重戸口人無論男女籍無論　客生齒廢疾以及所事職業識字就學與否巿鄕村長靡不詳爲記載由州省而上諸政府與我古制相仿日本維新之始特設統計院先從清查戸口入手以次舉行各政變法圖强實基於此我朝定鼎之初因明舊制以丁口定役賦通國戸口載在黄箱五年編審一次當時坊長廂長里長甲　諸制尚稱詳備雍正間始并丁稅地稅爲一乾隆五年復停編審而以保甲丁額造册日久遂成具文現在朝廷銳意圖强力行新政又舉預備立憲時期奴才愚昧竊謂清查戸口一事所關甚大亟宜及時興辦然後各項要政之舉行始可得所藉手而無窒礙請爲我皇太后皇上陳之一關乎軍事欲收强國之效必儘全體國民皆盡當兵義務欲使全體國民皆盡當兵義務必使全體國民丁壯之數厘然於册籍始足實行徴兵之制度自練兵處奏定徴募土著制略民間風氣漸開然戸口未清民數無籍可查則徴兵官之簽選終無所據矣一關乎學務欲促進國民之程度莫急於敎育普及欲敎育普及莫急於施行强迫之法律近學部己籌議及此行見蒙小學校遍於國中然非清查戸口全國學童之數無從稽考視學官之規畫儘託空言矣一關乎警政杜絕奸宄以保閭閻之治安則土客之遷移當有所考也驅除灾疫以遂人民之衛生則存亡之消長當有所稽也監督一切以維社會之秩序則大小之職業當有所徴也今者各省舉辦巡警於兹數事尚多缺點蓋因戸口未清而巡警應盡事宜遂亦未能實行矣然而不止此也奴才伏讀六月二十四日懿旨於宣布開設議院年限一再致意聖謨宏遠立憲因時王道之成跂踵可待顧開設議院所有議員應由民選查泰西立憲國選舉議員意程某省議員之數有與某省人民之數爲比例者可爲帝國男子者幾何人能有選舉權者幾何人先時早爲厘定臨事不至紛歧是清查戸口爲預備立憲之時期所亟宜切實從事無待再計者他若涉於經濟上之問題關於用兵時之計畫其爲重要尤不可勝言特是我 
國土地之廣人民之多一時清查實非易事將以屬之地方官則州縣事繁勢必假手吏胥仍蹈保甲積習將以屬之警察局則邊鄕僻壤設立未周勢必囿於城廂而不能偏及村鎭日以人情事理而論非鄭重其舉動無以破積習而聳觀瞻非專注其責成無以求實效而垂久遠清查戸口旣爲新政之本圖擬請取法日本於京師特設版籍統查處督以王大臣以爲總滙之區各行省則設總局分局由京派員協以藩司而監以督撫分局由省派員協以牧令而監以道府其辦理之法宜酌復坊廂里長舊制更參用東西各國地方制度設立巿長村長各職以爲清查之基礎各分區域限以時期巿村各長初設時專任清查清查事竣再授以地方應盡職掌即以版籍之寄屬之大約速則一年遲則三載務須將全國民數悉登册籍民數旣登即將各局裁撤此後編查之事京師專歸民政部辦理行省則仍屬之地方官庶幾兵事學務警政均有所根據而推行他日開設議院選舉人數尤易按籍而稽永無流弊所關誠非淺鮮奴才固知兹事繁重經費浩大議者必有謂其言之易而行之難者然舉要政者必握統樞規遠圖者不惜近費清查戸口一事實爲自强之根本當今之急務斷不可因經濟因難視爲可緩之事伏望朝廷飭下部臣通籌全局詳議章程實力舉辦天下幸甚所有奴才敬陳管見擬請普　版籍局清查戸口以爲各項要政根據緣田謹繕摺具陳伏乞皇太后皇上聖鑒訓示謹奏八月初七日奉硃批民政部知道欽此 
本埠新聞 
[四明銀行開巿紀盛]  
　　十六晨八點鐘江西路四明銀行懸牌上巿甚爲熱閙本埠紳商衣冠道賀者絡繹不絕氣象恢宏爲商界中之特色其内容分兩部一曰商業部經營存欵放欵貼現洪兌發行銀洋各票一曰儲蓄部收存零星欵項按部分科條理周密開巿之時儲蓄櫃存欵尤形踴躍商業部拆出同行現欵一百五十餘萬兩足見我國商務逐漸發逹特登錄之以紀其盛 
[密查電局人員出外吸烟]  
　　電報局總辦汪嘉棠觀察前奉郵部電諭飭令在局司員及招生　役人等限三個月内一律戒烟兹届限滿汪觀察深恐司員報生人等公畢出外仍有私人烟館吸烟情事特派親信家丁分赴各烟館嚴密稽查以昭愼重 
[洋人毆斃華人之要證]  
　　洋人司丁姆生上月在虹口張家口路將東洋車夫徐思文毆斃棄屍河内由捕將該洋人查獲送交西官收押在案兹哈爾濱捕房又於昨日派探陳銀松將某小輪水手謝三子及江北船戸陸文才大餐司徐子桂傳至公共公廨經中西官訊得謝三子確未知情判令開釋陸徐一併交保著於二十八日赴英國公堂作證候訊 
[復訊招摇串騙案]  
　　紹興人葛錦山葛錫山弟兄與李潤生等串騙淫伶李春來之堂兄李文成銀洋一千元一案昨由公共公廨寳讞員與英郭繙譯官復訊李文成偕見證郁長卿等投案求追葛錦山仍倩穆安素筆師辯稱原告所控騙洋係葛錦山之堂兄葛錫山及李潤生等所爲與錦山不涉現其母病劇請爲交保判葛還押候下禮拜五再行訊核 
[部飭赶造新式快鎗]  
　　製造局總辦張觀察近奉陸軍部札飭赶造改良新式六密里五六密里八緊口快槍各一百枝業已飭知槍廠委員督一監造一俟告竣即於下月由觀察入都引見親自送部呈請騐收 
[示論居民投稅繳契]  
　　本縣李大令昨日出示云據官契局董事周文彬禀稱竊維設局開辦官契帶收學費二成原所以維持學務整頓 
 
 

Page 19

 
 
稅課曾蒙詳奉藩憲批准立案並先後頒發到官契自五千一號起至七千號止二千張開辦半載輿情尤洽乃近來竟有將五千號以前之契躉賣零售冒收學費應請澈查並將出售未稅之契一律飭吊等情到縣據此查奉頒官契其五千號以前各鄕責成圖董領取轉交地保發給各業戸領用城廂内外亦由圖董地甲領用在案據禀前情除飭差查催外合行出示曉諭爲此示仰合邑董保各業戸人等知悉爾等前領五千號以前官契如業己成交者赶緊來縣投稅未用者亦即刻日呈繳毌稍逾延致干提案究罰 
[私定軍火案要證開釋]  
　　克魯森洋行軍械買辦沈麟書因浙省某紳私定軍火一案自行投廨候質曾誌前報兹悉當日因案多未訊是以暫押旋於十五日在德署内由德總領事會同南洋副律法官羅觀察等文明審訊均以此案與沈無涉當堂開釋 
[競業師範遷校]  
　　小南門競業師範學堂業巳兩届卒業本年續辦第三届學生尤衆宿舍難容由經理諸君商借安亭鎭震川書院開辦特設嘉崑青新四邑免收學費額十名以盡義務聞定於本月十八日遷移再行招考 
[格致書院秋季課題]  
　　秋季格致書院係津海關道輪課出題如下問商務爲致富之源近今各國商務日臻繁盛我國則尚少發逹其故安在詳著於篇 
[城内]  
　　工要挾三誌○城内外各染坊被工頭要挾停工已兩誌前報昨日縣差將主唆之陳濟堂拘獲並將樂圃廊所懸告示一併弔至縣署午後各小行工司聚衆一二百人執香投縣喊稱大行與小行工價酒資相去甚遠現下百物昻貴銅元充斥要求各坊改換洋碼竟有多家不允將小的等停歇求恩作主旋奉李大令傳諭以此事業經提辦母得叙衆滋閙飭令一併　去陳濟堂交差候示　　致祭武聖○昨日秋祭武聖之期道縣各官均於清晨齊集西門内關帝廟致祭如儀　　添募偵　○高昌廟巡局員李葆初明府以高昌廟龍華兩局地方遼闊且與租界毗連必須添雇偵探兩名分駐兩局以防竊盜昨特傳諭縣署快頭薛貴飭令選舉兩人到局承值 
　　縣令作伐○本縣襄讞李元甫明府之子文定貨捐　會辦向秋農明府之女由縣尊李大令爲媒昨日完姻明府假陳豐記住宅爲公館文武各官均往道賀 
　　事不干已○賈金秀控賈裕春藉端兇毆前晚由縣區案訊知此案曾由賈妙生於光緒六年將田二畝活賣於賈阿鴨得洋六十元契載四年回贖至八年外阿鴨因有急用仍照原價將該田轉售於賈金秀近向回贖金秀忽稱阿鴨業已絕賣因此爭執由賈裕春從中干預於六月廿四日將金秀兇毆李大令以裕春向來多事判收押候查澈究餘均斥退候訊 
　　交還田地○周木林控李阿和盜賣田地前晚由縣提訊周供有田九分四厘被李阿和勾串地保陸正祥地販白歧臻等賣去三分有餘經小的控奉飭令丈量陸等又將旁邊之公共水溝飾抵磚竪界石求究訊之陸李白三八均供周地實有水溝不敢盜查判三人交還周之原地九分四厘如違押究 
　　道批○舉人蔡日暄等禀批此案飭據崇明縣陳令詳復沈丹桂並無他名充當扞役情事核與關總書上年禀復情節相符今該董等　稱縣詳係被運動覆銷自必確有証據應著切實指出毌得含糊仍候派員澈查核辦可也 
　　官事○江蘇候補道李文濤前廣西慶遠府知府阮志觀署理太倉州知州吳琪候補從九郁堃昨均到道拜會禀見 
[南巿]  
　　請减船捐○總工程局所收船捐向由朱坤認包兹朱因火車通行後内地船隻運貨大爲减色爰於前日禀請查照從來認定之數量予减少以免賠累局中飭候訪明實情再行核示 
　　勒贖田單○嚴春山控姪孫連生串同陳聚生私取方單八張由張小弟吳福生爲中向人抵押一案昨由工程局審訊判連生交保限半月繳洋六十五元仍著陳張等贖還原單給領 
　　巡士犯姦○南區巡士季壽康扭獲巡士張春泉與伊妻姦宿由房東張松泉陳吳氏爲見証解請工程局訊究判押候查明核辦　　匪徒攫物○匪徒王阿弟在劉阿寳家門首攫取女孩銀鐲一對經巡士獲住解至工程局請究判戒責二百下拍照交保賊給劉具領 
　　欠租逃逸○葉姓經租人婁薇卿將鞋底作主鮑如茂扭至西區控被欠租二十四元五角逃至法界昨由西區解請工程局訊究判交保料理 
　　償還傷費○恒大米行車夫徐阿二碰傷蔡永興之頭額由南區解請工程局訊究判償還養傷洋五元了事 
[新租界]  
　　洋房失竊○卡德路十八號洋房内前晚被賊擊破玻璃窗入内竊去某西息之衣服數件旋被四人覺察立用電話通知捕房飭探查勘見窗下血流滿地該賊已杳無蹤跡　　查獲眞贓○白克路李恒茂豐器店前日被人騙去綉金桌圍等物　在虹口晉元當查獲原贓報知捕房備本取贖 
　　拆梢行兇○江北船戸夏長金前晚在杉板廠購物被水販張同發拆梢兇毆夏情急喊救竟被戳傷手腕一哄而散事後夏即投報捕房派探查緝 
[英租界]  
　　拐匪交保○碼頭包探黄阿林與妻朱氏事同張沈氏拐賣楊阿華之妻邵氏一案昨由公堂復訊楊供邵氏被黄阿林等賣於南匯縣境祝家橋鄕人黄關星爲妻黄父曾在南購縣堂上供明曾出身價洋八十元另費洋十五元交由南匯縣地保唐月蘭付於黄妻收取求恩究辦黄阿林延穆安素律師到案辯護判張沈氏還押黄夫婦准存捕房洋二百元交保出外候移請南滙縣查明復到再核 
　　是否水販○王蔣氏販賣人口被人函訴捕房派探查獲解廨請究氏堅不承認判押候將買女二人交案再行訊核 
　　爭風肇禍○丁根金與張長生爭奪　婦朱陳氏丁將斧頭砍破張之頭　昨由捕房拘解公堂請究判丁押捕房三月氏斥釋 
　　押犯拆梢○福州路總巡捕房押犯王金寳向新犯張雲龍拆梢　管牢巡捕查悉禀知捕頭解請公堂訊究判王照原斷押滿一年後再押一月 
　　何甞迷路○婦人倪阿妹在虹口迷路由捕解廨據供係大塲鎭附近唐橋人年二十五歲因父母囑令來滬找尋胞姊昨在虹口雇車回家巡捕見氏衣衫襤褸指爲乞婦遂被拘案其實並不迷路求鑒判開釋回里 
　　孤苦零丁○小孩王仁生迷躜上捕解廨據供浦東周浦人年十二歲父　均故此次同摇船人來滬找尋叔祖未遇被捕拘送案下是實　發棲流所留候認領 
　　尋兄不遇○蕪湖小孩陳長華來滬尋兄不遇在途啼哭由捕帶入捕房昨解公堂請示判留候認領 
　　騙子收押○楊移山關取新閘路姚長泰洋四十元並皮帶皮棍等物昨由捕房解廨請究判押限十四天繳洋四十三元並將同謀之王某交案再核 
　　累及保人○德商克魯森洋行控澄泰號主王福壽定貨不出昨由公廨傳曾經擔保之周錦泉到案判交保候訊 
　　公堂瑣案○金鳳高控嚴杏林欠洋不理昨由差探將嚴傳案判交保過堂候訊彭宜輝控家丁阮紹堂婢女春花串竊珠飾一案昨又復訊仍無証據判將案註銷過犯胡來生竊陳金觀等衣服判押西牢一年逐出魏阿生竊西婦洋五十五元判交保限 
 
 

Page 20

 
 
一月還清再核陳富泉陳泉林竊洋人愛快肥皂洋碱判泉林交保富泉押捕房一月 
[美租界]  
　　驚馬疾馳○馬夫張阿才昨日駕車至公平路馬忽驚躍疾馳直至楊　浦路始由巡捕扣住將張帶入捕房捕頭以尚無撞毁物件情事從寛斥擇 
　　戳傷車夫○王林發昨乘蘇玉枝之東洋車至蓬路因爭論車資口角王將洋傘戳傷蘇之眼珠由探一併帶入捕房王收押候辦蘇送醫院醫治 
　　汽車肇禍○藥永廠九十八　汽車昨日馳至北四川路撞壞一千四百三十三號門牌房屋當由車主賠償修費了事 
　　茶館聚賭○捕房訪聞西葉得路一千九百十二號門牌茶館内有聚衆賭博情事　探投廨請單傳訊 
　　勿買舊貨○某德人前曾失去長統皮靴一雙昨在北四川路查見陳萬泰所穿之靴確係失賊當即扭入捕房盤詰陳稱靴係買來捕頭飭探查明屬實將陳釋出 
[法租界]  
　　生還故里○王永齡前日至新租界僻靜處解帶自縊幸被巡捕窺見立即解下帶入捕房昨解公堂訊究王供安徽六安州人由原籍來申訪尋戚友日久未晤旅况甚艱是以出此短見景明府商之李繙譯官准在公欵項下提洋五元資遣回籍 
　　江湖嚇詐○鄕婦楊李氏旅居法界前日有山東人方德勝手持連環棍鐵械等件行過氏家索錢不遂方竟將兇器試其手叚氐情急　捕拘入捕房昨解公堂訊究判方押捕房三月兇器銷毁 
　　流氓欺人○流氓周文齡在洋涇浜電車站誣指朱湧林拾取金戒將朱衣袋内之銀洋五元恃强摸去朱遂鳴捕追回拘解公堂請究判從寛押一月酌釋 
　　包探獲賊○徐德俊竊某姓衣服金亞汝掩入北京輪船圖竊均被包探拘獲送廨訊究判各押捕房一月 
　　將次銷案○沈德發前因竊取朱長高鈔票洋四十元控奉公堂判押在案迄已日久原告並未到堂昨由景明府商之李繙譯官判再押一月照章將案註銷 
國外新聞 
[試驗飛行船之成效]  
　　十五日紐約電云美國空中飛行船發明家哇維爾拉愛脫今日在浮其利亞省福脫米叶地方試驗飛船該船速率每點鐘行二十五英里今於五十七分鐘内己逹此數 
[塔孚脫赴各省游說]  
　　十五日紐約電云共和黨候選總統塔孚脫己於今日啟程赴各省游說反對塔氏各員皆極驚駭今日塔君乘某鐵路火車出發一路演說己有十六次之多以上譯泰晤士報 
[英艦落水]  
　　十六日倫敦電云英國新造奪雷諾特式戰艦聖雜森脫號（載重一萬九千三百五十噸）己在撲資茅斯落水 
[英國失業工人滋擾]  
　　十六日倫敦電云英國格萊斯戈有失業 
工人三千名深夜聚集喬治斯窺亞大張激烈之演說警察馳往驅逐而若輩大聲疾呼毫無忌憚有馬巡多人埋伏泊腦伏斯脫公爵私邸四圍出擊傷者多人現皆舁往醫院全城警察當時均出防範即兵隊亦皆準備嚴防 
[土聘法員改革財政]  
　　十五日柏林電云土爾其政府已聘用前法國大臣巨萊斯洛其君改革土國財政 
[德皇定期出游]  
　　十五日柏靈電云德皇定期本月十六日自花岡立斯堡宫乘汽車出游擬道出伏斯　司而及法國邊界之某山峽 
[德國議改財政]  
　　十五日倫敦電云柏靈官塲報告政府急欲改革國内經濟據稱自一千九百年起政府債欵增多一百兆磅積至今日已逹二百十二兆五十萬磅故不日將呈遞議案請議院會議理財各政冀逐漸償還債欵惟欲行此事增徽新稅萬不能免該報告預擬增抽遺産稅及裝飾品稅利子稅等類同日柏林電云德國某報載稱現財政部正在預備改革德國經濟事宜該部擬復行昔日普魯士理財之法阻增官俸徴取大宗貿易入欵稅小民所用之物皆擬輕取裝飾各品則擬重徴惟並未議抽直接産業稅及貿易稅以上譯文匯報 
小說 
[學界小說風流太史（廿八）]  
第七回說謊話研究新體操開大會公留杭敎習 
杭先生大怒起來。一把拉住了那個挑水的工人。大不答應。一定要他賠還一身衣服。那個工人看着杭先一穿了一身敎習的服色。不敢得罪他。只得忍氣吞聲的。賠了五塊錢出來。方才罷了。杭先生敲了工人五塊錢的竹扛。心上十分得意。自言自語的笑道。我一身衣服。不過濺了幾點水。就是重做一身新的。也不過兩塊多錢。如今倒弄着了五塊錢。這個生意。着實的做得過。自此之後。這位寳貝。倚着學堂的勢力。拚命的在外面横冲直撞的閙起事來。恰恰的這個時候。廣西省城裡頭。關了一個師範學堂出來。聽得杭先生是位有名的志士。特特的寄了聘金。和關書過來。要請他去當校長。杭先生接到了這個關書。心上更加得意。只要撞着了一個無論什麽人。便死命的說起大話來。說廣西黄中丞怎樣怎　樣的佩服他。又是留着怎樣怎　樣的差使在。那裡等他這。個話兒給。那幾個學堂裡頭的學生曉得了。便大家出了傳單。要開會留他。其實這班學生裡頭。有幾個連這位杭先生的面長面短。都沒有見過。那裡曉得他是怎樣的一個人物。那般的一種性情。不過大家都染着那聲應求的毛病。覺得這個人。連廣西撫臺都佩服他的學問。要來請起他來。這個人的學問。不問而知一定是好的了。當下一班學生商量了一回。便揀了一個日子。開起。大會來。要把這位寳貝留在這裡。到了開會的那一天。袁方壺袁。大老爺。也到那裡去看看他們的熱閙。一進大門。就看見有一個穿着西裝的少年。立在演說檯上。指手劃脚的在那裡演說。下面挨挨擠擠的。坐了無數的人。那黑板上面。寫着幾個大大的粉字道。杭先生西去。學界黯然。今特邀集同志。開會挽留。學界幸甚。袁方壺看了。暗暗的摇了一摇頭道。杭先生又不是個死人。怎麽寫着杭先生西。去學界黯。然好像杭先生巳經死了開追悼會的一般。一面暗笑。一面聽那演說的少年。說的什麽東西。只聽得他講的。無非是挽留杭先生的意思。杭先生聽了。起初還假意推托。不肯笞應。後來經一班學界中人。極　挽留。方才點頭　力。不知後事如何且聽下回交代。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歲入報部表（四續）]  
[甘肅]  
地丁租課糧折漕折漕項雜稅厘金常稅洋稅鹽課土藥稅雜欵 
共實應徴銀五十九萬三千零九十五兩零 
[安徽]  
地丁租課糧折漕折漕項雜稅厘金常稅洋稅鹽課土藥稅雜欵 
共實應徴銀三百一十三萬零五百十二兩零錢二十八萬八千五百一十一串零（未完） 
來函 
[巴勒洋行陳可揚君來函]  
　　啓者本月十一夜傭婦盧氏忽患吐瀉急症終夜約瀉四十餘次黎明已不省人事行將氣絕忽憶日間同事袁君談及貴報告白登有沈伸禮觀察創設醫院二所之說隨雇事送往三馬路第一醫院求救當蒙柯師醫生及西醫士諸華人診視謂脈息己無勢極危險並問曾否用針挑剌答曰未也柯師醫生欣然喜曰幸如此尚可爲力否則殆矣隨督同諸醫士以藥水灌救鄙人在旁目覩未及一小時巳轉危爲安竊思該醫院開辦未久治愈者已不下百餘人且各盡義務不受醫金足見沈觀察曁諸醫士之熱心濟世不遺餘力欽佩之餘請助以經費若干沈觀察云院中經費頗足惟願逢人聲說俾得周知庶幾海上同胞不致因急痧枉死則受惠多矣鄙人素來寡交雖欲傳揚亦屬有限因敢具函請登人來函一門俾衆周知幸甚幸甚振務 
[經收七月份月捐清單]  
　　道署洋廿元祝蘭舫洋十二元周兆詠洋十元怡情軒洋六元陳善亭洋五元泰昌洋四元李雪慶貿孚道信新順記綸華廠以上五戸各戸洋三元朱葆三韓山　徐貫雲譚幹臣胡綏之巢仰峰巢張氏老順記南順記戴生昌聚昌祝源昌招商局萃豐大慶樓以上十五戸各戸洋二元源豐潤洋一元八角莊源大洋一元六角戴運來昇平樓汪萃利　昌蘇寳森第一樓老悅生大觀樓錦章愼餘堂天餘申茂瑞昌順烟雨樓陳志雲元昌源昌華興怡泰昌燕慶園永豐三井樹德公司可熾可熾順同昌以上廿六戸各戸洋一元源通錢一千八百文豐裕存濟堂兩戸各戸錢一千文中和帳房洋六角五分久成九章北天成永裕成申園以上五戸各戸洋六角介福嘉綸和康春康晉和愼餘餘大元甡元祥衍大恒益永豐存德協昇宏大源吉寳和寳順承裕正大升大彚康崇餘永康瑞大晉大敦和義善源福康兆豐恒德仁大源利森康厚大源餘鈞康壽豐鎭昌會大鼎康志大巽裕同餘久源明德同福瑞昌洽餘瑞豐信大順康豫源會餘元豐正元崙餘寳大裕源長德森協豐怡祥謙餘賡裕敦源久豐庶康裕祥怡慶衍慶大慶壽昌元茂以上七十三戸各戸錢六百文李珊記龎竹卿　煥南益昌思補齋隆昇宏源易安以上八戸各戸洋五角恒升怡園新新園大昌德同順萬茂益昌以上七戸各戸洋四角安裕元春宏德聚生乾元愼和元興立豐五豐恒泰鼎昌德大源成正泰和豐敦泰順元義昌裕春通泰元成永餘慶裕大章九和裕綸元大亨安康厚泰立餘鴻餘立生晉元元源和祥承泰鼎興嘉惠元益以上三十九戸各戸錢三百文咸章升和其萃樓施德豐徴昌怡昌晉昌恒茂以上八戸各戸洋三角大綸青運閣義盛一壺春天祥泰豐信昌泰豐記通泰以上九戸各戸洋二角怡大怡大莊兩戸各戸錢二百文協成祥永愼萬興三戸各戸錢一百文英法美三界一文愿小洋十七角錢三千六百六十文以上共收英洋一百三十元小洋一百七十七角五分錢六十三千六百六十文滬北廣益善堂司董祝大椿朱佩珍葉貽釗等議誌 
[粤皖鄂江浙五省籌振所經收第六次清單]  
　　新園公司助洋六百三十二元二角又銅洋七元李壽記助洋十元英美烟公司助銀二百兩老晉隆洋行助銀一百兩 
 
 

Page 27

 
 
   
 
 

Page 28

 
 
   
 
