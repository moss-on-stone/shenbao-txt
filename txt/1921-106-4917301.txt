# 1921 - 106 - 4917301

 

Page 1

 
 
   
 
 

Page 2

 
 
   
 
 

Page 3

 
 
時評 
[解决（冷）]  
　　國事糾紛至於今日斷非袞袞諸公所能解决矣何也以今日袞袞諸公類皆僨事之才也然而此袞袞諸公者又皆喜任事且甚喜處置一切事苟有議論所及者輒曰某事已解决矣某事又已解决矣豈眞諸公之多能又復多威令出維行耶亦惟自欺欺人之談耳故解决未久而阻礙又生阻礙旣生而又須解决民國十年來以實際言之可謂未曾解决一事國家生死關係之財政與夫顧名思義之統一憲法國會等事多懸而不解不决更安論其他内閣蟣虱之爭欣欣然曰解决矣征蒙掩耳之策欣欣然曰解决矣豫北兒戲之鬨欣欣然又曰解决矣此果何預國家之根本耶果能因此而敷衍若干年若干月耶此果可稱之爲解决耶 
[命令]  
　　四月二十一日大總統令調任何厚楨署奉天遼瀋道道尹此令 
　　又令　任命王順存署奉天東邊道道尹此令 
　　又令　任命楊蔭榮爲陸軍第十八師步兵第七十一團團長武殿奎爲陸軍第十八師步兵第七十一團團長此令 
　　又令　署司法總長董康呈奉天瀋陽地方審判廳推事韓邦印察哈爾都統署審判處理員于鴻儀江蘇高等審判廳推事鄭烈懇請辭職均照准此令 
　　又令　署内務總長張志潭呈准安徽省長聶憲藩咨請任命朱燾試署長江水上警察廳警正應照准此令 
　　又令　兼署陸軍總長靳雲鵬呈請任命曹喜楨爲陸軍第十八師步兵第七十一團團附尹裁成爲步兵第七十團第一營營長張連發爲第二營營長柴堅爲第三營營長何鴻恩爲步兵第七十一團第一營營長唐慶珊爲第二營營長徐以賡爲第三營營長均照准此令 
[專電一]  
　　北京電今午徐因朱代表在法接受學位特宴法使致謝並邀協商國各使曁閣員作陪卽晚靳爲太夫人歲慶彩觴宴客曹張派代表來祝本人須鄂王到後方相偕入京部電王於今日啓行明晚可到（二十三日下午二鐘） 
　　北京電本日閣議因徐靳各以私事請客通告停開（二十三日下午六鐘） 
　　北京電曹錕電據吴佩孚報彰德兵變巧日（十八）馳赴查辦午後抵新鄭車站探悉成愼率兵匪十餘營在璐王墳北山嶺與宏威軍激戰佩卽與趙傑面商解决辦法不料成被趙軍痛擊遷怒於我巧（十八）夜十時進攻我軍駐衛輝之蘇旅佩令蘇旅相當抵禦成不支向北逃竄查彰德因岳旅不肯附和成入城商民大遭搶掠衛輝幸無擾亂搶掠情事除飭搜剿餘匪外佩皓（十九）回鄭州（二十三日下午六鐘） 
　　北京電交部電王占元漢電局爲難希勿再提王覆明知電局困難然軍需亟困難更甚於電局請飭漢局將未解之五萬撥付下不爲例（二十三日上午十二鐘） 
　　北京電敎部委員返京述范去志甚决無可挽回帶去領欵及留校長兩件文堅不允簽發嗣經參事廳商准院部改由三司長簽領已將三十萬支票取到預備本月支配手續辦了徑（二十五）日敎員可一律上課惟向例欵由校長領發校長團辭呈須用部批慰留總次不到無從批發現在此問題尚未解决（二十三日下午二鐘） 
　　北京電交部鐵路財政籌議會邀華洋會計員商整頓增加四路收入辦法並訂會章六條 
（二十三日上午十二鐘） 
　　北京電院電鄒芬俄黨南犯嚴加戒備已商曹張二使派隊應援（二十三日下午六鐘） 
　　北京電外部咨海交内農四部徵求討論松黑航政顏主在黑河與俄局部磋商政府不派專員卽以張壽增程福慶王崇文兼辦將由外海交内農在京組委員會商定航約張本（二十三日上午十二鐘） 
　　北京電外部以淮北濟南七公司僱日輪入灌口内港運鹽謂華商僅知轉運便利不知足以啓洋商援例之漸（二十三日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　英使函外部魯省抽留英美紙烟案請由駐濟南英領擔保記賬放行政府已允行 
　　北京電　費希日被任爲智利駐滬領事（二十三日下午二鐘） 
　　北京電　吉孫電告延琿日軍撤退添派得力軍隊塡防並組游擊隊兩營巡緝各處股匪（二十二日下午八鐘） 
　　北京電　甘省會電新解甘俄黨已抵哈密請迅電阻止勿入内地　　 
　　北京電　外部電召巴西公使夏詒霆回國（二十二日下午二鐘） 
　　天津電　曹張因津議已解决各問題毋庸入京張决宥（二十六）返奉曹定沁（二十七）回保 
　　天津電　養（二十二）吴慶桐由津寓入京表白未干豫事（以上二十三日下午十鐘） 
　　漢口電　王督决今日午後七時乘 
京漢專車北上隨行參謀一名副官三名秘書一名衛兵二中隊豫定留京十日督署事由孫傳芳代外傳政府最近又電王促北上調和曹張意見昨督署開軍事會議結果决定一行（二十三日下午一鐘） 
　　漢口電　王督准漾（二十三）晚七時赴津署務由方參謀長代（二十三日下午四鐘） 
世界路透電 
[英礦工罷工談判之新機]  
　　二十二日倫敦電　首相邀請礦主礦工在商部會議之函中謂報紙所載彼等之宣言及各報訪員所提及之其他建議均足使談判得復開始云礦主與礦工均應首相之請於今日午後在商部開會故罷工現局已有新發展礦工代表聚集擬開會考慮上星期事端所發生之情勢時宣布首相請柬於是大會通過信任秘書何志士氏及幹事員案後即延會至明日 
　　二十二日倫敦電　政府礦主礦工三方面代表會議一小時半後宣告延會聞於覔取談判基礎已得有充分進步星期一日續開會議當有結果 
　　二十二日倫敦電　礦工幹事部人員聲稱礦主雖有修改工資計畫之象而雙方所談者不外於辯護礦主方面之政策並未大更變某某數界之意雙方於全國利益共同分配一事或能互相讓步而得解决辦法但礦工幹事部目下尚無權取銷此原則格拉斯哥船港工人决議於礦工罷工之際不爲輪船卸煤　 
　　二十二日倫敦電　煤礦罷工已歷三星期之久全國各礦區之困苦日見增甚職工聯合會大會國會委員會·工黨幹事會及國會工黨已聯名懇請全國各界捐資濟助礦工以免兒童有凍餒之憂 
[德國賠償問題之預備]  
　　二十三日倫敦電　德國致文英國聲明願於法國北部及比國兵燹區域擔任修復工程供給建築所需之人工與原料所用經費算入賠欵内 
　　二十二日巴黎電　柏林消息謂德國政界鑒於近數日事態甚爲失望聞民黨領袖主張拒絶法國新提案小巴黎人報云德國旣知不能規避賠償之義務乃乞美國調處而無顯明之理由德國之應賠償載於和約德國早已簽定之至於賠償之額協約國已讓步至於極點美國亦惟有勸令德國照付耳無他道也法國受害之深美國知之共和黨之重要人物皆聲稱美國於賠償問題必助法國决不有何阻撓故德國之乞助毫無成功之望 
　　二十二日巴黎電　聞英法總揆在萊泊勒集議後即將在倫敦或巴黎開協約國共同會議意國對於賠償問題之意見與英法同故實施懲戒條件時意當局可不從中作梗福煦統帥偕經濟財政專家已研究辦法俾提交下屆協約國會議福煦之計畫穩健而透澈凡可因占領魯爾流域而發生之種種變端皆已籌慮周到 
　　二十二日倫敦電　此次英法兩總揆在萊泊勒開會武員均不與會 
　　二十二日紐約電　據巴黎消息軍事民事委員晤福煦統帥於總司令部議定德國不履行其義務時協約國在其所占區域内應行各項軍事與經濟措施之細則巴黎自由報云福煦計畫擬占據魯爾流域與愛爾白費爾地方三分之二續用法兵十萬人凡各鑛山工廠由德公司開辦而歸協約國管理由魯爾輸出之貨物槪收百分之四十出口稅 
　　二十二日巴黎電　巴黎回聲報載法國某要人之談片謂德國於接到美國答覆後已致文賠償委員會與協約國政府提出新議案惟占領德國新土地之籌備計畫不因此而展緩如英國派兵與法兵共入魯爾境則法人擬擴張在柯白倫斯之協約國委員會權力而將魯爾流域包括在内如法兵單獨進行則法國將派高等委員管理新占領地總之德國如不於五月一日以前使　約國滿意則法政府必自積極執行其權利 
[愛爾蘭問題近狀]  
　　二十一日倫敦電　首相今日在下院答覆關於愛爾蘭問題之質問謂政府準備與愛爾蘭代表相會以討論消釋仇隙解决爭端之提議但任何提議必須附有保留條件即英帝國之統一必須保全而愛爾蘭之烏爾斯特黨必不許受人壓迫也政府有說愛爾蘭領袖來會願予以安全證狀但迄未接有覆文 
　　二十一日倫敦電倫敦各處玻璃窗夜間被人劃破者非常之多顯係有組織之黨徒以劃玻璃器爲之計大玻璃窗損壞者千餘警察指爲新芬黨之行動 
　　二十二日倫敦電　劃玻璃之行動仍未停止昨夜倫敦玻璃窗被畫破者二百餘鵝海等處及倫敦周圍一帶亦均有此暴舉 
[美洲之紙工問題]  
　　二十三日倫敦電　紐約商報稱美國與加拿大造紙業情勢嚴重因僱主提議工資減發百分之三十工時由每日八時增爲每日九時工人已拒絶此議查僱工契約於五月十一日滿期預料屆時當有五十紙廠停工果爾則北美之報紙與印刷局將受大影嚮 
[美國之日本政局談]  
　　二十二日紐約電　據東京消息憲政黨已通過决議案宣佈日本内閣使國家淪於極危險風潮中其外交政策已使國家在外之威信完全喪失而其對内政策亦復釀成國内民衆之不安及國民思想之墮落 
[澳相之英日盟約觀]  
　　二十二日墨爾邦電　澳洲首相休士氏在衆院言及英政府請各殖民地首相赴倫敦開帝國大會議事謂澳洲未與聞英日盟約今英政府徵集澳洲意見其對於澳洲可謂待遇優好又謂英美戰事乃意料中必無之事 
[法美之交]  
　　十九日費城電駐美法國大使在佛蘭克林墓前演說謂美國自由苟受危害法國必首先貢獻其助力 
[各國近事記]  
　　二十二日華盛頓電　參議員立琴氏在參議院辯論哥倫比亞條約時謂如有危機從太平洋方面而來則美國對哥倫比亞之友誼極爲重要 
　　二十二日美國鹽湖城電　知事梅碧咨告加州知事謂烏太州不復有何舉動以贊助加州對日問題之態度烏太州所以採此地位者因不欲使中央政府爲難也 
　　二十二日巴黎電　今日巴黎巿塲金鎊收盤價格爲佛郎五三·九一 
　　二十二日倫敦電　印度事務部與殖民部等所組織之英帝國森林敎育委員會已發表報告主張在中央地點設立森林人員養成所英帝國森林會議贊成此　决定養成所宜設於牛津歸併於牛津大學 
　　二十三日倫敦電　蘇格蘭織工聯合會在愛白丁開大會議以五十五票對五十票贊成與莫斯科勞工大會聯絡 
　　二十日巴黎電　晨報載稱法國醫學專校職員外科前輩竇菲愛博士將代表法國參與北京醫學校之開幕禮 
　　二十三日倫敦電　車工聯合會會員星期四日占據總部會所者業已退出蓋以聯合會幹事部允調查被等之不滿意各點也 
　　二十二日華盛頓電　衆院已通過限制移民議案 
　　二十日巴黎電　萬國運輸交通大會在巴斯洛拉開會已舉定數國爲道路與運輸之顧問委員會會員中國荷蘭均在其内 
　　二十二日雅典電　修正希臘憲法委員會已採納女子參政權之原則 
　　二十一日海牙電　國會第二院通過議案准政府募六釐債欵貸與中歐諸國並通過荷蘭擔任國際聯盟經費案 
太平洋路透電 
[廣東之軍事]  
　　二十二日香港電　香港電聞載稱廣州謡傳桂贛閩三省之軍不日將攻擊廣東志在擒獲孫中山聞梧州桂軍數已大增共有一萬五千名預料不日將有戰事 
[福建之烟禁]  
　　二十二日北京電　北京萬國禁烟會總書記接消息如下閩省第一師第二旅旅長吴威（譯音）通告駐京各使署及各禁烟會謂李厚基現於閩省十四縣徵收栽種罌粟稅每縣自三萬元至十八萬元不等所要求之總數爲六十七萬元云云該旅長深不以栽種罌粟及徵收此稅爲然 
[北方近事記]  
　　二十二日北京電　滂江失守說不確該處無大戰事僅前哨曾衝突數次而已 
　　二十二日北京電　國會選舉現徐徐進行初選已畢者七省月杪可辦畢者五省餘粤湘黔蜀滇五省則未籌辦選舉 
　　二十二日北京電　外交部聞將改組恢復民國三年四科舊制重設條約科 
[東俄近事記]  
　　十八日哈爾濱電　華俄銀行發行之紙幣鐵路業已收用現流行於巿花旗銀行近亦發行紙幣中東鐵路公司新總理嚴加改革後收入頗豐本月職員薪俸無庸仰給借欵海參威與長春間來往之貨車逐日增多 
　　十六日赤塔電　遠東民國憲法草案主要各條已提交議會社會民主黨領袖比拉西克氏因憲法並未規定議會監督政府行動之充分權力反對頗力農黨代表若干員亦加反對 
　　十八日哈爾濱電　聞海拉爾境中國軍事當道已接訓令命愼防恩琴黨因聞恩琴之主要根據地設於該處某村之故 
國内要聞 
[北京通信（吹萬）]  
　　地方行政會議代表見東海之談話 
　　地方行政會議代表各省所派大都已陸續到京各部亦多派出如前所定惟内務部舊擬派十二人吴貫因孫子涵等皆與焉後以言論界疑官派代表過多嘖有煩言遂減十二爲四張一鵬萬兆芝劉復其一人則余忘之矣張本擬以爲議長者但張以此會無味不肯就去而至滬今日内務部已得其辭電部仍電促來京果不能强者將别委人以吴貫因爲最有望俟議長物色得人後即可開會現暫定爲二十五日不知能弗再延期否 
　　此會議之權限舊定至小僅爲將議决案供政府採擇施行不過成爲内閣一種臨時諮詢機關現内閣之顧問諮議甚多倘肯盡職復何須另組會議另求諮詢處由此可知政府對於此種會議僅不過爲人民要求自治心切自治潮流鼓蕩全國大有不易阻止之勢因造成此多數之政府派與人民派之會議（内務部雖減八人而部派代表與省派代表較之議會代表仍在兩倍以上且議會之代表如奉吉黑等省亦但可稱爲督軍代表）提出似近理而亂眞之議案以欺吾小民復恐有不利於政府之議案通過乃以採擇施行了之採擇其利於政府者而舍其不利於政府者吾人民不能反對以此爲各省 
議會代表所通過即無異全國人民所通過也其後部派代表亦覺此採擇施行四字於該會場面太不好看因要求改爲由大總統核准施行業經政府照准然已費盡商酌矣究之核准與否權仍自政府中人操之與採擇僅面子上之區别耳浙議會之不肯派代表殆即爲此然記者私意以爲人民之要求自治固非一舉可成者苟有可以表示吾人意思之處即當表示但須堅持主張而不軟化耳如果發見政府有以多數壓少數或議會代表受運動軟化時則可撤回代表以表示反對自治連動固不當畏難而退也 
　　東海於今日傳見各代表靳定明日請各代表開茶話會中間當然有一派應酬之官話兹記今日代表見東海之談話如下代表於晨五時齊集共四十二人由張志潭帶領進見徐氏言曰諸君有代表省長官者有由議會推舉者部派者今日得見至爲榮幸所以欲開地方行政會議者以中國歷年行政辦法有一種相傳之信條近以世界潮流激蕩至中國舊有法度多不適用不得不順應潮流爲補偏救弊適應時世之辦法中國古來相傳行政原理以人民養官今則當以官養民故第一步政府當以養民爲本則（大槪係指設粥廠養災民而言）民得養始有治理可言民治二字應分釋爲必先有民而後可言治（民治非釋爲人民自治乃爲有民而後可被官治）故本大總統注意民生主義今國家養兵甚多兵固禦侮衛民者今是否能禦侮是否能衛民爲一問題敎育爲立國之根本無論國家經費若何困難敎育經費不能不籌因愚民不能組成强國也今國會旣未成立民國雖已有十年而正式憲法未成國本常摇人民常不克安在斯時諸君有何辦法以救時艱現時財政一項中央地方皆處羅掘俱窮之態論全國之富力不爲不厚試問有何方法可以補救貧困諸君對於行政經驗學術皆有素養對於一切困難情形自有一種解决之方法提出討論國旣稱共和官吏與人民社會與政府原屬一樣并無若何分别不過一時所處之地位不同耳今日之總統明日即爲平民今日之平民明日可爲總統今之政府當局明日下午野即爲平民今日之平民明日亦可爲政府當局故政府與人民當有相互之諒解人民當想及行政之困難政府當留意社會公益望諸君無論省派部派或人民代表對於一種問題均應平心下氣詳細討論舉凡政府可行得動而人民有實益者均可議决施行此次政府召集行政會議並無成見諸君遠道來京自抱樂觀厥成之心理議長派出之後即可定期開會將來當可快耹諸君之高論非常欣幸至各大問題得一解决於國家前途爲益當非鮮也言畢復與張遠伯有閒談以無關重要不錄至八時代表始散出 
[津議中之財交易人說]  
　　字林報二十二日北京電云天津會議現已終結聞曹錕靳雲鵬向張作霖表示同意以交通派閣員周自齊葉恭綽爲無用不能籌給國家費用故須去之另任賢能靳雲鵬擬以張志潭長交通張作霖不謂然乃决定以王乃斌繼葉恭綽潘復或將長財政張弧將長農商此二人自認籌募政費三千萬元一般輿論皆謂奉派居然復用安福份子爲日人牙爪行將磋議日人偕欵爲滿蒙發展經費以鞏固張作霖在中國東北惟我獨尊之地位曹錕對此計畫唯唯允諾此可視爲奉派以總統席或副總統席許諸曹錕之證 
　　又據北京某報消息云靳内閣之致命傷旣由於財交兩總長不肯盡力則欲維持靳内閣必須勒制財交兩總長使其竭力報効張作霖初到天津葉恭綽前往謁見據聞張氏對葉表示謂靳内閣之命運以有錢無錢爲斷而靳内閣之有錢無錢則以財交兩總長肯盡力與否爲斷靳内閣之應否局部改組亦即視兩總長之態度爲轉移顧今日之財政收入旣無其途即抵押借債亦已無物可爲擔保實際所靠者惟有路權在握之交通部耳閣下（謂葉恭綽）誠能於此時先籌出五百萬元以應内閣之急需則内閣當然維持原狀否則財交兩部惟有另覔替人云云葉氏回京後即據張氏所示之標準數目加緊籌畫决定由交部發行定期支付券五百萬元以資維持故連日與銀行界協商發行方法聞中交兩行已認銷二百萬元其餘三百萬元之如何分擔前日銀行公會開會時曾切實討論惟因列席者均不欲當塲認定故復定於本星期六再行開會磋議將來有無圓滿結果殊難逆料兹將交部定期支付劵發行規則之内容臚列如下（一）金額五百萬元每張一萬元槪不記名（二）利息按月一分二嫠自發行之日起至六個月之利息預先扣付其餘利息按月於返本之日支付（三）發行機關爲中交兩銀行（四）該支付劵以十六個月爲期一律返清（五）償返財源由京漢京綏兩路餘利項下每月提取現銀五十萬元如該兩路有不足時再由京奉津浦兩路餘利項下提撥補足其最可注意者則此項支付劵與通常公債不同並不於公牘或章程上定明用途只言借欵若干而不言欵作何用蓋一則便於流用使人無可稽考一則避免與前此銀行團談判墊欵之重複預留隨後再向該團議借行政費之餘地也惟此項支付劵設銀行界方面不能如額擔任則葉交長之地位或有不免動摇至財周則以病狀難痊爲言已有提出辭呈之說其繼任人物刻尚紛傳未定據一般揣測或暫以潘次長代理部務云 
[河南事變已平　成孫失敗逃走]  
　　開封通信云豫省彰德兵變迭詳前報刻下成愼業已敗潰省軍正在勦除餘黨辦理善後茲將十八日以後情形錄下成愼與孫會友佔據彰德後即率所部南下據守新鄉迤北二十五里之潞王墳該處係一土山有險可守成孫意在分兵略取衛輝各屬節節南逼十八日早趙傑率大隊乘火車北進（由新鄉至潞王墳一叚鐵路未拆）成黨在山頂以大砲轟擊將車頭轟毁趙軍死傷百餘人乃紛紛下車進攻正緊急時寳德全率毅軍趕至攻潞王墳之左右吴佩孚率直軍由道清路繞至山後三面夾攻成黨不支向西北石寨方面逃竄適駐順德直軍蕭旅奉曹錕命南下將彰德攻破乘勝與吴寳等軍會合至西北太行山麓夾擊逃兵四面潰散成愼孫會友欲由道口搭船赴津該叛軍中有一小部分將成愼護兵擊斃多名成與孫乃改道脫險不知下落吴寳等軍乘勢急擊生擒餘黨四百餘人繳械投降者四百餘人 
奪獲快槍六百餘支大砲三尊子彈三十三箱馬匹車輛無算趙傑所部分駐彰德衛輝派兵搜捕餘黨吴佩孚寳德全因信陽駐馬店之馮旅發生衝突均於十九日夜回鄭州二十一日下午趙倜亦赴鄭與吴會商河北善後問題並商决馮旅與毅軍衝突問題兹將寳師長在鄭報捷之電錄後（萬急開封督憲鑒彰德逆軍完全繳槍成逆潛逃知關厪念特此飛禀德全叩皓印）又第一旅旅長岳憲玉安陽縣知事電曰（開封督憲鈞鑒于孫兩團長煽惑軍隊勾結士匪同迎成愼到彰圖謀不軌各情前已電稟十五日被將電線拆斷午後十時攻破城池將旅長看管知事亦被監視勒令借欵十六日成愼帶兵南下旅長稍得自由遂與知事商議將四團三營與東鄉鄉團調集城内藉維治安預備退却時抄襲後路計畫已妥適二十五師蕭旅長十八日晚到彰即商定將其後方軍隊槍械一律收訖詳情隨時再稟知關厪念特先奉聞第一旅旅長岳憲玉安陽知事羅榮襄叩皓印）岳憲玉又通電府院曁各省云（頃讀河南全體軍官假憲玉名義通電各省其文有豫省趙督種種倒行逆施誓與斷絶等語伏思趙督督豫七載於兹嚴恭寅畏清白乃心四民聲頌未聞苛政即憲玉遇事服從素如指臂驟讀此電驚駭莫名確係奸人之僞託言等子虚名分所關不能不辯河南旅長岳憲玉叩哿） 
　　另據北京消息云彰德亂事現已平定成愼失敗潛逃不知去向聞豫督趙倜皓日連來三電陳報辦理經過情形其一略謂成愼稱兵據城拆毁鐵路電線自稱僞總司令倜身膺閫寄職責所在當即派隊進剿兹據岳旅長報告二十三旅蕭團長於十七日率隊到彰先將亂兵擊敗繼將彰城克復成部後路之兵亦已繳械成孫均潛逃無蹤現正追剿餘匪等語旋又據寳師長趙司令電稱奉令率隊進剿亂兵本日在潞王墳北與敵接戰斃敵七百餘名奪砲兩尊現正追剿餘孽成愼已潛逃等語應請迅頒明令褫奪成孫官勳嚴行通緝以彰國法第二電略云據寳師長趙司令報稱彰德逆軍現已一律繳械惟成孫潛逃無蹤所有由彰德至新鄉漢口鐵路業已通行等語查成孫倡亂順逆旣分國法難容現旣相偕逃匿除飭令各軍懸賞通緝外應請迅飭各省一體嚴緝重辦立即核示祗遵第三電係爲馮玉祥而發原文略云昨閱馮玉祥巧日通電謂豫軍向確進逼云云查駐馬店毅軍因彰德兵變調赴剿辦并非與該旅開釁至請留固始餉欵倜接該旅長來電即令財廳派員赴信設法籌濟一面並爲轉電中央代請籌欵原電具在可以復按兹恐雙方誤會已電吴副使秉公查辦必能允協所慮遠道傳聞失實特先電聞餘容再陳）此次豫事平定之速與曹張天津之會頗有關係據北京某報消息成愼此次回豫發難雖係旅京豫人所發動而與吴馮早有接洽然當其發難之日適值奉天張作霖來津一聞其事即究問底裏知成愼係從前師長今欲號召舊部爲逐帥之行爲當下張氏即大發雷霆以爲此風一長將來營長可以逐旅長旅長可以逐師長師長可以逐督軍吾輩皆有兎死狐悲之感頗表極端反對曹仲珊胸中本無成見一方聽張氏之勸告一方受政府之委託遂毅然决然對吴子玉下一嚴切命令責其從速撲滅曹對趙倜本已認爲共過患難之朋友此番所以未曾事前彈壓者無非一邊顧慮豫紳公意一邊不欲過拂吴子玉之主張今見張氏所言亦 
 
 

Page 7

 
 
有理由且與初旨相合乃改其寛縱之面目而發一嚴厲之訓條吴子玉對於驅趙一事雖曾默表同情究竟未嘗顯露面目故亦易於收場命令一到登時轉至順德蕭耀南本與成愼串通一氣今見風頭不對即便趁風轉舵麾其部衆與成愼一個包抄成軍前有宏威後有蕭部腹背受敵自然大敗特敗馮旅雖已發動然見成軍已敗吴子玉態度驟變只好服從將令收拾旗鼓遄反原防此豫事之所以驟然得告結束也 
[北京敎育界風潮近訊]  
　　閣議對敎育費已略增加 
　　敎育經費問題業經日前兩次閣議决定每月由交通部就撥付財政部行政費内撥出二十萬元交敎育部自行支配並决定先發欠薪一個月其餘欠薪分六期清還惟敎職員方面以此項指定尚未能確實又以二十萬元分配上尚有爭執以故未能解决當局因於昨日（二十一日）復提出閣議討論結果决定四項辦法（一）專門以上八校經費按照現行預算之經常臨時兩項悉予實支每月共支十七萬五千餘元（二）三月份薪俸業已籌出現定即日發給以後按月照付均由交能撥交財政部轉撥敎育部分别發給（三）此項經費由財交敎三部互相承認不得將此欵移作别用中小學校之三萬餘元亦同此辦法（四）積欠之薪先於發三月份薪時同時發一個月欠薪其餘欠薪均分三期於發四五六月份薪時同時帶發以上辦法業經國務院函囑敎育部邀集各校長正式宣布一面派員持文往請范總長署名於領欵書及支付命令以便即日領發 
　　國務會議决定後是日下午有國立八校學生代表王麟昌（商師）謝紹敏（北大）卓冠英（女高師）張大陶（農專）陶銓（醫專）劉兆陽（工專）何玉堂等（法專）於四時到國務院探詢政府對於學生二次呈文之答覆當由許秘書接見謂政府對八校經費增加一層允每月增加臨時費二萬仍由交通部撥以前由交通所撥之二十萬專作爲八校及中小師範經常費京師社會敎育及其他敎育機關不在此限保管辦法由交財敎三部訂定總取嚴格保管方法决不致挪移敎職員欠薪先發十二月及三月兩個月其餘分三月攤還由銀行擔保已令知敎育部與各校長接洽一切政府狠希望早日解决此問題云云八校代表退出後當即回報同學聞今日八校學生聯席會將邀請中小學敎職員聯席會茶話後即開會討論此事 
　　惟聞敎職員方面對欠薪一項多數主張似可稍示讓步至每月二十萬之經常費則决定堅持昨日下午二時高師敎職員代表在本校操塲對學生宣佈近日學潮過去情形時（學生與會者約六七百人）當由敎職員何炳松馬裕餘等（本校敎職員代表）報告其大意謂本星期一日職敎員聯合會代表到敎部坐索欠薪到部之初敎部全無一人出而接洽於是代表等迫得分頭到各辦公處找尋一共找得司長秘書之類四人與之理論結果四人擔認明日到國務院交涉代表乃出本星期二代表等後到部坐索是日部中司長簽事秘書都出見謂國務會議停止總理又到津故籌發欠薪一事無從進行代表等謂我等因政府積欠薪水數月於兹柴米油鹽難於應付若一再推延惟有請敎部代支一切日用而已請本星期五以前籌備否則再來催討云云此次職敎員罷職運動以來敎部固然不知援助及到交通部答允每月支給二十萬以爲八校經費於是出而挑撥中小學敎職員謂八校現將二十萬分配而中小學經費將無由籌集於中小學自身計極爲可危幸中小學敎職員不爲所動於是又欲於二十萬内索回三萬以支敎部職員薪俸經同人等峻意拒絶至今復以超出預算爲詞夫吾國近日焉有預算之可言有機關爲預算所無者而居然新設縱爲預算所有而支出欵項恒過之且八校共十五萬經費爲民國五年度預算至民國八年爲十七萬餘若言去年實在二十五萬以上當時同人等只要求二十萬實屬節無可節吾國政府素屬糊塗八年預算還未公布乃敎部藉此以五年度預算爲根據無非有意破壞想此次國務會議仍爲敎部所播弄對於二十萬經費仍以超出預算爲詞然無論如何同人等對於敎育經費一層决不讓步至於交通部方面已經接洽完滿每月協濟二十萬絲毫不減並且不在協濟二百萬行政費項下支出另指定交部某種收入項下代籌種種保障方法且云欠薪一層亦可代籌然同人等此次運動其目的實在維護敎育豈但以利爲前提今以我個人推測全體代表之意對於積欠一層尚可讓步至於二十萬經費爲敎育命脈所係小一分則受一分之損失即國家亦蒙其不利故當誓死力爭今日學術日新月異著述多而實驗重故非多購書籍添備儀器實無敎授之可言且科目日多亦須添設多聘敎授勢所必然敎育經費之所以必須充裕者就是爲此種種必須支出之用豈爲我等增加薪水之故我等敢爲是言經費爭得之後對於原額斷不一毫增加云云說者謂昨日閣議决定每月十七萬五千元雖已略爲增加然敎職員方面能否滿意現尚未敢斷云 
[東三省通訊　隱]  
　　延琿日軍撤退聲中之三問題 
　　琿春延吉等縣日本軍隊撤退之說本月初旬北京政府即得日使館之照會一時報紙喧傳以爲可以實行矣然據延吉方面消息該處日本軍隊雖有撤兵之準備尚無撤兵之事實探諸日人方面謂延邊日軍撤退一事已經决定方針惟領館未得政府正式訓令是以未能即行照知中國官憲一說日本領館均早接有此項撤兵之公文惟不知何故一時尚不肯發表就各方消息觀察日本撤兵雖旦暮必可見諸事實惟下列各問題苟不解决仍未許樂觀（其一）爲警察問題日本於軍隊撤退之前已將警察密布以代監視韓人之責據確實調查截至二月底止琿春縣境黑頂子駐日本警察九名頭道溝十二名延吉縣境二道溝警官一員警察十一名八道溝警官一員警察八名天寳山警官一員警察八名一兩溝警察六名銅佛寺警官一員警察八名汪清縣境涼水泉子部長一員警察十四名腰崴子部長二員警察十二名和龍縣境縣城部長一員警察八名外六道溝石洞警官一員警察十三名三道溝警官一員警察四名八道河子警察八名馬牌子南洋坪部長一員警察十一名近日更有便衣警察潛居各埠且上月和龍地方更有韓黨刦掠韓人財產等事日本領事已向中國官吏抗議亦難保不借爲藉口即探諸日官口氣似乎軍隊可以讓步而警察不可讓步此一問題解决殊不易焉（其二）軍用電線自日軍侵入延邊以後除臨時架設之通信機關不計外由琿春縣城至圖們江韓境訓戎地方則有電線一道由延吉局子街至六道溝即龍井村有電線一道又由局子街至頭道溝電線一道局子街六道溝頭道溝均爲商埠日本設有領事甚爲注意由六道溝至和龍縣城有電線一道又由六道溝至天寳山有電線一道此種電線日本方面無撤退之意微聞當局擬先令拆除如辦不到則買收以爲我用（其三）聯絡員仍舊設置方日本出兵之時中日兩方各派聯絡員互爲接洽入春以來我國聯絡員無形中已經撤回但日本方面聞曾有非正式之聲明撤兵之後日本聯絡員仍須駐在此種聲明甚不可解旣經撤兵尚何聯絡之可言然日本旣有此種主張將來又是一件糾葛事總之延邊日軍日本自知不能不撤但亦不願遽撤故遷延復遷延殆使懸而不决其最大目的在運動將琿案移歸奉天辦理故吉林方面關於此項交涉之消息已有鮮所聞究竟日人何以願與張作霖談判此中原因非外人所能知也 
[鄂議會之常會與歡迎會]  
　　鄂省長劉承恩請假十日態度消極本有俟假期屆满即行辭職之意嗣因王督於十五日親至省署探病百端安慰崇正派亦示意於劉願和平商榷劉氏辭意遂不復萌動準備假期屆滿即電京銷假視事崇正派於前次省會茶話時决定四月二十日開第二屆第六期常會楊伯燾復提議就便歡迎劉氏一併通過故今日（二十日）歡迎省長與舉行六期常會開會式同日並舉先開歡迎會議員蒞會共四十八人崇正派出席佔多數平社議員則甚冷淡上午十二時劉承恩乘馬車而至在行政官招待室稍憩俟議員就席後卽行入塲由屈佩蘭正議長主席報告歡迎省長大意畢即致歡迎詞略云政治隆規根諸民意箕風畢雨民心之好尚即施政之方針古今中外凡言政治者不敢稍有違反近時世界潮流趨重民治歐美各國莫不揭櫫斯義以行更非吾華所能獨異者也中國幅員之廣遠過他邦各地方人情風尚彼此不同若以鄉人治鄉人平時與人民旣休戚之相關臨時之措施自泛應而曲當雖曰官治實民治也省長固鄂人也曩昔開府粤西政聲所播遐邇同欽今者建節鄉邦此後施爲自屬福利桑梓之舉可斷言也本會代表民意佇盼新猷歡忭之忱實難罄述詞畢劉氏起立向諸議員一鞠躬後命代政務廳長金世和讀答詞略云省議會以承恩蒞任伊始開會歡迎自维譾陋謬長鄉邦乃承諸先生盛意慇懃嘉言奬勉祗聆之下感愧交深竊念政治之道至繁且𦣱凡察吏官民以及敎育實業諸大端在在皆應悉心籌畫實力進行况吾鄂居南北之衝一切設施胥爲觀聽所繫頻年以來地方多故民凋物敝休養綦難承恩不才覆餗時懍惟有竭誠盡職俾民治前途得以漸次發展更望諸先生和衷同德共體時艱遇事提携隨時匡導宣讀畢崇正議員羣起鼓掌於是一幕歡迎會告終至一時三十分復振鈴行常會開會式王督亦便衣乘馬車而至行禮後當然又有一番照例之文章三時散會 
[廣州通信（平）]  
　　孫中山就職前之情勢 
　　自廣東總統選出後當時該派報紙鋪張揚厲業已揭出就職日期目前致賀之電尚紛如雪片惟就職實未有確期其致緩原因外間多所揣測孫陳不和四字在港報中屢經揭載蓋陳炯明對於總統之選舉向以爲時機未至而孫則主張急進雖前日亦有陳之賀電揭載報紙然全屬敷衍之辭不過處此情勢不能公然有示不承認不能不有面子之舉也其實幕内尚有許多曲折今日黨中要人尚忙碌奔走從事於疏通據與某方面接近者云陳炯明外面極温和絶無反對之狀態惟其部下軍界駐在遠地者已有反對之聲即如潮梅方面之軍事高級長官洪兆麟聞有一電力陳驟舉總統之不可頗爲激昻詞意似自託於兵諫故外間謡傳潮梅已宣布獨立其他軍界長官之類此者尚有其人某某機關報謂今或雄長婢僕棄厥高曾大壞家居毁及昭穆蓋即隱隱憤若輩軍人也惟總統旣經選出萬無不就職之理所以有多少宕延者大約必於條件上有所磋商耳 
　　自總統選出後廣西方面竟認爲大好題目借作標的陳炳焜一再通電麕聚大兵於梧州有駸駸欲動之勢粤中民黨本稱陳爲柳州派極欲與之聯絡令其在桂反抗陸譚爲粤後援者也但陸陳依然和協今且聯同圖粤陳炳焜充護軍使公然出名痛詆粤當局雖現在桂省方面尚聲言不自彼開釁然兩省邊境彼此皆已駐有重兵而道路傳言僉謂旦夕間粤桂將發生戰禍矣孫中山向亦力主攻桂聯絡桂省同志軍所謂駐穗廣西討賊軍辦事處定有專所冋桂偵探軍情分地舉事者絡繹不絶而尤以鬱林爲發軔點以梧州爲集中點故梧州戒嚴一日數驚陳炳焜之以粤省軍隊大舉攻桂爲藉口亦爲此故總之兩粤戰事恐始終不能免也至於軍政府現在粤秀山下德宣街舊督軍府而總統府地點一說謂將遷回東門外農事試騐場一說謂將遷回河南士敏土廠舊元帥府未知究用何地耳 
　　總統選出後各方人士以唐少川久未表示態度頗多臆測孫中山特於十五號派出委員乘座龍驤兵艦前往唐家灣催促返省十六號又請汪精衛乘座陽江艦再往勸駕邀唐來省合力組織新政府昨（十八）汪由唐家灣回來據其轉述唐之意見云余於總統未選出前頗以爲行之過早今旣由國會以多數選出余亦當然贊成故聞孫公當選即首先派人持余名剌前往道賀至於財政總長一職現政務甚簡余不願擔任余祗願任一高等顧問與胡君漢民相同而已到孫公就職時余必來省相助云云 
[粤省江蘇會館查賬之結果]  
　　查明陳佩實並無侵欵事 
　　粤省江蘇會館自發生樛葛後現經留粤同鄉切實查點碑契清算數目並公推證人在場監視所得結果僉曉然於會館各產置自乾嘉沿及清季尚實存管業者應以辛亥回蘇同鄉吴先生蔭培莊先生允懿嚴先生家熾施先生樑等公呈前江蘇都督莊咨請廣東都督保護案内原列館產清單爲確鑿根據莊與嚴施又曾先後總理館務陳君佩實繼任總理已在其後現將莊都督咨案内清單所列契產互對初未短少即論賬目歷次會算陳君佩實亦並無分毫侵虧確爲旅粤同鄉良心上所公認惟司理袁某不免錯誤却又無力賠償上年粤垣變亂時少數流寓鄉人爲境遇時勢所迫質去館内物品亦屬公家損失陳君以是非旣白不肯令會館受虧經酌量捐題代爲彌補趙光高鼎元韓亞一徐潤等至此咸無復異言業由主張查點清算之周君怡暄張君鵬並公推監視查算之周君桂年張君恩孝王君仁杰曁現知南海縣事張君國華等於十年四月四日在縣署廳事公開會議共同簽字結束情形大槪如此而陳君並不侵虧之眞相至是乃大白矣 
[杭州快信]  
　　省憲期成會定下月十五日開成立會一日開預備會并以省敎育會爲事務所 
　　全浙典業公會昨日常會選舉正副會長王香岩得票多數當選爲會長謝虎臣張青士當選爲副會長 
　　浙省繭商因上年失敗無意經營者居多數請帖開設者甚少各屬繭捐委員大失所望浙省向章限四月末日爲繳換牙帖期財廳特令各縣嚴催 
　　尹朝偵昨因公到浙庽清華旅館 
　　代理印花稅分處長周自元昨奉部令正式接辦 
　　杭地審廳前呈請省長以附廓盜犯王阿毛照懲治盜匪例執行死刑省署以察核案有疑竇令高廳覆判昨選任律師任鳳崗張韜等爲辯護確係强借脅迫諭候偵查核辦原審官失入過重輿論譁然 
　　蔣運使據前餘姚塲七區塲董王鶴書等及東陽金華義烏浦江四縣農民請免新設硝稅當經咨商兩浙稽核分所量予變更聞昨已覆准 
　　第一監獄敎誨室改稱敎務所高檢廳昨委王與楫爲所長戚思周爲敎誨師 
[地方通信]  
　　松江 
　　商會改選會長縣商會於本月二十二日午後開選舉會長會共到會葟二十八人郭于埜縣長親往監視投票結果閔　得二十五票當選爲正會長（連任）馮受祜得二十六票當選爲副會長旋即接開會董會其議案（一）函請縣署示禁輕質銅元入境（二）奉令籌備蘇省地方物品展覽會公推閔瓛爲徵集員從事征集（三）遵照全國商會聯合會議决案籌辦商團（四）推定葉志善等六人爲特别會董 
　　無錫 
　　董司法長蒞錫司法總長董綬金（康）氏日前由京南下至常州原籍掃墓事畢乘車來錫欲遊覽該邑名勝適前昨兩日爲惠泉山香汎大小花航早被稔客預定聞由婁巷口之薛某接待董君爲雇官裝船一艘停泊西門外吊橋河下另命某畫舫代辦船菜一席聞董君此來官塲並未知曉大約今日即須乘車赴寗渡江北上云 
　　麵行售貨舞弊北棚口賣興泰乾麵行年來因米糯禁止出境即思得一法聯絡鎭江談萬和醬園將次秈米磨成米粉裝入本邑九豐廠麵粉袋内轉運出省近被丹徒縣查悉電省請示經王省長訓令趙知事莫稅所查明辦理兹聞寳興泰所裝之麫粉袋實不止九豐廠一家昨日該廠開股東會議因到會人數不足尚未提議及此但多數股東爲保全信用與名譽起見主張澈底根查　　鎭江 
　　工程局修築馬路鎭郡英租界工部局因租界接近之南馬路一帶年久失修有礙通行擬請中國官廳籌集經費交由該局承修賈交涉員以似此辦法未免損失主權當經婉辭拒却一面令縣轉行地方道路工程局妥爲修理現該局已日夜興工聞約一月後即可告竣 
　　土木工又議加價鎭城瓦木工資早經增至二百二十文及二百四十文惟育成各鄉土木匠仍取工價一百六十文該工匠等以值此米珠薪桂殊難支持爰於日昨公議擬增工價至二百文以維生計刻經該業代表魏恒昌等據情呈請縣署立案並給示曉諭 
　　南通 
　　大生添設八廠大生紡織公司營業日臻發達雖已分設七廠尚供不需求兹經理該廠經理人又在城南易家橋購買地基數十畝建築第八分廠以廣營業刻已庀材鳩工着手建造聞分廠經理一席高某最有希望　 
　　南京 
　　齊督之壽辰齊督壽辰本省除徐州鎭使陳調元徐海道尹程道存因河南軍事吃緊未敢擅離職守外其餘各鎭守使道尹廳長縣知事稅所長均紛紛蒞止城内外各旅館住滿送禮者踵相接昨日（二十二）晨十時軍警政紳商學各界二百餘人齊集軍署齊督辭不受賀各人乃留名片掛號而散十二時大總統代表李昭岱用軍樂彩亭送總統禮物壽聯至齊督親至軍署二堂外迎接至晚七時在西花園宴總統代表李昭岱總理代表劉鴻慶馬其則直代表牛伯熙奉代表張煥章魯代表侯貞皖代表李紹臣浙代表何國華贛代表劉金城及其他外省與本省各官等九十餘人至晚九時散席 
　　南高農科添設蠶桑系南高農科開辦數載因限於財力蠶桑學系尚未設立現中國合衆蠶桑改良會願贊助該校添設是系特先捐助一千元以爲暫時栽桑之用該會總理法人費咸邇君並願至該校擔任義務敎授於本星期二日到校授課以後並定每週由滬到寗一次或二次敎授蠶學及實習該會副總理何尚平君此次亦偕同費君到校演講合衆蠶桑改良會史及過去之成績未來之計劃中國蠶之病理槪要等聞南高學生均甚滿意云 
　　合肥 
　　皖省關於選舉訴訟電　上海申報轉安徽諸同鄉先生鑒合肥選舉舞弊前曾提起訴訟今張踐初等十二人屈意求和業與官廳所托出各紳了解銷案同人見勢不可挽祗得宣告退出故對於和解各情槪不與聞特此電達伏維諒鑒吴伯䕫胡佩齋張聘臣叩 
雜評一 
[地方行政會議（默）]  
　　此次地方行政會議中央與地方處根本相反之地位將來必無結果可斷言也 
　　中央之意在藉此會議劃地方一部分之政權予民以敷衍自治之面子在人民之主張則今日已有進步非僅得如從前之所謂自治即可滿足蓋今日人民之主張自治在得一省完全無缺之自治故欲先制省憲使自治之基礎築於一省根本法之上非要求中央將地方政權完全還之人民不可而今日之中央能慨然還之人民否此即根本不相容之點也 
　　倘中央不能以全部政權還之人民則今日即無會議之必要明知無可會議而强議之勿論中央代表多於人民代表結果有多數壓少數之慮即無此弊而所議决之各點能合於將來省憲制定後情勢耶是故人民旣欲謀根本自治不必參與此會議即會議亦徒勞矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[狄雷博士講演記]  
　　昨日在省敎育會之演講昨日（二十三）下午三時江蘇省敎育會中華職業敎育社中華新敎育共進社三團體請狄雷博士講演先講（中國宜採取海約翰開放門户主義）大致說國家要保障主權不能依賴他國在乎國民自决如衛生政治經濟敎育四端是主要問題都該採取外國新方法來解决蓋所謂開放門户主義並不是祗就商業上立論或把中國利礶讓外國人取去是在吸收外國各種科學的新精神改良中國的物質後又講（近世選舉之趨勢）大致謂美國敎育已經普 
及選民資格完全依據敎育程度中國目前如採用這種方法或者反被野心家利用不肯致力敎育似宜財產敎育並行不悖惟須每年由選民親自向指定機關註册云云是日聽講者滿座講畢由沈信卿君提出博士溝演喓點並全體起立致謝 
　　昨晚在寰球學生會之演講寰球中國學生會昨晚七時請狄雷博士演講由復旦大學敎員蔡正繙繹題爲（改良社會）主席楊筱川因事遲到故即由蔡正代爲主席登壇介紹後即請博士演講略謂凡經過一次大戰以後世界現象總不安寗歐戰以還世界各國無日不在改革之中而中國尤甚蓋中國之自帝國改爲民國由表面觀之似已成功但實際則相離甚遠由專制改爲共和固非易事也且中國有五千年之歷史舊思想與舊習慣存在於人民之腦海中根深蒂固非用穩健之方法冷靜之態度勇往直前不少懈怠殊難收改革之效也夫改革之方法首宜提倡遲婚以强種一方須用科學方法减少疾病夭亡者使人民得受安全幸福於原有之農業用科學方法改良之俾可加多物產並提倡畜牧森林水利等事業使經濟充足則中國人口衆多亦可免食物之供不敷求矣且中國北部蒙古等處荒地甚多儘有殖民開墾之餘地也總之改良社會非徒空言可以成功是需脚踏實地之辦法方能奏效且須一方面根據社會學家之學說一方面須觀察社會情形逐漸改進兹就吾研究觀察所及以爲改良中國社會之方法要有下列十條條件（一）應研究利用天然富源如鑛林水利等（二）改良水陸交通事業發展商務（三）用科學方法增加食物充足經濟（四）减少夭死人數（五）提倡運動增强體力（六）提高人民思想及生活程度（七）注意職業敎育（八）使人增高國家觀念（九）提倡社會敎育使知道德知識之重要（十）培植專門人才以上十條皆係根據學理而言並非空談蓋吾人現在之改良社會其唯一目的係求使人民對於生活皆有極濃之趣味也但以上所言非一二年可以完全推行中國人民苟能羣向此前進不稍懈怠則成效定不難收也云云演說畢有來賓金戈二君向博士略有所問博士皆一一詳答末由主席楊筱川向博士及蔡君道謝而散 
[遠東運動會消息]  
　　第五次遠東運動大會第四次通告云加入公開的萬國運動會應納之費本當在報名式上登載不幸竟有脫漏故遲延迄今始行通告實非得已也此項納費本委辦頗重視之深望各地同志廣爲傳播俾衆週知則幸甚矣兹將各項納費揭載如下加入田徑賽或游泳比賽每人每項納費一元團體加入比賽或游藝每隊納費三元加入網球單賽每局納費三元加入網球雙賽每局納費六元有志報名者請函示上海博物院路二十號遠東運動大會執行部幹事以便登錄入册報名在本年五月二十一號下午六時以前截止 
　　中國選手團之各項運動（一）田徑賽田徑賽選手由 
中國各地選派而來當選者須在一區或一省運動會内有優勝之資格其成績經競賽委員會代表之證實或本處敎練員曁甄選委員之擔保以能符合運動之最低標準爲度惟選手之最後選擇仍由競賽委員會决定之職是各地關於選手之通告均請函示上海本部事務室如有關於此事之疑問亦請函詢上海本部可也（二）游泳游泳選手大槪來自中國南部北京清華學校亦供給選手一二人其他願意加入者請從速見告此次比賽在上海工部局游泳池内舉行該池係户内的長七十五尺寛三十二尺有志加入者務請及早練習爲幸（三）捧球捧球選手大槪來自中國東部中國各地捧球隊如有精於擲球術與接球術者請直接函示本部爲要（四）足球足球選手將由中國南部派來當選者或係香港足球隊（五）壘球壘球選手將由中國南部派來現今廣州與香港二處正擬解决此事厦門球隊須先與該二處比賽方可定奪加入與否（本年球員决定每隊十二人）（六）籃球中國籃球隊欲求加入遠東運動會者已有數處如北方之天津北京南方之上海香港均思享此權利欲定取舍最好在運動會以前預行比賽深望與賽各隊能從速加入將來比賽地點係於户外草地（七）網球網球選手願加入者已有數人香港上海曁北方之球員現已預備與賽惟若輩須先赴滬以待競賽委員之支配比賽地點亦在户外草地 
　　游藝之界說遠東運動會之各項運動當嚴格的止限於游藝者按游藝者之界說凡爲金錢或奬金而比賽者以及兜售或典押其奬品者發起或承受金錢的比賽者爲所願加入之比賽而提出賭金者不繳會員費而爲某運動會之會員者爲金錢而敎練運動者以及在比賽時用匿名者皆不得列入游藝之範圍此外用個人或團體名義而故意加入職業性的比賽運動期前並未得本國運動管理人之允許者亦當擯諸游藝範圍以外按本文所謂金錢者係從廣義方面立論舉凡錢財及有錢財代價之貨幣無不包容於内無論何種種苟含帶金錢性質者均不得列入游藝之範圍游藝者一名稱係指特種之運動而至其種類可隨後按其上述之限制而規定之惟本條中之禁例並不包游藝者運動用之制服費球費有竿捧等費 
　　游藝者之狀况及保證法遠東運動會之最終目的在爲每一國完成一體育機關俾能提倡該國之體育運動監察該國體育家之游藝狀况並與該國之體育運動取一致之進行但爲目前計該會所有政策乃欲與境内任何著名之各運動會周旋凡以前不相關涉之地點亦均包容於内至境内之運動家須經二度重要之體育試騐（一）該運動家所屬之本地的運動會（二）該運動家所屬之全國的運動總機關如此項機關尚付缺如則當經該國代表之考騐云 
　　遠東運動會秩序（星期一）下午二時半起（一）行正式開幕禮（二）參與人大游行（三）三千人游藝（四）田徑賽預賽（每項三次）（五）團體比賽預賽晚八時一刻起（一）游泳預賽及决賽（每項三次）（二）水球（星期二）下午二時半起（一）田徑賽决賽（遠東運動會秩序）（二）團體比賽二次預賽晚八時一刻起（一）一百及二百二十碼游泳預賽（二）他項游泳决賽（星期三）下午二時半起（一）五項運動首三項（二）中國女子一百人體操（三）五項運動末二項（四）團體比賽三次連賽晚八時一刻起（一）各種游泳决賽（二）水球（星期四）下午二時半起（一）十項運動首二項（二）童子軍操演（三）十項運動次二項（四）童子軍操演（五）十項運動第五項（六）團體比賽預賽（萬國運動會）晚八時一刻起萬國運動會各項游泳預賽（星期五）上午九時半起十項運動末五項决賽下午二時半起（一）拳術（二）萬國運動會田徑賽預賽（三）團體比賽二次預賽（此後皆係萬國運動會秩序）晚八時一刻起（一）各項游泳决賽（二）水球（未定）（星期六）上午九時半團體比賽首次决賽（未定）下午二時半（一）田徑賽决賽（二）團體比賽决賽晚八時半給奬 
[參與遠東運動會乘車之優待]  
　　滬寗滬杭甬兩路管理局局長趙燧山氏因氏届遠東運動大會開會在即爲提倡體育起見昨特飭知車務總管轉飭上海北站凡有乘車赴會者准予特别優待該會會塲係借定虹口公園若由滬寗路北車站乘車至天通菴步行以達虹口公園費時僅一分鐘該路於五月三十日起至六月四日止無論團體若干人由北站至天通庵者一律減價售票其間哲扣自對折以至九折不等大約以人數之多寡定折扣之高低云 
[交通大學各級運動消息]  
　　昨日爲交通大學（即南洋公學）各級（向未在田徑賽運動得分數之學生）田徑賽比賽之期各項比賽結果如下百碼賽跑第一劉鏗二百二十碼賽跑第一張玉麟四百四十碼賽跑第一陳育林半英里賽跑第一陳啓東一英里賽跑第一黄振華擲十二磅鐵球第一周家麒擲鐵餅第一周家麒高欄賽跑第一吴召棠低欄賽跑第一顧毓燧遠跳第一陳育林高跳第一羅漢馨擲標槍第一張玉麟撑高跳第一葛福照結果爲中學四年級奪得錦標至個人優勝則屬於陳育林周家麒因二君分數相同故甲乙無别並聞該校將於下星期六（三十日）開春季運動會云 
[東南大學購定商科校舍]  
　　字林報云東南大學已購成霞飛路前尚賢堂房屋將用以爲上海總事務所及大學商科校舍並另在江灣購地興建他科校舍 
[航業消息零拾]  
　　昨日太古公司之港粤班輪鎭安號開往香港裝往現銀五十萬兩分裝一百二十五箱又長江班輪安慶號裝來現洋一萬元尚有招商局之江新輪船從漢口運來現洋十萬元銅元七百箱又江孚號亦裝來銅元一百二十箱 
　　揚子江航路自宜昌至重慶一段計四百英里最難行駛蓋因該段水流湍急且時起旋渦最深之處有四百八十尺現在最合該路行駛之船舶爲鴻江公司之Ｓｈｕｈｕｎ號一輪故江海關即在英國格勒斯哥省之耀羅造船廠照式建造江輪一艘其大小式樣悉仿鴻江公司之船該輪定名安寗號現將趕工造成計有一百九十英尺長三十英尺闊上下八尺深一俟出廠即便派駛該路可載客貨三百噸云 
　　日本大阪商輪公司現在對於基隆至南洋一綫極力擴充噸位發展路綫計增闢星加坡至蘇門搭臘經高麗等各埠已得日政府認可津貼此路之補助經費指定日信丸及膠州丸兩輪行駛 
　　英國兵輪慶軒號Ｋｉｎｓｈａ自投標出售後刻由新申昌購得定於本月三十日正式成交訂約付價 
　　三北商輪公司之升有號銘順號兩輪之領江刻已訂定一德國人充任定期有三年月薪三百元 
[一週間之金融調查]  
　　進出口銀洋數　此一週間（十九日至昨日止）國外並無大條銀到滬惟墨洋裝往香港一埠者計五十五萬元又寳銀四十五萬兩又廣東雙毫一百十四萬角合大洋十萬元又厦門去國幣三十萬元至於國内長江杭州蘇州漢口等處共來國幣九十萬元此週出多進少於是洋釐提高較上屆（十六號）漲起銀一釐三毫七五今將逐日進出口之數列下（十九日）懋業中孚中國等三銀行各從漢口來十萬元廣帮裝厦門去洋十萬元（二十日）中國銀行由蘇州來洋四萬元又杭州來洋六萬元交通銀行亦由蘇州來洋五萬元又某錢莊來洋五萬元廣帮大德昌裝香港去墨洋二十五萬元德大裝厦門去洋二十萬元（二十一日）大德昌又裝香港去銀二十五萬兩又洋十萬元（二十三日）本街從長江來洋三十萬元又杭州來洋十萬元大德昌裝香港去銀二十萬兩又洋二十萬元又廣東小洋一百十四萬角 
　　洋釐　邇因廣帮搜羅現洋故從十八日後步步提升最高之價二十二上午漲至七錢二分五釐五毫後有某某等帮售出現洋故回小一釐之外三月底期洋因有投機者紛紛抛出故二十一日下午最高漲至七錢二分六釐二五四月半者亦漲至七錢二分七釐半 
　　銀拆　此七天中最大五分最小二分蓋土貨出口仍未滿意之故計此一星期之出口絲經共值銀五十一萬五千九百九十兩標金正在報關大約今明日裝船約有三千餘條所以華商方面之存銀愈覺豐厚至錢業放長期銀欵一層苟能通過如昔年三九月辦理則以後之銀拆或稍趨高也 
　　國外匯兌　上届（十六日）調查時近期大條銀爲三十三辦士七五遠期三十三辦士半以後長多縮少最大十九日近期三十五辦士三七五遠期三十四辦士八七五嗣又略有縮短在三七五至六二五之間至昨日近期爲三十四辦士半遠期三十四辦士一二五鎊價自十九日掛三先令三辦士迄今未有變遷其中法郎二十二日曾掛八百七十元嗬囒一百九十盾昨法郎改爲八百八十五元嗬囒改爲一百九十一盾其餘俱無變動各銀行結價在星期一二三等日硬多軟少星期四以來逐步見軟曾誌本報商務欄故不贅 
　　標金　上届調查之日（十六日）五月份收盤爲三百五十一兩至十九日止三天中均在三百五十兩之内緣有恒孚天昌祥永豐餘同豐永大順等各金號進先令出期金者佔多數二十日迄今各銀行雖未訂進大宗現金但人心又見趨上據云存滬現金略少且近三日標金核東匯反抬高三四兩較十九日之前撳小二十餘兩時大相逕庭之故然此際之做投機者宜得外灘銀行靈通之消息方可獲利云 
[英國銀行之巿情報告]  
　　字林報云英國巴克萊銀行發表三月份巿情報告略謂英國雖商業凋敝失業人多然巿况顯有稍稍穩固之象而商業蕭條之原因亦漸爲人所共曉衆覺（一）如英俄通商果能實現（二）如德國賠償問題果能美滿解决（三）如輸往歐陸諸國之必要輸出品果有接洽其金融之穩善方法則巿面不久即可呈進步氣象上述三事爲恢復商業之要圖是當以全力注之俾得臻解决至於國際貸欠亟須議定切實辦法無論何國未有不自採行國内理財善策而能借外債以興其國者此乃於籌議貸欠辦法時所宜承認者也 
[通紗價已回落]  
　　南通縣得記等牌號之關莊布日前由營口等帮客商採辦首批裝去大宗致大通紗廠十二支魁星小包紗巿價亦漲至二百二十四元昨得通縣紗廠中人消息謂此項關布自裝出之後該號等已接營口來電貨已敷足暫止辦裝其意似嫌價格過大且天時漸熱衣着銷路必退之故現大生紗廠所出之魁星紗價兩日之間亦回落十一元昨開二百十三元通州紗巿依據布銷爲轉移關布呆滯轉瞬農蠶兩忙鄉人將舍機織而從事蠶禾恐該處紗巿當更見小也 
[中英貿易三月份之統計]  
　　今年元二兩月之中英貿易已經報告兹悉三月份中英貿易之狀况已由英國財部發表今將輸出入數有與二月份之比較列后 
　　華貨輸英 
　　去年三月份　今年二月份　今年三月份 
　　生絲（磅）　一○二九七八　一四八○○　二六二四二 
　　絲織品（百磅）　六六四六　二○○　五○ 
　　英貨輸華 
　　棉紗（磅）　九六○○○　一○二○○○　八○○○ 
　　疋頭（百方碼）二二○○○○　一六五○○○　一五○○○○ 
　　絨織品（方碼）　二○三○○○　三二○○○○二五一○○○ 
　　呢類（方碼）　九八○○○　三○七○○○　一八八○○○ 
　　鐵條（噸）　　　　　　　　　　　六七 
　　錫板（噸）　　一四八一　　三二四○　二○○○ 
　　織布機器（噸）　四　　　　七三九　　一五二六 
[温州新茶已有運申]  
　　今届茶巿因天氣温和稍形提早前昨兩日温州綠茶已由輸運到申計裝廣濟來第一批十六件海晏來第二批六十三件泰順來第三批一百六十三件均是雨前色香均佳昨開頭盤最高貨者開五十兩次者四十二三兩旋爲營口天津兩帮莊客悉數收買當即轉運故申地巿情尚佳各帮看樣預定者亦多大約再緩二三天當有大批新貨可到並悉江西祁門各處新茶預計亦在月底邊可以運申杭州之雨前日前見新雖早惜無躉數大約亦須月底初方有大批新貨運申云 
[乾繭勸勿短價售去之傳單]  
　　江浙皖繭業聯合會昨發傳單其標題爲乾繭未售各商注意其文如下近來絲價日漲而繭價反形疲滯繭本與絲價脫離甚遠其原因由於廠家及掮客乘新繭將次登塲之際故意危辭摇亂聽聞希圖抑價壟斷經本會切實調查内中詳細情形滬地開車繅絲者刻下已達五十餘家大半乾繭備至四月初旬或三月底殊不知今歲繭訊較遲新繭到滬極早須在午月初旬而目前未售乾繭除租廠自行繅絲外上身貨如無錫嘉興楓涇僅有二千七百擔中身貨如蕭山諸曁僅有一千六百擔下身貨如杭州海寗僅有二千餘擔其餘雜路貨不及二千擔現在女工缺少廠家繭至下月初旬必不停車其間有二十天之貨旣未預備將來勢必購貨核算此二十天需繭至少七千餘擔現在所存未售之繭 
萬不致從此無人過問凡未售乾繭切勿輕聽謡言短價售去本會爲維持繭業起見特將實在情形詳細查明特此佈告尚祈注意爲盼 
[滬商請嚴米禁之又一呈文]  
　　北海路工商聯合會因西報屢載浦口有私運米糧之事日昨又據調查所得知該處漏出之米多係持有護照者其中流弊甚多昨特呈懇省長請爲分别查禁原呈如下省長鈞鑒去歲米價奇漲之時適鈞座下車伊始荷蒙俯念民食維艱嚴頒禁令并在浦口設局稽查以杜私運米價旋即平落成效大著有口皆碑昨閱西報載稱現有由無錫及蕪湖運赴浦口之米成千累萬明目張膽公然起運列車符號出發日期西報載之詳盡殊屬駭人聽聞第敝會所聞由浦口運出之米其中執有軍米振米護照者每有日期懸殊一照兩用朦混呈請驗放查此項軍米振米大半報稱由蕪湖轉口而來不在蘇省禁例之列不肖商人借此影射蘇省之米最易從此漏出上海食米來源向以無錫爲大宗若不辨别查禁誠恐朦混者日益增多殊與鈞座在浦設局稽查之本意相反惟有仰懇鈞座飭令沿途局卡遇有上項運輸米石一律在護照塡明經過日期加蓋戳記抵浦之後將該照截留一角彚案呈報以憑稽考而昭核實庶奸商無從施其技俩而民食得以認眞維持不勝迫切街命之至 
[選舉判决無效後贊成方面電]  
　　江蘇民治促進會昨電云南京王省長省議會敎育會商會各縣各團體曁旅京諸同鄉各報館均鑒前因蘇省第二區辦理選舉舞弊違法當由楊春綠依法定期間向地方審判廳提起選舉訴訟本會亦以此次選舉根本違法又復舞弊曾於支日通電各團體一致否認以保人格而維選政此項訴訟已於四月十五日經法庭判决上海衆議院議員初選舉應屬無效宣告在案查法庭對於是案調查事實裁判理由一一均照衆議院選舉法詳細解釋絲毫不訛乃姚文枬身爲選舉調查員事前旣肆行舞弊事後復不知愧悔猶聯合多人强詞奪理電請查辦意在推翻原判不寗唯是更串通滬人張煥斗等通電揑誣法庭黑暗裁判選舉訴訟并請撤换法官聞之不勝憤慨破壞司法獨立姑暫不論何喪心病狂竟至於此不觀判决書理由項下所載（本廳前令被告沈寳昌將衆議院議員還舉人名册交案查驗嗣由該被告委任陸文麓狀交省議會議員第三届選舉調查單二百五十九本并無衆議院議員選舉人名册）證據確鑿事實昭彰即此一端已大違法此次選舉當然無效况仍有其他種種違法舞弊之鐵證誠所謂選政何等重大豈容若輩指白爲黑顚倒是非直欲使違法舞弊之選舉恢復原狀而後快本會爲尊重司法獨立保全蘇人人格計絶對不容判决無效之選舉死而復活人心未死公道 
難冺務希一致主張共伸正論幸甚臨電不勝迫切翹企之至江蘇民治促進會長夏芷芳曁全體會員同叩漾 
[伍德將軍由日直赴斐島消息]  
　　大陸報云前傳美國伍德將軍等赴馬尼剌爲哈定總統調查菲列濱狀况之際將順道過滬小作盤桓故上海美商商會旅華美僑協會及菲列濱會社曾籌備歡迎之昨據馬尼剌來電聲稱美國運送艦一艘將在神户或長崎迎接伍德將軍及其隨員由日直赴馬尼剌按伍德將軍委員團昨日可抵横濱上海美總領事署尚未接該團行止消息 
[馬良宴請報界記]  
　　發起組織賑災武術團 
　　昨晚馬君子貞爲發起組織賑災武術團事特宴報界於大東旅社到者除許建屏邵仲輝陸伯權等外並請護軍使署軍需長許劍青工巡捐局局長汪洋曁陸達權君作陪酒闌汪君首謂馬先生刻擬報告宗旨請諸君注意衆鼓掌馬君遂起述略稱兄弟今已脫離政治關係不願再作無謂生涯惟自下野後目覩數省萬民罹災奇慘不忍坐視爰擇力之所能爲竊願隨諸善團之後組織賑災武術團聊盡綿薄區區微衷深望諸君子惠而敎我並盼高明鼎力提倡不勝幸甚詞畢復由陸君達權伸述前意略謂馬先生以前事業諸君盡曉無俟鄙人贅述今請說明先生組織該團之旨趣以補前述未盡之餘意先生治軍有年舊部甚衆悉擅武術高足之出其門者實繁有徒散處各省現擬集其精華組織斯團而先生又編有新穎講義敎授諸書以資觀摩想斯團成立異日必臻發達定能推及南洋或他國使知我華武術之精神與價值藉揚國粹而增國光且先生又與華洋義賑會約該團願任賑災之責尤見仁者己飢己溺之心至於如何進行容後奉告述畢馬君復謂現敝徒等均未到滬俟後畢集當再進謁務希不吝指敎諸記者咸致辭道謝賓主盡歡而散時鐘已九下矣 
[麥根路暗殺案之續訊]  
　　寓居滬西麥根路四百零六號屋内之海州人陳萬祿與兄陳萬福於本年三月二號夜同時遭人暗殺當被擊斃萬祿之妻張氏陳氏弟兄及萬福之男孩均被擊傷業經捕房先後拿獲俞智明朱正文馬照堂劉洪玉張財堂譚一富等六人解奉公共公廨迭經訊供在案昨經張襄讞會同美約副領事續訊先由馬照堂所延之代表律師詰據見證繆壽山供稱夏曆正月二十三夜六句鐘馬照堂到我家内託寫書信兩封寄往海州伊之叔父及其姊處至八時許始去馬即被捕是實繼由捕房代表費斯福律師向繆盤詰前情一過又據被告律師詰據見證謝金根供稱此案發生時我往沈金標所開之剃頭店内薙髮見劉洪玉亦在當與言語云云並據沈金標到堂證明三月二號夜六時劉洪玉確在伊店理髮至七句鐘走出又據被告律師詰據馬照堂供稱此案發生時伊在繆壽山家託寫信札後回家内抺牌被捕拘案至陳萬福曾欠我錢向索不還彼此衝突一次此事實遭誣指求察又據劉洪玉供稱正月二十三夜六時由紗廠放工出外即至沈金標店内理髮謝金根亦在直至七句餘鐘始回家陳氏兄弟遭人暗殺實不知情言至此經捕房代表律師向洪劉二人逐一駁詰良久又據朱正文供稱爲挑泥工頭陳萬福與我爭奪生意打架一次今陳氏弟兄被人暗殺即遭挾嫌誣攀求鑒訊之張財堂供稱此案發生後據友人徐士相言陳氏弟兄係被金榜海（即蟛蟹）與周小毛子等仇殺况陳萬福至捕房報告亦言金等所爲與我無關云云據譚一富供稱正月二十三夜與馬照堂同在賭博致遭拘捕是實質之俞智明供稱原告陳萬福陳萬祿弟兄二人係海州著匪金蟛蟹係陳等同黨手槍祗金一人 
 
 

Page 11

 
 
所有我昔在魯省軍隊爲排長時陳萬福在我部下當 
兵嗣因犯案將其懲辦前年我至上海陳亦到滬遂與我同居滬西彼此不睦當此案發生後陳萬福與妻沈氏報告捕房時祗言金周等數人繼又控告我等以致被捕惟被捕之日本往鎭江有事實被牽累求釋供畢由捕房代表律師向各人復詰一過並稱本案各被告均供不承認惟據原告與見證一一證明證據充分請爲按例嚴懲而被告馬照堂劉洪玉所延之代表律師爲之辯護良久經中西宫核供判被告等仍分别押候會商於下禮拜四宣佈堂諭 
[爛泥渡熒昌火柴棧失愼續紀]  
　　浦東爛泥渡熒昌火柴第一廠於前日清晨失愼焚燬棧房七所工人宿舍七間火柴一千二百餘箱損失三萬餘金已誌昨報兹悉餘火直至是日傍晚始行澆滅該廠並第二廠兩處工人共有一千餘名因救火異常出力當經總理邵爾康諭令停工一日以資休息昨已照常開工矣 
[浦東花園石橋大火四紀]  
　　浦東爛泥渡花園石橋申春陽茶食店失愼焚斃男婦小孩四人延燒舖户二十五家已三誌本報兹悉焚斃各屍業經各屍屬分别收殮連日僱用小工多人在火場檢取零星屍骨各保險行均派人在塲看守以便估計賠償三區警署亦派巡警四名日夜在火場四週輸流梭巡以防竊取燼餘云 
[青年協會推舉代表赴荷與會]  
　　荷蘭國海牙爲萬國和平會之發源地此次世界基督敎學生總議會將於六月四號至七號在該地舉行又六月十一號世界基督敎青年協會委員年會亦在該地召集青年會全國協會昨日董事部會議中公選協會副總幹事顧子仁君爲中國方面正式代表將於本月三十號由滬乘俄后號出發赴歐參與此二大會議按世界基督敎學生總議會規定每三年開一次上届在瑞士舉行中國青年會協會特委聶雲台李耀邦二君代表出席並請求次届一九二二年應開之總議會在中國舉行已承允諾云 
[青年會昨晚之音樂會]  
　　四川路青年會昨晚八時舉行音樂大會中西人士冒雨而來者約三百餘人由該會鈕立卿君等招待先由該會西幹事費吴生君介紹英國婀娜女士胡弦鋼琴相繼合奏婀娜女士之歌喉美乃罕匹每終一曲掌聲雷鳴末由馥惠公司經理陳勇三君贈以花籃一只爲值頗鉅散會已十時許婀娜女士定今日即離滬云 
[鐵路優待敎友赴蘇開會]  
　　蘇浙基督敎監理公會定五月初旬在蘇開全國敎友大會爲便利各處敎友與會起見先期由該公會主理商請滬寗滬杭兩路車務洋總管准予特别優待規定自五月一號起至五月十號止凡經滬寗滬杭甬兩路乘車赴蘇與會者無論頭二三等客車均准以 
單程票價購來回票其通用期間可由五月一號至十號止惟須以五角爲起碼票價並由該公會印發各會友一種乘車證單以便鐵路人員稽核昨（二十三）經兩路車務總管將證單樣張及優待辦法通飭兩路各站遵辦 
[外洋輪船進出口行程紀]  
　　中國郵船公司之中國號從三藩巿還滬今日十一時可以進口停泊招商局中棧乘來旅客有頭等四十四名二等十三名三等十三名郵件七百四十二袋進口貨四百七十三噸定明日開赴香港星加坡該輪之領江西人倫卡司探君刻已更换爲淮愛司充任矣又該公司之尼羅號亦於本日從香港來申停泊吴淞午後即須起椗取道日本檀香山開還美國接客小火輪於下午四時在新關碼頭開出由滬赴美之旅客計頭等五十五名二等三名三等兩名郵件二十七袋出口貨共一百零三噸又有贊臣洋行之英山丸昨自日本來滬代招商局裝來烟煤一千噸現在金利源碼頭起卸又華洋輪船公司沙益氏經理之西開竇號第一次由美國波特蘭開來定五月一日進口該輪有八千八百餘噸之艙量此次裝來上海之進口貨以洋松木板居多有一千七百餘噸在滬卸清後便開赴大連天津及青島各處又有太古經理藍烟囱公司之提麥杜克司號由利物溥開來昨日已從香港開出即日可到上海船上有來貨一千六百餘噸定出月十七號開往盎凡爾及倫敦又有好時洋行經理之荷蘭商輪愛爾卡號亦係第一次來滬刻已抵香港將於星期二進口又有日本郵船會社之麗瑪丸從德國亨堡開還昨日得該輪電告現已至錫蘭方而即日向南洋開發預定五月十日可到上海聞船上有二千六百餘噸來貨 
又大阪公司之哈佛乃丸亦由德荷還滬較麗瑪丸遲到六日又福來洋行於本月二十二日在新金山派出一輪名曰西繫絲纜泊號將於五月下旬抵此又有從紐約來華之火油輪船羅德號現得電訊不日可抵日本至遲於月杪進口惟來滬後須開往小呂宋香港各處故還國期當在七月一號云 
[國内輪船運貨進出口之調查]  
　　進口貨（長江）（一）太古之安慶號昨由漢口等處裝來白米黄豆一千三百三十七包紙頭四百零一件豆餅一千二百四十張烟葉三十件炮竹十件生漆十六桶芝蔴一百五十一包土酒一百壜皮油一千零五十二桶鴨毛五十九包黄白蠟六件桐油七百四十六桶鷄蛋一百六十六擔香烟一百二十四箱柿餅七十七件雜貨三百四十九件（二）又武昌號裝來羊皮十六件白米三千九百二十六包黄豆一千一百八十包礦砂一千桶機花四十件艙板五百件棗子一百包烟葉一百七十六件青蔴四百八十三件桐油一千零四十八桶皮油五百三十桶炮竹一千一百三十九件土酒五百七十八壜鬃絲二百三十六件八生漆二十三桶杮餅一百二十包茶葉九十四件藥材二百七十件水烟六十三箱棓子一百十九箱夏布十三件水銀三十五件粉絲四十五件土布十六件紙頭二十件礦灰四十件信石三十五件餘爲雜貨（三）招商之江孚號運來皮油九十二桶水烟二百四十一箱黄豆四百五十九包芝蔴二百九十四包桐蔴油一百五十桶夏布七十二件棉花一百包烟葉一百二十八件土酒六十三壜棗子六十三件青蔴一百五十九件棕衣一百八十一件十連紙五百九十三件土布七十件絲綢二十七件生漆十九桶雜 
貨五百七十件（寗波）招商之江天號由寗波裝來土布二十件鮮筍二千零五十四擔醬菜五百壜草蓆六十一件色綢二箱棉紗二十五件雜貨四十八件 
　　出口貨（港粤）招商局之泰順號昨日開往香港裝去黄豆一百包乳腐一百零三壜綠礬二百五十件石羔二百五十擔紙頭二百件香烟七十箱雜貨四百六十八件又運往廣東棉花四百二十五包彩蛋一百五十缸洋紗四百四十六件土酒六百三十四壜雜貨六百十件又有轉口貨二十四件又裝往厦門洋雜貨九百件（長江）太古之武昌輪船昨日裝往長江各埠有白糖二千七百包洋紗三百八十件洋布二百四十件香烟六十箱蔴袋三十件顏料靛青二百七十桶肥皂洋酒牛奶六百八十箱洋紙九十件餘爲機器鋼鐵及雜貨（寗波）昨日招商之江天號由申裝往之貨計白米二百二十七包豆餅三百件洋雜貨八十五件黄糖二十包氷糖二百七十四包葵扇二十件白糖三十包洋布六十五件兒茶一百箱雜貨五十五件 
[美盛公司棉巿報告]  
　　中美新聞社譯美盛公司報告云華棉本星期巿况較活動因各紗廠購進之故來源亦旺各廠存貨現皆充足棉紗價仍上漲要求亦不減少各廠曾交易七千包五六七三個月交貨價較前又漲五兩又四川廣州汕頭牛莊青島漢口江西蕪湖亦共買去四千包交貨情形良好前途大存樂觀利物浦紐約孟買巿况均穩中國棉出口自上年九月份起至本年四月正共二十一萬六千六百人十擔 
[華商電氣公司今日開股東會]  
　　華商電氣公司今日午後兩時開今屆第一次股東大會以便報告賬畧及營業狀况並籌議進行事項昨已由該公司通函各股東查照請於届時蒞議云 
[萬國賽槍會競射月杯與銀盾]  
　　二十一日（星期四）下午四時至六時本埠萬國賽槍會在虹口靶子場比賽四月份第一次月杯中西會員到塲與與賽者共六十人課程係二百碼新式牛眼靶各賽十響是日天色與風色並佳比賽結果以英人梅痕華人陳景塘華人方液仙日人野一色彥太郎四員分數爲最特色各得四十九分兹將每班最優者三名錄下（愛混班）（一）英人梅痕ＪＲＭａｉｎ四十九分（得杯）（二）日人野一色彥太郎ＨＮｏｌｓｓｈｉｌｎ四十九分（三）葡人高拉沙ＡＭＣａｌｉａｃｏ四十八分（愛字班）（一）華人陳景塘ＫＤＣｈｅｎ四十九分（得杯）（二）英人李扶司ＣＲｅｅｖｅｓ四十八分（三）華人郝伯陽ＣＹＨｏｈ四十八分（皮字班）（一）英人林姆白脫ＭＬＬａｍｄｅｒ四十六分（得杯）（二）英人高林司ＡＥＣｏｌｌｉｎｓ四十六分（三）英人强生ＪＪｏｈａｎｓｓｏｎ四十五分（西字班）（一）華人方液仙ＹＳＦｏｎｇ四十九分（得杯）（二）華人胡林ＷｍＨｕ四十五分（三）華人陳如松ＪＳＣｈｅｎ四十三分（地字班）（一）日人中島ＫＮａｋａｊｉｍａ四十分（得杯）（二）英人麥豈而ＴＷＭＮＧｈｅｌｌ三十九分（三）日人籐井辰之助三十八分聞陳影塘君已 
得愛字班月杯四次照章獲勝自即日起升爲愛混班賽員 
　　又是日上午七時至九時爲該會比賽第二十一次銀盾先期報名與賽者計十餘人課程係八百碼牛眼靶各賽十五響天氣雖好惟朝霧尚未散盡且畧有東南風兹將比賽結果獲奬分者十名錄下（一）日人伊籐一郎ＲＩｎｏ奬十分（二）英人羅司ＷＴＲｋｓｅ奬九分（三）英人愛而别脫ＯＬＩＩｅｒｔ奬八分（四）英人好治司ＲＥＨｏｄｇｅｓ奬七分（五）美人費處ＧＡＦｉｔｃｈ奬六分（六）瑞士人馬秋ＡＬＭｏｌｌｕ奬五分（七）葡人高拉沙ＡＭＣｏｌｌａｃｏ奬四分（八）威耳斯人史納浦ＦＷＳｎａｐｅ奬三分（九）華人陳景塘ＫＤＣｈｅｎ奬二分（十）日人角田Ｋ.Ｔｓｕｎａｄａ奬一分聞該銀盾係一九一九年八月起賽每月次以第一名奬十分類推至第十名奬一分無論何人先滿百分奬者作爲完全獲勝兹聞史納浦君已積奬至九十九分伊籐一郎九十八分好治司九十六分預料下月間比賽三人中必有一番競爭也 
[高子倫請追名譽損失]  
　　旅滬福建公民沈琬　前以利事起訴閩侯廣地方檢察書記官高子倫與王兗在公共租界指福建學生江秀清等九名與暗殺閩商陳鳴岐父子及謝翔高各案有關將該生等捕交上海地方檢察廳一案經公共公廨出票將高王兩人逮案審訊終結宣判註銷嗣高亦以民事起訴沈非法謊訴誘捕學生請追名譽損失洋五萬元由廨准詞飭傳去後昨晨被延律師兩人代表到案聲請免保據稱沈前以刑事起訴時公堂曾詳細研究始簽發拘票本案請求堂上准沈具結候訊免予交保云云原告代表律師亦到堂聲稱刑事案係沈主動渠爲福建同鄉會中主腦對於本案當不至於難以覓保原告係中國官長業已回閩本案將來開審時敝律師可以電邀來滬備質云云李襄讞及英包副領事得稟磋商之下援筆諭曰着該被自行具結候訊此諭被告代表律師即起聲明沈琬慶今未到案下禮拜一敝律師准將其帶到遵諭具結問官允之 
[梧州路發生刦案]  
　　虹口梧州路一千四百十九二十號門牌方乾元所開之方乾泰鮮肉莊内前晚九句四十分鐘突來身懷利器之盜匪六人以兩匪在門口望風餘四人袖出手槍利刃嚇禁店夥人等聲張出入若輩即一擁登樓正擬入室搜查財物適爲方之隣人所聞遂大呼捕盜該匪等心慌遂相率下樓將賬檯上現洋四元併肉斧一柄搶取逃逸臨行開放手槍兩響示威迨該管哈爾濱捕房聞警立飭通班中西探捕馳往兜拿無獲即折至出事地點向事主詳詢被刦情形回稟捕頭通知各捕房一體留心偵緝 
[拘獲北河南路刦案關係人]  
　　廣東人容臣李福根林炳揚蘇文卿四名均與北河南路景興里口六百四十八號門牌九如廣東食物店於本月十七號夜被盜持械刦失一千二百六十餘元飾物銀洋一案有關昨由虹口捕房華探蔣阿林江標協同西探目康仇在北四川路一百七十號屋内等處將該四人獲解公共公廨稟明尚有爲首之兩人在逃贓物亦未吊出請求改期開審當經陸襄讞商之日副領事林出賢次郎准予請求命將四被告帶回捕房展期一禮拜再訊 
[各學校消息彙記]  
　　清心學校運動會南門清心學校於本月　三上午八時在西門公共體育塲舉行春季運動會該校全體學生齊聚比賽由會塲主任張石麟發令伊思培凌華富梁忠源評判葉孝劍朱亞松記錄并由該校童子軍維持秩序是日運動節目（一）甲乙組百碼賽跑（二）甲乙組跳遠（三）甲乙組二百碼賽跑（四）擲鐵球（五）一英里賽跑（六）甲乙組跳高（七）八百八十碼賽跑（八）甲乙組四百四十碼賽跑（九）撑高跳（十）阻攔賽跑平均結果最優者金德法葉祖齡王國江黄祖堯陳一經王翼助龔安生陸鑑洪學茂陳宗夷朱文彬聞該校擬於下禮拜一分别發奬金銀牌以示鼓勵又選數名參與杭州中校以上運動會云 
　　美術學校旅行寫生隊上海美術學校西洋畫科二三年甲乙級普通師範科甲級學生於本月八號旅行抵杭後即組織分隊連日向西湖各處野外實習所得成績皆由敎師每夕詳加批評兩週以來凡敎師學生所作之寫生已得八百餘幀於昨日星期六）假杭縣青年會二層樓開展覽會自上午九時起至下午八時閉會聞事畢後定於今日上午七時由杭站乘快車返滬云 
　　巿北公學建築校舍籌備會滬寗車站慶祥里巿北公學籌欵自建校舍業已募得巨欵兹浙江盧子嘉督軍沈叔詹省長全國烟酒督辦張小松均各捐洋二百元又鄔挺生捐洋一百元沈鉢因捐洋二百元又由委員勞敬修經慕某粤商洋一千元此外允捐欵者甚多惟望各界人士踴躍輸將俾該公學校舍得以早日落成不獨該校之幸抑亦社會之福也 
　　寗波同鄉會公學預備游藝寗波同鄉會所辦七浦路第一公學因新會所落成預備各種游藝以爲開幕日表演藉助餘興該校以限於地域函商銀業公會東首天井爲學生臨時練習地點聞昨由該會覆函允准云 
[富華銀行滬分行開幕]  
　　常州富華儲蓄銀行向設滬辦事處於南京路民樂里自遷入江西路天津路角三層樓洋房内業已佈置就緒擇於陽曆四月二十七號正式開幕屆時備有茶點招待來賓昨已由該行總董于瑾懷等柬邀各界屆時前往參觀 
[商界總聯合會今日開會]  
　　各路商界總聯合會因有重要議案定於今日（星期日）下午七時舉行第二屆第十五次董事會議昨已通函各路董事請其准時到會出席云 
[河南路聯合會職員會紀]  
　　昨日（二十二日）下午八時河南路商會聯合會開第三屆第一次職員常會到者二十餘人公推黄警頑主席李衡石記錄主席報告金會長因店務紛繁辭職當經代表張　冬到會陳述情形經職員竭力挽留張代表以金君事忙會長一席萬難如願又經職員祝志能陳守本等屢次發言挽留而金君辭意甚决爰由全體職員議决將次多數邵仲輝推爲正會長至評議長一席亦由次多數席雲生充補又評議員邵爾康孫梅堂二君亦來函辭職理由職員通過備函挽留 
[蘇綸紗廠股東反對繼續出租]  
　　蘇州蘇綸紗廠在滬老股東集會議决反對繼續租與寳通公司責任老股東經理王勝之王駕六趕速向寳通收回自辦取銷舊訂合同原擬投標之期經羣衆反對後延期投標現定舊曆三月二十四日再在總商會開全體老股東會議定善後辦法云 
[棕欖香皂贈品開奬紀]  
　　茂生洋行經理之棕欖香皂贈奬猜單於昨日在先施公司由魯惟思馬伯樂君當衆開奬計得頭奬者爲一千九百零一號猜單二奬二千六百六十八號係大世界對過福昌里九百零七號蔣文學君所得三奬三十七號領奬處設在先施公司化妝部詳細情形請閱星期一茂生洋行在本報所登廣告可也 
[前昨兩日龍華遊客之比較]  
　　前日（二十二）爲龍華塔修好之第一日滬人士前往游玩者數達萬人由上海南北兩火車站乘車往游者約六千餘人該路車務接管爲便利香客起見於前日特駛專車上海南站至龍華計三次第一次上午十一時十五分開第二次下午一時零二分開第三次下午五時四十五分開售出龍華車票至六千餘張之多每次專車均掛客車八九輛間有因客車不敷將運貨之邊車代用載客者然乘客均爭先恐後由龍華至上海南站亦開專車五次第一次上午十時第二次午後十二時二十分第三次下午一時二十分第四次下午五時二十分第五次下午六時售出之票較上南站來客爲多蓋由北站前來者亦有改返南站也統計往返專車八次其所得票欵至九百餘元昨日上午天雨游客頓形寥落下午乍晴乍雨游客稍見增加惟較前日相去甚遠所售車票不過數百張並聞前日擁擠時女客中遺失金鐲三只直至車站始得知悉其爲擁落抑爲扒竊尚未知其詳現已報警恐難追還矣 
[反對築造垃圾碼頭]  
　　滬南沿浦關橋南首益大等各商號以滬南工巡捐局在萃豐碼頭承造垃圾碼頭一座業經釘樁動工因與商業衛生均有妨害曾經聯名公呈姚局長請爲另擇相當地段建築以免窒礙現因未奉批示爰又備具公呈蓋章投請淞滬警察廳長徐國樑請予體恤云云未識徐廳長能否照准也 
[電車司機人撞斃人命之罰儆]  
　　華商八號電車二十五號司機人姜泰山於三月二十號駛至中華路接引菴附近將張陳氏家六歲男孩桂寳碾斃當時報請地檢廳派員騐明並將姜訊明起訴辯論終結候判在案昨午奉該廳堵 
許推檢兩官開庭飭提姜至案略詰一過問官以姜泰山玩忽棠務罪當然成立判處罰洋一百元以儆 
[派兵開濬宋園營房前河道]  
　　閘北宋園附近之新營房去年由松滬　軍使署咨部撥欵造成後即由混成第六旅之第一團第二營駐紮之惟該營房面前原有河道一條近因年久失濬淤塞不堪現由滬北工巡捐局汪局長呈奉何護軍使批准允以兵力開濬業經軍署令飭該營營長張廷楝姜在該營部下每日抽派士兵二連計二百名挑挖淤泥張營長奉令後已於前日派兵開工並報軍署查考矣 
[慈善副劵開奬紀]  
　　慈善副劵昨日在利濟局内開奬上午九時起中午十二時止頭奬第二萬零一百二十三號揚州五洲藥房經售二奬第三萬八千三百五十一號漢口義大利經售三奬第二萬一千三百六十號奉天華眞經售 
[徐第指控竊飾案展期再訊]  
　　妓女徐第前在漢口地方長裕里賫娼時被押客紹興人任伯川竊去值洋一萬三千二百八十元金钃鑽戒珠頸圈金飾等物避匿公共租界被該妓得悉報請老閘捕房派探將任拘解公共公廨奉飭押候漢口警廳查明函復再核在案昨晨由廨提訊原告延律師到堂譯訴前情訊之被告亦延律師到堂代辯並與原告律師同意聲請改期中西官以漢口警廳並無函復到廨判被告仍帶回捕房候展期兩禮拜再訊 
[女子被拐押娼之引渡]  
　　江北女子孫小二子於去年夏間被人拐帶來滬押入公共租界愛多亞路一百七十六號門牌山東人董鳳祥所開之花烟閒内兹經其母孫艾氏得悉控由上海地方檢察廳於前日派警持文投請總巡捕房協同包探尤阿根將女查獲送留濟良所昨晨解送公共公廨即據來警投訴前情聲請引渡並由孫女到堂證明被人押娼情形又據董鳳祥之叔董高供稱伊姪因父病已回原籍由其到堂代質等語旋據來警稟稱昨偕包探往傳時據董鳳祥之眷屬言董在茶館啜茗現稱父病回籍此係欺騙公堂求察中西官核供判孫女與董併交來警帶回歸案訊辦 
[妓院容留幼女爲娼之科罰]  
　　專查妓院之三十五號西捕與八百二十五號華捕前日查至廣東路久安里二百四十三四號門牌妓院妓女謝英英房間見有十四歲幼女王新寳容留在内當將該女拘送濟良所於昨傳同鴇婦林阿金與女併解公共公廨即據該捕等上堂訴明前情並據女之家屬延律師到堂代辯以捕房不能證實女之實在歲數要求給領訊之女供年實十四歲前年出過堂唱名謝飛雲等語中西官核供以林鴇不應客留幼女爲娼判罰洋三十元充公女發濟良所留養 
[控匿養媳之反訴]  
　　徐家匯西首二十八保六圖蔣家菴婦人蔣陳氏前投地檢廳禀控夫婚養媳蔣氏被蔣張氏串同伊女誘匿無蹤請求提究等情奉諭將被告提案研訊之下因原告所控證據不足將案却下在案兹經蔣張氏探悉該養媳實遭乃姑自行立據出賣與法租界某姓家前被誣控心不甘服昨將蔣陳氏扭入二區三分駐所轉送地檢廳歸案訊懲 
[屠宰稅繼續認辦一年]  
　　上海城鄉等處屠宰稅前經財政廳長令飭各該業同行自行按照投標新章認稅爰由該代表榮銀和等陳明縣商會請爲呈准縣公署轉詳財廳要求將滬地認爲特别區域將投標一事取銷並令該代表仍前辦理一面將所認說額二萬五百元附繳學費二千零五十元悉數措繳故上海縣沈知事准予繼續認辦一年 
[縣商會通告常會日期]  
　　上海縣商會以每月第二第四兩星期日應開常會之期即便討論各種議案爰於昨日分别函知該會各會董於本月二十四日（今日）午後開第四星期常會請於屆日蒞會即便列席與議 
[常州男孩迷路]  
　　前日有男孩沈學坤在閘北迷路由崗警帶入四區經顏署長訊問之下據供年十五歲家住常州西門外上月被同鄉某誘拐來滬等情奉諭送慈善團留養聽候函知其家屬來案認領 
[指控吞没股票案候特别訂訊]  
　　住居寗波路二百四十三號門牌爲醫生之沈琢如被潤昶莊夥王懷德指控吞没所寄值洋四萬二千元之華商證券交易所股票四百股等情由捕將沈提解公共公廨諭交四千兩人銀並保在案昨晨由廨提訊據原告代表律師上堂陳述前情訊之沈亦延律師到堂聲請補傳案中要證二人要求展期研訊等語經張襄讞核供商之義副領事費君判被告仍交原保候特别訂訊 
[盛心古聲請再審]  
　　崑山人盛心古與其妾盛高氏將新閘路一千三百零九號門牌居婦王貝氏之女兒秀弟誘至福州路新民旅館姦污後串同該旅館茶房陸阿四意圖拐匿案發由滙司捕房將一千人犯獲解公共公廨訊實判决盛押西牢十八個月高氏及陸各押半年女交其母領回詳情經紀前報昨晨盛心古之家屬特延律師到廨聲明盛心古對於本案判决不服要求再審捕房代表律假亦到案預備辯論旋因盛之律師另有他事問官遂諭改期下禮拜六再核 
[周鎭請還賬簿之不准]  
　　潮州人周鎭在虹口天潼路五百二十九號門牌虚設協裕字號以經營豆麥爲由暗中販賣烟土被該管捕房將周連同證據獲解公共公廨判令罰洋二百元或押西牢三月在案昨周延律師到堂聲稱周已遵判繳納罰欵請求將捕房所抄賬簿發還因此項簿據係周另營他業所載之賬目所有賬項須憑收付云云時西探目康仇上堂述明抄獲賬簿内載均係鴉片烟賬不能仍交被告領去云云由中日兩　員會商之下判賬簿存案所請發還不准 
[錫警來滬移提女烟犯]  
　　無錫婦人温張氏前在原籍因販賣烟土經該處地檢廳查獲訊實判决禁錮三年氏不服判决投高等廳上訴改輕刑期一年嗣氏又在押患病求准交保出外治病詎氏保出後潛行來滬寓居公共租界福州路二百八十七號門牌逾限已久兹經該廳偵悉於前日派警來滬投文總巡捕房加派包探協往將氏提獲昨晨解送公共公廨據來警薜子華投案禀明前情要求引渡訊之被告延律師到堂辯護經中西官核供以案經頂審明白判温張氏准交來警帶回歸案執行 
[車夫搶物之押儆]  
　　陸寳倫拉車度日前將五千四百二十八號黄包車照會改爲五千四百八十八號串同在逃之張小四子等在虹口元芳路攫取乘客東洋婦人之日幣六百元及金表絲巾各物被捕訊押在案昨經公共公廨中日兩會審官飭捕傳同失主將陸提案復訊得實判押西牢六月期滿逐出租界 
[女管車扭控女工]  
　　閘北某絲廠女管車譚陸氏昨扭該廠女工尚卞氏至四區控稱昨日該氏在廠煽動衆女工罷工適被聽得當即將情報告廠中經理詎放工後尚糾同女流氓多人尋仇行兇等情經顏署長質訊之下尚供日前管車譚陸氏託做小孩帽子因無暇回絶挾嫌誣訴云云奉判押候查明實情再行核辦 
[迭刦金飾被獲]  
　　王仁根於十二號在華記路搶刦婦人項張氏值價洋三十四元之金壓髮一隻消贓化用後前日在西華德路永貴里弄内强將王龔氏值洋一百二十元之金鐲一副携贓逃逸被控捕房昨由探目金福壽會同西探目柏生將王緝獲帶入捕房押候解送公堂訊究 
[私賣鴉片之判罰]  
　　徐洪生邇在法租界地方私設烟榻容人在内吸食鴉片事爲大自鳴鐘捕房捕頭偵悉以其違章爰於前晚帶同包探等前往抄出烟槍烟具等物連同徐一併帶入捕房諭令交保出外候究昨日傳至法公堂請究先由捕頭上堂禀明前情並將烟具呈鑒詰之徐洪生供認私賣燈吃不諱中西官判徐罰洋三十五元充公烟具没收 
[誌謝]  
　　昨承中華圖書館惠贈第一百零六期（禮拜六）兩册又中華書届惠贈第一百零四期英文週報一册誌此道謝 
來函 
[李竹霖來函　招尋男女兩孩]  
　　今晨十點鐘走失男女兩孩男孩名阿富年六歲揚州口音和尚頭身穿紅格子布棉襖灰色柳條布夾褲女孩名妺妺年五歲上海口音頭梳三小辮黄頭繩身穿紅花洋布灰襖元色洋布夾褲倘蒙仁人君子收留請送九畝地高墩路十四號門牌定當重謝决不食言李竹霖啓三月十六日 
雜評二 
[武術與運動（訥）]  
　　武術專門之技藝也專門之技藝貴精運動普通之體育也普通之體育貴徧及於全國 
　　是故武術精者一人或一團之榮運動而勝利者則非僅一人或一校之榮何則此一人之勝利即足代表一校之勝利一校之勝利即足代表全國學校之勝利質言之體育旣爲普通之事一人進步必一校同時進步一校進步必全國學校同時進步故占運動之成績者必以普通之成績爲貴而不以一二人之專精爲貴此武術會與運動會之别也視運動如武術誤矣 
 
 

Page 12

 
 
   
 
 

Page 13

 
 
   
 
 

Page 14

 
 
自由譚　小說特刋（第十五號） 
論文 
[小說中情節之次序The　Crcer　of　Event,s] [  張舍我]  
　　（三） 
　　（二）結束The　Closing　Event結束與開端比較則開端難而結束易然此係指近代之短篇小說而言若吾國舊小說中之結束法則徐花月痕·原本西廂·紅樓夢·水滸·以外其不（千篇一律）者少矣旣千篇一律則不必有矣吾謂結束易者以其材料之運用較（開端）爲活動也而欲其神味雋永結有餘韻盡而不盡亦眞非不難之事多讀歐美名家短篇作品者當亦知其價值之存在結束法之精美亦居其一部分也短篇小說之結束大約不出下列之三種程式（一）直接的結局Ｄｅｎｏｕｅｍｅｎｔ（二）有意義的複述（三）解釋的評註 
　　（一）直接的結局此爲純粹戲曲的小說之理想的結束法若動作與人物在前文中已發展至最高之危急點時讀者所未知者若只爲主要人物之遭遇究竟若何則結束時之文字其重要可知惟以最後之數字了結者則因難而少故此種程式極少今試以美國短篇小說之祖亞倫坡之黎琪愛一篇之結束譯之如下 
　　：：我不動！但注視那出現的像我的思想中起了一種瘋癲的騷亂！一陣不能鎭定的攬動這眞是使我昏惑的活的羅文娜麽這眞是！到底是羅文娜！美髮藍晴的德琍孟省屈萊凡的羅文娜女郎嗎爲什麽爲什麽我要疑心這個：：從伊生病以後伊已經長得高大點了嗎什麽不可解的瘋狂縛住我那個思想一跳我已到伊的脚前了伊觸着了我震顫起來了伊讓伊頭上用可怕的臘布（包裹死屍用者）包着的頭髮鬆散！一大束長的頭髮披散於屋中的空氣裏這頭髮的黑比半夜裏所見烏鴉的羽翅還要黑現在那站在我面前的（像）的眼睛慢慢地張開了我高聲呼道（一定在這裏了我决不能！我决不能誤會！這是圓滿烏黑迷惑的眼睛！我那失掉的情人！那女郎！那（女郎黎琪愛） 
　　此二百餘字殆爲一極長之長句不容讀者停頓故讀者幾無呼吸之餘地至最後之黎琪愛三字全篇眞相始豁然開露而讀者原有之幻想篇之突變眞相旣露則此後之事情若何槪可由讀者意想得之而無庸作者多說不然不特全無餘味且爲畫蛇之添足文字矣 
　　法國莫泊三稱世界短篇小說之王其結束法多用直接的結局試觀彼名作（頸珠串）ＴｈｅＮｅｃｋｌａｃｅ之結束以最後之一語推翻全案暴露全案眞想遂使讀者腦府中受一極大之打擊印一極深刻之象雖歷久而不能去歐亨利爲美國之莫治三其短篇小說之結束殆盡用直接的結局小說之情節其競爭錯綜雖極複雜幾無有不於最後之五十字中解决之者觀其（末葉）篇ＴｈｅＬａｓｔＬｅａｆ（見禮拜六第一百○一期）便知其結束法之精警記者讀此二篇之原文時尚爲學生距今已五年矣而腦中所受之印象歷久而愈深迄兹不能磨滅一覩此二篇之題目則其中之人物事情悉列吾目前矣雖由於其結構命意之佳而結束法用直接的結局亦一極大之原因也學者欲作有價值之小說乎蓋取兩氏之結束法而細細研究之 
批評 
[小說閒評] [  樊琛]  
　　吾國舊小說之能實寫社會狀况而令人讀之不啻身入其境者雖不一其數然欲求其譏評世事使讀者知所驚惕又能繪影繪聲栩栩生者則殊不多覯有之則惟儒林外史而已 
　　儒林外史爲清乾隆時安徽吴敬梓所撰全書主旨在敝屣虚榮實是求是可於第一回（：：富貴功名本是身外之物但是人見了他便捨着性命去求及至到手之後味同嚼蠟：：）等數語中盡之故開卷即以高隱不仕之王冕爲全書楔子自是而後寫來寫去莫不與楔子互相貫穿互相照應如寫王冕之渺視功名翩然高引可爲杜少卿輩之影子不知姓命者三人之攀權附勢欺壓鄉民（如其談話中云「：：敝親家也是危老先生門生而今在河南做知縣：：這一回小壻再去托敝親家寫一封字來去晋謁晋謁危老先生他若肯下鄉回拜也免得這些鄉户人家放了驢和猪在你我田裏吃糧食：：」）可爲嚴監生匡超人輩之影子翟買辦之上下其手作奸犯科（如「：：那知縣時仁發出二十四兩銀子來翟買辦扣尅了一半只拿十二兩銀子送與王冕：：」「：：又暗呌了王冕出去問母親秤了三錢二分銀子送與翟買辦做差錢：：」寫吏役奸猾情狀如在目前）可爲夏總甲潘三輩之影子時知縣之逢迎上司廻護面子（如「：：老師旣然當而託我我若不把他就呌了來也惹得老師笑我做事疲軟：：我就便帶了來見老師却不是辦事勤敏又想堂堂縣主屈尊去拜一個鄉民恐怕衙役們笑話：：」「：：屈尊敬賢將來志書上少不得稱贊一篇這是千年不朽的勾當有什麽做不得」寫知縣心理如見肺肝）可爲湯知縣等之影子秦老之安分守己敦親睦鄰可爲余二先生輩之影子而復於全書之末殿以季遐年王太蓋寛荆元之四人之樂天知命蕭然自如之事蹟以反影上文之功名寫貴本是身外之物何苦捨命以求數語此種作法實於小說界中别闢蹊徑獨樹一幟且其後所叙四人俱巿井小民無聞於世而作者之所以爲之大書特書者蓋鑒於一般士夫縉紳之祗知爭權攘利蔑棄禮法轉不若田野村夫之尚能優游自得有禆社會而心有所慨特假此以輕之者也 
叢談 
[小說叢談（十一）] [  寂寞徐生]  
　　東亞病夫所著之孽海花與文明小史老殘游記恨海爲近來小說界中之四大傑作而孽海花能包羅數十年中外事實爲一書結構之縝密有非三書所能及故畏廬見之亦稱美不寘惟全豹未窺閱者深引爲憾數年前東亞病夫譯囂俄九十三年刊於時報銀瓶怨載於小說月報未幾又見其廣告爲青浦陸士諤續其孽海花遂起交涉則東亞病夫固無恙也旣不肯予人續貂盍好自爲之以惠我輩也 
　　天方夜譚又名一千一夜乃阿剌伯之著名神怪小說有奚若金石之譯本某文豪見而大爲奬許謂新小說中之從未見過者譯者於國學大可根抵漢書尤熟敍事之穩重簡練遠匪林氏所能及予讀之信然 
　　小說之尾聲往往含蓄未盡不言究竟使人神往所謂餘音嫋嫋不絶如縷也 
　　吟邊燕語爲英人莎士比亞名著實係西洋之戲考也莎氏爲西方大詩家文名之盛舉世罕匹疇昔百年紀念英政府特發行莎氏紀念郵票以所得資贈予莎氏之裔西人之奬勵著作家也可謂至矣然予嘗於某雜誌見筆記一則略謂莎氏之著作盡出某爵手筆旁證曲引頗能自圓其說誣之歟抑毁之歟安得起莎氏而一詢之 
 
[法國名畫神女泣詩人]  
　　此畫轉載東方雜誌其原註云藝賴Ｚｗｉｌｌｅｒ所作陳列於巴黎美術展覽會倚壁面泣者爲神話中之詩女壁上雕刻者爲近代法國大詩人囂俄Ｖｉｃｔｏｒ　Ｈｕｇｏ之像路旁所置爲古琴結搆情思令人神往（按囂俄亦爲法國最大之小說家） 
　　不可說小說上海時事新報館出版署名小百姓予頗以不審眞姓名爲憾蓋此書叙　人之黑幕清庭之秘事社會之種種怪現象皆歷繪出使魅魑無所逃形書中人名皆有所指予已詳註其下百餘年後攻小說考據學者得余書其視爲瓌寳歟 
亦鑑乎今之研究紅樓索隱者之聚訟紛紜故也 
　　聊齋志異一書屈宋摘艷班馬薰香爲小說中有價值之作而紀文達（紀昀字曉嵐著有閱薇草堂筆記）謂爲才人之筆非著書之筆余則謂此書名之曰神怪小說Ｆａｉｒｙ　Ｔａｉｒｙ毋寗名之曰寓言小說Ｆａｂｌｅ蓋蒲留仙侘傺不遇廼發爲悲憤感慨之文章以寫胸中之牢騷故其自叙中一則曰遄飛逸興狂固難辭永託曠懷痴而不諱又曰集腋爲裘妄續幽冥之錄浮白載筆僅成孤憤之書寄託如此亦足悲矣如素秋篇明明夫子自道讀者當不爲瞞過俞忱者即余心之義也它若黄英賦菊葛巾賦牡丹續黄梁諷明遺老之仕清者羅刹海巿醜詆滿人俠女篇隱呂晚村先生事作如是觀思過半矣（上海有正書局出版聊齋原本首篇即續黄梁也）其後若蘭苕史館外史（一名里椉）夜雨秋證錄夜譚隨錄等皆不能望其項背也 
 [L新語 
[小說家應當游歷的必要] [  碧梧]  
「小說家應當遊歷」世界各國的小說家都公認爲必要的考其必要的理由大槪可分爲二種 
　　（一）考察風土人情習慣各地方的風土人情習慣都不相同小說家雖不能一一了解也必須曉得其大而且著者而後每做一篇小說時欲描寫某種人之情况或某地方之情形纔能處處吻合確切不移也纔能使得讀者注意假定這篇小說是宣揭某地方或某種人之善良的風俗或習慣就能引起讀者的　慕而倣傚的志趣倘若這篇小說是指摘某地方或某種人之鄙陋的風俗或習慣也能引起讀者的厭惡和改革的意旨於是乎這篇小說發生出的印象就可深深的盤據在讀者的腦筋裡這篇小說總算收了功效不是虚做的了若祗憑小說家空虚的想像去　度某地方的風土人情習慣不管切合不切合就冒冒失失寫將出來未有不閙出許　笑話那麽這篇小說的價值自然很受影響旣是這位小說家的名譽也很受打擊我曾看見過一本不說描寫西湖說是（波浪翻騰白帆點點）試問西湖裡幾時有過翻騰的波浪和點點的白帆呢又有一本小說他說蘇州的青暘地（房屋　比巿廛熱閙）青暘地却是片荒場到過蘇州的人都能曉得最近基報上刊一篇小說說是（有個人初到上海住在南京路某旅館這人走進房來茶房就端上一盆臉水）茶房端臉水是舊式旅館的習慣南京路上的各旅館却裝着冷熱水管都没有這種習慣咧這都是做不說的人未曾身歷其境僅僅私意忖度就閙出這許多笑話這樣看來凡想做小說家的人物豈可以不游歷呢而况東西洋各國的敎育家都承認小說有移風易俗的功力是普通敎育的一種倘若做小說的人不能曉得各地方的風俗還去說甚麽移咧易咧呢再則現代的小說趨重寫實主義所以實地實情實景小說家更當一一了解 
　　（二）搜羅小說資料　做詩的人常常游山玩水去尋詩料畫家也常到山明水秀的地方搜集些畫稿這樣做出來的詩和畫出來的畫便有了天然的美趣小說家也當如此倘若一個小說家終年悶坐在家裡不出大門一步做小說的資料都靠着在腦中搜索終有搜索不出的一天因爲人的腦子和照相的軟片一樣這軟片上未曾印有甚麽印像那能晒出照片來所以小說家必須時常出去游歷耳所聞的目所見的都一一儲藏在腦筋裡然後再運用腦筋的機能把他編纂起來删的删留的留縮小的縮小鋪張的鋪張就可有了多少篇小說的資料若說目聞耳見的事未必能彀當做小說的資料這就是句笨話了社會上的事事物物無論爲善爲惡祗要做小說的人善於佈置長於運筆都是極好的小說資料和那憑空揑造的還要高明得多着呢 
　　觀於上述二種理由（小說家應當游歷）委實是個定論一些也没有疑義的了 
瑣錄 
[說林拾雋] [  幻夢]  
　　天下無難事以一顆誠摯之心足以戰勝百難亦惟堅固不拔之精神爲成功之秘訣耳 
　　人苟勤勉何事不成堅忍之至金石爲穿天下惟勤勉之人始足自立 
　　凡人不及時而自勵及至時光一去又何從得而補救 
　　凡人嫉妒之心甚於毒蛇盤據於人身體之中足以腐蝕人之腦髓與心臟而於一身之學問藝術了無所益（均馨兒就學記） 
　　愚者恒曰人何故不成功捫心自思毋寗曰人如何而成功有志竟成斯言詎我欺乎（黑偉人） 
　　當知人生一墮塵寰似挾憂苦患難以俱來惟有隨境而安何處無伸眉之日（苦兒流浪記） 
　　此身涉世仗三分運氣而七分究賴自身之努力（同上） 
　　須知古今天下無有無阻力之事煩惱也危險也艱難也皆爲磨鍊吾人筋力瞻力之助明乎此義自無可畏可餒之足言（埃及古艇） 
　　人力定能勝天所謂數也命也僉荒誕不足信（同上） 
小說 
[死士] [  王受生]  
　　血河裏有個兵士自言自語不明白自己因爲什麽：：：：：東邊來了一個人穿的是齊整的軍服看見他在血河裏哭哭啼啼的蹬下來望了望嘆口氣 
　　血河裏的兵士本是河南人呌做吴剛二十歲從軍現在三十七歲了今天槍砲無眼穿了他的腿部睡在血河裏不能動朋友朝他嘆氣他便問道怎麽樣朋友道前敵上又下了動員令醫官因爲傷兵太多分不開身來吴剛聽着肚裏尋思照這樣怕的要痛死了咬着牙將自己的剌刀抽出很命向咽喉一抵朋友救時却來不及看着洒了幾點眼淚聽着嗚嗚的號聲趕緊走開了 
　　有一天許多的兵士圍着一片無數的新墳中央站着一位眉飛色舞的軍官身上穿的是簇新大禮服胸前的勳章掛的風雨不透連兵士們臉都映得黄澄澄的但見那官兒向着這些土饅頭身子鞠了三下頓時大奏軍樂其中第七座新墳便是吴剛的上面有若干的鮮花還有一塊石牌上面說他（忠勇可欽）又是什麽（名垂不朽） 
　　有一對不知趣的杜鵑偏說了幾句無聊的話那些兵士獨清清 
楚楚聽他說道（吴剛吴剛死後榮光流了許多熱血替人換了許多勳章） 
[自由談之自由談] [  鵑]  
　　近癖留聲機朝夕得暇每以一聽爲快機片轉處歌樂齊鳴幾疑身在梨園中也日者謀草說部思路苦澀適聞留聲機聲忻然若有得走筆兩夕遂成一篇題曰（留聲機片）抒寫哀情差能盡致於以知小說材料不患枯窘端賴吾人之隨時觸機而已 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
星期增刊 
[一週間世界大事撮要（圓）]  
　　三角同盟破裂：：路工運輸工背盟棄友 
　　礦工繼續罷工：：二十二日開會决定方針 
　　英國礦工罷工風潮經過之大槪已兩誌本刋十一日政府礦主礦工三方之談判旣歸决裂其三角同盟同志之路工運輸工遂有於十五日夜十時開始總罷工之决議全國實業界之大禍迫於眉睫政府鑒於時局之嚴重乃召募國防軍限止消費煤斤儲備糧食種種未雨之綢繆週密益甚至十四日愈迫愈緊路工運輸工代表與首相之談話絶無妥洽之機緣夜間職工聯合大會之國會委員工黨幹事部及工黨國會議員在下議院之聯合會議復通過决議承認罷工者要求之正當並允贊助三角同盟輿論遂謂翌日之總罷工挽回無術有似箭之已在弦上矣孰知午夜形勢忽轉和緩礦工聯合會秘書何志氏主張與礦主續開談判國會議員有挺身而出謁見首相當調停之任者而礦主方面亦有甘恩福爵主其人者願代表礦主以寛大之精神犧牲利益與礦工開議值此千鈞一髮稍縱即逝之際忽有此轉捩時局之機會輿論莫不欣然色喜次日路工運輸工領袖同時宣布取銷是夜罷工之議其所持理由則以不直礦工拒絶續開談判也三角同盟初次試驗其實力即以人心渙散而遭失敗時局之蛻變若是其速誠非初料所及然十五日之事變祇可謂罷工風潮之不復蔓延而不可謂其即此結束蓋罷工半月之礦工雖爲同志盟友所棄而仍堅持其建設全國工資局全國餘利共同分配及宣佈礦主所謂犧牲利益之要求不肯即行上工現定二十二日開礦工代表大會討論聯合會應持之政策記者草斯篇時猶未有二十二日之倫敦電訊故其結果當俟續報（四月二十三晚） 
[一九二○年歐洲政治大問題之經過（圓）]  
　　（三）中歐問題 
　　奥國　對奥和約於一九一九年九月簽字成立至一九二○年七月十六日始正式批准奥國舊壤支離割裂富庶之地盡爲捷克巨哥所得和約所定奥國新疆界祇含西部一隅地山嶺蟠結產業蕭索經濟上不能圖存人民流離失所奥遂赤貧不堪矣協約國雖有對奥濟助施賑之討論而亦未有切實之辦法惟在年終奥國竟得日内瓦國際聯盟會之决議許可加入聯盟 
　　匈牙利　對匈和約以是年一月十五日授與匈代表其時匈政府有反動革命與舉行復辟之徵象協約國防患未然乃於二月間發表决議宣布不許哈白斯堡重行執政之意旨同時指任郝齊將軍Ｈｏｒｔｈｙ爲攝政官謡言乃熄六月四日匈約簽字告成惟匈牙利與其鄰邦之關係則在一九二○全年時露杌隉之象國内社會黨復有蠢動之虞羅馬尼亞捷克斯拉夫巨哥斯拉夫三國惴惴焉惟恐匈牙利之將爲恢復失地之計謀遂有三國小協約之組織爲共同防禦之同盟波蘭及巴爾幹諸國亦有加入小協約之趨勢云 
　　舉行公民大會之區域　奥與巨哥間之克拉琴福Ｋｌａｇｅｎｆｏｒｔ地方在和約中亦列爲舉行公民大會解决主權之區域十月公民大會成立其結果多數主張屬奥此舉之於巨哥斯拉夫實一重大之打擊也波蘭與捷克間之德成Ｔｅｓｃｈｅｎ地方本亦定舉行公民大會解决主權惟兩國卒約定不顧人民之意願而平分其土地十一月由協約國國際委員會執行劃分事宜於是舊奥領土之分割事宜除亞德里利亞海岸一帶及加里西亞東部地方外完全告竟矣 
　　阜姆問題　至於阜姆問題仍不免爲全世界所注目達倫齊哇之佔據城池雖爲意政府及協約國所反對而始終不稍讓步意國尼蒂Ｓｉｇｎｏｒ　Ｎｉｔｔｉ内閣以是而爲國人所不容五月閣倒雖曾一度重起組閣而至六月卒爲齊哇里蒂Ｓｉｇｎｏｒ　Ｇｉｏｌｉｔｔｉ取而代之七月意與巨哥間在斯巴拉佗Ｓｐａｌａｔｏ一帶時有軍事的衝突八月意與亞爾巴尼亞Ａｌｂａｎｉａ簽定條約承認其獨立與統一於是而亞德里亞問題得一局部的解决十一月意與巨哥開始直接談判月杪簽定拉巴洛Ｒａｐａｌｌｏ條約劃定界線以久經爭執之土地予意阜姆爲自治區域與意國領土相毘連十二月達倫齊哇以不滿於拉巴洛條約稱兵抗意卒爲意軍擊敗解除攝職務退出阜姆於是而擾攘年餘之阜姆問題得告一結束 
　　（四）近東問題 
　　對土和約成立之經過　近東問題在一九二○全年仍未臻解决之時機種種難題因緣而生大國首相之迭次開會近東問題亦其主因之一也一月集於巴黎開始討論對土和約條件之基礎二月高等議會移至倫敦其主要議題即土京君士坦丁堡之前途二月十六日高等會議發表决議謂土皇蘇丹之政府仍許其設在君士坦丁云云然其時土耳其國民黨舉兵反抗協約國虐殺亞米尼亞騷亂特甚三月間協約國乃共同派遣米爾納Ｍｉｌｎｅ將軍率軍佔守君士坦丁無如土耳其國民黨之在小亞細亞者猖獗益甚其首領基瑪爾ＭｕｓｔａｐｈａＫｅｉｎａｌ　Ｐａｓｈａ並在安哥拉Ａｕｇｏｒａ地方建設土耳其革命政府出兵南擊西里西亞Ｃｉｌｉｃｉａ之法蘭西駐軍北屠亞米尼亞之基督敎徒君士坦丁之土皇蘇丹雖擁虚名而權力不及於亞那多利亞Ａｎａｔｏｌｉａ正月雖曾召集國會而祇代表全人口百分之十五故土斐克ＴｅｗｈｋＰａｔｈａ之内閣週旋乎協約國與國民黨之間頗覺左右難於應付而統一進步委員會則又盡力爲大回敎主義之運動頗有接近俄國廣議派之趨勢近東時局紛亂若是土約之談判乃益呈困難矣然至四月間卒在桑里摩會議中爲全約之决定五月一日授與土耳其代表團限其於一月内簽字接受 
　　土耳其領土之喪失　據土約規定歐洲土耳其之領土除君士坦丁一隅地外盡行喪失塞雷斯Ｔｈｒａｃｅ區域南起愛琴海北迄察泰柴Ｃｈａｔａｌｄｊａ割予希臘以海峽及附近土地之管轄權委諸國際委員會海峽則永遠爲中立地域於是而二百年來擾亂歐洲外交界之重 
要問題得一度之解决矣至於土耳其在西亞之宗主權則僅限於小亞細亞之半島即小亞細亞西隅之士麥拿Ｓｍｙｒｎａ口亦劃爲萬國公有士麥拿城及附近地方則宗主權屬土耳其而行政權屬希臘五年後舉行公民大會决定最後之處分東方毘連波斯之扣狄斯坦Ｋｕｒｄｉｓｔａｎ則另建一自治政府而在兩年内暫置於土耳其宗主權之下認亞米尼亞爲獨立國其界線留待美總統劃定南方亞剌伯與叙利亞土地則不復有土耳其宗主權之存留 
　　對土和約單就領土條件言已嚴酷若是土耳其國民黨抗命的活動乃益劇烈終去年夏季小亞細亞之戰事未稍停頓而以在西里西亞之法軍在士麥拿之希臘軍受創最甚蓋國民黨之主旨將恃軍事的活動收修正土約條件之效也然協約國卒不以土人之頑强而變更其强硬之初衷六月杪土代表抵巴黎要求修改草案協約國謂脫不接受者將驅出土人於歐洲境外並君士坦丁亦非土有矣同時希臘進兵塞雷斯與士麥拿佔據土地驅逐土民土耳其經此壓迫八月十日對土和約正式簽字成立是謂塞佛爾Ｓｅｖｒｅｓ和約 
　　叙利亞之形勢　土約雖已簽定而叙利亞巴力士丁與米索波達米亞三地未來之政治則仍爲懸案據四月間桑里摩會議之議案謂叙利亞由法國代管米索波達米亞與巴力士丁由英國代管自此議發表後亞剌伯人堅决反對愛米爾斐蘇爾Ｅｍｉｒ　Ｆｅｉｓａｌ自立爲叙利亞王謂前年巴黎和會本已許可亞剌伯人自建亞剌伯國其主權可拓至叙利亞巴力士丁諸地今何更變前議而有此代管制之發現協約國遂不得不用兵平亂七月間法軍進攻達馬斯扣斯Ｄａｎａｓｃｕｇ月杪佔領之并及亞雷波Ａｌｅｐｐｏ驅散叙利亞軍廢逐斐蘇爾法人乃在其地建一利白農Ｌｅｂａｎｏｎ政府予以統治叙利亞西部之責任而置諸法國保護之下叙利亞東部如何處分截至一九二○年年終尚未解决巴力士丁爲猶太民族建設自治獨立國之政策則已開始辦理英國政府曾派遣沙模爾爵士Ｓｉｒ　Ｈｅｒｂｅｒｔ　Ｓａｍｕｅｌ遄赴其地著手組織新國之統治事宜 
　　希臘政局之蛻變　土約之得告成立半賴希臘之軍事行動旣如前述而希臘亦遂獲得塞雷斯之宗主權與士麥拿之統治權希臘在戰前本蕞爾小國今忽擴大疆土增高國際地位此其功勳當歸諸前相威尼齊洛氏Ｖｅｎｉｚｅｌｏｓ威氏之地位宜若可保穩固矣孰知歲杪王亞歷山大薨國會重行選舉威氏失敗出奔國人請廢王康士垣丁返國舉行復辟協約諸大國乃大不安法國擬阻遏希臘復辟其總理萊矩與英相喬治意相斯福柴曾經一度集議發布宣言然康士坦丁卒於十二月二十日返雅典受國民之擁戴重柄國政 
[中國工業學生之現在及將來（一）（振聲）]  
　　此篇所述關於留學生者指普通學生而言無英美德法之分惟其中數節對於英國情形較詳或與他國情形亦適合則非所知也 
　　當歐戰激烈時我國青年學子赴美留學者歲以數百計而赴歐者則寥落若晨星迨夫大戰告終歐洲各國鎊價低落一般有志之士多乘此作萬里之遊於是留歐學生數乃大增留學之國别以英法德爲最多若比利時若瑞士不過數人而已至此種學生之出身地亦各有區别留學德國者大多係上海同濟之醫工學生或他處之醫學生留學法國者多係勤工敎育會所號召其間以湖南四川廣東人爲多至如在本國英文學校出身之學生除有少數仰慕德國工藝之文明轉入德國外餘即多留學英國至學生所習之科目約可分爲二大系（一）Ｓｏｃｉａｌ　Ｓｅｉｅｎｃｅ如政治經濟法律哲學等屬之（二）Ｔｅｃｈｎｉｃａｌ　Ｓｃｉｅｎｃｅ格致工程等屬之此篇所述則專指工程學生而言也 
　　第一節　述國内學生實習之困難 
　　工業人材所最需要者厥爲經驗經騐之在學校所得者不合於實用亦不敷實用故認爲江業智識之入門則可以爲正軌則不可即就今日歐美各國言之學士博士之頭銜已不足爲巿賣之商標蓋此種學位不過表示 
[新發明之潛水衣]  
　　美國紐約州之德格拉夫君Ｒｕｄｉ　Ｄｅｇｒａｆｆ新發明一種潛水衣以鋁鋼橡皮爲之重八百五十磅没水中深至二百六十呎可延十五分鐘之久滴水不滲云 
　　其曾受大學之訓練云耳並非表示其有工業之經驗也譬如有學橋樑工程之畢業生於此雖亦能製圖造橋橋上亦可行車然核其建築費輙較人增至倍蓰此無他以徒有不合實用之學識而缺乏經驗故也故外國新聞紙上如有登告白招請工程師者大約必有下列二條件（一）某種專門經驗至少若干年（二）得有工程學會之初級會員資格如Ａ　Ｍ　Ｉ　Ｍ　Ｅ　或Ａ　Ｍ　Ｉ　Ｅ　Ｅ之類（正式會員甚少已爲其條件之所不及）此種資格非有二三年之眞正經驗者工程學會例不承認余有一英友今年得工程學士ＢＳ後每見報上登有廣告招請工程師者均以履歷寄之冀以其學士頭銜博入青盼孰知覆函均以其無經騐却之此君乃大憤曰大家都不要我我由何處去得經騐是可知經驗之重要較之大學訓練有過之無不及也 
　　我國舊社會人物對於子弟之習工業者不甚看重此點頗有遺誤子弟之處然并不足引以爲咎即學生自已習工業者當十年之前無論在國内或外國亦多不明此點其故蓋有數端（一）中國學生受八股之遺傳性（二）工業敎育過於幼稚（三）工業敎育不能獨立（四）工業敎育直自大學爲始幼時無工業智識之基礎故中國工業學生十之九喜讀書而喜不動手考試屢列高等實習則常不滿意此種情形外國大學之敎員曾敎授過中國學生者均歷歷能道之吾人當知工業人材能運用其手足而不能知理論者尚可在工程界得一職業不過難成全才若徒知理論而不能供實用者則實爲工程界之廢物（敎員在例外）不幸中國學生入於第二類者居多數故工校畢業生雖逐年增加而工程界上則並不見有何等之曙光然此乃過渡時代應有之現象今日則無論國内國外之學生均知經騐之重要汲汲從事實習是已從過渡時代漸入於成熟時期登高者本不能越級而升惟有遲速之别耳 
　　附注○所謂工業敎育不能獨立者是爲中國工業學校之通弊舉例明之中國工校校長常不屬工業人材旣無工業敎育之智識且喜參預總敎員之行動敎育上受累不淺又如工業學校中不奬勵研究工程學識而奬勵研究文章均係大謬之處學生旣置身工業即不宜再講求文字據觀察所得文字已優之人即不必再加奬勵因工界上不需文章也文學稍次之人則奬勵亦無用處且無論優劣一經奬勵必大高其興專做文章而工程學必致偏廢因人之腦力决不能面面俱到文與工之性又不同譬如木匠微有書算之能者可令其改充司事然旣成司事即難以再改回木匠苦樂之不同固然文工性質抵觸之處實爲其大原因習文者如入綺靡錦繡之鄉人人所好習工者如入書畫會則非人人所可領略故習工不得不棄文若習工又習文則工不成工而文又不成文矣 
　　以上所言乃述過去之歷史以表示經驗之重要今日吾人所急待解决者在如何而可使吾人得經驗之問題耳歐美諸國乃工業之先進國故先述歐美之情形作爲參考而以我國之情形比較之待續 
[美國議員團視察中日韓三國之報告（九）]  
　　（八）津門十一小時之逗留 
　　列强駐軍之可恥 
　　旁午車抵天津直隸省長與其寮屬以及美國駐津第十五團團長麥維氏等迎吾曹於站次出站後即爲導至前德國總會舊址之聯華總會天津美國商會設盛宴欵待其中中國各大都巿皆有美商蹤跡其執業俱能勤劬信用甚孚其在津埠者尤能表揚祖國之光輝天津爲中國工商業之一中心點亦爲沿海要埠之一居民約一百五十萬各國駐有軍隊拳亂時京中使館爲亂徒攻擊德使及於難日使被創亂平後中政府與列强訂約許其在津駐戍兵隊俾可隨時救護使館天津之駐有各國軍隊實濫觴於此屯兵區域皆爲特别劃出者美英法德意諸國之軍隊即在此規定區域之内現在美兵駐津者爲第十五團步隊除德國而外各國仍皆有兵在津一九一四年之前德人在華頗佔勞力大戰起後德人在東方之外交機關及總會等皆被廓清此爲其好勝之心與乖戾之行所得之報酬亦可慨已 
　　下午四時赴聯華總會與直省長官及其他津地華人團體之荼宴 
　　六時半至中國前總統黎氏私邸黎氏現爲中國顯著公民之一其第宅極寛大且有園林之美余等與之叙首一時半許黎夫人及其子女均出相見黎公子爲一都麗之少年其女公子並皆婉而美黎君現用爲國人所推崇旅華美僑對之亦感情綦篤說者謂彼頗有再被選爲總統之希望彼現營煤礦業擁資甚厚云 
　　黎氏宴吾曹於皇家餐館黎公以華語演說由舌人譯爲英語語頗懇切對於美國極表深情司邁爾君Ｍｒ　Ｓｍａｌｌ代表本團答謝之席散即上車十一時啓輪離津是日下午與麥羅團長乘汽車繞行津城途中麥氏指示其城外賃居之房屋極形簡鄙蓋津地房租昻貴所得俸金微薄即不能在城内賃良屋也 
　　（九）北戴河之遊 
　　北戴河多顯宦豪富之别業 
　　語朱啓鈐以興辦道路之重要 
　　八月二十二日車抵北戴河自車中探首遠眺太平洋之波濤即在目前不見洋水者已經數日是日重逢胸襟爲之一爽北戴河與旅順對峙相去約百哩其風景之美爲世界各海口中所僅見者京津之顯宦富豪都在該處置地產築别墅以避署車站之上兵隊立正致敬官員歡笑來迎一如前此所遇雜其間之美人亦不少復有穿制服之小孩百許自近地學校來站迎候年齡皆在十二歲左右邀余作短篇演辭余歡然從之彼等排成一行頗似一小軍隊余謂吾曹來自重洋之外國中有如汝等之學童甚衆汝等清晨即起不辭勞苦來站迎候歡感莫名余深望汝等能專心攻讀將來爲國家優良而有用之國民數年之後汝等皆將出而應世肩負今日人民所有之責任與義務汝等其及時努力儲蓄知識鞏固德行篤信宗敎以改良國家而伸張其權勢彼等聆舌人所譯似能瞭解余之意旨其敎員亦欣然對余致謝 
　　出站乘人力車魚貫而行登一峭壁之上造波斯登醫生曼恩Ｍａｎｎ之住宅曼恩氏築室於此已有年所其居處面海臨崖景致絶佳是日本團即止於其屋羣出作海水浴離岸稍遠之處海波殊大 
　　四時赴全華敎會敎師之會集與會者約數百人泰半爲華人會所乃一凉廳四面通風有一樂歌班所唱皆華文西歌頗悅耳動聽到會人員對於美國之殷情厚望可得諸言表太克賽司州衆議員赫台君Ｈａｒｄｙ致演辭措詞造意並皆佳妙 
　　六時許復乘人力車至前内務總長朱啓鈐之别業朱公豪於資别業築於山上平原宅前山坡斜趨而下直達海岸全宅似一花園中有盤旋曲折之道路無數佔地約數百英畝余等即於屋外園中進晚膳食前朱致歡迎辭余答謝之略謂嘗聞朱公長内部時極以整頓中國路政爲務中國富有水道而佳美之道路則獨付缺如中華立國已四千餘年迨至今日百政如麻當軸者即圖整理竟不知從何處著手據鄙意興築道路與鐵道爲第一要務我美近十餘年來開拓路政不遺餘力今日所獲之効果極爲佳美農人有廣坦之道路而後能享輸運其產品之便利輸運便利而後成本可减輕成本旣輕則進益自增且輸運便利則物價亦隨之而低故銷費者亦能受其惠余嘗　中國昔時道路狹隘爲政府之一種禦敵政策若道路寛大則敵人一至國門即可長驅直入雖然國有良好之道路人雖易攻我亦易禦一得警耗國内軍隊即可移至邊界敵未來而吾圉已固守矣朱公之亟而以興築道路爲務者其亦有見於此乎是晚離北戴河 
[田徑賽運動詳解（麥克樂）]  
　　（七）跳高 
　　（一）跳高之設備 
　　（甲）跳坑　跳高之處宜掘一坑至小十方呎深一呎去其泥而以鋸屑三分和土一分將坑鋪平坑上四圍以泥土築成小堤以防雨水流入鋸屑與土之成分最爲合宜因永無固結之虞雖着雨亦無妨但遇大雨宜用油布等物覆之更宜備一鐵鋤以備不時挖掘之用 
　　（乙）坑邊之板　宜用長十二呎闊六呎厚二吋之板一塊埋於跳坑之邊與地面平並與跑道成正角 
　　（丙）跑道　跳高之跑道形如輪輻在起跳線處不過寛八呎至十呎而離起跳線四十呎之處其寛當在二十五呎之外蓋因跳高者常自斜處跑至跳高架下而非正對跳高架跑來故也 
　　（丁）跳高架　以兩根長七呎寛三吋厚二吋之木竪立於跳坑之兩旁深入地面三吋兩木相距至少十二呎由離地面一二呎之處起每高一呎須鑽一直徑四分之一英寸之小孔於兩木上以便揷入鐵釘支架横桿之用 
　　（戊）跳高鞋　跳高者當穿跳高鞋或用跳欄鞋亦可此種鞋在脚跟處宜有釘二枚 
　　（己）步點　跳高宜用三步點法（與跳遠同）其末步點即爲起跳之步點離跳高架約三呎至五呎第二步點離跳高架約二十呎至二十五呎第一步點則離跳高架三十呎至三十五呎 
　　（二）跳以前跑步之法 
　　（甲）跳高之跑步與别種跑步不同　跳高前之跑步與其他各種跑步法不同故宜勤加練習始能與跳之動作聯絡而助益之跑行之時其路宜直幾成直線身軀不可上下起伏然又非一往直衝之奔跑跑時亦非全用力於脚尖其進行乃似用脚跟與脚尖之間自地面滾滑而進若潛行然 
　　（乙）跑步之速度　跑之速度人各不同無有定限故宜速宜慢須由各人自行因勢而定大抵不宜過慢普通之半快速度實爲最宜然此中之要訣亦有可得而言者即速度之增須以至少之時間爲之如跳者欲用何種速度則其於至第二步點時必已成此速度故由第二步點起即無須費力以求增速度惟須凝神聚力以備起跳之用起跳之脚去起跳步點之距離至多不過數吋不可相離過遠 
　　（丙）跑步之格式　跑時若自斜處跑起與正中一線所成之角宜以十度至十五度爲限若以左脚起跳則奔跑須靠跑道之右若以右脚起跳則奔跑須靠跑道之左此爲一定不易之理 
　　如以左脚起跳則宜於横桿之正中懸手帕一方以作標記跑時應先於自己心中將横木分爲三截其長各宜相等先自第一步點向右截及中截相接之處跑去及跑至離起跳步點之前一步或二步之處當將脚步向左略轉使跳躍之時身體可以適當横桿正中超越而過 
　　跑時軀體及兩脚皆當與所跑之路同其方向惟左脚在最後一步時不在此例因此時須將左脚轉四十五度之角以便旋轉軀體也 
　　（三）跳躍之法 
　　（甲）蹲踞　跳者旣跑至最後二三步須漸使軀體向下使左脚於踏最後之一步時軀體已得相當蹲踞之勢以便跳躍然此時之蹲踞不宜過低過低則腿力大减且作成此蹲踞之勢尤當出之以漸不宜太驟若於一步之内作成之則起跳之脚勢必不能盡力以爲跳躍因同時且須分力停止軀體之下降故也 
　　（乙）起跳　在最後之一步左脚當突出軀體之前如是則速度頓减遂使前向之力轉而爲運力向上速度被停時起跳之脚須充分居前而軀體亦因之而愈近地面其非起跳之一脚宜先用力蹬開再猛力向前向上踼起此忽然間之停頓儼若前脚受一擊撞致爲所阻而躍回者然跳起後右腿須猛力向前踢其勢幾欲使此腿與左腿及臀部成一直線（如在地面上打雙叉之勢右脚前伸左脚後伸成一直線） 
 
 

Page 19

 
 
申報星期增刊 
　　（丙）跳起後身體之格式　（子）腿之格式跳者旣已跳 
　　離地面其右腿所當取之法計有二種一係屈右脚之 
　　（一）（二）（三）（四）（五）（六） 
　　小腿使與臀部接近然後向前直伸過横桿一係用右腿力擺至前面之左與向高踢起無異二法皆可適用可以任意取行此二法之作用皆能使右腿易過横桿右脚旣過横桿即須挺直正對所跑之方向須向下擺因而可以使臀部高起左脚旣離面左腿幾能保存其挺直之形狀其上達横桿之頂實沿一九十度之大弧線向跳高架之左方而行左臀與左脚及腿實同時經過横木之頂（丑）臂之格式自地面躍起時兩手之動作實與所跳之高度最有關係當起跳時左臂須極力向前上擺愈高愈妙同時軀幹亦起始旋轉而右臂則畫一圓弧轉而向後復向上迨右脚已過横桿之頂左臂須自後落下同時右臂須急推而向左其位置正在軀幹之前即由前面伸向地面當兩肩旣過横桿之頂時即須將右臂推開勿使擋路（寅）軀幹之格式由停頓至躍離地面時軀幹須向後傾此向後之姿勢直至臀與腿均已至横桿之上方可停止此時軀幹之姿勢儼若臥於横桿平面之内跳者旣在横桿之上右脚須伸向以前跑時之方向左腿亦幾伸直與横桿平行此種格式最爲適當現時跳者十之九均用此法舍此而用他法者亦間有之然亦大同小異而已此外更有顯然不同之二法（一）直身式即身體不再旋轉若用此式則左腿旣過横桿須立刻直下以達地面蓋以其身之重量完全傾墜於左脚上此脚即起跳之脚至於右脚之達地較之左脚實至緩慢及達地時則以身之左側向横桿此式較轉身式爲易學然亦不無缺點蓋未免過勞起跳之脚故也若比賽之時跳高之次數過多則宜十分愛護起跳之脚以備最後决勝之用若每次使全體之重量悉落於此起跳之脚則數次之後躍力必銳减故當愼爲愛護之也（二）轉身式即身體須再旋轉若用此式則左腿在横桿平面時仍須繼續其旋轉向右腿而行而右腿亦於此時起始沿一弧線向左腿而行兩腿最後相遇且再行而過之以作剪鉸勢之運動此時右腿須在左腿之上軀幹則於在横木頂上時已作旋轉使跳者之面俯向地面遂由横臥之勢直落跳坑之内抵地之時面向横桿方面用此式落地可使起跳之腿不致過勞故過久之比賽最後若用此式可獲全勝此已數見不尠矣再在平臥之位置時若忽舉臀部能使身體成一橋拱之形故宜利用之因能使所跳之高度增加數吋 
　　以上所述之各法實爲多數跳高家所恒用者其結果之佳固已彰彰在人耳目此外尚有一法爲最近數年方見諸實用者此法與理論原則頗屬逕庭故雖爲某類之跳高家所利用以得良好之效果然不必爲普通之人所當取法也此法若跳者慣用左腿起跳則由右側斜跑而 
行其起跳之處離横桿之下不宜遠於三呎其最要之件係使全身重量均集於起跳之一脚勿使傾向前方或後方起跳時右腿摔而向前向上左腿亦引而上行適居右腿之下跳者則向左旋轉滾過横木之上此時雖驅體與横桿相接觸亦不過將横桿向下正壓使其中部略低並不至使之墜落地上當軀體經過横木之頂時亦作平臥之勢故亦與横桿平行當起跳時右腿須極力向前摔起使之經過横桿否則頭將先過横桿有似魚躍之勢 
　　（四）跳高之練習法 
　　（甲）先練習單足高踼　跳高所能達之高度須視單足高踼（Ｈｉｔｃｈ　Ｋｉｃｋ）之如何欲習單足高踢須用起跳之一脚跳躍數次再加以少微之上踢而仍以此脚落地練習旣久即漸踢漸高最後則加以奔跑於起跳之脚剛欲起踢之前並且先將非起跳之脚踢起使軀體作向上之姿勢故帶跑之單足高踢係由跳者先自遠處跑至起跳之點即以非起跳之脚盡力向前高踢此脚踢起急以起跳之脚繼之且使此起跳之脚踢而更高初學者當習單足踢時恒致蹉跌及練習旣久方能以足落地然尚不時有蹉跌之虞 
　　學者須知跳高之時即係應用此單足踢法以躍過横桿但加以轉體四分之一或二分之一而已凡學習跳高與欲改良跳高之法不可不練習此單足踢法世界上最高之跳高成績實由此法而得且習之尤宜純熟雖以百跌之代價換得此法仍當爲之因不得其法則永無得勝之望也學者先練此單足踢法以後再循序練習以下所列七式 
　　（乙）初學跳高之程序　（一以一脚過横桿而仍以此） 
起跳之脚落於地面（二）以一脚跳過横桿即向此跳之一側轉體四分之一例如以左脚起跳則須轉體向左（三）與二相同但右腿須向前高踢使軀體得以向後傾且經過横桿時軀體與横桿幾成平行（四）再加以左腿之運動如前（五）再加以右腿向下時之動作及高舉臀部之動作（六）練習雙臂之正當動作（七）練習蹲踞之法學者旣能於此七式加意練習則雖有一二不能悉合正當方法然亦易於改正矣 
　　（丙）練習須知　（一）若奔跑過度則腿力大用而疲隨即跳躍自難望高（二）若速度過大即不易利用停頓之法則其大速度之結果祇能增加所跳之遠而不能增加所跳之高（三）若速度過小則亦不能全得停頓之益（四）若近横桿時奔跑過直則難以起跳之脚躍過横桿往往於騰升時脚背與横桿接觸而使之墮地 
（五）反是若近横桿時奔跑之路過偏則騰時起跳之脚亦易接觸横桿使之墮地（六）若跳者經過横桿時其軀體欹斜而行則多費氣力故最好當取平臥之姿式以過横桿之頂庶能使全體無一部分騰起過高致虚耗氣力於無用之地 
　　（丁）練習時宜注意（一）每星期宜與短程賽跑之人練習賽跑二次每日並須慢跑半英里之遠（二）練習跳高方法時宜使横桿稍高然亦不可過高（三）練熟跳法之後每星期約須練習三次最好祇練習二次（四）跳高之人所應行之禮操以半蹲全蹲轉體及普通之柔軟體操爲最宜他若單足踢立定跳高及右脚立定高踢等亦宜練習（五）跳高鞋内脚跟處宜襯以海絨式之橡皮塊以保護脚跟之骨使不致受傷（六）肌疲時不宜練習 
[世界紫銅工業之將來（通一）]  
　　人類利用紫銅之始無從稽考有史之前已有以之爲戰具爲器皿爲飾物者埃及人之採用紫銅遠在其創設國家之前耶穌誕生前之七千至九千年間埃及粗鄙之工藝品亦已有以紫銅製成者若與鉛混合而製成一種堅硬之銅類則猶在建築金字塔以前也 
　　紫銅爲增進文化之利器自電機學昌明其用益廣採練紫銅之費較其他金屬爲廉且最富於傳達性電業之有如今日之發達者紫銅其與有功焉近代工業界中有煤與煤油不敷應用之慮於是有利用水力以發電者然水力電機之設置需紫極鉅也 
　　歐戰與紫銅　歐戰以前紫銅用途已極浩大戰興後需求益急價忽大昻世人於是知紫銅與現代之戰爭實有密切之關係焉各交戰國中首先以羅致紫銅爲急務者厥爲德國其羅致之方法極爲奇特諒世人已熟聞之故不贅述 
　　現在產紫銅最富者爲美國其所產之量約爲全世界產額之百分之六十歐戰中協約國所用之銅大半仰給於 
美計一九一五年間美國輸往歐洲之紫銅爲六八一九一七八五五鎊一九一六年七八四○○六四八六鎊一九一七年一一二五六四七鎊一九一八年之出口數降至七四四二四三四八一鎊年來美銅對歐之銷路逐漸退落業此者頗抱悲觀然此爲暫時之現象其將來之發達可斷言也 
　　現在世界各地之產銅量 
　　世界各地紫銅產額最近之統計爲一九一四年美國地質學會調查所得者兹列表如左 
　　歐洲　千鎊　墨西哥　八○一一六 
　　匈奥　七二七五　美國　一一五○一三七 
　　英　五七三○　總計一三一九八七九 
　　德　六六一三八　南美洲 
　　意　四○五四　阿根庭　六六一 
　　那威　六三○五　波利維亞　四一九○ 
　　荷　一○○七五　智利　九八四六九 
　　俄　七一二八四　秘魯　五九七二三 
　　西班牙　五六六七一　委内瑞拉　一一五八七 
　　瑞士　一○三四四　總計　一六四六三○ 
　　總計　二三七八七六　非洲 
　　北美洲　　　比屬康哥　二四○○七 
　　加拿大　七五七三五　英屬非洲　三二八七六 
　　古巴　一三八九○　總計　五六八八三 
　　日本　一五五三四三 
　　澳州　八八七三三 
　　以上各地產額總數　二○三三三四四 
　　由上表觀之西半球所產之紫銅較東半球爲豐歐洲各國以產紫銅著者爲德西班牙俄奥及日本諸國一九一四年之總產額爲五○○○○○○磅奥與日本近年以來產量大見增加一九一八年奥產八七五九一○○○鎊日產一九○九一○○○○磅云 
　　美國　美國產銅量雖大惟祇限於數州耳一九一八年之總產額爲一九○八五三三五九五磅亞立茶那州所產佔百分之四十蒙塔那州佔百分之十七米啓根州佔百分之十二烏大州佔百分之十二納完達州佔百分之六新墨西哥佔百分之五亞拉司加佔百分之三加利福尼佔百分之二其他產銅之十七州產量甚微不足述其中所產最多者爲戴納西州其量爲一五○○○○○○磅 
　　亞立茶那州近七年來產量日增於產銅各州中首屈一指亞立茶那銅鑛之開發後於米啓根然於美國銅產史中（一九四五至一九一八年）竟能爲後起之秀大放光明在此七十餘年中亞立茶那共產銅七二五六二五六一七八磅佔此期中美國全部產額之百分之二六七七 
　　亞立茶那爲產銅最富之州若以鑛區論生產力之最强者爲蒙太那州Ｍｏｎｔａｎａ之白塔Ｂｕｔｔｅ白塔最著之銅鑛公司爲亞納康達銅鑛公司Ａｎａｏｏｎｄａ　Ｃｋｐｐｅｒ　Ｍｉｎｉｎｇ　Ｃｏｍｐａｎｇ該區一九一八年之產額爲三二一一○四○○○磅而亞納康達公司所出者佔其百分之八十五以上米啓根之銅鑛採掘已久窿道旣深採掘之費自見增大而銅質愈下愈劣然於近時間内米州所產之銅尚能保持其固有之地位蓋銅之用途日見廣大採銅之法日見改良也除米啓根州產地外美國銅鑛實薈萃於其東部之邱陵地亞伯拉景山一帶銅鑛極豐其間最著者爲戴納西州之特克登Ｄａｃｋ　Ｔｏｗｎ全美銅鑛今已調查無遺若有新發見其爲域必不廣大也所有各鑛現皆盡力開掘故數年之後必將有匱乏之慮然開採之法日見精良提練之術愈見巧妙今日視爲次劣之鑛苗再過數年安知其不能以簡易之手續低廉之費用練成適用之銅乎現在銅產之中心點似爲美國美國之是否能永保此地位其他各地之是否能後來居上則非吾人現時所能測斷者矣 
　　亞洲　自全世界而論銅鑛之未爲人開發者尚不知凡幾試觀上表所列銅之產自亞洲大陸者甚屬微幾然此非以爲亞洲缺銅之明徵也據近時地質學家及游歷家之嘗親臨亞洲者俱謂亞洲數區藴銅甚富若有近世之交通利器而以新式之採掘法啓發之則大可供全世界之用也 
　　在亞洲諸國中西伯利亞之銅鑛世人知之者較衆西自烏拉嶺東徂堪察加半島中間銅鑛林立吉爾齊斯草原中之數區所出之銅品質極佳且不必深掘即可於地面得之俄國未曾分裂之前該區鑛務甚爲發達今雖稍受挫折而將來之發殿猶未可限量也該地鑛山藴藏旣富探臨亦易附近區域盛產煤斤工資低廉交通便利有此數端非但能恢復舊狀抑且將爲產銅之重地也 
　　又托木司克政府治下之區域藴銅甚富十八世紀中已有採掘之者然迄今尚未儘量發殿也如有穩固之政府助以資本與勞工則有造於將來之西比利亞者當不淺鮮葉尼賽伊爾庫次克及蕯拜格勒三省富有銅鑛惟猶無顯著之發展耳 
　　西比利亞北部冰雪冱寒之區所藴之銅現尚未有知其究竟者他日銅之供給匱乏需求殷急時世人必將特籌新法探掘之也堪察加半島之銅鑛已在發掘然未有以大規模最新式之方法從事開採者故所產尚不豐 
　　喜馬拉亞山之藏有銅苗人人皆知之然山勢險阻採握維艱故其產額極小即將來之發展亦必有限也今在該山中從事採銅者有兩公司其一已能出銅云 
　　日本　日本之銅鑛工業進步極速近己爲產銅國中之佼佼者矣平時日本輸出之銅約居其全產額之半一九一九年間銅之輸入量反見大增良因水電機之設置驟見增加中國印度等地所需電料取給於日本者爲量甚多也於是日本之銅產雖大而供仍不能應求其不得不求諸國外亦勢所必然者也 
　　日本今在產銅界所佔之地位極形穩固此後可不致有動摇之虞在東方能執銅業之牛耳者舍日莫屬日本之在亞東大陸已佔有朝鮮進窺滿洲而控制中國東部雖不能實行并吞然獲有壟斷其巿塲之權固甚易易也世界銅業界覩日本之崛起誠不勝興後生可畏之嘆矣 
　　澳洲　澳洲之銅礦工業雖在各工業中佔有重要地位然以該地勞工極難羅致故未能盡量發展一九一九年之產額爲八七五九一○○○磅與一九一四年相差微幾此項產量不可遽視爲進步之明微蓋在是年間練銅廠之倒閉者極多也思的波司Ａｎｔｉｐｏｄｅｓ之銅產比較言之不足爲巨蓋其地數處富於銅產之礦山尚未開掘而未曾發現者不知幾許也一九一九年十月有採礦技師歸自澳洲西部述稱離米加煞拉三百哩地方有銅礦一處所藏甚富云 
　　非洲　非洲數區藴銅極豐而泰半尚未開掘比屬康哥與英屬非洲藏銅孰多至今猶未確定現在兩地鑛業界皆在積極開採以相競爭惟據專家謂比屬康哥之客頓加Ｋａｔａｎｇａ所藏最富且其品質爲全非之冠云 
　　愛利沙伯城Ｅｌｉｚａｂｅｔｂｖｉｌｌｅ將有一極大之練銅廠出現年可出銅五五○○○頓該地之工資極賤銅業中人以爲康哥賤銅終有擾亂世界銅均勢之一日倡是說者未免慮之過甚康哥工資雖賤然運輸不便建築費昻設備難週俱足以困康哥之銅業界蓋因此而所蒙之損失祇足抵償其賤工上所得之盈餘也南麥開蘭Ｎａｉｎａｑｕａｌａｎｄ及南露台西亞Ｓｏｕｔｈｅｒｎ　Ｒｈｃｄｅｓｉａ之銅產微不足論舊時德屬西南非洲頗多銅鑛如能採掘未始不可與非洲之他區相頡頏也 
　　除比英及德舊屬地外猶有銅區多處法國殖民地政府現正竭力助其人民在法屬康哥之明陀利Ｍｉｎｄｏｕｌｉ鑛區採掘銅苗云（未完） 
 
 

Page 20

 
 
   
 
