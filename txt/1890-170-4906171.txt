# 1890 - 170 - 4906171

 

Page 1

 
 
[點石齋發售各種精本石印書籍]  
　　硃批礦正上諭御纂五經經策通纂五經文準經藝淵海五經備旨三層偏文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○齊種類繁多不及灌載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔壁又設分局在二馬路横銜三肩樓紅　洋房内此佈 
[庚寅恩科會墨出售] [  申報館啓]  
　　本屆庚寅恩科會墨已由京友寄到赶速排印除文詩外并附以大總裁及同考各官銜名官板題名全錄准於廿三日出售定價碼洋六分由本埠申昌曁掃葉山房各外埠申昌及賣報人經售諸君請卽賜顧庶幾先睹爲快也此布 
[日本又學源流攷]  
　　日本爲我同文之國風流儒雅照耀海東討史蒐經代有作者近雖崇尚西法專心肄習蟹行書而一二老師宿儒猶復沿流溯源從事書史斯文一脈蓋賴以不亡焉島田篁村向以能文鳴於時帝國學校長慕其名延爲文科教諭暇嘗攷歴代文學之沿革上書於我駐日黎星使其略曰上古文運之開虻於仁德中於天智全宏仁天長爲嚴盛次而爲延熹大麻是時學校如林科分四道課之以策試又遣使隋唐取其長而斟酌之典章制度燦然備具　以俊彦應運並出清原夏墅菅原道眞寅工熙載炳耀史册善道眞貞以經術著春澄善繩以博洽聞小野篁之文章都良香之詩賦皆其選也至經義則恪守漢魏傳注專門授受師承有法又章雖沿駢體而氣象渾厚不失古格如三善清行意見封事剴切核貫尤中時弊綽有賈晁之遺是上代昏纓諸儒之梗概也自此以後干戈相尋斯道幾乎息矣迨德川氏開覇府首延藤原惺窩而禮遇之又擢林羅山以備顧問制度律令多出其手一代風氣之開以二子爲嗃矢但運屬草昧文辭閒有鬱塞不通者時使之然也其後伊藤仁齋出焉初專心宋學繼而有疑於程朱性理之說著語孟古義中庸發揮以攄獨得向書取今文而不取古文以爲古文後人僞託所云人心道心等語出於苟子則非堯舜授受之本語也識見之卓殆不减顧亭林閻白詩其子東涯傳物洽聞當世無比所著古今學變中述堯舜以來教道之原委議論純正絶無時流偏倚之說又有秉獨談盍錄等書辯析精確可與洪景盧王伯厚相伯仲矣繼仁齋而起者爲物徂來徂來負絶異之才濟以浩博之學夙喜李王古文辭高談秦漢俯視一切聲華意氣牢蓋海内一時翕然隨而和之經義雖非所長至其精詣處往往有先儒所未發者錢梅溪曾校辨道辨名二書而翻雕之近時俞曲園太史亦頗贊賞之此可以見其概已同時有新井白石者其人天分極高學問極深毅然以經世自命奮身儒素卒叅機政所箸數十種其於典　援据詳洽貫穿古今眞爲有用之實學但率用和文不能通於他帮此可惜也寛政中流弊滋甚　說紛紜幕府患之舉柴野栗山古賀精里尾藤二洲爲教官嚴設異學之禁學必程朱文必歐韓非此一切不取於是學術一定文體漸正而學力則大遜前矣其在下者如山本北山昏川洪園太田錦城各立標幟掉鞅文壇而錦城尤䆳於經著述等身頗有所發明近世儒流未能或之先也其他經義則有朝川善庵猪飼敬所客井仲平海保漁邦文章則有賴山陽佐藤一齋齋藤拙堂盬谷岩隂皆其傑出者是元和以降諸儒之本末也嗚呼自經籍始傳千有餘年雖文連盛衰不一而其間鴻儒碩學奇才異能之士彬彬輩出或奮發於事業或用心於撰述立功立言以扶植世道啓迪後學至其最下猶能摛藻振芳以潤飾休明之治者何可勝計流風餘浸延至今不絶先皇之澤其所及遠矣抑竊有感焉自古世變與時推移學術亦因之而變今宇内大勢所趨世道之變駸駸乎不知底止則其於學術亦安能保其無變此憂世者之所宜深慮也島田君之所言如此其於日本文學之源流上　千百年可謂討論精確矣顧日本之以文學著者豈止以上數君子已哉不佞嘗航海至江户與此邦文人學士游見夫重野成齋中村敬宇之文章罔本監輔岡鹿門之經濟神波卽山龜谷省軒向山黃村之詩要皆造詣精純一時莫並而後輩中有森槐南者喜爲麗體值足壓倒莘田頻伽偶作小詞更足入花間草堂之室而井上子德醉心經學爲曲園太史高足弟子然則十洲三島閒其人文何嘗今不及古哉附書於此後之觀風者或亦有取焉 
[本館接奉電音]  
　　昨由京友電傳上諭一道敬謹譯登○五月初八日奉旨升泰着作爲駐藏辦事大臣紹諴着賞給副都統銜作爲駐藏帮辦大臣照例馳驛前往欽此 
[天津火案彚登]  
　　前月某日院署馬房被燬後緝獲種火人犯三名一爲河北地保王二研訊之餘供認起意縱火乘危搶刼若何糾黨若何分贓歴歴如數家珍略不諱飾迨追繳贓件亦一一相符遂下諸獄中聽候申詳辦理其二矢口不認堅稱被王仇攀迭次推求狂呼寃抑嗣經河北火會中人具保雖未開釋諒亦當罪疑惟輕矣○上月二十九之夜城北劉安庄火起焚至翌日全莊幾付刼灰當塲拘獲火犯兩名初擬付之火葬嗣有解事者開陳利害綑縳送官如果訊出實情恐亦不保首領矣○三月下旬紫竹林北楊某木廠被災隣人郭二於避火時失去衣箱一口　後於在塲彈壓之城守營祭前控稱　混混王某攫去遷延日久未得端倪郭擬投縣具控隨由街鄰調處於本月初二日雇用鼓樂彩亭舁箱一口内盛衣服數襲交郭收存作爲認償事遂了結 
[柴桑閒話]  
　　九江訪事人云編查保甲各委員每更換時例得挨户收錢一千二百文現朱幼雍　府接辦寗州保甲事宜一切陋規概行裁革昕夕明查暗訪不准丁役需索分文亦宦海中不可多得者也寗州産茶甲於他處向有謙愼安春華祥和興昌等茶棧在寗放匯銀兩招接客茶上年又添設鴻遇順厚生祥兩大茶棧進山銀約共一百十萬兩有奇聞鴻遇順被寧商拖欠甚鉅遂將徐楊二人改牌吞騙二千餘兩等詞禀官請究州尊吳子益剌史秉公研訊將徐楊分别笞責押繳想賢父母執法如山當不致任其狡脫也○正任德化縣金雨卿明府前奉調署廬陵縣於上月已將德化縣篆務及經手堤工橋工各事宜交代清楚於廿七日挈眷赴廬陵縣履新當出署時前導有萬民傘十數 
 
 

Page 2

 
 
頂德政牌數十方紳民之設筵祖餞者不下數十餘起爆竹聲喧途爲之塞苟非平時善政及人烏能有此 
[楚北礦務述聞]  
　　聞楚北大冶縣一帶鐵礦行將開採委員五人駐紥該處兩旗三漢先與該處業主言明礦地給以官價丈量照算如情願入股不欲領價卽照礦務章程每白兩作爲一股零數找給清楚由官給以入股憑據每年領息三年一派花紅若將來礦産甚旺可爲子孫基業否則仍可給還原業此時鄕民甚喜張香帥辦法之公大半不願領銀而以附入官股爲榮楚北鐵礦之興具在指顧間歟 
[潤州炎景]  
　　鎭江府城西門外燕兒河人陳某氏年近四旬生有一子三女鳬單鵠寡蓋有年矣長次女均已干歸幼女僅七齡子僅五齡氏平時惟賴十指供饔殄而操凛冰霜頗有好人家風範營兵某甲時送衣倩浣濯見幼女則給錢數文或贈以小食婦心感之而不知包藏禍心也一日見女孑身在門前繥戲遂誘至街上買菓品旋卽不知被匿何方迨婦見幼女無蹤四處尋訪早已宵如黃鶴一去不回以致痛不欲生幾欲自盡幸得鄰人護　不　遁八相死城中云○回民戴某家在西門月城中今春因遭回祿之災以致房屋八九椽同付楚人一炬目下鄰居以火災不可不禳遂斂資在大星廟演戲三天袍笏登塲頗爲熱閙○上月二十七日之晚八點鐘時西人索克妥邀請怡和行西人名撻模者夜膳撻模帶細崽盧榮而往膳畢囑盧先回照應門户盧甫出門驀遇洋人錫資不分皂白拉住髮瓣痛毆盧曰我與爾素昧平生何致以老拳奉敬不明其故雖死亦不甘心也錫資不答依然拳足齊施以致盧頭破血流骨爲之碎昏聵中亟呼救命錫資方釋手而去盧遂狼狽而返俟主人回訴明顚末隨其禀領事府請爲究辦想領事必能秉公辦理也○西門外橋堍大興茶食店左鄰有屋一椽經某甲賃開小錢店某日之夜鼉更四下忽有盜匪多人各持器械桀大石毁其門一擁入内刼去衣物約值二三百金店夥幸均躱避未被刃傷次晨店主赴縣報案請追王邑尊隨親臨履勘飭捕赶急緝拿 
[廣東肇慶府曾示]  
　　照得知府一官猶古郡守合屬民人咸待治焉故一府之事莫不應知卽莫不應理非徒備其位食其祿已也使惟高坐衙齋謬稱臥治民間痛養漠不相關則朝廷何必設此職百姓又何貴有此官耶本署府才本迂庸毫無知識獨此清愼勤一字刻不敢忘不存欺僞不尚模棱用邀上憲知遇迭委繁劇之任前此之治連治雄治韶治羅治潮莫不因地制宜量爲補救殫精竭慮雖或寛或猛未必盡同其爲勸教之心則一也兹復仰奉憲檄調守斯郡自當黽勉從事力爲整飭惟肇慶一府統轄十有二縣地大事繁經理之方亦殊匪易今當下車伊始屬目方新特將勸懲事宜分别八端條示於後並倣古人缿筩之法於頭門設一木桶桶上另有章程其有攻吾之短及事涉各文武衙者者准其列告餘概遵三八卯期格式呈遞不得混淆一地方官宜自做也州縣爲親民之官我輩讀聖賢書一旦出身加民自必潔已奉公斷不肯虐政害民第任用非人或事權旁落則雖有愛民之心而愛民之政卒難下逮且所謂做官者必須精其心果其力以做之乃不愧爲民父母使惟優遊自樂事皆假手於人是我僅有居官之名而失爲官之實也可乎嗣後各縣務宜各矢清勤力除積習一切政務須出躬操幸勿安逸是躭遺譏尸位所有幕内親朋階前僕隸以及書役人等尤當加意防閑嚴爲駕馭毋狥情干譽苟且倫安吏治肅而地方自安矣總之權自我操則人爲我用而我不爲人愚權若稍移則無論何人皆足蔽　明淆視聽縱不僨事其如溺喊何願與各賢令尹相共勉之一在缺左雜及分府人員宜自愛也課最首宜立品貪墨在所必懲官職大小容有等差筮仕臨民顧無異致旣已一行作吏縱不能講求經濟勉作循良亦當義合自安各循職守若徒以擅受爲事奔競爲能則品行旣屬卑污操守更何待問府分旣大人員必多賢否不一無中生有在所難免　有無恥之輩胆大妄　招摇納賄種種悖謬久已不齒於同寅此等行爲大玷官常若不預先指破何以省迷目改且本署府辦事向不含糊委用固有定章差使尤爲斟酌不特門閽不敢妄進一詞卽親友亦不得旁叅一議斷非情面可以私于嗣後各員務宜循分守常倘有前項情弊决不姑息從實舉報聽候大憲查察施行勿謂善之不先也一幕友宜聘端人也今之幕友卽古長府參軍錢榖兵刑各有專屬膺民社者不得不藉以匡勷惟是品類難齊賢愚互另苟非其選適足以僨事蠧民是貴詳加審愼妥爲延訪也本署府擇交最愼取友必端署内賓筵力求風清弊絶但各屬所延之友是否悉屬佳士自應嚴密稽查倘有簠簋不飭濫受賄賂聲名狼藉貫肆招摇者當卽自揣行藏退避賢路或可保全令名如再覊　戀棧壟斷營私一經訪聞或爲告發惟有執法相從决不稍爲姑貸夫幕友分居賓客果能德望攸隆允宜敬禮交盡何敢稍涉輕慢特僞不去則眞不存法不行則敬不立求榮求辱君子宜自重之一書差家丁毋自十法紀也書奉承行差供奔走皆衙署所不可少之人書號奸胥差稱衙蠧因其經手公事無不與門閽父涉不法家丁樂與勾結隱探本官意旨扶同舞弊馭失其道輙爲害於民且肇屬情形與潮迥異潮則權弁之威浸熾官長肇則書差之燄肆虐閭閻無論府縣胥差侈其狼毒甚至司捕弓役亦假狐威積惭相沿已非一日本署府早有所聞斷不容若輩虐我良民嗣後爾等務宜猛省急切回頭所有骩法舞文及一切不公不法之事均宜痛戒勿再千犯除已往不咎外自本府抵任之日起敢有仍前舞法魚肉善良者定必立提到案從重治罪本署府前任各處爾等當有見聞凛之 
[閩省志新]  
　　福州增廣倉米開局平糶由陳伯濳閣學總理其事日來米已售罄毗餘中等之榖每石售錢一千二百八十文稍高者一千四百文鄕民待囊而糴者紛至沓來日可售出三四千石售至上月二十九日暫行停止須本月初八日再行開糶四鄕下當鋪生意倍多大率皆添集資財以免竭蹶緣鄕民貪購便宜之物不得不先冋長生庫商量也一日有村婦待票錢十餘千至倉王廟購物無意中被妙乎空空兇竊去不禁痛不欲生旋經侯官縣馬快查獲解經委員馮菊農叅軍鄧伯良許松生二鹺尹高虎臣少尹提訊之下飭掌嘴數十下笞臀數百下枷號比追○荒歉頻仍民無聊賴而儒家　戲依然鑼鼓喧天班中多絶妙雛伶所演如遊西湖賣西瓜拜塔水鬥之類淫聲冶態入耳難堪不知官斯土者何以竟耳無聞目無見也某日省城餅肆數十家醵集貲財在上殿廟内演戲人山人海擠擁喧呶有某染店徒約友上酒樓憑闌遠眺餅肆主驅之使下以致反唇相稽口角之餘繼以毆門立足不穩墜至樓前碰於粗缸受傷甚重染店主聞信雇人扛回立卽具禀赴縣呈控未知有人調處否也○閩中重五節例就南臺大橋下及西關外西湖二處賽門龍舟好事者或預購扇巾置諸湖心俾先到者作錦標之奪紅男緑女舉國若狂雖曰勝游未免耗費已○新任藩司劉方伯擇吉上月二十七日由妙恭遷人薇垣地方文武各官次第趨轅拜賀馬龍車水熱閙非常 
[格致書院春季課卷出案]  
　　今年致書院春季課題由長蘆鹽運使胡芸楣運憲所命其題爲論事物各有消長試求其正變公例運憲之意謂書院旣爲格致而設當出格致之題庶幾循名責實故獨秉卓裁别具稀鑒此題前無所依後無所傍一時頗難著手旣彚齊各卷寄呈運憲評定甲乙示以指南俾得知所遵循永爲矜式今計取超等二名特等八名一等三十一名超等首名孫廷璋二名殷之輅特等首名朱昌鼎二名孫家振三名朱華四名程瞻洛五名林朝爵六名楊選青七名楊毓煇八名黃潤璋一等首名黃爾謙二名高凌雲三名吳潤生四名程之驥五名王建勲六名姚文治七名邱曾鑑八名沈維黼九名舒文釗十名蘇朝謨十一名陶師韓十二名黃廷光十三名萬選青十四名黃潤琪十五名陸文　以下不具錄所有正加奬銀數列左超等一名正奬十兩加奬八元二名正奬七兩加奬五元特等一名正奬五兩加奬四元自二名至五名正獎各一元加奬各三元六名至八名加奬各二元一等前十五名加奬各一元餘無奬賞此次運憲鑒閱課卷愼密精嚴句斟字酌以諸卷 
 
 

Page 3

 
 
多昧於題義　　行土行卽多談洋務甚或泛鈔西學諸書與題矛盾求其貫穿中西之學洞究天人之微能自立公例切實發揮者殊不可得運憲爰獨出心裁特擬作一篇以示之準則後日卽當刊諸報章俾遐邇傳觀院中肄業士子咸當奉爲金科玉律焉今自出案之日爲始凡列於前茅領取奬銀者仍至三馬路格致書室可也課卷例不發還運憲於總評之外多綴旁批詳審異常當自錄出　備揣摩庶不負期望之深心焉爾 
[預備開弔]  
　　原任户部侍郎曾襲侯之靈柩由家屬扶之南下暫厝滬南製造局大廳東首新建大平房内日内雇匠紥就東西轅門並派砲隊營勇丁常川看守以待擇日開弔云 
[斥革探人]  
　　裴浩亭直剌綰上海縣篆時雇用粤人姚光華偵探各租界之事近日陸春江大令查得姚日在租界中招摇生事因於前日飭差弔回諭單立時斥革 
[相騐吞烟]  
　　英租界大馬路中同泰小客寓前晚有年約二十餘歲口操本地音之張姓者前去投宿次晨不起寓夥田某呼喚寂不一應近前細視氣息奄奄狀似服毒頸間用襪帶自勒赶報捕房送仁濟醫院醫生如法救治卒以吞烟太多醫治無效於夜間身死由捕房傳二圖地保報請上海縣陸邑尊於昨日下午帶同仵作書役人等臨院相騐地保帶同寓夥田某申訴前情仵作騐得的係吞烟身死邑尊親騐屬實謂田某曰凡客棧遇有投宿之人務須問明姓名籍貫豈可糊塗從事着覔妥保以後自須謹愼違十重處一面飭地保知照保安善堂備棺成殮發壇召認所有屍塲費悉照舊章由同仁輔元堂發給從前上海遇有命案書役多方勒索地方受累不堪劉邭膏中丞任上海縣時洞悉其弊爰以公欵存在同仁輔元堂生息專作屍塲費視案情之輕重爲開銷之多寡祥經藩司立案刊碑永遠遵行歴任邑宰無不照此辦理惟裴直剌改爲當塲發給今陸邑尊仍照舊章人咸稱善 
[法廨會訊案]  
　　法租界護城河畔同成冷店主劉阿三綽號騷娘姨串合鐘表匠戴姓私造播喴洋行僞牌號之表經歇夥陳省三向人言及致被播喴行主所聞至三月間被買辦紀小亭在同成等家獲表及簿據連造表鐵器牌號鐵印等呈控去公堂葛同轉拘戴等訊供管押此已迭登本報者也旋由紀伸訴前情捕房將劉阿三及戴等解案請訊同轉問紀曰後來可復查得僞表否答稱自從戴等拘押後巿上無人私造矣同　詰戴曰爾究竟製過多少僞表答稱小的共製成五六枚問誰人囑製答稱由陳父小的代製問所用鐵印板已破壞豈止製過五六枚隨問劉曰究竟製過多少答稱小的不敢造僞此事均由陳與戴合製製就若干實未知悉謂爾亦係店夥終不能置身事外目下爾願責願罰此案照西例辦理爾兩人須各監禁二十年劉供稱小的責罰不起叩求恩典同轉商諸祁君姑念劉小本營生格外從寛罰洋一百元戴枷號一月以儆將來劉等仍嘖嘖永免同轉着押候交到罰洋准予保出○日前蜜采里西人色而夢因作事糊塗由主人停歇後經華人元泰裁縫店主魏溪元控欠同轉函商祁繙譯官定於昨日下午三點鐘時在公廨會審隨升座密采里主人訴稱雇用色而夢爲庖丁每月工資洋七十元繕立定二年合同并載明倘合意則儘可常用後該廚司作事貪懶時入醉鄕是以停歇合同所載二年之期祗可作爲罷論祁繙譯官將情告知同轉謂色而夢作事不合理應停歇復將西例朗誦一遍兩造各無言密采里主旣退去旋據魏投案齎呈西式細帳一紙控色而夢虧欠衣服被褥牀帳等洋六十一元六角八分求爲追給祁君將帳給色而夢色而夢閱後聲稱内有蚊帳一頂價稍不符照算實欠五十九元一角八分務請寛限措還祁君謂魏曰爾願約至何時答稱該西人已經歇業遷往别處務請卽追祁君轉諭該西人據稱目下無錢奈何魏稱前日向索云須待動身時將屋中什物付與小的抵償欠銀昨日伊竟將物變賣得洋六十元目下諒不致於用罄該西人稱已用罄矣同轉遂商諸祁君限二月繳案魏稱恐其他往無處找尋務請飭人担保祁君諭知色而夢色而夢謂若然則另行覓保可也遂退去 
[上海縣署瑣案]  
　　昨報紀劉文正攔輿控訴林小明兇毆一案前日之晚陸春江大令升堂提訊劉供稱小的係福建人販運磁器來此舟泊南巿太平碼頭前日林突至船上亂毆傷及小的之腦船夥劉順發前來解勸亦被毆傷順發供與略同大令騐得二劉受傷屬實問爾與林可有寃仇供稱並無仇隙大令謂如若無仇隙何遂兇毆着退候訊究○本城人林某因欠趙姓米行洋銀數百元屢索不還祗出期票一百元日前託孫姓向索孫遣傭人周榮持往林以並無欠孫之債爲詞堅不允付兩相口角繼更爭毆周受傷而回於前晚投縣控訴陵大令命提周向之研詰供稱小的在孫姓處爲傭今日家主飭往林姓家收取票洋致被毆傷叩求騐究大令騐得周略有傷痕飭自行醫冶痊後再行核示○前報紀鄕人韓三被某某等拉去吊打云云前日縣差拿獲行兇人朱錫春至晚陸大令親提訊究韓倩人扶掖上堂供稱小的傷尚未愈今旣獲朱叩求究辦朱供稱小的係寶山縣人向來小本營生安分守已不敢肇事叩乞施恩大令察得朱非善類判令笞四百板着具切結 
[法界捕房瑣案]  
　　徐雨田與墅鷄妓應張氏卽阿金至誠生烟館串竊烟槍經堂倌嚴阿坤送押捕房已詳昨報昨晨葛同轉蒞捕房嚴投案具領烟槍同轉卽命將徐及阿金提　包探王榮培禀稱聞徐與該妓言不可供出實情查徐前曾爲捕班夥同轉問徐曰烟槍究由誰竊徐仍抵賴聲稱失槍時我尚在烟館内並未出門同轉命傳質店夥王茂松入内問是否徐持槍來質答稱由不識姓名人來質去錢一千四百文問阿金曰爾如何與徐相識同往吸烟供稱我向在英界二馬路二阿姐妓院内爲清倌人核頭前日上午徐來喚我同往烟舘吸烟不知如何竊取烟槍問究竟是否同竊答我斷不敢竊物問徐竊槍時爾在塲否答徐初時身無一錢不多時囊中忽有錢洋諒必竊槍質得問徐曰爾須明白供出尚可從寛徐稱我出外時阿金私將小廚鎖挖開其時有李先生目覩阿金稱徐兩次出外定係竊槍同轉曰爾等兩人無須推諉目下質店夥在此請追押本爾等如何料理徐稱我情願認賠問爾不竊槍如何願賠答家中尚有父母務乞開恩問質本如何賠法答有雪青紡綢馬褲可以作抵同轉令質店夥估看據稱果可作抵同轉着卽領去烟槍給還失主復謂徐曰爾等知法犯法理應罪上加罪姑念已還質本略十從寛遂判令各掌頰四十下諭以嗣後不准逗遛租界中○紹興人王炳春深夜在吉如里挖門行竊經事主拘案堂訊之餘飭傳來發棧主再訊此已見諸昨報昨日包探王榮培禀稱來發棧主業已來案同轉著傳進問爾棧中有紹興人王姓躭擱施國安供稱目下並無紹興人同轉著提王交案令施辨認施稱此人在半月前來棧住過三天其時伊在寶善街一帶賣杷批同轉問王曰爾自出該棧後住在何處答稱因乏資本終日在街頭求食晚則隨處安身包探禀稱從前翁大老爺在此訊案王曾犯案懲責目下腿上尚有板花王供稱板花因在紹興時與人互毆以致受責同轉判令掌頰四十下勒令自行回籍○前報紀項生生被某鴇婦送押捕房　其竊洋七元同轉堂訊之下以原告不到押候再核昨晨鴇婦孫張氏帶同土桂榮孫錦堂等投案同轉問項竊洋誰人目見王稱項於三月十四日竊孫張氏洋七元央孫錦堂担保問爾是誰答稱小的向爲木匠目下與該鴇同居問項竊洋時有見証否該鴇稱搜出皮夾一枚内有小洋六角餘洋已被用去同轉命將項提案問孫等可相識否答稱二月初十日曾　孫等多人軋至烟館將皮夾内小洋六角取去小的寡不敵衆祗得任其所爲後控諸捕房蒙捕頭將周甫生李慶自等四人拘押送經大老爺各責二十板皮夾上有字跡亦係捕房所寫該鴇之子曾欠小的會洋二元三角小的何嘗竊洋問爾究竟存身何處答稱小的實在恒生絲茶棧前乘祥和小輪船向無錫一帶收買絲頭目下大約此船又開往矣問棧中有人相識否答稱與劉先生相識同轉着還押待劉來案再核一面 
 
 

Page 4

 
 
飭孫張氏下期邀到証人質訊○前報紀木匠周順昌被婦人小妹送押葛同轉略爲詰訊着傳小妹及其夫大阿壽到案再核昨經包探王榮培將小妹卽陳范氏拘至同轉問爾向爲何事託製賭樹何用答稱小婦人先衣度日所製桌子亦備洗衣之用去年二月給錢二百文囑其速製不料將錢用去置之不理日前向索反被擊去門牙是以扭案請究同轉問周曰爾云桌已交付爲何陳范氏向爾索錢復問該氏曰爾夫是大阿壽否答稱是陳錦堂並非大阿壽同轉謂周曰爾因索欠行兇復敢誣訴實屬可惡之到喝令笞責一百板復問欠錢如何料理答稱有布衫兩件被其夫取去務請追還該氏稱布衫由伊自已脫下現在老虎灶上卽可取回同轉令將周押交錢二百文飭該氏於下期取衣來案○包探郁庭湘禀稱昨日小的奉大老爺諭將賣水菓人張步雲送往仁濟醫館據醫生騐得目上受傷尚易痊愈惟腎子揑破須治一月方瘳葛同轉命提張阿三訊問時案中行兇人王瑞寶之洋東前來聽審同轉問阿三曰王等與步雲打架時爾可在塲答稱小的向在洋涇浜當扛夫是日見賈阿章向張步雲買批杷步雲索二文一枚買祗允一文半價未言定先取而啖以致互相口角突有細崽土瑞寶將步雲掌頰兩下復用皮靴踢數下小的在旁解勸並不帮兇問爾可知王與步雲有何仇隙答稱土云其父從前被步雲擊傷受虧甚巨所以借端報復同轉命將賈帶案問是日爾與步雲因何起釁賈稱其日係四月初七日稍有細雨小的行至打狗橋見步雲設有楷把攤向之購取論價不合偶食一枚以致口角王忽來踢傷步雲下體問爾知王與步雲有仇隙否答稱據伊言因報父仇同轉命將王帶案問爾爲何擊塲步雲答稱是日小的行經是處見步雲與小麻皮卽賈阿章互毆是以爲之解勸同轉謂步雲與賈早將爾之情形供出爾可無須推諉究竟用皮靴踢過幾下王供稱小的惟掌頰兩下隂囊係賈等揑傷日前聞步雲之同業人名阿大者言步雲云及小的惟掌頰而已下體實係賈等揑傷同轉問是日爾是否穿皮靴答稱所穿者係布快靴問爾終踼過是以有人控爾供稱小的正欲踢伊被阿三自後抱住故未踢中同轉曰爾今有洋東來案觀審爾須從直供明王稱小的本不敢滋事同轉曰爾屢次滋事尚不改過張賈口角與爾何干目下張受重傷還敢抵賴乎隨將起事緣由朗誦一遍復謂王曰今交爾洋東帶去務須作事勤愼嗣後倘經傳喚可立卽來案不得遲延王叩首稱謝隨洋東而去同轉復謂阿三　賈曰禍由爾等所起須候步云傷痊再訊遂着一併還押 
[棲流公所來啓]  
　　啓者前日寶清輪船失事罹禍者無分貴賤寃被實深聞悉之餘殊深慘怛爰議鳩集同仁醵資建醮謹就滬北棲流公所廣延羽士自五月初六日爲始十二日告止設壇七晝夜於中諷經禮懴多備冥鏹招魂設奠並於初八夜就廠祭煉以妥幽靈而消沴戾連日以來蒙諸官紳大善士惠臨拈香解囊慨助洵善願之皆同俾義　之春濟兹將首助台銜先列報章以伸感幸餘俟醮事圓滿再當彚列清單宣揚善果合先　聞伏布均鑒○馬眉叔沈子梅兩觀察助洋十元任逢辛觀察助洋六元海防劉乙笙司馬助洋四元顧勉夫太守助洋二十元黎柏軒善士助洋二十元龔逹天善士助洋十元和興公司助元二十元土克明善士助洋六元公大莊黃靜園善士助洋四元會審公廨蔡老太太助洋四元包鴻卿陸雨生兩善士各助洋二元潘芸孫觀察助洋一元張和卿顧敬齋江寗公所楊理卿馮澤夫五善士各助洋一元沈蓉塘善士助洋五角陳寶渠太守倡助洋一百元 
[書畫助賑]  
　　目籌賑以來書畫家以潤資移助者指不勝屈盖救災心切有不惜其筆墨之勞焉兹承張君魯孫桓伯黃君築巖垂憫東災願全潤助作賑欵因將三君潤格照錄如左○魯翁北魏漢隸桓翁行楷篆隸築翁山水蘭石能雖各擅價則從同堂幅每尺三角屏半横同對大元半中八角小半元扇一角雙行不書青緑篆楷泥金及女扇均倍如欲求者寄蘇城桃花塢謝宅七日回件信資自給上海文報局協賑公所代啓 
[利濟及時]  
　　際兹炎夏暑熱堪虞敝局戒烟月有四十餘人未免時有痧症之患今承無名氏托接元堂土人何雲裳先生送來痧氣丸三百瓶以資急濟其居心之仁慈用意之周至良可感也拜領之餘謹以鳴謝[  恒濟戒烟局司董何鏞鍾洪南啓]  
[江省撫轅抄]  
　　四月十七日運副卜文杓禀知運司委善平海三縣查將缸差○十八日准補新昌縣郭泰昇禀奉藩司飭知准補禀見叩謝○十九日准補中防南塘通判胡專下來省禀知藩司飭知赴任叩謝運副王維煜禀知運司委上海川沙查醬缸差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　王金氏訴稱小婦人由鄕來滬抱布求售突有童連生從背後猛擊一拳跌仆於地隨將兩耳金線圈攫去以致耳有傷痕大聲狂呼由華捕將童阻獲捕頭稱童疉次犯竊拘獲請懲現在甫經開釋華捕禀稱小的聞呼將童阻獲見金線圈一對尚在手中童俯首求恩蔡太守判令重笞童二百板發捕房管押一年金圈交該氏領去○包探顧阿六禀稱前日小的偕西包探出巡見楊姓裱畫店中裱有春宫向之詰問據言有名寶玉者倩伊裱成册頁及拘至捕房寶玉卽來向捕頭認明春册由伊託裱意欲將楊保出補頭令其保銀三十兩寶玉不依遂將楊解案奉大老爺諭傳寶玉今特一同投質寶玉供稱楊先曾借去洋銀前日其母來囑具保因至捕房及詢知因春宫犯禁是以不願具保至此種春册實非我物楊供稱前日寶玉在捕房早已認明今日忽又抵賴蔡太守問好捕頭曰究竟寶玉曾認過否答稱當日至捕房操西語承認春册是伊囑裱管門三道頭華捕亦禀稱寶玉認明春册係已物小的亦曾聽明寶玉稱初時不知爲春册之事是以願保捕頭稱伊至捕房時春册放在桌上何謂不知包探又禀稱伊曾言華人將春册放在衣箱内能使皮衣不蛀太守謂衆供確鑿豈容支吾遂判罰銀三十兩楊旣開裱畫店亦不應受裱春册判押一月○包探奏少卿禀稱祥發洋行控許慶汝虧銀二千餘兩私自遁逃後訪知匿迹會芳里妓女張琴珠處欲娶是妓爲妻及往緝查妓已遷去旋知住在第八百七十七號屋内尋蹤而入得見妓面據言許曾在伊處閒逛欲娶未成旋由許友劉晋春向妓言許已虧銀逃遁囑妓遷移否則恐遭波累因此移居爲又獲劉連妓送案該妓申訴前情并稱許客於今年正月在書塲相遇後曾至小婦人處四次開筵並未花過纒頭費欲娶之說不過虚言而已現在許之下落請大老爺問劉可也劉供稱小的係朝州人與許爲友據言已乘招商局新裕輪船往漢口矣現願尋交案下粤人李觀之訴稱許之生理由職員薦保旣被虧銀職員願賠該包探又禀稱小的查明妓與生母所住之八百七十七號房屋由親戚趙玉山租來蔡太守飭將該妓及劉分别暫押着交許訊究○烟妓張小寶訴稱小婦人被流氓嚴阿龍冐取金約指銀手釧蔡太守訊供之下着移傳王錦榮覆訊此已登前報者也昨日張妓訴梢小婦人知王已與嚴之姘婦串供求大老爺明察王遞禀聲稱此妓願嫁小的已費洋不少後忽翻悔金戒銀釧已由嚴交還小的矣嚴仍執前詞太守諭王曰爾年已老旣在蘇省太順米店爲夥店主令爾來滬辦貨豈容至花烟館玩耍以致轇轕多多嚴係著名流氓判笞二百板遞解回寧波原籍○某西人遊獵船舵工張坤元與江北船户郭友甫互控船被碰壞蔡太守訊供之下飭差協同張郭將碰處查明以上各情已詳前報及往查時兩造仍各執一詞且船各損壞昨日覆訊西人挈張申訴前因堅稱實被郭船撞壞請追償修理資郭供稱小的之船被伊船從前猛撞櫓前以致損壞請騐便知太守商諸梁副領事飭差雇修船匠看明兩船損壞之由覆候核辦并着郭照供具結郭求恩斷并稱有人調處願認修船費太守准之○包探阿瑞福禀稱朱孟裕老虎灶内有聚賭等情前已傳案罰洋五元今又聚賭請傳再罰朱供稱小的已將資本虧盡日内正欲閉歇不敢賭錢蔡太守謂若然則卽關閉可也朱唯唯而退○某號印捕禀稱李阿高在馬車行前裝車有干例禁阻止不依拘拿送案李供稱小的在董仁記馬房爲夥偶在門前裝車上羊角以後卽不敢違章矣捕頭稱先已關照不應不依請爲重罰蔡太守謂違章在門外裝配馬車本應罰洋一元今旣知照不依須罰洋二元撥充西醫院經費○包探唐寶榮禀稱唐紀根報稱吳世福吳慶林等糾同流氓將伊軋至萬福樓圖詐因將世福及流氓拘案請訊唐訴稱小的前在浦東高橋鎭開地貨店向世福買黃芽菜計價洋十元五角而世福曾欠小的貨洋照算找伊一元零作爲兩訖帳簿可稽現在吳世福與兄慶林及流氓等在虹口向小的索欠小的以早經算訖對伊等不依無奈約至老閘算帳始得報州捕房今將帳簿呈閱世福慶林同供稱唐向小的等購買黃芽菜價洋尚未付清故與索取徐裕甫陳阿生等同供稱小的等與兩造均不相識平空被拘萬福樓堂倌某甲供稱吳世福等先後到來徐陳的係與吳同押計共茶資三百五十文尚無着落捕頭稱徐曾犯拆梢陳阿生亦是流氓蔡太守謂世福等旣向紀索取菜價豈容糾同流氓滋擾今姑飭將二吳開釋自行將帳算明并着給償茶資徐笞責二百板陳笞責一百板 
[上海北巿絲業會舘籌賑公所施少欽經收山東江浙賑捐三月廿六至三十日第二千四百四十八至五十二次清單]  
　　蘇城朱小園求病愈洋廿元杭州未逮氏募陳楚臣求病愈由源豐潤來十元蘇州敬心齋主人求兒體壯强健十元泗涇倪秋記求寒孰濕症速愈三元陳尹氏求書病速全由著佑子寄來二元崑山李大成蔣小耕求病愈一元蘇州林萬和祝兹壽一元盡此心人對開一元　山王裕昆求病愈錢三百文以上念八日○吳仲耆善士由杭州恆豐綢莊寄來洋一百元清江鼎成號陳章全求父病愈完願十元蔣奇孟求病愈由惠泰莊來十元寓潮州東越悔過子病愈十元乏力人代求洪愼之病愈五元蘇城式詁堂六十老人求目疾卽愈一元張子連求病全二角以上廿九日○丁不留名洋五十元蘇城朱小園求病全三十元章衡三司馬募李羅氏祈病全由金陵豫昌莊來口元又並保俞壽室七元沈丹鳳十元無名二元正初求子病愈一元以上三十日 
[上海四馬路文報局内恊賑公所經收山東浙江賑捐四月下旬清單]  
　　廿一日至廿九日止○安慶支應　彭受臣觀察經募第六批塔捐曹平銀五百四十四兩另一分七厘合申規元五百八十四兩三錢一分五厘又募安徽歙縣吳修之明府曹平銀九十五兩八錢八分合申規元一百另二兩九錢八分四厘○南巿源泰亨銀爐來奉賢縣譚心瑞隱糧案内罰欵移賑洋六元○湖北公濟益銀號方允符翁募徐季英祈令庭清吉九　錢一百千文湊圓居士九八錢一千一百七十文合規元七十兩陳作琴文郎湯餅資移賑小洋五角○天涯痛哭人原平銀石兩批申規　五兩二錢六分五厘○高郵武廟賑所丁　軒翁　不留名爲乳孩莊子病痊了　　十五元陳禮文求病愈洋一元余子東銅洋一元謝簡庭翁來鈕約領事署經募鍾修立李林李現黃悅携麥均振五户各美銀兩大元合申規元十五尋溪棉力人求合家平安　二元又銅洋二元○楊瑞芝求保平安銅洋五元萬興號求生意興隆銅洋二元義興號求生意興隆銅洋一元○延州來季子爲先父八旬冥福洋十元○浴佛子求兹親福壽子病速全洋四元本埠景記銅洋五元○本旬共收規元七百七十二兩五錢六分四厘英洋三十八元計規元廿七兩八錢五分四厘銅洋十六元洋讦規元三兩五錢一分八厘小洋五角讦規規三錢六分七厘四項共合規元八百另四兩三錢另二厘○連前共解一百另萬一千九百六十兩三錢六分七厘○本旬廢解旰貽縣火災賑規元二千兩○連共解規元一百另七萬六千另六十二兩二錢五分六厘○凈墊解規元三萬四千另九十二兩八錢八分九厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
