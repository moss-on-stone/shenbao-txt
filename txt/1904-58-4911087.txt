# 1904 - 58 - 4911087

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[欽定商律續昨稿]  
　　第十八條公司招股已齊創辦人應卽定期招集各股東會議卽由衆股東公舉一二人作爲查察人查察股數是否招齊及公司各事是否妥恊第十九條如股東查出公司創辦人不遵照按第十六條聲明各項辦理及有他項弊竇者衆股東可以解散不認第二十條如股東查明公司創辦人確係遵照按第十六條聲明各項辦理亦無他項弊竇該公司應於十五日内呈報商部註册開辦第二十一條公司呈報商部註册時所應聲明者如左一公司名號二公司作何貿易三公司總共股分若干四每股銀數若干五公司設六後布吿股東或衆人之法或登報或通信均須聲明六公司總號設立地方如有分號一併列入七公司設立之年月日八公司營業期限之年月日如無期限亦須聲明九每股已交銀若干十創辦人及查察人姓名住址第二十二條公司開辦三月後限於一月内董事局須邀請衆股東會議將開辦各事宜詳細陳説俾衆股東知悉如有關繫緊要者卽可請衆股東酌奪第二十三條凡現已設立與嗣後設立之公司及局廠行號店等均可向商部註册以享一體保護之利益第二十四條股分銀數必須畫一不得參差第二十五條每股銀數至少以五圓爲限惟可分期繳納第二十六條每一股不得析爲數分第二十七條公司必須遵照第二十一條聲明各項辦理方能刊發股票違者股票作廢他人因此受虧者准控官向該公司索賠第二十八條公司股票必須董事簽押加蓋公司圖記爲憑依次編號並將左列各項叙明一公司名二公司註册之年月日三公司總共股分若干四每股銀數若干五股銀分期缴納者應將每期所交數目詳細載明六附股人姓名住址第二十九條股分有限公司如有虧蝕倒閉欠帳等情查無隱匿銀兩訛騙諸弊祇可將其股分銀兩繳足並該公司產業變售還償不得另向股東追補第三十條無論官辦商辦官商合辦等各項公司及各局註凡經營商業者皆是均應一體遵守商部定例辦理第三十一條凡合資公司股分公司於呈報商部註册時未經聲明有限字樣應作無限公司論如遇虧蝕除將公司產業變售償還外倘有不足應向合資人附股人叧行追補第三十二條無限公司或鋪户等欠帳虧短可向股東鋪東追償並將己名下產業變售封抵註詳倒帳追欠各專條内第二節股分第三十三條附股人應照所認股數任其責成第三十四條附股人應在公司入股單上按式塡寫簽押送交公司指定收單之處依期繳納股銀第三十五條附股人無論華商洋商一經附搭股分卽應遵守該公司所定規條章程第三十六條附股人不能以公司所欠之欵抵作股銀第三十七條數人合購一股者應准以一人出名其應得權利卽由出名人任領分給合購各人至有繳納股銀不能應期繳足者仍由各人分任其責第三十八條如無違背公司章程股票可以任便轉賣惟承買之人應赴公司總號註册方能作准第三十九條公司不能自已買回及抵押所出股票第四十條附股人到期不繳股銀創辦人應通知該附股人限期半月逾限不繳可將所認股數另招他人接受第四十一條公司令各股東續繳股銀應於十五日前通知逾期不繳再展限十五日仍不繳則失其股東之權利第四十二條股東於展限期内不續繳股銀公司可將所認股數招人承買得價不足仍向原股東追繳第四十三條公司欲給紅股應於創辦時預行聲明不得隱匿第四十四條附股不論職官大小或署己名或以官階署名與無職之附股人均祗認爲股東一律看待其應得餘利曁議决之權以及各項利益與他股東一體均沾無稍立異此律仍未登畢容再賡續　　　　 
[本館接奉電音]  
　　昨日午後五點鐘越十分時京師友人飛電傳來上諭二道敬謹譯登○正月十四日内閣抄奉上諭吉林將軍著富順暫行署理迅速赴任欽此同日奉上諭吉林將軍長順忠勇篤誠勳勞懋著由侍衛隨同都興阿穆圖善轉戰陜西甘肅克復金積堡等處迭著戰功歴授烏里雅蘇臺參贊大臣哈密辦事大臣烏里雅蘇臺將軍在乾清門行走並管理神機營事務兩任吉林將軍治軍撫民辦理交涉諸臻妥協前因患病賞假調理旋以時事艱難力疾銷假方冀醫治就痊長資倚畀遽聞溘逝軫惜殊深長順著加贈太子少保銜賞給一等輕車都尉世職加恩予謚入祀京師賢良祠照將軍例賜卹生平戰功政跡宣副國史館立傳任内一切處分悉予開復應得卹典該衙門查例具奏靈柩回旗時沿途地方官妥爲照料賞銀一千兩准其入城治喪伊孫一品廕生滎源著以郎中用用示篤念盡臣至意欽此 
[電傳宫門抄]  
　　昨日午後五點鐘越十分時京師友人專電告知本館云正月十四日皇上召見軍機大臣 
[俄國總統]  
　　日本大阪某日報登德京柏林來電云俄廷擬就宗室中遴派一人爲亞東水陸諸軍總統大約膺是選者係矮立幾生麥路米卡賢烏伊之欺 
[俄國移營]  
　　日本大阪某日報云俄國西伯利亞部尼誇利司苦地方所屯陸軍已將大隊調往哈爾賓駐紥 
 
 

Page 2

 
 
就西歴二月五日計之留駐尼誇利司苦者僅一千五百名此外海參崴所屯水師原有三千名西歴二月初旬已遣赴满洲各處矣 
[俄占砲臺]  
　　日本大坂某日報登中國天津來電云俄兵之向駐京師保護使館者近忽開赴山海關一帶占據砲臺有客過之遙見砲臺之巔已有俄旗高揭矣本館按此係日人　言俄日皆已明許中朝劃定遼河以西爲局外中立之地是以中朝派勇出關扼守以免敗兵闌入其間俄人詎有敢自食前言致惹日師之攻擊者我以是知此説之不足信以爲眞也 
[俄查郵船]  
　　西歴二月二十九日註華歴正月十四日英京倫敦來電云有俄國兵般駛經紅海與英國郵船二艘及腦威國郵船一艘相遇俄船令卽停輪分向三郵船搜查一過而去 
[華拒俄兵]  
　　日本大坂某日報登中國天津來電云俄人迫令中國鎭守吉林將軍某軍帥允其添派大軍保護火車鐵路軍帥嚴詞拒之 
[法防越南]  
　　西歴二月二十九日註華歴正月十四日英京倫敦來電云法廷以東亞近有戰事調兵二千名以便馳至越南防守邊界 
[醫船出發]  
　　日本東京某日報云我日紅十字會總理事人長田元雄及醫師長井楨藏以下諸善士於東歴二月十九日午前十下鐘越二十五分時由東京乘火車赴橫濵駕醫船博愛丸望佐世堡進發蓋以兩軍相見满目瘡疾諸善士旣具一視同仁之懷自宜畛域不分一律爲之敷療也 
[戰險價廉]  
　　日本東京來信云由仰光購運東來之米前從戰險保價日漸加昂自聞旅順取勝俄人保價立時低減向之每值百圓需付二圓者兹已貶至一圓五角矣其寄存香港之保險價則由三圓貶至二圓 
[旅順餘談]  
　　日本大阪某日報云日人第二次攻旅順口時由速鳥艦施放魚雷筒轟擊敵艦當時確見魚雷爆發惟未辦明所毁敵艦之名兹始偵悉敵艦之被速鳥所中者實名拔倫 
[美又大火]  
　　美國紐約克大火一事已紀報端兹接紐約克來電言西歴二月二十八日註華歴正月十三日紐約克又復大火同時排的麻地方亦有失愼事延焼甚巨計周圍之地約有十八畝其上財產悉付劫灰 
[贑籌防務]  
　　江西訪事人云去歲臘杪署理江西巡撫夏菽軒中丞接奉電傳諭旨内開日俄戰釁已開中國應守局外中立之例著將各國商人財產教堂認眞保護等因欽此欽遵飭所屬一體照辦務使外人之旅居中國者身家財物咸免意外之虞誠柔遠之爲經防患之要務也 
[議更鹽法]  
　　揚州訪事人云前者兩江督鹽憲魏午莊制軍以崇川張季直殿撰所上變通鹽法各條札行兩淮運司轉諭各岸運商會　　　　　　　　　 
議是否可行兹悉殿僎所擬共得八條洋洋數千言未遑備載特撮大旨錄於左方當亦鹾務中人所樂覩也一曰設廠各塲煎𪣿皆散處海濱防私不易今擬架屋爲廠聚若干䥕於中雇工日夜更煎而盡撤冋有之𪣿灶此變散爲聚之意也一曰造田變通日本聚滷之法蓋鹽出於滷必日夜更煎歴一月方能滷足造鹽田所以爲聚滷之計也一曰就場徴税按一䥕一盤一晝夜所出之數酌爲定額按額計税分期呈繳官祇認一商而事可畢一日變䥕例䥕式向例䥕田官鑄商人購買每因價貴費繁而用舊䥕舊䥕厚則費火而出鹽少然則欲鹽多而商便不若聴商自鑄且䥕與盤式異淮鹽與浙鹽亦異浙鹽薄而出鹽多價較廉於淮日本人則謂之釜釜式有四以井上總兵衛所鑄釜式爲良悉用煤價廉而功倍一曰改草煎爲煤通屬煎鹽向用茅葦浙之蕭山岱山用松栗東西各國用煤各就其地之足者而用之然亦當較價之高下今餘呂等塲之草價高於煤旦民方欲得草蕩而墾之用煤之便似勝於草因時制宜一轉移而農商兩利矣一曰增產增鍋嘗詢之煎丁一䥕三鍋則晝夜可得十火一䥕二鍋則一晝夜八火現定例一䥕止許二鍋出鹽有制則無虞私煎日催增產而又拘牽舊茢以抑之何異縶騏骥之足而責其一日千里哉是增產斷須增鍋一曰變通運鹽通屬九塲至儀棧最遠者呂四每次水寛風順亦須旬餘他塲視呂四等差有限無論中途偷漏損耗若轉輸不利商人受虧匪淺吴縣馮氏嘗有輪運之議今不能遽由垣商自運湘鄂卽可各場商自運儀棧起運時由塲駁送至通州天生港裝輪上駛至儀一日而逹運費所省已多中途漏私絶不必慮一曰酌攺陋規各衙繁費不可不裁通九塲之規費彼與此不同後與前不同自上至下無不有之首爲汰絶亦覺不情惟與其暗射不若明定凡舊有陋規者不妨照引費例酌减陋規之數計引提成名曰公費庶商無不堪之累而官有可居之名亦　得也説者謂殿撰籍𨽻通州故以上各欵皆專指通屬九場而言惟勢與時遷今昔情形亦難槪論聞各岸運商會議之下聯名禀覆略謂所陳各節均係場商之事應請傳諭通屬九場公議都轉允之已先據情詳覆矣 
[要匪成擒]  
　　寗波訪事人云去年浙江台州府屬寗海閙教首犯王錫彤事後遠颺由當道購緝未獲去臘某日其子名友生者匿跡某處被鄉人拘送寗海縣署經縣宰李大令轉解至台州府并聞王黨有名老三者攺稱翁同勝投台防營當火夫去臘亦由當道破獲大約須申詳上憲治以應得之罪矣 
[贛藩蒞任]  
　　江西訪事人云新任藩司周瀚如方伯於陛辭時請假回籍至去歲嘉平月旣满期假由宣城珂里起節來贑二十七　　　　　　　　　　　　 
日行抵章門趨詣撫辕謁見撫憲夏菽軒中丞奉飭赴任隨擇吉二十九日辰時接受關防署藩司陳鶴雲方伯仍回泉司本任署泉司汪頡荀廉訪交卸篆務後因已奉旨調赴廣西差遣卽料理行裝擇吉就道 
[甬東火警]  
　　寗波訪事人云北馬家弄口某姓家於新正初七日之夜二鼓時忽兆焚如之禍一時烈燄飛揚上衝霄漢城廂内外各　　　　　　　　　 
水龍聞警來救無如火勢猛　祝融氏東衝西突鋭不可當逾二點鐘時火始熄滅是役也計焚燬大小屋宇百餘椽傳聞起火之由係某姓因賭互爭擊翻登内洋油致兆是劫云 
[蘇垣火警]  
　　姑蘇訪事人云新正初十日黃昏時蘇城飮馬橋南首馬濟良巷口劉公館不戒於火致兆焚如地甲見之四出鳴金分投告警未　各叚水龍馳至吸水狂噴交武各官亦次第臨塲彈壓約焚一點鐘時卽救熄焚僅去房屋二進先是初九日葑門内　太平巷附近某姓家亦肇火災焚去平屋三間内有長耳公數頭未及牽出悉遭焚憋 
[鄂省官塲紀事]  
　　漢口訪事人云湖北某處釐金局委員蔣槐軒大令近奉上憲委解槍械入都遺差派和松燆大令接辦○新任湖南 
 
 

Page 3

 
 
臬司龐廉訪鴻書於新正某日蒞鄂小作勾留定於初十日赴湖南履任○新任新疆藩司李方伯於正月某日蒞漢就高陞棧小駐勾留數日卽須赴任履新 
[贑省官塲紀事]  
　　聞之江西友人云去歲臘月十九日藩轅脾示安仁縣王渤撤任以馬振儀署理瑞昌縣姫愼思撤任以王濟中署理上　縣黃傳羲撤任以張義署理署玉山縣余靖調省以吴城同知曾森溎署理署萬安縣馬文兆撤任以王作綍赴新任定南廰同知恩產撤任以黎開湘署理署弋陽縣豐和調省以鍾元贊署理 
[皖省官塲紀事]  
　　安慶訪事人云安徽徽寗池太廣兵備道兼蕪湖關監督童觀祭德璋於正月初六日乘舟赴省暫駐八旗會館隨趨詣撫轅叩賀撫憲誠果泉中丞年禧○皖省各營擇吉正月初六日恭迎喜神闔城水陸武弁兵丁齊赴東郊戈戟凝霜旌旗蔽日道旁觀者如水如雲寳馬香車絡繹于路 
[潤郡官場紀事]  
　　鎭江訪事人云江南全省提督兼南洋兵輪船統帶李壽亭軍門於正月初五日由江陰防次附策電兵艦上駛道出京江鎭城文武各官咸登舟投刺軍門接見有差有頃卽展輸赴江寗謁見兩江總督兼南洋通商大臣魏午帥籌商防守機宜瀕行時水陸各營勇丁列隊江于鳴槍　敬○署埋丹陽縣事請補丹徒縣知縣楊大令紹時於月之初七日乘舟來鎭謁見常鎮通海兵備道郭月樓觀察及鎭江府知府祥遂安太守叩賀新歲小作勾留卽須回任 
[秦淮春泛]  
　　金陵訪事人云邇年市上銀根短絀以致持籌握算者咸苦呼應不靈去歲俄日失和牽動大局銀根較前愈緊錢莊拆息　不過七八釐者至臘杪增至三分非素有殷實之名者尚患無從挪借現在工藝局仿造毛巾等貸雖價廉物美購者甚衆然非大宗生意不足補救商務之衰劉聚卿觀察前向上海購訂織布機器意在將商務擴充業於正月上旬由申運省將來大興紡織此間商務或可藉以挽回也○此間宦海中人紛紛傳述謂合省大小官吏被某御史參劾者多至二十餘員聞前辦江南銀圓局志觀察鈞沈觀察邦憲現辦銀圓局潘觀察汝杰釐捐總局俞觀察明震常備右軍杜觀察俞及某統領某某兩恊鎮皆已名登白蕳欽奉上諭飭安徽巡撫嚴密查覆或云某方伯亦名掛彈章又署鹽城縣正任上元縣戴大令光署上元縣正任鹽城縣陳大令樹涵曁某縣典史均被撫憲恩勢棠中丞奏劾某日戴陳兩大令已奉江寗審司縣牌撤任矣○有蔣石卿者自春森鑑縀莊閉歇後出其餘資設珠寳莊於上海兹又以虧空甚巨於去冬倒閉遁匿梓郷嗣經各债主訪聞禀請上海縣署刻已飭差來省關提矣 
[雲間客述]  
　　松江訪事人云東郷太平橋倪甲與族姪倪乙因忿互爭正月某日投華亭縣署訴請騐傷縣主陳仲陶大令騐得甲腰肋略受微傷諭候提乙訊究○南郷某甲借演戲爲名斂錢肥已被圖董某乙解送華亭縣署縣主陳仲陶大令研訊之下梏甲兩足鎖繫頭門並用高脚牌標明罪欵曰歛錢演戲有千禁令頭門示衆以儆將來圍而觀者皆謂見所未見○前者西門外陸茂順紙作主陸甲道經東嶽廟忽被金楊吴三土棍指爲私販糾同客匪自稱鹽捕營勇扭至吉祥樓敲詐洋銀十六元事後陸情不能甘繕詞投婁縣署禀控邇日金等又串同各游勇白晝闖入火神廟前某姓家聲稱捉奸某姓婦見來勢洶洶大聲呼救鄰有某紳聞而怒甚將金等姓氏居垭開列送縣請卽逮案嚴懲○東門外有自稱謝老佛者以誦經茹素爲名專收女弟子作無遮大會無恥婦女執贄門下者不一其人每逢諷經之期遠近咸集郡中紳士聞而惡之禀奉前府尊許太守札飭華婁兩縣出示諭禁而謝竟藐玩如故不知爲民父母者其亦有所見聞否耶　　　　　　　　　　　　　　　　　　　　　 
[上海官塲紀事]  
　　江蘇候補直隸州知州沈普梅刻史由省來滬昨日午後詣道轅謁見蘇松太兵備道袁海觀觀察繼至縣署縣主汪瑤庭大令以禮欵之○昨日道轅繙譯萬瀚香司馬因公到縣署拜會汪大令延入花廰唔商良入而别○昨日爲蘇松太兵備道袁海觀觀察之夫人五十有七設帨良辰屬下文武各員咸詣道轅慶祝觀察均飭丁擋駕所有祝禮一槪壁還○前任湖南學政柯文宗忞劭交卸來滬小駐行旌昨日起程回山左珂里然後入都覆命○昨日午後候選道李維之觀察培楨因公至縣署拜會縣主汪瑤庭大令延入花廰商譚良久然後興辭○前上海縣縣丞捐升知縣呂蘭階　府由蘇來申公幹兹已事畢於昨日赴道縣各署辭行 
[領事回申]  
　　法總領事巨籟逹君於去歲臘月赴福建省垣公幹兹已事畢於昨日乘某輪船回滬入署任事矣 
[佳節停訊]  
　　昨爲元宵佳節英美等國公共租界公廨讞員關絧之司馬循例照會駐滬領袖領事官轉飭各捕房停解讞案一日 
[局員接差]  
　　新委南市籌餉貨捐局會辦左司馬捧檄來滬擇吉月之十六日接差前會辦俞壽田明府俟交卸局務後卽行赴蘇禀見　　 
藩憲效方伯然後赴崑山縣接篆 
[建築菜塲]  
　　法租界八仙橋迤西一帶自闢作租界後市面繁興居民日衆法公董局因度地長浜左近建造小菜場一所業已雇工在塲之外圍建築籬笆不日卽須興工矣 
[醫館紀事]  
　　小工戚阿惠邇因賦閒無事抑鬱難堪聳身躍入浦江中意圖與三閭大夫爲伍當經舟子某甲與某號巡街捕設法救起略受微傷送入捕房捕頭令轉送仁濟醫館醫治○葉全懷不知作何事業前日至北海路某錢莊兑换銀錢不知如何起釁互相扭毆傷及手足由巡街捕拘入捕房捕頭騐明傷痕命送仁濟醫館求治○陳满紅在某公館當車夫前日午後行至福建路忽然傾跌受傷甚重由巡街捕送入捕房轉送仁濟醫館求治 
[求解倒懸]  
　　啓者旅順靑泥窪等處自俄日開戰以來所有旅居彼處被難華民疊據自彼逃回之人傳述苦况並各日報刊登待求情形讀之令人慘痛同人等不忍坐視先於正月十四日在絲業會館公同籌議楊杏城京卿云已奉袁宫保電示擬卽設法酌派局輪往授惟内地各屬華民以道途梗塞杼軸告空控诉無門逃亡無路若不分别拯救其何以全民命而廣皇仁現定十七日三點鐘在六馬路仁濟善堂另籌辦法伏斬諸善士惠臨指教以期開辦及時至欵項如何籌集應俟定議後另行商辦謹布區區伏維公鋻　　[  同人謹啓]  
[筵資造褔]  
　　正月之吉爲同人葉君勉卿三十初度之辰諸親友相與晉祝車馬盈門蹌蹌濟濟葉君謙釀未遑而厚意殷勤殊難過却本擬大排筵宴藉答感情旋念本堂各項善舉愈推愈廣爲數不貲因將筵資洋銀二百元悉數移助爲祝壽諸君造褔夫一席笙歌歡娱有限今葉君能移此宴客之資作濟人之用慈祥愷惻想見本懷將來福壽綿長子孫繁衍賢主嘉賓皆可操劵待焉乞附報章藉希均鍳滬北天后宫前廣益善堂嚴信厚龔心銘施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺江春水]  
　　厦門訪事人云厦地大䑩雙槳等船恣情勒索大爲商旅之累經保商局查悉設法整頓每船發給一牌編列號數上塡船户姓名令釘在船尾以便遇有齟齬由客商認明禀請究辦迨保商局攺歸商政局辦理總辦黎觀察查得大䑩各船未領牌者尚多或雖已領牌並不釘在船上鬼蜮伎倆不問可知因限期半月責令各船户一律照辦如逾期限查無船牌立卽將船扣留以杜弊混○厦地拐匪甚多去臘失孩之家幾於無日不有嗣聞此輩拐得幼孩　婢携至過水各郷求售厦防同知駱司馬因派廰役前往查拿一面出示嚴禁○去臘某日有一帆船由興化載猪二百餘頭駛至金門口外忽遇　颶舟人力不能支以致船中十餘人同占滅頂吁可憐矣○新任興泉永道黎觀察涓吉去臘初十日接受關防屬下吏民無不樂觀新政○厦門街道甚狹加以各小販設攤售物密比如林每届春夏之交穢氣薫蒸易滋疾疫前經紳商集欵禀明道憲延少山觀察在水仙宫前海灘起造平房六十餘間作爲菜市至去臘始得落成從此商販卽有棲止之方小民得免夭札之慮其爲地方造福豈淺鮮哉 
[邗上瑣譚]  
　　掦州訪事人云新任山東登萊靑道何秋輦觀察之瀛眷向寓掦州原擇新正某日奉迎太夫人至署俾晨昏定省膝下承歡乃去臘之杪旅順開戰烟臺一帶風鶴頻驚觀察爰發電至揚請太夫人板與暫緩登程俟軍事稍平再謀迎養○湖南衡永寳三府向爲淮鹽引岸後因江路不通居民遂攺食川鹽邇者督鹽憲魏午莊制軍整飭鹺綱擬將廢岸規復仍售淮鹽去臘下旬派委席徐朱三觀察來揚與運司恩新甫都轉籌議都轉謂彼處攺食川鹽已久遽令攺章能否可行實無把握現惟有招商試辦然後相機規復三觀察遂於臘杪鼓棹回江甯謁見午帥禀陳一切第不知憲意究以爲然否也○甘泉縣沈大令於新正某日接奉刑剖釘封文飭將盗犯李某一名正法遂於初六日升坐大堂提至案騐明面貎箕斗如法綑綁會同城守營守備孫守戎護解至大汪邊處决將首級解往犯事地方懸竿示衆 
[賭徒跌傷]  
　　前晚南市利川馬頭施姓家糾人聚賭爲二十三鋪地甲夥蔡瑞香偵知禀明二十三七鋪巡防局員李二尹前往查拿各賭徒猝不及防相率由屋頂躍下以致跌傷多人 
[上海縣署瑣案]  
　　顧汝屏控唐祥慶欠銀不還等情前晚縣主汪瑤庭大令升堂研訊顧投案訴稱小的在南市晉泰義布莊司理帳目唐向在南匯開京貨店與小的店内往來店中前執事張清元在日曾代借存欵銀八百餘兩並在店内取去貨欵銀二千餘兩不料去歲杪唐無以料理不得已將坐落南邑之沙田一百三十二畝作抵今查悉此田不值此數店主不願收受是以控追唐供小的所欠之欵彼旣不願將田受抵惟有緩期俟將田變價再行歸還大令准交人保出赶緊理明○去秋寗波人張三貴在鐵馬路萬興飯店果腹與人口角被毆身死因兇犯在逃尚未訊核兹由英美租界公堂將所獲帮兇之任滎福送縣前晚大令升堂研訊任供小的係鹽城縣人在滬上推小車度日當時張三貴在萬興飯館小的適亦在座見張與不知姓各之小大塊頭同桌共啖尚有小瞎子等不知如何起釁互相口角旋竟扭毆小的竭力解散忽忽先走以後張如何身死實不知情叩求明察大令研鞫良久一味推諉乃令收押自新所聴候復訊 
[上海巡局紀事]  
　　日前南市張家弄張姓家被賊潛進竊去皮衣雑物由失主報知二十三七鋪巡防局請緝局員李伯屏二尹飭捕嚴查迄未弋獲因於昨日提汛捕瞿慶到案子限兩天赶緊破獲解案訊究○昨日撫標滬軍續備右旗營司事楊某函致二十三七鋪巡防局聲稱有混名黃皮桂華者向人滋事請爲提究局員李二尹准之 
[馬路工程局瑣案]  
　　前日張長生許金德兩人相約至南市萬聚馬頭萬元酒店沽飲旣入醉郷忽與酒保口角竟將盆碗盡　於地執事人陳才生喚巡街捕一併拘入捕房捕頭令移解馬路工程局總辦翁子文太守倩襄讞委員黃衡堂二尹研訊命賠償毁物洋銀三元具結斥退○徐六子潛入陳三家行竊棉被一條質於某押鋪陳報由捕房將徐拘獲起出原贓解至馬路工程局黃二尹研訊之下判禁押一宵贓給失主具領 
[英美租界公廨晚堂瑣案]  
　　江西人楊丹桂控胞兄楊添桂吞没洋銀求提訊追經讞員關絗之司馬准詞飭傳三次楊添桂抗不到案於是司馬攺傳爲提前晚由差解案司馬倩襄讞委員王松丞刺史提訊楊丹桂供稱在某號爲茶房胞兄添桂向在某茶棧執役去年十月十八日小的與兄同購湖北彩票二條各出小洋銀七角五分迨開彩獲中二彩共得洋銀六千元詎兄忽然良昧將洋銀吞没向論遭毆控求究追質之楊添桂供稱彩票係小的一人獨購不能將得彩洋銀平分且伊年輕恐予以洋銀必致浪用小的現願與弟成婚當倩江西會館董事陳茂澤信昌隆號主朱共之理勸求察刺史判將添桂押候函致陳朱兩董事秉公理明復候核奪○蘇婦吴錢氏憑媒邱姓童養蘇阿大之妹阿寶爲媳於九歲時過門業已八年去年吴子病殁阿寳已十六歲前日蘇阿大乘舟來滬邀媒同至吴錢氏處還財禮洋銀二十元欲領阿寳回蘇阿寶不願在路吵閙由捕將一干人送案襄讞委員王松丞刺史提訊之下吴錢氏聲訴前情質之阿寶供年十七情願隨姑度日蘇阿大供稱蘇州尚有母舅容小的邀案訊領刺史判阿寳暫交官媒姑限十天著阿大將母舅邀案再行訊奪 
[美租界捕房紀事]  
　　裏虹口胡家木橋勤昌缫絲廠因資本虧折欲將各女工工貲圖賴以致屢肇事端昨日又有戴王氏往廠索取辛工無著氏忿怒之餘將廠前招牌一方携之而去後由廠中司事報知捕房捕頭令氏將招牌送還了事○昨日楊阿寶所曳之貨車行經西華德路偶不留心將甬婦陳兪氏撞仆於地碾傷足背血流不止六百二十一號巡街捕見之一併帶入捕房捕頭見氏傷勢屬實令人扶送同仁醫院醫治再行核辦○昨晨偷兒張阿榮掩入裏虹口陳阿福家行竊衣被等物携之而出適爲包探顧福其所見連贓拘入捕房捕頭令押候解送公堂禀請讞員關絅之司馬訊辦○昨晨小竊陳瑞林潛入天潼路陳永興家竊取衣服等物適爲包探倪順泉查獲吊出原贓帶入捕房捕頭令押候解送公堂禀請懲辦 
[癸卯十二月十七日至三十日止施米施衣及藥捐清單]  
　　華興公司洋五十元吴志和三十元又蔴布米袋一百雙順元莊念元周大善士衣米兼施一百元楊吴氏一元羅滋卿洋二元金太太二次五十二元裕盛長五十元金幼梅五十二元李瑞生綸華絲廠鄭榮椿趙馥疇何立卿司徒翁各念元麟慶堂四元周姓三次十八元存濟堂六元　榮春五元祝蘭紡朱葆三各一百元王竹銘六十元徐吉雲十元何瑞棠三十元王海帆莊菱晨金利源各廿元陳箴堂林榮卿曹骥良周俊卿朱衡齋葉鴻英各十五元錢坤裕許楚卿呂尚鈞張書樵各十元慶記怡情軒各五元徐子湘陳子川各十元恆隆七元榮廣大沈恆泰程大隆德泰恆張亨通費周氏各十元森榮記李霍氏各四元戴運來丁甘仁各六元信昌隆代募三十户一百零五元費鴻笙新棉衣褲五十套保安堂二元不留名葉捐五十元無名氏銅洋九元三角黃萃氏五角慈邑留餘堂九八元念兩祝源昌銅洋念七元十角孫成溪五元又五元怡順昌林筱巖五十元無名氏二元李冠英十六元福記銅洋十元四角無名氏銅洋十二元念六角葆和號集福捐二元徐貫雲育嬰捐念六元以上共收洋一千四百零四元五角九八元念兩蔴布米袋一百隻新棉衣褲五十套滬北天后前廣益善堂司董嚴信厚龔心銘施則敬朱佩珍唐榮俊葉貽釗等　誌 
 
 

Page 10

 
 
從九奉到部照又於順直股票案内蒙獎雙月縣丞奉部核准發給執照所有前項保案懇請覆奏保俟縣丞選缺後以知縣用等情查該員譚承璠以書生隨營前在玉門敦煌等處堵勦竄匪督隊打仗最爲得力臣效蘇此時調度各營目擊該員奮勇深爲嘉許前撫臣饒應祺彚奏時誤將該員銜名删去迨後得知同事深爲惋惜商議劇貲爲之捐納官階以孚公論查譚承璠少年老練膽識兼優洵爲有用之才所禀係屬實情擬懇天恩飭部核獎俟縣丞選缺後以知縣用以示鼓勵而免向隅之處出自高厚鴻施同知銜留甘歸候補班補用知縣黃賡陶原請俟補缺後以直隸州知州用六童鄒憲章原請以從九品不論雙單月儘先選用以上二員吏部議奏摺内聲明未據咨送履歴停其核議俟補送履歴到部再行照章核辦等因兹據該員等補呈履歴清册前來除咨送吏部核辦外擬懇恩飭仍照原保核獎鹽提舉銜候選通判方鈞原請俟補缺後以同知用部議查履歴册内聲叙該員雙單月選用府經歴係屬坐銜不符應令查明覆奏再行覈辦等因查該於伊犂歴年防戍案内列保經部議駁已由伊犂將軍臣馬亮覆奏所有新疆防戍案内列保該員銜名擬懇飭部撤銷以免重複州同職銜熊鶴年原請以州同選用部議該員捐納之案或查官册内無名或片查户部並無案據碍難核議應令將原捐執照送部再行核辦等因查該員於光緒二十六年在直隸振捐案内由俊秀報捐監生加捐州同職銜均已奉到執照二十七年六月在新疆辦海防第六次捐輸案内加捐以府經歴不論雙單月選用嗣經户部議覆令將原捐執照送部核辦等因臣效蘇將執照於二十九年八月初三日彚案咨送户部在案擬懇恩飭部就近咨取查驗將該員原保底銜更作不論雙單月選用府經歴攺請俟選缺後以知縣補用雙月選用縣丞鄒進德原請加五品銜部議張景崧等十四員或捐案尚未核准或捐案核准日期係在保案奉旨之後核與定章不符所有該員等獎叙應毋庸議等因飭據該員禀稱光緒二十六年九月在新疆報効股票第三次請獎案内保舉三班儘先選用從九品遞獎雙月選用縣丞旋遵部駁補交不敷銀兩是票案在應准之列尤在保案出奏之先况股票以後各捐案奉部覈准者甚多而以前票案尙未覈准給照致干吏部議駁未得仰邀獎叙不無向隅懇請覆奏等情前來查該員在營年久防戍實屬出力且原保五品銜非縣丞應加之銜可否仰懇天恩飭部攺獎俟選縣丞缺後以知縣用以示鼓勵而免向隅鹽提舉銜候補通判曹凌漢原請俟得缺後以直隸州補用部議該員捐納之案或查官册内無名或片查户部並無案據礙難核議應令將原捐執照送部再行核辦寺因查該員於光緒二十七年六月在甘肅秦晉振捐案内由保舉卽選未入流加捐通判不論雙單月歸部選用併捐鹽提舉銜領有户部執照除將執照送部核辦外擬懇恩仍照原保給獎再該員照變通章程留歸新省候補是以原保底銜繕作候補字樣合併聲明不論雙單月候選州判徐兆荃原請俟選州判後以知州用部議該員捐納之案或查官册内無名或片查户部並無案據礙難覈議應令將原捐執照送部再行覈辦等因飭據該員呈齎原捐執照前來臣　蕃業經咨送吏部在案擬懇恩仍照原保給獎試用從九品蔣光烈原請加六品銜部議該員捐納之案或查官册内無名或片查户部並無案據礙難覈議應令將原執照送部再行覈辦等因查該員於光緒十八年十月在新疆捐局遵直振捐例由俊秀報捐監生二十一年十月復遵新海防例加捐從九品不論雙單月指分新疆試用並免驗看二十三年十二月二十二日奉到吏部執照遵卽到省當將執照咨送吏部查覈在案二十七年七月遵秦晉振捐例加捐縣丞不論雙單月選用旋遵陜西振捐例捐戴藍翎均已祗領捐照除咨明　部查案核辦外擬懇恩仍照原保給獎從九賈鳳林原請給五品翎頂部　查該員履歴册内並未聲叙從九品是否捐納於何年月日上兑領照抑係勞績保舉議叙經何人保奏於何年月日奉旨礙難核議應令詳細查明覆奏再行核辦等因查該員於光緒二十二年在新疆新海防第三次捐輸案内由俊秀報捐從九品職銜是年十一月二十日吏部給領執照原保時漏繕職銜二字除將執照送部核辦外擬懇恩飭部更正仍照原保給獎奉硃批覽欽此 
[直隸總督袁奏查明知縣被叅各欵據實覆陳摺十六日]  
　　太子少保北洋大臣直隸總督臣袁世凱跪奏爲查明知縣被叅各欵𢚈摺覆陳仰祈聖鑒事竊臣承准軍機大臣字寄光緒二十九年九月二十九日奉上諭有人奏直隸署新城縣知縣錢澄轡昏憤貪婪殃民縱盜定興縣知縣黃國瑄貪縱性成永清縣知縣李振鈞貪鄙因循均有勒罰侵漁情弊請一併查辦各摺片著袁世凱按照所叅各節確切查明據實具奏毋稍徇隱原摺片著鈔給閲看等因欽此經臣札委候補知府陶式鋆等密查在案兹據該府按照原叅各欵查明禀覆前來臣復加察核如原叅署新城縣知縣錢澄轡惟利是圖縱暴擾民略無頋忌其尤甚駭異者如本年三月陵差前後兩奉恩旨經過地方辦理一切均准作正開鎖不得絲毫擾累民間乃該縣悍然不顧輒敢徧催各村令交桌椅食盒蒸籠水缸水筲及一切供應等物在高碑店收納其家丁趙勳臣唐松岩等又多方抑勒非向伊手花錢不能交差計歛錢不下二千餘貫後經紳董具禀請示該縣假口於暫行假貸微出償資實爲浮報開銷地步一節查辦差供應各物錢澄轡購辦恐尚不敷因向有營賃借差竣發還當村民交物之初聞有出差從旁挑剔藉端索費雖無確數在所不免至詢家丁趙勳臣唐松岩抑勒等情並未有人指説縣東一帶有十餘村因隔河路遠情愿出資託書差包辦代交折價之説或卽因此相傳但每村攤借器具不過三五件斷無總折兩千餘貫之多錢澄轡於賃借物件雖經償還惟當村民運交被差挑剔實屬疏於覺察又原叅去年冬月新城所屬戀靑陵村有徐姓者路過鄧家村北爲土賊紀老根持槍威嚇刧去錢票四十餘千徐姓追獲送縣詎紀老根賄屬門丁王廷霖轉託刑幕楊鴻仁送銀五十兩向該縣關説反將徐姓重責坐以誣良紀老根取保釋放一節查泗莊民人紀老根乳名札拉年幼遊蕩前曾圖搶徐祥錢票未成徐祥報縣因無贜証被責紀老根以年幼初犯從輕保釋至所稱行賄關説查無其事又原叅坐路馬快張順等養賊二十餘人名爲捕投其實無役非盜今年正月有過客在高碑店被劫當赴新城報案至署門與劫賊相遇署中人謂皆張順手下捕役該縣竟含糊驅散一節查坐路馬快張順緝捕尚稱得力難保不豢養匪人藉資引缐而自來總未發覺有案高碑店坐路馬快查係劉並非張順今年正月並無過客被劫之 
 
