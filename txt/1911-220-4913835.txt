# 1911 - 220 - 4913835

 

Page 1

 
 
   
 
 

Page 2

 
 
[交旨]  
　　閏六月十三日欽奉 
諭旨内閣會奏覆核廣東禁賭條例繕單呈覽一摺著議欽此 
論說 
[法人對於廣西之包圍政策（選）（南）（風）]  
　　廣西與越南犬牙交錯者。東西千九百六十里。交通路線。南關之東。有要隘十餘而油隘羅隘隘店三處。最關緊要。由此出口。可直指越南之諒山祿。平南關之西。形勢紆曲。險道相伏而平。而水口兩關。最關緊要。由此出關。可直指越南。之高平。故廣西與越南。同隸一國。則有輔車相依之勢。分隸二國。則有吳越敵視之形。法人旣攫越南。逼隣雲南兩廣。知廣西地形尤足爲越南。患於是就防。禦越南之政策。進而立侵略廣西之方針。爲一舉兩得之計。對於内。則開道路。練士兵。儲軍實修戰備。移駐總督於河内所以定進。略廣西之作戰根據也。延伸鐵路於南關。所以開進略廣西之運兵道路也。對於外。則恐廣西土地權之落他人手也。遂逼我政府。誓不以廣西及雲南廣東。租讓他國。恐廣西路礦權之落他人手也。遂逼我政府許以開採兩廣雲南之礦山。建設由北海。至西江。同登至龍州之鐵路（光緒二十四年間事）十餘年來汲汲進行。未嘗一旦忘廣西。當其急也廣西通人達士。奔走呼號。駭汗相告謂桂路歸法。非拚死力爭。挽回鐵路則廣西全省人民之身家性命。無生存之望。（見留日廣西同鄉會警告書）遂提倡設立公司。尅期自辦。且興辦民團。以壯聲勢。然鐵路公司。設 
 
 
 

Page 3

 
 
立六年未。見尺寸之軌道。民團議案。提出兩次。未見一兵之訓練。法人則於南關龍州間百二十里之鐵路。龍州南寗間。三百三十里之鐵路。北海南寗。間四百餘里之鐵路。交涉上已獲之矣。事實上未見舉動。於是闇弱之士紳。思想意識。且沉於麻痺之境。在胆之督撫。更昌言外患不必防。新軍不必練。嗚呼是猶雛雞優遊於林下。而不知鷹隼之盤。旋於。空中也 
吾今正。告廣西官民曰。法爲越南計。不可無廣。西猶吾爲廣西計。不可無越南。其所以擱置交涉上。已獲之權利收斂直進之鋒。鋩不即。興工築路闢進取途徑者。弗謂廣西地勢崎嶇萬狀。法人有所長慮却顧也。法人之開築滇越鐵。路也。河口至雲南省城九百四十里間。崇山峻嶺。當路皆是開鑿石洞。多至一百五十四處。工人死者達數千以上。中更加以天災流行。滇民襲。擊艱險萬狀。損害無算。然終積七年間之苦心毅力。費二萬萬法郎。（每一法郎約當中國銀三錢）之鉅資。（預算止一萬法郎）。告成於去年四月。對於滇路如是。對於桂路有何顧慮。又弗謂廣西民風强悍無倫。法难有所畏憚不前也。滇粤鐵路。法曾以軍隊爲前驅。桂民固强悍然無軍事訓練。無軍隊組織。無利鎗大礮。一旦遇軍隊。充其能力。祗能撓亂其一時。不足阻。止其全局。法人有何憚。更弗謂榮軍威名。素著邊關。法人持重不敢發也。（邊人多有恃榮軍法軍所憚故不敢寇之說）區區。訓練不精。軍械不一。彈藥不充。軍需不備之巡防營步隊二十隊。謂欲藉往昔破除土匪之虚。名足抗訓練精軍械。一（法於前四年河口之鎗已儲四萬桿）彈藥充。（西貢有造兵厰）軍需備。（河口地方凡單時用品如被服糧秣肉類醫藥等無不預存）。之步馬砲工燦然成備之歐洲兵萬七千人。（土兵在外）是自欺欺人之大言。陸榮廷雖驍勇。萬不足任此法人何懾於虚聲。坐以廣西地瘠民稀。農工商業。均未發達。築路之利。不及越南。故彼寗舍桂而。先滇。再以法人之南清經營。志不在廣西一省。充其慾壑。必須囊括兩廣滇黔。以與英人爭揚子江之利權。而廣西一省。與英隔絶。經營廣西。則勢不能不并力經營。雲南。不如先經營雲南。以占對英先着。而廣西可置肘腋之下。故又寗舍桂而先。謀滇。三以廣西距政府遼。遠中國北方多難。政府正注全力於滿蒙。而漠視廣西。廣西人智能程度。又未能結大團集大力以自謀。廣西前途經十年如是。經百年亦如是地方長此無進步。則交涉上巳獲之權利縱擱置不提。必無中道變更損失之慮。故又寗舍而他謀。俟異日成熟而摘取之。此法人對於廣西不取斬截手段之重大原因。當世外交家。不能非我言也。廣西之官紳。其亦一念及此否。（未完） 
譯論 
[法報論中國兩大借欵（遠東通信社）]  
　　俄日輿論。於最近中國兩大借款。極力反對。英報頗不直日本。而法報則殊袒俄國。巴黎疊覇日報。在法政治上勢力極大。日前爲此事著論。意欲慫恿法政府限制法資本家。其言必甚有影響。遠東通信社已與駁辨見第七期黄報譯稿中。茲先將該報原稿。節譯於左。 
中國最近兩大借欵。殆非純粹之財政問題。實有政治意味。濳伏其間。北京政府欲藉各國互相牽制之力。以保障滿洲主權。蓋其用意。仍主美外務卿諾。克斯政策。此第一借欵所由成也。其第二借欵。則爲建築粤漢川漢鐵路。此兩路討論已久。初欲用西南各省資本。不借外債。旣而無效。各省所組織之鐵路公司。僅供浪費。廣東成路有限。所耗實足駭人。四川及湖南湖北。鐵軌尙未敷設。巨欵已侵蝕無算。中國政府慨前此之失計。始决意將全國幹路之建設權均歸納於郵傳部。此策始發於張之洞。而收成於盛宣懷。讀本年西歷五月九號之上諭。可知其大略矣。按粤漢川漢鐵道借欵二百五十兆佛郎。乃於五月二十號簽押。粤漢一路。係自武昌達於廣東省界。長約九百八十五基羅米達。川漢一路。係自武昌達於四川省界長約一千基羅米達。此兩大鐵路。之工程分爲三叚。其總工程師。以英德美三國人充。之若夫四川省境内之鐵路。尙不在此項借款之内。將來建設時。必以法國人爲總工程師。川漢鐵道。不截止於四川湖北交界此可斷言。蓋此交界。全係多山之瘠地。此鐵道勢必迅速延達於成都將來此叚路權。必在法人手中無疑。此則所可希望者耳。至於第一借款二百五十兆佛郎。非但爲振興滿洲。亦兼爲整頓幣制。此兩端均載在借欵合同之内。以本年四月十五號簽押。其抵押此項借欵之物。爲滿洲之鹽烟酒諸稅。彼滿洲者。其北部非早爲俄人佔據。其南部非早爲日人佔據者乎。中國政府欲恢復完全之權力。借開放門户萬國公共利益之說以抵制俄日。此項抵押卽中美政策實行之先聲。惟其趨勢。與我法國。大有關係。法國對於中國在滿洲之主權。固絶無異議。特其範圍當不抵觸吾法同盟之俄日。始能贊成。故凡關於滿洲問題。吾法必謹愼從事。尤以與俄連合一致。爲不可少之舉動。此時俄國對於此項借欵執何態度。尙不得知。俄國若有正式反對。必在研究發賣借欵股票之際。蓋此股票。須於簽押後六個月方能發行也。按此論要點。第一在法欲圖四川省内鐵路之建築權。第二在欲助俄抵抗滿洲權利。其政府之運用。雖尙未定。然言論上。此派實占優勝也。 
 
 

Page 4

 
 
專電 
[電一（北京）]  
　　新官制尙未解决内閣總協理議俟徵集京外各大員意見後請開御前會議然後定奪 
[電二（北京）]  
　　攝政王因中央敎育會待爭意氣頗師咎學部大臣内閣總協理爲之極力辯白 
[電三（北京）]  
　　内閣疊接江鄂浙皖等督撫電告風雨爲災趕辦急賑今日（十九）特陳政王奉諭著盛宣懷妥速籌議 
[電四（北京）]  
　　陸軍部連次咨商度支部籌撥的欵凙公置之不答廕大臣爲難殊甚决計以去就爭 
[公電（丹陽）]  
　　各報館義振公所鑒本月十七江潮陡漲東風大作北鄉濱江一帶沿江岸以及各圩冲坍十居其九粮分人畜漂流無算災較辛丑丙午兩年尤甚非放急賑恐盡成魚鼈除電禀撫藩憲請放急振外望分登各報並轉達義振公所乞求仁漿以惠災黎丹陽農務分會全體叩效 
[公電（清江）]  
各報鑒沭陽劉令安東姚令匿災殃民濫徵肥已乞持公論兩邑人民叩 
緊要新聞一 
[改訂官制之大意]  
　　各部新官制至今未定前報謂十部通設七百缺又謂閣部院通設九百缺殆係一時假定之詞非定本也茲又聞草案已議定己由法制院送内閣核議大旨各部設大臣一人部尹一人裁去左右丞而留兩參議下設一廳四司廳設廳丞一參議仿日本之奏任參事廳蓋即仿日本之大臣官房也各司設正副司長僉事員額大約自六十以至四十視事之繁簡而定缺之多少另有烏布散烏布等名目一律食俸視事而不以缺論即以各該部參議充參議各該部丞之一充廳丞各該部正副司長充正副司長在定制者爲人設官固亦煞費苦心然今日之丞參何一有改絃變制之才徒易其名於事終無益耳 
内官制草案之内容旣如前報所述品職分離差缺兼併矣乃内閣日前簡任之屬官旣無一布衣之士躋於簡任之選率皆三四品京堂曁各部之丞參故日來各局長所引用人員强半屬於奏任者亦拘拘於資格並聞將來各局僉事之等第尙不能不以品級相衡其事已爲人疵議矣最可笑者凡内官制起草人員現内閣之局長曁副局長强半與聞其事並或出於其所主張乃日來竟有欲認閣丞爲二品局長爲三品副局長爲四品者其躐此一級無非欲達其升官之素志耳 
新官制發表後所有候補人員均先令回籍聽候隨時調用惟留學各國及曾在中國學堂畢業之學生曁科甲出身人員均仍留候補用 
[張鳴岐主張改定歷法]  
粤督張鳴岐近准度支部電詢改定會計年度當以何月爲宜等情當卽電覆云北京度支部鑒洪艷電悉承詢會計年度開始之期以何月爲宜鄙意以爲欲定會計年度當先改定歷法蓋現行歷法其最爲財政之障礙者無如置閏一事歲計以收支適合爲原則今歲出各費屬於經常者什九皆以月計獨數之地方官俸給遇美不加將來官俸實行恐並此亦須改從月計歲入以地丁糧課爲大宗今制雖有遇閏加徵之條然爲數至少舉粤爲例丁米一項無閏額徵一百零九萬餘兩以數推之則閏年當徵一百一十八萬餘兩乃可相當然美年額徵僅一百一十一萬餘兩是少七萬餘兩矣釐金關稅亦佔歲入一大部份其收數以月計而不以歲計似與田賦不同逐月收數多寡不等欲求美月所收適合於平年歲收十二分之一是又不可必得之數其餘一切雜收亦復類此是故閏年歲出比於平年恒十二而加一而歲入則不逮是於是同一財源平年可以收支適合者閏年必告不足此礙於歲計之施行也編制預算以估計精確爲第一要義近世各國咸尙推測法蓋取前三年或五年之數年平均計算以爲基礎而推測將來之傾向今未嘗不仿而行之然旣往之數其中有閏無閏至爲雜糅多寡互異取舍皆迷强爲損益乃治絲而棼基礎旣不可憑估計遂難精確又現行預算法收支各款皆 
 
 

Page 5

 
 
以上年之數爲比較若上下相乘適有平年閏年之别則其弊亦復相等此礙於歲計之預算也夫所貴乎會計年度者以其爲整理財政之要件也今閏月實爲財政之梗不先廢之雖確定會計年度於事奚裨廢閏則必改歷歷法改而後會計年度始可得而議會計年度開始之期宜擇國家收入豐饒之時因之亦必與民間决算之期相近此固最要之一原則今全國歲入以何時爲最豐各省習樌不同殊無一定之標準况稅法未定尤不當以此時歲入之狀况爲衡然語其大要則民間生産之收穫贏値之結算大抵皆在秋冬苟應乎此時以預算定會計年度開始之期則理論事實均爲協合國家必可得豐饒之收入而將來釐訂稅法亦可無牽掣之虞大部來電所列三制正月制之不當固不待言四月制旣與原則不合且行此制則國會開會之期當移於年前十二月尤於人情不便自當以七月制爲較善而國會開會則可移于三月自三月至五月非民間業務冗劇之時議員當無所苦六月則留爲部口繕册行文之時如是則國會之閉會與會計年度之開始略相銜接而編製預算之時距其施行之日中間卽無虚延之歲月時日愈近則估計愈易正確凡以求有益於預算而已鄙意所主張者如此猥承下問敢貢其愚仍候裁奪鳴岐印 
[孫寳琦破壞司法之謬言]  
　　魯撫孫寳琦近日具摺入奏請變通司法辦法大致謂籌備審判年限太促非設法變通决難辦到擬請旨飭下閣議令州縣兼充檢察官則利有四一熟悉情形二節省開辦經費三衙役可以代充司法警察四徵收租稅應以審判權爲先提現此摺已交閣議不知閣意何若然州縣可以充檢察官衙役可以充司法警察則直是將司法獨立根本取消朝列有人想决不任其淆惑觀聽也 
[中俄界務交涉之困難]  
　　中俄在黑龍江會議界約雙方嚴守秘密外間無從得知茲經探聞俄劃界員陸軍大佐卜諾羅夫抵黑龍江後黑撫周樹模屢開談判極力與爭而該員異常刁猾純用强横手段讓寸進尺無端强賴前以日又在交涉局大開談判頗爲秘密卽撫司從人均在數十碼以外非按電鈴喚不准進前據外間傳言係爲滿洲里一事雖經周撫力爭竟被俄員劃入該國界内刻聞周撫已電部請向俄使力爭以保主權外部接電後卽派司員孫笥經部郎爲贊助勘界員不日即可到江說者謂周撫知此次劃界定難取勝故請部員會同辦理以爲將來卸身之計云又聞近日外部又接赴俄修約專使陸大臣來電據稱西北中俄交涉之糾葛並非專在商約亦實由於界務若商約旣定而界務不清則將來糾葛必至更多請於商約修訂後再由兩國政府互派專員會同勘界 
[中國索償賠款之不易]  
據墨西哥報紙云中國駐墨代理公使曾與墨政府開議賠欵因華人之被殺者有三百零三人故向墨政府索賠三千零三十萬元其被毁之房屋（銀行一會館一商店八十餘）共索償三百三十三萬元又聞近日已將索賠之議作罷其故有三一因當時墨西哥大亂墨政府已經解散成爲無政府之國二因亂時華人曾與亂黨開戰三因被殺之華人曾入墨西哥籍 
[張督能一振國威耶]  
勘界維持會上粤督張制軍書云此次葡人違約浚海虽覇海權海内人民同深憤恨不意旬日之間疊報大風又値浚海商輪機器損壞以致浚海工程遽爾停止一俟機器修竣自必復行儧　再浚則廣東邊患何時復息爲此仰懇憲台一面札行拱北關稅司隨時稽察遇有葡人浚海暗覇海道嚴行阻止一面照會澳督嚴重交涉速將澳界限日劃清務使我疆我理永保敉平尤望銳意進行母餒其氣國威一振萬姓臚歡即粤省民情從此安堵矣更仗鈇鉞之威指日澳界告厥成功吾粤土地人民如戴天之德矣 
[修築蘭海鐵路之計畫]  
蘭海鐵路前經黑龍江巡撫札飭民政提學兩司會同籌辦除官股一百五十萬兩外其餘商股均經紳董勸招數月以來迄無成效茲經呼蘭府邀集紳商籌議民股擬按垧攤派商股擬按紅賬攤派惟恐不能一氣呵成殊費躊躇嗣經該紳商等决議分叚修築擬自呼蘭之馬家船口至興隆鎭爲第一叚自興隆鎭至綏花府治爲第二段取直路線不過二百二十里若將此兩段修成則糧貨轉輸成績旣彰招股亦必較易現呼蘭府王太守順存已呈請江撫鑒核批交民政提學兩司核議覆奪矣 
 
 

Page 6

 
 
[川人對付巡警道之激烈]  
　　四川成都府鄂省同鄉官前日加急電致鄂省同鄉京官略謂川省湖廣會館被人焚燬歸於烏有其原因係爲四川巡警道賀某對於反對鐵道國有事干涉過嚴川人因賀係鄂人故有是舉 
[電調鄭孝胥參議官制 ]]  
　　湘藩鄭蘇戡方伯於本月十二日接奉内閣來電着即入京叅議外省官制方伯當即禀知湘撫擬於日内首途聞撫院仍擬札委學司黄伯雨司使署理藩篆以湖北候補道李寳洤署理學篆不日即須交替 
[中央敎育會第十三次大會紀]  
　　十三日午前八時開會張副會長請假由傅副會長代理先由會長宣告先議敎育經費案三讀囑辦事官逐條宣讀除城鎭鄉已設之高等小學仍舊外餘仍照原文通過次討論江蘇第二師範顧君實及直隸吳君均奉天某君之振興實業敎育案各會員皆贊成此案惟有主張由初中辦起及高等辦起之别最後王君季烈登台演說中國實科敎育之不興有三（一）實業之統系不明（二）以文科人辦實科不能獲効（三）未能審時勢由農而工而商順序辦起結論此事當由初中辦起贊成者甚多牟君琳請付審查會長謂三案並付審查衆贊成遂指定審查員十五人時已十句三十分鐘宣告休息十一點鐘復入塲孫君雄大呼開會以來所議之案多不能實行不過博報紙上之好看陶君葆霖謂普及敎育案看似平淡可以施行請提前討論會長答照議事表開議並謂討論各省開學務討論會案王君邵廉登台演說直隸倡辦此會之始末及此會之利益請各會員討論王君季烈謂衆皆贊成此案可付審查王君鳳昌謂加入各省敎育分會會長及會員王君劭廉謂此規定召集直接辦學之人以期有効若範圍太廣於事實上反恐無益牟君琳謂初讀係討論大體可付審查陸君爾奎謂江蘇直隸尙可辦到若他省交通不便能做到否且此事由提學使辦起或尙有用若由學部强迫施行又是一紙空文吳君鼎昌謂一年一次雖交通不便亦可做到會長謂全省學務討論會一案贊成者請起立起立大多數由會長指定審查員十五人會長謂討論初級師範改歸省轄案胡君家祺登台演說改歸省轄之主旨（一）謀設備完全（二）圖敎育統一并說明其辦法沈君恩孚謂辦法極妥甚贊成戴君展誠謂案内缺少優級師範王君邵廉謂本有優級師範一案因案太多未能提出會長謂贊成此案者請起立得大多數五君季烈謂可付審查陳君寳泉謂可不付審查吳君鼎昌謂省欵若干當由學部規定王君季烈謂本員主張審查即爲此袁君希洛謂稅法未定不必預先定議吳君鼎昌謂稅法雖未　不可不先討論陳君寳泉說明諮議局會議施行不致無著牟君琳請付審查會長謂贊成不付審查者請起立起立多數會長謂請討論各府州中學改歸省轄案王君邵廉登台說明改歸省轄之主旨并現在中學爲難情形（一）經費少（二）敎員難（三）設備不完（四學生難招非歸省轄不可王君季烈謂此係維持現狀之方法會長謂想各會員皆贊成此案陳君寳泉登台謂中學萬不可改歸省轄一歸省轄是將各州縣之學款搜括至省與初級師範純然不同本員以爲中學可用聯合法恩君華王君季烈皆反對之秩序舟亂牟君琳登台演說大致亦不贊成改歸省轄袁君希洛王君祖訓等相繼發言皆贊成議題會長謂贊成此條議題者請起立起立多數谷君鍾秀袁君希洛等請付審查衆贊成會長指定審查員十五人時已十二鐘二十分遂宣告散會 
[更正]  
　　十八日專電載魯撫電奏衡豐被源豐潤牽累倒閉等語查衡豐係義善源聯號訪員誤爲源豐潤特此更正以昭核實時評 
[其一]  
　　韓國鈞不過一奉天交涉使。而慶邸竟欲畀以外務大臣之重任。是可見政府外交人才之缺乏。 
雖然。韓果有外部之才。政府果能破格以用之。亦可見政府任賢之能。 
韓國鈞乎。國民之視線集之矣。 
[其二]  
　　都察院諸公。自知不免於天演淘汰之列。而紛紛倡議改爲會計檢查院。又擬改爲行政裁判院。偉哉諸公。誠識時。務之俊傑哉。 
雖然。檢查院也。裁判院也。須具有專門之學識。而非舊時摺奏之才所可濫竽其間者也。一旦而竟達改頭換面之目的。諸公則瞠目爲門外漢。不且爲主張保存者所笑乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[端督辦抵鄂後之佈置]  
　　督辦四省路政大臣端午帥由京到鄂已有月餘所有接收四省商辦公司發還商民股欵換給國家路票各事已與四省官紳電商就緒而川路公司駐宜總理李稷勲湘路公司董事黄忠浩日前均受公司委託代表至鄂謁見午帥商議辦法 
午帥行轅初僅假乙棧現已將間壁之丙棧併入設立督辦大臣總公所内分總務考工購料文牘會計庶務等六科及勘綫購地製圖運輸等十餘股派定科長股員共三十餘人先就所知者紀其銜名職守如下江西候補道吳清鑑充勘線股實測粤漢路線差員外郎敬存充實測川漢路綫差湖北候補知府雙壽充考工科粤漢股稽核工程差直隸候補知縣黄桂芬充製圖股差湖北候補知縣何慶平汪錫璜均充文牘科繕摺股差河南補用知縣劉爕仲充文𦢌科管卷股差聞各員薪水差事緊要者每月四百兩其餘各科股人員道班二百兩知府班百六十至百二十兩州縣一百兩至五十兩佐雜四十兩至二十四兩 
鄂境粤漢路武岳一叚總辦確已奏派前湖北藩司高凌霨充當蓋午帥以高官鄂多年由丞而守洊升司道又行提學司數載與紳學界感情素厚且購地遷墳諸務均須驅遣地方官尤非高不能收指臂之效至鄂境川漢路漢宜一叚總辦聞係奏派王參議孝繩以王爲湖北道員在路局供差最久也又川漢路總工程師巳延定西人格林森薪俸之優與督辦大臣相等業已到鄂暫庽漢口某西旅館督辦公所亦爲專設辦公室 
張文襄在鄂所設之川粤漢鐵路分避向假城内大朝街甲棧辦公刻已併歸督辦公所所有文卷及圖具表册各物件由午帥派汪錫璜點收 
[兵弁拘毆報館記者]  
　　漢口夏報日前載有三十一標三營管帶蕭國斌劣迹多端概係兵士投稿故揭摘特詳蕭啣之刺骨然未又函更正惟控該報於漢口地方審判廳月不俟法庭傳訊突於十六日私率兵士多人至漢口後花樓街竊他人名條約該報編輯員彭羲民至番菜館始則惡言相詰繼則暴行横加終且呼叱兵弁如捕宼盜扭赴地方檢察廳沿途毆辱衆目共覩雖經警察喝止置若罔聞夫以同爲訴訟關係之人而原告率兵拘毆被告則蔑視司法機關侵害法權也以軍官而私率兵弁任意尋仇則違犯軍紀擾亂治安目無國法也充其所爲大局前途何堪設想乃檢察廳不問曲直竟傳該報編輯員謝去虚收押夫此案純屬民事問題縱將來經審判廳判决違犯報律亦不過更正罰金萬無收押之理乃該廳竟甘爲目無國法之蕭國斌作爪牙則蕭之膽大妄爲固運動力强有所恃而不恐也現該報已禀控於督院入陸軍部以期得伸公理嗚呼卽此足以見鄂省新軍及司法機關之程度矣 
[憲友會湘潭支部成立]  
　　憲友會章程商埠得設支部前日資政院議員易君宗夔回湘商同勸學所黄君湘隆包君炳坤中學堂監督劉君景墉籌辦地方自治公所王君洪元宋君煥奎敎育會長梁君煥奎商會總理兼城區董事會總董徐君運錦城區議事會長吳君拱辰諮議局議員曹君作弼賀君景章等組織湘潭支部假座城内楚山學堂開發起會到會者百有餘人道由黄君湘隆報告開會宗旨次由易君宗夔報告憲友會組織一切情形次由包君炳坤演說政黨之必要及各國政黨政治之歷史並憲友會發起人主張閣制民兵皆救亡之根本問題足以引起國民之信仰心預卜本會之必占優勝次由敎育會幹事湯君池演說黨員性質不可二三其德衆皆拍掌極力贊成公同推舉陳君恭沅包君炳坤吳君拱辰陳君祖亮王君洪元宋君煥奎爲臨時幹事劉君武曹君作弼湯君池爲起草員湘人熱心憲政提倡得人其會務必可日有起色也 
[香港風雨紀聞]  
香港自初七起由天文台懸報風號後連日風雨之聲不絶於耳各船艇皆預先走避初八九兩日各大輪船亦紛紛走避初十日下午海上波浪甚爲劇烈船澳公司之過海小輪不敢行駛祗以依地夫大拖輪由九龍載船澳各人回港來往尖沙咀小輪於初十晚七句十分鐘停駛初十晚風力漸大至十一朝七句五十分鐘九龍鳴報風砲三嚮船政署又鳴三嚮添馬兵輪及香港九龍各報風處皆懸壹黑色十字架指明颶風已至燃砲後風聲愈烈狂吹一句鐘之久計自初十日下午四句鐘起風雨表甚定十三曉五句鐘始略有起色急洛燈塔由電話報告該處風雨針降至念九度三十二分風由東南方來荷蘭燈塔則無報告因該處之電線斷絶不退 
 
 

Page 11

 
 
十一晚大雨加以風力各處屋宇之瓦面幾如瓜棚不堪其苦十一日省城開來之早船香山夜船金山俱於十三日始到十一日下午往省之輪船亦在澳門避風故港澳無輪船來往已有三天十一日一句鐘以前德臣西報訪員往謁天文台監督裴氏談論風雨之事據裴氏云前三日内颶風之行動甚緩方向又不定此最令人著急者也是朝七句四十分鐘颶風在本港之西南未幾觀其動靜則甚似向香港吹來故卽令燃放報風砲至十一句四十五分鐘其方向畧轉向澳門西邊之海岸而去斯時風雨針略有起色而風勢亦漸减至午笋形報風號及圓球十字架皆已撤去祗懸一圓球指明颶風在本港之西於七月三十一號已知有此颶風在小吕宋之東是夜吹過半島至八月一號朝則入中國海在吕宋之西北盡處然後向西北而去其速率漸次减去至三號朝來至香港之東南偏南然後由北海去其行動極慢五號上午六點鐘在急洛之西南偏西極似向本港吹來但未幾轉向澳門其行動仍漫七月三十一號朝風雨針二十九度七十六分自後漸漸减低直至五號上午九點鐘降至二十九度三十二分作爲極低後乃漸見加增是朝之風力每句鐘約行六十五里至八句鐘時則漸去颶風之要衝在本港西南六七十里内又得急洛消息謂該處風力每句鐘約行七十五里風雨針降至最低者爲二十九度零六分按天文台監督之言澳門風勢必更烈於香港惟刻尙無輪到港故不知其情形若何 
分類新聞政界 
[派兵彈壓鄉民蘇州]  
　　丹陽武進兩縣連界各鄉民前因調查户口聚衆數千豎旗阻撓其滋事首要王道來葛伯連等八人已被飛划營獲住馮珊等二名亦被武進縣續獲均己解省當由蘇撫程中丞飭委吳陳鄒三令會審詎該二縣鄉民因被拿多人依然聚衆滋閙不敢近且蔓延至於欽風鄉業由常州府縣電禀撫轅請兵程中丞接電後除已派巡防隊統領林開武都戎率隊來常彈厚解散外並電飭常鎭二守妥爲勸導矣 
[更換釐避委員蘇州]  
　　吳淞鈞船捐局委員與蘇城落地捐局委員均届二年期滿已由蘇撫程中丞札委候補知縣孫寳瑞許寳振二員前往接辦該二員奉札後均已謝委擇日蒞差矣 
[派員清理積案蘇州]  
　　蘇撫程中丞以寳山縣積案甚多札飭提法司左廉訪派委候補知縣吳邦彦前往會同該縣務將各項積案於一月内一律訊結詳辦吳大令奉札後已禀辭就道矣 
外交 
[東沙島産物准由日商兼辦廣東]  
　　廣東勸業道前與日商大澤商會訂立合同由該商會代招琉球等處濳水夫及醫生監工人等前赴東沙島採取螺殻即由該商會將螺壳運往香港照最高之巿價代售該濳水水夫人等經于四月間到港卽於是月十三日派輪運送該島佈置一切及至五月十一日又用輪送濳水夫八名前往開採在案現據該商會駐港分行司理橋本雍良駐省經理土居節赴道禀稱東沙島開採螺壳雖係初辦然撈獲甚少察看情形恐難如預算每月六百七十五担之數請照所立合同第十一條准予兼辦代售東沙島别項産物等語該道據此查該商所請旣爲合同所有且又係爲設法彌補起見擬准予照辦即與該商會續訂代售東沙島水産物合同條欵十二條列摺詳請粤督察核張督據詳以該道與日商大澤商會續訂代售東沙島水産物合同條欵查核尙屬妥恊卽批准該道遵照辦理 
[日人清查吸户之和平天津]  
　　天津禁煙總局現値第二期清查吸户之時日租界由日人稽查長森山君前往各處清查森山君卽到各住户說明理由令各住户不必驚慌並飭各住户如有吸烟者不必隱暪趕緊說明領收憑條赴禁烟總局領照或赴日本警察署掛號領照亦可並謂倘各住户有私行吸烟不於美六月底據實聲明一至七月初一日查出卽行嚴罰示懲云 
[軍界]  
[太平縣推廣鎭鄉巡警之計畫安徽]  
　　太平縣城區巡警開辦有年略具規模惟鎭鄉巡警該縣梁大令以經費不敷甚鉅集紳會議擬在丁漕洋餘項下酌撥每元十五文約計全熟之年可得錢四百數十千文盡數充作鎭鄉巡警常年經費刻已禀請撫憲核示朱中丞已據禀批飭巡警道會同藩可核議詳覆以憑核辦 
[飭議樊汊警務揚州]  
　　樊汊地方爲甘泉泰州高郵州數縣接界之處匪徒出没其間前經改設巡警由府委程某爲警務長刻有鎭董黄庚源等禀請另派區長嵩府批泰州查復泰州李牧以程委員辦有端緒現在難以遽易生手嵩太守以巡警爲治安要政辦理務求實際非可徒托空言而一切應訂規則手續甚繁飭令會同甘高兩州縣督同公正紳董悉心議定詳細規則通禀核示 
學務 
[府中學堂之呼籲揚州]  
　　揚州府中學堂經費困難異常各屬應解串捐往往壓前等復任聽挪移近來之中添收乙丙兩班學生共有一百四十餘人添聘敎員增築寢室購置校具費用加增節經借撥團防經費一千元又兩淮學務經費項下借銀一千兩鹽義倉積榖項下借錢一千串文始敷上年年底開支本年上學期實支四千數百元核計各屬解到串捐僅二千串虧空三千餘元屢次札催各屬批解均置罔聞嵩太守昨已詳請提學憲派員來揚統籌全局一面嚴催各屬接濟矣 
[優級師範生之好消息安慶]  
　　皖少各學堂敎員其合敎授資格者因不乏人而濫竽充數者亦復不少皖撫朱中丞頃接學部來咨以安徽優級師範畢業生人數甚多應亟查該堂未能合格與不甚得力之敎員自應由學司分别撤換另委優級師範畢業生接充以期敎育進步云 
 
 

Page 12

 
 
實業 
[萬德鎭鐵路冲毁山東]  
　　泰安府北萬德鎭地方爲津浦鐵路經過通區日前因大雨連綿山水暴發勢甚危猛竟將鐵路冲毁一二里之遙以致車不能行現已由濟南招工修理限期修齊以便即行通車免致行人阻隔不日即可修竣矣 
[富華製糖公司收歸官辦黑龍江]  
　　哈爾濱富華製糖公司現經督憲决議收歸官辦業飭洋工師巴斯赴京向德商洋行訂購機器聞德商索價銀九十七萬二千兩巴斯已禀商督憲給價七十萬兩不知督憲能照辦否 
[興寳洞銅礦告成雲南]  
　　雲南東川礦山廠銅礦極多近來不見十分發達而該處向有興寳洞一礦從前産銅最旺後來不知因何廢弛近經該處紳商開採大見成效由該礦山紳民特行電禀省憲略云督憲藩憲勸業憲鑒興寳洞大礦已成定期十七日開採紳民等二十年困苦一旦復蘇皆仰賴大人關懷民瘼德誠所感鼓舞懽欣同鳴下悃 
雜記 
[新署蘇藩應方伯之歷史蘇州]  
　　新簡署理蘇藩應季中方伯已涓吉初七日在西百花巷本公館接篆其瀛眷並不遷進署中聞方伯爲前蘇臬應後齊廉訪之哲嗣人頗精明幹練初以五馬需次寗垣曾一權淮安府篆旋來蘇垣受知於今升撫陸公適上年蘇藩署新設度支公所事在草創一切規模謀劃皆出其一手主持由是省憲頗器重之現適藩篆需代而觀察過班纔數月耳特經陸升撫力請於江督蘇撫以觀察熟諳財政懇求破格委任乃由督撫會電政府竭力保奏故有是命可謂不次之遇矣 
[飭營嚴拿贓犯蘇州]  
　　上海絲業董事謝麟慶等日前電禀蘇撫云有菱湖商人裝絲六十三包運往上海成記號行至嘉寳二縣屬之泗港口停泊過夜被盜刧去八包並舟人銀洋等物請飛飭該處兵警嚴緝贓盜以安商旅云云業由程中丞札飭駐紥松太兩屬之飛划營及巡防太湖淺水兵艦等一體上緊跴緝矣 
[國民之尙武熱崇明]  
　　崇明屹立江外素來觀感頗遲今春觀於滬地商團之奮興一般實業家即開會集議籌欵舉辦成立甫二三月精神形式兩有可觀繼之者爲童子軍人數雖不若商團之衆多而不避炎暑步伐整齊頗有小軍人氣概初九日爲該軍團旅行之期一時觀者塞途風動全島亦可見其尙武之熱心矣聞領袖該商團者城内爲陳君楚如橋鎭爲張君介仁童子軍職員爲樊君雨山徐君百中郁君繼生沈君心嘉倪君昌祜等又聞該邑排衙鎭商團不日亦將步武繼起云 
[鄉民大鬧督署福建]  
　　閩省西門外鄉民以花捐一節屢向督署遞禀松督概不收閱該鄉民以督院爲最高級之行政衙門若不准理則無可投遞矣即於本月初十日糾集二三百人環圍督署轅門勢將强遞幸有衞隊把住尙不至十分决裂最苦者鄧中協乘輿到署禀見爲鄉民圍繞各以槓香擲其衣頂如雨紛飛鄉老并云如督院再不准理恐數十年前拆轅門之故事將復見於今日矣 
[甬江之大風潮寗波]  
　　寗波於十六日午後六句鐘北風怒號沿江一帶攤頭篷帳盡被捲飛江邊駁船小船隨風顛簸纜繩盡被吹斷及至夜半則風雨更大潮汎驟來水因風激陡增數尺以致堆積碼頭洋木塊板水門汀油筒各物件俱隨潮流漂店舖行棧水皆穿户而入江北岸如洋船弄引仙橋江東糖行街江厦木行等處水没及脛人聲澈夜沸騰爭撈什物紛紛索謝老江橋潮流猛急衝斷鐵鍊排船多逐潮漂散新江橋幸於夜半加鍊尙未衝壞次晨各行販之向過老江橋貿易者急待過渡至每名出渡船資一角而潮急船小勢甚危險至城内外居民樓屋墻垣被倒之處頗屬不少各處電線亦多被吹斷十七日沿江各店舖多數暫停貿易大小輪船多未到埠由甬開往鎭定各小輪亦均停班各鄉航船亦因水漲橋低停歇不開鄉間田榖近正刈穫經此巨災恐受損必多矣 
[浙江大風潮三誌杭州]  
　　杭垣自十六夜半三句鐘時狂風狂風驟雨瓦石紛飛十七日黎明風雨愈急幾似倒瀉銀河平地水深没踝墻垣之被雨淋坍者比户相望是日錢塘江自晨迄午均係北風幸有塘堤屏蔽商船尙無大患時交午正倏忽改變西南風萬馬奔騰愈接愈厲致大江南北雪浪如山所泊商船同時斷錨走水者不可以數計喊救連天哭聲匝地救生船因風狂浪緊自顧不遑霎時被浪擊沉及互相撞沉之大小商船至旁晚六點鐘止共計十九艘内惟土雲生曹泰來等行所載煤油糖包及布疋泥絨各貨爲最巨損失在萬金以上沿江檚牌適値旺銷存貨有限被風飄失者僅金華貨少數又有錢來有陳初一等江山妓船四艘被浪擊破船唇慘遭沉没同時有聞家堰東江嘴等處行船見勢危急拚命駛擱淺灘而終被擊沉者亦十二三艘但見帆檣矗立零物蔽江見者爲之酸惻是日錢江商輪見北風雖勁因係順風順水决擬由杭開駛詎過義橋風勢愈狂即在臨浦停避由臨開杭之短班亦至義橋折回由桐廬來杭之恒泰輪船等恃船身堅逆風鼓輪於下午三時到閘口其時浪高數丈力難攏岸冒險在江心停候一點鐘之久風浪愈急總公司恐釀不測從權立飭轉柁順勢駛赴臨浦守避始於十八日晨回杭惟各船乘客罔知利害無理取鬧如上水之恒益輪船先到臨浦備飯供客咸怨輪船胆小誤其程限竟將碗筷食具抛擲江中以圖洩憤嗣見恒太船帶客繼至衆始無言其他損失容再調查報告 
[譯叢]  
　　人身電光之研究談 
支克哥之潑脫力克大納而醫生。在謀西醫院中。將一將死未死之人。所發出之電光。攝影以資研究。人身之電光。爲偷敦聞而貶醫生會同美國醫生所發明。大納而醫生。爲受克司光鏡專家。常謂人身之電光。目力可以覩見。以致支克哥醫生。甚爲奇駭。並以彼之証據示他醫生。每次試驗有婦女四人。用玻璃二片。以大愛昔愛能。（譯音）與他化學質料貼合之。衆醫生觀此玻璃。能見四人之電光。該電光散布於人之　與全身。甚爲明瞭云。當大納而醫生試驗此將死人時。忽見此玻璃上電光驟滅。則其人死矣。嗣後雖一再。察閱。而電光不復見矣。該電光是否即所謂魂魄無人知之。然大納而又謂有數種電力。用有化學質地之玻璃。可以見之。以余之閱歷。能决其電力爲人身最要之物無疑云美國報紙。記大納而之報告甚詳。脫里搿拉夫報。謂紐約無一人不信此事者。且將欲研究此同一問題。開而納醫士者。初猶不認可大納而醫士之報告。但詳細研究人身電光後。始知該報告係確實之言。乃亦謂人身電光。係如尋常物理現象。並無開始之端。年歲之老。幼身軀之强弱。關係電光形色之不同。電光形色之如何。即表明人之病情。且能　病之地位。係在何處云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[松江府札上海縣文]  
　　爲驅除蟲害事爲轉飭事三年六月二十八日奉農工商務局憲札准蘇州農務總會函開頃接調查員陶君鎔報告在常府分會邀集各鄉董開會研究袪除蟲害以利農田現在已將螟虫預防法燈火誘蛾法繪具圖樣抄送到會業經由會刷印成就茲特送上一千張請分發各屬剴切勸導如法防範以維農利等因並螟虫預防法燈火誘蛾圖到局准此查驅除蟲害前准省城農務總會刷印通告當經通頒各屬並由局派員馳赴各鄉切實調查在安准函前因除照會各農會外合將螟蟲預防法燈火誘蛾圖札發等因到府奉此查驅除蟲害前奉憲飭卽經移行在案茲奉前因合就轉發札到該縣即便遵照會同農會傳諭各鄉民剴切勸導如法防範 
螟蟲預防法取三尺長竹竿一根貫通其節留最下之節穿一小孔儲洋油斤許可用二畝乃持竹竿步行稻株間洋油滴於田中水面可以防止螟蟲之發生於稻禾並無妨碍且行之甚易 
燈弈誘蛾法用白鐵玻璃燈下設水盆中盛水與洋油黄昏點燈置之田間終夜不撤大約四畝田設一盞螟蛾見燈光始則飛翔燈之前後左右終則墜於水中遭油液而斃燈光之位置不可過高因螟之翅力不甚强健雌蛾體重飛翔力尤爲薄弱大約燈光高於稻葉七八寸以上爲適度惟此法農家宜共同行之若僅有一家往往反招集他方之螟蛾悉至此田爲害插秧後起至秋熟止每處宜常設一燈以預察之 
[上海發現鼠疫六誌]  
　　英美工部局因近日疫症流行擬將海寗路開封路甘肅路及華界川虹路公益路等處用鉛皮築斷致與警局衝突業經滬道劉觀察與租界値年總領事曁英總領事會商解决已誌昨報茲悉劉觀察特飭總局長姚太守於南公益里設立中國巡警衞生處商請沈仲禮觀察爲總辦並委關絅之太守爲會辦先從調查種種關係衞生事宜入手如清潔道路取締販賣有碍衞生之瓜果食物等一面請公立醫院派醫數名分赴各區逐户清查以杜病源而維治安 
又一訪員報告云公共租界海寗路與閘北四路二區天保里等處接壤自彼處發現鼠疫後英美工部局深恐蔓延商准滬道自海寗路甘肅路轉角起至南川虹路迤北西藏路並折至南首泰豐典當迤西公益里第五弄口爲止於馬路正中豎立白鐵以防疫鼠竄入傳染前晚經工部局派匠一律裝設完工未聞有滋閙情事並聞滬道以馬路正中豎立白鐵雖不阻塞交通究與彼處巿面大有關碍現在姑暫通融以兩禮拜爲期大約出月初疫患消絶即須一律拆除云 
[西人探望徐仲魯]  
　　醫生徐仲魯謀害吳順生一案詳情屢誌本報茲又由特派訪員探聞昨日午後五時三十五分鐘有一西人偕同華人俞某至縣署自新所探望兇犯徐仲魯閽人阻之謂徐係命案重犯曾奉主憲諭飭無論何人不許入内張望該西人謂吾來别無他意祗因與徐魯向來認識今犯命案特來規戒幾句閽人謂主憲法令甚嚴不敢冒昧該西人即欲謁見田大令與之面商閽人答稱主憲已往蘇省西人云本官雖已公出必有庖代主政之人閽者曰監獄事宜係歸捕廳管理該西人卽往捕廳署商酌未蒙許可旋復折回押所向管所家丁云已蒙捕廳允准進見該家丁不敢違拗惟稱未便入内祗可將徐帶至門首略談數語及徐出見與西人施禮畢該西人云汝係前明徐文定光啟公之後乃是體面之人何意此番演此惡劇想是人身上三魂六魄互相攻擊所致夫靈魂爲向善之培養物精魄爲作惡之扶助料大抵魂勝於魄則善心生魄勝於魂則惡念起今此事發生之始聞汝適飮酒過量魄力升而助以酒力又必遇見魔障以驅策於旁是以見此可恨之人釀成如此惡果今事已成追悔無及惟念與君素識已暗中爲君默禱君宜靜思已過力改前非言畢復贈新書一册囑爲默誦以解其厄華人俞某亦與之周旋數語是時徐仲魯受此規勸已泣涕不可仰惟稱感謝不遑力求二君再爲默禱免墮地獄旋因管所家丁恐受讉責催全速去遂各行鞠躬禮而别 
[模範體操團開操]  
　　中國國民總會創辦之模範體操團於昨晨在精武體操會内行開操禮是日積雨放晴國旗團旗飛颺空際與旭日相映輝軍樂嘹亮隊隊嚴肅滬上各團體來視者甚衆而海關隊及閘北商團非隊遙來軍容尤盛入時開操由李亮成蔣雲岩柳伯英三敎員指揮至十一時散隊 
[文生不怕武舉]  
　　文生楊心正投縣呈控略謂生祖前憑中保陶紀良楊孝友等說合價買陶九華家瓦屋兩間立有賣契載明四年回贖自買之後將契照完稅銀惟此屋仍由失主租借向來房金照付嗣因九華病故其房遂被九華之姪陶福嘉踞住仗武舉並鄉董之勢非但租金 
 
 

Page 19

 
 
不名一錢反將此屋覇爲已有甚將該屋翻造爲抹去形迹之計生向中保理論屋已出賣不能聽其營造自由但旣已工竣惟有趕催備價回贖並償還歷欠租金詎陶一言不發覇佔如故又訴由自治所邀理仍置不睬似此清平世界福嘉又身爲總董豈容終任鳩佔爲此粘契陳求飭提到案訊諭勒贖以儆硬覇再陶迭被控奉提訊均抗不到此案如荷准理務乞勒差限提以免抗避等語田大令閱禀後批飭將每月房租若干尙欠若干詳細陳明聽候核示 
[串通捲逃之惡結果]  
　　眞如車站附近鐵路上有某甲被人戳傷斃命已誌前報茲悉死者李明正係鎭江人向在五馬路正祥小錢莊爲夥該店經理王原山係李之舅父今年二月李與孫某王某串通捲竊店内洋六百元而逃近因洋已用罄復回上海孫等恐事敗露將李戳斃希圖滅口前日傍晚經寳山縣胡大令蒞塲相騐屍父李德成投案叩求伸寃不願領棺大令即飭圖保棺殮發封並着協同差捕緝兇究辦 
[城内]  
　　縣令晋省○本縣田令昨晨乘坐火車赴蘇謁見程中丞面禀要公聞明日即須返署强盜送縣○法租界會審公廨　司馬昨日派差移送小東門外揚協興士棧被刦案内之盜犯李尙文劉金奎及鐵刀一把手槍一支解至　署田大令即派捕頭徐文帶同夥　嚴密看守聽候訊辦 
出爾反爾○一路巡局批吳俊堂禀云據禀吳金山聘地造屋經黄連生方執卿　定由爾承造立有憑據詎黄連生另又改歸楊姓承包恐碍工業求究等情此事如果不虚黄連生先旣議定立據繼又改歸楊姓承造從中貪圖重扣已可概見惟一面之詞難以憑信姑候飭傳訊奪可也 
道轅紀事○江蘇試用縣丞張星垣昨至道轅禀見 
[南巿]  
妖巫脫身○自稱茅山仙之妖巫陳阿根匿居法租界方板橋爲人醫病看鬼專用雜藥自稱仙方害人生命不可勝數日前滬南丁大成油紙店主汪學明之兩歲幼童患瘄子邀陳看香頭詐取洋二十元祇給藥丸少許服後即殤當即向論將陳痛毆陳亦紏人　還各情兩記前報茲聞陳巫自奉裁判所送往上海醫院醫傷後刻巳獲痊誠恐嚴究遂由家屬央懇董家渡某烟店蓋戳具保託稱母病求賜矜全業已奉諭核准着具呈不再來境惑騙切結存查如違重辦 
土匪在押○土匪陳根生等率黨搶刦拒傷事主頭額已記昨報昨由陳裁判提訊陳匪供家住老閘向爲販賣菜蔬故持有竹扁担一根被小金生起意紏同前往串竊彼等携贓而逸小的並未得贓求宥判戒責三百下押候補提同黨到案澈究然後移縣重懲討債之難○祥泰生木行執事何仁甫前扭控木作頭趙阿林欠貨銀四百餘兩延宕三年之久避不清理曾經判所訊判交保先繳銀二百兩餘向原告婉商前因無保挺押昨日又有馬立司地方黄立豐米店主黄本仁附追米欵尾欠洋一百三十五元湯裁判訊供屬實惟核得黄之賬略有不符判趙交保每月拔洋六元 
賴了房租又捲逃○董家渡得月樓茶肆主魏寳生昨扭餅師殷世奇至裁判所控欠房租洋八元十角不付反敢深夜搬物私逃並敢竊取店内銅元八千八百文小洋二十三角在十六舖地方追獲請究旋由南區移送魏扭控之殷妻同殷妹到案請究殷妻李氏同妹三英子投稱欠租無力理付祇得私逃已將所搬之物及洋元等如數交還求鑒判殷戒責一百下交保限二十天繳還洋八元十角該氏等一併斥退 
吃了官司得習藝○蘇州人王順卿昨與醫生汪魯周同扭其姪汪阿二至南區控被時常來家滋擾求借甚至竊物求請究辦移經湯裁判訊得阿二供因失業所致求宥判押七天期滿着送浦東課勤院習藝 
[閘北]  
迷路小孩招領○迷途小孩胡來福住居二區境内前日由英公廨移送四路分局蕭區長諭候留養待領 
控追米欠○吳連生投四路分局控邵子山欠米洋十二元八角不還奉蕭區長傳訊判邵先還洋四元交保拔還 
[英租界]  
畫影圖形○印度人頭立生信年廿二歲身高英尺五尺八寸重約一百五十磅左手中指缺少一節近因毁人名譽被控於英按察署業已准出信票查提未獲茲經代理英美總巡麥高雲君偵悉該印人已於西歷七月二十七號午後一點零五分鐘乘滬寗鐵路火車逃往金陵已否潛回尙不得悉故於昨日開明該印人年貌諭飭各捕房捕頭轉飭中西探捕人等一體留心偵緝 
偵緝流氓○流氓張阿四年二十四歲係蘇州人迭次犯案經公堂訊辦逐出詎張於本月初十夜又入租界在虹口吳淞路用刀戳傷施榮興逃逸報經捕房飭緝未獲昨由麥代總巡開明張之年貌籍貫諭知各捕房轉飭中西探捕一體偵緝務獲解辦 
賞罰分明○英美捕房管理華捕張正巡官查得三百三十八號二百四十號九百零五號等五華捕均在差獲賊有功着將該捕等下級升期分别提前以示奬勵又九百八十號華捕沈光甫因看守病犯偷安假寐亦經張君查悉着即斥革 
電線中斷○北京路四川路轉角處之電線昨晨忽然斷下由捕查見回禀捕房即用電話通知電燈公司派匠前往修理 
聚衆賭博○又新街四號住户王永福聚衆賭博被　查獲禀明捕頭　出詳博單　寓客失竊○廣東路某客棧寓客嚴士濬因失竊値洋五百餘元之衣物現銀除請英公廨飭緝外昨又報請總巡捕房派探查緝男女衝突○甬婦阿香住居新署對門文昌里一千三百八十四號屋内前晚與某甲口角互扭至捕房聲訴捕頭飭探陸阿　查得事屬細微一併斥釋 
人贓並獲○陸桂林李桂濤串竊北京路六號某洋人家古銅器等物携贓圖消昨被包探邵仁初查獲拘入捕房押候解廨訊究逃匿已久○住居新閘白克路八百四十三號屋内之婦人傅四寳（即孔傅氏）於去冬私逃出外迄已七月昨忽出現與姘夫陸雲卿在南京路同行被本夫孔祖盛撞見鳴捕將男女拘入捕房經捕頭詢悉前情分别押候解廨訊究 
吞没押櫃○四馬路四百三十八號某客棧主李桃林因吞没茶房張雙喜押櫃洋三十元昨被張扭至者閘捕房控告捕頭以事關錢債着赴公堂控追 
違章打架○周阿根胡金甫夏二生昨在勞合路互毆由捕查見一併拘入捕房押候究辦 
女孩迷路○昨有年約十歲左右之女孩在靜安寺路附近迷路由捕帶入戈登路捕房詢據聲稱名丫頭餘語不清飭送公廨留候訊核 
[美租界]  
葡婦欺縫工○北西川路四百四十號虹帮成衣匠王阿萬昨報捕房云被六十六號某葡婦拖欠工料洋數十元延宕不還向索逞蠻等情捕頭諭王赴葡署控告 
拐匪可殺○大帮拐匪粤人鍾澤王其極江北人朱阿慶及婦人王吳氏張王氏朱周氏等六人由他處拐來男女小孩十二口匿居肇勤路永安里四十一號屋内欲圖販賣出口昨被哈爾賓捕房華探金漢章查悉報告捕頭偕同西探前往一併逮案收押婦及小孩送廨候訊 
女拐匪亦可殺○曹沈氏曹唐氏曹和尙 
 
 

Page 20

 
 
等前拐劉潘氏之女順子賣於浦東高橋鎭昨被包探查獲併押候究 
匪徒攫物被獲○匪徒王福根前晚在元芳路搶女孩彩寳銀項圈又王得勝在湯恩路搶某西人金表先後由捕追獲解押候辦賭棍誘賭被獲○杜阿三昨在西華得路擺設賭　誘人賭博被三百九十九號捕查獲押候懲辦 
[法租界]  
　　飛來横禍○後新街同富里三十六號門牌某居民家之樓窻前晚被風吹下擊傷二房東張氏老嫗之頭顱又新開河望江樓茶館後樓屋面亦被大風吹倒幸在深夜並未傷人 
續獲一人○葉松年華寳泰孫　奎等紏黨在英法兩界僞設永久賡餘同協祥等莊號濫出莊票騙取各行號貨物紛紛逃避　由各事主報告英法捕房陸續拘獲葉等同黨十餘人押候提到孫炳奎再行訊究在案茲經包探查悉孫之蹤跡立即禀明捕頭前往拘獲昨日押解來申由捕頭略詰數語押候解送公堂訊辦 
地保推諉○洋商巴吉控蔡恂成不贖抵押房屋地産由公堂判將該産拍賣抵償後旋經原告將屋拍去尙欠利息洋七百七十一元禀由公廨判交人銀兩保限期繳還並諭中人顧桂林等邀同該圖地保金松庭來案立契蓋戳茲因該保一味推諉復由顧等具禀公堂請示施行聶讞員諭令退去候出單往傳 
欠租結局○曹和尙前因虧欠某洋商房金避匿不理經公堂先將曹父新友訊押着交嗣因父子早已分居復拘曹妻王氏到案管押一面將新友釋出尋交其子茲悉曹父已挽人向原告理妥禀請公堂銷案中西官准之遂將王開釋 
[海上閒談]  
浦東有課勤院。凡無業游民。皆得送入習藝。吾願上海平添千百課勤院。收盡一班小流氓。勒令習業。以爲自活之計。旣可以裕民生。又可以保治安。是在熱心社會之慈善家。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[各省敎育總會聯合會章程]  
　　第一條本會由各省敎育總會同意組織以公議關係全國之敎育事宜期於改良進步爲目的 
第二條本會以各省敎育總會公推之代表爲會員每省各二人（敎育會未成立省分暫由諮議局公推之）代表須於開會期以前到會其到會憑證須載明姓名年歲住所職務並蓋用本省敎育總會鈐記（或諮議局關防） 
第三條本會提議事件之範圍如左一全國敎育方針二初等敎育普及方法三高等敎育及中等敎育之規畫四其他關於敎育範圍以内之事 
第四條本會每年開會一次以四月爲會期其會所輪設於交通便利省分之敎育總會於每次會畢時决定下一次會所及開會之日 
第五條輪設會所之敎育總會其應執行之事件如左一本次開會之召集通告（於開會期三個月以前分寄）二印送本次議案及議事簡表於各會員（於開會前一日分送）三本次議决案之通告（於開會後十五日以内印發其下次輪設會所之敎育總會應多送一份）四繕發本次議决案應請學部施行者之公文并蓋用鈐記（以本次公推代表到會之各敎育總會會長具名以輪設會所之敎育總會會長領銜無須蓋鈐其由諮議局公推代表者於文内叙明代表姓名於閉會後十五日以内繕發）五印送本次議案之案復文（於收到後五日以内印發其下次輪設會所之敎育總會應多送一份） 
第六條本會每次開會以十日爲度如届期議事未畢得展會五日以内 
第七條本會議案由各省敎育總會提出送至輪設之曾所該會所收受議案於開會期前五日截止以備印送各僵員（如有關係重大之議案經會員五人以上認爲可臨時收受者仍補行印送但收受之期不得遲至開會期五日以後） 
第八條本會不設會長每届開會期内於會員中公推主席一人副主席一人其書記及幹事即由輪設會所之敎育總會職員任之 
第九條本會議事以到會會員之過半數議决之權數相等由主席决定議决之方法用起立投票二種由主席臨時决定 
第十條本會議决案之關於各省自謀進行者各敎育總會均負執行之責任 
第十一條本會會員不納會費其赴會所需之費得由本省敎育總會公費内開支 
第十二條各敎育總會凡更舉職員及關於本省重要事件應隨時互相報告 
第十三條本章程如有應行修正之處於每年開會時議决之 
[清理義善源賬務處任道台等呈部院文（續）]  
總共押欵借款銀二百八十七萬二千六百兩内押欵銀二百三十萬零八千三百兩均經各號繕立押據除衡曁浦號業已取回三萬兩恆新鹽票作抵一萬兩及義大典押欵現由部委偕同交通行友覓有受主前往盤受已飭順字號經理胡廣淵將該典　本貫利典房生財各項詳晣核明妥爲盤交均隨後報由職處彚核抵銷外其借欵銀五十六萬四千三百兩李右丞比京遵飭將尙有産業三次寫立押據呈部察奪核收並飭滬號將存號物件送交通滬行抵繳在案該續押欵件會代表分别復核登註開列於後計開 
第一次押據一張共銀二十萬兩一安徽五河縣義大典本並典房押銀八萬兩一安徽桐城縣青草塥仁義典合股股本三分之一押銀一萬兩一安徽泗州典房二所押銀三萬兩一安徽全椒縣寳慶圩民田一份計實種一百五十餘担每年額租二千五百餘担押銀四萬兩一安徽無爲州灘地蘆洲三處押銀四萬兩以上五項共押款銀二十萬兩核數相符登明 
第二次押據一張共銀四十四萬两一漢口中國界餘慶里房屋地産十成之七成押銀五十萬两一漢口沿江公興棧房屋地産股本押銀三十七萬兩一漢口大智門外地皮伍千方押銀三萬兩以上三項押款銀九十萬兩除滬行原押二十五萬兩漢行原押二十一萬兩外下餘押銀四十四萬兩核數相符登明 
第三次押據一張共銀廿一萬二千两一江蘇南通州源大典並典房合股五分之四押銀一萬兩一江蘇南通州石港鎭和祥豐寳記典並典房押銀三萬兩一江蘇南通州劉橋鎭仁記典並典房押銀二萬五千兩一江蘇東台梁垜鎭典房一所押銀七千兩一南京碑亭巷住房一所押銀三萬兩一南京碑亭巷宅内器具物件等押銀四萬兩一江蘇南通州灶地四萬一千餘畝押銀四萬兩一義善源滬號送交通滬行春繭一百八十七包絲三十三担押銀三萬兩以上八項共押欵銀二十一萬二千兩核數相符登明 
總共押欵銀八十五萬二千兩除抵繳各該號借欵銀五十六萬四千三百兩外尙應銀二十八萬七千七百兩即係請領尾找之款現請以上海規元銀給領合併登明 
謹將李右丞電飭滬寓奇存交通滬行物産契劵等件附開清單呈請鑒核發還須至單者查李右丞寄存各件悉係自産當該號甫經停貿時李右丞由京電飭　寓將自産各據送存交通滬行其子國武謹遵嚴命悉數裝箱匆促開單送交由經理王光奎即王麗薇經收現照原留底單開列於後計開 
一合肥縣北門大街巿房董姓杜契蒯姓老契各一紙一江浦圩田議單一紙計租一百陸十四石陸斗餘附張姓杜契一紙李姓駱姓老契各一紙又張姓杜契一紙王姓李姓老契各一紙又董姓杜契二紙又張姓杜契一紙蔡姓楊姓許姓老契各一紙又張姓杜契一紙李姓戴姓老契各一紙又許姓杜契一紙尙有張姓杜契原單聲明遺存蕪號現由代表向蕪號查取登明一佃田契十四張共九小包合成一大包一董姓城内都土地祠街瓦房契一紙一陶邨田契七紙共一包一鍾姓孫生任姓聯單正契乞约加據禀稿等十五紙共一包一寳善源各契據一函一郭岡街契合肥劉大崗契巢縣開門山龍泉菴契計十一紙合成一包（此山出炭）一大蜀山街田契紅串一札蕪湖花園契合一包一薛介福堂諭單一紙一上海永吉里住宅美册五百四十九號道契七百二十五號　實地四畝二分三厘七毫連洋房草地一切俱全一上海永吉里地四分九厘七毫方單杜契各一紙 
一上海永吉里二千八百九十六號道契一紙計地一畝八分三釐（以上三件合一包）一蘇州福字六號地契一紙計六畝一蘇州福字六號地契一紙計九畝二分一厘（以上二件合一包）一小矾山下關地契並議收字上首老契基契紅契共七紙一同興豐合同四紙一春霆堂仁大典領本摺一祖母綠金剛鑽項圈全副金剛鑽手鐲一對（計二十四粒）金剛鑽川字式手鐲一隻貓兒眼手鐲一隻大金剛鑽戒指一隻三鑲金剛鑽戒指三隻金剛鑽耳環两副（此項七種均存於義善源滬號該號遵照李右丞電飭與絲繭同送交通滬行原車未及開列）以上物産劵據等件共十九欵連皮箱一隻鑰匙一個謹請 
飭下交通滬行發還再原單係匆促開送如祖母綠等七項珍飾遺漏已有難免或竟尙有遺漏參錯夾帶之件應請於發還時由代表偕同國武當塲將原件悉數檢點收回以昭實在合併聲明 
 
 

Page 27

 
 
國外新聞 
[日與法奥之暫行通商條約]  
　　東京電日本與法奥兩國暫行通商條約已於西八月三號在維也納調印 
[德親王汽車之破碎]  
　　柏林電德國親王亨利乘汽車行近哇司奶孛蘆克地方司機者失愼汽車受撞全然破碎僅親王一人未受傷損云 
[倫敦建築大船塢之先聲]  
　　倫敦電倫敦官塲决計撥英金二百萬磅建築大船塢一所日内即行開工云 
[德后有恙已愈]  
　　柏林電德后前曾抱恙今巳全愈 
[羅馬敎皇病少愈]  
　　倫敦電羅馬敎皇自移宫中臥室後體魄稍佳惟據諸醫生說現須條理培補元氣不然恐難復原 
[德國雕刻家百兼司逝世]  
　　栢林電德國著名雕刻家百兼司君逝世年八十歲 
[歐洲熱度不减]  
　　栢林電目下歐洲天氣熱度仍未减少（以上譯法新彚報） 
小說 
[言情小說投海孤兒（九十一）]  
　　受力森曰。汝忽贅言。且聽我述此後來之局。此童子旣聞汝謀議。則大懼。欲奔告密司脫排苛。汝又格不令出。此童子自度不免計與其。死汝二憾之手。不如自决爲佳。遂於一千八百七十九年之十月三十號。自投海中順流至太晤士海口之下游。有海舶水手居於濱海之迫立司村。是早方以小舟行漁。不期而救得其人。此童子遂隨此水手。學爲操舟之業。水手者。初欲舉此童子。歸之於汝。而童子被虐至深。懼汝過甚。死不願返。繼水手又探得密司脫排苛。處置此童子之家産。乃不認其人爲死。必十年後。童子不歸。始能悉産歸汝。童子遂變其名姓。偕此水手。執業於海舶之中。計欲濡忍時日。以爲復仇之地。且童子之母。爲至良極善之女人。亦爲汝摧抑而死。愛力森語至此。顔色立變。眼涙幾奪眥而出。少頃乃曰。此童子復仇之念至堅。必欲甘心於汝。後此童子漸長。則偕救彼之水手。同受役於哈麥司東之舟中。語未畢。弗倫富士即駭顧愛力森曰。汝得母即爲彼小。　　　　　弗倫富士語甫及半。立止。愛力森即大聲言曰。僉人汝聽之。吾即爲當日投海之孤兒白雷姆討克。而救我之水手。則密司脫沙遜是也。弗倫富士。如聞雷震。直偃於榻背之上。立暈。 
弗倫富士旣暈。馬利亞倉皇遽入。力拊其胸。已而醫生亦至。進以藥水。立醒。旣醒。則疾起而坐。一手指愛力森。作懼狀曰。衆聽之。此人僞也。彼果爲白雷姆。則何以不早告律師。且吾在舟中。先巳見之。彼何爲不以實言告我。即彼之形貌。亦未甚似。吾安能信。安知非彼與律師預搆詭謀。欲圖吾産。律師大怒曰。吾爲何人。乃肯以詭謀愚汝。汝愼之。幸勿狂恣。律師語未畢。沙遜忽入。手挾一方裹。昻然與衆爲禮。大聲謂弗倫富士曰。汝聽之。我來蓋爲白雷姆之證人也。言已即歷述白雷姆投海。及已身拯彼之時日。且形容白雷姆當時之年貌。一一無爽。 
 
 
 

Page 28

 
 
   
 
 

Page 29

 
 
   
 
 

Page 30

 
 
[内外痔瘡連根脫落]  
必須認明○京都天寳齋○始創珍珠人参蘆八寳化痔散此散獨重珍珠熊膽人参蘆專治一切惡痔搽之立刻止痛消患平復無形不效還洋 
凡患痔瘡之症雖由風濕燥熱四氣受傷所致實由肝脾腎三經虚損而成日久則生管成漏破孔穿腸膿血淋漓痛癢難忍本齋不惜工本修合家藏秘方以眞正珍珠熊膽人参蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四圍連根脫落平復如常大便毫無艱苦最奇者愈後非但永不再發且喜身體强健飯量加增屢試屢驗凡醫藥不能見效但服此丸藥到病除眞化痔之仙丹也如症輕者二三盒重者一料絶根每盒二元每料六盒洋十元加外搽珍珠熊膽八寳化痔散每瓶二元▲如散丸並用效驗愈速雖十年廿年之惡痔可一敷立刻止痛切勿輕視▲遠埠函購郵政妥速信力自給舖分上海二馬路西鼎新里京都天寳齋啓 
[清快丸]  
各人常備之良劑　登錄商標　登錄商標清快丸 
大阪市堂島蜆杭南語　發行所高橋盛大堂藥局　局主藥劑師　高橋嵓吉 
本藥房經理之清快丸夙爲必携必備良劑早已名馳全球而搬運中國以來不過數年而其治疴保康却病延年之特效大方　仕商傳揚嗟賞既有定評之今因銷路之旺盛故有無恥之徒爲造諸般清醒丸清快片等仿本藥房清快丸之式希圖混充漁利其形極其相似其名稍爲變通而不顯背法律旦誘衆云 
此等清醒丸清快片等與本藥房同體其効驗大異清快丸其効驗超逸比坊間别家所製天地懸絶現更精揀原料配合最新最良秘方故耑治各種疾病特有偉効如神决不容疑固非影射假冒之藥所可與之同體同幼也 
論本藥房清快丸治疾保康之功驗顯著之據則其名洋溢全球獨不是所說耳而有名大醫先生均但所保眞宇内唯一靈劑也 
是等他製藥所可望其項背凡影射假冒者並無名譽之可稱亦無一病之可治而且其内容恐有損人之雜質賢明諸君請忍明狗首商標及清快丸三字以免誤服影射假冒之藥而爲害者可爲前車之鑒矣　諸大方諸君切宜防之 
專治効能 
預防惡疫　腹痛痢疫　卒中昏倒　過飮過食　頭痛眩暈　暈船眩車　惡心惡吐　水土不服　胃痛溜飲　中暑中寒 
價目　大匣洋一元二角　小匣洋六角　大包洋三角　中包洋一角二分　附優美大藥罐裝瓶洋貳角五分小包六分 
上海四馬路日信大藥房 
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[鹽政處奏口北蒙鹽不至擬請暫借蘆鹽接濟摺]  
　　奏爲口北蒙鹽不至擬請暫借蘆鹽接濟民食恭摺仰祈聖鑒事竊查蒙古錫林郭勒盟所産青白二鹽行銷直隸宣化府所屬十州縣羹張家口獨致口多倫諾爾三廳地主上年十月經臣奏請將此項蒙鹽按照蘆綱辦法改爲引岸統歸長蘆運司經管即由舊商何福咸領引行鹽按引繳課期與内地鹽法一律辦理奉旨允准在案茲據署長蘆運司張鎭芳詳稱口北行銷蒙鹽從前均係派員赴蒙訂立合同以便以平收買本届經商人禀請照辦旋卽委員前往該蒙干不肯定約因即折回查口北存鹽無多日來銷路甚暢蒙鹽不來誠恐缺運滋事等情當經臣咨請理藩部轉咨該盟旗速飭蒙民運鹽到口接濟民食去後復據該署運司詳稱蒙約未定鹽車不來雖經暫停發販赶速定約仍恐遷移時日不敷接濟萬一不逞之徒藉以煽惑難保不滋生事端可否暫借蘆鹽先應急需一俟蒙鹽到境即將蘆鹽停運等語臣查商人何福咸因欠中外各銀行借欵業不抵債現經臣於六月初八日奏准將該商承認引岸扣收歸官責成長蘆運司委員辦理並飭該委員等優待蒙人不得稍有官塲習氣其與蒙人交易總以公平信實爲主以期彼此融洽不意本年二月間商人禀請委員赴蒙訂立合同遷移數月迄無成議近雖由臣咨請理藩部咨行該盟旗速飭運鹽到口並與辦理鹽務各員和衷協商訂立合同該盟旗自當遵辦惟此項咨文甫經發交委員賚往投遞往返尙需時日而口北存鹽將罄若靜候蒙鹽到境實屬緩不濟急該署運司擬請暫借蘆鹽係爲有備無患起見擬懇天恩俯准暫借蘆鹽運往口北地方接濟民食一俟蒙鹽到境即將蘆鹽停運庶於蒙人生計口北民食國家稅課均有裨益如蒙俞允即由臣行知理藩部及察哈爾都統轉咨該盟旗迅飭運鹽到口母任再延並請飭下直隸總督轉飭地方文武各官於此次所借蘆鹽到境一體保護不得稍有疏虞所有口北蒙鹽不至擬請暫借蘆鹽接濟民食緣由理合恭摺具陳伏乞皇上聖鑒訓示謹奏宣統三年閏六月初三日奉旨依議欽此 
[湖廣總督瑞澂奏鄂省裁撤綠營官弁三年恩廉俸餉併作一次發給摺]  
　　奏爲鄂省裁撤綠營實缺官弁三年恩廉俸餉併作一次發給恭摺具陳仰祈聖鑒事竊查湖北省綠營實缺員弁經臣奏明全數裁撤除提鎭外自副將以下尙有三百三十三員照給三年恩廉俸餉扣除减成减平共需銀七萬八千三百九十兩八錢五分八釐原擬參照湘省辦法將官弁恩廉俸餉於裁缺時先給半年下餘二年半按半年爲一次分作五次發清藉紆財力現准湖北提督臣張彪以綠營官弁均極困難其中毫無恒産者實居多數一理裁缺室家多累養贍無資請將恩廉俸餉照數全發俾得早謀生計又據督練公所參議等以綠營全裁各武職必須另謀生活勢難長此株守其情不無可憫各等語先後咨詳　臣爰督同湖北布政使通盤籌畫就鄂省財力而論原以紓長時日稍覺易籌惟兵弁旣已裁撤不能株守以待亦係實情只得勉爲其難竭力羅掘改爲一次全發以資體恤核計此案提前併發之五次恩廉俸餉應加籌銀六萬八千三百四兩五錢六分五釐伏查此欵雖未入本年預算之内而分年匀給與一次併發皆是鄂省應支之款遲速雖有不同盈絀終歸一致於欵目並無出入應俟决算時一律造報以昭核實據湖北布政使余誠格詳請奏咨立案等情前來臣覆核無異除分咨軍諮府度支部陸軍部查照外理合恭摺具陳伏乞皇上聖鑒謹奏宣統三年閏六月初十日奉硃批該部知道欽此 
來件 
銳進學社簡章 
[第一章名稱]  
　　第一條本社純取急進主義故名曰銳進學社 
[第二章宗旨]  
　　第二條本社以提倡國民敎育爲宗旨 
[第三章辦法]  
　　第三條本社以言論鼓吹國民故先出雜誌爲入手辦法 
[第四章機關]  
　　第四條本社總事務暫設上海法界平濟利路良善里一百六十六號爲通信機關漸次擴充於内地 
[第五章社員]  
　　第五條社員資格如左（一）志趣端正者（二）學有淵源者（三）無廢疾及嗜好者 
第六條除前條規定資格外入社時須得社友之介紹 
[第六章職員]  
　　第七條本社係屬草創暫設職員如左（一）社長（二）庶務員（三）書記員（四）會計員（五）編輯員以上職員均由社友全體公舉任之 
[第七章職權]  
　　第八條社長有總理社中一切事務及代表全體之職務 
第九條編輯員專任雜誌編輯事務 
第十條書記員專掌來往函牘 
第十條會計員專掌本社經費出納及計算 
第二條庶務員專司社中一切事務 
[第八章經費]  
　　第十三條本社經費分通常特别開辦三項 
第十四條開辦經費有發起人擔任 
第十五條通常經費由社員分任（分任之數另規定之） 
第十六條特别經費由社員及非社員熱心贊助 
[第九章雜誌]  
　　第十七條雜誌每兩月出版一册現定辛亥年九月内出版　 
第十八條有熱心公益贊助本社經費者按其數之多寡酌贈雜誌若干册並登芳名於本誌以鳴謝 
[第十章附則]  
　　第十九條本章有未盡妥善處得由社員多數决議修正之 
 
 

Page 35

 
 
   
 
 

Page 36

 
 
   
 
