# 1919 - 251 - 4916731

 

Page 1

 
 
   
 
 

Page 2

 
 
   
 
 

Page 3

 
 
時評 
[對德止戰（冷）]  
　　對德止戰而對内未和此中國之一大可歎事也蓋此次中國之内爭雖由於種種原因而對德宣戰實爲之導線然對德宣戰之後因内爭之故宣戰竟未能戰是宣戰未嘗有功而内爭至今有害也然而借宣戰爲名之人竟得挾勳以去徒遺内爭之害使我國家人民任受之天下不公之事寗有過於此耶 
　　况乎勳乃空名而害乃實害 
[專電]  
　　北京電　酬段勳令已發表（十五日下午八鐘） 
　　北京電　對德恢復和平手續及辦法明日提閣議後以院令頒行（十五日下午四鐘） 
　　北京電　對德復和布告已發表文曰我中華民國於六年八月十四日宣告對德立於戰爭地位主旨在乎擁戴公法維持人道阻遏戰禍促進和平自加入戰團以來一切均與協約國取同一態度現在歐戰告終對德和約業經協約各國全權委員於本年六月二十八在巴黎簽字各國對德戰事狀態卽於是日告終我國因約内關於山東三欵未能贊同故拒絶簽字但其餘各欵我國與協約各國始終一致承認協約各國對德戰事狀態旣已終了我國爲協約國之一對德地位當然相同茲經提交國會議决應卽宣布我中華民國對於德國戰事狀態一律終止凡我有衆咸使聞知特此布告又命令晉授段祺瑞大勳位（十五日上午十二鐘） 
　　北京電　王揖唐抵奉晤張後目的已達曹張會銜促和通電昨已發出（十五日下午一鐘） 
　　北京電　王昨折回津今晨三時乘專車行過濟南下車與張屈有所接洽午後開赴南京預計留寗約一週候疏通方面復訊再來滬方樞王克敏等與各眷屬同行（十五日下午四鐘） 
　　北京電　徐樹錚本定專車與王同赴奉旋將所商事托王轉達留津現王回報商無結果徐便還京（十五日下午四鐘） 
　　北京電　王揖唐赴奉結果張作霖與曹錕會銜反駁軍政府歌電又張樹元及湘晉汴陜吉黑各省均有反駁通電（十五日下午四鐘） 
　　北京電　莫榮新譚延闓譚浩明吳佩孚等反對王總代表電已到京（十五日下午一鐘） 
　　北京電　龔復柏電王已南下如滬會續開一切問題自不難解决以視湛親赴滬所益較氏多吾輩關懷國事但期負責有人積極挽救斷不宜因對人問題更滋障礙（十五日下午一鐘） 
　　北京電　蔡元培到京不見客僅與敎次晤談允勸各生如期上課（十五日下午四鐘） 
　　北京電　蔡元培抵京後不見客頃各敎職員定二十日到校辦事再接晤學生聯合會訂開大會歡迎（十五日下午四鐘） 
　　北京電　敎傳次長勒令北大二十日上課否將嚴行查辦蔡來繼續長校與否尙無切實表示 
　　北京電　梁士詒擬二十外赴港自稱不含政治（十五日下午一鐘） 
　　北京電　岑西林歌電南雄並未增兵火車運隊由廣赴韶實無其事（十五日下午四鐘） 
　　北京電　孫烈臣電俄拒華艦入江日本先有砲艦在江把守請向日俄兩國交涉（十五日下午四鐘） 
　　北京電　特派員電俄鄂政府被激黨圍攻迭次失敗現退駐赤塔斯温德諾斯克一帶勢將不支日軍進剿亦不利中俄交界黑河一帶防務吃緊請速派重兵（十四日下午五鐘）　　 
　　北京電　阿穆爾省人民因鄂政府勢危紛紛逃入我境該處華僑亦迭請派兵保護政府以阿省與我僅隔一黑河特電黑督迅撥重兵駐防黑河倘有危急卽派隊渡河護救僑民 
　　北京電　政府復楊新督電俄黨在伊招兵業向俄使交涉慛現鄂政府勢將不支俄使亦無實力應由該督轉飭地方文武隨時防範禁阻（十四日下午五鐘） 
　　北京電　參陸處外交部以前阿爾泰長官張慶桐擅許俄人在阿耕種且與俄領訂有章程九條有損國權呈請嚴辦 
　　南京電　李國麲江紹杰方樞頃抵寗（十五日下午十鐘） 
[各通信社電]  
　　北京電　傳聞韓人新運動極爲嚴重前所未有據行客報告鐵路被阻日人現用嚴峻手段壓制之某敎士從朝鮮回估計韓人死者三萬人（十三日） 
　　北京電　英國駐西比利亞之高等委員愛里歐爵士已於昨夜從西比利亞回京（十三日） 
　　北京電　前駐德顔公使電致北京稱與德單獨解决事旣易爲且屬有利觀代表團方面傳來之消意中國未有可簽現在德約之機會（十三日） 
以上字林報 
　　北京電　今日布告專訂對德止戰辦法 
　　北京電　王揖唐等今日寅時由津南下徐樹錚曾毓雋昨均往送 
　　北京電　四分代表赴津並晤王揖唐商議王見張作霖後對南辦法（以上十五日） 
以上平和通信社電 
　　北京電　政府電詢巴黎專使加入國際聯盟方法時期以憑籌備 
　　北京電　設立邊防飛機廠將任泰國鎕爲廠長 
　　北京電　湘督電吳佩孚派李儀章過長沙接洽鄂督（以上十五日）以上中華通信社電 
　　北京電　奥約簽字消息到京據聞奥國對我國權利所提之修正案已完全撤回我國已達到保全目的恢復和平令明日可下 
　　北京電　聞王總代和議意見法律問題以不摇動總統地位爲主旨事實問題以無外人關係可以專决者爲範圍 
　　北京電　分代表等昨午赴津王揖唐昨晚由奉回今農專車南下（以上十四日） 
　　北京電　吳鼎昌條陳退還賠欵用途政府頗以爲然擬將此事提交閣議并詢問財部填補釐金一節有無障碍 
　　北京電　長春交涉經閣議除某事拒絶外餘已承認日本要求可望解决 
　　北京電　財部以各省截留解欵致令中央經濟大受影響特通令禁止以圖恢復收入 
　　北京電　參陸處電甘督飭馬有義軍暫勿進入藏界以避外人責言 
　　北京電　海部爭德奥船艦管理權經田文烈調解可望轉圜劉冠雄已打消辭意 
　　香港電　聞軍府政務會議激派提出軍事計畫已作與北决裂之預備（以上十五日） 
以上中孚通訊社電 
路透電 
[歐洲和會餘聞]  
　　十一日巴黎電　巴黎發刋之紐約日報謂近有某大國希圖於奥約中加一特别條欵使未簽德約之國不能簽字奥約美國力阻其謀事遂作罷 
　　十三日巴黎電　現有關於中日問題之宣言據謂中政府堅切决定如日本不交還山東則不補簽對德和約 
　　十一時巴黎電　對布和約非候收到羅國所擬提出問題之牒文後不致送交布國代表該和約業已脫稿惟塞拉斯問題未經解决擬與對土和約合加討論巴黎與布國之交通殊多梗阻故將予布國以三星期之期限考慮該約　 
　　十三日羅馬電　昨日正午有意兵携機關槍武裝摩托車攻入阜姆詩家丹倫齊哇氏亦在内此間發表半官文告謂意兵抵阜姆後未發生騷亂政府現正以嚴厲方法遏制此種行動并擬查明主謀之人蓋此舉操切而有害也 
　　十一日巴黎電　高等經濟議會將於九月十五日與二十日間在比京開會 
　　十三日巴黎電　高等議會正式贊成國際航空公約 
　　十一日哇太樺電　波爾登爵士今日在加拿大下院提議贊成和約經衆一致通過 
[德國内狀記]  
　　十一日柏林電　此間發表半官文告謂上西里西亞諸均安靜工事照常進行近數日内每日産煤九萬噸較罷工前平均之數爲多 
　　十日柏林電　白根菲爾特省前與亞爾登堡公國分離茲由該省政府下令宣布爲獨立共和國一切制度仍舊各官員　留任亞爾登堡政府尙未承認之 
　　十一日柯洛恩電　近傳柯洛恩附近歐斯克成英德人衝突一節乃英兵兩人德人三人英兵因傷死者一人行兇垎山受死刑 
　　十一日柏林電　德國瓦登堡邦之愛定琴及除近等處昨夜發生劇烈之地震 
[法國近狀記]  
　　十二日巴黎電　法國小麥歉收政府下令命中央精食局購辦應需之糧食規定麵粉之價率 
　　十二日巴黎電　法國於八月份所收之間接稅及專買稅超過預算一百零八兆佛郎本年前八個月内共餘六百四十兆佛郎 
　　十一日美資電　勞蘭鐵路司機人罷工交通停頓現僅運糧火車照常駛行 
　　十一日馬賽電　昨夜議决馬賽各工業聯合會一律罷工於今日實行 
　　十二日馬賽電　煤氣電氣運輸五金建築業工人昨日一律罷工贊助船港工人昨日馬賽無　船出口法國與斐洲之交通因以阻繼 
　　十一日巴黎電　奥約簽字後任勒博士與其餘奥代表十三人即於昨夜乘專車赴維也納 
　　址三日馬賽電　電車現仍駛行惟船港工人全行罷工船中水夫均登岸表同情於船港工人 
　　十三日馬賽電　此間因罷工不能起椗之船共有四十艘煤氣廠工人罷工後各街道入夜漆黑電氣供給不足廠所多爲閉門知事已請巴黎從速派兵鎭壓 
　　十三日美資電　勞蘭鐵路罷工已止惟鑛工已開始罷工 
[英國内狀記]  
　　十一日倫敦電　今日軍警搜查杜白林新芬黨總機關拘捕新芬黨國會議員白萊斯氏與基夫氏而去新芬黨國會議員住宅亦均經搜查今晨有武裝警察入斯基白里某報館及住宅三所查視一過愛爾蘭當局遏制新芬黨極爲活動軍警紛出搜查軍械倫登特里之新芬黨住宅現正被搜查有兵一隊携槍佔據新芬黨警察以搜出之軍械携回營房時爲衆拾石擲撃乃揮棒驅散羣衆他處之抗拒者亦均爲軍警舉槍嚇退 
　　十二日倫敦電　軍警昨日搜查柯克地方之新芬黨俱樂部杜白林公報載有示文封閉新芬黨國會稱爲危險之機關 
　　十三日倫敦電　杜白林昨日出示曷除愛爾蘭全境之新芬黨 
　　十四日倫敦電　昨日愛爾蘭全境之軍警繼續搜查軍械但無騷亂 
　　十三日倫敦電　昨晚杜白林中央偵探局外有政治偵探一人爲人槍斃 
　　十一日倫敦電　工業聯合會大會今日在格拉斯哥開會時議員湯沙氏建議反對工業干預純粹政事之主義謂斯米里氏以革命并設立勞農政府爲目的利用罷工達其政治目的此當爲工黨所反對者解决爭端之處當在下議院云云湯沙氏之提議旋付表决以二百二十五萬票對二百萬票擱置之鑛工聯合會賀志氏稱選舉人不能獲有機會以排斥混合政府故有直接行動之風潮火車技士聯合會白郎立氏稱政府破壞其質言則工黨應用其權力使政府踐行對於選舉人之信約 
　　十二日倫敦電　各報評論昨日工業聯合會大會贊成鑛産國有之投票每日圖畫報曰此爲對國家挑戰之舉動每日電報新聞曰此無異對憲法政府宣戰此項議案乃革命行爲晨郵報曰若此議案果作直接行動之解則全國輿情必反對之每日新聞曰此種投票釀成一種危局政府如有政才應即訴諸國民一經選舉當可打銷直接行動也每日郵報曰工黨果欲組織政府則必抛棄恫嚇行爲而挅用合法政治上誘引方法國民决不服從於直接行動泰晤士報曰吾人願爲工　聯合會大會告者英國爲民治國若終迫政府於事無濟應受强迫者國會與國民耳如不能和解則當訴諸國民孟哲斯德指導報曰無論工人利益損害如何重大究不可反對國會之志願工黨如堅持純粹一黨之見解則將喪失許多非手藝的勞動家之扶助如工黨欲於國會中佔多數則不得不先得此輩之扶助也直接行動爲黨級自私之極端表示亦即不承認民治政府之舉動威斯明斯特報曰各礦工以全部罷工與政府挑戰則國有問題將爲更重大事件所掩而礦工終必失敗晚徽報曰斯米里者乃國會選舉失敗之人若今欲强令國有政策之實現則將使工業聯合合分裂波爾瑪爾報曰二千萬選舉人不願爲操縱工業聯合會大會票權者所驅策 
　　十二日倫敦電　格拉斯哥工業聯合會大會今日將辯論直接行動案一般人士對之非常經意國會委員會之新選舉衆視爲願關重要因去年委員會中有礦工代表二人今年則礦工聯合會竟未能有代表列入也聞新委員會中主張直接行動者僅有五人反對者則有十一人 
　　十二日倫敦電　今日工業聯合會大會在格拉斯哥開會鐵路工人領袖湯姆斯氏提議要求政府（一）註銷强迫軍役（二）立即撤回俄境英軍否則另召集工業聯合會大會以决定應行方法此議由會衆一致通過議員克萊恩氏演說反對直接行動詞甚動人請工黨勿以國家存在爲孤注而要求黨級專制之權衆鼓掌稱善　　 
　　十三日倫敦電　英皇今日下諭請僱工者擔任酌視營業範圍僱用廢兵多多益善以免廢兵失業此諭主旨係欲安揷十萬廢兵於各種實業中現贊成此事者頗多查廢兵之已得職業者共七十萬人 
　　十二日波斯盾電　此間警察罷工兩日共死七人鎭中安靜如常現由兵士巡邏各街道知事宣稱警察乃逃犯非罷工者未便與彼等仲裁彼等如屈服亦未便復其職務 
　　十日倫敦電　東陣線泰晤士報特别訪員電稱紅衛軍已在薩瑪拉編成新軍擬派往土耳其斯坦陣線現已令過激黨官員準備由伏爾加河下游運兵至中亞細亞 
[美國近事記]  
　　十二日紐電約　美國勞工聯合會會長戈泊士氏懇請波斯盾警察照常服務靜待威爾遜總統召集之資本家與勞二代表一月六日大會之結果 
　　十二日柯達連電　威爾遜總統在此演說謂苟不贊成和約則世界恐復有戰禍德國之東現有逐鹿之場德國已與過激黨政府進行談判志在得一地位施其實業與政治之陰謀 
 
 
 

Page 4

 
 
   
 
 

Page 5

 
 
   
 
 

Page 6

 
 
中美新聞社電 
　　十一日聖傑門電　奥人已簽和約中國亦已由外交總長陸徵祥代表簽字羅馬尼及㨗克斯拉扶代表未簽字聲言待彼等政府訓令和會最高會議准待至星期六日决定 
　　十一日華盛頓電　參議院外交委員會於星期三日將對德和約連同盟約章之審查結果正式報告附保留四欵修正四十五欵保留（一）美國有無條件退出同盟之權（二）關於第十條除經國會行動通過之外美國不負任何義務（三）美國國内問題惟美國能自决（四）孟祿主義須獨由美國解釋修正各要欵如下（一）美國在同盟代表團内應與英國有均等之投票權（二）山東給還中國不給日本（三）凡解决不關美國之事之委員團其中美國代表應不便預聞其事國外要聞 
[威爾遜總統之遊行演說]  
（中美新聞社消息） 
　　美國通信社六日潭思蒙思電云威爾遜總統今日游行至此演說云山東問題之解决案余所不喜亦無異諸君但英法欲誘令日本加入歐戰賴以掃除太平洋面德人之踪跡乃不得不作繭自縳以德人在中國之權利許讓與日本由是而日本取膠州據山東其地即德人所租諸中政府訂九十九年之租約者祗以吾美未有此約言日本乃允將此領土主權無限制歸還中國惟保留其有關經濟一部分吾美若不入國際同盟又何能爲諸君豈將主張向日英法宣戰以爲中國取回山東乎此種冒險之舉殊於現代非宜吾美若居國際同盟之外則誠無由爲中國効力反之中日美俱加入國際同盟則同盟約章中有第十條之規定可以對付云云 
　　太陽雜誌六日華盛頓電云威總統同日在李郤門演說云設使和會又將山東問題提出討論則英法之力助日本爭論將無異於前其結果則吾美上院之修正案將被和會駁斥果爾則美國將負破壞和約之全部責任並亦自損其國權關於山東問題若再强迫日本以擔保是將違拂各協約之邦交且輕侮日本日政府從前對於各項條約咸能信守在理此次亦不至獨異也云云（按此係日人電訊） 
　　美國通信社五日聖路易電云此間商會今日設宴欵待威爾遜總統與宴者人數頗衆威總統即席演說大致謂對德和約實係一人類之大文件而美參議院議員所反對者不過其中三四條欵如同盟約章中之第十條關於處置德人在山東權利之條欵與關於孟禄和義及關於美國退出同盟之各條欵凡此皆屬細目小節無關宏旨者耳總統又表示信任日本將履行其歸還膠州於中國之諾言又莊嚴警告其聽衆謂美國若拒絶和約不啻再宣告開戰在此戰事中美人死者不僅數萬將至數百萬故必須及今完成此世界最後之自由凡不肯完成美國之大計畫以修正一切戰爭者實爲放棄責任可恥可鄙當吾人加入戰局宣告高尙目的之時彼等亦隨聲附和若曰俟德國戰敗之後無論何人不應再復演德國之經歷而今者此等君子乃言美國應自管己事是不啻自暴其生活醉夢於一種已過之時代中也總統深憾於英法因欲日本加入戰爭乃密許以山東權利其言曰吾人初以爲吾人理想之解决可以達到不料我等之重要同僚數人已將全局推翻此眞使人惱煩不置者也總統又謂自今以後在團際同盟約章之下凡條約未經在同盟秘書廳註册者不生效力各項條約均須由同盟秘書廳宣布於世界又謂山東問題之解决天然使許多人不樂但依當時情形除誘致日本允諾將山東主權全還中國外實無他法而日本確以俊爽態度如所請而允諾彼祇保留前屬於德人之經濟權利總統末言日本將履行其諾言吾毫無所疑云 
[美國太平洋新艦隊之組織]  
　　中美新聞社舊金山通信云美國新太平洋艦隊頃已開抵聖地各總司令爲洛門海軍大將本月十三日威總統將蒞該處親加校閱計開來之艦隊共三十六艘即一等無畏艦六艘戰鬭艦二艘驅逐艦二十四艘運糧艦二艘運禖艦二艘北外尙有軍艦現方在途由歐洲與大西洋岸各埠向舊金山開駛中來目紐約者有運糧艦一艘自亞德埠來者有運油艦一艘餘如潛艇魚雷艇滅魚雷艇拖船等尙不下數十艘由海外一歸即齊集太平洋面或則從海軍造船廠中放出以便會操據官界消息此太平洋艦隊合以師自歐洲各艦共得一百八十六艘其中一等無畏艦八艘戰鬭艦六艘鐵甲巡洋艦十一艘滅魚雷艇一百零六艘潛行艇十四艘埋設水雷艇兩艘掃除水雷艇十二艘病院船一艘修治船二艘食料船三艘燃料船十艘拖船十一艘以一九零八年大西洋艦隊之操演與今之新太平洋艦隊相較有頗足耐人尋味者數端蓋一九零八年大西洋艦隊爲環繞世界之巡游從興登路至舊金山歷程須四十日繞霍恩角（南美洲南端）以達太平洋今此太平洋艦隊則祗須穿越巴拿馬運河其不同一大西洋艦隊當時行程需持四十一日十九小時今此太平洋艦隊在中途逗留歷時不過三分之一其不同二又一九零八年大西洋艦隊未有飛機與水面飛艇祗有戰鬭艦十六艘及魚雷艦一小隊而已今太平洋艦隊則所有船艦共約一百九十六艘之多其不同三舊艦隊祇有船員一萬四千人今新艦隊則約有三萬四千人其不同四舊艦隊價值約美金一萬萬元今新艦隊價逾四倍其不同五云 
[對德和約簽字之餘聞]  
世界慘劇最後一幕之影片 
　　法國無線電社巴黎通信云法國某大影獻公司特延軍曹唐登氏將和會在凡爾塞鐘宮開會之情形製成影片唐氏爲一九一五年年級兵士得有十字勛章此次凡爾塞和會簽字爲歷史上空前之大事業唐氏旣擔任將簽字一幕製成影片其榮舉固足自豪而責任亦復重大唐氏之投身美術影戲院始於歐戰前之一年其入法國某大影戲公司也僅數月於茲自肩此重任後積極進行攝影時之情形良佳殊能滿息在首半小時内光線尙佳後半小時光線更足除攝取内部景物稍呈因難外或者以爲鏡宮之鏡光照耀時恐有意外之虞然此次試驗絶無何等事項發生唐氏之攝影器約距離簽字桌八密逹和會議長克勒滿沙氏向全權代表致詞後唐氏卽開始攝影是時威爾遜總統及克勒滿沙氏精神翼翼極利於攝影英國首相面貌微紅如致瑰色德國全權代表精神黯淡不甚壯觀此項影片將來必傳布於協約各國俾盡人皆知五年來世界慘劇之最後一幕也 
國内要聞 
[奥約簽字後之復和與慶祝]  
　　奥約簽字消息至前日（十二日）深晚始得確電證實專使陸徵祥十日自巴黎所發電如下『本日上午十時祥偕王專使在聖日爾曼宮正式簽字奥約羅馬尼亞塞爾維亞兩國代表未到特聞祥十日』至奥約中關於中國各欵是否悉如原案陸電未詳惟外電謂已照協約國所提出案簽字則中國各欵自當如原案所定云又奥約除正文外另有附約二十六條專爲檢查各國販運軍械加以取締以防私運中國亦經照准 
　　對奥和約旣於十日簽字則屢議未决之復和辦法自應趕速宣布故昨日（十三）閣議例會擯去其餘議案僅議簽字奥約後之手續討論結果以奥約業已簽字决定即日發佈對德奥戰爭狀態終了之宣告此種宣告當即着手擬草大約今日至遲明日即可公布至各項善後辦法亦將次第舉行以復戰前狀態又和約告成慶典議由内務外交兩部會同籌備聞閣員中主旅併歸雙十節舉辦者頗佔多數但亦未完全决定 
[王揖唐出京後之消息]  
　　王揖唐於十一日晚出京情形已誌昨報當王氏出發之夕警衛森嚴車内外皆有保安隊執鎗鵠候復有護兵多人擁王氏至站旣至門立人車中旣不啓窗又不下車送行者咸擁至月臺相與拱手而别沿途籌衛之嚴更不待言頃據公府消息謂王揖唐於十三日上午由奉來電言已於十二日晚安抵奉天與張作霖晤談甚快十三日正午由奉北上在北戴河小作勾留十四日午後抵津回津後卽行南下乞催各分代表迅速離京云云天津方面業已預備專車而各分代表亦於十三日晟出京專候王氏到津即便南下 
　　倪嗣冲出京復在津守候王揖唐會晤藉以探詢張作霖　於王氏南下意旨以便一致進行聞張作霖已派劉恩鴻於十三日午前十時二十分乘京奉車來京謁府院陳述關於和局之意見又蘇督李純自奉命疏通吳佩孚譚延闓後已派其參議馬某遄赴衡永一帶分頭接洽而對於疏通南方軍府反對王揖唐爲總代表昨有眞（十一）電復京略云王總代表改派多時粤軍府忽生異議殊深錯愕純前承台囑疏通武鳴迄亦未得復電值此時間孔亟衆望喁喁但使和平存一線之曙光此身有一分之能力敢不殫精竭慮相機設法以共促進行惟是才識淺愚信用薄弱有無寸效殊不可知旋乾轉坤仍賴鴻鈞之默運敬承台囑敢布微忱惟希亮察云云 
[蔡孑民君已抵京]  
　　北京大學校長蔡元培君自發生學潮飄然南下之後各方面函電紛馳期望蔡君之重復入都者其心彌切茲悉蔡君已於前晚十二時抵京現仍寓東堂子胡同昨日敎育傳次長親往蔡君住宅道縶維之意並商及此後對於學校之進行事宜惟蔡君新病之餘再經路途之勞頓聞身體仍微有不適大約須休息數日方能到校目前對於校務仍由蔣夢麟君代表又北大學生 
聞蔡君之來非常欣忭决定俟蔡君到校後開會歡迎蔡君旣來則京學界所希望回復五四以前原狀者至此可謂完全達到苟無意外風浪北京方面當不致再有學潮掀起惟有一事極堪注意者某派之於蔡君積恨已深今日該派之機關報載有新聞一叚其文如次數月以來政局波譎雲譫至爲不安其導源實在陰謀家從中播弄乃至利用學生爲政爭武器此等紊亂全國秩序戕賊良字子弟其罪實不可逭而此中作俑實爲北京大學校長蔡元培氏溯蔡氏自長北大以來引用非人敗壞士習有目共覩蔡氏夙隸國民黨比年復借敎育家之美名實行灌輸社會革命無政府等等邪說陰爲破壞舉動而己則肥遯鳴高聚羣不逞之徒爲之羽翼日來在南方肆行簧鼓近又突於前日（十二日）深夜來京用意所在明眼人一望知之聞某上將爲注重北京治安及追究風潮主動起見將有嚴得手段對待俾此君有所儆悟云以上云云足以代表該派對蔡君之眞面目然則蔡君能安然任事與否是誠未可知也 
[美芮使出京歸國]  
定十三晚啓行 
　　美公使芮恩施博士本定前日（十二）下午四時之火車出京在津尙擬稍有逗留因天津方面官廳社會均預約爲美使設餞稍盡地主之誼也乃前夕美使館方面傳出消息謂美使因日本東京電報稱航美之船提前開行故日内須趕到横濱登船爰於昨晚（十三） 
　　八時赴津當晚赴省長曹銳之宴即乘火車赴滿洲取道高麗赴日美使出京時東車站送行之人非常擁擠其中有各國公使有總統代表有龔代總理以下之各閣員及官吏又在野要人及團體代表到站送行者尤多英使館之軍樂隊全隊亦前往歡送說者謂爲從來未有之盛况美使臨行囑中美通信社代佈數語致謝中外友人並作臨别之贈言美使之言云當余臨去之前荷中外友人紛紛祖餞情殷意懇實令余銘感莫可言宣今余雖去中國而余對於中國人民之同情友誼及欽佩中國國民性質優美之心有加無已並信其前程遠大未可限量中國領袖及人民數年來備常艱苦其由閱歷上所獲者必非淺鮮中國刻已造成一種活潑之輿論政治上之行動當較易了解人民之注意於政府視爲受國民委托治事之機關者當益深切至中國經濟之狀况希望甚大其農産無限而天然産物之利用方始發軔故中國有十年太平俾得發展自可使一般友邦滿意而美國人民對於中國之幸福尤　注意云云 
　　前日北華美國協會在北京飯店祖餞芮使該會會長貝納德君主席美人赴宴者六十人芮使未帶隨員席終會長祝美使沿路平安並言今日在京美人得與芮使握手話别其欵洽與數年前此會在使館中經芮使發起時有加無已此會爲芮使與在京美人同心協力之一斑久聚忽别無不黯然並願芮使此去不忘舊雨他日重來完成芮君在華之功業芮使答稱此去甚難爲懷猶幸今日有此盛會並言與在京美人從無芥蒂目今一去感懷舊好莫可言宣再者雖當中國國勢危急之日離華深信中國即可改良政治整頓金融惟華人過於注重政治日事黨爭大戰以後中國受經濟上影響不如協約國之甚國内富源多待開闢戰時　受損失惟協約國不能供以按常之貨物及機械以開發實業與鑛山耳是故中國經濟之前途甚遠大願在京美人推廣對華之商業更從事彼國實業之發展 
　　九月六日下午九時北京國際研究社國民外交協會歐美同學會等六團體假座海軍聯歡社爲美國芮公使餞别席後由王寵惠博士代表各國體致送别辭芮公使答辭甚長次日芮公使將演辭寫出囑胡適之博士發表其文如次今天王寵惠博士轉達各位的盛意是我猜感激今晚又承諸位許我隨便說幾句朋友交情上的話我更感謝了諸位所代表的六個團體狠引起我的興趣不但因爲這六個會都是傳播國事的知識的并且因爲現代最重要的一件事就是中國民意組織的大運動這六個會都可說是這個大運動的一部分故能使我注意我在中國六年所見的政治變遷也不少了這些政治變遷之中還有兩次帝制的運動但是袁世凱終不能建立他的朝代張勳也不能恢復清室由此可見中國關心政治的人大多數都只要一個能代表他們的政府要使他門自己可預聞政事要使這政府以增加全體的幸福爲目的依現代的學理說來政府乃是一種工具人民靠這工具用公共的權力來增進全體的幸福近世的政府有兩個特點一是方法就是使人民干預政事一是目的目的就是要公平保障人民的權利還要極力造成一切使人生尊嚴快樂的東西世上最壞的政府就是少數人謀私利的政府少數人的政府卽使他能有良心能謀全國的利益究竟還不能滿足我們理想的政治的正義心須要使一個謀公益的政府受一般人民的裁制那才合政治的正誼我所說的『一般人民』現在只能指那些略有政治知識和眞有政治興趣的人但是這種政治興趣並不是那種專靠政治吃飯的政客的興趣一國的政治乃是一件大工業人人都要把自己看作一個股東彼此互相帮助以求被此的發展以求種種尊貴平等的人生條件逐漸建設起來這種興趣方才是我所說的政治興趣中國官僚以外的各界人民無論如何有知識向來對於國事的興趣是狠薄弱的中華民國之成立可算是中國多數人民政治興趣初次警醒的表示但是這八年以來工商各界和政府的關係實在算不得親密各界也都覺得政治的良好是於他們狠要緊的但是他們没有什麽組織無從使他們的感學和見解在實際政治發生效力由此看來中國代議政體的問題就在這裏『使各界人民能帮助組織政治的權力使他們肯爲國家犧牲自己的利益』至於各界以外的大多數國民雖然狠有經騐的常識但他們對於國事的興趣還不曾完全警醒如何推廣政治的敎育如何使最多數國民有政治的興趣與政治的知識這也是民治主義的一個重要目的這種政治敎育須要適宜於各界人民並不是要煽動他們不滿足不安靜乃是要敎他們在各人的本分事業上尋出發展的範圍與滿足的愉快民治主義是一種理想只可逐漸做到還没有一個國家能有自誇已做到完全的民治了但是有了這個理想的目的雖不能完全做到也可使近世的國家眞成一個謀公共幸福的國家使國家的各分子的生活都覺得格外尊貴可敬中國向來是狠尊敬學者的事業的但是中國的文人現在也有一個大問題一方面呢有些人專在舊學上做工夫記憶許多經傳的注解這人完全不懂得近代世界的精神也决不能對於中國的發展有什麽貢獻一方面呢有些人要想和中國固有的文學哲學完全斷絶關係專門縸倣外國的東西這些人也錯了不過錯的方向不同罷了現在所需要的是用現代的眼光來看古代的學術使古代敎訓適合於新時勢（只不要過於穿鑿傅會失了原意）再用外國經驗得來的適宜分子來補助這些古代遺傳下來的知識孔子在禮記裏曾有一條國家政治的定義這條定義是狠適用於中國現代的需要的孔子說「天下爲公選賢與能講信修睦故人不獨親其親不獨子其子使老有所終壯有所用幼有所長鰥寡孤獨廢疾者皆有所養男有分女有歸貨惡其棄於地也不必藏於己力惡其不出於身也不必爲已是故謀閉而不興盜竊亂賊而不作」今年中國發生了一種國民輿論的大警覺卽以這事本身而論已是一大進步中國生活上可說是發生了一種新勢力爲保衛國家所不可少的爲輔助民治的政府所不可少的現在所應該注意的是這次新發生的勢力將如何用法國民總算是表現他們的勢力了但是這種勢力能否永久能否有好用處全靠這次大運動的各個人能否眞有愛國的眞精神第一要緊的是犧牲的精神國民須要預備隨時可以作政府的帮助國民須要明白單有批評攻撃是無效的必須還有更好的方法還要各人自己情願盡各人的義務同擔公家的負擔最要緊的是財政上的擔負一個政府的財政獨立全靠國民大家肯分擔財政上的負擔這一次有許多少年學生狠出力作事帮助輿論的發展他們有愛國熱心使人對於中國前途狠可樂觀但他們不要忘了他們的愛國心最好的表示方法就是努力求學預備將來做有用的事業他們要知道如果他門要想懂得國事的情形必須要從經驗與求學下手這一次中國民意的大覺悟總括看來可以使我們斷定中國將來的重要國事必須要先得國民的意見必須要合於國民的需要卽此一端使是一樁極重要的事實一個政府若没有國民的公意與帮助作一個基礎决不能做一個强有力的政府中國的朋友都狠盼望中國的基礎旣已有了基礎上面的建築也應該好好的重新造過在現代的世界上没有一國能單獨生活的不但有商務上的密切的關係並且一國的政治不能不受世界公論的影響因爲我們遇着困難的問題不能不靠世界公論的帮助故世界公論對於我們國政的批評是不可不注意的這一次大戰的結果中國的國際地位不能永遠提高一些中國這一次加入協約國抵抗侵略商國主義實在是一個重要的政策中國的外交因此與協約國同趨向國際公道與國際和平的方面這次和會上關於大戰善後事件目然有狠大的困難但是自此以後世界各國裏面那些主持正誼的勢力將來一定會漸漸的解放出來有了國際聯盟作工具這些主持正誼的勢力一定更容易見功效了這一次參戰中國和美國的政策是一致的美國的國民必不會忘記中國對於美國的贊助但是中美兩國的交誼並不單靠這次參戰的關係我們美國人對於中國向來感情狠好這一個東方大國執掌了幾千年的東亞文化現在努力想改革國内的社會制度使他們適合於現代的情形使國内的人民逐漸能分擔國家的責任我們美國人對於這個國家確有一種天性的同情不但如此美國人同中國人還有個人的商業交誼敎育關係和學術關係彼此互相親睦互相信任所以我們可以說美國對於中國眞有朋友的感情並且狠想竭力帮助中國但是天下有許多事是頂好的朋友都不能彼此代做的有許多事是這一國不能代别國做的例如建設一個適應國民需要的民治政府創立一種適合國家需要的財政制度選擇掌握政權的人這些事都是各國人民應該自己去做的都是不容有别國人帮忙的爲什麽呢？國爲中國人所要的是朋友不是保護人我們的朋友只能用他的勢力去造成一種便於我自己活動的境地我想我們美國一定狠願意給中國做一個這樣的朋友我不消申明我們美國對於中國將來决不會有不公道的事我們美國并不想在中國估一個比别國更優勝的地位美國希望各友邦都能同樣的待遇中國都能用互助的精神鼓勵中國利源的開闢和生活的發展但是美國雖然贊成一切帮助中國發展的企業却不贊成那些侵害中國主權與獨立的一切外國利益更不贊那些阻礙中國人民自由發展政治制度的一切外國利益凡是和中國親善的國家一定會歡迎中國人政治組織改良的表示歡迎中國政府與人民逐漸接近的趨勢歡迎中國民生國計上的一切進步你們的幸福你們的希望就如同是我們的幸福希望一樣我們深信這種親善的關係是全世界的秩序與幸福所不可少的一個條件 
[西藏問題之近訊]  
　　西藏問題自中英兩國會議後政府即電英倫施公使就近觀察英政府之狀態近據施公使報告謂英政府之意旨於今年十月底中國當與西藏劃出軍事界限所有西藏中國軍隊當即日撤退祗能在甘肅四川間駐紥作爲國防中國不得與西藏訂地主之盟約云云華北明星報北京通訊云駐京英國使署與中國外交部關於西藏問題之談判現已暫時停上進行查中政府現電飭駐英施肇基公使令其探查英政府對於西藏問題所持之態度如何茲據中國政界傳來消息謂英政府委派亞拉斯敦氏瓜代朱爾典爲駐京英使非俟西藏問題結束後暫不宣布至中政府與藏番所訂停戰條約至本年十月已届期滿因是中國政府已電飭甘肅及四川各督軍將駐紥藏邊各軍隊切實準備以待不時之調這至藏番要求之土地權中政府絶對不能承認云 
　　北京醒民通訊社消息云西藏交涉中央談判數次均無結果茲覔得此次英使最新提案及前此森姆拉會議中英藏三面提案各若干條分列於左英使最新提案（即上月六日提出者）（一）西藏之境界問題准照中國主張以大吉嶺會議之决議爲根據（二）關於西藏之中英兩國關係當以西末拉會議之雙方提案爲根據（三）西藏之獨立及自治問題中英兩國皆不當問一任西藏國民代表會議自由定奪中英兩國概不得從中干涉森姆拉會議中英藏三面提案中國之提案（一）本會議新訂之條約當以光緒十九年及三十年之中英藏協約爲本不得超越其範圍（二）英國人得照舊條約於西藏各都市設立學校及從事各商業（三）西藏之行政由中國駐藏辦事長官處理之（四）關於西藏如有中英藏及印度人之訟訴事件發生當由中英兩國商務委員會審之（五）前記之會審制度於今後五年以内西藏如施行民刑法時當撤回之撤回以後當由中國政府制定之該民刑法審理之（六）英國除使館護衛兵外不得駐軍隊於西藏（七）關於債務及國際問題當由中英兩國政府協議定之（八）駐於西藏之英國委員得於樞要之地設立公館（九）盜竊之逮捕事件由中國政府任之但該犯逃出境外時則不在北例（十）英國人未得中國許可不得開掘西藏之鑛山（十）（一）不得輸人鴉片如有違反者當處罰之（十）（二）西藏有内亂發生英國人不得輸入軍械彈藥（十）（三）中國政府雖承認從來締結之英藏條約然將來西藏更與他國締約時概不承認（十）（四）中國當優西藏人且當與以爵位（十）（五）中國對於西藏之行政以及敎育一切當極力補助之（十）（六）中國對於西藏所有寺院當增加補助費（十）（七）西藏除有内亂外中國决不無故用兵（十）（八）中國於西藏之官除已設者外不再添設英國之提案（一）將一九零六年對於於西藏之中英條約作廢（二）中國當承認西藏有完全自治權不得改爲行省（三）中國除駐在拉薩之辦事長官護衛兵外不得駐軍於西藏（四）中國與西藏有紛爭時印度政府得判决之（五）英國對於於西藏有自由之商權中國政府不得加以眼制西藏之提案（一）中國當承認西藏之自主權且不得以軍隊進入西藏（二）西藏與中國之境界以打箭爐爲界（三）西藏之一切内治外交自後不受中國之掣肘（四）西藏之商業外交以及開掘鑛山一切得自由與英國交涉 
[四面羅掘之財政部]  
　　政府積欠各處軍費爲數甚巨前經靳陸長通盤籌劃其在本月分必須籌發者計有七百萬元其中最急者約二百萬元財部已允先爲小借欵暫濟眉急有無效果尙難逆料而爲日旣久前此所謂次急之五百萬元漸次亦有變爲最急之形勢故龔財長近日尤形焦灼日前商請銀團墊欵即基於此現時四國銀團仍因各該政府訓電來到無所表示惟聞龔財長以北代表業已出發和會不日續開南北行將統一擬於下星期三四兩日再請銀團代表擬告以若待和平成功再借欵則無論何處均可借到不必再煩貴團現在所希望者和議將成時之債欵應請諒解爲墊欵之磋商云 
　　財政當局對於推銷八年公債不遺餘力决意積極進行而亟待發行之國庫有期證劵乃於無形中不免稍事停頓蓋龔總長原擬於十月起酌量各機關人員分别搭放徒以八年公債發行在卽若再使之重負則痛 
 
 
 

Page 7

 
 
苦愈形不堪故於搭放國庫證劵一層主張暫行緩辦烟酒事務署本爲財部直轄機關當去歲冬間始行脫離獨立經常各費需欵浩繁而該署事務比較原公賣局舊時並未增加龔氏以該署欵多事少實無獨立之必要擬仍歸併財部辦理以省糜費惟聞須俟三兩月後方可實行云 
　　財政部以東陵紅椿内外樹木不下三百餘萬株一經如變收入甚夥除咨明清室内務府外並曾咨商農商部查照見復以憑核辦現聞已取得該部同意惟須地利水源兼壽並顧 
[八年公債之發行期]  
　　八年公債幾經醖釀財政當局乘新國會閉會時迅將發行條例交閣議通過即行公布又一而大宴議員爲意見之疏通聞疏通結果安福系雖無甚異議而已未系則極不以政府此舉爲然日内或將有通電發布表示反對但當局方面以條例旣已公布時不可失若不積極進行恐後此又多紛擾雖近據上海汪有齡密電南代表對於八年公債極端否認殊足爲和議前途之障碍亦不能顧也昨國務院已將全部條例提出新國會至各省攤派分配决無變更而京中各機關薪水之搭法亦已决定由本月起一律實行將前發預約劵盡數收回目下公債司已與印刷局商定連日加工趕印又據中美通訊社消息八年内國七釐公債財政部擬於十月一日起實行官俸搭放法已擬草案日内准提 
[處置敵艦問題尙在爭持中]  
　　交通海軍兩部因競爭敵艦管有權大生意見已紀前報昨據政府中人談及謂此項敵艦從前係大達公司承租現在期限已届海軍部方面主張收回改組航業公司而交通部一面乃派員赴滬與大達公司交涉續訂合同並不商取海部同意兩方之爭點即起於是日前國務會議議决交財政交通農商三主管部仍舊與大達公司續訂合同辦理劉冠雄卽由是憤而辭職而三部之所以爭勝者全在乎對於德奥尙未復和其船艦不能擅動爲主旨現聞當局已爲之疏通合同雖可與大達公司續訂而所收入之欵則分交海陸二部分配軍餉此種調停辦法或可將此案了結 
　　又據另一消息政府派往上海接收敵艦之薩福懋君正擬從事收船適因劉海長以上星期六閣議决定殊欠公平請政府撤銷交通部之主張昨日海軍總司令藍季北亦電請政府對於續租案打銷另行秉公决定並請撤回薩福懋聞海軍界主張甚堅一時恐無調和之望 
[京華短簡]  
　　長春交涉自經國務會議之後逐日進行聞日本又提出一項關於中日軍隊駐紥鐵路附近問題所有中國軍隊不准駐在鐵路附近藉口防中日軍隊之衝突聞此種問題將續　討論未知政府如何應付也 
　　懲治盜匪條例截至九月底期滿惟沿邊各處匪勢尙復猖獗政府因此决定自十月一日起展期半年俟邊氛完全肅清後再行取消 
　　我國應受禮砲港埠前經海軍部指定十四處所有對外賀砲即歸十四處之駐防軍隊答放歷辦有年乃自南北軍興以來原定應受禮砲地點未必均有軍艦常駐而十四處以外之港埠却又時常駐有軍艦因非原定應受禮砲處所故外國軍艦到埠遂不復升掛國旗施放禮砲致於交際上不無禮卽空疏之誚茲聞海軍部將原定辦法酌加修改規定嗣後外國軍艦到華無論何港何埠但有我艦駐泊可以答放禮砲　即應照章施放以重邦交昨已通電各處艦隊一律遵行 
據中央通信社消息濟南鎭守使馬良近日有移轉消息謀繼任者不乏其人而丁錦希冀最力聞丁現爲此事在各方活動甚力魯人則尙無迎拒之表示 
　　朱啓鈐到京寓鐵獅子胡同住宅聞朱氏此來爲其外家在西山置備墓地並未晋謁當當見人亦絶口不談政事昨日絶早赴西山深晚方回本日即出京回津 
吉林風潮平息以後省長郭侗伯執意堅辭故一月以來辭職之電已來四次當局知難挽留已有照准之意惟繼任人物則競爭頗多目下最有希望者則爲宋小濓孟憲彝兩氏宋爲東三省派所推薦孟爲東海所識拔究　鹿死誰手尙不可知也 
據海軍界確訊松黑江防交涉至今尙未解决所有前派各軍艦仍停泊廟前地方亦未進駛劉鏡人公使前與林代將會同提出抗議沃政府猶無圓滿答覆在政府方面决定再向聯軍會議提出交涉故昨日交通與海軍兩部會議簽决會派戴理爾王崇文爲會議黑龍江航權委員辦理此項交涉 
　　海軍部運年以來迭次發生軍服案使最近秋服待發而商人承辦其事者又大起轇轕從前承辦軍服者係京津滬十餘商家而此次遂變爲五家專辦滬商陳寶瀛擔任件數最多而盡購日貨又引起各商家及海軍人員反對昨日又聞陳氏所辦者均非海藍顔色與民國初年萬國規定通行之顔色違背又大起滬上商人及海軍人員之反對 
[津外交界拒却楊以德要求]  
　　據京津泰晤士報消息天津警察廳長楊以德此次憑藉外力復回原任對於地方公民用種種高壓手段自經解散聯合會逮捕講演團及取締十人團各辦法逐步進行後各公民迫於淫威之下無力可抗而國勢阽危訴諸個人良心又不容漠然坐視不得已借法租界維斯理堂照常開會力謀進行乃楊以德探悉之後猶恐民氣尙留一線生機竟詳請省長令行特派交涉員照會美法二國領事請在租界内嚴禁十人團開會因維斯理堂爲美國之敎堂也點又在法國租界也聞美領事接到公文後認爲集會結社本屬人民自由斷無干涉之理法領事則對其繙譯某君曰禁止人民集社結會在中國官場或有此習慣但十人團開會地點旣在法租界自應遵照法國尊重民意之法律斷不能阿附中國官僚意旨此項要求不獨不能照辦亦無答覆之價值云云並聞歐美敎士關於楊以德此項手腕曾經開會討論亦均一笑置之云 
[馬福祥不滿意於甘當局]  
　　寗夏護軍使馬福祥致旅京甘肅同鄉會電云寒電及快郵代電先後奉到諸公爲桑梓策安全爲人民謀福利不惜破除情面抉發禍根鑒顚覆之前車冀綢繆於未雨具徵痛瘝在抱匡濟爲懷苦口熱心欽佩無旣福祥同爲甘人利害與共公論所在敢不贊同即如軍費一端自三年以後歲有增益幾及政費四分之三實則一面裁併舊軍一面添練新軍且以舊軍爲不足恃對於新軍則給大餉而優待對於舊軍則給原餉待遇又刻餉大者服裝活支等費尤漫無限制以致出入不敷年逾百萬不得已乃爲公債烟罰搜括之計積漸使然非一日也然年來數處兵變以及近日隴南之譁潰莫非食大餉者而東援西戰艱苦備嘗則皆食小餉者各軍屢以功罪顯分苦樂懸絶促祥建議冀得均平唯以計較厚薄近於爭利勸勉之又身爲甘人苟能撫慰士卒不生他故爲甘肅節一分財力即爲甘民輕一分負擔故至今隠忍不言至若民政可議之處亦復不少改革以後就公家方面言出入原即不敷然就社會方面言經濟未嘗不裕乃使越數載敎育實業未見有若何進步而社會困苦之狀則百倍於前謂非貪婪之吏囊括以去而何吏治之壞至此當軸則有舉無劾緣素以軍人干政爲恥且慮授人口實故隠忍不言近各方面日有煩言勢難緘默晉省日昨以邊局尙安復電中央請赴蘭州一行亦無非爲商榷一切起見者區區苦心當爲諸公所共諒也唯事關本省大計承蒙遠詢尤當竭誠相告竊意今欲促政治之進行仍以不用軍人干涉爲宜蓋由諸公代表民意婉陳政府爲正當若由祥等發言則涉及爭權利之嫌不惟反我素懷尙祈諸公於邊事主張公道敷納遠謀吾隴必有整理之日將來登民袵席大賜所及祥等身家實同受之倘遇有意外爲難情形自當勉盡甘人一份子義務以爲諸公後盾統希鑒原馬福祥咸叩 
[中俄邊界之激黨聲勢]  
　　伊犁方面　新疆楊增新昨致政府電略謂現俄亂已達伊犁業經得有楊鎭守使急報惟迪化軍隊已派四方駐守實無一兵派往伊犁援助諸速　辦法否則伊屬有失勢將摇動新疆全局 
　　科布多方面　科布多方面消息近　俄激黨異常猖獗已逼近俄蒙邊境科城俄民大爲　動駐科俄領亦甚張皇擬即就近在科招募軍隊藉籌抵禦惟吾國駐科專員以招兵乃主權所關未之允許蒙官亦不謂然惟科防實屬危急該專員誠慮激黨萬一竄至則科城秩序無可維持因此又頗皇急特電庫倫陳都護使飛飭隊伍赴科駐防又聞逼近科城之激黨其中頗雜有華工在内設科城防務偶有疎失此項附和激黨之華工尤爲可慮云 
　　烏里雅蘇台方面　駐外蒙探員報告告烏里雅蘇台鄰近之俄國舊黨軍隊已全數潰敗盡投入激黨激黨勢盛有南下之議烏署佐埋員已派差前往商請的魯瓦格根及瑪王等設法阻其前進但形勢極危昨亦有電到京報告政府 
　　甘新方面　自蒙藏問題發生以來政府雖曾電飭甘肅新疆兩省撥發軍隊前往邊防然以陳楊意見不合進行諸多障碍近聞俄國過激派又有侵略中國西部土耳其之說昨日政府已得緊急密電刻擬派遣龍濟光前往惟以在京之甘肅新疆兩省人民多有反對此議故此項問題尙在討論中 
　　俄屬沿海洲方面　俄屬沿海州之激黨勢力日見澎漲近竟撃敗俄軍將海蘭泡完全佔領且有越過黑河進擾我境消息孫烈臣現飭巴英額司令督率所部嚴爲戒備昨日有電呈報到京 
[俄謝米諾夫由奉回哈]  
　　俄國謝米諾夫氏來奉各情已詳前報茲聞謝氏此次來奉純爲就醫及與中日兩當局互相聯絡方法謝氏帶來之隨員　同住於都旅館在日本病院診治足疾於昨日晚車回哈爾濱與霍爾瓦特氏有所接洽另據某方面消息云俄國極車總司令謝米諾夫於七日蒞奉勾留四日即怱怱北旋其來奉原因言人人殊八日張巡閱使邀謝在俱樂部宴會俄國方面列席者除謝外有某高級文官及隨從武員繙譯等三人中國方面除張巡閱外有張總參謀張師長馬鎭守使耿旅長鄭旅長王處長等九人此外尙有數要人因事缺席未到其讌會歷五小時之久席間談論極秘最後共拍一照以作紀念據聞當謝出席照相時經親隨四人護持其步履頗爲艱難（因足受創）更加幾分酒意遂成東扶西倒之狀態云又一消息謂富陞阿業爲俄軍撃敝謝氏隨員中亦有承認其說者 
[吉林疫勢漸減之消息]  
　　吉林疫勢日前頗盛近因天氣凉爽漸見減殺據局内辦事人云西北兩關日中死者極爲罕見惟東關窰坑一帶尙死亡枕藉然較之前數日已大見滅輕如能防範得力不數日即可肅清省城各級學校前以疫症猖獗放假准各學生歸家避疫現下時疫已大減少故各級學校多預備開課免曠時光内如省立模範小學校及模範區各國民學校高等小學校均定於九月八號（即昨日）守行上課東局子師農兩校因歸校學生數尙少暫緩至十號上課聞哈爾濱縣立各校亦已上課據最近消息本埠自發生虎疫以來雖有防疫事務官醫院隔離所等處而每日因疫斃命者爲數甚多治療痊可者不過十分之二三近來連雨二三次天氣漸涼疫症漸退聞木商報告在前幾日每號每日售棺二十餘口或十六七口近日出售棺木每號不過四五口或六七口由此觀之即爲時疫减輕之確證 
[軍府拒王電簽名之經過]  
　　軍政府七總裁之一之孫中山日前已向軍府電辭總裁職軍府雖經去電挽留而孫亦尙未承認連日軍府發出通電俱連署孫氏名於是人多疑之茲查孫中山向派徐謙爲代表徐任司法部長以代表總裁資格參預政務會議徐赴歐後以次長謝持爲代表謝旋亦返四川以司長兼秘書長吳山代理部務兼代表孫氏聞日前軍政府發出反對王揖唐爲總代表電文時由總務應送該電到吳山處請其代孫簽名吳不允謂日前當孫氏辭職後軍府發出電文多通又徵求各省軍對王揖唐意見電文亦係由軍府自列孫名並無人代表簽字何爲此電獨委余（吳自稱）代簽當即拒絶事爲某總裁所聞當謂此電如不列孫名反被北方猜疑南方軍府各人意見不能一致吳不允代簽軍府當可代簽於是乃簽入孫名仍照常拍發惟自此電發去後軍府中人以旣去電拒王北方未必遂肯易人代任逆料和議必致稽延或至再啓戰端亦屬未定則對此不能不有所籌備故前星期一日政務會議已提出討論徵求對於軍事財政上之設備意見惟時間怱迫各人在席間尙未能有確切之計畫提出表决也 
[山西之講學會]  
　　昨日（八日）上午九鐘閣督在軍署大講堂爲大學校預科畢業學生訓話届時齊集講堂閻督蒞席後旋將前次爲大學文工法各科畢業學生訓話筆記刷印成帙者按名發給一册遂即照册講演將良知良能與感知感能之區别處力爲發揮痛論課本敎育之不善爲遏抑人之性靈講至十一鐘餘因届閱稿時間囑由趙旅長代爲講演趙蒞席後書（人生本原）四字爲標題大旨謂吾人須了解人生本原人生本原在於一心因其實有别是非虚靈勿昧云云講畢宣告散會 
　　是日午後五時軍署大講堂復開學術研究會閻督曁各機關學校人員先後蒞會者約八十餘人任講席者爲冀育堂君講演法律科目先就法律與權利一語推闡大旨以法律與權利同爲一物特因觀察之方面不同遂異其名稱實則法律爲客觀的權利而權利即主觀的法律復就法律與法律學之種類與其各關聯之學科繪圖解說講演完畢就前次（致亡之原因與救亡之方法）一題續討論先由朱子欽君解答此題謂致亡原因甚爲複雜而其總因則在道德藩籬撤廢故其救亡方法亦唯有從道德方面入手次由帥佐唐君解答謂致亡主因在一般人陷溺其良心基此原因遂生兩病其一爲絶對的利己其一爲極端的責人復以絶對的利己故而忌刻與機詐之心生焉以極端的責人故而不實踐與不盡職之弊出焉此爲致亡原因若反其道而行之即爲救亡方法云云旋即宣告散會 
[張敬堯停止慶壽原因]  
　　湘督張敬堯之壽辰原擬大舉慶視除前報所紀各端外並已在署内及省敎育會兩處各搭極華美之戲臺一座其綵棚等項亦已在漢口租定綵件雇請工人來湘支搭價值約七百餘元署内新築之房屋一所亦已告竣張督以崇拜王安石之故遂題爲崇安堂擬屆期即在該堂宴客所需桌椅已飭長沙知事嵇炳元預備小靠椅五躉張大餐桌稱是限二十日以前繳署至酒席一項前擬即飭省城各酒席餘承包以菜饌不齊均謝不敏於是更派員赴漢購來珍貴菜品不少至預備送禮者亦極忙碌紅牌樓彩霞繡花館承做之萬民傘德政旗均加工趕製不日卽可齊全各紅紙店承做之壽屏壽聯亦正在趕造日來試一游行街市但見陸軍上將勳一位湖南督軍兼省趎勳臣督帥大人四秩榮慶及名高衡嶽惠徧湖湘等等字樣到處皆是省城各商家且特開會議高酌送禮方法雙方之豪舉均可想而知不意日來忽有停止慶壽之說兩處戲臺均已拆卸軍署副官處且發出通啓謂奉帥座面諭此次壽事停止舉辦所有壽戲棚綵及各項籌備事件一概取消云云張督又發出布告聲明决計不肯做壽並嚴禁醵資送禮夫以籌備如是之熱閙而忍半途停止不能不令人驚訝茲查其原因以駐湘各軍數月餉項未發欲乘比督軍大舉慶壽時藉詞索餉安化等處業已發生兵變大肆擾亂雖隨即敉平而影響則甚不小日前駐省軍隊亦幾有閙餉風潮幸早經防維未至實現又某督辦以老師名義來電阻止有此種種原因遂决定不大舉慶賀仍恐軍隊受人鼓惑或有不逞之徒布圖擾亂又命令各軍警加緊戒嚴一面驅逐住在各旅館閒員出境以防未然故日來省城軍警密佈檢查嚴密異常晚間巡街之軍澈夜不絶每至晚九句鐘後卽斷絶交通其防範情形與去歲初淮湘時又同一嚴密矣 
[杭州快信]  
　　盧督軍確於前日午後四時乘專車因公赴滬署中公務暫由參謀長范毓靈代理 
　　杭州一涉員王豐鎬病尙未痊　又續請展假五天惟該公署現已田興武路遷移至城頭巷舊督軍署後面新造洋房辦公 
　　梅花碑署稽查處准明日遷　王市場俾與新督署接近呼應便㨗騰出房屋移駐第四師軍樂連 
　　鹽務署長李思浩由京來浙調查岱山餘姚各場所鹽　事宜現日晤竣昨電省當道卽由甬乘輪赴滬北上嘉湖各縣被水災重至今積潦未退縣署開徵已久而上櫃投納者日僅十餘元一財政主任現紛紛辦埋災歉預備呈報極形忙碌 
新任金華第七區烟酒公賣局長舒志觀昨辭行赴差准二十四號接篆視事 
[南京快信]  
　　北代表明日（十六）全體可抵寗軍署連日籌備招待事宜極忙碌聞李督齊省長均擬親赴浦口車站歡迎施愚汪有齡昨由滬來寗守候與王揖唐接洽會集一同赴滬 
龔心滿派陶星如來寗謁李督請設法疏通吳佩孚免梗和議李督正慮無法疏通又接莫榮新譚延闓等與吳佩孚聯電深爲詫異昨特電派赴湘西之馬諮議詢問眞相 
　　軍署駐滬代表謝傅安白堅武電告王祥已於塞（十四）日由滬航海赴粤 
海軍藍總司令昨偕參謀長何品璋來寗准日内即乘艦赴湖口觀操 
南京學生聯合會會長黄曝懷副會長吉斌俊相率辭職會員均懇切挽留惟黄吉兩君辭意堅瘊日内即將改選 
　　省立第六中校長辭職聞敎廳擬改委蔣乃會接充 
　　臨時防疫總醫昨又死劉德勝范壽梅胡俊安王崔氏四名聞均患虎疫入院施救不及數小時即斃命 
前日下午二時五十分由浦北上貨車在花旗營與南來煤灰車相撞兩車頭均損壞死九人傷二十餘人 
赴法華工昨有二千數百名由法運抵浦口即時給資遣散回籍 
地方通信 
[松江]  
　　阻遏松靑電車公司立案之呈文　自某發起松靑長途電車公司消息傅佈後曾經松靑兩縣各公團先後電請交通部勿准該公司立案茲復有車路經行之松江泗涇天馬山等市鄉公民朱慶咸張汝礪周作孚吳懋仁楊士濟蔡光照黄應逵吳前楣孫增浩李修則姜企章吳前樞錫鬯秦坤坤洙陶恩培趙鑄葉達文李修逹等續呈交通部陳訴反對理由仍請勿予該公司立案略云松靑電車公司一案自奉官廳行查兩邑公民及各法團以事前絶無所聞迭經研究利病調查内幕先後電請鈞部勿予立案並經松靑兩縣公署轉據地方紳民陳訴反對理山遵照法定手續呈候鈞部察核在案所有種種弊害早在鈞部洞鑒之中無俟贊凟惟公民等竊有進者比來世界趨勢日見進步交通事業競求發達果使松靑間有滬上繁盛之市集與大宗物産之供求因而有建設長途電車之必要於以發展實業便利交通而所投資本出自當地殷實商民一切組織進行之手續複在在予人以共見而共信則今日歐美各國且有每小時行八十英里之汽車電車而民間猶感不便者松靑人士縱不免故步自封當不皆難與圖始何以秘幕初傳君情惶駭推厥原因實緣發起人中錫以殷實二字或僅可以自信而未能予人以共信且有假興辦實業之名爲虎作倀甚或引起交涉者（中略）殷鑒不遠未招股固不能指爲必有旣招股誰復能證其必無此人格上之懷疑者一松靑固邑密邇上海交通向稱便利且車路所經各處大率蕞爾鄉鎭尸口市廛均非繁盛旣無大宗出品以供外埠之需求而松滬早經通軌靑滬向有商輪如有所需滬瀆往返極形便捷即松靑之間商品交易因無大批物品舊有划船朝發夕至相安已久更不需電車轉運之煩至若沿途兼辦電燈電力各事業譬猶宋人衣章甫以適越越人方自率其文身斷髮之常無勞下顧蓋鄉曲之間物力商情均尙未足語此而車路經過之處田園墳墓轉視他路爲獨多一且工事進行强售勒遷均所不免無裨實業轉滋紛擾此事實止之不便者又其一公民等生長其間見聞較確旣懼主權之外奪復傷民俗之難安似此病國妨民之實業心所謂危不敢鶩虚名而賈實禍用敢冒凟上陳伏乞鈞部俯賜察核准將松靑電車公司呈請立案事由迅予批示駁回以杜後患而靖特議無任屏營待命之至 
[蘇州]  
　　請褒一門節孝　吳縣前清儒生許本華秉性純孝咸豐太平軍亂事其父被擄本華馳往太平軍營請　身代迨父旣釋回彼雖百端被脅堅不允從幾罹非命後其父因驚成疾尋至不起本華哀毁之餘亦相繼逝世時年二十有九其妻許蕭氏至性天成事姑盡孝曾刲股療疾夫故家貧每以十指所入供子讀書凡守節四十餘年戚族均無間言近由蔣紳炳章吳紳蔭培等同時以本華之孝蕭氏之節臚列事狀呈縣請予褒揚温知事閱悉後當以潛德萃於一門洵足挽頽風而邀業典遂即加結呈請道尹轉呈省長咨部分别褒揚矣 
　　飭造緝私營名册　駐蘇緝私第六營營長蔡和清奉緝私宋統領訓令略謂北京鹽務署李署長業經南下先往浙江考察一俟查竣即須調查蘇屬所有各營防地現駐巡船地點及官共　名應先造册送核以便李署長於考察時調查點騐餘分行旬僵亟令仰該營長知照 
[無錫]  
　　函商江浙聯合會經費　縣公署昨接崑山縣知事藍光策及常熟縣知事葉祖修公函略云逕啓者案奉省長山署第三六零六號訓令以江浙聯合會經費議就各縣水利實業公益費項下酌提令將忙漕附稅能否籌給查明核議呈復等因此項令文貴處諒必奉到究竟能否承認各縣須歸一致用特泐函奉詢貴處究擬如何議復希即賜示以便仿行辦理云云楊知事以無錫忙漕附稅確無餘力足以補助水利擬將實在爲難情形呈復省署故將此情分函照復崑山當熟兩知事矣 
　　乾繭好消息　連年營繭者以歐戰關係噸位缺乏運輸阻塞無不折閱創痛深今庚之收繭者莫不惴惴於覆轍頗能謹愼從事稍有餘利即行脫售然亦有居奇之輩留圖善價而沽按繭價最高之時爲隂曆六月兩北路春乾繭售開每擔銀一百五十餘兩夏繭一百三十兩哄盛一時過此即頓歸沉寂迄今兩閱月之久無人顧問近日始有上海絲廠家來錫採辦南路夏乾繭每擔規元一百十五兩羊尖路角春乾繭每擔價銀一百三十兩玉祁貨一百四十兩故已略有起色以後尙有繼續來辦市價必可看漲云 
[鎭江]  
　　張知事履新　新任丹徒縣知事張玉藻業於十三日午後一時乘車蒞鎭維時警察總局沈警佐曁各區長官等咸詣車站歡迎業於十四日接印視事矣 
　　六中周校長辭職　鎭城省立第六中學校潮迄未平息敎育廳已派員蒞鎭調查並維持該校現狀該校長周七悟昨亦已乘車赴寗面向敎育廳長辭職矣 
　　俞道尹維持民食　鎭郡米價自新榖登場反日漲一日起碼新白秈須六元五六角高白米昨市又漲二三角金陵俞道尹昨特通令各該知事出示嚴禁高抬米價並嚴查奸商囤積居奇以及私運出口情事以定人心而維民食云 
[揚州]  
　　大批銅元運揚　江都食商公寳豐興平食商泰和成現以各岸售鹽所得之價集有成數於昨日裝運來揚計鋼元兩萬餘串分存於恒泰祥匯康永各錢莊揚城有此大批銅元故錢價爲之一鬆 
[杭州]  
　　一百三十歲耆民做壽　杭垣太平門外彭家埠農民何秉釗連年耕作薄有資財現年一百三十歲有七子二女子女媳婿喪亡過半惟孫兒輩不下四十餘人陰曆閏七月十九日爲該耆民壽辰是日分給壽麫共需三百二十餘斤之多亦杭縣之人瑞也 
[嘉興]  
　　第二公井竣工　嘉興城中第一公井早已築成居民稱便現芝橋街椿樹弄間之第二公井亦於日前工竣業已開放使附近居民就近取涿飲料所需經費五百餘元即在自治公益費項下支給當由自治辦公處具呈縣長察核聞尙須於西北兩門内開掘第三第四等大公井以便居民取汲 
　　禾城又患猩紅熱　城中疫氣前繠斬衰乃三四日來疫癘又盛除虎疫外又有喉痛傷寒諸症即前歲之猩紅熱也傳染其速患者亦多不起據中醫云係暑混感受外邪所致故多有發狂者現已延至四效未悉有何法以阻遏此險症也 
[湖北]  
　　京漢路橋修竣　漢口下游三道橋一段鐵路前月襄河發水冲潰火車不能行駛由京漢路局雇工數十名用碎石洋沙諸物填築現已竣工業由該局呈請交通部派員勘騐矣 
　　閏七大建婦女廣穿紅鞋之奇俗　鄂人以陰曆閏七月三十日大建爲近六十年來所未有該省俗傳地藏王閏七月三十日得道故各廟紛紛做會大募捐欵尤奇者一般迷信家廣做紅女鞋勸婦女穿着云可免厄現該處婦女均穿紅鞋矣 
雜評一 
[虚聲對抗（默）]  
　　實力派者宜事事重實際而不張虚聲也然而北方實力派之代表於南下前迭發申明宗旨電作種種自負語誓以必成此虚聲之一種也各團體之歡迎電與歡送作種種期望語藉壯行色此又虚聲之一種也龔與武人之駁詰西南電隠詹作對抗之勢此又虚聲之一種也以實力示人人未必動况乎一電之虚聲乎然而今日西南之紛紛拒王恐亦僅一電虚聲作旗鼓相當之勢而已必俟虚聲之作用盡而後兩方之眞相乃見蓋虚勢而外祇有誠意與實力之兩種表示也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各團體之披瀝陳詞]  
請取銷八年公債 
請免購飛　戰具 
請易議知總代表 
　　江蘇省敎育會等九大團體昨日致電北京請銷八年公債免購飛潛戰具更易議和總代表以挽人心而救危局原五如下　北京大總統　務院財政部陸軍部海軍部鈞鑒文電請取銷違反約法田賦擔保之公債條例當達院部日來中外譁傳政府以英金五百萬鎊大購飛濳戰具滬市震動謂南北决裂在即各團體以國家存亡關係不敢不再進箴規冀萬一之覺悟政府一方募違法之公債一方擲巨金於外洋一方派輿論唾駡不知進止之代表一方購他國廢棄妨礙和平之戰具尙自謂誠意言和雖至愚豈　遽信竊謂我全國民意本無絲毫不和不過少數軍人政客欲延長此非戰非和之歲月攫民財以自肥而已自五月以來人民與政府不和之象顯著政府日以調和軍人政客爲事而不先調和人民致使圖私利者益長其貪風爭公義者不勝其積憤國家元氣共和精神斵喪盡矣今國庫如洗民財已涸而猶揮霍無度用如泥沙且不用之於生産事業用之於殺人利器是不惟使各國不敢借債將使全國不敢納稅况外報已倡議瓜分而政府尙自甘鴆毒當局者亦有子孫奚忍使之淪胥於奴隸務請將八年公債及購置飛潛戰具二事迅即宣布取銷一面速易人望較孚之議和總代表俾中外漸信政府之所謂誠意固非言與行違或尙可維已去之人心而救垂亡之危局披瀝陳詞維鑒納爲幸江蘇省敎育會上海縣敎育會中華職業敎育社寰球中國學生會華僑聯合會上海靑年會上海歐美同學會上海基督敎聯合會上海救火聯合會删 
[南代表决定對王態度]  
　　聯合通信社云西南在滬某要人談話云王揖唐指日到滬南代表方面已决定一切態度王氏如以個人資格拜訪不妨會見若以代表資格訪晤則一律擋駕至開議與否一時尙難提及因軍政府旣有母與開議之來電而北京政府對與南方所提條件亦未有承認之表示在此混沌狀態中斷無開議之機會也至西南方面所以作此態度之故决非對王氏個人爲感情之反對使北京政府立卽更換代表無論爲錢能訓爲朱啓鈐苟無承諾條件之切實表示斷不與之開議蓋南方所以反對安福派者非反對其個人乃反對其政策若貫澈安福政策以爲議和結果則議和後之統一政府將變爲幻形之日本政府在和議未成立以前之賣國事件尙在停止進行中若和議告成則賣國行動更將一日千里而承認此種和議之人將生生世世無面目可對國人至貫澈安福政策與否初不限於安福分子自當其衝即以非安福人擔任代表而承受安福意旨以與南方談判其結果初無殊異故吾人今已决定政策將以西南全力要求北京政府採用全國人民所希望之愛國政策而摒棄其歷來行用之害國政策刻已整備行裝將重返粤中爲實行要求之准備一面仍希望全國有識人士爲吾人要求之後援俾北京政府有澈底之覺悟則無限糾紛片言解决云 
[策進永久和平會所接粤電]  
　　策進永久和平會前因北方派王揖唐爲議和總代表曾電廣東軍政府請爲拒絶茲接廣東覆電云上海中華國民策進永久和平會鑒養電悉已於歌日電京拒絶矣此復政務會議佳印 
[護軍使署之特别會議]  
　　浙督軍兼松滬護軍使盧永祥來滬於昨晨（即十五號）十時許在署召集特别會議除所部各旅團高級軍官佐外其餘如徐廳長沈知事均列席聞所議爲保護代表及地方重要諸務良久始散 
[學生總會理事會議紀]  
　　昨日（十五日）上午十時學生聯合會總會理事會議聞會理事長狄侃主席會議情形如下（一）王德熙報告安徽學生聯合會函電請交涉中華商學聯合實業促進會取消學字及中華二字案議决查該會旣無學界團體預聞且未得各省同意當然由創辦之上海各商人單純負責自未便冠以他界名稱應由本會函請該會查照通過照辦（二）劉振羣提出關於反對王揖唐四電表决三電一致軍府二致國會三致各省通電否决直接致王十電（三）劉振羣提議近見報載江西各界聯合會之組織商會尙未加入可否由本會致函該商會說明此會宗旨組織及應時勢之必要請其與各團體一致協力議决通過（四）劉振羣提再通快函京津山東及各省分會並轉各團體請照本埠請願五條件一致積極進行不達完全目的須再接再厲議决通過快函稿如下　各地學生聯合會轉各團體公鑒本埠於本月七日各界大會所議决請願五條件曾經通告請一致主張本埠及南京代表早已北上諒邀洞悉所决五條件皆對内對外根本要着凡屬國人諒具同情第目的旣大决非一二處呼籲之力所能完全逹到務望全國人民一致奮起共策偉功倘不完全貫澈務必再接再厲雖至百數十次請願亦所不辭不然徒枝枝節節此起彼仆於事胡濟且此次全國請願之舉絶對非乞憐之意求事實不計方法幸勿爲高一格論調所惑轉妨實效諸公明達當諒斯言軍到望即聯絡各界團體開緊急大會議選派代表即日前進以表示我全國一致之民意千鈞一髮報母瞻顧臨電神馳不勝企盼中華民國學生聯合會總會叩删 
[各界聯合會第一次籌備會]  
　　前日（十四日）下午三時上海各界聯合會開第一次籌備會各界到會三十五團體代表五十餘人公推陳則民主席蔡祚章紀事（一）由主席報告宗旨後由劉振羣代爲報告經過情形（二）討讑組織籌備會綱要由劉振羣發言凡團體組織不外人才經費兩問題籌備員不過短時間義務即可由到會代表中公推或自任經費可先由到會各團體量力撥助康白情沈卓吾葉楚傖均有討論結果籌備員從葉君說各界各推出一人至十人計學界有狄侃康白情劉振羣彭昕程學愉吳有容報界沈卓吾朱賡石工界陳家鼐李恒林明潤身周欽堂商界陳則民申夢嚴劍雪蔡平亞王肇成林大松虞張芳汪藜書潘仲甫余震生等二十二人擔任其餘未到會團體尙須勸告加入經費問題由籌備會議定分擔暫時小費由兩學生會墊出（三）劉振羣報告本埠　願代表來函議决電復代表等積極進行此間準備後援並鼓勵全國一致應援（四）討論王揖唐南來辦法沈卓吾報告王已到南京朱賡石劉振羣陳家鼐等皆有充分討論議决對王揖唐絶端反對並電北京政府非履行請願五條件無論改派何人不得團議時已八時遂由主席宣告散會 
　　附通啓　逕啓者本月十六日（星期二）下午三時開籌備委員會請代表貴團體諸委員先生届時出席籌備進行此頌時祉上海各界聯合會籌備會啓九月十五日 
[各工商團體交誼會紀事]  
　　北城工商聯合會於昨日下午三時在薩珠衖事務所開各工商業團體交誼會蒞會　團體代表爲全國學生聯合會工德熙電器工界會李恒林七浦路商業會陸文龍四川路崇明路商對會張饘堂海甯路商業會虞兆芳中華工界聯合會上海織工公會司徒蔭東北城商業會陳天生省年宣講團汪龍超中華工業協會謝申嶽愛而近路工商會張慕曾新閘商業會王肇成民國路商業會王塵影滬西商業會凌建南中城商業會鄭殿英吳淞路商業會林大松文監師路商業會陳震源邑廟豫園商業聯合會蔡明正五馬路商業會張炳醫嘉興路梧州路商業會顧品三等數十人首由主席顧惠民報告開會宗旨略謂今日爲各工商業團體交誼會以聯絡感情籌備統一以便對内對外一致行動爲宗旨今蒙各代表惠臨不勝榮幸即由全體會員起立歡迎次由各代表相繼演說討論統一之必要議决另訂日期公開上海全市各工商業聯合會大會以便議决統一章程衆均贊成復由顧君道謝散會已鐘鳴七下矣 
[工界協進會成立會紀事]  
　　前日（十四日）中華全國工界協進會假座虹口廣肇醫院開成立大會到會者工界約千餘人首由主席陳公哲宣告開會宗旨謂由八月六日在翠樂居開茶話會議决至今日方始成立次由全體會員公推盧偉昌（上架行）爲該會長王亨利（裁縫行）楊廣才（機器行）爲副會長盧會長宣讀該會章程畢聲言工人宜着力於道德上做工夫勿畏勞苦言必有信次要實事求是爲主旨云云次由江蘇電器工業會社代表李恒林演說略謂我國工人多固執因循不肯改舊翻新致辦事多無良好結果深望該會會員多能尊重自己人格互相交換知識則發達可拭目而待云云嗣由招燡年演說略謂工人肩負最重由歐洲停戰後觀之更覺明瞭他日世界將由工人主持惟工人做事須有團體須有毅力方能與外人並駕齊驅非徒托空言已也 
繼田霍守華演說謂工人無團體如一盆散沙有其名無其實至演成中國今日如此之弱但中國今日現象所最重者祇有工界吾輩工人其有興起乎再由龐子賢演說略謂我國前時看不起工界其實不知工界的意義如工界有一結實團體眞試做事萬衆一心他日收效至㨗工界前途偉大未可限量云繼由王副會長演說略謂工人吃苦地方最多他界享幸福地方極多獨工人最苦而其成績最大總要工人互相鞏固其固有團體謀公共幸福互相紹介互相維繋而成一純粹無瑕之工界團體當時來賓相繼演說者多以發揮工人本份工人敎育工人公益等爲前提至四時由主席宣告散會欵來賓以茶點始散 
[查詢回國華工之通令]  
　　江蘇特派交涉公署接北京舊工事務局令云自歐戰以來華工之在協約各國工作者實警有徒此項工人經年之訓練或於工事上獲最新之智　或於實業上有特别之技能類皆具有專長回國之幾亟宜傳咨廣詢因材器便以爲實業之考鏡藉求工　之進步惟人數旣多回國之後一經散處稽查即屬不易本局現擬就其回國抵岸時從事查詢摘要登記遇需要時按簿索求易於召集茲發表式證書此後凡在外僑工回國即派員就其抵岸時分别詳詢按表填列隨　彙報 
[南洋華僑愛國之滬聞]  
華僑學生會會長謝碧田接爪哇羣島華僑函云祖國外交失敗僑衆憤激公理公法成爲具文抵制劣貨内外一致如能堅持到底則國勢或有振興之望上海罷市之文明誠堪慰藉南洋方面各埠皆極力提倡國貨星洲檳榔嶼抵制劣貨尤爲激烈巴城華僑現擬集資二百泗水華僑現擬集資五百萬組織完備之國貨公司並　人回祖國採辦國貨如有大宗銷路之貨而祖國現無出品者則從事開廠製造泗水巴城華僑之日貨大商店計有三十餘家已經公同開會議决實行聯電日本坐莊止辦止付其預定之日貨在八月十五號以前入口者准各商店照常起回出售如果逾此限期雖屬預定之日貨一概不得起運倘有華人在海關碼頭起日貨一箱者第一次罰銀一百盾第二每箱罰銀二百盾依次加罰云 
[中國酒尙可通過美國]  
　　香港美總領署接華盛頓訓令中國酒現時可經過美國運入古巴墨西哥與中美諸國因美國現尙未有法律以干涉酒類之運至美國以外各口岸也 
[續誌私運米糧出口之破獲]  
虹口菜市街二百五十二號門牌載盛昌米店主鎭江人戴生與王永甫及吳淞路一千三百十四號門牌萬長米店主張阿大均將大宗食米令小車夫李阿三張二郎車至公司碼頭私裝輪船出口爲碼頭巡丁偵知報告閔行路捕房飭令中西採目前往元芳碼頭隆和輪船上將米扣留並將戴王兩人李張兩車夫一併拘解公共公堂諭戴交二百元保出其餘三人押候英領堂期解究等情已誌前報茲悉李張二人均係萬長店内之送米出店前日經承辦此案之華探目王四福西探目利扶司偵知菜市街二百六十六號門牌戴生之兄戴世珍所開之戴恒昌米店亦與此案有關並以萬長米店主張阿大尙未緝獲而當往隆和輪船破案時曾見元芳路二百五十五號門牌萬成米店夥本地人錢棠棠在該輪徘徊亦屬可疑爰將以上情形禀明捕頭轉禀公廨繕給牌票將戴世珍張阿大錢棠堂三名續獲連同在押及保出之載生等四被告於昨押解公堂請究即由怡和洋行代表律師高易氏上堂譯稱私運食米出口有妨民食曾由工蘇省長出示禁止怡和洋行之輪船因販米出洋時有人非難故特派一人專兩次發現私運食米事此次該被告等又將未經海關查騐蓋印之米運至元芳碼頭欲裝隆和出口中途尙有兩小車繼續運去遂爲巡丁覺察報捕查獲云云被告載世珍張阿大等所延之朱斯芾等律師趐则辯稱敝律師等查新刑律無此項犯罪之規定原告律師旣云省長示禁應將告示呈案蓋租界定章無論何種文告須經工部局承認領袖領事簽字始爲有效今原告律師未曾將告示證明是否有效不能請求開審云云張襄讞與英副領事會商之下諭戴生仍交原保戴世珍張阿大各交二百元王永甫交一百元錢棠棠李阿三張二郎各交二十元均人洋並保展期一禮拜解訊 
[昌興公司經理慘死五紀]  
共懸賞洋三千元 
總巡捕房總稽查處昨公共租界出賞格云爲懸賞緝訪事照得本捕房第一百四十九號及一百五十號通告懸賞洋一千元昌興火輪船公司另加賞格洋一千元訪查西人惠士（譯音）遇害一案現由本捕房再加賞格洋一千元仰諸色人等一體知悉如有人在八月二十號晚九點三十分後能報告各種事實證明如何情形致遭身故賞洋如數發給儲欵以待其各注意 
[凌洪氏被害案定期開訊]  
　　本城西門内婦人凌洪氏於上年正月間被人戳死一案前曾由氏子凌連生報告警區緝兇未獲後因氏之繼子凌啓鴻（内務部主事）在司法部告發謂凌連生係屬養子串同王春林等同謀將母洪氏戳死請求飭令上海地方廳偵查等情現此案已預審終結認定凌運生等有殺人罪嫌疑起訴審廳訂期本月十九日公開辯論並飭傳周阿元等一千人證到庭質訊又選仕義務律師沈時復出庭辯護聞此案關係謀産情事云 
[協緝請假不回之海軍]  
　　海軍司令公署藍總司令昨接第二艦隊所轄之江利軍繿繿長朱天森報稱職艦一等水兵方坤榮日前請假上岸竟日不回派人找尋未經尋獲隨帶軍衣軍帽軍鞋潛逃無蹤呈請通令協緝務獲究辦等情藍總司令據呈後除咨請淞滬警察廳派探協緝外並已公令所屬各艦艇各營棧一體緝拿究辦 
[緝獲越貨傷人之羽黨]  
匯山捕房華探目蔣榮生包探楊阿泉偵悉住居法租界之紹興人陳癩子曾與已經拘獲盜匪錢牛奶張金三馬良鹤等於上月二十六號夜持械夥刦虹口西華德路師善里二千六百六十四號門牌老順記經租賬房包雨塘家財物未成捋取包妻方氏值洋一百二十元之金鐲一隻並開槍撃斃包子包承煒故於前日禀明捕頭協同西探麥克納司投請法捕房加派中西探捕往將陳緝獲當即帶回拘押昨晨解送公共公廨請究經張襄讞會同英包副領事向中西包探略詰一過以案關越貨傷人自應詳查澈究判陳仍帶回捕房仰捕房切實查明展期一禮拜解訊 
[縣商會顧會長已到會任職]  
　　南市縣商會各會董定於昨日午後在會開歡迎會歡迎會長顧履桂蒞會就職已紀昨報昨日該會會董與各會員如莫子經陸崧侯姚紫若朱吟江穆杼齋沈潤挹葉鴻英李詠裳臧廉遜汪寛也馬驥良葛吉卿干蘭坪等先後到會旣而顧會長　臨衆皆迎入顧會長猶謙遜再三並慰謝諸君維持會務之勞旋將會中應興應革諸事會商良久直至傍晚始散 
[麵店夥友罷工解决後餘聞]  
本埠南北市各麵館夥友因要求各店主增加薪工同盟罷工嗣經各店主允將工資以錢碼改作角洋發薪此事遂得解决詳情迭誌前報茲悉各夥友此次之起釁由於各夥友發起小同行以修理均德堂公所爲名責成每一夥友日捐銅元一枚計該業各夥共有一千餘人每日可得十餘千以一月計之能捐三百千以上派人四出勸捐嗣爲該同業店主馮阿明范瑞源等得悉知照同業反對阻止捐助以致各夥於舊曆本月十四日起一律罷工要求增加薪工并成羣結隊四處勸捐嗣由公共巡捕房將爲首之張阿毛何友寶二人拘獲訊辦一面由店主允將工資改作小洋碼風潮始息各麵館於二十日起始得開市惟城内均德堂公所一切事務及修理等事議决仍由各店主經理現各店主以各夥友旣無顧問公所之權則捐欵一事應即取銷惟發起收捐迄今經辦者未免捐失故議自閏七月二十日起至九月十三日止收捐五十三天藉以津貼嗣後不得收取夥友捐欵昨日該問業又開會集議公舉代表投上海縣公署具呈請求立案示禁又本埠蘇錫帮各麵館南北市共有一百二十餘家夥友約有一千人以上公所祇有均德堂一處前次四川路聚商樓店主戚雲龍行等曾議創設新公所擬城内老公所歸各夥友經管嗣因所定會議之期到會者不及半數因此卽將創設新公所一事取消昨日戚雲龍因恐有人在外假設立新公所爲名歛錢情事除開會知照同業上一面已具呈上海縣知事曁警廳各署請爲立案矣 
[請會定東西溝界綫之原呈]  
浦東東溝西溝兩港口寛度問題迭誌本報茲得塘工局呈上海縣公署文歷叙該兩河道之重要及中央各部局等批示頗爲詳盡爰將原呈照錄如下呈爲東西兩溝港口咽喉水利重要寛留丈尺限制填築呈奉省長咨部立案錄案乞轉訂期派員會定界線事竊董局案查東溝之上南川都台浦河工於清光緒三十年開浚計工長三千四百八十餘丈三十二年修築沿浦土塘計工長二千二百餘丈工竣勘騐詳奉督撫院設局善後清理公地以資養塘三十三年續准清理二十二二十四兩保無糧無單之地追變歸公籌辦路政並詳准開浚西溝之上南馬家浜等河工計長四千八百餘丈宣統元年開挖東溝口沙以通航路二年冬因公設輪奉准專駛民國三年訂造公益輪船呈請省公署分咨内務外交農商交通各部曁耻海鎭守使咨請陸軍部均蒙立案四年又以西溝同隸塘工範圍援照東溝成案禁駛商輪呈請分咨交農大部立案各在案查浦東係屬内地洋商廠棧林立東溝西溝兩口灌輸黄浦溝流爲上南川三邑舟楫往來農由水利攸關洪口咽喉尤爲重要鑒於洋涇港口南爲英商太古北爲日商三并建埠停輪駁船運貨蜂擁裝卸阻塞航路以致帆渡各船出入不利時虞危險是以規定東溝口爲四十丈西溝口爲三十丈寛留港口限制填駁以保水利而固土權檢具東西兩溝河道圖呈請省長核准分咨内務農商等部立案并行滬海道尹江蘇特派交涉員轉知河泊司及浚浦局查照遇有華洋各商在東溝西溝兩港口報請灘地升科限制填泥建築以垂久遠等情具呈奉江南水利局公函准滬海道尹函奉省長公署指令上海浦東塘工善後局呈東西兩溝港口咽喉寛留丈尺請立案分行緣由奉令呈圖均悉仰滬海道尹會同江南水利局查明呈復再行分咨立案並轉該董等知照此令圖發仍繳嗣奉江蘇滬海道尹訓令准江南水利局咨奉省長指令敝總辦會同貴前護道尹呈爲查明工海浦東東西兩溝港口咽喉寛留丈尺一案由奉令會呈已悉據稱該局董等所請東西兩溝寛留丈尺限制填駁由道咨請江南水利局派員查明係爲顧全公益起見應予維持等情仰候分咨内務交通農商部曁全國水利局立案即由該道尹錄咨特派交涉員轉知各同局永禁填築以維航路而保塘工並由道轉該塘工善後局董知照此令繳圖存續奉滬道尹訓令奉省長齊訓令内開准内務部咨開准咨送上海浦東塘工局呈東西兩溝河道圖並聲叙限制填駁情形請查明備案等因查該處東西兩溝河道旣准咨稱飭由滬海道尹會同江南水利局查明係灌輸黄浦潮流爲上南川三邑舟楫往來要道且與農田水利有關規定東溝口爲四十丈西溝口爲三十丈限制填駁應予維持等語係爲保全水利兼顧公益起見准予備案相應咨復查照飭知又准農商部咨同前由查東溝口西溝口兩河旣爲舟楫往來要道具與農田水利有關浦東塘工善後局所擬規定東溝口爲四十丈西溝口爲三十丈各節辦法尙屬妥協應准備案除咨行内務部並令行江蘇實業廳知照又准全國水利局咨同前由查該局董等所請規定東溝口爲四十丈西溝口三十丈限制塡駁等情旣准令行道局會查呈復係爲顧全公益起見應即查明備案相應咨復令行知照可也轉行令飭知照各等因奉此遵查東溝西溝兩口灌輸黄浦潮流爲上南川三邑舟楫往來農田水利攸關港口咽喉更爲重要是經規定東溝口爲四十丈西溝口爲三十丈寛留寛口限制升科填築係爲保水利便交通起見旣奉省長核准轉咨中央各部照准立案自應轉請浚浦局訂期派員會定界綫以垂久遠理合錄案呈請仰乞鑒核迅賜錄案轉呈江蘇交涉公署訂期函轉浚浦局派員會定界綫並令行會丈局會同詣勘實爲公便謹呈 
[滬寗路添車建棧之實行]  
　　上海各轉運公司因滬寗鐵路貨車不敷裝載煤炭港麥根站兩處貨棧又不敷堆積曾由運輸同業公會會長洪少圃等呈請交通部請求添購車輛添建煤炭港麥根站兩處貨棧業經交通部批准飭路局籌備在案茲悉滬寗鐵路任局長已飭材料處向外洋添購三十噸及三十五噸車輛一百五十輛機車龍頭六輛不日到滬至煤炭港及麥根站添設貨棧一節昨亦由該路局長飭工程處勘估繪圖矣 
[北京將開第七次聯運會議]  
　　交通部第七次聯運會議定本年十月間舉行所有各路提出之議題已經彙訂分交各會員先期研究以便會議時公同討論滬寗杭甬兩路鐵路職員經部派定者計委員韋燕（車務總管）顧問米杜敦（帳務洋總管）顧問沈成械（車務副總管）其他會員銜名如下主席黄贊熙（路政司長兼聯運處長）顧問佛類（清算所長）顧問徐墀（聯運處股長京漢路委員錢墉（車務處長）顧問何回（運輸課洋員）顧問白良（綜核課洋員）顧問白慮依擬（檢查科洋員）京奉路委員史梯理（車務處長）顧問陳達華（車務副處長）津浦路委員周善同（車務處長）顧問包光鏞（會計處長）顧問麥克達（助理員）京綏路委員余垿（車務處長）顧問李懋勛（會計處長）顧問譚顯章（運輸課長）顧問黄福明（檢查誤長） 
[鐵路局製就路旗]  
　　滬甯杭甬兩路管理局前奉交通部訓令規定鐵路旗式飭即仿製懸掛以昭一律任局長奉令後當即飭知材料處依式製造昨已工竣呈騐發交北車站懸掛矣此項旗式係一車輪中加兩鷹翼左右分開白地藍章其尺寸大小與普通無異但此旗惟平時可掛倘遇國慶等日則國旗須掛於鐵路旗之上首云 
[關於賑務之文牘]  
　　本埠行政各機關昨接齊省長訓令云頃准錢議長函開日前以蘇浙皖義賑團之委託晉謁爲災黎請命仰荷大德許以高呼不勝紉感茲送奉捐册一百六十本希察納册面原印有如蒙慨捐任憑指定何省字樣蘇省差缺請公服官斯邦人民疾苦實况接觸於耳目者較多益以我公德澤之咸度對於蘇賑必有格外慷慨激昻者尙祈於令發之際量爲指導則袁鴻之幸抑亦全省人民所韾祝者已等因并送捐册一百六十本到署准此查蘇省江南各縣被災情形業經電陳中央在案勸募此項義賑自應積極進行期於蘇賑源源接洽以救災黎除函復并送督軍署六十本轉爲勸募曁將捐册令發財政廳轉行各縣及各稅所遵照廣爲勸募切實奉行以濟災黎外合行令仰廣爲勸募切實進行一俟集有成數迅解災區以資救濟切盼此令 
　　中國濟生會接湖南辰沅張道尹學濟函云逕啓者卷查道屬各縣　報災情紛至沓來或被土匪焚刦或爲洪水冲塌人民死傷無算財産損失亦多除飭各縣知事妥爲撫慰母使流離失所并賫災民表册以憑彙清賑欵茲將賫到表册以災情之輕得分爲甲乙丙三等（甲芷江永顺順龍山晃縣會同乙廠陽鳳凰沅陵辰豁保靖丙瀘溪古丈乾城）彙造一覽表相應函達貴會請煩查照量予撫卹以宏施濟即車災黎望切施行再古丈已由中國義賑會胡士選等散放振欵保靖俟盜匪肅清再放不計外餘均待振　孔殷合併聲明（一　）表略 
　　仁濟善堂接吳江旅滬同鄉會轉報吳江北庫區水災情形函略謂吳江北庫區被災最重者惟東心採西心採帳柳三圩村名金家壩方家浜計田三千六百餘畝即俗呼白潮圩是也圩形如釜素無堤岸保衞竟至全圩淹没顆粒無收無如沿牛長 
 
 
 

Page 11

 
 
涇塘之仰仙巧字賢字小賢畫字北星等圩計三千餘畝亦素號低窪靑苗沈没水底水深五六尺苗根腐　補救無從如此巨災與前清已丑辛亥年相彷彿惟曩昔僅受水潦之患而今歲水災之後又加風災未實之秀吹落大半是則高低並受其殃矣想貴會關心饑溺一視同仁務祈代懇仁濟善堂賜一勺之水移欵振濟以活無數災黎不勝感泣待命之至等語再平望區辦事處亦有來函據云該處被淹田圩計有一百五十四圩之多用特據情一併轉達並將原摺一份送呈台核 
[東吳大學同學會定期開會]  
　　蘇州東吳大學畢業學生在申服務者甚多頃該大學上海同學會執行部爲總會開會事致各學校啓事云吾校同學會自改組後總會尙未正式開會茲由總會會長胡君貽各訂於陽曆九月二十日星期下午三時開第一次會議於蘇州天賜莊母校議訂會章選舉職員籌辦進行上海同學會前已舉定張君石如李君啓蕃孫君聞遠李君敬惠胡君貽谷徐君可陞余君顯思爲正式代表胡君貽谷以此次開會關係總會根本組織情事重大非合羣策羣力難期臻於妥善故除各地同學會正式代表外凡我同學屆時如能前往一體歡迎請於十七日以前通知本會書記錢保和（崑山花園四號靑年協會）以便函告母校預備招待會議情形事畢後當定期開會報告此佈 
[留滇華僑學生分會之近訊]  
　　華僑學生會昨接留滇華僑學生分會來函報告云新到滇之華僑學生百餘名均願人總會爲會員茲將填就之入會志願書五十二張先行寄上備案餘再續寄並請總會函懇滇督飭屬保護留滇華僑學生分會云 
[各學校消息併紀]  
　　澄衷學校　虹口私立澄衷中學校本屆開學新舊學生己達千人臨時以投考踴躍特添新班以應靑年求學之志願聞其校董會以課堂宿舍及運動場均不敷應用擬即在校左添購地二十畝蓋造新式校舍現在籌辦一切己有頭緒一俟購地手續完備即行動工該校董會之熱心敎育培養人才可謂難得矣 
　　民生女學　法租界貝勒路民生女學自暑假後各處來校報名者甚衆惟因遠道學生未能在開學時到校特於昨日舉行二次入學考試除前已取二十四名外又續取新生十八人姓名如下陳定英向秀鐘鄧羣英鄧哲仙魏述曾畢如熙徐壽昌呂懿治呂錫嘏呂錫圭戴亞美倪翠華倪傳德張景芳倪瑞棟羅第英朱素珍羅秋苟 
　　承天英華學校　承天英華學校學生頗多致寳山路頤福里校舍不敷應用爰於七月間遷至吳淞路沈家灣救火會後面湯恩路六號洋房内該處房屋高大空氣通透地方清靜而電車甚便通學寄宿俱宜本學期已於本月八號開學十號開課而新舊學生報名到校者尙多聞該校校長周志禹擬將原定學額再加擴充云 
　　中華文學社夜校　南市靑年普益社會員顧霖周等所組織之中華文學社夜校已於日前（十三號）午後四時在該校禮堂行開幕禮男女來賓到者甚衆開會時首由主席顧霖周報告宗旨繼由該校文牘員　光初君宣佈章程畢旋請省敎育會會長黄任之演說略謂予對於南市有文學社夜校之組織頗爲贊成然文學有普通與特别之分所謂普通者即尋常文字猶人所衣之常禮服是也所謂特别者即深奥文字猶人之所衣大禮服是也予素提倡文學之一而尤贊成白話文字之能應用於世蓋白話文字易於逹意而使人明曉故也云云次由勸學所長李頌唐演說大致謂吾國之所以貧弱至此推其原實由於人民無普通文學之智識然則中華文學夜校之未能多設亦一大原因焉今貴社有鑒於此發起組織斯校俾有志者便於研究法良意美莫逾於此則將來收碩大之果自可預必是不特鄙人所欽佩且爲吾國學子前途祝福等云次由戈朋雲演說末由顧君致謝而散 
　　友誼夜學　老北門浸會堂友誼學校英文夜課開辦已三載茲聞該校因增添學額校舍不敷應用特將舊屋改建樓房以資需要并聞秋季始業定陽曆本月十八晚開課凡有志者可速往報名學費從廉云 
　　奉賢第一國民學校　浦東奉賢城市第一國氏校校長朱醒華對於校務極爲熱心去年章省視學調查後曾呈請敎育廳傳令嘉奬以資鼓勵現悉該校秋季開學後國算二科施行分團敎授俾兒童各隨其能力强弱而發揮其本矣云 
[閘北急救時疫醫院之成績]  
　　閘北恒豐路浙寗帮水木公所董事張繼光前因時疫流行貧病之家苦於乏資延醫服藥致誤性命遂與梅園别篁主人姚新記發起創辦急救時疫醫院附設該公所内自陰歷七月初六開幕至閏七月二十日爲止統計治應時疫輕症二千九百九十八人重症一千四百四十四人用鹽水注射者一百五十四人身故者共十二人病人住院最多時有一百零八人少時亦六十餘人所需經費除熱心公益之同業量力捐助外均由張姚二君完全擔任又該公所舊有醫院近來就診者亦極擁擠自七月初一起至閏月二十止統計治愈内外科門診五千 
八百八十四人住院者最多時有四十餘人近日稍稀尙有三十餘人云 
[東溝塘工局秋季施醫]  
　　浦東東溝塘工局每屆秋季由局董遍請中西醫士開辦施醫以濟貧寒本届業於前日開幕所聘醫士二十餘人由各醫士互相輪期蒞局逐日診治 
[時疫仍未盡絶]  
　　邇來上天氣雖漸凉爽然患時疫者仍未盡絶如本城張家弄養正學堂對門弄内愈張兩家少婦又老縣前梁姓之妻均染時疫請中西醫生到家診治業已不及又工人某甲亦患時疫經友人車送滬城紅十字分會求治醫生正欲診治詎已氣絶乃知照甲之友人到來於前日上燈時草草備棺收殮 
[大風覆船之慘劇]  
　　前日本埠忽起巨風有駁船户張阿牛於清晨裝南市某豆行菜餅豆油等件值價數千金擬駛往松江嘉善等處交却下午張協同船夥三人由滬起椗當晚十一時許經過夏家嘴附近因風大浪湧全船覆没在船各人俱落水張與甲夥因諳水性得以無恙惟乙丙兩夥早已滅項户無影響昨日張來滬報告立派各船前去打撈矣 
[南市設立煙酒稅稽查處]  
　　江蘇二區烟酒公賣分局長劉贊宸現奉江蘇胡財廳長及烟酒公賣省局文局長會委兼辦徵收烟酒稅事宜已於昨日起實行開徵並設徵稅稽查處於南市大碼頭外灘前内地自來水公司房屋内以便撥派員司駐所就近稽徵 
[業户請還讓出基地之討論]  
　　滬南工巡局前開董事會商榷規定界内各處路線照議案履行以免各業户爭執已紀前報茲有尙文路殷姓房屋於翻建時照規定路線餘出基地四五尺殷於請領執照時曾向該局聲明現殷除讓出路線外要求復還多出之基地爲建屋之用該局以理由雖充足然於事實上不能照准曾經屢次婉勸殷不遵允現局中對於此事尙在審查並聞地方紳董定今明在也是園開會邀集雙方曁各紳商等到來公同討論以便公决云 
[催促造竣垃圾碼頭]  
　　滬南工巡捐局前雇工頭久記承包在十六舖寗紹碼頭旁築造垃圾碼頭一所用水門汀堆砌週圍欄杆外用護牆以便將垃圾在彼裝船駁運自開工至今已届數月原訂限期早已逾越由局迭次飭催迄仍未竣茲姚局長迭接淞滬警察廳函催後業已飭傳該工頭到來嚴限本月杪務須竣工交代以便各處垃圾運駁免致在沿浦地叚堆存云 
[函請取締鎔銀廠]  
　　閘北鐵路北首有鎔銀爐多家每逢開爐提煉金銀時所發辛辣之氣附近居民聞之無論老幼莫不咳嗆淞滬繁廳徐廳長前爲顯全公衆衛生起見限制時間須半夜後方准開爐乃近數日來該爐廠不分晝夜開爐提練附近鄉民受累不　昨由公民二十餘人具函四區警署請張署長嚴加取締以　公安 
[陳官一舉殯紀]  
　　現充太古公司總買辦之陳官一係廣東香山人年六十一歲原在該公司充銀倉式老夫其叔國良故後經公司遴派斯職任事祗十餘天上星期六（二十晨）忽患痢瀉血殁於法租界寗波路新橋街口伊妾庽次聞陳君尙無後嗣經其姪輩主喪於前日大殮昨日午後二時由庽舉殯將柩舁送斜橋廣肇山莊寄曆男女賓至送殯者頗多 
[承包河工請速解决之縣批]  
　　浦東三林塘河工局董前以該塘河工亟須勘浚曾開示地段招商人車立生承攬包浚嗣經河工委員勘騐不能如式當飭停止工作現經車立生迭訴縣公署請求急速解决以維生計昨經沈知事批示云呈悉爾承包三林塘浚河工程前據河工局董聲稱與督工委員會勘工程並未遵照契約如式完竣核計工價已屬溢支等情嗣據爾來署聲訴飭由原辦督工委員陸司法員訊問反覆開導因念爾旅滬困苦勸由河工局酌量給資以示格外體恤但當時爾抗不遵勸係屬自誤今乃一再曉凟殊無理由所請未便照准此批前呈併附 
[和姦案之枝節]  
　　小西門附近破布頭店主婦張陳氏有女阿毛不守閨調與王富根犯姦爲伊母及伊兄張福元捉姦涉訟於上海地方審檢廳訊供判結後邇來阿毛忽然失踪經張氏四處找尋無着前日據王奎五等向該氏聲稱阿毛已經代爾尋着現在尙文路文富里内須出找尋飯食等費洋數十元該氏遂偕證人陳可章賈邦俊等報告巡警將王奎五拘獲抄出阿毛押送二區二分所孟警佐以案涉刑事着將一干人證備文押送地檢廳經檢察官提案研訊判王收押阿毛暫交伊母領去該證人等退去候示在案惟阿毛之姦夫王富根現在華商電車公司爲九號賣票人前因女兄張福元捉姦挾有嫌隙與張途遇已衝突多次昨午王往公司上班行至林蔭路又與張福元相遇一言不合互相扭毆由警到來拘送二區警署杜警正訊得檢廳有案命將兩造立送檢察廳當經檢察官訊得張福元略有皮傷令回自醫王押候發落 
[徐小四投河遇救]  
　　徐小四前日下午在北蘇州路投河爲一千零三十六號華捕所見設法救起帶回捕房昨解公共公堂經中西官訊據徐供稱通州人上海有一親戚在吳淞路七百二十號門牌云云堂上諭將徐送交其戚收領 
[失妻服毒圖盡]  
　　人力車夫鹽城人吳有安寓居閘北舢板廠草栅昨晨其妻彭氏忽然失蹤一時情急遽萌短見吞服燐寸圖盡經同居人察覺送投醫院救治得慶更生 
[拐匪帶蘇歸案訊辦]  
　　蘇州徐新華之八歲女孩根弟於本月初三日被拐匪楊甘仁婦人邱秦氏拐來上海匿居法租界前日轉託王阿二領至某處圖賣事爲法捕房包探魏志餘陳三林得悉前往將楊等三人拘獲連同女孩一併帶入捕房押候原告投案再行解堂訊辦在案昨日由蘇州官廳飭派法警偕同原告來申投法公堂先據原告稟明前情詰之楊等供認誘拐女孩不諱中西官判將楊等三人一併交來警帶去歸案訊辦 
[辨認拐匪]  
　　浙江某縣知事俞錦清之妾趙氏並妹阿毛前被拐匪陳老五（綽號小牛）誘賣至奉天哈爾濱等處爲娼當經上海救濟會將氏救回滬上查獲小牛函送法庭訊辦在案茲有寗波婦人張小妹年二十四歲向在桃源坊某家帮傭曾被拐匪張金榮（混名小阿榮）與小牛等設計誘往他埠擬乘火車就道即爲該會探員查獲小牛乘隙逸去小妹由會留養張則送歸法庭究辦茲該會查得小牛已經在押檢廳昨午備函派探將張小妹送到該廳辨認小牛是否當時同拐之人以便請官究辦 
[扭控拐匿孫女]  
住居龔家宅之婦人盛邵氏前日扭朱少仁至五區二分所控拐伊十四歲之孫女藏匿他處請爲究追經牛署員略訊一過將朱轉解司法科核辦 
[脚踏車撞跌行人]  
　　木匠李阿根昨晚十一時許行經浦灘有某甲駕乘脚踏車自北往南迎面將李撞跌腿足受傷當經喚捕到來將某甲拘入捕房稟承捕頭諭着送受傷人投醫院醫治再核 
[汽車夫撞傷女子之科罰]  
　　某姓女子日前行至法租界被凌阿小所駕之汽車撞倒碾傷足骨當由巡捕到來帶入捕房一面將受傷人送往醫院醫治聽候傷痊再核在案昨因原告　已醫痊出院故由捕房將原被傳至法公堂請究先據原告上堂稟明被撞情形詰之凌供認自知不合求宥中西　判凌罰洋五元充公醫費亦歸被告擔任 
[私帶烟土之判罰]  
　　孫少華日前手持烟土四包至法租界求售詎被匪徒得悉糾黨上前搶取當由孫在後追趕該匪等祗將烟土兩包抛棄在地而逸後爲巡捕得悉到來將孫帶入捕房以孫不應私帶烟土着令交保出外候究在案昨日將孫傳至法公堂請究先據捕頭上堂禀明前情烟土呈鑒詰之孫供此項烟土實係朋友之物餘供支吾中西官以孫不應私帶烟土有違章程判罰洋五十元充公烟土没收 
[設攤誘賭]  
　　廣東賭徒梁瑞糾同甬人孫瑞德等在虹口小菜場設攤誘人賭博補四百九十號華捕查見將梁與孫連同賭具一併拘入捕房押候解廨請究 
[車夫取米押十四天]  
　　黄包車夫徐和福被僑居培克而路一千四百六十一號門牌之日本人某甲控告攖取白米五斗由捕將徐拘解公共公堂訊供收押在案昨晨由廨復訊先由原告日人投訴前情訊之徐仍供原告囑令將米車至黄浦灘少給車資向之索取不認攖米惟據徐之同類稱目覩徐將米取去等語中西官核供以供證確實未便推賴判徐押西牢兩禮拜以儆 
[混兌僞角判押一月]  
　　法捕房包探王榮生日前巡緝至法新租界查見洪金林手持鋼質僞四開數十角向某烟紙店希圖混兌當即上前拘獲在身畔抄出僞四開甚多帶入捕房管押候究在案昨解法公堂請究先據該探上堂稟明前情詰之洪供此項傷角民人於前晚在黄浦　某輪船上竊來誤爲銀質故敢使用不敢僞造求宥中西官判洪押西牢一月期滿永遠逐出租界僞角消燬 
[典當夥失竊内藏金珠之皮篋]  
　　公共租界福州路某典當夥某於前日晌午時在南市大碼頭附近搭乘閔行班小輪欲往南滙上船後其所帶行李另有小皮篋一隻置放於坐位之旁與人閑談之際被竊匪將其皮篋竊去内儲金條一枝計重十兩及金鐲金飾等多種約重六七兩又珍珠數十顆現洋鈔票等類值價甚鉅迨覺察後追查無踪後即投報浦江水巡隊派探　明允爲查緝 
[竊賊禁押兩月]  
　　崑山人周根泉前日潛至虹口愛四近路七百七十四號門牌紀四發家竊得布衫四件後又至三角塲圖竊小販王阿三之小衫爲王覺察將周扭交包探王桂生帶入捕房押至昨晨解請公共公堂中西官訊實判周押西牢二月示儆 
[竊鉛皮與收贓之示儆]  
　　木作褚阿海指控崇明人裘小龍於前日闖至楊樹浦蘭路木作塲内竊取鉛皮十餘張賫與威妥瑪路六百六十一號門牌收舊貨之洪桂生等情昨由捕房將裘洪兩人一併拘解公共公堂經中西官訊明判裘押西牢一月洪罰洋十五元充公分别示儆贓交原告領回 
[摸竊時表禁押三月]  
　　喬運生前日在南京路某號電車上摸竊夏紀法時表一隻圖逃當經夏喚捕追獲人贓帶入捕房昨解公共公堂請究原告偕證賣票人周東生上堂證明前情訊之喬認竊不諱問官得供判喬押西牢三月贓交原告領回 
[攫取呢帽]  
　　匪徒陳阿品糾黨在北蘇州路攫取林元生頭上所戴西式呢帽一頂飛奔圖遁經林大聲喊捕由八百零四號華捕與包探金福壽帮　攔獲帶入捕房詰問口供一過押候解公堂訊懲 
[誌謝]  
　　商務印書館第五卷第九號婦女雜誌業已出版昨承以一册見贈書此誌謝 
來件 
[中華文學社夜校宣言書及簡章]  
　　宣言書　爲世界發異彩爲歷史增光華爲人民長志氣品類萬殊不外實業武術文學二端而已實業不振國家無以自活武術不精國家無以自衞文學不貫國家無以自宏孔子曰人能宏道非道宏人夫人何以能宏道哉文學爲之作用也耶氏曰非以役人乃役於人夫代人作公僕何以能一爲人役而慰衆人之望哉文學爲之根柢也有文學而武術益足以任重有文學而實業益足以致遠而謂文學可偏廢歟科學昌明非科學之能自昌明也藉文學爲之溝通也工商發達非工商之能自發達也賴文學爲之紹介也英才蔚起非英才之能自蔚起也因文學爲之鼓舞也報紙何以風行國蠧何以日滅知識何以交換契約何以妥適探原扼要若捨文學其奚由哉誰能出不由户誰能學不由文詎自前清預備立憲以前文學日形蕪穢且自民國光復成功而後文學日益凋零政敎乖張道德墮落及今不治後患奚堪中華子弟有志於此者本不乏人旣乏機緣又　職務因循坐廢悔恨無窮茲何幸而有此立社之基則以餘力游息藏修於本身學術問題非無小補是此文學社夜校之設或適合於時局相須宣此謬言敢徵同志顧藩謹佈 
　　簡章（宗旨）昌明國粹釐正文風（名稱）本校同人爲保存國學起見援孔子行有餘力則以學文語意組織斯校俾有志者便於研究故定名曰中華文學社夜校（資格）身家清白文理通順者爲合格（學費）每學期六元（會員五元以示優待）（科目）分普通高等兩班（普通科）古文尺牘作文（高等科）經書詞草筆錄（學額）無定額（時問）每晚七時至九時（畢業）每年分兩學期普通高等二科各二年畢業（報名）報名時預繳報名費洋一元於入學時在學費内扣除取而不來者不還（開學）定於陽歷九月十五日開學（休假）年暑假及星期國慶等日均按照部定學校章程行之（校址）大東門外裡鹹瓜街口靑年普益社内 
來函 
[工商研究會來函]  
　　敬啓者讀本日報載工商研究會常會紀事一則内言由馬樹周主席報告云云查是日馬君並未主席且因病早去請即更正以昭核實 
雜評二 
[米禁感言（庸）]  
　　新榖登場而滬上米價反逐日增漲其爲輸運出口過多供不敷求所致殆無疑義即如近日虹口碼頭破　之私米一案已足證明私運出口之不絶其他未發覺者尙不知其凡幾也 
　　蘇當局於糧出口之禁文告地迭頒似極嚴切然私運旣並未歛跡而破獲者乃絶少破獲而嚴辦者更無所聞論者至謂蘇當局之維持米禁不過表面文章此雖持論未免近激然當局於屬吏奉行功令之認眞與否似亦不甚措意不然上海私運之案何以獨破獲於租界也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期關換一次　今日係吳景　先生手書 
新談 
[京華哭夢餘記（）] [  鍾黛]  
（六）舊名都之兩種新色彩 
　　美利堅與其國間之道消道長在歐洲戰爭期内有極顯著之事物可爲映證固不獨外交方面之有物别關係而已記者　京數旬間有一兩相對照之觀察法在此『掊酷Boyoott運動』盛行而後南方各埠某國貨已不易見决無此包羅萬象之觀兩方之鮮明新色彩自當以此京爲最可觀也記者嘗謂中國今日有兩種潛勢力足以左右全局其一進而在朝則政治也軍閥也其一退而在野則敎育也羣衆之運動也在朝人物盡萃都下足不越雷池一步决非其他各地所能隨處見其踪跡惟在野者有時亦向北京方而謀生活正如林逋高隠不妨在宋南都之輦轂下耳記者猶憶數年前在東美時嘗聞留美諸生相語曰中國政界位置盡爲日本留學生占盡吾儕歸國後第一根據地厥惟敎育界乃不意未及數年而兩界人物已成對時之勢全國人民對美對日之情感亦若隨之轉移記者於此乃不得不深佩美前外部海約翰退還賠欵政策之大有造於中國而竊嘆敎育事業之奇偉可畏矣今北京兩種新色彩可就尋常習見之事物分爲兩圓圖用聯想法而推類及之蓋其種種事物彼此均互爲因果而有相反相成之關係也試以美國式與日本式之兩種眼鏡相比較則日本式者黑鋼邊而邊度甚狹美國式者玳瑁邊而邊度甚寛故以日本色彩之事物爲言則戴『狹邊黑鋼絲眼鏡』者其經濟必不甚充裕經濟不充裕鬱鬱不得志之少年雖非眞民黨必漸含有『民黨性質』此第一種之循環式也 
以美國色彩之事物爲言則戴寛邊玳瑁鏡者嘗爲美國教會派之學生敎會派之學生恒有脫相見口而出之『英語』顯其曾受美國教育敎育界之新人物占重要位置者大抵皆留美歸國諸學子歸國途中挾以東漸之一種新思想又爲美國式之『羣衆』主義其挾羣衆主義相號召者不難傾刻而致千人恒藉『摩托車』之速力以事鼓盪其御美國式之摩托車乘風逐電以馳驟於長安道上之俊侣必能偕一麗人御美國女留學生所化成之『新式女服』下著類似美國式之套袑翩翩然並肩聯袂相笑語女子而解御新裝不更含羞作態必將每夕往觀美國製之新片影　影戲塲中憧憧往還之出色人物舍此新裝之女子外則寛邊玳瑁鏡之少年也此第二種之循環式也 
劇談 
[東離軒雜綴] [  柳遺]  
　　日者見某報載梁任公家書間述旅客巴 
特别相告者三事茲錄其干余雜綴所宜取材者一則於下其言曰有一七十八歲之老女優當拿破崙　二時已負盛名者多年不登塲矣某日爲一文豪紀念特以義務獻技其日我本約往參議院傍聽臨時謝絶改往聽之内得一瞻西方譚呌天之顔色實此行一段奇事也又曰生平不喜觀劇弟所知也至此不期而心醉每觀一次恒竟夕振蕩不怡而嗜之乃益篤雖然爲時日所限往觀不逮十度也云云可知人之於劇有同嗜焉是又何怪都人士沉醉於痰迷楊梅毒而不之覺哉然亦足徵老伶工之見珍於社會無中外古今一也 
都門劇界已漸式微之數年間名宿凋謝殆盡碩果尙存者僅一孫供奉然年已七十八矣其精神尙雙　如中年惟氣分襄弱不復往昔之奔恣狂放時爲友朋所强獻技京津間每一登台全城哄動用是知鳳毛麟角之可貴亦藝衛之自有眞也居恒好與文人交曾爲余友陳優優君說羅成呌關音節蒼凉不忍卒聽尤喜提携後進余所見者與尙小雲演三娘敎子（係民國五年事時小雲尙未成名）與韓世昌演釧釵記（崑劇）與程艶秋演硃痧痣白髮紅顔傳爲美談而愛才若渴之處亦足尙已 
　　侯俟山（即老十三日）年較小於孫供奉繭年曾於都門見其平生傑作八大錘眉字間英銳氣一如少年時演花衫劇望之如二三十歲人風韻依然洵屬奇事家雄於資爲張家口之富商惟其劇興極佳時尙於梨園現其色相花衫以姿色爲前提年事稍高即不復有立足餘地此自然之趨勢也獨俊山晚境獨佳其殆所謂老當益壯歟 
雜錄 
[塵寰古豔志] [  枕綠]  
　　愛蘭女士（MissH.lle）之激昻慷概有以成其所歡之忠者豔事流傳亦足以資人矜式已受繭德人以作愛情畫見稱於時淡淡數筆神情活現雖曰天賦之加人特亦取材之有自蓋有小說家曰包二奇者（Parltoh）英年飽學馳譽翰林晤 
[意大利奇諾佛造像之十一]  
在於交際之場我卿兩慕把臂入無人之境爾汝雙聲月下濃情花前密意凡斯百態固大堪入畫也普法之役羽檄星馳包二奇亦在被徵之列然而兒女英雄情長氣短包擬託故不往趨愛蘭之妝閣與語意謂必能博彼姝之喜色矣時愛蘭方曉妝聞之立折紫玉釵爲二怒叱曰懦夫儂道多情人必爲健者不謂竟是畏死之懦夫也今與君約趣懷斷釵赴前敵匪凱旋母相見幸而戰死必收爾骨也包志頓壯謝而行屢立戰勳獲擢大佐愛蘭聞之不以爲快且貽書絶之謂已别有所歡终庸系念矣某夕忽夢包返以斷釵冉冉入雲而去醒而喜曰巍巍乎上帝召個郎入極樂之門矣明日即得包友自軍中所發之電曰吾友自得女士書萬念成灰一心爲國每臨戰陣輒以身先昨宵之役吾友以飲十餘彈而死戰器棄矣猶雙手護懷弗釋予亦于役匍匐前探之得斷紫玉釵前固微有所聞知猶未能忘情忍哉女士死吾友矣釵在斯此不祥物趣來將去愛蘭讀電笑曰此絶交書之功也趨沙塲覓包屍歸而葬之合斷釵成一以殉曰其半儂之靈魂也絡其身不字且不作一愛情畫故後世知之者鮮 
小說 
[緹騎外史（六）] [  春醪譯]  
　　格拉格克曰否此前事也殊可置不問行見爾明日携一藍之花躑躅公街見人求售而吾司警之吏大能科爾以褻凟天凟之罪遣至西伯利亞顧吾今私語爾俄邦彼得堡密諜部中正掄才及爾爾脫甘執此業者部中必清爾宿逋更厚酬相及年俸至八千羅布特憶之此事至險且萬秘小有舛誤軍法相繩矣郡主早吾請問爾我有私仇之人得入之於法耶格拉格克曰爾允此事者當盡爾能力作官中之文件今但俟一允一允吾即與爾成約聽爾得此巨利郡主日嗟乎此爲巨利夫以婦人脂粉之馨乃爲國効力耶格拉格克曰觀之吾或不欺爾郡主曰吾知之爾亦决不見欺利益旣佳爾我大可平亭各執其平今吾即諾允自此日起吾爲爾奴並爲爾獵犬矣哈吾固能自愼其事亦必處處屬心及爾特爾必佐我去心中積忿之人並力佐我博社會之名譽則吾亦必出死力佐爾凡官中欲得之事可以一一摭取奉白格拉格克復曰此外尙有一事爾宜誓之郡主曰然吾固已屬心何待更誓格拉格克曰爾必無許有心愛之人郡主曰愛者耶此何預爾事然吾亦允爾此後僅出力爲恨人之事决不愛人質言之吾以名譽爲證證我旣爲郡主復作密諜矣 
　　第四章 
　　外史氏曰此後郡主與緹騎之交譚吾初可置之不理以緹騎屬郡主以章程並開塲圖工之事耳圖工之初即留意及人郡主以爵胄之尊復擅交際部中即嗾之使諜外國羣使之家族尤集意於英法奥大利亞懼羣使漏洩朝中之秘人諸本國但歐洲之條約一締俄國已失勝着此外各大使之隨員亦宜時時晋接欵以盛饌與談婦人聲容之美即於間中剌取各國之情狀逐日和一報告逹之警部而部中即接要奏之皇帝嗟夫讀書之人至此聞吾作不經之語似吾放誕隨意爲之矣初不知事乃徵實無絲毫之作僞俄國掖庭之狀讀者必深知之而奥而加郡王尤人人習讅特人或不知其作密諜耳數載之前俄宮舞蹈宴會之盛非郡主蒞者舉座不歡而聖彼得照相之肆猶爭致美人之相列諸窗檻爲標本宮中或外邦年少之客人一蒞俄京亦必輾轉晋謁一接爲禮此日格拉格克旣屬之以事訂約已成郡主亦俞允以色相之長自衛損失之令譽歲博巨俸懼爲淪落緹騎更謂日者即輦金至更此後之數按月計繳須臾緹騎行郡主悟及此約忽大詫曰此何如事怪哉因語拜排曰拜排爾速衣我吾事冗不耐久竚也顧拜排初不留意郡主言此未曾屬耳郡主大怒復舉足踢厮養拜排痛極而呼郡主曰爾蠢人詔爾以言乃不如詔爾以痛痛者爾即巨號語爾爾却勿答復曰哈爾尙不起更片刻者吾就爾面上跳舞矣拜排曰殿下幸勿督過吾心緒忽不寗寂遂忘尊諭乞主人肆赦而已郡主曰爾不言主母爲人謀死耶吾滋欲得此新聞爾可於着衣之時一一告我拜排聞郡主語突兀無藝面容立促纈曰殿下吾乃無被殺之主母郡主曰有之且與阿達白耶有連我恨阿達此人或即阿達之主平拜排曰否主人此語似若疑訊奴子初不知有此何以檢答郡主曰拜排爾信欲以言愚我淡忘其事耶此萬萬不能頃爾自號阿達白耶之名且曰吾被殺之主母苦命者此數語中必有解釋 
[自由談之自由談] [  不冷]  
　　妄想四　人生今日之世界如欲爲善人必須能於社會無賞罰天道薄是非之時能不變其初衷安行我素而不爲外物所摇則庶幾矣 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[兩禮拜内絲茶市情]  
（同治十一年九月十一日） 
　　當法公司未開時西人日日所買之湖絲其價已稍跌矣計蟲葉牌第二號價五百七十七兩五騾牌五百八十二兩五鴉鷄牌五百七十九兩藍象與貓蜂牌五百十二兩五繼價又稍落高牌七里跌五兩中號秩十兩下號十兩至十五兩左右計福隆充紡價已爲高現時比從前更便宜除七里外並未有大銷場重紡與福隆價相仿現存六千五百包兩禮拜共沽出三千五百包今年絲至西國共有三萬四千五百包去年有三萬四千一百三十九包前年有二萬一千六百七十九包現外國來電信報絲市生意大流通銷場好惟價格公道些 
　　二禮拜内紅茶市皆平平以前日銷場相比則少進出焉大抵色好者價尙有起色至下等者價跌一兩至一兩五據倫敦新到之電報云下等湘灘茶每磅價八辨士至八辨士半近上海一類茶已賣十三兩至十五兩半其價合倫敦九辨士半至十一辨士二五在漢口此類茶已賣十兩至十二兩二五合倫敦十辨士七五至一先令矣以今年所剷之紅茶比去年其數相仿然俟日後總計則今歲所産較去年多矣因近來茶葉底價已大故種茶之地多而收數亦廣也計共賣出一萬七千六百件尙存二萬三千八百箱今年上海漢口出洋往英國共有五千七百二十四萬磅去年至此時有六千一百十三萬磅往美國今年一千零五十萬磅去年至此時有四百八十一萬磅今年中國各省通商埠至英國之茶共有九千九百六十一萬磅去年至此時有九千四百零六磅云 
綠茶在此二禮拜之初生意寂靜繼又轉活動若以現今買出之路比前則仍相仿現所賣之天開茶内有數處因廉價而得售但不能以此爲定價大約總算各價皆不異先前也此二禮拜總共沽出二萬二千零六十二擔現存上江茶四萬四千五百箱平水七千箱上海三千五百箱外國電線信報紅茶價平平綠茶已遠前日之價矣 
國外舊聞 
[英事彙記]  
　　英國於繙譯官一額向無考試但憑才選錄耳茲爲才稱厥職起見凡授總譯官先須考選曾於西五月二十八日考拔繙譯官三員以充職用云按繙譯一官廉俸頗薄每年只在兩三百鎊之間若莊口寫字人員則每之所飲食之需或皆取給於東主而繙譯一缺則只給居停之所外此概須自謀故懷才欲試者每舍繙譯而就寫字此俸薄之阻也（同治十一年七月十二日）記者曰此當時英國生活程度之一斑也今英人於此成爲至難解决之問題矣錄此以資參考 
　　客有自新金山块反者言其地所産供人口腹之物固不甚豐以較香港其值常倍惟羊肉價甚廉每斤所需不過先士四枚耳（即四分）以香港論將在利市十倍之數可見物之貴賤必因乎産之豐儉也該埠所宰者名䍲羺止可啖食若香港所市有曰綿羊者則爲夏羊本生秦晋之間頭小而身大其毛長士人每歲剪其毛以作氈蓋即此類也（同治十一年十二月初十日） 
　　記者曰物價之昻貴亦當世一大問題也錄此亦足資參考至澳洲之羊當時謂爲止可啖食者今其羊毛乃爲世界呢絨至佳之原料遠出我秦晋羊毛之上而我國所需呢絨乃無一不仰綸於外來無他牧畜之改良與不改良其結果當然如是耳 
　　英國官憲曾查本國民人每年用茶數目知年盛一年矣其查法以國内丁口若干及每年入口茶葉若干兩兩相比卽知其數據查七十年之前每人每年所用則一磅半也二十年之前則二磅矣十年之前則二磅七五上年直至四磅云所征稅銀大有上落每磅納一先令二先令甚至三先令四辦士不等乃今日之稅僅六辦士矣按四磅計當三斤十二辨士當一先令六先令當一兩云英國一處所消中茶如此之多其歐洲諸國所用僅及英國三分之一耳然近年各國亦復年年增多中國之茶固不必患無消場矣（同上） 
　　記者曰當時所謂七十年前蓋在前清嘉慶之初矣華茶之運銷於英遠在彼時銷路旣漸以增多而關稅又不爲之障碍宜其樂觀也然孰知英人植茶於錫蘭而銷售英國之華茶即致一蹶不振乎其他歐洲各國以至美洲其銷路固亦漸闢矣而日本茶起而奪之最近則爪哇茶又起而角立我華人只覺茶業之日窘束手無策而已曷嘗一問其致此之由國人缺釆世界知識大可懼可 
文藝 
[採蓮歌（光緒元年二月初九日）]  
　　五里五里荷花塘船頭船薰花香願郎採花莫採葉葉多留復雙鴛鴦 
　　零脂墜粉悉風雨一曲清歌數聲艣願郎採花莫採房蓮心添得妾心苦 
軼聞 
[刑幕之奇計]  
（同治十一年十月二十日） 
　　越中有某甲某乙者居同里學同塾致相得也其後甲旁涉申韓術遂槖筆遠游而乙則守妻拏安弦誦如常是年甲偶歸里適遘秋試期乙遂邀甲至家授館書房中朝夕相與攻苦每至宵分甲必詢曰今夜入内寢否乎入則遂飄然辭去否則作聯牀之語相習以爲常蓋乙於每日離妝閣時其妻亦必詢以晚間來否故塾中之所以答其友者一如閨中之答其妻者也一夜相約聯牀矣而乙忽入内甲寢未久而乙又瞥然出詢之故不答徑登榻而睡甲知有異固詰之且曰如吾兩人何事不可語且或有分戞之處亦未可知乙爰太息而言曰予今日在閨中本言不歸寢矣頃忽心動入内甫過小廊聞房中有笑語聲大疑亟屏息潛行舐窗紙而覘之見其妻擁一男子於膝上方共食湯漉之粉圓其妻含其半於口中男子笑索之遂以唇接而舌度其謔態浪語殆不可耐然予家榘範嚴無外人得入中門者而此男子則面目殊不相習旣非戚屬又非工作且又非外家之戚屬工作何緣得與通姦哉甲爲沈思亦莫能曉但深相勸慰堅令安睡明日當有妙策乙無奈從之至次日甲令乙囑其妻以今晚歸寢曰我自有作用但必須强作歡笑云及夜分則授乙計曰君至閨中則索食粉圓至食時亦必令擁之膝亦必命度之唇必與昨所見之情形分毫無異旣食則疾趨而出切勿多贅一語多延一刻再三叮囑而去乙如計行之旣出則又戒乙曰君宜速入尊夫人必已懸梁速救之下並竭力安慰曲意温存以解其羞憤之思今夜宜即與共枕席若曰卿本名媛慧質爲匪人所誘耳我知卿意者何肯因此失和反令外播耶至其情好愈篤之狀則在君自爲矣總之須不令有一毫耿耿爲妙如是者三夕則曰是可以詰其人矣蓋非盡解其羞憤愈篤其情好而害然詰之則益速其死耳否則亦萬不背吐其實耳乙又如計行之次日則復於甲曰已得其人矣爲之奈何曰人何若曰有賣花嫗常出入閨閣者一日忽偕一村婦至曰此予鄰某姓婦也不識路徑令吾從某村領歸指其手中匣曰我今日尙未發利市須往某某家冀有所售携之往頗不方便辱娘子深愛老身當無妨礙請暫借小坐我卽來挈之行也詎嫗一去無蹤而日暮雨淋不得已因留宿焉夜間突起則闖然男也倉猝之間本不及備又爲其媚藥所迷遂至不能自主蓋其人乃前邨某屠户也於觀燈賽會時窺而艶之偵知賣花嫗時來予家故設計如此其人並挾以求曰汝夫不入内寢時必樹表於後園以圖歡會否則必遍處宣揚也懼而忍辱從之由來蓋不止數月矣甲聽畢沉思久之拍案笑曰得之矣令其妻於今晚仍約之來仍與食湯圓食時則向索口中之半曰疇昔之夜玉液度君今夕宜相酬也俟其舌盡度則竭力咬之必㨗必斷必留其舌君則在窗外守之俟其呼痛一聲則大聲疾呼如趨進擒捉之勢則彼必負痛奔去否則委缅臥地矣乙又如計得之復於甲甲授以利刃曰此行勉之乙駭極曰豈欲我殺妻耶曰非然也子速携刀與斷舌往急叩賣花嫗之門吾知嫗家中無人必自起應又加以亂撃白板云有急事則老嫗必睡眼朦朧跣履披衣而出矣乘其開門時急以妨剌之必令死俟其倒地急以舌塞其口中並置刀屍旁切勿携回乙如計行之寂然而歸次日喧傳賣花嫗被殺官詣騐而口中之舌見焉是爲强姦致殺無疑而革屠者適斷舌遂拘往質訊言不成聲無從置辯遂處以法云某甲之計奇矣哉置屠以刑加嫗以名亦可雪乙婦失身之恥矣 
　　按此事嘗見於近人說部而微有不同蓋本從此則得來而加以裝點耳或并未直接見此得諸口耳之相傳致多歧誤耳錄之以存其眞 
 
 
 

Page 19

 
 
   
 
 

Page 20

 
 
   
 
