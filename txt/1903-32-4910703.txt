# 1903 - 32 - 4910703

 

Page 1

 
 
[雙璞齋四書四五經義增價啓] [  圖書集成局白]  
　　自八股改試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉擇精迥非巿上所售者可比現由本局用新鑄鉛字排印成書都計五十六卷爲文三千篇装釘二十四本原定洋銀二元四角現因所剩無多每部酌加四角欲購者請速臨申報館購取可也 
[利弊相因論]  
　　凡事有一利必有一弊二者固相反而實相因者也人有競言謀利者日求其利不顧其弊雖未嘗不得其利而弊卽叢生此好大喜功之所以必多僨事也矯其失者日慮夫弊之叢生遂置共利而不敢問不貪其利弊自無由而生然利源亦無由而開此因噎廢食之所以必難成事也然則欲謀其利而不能絶弊欲絶其弊而不能謀利如之何而後可耶曰利固不能不謀也弊亦不能盡絶也惟視其利之大小弊之輕重耳有利大而弊小者不致妨利聽之可也有利小而弊大者旣不能因弊而不謀利則必究其弊之所在而絶之不可怠玩尤不可急切隨時查察隨時改章弊雖未必能盡除而妨利之處自少所謂有治法尤貴有冶人也今天下一言利之天下也利何在首推商務商務當以銀行爲領袖銀行之利尤以紙幣爲最自數萬至數十萬數百萬取携旣便尤易收藏雖行中例有資本實存亦斷不能適如其數是則紙幣之利固不言而可喩者也初不料奸人之僞造钞票行諸巿上魚目混珠無諭多寡若何而巿廛卽已因之搖惑一經搖惑則藏票者皆思支取現銀縱行中以信實爲主隨到隨付並無缺少留難而已受擠軋之害使一旦周轉不靈豈非其害尤大耶前報紀滬上各錢荘人齊集公所會議謂近有奸人僞造中國通商銀行钞票行諸巿肆普告各行號收用時順留心辨别又闯前昨兩日居民之藏有通商銀行钞票者爭先持往取銀行中擇其眞者如數付給其𧸛鼎則鈐以假票二字圖記然後擲還攷通商銀行鈔票係情日本製造日本製造鈔票之所因慮有人作僞以故嚴密異常一票之　　　 
製必經數十人之手始得告成而又逐間隔斷消息不通此人所作之藝彼人不知亦不能作彼人所作之藝此人不知 
亦不能作製造如此縝密工藝如此精美而尙有僞票出而混淆甚矣其弊之難除也或者謂此票眞僞幾不能辨惟顔　　 
色稍分深淺竟同一銅板所成非叧起爐灶所能髣髴者余初不之信以爲一板所成决無眞僞可辨現旣眞僞顯分决非一板所成可知而日報則確言購得紙幣模付諸石印夫此模旣存藏之必密何能竊出此中曲折殊難索解總之無論如何總以重辦奸人以儆将來爲急務然鞭长莫及終恐懲無可懲爲銀行善後計惟有隨時更换之一法或三年一换或五年一换不俟奸人作僞先行收取隨時整頓隨時考察弊或其可稍絶乎現在各口通商中外一家将來銀行添開鈔票銷行日宜尤宜自設製票之所加工製造所旣自設則防範易周必無作僞之事卽欲改换新票亦自易易未始非興利除弊之一端質之當軸以爲如何 
[俄製潛艇]  
　　日本某日報譯登奥京維也納電報云邇者俄政府密籌防禦歐羅巴之策咸謂水底潛行雷艇用以助戰易奏膚功因决計於三年中陸續製成十號 
[法外逍遥]  
　　日本歹人僞製中國通行鈔票一案昨已縷紀報端兹又閱日本某日報云是案首禍山下忠太郎年三十有四家在大阪北區眞砂町向以製造機器爲業兼爲中國商人介紹販賣各種貨物當十七八歲時在東區大川町猶龍堂習鐫刻銅板之法其技甚精執事人屢屢遣往寄居上川口之某華商家支取貨物得以稍悉華人之事俗以南京鳶呼之蓋渾名也後改而爲華商掮客素來往於神户南京町稍有積儲遂與北區西梅枝町機器師菅　源之助相謀用機器製紙烟以權子母時菅野年方三十有四命途多舛貲本蕩然不得已互使奸謀僞造高麗通用之白銅貨幣風聲所播漸有知者乃於東歴去年十月改而僞造香港上每華人所設銀行中每紙五圓紙幣向神户南京町華商所設某錢莊購得一紙持歸大阪就菅野家開設製造塲山下素業印刷自分　於此事未幾卽造成五百紙然無法行用依然喪其貲賭核計所耗不下二百餘圓忿而将所造四百紙付之一炬衹餘一百紙来諸室隅從此意懶心灰不復見獵而喜矣有中井義之助者年三十有三北區會根崎二丁目人亦華商掮客也近忽妙想方開欲僞造上海中國銀行每紙十圓之銀券商之北區西梅枝町石印師上田元七談次知北區南本荘橫道町人平井葭太郎能製造印刷機器西區工户堀卜通一丁目浦上文助精習石印遂暗中糾約僞造銀券六百五十紙倩神户榮町五丁目宇治商會中人山本藤携赴内地混用山下菅野聞之遂潛携焚携之一百紙往謁山本與之互談不虞兵庫署刑事員偵知於東歴一月二十五日一不鐘時前往拘獲起出造幣所用之各項器物押往大阪後以按之刑律如何讞罪未得專條因毁其器物僞幣則舉火焚之而将其人開釋按此卽咋報所登僞钞敗露之事惟其中曲折互歧初不解日本刑律　號精詳何以此罪獨無辦法今者中國上海方因僞鈔事發　巿张皇而彼國作僞之人竟得逍遥法外是眞局外所意料不及者矣噫吁嘻 
[火焚學校]  
　　日本某日報云東歴一月三十一日清晨九不鐘閱三十分時岐阜中學校第二號學生臥房第四閱忽然火發至十下鐘越三十分時　熄全屋已悉化劫灰原其致禍之由大約學生晨起多煨榾柮以禦寒威迨九下鐘時徒聞鈴聲琅然急趨學舍不虞火星飛出燃及浦團閱二十分時焚去屋之半面始經僮奴馳報衆學生惶急中咸無能爲力幸救火隊坌息而至竭力用水龍噴激旋得火滅烟消目下學生七十名暫就東偏院止宿僮奴則被警察　 
 
 

Page 2

 
 
署傳去詰訊情由隨又傳去學生七名救火隊中有七人負傷勢尙輕淺事後查得是處臥房长二十三間闊三間有半被焚之地約五六間房中器物圖書及早携至他房得免付之一炬又聞此校建於明治三十三年三月占地一百十一坪至此已第二次被火矣 
[擬纂官書]  
　　日本檢查教科書委員得賄一案登諸報牘幾於筆秃墨乾兹閱日報云目下文部省諸員擬就省中奏設編纂課准國中儒士編纂學生應讀之書如有民間箸作之美善無疵者亦得酬以兼金購歸刊印惟修身課本例由國家編定嚴禁民間私箸以免紛歧大約日内即當决定矣 
[節轅盛讌]  
　　昨得僑居日本東京及人手箋云東歴一月三十日卽華歴新正初二日傍晚七下鐘時中國駐日大臣蔡和甫星使陳列盛筵柬速日本閑院宫載仁親王華頂宫博恭王外務大臣小村氏文部大臣菊池氏皇后宫大夫香川氏宫内省次官花房氏式部長三宫氏騎兵大尉渡邊氏海軍少佐兼子氏以下達官題宦都計二十餘人殽核羹湯烹飪悉依華法一時節轅内外冠裳雲集車騎星羅誠海外之美談新　之盛事也 
[香港獲匪]  
　　香港循環日報云去臘二十七日駐港英督得粤督來電謂有匪黨嘯聚港中等因隨卽遴派差弁四出偵查得以拿獲八人詰之知一爲馮西順歸善縣人素業貿易一爲陳金有新安縣人無業流民一爲何生亦新安縣人爲人治庖一爲鄧興順德縣人向爲木工一爲黃兆棠新安縣人在某號當掌櫃一爲梁安利歸善縣人向業縫衣均藏匿德忌拉街二十號門牌屋内又有鄺松雲者南海縣人帽工也居東華里第四號門牌屋内何明歸善縣人向業石工寄居澳門大除日巡理府升堂訊鞫諭以爾等有違西歴一千八百七十年英國所訂募兵之制未經政府批准擅自整備軍械以圖攻撃中國地方當每人質以洋銀一萬圓或覔甲乙二保人各保洋銀五千圓方能釋回候訊按各人寄居之處與中環捕房相距不遠竟敢在此聚衆爲非且備有號衣旗幟軍裝誠可謂膽如天大矣當差弁到時匪首已由後門逃出傅聞尙有二百人左右同匿香港情有可疑並偵知港中有中華巨富數人干連此事大約初六日提集質訊不難一一灼知刻下英官方多派差役往新拓界中守衞或曰匪黨預約一剌客俟亂起時先將粤省大員行剌旋於今歲元旦續獲無業游民梁亚清及惠州人朱亞蘇初二日訊究之下起出絨帽甚多至所拘各人中有數人倩希士定士及夏士頓典潔治三律師聲辯一時道路傅言咸謂匪黨多購糧食運入内地約定某日揭竿作亂如在港中不致敗露則於除夕入省先行放火以亂人心當德忌拉街事發後有暗差潛至二十九號門牌屋内僞稱同黨由省至此問此事作何舉動或告之曰欲在新拓界址附近起事然後進兵省垣暗差聞之立即飛報中環捕房捕頭派其副潔利帶同差役馳往拘獲二人搜出密信三函所言皆謀亂之事 
[粤省獲匪]  
　　香港循環日報云去臘小除日廣東捷字營統帶楊恭戎會同安勇及南海縣捕役赴城西同興街信義號及花埭信義貨棧拿獲逆匪蘇亞居等並在芳村和記公司起出各贓詰訊之下蘇供稱逆首洪全福惠州人手下僞指揮爲梁慕光臘月下旬某日梁由香港雇某輪船裝運軍火至芳村分藏和記及梁宅约期正月中旬舉事攻襲省城不意天誘其哀事竟敗露云云計在和記起出者係紅縀衣一件黄布大旗一桿黑布旗十桿號衣二千一百件號褲二千一百條洋氈一千一百張草鞋一千五百雙餅亁八百八十五箱每箱連皮重一百一十斤茶每箱連皮重一百斤鹹牛肉七十五箱每箱連皮重三十七斤六響手槍一百桿紅洋布二十尺鐵剪刀一百一十柄洋帽二千一百頂帆布帳棚葉十八箱九架火油燈所用燈心十八紥鐵刀七十五柄帆布所製槍子袋一千七百五十口鐵斧九柄銅角三十八枚食鹽約三百斤白硝二缸約一百斤燈籠一盞旋又偵知城西同興街信義火油店係逆梁所開乃於新正初四日由南海縣委周少尉馳往查封初三日梁弟慕義携同養子李順鄧桂華二人欲於中夜附某輪船遁往港中幸爲絫戎所問全數拿獲移解南海縣訊供 
[續錄雲貴總督魏午帥歴陳滇軍剿匪獲勝情形摺]  
　　至十月初六日八達各匪目羣謀洩忿忽糾千餘人圍攻駐紥洛里團營意欲截古障之後該營因分哨出紥僅存兩哨弁勇留防管帶王國賓率勇抵撃該匪數撲營門均用排槍轟拒斃匪百餘人匪愈聚愈衆約有三千餘人誓以必破王國賓飛書馳報各軍聞警赴援並派晏光樞冐險解運軍火衝人接濟内外包抄數日之久該匪循環疉進蜂擁圍攻我軍拚死迎拒匪皆應槍而倒至初九日下午匪始潰奔共斃悍匪四五百名總兵劉萬勝復督率龍濟光陸朝珍等拔隊至底先屯紥探悉土黄四面皆山一河横流河左有上下兩𪧲河右有中𪧲相距里許勢成犄角下𪧲前達大碉後築營壘沿河支搭草棚二百餘座聚匪二三千人洛里敗匪亦至此合股卽於十一日拔隧馳往西樵徑繞出後山陸朝珍率隧攻上𪧲龍濟光率隧攻下𪧲王國賓率隊攻中𪧲同時分進陸朝珍攻撃底𪧲該匪驚潰� 
紛紛奔入下𪧲陸朝珍復移攻前碉龍濟光先由後山逼攻營疉該匪前後迎拒拚死不退龍濟光見士卒勞憊卽懸重賞適方宏綸李希率隊往� 
助我軍氣振鼓勇猛撲槍火並施匪營火起焚斃數十名餘均開壘擁出哨弁江琛首先截堵中槍陣亡陸朝珍施槍環撃斃匪甚多撲河溺斃不小餘仍泅水逃入河右王國賓亦繞攻中𪧲匪正抵敵適河右潰匪狂奔靖南營哨亦來助戰中𪧲匪亦大潰鑽山越嶺奮力竄奔時已日落各軍� 
乃合隊飽食擒訊生供知下面十數里水淺可涉乘夜齊隊跟追天明登山遙望下距八達州僅十餘里不便進剿撤隊回營將賊壘毁平所遺各𪧲牛馬什物米糧一毫未動是役也計斃悍匪五六百餘名生擒五名我軍帶傷兵勇二十餘名此又十月初六日至十一二等日滇軍撃退圍攻洛里之匪遂乘勝攻破土黄三𪧲歴年匪巢之情形也臣查廣南各軍自四月間收復皈朝後疉將附近零匪陸續搜剿凈將赶裝保甲清理併𪧲� 
建碉然後立行堅壁清野之法原期固圉而後可出師援鄰幸數月以來邊境内匪一律掃淸此次魏景桐甫經到防卽能相機進取分遣各將領抽調勁旅不待粤軍來會疊以偏師越境撃敗弄公那普各股匪攻破板達弄合各堅巢復因洛里防營被圍派營援應書夜環撃將悍匪攻退卽乘勝將土黄老巢一股盪平搗穴擒渠賊鋒已挫餘孽不難次第翦除所有疊次獲勝在事出力各員馳驅於烟瘴險峻之地戰爭於風雨書夜之間實屬異當出力若不擇尤獎叙不足以勵戎行臣查有二品銜委署雲南臨安開廣道補用存記道魏景桐夙諳方略調度得宜擬請以海開道記　並賞加勇號花翎二品銜署黄南府事永北直隷同知在任前先補用知府方宏綸膽識俱懮擬請開去底缺俟補知府後以道員升用並賞挽花翎同知銜指分貴州補用知縣龍濟光擬請免補知縣以直隷州知州仍歸原省前先補用並請賞戴花翎准補廣南營右哨總司把總王國賓儘先拔補把總陸朝珍均請免陞千總以守備留滇儘先補用並賞戴花翎俾昭激勸其餘在事出力各員弁可否容臣一併彚案擇尤請奬俾示鼓勵之處出自逾格恩施其防團各營陣亡員弁兵丁等統俟查明併案分别奏請懮卹以慰忠魂除飭　景桐督率前敵各營團練俟粤軍到邊仍竭力會同痛加剿洗以期盡絶根株而盡邊患並將請獎各員履歴分咨吏兵二部查照外所有滇軍出境剿 
 
 

Page 3

 
 
匪疊次獲勝並攻破歴年各堅巢擒斬首要隨案請獎緣由謹恭摺馳陳伏乞皇太后皇上聖鑒訓示再雲巡撫係臣兼署無庸會銜合併聲明謹奏奉硃批著照所請該部知道片併發欽此 
[華軍改制]  
　　偶閱和文日報云邇者中國政府擬將軍制釐改擇其要者定例六條一天津武昌各設陸師大學堂復分設一陸師學堂於蜀之成都藉以培植將材爲國禦侮二陸師將領必由學堂出身務期學識禍人克勝重任三各處學生分入以上三處學堂凡縣直隸山西山東陝西甘肅河南及東三省者歸天津大學堂肄業隸江蘇安微湖北湖南河南福建江西廣東者歸武昌大學堂肄業隷四川雲南貴州廣西者歸成都分設學堂肄業四每年春秋二季會合大操其合操之地臨時擇定示遵五天津保定武昌各設製造軍裝局一所六京師設立軍機所以時召集各省教練有成之將校諮詢一切軍機務使改爲通國皆兵盡廢歴朝募勇徵兵之舊制 
[吉林築路]  
　　日本某日報登有中國京師來電云近聞華政府由吉林省城至長春府築鐵路二百四十華里其議建者係某省侯補府祖太守述庭慶邱實贊成之刻方電達黑龍江將軍暗中偵探俄人意見大約此路告成之後火車可通至山海関亦足見當軸者之苦心計畫也 
[甬江雜錄]  
　　甯波訪事人云邇者巿中制錢缺乏每洋銀一元祗换錢八百八十文小銀錢每角只换錢八十文以致時値年關各鋪生涯寥落○去臘東鄉人某甲赴郡購物携帶洋銀六十八元及莊票數十元行至某街被剪綹賊竊去恐難望合浦珠還矣○郡城三支弄人胡阿少賣菜傭也粼居陳阿生則素業肩挑貿易胡會欠陳錢二百七十六文陳屢素不還去臘除夕又來索取胡媳某氏付以小龍銀三角陳欲找錢二十文適胡自外歸見之卽與口角互毆緀經粼人勸散至元旦遍身疼痛晩斃命其子泣訴地保向陳詰責陳懼訟累許給殯殮之資始得了事○去年除夕雪花亂飛至黎明愈大鴛鴦瓦上一白如銀直至初四日始開霽 
[擇吉開關]  
　　去歳之杪蘇松太兵備道兼江南海關監督袁海顴顴察會同税務司好愽遜君出示曉諭江海常關自光緖二十九年正月初一日起至初九日止暫停公事九天旋飭知委員馮明府擇吉昨日開關照常徵稅 
[大令騐屍]  
　　前日烏山船户胡新田見其夥沈阿友病勢沈重抛棄途中旋卽斃命十六鋪地甲裘鎭查見投報南巿捕房捕頭禀請馬路工程局總辦翁子文太守函致縣署昨日午後縣主汪瑶庭大令傅齊刑仵書役嗚騶出城旣抵屍塲卽傅胡研訊供小的係寍波府屬某邑人雇沈爲夥辭歇後在客寓中患病昨晨匍匐赴某茶寮啜茗未幾卽倒斃途中大令飭仵役如法察騐良久唱報委係因病身死並無别故遂飭更塡明屍格命地甲赴某善堂領棺收殮厝諸義阡 
[彈壓兌銀]  
　　奸人僞造中國通商銀行鈔票敗露後每日持票往兌现洋銀者人多於蟻行中執事者在門外黏貼告白謂當按照平常時刻兌付洋銀無須驚慌擠擁并暫定章程凡西人之往兌者由浦濱大門入華人之往兌者由後門入一面由鮑樬巡捕頭督帶中西印各拥分投彈壓以免人多口衆滋生事端 
[上海巡局紀事]  
　　前日英界惠秀里陳姓妓院傭婦秦王氏至邑廟進香行經星宿殿前被流氓任金洪等五六人圍住攫去金挖耳簪氏大聲疾呼旁人將任扭住解送保甲總巡局總巡朱森庭明府研訊之下任供攫簪者早經逃逸小的實被悞拘明府惡其刁狡喝令從重笞臀七百板掌顂一百下鞭背二十下始供小的偕阿彭進城問逛小的在前阿彭在後簪似阿彭所攫明府飭卽枷號著交到阿彭　究秦王氏叱令退去候示○本城巡防北局委員某君飭丁持名片送沿途攫衣之匪人張福生乞丐王阿狗及原告洪桂林至保甲總巡局總巡朱明府向之詰訊洪供小的在林永興象牙店爲夥甫由五聖堂燒香而出張福生借端尋釁追至殺猪弄向胸前猛撃兩下隨復扭入顴音閣前小茶肆勒索中洋銀二十元并將寗綢棉袍棉馬甲褫去囑王看守幸有友人帮同追至昌泰典得以獲住扭控北局轉送案下叩乞嚴懲張供小的向業水菒是日見王與洪口角因之從旁解勸洪自褫衣服浼小的付質今衣服尚在叩乞開恩王供小的年十一歲父母俱亡流爲乞丐與張並不　識不知伊等爲何起釁明府飭責手心一百下著丐頭騶逐出境張笞責五百板枷號一月期滿再核棉袍棉馬甲給洪具領○保甲總巡局差某甲在邑廟豫園拘獲　帽匪人王祥林一名解送至局明府研訊之下王直認不諱遂喝令重責二百板枷號半月期滿察核○前晚有趙某者在泉處飮酒醉中行經王家嘴角誤碰陳姓家傭婦某氏以致口角不休旣而氏嗾令陳姓所僱甲已丙三輿夫扭趙兇毆並訴知家主送趙至十六鋪巡防南局局員贾參軍研訊之下判責五百板鎖禁局前爲𫒳酒滋事者戒 
[法租界公堂瑣案]  
　　順天人楊鍚廷因事來滬旋因衣食無資於正月初六日歩至浦灘投水自盡經巡街西捕援起送入捕房昨日捕頭令包探送案請示楊供父親前在蘇省候補此次投親不遇落魄窮途不得已而爲此大令問滬上有無相識之人供稱同鄉人李蘅舟現在縣署充當門稿大令飭包探送往縣署查問有無李姓其人然後核奪○徐東海沈福祥在小東門外結隊閒遊包探以其形迹可疑拘入捕房在身畔搜出洋銀數十元金戒指一枚捕頭問去年南巿泉漳會館左近搶劫洋銀操刃傷人一案是否爾黨所爲徐堅不承認隨有人將沈保出昨日捕頭命包探解徐至案請訊徐供搶劫傷人之案小的實不知情大令謂爾倘能供明此案實情自當重賞徐稱小的實　不知大令飭送縣訊究○山東人王三與弟王四争取食物起釁以刀戳傷王四經巡街捕拘送捕房轉送院醫治昨日將王三解案請訊大令著押候其弟傷痊然後核辦○薤髮匠某甲向與蕩婦孫頭氏私撫一義女年甫四齡時加凌虐徧體鱗傷日前被巡街捕拘送捕房昨日捕頭命解案請訊女供小字林富時被假母以鐵籖刺肌肉大令飭發某善堂留養孫顧氏押候掌頰二百下○會捕局線勇頭目周天壽在小東門外浦灘巡緝突被三十六個黨竊賊沈阿順糾同圍黨圍住兇毆以致受傷隨緝獲獲沈阿順一名解案請訊大令判枷號一個月責五百板期滿送改過所監禁兩個月○哭阿寶行竊壳件洋行之煤緝獲到案科以監禁一年甫經釋出又於前日行竊某洋行煤數十墩雇王寳生之船駁至租界中售與老虎灶主張嘉禾經包探解案請訊吳供煤由小的向新閘大昌煤炭號買來有發票爲　包探禀稱小的已往大昌查明並無其事大令判令枷號一月責五百板張罰洋銀二十元　無干省釋○安南婦某氏被所雇車夫某甲竊取金錢及鈔票共値洋銀一百餘元報捕查獲詰知與董大富同謀因於昨日一并解案請訊沈供金錢並非小的所竊至鈔票則業已睹輸罄盡董實無干前者小的任意誣攀叩求明鑒大令著枷號一個月責五百板董省釋○流氓顧木泉前因誘姦某姓女被控到案奉前讞員杜枝園大令判押改過所一年新正某日期滿由管所委員李浩然二尹送回中途逃逸昨被包探拘獲解案請懲大令判貴五百板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賢侯文告]  
　　欽賞花翎補用府在任候補直隷州計卓異調補江西鄱陽縣正堂隨帶加一級江爲剴爲曉諭事照得　風捉影滋害良多杜漸防微眞冤乃白况斯民皆吾赤子何忽聽其株連王道不外人情猶當曲爲告戒查民間興訟必有大不得已於心者乃可訴之於口也無如人心不古世俗日偷聽訟不淸其源下情莫由上達串通一氣民不聊生刁棍地方之罪魁也蠹吏地方之蟊賊也悍差地方之虎狼也刁棍恃悍差爲護符悍差耤蠹吏爲線索蠹　視鄉愚爲　肉勾引不遂繼以需索需索不遂繼以恐嚇擅作威福播弄是非有錢者生無錢者死醫瘡剜肉慾壑難塡搶地呼天冤魂莫訢以致無知之民有因訟而破家蕩產者矣有因訟而賣妻　子者矣本縣洞悉民隠惟恐殃及無辜况當各大憲勵精圖治之時更不得不喝力整頓裁减書差嚴拿訟棍凡民間因户婚田土滋訟者例准三八告期當堂呈遞倘有書役索詐及訟棍串通訛害者准其攔輿進詞或入宅門喊禀若遇緊急不白之冤非可以言語形容者本縣於大堂側縣一銅鑼聽其鳴鑼聲喊隨時查訊立子伸埋本縣愛民如子疾惡如仇故不憚剴明詳明以免株連拖累除密訪飭拿外合行出示膮諭爲此示仰闔邑軍民人等知悉爾等務須痛改前非畏法省悟各安耕鑿之天共享昇平之福倘再不知禁令仍蹈覆轍則是冥頑不靈甘心作惡一經發覺定行照例查拿嚴辦本縣言出法隨决不稍從寛貸其各凛遵毋違特示示後又手書硃諭曰諭告狀人知悉本縣不用門丁簽稿及値堂審案禮錢爲民飭省甚鉅然本縣在使民無訟堷養元氣所以體恤窮黎非所以增長刁風也告狀　錢旣無多狀得易入彼進一呈此進一呈毫毛細故張大其詞違本縣愛民息訟之心則必有以設法痛懲之爾須自愛其各凛遵母違切切特諭 
[聚賭宜懲]  
　　前晚本邑冬防委員龍二尹率勇巡至大東門外如意街聞給記醃魚行中有人睹博因於昨日飭十六鋪地甲裘鎭前往諭令交出行主以便究懲 
[英租界捕房紀事]  
　　徐阿三周阿六將朱阿二家大鏡撃碎田二百五十四號巡捕拘入捕房捕頭著柙候解送公堂禀請讞員張柄樞 
司馬訊究○李阿法行竊謝阿二家衣物由包探李四春拘獲捕頭令押候解送公堂禀請訊究○張順林行竊衞元太號衣物由包探李星福拘獲捕頭令押候解送公堂禀請訊　○宋錫榮行竊九江路淸芬堂烟館中某烟客脫下之皮馬卦由包探徐阿華拘獲捕頭令押候解送公堂禀請訊究 
[美租界捕房紀事]  
　　昨日午前甬人奚華堂投捕房訢稱胞弟硬借洋銀不遂所求致被傷左腿捕頭察得奚受傷屬實令送同仁醫院醫治一面派包探朱桂生將其弟拘入捕房押候解送公堂禀請讞員張柄樞司馬訊辦○昨日華順碼頭貨錢中所雇扛夫王林生行竊難蛋數百枚旋被包探朱桂生查獲解入捕房捕頭令押候解送公堂禀請訊辦○昨日輪船襀竊王阿三陳阿四濳入寄椗外虹口之某輪船上行竊機器銅若干被包探沈阿岳拘獲連贓帶入捕房捕頭令押候解送公堂禀請訊辦 
 
 
 

Page 10

 
 
[光緖二十八年十二月十七日京報全錄]  
　　宫門抄諭旨均錄前○吉林將軍長奏爲改練砲隊並核銷武備學堂經費及各營薪餉銀兩摺○閩浙繼督許奏爲遴員請補知縣摺奴才長順跪奏爲吉林靖邊防軍新軍武備中營改練砲隊一營並武備學堂經費及新添强軍各營哨薪餉遺費等項銀兩循案截期逐欵開單一併核銷恭摺仰祈聖鑒事竊奴才前因軍興時餉源遽絶一切軍需悉由公欵通挪其時邊防補成之隊並新添强軍及添練護守各城兵勇均按營哨數目發餉未據造送花名細册迨後遣散各軍多係派員分路前往點查發給遣費額數恭差不齊欵項多寡不一他如征調豫支口糧各軍經過借餉一經前敵潰散無從追繳且亂定後收降土匪輯撫難民頭緖紛繁請將光緖二十六年邊練兩軍自正月起至遣撤裁改之日止新設各軍自招募起至遣撤止所需餉項雜支分别開單報銷以昭核實等因於上年九月間附片具奏奉硃批著照所請該部知道欽此嗣准兵部咨一十六年邊練兩軍一切收支欵項務須開列起止月日營徐起數官弁勇夫數目所用均係何欵逐項詳細開明不得因免造細册籠統牽混浮胃開銷致干駁詰等因咨照前來奴才查吉省防軍馬歩十八營三哨水師一營一哨並富克錦撓力溝練隊一哨前於光緖二七四年正月間准户部咨開吉省防餉除先前裁减並由部庫改撥劃歸本省練餉外嗣後一年實　應領庫平銀六十九萬七千九百兩又於二十四年閏三月間奏請裁减局員解省餉需案内防餉每年總其節省湘平銀一萬七千二百六十兩零一錢四分七釐四毫仍由部撥防餉内按年分爲四季扣繳又吉省前設彈壓鐵路靖邊新軍歩隊五營嗣因分駐路工雙城子等處周迥三千餘里往往遇事徒歩往來勢難捷便請於每營歩勇内抽撤九十名改募馬隊四十五名添設哨官督隊官各一員以資管轄又請添設靖邊新軍營務處隨同辦事委員等經理文報以專責成均經前將軍延茂癸蒙俞允奴才到任後當將改練章程並添設營務處委員等開支薪餉各日期隨時咨部查照又吉省挑練旗兵名曰武備軍先練中營歩隊一管仿照靖邊防軍營制章程應需餉項擬由銀圓盈餘項下提支經前將軍延茂奏准遵辦迨奴才到任後查閱該軍起練年餘迄無成效請旨裁撤將此旗兵歸併防軍訓練騰出餉項另練砲隊一營以備戰守又於二十六年五月間奏明武備學堂成效最著請將十旗學堂歸併擴充所有武備學堂添設總會辦文武教習學生等應需經費擬由旗掮銀元赢餘各項下壽撥又於二十六年六月間因邊境戒嚴奏請就地籌欵於兵丹丁壯内挑練二千五百名專爲守城之用擬請再招募二十營分爲獵户四營砲隊一營歩隊十五營一切營制餉章悉照防軍十成章程辦理所需餉項請旨飭部籌發銀四十萬兩不敷之欵卽由本省解部各欵及留支公欵内截留提撥動用又附片奏請地方官於勸辦團練外每　各添步隊百名以資彈壓奉旨允准餉銀一項飭令就地籌措欽此又於是月間奏請防軍十八營三哨上年杪經閱軍大臣魁福等汰弱留强奴才奏將裁去疲勇以二成爲率今查各路有裁滿二成者有僅裁一成者現將暫裁之二三成仍行募足並擬請於九成外增復原額一成仍歸十成奉旨允准又二十六年七月間因吉林食物昂貴奏准吉林邊練新舊各軍每兵每月加餉銀五錢並分别酌添夫價各等因遵辦在案嗣是新添之二十營悉名爲靖邊强軍又光緖二十六年六月間奏准蜂密山　務局招募十成歩隊一營名爲鎭東營均經各局處禀明批定亦在案兹查吉省防軍新軍武備軍中營改練砲隊一營光緖二十五年以前收支各欵另案分年奏報核銷自二十六年正月初一日起至遺撤改練之日止所有收支各欵自應循案截期分晣營名起數官弁勇夫數目逐欵開單核銷其新添强軍十六營三哨各府廳州縣等八哨自招募起至遣撤止所有收支各欵亦分晰營名起數官弁勇夫數目逐欵開單一併核銷以重帑項查光緖二十五年分防餉報銷實在剩存湘平銀十三萬四千零九十七兩七錢五分五釐八毫四絲二忽四微零二沙新軍報銷實在剩存湘平銀七百七十二兩零三分六釐一毫二絲九忽一微六繊六沙武備軍中營改練砲隊一營報銷實在剩存湘平銀七千二百九十兩零四錢六分五釐八毫五絲作爲舊管又新收二十六年分由京部庫領到春夏二季防餉湘平銀三十四萬零三百一十九兩九錢二分六釐三毫又領到春夏一季新餉湘平銀七萬五千兩由本省動用俸餉湘平銀十一萬一千零三十兩零三錢六分一釐五絲七忽一微零三沙機器局銀元盈餘湘平銀七萬六千四百五十六兩六錢七分四釐二毫零一忽七微三纎二沙釐捐湘平銀二萬六千九百五十六兩九錢零一釐四毫二絲一忽八微六纎二沙及田各商先後借墊湘平銀二萬五千三百三十兩零四錢四分五釐八毫九絲七忽七微三纎五沙管收二共湘平銀七十九萬七千二百五十四兩五錢六分七釐四毫内開除支給靖邊防軍新軍武備軍中營改練砲隊一營武備學堂經費新添强軍各營哨官弁兵夫薪餉遣費養傷埋葬搬運長夫口糧輪船經費運脚津貼及製造帳棚旗幟號衣並成營之初每日給小口糧等項共計湘平銀七十九萬七千二百五十四兩五錢六分七釐四毫實在湘平銀兩無存以上一切動支各欵奴才督飭局員按欵詳核委係實用實銷並無浮冐除照鈔原單咨報户兵工三部查核外　有收支防餉新餉武備砲隊餉武備學堂經費及新添强軍各營哨薪餉逐欵繕具間明淸單恭摺敬呈御覽伏乞皇太后皇上聖鑒飭部覈銷施行再此次所借的欵係因俄兵到省後遣撤防軍凡相距窵遠地方未能悉行調省均由省派員前往各軍駐紥地方點騐遣散所派之員又以道路梗阻不便携帶銀兩就近由各鋪商通融挪借是年朱經籌欵歸還是以列入銷欵以清眉目合併陳明謹奏奉硃批該部知道單併發欽此 
閩浙總督臣許應騤跪奏爲請補知縣以裨地方恭摺仰祈聖鑒事竊照光緖二十八年八月初一日准吏部咨准將請補南靖縣知縣呂渭英升補福防同知二十八年五月初十日奉硃批著照所請吏部知道欽此坐五月十五日行文按閩省照限减半計算至二十八年六月二十四日作爲開缺日期勒歸六月分截缺所遺南靖縣知縣係選缺應卽照例按班遴員請補閩省升補所遺知縣一項上次福鼎縣因孝廉方正本班知縣無人過班用至教習儘先止兹所遺出南靖縣知縣閩省裁缺卽用廻避卽用留省另補鄭工新海防遇缺先及海防先用卽用各班均無人按班輪應補用第二正途出身新海防分遇先用人員緣該班無人應以各項出身新海防分缺先人員補用查有新海防分缺先用知縣黄鼎翰年四十歲湖南善化縣附　生遵例報捐知縣指分福建試用光緖十九年六月二十七日領照到省試用期滿甄别留用復遵新海防例加捐分缺先補用二十二年八月二十日奉部行文過班序補按照限減半計算應扣至九月二十九日作爲新海防分缺先知縣到省日期照章旱已扣滿一年委署羅源縣復調署閩縣知縣查該員公事歴練心細才長以之請補南靖縣知縣洵屬人缺相宜與例亦符合無仰懇天恩俯准以分缺先補用知縣黄鼎翰補授南靖縣知縣俾資治理如蒙俞允該員係分缺先知縣請補知縣銜缺相當毋庸送部引見併免核計絫罰據福建蕃司周蓮臬司楊文鼎會詳前來除咨部外理合恭摺具陳伏乞皇太后皇上聖鑒敕部議覆施行謹奏奉 
硃批吏部議奏欽此 
 
