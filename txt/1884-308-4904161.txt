# 1884 - 308 - 4904161

 

Page 1

 
 
[第十九號畫報出售] [  申報舘主人啓]  
　　我朝幅𢄙之廣爲亙古所未有八月上浣西藏遺使入覲賫呈貢物七十餘種仰見我國家　滭深仁無遠不屆京友慕績朝眞圖郵寄南來一 
切儀制宏壯羅列井然是亦一大觀也再法人攻犯淡水揮兵登岸經孫軍門設計埋伏我軍四圍兜合法人大遭懲創死傷無算陣斬法將首級多名在馬祖廟地方懸竽示衆以慰華人同仇敵愾之忱兩圖俱編入此次十九號畫報准於本月十六日出售仍於畫報之末附送淞隱漫錄圖說一　閱者鑒之此佈 
[論中國備兵太遲]  
　　曾劼剛襲侯駐紥英法兩國往來倫敦巴黎之間自法人用兵越南以來朝廷特命襲侯議論越南爲中國藩屬與其宰執外務大臣爭辨不止一次故於法人情事深籺而熟窺之又久住巴黎法人之一舉一動無不親知灼見是以李相方壹意主和而侯特寓書商榷以爲中國兵力雖不十分精足然示法人以必戰之勢而不存不欲戰之心則和議易成而法人亦不至要求無厭且中國能早備兵則越事尙不决裂惜乎備兵巳遲法踞越地太多旣吞者不便復吐卽使成和而滇粤邊外之地無多甌脫終有實偪處此之嫌此書中大意也不謂與李相之見不合朝廷旋易駐法大臣襲俟乃不復與聞其事竊謂書中實習籌邊　策其於法國情僞洞若觀火節能略用其言則前日爲保守越土計已嫌備兵過遲而後此爲整飭海防計尙覺備兵未晚蓋曾侯此書　在天津未訂草約以前福尼兒以兵船頭目驟簡重任畀以大權事實成於倉卒爾時天下臣民皆難逆料謂此番議和何如此之速一若法國刖有他事於此事不妨草率訂就而孰知约中竟將全越之地概歸法人保護中國邊防允其撤退闕内耶夫法人所欲不遇全越境土今一如所願是以如此速成也嘗攷輿圖中北甯宣泰以北尙有數百里始抵滇粤界上去諒山不甚近也宣泰聞警先退北甯不戰而逃開外諸軍固不可恃但法人未佔之地不妨稍割歸己乃一併畀之此其所見宜乎與曾俟不合矣獨怪中國備越南之兵發端於北甯而備沿海之兵則發端於諒山前旣重違曾侯之意而并法人未佔者亦輕乘之今更不採曾侯之言而於海防最要者先預備之然則中國之事事落後而讓敵著著占先者殆亦成例可援歟鄙人於法人初攻臺灣之日卽疑法之注意在去年已明言臺灣何以不早設備而直待劉省三爵帥奉命南渡也法人未嘗宣戰上海猶在議和卒然攻基隆致先敗而後勝夫勝幸事也設非爵帥敗者不知胡底矣當日閩江兵船亦有十艘以外與其枯守馬尾孰若移衞基隆此備兵已遲之騐也顧閩江如許兵船又有若大砲臺數處不得謂不備兵矣且基隆已經開戰和事無望於成閩省宜如何警備乃敵船大帮駛入竟于與找船對岸而泊而我船不知一阻何也法人藉口上海議和駛船入内夫果可和何用如許兵船而銜尾而來首當竹嬰猶謂其不至於戰眞囈語耳至於戰書己投紅旗己挂乃不許起錨不許生火坐令如許兵輪砲艇呆泊江中受其擊毁此獨非備兵不早之騐乎閩事已敗法船夾擊砲臺長揚出口而聚泊於芭蕉山經旬半月寂無舉動識者早知其意在臺灣其毁閩江戰具卽爲絶臺援之計今閩江空虚自必大舉於臺特以船多損漏修築需時安息芭焦山以觀我之動靜而蓄攻臺之銳斯時若撥南北洋之船十數艘乘共不能展輪而直下閾洋分扼厦門澎湖以通臺省往來之路則臺勢何至孤懸援兵軍火何至被　乃南北洋不聞有是謀也豈各守畛域乎抑不慣駕駛乎吾意通各海口之人才就舉華人何止二三十員之管駕也大凡兵船行者靈活泊者呆重蓋海中遇敵敵砲雖能命中船究有可趨避也故當時若有兵船往爭臺灣出路法船見而攔截我船决不至再如馬江而乃委靡因循坐待法人之截奪截奪之不足更并基隆淡水之洋面而悉封禁之使他國官商各船均不能至夫然後議及調撥救應吾恐時不再來今日之法船非復芭蕉山久泊之船矣此又備兵不早之騐也凡事一失機會卽難補救法人欲取臺灣一攻不利必至再攻與欲攻臺灣必絶援兵欲絶援兵必堵洋面此稍知人事者所能意計及之而堂堂督師大臣獨無一人焉能見其早吾實不知其何故也噫以備兵太遲而失越南前己鑄成大錯苟因備兵太遲而再失臺灣何堪重蹈履轍吾是以景仰欽佩於曾侯之書也 
[法船到港]  
　　香港西字報云有法兵船名你里者裝有大砲十五尊於本月十六日由法國駛抵香港到時船 
上升砲致敬英水師提督提督亦還砲荅之大約俟裝得煤斤卽須開往臺灣去 
[西報照譯]  
　　昨法公司輪船帶來外國日報言法國現與中國父兵甚爲棘手刻已將多你斯地方之兵調至 
巴黎遣發來華使國内之兵見之亦一鼓作氣願與中國爲難惟兵餉由何項支觘議院中尙未議定故目前祗將國内每年所用之常欵撥充軍費致支度告匱國内后額不少虚懸又云英國近以中法衅生屬地急需保護故於七月中特將軍裝一百餘墩運往印度及香港應用又云傅聞英國近與德國立一和約所有太平洋之地兩國將擇可取之處收入版圖云 
[三岐捷音]  
　　香港維新日報云月之望日南洋火船由海防抵港本館接到採訪人眞實信息云前月念四日 
劉軍連與法戰皆捷斬其軍二千級斬其畫數七十六而我軍亦有損傷因來信乃墨跡懼爲所搜故略言之耳按三岐卽山西之外障觀我軍勇向如此山西克復應在早晚間耳閱畢欣喜謹錄之以當露布 
[捷音再錄]  
　　日前有商船之來自臺灣鹿港者言本月初九日基隆又經克復因法人待越人甚苛打仗時令 
充頭陣回營則勒作苦工昕宵不息每日僅給麫包二枚聊以果腹以故脅從之衆皆有怨心經一雲南人在法爲小兵頭者潛赴劉省三中丞行轅納降約於是日爲内應導殺敵人曹軍門出隊往攻立時克復按此事前報已登崖略兹更得有詳細情形爰再錄登報牘想普天率土之民當無不同聲稱慶也 
[關外軍報]  
　　聞官塲近接鎭南關外前敵大營發來軍報云我軍自上月杪與法人血戰後近日未與接仗蘇 
軍門元春曁力周二提鎭均分紥觀咅橋一帶嚴陣以待潘琴帥偕王方伯於本月十二日由關内起程節節前進扼安屯駐岑彦帥駐節保勝不日卽擬進薄興化宣泰等處大軍雲集聲容並茂不日定有一番鏖戰法人自屢受衂挫後軍 
 
 

Page 2

 
 
士離心離德又無援師續到其枯駐該境者類多不服水土死病纍纍前次被官軍轟傷之副提督呢格禮也刻聞巳載至海防埠就醫然傳者謂卽使醫治就痊亦殘廢無用不堪再握兵枘矣此關外來電所述敵勢頽唐至此猶復困獸思鬥將毋天奪其魄歟 
[厦門近信]  
　　前報記旗昌茶司某君赴香港督署呈請發輪船二三艘往淡水載軍茶客等人返厦一節兹聞此事實係禀請美國領事 
致書英督其允准與否則尙未聞知也 
[營口瑣述]  
　　電報實局資雇沈姓民船載運電桿等物赴金復州童子溝一帶交卸中途遇風船貨俱被波臣攫去○本月十三日下午 
元茂油坊將油駁上輪船油寠准積滿街適左軍門所派巡街委員徐君手持令箭帶隊經過謂其有占官道諭飭火速移開坊夥不書措詞稍有冐犯徐君大怒喝令兵勇將夥按倒街心重責軍棍四十夥受責後訴之坊主坊主主忿不能平擬向軍門禀訴不知如何了結也○十二日接到上諭大略謂陜西提督雷正綰着於神機營中槍隊酌帶數營速赴奉天營口會商奉天將軍慶裕統率各軍欇要部署長順着毋庸出關又前任營口海關道續昌著毋庸赴兩淮鹽運　任着卽赴奉天營帮同慶裕辦理防務聞雷軍門約十月望前抵營續觀察約十二月初旬亦可回任緣府尹裕公與觀察總角交故請於慶軍憲俾奏調來營以資指臂之助耳○本月初四夜蓋平縣屬東山地方姚紳家被盜刼去金釧七隻金條二十四餘金葉不計數約値銀三千餘兩姚紳之父由進士出身官至觀祭叔弟輩亦不少出仕者報案後蓋邑尊徐芙卿大令立卽升堂傳齊捕役連發火籖飭令四出巡緝十四日上午一榦捕獨行東街見有四人分乘騾馬行李甚重疑而詰之帢是此案正犯搜侍原贓若干件王下午又一捕在西營獲到兩人歸案刑訊聞數盜皆毅軍宋營帶來之勇未知確否○本埠封河約在九十月之間刻未到之輪船尙有人艘大約本月二十五六日可一律到齊近日各輪均由埠春載海帶來營銷售云 
[廉使不豫]  
　　杭之按察使署素來平善卽重造後亦無他異自蒯士薌廉使病殁内署以後接任之覺羅興公次之署任藩篆家增公又 
次之至去秋劉子政廉訪來秉臬篆接印數日後卽患風疾於是皆以風水爲言屢加改作然亦無所確見也今夏孫榖庭廉訪到省後人咸請於大行臺暫駐俟衙署改修再行進署公本湯文正一流人不信其說於初三日接篆卽日入署居之泰然乃自本月朔拈香歸偶在内署失足幾致傾跌幸僕從爭扶得無他恙次日憲體卽覺不快當卽命人至撫轅請假今病已半月尙無起色於是風水之說愈眞昨已傳集工匠擬先改造頭門以禳解云 
[日下薈談]  
　　京師平糶局六處已於八月杪一律裁撤所餘小米數萬石刻由畢周二大京兆委員分撥五城及順屬各州縣粥厰定於 
九月十五日一律散給饑黎聞客歲在十月開放本年先放一月窮民早沾實惠感頌大京兆之德不置云○各省入奏摺件御覽後有關機密者或留中不發或交軍機處辦理其他照例事件應歸何衙門議辦者卽由該衙門承抄官在内閣抄寫故六部都察院内務府各衙門每日皆輪派司員至内閣承抄不准遺漏罣悮日前崇文門崑岡副監督接任日期乃湖廣司主事龍昇所繕信筆悮寫以致時日不符恐該員處分終不能免矣○户部大臣以目下海防吃緊庫欵支绌請將八旗一二品大員病故應得卹典及八旗殉難官員卹賞暫爲停放俟庫欵稍裕時再由各旗來文補領云○客歲杪户部飭令奏請各直省預發今年京餉銀八百萬兩原限五月先解一半到部年終如數解清如逾限不能定當指名嚴叅刻防務吃緊需欵甚急而各省解部之欵尙未及三分之一故該部現擬奏請降駻嚴追云○副將銜叅將鄧盛林甘肅人到京引見例應發回原省當差其底銜係把總免補千總以守備用賞换花翎遞保今職詎部中查覆原案僅有鄧成林底銜係藍翎五品銜千總免補本班以守備用賞換花翎名字旣各歧異底銜又復不符因行文該員原保統兵大臣查明是否筆悮抑係兩人俟覆到之日再爲核奪云○善厚齋車憲定於本月十七日請訓出京先期札飭北通州高星槎刺史擇定東門外招商局棧房爲行臺該棧司事復以祇可備統兵大臣駐節不准兵丁屯紥故擬將防營暫駐北門外以期擇地遷移云○已革雲南巡撫唐炯現押解來京交刑部審訊聞唐炯曾遞親供二次略謂革員當時親赴北甯閱兵事竣後例應駐紥候旨一時疎忽擅自折回省城實屬辜負天恩懇求從重治罪云云現部臣公同會議尙未具摺奏聞云○八旗繙繹童生經順天府定於本月十八日考試十八日各生按照旗分在東西磚試十八日各生按照旗分在東西磚門伺候點名搜檢云 
[電工告成]  
　　中國電線工程昨已將大略情形入報兹又聞佘太守由汕頭督率工匠前進於九月十一日抵粤閩交界之分水關本擬 
入閩因閩工陳叅戎先有信來請卽撤工至十二日晚閩工亦趧到於是南北兩綫合龍萬里全工告成一旦太守頗自欣慰旋卽折回汕頭補行設局但線路必由海關門前經過稅務司哲美森忽堅請改路在工兵勇見稅務司撓阻心各懷憤百姓亦欲與之爲難將欲赴關吵鬧幸太守十三日赶至彈壓并晤商稅司詎該稅司執意不允謂須傳電赴都請總稅務司赫德之示太守亦電請李傅相示越兩日俱未接有電復然工勇停工一日定章要賠銀二百兩該稅　又不願照繳太守因設法將關基應立之三根電桿改作兩根移設關基以外用六丈長桿懸以德律風線越過關基以示體恤俾得公私兩　而該稅司尙嘵嘵不休太守告以照此辦法尙有何礙中國人遇講理者最講理若遇不講理者又極不講理如電線跳過海關尙圖阻擋豈天上日月星辰亦能移而避之耶該稅司始赧顔而去日山太守赶將各事清釐並料理派員匠人等馳赴雷州及廉州設綫後卽附輪回滬歸程大約在梅開嶺上時也 
[寺僧被累]  
　　海幢寺爲嶺南一大叢林寳刹精藍進香者門常如巿誠有如元人曲所云香烟人氣兩般兒氤氲得不分明者該者蓄積 
旣多宵小未免垂涎其側前日某客有紹酒數百壜寄存寺内見者疑之散布謠言謂壜内皆係火藥將用爲敵人内應附近舖居皆驚駭不安遂有匪人報官指證帶同官軍往搜匪人先懷硝磺等物以便栽贓迨查搜無跡卽將所懷之物呈諸大憲謂卽該寺所藏幸方伯明察秋毫不爲所惑指證人遂卽逃去然查搜之時或伐樹木或拆門窗擾擾紛紛不堪收拾所存紹酒亦被盡數打開連日匪徒仍復紛紛　聚欲將該寺拆毁官兵彈壓力不能施幸鄭軍門威望素孚親往勸諭始得解散不然妄聽謠言釀成巨禂富道諸公豈得辭其咎乎 
[嶺南瑣記]  
　　張振軒宫保有親軍五十名皆籍隷安徽日前宫保騎箕而去該勇遂各懷退志不願留滯五羊撫憲倪豹臣中丞念該勇 
効用數載載有微勞因仰善後局從優給予川資俾得言旋故里云○初九晚二鼓後大紙巷某公館偶不小心遽爾祝融肆虐幸風勢不甚大僅焚去篷　一座卽行救滅○某甲東莞武生也在城内設館收徒教習拳棒前日有友某乙向之告貸甲贈以青蚨若干翼開留作永夕談詎乙心懷不軌至夜深竊　貴重之物啓户脫逃次日甲晨起不見乙檢各物已失去大半雖四出追尋然巳無及矣甚矣人心之叵測也 
[日本報述中法事]  
　　閱泰西電線新聞稱現因中法事起法相花利與陸軍卿家毛陪農氏意見不合每多齟齬是以陸軍卿决意辭職 
花利以陸軍卿果欲辭職當以現統本營第十七隊之團長陸軍提督以承是缺由此觀之則法廷所施政令大不協於衆情也○法報稱駐華京法公使曾有禀請法相訓示一書其大意謂近觀中國情形似有託人講和之意倘來商量時將何詞以對請示法相答以如清廷來商措　之間 
 
 

Page 3

 
 
務必嚴厲以待之然亦不可過於拒絶近觀清廷方銳意戰事所陳講和之說殊覺難信此復○西報又稱法廷及海軍省今擬將失屬印度之風知里地方爲東南洋軍艦駐會之所并儲積煤炭法廷所放之印度總督原定十月間由巴里赴任今因軍務緊急亟應遄往經理一切故改於九月一號動身也○西歴九月十三日接法京巴里來信稱前經頒示於本月内就内閣會議清法戰事當曾議時首席法相花利告眾曰現今清國尙未公然宣戰而海軍卿託羅氏卽將東南洋水師提督孤拔奏報之書對衆朗誦一遍其書云福州旣獲一勝請卽迅發援兵糧餉來東以使相機進取等語是日所議專爲清國戰事並議定於二十三日開院集議云○接英京倫敦遞來確報内稱法國内閣會議　法戰事是日在席議貞意見各異嘖有煩言其中議員數名力勸首相曰如今日所議政略國民皆以爲與中國兵連禍結必有一塲大戰萬衆洶洶難安生業惟望早開國會明示國人首相謂此種妄談殊屬可笑就予所見地方百姓實於清法事件毫無關涉不過百姓因惑派首領之言咸抱疑懼而已此次在中國不過水師提督聊加儆戒在中國人則十分戒嚴也於是歐人之明於兵事者咸謂法相花利直欲將中國一口吞下是以遽發大言雖然清國一旦宣戰法廷能毋氣挫將有不得不關國會問議員者也觀法國新聞大半謂首相并無矜誇之語清法戰事未定尙有轉機云云卽此可見花利之巧於朦蔽國人直欲將東南水師校制中國行成以遂其奸謀也○近來英法兩國新聞議論頻生互相駁斥英國泰晤士以下各新聞咸以法提督孤拔于此次辦理中國事件甚爲不合法國各新聞又從而辨之并引英國去年在埃及地方擅地砲擊處置非是又有一法國新聞駁英國新聞巧於護己之短刻於繩人之過故意毁我法國聲名云 
[琉球時事]  
　　琉球與台灣離台北基隆三百里其最近處不過一百五十里乃此次法攻基隆琉球竟毫無所聞現當尙泰君請假回藩 
土人終日奔走爭先請宴舉國若狂若時事則漠不關心也○琉球王旣列日本華族册籍其世子應照章編入兵册兹得口廷變通辦理特免兵役王世子喜出望外尙泰君亦感激莫名也 
[吳淞紀事]  
　　前日下午南瑞兵輪從炮台前起椗移泊張華浜○英兵輪愛而出雷排司于前日進口往申昨晨卽由申開行出口○福 
安輪船千前日下午開往早浦 
[閱操再誌]  
　　前報列趙遊府廷貴閱操一事兹悉二十日黎明遊府在本署俊大教塲開操計松提營前後中左右五管金山柘林青村 
三營外委汛弁及勇丁等次第試演各技聞吳淞汛徐君秋圃步箭全中遊府深爲奬賞云 
[滬瀆瑣言]  
　　裏虹口陳家巷入某甲曾契買某乙田産乙屢向甲索找日前又索甲不允乙卽牽其耕牛勒令取贖中無奈乂給以錢昨 
乙復牽牛勒贖甲憤不能平訴知地保報明該處團練局派勇往拘乙聞而狂竄跌卜波心後經乙圖内地保出爲調處令乙將牛送還事遂了結○虹口捕房之副捕頭某西人前由香港調來近因　　在公濟醫院調冶昨晨已因病謝世矣○日前西商賽爲往觀者俊侣如雲絡繹載道有某客偕妓乘坐馬車馳至英會審署相近突有西商馬車飛駛而至某客之車急欲避讓撞翻東洋車一輛人卽跌出視之衣履翮翩顧影少年也頭額受有微　經旁人將客車扣住理論該少年惟令客償東洋車修理費一元自不與較可謂省事矣又一老翁挈二孩行至紅廟前車來馬往擁擠異常一彈指而所挈之孩巳失其一旋卽沿途呼喚於盆湯弄口獲見較之珠還合　其欣喜當過之也 
[修理樹木]  
　　英界坭城沿河往靜安寺之馬路兩傍均由工部局種植各樹濃陰十里不减隋隄兹屇冬令修整之時該局已飭工匠删 
繁去複以期來歲益覺葱蘢云 
[控差索賄]  
　　昨報列提人轇轕一節前晚經帮審委員蔣明府升堂集訊盛子汀申訴前因並稱被鎭　衞差索洋十六元九舖地甲沈 
某索洋五元求恩究追明府研訊該差甲等同供小的並無索費情事惟盛曾稱找尋余蘭時用去川資洋四五元意欲我等償補小的不允因此挾嫌　控明府謂盛曰控差索費須有見　過付方可照例責懲斷不能憑爾一面之詞率行將該差甲等究辦盛稱該差等來店數次俱經店夥眼見明府飭盛邀同見証人來案再　核斷 
[改押班房]  
　　大有謙號主丁子晋曾侵吞震澤縣託辦漕米銀六千餘兩私兌金條潜逃旋經震澤縣移請上海縣提丁到案追出金條 
計値銀三千餘兩當將丁發廢看管押追詎丁在押日久抗不繳清前晚黎邑尊因提丁研訊謂爾恃有捐　抗不遵繳似此情形本縣不能全汝體面矣遂飭將丁改發班房管押限期究追如再遲延定子嚴比丁一再求恩仍請發廳邑尊不准飭原差帶出收押 
[來書照登]  
　　昨閱申報見論陳舫仙方伯被劾一則議論雖屬持平惟其中亦尙有未盡知者余亦略有聞見請補之舫仙方伯氣卽 
之士生平重大義雄才邁略磊落光明不免有巨空一切之概至苟且行事勉强遷就以求取媚於要津皆不屑爲也咸豐初以書生從軍南平髮逆西蕩回氛偉烈豐功不特久藉人口且疉登奏章歴歴可考曾文正公常稱其爲儒將左侯相亦深賴其臂助人咸以韓范目之今年奉命南來九帥派爲總統知之者猶謂未足　屐其才以爲抑置時値海防吃緊軍事倥偬方伯竭力籌　自江甯以至滬上在在布置實事求是嫌怨不　且水陸各軍仍能聯絡一氣將士欽服前者恪靖各營奉調赳閩營中員弁皆依依不忍去方伯曉以大義乃得啓行叩辭之時人人揮涙方伯慰之其所以感人者更深矣乃卽以此見嫉於人而不利於悠悠之口聞有旨令其回籍在方伯淡泊性或轉遂心願而此間正人君子莫不異聲同嘅謂造物忌才至於如此彼孤忠耿耿者能不寒心與 
[賀儀移助棉衣啓]  
　　嘗思天災流行所以阨斯人也苟有人焉起而行其善則以善引善盡人事亦所以挽天心也李君挹仙勇於爲善 
知張君廉泉以一月薪木捐助東賑欽慕不置言於同人曰果有仿而行者則積少見多窮黎受福數十日來畱心閱報未見有接踵起者豈有而未經刊佈耶適其哲嗣授室乃云親友致賀有誼不敢辭者無如欵賓陋室簡慢徒形亦有間隔遠方虚邀滋愧因欲以賀儀濟災民聊爲親友作福同人遂請以欵賓客者惠灾民李君欣　謂是使我繼張君而起矣爰捐錢二百千文央友代製全新棉衣一百套約計月杪可成寄托施少欽先生酌解灾區我同人慨然曰旣全物命又恤貧黎較之設席留賓徒歡聚於片時者其利益爲何如耶咸願以賀李君者概歸於賑張君倡於先李君行於後善之所引者如此其速敬以布告知善有同心必更有聞而興起者是爲啓 
[謝儀移賑]  
　　謹啓者本埠北巿盤記棧内同興德客號大執事何君庚明品學兼優素精歧黄風鑑可謂奇才異能每逢至交抱恙無不 
竭盡心力開方診治送去禮物謝儀一概不受足見好友利人每逢同鄉帮中爲難無不力爲排解衆心欽仰今有晉省温占如兄據云連次費神因何庚兄一向樂善濟世送去不受今將菲儀十元送到敝公所代何君移助江西賑捐登報奉聞並鳴謝悃上海北巿山東江西籌賑公所愚弟施少欽代啓 
[贈姪婿邵星垣茂才]  
　　五陵裘馬　翩翩今日重逢已隔年身列膠庠憑砥礪名彰海岱喜流傳圭璋並重連城寶材藝爭推閬苑仙相 
 
 

Page 4

 
 
[契愧無持贈物聊將詩句寫花箋] [  小樓主人稿]  
[上海北巿絲業會舘籌賑公所施少欽經收山東振捐九月初八至十二日第四百四十七次至五十一次清單]  
　　杭城貞一居士求母病速痊願以衣食所需助棉衣欵由元 
大亨莊來一千元妙靜一百元鴛湖松華館主病愈完願上老瑞主來十元許應頤求病速痊續助由全盛局來十元無名氏二元松江汪姓由恆豫莊來四元煙台無名氏一元○單君蓉生募昌字一千三百九十九號册蕭山單篪兩元一千三百九十八號册錢塘朱單氏兩元一千四百號册蕭山單藜生移懺資追荐冥福十元○蘇州馬君培之募昌字九百八十一號册盡心堂一百元積善堂五十元崇德堂五十元寶榖堂五十元無名氏五十元由全盛局來○太倉繆君季豐募昌字册尊道堂助棉衣欵三兀錢六百二十五文由永義昶局來○安徽黄姓募昌字一千五百九十號册强恕齋景山草堂吉羊文字廬衍波閣主經香閣主五户各二元○蘇州潘君仲溪募册公記十八元同人十四元五角長元吳鹽公堂十元善士十元張海屢六元四齡童子增福壽四季平安無悔無灾無口舌無灾無悔到公卿四户各五元祝柳記三元樹本堂求合家平安盧介景求合家平安大吉廬無名氏申子記褚少記葉筱記七户各兩元江冬榮書屋虞選記井養鶴峯四户各一元無名氏半元○元芳洋行帳房白君玉巖募何鄭氏爲求小女金玉患病速愈四元○都門吳君芷林連君聰肅代售助賑彩票廿五張計洋五十元由源豐潤匯來以上初八日○胡徐氏祈病速愈五十元海角慕灑室祈麟氏錢五十千合洋四十四元二角五分知非子預支薪水擬刻敬信錄移助以資父母冥福由恊泰局來十元浙虞維竹氏十元隱名氏由烟台福興潤局來五元邗江王淦芝病愈完願由蕪湖全泰盛局來一元○高君崧生募昌字一千二百三十六號册祖善堂高祈荐先父母先室三元無名氏求愈　後瘧疾二元消災解厄阮錢四百文以上初九日○寗郡立本堂助棉衣欵由晋生莊來五十元澹然自逸居士求病速愈三十元廣東梁詒照由老太古來十元蘇州潘玉璋保合家平安二元○無名氏由城内李公舘來觀音大士救苦膏一千張吳中王寗遠由寶順局來海山仙舘撫古帖兩本○四明承裕堂陳募昌字一千八百十五號册紹郡藥材會舘洋十元升大行二元槐蔭堂王求宿疾全愈三元粤友無名氏求人口平安五元由廣生源來○楊君梐坐募册龍憩山人完願二元陳查氏求姑疾速愈二元○出售助賑彩票一張計洋二元以上初十日○金壇石念詒庫紋一百四十四兩武林平陽氏求嗣齋並求堂上康壽助棉衣欵由晋義庄來五十元甬夢氏代求妹倩疾速痊十元南翔惜陰書屋上年有求靈感再助祈合家平安十元徐源記求目疾速愈三元江西源遠倉二元鄭祖　求榮兒病速愈二元如臯嚴樹滋爲子求心疾全愈家宅平安二元○鎭江電報局張君廉泉將九月份南洋津貼金陵電報分局房租薪水等銀移助湘平二十兩合九八規元二十一兩一錢一分由巨豐庄來○高郵丁君錢齋募昌字册吉春義二元董氏太太一元履亨道人一元夏殿卿一元丁瑞昇一元深柳居士一元由福興潤局來以上十一日○錢潔夫但求我盡我心九元寗波聚康莊五元八齡童子五元章其匀緩就急由杭州勉力學好人募寄福潤局來三元湖州任姓求妻病速痊一元○常熟陸君雲卿募昌字一千一百七十五號册陸敬庭資先人冥福陸周氏資先人冥福二户各三兀松蔭舘移　費碧梧軒河南氏爲子祈豆花平安蕭顧氏資先人冥福章榮翁一經堂翁永恩七户各二元登庸書屋凝遠堂蔣子方天成亨章文光李秀野何文熊周記藴記德仁書屋金星記無名氏凝香書屋繆鳳牡朱熙曾俞寶善敬勝記梅舫居金餘慶胡鳳山蔡茂山金夏氏資先人冥福單瀛洪思誠金天慶二十五户各一元沈春生沈子珊無名氏永記子虚氏無名氏馬天元湯辛泉王永祥陳少經沈聚山鄒炳成江伸能十三户各五角無名氏虚對開一元程寶田祈病速愈三角程育　二角以上共五十户合洋五十二元虚對開一元由寶順局來○琴川怡順興丁君子延孫君伯涵募昌字九百六十三號册無名氏二元重飴小舍二元力不從心人一元葉新甫一元孫仲淵三角朱存遠錢五百欲寡過沈靜涵程靜安尤劉氏文杏書屋五户各四百文葉翰香曹萬玉稻香齋汪敦厚劉敦明五户各二百文華廷彦孫尙珍姚根寶聊表寸心無名氏程海先六户各一百文以上廿二户合洋十元由寶順局來○歲寒堂主人募有餘堂四十元繢茷室十元司農後裔三十元以上十二日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月十四日京報全錄]  
　　宫門抄○發抄旨四道○護漕督王奏交卸護篆日期摺○署漕督孫奏恭報接印日期摺子○給事中桂等奏請賞還頂 
戴摺子○湘撫龎奏叅革各員夾片○又奏道員病痊銷假片○都統紹奏遣撤官兵緣由摺子○楚督卞奏請升補守備摺子○將軍金奏叅革都司夾片○浙撫劉奏司道各飭回本任夾片○九月十四日内務府國子監正紅旗值日無引見○謙光假滿請安○慶福謝專操大臣恩○荆州副都統英秀請訓○莊王文碩各請假十日○奎明續假十日○召見軍機英秀○現換江獺皮冠小仁領花灰鼠褂黑袖頭○發抄李鴻章奏長蘆京綱原停引目請再展限五年奉旨着照所請該部知道欽此○又完清虧欵之前柏鄉令褚瀛處分開復奉旨着照所請該部知道欽此○又新選元城令宋人龍留省帮審案件奉旨吏部知道欽此○又同知寳岱等隨辦通商出力請仍照原保奬勵奉旨吏部知道欽此○○護理漕運總督二品須戴布政吏銜署江南淮揚海道臣王加敏跪奏爲恭報微臣交卸日期仰祈聖鑒事竊臣欽奉恩命護理漕運總督於光緒十年七月二十二日接印將應辦事宜認眞經理當經繕摺奏明在案現在署漕臣孫鳳诩行抵清江臣謹於八月十二日將欽頒漕運總督關防及王命旗牌一切文卷派員敬謹齎交接收任事臣交卸後接奉督撫臣漕臣飭知仍回淮揚海道本任至臣經放八月内清淮防餉照章由署漕臣孫鳳翔彚案造册所有微臣交卸日期理合繕摺具陳伏乞皇太后皇上聖鑒謹奏軍機大臣奉旨知道了欽此○○署理漕運總督河南布政使臣孫鳳翔跪奏爲恭報微臣接印日期叩謝天恩仰祈聖鑒事竊臣欽承簡命署理漕運總督當經目摺謝恩並聲明七月二十四日起程在案兹於八月初十日行抵清江十二日經護理漕督淮揚海道王加敏將欽頒漕運總督關防王命旗牌及一切文卷委員齎送前來當卽恭設香案望闕叩頭謝恩祇領任事伏查漕糧乃維正之供堤岸實民生所繫海氛不靖河運則應求擴充秋汛未終修守亦不容少懈况値上游伏莽總未清除兼轄海防須加愼密凡兹當前要務深虞駑職難勝惟有益矢愼勤倍加惕厲與督臣撫臣和衷共濟遇事秉承斷不敢因暫時攝篆稍步因盾以兾仰笞高厚鴻慈於萬一至臣經過地方秋稼漸登民情安謐堪以仰慰宸厪除會同督臣撫臣檄飭二品頂戴布政使銜淮揚海道王加敏回任外所有微臣接印日期並感悚下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○巡視南城吏科給事中臣桂年掌山東道監察御史臣鄭訓承跪奏爲臣城副指揮於被叅拿獲盗犯請旨賞還頂戴恭摺仰祈聖鑒事竊查臣城副指揮沈祖煌呈報左安門外長泰當於本年三月二十六日夜間被賊搶去首飾衣物拒斃舖夥張五一案當經臣城奏叅將副指揮沈祖煌摘去頂戴勒限嚴緝去後兹准步軍統領衙門移稱據中營副將趙清等會同南城副指揮沈祖煌正指揮魯壽陽等在京外河間縣屬念祖橋地方將盜犯王五卽鐵洛五孟山卽孟三兒又名孟小山王四卽王桂兒等三名獲案起獲現碘賊具由營解送步軍統領衙門於光緒十年閏五月二十五日奏交刑部經刑部審明該犯等供認行刼長泰當之案拒斃舗夥張五屬實于光緒十年七月二十三日具奏奉旨孟山卽孟三兒又名孟小山王五卽鐵洛五俱著卽處斬梟示餘依議欽此並聲明原叅地方官疏防處分可否開復應由該衙門自行奏明辦理等因知照到城臣等查該副指揮沈祖煌會同營汛在京外地方四處跴緝已將盜犯孟山等破獲尙知愧奮擬將臣城副指揮沈祖煌被叅摘去頂戴請旨賞還以示鼓勵至營汛被叅處分應由步軍統領衙門奏明辦理其逸犯劉四等仍令該坊會同營汛上緊嚴緝務獲送部究辦外理合恭摺具陳伏乞皇太后皇上聖鑒訓示謹奏奉旨巳錄○○龎際雲片再地方以吏治爲本吏治以牧令爲先卽佐雜學官亦必循分供職方免厥愆兹查有桂陽州知州盛賡心地糊塗遇事敷衍於地方要案辦理總未妥恊候補知州陳聞詔質庸粗鄙病體支離候補府經歴胡炘行多詭秘物議沸騰前署石橋巡檢試用從九品徐殿宣放蕩自恣聲名狼藉永順府教授丁振聲年老昏憒惟利自圖均屬不職相應請旨將桂陽州知州盛賡候補知州陳聞詔候補府經歴胡炘試用從九品徐殿宣永順府教授丁振聲一併革職以肅官方而作士氣湖南吏治近日不乏循良臣再切實體察另合荐牘而紀綱久弛或漸習與性成如能改過自新臣亦不爲已甚倘仍狃於積習臣當隨時甄别斷不愽寛大之名使政日叢脞也謹附片具陳伏乞聖鑒訓示謹奏奉旨已錄○○龎際雲片再湖南衡永郴桂道蔣啓勛前因舊病舉發請假回省就醫當經飭委候補道吳錦章前往署理附片陳明在案兹據該道禀稱交卸後赶緊回省延醫診治逐日服藥靜心調理現在病已痊愈稟請銷假前來除將該道蔣啓勛暫行留省差委外理合會同署湖廣督臣卞寳第附片具陳伏乞聖鑒謹奏軍機大臣奉旨知道了欽此○○奴才紹祺跪奏爲遵照部咨將蒙古官兵全數遣撤以節餉需恭摺馳奏仰祈聖鑒事竊奴才於八月初四日接准部咨開光緒十年七月二十五日具奏遣撤蒙古官兵分别防剿以給口分奉旨依議欽此知照前來查察哈爾所調八旗蒙古官兵入起共二千餘員名以一千飭赴多倫一帶　剿以一千分布　達克圖等處以爲前敵接應旣防南竄之賊之可相機兠勦並無征防之分且該匪自畢流溝擊散之後分股逃竄由新地竄入藍白二旗界内時卽係後路之兵與前敵追兵合力追剿與賊接仗獲勝並有陣亡弁兵均經奏明在案因口外千里沙漠無要可守不能不星羅棋布以防各路分竄實與内地扼要堵防者不同旣准部議按征防各半發給口分以示區别奴才曷敢再行凟請自應遵照辦理然其一律征剿實情亦不能不詳細陳明以達上聽至遣撤蒙古官兵奴才於前次　片奏明後卽於七月十八日巳將後四起官兵遣撤回旗復於七月二十四日恭閱邸抄七月十九日奉上諭仍着李鴻章紹祺謙禧確切查明如有在逃餘匪督飭認眞搜緝勿任漏網等因欽此欽遵遂將前四起内酌留正黄旗一起官兵交貢果爾統帶暫留多倫經棚等處搜捕餘匪其餘之鑲白正藍正紅三起於七月二十六八月初三等日陸續遣撤回旗兹於八月初四日接准户部咨文令將蒙古官兵全行遣撤同日接到宣化鎭總兵王可陞來文内云該處酌留宣化練軍三哨與原駐多倫之練軍會同古北口練軍合力搜捕等語奴才體察情形宣化旣經酌　練軍足資鎭撫隨卽于八月初六日飛飭統帶正黄旗一起蒙兵之貢果爾限以十六日全數撤回歸旗至口内各項差委之親軍馬隊二百五十餘員名已於八月初一日撤回原營照常操練以節經費除應銷各欵兵丁數目起止日期趕緊造册報部核銷外所有遵照部咨卽將蒙古官兵全數遣撤各緣由理合恭摺由驛具奏伏乞皇太后皇上聖鑒謹奏軍機大臣奉旨該部知道欽此○○署湖厪總督湖南巡撫臣卞寶第跪奏爲揀員升補守備以實營伍恭摺仰祈聖鑒事竊准兵部咨湖北鄖陽鎭標左營分防上龕汛守備員缺係陸路題補第一輪第六缺輪用應升應補人員應令照章　員請補等因移咨到臣查斯缺駐札房縣地方界連川陜山深林密匪徒最易濳蹤巡緝彈壓均關緊要非精明强幹熟悉情形之員難戎勝任伏查例載陸路守備缺出輪應各項應　人員補用者先以奉旨回任候題及軍政卓異並歴俸三年出兵著績之千總補用等語臣遂卽在於各項應升人員内逐加遴選查有儘先都司湖北襄陽城守營左哨千總劉水金年三十八歲安徽舒城縣人由武童投効軍營隨隊勦賊出力歴保儘先都司經前督臣李瀚章奏留湖北差遣嗣經借補襄陽城守營左哨千總於光緒五年十月十二日到任六年十一月二十四日祗領劄付該員年力强壯緝捕勤能於該處地方情形極爲熟悉以之升補斯缺洵堪勝任且歴俸已滿三年與例亦屬相符飭查前在本省及他省均無叅革矇保情弊合無仰懇天恩俯念員缺緊要准以劉水金升補湖北鄖陽鎭標左營分防上龕汛守備實于地方營伍均有裨益如蒙俞允俟部覆至日給咨送部引見以符定制除飭取該員履歴咨部外謹會同湖北巡撫臣彭祖賢署湖北提督臣吳鳳柱恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○金順片再奴才所部親兵衞隊營委哨官藍翎遊擊銜儘先補用都司楊飛熊性情乖謬辦事荒唐遇有差遣任意疲玩據該管營官記名總兵王鴻發呈請撤叅前來奴才覆查無異若不嚴行叅辦不足以儆效尤除檄飭另行揀員充當外相應請旨將藍翎遊擊銜儘先補用都司楊飛熊革職以肅軍紀理合附片具陳伏乞聖鑒謹奏軍機大臣奉旨着照所請兵部知道欽此○○劉秉璋片再新授浙江按察使孫翼謀業已到省當卽飭赴新任署臬司豐紳泰飭回杭嘉湖道本任以重職守茲據報孫翼謀於本年八月初三日接印任事豐紳泰卽於八月初三日回任各等情前來謹會同閩浙總督臣何璟附片具奏伏乞聖鑒謹奏軍機大臣奉旨知道了欽此 
 
 

Page 10

 
 
[光緒十年九月十五日京報全錄]  
　　宫門抄○旨一道錄前○刑部尙書錫等奏已革大員押解到部請泒大臣會訊摺○湘撫龎奏爲據情代奏片○副都御史陳 
奏請開缺調理摺○黔撫李奏審明定擬摺○又奏調署知縣片○储尹畢等奏獲盜請交審辦摺○江撫潘奏爲調補知府摺子○九月十五日理藩院鑾儀衞光祿寺廂白旗値日理藩院引見二十七名○麟公假滿請安○内閣奏派騐放之王大臣派出伯王錫珍廖壽恒徐用儀○○刑部尙書臣錫珍等謹奏爲已革雲南巡撫唐炯押解到部奏請欽派大　會同審訊事光緒十年三月十七日奉上諭前因法國越南搆釁交兵雲南邊防緊要迭經諭令唐炯出關督率防軍固守邊疆門户乃該撫並未奉有諭旨率行回省置邊事於不顧以致官軍退紥山西失守唐炯不知緩急遇事退縮殊堪痛恨前已密諭張凱嵩馳赴雲南傳旨將唐炯革職拿問現計張凱嵩應已至滇卽着派員將該革員迅速解交刑部治罪等因欽此經臣部恭錄諭旨咨行該撫欽遵辦理去後兹據張凱嵩派員於本年八月二十九日將已革雲南巡撫唐炯解送到部查臣部從前承審關係大員竤案均蒙欽泒大臣會同審訊今唐炯係已革大員伏乞欽派大臣會同審訊以照愼重謹恭摺具奏請旨奉旨已錄○○龎際雲片再前國子監祭酒王先謙湖南長沙縣人同治乙丑科進士由編修洊升國子監祭酒光緒八年三月十六日在京丁親母鮑氏憂當經呈報在案是年五月扶柩起程六月十二日到籍守制自丁憂日起扣至十年六月十六日不計閏二十七個月服滿例應起服又前翰林院侍講學士瞿鴻機湖南善化縣人同治辛未科進士由編修升授今載光緒八年四月十五日聞訃親父元霖於三月二十六日在家病故當卽具報丁憂奔喪回籍五月十五日到籍守制自聞訃日起扣至十年七月十五日不計閏二十七个月服滿亦經報明起復土先謙卽於月内起程瞿鴻禨定於八月内束裝先後入都展覲各遣下呈請代奏前來臣覆查無異理合併案附陳伏乞聖鑒　奏軍機大臣奉旨吏部知道欽此○○二品頂戴都察院左副都御史署禮部左侍郎臣陳蘭　跪奏爲微臣假期又滿病難速痊籲懇天恩俯准開缺回籍調理事竊臣素患肝氣每遇感冐發動頭暈腰痛手足麻痺亟投寒峻之劑亦卽就愈嗣往返重洋兩次積受海風病發時輒較前加重今年五月因病請假服藥兼旬始瘥不期本月初間復發飮食减損夜不能寐益以便血勢更增劇疉經蒙 
恩賞假醫治兹又假期屇滿而所患未除兼乙耳鳴目眩精神恍惚據醫者云肝火熾盛血氣過虧非靜養不能見效伏念臣猥承恩遇忝貳西台肅紀整綱責任綦重且權襄儀部典禮攸關今舊疾糾纏難兾速愈設以病軀戀棧致有貽悮負咎滋深再四思维惟有仰懇天恩准臣開缺回籍俾靜心調理出自逾格鴻慈倘荷聖主福庇氣體復元謹當泥首宫門求賞差使斷不敢稍耽安逸自外生成所有微臣病難速痊懇請開缺回籍調理緣由理合恭摺具陳伏祈皇太后皇上聖鑒謹奏奉旨已錄○○署貴州巡撫布政使臣李用清跪奏爲審明逆犯之婦照例定擬恭摺仰祈聖鑒事竊照光緒十年正月間有川匪朱洪竹卽李麻二在遵義縣屬金盆欄地方糾集匪黨謀爲不軌經前撫臣林肇元派撥管帶撫標右營練軍之吳占先等各率所部馳往兠剿該逆等由遵義甕安竄入開州我軍追至官庄將朱洪竹等拿獲解省訊據供認起意糾衆謀逆抗拒官軍等情不諱林肇元於訊明後當卽恭請王命將朱洪竹徐道人黎老帽崔添得王三喜等五犯分别正法梟示由驛恭摺奏報並將逆婦朱張氏發司收審照例詳辦在案兹據署按察使吳自發詳稱遵卽督同貴陽府知府蔡同春親提研訊據朱張氏卽李張氏供稱現年二十七歲四川永川縣人自幼嫁與江津人朱洪竹卽李麻二爲妻朱洪竹祖父母及父母早故並無伯叔兄弟亦無子女光緒九年該犯婦隨同朱洪竹來黔在遵義縣属金盆攔地方居住朱洪竹與徐道人來往商同謀逆該犯婦查知屢阻不聽迨後糾集匪黨經官軍往捕朱洪竹將該婦携帶同行由甕安竄入開州被獲實無同謀助逆情事該署司等查例載反逆案内緣坐婦女發各省駐防給官員兵丁爲奴等語此案逆婦朱張氏卽李張氏係逆犯朱洪竹卽李麻二之妻訊無同謀助逆情事應卽緣坐朱張氏卽李張氏各依反逆案内緣坐婦女例擬發各省駐防給官員兵丁爲奴逆犯朱洪竹有無財産應俟查明另行辦理等情詳請具奏前來臣覆核無異除咨部查照外謹將審明逆婦定擬緣由恭摺具奏伏乞皇上聖鑒勅部核覆施行謹奏軍機大臣奉旨刑部議奏欽此○○李用清片再桐梓縣知縣白芝珪調省遺缺查有安南縣知縣丁翥讀書本色持躬謹飭堪以調署據署藩司曾紀鳳署臬司吳自發會詳前來除批飭遵照外謹會同雲貫總督臣岑毓英合詞附片具陳伏乞聖鑒謹奏軍機大臣奉旨吏部知道欽此○○臣畢道遠臣周家楣跪奏爲大城縣續獲隣境盜犯請旨交部歸案訊辦恭摺仰祈聖鑒事竊臣等前據代理大城縣知縣陳壽椿禀送拿獲夥刼左安門外長泰當鋪鎗斃事主搶去多贓案内之二馬卽魏二馬解送到臣衙門當經臣等將該犯交局訊供具摺奏奉諭旨飭交刑部審辦在案兹復據該縣陳壽椿禀稱前於拿獲二馬後復經會同營佐密派幹役尋蹤訪緝於八月十三日晒至河間縣屬留各庄橋地方續獲逆犯李三提騐並無拷剌痕跡訊據供稱伊係河間縣人一向遊蕩不務正業本年二月二十六日夥同巳獲之王五卽鐵洛五王四卽王柱兒孟山卽孟小山二馬卽魏二馬等各持洋鎗等械搶刦三河縣屬黄庄當舖首飾俵分花用一次又於三月二十六日伊聽從大李三二馬糾同原夥之鐵洛五孟小山王四顧東箱陳大和尙楊順高山及原夥不識姓名十餘人各持洋鎗器械搶刼京中左安門外長泰當舖衣飾等物不知何人鎗斃事主携贓逃逸俵分一次又　六月間不記日子乘坐陳大泡船隻夥同大李三顧東箱楊順張元及新邀不識姓名共二十人各持洋鎗器械偕至鉅鹿縣地方砸門入室搶刼同變金錢鋪銀兩分用一次逃至天津縣隱匿將刼得銀兩用盡潛回留各庄橋訪尋原夥卽被獲案等語卽經該縣將該犯續解前來臣等查該犯所供夥刼各案以長泰當鋪鎗　事主搶刼多贓之案爲最重其供認行刼情形覈與已獲二馬所供相符復交治中提訊無異相應請旨將李三一犯交刑部歸案一併審辦除仍飭屬嚴緝逸犯外理合恭摺具奏伏乞皇上聖鑒謹奏奉旨已錄○○江西巡撫臣潘霨跪奏爲知府要缺需員遵旨揀員調補以資治理恭摺仰祈聖鑒事竊臣接准吏部咨欽奉上諭江西贛州府知府員缺緊要着該撫於通省知府内揀員調補所遺員缺着玉春補授欽此遵查贛州府地方與閩粤接壤風氣極其獷悍匪徒出没靡常必得廉明幹練爲守兼優之員方足以資整頓臣與藩臬兩司在於通省知府内逐加遴選查有建昌府知府寉國榜現年四十六歲係安徽太平縣人由附生中式咸豐九年已未科本省鄉試第一百九十七名舉人在楚軍精捷營効力於彭湖肅清案内保奏賞戴藍翎又青陽解圍案内保奏以知縣遇缺卽選又克復新弋案内保奏同治四年四月初四日奉旨着俟選仉後以同知不論班次遇缺儘先卽補欽此又克復宜崇案内保奏加運同銜同治七年戊辰科會試中式第一百十名貢士殿試三甲第二十一名進士引見奉旨以知縣用欽此遵例報捐指省分發江西仍按甲第名次先後歸於進士卽用班内序補俟補缺後以同知不論班次遇缺儘先補用奏補贑縣知縣同治十一年三月初六日到任以到任之日作爲同知到江日期毋庸試看甄别光緒元年經前撫臣劉秉璋奏以心地樸誡吏事通敏所至政平訟理不事虚飾矜張亦似無異於衆及其詰奸禁暴奮迅直前不憚煩不惜費是以屢破重案地方賴以保全奉旨留中欽此光緒三年二月經前兩江督臣沈葆楨奏以胆識兼優精心果力奉旨留中欽此是年大計卓異匹年四月在江西晉賑捐局捐換花翎六年四月經前署兩江督臣吳元炳保奏以老成練逹實事求是恭祈聖恩存記擢用奉旨均留中欽此是年七月又經前撫臣李文敏於遵旨保荐人才以備錄用摺内保以有胆有識敢作敢爲歴任煩區政績超卓奉旨留中欽此題補南昌府同知奉部覆准行令照例請咨引見遵將卓異准補併案請咨赴部帶領引見七年十一月初十日蒙欽派王大臣騐放堪以准其補授並准於知縣任内卓異加一級覆奏奉旨依議欽此光緒八年三月二十九日到任十年三月初四日奉上諭江西建昌府知府員缺着崔國榜補授欽此於光緒十年六月二十六日到任該員明敏樸　實心任事以之調補贑州府知储實堪勝任惟歴俸未滿三年與調補之例稍有未符現巳飭令遵例備銀專丁前赴京捐局捐免上係正途出身人地實在相需例得專摺陳請據藩司劉瑞芬臬司王嵩齡具詳請奏前來合無仰懇聖恩俯念員缺緊要准以崔國榜調補贛州府知府實子地方有裨如蒙俞允該員係現任知府調補知府毋庸送部引見其建昌府知府員缺應遵旨卽以玉春補授再崔國榜係奉旨揀調之員例不核計叅罰合併陳明謹會同署兩江總督臣曾國荃恭摺具奏伏乞皇太后皇上聖鑒訓示謹奏軍機大臣奉旨吏部議奏欽此 
 
