# 1886 - 127 - 4904697

 

Page 1

 
 
[佩文韻府第二次石印成書預啓] [  點石齋主人啓]  
　　石印縮本佩文韻府創自本齋避重就　儒林稱便上年已悉數售罄刻今第二次開印字較初次爲大價視初次爲　惟大也憸視不覺其勞惟　也購置益形其易此外如十三經注疏一書業倩善作宋體字者一律工寫將次寫竣而校　之精期於無一訛字而後止在卽出書專此預啓 
[恭排光緒十一年諭旨告成] [  申報舘主人謹啓]  
　　本舘自光緒八年起將每年諭旨敬議排印成書以供衆覽早已風行海内兹又將十一年分諭旨排印竣工准於本月初七日出售每本收加工本洋一角五分售書仍照曩例此佈 
[七十五號畫報出售] [  申報舘主人啓]  
　　喇嘛僧由藏入都取道春申江見者謂其所穿袍褂顔色均尚黄帽則有頂而無緯足穿緞靴靴尖嵌緑皮如意頭頭不書　而問有一二留鬚者東土不常見特圖之以供觀覽淞隱漫録圖說一則仍附畫報之末准於初六日出售此佈 
[論松郡提覆童生自誤事]  
　　自前明以八股取士士之起家應童子試者必有籍籍分官儒軍民醫匠邊鎭則設旗籍校籍山海則設鹽籍竈竊都曾之大者又有富户籍或曰商籍子弟或從其父兄遠方肄業去家數百里數千里歲歲歸就府縣試不便則入于商籍焉近更以鄭重士子進身正案之前先爲提覆不必全篇隨時牌示若起講若釣渡若後比凡與試諸童宜何如恪遵功令靜候寓中以仰體朝廷作育之心學憲評量之意豈可任意嬉游至投到而已封門幾忘其此來爲可事者不亦　乎壬文宗按臨松郡歲試提覆日某縣某文童年已二十四五其獻璞於有司也亦非一次今歲縣府　俱列前茅在第五名及提覆懸牌亦如其數方謂釆芹如拾芥矣豈知正案旣發此君之姓名無著怪而問之則以好狎邪游夜漏將殘茫乎莫辨迨倉皇赴轅門聽點門扄已久朝曦將及三竿垂涕而歸下科再會傳聞之說如此吁可異矣夫松郡之應歲科試者無論生童獨青浦人於出場之後迅卽回家路隔四五十里幸而獲雋或煩急足或雇飛划以追覆試偶逢風雪不及如期致功名之自誤從前間或有之邇來學轅莅止先發長單出案之與招覆相去不過五六時辰與考諸先生乃始不敢遄歸靜俟旅齋身在考場左右斷不至伊戚自詒轉資旁人談柄若某文童者何爲哉使其自知文理不甚優長從無弋獲之思聊試觀塲之技未逾弱冠猶有童心一出龍門便幡然循故鄉俗例不如歸去爲他日一蜚冲天一鳴驚人地猶可言也奈何童子軍中久嫌蹭蹬其家又非素封者比一生吃著以青衿爲護身符仰有事焉俯有畜焉比歲東脩羊已覺十分羅掘有甚窮高興博半宵之歡笑留一世之瑕疵予與此君有一面交不禁感慨係之或曰區區一秀才無關巡重今年不進更有來年况爲局外人何必多所顧慮發此大議論哉抑知不考則已考則必須自循規矩不覆則已覆則必須振刷精神諺云做此官行此禮安可漫不經心忘却本來面目試間回里之後將何詞以對其父兄乎且一日之短長文字原無定據若因拙陋不足動試官之目而佹得佹失焉雖由人事猶可諉諸天命若某文童者天乎人乎子不得而知之矣或又曰向來小試未嘗有提覆則亦未嘗有自誤之人今以提覆而致自誤是非應提覆者之過殆起意提覆諸鉅公或不得謝其責歟此言也殊不近理其小試之先爲提覆也以除　鼎以拔眞才所作不滿一篇所坐不過半日因難固可見巧自宜謹守繩墨爲雲程發軔之階倘使臨場忽纒疾病或更有意外事竟至不能應命甘心作門外漢凡在親友猶當勸慰之加勉之且歸咎夫首爲此議者謂若照舊章何致此一番波折耶此言也亦不足取昔聞浙江一士子應布政司試尋花問柳頓忘八月八之爲頭場焉嗣經友輩跟尋促之補點卷旣領矣號旣封矣忽然環而視者笑不可仰疑而自審則所穿犢鼻褌竟爲猩紅湖縐花邊縀滾廼倉猝中誤着所歡袒服也可知情之所鍾正在我輩人僉謂鹿鳴筵宴必無其分誰料揭曉後居然名列賢書大德不踰閑小德出入可也聖門高弟之言或可藉爲解嘲然而甘爲其拙勿效其通士君子鍊行如銅守身如玉與其明知故犯存僥倖於萬一之心孰若屏去邪緑克成正果盡人以合天不至功虧覆簣焉豈徒爲小試言哉信筆成篇妄祈應試諸君鑒 
[電報榜期]  
　　昨日下午一點十四分時本館接得北京友人來電云禮闈定於十三日放榜春風得意馬蹄疾一日看遍長安花吉語傳來當有眉飛色舞者矣 
[志在弭兵]  
　　昨報載烏遲國相臣不肯就職一節兹接倫敦電音知烏遲國現已令巴伯遴加羅布臘代理相位其人以息兵爲事勸國王立卽撤兵但未識能聽從否也 
[西信彚登]  
　　西報云中國之載兵各輪船現一律皆以西人爲管駕楚材晉用今而後或可無失事之虞乎該報又言　南爲糖業所會萃聞官憲擬加糖稅每擔銀四錢該業懼有害生意故中西商人聯名禀請求免加捐未識能邀允准否然因此而該處人心已覺惶惶有他業因此而停閉者是當早爲之所也 
[沈捕多能]  
　　前此本埠西捕有逃去者盖嫌辛俸太少又因立有合同不得辭工故作此狡獪其中有一掛衣於樹脫逃至新金山者仍在該處爲巡捕該處銀行之經手某甲虧空英金三萬磅去如黄鶴控官追拿卽令該巡捕　緝該捕先枌作馬夫訪尋未獲又扮爲拭烟囱者到處跟查亦不獲旣而又充作搭客附輪至他埠尋訪又不獲因至客寓假宿隨處留心卒爲該捕所獲現已解回送官懲辦未識作何辦理而該捕則獲賞英金五百磅蓋該捕之機　卽於掛衣而去時已見一斑矣 
[漢口茶信]  
　　漢口傳來消息謂初八晚已有九萬箱茶賣出聞怡和洋行之格楞阿格爾輪船業經裝齊定於十二日開行其水脚則每墩英金四磅又有輪船名開手定於十三日開行其水脚則每墩英金三磅　此西人之信也又接本舘訪事人來信云漢口茶巿四月初六日紅茶開盤是晚查閱通鎭行情簿甯祁祇共沽二十五字計二五工一萬一千六百零三箱兩湖沽七字計二五工四千六百九十四箱若據開盤行情今年之山價雖高諒茶客不至吃虧並據茶客所述今年茶葉雖晴雨應時而氣候似屬稍寒故迄今茶未怒發然園户不得不按時採摘所以頭春茶不及上屆之額也各茶師評得香味汗水及葉片之柔嫩均勝於往年亦理應爾焉初七日共到兩湖九十餘字額八萬多箱甯祁二百三十餘額四萬四千餘箱核算箱額比舊亦少昨旣開盤茶客俱各核而算之尚不至有虧累之虞但初時開辦預料今日必當湧辦詎知其進銳者其退速本日茶師所還之盤已不及昨日刻雖未見通鎭行情簿諒交易與昨相仿 
 
 

Page 2

 
 
眼前漢江共到外洋茶輪三艘協和之船先至次怡和次俄商阜昌行船並附行情于左○丙戌四月初六日開盤行情信和行蘭馨二五工七百十六箱價四十兩甯又二五工七百八十箱價四十七兩五錢恊和行蘭芽二五工八百七十六箱價二十六兩五高怡和行蕙香二五工三百三十三箱四十二兩五祁拔萃二五工七百零二箱四十二兩甯蘭馨二五工三百零四箱四十兩甯仙壽二五工八百四十一箱四十二兩甯餼馨二五工五百七十三箱五十一兩甯芹香二五工一百八十箱三十人兩甯龍茗一五工五百八十七箱也十八兩甯接芳二五工二百五十七箱三十六兩五甯福魁二五工五百三十六箱一十六兩通元芳行接芳二五工六百三十五箱四十二兩甯旗昌行春香二五工二百三十箱二十二兩北福茗二五工二百四十八箱廿二兩北清和二五工三百九十八箱三百七十五兩甯瑞珍二五工二百六十六箱四十二兩祁如蘭二五工二百八十三箱四十兩甯生源行蕊香二五工七百三十箱二百九十二兩五甯天祥行添福二五　三百四十八箱三十七兩甯奇香二五工一百九十三箱三十七兩甯龍團二五工一百廿六箱四十兩甯二兩七五祁寳順行清泉二五工三百零六箱三十九兩五甯奇馨二五工四百六十一箱三十九兩五甯阜昌行蕙香二五工三百零一箱三十九兩甯眞芽二五工六百六十六箱四十二兩五甯寳珍二五工六百六十六箱四十二兩甯泰和二五工七百四十八箱四十兩零五甯蘭馨二五工五百三十四箱四十二兩甯信祥二五工一百十四箱二十七兩高吉祥二五工六百八十二箱二十六兩高順豐行蘭蕊二五工九百八十二箱二十六兩五高 
[邸駕莅津述事]  
　　皇上聖躬已占勿藥醇邸當可如期到津矣聞邸駕由通州水路而來初二日李傅相預派小輪船沿途測量水勢翌日接得京電悉邸駕當赴旅順口閱操或須繞過烟臺着在烟預備行臺一所不須華麗惟略備憇息而已其隨駕之善軍憲慶定於先期一日出都○醇邸賞坐杏黄轎莅津時地方官須預期備就天津縣姚鐵珊大令以未經目覩一切制度無從懸揣而知遂將情禀陳傅相傅相日無暇晷烏能留心細務惟飭查明辦理並備緑呢轎兩乘大令無奈耑人入都雇匠倣製而醇邸已先飭知辦差官賞坐杏黄轎原係出自特恩此外圍幔椅披坐褥等物不得違制僭用黄色如經預備從速更之 
[照譯三月一號紐約太唔士日報論賠償華人事正月廿七日]  
　　因滋擾事情華人追索賠補事近月附近太平洋各省各邦之土人 
擾亂蒙古人之事本禮拜内或本日我總統將下諭於議院飭議賠卹此事衆人所共知者我各部大臣已經集議數次兼之中國政府人員駐在我國者已將華人損失開單照會外部向索賠卹據其所開之單内最小之數係五年前顚化地方土人損害華人之事最大之數係去年九月一號華人受損之事又聞得所追賠之項係歪柯明邦之洛士丙冷及華盛頓邦之士骨化利及的堪把并柯極力各處之殺死華人燒焚華屋各事皆在其内至於舍路地方所損失者大約亦包括在内其餘夭力架地方去年驅逐華人所損失者現已控追於該省地方官處如該處地方官不肯斷賠料將來亦必向我國會追賠凡此驅逐華人之事目下仍未停息一禮拜以前據金山中國總領事所言如柯利根省及加利寛尼省之力頂及林匪及波打極力及尼卡拉士及蚊他拿各地方皆陸續驅逐我今約而言之日前金山各會館所報華商因驅逐事而受至重之損失今姑勿論卽此單内所開追賠之數約計不下數十萬元平心思之原非可驚可駭之事雖然此事猶須細考條約也查中美條約云凡華人在美國成常居或暫住如有受人欺侮之事美國應卽盡力云云所謂盡力者何當盡力賠償乎非也條約謂卽盡力設法保護與待别國人最優者一體相待俾得受按約應得之利益而已據條約所謂設法保護者我國業已盡力試觀洛士丙冷之案發我國卽派十二營兵到該地及衣雲士頓彈壓駐紥數禮拜之久當時我政府從地方官之請派兵不延時日及後華盛頓邦之飄地桑各處滋擾又兩次派兵彈壓總統又兩次下令禁阻亂黨使其解散一言以蔽之凡條約内所載我國皆已盡力爲之矣雖然條約雖祇謂保護而不及賠償然華人無辜受如此苛刻之害亦難怪衆論皆調宜有賠補之舉况平情而論我所要求於人人亦得以要求於我我國人在亞洲各國從前受人之欺害日本中國皆有賠償於我且無論其不應賠而賠者卽計其所賠之數彼國所賠於我多多倍於今日中國之所追索由此言之我議院各員宜細心酌量各國報施之理妥爲議决料華工所索賠者非必所願甚奢惟我國之商人教士等欲沾求中國之利益我國今日有以賠償之他日或者我得沾雙倍之利益亦未可定惟望力爲設法議之 
[京邸蘭箋]  
　　皇上啓鑾謁陵後二日大内太廟中忽有一人手持鐵棍行走值班太監見之急呼衆人縳住搜其身畔有殿門包金物件若干遂解交步軍統領衙門轉交刑部現經刑部嚴究尚無口供○前門内外石路刻將一律興修步軍統領衙門會同工部奏請自四月初一日起車馬不准往來漢員之進内值班者每夜五更時由宣武門内至禁城西華門穿甬趨朝一俟工竣再由前門出入云○三月二十五日軍機處面奉皇太后懿旨諭令户部飛咨粤海關監督海緒超緊由關稅内籌銀一百萬兩迅速委員解交三海工程處以濟要需欽此嗣值點放粤海關監督之期内務府呈進題本遲延八日始放增榷使潤當未奉旨之前訛傳仍由海槯使緒留任有與榷使交好者羣往致賀榷使之公子頗覺喜形於　至次日點放增榷使往賀諸君甚覺無味云○王嫗家居前門外迤東高井胡同常出入富家推荐　媪有欲爲在東之請亦可託其作雉媒三月十八日有一車停嫗門前御者詈駡不止車旁臥一少婦類重病狀王則重門緊閉鴉雀無聲觀者如堵墻咸問御者何事若此御者指車内令衆視之則一呱呱小兒甫經分娩者蓋少婦在某宅爲傭因有私遇致結珠胎將産雇車至嫗家以避耳目詎未至閂而産於車中御者惡婦之汚其車故若是詬詈也 
[東臺火警]  
　　上月二十八日東臺場官衙巷南首洪子賢鹺尹家遽遭回祿闔城文武咸飛騎臨塲督率水龍澆灌幸卽撲滅未致蔓延然華屋十楹已付楚人一炬矣鹺尹世代簪纓收藏甚富秦權漢印禹鼎湯盤以及趙李溪山王徐花鳥平日目不給賞如入波斯藏中至此則盡化劫灰不留繊芥亦可嗟已當火起時鹺尹昆季均在邦江及得家書星夜遄返云 
[金陵火警彚登]  
　　邇來縱火之案層見疉出雖經地方官嚴拿懲辦而匪徒愍不畏死依然怙惡如前三月二十六日夜旱西門外大王廟左近某姓家已就寢矣祝融氏忽然祝駕睡夢中聞喊驚起早已火勢猛烈直達比隣霎時間毗連三十餘家俱成焦土有茅舍一所約三弓地青烟縷縷敗葦叢叢檢得一屍横臥其中爛額焦頭不辨男女亦不知其爲誰何人氏攤至竟日絶無過而問者次最由地甲禀明邑尊勘騐收殮亦慘矣哉閱三日八點鐘時下關賈姓麵店主因往隣家索帳反鐍雙扉風從窗隙入吹落燈花延燒蘆壁遂兆焚如迤北烟　曁旗燈店某姓居舍亦同歸於盡轉西向南陳姓茶社則燒去門面一間向東過街焚及某飯店轉灣至麥邊洋棚越過空塲又燬蕭姓茶社幸太古行招商局兩客寓人手衆多得卽撲滅怡和洋行相去稍遠未曾波及然亦險矣 
[立夏如秋]  
　　杭俗最重立夏之節居民皆葛衣紈扇以應時令今年四月初二日立夏而初一晚狂風猛雨兼以疾雷一時勢若傾盆日夜未曾略住直至初三晚始露晴意且兩日來寒威大作雖衣棉服而禦裘裳猶覺瑟縮不住也 
[王大宗師歲試松屬題]  
　　初八日提覆華婁童華亭力不嶦也至詩云自西婁縣自北至是猶惡溼均作小講釣下次題天吏也作後比以每比四行爲率詩題山壁蒸雲松濤和水鍊七律兩句是日每縣提覆五十名 
 
 

Page 3

 
 
王大宗師歲取松屬文童案○華亭雷瑨顧潤藩撥府蔡勤恪宋良藻撥府馮頤昌梅開福撥府施有政朱承書撥府徐廷鏞陳兆麐撥府郭德英張煥文撥府盛世樑張葆煥嚴曾龢朱昌祚撥府陳錫之徐震熙朱文海倪宇　　撥府張寳華許紹根楊士奎葉佩璚撥府周達元姜邦彦顧清高張　　撥府○婁縣陳宋銘鄔堯春陳端章楊同慶撥府華光煜顧肇昌陳綱振撥府　　磻溪范豫樟陳應麟顧澐撥府張潤明張永濟孫晋傑撥府楊守清潘熙清撥府杜葆璠鍾毓陳應祺陳慶蓁沈和懋陳邦彦尹良輔馬貽澤瞿公堯嚴威撥府張開藩 
[松試續聞]  
　　學憲考　　童塲極重府縣前列提覆時惟擇文之最劣者遺落一二而已○某童場後將文録呈業師師謂題係不能使人巧至舜之飯糗乃隔章搭題學憲勸學瑣言中明言搭題不宜作雙渡今乃中分兩比是適投其忌也安望徼倖耶童乃垂頭喪氣而回逾夕粉牌挂出提覆在第五名而童歸去多　　無從追覓矣惜哉○學憲極講詩學雖文不盡善而詩有名雋語者必拔之以勵其餘上四學某生作横風吹雨入樓斜詩中有一聯云遠兜攙屋魚猛打溼簾釣學憲以其能摹寫横斜二字極爲擊節下四學某生作月明船笛參差起詩有句云有客丹横米何人笛弄伊學憲以其用典清新别開生面拔置優等他如青浦某童提覆鍊句題係風來山樹飛動雨急溪水奔騰有潮添萬馬聲之句學憲賞其寫奔騰二字以罕譬出之故得獲雋華亭某童年甚幼提覆詩題乃山壁蒸雲松濤和水重鍊成山壁蒸雲垂絮帽松濤和水奏笙鐘二句與杜詩暗合拔置案元噫詩學至今日亦可謂江河日下矣盡天下學士文人無人而不悮認宋之白居易唐之王漁洋有能作五言八韻者雖有失拈出韻已羣稱爲淹雅宏通得學憲振興之庶幾驢背推敲復覩風流隹話乎○初九日學憲傳優等前列生員進院　　卷須將指出之瑕疵用心細改謄正備刊 
[蕪湖雜述]  
　　梁小若觀察邇因感受風寒政躬稍有不豫○蕪湖道接奉安撫部院吳札准總理各國事務衙門咨准駐京法國欽差函稱同治十年七月曾明降諭旨保衛教堂教民而各省有未能一律遵照辦理者請飭通行曉諭以釋猜疑俾安民教等因梁觀察奉文後即出示黏貽各教堂門前俾軍民人等咸知中外輯和有加無已云○蕪關徵收户工兩稅正月分共收銀六萬餘兩二月分七萬餘兩三月分四萬餘兩洋藥進口稅每月通扯五百餘箱較上年有盈無絀○粤客咸來蕪湖辦米巿面賴以振興每月輪船之裝米啓行者總在十艘左右春李三月共出米四十餘萬石二月間米價昂至每石二元六角以外近則自二元起至二元二三角盖已稍稍從廉矣○梟匪拒捕之事前已一再録登刻聞漏網各匪已由兩江督鹽憲轉行各海關一體嚴緝務獲究懲云○漁人例於四月初一日祭江後網取鰣魚入巿販鮮得錢賞酒漁家之樂無異神仙斷非插脚軟紅者所能幾及本月之朔滿江風浪船不能行以致老饕之欲嘗鮮味者非費青蚨一二竿不能得小鮮一尾云○各碼頭挑夫江北人居多兇悍性成往往藉端滋事零星肩販者若輩必向索錢文謂之貼碼頭費不與則肆意逞强動輙毆鬥牧豐樵夫肩物入巿者受其魚肉無可如何不知爲民父母者亦聞之否耶○項君少輔向從名醫項佩之游化雨春風多所嘘被技成遂立誓送診以濟貧病之人僻巷通衢遍黏招帖易曰積善之家必有餘慶書曰吉人爲善惟日不足敢拈此頌之 
[信船遇盜]  
　　本月初八日永義昶信船由横涇載包封洋六百餘元及客貨若干開至黄渡左近野鷄墩將交四鼓矣突有盜船迎面駛來盜黨五人一躍而上舟子龔阿友見勢不佳卽持洋鳬水而遁盜旋將船中所有土布五十餘疋蚊帳四頂洋三元錢二千一併劫去舟子見盜船已開遂划船潛隨其後將近老閘天已黎明舟子遂大呼捕盜鄰舟聞聲兜捕盜驚惶無措棄船脫逃所有布五十餘疋尚在船中其蚊　　錢洋則被乘間携去前日下午舟子赴縣呈報至晚莫邑尊升堂詰訊龔稱被劫後土布尚在船中其餘所失核計值錢十餘千盜船已拖往滬南老白渡碼頭下椗船中有手槍一柄小刀二柄邑尊着候飭捕查明核奪 
[劫盜已招]  
劫盜謊洪已登昨報前日莫邑尊飭將該犯陶金桂提案研訊陶供小的前在某營張哨官名下當勇去年十一月奉文　　撤並未爲盜起案之衣包係由吳淞竊來邑尊謂本縣業已查明此等物件均是周姓被盜失贓何得狡頼喝令笞責陶始供認邑尊問共有同黨幾人事後潛逃何處答稱黨羽共有四人事後分投散去匿跡何地實出不知問同黨三人是何名姓答稱一姓王一姓李一未悉邑尊着卽釘　　收禁候拘提羽黨核辦 
[司事受笞]  
　　江海關巡察稅貨除紅船外另有快船派司事巡丁各一名見有倫漏繞越等情勒令到關科罰日前在浦江查得崇明船裝載棉花十六包須罰洋十元船中某客一再求恩交洋二元巡丁殷晉發不允客又湊錢一千三百文殷始稱格外從寛惟須至艙内叩謝姚老爺客惟命是聽蒲伏叩頭旋因風浪過大不能解維仍在是處下椗又遇紅船查問客以已經完稅對紅船上人謂然則可檢稅單呈閱客無　　言明已將罰欵交與姚老爺船上紅船上人知其中有獘卽邀客到關將情禀訴委員委員問索賄者何人客稱並不知其姓名惟見面尚能指出其左眼下似有疤痕委員問旣不知索賄人姓名何以知坐艙者爲姚老爺客稱其人言須叩謝姚老爺所以知之委員隨飭關差立傳司事姚昌谷巡丁殷晋發及船上水手二名到來着客指認客指殷殷大怒批客之頰委員大發雷霆謂爾在本委面前尚敢若斯放肆在外之任意需索狐假虎威不問可知矣立卽乘輿至道轅禀明湯小秋觀察札飭總巡局員馮蓮士直刺嚴訊究辦直刺升座推鞫客及紅船上人各訴前因姚金頂　　煌口稱監生堅不承認前情直刺問旣稱監生由何年報　　監照何在姚稱由父捐納不知年分照已被火焚去直刺問何時報失姚稱未報直刺謂爾從直供明本委尚可代求道憲從寛辦理倘敢堅執定須用刑姚一味支吾直刺怒喝笞二百板始囁嚅而言曰此事實由殷晋發索賄吾惟知情不究耳直刺謂賄由殷索爾必分肥又提殷研訊殷供認不諱且供明姚用若干船上水手用若干已得若干直刺隨飭將殷及水手分别笞貴管押俟禀覆道憲罰姚洋百元充賑殷枷號一月水手從寛開釋 
[押所遺火]  
　　前晚西華德路捕房管押人犯　　取自來火吸烟悮墮火星致所放棉衣霎時延着濃烟羃　　幾致成灾幸值班華捕知　　赶卽舁自備之藥水龍澆息聞捕頭欲查明何人肇禍送自笞責一面將押所所存物件搜括無遺其燒焦之衣物舁至荒　　付之一炬云 
[令出惟行]  
　　英工部局示禁石路地攤設攤人聯名禀請羅太守照會值年之德總領事請准照舊設攤云云節列前日報端昨由德　　領事函致工部局董各董　　以本董令出推行碍難更改總領事遂照覆公堂太守謂尚須妥籌良法以期體卹小本營生之輩云 
[英廨停訊]  
　　昨日羅少耕太守另有要公飭差知照捕房將應訊各案併歸今日解訊 
[幸未成灾]  
　　前晚八點鐘時老北門内大街中巿某姓鐵鋪將燈放在床畔延燒蚊帳火勢飛騰隣近人家紛紛遷徙各店鋪亦皆閉門收拾以備搬移幸時未夜深人手齊集得以帮同澆熄不致成災然受驚已不淺矣 
[英公廨批語彚登]  
　　唐楊氏禀批案經訊供各執原被一併管押候覆訊察奪該氏毋庸多瀆○監生傳若霖禀批候飭提訊明察追抄票附○李阿生禀批着遵照堂諭赶交李順發到案聽候訊釋何得率求交保不准○張卓賢禀批此案起到還魂茶葉内有茶末百餘斤是否爾號寄存着候傳訊察奪○職員陳志濓禀批候限差嚴催汪慶齡等妥赴理處倘再玩延卽行提追 
 
 

Page 4

 
 
[上海文報局協賑公所報解山東振欵十七批銀五千兩公啓]  
　　啓者敝所自三月杪起解十六批賑欵後又承諸善長捐到各欵并蒙 
通政周公墊寄八百金鄒觀察龎部郎各借一千元遂得於四月初十日託賴大豐寳號許春榮楊漢汀兩善士之力代定新泰厚匯票庫平銀五千兩每千兩付交規銀一千另九十兩卽由江孚輪船寄交揚州協賑公所專足起解嚴佑翁兌收散放仍擬於四月二十日左右起解十八批賑欵如蒙仁人助賑祈早擲下以便匯解功德無量粤閩江浙同人拜啓 
[補註]  
　　頃接陳與昌來信稱補人豆三馬路陳與昌三月廿七日第二百五十九次清單上陳同春各友助洋二元三角錢八十文悮脫洋 
二元三字今特補註 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　前報列曾其祥被王守言卽王小言　充包探詐洋五元復將衣服付質翁太守提案研究王供事由趙金鐘糾黨五六人前往研詰再三堅執如故太守着包探帶王拿趙昨日解案其人供稱小的係徐金寳並非趙金鐘早日正在　茗忽有伊等多人吵閙小的袖手旁觀王卽給以八開洋一枚小的辭之不獲然後收受太守謂伊等之事如果與爾無干烏得給爾八開顯見爾亦有分現在取去洋五元質物洋三元當爲交出徐供衣服由王去質太守謂爾等彼此推諉不難質對王仍稱事由趙起太守問棧主人王味三曰曾其祥被詐時此人可曾進内王稱此人偕冒充包探者進來扭鎖則係小言主意包探稟稱伊等共有十三人前日在一枝春茶肆商量由王起意太守謂不比諒不肯認着將王徐帶回管押覆訊○聚興新衣店失竊衣服一案竊賊金阿金前已獲案責懲其前充捕班今又窩贓之顧林林於昨日解送公堂翁太守復加研詰着卽繳呈所短之衣顧仍執前供太守判枷號二月期滿再笞責三百板○小東閂外聚興船局主林雪堂借夥張佳生訴稱葉鳳祥於本月初四日來局據云欲附舟至鎭江不料竟潛入房中竊去箱内棉袍二件及褲子等物後在伊手中取到質票並搜出鎖匙數個洋二元曾往質店問過内一元是該店原洋因此鳴捕送案請究鎖匙洋元質票等呈騐葉供小的於前月二十六日從蕭山來滬住居船局有人託購物件帶洋六元前日忽失去三元及舊褲一條初時問之不認後自願賠我褲子一條及向索賠洋圓反誣行竊太守問林張局中另有夥友否房門如何被開答稱局中惟兒子及外甥二人房門不鎖箱上之鎖則被捵門太守見兩造各執着將葉暫押俟查明再核洎包探將葉帶出林又聲稱伊是出門人請從寛辦理太守着退去○前晚探夥見一人手携夾馬褂在地火燈下照看形跡可疑上前盤問其人語言閃爍因卽拘進捕房捕頭研詰再三其人言衣從太古行上海輪船上携來並不行竊捕頭命搜其身畔有質票數紙内有押本七八千文者馬褂兩面可穿外面係藍甯綢裝有銀　内係白灰有花洋縐押至昨解送公堂翁太守研詰之下其人供稱小的姓羅名阿慶廣東人前在三菱公司碼頭棧房管貨辭歇回粤二月復來偶至上海輪船尋人未遇順手取其馬褂身上所穿二藍湖縐夾衫及短襖套褲等均向小東門内仁記衣莊買得所質衣服亦從該店買來太守謂有人報失鼻烟壺恐係其人所竊因着包探將所質各物吊齊再爲核辦○前報列亨達利主人偕買辦孔炳文控收洋人田興忠私用洋二百十七元又查出私收三户洋元因將　及荐保人胡寳才送案請追一案　認虧洋惟稱司帳人曾知此事現司帳人已去世至私收三户之事實係子虚太守着將田胡交保詎田竟挺身管押不曾保出昨經捕房解案胡亦投案遞禀亨達利主人及買辦聲請究追并稱現又查出一户被田收去洋二十六元胡堅稱不曾作保太守謂伊是爾之至親總須料理清楚爾曾認繳洋五十元可卽交案尚少一百六十七元出外再行設法遂着將田一併交保胡仍執前語太守謂本分府洞悉爾意妄想繳洋五十元就此完結如此刁頑可惡萬分遂着一併押起交保限五日内如數繳洋 
[讀增訂海上羣芳譜卽和蓮花原韻以誌欣佩録請懴情侍者郢政]  
　　一枝斑管燦雲霞判白批紅媲史家更羡憐才成創格白芙蕖好冠羣花紫薇舍人未是草 
懴情侍者濁世義俠詞壇俊英乃合英雄兒女而一之者也曾於太痴書中屢見其高義躍躍紙上所恨莫能執鞭以從爲集詞目以相印 
[心爲他日晤言之一證卽題海上羣芳譜後]  
　　斯人玉立碧芙蓉如此江山不易逢交友心腸秋夜驚人詩句夏雲峯因思佳客去何處共醉花陰第幾重安得夜行舩一葉清波引我到吳淞戯將五綵結同心一斛珠兒一寸金君著滄海遺珠録將吉成矣祗合西湖留箇住獨於南浦戀情深太痴去申江以詩送别者甚多惟君作爲沉痛可作座右銘也魚遊春水悠悠樂蝶夢揚州慢慢尋才欲探春春去也客儂猶望翠樓吟金粟庵病脚僧友翠呈稿 
徐君培之誠厚君子也力行善事予自募賑以來所寄賑欵均蒙代寄貼力所費甚鉅今春竟誕一子非蒼蒼中有以默佑之與因贈詩四 
[章賀之]  
　　城北徐公善且仁辛勤幾歲恤災民平生慷慨誠難及餘慶留遺積後人嗷嗷待哺慘中情賑務全憑賛乃成誕育麟兒昭感應箕裘深足慰平生徐君已四十餘歲得子甚喜頻年襄助憫哀鴻惻愴中懷感上窮佑啓善人收美報麒麟早降五雲中栽培德澤救奇荒逆料他時後必昌多少窮黎低首拜祝君之子壽而臧 
 
 
 

Page 10

 
 
   
 
 

Page 11

 
 
[光緒十二年四月初二日京報全録]  
　　宮門抄○發抄旨四道○署黔撫潘奏審明定擬摺子○浙撫劉奏叅革各員並請飭查産備抵夾片○粤督張奏請將知縣開缺　○又奏請開復知縣摺子○東撫陳奏委署臬運各缺片○閩督楊奏請留員補用夾片○四月初二日兵部太常寺太僕寺正紅旗值日無引見○前山東臬司林述訓到京請安　浙江副考官潘衍桐到京請安○三姓協領承順謝恩○慶王寳昌各請假十日○澤公請假五日○兵部奏派管理小四處派出敬信○又奏派彈壓派出慶福色普徵額○召見軍機○發抄張凱嵩奏請將刲　療姑之元江州孝婦旌表奉旨李張氏着准其旌表禮部知道欽此○又上年冬季盜犯就地正法奉旨刑部知道欽此○又請仍以昆明令鳴泰升補廣西牧奉旨着照所請吏部　道欽此○又武定牧興禄等署雙水塘同知等缺奉旨吏部知道欽此○○署貴州巡撫臣潘霨跪奏爲審明私雕印信僞造實收誑騙得贓各犯分别首從按例定擬恭摺具奏仰祈聖鑒事竊查貴筑縣民劉級三商同革員陳炘華卽陳煥庭等私雕印信僞造實收誑騙得贓等情一案經前署撫臣李用清訪聞正檄　查拿間卽據藩司曾紀鳳署臬司吳自發糧儲道黄元善曁署貴陽府知府員鳳林城防總局提調候補知府李之煜貴筑縣知縣林品南同時訪聞會同營員帶領委員兵役在於試用州同李東章寓所起獲捐生簿據及僞造札文實收等件並拿獲李東章陳炘　卽陳煥庭劉級三等解府提訊供詞游移由該署府詳請將試用州同李東章廣東候　縣丞陳炘華咨部斥革訊供通報批飭緝審旋據該署府以該革員李東章患病取保醫調罔效於六月二十二日病故等情詳經批委該縣林品南騐詳並據續獲夥犯李五麻子一名訊供詳報復經批飭審解在案兹據該署府員鳳林會督局員審明確情議擬由藩司曾紀鳳署臬司吳自發覆審轉　到臣臣親提斫鞫緣劉級三籍隷貴筑李五麻子卽李榮桃籍隷湖南長沙縣平素刻字營生早年　黔覓工陳炘華卽陳煥庭籍隷廣東南海縣由捐納巡檢來黔投効軍營保舉縣丞選用李東章籍隷廣西凌雲縣由監生報捐州同指分貴州同治八年到黔光緒十年十二月間不記日期劉級三至陳炘華家閒坐言及貴州武俸　捐已停從前夥攬捐職銀已花用未有實收付給慮恐捐生不依起意僞造印信實收行知填付並可騙錢使用且稱有素識之李五麻子卽李榮桃藝習刻字可以邀約入夥得財分用陳炘華應允因李五麻子回籍探視禾及商辦至十一年四月初十日劉級三知李五麻子業已回黔邀同陳炘華至李五麻子家告　前情李五麻子允從劉級三　陳炘華將藩司張貼告示印花揭回劉級三因攬捐已久記得實收札文各件字樣默記寫就令李五麻子用木　照樣雕刻各散二十八日劉級三與陳炘華前往查問李五麻子取出雕成瀋司假印一顆監印官銜戳一個實收札文封套　片各一塊印出查有形質尚覺相合李　麻子當邀得在逃之貴筑縣人孫桂帮同刷印共印空白九十七套先是李東章聽從在逃之陳亮庭等合夥攬捐書立合同議明獲利均分遂攬得廣西等省人張天顔等捐納從九職銜五十四名共合銀八百餘兩收過現銀三百餘兩付訖素識之吳子元轉由劉級三報捐吳子元　付銀五十兩下欠約俟緩日付清劉級三填給僞造實收李東章並不知僞造情由劉級二等復誑捐四川達縣人三名廣東嘉應州人十三名廣西南丹縣人十二名共得銀一百五十餘兩二共填蓋實收行知八十二套捐生姓名載諸簿内劉級三等均記憶不清收得捐銀平分花用旋經前署撫臣李用清及該司道府縣等訪聞差拿劉級三等聞風將簿據及空白實收假印等件燒燬正欲逃避卽被拿獲並於李東章寓所起獲捐簿合同信帳僞札實收曁李五麻子等家雕力印色等件到案提訊供詞游移田府詳請將該員李東章等咨革訊供通報批飭緝審旋據該署府以該革員李東章患病取保病故　委貴筑縣知縣林品南騐詳並據績獲李五麻子訊供詳報復經批飭審解兹據該署府以逸犯弋獲無期會督局員提犯番擬由藩臬兩可覆番解勘前來臣　犯親訊據供前情不諱究詰委止私　印信僞造寔收誑騙得贓此外並無另犯有關軍機冐支錢糧假冒職官情事及另有知情同夥分贓之人矢口不移案無遁師查例載僞造諸衙門印信誑騙財物爲數多者擬斬監候爲從有杖一百流三千里又僞造假印之案將起息之人與雕刻之人並以爲首論各等語此案劉級三起意僞造印信寔收行知係李五麻子雕刻同謀各贓業經行使卽屬造成並應以爲自論劉級三李五麻子卽李榮桃均合依僞造諸衙門印信誑騙財物之爲　多者凝斬監候例俱擬斬監候秋後處决先行刺字已革縣丞陳炘華聽從僞造分贓亦應按例　擬陳炘華卽陳煥庭合依爲從者杖一百流三十里例擬杖一百流三千里到配折責女置字東章於劉級三等僞造寔收並不知情惟聽從在逃之陳亮庭等攬　漁利罪有應得業已病故應與訊無凌虐　悮用方樂之保　人等均無庸議劉級三等所得贓銀照追入官　生簿據反空白實收假印等仵據供燒燬無從查報應無庸議李東章捐過捐生姓名照簿造册分咨四川廣東廣西督撫臣轉飭各地方官查明繳銷以杜假冒起獲簿據僞札寔收及雕刀等件存庫案結銷燬　供招咨部查照所有審明議擬緣由理合恭摺具奏伏乞皇太后皇上聖鑒勅部核覆施行謹奏軍機大臣奉　刑部議奏欽此○○劉秉璋片再據稽核豁免總局布政使許應鑅詳稱竊照豁免案内查出虧挪濫墊迭　延不清繳各員内有已故知縣姚徽典係湖南邵陽縣人前在錢塘於潛鄞縣山陰餘姚等縣任内代墊公項並濫墊修堰等欵共銀二萬四千二十兩除由委員封提該　存浙生息銀九千一百五十兩作抵外尚欠銀一萬四千八百七十兩又已故西防同知邢守道係河南封邱縣人前在仁和蘭谿等縣任内代墊考費並濫墊資遣難民等欵共銀七千九百一十四兩分文未繳查姚徽典身故無子邢守道身故子幼該二員生　歷　優缺家資富饒力能完繳惟業已身故不能自主應請寛免處分其原籍産業資財均是同居胞弟子姪掌管屢催罔應延不清解例應坐落承産之家屬完　請分别叅追等情前來臣查該　員弟姪姚炳爍等旣擁遺資輒敢抗違不繳實屬貌玩相應請旨將浙江試用批騐大使姚炳爍先行革職四品捐職邢守道廪生邢維恒一併斥革並請飭下湖南河南巡撫轉飭該管地方官卽將該二員家産　財查封備抵一面派員將姚炳爍邢守道等押解來浙以憑勒限追繳以重庫項理合附片陳明伏乞聖鑒訓示謹奏車機大臣奉旨姚炳爍着先行革職邢守道邢維恒均著斥革卽由該府咨行湖南河南各巡撫飭令該地方官將該二員家産　財查封備抵餘依議該部知道欽此○○張之洞等片再州縣爲親民之官自必人地相宜方資治理查署順德縣事歸善縣知縣鄭炎居官尚稱勤慎惟其本缺歸善係屬濱海要區民情素稱强悍伏莽猶多該員謹厚有餘剛斷不足當此查辦匪鄉之時自非智勇兼資難期整頓木便飭回原任相應請旨准將署順德縣事歸善縣知縣鄭菼開缺另補臣等爲因地擇人起見是否有當謹合詞附片具陳伏乞聖鑒訓示謹奏軍機大臣奉旨着照所請吏部知道欽此○○兩廣總督臣張之洞廣東巡撫臣倪文蔚跪奏爲知縣徵存正部各欵叅後全完請旨開復原官恭摺仰祈聖鑒事竊照候補知縣廖鴻詞前　封川縣任内及德慶州開平縣任内欠解正欵共銀二千一百餘兩部欵共銀二千四百餘兩迭經嚴追延不完解經前撫臣裕寛彚同吳應廉等各員奏請革職勒追欽奉諭旨着照所請該部知道欽此欽遵當經轉行嚴飭完解去後兹據藩臬二司會同交代總局具詳該員廖鴻詞前在封川縣等任内徵仔正部各欵銀兩均於被叅後掃數清完請將原叅革職之案具奏開復等情前來臣等伏查該員廖鴻詞於被叅後將各任内徵仔正部各欵全數完清尚知愧奮相應請旨將候補知縣廖鴻詞原叅革職之案准其開復以昭激勸所有知縣徵存正部銀兩叅後全完請開復原官緣由謹合詞恭摺具奏伏乞　皇太后皇上聖鑒訓示謹奏軍機大臣奉旨着照所請該部知道欽此○○陳士杰片再臣准部咨光緒十二年二月十五日奉上諭山東按察使林述訓着開缺來京另候簡用又奉諭旨山東按察使着成允補授等因欽此欽遵轉行在案查林述訓旣經開缺自應飭令交卸所遺臬司篆務約計成允到東尚需時日應先委員接　以重職守兹查鹽述使黄大鶴老成諳練樸實耐勞堪以署理遞遺運司篆務查候補道張桐才具開展辦事寔心堪以委署除分飭遵照外理合附片陳明伏乞聖鑒謹奏軍機大臣奉旨吏部知道欽此○○楊昌濬片再閩省候補道員不多遇有緊要差使頗有乏才之患兹查有三品銜河南試用道許星翼前以諳習洋務經前大學士左宗棠奏調來閩隨營差遣頗資得力迨車務徊定復經臣委辦華稅捐輸等事無不極力盡心任勞任怨實爲候補各員中不可多得之才查閩省係沿海要區一切籌防善後事宜需才孔亟現復恭奉諭旨務在得人該道爲守俱優通達冶體旣能諳習洋務自與海疆相宜約計來閩已及一年於地方風土民情亦均熟悉　無仰懇天恩俯准將河南試用道許星翼留於閩省歸入原班補用如蒙俞允所有離省等項應繳銀兩仍令照數呈繳以符定章而杜流獘除咨部查照外謹附片具陳伏乞聖鑒訓示謹奏軍機大臣奉旨吏部議奏欽此 
 
 

Page 12

 
 
[光緒十二年四月初三日京報全録]  
　　宮門抄○粤督張等奏特叅疏防典史革拿摺○又奏藥廠失事人員請賜卹片○楚督　奏續請旌表摺○又奏獲犯審明懲辦摺○又奏委署知府夾片○四月初三日刑部都察院人理寺廂白旗值日無引見○岳林假滿請安○敬信謝管小四處恩荆州協領喜貴謝恩○直隷臬司陶模請訓○蓋州城守尉英翹請訓○江西臬司瑞璋請訓○侍衛處奏派出保和殿監試之大臣派出頭班瀅貝勒恩全那蘇圖德隆伊薩布二班符珍惪銘温都蘇德洪額慶陞○召見軍機陶模瑞璋　翹○○兩廣總督臣張之洞廣東巡撫臣倪文蔚跪奏爲特叅疏防監犯越獄多名揑報失火之典史請旨革職拿問並請將因公廿境未能先事豫防之知縣交部議處撤任留緝恭摺仰祈聖鑒事竊據署順德縣知縣鄭菼申詳據典史柯益壽禀稱光緒十一年八月二十日夜定更時候附近縣監民房失火延燒監所更篷由典史督同刑禁人等查點各犯刑具分起提往署外土地祠曹避時因黑夜中途人衆擁擠致將該犯梁亞新等九名冲散各役分路追尋無蹤禀由典史轉報到縣維時該縣因勸辦團捐有緊要事件到省面禀是夜由省旋署舟次接據禀報兼程回縣會營懸賞勒緝等情臣等卽行司先後委員確查並由該縣回署查明具禀均稱是日順德縣城内並無民房失火情事當時共走脫人犯十一名登卽捉獲二名緣該日傍晚將屆收封禁卒等晚飯未完監門未及上鎭各犯乘間扭斷鐐鈞一同闖出竄由東門分路逃逸典史柯益壽聞報會營追捕登時將梁亞幅周亞賢兩名捉獲梁亞幅因拒捕受傷旋卽身死餘俱逃匿無蹤臬司於蔭霖抵任委員覆查無異查該犯梁亞新孫因聽從夥搶事主向亞維身帶銀兩在塲並未動手亦無綑縳按捺重情審擬軍罪首犯未獲監候待質李亞阜陳火勝均因在縣屬聽從搶奪幼女周亞連已成審擬絞監侯奉文列入秋審情實莫亞洸崔亞勝亞老梁亞幅胡亞什均係供認行劫得贓何亞拾係放銃致傷謝煇奇身死兇犯河沙樓幗周亞賢係供認疉竊得贓或解審翻供或監候待証覆訊之犯典史柯益壽於印官公出應如何嚴密防範乃竟漫不關心致任重囚同時逃脫多名事後又不據實禀報種種荒謬實非尋常疎忽可比有無鬆刑賄縱情弊亟應提同刑禁澈底根究該署縣鄭菼因公出境先未查明失火各情據報申詳旋即更正雖非有心揑飾惟先事未能豫防亦應從嚴叅辦據臬司會同藩司轉據該管道府揭報前來除飭將該署縣及典史撤任委員接署並飛飭各屬一體嚴緝逃犯李亞阜等務獲究辦外相應據實叅奏請旨將順德縣典史柯益壽革職拿問飭司提同刑禁人等來省澈訊實情從嚴擬辦並請將署順德縣事歸善縣知縣鄭菼交部議處勒限協緝限滿有無弋獲分别辦理外臣等謹合詞恭摺具奏伏乞皇太后皇上聖鑒訓示再本案係因再三委查以致奏報稍遲合併陳明謹奏奉旨已録○○張之洞等片再上年粤省赶造火藥以備各台各營及分解省外關外各路軍營搶砲之用當經分别咨行署水師提督方耀記名　兵署廣州協副將鄧安邦候補通判劉鼎試用知縣蔣星熙分投設廠試行製造維時需用工匠太多工拙不齊器具亦良楛不一事在倉猝布置難周節據署廣東按察使瑞璋會同布政使沈鎔經善後局司道詳稱委員通判劉鼎在佛山鎭栅下鋪創設火樂廠一所於光緒十年十一月初六日據報因併工赶造爲時過久杵臼相觸陡然發火弊傷工匠一名監工委員候選從九品黄培司事生員趙儒焜查係一併　斃燒去火藥約八千斤又委員蔣星熙在西村地方創設火藥廠一所於光緒十一年四月十九日未刻雷電交作擊斃工匠一名　火四散轟燒廠屋八間火藥一萬餘斤燒斃散工六名並將先後轟斃工匠厚加撫卹當經飭令赶緊覔地另行製造存儲嗣據升任廣州府知府蕭韶委員在南海縣屬三元里　紳民稅地一所該業户聲稱因公建用不敢領價該升撫遂添購餘地前通河涌後無民居共建存儲藥庫一十八座前後各五座左右各四座每座平分三間設巷立栅環墻挖濠外建兵房工役住房名曰永安庫計添購地價等銀一萬八千三百九十三兩一錢七分四厘又挖濠工料除署陸路提督鄭紹忠派勇協浚不領薪工外共銀三千二百六十五兩九錢四分八釐統共用銀二萬一千六百五十九兩一錢二分二釐於十一年七月一律工竣經該升府蕭韶造報查勘各工程均屬核實其製造廠所現已訪得出洋通曉火藥學生由製造局行設法改造由司局查明分案詳請具奏前來臣等查佛山鎭樂廠被火轟燬委係試辦迫促事出不意而西村藥廠被雷擊燒尤屬人力難施所有監造委員通判劉鼎黹經另案革職應毋庸議其無從　護之監造委員試用知縣蔣星熙應請免其置議監工委員從九品黄培司事生員趙儒焜均屬因公慘斃因併懇恩勅部議卹以勵死事其傷斃工匠等業已分别從厚撫卹應用藥庫亦另行建造告竣謹合詞附片陳明伏乞聖鑒謹奏軍機大臣奉旨黄培趙　焜均着交部議卹餘依議欽此○○頭品頂戴署湖廣總督兼署湖北巡撫臣裕禄跪奏爲湖北省續行深訪貞孝節烈婦女及孝反義士彚案請旌恭摺仰祈聖鑒事竊照湖北省纂修通志前據該局司道將貞孝節義一門分飭各屬採訪得周石氏等一萬四千九百九十名口又孝子馮偉臣等三萬五千六百零三名口均分次彚造總册詳經前撫臣先後奏請旌表奉旨久准　案兹又據各州縣續行採訪得各州縣節孝婦女李桑氏等二千零十三名口應行列入通志由局造具清册詳請彚案奏懇旌表前來臣伏查孚桑氏等二千十三名口均屬完貞全節閨壺無慙盡孝敦行閭閻足式旣據採訪確寔自應照案奏懇天恩俯准飭部旌表以示闡揚而資觀感除清册咨送禮部查核外謹會同湖北學政臣張仁黼恭摺具陳伏乞皇太后皇上聖鑒訓示再此案係由局彚辦與各州縣隨時詳報不同現仍照案改題爲奏邀逸按名取結又湖廣總督係臣本任毋庸會銜合併陳明謹奏軍機大臣奉旨孚　氏等均着准其旌表禮部知道欽此○○頭品頂戴署湖廣總督兼署湖北巡撫奴才裕禄跪奏爲拿獲起意行竊臨時行强得贓拒捕盜犯審明懲辦恭　仰祈聖鑒事竊據署黄　縣知縣黄世崇詳報民人周萬才家於光緒十年十二月十八日夜被賊行竊臨時行强得贓拒傷事主周萬才平復一案當經批飭勒緝旋據該縣于十一年二月初九日拿獲匪犯李訓爭一名　據供認起意行竊臨時行强得贓拒傷事主各情不諱並將起獲原贓差傳事主綛明具領禀經前署督臣卞寳第前撫臣彭祖賢批司飭委候補直隷州知州李紹遠馳往會審嗣據該縣會同委員提犯覆訊明確遵批將該犯李訓爭照章就地正法前署縣黄世崇卸事該縣林元　到任比緝逸犯無獲兹據録叙供招由漢陽府知府逢潤古轉詳湖北按察使黄彭年核明請奏前來奴才覆加查核緣李訓爭籍隷黄陂縣先木爲匪光緒十年十二月十八日該犯與在逃之陳牽眼王法葆李光棍會遇共道貧難該犯起意邀允行竊卽於是夜該犯携帝木扁担陳牽眼等携帶草繩一共四人偕抵事主周萬才門首李訓爭推開牛欄門進内牽出牛隻正欲進屋復竊周萬才驚起開門出捕李訓爭起意行强喝令陳牽眼等一齊擁進李訓爭用木扁担毆傷周萬才右肐肘並同陳牽眼用繩將周萬才綑縳周萬才之母周馮氏及其妻周吳氏赶出喊救亦被李訓爭等用繩綑縳嚇禁聲張搜劫錢文衣物負於牛背赶至李訓爭家查點按股俵分各散周萬才投保報縣會營勘騐詳緝旅據兵役拿獲李訓爭並起獲賣剩原贓白布褂褲差傳事主認明給領訊供關摺禀經批司飭委候補直隷州知州李紹遠馳赴該縣會審嗣據該縣會同委員提犯覆審明確遵批將該犯李訓爭照章就地正法前署縣黄世崇卸事該縣林元　到任比緝逸犯無獲兹據録叙供招由府核明議擬詳司轉詳前來奴才覆核無異查例載共謀爲竊臨時行强以臨時主意反共結强盜者不分首從論又强盜已行但得財者不分首從皆斬又光緒九年奏定章程湖北省盜案如有致傷事主者仍照歷次定章獲犯訊明派員前往會審卽行就地正法各等語此案李訓爭起意行竊臨時行强得贓拒傷事主實屬兇惡昭著法無可貸自應按律問擬李訓爭合依强盜已行但得財者不分首從皆斬律擬斬立决已照章就地正法應毋庸議李訓爭訊無父兄其失察該犯爲匪之牌保傳案照例折責革役逸盜陳縴眼等獲日另結此案首夥四人於疎限内僅獲首盜一名獲犯尚未及半仍飭照例開叅除供招咨部外理合恭摺具陳伏乞皇太后皇上聖鑒勅部核覆施行再湖廣總督係奴才本任毋庸會銜合併陳明謹奏軍機大臣奉旨刑部知道欽此○○裕禄片再黄州府武黄同知張積祺在任病故所遺員缺亟應委員往署以重職守查有准補漢陽府同知厲　官安詳穩練辦事妥實堪以署理據藩司蒯德標臬司黄彭年會詳前來除檄飭　照並將張積祺病故日期另行照例恭疏題報外理合附片具陳伏乞聖鑒再湖廣總督係奴才本任毋庸會銜合併陳明謹奏軍機大臣奉旨　部知道欽此 
 
