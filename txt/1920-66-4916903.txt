# 1920 - 66 - 4916903

 

Page 1

 
 
   
 
 

Page 2

 
 
   
 
 

Page 3

 
 
時評 
[羣兒玩戲（默）]  
　　中國之以國事爲戲也久矣今閣員之以閣爲戲誠不足怪然羣兒之玩戲不止爲家長者必呵止之試問今之爲家長者有呵止之能力耶羣兒玩戲而有喫虧者必訴之於家長家長必查其是非而判斷焉試問今之爲家長者能有判斷是非之公首耶 
今之羣兒之戲將由玩戲而至於闖禍時矣乃爲家長者仍不加以約束或曰有鄰兒在焉約束之恐失鄰兒家長之歡也或曰羣兒爲頑之尤頑者實無法以約束之也果爾則爲之家長者亦大可憐矣 
 
 

Page 4

 
 
   
 
 

Page 5

 
 
   
 
 

Page 6

 
 
專電 
北京電李朱曾三長聲言續辭辭呈迄未上照常到部辦公惟不赴院靳態轉積極謂任聽倒去吾决不動徐則謂爲羣兒頑戲見怪不怪自然無事不更派人留勸本日閣議照開惟涉財交法三部 
事未議及（十三日下午五鐘） 
北京電段對閣潮迄無正確表示靳昨夜往謁僅作口頭勸勉故雙 
方仍在堅持中無解决希望 
　　　　　（十三日下午二鐘） 
北京電安系前在曾宅决議倒靳步驟第一由三長作永久同盟爲消極之抵制第二恃新國會爲武器提出彈劾總理案使靳引咎自辭現新衆院報到祗百三十人不能開會故昨議又變計轉告調人祗須外農敎三部容納該系所提之人便可表示轉圜（十三日下午二鐘）北京電閣潮仍無轉圜訊靳昨謁段商調和法段終無表示因此靳又擬退（十三日下午一鐘） 
北京電今午安系提出閣員名單要求段同意靳閣形勢危急 
（十三日下午四鐘） 
北京電安系密議王揖唐組閣陸長田中玉吳光新督魯外長陳籙敎長姚震農長張弧仍候段取决（十三日下午三鐘） 
北京電安系昨在某宅决議令三長二次辭呈撤回靜候段指示 
　　　　　、（十二日下午三鐘） 
北京電新國會人數不足久停會某方連日用函電逼歸鄉各議員回京定下星期開會將有特别提案（十三日下午五鐘） 
北京電魯議會代表應召來京密商魯案交涉中路礦省有問題 
（十三日下午四鐘） 
北京電魯吉各省會電聞陳籙將升外長媚外喪權萬難勝任 
（十三日下午五鐘） 
北京電學生會議代表交法庭事結果（一）謁北大法政兩校長探詢已否移送地檢廳（二）延律師預備辯護（三）如庭判不公全體自首（四）通電全國（五）聯絡各界（六組法律研）究會（十三日下午四鐘） 
北京電陜藉學生會議所有奉軍劉軍均不准駐陜向府院提出請 
願（十三日下午三鐘） 
北京電陜團體派代表來京請願速令劉存厚所部離陜以免地方糜爛（十三日下午四鐘） 
北京電吳光新聲明不就鄂省長　　　（十三日下午二鐘） 
北京電曹錕電復巳飭吳佩孚候接防軍到後離衡（十三日下午四鐘）北京電曹錕眞電職部第三師各旅久役湘南遠戍思歸急不容待鄂西吳光新部換防以之塡紥湘省足敷分布仍懇照准撤防（十三日下午五鐘） 
北京電姜桂題催發裁兵經費財部無人主持久不覆姜電東海謂閣員矌職詞甚激切 
（十三日下午五鐘） 
北京電陜陳電前據田團報告謂前王啓才所部譁變已派段張兩營往剿將宜川收復又據陜北井鎭使報告謂田團突派所部攻擊宜川盧營搶掠地方雙方情詞互異巳派員詳查（十二日下午三鐘） 
北京電陜電郭部竄擾隴南汧鳳一帶巳由孔司令會同白統領軍隊聯絡堵剿（十三日下午二鐘） 
北京電張廣建電秦州陰平均屬隴南範圍請將秦州總兵陰平鎭使兩缺裁撤改爲隴南鎭守使以孔繁錦補任又電吳攀桂所部兵變案巳查明請褫吳少將原官及鎭使職營長劉朝望亦請褫職 
（十二日下午三鐘） 
北京電哈爾濱電謝米諾夫妻子六日抵哈稅關查驗不服由警察彈壓始查出金塊六箱槍彈多件現扣存關庫（十三日下午二鐘） 
北京電海部請築葫蘆島軍艦港塢批交周肇祥會同籌辦 
（十三日下午四鐘） 
北京電中行派赴外稽核黃澂赴美陸文彬赴德滬行國庫主任經潤石赴美均實地考練銀行業 
（十三日下午二鐘） 
北京電外團因寗廠又出輕質銅元致滬巿受損提出嚴重抗議現外部商准財部停鑄（十三日下午二鐘） 
北京電王印川電告十日接任視事（十二日下午三鐘） 
哈爾濱電鐵路罷工俄商懸紅旗限霍氏十二時出境秩序安謐 
（十三日下午四鐘） 
香港電莫督得楊益謙張懷信服從信陸又以治安相責對滇軍態度轉强對各地軍事積極進行聞唐繼堯已派顧問周振寰來粤調停（十三日下午三鐘） 
香港電聞李烈鈞有走東江說 
（十三日下午三鐘） 
各通信社電 
廣州電莫督槍斃吳天囚蔣國光搜查伍朝樞海軍集中戒嚴凡非依附莫氏與政系者皆奔避香港 
（十三日）聯合通訊社電 
北京電閣潮未息徐意揆席不便更易閣員必欲堅持無妨酌准 
北京電三總長二次辭呈尙未遞 
北京電曾毓雋赴津係勸吳光新不日回京 
北京電吳光新有陸長消息正在醖釀中北京電曹錕電湘南鄂西撤防迭接該師旅電復兵士久戍思歸無法挽回懇俯准所請 
北京電山東省議會來電反對陳籙升任外長 
北京電王印川電迭與趙督商榷治安辦法事竣即復命 
北京電今日閣議李曾朱三總長仍未出席 
（以上十三日）　　以上中華通訊社電 
北京電朱曾李再辭職閣潮仍烈徐樹錚田文烈謝絶調人徐以現閣勢難維持昨特派人與段商辦法聞 
仍主田文烈暫代 
北京電閣議决　駐西比利亞華軍并商日本解除軍事協定 
北京電南方因内亂盼和甚切政府昨電王揖唐催唐少川開議 
北京電院部决定增加吉省護路軍費月五千元巳電鮑督知照 
北京電王印川電報十日接事并陳豫省近狀安謐北京電吳光新長鄂說不確吳昨由津來京表示不爭督軍省長 
北京電王占元電鄂西南軍胡廷翼部譁變巳飭前線嚴防竄擾現聞該變兵業巳潰散（以上十三日） 
漢口電謡傳吳佩孚撤防退至武漢即不北上王督昨電政府請阻吳兵緩撤 
漢口電何省長注意自治人才飭各道設立自治講習所俟有成效再推及各縣 
漢口電德奥租界由中國自　商埠昨當道會議籌備一切（以上十三日） 
香港電謡傳在閩之陳炯明將率兵返粤人心又起恐慌粤局恐尙有變化（十三日） 
　　　　　　以上中孚通信社電 
世界路透電 
[高等議會擬派員調查俄國内局]  
九日巴黎電國際聯盟行政部星期五日將在法外交部開特别會議考慮由協約國高等議會派委員團赴俄調查勞兵政府行政下之内國狀况問題波學懷將爲特别會議之主席 
十一日倫敦電國際聯盟行政部第三次會議定於明日在巴黎舉行是日擬考慮於四月初旬派員赴俄調查内局問題未簽凡爾塞和約但曾被邀加入國際聯盟之國共十三國今巳有十二國贊成此議 
[台尼金將軍擊退過激軍]  
十一日倫敦電台尼金將軍已擊退圖破其中央之過激軍但被迫撤退羅斯土夫南面八十哩之左翼其右翼之過激軍巳進至距羅斯土夫至彼特羅夫鐵路不足二十哩之各地點 
[英國設法清償美國借欵]  
八日倫敦電財政大臣張伯倫氏今日在下議院答覆愛士葵氏之質問謂英法所欠美國之借欵五萬萬金元英國應還之部分不欲在國外再行募債抵付故此欵付出之時英國國債將減少英金五千萬鎊有餘政府擬用在美所有之資付還該借欵另運現金前往以補不足現已以低價收買英法債券按上述之借欵乃一九一五年美國匯率大落後英法委員團赴美商借者 
[福煦上將赴比後之行動]  
十日巴黎電福煦上將至比京後即偕比國陸軍參謀總長瑪格蘭斯氏往閱來因區域佔領軍昨晨巳抵柯白蘭資曾於該處校閱美運福煦上將聲稱不日將赴華沙校閱波蘭軍比京消息靈通各界謂福煦上將之至比京與比軍佔據來因河左岸事有關近今會議時並未議及如巴黎各報所述比法締結軍事聯盟一事惟考慮協約國在佔領區域應施之最後計畫問題現料協約國或將令德國卽速實行和約中某項條欵不得延宕 
[叙利亞擬宣布獨立]  
十一日倫敦電據半官消息大馬斯克之政局殊爲嚴重愛米爾菲蘇爾曾應召參與叙利亞大會該大會擬宣布叙利亞之完全獨立並擬推愛米爾菲蘇爾爲王羣情激昂大約彼將被逼依從民衆之要求西里亞之大局漸形危急亞力山大里太省之法兵與土耳其國民黨已處於戰爭狀態該處法兵甚少叛民勢盛惟麥西那與亞達那之法兵力足維持秩序 
[英國航空軍之人數]  
十一日倫敦電航空部次長提出航空軍預算時謂該軍人數將由十六萬四千人減至三萬四千人其承平時之額數爲三萬一千五百人 
[美海軍總長之政策]  
八日倫敦電每日新聞紐約訪員電稱海軍總長台尼爾之海軍政策約略如下㈠美國如拒絶和約則擬重施一九一六年所定之三年造艦程序㈡如和約問題延宕不决彼擬請撥英金三千九百萬鎊建造新艦六十九艘第二議較爲近似 
[巴黎設學位置中國學生]  
八日巴黎電現因中國學生來法留學者日衆此間巳建設高等學社一所敎授各科新學高等課程與巴黎大學有關由班里夫氏與其他有名法員主持一切 
[英法勞工界近事]  
十一日倫敦電工業聯合會特别大會開會多數投票反對罷工政策主張繼續以合於憲法之手段達礦産國有目的 
十一日倫敦電今日工業聯合會特别大會如主張政治行動反對罷工則豫料礦工必不獨自罷工而將運動增加工資大約要求每星期增加英金一鎊 
十日巴黎電政府之勞工爭端議案巳於今日由勞工總長提交衆院規定凡勞工爭端均應移交調和處或付公斷凡關私人之實業工人儘可罷工惟因罷工而足危及國家經濟生活者概不許行 
七日倫敦電工業聯合會國會幹事團及全國水手火夫聯合會爲英船雇用華工事均派代表謁見工部大臣謂英船雇用之華工在一九一四年爲八千一百八十二人一九一五年增至一萬四千二百二十四人今估計英國水夫賦閒者共逾一萬二千人水手聯合會之意如逼令船主雇用華人須付與英人相同之工資則華工自將大減工部大臣吉特士答覆之際深以上届水夫聯合會通過英船所用之外人其工資不得小於英人之定例迄未實行爲異 
[孟買紗廠工人罷工]  
二日孟買電紗廠工人今日罷工者數千因前參與罷工之工人未領得工資之故工人之不附和者均爲罷工者以石擲擊現恐風潮尙將擴大 
[各國近事紀]  
十一日巴黎電在德之英法比軍官屢爲德人所辱駐柏林協約國代使巳開會討論要求德政府賠償損失問題駐巴黎德代使昨日親向法總理米勒蘭道歉 
十一日倫敦電法國台斯貝萊將軍今可抵君士坦丁就協約軍總司令之職 
九日巴黎電加萊州礦工開始罷工要求增加工資七日華盛頓電參議院今日以四十一票對二十二票重行通過和約保留案宣布賠償委員會未經美國許可不得干涉美德間之商業 
九日巴黎電協約國國際賠償委員會本星期在巴黎開會由普恩賚主席擬注重由德以大批煤斤供給法國而不重損德國經濟地位問題 
[中美新聞社電]  
十三日華盛頓電二十二州舉定代表參加本月二十日在富蘭克林巷舉行之全國大會討論勞動問題及生活價增高問題討論各事均以不含黨派關係爲根據十三日華盛頓電衆院海軍分委員會令西門斯氏 
請霍佛於星期六日到會作美國海軍在戰時行動之證人西門斯言霍佛於歐洲事情知之甚悉 
十三日華盛頓電布拉特海軍大將聲言倘國會通過議案許海軍無線電站傳遞商業及報紙電訊則海軍部擬將無線電訊通至普土里哥 
十三日華盛頓電參院命令從事調查美國五穀公司十三日詩家谷電參議員克寗斯氏言美政府與勞 
動黨關係之國内問題現極嚴重較國際聯盟及和約尤重大云 
紐約電太平洋郵船公司之郵船厄瓜多號於四號到横濱五號出發赴神戶十號到上海外間所傳該船 
載大批金條失踪之說毫無影響 
十三日巴黎電大使會議决定以强硬通牒致德政府要求對於德軍佔領波羅的海各省時所加與協約軍官之暴行立卽實行懲罰 
十三日巴黎電國際聯盟行政院於星期六日開第三次會議法意英日巴西比利時希臘　代表列席討論舉山一委員會調查俄國大局眞相 
倫敦電商業協會特别會議大多數議决反對罷工政策主張繼續適用憲法上之方法實行礦産國有並設法預阻同盟罷工之機會 
太平洋路透電 
十二日東京電昨日海參崴電稱西比利亞勞兵政府外交代表宣稱勞兵政府現擬善遇西比利亞所設之地方臨時政府該電又稱謝米諾夫已偕其軍官於星期四日由亦塔赴哈爾濱 
十二日大阪電三月八日罷工之染工經警務稽查調停後均於今日上工其工資略經增加 
十三日北京電施爾登敎士脫險之際爲匪掳去之英敎士美特卡夫氏已經救出詳情未悉 
國外要聞 
[美國特信]  
　　　　全美對外貿易大會之要　 
　　　　　赴華考察絲業團之用意 
　　駐金山朱總領事爲全美對外貿易大會呈報農商部文云爲續報全美對外貿易大會事項懇速將華商赴會名單電知俾正式開送以便例席事竊查美國一九二○年對外貿易大會定期五月十二至十五日在金山舉行迭經呈報鈞部在案茲又准該大會籌備處函述開會各事項特爲譯錄如下㈠赴會人員除美國商界重要人物外所有南美洲澳洲中國日本及遠東英荷各屬地工商業領袖一律歡迎㈡外國赴會列席人數每國以十員爲限㈢赴會人員資格以代表一大商業或一大工業或與外國貿易上有重大之關係者爲合格駐金山各國領事官一律柬請列席㈣開會時最注重之問題爲美國出品如何可暢銷於外國外國出品如何可輸進於美國一切巿場情狀出産定額關稅章程及其他有益於對外貿易事件均以次討論焉㈤外國赴會人員最好通曉英語能與美國商人直接談話除公開各會外並擬分組小團如中國爲一團日本爲一團之類美國人入各分團者以與該團貿易有關切者爲限以便彼此共同研究振興兩國商務方法㈥外國人員俱作爲名譽會員免納赴會註册費㈦外國赴會人員由該國駐金山總領事官開列員名及該員資格函送大會籌備處愈早愈妙以上七項足資吾國赴會人員之參考爲此續行呈報鈞部仰祈速電各華商總會舉定赴會人員共十名將員名資格電知總領事俾正式開送該大會籌備處預備座位以便列席實爲公便謹呈駐金山總領事朱兆莘九年一月三十日 
朱總領事又呈農商部文云呈爲報告美國絲業總會派員赴華考察絲業事竊准美國商部駐金山委員函稱查有美國絲業總會組織考察絲業團定期二月十八日 
由金山乘中國郵船南京號開行前往中國請爲查照等由附團員名單一紙到館查絲業總會此次派員赴華考察其目的在協助我國絲業採用新法改良絲繭增加産額以應美國各廠原料品之取求用意甚佳關係至鉅爲此抄錄團員英文名單呈請鈞部電知上海南京蘇州無錫安慶天津漢口福州廣州各總商會於該團員抵華考察時接洽一切並優加禮待以聯感情而興商務實爲公便謹呈駐金山總領事朱兆莘九年一月二十九日 
　　附團員英文名單一紙 
Mr&MrsOharhsOherey,& 
Mr&MrWilliamOOlenay. 
Mr&MrsGeorgeAPost 
Mr&MrsEleanorTPot 
Mr&MrsEmilJStehli 
Mr&MrsDEDoyty 
Mr&JolnDDsnop 
Mr&IamsayTcunotSelretaryoftheAssocistion 
 
 

Page 7

 
 
[芮恩施博士之聲明]  
　　　並無表示欲爲中政府之顧問 
　　中美新聞社云前駐北京美國公使芮恩施博士近致本社社長克勞君一函云近來頗有攻擊吾之政策者吾求此攻擊所來之處乃祇覺其爲譽我過於毁我余極願前此六年來之事實及余所贊助爲將來而設立之交誼及機關爲余之批評余不欲自辨惟對於一種特别之誣衊則不能不欲吾之友人知爲絶對無根全不確實凡有人謂吾曾以任何書面或口說對任何中國政界或非政界之人表示意思欲爲中國政府之顧問者余皆謚爲完全揑造不負責任之談余不願爲一種普通之顧問因此舉足以阻碍余其他已定計畫惟余於臨去北京之時中國政府欲余爲在美國華人之諮議則余已宣言願擔任之至余之辭職與此事絶無關係乃由特别及充分之理由而决定者余受中政府所給諮議之薪頗優故已拒却其他收入更豐之事此乃余所樂爲因余對於中國事情確甚關切也 
國内要聞 
[北京通信（般若）]  
　　　　　　　近日閣潮之寫眞 
　　安系三閣員之不到部不赴閣議純爲倒靳之謀成相持之局者已一星期以外矣彼等最大之理由即謂靳翼卿負吳致堂太無天良不足與共事公言報之所揭載卽如此云云其次則朱曾曾語田文烈謂旣同爲閣員而總理忽焉請假忽焉辭職忽焉銷假不一與同僚謀如何可以共事然欲找出第三理由則若輩尙未思及其有之則八省同盟之主動解散國會之密謀自一般人視之雖不敢謂與靳無關然以爲靳罪則近於捕風捉影者也且三閣員雖不辦事而北池子曾宅南池子徐宅之會議則無日無之其爲安系倒閣之計畫即個中人亦自言之矣 
　　安系之閣員實際只朱曾二人故倒靳之行動亦以二人爲最力其始不出席閣議者李朱曾之外尙有代理部務之外次陳籙然至閣議再開之第一日陳卽出席蓋托詞於代部地位非閣員可比而究其隱衷則陸徵祥巳辭孫寳琦胡維德皆未肯擔任陳籙早做總長之夢近日已有垂成之勢爲自己陞遷計不願隨彼等之後也李思浩雖與朱曾同一行動而實又同床異夢李之入安系本因獵取總長未得患得旣得當然患失故聞倒閣之謀先請病假且不同赴府院面述辭意卽以敷衍徐靳若表示未曾預聞且處兩難之境者而朱曾於李處處拉在一路卽辭職之呈文亦三人聯名以杜李之單獨行動故李雖亦與朱曾同態度而實則非必欲倒靳也至於閣員之中如田如薩皆非安系故一日不缺席者唯此兩人而彼等於田則先動以代理總理而堅勸其一同辭職田氏答以連帶關係只對於總理有然如總理不辭無連帶之可說若輩一計不逞則又用之於薩近兩日已在運動薩氏辭職中薩雖未必允而靳派方面巳頗慮薩爲所惑蓋昨日國民通信社薩氏可望代揆之說即其運動薩氏之表證也現閣分析之結果如是故靳之注意者只在朱曾換言之即在安系 
　　徐與靳之於安系固皆深致不滿者九日三總長辭呈方遞有人以此詢公府某要人據謂此係段門中之小口舌旁人無從預聞只是閣員辭職總統應照例慰留云云此種聲口其無慰留之誠意可見靳氏方面早有彼等如眞辭職即以次長代部之憤語且自六日閣議開後卽决定無論如何閣議照開國務照辦其關於缺席各總長所管之事則寗暫闕焉今日又傳有由院飭財法交三部次長維持部務之說是巳不啻取瑟而歌矣然猶敷衍三總長之面子每次閣議前必打電話相邀且由田文烈出而三處奔走勸其出席今日又以到會各總次長名義邀請蓋亦算世故遇至者所苦者日文　以一老翁靳辭時勸靳今又勸朱曾利用其嬉皮笑臉向後輩說人情未免太勞而在安系方面猶不討好耳 
　　靳氏對於朱曾固皆無好感而二人之中又有區别其於曾氏只當面說其不應如此而對於朱氏則直謂「彼何人斯依附北洋系幾年認識合肥幾日竟開口閉口說同是北洋系說同是段合肥門下」前日由院返宅適曲同豐陳文運在竟對二人駡朱氏一埸據某方面所言朱之總理熱頗甚而徐段以年少資淺輕之致屢謀代揆而不獲此次閣潮彼實爲最有力者也 
至於現在之情形據非安系方面所傳謂段之於靳仍是帮忙且有曹張之助目前閣斷難倒若輩亦未嘗不可轉圜特冀總統以明令慰留即可帆隨湘轉特靳决不肯先出此一著必待安系開口再行計議安系所傳則謂三總長决計辭職即靳能派署或代部則國會開後尙可彈劾如另提人則可以否决總不怕靳之不倒又謂安系縱幹不成亦决不使靳能保住揆席雖便宜第三者（按當指周樹模）亦所不惜今日下午曾宅會議聞尙是此種議論也故今日之閣潮斷非三兩日内所能解决相持到何等地步亦尙不能豫測矣 
[閣潮形勢别報]  
　　　　　　　安福三長又稍變計 
内閣問題昨日（十一）仍在紛擾之中李曾朱三氏雖一面提出辭呈不出席閣議然尙偶爾到院部彼等聯合辭呈係於前日下午送府東海批交院辦理一面照例挽留一面將辭呈送還昨早李等聲言不再副署命令部中例行公事亦均停辦至午後復有轉動命令亦照常副署昨日閣議由外交内務陸海軍農商敎育諸閣員列席照常開會惟重要議案均未議及而司法交通財政各問題更爲停滯大家已變爲純粹意見之爭聞靳氏已决定無論安福部如何壓迫必不言去昨日閣議散會後親赴公府報告一面挽請各該部次長力爲帮忙對於主管事件照常進行而提出辭呈之李等三人亦决心不辭職惟以不出席閣議不到部爲抵制之方法彼等於前晚曾在某宅會議討論辦法㈠對靳方面多數以爲靳氏性情執拗旣不易使其入我圈套復不能與我同道而馳且此次我等挾持過甚當然反感亦深縱勉强與其和合結果亦難達我之目的不如率性錯到底去㈡對督軍方面衆謂各省督軍旣多與安福俱樂部反抗斷不易與之携手苟不自行辭職一旦惡電傳來如龔仙舟之故事則面子反過不去㈢對段方面衆謂此次之不出席合肥頗有違言感情已不如前或且藉辭職動其憐念感情當可恢復因此三方面之情况故多主張不可卽時就範但有某君謂如此計畫未免太唱高調萬一辭職竟准則本部數年之辛苦經營盡成泡影但使武人能利用得來亦未嘗不可行此策惟是今非昔比所恃以爲活動者僅一國會機關而各督軍復頻加抨擊且此時開會又不足法定人數實無前此之能力故不如暗中授意一人出而調停一面仍堅持辭職態度對内對外方能兩全其美結果即此議通過昨日（十一日）閣議例會李朱曾遂仍未列席而某要人亦開始出面調停其辭呈卽亦由調人取回云 
[閣議與參陸會議]  
　　昨日星期四國務例會靳於上午九時餘到院次江天鐸薩鎭氷再次田文烈又次傅嶽棻陳籙均陸續到院惟李曾朱三人仍未到由靳託到院各長以全體名義電請三人到院迄未列席時至十一時遂開議其議題如下㈠關於山東外交案最近接到各省議會請願政府連决山東外交電報數通靳及各長閱畢略加討論仍無結果㈡湘鄂軍事長官催發軍費案前方軍事長官王占元張敬堯張宗昌等呈電迭至催餉急切彚齊討論結果俟財政總長列席後再定辦法㈢對俄邊防案上星期六議决分交各該管機關詳議具覆茲據擬具辦法呈復如俄新黨不進犯防區我軍仍守中立主義討論結果如　　理由院通　東北西北各長官應照（四）擬任徐世章兼充督辦浦信鐵路事宜結果通過卽日呈請明令發表其餘關於經濟調查局組織條例略事討論時十二時遂散議由田文烈入府報告 
　　參陸辦公處奉府院之交諭昨日（十一日）上午十時舉行重要會議由張遠伯主席所議要案如下（一）豫省軍事問題結果移動各軍隊尅日撤歸原防所有客軍酌量情形分别撤去但豫之土匪剿辦事件由趙督完全負責（一）陜省軍事問題結果以奉軍之一部移往陜南至劉存厚所部之第二十一二十二兩師應各歸鷄心領原防並由許蘭洲調停陳劉之爭總期不使發生内部衝突此外尙有數案内容未詳 
[京學界之最近會議]  
　　北京學生因外交問題泆次開會討論聞前日各校學生復在某地討論兩種問題其議决辦法如左㈠暫停檢閲外交文件日前學生因閩魯兩案異常緊急每星期特派代表赴外交部檢閱公文二次前日討論此案時由檢閱委辦某君報告略謂自本會議决派人赴外交部檢閱公文後各校代表先後赴部檢閱者共計十三次之多依照評議會議决案此時卽可告一段落最後全體表决對於檢閱公文暫時停止㈡紅十字會要求賠償前次香廠國民大會時因軍警以武力蹂躪北京醫學專門學校特派紅十字隊前往救護惟以人數混雜且與警察亦發生衝突故該隊器具藥品多有損失迭經要求賠償迄無效果日前反爲敎部所申斥該校敎職員生頗爲憤懣因於前日派員加入會議討論辦法結果决定下列數條（甲）某君須向總紅十字會道歉（乙）奪去之藥品器具等件須全數賠償（丙）懲辦某區區長上列條件如不得要領時則行下列辦法㈠提出萬國紅十字會㈡聯絡全國醫界一致反抗㈢通電全國報告當日情形 
[京華短簡]  
　　中日福州事件不久將在北京之外交大樓正式交涉中國方面委員爲陳籙王鴻年等日本方面委員爲小幡酉吉西田耕一等至開議日期尙未明晰聞日本方面專以松岡調查證據爲憑我當局對於此案又無明確主張故前途殊難樂觀 
　　自我國以命令對德恢復和平後德國極望與我國恢復國際貿易並派常駐代表曾由駐丹麥顔公使迭電報告政府以對敵通商條例尙未經明令取消故與德通商并交換公使與領事各節自應從緩計議昨已將此意電覆顔使轉達惟聞各中立國商人現多有以德奥商品私改商標輸運來滬者是實際上已不啻與德奥商口私顧問前曾致函稅務處請求澈底根究外貨之來源該處曾經會議查究卒以商標改易之故未易發覺云 
關於川閩等省烟禁問題前駐京英使朱邇典曾向中國政府提出責問茲聞政府近日巳先後接到各該省答覆並巳照復現任代辦藍英使照復内容略謂據川省覆稱川省對於烟禁嚴令迭頒復由軍警切實辦理文告具在可以覆按此後仍應隨時認眞廓清烟毒云云閩省復稱上年本省戰事發生匪民鄉惡間或不免播種現巳通令嚴爲查禁等語應請查照云云 
　　西北軍全部開赴内外蒙駐守經徐樹錚與政府商議後 
大致决定已要求政府每旅發給開拔費六萬元預定本月内即須完全開拔 
葫蘆島商埠督辦自明令特派周肇祥充任後所有内部組織業巳著手進行開埠經費亦經周氏擬定俟呈部審核之後卽可頒發聞周氏並定日内起程隨帶秘書繙譯等數員先赴靑島大連調查港灣事務及各項巿政經營俾便著手計畫至經費雖由部省擔任分别設法籌措亦須與張作霖再爲一度之措商其京中並設有辦事處藉與部中隨時接洽 
[滇桂尙無調和希望（平）]  
滇東易帥風勞今日开或　桂交紅之局矣四號軍署發出快郵代電其彚紀戰勝乃係搶獲鎗械若干殲斃敵人若干俘獲匪類若干字之曰匪呼之曰敵同在護法旗下而有敵匪出現斯眞西南之玷矣事機决裂巳有多日滇督唐繼堯對於此事態度若何必有電文遞到惟粤當局秘不發表據某報謂某機關消息雲南唐氏迭來三要電其第三電係責備某老之辭略謂以部屬而抗拒長官命令護法以來斯爲創見余與某老同領師干遇此等背德亂紀之事寧可壓抑不能助長云云大抵唐於此事憤痛已極斷不能爲之恝然至憎惡桂系之一派人士則巳有滇督攻桂之謡並謂鄭開文李天保已率滇軍至百色然現爲時尙早似未必遽有此種事實也近來粤中倡調和之說者甚盛軍政府方面所派出專使確有數人然調停方法似未必能令雙方同意據某機關消息謂某要人意思滇軍兩師可照唐莫賡來電統歸李烈鈞管轄但李管後當離去廣東專對付北方移向湘贛地面從前李熱心主戰組織援贛軍時原主張帶領滇軍向贛邊進行惟李根源力爲沮止故其策不能實行今令彼得償素志豈不大妙故某某以此爲調停之策但此等主張一則以鄰爲壑一則騙人出境其勢必難實行李烈鈞從前確有援贛之心但旣經牽掣於前至今日局面决裂始令出境試問後方糧械果能源源接濟否倘以此爲詞所謂調和亦空說耳故現在省軍仍屬和戰並行以調和爲詞而調兵運械備極忙碌大約粤漢鐵路一帶省軍已駐有重兵李烈鈞所招致之土匪斷難進窺省會此後决勝負者乃在於北江翁源始興間矣聞雲南代表趙藩曾入謁督軍莫榮新莫告趙曰我任廣東督軍滇軍駐在廣東余當有維持之責協和若無害地方上之行爲余當不理會至滇軍之所屬何人於我更無關係但印泉屢次請我改編以爲對待北方之預備故不得不爾若蓂公旣不贊成將滇軍改編邊防軍亦可以來電表明余無不遷就但滇軍在粤餉項最鉅爲廣東經濟計似宜令其入湘爲好不意協和竟因此而生氣起來殊令我難過查此事係爲某方面不得志者從中煽惑使兩軍互生惡感而伊則坐收漁人之利故無論何勝何負均非所宜君對於蓂公有師生之誼對於我等有别種之關係若能本此意向協和疏通不致再啓兵釁汝與我受益良多也云云觀此一夕話所云爲廣東經濟計似宜令其入湘爲好則仍屬遣之出境之心事所謂調和恐無濟也至於李烈鈞行蹤現在何處各報所載不一均不確實現聞其入從化縣境而後確已東向轉入長寗連平以便與始興楊益謙之滇軍聯成一氣惟將抵興時途中與李根源所統之滇軍劇戰不甚得手故未能入始興仍在連平山中停頓有東江新豐人到省言鄉人巳喧傳李烈鈞巳過東江矣聞惠州鎭守使劉達慶亦有飛速軍報到省急請省軍追截並慮其與潮梅方面或有響應故潮梅鎭守使劉志陸亦巳戒嚴因李烈鈞所編成之援贛軍有伍毓瑞一旅彭程萬一獨立大旅共駐潮惠而粤軍陳炯明又有出巡消息亦恐其有特别舉動也近日粤軍代表鄒魯亦在省辭去粤軍出席代表想亦必有所因矣 
[滇軍風潮之邕垣消息]  
　　邕垣商民因去年商務平穩各有盈餘故於舊曆新正咸抱樂觀之象詎竟於歡天喜地之財神日忽聞留粤滇軍因易帥問題不得兩方同意李烈鈞楊謙益與李根源莫榮新等將有衝突之訊一般商民得此消息甚爲驚惶多有致電香港佛鎭廣州梧州各支店囑卽暫時停止轉運以避危險者後以駐紥邕垣各隘軍隊居處如恒均無調動情事心始稍安然邕垣社會猶恐此次風潮不易平息蓋近日粤省高級軍官頻有潛行來邕者如粤省瓊崖鎭守使沈鴻英於前月中旬由邕返粤後旋卽有粤省護國軍第一司令兼軍械局總辦馬愼堂（卽馬濟）偕同肇羅鎭守使護國軍第二司令林處由粤乘座巡艦於去月十九日扺邕寄宿督軍署内翼日又偕同譚督軍李　長專　　　垣乘座汽車駛入武鳴與陸幹卿而商粤省要政迨舊曆初四號陸氏接到滇軍風潮電訊極爲驚異且不以莫榮新將桂軍助李爲然並面囑馬林二氏急速反粤調停謂在粤滇軍乃恢復民國之志士此次忽起風潮大抵該軍以粤省政潮起伏均由政黨撥動故不願推戴政黨之要人爲首領更不願爲政黨之被動爾輩軍人當聽軍人命令切不可輕舉妄動擾亂商民更囑馬氏返粤時宜常駐節省垣維持秩序倘　調和者亟應竭力設法云云現馬林二人巳於舊曆初五日由武鳴乘座右江巡艦匆匆返粤至陸幹卿氏曾於去年電辭軍府總裁職故對於此次風潮不願通電軍府更不願參加己意昨已擬定於本月中旬暫行上龍訪友凡粤中要人來邕謁見者一律謝絶現邕垣人士多望兩方速平和了結免致地方糜爛但未審當局果如何處理耳 
[英朱使過港之演說]  
　　前駐京英公使朱爾典昨日乘鐵行公司船加士咩號首程返國前日在港時曾赴西麽道何東君府中小讌有史督曁中西紳商多人在座七日香港大學開會贈給（法律博士）學銜與朱使是日先由佐頓醫生宣讀頌詞并詳及其一生之經歷措辭頗長朱氏受銜之後向衆演說略謂余今日受此榮銜誠爲一種幸事余在中國當職頗悉其内性中國對於新敎育尙未有所提挈此爲人人所共知者中國考試之制雖亦能造出人才然對於衛生實有莫大之阻碍當局見其無益於國而廢之更代以新敎育當時外人到來辦學者爲數不少惜中國政府不大注意當道寗散金錢以興軍備而全不爲敎育一設想外人到華辦學者以敎會中如倫敦會等所辦之學務居多美國甚有功於中國近日有人提議將英國之庚子賠欵提出辦學則本港大學將爲呼聲最高此大學固爲中國造就許多人才前在皇仁書院畢業而得適當之位置者亦常溯念母校之功勞今大學亦猶是耳然鄙意以爲各校宜多設運動一科不然則生徒往往因體育上之關係致生不欲就學之心廣東政府年中之敎育費爲數十萬元然較諸别項用途爲最少苟彼能覺悟新敎育之關係於國民而慨然廢除軍備抽出欵項以爲興辦敎育之用則爲益實匪淺矣云云 
[屈周衝突聲中又一大騙案]  
　　周議員以賄賣差缺怒詰屈省長屈省長以誣指凟職侮辱周議員其事雙方爭執尙未了結不謂一波未平一波忽起近二日中又有一椿絶大騙案發生刻據調查前日（九日）晚間警察廳破獲借官詐騙案一件其内幕係因有督軍署軍需課長徐伯祺者現在津浦路側開設炭棧（協和炭棧）聘用劉雲生爲該棧經理自屈省長到省以來該財東經理即聲言與省長有某項關係大肆招摇一時各省調來候補經久困閒之知事因不知其中底藴竟多夤緣與徐交識冀以通賄賂奔走之門而徐劉等趁此機會亦即撒開神手無惡不作匝月以來劉某手中所存警佐知事之履歷竟至有數捲之多然省署中人是否與徐劉有無欵通固不可知惟徐劉以此確巳收受幾許之金錢矣警察方面及一般公衆初固不知厥後風聲愈廣趨者益衆徐劉竟揭開面皮公然招摇事爲警應偵悉前日午後四鐘特派便裝警長逕赴該棧適其時劉某在棧未出當與警廳密偵略一接洽該密偵由袖中出其僞造履歷具道余係　某省調來知事在此困候巳久迄無相當機緣側聞令東與省長素甚融洽謹願湯其積年之儲求爲代進苞苴時劉某聞言形色坦然答稱今省長發賣知事最講信用定價大缺七千元中缺五千元下缺三千元交易訂妥牌示立下敝東歷來承辦此事已非一次無不馬到成功嗟叱奏效今老兄欲辦此事兄弟極願帮忙惟有一事須先言明免致後來事機不密轉眼成空卽所需欵洋必須當面交清否則敝東無甚把握即省長亦不能空道人情也言次警廳密偵稍一籌思旋答稱誠如老兄所云　果極妥當惜兄弟此來携欵無多可否先交二千元購一中缺餘俟牌示出後再爲籌還劉某聞言始尙不肯繼云如是則請將現金交出待弟見敝東回時將老兄苦况盡力關說託其轉告省長或者亦能辦到於是該密偵即將臨行所帶中國銀行票千五百元金庫證券五百元當面交出劉某見該欵不盡爲通行現洋其中雜有幾多期票尙有不甚滿意之色經該密偵再四祈求始暫收起並立書「省長購存煤炭二千元」之收條蓋章交付兩方復作周刻語該密偵乃興辭退出是時晋警廳長早知此案一經探察必易破獲巳自往濟南飯店靜聽消息而劉某則正得意洋洋以爲他人不我知也移時密偵馳赴濟南飯店將探訪情形詳復廳長晋氏旋率警士數名親往該棧該棧見晋氏督率巡警怱怱前來料知必有機要事件早已暗示劉某匿避後室迨晋氏入内詢問劉某何在該夥友均答不知晋氏又問頃問尙有人來交欵洋如何轉瞬不見汝等告知劉某余乃警察廳長此來並無他事務令伊速速出見决不相妨劉某在後聞言自知無法躱避乃垂頭而出晋氏一見劉某恐隨人過少或被走脫遂佯問曰適間有人到廳報告發生二千元之竊案追蹤尋跡該犯案曾竄入貴棧有此事否劉某聞此始稍放心答曰不錯該欵尙存本櫃即請全數帶回言巳即令夥友將錢取出晋氏當場按數檢查猶是午間交與密偵暗携之欵分文未差遂又云欵雖查出但此案頭緒尙多仍請隨我到廳一走劉某無已祇得同去自是此案乃得尋出端倪矣及到廳後晋廳長訊以騙詐賄賂事劉某仍推不知據云此係敝東徐伯祺自辦之事晋氏當以劉某旣不承認勢非將徐某傳到此案眞相終難明了乃卽以電話報告省長省長即函田督田督驟聞此事赫然大怒卽時傳諭親信護兵監視徐某解送警廳警廳待徐某傳到復提劉某一併鞫訊劉某供詞與前雖同而徐某則矢口不認故是日未得要領遂暫將徐劉押留禁室以待再訊惟此事内幕是否尙有幾多牽連目前未能探悉故不敢妄加測度也查山東自有省長民國後巳易八人何以前數年來借官詐騙者從未發見而自屈氏蒞魯後數月之間如孫逢吉袁瀚徐劉之事不一而足此則吾人所不解也 
　　另一消息云數日來外間所傳賄賣知事之總機關爲協和炭棧昨日警廳奉省長密諭即令商埠一區署長帶警於上午一鐘前往破獲共拘去棧内經理劉姓及夥計李姓二人搜出請託函件及履歷無算當即一併帶廳訊究 
[尙有要聞二及地方通信轉入後頁]  
雜評一 
[山東又發現大騙案（訥）]  
　　山東周屈之爭因周質問屈賣缺而起至今雙方辯論未巳而不謂賣缺機關之協和炭棧又繼續發現也觀屈之通電固自謂能整躬飭物者然目彼蒞任以來賣官鬻缺招摇撞騙之鉅案紛紛接踵而起孫逢吉袁瀚兩案未明而協和炭棧之案又起固不敢謂此等騙案與省長有關然亦不敢謂此等騙案與省長公署之人絶無關係也屈果能整頓吏治官方嚴肅則此等魑魅魍魉之行爲安敢公然再三行之而不已一旦發覺爲省長者能以個人自問無愧而即可却吏治污濁督率無方之責乎 
　　雖然中國之官界固無一不賣者若官而僅僅賣官又何足爲奇哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠聞新 
[南洋公學圖書館開幕禮紀]  
　　交通部上海工業專門學校（原名南洋公學）昨日午後舉行圖書館開幕典禮中外各界人士到者甚衆如程雪樓沈寳昌劉成志陳家棟王清穆徐恩元余芷江任筱珊黃任之温欽甫穆藕初陳錦濤周舜卿姬佛陀謝碧田瞿宣頴康白情林康侯朱少屏等二時許行開幕禮演說唐校長蔚芝主席先致感謝之忱繼述該圖書館建設情形略謂民國五年冬始創斯議六年三月籌備募捐事宜深荷總統府交通部及其他各界與本校同學會贊助俾克有成斯館實爲學校圖書館而兼有普通圖書館之性質每星期土曜日曜兩日可任校外人士來館瀏覽俟該館書籍漸次增加尙擬酌提通常書籍若干種另編書目以便借出館外斯館之設蓋爲保存國粹參考外籍起見重有感於國學之式微爰特設一讀經室以資提倡初基甫創尙勉來茲云云次由交通部劉成志代表致頌辭沈寳昌知事代表齊省長致賀并謂士大夫之新思潮趨向社會方面良以歐戰爲國家主義而敗故個人家族國家社會四種主義均不可有所偏重若不能平均則易致亂如大學所謂 
修身齊家治國平天下卽上述四者之謂然必以正心誠意爲先可見唐先生提倡讀經一事實有至理極表贊同云云任筱珊君詳論圖書館之重要如美國即竭力興辦此事常來華購書日本亦多庋藏中國古書 
甚有吾人所不能購於國内者亦可恥已年來余（任君自稱）考鐵路練習生時其科學猶可及格對於國文反多不能通暢者故現必須提倡國學之保存否則危殆云云繼有滬海道尹之代表余芷江君演說朱少屏君繼謂上海本無中國自設之圖書館雖國學保存會及格致書院嘗有藏書現已歸於消滅他如大馬路圓明圓路徐家匯數處雖有圖書館而僅藏外國書籍無中國書誠爲憾事今有斯館之設歡慰奚似如美國之圖書館固多且有頻頻交換之舉深望斯館執事諸君從開放與推廣上進行實爲邦家之福云云黃任之君代表南洋同學會演說黃君本十九年前之該校學生今復來觀斯館典禮異常欣忭惟念中國圖書館之少視美國相去甚遠自五四學潮以來益覺提倡圖書館之不可緩蓋以民知太低固需補救而新舊學派之爭尤多無眞見解一味胡閙者誠不可不先請此輩入圖書館用功幾年方得出而駡人也聞者爲之首肯繼有穆湘瑶徐恩元二君演說畢唐校長柴芷湘胡粹士孫景蘇諸君等邀各來賓登樓參觀各室佈置井井聞國文部係照四庫書目分類外國文部則照美人杜威氏之小數分類法國文計二萬卷外國文五千卷其職員如下董事會會長唐校長董事七人柴芷湘沈叔逵徐守五劉汝梅胡粹士張松亭張貢九館長兼外國文部主任胡粹士國文部主任江霄緯館員九人柴芷湘李章民金志守張松亭劉汝梅許叔明孫邦俊孫景蘇黃惠夫參觀旣畢茶點攝影復有該校中院學生演兵式操晚間由周石僧君介紹鈞天集社員奏音樂並有崑曲該校敎員李松泉君繼演幻術小學部生徒演劇劇名『化頑』大奏軍樂主賓盡歡而散 
[梁任公在中國公學演說]  
　　發揮固有的民本精神 
　　昨日中國公學行開學式並歡迎新自歐洲歸國之梁任公首由校長王搏沙致歡迎詞略謂今日爲本校恢復後第二次開學日並歡迎梁先生歡迎之意有二一對於本校歡迎梁先生因梁先生爲本校董事二對於全國歡迎梁先生因梁先生新歸自歐洲必有新意見獻於全國云云次由梁任公登台演說大意謂鄙人從歐洲初歸即遇本校開學實爲榮幸鄙人對於校中任事諸人皆爲道義交可謂精神上久巳結合一致惟自己未曾稍盡義務爲可愧耳此次游歐爲時短而歷地多故觀察亦不甚清切所帶來之土産固不甚多惟有一件可使精神受大影響者卽悲觀之觀念完全掃清是巳因此精神得以振作換言之即將暮氣一掃而空此次游歐所得止此何以能致此則因觀察歐洲百年來所以進步之故而中國又何以效法彼邦而不能相似之故鄙人對於此點有所感想考歐洲所以致此者乃因其社會上政治上固有基礎而自然發展以成者也其固有基礎與中國不同故中國不能效法歐洲在此百年中可謂在一種不自然之狀態中亦可謂在病的狀態中中國效法此種病態故不能成功第一以政治論例如代議制乃一大潮流亦十九世紀唯一之寳物各國皆趨此途稍有成功而中國獨否此何故蓋代議制在歐洲確爲一種階段而在中國則無此可能性蓋必有貴族地主方能立憲以政權集中於少數賢人之手以爲交付於羣衆之過渡如英國確有此種少數優秀之人先由貴族擴至中産階級再擴至平民以必有階級始能次第下移此少數人皆有自任心日本亦然以固有階級之少數優秀代表全體人民至於中國則不然自秦以來久無階級故欲效法英日竟致失敗蓋因社會根底完全不同故也（未完） 
[南洋公學圖書館開幕攝影]  
[黃佐庭謝昌熙追悼會紀]  
　　昨日下午三時靑年會殉道堂爲黃佐庭謝昌熙兩先生開追悼會到會者五百餘人余日章主席先請曹雪賡祈禱後余日章略謂生死爲人生最要之點惜我人都不能注意之雖則古諺有云死有輕若鴻毛重若泰山者然而於生死問題仍不能明白了解惟基督徒則對於此項似比較稍能了解外敎人之希望大概在生存時代所以彼輩於死亡頗覺害怕蓋彼輩僅知死亡爲其事業之終結也敎會中人之希望在於後來生存時候謂之預備時代也死亡確爲極大之關頭時間之早遲有不同所以在未死之前當預備一切俾已死之後其事業仍千世不朽現在黃謝二先生雖則已去世此乃其肉體之消滅而於靈魂上則仍頑然未動也故二先生之事業仍未隨肉體同歸也云次由中西女塾學生唱追悼歌幽揚頓挫聞者泣下繼請朱葆元牧師述黃生生之歷史略謂余與黃先生爲總角交故知之頗詳當爲諸君述之惟黃先生之共同事業以前各界已聞之頗詳可母庸余喋喋矣今且將黃先生幼年之道德與品性一一爲諸君道之黃先生爲虹口救主堂牧師黃勤揚之公子在約翰書院（卽今娶約翰大學）與余同學初二人不甚相識且不交一言余年十五而黃先生僅十四也至今追憶往昔不覺感慨系之黃先生幼年即有極佳之智慧極靈之思想至於黃先生之品性當分四類述之㈠「喜交友」當時約翰之規模極小敎習亦頗少敎我等者爲一女師因女師之嚴故黃先生畏之甚一日先生因書中有不能了解之處乃持書乞余相告言謙而貌恭敎之亦肯依從此余與先生交言之第一次而先生則自此常相過問且引爲友矣一言而成交非黃先生喜交友之特性使然乎㈡「願服務」此事言之極細而頗能顯黃先生之願於服務也余性頗懶書籍不加整理則先生代爲整理之桌几不加拂拭則先生代爲拂拭之蓋先生懼余爲女師責也先生之願於服務於此可見㈢「待人謙卑」先生無論游戲運動等事輒願讓至第二位如玩鞦韆則彼願爲人拽繩騎馬則願爲馬身等是也且待人接物均極謙恭謂其謙卑誰曰不宜㈣「熱心宗敎」先生年雖幼穉而於宗敎方面熱心異常當時各學校均無所爲會爲團而先生則獨發起一聖十字架會此會含宗敎性質可以稱之曰靑年會之發源點先生爲會中董事又被舉爲司庫專司銀錢出入井然有序若甚老練先生於本職之外又盡力介紹入會余亦被嬲入會會中禮節頗多儼然一完全之敎會也余故言其熱心宗敎今人雖杳而其萬世不朽之道德仍存在未泯也而於先生靈柩來申之日又增我二層感觸或敎訓㈠「手之敎訓」先生靈柩來申除余親戚外實余第二人見之見其清白無瑕之靈柩置於骯髒污穢之棧房中於心不安乃將其移至狄思威路救主堂余乃除其槨去其覆玻璃中僅一手露也余見先生之手不覺惻然動矣衣袖爲黑色四周襯以白色之緞愈見此手之清白余即低喟曰先生汝之名譽清白汝之心地清白一如此手㈡「手被玻璃所隔不能近之感觸」余思與之一握苦不得入乃憬然悟且自謂曰先生以一手露者非他蓋招我輩去也去承其後也先生之肉身已消滅不能再作其工望我儕起以繼之耳現在於家庭缺少如先生之好父兄於社會缺少如先生之好人才故先生方呼吾儕以承之我儕曷應其呼以繼其後乎先生誠家庭社會國家之好榜樣也次請清華學生某君述謝昌熙先生之歷史略謂余事前未曾預備倉卒之間祇可作極簡單之演述謝先生與余有師生之分因其熱心敎育故余愛之特甚先生對於父母兄弟妻子均能孝悌和睦而於敎育方面尤極盡其能事改良敎務尤諄諄不倦故學生之得其栽培之益者頗多先生一生實可當「忠於其行」四字次又由中西女熱塾唱追悼歌字字悲痛句句悽慘來賓幾盡濕其襟繼請王正廷博士演說略謂我人一生表面實是一種空夢生生死死與其他動物無異人之所以稱萬物之靈者實因人類能將其思想發展其事業或可括之曰文明人生之事業於思想變化無窮然後産出文明然而有此變化亦必須貫澈上古之遺傳耳目或其他各種司知覺者皆能覺外方有一種快樂的景象此種景象亦從上古時逐漸傳至今日然後快樂上古時之景象豈與今日同哉總之無論何事無不經慘淡經營而達於今日發達之地位也我儕以黃先生去世所以在此開追悼會但不可爲此會爲紀念黃先生之結束若然則有負黃先生之事業與志向矣故必須繼續黃先生之工夫做去必須以黃先生爲榜樣承其事業繼其志向則黃先生當能含笑於地下矣余尙有所建議我等發起建一永久紀念品藉誌不忘我等以爲築一校舍爲最合宜蓋此事於社會於先生家庭方面均頗有益也而其地址當以虹口救主堂爲最宜因此堂曾爲其父管轄者也且在學校中可培植許多人才以繼先生之後藉此又可永傳先生之名於將來至於謝昌先生則其友人亦發起在此學校中建築一部分作爲紀念謝先生者此舉想諸君亦必贊同故如與黃謝二先生相識或不識而愛慕其人者不妨解囊樂助以襄此事之早成校舍共需三萬元今已得其三之一尙有三之二想募集之亦易事也繼由余日章作沈痛悲切之禱告而散 
[薩福懋對裁判華乙船之抗議]  
　　大陸報云租船督辦薩福懋昨稱特萊斯特商船裁判所判令華乙輪船交還原主洛合德特萊斯蒂諾公司無恥已極現向北京意使署提出嚴重之抗議並由駐意中國使署向意政府抗議必用全力將此船交還中國依據戰時舉動此船已爲中國政府之物如意國裁判所果根據此船避入中國口岸時中國尙爲中立國之理由而有此判决則試問美意中立時德奥船隻避於美意口岸者爲數甚多豈皆可交還原主乎若洛合德特萊斯蒂諾公司竟可依此理由收回此船則協約國許多船隻行抵特 
[南洋公學圖書館屋攝影]  
　　萊斯特口岸後即可拘留之爲該公司之産業如此該公司不將爲世界獨無二之最大航業公司乎奥意航業家與律師曾籌畫辦法以爲如能將勞合德公司奥人股份改爲意人股份則可掩飾關於眞正所有權之事實要知事實具在吾人固理直也云云 
[回國華工之苦况]  
　　大陸報云在滬回國華工一千六百人中有半數身無分文無衣無食流落上海其中雖不乏將其在法工資積蓄一百至一千佛郎交與靑年會幹事寄回者但中法實業銀行聲稱該行尙未接到此項滙欵之通告故照章未便照付曾請當地官場設法維持但尙無所舉動據回國華工同人會夏會長云星期四日有華工一人衣服單薄自稱三日無食夏會長等當送其人入某醫院不知因何理由該醫院拒而不收此外患病無法資生者尙多靑年會曾設法安揷有送入工部局作工者有在他處覓得小事者但尙有半數今猶向隅查此華工大半曾在法國入廠工作曾爲協約國服役且頗出力云 
[中澳輪船公司概况]  
　　聯合通信社云中澳輪船公司係由我國居留澳大利亞洲雪黎埠之郭標葉同貴郭順余榮黃柱臣梁創諸僑商所發起於民國六年夏宣告成立資本巳經收足英金五十萬鎊所有股東完全華人該公司自置航海巨輪四艘一名「基保」一名「獲多利」後又自北京政府租用没收之德船「華丙」號一艘將來尙擬力圖擴充其航線爲「上海」「香港」「小呂宋」「山打根」「美利畔」 
「雪梨」「澳洲」各埠上海分公司即附設於南京路永安公司中我國居留美洲之華僑前有中美輸船公司之組織今澳洲華僑又有輪船直接與租國通航增加便利至夥吾人極望海外各埠之華僑處處皆有自辦之輪船日日通航祖國使大西洋中亦有五色旗飄揚往來少爲中華民國增彩也 
[密勒氏將在卡爾登演說]  
　　紐約上海間之新聞記者密勒氏將於三月十九日下午十二時十五分應美國大學俱樂部之請在卡爾登演說該俱樂部已發通告略謂密氏方自美國來申乃以前大陸報及密勒評論之主筆也密氏在巴黎和會與中國代表中稍有關係但並非正式者當其返國時被美國外交委員會所聘蓋因其熟悉遠東問題中之山東問題也密氏爲近世東方政治書籍之著作家最近所作之一書爲「德謨克拉西與遠東問題」密氏且爲各種雜誌與書籍之著作家當日俄戰爭時又當紐約倫敦間之新聞記者凡我會員及同人均請蒞會云 
[仁濟醫院常年會紀事]  
　　大陸報云昨晚山東路仁濟醫院開常年大會並選舉職員英總領事法磊斯主席略謂醫院辦事員認眞供職可爲稱讚旅滬外人宜予以更大之扶助此醫院政策在就布裁衣奈布且不足何現宜籌募特别捐欵俾可購買附近醫院現爲倫敦敎會所有之地産以資擴充購地約需銀七千兩此數想無需多時卽可籌集此醫院曾有改爲工部局醫院之議故工部局對之尤宜慨助仁濟醫院爲療治華人而設乃增進中外居民間良好感情之媒介人有謂華人不知感動者余則未見其然也外人閱此醫院報告者想可樂爲輸助云云嗣由唐露園動議去年華人董事全體仍如舊貫連任一年並加入五人 
[醫院報告去年救治急症人數]  
　　仁濟醫院發表去年一歲中所治急症人數其車輛傷巳載昨報茲再譯錄刀槍等傷如下刀傷四十六人槍彈及爆裂品傷二十三人咬傷五人機器傷二百七十八人馬踢傷二人自高墜下跌傷二百五十七人水水燙傷二十七人（以上者皆不分男女）（自盡短見類）投河十人（盡屬男子）吞生鴉片烟（男）八十七人（女）一百四十七人吞紅頭火柴（男）四十三人（女）六十三人吞金戒子及其他裝飾金品（男）無（女）八十七人吞服銷鏹水及其他毒藥類（男）三十八人（女）三十六人 
[上海自來水公司將發息]  
　　字林報云聞上海自來水公司董事部擬發給股息每股三十先令外加紅利二十先令按七先令含銀一兩市價結算發與在上海註册之股東 
[紐約鋼車公司分設上海]  
　　大陸報云紐約鋼車公司專製造各種貨車與客車者行將在滬設立分公司以經營遠東貿易辦公地點擇定黃浦灘一號以柯白氏爲駐滬經理並代理本薛文尼州柯勃爾實業車輛機械公司之營業此公司乃鋼車公司所辦製造實業用狹軌鐵路車輛與各種機械云 
[一週間之金融調查]  
金銀進出口細數此一週間（八日至十三日止）國外美英等國運來大條銀共三千三百五十七條美金洋七百五十二萬五千元美舊銀幣三百萬元爲今正以來最爲暢旺是以各外國銀行之銀根大爲鬆動然大條銀之裝赴香港者亦有三百零七條此外有南京造幣局新幣到滬計三十六萬元中交兩銀行裝去寳銀三十五萬兩尙有杭州嘉興寗波無錫等埠運來現洋五十七萬元中孚麥加利等銀行裝赴漢口現銀五十五萬兩又裝往厦門洋五萬元兩兩相抵進多出少所以滬上存銀頗多茲將逐日金銀進出口之細數錄下「八日」本街各錢莊從杭州來洋十五萬元又嘉興來洋十五萬元又裝赴厦門洋五萬元廣帮大德昌銀號裝香港去大條銀一百三十條「九日」交通銀行由南京來洋四萬元又杭州來洋五萬元中國銀行亦從杭州來洋十五萬元又南京來洋四萬元中交兩銀行各裝南京去銀三萬兩麥加利銀行裝赴漢口去銀三十萬兩中孚銀行亦裝去銀五萬兩「十日」中國銀行從南京來洋四萬元又甯波來洋四萬元又無錫來洋三萬元交通銀行由南京來洋四萬元中交兩銀行各裝去銀三萬兩大德昌又裝香港去大條銀五十條「十一日」太古公司輪船從香港來滬又昌興公司皇后號輪船進口又太平洋輪船進口儎來各銀行金銀細數巳詳紀昨報此外有中國銀行從南京來洋四萬元交通銀行亦來洋四萬元中交兩行各裝去銀三萬兩「十二日」中交兩銀行各從南京來洋四萬元中國銀行裝赴漢口銀十萬兩又裝南京去銀三萬交通銀行亦裝去銀三萬兩本街各莊亦裝漢口去銀十萬兩某銀行裝香港去大條銀二十七條大德昌亦裝去大條銀五十條「十三日」中交兩銀行從南京各來洋四萬元又中國銀行裝去銀六萬兩又交通銀行裝去銀三萬兩大德昌又裝香港去大條銀五十條 
洋釐「六日」調查時爲七錢三分一釐八七五「十日 
」略漲上午七錢三分三釐下午七錢三分二釐八七五旋因各銀行收買現洋故昨日收盤又漲至七錢三分四釐一二五且絲繭商有餘銀者皆趁此時機收買現洋存息以備新繭上巿用度此亦洋釐略漲之一原因也 
銀拆近日巿上存銀寛裕雖有華商恒孚等金號易金之需及洋貨商解各洋行貨欵但數均無多且各客帮今正以來緣各貨咸漲價值營業未能十分暢旺所以錢莊銀拆常在五六分之間 
鎊價八日尙掛八先令至十日縮至七先令十辦士嗣因春季進口貨值均須結價於是「十一日」由七先令九辦士縮至七先令六辦士「十二日」又縮至七先令「十三日」則長一辦士計七先令一辦士此一週間共縮去十一辦士之多美金洋電滙亦小至一百三十二元（共跌十三元）某國匯水三錢五分（共長二分二五）香港匯率大三分計七錢惟向例各國變更滙率以先令爲標準今則彼長此縮各各不同故營鎊價及進口貨者毫無把握恐下星期間尙有大升降之勢也 
大條銀「七日」近期銀價倘須七十八辦士八七五遠期七十八辦士七五昨日來電近期巳縮至七十辦士遠期七十辦士零半此一星期間近期共縮八辦士八七五遠期縮八辦士二五惟最小「十二日」近期到過六 
十九辦士八七五下星期内必與鎊價有同樣之變遷也驃金價鎊價與大條銀價未大縮時三月份標金「六日收盤」爲一百六十一兩二錢自大縮之後最高「十二 
日」到過一百七十二兩昨因各國匯價之升縮與鎊價參差以故人心轉呆金價復跌（參觀商務欄金巿）今明日之價須看大條銀電報爲變遷也 
現貨烚赤自國外匯率漸縮以來烚赤巿而頗活動廣帮日有購進大宗金洋標金甚夥上届調查時爲一百六十七八兩「十二日」巳漲至一百八十兩昨因所到金洋皆係華商所訂有銀根問題者莫不稍貶價值脫售爲轉圜地步所以收盤跌至一百七十七兩五錢然較前週之價巳增銀十兩左右矣 
 
 

Page 11

 
 
存銀上届調查時各銀行存銀共有三千三百五十二萬今届已多至三千六百十五萬大半係大條銀熔化所出茲將各銀行細數列下麥加利存銀二百五十四萬洋八十九萬大條銀九百九十一條匯豐存銀四百三十三萬洋一百三十八萬大條一千三百二十四條道勝存銀四百五十二萬洋三十七萬大條一百五十五條通商存銀三十萬洋五十萬東方存銀一百六十萬洋二十四萬大條六百五十七條美銀洋一百萬元花旗存銀一百十二萬洋六十五萬大條二百三十條美銀洋五百零四萬華比存銀六十五萬洋二十五萬和囒存銀五十三萬洋五十三萬中法存銀一百八十五萬洋七十萬大條銀一百七十二條中國存銀一百八十萬洋四百三十五萬各錢莊存銀五百四十萬洋六十萬交通存銀一百九十萬洋二百二十萬有利存銀五十五萬洋二十八萬大條銀一百八十四條菲律濱存銀五十六萬洋四萬友華存銀六十萬洋十五萬大條銀二百二十二條美銀洋一百萬元匯興存銀三十萬洋五萬匯業存銀十萬洋五萬連某國之銀行在内共存銀三千六百十五萬洋一千四百五十一萬大條銀四千七百三十二條美銀洋七百七十四萬元惟華商聚興誠金城四明浙江實業江蘇上海商業中華新華大陸廣東鹽業中孚永亨慶豐等商業儲蓄各銀行 
所存銀洋均不在此數中 
[一週間之鎔銀調查]  
　　調查本星期北巿泰亨源等各銀號共鑄出寳紋七萬四 
千二百六十四只計核規元三百九十九萬五千餘兩此種鎔品由上星期間從美國等處運來大條及美幣等爲數甚多因而各銀爐異常忙碌大有應接不暇之勢現大條未熔者尙有四千餘條云 
[西報之金融談]  
　　字林報云倫敦銀價現貨由八十四便士跌至六十九便士又八分七遠期由八十三便士又八分三跌至七十便士半美國銀價亦跌由一百三十三元落至一百二十八元倫敦銀價之低落大半由倫敦紐約匯率之屢有起色倫敦對美滙率英金一鎊前合美金三元三角今升至美金三元七角九分半其所以有此起色者以英法在美之短期公債英金一萬萬鎊將於十月間償還而英國將運出現金以付此債欵也此事消息業已傳出倫敦紐約初不料有此舉迨消息旣傳英法債欵信用遂有良好影響矣近接報告言英國出口貿易頗爲活動出口旣多稅入自增故金鎊之漲價與此似有關係焉銀價跌落上海匯價亦卽减弱由八先令六便士落至七先令每年際此時節出口缺少匯率本不甚强今銀價旣低滙率更不能不落且上海存銀甚多各銀行無競爭吸收現銀之必要是以以銀換金另加升水一層今已取消矣 
[全國各界聯合會評幹常會紀]  
　　昨日（十三日）全國各界聯合會開評幹常會毛一豐主席張靜廬紀錄主席報告㈠周霽光來函在九江南昌與各界接洽情形㈡李耀南來函報告在河南與各界接洽情形並報告趙萬川已釋放㈢趙萬川來函報告被捕及釋放前後情形並報告將赴彰德徐州二地與各界接洽㈣福建學生宣言大致謂前提出撤封學生週刋社及恢復集會結社等自由各條已得官廳遵從定八日一律上課　㈤彭璜提議通電全國一致主張永遠廢除湘督案喻義孫鏡亞段居互有討論結果以廢除督軍制爲全國人之心理故單獨發表廢除湘督須擇日從長討論㈥張天放以未遑兼顧文書科義務辭職議决挽留㈦段居報告赴南通與各界接洽情形㈧河南國民大會委員會特派代表高景亞來滬報告該地情形並感謝滬上各團體對汴事之熱誠刻散會 
[漢璧禮路商界聯合會開會紀]  
　　漢璧禮路商界聯合會自新正以來巳迭開職員會三次昨日（三月十二日）該會又開職員會到者二十餘人由吳康華主席略謂本會義務夜校雖巳開辦半載而以地址狹窄之故不能多加學額致使一般失學兒童猶抱向隅之憾不知諸君有何良法以補濟之職員陳菖岫起立提議謂本會因此問題巳連開職員會議數次所以遲遲尙未進行者實由於本會經濟力之薄弱如欲求經濟之充足會務之發達勢不可不聯合别路而擴張之所謂力合則强也現本會與有恒路兆豐路等代表旣已有接洽之動機自宜乘此擴張力圖前進改漢璧禮路商界聯合會爲裏虹口工商聯合會則凡屬裏虹口之馬路本會無不可以勸之使入本會範圍若如是則會務學務雙方均可無缺乏之虞矣於是互相討論之下遂議定先發通告然後於陽曆三月十六日推舉代表前往各路勸募月捐再擇日開一裏虹口工商聯合大會公選職員以免偏頗次吳康華提議本會自新正以來即發起一種錢洋行情單分送各商店咸稱便利今司月萬裕協號一月將滿擬請盈豐號繼續擔任其事衆贊成又黃次倫提議組織星期俱樂部以爲會員平時研究學術之處毛沛賡蔡月秋附議衆通過嗣又推定募捐職員九家爲瞿成記米號振興米號黃瑞泰米號森大木行萬森木行震昌典當萬瑞米號盈豐烟號老泰山堂藥材迨散會時已十點半矣 
[冒探搜刦烟土]  
　　昨晨八時許有西人兩名華人三名突入公共租界天津路福綏里六十八號門牌晉大永金號賬房内口稱伊等是捕房偵探特來搜查鴉片烟土並出示手槍嚇禁該號中人聲張遂翻箱倒篋將值價一千四百元之烟土一箱（計三十六只）搜携而去該號經理陳子銘於事後覺得可欵乃投總巡捕房據情禀報始知若輩係冒探搜查因而行刦當由捕頭詳詢匪人面貌服裝一過立飭中西包探馳往察勘一週轉禀代理英美總巡張生氏通飭所屬各捕房捕頭諭令中西探捕嚴密查拿贓盜務獲究辦 
[續誌寗波路殺人越貨案]  
　　昨報紀十二號晚有年約三旬之男子某甲在公租界寗波路顧家弄被暴徒五人攔住剝攫身穿灰鼠袍褂開放手槍將甲擊斃匪人逃去老閘捕房得報派探將尸車入驗屍場聽候報官相驗一則茲悉某甲姓黃名蘭安原籍寗波與妻王氏寄寓浙江路三百四十四號門牌向業洋貨掮客昨晨捕房先將王氏帶往虹口斐倫路 
驗尸所認明死者確係伊夫午刻會審公堂張襄讞會同義副領事羅斯乘坐馬車蒞所檢騐得黃蘭安生前委係被手槍擊傷腦部彈從頭頂洞穿身死飭承塡明尸格升座公位先由捕頭辛克來氏投案禀稱昨晚得巡捕歸捕房報告即率同中西包探馳往出事地點見死者已倒在路旁血肉糢糊旋在地上拾得槍彈壳一枚至此將彈壳呈察次由一千零八十四號華捕禀稱昨晚八句餘鐘我在寗波路突聞顧家弄方面槍聲一響我即將所荷之槍裝就子彈追去不見行人祗見一人倒臥路旁其人卽爲槍所擊斃者我遂歸捕房報告云云再次據尸妻黃王氏投訴死者係我丈夫現年二十九歲昨晚晚膳畢身帶鈔票洋二十五元出外未幾聞顧家衖有一中年男子身穿灰鼠皮袍被匪剥衣開槍打死當時我巳警驚疑即往探視因人衆擁擠不能前進折回家内待至天明不見夫歸心更疑訝嗣由包探將傳至捕房轉來尸場認明死者確係我夫死於非命惟翁姑均在原籍故復歸家拍電往甬丈夫身畔之欵想必被匪人刦去懇爲緝兇伸雪等語中西官訊畢在驗訊單上援筆諭曰驗得巳死黃安蘭委係生前被槍擊傷身死着尸妻黃王氏具結領尸棺殮聽候嚴緝兇盜務獲解究 
[迭犯刦案人訂期開審]  
　　江灣人夏寳寳因糾黨先後搶刦蘭路居人邱六生華特路瞿根福楊樹浦路辛沈氏（即陳王氏）等值洋二百餘元之衣飾現洋並路刦奚林生趙子山樊培根瞿根林 
茅洪記李阿五等綢皮衣物現洋由捕將夏及其妻夏陳氏姘婦楊氏並線人戴金紅一併獲解公共公廨奉飭分别押候訊辦等情迭紀前報昨由捕房傳同各原告並吊到各贓將夏等男女五人解送公堂請究經張襄讞會同義副領事研訊以本案原告人證衆多恐各捕房瑣案不及審訊諭將被告男女仍分别押候訂期下禮拜六解堂訊核 
[汽車夫肇禍之懲罰]  
　　撞倒法副領夫人乘坐之黃包車 
　　法副領事特辣克六君於日前偕其夫人由大馬路黃浦灘公館出門僱坐黃包車由東朝西詎有陸阿東所駕之汽車從後而馳來意欲追過黃包車致將特君夫人之黃包車撞倒人從車内跌出後由巡街捕到來將陸帶入捕房諭令交保候究昨將陸傳至法公堂請究特君由達商律師代表投訴前情並釋當時被陸將車撞倒詎陸圖逃幸由乘車之某洋人喝阻始行停機巳距肇禍地點有四十碼之遠今特君夫人受有傷痕應請堂上重辦外原告尙請追償損失等語繼據原告及乘車洋人上堂證明當時碰撞情形詰之陸供認當時實欲追過黃包車致肇此禍自知不合求宥法會審副領事雷君商之陳代讞員以陸司機不但撞倒車輛傷人尙不停機又敢衝過肇禍地點實屬可惡已極着罰洋二十五元吊消執照一個月 
[兩路比賽足球之結果]  
　　昨日爲滬寗杭甬比賽足球之期於下午二時三十分由北站開駛專車接乘觀客前往來根路球場三時十五分起賽至五時其結果爲三與二之比較爲滬杭甬得勝會場備有江灣孤兒音樂隊並茶點來賓約五百餘人返北站時已六點鐘矣 
[北城工商出發宣講]  
　　北城工商聯合會昨晚七時在事務所會集宣講部部員提燈出發演購其燈「良心救國」「熱度不要五分鐘」等字樣沿路商呼反對直接交涉堅持抵制日貨大家協力救國在新北門老北門九畝地西門一帶沿途演講由顧竹君演講救國以振興工商爲着手俾得養成人人有自立之精神設立農工商團造就軍國民之知識則外侮可禦内蠹可除云云次朱仲齋講軍閥派之種種横暴私行秘密交涉濫借日欵不顧民意斷送國土拘捕愛國志士吾人若不羣起救國亡國慘痛即在眉睫聽者百餘人均爲動容返會時已十時矣 
[中國體育會八週紀念演劇紀]  
　　昨日（二十三日）同孚路中國體育會舉行八週紀念特假附近夏令配克影戲院於下午一時起由會員串演舊劇以娱來賓劇共十一齣演來頗有精神尤以彩樓配之花旦趙貽璋君牧虎關之武生徐以義君爲最有色彩是日男女賓約六七百人惟全劇演畢已七時餘致原定順序中會長演說一項不及舉行並聞該會於 
劇終後復在會中設筵欵待來賓云 
[閘北車輛破舊之取締]  
　　淞滬警察廳長徐國樑近查得閘北四五兩區境内所有營載旅客 
之橡皮車輛（即黃包車）大都破舊腐朽不堪乘客時虞危險而該處警區署及工巡捐局並不按照租界南巿等處嚴加取締長此以往殊屬危險除咨請閘北工巡捐局於各該車捐照時特别注意外並令飭該管四五兩區署從嚴取締以保安全 
[寳善街火警]  
　　昨日天甫黎明五點鐘時廣東路（即寳善街）一百六十一二號門牌大慶樓菜館内不知因何火起冒穿屋頂由巡捕瞥見奔報該管捕房通知救火會各救火員駕車携帶消防器具到場取水澆熄計焚房屋三幢事後捕房恐有别情立飭中西包探前去調查起火情形保有火險若干稟候核示 
[方板橋西街火警]  
　　昨夜八時老西門外方板橋西大街有向北沿街第四十二號門牌江北人王月甫家屋内不戒於火登時冒穿由該處崗警見報二場總署用電話知照救火會一三兩區分會救火皮帶車首先蒞區撲救漸即熄滅計燬去該號樓房一幢並四十三號樓面一角餘未波及事後杜警正派警飭傳事主王某到署責問供諉不知遂諭從寛判着罰洋五元以儆 
[男子棄土逃逸]  
　　前日有一男子行經虹口西華德路忽在身畔掏出鴉片煙土一包棄之於地揚長而去嗣由一千四百二十二號華捕將土拾回捕房稟由捕頭飭探調查擲土人無着昨晨將土送至公共公廨由該捕稟明前情中西官命土送海關焚燬 
[搜獲輪船更夫身畔之煙土]  
　　浦東其昌棧碼頭每逢公司輪船到埠即有一般私土掮客前往爭購烟土口角衝突之事時有發生事爲三區署長曾永奎查悉特於此次到船時飭派長警十餘人日夜在碼頭四週梭巡凡遇形跡可疑者即行搜檢昨晨在客民奚安仁身畔搜出烟土五塊金鎊二枚鈔票洋三十九元一併解署經曾署長讥據奚供稱六合人向在該輪船上充當更夫今晨有土販某甲前來買土被我看見囑勿聲張即將此項烟土金鎊鈔票送給於我不料被巡警查獲解署請求寛宥等語當以事關販賣烟土有違禁令於 
午後命解警廳訊辦 
[私賣鴉片之科罰]  
　　錢鴻壽奚晋卿二人現在法大馬路吉安里十三號門牌内私設烟榻容人燈吸爲捕房偵悉經捕頭於前晚帶同包探等前往抄出烟槍十餘支並獲烟客二十餘名連同錢奚二人一併帶入捕房諭令交保出外昨日傳解法廨請究先據捕頭上堂稟明前情詰之錢奚同供認私賣燈吃不諱中西官判各罰洋二百元充公烟具銷燬 
[私帶烟土之懲罰]  
　　陳慶耀私帶烟土九十八兩由警拘送地方審檢廳昨由陳許推檢各官開庭命提陳至案據供廣東人餘供支吾問官得供當庭判决監禁六個月并科罰洋三百五十元以儆 
[汽車撞傷行人]  
　　昨日午後有某號汽車駛經愛文義路撞倒行人陳才明跌傷頭額血流被面由新閘捕房一千零七十七號華捕查見當將汽車號數抄錄另雇車送受傷人往醫院醫治一面報候捕頭核示 
[小工軋傷殞命之撫恤]  
　　前日浦東其昌棧碼頭小工通州人陳某於搬運貨物時被機器軋傷腰部當經碼頭西人函送同仁醫院醫治乃受傷過重延至昨日身死嗣經該棧買辦陸某及工頭李榮記查得死者家極貧寒上有父母下有妻兒全靠陳某一人度活今慘遭軋斃情殊堪憫除賞給棺殮費外並給予撫恤洋若干交家屬收領 
[誣控違犯刑律之反訴]  
　　常州人汪丙炎在公共公廨刑事科呈訴花世界股東隋潤田揑造證據違犯刑律一案昨晨由廨集訊先由原告代表律師上堂陳述前情繼向見證救火會西人及該會寫字間華人陳龍泉分别詰問一過並據被告所延之代表律師到堂辯護否認原告所控案情即將被告所執證據呈案堂上諭令兩造及證人陳龍泉當堂各照據書寫數字經中西官與兩造代表律師察閱筆跡之下以原告所控刑事證據尙欠充分判令將案註銷被告隋潤田開釋判畢復據被告律師聲原告並無充分證據係屬誣控損害被告名譽現被告起訴請堂上着令原告交保候敝律師具呈稟詞云 
云堂上准如所請諭令汪丙炎交保候示 
[搶挖耳押三月]  
　　流氓餞文其前日在南京路攫取婦人鄔湯氏金挖耳經氏喚捕將 
錢追獲帶入捕房昨解公共公堂經中西官研訊屬實制錢押西牢三月示儆 
[誌謝]  
　　昨承舉生聯合會總會敎育科贈實施平民敎育案」兩本（該書係非賣品欲索書者附郵花一分寄交法租界貝勒路該會教育科索取可也）又中華書局贈第四十八期英文週報一册書此併謝 
雜評二 
[申新紗廠之建築糾葛（庸）]  
　　無錫申新第三紗廠建築爭執事件兩方皆當地人鄉土情誼所關自不難和平解决卽不幸而相持然一方爲發展本地之實業一方則欲候復巳毁之古跡其爭執旣非純爲個人間之交涉理由之孰爲充分自不妨取决於輿論是非易明要無釀成重大糾紛之理此可斷言者也 
　　特吾人於此别有所感慨者内地實業之不發達其原因雖甚複雜然地方阻力之多致令企業家望而却步要亦一端往往一事業之剏辦當地人士或因個人之感情或以一時之誤會出而阻撓就令疏通立時就緒已費周章萬一一方走於極端風潮擴大則事業且因此停滯此等現象各地多不能免官場之所謂保護不過文告上之口惠安能銷融此種阻力此吾國實業所以不進也歟 
來函 
[上海抵制劣貨聯合會致各界函]  
　　本會定於明日焚燬一切所存劣貨本擬邀請各界惠臨賜敎旦因時間侷促故特登報聲明定於本星期日三時半由老北門薩珠弄十五號出發同赴公共體育場焚燒劣貨各界熱心志士屆時尙新到會指敎爲幸上海抵制劣貨聯合會啓 
　　再本會常會訂於星期日下午一時半（地址）老北門事務所程仕勇 
[蔣哲卿致華商紗廠聯合會函]  
華商纱廠聯合會大鑑頃讀報載貴會爲無錫申新第三紗廠事致蘇省軍民兩署曁實業廳文電具見維護實業之至意曾燠爲貴會指名電請查拿之人理應束身待罪惟事實不明終恐與貴會維護實業之意愈相剌謬竊敢爲貴會剖折陳之夫拆毁建築物係屬刑事問題即申新第三廠片面所稱非虚貴會應指令依法起訴而貴會舍此勿由豈謂刑法不足以保護實業耶抑貴會明知申新第三廠實未動工無建築物可毁爲貴會會費計姑敷衍爲之一電以壯實業家之聲勢或逕照其來稿照發並不一審其内容歟不然拆毁建築物之對付巳如上述之非而擾亂治安官廳不加遏止必待申新第三廠之略請貴會方得轉電省吏查拿首要則申新第三廠之設不第振興實業且可維持國家統治權何賴有縣治機關也不寗維是丁錢培君實無錫之一忠厚鄉人向非無賴此次曾燠發起修復五洞橋並沿橋道路河岸募捐所得無幾丁錫培熱心公益特盡美務助燠督工蓋實非牟利徒也而申新第三廠基地適沿五洞橋路旁以該橋及道路一經修復申新第三廠即不能遂其侵略之野心故欲曾燠抛棄主張旣不可報警阻止又不能計無可施幸有貴會一意以維持實棄爲標幟故隱其眞相遽以阻碍實業問題動貴會之聽則貴會之出此固亦曾燠之所原也然車貴實在曾燠以募捐所得修復橋路實無餘資可卿該廠互電攻訐此案在貴會文電未發以前已由曾燠呈准縣署照會地方公共團體會同城鄉紳董訂定夏曆本月二十五日下午二時齊集五洞橋履勘解决貴會爲維持實業計當亦不盡跋涉倘蒙推舉代表蒞錫指敎或亦敝邑地方公益事業之幸也專此奉布敬頌公祺蔣曾燠謹啓三月十三日 
[榮宗錦來函]  
　　（上略）查五洞橋久已有名無實與上海之三洋涇橋南北泥城等橋相同以現在地勢論振新紗廠購地建築棧房於前申新紗廠向巿公所購地興造廠房於後即使興復五洞橋已無道路可通此一證也又無錫申新第三紗廠甫於上年年底開辦呈部飭縣保護乃蔣哲卿不於該廠未開辦之先修復五洞橋獨於該廠正在興築之際率領多人至該廠建築地而阻撓工作謂非擾亂治安其誰信之現有拍來照片（附後）蔣哲卿在場督仲此又一證也至無錫申新第三紗廠所購地基或有糧單或有巿公所執照有地盤圖樣丈尺可稽合併附及 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤]  
　　伊克斯克一地在世界文明史上亦頗占重要之位置蓋世界第一之大發明家非納氏實産生於斯也菲氏發明之物品共計凡二十四種其博得『發明界之王』之徽號良非無因而在伊克斯克所發明試騐有效果者有十八種則伊克斯克者不可謂非俄國人材之産地也菲氏發明之物品附述於下（一）新式航海救命器此器係採用救命之浮標爲最新發明者此浮標投之海中能發火光二道其燄上騰至數尺之高歷時不滅黑夜用之甚爲便利（二）夜間軍用地圖能於夜間不藉燈光閱之瞭如指掌聞此圖係用燐質以化學法印成者故夜間能自發光且歷久其光不滅洵爲奇異（三）固體空氣以新鮮空氣製成爲圓形體可藏之於箱而携帶之此體投入水中卽溶解而放出純粹之養氣爲坑夫及空氣腐敗之處皆不可不携（四）人造紅寳石所造者色澤及硬度均與眞正之紅寳石無異製造之法先溶解黏土與酸化格諾米堯姆於數千度高熱之酸水素瓦斯之吹管中急冷之即得與天然紅寳石截而磨之者無異其最初所得者重五磅製造用費六百弗云 
雜談 
[奥大利之無冠皇后] [  瘦鵑]  
　　奥大利老皇法朗昔約瑟ＴrancisJoseph於歐洲大戰中撒手長逝頗震動一時耳目其人御極七十餘年身荷一國重任力幾爲竭旰食宵衣不遑甯處瓊宮瑶闕中之歲月乃長在憂傷憔悴中過其寳座之上蓋時有眼淚塗澤也皇平日玉食萬方君臨一國在他人視之似極安富尊榮之樂而皇則百憂内奰寸心如擣未嘗有展顔時其所恃以自慰者則有一膩友爲彼良伴而已此膩友曰加瑟玲娜施拉德KatlerinaSehratt才貌兼擅冠絶羣芳本維也納産早年業優芳名藉甚三十年來爲維也納奥國皇家大劇場羣優之魁華年如水皆消磨於歌衫舞扇間藝益工而名益噪維也納之人但簡稱之曰加娣所以示親稔也前皇后哀利沙白尤劇賞之介以見皇由是皇遂印此歌場絶代人於心坎　畢其生不能忘未幾即擢加娣爲女侍官專司讀書之職委蛇退食之餘遂得時時把臂一餐秀色於是奥大利全士無不藉藉稱無冠皇后當是時哀利沙白后方歷游歐洲各國鮮與皇見後旣遇剌皇哭之慟悲少殺因益寵加娣愛好之情逐年而加時以巨金恣加娣揮霍如注水於漏巵中眴息立杳加娣性豪侈揮金似土起居服用每自擬於公主王妃其所負債皇悉爲之代償臨終草遺囑尙以五萬金鎊爲　娣壽云一千九百零八年間皇斥三萬五千鎊建宮居於維也納最勝處以居加娣壯鹿與皇宮埓雲窗水殿間時見並頭雙影焉加娣固有夫爲苟希男爵BaronKirich聞其事弗善也因上呈於維馬敎皇請離婚敎皇弗許遂邑邑皇晚年　娣亦垂垂老矣玫瑰之顔界以皺紋　髮如　　　霜　　蔚藍雙明睥尙無殊當年紅氍毹上攝人魂出耳二人皆老　　　　　似各自忘其老者皇長逝時娣一爲　視悲涕而去一千九百十八年春亦死年六十　而無冠皇后之稱至今尙在月日也 
新聞拾遺 
　　三臧殿鬼物迷人寗坦聚寳門外有一三臧殿内中房屋甚甚多寄存靈柩不下百具之多該處異常荒僻行人稀少近日以來該殿門首忽然發生鬼物迷人之事茲特述之以供鬼神學家之研究焉日前畔魄有附近某甲因入城購物歸來稍遲約在晚間十時左右經過該殿忽見有一少婦站立門前招甲入内甲亦神志昏迷不覺隨之而入詎入門後少婦忽然不見甲始大嚇自知遇鬼當即反身而奔跑至家中已經面無人色卽將所見告知家人是夜寒熱大作囈語模糊次日竟致身死故日來附近各家居民一至黃昏均相戒不敢出門即有要事亦必繞道他處無論來往皆不敢從該殿經過此事閧傳遐邇知者甚衆究意鬼物之有無殊令人莫可究詰也[  冠英]  
騙行結婚江陰護漕港韓某前日染病身故惟已聘盤來沙張姓女爲室尙未結婚其兄亦正使君無婦自弟病故後乃異想天開運動原媒至張家僞稱姑病埀危須女冲喜女父信之竟雇輿送女往時已薄暮其兄預先佈置妥善銀炬高燒聲聲爆竹名義上之伯娣竟成實際上之夫婦矣女出無奈忸怩從之但其兄年已四十左右女方二八妙齡老夫少婦誠爲不幸彼說謊媒人眞罪過不淺也[  粲三]  
出家之後又還俗寗垣某姓之子年少翩翩前因失意情場激於一時意氣竟捨身沙門在清凉山受戒出家作佛門弟子近因孤寂難甘頗有思家之念惟旣已出家又不便再行回家祗得涉足花叢藉資排遣事爲該寺住持所知見某姓子如此行爲殊覺有玷佛門大犯清規勸令還俗某姓子始而不肯旣而經各親戚再三勸導始允還俗特於日前而某姓父母　馬車一輛將其子迎接歸家復行團聚云[  冠英]  
送麒麟祝融稅駕江北東　縣舊俗每逢新正元宵左近一般游手好閑之徒多先糾集同類預竊船椿一再僱一不滿十齡之兒童騎之驢背然後各執火炬高燈擇富而無子之家以送之名曰麒麒送子又曰送船椿迨旣達目的地即將所謂麒麟童子並所竊船椿携入内室置之臥榻一面更大擂其鑼鼓必滿其慾壑始偕麒麟童子一閧而去惟船樁則留置而不携去無子之家費數元之代價所換得者惟此而已此亦該邑舊曆新年中之一種惡習慣也及今正元宵之夜有綽號地骨皮者偵知城内彩衣街某姓家道甚豐望子尤殷當卽糾集同類如法泡製不料於人聲嘈雜鑼鼓喧　之際誤遺燭花於被褥當時並未知悉逮及覺察業巳延燒蚊帳幾致不可收拾所幸人手衆多亟一面先將所謂麒麟童子援出一面竭力灌救始得撲滅未致成災某姓婦頗現不愉之色地骨皮在旁乃花言巧語謂此乃興旺氣象亦即將來獲麟之預兆也某姓婦聞言竟反怒爲喜深信不疑且厚贈以賞金而去說者謂如果因此星星之火竟成燎原之禍者不知彼輩又將有何辭以說也[  知]  
爲貪艶福失自由揚州缺口城某南貨舖小開章某其外祖東台世居以舅氏早世無所出且鮮親族遂由章某兼祧章幼聘校場尤氏女爲妻去春回里（即東台）省視嗣母忽與鄰女勾引成姦鄰女誓以身許不忍遽離章某乃異想天開慫恿其嗣母爲之作主正式迎娶卽作爲嗣母之媳諺稱所謂兩頭大者是也嗣母情殷舐犢加以章某聒絮不休遂卽應允事爲揚城尤氏所知忽提起反對旋由親友出而調解令章某於揚州東台二月一信譬如正二月住揚三四月卽住東如此周而復始以示兩無偏袒之意條約旣定雙方俱已允洽章某即照約履行起初章頗覺優遊自得加以在椿萱庇蔭之下更覺無憂無慮方自詡艶福無窮不料去秋八月中旬其父忽因病逝世店事皆須躬自料理主持一切是旣有覊絆則赴東赴揚之約不無愆期因之雙方以酸素作用遂互起猜疑由是凡在揚略一延滯則東台之婦卽命駕來揚大閙不休反之在東如有躭延揚婦亦如之弄得章某自由全失恨無分身之術店事亦因而叢脞及至今正竟因乏人主持虧蝕過巨而宣告閉歇矣如章某者竟因貪享一時艶福而貽累終身聞者咸爲之扼腕不置[  知]  
芹菜怪病江陰北外君山下某村有一吳嫗年逾花甲兒孫繞膝平時茹素甚虔葷腥不入口者已二十餘年生平有一怪癖如遇餐中有芹菜必避席以去否則一入口即嘔吐大作百病叢生翌日必致臥床不起歷驗不爽不知其何以致此也[  粲三]  
盲丐食糠泰縣近有一男丐雙目俱眇手持一盆滿盛粗糠常坐道旁取而食之入口大嚼不已頃刻下咽毫無艱狀以是圍而觀者輒數十人然所得亦因之不薄云[  秉光]  
小說 
[短篇言情小說無謂之情書（續）] [  古蓮心譯]  
　　不祥哉天職卽此一念致儂犧牲一己幸福以衛護吾母彼旣爲吾夫故儂對彼亦負有應盡之職設彼待儂不善者排脫亦易無奈六年以來彼待儂以誠心儂亦不得不以誠心報之方彼注見儂身其眼光如火灼灼不已此非愛情之表示也天乎儂惟望彼不我愛冋憶郎之視儂目光每如火惟爲聖靈之火能燭照儂之靈魂非若彼之目光轉令人生怖耳八年以來每届彼良辰郎必以瑞響一東相遣此一東鮮花郎必親拮之森林以遺汝愛此八年之中儂之愛情有增無巳儂望郎需郎念郎不絶而待吾夫已負不誠之過然儂固未堂使郎知之也當勸儂嫁彼時儂以爲吾二人仍能續舊好不難瞞吾夫如當年之瞞吾母詎意屆時竟不能如願儂實告汝吾已爲彼誠實之妻適彼之後惟望能將念汝之心忍痛割棄惜吾屢試不能耳今又逢吾二人四月一日之週年紀念儂覺心緒撩人不可遏止竊聞郎君今日已飛黃騰達自覺亦有一分微勞故愈欲與郎執手言歡一訴相思之苦吾母已於二年前去世儂不禁孤苦伶仃除對於吾夫尙有應盡之職外别無所懾足以偷生儂雖視婦職極爲渺小然設儂不盡職者將爲不良之婦儂知之審故或忍痛將此狂妄之情書與所蓄之花枝投諸烈焰以泯陳跡耳未悉此四月良辰郎仍以一束鮮花相贈耶年年此日郎未嘗忙却此花設郎或忘者吾心或能稍安蓋如是則知郎已不我眷矣若此函竟達君側者速以電話召儂或即來儂許儂若再不面郎卽不能再活一時一日矣若不以此函寄君者君將一永無所知而儂仍得繼續爲良婦天乎儂何須此良婦之虚銜爲噫儂誠癎發矣吾切不可使郎讀此一函其中云云不應使郎知之然雖如此假使郎君此時已在儂側者儂將以玉臂樓汝粉頸親汝香唇至於樂極昏然死去而止吾愛乎汝曾聞瑞馨花之故事乎在昔印度古史當彼春娘蹢躅森林之中凌波所踏均成異草奇花今日春娘適踐儂心坎致儂心花怒放朶朶皆成芳烈之瑞馨郎盍來採摘乎 
[自由談之自由談] [  不冷]  
内訌徐認此次政潮爲段黨内訌故以冷靜處之嗚呼内訌二字至亦冠以段黨之名段黨誠萬有矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大問題之經過]  
和會近事和會高等議會自在倫敦開會已届一月議事經過槪况迭誌本刋上星期會中要案仍爲亞德里亞海及土耳其兩問題亞德里亞海問題自上月杪英法致第二次覆牒於美總統表示讓步後兩方尙在文書往還之中美總統仍主張去年十二月九日之議定辦法而不承認倫敦條約之實行惟形勢略巳和緩蓋意大利巨哥斯拉夫兩方均有直接談判之意而美總統亦巳表示贊成也美與英法之衝突雖若可以避免而兩國直接談判之時能否不再發生波瀾猶在不可知之數也土耳其問題爲本屆倫敦議會中最重大之案蓋和會對於敵國之和約獨士約猶未草定倫敦議會之討議土耳其問題即所以草定對土和約之條件也開議之始即已决定君士坦丁及海峽之前途此已誌本刋第二十六期者也至在近兩星期中則方議定土約中之海軍及經濟條件詳細内容非俟土約發表後不得窺知聞在本月杪可以全稿交與駐法京之土代表云惟際此土約未成之候土國方面乃有絶大之風潮兩起其一内閣更易國民黨握權新政府以協約國之弗奪君堡而其氣燄轉盛大有拒絶和約之勢其二小亞細亞地方信仰耶敎之阿米尼亞人又復大遭屠殺協約國除嚴詞詰責土政府外聞將遣軍鎭懾云 
過激黨問題最近過激黨僅在高加索方面有劇烈之戰事蓋高加索爲自歐俄入中亞土耳其斯坦波斯印度之要道而台尼金將軍則擁兵反抗過激黨之最後一人也據本月初旬倫敦來電均稱過激軍在北高加索方面迭獲勝利連佔城鎭台尼金軍退處庫班半島Ｋuban（在黑海與阿速夫海之間）困守重圍之中恐不免蹈柯爾恰克于登尼克兩將之覆轍也（柯爾恰克于登尼克事迭詳本刋每週世界大事記）至於對俄媾和則呼聲益高鄰俄諸國若波蘭立陶宛里特命愛沙尼亞芬蘭羅馬尼亞六國巳在波京華沙開會籌商媾和問題日本旣以兵西比利亞干涉俄事致召過激黨之抗議又接彼方之議和牒文聞巳與其代表磋商談判之時期與地點地點矣捷克斯拉夫亦以過激黨之提議而由其外交總長研究對俄媾和之覆文其政府黨聞已主張接受俄國之建議矣 
美國參議院重行討論和約美國參議院外交委員會反對對德和約釀成激烈之辨論去年九月十日提出修正案十月中旬全數爲參院否决乃於下旬提出保留案十五件十一月十三日至十八日保留案十五件先後爲參院大會通過十九夜和約否决次日參院停會凡此情形迭巳詳誌本刋十二月一日參院重復開會然和約直至今年二月十一日始行提出蓋民主共和兩方互事運動一方欲收調和之功一方仍欲貫澈其拒絶之初衷此提出之時期所以延緩如是也兩黨運動之成績觀於連日美電所傳通過保留案之結果可以知矣民主黨方面除其中堅人物數人外有主張修改共和黨之保留案而加以通過者亦有同化於共和黨之堅决主張者故投票之結果民主黨所提出之修改保留案卒被否决而仍照共和黨之原案重行通過自連日電訊中可以考見者言之則二月二十一日通過第一保留案（關於退出國際聯盟者）二十五日通第三條保留案（關於受託代管者）三月三日通過第四條保留案（關於自行决定内務問題者）及第五條保留案（關於門羅主義者）其他保留案重行通過之日期則　訊中無可考矣至於第六條保留案即關於吾國山東問題者則略加删改而後通過原文曰「美國拒絶贊可和約第一五六·一五七·一五八·三條將來中華民國及日本國間以此三條之規定究或發生何種爭執則美國之對付態度保有完全自由行動之權」今則删去中華民國及日本帝國數字是知美國自由行動之範圍將以此而擴大也（保留案十五件之原文俱已譯載本報星期增刋第十九期茲以限於篇幅不復重錄閱者如欲知其原文覆檢該期增刋可也） 
據八日美京電云共和黨保留案中今唯第二第十五兩條尙待討論案第二條爲美國不受國際盟約第十六條之束縛第十五條爲美國之在國際聯盟會應與大不列顛帝國有同數投票權（原文均載本報增刋第十九期中）第二條保留案爲兩黨爭持之焦點共和黨堅持不動謂不修正國際盟約第十條則拒絶和約威爾遜總統則爲第十條爲國際聯盟精神所在無此則和局失其基礎識者知共和黨之在參議院已得優勢力勸總統批准時有保留案之和約而總統仍不稍動謂和約如附保留案而爲參議院批准則彼將擱置之令爲死物兩方爭持如是其烈其將爲下屆選舉總統運動之機械也必無疑義矣（圓） 
勞工問題法國鐵路工人之罷工已略誌前期本刋矣風潮之起始因斥革木工其形勢之所以擴大乃當局者處理不善之故否則何致以細小之原因而釀成十九萬人大規模之罷工哉當風潮發生後政府雖有召工人入伍之舉然此乃權宜計畫未足以抑制工人之罷工也一日巴黎消息謂風潮巳熄非政府之計畫得行乃工人自身之難於持久耳蓋路工聯合會存欵不足救濟急遽失業之工人也路工代表與總理米勒蘭氏商定之條件（一）不發給罷工時期之工資（二）不斥革前不允上工之工人（三）對於工人之懲誡當以公道爲精神據此條件而觀工人所得者爲精神上之利益較諸以增加工資而罷工者高尙多矣此次罷工期中政府曾拘捕路工聯合會領袖四人尙未釋放故三日巴黎鐵路聯合會發出通告謂被拘者如不釋放行將重行罷工法國工人之欲貫澈其人道的主張有足多矣 
　　英國之勞工運動自路礦工人罷工以後其小規模之罷工時有所聞最近如南威爾斯鋼鐵工廠之工人以要求增加工資百分之四十之故决議罷工其工人總數約四萬人均在此範圍之内一旦實行則行將失業而社會上又將受莫大之影響矣又倫敦之道路運輸工亦因要求增加每星期十先令之工資而議决罷工雇主方面苟尙不早解决工資問題則將來一波未平一波又起社會之不安當未有巳時也 
　　歐州勞工之爭端以英國爲最烈其他如法意比德奥西班牙等均已蔓延殆遍而最近則更有葡萄牙罷工之發生據五日倫敦電傳消息謂葡國之鐵路電報郵政等三項工人均巳罷工以致交通阻塞且有發生擾亂秩序之事據西班牙電報言葡京及哇帕都街巿中有槍聲軍用火車在某處被擲炸彈則形勢頗爲重大也 
　　日本自八幡及大阪鐵廠罷工後關西方面之勞工極受動摇之影響入日大阪之染工千餘人相率罷工其原因則以雇主拒絶增加工資百分之三之故也（藹） 
政事 
[日本解散議會詳紀（其二）]  
　　爲普通選舉案　解散後各政黨之態度 
解散時之情形當原首相演說反對普選案時情形亢奮中有問國民之信任一語其態度口吻與平素全然不同憲政會方面未加之意仍連呼議長要求發言忽寺田書記長以一大信封進大岡議長受取後即宣告曰『刻詔勅至』於是滿場起立不知詔勅之下果爲何事及聞議長開讀『依憲法第七條命衆議院解散』云云不覺啞然呆視驚愕莫名議場遂現一種陰沈之象同時更有不可形容之音響未幾喝采拍掌之聲大起滿場囂然而此時數百人之待於院中各地候勝負之决定者驟聞解散解散之聲誤爲火發因亦大呼何處火起頓現大混亂之狀爭自院門奔出及知爲解散以事出意外如聞靑天霹靂啞然不能出聲如是者 
[近代歷史之兩大紀念物法帝拿破崙親書退位詔]  
　　政友會内閣是乃吾黨當然之責任也若使國民知悉此種眞相因而惹起國家之亂亦所難料然此亦無可如何之事現惟有努力奮鬭以打破此横暴之政友會内閣而己次又决定稍停後在本部開前議員總會恊議散後之措施遂於五時三十分散會 
　　午後六時半遂依前議在本部開第二回前議員總會齋藤總裁以次及代議士之到會者百餘人片岡總務述開會辭後加藤總裁乃演説如次其大要曰（諸君對於諸君連日之奮鬥至深感謝然今日突然見解散衆議院之詔書則對於政府奏請解散之舉措不能默無一言夫解散雖爲憲法所規定然不可不於議會之多數與政府之政策不能相容之時行之今日討論此重大議案猶未及半而政府己自以爲必操勝算乃表决猶未明白突然斷行解散實絲毫不能解其理由这所在此徵之於大隈内閣時代之事例其不當固不俟諭而自明也且院内之嚮背固不利於政府者而約數分鐘始有人大呼解散者權暴也衆和之更連呼萬歲不止紛紛而散 
原首相激勵之言衆議院解散後政友會即於午後五時二十分在院内休息室開前代議士會元田總務就會長席發言曰『刻因衆議院受命解散故請諸君在此一叙二十七日午前十時當再在本部開前代議士會再二十七日正午在原首相邸内午餐務請諸君撥冗賁臨又幹部對於諸君連日之奮鬥至爲感謝』言畢原總裁於萬歲聲中起立以激勵之辭演說曰『今日之解散爲再三考慮之結果蓋决國家之大事有終不可避者對於諸君雖至爲抱慊然甚望此後爲我黨奮鬥勿使此解散歸於無意議並希望諸君爲國家盡力則幸甚』云云 
憲政會之大發憤憲政會亦於午後五時二十分在院内休息室開前議員總會片岡院内總務先發言曰『余爲院内總務以來至於今日幸未有大過而得以盡其職務者皆出諸君後援之賜實深感謝現内閣自成立以來無一定之方針無能無爲以至物價騰貴國民風氣墮落貽憂患於帝國之前途如今日編成大正九年度預算正受議會協贊之際猶有要求八年度追加預算之舉足見政府之毫無定見且其在貴族院也亦惹起種種問題致有在同院預算委員總會於質問終了後暫時停止移入預算分科會以促政府反省之事又於外交問題亦重重失敗今巳立於進退維谷之窮境於是以黨策之作用解散衆議院以謀轉換其運命其解散之不當固不待言當討論普選案之際原首相謂普選法案之不成立事雖甚明惟因其爲重大問題之故須詢國民之意見云云然亦當使議員盡發表其意見然後出以解散敢則亦不無可恕之處乃今則僅於形式上使一二議員略表言論即令解散日非所以使國民公平判斷之道也然則解散議會者明明是政府欲彌縫其内外之失政而已政府此種陰險鄙劣之眞相當使國民十分明悉以打破近代歷史之兩大紀念物 
法帝拿破崙親書之退位詔 
德前皇威廉第二親筆簽字之退位詔 
釋文 
聯軍諸國現已宣稱拿破崙大帝爲重建歐洲和平事業之唯一障碍物朕卽宣告爲朕一身並朕之子孫永遠放棄法蘭西意大利之皇位爲法蘭西之幸福而犧牲個人縱使危及生命朕所勿辭也一八一四年四月六日 
Facsimile　of　the　Kaiser 's　Abdication　　 
　　Lch　verzichtu　hlerduroh　　ur　alle　ZukmllaufaleRcohteanderKronePreueaaehdledamltverbundlneneehteanderdeutechenKaloerkrone　 
ZuglelchentblndefohallebeamtendesdeuteohenRelcheundpreueeenebowlealleOffizfereUnteroffizfereundNann　chaften　der　Narlne　dee　Preueelechen　hee 
res　und　der　truppen　　　　　Bundeskontlnrente　des　treuelaes　des　sle　hlr 
alefhren　Kaleer　konle　und　Obereten　Befehleh 
aber　gelefater　haben　loh 
efwerte　von　fhnen　dass　ele　ble　zur　Ueuordn 
une　aes　Deutschen　elche　aen　Inhabern　aer　 
tateachlfchen　Cewele　in　Deutachiand 
heifen　das　Deutache　Volk　gegen 
die　arohenden　Cefahren　der 
　narchie　herhungeranot　und　der　Tremdherreah 
aft　zu　achutzan 
　　Urkundzioh　unter　Unserer　hoohetedgenhandi 
gen　Unter　gohrlft　und　belgedruckten　Kafeerl 
ichen　Inelegei 
　　　egeten　Amcrongen 'den28.vovember1918 
釋文 
　　朕從此永遠放棄對於普魯士王及日耳曼皇帝之權利凡日耳曼帝國及普魯士王國之全數官吏普魯士軍隊之全數海陸軍官士卒及聯邦應募寅從前以朕爲其皇帝爲其國王爲其最高元帥而對朕所宣忠誠之誓從今以後朕均離棄之朕希望若輩贊以後朕均離棄之朕希望若輩贊助當今執有德國實權者以保護德國人民母令罹亂離荒歉或異族統治之危險以致德國重新組成而後已是詔出朕親筆蓋有朕之國璽一九一八年十一月二十二日 
政友會内閣是乃吾黨當然之責任也若使國民知悉此種眞相因而惹起國家之亂亦所難料然此亦無可如何之事現惟有努力奮鬭以打破此横暴之政友會内閣而已』次又决定稍停後在本部開前議員總會協議解散後之措施遂於五時三十分散會 
　　午後六時半遂依前議在三部開第二回前議員總會齋蕂總裁以次及前代議士之到會者百餘人片岡總務述開會辭後加藤總裁乃演說如次其大要曰『諸者對於諸君速日之奮鬥至深感謝然今日突然見解散衆議院之詔書則對於政府奏請解散之舉措不能默無一言夫解散雖爲憲法所規定然不可不於議會之多數與政府之政策不能相容之時行之今日討論此重大議案猶未及半而政府巳自以爲必操勝算乃表决猶未明白突然斷行解散實絲毫不能解其理由之所在此徵之於大隈内閣時代之事例其不當固不俟論而自明也且院内之嚮背固有利於政府者而政夜竟决然施行解散亦可謂無謀之甚者矣原首相雖亦曾論述内外之情狀然以院外之形勢爲解散之辭殊非至論要之政府之舉動可謂達於非立憲之極點然今也議會旣已解散則惟有望團結鞏固竭力奮鬥以期再選而已此後之若何對付以及其他各事當再有互相磋商之機會茲惟切望諸君傾注全力以破滅非立憲極之現内閣而巳』次尾崎顧問起而演說曰『余對於解散之意見與加藤總裁同也總裁以此解决爲非立憲而余更將稱之爲横暴之尤對於一部分少數之國民而以如普選案之利害不相容之問題求其判斷亦太無價值矣究其實其所以敢於斷行解散者無非爲其黨策上之作用而已試觀我國内外之形勢可以招民衆之激動者不一而足今又出解散之舉是不啻加油於火故不得不視爲以黨策爲本位之解散而足以阻礙國家之大局喪没人民之福利者也余深信解散之題目與其他内外諸問題不同此普選案旣爲人人所能理解則依他日奮鬭之如何風靡全國决非難事故今後廢黨内無益之爭論以舉黨一致之力對於無謀之解散奮鬭而巳』最後由濱口總務發聲一同三呼憲政會萬歲於午後七時半散會 
國民黨之大方針議會解散後國民黨亦於本部開前代議士會關於今後之方針有所協議席間犬養總理演說以勵其黨員曰『一言以蔽之若今回解散之不可解者未有也觀今日原首相之演說謂政府因反對選舉法之改正以其可否求國民公平之判斷則解散之理由在選舉法之改正也明矣然按今日議塲之情形政府能以三十餘名之多數否决普選案此爲一般所知而無可疑者乃政府猶恐其通過誠不可解由此觀之則政府之所以必欲出於解散者其理由之中必有欲罷不能之事情在也此種無謀之解散卽謂之暴亂謂之不合理亦難以形容盡之其濫用權力亦可謂至此極矣實有議會以來未有之解散也如英國爲鞏固内閣之基礎計有於召集議會以前解散之例然尙優於如今回意義不明之解散由是以觀則不能不斷定政府必因一種吾人所不能窺知之問題受非常痛苦而斷行解散者也然則其原因或在於目下禁止報紙登載之某項重大外交問題乎該問題大足令政府爲難雖情有所不忍然我日本欲恢復將來國家之信用則爲政府者將取如何之手段是誠一困難之問題也如政府在貴族院所言足知此事非簡單之問題犧牲一二負責之屬僚即可結束者則須内閣全體負責努力以保國家之信用使勿遺累於皇室爲當然之事然政府所爲祇知黨利不知國家惟戀戀於政權假名普選爲最卑劣亂暴之解散是誠不可恕者也若國民果能知此眞相有至大之自覺則必彈劾政府之非法政府及政友會即使仍如歷來之舉動爲種種之干涉出惡辣之手段苟國民眞能自覺則其結果亦可知已夫現在之所謂政黨者何耶爲擴張黨勢之故築鐵路造港灣爲黨員利益起見設會社與以權利而以其利益分配於黨員似此種種惡事竟行之不顧然則政府之出於如是之亂暴之舉措者其亦天之加一大鐵鎚於此混濁之政治而與以斷行大　革之機會歟此不得不望國民之大發奮者也今我國有種種之社會問題其惡化於勞働軍動及其他之中者數亦不少此種運動與暴亂之政府對峙則亂暴者與亂暴者之間難保其不發生衝突是爲吾帝國前途深堪憂慮之事故吾輩宜與同志立身其間導國民之進路於穩健之方向是我黨在下次之總選舉及今後當執之一大方針無論若何痛苦不可不忍者也諸君當於下次選舉時捲土重來即鄙人亦當舉全力率衆出陣以期諸君之再選也』 
解散議會之理由政府發表解散衆議院之理由如下『擴張衆議院議員選舉權爲政府向來所執之方針如明治三十三年曾擴張之去年又擴張之即今後亦當依國情之如何而漸次加以適當之擴張也然自去年以來未及一載且尙未實行而今對於憲法附屬之法典之選舉法又欲試行改正不獨損立法之威信更非所以全國民之信賴促憲法政治健全之發達者也且今回提出於衆　院之　正案爲輕躁急激不顧帝國國情之法案而其以爲理由者在脅迫現在之社會組織含有不穩之思想事旣至是不能不認爲非單純之擴張選舉權問題對於國家之前途將有非常之影響者致衆議院之對於本案加以否决雖無可疑然事情重大巳如上述故政府不得已奏請解散衆議院以求國民公正之判斷也』 
院内之緊急開議衆議院解散後午後六時在院内大臣室開緊急閣議原首相以下各大臣出席决定解散衆議院之理由以通牒於各府縣知事令迅速將解散理由佈告國民又關於編造總選舉之選舉人名簿之期間及總選舉日期等决定二十七日在永田町首相官邸開定例閣議時再行討論遂於七時半散會所有解散理由書即經内務省之手電致各府縣知事矣 
急進派之懇談會憲政會中之普選急進派四十二人於二十六日午後七時半在京橋區曰吉町日華亭開懇談會大竹貫一氏述開會辭後島田三朗氏起立演說曰『政府以反對普通選舉解散衆議院是明明反對民衆政治而欲招專制政治之逆轉也政府今回之舉動可謂爲亂臣賊子之暴舉是則危險思想非由西比利亞而來實在於帝都 
 
 

Page 19

 
 
之中央政府之此種暴舉一旦宣傳世界凡我帝國國民即在政界外之人士亦將大憤起而努力於打破内閣之舉矣』更攻擊幹部對於黨内運動普選者無同情無定見之態度促起一同之决心又關於普選法之實現與現内閣之打破各交換意見並言此後當爲憲政會之中堅爲憲政努力奮鬭於九時半散會按普選急進派以普選案於二十六日之本會議可以决定故另議决提出關於某項重大外交問題之質問意趣書提出者定國民黨憲政會正交俱樂部及無所屬者各舉出一名並有多數之贊成者原預定二十七日提出於衆議院以極力彈劾現内閣云 
貴族院形勢急迫衆議院解散前貴族院之進行愈見强硬形勢漸有險惡之兆各派協議中對於物價問題須有效之解决確保經濟上及社會上之安定以副本院之意關於國防財政外交及其他諸問題可利用預算委員會期便於處置一致進行肉薄政府研究會於二十五日急遽舉行審查各部之聯合會决定附議由二十五名之物價調節委員所調查之成案更將於二十六日午後四時召集總會以一氣呵成之勢將該案議决又幸俱樂部雖有三派亦於二十六日午後四時各召集總會於該俱樂部討論對物價問題之態度然因衆議院突然解散故結果不明大概或以建議或决議之手段非使政府爲明確之聲明或公約則將斥爲實行不能之預算案而破壞之也要之解散前之貴族院之形勢有刻刻急迫之狀云 
第四十二議會之成績在第四十議會中通過於貴衆兩院之法律案僅有一件卽關於平和條約之實施中流通證券及工業所有權之法律案是也其他均在未了之中而衆院解散茲將衆議院本議會之成績示之如左 
　　　　　政府提出案 
（類别）　（總件數）　　（衆議院通過件數）　（丙院通過件數） 
法律案　　五○　　　三四　　　　一 
預算案　　六　　　　　六 
决案　　　一 
承諾案　　三　　　　　二 
　　議員提出案 
法律安　　二九　　　　二 
建議案　　三三　　　　一 
决議案　　　三（内撤回一可决二） 
總選舉之日期衆議院解散後關於舉行總選舉之日期政府尙未决定大約當爲五月二十日前後即衆議院如解散時依憲法第四十五條不可不於解散當日起五個月内（今次至七月二十五日爲止）召集臨時議會又議院法第一條謂『召集帝國議會之勅諭定集會期日後至少當於四十日前（此次爲六月十五日）公布之』又衆議院議員選舉法第七十三條中謂『受當選之通告起二十日内不聲明承諾當選時視爲辭其當選』故將前述之時日除去後則此次之總選舉當於五月二十五日之前行之 
總選舉之預備政府近將召集各地方長官於東京宣明解散衆議院之事實次開司法官會議及警察部長會議對於總選舉方針等特有所訓示云 
經濟 
[德國現在之經濟狀况]  
　　德國經濟現漸恢復舊觀各地工廠聳入雲霄之烟突復見有烟雲繚繞工人暫棄其每日工作八小時之舊例而願作十或十二小時矣惟在德多處仍有協約國軍隊及官員駐紥彼等所到之地自造一種經濟勢力其蓬勃之象誠有可觀者游是邦之人士不可悮以是等好氣象爲德人所造成者也 
作者於去秋八九月間曾作德意志六星期之游欲於若是短促之時間中以個人觀察所得者作一詳確之調查享讀者自爲不可能之事僕幸曾負笈蒞是邦作學生者幾五寒暑於一八九五一九一四年間啣公命復游是國專調查經濟狀况故所識之政黨領袖政府官員著名商人及銀行家與工會中人爲數頗不尠去秋停戰後訪諸公而咨詢之所得材料頗豐而較確否則誠不敢率爾操觚草是篇也 
[拿破崙大帝簽定退位詔之宮院]  
德國經濟上最足惹人注意者倚賴對外貿易（進出口）而生存之現象其主要工業之原料皆仰給於他邦數種製造品及全國糧食之大份須自外輸入最發達而最爲有利可圖之工業品若化學原料等本國銷場究屬有限若外求不來恐慌即見也 
食料戰興之後德國物品之首先見缺乏者爲食料（人畜所需者）平時德需麥七兆噸其中兩兆仰給於俄美兩國迨戰興此路之接濟隨絶目下麥品仍形缺乏人民不能直接購麥而須用買麥執照白麥幾絶跡稍有存貯祗病人可得之較大之飯店中間或可得然價極昂貴也作者居伯林某旅館欲食麵包番薯肉類皆先須得執照而後往領之牛油無法可得肉類之執照每星期有兩日停發去年九月間赴萊伯齋巿集Leipziger-Megse者約有十三萬人彼等須先至巿集所Ｍeseamt領肉品及食物執照（此等執照祇於巿集時期内有效）食物執照分爲三種乾牛酷牛油及麵包之附屬品Brotaufsriohmit-Lokarte若鵝油等是也收受執照各店舖之名列表以公佈之俾游客按表往領食品 
　　德國戰興迄今糧食上受若是之恐慌者實出執政當局預料之外其事前計算之疏忽錯誤實有以致之戰後德國可得麵包原料小麥八·七六○·○○○噸黑麥三·一五○· 
○○○噸現在政府核算每人每年祗可得是項食料一一九尅Ｋilograms（合英二鎊零四分之一）然照食料專家之計算每人每年至少須一八○尅也 
　　德國之足恃以爲生者爲番薯其出産較法多三倍匈奥多四倍一九一三年德國所産番薯每人日約可得八百格蘭姆現祇可得二百十五矣 
　　德人食肉之量最大英人素以肉食著然以較之德人之量殊形稍遜德人之肉量較俄人多二倍較意人多六倍云戰初德人尙無無肉之嘆嗣以畜類之食料難覓得肉之難題遂起一九一三年統計每人每年食牛羊肉八八·七兛或爲二百五十格蘭姆今祇爲三十六兛矣 
　　一九一七一九一八年間政府覺有提高價格之必要於是黑麥每二百磅自二二○馬克增至二七○馬克小麥自二六○馬克增至二九○馬克番薯自九○馬克增至一○○馬克甘蔗自三十增至五十馬克 
　　自一九一六年夏至一九一七年六月食品之價飛漲人民是以不能得充量食料以科學方法計算之其結果每人所食之温體料自一九八三減至一一○○蛋白質自五三·八格蘭姆減至三○·一格蘭姆一九一七年以來德人食品中之温體料常在一○○○與一三○○之間據食料專家言一三四四之温體料猶不足維持生存也德人減食後死亡之率大增據衛生部報告一九一五一九一六年間之死亡數較諸一九一三年者其比例如下 
一九一五之死亡者較一九一三年增百分之九·五四 
一九一六之死亡者較一九一三年增百分之一四·三 
一九一七之死亡者較一九一三年增百分之三二·二 
一九一八之死亡者較一九一三年增百分之三七· 
柏林衛生部某重要職員曾於柏林窮苦之地訪盡力於社會事業者而叩之以該處人民度日之狀况嗣悉去秋八月間瀕於餓死者約有二十萬人彼等非眞倒於道路而枵腹以死惟所食之物含滋養料甚少體質於是極形薄弱而易爲各種疾病所襲也 
工業原料德國糧食之須仰給於外人旣如上述然其工業原料之待外輸入者亦甚多也薩克生德國紡織業之中心點也戰興時約有男女工人一百三十萬（爲全地人口十五分之一）維此項工業原料皆須自外輸入其所用棉花大都取自美國照現在滙兌巿價一馬克戰前約值美金二十四分今祗值二分餘矣德國所須之羊毛産自本國者不及十分之一亞蔴苧蔴皆自俄輸入黃蔴亦幾全仰給於他國絲則得自法意中日者也 
　　觀現在德國衣舖存貨極形缺乏卽可知羊毛不敷之影響矣去秋八月某美人游德僱一丹麥人爲伴丹人無平民衣服乃擬至柏林爲購一襲製就者歷訪三大衣舖而所見者不滿十二套可云竭矣 
　　製革爲德國大實業之一戰前所僱工人統計至少有五百萬每年輸入獸皮約值六百兆馬克現在最賤之皮鞋每雙須值七十五馬克佳品每雙竟有值四五百馬克者素以出售時樣鞋履之店現陳列於窗内者多木底帆布之鞵履及各種皮代料之鞋類也 
　　德國之金屬工業若無他國之助亦難乎爲繼其雖富於煤礦然鐵礦苗之仰給於他人者爲量頗大經大戰後盧森堡之礦苗已非德人之産洛林之鐵已入法人手中一九一三年德國共用鐵苗二八·六○七·○○○噸而其中二一·一三五·○○○噸産於洛林之境故洛林之歸法實德國經濟上之大損失也 
[最近載客飛船中之陳飾]  
其一古德隆式Ｏaudron載客飛船中之客室 
其二古德隆式Ｏaudron載客飛船中之旅客盥洗室其三法門式Ｆarman載客飛船中之客室 
　　德國所需之銅九之八購自外國各工廠所用之鉛與䤼八之一爲取諸本國者錳苗幾全自他國輸入故德之工業以金屬言幾不能獨立也 
　　德國之化學工業爲各國所推重然其存在與發達全持外來需求之源源不絶若各國不與之交是項工業之衰落可立見也一九一三年德國化學品之輸出共值九五六·○○○·○○○馬克可云巨矣是項工業若他國不濟之以松節油生炭化碘硝石樟腦硫磺等亦難以自存也 
戰期中德國橡皮之缺乏達於極點價格較前大漲而貨猶不可得現汽車與自由車之輪廓都不用像皮而以鋼片兩係繞輪之周圍其間置許多鋼絲彈簧使之生彈力德人因缺乏細蔴及洗衣費之昂貴現皆不用檯布間或見之皆以紙製者其質稍似美國之紙巾紙料亦用以製繩索蓋蔴屬在德已僅見矣 
　　一九一四年柏林無乞丐蹤跡今則隨處可遇是輩中有似丐非丐之老小男女手持糖果香烟等物向路人兜售其狀甚爲可憐彼等所售之諸古律糖每包須十馬克最劣之雪茄每支須一二馬克四五馬克一支之雪茄猶不能上口者也 
錢幣與物價馬克價值日就低落之大原因爲政府添發紙幣而無相當之現金以維持之一國巿上若所存貨物之量不增加而有減而紙幣則添增不止百物之價必因此而高漲德國各物所漲之價其比例不等有漲三四倍者有漲一二倍者書籍之價祗較戰前高百分之一二十現在美人之購德貨者頗佔優勢蓋平時美金一元祗抵四馬克今則值四五十馬克矣若德貨之價未漲十倍以美金購之其值實較戰前爲廉也從德人方面言之此等景象誠爲推廣出口貿易之一大助而亦藉此可換得其重要工業之原料品也然德人自必設法阻止其最需要品之輸出以維持民生現數種物品已定一出口價格較國内巿價爲高以防止需要品之輸出也 
國債不察德國現在所負之公債不能悉其經濟之完全狀况一九一九年七月中旬其總數爲一千六百五十億馬克其中一千四百億乃五十一月戰爭中所增者也革命軍政府所集者亦有二百五十億之鉅戰興時全德資産統計約值三千一百五十億馬克（此爲Ｈelfferich所估者論者以爲實不及此數）祇以每年應付之利息而論已有八 
十二零四分之一億馬克矣 
德政府除所負國債外尙須籌巨欵以濟殘廢軍人及戰爭中出力人員據財政總長之計算此欵約需四十零四分之一億馬克統計德政府現在每年之支出須一二·五○○·○○○·○○○馬克而一九一三年祇爲二·四○○·○○○馬克也 
　　對德和約發生效力後德國將被迫而大裁海陸軍隊以省費用惟從軍費内省下之欵恐不能扺俸金工資物價上所增者也革命軍政府當國後公債月有所增將來政府之支出或須至一七·五○○○○○·○○○馬克也若再加之以各聯邦及州縣之行政費因工資物價漲後所增之支出德國每年公費之到二五·○○○·○○○·○○○馬克亦意中事也故以後德政府之收入非較前增四五倍實難以支持也 
　　上述之計算祇指内政而言若於其所需政費上加之以應付於協約國之賠欵其擔負將更重矣且國内之支出可以通行之紙幣付之若還賠欵須以金價核算付出之實數當益大若紙幣之發行無限止其價必更落而將來清理賠欵之損失更當不堪設想德國經大敗後貧弱巳甚而重苦之以若大之經濟上之擔負其可堪乎一九一九年五月中德國解散軍隊八百萬彼等離伍後無業可歸於是極重要之紛擾因之以起其中百萬已成殘廢彼輩是後之供餐費將爲社會上莫大之擔負也解散軍隊與維持戰爭之費不相上下而因紛擾而所受之損失亦屬不資也 
德國由經濟上言之巳成病夫國德國戰死者約有一·六○○·○○○人勞動界死去百分之八男子傭工死去者百分之十六彼輩皆年富力强正爲社會上最有用之人民而今遽死亡再加之百萬殘廢兵士不復能爲公家生産德國大戰而所受經濟上之損失實難以計算也 
　　大戰中德國所失之土地爲洛林波斯之東部及西部薩爾境之管轄權及波森與西來西亞盧森堡之原料巳爲協約國於戰期中羅掘殆盡該地德工業素恃之若外府今爲大所空頓失憑恃矣萊茵河畔被佔各地之收入較前大減而疆域又大縮今茲以往德之稅關將沿萊茵河而設矣其西部數城亦已失其經濟上之獨立性而不與本國各地相表裏矣 
　　自今以往德非但不復能得盧森堡之鐵薩爾境之煤與夫洛林之鉀其交通之利器亦已大受摧殘現德國須交出火車汽機五千部而其商船將受各國之共同管理茲二者爲商戰之利器若以之授諸他人德國是後之國際貿易尙有活動之餘地耶故因戰事而所受損失究屬有限而休戰之條件之束縛實足置其工業於死地也 
德國現時鐵路狀况德之鐵路素以組織完善稱於世其爲經濟活動上之利器固不待言今則淪於不堪言狀之境地矣戰前各路每年之盈餘統計爲七○○·○○○·○○○·馬克現在非惟無利可餘而有虧折矣戰興迄今其損失總計約爲一·三五○·○○○·○○○·馬克休戰條約中訂明德國交出火車汽機五千部外又須以火車十五萬輛付諸協約國萊茵河畔被佔各地之交通已爲協約國所壟斷一九一九年正月至七月共有大罷工三十三次其影響所及非祗限於肇事之地即鄰近區域亦大受其騷擾也 
　　在德火車旅客以夏季爲最多各路局特設專車以便遊客旅行戰期中往來車輛祇爲平時百分之四十二且客車不能按時行駛露亞區域ＰuhrFegion平時每日載煤之車有三萬輛現可得者祗爲一萬六千輛矣上西里西亞平時每日用車一萬二千餘輛今不及五千輛矣現德國各路每日須貼補助金十兆馬克煤鐵及其他各項原料之價大增路費亦因之以漲矣鐵路上人員之薪俸素較他種傭工所得者爲低今以國際政局及生計之變化不能安於前俸而有加薪之必要此實爲路費增加之一大原因也 
結論縱觀上述德國之經濟狀况可知其已極創深痛巨矣戰後土地人民之損失平時依賴國際貿易之特性國民生産力之損減國債擔負之重大應付協約各國賠欵之浩鉅是後協約國嚴密之約束與國際地位之低落皆足爲德國是後發展之大患也 
　　德國人民素以耐勞經濟富於生産能力著於世苟全國人民能深悟其國家擔負之重而願犧牲其心力所得者爲政府之善助德國其有重興之望而過激烈勢力之膨脹將不防自止矣乎（通一） 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
