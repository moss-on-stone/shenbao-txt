# 1919 - 307 - 4916787

 

Page 1

 
 
   
 
 

Page 2

 
 
時評 
[聯絡（冷）]  
　　聯絡自視疏隔爲有益於事但聯絡不過初步須進而至於互相解悟更進而至於互相信互相愛更進而至於同力合作然後聯络之功效乃見不然不過周旋敷衍之一種耳於事寗有益哉 
余見聯絡之用於今漸廣也故特申其義而進之勿謂旣經聯絡者即爲能事畢也 
專電 
北京電安系大會全體反對暗中示意欲靳就商取消周之財長爲互讓地步靳不願往商雙方相持李盛鐸避津劉恩格託病未與靳見僅曾毓雋以私人資格調停無效靳語人仍决提安系議員擬以缺席抵制 
北京電靳請王郅隆向安系調停王不願擔任聞已託故赴津北京電李純齊電閣員位置攸宜公兼陸軍尤洽（十日下午四鐘） 
北京電徐紹楨促和電爲王揖唐鼓吹靳復電嘉慰語空泛（十日下午四鐘）北京電徐請王士珍爲中央裁兵委員會長王未允可 
北京電陸錦案陸部查復事出有因靳託人勸陸辭職 
北京電劉存厚電寗羗前線戒嚴熊已備戰請示辦法院復電守邊勿前進（十日下午四鐘） 
北京電晉督電稱高峻等率黨二千餘人分路擾韓郃現進攻大荔澄城富平一帶除逕電陜督派隊援應並電詰于右任外請示辦法（九日下午十鐘） 
北京電黑省來電俄境鄂爾街站一帶鐵道橋樑被激黨拆毁滿齊鐵路交通斷絶現由日謝兩軍前往探剿又稱日軍大井中將於豔日由滿到哈卽日赴崴（九日下午十鐘） 
北京電海參崴電沃政府迭次失利彼得羅帕斯克已被激黨佔據捷克軍及法伽蘭將軍决定日内退出沃政府已遷至伊爾古斯克（九日下午十鐘） 
北京電杭州孫宋卿等電國人望自治望速頒行（十日下午四鐘） 
香港電庚日（八日）午學生於東園追悼禮畢後巡行至先施公司大呼抵制店伴口旋德歐耀與警上前干涉用武傷學生五人學生憤拘馬歐撮影押區署毁物件武裝警察彈壓亦閙事生警傷無數直至佳日早大隊警到捕生十一衆遣散先施停業生起訴檢廳（十日下午三鐘） 
香港電葉恭绰胡維德汪精衞陽日（七日）搭法郵船抵港葉留港胡汪原船赴滬（十日下午三鐘） 
[各通信社電]  
　　北京電閣員問題仍先疏解除電王揖唐外靳今日約劉恩格接洽 
北京電陸武鳴電已電各將領聯電挽留西林中止軍府改組並望北方新閣成立俾早妥協 
北京電蘇督電内閣成立請先討論代表問題 
北京電靳電王總代爲組閣問題請向國會議員疏通尊重政府提案予以通過 
北京電靳閣擬請黄陂河間領銜發表最公言論分致各界促和 
北京電徐恩元偕美國資本家代表三人同來京 
北京電孔令貽在京病逝政府將予以恤典 
北京電高等文官考試取錄厲平等四百八十名 
北京電軍府電詢烟酒借欵政府復電否認 
北京電川粤漢路辦法經交通部擬具説帖將提閣議（以上十日）以上中華通信社電 
北京電已未系開會對新閣員亦主張一致否决同意案暫不能提出昨已由公府發還國務院 
北京電烟酒借欵有聘定美人爲會辦説但政府否認現信　爲借欵中條件之一尙未成實（以上九日） 
 
 
 

Page 3

 
 
北京電李純電保周自齊長財汪有齡長法 
北京電周自齊知難通過請靳勿以財長見提願 
在閣外隨時助力昨晚特託故赴津避嫌 
北京電薩鎭冰復電允入閣藍建樞來電請留劉冠雄 
北京電無兵事省分未放省長者聞已簡定補放人員俟内閣成立發表 
北京電我國入江砲艦因被俄國柯爾却克政府一再阻撓最近有中途擱淺消息政府昨已去電查詢北京電楊增新電伊塔喀什逼近俄新舊黨戰線形勢危險請接濟餉械院覆加意戒備勿令侵擾 
北京電容揆來電仍請派工界代表赴國際保工會列席政府議决從緩辦理昨日電復容代辦查照（以上十日） 
香港電廣州有一派議員提　議長違法案舊會内部現象益形紛糾（十日） 
以上中孚通訊社電 
[里昻無線電（路透電社送）]  
　　九日巴黎電士麥拿之土民曾向駐君士坦丁協約國高等委員抗議占地之希軍施用壓力高等議會昨晨開會聆查報該案之協約國國際委員團主任宣讀報告書書内歸咎於土民謂彼等之行動與挑釁狀態屢次迫令希軍司令取嚴厲對付方法惟希臘占地軍亦因以遭極大政治障碍卽激起土耳其全國之反動是也此項糾葛高等議會舍留希軍於士麥拿外實無防杜方法 
九日巴黎電據公報宣稱里特倫兵一支隊在洛夫北面襲擊且沿海濱進至距特維拉河十哩内之某地點獲砲兩尊與機關槍多架俘敵數人 
九日巴黎電聞德兵屢攻里巴均未得利現恐德人將以大軍續攻又恐德軍將圖占據文達 
九日巴黎電據柏林消息今日城中有多數社會黨與獨立社會黨開會多次慶祝革命週年紀念他黨皆無動靜 
　　九日巴黎電據泊拉格電稱捷克斯拉夫國會昨日一致通過批准和約議案衆大歡呼 
　　九日巴黎電西班牙皇化名土里杜公爵私游巴黎數日昨已離此 
世界路透電 
[俄國戰事記]  
　　三日希爾新福電宇登尼克將軍承認爲優勢過激軍所迫委棄魯加鎭芬蘭派兵助攻彼得格勒之談判日來頗有轉機數日之内可以作决 
　　四日倫敦電過激黨無線電稱宇登尼克所統之西北俄軍業已被圍 
　　五日巴黎電俄羅斯新國亞澤巴愛疆北高加索喬治里亞古班民國愛沙尼亞里特倫烏克蘭之代表聯名致文高等議會請承認獨立 
　　四日希爾新福電此間某報載稱十一月一日芬蘭政府拒絶西北俄政府申請派兵助攻彼得格勒之提議宇登尼克將軍公報承認被逼縮短陣線在一吉拉西面占據新陣地又稱過激軍占據魯加後沿鐵路西進占據兩站 
　　五日倫敦電今日下院開會時關於政府對俄政策質問頗多議員瑪隆　質問對俄封鎖將支持若何之久外交次官哈姆斯韋斯氏答稱目下所施者非屬封鎖僅可謂爲經濟壓力就英國而論俟俄國建設民治政府可能由協約國承認時此項經濟壓力卽將取銷海軍大臣華特朗氏答某議員之質問謂自德國休戰條約簽定後用於波羅的海與黑海之海軍經費共英金六百萬鎊現無英軍戰於裏海上述之戰役大約可於本財政年度前結束哈姆斯韋斯氏稱英國與過激黨之代表不日將在丹麥會商交換俘虜事宜　　四日華盛頓電國務部宣布日本答覆九月間姜國所致關於西比利亞事之牒文謂願與該處美員提携行事 
[美國大罷工記]  
　　四日倫敦電美國罷工消息殊相牴觸華盛頓當局現信罷工不日可已各處官員紛報工人不遵罷工約言者日見其多惟據芝加哥電稱煤之出産業已大減 
　　四日英第亞波里斯電礦工領袖魯維斯氏宣稱如當道從戈泊士氏之主張取銷禁止罷工命令則礦工即擬開始談判 
　　四日倫敦電據紐約電稱聞船港工人三萬人之罷工風潮已靜扛夫公會宣稱罷工者决議願在需用彼等之處工作 
　　五日倫敦電昨日銀價每盎司漲至六十七便士因美國罷工供給頓少及中國需求甚殷之故 
[工黨會議類誌]  
　　四日華盛頓電此間國際勞工大會之編制委員會建議國際公約應規定各國工人每星期工作四十八小時凡公共必要之工業得以逾此時限以鑄鋼廠須晝夜工作得以每星期五十六小時爲最大之限日本中國印度因氣候狀况及因實業機關尙未組織完備可展緩實行此約 
　　四日倫敦電工黨决議反對有奬債劵下院議員之簽名贊成發行此項債劵者已有二百人左右 
　　五日倫敦電昨日下院開會時工黨議員反對任蘇格蘭律師滕康氏爲管理煤務員因未商諸煤務顧問委員會且律師不勝此任之故又稱商部政策足召患禍煤價不應驟增六便今宜選派委員澈查上述之事並出産減少原因吉特士氏答稱鑛工工作已勝於　出産日增運輸日便煤斤不久可望減價 
　　四日倫敦電英倫於本月一日舉行市選舉工黨最佔勝利進步黨之席所失甚多此實爲自由黨不吉之兆自由黨與保守黨此次曾在愛克斯曷特等處携手抗拒工黨衆視此舉於將來選舉運動頗關重要 
工黨領袖極形愉快稱此爲工黨能控制國家之徵象且謂投票者紛紛趨於工黨方面蓋欲脱離營私自利者之掌握耳保守黨承認結果不佳惟謂此乃由中級社會對於選舉過於冷淡之故 
　　四日倫敦電阻止罷工之議案全文業　發表現定設立實業法庭及關於商業爭端之澈查法庭實業法庭置雇工者與工人之獨立代表主席亦應獨立工部大臣經雙方允可後得將任何爭端移交法庭關於判詞如不同意則此事應由主席判决工部大臣關於任何爭端可委派澈查法庭此種法庭有徵取證據如有僞證等情得施判罰之權澈查法庭之報告必須提交國會 
[和會近事記]  
　　四日柏林電德政府答覆高等議會關於戰時將德船五艘移交荷蘭公司事願聽協約國與荷政府商定之仲裁並稱德國之態度純以顧全中立國權利爲主 
　　三日巴黎電高等議會以長牒文致羅政府臚舉高等議會對於三大問題之决議（一）疆界（二）保護少數民族條約（三）匈牙利請羅政府儘抒誠答覆文内謂羅國不答覆協約國上次之牒文且所藉口之各節已引起甚惡劣之印象高等議會關於疆界一事仍主前議並决計擁護保護少數民族條約所定之主義又關於維國佔取匈國物産事高等議會現派協約國國際委員團查報一切云云 
　　五日華盛頓電參議院已以四十一票對二十六票贊成和約中之山東條欵 
　　五日巴黎電協約國答覆布國對於協約國媾和條件之抗議謂布國爲虎作倀充德軍前鋒攻掠希塞兩國何得藉詞與德聯盟乃屬偶爾之舉惟協約國並不具復讎之志亦不夢想使布國贖共前愆彼等僅欲得一公正持久之和局而已再者布國須知協約國已使布國有通入愛琴海之經濟孔道並已將條欵略　修改布國今須於十日之内受納或拒絶和約全文然後一九一八年九月二十九日之休戰條約即告終止協約國且將施行取以爲有益之方法云云 
　　四日倫敦電鐵羅爾（奥國西部）議會　表文告抗議以南鐵羅爾割讓意國蓋其地爲著名爭取自由人郝佛氏之故鄉居有操德語之人民二十五　之故白萊斯貴族督成此抗議謂南鐵羅爾種族宗敎歷史國民習慣自古純一不知英國曷爲自犯民族及自决主義而允將該地割讓意國 
[各國近事記]  
　　四日紐約電摩根公司發行之英國借欵美金洋二萬五千元業已募足該欵將用償付十一月一日到期之五釐半息英國債劵一萬三千五百萬元餘充英國在美之雜用 
　　四日紐約電據墨京電稱近爲匪擄之美領事琴金斯氏業經釋回其眷屬曾付贖欵英金三萬六千鎊　　三日君士坦丁電法國飛行家波萊氏已飛抵距君士坦丁六哩之桑斯台發諾飛機場 
　　四日孟買電大潛艇六艘開往遠東道出此間 
[太平洋路透電]  
　　十日北京電徐樹錚續電政府謂外蒙如願取銷自治則請以最高宗敎榮典給予活佛而以政治權專予蒙古王公受中國政治之管轄並遵守公共法律並請政府簡派如日本駐韓之統監一員並於烏梁海烏里雅蘇台科布多恰克圖四處置設鎭守使又設邊防局一所暫附於統監處日後則成獨立機關該局得管理鐵路電報敎育農務地方行政權應田蒙古各部落領袖組織之議會握之其組織法如内部之省議會該議會可討論關於蒙人幸福之各事並可向中央政府條陳一切 
　　十日北京電路透電社得悉中國國有鐵路代表第七次内國聯絡通車大會業已告畢所討論之問題乃關於貨車及鐵路間貨物通行票諸問題自明年一月一日起此項事務專歸聯絡通車事務處管理按照新章大爲利便並草定貨名表各貨槪收定率之運費明年一月一日起中國各鐵路且將採用邁當權量制大會對於次要之問題亦均滿意解决 
　　十日廣州電廣州時報登載此間暴動之情形如下星期六日午後有學生六七十人結隊經過先施公司門前大呼抵制先施公司聞有該公司之夥計兩人持手槍擊倒學生五人内有二人身受重傷其餘學生見之即擁入該公司拘獲夥計大書此爲擊學生之人貼於其身押至門首令立高凳以留肖影學生並派代表見先施公司經理人令將此夥計兩人送交警察署經理人不允於是學生即起動武時有警察百人馳抵令學生弗可動武學生置之不顧警察一人乃以槍剌擊學生數人一人首部受重傷並傷閒人一學生乃向警察衝去警察避入門内學生奮力奪去警察之來福槍手槍及上有血跡之剌刀先施公司急關閉大門屋内學生約三百人不能趨出内有女學生二十五人學生旋派代表赴檢察廳廳長即派員往查督長亦派員勘查學生稱並不傷損先施産業而所得之食物皆由學生購自他舖以餉其友者學生現已將此詳情電告上海學生聯合會謂將控訴先施公司要求賠償並將對警廳起訴廣州時報訪員赴先施察視其被毁情形則見該公司下層鞋帽食物用置滿地貨櫃花架等物皆被搗毁學生在下層被閉一夜昨晨始被放出惟領袖十一人則被送往警察廳督軍派兵二千挾機關槍等前往彈壓江中砲艦咸嚴陣以待預防事變先施今雖開行但營業已停兵士保護其産業蓋恐匪徒乘機實行其焚燬該公司之恫嚇也 
　　九日廣州電學生人等昨夜擁人先施公司留内約二十四小時之久至今日至午時始散並有毆擊辦事人打碎玻璃櫃及自取食物充飢情事警察　力阻止學生圖越警衞兵强入該公司時受傷者數人該公司現由督軍管理學生正在商謀報和之法 
國外要聞 
[芬蘭之商務與經濟]  
　　中美　聞祈云芬蘭商行除在俄國設代押處或支店外從不在外國設代理或分售機關　國人士欲購芬蘭貨物向山外人商店間接亦有川通信接洽者垷芬蘭商店數家於推廣國外商務之必要擬在美國南美歐洲及遠東設立支店此等商店在戰時均大獲利故亦有在外設支店之魄力惟有一種困難一爲芬人不明外國工商業情形二則難得相當之人材堪爲支店經理者三爲缺乏船隻可與海外各國直接交通芬蘭購買美國貨物向由在美之挪威瑞典丹麥英國及德國之代理處代辦此等貨物旣皆由上述諸國海口轉運故芬蘭正式統計上罕載有美國貨之進口者其實美國之麵粉農具鐵筒菸草棉花縫紉機摩托及其他工具輸入芬蘭者頗多目下芬蘭重要商人均望戰後與美國直接通商不再經人轉手現擬先設兩郵船線一從阿布開一從希爾新福斯間每半月開行一次均直達美國將來辦理成功後不獨芬蘭與美國間之商務可望大增且美國貨之運赴俄國者亦將由芬蘭間接而大爲擴張歐戰以前芬蘭與俄國瑞典丹麥德國英國法國及地中海之間均有定期船舶往來惟與美國及其他沿大西洋各國無直接航路之交通而由亨美及北德等郵船公司訂約代運貨物惟今年七月間紐約與希爾新福斯之問已有一直接船舶往來目下尙祇一船以後擬陸續增購又另有一郵船公司擬與此公司合併以厚勢力此外瑞典瑙威亦均以船舶直接往來於美國芬蘭之間已在芬蘭報紙登有廣告美國於此急宜設法自備郵船與芬蘭直接并在芬蘭開美貨博覽會美之出口商家應以能操芬語及瑞典語之代表駐在芬蘭若能雇用熟悉美商業之芬人爲代表尤佳有一芬蘭大商人云倘能用幹練之人材充作商業專員專往來於芬蘭及美國間接洽一切又設立優等代理所必能使兩國間商務大爲發達從前德國與芬蘭通商即得力於商務旅行員也按美國若派商務旅行員往來於芬蘭其人必須能操芬語及瑞典語此種人材若善爲搜羅却亦不患缺乏也據上述該商人云歐戰以前榖類不需納税時美國輸入芬蘭之貨物以麵粉爲最大宗猪肉次之目下芬蘭之乾果存貨已罄美國若運入此貨必可暢銷中歐向來與芬蘭通商之方面以後必中止交易甚久從前梅子多從布斯尼亞輸入葡萄乾多自西班牙來至於美國各種機器工具在芬蘭當然暢銷染料尤爲歡迎從前染料皆來自德國今已斷絶也芬蘭煤油現患缺乏此後電氣事業必大發達美國出口商亦應注意云云查芬蘭所需之美國貨可列舉如下棉花猪肉罐頭肉類乾菓及罐頭菓品糖漿菓汁五榖煤油及他類油農用機器汽油引擎機器工具縫衣器脚踏車汽車摩托船傢具打字機加接機收賬機鐵箱鎖來福槍手槍郵箱火柴洋琴橡皮圈及各種橡皮器玻璃水晶器印字機皮製物品皮鞋化學物品玩具辦公處傢具浴室傢具剃髮用椅及剃髮器具衣服書籍銅影戲片及機器火車頭及火車等芬蘭政府曾向他國購進大宗食物而未有輸出之貨藉以抵賬英國對於芬蘭之紙塞及軟木塞相需頗殷但芬蘭出口商所索價值過昻英人相持不買現在芬蘭木材存貨甚多預備運出芬蘭除木材外别無廣大之天産其製造業甚幼稚且範圍甚狹大半皆聚於一城中名泰滿福者該國人口約共四百萬芬蘭鐵路之軌間用俄國之五英尺此係關於政治及軍事理由現有人提議改爲歐式五十六寸半以便與瑞典挪威及中歐直接交通芬蘭報紙常討論築一鐵路以達北冰洋之問題但政府迄無舉動因築費甚昻之故倘此路果實行舉辦需用挪威之土地則芬蘭必須與挪威訂一協約也芬政府已决計造一鐵路從南姆斯起經伐拉而達烏里堡其南北幹路使芬蘭灣各埠與卡茄尼聯絡者行將從卡茄尼向北展築數英里至伐拉而與新路線相接此項計畫須費一千五百萬元其一百萬元已經撥定不久即須興工芬蘭現有四幹路一係東西線自阿布至彼得格洛大略與芬關灣平行具他三線爲南北線均從東西線起三線中間之距離均略相等而其北方盡頭區無别線爲之連接故旅行者極感不便現擬之一路線實爲必要自歐戰後五年間鐵路運費幾增至五倍一九一七年間各路營業尙損失三百萬元云 
國内要聞 
[北京通信（一得）]  
　　内關爭潮之癥結財政當局關係安系之生死今日安福部會議將靳氏擬提之閣員名單付諸假表决而其結果則主張將内務田文烈財政周自齊敎育夏壽康農商張志潭四人付之不同意已由李盛鐸田應璜劉恩格三人轉達郭則溼請其告明靳氏將此四席改提靳氏方面則目前雖以此草單山郭與李田劉接洽而今日已由國務院逕電各省告以提出閣員之人名又由國務院備具咨文定於下星期一（十日）提出都中人觀兩方相持不下之情况僉信靳與安系將有大衝突如非一方屈服者則必至此説彈劾彼説解散而結果必安系受其殃矣 
　　雖然此次主張否决之四閣員在安系方面原分輕重於田文烈聲言如改提農商决定同意則仍欲以内務畀吳炳湘也於夏壽康張志潭聲言不能同意則以上次敎育田應璜不成事實藉此出一口惡氣而張志潭爲靳親信並素與徐水火也惟對於財政之周自齊則其疾首痛心爲尤甚且視爲安福系之死生問題原來安福部之生存全恃財政部每月由財政當局供給之黨費其數爲十四萬元在曹汝霖長部時開始供給而以參戰秘密費名之去冬東海就任後擬以財政畀張壽齡安系卽係與接洽必張承認此項支欵然後予以同意交涉未妥遂以財政一席畀諸同系之龔氏龔氏之如何困難有何風潮而安系一力擁護之即此十四萬元之關係也李思浩與該系有關係當然亦以官路當人情故該系亦爲之盡力然周自齊　舊交通系要人與該系本來不合苟主財政此欵必不肯付且即將來辦新選舉亦必不肯爲安系挪欵而安系之現在與將來皆將斷送矣日來安系要人切切私議皆注重此點以爲財政總長屬本系則本系存不屬本系則本系亡然亦嘗作萬一之想由曾毓雋接洽一次要求加入安系要求承認月十四萬之黨費經周氏嚴詞拒絶不能再進一詞故其不同意也以斷然之態度出之今日太平湖開會時安系各大將無不痛詆周氏謂其爲帝制餘孼謂其有破壞副總統選舉之罪决不能予以同意而黨費問題安系死生問題則幹部秘會迭次討論者在數百人之集會中仍呐呐不出諸其口也 
至靳氏之新閣員名單則以周自齊爲精神之所在靳氏將代理總理時卽曾以財政一席請周擔任周以非閣員不能代理却之當龔氏辭呈將提未提之日靳尙親訪周氏作三小時之密談也蓋靳氏於舊交通系蹤跡本密其於組閣之財政頗欲倚賴交系與徐東海已密談數次東海之於舊交系亦素有感情者故内中决定已非一日外傳有靳氏向東海提議及東海向靳氏推薦兩説據知其内幕者所談固無所謂提議與推薦也然靳氏之於事前絶不露一風聲而以迅雷手段出之安系幾乎震驚欲絶據接近靳氏者所言靳於周之財政决不肯改換即安系反對亦戕以任命署理之手續行之此則戰爭之要點實不啻安福系與舊交通系之爭矣 
　　安福系亦知僅以不同意對付而靳氏强硬仍將無效也乃派員往謁曹錕又令王郅隆赴蚌埠分頭運動曹倪使發出通電拒周自齊入閣然聞靳氏方面已有對付之策且自信今日之曹倪未必援失勢之安系而開罪於靳也 
　　然而該系之於閣員名單表面上另有否認之理由卽所謂原單問題是也在距今十日間曾有一種名單盛傳都下即所謂外交陸軍海軍司法農商不動内務吳炳湘財政李思浩敎育張志潭交通曾毓雋者相傳爲最確之消息然張志潭即謂我决不就敎育此單决非事實又有與靳最洽之某軍人舉以詰靳謂君奈何入又錚彀中靳謂一君且拭目以觀我靳某是否受包圍者大約安系所要求我至多許雲沛（曾毓雋字）一人一故所謂原單者在當日已成疑問今兩方表面之爭在安系則謂何以變更原單倘仍照原單提出可以通過在靳氏則曰我從前並無名單君等所謂原單者乃君等一面之詞非我之意據曾毓雋對該系所述則謂第一次謁段接洽前次名單段謂可以商量第二次往討向話則曰我不當局未便多所干涉　克希克圖任今日會塲大呼（靳雲鵬不服從段督辦直是造反）也然由此可見原單之爲物乃該系所自擬而靳氏在本通過前未表示贊否且亦未説出嗣後所提之人名爲今日互閧之結癥也 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[安福派爭持閣員之别報]  
　　安福部因閣員問題昨日下午在太平湖開全體議員會議劉恩格主席由曾毓雋報告政府所開閣員名單（卽郭秘書長奉派交與兩院議長者）分作二次提付表决結果對於周自齊之財政田文烈之内務張志潭之農商夏壽康之敎育全場一致否决惟就田文烈一人如復農商一席仍表示承認之意其餘三人則絶端反對入閣五時散會决定由兩議長向政府接洽 
安福部雖發生枝節靳氏已决定不爲所動不問通過與否准行提出如議會不開會或不通過則决定將各部次長一律另行簡任并即派出代理以免政務停頓且並議及不再爲二次擬提之計昨日并已將閣員人名電告各省大約至遲星期一可咨達新衆院未知安福部又將如之何也 
　　海軍一席劉冠雄無論如何必站不住薩鎭冰同意之回電亦尙未到昨夕頗傳薩氏如不肯就此席將屬諸沈壽堃氏沈亦閩人資格甚老惟民國以來未任實職聞現在係充海軍部顧問 
　　田文烈氏本來不願更動此次之調内部旣承靳氏敦勸自亦不能不答應乃答應之後忽爲安福所反對田氏反覺爲難聞昨日已有辭去閣員之表示未知靳氏果肯放手否耳 
　　李盛鐸雖長參院然遇事不大出頭今次因閣員問題曾承東海托其疏通然李氏對於安福部又不敢説話深感種種爲難已於前日避往天津又聞王揖唐氏對於内財兩部問題有電到京囑安福部須極力反對 
己未俱樂部因閣員問題亦集議一次聞態度頗轉和缓安福部因此不滿意張岱杉因此特於前晚赴津以避麻煩 
[日本要求南滿路敷設雙軌]  
　　中美新聞社譯密勒評論報云日本近思於南滿鐵道添設雙軌求中政府許可其所藉口者謂鐵道近仍爲軍事行動所覊而運輸之貨品日增僅恃單軌實不敷用東京與北京間方在談判中中國當局於日本此項要求擬不之許因添設雙軌於中國毫無利益反令日本多占中國地面而擴充其可怖之鐵路勢力範圍也日本之於南滿擁有此鐵道實爲中國莫大之禍因蓋日本可不俟中政府之允可立以大兵載運而至雖條約上限定但許護路兵十六隊然亦儘可喬裝警察中政府亦無如何也雖此鐵道所在爲中國之領土顧不准中國兵士入其界線以内如欲經過必須請命於日本管理鐵道之官長盜賊入其界線則幾成逋逃之藪中國法律不能施行於彼地故中國當局所以不許日本添設雙軌者西方人士固已窺其微矣至日本之發動此議也尙在去年二月間此鐵道之股東等在東京開一會議此議旣提出一致贊同於是鐵道當局立以工程師測勘全路路線如設雙軌究須購地幾何一方即請日本駐在奉天之某領事與奉天中國官長接洽俾於購地時得强有力之贊助惟需地甚廣附近居民得此消息必將大起恐慌坐是奉天官場雖屢得日本領事行文促其相助咸置之不理卒以事關重大非地方官所能處理因白其事於北京外交部外交部詳加考慮决不允日本領事所請以此事旣有背條約且中國土地常爲外人購去亦恐於小民生計上發生困難也奉天交涉員即據以覆日本領事顧日人已立定决心無論中政府允可與否亦必實行其計畫最顯見者奉天有數縣已由日人標出地點爲添築雙軌之預備并告地主容於他日償還中有數處已由日本工人從事鏟平其地雖地尙未屬日人悍然不顧卽中國官長出而交涉亦繼續工作置若罔聞查此南滿鐵道之創始在日俄戰爭終局以後據朴資茅條約所訂以寛城子南段之滿洲鐵道讓與日本即易名曰南滿鐵道繼即組織一南滿鐵道公司以資本二千萬鎊從事於此翌年四月一日遂有水車通行其幹路線及支路線在昔軌道間之距離甚狹今則已易以四尺八寸半之軌間蓋得自中國者一千九百十五年五月迫中國訂约更延長租期八十八年苟中政府拒絶此事及他項條件者即下哀的美敦書與中國此次擬設雙軌亦爲其侵略政策之一種一旦告成則日本即可以三十師團之大軍長驅入中國矣不其危哉 
[各省請願代表出獄記]  
　　各省請願代表自遭逮捕以後各省各界請釋放之電絡繹到京政府本其不恤人言初旨一意孤行迄未應允兹值靳内閣將次成立各方面反對之聲稍爲和緩風潮亦漸次寗息政府始擬將其釋放惟事隔多日就近在京旣無人呈請保釋若遽然令其出京各代表亦必不肯輕易應允乃異想天開用聲東繫西之法令人對各代表曰全國各界聯合會現已成立他處代表業已釋放汝等亦可出去對於其他方面代表亦如此云云因此被覊於警廳保安隊等處之三十一人均於六日回復自由昨日（七日）北京高等法文專修館學生特開會歡迎並請各代表將經過情形報告按代表等被捕後係分拘數處是日即請每處推一人演説兹分記如下 
　　天津代表郭龍眞女士演説云今天蒙貴校諸君盛意歡迎實不敢當我輩縱有痛苦原在意料之中只希望政府有覺悟如有效果可言則諸君所歡迎者應歡迎政府之覺悟今不過一幕滑稽劇諸君又何所歡迎言之可痛然旣獲與諸君會面只略將經過情形陳説諸君當有何種感想此後國民之覺悟如何又非我輩所可預料至於在内情形是分三處拘留其中警廳一處又分爲二互相隔絶不通消息我所能報告者只女代表一處的情形自十一月一日晚七時被拘過審後又經檢查即送入女優待室至七日又審審後遂將四人分三處一在拘留所一在檢查所其餘二人仍歸原處分開的原故因大家拘審不與回答但言我輩係人民代表不能受此無理審問大總統亦不過一種有限期的代表拘我等是否總統之意問官不能答以發言者之一人爲激烈故拘之拘留所後因拘留所人漸多十數日後始將此一人又移之優待處在檢查所者即武紹芬女士問官詢武女士云各代表在你家開會嗎武答然問官又謂你勾引匪黨在你家開會你父親縱你嗎武怒遂與之衝突彼以爲係壞分子故單獨拘之於檢查所至二十七日又改移優待室四人旣聚然外間消息不知又無報閲要求亦不允在内時時與管獄者衝突至於房屋實一囚牢牆壁似一籠四圍均係木條寢在一處空氣異常不潔内有小孩哭聲不絶又有病人遍地唾液至昨日忽謙恭異常説話時左一個先生右一個先生希望原諒希望明白他們的苦衷我們只要見全體不允但知亦已釋出 
　　南京代表劉英士演説云我們出來自覺慚愧今日受諸君歡迎尤覺慚愧兄弟今日報告亦不能有何條理學兄弟同一處者九人新聞記者一人實説痛苦尙少因管理者係一留學生彼曾吸西方文明自不與人同然此皆小節無容細論我所急應與諸君言者彼問官審問之目的在要代表承認非自動彼先問我何處我答南京又問用何法派出我答學生會評議部又問請願係南京發起抑被動我答此不必問我輩良心主張何至被動又問經過情形我答先由分會派出後至上海總會又問總會何人住何處有人負責否報紙所傳不足信你可從實招出我答全國學生聯合會有會長問是誰我答段錫朋朋字尙未説出彼即止曰我知之段錫朋係北京大學商科學生他現在北京我説你旣知何必問彼又胡亂盤詰我便不説彼亦無法我等在内十餘日後彼令人來理髮剪頭又令洗澡每逢星期一五洗一次内有一場有鐵桿我輩常作游戲又常競走賽跑有土山登之可外視曾見青年會數人乘車過我輩與之脱帽招呼最近一週中巡警忽不與我等説話我們説話彼則用筆記出合觀前後此等養猪式的優待諸君其細味之 
　　濟南代表張文英演説云我輩所拘之處係囚一般吃大烟打嗎啡針的人入獄後屢次要求看報歷久始允八日提審如審土匪台上紅墨硯池箋筒筆架堂上一呼堂下百諾與前清無異彼問我們是不是人民代表我們答是又反問你們又是甚麽他不理又説學生會是非法我們説政府是非法你們要良心不要説了許久他説政府是你們知道的何必這様説遂用筆一點説去罷這等人都無人心不然不能在此處至於其中情形也不必細説 
　　天津代表張家俊演説云我們進去後他要簽名我們只肯寫三十二代表他説不行我們説寫四萬萬人民的名字你可以去調查户口籍終無結果我們在内互勉以自保然極不自由小之我們要針縫衣亦不允要求洗衣幾次才允要看報亦不允要看古書亦不允故悶極國慶前想於國慶日拚命一閙欲與衆聚繼始知分爲數處無法可聚問官曾問巴君文俊説在武宅開會你知不知巴答不知問爲何不知巴君説本來不知我是日病了説到這裏問官問了一句笑得死人的話他説誰叫你病的巴君説這才怪我病因我感冒所以不舒服病豈要人叫他無法只好叫退至昨日傳訊忽變謙恭我等以拘留之主動人再三詰問他才説是總統的意思問以外邊情形他説南北和議已經成立外交也勝利了你們出去你們出去問以别位代表何在他説已放去了滿口胡説眞正可笑我們在内聞河南趙君所住會館王懷慶親去檢查將一切收去巴君在第一賓館之物亦被收去出時均退回似此毫無結果負歉實多惟我輩此後如何同胞之覺悟又如何 
末由主席李寔君致辭略謂今日蒙諸君蒞臨使我們得狠多敎訓我們今天所得知者一爲政府手足失措之怪象二知政府毫無誠意三我們同學將來也許不免有入獄之事我們可有榜樣好自己預備今天狠感謝諸代表尤佩服各代表之精神閉會後共同午餐午後共攝一影歡呼而散聞北京學生聯合會昨日亦已發出通告於今日上午十時在北京大學法科大禮堂開慰勞大會北京各校學生全體與會届時必有一番盛况也 
[津學界與時事紀實之訴訟]  
　　昨日（八日）上午十一時許天津學生聯合會因時事紀實報（楊以德機關）七日登載好一對愛國鴛鴦一則其措詞不特汚衊馬駿與劉清揚女士之名譽即學生聯合會並女子師範全體名譽亦誣衊殆盡（按時事紀實七日要聞内載云近日天津喧傳馬駿在上海與劉清揚女士有愛情上之結合或又謂已舉行正式婚禮此係傳聞之詞本報尙未證實惟天下有情人都願其成爲眷屬何况一對愛國好兒女耶又聞人言劉清揚女士前因少時所定之未婚夫張某不能自立實行離婚當離婚之時未免爲客氣所乘向其兄曰誓以國爲夫誓不再作嫁人想今遇馬駿惺惺惜惺惺情不能自主矣又聞馬駿觸石時臥病醫院中女師範生倡議分班值宿看護每夕二人事爲校長所聞責以名譽攸關力爲阻止不料言甫出口即有某女士施以麻姑之掌向頰上一摑學生曾在民鐘報詆該校長爲野蠻即此事也馬駿之艶福誠不淺矣云云）大動公憤决定以學生全體名義向法庭起訴計是日到會者爲直隸省立中學公立商業中學覺民中學大營門中學成美中學及女子愛國同志會當衆舉出沙主培劉世英張春鴻干蘭渚四君爲代表先向時事紀實報館找編輯人同赴法庭依法解决沙君等至該館時（在大舞臺東華林坤書館旁）即有趙某出來接洽沙問貴報昨日所登好一對愛國鴛鴦貴報准得此確實消息否趙答係傳聞而來沙問然則誣辱人名譽之傳聞亦能登錄乎趙答吾是管發行的似此種事均是編輯部負責任沙問貴報編輯貴姓現在何處趙答姓朱號啓琴現在英租界住中外印字館内沙君問可與余一同找朱君去趙答事忙不能奉陪沙問如找不着朱某即請閣下同余到法庭解决趙謂現在患病不能同行沙謂學生救國性命尙且犐牲有病何妨同去正在支吾間又有一趙文玉者自稱謂該報司帳情願同往隨即由沙君等約集全體學生一同到檢察廳經東馬路過金華橋直抵檢察廳全體舉出代表爲沙主培周恩來張春鴻李天鐸鄭岩女士等十人爲原告代表其餘均立廳外靜候解决時至二鐘由主任檢察官王廷弼君開庭偵查官問原被姓名籍貫住址又問原告你們是告趙文玉否原告代表沙主培答不是官問你們告誰呢沙答告時事紀實報館官問爲甚麽事情沙答因誣辱人之名譽官問有證據麽沙卽將七日之時事紀實報呈庭並云此種紀載不但誣辱馬駿與劉清揚且及於女師範全體學生今有該報代表即爲被告人請鈞廳依照刑律提起公訴檢察官查視良久又問周恩來數語周當將該報出版以來凡詆毁學生紀事全數呈出官又問代表鄭岩鄭謂該報所載關係女子師範全體名譽我刻下雖在浙江公學做事女師範係母校應請依律懲辦又問被告趙文玉趙稱係該報司帳代表經理來的其中一切不知問官即當衆宣佈曰本案旣經學生全體聲訴並有證物存在本廳自當依法偵查先令被告趙文玉取妥實舖保是時原告方面有李天鐸當庭聲稱此案旣有證物被告人現亦在廳即請鈞廳與以圓滿結果檢察官云此事不將編輯人傳到不能開始偵查當令原告回去候傳宣布退庭於是學生等咸退出由沙主培先到西轅門將經過情形報告諸女生後到東轅門報告各男生報告畢即整隊齊赴青年會開評議會 
[説文官考試（市）]  
　　此次舉行文官高等考試大典至本月五日止文學口三試共四場業經完全告竣所有應試士子靜坐客寓以待佳音而十日放榜之説亦已喧傳於都人士之口雖未可靠當亦不遠十日以後中央地方當又製造成五百名之新官僚矣 
　　普通人士對於此次考試表示不滿意者甚多大别有二（一）對於根本辦法有所批評（一）對於辦事手續有所訾議試先以第一層言照近世各文明國通行文官考試之制度主旨在於因事設官因才任事斷未有數十科目同時舉行考試者亦未有技術科之考試純用文學作答案者國家政務需用何項人才或某種政務需用人才若干當局者必先有一定成算或聯合各機關公同考試或逕由一機關自由甄錄關於文法等科固可純以文字作答而關於技術各項亦可以另行試騐如習醫者可使之擬定醫案習藥者可使之檢定藥物又如習獸醫者可使之當面爲牛馬打針以覘其實際凡此皆所以使一才盡一才之用一官稱一官之職也我國此次舉行考試試問事前可曾調查内外各機關需用某項官吏幾何作一精切之預算否考試之際可曾預計某科錄取若干人以期適合於實際事務否如曾有之而論者猶作斯言可謂之寃如竟無之則當局又將何以自解也且文法理工學科各異文學程度各有不同若一例重視國文則習文法者取巧甚多而習理工者吃虧不少况如負笈重洋多歷年所所習多外國文字名詞術語皆不知譯以中名科學答案縱能勉强達意而關於國文之經説史論試問從何下手如此縱有高尙之見解優美之理論亦因中文較差無由自見如此情形寗不可惜或謂三場試卷與口試分數平均本無軒輊所謂專重國文之説實係外間揣測之詞然而襄校委員入場不出專閲國文及文法兩科説卷聘任技術各科評議則可逍遥場外迨命題閲卷始臨時入場又將何説即此一端已可爲不重科學技術專重國文之明證夫國文之當重固自有説但重國文是一事任用官吏又是一事任用技術官又是一事試問錄取各科專門之士其本意何在用途何在奈何不一加省察也 
　　再以第二層言襄校委員八人事前入場關防極嚴可云異常愼重其職務則在評閲國文及文法科兩類試卷其性質頗近於昔日科場之房師其外若農工醫商美術各種技術科則分聘各機關之職員擔任出題閲卷不稱襄校稱評議員評議員不必入試場可以擬好題目交事務處迨至閲卷時再行入場在各評議員多屬道德高尙之士自不至有何流弊發生但一般人士所不能無疑者以爲當局對於襄校各員防之異常嚴密而對評議各員則又一任自然一似深信其必無絲毫親朋請託之事也者欲求其解而不得於是專重國文不重科學技術之説不能不隨之以起此又何怪習實科之考生大作不平鳴也尤有奇者二三兩場工科試題據云間有費解處或張冠而李戴或貌是而神非出題之員當塲有受考生之訕笑而默無一言面紅過耳者其所以然之故則因分科過細中央各機關雖爲人才淵藪各科皆全而聘任之時究未能眞是一科一人門門俱備且有近世所新增之學科而評議員舊時在校尙未習過者如此則出題之際安能悉得其當笑柄之出亦固其所且即以各評議員論其中高才碩學固不乏人而出身於國内專門學校且簿書鞅掌從政多年者亦頗有之因此之故所有招考實科各生或係畢業於國内大學或係得學位於歐美名邦今竟俯首受其範圍自難免不發生一種不平之念其他若點名放排各種手續皆可以設法改良力從簡便更不必一依昔日考場舊規使實質形式兩方面俱帶有科舉之臭味也 
　　記者書至此忽來一客談及斯事謂東海及靳氏近因外間與論對於此次考試頗有煩言特召委員長面商决定取錄人才以重實輕文爲主旨所有二三兩場試卷須細加評閲不得偏重頭場並有實科取錄名額特佔全體名額之半數（即二百四十）且對於大學預科畢業生之投考者取錄時特加限制云云果如所説則與外間推測之論情形又不同矣記者亦深願斯言之確實庶幾可以稍稍補救也 
　　現事務處有通告知會考生從八日至十二日到處領回證書文件因此今日都中盛傳有明日（七日）下午放榜之説究竟確定與否尙未可知總之吾人所希望於政府者嗣後如必欲再舉文官考試則根本一方不可不切實改良所謂改良者何（一）事前須調查需用官吏人數不必各科全考（二）試技術者不必僅憑文字（三）如某機關某事務需用某項人才儘可自由甄錄並可於條例範圍以内自定試騐方法至於辦事手續宜改良者（一）愼選國内有名學者任襄校或評議（二）欲試某科卽應選聘某科專門學者專任其事其學術經騐必爲全國學界所悦服者（三）欲嚴防流弊則凡出題試卷之員宜一律待遇不應顯分兩派此不過略舉數端言之而已我中華本爲重文古國而又有千餘年來科舉取士之舊習今一旦欲澈底滌除固亦大爲不易第望當局者有根本之覺悟庶可徐圖改進耳 
[京華短簡]  
　　昨日（八日）閣議除討論外蒙問題外續議京畿衞戍司令部人員編制薪餉章程結果通過又議修治道路章程亦通過惟其中尙須交内務部酌予修正之點方行頒布餘案無多至朱深辭呈經公府送回國務院令其打消辭意 
　　十月份鹽税餘欵綜計三百七十五萬餘元（内有現銀二十七萬餘兩）其用途已由代理財政部務李思浩規定妥協以一百二十萬元充中央直轄軍費以六十萬元充中央十一月份行政軍費以一百萬元充收買中交鈔票及維持金融之用以三十萬元充撥還各種外債息金所餘六十五萬元暫存中交兩行備用並聞該欵准下星期二（即十一日）由上海天津兩處撥交財政部指定之中國交通兩銀行收存云 
赴美擔任借欵之徐恩元氏已行抵奉天聞徐氏在美並邀訂該國資本家代表三人一同來京已由某方面預托交通部電飭京奉局特掛專車一輛藉表歡迎今早通車當可抵京矣 
　財政部以各省財政廳所屬之各税局局長常有連任數年未予更動殊屬漫無限制且恐積久生弊故於日昨通咨各省申明税局局長任期均以一年爲限即令税收贏餘抵可留辦三月期滿更換不得稍爲遷就致誤税收 
　　國際航空條例政府原定先交陸海參謀交通四部簽註然後批准曾已由院電致陸使聲明兹據政界消息刻下四部業已派員分别會核詳爲簽註大體已經完竣日内即可聯合呈覆不日當經政府正式批准 
某方面前接密報謂外蒙王公將在赤塔召集會議當經分電沿邊長官偵查實在情况兹聞各處已陸續電覆到京大致以大烏里至恰克圖間近有大批俄軍强取蒙民之牧畜財物等件充作軍用蒙人因此在赤塔召集會議討論對待方法此舉純屬維持烏恰之安寗秩序問題别無他種作用云 
[哈埠罷市續聞]  
　　哈爾濱日前爲俄帖事罷市三小時情形已見本報通信兹據哈埠另一消息云本月三日早哈市忽謡傳羗帖自本日起無論何種一槪不能行使於是人心恐慌各商對於羗帖均不收用嗣因某飯莊拒絶羗帖竟與座客口角衝突外間遂謂某處業已被刦風聲緊急一時道内外商家一律閉門罷市道縣及軍警方面急即探訪原因始知華商因中東公司上月十六通告嗣後車票運費一致改爲金本位所有俄帖均按金幣折算行使藉以排斥吾國大洋各商聞此消息大爲惶恐由此生出反動於三日清晨由商會發出傳單自本日始改用大洋本位而不提羗帖如何折算各商誤會以爲羗帖即行作廢遂致以訛傳訛釀成罷市之舉時各處苦力聚集喧譁情形頗覺不穩總司令部張參謀長聞訊急派隊布置彈壓一面派員分投曉諭一面囑廖處長赴商會告以非有具體辦法不能急就成章並單騎出赴各段曉諭商民羗帖必不作廢苦力須立時解散各商應照常開市面道縣警局警廳亦皆出示解釋並分投彈壓至午後苦力遂陸續四散各商亦知此事實出誤會遂一律開市惟錢業恐遭損失尙在觀望又經總司令部挨户傳諭旋亦照常營業由是一天風雨居然消釋無餘事定之後傅道尹等以事由公司折收金幣商界反動所致議再警告公司速卽取消前令究竟結果如何及改用大洋羗帖如何折合之處尙無所聞也又聞俄政府所發行二十五元之老帖歷年通行本月三號早八九時不知何故道内外各商一律拒絶不使於時街上貧民成羣齊赴八雜市將該處飯館連搶數家又兼謡言四起故道外大小各商恐有匪徒乘此搶掠遂由午前十時起均關閉停止賣買司令部警察廳聞知立時加派雙崗彈壓至下午二時縣公署出有布告所有俄帖不論大小仍照常使用如有違者究獲帶署重罰至三時由警察挨户開導催其開板故已照常營業矣 
[魯省近聞紀要]  
　　山東政治渾沌已非一日政客不爲政治刷新之運動單作個人權利之競爭以故對於各種官吏純取放任主義而内政外交遂皆無人顧問即如博山一縣正當膠濟路支線之極端物産豐富爲全省冠現日人在該處竭力經營礦産其他磁業電業及各種工商等業亦皆極力擴張近又在車站附近租借民地達二百餘畝租期三十年以備建築房屋開闢商場之用紳商一再投訴知事則置之不理頃聞博山縣省議員梁祖　建議於議會請以重典懲治盜賣國土奸民以維主權大多數通過並同時用全體名義提出縣知事交涉員貽誤外交之查辦案省長如何辦理尙未可知耳 
　　屈文六省長自蒞任以來尙無若何政策之宣布然其對私人談話似欲關於内政外交有所建樹近曾提出添設自治研究所及修治山東全省水陸道路籌備處兩案現已咨交省議會請其討論通過着手辦理聞該會對於設自治研究所案根本不甚贊成蓋以東省法政人才幾近三千關於自治意義咸已研究有素及時恢復諒無人才缺乏之虞又何必爲此遷延歲月之敷衍政策至修治全省水陸道路案各議員均甚贊成但須省長將此需用之欵項確實籌備得以分期依次興修免致常年籌備空作官府之門面語此兩案均交付審查俟兩方意思接近即行提出通過如修治水陸道路案通過則必先實行運河會辦潘馨航所發起之疏濬小清河趕築烟濰汽車路以爲膠濟路之抵制並興築濟寗至歸德之汽車路以發達實業銷弭匪亂竭力經營勿落人後特未知果能急起直追以爲之否耳 
[粤政局中之波折]  
　　唐陸意見之一明一昧魏楊地盤之一穩一摇自國會議員提出改組案後軍政府現駐粤三總裁中若伍廷芳林葆懌皆淡然不甚措意蓋明知各議員目標皆非向自己本身注射故也惟伍氏對於此舉早表示一種不贊成的意思伍意以軍政府之無發展實力咎不在组織法之不善若換湯不換藥即改組百次又何益此伍博士從根本實際上推論確有見地者也岑春煊則以一身當政潮之衝不免憤懣交縈曾擬令眷屬先行離粤卒爲本系人極力勸阻未果在政學會系人原定應付此項政潮計畫一面分途運動疏通一面通電各省各軍冀得外力聲援而尤注意於唐繼堯陸榮廷兩方面唐氏已有反對改組電覆而陸氏乃至今杳無音息并無覆電到粤在政學會中人聲言陸意亦主反對其實陸果眞不主張改組應早表示意見而軍府一獲此種電報自無秘而不宜之理因可反勘而自明也聞章行嚴氏爲此事曾代岑擬一長函致陸陳述己意大略謂護法南來始終抱定此旨年來足疾屢發久思引退慮於大局有所影響同人尤多以大義相責勉故待罪軍府以迄今兹現决意返滬養疴我公望重西南望速蒞粤主持大計等語蓋欲以此一探陸氏意旨惟刻下尙未接陸氏覆書也 
　　廣東財廳長楊永泰被國會議員提出查辦案已通過而警廳長委邦平又以拘押議員岑濤事被國會議員 
 
 
 

Page 7

 
 
謝英伯提出質問連日省會議員陸孟飛潘治庵等以岑雖釋出惟議員應受國家法律特别保障警廳拘押岑氏不知係根據何種法律要請省長將魏撤辦以毫無實力之議員而要請撤辦廳長事實上可决必不能辦到頃據政界中人言楊氏地盤甚穩國會不能倒岑卽不能倒楊惟魏氏久失莫歡而桂系人之覬觎警廳缺者更實繁有徒前因省長問題閙出罷市風潮時莫深咎魏辦理不善當日已有嚴令三日内辦妥之條諭至最近學生查貨風潮發生又有在莫前力毁魏太放任者魏不得已乃拘捕各學生越日學生聚圍警廳署要求放人魏本主强硬對付復有人以社會狂潮遏而愈肆不宜操之過蹙爲言致魏又不敢放手辦事蓋彼系人之欲乘機推倒魏氏攫取斯席者已久故以楊魏二氏論雖同被攻擊在楊氏似可有恃無恐而在魏則有將被排去之慮云云 
　　四號下午二時參議院聞常會議長林森主席出席議員一百四十六人已足法定人數先報告接收各處函電公文及新到議員七人抽簽編列坐位舉次提議童杭時提出之咨請護法政府以明令廢止省長及道尹監督司法行政案以贊成者少數不能能過旋又討論陳宏棟提議咨請護法政府查辦財政廳長楊永泰案由　登豪陳述提案竟見時座上政學會系議員已多有離席者當陳登臺發言時席上已多大呼無異議表示贊成意思陳下臺後由秘書長摇鈴查點仍足法定人數時有人請議長將本案付審查衆大譁謂此案無審查之必要應付表决議長旋以此案付表决起立贊成者八十三人卒以大多數通過刻林議長已飭下秘書長起稿卽日將案咨請軍府查辦矣 
[粤聞紀要]  
　　項肩等贊同唐督西康改省電雲南唐總裁鈞鑒皓電敬悉查康藏界線前清輿地區劃甚明中界鹿馬嶺嶺東屬康嶺西屬藏民國以來稱康爲邊設使鎭撫比因土地遼闊統馭爲難近藏邊地多爲藏據於是川藏交爭川人則曰此係川邊藏人則曰此係藏地以致發生中英交涉北庭外交柔弱邊地幾蹙三千里直使川滇屏障完全撤消我公痛念時艱提議瀘定以西太昭以東二十九縣所有川邊康地照清末原議改爲西康行省肩等實深贊同蓋以康地改爲康省名正言順一可弭川藏疆域之爭二可解中英交涉之困三可杜藏番内擾之患四可獲闢荒成腴之利同人等業經提案議會外用特電請我公會同川督從速籌備進行邊防幸甚中國幸甚項肩李文治吳宗仁田稔李正陽丁濟生裘章淦丁象謙劉雲昭吕蔭南叩冬 
　　國會議員贊成新銀團新銀行團對於我國經濟本有極大關係而北政府對彼不甚表示贊成故軍府特致覺書於美領事表示贊同意見日昨國會議員陳家鼎在兩院聯合會將此案提議至前日開審查會審查由委員長朱念祖陳述意見已得多數贊成通過現并已推定李紹白等數人起草報告書即從速提出大會議决俾與軍府取一致行動 
　　敎育會請禁軍隊駐紥學宫廣東省敎育會正會長陳其瑗副會長金會澄呈督軍省長文云竊以廣府學宫崇祀孔聖制極尊崇爲中外人士所瞻仰不宜駐紥軍隊致損尊嚴民國初元民軍麕聚省城曾有軍隊駐紥學宮是年九月二十九日奉前廣東全省總綏靖處陳經略出示内開照得學宫爲崇祀孔子之地理宜誠敬所有殿廡各處不得任意居住爲此示仰各軍隊嗣後不得在大成殿及兩廡駐紥以昭嚴肅母違特示等因自示之後該軍隊亦知大義尅日遷出士民感服不謂日久玩生又有軍隊遷入駐紥情事宫牆内地夷作兵房肅穆之風汚衊殆盡本年孔聖誕日其瑗曾澄參禮學宫目擊祀宫以及兩廡各處均有軍隊寢處荒蕪汚穢不堪言狀不覺爲之黯然素仰我督軍省長尊崇先聖夙表同情謹瀝具情由呈請察核俯予重申禁令凡學宫内地各軍隊嗣後不得遷入駐紥其口紥者飭其兑地遷徙以肅觀瞻實爲公便 
　　詰問北軍進攻川邊防地各總裁昨電北京云靳翼青先生鑒據城口王總司令安瀾寒電稱據川軍援陜第二路第六團前敵指揮曾錦堂報告奉軍於九月漾日拂曉利用樵徑攻我川邊重要之鷄心嶺幸隊伍增援迅速未能侵入内地現正抵抗於鷄心嶺賚檄敝軍迅速派隊馳援以固邊防等情查鷄心嶺爲川邊險要亦秦關百二之一屏障川東最關重要敵處竟於停戰議和期間暗行襲侵其無端開釁實屬有意破壞和平除派隊飛往馳援外務乞鈞憲迅予詰責北方令奉軍退出隴防各軍疆界否則釁自彼開戰有由啓是破壞和平之咎在彼而不在我也謹此飛呈伏乞鑒核施行等語查陳樹藩襲我酥鎭經於漾日電請迅飭撤退未見答復兹復侵襲川邊似此分途進攻非有意破壞和平而何除電王總司令母得輕啓戰端外即希飛飭刻日撤退並盼速覆岑春煊伍廷芳唐繼堯陸榮廷林葆懌孫文江印 
[贛省之敎育界]  
　　整頓各學校辦法敎育部前以京内外各學校動有罷課請願之與學風校務並感困難特令各省敎育廳長召集各校長主任職敎員等會同籌議關於學風校務以及訓練管理敎授上之各重要事項詳悉討論以謀改進敎育許廳長爲此曾召集本廳各科科長省視學曁省會中等以上各校及當時在省之省立各校校長在廳會議將種種問題分别提出詳悉討論本目前事實及最近敎育思潮議决整理辦法草案八條呈報敎育部省長亦已令該廳將此項辦法分令各校遵照（管理方面）養成良善校風（一）勉勵好學（二）　揮同情心及公德心同地有二校以上者應設職員聯合會討論關於各校進行事宜前項會議規章由各校定之仍呈報敎育廳長（三）學生在校外集會或發表印刷品事前均須呈由本校校長許可事後仍應報告以資稽孝（敎授訓練方面）甲個性提倡創造敎育及兒童本位敎育施行方法（一）豐富敎材（二）擴充圖書室（三）注意個别指導乙共濟精神提倡作業敎育及生活敎育施行方法（一）各科敎授務重實習　驗應用（二）注重體育及職業陶冶以增進國民活動之能力（三）使學生選舉委員以練習才能（四）實行互助救濟諸法丙民治精神以前述個性共濟二種爲要素施行方法（一）養成自覺（二）實行自學自治之敎育丁國民性施行方法（一）發揮特長（二）匡正缺失（三）鼓舞愛國愛種之精神右列方法不過舉其大槪仍由各校體察實情酌量施行　　北大同學會成立江西風氣晚開至近年畢業於外洋及京寗滬者始漸盛現任贛省中學校校長之鍾靈秀君畢業回贛後以各省北大畢業生均已組同學會聯絡感情特邀集師範譯學館及北大同學開籌備會兩次通過會章數十條並於前日假商品陳列所開成立大會到者楊士京曾國權等十三人約居全會員三分之二由余謇主席報告籌備期内大略情形及討論會務大要次選舉職員結果余謇當選爲總務幹事王易爲文牘幹事鍾靈秀爲會計幹事戴祖琦爲庶務幹事劉善寀爲交際幹事萬應春爲調查幹事卽由各幹事向會員聲述今後宜急辦者三事（一）調查散居省内各地之同學並通信請其加入（二）通函報告母校内之江西同鄉會（三）蒐集各種材料發行季刋此外應辦之事極多擬先擇要及力之所能逮者舉行末有將赴歐留學之陳寳鍔陳説江西文化之陵替且以殊方之學術思想深閉固拒不稍稍紹介之深爲前途危懼各會員咸然其言 
　　敎育許廳長赴滬敎育廳長許壽裳行將請假赴滬續絃代理廳長聞已確定該廳第三科長王經畲據個中人言此中蓋有二原因（一）廳長請假例以第一科長代理而該廳第一科長現由科員代辦以科員而代廳長無此前例至第二科長到差未久諸未熟悉故有以第三科長代理説（二）王爲宋育德援引之人物於敎育界有一部分勢力故必得多數人之贊同 
[皖省近事]  
　　安徽公益維持總會第三届常年大會現展三星期改訂十一月二十四日開幕 
本月二十日省垣政軍商各界爲已故大通督銷局長寗資愚開追悼大會假奉直會館爲會所届时必有一番熱閙 
印花税處長舒邠如組織農工銀行擇十號開幕 
皖造幣廠籌撥開鑄費洋三千元已經議會議决現該廠准於下月中旬開工 
城西工藝廠廠長龔敏中因誣良爲盜激動全體罷工現由實業廳委員澈查 
盱眙縣知事王樹功訊擬監犯王慶餘等四名一案未奉覆准遽將該犯一併鎗决草菅民命蔑視法權本擬從嚴議處兹聞吕省長擬呈後原情免予置議 
安武軍某營管帶高某本一目不識丁光復後由兵士而哨弁而帮帶客歳八九月問委任今職自視事後狂嫖大賭治軍毫無紀律怨聲載道兹聞該處士紳已據情呈請督軍澈究 
[蘇浙代表與東海談話]  
　　本月四日早七點半浙蘇兩省代表汪鳳瀛沈金鑑錢錦孫偕同南來之代表金天翮儲南强入公府謁徐東海請速簡派太湖水利工程督辦大員徐對汪鳳瀛等言前接蘇浙士紳潘祖謙等公呈請簡大員治水余極贊成惟因閣議辦法未定故暫緩傳見現在内務農商兩部旣經會呈前來是主管部亦已同意俟閣議决定自當從速發表近來各省民生困苦浙蘇尤係田賦最重之區政府苟有一分能力决無不爲援助之理某代表言今年蘇省水災蒙總統撥欵賑濟地方人民甚爲感激但此係一時救急之計若欲求根本辦法須疏浚太湖惟太湖轄屬浙蘇兩省各自爲謀頗難收效所以請中央簡派大員提綢挈領冀成此事旣蒙允派督辦請從速發表云云旋金天翮問徐現刋顔習齋各種遺書已成幾種答答現交直隸書局刋刻尙未竣工習齋學説於現代風俗人心最能糾正余早年素尊重習齋學説因其可作國民模範故去冬下令從祀孔廟徐又詢儲南强宜興儲氏先世文學及現在人才如何儲氏答宜興人才現法重敎育問題導入科學此次因水利請願當陳説太湖情形太湖在中國水利上地位至有價值最初工程係大禹疏治最近前清亦迭次撥帑疏治蓋水利有縣水利省水利國水利太湖可認爲國水利將來疏濬以後於太湖治安問題亦有關繫從前沿湖盜案極盛時往往一次清鄉合浙蘇兩省會辦但事過境遷盜匪依然存立現兩省旣設有水利統一機關可漸次研究除盜安民辦法照此實行似屬一舉兩得惟要謀治安須謀交通向來湖中小輪只有洞庭東西山等處其他并無行輪若果湖槽開通沿湖各縣可行駛小輪發展商業此事與治安問題天然有聯帶關係徐答言交通實業余夙所注意只要人民舉辦余總贊成儲又言治安與交通辦成尙有一太湖漁業太湖面積非常廣漠魚類甚多除原有漁船仍理舊業外可辦一種新漁業現在水産學校畢業生尙無試用之地若容納此種人才舉辦新漁業最爲合宜總之各項計畫先從水利入手辦理水利先從測量入手此次代表回南擬先將測量計畫提前預備所以請總統發表督辦愈早愈好徐旋向各代表言余决即日發表時已八點遂各告退出府 
[中央整理棉業之計畫（續）]  
　　外人常論我國棉業種植紡織發達之障碍其第一原因在織工之能力薄弱與工廠各部工長技師之缺乏而農民之對於種棉亦無專門之學識全憑習慣上之操作毫無改良之希望信斯言也是培養此項棉業人才尤爲整理棉業之根本計畫今擬先就各處農業學堂選其畢業生之有棉業志趣者分赴南北各省及東西洋各國植棉試騐場實地練習並就棉業較蕃之地如彰德高陽南通上海等處設立紡織學校及織工傳習所養成工場技師之人才造就能力充足之織工復擇其學有根柢資質聰頴志氣堅卓者每年酌派數十人分往南北各紡織廠曁東西洋各國練習紡織專科藉以考查各國棉業之各種狀况及各項機錠之製造擷彼英華補我缺漏庶工業農業雙方互進實爲補助生計之良法一面再就植棉區域擇要增設棉業試騐場俾植棉農户得以就近研究隨時改良由各場員編發白話植棉淺説説明選種分株殺蟲及栽植種種方法務使家喻户曉人人知棉爲我國舊有之産一經發達則紡紗織布不至仰給外人一切機器亦可自行仿造庶幾稍可挽回漏巵於國計民生裨益良非淺鮮此培養棉業之才之計畫四也以上四種計畫實爲今日整理棉業之急務故於籌備之前已略具此種辦法呈明在案學熙自顧衰庸當此籌備伊始願奢力薄深懼無以饜當世之望惟旣經負責於前敢避怨勞於後能收一分之效即盡一分之責至實施此項計畫需用經費應由學熙隨時酌擬辦法咨明各該部分别辦理 
[蘇警務處暫不設立]  
　　江蘇全省警務處因省會警察廳長王桂林淞滬警察廳長徐國樑二人各有推薦不相上下齊省長頗覺爲難雖内務部迭次催促而處長畀誰終難决定前日内部又來咨催保堪勝處長人員以便薦任齊省長不得已乃以蘇省現無設立警務處之必要覆之其往來咨文如下（内務部咨文）查警務處之設置原爲統一全省警務機關前次警務處組織章程由部呈准通行後本應遵章務該處單獨組織俾專責成惟因處廳經費尙未劃分以致各省區已有警務處地方多由省會警察廳暫行兼任辦法本屬權宜權限殊感淆混本部爲籌畫進行起見擬備此項專任人材俾應時勢之需要而促警政之改良查警務處處長資格及預保辦法前經本部於四年八月呈准通行在案各省區警察官吏如有合於呈准預保處長資格人員希即按照規定資格認眞遴選一二員開具履歷成績考語咨由本部彚核轉呈以備任使如無合格人員仍應寗缺母濫以符愼選眞才之恉意除分咨外相應咨行查照（齊省長復文）案准咨開（見前從略）等因准此查警務處有總核全省警務之責與警察廳編制逈然不同如設有警務處地方而以警察廳長兼任警務處長誠如來咨所云權限殊感淆混蘇省有鑒於此警務槪仍其舊數年以來經本署督飭各廳局曁各縣所切實進行不惟無權限不清之嫌且頗收整齊畫一之效准咨前因體察本省情形認爲尙無設立警務處之必要相應咨復貴部請煩查照 
[南京快信]  
　　北京裁兵委員會已成立李督派何恩溥代表與會鈕傳善日前來寗謁李督昨乘晚車返滬 
省議會議員到省者雖有八十二人而連日請假他去者又有十餘人今日恐仍難足法定人數開議 
省議員孫翰宗提議聯合各省議會一致電請南北各代表一律宣告脱離黨派免起糾紛早定和局案又提議各縣警務廢弛宜趕速設立警務處藉資整頓而圖發展案蔣培元提議建議咨省嚴飭剷除江北各縣書着積弊案鹽城李致中請議嚴禁市河口時常閉壩案省長交議南通警察改所爲局經費請增列入八年度預算案金樹芳提議依照部章組織縣司法公署案泗陽吳克賢請議查辦該縣知事賈廷琛違法殃民各欵案丹陽吕學曾請議限制繭行維持取締原案以保絲綢兩業生計案 
　　省議員王贊臣已補舊衆議院議員擬日内卽赴粤參與制憲 
　　雲南省議會昨電蘇議會云湘督張敬堯又以全湘官礦抵借一千萬元訂約二十餘條警耗傳來不勝駭異如果所聞屬實則全湘命脈將斷送於其手中原之財産有限神姦之慾壑難塡剥牀以膚近災是懼應請貴會一致維持急電北庭嚴懲張氏迅將此等隂謀立即停止無任盼禱又新疆省議會來電通告第二期常年大會定於十一月二日開幕 
　　兩淮運使段永彬因運商反對新税則全體罷運特於昨日乘輪來寗即轉車入京有所陳述 
丹徒縣知事張玉藻以該縣商會會董胡容之母胡唐氏訓子有方賢聲昭著兹届六旬誕辰特呈李督請賜聯匾以資表揚當奉李督批准給予金　篤慶四字横匾一方飭由張知事轉給 
胡園昨（九日）開菊花展覽會門票一日售千餘元陳列中以金陵大學農業工業各校多佳種 
[杭州快信]  
　　盧督今日（十號）早車赴滬約十三日回杭華僑南洋國貨維持會代表周煥卿昨乘特車蒞杭寓臨安飯店與軍民兩署有所商榷 
省議會今日（十號）上午九時在會選舉法律建議兩股審查長惟甚秘密 
會稽道尹張鼎銘今日因公晉省 
杭總商會昨午後開會商議維持金融辦法結果由錢業要求銀行凡遇解欵暫以劃單過賬年底爲限免解現金藉維市面 
杭匯紹匯前經各縣金融評議會議定辦法每千元匯費一元獨甬滙至今未據呈報時有高抬市價情事齊省長昨已令行財政廳轉飭鄞縣尅速將當日會議情形錄案詳覆以憑核奪 
嚴東關對面一帶荒地關係全屬水利早經令禁開墾現官産處又准吳某承買省署昨已嚴令飭查 
浙省青年團擇定奎垣巷第十二國民學校爲第四補習學校今日（十號）行開校禮 
地方通信 
[松江]  
　　會議義務敎育勸學所奉敎育廳訓令飭辦義務敎育業經該所開會議决先從松江亭林楓涇三市内各劃一小區作爲第一期試辦至每市劃區問題及推廣次序責成各該市學務委員會同學董詳細規畫因之松江市學務委員吳致祥於九日下午在勸學所邀請各校敎職員會議進行方法决議再將松江市劃作四期舉辦第一期先從城中區調查學齡兒童入手惟恐學童家族於着手調查時或致誤會議先陳請縣署出示布告至調查人員勸學所原擬章程以勸學所長爲主任惟字句中有（有時得命敎員警察圖董地保爲輔助）字樣在座均謂敎員不可與警察地保相提並論遂改以各校校長爲主任至第一期着手事宜聞定本年年終蕆事云 
　　松江醫院開幕松地前因發生時疫由謝紳宰平等在縣議會舊址設立臨時救疫醫院延侯醫生念言主持院務頗著成效兹因時疫消滅改爲松江地方醫院仍由侯君主政於九日下午行開幕式同時各病家因疾病獲治赴院懸匾者多至四五起云 
[寳山]  
　　縣屬高小聯合運動會本月二號寳山縣屬高等小學校在吳淞公共體育場舉行第二次聯合運動會與會者共十餘校是日秋高氣爽來賓甚多廣塲角逐各有擅長尤以五十碼團體此賽爲最縣敎育會特備奬旗一方上書優勝二字奬給是項運動之優勝者比賽結果縣立第二高小爲第一該優勝旗遂爲所得給奬時掌聲如雷各表歡悦而散 
[蘇州]  
　　興辦信益種植塲吳縣富商張人鏡近購置間門外十一都二十八圖俞家橋地方荒地六十餘畝擬開墾種植振興實業定名信益種植塲即由該商自爲主任現正興工建築並呈請縣署給示備案 
[無錫]  
　　函商聯運米糧之責任自滬寗滬杭甬兩路接軌後無錫米糧之運往寗波紹興等處者漸見發達惟由錫至杭由杭轉紹再由紹轉甬閘壩重重轉運公司及過塘行輾轉運送水陸不一往往將錫邑各行貨預將升斗報短以爲缷責地步兹聞有長裕泰久禾永源生等十餘家於前日聯各函致無錫商會要求轉咨聯運杭紹甬之各轉運公司嗣後各行貨抵站時須一律搬斗過斛以便負責而分界限未識各公司如何辦理也 
[鎭江]  
　　鄉區組織團防鎭郡西南上黨龍潭兩村均係偏僻鄉區惟該處毘連山麓層巒疊嶂左右環抱易爲盜匪淵藪該處居民欲圖境内治安起見特組織保衞團以資防禦現聞傅團總刻已遴舉鄉民解德祥爲該兩處團董並籌備槍械子彈一切需用物品不日當可成立矣 
　　江北尙有蝗患江北高寳鹽興淮阜泰東等八縣地方天氣亢旱三月不雨和暖異常秋間各該縣發現蝗蝻餘孽未盡刻下蟄伏土中八縣鄉間麥種悉被食盡農民莫不憂形於色 
[揚州]  
　　臨時視察員蒞揚省委臨時敎育視察員周公才已於昨日抵揚本邑勸學所長曾雲程縣視學蔣受之均往謁見以備該委詢問敎育狀况 
　　私改糧串之刑期私改糧串之里書馬大仁經花户郭積厚在縣揭控昨由徐承審傳齊人證研訊以馬旣塗改官文復犯詐欺取財合併判處四等有期徒刑十五月即日送監執行以示懲戒 
　　呈請保留第九高小縣屬陳家集第九高等小學校前經縣敎育行政會議取消現該鎭紳民孟耀南等具呈敎育廳保留該校以備國校升學之用該廳據文後訓令江都佟知事查復是否有設立之必要以原核奪 
[十二圩]  
　　創辦電燈公司十二圩近來商業日臻興盛電燈爲發展商業之要素尙未有人提及本年春間始有商會總董吳福基磁業董事高咸池發起興辦由春涉秋煞費經營先與上海沈君接洽旋即派人來圩會商并將街道測繪公司基址已擇定江神廟後進工廠舊址業已稟請儀徵縣及南京實業廳省公署並北京交通部等現已奉文批准大約十月初定可開辦各商店預先掛號者有特别優先權是以連日至該公司辦事處掛號者甚爲踴躍云 
　停掣影響勞動界十二圩數萬勞動界專恃場運各商交收鹽引時起缷鹽包爲生活現各商因鹽務署加重出塲及更改税率兩問題尙未解决是以停止過掣勞動界因此大受影響生計所關莫不愁悶欲絶 
[南通]  
　　棉價低落南通本歲四鄉棉花收成均不甚佳故初上市時一般收買者恐來源不旺不易購辦咸高抬價格爲每石四十四元兹聞上海市面已經低落每擔祗四十二元囤貨居奇者莫不憂形於色 
[杭州]  
　　鼎豐錢莊擱淺上珠寳巷鼎豐錢莊因放賬過巨收束爲難以致週轉不靈驟形擱淺該莊各股東查莊中本月隂曆底期開去票欵已達五千餘元之巨業已一律退回原家無如持票人終難聽從紛紛持票索現户幾爲穿聞各股東現定日内邀集存欠各户雙方劃抵不識能了解否 
　　保存湯西崖故蹟湖墅塘南村水木蘆疏風景殊幽昔爲湯西崖先生讀書處日久故址不復認辨惟溪畔有石板一條横臥作小橋物近大門上之石額上刊湯西崖讀書處六字下欵鴻書二字有某寺僧見之深惜前人筆墨總宜保存乃商諸該村李某可否贈給李允之僧即雇人抬至昭化寺内暫存俾後人有所考證 
[安慶]  
　　請裁查丈洲地分局皖省查丈洲地總局成立以來虚糜開支毫無成效曾由龔前省長裁撤改歸財政廳管轄酌留十三縣分局以節經費乃各分局旣多未告竣且流弊滋生爰由省議會否請省長飭令財政廳將各縣分局一律裁撤將各分局委員調省凡已查竣者限期具報未完事宜即歸各縣知事辦理聞省長已飭財政廳查核辦理矣 
　　活埋親兄之駭聞石埭縣北鄉項村民人項天來因家事與其弟天才天貴鬭毆天來獨力不支竟被乃弟等毆傷奄奄一息勢將垂斃猶以爲未足必欲置之死地而後已竟於深夜無人時將天來舁至深山覆以黄土一坏翌日經鄉人察覺擬鳴官究辦天才天貴乃出數百元賄和了事兹爲該縣知事偵悉即將二兇犯一併獲案訊供屬實昨已呈請省吏懲辦矣 
[南昌]  
　　各界聯合會代表赴滬六號江西各界聯合會代表盧任華熊藴華動身赴滬加入總會參議國事學生聯合會全體職員女界聯合會代表金士玨吳斯圯及職員多人回敎俱進會贛支部代表余萬方基督敎徒代表余寅生吳督同棧業公會代表于尙卿九江旅省商業公團代表諶鎭廷吳仲濤天主敎徒代表冷氷救路會代表李左襄劉野樵車業公會代表周渭卿以及本城商業各公團各縣旅省同鄉會清眞學校女子公學匡秀女校義務女校男校則中等以上每校代表五人曁本會全體職員歡送河干者約有五百餘人至于代表振寰本擬是日偕盧熊二人同往因鄰居失愼稍有延擱聞已定於星期日啓程云 
[開封]  
　　宋明國粹出現岳飛所書諸葛亮前後出師表筆歌墨舞極縱横瀟灑之致良爲藝林珍品墨搨原泐之石分存於南陽諸葛廬及湯隂岳王廟中賞鑒家追述兩處所有石刻係當日由墨本雙鈎於石良工從而刻之筆意毫未散失故後人知有墨搨本而不知有墨跡原本尙珍藏於南陽庵中也近聞爲項城袁氏以兼金購去從此希世墨寳恐不復爲士林公賞矣又明賢楊椒山侯朝宗劉文烈三公氣節文章均足以資士林景仰讀其遺著尙可想望丰采近聞三公文集原版均存杞縣巨室楊椒山文集原版藏於胡霖峰氏侯朝宗文集原版藏於侯意垣家劉文烈文集原版藏於劉百泉氏省視學親至杞縣訪悉各版尙完好回省呈明敎育當局已令該縣知事轉知各氏善爲保存云 
雜評一 
[休戰一年之感想（默）]  
　　歐洲休戰已届一年矣廻顧此一年中各國對於戰事上之糾紛亟謀結束雖尙未至全部解决而大多數則固各如其願以去獨我中國之山東問題延宕至今非特未有絲毫轉圜之希望且惡耗日至國人尙漠然坐視而不自籌一策焉此吾之所深慨也各國對於戰後之經濟競爭力籌發展雖其國内生計風潮未能立平然曾不足稍阻對外奮興之氣獨我中國不知所以應世界之趨勢紛擾不息謀和無望民生社會益陷於困厄而不知所届則將何以禦外界競爭之潮流而自謀生存於世界乎此又我之所深悲也 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十八）高地受災狀（一） 
水後受風摧殘頺垣敗屋滿自凄凉少穆　於韓家集 
本届鄂災奇重由湖北義賑會敦請專員赴鄂親攝災民慘狀商請本館接日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[十五團體歡迎朱英使紀盛]  
　　黄浦灘仁記路曾爲南北和議會場之德國總會二樓昨（十一月十日）夕五時許明燈燦列杯茗雜陳中外嘉賓聯翩蒞止室中列三長桌兩旁椅坐各二十四上下兩端各以兩位平列蓋爲歡迎英爵使朱邇典氏設也計到會團體爲省敎育會縣敎育會縣商會紅十字總會青年會基督敎聯合會學生聯合會華僑聯合會紗廠聯合會救火聯合會寰球學生會歐美同學會商學交誼會鐵業公會職業敎育社等與會人士爲金永清戈翟藴玉王李昭實女士六七人曁唐少川聶雲台余日章朱少屏唐露園鍾文耀任小山張竹屏朱庭祺曹慕管戈紹發王一之等一百七十餘人三餐桌居上坐者正中兩席爲朱邇典爵使及臨時主席唐少川氏右方兩席間有聶雲台左方兩席間有余日章皆歡迎會中主要人物也首由唐少川氏致開會詞略謂鄙人與爵使交識最久相知最深在昔中日之役袁項城不克久居三韓倉卒返國時爵使適駐節韓京對於我華隨時盡力處甚多云云蓋唐少川氏曾與項城在朝鮮共患難者也次爲余日章演説有四要點（一）余君病後赴公衆集會地此尙爲第一次（二）十五團體歡迎爵使之誠意與其結合之速亦爲尋常所未有因歡迎事僅於兩三日内經大衆接洽就緒者（三）爵使熟悉中國情勢吾儕此會得瞻光采他日有所希望於爵使者當易蒙爵使援手（四）此等盛會深盼此後常有他日中英兩國人士間感情融洽當以今日之事爲嚆矢云次爲聶雲台演説（詞長另錄）又次由爵使起立致答詞爵使鬚髮皓白神采奕奕發言之時音調不高而字句甚清晰綜括詞意得六要點（一）本日演説先未預備到會後深感諸君睦誼臨時觸發更與尋常不同（二）此會以十五團體於兩三日内接洽而成深佩諸君辦事敏捷（三）鄙人在中國已閲四十三年平生最快意事實無過於在朝鮮任之爲中國効力處因是舉頗得良果也（四）聶君所言事鄙人極表贊成（五）諸君好和平之毅力想定能戰勝軍閥即使遇有困難或危險均屬暫時之事（六）今日歡叙譬之家庭懇親會原不必涉及政治但有一言可預决即中國種族純而不雜不難歸於統一也鄙人甚望中國早達統一目的庶可在世界各國中占相當地位云云爵使演説時全場肅靜之態實爲平昔所難能百七十餘人之目光正對上座之一人壁問龍馬蛇諸彫飾與白磁面青藍色風景畫之大方碍在此二十八盞電炬中均若足以爲此盛會留紀念者舍隔牆摩托車聲越若干分鐘偶一震盪外更無他種聲浪與動作足亂全場之耳目其精神上融洽之深可想見矣爵使演説畢旋由主席操華語述數言合撮一影而散聞爵使卽於昨晚乘滬寗夜車北上返京云 
聶雲臺氏致英文歡迎詞略謂上海華人敎育工商社會慈善宗敎十五極重要團體各派代表集此歡迎 
國在華最高官場代表朱邇典爵士朱便以其駐使資格爲國宣勞功績卓著而於中國裨益亦多爭國家之榮光博吾人之景仰歷有年矣吾人願朱使駐節中國多閲寒暑俾兩國間現有之良好交誼愈臻親密朱使爲熟悉遠東事件之大政治家吾人於此欽遲無極朱使寓華多年諳悉吾國情形較吾人爲甚吾國已往之歷史當今之局勢及其將來之能性朱使無不知之遠東事件朱使旣靡不洞悉無遺吾人甚望朱便將少年新中國之精神之行動之期向之願望繼續傳達於西方人士蓋必有如此之明白了解始可發生相欣相助之友誼也吾人聚集於此歡迎朱便者歡迎其　吾人之摯友也歡迎其以多年之經騐經吾國生活種種變遷之階級卓然爲吾人摯友也朱便以摯友身分裨益吾人尤有價值吾人深感謝之此種友誼乃今後吾人當繼續寳貴之者蓋吾人現需求友誼視往昔爲甚吾人於吾國幸福需求最亟之秋安可不仰賴朱使之友誼乎少年新中國與老大中國逈不相同其最重大根本異點之一即前者已具全世界觀念其所注重者不獨爲中國之幸福且爲全世界之幸福而後者則注其精力於一己之事業而非國家之利益　世界圖係 
不顧也今日國家如個人然咸奮爭平等與公道努力進取甚於往昔少年新中國已知此義矣不平等不公道之見解無論此見解是否眞確抑爲虚幻皆足造成强國莫可阻抑之騷擾如近年之世界戰爭目前之勞動風潮與夫過激行動皆此不平等不公道見解所釀造騷擾之眞確表徵也姑不問凡此爭執之關係如何結果如何要有一事明白可覩者則世界一日不公道即一日無和平見已人性之求公道猶水性之求平度吾輩固能築堤設壩暫逆水性但今日將非其時水之被阻遏者行將溢流或冲破堤防而成災矣國也人也以巧術或强力固能暫時剥削一部份人民天賦之平等與公道但爲时未久横被覊勒之一部份人民定將打破樊籠脱離束縛而爲傷及全體之大禍矣苟非世界各國咸有平等地位之和平則無論何國决不能得久遠之和平苟非世界各國皆享公道則無論何國决不能得眞正之公道苟非世界各國咸獲自由則無論何國决不能得正確之自由此乃歷史昭示吾人之最大敎訓也在反抗不公道與暴力之戰爭中英國已證明其爲擁護公道之高尚國家英國不獨自己爭得憲法政府且每見黷武與不公道將戰勝憲法主義與公道時輒起而奮爭取黷武與不公道而打銷之近年世界戰爭之最重要部份皆足爲英國擁護民治公道與永遠和平之明證此乃大不列顚人民洵可引以爲豪及可受人誠摯感激者也英國旣有此高尙主張少年新中國故誠懇希望英國人民不以擊破歐洲普魯斯主義爲滿足而伸其助力以抑制亞洲或世界他處普魯斯主義之復活他姑不言卽爲永遠和平計此乃不可不行且行之不容緩者也稍一延緩徒阻遏民治之發達並使黷武主義愈牢固不可破耳少年新中國且希望所有不公道事件前加諸中國人民者應一律廢除一旦良好明白之了解一經造成則不公道事件即可隨之消滅不公道旣漸見消滅則互則之了解愈可發生此吾人所以甚願樂見有此良好明白了解之一日也中英人民其各聯合其全力以減除不公道至最低之限度一面造成相助相敬之最大了解此乃吾人所切望者朱使爲英國在華之最高官場代表遠東事件之大政治家且爲中國之摯友吾人知其必能有以助少年新中國此項志願之實施焉黷武主義必須剗除不使地球上稍留其跡民治必須居於最高之地位不平等與不公道必須消滅公道與久遠和平必須爲世界之要素敎育之善及與實業之發展可增進民間幸福與興盛天堂當以人世界爲之凡此大計英國已行其大職務矣少年新中國自信在此大計中亦將有不遜於他人之職務在焉　此會之結果得使吾人立即携手向此大計開始進行則不獨吾人引以爲幸即朱使亦必視此爲眞正滿意也朱使乎吾人謹向君三致歡迎之忱願君壽考祝君成功 
十五團體歡迎英國公使朱邇典攝影 
新雲台孔祥柯楊小棠英副總巡英總領事朱邇典公使唐少川 
英商務參贊羅斯英卓副領事 
[紀全國各界聯合會成立會]  
　　中華全國各界聯合會於昨日成立城廂内外各馬路商家均懸國旗以誌慶祝午後一時假四川路青年會殉道堂開會門首懸五色國旗及全國各界聯合會會旗階上設簽名處凡到會者均贈以紀念章一枚並宣言書一份自大門以至會場均有童子軍整裝維持秩序會場臺上應國旗一方並以妃色素綢紥成横額上以金紙剪成全國各界聯合會成立大會字樣與會者二百四十九團體代表共六百九十七人樓上下皆滿座幾無立足之地臺上有記錄席臺下有新聞記者席及來賓席秩序單（已見昨報）分貼兩旁左爲中文右爲英文開會後奏樂到會者起立向國旗行三鞠躬禮復奏國樂繼由主席劉清揚女士報告開會宗旨略云今日爲本會開幕之始謹將組織斯會之原因及關係略報告於父老昆季姊妹之前吾人處此洶湧潮流之世界優勝劣敗本無天定然適者生存天然淘汰試觀吾國民生之凋敝不可終日不自挽救何能生存於此洶湧潮流况東亞和平之維持爲吾人之重要責任且維持東亞和平即所以維持世界永久和平故本會之成立實應時勢之要求而成立之宗旨則爲救己救人救國救世云並由徐可陞君譯以英文以介紹於外賓次由女界聯合會代表李果女士讀祝詞施洋宣讀中文宣言書（文另錄後）副主席宣讀英文宣言書嗣請來賓演説一章太炎君謂護法乃國民天職須萬衆一心雖不用武力亦易達其目的至今尤未能完成者其咎在乎國民之自棄其責任今日急務無非欲以依據法理之强權爭勝非理之强權耳各界聯合會今兹成立實爲眞正之民意代表機關可以監督南北兩政府之不法行爲可以拒絶南北政府之不法代表二黄大偉君（代表孫中山）略謂目前南北兩政府之軍閥官僚其行爲均屬欺負國民如廢棄密約問題垷在可不向北政府乞憐蓋苟承認其有廢棄密約之權是直與以締結密約之權故國民須自己努力可不必爲哀求之請願如裁兵問題今且甚囂塵上苟其借欵有着則又將增兵矣是亦欺人之談要之人民須直接監督之方有效力也至今日南北和議問題自王揖唐來滬後又若舊事重提但國會問題不解决則南方政府决不能深信其言蓋王氏反覆無常不可捉摸也國會之好惡如何姑不置論但能使合法國會能自由行使其職權耳所謂護法者其目的在此要之今日苟以分贓爲目的之和議則宜絶對排斥者也三張潤之君（孫伯蘭代表）述希望於該會者一對於山東問題中日密約宜具决心堅持二以後無論何事宜明辨是非而信賞必罰庶幾國民可以盡監督之責任四馬文衡君（代表中華基督敎救國會）略言各界聯合會犧牲精神金錢須知其絶大希望卽爲國家社會之大事對於會場之感想第一與會若之衆第二與會者莫非愛國者第有挽救危局之精神最後更言吾人須力求實行而母託空言非惟精神金錢可以犧牲即生命亦所不惜五吳鐵城君略謂今日宜有澈底覺悟五　運動以前國民僅知以國家大事委託於少數人之手此後須全體國民自任艱鉅可不問目的能達與否祇須問有澈底覺悟生死與之之决心與否耳六葉楚傖君語極簡單謂今日會場有來賓席試問凡我中華國民誰是來賓又試問依目前情形凡中華國民尙能處於旁觀者地位否最後又言不能實行者母多議論能力不及者不如勿爲蓋須具預備工夫始有效耳 
七林學衡君述民國成立以來雖幾經變亂而政權輾轉無非落於腐敗官僚隂謀政客之手漸使武人抬頭玩弄政府如機械要之政局變動未嘗以民主爲精神而恒爲對人之問題至共挽回之法非筆墨非口舌所能抵抗此莫大之壓迫必須負改造之責任而具犧牲之精神八光明甫君所言之精警語有向者以武人爲主而以人民爲客今後宜以人民爲主武人爲客云九曹慕管君略謂以前吾人之權利自山思想均被極大之東縛莫非武人官僚政客之罪今宜竭力與之抵抗如俄德不過以各界中之一勞工會卽推翻世界最專制之政府則吾人前途頗可樂觀今各界聯合要能以犧牲萬能主義而積極進行則將來有莫大之希望而吾國民均有此責任者也十巢堃君（代表工界志成會）略言民國成立以來所謂法律者其效力僅及於吾民而官僚政客武人則每逍遥法外至新國會之非法更不論矣最後又言中國得占和會一席者乃遣法工人之結果吾人不可輕視工人之無學識要知其良心則較勝於安福部中人也云十一陳明漢君（華僑用英語演説）其要點則謂不可蹈五分鐘之覆轍日貨自抵制後六七八三月進口者皆祗百萬元至九月已見增加十月則已有五百萬元是最足痛心者故宜犧牲精神時問而爲奮鬭使外國人皆承認中國有此民心也十二戈朋雲君以冷嘲熱駡之態度説明中國革命非革心不可决不能因有總統即以爲有民國民國精神非有眞正之民意不可也又痛駡今日之總商會爲官督商辦之商會民國志士亦有腐敗至於極點者其故不外乎（貧）與（忌）所搆成須人人能革新自己之心方有希望云十三陳志渭君略謂須求最後之解决而不惜犧牲性命云是時天色已晚主度劉女士致答謝詞將演説者之警語一一提出以朂蒞會者詞畢攝影茶點而散已五時半矣 
到會團體（外客）則有英美報記者日本大阪朝日新聞特派員古田宇三郎大坂每日新聞平川清風（學界）則有全國學生聯合會上海學生聯合會滬濱英文學校第一商校杭州陜西唐山松江湖南直隸湖北南京河南等各地代表（商界）則有中城東北城海寗路克能海路界路愛而近路閘北南京路福建路漢口路文監師路新閘民國路五馬路福德路天潼路北城梧州路嘉興路七浦路崇明路四川路吳淞路河南路山西路山東路漢璧禮路西華德路法租界邑廟豫園旅滬廣帮華洋商會商界少年宣講社等代表（工界）則有工界志成會全國工界協進會北城工商會中華工會上海職工公會上海電器工界聯合會中華工業協會工商聯合會等代表（敎會）則有弎式堂慕爾堂福音堂天安堂天主敎進行會中華基督敎救國會（女界）則有女子救國團女界聯合會女界協進會等代表（報界）則有大陸報申報時報中華新報民國日報戊午編譯社等記者（其他團體）問有紹興同鄉會湖北同鄉會救國十人團五九社湖北善後會青浦同鄉會競育會中華少年社廣東俱樂部青年會智育部上海救國志成團福州青年會等團體代表 
　　全國各界聯合會宣言吾國人感民生之彫敝國局之阽危與世界潮流之澎湃豁然覺悟知自救救國救世爲吾人類惟一之天職又洞悉少數人一知一得之機能遠弗逮集思廣益之效用非以羣衆之機能曷能求最多數共同之福利且人羣互助爲個人具有之良能今之世界端在多數國民之自决决非少數人所能支配故羣衆自動已成世界人類圖存之定義倘各本其知能以盡其天職何有擾攘何有紛爭然起視吾國則何如士無心於學業商坐困於市廛農苦苛征工乏競進民生彫敝至於斯極究其致此之原罔弗曰政治之不良國内之紛擾使然夫興學振業伊誰之責國人不自策勵放棄其應盡之天職而惟執政者是賴鳥乎可故欲解倒懸惟吾人一致奮起而自圖之託命於少數特殊階級非計也内憂墳起國權屢削禍難之至急在燃眉國局阽危至於斯極究其致此之原罔弗曰官吏擅權武人黷武政客煽惑社會頑頓使然夫天下興亡匹夫有責民主國家主權在民民不以國事爲己任而諉責於少數人聽其支配杞憂徒抱夫復奚益故欲蘄國基之鞏固亦惟吾人一致奮起而自圖之託命於少數特殊階級非計也不平條約捐我主權巴黎議和蹙我國土國本動摇至於斯極究其致此之原罔弗曰權奸之鬻送他方之侵略使然夫保衞國權國人之責不謀自保而徒震人之侵略亡羊補牢已非善策况并牢之不補乎且一蟻之微可以決堤吾國亦世界一分子以抵抗侵略而引起紛擾亦即世界之紛擾也則世界所企圖之永外和平又何從而實現故吾人應謀所以促侵略者之警醒而泯國際之爭端促鬻權者之悔悟而保國内之安謐舉國平靖國際無爭即所以維持世界永久和平也是消弭世界之紛爭亦惟吾民一致奮起而自圖之固無事專倚他邦爲奥助也凡此種種胥吾人分内應爲之事責無旁貸義不容辭故數月以來國内之羣衆運動風起雲湧雖受種種壓迫而前仆後繼不少顧却大義當前决無退避者良心使然耳第人類之精神貴團結不取渙散而尤賴有正當之組織蓋散沙固不足以有爲而烏合尤足以僨事懲前毖後吾人於是知所本矣夫今日吾人爲何種民族固應謀合羣自治不應甘受人制之民族也今日吾國爲何種國家固主權在國民全體之民主國家也今日吾國家在國際居何等地位固獨立國之地位也約法上國際上均賦與我國民以無上特權不自行使寗非自喪人格况世界潮流已趨向平民政治歐戰以來民主主義　漫全球吾國旣爲民主國家吾人能無根本上之覺悟乎覺悟維何本吾人之天職爲吾國民所應爲而已今幸全國各地知合羣自救爲萬不可緩之圖不約而同先後有各界聯合會之組織而各地之意見允宜滙集俾得發揚眞正國民之總意爰各派代表來申籌備全國各界聯合會俾全國人民有一致之動作庶迎合世界最新之民主潮流以求解决吾國數年來未竟之國是於中華民國八年十一月十日而全國各界聯合會觀成全國各界聯合會純爲平民之組織以各地人民爲主體以各個人之良心爲實力和衷共濟衆志成城一洗從前崇拜首領之舊習以力謀公衆之幸福不受少數人之操縱破除階級制度合各界爲一體以覺悟人羣爲主旨但求有裨於時局遑恤個人之犧牲伸張公理抵禦强權雖遭横逆之加决不畏難而沮務使眞正民意永存於世界自由幸福普遍於平民持以堅忍行以果决耿耿此心天日可誓愛民愛國愛世界之同胞祈共勉之 
　　祝電與祝詞天津各界聯合會祝賀電云全國各界聯合會諸同仁均鑒迭據駐滬代表報告忻知會務擴充日益進步正聲所樹各省從風今日開成立大會共策進行遺大投艱匪異人任各省代表翩然來臨共收戮力同心之功益矢破釜沉舟之志斡旋劫運共躋和平佇盼好音肅先馳賀天津各界聯合會叩灰五馬路商界聯合會祝詞云共和締造於兹八年百廢應舉更張改絃久交　善莫保主權内政紛擾全國騷然南北競爭和平未定實業商情凋殘殆盡提倡發展相提並論致富圖强振興發奮貴會成立促進民治結令大團主張一致互助精神謀我幸福挽救國家改造社會民國前途於焉有賴聊貢芻言藉誌慶祝 
[星期六日夜之朱英使演説]  
　　字林報昨載星期六日英商會聯合會閉幕時英使朱邇典之演説就議决案發揮意見其言頗長滋節譯其要點於下朱便論河工曰直隸河工余知之有素籌集經費余曾與聞余與熊希齡氏時相接洽熊辦理河工極爲任勞直隸河工誠關係四千萬生靈但若與長江相較則直隸河工之計畫遠不若開浚長江之爲重要也長江上游關係若干重慶與漢口之代表已詳知之矣論禁烟曰以余所知英國於一九一七年已禁嗎啡出口至於嗎啡現仍如前運入中國是否不久即可知之蓋余已向英國詢問詳情矣鴉片一事英政府已盡其責此乃余敢斷言者吾人與中政府聯合辦理幾十二載滿清官僚辦事尙爲認眞凡盛種罌粟之省分於數年内咸告肅清印度政府乃犧牲千百萬鎊金錢力禁鴉片貿易吾人已盡其能力所及而鴉片貿易亦完全終止但其結果今何如哉余敢當衆佈告者華人此時在許多省分種植罌粟官場默予承認鴉片由長江上游運下凡船隻下駛者莫不載有烟土税關人員雖欲搜查之然全體人民旣默認鴉片營業則關員終覺徒勞廣州西江亦然蓋其地官僚多從事私運鴉片也今商會有此議案余所樂聞英政府問心無愧無論英國從前事蹟如何但中國今不能謂英人未盡其責　則不盡職者厥爲中國諸君當以爲中國人民必不樂聞十年前成就禁烟大事業不過欲禁絶印土入境俾代以中國烟土襲其貿易之説但察現狀此説頗似蓋在今日中國烟土已取印土之地位而代有之矣余贊成此事愈盡情披露愈爲有益之説查中國有數省僅因税項起見始種罌粟如陜西者即其一也中政府告余陜督報告全境無烟其實不然陜省固無處不種烟晋省與陜爲鄰晋督近曾告余晋省一大部入欵用 
禁烟一途以防陜土運入云 
　　字林報又載星期六夜朱英使在匯中旅館英商會公讌席上之演説詞内有中國地方政府一節其言曰數年前中國内亂不爲衆所詳知其深入内地者惟冒險家與敎士而已今則外商游内地者日見增多得與各級華人締結更親切之交誼余近於星期暇日往遊從前人所視爲遠僻之晋省盤桓於太原覺四周生活皆極饒興味余雖年老然甚願費一年光隂光研究晋省自治之程序晋省長官乃少年人物不獨有改革之熱心且有將其思想施爲事實之能力全省皆有電話直通太原無遠不届故省長得與其僚屬常通聲息地方自治誠非空　省議員百二十人亦皆認眞供職設中國各省盡如山西則中國卽可獲其在世界各國中應有之地位吾人甚願中國終有此日也余信今甫告閉幕之大會將有以取在華英人散漫團體之利益而鞏固之余尤望其釀生一種新覺悟而知與華人接近行事之重要蓋吾英人居於華人之國華人之商業即吾人之商業廣義言之華人之利益卽吾人之利益余確信凡有益於中國之政策亦必有益於吾人及全世界也云云 
[蘇皖考察敎育團抵菲消息]  
　　本届蘇省所派赴菲律濱考察敎育之王企華錢伯鈞 
 
 
 

Page 11

 
 
陳芭生費瑛庵等四君及皖省所派之趙綸士史浩然丁曼澄陳覺民陳唐卿等五君於十月中旬在滬齊集山寰球學生會料理出發事官至十八號乘俄國皇后號放洋等情已誌前報昨日寰球中國學生會接菲島消息謂該團已於十月二十四號抵菲并述一切情形甚詳兹錄如下吾國江蘇安徽兩省　敎育家此次來菲適與衆議長阿士閩及狀師薛敏老同舟來岷是日到碼頭迎接議長者肩摩毂擊故益爲各界人士所注意該議長在舟中即爲之介紹於公治訓導部次長阿路拔博士約定請其昨日往見以敎育局隸於該部故也桂總領事於昨晚（二十四）在領事館開會歡迎二十五日晨　親自導赴中西學堂參觀一切並囑該堂敎員顔藍于諸君帶往拜候菲敎育會長陳君迎來因未　通曉閩省方言午後總領事復偕館員杜定友君偕同諸君前赴政府辦公廳先見副督伊打君四該副督乃兼爲公治訓導部長也伊君大　歡迎之意所問答敎育行政諸問題　桂總領事親爲傳譯伊君並言及適得親游中國返島乃知往者哲學家要求所謂人上之學理乃大謬也在鄙見中國乃眞有未來世界人上之價值此非空言因凡民不外以工食二者爲强國競存之大本華民能操勞工平均遠過於他族而飲食一道亦合於經濟學之原理蓋儉德爲其天性也故其效果能播殖於全球不問天時水土之適否而所合種而生之子女又皆聰明强壯勝於人人眞可敬也等詞並立爲書與敎育局長安排參觀各校之事隨導往見次長阿路拔博士亦大　歡迎富卽親導往敎育局晤代理局長標梨君因瑪骨博士已返國也及次長奥司巴十君二君均起立致歡迎詞由杜君定友傳譯爲國語奥君言彼曾於前年往中國備受總領事優待致不敢忘今日乃彼竭誠回敬之時以故但得爲諸君稍盡一分之力乃大樂也聞阿奥二君均允親目導往參觀各校卽外省亦願同往云 
[和議前途之觀察]  
　　聯合通信社云自北京政府派王揖唐南來後和議消息頓形沉寂凡與王氏接近者常用其不可思議之會名發出函電促開和議此輩自以爲可爲北方代表聊壯聲勢不知於和議前途固有百損而無一利也目今和議唯一之癥結在於條件曩　南北所提八條雖極嚴重而按諸實際不出（外交）（法律）兩條外交事件關係國家存亡亟謀根本挽救已成舉國公認之國是斷非少數人之力量所能避免亦非西南當局所敢擅自犧牲至法律問題完全爲外交問題之後盾欲挽蓋外交失策非由國會負責無法對人談判也乃王揖唐南來以後對於此等條件始終無切實辦法其所持外交問題之宗旨將以宣佈曾經見報之密約了事對於法津問題則堅持兩會並存或兩會并廢之主張與曩日（尊重約法順從民意）之宣言未能脗合各方關心和議之人至此非常失望南方代表團留滬者除唐少川尙未復職外僅餘曾彦李述膺兩人曾君日來接廣州催促南旋之電日恒數起定於今日（十一日）乘廣大輪船返粤將於改組軍府之事有所贊助兩週後須回廣西報告一切二次來滬之期至早必在兩月以後西南方面非俟軍府改組完成後斷難對和議有所進行今後北代表在滬候議之情形將與曩日南代表單獨守候三月者無異然北京政府苟於外交法律兩層有根本之覺悟則西南望和心切一俟軍府改組告成只須兩語三言便可糾紛立解惜乎計不及此恐閲兩三月後仍無以異於今時也 
[盧永祥來滬]  
　　浙督盧子嘉於昨晨（十號隨帶參謀長李經秘參謀劉同副官元殿元步兵十四團團長夏兆麟京師憲兵排長徐人驥等由　州專車於午間十二時抵滬在龍華站下車軍署馬參謀長預先得信率同軍署人員赴車站迎護至署淞　警察廳長徐國樑上海縣知事沈寳昌各飭警探在車站照料並親往迎迓聞盧督在滬小住數日即須何浙云 
[藍總司令由京回滬]  
　　海軍藍總司令於上月間往長江一帶校閲艦隊事竣晋京謁見總統面陳要公兹已公畢出京由烟台乘新裕商輪返滬昨已到署辦公當卽電陳海軍部備核聞藍總司令擬定期乘海晏輪船赴閩再改乘應瑞巡洋艦至厦門校閲艦隊並與練習艦隊蔣司令會商劃分軍區駐防辦法云 
[上海各界聯合會職員會記]  
　　昨日上海各界聯合會開評幹兩部職員會到會二十二人公推馬少奎主席（一）報告得北京天津電各省被拘請願代表已於虞日（七日）全數釋放本會所派定北上慰問事自應打消惟所籌慰問費如何處置議决如數發還各團體（二）選舉正式代表五人加入全國各界聯合會投票結果馬少奎十九票劉振羣十八票黄宗漢十五票宋誠彰十票顧惠民八票爲比較多數當選劉振羣聲明二三禮拜後須辭職離滬復有黄宋二君亦謙辭未許（三）由會計汪醒齋報告本會經費現狀畢散會 
[上海學生聯合會消息]  
　　總務科第一次常會十一月八日下午四時上海總務科開第一次常會到會者九校代表由主任（中國公學）李鼎年主席書記（中西女學）談振華紀錄所議之事如左（一）主席報告本科經過情形（二）討論本科章程清心代表馬愼餘提議加第九條（以後修改章程事）談振華附議通過（三）討論本科值日員規則（四）馬愼餘提議本科科員須有徽章東吳二中代表馬旭樓附議通過式樣由談振華選定（五）主席報告謂會長函知本科中西女塾聖瑪利亞晏摩氏裨文女學華童公學女子體育師範各校代表平時不能出外應由本科向各校交涉馬愼餘提議敎會學校須用英文函中國學校用中文函向校長疏通通過晏摩氏代表張慧珠詢問校長從家族主意若家族不准本科當如何對付馬旭樓提議各該校學生之家族在本埠者由本科函請交際部派員前往疏通在外埠者去函疏通通過遂由主席推定中英文起草員輔助書記二師代表蔡祚章爲中文起稿員馬愼餘爲英文起草員（六）馬愼餘提議本會應添置職員錄當由本科函請各科將職員姓名及校名開示以便彚訂聖瑪利亞二師各代表附議通過五時半散會 
　　大演講之交涉上星期日各學校演講團在城隍廟一帶大演講與小販衝突一事已誌昨報昨日各校復派代表十三人赴警廳交涉並提出二條要求（一）學生有干涉販賣日貨全權（二）如有反對學生演講不服禁阻發生衝突時警察須有維持之責任惟據稱徐廳長公出當由該廳張督察長與孫科長出與各代表接洽孫張兩君對於以上兩條亦表贊成惟須稟明廳長方能發生效力勸各代表暫回明日至學生聯合會回復各代表遂興辭而出 
[救國十人團開會紀事]  
　　昨日（九日）下午七時中華救國十人團聯合會在新民里事務所開籌備國貨公司討論會到者六十餘人公推崇淦泉主席童理璋記錄首由主席報告開會宗任并宣告（一）公司定名爲（上海第一國貨公司）多數通過（二）提議推舉籌備委員公推張久江馬家　羅啓華金士英王天祥張取誠許康崇淦泉朱睿豐徐立祥虞植卿邱稼禾童理璋錢宏生十四人（三）提出浙江地方實業銀行爲本會收股機關俟收條印就後即送請該行登報佈告全體通過（四）討論收股欵日期衆定十五號起多數通過（五）委員會常期由各籌備員自定每星期主兩次後邱稼禾報告各界聯合會各節及請願代表釋放并遷移會所辦法衆贊成又法文夜校請各團員報告入學就會内舉辦衆贊成邱君又提議本會將開全體大會及預備手續衆皆首肯至十一時始散會 
[閘北商業公會之通告]  
　　閘北商業公會前日發出通告云啓者本會定於隂曆九月十八日爲各業選舉業董之期十九日下午一時開各董事談話會三時投票選舉正副會長二十日卽開成立大會兹先附上貴業業董選舉票及貴業選舉行各表各一紙務請各寳號於（十八十九二十）三日下午一時到會投票選舉幸勿放棄爲荷 
[國貨維持會常會紀事]  
　　中華國貨維持會前晚開第八届第三十八次常會評議長注星一主席報告提議案（一）商帮協會來函九江帮運昌號報告辦得冒充國貨之廠布請追究案公决請徐枝春調查情形後再行辦理（一）華盛貿易公司請通告各工廠對於各種出品務須將中文牌號載入以免疑慮案公决照辦（一）山東濟南振業火柴公司函請爭持主權案公决准爲電致外交農商内務三部曁山東省長等協力爭持以重主權（一）提倡海門益美漂染公司印花出品案公决函詢該公司上海有否收貨之處綢貨是否可印印價如何核算上海如有主顧用何種方法最爲簡捷旋即散會兹將致北京電錄下北京外交農商内務三部鈞鑒頃據山東濟南振業火柴公司經理叢良弼函稱本公司創設山東濟南漸有發達之機於民國四年在農商部禀請援照成案於建廠地點之百里内不准他人建廠同年七月一日奉第二九八號批令准於建廠地點三百里内專辦五年以示鼓勵在案不意近有日商青島東魯燐寸會社違背條約潛來濟南商埠建設火柴分工廠攘奪内地權利侵害公司營業當經呈請山東省長濟南道尹與日本領事交涉日本領事謬援馬關條約以相抵拒已經根據法理逐條辯駁除呈請山東省長曁外交内務農商部嚴重交涉外務乞貴會協力電爭以鞏國權而保商利等語伏查濟南爲前清光緒三十一年奏准作爲自開商埠一切事權皆歸中國自理外人不得干預是該會社擅設分廠顯不合法旣侵商利又妨國權敬求大部迅賜主持速向日本公使嚴重交涉即合該日商取銷製造以維國權而保商業母任待命之至上海中華國貨維持會叩 
[西菸集益公會開會紀]  
　　西菸集益公會昨日下午邀集同業開會因近來周太僕廟公賣分所往往於同業雇船所裝之貨經過該處時扣留勒令捐罰吾同業早已認定統年四萬餘元之公賣税該分所不遵定章任意勒罰殊屬違章重征當由公衆决定聯名電呈蘇省財政廳及公賣總局請其飭令各該分局此後切弗再行留難以維商業 
[南帮米商公所開會紀]  
　　南帮米高公所昨日邀集全體米客於下午二時在公所開會由董事嚴少泉蔡桂清提出各事（一）蘇州三豐米行雇張兆寳張桂生楊老桂等四米船在澱山湖被盜搶劫銀洋米石計損失三千餘元之事因現接蘇州三豐行來函訊問以後防護辦法即由公衆討論之下以盜匪迭次搶刦米商咸懷驚駭交通阻滯市面攸關决定由公所致函内地五十七埠各米行詢問以後宜如何防護辦法（二）近來各團體來函詢問米客販米出口不顧民間困苦祗圖私利之副當由衆議决以米客代向内地行家經售糧米每石祇取佣金一分半售與滬地各行在米客實無販運出口之權云云即以此意函復各團體聲明理由至議畢已五時矣 
[刦米船匪徒請歸軍法嚴辦]  
　　南帮米業各客商因日前有米船四艘經過澱山湖被盜搶刦並拒傷水警兩名旣而又有米船一艘經由該處關王廟亦遭盜刦傷及船夥一星期之内連出盜案兩起曾經函請縣商會轉呈蘇省軍民兩署轉令水陸各警在該處注意保護等情迭紀前報兹聞被刦各米船現已回滬報告各行家及客商等述明當時遇盜前形並稱曾山青浦鄉民聞警鳴鑼追獲盜匪兩名解送青浦縣請究云云該業中人得悉後又函商會請轉呈青浦縣知事將所獲盜匪審明恃衆白畫搶刦情形歸入軍事範圍辦理　該盜等解送松滬護軍使署從嚴懲辦以安船業 
[麵粉新交易所定期實行]  
　　機器麵粉公會内所設之貿易　刻由會長榮宗敬將會章改訂規定以後雙方交易俱須繳定銀存儲該所如或虧本仍應照數找足已將章程呈由商會轉呈北京農商部立案現聞該所内容佈置妥貼客家廠家兩方所認之股欵均已陸續撥繳當場由所簽給股單執憑其交易買賣之期已訂定隂曆十月初一日起　行 
[反對粤電車公司在港註册]  
　　廣肇公所昨爲廣州電車公司在港註册特致粤電云廣州分送軍政储交通部督軍省長市政公所公鑒前聞廣州市敷設電車路以其交通便利同人等深表同情惟查該公司係在香港註册又互相驚異該路設在廣州爲我國領土其註册乃在香港是不啻將全城路權送與外人危機一髮貽患無窮本公所徵集衆意在港註册一層期期以爲不可務懇勒令該公司即行取銷在港註册以保主權而重公意不勝盼切之至上海廣肇公所叩蒸 
[財部聲辯公債抵欵之誤會]  
　　滬海王道尹上海沈知事昨接李督軍齊省長會銜虞電云頃准財政部電開近查京内外各處發生謡言謂八年公債抵借外欵實屬並無其事希即飭屬曉諭商民以免誤會等因除分電外合電查照仰即轉知各商會并布告商民以免訛傳爲要 
[財廳改委秋勘員]  
　　江蘇財政廳前派委員江慕洵勘辦滬海道屬寳山嘉定南匯金山等縣秋成定案嗣因江委因事躭擱經各縣紳民電催蒞勘到時又不恤民情乃公電財廳改委兹悉財廳現已改委江蘇候補知事王玉藻分赴各縣認眞蒞勘以重秋成並分别咨行滬海道尹曁該縣知事查照 
[先施公司樂園發現炸彈]  
　　公共租界南京路（即大馬路）浙江路轉角先施公司屋頂樂園南部做提線木人戲之戲臺畔磁墩之下不知何人置有炸彈於昨日午後六點十五分鐘時忽然爆裂炸去石鼓櫈三個鐵欄干四五尺一時聲聞遠近鐵屑與磁片齊飛直落於馬路上幸其時尙早園中游人不多未有傷者然已入之人莫不大受驚嚇事後該管老閘捕房得報由十六號副捕頭辛克來氏督同中西包探多名馳往查勘並向該園内值堂人詳詢炸彈爆發時之情狀一過遂將拾得之彈片帶回研究一面諭該探等偵查置彈之人懲辦 
[海容艦已抵海參崴]  
　　海容軍艦因年久失修盤身滲漏奉令開駛到滬修竣仍赴海參崴駐防已詳前報兹聞該艦已於本月六日駛抵海參崴防次已由艦長鄧家驊呈報海軍司令公署備核並聞海籌軍艦現由公署電飭開滬入塢修理後再行派遣云 
[查獲蒲包内之煙土]  
　　昨日清晨六時許有某甲手提一小蒲包上置鹹帶魚兩條行經南市十六舖外橋北堍後尾隨多人似有攫奪之章甲情懼向南狂奔將蒲包抛棄路旁當　六號崗警查知上前追捕時甲與各無賴均各散去未獲當將該蒲包拾起送至第一區警署禀明趙署長將包内之鹹帶魚揭去看視始知内藏烟土四百八十四小包約值洋八九百元當將證物一併申送警廳禀明徐廳長請爲核辦 
[江灣東江學校十五週紀念會]  
　　昨日（星期日）江灣東江學校舉行十五週紀念會上年表演學藝四十節内以男部陸春明等之演説及女部張德儀之地理（山東省）英文會話張秀英之演説最爲動聽下午運動以女部高一之舞蹈爲最佳而男部之拳術亦有精彩來賓五六百人即由該校及虬江童子軍維持秩序縣長特派勸學所長印君到校致訓並聞該校上年建造校舍時助欵諸君經由省署頒給嘉祥章到校計奬一等嘉祥章二人黄順康葉子衡三等章二人徐起之陸文中六等褒狀一紙乾元典當由該校長蔣文芳致送云 
[勵志團分頭宣講]  
　　派克路百合里勵志愛國宣講團前日（九號）派第一隊講員朱稼甫周少葵項起鳳王光仁等在閘北新民路仁康當門首宣講講題爲破除迷信爲救國之建設時代人人當負責任國人速覺悟母將國家置諸腦後少年應有國家思想第二隊在城内小東門直街（天官牌樓口）宣講首由朱文華講尊重人格顧泉生講不吸捲烟徐惠施講購劣貨即送金錢與他國何異引繩自縛奚成良講恒心爲成功事業之本曹心一講抵制熱度愼勿低落末有南洋中學預料生陳鵬講精神救國宣講之時並經吳兆麟金祖根戚世法等在旁照料聽者秩序甚爲整齊講畢已鐘鳴七下矣 
[少年宣講團宣講紀]  
　　少年宣講團總部昨日（九日）舉行第四十五週游行宣講兹得該團行事部報告如下（一）第一游行宣講隊陳子和李士林陳賢庚等赴龍華及日暉港宣講二處聽者共計三百餘人講題爲（合羣）改良社會須先改個人（愛國救亡之眞理）（恒心爲功成之基）等要題（二）第二游行宣講隊張蘋周宋柏潤俞光昌俞光芝等組織自山車游行隊車後均立有白旗上書（五分鐘）虎頭蛇尾）等字樣游行南京路等處旋往大塲鎭宣講預山陸鳳湄佈置一切（講題同上）宣講共分兩處聽者計三百餘人附行通俗歌調音樂以娱聽者並舉行露天學校學童三十二人（三）第三游行宣講甘梅嶺胡戒華曹友亭等赴又袋角宣講（講題同上）亦分兩處宣講聽者二百餘人舉行露天學校學童十二人（四）第四游行汪震王維民等赴本埠打鐵浜宣講（講題同上）聽者百餘人以上四隊均於當晚七時回團 
[貧兒院園游會紀事]  
　　科橋南上海貧兒院自九日起開菊花大麗花園游曾十日前日爲開會第一日游人頗盛菊花分陳列品與寳品二部陳列塲中數百株種類各别無一雷同中列眞洒金荷花一株某督軍曾專差購取未肯割愛讓與其賣品場中有綠菊數株亦願出售大麗花園中五光十色頗呈美觀各花并印成照片數十張作爲標不以供參考 
[法國畫學家來華]  
　　法國巴黎圖畫美術學校技士羅鐸夫君ＩＲＵＦＤＯＬＦ素精文學而於圖畫一科尤爲擅長如水彩畫油畫滑稽畫寫眞畫等在彼國早負盛名近今來華游歷僑華人士異常歡迎本埠法國公立學校聘請擔任敎科羅君業已承諾且願將彼所畫四年來歐戰中之揷畫盡行供閲用特在法工部局開一圖畫展覽會以一星期爲限自十五號至二十三止每日上午十點至十二點下午二點至六點内任人觀覽槪不取費如欲購者可向書記室接洽 
[軍官升調]  
　　步兵三十七團三營十一連連長龐秉釗因奉升調團部差遣所遺之差以十二連排長劉文斌升補又以九連之司務長升補十二連之耕長職務均於昨日分别到差矣 
[西商秋季賽馬初紀]  
　　昨爲旅滬西商秋賽之第一日上午十一時半與賽各西人咸整　於跑馬廳直賽至暮計共十次兹將得標者錄下第一次十六馬西人小白蘭代祥茂洋行黄衣帽白馬勝第二次十四馬利達洋行藍衣黄帽青馬勝第三次十八馬西人海爾代瑞記洋行藍衣帽黄馬勝第四次十七馬西人史球代西人小馬立師粉紅衣帽黑馬勝第五次二十五馬西人張生代怡和洋行西人查斯黑衣黄帽青馬勝第六次九馬西人小白格一代西人香港派披藍衣白帽白馬勝第七次五馬西人梯頭歸代西人雪爾克黄衣帽灰馬勝第八次十九馬西人張生代怡和洋行黑衣帽青馬勝第九次五馬西人利達代代西人率達利紅衣帽白馬勝第十次十八馬西人箔魯那醬色衣帽黄馬勝 
[相騐縊斃男屍]  
　　二十七保三四圖地保廬孝生昨午至上海地方廳報稱梵王渡兆豐路外國花園中柏樹上今晨發現一縊斃男子年約三十餘歲查無家屬報請相騐梅檢察長據稟後於下午派李檢察官　檢騐員等乘坐馬車往騐委係自縊身死無訛塡明屍格令山善堂收殮縊帶一條帶回本廳存庫 
[辛德林因傷斃命]  
　　滬南工巡捐局馬路稽查員劉長瑞在西門外斜橋華法交界地點開設出租脚踏車行日前有北帮匪徒王三郎所租之車已經照面訂時刻逾期欲爭加租車費洋一角未允致相口角致大起格鬭雙方各糾南北兩帮匪徒聚集於日暉港及法新租界等處各用槍械刀棍大肆惡戰兩造負重傷者數人内有劉之夥友即馬路工人辛德林受有刀傷面部砍去左耳帶傷下頷等處當塲將傷者送至新普育堂醫治並有該管警所拘拿肇禍匪徒王三郎等迄未獲案惟辛德林受傷要害以致流血多次爵治無效前日在堂斃命山該堂報請地方檢察廳於昨日派員蒞堂相騐得委係因傷斃命當山山東寓滬各同鄉代爲棺殮 
[陳憶德受賄案之宣判]  
　　卜内門洋碱公司吳怡石控滬南工巡捐局前路政員陳憶德詐欺取財一案前經上海地方審檢廳訊明諭令聽候宣判在案昨日午後該廳原審官堵熊推殮各官開第五庭命提在押之陳憶德等各人至案略詰之下問官即宣告判决陳憶德之受賄罪褫奪官員資格處四等有期徒刑監禁二年郭連生帮助行賄罪處五等有期徒刑七個月吳怡石行賄罪處五等有期徒刑八個月但吳怡石所訴各節情有可原准將刑期改爲緩刑嚴子良訊無關係宣告無罪問官判畢郭連生當庭聲請亦照緩刑辦理問官不准飭將陳郭二犯帶下還押聽候上訴期滿送監執行吳嚴二人分别交保省釋 
[屢犯私收賬欵禁押一年]  
　　四川路晋泰外國木器店經理沈竹林在總巡捕房指控司賬蘇州人徐子紹私收賬洋二百五十四元等情前日山探將徐拘押並查悉徐前在乾泰木器店爲夥時曾於去年正月一號起至十二月八號止私收客賬洋三千零五十八元挾欵逃逸當由該店經理董葆棠報請查緝未獲於昨傳同董葆棠將徐押解公共公堂請究據華探劉文軒西探堯克相繼投案訴明前情並據董葆棠供稱被告私收賬欵逃匿後當投租界捕房及内地檢察廳請緝嗣山被告之母央人出勸償還洋一千餘元作爲予結曾向捕房聲明云云又據晋泰經理沈竹林投訴被告私刑晋泰圖章私收賬洋逃逸是以報捕將被告拘案請究訊之徐子紹供稱乾泰之欵已由母親代爲料理明白此次實因虧欠友人之欵被迫無法可想不得已而出此務求成全李襄讞核供商之英卓副領事以徐屢犯私收賬欵案實屬不法判押西牢一年示儆 
[身藏烟土罰洋六十元]  
　　廣東人黎妹前日身藏鴉片烟土一包在虹口兆豐路碼頭爲三百九十八號印捕查出連人並土拘押捕房昨解公共公堂請究據黎妹供稱執役於某公司輪船上係土係友人託從船内携帶渡浦登岸遂被查獲求宥中西官核供以黎妹不應身藏違禁物品判罰洋六十元無洋改押西牢三星期以儆土送而關焚燬 
[誌謝]  
　　羅溪張枕綠君集其短篇社會小説十餘篇名之曰愛个絲光書已出版總發行在北火車站克能海路存厚里枕華出版部昨承見贈一册謹謝 
來件 
[上海漢口路商界聯合會章程]  
第一章總綱 
　　第一條本會定名爲上海漢口路商界聯合會 
第二條本會以固結團體維持商榷互相提携爲宗旨 
第二章組織 
第三條（一）本會以上海漢口路各店號组織之（二）未組織商界聯合會之各路店號經本會之許可亦得加入 
第四條凡加入本會之各店號須派代表一人與會 
第五條本會分評議幹事兩部 
第六條（一）評議部山評議員組織之（二）凡入會各店號代表除被選爲職員外皆爲評議員 
第七條（一）幹事部山幹事部職員組織之（二）幹事部職員由入會各店號代表川無記名投票法選舉之（三）任期一年連被選者得連任 
第三章職員與職權 
第八條（一）評議部設正副評議長各一人書記二人（二評議長及書記由評議員互選之（三）正評議長主持評議部開評議會時主席對外代表評議部（四）副評議長助理部務及代行正評議長缺席時職權（五）書記司記錄及主選評議部文件（六）評議部每月開常會二次惟有重要事件發生時得召集緊評議會（七）以評議員到會人數出席開議以出席評議員過半數之同意决議（八）評議部議决事件由評議長交會長執行（九）評議部議事細則另定之（未完） 
雜評二 
[誰尸種烟之咎（庸）]  
　　英公使在英商聯合會之演説述及禁烟一節謂滿清官僚辦事尙爲認眞凡盛種烟苗之省分數年之　咸告肅清今則有許多省分種植罌粟官場默予承認長江上下游烟土之私運絡繹不絶税關亦無能爲力嗚呼斯眞可痛之事也 
自南北搆衅以來武人擁其軍隊宰制一切凡可以飽其囊槖或擴張其軍費者搜求無所不至破壞烟禁亦其籌欵之一種手段故年來用兵省分若陜閩川湘等廣植烟苗設局徵費其見於外人報告及當地揭發者幾難僂述北京政府之標榜禁烟祗能頒發若干空文於不法武人放縱曷嘗一課其責任即如陜西之陳樹藩提倡種烟中外共覩迭經英美兩使抗議此在前清早已立予撤懲而北京政储乃僅下一空泛之命令於陳樹藩且無一語申斥對陳如此其他可知禁種之廢弛實武人與政府之罪我大多數之國民固痛心疾首而無如何者也雖然烟禁之破壞其責任固官僚尸之而烟禁破壞之惡果受害者仍惟　國民我國民苟念禍至之無日其速起而亟圖之也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係吳景蘧先生手書 
實談 
[倫敦船埠之今昔變遷譚（下）] [  蔣夢芸]  
ＳＲＴＡＮＡＵＰＩＴＷＡＮ原著 
　　繼西印度而起諸船埠大都足以與西印度相抗者但其因地理上之關係各有優劣就中尤以聖堪迭林史爲羣中最著名之一其位置最近市心規模之大亦不亞於西印度環埠四周者盡爲特建之高大貨棧用以貯藏商品者綿亘數里直與倫敦塔相接綜其數不下數百云 
　　一九○八年議會通過倫敦船埠收歸國有案於是上述諸船埠皆爲政府所收買其價爲二二○○○○○○金鎊别設船埠大臣以管轄其事專意經營不遺餘力其成效大可觀而海外貿易因之益增發達或有訾其經營費過巨者實則其收入足以抵支出而綽有餘裕若船舶之捐貨物之税以及貨棧之租金年達數千萬萬以上矣矧無形之利益　不可以數計據一九一一年船舶大臣之報告曰是年十二閲月統計英國進口貨之由倫敦諸船埠登陸直接入附設貨棧中者凡二百十七萬三千二百二十三噸出口貨凡七十二萬三千六百五十六噸其他倫敦以外各地裝送或輸入之商貨又不在數内試問未設置船埠以前有如是巨額之輸出入乎即已設諸船埠未收歸國有時固亦未嘗達上述之巨額之三分之一也於以知英政府所耗之經營費固巨而其收效亦殊非常偉大也船埠大臣於竭力經營諸船埠外更注意於船塢之改良及河道之開浚於船埠則裝置各種起重裝缷貨物之自動機以代人力而節省金錢與時光於一九一○年時更開拓船港二五○○○○○立方寸以便停泊較大之船舶同時於船埠貨棧等各有偉大之工程計是年經營船埠全部之總預算額爲四八六○○○○○鎊然其結果僅用去百分之五十六而已其餘百之四四則猶存而留作次年之發展矣 
入後經營預算歲有增加收入亦居相當之比例而英國之商業亦日興而月盛直至今日已達如是繁盛之景象當非初時發議建埠諸君之意料所能及也使起（考白）氏令一睹今日倫敦之盛况我不知其更將作何辭雖然使吾入而得睹今後數十百年之倫敦者則不知吾人亦將作何辭以對也（完） 
游談 
[埃及近狀錄] [  雲舫]  
（譯亞細亞月刊） 
　　予居埃及凡六星期此六星期中予所得新知識殊覺不少然是番之來埃及也適值大戰方息之日苟非英政府之優遇予必不能於此時作埃及之行也方是時歐西戰雲方没一般來自印度澳洲諸地者亟欲乘此時作歸鄉之計致予離英境時航業生涯勃然發達休戰條件旣已簽字各方官吏人民紛紛覓定艙位後至者不能得方寸之地予所乘者爲開往澳洲之輪船中途舍輪登岸者惟予一人而已首至之處爲波特塞德ＰＯＲＴＳＡＩＤ此地爲予生平所未涉足孑然一身遠騙異域道中孤寂萬狀旣於此間勾留一二小時比即赴火車往埃及之中心點即開羅Ｃ（Ａ（Ｉ（Ｔ（Ｏ（尼羅ＮＩＬＥ二城是也火車所過處泰半爲沙漠途中景桑至奇旣抵開羅夜已將半然擔夫苦力輩往來奔也於道　者猶熙熙攘攘未已也若輩見予下車爭集予前予旣不能道阿剌伯言語惟一一推散之有頃子　一人爲乎守行李乃出停車塲達一街　　於其處　車住旅館是夕予未就寢之先推窗小立以窺夜景側耳遠聽四無人聲惟見熒星灼灼高懸天際明月吐其奇輝滿布沙漠上時適正月中浣夜氣清冷不能久耐　外小園中多機梠之樹林影參差爲狀至怪此外則有新舍高聳園外沙平風軟氣象孤寂特甚予於風塵中跋涉數日疲憊不支亟思一眼乃就館中酣睡翌晨旣醒則見曉光晶明可愛園中光景絶佳空氣至是時乃漸温暖宜人予不禁羡埃及如羡天國矣 
詩錄 
[題嗇翁林溪精舍] [  拔可]  
　　誅茅轉竹費經營壓瓦琅峯翠欲傾江入倒懸三峽勢鶴鳴時作九臯聲開山　縷規殊遠投老菟裘制更精可似穰侯僧客子到門車馬便須驚 
　　寄觚齋南湖别業兼後仁先侍御觚齋青溪有樓避地以　　來不得歸者兩年矣 
世事年來觚不觚猶留風雨守孤蒲光黄有客能招隱吳越相望比具區夢裏溪流繞腸胃樽前湖影浸眉鬚徘徊一壑將安老欲效臨川捨宅無 
 
[新大陸美景三十六　盈庭鬯鬱（四時樹景之二）（夏景）]  
　　於炎夏中得處處盈庭暢鬱足令行人消煩暑實爲美京市政中一種特色美京夏日出游祗須乘坐車窗四啓之通敞電車覩日光冉冉隨林影以俱逝已覺其有無窮之樂夏日在他處誠可畏而在美京之蔭道間輪颷乍舉反令人對之一往情深矣亦異聞也（丙辰八月）[  一之]  
劇談 
[東籬軒雜綴] [  柳遺]  
　　近有以白牡丹歷史見詢者余則以從前戲劇新聞夢詞君所撰之荀慧聲小傳告之客又以爲未足余乃拉雜述之如左 
白牡丹當在民樂時與之相匹敵者爲童伶金靈芝金亦唱梆子花衫者也顧捧白者衆金不能與之抗白遂斐然有聲於劇界斯時之捧白團體即所謂白社是也以秋吟籟劉　伯二君爲中堅國華報附張爲白社之機關詩歌投贈盛極一時正樂社移慶樂與牡丹相匹敵者又有芙蓉草（即前數年在上海大紅而特紅者）當時白社社員頗零落有從軍川邊者有走塞外者余友朱佩絃同張夢詞乃入白社爲社中中堅極力與捧芙蓉草者相聯絡一面則以戲劇新聞爲文字鼓吹之機關文字鼓吹之不已乃請老伶工爲白牡丹説二簧戲白牡丹之所以能唱二簧及以後改秦腔花衫爲二簧花衫者皆朱張二人之力最初介紹者爲二簧花衫陳桐雲當時牡丹所學爲鴻鸞禧樊江關諸劇嗣後牡丹即壹意於二簧屏除秦腔不演遂成今日二簧中之名旦也 
　　當時牡丹與其師龐啓發有糾葛亦朱張二人居中斡旋之牡丹始得出師焉牡丹人頗聰頴與同輩相處亦極謙舊後從張采芝學劇進步更速娶吳彩霞之妹爲妻此番來滬初時名不甚著近則唱大軸子戲殊非意相所及料我不知秋劉朱張諸子見之當如何歡忻矣 
雜錄 
[塵寰古艶志（下）] [  枕綠]  
　　初庫陵郵説稿投平旦報泛兒萊展讀之餘欽遲不勝稿長贅言匪常奬借刊出後之明日便獲庫陵來函極道愍激之忱並求一面泛兒萊不能自己約與會晤時彼年猶十七而庫陵已届花信矣相逢相契相惜相憐然互愛之心祗形於色初未出於口也歲月不居轉瞬二載馬陵爲泛兒萊議婚於其同僚之女已成泛兒萊知不容一日緩迺致書於庫陵其辭曰舊日深藏於吾心坎中之痴想本擬及時而發兹以迫於匪料之遇如聞上帝詔我不發且殆乃甘冒不韙明白宣告我生斯世凡十九年我之靈魂獨據吾軀榖者十七年其後二年則若别有靈魂來據其半吾魂甚能與容相安且得更期朝夕厮守亦及十七年而又十七年十七年之不已以至軀榖毁滅兩魂脗合爲一上天堂而作歡樂之歌然而奢願若斯克完豈易吾父愛我急爲我終身謀乃適與吾魂成敵吾魂我之魂也自由之魂也固欲革不到顚式之家庭政事者一線之希冀亦惟人好自爲之耳禍福之關稍縱即逝我不畏葸並舉斯得雖然人心而不我類者則我又奚事痴想爲不數日即得覆函則謂己亦不日將嫁往事成烟矣此身清白原無所憾特迴溯前塵似不宜以心輕許累君誤解自由亦累已靈魂上着一些兒微垢也回頭未晚請從此已書中語堅决已甚大類無心肝者所作然附贈之長别詞哀感頑豔若不勝情抑又何也泛兒萊無奈而心終不怡旋得乃父馬陵示書述及其未婚妻之家世不謂恰與庫陵相合則猶疑婚之日已誓於上帝之前俛首微睨樂乃無極是晚喜氣洋溢之洞房中綴一鏡架鑲配之長别詞於璧頓覺詞中凡有愁苦兩字似均宜易作快樂解釋密斯海蘭述竟後越一載而成斯篇時爲己未菊秋之望密斯海蘭耶穌敎徒也於事中揷論有涉於迷信者不敢存 
小説 
[吉兆（一）] [  鳳生譯]  
　　坎狄坎德納正在青年乃自喪偶後落落　人寡合因即移心田獵坎狄瘦而長輕快靈敏眼光鋭利從不誤標準喜者村人服隨行者有力士海那星樂師夏克侃納爾并坎殺海及米安殺海等人其中嬾者不乏焉 
　　（亞格來哈顔）之月坎狄偕其伴於尼地嘰澤地射獵同登舟中舟中多僕役浴處皆滿村婦咸以爲不便沐浴且不得水全日之中水陸皆爲鎗聲所震盪夜樂師幾無安枕之夕一日之晨坎狄方坐舟中清理其所愛之鎗忽滿聞野鴨呌聲驚起視之則見一村女行至水邊抱兩白毛雛鴨於懷此小溪水已不流野草横生小婢置雛鴨於水注視良殷坎狄獵者見之乃不勝其憐恤之意女年頗不易揣測形狀有類婦人而面貌尙似小兒女似不審己之年穉者時坎狄止其操作似爲所惑渠不料是間乃有是人女之天然美麗適合此間情景脱置之王宫者轉不及此譬之蓓蕾之在枝頭其可愛當甚於在金瓶中也是日蘆花呈其姿色於秋露晨曦之中中有一眉目姣好之女子亭亭而立若與秋光爭其妍者此情此景罨然入畫坎狄之心醉矣坎狄旣灼灼其目女瞥覩之震　殊甚亟取鴨置胸前作痛駭之聲頃之已離溪旁折入竹林去矣坎狄回其首見其伴一人方以空鎗向鴨即行近其前奪其鎗攔其頰復回至原處修治其鎗 
[自由談之自由談] [  不冷]  
　　提租界内常聞之事公堂傳詢不到改傳爲提今北京閣員屢有提字加其名上同一提字而南北間榮辱相反焉或曰否今之爲官者其受窘時或更逾於爲犯者又何榮焉 
 
 
 

Page 15

 
 
   
 
 

Page 16

 
 
   
 
