# 1921 - 353 - 4917548

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[分合（冷）]  
　　古人有言合久必分分久必合然以中國十年來事言之不可謂之久也然而前則由合而分令則漸由分而合矣 
　　由民國而分爲南北南無統系北則由一袁氏而分爲皖直皖敗而分爲奉直以一光通系而分爲新舊此以前之事也今則以交行擠兌故新舊交系合以維持矣以組織内閣故奉直兩方互相讓步矣其機未始不稍動也他若川鄂之相聯而罷兵湘鄂之相約而聯防皆有曰分而合之徵象苟各方面而眞能覺悟則統一之望亦非難達蓋今日之人心與數年前之人心固已有異也 
　　猶惜主持國政者今日尙非其人恐不能轼勢而利導耳 
[命令]  
　　十二月二十四日大總統令　特任梁士詒爲國務總理此令 
　　又令　調任王承垣爲僑務局參事任勤爲統計局參事此令 
　　又令　内務總長齊耀珊呈准安徽省長許世英咨長江水上警察廳警正王受祜試署警正楊兆棟請免本職均照准此令 
　　又令　陳祀邦給予二等大綬嘉禾章王煥文傅汝勤馬志道孫湑申王亞良徐嘉瑞均給予三等嘉禾章朱豪李光第均給予四等嘉禾章此令 
　　又令　平山成信給予二等大綬嘉禾章阪本彭之助德川　順均給予二等喜禾章田中彌太郎給予三等嘉禾章木内三丑廣瀨巍早川勃郎均給予四等嘉禾章此令 
　　又令　陳錦章給予二等文虎章高鍾清給予四等文虎章此令 
　　十二月二十三日大總統令　參謀總長張懷芝呈請任命金全生署滿通鎭守使署中校參謀應照准此令 
　　又令　參謀總長張懷芝呈請任命王興文爲暫編奉天陸軍第三混成旅參謀長應照准此令 
　　又令　陸軍總長蔡成勳呈陸軍第二十七師步兵第一百五團團附傳金聲另有差委請免本職應照准此令 
　　又令　陸軍總長蔡成勳呈請任命梁毓苓爲陸軍第二十七師步兵第一百五團團附應照准此令 
　　又令　陸軍總長蔡成勳呈請任命齊國瑞爲陸軍第十六師步兵第三十一旅少校副官應照准此令 
　　又令　陸軍總長蔡成勳呈准察險爾都統張景惠咨請以德勒格爾布林補公中佐領應照准此令 
　　又令　陸軍總長蔡成勳呈准察哈爾都統張景惠咨請以額爾德呢鄂察爾補佐領應照准此令 
[國内專電]  
　　北京電　今日國民大會到萬餘人秩序尙好對魯案主無條件交還對換文主撤廢否則請代表退會 
　　北京電　今日公園國民大會一開會二推主席三宣佈對外交上主張四自由演說又發對四國協定宣言促列國都慮母蹈日英同盟之轍（二十五日下午二鐘） 
　　北京電　外部以津公團對二十一條及反對直交情形電代表團 
　　北京電　美京徐東藩電膠濟路開會九次由我贖回大致就緒惟二十一條難决日以猶豫爲武器請轉魯督長（二十五日下午二鐘） 
　　北京電　今日上午九時梁到國務院先見四局長八參議四秘書曁科長以下略事周旋卽備呈報就職并發通告又招張名振擬通電致各省長官駐外各使大旨固辭不獲勉任艱危尙望匡敎等照例文章本夕可發（二十五日下午二鐘） 
　　北京電　閣員名單昨夕府議至六點半始將舊單更改如昨電今日先下前閣員准免本職令接下任命顔惠慶外長高凌霨内長王寵惠法長鮑貴卿陸長李鼎新海長齊耀珊農長黄炎培敎長葉恭綽交長張弧財長張名振院秘長王寵惠未到任前董康署理 
　　北京電　昨最後疏通曹錕犧牲邊守靖張作霖犧牲王迺斌始將閣員支配妥當聞年關財交兩部代吳籌三百萬京綏歸碐勢力範圍京漢歸直勢力範圍至次長以就各閣員自己物色較易做事故曹張僅於優差作十一與八之比例將陸續發表（二十五日下午二鐘） 
　　北京電　今日京中各報什九助梁閣益世有微詞順天則以雲南起義紀念立論大掃新閣興彩西字報甚冷淡因財政及統一兩事新閣仍心有餘而力不足 
　　北京電　外交經費除本署僅能發放上駐外使領館費現俱發至四月各使領俱來訴苦電絡繹不絶（二十五日上午十二鐘） 
　　北京電　川省在滬運水面飛機飭各關稽查扣留茲據上海洋員「芬逹爾」報川省在滬南市求新廠購運水上飛機在沿江對岸見有上項飛船惟并未入浦無從扣留 
　　北京電　彼得堡飛機推行機四箱前爲滿洲里海關扣留此項物品現歸東路接收免稅放行 
　　北京電　海部電海軍總司令派艦赴台州洋面捕盜（二十五日下午二鐘） 
　　北京電　津縬交鈔陷日（三）（十）起無限制兌現（二十五日下午四鐘） 
　　漢口電　蕭電京請速組新閣但對梁未加可否另派代表吳章赴洛與吳接洽 
　　漢口電　省議會函商會敎育會農會請速推代表定期在省議會開四團體聯席會議討論國是會議問題 
　　漢口電　太會協進會代表袁正道等七人漾（二）（十）（三）同交涉署繙譯見日領商遊行租界事日領詞意活動似可商量敬（二）（十）（四）晨見英領絶對不許復見法領亦拒絶無結果各界憤甚定宥（二）（十）（六）開各團聯合會商决 
　　漢口電　學生會議决太會演講由各校日出兩組每組三人現已有多校實行（以上十五日下午六鐘） 
　　漢口電　川鄂擬先組停戰劃防委員會會同劃定防線再將前方軍隊酌撤若干以示誠意俟劃防畢卽組和議機關討論條件 
　　漢口電　湘代表唐義彬與張福來議定仍照王占元時所訂條約聯防並劃定岳州下之臨湘城陵磯岳州上之榮家灣至株林寺汨羅二百餘里歸直軍設防湘派駐白水第二旅聯防又傳吳趙新訂密約仍由趙維持湘省現狀 
　　漢口電　贛陳光遠派諮議徐文永來鄂商鄂贛聯防防堵沈鴻英殘部潰竄 
　　漢口電　吳漾（二）（十）（三）日電蕭在洛練軍三月後始能來漢所有鄂省軍務由蕭自己措置又函蕭勸劉當此内閣更迭中鄂省長决不調動可安心辦事 
　　漢口電　聞張紹曾養（二）（十）（二）由津電蕭廬山會議經在滬在保協議結果决與上海國是會議合併會議地點卽改在滬 
　　漢口電　趙榮華由龍泉赴施辦善後龍泉防務由第三師五旅步隊填駐 
　　漢口電　孫傳芳馬（二）（十）（一）由宜昌乘鴻順輪赴已東勞軍並視察正面沿江防務（以上二十四日下午十鐘） 
　　蘭州電　隴南新定扯票章程中係殷實商店及富户所有私蓄均列表呈報否則按私藏治罪人民不堪其擾 
　　蘭州電　隴東鎭署又添派兩營駐甘邊一帶以防陜亂延及 
　　蘭州電　省垣司令李漢三中將病遺缺督軍監攝另組織軍警督查處（以上二十四日下午五鐘） 
　　香港電　陳炯明對粤軍事善後辦法决定明年實行（一）裁冗機關（二）裁各區善後處（三）劃定廣州香山汕頭肇慶惠陽韶州陽江高州瓊州欽州爲陸軍駐兵區每駐一團至兩團（四）令各縣辦團自衛（五）分三期裁兵每期至少二十五營 
　　香港電　廣東省銀行近日兌現人數擁擠行長程天豐限每人祗兌百元 
　　香港電　陳因裁兵召各高級軍官來省面商 
　　香港電　電白紳商各界呈省議會請轉咨省長拒徐東海部軍來電駐防（以上二十五日下午十鐘） 
 
 

Page 5

 
 
   
 
 

Page 6

 
 
[國外專電]  
　　華盛頓電　記者晤顧維鈞詢以魯案談判中止原因顧稱魯案談判逾兩星期迭遇困難幸英美代表出席參議從中維持設僅爲兩國直接談判則中日早已决裂會議半月艱難莫可言喻中國初要求無條件交還日代表拒之中國繼允付國幣三千二百萬元現欵購回鐵路又爲日人所拒絶中國改三年内贖回日代表要求贖期十年至二十年並須任日人充車務總管技師長會計長中國允以日人充會計但日人猶要求車務總管技師長兩職中國堅執不允談判遂中止記者詢二十一條要求案何時可再提出顧答稱二十一條要求案已向全體大會正式提出依據日本施用武力强迫中國簽約之理由請求大會取銷之日代表稱願於下屆會議備文答復下屆議期將由休士宣佈（二十一日） 
　　華盛頓電　中代表秘書長刁作謙語記者已切實辭職不日赴古巴繼其職者大約爲嚴鹤齡顔惠慶代總理梁士詒組内閣之消息此間中美人士一部分歡迎之（二十一日） 
　華盛頓電　華盛頓星報北京訪員電稱就中國現狀言治外法權之撤除爲不可能卽他項撤除之要求亦然（二十一日） 
[交通大學無線電]  
　　華盛頓電　美海軍部稱　大西洋太平洋兩艦隊二月在巴拿馬會操一舉或將因經濟關係不克舉行 
　　波資茅電　美海軍部變賣舊船二十艘内有巡艦白洛克林號得價四萬一千六百元 
　　紐約電　德員十七人已抵此　將分駐華盛頓紐約紐鄂倫等處辦理外交 
　　瑪爾太電　英兵兩聯隊　刻準備出發赴埃及 
　　聖第亞戈電　有吉爾白者　因由墨西哥私運華人入美被逮已供明同黨日内將續捕多人（以上二十五日到） 
[特約路透太議專電]  
　　二十四日華盛頓電　海軍委員會昨因潛艇問題開辯論會歷三小時英貝爾福法台邦意山塞爾皆參與討論貝爾福引伸李貴族全廢潛艇之主張謂英國不望在大會得任何重要之贊助以達其全廢之主張但深盼此項辯論不以大會爲限意代表所稱小國可藉艇之力而成可怖之攻撃國一語實非虚言意國瀕海鄰邦有五無怪意國以此爲慮云云辯論會閉後發表公報稱法代表台邦主張如大會限制潛艇則到低限額當爲九萬噸但委員會並無何種决議云衆料英國將在秘密委員會續陳其主張全廢潛艇之理由而其他主張則將由李貴族在下星期全體大會提出一般意見以爲無論有何决議終必召集新會議繼續討論此問題海軍委員會之潛艇辯論已表明可爲大會决裂點者不在太平洋而在歐洲海面意代表山塞爾於貝爾福發言後起稱須先召集範圍更大之會議然後始可辦理廢降潛艇問題法代表台邦稱將來必有大飛船出現能於海陸雙方施攻散布煤氣使大戰艦或艦隊失其效力屆時能爲其抵禦物者厥爲潛艇因其能潛行於水下也法代表團確信大潛艇之見解未可消滅云貝爾福氏答稱如以潛艇爲防具則德國海岸戰時並未能因有潛艇而獲免於攻撃貝爾福引齊不魯日被轟一事以實其言謂齊不魯日有潛艇甚多然英艦發砲轟歷數小時並無一艦爲德潛艇所傷再英艦圍韃靼海峽數月而潛艇成績变殊細微如各國准有潛艇則各國海軍勢必增置小艦以拒潛艇台邦氏曾謂此項小艦可以商船或漁船改充之但法意兩國何從獲此商船漁船乎戰時最困難問題在維持海上交通協約國爲增多輔助艦以拒潛艇起見法國曾供給二百五十七艘向船意國二百八十八艘而英國則供給三千六百七十六艘如對德戰爭無英國在内則法國海岸之絶對封鎖將何以解之乎歐洲除英國外未有一國能抵潛艇之危害者故未可謂將來潛艇盛行後英國受害最深也 
[世界路透電]  
　　二十四日華盛頓電　美國限制潛艇計畫　今日提交海軍殷員會建議英美各置六萬噸日法意三國仍照今有之數 
　　二十四日開羅電　學校多罷課學生運動官員罷職已有多有應之學生希圖焚毁政府産業爲軍隊所阻 
　　二十四日開羅電　英軍現進至吉薩鄉　該處有暴民攻撃公署唐太地方亦不安靜已軍隊開往該處 
　　二十四日開羅電　吉薩有學生攻撃測畫局　死埃及人五名　傷二十名柴里爾氏同黨六人已於今日以汽車解往蘇彝士 
　　二十四日亞力山大電　此間有人以傳單在回敎堂散發煽衆起事其結語爲柴里爾萬歲 
[公電]  
　　長沙來電　各報館均鑒　湖學生會定十七日舉行游街示威運動誓死反對魯案直接交涉否認二十一條件存亡危　請速奮起湖南學生聯合會篠印 
國外要聞 
[美人對華會中國問題之觀察]  
　　世界新聞社云　美國里欲哈敦氏ＲichardＨatton關於華會中國問題之通信本社前日已譯一篇茲又有續訊與倉卒草擬之狀况有爲吾人所未詳悉者至其字裏行問對於吾國頗表同情尤足使人興感爰再迻譯如次以餉國人 
　　減軍與遠東問題之會議開會已一星期矣一般通信員與觀察者紛紛搜集資料與「觀念」爲事至忙資料似尙希少除北京代表所提出之中國十大原則外未見有其他要件而通信員與臨時宣傳員所搜羅「觀念」則充滿大部分美國報紙之珍貴篇幅英國有其著名之特别著作家聚於美京從事宣傳散布種種消息日本之新聞記者與宣傳員紛至沓來大有滿坑滿谷之勢凡美國報紙之辦公室他國通信員之辦事處與官署之圍廊間莫不有彼等之足跡凡親英或親日之美國報紙皆　　人日人宣傳員所撰之長篇文字假使公布與宣傳能般决世之事者則大會畢後將祇衣兩種國旗飄揚於世界即不列顚與日本旗是已 
　　凡此英人日人之努力　其背後究何事耶　蓋英日兩國現正竭力企圖拉美國入一關於遠東之三國同盟彼等恐美國對於中國發生一種覺悟的新注意恐今後之美國政府將不復容許英日之侵略中國而袖手坐觀尤慮美國輿論之發展故欲束縛美國之手足其孶孶宣傳同盟之福音者職是故也一種英美日共管中國之理想現正在大會之密室中被作戰爭資料英日堅持實行此理想美國期期以爲未可今日之情形如此據云國務卿休士迄今尙未信此種同盟有益於美國或中國倘休士能堅持則中國尙有希望若竟入英日之彀則中國之運命定矣 
　　此種秘密爭鬥之結果或尙有其他嚴重情形亦在意中夫大言休士對於勞合喬治與加藤之理想若始終堅拒中國若始終被以一獨立國家之資格·而不以弄兒之資格相待則英日之對大會就遠東問題而論必認爲失敗可斷言也 
　　凡此種種之背景自爲中國美國顯然望中國革新而强盛英日則懷抱不同彼等皆切望阻止中國之革新强盛以免彼等不復能侵略中國彼等欲中國平安而軟弱經濟上全無保護假使美國主張「中國爲中國人之中國」之原則太力則英日於大會未畢時或大會已畢後必與美國分道而馳 
　　最不報者中國自己缺乏能力以表示其國家之完整而鞏固假使北京有一有力政府可使人不疑其受日本或張作霖或任何權力之控制者則當此之時厥用甚大中國代表才具優長固無疑義所惜者無良好之背景耳彼等所代表之政府太無價值吾美人深知擁護北京政府無異擁護一鬼怪耳吾美國人於中國政局向鮮眞知灼見近來始多爲明智的觀察乃歎息美國政府竟以爲外交上不宜邀廣州之憲法的政府派代表參加會議彼等覺伍朝樞氏不肯於北京代表團中占一末席實爲有識更觀北代表所提之十原則空泛而不切於事情且係會卒草成大約出於藍辛福開森二人之手筆縱旋肇基獨裁核定未與其他代表商榷者則尤致憾於中國之利益未得較有力之處置也 
　　關中國提案之草擬與提出有一極可靠之報告謂當規定中國代表應出席於遠東委員會之日之前晚國務院通知中代表請速預備中代表大驚急急召集各團員及美國顧問中國顧問連夜趕造提案直至翌日赴會之前數分鐘始辦就今此等提議須待日本答復日代表則殊不急遽從事其一人且已稱病自須待其病愈始能進行吾謂北京政府與其多請美國「專家」爲頋問不如稍用心力於中國人民之眞正利益實比較有益也 
　　大會開幕以來僅一星期耳而世人對於大會之希望業已灰冷蓋大會之中毫無所有不過爾許我虞籌張爲幻依然舊日之外交技倆現象如此結果可知至於中國欲望由大會之贊助而發展爲一統一和平興盛之國家今可不必再作此妄想中國之在大會至少有一機會今則此機會已逝華盛頓方面之對手與倫敦東京之壓力均非中國所能抗今後唯有壹意自助整頓内政庶有豸乎 
[巴黎通信（中虚）]  
留法勤工儉學生經過情形 
　　初李石曾蔡子民二君　創設華法敎育會　招攬國中少年凡志願來法半工半讀者以至微之學金可得最新之工藝知識有志之士聞風而起先後到法有千數百人之多可謂極留學界一時之盛不料法國生活高貴倍蓰戰前工人要求增值廠東負擔過重因此營業不能發違而工人失所者亦比比皆是吾國勤工儉學生值此困難時期更無插足之地蓋無工即無以自存自費又力所不逮故常因經濟問題與華法敎育會時起衝突適蔡孑民大學長來法覩此不可收拾之情形遂於本年二月間有本會對勤工學生脫離經濟關係之通告通告一出學生大起恐慌紛紛往使館請求設法維持陳公使連電北京國務院敎育部並各省督軍省長報告學生困難情形請速滙欵接濟敎育部復電稱此案經提出閣議結果因中央政費奇絀按期籌欵維持萬難辦到其果係無力自給者准予代購船票遣送回國各省督軍覆令各生家屬自行籌欵請尤淡漠江蘇敎育會來電聲明本會認遣送之費不認維持之費以上各電使館先後宣布學生等堅執不受遣送二月二十八日集合數百人於使館附近公園先由男生代表十人女生代表一人入使館要求每人月給學費四百佛郎四年爲期陳使勸令回校靜候辦法該生等不肯散去至下午一時公使偕留歐學生監督高魯君前往公園即大衆聚集地點多方勸喻學生因不遂四百佛郎之請將公使圍住經當塲警察保護始得出險按此次報名回國者僅二十一人於三月二十五日由馬賽乘船回滬 
　　勤工儉學生之人數據華法敎育會名册登載湖南三百四十六人廣東二百五十一人江西二十八人福建八十九人浙江八十五人河南二十八人陜西九人貴州九人四川三百七十八人直隸一百四十七人奉天五人山東十五人湖北四十人江蘇六十九人山西二十八人安徽四十人雲南六人廣西七人又新到之生尚未列册者一百餘人其間籍隸四川者九十餘人統共一千七百餘人以儘數遣回論計川資需費二百餘萬佛郎 
　　自遣送之消息傳出法政府及與論界均極注意謂於法國文化上頗受影響法外部派人至使館言不如將遣送經費移作維持學生之用法政府并願竭力帮忙陳使甚以爲然中法兩方面遂合力組成委員會專辦勤工儉學生事宜該會於五月十四日成立中國方面朱代表啓鈐爲名譽會長陳公使爲名譽副會長使館員二人總領事館員二人華法敎育會辦事員一人爲會員法國方面前總理班樂衛爲名譽會長現外交部秘書長曰德洛爲名譽副會長交部工商部各派一員銀行工廠素與中國有往來營業者亦派代表來會均爲該會會員 
　　委員會之經濟朱代表捐中幣五萬元合法幣三十萬六千五百餘佛郎使館所籌遣送費二十五萬佛郎法外部捐三十萬佛郎滙理銀行捐五萬佛郎共計九十萬六千五百餘佛郎　 
　　候工學生每日發維持費五佛郎其中潔身自愛不肯與窮苦學生爭此區區之費者固爲不少而儉學生假冒勤工來會冒領·及無法檢查是否有力自給者亦未嘗無計領費之人日夥至八九月間竟達八百餘人之多 
委員會一而發費維持學生一面與在會之工廠代表商議爲學生速行覓工覓工之難前已詳言之然於無可設法之中幸覓得數起工作學生拒而不就先要求作便易之不工不作笨重之工浸假要求讀書不作工與勤工二字大相背馳委員會别無良策祇可照給維持費以聽任其自然法人於此始知此項學生應付之難也委員會對於學生拒絶工作問題開會討論結果學生旣願讀書應允所請十月各校開學令其有自行投考入彀者自屬可造之才委員會宜特别優待維持學費罷斥者自知學有不足應必不再作入校之請求此時勸令作工必可就範其不願作工者遣送回國亦必無辭以對計畫甫定而拒絶巴黎簽字中法借欵之問題發生學界開會反對甚爲狂熱法人疑此項學生含有政黨意味並非專心求學而前此維持之熱腸已氷消霧散矣四月間吳君鼎昌奉財政部命來巴黎與中法實業銀行董事會接洽事宜巴黎銀行團提出中法銀行改組計劃書六條第六條稱法國政府以中國政府扶助該銀行進行可以不拘國内現行禁止外僨之例准由中法銀行於改組即行招募三萬萬佛郎之借欵内提七千五百萬佛郎或一萬萬佛郎交與中國政府其餘備作公家工程或舉辦實業之用應照中國政府與銀行約定條件施行而所需外洋材料等物應向法國廠家訂購云云經吳君電告王克敏轉呈財政部愼重考慮王復電稱該銀團計畫萬無允理適銀團代表法人自滬來京知此計畫不能行議定由彼自電巴黎銀團將計劃撤回此項借欵業已不成事實此借欵經過之内容也 
　　拒欵風潮發生之後法政府因使館館員被毆極表不安且聲言惜未按照本年三月中國政府之主張遣送回國致生枝節遂决定撤銷委員會並於九月十五日止不復給發學生維持費於九月三日發出通告學生等以通告發表太晚又到使館要求再予維持一月以後自籌解决辦法使館又與法政府請求繼續維持一月法政府乃又撥給十萬佛郎聲明此爲最後之捐助十月十五日以後一切不願過問 
　　先是六月六日王若飛等二百二十五人開會决議要求將里昻中比兩大學改建工學院收容勤工儉學生函請使館主持贊助九月十日又開會爭回里昻大學遍發傳單而里昻大學適於九月間落成吳稚暉君携帶國内新招學生百餘人當於是時抵法而勤工儉學生聞訊訊即於九月二十一日組織先發隊百人號曰爭回里大並移學生總會於里昻據所述之理由（一）里昻大學與勤工儉學生有極重要的關係這是李石曾先生回國時留别我們的話（二）中國已有千餘學生來法開辦里昻大學自是刻不容緩這是蔡子民先生答進步報記者問何以在法創辦里大的話（三）里昻大學是公開的普通的勞工神聖的這是吳稚暉先生說的話 
　　先發隊佔領里昻大學後該大學校長法人蘇邦大形掣肘就商里昻政廳召集警察將百人之先發隊於次日全數驅逐暫行安置於附近兵營内里昻府尹將情形報告法内務部文牘内有中國學生藉衆佔領房屋損害治安並於警察長入勸其出校時面受侮辱又在里昻散布醫單種種違犯法律等語其最爲里昻官廳所不滿意者即暗中交結激烈派省議員致里昻府尹横受該議員之質問法政府以學生等涉入政治臭味遂主張驅逐出境法外部則主張遣送回國使館聞信先用口頭交涉請其釋放復用書函請其取銷遣送回國之主張同時與章行嚴君討論辦法章君主張考試以最優者送入里昻大學中西文不通而體格强壯者代爲覔工均無以上資格者遣送回國以上辦法宣布後學生全體反對適吳稚暉先生於十月三日由里昻到巴黎陳使遂於三日邀集吳稚暉章行嚴高督欽李顯章諸先生鄭毓秀女士在使館大廳討論最後解决辦法吳稚暉提議辦法如下（一）章行嚴擔任籌欵向國内各處募捐每年九萬元（二）公使擔任向政府募捐每年三萬元（三）捐欵未到之前先由使館借驇（四）學生五百人送克魯校工廠餘覔相當學校大家同意分任辦法並由使館向法政府商量克魯梭工廠事 
　　學生全體聞信後以吳稚暉所擬辦法出自理想大家不能贊成仍要求開放里昻大學爲根本解决吳稚暉於四日在客庽候學生代表來談竟日代表不到吳遂於五日仍回里昻七日章行嚴知無辦法亦往百靈而去法政府方面經使館屢次解釋無效遂於十月十三日由外部派員到里昻護送學生一百零四人往馬賽乘船回國不幸哉此勤工儉學之學生也 
國内要聞 
[北京通信（吹萬）]  
公府宴會與梁閣决定 
　　梁内閣因吳子玉哿電反對因以遲不發表今日東海特於正午宴曹張及梁面决此事至十一時半曹張等先後蒞止席中態度最安閒者首推張氏除尋常酬應語外終席可謂未發一言徐取閣員名單出首言財政一席曹仍保高凌霨連任徐謂高固基佳但彼恒自謂不能勝任常來辭職似亦未便相强我以爲張弧或差强也曹默然而此席遂首决定次及交通單上所列者爲徐世章徐謂世章吾弟不宜入閣吾意欲推曹潤田任此席此時交通虧累甚多恐非潤田莫任衆默然不應亦無討論之者其餘各閣員則悉照名單東每提一人亦不聞答語但見衆首頻點而已閣員旣大定乃商由曹錕親電吳子玉告以内閣問題已由曹使與總統面决請勿再反對東海復派侍從武官偕曹之代表乘車赴洛當面向吳疏通命令則全體擬就待吳電至即下吳曾要求於年内發陜鄂軍餉二百萬由彼轉發公决照准即以此爲疏通條件據公府方面人言吳之覆電必可贊成蓋其來意即含有以二百萬爲交換之意也晚間梁復宴曹張於私宅對於交通一席復有所討論梁謂潤田此時以不宜出必不得已以譽虎長交亦可曹張對之並無不贊成意故交通一席至是始决定即以電話告東海東海亦無異詞也聞吳電今晚若到則命令明晨可下電晨到則夕可下内閣至此可謂告一段落矣前日研究系諸重要人物羣集會食梁林均至席間談及閣事梁謂此閣祗多恐僅能維持三月吾人在野且爲呌倒好命運可知也後談至敎育一席外傳有梁任公或林長民消息或以爲問梁謂此種内閣此席宜令李慶芳傅嶽芬任之或又言外傳黄炎培者林問某蘇人云公蘇人當能知黄黄在蘇聲名甚大公意此人究就此席否此君答黄之爲人可得而言彼决不來就敎育總長職也研究系對於内閣之態度於此可見一斑外傳如黄不就將勸張一麔確否則不敢知也 
　　次長間題財次已决盧溥盧爲公僨局協理與梁甚洽交系用以監督財張者也然人尙幹練爲前南京政府中人物鹽署一席鍾派某君於今日午後二時赴張宅表示願聽指揮懇念舊屬情勿更動張已允之但恐爲日無多耳天津系與江浙系本不相能何能久處恐終歸賀德鄰交次决鄭洪年國務院秘書定張賓吾刻爲法制局副局長葉恭綽爲其内姑夫甚相得也 
　　另據公府方面人云梁内閣經過難産時期於茲已三日至今日（二十三日）下午三海老人始備筵折柬約集曹張梁三方面於白宮並有附屬於三方之重要人物作陪酒過三巡老人發極沉痛之演說詞於是未及五時 
 
 

Page 7

 
 
而府内妥洽之消息傳出矣謂曹錕對於梁氏組閣已不持異議關於閣員分配當場亦經商量就緒最初以財政爲難關張主張弧曹主高凌霨略有爭議卒由老人一言解紛仍是張弧佔勝利萬則　調任内務爲交換交通决定葉恭綽司法董康已决計不幹乃仍照初議屬王寵惠敎育亦加梁初議屬黄炎培王黄於法學兩界負盛譽梁特邀之入閣所以示延攬也梁曾語人法敎兩部人皆以爲閒曹我視之則異當重要王某在司法界服官有年黄某在敎育界資望素著如能得其主持必於國務大有裨益云云此兩部較易討好因素不爲曹張所重視也在彼以爲無論何人均可只要不是著名激烈派皆可寛放一步陸軍爲鮑貴卿亦已决定就現在所定名單以言則變動者爲六部即財政張弧司法王寵惠敎育黄炎培内務高凌霨交通葉恭綽陸軍鮑貴卿其餘外交顔惠慶海軍李鼎新均不更動今日下午總統府散席後約定晚間在順成王府再聞聯席會議一次决定詳細辦法大約梁氏組閣一層到此地步可算無何等問題所謂决定詳細辦法者或關於閣員及次長分配尙有小小商榷也（十二月二十三日晚九時） 
[北京通信（穆）]  
梁閣暗礁之經過　　梁閣出現之難關第一爲直奉問題上次通信已略言其險將破裂之現况矣然兩方之糾結本難遽解二十一日晚間曹張兩人且有出京之表示其事實爲曹氏訪張即語張氏曰「我兩人是好弟兄意思本來一致惟外邊總想愚曹實則彼等計劃絶不與我們本意相同何必供且利用此種情形我兩人應該明白」張答以「三哥旣明白我亦明白大家就出京好罷」於是兩人各各傳令備車嗣以公府方面多方慰留遂以中止然張作霖之用心終較曹錕爲深其手段亦非曹所及張平日事事推曹出頭而以擁戴曹氏爲說此自民七選舉副座以來至今未變者張欲達其最後之目的且平日最善取巧决不肯與曹即行破裂故梁閣之主張實出張氏奉交連合之計而斷不肯徑情直行必設法使曹人彀張之請行非本志也昨日一日完全在停頓中而梁氏恢復舊國會舉曹副座之政策又喧傳於都下昨下午梁民入府又决定今午開洗塵宴曹張梁三方對面一談其餘之謀巨策士亦奔走活動各極其用說者謂過去之歷史曹氏皆入張彀中終或可以首肯焉 
　　閱者應知反對梁閣之主力在吳佩孚而此一幕劇則醖釀於今夏靳閣改組以後實葉某張某之鬭法故吳之反對於行將下台之張某不無關係蓋張吳近來甚密切也外傳張某業已赴洛然據知張行動者言張確赴津惟至今日止尙未赴洛但此中作用或亦有不必親行者而吳葉之間則並無好感直皖戰後葉曾訪吳於保吳未之見張紹曾爲與交系有關係之人今年提倡廬山會議時頗欲爲之媒介其所擬廬山會議通電之原稿首列梁朱周葉兵後竟被改去故吳於交系實居不贊成之列今葉備用奉力吳之不滿又深一層而鬭法之張某遂亦不得不惟吳是用此内中之癥結也曹氏在京曾有非正式表示謂我亦巡閱彼亦巡閱我之於彼不能爲之代表贊成藉以拒疏通吳氏之請一若對於去年天津會議時張作霖所謂吳僅師長不能說話者遥遥爲針鋒之相對於是公府方面又派侍從武官某於前夕赴洛對吳欲有所疏通昨晚府側消息謂如有效果今晚或明晨可有電到將以今日之午宴與赴洛之行人同爲解决閣事之希望然吳氏之能否就範則未可知也 
　　但此最大難關以外仍有一重要問題即中央銀行合併中交之計畫雖確否未知而已紛傳於外此北之銀行界本有中交之兩派交派銀行當然無甚異議而中派則人能贊同口角問之流露亦有不滿於梁者梁氏上臺無財不可爲悅且吳佩孚索餉千餘萬曹謁徐時亦曾言「陜鄂兩方軍餉拖欠太多現正不了梁之組閣當已代　備　將領欵　去」則無論如何不可不有以敷衍如不得銀行界之帮忙何以爲計况近日銀行界趨勢交旣將爲奉有中派怵於并吞之流言已有折入直派之反響不得志於政局者又從而搆之則與梁以打撃亦非淺鮮此外則特赦安福黨人問題在梁爲酬舊恩起見與夫奉張之作用爲勢所不能免而又爲直派之吳佩孚所反對重重難關皆閣局擱淺之原因也 
　　凡此皆曹氏個人以外之阻力即令曹能入彀亦尙有問題者當前昨兩日間與新閣或候補閣員有關係之方面傳出消息謂所參差者只是閣員問題分配不好然以愚所知閣員事僅屬枝葉實根本上之總理問題尙在相持中張梁方面未嘗不欲以分配閣員爲交換之條件然在此數日中尙不能談到至於東海方面意見又獨不同梁來固好即梁不能成竟由顔惠慶作長期之代理亦無不可蓋此公本心始終欲操縱各方面自攬大權行無形之總統制也 
　　此爲自二十日至今日之内幕然至下午四時後則梁氏總理確定之說又紛傳於外其說爲今午府宴張未多說話但由徐與曹談曹已可承認梁閣其他閣員分配俟今夜順承王府之一度會議即可决定明日可以下令然截至晚間則所謂關係方面談及閣事仍謂閣員分配大難其態度似仍不能樂觀而與數日以來之口氣無甚大異者又據府中傳出謂曹之口吻仍以服從總統不干預閣事爲口頭禪故必再經今晚之一次會議得曹一確切表示且須稍候洛陽回信方能下令大概尙未逹確實决定之時期當將看今晚及明日之空氣如何作函至此又聞吳佩孚已有代表來京提出條件多種内容若何尙待探訪似曹吳之相對的贊成可以有望也（十二月二十三日） 
[關稅問題與華府會議一士]  
　　北京政府當此羅掘俱窮之際惟一希望則在關稅加成勢非等於畫餅充饑情乃類於洗釜待米連日以來北京與華府間電報往還迭交商榷最近則謂已議定從民國十一年起徵收率百分之五改定爲百分之七五並將加徵之數規定用途其經過情形略述如下前於民國七八年間曾設改良關稅委員會會議經年議决增加物價實行值百抽五其實所謂增加物價者不過虚擬一種價格比較舊價略有所增而已若比照實際現價則相差尙遠至於認眞實行值百抽五原爲我國委員最初所堅持之點後亦不能達圓滿目的所幸當時議决有滿二年後仍復重議一條爲時不遠尙有自由議訂之餘地今年二年之期已滿外國公使團首先致函我國政府提出加徵關稅百分二五之議　爲原有百分之五爲百分七五使團之意以爲關稅加成數比原率達三分之一其議提自外人當必易於就範而於改訂物價一層亦可無形打消蓋因物價改定與加成百分之二百其間利害相差其遠也財政部接到此項公函頗覺滿意因比照高氏最初增加四分之一用以發行公債者其數猶有增無减　但外交部則注重改定物價以爲物價改定則增出成數實不止於三分之一若僅加原額三分之一而不談改價則中國方面未免吃虧因此主張一面允其照加百分二五之成數一面仍提議改訂物價據聞答復各公使公文已有如此之表示此則在中國方面之經過情形也至在華府會議一方面當最初　凌霨氏議定增加關稅四分之一時曾有電致華會出席代表請其相機提出代表復電頗不贊成蓋是時已日一種裁釐加稅之議案提出各方面空氣尙好依其主張則加成至七五合以原額百分之五即共計百分之一二五如此計算年可增加一萬八千餘萬元倘能完全通過如願以償自係一極美滿之事當時我國政府 
接到代表此項電告亦極盼望此種議案之成立並應外人之詢問曾將用途條明白開示此則距今十五日以前之情形也不意以後消息傳來知此種裁釐加稅之議案不能完全成立於華府會議醖釀復醖釀乃仍如北京方面各外國公使之主張提出加稅百分二五之議其對於加成所得稅欵之用途並經明白規定以一成充中英政費一成充敎育實業費以八成充裁兵費夫關稅之增加與如何支配用欵本爲我國内政範圍内之事今因關稅不能完全自由之權乃至任人爲我支配亦可慨矣近聞我國代表處此環境似有不能不允之勢惟自電達北京政府後經外財農三部會議之結果仍主張於承認加成百分二五外對於改訂物價一層須再提出會商在外農兩部之意對於此點尤認爲有堅持之必要昨已有電達華府代表矣據明於關稅情形者方我國關稅舊額四千萬兩自前年虚擬物價後增多八百萬兩合之爲四千八百萬兩今議加百分之二五合之舊率百分之五則爲百分七五即比照原率增百分之一每年應增出歲欵二千四百萬兩以十成計算如彼所支配則除八成裁兵費外政費一成只除二百四十萬兩每有僅有二百萬兩折合銀數尙不足三百四十萬元敎育及實業兩費數亦如此蓋仍屬杯水車薪無濟於事自不能不在改定物價一層上極力堅持以期稅額之增加也（十二月二十二日） 
[北京外交大會籌備記]  
發表覆日本國民書 
　　昨日（二十三日）下午三時北京各團體國民外交聯合會之國民大會各籌備員在舊簾子胡同十五號開第二次籌備會議推太平洋會議後援同志會代表方表君主席當有天津三十七團體代表馬千里·總商會楊明僧·學生聯合會楊昌第·來會接洽當由主席請天津三代表報告一切馬千里起立謂來京目的一爲質問外交當局一爲刻間外交緊急擬聯絡北京方面一致進行因 
天津三十七團體本日上午接到天津三十七團體派往華會代表張影春來電報告我國在太會消息極惡並將原電誦讀如下「天津三十七團鑒太會不能討論二十一條中代表在華會讓步過多僑美國民督責無效應請國内北京政府督責專使提出華會行將閉幕逼迫政府是唯一辦法」讀畢並謂天津各團體接此電後即開緊急大會議决希望全國一致進行所以派代表來京向外部嚴重交涉並聯絡北京各團體當由鍾少梅致答詞畢主席即以天津代表所報告消息付討論結果舉出李家源朱鴻基方夢超等三人同天津代表赴外部謁見當局質詢一切以明瞭近日交涉之眞象次討論籌備二十五日國民大會事由前去警廳代表報告謂官廳方面亟願國民有此種表示故極贊成復由赴總商會代表報告商會亦表示同意再次討論國民大會之主張决定爲魯案不得在會外交涉廢除二十一條無條件交還膠澳三種次由張武君將所擬答復日本國民勸告中國統一書草稿提出討論當推舉向乃祺張維城俞誠之等三人爲修正員修正後公决發表其對四國協約宣言當交審查委員會審查後再行决定時已六時遂宣告散會「附中華國民答復日本國民書」中日兩國同種同文歷代往來素稱親睦今讀來書斤斤然以敝國統一爲言親仁善鄰之誼溢於言表不勝感謝惟敝國國民原無畛域之見自華府會議發起以來全國主張始終一致而表面稍形紛歧者不過少數軍閥之私爭推厥原因皆由貴國野心家侵略政策所致事實俱在無可諱言旣承勸告應佈腹心以答雅意報垂察乎夫强國肆行侵略必惹起國際之爭端侵略行爲愈多國際爭端亦愈多國際爭端旣多終爲破裂和平之導線甚至舉國家前途人民幸福皆爲犧牲之具故强國欲維持現狀惟有鞏固其地位欲鞏固其地位惟有不事侵略政策而已蓋侵略政策大都出自二三野心家而野心家之行爲小則一國蒙其禍大則世界受其殃其中爲愛國心所驅使者雖不乏人然爲個人富貴功名計者實繁有徒若以國家前途人民幸福爲其製造富貴功名之利器謂非侮辱國家輕視人民不可得也即其所謂愛國者亦不過損人利己之别名推其結果不過增加國民之負擔擴充殺人之軍備梗塞文化之進步阻碍經濟之發展謂之愛國可乎造現在之仇敵留將來之隠憂謂　愛國可乎以日本光榮之國家忠信之人民居於世界有不免於指接排斥甚至視爲危險民族者乃二三野心家所造之惡因也故以政治全權委諸二三野心家之手或爲二三野心家虚僞愛國學說之利用不顧世界之趨勢將來之變遷者其爲禍實多是以文明國之人民當有世界之眼光及將來之顧慮萬不可使二三野心家以小利見好於一時而遺害於永久况享受此小利者僅爲二三資本家與少數人民而一般人民不與焉至於軍事之負擔戰爭之損害以及侵略失敗之危險全國人民無或倖免者此無異以國家命運人民幸福專供少數人犧牲因供少數人之犧牲置國家人民於不顧謂非失計豈可得乎今爲日本人民計似宜澈底覺悟對於侵略政策與其侵略軍備一律加意防止此項經費可以移作擴充敎育·振興産業補助勞工·救濟貧苦之用務以全部精神注重最大多數人民之幸福不爲少數人民謀其特殊之利益方爲上策西方之德意志經此大戰旣已覺悟則東方之日本亟宜早事覺悟不經世界戰爭之苦痛以免將來種種不幸此我輩所最望者也噫侵略主義若不絶跡世界所謂和平所謂正義恐無昌明之一日以今日吾人文明之進步學術之發展而不能救人類最大之不幸者實非吾人之光榮也若使日本抛棄侵略政策世界紛爭自然减少中日兩國自然融洽然後互相携手共以正義人道維持國際之和平人類之幸福其結果也豈僅遠東一隅之幸哉 
[全國敎育界餞别孟祿博士紀]  
　　孟祿博士應北京實際敎育調查社之聘來華以後到各處調查敎育者凡兩月餘足跡歷九省回京後由該社召集全國敎育界代表在美術學校開會討論各項問題凡一星期茲已畢事博士將於二三日内離京實際敎育調查社亦將與「新敎育共進社」及「新敎育雜誌社」三團體合併而成「中華敎育改進社」故於昨晚（二十三）六時在中央公園來今雨軒公共設筵餞别席間言論甚多極一時之盛發言者有范源廉·（主席）蔡元培·（胡適代表）張伯苓·陶知行·社曜箕·李成章·王卓然·陳寳泉·李建勛·金曾澄·汪懋祖·劉廷芳·王文培·胡適·陶孟和·湯茂如·直隸敎育廳代表井君及孟祿博士其間有可以注意者如北大校長蔡元培君在病院中特草演說節略託胡適君代譯對於五個月前孟祿在紐約敎育界公宴蔡君席上評論中國學生運動之眼光表示十分的欽佩並以此次不能躬與調查討論爲恨南開校長張伯苓君謂當中國政局如此紛亂本欲阻止孟祿暫且從緩後因孟祿爲協和醫學校基金董事會主席來華至今結果反出於吾人意料之外而孟祿對於中學敎授特别不滿意尤當從南開儘先改革孟祿說中國中學不如小學小學生一問尙肯說話中學生便不開口這是中學敎師把他敎壞了對於此層南開尤願特别注意次之河北大學李成章君以爲從前杜威羅素對於學生都没有嚴厲的批評只有孟祿他說學生的罷課和反對考試是自殺政策說學生應該在課堂裏讀書應該受學堂的試騐於奉天山東北京等處屢屢言之此層尤特别令人佩服而少頃胡適之君則謂外間以爲孟禄批評學生運動是要敎學生專到課室讀書專受學堂考試是誤解的孟祿今早講演的『新孟祿主義』固然不必說他的精采了而此次在京討論學生運動有三點亦使我得到深刻的印象就是一學生要到外面去運動是因爲我們敎得不好的原故學堂的功課使學生不感到活的興趣遠不如跑到街上去講演有意思二學生干涉學校行政因爲我們敎員只知拿錢太不管事了我們不管自然他們來管了三·這層最重要我們數年來自以爲激烈分子的尙且說不出而孟祿居然說了就是「與其使學生幹這種無目的的無意識的對外運動不如使他們幹有目的的有意識的對内運動」次王卓然君以（一）職務未畢不肯多遊名勝（二）敎會學校非調查範圍之内不加詳細調查（三）有人請講演則雖疲勞亦必應之證明孟祿之責任心而以規勸敎員不宜多兼職務證明孟祿的誠懇爽育而陶孟和君二條意見則謂大學提高入學試驗爲提高中學程度之基礎此次組織中華敎育改進社爲樹立全國敎育改革之基礎云後此孟祿博士演說略謂「我是研究歷史的人故對於有長久歷史的國家有特别的興趣我又是研究敎育的人故對於有無限的將來的國家又有特别的興趣我又是一個人是一個人類當中的人故對於富有感情的人類有特别的興趣只有最冷酷而没有感情的人纔能做一個批評家我對於中國的敎育實在不能批評所以批評幾處缺點的原故實在因爲諸君待我太好了使我不能不批評了中國敎育的現狀要想用極小的力量做極大的事業所以敎育的效率可以說是没有一國比他再高的中國要是能對於將來的問題有如此大的興趣去研究去應付我可以說這不但是中國一國的事業其影響還能到全世界西方的敎哲學物質文明都是從東方來的我不相信東方人對於將來的世界没有供獻西方得了東方的文明建立起他們的國家來這是東西接觸的第一期後來十字軍東征東方可就苦了直到現在這是東西接觸的第二期現在與最近的將來又是東西接觸的時期了我希望這一次的接觸不是戰爭而是兩方通力合作對於將來的世界文明盡力我又要引這句話了『明天有一個光明燦爛的天』我以爲希望明天有光明燦爛的天的民族决不至於失敗所以我再祝諸位明天有光明燦爛的天」此次餐會自六時至十時半散會延續四小時半之久發言者近二十人議論風生精神煥在會皆毫無倦意誠盛會也 
[沈部軍隊之末路湘軍已下總攻繋令]  
　　湘軍對於沈部軍隊原决定以武力解决旋以平江官紳及當地外國牧師等從中一再調停並請兩軍停戰兩禮拜以便從事磋商故近數日來已停止戰鬭而旅桂人張子武亦爲調停者之一並製就棉衣七千襲發給沈部日期易於調和因之前數日間外間均謂沈軍可以就撫甚抱樂觀然終以趙氏祗准犧牲金錢而不能使沈軍存在沈軍則祗能犧牲沈鴻英之總司令而不能解散其軍隊因之各走極端調停遂至無效趙氏頃已下總攻撃令意在一鼓蕩平北軍師長張福來亦派兵進至九嶺又鄂自治軍向通潛金錦容諸人所部亦願與湘軍協同動作己將所部移至天岳關一帶以便分途堵截矣 
　　尙有要聞二及地方通信轉入後頁 
雜評一 
[廬議合併之疑問（默）]  
　　據漢訊張紹曾電蕭廬山會議經在滬在保商定與上海國是會議合併是電而確則所謂上海之國是會議究爲何種之國是會議耶所謂在滬商定者究與何人商定耶如其所商定者爲敎商發起之國是會議則更不能令人無疑蓋斯會之設意在以坦白純潔之國民解决南北糾紛之國是絶不稍含黨派作用此爲國人之所共信者旣欲成此眞民意之會議寗有願與軍人政客所號召之會議合併之理廬山會議中雖有一部分稱爲國民會議然國民因其爲軍人政客所倡皆對之懷疑此所以另發起一眞民意之會議也若欲與之合併則不如贊成此廬山議會　矣何必再多此一舉耶再以提倡廬議方面言之旣自信廬議足以號召全國足以解决糾紛之國是則各議其所議可矣又何必强不同者而合併之耶故以理想論之决不致有此事實然而漢電所傳如是是不能不望主持國是會議者有以解吾人之感也 
 
 

Page 8

 
 
第二張（八） 
國内要聞二 
[勞農代表與美記者之談話]  
　　勞農政府代表亞歷山大斐克司氏到京多日中美通信社記者特往訪之茲紀其談話大略如次斐克司氏謂此行目的主要在中東路問題然亦有特權可以討論中國與蘇維埃共和國間其他問題如外蒙問題與其他交涉進行中發生之問題然此須交涉進行結果滿意始可及此關於中東路問題蘇維埃共和國願依照歷次宣言將此路交還中國此行使命即與中國外部商量將此路交還中國政府與中國人民之辦法絶對不求取任何財政與經濟的利益然蘇維埃共和國極望中國與以確實之保證無論其爲全部或一部不使中東路歸於第三國尙有其他條件與蘇維埃共和國有關然非財政的亦非經濟的凡此皆在交涉中不便宣佈關於遠東共和國對此次交涉之態度則斐氏已與遠東共和國外交部長屢次討論兩政府政策完全相同克拉斯基對於赤塔在中東路之利益亦極注意嗣復詢以如果該路於滿意條件下交還中國俄國是否欲於中東路及該路一帶使俄國人民得有最惠國之待遇斐氏謂蘇維埃共和國之政策並不欲俄國人民在華得有與其他在華外人之待遇斐氏又謂蘇維埃共和國關於外交自有其理想雖亦知立求實現之難但决不以此而於棄其理想也故今蘇維埃共和國欲與中國政府交涉使中俄人民兩蒙其利不令其有發生衝突之可能俾兩國間友誼永敦睦善云云中美通信社代表謂如果華盛頓議决國際共管中東路則如何斐氏謂無論華盛頓有何議决蘇維埃共和國均不負責以並未參加也其次中國或將反對外人之干涉其内政且予不信華會有解决此種問題之能力即使有他國主張美國無論政治家銀行家商人當均不贊成任何國際共管之計劃前次各國干涉西比利亞結果何國所得利益最大已明白表示於世界矣 
[江省胡匪傷斃日人案續誌]  
　　近有日人十餘名携帶武裝由黑龍江省城前赴黑河行至訥河地方被匪殺傷多命一案略情已誌前報茲聞政府方面接江省交涉員報告謂此案先於本月七日有日人村井二郎後藤勇外二人偕至交涉署聲稱結伴十人即日前赴黑河隨身携帶武裝請飭屬保護等語當經交涉員答以中日兩國軍事協定早經撤銷外人携帶武裝照章不准入境並告以現在黑河一帶地方不靖匪勢猖獗携帶武裝途中尤多危險應請暫緩前往否則不負保護之責等語不料該日人迄不聽從竟於十二日各携武裝私自由省出發至十三日即據 
日領事到署面稱該日人等一行行抵訥河遇匪刦掠受重傷者兩人旋復據訥河電局及警察隊長先後報告謂日人遇匪被害多命各等語本月十六日又據日領事來署面稱訥河遇匪受傷之日人兩名現已回省其被害之屍身十具亦已查獲運回云云並以出事地點旣在中國境内當然由中國官廳負責察其用意似將乘機提出要求條件查該日人等在茲匪氛盛熾之際故陷危機旣經再三勸阻非特不聽且公然携帶武裝私自出發確屬藐視禁令侵季主權其中途遇匪傷斃我命要亦禍由自取無可怨尤究應如何對待之處務懇迅示機宜以資遵守 
[皖軍事之寗訊張文生一方面之說話]  
　　某君供職蚌埠皖督署昨過寗赴安慶公幹記者與之作一夕談所言均關皖省軍政財政用特紀之於下某君云皖省軍隊原分新舊兩軍（即老定武老安武）自去歲倪嗣冲交替時新軍即欠餉兩月積至舊本年年終新軍欠餉十個月舊軍欠餉亦四個月聞當許省長接篆之先途經蚌埠張文生曾向許陳述軍餉欠發情形許概然曰此情早已思及小借欵五十萬元現已借成到省後即先撥二十萬元餘數稍遲匯蚌用顧燃眉之急大借欵到省後即行入手措辦不意許到省後前言未能實踐而又將舊軍額定之餉每月减發三萬一千餘元（舊軍餉内原有一項出自蕪湖米捐每月六萬元許提出三萬一千餘元移作别用）以致舊軍欠餉目下已 
逹一百二十五萬元新軍欠餉則累積愈甚兩軍合計蒂欠共約三百八九十萬之多此次張督到省擬與許開誠一商云云（附錄張督皓日致府院密電）咸電敬悉兵餉問題飭同省長和衷商辦以期財力餉需兼籌並顧自應仰承鈞旨與許省長掬誠商辦惟目前急待解决者新舊兩軍欠餉·及確定將來的餉之要點查舊軍餉項預算成案歲計三百八十萬元向由國家田賦及中央專欵收入項下動支乃省署任令財廳擅將此項成案自本年七月分起撥减三萬餘元任意提作辦理新政之用以致結至年終欠發餉項四閱月約短一百二十萬元又新軍餉項預算定案歲需三百二十萬元自今年二月省認籌全年七十萬元中央亦認籌全年七十萬元較頂算定數月差十五萬元之多春月問奉到鈞令即擬縮減改編裁减官兵三千餘人彙列表册呈核在案嗣後裁兵欠餉一無指示以致延未實行計欠發餉項九閱月約短二百四十萬元即省已籌定之數截至舊曆年終復短三十餘萬元全年共短一百五十萬元而中央應撥之欵計短二百四十餘萬元積欠如是目前已不能支長此以往何堪設想查省長來皖之始曾宣示兩軍官兵力認籌餉·及分期籌撥數目以爲胸有成竹斷非空言詎其接篆以後一未踐言屢次派員接洽始終不得要領現在年關在即數萬飢軍無衣無食加以贛邊告警情勢危迫文生粗愚成性只知稟承中央勉盡職守務懇切電許省長顧念大局開誠協商確定永久的餉數目維持軍餉即所以維持地方如專事粉飾釣取虚聲貽害地方誰執其咎迫切陳詞佇待明命 
[鄂人對外二次游行之籌備]  
　　交涉通過租界 
　　國聞通信社二十一日漢口通信云武漢各界十九日在漢口六渡橋開國民外交大會後即出發游行因租界當局不許通過深爲遺憾發起是會之太平洋會議兩湖協進會刻仍一面爲太會後援之運動一面辦租界通過之交涉昨（二十）日午後二時該會又派袁正道代表向交涉員陳介交涉擬定期再度游行通過各國租界陳氏允該會派代表若干人於明（二十二）日至署隨同陳氏往各領署直接交涉晚七時該會並在武昌靑年會開會到五十餘人袁氏報告與陳介交涉情形並提議發起各團體外交聯合會以示鄂人對外團結之堅决結果决定函請各團體派代表四人二十六日下午一時在漢口堤口下段保安會開會協議進行辦法一面推定代表陳時·袁正道·吳鐵生·朱如海·劉覺民·孫鄂痴·張壽域·段麟郊·王澤民·黄家駒等十人隨同陳交涉員赴各領署爲通過租界之交涉當晚正式函知陳氏定於明日午後一時會同武漢學生聯合會派定之兩代表自交涉署前赴各領署交涉其原函云逕啓者此次湖北各界人民憤於國家外交之失敗於月之十九日在漢口六渡橋開湖北國民外交大會到會者五萬餘人表示意見羣情激昻原擬開會後通過租界爲有秩序之游行嗣因人數太衆單獨游行租界之街道爲時已覺難及故臨時變更游行租界另期規定惟聞漢口各租界領事對於我國民游行宗旨多不了解有意拒絶敝會爰於月之十八日　出各該領事不能拒絶游行理由六項函請貴署嚴重交涉十九日上午十時接奉貴署函稱茲貴會具有理由六端特即分向各領事館據理交涉去後准英總領事聲稱在領事與工部局意認此種游行爲有關政治之行動决難通融實深歉恨等語法日兩國領事答復亦同相應函復貴會查照云云此次國民游行宗旨在請求各國主張公道與太平洋會各國保持遠東和平之宗旨相同實屬國際良心之表現世界公理之伸張非單獨關係一國政治行動者所可比擬按國際公法之原則一國内之政治戰爭第三國於此嚴守中立蓋恐有干涉内政庇護犯人之嫌疑今茲游行宗旨明瞭倘各領事認爲一國政治行動則中國問題即不能提出太會討論而中國僑民在外國游行駐在國政府不加禁止爲違法有是理乎現查湖北全省國民對於領事阻止游行之舉憤激異常前日開會當衆表决倘終不得其諒解將必有相當之待遇誠恐將來發生惡感有失邦交謹再提出意見速請貴署並前六種理由先期咨請領事答復敝會又武漢學生聯合會公推代表統於明日（二十三）下午一時齊集貴署並請貴署帶赴各領館直接交涉謹此先聞云云說者謂於此太會行將閉幕時期而人適有此堅决之表示誠不免夕陽無限好之歎也 
[杭州快信]  
　　國民外交大會發起之勸用國貨會已擬就辦法十二條俟今日（二十五）下午開代表會議决定實行 
　　官塲消息元旦日軍民兩長在陸軍同袍社舉行慶祝典禮兵士犒賞酒肉在營休息不准出外 
　　軍民兩長據建德知事張良楷電市面發現廣東新銀角商會化驗銀色僅及五成殊礙市面應否禁用請示昨已會銜令行總商會以該縣所稱廣東新銀角是否即係國務院一月寒電所指之四成新幣實在成色如何省城有無發現應否一律禁用抑或無礙流通仰即確查復奪 
　　浙江烟酒事務局長王吉檀今日（二十五）由江寗近浙撥解本月份第四師軍餉十五萬八千元 
　　北京俄國災荒振濟會函浙勸募振欵 
　　西湖水閘開放已三日城河得水舟楫大通 
[南京快信]  
　　李厚基派軍機局長劉式淵來寗謁齊督接洽軍事並在寗製造局訂製白朗林手槍千枝運閩應用 
　　今日爲雲南起義紀念日各機關各學校均放假一日並懸旗慶祝以誌不忘 
　　今日耶穌聖誕各敎會學校均舉行慶祝及祈禱大會又基督敎所辦各中小學校昨日均放假一日由職敎員率同學生赴朝陽門外等處旅行 
　　鍾英中國反對校長風潮愈烈敎職員現組織維持會由曹秉仁主持校務 
　　海州鎭守使白寳山奉齊督命赴安慶晤張文生接洽軍事昨日公畢乘輪返寗 
　　軍警昨在事務所開冬防聯席會軍界各師旅團營長警界廳長署長均列席 
　　英威專祠昨日已動工建築 
　　齊督定二十八在小營舉行封操式 
地方通信 
[蘇州]  
　　李明遠辭意打消　蘇州警察廳李明遠廳長　近因迭次被人控告特具呈省署辭職昨奉批示略謂控案各節前已查明均屬子虚仰仍安心任事毋得遽萌退志李廳長奉批後辭意已完全打消矣 
　　救火會籌建會所　蘇城救火聯合會　近由會長貝哉安等籌得的欵在祥符寺卷購買朱姓地址一處以備建築會所此項基地已於昨日由朱姓交會接收現貝會長擬即日着手募欵一俟集有成數即當興工建築 
　　震華廠會議地價　蘇州震華電氣廠原定二十號會議地價因是日人數不齊開會未果乃改於二十二號舉行東橋鄉董事吳彬甫·金墅鄉董事劃蔭軒·曁田業代表及各業主等均先後蒞止約共十餘人當由朱壽丞張文壽二人主席旋議及地價據主席發表分爲上中下三等上等田底洋五十元中等四十五元下等四十元田面即照田底約减二三成列席諸人聞之僉謂似此價格與普通售價不相上下殊難允洽遂無結果而散據聞該廠所占地畝計跨西六都上七下七及五都上一等三圖本祗下七一圖鄉人堅不允售其餘上七上一兩圖尙無反對意思表示現聞短價消息則亦相率觀望矣 
[安慶]  
　　水電公司成立之波折　自省議會議决省城電燈廠歸併自來水合組水電公司後皖紳馬伯瑶即着手籌備旋實業廳長高炳麟堅持非將自來水辦有成效始可將電燈廠移交公司接收遷延不决已漸沉寂許世英省長蒞任伊始馬伯瑶央余誠格爲之說項大致以電燈廠爲已成之局自來水毫無眉目自應先將電燈廠移交公司接收俾有根據地許省長當即允許令飭實業廳照辦該公司昨日正預備接乃有實業研究會份子羣起反對面囑電燈廠長孫照斗不能交卸一面復組織省産保存會其措詞則謂前清所辦之自來水鐵管費公家二十萬資本今竟交於素無信用之馬伯瑶作官股十萬每年僅認餘乎一萬元危險甚大各公團中皖南一派以屬地關係當然竭力維持同時有張味琴舒鐵香錢曙暈諸人在地方財政局開會全體至省公署謁見許省長請飭電燈廠交代許省長即令安慶道尹李大防會同實業廳長監交馬伯瑶以辦理棘手業已辭職當由各股束另推投資最多之盧含章任經理反對派之省産保存會諸人仍復曉曉不休盧含章當衆承認遵照議會原案接辦後十個月内必將自來水辦成出水并以家産保無危險衆人始無言而退惟反對派因人的關係而牽及於界限問題以爲此次之爭執皖北失敗决不從此即止擬再開會討論將昨日交與安慶道尹之電燈廠鈐記索回恐風潮愈趨愈烈也 
[徐州]  
　　積匪就地正法　鋼邑敬安市敬安集圩屬大韓口　著名桿匪李寳汪湧棠自辛亥年即約集亡命揭竿爲匪刧掠燒殺罪惡昭著至今已嘯聚至數百人之多屢經軍警勦辦均被漏網近該匪等又在敬安一帶猖獗異常當經安武軍尹鳴岐統領所屬副官王月亭奮勇痛勦方將李寳汪湧堂捕獲呈請上峯核辦刻奉令准就地正法業於昨日在敬安圩執行矣 
　　大新貨店被搶　東車站馬路中心大新廣貨店昨日下午十時突來匪徒三人扣門入内扭住夥友揚舉手槍嚇禁聲張將櫃中銀鈔儘數搶去逃逸及軍警聞報四出巡拿匪已杳如黄鹤刻已呈報警局縣署請求嚴緝矣 
[武昌]  
　　高師校長已允復職　武昌高師談校長辭職晉京　經學生大會派代表入京換留業紀前報茲聞該校長辭職原因係向敎部表明自身態度當該校校欵動摇時談曾一再電部辭職皆未奉准今校欵旣定故特爲堅决之辭職晉京以後馬次長未正式視事故未慰留而部員及談氏友人均勸談勿持堅决又加以學生代表跋涉數千里誠懇挽留聲明非與校長一同上車决不先回談氏因此已允打消辭意日内即將搭車南下 
[嘉興]  
　　外交後援會近訊　嘉興各團體以外交吃緊特組織一國民外交後援會附設於縣商會早經推定代表計論進行分頭辦事連日由會出發宣講並散發傳單以期人民覺悟現該會又以縣農會及自治辦公處等數團體尙未加派代表列席故於二十四日函致各該團體請其指派代表列席討論兹錄原函如下「啓者華府開議惡耗頻傳結果若何慄慄可懼因思外交後援民氣是賴團體愈結則愈厚尊處爲法定團體務望推派代表列席討論進行方法不勝盼禱」 
　　縣署查禁私娼　嘉興城内外旅館林立類多容留娼妓秘密賣淫靑年子弟入其彀者不知凡幾現官廳有鑒於此已令行各警所嚴行查禁並諭知各旅館主不准窩娼違者當按律懲處以維風化 
 
 

Page 9

 
 
   
 
 

Page 10

 
 
本埠新聞 
[籌欵贖回膠濟鐵路之進行]  
照全國省區分隊 
　　國聞通信社云籌欵贖回膠濟鐵路一事本埠商界及銀行界方面曾有所協議議預備分隊籌募茲聞此項計畫業已籌畫妥善照全國省區分隊以每省或每特别區爲一隊一隊之中更照道區爲一支隊至籌欵辦法仍照公司情質以五元爲一股其零星不及五元者亦得合併計算所有出資購股之人將來即爲膠濟鐵路股東有選舉及一切權利並規規定永遠不許收回國有此項辦法現已擬有詳章二十四則約在明年正月問可以公布討論云 
[國是會議之又一贊成者]  
浙江水利研究會派出代表 
　　國聞通信社云上海商敎聯席會議總事務所於昨日接到浙江水利研究會函贊成國是會議之主張並推舉該會會員梅昌祚爲出席代表待開議時函知赴會云 
[菲島簿記條例緩行消息]  
已由新任菲總督咨參衆兩院通過 
　　華僑聯合會昨接小呂宋中華總商會來函云華僑聯合會曁各公團大鑒敬啓者菲政府西文簿記條例發生以來同人奔走籲告承國内外諸社團熱誠援助感荷殊深此案於上月間值菲督履新議院開幕時復經僑衆條陳利害力請取消蒙新任總督即將此案咨交兩院復議請其展緩至一九二三年一月一日施行疊經兩院討論先後通過惟兩院均贊成展緩而展緩之辦法參院則主張概照總督咨文衆院則主張授總督以展緩之權惟不得逾此一年之期限現須待兩院再行召集委員會妥議而後方有一致之表决總之此案於此十一月一日實行期間旣屬過去則在此一年中當無實行之虞同有等抗爭此案根本取消之目的現雖一時未能達到惟此後仍當亟籌善後更事進行以期有圓滿之解决也所望貴會諸公時加指示俾資遵從至爲盼禱諸勞協贊並此鳴謝小呂宋中華總商會啓十二月一日 
　　渥特總督咨菲律賓參衆兩議院文爲咨請事菲島華商爲二九七二號法案規定登記賬簿須用法定文字並定違法處分疊由代表向美國政府及本總督提出抗議查此案係於本年二月通過並定十一月一日實行就目前觀察顯見屆時將生種種困難蓋此例未施行時不與商人以充分時間藉資預備當然難免發生弊害於公其利益勢必得不償失而細商小販以及遠處辭壞與文化中心相閡隔者尤難學習語文遵行此例菲律賓羣島與中國及東方各國在有史以前即相通商且於發展菲島之經濟尤以商業爲重此後爲維持商業關係及增進國際交誼計所取公共政策均應求其妥善此種法例前本由行政長官提出並經議會通過茲本總督咨請將該例展緩至一九二三年正月一日施行俾得澈底攷究此例内容審定一種辦法期可逐漸進行庶免一切無謂之困難此咨（小呂宋中華總商會譯） 
[格拉士君昨日赴港]  
　　美新聞家格拉士君偕其眷屬與友人施密斯君於日前抵滬本埠報界歡迎情形迭紀本報昨日下午二時格拉士君及其夫人子媳與施密斯君同乘昌與公司亞西亞皇后號輪船赴港當在新關碼頭下船時謝福生君及本館汪英賓君均往送行與格君等相與握手而别 
[海軍否認挽留李鼎新]  
　　本埠海軍全體同人以近閱報載有海軍官佐全體公電挽留海軍總長李鼎新氏一則頗爲詫異僉以前次擁戴李氏上台之時原欲李氏維持海軍餉糈李氏亦聲言籌餉一事甚有把握不料李氏上台後引用私人以致閙出侵吞軍餉有二百餘萬之鉅本年欠餉積有六個月之多迭次催領分文無着現值陽曆年關關需欵更殷李氏不思設法匯欵乃揑列全體公電挽留意圖戀棧目下正值内閣改組之際若不急謀對付我海軍餉項永無清償之日爰於前日召集緊急會議决定公電府院聲明並無擁戴李氏之電一面公電前任海軍總長劉冠雄氏請其出山以資維持云 
[查詢關釐附捐之蘇振處覆電]  
　　尙存銀一萬七千有奇 
　　蘇省水災義振會昨接江蘇振務處代電云上海蘇省水災義振會馮會長鑒前准郵電查詢關釐附捐當經分行查復茲據財政廳復稱查各捐稅局所附收振捐自九年十二月一日起截至十年十二月十日止計共實解到銀三十九萬七千六百八十六元六分四釐内由廳先後匯解中央銀二十萬元又挪撥各縣急賑九萬七千元又墊支委員川旅費及鈞處開辦費三千元並兩次解送鈞處凑撥冬振銀八萬元現在尙存銀一萬七千六百八十六元餘以上收數係就各局所實解到廳之數計算惟各處解欵時日遲早不一所有十一月份附收捐銀大都尙未解到此外尙有各商記賬欠繳之欵亦多未據 
[格拉士君等乘亞后號船離滬之攝影]  
　　收齊解廳除再分别行催繳解截清年限另案造册報告外謹先電復等情據此爲特奉遠即請查照江蘇振務處敬印 
[反對當票加貼印花之響應]  
安徽質商復商聯會函 
　　全國商會聯合會總事務所　昨接安慶惠通惠濟等質商公函云前荷函寄電稿各件均悉簿摺當票加貼印花實屬違法苛徵萬難遵辦貴會因財政部以命令變更法律一體否認已向財政部嚴重搞議並通電各省省長印花稅分處·請順商情通令免加具徵關懷全局鼎力維持各省同人莫名欽佩敝省自應謹從貴會之後一致進行藉紓商困除將當票自一元以上貼用印花一分礙難實行各情形函復本處當局外特此奉聞仍祈堅持力爭務請財政部收回成命而後已云云 
[縣商會常會紀]  
　　會董均主否認賑欵不加貼印花稅 
　　昨日爲上海縣商會常會之期午後三時開會到者該會全體各會董首由會長報告開會宗旨畢各會董即起立發言略謂展收附加賑捐案官廳方面旣已允爲取銷附加名義改集振欵但今屆商界决計否認查今春募集上屆春振時原由商會擔任决不展期而商會亦有人出爲擔保今忽頓食前言請會長向原擔保人交涉又印花稅加貼案商界均尊重全國商會聯合會之議决案始終不易其志等語迨散會時已七下鐘矣 
[印花仍須加貼之縣函]  
　　上海縣沈知事昨致上海縣商會公函云逕啓者案奉江蘇財廳印花稅處訓令開案奉財政部訓令内開查憑摺賬簿改貼印花一角曁當票一元以上貼用印花前經本部先後通行各省區查照實行各在案茲據上海全國商會聯合會電稱漾日大會議决簿摺當票加貼印花違背民元稅法一致否認等情到部當經以印花稅收入業奉明令撥充十年公債基金國家信用所關稅務亟待進行簿摺改貼印花一角一案現在各處多已實行並經各省區軍民長官出示勸諭遵照貼用至當票一元以上貼用印花前據據各省典業聯合會來電聲請當經電令駐滬辦事處轉飭該會推舉代表來部接洽原冀剴切曉諭俾易諒解嗣據滬處呈以該聯合會聲稱無可推舉等語自應仍照通案辦理現值國家財政奇絀但已經推行之良稅稱事整理各商民具愛國熱忱當能共體此意統希勸導各商遵照實行等因電飭該聯合會遵照合行令仰查照轉行所屬一體遵照等因奉此並奉省長公署令同前因除分行外合亟令仰該縣知事即便遵照此令等因奉此相應函請貴商會傳知商民遵照爲荷 
[同德醫專女生將赴德留學]  
　　本埠同德醫校素注重德文爲直接研究德國醫學之預備故男生赴德留學者已有數人茲又有預料畢業女生三人亦擬赴德各種手續聞均已辦妥准於明年一月乘日本郵船放洋國内女子赴德研究醫術者此實爲創見也 
[中法通惠工商專校消息]  
　　日前法郵船包島斯號抵滬運有中法通惠學校由法購來新式機器八大箱即經該校機電科法工程師偕同工人等前往江口照料起岸現已運送到校正在籌畫安置聞將邀各界參觀云 
　　該校僅商科頗重英文工科則無英文一科日前敎務會議議决自明春起工科並重英文以應社會之需 
　　該校足球部近分爲甲乙丙三組練習每遇禮振一·三·兩日甲組與乙組比賽二·五·兩日乙組與丙組比賽由該校體育敎授沙羅君指導另定禮拜六下午爲分級輪流比賽之期最後獲優勝者有奬 
　　該校學期考試定於十一年一月十三日舉行主考不用本級敎員試法分筆試與口試至二十二號試畢二十三號起放寒假三星期 
　　該校簡章已由商務印書館承印完竣中附有工廠機械·敎室·宿舍等照片十餘幅印刷精美載述詳盡欲知該校詳情者可往該校索取惟須付費六角云 
　　該校爲全國道路協會靑海隊支隊之一同學中入會者極爲踴躍 
[夏小芳學成歸國將發起造紙廠]  
　　商務印書館前經理夏瑞芳之子小芳日昨由歐洲歸國語人云近來印刷大爲發達各種機件吾國多能自製價亦較廉惟造紙尙在萌芽時代比年在美恒留心於此此次歸國特赴歐洲歷在英法比和蘭奥德諸國調查各造紙廠情形略有心得容當貢獻於國人共謀發起大規模之造紙廠云云按小芳係瑞芳之獨子民國五年赴美入攀雪爾凡尼亞大學商科畢業後入哈佛大學補習半年旋又入茂生洋行實習進出口商業情形小芳十七歲時喪父督促力學皆其母氏之敎云 
[昌興輪船公司消息]  
　　加拿大皇后船落成　亞后船蒙抵格爾船進口昌興輪船公司新造之加拿大皇后號將行駛中國早誌本報現滬公司接得温哥武總公司來電稱船身已完全建就稍事布置即可開班所有該輸之票價亦經總行訂定昨已發寄來滬惟開行期尙未擇定該輪係用摩托機不燃煤料全身爲六百四十四英尺長七十七英尺半闈每小時可行十八海哩由温哥武啓椗十六天即可抵申客室分（一）（二）（三）等及統艙四級船中設備完善有交際禮堂·玻璃茶園·走廊·甲板咖啡店·奏樂室·游泳池·游藝場·運動間·吸烟室·寫字間·另有打牌室·彈子房等等實爲太平洋内中美郵船中最大輪船也 
　　又該公司所購之德輪寳畢資號本欲更名中國皇后號與加拿大皇后號同時至中國行駛故所編之航路案内亦已列入中國皇后號之船名詎頃間滬行得電該輪已不用中國名稱另改爲澳大利亞皇后號亦將與加后號一同開班云 
　　又該公司之亞細亞皇后號現已進口此次由美經日本來滬旅客之搭此船到申者有吾國司令官俞某Yu.C.C·將軍陳某Ghen.T,C.及王楊林某等七人來申此外之由上海登岸者有資本家及有名西人白朗·福繼遜·德姆斯等八十三名均係頭等艙二等客十五名内有華人唐某·三等客共十四名又有蒙抵格爾號昨亦進口來客有西人約翰遜等二十七名華人唐士珍及顧某等 
 
[加拿大皇后號之全影]  
　　三名均於當日赴香港惟亞后號由美赴港之旅客中有統艙客華人六百四十八名聞增係勞働界人云 
[房客總會臨時委員會記决議四條]  
　　上海各路房客聯合會總會　於前日（二十四日）下午七時召集臨時委員會到者各路房客聯合會十餘處委員二十餘人由委員長明潤身主席先討論委員長辭職問題一致挽留請將辭職打消次邵博强杜博義等均有發言大致謂鑫昌永吉等里加租事務相持三月迄未有解决方法三會均爲原始組織總會之團體原期羣策羣力一致進行乃後來者多已解决而最先者尙未有端倪應由總會積極進行即對於經費一層亦應詳細研究馮經達主張（一）應推出常務委員負會務專責（二）推舉會計主任（三）審查各路加租事件已决未决者列表務告（四）改變常會日期當由委買長一一提交討論結果改常務委員爲常務理事由委員長推舉李傳耕擔任駐會辦事至會計主任票選馮經達擔任關於各路 
加租事務審查由書記會同常務理事即日整理報告常會日期仍照舊章惟有緊要事務時得召集臨時會討論後委員長又提出設立審查會推舉審查員四人審查一切會務以爲時已晚延至下次討論云 
[廣肇公所新董事題名錄]  
　　昨日爲廣肇公所選舉民國十一年新任董事之期茲將當選者開列於後陳炳謙·勞敬修·陳雪佳·霍守華·陳公哲·胡耀廷·唐耐修·吳冕伯·吳耀庭·馮少山·盧煒昌·歐鏡棠·簡照南·湯節之·陳鐵生·楊梅南·潘澄波·馮溢源·羅芹三·談炳麟黄鴻鈞·連炎川·李次圖·陳澤民·張閣初·譚蓉圃·梁懷葆·招燡年·劉錫基·文秉朝·周錫三（以上三十一人當選）陳南屏·譚海秋·鄧文海（以上三人候補） 
[坎拿大楊領事靈柩回國]  
因騐疫故暫不能上岸 
　　前坎拿大總領事現調巴拿馬總領事之楊仲卿正擬由坎來申赴京到任詎忽患　痮中西醫調治無效於陰曆十月二十日在坎任病殁由其公子扶柩趁皇后號郵船來滬昨已抵淞口適因滬埠天花盛行該輪暫泊口外致楊故領事靈柩不能上岸聞須俟此疫平靜方可起卸云 
[米市現勢之觀察外鬆内緊]  
　　昨據無錫米客消息謂該處糙粳近日頗見堅俏然滬上高貨售價反不能起色蓋因行家心思抑小南帮中關到多是以裝來難以獲利常熟本年歉收無錫現仍有人收買打包囤積且蘇同滸關亦有打包之事皆係火車裝運而去想係出口者惟不能指實運去地點是以米價表面雖鬆底脚仍舊堅固也 
[淳安礦苗之待驗]  
邑人姚玉蓀日前探悉浙江淳安縣屬之長涼村地方有礦山一座發現礦苗甚爲豐富前經英國礦師將礦苗化驗有七成餘鉛二成餘銀故姚君於本月初七日偕同礦學家王子鈞並携欵銀前往浙江淳安縣採辦礦苗業已採到礦砂兩擔於前日裝運回滬據熟悉礦學者言此項礦砂質地頗佳爲本國各礦所罕有一俟化驗成分凖確明春當集資往浙設局開採云 
[四誌新怡和紗廠謀財害命案]  
兇犯沈阿三已解軍署 
　　楊樹浦威妥瑪路一號門牌新怡和紗廠機器間加油小工無錫人沈阿三（即白眼阿三）於本月十號早得悉副工頭徐開成（九號）領到各工人工資洋五千五百元藏儲賬房間内頓起謀財害命之意持刀突入賬房將徐頭部及遍體戳傷二十五處致死圖刦銀洋逃逸案發被捕解由公共公堂迭經中西官訊供明確一判被告押候詳解護軍使署訊辦各情屢誌本報前日承審官陸仲良襄讞飭承備文發交楊樹浦捕房經捕頭强生氏於昨晨命將在押之沈阿三一犯提出加上鐐銬當飭承辦此案之包探季立仁謝水泉程明德等押登滬杭火車解送龍華松滬護軍使署按律懲辦 
[浦東之謀財害命案]  
被害者爲一六十餘歲之老嫗 
　　浦東其昌棧南首敎民許姓老嫗年六十餘歲有子女各一子在外經商女宿某處敎堂嫗頗有積蓄獨居在家致被匪垂涎昨日爲耶穌聖誕各敎民例須詣敎堂行禮羣不見嫗頗起疑訝事後有人入内探望見該嫗殭臥地上早已氣絶手足被繩紮住口中塞有棉花形狀極慘度爲匪徒刦物謀斃當經訴知地保找尋該嫗家到塲再行核辦故尙未報案云 
[水巡西捕毆斃米船夥十三誌]  
調查保釋查保釋西捕之保人 
　　毆斃常熟邦羅子峯米船曹根寳之海關水巡西捕裴迪生自經海關稅務司解除其西捕職務後曾函復檢廳已將其人送交瑞典領事核辦曾誌前報茲因稅司續據地檢廳函請將裴迪生送廳偵查國籍稅司對於檢廳信函中所叙該西捕犯案事由謂係海關祗能對該西捕職務上之處置不能干涉其他犯法以致送交領署核辦之說將無影響江蘇特派交涉員許秋颿迭據各團體函請交涉引渡歸案訊辦後已數次委派陳世光科長詣關與稅司磋商迄未據稅司允准辦理惟查得此案發生後該西捕裝迪生鳧水逃遁被獲嗣有人向閘北四區警署保釋於是許交涉員謂該警署旣曾將犯事西捕獲住何以當時不解交署究竟誰人具保現正調查眞相云 
[全國道路建設協會之昨訊]  
　　維持會員一霓表 
　　隊名會員姓名介紹人名洋數隊名會員姓名介紹人數洋數總隊　人正廷　本人　一百元　山東　沈韞石　姚欣之　同上同上　許秋颿　本人　同上　　同上　李英石　本人　　同上貴州　願韾一　本人　同上　　吉林　中西女塾愛國團　李峻華　同上同上　葉惠鈞　本人　同上　　直隷　英美烟公司　　　高大網　同上新疆　孫梅堂　王儒堂同上　　同上　新通貿易公司　　同上　　同上特别會員一覽表 
　　隊名　會會員姓名　介紹人名　洋數　隊名　會員姓名　介紹人名　洋數福建　吳蔭培　本　人廿五元　江蘇　衛銘盤　同　上　同上江蘇　趙景如　顧心毅　同上　同上　翁先德　沈桐叔　同上同上　宋立峯　同　上　同上　同上　李祖賢　同　上　同上同上　張杏村　同　上　同上　同上　李祖法　同　上　同上同上　衛銘鼎　同　上　同上　同上　沈文德　同　上　同上同上　顧心毅　黄任之　同上　同上　李祖範　同　上　同上同上　沈錫奎　同　上　同上　同上　李祖道　同　上　同上四川　唐國明　袁沼齊　同上　山東　黄吉文　趙芹波　同上同上　柯含丹　同　上　同上　同上　喬嘯農　本　人　同上同上　常必誠　同　上　同上　同上　黄譜蘅　吳靜存　同上同上　聶佐國　同　上　同上　同上　許松春　姚欣之　同上同上　高希是　同　上　同上　同上　沈潤挹　同　上　同上同上　蔣旭清　同　上　同上　同上　周采臣　贓廉遜　同上同上　文範九　同　上　同上　同上　周惕生　李英石　同上同上　張允平　同　上　同上　同上　祝伊孚　贓廉遜　同上同上　朱聯馥　同　上　同上　同上　徐貫雲　趙芹波　同上同上　周孟承　同　上　同上　同上　周雄萬　本　人　同上同上　王漢章　同　上　同上　熱河　邵文炳　金婉美　同上同上　閻徽典　同　上　同上　山東　徐凌雲　趙芹波　同上江蘇　王增鏞　陳桐叔　同上　雲南　胡貽榖　范子美　同上同上　金賢寰　同　上　同上　同上　孫聞建　同　上　同上同上　顧林美　顧心毅　同上　直隷　聶其熯　高大綱　同上（說明）已填志願書尙未交費者不錄 
[昨日滬寗車運出之銀洋]  
　　昨日（二十五日）滬寗路大通運銀公司　由夜班車運出本埠交通銀行現洋四十五萬元交天津北京二分行又中國銀行寳銀一萬五千兩又交通銀行二萬七千兩又金城銀行九千兩均運至南京造幣 
[兩日來滬杭車運來之現洋]  
　　滬杭甬鐵路上海南站前昨兩日由杭來滬之早快車在杭嘉松三處裝來現洋計數如下（二十四日）由杭州造幣廠裝來現洋十三萬元分裝二十六箱係上海中國銀行六萬元日夜夜銀行三萬元鹽業銀行二萬元交通銀行二萬元又松江甡源運交上海鴻祥現洋一萬一千元又松江順成運交上海順成現洋一千元又松江典業銀行運交上海交通銀行現洋五千元又松江典業銀行運交上海大陸現洋五千元（二十五日）由杭州造幣廠裝來現洋十一萬元分裝二十二箱係上海中國銀行四萬元日夜銀行三萬元交通銀行二萬元鹽業銀行二萬元又杭州豫源運交上海均泰現洋五千元又杭州豫源運交上海益豐現洋五千元又嘉興通吉運交上海益大現洋一萬元又嘉興大通運交上海愼記現洋一千元又松江信餘運交上海信元現洋四千元又松江甡源運交上海鴻祥現洋六千元以上兩日共運到現洋二十九萬三千元先後運抵上海南站卸車 
[道路建設協會河南隊消息]  
　　全國道路建設協會河南隊之靑夜支隊昨日午後三陸在四川路靑年會會食堂開交誼會到者十數人先由該支隊隊長蔣炳麟報告經過情形次中河南隊隊長任矜蘋致謝詞並演說道路與國家之利害關係頗爲透切又次余鯤介紹隊員復由河南隊參謀長余鵬副參謀長姜維良孫道勝及第五特别支隊隊長韓守恒等相繼致勵詞該支隊隊員均異當踴躍最後報告其第一次所繳之分數致五時始盡歡而散 
[時間守約同志會開會紀]  
　　時間守約同志會於本月二十四日午後八時假北四川路大德里一千○五十號中華勞動會開緊急會議到者三十餘人公推史 
 
 

Page 11

 
 
觀濤主席姜桓文紀錄所提議案（一）本會會所租期已滿現决假中華勞動會餘屋辦公案（二）總務部長馮梓材離職照章應以次多數當選人陳廣海陳家賓依遞補案（三）馮梓材崔通約刻因别項要公不日返粤現定下禮拜六設宴歡送案以上三件當經全體贊成嗣史君云本會宗旨在時間守約四字禹惜寸陰侃惜分陰即小觀大救國方策無逾於此前本會因事停頓現適復生之日今請諸君來此即在討論此後養生問題倘能履行最初發起是會之志願則守約之大者當竭歡迎云議畢十時散會 
[十人團消息]  
　　南陽橋中華救國十人團前於本月十八日選出理事二十人茲悉該會各理事互選理事長結果唐豪當選理事朱昌利主張將會務劃分四部經衆採納結果推任矜蘋鄭正秋孫道勝馬玉山陳勇三丁福保張取誠徐立祥等八人爲交際部理事邱稼禾陶笑舫楊瑞葆王瀛洲余鵬沈卓吾等六人爲文牘部理事朱昌利汪濤張東初洪子華姜槐卿等五人爲庶務部理事錢楚玉爲會計部理事又該會月刊定一月一日出版内容分言論消息小說新劇文藝武術六闌材料較第一期尤爲豐富云 
[專科師範成績展覽會閉會]  
　　昨日爲專科師範成績展覽會之第三日來賓較前二日更多總計三日間前往參觀者不下千餘人各界批評者大都作滿意祝頌之詞昨日午後五時該會已宣告閉會矣 
[滬東商界聯合會成立大會紀]  
　　楊樹浦滬東商界聯合會昨日下午二時假座滬東公社開成立大會除會員到會者二十餘外有山東路·四川路·滬北五區·法和界·山西路·等商界聯合會曁房客聯合總會上海工商友誼會等代表二十餘人茲將關會情形錄下（一）振鈴開會三呼中華民國萬顪向國旗行一鞠躬禮（二）公推臨時主席周希白報告開會宗旨及經過情形（三）請來賓演講因聶雲台赴杭未到遂請來賓張衡書·史觀濤·明德·江錦春·童理璋等相繼演說大致聯絡感情謀工商實業發達防止各界侵略挽回主權等詞語多沉痛聽者動容說畢主席向來賓致謝（四）選舉各職員（五）報告捐欵數目（二）由精武體育會表演國技（七）攝影散會 
[商界義務學校懇親會紀]  
會員家屬到者六百餘人 
北山西路唐家弄兩聯合會義務學校於前晚七時開懇親會會員家屬到者六百餘人來賓有張枕緣包四科蔡春芳諸君及敖文藻女士首由朱堯臣主席至開會詞略謂懇親會之用意在聯絡學生家屬爲家庭敎育與學校敎育携手之好機會今來賓滿座本校殊爲榮幸云云次全體學生唱歡迎歌次學生演說有王再甦曹雲程盧江岩李培蔭錢興中等相繼用國語演說頗能動聽次中華女子公學跳無次國技及新加官次中國婦孺救濟會表演新劇（社會階級）次張振遠與包天白滑稽雄辯詼諧雜出次化裝表演社會劇「明昧境」警世劇「國際偵探」形容盡致演畢已達十二時云 
[泗陽學生籌辦義校續聞]  
　　泗陽縣旅滬學生籌辦義校疊誌前報現聞該會購辦白話尺牘二百本以備義校之需前晚並派代表往江蘇省立第二師範附屬小學夜校參觀以冀廣羅敎材並公推蔣祺漢爲義校總幹事張開元爲調查其所畫定設立議校之區域爲（一）泗陽縣城（二）北王集（三）南新集（四）來安集此外尙有就鄉村設立者 
[養性女校游藝會之預備]  
　　派克路養性女學校定陽曆元旦下午假座寗波同鄉會開游藝大會已兩誌本報茲聞該校屆日開會時預備全塲攝影開贈各來賓以王正廷博士題封之十週紀念特刑一厚册該刊全書八十餘頁内容頗有可觀游藝會劵價每劵售洋一元云 
[和安小學十五週紀念會預誌]  
　　新閘北和安小學自開辦以來已屆十五週年由該校長發起訂定本月三十一日開紀念大會昨已束邀本埠軍政商學各界請屆時蒞會茲將預定秩序錄下（一）奉樂開會（二）國歌（三）校歌（四）演說（五）紀念歌（六）遊藝（七）演劇（八）奉樂閉會 
[華東籃球隊之比賽]  
　　前晚華東籃隊與中國體育會籃球隊借靑年會健身房比賽結果三十八與十八之比華東隊勝聞此次爲本季第三次得勝該隊隊員靈敏無往不利前晚隊員胡君獨占二十六分又守防員徐振東亦頗得力云 
[耶誕日之球戰]  
　　上海郵管理局足球隊於耶誕日下午二時與靑年會夜課學生比賽足球地址在施高塔路靑年會球塲觀者甚衆先半時雙方無勝負後半時郵局球員被靑年會學生種進一球後郵局方面經葉徐勞林四員合力齊攻連衝入二球結果爲二與一之比垂局勝 
[耶誕日天主敎徒之彌撒禮]  
　　昨爲耶穌誕日（俗呼爲外國冬至）黎明時法國官紳士商及中西天主敎人等均至法租界新北門外天主堂隨同神父舉行彌撤禮法捕房以屆時勢必重馬擁擠故另派中西探捕前往該處妥爲照乎 
[華豐紗廠職工同樂會紀]  
　　吳淞温藻濱華豐紗廠於二十四日（前星期六）聞冬節職工同樂會自上午九時起至下午五時止分兩次舉行共到職員男女工人等一千四百餘人其秩序如下（一）總理王儒堂君曁前華工總招待陳維新君演說（二）宋華顧光祖二君演講故事（三）新隆公司經理李松泉君魔術（四）中華武術會吳志　君及全體敎師表演國技（五）中國自製著名影片死好睹·李太少·猛回頭·共六本復有惠兒院全班音樂到塲助興散會後分給紀念菓歡　全廠誠一時之盛舉也 
[機業公義會三週紀念]  
　　昨日下午一時棧業公義會假寗波同鄉會開三週紀念大會到者五百餘人柳鈺棠主席宣布開會宗旨畢即由沈佩蘭報告經過情形略述徵求會員修訂章程預備建築會所等事次由來賓陳鹤年王　齋及會長宋國元相繼演說末演影戲六時散會 
[現泊浦江之軍艦]  
　　現泊南黄浦之海軍各艦計有海籌巡洋艦應瑞練習艦楚同楚泰二砲艦靖安定安利通三運艦辰字魚雷艇等八艘預備海軍總司令調遣昨由海軍司令部將駐泊浦江各艦呈報海軍部備考 
[廣東街口展寛馬路紀閏]  
　　高晶廟半邊橋一帶馬路均已展寛惟廣東街口至江邊馬頭路面甚窄故滬南工巡捐局擬將是段馬路一律放寛至四丈曾經派員測量促該處兩旁市房爲軍工廠之地産故由該局函請該廠總辦核示聞已允准先將大扁門之南省牆圈拆寛迨至築路時再行拆讓市房云 
[火油工人要求撤換包工頭目]  
　　浦東洋涇鎭附近某火油公司因包工頭目沈某拖欠工資致被公司斥退另由機匠頭目阿堂承包各工人不服羣起反對昨在該處土地廟内開會集議以該機匠頭目負債纍纍故平日刻扣工資藉肥私囊此次承包實與工人生計前途大有妨碍全體表示反對當場議决要求撤換如不達目的即行同盟罷工云 
[西探捕銷假到差]  
　　老閘捕房二號捕頭開立根及十五號西探目依克　前因赴内地游歷向總巡麥高雲氏告假兩星期茲已届滿於昨日回申即向麥總巡銷假各到差辦公矣 
[昨日兩種獎劵開奬紀河南副劵實業奬劵]  
　　昨日爲第二十四次河南救濟有獎副劵開奬之期在南市久大碼頭利濟總局内舉行茲將開出之五大獎號碼及經銷各票號錄下頭奬一萬三千八百○五號本埠大利元二奬二萬三千七百九十二號本埠瑞源三奬四千三百二十六號本埠大利元四奬一萬二千七百七十二號漢口振華公司又四奬二萬五千四百七十號大埠逢元昌五奬九千七百六十號本埠大發祥又五奬一萬三千八百五十二號本埠時利和又五奬三萬四千五百二十七號本埠老通源 
　　昨日又爲第四期豐商部實業奬劵第一次在滬開奬午前在西門外共和影戲園内舉行開出五大奬號碼及經銷各票號照錄如下頭奬二萬五千二百六十九號吉林大德潤二奬八千○六十二號山東宋正記三奬二萬八千七百三十八號江西黄輔周四奬二萬三千四百六十三號天津分發行所又四奬四萬二千七百六十九號漢口分發行所五奬一萬八千一百七十三號本埠美最利又五奬五萬○九百五十九號天津分發行所 
[影戲雜誌社續演滑稽影片]  
　　上海影戲雜誌社於前晚假寗波同鄉會舉行滑稽影片大比賽已紀昨報昨晚八時該社續演一晚觀者更衆所演以「誤」一種影片爲最佳其餘亦精彩也 
[奇戒案新影片到滬]  
　　美國全球影戲廠所出長片戲頗爲著名今又有三十六本之奇戒案一劇出版此劇爲一指戒而起發生種種奇險之事蹟劇中有驚人藝術有恐怖機關有絶嶺惡鬭有海底奇觀並有烈火洪水·怪物等等已經滬江影戲院運到將從本星期四起開演云 
[紹興派警移提平阿壽]  
　　民國七年一月十一號糾黨持機夥刦新閘麥根路十七號門牌余啓龍家財物之盜匪平阿壽俞海山經捕房獲解公共公廨訊實各科刑期五年已於日前期滿因平在紹興原籍亦曾犯案故未開釋着仍押候函致紹興縣知事署查復去後該縣知事即備移文派保安隊士兩名於前日來滬至公廨投文要求將平阿壽一名交給帶回歸案訊辦公廨即命來人退候知照承辦此案之捕房將平帶案核奪 
[貧婦路斃]  
　　浙江路東新橋左近弄内於前日下午倒斃一婦人年約四句衣服襤褸由巡街捕查見歸稟該管捕房捕頭即飭包探陸根生出外調查得死者並無家屬故不詳其姓氏亦不知爲何許人據情稟復捕頭傳諭該圖地保代爲報堂領棺收殮發壇暫厝聽候認領 
[滬寗貨車碾斃鄉人]  
　　昨日（二十五日）滬寗路無錫車站有一鄉人被貨物車頭碾斃身體碾爲二段當由站長派警將屍拖至路旁並找該圖地保備棺收殮 
[電車撞馬車汽車]  
　　馬車夫某甲日前駕車至法新租界霞飛路地方正欲轉灣適有自西朝東之某號電車到來一時不及停機致將馬車後輪撞損後由巡捕到來將馬車帶入捕房經捕頭飭探許福慶至肇禍之處調查一週稟明捕頭候核 
　　又汽車夫革甲日前駕車至法新租界霞飛路呂班路口誤走路綫被盧家灣某號電車司機到來不及停車撞損汽車後輪當山巡捕到來抄錄號碼回稟捕頭聽候核奪 
[兩男爭一婦]  
　　東台人白書敬前日在四區二分所控稱同鄉婦人陳氏前因衣食不周自願與民姘識賃居浦東地方嗣民有事回籍陳氏又被同鄉楊衡興拐逃匿居义袋角經民偵知向領被楊糾集一班帮匪將民兇毆扯破衣服由崗警一併帶案請爲訊究由倪署員質訊之下據陳氏拱前在原籍被楊誘逃來滬後因其不顧家用故又與白姘識自白回籍後又被楊逼迫同來閘北居住云云楊衡興供民娶陳氏爲室由伊督及胞兄作主並非拐帶判轉解司法科押候傳到陳氏叔兄再行核辦 
[二女孩被拐之調查]  
　　閘北太陽廟地方有嘉定外岡鄉保衛團團長黄瀛洲之孫女（一）十一歲（一）八歲此次來滬在其外家太陽廟南徐家宅地方陰曆二十六日上午十時在該處鐵路旁邊被拐失踪現已由前商會會長顧韾一出爲報請該處警署派警協同其家族在太陽廟附近某衖内可疑之處調查并已報告婦孺救濟會飭探查該矣 
[探親相駡涉訟之質訊]  
　　楊楊氏等控陳倪氏等行兇毆傷由三區警署將原被併送地檢廳前日午後張檢察官提案騐訊楊楊氏訴稱我子和尙娶陳倪氏之女林英（即楊陳氏）爲室成婚後被陳倪氏捲逃藏匿前在審判廳涉訟至本月二十二日始將林英交案當堂奉諭給我子領回不料二十五日清晨陳倪氏糾合多人趕至我家浲空即打見物便毁至婦人被毆受傷我姪媳楊陳氏到來解勸亦被打傷因此鳴警拘送到安家中所毁物件請求詣勘楊陳氏供亦略同質之陳倪氏供是日前去探望我女致起衝突不敢行兇問官得供騐虱楊楊氏頭面等處受傷屬實諭令回去自醫候飭警查明實在再行核辦 
[砲街與買辦互控案之審訊]  
　　韋伯卓等不到朱維善鄭振翼仍被押 
　　運通銀行買辦韋伯卓控該行跑街朱維善·司賬鄭振翼用虧賬銀一萬餘兩由警所函送地檢廳訊押而朱鄭偕證人陶惠民邀請律師投地審廳控韋伯卓韋祿泉私擅逮捕詐期取財請求提究該廳諭飭傳一干人證到案於前日午後四時由施推事官開庭審理本案被告韋伯卓韋禄泉父子並牽涉之韋伯貴孫梅堂等皆不到案問官諭令命提在押檢廳之朱維善鄭振翼·及往傳投質之陶惠民相繼上堂據朱供寗波人在運通銀行爲路街買辦韋伯卓於今春與商人合做驃金生意扣至陽曆上月中旬結算共虧銀一萬零五百兩又洋三千六百八十五元此項虧本應韋與商人各半負擔但商人力有不逮央陶惠民向韋父韋祿泉一再情商折還銀七千兩了事本年陽曆十一月底先還三千兩十二月底再還四千兩祿泉首肯知照伯卓詎伯卓大不爲然即將前議推翻商民無奈於二十五號措齊現銀付去至二十六號伯卓喚商人與鄭到伊宜樂里家中面談遂被鳴警送押五區二分署有三星期之久然後函解到案求究鄭供寗波人在該行爲司賬伊等合股做驃金與我不涉此次無端控押警所有損商人名譽今日韋等不到足見情虚避匿求究陶惠民供亦寗波人朱韋兩人合做生意糾葛確由商民爲之排解實係韋伯卓食言反悔問官得供問朱曰爾與伯卓合做虧銀旣已勸解了結何以又將控爾等所收押朱答稱伯卓聲言警所中一切運動開銷須泮一千元責令商人負擔商人不允以致被控原告律師亦出庭陳述略云被告不應私擅逮捕詐欺取財損礙名譽要求缺席判决問官得供謂曰今日韋等不到貴律師所請各節礙難照准朱維善等請求保問官不准判朱鄭仍着還押候再傳韋伯卓來案定期再審 
[假煙膏騙洋之察破]  
　　住居白克路六百六十一號門牌之能仁卿前日出洋一千二百元向江北人張阿二等購得鴉片烟膏若干因此項烟膏係裝置洋鐵盒内贛將盒開啓嘗試並無土滋味但多甜質始知係以飴糖假作烟膏　不甘受騙據情報告該管新閘捕房派探王金生協同六十二號西探緝獲張阿二一名帶回由捕頭詰據張供拉黄包車爲業對於假烟膏則稱係在逃之某甲的有因飭將張押候查明再行解送公堂訊辦 
[飯店主聚賭]  
　　法租界火輪磨坊街第一百零九號某飯店主陳子雲前晚聚集多人在家賭博牌九當由探目沈德福偵悉以其違章稟明西探同至該處拘獲賭客十餘名連同賭具一併帶入捕房經捕頭畧詰一過諭令管押聽候解堂訊辦 
[外國水手酒醉滋事]  
　　江邊碼頭浦中泊有海關巡船一艘昨日上午十一時該艦外國水手飲酒過醉突然登岸沿途滋事當由站於江邊碼頭之崗兵上前排解因言語不通將崗兵所荷之槍頭剌刀奪下猛力折斷並無理行兇當經該兵鳴警一面飛報該長官立派士兵八名飛往彈壓旋將該水手暫拘步兵第二團司令部看管並即因函知該艦艦長請爲派員前來帶回約束以免交涉 
[協提浦東窩贓人祗一曹永泉獲案]  
　　淞滬警廳偵緝隊士朱仁泉昨日携帶公文投浦東楊流三區一分駐所聲稱近日各碼頭船户報告失竊洋布洋緞之案頗多業經獲到竊犯數名供出窩贓之曹永泉及婦人李氏阿二老九貞媛等多人均匿居治下沈家弄欽賜仰殿等處請求派警協提等情宋警佐當即飭警前往將曹永泉拘獲轉交來探帶回歸案訊辦一面飭緝在逃各婦人再行訊解 
[煙公司失竊絲絹之追究]  
　　浦東陸嘴英美烟公司近因失竊香烟箱内奬品絲　二箱約三萬條值洋三千餘元當經該公司大班函請三區警署飭緝昨經緝獲向爲該廠鐵匠之王阿海陸銀泉二名帶署訊據供認此項絲絹有二千四百十六塊賣與陸家嘴大同烟紙店夥刁銀山每塊計洋八分刁又轉售與浦西某烟紙店主刁如鎬每塊九分等語當經飭警將二刁先後獲解到署押候訊究餘贓 
[兩賊串竊洋布]  
　　對買賊方榮三趙恒昌兩人前日至法大馬路某洋貨店内以購布爲由乘隙竊取洋布一疋藏在身畔而逸適有包探巡緝到來上前將方等拘獲抄山原贓一併帶入捕房經捕頭詰據方等供認串竊不諱諭着押候解堂訊辦 
[過犯徘徊歧路]  
　　鎭江人張明泉徘徊於途爲四百八十六號巡街華捕所見以其形踪可疑向之盤問張語多支吾遂被入捕房由捕頭派探張天林查悉張係過犯諭着押候解送公堂訊究 
[公共捕房瑣事彙錄]  
　　拉包車之候定風林洪如劉根子路月强李成福等均於前日在南京路拖拉空車兜攬生意被一百二十八號八百二十四號一千一百六十七號等華捕分别查見以侯等違章拘入捕房稟明捕頭飭各存洋五元保出聽候公堂傳訊 
　　無工部局執照之私娼吳桂媛王順寳王四寳前晚均在晚上强拉行人前去狎游經四百零九號四百四十四號兩華捕查見拘入捕房經捕頭盤問一過准各存洋十元保出着自赴公堂候訊 
　　新閘路二千一百二十七號門牌居人郭炳祥家失竊值洋十二元之衣物報由該管捕房派探張盛全於昨將竊賊常州人徐祥福查獲吊出原贓帶回捕房押候解送公堂訊辦 
　　婦人符張氏前日携其女游於四馬路有蘇州人張阿全將其女所戴之銀項圈攫取而逃氏乃狂呼由二千一百三十八號巡捕追獲人贓帶入捕房捕頭諭將張收押俟查明有無另案再行解送公堂訊辦 
　　高竹山與孫光恒前日下午在愛文義路互相扭毆由七百四十三號華捕查見以沿途打架違犯定章將兩造一併拘入捕房稟由捕頭諭各存洋保出候示 
　　西華德路一百十三號門牌某牛奶棚因出售之牛奶瓶口不蓋火漆印被衛生局西員查見咨照捕房請廨出單飭傳該牛奶棚主張志卿到案訊罰 
　　江北人孫仁生前晚在昆明路將翁雪臣家墻垣挖穿入内竊取值洋四百八十元之金飾時表各物逃逸經翁報捕派令華探目金福壽與包探回慶恩往將孫查獲吊出原贓拘入捕房押候解送公堂訊懲 
[寰球學生會募金消息]  
　　寰球中國學生會募金建築會所情形疊誌前報茲悉近日該會募金團各隊進行均甚勇猛韓希琦（君玉）君隊成績尤佳昨日由韓君經募到中南銀行董事長黄奕住君捐欵銀一千元葉沅坪君捐欵銀三十元 
[誌謝]  
　　昨承中華圖書館惠贈第一四期『禮拜六』兩册誌此鳴謝 
中華職業敎育社通迅 
社址上海西門外方斜路三四八號 
[上海商業補習敎育會簡章]  
　　第一條定名本會定名爲上海商業補習敎育會 
　　第二條宗旨本會以扶助上海商界靑年增進商業智識養成商 
業適當人材爲宗旨 
　　第三條組織木會由上海總商會中華職業敎　社上海商科大學三基本團體及本會邀請加入志願贊助本會事業之各團體共同組　之 
　　第四條會務本會應辦事務如左（一）調查上海商業敎育情形（二）調查上海商界人員請要商業補習敎育情形（三）調查上海商店需要適當人材情形（四）研究實施上海商業補習敎育方法（五）籌設及扶助上海商業補習學校（六）組織商業演部（七）編輯及印行關於商業補習敎育各項調查及言論 
第五條職員本會職員名額選任及職務如左（一）本會暫設委員若干人（每基本團體三人每贊助團體一人）主任一人幹事一人會計一人書記一人（二）本會委員由各團體推出之代表充任本會主任幹事及會計由本會委員互選本會書記由本會主任聘請（三）本會委員籌議本會進行事務本會主任總理本會會務本會幹事秉承本會主任處理本會會務本會會計掌 
管本會財産及稽核本會出納事務本會書記經理本會文牘及紀錄等事 
　　第六條會議本會會議分常會及臨時會兩種（一）常會每半年一次於二月及八月定期舉行（二）臨時會有必要時由主任隨時召集 
第七條經費本會經費暫由第三條指明之每基本團體每年擔任一千元按月送交本會會計掌管並由贊助團體酌量分任第八條會所本會暫附設於上海商科大學 
第九條附則如本會簡章有不完備處得於開會時候改 
尙有來函公佈欄等轉入後頁 
雜評二 
[中外相反（旡用）]  
　　中國之中字與外國之外字義本相反也故外國政府以强國爲志中國政府以弱國爲心外國政治無一不爲民謀便利中國政治無一不爲民謀不使利外國匣境除國際法原則上許與之敬禮外不許外國法權侵入絲毫中國國境原則上許與之敬禮無論已一切外國商民俱有治外法權即許外國法權行使不漏絲毫以此中國人殺傷外國人償命之外還需撫卹外國人殺傷中國人之後解脫復解脫而等於白互不但此也外國人口　脹須以中國領土爲尾閭中國僑民久處外國者必特設苛例以謀驅逐外國是人中國不是人中國須講理外國可以不講理何怪外國之日富而日强中國之日貧而日弱俗叱不合於原則者恒冠以外國二字例如說話須明白曉暢其言而不明白嶢暢者譏爲外國話即是以推今之世所稱正誼爲外國正誼公道爲外國公道平等爲外國平等自吾中國人視之直無一而可蓋中外相反理應爾爾也 
 
 

Page 12

 
 
來函 
[黄炎培來函]  
　　敬啓者日來屢有人以報載北京新内閣敎育總長有提及鄙人之說來問宗旨如何此事確曾兩次來電徵求同意早經堅决謝郤且聲明矢願以在野之身爲職業敎育略效奔走志不可渝義不可捨誠恐各地知交未喻衷曲致榮馳問敬乞將此意登入來函感荷感荷黄炎培敬啓 
[全國國民外交大會來函]  
　　本會對内宣言業經貴報披露至爲感荷惟「試以此等字樣加諸英美法日各國有不驚愕而憤怒乎」之下尙脫漏「乃復於四種原則之後增訂一項舉凡我國與與國締約之權概行剥奪矣」數語祈將此函錄入貴報來函欄内以明眞相全國國民外交大會啓 
公布闌 
[江蘇高等審判廳]  
　　民庭判决　瞿坤坤等與鄧文芳爲贖地糾葛　訴一案（判决主文）原判撤銷　坤坤出抵與鄧文芳之江灣鄉結一圖中靑字圩第四十號五坵平房四間隨屋基地一畝另五釐准其備價二千兩（一本一利）贖回其於上年取贖另一抵契四分二釐九毫時多付洋二百八十元庶在上開數内扣抵鄧文芳欠瞿坤坤三百兩應照一本一利計洋六百兩如數交由瞿坤坤收領本案訟費歸鄧文芳負擔馬喬林與馬長富贖田涉訟聲請回復一案（决定主文）本件聲駁回聲請費用由聲請人負擔一元五角其餘預納之訟費一元發還蘇祥聯等與蘇祥瑞等房屋涉訟聲明再抗告一案（决定主文）本件再抗告駁回再抗告費用由再抗告人鋇擔繆祖壽與周繆氏爲承繼涉訟控訴一案（判决主文）原判除被控訴人主張承繼無效之部分外撤銷被控訴人在原審之請求駁回本案訟費歸被訴人負擔章斌沈與田天生爲債務斜葛上告一案（判决主文）原判撤銷本案發還上海地方審判廳迅子更爲審判姚培源爲租洋涉訟不服江寗地審廳裁斷抗告一案（决定主文）原裁斷書撤銷本案異議之訴應由原廳第一審依照通常訴訟程序迅予害判　　 
　　批示　劉孫氏墨爲縣署莊　理處案無結期　　飭縣執行由　悉候再飭縣妥速辦　此批朱迺　　一件請求發還原卷由呈悉本案原卷准予發回靖江縣查照可也此批以上十二月二十四號 
　　民庭判决　徐耀祖等與徐姚裕蓮等爲贍養涉訟訴一案（判决主文）原判關於令徐燦祖給輿徐姚裕蓮田租一百石及房屋一制門面并訟費之部分變更之徐耀祖應酌撥所有田三十石給徐姚裕蓮收益作爲贍養之役用本案訟費由兩造平均負擔馬趙氏與王金賢爲保證債務　訟上旨一案（判决主文）原判撤銷本案發運上海地審廳迅予更爲審判吳運翔與倪玉成爲保　債務迷訟上告一案（判瘊主文）本案上皆駁回本審訟費由上告人負擔徐裕祥與徐煦之爲租屋涉訟抗告一案（决定主文本）本件抗告駁回杭告訟費歸抗告人負擔卞玉池與王其慶固贖田涉訟抗告一案（决定主文）原决定撤銷本案應由江寗地方審　廳依法爲第二審審判孟錢氏與戈蓮生爲基地涉訟上告一案（决定主文）三件上告駁回 
　　批示　律師李宗謙呈一件請發還徐海籌案内甘仲琴執照兩紙由呈悉甘仲琴執照兩紙現今本廳令發原憝核給仰即逕向江寗地方審判廳具領可也此批以上十二月二十五號 
[江蘇高等檢察廳]  
　　批示　莊盤發劉邦鎭兩洑均悉此案業經本廳檢察宜起上告候同級審廳移卷過廳即行呈送總檢察廳核辦仰即知照此批李炳泉狀悉候調卷核警此批陳丕玉狀悉候調卷核奪此批戴可良狀悉錠調卷核寗此批胡鳳藻等狀添候查明核奪此批東海金狀悉候調卷核　此批奚亞邨爲一民案聲請保釋呈遞一狀魏建崑請求准予上訴呈遞一狀以上二狀業經本廳查閱函送同級審判廳　辦仰問知照此示以上十二月二十四號 
　　批示　社二狀悉無故拒絶作證爲法所不許至南通縣署究因何事將該民交保候令縣查復此批顔承善狀悉仰候調卷核奪此批吳永達等狀悉榮德生所設電桿究竟有無毁及爾等墳地姑候轉令原縣查明依法核辦可也此批蔣炳策狀悉查此案已由本廳提起上告應候審廳將卷送到後再行抄給判詞依法辦理所請開釋之處未便照准此批徐煥章狀悉前據該民聲明抗告業經本廳調卷在案茲又據該民聲明抗告候卷到再行核奪此批王子義狀悉如果縣署未將筆錄朗讀應向原　請求依法宣示毋庸越凟此批王鳳誥對於孟伯金等一案請求審查卷證迅予按律法辦呈遞一狀業經本廳閥聞送同級審判廳核辦仰即知照此示以上十二月二十五號 
[上海地方審判廳]  
　　判决主文（民一庭）一　判决王畏明與王錫南等田畝糾葛控訴一案主文本廳本年十月十二日之闕席判决應予廢衆原判徹銷系爭過刑應歸控訴人所有本案兩寗訟費均歸被控訴人負擔一件判决徐樹榮與楊漢臣因租屋糾葛回復一案主文本件室碼駁回聲明　礙後訟費歸被告人負擔一件判决陸福根與袁金生贖田控訴一案主文本件控訴駁回本審訴訟費用歸控訴人負擔一件决定張耀能與拾欣甫欠租聲明　碍一案主文本件輩礙之聲明照准（民二庭）一件决定馬海等訴曹三等租屋糾葛一案主文本件訴狀准予註銷訟費歸原告人等負擔一件决定馬海等訴陳守德等租屋糾葛一案主文本件訴狀准予註銷訟費歸原告人等負擔一件决定馬海等訴沈吉坤等租屋糾葛一案主文本件訴狀准予註銷訟　歸原告人等負擔一件决定馬海等訴張紀品等租屋糾葛一案主文本件訴狀准予註銷訟費歸原告人等負擔一件判决施福生訴王福和因借欵糾葛一案主文原告人之請求駁回訟費歸原告人負擔一件决定馬海等訴嵇海龍等因租屋糾葛一案主文本件訴狀准予註銷訟費師原告人等負擔一件决定馬海等訴楊家元等因租屋糾葛一案主文本件訴狀准予註銷訟費歸原告人等負擔一件决定陳文彬與沈覲舜因租屋糾葛控訴一家主文本作控訴狀撤銷訟費歸控訴人負擔一件判决沈滌甫等與沈仁岩等船航控訴一案主文原判除系爭北段船舫歸控訴人等管業及訟費部分外撤銷控訴人等在第一審關於讓還中段船舫之反訴請求及在本審其餘之控訴均駁回被控訴人等其餘附帶之控訴駁回本審訟費除被控訴人等繳納附帶控訴印紙費洋六元三角應發還外餘歸兩造各半負擔以上十二月二十三日 
　　公示送達（全文在本廳揭示　公布）第一人八一號（民二庭）一件邢之麟與陳鯉亭因贖田糾葛一案（判决主文）原告人之請求駁回訟費歸原告人負右仰被告人陳鯉亭知照第一八二號（民二庭）一件裕豐等十八户經理陳錫祚等與時鳳樓等因貨欵糾葛聲請假扣押一案（决定主文）本件聲請照准債務人等若提供擔保銀四千四百三十兩零六錢九分又洋四百八十三元一角四分四釐得向本廳聲請停止或撤銷本件假扣押之决定右仰被告人時鳳樓吳子雲知照 
　　判决主文（民一庭）一件判决姚阿裕與姚苗生等因廢繼涉訟一案主文原告人之請求駁回訟費歸原告人負擔一件判决范連桂訴朱步堯借欵糾葛一案主文朱步堯應償還范連桂洋三十元訟費歸朱步堯負擔一件判决經柏年與錢福嘉因租屋糾葛一案主文錢福嘉租賃坐落金路松柏里樓房三幢應即遷讓嗣後租洋按月照四十八元計算付至出屋之日爲止訟費歸錢福嘉負擔一件决定馮子鄉與曹　齋擔單糾葛聲請再密一案主文本件聲請照准一件判决吳孫氏與吳世富借欵糾葛控訴一案　文本件控訴駁回本審訟費歸控訴人負擔一件判决錢福三與施錢能等欠欵涉訟一案主文原告人之請求駁回本案訴訟費用歸原告人負擔一件判决除喬氏與施王氏等經界涉訟一案主文原告人之請求駁回本案訴訟費用歸原告人負擔一件决定焦桐齋與金仰生欠欵涉訟一案主文本件聲明室碍照准 
　　批示　一件陶炳炳狀領案欵由准領此批一件鄔炳能狀銷案由狀悉准予銷案房票并准塗銷附卷此批一件克昌洋行等狀交扣押費由准交此批一件唐貴舟狀請啓封房屋由狀悉着即來案候諭此批一件克昌洋行等狀請迅予扣押由狀悉業已派員扣押矣此批一件李錦韋狀保李松壽由狀悉所請不准一批一件丁照榮狀請退保註銷保狀由狀悉所請過保註銷保狀等情着爾先將趙寳英交家再行核辦一批一件李星若等狀交案欵由准交此批一件金飛卿狀交家欵由准交此批一件王保相狀請銷案給領由狀悉准予銷案存案信據一紙并准來廳具領此批一件楊　清狀領案欵訟費山准領此批一件劉長桂狀請銷案由狀悉准予銷案此批一件趙寳英狀請傳案險令由狀悉仰即來　候　批一件陳文　狀請執行由狀悉查本案業據劉榮栽揭起上告所請應從緩議此批　　一件楊增元等狀領洋紗小布由准領此批一件張阿順狀請執行由狀悉准予傳案訊奪此批一件王艾氏狀請追繳由狀悉着即來廳候諭此批 
　　一件孫大祥狀請追繳由狀悉候傳債務人陳金生到案訊追此批一件罔志賢狀請押追由狀悉此批一件姚韓氏狀請保釋韓運生由狀悉韓連生准予交保出外理楚此批一件孫照生等狀交飾物由准交此批以上十二月二十四日 
[上海地方檢察廳]  
　　批示　陸華氏本案應一併起訴所請不准此批王桑氏狀悉候講卷核辦此批邱椿森等狀悉候偵查此批陶鹽興狀悉仰候傳訊核辦此批周振順狀悉靜候偵查毋凟此批朱　善鄭振翼兩狀均悉仰候傳訊核辦此批楊李氏　據情送請同級審判廳核辦　批崔陳氏狀悉該氏旣將儲倪氏等訴由警廳拘獲　押如果有犯罪嫌疑自當送廳黨辦所請提究之處應毋庸議此批徐九啓狀悉杳誣告罪以虚搆事實爲成立要　據訴趙保生之媳確有逃亡事實自與誣告條告不　至稱　詐各節毫無證佐殊誰憑信所請不准此批李楊氏狀悉查和誘罪係以將被誘人移於自己實力支配之下即屬旣遂公訴權之時效即由此進行其後狀態之繼續與否在所不問本案犯罪時期據訴係在元年險曆三月間共公訴時效早經定成所請自毋庸議此批蔣大喬已訊諭矣此批以上十二月二十四日 
 
 

Page 13

 
 
   
 
 

Page 14

 
 
自由談 
閒話 
[江蘇學校演說競進會二日記（三）] [  俞長源]  
　　生演說後本日總評判張福增先生報告决賽結果其報告方法由第三而第一由盧少劉先生給奬按是日决賽結果中等組第一果然爲顧慰曾女士高等組第一果然爲侯矅君兩日評判者之眼光可謂合一般聽者之輿論矣惟侯君今日所講較昨爲弱而顧女士所講較昨尤優故余謂是會苟不分組第一當屬諸顧女士也女士之聲浪態度固極令人膺服而其新市政之計劃能詳而不瑣處處均合於學理說者謂稍偏理論然新市政之計劃固應爾爾也侯君所說其所以較昨稍弱者即閒話稍多而題目中之計劃不甚詳細昨日侯君言市政即是生活新市政即是新生活語頗動人故能占優勢焉中等組第二爲胡大順君胡君所講態度尙平穏言語尙純熟惟敎育之育字市政局之局字發音未能盡合（指國音）至基其謬處即誤將義務敎育與義務學校混合言之也至第三徐君長穎態度旣嫌忽促而發音尤高低相差過鉅無甚長也高等組之第二鄭君鹤第三之江君億平比較上似可均等此係余個人私意不敢謂評判者之眼光有誤誠以評判之標凖本無一定大全體苟能不差亦可謂評判之能手矣茲合兩日全體演講員所發揮新市政之計劃其相同之點甚夥如衛生方面交通方面敎育方面經濟方面人材方面所見皆同惟顧女士謂新市政之計劃宜察地而施似敎育家觀察兒童之個性語雖爲師範生之口吻亦全體中最有精彩者也惟予尙欲絮絮者即會場秩序頗不安靜時有巨大聲浪擾演講者與聽者之心較諸上海之省敎育會塲南京之公共講演廳相去遠矣噫不譚市政則已若譚市政則吾揚並一共公講演場所而無之其建築又豈能稍緩須臾哉十二月二十日夜記於第五師範 
筆記 
[悼玉記（五）] [  碧梧]  
　　范生曰君憶吾綦切吾亦憶君彌苦然則吾之腰肢焉得不瘦何待乎君驗玉姑聞言悲從中來熱滬被雙頰矣在尋常之夫婦久别重聚必喜不自勝而范生夫婦獨反是者蓋其情意之深非常人所可及自亦非當情所可論也范生不忍令玉姑相思目身亦不耐獨處遂决意携玉姑偕行以爲朝夕厮守久困之身當可復返樂境再續畫眉韻事矣而孰知事變之來有非人意料所可及者范生旣偕玉姑抵漢即卜居於武昌城之西街小屋三椽陳設至清雅屋後有小園范生闢之種草藝花居然佳境范生公餘之暇即與玉姑唱和爲樂不增載得詩數百首范生輯爲一册顔其簽曰鄂渚春聲錄玉姑意亦甚適嘗顧范生曰蜀中樂吾不思歸矣范生笑頷之如是者約半年而革命事起槍砲聲隆隆然城中居民恐一旦虽事大作困死城中咸挈其細軟肩其子女逃向　　城外中途或有相失者則呼兒喚女之聲慘不忍聽范生亦以居城中有若釜底之焦欲携玉姑出走玉姑曰否吾意人民痛恨清室久矣今革命軍旣發難人心必附之現有之軍隊何一莫非漢人豈肯效忠滿人而自殘同類乎故吾以爲必無劇戰可言奚必出走且若走至中途遇他種事變則反不如靜居城中再觀其後也范生以其言頗近理遂亦從之但風聲鹤唳一夕數驚馮軍旋抵鄂大戰遽起槍砲聲每亘數畫夜不息范生所居距城甚近槍彈如雨常有墮落其屋上者范生知禍變尙無已時此間决不可再留乃與玉姑商脫險之計玉姑至此亦不復堅執前議惟城門終日緊閉民人均禁出入范生頗苦之幸有同事某君現已投筆從戎任某軍隊長范生往見之懇得出城執照一紙第僅能各携小包一尤必經守城軍之檢查范生無奈僅檢點必須衣物餘者均交某君俟他日戰事旣平再來運取也范生佈置旣畢即偕玉姑狼狽出城渡江抵漢鎭寄居小逆旅中驚魂雖得稍寗而痛定思痛玉姑反眠食俱廢不二蟲现矣病且甚劇范生乃大焦慮延醫服藥終無大效而囊中靑蝶已漸告罄鎭中雖有奮相識第以亂離之中亦不能多所佽助范生思作歸計又以長江輪舶久已停駛雖可自僱小舟冒險南下 
[别開生面人才内閣快來入局無官一身輕]  
　　但資斧苦無所出無已惟有暫居於此耳幸玉姑病漸起能啜薄粥范生始覺稍安作書致王生告以現狀並請資助奈當時郵滙亦多阻梗范生發信後已將個月而回鴻杳然范生輒冒險渡江往求某君幸尙有所獲日食尙能維持者賴有此耳但每届范生渡江時玉姑之神魂即蕩漾莫能定必待范生安然歸心始放下蓋以地方秩序旣亂行人每多危險也 
劇談 
[劇場閒話] [  半塘]  
　　近日北京劇界喧傳兩事一爲俞振庭之斌慶社將聘海派短打武生蓋呌天加入一爲新世界游戲塲命人至上海邀集文全福崑班來京演唱人云亦云幾實有其事者實則新世界游戲塲爲股東會查賬糾葛陰曆年内决不開門邀請崑班之說顯係謡傳蓋呌天加入斌慶社之說雖非捕風捉影之談一探個中消息亦有與傳聞不符者蓋並非俞五派人邀請係高慶奎介紹於慶樂謂前次蓋呌天來京未帶配角此次與祁彩分賈保山李德山等同來必能呌座慶樂嫌開支太大不易賺錢却之乃由鮑順義介紹加入斌慶社鮑在上海本爲蓋呌天之下手現在楊梅班充武行預料蓋若到京鮑亦將舍吉祥而入三慶云 
　　吳彩霞董俊峯返京以後潦倒異常無處搭班前次漢口有人來邀于翠花吳董將隨之俱往後因戰雲孔亟于未成行吳董亦依舊赋閒近傳董將赴關外演唱係馬德成有信招致未稔確否 
雜錄 
[麗湘閣雜掇] [  陳家慶]  
　　曩歲余侍母舟過金陸慈命以懷古屬題因成數絶云向曉秋笳不忍聽金陵王氣半凋零而今只賸秦淮月半照靑山與後庭王氣消沈燕不飛六朝金粉已成灰過江名士多如鯽應有寒泉酧夕暉桃花扇底送南朝舊院笙歌已寂寥省識當年腸斷地一泓秋水碧迢迢月明何處聽吹簫畫棟珠簾野火燒秋水長天人去遠板橋斜日柳彎腰余嘗讀桃花扇傳奇中有詞云冷清清的落日照一樹柳彎腰荒凉滿目字字力透紙背誠善於描寫者也 
小說 
[納妾之果（三）] [  沈求已]  
　　「寃哉　猶有下情也蓋茲事現爲某某等數輩偵知已興訟矣故余數日來奔走於律師之門乃無片刻暇」 
「已興訟乎然則事誠大危君將何以自處」 
「可無懼今某律師已允爲余一力任之矣某律師者近代著名之一等大律師也彼任之事必有望」 
「然則今日又何暇而來哉」 
「今日乎一則爲念卿切二則有一佳消息報卿知」 
「何來佳消息可速言」 
「蓋彼傖已中余計矣余自放流言於外不數日即吹入彼傖耳彼傖果大怒立自校中喚犯子歸怒詢之雖狗子極力剖白而彼傖則謂苟汝無是言人烏能虚購因是而終信爲有大斥狗子爲負心人今已令之退學而降爲店中之學徒且每日竟無好顔相向也」 
「竟收得如是之效果乎濃心樂矣」 
「然余更將謀第二步之進行也」 
「第二步者如何」 
「第二步乎蓋今旣離間其情他日更將灰去其心不便彼傖永不與聞卿家事而後已」 
燈息矣人聲漸寂 
　　同日之晚街頭巨肆中有泣聲嗚嗚與户外之鬼聲啾啾若相應和 
　　此後小學徒之遭遇仍如故店主之相詩仍如故途人之嘆息亦仍如故小樓中之喁喁情話聲亦每夜不間（終） 
餘瀋[  吳秉恬]  
　　過烈士之墳流連憑弔見豐碑矗立高塜巍然覺墟墓之間猶有生氣不禁肅然起敬因思人生斯世若不建功立業爲身後令名計一惟榮利之是貪則其身雖存其心已死猶復以尸居餘氣妄自尊大以抗衡於古人抑何愚也 
　　誌謝　上海中國濟生會浙省水災籌賑會等發起籌賑二十七二十八二十九日在新舞臺約九班合演并約塞雲先生天罡侍者金碧艶王玉芳客串昨承惠劵三紙謝謝 
 
 

Page 15

 
 
   
 
 

Page 16

 
 
常識 
常評 
[江蘇之三害] [  箴]  
　　江蘇比年以來發生三害一曰蟲害一曰水害一曰選舉害水利局之設非特欲去水之害將以治水而興農田之利也然水利仍以無費而不舉最近之水害則竟無術以禦之 
　　蟲害之起非止一年矣至今歲始議設昆蟲局以救濟之雖云亡羊補牢固亦未爲晚也果任事者能以實心實力行之吾知其必有良果 
　　若選舉之害則每辦選舉一次其害必增加一次道德淪亡廉恥喪盡地方風俗因之日益敗壞一言以蔽之則賣買其實選舉五名而已此其害豈獨江蘇受之幾於通國皆受之非選舉之不適宜於我國也選舉法不良而辦理選舉者并此不良之法而未能遵守司法機關之對於選舉訴訟又無一能執法以從事也於是三害之中以選舉之害爲最烈 
　　然而欲去三害亦惟去選舉之害爲最易蓋蟲害水害皆須耗費無數之金錢以去之獨去選舉之害則在人心之一轉移間僅須不嗜金錢之一念而已是則凡爲公民者人人同負此責也 
經濟 
[喪事之節儉]  
　　現在世風口奢即如喪事一項凡稍有場面之家莫不鋪張揚厲踵事增華一若非如此不足表示其孝心而博虚榮者不知喪事寧戚祭豐不如養薄昔人已有明訓奈何盏國民竟以有用之財虚費於此爲榮乎則死者何知爲孝乎則孝思當在胸中豈必表示於人也而一般達官富豪則更張大其事喪儀之盛每駭人聽聞蓋誤於昔人喪事稱家之有無一語若家本貧乏猶諱貧而務爲虚塲面則更誤矣予意能繼父母未了之志勉力行善方爲眞孝若除必須之喪祭費外將一切用於鋪張門面齋供僧道者捐助於慈善敎育上則旣有益於實際而被其惠者亦且紀念感戴禱祝無已斯乃眞正之光榮而可慰親心於地下者也嗚乎罔極之恩熟不思圖報於萬一而於圖報之方盍稍加意焉（乙種酬） 
道德 
[論國民不可再有私見] [  蔡行素]  
吾國人之大病在於一私字武人之蠻觸憤爭爭地盤也地盤私也政客之鑽營奔競競一黨之勢力也一黨之勢力私也政府之依從權貴袒護軍閥保一己之祿位也一己之祿位私也知有私而不知有公公之一字完全不留於吾國政府軍人政客之腦中所以中國之事幾至敗壞不可收拾雖然一國之主人翁爲誰國民也國民而欲自救才縱有腐敗之軍人政府政客尙不虞其敗壞以至於盡蓋國民可出其旋乾轉坤之力舉腐敗之點擴清而湔滌之以復入於清明之域國民欲實行此種意志施用此種手段須自自己不有私見始政府軍人政客之所以爲患者以其有私也國民而能濟之以公救之以公所謂對症發藥可以治已病已未病否則甲攻乙乙拒甲甲提起訴訟指乙舞弊而甲即因舞弊而失利者乙發出文電拒乙進行而乙即欲求鑽營而不得者選舉要政也然非賣票不談自治事業至多也然非議員不做人口可以揑造票證可以掯匿是保居心思之可痛苟能化私爲公一轉移間造福之大可無倫比曾文正謂無兵不足深憂無餉不足痛哭苟舉目斯世求一攘利不先赴義恐後忠憤耿耿者不可亟得此其可爲浩歎也吾願國民不可再有私見（乙種酬） 
[西方格言（二三二）] [  謝介子選譯]  
　　鑒古可以知未來（擺倫）（Byron）得一佳鄰如得一清晨（意·德·丹諺）失足易救失言難復（英吉利諺）人每自頌其所崇拜者（意大利諺）去蔓草始可致富（英吉利諺）鼠旣飽甚亦不再令（荷·丹諺）大賊亦能罰其小者（英吉利諺）靜爲幸運之神（德意志諺）奢侈之婦陷其夫於愁城（英吉利諺）作僞者拙（和曼爾）（Homre） 
衛生 
[腦力之休養法] [  顧康樂]  
　　吾人於用功讀書或研究思想之後每覺腦力疲倦記憶力減弱有時面部發熱手足冰冷皆因腦力消耗過度也若再繼續用功則非惟不能得學識上之進步抑且有碍衛生數日後精神憔翠皮膚呈黄色漸致疾病是故求學時代切不可過於用功而傷身體也腦力之休養法有六茲分述之如下 
（一）直立緩行 
　　用功之時俯腰曲背心臓部受壓頗大血流不能舒暢頭腦中血液因之不十分活動宜直立緩行一二分鐘使溷濁之血下降而新鮮者循環全身 
（二）窗口滛望 
　　於腦力疲乏之際即起立至窗口遠眺深山叢林則雙目清凉頓覺心矌神怡此法旣休豢腦力又調和目力如窗外無山水之景則臥楊靜養三四分鐘其效亦同 
（三）行深呼吸 
　　多時伏案用功肺中空氣不潔氣化力衰弱至空氣清淨之天井或花園内兩手义腰閉目挺胸行深呼吸七八次最爲有益 
（四）柔軟體操 
　　柔軟體操爲一種極温和之運動不必有一定操法伸手蹈足皆得曰操數分鐘後四肢自由活澄腦力亦不覺波乏矣此法施之於臨睡時更爲有效 
（五）變換學科 
　　專攻一科則費時多而得益尠故研究一科學生二三小時後必更換他一種如久習算學後朗誦國文或披閱圖畫（六）玩弄音樂 
 
[鏡蓉口]  
　　中國音樂如簫笛之類聲音頗雅課餘之暇微微吹之心耳俱悅洵休養腦务之良法也（乙種酬） 
法制 
[民律講成年刑律論年齡] [  竹賢]  
　　友人某問及成年二字又以刑律上之成年與民律上之成年有何區别一再邀予研究意甚懇切予腦筋中被其似是而非之學說所感觸默思良久而不能答殆幾經揣摩始敢告之曰民律講成年刑律論年齡查民律中有成年人與未成年人之稱又有以滿二十歲人爲成年人之特定條文而刑律中則未見有此種字樣祇有未滿十二歲人之行爲不爲罪及未滿十六歲人或滿八十歲人犯罪得减本刑一等或二等之條文詳求律意一則注重於年齡上之責任一則規定成年年限立說不同措詞亦異君所謂刑律上之成年是蓋年齡之誤會耳茲再將刑律何以不論成年之理由述之如左 
　　（一）刑律如論成年則十二歲以上二十歲未滿之人犯罪即不能論其罪刑 
　　（二）若論成則滿八十歲人之犯罪似不能因其衰老而減 
輕 
　　（三）如刑律另規定以滿十二歲人或滿十六歲人爲成年則與民律之所謂滿二十歲人爲成年之說又不能一律（四）刑律有减輕責任之年齡階級如稱成年人未成年人則階級責任之說無從實行 
（五）刑律上之責任感覺簡單易明母待智識充足後始能區别 
　　綜核上述各節詳求意義則刑律之不採成年而論年齡實有重要之關鍵在其中欲研究法學者自應於此等處所注意及之（乙種酬） 
雜錄 
[陽曆元旦之研究] [  養氣]  
　　天文學土之四季以春分至夏至爲春以夏至至秋分爲夏以秋分至冬至爲秋以冬至至春分爲冬據此以觀似一年中之第一日可起於春分而今乃以冬至後之九日或十日爲一年之第一日何也 
　　蓋也球環繞太陽運行之軌道乃一橢圓形橢圓有兩焦點而太陽居其一於是地球距太陽時遠時近其距太陽最遠之一點謂之遠日點亦曰最高點距太陽最近之一點謂之近日點亦曰最卑點地球運行一周歷二百六十五日五時有奇是爲陽曆之一年而經過近日點遠日點各一次其在近日點時爲冬至後九日或十日在遠日點時爲夏至後九日或十日今曆家所定陽曆之元旦即取地球在近日點之日爲一年之始也 
　　但地球在近日點之時日亦非永遠不變由天文家之推算地軌長軸之方向循軌旋轉年年不同西曆紀元前四千年地球於九月二十二日（即秋分時）經過近日點迨紀元前一二五○年於十二月二十二日（即冬至時）經過此點至紀元後六五九○年當於三月二十二日（即春分時）經過此點紀元後一萬一千九百年當於六月二十二日（即夏至時）經過此點直至紀元後一萬七千年近日點當再至紀元前四千年所在之處合計二萬一千年而一周是謂之近日點差故以地球在近日點時爲一年之開始日則歷久亦有變易惟現在地球至近日點時至冬至後九日或十日故即以是日爲元旦也（乙種酬） 
問答 
　　某甲魯人在滬爲商店夥友年將不惑膝前空虚近其原籍某姓生一男因貧將欲抛棄甲妻爲防甲納妾擅自領養甲以異姓亂宗例所不許且族衆亦不能容寗願無子不願有假子極端反對並擬脫離家庭促其妻之覺悟以冀達到撤銷之目的似此小兒如原姓不領回將又被棄法理上所謂的小兒生存權究竟在那里請求歸宗又怎樣行使尙祈法學家倫理學家有以教之[  陳因]  
[協若問]  
　　問靜坐法回有益衛生微特却病且於體育上有種種關係但初學之人試一入座即心旌摇摇雜念紛呈呼吸不良脚部更麻木　堪究用何種方法爲入門工夫請問高明不吝指敎 
 
