# 1919 - 125 - 4916605

 

Page 1

 
 
   
 
 

Page 2

 
 
   
 
 

Page 3

 
 
時評 
[法律（冷）]  
　　中國之不有法律也久矣試觀民國以來犯法違律之事安可勝紀使其人而有勢力者孰曾過問之此中國官吏之所以腐敗政治之所以汚濁也今於北京學生之事而乃有法律之處置豈中國之法律亦有時而有用耶 
　　各國之於法律也爲私則嚴之爲公或寛之中國則不然有勢力則含糊之無勢力而與有勢力反對者則深求之如斯以談法律我不得不爲法 
律羞且悲耳 
[命令]  
　　五月十一日大總統令内務總長錢能訓呈准江蘇省長齊耀琳咨請任命劉紀正試署江蘇淞滬警察廳技正應照准此令 
[專電]  
　　北京電國際聯盟會定十月間美京擧行（十一日下午四鐘） 
　　北京電徐召閣員面加慰留詞極懇切閣員允暫維持請速定繼任本日閣議照常出席（十一日下午五鐘） 
　　北京電錢因國會彈劾面責于寳軒不當以已未部先發難提查辦于極懊喪（十一日下午五鐘） 
　　北京電陸宗輿請免幣制總裁以謝國人原呈長千四百言對在日使任經辦交涉分三起立 
說語極抗辯（十一日下午五鐘） 
　　北京電安福系對中行則例事已表示讓步謂政府如以法律手續修改則例必予贊成 
（十一日下午五鐘） 
　　北京電留日學生代表抵京（十一日下午五鐘） 
　　北京電遣散敵僑費又向協商國借到二十萬（十一日下午五鐘） 
　　北京電中東護路問題黑督接日軍司令部照會稱業經協商各國在崴埠議决西比利亞由協商聯軍分任保護北满一帶由貴國派隊保護惟此項軍隊依中日軍事協定應歸大谷司令指揮等語查北满爲我國領土且有合辦權利未便承認請向協商各使嚴重交涉以杜後患（九日下午五鐘） 
　　北京電陸軍大學校春季旅行頭批已出發現定十二日由陸路乘馬赴灤薊一帶野外實習（九日下午五鐘） 
　　北京電政府飭參陸部速籌出兵赴烏得一帶扼防（九日下午五鐘） 
　　香港電昨日午後廣州公民大會各界赴會者約十萬人聞亡國慘苦之演詞多泣下者當議定代表八人隨大衆行共分九十九隊各持小旗上書還我靑島誅此國賊等字樣繞行各街赴軍政府請設法收還靑島取銷二十一條要求廢除不平等條約懲辦國賊釋放被捕學生大衆秩序始終甚佳政務總裁允竭力辦理軍政府已於九日電請釋放學生（十二日下午三鐘） 
　　香港電國會提出議案反對恢復六年國會（十二日下午三鐘） 
　　馬尼刺電遠東運動大會今日開始五種田徑預賽合格者菲列濱二十人中日各五人籃球中國擊敗菲列濱二十四對二 
十（十二日） 
[各通信社電]  
　　北京電國務院消息滬會即日開議法律案 
　　北京電許蘭洲特電田玉潔經陳樹藩張瑞璣勸降靖國軍大生反感 
　　北京電徐東海電致長江三督調停和議各案一聽和會解决斷不干涉 
　　北京電丁乃揚返津揣徐致陸榮廷陳炳焜兩電由津轉拍（以上十一日） 
　　廣州電湘人以去張敬堯爲唯一條件軍府聞北代表關於人的問題不至在相僵解决然議案原列有湖南問題去張非僅對人實爲救湘已再電唐總代表力爭此着 
　　廣州電陳炯明與宋淵源勢將决裂有請軍政府派浙軍陳肇英就近查辦說 
　　廣州電聞吳光新參與彰德會議後向漢陽鐵廠攫取大批槍砲同荆調重軍集枝江等處進窥施南鶴峯 
　　廣州電軍政府决議於廣州第二公園中建設忠烈祠此間籌欵十萬元各省均攤十萬元責成總務廳辦理（以上八日）以上平和通信社電 
　　北京電内閣總辭呈元首已親交還並云如挽留無效予亦引咎辭職 
　　北京電段合肥表示决不出山且望内閣勿輕改組 
　　北京電曹汝霖個人辭職意甚决陸宗與亦上辭呈 
　　北京電蔡元培上辭呈旋出京各校仍設法挽留 
　　北京電鹽稅餘欵截至五月二日可供政府提用五百十三萬餘元（以上十一日） 
　　北京電總理辭意甚堅元首仍極力慰留 
　　北京電陜省救濟會電災情奇重災民已逹七十萬口草價每斤二十文請賑救 
　　北京電陜事结束靖國軍司令柳義通電取消 
　　北京電章宗祥傷有起色河無虞 
　　北京電陳毅電赤塔將四次會議 
　　北京電謝在蒙邊搶刦華商 
　　北京電曹錕姜桂題均請維持現内閣 
　　北京電林長民奉命赴津留蔡（以上十二日） 
　　以上中華通信社電 
　　北京電徐對錢閣仍慰留幷疏通國會打消彈劾 
　　北京電段祺瑞不允組閣段之左右亦不願其於此時上台錢如必辭或以田文烈暫代 
　　北京電章宗祥漸愈據同仁醫士云决無危險 
　　北京電奉召赴内部警政會議之各省警處警廳長及代表均到齊九日在部舉行開會禮 
　　（以上十一日） 
　　北京電蔡元培在津政府及各校均專人往留 
　　北京電張樹元密電聞山東問題已無挽救是否確實政府究如何辦理請示知以便轉告各界 
　　北京電京商會將聯合全國商會不銷東貨作無形之抵制 
　　北京電當局得探報過激黨派人潛赴中國各工廠以共産說煽動工人特電各地方嚴查 
　　（以上十二日） 
　　蚌埠電倪嗣冲電政府報告皖省備運第一批漕米石數請知會稅務處飭關接洽放行 
　　西安電陳樹藩通令所屬軍警對於部派查烟專員特加保護（以上十一日） 
　　以上中孚通訊社電 
　　北京電錢總理第二次之辭職係屬照例之事一般人士多信其辭職之意並非十分堅决據反對錢内閣派之觀測謂此次錢内閣之全體辭職非出於本心無非欲藉以文飾外交内政之失敗耳且有一部分之政黨欲於此時　逆料錢氏之行爲起見繼實際組織後繼内閣以代之以爲示威運動計者因此外間又盛傅將實現安福派研分系之混合内閣之說 
　　北京電昨日徐總統慰留閣晨却還辭呈 
　　北京電政府决計從嚴處分暴動學生學生等已開始同盟罷學 
　　北京電九日參議院開秘密會議就靑島問題要求外交次長出席有所質問 
　　北京電陸宗與於九日辭幣制總裁之職 
　　（以上十日） 
　　北京電本日政府接李純來電謂在南北和會未畢以前應當維持錢内閣至於外交之失敗亟宜力講補救之策目下更迭内閣恐令時局愈混亂 
　　北京電政府接倪嗣冲電云政府對於此次學生之騷擾宜將其主謀者從嚴處分否则此風勢將蔓延全國危險不測云云　 
　　北京電據某政客之談話云錢内閣自經徐總統慰留後决計留任至後繼者决定時爲度目下雖有王揖唐組織内閣之說然王以尙非其時拒絶此舉熊希齡汪大夑内閣說亦不易成爲事實故結局錢内閣當然將以無人接任之理由仍行留任云云 
　　北京電北京學生騷擾事件之主謀者已於昨日開始豫審 
　　北京電馮國璋黎元洪致電徐總統請在南北和會完畢以前維持錢内閣 
　　北京電安福派對於錢内閣之態度尙不一致然其中有力者多主張當然維持錢内閣若至南北妥協不成立時再組織段内閣或安福派内閣亦不爲遲云云（以上十一日）以上東方通信社電 
　　東京電對德講和條約案於手交德委員後尙有種種之重要案故日本講和使中之一人將齋該案歸日（十二日） 
　　東京電某處接紐約來電曰美政府已允准銀塊出口其詳細未明（十二日） 
　　東京電勾留上海之寺尾博士於昨日歸到長崎其言曰此回之排日運動雖無特别大事惟於對華政策上最要注意自親日派曹汝霖及前駐日公使章宗祥等爲全國人所棄後向來於東亞大局上主張與日本親善之孫逸仙張繼等一派亦不復以親日出諸口而取非國民主義誠遺憾也（十二日） 
　　以上共同通信社電 
[公電]  
　　巴黎來電中國上海申報轉各報膠州判口（電碼不明）交日係段錚密約斷送速自爲計一電阻簽字二嚴懲國賊三力抗日人巴黎通信社電七日 
　　廣東林森等通電唐總代表商界聯合會虞洽卿鄒靜齋先生全國報界聯合會省議會商會敎育會農會工會各報館均鑒頃得巴黎來電内開國會同人均鑒取消二十一條我代表雖已提出惟某國鬼蜮多端必來阻礙望到底勿懈求逹目的昨日義國要求管理阜姆威總統以與其十條宣言相反力予拒絶將來膠澳大可援例惟膠濟濟順高徐吉開長洮洮熱徐海七路密約關係國防我代表雖提議取消奈友邦見約中有欣然同意之明文且北庭對於訂約者尙倚重如故致有愛莫能助之歎似此情形取消恐難望速設法激發全國與論明指罪魁禍首一致嚴討則民意所播或可挽回於萬一等語此事關係我國存亡務望一致主張堅持勿懈冀收良果林森吳景濓褚輔成庚印 
　　鎭江張念劬等來電申報時報轉各團體全國商會均鑒日本攘奪靑島圖我野心昭然若揭除電政府力爭外務求一致主張提倡抵制日貨以伸民氣而爲外交後盾無任切禱省議員張念劬失翼雲劉長春霍仁泰戴鐵齡黄江叩文 
　　徐州培心書院來電申報館轉全國學界商界公鑒外交失敗禍迫眉睫提倡國貨藉資抵制務希誓志到底以爲外交後盾徐州培心書院叩文 
　　甬江公電各報鑒國民大會被軍警解散詳情函聞金 
　　萬縣蘇成章等通電各報館均鑒冬日呈護法政府參衆兩院上海孫總裁唐總代表雲南唐聯軍總司令四川熊督軍夔府黎聯軍總司令柏總指揮一電文曰蔡總司令濟民被害案罪魁鐵證早分呈奉公查復會審亦非一日靜待至今迄無後命輾轉瞻顧不勝悽惶竊念我西南起兵年餘原號護法北政府之不法也則臨之以兵猶且不惜唐方身爲護法軍官謀殺護法元動以便私圖其不法之罪又爲西南所共憤乃求傅案審訊而不可得豈不法僅所以禁北政府歟蔡公寗死不戰曰求符護法之本義成等當時不敢以武力復仇亦忍痛以揚死者之志蓋深信國法猶在必無如此重件久延不辦之理乃時逾數月殺人者不惟擁兵自若且反加罪於成等在利之家屬婦孺何辜非深匿山野即被捕辱法律之效用如此則蔡公之死毋乃太寃而成等坐受亡家之慘更爲大愚倘蒙卽予傅案一判曲直成等雖受痛苦於前猶作生全之望於後如横行者終歸無事則成等一息尙存斷不能聽死者長此含寃於九泉家小竟因守法而俱盡也臨電悲愴罔知忌諱冒罪待死凛候斧鉞等語公等法所託命伏祈矜而敎之鄂西靖國軍職員蘇成章陳家瑞胡金橋張祝南董用威黄孝霖姚汝嬰嚴開勳陳錚蔡惠民等泣叩冬印 
 
 

Page 4

 
 
   
 
 

Page 5

 
 
   
 
 

Page 6

 
 
[美國無線電]  
　　巴黎電美國協報訪員宣稱國際同盟可有充分之權力保護中國權利幷能擔保將山東權利歸還中國又據日代表之言云當依一九一五年五月五日之中日約實行歸還再膠濟鐵路之路警全用華人而指揮者皆日人並歸中國政府任命之云 
　　巴黎電當日本要求繼承山東之德人權利時中國代表曾提議允許日本暫時據有靑島但必約定一俟中國將日本攻據靑島所用之費全數償還則日本應將靑島交還中國但日代表不允又提出歸還膠州之辦法云日一當據有靑島幷有權與中國合同管理德人在山東所有之路鑛而中國代表則以有碍中國主權力爭之且恐一經承認中日之秘約將實行也 
　　巴黎電德國代表在巴黎時經協約之允許得於日間用無線電與德政府交換消息惟通電之時刻有一定之鐘點再德代表得在萬歲里街道上行走並購物協定已派頭等廚子照料德人聞供給甚豐富云 
　　巴黎電協約國及公同作戰國决定將禁止與敵通商之條件一律取消從此可以自由通商再各種郵件一律不檢查 
　　華盛頓電美國水面飛艇ＮＣ１式ＮＣ３式與ＮＣ４式三艘預備自洛克威地方起程飛渡大西洋每艇載五　自由式馬逹四具馬力一千六百匹三艇先飛至紐芬蘭然後依英國所定之路線直向東飛云 
　　華盛頓電美政府於作戰時所購商船甚多值價數千萬元今擬設一機關將各船估價售與商人云 
　　華盛頓電郵務總管經總統允許已將各海電交還各原主再不日各電話與電報之線亦將復歸原主惟事前必經國會立案云 
　　紐約電美人羅西爾自歐洲調查飢荒情形歸云東歐匈奥一帶及德國境内約有飢民三萬萬人土耳其之情形更不堪問云 
路透電 
[歐洲和和會之最近]  
　　六日巴黎電和會今日開非公式全體會議中國代表以簡短之辭正式抗議處置靑島辦法和會已存記之　葡國代表對於給予葡國之待遇表示不满意　福煦上將堅謂和約所給法國这擔保就軍事眼光而論尙未適當此種和約不可簽定又言法國萬不能不占有來因河橋端占地以十五年爲限猶嫌過少 
　　七日以和約交與德代表時共同作戰國代表之出席者又增以下數國　中國　暹羅　古巴　危地馬拉　尼加拉瓜　海地　巴拿馬　里比利亞　閧都拉斯　意國代表將於今晨以國書交與德國代表 
　　七日倫敦電國際勞動事務大會之籌備委員會業已成立主任爲法國之方台勒氏其餘委員美國爲夏特韋爾氏英國爲内務次官賴維里氏意國爲加斯蒂格里哇恩氏比國爲瑪漢氏日本爲大口氏瑞士爲賴巴特氏該委員會巳在倫敦集議現正徵集華盛頓開大會之材料其議事條目内有每日工作八小時主義失業問題女子分娩前後工作事宜夜間工作及不衛生之工作幼童從事夜間工作及不衛生工作至小之年限展長及施行一九○六年瑞士京城議定禁止用白燐製造燐寸之國際公司約 
　　五日倫敦電巴黎日報載稱克勒满沙氏喬治氏威爾遜總統今晨開會提出法英美三國另訂之條約定稿關於法國之安寗及保護和約事另行規定保障 
　　四日巴黎電三國會議今日請意國代表復列席和會其請書之性質可信意國必將受納而於和約交與德代表前恢復與協約國之關係 
[歐洲過激派近狀]  
　　六日倫敦電俄國無線電報稱彼得格勒已宣巿佈處於受困狀態　波蘭軍已佔據萊姆堡北面之數村 
　　五日巴黎電末尼克電稱斯巴逹團奮死搏鬭政府軍攻撃該團所守之造酒廠與裁判所時曾噴射火液估計死者約一百五十人受傷者九百人就擒者一千五百人　爲質之人已於四月三十日夜半槍斃禁衛軍聯隊之兵不肯開槍乃召俄人行刑爲質之人有受短棒打擊者亦有爲槍刺所創者 
　　五日巴黎電匈國勞農政府無線電報稱勞農委員皮那根氏在勞農總會演說謂匈兵現紛紛逃亡惟　京之軍裝尙足供勞動兵十五大隊之用皮氏詢問大衆勞動界願否爲勞農迪克推多制戰至最後之一息衆答曰願戰皮氏續稱或謂戰局甚爲危急其實不然多數人民今願奮死衛守匈京吾人之陣線不在匈京而在愛太斯河云 
　　六日丹京電末尼克五日電稱各報除共産報紅旗報外均已出版紅旗報記者被拘槍斃各銀行現欵與貴重品均無恙全城除偶有槍聲外殊爲安靜 
　　五日巴黎電華沙電稱波蘭軍藉飛機之助占據萊姆堡北面之數村獲戰利品頗多萊姆堡已不受砲火聶擊　過激軍在維爾拉與平斯克取　攻勢均遭挫衂 
　　六日倫敦電末满斯克四日電稱我軍於五月三日佔據烏羅索齊羅南面二十五哩鐵路上之米塞爾斯加雅鎭敵兵三百人携武裝火車三套猛禦無效是役我軍䟦陟長程而砲隊因鐵路修理未竣不能前進然我軍仍能獲勝故格外可以嘉讚我軍死傷者各四人士氣極佳 
　　六日比京電格羅倫逹爾軍火庫一所突然炸裂毁屋若干所林木亦兆焚如德俘六百人於驚亂中逃逸已覓獲一百五十人死傷之數未詳砲彈仍在爆炸 
　　五日倫敦電駐伊格第爾之泰晤士報訪員由君士坦丁轉來四月十二日電報謂南俄阿米尼亞之土兵將境内收成糧食移毁一空民皆苦饑伊格第爾存糧不足食居民之一部分故多有掘草根爲食者若非供以適當之糧食將成餓莩每日街中輒移去死屍二十餘具難民有以死屍之肉果腹者訪員曾親見饑民乘夜破棺盜屍食之附近各村狀况較伊格第爾更爲惡劣 
[各國近事記]  
　　六日倫敦電今晨下院開議時外交次官答某議員之質問謂政府今已承認芬蘭之獨立及已成事實 
之芬蘭政府 
　　七日倫敦電今日下院討論預算案時工黨議員提出修正文反對帝國物産優等稅而於茶葉最爲注重旋付表决以二百六十二票對六十三票否决 
　　六日倫敦電路透電社探悉今除派兵赴埃及與印度以代該處須解伍之兵外愛爾蘭之戍后必須增加　俄國方面則台狄金將軍因失俄迭薩與塞巴斯土波爾二地地位稍弱然今已漸得砲隊子彈湯克砲車及其他戰品之接濟運往者爲數頗夥　過激軍之力大見衰弱惟因受荏弱之反抗故猶得存在耳 
　　五日倫敦電巴黎消息謂東斐德國殖民軍司令伏白克將軍語客謂當歐戰之初彼部下共有白兵二百人斐兵二千人後增至歐兵三千人斐兵一萬三千人當休戰條約簽定時僅剩白兵二百五十人斐兵一千二百人該軍於戰爭之際防守之地廣四千四百哩歷者干月未聞歐洲消息後有乘自動車者一人由邊界携停戰命令至英營因入歧途於十一月十三日爲德兵所擒於是始聞休戰條約業已簽定消息 
　　七日倫敦電上月英國入口貿易較上年四月減少英金七日六十七萬零二百九十六鎊出口貿易增多英金一千八百四十一萬零七百八十三鎊 
國外要聞 
[歐洲媾和草約之槪要（四續）]  
　　路透社七日倫敦電訊 
　　不公允之競爭德國允保護協約國商業以防不公允之競爭尤注重禁止僞冒商標並允互換的條件尊重協約國與共同作戰國關於各本國酒與酒精花名之法律及司法裁判　人民之待遇　德國不得以戰前未實行之任何限制與捐稅加諸協約國之人民與其財産惟德國人民所適用之限制與稅則始可適用於協約國人民德國對於營商之運用不得加以各外人所不能適用之限制　以上規定須實行五年　如國際同盟執行會多數議决可將有效時期展長一次以五年爲限　凡已入協約國或共同作戰國之國籍者不得復以德國之籍加之　多方面條約　德國與協約國等　訂之多方面公約約四十種繼續有效惟有數種如郵電公約類須於德國之復入加以特殊之條件　德國對於新建國家所定之特殊辦法必不反對　德國對於無線電公約必允履行將來所通知之臨時條例並允遵守將來公布後之新公約　檢察與巡查協約國漁船之權基於北海漁業與北海酒業之公約者須僅由協約國船艦執行之至少以五年爲限　德國喪失基於一八九九年薩摩亞條約第三欵所得之特殊權利並因中國加入戰局放棄其對於拳亂賠欵之權利　兩方面條約　每協約國於六個月内通告可隨意與德國賡續不妨碍和約之任何條約 
　　德國自一九一四年八月一日起與其他敵國所定之條約及在從前或以後與羅國及俄國或代表前俄屬土地一鄒之政府所立之條約一律作廢而被迫給與德人之讓與權一律註銷　協約國得享有基於一九 
一四年八月十四日以前德國與他國間條約及戰時德國與中立國間條約所給與德國之特别利益　戰前債欵　三個月内在德國與在採行此法之各協約國或共同作戰國境内設立清債處凡戰前債欵及他種指定資財上債務皆由此項局所清理不許直接算給　敵産清理所得之欵亦由該清債處處置之　各參戰國須爲其本國人民對於對敵國人民負上述各種債務之責任惟在開戰時負債人已無支付能力者則不在此例　所有債務上要求由有關係之兩國清債處討論之如雙方不能同意則可交仲裁人或下述之混合仲裁法庭公斷之　各國人民應得之欠欵由各該國清債處清付之而人民所欠之欵由清債處收之　債欵以有關係協約國之貨幣付之　應行採用之匯率如未有合同中之特殊規定則以有關係國向德國宣戰前一月内該國之平均電滙率爲准　上述辦法各協約國願否參與悉聽其便　敵産　協約内與德國内依據特殊戰爭條例所採關於敵人産業與營業之清算管理等行爲今被承認有效惟協約國人民財産等之損失由混合仲裁法庭所决定而以該要求國管轄下德人産業爲抵者須給與賠償　德人所應得之賠償由德國自付之　德國内之清算管理等行爲現須中止凡協約國産業尙未完全清理者須由德國交還協約國有未清理德人産業者則該國人民可要求德政府交還其原有之産業德國所交還之産業與營業另有保護之規定協約國有權可扣留及清理其境内所有之德人産業　此項産業在戰中與戰後售出之凈欵收入德國賬内由該國支配之以應付該國人民關於在德財産及德人欠欵之要求　契約　協約國人民與德國人民間之戰前契約自雙方成敵之日起一併取銷其不在此例者爲産業轉讓業已成立者之合同地與房屋租契典押抵質之合同鑛産之讓與權與政府及公共團體所立之契約及保險合同關於保險類之合同另有詳細規定各國有權可保存其認爲關係公共利益應仍執行之契約　如屬必要得由混合仲裁所决定公允之賠償　美利堅巴西日本三國因憲法上之困難得免爲戰前契約之規定所拘束火險合同雖保費未付亦不得視爲因戰事而消滅但在和後三月第一年保費满期時始爲無效壽險合同不得僅因戰事而消滅但若業已作廢則已繳之欵可以索還若因戰爭條例之實行不能繳付保費以致合同失效則可將未繳之保費加利繳足以恢復該合同水險合同苟未兼保兵險則因戰事發生作爲無效　如戰事已作復保兵險則新合同可視爲繼續舊合同而生效力如戰事發作時未曾保有兵險則已付之水險保費可以索回　協約國或共同作戰國可取銷其國人與德國保險公司所締結之壽險合同德公司須交付此合同在比例上應得之資財每一協約國與德國間得組織混合仲裁法庭兩國政府合派一代表並公舉一主席組成之如雙方對於主席人物不能同意則主席可由國際同盟執行會選出之如國際同盟執行會尙未組成則由瑞士聯邦議會之現任議長選出之凡關於和約簽定以前協約國與德國人民所定契約之爭議不歸入協約國或共同作戰國或中立國法庭之司法範圍者得由混合仲裁法庭判决之工藝産業工業與文學及美術之産業皆具所有權惟德人所具之權則須受協約國戰爭條例之影響協約國爲公　利益或爲確保德國履行其義務起見有對於德國專利權與某版權加以條件之權　除美德間者外戰前憑照今皆取銷惟執有舊憑照者得依照將來特定之條例請求新憑照再除美德間者不承認控訴戰時侵犯之權　鴉片締約國有未署名或批准一九一二年鴉片公約者允將此約施諸實行 
　　第十一節天空航行協約國與共同作戰國之飛行器有經過與飛落德國土地之完全自由關於德國停機場之利用可與德國飛機得同等之待遇關於德國境内之商務可與最優惠國飛機得同等之待遇 
　　德國允認協約國所發關於飛機國籍與飛機資格及飛行家執照之憑券並允將協約國及共同作戰國間所立關於天空航行之公約適用於德境内之德國飛機在德國未加入國際同盟或上述航空公約以前此項規定可以適用直至一九二三年爲止（未完） 
國内要聞 
[北京快郵代電]  
　　懲辦學生命令略修正仍明發將逮捕滋事學生交法庭依法訊辦 
　　懲辦學生以大理院長姚震主張最力現總檢察廳已命令京地檢廳行文警廳責成保人將學生交出歸案訊辦蔡元培之失蹤原因在此 
　　專門以上學生今日（九日）下午十一時見到懲辦命令卽假北京大學開緊急會議至十二時尙未散會 
　　中學以上敎職各員會議結果一致辭職 
　　學生團會議結果决定庭必欲少數人負責寗全體赴廳自首中學校生加入團體風潮愈形擴大 
　　閣員總辭職經各方面出而疏通可望打消 
　　今日各國公使先後至外交部訪問政府應付時局方針陳次長因巳表示辭職改派某參事延見不得要領而出 
　　東海現處地位已在段派包圍之中如懲辦學生命令挽留曹汝霖指令皆非本意態度極形消極 
[北京通信（霜羽）]  
　　大學校長問題之過去現在未來 
　　各校學生保釋之第三日大學校長蔡元培忽辭職離京聞者駭焉然據記者調查蔡氏之去原因甚長旣去亦絶少挽回之望而學界方面則前途大有隠憂請述其略 
　　民國六年之秋段氏二次組閣之日蔡君本欲南下而范源濓時長敎育决不相舍縶維之殷幾同監視故蔡君决不能去然蔡君於此已絶口不談時事以求免主戰派之基及三次段閣成段氏即欲去之謂大學分子之某種印刷品似涉於無政府主義疑爲蔡君所倡導而傅增湘則持種種不可去蔡之理由以與之爭此爲蔡君位置動摇之第一幕 
　　范傅之覊縻蔡君也原爲減少南方抵抗力之一種計畫且表示無排斥南派之意與法律館之留王寵惠同而蔡君之辦大學於新舊學說聽人自由主張此間舊派多疾之者而又不敢摇動其位置去夏因軍事協定學生排隊見總統大爲内閣所忌然河間一派終不以去蔡爲然故蔡亦未去此爲蔡君位置動摇之第二幕洎乎今春新舊學派之爭愈烈大學以内有陳獨秀胡適等新文學派及劉光漢黄侃等之舊文學派新潮國故兩種雜誌同時並行而新派漫駡舊派舊派排斥新派又以新潮中駡林紓林言之徐樹錚請政府干涉大學府院多舊派人亦力主干涉而蔡氏表示則謂最高學府於種種學派必須兼容幷包不可出奴人主於是主干涉者皆欲先倒蔡氏錢能訓語傅增湘曰「蔡君如死大學辦否」即在此時二三月間風雨满城直至陳獨秀離校而風潮始略靜此爲蔡君位置動摇之第三幕 
　　爲時未久已入今次風潮矣五月四日之夜錢宅開大會議解散大學罷免校長幾爲一致之主張傅增湘力爭至於遞辭呈不赴閣議然蔡君自知不可再留彼時曾語其友人謂吾已不可不去然學生事必爲之辦好故態度極鎭靜而强硬與其他十二校長倡「代學生負責」之說卒得傅增湘之贊成同赴警廳將學生保出然此次風潮之起北京一般舊官僚咸以爲大學倡導新學派之結果皆集矢於大學直謂蔡氏一去學風立變而曹陸之同派人士則又以學生所爲爲照（希齡）汪（大變）林（長民）蔡（元培）等所嗾使報復舉動幾成市虎五月八日午後不知蔡君有何發見覺不可一日留乃於晚間各校長會議訴訟辦法後收拾書籍留下辭呈及扄事與維持學校現狀之函札即於次早離京矣 
　　蔡君先離京而後遞辭呈且事前除二二親信外鮮知之者學生見上午十時校長尙未來覘於其室始知巳去敎育部得辭呈以後傅氏親打電話勸留始知巳去蓋蔡君如早言去而敎育部及學生兩方面必使之欲去不得也然政府方面絶無挽留之意傅氏言之公府要人謂非留不可而公府要入已含糊以應矣今日大學敎員代表馬叙倫等八人謁傅乞力留蔡氏並詢及府院之意餐傅氏即明告以我不深知無從代爲宣布矣某要人語人「政府决留不住蔡先生或者派學生前往可以留住」某要人尙非極端排蔡者而措語如此惡謔則其餘可知故眞意留蔡者實只如失慈母之學生與同病相憐之各校長耳昨日各校學生聯合會緊急會議謂蔡先生非大學一校之長乃全學界之所歸依故如政府准免蔡職或停課待罪或自行解散十三校同一行動又十二校長敎職員今下午開會亦公呈留蔡謂如不可留則不再負各校内種種責任晚間所聞高醫校長湯爾和亦有辭職出京之說故北京之全學界已陷於危險之狀態 
　　政府自學生騷動以後即禁止學生發電昨日北京大學及各校學生皆有公電致各省敎育會學校表示與蔡同去留之意而此電未能拍發然政府於此亦深知不能以强硬對學生故對於大學校長之替人雖已决定桐城古文宗匠之馬其昶而仍决計暫不發表於蔡之辭職以不留不准之混沌態度捱過若干時然後下令焉 
　　至於大學學生雖極憤激而態度仍冷靜昨日有十日起停課待罪之說然昨晚敎職員學生代表會議之結果仍一律上課維持秩序靜候政府之留蔡然學生於蔡確有相依爲命之勢記者至大學校探訪新聞曾遇數學生詢以蔡去之事甲之言曰使我等早知蔡先生欲捨我等而去則必環泣籲留乙之言曰蔡先生素負責任今茲之去必迫於不得已吾儕平日受惠今日不能分憂殊無以對我良師丙之言曰此次風潮章宗祥傷勢漸痊曹汝霖亦僅燬一室而學生界旣有三十餘人之被逮又失一良好之校長是仍是學生吃苦丁之言曰卽以後政府能派一好校長而兼富新舊知識人望又孚必不能及蔡先生云云談話之頃無不泣數行下竊恐學界風潮之未已也 
[失敗中之靑島問題]  
　　據法公使館消息法外交長五月三日發出之電報八日始到使館該電稱和約撮要將於五月五日通報全世界並於是日簽字又據美使館接華盛頓特電巴黎平和會之最高會議業已一致議定前德人在山東所享之權利當完全歸日本繼承日本亦聲明將靑島退還中國但要求許日本設立租界以及享有山東經濟上各種權利爲報償日本當即將靑島軍隊及沿膠濟一帶之衛兵等一槪撤退其保衛鐵路之責則由中國巡警負之而用日本人爲之敎練云云綜觀上述約可分爲左列三點（一）行政權讓歸中國（二）日本駐紥之軍隊一律撤退（三）地方經濟權全歸日本據聞其第三項之理由大致謂去年九月二十四日關於高徐順濟等鐵路及附近鑛産已由中國政府使用三千萬元之代價押與日本訂立草合同由中國駐日全權公使之章宗祥簽押中國不得以未經國會同意取消借欵合同且中國每以對德宣戰所失權利完全歸於中國爲言而去年九月所訂之合同實在對德宣戰以後故日本所述理由在巴黎和會中由英法美三國專使指派之委員調查會迭經審查雖欲爲中國主張實亦無可如何也 
　　據某方面消息歐洲和會此次决定山東問題實在本 
月一日之英法美三領袖會議此事同日下午二時和會已有正式通告我代表最後抗爭之日在四月二十九日之會議是日我代表主張靑島應由德國直接交還幷聲明願將靑島佔領費用歸還日本日委反駁此議仍主張依照民國四年中日協約所開條件交還中國我代表聲言此等要求殊與中國主權有礙不能承認日代表仍極力爭執是日會議終無結果而散時德代表全部抵法議和草約簽押卽在目前日代表以機不可逸乃逞其外交技倆游說奔走力言日本對於中國領土之無他意其結果五月一日蛄領袖會議依照日本提議宣告决定詳細内容雖尙不可得而知要之民國四年中日協約中之四項條件確經列國認爲有效日代表得此消息甚爲踴躍而我代表對此急轉之形勢事前似尙未察覺大有迅雷不及掩耳之槪三十日晚間巴黎各報訪員詢問此項消息時我代表默無一言到翌日而大事定矣 
　　又京報載東報消息云三國首相决定膠州灣旣照日本主張先行交與日本則日本自應履行一千九百十五年中日條約之規定交還中國據聞日本之交還條件已暗示英美法各委員其内容如左（一）將膠灣全部闢作商埠德國因保護各地建設物及海灣所築要塞悉行毁除現存之砲均作日本之戰利品日本軍隊亦應撤退不侵害中國之宗主權（按宗主權與統治權有别其力極薄弱）（二）日本設立專管租界於膠州灣日本政府指定之區域爲靑島市街南部並含火車站及碼頭附近大約即係現在之久留米町横須賀町一帶地方（三）若列國希望設立租界則應另設共同租界（但未議地域）（四）實行交還膠州灣之前中日應行協定德國營造物及財産如次（一）鐵路（甲）山東鐵路（乙）濟順鐵路（丙）高徐鐵路（濟順高徐二線爲中德締結條約後變更者）（二）鑛山上列三路沿途左右十里（約三十華里）以内之礦（甲）金嶺鐵鑛（産額一億噸實際不過一千萬噸製鐵所在山東）（乙）溜山煤鑛（丙）未開之鑛（三）對於膠州灣德租界内之德國私有財産日本政府不能隨意處分可作爲德國賠欵之一部而收管之對於德國個人使該國政府賠償之（四）膠州以外之鐵路因保護交通使用中國警察隊所用敎官應由日本招聘 
[北京學界新潮之别報]  
　　蔡子民出京事件 
　　北京大學校長蔡元培君突然辭職出京北京學界乃大恐慌大學一面當晚開會討論辦法會議結果（一）舉代表具呈敎育部挽留其呈文云呈爲近切陳情挽留校長事竊此次學生行動純出至誠乃本校校長過自引咎呈請辭職並已離校赴津生等聞知不勝惶恐謹於本日决議全體停課待罪無論何種讉責甘受無辭若令校長得留則生等雖去校之日猶懹補過之思否則非惟貽敎育前途以莫大之危險且恐激起全國與論之非難伏乞萬勿允准辭職以維學校而平與情不勝屏營待命之至此呈敎育總長鈞鑒北京大學學生全體上代表又親自謁見敎育總長商酌三種辦法（甲）請總統特下命令挽留（乙）派司長赴津覓蔡愖君（丙）通電上海請蔡君即日回任各校全體學生進退以蔡君一人視之（二）由大會進退爲斷拍電上海唐少川及各報館挽留其電文云上海唐少川先生鑒北京大學校長蔡元培因受外界脅迫辭職他去請一致挽留北京大學學生全體叩又致上海報界及各省敎育會各團體電云北京大學校長蔡元培先生辭職離京羣情惶惑恐釀大變務乞各界垂察北京大學學生全體叩（三）自即日（九日）起凡參與此次舉動之各學校全體罷課並拍出公電述明停課之原因但嗣又議决次日仍一律上課以觀政府之舉動蓋學生中之穏健者以蔡校長此次出京旣係出於自動且看將來挽留之結果如何以爲罷課與否之標準此議頗爲大多數所贊成各校遂决定仍照常敷衍上課昨日該校幹事會發出第三十三次通告張示同校共分四則如下（一）頃據敎育部專員到校報告謂敎育總次長已謁見總理（未晤總統）總理表示竭力挽回蔡校長之意請同學安心上課云云（二）昨晚各校聯合會由各校各推代表一人齊謁總長總長意與總理答覆相同本日（十日）擬由各校推出代表一人齊至天津挽留蔡校長（三）本校已派代表至津挽回蔡校長（四）各校聯合會之議决蔡校長去留與吾等爭回靑島主義之行動有極大關係倘政府於相當期内對於吾等此種要求而無切實满意之處置不得已而出於罷課待罪或自行解散各校學生應取一致行動 
　　蔡校長此次出京雖留書以工科學生溫宗禹暫代表務但一時校内極爲不靖北京大學遂於前晚（九日） 
 
 

Page 7

 
 
八時開一敎職員會議决定推舉代表八人赴敎育部請傅總長設法挽留蔡校長昨日下午一時所舉定之代表馬序倫馬寅初李大釗康寳忠徐寳璜王星拱沈士遠等齊赴敎育部謁見傅總長請其設法挽留蔡校長傅總長當對各代表宣明自已誠懇挽留蔡校長之態度各代表復問總統總理之意如何傅總長默然有間謂總統總理之意見余未深知故余亦無從代爲宣佈云云談至此各代表遂退出聞北京大學各敎職員之意如不能挽回蔡校長亦决定一致總辭職云 
　　二十校聯合會代表於前夜（九日）十時往傅總長家力請其挽留蔡校長並請其帶領謁見總統據昨日情形觀之敎育界無論學生與敎職員業已聯合一氣全力進行大多數人皆以若果挽留蔡校長不得則大家俱去各國立專門等校長聞已一律提出辭呈昨日（十日）下午五點半各校敎職員又借北京大學開聯合會議到者十一學校校長合北京大學共爲十二校衆僉以爲蔡之能挽回與否非一校長之去留問題與敎育及外交前途壛有關係决定上書政府請務挽留當即着手起草今日（十一日）由各校敎職員簽字後親赴政府呈遞又中等以上學生聯合會昨亦具呈敎育部力請挽留其呈文如下呈爲挽留北京大學校長事竊此次學生行動純屬全體公意出自至誠責無旁貸乃北京大學校長過自引咎呈請辭職並已離校出京生等聞知不勝惶萬緣此事之起實因中外喧傅外交失敗生等情急事迫遂有五月四日之事旣屬生等全體行動與各校校長絶不要關尤非北京大學校長一人所能代任其咎且蔡校長德高望重海内宗風自其入長大學招致賢哲成績斐然不特親立門牆者咸受薰陶即異校學子亦得常親敎澤全國與論尤極推崇想早在我大總統總長洞鑒之中自蔡校長辭職學界震動函電紛馳驚惶萬狀加以謡言紛起大有不可終日之勢大總統總長素重敎育萬望俯順衆情對於北京大學校長辭職勿與批准幷迅下明令切實慰留保此敎育一線之曙光即培國家後日之元氣不特生等之幸亦國家敎育之幸也北京中等以上學校學生聯合會謹呈 
[錢内閣辭職之形勢]  
　　安福要人尙無願繼表示 
　　錢内閣提出總辭職之内幕巳詳昨報茲聞錢氏下野之志深爲决絶八日曾往訪段合肥請其出任艱鉅合肥當致其極簡單之卻辭曰余匪但不願接替亦且不能接替錢謂芝老旣不願就意中以爲何人能膺總揆請畢舉之合肥當舉出田文烈王揖唐朱啓鈐周樹模四人錢氏退出卽如其言分途疏通最後乃專注重於王揖唐方面（九日）上午錢曾親至王揖店處謂决計辭職之後能圓满今日之時局者惟君（指王）一人即請接替斯職勿事撝謙王執意不肯表示願就且云如再相强便離開北京等語錢出下午復派國務院傅僉事往謁王揖唐謂明日（十日）上午請公在宅稍候總理來談且將錢之來意約略叶露王氏答云請總理不必本駕余將出外且院内有要案開會余歸必其遲請總理勿爾云云昨日（十日）上午東海特邀見李盛鐸王揖唐兩人專談内閣問題望王氏繼錢組閣王仍謙讓但願擔任維持東海追問再四能否擔任維持王慨然應之曰能蓋近日與錢爲難者皆安福系王係安福首領甚有把握也然安福派於昨日上午十時在太平湖召開臨時特别緊急會議議决推倒現内閣後要求東海特任王揖唐組織内閣且云外交不成問題先組内閣要緊則王之固拒是否由衷尙不可知耳又據公府方面消息内閣問題有左列五說（一）謂東第爲顧全國家計以去留堅勸閣員均勿辭職以維岌岌可危之時局（二）謂錢幹臣經北方督軍函電勸阻全體辭職擬將靑島外交失敗歸咎主管人員不使陳籙代理部務改爲局部改組（三）謂學商各界反對曹汝霖極烈東海將允曹氏辭職餘如敎育傅增湘因學界風波未靖急欲求去亦將准其辭職餘皆留任（四）謂全體閣員僅可再留數日推定繼起人物則全體閣員之辭呈當即批准（五）東海對錢幹臣迭次慰留極爲懇切雖錢之辭意至昨日仍未打消而東海方面倚任正隆似已决定挽留到底無論錢氏如何辭法亦絶不聽其逕去云 
[外交失敗眞相之外論]  
字林報載有署名巴克斯特者之投稿一通洋洋數千言茲撮擇其大意於下略謂吾人對於巴黎和會處置靑島之决議心懹耿耿者頗多然吾人有必須承認者則列强之所以有此决議不過實踐中日間以前所訂之協約耳和會對於當初結約時之情形定必未加深察然中國之承認日本要求並允日本承受山東省内德人權利則固不可磨滅之事實故鑄此錯者爲中國政府而中國人民亦當負責以其容留此種政府之存在也今日學生收回靑島之舉動中所可慮者或係中國官使排外鼓吹所激成北京政府急欲將外交失敗之責不僅卸諸日本而並卸諸協約國與美國良以中日間之關係苟太爲人所注視則政府諸人之腐敗將盡暴露於衆故政府以爲巴黎代表之失敗由於諸大國之聯合反對擬移國人之忿怒轉對列强而發以見英法美三國之聯合力非政府所可抵禦也吾人於此苟不將其全盤事實坦明言之誠有極端誤會之危險不獨危害中國並將兼及於吾人茲宜明告中國學生曰鑄錯者中政府也非英法美也得靑島者日本非英法美也自二十一條要求之後中政府所讓與日本者其危害國權之大實超過膠州讓與權萬萬國民實業之前途現已移諸外人之手蓋中國所有之鐵鑛直接或間接歸日本管理者幾佔三分之二晚近鐵道之讓與權更足使日人在心腹之地得有立脚之所而腐敗官僚從日本所借之資動逾千萬吾知中國國民不久當感受債權國之踐踏故割棄膠州與放棄上述之種種權利相提並論猶事之微末者也設英法美三國欲保存中國門户之開放則遇華人與庸史相爭時宜竭力爲助吾人對於中國境内之腐敗其情感如何宜令華人周知並宜以全力協助華人驅除奸叛是皆吾人之天職吾人於此當實行歐洲戰場中所爭之主義自吾人實行旁觀主旨之後致令中國人民獲種種無告之痛苦當腐敗官吏以賣國之借欵向外人購買械彈吾人皆視若無覩是誠吾人之過中國日趨貧弱不獨有害於商業並貽巨患於世界之和平今日吾人之外交政策對於中國國民實殘酷無倫吾人恒議若輩不能推翻賣國官僚然吾人乃日以金錢軍械供此奸究以壓制國民焉吾人其以誠慤之忱扶助中國若承認今之政府爲中國人民之代表則失之公平矣對於腐敗官僚旣供以慘殺國民之軍械貸以壓制國民之金錢推究禍始吾人難辭其責近數年來中國政治之不良實原於吾人持不干涉主義之結果而吾人承認目前中政府爲自由國民之政府予以贊助是直接妨害中國人民自决之權利也故吾人應有之事則自認其過失而爲華人解除行同盜賊之督軍並注視將來財政上之事業宜爲人民謀樂利而不僅爲少數官僚充私囊也日人散居中國内地華官願與結交優予保護而英美人爲華人所歡迎者乃限於治外法權之片面解釋而不入居内地英美外交官似宜調查有日人蹤跡之各城邑而引最優惠國待遇之規定要求開放其地俾外人得共營商業吾人非嫉忌日人但不願中國官僚與日人聯合以反對吾人利益耳外交官苟有此要求即不難逹此目的日人已開路於先吾人如不接踵而進則愚甚矣吾人與華人接觸愈多則華人督率政府改良政治之能力愈富試觀中國居高位之人其不貪婪發財者有幾人乎北京外交家皆不信任中政府苟有信任之者必爲無識之徒吾人向來承認少數腐敗官僚視爲中國政府徒以其在北京城中手握政權之故今若再承認賣國官僚爲政府則適以愈增中國之亂耳日人知中國官僚之無能乃利用其無能以圖已利焉今中政府欲以中國在和會失敗之過諉諸吾人自卸其罪使其謀果成則享有靑島者日本繼續經營賣國事業者北京官僚而坐受唾駡者則吾人也英美兩國今亟宜聯合决定對華之方針吾人所求諸中國者乃欲使中國有良好政府對於外人一視同仁華人知英美政府之好意常以英美無所舉動助其驅逐國賊爲恨若英美果有解散軍隊除其武裝之要求則定見華人歡聲遍於全國吾人善待中國即所以善待自己設坐視不理聽其循環革命爭持不已則不獨害中國且亦自蒙其禍而獨食其福者則爲挾武裝以自逞之政黨與夫舉動不正當之强鄰耳云云 
[京檢廳傅訊被捕學生]  
　　自政府八日發下命令執意將落後被捕之學生送交法廳於是檢廳方面敬謹從命當日卽發出傅票送到各該校將已經保釋之學生傅廳預審從昨日上午八時起傅到一班下午四時又傅到一班多半由各該校職敎員偕同前往法官首問四日在曹宅滋事傷人放火是否爾等率衆所爲學生答曰否又問既非爾等爲首然則被何人唆使學生答曰人皆具有天良誰能受人唆使每人受最嚴厲之審訊話語雖有多寡之不同而意思不過如此審訊後依然陸續放歸 
　　另一消息自學生送交法庭命令發表後檢察廳於九日即出傅票定於十日上午九時第一次預審十時開庭學生首謂今日到庭乃尊重總統命令顧全蔡校長信用而來檢廳長頷之即訽學生四日曹宅滋事傷人放火是否爾等率領所爲答否又問是否有人主使答各人具有良心誰能主使各學生經此審訊後遂陸續歸校 
[新衆院請斥曹当霖提案]  
　　北京新衆院議員羅正緯等近對曹汝霖提出彈劾案與質問案兩起措詞如下（一）爲彈劾事查交通總長曹汝霖以賣國嫌疑激動學生義憤都中大震商民傅罷市之方謗謫交加舉國馳殺賊之電聲名惡劣無可諱言果非事出有因何到國人欲殺該總長值茲羣疑衆謗應即自請查辦以明是非乃報載該總長辭職呈文無非藉事邀功希圖戀棧儻復任其在位不獨重違民意而政府與人民之惡感日積月深國命垂危何堪再擾持揭示其罪依法劾之一四年五月七日事係屬國恥凡有血氣莫不寒心該總長於辭職呈内引國恥以言功是而可忍賣國奚惜一我國以維持世界和平主義爭回靑島原欲乘千載一時之會力救危亡該總長果有愛國心腸自應提倡民氣雖粉身碎骨有所不辭乃其辭呈内僅言個人之私横加學生之罪無一詞片語憐其冒難救國之情只知有身家不知有民不知有國肆其壓抑手段以遂其賣國之私情詞顯然一該總長辭呈内只載有靑島外交日本因有英法維持其繼承德國權利之先約始有强硬主張等語於我國外交上之强硬理由曾不置議是顯然爲日本說法一若無可抵抗者敎猱升木情見乎詞一該總長辭呈内備述借欵之功以爲國家籌借外欵事項非我莫屬是欲借外人之勢力挾制政府盤據要津情詞畢露上列數端僅於其辭呈内揭示其心跡其他事實不勝縷舉總之近世各國提倡國民外交誠以外交最强之後盾無有逾於國民自身者該總長旣以賣國嫌欵爲國民所震怒我國國民外交之精神亦亟應提倡擬請政府立即免職並從嚴查辦以張國紀而順與情茲依院法提出彈劾是否有當即乞公决提出者羅正緯王毅易克臬符定一楊岳等（二）爲質問事查交通總長曹汝霖賣國溺職有口同聲頃歲政變内閣迭更彼獨陰結外援盤踞要職言足以飾非才足以濟惡國人論及切齒痛心近因山東外交問題激動衆憤竟至毁室焚家都中大震不洽與情已可槪見前清官吏如果因事致起騷動即予嚴懲矧在民國民意爲重如此凶人亟宜罷斥儻復任其在位不獨重違民意而政府與人民之惡感日積月深一旦横决爲禍彌酷俄國前車足資借鏡重以外患内憂相逼日甚國命垂危詎堪再擾去火抽薪不可稍示姑息該總長旣爲人民所共棄豈容再執政權日昨遞具辭呈自稱羣疑衆謗信望未孚此種實在情形應卽批准免職何以報載仍復擲還深爲大惑茲依院法提出質問請即答復爲盼提出者羅下緯等 
[曹汝霖自辨之文]  
　　曹汝霖通電文云省督軍省長都統巡閱使護軍使省議會敎育會商會上海和會朱唐總代表各代表各報館同鑒汝霖於本月四日午後二時半由公府歸宅與駐日章公使晤談忽聞人聲喧嚷勢如潮湧由遠而近直逼住宅約十餘分鐘突有學生多人破門踰牆蜂擁入内遇物即毁逢人肆毆家父就養京中病臥在庽亦被毆擊旋卽縱火焚屋宅内器物毁損一空章公使被多人摔地狂毆木石交加頭部受傷九處傷及腦骨流血不止立時暈倒不省人事幸警察總監及步軍統領先後到場捕拿餘衆始紛紛竄散事後探聞學生集衆滋事原因乃爲靑島問題溯及遠因在民國四年五月七日之二十一條提案近因在民國七年九月二十四日鐵路借欵換文以上二事汝霖適當外交之衝市虎杯蛇誣以賣國卷查二十一條要挾事件其中第五項關係國權國人當能記憶汝霖時任外交次長與陸子欣總長曁前任外交部參事顧少川公使前任駐日公使陸閏生總裁内外協力應付千迴百折始將原提之第五項打銷當時雖陸子欣總長負責主持汝霖襄贊斯案不敢言功何來云罪到順濟高徐各路借欵乃因彼時中央財政恐慌已極而歐美各國戰事方酣無力接濟汝霖兼長財政無米爲炊因與日本資本家商訂順濟等路預備合同並同時要求將山東膠濟鐵路沿線撤退日軍由中國自行組織巡警保護鐵路又撤廢膠濟沿線民政署諸重要問題一律解决輾轉磋商由國務會議議决定議查合同第二條但書之調查濟順高徐二鐵路線者於鐵路經營上認爲不利益時得由政譛與銀行協議變更其線路等語又查合同第八條銀行於預備合同成立時對於政府墊借日金二千萬元十足交欵並無同扣等語查指路墊欵慣例甚多如法國之於欽渝比國之亽同成隴海成案具在自可覆按中國鐵路除京綏一線外均係借欵修造管理權自我操該項合同亦與現在已成借欵各路合同性質相同並無承認日本繼承德國權利之文果係承認日本繼承德國權利則此項鐵路本屬德國權利之内何須另行墊欵始能允此路權况路線聲明可以變更顯屬臨時假定更可證明並非許日本繼承德國權利與二十一條尤無關係近年財政困難借欵爲國家不能免这事實而外交借欵久爲衆矢所歸汝霖所自信者歷來經手借欵均無絲毫回扣冀稍有補於國庫案牘俱在不特先例所無竊恐後來借欵未必有此優點世間所傅中日各項密約均已由政府宣布其中有無賣國證據國人諒已共見至靑島外交日本因於歐戰期内取午英法維持其繼承德國權利之先約始有今日强硬之主張陸顧等專使報告甚詳當專使赴會之初閣議提出修改稅則收回領事裁判權免除庚子賠欵撤退京津駐兵各問題關係國家命脈至今未聞專使有所提議僅就交還靑島手續虚耗半載近以意國退出和會外交形勢一變消息日趨險惡舉國驚惶汝霖亦未嘗不太息痛恨於我全權未能審愼機先致陷我國地位於困難之境也汝霖待罪閣員自應同負責任惟是他人嫁禍重誣賣國實難忍受名譽爲第二生命用將實在始末情形縷晰奉聞以免訛傅滋生誤會至靑年學生不明事實不辨是非血氣未定受人煽惑軼越常軌其行爲雖觸犯國法其心跡亦自屬可憫所望嗣後主持敎育者補偏救弊盡心啓牘不至以學生爲黨派私人供政爭之用尤願各學生辨别是非不爲浮言所動共人利用以盡心於學業則汝霖今日雖因誤會而犧牲身家章公使因誤會而幾瀕於死對於靑年諸生尤有厚望於將來也汝霖久竊重寄無補時難内疚神明外慚清議業已呈請大總統立予罷免交通總長本職另簡賢能以謝天下特電布逹卽祈公鑒曹汝霖蒸 
[浦口扣米斡旋之拒絶]  
　　蘇省米禁除軍米外只有漕米可以出境其餘他項米糧皆不准放行於是直隸省　曹銳請將浦口扣留之米作爲漕米運京以濟北省民食電請閣議公决請齊省長查照辦理齊省長仍未允詐茲將往返電文錄下國務院來電南京齊省長安慶呂省長鑒天津米糧缺乏曹省長曾請將津商在浦口購運之米作爲漕米查明採運數目咨由内財兩部發給護照經閣議公决照辦應請轉飭所屬憑照騐放以重民食國務院印 
　　齊省長覆電北京國務院鑒敬電悉天津米糧缺乏若應採運漕米則於蘇皖兩省如何分配似應事前會商决定由主管部咨採運之省再由軍民兩署發給護照方免商人之私運而杜議會之責言與前次浦口扣運之米似未便併爲一事前准外交部據英使照會咨稱蘇有政官賄賣運米軍用執照當即明白咨覆浦口偷運被扣之米雖經分别罰辦議會猶屢有質問今忽作爲漕米外人當謂之何議員當謂之何頃與李督軍商酌至再漕米誼應接濟而被扣者殊難作爲漕米務請提交閣　另定辦法以使舉行齊　琳印 
[浙省會之議員加費案]  
　　浙省議員徐成周等提出追　議員公費旅費議案於大會略云我浙第一届省議會議員公費月支八十元旅費則計路程之遠近而限於常年會分給此係民國二年之規定至對於第二届可否適用還須經過公决方爲正當本會自身應有職權毋庸旁貸民國二年之省議會正當草創時代各議員開費尙簡故月支雖僅八十元旅費雖止常年會亦可足用現在生活程度日高本會所定公費旅費自當因時制宜酌量增加不必巧取名譽强照前議使代表民意之機關先不克發表自已之意思就本會支給規則之第四條而言凡開會期間每月請假至四日以上者按日停給公費六元旣有按日六元之停給即當有按日六元之支給照此申算每月可得一百八十元之公費而前届所定僅八十元之月支衡諸停給之數似覺相差太鉅且支給規則之第二條不過劃分旅費二分之一於議員報到後支給之閉會時再支給二分之一並未有限於常會之規定而照前届所定僅給常會之旅費於事實上似屬欠妥豈常年會應有往返之旅費而臨時會可以不必耶實令人有所未解近聞實行加費之各省議會難免貽旁人之口實而一爲推情度理亦由風氣日開用途日廣進化之機自然而然有非强制力所能撲滅者時勢所趨無可如何非彼好爲縻費而甘受此毁謗也人之欲善誰不如我但財力薄弱自顧不暇深恐有誤地方已立立人已逹逹人有識者當深體而默會之矣其辦法（一）本會議員公費較前届原數酌加一倍合計月支一百六十元自民國七年八月份起一例追加補給（二）本會議員旅費常年會依舊分給臨時會亦照常會額數於開會閉會時支給之云云此案提出後反對者即於各報發表其意見云吾浙議會會期未逾四月歲費十五萬金代議之酬不爲不厚自二届召集樹黨爭長曠日廢職大孤民望此次臨時會議若輩倘有人心正宜内疚神明外慚鄕里勉圖補過不圖議員徐成周等竟提出倍支公費加給旅費案連署者六十八人措詞謬妄廉恥毫無竭我脂膏供其揮霍厚顔喪心一至於此非特不足代表浙民直全浙父老昆季所當共棄所望鳴鼓而攻俾知儆惕全浙幸甚公民孫徵趙祖培洪彦胡愷吳應松周子驥等 
地方通信 
[吳江]  
　　國恥日之舉動震澤市各小學於九日上午行國恥紀念式下午一時聯合提旗游行街市一周學生等共四百餘人又震澤嚴墓平溪敎育會電致省議員錢强齊周子勛請案急動議聯電府院釋學生爭靑島云 
雜評一 
[北京學生之厄運（邠）]  
　　北京學生示威事件目保釋而後以爲告一結束矣保而許之釋曰原諒學生之愛國心也釋而猶須保曰章宗祥之生命未可知也旣保釋矣而又交法庭乃曰將究其主使者以簡單之事件必欲牽入複雜之黨爭而小有結束者復起軒然之大波於是大學校長去十三校員生坐立不安空前之大散學迫於眉睫矣 
　　人當學生時代猶是未更世故之靑年耳其去赤子之心未遠也何預乎所謂黨爭者今乃不復諒其愛國心亦不復係乎章之生死問題而必以學生爲黨爭之戰場蹂躪之無所顧惜我意黨爭之當局者或亦從學生中來不信其竟忍出此也 
　　雖然比年以來以外交爲當爭之單場莫復顧惜矣以國家爲黨爭之戰場莫復顧惜矣外交之敗壞如此國家之糜爛如此孰非蹂躪之結果又何惜乎學生敬告國民勿徒爲學生憂焉我國民亦何日不爲彼等黨爭之戰場而何日不被蹂躪者 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會續開之第三十四日]  
　　平和通信社消息本日（十二）上午南北代表各自開會研究國會案所决之方針至十一時即赴前德國總會兩方代表雖在會場見面不過互相談話幷未開正式會議聞明日始正式提出此案内容如何自不得其詳唯聞雙方仍各持極端之說决計毫不讓步大有雖和議决裂亦所不卹之勢明日會議形勢之危險殆與前次提出四十八點鐘之要求時有過之無不及嗟我國民何辜於天乃於此外交失敗之際復接此不祥之消息也 
　　聯合通信社消息十二日爲和議開會以來最有關係之日兩方代表各自開會研究法律問題北代表對此問題亦有相當之决定南代表經幾番研究後對於和平會議正式提出左列三案（一）由和平會議宣告民國六年六月十三日解散國會之命令爲無效（二）取消中日一切密約（三）嚴懲與密約有關之各人（聞提案中指出與密約有關五人之名現未盡悉姑緩發布）和議開幕以來除北代表所提之裁兵修築國道案爲與國計民生確有關係外以此日所提三案爲最有聲有色聞南代表研究此案時章士釗郭松年彭允彝三人對於國會案仍主張南京制憲經曾彦胡漢民兩君極力爭持始决定提出茲案又聞北代表對於此種提案意見相去甚遠且因北京政局關係數日以内恐又不能表示眞意或將主張交付審查云連日外間對於北京政局謡傅極盛有謂錢幹臣已赴天津靳雲鵬代理内閣者本社（聯合通信社）自消息靈通方面探問此中眞相據云在歐洲和會尙未結束以前錢閣不至變動且錢閣對於國内和議當可始終其事外 
問各種風說皆可認爲謡傅可斷其不成事實云 
　　安徽協會請求撤倪函（其一致朱總代表函）桂莘先生閣下前者安徽公民致請願書於和平會議歷陳皖督倪嗣冲禍國禍皖罪狀懇請列爲專案議决撤退以伸民治而靖禍源迫切之情諒蒙鑒及一昨敝會代表丁象謙楊嘉紳等晉謁唐總代表承諭以提案有日囑俟後命竊念倪嗣冲亂國殃民罪惡天下咸知徒以身擁强兵遂龍驤虎步自謂莫予敢侮今值和平開始國法昭蘇代表諸公適膺遺大投艱之任策國家永久之和平拯地方無窮之痛苦人民喁喁向風謂枯者復菀死者復生出水火登衽席唯羣公是賴使國賊不除國家之和平安望民賊不去地方之幸福云何人民所希冀於和平會議者至竟不獲一當怨毒所積必有執其咎者閣下已飢已溺一視同仁深願本不忍之心爲慈航之渡對於撤退皖督倪嗣冲一案毅力主持生死人而肉白骨安徽三千萬人實拜無涯之施掬血陳詞諸惟矜察（其二致方江兩代表函）漢三立之鄕先生閣下國步艱難鄕邦塗炭水深火熱感憤應同督軍倪嗣冲治皖七年皖人宛轉呻吟於后掠官誅之下窮情極致凡有耳目誰不聞知於痛定思痛之餘爲出死入生之計幸值和平開始國法昭蘇瀝血陳情當蒙矜恤閣下身膺代表籍隸亂邦爲天下策治安尤先爲地方謀幸福前承招宴敝會代表馬景融等殷殷以鄕人疾苦屬慮並允將倪督禍皖情形及湔人彌留待拯之狀詳逹朱總代表撤退倪督嘉袚安徽毅力熱心三千萬人實拜尊賜一昨敝會代表丁象謙楊嘉紳等晋謁唐總代表蒙諭以提案在好竊念天下之惡一也而身受其害者爲尤切台端責任倍重於羣公盡力主持似亦無煩籲懇惟是皖人痛苦歷有歲時怨毒所積通於天帝一線超拔之希望僅繫於和平會議成則諸公之是德不成則諸公之是怨誰當其功誰執其咎公論具在匪曰可欺延頸舉踵以俟後命仍乞台端以此意代逹諸公無任感幸之至 
[力爭山東問題之電文]  
　　和平聯合會湖南代表周逸致該省農會電萬急湖南省農會諸君均鑒外交業已失敗内紛仍未解决中國險象已逹極點不圖挽救立見危亡故北京學子當仁不讓提倡民氣示威被捕舉國憤激同聲力爭現在辦法羣起自决一致主張請懲國賊堅持到底抵制日貨誓不逹到取消二十一條約及收回靑島之目的不止除由聯合會電歐洲和會專使勿得簽字並電北京政府及各省法團共策補救外逸以國勢瀕危千鈞一髮不大加呼號喚醒國魂鼓吹民氣則國將不國茲特電本會懇即轉告各縣農會速圖挽救决心自衛共作外交後援利害關頭爭在一刻事關緊急萬勿漠視勿爲五分鐘之愛國一致進行爲主爲奴是在自擇全國和平聯合會湖南代表周逸叩尤 
　　鄂督王占元覆電山東省議會駐滬王尤兩代表曁國會張議員均鑒頃奉庚電愛國愛鄕極佩熱誠鄙人以魯存亡决於呼吸早經疊電中央密陳尋接覆電此事正在力圖挽救斷不讓步幷將致陸專使電文擇要宣示似此朝野一致大局或有挽回之望除再電中央切實籲懇外特此奉聞王占元蒸尙有一電覆國民大會吳燦煌詞同從略 
　　基督敎徒致北京電北京大總統國務院鈞鑒眞日上海傅道聯合會敎士信徒集於慕爾堂爲國祈禱和平竊念内亂不已由於武人之弄權外交失敗由於貪庸之誤國哀籲上帝廻鬩牆者之私心戢侵略者之暴行基督敎愛人爲懹望治尤切全國信徒四十七萬願爲正義眞理之政府作後盾伏乞罷免僉壬以息民怨飛電駐外代表勿簽字於不公道之條約國可亡公道不可屈天相諸公放膽努力上海基督敎公民周世光等一千三百人叩文 
[挽留北京大學校長電]  
　　省敎育會電北京國務院敎育部鈞鑒聞大學蔡校長辭職學界恐怖學問獨立世界公認茲因他事牽涉大學學術摧殘何以立國羣情憤激後患堪虞乞竭力挽留以保吾國學術一線光明江蘇省敎育會浙江省敎育會同叩文 
[辭職中之蔡元培]  
　　學生聯合會電北京敎育部鑒報載政府將撤換大學校長蔡先生出走聞之駭憤蔡先生學界泰斗自長大學全國交慶得人今犯何罪欲加撤換務望毅力主持毋使奸人得逞否則全國靑年將起爲大學學生 
後盾上海學生聯合會文 
[各界對外表示之昨訊]  
　　商界華商雜糧公會漢帮志成堂潮汕帮厦門帮等五團體因歐洲和會交涉失敗昨日特假邑廟豫園萃秀堂開特别大會到者三百餘人下午二時開會經各帮代表公推葉惠鈞爲臨時主席宣佈開開宗旨並演說我國政府之外交以國勢懦弱着着失敗全賴民氣爲後盾庶能挽救於萬一於是經衆議决數項辦法（一）一應雜糧等貨不裝該國商輪改裝他國輪船（一）對於日商營業祇准售與該商不買伊國貨品（一）不用該國鈔票惟現在一切成交之貨一時未能清了限至二十號以前結束如逾期則轉往他國機房存放故實行之期卽以二十號爲起衆皆贊成散會已六時矣 
　　滬城唐家弄紳董兪某見本城邑廟大殿兩旁所擺各色貨攤其中陳列各物以日本要貨居多因於前日勸令各攤主將批進之日貨退還原主設或現欵成交未便退還者情願出資購入卽以該殿兩旁爲限預算須洋三四百元云 
　　工界引翔港三友實業社全體工人對於中日交涉趨於險境非常憤慨自五月九日起每晚工作餘時開會作國恥紀念討論對日工戰要旨以爲苟一旦國恥未雪終我之生無日不用五月九日觀衆工人議捐出其血汗所得之錢擬分别電請北京政府及歐洲和會代表一致峻拒並擬電請和會四大國代表根據中華民意扶持正義以謀東亞之和平嗣因機器工程師張君等以爲今日爲實力酣戰之時代日人所以壓迫我者以我國缺乏工國民故今因彼邦逼促我全國人民之覺悟我工界同志急當移其電爭舌爭之心思才力於工戰上少數工人團體發其機舉國工人團體集其成全國工界中人不謀而合咸從各别之事業範圍中作文明之戰鬭在學術上技藝上雖視爲大敵不讓寸步但一朝與彼邦人士相逢不妨採取視敵如友之敎訓做出工國民豁逹之態度云云該廠工人聞此言論咸表同情自即日起廠中特製一警梆（用大竹筒爲之以省縻費）每日黎明擊梆五十九響集合衆工由領袖人大聲疾呼曰汝等忘却五月九日之恥辱乎衆必齊答曰不敢忘又該廠工人從即日起行公共懸賞法策勵工事之精進衆工人承認永遠捐出薪資百分之五集有成數鑄成若干金牌作本廠工人成績優勝者之奬品凡手工精美而又敏㨗籍減造費並增社會歡迎者以及品性優良工作不落人後者分别公奬之此外利用餘時悉心研究製造日用必需品爲驅除市上一切日貨之助者一律公奬之聞該社所組之工戰團共計三百六十九人云 
　　華僑昨日下午三點鐘華僑聯合會開緊急會議經幹事傅溪水宣言現由南京華僑學生寄來捐欵大洋三十九元小洋一百五十二角銅錢三百又幹事陳金山加捐洋十元擬請華僑聯合會發電國外華僑各團體一致主張抵制日貨至交還靑島爲止現幹事决議此項電費爲數必多當由會員酌量題捐云云其致國外華僑各團體電文如下華商總會曁各團體鈞鑒全國國民對於山東問題暴常憤激誓死抵制日貨現正積極進行望諸公一致主張並極力提倡國貨表 
示愛國熱忱華僑聯合會南京華僑學生同叩 
[責難總商會之函稿]  
　　江北旅滬同鄕維持會致總商會函啓者外交失利靑島勢難爭回我蘇省江北地方與魯省毘連唇齒相依關係密切魯亡則我江北亦隨之而亡且我兵力單弱非商業之抵制不足以警惕日人之心理昨日報載貴會致政府電函有請派專使逕向日廷交涉一語敝會以此種消極主張非此一髮千鈞之時所提出也昨經同鄕開緊急會議僉謂我國商民惟有暫與日人斷絶商業上往來如商店已存之日貨亦暫停售出中日商人債權債務之關係亦暫停履行俾使其覺悟除分函各團體外用特函逹泣叩貴商會俯順商民之請願通告各商店停止與日人商業上往來及停止售賣日貨幷乞函求領事團曁會審公廨關於中日商人債權債務之訴訟亦暫停受理臨頴不勝迫切待命之至 
　　吳越公等致總商會函敬啓者頃閱報載知貴會分呈大總統國務院佳電不勝驚疑查靑島問題我全國人民之主張由德國直接交還我國並取消民國四年五月七日强迫所訂二十一條及各種秘密約文此皆全國人民至所不承認者也今讀佳電言靑島問題與東人直接磋商交還等語適如該國之願貴會謂商界領袖應須代表民意今忽出此有違民意之語鄙人愚而不解所以來函奉詢應請詳晰登報以釋羣疑是所切盼上海商人吳越公葉瀚清徐步瀛回啓 
　　周佩箴告上海商界書上海商界公鑒（上略）商會者爲保商興利而組織者也謂之爲國家之縮影可謂之爲世界之縮影亦未嘗不可商人若並一商會而不能有良好这駔織何責乎合多數游民與無識力者而組織國家字林報云現今外間盛傅華人將有抵制日貨之舉之前亦有此種任情舉動惟因缺乏有組織的辦法每致無效此次之事倘亦如此則令人不足畏懼矣商界諸君乎自外交失敗以來各業所表示者無不出於公理的愛國心而商便轉寂然也及閱商會致北京佳電不啻出諸日本人之口蓋日本所持靑島問題中日自决與商會主張逕與日庭磋商交還手續若合符節又與各業商帮協會商業公團所堅持直接交還則大相逕庭商界之表示如此而商會之主張如彼是何異國民口口聲聲力爭外交而北京政府則鬼鬼祟祟拚命賣國總商會名義上海衆商所公有非一二人所得而私也今商會佳電與商界相反至此豈非至奇可駭之事乎爲今之計第一各業商宜亟開聯合會改選商會會長（甲）抵制日貨必須提倡國貨規模較大之經營（如紗布之類）非衆望允孚與各商抱同一主義者不能結合羣力同圖精進（乙）現任商會會長於個人人事關係有急切不能與日本脫離之苦衷各業商未使强其所難第二商會改選後須多聘畢業歐美富於商學人員爲商會顧問（甲）商界中僅特習慣上固有之經騐斷不足以組織支配此項之計畫此後中國商業之大發展此其良機會也（乙）例如南京路某某公司及各綢局日本出品亦錯置其間若不得相當之學識及羣力以處置之則必陷於積重難返之境蓋抵制日貨爲愛國行爲之一種耳其中一方是消極的（不用日貨）一方是積極的（振興國貨）其間勞力之支配資本之運用非有眞確之眼光及精密之學識無能收效也夫愛國不僅此道今於商言商是亦必經之塗徑而保商興利之要道尤必從組織始願商界諸君急起圖之周佩箴敬告 
[總商會爲佳電開特别會]  
　　昨日午後三時上海總商會開特别大會提議緊要事宜首由主席正會長朱葆三副會長沈聯芳報告開會宗旨其時該會各會董到者二十餘人次由沈會長聲明本會所發佳電刻經各團體紛紛來函詰責情形綠此事含有特别之機要發電時匆促未及通過手續未免欠宜云云遂宣告日内將意見隠衷登報聲明以釋羣疑議畢散會 
[商業公團今日開會]  
　　上海商業公團昨日致函各團體代表因該團有關係緊要事件卽於十三日（今日）新鐘點四時在總事務所開大會請各代表屆時蒞臨會所共同籌議云 
[國民大會開職員會]  
　　國民大會成立以來本埠各團體之加入者頗多聞該會擬將内部各部份職員分别支配遂函請南北市紳商學各界團體請各舉代表來會公同推舉幹事部正副主任及各部職員於昨晚八時特開職員會以便分别推定後擔負職任云 
[浦東亦開國民大會]  
　　浦東大團鎭紳商學各界開國民大會等情已誌本報茲悉該鎭人士於九日晚間在電燈公司開會討論到者如盛羹梅蔡吉卿馬蝶醒等相繼演說末由商界方仲揖方紳欽謝家祥黄耕園黄永清馬裕舟周春梅等討論抵制方法以調查爲入手以何貨爲替用隨時報告大衆俾得永久實行比及散會已鐘嗚十下矣 
[張繼之談話]  
　　前參議院議長張溥泉氏原定本月十日乘法公司船渡歐嗣以臨行時忽有他事不克遽行故赴法之期尙須從緩昨夕記者往訪張君對於近日民氣之盛甚抱樂觀君謂一國改造莫不以學生開其端我華數年來士氣銷沈經此一變風氣可望轉移於此絶處逢生之會未嘗不足以見否極泰來之機况彼日本與美利堅因振興改造而有今日至多亦不過三四十年我國若能發憤爲雄國民中不乏秀傑國勢之蒸蒸日上又何至竟落人後張君又言與論界之擴張聲勢亦須有一種實力爲後盾所謂實力民氣而已歐美國民程度已高凡思蠢國殃民假公以肥已者一經報章道破全國即共棄之而此作惡之人卽有無地容身之痛我國國民若能有此識力與論界之聲勢何患乎不日强且盛歟張君語次復詢及陳主撰近狀謂係十六七年前舊 
友云 
　　君於上海商會人物甚表不满之意君謂歐戰旣終遠東固爲各國事商戰者用武之地而我長江一帶尤爲商業競爭中樞上海一埠固長江流域之主腦也設上海商會無傑出之人以與各國商業家握手論交折衝樽俎則我國經濟上之危害尙可言耶云云 
[約翰退學風潮三誌]  
　　約翰中學全體學生退學事已見報端茲聞此事連日經各處及約翰同學會出而調停未能解决蓋在約翰方面則以命令已出斷難收回而在學生方而則以被斥二生因公受累不能捨此獨歸故雖經二代表親勸各學生入校亦不之顧現二方面已陷於極危險之境聞中學生除免費生三十餘人外已决定不入校大學生中惟行將畢業程度較高之兩級仍行進校其餘亦願退學此項散出學生暫假蒙古路森康里同學袁姓家居住自行修業俟署假後再定辦法云 
[義務學校敎育會之籌備]  
　　上海義務學校以四川路靑年會倡辦最早其後各敎會聞風響應亦日增月盛今則各同鄕會及各慈善機關莫不皆有義務敎育之呼聲良以救國之策甚多而根本計畫必以並及敎育爲當務之急也惟滬上義務學校雖衆然分門别户各行其是不無有沙散之感故日前由靑年會童子部發起函邀各義務學校於本月十一日派員討論聯合敎育會之組織以期得統一之效聞是日所到有老北門浸會堂北四川路懹恩堂中華基督敎會法租界三一堂廣東浸會堂北京路思婁堂東吳第二中校附設義務學校廣肇義務學校山東路天安堂及靑年會童子部等校代表約二十餘人茲將其商定簡章列下（一）定名上海義務學校敎育會（二）宗旨以聯合上海義務學校研究普及義務敎育爲宗旨（三）會員凡上海義務學校敎職員及有志研究義務敎育而經本會認可者皆得爲本會會員（四）選舉凡本會會員皆有選舉及被選舉權（五）職員會長一人副會長二人文牘中西文各一人庶務二人會計二人（六）任期本會職員以一年爲限若有公衆愛戴得連任一次（七）經費常年費由各校量力分任遇有特别需用得臨時捐募（八）會期職員每月一次全體大會每學期二次（九）會址暫設本埠四川路靑年會童子部 
[執俄國新鈔票者注意]  
　　路透社八日北京電云俄使署接五日哇木斯克來電傅逹財政部之訓令囑國外各俄人銀行於五月十五日以前按照面值收受克倫斯奇鈔票十五日以後此次鈔票不復通用外國境内不能適用關於十五日後換給政府債證一條故外國境内所有此項新鈔票須一律於十五日以前按照面值換爲盧布中國境内已託華俄道勝銀行爲俄國國家銀行这代表辦理收兌新鈔票事宜云 
[旅滬浙人反對浙議員加費]  
　　寗波旅滬同鄕會致浙少省議會電浙江省議會公鑒和會未竣外交日棘全國人民救亡不暇乃自杭傅來貴議員提出議案竟建議公費照月支八十元加至一倍且自七年八月起追加補給並支給臨時會旅費若照此通過本省人民負擔須歲增十五萬元有奇諸公號稱代表凡此公費旅費皆自吾浙人民流汗絞血而來現值國勢至危民生至困尙忍朘削及此非但違反民意抑用騰笑列邦凡我浙人誓不承認希即撤銷勿謂議會神聖不可侵犯也寗波旅滬同鄕會文 
　　旅滬浙江同鄕會電杭州各報館轉浙江省議會鑒諸公爲人民代表而來上年選舉之形形色色已足爲諸公羞乃今際此外交緊迫國家存亡之秋不聞諸公發一讜論昭義聲於天下竟有請加公費之提議聞許提案人特别利益四千元使之冒此惡名自定爲每月公費百六下元又加臨時會旅費且請自七年八月一日起一律照橷案追加此案通過浙省人民驟增負擔二十萬元噫諸公代價太鉅無可取償則男可盜而女可娼也何能使吾民受此意外之累現已通電内地速組織公民團諸公如再不知羞恥則公民等自有最後對付方法諸公好自爲之毋貽後悔特此警告旅滬浙江同鄕會文 
　　浙江旅滬學會電浙江省長財政廳長鈞鑒報載浙江省議會議員有請加公費之提議核其所加每年不下二十萬元此輩無恥一至於此度必倉猝通過現浙人無論在内在外一致反對務乞勿予執行敝省人民誓死不能承認此意外之擔負也浙江旅滬學會文 
[許少卿家被人抛擲炸彈]  
　　本月十號夜二句餘鐘有人將炸彈一枚持至公共租界福州路平望街平安里四十五號門牌許少卿（天蟾舞台經理）家門首抛進屋内炸燬大門及廂房玻璃窗等什物幸藥力尙輕未成巨災亦未傷人事後該管老閘捕房得悉立飭中西包探馳往查勘並在地上拾獲炸彈壳數片帶回捕房禀明捕頭諭令查緝擲彈人務獲解究 
[再誌高壽里附近之刦案]  
　　高壽里發生刦案已誌昨報茲得加一訪函所述較詳再錄於下前晚八句餘鐘愛爾近路高壽里隔壁四百十二號門牌萬昌祥烟紙雜貨店突被盜匪五人一擁入内袖出手槍处刃嚇禁聲張將賬桌上之大洋三十六元小洋八十八角銅元六百枚悉數納入布袋携贓四散奔逃臨行時恐人追捕開放手槍手響示威致流彈悮傷鴻泰丹陽麵店學徒湯根生及形似傭婦之某氏等足骨等處迨該店主陳姓投報該管捕房飭令通班中西包探到場兜拿匪已無蹤該探等遂將受傷之人車送醫院醫生察得湯根生擦傷足骨並無大碍代爲敷治即行出院惟某氏傷痕略重暫住院内療治事後該探等查拿贓盜　獲即據情回禀捕頭通知各捕房中西探捕一體留心偵緝昨日謂已當場捕獲一盜實係傅聞之悮 
[法租界大馬路之刦案]  
　　昨晚九點餘時法租界大馬路四百八十三號門牌范松波所開之愼德錢莊突來盜匪三人一擁而入各出手槍利刃嚇禁聲張當將賬檯上之大洋六十餘元小洋數十角强搶而逸當由該店夥大聲喊捕詎該匪等沿途開槍擊傷某姓小孩一名迨至探目黄金榮等聞悉到來該匪等業已逸去遂據情回禀捕頭諭令跴緝該匪等務獲到案究辦一面將受傷之小孩車送醫院醫治 
[三誌春暄里之刦案]  
　　虹口愛爾近路春暄里五百四十六號門牌居人毛耕園（即毛根賢）家於本月十號清晨被匪持械進内刦 
去值洋一千八百元之鈔票現洋金珠飾物四散逃竄經該管匯司捕房聞警派令中西包探及該處巡街華捕追獲兩匪搜出刺刀兩把帶回捕房詰悉一係山東人名劉玉山一名郝文忠尙有同黨直隸人五惠祖已經逃匿該捕頭卽飭探捕前往供出王匪匿居處所將王及同居之平湖婦人陸四寳一併拘入捕房分别收押昨解公共公堂請究先由一千零八十六號一千三百六十九號兩華捕先後上堂禀明是日清晨派差該處突聞盜警急往見劉玉山郝文忠正從毛家窗口躍出向南飛奔我等狂追並經他捕帮同攔獲云云繼據包探陸連奎王桂亭及四十號西探目泮林士禀稱尙有盜贓未曾緝獲請爲改期再審兪襄讞與英包副領事核禀判劉等男婦四被告一併帶回分别收押候展期一禮拜查明解訊 
[長警緝獲私藏軍械人續誌]  
　　閘北四區一分所巡官長警在國慶路餘壽里喬姓屋内緝獲張元開黄榮卿抄出手槍子彈衣服等物連同二房東喬培東併解司法科請究等情已誌昨報昨經段科員提訊一過命解警廳訊辦 
　　又一訪函云閘北長警拿獲之張開元係爲搶刦租界 
雲南路某姓家案内之犯前日因與同夥沈大郎正在閘北華界行走途遇公共租界特别偵探王長根之夥黄榮卿沈見黄後恐被拘捕即將槍彈潛交張開元而脫逃而探夥黄榮卿亦已見沈逃逸遂將張即行拘捕詎張尙欲開槍拒捕是以嗚同崗警拘送到廳昨爲公共捕房得悉緝獲張開元情形故飭華探目李星福王長根至廳迎提惟房東喬培東由廳訊無關係已經開釋當將張開元一名及槍彈並探夥黄榮卿等交由來探解歸公廨訊辦 
[續誌盆湯衖之命案]  
　　船户張阿章因與行駛湖州一帶停泊在蘇州河畔之叙興小火輪船上老大趙姓於本月二號晚在該船内賭博起釁口角後至次日薄暮兩造同往山西路（即盆湯衖）一百四十七號門牌小茶館内評論曲直被趙姓糾黨多人用凳擊傷倒地經張子順寳聞信報捕派探往將張阿章車送醫院因受傷沉重中途殞命將尸舁入騐屍所報由公共公廨中西讞員會往檢騐未明諭令西醫剖騐後着屍子領屍具結棺殮聽候訊核等情已誌前報茲悉當時糾黨行兇者名趙連生（卽小連生綽號一落磗）現仍在逃故昨晨總巡捕房祇將屍子張順寳屍妻張陳氏及山西路一百四十七號門牌小茶館主沈金華傅至公堂請訊卽由一百六十五號西探堯克投案禀明前情旋據沈金華投稱是晚 
 
 

Page 11

 
 
先有死者之子阿順（卽順寳）及多人來我茶館内啜茗繼而死者亦來未幾遂與小連生在馬路中相打因何起釁我不得知我與小連生向不相識阿順與其父我皆熟識等語又據張順寳投案訴明起釁緣由及其父身死情形要求伸寃並據張陳氏投案泣求緝兇懲究兪奠孫襄讞核供向張順寳諭謂現在兇手在逃捕房尙未緝獲嗣後爾等如與趙連生相遇不論何處均可扭交探捕解究諭畢商之英副領事包君援筆判曰雖據工部局西醫剖騐得死者生前患有脾碎之病然無被告行兇不致遽行斃命應即出票緝提趙連生到案訊核 
[縣商商選擧公斷處長]  
　　南市縣商會昨日午後三時開選舉商事公斷處處長大會所有前經當選之評議員十五人紛紛到會投票未幾由正副會長在場監視開　各職員檢視唱名茲將選舉人名票數錄下王一亭四票聞蘭亭一票朱吟江一票姚紫若四票莫子經一票陸崧候兩票旋因最多數之王一亭姚紫若票數相同當照選舉法抽簽由正會長抽出姚紫若當選爲處長 
[粤商籌辦梓鄕平糶之𤍠心]  
　　粤僑商業聯合會以此次粤省米荒米價奇昂爲百十年來所未有經廣東糧食救濟會曁旅滬各粤商籌辦平糶一則肩輸運之責一則總發糶之權米價始漸底於平所有欵項或捐或墊業已不下百萬惟現際靑黄不接之時尤非賡續積極進行不可故决定自前日起至二十日止於此期中租定公平桂林成都神島丸同生嘉興同華淡水關東丸遇順升治印度等輪十二艘分期由蕪運米赴粤發糶但購運愈多虧折更巨將來除捐欵外所有不敷之數槪由南洋兄弟烟草公司簡照南廣東匯豐銀行陳廉伯兩君自行認捐補足似此維持桑梓熱心公益且擔任鉅欵足爲社會風故由會 
於昨通告全體會員查照云 
[催促屯田繳價之縣署覆函]  
　　本邑屯田繳價事宜自開辦以來繳者甚少茲官産處因接部電催結函請上海縣公署諭催幷出示通告今該處已接縣公署復函照錄如下逕復者案照民國八年四月二十四日准貴處函開金山衛嵌甘上邑屯田徵收屯價屢次展限各屯户依限清繳者仍復無幾若不從嚴提追何以重法令而儆疲玩請責令各圖梱保傅諭各屯户刻日繳清倘再延抗擇尤提追並請嚴切補告俾衆周知等因曁開送梱保姓名清單到縣除出示布告並照單飭提各該梱保諭催外相應函復即希查照爲荷 
[絲繭總公所呈皖省長官文]  
　　江浙皖絲繭總公所因繭市將興具呈三省軍民長官請求保護其呈蘇浙二省文業於前昨二日日露茲再將呈皖省軍民兩長原文紀後謹將擬請保護安徽繭商銀貨詳情擬具條陳伏候鑒核迅賜分飭施行中外商人莫名感戴須至條陳者　計開　（一）各縣開設繭行其銀貨均由蕪湖大通兩口出入陽曆五月二十號起至陽曆六月十號爲現銀運送之期其六月十號至七月二十號爲繭貨出口之期前後保護計六十天爲全省繭商請求保護期間伏祈通飭各該縣知事曁水陸防營警察隨時隨處妥爲防維（二）保護分爲五節（第一節）請預飭蕪湖大通營長派兵守候洋輪抵埠裝有現銀提上躉船盡夜保護而免疏虞（第二節）請預飭蕪湖大通營長凡由躉船送現銀至岸上錢店銀行沿路一律派兵護送（第三節）請預飭蕪湖大通營長凡蕪湖大通錢店銀行存有繭商現銀不論畫夜嚴密梭巡保護（第四節）請預飭蕪湖大通營長如繭商由蕪湖大通起運現銀至各縣繭行來營請派軍隊護送者隨時酌派軍隊協同護送到後仍回本營銷差（第五節）請預飭蕪湖大通營長如内地各縣繭行儲欵辦繭時間當地軍警不敷分布保護由繭商函請蕪湖大通軍隊前往保護者營長接信後立即派兵保護（聲明）上屆繭商改組在大通設立皖南繭業公所並在蕪設立分辦處又在宣城設立寗宣郎繭業分公所涇縣城内設立南涇繭業分公所並在大通設立銅貴繭業分公所靑陽縣城外設立靑陽繭業分公所木鎭設立靑邑分辦處旌德城内設立旌績繭業分公所本屆各分公所以相距太遠接洽不便改駔在宣城設立宣寗分辦處建平設立廣建分辦處涇縣設立涇南旌績分辦處藉資聯絡伏祈飭知各縣知事營長一體保護以便該繭董等隨時接洽（三）大通蕪湖向有水陸警察伏祈預飭各警察長查照第二條各節協同軍隊隨時隨處妥爲保護（四）産繭各縣如靑陽貴池銅陵涇縣甯國南陵郎溪宣城當塗廣德天長旌德繁昌績溪全椒盱眙鳳台建平等十八縣知事伏祈預先飭知凡有繭商沿途裝運銀貨以及繭行内儲有現欵不論畫夜嚴密保護設遇繭商到縣請求事件准予立即施行（五）大通蕪湖軍警如由繭商請求赴内地駐紥保護應由縣知事擇定要隘地點借屋駐紥至於各縣有無軍警是否足以防護或須借撥隣縣軍警抑由蕪湖大通酌派軍隊前往由各縣知事電請鈞署及早布置免得臨時爲難（六）繭市時間短促每有借販繭爲名糾約數十人至繭行行强掗賣乘勢發生不端行爲伏祈飭知十八縣知事遴派就地警察常駐繭行妥爲彈壓其請領短期繭貼設法從嚴取締杜絶根源以保治安以上各條伏祈預飭蕪湖大通營長曁水陸警察十八縣知事公署查照施行如有未盡事宜由繭商繭董隨時面請地方官廳妥愼辦理以期周密皖省開設繭行各縣名開列於下計開　靑陽　貴池銅陵　涇縣　寗國　南陵　郎溪　宣城　天長當塗　廣德　繁昌　旌德　績溪　全　　旰眙鳳臺 
[殺妻案辯論終結]  
　　住居閘北新民路太平里之江北人唐四十子與兄唐大肚子用刀謀殺髮妻王氏一案因原告有取被告賄欵嫌疑經地方廳令將原告暫押候質昨日開庭辯論除原被提案外並傅見證二人經審判長問殺妻是用何刀被告唐四十子供用剪刀又供曾出過洋七十六元與原告燒经錠箔做伄事之用經推事官詰以爾係極貧苦之人何來此項錢洋被告供係向大妹借衣飾質的推事官命證人大妹到庭祇認各借洋十五元並不認借衣飾即據推事官諭曰本案今日辯論終結聽候宣布判决云 
[皮箱業工人上工後消息]  
　　南北市皮箱同業因爭公欵三百元激成罷工前日經雙方調解業已開工等情已紀報端茲悉小行同業自將公欵提出後應議存儲之處故由四司年邀集各工匠於今晨假法大馬路福園茶樓會議保存方法及籌商善後進行各事據云此次停工二十八天大行方面損失一萬數千金小行方面統扯一人月得十元工資計共三百餘人亦需三千餘金之損失云 
[調查各省區政况]  
　　本埠行政機關近接齊省長電略謂接政府電自南北失和以來全國各省區一切事宜均較昔時大異特一面先電北方各地方長官造具一種詳表將來各處行政外交軍事財政交通實業敎育簽註明晣一面再電唐代表請軍政府仿辦並云此項係爲統一年鑑之變相候復電到齊再行查核特令各機關遵照塡註彚送云 
[輪船火夫帶土案展期開審]  
　　太古公司之通州輪船近由大連灣來滬於前日抵埠時經江海關華洋扦巡登輪檢查違禁物品當在艙底内搜出紅土一小皮箱計重一百二十磅詢係火夫王阿六張阿三陳阿大三人夾帶即通知水巡捕房派探何阿春往將王等三人連同紅土一併帶回押至昨晨解送公共公廨請究據江海關代表律師上堂陳述案情聲請展期研訊經李襄讞會同英卓副領事得供判被告等均仍還押候展期一禮拜開審 
[鹽務會辦赴杭]  
　　北京鹽務稽核所會辦甘簿（譯音）於昨晨七時三十五分乘滬杭火車赴杭稽核鹽務事宜 
[江浙各中學田徑賽運動]  
　　前日（星期六）午後爲江浙各中學田徑比賽之期地點在樊王渡約翰大學與賽者本有十餘校大半因天氣燠熱未到祇有蘇州桃塢場州美漢浙江第二約翰靑年會復旦東吳第二等六校比賽是日觀者除約翰大學生外其餘來賓頗多結果浙江第二得三十五分爲最優奪獲錦標次爲東吳第二得三十三分復旦得二十分美漢得十八分約翰靑年會得十五分桃塢得八分運動員中以復旦之吳去非束二之梁官英美漢之馬錦鑫浙二之周家騏最爲勇猛皆得一等奬牌云 
[呈請褒揚郁屏翰]  
　　沈知事呈齊省長文云據邑紳姚文枬等呈稱查已故士紳郁懹智特著義行年當弱冠時有冒火救人之事壯年以商業起家更分産給弟平時盡心公益對於地方敎育慈善事業及其他爲公衆利益之事無不輪資創辦統計多年所費不資而受其助欵者益覺遣愛難忘且能有功藝術究心農事商業幷於製造器用方面有所發明讑其生平事實於修正褒揚條例第一條第二三等欵相符文枬等同居里　見聞較確不忍聽其湮没用特附具事實清册呈請鑒核訪查俯賜轉呈褒揚以彰潛德而發幽光等情知事伏查該故紳在世時有功社會造福地方核與褒揚條例所載事實尙屬相符理合繕具事實清册呈請省長鑒核俯賜轉咨以彰其德而　來茲 
[吳懹疚作古]  
　　上海勸學所長吳韾字懹疚曾任民國第一任上海縣民政長近患肺勞病症醫治罔效延至本月十一號在西門内西倉橋浜往宅逝世已於昨日午後一時大殮本邑官紳如縣警佐王敬常邑紳莫子經穆　　賈叔香等均往弔唁聞吳君僅有數女並無子嗣惟繼室王氏懹有數月身孕將來分娩未知是男是女也 
[派輪查騐漁船]  
　　蘇屬緝私統領宋子元近初汛黄花魚船只將次進口銷售之際恐有夾帶東私淮私侵入蘇境私銷妨碍課稅查瀏河滸浦爲漁船聚泊之處查騐漁船偷帶私鹽亟關緊要故於昨日又調鵬飛兵輪管帶閻彩亭率領弁兵駛往瀏河滸浦二處嚴查矣 
[大統路火警]  
　　前晚二時許閘北大統路同陞泰烟紙店内忽然火起延燒貼鄰永興染坊及某鐵店等計燬市樓房五幢旋由各段救火會到場救熄事後四區警署將該店夥張萬　傅案暫押聽候查明起火情形再行核辦 
[函陳朱阿蘭劣跡]  
　　駐滬水警第三隊五隊長昨接南邑秦家鎭衆公民函稱敝鎭地棍朱阿繭刦搶掳勒無所不爲販私刦私竟如恒業黨羽衆多愚人受害不勝而智者又畏其報復不敢舉發遂各隠忍其實固無人不切齒痛恨而日盼其惡貫满盈也今幸貴隊將其捕獲爲民除害闔鎭人民稱慶伏查朱阿蘭前於六年間經兩浙緝私第二營長魏焯文指爲著梟恃有黨械數十恒在浦東一帶結帮販私甚至開槍拒捕呈由蔡統領函致南滙縣派警拘捕無獲以後愈加猖獗民等爲除惡起見敢爲貴隊長陳之等情王隊長以該梟朱阿蘭等已解南邑訊究據呈前情昨已轉移南滙縣查照辦理矣 
[賠償皮貨數目之辯論]  
　　太古昌報關行主卓逹吾前因被夥計竊取提單私出原告馬厚卿堆存洋棧内之皮貨二百餘件後除吊出原贓外尙少一百餘件值銀九百餘兩經法公堂判着该行主卓逹吾如數賠償旋因被告由巴和律師稱原告所報告之數目與洋關數目大想懸殊應請堂上准照洋關數目賠償等語中西官判再核在案昨又傅訊先據原告逹商律師稱洋關報告之數目均係以多報少原告之價係照市價而論並無不符之處應請堂上着被告照原告控數賠償等語被告由巴和律師稱據原告律師稱洋闢之數係屬以多報少此乃咎由自取應請堂上須照洋闢之價理辦中西官判候再覆訊核奪 
[墊欵展限清理]  
　　張裕良前延律師至法公堂控作頭金志伯不理墊欵銀一千數百元等情經法公堂訊實判令交保限繳詎金保出後逾限不理人亦避匿不面故將保人朱妙珍傅案判着交保限交被告在案昨又傅訊保人將金尋交到案原告稱被告已托人前來商人處情商理緩若干天料理商入已允請堂上展限清理判准如所請展限十四天理清 
[欠欵不還先押九月]  
　　法興印書館主前延賚美律師至法公堂控顧杏林不理票銀四千五百三十九兩有零請求訊追判令管押限理在案詎顧逾限不理昨又提訊原告仍求嚴追顯供民人在押一時難籌可不請求釋出料理中西官以被告不應迭次抗諭不繳着押 
西牢九月期满帶堂再核 
[誘拐姦佔之扭控]  
　　小北門外仁福星二弄八號門牌婦人張徐氏之女巧雲年二十歲前年秋間被人誘拐無踪該氏托人四處尋訪無着日前該女忽然歸家該氏向詰據稱被賣呌貨之張禾九引誘姦佔等語昨晨該氏母女在西門外與張遇見上前扭交巡警拘送二區警署轉送地方廳經檢察官預審一過判張收押該氏母女退去候查明再訊 
[兄弟互控案之傅訊]  
　　顔士珍前延逹商律師爲代表至法公堂控胞兄顔士璋不還借去方單求追等情被告亦延巴和律師代辯中西官以證據不足判將案註銷保證金充公被告反控原告虧欠賬目一節聽候復訊再核在案昨又傅訊先據巴和律師聲稱顔士璋前在某洋行爲買辦僱伊弟士珍爲夥旋因歐戰發生該行閉歇核計士珍虧欠賬洋頗巨現有賬目及摺子爲憑並有司賬人周雲福可以到案作證因士珍兇狠異常故該司賬畏懼不到請求傅案證明方能水落石出等語逹商律師稱士璋呈案之賬簿等據均係士璋揑造被告並無虧欠原告銀洋應請訊核中西官判傅到見證再行訊辦 
[飯司被人戳傷]  
　　法租界公館馬路中華里八號門牌某粤人開設之包飯作内飯司通州人趙法昨晚九時許行經自來火街德富里弄前不知何故被不識姓名之男子三人團住尋仇將刀戳傷右足大腿受創倒地三人即狂奔竄去經途人代喚包探到來雇車送趙到大自鳴鐘法捕房由捕頭略問一過派華捕送往醫院醫治諭探緝捕行兇人等解送公堂訊辦 
[監犯病斃]  
　　鍾洪元前犯刑事判决徒刑發送分監執行茲因患病發送新普育堂醫治無效延至昨晨斃命當經該堂報告支檢廳委派夏檢察官毛檢騐員等蒞堂騐明委係病斃因無家屬命由善堂棺殮 
[男子倒斃路隅]  
　　大南門外民立中學附近倒斃一年約三四十歲之男子由二十舖地甲邵梅生查無家屬投報地方廳委派夏檢察官毛檢騐員等蒞塲騐明該屍委係病死並無别故令由善堂棺殮 
[强索新開豆腐店規費]  
　　無賴傅寳寳查扣靑毛海龍等昨向浦東爛泥渡鎭康海春新開之豆腐店内强索規費洋五元未遂互相揪扭旋經三區崗警到來將傅等三人拘解至署經曾署長讯明前情判將傅等連同康海春押解警廳司法科訊辦 
[調戲女子儆押三月]  
　　浦東人施某前晚在虹口漢璧禮路將行路女子董燕娥嚴阿香攔住獻謔經董女訴知八百九十六號華捕將施拘入捕房昨晨解經公共公廨中西官訊悉前情判施押西牢三月以儆 
[飯司私用賬洋之判押]  
　　漢口路三百零六號門牌華洋藥房經理楊甫成指控飯司平湖人兪阿小私用賬洋五十二元逃逸等情昨由捕房將兪拘解公共公廨請究先由原告投訴前情訊之兪供此洋均因賭博輸去求宥中西官得供以兪不應私用賬洋判押西牢半年 
[江北難民過境]  
　　昨有難民數十人經過閘北境内有領袖朱沛田督率持有當地官廳憑照照中載明該難民原籍東海縣三新市大伊鄕人因連遭歲荒謀生乏術就地乞食云云當由慈善團董王彬彦給以大洋四元該難民等遂往内地方面而去 
[煎熬烟膏被拘]  
　　海門人袁留福昨在浦東陸家嘴老香烟廠附近熬煎鴉片烟膏經游巡第四隊長警入内抄出烟具全副連烟膏銅鍋等件拘解三區警署曾署長訊據袁供因父患病須洋烟醫治故購土熬煎等語曾署長以事關違抗烟禁判解警廳訊辦 
[店夥私取鑽鐲]  
　　公共租界山東路五十六號門牌某號夥鎭江人江臣志前日由該號主婦黄魏氏將值價甚鉅之鑽鐲三副囑送至廣東路一百五十二號門牌婦人姚氏收取詎江於中途私取值洋一千五百五十元之鑽鐲一副旋被魏氏查悉報告捕房飭探將江拘押昨解公共公廨請究即據中西包探上堂稟明前情要求展期審訊訊之江供詞支吾中西官得供判江還押候查明吊到原贓再行訊核 
[警署拘獲竊賊]  
　　斜橋南首王元愷所開之染坊曾失竊灰布一百十七疋開單報警請緝昨午由二區警署拘獲竊賊張士奎丁德勝王老三等三人吊到原贓五十六疋押送到署傅到王元愷併送地檢廳訊辦 
[竊賊禁押三月]  
　　虹口嘉與路第一號門牌公共公廨讞員開爛之住宅内前月被紹興人宣寳林潛入竊取紅木插屏一架携之圖逃經州人莊慶林察破當塲拿獲人贓扭交包探蔣阿林於昨解　請究經中西官訊悉前情判宣押西牢三月贓給失主領回 
[掮客與出店串竊紙烟]  
　　英美烟公司西人道克指控掮客靳忠秀與出店夏書桂串竊值洋十四元二角之翠鳥牌哈德門派律脫等各種紙烟由捕將被告兩人一併拘解公共公廨訊供收押在案昨晨由廨復訊據原告代表律師偕證毛仁賢上堂稟明前情訊之被告靳忠秀亦延律師到堂代辯否認串竊詰之夏書桂供词推諉中西官核供以證據確實判靳押西牛半年夏押三月分别示儆 
[縣署批示五則]  
　　洋色染業小行董徐志廉司月張幼坤等呈爲勸妥遵章入行請免究銷案由呈悉正飭查間據稱義和紅色染坊已挽同業理勸自願遵章入行應准如呈銷案可也 
　　李朱氏呈請將墳地及現洋發堂存由候提地保查訊飭遵此批契一紙洋一百元暫存 
　　二十二保十六圖談家橋柴行蔡雲洲呈爲違章攬奪營業請查禁由呈悉候飭吏查訊禁阻可也仰即知照 
　　楊晋榮呈爲請諭董墊修圩岸並勒提賠償由呈悉仰候飭使雇工隨同該　經董勘估修費若干趕緊修築並由該董傅諭顧春桃將估定修費照數繳案撥領備用可也仰即知照此批前呈附 
　　郭陳氏呈爲串謀重賣　請升科給照請澈查提究由候提册書地保並舊地保邵徵灦查訉仍着赴法庭起訴 
 [P淞滬警察廳批示六則> 
　　周曹氏批據呈已悉查爾夫周榮華因行路紛爭致遭失兄周長根兇毆各節此係家庭細故儘可各邀親族出爲調停即使調停不就範圍亦可就近告訴警署傅案訊奪須知訟則終兇之戒古訓昭垂誼關手足之親母遽興訟　即知照 
　　陸陳氏批據呈趙全林姦騙各節如果屬實殊爲法紀所難寛亟應拘訊解懲以端風化候派警提案訊究可也 
　　孫徐氏批察核呈詞咎由自取惟該氏旣與斷絶來往則張小奎猶復不休此種毫無廉恥之人情殊可惡准即於滋擾之時報警拘辦可也 
　　朱成德批據呈已悉應候函致江蘇省會警察廳查照 
　　批登鄧如淦呈悉查原告日人迄未投案質訊准予保釋以示體恤 
　　批金紹文呈悉已於石廣永呈内批示矣仰即知照 
[誌謝]  
　　昨承商務印書館贈第六卷第五號婦女雜誌一册謝謝 
來件 
[中央觀象臺民國九年曆略]  
　　中央觀象臺來函逕啓者民國曆書自三年起本臺改用西人最新之法推算而坊行私曆仍多沿用前清萬年曆書之舊推算之法旣不相同官私曆書每生歧異人時紛亂甚非所宜本臺爰於本年二月間擬定每屆提前公布略曆辦法呈奉敎育部令准由部通咨及刊登本部公報送登政府公報並由　設法多送登各處新聞紙俾衆周知現在九年略曆業經製就除呈由敎育部通咨及刊登敎育公報并送登政府公報外用特檢送九年略曆一分敬祈查照刊登廣爲傅布中央觀象臺啓八年五月九日 
[參觀中華武俠會成立開會感言]  
　　鄭留隠 
　　嘻我國近數年來社會中之趨向蓋漸有尊視國技一途者矣豈不由於少數熱心國技者爲之提倡也耶試觀世界各國莫不有各國之拳藝而獨以我國國技稱豈非以我國國技之神妙爲各國所莫能望其項背者乎奈何數千年夾愚於重文輕武之一說遂使此道不齒於縉紳先生之口而習之者僅一般不學無識之人不知廣其傅且每以守秘爲能事故其傅也若斷若續至於今日其不成爲廣陵散也幾希反彼三島人民得一二唾餘而矜焉以柔術會武士道名其家不亦大可惜耶吾嘗思之是殆人之不知其爲益於人身故耳我國之講求衛生者僅知求之於飲食而不知求之於運動其肢體知運動其肢體面僅知求之於歐西體操而不知我國拳術之爲益且百倍於歐西之體操也學校之運動員知習足球賽跑跳高諸技而不知此中能事已能盡羅於拳藝而無餘舍本求开愚矣哉拳術之爲效精而且速習之一年筋力倍　令人有耐苦之功靈之覺果敢之氣明决之心譧撝之德於個人言則足以强身於國家言則足强種其爲益豈淺鮮哉况軍士短兵相接狹苍相戰之際雖有槍砲莫爲用若於拳術練習有素即足以推敵奏功而有餘彼日俄之役不以是取最後五分鐘之勝利耶今者上海一隅拳術會之發生者已不下十餘處俱大聲疾呼競曉我人以拳衛之爲益而爲我國固有之國技所不容輕棄而爲他人竊以去也武俠會者即繼此十餘處而起者也以廣傅爲宗旨其傅爲形意適派形意門者其行拳神靜而氣固尙内勁而不尙外力爲各派之尤成立之日余蒞會觀焉見其所練各藝不禁歎爲觀止私喜國技一途將不至墮落於今後行見其普及全國數十年後可以一鳴而驚世矣因有感而發於斯文世之覧者其亦許之焉否耶 
[基督敎江蘇聯會通告]  
　　江蘇全省基督敎各公會　聯會各靑年會各書報機關道長公鑒去歲基督敎江蘇聯會聚於鎭江時會塲表决於今年陽曆五月二十七日即舊曆四月二十八日我起與浙江聯會合聚於杭州協和講堂另有購半價來回火車票劵函索即寄（此項半價劵得向上海陳春生蘇州諸辛生鎭江馬逢伯南京夏光新就近索取浙江各代表向杭州皮市聖公會倪良品索取）務懇各公會各聯會各靑年會各書報機關各派中西代表一人如某公會敎友過三百名者添派一人過每三百名之大半者再添派一人餘可類推若每西差會之會友已過二十五名者添派一人過每二十五名之大半者再添派一人餘可類推今年乃江浙二聯會合聚之第一年亦中國省聯會破天荒之偉舉去歲鎭江表决各議案亦於杭州討論進行方法茲事體大借重孔多務懇各公會各機關從速舉選代表或用去歲聯會代表名義撥冗赴會以襄盛舉不勝企盼之至特此公布幷請道安會長諸辛生副長王瑞臣書記陳春生包克私司 
蔡式之幹事李德理曾紹賢同啓 
　　附江浙兩省基督敎聯會第一次合聚議事程序（會塲）杭城直大方伯協和講堂（會期）陽曆五月二十七號即舊曆四月二十八日取齊五月三十號即舊曆五月初二日散會倘議題多延長一日（秩序）第一集二十七號晚八時開歡迎會第二集二十八號上午九時至十時行正式開會禮（甲）公祈（乙）聖餐十時半祈禱開議（甲）舊議長主席宣布開會詞（乙）江浙各敎會會員呈上姓名及一九一八年統計表（丙）選舉本屆兩省聯會合聚之新職員（丁）新職員接任就席新書記誦兩聯會章程規則（戊）誦程序單内議端與臨時補提議端由會衆一一通過（己）江浙各敎會繳納常費（浙江每會員五元江蘇每會員一元）（庚）十二時半祈禱休會庫三集下午二時祈禱開會（甲）各等委辦之報告（隨報隨議）（乙）公派各等委酌三時半江浙二聯會分班聚至五時祈禱休會第四集晚七時半禱畢周梅閣君演講中國敎會之必需次日討論第五集二十九號上午九時早禱畢祈禱開會十二時半祈禱休會第六集下午二時祈禱開會五時祈禱休會第七集晚七時半祈禱開開會（甲）議全堂紀綠（乙）致謝（丙）勸勉祈禱祝福話别閉會（議端）一籌備中華敎會之統一（陳金鏞君舉）二禮拜儀式三謹守主日（以上兩則倪良品君提出續行會特委辦之議端）四福音普及以分勸世文單張爲惟一妙法（柯逹士君舉）五各敎會於領洗願詞可否酌定從同六不願輪捐之敎友如何勸懲（以上兩則劉德森君舉）七鼓吹各省敎會均設聯會幷籌備組織全國聯會（倪良品君舉）八敎會领袖當一體禁絶烟（紙烟）酒爲社會倡幷當設立禁烟（紙烟）酒機關以輔助社會（李春蕃君舉）九如何鼓勵各省均設基督敎省聯會及如何組織基督敎全國聯會十基督徒社會服務如何進行（包克私君舉） 
來函 
[平民義學校來函]  
　　逕啓者頃閱貴報索還校具將成交涉一則未免傅聞失實本校開辦之初殊爲簡陋購置校具及一切開辦費用係由吳宣鵬蘇愛南鄭卓交鄧苑章林　威譚子欣譚玉卿等集資購置其數亦極微嗣後陸續由中華學校收入之學費備購及供給一切開銷今亦從無人向本校蘇君索取校具之事且本校幷未停辦蘇君亦任事如故特此函請更正爲禱 
雜評二 
[蔡孑民出走（庸）]  
　　北京大學蔡校長此次憤然出走以近因言之似受學生事件一令之戟刺然究其内幕當不如是簡單觀蔡君臨别啓事可知蔡君之走即大學内部尙有難言之隠而歎吾國黨爭之禍殆不至於亡國不止也 
　　北京大學新舊之爭肉薄已久在舊派心理猶是專制王朝學術定於一尊之觀念摧鋤異說視爲莫大責任暗潮之鼓盪本非一日不幸此次學生事件會逢其適蔡君以一人之身當内外交謫之衝又焉得而不走吾人苟廻想一月以前大學暗潮恐怖時代之景况則知蔡君之走未必無乘機排擠以圖取代之人而今而後最高學府之學派 
不難定於一尊彼排斥者之功可以奏凱矣 
然而不學之生氣亦從此休矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十九）] [  一之]  
　　凡甲國之人而往乙國視察者若其人心存祖國固甚可喜但有二事宜注意（一）其人祇就表面用心自謂能從遠處大處著眼歸而盛譽彼邦文物彷佛少年擇友祇悅對面人容度之美氣慨之豪服御之適時稱體而絶不問其心性何如與所好尙者何屬能從正面觀察而不能從反面觀察所謂只知其一不知其二也旁人不察羣目之爲『洋迷』而其平昔之所主張遂不能見信於國人矣（二）其人自存一種偏見事事節外生枝不從大處落墨譬如我國近年士氣之頽靡民德之墮落明明原夫敎育與人心敎育之不振興明明苦於兵費之增加與敎育費之減少人心之未見轉機明明賴乎先覺者之覺後覺乃一般號稱志士者流不孳孳於當務之急而獨汲汲於文字之末試眼光一有所偏注遂置其他種種而弗顧我國古籍中所謂入市攫金祇見有金而不見有人者其爲錮蔽一也 
今日民主國中之美利堅固我中華民國先進國良友之一也若從正面觀察則其風俗人心良法美意有足資我之效法者不勝枚舉且我中華人民即欲急所當急一一從而效法亦已有措手不及應接不遑之趨勢矣若更標新炫異先其所不急而緩其所當急則雖有良好模範亦不足有利於我雖有所知亦等於無知也若從反面觀察以記者涉歷所得竊謂美國之大惟有『淫荒』二字最足爲社會所厭憎美國號稱巨富者流大抵均以商業起家非如我國之瘠民肥已假公營私之輩可强顔爲富家翁也但其人雖已成巨富萬不容更有宿娼獵艷之舉美國有一種類似『仙人跳』之陷阱專以敲詐巨富爲鵠的富户一經入彀竟可毁家蕩産而弗恤耗數十萬金而弗顧因恐一經敗露『淫』之一字將爲社會所不齒也美國身據要津食國俸而居民上者莫不殫精疲神沈思熟慮求爲全國人民謀幸福如在民國六七兩年間對德宣戰戎馬倥偬雖以總統之尊各部總長之通顧名貴莫不埋頭於華盛頓城賁興茂藝街PennsyLvaniaAvenne官舍中昕夕從公而弗輟民國六年之冬美京大雪積地盈尺各部屬吏有以近市煩喧家居甚僻遠而每晨步行到署者身陷風雪中絶不向後退冒雪衝寒與暴風之强力相搏戰一小時後各公署不缺一人實則各公署向例有因故不到時未嘗不可請假缺席也又在民國七年之夏美京酷熱寒署表平均數升至百零六七度而美政府所在地尤低濕炎蒸之苦人所難堪商界中人莫不避向海濱獨美京諸官吏猶日在簿書旁午之中絶無託故告病假者蓋「荒」之一字爲居官者所大忌一經呈露美人士將共棄之也美國富貴中人能以此兩字爲大戒一國之運命又焉得不日臻富强平治之域乎 
老申報 
[禁妓新法（見光緖二年六月二十一日）]  
　　舊金山一埠華人之客於彼者約有數萬人幾有成邑成都之勢彼土人之所深惡者莫如男子之傭工婦人之作妓以二者皆足奪土人之利故尤痛疾之然傭工爲自食其力作妓實貽害於人此其中固大相逕庭也是以香港華紳於婦女出洋稽查備至務使力杜其弊而後已顧人心不同各如其而不特爲所拐誘者或託詞尋親附輪前去儘有甘心爲此者以博取外域繼頭是亦安得而悉究之哉猶憶前年有　婦二十餘人從香港搭船至上海復從上海搭美國公司船前赴舊金山其紆廻曲折之思幾令人無從測破幸天牗其衷經本埠中西官察出立即送回香港由東華醫院分别飭人領回此誠莫大之功德也然港紳以爲有仁心而無仁術恐終無以善其後因於去年五月間思得一法凡遇一女子出洋先令赴照相館拍小照三紙一存香港一交船主一寄交舊金山稅關目下船以及登岸遂一查對俾無頂替更易之虞而又令每一婦妇着在港有力者二人具保五百元保其永不爲娼行至今年夏得舊金山來信知花枊果漸減色非似前此之路旁牆角爛漫爭　矣嗚呼自非港紳之籌立善法亦焉得臻此哉 
 
[杭州冷泉亭（古蹟圖八十八）]  
新拾遺 
[商船避潛水艇襲擊之烟霧] [  谷僧]  
　　歐戰啓幕後商船爲潛水艇所擊沉者時有所聞漸乃發明一種烟霧避免法每當商船一見潛水艇上之引導潛水艇　即下令擲出所謂烟箱此箱内藏特别物質燃燒之後湧發重厚黑烟密霧於商船與潛水艇之間布一完全黑幕俾潛水艇莫之能辨 
　　此烟箱約有二立方尺容量據傅聞以爲其中似貯塡絮廢物或其他易於燃燒之物質浸漬於輕炭化合物各質蓋以輕炭化合物各質燃後能發出深厚黑烟也惟其中果爲何種物質當事者嚴守秘密尙未有確審其内容者 
　　是箱之最善屢用屢收良效者其箱盖稍大於箱口並以法緊繫之又於箱盖之沿至箱頂之邊之部分敷遮以有粘力之毛帶類中含易燃之混合物於箱之一角置自來火或其他點燃料此自來火或點燃料稍突入於箱之罅隙 
　　當抛擲烟箱之令旣下水手立將烟箱之粘力毛帶類緊握後投海因毛帶類上之混合物與點燃料摩擦作用其點燒之功用與尋常摩擦自來火柴於自來火盒無異此點燃料即尋火燄入箱内而箱内之深厚黑煙密霧乃奮湧而出經箱頂四周之罅隙而分散焉同時依法抛擲數箱後成一厚障商船乃得乘潛水艇未放魚雷艇之前急行避免迨烟消霧散而商船泰然履坦途矣 
雜錄 
[世界名人趣聞（牘）] [  天醒]  
　　亞利思忉法亞利思忉法希臘人性明敏力闢迷信彼時希臘人酷信邪說聰明如愛希勒亦受其愚此人又善詩歐墨人稱爲名家一日間巫曰我如何死巫曰某日屋將傾即爾死所愛信之届期避往田間以爲無屋可傾性命必保詎天上飛徠一鷹爪攫大龜擇地將落見愛頭秃無髮誤爲白石先將龜擲下適中愛頭遵死夫龜處殻中猶人居屋内爱竟以此日而終亦適逢其會或上主欲聞其信巫之過未可知也亞利思忉法於此種邪說力辯其非嘗作駡財神一首直令菩　低頭善滑稽雅勝齊髮視匡衡之說詩解頣尤覺十倍云 
小說 
[短篇偵探一封書載英國小說雜誌] [  君玉譯]  
　　闞潑爾入室坐定兩手支椅檔凝眸沈思念日來所遇誠迷離惝恍不可捉摸顧我何修乃得躬歷此奇幻之境嗟夫使我而有一枝生花之筆歷述所遇演染點綴直一部有趣味之偵探小說也彼福爾摩斯事且瞠乎其後矣念旣窥鏡微笑意頗自得於期之時瞥見案頭實有函札數封遂乃欠身起取其函札背案展視其首三函一覧便過一一由肩反之案上及至第四函甫視封面不禁愕眙遂取其封反覆審視初不啓封而爲狀尤至愼重讀者亦欲一狀此信封形色乎封作淡綠色紙質粗劣不黏郵票但於一角書數字曰當收兩辨士中央則有鉛筆書曰闞潑爾先生察收字甚潦草顧殊秀似爲婦女手筆此外又有灰色指紋數枚中央則有折痕一縷而下端右角則有小圖痕一圓緣有缺　二其一已洞封矣視其郵印則此函實於昨夕八點四十五分時自漢保街郵局遞出者闞潑爾復就燈下審察數四始探懹出一小刀愼重啓封則得一箋箋與信封同式字亦潦草書曰明日即星期三夜九句鐘時祈在寓相候先生仁慈定能見許嗟夫予此生已矣惟冀書至此戛然止書尾旣不署姓氏亦不註時日闞潑爾誦已舉眸視壁上時鐘則距八句鐘僅四分矣念不一時後發此信者當戾止矣吾盍俟此一覘此不速之客遂移其椅就爐火而坐復爇雪茄且吸且自揣測曰發此信者必爲婦人殆少婦也視其封箋紙質旣粗劣且用鉛筆書寫是其人之身殆已不能自由故並紙筆亦不能得而作此書時又在僻靜無人之處顧書未竟忽有人至遂即投筆而起納此函於另一函中勝以一幣自樓窗擲之道上冀有人拾之爲之付郵而以一幣酬其勞也此視封面圖痕推而知者而拾此函者有烟癖甚深手指乃被薰汚並染烟脂故封面汚有指紋甚夥嗟夫吾所可推知者厥此數端耳至書中辭意語焉不詳然視其措辭事必奇幻也言已取案頭弓規度圜痕之徑復探懹出金銀幣一掬置案頭纍纍然各式都有闞潑爾一一取而度之顧無一與圜痕之徑合者則以顯微鏡就燈下窥其痕自語曰脫爲銀幣設非新鑄則痕上必微現黑跡今則無之是殆金幣之痕而以兩缺　觀之主人似以此幣作首飾之墜者若然則發書者爲婦人益無疑矣又曰噫此又何物非菸絲歟固也是殊弗必再加研究蓋吾固謂拾此書者有烟癖甚深也語次投函案上復就爐火而坐時旣届闞潑爾乃推椅起步入外室於時月色黯淡但見庭前之花掩映壁上幻爲奇觀此外了無所覩而各聲亦復寂然乃復入室蹙額曰噫若婦何猶禾賁若婦秘密事殆已洩不得出矣可憐哉若婦也詎語甫旣電話機鈴聲忽震闞潑爾就簡言曰若誰也即聞有婦女聲應曰君爲闞潑爾先生乎語到此忽止闞潑爾屏息聽之似婦人唇已顫遂乃不能再續遂曰然予固闞潑爾也女士即遺書予者乎至是婦始續曰然嗟夫監予者至嚴予乃不得出矣幸恕爽約言至此忽繼以一種怪聲曰噫毋然毋然噫天乎奈休以刃相加至是聲至雜闞潑爾乃不辨最後則聞長號一聲其聲至慘自此頓寂闞潑爾復就簡言曰汝何名居何所盍以告我吾當來前也語旣屏息以聽久久不應 
[自由談之自由談] [  不冷]  
　　我終不解彼輩爲人所唾駡之徒無論其心術如何 
而其不满人意豈不自知然必據此政局不肯輕舍成略示退息而履欲上臺豈其人眞以人之唾駡爲快耶抑誠熱心愛國自謂非彼不能治國耶抑彼與國人何世仇非陷之萬刼不復心有所未安耶嗟乎人生不過百年爾等之材能經濟亦已屢試而屢見矣何必鞠躬盡瘁死而後已乎 
 
 

Page 15

 
 
   
 
 

Page 16

 
 
   
 
