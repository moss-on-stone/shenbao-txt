# 1895 - 275 - 4908069

 

Page 1

 
 
[延請沙市訪事人] [  申報館主人啓]  
　　本館擬請一人在沙市採訪時事須見解明通文理淸順方可入選如願俯就望先書近事數則並將台銜貴里詳晰載明付郵見示一經擇定便當飛函奉訂否則概不作答以免繁瑣專此奉布惟希均鑒 
[募振引言] [  申報館恊振所謹啓]  
　　黄河潰决平地汪洋山左黎民死亡枕藉其幸而生者流離轉徙吸露餐風凍餒交加朝不保暮而汴梁苦潦亦復顆粒無收磽瘠之區災後益無聊賴此種慘狀幾非昔年鐵涙圖所得描撫苟非急籌數十萬金恐施振終難遍給而南省頻年勸募亦已成弩末情形欲請發棠實難啓齒惟有仰求樂善諸君子以救人救澈爲念不論多寡慷慨傾囊多一文卽多救一人早一日卽早全數命上天福報如影隨形本館蓋不勝馨香之祝矣特布微忱伏祈德鑒 
[讀王芍棠星使使俄草綴之以論]  
　　嗚呼我蓋讀使俄草一書而歎從前議論紛紛皆出自無稽讕語也攷俄羅斯一作鄂羅斯一作阿羅素而俄人則自呼爲露西亞徐松龕曰卽漢之渾窳屈射北丁零堅昆奄蔡陳資齋云卽康居大月氐烏孫條支魏默深云卽元魏時之烏洛侯唐時之黠戞斯骨和幹說者謂烏洛侯實烏洛俟之悞傳抄輾轉以致亥豕魯魚理或然歟我聖淸光緒二十年俄皇亞力山德薨逝適湖北藩司王方伯之春以祝嘏留京旋於十月十五日奉旨前往俄都慰唁並賀新皇踐阼禮也時適日人肇釁戰禍已成局外之人遂有疑星使奉命赴俄實勸俄廷助之以壓日本登諸各日報一若信而有徵及李傅相往馬關議和訂定在烟臺換約俄人約集德法二國責令日人將遼東之地讓還於是道聽塗說之流益謂此次俄人仗義執言皆出自星使之力無中生有幾成海市蜃樓洎乎星使秉節而歸行至西貢地方被刺人更附會其說謂星使旣勸俄責日日之人咸深忿恨故隂遣刺客要而擊之而泰西各日報中則皆故反其言謂俄人豈有愛於中華哉其力阻日人之割取遼東殆欲自圖其利耳遼東今不歸日日後定歸於俄俄蓋不欲開罪於日人故不向日本取歸他日仍必取之於中國凡此隔鞾搔癢之說連篇累牘幾令閱者生倦容及將使俄草反覆閱之乃恍然於局外猜詳俱未得其要領也書中記星使在京欽奉諭旨著派頭品頂戴湖北布政使王之春前往俄國唁賀欽此及遞謝恩摺時上召見於勤政殿問聞爾熟悉洋務曾與俄主識晤對以辛卯春俄主尼可來第二時爲世子遊歴廣東巡撫劉瑞芬因病請假臣代辦其事曾與俄主三交晤話並設讌欵接彼此均微有贈答復諭甲申年間朝鮮巨文一島英人曾泊兵船於其地俄人恐其占踞屢來問詢嗣詰英人英人以恐爲俄占具覆俄遂與中國定約日後俄人斷不占奪朝鮮地土今倭人乃無故召釁占據朝鮮全境俄人豈得視若無睹對以俟到彼國從容與外部議及彼縱不助我將來亦免其占踞朝鮮境土地步况今中俄交誼正孚當必秉萬國公法與倭人詰難也又問爾何日請訓對須俟國書頒下方可成行復諭爾可作速催其辦理觀此是我皇上之遣星使固以唁賀爲要端惟順便提及舊日約章俾免俄人之覬觎朝鮮或襄助日本初何嘗令作秦廷之泣諄求出師以拒日人哉旣而星使行抵俄都淼彼得羅出使駐紥德俄奥和四國大臣許竹篔星使始奉有先赴俄廷會商之電傳密旨雖温室之樹例不得言而以意度之大約不外乎請俄廷出爲調處蓋泰西通例凡有兩國生釁鄰邦須爲之排難解紛昔年與美國訂立約章亦曾有此一說也果也星使於呈遞國書之際俄皇語以現在中日兩國俱要停戈講和聞貴國今派李鴻章赴東洋相商一切凡事以和爲貴貴國與敝國邦交二百餘年又承遠來自無不竭力相助之理是俄人之願爲介紹已於言下見之初未嘗欲以兵力加日人至西人所謂圖得遼東此則未必知俄皇之心徒以地屬毗連故爲是暗中猜度也厥後星使回至西貢手腕突受槍傷書中言是日日已西晡乘馬車回船昏黑之中突聞槍響藥彈穿傷左腕髣髴遥見二人似曾同舟後改乘德船先行者彼何人斯適相邂逅夫詎不能知之特時會多艱勉爲隱忍亦復何所不可况創不爲害何必仇人斯得乃爲甘心嘻異哉豈眞有人圖謀我星使乎星使之不欲深究誠可謂善持大體不第服其氣量之寛宏已僕與星使素無一面緣十年前曾讀所箸談瀛錄始知其名今更以盲瞽之談書諸册尾星使其或者不以狂妄見嗤乎 
[禁苑秋聲]  
　　兵部已定於八月十九日下馬入棚二十日卯刻開考各直省武舉覆試畢於九月初四日開圍正考○戸部山東司示傳請領練餉銀兩之總管張坊者知悉銀庫定於初三初四日開放該委員務於是日辰刻赴庫支領毋違特示○京西磨石口火藥局裝載火藥四十車道經前門外之東城根行至此處天色已昏未能前進卽在彼處停歇俟次日開行押解官役卽通諭該地面文武官弁兵役保護彈壓所有過往行人諭囑如有口銜烟火手持燈籠者一概不准過往於金雞將唱時將開車前進矣○某甲年十四齡住阜成門内隷鑲紅旗籍早失怙恃應蔭世襲寄養伯父家伯亦武職家可中資八月初子興庶兄自塾歸早飯經行城垣下兄促甲登城眺玩甲疲於足踏女墻面向城外小憇兄潛自其後推之甲墜下昏迷移時而甦雖四肢無傷而面有破痕行人見者或扶之緩步或授以藥餌飲以湯水聚觀者漸夥僉問甲里居姓氏因何墜落甲一一對答明晰有好事者入城覓甲之伯父告之詎竟推諉無此子姪往復再三强之同來見面後則曰不肖子竊物逃數日不歸今在此耶甲相與質辯伯漸詞窮抽身將去事已聞於西城副揮帶役來查知有隱情阻不放行派役押解回署詳訊而於垣下爲甲支搭席棚派人看守以養傷候質焉○有某省總兵三員進京引見係由兵部職方司八旗科承辦帶領引見稿一件此稿業經辦妥已呈畫兩堂惟尚未畫齊次日應畫之堂官飭找此件渺無蹤跡見留有字條一紙上書曰如有此稿必須毛詩一部方可送回某堂查究其情皆無知者其時僅有携稿之兄在房科房經承倉卒無計堂官當將其兄交司務廳看押不知稿中有何奇貨可居这事抑與經承積有前仇故爲此以嫁禍其中必有緣故也○前門外之東草廠二條胡同揀發東城兵馬司吏目儲君秀巖家於月之初一日初更時忽有五人闖門而入大肆猖狂將院中物件盡行摔打出院之時隨手携取座鐘一架古銅鼎一口儲君卽飭家人赴南城坊報盜坊主卽派幹捕頭役拘拿次日拘獲五人坊主以盜案審訊内中有一張姓者聲稱我等非盜與儲久識因借貸等事欲赴伊處分辯以致氣憤信手摔打坊主曰汝等旣非盜何擅取物件張等追悔無及旋有張等之父兄聞知卽至儲君家求息並央求諸親友赴坊出具連環保結想不難和解也 
[日兵又至]  
　　營口訪事人云月前營口各日兵先後開赴大連灣等處仔者祗三四百人日來又有日兵艦載 
 
 

Page 2

 
 
到兵士千餘名聞係來此更調舊兵回國者所携糧食甚多似無去意旣到卽令區長赴各處覓賃房屋以備住宿至前此赴鄉間就水草之馬隊刻亦陸續回營民政支部令各街店鋪住家入夜每戸門前懸燈一盞務須徹夜光明蓋以免盜匪暗中竊發也 
[煤礦飛災]  
　　西字報云距漢口一百八十里之遥有馬脊山焉山上出煤經官開采爛成焦炭以供冶鐵之用近日礦忽炸裂蓋緣礦中氣不通洩致肇此災土石亂飛傷斃人丁六十餘口礦畔煉煤之爐灶亦毁壞無遺 
[粤匪披猖]  
　　粤東訪事人云同州府地方前有匪徒嘯聚爲亂迭經省中大憲調撥貔貅萬隊馳往勦辦探聞該匪與官軍接仗屢有損傷然其黨日衆鼠匿巢穴蒂固根深一時未能殄滅猶幸匪徒器械未精且又乏船行駛尚不致過於蔓延否則不堪設想矣又聞惠州府屬之永安縣亦有匪徒滋事日前縣令已飛禀至省告急請兵往剿似此一波未平一波又起未識大憲將若何懲處耳○淸平約鍾秀坊李姓住宅某日午晷有賊匪叩門冐稱差勇據云奉憲查禁賭博爾家有私買花會及白鴿票否婦女答言無匪云口說不足信須放我入内查看有無票紙我係官差爾不得違抗該宅男子出外營生祗有婦女數輩竟開門使入詎料盜一擁而進竟有六七人露出刀槍勢甚兇悍嚇禁諸婦女便不得聲張遂倒篋傾箱肆情搜括慾壑旣滿始呼嘯而散計刦去金銀珠玉及衣服等約值銀七百餘兩當卽赴縣禀報未知能破獲否也 
[幾致燎原]  
　　宜昌信云物燥風乾宜爲曲突徙薪之計日前南關外某烟館於早炊時失愼此屋係結茅而成不知因何蓬壁中烟焰上衝烟館主見火勢已熾遂獨在屋中檢點拾物將作逃避之計若不計及左右隣者適經路人瞥見大聲疾呼左右鄰出爲急救烟館主始奔出喊救幸有挑水夫正挑水兩擔經過此處頗合所用又幸火勢方起得此擔水澆潑左右隣皆七手八脚各出水潑之方將祝融氏擋駕不然篷戸如櫛有不可設想者可不愼乎 
[溢浦小火]  
　　九江信云初十夜四更城内塔公祠後鄭宅不戒於火烈燄飛騰文武各官齊往救撲各水龍皆風馳電掣而至奮力灌救淸泉一灑烈燄驟衰祗焚去房屋一所 
[猪血救火]  
　　金陵信云門東某屠戸家於本月十一日將進夜膳以免腸中轆轆聲忽見廚房中烈火上騰幾幾乎冐穿屋頂幸有猪血一桶置於檐下其妻卽以此盡力澆灌得以卽熄幸未釀成火災以救火而得力於猪血可謂天然湊巧 
[宜昌患疫]  
　　宜昌來信云天氣亢旱寒燠不均養生者略不檢點卽中時症現在城内外得病者似以瘧疾有一時染瘧而不能言語者有染瘧數次後卽轉痢症人多不可救藥醫士爲之束手均謂寒瘧致斃初不知症爲何名也此病先由武漢而至荆沙近來本地亦漸染此症但願天心仁愛胥一世之民同登仁壽此則蒼生所共望也 
[都轉回轅]  
　　兩淮運司江都轉日前因公晉省面謁張香帥禀陳要公已紀報簡兹接揚州信云都轉公務已畢本月初九日可以旋揚是日上午署中傳齊執事至徐凝門外伺迓候至午後兩點餘鐘憲舟已駛抵碼頭旋卽登岸排導回轅屬下各員均紛紛呈遞手版禀谒凡有公事面諭者均蒙接見云 
[童子荷校]  
　　揚城文廟祭品樂器等自兵燹後久已散失無存直至前歲始經本郡諸紳商請當道籌欵置備粗具規模樂舞等生亦係新招年均在十五歲以下約計五十餘人雖經學習尚未十分嫻熟本月初九日爲仲秋丁祭之期在事諸君深恐各舞生年尚幼穉臨事愆儀不足以昭誠敬特於初七八日在府學明倫堂演習是時學署内外觀者己不知凡幾有甲乙兩童亦挨身擠入明倫堂敬觀盛典不知因何忽與某舞生口角兩小無猜始猶角口繼竟角手互扭成團幾至牢不可解任意囉唣典禮何存有某紳見之斥曰此爲何地理應恪恭將事乃敢肆無忌憚如此雖係幼童不可不示以懲儆卽飭人將甲乙兩童片送至邑署訊辦邑宰立卽升堂研訊悉甲爲貿易人家子弟乙係長隨之子當將兩童各責手心數下以示薄懲並餫覔小枷一面令乙童荷至滋事地方示衆甲童責後呵斥數語始縱之去或曰乙童年雖幼穉而性情已覺暴戾今雖荷校實有自取之咎也 
[馬皮受責]  
　　金陵土俗凡賽會之期各會多有馬皮無不奉之如神明也門西善司廟有甲乙充當馬皮一係上河鎭工匠一係沙洲圩農人在廟一味胡言各首事信以爲實以致前兩月間賽會迎燈將有用之財作無益之事實皆聽馬皮之言所致江寗縣翁大令惡其惑衆訪察情形知爲虛假其中並有勾串之弊於是飭差將乙拘案管押不意初十日二鼓時甲將都天大帝神冠神袍玉帶朝靴自行穿戴端坐八人大轎燈球高照前呵後擁直入縣署大堂口稱吾神乃唐朝張巡是也一時哄動觀者不下數千人翁大令見事關聚衆一面飭差引甲至土地祠安坐卽以酒噴面淋漓盡致剥去衣冠甲知事已敗露放聲大哭叩乞慈悲翌日大令升堂審訊甲直招不諱乙供出木匠王痴子通同作弊於是將甲重責六百板乙笞一千板現已管押容後核辦 
[發封臺基]  
　　葑門内衞子弄有著名黄婆張氏朱氏貼鄰同居開設臺基專以引誘良家子女張氏處有人指發則竄至朱氏處匿朱氏處亦然是以永無破獲之日凡有尋花問柳之癖者無不以二氏家爲安樂窩也近隣某姓向作砲手者人咸以故砲呼之家有二女年方及笄小家碧玉丰姿嫣然有甲乙二無賴瞯其美屬令二黄婆將二女誘至臺基作鴛鴦之野合旋與二女商通於本月某夜將家中細軟捲取一空偕甲乙同逃翌日放砲查悉情由赴長洲縣署控告王大令准詞立標封條二紙飭差於初十日將二黄婆家房屋發封並提二黄婆研訊大令謂姑無論拐逃之事通同與否卽開設臺基已是大關風化不可不重加懲辦遂飭押入官媒處候再訊供核辦 
[粤東雜聞]  
　　粤撫馬中丞自初六日起虔詣龍王廟祈求雨澤至初八日果見隂雲四塞旭日韜光俄而大雨滂沱詹溜如繩昕宵不絶田疇沾足溝澮皆盈禾苗之枯槁者者至此皆篷勃勃生意盎然郊外農人莫不謂中丞至誠格天歌聲盈野天氣亦陡覺嚴寒無異初冬景象居民易葛而棉仍有瑟縮之態一時當押店故衣店小民之往購贖緜衣者紛至沓來幾至應接不暇○雷瓊道員缺緊要前經奉旨著於通省道員内揀員調補兹督撫兩院憲查得各道員皆無可調而要缺又未便久懸遂札委新簡之遺缺道馮觀察光遹先行署理如能勝任再請實授觀察奉札後卽赴轅禀謝擇於十二日起程赴任○十三鋪林某富家子也去年娶潘茂才之女爲妻一有王石之富一誇金張之貴門戸相當而林性好狎邪游恒棄夫婦之倫於不顧琴瑟在御絶未聞鳳鳴鸞噦聲妻鬱鬱無聊頓萌惡念一日仰藥自盡茂才痛女情切問罪興師並邀約衆紳代女洩恨旋有人出爲解圍除從豐殯殮延僧超度外並獻番佛二千枚爲茂才壽茂才遂轉怒爲喜始得無中然恨海情天又增一番故事矣○初十日保甲局門前有一人荷枷示衆詢悉係某烟館東人因深夜開燈以致獲罪若輩貪圖小利膽敢故犯刑章想經此次嚴懲當不敢公然無忌矣 
[潯江月色]  
　　十三日黎明九江道誠觀察郡伯尹太守江防廳曾司馬德化縣王大令經廳黄叅軍捕廳熊少尉前營遊擊周遊戎後營遊擊傅遊戎守備丁楊潘王四守府及府縣學劉程謝劉四廣文至關聖帝君廟行香致祭雍雍肅肅可謂竭誠盡敬矣○閩浙總督營務處委員郭司馬成桂由閩載兵六營乘輪赴楚於十二日十點鐘過九江○記名提督前署九江後營遊擊倂署廣信營叅將邱雨亭軍門時成交卸畢赴兩江候差於初十日抵潯舊屬咸往迎接旋於十二日附輪東下○十二日接南昌電音卸任撫憲德曉峯中丞於十三日起程潯城文武各官赴 
 
 

Page 3

 
 
姑塘迎接高車駟馬絡繹如雲○關道憲誠觀察有執事丁没二人因蹂躪園蔬與圃人爭閙爲觀察所知立卽拘拿送德化縣杖責枷號觀察馭下之嚴卽引可窺一斑 
[赭嶺秋思]  
　　蕪湖道袁爽秋觀察上月二十八日赴金陵公幹已紀報端兹於月之十四命駕乘坐招商局輪船回蕪屬吏員弁咸赴躉船迎迓旋復至道署投刺請安○道轅春秋兩季例差爲需次在蕪之閒員終年齋魚粥鼓之需每屆將發未發之際個中人引領悵望幾若農夫之望歲秀才之望榜本屆秋季例差之時道憲袁觀察體恤人情特於未經公出之前掣籖定稿計牙帖仍每縣各委一員驛站班館兩差則以一人兼辦云○沿江各處電桿向定五年一大修三年一小修蕪湖自光緒十一年創設電局於十五年大修之後兹又六度星霜所有電桿日炙雨淋類多朽敗難支兹經局員王叔英直刺親督匠役沿途估勘定議將電桿換修六成禀准總局自行督帶匠役沿途擇換刻下桿木已經由漢口購運來蕪堆存江口龍王廟前約月之下浣可以顀工開辦矣○和州人馬姓僑寓鳩兹開設信泰雜貨鋪饒有積儲惟世奉天方教不與外人婚媾近因其次子已冠思了向平之願介冰人聘訂和州王氏女爲媳蓋王亦回教且襲世職門當戸對頗稱佳耦本擬今冬迎娶詎料小妮子瓜字初分意中已有人在於某夕偕比隣之傭工作黄鶴之高飛家中人偵騎四出正苦珠海蒼茫無從尋覓詎未數日甲又去而復返黄昏後潛步街頭被人識出密報王姓急遣人尾追扭獲夤夜禀送州署州尊朱直刺升堂研訊甲一味支離命動刑杖良久始招認將女拐至金陵下關寄住逆旅尚有二人作伴小的此來因欲　接老母同去是以去而又返蓋甲有母亦傭於某姓者也欲再推訊其詳則甲已昏倒於地氣咻咻不絶如縷直剌命暫收押胥役禀稱甲神色有異請准擡放出城隍廟暫押乃甫進山門卽已氣絶甲母聞知前來撫屍大慟指爲州尊濫刑斃命次日經人開導卽默爾而息聽官給殮掩埋寢事王女則由其家派人至下關挈回並將陪去之二男子拘獲帶交於案聞供詞亦招認略同惟王女歸後凌轢悍潑悉攺其常狺詰哮聲時時聞於戸外每搥胸頓足曰甲乃吾所雇用何得歸罪於伊使之立斃杖下不爲之雪冤死不瞑目其父初欲以靑鋒劍殺此小孽障以免玷辱家聲繼念甲死未成信讞慮有變故忍辱暫緩無何果有某乙出塲稱係甲之胞兒聞甲死情惝恍扶母具禀州尊請申甲寃州尊以甲供詞昭昭何得又生枝節未遂其請乙遂赴省上控是否准理尚未確悉第女父聞之以甲到案招供前情並非誣服爲衆共見共聞誠恐訟淆黑白特製酒宴遍邀城中縉紳董事預爲之地但未知乙控省後烏臺准提復訊尚未得悉其詳耳或謂女父因生此不肖出盡醜聲今又釀成人命訟累正不知伊於胡底聞乙上控卽自仰藥以亡未知確否果爾則娟娟此豸不但禍及甲一人而且殺及其父身敗名裂是眞曠世罕覯者矣○精健營統領劉子幹觀察上月廿七日由皖返斾回蕪兹又於初十日乘坐江寬輪船赴皖未知是何要公僕僕往來幾於啓處不遑云○長江水師提標千總金君滿今春蒙督憲張香帥非常知遇摧爲統領命招募水陸雄兵二千五百名號爲滿字營分防於長江之海門通州一帶刻因和局大定香帥諭令散伍歸農千戎遂遵諭陸續裁遣内滿字前中左三營係春末夏初由蕪湖寍國水陽一帶招募刻下裁撤仍用民船於本月初十次第載還原處俾可重事耕桑各軍士雖末身臨大敵然亦操演多時將來有事之秋似不難一呼而至仍當爲國千城也 
[平湖秋月]  
　　杭友信云曹娥塲大使廖鹺尹壽鏞與撫憲廖中丞爲同族兄弟廻避開缺指分粤東候補遺缺前經運憲惠菱舫都轉擬以候補鹽大使王鹺尹錫礽請補現已奉部核准不日卽當履新也○本月初八日孝廉堂月課係胡靳生方伯考試文題在上位不陵下三句詩題安得壯士挽天河得河字方伯因交卸在卽故於初十日委候補同知夏司馬遹桐卽用縣黄大令福元葉大令南金張大令介祿大挑縣范大令澤溥候補縣查大令蔭元陳大令桐翰趙大令恊莘赶卽校閱十二日卽行發案也○浙省籌解地丁京餉已解過五批共第六批於初九日由庫兌出委候補縣馮大令天瑞管解又添籌第三批京餉委金大令甌管解於十三日兌銀打鞘寄存外庫○十四日爲致祭武帝之期廖中丞特委臬憲聶仲芳廉訪恭代廉訪於是日五鼓出轅親詣吳山一府兩縣均行上香奠爵呈帛之禮堂下鼓樂齊鳴兩旁俱有兵丁攔阻閒人故行禮之時頗昭嚴肅也 
[滬上官塲紀事]  
　　撫標滬軍營帮帶劉遊戎昨日午後赴縣署拜會黄大令延入花廳晤商良久興辭而去○翰林院侍讀學士文芸閣學士廷式日前由金陵繞滬己列前報兹悉文學士於昨晨乘某輪船動身遄回江西故里臨行時行李上船失去衣箱三隻均是緊要物件當卽函知黄大令飭捕役嚴加查緝○湖北鎗砲局委員候補知府汪太守洪霆昨日因公來滬假寓滬北長發棧命駕進城拜謁各當道至縣署時黄大令飭丁擋駕○本城保甲總巡竇甸膏明府現有要公晉省面謁各大憲已於前晚登舟望吳門進發矣 
[禁販耕牛]  
　　現屆秋收之際耕牛食閒浦東貪民往往不念其勞私牽渡浦販賣宰食皆牽至八仙橋虹口一帶求售宰食耕牛久干例禁本縣黄大令有鑒於此因卽查案出示重申禁令諄諄勸誡分貼城鄉各處如有違犯者查出拿案按例重辦决不寛貸並諭浦東各渡船戸亦不准貪得船資私載渡浦如違與販賣者同罪各宜凛遵毋違 
[火災未成]  
　　本城大東門内東街金成泰鞋子店係鎭江人金甲所開前晚店主婦撫領幼孩登樓安睡設火油燈於牀前時交二鼓後婦已穩赴夢鄉該孩將燈火玩耍以致潑翻燃著牀帳火勢上騰婦卽驚醒躍起喊救幸其時尚早四鄰聞警立集汲水灌澆旋卽撲滅其板壁什物皆已焚焦不料燃處尚未澆透至四鼓時死灰復燃祝融氏重復光顧板壁間火光熊熊但聞嗶剥之聲一縷濃烟蜿蜒戸外幸比鄰開設老虎灶茶肆缸中積水甚多衆鄰又集咸汲水澆滅幸未冐涳穿屋頂然左右鄰居已兩受虛驚矣 
[母子重逢]  
　　某孀婦同其八齡幼子小住老閘左近視子如掌上珍雖卡璞趙璧不啻也不料於六月間走失杳無蹤影西尋東訪徒悵黄鶴杳然婦恩子念切廢寢忘餐將以爲母子無重逢之日矣前日忽有一人將其子送回據言此子被匪人誘拐乘伊主經理之某輪船欲往福建火琯初開風輪迅駛將至汕頭被主人察出破綻當向匪徒盤詰始知底藴遂將孩扣住並欲將拐匪送官究辦拐匪見事已破敗卽行鳬水逃逸今輪已回滬主人特遣我送來婦聞言驚喜欲狂再三道謝而去噫如該主僕者可謂勇於爲善矣 
[少年僨事]  
　　昨晨有某少年衣服麗都高駕兩輪板車由胡家宅至六馬路向東經過正豐街忽將老嫗撞倒碾傷手臂少年見勢不佳揚鞭飛駛而去及經旁人將嫗扶起則少年已不知去向矣 
[秃奴出醜]  
　　近有小流氓多人自稱捕夥專在臺基及野雞妓院藉端拆梢龜鴇等畏其兇横不敢與較前晚該流氓見一老僧以頂上之圓光作人間之游戲在六馬路經過向水菓攤購梨一枚正在論價之時一女郎亦向攤上購物流氓等指僧爲引誘婦女將登烟花界參歡喜禪遂將僧拖入茶寮百般敲詐大言恐嚇僧無可如何只得低頭認過並出番佛數尊爲彼等壽事乃寢息何土偶之無靈乃不及番佛之有效耶 
[竊物送縣]  
　　鄉民浦阿根向與盛寳生熟悉合租靑蓮庵園地種植花園歴有年所刻因浦阿根甘入下流竟爲匪類某晚行竊盛寳生之銀洋衣物經盛查知獲送巡防北局轉送總局前日又經竇明府判送縣署訊辦 
[英廨停訊]  
　　昨日禮拜六輪應德繙譯單君維廉蒞廨會訊而屠興之别駕偶抱淸恙因卽照會繙譯並告知英美各捕房停訊一日惟今日又值禮拜所有捕房應解各案須待明晨訊判 
[縣案]  
　　張九雲專在邑廟做洋烟斗度日前因行經三牌樓街見沈元興銅匠店有烟斗四十隻上印張之牌號向詰之下據稱是王長 
 
 

Page 4

 
 
生携來囑裝斗脚張查知王是同行不應冐印牌號理論再三旁人解勸不明張卽赴縣控告黄大令察核呈詞以張所控究竟是否屬實難以懸揣惟假冐牌號久干例禁姑飭提齊兩造訊明核繼兹據原差奉票前往已將一干人提案禀解請訊矣 
[英界公堂雜紀]  
　　寗人張仁卿娶妻任氏相處有年頗得倡隨之樂日前偶因細故互相齟齬任氏忽出外不歸旋經張在同鄉人任榮海家尋獲以任不應容留婦女不放歸家因與爭論任妻楊氏不肯認錯以致爭閙不休當卽互扭至廨務請南面者一判曲直值日差據情入禀屠别駕著分别看管聽候核示○唐陸氏扭控陳阿土張阿春陳韓氏等串同誘領伊女阿珠今適在路尋見爲此一倂扭廨請究陳等則謂本來認識偶留游玩並無誘領情事值日差詢明兩造情節禀知屠别駕著留廨訊奪○二百四十八號巡捕轉送徐金德沈阿二並羊春吉至廨禀稱徐沈因與羊索舊欠煤價銀兩以致在途互相爭閙當卽拘送捕房捕頭飭令轉送來廨值日差禀知屠别駕著將羊春吉暫管候訊○小孩王定生出外游玩忘却歸途啼哭不止經二百八十八號華捕送廨請爲安揷值日差禀知屠别駕著留廨認領 
[美捕房紀事]  
　　寗波人王阿寳昨晨行至美界吳淞路與同鄉人曹阿狗者邂逅相遇據爲錢財瓜葛互相辯論繼復格鬥王力大曹非所敵以致受傷曹不肯甘休卽扭入捕房控訴捕頭騐得被毆屬實飭將曹阿狗送至同仁醫院療治王押候解送英公廨訊究○日本婦喬寓美界吳淞路楊家灣雇用蘇州人金阿六爲細崽曾於五月間竊取銀洋五元數角背主遁逸至昨日午後二點鐘婦與金遇諸漢璧禮路扭交四百二十八號華捕拘送捕房金不認行竊捕頭令將金暫押捕房倩包探倪順泉查明核奪○賭徒高阿金設灘大后宫廟塲昨日午後爲四百六十四號走街捕拘送捕房捕頭略詰數語令押候解送英公廨訊辦幷告明是處賭灘甚衆因飭四百六十七華捕往查當獲黄阿福一名餘者見勢不妙均捲旗息鼓而遁捕將黄押赴捕房與高一倂覊押俟送英廨究辦○寍波人某甲由浦左祥生船廠竊取銅價若干前日下午持至西華德路同文書局對面某銅匠店求售正在論價適包探衞阿和巡至店主出後門奔逸當將甲拘送捕房押候解請英讞員訊究 
[贈書鳴謝]  
　　昨日經君蓮珊以勸戒洋烟詞見贈内附戒烟諸方亦頗頭頭是道函内言及是書寄存古香閣可以任人購取是亦一片濟世之婆心也特書此以答盛情 
[挾纊騰驩]  
　　昨日吳禮存堂以棉襖褲三百件寄交本館恊振所囑解汴省散給災民當此秋色平分嫩寒將至嗷鴻哀雁瑟縮堪憐得此襖被黄棉遠勝南簷曝背矣除代爲解去外謹書崖略代達謝忱 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瀛眷抵揚]  
　　新任江都縣葛大令抵任時辦差吏役探閣有携眷同行之信當於舊城蔡官人巷租賃民房一所備作行館嗣以並未同來是以鋪陳一切亦皆從緩初九日有偶經門外者見公館内燈彩輝煌聽差人役忙碌異常詢之知大令瀛眷已抵碼頭隨於初七日排列儀從執事迎之登岸入宅旣而本郡官紳得知各具衣冠紛至道賀車塡馬溢熱閙非常云 
[奇禽釀命]  
　　顧少泉者吳江同里人也年逾而立自幼性喜禽鳥鸚鵡鷓鴣畫眉百舌莫不羅而豢之一日庭中忽飛來小鳥一頭形似麻雀靑翠可愛當卽上前捕獲鳥亦馴熟性成並不驚躍一若素所豢熟者細視之卽俗名所謂秀眼也遂置入籠中與之食飲詎此鳥頗解人意日就月將竟漸漸學操言語與人酬答若出孩提之口幾不知其爲鳥也一日晨起鳥以喙自啓籠門向外飛去顧頓足搥胸以爲必不返矣迨傍晚鳥竟倦飛而知還仍以喙啓門而入語顧曰我久覊籠中殊覺氣悶是以今日出外一游稍舒筋骨耳於是鳥名大噪咸以奇烏呼之或有謀之者許以五十金相易顧曰此鳥與我性命相連豈區區五十金所能動我心哉本鎭有安慶帮人蔣金生者羡此烏已久知非循理可得竟乘機上前攫取旋經顧阿五出爲排假令顧出洋十餘枚備盛餚數席爲蔣壽然後取還顧因愛鳥心切一一遵命不料蔣仍不肯還顧乃愈思愈忿潛吞阿芙蓉膏數錢至阿五處坐索逾時竟毒發而斃當經該處地保投吳江縣署報案縣主詣騐之下飭將顧阿五帶回訊供蔣　阿五曰事雖由我而起今汝旣被累矣汝可挺身自認諒不致有抵命之罪所有一切開銷汝儘放心我當早爲安排也阿五信之遂於堂訊時滿口承認縣主卽飭釘鐐收禁阿五遣人向蔣索取通監等費詎蔣忽變口曰彼吃官司與我何干乃拂袖而去至是阿五始懊悔前之誤中其計因於復訊時翻供堅指蔣金生爲罪魁禍首縣主怒其翻供喝令用刑阿五矢口不移疉次刑訊仍未供認而蔣金生迄今猶逍遥法外也至鳥已於顧斃命時飛去不返說者謂此鳥係顧少泉之冤孽然耶否耶 
[法界公堂瑣案]  
　　會捕局線勇拘獲水販陳楊氏解經鄭大令迭次訊供以此案供詞歧異疑竇尚多押候隔别研訊昨禮拜六堂期鄭大令會同祁繙譯升座命提陳楊氏供住法大馬路寳興里對門復興紙店樓上兪李氏係弟媳陳楊氏係媳婦年十八歲比兒子小三歲在湖北動身來滬與陳介甫姘識有年大令問陳係何等人供稱在生鐵廠爲師爺隨劉總辦到廠已三四年大令謂陳旣與爾姘識何以不來保爾供稱因要廉恥且懼新總辦知之恐干未便大令謂爾之哥哥係兪姓何以弟媳爲陳楊氏種種不符顯有疑竇著還押命提陳兪氏供年十八歲母族湖南嫁於胡北丈夫在籍讀書年十六歲名叙華大令問爾父何名來此何幹供父名尤高早故母親仍在湖北現押之兪漢卿卽夫叔大令謂爾究竟來此何幹從速明供稱同來者共有六人慕上海之名特來游玩著還押提兪李氏供稱陳兪氏因伊母早故早父親抱養在家此次來滬共有六人家住漢口小川街巷大令得供與祁君會商著還押復訊○陳長福木器店主癩團阿毛之第四子名全金將妾陳朱氏凌虐爲妾母控訴公堂經鄭大令訊供准陳朱氏所請發堂留養著按月貼還飯資八元著各具遵斷切結完案等情已紀前報昨日堂期楊敬堂偕陳全金投案禀稱在王公記收租大令謂爾非案中人來此何事供稱大老爺准陳朱氏所請發堂留養按月貼還飯資八元其姑願出洋二百元給還母族斷絶往來陳朱氏供不願回夫家仍請斷歸堂内所有二百元取息細微尚有小孩不敷所用楊敬堂仍請斷給母家令出收條永不來往大令謂朱氏曰爾不若仍回夫家如再凌虐准爾控告立去提究陳朱氏供與夫家結怨甚深終難度日求恩仍遵前諭大令再三開導朱氏堅不肯從著照前斷酌減二元按月貼還洋六元衣服隨時送去不准陽奉隂違各遵諭而退○僧人光榮又名光昱卽前報書作光顯及光學者也某日由普陀山來滬寓中和棧至聚新園洗澡爲值堂人換去鈔票口舌之下扭入捕房解經鄭大令訊供以指竊無憑碍雖訊理著出外自行理處嗣因僧人供有新昌太報關行某先生目見大令著傳見証到案復核昨日堂期光榮遞禀稱在普陀山竹林寺爲住持來滬購辦木植爲堂倌將十元之鈔票易去百元求請嚴追大令問見証因何不到包探禀稱奉諭至新昌太報關行查問據目覩之唐先生云但聞有皮夾餘無所聞光榮禀稱當時親手交納不知其包藏禍心包探禀稱奉諭帶同僧人查問堂倌云不識字與今日所供不符質之堂倌王洪喜修脚匠趙瑞福同稱實在冤枉求恩明察大令與祁君會商著將趙交保出外堂倌王洪喜等分别押候研訊僧人合十而退○新康西人控湯正楊代姚阿寳擔保抵借銀二百兩爽約不歸一案經鄭大令訊供著湯交保出外措資限期交案兹因姚在押日久串病沈重昨日堂期馮正揚偕保人陳瑞卿投案呈繳洋五十元請將姚阿寳保出醫治大令著將馮押入捕房姚釋出醫治陳瑞卿堅求一倂保出大令准之著出外赶緊理處○虹口和盛店夥崔仁昌在北京輪船販運小錢數十串爲包探拘獲解經大令訊供押候傳到店主判罰昨日堂期傳到店主判罰洋十元充公○包探禀稱有人匿名揭帖稱有水販拐帶良家婦女藏於新街花烟間鴇婦小愛卿處並稱有任阿生得錢富將揭帖禀明捕頭查問鄰居果有其事特將鴇　　　氏與任阿生一倂解案請訊任供在此當差並無過犯實遭誣指求恩明察劉王氏供並無其事實情冤枉大令得供著將劉王氏任阿生押候嚴訊○邢太禀稱在法大馬路西首開整容店有顧俊生薦陳姓來店爲夥十五夜被陳夥將自鳴鐘水烟筒等物捲逃向顧研詰一味支吾解案請訊顯供陳夥另有人薦與小的轉薦邢處大令著將顧交邢保出帮同尋到陳夥再核○鴻昌木行夥江子春控　李木欠銀一千餘兩求追大令准詞簽　到案項供帳有不符小的亦有帳目且有葛杏生經手除付約欠七百餘兩大令著邀同葛杏生理算明白禀覆核奪○包探禀稱王　　屢次犯竊經英公堂遞解回籍此次又來法界圖竊拘案請訊王供廣東人住虹口向在富順爲飯司大令得供著　候覓保○包探禀稱陳桂發在碼頭竊取石器數十斤人贓解案請訊質之陳桂發供初次犯竊著押候笞責八十板○包探禀稱祭長茂李阿彩同竊杏仁五十斤賣於十六鋪洽興街得洋五元失主　和成開單呈請究追質之李蔡二人供出同黨十一人大令著押候吊贓幷拘同黨到案核辦○包探禀稱積竊李少山屢次犯案遞籍令在碼頭拘獲解案請訊質之李供五月間來滬旋經遞解回籍此次由北京輪船附來並不犯竊大令著押候笞責二百板遞籍○包探禀稱王阿二在馬頭竊取冰糖廿餘斤查獲解訊質之王阿二供在舟山輪船竊來大令著押候笞責一百板贓存待領○蘇寳興控王性元欠銀將其子王恒甫　押捕房患病沈重交保出外越日卽死昨日堂期王恒甫之母投案泣訴大令謂與人無尤著出外自行棺殮 
[金陵官報]  
　　八月十二日徽寗道袁見辭藩臺瑞禀知今日考吏治署九江鎭宋聲平辭知府羅章到由滬回同知衡珊展假三天知縣王世楨禀知奉籌　局委赴揚堤解存欵卽辭王廻瀾銷赴崇明察看設立炮台差回改指江蘇候補縣李恩元到由蘇來守備張德興辭赴江隂接學臺臺壺輪船周國　由江隂回虎威蛟字船鄭倫禀知送王廻瀾赴崇明測量回二位均到○十三日内閣中書曹元彌會提督邱時成交缷署廣信營叅將事江蘇候補府鄧心茂服關回省缷代南琛兵撾遊擊康長　由滬　知縣張應銘由鎭江點收軍械回衡字營軍械委員巡檢周宗傑　衡字營來各位均到督糧同知敖銷假南瑞兵船李田辭赴江隂接學臺福安輪船送袁道赴蕪湖澄　輪船主金相送鶴字營勇赴湖北回卽辭伺候長江折　巡　補初九日調補沐陽縣馬光勛禀知沛縣任内交代算結 
[江官報]  
　　初六日分發大使許鹺尹福謙浙江人禀到○初七日李鹺尹彬辭回舊港差分發巡檢吳鹺尉康禀到○初八日分發經歴陞鹺尹積源唐鹺尹必彬禀到○初九日張鹺尹錫銘銷六漫閘差 
 
 

Page 10

 
 
   
 
