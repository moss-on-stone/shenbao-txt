# 1914 - 516 - 4914999

 

Page 1

 
 
遊記 
[羗海雜誌（六十一）]  
[  生入]  
　　今地與家言布隆吉河一支北流瀦爲巴哈淖爾連綴而西北爲伊克淖爾有巴特罕圖河東北流若隠若現瀦入之今按巴特罕圖河在柴達木之極西北流瀦於草地爲淤潦小湖與柴達伊吉河尙距三百餘里蓋從前支條流長連綴相接今已斷塞不通矣 
　　其餘池泊密如星點小者經雨積水經風陷沙遇河水漲時又冲嚙成潦時漲時涸無名可指大者數十百年未變其形可舉者如札遜池阿拉克池和牙泊沙爾池布隆吉池托蕯淖爾胡魯魯池輝同淖爾等皆衍大河之流者也達布遜諾爾哈拉池西塔拉池庫庫賽池額勒蘇池等皆受大河之水者也古拉池喀拉池東塔拉池希爾尕池鄂瑪圖池多蘇池科爾魯池巴哈池伊哈池哈順淖爾烏爾騰淖爾等皆與河流不合獨受山泉雪水自成一澤者也其間輝同淖爾周有百數十里達布遜諾爾哈拉池亦周及百里其最巨者也中無大山嶺惟邊界有高峯環繞之北部一支爲阿木尼厄庫山脈西部一支爲巴顏喀刺山脈南部一支爲積石山脈三部各占一支如天造地設者然 
　　西寗氣候冬日最冷時可達攝氏寒暑表零下二十度夏日甚熱時華氏表不及九十度常穿夾衣甚或穿綿衣靑海沿邊一帶夏秋之月一晝夜而四氣皆備晨則衣綿午則易袷衣午餘仍衣絮而夜則披毳裘焉及至柴達木適在暑夏涼秋時候氣候忽變覺熱度高於西寗夏時非常乾燥日中蒸氣如釜木葉自萎麫餅貼於牆曝而能熟臨時可取食隔宿則堅硬如石牛羊肉不曝自乾醃之爲熟脯午後必衣紗葛沙中至不能插足居不就林蔭易致疾病牲畜道斃者一宿卽臭爛故毒瘴特甚往往百里無甘泉必携革囊木桶盛清水調麫煮茶有餘分飲馬匹然七月即雪雪至必衣裘晨起即融秋大溫度常較海東爲高土人云嚴冬纔有積雪極寒時候河水亦積堅冰至來春方釋夏多雹冰塊大如桃下則百卉殞或有黑霜厚積如氈下則草木皆枯大戈壁在其北部合黎山之南當靑海安西之交東自英額池起西至柴達伊吉河止南目布隆吉河起北至邊界止東西袤二百八十里南北百六十里面積四萬四千方里其質爲最細之沙中含沙粒小沙陀高低不一處沙之深不逮大漠而過客鮮有度此者戈壁南面無大山屏障常遇暴風發時塵埃蔽天畫爲之昏飛沙盤旋空中高數十丈沙邱沙淖一日數移每遇風日晴和沙浪閃爍成五色紋理早晚常有雲氣結爲漠市城郭宮室人馬雞犬可歷歷數馬頭漸近則一片荒沙耳其奇幻與海市蜃樓正同過者往往見之 
 
 
 

Page 2

 
 
時評 
[靑島將來之處置]  
[  冷]  
　　靑島旣由德人之手而移諸日人之手矣此爲今日戰事上言之也若將來之處置如何斯固人人所欲知者 
　　雖然我謂中國人不必於今日縈心之也不必聞日人歸還之言而喜亦不必聞日人不歸還之言而憤更不必聞以他項利權交換之言而有所躊躇何則蓋歸還不歸還自有他日之實事在今日不必急急妄測也 
　　卽至日後歸還不歸還亦不在他人也我而能强終有歸還之日我而不能强今日歸還之明日復取之靑島終非我之能有改今日之日本政府卻有歸還不歸還之問題信用與近利孰重也感情與權威孰要也不可不斟酌之者也若我中國不必問人祇求其在我者而巳矣至若利權交換之歸還我政府雖愚弱當亦不至出此途也 
命令 
[十一月八日大總統策令]  
　　陳宗雍給予四等文虎章此令 
[又令]  
　　劉銳恒授爲陸軍中將此令 
[又令]  
　　農商部呈擬將參事夏循塏仍叙四等僉事張英緒叙列五等等語應照准此令 
[又令]  
　　交通部呈擬將司長袁齡仍叙四等僉事洗應勛郭　洵胡先春楊奎關柏斌陳斯銳馬文蔚技正華南圭任傳榜劉景山張鑄均叙五等等語應均照准此令 
[又令]  
　　署陜西巡按使鈕傳善稱攷核屬吏分别舉劾等語鳳翔縣知事繆延福勤政愛民深明治本朝邑縣知事陳紹均緝捕勤能民安盜息蒲城縣知事陳善述樸實耐勞有體有　渭南縣知事屠義肅明敏勤能堪勝繁要留壩縣知事曾淮才具開展任事實心政務廳内務科科長徐德修老成練達經騐宏深旣據該巡按使臚陳成續均着傳令嘉奬三原縣知事徐文永浮滑粗疎難膺民社南鄭縣知事張鑄任性妄爲不恤民膜鄂縣知事章驥聲名平常操守難信前署耀縣知事陳廷蔚辦案粗心不識政體佛坪縣知事張象乾禁烟不力玩視功令均着交文官高等懲戒委員會議處至前署洋縣知事請補鄂縣知事戴乾舞弊有案着先行褫職交法庭按律訊辦以儆官邪此令 
戰事要電 
　　其一（英人路透電） 
[東京電]  
　　海軍副大臣鈴木男爵謂歐洲戰爭之際靑島歸日本管理俟戰事了時再與中國開談判（七日） 
[巴黎電]  
　　據昨晚十一時公報宣稱北部戰地之敵軍現似專力進攻伊泊爾但並無結果我軍現固守各處地位我軍在蘇瓦松東北愛思河上進抵佛勒宜高原此地我軍前未嘗涉足（九日） 
[巴黎電]  
　　據公報宣稱北海與里斯河間之戰事已稍減激烈之勢敵軍一部分曾向狄克斯末特與伊泊爾東北進攻均經擊敗我軍已於是處一部分之陣線取攻勢前進尤以曼西恩之北境内爲最我軍曾在蘇瓦松周圍前進且鞏固俠凡恩與索比爾北面之進步德軍曾進攻克拉盎萊爾．哇爾台．比茲均經擊敗我軍曾在亞曼蒂愛爾周圍稍得進步敵軍在拉巴塞與亞拉間進攻者亦受挫而退自亞拉至蘇瓦松間無重要事變我軍現正治理近在凡爾登西南東南佔據之各扼要地點北方及香巴業並勞蘭終日濃霧砲隊飛機均不得發展能力（八日） 
[巴黎電（遲到）]  
　　卜横加爾總統一日至登扣克與霞飛大元帥及英比軍司令會商軍務卜横加爾總統霞飛元帥陸軍大臣米勒蘭曾於二日會比皇比后於佛爾恩德軍時方猛轟該地星期日比皇曾校閱軍隊法總統亦至伊泊爾慰勞聯軍 
[北京電]  
　　俄使署接俄京八日官電謂俄軍在東普魯斯戰地巳將德軍逐出凡爾巴倫境内一要塞之外並向斯特魯波倫而進俄軍刻進泊洛明登與里克森林境内之敵軍後隊俄軍馬隊在維斯土拉河之西者已入德國邊界毁壞濮里成（加里資西北）鐵路及車站六日俄軍在尼得河通至克拉戈之大路上攻擊奥國之殿軍七日又在尼得西特河攻擊之俄軍仍繼續在加里西亞省進行俄軍在桑河最後戰爭中擄獲敵軍官一百二十五人兵一萬二千人機關砲數尊及彈藥若干六日俄軍在泊里齊米塞爾之南俘敵兵一千人（九日） 
[彼得格勒電]  
　　白萊斯洛式巡洋艦一艘轟擊高加索之帕蒂口岸爲俄幂砲轟鎗擊逐走俄軍總司令尼古拉斯大公爵已接英國陸軍大臣吉靑納之覆電賀俄軍戰事上第二幕之榮耀結果並請尼古拉斯大公爵以費蘭巨元帥及吉靑納羨慕俄軍勇氣之忱轉告俄軍吉靑納又謂吾人深信聯軍之合力經營終必能大敗敵軍云（八日） 
[彼得格勒電]  
　　高加索境内之俄軍現已攻入土境擊敗土軍並佔據以下數處齊芬．卡拉卡里斯．巴新斯克．愛其．布特口．大維恩．末松．阿桑土軍於退走之際損失甚大不得不將死傷之人委棄於後 
（八日） 
[哈爾濱電]  
　　彼得格勒電社之里虚訪員電稱三直日敵軍進攻駐於愛米洛夫之塞軍塞軍迎擊之並加以大創敵軍遂敗走敵軍砲轟貝爾格勒得西部但無效果當兩軍砲戰之際奥炮彈一枚擊中敵軍之地雷爆烈之聲殊爲可怖轟毁左近之奥國火藥局一所（八日） 
[約翰萊斯堡電]  
　　南斐殖民地防務大臣曾演說痛斥南斐亂事並謂亂黨欲以普魯斯足踐之所謂共和政體而易自由憲法此實無人願之云（七日） 
[西汀其電]  
　　公報局謂有携帶軍械之亞爾巴尼亞人一隊帶砲兩尊指揮者裝束若奥人在狄愛古維濟方面進攻孟兵該處孟兵力頗單薄故亞爾巴尼亞兵遂能深入孟境孟國援軍旋即馳至當將敵兵擊退奪獲兩炮亞爾巴尼亞兵卽委死屍一百五十具而逃（八日） 
[華盛頓電]  
　　德國巡洋艦戈伊爾號巳駛入火奴魯北德意志公司之某號輪船亦駛入該口聞爲該艦之煤水船（八日） 
[彼得格勒電]  
　　彼得格勒電社之羅馬訪員電稱布國已照會駐布法吏謂布國不欲助土又羅馬特里布那報謂布國内閣總理拉杜斯拉夫確告三協約國布國願嚴守中立若土國越入布國邊界則布國將以武力拒之（八日） 
[北京電]  
　　七日英外務部官電靑島現爲英日聯軍攻陷而兩日前德國公報局尙發出德炮擊毁靑島四周敵軍地位及日人展緩進攻之消息卽此一端可見德國公報之不足恃也德國康琴克特報十月十五日社說論德國失業者之增多及勞働家生活程度之騰貴並列具七八月間各處謀生者之表册每一百空額則謀之者在德雷斯登有八百人里濮西克有六百人亨堡有五百人柏林有三百五十人南斐梅里資兵士七十人巳爲蒙資大佐所獲英國海軍部因靑島陷落特致電日本海陸軍祝賀日本海軍者省覆電稱詡英艦隊圍攻靑島之翼助（八日） 
　　其二（英人字林報專電） 
[靑島電（由大連轉）]  
　　靑島被轟七日後已於今晨七時陷落此七日中聯軍每夜輒進逼位於伊爾的斯亨利二山間山谷東西成半圓形之五砲壘德軍曾猛拒聯軍星期四夜特爲尤甚厥後顯已力盡聯軍最後之衝鋒僅愛在荏弱之抵禦聯軍擁上伊爾的斯與卑士麥兩砲台後毛奇炮台即降服余於聯軍佔據炮台兩小時内前往游閱見各炮台受創甚重惟在兩軍以來福鎗對仗肉搏以决勝負時守軍所餘子彈尙夥兵士亦無狼狽之狀而其禦敵轉不若前之勇猛是役死傷者爲數不多靑島本鎭並未受損大約將於本月十日正工讓渡英軍將佔據炮隊營之一部分守軍二千人昨經送出靑島（七日） 
[倫敦電]  
　　靑島之陷落雖在意料之中然英人對於日軍之勝利仍不減其欣喜韋斯特明斯特公報深讚神尾將軍不肯輕擲將士生命以謹愼之韜畧定安全之功業其餘各報讚揚有加俄軍在波蘭及加里西亞之獲勝足證德奥軍今皆受逼無復有大舉進攻之機俄軍獲俘虜及槍砲甚多比國法蘭特斯省及法國北境之戰事進行極堪滿意德軍受創甚重曾由本國各處調來援軍然迄未獲有結果今日復在伊泊爾附近敗北印度人民對於英國已表示絶對之忠忱無一發議贊助土耳其之政策者（七日） 
[哈爾濱電]  
　　據十一月二日華沙電稱俄國紅十字會領袖葛斯柯夫君已抵洛特資軍隊居民現准夜行德軍在成斯台柯浦特倉皇退走時棄有所俘俄兵甚多德軍曾在該鎭各通衢出示謂華沙已陷德軍未卽入城據莫斯科電稱該處各業代表日者開會宣讀俄皇覆電略謂諸商所恐大功未成遽爾議和實無此事望勿過慮我軍仍將接戰必待滅敵而後已電文之下由俄皇親自署名（七日） 
[哈爾濱電]  
　　據羅馬尼亞京城轉來君士坦丁電稱俄國大使及其隨員均離該處巳過荻蘇菲亞英法大使均由土政府予以護照取道堤特亞茄區回國據哇特蕯二日電稱俄國南部陸軍總司令尼基土伊將軍通告居民如土艦攻擊黑海海濱各城當各安居勿自驚擾土耳其之敢侵俄以爲俄國與德奥戰爭無暇他顧實則俄國兵力雄厚足以平此永遠之仇敵亞美尼抱幻想之學生多人願從軍効力土耳其大爲歡迎土民逃過邊界者爲數甚衆波斯京城各報載有土耳其大使署送出之消息謂土國不欲與俄國開釁惟轟擊俄國口岸之各艦皆以德員指揮者德國大使署現竭力謀結回民歡心據丹麥二日電稱亞拉伯人二千名携軍械入埃及境據羅馬尼亞京城二日來電謂接君士坦丁消息希臘敎堂及學校數所已改爲土兵營房目下 
 
 
 

Page 3

 
 
仍在向希臘及亞美尼居民尋讎被捕者纍纍多已解往小亞西亞土民對於現局皆有憂慮蓋恐三協約國實行嚴厲之舉動也土耳其各報仍謂戰端之啓須由俄國獨負其責彼此之悮會當能由第三國解决之據俄京二日電稱土耳其大使署人員已於是日正午離境取道芬蘭回國據西哇杜西亞二日電稱土耳其僑民保護人法領事白特蘭特君宣稱不復保護土僑據君士坦丁　　　國内閣總理與波斯大使之會議業已告終波斯大使知今日爲波斯脫離英俄保護之佳機據布電稱政界之意土耳其參與戰爭之决心將令大局發生新狀態布國似不致更變政策惟將堅抱中立態度維持布國利益據波斯電稱土民逃亡求波斯當道保護者爲數甚衆據俄京電稱高加索邊界之土耳其軍務要地多由德員駐守配西曷之北境今秋曾按德國計畫召集土兵三軍團據洛伏洛斯西克官電謂土艦哈米地號發出三百餘彈擊毁該城之無線電局且擊斃四人居民受驚紛紛逃亡（七日） 
　　其三（德人德文報專電） 
[北京電]  
　　靑島總督告知駐京德使謂靑島巳於本月七日降服靑島砲台大受損傷半已被毁七日上午九時二十分派一軍官携休戰旗至敵營開議降服問题旋於下午七時由靑島總督與日軍總司令在毛奇營房簽定降書（八日） 
[北京電]  
　　英文北京日報今日載有社論題曰靑島陷落内謂今後日人在山東之舉動當格外留意注視之日人自開戰後之行爲已足起人之疑深望其能改弦更張云（八日） 
[舊金山電]  
　　據德國官中消息德奥聯軍於前星期内無日不勝俄國所傳俄軍大獲全勝消息實無根據土軍現仍取道西萊半島向埃及進發阿富汗王已過印度邊界印民紛紛歸從之今悉德國軍艦曾於本月三日轟擊英國雅茅資口岸智利海濱外之海戰英國裝甲巡洋艦好望號曾爲德艦轟沉事巳確實好望號與芒茅資號兩艦將士似無一得救者英國巡洋艦格拉斯哥號及輔助巡洋艦哇特蘭特號之蹤跡均無確報德國各營壘及各醫院共容有俘虜四十三萬人内有法人十九萬二千俄人十九萬餘爲比英之人荷蘭拘禁之數千人尙不在其内（七日） 
　　其四（日本領事館電） 
[上海消息]  
　　日本陸軍公報云十一月七日午後七時五十分彼此全權委員締結開城規約德軍巳從日軍要求之全部按照該規約關於交收要塞及其他一切之委員由九日午前十時起會晤現擬於十日午前十時實行 
　　由六日夜起至七日晨之戰鬥時日軍俘獲德軍巳達約二千三百名又日軍軍官之受傷者十四名兵士之死傷者四百二十六名英軍死傷者兵士二名（九日） 
譯電 
[北京電]  
　　四川將軍巡按使呈請政府改西藏爲行省（八日） 
東方通信社電（日本人組織） 
[東京電]  
　　江木内閣書記官長曰我軍之動作靑島旣經陷落陸軍巳無攻擊之目的惟海軍則爲保護通商航海之安全等任務尙多故靑島應歸軍事的管理保留我之權利至歐洲戰事終局而止惟我此際並不提議永久之處分至我國民間多數之意見則欲以德國之利權繼承租借權爲要求之基礎或爲滿洲膠州利權交換的問題然此均非正當之辦法也云云（九日） 
[東京電]  
　　攻圍靑島開戰以來至本月七日靑島開城之日止日英聯軍死傷之數統計如左自九月二日日軍上陸臨戰以來至十一月五日之死傷者巳經公報宣布日軍負傷者八百七十八名陣亡者二百名英軍負傷者八名陣亡者二名自十一月六日至翌七日攻陷靑島之死傷者日軍負傷者三百三十八名（内軍官傷者十四員）陣亡者百零二名英軍負傷者一名陣亡者一名 
　　靑島戰役日軍死傷統共一千五百十八名英軍死傷十二名日　聯軍之損害通計實爲一千五百三十名 
　　海軍則高千穗艦觸水雷沉没死者二百六十六名此外掃海船二十三名計二百八十九名並英國兵艦損害死傷三名共計不及三百名云 
[東京電]  
　　北京電云靑島德督經日軍許可遣使賷書昨日（八日）到京轉請德公使將不得已開城情形奏明德皇（九日） 
[東京電]  
　　天皇陛下聖意靑島德國總督以下各將校准其帶劍（九日） 
[東京電]  
　　東京接到靑島敵將降服之報國民歡悅入夜滿都化如火少海英法俄之聯合國民不分官民羣相聚集各執國旗聯步游行（九日） 
[東京電]  
　　日本海軍省不認南美海面日德海軍開戰之說（九日） 
要聞一 
[德皇致美總統電]  
　　文新報云日前本報曾將德國首相致美國報界一電登錄報端茲又覓得德皇致美總統威邇遜君一電轉錄於下以供衆覽 
　　德皇電曰余視君旣爲慈善主義之超然代表則余通知閣下吾軍於接收龍偉法國砲臺後就地覓得法政府在特别製造廠所定製之特姆特姆子彈千有餘枚一端自然亦屬余分所當爲之事矣然此種子彈不僅法國被擒與受傷之士卒人人有之即英國軍隊亦有之也此種子彈射中人身其傷勢如何危急其痛苦如何重大以及使用此種子彈在萬國公認之戰法中如何禁止等情早在閣下洞鑒之中勿庸贅述 
　　方今吾輩敵人所用於戰爭之方法多不勝書而求之於歷史上則爲古今中外最野蠻之一是以余不揣冒昧敢請執事提出抗議查吾敵人除所用此種令人可危之軍械外比利時政府復鼓惑其平民正式參預戰爭謹愼組織日久常用之抵抗機關至若比利時婦女與宗敎家躬行斬首吾軍受傷之將士比利時醫士與看護婦假便施行暴虐等端更難罄書吾軍統將因敵人施用此種手叚不但害吾干城且與吾國大有不利實在不用嚴法懲其有過儆其無過以免將來再有平民無辜流血之慘劇 
　　今有鄉村數處及雷文老城除其輪焉煥焉之市政府大敎堂外因保護吾軍隊起見巳不能不拆毁然吾若見此種事故勢不能免吾若　諸多無辜因惡徒之暴舉傾家蕩產流離失所則吾心出血矣維廉上九月四日由大本營發 
[英日新約之傳疑]  
　　英倫泰晤士報九月三十日華盛頓訪函云昨據紐約日報訪員探得一種新聞似係德人揑造藉以傷害吾人者稱有英日新訂條約恐與美國在遠東情形大有不利該條約中議定日本借兵與英國作爲邏巡印度之用英人因此應作相當互利之舉允許日本在中國自由行動且應到處待遇日人與哥克蕯種族一樣並應借巨欵與日本等語且有種種證據以實其說該訪員聞此之後即到駐美英使署探詢有無其事據其答復稱十日前曾得外交部公文言僑居上海一般德人正在造此謡言以冀貢獻美人云再詣美國國務卿處探詢一切亦無明確消息惟駐美德使署對於此事不免作外交上一種緘默不言之態度　若其事之有來因者 
[皮衣與德國之戰士]  
　　字林報云據紐約時報傳來荷蘭消息德人現已極力準備冬令必需品所有高等衣匠向製婦女衣裳者現均改製羔皮軍衣已成者有十五萬件先給各軍官著服此外由德政府另購二百萬件作爲兵士號衣聞此項羔皮大半來自澳洲及巴爾幹惟該兩處現巳禁止輸出來源斷絶不得巳乃向製造手套之大行家購有皮料者轉相購買移作此用且製造手套之人工亦已抽出令其朝夕赶製軍衣所有特别皮革亦令改作馬隊軍士脚套之用云 
雜評一 
[戰事盲談（六十四）]  
[  無名]  
　　歐戰仍如故也其所以遲遲不决大勝負者或以濃霧故或以有雨故或者更爲尙在醞釀中故若爲兩方力疲而衰弱今日恐尙非其時也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[將來之漢口]  
[  遠生]  
　　漢口商場借欵巳經督辦楊度氏與英商之妙爾公司訂立合同訂借一千萬鎊俟歐洲戰事畢後交欵其詳細條件巳見本報最先之專電余以後綜合中外與此事有間接關係者之談話談及將來工程之内容令人想像漢口之將來不禁爲之眉飛色舞蓋此事果成則將來之漢口即現在之倫敦紐約當無以過之 
　　蓋漢口開闢市場之議始於張文襄其時蓋欲從後湖着手以故投機家其時巳紛購地皮爲牟利基礎有劉某者投資將及千萬以上其他各商財產之壓滯於此者合計亦不下數千萬革命之役市街被刧因是有改建商場之議在黎副總統時代巳紛傳借欵之議而未成嗣乃以楊度爲督辦而有今茲借欵之舉故其工程之計畫約計有（１）改良舊日之市街（２）將各國租界倚於陸地之三面均闢爲市場以省各國推廣租界之議而爲中國將來商場之模範（３）墾闢後湖是也 
　　因此乃擬開一漢水支河包後湖租界等地之後而入口一以殺漢水夏漲之害一以使不倚江倚漢之地亦得交通便利易於發達此河成後漢口全市將彷彿成三角形之一洲四面皆水碼頭可以泊船起貨蓋今日漢口之水利惟租界獨有之其租界以外則受水害（水漲之害與無水之害）而無水利也 
　　因此乃擬造一武漢鐵橋以聯絡南北兩岸令火車汽車等皆能從橋上經行而粤漢與京漢兩路藉此可以聯接由漢口以達武昌者可不復有渡江之苦矣 
　　故其附屬之營業則將以商埠公司之名義自辦電車自來水電燈等項果爾則眞中國一大託辣斯託矣 
　　以此工程之浩大借欵之一千萬鎊在當局者頗有不能滿意之勢聞其借欵經過之大略約如左述 
　　初議約時英商所索權利甚苛且虹商場非鐵路可比抵押不實故一切權利只能以浦口商場爲標凖不能以各鐵路爲標凖浦口商場借欵則八四扣等等條件至爲吃虧當局者力與爭持不立標凖逐事磋議至於數月之久故此次借欵無標凖之可言 
　　約中所載抵押即以借欵所辦之工程及營業並商場之收入爲之不别以他種權利作抵扣頭則按照債票發行之實價除去六釐交欵可以謂之九四扣而英公司經手購料等則與以百分之四之酬勞（民國以來談鐵路借欵多以津浦爲模範而津浦鐵路酬勞爲百分之五） 
　　約中不設洋帳房又交易上一切扣頭均歸政府 
　　英公司交欵及將來還本付息皆在倫敦不在中國上海等處記者認爲此實借欵上之一進步蓋向來借欵中多數仍須用於歐洲（如購料等事之類）滙來又復滙去則有兩重滙費買銀又復買金則有兩重鎊價銀行意爲高下受損極多大借欵雖名八四扣因此種種扣算實受尙不及八扣此種規定雖欲不謂進步不可得也 
[山東賑務之枝節]  
[  秋水通信]  
　　山東賑務之發起原因於水災者半原因於日德之戰事者半而辦理此項賑務之團體員紳在省城者爲紅十字會贊助團又有籌賑總局設於天津贊助團由地方紳董所組織者籌賑總局則呂鏡字氏所設立兼有督辦行轅意味兩方性質雖不同而救濟災黎之宗旨則一詎近數日來籌賑總局與在濟諸紳頗生意見内容亦甚爲複雜茲將各方情形述其大槪如下 
　　（一）呂督辦方面呂鏡字氏爲魯省大紳歷史無待贅言此次督辦賑務魯省人士極表歡迎有語及者必以鏡老呼之以爲鏡老出山必能造福災黎也乃不月餘以歡迎之熱忱變而爲冷靜態度且有竊竊然議其是非者大有出山泉水之譏查其原因係以鏡老年登七旬閱歷雖深精神上不免衰謝用人行政稍有未當轇轕即因之而生聞日前到京除晋謁總統及與財政總長周子沂軍警督察長馬錦門外其餘同鄉多未接洽而以種種事務委之於馮伯言艾慶鏞兩君馮爲鏡老舊人艾則清郵傳部主事爲陳璧所信任入民國後又曾充衆議院議員政治會議議員者兩人自奉委後即將一切辦法次第進行（一）設總局於天津設分局於北京濟南（二）以中國交通兩銀行京津濟之瑞蚨祥林祥慶祥生祥謙祥增祥益祥隆祥諸商店爲收欵所（三）發電各省當道所有賑欵務滙至總局其他團體不得過問（四）在津演劇籌賑邀名伶譚鑫培到津助演譚有至乃改邀孫菊仙（五）由瑞林祥布店定製棉衣一萬五千套（六）取消山左會館之籌捐事務所移之於紅十字會（七）請添設籌辦二人以艾慶鏞王垿充之（八）電商黑龍江朱將軍指定地方預備難民前往開墾以上諸端據他方之觀察謂一二四七諸條無重要之關係第三第六兩條則不免有自取内訌之弊第八條緩不濟急第五條外間亦不免稍有異議此呂督辦方面之大槪辦法也 
　　（一）贊助團方面（該團係由旅濟魯紳張介禮丁惟沛董毓梅莊鈺朱五丹董毓俊張肇銓諸君所發起張介禮爲前省議會議長丁爲將軍行署參謀朱爲中國銀行分行長董爲敎育會長張旋銓係濟南商會總理俱係著名紳士又得靳將軍蔡巡按使張前總憲英麟爲之總董通電各省皆以三公名義行之故對内對外信用旣佳勢力亦厚月餘之間收欵三萬餘元現方集合羣力次第進行對於呂督辦特派員歡迎一次聯絡京中同鄉陳述意見二次此贊助團方面之大槪情形也 
　　（一）轇轕之原因先是呂督辦到京贊助團即派代表傳金壽入都歡迎又派沈文郁管象乾兩人晋謁　老陳述災區情形及三人至時伺候督辦之門者數日俱格於某某兩人不得接洽傳等回東報告暗潮遂起據贊助團及各方面人言謂鏡老此次舉動種種失宜第一艾慶鏞在國會時代之舉動不滿於輿論即不當界以籌賑全權第二管象乾等旣日歡迎何得拒之不納第三贊助團與各省通電在先更不宜有他種之後言致生枝節第四災民所苦祗在乏食艾慶鏞等不此之顧因與瑞林祥有關係故專將賑欵定製棉衣措置亦不相宜凡此弊端皆由鏡老用人不當所致現聞災區十九縣又公舉代表於十一月八日在省城閆公祠開會研究善後方法並將艾等行爲函告鏡老與周子沂君將艾等斥退另委妥員辦理以保全鏡老名譽及膠東人民之生命云云又聞鏡老始意擬聯合江皖同力籌辦又擬向南洋華僑籌商目的均未能達故取消極主義置諸事於不問然飢溺所需非急起直追不能有濟紛擾如此適以增衰鴻之苦痛耳 
[江蘇之吏治（續）]  
[  岐逸]  
　　三年開始全國平靖方有整頓吏治之聲浪聞者以江蘇之痛苦對於斯舉咸以熱心歡迎之而政府宗旨在整頓官與官相互之儀節及資格對於人民之影響則鶴章榮褒以勵其苛征勞金高懸以召其來仕凡百事例悉按清式而七零八落顧名諱飾成爲四不象的吏治官官間之賄風復熾雖有劉鼎錫之縣知事王治馨之順天府尹二人之殷鑒而暮夜蛇行仍未盡絶江蘇政界中財政事務較多醜跡一年來整頓吏治之功效江蘇省則如是 
　　猶有未也清季候補知縣在寗需次者有四五千人資格各别輪補有例差使較多實缺挨署種種方法以疏通之而仍有宦途淆雜之譏今江蘇省自有候補縣知事以來其任用方法無定輪轉次序無定差使絶少稽其人數連第三届縣知事分發來蘇預料其額而共計之不足二百人已補缺者四五十人則僅一百四五十人而巳資格有三種（一）保免候補（一）甲等分發（一）乙等分發每次補缺並無定例惟在八行之神通外差復又稀少如前任吳縣知事之楊懋卿現竟爲銅蕭騐契員月有數十元薪水其他分發者或查案或查災或查烟均臨時派出僅有旅費及縣知事之程儀每次不足百元若查案查烟較爲豐富宦途擁擠不堪當道無法以疏通之至如派銷官紙一事亦復遣多數候補知事四出以爲活動之地官官間之吏治視清末時期猶多愧色也 
　　前大總統頒發命令飭各縣製成扁額懸掛大堂以資警愓有某縣知事嘗笑語前清每縣之照壁有畫貪獸者甬道上扁額爲民之父母上下聯爲爾俸爾祿民脂民膏下民易虐上天難欺四語可謂精絶而若輩固無睹今大總統命令繁冗難讀更差於四句之聯語然而吾輩視之亦與前清知縣之視壁聯等耳此公可謂現身說法矣 
[章江近聞]  
[  曳泥]  
[曹委員故業恢復]  
　　曹樹蕃此次奉財政部命令來江西查辦財政廳長王純賄差一案抵省巳久如何查辦尙守秘外間頗不能悉其情形然曹委前在江西所有充公之財產巳經財政廳長悉數發還矣曹本前清江西之闊官除其他小差外曾兩任景德鎭統稅局長其宦囊之充裕巳可相見光復前又任全省淮鹽督銷局總辦尤爲有一無二之發財機關詎民軍光復時自馮撫臺以下各官員皆倉皇出走曹則潛至滬江迨軍政府盤查鹽局賬項以曹捲逃公欵甚多虧空之數巳逾巨萬遂將曹所有在省之財產悉數收没備抵 
　　曹在當日有無捲欵情事姑且勿論惟其倉皇出走甚爲艱險得免於危巳屬萬幸初不料今日捲土重來恢復故業易於反掌更出於其意外云 
[公債票擬定搭放]  
　　各種機關薪俸槪配以四成公債票發給此中央之通令巳頒布多時者各省以歐戰影響銀根奇緊各項薪俸已多拆扣如江西各項薪俸係七成發給者而生計日艱各項人員已有長安居大不易之歎若再搭以債票其困難將益不堪故遲遲不克實行近日又奉中央命令督促實行戚巡按不得巳擬就辦法除七拆外配搭債票四成不日即當發表如每月薪俸百元者以前發實洋七十元今則加以二十八元之債票所得實洋四十二元面巳說者謂各機關恐又將大起恐慌矣 
[海軍部鉅案之所聞]  
[各方面之傳說]  
　　海軍部監禁學生一案業經交高等軍事裁判處再審此案究竟如何情形不得而知蓋許司長現方以軍法司司長兼隴海鐵路律師日來力言此案必不可平反並有人爲之辯護謂學生罪實該死昨巳將理由書編出矣唯此案發生後外間傳言實含有閩人與他省人省分之意見者據聞殊不盡然蓋許繼祥及審判長雖爲福建人然劉總長頗不贊成之劉固閩人各參事司長尤形反對而各參事司長亦多半爲福建人此爲一種昭著事實可知此次省界之說實乃觀察錯誤也外間又言高等軍事裁判處巳將此案訊明具復者茲查此言亦屬譌傳蓋海部奉大總統批交再審後因將全案理由書案卷編齊約於三四日後始送至裁判處日内能即開審否尙未可知 
[參政院之建議]  
　　日昨參政院對於海軍部濫罰留學生提出建議案云海軍部濫罰海軍留學生案種種違法現聞大總統發交高等軍事裁判處覆審此案當能平反茲據本院議事規則第四十條提出建議案如左 
　　海軍學生吳建等受二等有期徒刑之處分據海軍部軍法審判所宣布謂適用新刑律第一百六十五條處斷然新刑律第二條標明本律於凡在中華民國内犯罪者適用之而第四第五等條適用於中華民國人民在中華民國外者又未嘗有一百六十五條之罪律無正條非法一也軍法審判雖爲特殊審判然旣名審判亦應有特殊之程序維繫威信乃據該部參事司長等詳稱其所目見招摇私語且未令被告申辯行問兒戲程序不合非法二也施行程序旣屬不合所引法律又復謬誤則此案之審判在根本上不能成立其判决之無效自無疑議竊思我國海軍自甲午敗後崩潰殆盡迄今未復一二雖曰財政困難亦半爲人才消乏而此莘莘學子昔年受命留學者實係政府培植人才之大計乞學於對本非易事而軍事敎育外國人限制留學尤嚴得其門而入者蓋寡海軍一部今日所能爲者何事培植學生尤恐不及乃舉學成回國之士以非法之審判杜撰之法律摧殘之不少顧惜誠不知其意何居查約法第五條人民之身體非依法律不得逮捕拘禁審問處罰海軍部審判此案旣無法律根據自係違反約法行爲幸大總統明鑒及此不致因軍法審判之違法致政府冒違憲之不韙然該部之濫用職權舉措失當則巳百口莫辯擬請大總統飭令海軍總長嗣後對於此案虚衰反省勿持先入之見混淆審判者之耳目（擬請以下數語後修正爲大總統俯賜採擇將本院對於法律上建議之意見飭令高等軍事裁判處查照辦理）以維約法而成信讞法律幸甚人民幸甚提出者汪有齡王家襄陳國祥朱文劭程樹德劉若曾增韞陸微祥姚錫光聯芳孟繼笙李湛陽高增爵 
[紀六日參政院開會]  
　　參政院代行立法院昨日（六日）上午二時三刻摇鈴開會參政列席三十八人副院長汪大樊代理主席宣告開議懲治盜匪條例審查報告本院提出首由審查委員長王家襄登台報告劉若曾謂標題懲治盜匪應改爲强盜第三條得處死刑之得刑應删去意圖擾害治安等字亦應删去鄧鎔辯明略謂本員亦起草員之一按强盜係以財物爲目的匪徒則不僅然如改爲强盜則以下應删改者還多程樹德謂第三條各欵如（加入秘密團體）（携帶危險物）等與强盜之性質不同又得處死刑之得字均應删去按刑律第三百七十三條没有死刑規定所以得處死刑得處死刑便不許處有無期等徒刑也加此得字反失精神汪有齡謂懲治的範團刑法上旣列舉條文此案不可再去規定現應討論宗旨宗旨不决條文暫勿討論劉若曾再提起疑問鄧鎔復辯明第三條之各欵非强盜亦得懲治按刑法七十三條結夥三人以上不問爲官爲民都爲强盜陳國祥謂如此討論無有歸宿請不如先開第二讀會逐條討論主席詢衆議附議五人以上汪有齡請以提出建議案付表决多數通過遂登台說明請政府答復海軍部拘禁留學生案並謂非大總統錯誤係海軍部錯誤梁士詒謂本院可否建議尙請討論汪有齡謂此爲法律上問題質言之爲約法上問題不依法處罰學生就是違反約法主席以此案能否成立付表决多數贊成成立主席請討論梁士詒謂軍人適用軍法海軍學生屬於軍人否都請討論王家襄謂此案非法律性質無甚討論請問有無修正如無修正請付表决鄧鎔修正其尾語爲請大總統俯賜裁擇將本院對於法律上意思交高等軍事裁判處查照主席付表决多數以全案付表决通過陳國祥謂二讀會須提出理由書今請散會二讀會下次再行之主席付表决多數贊成時三時五十五分遂散會 
[財政部預備答復質問書]  
　　參政院日前提出之財政質問書巳經由政府交財政部預備答復茲聞財政部現正屬稿聞財政部權限内各問題有即可决定者有未能倉卒决定者茲分别如下（甲）驗契稅能否繼續收入一項財政部日前巳電各省飭令預估數目聞中省皆在百萬左右因湖南甘肅估數太少僅五六十萬巳駁回另估日内即可將約數先行電復（乙）預算一項各省槪算惟陜西尙未補送來京因陜省前遭白匪之亂收支大有變動陜省近正興部往返電商山東槪算大部份均須改編不第追加條目繁多而萊屬收入萬難仍照原數至於其他如公債新稅問題尙不難於答復此外尙有全國軍額及鐵路餘利兩項不屬財政部範團之内擬於將來會同主管機關詳爲說明 
[肅政史救危之條陳]  
　　日前肅政廳諸肅政史李映庚雲書程崇信夏寅官等關於民國前途危險上一條陳用籌國家根本之計畫其書中分四大綱一曰簡軍實謂民國軍制承前清之餘中多虚數今政府斤斤然議裁兵矣實則切確計核尙在不敷分配宜增而不宜减何則中國兵數尙有六折七折之舊習名爲萬人實則其數至多不過六七千而苟非從實簡閱一任統兵大員虚數冒餉安能收尙武之功二曰張國權民國成立名曰統一政府實則各省之中關於種類者關於敎事者往往不受政府統轄并有不奉民國正朔者此等枝節實足爲政治統一之累是宜賫成大吏令其服從三曰明賞罰自王治馨一案懲辦如法民國賞罰一時大振然各省大吏半屬前清舊吏作奸犯科爲其向來之大經驗未經發覺而漏綱者亦正多矣是宜糾察如法以肅吏治四曰興敎化國民敎育不出智育德育體育三大綱共和以來智育頗見進步而道德墮落文弱不堪居今日而言敎育旣須有普通之智識亦須有公正之道德完全體格尤有預爲養成各等語聞其書最注重者在簡軍實張國權二條且指某某省將軍巡按使不無可議者數欵云云又聞此書上後大總統甚爲動容對於前二條尤爲注意不日將有最懇切之諄諭 
[陳繩被害案審訊終結詳情（四續）]  
　　（丁）主事人之嫌疑陳繩被害時北京正在戒嚴時期陳璧查井旣無形跡而屍身仍發現於井内是欲棄屍於外不遂始投之於井了無疑義加以探訪局及黃陳氏等查之甚嚴不易棄屍於外故買箱及搬箱入内不能無因果關係本律師以爲買箱者係一主謀人搬箱者又一主謀人買箱者欲以新箱裝屍棄之於外搬箱者欲以陳繩自有之箱棄屍於外要在皆欲假陳繩遠行名義爲之滅跡故有造匿名信等行爲不料黃陳氏及其婿黃曾緒每日出入陳宅買箱搬箱均不能避其耳目故則無人收受一則借防失物以掩飾之陳繩被害之次日陳宅即謡言陳繩住班查陳繩在參謀部從 
 
 
 

Page 7

 
 
未住班顯係造謡掩飾是晚陳翁氏又派焦升在陳繩房内住宿焦升聲言害怕陳翁氏旋又添派董升成升二人作伴此中暗味焦升顯然知情以後陳翁氏曾在法庭掩飾供稱焦升怕狗鬼血任順在地方廳曾供陳繩有鎗黃貴亦供凶刀扔之於井乃控訴審理中果由井内發現兇刀及陳繩之汽鎗任順住在花園距陳繩相近咫尺豈能不知黃貴係陳璧親暱人乃一則相機逃走一則畏刑自白其爲凶犯百口莫辯但陳宅家人旣衆耳目亦多若勾引外人謀殺則在外殺之較宅内爲易何必避易就難故本律師以爲本案凶犯全在宅内無疑又陳璧於陳繩死後忽急急開鑿一井是又可疑之點茲據陳璧供稱該井轤轆巳壞故不用其水試問修理轆轤所費幾何而開井所費幾何安水車所費又幾何陳璧能不計算乎其實因明知井内有尸故不用其水也此等行爲與董升無關則董升董珍關於殺人一事直接間接均無證據（未完） 
地方通信 
　　松江 
[藝遊會紀略]  
　　育嬰善堂田產雄偉歲有餘羨在堂左拓地創立廣育院專以培植孤貧子弟一切由院供給讀書識字而外敎以竹木縫織各手藝惟性所擇學成而止院章頗嚴有中途輟學者須責成保人賠償各費即由善堂員紳爲管理成績斐然本日在院開遊藝會陳列學生所製品物恣人觀覽來賓甚衆周縣長及美敎士步惠立君等均相繼戾止云 
[市中有盜]  
　　市塵之中潛伏盜匪殊　物聽前日水警第三分署長池月橋帶同眼線來松緝盜隨在錢涇橋北盜窩中拿獲二盜另有一盜名阿五者向以治庖爲業適是日鄰近某姓家有婚事由廚頭招往操作警兵偵實直入拘捕詎爲廚頭所阻迨退出召地保再往已被從後户逸去不得巳責成該廚頭交人聞若輩羽黨頗多看似小營業者實則專事夥刧得資即在窩左右揮霍有鎗械三支藏船中潛泊於界涇口内犯案巳有數起 
[委騐誌詳]  
　　司法警察王振源偕夥徐文才在黃橋鎭毆傷　嫗身死報騐曾誌前報聞此案由李姓　奪顧掌生田函而起　母夏氏曾被王警拘押警局三日此次又到鄉拘提口角之下袖出鎖銬恐嚇致傷顧夏氏面部顧掌生本巳在押聞耗釋歸該嫗傷後仍臥街頭旣死報經周縣長委　承審員蒞騐鄉衆千百聲舟狂呼范君對衆騐得死者太陽穴有鐵銬傷遂飭王徐二警捐洋七十元爲死者收殮費許回署請縣長究辦鄉衆始散 
　　杭州 
[檢查報紙之實行]  
　　昨日（八日）杭垣警廳函致各報館略稱奉興武將軍行署諭近來省會各報往往將不應登載之新聞擅行登載殊屬不合應即派員駐廳實行檢查等因奉此遵即擬就檢查報紙規則六條定本月八日爲實行之期除分函外相應函致貴報館查照辦理計開檢查報紙規則（一）本規則各報館均應遵守之（一）報紙未經檢查不得擅自印刷（一）各報館每日下午九時應將次日出版之各項新聞排就印一樣報送交本廳檢查處檢查（一）檢查員如認爲不應登載之新聞應於題上加蓋禁止登載戳記（一）報紙如有不應登載之新聞經檢查剔去者報館應將補稿送廳復查如報館不願補登不在此限（一）檢查員檢查報紙應於每條新聞上蓋一戳記 
　　揚州 
[運署減致發表]  
　　淮運使姚司長以近來金融困難稅釐不足恃所可望者鹽務出欵應即將公署用人行政裁減以免冗濫現巳組織完備另行加給委任茲將改組各職員姓名探錄如下秘書楊啓源李鴻春科長都　曾一等科員許克銘沈修二等科員孫亮恭汪佑玲三等科員陳大綸周樹鈞此外另設掌案卷一員差遣四員兼管收發監印並帮辦各科事件書記室大加裁汰 
[道尹公竣往浦]  
　　淮揚道尹陳光憲來揚遣散清鄉團後赴省面覆齊使前晚公畢回揚昨（六日）即乘輪返浦未曾躭延故東西鄉要求免加濬河經費請任巳增清鄉費内扣用之各代表晉謁未獲接見只將願書遞交陳公帶浦核辦 
[又有冒充查烟員]  
　　揚城灣子街魚皮巷張姓前警察事務所查獲烟具移送縣知事署當經訊明罰欵贖罪其數甚夥乃日昨該姓家中又來不　姓名之四人聲稱查烟司員張見其形迹可疑欲將其拘送縣該冐充者見已識破當卽逸去 
[安慶嚴禁釐卡弊端]  
　　安徽財政廳長近日訪聞各釐卡多有不遵定章核實稽微其上下游無查騐之處則減折上票或不給票甚至烟酒糖斤另塡别物種種弊端不一而足特詳請逕按通飭嗣後如再有減折招徠賣放情獘一經查覺即按律計贜治罪現已經倪使核准通飭凛遵矣 
[禀請發還祠宇之批詞]  
　　日前有蔣春惴赴巡按公署禀請發還祠宇保全公產嘗奉批示云查蔣忠愨公祠前據懷寗縣知事詳送省城各祠一覧表内聲明該祠於前清時私欵建築民國光復改爲韋烈士祠因蔣氏後裔無人照料經紳界呈准賃租籌辦蠶桑傳習所將來蔣姓有人索取仍係歸還等情當經批准存查在案據訴前情除飭該縣知事知照外仰即檢齊赤契圖說等件逕赴縣署呈請驗明發還可也 
雜評二 
[盜匪與强盜（默）]  
殺人刦財曰强盜結夥焚掠曰匪徒皆以得財物爲目的故向來强盜與盜匪之解釋表面上無甚分别也今之懲治盜匪條例參政諸公　　爭盜匪與强盜之名稱者不亦無謂之甚乎然而起草員則持有極大之界說曰强盜以財物爲目的匪則不僅然蓋其言外　然有黨人兩字包含於匪之中也有黨人包含在内於是第三條乃有加入秘密團體携帶危險物等字樣意本一貫别黨人而言盜匪盜匪固無甚分别合黨人以言盜匪則盜與匪大有分别矣草此案者之本意正注重一匪字以爲有此條例而凡百黨人可與盜匪一律懲辦之乃劉若曾不知此意必欲强改標題中之盜匪爲强盜程樹德又爭删去秘密團體危險物等字樣亦　矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[稅務處減輕茶稅之又一辦法]  
　　稅務處梁督辦前爲振興實業暢銷土貨起見呈請總統將茶稅減輕以利運銷外洋巳經批准施行自本月一日起凡由洋之茶稅每擔僅征一兩校從前巳減輕二錢五分（從前每擔征稅一兩二錢五分）本報前巳登載惟以上辦法特就運出外洋之茶而言尙有運往通商各口之茶葉北滿雲南廣西等處陸路運出之茶葉曁茶末木根茶百兩京尖小京磚茶是否一律減稅亦經稅務處詳定辦法通飭遵辦茲特錄下（一）運往通商各口之茶葉仍按每擔一兩二錢五分征收間有轉口仍運出洋者（如由漢口運至上海由上海運出外洋之例）則准其核還應減之稅銀（二）此次減輕稅率專指茶葉一項而言其不屬於葉類者如茶末木根茶百兩京尖小京磚茶等等仍照舊章辦理（三）由北滿雲南廣西等處陸路運出之茶與海道運出本可分别辦理惟中國爲敦睦邦交起見所有與俄法陸路通商由吉林黑龍江雲南廣西陸路運出之茶葉應亦照每擔征稅一兩再按向來減成之辦法收征以歸一律 
[財政廳招徠公債之通電]  
　　江蘇財政廳通電各縣知事各釐局長各稅務所長曁寗蘇鎭揚各商會云蘇省籌募公債第一期加奬一年之息第二期預扣一年之息定章均按八八收欵因第一期由廳包賣讓給四釐佣金歸購票人及經募處分别支配故減爲八四折繳解至第二期本無包賣佣金必須照八八折實收其異點在此現在已過十月底第一期截止即爲第二期開始若驟照八八折收應募人不無爲難且據各屬以道途梗阻或巳認未繳紛紛請示酌屬展緩亦在情理之中茲特變通辦法凡在第一期内認購票價隨後補繳者一律仍按八四折核解塡給第一期收據作爲十月底收到扣息兩個月計算暫予展限一旬至遲解省之期以不出十一月十五日爲度倘過此限即歸入第二期辦理由廳另行刋發收據按照八八實收實解不得絲毫減讓須知此次展期優減本廳特别通融藉爲廣銷票額起見各代募機關均應儘此減折期内將第一期認定債欵催收解清最好設法墊解總期湊足原續派數積少成多勉副總額現奉部局節電諱催行將截報各省間有獨語鉅額或巳解過半數惟我蘇收繳債欵統計至今僅三之一相形見絀巳落人後是亦邦人之恥也各縣局所及商會諸公代募國債不無勞苦希即遵照此次通電勉任其難依期解結多集一分即公家多紓一分之急倘能逾額認募始終不懈自當擇尤詳請奬勵昨巳商承使座電復聲請將來結束時分别辦理本廳長亦得稍釋負荷凡我同僚連帶有責幸體此意力圖進行無任迫切成禱之至並轉商學各界一體知照財政廳長歌印 
[放開眼光之宗敎談]  
　　回敎俱進會北京總部會長王浩然君遂於天方經文舊游歷歐洲名都及亞洲回敎各國調查敎務以爲振興回敎之計近復旅行至滬日前回敎俱進會滬支部特在老北門穿心街清眞寺開會歡迎到者六七百人座爲之滿一時振鈴開會首由滬海道尹楊小川君之代表主席馬樹周君宣讀頌詞次由王浩然君登台演說諄勸敎徒當注重大節勿墨守細規譬如寺内振鈴一事雖爲向日所忌然推究其故固與宗敎眞理無礙則不妨依普通習慣而襲行之（是日清眞寺開會振鈴實建寺以來之第一次也）諸如此類之事儘可通融惟於回敎眞理則人人當保之勿墜然欲求宗敎之存在必日求進步欲求進步必廣興學校培植人才而後可且中國人民信奉回敎者爲數甚衆興宗敎正人心正爲救國之道回敎向抱閉關自守主義今處此共和時代急當入開眼光與全國信奉他敎之人民共任國艱不宜猶存回漢之畛域云云歷兩小時始巳聽者皆爲鼓掌聲如春雷次由馬樹周白蘋洲黃石安伍特公伍詠霞諸君相繼演說言皆由中肯及至散會巳鐘鳴五下矣聞王浩然君尙擬於下星蒞尙賢堂演說回敎眞理云 
[關於推放租界問題之會議]  
　　閘北推放租界問題久未解决茲閘北各公民因悉外交部派員來滬調查之結果及外人要求推廣之地點特於前日下午假閘北慈善團開會集議公推應季審爲臨時主席報告開會宗旨次由某君演說主張將捕務衛生等事自行整頓於是經衆議决數事（一）公禀各當道詳陳利害計上外交部參政院將軍巡按鎭守使道尹各一分均附圖說由到會人全體列名（一）公禀中所附之圖以閘北原圖參照工部局圖會合繪成（一）由全體推錢貴三領銜具禀（一）函致工巡捐局將清道路政各項竭力整頓（一）組織保衛團以輔警力之不及以上各節經到會者全體贊成即日進行 
[嚴防匪徒竄擾華界]  
　　淞滬警廳徐廳長前日通傳各區署云照得滬地爲通商巨埠五方雜處良莠不齊每届秋冬盜賊即乘間以起近閱報端屢載租界刦案疉出幸華界尙無搶刦情事發生足見各區署隊平日防範之嚴惟華界與租界毘連誠恐匪徒乘間竄入擾亂治安爲害匪淺亟應綢繆未雨以期消患於無形爲此通傳各區署隊長員巡官務仰督飭所屬各就管轄段内不分晝夜輪班後梭巡嚴密防範庶幾匪徒不致竄入而公共之安甯可保倘或怠惰偷安曠棄職務如某署出有刧案即惟某署長員是問切切此傳 
[通飭軍警查拿黨人]  
　　查得黨人首領往往以海外爲逋逃淵藪曾經令飭外交部照會駐京各國公使轉電各該國政府不得視該黨魁爲尋常國事犯宜嚴行下令一律趕逐出境不准逗留業經各公使奉到各該國政府訓令核准照辦是以由政事堂電飭各省將軍巡按使轉飭所屬軍警各界於通商口岸及各處輪埠一體加意密查凡有黨人潛回本國者如能實力兜捕解由各該地方官廳訊明確情者立予奬勵其故意疏縱者亦當從重議處聞本埠各當道巳接奉省令分飭所屬軍警一體遵照密查矣 
[上海果有黨魁匿跡耶]  
　　上海鎭守使鄭汝成君以浙粤等處破獲之黨人皆稱由上海黨魁指使前往是上海尙有黨魁匿跡巳無疑義因與楊交涉員協商照會領事團請飭各捕房一體恊緝聞巳提出意見（一）滬上華洋雜處黨人最易潛攘非協同偵查無以保公共之安寗（一）查獲後如有謀逆確據悉行引渡懲辦（一）如探捕偵查得力照華界定章一律給予奬賞刻巳正式照會外交團請求同意矣 
[皖軍督請緝黨人]  
　　上海鄭鎭守使前日接江蘇馮上將軍來電云頃准安徽安武將軍倪電開據探訪局局長王志綱報稱在本省南門外拿獲安徽僞民政使丁靜山一名並搜出僞委任狀四件一係丁靜山一係張敦民委爲安徽僞警備總司令一係王鐸委爲安徽僞籌備處長一係陳鑫委爲安徽僞稽查長現僅丁犯就獲其張敦民王鐸陳鑫等三犯均巳逃逸請通電各省緝拿等語特此電達貴將軍巡按使希查照通飭所屬一體嚴密緝拿務獲解皖究辦以遏亂源等因除分飭外仰即轉飭滬地軍警一體嚴緝 
[偵探線人赴寗對質]  
　　淞滬警察廳前派偵緝隊士在清江浦協同十九師陸軍破獲黨人機關捕獲王波等三名並搜出證物四十餘件解送南京將軍署訊辦等情巳屢誌前報茲悉此案現經馮上將軍飭據軍政執法處提訊王波等均不認有謀亂行爲堅稱被人誣陷詰其證據何來則諉爲該機關前次住客所藏與伊等不涉馮上將軍以案關謀亂未便稍涉含混特電徐廳長將原緝之偵探線人解寗備質以明眞相刻徐廳長巳遵飭該隊士等赴寗投案矣 
[再誌油漆業工人之要求]  
　　本埠油漆業各工人同盟罷工要挾加增工資巳誌前報茲悉該業司董曾於重九日邀齊各店作主在公所聚議對付方法突有蔡阿明等多人擁入公所恃衆要挾每工加錢四十五文該司董見勢不佳佯爲允許暫行停議至舊曆本月二十日各工人又集衆要求並令每人捐洋一角以備辦理此事之用現各店主巳禀請英法兩公廨曁内地各廳署飭派探警隨時照料淞滬警察廳巳派警察赴該公所持械保護二區二分署亦派警赴邵順昌趙發盛兩漆作防護（蓋以兩店主爲該業司董故也）及至昨晨各工人又聚集二三百人至縣公署請求飭加工資當由景警務長向衆開導聽候禀明知事核示辦理各工人唯唯而退 
　　另一訪函云本埠油漆工人爭加工資一事因大行悔議激成二次罷工日昨該工人等糾集二百數十人擁至縣公署請求維持生計當奉沈知事飭舉代表諭話該工人當舉出陳金龍等進署禀明大行悔議情形沈知事面諭退去靜候核辦 
[孤兒院之菊花會]  
　　上海孤兒院於八號晚七時借座愛而近路紗業公所開菊花會男女來賓座爲之滿由院董高翰卿君主席宣布開會宗旨次院長顧念劬君報告院内情形次聖公會男女合唱詩歌嗣由美國博士李佳白留學美國學士徐可陞及袁義敦君先後演說均淋漓盡致繼由該院學生謝招生演講孤兒苦况以身受之人講身受之事尤爲親切聞者感動後有灘簧戲法以娛來賓直至十時許始盡懽而散 
[貧民學校之賞菊會]  
　　南京大南門外中道橋南貧民學校學生自治會於七日開賞菊會是日天氣晴朗來賓共有七百餘人並有貞元先春育新毓明萃秀培智知新初級八校全體學生列隊入會參觀午後二時通俗宣講社亦在此開第五十六期宣講會先由袁頌豐君報告繼由周被蒼戈朋雲顧霖周朱爕臣洪詩庭兪元爵梁天柱印培　雲韶諾君相繼宣講散會後欵以茶點並聞該校菊花會因各界非常讚許故自星期一起（即九日）再延長一星期展覽去 
[海軍碼頭開始營造]  
　　海軍李總司令前因軍艦官兵登岸不便禀准海軍部撥欵在浦灘趕建碼頭巳誌前報茲悉該碼頭造於海軍司令部前南首浦灘計長八十英尺闊十五英尺巳於前日開工飭匠插椿一俟海軍碼頭造成即將旗台遷設該處聞昨巳將開工日期呈報海軍部備核矣 
[漁輪下水試車]  
　　浙海漁業公司係奉屈巡按使飭令官商合辦近巳組織成立設總公司於鎭海設分公司於滬南如意里公舉陳子常爲總理張岳年爲協理製造漁輪一艘以爲捕魚之用兼司巡查洋面保護漁業該輪命各府浙現巳在恒昌祥船廠建造竣工前日下水行試車禮預由屈巡按使派委實業司姚科員來滬騐收是日午後二時經姚君邀集浙滬紳商虞洽卿朱志堯陳伯江費志如忻順意楊友甫沈少雲等多人在大達碼頭同登府浙漁輪出發開赴吳淞口外三夾水等處試騐速率至六時駛回聞日内即須開赴浙省應用云 
[知事到任之布告]  
　　上海縣知事沈寳昌君昨出示諭云案照本知事奉江蘇巡按使齊飭委署理上海縣知事等因奉此茲於本年十一月六日接印任事除詳報並分行外合行出示曉諭爲此示仰縣屬人民一體知照特示 
[警務長歡迎新知事]  
　　地方警察事務所長景毓華因現任上海縣知事沈賓昌履任伊始特於今晚七時假英租界三馬路通源菜館設席歡迎並請卸任知事洪伯賢曁地方檢廳長汪魯懷審廳長袁麟伯陪座 
[太倉旅滬同鄉會開會紀事]  
　　太倉旅滬同鄉因同鄉洪伯賢君卸任上海縣篆將欲北上入覲故於八日在邑廟萃秀堂開歡送大會並提議公所事宜午後三時摇鈴開會首由顧賡吳會長宣布歡送之意次由副會長吳挹峯報告籌建公所經費需欵五千元現除朱飲六君倡捐一千元錢子平劉少溪　捐一百元外其餘須賴各會友分任勸募等語次由洪君答詞並謂公所爲同鄉會之基礎現在諸君旣竭力進行錫範亦同鄉一分子深望其早日成立云云并捐助洋一百元次由學生張成賢演說並致歡送頌詞遂摇鈴散會退入休息室茶點由各會友將捐册分領而散 
[紅十字會紀事]  
　　中國紅十字會救護醫隊監察員來電云沈副會長鑒齊電諒達棉衣千套即商准日本船津參贊交鐵路運至災區交鄧君施送膠滽路不運客貨此係特訂辦法各事巳與蔡巡按使曁呂會長接洽明日即直膠州濰縣各分會調查旗幟事培元佳 
　　普陀爲浙東名勝僧俗雜處户口極繁顧近山一帶素無醫院患病者往往遠道求醫跋涉頗形不便現該山錫麟禪院住持了餘和尙糾合同志創立中國紅十字會普陀分會業於月初組織完備開幕成立詳報本埠紅十字總會總辦事處立案並在珠寳嶺山麓建築醫院一所醫法則中西並重施治則僧俗一體云 
[查造户口册籍]  
　　淞滬警察廳長徐輔洲君以現届冬令又值查造户口册籍之期業巳分飭各區署悉心查造户口統計表將男女大小職業籍貫及雇用男女傭人若干名内分正附户口及人丁並各店舖牌號行業限即查竣造報毋得延誤云 
[調查律師經騐品行之疑問]  
　　上海律師公會致北京電云北京司法部鈞鑒調查律師經騐品行報告規則手續煩重疑問甚多非請詳細解釋勢難遵辦除具文詳請解釋外先行電請緩期俟奉鈞部解釋文到之日起算報告並請電飭蘇高審檢廳知照上海律師公會黃鎭磐佳 
[浦東牛痘所之倡設]  
　　浦東人烟稠密而施種牛痘之所尙付闕如茲有醫生沈　梅禀准縣知事復經本鄉經董之贊同倡設私立東鄉牛痘所於沈家弄地方巳定陰曆九月二十六日起每逢三六九日按期施種矣 
[汽車撞斃小孩三誌]  
　　江北小孩楊大虎子被朱阿三所駕之汽車撞傷斃命巳兩記本報昨日經公共公廨王襄讞員會同康副領事蒞所騐明委係因傷身死捕房傳到屍父楊翠南見證丁長富李桂生及汽車夫朱阿三請訊據丁供與李　係小朋友是日下午二時同行至蓬路忽聞死者在後大聲呼痛立即回頭見楊倒臥於汽車之下不知人事惟事前未聞該汽車放氣當由八百九十四號葉捕將楊抱上汽車載往醫院云云又據李供與丁所供略有不同因傳華捕王阿生到案訊问據禀是日在南灣路百老匯路轉角站崗當時見有多人向西奔跑因亦隨往及至出事處見楊孩巳經汽車夫抱起遂偕送至同仁醫院歸禀捕頭質之朱阿三供在中央車行爲夥是日開車至楊樹浦四十七號某洋人家回來經過該處見有三孩在途玩嬉約距二丈路即放氣管嗣見一孩不避巳不及停輪致肇禍端請察問官以朱係美商僑人判帶回捕房存洋三百元保釋並飭屍父先行具結收殮候今日美領堂期解訊核辦 
[第一日賽馬記]  
　　昨爲旅滬西商秋季賽馬之第一日計賽九次第一次十三馬西人小馬立師粉紅衣帽黃馬勝第二次十馬洋人馬勒藍衣黃帽白馬勝第三次九馬利達洋人代老裕泰湖色衣帽灰馬勝第四次十一馬西人小馬立師粉紅衣帽黃馬勝第五次十馬仍由西人小馬立師粉紅衣帽黃馬勝第六次十二馬西人野漢代沙遜洋行紅衣帽白馬勝第七次六馬西人小馬立師粉紅衣帽黑馬勝第八次十五馬仍由小馬立師粉紅衣帽花馬勝第九次八馬利達洋行藍衣帽白馬勝 
[江境小學開運動會]  
　　本月八日市立江境小學開運動會雖有小雨到者亦有千餘人其運動極有精神會場秩序亦甚整齊直至五點一刻始行閉會 
[旅長保薦團長]  
　　步兵十三團周團長孝騫因事向第四師楊師長呈請辭職所遺職務由第七旅臧旅長查有第一營營長魏清和堪以擢升業巳具文保薦矣 
[楊道尹回滬]  
　　滬海道尹楊小川君前日因公赴寗茲巳於昨日（九號）下午由滬寗火車公畢回滬 
[郵務局之布告]  
　　上海郵務管理局局長魯士君昨日佈告云照得匯往安徽郵務區内下開各處之滙票其匯水費現在每元加至五分仰即知照計開夥縣壽縣（即壽州）屯溪合肥（即廬州府）龡縣（徽州府）三河休寗桐城毫縣（即毫州） 
[乘間行賄之敗露]  
　　寓居四川路十七號門牌之粤人馮震生前日具禀汪海北關購買充公烟土乘間行賄洋五百元希圖賤價購取當經稅務處查悉報捕將馮拘押昨解公共公堂經兪代襄讞會同英領事卓君略訊一過判馮押候下禮拜一傳同見證質究 
[吃烟人之吃虧]  
　　小東門内陸家宅住户陳福寳因向房客趙阿二索取房租起釁以致口角陳即向守望巡警報告謂趙素有烟癖家中藏有烟具等語該巡警隨同陳福寶至趙阿二家抄獲烟具多件當即將趙連同烟具帶至警區解同司法科移解地方檢察廳訊辦 
[新嫁娘之私奔]  
　　住居西門外斜橋附近婦人王沈氏之女於舊曆本月十二日憑媒嫁與鄭記庭爲室不料過門祇有四天鄭王氏即於十六日清晨不别而行至晚不歸翌日鄭往岳家找尋無着茲經查悉鄭王氏未出嫁之前與住在打鐵浜地方向在邑廟内爲竹牌業之石阿根有染因此情有可疑遂招同王沈氏等前往打鐵浜地方在石阿根家將鄭王氏尋獲惟阿根巳聞風逃逸祇將石父石本富拘住喚到守望巡警併送該管警區轉送警廳司法科於昨日移送地方廳訊辦汪檢察長諭飭分别收押聽候訊究 
[售鹽人慣於訛詐]  
　　荳腐店主沈陸氏投法公堂控稱有售鹽之沈延生日間將鹽一包售與婦人至晚上沈即紏同四五人前來指爲收買私鹽須罰洋六十元婦人不允即被軏往南市言送官廳訊究後在途中向沈等再三哀求始允罰洋三十五元婦人無奈向鄰人借洋三十元交付伊等始得釋回後知沈等實係借端索詐報捕拘案求請追洋訊辦沈供售鹽與陸氏有之迨陸氏被人索詐後疑小民主使故被具控小民實無串詐之事旋有費靜甫禀稱商人前亦被沈詐去洋二十五元後至捕房控訴如數交還今特到案作證判沈押六禮拜以儆 
[售票人辭歇後之吵鬧]  
　　華商電車公司售票人華全興因被公司查出舞弊已於上月二十五號辭歇並照章將其薪水充公茲華不服自向該公司理論多方滋閙當由總理陸伯鴻函送第一區警署留候究辦 
[小車夫頓起貪心]  
　　義成布莊王趙友連投法公堂控稱昨日將布四百疋及鈔票洋二百元囑本莊自用之車夫王松林車送英界行經治下永安街王忽發舊病無力推行即轉雇小車夫毛家利推送己則隨後押車詎毛欺王有病步履遲緩將布及票一併推而逃逸後由王流富在外銷贜爲探查獲求請訊究旋由王松林禀訴相同毛供因一時貪利起見贜物尙在祇用去鈔票十元是實王亦供認代銷贜物不諱聶讞員判毛押九月王押六禮拜以儆 
[誘匿並無實據]  
　　陳劉氏前投法公堂投稱前娶侯朱氏之長女爲媳過門未久朱氏於八月初三日遣伊次女侯妹妹前來將媳婦誘回藏匿向論不睬求追等情經讞員迭次提訊朱氏堅不承認遣伊次女前往將長女誘匿判氏交保着原告查明實在證據限十四天禀覆候核在案昨巳届限劉氏禀稱雖無誘藏實據惟人匿居何處朱氏實巳知悉仍求嚴追而朱氏則仍執前供讞員以原告所控無憑將案註銷如後查有實據准予再行控追 
[車夫自願料理]  
　　車寓主徐連生投法公堂控稱殷金富前來租去黃包車一輛私自將象皮車輪售賣得洋二十八元逃逸業巳投捕拘獲求追殷供車子停在途中象皮被賊竊去情願料理判交人銀兩保限七天賠清 
[船户與巡捕衝突]  
　　船户嚴阿三葛阿根李根揚於前日夜半携帶多數鷄鴨在北蘇州路行走被捕查見上前盤詰詎嚴等不服反將該捕雨衣扯碎致被一併拘押昨解公堂訊明行兇屬實判嚴等三人各押十天 
[並非有意混用]  
　　新署對門裕豐順烟紙店主王榮生控甬人華達錫混用銅洋昨晨由探將華拘解公共公堂請究由其弟華二上堂證明在閘北開設小雜貨店亦係悮用下來中西官以非有意混用判被告從寛開釋僞洋銷燬 
[保人尙難脫累]  
　　美商時和洋行在公共公廨控告謝錦川不還鑽戒價洋三百七十元因謝避匿由廨傳到保人陸伯寅陳愼安押追在案昨日上午經關讞員會同美領博君復訊謝忽自行投案即經中西官研訊一過判謝交三百七十元人洋並保限兩禮拜清理逾限責令保人賠償陸陳兩保仍飭還押候謝另行覓到保人再行開釋 
[匪徒攫取米袋]  
　　運米船户陶銀富前日將米卸罄後肩負米袋數只行經十六舖順便至某槽坊内購物不料被匪四人乘間攫去米袋四只陶即報告第一區警署立飭暗差警察拘獲陳阿毛一名帶署请究供係同黨孔瑞巧陳阿富等所爲將贜售與老白渡某蔴袋店内得價瓜分繼將孔及陳阿富指獲解究供認不諱飭各拘留二十天原贜吊齊給陶具領 
[捉獲五個賊]  
　　竊賊陳小興夏桂生徐金生徐玉山陳永發等於前昨等日行竊南市及城内李陳氏甘記生王東生陳緒生陳林氏沈子雲等家衣物均爲警廳偵探分投緝獲並抄出原贜解送到廳昨由科長分别提案略訊一過傳到各失主將陳小興等五犯併解地方廳經汪檢察長派員預審之下判令分别收押各原告均着退去贜物存案聽候具領 
[公共公廨瑣案]  
　　吳戴氏延安德臣律師在公共公廨呈控吳朱氏不理伊翁分給財產等情業巳照准於昨轉飭捕房將被告傳案請示判令交保過堂候訊又森盛恒茶棧控董傑山欠銀一千四百五十三兩昨亦由捕房將董傳至公堂諭着交保候訊 
　　黃包車夫沈阿喜高金壽吞没坐客西人大衣經該西人控請捕房昨派包探將二入解送公堂訊明判沈罰洋五元充公無洋改押十天高押候核辦 
 
 
 

Page 11

 
 
　　北京路某雉妓院妓女陸洪寳因深夜在途拉客由捕查見拘送公廨昨由官媒將陸妓解案訊　判　洋三元充公無洋改押女所五天○ 
　　陳阿小竊取新閘路二十九號龔仁　家布衣十四件由捕查獲昨解公堂訊供屬實判陳押一月期滿帶堂再核 
　　浦東人賈金海前日在蘇州路竊取草地　　　　被獲拘獲昨解公堂訊實判押一月期滿帶堂再核 
　　北京路富順里七百十六號居户劉姓失竊皮領大衣一件報請老閘捕房派探張天林在新閘萃昌當内查獲原贜吊至捕房即傳失主認明領回仍飭查拿竊賊解究 
　　西華德路四百十一號居人王阿三控陳阿四鄭興生串竊衣物由探將二人查獲昨解公堂訊知陳係過犯判押西牢一年半期滿逐出租界鄭押一月○ 
　　七浦路六十八號居户顧阿福控房客沈月林不付房租反敢乘醉行兇擊毁什物並用刀自刎圖害等情昨由捕房將沈拘解公堂訊明係酒醉所致姑寛判押三天 
[介紹新小說]  
　　昨承棋盤街中華圖書館惠贈第二十二三兩期小說週刋禮拜六各二册觀其内容較前尤爲精美二十二期之封面畫亦簡潔可愛書此誌謝並介紹於閱者 
[謝劵]  
　　美術　　會於本月九號起至十九號止在愚　内　　　　花會並有彈詞　　戲法以助清與昨承贈劵十紙 
　　南市三　碼頭上海醫院醫學校十週紀念於本月十三號起至二十號止開音樂大會昨承贈劵二紙 
　　私立友德初等小學校於本月十五號午後假座競化　劇社演劇（正劇　門寃趣劇約法三章）並演戲法影戲籌募　辦經費承贈入　劵二紙 
雜評三 
[江蘇之公債]  
[  訥]  
　　財政廳通電謂我蘇收繳債欵僅及三之一相形見絀是亦邦人之恥吾謂邦人之恥亦即廳長之恥也且恐政府不諒不以爲邦人不熱心於國債而以爲廳長督促之不力則廳長於騐契所得奬章奬金之榮亦將爲之減色故邦人宜速盡力繳納洗巳恥以雪廳長之恥通電又謂各縣避所等館逾額認募當擇尤詳請奬勵他日果邀奬勵是又各縣局所之榮也各縣局所榮則廳長亦榮各縣局所獲奬勵則廳長亦必獲奬勵廳長於驗契奬勵外又獲一重奬勵而廳長益榮故各縣局所尤宜善體此意榮巳以榮廳長 
　　雖然江蘇甯甘落人後者安用叮囑爲哉 
來函 
[南洋中學校來函]  
　　頃有同學二年級徐康吉浙江平湖人素性勤篤各科均殫精竭慮孜孜以求常見其靜坐默識深沉如愚每夜輙數起篝燈温故黎明則先同輩到自習室忽於今日八鐘聽講未半覺氣噎告假歸寢不逾時即物故同人咸爲惋惜特備狀祈貴館登錄以當三號南洋中學同學敬啓十一月九日 
[奚鶴年來函]  
　　昨日貴報所登夫妾和平解决一節有毆逐等情此係片面誣辭實則金屋嬌自鄙人爲之贖身即與另租房屋居住年餘直至該妾逃走拙荆未與一面至於其餘云云更屬失實素仰貴報主持公道乞登來函以明實在 
 
 
 

Page 12

 
 
 
 
 

Page 13

 
 
自由談 
游戲文章 
[鷄翅生爪談] [  東埜]  
　　或間東　曰鷄翅生爪之說信有之乎曰有之證之人言按之事實皆實鑿而可信也曰然則災祥蘊毒之說騐科曰是妄言也我子不見夫生人乎其初生也殲小而脆嫩面目手足罔不具體而　歷時潮久體魄驟增未幾而生齒矣未幾而生鬚矣未幾而鬚之黑者忽化而爲白矣婦女不生鬚而漸高其乳而漸大其腹其生理上之變化較男子爲尤甚也且以廣義言之婦女亦無不生鬚者也蓋鬚之位置固不僅限於唇上頦下之一隅地也今夫人生鬚生齒出乎生理上之自然非生楊梅瘡比人不聞以口生　頦生鬚而有毒而謂鷄以翅生爪而有毒我斯之未能信或曰否先生語其常未語其變也夫生鬚生齒人事之常生羽毛生鷄冠物性之常若翅上生爪出乎常而入乎變矣蘊毒之說或非無據東埜笑曰我子何所許之不廣也天下之事有常必有變物固有之人亦宜然無與於蘊毒之說也昔者堯眉八彩舜目重瞳夏禹之耳三漏成湯之體四肘孔子之頂若盂文王之胸四乳周公反握重耳駢脅唐寅之手六指五朔餘之生殖器倒垂殊形其相不可究詰如我子言則此數君者不幾盡成爲毒夫哉他人我不敢知若周文王若唐伯虎則常考之五經證之三笑而知其一生百子一娶九妻彼太姒與秋香者未聞得梅毒之傳染病也蘊毒之說何爲乎來哉即不論人而論物狐能變形而或垂其尾龜性畏人而或伸其頸老蚌產珠而人爭採之老蟹生鉗而人喜吃之獨於鷄翅生爪望望焉遠而避之畏其毒而不復食之豈不惑之甚哉是故牝鷄司晨公鷄生卵則誠怪矣僅僅翅上生爪可决其食之而無害也且夫天下之蘊毒而待發者固有物也方今政敎廢弛廉恥道喪上海以文明之地而人競爲扒　北京以首善之區而人各垂豚尾文官貪贜手生三隻武臣畏死腿有四條其流毒所至足以破家亡國而有餘然則謂我國上下之人多蘊毒而　人也亦無不可也區區鷄翅何足論哉或人唯唯而退　 
詩選 
[題夢蝶生寒塘獨立圖] [  拜花]  
　　兩岸芙容映荻花夕陽影衰數歸鴉隔林風起帘微動知是前溪賣酒家 
[偶成]  
　　重陽時節亂　時讀萬卷書摧百城塞耳不聽兵燹事如何特句帶商聲 
[秋夜同拜花作] [  然犀]  
　　立秋纔數日秋氣滿毫端緒　啼金井宵光上玉欄雁聲警夢蛩語　燈殘砧杵誰家急應憐玉臂寒 
[西湖夜遊記事]  
　　相逢未識阿誰家靑眼勞卿一轉加影裹畫中空想像相親應妬白蘭花 
　　無端又遇小　洲香滿羅襟月滿舟隔着帘兒含笑至妬他游侶盡回頭 
　　羅袂飄揚逐水灣夜凉清露濕雲髮自漸張緒丰姿減羞對如花一破顏 
詞選 
[虞美人秋夜風雨李君東之來訪賦贈] [  東園]  
　　一生癖性成孤傲赢得天長笑狂　不與俗流諧難得夜深風雨故人來挑燈閒話心中事灰盡靑雲志金錢活火玉鐺茶多少詩情分付膽瓶花 
[海天闊處甲寅九月初五夜賦]  
　　匆匆又到秋深那堪回首吳陵壩黃花古驛紅燈别館去年今夜（謂去年今夕泊泰州）爲避狂風獨尋新雨（謂踐袁君鳳鳴之約）扁舟東下西飛客燕南征賓雁彈指過冬和夏憐取舊時葉令（謂葉覲雲卒於今年夏八月始歸櫬新安）化仙鳥飄然去也春光一晌曉來花放晚來花謝桂魄難圓梅魂易醒翠樓珠榭間明年載酒登高何處結吟詩社 
[好事近重陽兩閡]  
　　西風起吹白一天霜錦濯半紅楓葉赤金飄三徑菊花黃佳節又重陽 
　　登高處標　白雲鄉送酒幾人開笑口題糕有客索枯腸詩句入萸　 
筆記 
[敎員落魄記（采吉林報）]  
　　有前充吉省測繪學堂敎習王鴻甲天津人自測繪學校裁撤後奉督練公所督辦唐　庭君委任赴奉省長白山一帶測圖及到彼未幾在山林深處爲巨熊所逐疾馳四里餘嘔血數升幸免於難當即回吉在店臥病奄奄一息比時友朋中有軍官商君者濟以吉帖千吊爲醫藥資詎下人王某奸心頓生將此欵及王所有貴重衣物悉席捲以去王益無聊咯血亦愈甚遂誤注嗎啡以止血血雖止而入癮深矣惟王之爲人甚直爽以旣染此不文明之嗜好且一身落魄窮無所歸凡良朋契友槪不往見現在鶉衣百結巳成一最窮困之乞丐每日蜷伏於東問山子及東大灘一帶之化子房或破廟有知之者恒周濟之然亦不過作爲嗎啡之代價於貧病初無所濟日前有完全師範學堂學生數人稍知王之來歷當聯合往訪遇於江沿沙灘上時王正憑石望江該生等以語探之並詢以自此岸測大江横水面積之法王一時高興口講指畫仍不亞當年敎習口吻而所講者均係算學之中平三角該生等尙未習及故不了了旋送信於王之測繪學生某翌日往訪並持棉衣數件不意王巳前知竟避破船艙底某生遍覔未遇而去刻間師範學生有數人擬醵資周濟而阻山于人前此多戲呼之爲王參謀以其斯文滿口不類丐者且有知識因以名之現旣知其底蘊亦擬代措欵項遣之歸里云 
談話會 
[松竹廬雜綴] [  嘯霞山人]  
　　一點不忍的念頭是生民生物之根芽一段不爲的氣節是撑天撑地之柱石 
　　故君子於一　一蟻不忍傷殘一縷一絲毋容貪冒便可爲民物立命爲天地立心撥開世上塵氛胸中自無火火氷兢消却心中鄙吝眼前時有月到風來學者動靜殊操喧寂異趣還是煆煉未熟心神混淆故耳須自操存涵養定雲止水中有鳶飛魚躍的景象風狂雨驟處有波恬浪靜的風光纔是處一化齊之妙心是一顆明珠以物欲障蔽之猶明珠而混以坭沙其洗滌猶易以情識櫬貼之猶明珠而飾以銀黃其滌除最難故學者不患垢病而患潔病之難治不畏事障而畏理障之難除軀殻的我要看得破則萬有皆空而其心常虚虚則義理來居性命的我要認得眞則萬理皆備而其心常實實則物欲不入 
劇談 
[久别重逢之新民社] [  鈍根]  
　　士别三日便當刮目相看新民社自漢歸全班無恙其藝術之進步尤足使　人士欣然快慰蓋滬人士於新劇實與新民社爲　角交譬如故人遠去所夕相思一理海外歸來剪燭西窗共話舊雨其樂何如疇昔之夜予得餘暇往觀風箏誤喜見鄭藥風王旡恐汪優游諸人丰姿如舊精神轉增凌憐影先衆而歸曾入民興社鬱鬱不得志徐半梅未偕赴漢向在中華書局從事著作茲乃歸入原班復盡能事於以歎良馬不能自顯於冀北而有用之士不可無知己也 
　　風爭誤爲天笑先生所編與李笠翁原本微有不同然而節目簡明滑稽可喜且以優游飾韓芳憐影飾詹淑娟半梅飾詹愛娟旡恐飾詹武臣亦足見排戲者之適當最堪發噱者則爲治兒之戚友先 
　　戚友先與詹愛娟新婚之夜新郎嫌新婦貌醜謂詹母曰這樣的醜老婆吾不要詹母曰娶了妻子那有不要之理况且吾家小姐旣巳出嫁那有退回之理新郎曰你家門外又没有掛出女兒出門槪不退換的牌子 
　　新郎曰丈母娘你的生意也做得太淺就了你旣然硬把女兒掗與我我便依了你不過你也要依我件事我要討小老婆的詹母以告女新娘曰由他討小老婆我也討小老公便了 
　　新郎曰我討了小老婆要天天睡在小老婆房内的詹母以告女新娘曰别的日子由他惟有初二十六是　　　我　受他住在我房裏的新郎曰然則折　如何 
　　坐客聞以上語鬨堂大笑半梅冶兒可稱棋鼓相當 
　　韓芳新婚之夜辱新婦丈母備至及揭巾知誤應向丈母賠罪向新婦長蹺優游當時但以笑語混　似嫌疎略 
　　韓芳得中狀元是赴京試說明書言赴郡試誤狀元家人皆品頂亦不合宜改正 
小說 
[滑稽小說魔玉（十五續）] [  卓呆]  
　　校長一去馬慕德其勢汹汹攔在頑公面前說道我要報仇了就是閙到開除我可不怕頑公道你敢怎樣馬慕德道你從前好好一個男子漢怎麽從昨天起變得如畜生一般處置畜生只有用打的一法頑公道你見我這長輩敢如此出言不遜還當了得馬慕德道入你娘的狗屁你敢再說一遍麽馬慕德將手巾中包着小石在風氣中亂舞嘘嘘作响頑公一想這小石被他打中一下必定很痛的再一看手巾巳如一根木棒只管近了頑公急得高聲喊道救命快來救我突在校長趕來問道馬慕德幹什麽馬慕德傲然的道没有什麽言時頗有反抗的態度上齒咬着下唇目不轉睛的看着校長將馬慕德的手巾奪去說這兩個人一個都不知悔悟麽頑公道我很想悔悟無奈他特來阻閙此人眞是個危險的惡少年校長向馬慕德道方纔的一頓鞭子還不夠麽脅迫懦弱的人豈是大丈夫的作爲呢馬慕德道他也是很喜爭鬫的去年我還被他眼邊打過一下至今還有疤咧頑公爭道撤謊撤謊我自有生以來從没有打過人的你們從我的年齡身分上想想就可以曉得我不是那種亂暴的人了我在前清總算是個孝廉公校長喝道胡說你自昨天起怎麽一味胡言亂語痴不痴顚不顚的以後切不可如此頑公道若矣給我一點兒時間可以使我說明境遇這誤解立刻即能消滅的我要主張一個公民的權利要主張一家之主的權利此處不是我應居之所就是事實的十分之一也須放我說說校長搶着道喂說什麽瘋話你到底當我是何等樣人我有皮鞭在此旣經受着你父親的委託隨時可以使用皮鞭的頑公低頭稱是校長道就是私藏高梁一事巳足夠罰了頑公道我也時常關照說孩子們不應該喝酒的校長莫明其妙喝道快往敎室中去頑公走入敎室見一個敎師面貌四方宛如外國紙牌上的兵官眼睛又是很大生徒三十餘人正在敎授英文文法頑公也取了一册書出來他也不知是什麽書以爲不曉得也無妨敎師所講的嘰嘰咕咕更不明白什麽你我他什麽單數複數毫無意思講完之後向衆人看着道大家都懂了麽高定一如何頑公突然一跳無言可答那時旁邊一人答了幾句話頑公兩頰通紅俯首無話竟如大大受了人家的侮辱鄰生向頑公道你拿錯了書咧爲何看着代數的書頑公慌道呀我心急了拿錯咧他暗想我這麽大的年紀還要受這種恥辱不得不恨那魔玉了 
　　日來自由談歉未親加校勘舛誤滋多茲擇其尤要者通告更正如後 
　　五日劇談二十行十四字的誤爲頭三十一行五字嗻誤麽小說十八行五六七字犬亂吠誤亂吠犬六日小說乞兒國十四行劈劈拍拍一陣聲響誤爲劈劈拍三拍一陣聲十九行廿廿一字照例誤例照三十四行五字賸誤勝三十八行十三字下誤如四十九行十七字禍誤福九日游戲文章十二行十字問誤向三十五行四字乖誤乘劇談七行十四字只誤道小說十五行七字到誤倒均請愛讀諸君更正爲幸 
 
 
 

Page 14

 
 
   
 
