# 1915 - 98 - 4915148

 

Page 1

 
 
   
 
 

Page 2

 
 
時評 
[中日交涉之將來] （冷） 
　　中日交涉有時和平有時危險有時進行有時頓挫有時似將了畢有時又復無期至於今日爲與英國權利抵觸故人有預料至五月間而未了者余以爲此特就常勢論之耳若推其極則歐戰了時而此中日之交涉未了亦未可知也蓋日本所要索於中國者中國弱國也其求自易日本所要索於中國而其權利兼侵及他國者中國即欲允許他國未必承認也其求自不易也 
日本要索於中國而其權利兼侵德國德在東方無能爲也故其求亦自易日本要索於中國而其權利兼侵英國英國在今日雖無能爲不若德之甚然而其求或亦非難也其所難者日本要索之手叚一用之而再再用之而三則歐美各國之有權利於中國者無不國國自危則其結果必至相并而抗日本則日本之所謂難者至矣 
[專電]  
　　北京電日報新支那論華報載中政府對於第五號卽一般問題决不開議因日對於某某二國有所忌憚果爾則日外部宜有切實主張絶對不能讓步 
　　北京電第五號即一般問題者現仍開議外部分列理由詳述不能成立之故結果殊難預測 
　　北京電此間有多人以散布傳單演說仇日被捕　　北京電總統府諮議林萬里請裁顧問諮議各名目謂直接索衣食於元首堯舜猶病此風不革士大夫以寡亷鮮恥爲心國民僥倖荒怠奔竸夤緣之習將以滋長或將此項辦學或劃歸各署或妥爲支配相其才藝各任一事批交政事堂參議核議而意在議駁　　北京電審計處呈請化除分紅陋規整頓官業收入謂因希圖紅利或於簿記内多列不正確之收入或將現有財產高額評定割資本之數目作利益之分配語極中肯　　北京電交通部現有五路被參已查辦　　北京電粤巡按李國筠恐將更動先擬以汪聲玲代汪辭　　北京電李經羲之禁烟督辦因經費不足作罷　　北京電段祺瑞近病 
[特約路透電]  
　　北京電外交陸總長以個人私函通告各省將軍詳述一月十八日日使於尋常覲見時直向袁總統呈遞日本要求條件情形日使並未先行知照外交部當時袁總統告以此項文件當交與外交部討論函中言及談判一節謂日本要求之有碍于中國主權及他國利益者外交部决不依允惟經濟上或商務上利益可以給予日本而不致損失中國獨立國尊嚴者則給予之此爲中政府之一定政策至於損礙中國政治獨立或領土完全之要求無論有何壓力用何名義在何時期必不承認中日兩國現有之邦交無論如何必須維持故各省當道宜各盡其職勿事憂慮中日交涉自中央政府負其責任（十五日） 
譯電 
[其一（英人字林報專電）]  
　　北京電昨日會議復討論滿洲雜居權細則無結果日本要求警早稅則須先交核准始能有效中國以有礙主權拒絶之日使復促以已許英國之鐵路權利讓與日本按此事前兩次會議均曾提及中國謂他國已有成約未便反汗今日使仍堅持前議中國頗爲駭異日使此次謂數年前日本曾請中國讓以此項鐵路權之一中國不允後乃讓與英國何薄於日而厚於英耶故日使堅欲中國承認且言嗣後建築事務英日兩國自能理處中國卒不爲動日使所稱中國優待英國一言實無充分之理由蓋日本從不能獨籌經費經營中國之鐵路兩年前日本所得滿洲四線路權迄未開工又整頓庶政借欵日本應出之一部分全在歐洲募集此皆可以爲證也日本前從未在中國力求鐵路機會足徴其亦自知財力薄弱日本今力索此項鐵路權利京人士大肆抨擊日本目下對於英國已成立利益之態度與其對於英政府之友誼如何可以並立不舛此固彼等所引爲疑問者也　　其二（美人大陸報專電） 
　　北京電昨日會議日使力圖迫令中國承認揚子江鐵路要求其態度極爲强硬中國謂早已讓與英國不能照允日使以堅决之语謂中國不顧念日本之地位而予英以此項權利顯屬優待英國且謂中國不妨承認日本要求日本定可與英國商妥調停之法京人士皆謂日本旣深知其同盟國先得此項權利而復有此要求足爲希圖推翻英國在華之聲望與勢力及不欲承認英國勢力範圍之明證英人日見日本之舉動全以破壤英國在華商業根基爲務故亦抒其積忿日本要求之大害今始爲世人所知日來發往英美陳述商業危機之函電絡繹不絶中國請日本儘速解决滿洲問題日使答稱未接東京訓今未便擅主日使之態度殆示中國若不從速承認揚子江鐵路要求則日本將施更强硬之手段然中國亦堅定意見决不承認第五號要求（十四日） 
　　北京電昨日會議僅討論揚子江與廣東之鐵路要求無所解决日本力逼中國承認謂英國如有間言彼自有方法對付之日本深知中英有約在前而仍敢云此衆皆目爲侮辱中英 
 
 
 

Page 3

 
 
　　兩國之談今信日本旣於山東占據德人之利益今復欲攘奪英國在華之利益英國國會將次開議屆時必將討論中日交涉事件一般人士今皆注意此事日使巳電東京請示交涉現狀殊形黯淡（另一訪員發）（十四日） 
　　北京電今得可恃消息謂政府擬備欵一千萬元購買上海存土以李經羲督辦此舉（十四日） 
　　其三（德人德文報專電） 
　　北京電昨日會議討論鐵路問題未有結果交涉進行甚緩因今有第三國之梗阻日本不能施壓逼手段之故北京日人各界皆信照此情形交涉結束之期須延至五月中旬以後（十四日） 
[戰電]  
　　其一（英人路透電） 
　　巴黎電今日午後公報宣稱齊泊林飛船一艘在巴伊曷擲落炸彈數枚擊斃平民三人他處有德飛機兩架被追落地飛行家悉被擒又有飛機一架在凡爾登北面我軍陣線附近處亦被擊落飛行家受傷此外無事可述今日晚間公報宣稱德軍在貝爾台愛巴爾巨愛萊叢林蒙瑪里業林回擊者均受挫而退我軍俘敵若干人獲來福槍若干枝　炮一尊（十四日） 
　　倫敦電齊泊林飛船數艘今夜攻擊英倫北部諾桑伯蘭海岸（十四日） 
　　鈕開塞爾電晚間八時有齊泊林飛船一艘出現天空安然飛過白拉愛士于内地數英里之煤鑛境擲下炸彈二十餘枚僅起小火數次並未死傷人命該飛船旋向海而去周圍境内維時均熄滅燈火晚間十一時安靜如常（十五日） 
　　倫敦電英倫北部鈕開塞爾東面二英里半之白拉愛士及華爾桑特鎭均落下炸彈希爾斯鎭預防襲擊已將燈火熄滅（十五日） 
　　倫敦電齊泊林伯爵秘書告瑞士君斯坦士某報代表謂德飛艇於戰時毁者共九艘現剩三十六艘尙有十五艘在建造中安置武裝能載炸裂品兩噸約於七月十五日可以竣工（十四日） 
　　亞姆斯特丹電電聞報載稱有飛機一架飛過荷蘭戈士鎭爲來福鎗擊下二飛行家均被拘留現信該飛機乃德國所派者（十三日） 
　　愛姆斯特丹電齊泊林飛船一艘在伊泊爾附近爲砲火擊毁已墜落於比境損傷甚重（十四日） 
　　巴黎電英國海軍少將胡德報告十月十七日至十一月九日比國海岸外英法艦隊作戰情形謂法國派來魚雷驅逐艦五艘聽候指揮曾在龍巴爾齊特外助英艦攻擊英法艦員極形和睦報告中並叙及法艦長李查德助戰之功（十四日） 
　　彼得格勒電據今日公報宣稱鳥蘇克山隘戰事仍在進行敵軍在伏洛陸特南面屢次回攻均受挫而退被俘千人敵軍圖在布哥維拉成洛維斯境重取攻勢處處失敗春煖雪融頗損道路（十五日） 
　　哈爾濱電彼得格勒電社雅典訪員電稱逹逹納爾峡中與薩洛斯灣中戰事刻繼續進行未有問斷炮台上與士麥拿山上現已安置新砲士國鐵路因缺乏煤斤不允載客薩洛尼加來電稱聯軍艦隊刻對於逹逹納爾境内土軍新濠轟擊尤力聯軍大戰艦已駛出不知所往波斯京城來電稱波斯與土國因古爾狄斯丹邊界蠻族之亂事致啓衡突波斯當道拘獲土國旅長而土軍司令駐守邊界者致愛的美敦書於波斯扣滿商總督要求釋放被捕之人並拘辦拘人之波斯人否則土軍將進據扣滿商波斯總督以此爲波斯内政土軍不能干預乃拒絶其要求於是土軍越入波斯邊界占據加斯里施林波斯内閣刻已設法對付駐波斯土使謂士軍退出此次衡突即可解除（十五日） 
　　彼得格勒電卡巴西安山之戰事已由德國陸軍參謀部代奥國陸軍參謀部定謀進行現信德皇將親自在德奥軍陣線後指揮俄軍進逼匈牙利平原日深奥國以獨立之五軍抵禦之（十三日） 
　　倫敦電據官中宣稱至三月三十一日止報名服軍役之女子共有三萬三千人（十四日） 
　　倫敦電商船威爾海米拉號一事今已議妥英國價買船貨賠償船主損失並釋放該船（十四日） 
　　倫敦電殖民部大臣哈柯特在下議院聲稱今有關於帝國合議之要事宣告於衆戰事發作以後政府以爲帝國會議若依照定期於今年五月會議於各方面皆不便利但政府未曾以此事商諸各殖民地政府去年十二月余得私人消息澳州首相主張在戰時開會余即以私人資格通告各殖民地首相徴集意見各大臣皆與余同意以爲戰時開會雖非决不可爲之事然究屬困難且内閣大臣亦未能出席余隨即告知澳洲首相謂其他殖民地首相咸抱一致意見故五月開會一節碍難辦到澳首相覆稱渠不願堅持已見云數日前澳首相言及此事曾謂帝政府所以爲宜者自有益於澳政府又致余一函謂展緩開會之理由雖似不充足然旣已議决自當樂從云云英國殖民地在戰爭中對待帝國事情有如是之精神滋可嘉矣（十四日） 
　　倫敦電今日午後下議院開會殖民部大臣宣稱今年不舉行帝國會議但關於和約一之條件當與殖民地完全商榷（十四日） 
　　其二（德人德文報專電） 
　　柏林電德政府處置英軍官之方法各報多以爲然伏西斯其報譯載倫敦泰晤士報商業附錄利物浦三月間運到之麥其數僅及前百分之三十本年四月一日共有二十三萬七千瓜得上年同日則有四十一萬瓜得可見德潛艇封鎖英國已收效果據俄國官報宣稱自開戰至今共失軍官七萬一千六百零八員俄軍於卡巴西安山諸役損失之數至少當有五十萬人波羅的克各省之猶太人均奉命出境因政治上之原故移至西比利亞之土姆斯克（十四日） 
[東方通信社電] （日本人組織） 
　　東京電中日交涉本日在外交部開第二十三次會議討論閩贛鐵道問題（十五日） 
　　東京電中日交涉鐵道問題彼此意見尙未一致故今後尙須多所討論（十五日） 
　　東京電中日談判關於漢冶萍問題及蒙古問題預料今日之會議中國必有對案提出日本將視此對案而决今後之態度（十五日） 
　　東京電北京電云日置公使昨夜接到加虅外相長文訓電外間傳聞日本要求條件似有可以酌量之處（十五日） 
　　東京電北京電云天津英國租界有有力之某中國人散布排日傳單日本松平總領事已向中國及英國當局抗議（十五日） 
　　東京電本日同志會代議士招待會該會總理加藤外查蒞會演說其詞大要如左我黨此次總選舉之獲多數當選無非輿論公平之結果故我黨將來當以政友會之失敗爲前車相戒勿計私利力謀善政以收憲政之善果云云）十五日） 
要聞一 
[英人眼光中之中日交涉]  
　　香港半官性質之英文日報社論日日本負責任之大臣會以日本要求無碍中國獨立之言確告世界然華報則謂日本欲以朝鮮之命運加於中國即不然亦必欲夷中國爲其保護國華報如此解釋日本要求似有恐慌過甚之觀念然日本要求之性質確足啓人此種恐慌吾人不得不承認華報之觀念爲非無因也譬若中國承認日本要求許其合辦中國境内要處警務則日本必逐步進取日後將謂中國警務非合辦所能整頓必須日人握有至尊管理權始能日有進步中國至是尙能爲國乎日本强欲中國延聘日人爲政治財政軍事顧問讀者試自問日本得此權利後日後肯以中國各事辦理無效遽自甘引退乎今日中國之時局不禁令吾人回溯十年來日本處置朝鮮之歷史一九○四年日韓恊定書與現今日本要求之覺書頗多極可注意相同之點彼日韓恊定書中不言維持日韓悠久堅固之友誼確保遠東之和平乎日本不言以堅固友誼之精神擔保大韓皇室之安全擔保韓國獨立與上地完全及擔任保護韓國以免第三國侵略乎恊定書中不曾訂明未經雙方首肯則雙方不得與第三國舉辦妨碍恊定書主義之事乎乃維持大韓獨立之恊定書成立未足兩年而韓國已畫外交事件由日主持之約矣至一九一○年韓國巳見併於日本矣韓國之往跡世人尙未忘懐今日本忽又向中國大肆要求中外人士安得不恐慌而疑慮日本之陰謀哉日本要求必釀成各國在華重大利益上之複雜問題今姑置不論即以中國幅帽之廣大民氣之激昂而言吾恐日本未能擴充其治權也伹爲各國計今日者正各國明白切實一再申明其對華政策之時矣各國仍决意維持中國獨立與土地完全乎各國仍守開放門戶均等機會之主義乎大隈伯曾稱各國皆贊助日本之態度美國尤贊成其要求此說果確則各國非已改變其固有之政策即茫然不悉日本要求之性質若何範圍若何也日本又曾確告各國謂日本要求與中國主權及各國利益皆不妨礙然英國議院曾以要求詰問政府矣英國之中國恊會已上書政府條陳一切矣遠東英商疑恨日本者已寄書國内各報痛陳此事矣是英人解釋日本要求之意義不與日政府同一見解也英外交部曾在國會宣稱英國未曾改變其對華政策外交部副大臣濮里姆洛斯氏近在下議院宣稱英國深知英人在華利益之重大定竭其能力以保全之云云然則外交部已知英人在華利益將受日本要求之影響並借此言以警告以警醒日本使其完全取銷若干要求或大加修改以符各國在華之政策矣惟二日前北京訪員電致本報謂中日刻方開議關於揚子流域之要求按中國曾向英國擔保不以揚子流域土地給予他國故揚子流域實爲英人勢力範圍今約言尙在雖外交部副大臣濮氏曾謂日本在揚子鑑路企圖不與約言相背然日本要求中國不得准人開鑛或經營他項事業以免攘奪中日將合辦之漢冶萍公司事業一條當非濮氏所能承認者也日本此項要求顯與中英約言牴觸不僅此也日本他項要求非與維持中國獨立與完全之主義不合即與開放門戶均等機會之公共利益相背馳此吾人之所以希望日本修改其要求也濮氏在下議院謂中日交涉如至外交方法不能解决時發生事狀有害中國獨立與完全時則英國必商定辦法以視日本所應得者果如何可以得之而不致妨礙中國獨立與完全蓋維持中國獨立與完全乃英日盟約目的之一也濮氏論外交事故出語頗愼重然其重視英人利益昭然若揭吾人可爲之滿意也特吾人必俟日本已修改其要求删去有碍中國完全有礙各國利益之條件始能更信遠東和平之確能繼續辦持也 
[新聞日記] （四月十日）（遠生） 
　　亡國人之自述報館中之歷史亡國婦人中之模範者奇於小說之奇遇奇女之歷史　　保護國之兵警番菜館中之革命運動　　世界無亡國人立足之地 
　　予時產旣封没乞貸亦窮予族人有充報館訪員者予以書求介紹充一校字員予國舊無報館有之實自保護國始諸公其亦知予保護國報館之内容乎予今日所蒞任之報館爲法赿新聞總理者保護國某博士編輯者法文一員漢文二員赿文二員保護國設有兩種報律一爲純粹法文報館惟保護國人讀之予族人不得過問且予族人亦鮮有解者一爲法漢越三種字報館予族人得讀之但登報文字非經保護國許可禁不得載此爲普通人皆得讀者予所入之報館即下一種文字是也予就任數月每日僅就役數點鐘薪金所得頗豐又足以飽煖予眷每日暮離館就寓予夫妻相對甚歡十年前曾嫌吾妻醜陋之感情至此但覺娬媚予亦不能自解蓋數月中爲予平生極富貴之時代時因保護國增收人身稅每二元加爲三元每三元加爲五元好事者因以民權民氣慫恿之人民極困而奮抗增租抗增租之聲口逹數百里外保護國謂爲謂爲唱亂以重兵壓之憤兵驕卒得令馳疾短炮長鎗逢人即射有不及走者血塗於野骨浮於江及至收軍斃予族已三百館人有名之紳士如陳季珨潘周楨吳德繼等相繼被罪陳季珨得斬首刑潘吳輩凡八十人皆崑崙島流囚此輩人者予國中之翹楚也其得罪之故則因潘吳等平時心醉歐風於稠人廣衆間倡道民權發揮公理與保護國政府所爲成無形之反對陳季珨則身爲敎學官嘗講演新學導予國人以平等自由之思想此數十人者固未嘗與政府抵抗然一則鼓吹民權一則講演新學久爲暴政府所疾視乘抗租事起政府遂嫁唱亂之罪於此輩予於是犠牲予生死禍福之計畫繕彈政府文一篇力求子報館之總理爲予登報予妻甚贊成謂予日汝若呈此文於總理總理必阿政府意汝必被逐予夫妻二人必甚苦雖然汝此文關吾同胞存滅吾聞平生開口便說人道豈可以一身生活計而忘同胞之災予雖婦人誠不願苟活於無道政府之軛下汝好爲之汝若被逐吾携筐與汝行乞足以活勿憂也予甚感予妻之言遂呈此稿於總理總理怒甚以違背報律責予遂控予於警察廳罰予金二百元逐予出館予於是又爲困窮之予矣時支那革命黨往往潛伏越南多以香港上海報章輸入越地政府遂嚴下讀報之禁令凡外國報紙越南人不得買科以重罰且作苦工囚有差（未完） 
雜評一 
[戰事盲談] （二百六）（無名） 
　　今日戰報中最新之事唯齊伯林飛艇又有活動之象而巳據英之電報雖謂其事無功而進擾英倫之舉則又一試矣其外則仍爲戰地之小勝負無足論也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[遷延時日之中日會議]  
　　五號問題與南滿問題日使於二號三號各問題未解决之時忽然又將五號問題提出要求先行開議無論五號各問題無可開議之餘地即使可以開議於此時提出在會議之程序上亦殊不合日使此種辦法其用意何在令人難以捉摸昨據某君言日使此次提出五號問題頗有深意擬將南滿雜居問題與五號各項問題併爲一起中國如不承認五號各問題日本即不承認南滿問題之讓步如欲解决南滿問題應以五號各問題爲交換之利益日使此種辦法非常巧妙一面可以堅持南滿問題一面又不停止交涉之進行我外交當局應當要求日使先儘南滿未决之問題從速解决然後再循序討論云云惟此說是否爲事實之眞像尙待調查至關於南滿各問題中内地雜居一項修正至六七次之多討論至數星期之久而迄今尙不得要領中國方面因希望交涉速决不惜委曲求全一再讓步修正案之屢次改易已足爲中國希望交涉速决之表示矣乃日使方面對於此項問題並無絲毫讓步之誠意有人謂日本以他種特别之關係不欲交涉速决故對於此項問題堅持不讓步以爲遷延時日之計此語雖無何種之證據然以現在之情勢觀之亦绝非無因也　　建築鐵道與軍火問題要求案中關於建築鐵道事日本之目的在自武昌至九江以及南昌杭州汕頭等處實與要求合設武器工廠及合辦漢冶萍案互相維繫蓋日本現在視閩浙若囊中物苟建築權付諸日本則彼可由武昌運械及煤至福建而台灣之烟煤無慮矣我外部已於十號允許加入會議今日（十二）卽可提出討論願我外交當局於地理上利害上注意之又聞前日會議軍火問題我外交當局請求打消蓋此項條件卽戰敗國亦不能有此嚴酷之挟制而日本方面亦决不忍出此詎料十日會議日置益使　强硬異常不肯退讓小幡氏則變其平日之態度表示其和平况狀　所謂一吹一打者迨即日本外交家之手段歟　　旅京外人與日本外交據旅京某美人云美國國務卿白萊陽氏已中日本駐美大使之計故對於日本巧言飾說皆一一信之前日白氏嘗電詢美國駐日大使以日本要求之眞相其復電如何雖不得而知然日本人善用籠絡手段故此項答復亦難使白萊陽遽出迷團云云又各國旅京人士對於中日交涉至爲注意其眼光所及均恐日本之要求與列國均勢相違背日本報紕雖再三聲明與列國無衝突伹其條欵中如揚子江流域鐵路敷設合辦警察包賣軍械等事明明與各國權利相牴觸近日所提出之第五號間顯均關於以上各欵在京各國人士赴外交部及日使署探詢消息者絡繹不絶至於駐京各國訪員之通訊對於日本亦多有懐欵不滿意之詞 
[中日交涉中之漢冶萍股]  
[東]  
　　北京某報云漢冶萍公司爲日人覬覦之一目的物自中日交涉起後此一大目的物日本即提出於二十一條要求之中而漢冶萍公司乃無日不風雨飄摇霜露零落致激起一般股東之注目某君以股欵關係偵索此次内幕頗詳爲節錄其言如下漢冶萍以收歸國有問題而引起日本與我政府直接之交涉政府以商人權利關係不肯貿然承認乃迭電公司囑令盛宣懐去京接洽盛以年老多病雅不欲走此一遭始有遴派王子展代表之說不謂事赿一週情勢又爲一變公司中忽有某某者條陳盛氏力勸緩派代表先將帳目淸結然後再與政府接洽否則欵目繁多頭緖纷紜恐代表此項交涉者不能勝任愉快云云聞盛氏對此頗爲贊同（中略）又聞日人借欵合同中並無不准提前歸還之說中國人若果能顧念長江實業及鋼鐵來源當集資三千萬如森記股東所提議添招股欵之說以償還日本則彼蓄志侵奪者自無所施其伎俩矣　　又一報云聞刻有該公司股東某君由滬來京言滬上因中日交涉日本有要求該公司之條件各股東均不自安該公司股票之價亦形低落某國人利用此股票價之減落大肆收買其收買也又恐親自出頭或惹起我國人之欵忌乃託許多中國之不肖者爲之作倀以略高之價買華人之股票一般不曉事理之股東以其價值略昂爭相出售而不知其大權之旁落也彼收買股票之意不僅在有股東之資格也其終之目的仍不外欲遂其最初合辦之要求而巳被深知我政府所以不能　允其要求者以有股東在也此案解决須由股東之决議彼旣獲股東之實權將來股東開會時更不難賄買華人中之不肖股東使合辦之議得以通過有强硬之要求以臨於前復有機變之手叚以盾其後明修暗渡雙方並進我政雖欲保全權利至此而亦智竭詞窮無能爲役矣所望華人凡有股票者切勿輕昜出售不惟不可售於外國之人並不可售於素不相識之華人蓋恐無賴華人每爲外人作招牌售之此輩卽無異售之外人股票售之外人卽無異將礦產全部售之外人矣各股東其知之其戒之云云 
[外交部請制定國樂]  
　　外交部以國樂所以啓發國人愛國心爲軍賓聘享大典之所需特爲呈請制定原文云竊惟一代之肇與必有合德象功之樂舞昔舜受堯　　詔　　代殷王聿垂大武今歐西列邦均有國樂凡軍賓大莫則賽之元首必爲改容聘享用之使者避處起敬以致學鄉社之聞公園游會之陳國慶令節莫不各以時　是以無賢愚貴賤董而習之入耳而知其爲國樂一唱羣和愛國之心油然而生其爲用至大而爲效至廣也昔曾紀澤使英英人以迎送宴饗須奏使者國樂來索樂譜紀澤譜中國古樂畀之是爲中國對外用國樂之始然是譜音節太緩施之西式樂器多未調諧以故行之不遠宣統之末重訂國樂未及施行去歳徴祥使法呈遞大動章法國亦索中國國樂倉猝之間亦無以應查民國咸立四年郊天祀孔之樂均巳先後制定頒行而宴饗所用國樂久闕未備殊無以發揚國民愛國之忱而象大難削平之武當春秋列國會同禮樂尙極隆重今民國一統而對外之儀文久闕國樂亦無以徴四千年古國文明之治現駐外使領海外僑民屢請頒行國樂駐京外交團亦詢及數四擬請飭下政事堂禮制館會同内務敎育等部迅速制定呈請明令頒行是否有當伏候大總統鈞鑒訓示遵行四月九日奉批令交政事堂禮制館妥速商擬呈候核定 
[辜鴻銘之奇誕復舊說]  
　　政界中近有一派人物極意恢復舊制聞擬組織一文學會刻已開會討論三次矣雖其會之名稱及設立地點尙未定妥然聞每交開會時所到之人頗不少均以數十計此等到會之人物不僅頑固之舊官僚而歐美及日本之留學生皆有之其職業則有在總統府者有在政事堂者其他官署亦間有之而以法制局調查員辜鴻銘之演說最爲奇誕其大旨雖不外復舊而言中國萬不可以學外國之敎有情無理近於墨子兼愛外國之政有理無情例如殺尊長與殺常人其刑并不加重何異無父無君並痛駡嚴復梁啓超康有爲諸人謂嚴復譯天演論說甚麽優勝劣敗遂啓人爭竸之心而打死人者將日此乃彼之力不如我彼固不能逃於天演劣敗之例者也其次蔡爾康所譯革命流血平等自由諸名詞實啓晚近紛亂之漸而康有爲梁啓超等反從而和之由是天下大亂巳不可收拾矣然此猶僅男子受其毒也迨茶花女一書譯出行於世而女子之道德亦蕩然無存中國數千年皆有君爲甚麽襲取共和之名選舉大總統即使皇帝不好另舉一人爲君亦無不可云云其餘奇誕之論甚多又聞彼等此後將每月聚會一次俟開成立會即着手編一部西洋通史將革命流血平等自由等名詞一律改鼠未知與前淸末季嚴復所掌之名詞館及最近馬良請設之考文苑是否如出一轍也 
[敎育部亦不裁員]  
　　各部署議裁冗員一節内務部日前呈覆暫無裁汰情形茲聞敎育部亦已遵論議覆原文略云查本部於民國元年七月奉令公布官制除依照官制通則定酌設秘書四員參事四員外額設總務廳一普通敎育專門敎育社會敎育各司凡三置司長三員僉事三十二員主事八十員視學十六員技正二員技士八員二年十二月修正官制裁減參事二員僉事十四員主事三十八員技正一員技士六員共核減薦委各職六十一員計留薦任職四十員委任職四十二員停職者五十餘員當時酌　情形實已嚴加甄别嗣因郁務日繁必資贊助員額過隘實屬不敷至三年七月政事堂成立修正各部官制始經核准增設參奉一人僉事六人其餘一切仍照原有減定之數此本部歷次修正官制增減員額之實在情形也其他關於編纂審定敎科圖書及經理檔册繕寫文牘各事項應設聘用雇用員額亦因庫欵支絀仍不敢稍有浮濫故歷次任用人員均必力求詳愼現在專任編審之聘員僅十一人裁缺留用及學習員提升之　員約四十餘人此外兼任編查敎科圖書人員曁敎科書編纂網要審查會敎授要目編纂會編訂中小學敎科圖書名詞各項添設機關委員以及京師圖書分館通俗圖書館各主任員悉係委派本部參事僉事主事各辦事員兼行擔任而按照現行官制尙有秘書視學技士四缺未補是本部用人固已力求實際尙無冗濫之弊化龍蒿目時艱備員部長苟紓厪念嫌怨何辭惟是敎育事項經緯萬端分職課功深資羣力就目前部員額數而論實係祇遵明令以官制爲範圍而月支俸薪雖因進等進級支數遞增而比較豫算原額仍屬減少且在職各員均能勤愼從公似未便再議裁汰擬懇暫仍舊制以資佐理嗣後如各項會議事竣仍當酌將聘用雇用員額隨時裁減俾昭核實云云四月十日奉批令呈悉仍著隨時切實考核母涉冗濫 
[江蘇敎育費槪况] 岐逸 
（四月十四日） 
　　江蘇敎育費四年度預算大網已編造完定彚交財政廳造册呈報編定方針自以保守爲主而節減冗費裁併虚浮削少者亦占全額十之一去歳敎育費經常部一百二十餘萬元臨時部二十餘萬元總額爲一百四五十萬元其臨時費内惟高等師範設備費支用五萬元餘如社會敎育費類於擴張性質之預備費均未支撥以受財政困迫之影響也預算編纂槪分經常臨時兩部爲預算案之定例然蘇省預算中臨時一部徒居其名欵項支絀多爲挪補塡用每不克符原案之用途在編立臨時部之始即預爲移挪之備四年度預算核減甚鉅以此各部份臨時費一律節去萬不得已者則歸納於經常費中敎育之臨時費更母庸議四年度敎育費槪况則消極的保守是也更言之則四年度之敎育行政懨懨無生氣惟緊守範圍得不喪失其形魄而已敎育費之遭災難比較歷届爲輕則敎育科長之擘畫爲足多者而齊使重違上旨竭力保全以博情感於當代人士尤徴雅度敎育費槪括爲一部已决定總額爲一百十餘萬元與三年經常額節省十餘萬元恰當十之一敎育科長盧殿虎任敎育職三載有餘於本省敎育行政素爲熟諳自光復以來省中長吏悉遭更迭而盧爲碩果僅存當去冬時盧即盧敎育費恐不能保其原狀欲籌維持之道遂决定以整理行政爲裁省政費之途徑陸續輯覈案擋甄别校務又招各級學校校長逐次商摧凡有節減裁併之處或先後緩急於其間或伸縮而延長之約一月粗具大網自此次精覈考索裁減者不下十萬元然而敎育界之精神多爲呆滯絲毫不能調度蓋再進一步則其藩籬將毁軀幹將傷矣所有已往事業之一律存在未來則屏之絶域又誥誡各校精力務欲勤苦以得尺得寸爲宗旨不求虚大之習總言之綜核名實是爲四年度敎育行政之特色　　敎育費之核實整理開他種行政之先寗歡迎不暇惟甚希望財務内務之模倣虚可於減政有實效前星期敎育科召集省視學會議並省道視學會議二日面　會議要旨在視察校務時於消極保守之中尤當寓積極進行之手叚云 
[湖北敎育近况]  
　　各學校之悲觀鄂省各縣敎育經費全恃隨糧捐以供支用上年因省立區立各校經費不敷經巡按通飭將隨糧捐之欵提五成五解省以五成爲省立各校學欵半成充區立（一區卽舊 
日一府）各校學欵其餘四成半爲縣屬學欵詎自此支配以後各縣因旱成災者十之四丁　之蠲緩其佔百分之十五而隨糧捐遂亦因以減少區立省立各校收入雖受影響然尙有國帑可以通揶獨受災各縣專恃隨糧捐欵充辦學經費現皆無米爲炊竭蹶情形不堪言狀聞有某某數縣學校敎員因薪俸無着大半不到校上課縣知事無法維持乃厚徴學費以資抱注然學生又多力不能繳因之不能來校者甚多　　道視學之委派段巡按以道視學員除江漢道早經委派外荊南襄陽二道亦應遴員委任茲聞襄陽道尹詳請委在者爲楊永福周新世荊南道尹詳請委任者爲黎範朱映宸並各造簡明覆歷來省細加審查僅黎範一員資格尙稱相符乃另選合格之兩湖大學校卒業會任學校管理員五年以上之錢儒箴魏匡國彭國鑄三員及荊道原保之黎範分充襄陽荊南二道視學員并一面飭知三道尹凡各學校管敎員有合現頒道視學資格之一者均可開具顧歷檢同文憑證書赴道陳驗註册存記以便過有缺出卽行順序委任　　縣視學之敎訓湖北各縣視學員近由巡按調集至省與各縣知學各學校長保送之員一同考試現巳檢定一百八十餘員資格學術堪以充當卽以此次取列在前者委任八十餘員其餘存記挨次輪派昨叚巡按特傳集現奉委充縣視學各員面加訓諭略云聖賢以經術垂訓國家以經術作人該員等考查學校責任攸關務須實事求是勿得敷衍塞責勉副本使培植人才之至意倘各該縣遇有藉辦學校爲名聚黨空談不務學業敗壞子弟之敎員者即行會同縣知事切實懲辦以重學務 
[鄂官錢局之紙] 新印横式鈔票 
　　湖北官錢局發行之一千文鈔票有二千餘萬係前淸時代所印行用多年破裂損壞甚夥辛亥起義軍餉政費　欵又照舊式添印二千萬倉卒應急並未選擇紙料行用未幾字跡卽模糊不可辦認此兩種毛破票商場交易每每藉口挑剔大爲幣政之害去秋經官錢局高督辦詳明財部擬印新票一千萬換回毛破票部議以迹近增發紙幣恐致誤會僅准照舊式票印刷五百萬張并聲明專爲調換毛破票之用不准挪充政費自三年十一月開始按月由印刷廠陸續交局伹隨收支供不给求蓋該局代財政廳所收各縣局解欵毛破票十居七八不能再爲發出另存作廢而按月支出軍政費及該局因挪墊易銀一律多係新票是以該局不設櫃掉換而舊毛破票多已收回惟商民不知内情懹疑擲測甚至登報謂不見新票用途而當道則以軍政各費大宗領出以及該局易銀仍然散布市面間接流通實與設櫃掉換無異現計調回之票巳四百餘萬日前在湛家磯造紙廠焚燬即其明證現五百萬新票已將告竣高督辦特先詳財政部由北京印刷局另製横式一串錢票一千萬張約本年七月内交局按月分收陸續再行掉換毛破等票其横式票與舊票一律有效以期全廢不適用之票聞高督辦本欲印四千萬一槪掉換因印票之費甚巨且恐横票不見信用於商民故暫印此數昨已將此情形預告商民周知矣地方通信 
[蘇州]  
　　道尹棍責警長詳情蘇常道尹殷君於十一號晚出巡斥責北區警士等情已略誌昨報茲得續函云是晚三更時殷道尹親帶衞隊二十人乘馬出巡由後門出走金獅巷善長巷學士街一路向北凡遇見崗警必問口令或有巡警對答不淸及離崗位稍遠者皆受訓斥惟途中未見一官長道尹已有不悅之意迨至神仙廟適門崗離開道尹大怒直聞進廟見高署員冠英正與一人對著象棋道尹詢以爾曉得戒嚴期間否高答以戒嚴期内故署員查崗方回警服尙穿在身道伊愈怒即命人用警棍將該署員責數十下并傳該門崗進内亦責棍一百下後道尹即至皮市街北區警察署適王宗嘉署長已經睡歇聞聲急披衣起迎道尹已直入臥室云爾身爲署長戒嚴期内不知出巡竟在署酣睡置警務於不間隨以掌批其頬王署長回以道尹請息怒勿動手署長有過聽候曁撤可也道尹愈怒即命人取木棍來是時王署長已跪地乞恩道尹即命人用警棍責數十下後出署卽至警察廳門崗回以孫廳長已回公館去道尹卽返署次日王署長高署員赴廳面見孫廳長陳述情形均請辭職孫廳長以署長係薦任官須候巡按道尹核示非本廳所可允准聞王高二員已於日昨上禀决計辭職矣　　續誌賽會釀命案洞庭東山後山楊灣里迎神賽會釀命一事曾誌昨報茲悉當日毆斃者名朱龍祥戳斃者名徐永福現聞朱龍祥之子朱大觀及徐永福之妻均於日昨來城在吳縣知事署具禀請緝兇手歸案懲辦聞縣署已拘獲正兇徐文才王瑞心及賽會之發起人張積甫等三名鞫訊供認不諱飭押看守所候拘獲當時帮兇之九名到案質訊孫縣長因案關人命特備文咨請水陸警廳曁鄉區警察一併通緝俟傳到全案人證再行公判　　陸軍第一營調蘇消息蘇軍第二師三旅五團二營本駐蘇坦上津橋新軍營房因去歳冬防吃緊奉馮宣武將軍調往泰興 
 
 
 

Page 7

 
 
駐防輔助永陸警察之有遞現多防已過由第二師長申請將軍命令將該營調來蘇垣訓綀日内將由泰興拔隊來蘇矣 
[南通]  
　　黨案之大結束去歳第二次革命南通朱海南案内尙有數犯未决現巳由鎭署錄供擬罪詳奉上將軍批准如擬以孫日陳連生二名各處無期徒刑王子生一名處一等有期徒刑十五年陳德元楊煥春二名各處三等有期徒刑四年零十個月分别送交南通如臯泰興海門各該犯原籍地方監獄執行監禁又日前捕獲跡涉嫌疑之犯人孫炳元亦經管鎭使擬定無期徒刑詳請軍巡兩署核示矣 
[鎭江]  
　　車站檢查行旅鎭郡車站自上年實行檢查行旅後往來客商咸覺不便然以戒嚴時代不得不爾也後因地方安堵稍疏防範近日又復戒嚴凡客商之携帶行李者仍須搜查蓋恐匪類夹帶危險物云　　同敎學費之維持鎭城回敎學校曩曾經抽收茶捐以充學務費用至前年鎭揚兩軍衡突時此項捐欵即行停收本年回敎中人所設之志成學校及淸眞女學以兩校經費除牛捐外並無他項捐欵又無官欵補助實屬支絀異常因復邀集茶館中人會商擬仍照舊章抽收茶捐以資補助衆皆贊成已於本月十號復行徴收矣 
[揚州]  
　　調查徐寳山被害案陸軍上將徐寳山軍長前被炸斃嗣經拿獲嫌疑犯夏金二人在地方檢察廳供稱該案主謀爲陸惠生聞陸現將遇赦故統率辦事處特電致宣武將軍轉飭江都縣檢查該案全卷以憑核奪　　監獄改良之希望江都監獄狭小沔積内容極形頺敗天氣稍煖癘疫易滋况又人數衆多更易致疾新任典獄官田潤生蒞揚後以該獄亟須改良惟苦無經費始則捐亷置辦篾蓆等物　　合各犯　製　　列市傳賣　得　　貯以　改建不料各物入市購者　　田君　此情形無從　手遂觀謂省坦辭職不獲允准現巳旋　擬向城中各　紳捐募茲悉前軍長夫人孫關仙女士首助鉅欵以極罪囚知必有聞風而起者矣　　大通小輪開駛揚泰裹下河一帶去歳本有大通公司小輪行駛後因某公司以妨害其專利函請縣知事轉飭該小輪停班茲聞大通公司仍擬復行開往業巳租定小輪兩艘定期關駛矣 
[杭州]  
　　軍界會議續募公債葉子布師長昨奉軍督飭開略謂查三年分籌募内國公債我軍界同人頗爲踴躍此次續募四年公債一切優待條件及擔保信用與上届不甚懸殊况值外患頻乘國帑支絀之時凡我軍人尤當勉力維持爭先認購究竟此届籌募公債該師部能否照上届認額有無增加應由該師長先行開會集議酌量支配認定總額於文到十日内詳報本署以便彚總報部云云聞葉師長奉飭後卽通飭旅團各長及獨立營署定於今日（十五）下午到師部開會集議　　商會函復日昇昌債務事日昇昌號在京各債權人公議聯名陳請京師總商會轉詳司法部暫停執行破產並准繼續營業俾可收帳還帳等情已由該號在京淸理帳目之梁懐文氏將公議情形以及詳稿批示分函各省總商會接洽茲聞杭總商會接准是項函件後已函復梁君大致以敝會對於前項辦法亦極贊同凡遇債權債務之來會報告者自當代爲轉逹但事隔數月各債權人盼望甚殷應請轉致貴號東迅速派　來杭接洽一切是爲至要云云 
[安慶]  
　　疏濬鹽河從緩疏濬鹽河工程浩大且下流淤寒甚多非數月不能竣事現值桃花水漲動工不昜業由懐寗縣朱知事詳呈巡按道尹及水利局請暫緩疏　以春季爲測景籌備之時俟秋冬水退日期較長再動工程並請發給測量籌備費二十餘元巳邀巡按使批准照發飭將測量籌備辦法詳細聲明以備查考　　韓使鄭重邦交韓省長以中日交涉行將和平解决深恐商民惠勸遇激有碍邦交昨特傳見商會總恊理商議此事並責成商會轉知各業勿爲外界所動致釀意外風潮刻商會已轉告各業遵照矣 
[] 廣東 
　　派定飛機員來粤統率辦事處日前致電粤省略謂本處經派定航空學校畢業生張漢傑陳全胡國光陳壽調四名到粤籌辦空防事務因飛機尙未製就是以遲遲迄未分發刻巳加工督製大約下月即可陸續成機粤省爲南方屏蔽自當首先分發云　　巨欵購債之嘉許龍將軍覆陸祐電云南洋吉隆坡東興隆總局陸先生祐鑒承寄到渣打銀行匯欵一單巳如囑代購民國四年内國公債票三十萬元時事多難先生獨能倡購鉅欵洵屬深明大義忠愛可風僑商愛國素抱熱忱得先生提倡更當聞風興起中國前途禆益匪細巳電請中央特别獎叙聊資酬報俟奉批令再行奉聞龍濟光支印雜評二 
[外交部請定國樂] （默） 
　　外交部請定國樂之目的有二一以激發國民之愛國心一爲國際間融洽感情之用皆隱然冀於外交上獲有助力者也吾謂國民愛國心初不待國樂之激發國際間感情之融洽亦不僅以國樂爲紹介故國樂雖不可無然欲藉以收外交之助力者其功亦渺乎小矣試觀今日之外交據榻而議詎同壇坫之雍容挟兵而談無異要盟於城下嗚呼樂云樂云外交云乎哉人方縱横俾闔以盡其外交家之變態而我之外交當局則正思及韶簫思及大武籌備對外之儀文象武功以行遠欲歌泱泱渢渢之國樂三章以却强鄰之要索何中日外交家心理之不同歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[兩部局關於界務之籌]  
[商]  
　　本星期公共租界市政公報載有工部局總董與法工部局總董關於兩租界界務之函牘節譯如左　　法工部局總董函目下推廣公共租界問題將次解决僅候納捐人贊成與北京外交團批准而已鄙人前爲公共租界與法租界公共界線及坐落大西路南面與徐家滙路東面之產業管理事件與執事面談一切今敢追述及此對於大西路及徐家匯路重申前議如下（一）將來警務照愛德華第七路卓越之辦法由兩局恊商進行（二）道路由兩局合出經費維持之（三）長洪塡平後大西路可照兩局原議首尾寬七十英尺此項工程由法工部局自行籌疑成之（四）大西路南面徐家滙路東面居民所用之電氣與自來水向由公共租界供給今爲居民利便起見擬仍照舊例辦理以法租界之電氣自來水可以供給該境用戶爲限（五）將來該問題如須更變應由法公司與公共租界營業處直接恊商訂定樹立電桿埋置自來水管之最後辦法（六）一俟公共租界推廣合同簽定後坐落法租界推廣區域内之大西路南面徐家滙路東面諸產業向來納捐於公共租界者應歸法租界照章收捐三月十六日　　公共租界工部局總董覆函鈞函所載辦法殊合敝局之意惟公共租界推廣草合同非經最後批准此項辦法未便實行大西路及徐家滙路之現狀亦未更變四月九日 
[韓人求學之不自由]  
　　大陸報云日本於朝鮮定律凡朝蘚人民槪不准赴歐美留學近有朝鮮少年三人入學多年學識頗高尙求上進故擬赴美留學禀請日本當道給以出境護照日本當道查明其故靳不給發三少年求學心切不得已乃爲僥倖一試之計喬裝華人潛自出境由北方乘火車至南京期於抵滬之後乘船赴美三少年旣爲逋逃客時時恐日人追蹤於後且是日車中適有日人數名三少年固知日人不能在中國境内捕之然恐有被騙情事或生意外周折故乃求助於同車之南京靑年會彼得博士博士慨允竭力輔助抵滬後即安插三人於海軍靑年會以便籌商赴美計畫有韓人金君者住靑年會有日正擬回里求學故昨夜由靑年會之斯華士君給以憑證謂三少年之抵滬及入靑年會均與金君無關蓋恐金君回里爲日本當道株連加罪故也 
[救國儲金紀要]  
　　第六日之收數中國銀行自四月九日開收儲金以來收欵人員之忙碌幾於刻無暇晷而總事務所派去之招待員助收員勞碌尤甚昨日（十五）爲收受儲金之第六日共收三萬四千九百六十二元又九八元二十一兩六錢連以前所收者併計之已共有銀圓十四萬九千一百零九元又銀二十六兩六錢聞昨日尙有二千餘元之儲金未及掣取收條將於今日補給云　　鐵業公會之恊贊救國儲金團昨接鐵業公會來函略云敝會同業祇十有餘家昨日開會共籌集駁元一萬七千八百元再於敝會所儲建築公欵項下撥助二千二百元合成二萬元巳於今晨交儲中國銀行謹此奉聞日後得能集有成數甚願以之練軍或創設兵工廠若興辦實業緩不濟急敝同人决不贊成云云　　醫藥界之提倡神州醫藥總會昨晚在事務所開會提倡救國儲金會員到者甚衆由正會長余伯陶君演說儲金爲救國第一善策本會爲醫藥兩界之團體急應提倡全場一致贊成乃擬就通告分送未到會之各同志俟集有成數即彚繳中國銀行　　大舞臺之演劇日前大舞臺同人發起以一日夜演劇之資悉數作爲救國儲金並函致救國儲金團總事務所請其派員監視以昭核實前日爲演劇之期適值天雨觀者寥寥計日夜所得戲資共七百餘元已於昨日由該舞臺送交中國銀行存儲並聞演劇時由總事務所請袁履登李逸逹二君前往演說當場投擲現洋者甚夥經總事務所辦事員阻止請其各告姓名住址計詢已明者爲祝公館七元朱靜安二元桂仲記一元周慶觀一元方積馭九元胡公館三元尙有七元無人承認遂併入劇資内以上六戶之洋亦已由該舞臺送往中國銀行存儲製回收條矣　　小學生之愛國法租界南陽里培本小學校於十四號開會討論儲金方法校長王章甫君報告開會宗旨略謂本校爲愛國起見特開英法文夜課以夜課收入之學費悉數作爲救國儲金報告畢學生全體贊成並有當時願納救國儲金者數十人以女生爲尤多云　　儲金手續之詢問救國儲金團總事務所但任勸儲不任收欵前日致函婦女救亡儲金會詢問辦事手續是否相同該會當即答覆大旨謂男子體魄雄健智識開通儲金以外從軍應戍尙可直接救國若女界則無此力量祇能間接救國故本會辦法在多派會員分入内地家喻戶曉告以所處之地位愓以所遭之時勢務使多數女同胞人人脫籫珥以佽助是本會之所主張與貴團之所主張實可提攜而並進至所詢儲金手續旣有貴團揭燹於前法良意美具可　行同人等不敢故爲岐異惟事當草創之初一切進行尙未就緖俟開成立會通過章程草案再當函告云云 
[救國儲金團議定簡章]  
　　救國儲金團總事務所於四月十四日午後三時開會討論章程到會者三十二人由副幹事貝潤生君報告第一次議决公推蘇筠尙君修正簡章今蘇君修正已畢請諸君討論如有意見卽請發表其時討論甚多逐條表决計决定簡章二十二條其辦事細則尙須另行起草散會時已鐘鳴六下矣簡章錄後 
[中華救國儲金團暫行簡章]  
　　第一條本團以中華國民恊力保衞國家爲宗旨　　第二條本團定名日中華救國儲金團　　第三條本團設總事務所於上海設分事務所於各省各縣及海内外各商埠　　第四條本團分事務所成立時卽報告總事務所　　第五條本團分事務所須將儲金者姓氏住址數目按旬彚報總事務所　　　第六條本團儲金全國假定額銀圓五千萬元（上海假定十分之一餘由直隸江蘇浙江福建廣東廣西湖南湖北江西安徽河南山東山西奉天吉林黑龍江四川雲南貴州陕西甘肅新疆二十二行省海外各埠華僑分任之） 
　　第七條本團儲金專備國家添設武備之用　　第八條本團儲金指存各地中國銀行之由儲金者就近直接交存領取存單但於未設中國銀行之處暫由商會收存按旬彚繳最近之中國銀行第九條本團與中國銀行訂定儲金利息長年四釐以存足六個月計算　　第十條本團事務所槪不代收儲金　　第十一條儲金如不足定額經總事務所議决後由中國銀行將所存之欵照加利金如數發還　　第十二條儲金皆由儲金者自願直接儲存不得以他種方法間接勸募以免流弊　　第十三條儲金提用時由總事務所召集各事務所代表開會議决之　　第十四條儲金用途議决後儲金者得持中國銀行存單換取證劵其換給證劵之機關及辦法另行規定公告之　　第十五條總事務所設職員如左一正幹事一員二副幹事四員三駐所幹事四員四幹事無定額分兩種如左（甲）本埠各帮各業及各團體（乙）各省各埠五主任辦事員一員六雇員區分如左（甲）文牘書記（乙）校核（丙）收發（丁）會計（戊庶務） 
　　第十六條前條之幹事均盡義務惟主任辦事員以下爲有給職　　第十七條本團幹事由大會時公推之正副幹事由幹事公舉之　　第十八條本團幹事除登報布告外始終不受政府獎勵但鉅數儲金者不在此限　　第十九條各事務所經費由各事務所幹事暫時擔任捐集惟無論如何不向儲金項下開支　　第二十條儲金人之姓名及數目除每日登報公布外彚由總事務所造册備查　　第二十一條分事務所之辦法均須按照本章程辦理以歸一律惟第十五條之職員得自定之　　第二十二條本團之辦事細則另定之附則本章程修改時得以總事所全體幹事會公决之 
[楊家宅發生殺人越貨案]  
　　被刦詳情本邑東北鄉引翔港北楊家宅地方楊海坤家於四月二三號晚十一時突有盜匪二十餘名各執槍械洋燭撞開大門進内行刧事主之叔楊煥宸喊捕一盜即出手槍開放兩出嚇禁　張致將楊某肚腹及左手擊傷倒地搜得贜物呼嘯而去　　開單報緝盜匪去後該事主楊海坤查看其叔因腹部傷處子彈入内未出業已氣絶殞命又檢點箱箧計被刧去金戒一只金耳環一副金絲圈一副銀鐲一對銅壳時表一只以及綢布皮夹單衣數十件共估值洋一百四五十元之譜遂即開具失輩喚同地保分投該管淞滬警察五區第四分署及地方檢察廳請爲查勘飭緝　　警探勘緝淞滬警察五區　四分署自據該事主楊海坤報告後除飭該管警探前往失事處所查明被刦情形分投跴緝贜盜外當將勘緝情形由電話報明廳署請飭偵隊速爲查緝該偵緝隊長翟世淸即於次日遴派兵士戎仁生吳鍚生等前往該事主家向楊海坤詰詢一過素取失軍同應以便研究聞此案各盜匪多操江北口音其開槍兇盜面有特别標識現該隊已着手偵緝矣　　法庭相驗地方檢察廳長據報前情當於十四日午前派委檢察官一員帶同檢驗吏錄事法警人等馳赴楊家宅事主家檢驗屍傷詰知已死楊某現年五十四歳旋據事主楊海坤禀稱伊叔實被盜匪手槍擊慯身死並無别故請求免驗自願棺殮檢察官准如所請取具免驗切結飭候查緝贜盜究辦 
[新记浜又出盜案]  
　　前晚八時許美租界新記浜路第二百三十二號門牌祥源押店突來盜匪四人各執器械一擁入内店夥見其來勢洶洶不敢聲張當被刧去銀洋數十元並擊傷店夥仇榮圖之頭部事後經該店主投報捕房捕頭立飭通班探捕前往兜拿惟各匪已遠颺無蹤矣 
[部飭鎗斃暗殺案犯]  
　　住居老北門外後新街精益里之珠家角醫生陳蓉舫前被傭人董兆桂卜阿奎等見財起意將陳砍斃經地方審判廳訊實判决董卜兩犯各處死刑在案茲悉此案自經判决之後即由該點詳請高等廳轉詳司法部請示核辦茲奉該部核准按照懲治盜匪條例一併槍斃昨日午後已行文到滬聞檢察廳林廳長定於今日將該兩犯一律處决云 
[查禁干涉選政之團體]  
　　本邑初選監督沈如事昨奉　選監督飭開案准中央籌備立法院事務局電開案查秘密集會結社依照治安警察條例規定本有專條在辦理選舉期内亟應嚴行防範倘有前項秘密黨會於奉令解散後現尙暗結團體干涉選政即屬不法行爲應請嚴飭各初選監督從嚴偵查依法懲辦分電查照等因查蘇省選舉事務業據各初選監督呈報組織情形大致尙臻妥洽茲准前因合亟飭仰該初選監督即便遵照隨時防範以重選務 
[解决抛盤交昜之爭執]  
　　油荳餅業因期荳六折結價糾葛致釀罷市風潮後經上海縣沈知事會同南商會總恊理擔任和平調勸始於前日開市詳情已迭紀前報昨日下午五時沈知事又親蒞南商會即由總理顧韾一君恊理蘇筠尙君商董王文典君及該會各議董姚紫若汪寬也聞蘭亭李詠裳米業領袖張樂君等歡迎入座俄即報告號商方面俱已遵諭六折照結客帮亦巳有多家付給陰曆初四日期票惟尙有三家未經結淸内有某某一戶業已停止交易等情沈知事即傳號商方面之某某兩人到來互相磋議勸導良久兩人亦允和平了事沈知事深爲贊許並勸以後宜化除意見願全市而不得再生他變大衆均表同情至七時散會 
[警署取締挑夫]  
　　南市第一區警察署董署長昨日出示云照得各輪船碼頭旅客往來如織貨物上下尤多挑夫混雜品類不齊游手旁窺乘機竊物顧此失被防不勝防本署長爲保衞行旅便利交通起見爰以取締挑夫爲入手辦法諭舉頭目以便究查製發號衣使易識别名數有定游民難以混充號碼註明旅客自行誌認力資擬有定章勿容濫索物件倘有遺失指號追查爲特示迎各商旅人等一體周知凡大逹寗紹兩碼頭挑夫均穿號衣僱挑物件務宜注意除飭長警偵探隨時查察外各該挑夫苟有不端情事一經僱主報告定行按號嚴懲以革澆風勿謂言之不瑣也 
[發現屍身三誌]  
　　本邑西北鄉二十七保十二圖車袋角卽廣肇山莊後面發現無頭祼體尸身又附近河中亦有受傷身死之無名男尸一具當經該圖地保報請地方廳委派樓檢察官等蒞場騐得該尸等均遭仇人暗移除判令棺殮外飭緝兇手究辦在案茲悉林檢察長以暗殺之案層見迭出且此項暗殺竟將該尸頭顱砍下無蹤尤屬駭人聽聞除飭本廳員警四出調查緝拿外昨復備文移請地方警察所並淞滬警察廳請各飭屬帮同恊緝以期破獲 
[巡船撈獲浮屍]  
　　前日水巡捕船在浦江中撈獲浮屍一具該屍身穿外國大衣足着皮鞋身畔有鈔票洋一百二十元現洋一元臂上帶玉鐲一只水巡捕疑是西人禀明捕頭將屍移送斐倫路驗屍所禀請西官帶同西醫等蒞所相驗當將大衣脫下内襯中國衣服細視之實係華人西官遂不相驗令該捕房轉禀地方廳下午由林檢察長委派鍾檢察官沈檢驗員等到所檢得該屍實係失足溺斃塡明屍格諭令善堂從豐棺殮洋票玉鐲等帶回候召家屬認領 
[聲訴揑據誣控之緣由]  
　　朱仲蟾至法公堂控稱徐正方於前淸光緖三十四年間將田契四張托諸金榮顧金和爲中抵借去洋四百五十元徐卽身故伊子徐福生至今不贖核計本利已有八百二十四元求請訊追顧金和供爲中是實諸巳身故由諸妻某氏投稱丈夫在日實代介紹徐福生供父親在日從無向人借洋之事父親已故多年朱亦並未來過實不相識事緣上年三月間胞妹阿梅跟人逃逸捲去洋銀衣飾及田契四張民人已在案下備案奉有批示今串出朱仲蟾揑據誣控希圖索詐况上海通例如做押欵須要田單爲憑祇有契張不有田單不能抵借求請明察鈞批呈電聶讞員以所控難憑判令一併退去候查明再核 
[嚴懲希圖赿獄之竊犯]  
　　積竊兪永發會與徐小弟串竊九江路張芝卿天潼路孔計成卡德路劉姓等各戶衣飾質於亭泰同慶兩押店内前日被美捕房包探蔣榮生查獲拘押捕房候究詎兪於前日夜半在牢拆洞圖逃當經看牢西捕查見禀明捕頭派捕看守昨將兪徐二人併解公共公堂訊實判兪押西牢五年徐押三年期滿均逐出租界並著補傳收贓兩押店到案訊究 
[謊報搶刦之懲儆]  
　　西崽陸富林控查三濤糾黨在虹口截刧現洋七元業經捕房將查拘押昨解公共公堂經中西官訊知被告查三濤因向原告索取漆車工資起釁並非攔刧以陸不應謊報着押捕房兩月查開釋 
[拘獲背夫私逃之婦女]  
　　閘北居人張阿金之妻陳氏背夫逃出匿居新閘重慶路四百三十號屋内經張控請地方檢察廳於前日派警持文報告新告新閘捕房派探恊往將陳氏提獲昨解公共公堂請究卽究卽由檢察廳法警偕原告張阿金上堂禀明前情聲提回王襄讞商之美領柏君判張陳氏准交來警帶回歸案訊辦 
[關讞員因病請假]  
　　公共公廨正會審官關烔之君夙有嘔吐酸痰之病近因痰中帶血亟需靜飬是以禀准滬海道尹並商准領事團請假一二星期暫舉前會辦理公廨襄讞之王肇之君篤基於卽日起恊助各襄讞員訊理華洋民刑訴訟至於一切文牘仍擬自行裁决云 
[謝劵]  
　　昨承迎仙新新舞臺贈送戲劵四張書此誌謝雜評三（訥） 
[朝鮮人之不自由]  
　　我讀遠生所紀越南亡國人語不禁欷嘘累日亡國人之苦痛竟若此其甚乎彼旣身受若此之苦痛故對於未亡國之一草一木皆含樂景一禽一獸皆有樂意束縳雖甚政治縱不良而已若遊於舜宇堯天矣蓋知亡國之苦痛而後知有國之可貴也不謂我之感歎未已而朝鮮人求學不自由之事又發現於報紙我國人誌之亡國之民求學且不可得遑諭其他國亡而後思及國之可貴亦已無及鳴呼國人亦知所以愛此國乎救國儲金一 
　　今日本欄因須登載收欵淸單故本館所接各函未及登出容俟補刋 
[四月十三日中國銀行收受儲]  
[欵淸單] 此爲第四次報告 
[第念册九十一號至一百號] 　　 
　　張葵生一元李金祥十元蔡永棠二元費福林二元王潤石一元柴喜菊二元潘桂芳二元沈芳齡二元錢芝祥一元徐仲輝一元 
[第念一册七十一號至一百號]  
　　沈金福二元施省三二元朱桂林二元周福堂二元施詠淸三元王雲祥一元應竹筠二元顧榮初五元江來發一元單永標一元楊芝生三十元徐福元二元徐子鋆三元范鍚臣三元湯秉乾三十元糼童湯伯欣二元周樹奎二元曹海記一元李石甫一元徐稼生一元杜瑞林一元張榮昌一元鍾守榮一元余珍記一元杜才順一元夏士記一元葛小瑞一元糼童梁振聲一元徐金寳一元糼童杜連福一元 
[第念二册六十四號至一百號]  
　　黄錦墉一元姚廷楨二元周福淸二十元顧德順二元黄榮廷二元黄榮壽二元金餘蓮二元楊昌氏二元郭仲章二元晉泰號七元施裕生一元周恭壽五元邵文炳一百元盛丕華一百元施星槎五十元顧友良十元蔡木生二元邵錦堂二元陸漢定一元姜子明一元兪寳琴女士一元柯引玉女士二元姜子祥七元姜林氏三元姜麗文女士一元姜麗章女士二元姜麗華女士一元張地劍一元孫玉鳞二元陳維根一元陶金龍一元戴懐仁三元何涵初一元陳益芳一元金五寳二元虞順慰五百元謝蓮卿五百元 
[第念三册念八號至一百號]  
　　薛濬川三十元勝家公司各友一百廿二元沈昌瑜五十元王文華五十元陸輔泉三元張立順二元虞慶濤一元陳祺升三元蒲炳友陳妙記吳萬興林蘭生各一元姜裕茂十元余子敬二元沈德記一元湯吉甫錢筱梅各二元陳福生嚴享利胡振秀王和記張惠生樂琴香樂紀生各一元金意香二元羅子蘭姜炳榮各一元張瑾伯一百元金益生蔣采塍各五元姚福喬二元孫金元陳有功各一元石聯奎二元鄭樹德一元唐佩蘭女士十元鄭唐佩芳女士五元韋吳氏十元唐暮昭女士三元使女連嘉五元濟急團三元盧安甫一千元葉同盛二百元戴秀泉十元李宣臣二百元朱鏡淸一百元管季延五元許永福五十元虞稼生三十元陳彭齡三十元楊亮夫二元史培祖馬增興合一元王金標韓阿興合一元婁百康徐桐生各一元王仁星林元相合一元劉長壽蔣文輔合一元翁學銘王士元合一元高寬湛翁祖興合一元老朱二元程三二元錢永福一元玉碗二元唐惠一元阿興劉三老祥水保任貴阿顯吉慶老厚袁金輝各二元 
[第二十四册六號至十五號]  
　　馮少華七元張桂笙一元高少溪五元唐嘉臣三元潘硯芬二元潘月江十元沈敦甫二元王子陵二元顧鶴亭一元宣晉華一元 
[第二十五册八號至一百號]  
　　黄旡咎二元莫觴淸一百元王笙甫三十元莫慰心二十元莫懐珠十元費糼泉千元王少舫五元莫運淸二元 
 
 
 

Page 11

 
 
　　莫鏡淸四元莫懐芬一元莫懐貞一元杜晉山二十元樓金揚二十元樓崇臺五元樓崇亨五元許天福三元章榮江二元張春記二元徐福昌一元姚錫社二元蔣延齡一元徐奎齡一元徐福寳一元杜愛福一元鄭伯榮一元沈成記一元王聚寳一元杜三敖一元鄭伯英一元裘天樂一元唐寳昌一百元唐佩珠女士三十元周　槐一百元顧仁鏞五十元曹樂榮五十元陳瑞順五十元馬良基三十元嚴瑞卿二十元吳謙絮二十元應關浩五十元昜梅芳一百元李拒臣十元李北恒五元袁茂元十元劉友生十元邵文烔一百元許祿笙十元沈耀森五元金伯嵐一元朱斐章三十元徐善慶二元兪錫芳二元金厚聲一元兪壽令一元平德基一元王鶴記七百元劉景椿一百元王應奎八十元汪吉祥五十元周慕濓二十元謝藴珊二十元張雨滄二十元侯　梧十元馮增林三元周祥靜四元陳昭遠二元張樹堂三元鄧侍逸五元廖敦會三元何永蓮五元劉兼雲劉振靑劉振芬女士五元馮友箎五元姜範九二元席斡臣一元周文寳二元張頌周四元胡筠泉二元張子良五元劉順利五元顧月廷一元顧瑞揚一元李明海一元楊靝笙十元楊元申一元范鼎奎一元張亷生二十元蔣寳山二元邵規才二元蔣文玉一元林士明一元劉同福十五元錦泰號一百元孫雨堦二百四十元 
[第二十六册一號至四十八號]  
　　王仲　十六元王飬甫三元王壽林四元王蔭芳一元湯也欽七元章蘭泉二元榮翰川二元趙鴻福一元崔元寳一元黄連江一元蘇柱生一元王長興一元馬鐵峯三元吳馨谷二元湯立人三元余安保劉來山一元張飬傳五元史爽秋女士六元章楚臣十元虞順懋五百元虞順恩五百元星相公所二十元張中復一百元兪俊熊二十元張心欣二元葉彚元三十元陸丹亭二十元蔡和鏞二元蔡吉利七十五元汪順逹五十元朱本立十五元蔡鶴齡十元楊福鑫一元凌和順一元盛壽昌潘盤生一元邱鳳岐二元周梓康二元吳文團一百元李緖芳四十元鄧鶴仙三十元陳沛霖三十元王玉亭二元吕廷貴一元吳松林二元葉家卿一元郭載蓀一元陳雲福一元 
[第二十七册一號至六十二號]  
　　程瑞霖十五元劉永康一百元施茂祥十元劉允泉十元王培之四元葉文波二元武慶才邵利生一元合一元邵永興五元李已根一元張昇日張才秋合一元樂連茂一元孫浦五元榮瑞成三元孫亮二元鄒金甫一元朱立德二元鄔顯昌三元兪祖齡二元張子椿二元邱貴生一元黄粮華二元汪誠銘二元吳文魁六元蔡同慶三元范汝霖一百元何文卿五元忻東岳一元陳阿法一元阿昆一元施阿榮二元周阿倫一元楊林生一元沈全福五元方和尙三元夏阿華一元朱良法一元魏培生二元馬地粮一元鄭惠英一元泰記同人二百元姜友隰十元陳省初十元李子言十元陳鑑塘十元楊子秀十元尹文謨十元朱鴻傑五元信泰祥曹蓮生一百五十元段履軒五元　善祥一元李秀甫一元姚謹如二元陳仲琴一元劉廣韓五元丁映坦五元杜瑞廷十元王金鵬五元施錦章五元郭薦章五元成子良十元梁梓棠十元宣鏘卿十元 
[第二十八册一號至八十六號]  
　　張守緖一元孫源方一元鄭祿吾十二元馬禮儀五元孫炳榮三十元趙貢之五百元信義公號一百元朱繼良一百元汪仲仁五元范寳楚二元王鳴岐二元宋南山二元葛伯和葛仲和合四元馬蘇民二元沈潤甫一元謝相屏二元邵在鎭二元陶雲泉十元岳國俊十元楊叔蘋十元鄭少南二元沈錦洪二元金光耀十元嚴一冰十元陳延年十元顏鉅卿十元陳榜逹十元張頌平十元成德豐各友五十元陳茂恒一百元成德豐三百元林小娘一元謝金生一元吳張寳一元張華慶周其雲合一元張志興二元丁承生一元陳鳴蓀一元陳孝芳一元瑞康號貝潤生一萬元通林一元周行章一元雲責一元陳穎遂二元連德靑事一元羅國榤一元章雲春生一元葛靑田一元陳榮豐陳榮倫一元葉朝富一元忻阿靑忻阿定一元甘明章五元葉寅生三元范寳林二元胡錦生五元潘和尙一元夏阿福一元顧西元一元陳水泉三元福林一元嚴根發劉桂興一元周阿四一元倪兩生一元周秋生一元趙順隆一元顧　生王銀金曹金生曹山華合一元陳其龍一元倪金福一元金志章一元福良卿一元葉忠漢一元蒲子鑒五元張營民二元惠維勸二元嚴大森二元周德順一元陳根寳一元盛建羣盛建章一元吳國偵一元范華先一元席宗來一元張學賢一元李宗藩一元高廷共一元張煥廷五元陳子香一元 
[第二十九册一號至一百號]  
　　夏和順一元張象生一元鮑玉泉二元楊鍚社二十元楊志沂三十元許潤泉四百元顧子盤五百元張寳鹿二十元潘阿福二元裘德耀一元兪亷齊一元平百昌一元平德源一元平德方一元平文鏞十元陳松林一元張世華一元王貽祿三元葉桐生一元陳鶴年一元阿句二元月卿二元李叔倫一元福全一元芝生一元阿才一元貴仁一元阿娥一元文吉一元張爲記一元劉漢嵐四元陳兆奎五元陳景甫二元劉盛照二元畢友木二元廖煥章一元郭介石五元郭漢槎五元諸慶餘堂三十元徐孝品四元陳文照一元袁伯蘭一元戴孝文十元周信甫十元蔡紀堂二元倪鍚芳三元張景明三元徐晉玉五元黄子長二元張鄭氏十元張世玉十元阿米一元樂寅生一元柯吉潘一元屠景三五百元鮑志壯二元黄秉剛五元張國威二元萬恒才一元孫廷雲一元韓育璋二元宋貴卿二元周永瑞五元盛松堂一元馮茂萱一元盛受福一元盛藩甫一元盛聯福一元陸金堂二元計瑞祺三元岺仁貴二元許鳴盛一元岳彩元二元汪誠祥二元施愛卿十元沈松鶴十元王吉軒八元秦偉楷五元王際科二元韓秋雲五元曹禮庭八元曹顯社十元陳水湖一元王沛岐一元邵澤仁二元蔡松甫三元蔡槿甫三元汪其孝三元李厚楷三元張瑞琛二十元邵兆梅一元楊聖德一元邵光輔五元丁方安一元吳叙五五元王明堂五元孫飬吾四元吳錦波十元丁斡臣十元劉雲齊十元 
[第三十册一號至一百號]  
　　張熙生三元邵成之三元梁卓羣二元陸杏蓀五元秦毛毛一元顧光成一元周雲法一元施寳生一元沈維楚三十元王久廷一百元曹蘭九二十元顧耀初二十元盧賢蓀二十元徐會墀二十元陳香餘十四元沙愼之十元顧梀臣二十元沈壽南十四元李遴釗十四元孫純甫十元王宏業五元穆修五元朱永和五元朱毓良五元謝興隹二元沈忠茂二元陳安根五元唐昭揚五元戚文祥二元韋蔣氏十元唐寳泰十元唐韋秀貞二十元陳公祥二十元李子培三十元曹祥春十元榮泰鑫記十元周雲卿十元何志卿五元兪志卿五元鄒靜齊五百元肖良玉三十元蔡潜二十元汪葆原三十元周聚康號一元施招弟一元施安娥一元施巧娥一元汪淸源五元丁悚十元趙章月一元馮蓮卿十元吕壽祺二元李聚興李張水合一元沈加祿劉生福合一元葉樹德一元平百祥一元聶銀生一元豐年一元阿淸一元阿品一元張守經一元孫魯一三十元吳鉅明五元陳壽先五元秦容甫一元陳和卿四元王竹君一元宋彥昆十元唐子菲十元席頌平五元張楣顯五元盛忠懹一元李志德一元徐潤秋十元林世奎十元邵規方五元蔣文光五元吳汝薌二元鄭祥祿二元馮爾章四元胡益遜五元馮爾昌十元陳德昌二元周順慶一元張堯章一元無名氏十元浮沉十元謝子淸四元沈振聲五元馮和生五元李少堂十元李泥封十元華雲麟十元朱德賢十元翁鳴卿十元施毓庠二十元陳梅棠五十元張遜臣一百元生大北貨行三百元王叔麟五元 
[第三十二册一號至五十八號]  
　　張新泉十元許思九五元朱亷卿十五元顧伯君十元柴大坊十元鮑翔庭十元嚴伯英二元章季生號二十元嚴伯玉三元盛榮卿五元胡榮卿一元巴稼生一元馬福海一元封孟侯五元九儀家生一元阿五一元興佑元榮一元品福一元得福一元毛金阿原一元雙林一元友芳一元元徐一元利湯一元銀林一元張德明四元邵岳生一元鄒德良三元柳金根一元陳羅存五元羅鳳善一元李幅雄一元古翠容一元吳蓮少一元羅慶細一元羅福珍二元陳淑存五元羅寳珠一元梁秀遂三元戚順才一元湯阿才一元湯雲來一元吳寳林邵阿華一元施雙寳戚來根一元韓錩榮一元沈寅谷一元錢福林一元巢漢成二元顧步蓮一元張晉馥一元張樹榕一元徐文玉一元徐光耀一元周香蘭一元王玉墀一元吳國樑一元劉家藩十元夏玉峰十元 
[第三十三册一號至二號]  
　　吳植侯十元劉子遠十元十三日共收儲金二萬四千二百二十五元連前四日共計巳收儲金銀元七萬八千七百六十一元九八元五兩 
[四月十四日中國銀行收受儲]  
[欵淸單]  
　　此爲第五次報告 
[第念四册十六號至六十七號]  
　　陳仲慶朱元忠一元秦應星一元徐士謙一元黎尹東一元許志宜金小桂金阿小一元夏子頣錢培之黄享弼胡愼齊秦運財馮崇和管文榮陳漢鐘陶贊如衞序約姜鍚疇田正鈺劉柏魁（合一王潤書各一元柏紀魯鄭伯鈞各三元吳恆名周德堅陳智仁莊謙容魏友三王决久陳玉顯陳寳蓮董雲　陳仁才王湘濤嚴慈經李慶華馮品儒陳宗若各一元徐義常十元趙厚記五元郭子英十元張正祥一元邱有才十元蔣選靑三元許麗堂一元王鐵臣五元兪德金二元趙糼農五元徐文逹一元舒振庭五元兪德金二元陸秉耀二十元王善興一元李元林一元謝文德一元 
[第念六册四十八號至一百號]  
　　陳禹川五元何可法十元陸嘉炎五元蘇燦卿十元蔣瀛洲十元卓葆堂十元王恒甫三十元吳阿矮一元蔣賜厚二元吳馬量一元林杏生一元黄朝義一元陳文樹一元蘇才春二元胡安生二元蔣麗鳥二元楊洪元二元蔣重義二元蔣鵝剛三元陳薰甫三元惠杏淸十元陳呤甫四元朱次貞五元沈曉峰三元張黄記一元出口公會胡景楊五十元出口公會姚祖烈五十元孫惠芳女士三十元朱延欽十元秀星十五元文吉二十元振文五十元廷元六十元福昌行五百元阿四二元木林二元金和三元林旭四元阿二一元秀彬十元炳記行五百施樨香五十元陳丕成四元陳華堂八元周順發六元沈惟泰一元沈畏微十元林光凌六元黄阿六七元陳裕美六元張瑞芳一元黄奔士五元吕璞生五元 
[第念七册六十三號至一百號]  
　　金麗泉一元怡園洋貨茶會同人二百元陸才寳五十元楊筱霖五元駱耕良五元楊守初一元楊伯良一元汪榮賓五元汪伯良五元沈書祥一元洗衣婦袁宓氏五元德昌提莊五元蔣驥甫二十元蔣逸波二百元建源棧五百元鼎發行蘇筠尙一千元林阿聖一元馬三寳一元駱瑞德一元蔣麗福一元袁阿三一元周永和一元蔣麗晚一元蔣麗德一元伍阿品一元（徐寳坤孫記貴 
元）金星一元宋阿根一元郭瓜子一元林玉前一元陳淸淑一元王堯祥一元陳電義一元朱定甫一元戎金土二元陳瑞林一元桑志泉一元陳璧連一元 
[第念八册八十七號至一百號]  
　　沈文卿三十元陳土來三十元陳穎章二十元戚世鍔二元楊光　十元賀雲章二百元吳鳳祥三元吕世卿二元祝子顏二元張星安二元張根卿二元倪家聲一元飯司王堂生三元阿登二元按十四日共收三萬五千三百八十六元捐戶名軍今日不及全錄明日補刋　　更正昨載第二十一册七十號胡稑薌誤爲胡睦薌 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[一門忠義] [  劍山]  
　　胡斌嘉定人其居宅在練溪之上故自號練溪散人溪貫邑城四時澄潔如練故日練溪斌少時喜讀書尤喜習武日親丹鉛夜習拳技如是者十二年文章旣優美武藝亦精博無倫年十九爲名諸生崇禎八年舉於鄉爲人敦爲厚周愼遇不遜事不與人校或間其故則微晒日犯而不校古有明訓讀書人當明此理人咸欺服妻王氏爲同郡武孝亷王某之女亦素健有子二長日耀武次日繼武日則教之讀書夜則授以拳技嘗教其子日兒等虎此飢僅頻仍連年多故之時日不獨專心讀書抑且精習拳技爲異日報國用兒等其識之崇楨十七年三月十九日賊破燕京皇帝殉國乃泣告其妻子日賊據我燕京逼死我先帝此非特朝家一人之私仇亦我全國臣民之公數斌受國思厚且愧且舊今日賊勢雖張斌必與之一戰殲彼逆賊復我大明苟戰敗而死亦不失爲明朝之忠臣也時耀武年十七　武年十五聞父言乃同聲答日兒亦願往斌仰天大笑日好兒子吾家眞忠義之門矣遂携其二子往投督師督師卽任斌以參軍職時淮安爲逆賊所圍督師命斌率兵往援兵士畏賊不敢前斌輒慷慨滬泣激以忠義於是衆皆哭拔隊往殺賊數千而圍遂解自後逆賊咸懾於斌之威不敢南下而報怨矣旣而斌歸掦州六月聞滿人入主逆賊西走斌乃請督師欲自率兵北伐且泣日京師爲全國　健若不急救則全國鼎沸勢難遏矣督師聞言亦爲淚下日吾固知其然也其如餉械缺乏何相與憮然者久之宏光乙酉四月掦城破斌爲滿兵所殺耀武仍率兵巷戰猶能擊殺數十人後滿兵叢射其身耀武仍直立不仆奇之停射趨視則巳死矣滿兵咸爲淚下繼武見父兄巳死遂逃歸泣告母以故且日父兄旣死王事兒亦何敢獨生所不忘者惟母耳王氏日汝父與汝兄旣並死王事吾亦何敢畏死母子二遂投繯死 
游戲文章 
[自由談之讀法] [  情虎]  
　　自由談自創始迄今海内才士聯袂來歸源源不端而其收羅之廣則所謂萬寳全書缺一只角者彷彿似之旣不才如予亦得付驥以隨諸文豪之後其榮幸爲何如爰於欣喜之餘索我枯腸抽我秃筆作自由談讀法如干條以貢獻於讀者諸君及投稿諸子曁編輯者之前 
讀愛國叢談當披襟拔劍以讀之蓋其聞忠義豪侠之氣有令人聞鷄起舞投筆從戎之慨而崇拜英雄之念與愛國之心亦油然而生也 
讀自由談之自由談當正襟危坐以讀之因其中多憂時感事之言足令人動世事滄桑之感也 
讀小說當凝神一志以讀之因其人其境　報紙上彷彿身歷其境可以臥游也 
讀游戲文章當具一副麟　淚之資格以讀之因其嬉笑怨駡皆成文章而讀者之喜樂亦因之而移轉也讀詩詞選當焚香者茗以讀之因其景其情大足引人入勝如對好花明月也 
讀自由談之封面晝當存一可望不可卽之觀念以讀之因晝中愛瓶紙上眞眞不許影裡情郎呼之欲出也 
讀自已所投之稿當揚眉吐氣以讀之因密點　圈可以矯妻妾也（四） 
[論瞽丐儲金救國事] [  覺迷]  
　　中國銀行收存救國儲金而有瞽丐出其老爺太太呌得來之金錢存儲焉世之擁財者多矣營華屋置姬妾坐汽車吃大菜看戲劇凡此種種以爲吾輩　老分内事此外勿必間也嗟夫營華屋置姬妾坐汽車吃大菜看戲劇在吾視之特瞎講究瞎作樂瞎化費瞎出風頭而巳日戴托力克之鏡眼光會不若瞽丐之無目故吾特表而出之以告世之瞎講究瞎作樂瞎化費瞎出風頭者 
[嘲老學究] [  旭人]  
　　講學談經高士風詩書子集腹中充（吳下有兩脚書櫉之謡）婚喪有事財源旺（學究極爲喪帳房）桃李盈門命運通差幸生徒脩敬重頓敎夫子喜顏冲柴門一片舊聲急喧入斜陽隱約中 
譯叢 
[蠻荒游獵記（英人維培自述）（續）] [  木]  
次晨吾人重復進行直抵一保拍　（非洲大樹名）時途上獅跡猶顯然可辦欲登樹瞭之樹大可數抱用木銷插樹上始得逐步而登望見距此不遠處水鹿一羣方在奔逐復有普勒鹿一頭躑躅共中予正欲擇一美麗者擊之斗覺樹上　　有聲一似除予而外已有一人登此樹者昂首視之乃非人而爲一巨大之蛇方盤繞於予同一枝上此蛇毒甚相距僅數尺子乃大駭果開銃擊之者鹿必開聲而　良惜無已拔予腰間之利刃向之棧門讀者乎蛇之行動直較予爲活潑蜿蜒而下巳與予接近復撩其舌作耽耽欲嚙之狀開予之銃在勢有所不能惟力揚予刃與之相搏予乃深悔初見時不開予銃致自處於危境亟命約翰從樹下發鎗助予連發數四勢乃稍減此時予覺頭項如剌始而疑繼而恍然悟蓋此身方爲野蜂所繞愈聚愈衆雲時幾如黑雲缭繞剌之不休其苦楚直無可以爲喩荳予不死於蛇乃死於蜂乎思之思之亟欲下樹而遁然此巨蛇竟不少釋幾俟一瞬予目者彼即乘問加創於予而羣蜂又不少退讓剌久身乃木中心如狂移時羣蜂頓去回視蛇方欲避遁蜷縮不定似有加患其身者諦視頃之蓋羣蜂方飛集其身縮之愈緊剌之乃愈烈全身幾爲羣蜂寳罷有如一團之黑霧予得乘機下樹脱此巨險（未完） 
曲選 
[南商調李貞女傳書後] [  魏在田]  
　　（梧桐樹）胥塘水勢平表裹明於錢洵晝泥沙禁得風波定冬心耿耿　秋夢年年冷寂莫空圍不是繁華性掃　緣打破悲歡境（東歐令）欗杆外風日淸記得兒時種女貞於今只見婆婆影當年事難重省問九州鑄錯是誰成成就歳寒名 
（大聖樂）擊紅絲生小還警覩釵環心自警婚姻兩字憑媒證氤氤簿枉結盟都說是海棠巳許梅花聘那知道少女宫中有煞星文園普病早個玉樓應召柳昏花暝 
（解三醒）說不盡凄凉情景說不盡幽怨塡膺說不盡泉源巳涸胭脂井說不盡紅淚雙凝說不盡心如止水肝腸硬說不盡命薄秋雲福分輕休悲哽說不盡淸風亮節泐石爲銘 
（前腔）從今日無家蓬梗從今是孤雁飛鴨從今是痛心且把人心正從今是灰死寒冰從今是江山助我淸遊興從今是書史傳他舊興型桑棆景算心無罣礙丁卻今生 
（尾聲）撫冬靑徴歌詠姓氏同瞻貞女旌這一　新詞女兒家聽聽 
自由談之自由談 
　　愛國心人人有之然有不同上等者愛之於心中等者愛之於面下等者愛之於口[  印培]  
救國儲金組織迄今踴躍輪助者工商居多而滬上許多富豪未聞有出巨金以儲者不知是何居心[  沈潛夫]  
小說 
家庭小說 
[嫣紅刧] [  常覺小蝶合譯　天虛我生潤文]  
第二十章（續） 
　　於時又一人語日或者汝主人實有不得已之苦衷亦未可知菲雪忿然日惠拉汝主人亦减汝工資乎惠拉日吾幸爲密斯特安西來廠中工人自任事以來乃未嘗少减一辨士菲雪日汝儕團體至堅何能容吾人插足惠拉日汝放心安西來廠中未必需汝也於是一室盡笑菲雪平生至惡人笑已乃怨日唶吾何事乃不如人汝廠中乃多我惠拉日此則還淸詢之密斯特理痕如汝者彼眼角且不卹一瞬也菲雪日理痕彼不過戴其闊邊之帽實則不經我一掌我欲見彼不如逕見安西來蓋人之懼死非懼閽羅懼小鬼耳惠拉日菲雪安西來雖仁慈然彼所出工資亦必有所取償非濫用人者汝又何爲妄想菲雪尙欲有語忽有一人自屋角言日菲雪此無謂之言可勿語汝雖月失四先令然較諸一無所得者終爲佳汝尙知有一極惡之消息乎菲雪伸其首日誰語者密斯特克洛區乎其人應日然克洛區者蓋爲一大工廠之匠頭故聞見亦較廣乃言日若儕亦聞惠爾森及喀英消息乎衆日曩者嘗聞之似未能支持今則已穩固可無慮矣克洛區日誰言之今且倒閉矣禮拜一即將正式宣佈嗟乎吾儕同人中又將有四十人失叢矣克洛區語出一室忽寂旣而有人頓聲言日密斯特克洛區汝語似弗確蓋吾人今者尙領工資克洛區日確甚汝生汝亦知此欵假諸何處蓋甫於昨日貸自安西來也於上一座大驚爭日克洛區汝何爲知之安西來自言之耶克洛區日否否安西來生平貸人未嘗自語特惠爾森用人不當消息遂洩然即非其人語者禮拜一吾人亦且知之在惠爾森之意甚望今日有欵介至然終不能銀行家亦不肯再貸惠爾森無奈遂以其事告之安西來老人老人爲署支票令赴銀行領欵汶生苟非安西來者汝儕今日歸時腰間之襄空矣於時又一人語日安西來假此巨欵乃不懼失乎克格區日否惠爾生商業雖失敗然以其貨物償汝儕工資亦正有餘彼二人苟能於十年之前歇業者雖不能大富亦復素封乃一味健進不知退步致有此敗蓋十年以來無非虧損致將以前所獲賠償盡罄可憐亦可哀也 
[埃及野史之一勃萊特外紀（十五）] [  珮筠女史]  
　　異哉此人豈夢境果眞此亭亭而立者卽雅犁娜兒歟及一諦視則又有不禁失笑蓋此人者乃不爲花嬌粉腻之雅梨娜兒歟及一諦視一中年之婦也然勃萊特來此僅一日捨意逹理王外未嘗有一人之識今若人又何來且爲婦人思至此不禁而疑疑尙爲夢其人覩狀亦似覺則日王母疑予爲雅梨娜兒公主保姆愛克嵛特來援王者蓋王巳下令將於明日移王入鐵塔治苦工備貴國來贖勃萊特驚日姆若國與吾國體相敵汝君乃弗畏兵乎愛克嵛日否吾王至好戰不畏兵汝國果以兵來刧汝者則正中彼所悅殺汝而後戰亦意中事然兵爲危事吾王終有一日困於戰也勃萊特尙欲有語而愛克嵛已截之日止時已促願速隨予行北堡邇騎甚嚴可從予自水遒遁願王赿行母更緩公主待予復命久矣勃萊特日姆汝來乃爲公主命乎愛克嵛日誠然公主欽君英武願以此生相託特囑媪來援君且令傳語茲事促不及相晤容後好相見也言次出金玦一其中嵌以珊瑚之珠及金鑽光彩襕然授勃萊特日王收之可爲後日之證於是遂滅燭先行勃萊特從之顧不出室轉向内而行勃萊特詫日姆胡爲愛克嵛日禁聲此問有地隧直通愛色耳河次吾來亦即以此言次至金柱側以指點石人雙目塔然一聲石人忽側避柱下徽露一罅適容人側身而入愛克嵛先入燃其燭勃萊特繼下初極狭纔通人旣而開朗可容三人并馳　石咸製以磁瓦砌作細花雖舊光滑尙可鑑人愛克嵛復捩其機柱乃翕然而合遂中無人勃萊特復絮絮以雅梨娜兒爲問愛克嵛日王聽臣此事實媪爲動首蓋媪費郤無限之辦給始得公主轉意傾心於君後此王將何以謝我勃萊特日媪謝汝然我與若匪素識媪奚事忠我愛克嵛日吾雖未識王然汝舅固予素識實告王各拉特維齊愛倫納固予從兄也王歸能於彼有所賜卹則媪拜賜多矣言次隧道忽下天光一線自洞外射入瀲灧作光視之則已在愛色耳河水步之次矣二人出穴愛克嵛自往蘆葦深處覔舟旣得乃招勃萊特日王能操舟乎勃萊特日勉能之愛克嵛日若是則王可自駕之往順風下四十里卽爲開羅由彼赴以莎利伯爲道至邇也其時月已下弦時方吐山而出似美人睡起徽啓其秋水之眸以窺下界勃萊特遂自登舟而去 
 
 
 

Page 15

 
 
   
 
 

Page 16

 
 
   
 
