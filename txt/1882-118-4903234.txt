# 1882 - 118 - 4903234

 

Page 1

 
 
[論開平創開鐵路事]  
　　中國自開平煤礦開辦以來出煤日多轉運非易於是開濬河道用船載運以便銷路然水路尙不能十分快便因復擬設鐵路以便載運刻下鐵路業有成議機器等物均已運赴津沽可以興工創辦矣此路若成則礦中之煤運出極易而銷路亦必寛暢從此礦務益當蒸蒸日上此固不待智者而後知也吾因此而歎中國之於鐵路實有不得不開之勢而以前之遲遲不行殊爲失計其已成而復毁者爲尤可惜也泰西各國處處有電線處處有鐵路不啻如蛛之張網緃　四布無地不然以鐵路輔電線之用故其運用貨物傳遞消息捷於影響路雖遠而轉瞬可達貨雖多而頃刻可到其載　 
運之費亦皆甚廉因而獲利愈厚觀於前報所載英國印度鐵路數目以及所獲之利可知僅就鐵路一端利源已爲不薄若冉核算鐵路運貨之水脚則更屬不貲矣中國惟無鐵路故雖有貨物而轉運之費過多卽亦不能得利數丈之木負者數人工資若千百鈞之貨扛者數人工資若干竟有所負之貨售作運費而尙形不足者則鐵路之用烏得謂之無益哉本埠前曾試辦鐵路自滬而至江灣自江灣而至吳淞彼時吳淞並無巿面坐客往來不過藉此以爲遊玩之地每人收資三百餘文可以往而復來而坐者頗不乏人倘不拆毁而向西人購得此路歸中國人管理俾往來行人得以快爭捷足吾知坐者必將日盛一日將來吳淞亦必蔚成閙巿從此而擴充之迤邐而達於蘇州則蘇垣之元氣可以早復冉推而至鎭江至金陵聨絡一氣其利當不可勝言愈推愈廣而浙省各府以及八閩三江縱橫旁達中國地雖遼闊局勢不難團聚加以近來電線一通亦復推曁殆遍中國之興何可限量而遽無端拆而去之中國之失計也說者謂鐵路之利中國亦未嘗不知止以創造之費實屬不貲故人皆望而却步不知此等事皆當逐漸而來譬如上海一路爲之　矢立之根基而以所得之費計其開銷積其盈餘而稍稍擴充造得一里卽有一里之益推得十里卽有十里之益由十而百由百而千由千而萬皆循序漸進所謂得寸則我之寸得尺則我之尺持之以漸需之以久當必有無難推廣者假如現在開平之鐵路不過僅藉爲運煤之用其後稍推而廣而以一路至黑龍江可以防東三省之變又以一條至京師可以資拱衛之用將此路所餘移創彼路兵家所謂步步爲營之法雖曠日持久而必有成功之時向使上海之鐵路未拆則此時當必有早經推廣之處不必遲至此時始以開平爲先路之導也蓋舉事者惟創始爲最難上海之開設鐵路事之創者也旣有所創卽不難於因乃於所創之舉而截然頓止則欲因而無可因閱時旣久而始有開平之舉則事實與創始無異成之更非易易卽開平旣創之後汲汲焉以推曁爲急而已遲之數年矣夫中國之出産並不遜於泰西泰西之貿易未必工於華人而泰西以有鐵路而載運便捷遂日見其興發不已中國自安苟且而利權不能自主反爲西人所奪此其故蓋可知矣譬諸奕棋起首最難能者無端下一閑着後來皆可得用不善奕者舉棋不定旣下子而後拈起沈思良久而後下之卽使愼密有餘而遲速之效不同矣譬諸博者先下手時資不甚巨其後就贏錢而滚之盈千累百不難也不善博者刻刻防負卽已下注而猶有所遲欵幸而勝則於願已足而不復冉圖大舉一負則孤注立盡翻本爲難卽使有偶贏之時而其多寡之數不同矣卽小以見大創大業舉大事何莫不然上海之鐵路亦棋中之閒着也旣已得用何妨就贏錢以滚之成而復毁則已下子而復拈起已下注而猶遲疑如是而欲求其必勝也鳥乎可哉雖然成事不必說矣及今而爲之猶未晚也竊願當軸者爲之一决其計焉爾 
[本館自己接到電音]  
　　本館於昨日接到在津友人專發電音到本館有三月十四日諭旨一道敬謹譯登○三月十四日奉上諭李鴻章奏瀝陳下情仍懇開缺終制一摺情詞懇切覽奏良用惻然朝廷以孝治天下本不忍重違所請强人子以所難惟念李鴻章久任畿疆値此時勢艱難一切揞置機宜動關全局實非尋常疆事可比雍正乾隆年間大臣如孫嘉淦朱軾稽曾筠蔣炳于敏中等皆奉特旨在任守制近今如曾國藩胡林翼亦皆奪情起用李鴻章惟當仰體朝延不得已之苦衷勉抑哀思仍遵前旨俟穿孝百日後卽回著任毋得冉行固辭欽此 
[議阻華人續聞]  
　　前日英公司輪船到滬帶來西報有美國消息言美國政府現議華傭至美一事議約二十年爲期不准華人往美衆人紛紛議論或云定限十年已足不必二十年之久至今尙無定論中國駐美欽使聞此消息以爲如此議准行則當去美而適日斯巴尼亞不與美國往來其美國來華之牧師亦不聽其在華而中國必與美國絶通商之好云該報言此議在政府或可准行但恐總統未必允許耳 
[港事譯登]  
　　前報曾述香港九龍地方中國擬設電線通至廣東省城已委員至該處勘騐兹閱香港西字報知委員帶同兵役及電局總辦逐處勘驗點定埋杆設線之所地方官已出有告示曉諭民間謂此路電線爲中國所設藉以通信息利商賈不得擅自毁拆興工之際不得滋擾如違定干究辦云云想興工之期不遠矣該報又言前者香港諸人廣購地皮興造舍宇至目下而其弊已見麗如銀行之買辦現在業經逃避緣購地太多虧銀甚巨無法籌措故至避匿不見港中大爲寒心有某錢莊亦多有該買辦之股分該買辦旣逃某錢莊亦卽閉歇現在竟有數家閉門歇業港中華人生意因此不免減色也 
[福州近事]  
　　福州西字報言福州仁記洋行買辦某華人之姪帶有洋銀一萬六千元前赴鄉間行至長樂縣地界離鄉間不遠突遭盜刧其洋盡被掠去傳聞其姪已死於盜賊之手刻下報官緝捕認眞跴訪未識能破案否也又言福州火災近日愈多大約每禮拜必有失愼之事初四日晚間十點鐘福州遙望火光燭天卽在前此被焚之處是日　 
復又稅回祿之駕直至十二點鐘以後始覺火光漸隱此次所焚較前尤甚地方官憲亦無法施救聽其自焚自熄該處房屋悉成焦土見無一椽之遺幸猶未聞有焚斃之慘耳 
[觸礁被刧]  
　　英國帆船名加斯當由新金山載煤前往厦門將近駛到天色已晚船主急於抵埠怱遽之際船遂觸於礁石不能復行至天明見船旁之水甚淺而小船多隻圍繞而來小船中人競登該帆船搶取各物船中所有被搶一空帆船人少不能抵票船主夫婦及大副二副率水手等乘一漁船行至中途漁船向索舟資而諸人身畔不名一 
 
 

Page 2

 
 
錢漁船上人遂欲推之上岸船主等不肯幸有華人中之具善心者勸令漁船載之以去至次日又復不肯載行不得已舍舟而陸後復遇一船附之以去送至福州換坐輪船行抵厦門現聞厦門官憲擬將查問此事也 
[掘地見異]  
　　客稱前月通州北門外十方院因挖墊浮橋掘地數尺忽見一穴約深丈餘縋而探之旁有隧道隧中熱氣鬱蒸卽報州衙經高星槎刺史親往騐視卽飭封掩傳得隧道頗曲折中有石門推之不開疑是古塚但無碑可考不知何人之墓耳 
[天津院試]  
　　直隸學政孫宗師於前月十八日按臨天津二十日開考場規嚴肅士論翕然本月初一二日送學簪花初四日起馬按臨通州聞各屬所取多知名之士云 
[道旁築室]  
　　天津拆卸河北大胡同直接城根俾通車馬經列前報現在工程已經告竣康莊大道可不歌行路之難矣惟該處寸地千金被拆各舖難覔喬遷地步是以有心計者爰就單街河唇隙地趕蓋各舖招租刻下木拔道通舖皆蓋就未上梁時認租者已滿是處之熱閙卽此可以想見矣 
[憲旌回轅]  
　　浙江陳雋丞中丞前出巡温台等處炮臺已半月矣兹省中接到文報知憲駕由甌江乘坐輪船赴定海大約初入日可抵乍浦極遲初十日返省故城中文武咸出城至碼頭迎迓但不知憲旌何時抵岸也 
[火災示警奇聞]  
　　鬼神之道儒者弗言然亦有形聲可憑而爲衆所共見聞者正令人無從擬議也杭城有大醬園號同福者在武林門外珠兒潭地方造屋開張歴有年所屋中向無怪異乃自今春以來屢次失火幸皆救熄初以爲園中人不愼或有遺火繼而白晝之間雞璨之旁杳不知火之所自來而烟燄忽起甚至兩日間起火四次雖皆隨救隨熄而衆心惴惴眠食不安前月中某日園之學徒某甲突從樓之最高處墜下及地則安然仰臥如有人舁之者然衆見而趨救甲已雙足直挻目瞪口呆毫無生氣衆方爲之扶掖按捺而甲忽蹶然坐起怒目向人厲聲言曰我乃某王之先驅某神是也向曾廟食於此今廟基爲汝園所佔露處有年近奉某王之命知三月初十日以前該處上至牌樓下至賣魚橋一帶地方盡成焦土是以屢次放火示警乃汝等猶不急爲遷讓將來追悔無及矣園主聞言大懼忙卽叩首服罪願卽搬讓他處時隣近各店聞其異者爭來觀看一時聚有百餘人衆乃向神環求弭災之法神謂先在該處虔誠齋戒頂禮皇懴三永日須以全眞道士拜之若用僧人及他教道士皆無益也再傳名班演戯三日以謝火神該街兩岸各宜讓出門面五間地價不煩捐募但着地保報官自有人出錢購地我廟須在對河之義倉隔壁購地營造汝等可實力爲之定不汝欺衆叩首應許擬卽於近處鋪設醮壇搭盖戯臺并願集資造廟卽日購地興工乃甲又瞪目大言曰其戯須在城内之大教塲都天火雷院敬演不得在他處了事其造廟之土木工資將來自有所出不煩顧慮該園中屢次之火皆我所放須至第十次方成巨災爾等不信但待至三月初十可耳其墜樓之人乃我之僕從三四人舁之使下並無一毫損傷也言罷昏然仍倒涎沬滿口徧身僵冷衆見其已死祗以神語明示故守待之直至半日之久果然蘇醒據云但覺昏然倒地後便無知並無痛楚衆愈爲驚異一時互相傳說居人及外來香客爭先奔視不可計數卽城外之江漲西溪兩驛丞亦各命輿親至爲民請命神漠無一語但命該處地保莊書急將讓出之店屋丈量報官而已現在皇懴已圓滿其戯班亦由神擇定但該班現適他出須待其回杭方可傳演同福醬園已將店業遷讓另行購地建造此事杭垣傳說言人人殊或稱爲溺鬼或疑爲狐仙或指爲包閣羅之胥吏鳥姓及祝融氏之前驅閼姓紛紛聚訟皆屬無稽然其事殊足異矣此由友人詳述謂聞之於醬園之貼鄰醃臘店某甲亦當時之在塲環求親爲問答者爰就其言而泚筆記之確否不計也 
[督憲閱操]  
　　閩督何制軍於上月二十二日往南校塲閱看本轅箭道精兵並福靖新前營弁勇各操演所有洋槍陣式均排列整齊憲心頗喜惟打靶者未盡中的進退間亦有失節處制軍卽傳諭各營教習嗣後務須勤加訓練與弁勇等購明切究不得視爲具文也 
[船塢被竊]  
　　福州船局之船塢四面圍墻前臨水後枕路只設兩栅門出入泒有差弁勇　看守乃前月杪輪機廠委員房忽失去被襑　 
等物徧查無踨雖責令棚兵嚴緝而人物至今無着在守門者固難辭咎而大局懈散之象亦可見矣 
[甬江大火]  
　　三月十四日下午五點鐘時江厦濵江廟跟朝西門面恒昇鹹貨行由後樓起火是時適東南風大作遂致燎原風助火威蔓延甚速在城文武官聞警皆帶民壯勇丁前往彈壓因東渡靈橋兩門外街道太窄人皆不能馳入火湯均上東門城樓瞭望搶火之徒蜂擁爭先凡火所未及者已被搶掠殆盡店舖人等惟有挾取帪簿扛抬洋箱要件從焑霧中逃出一時如錢行街天妃宫後潘家弄水弄口等處咸有戒心各處水龍以及洋龍雖聞警馳救均以火勢甚旺不能爲力故靠西路水龍退出公墻外力保濵江廟靠東路水龍亦退出公墻外保護水弄口一帶街屋不料火己鑽入廟後錢業公所之灶屋亦被焚燬幸四面皆有厚墻得未延燒否則後面之街屋亦難保矣計焚至兩點餘鐘始熄被焚者朝西房屋東至坐江南至潘家弄公墻北至廟道頭公墻朝東者西至圍墻南至仁和米行圍牆北至濵江廟墻脚而止共燒去大小鋪户約三十餘家上下樓房一百八十餘間内有鹹貨行四家米行二家大錢庄二家此外如土行小錢庄帶魚帮水客帮信局水菓店包捆店包子店等聞其中之最被耗折者爲恒昇鼎豐萬順萬豐四家皆因存貨甚多不及搬運咸被焚燬通扯約値萬金甚可惜也 
[大風覆舟]  
　　常熟南門外顔巷鄉離城有五六里之遙近因春臺社戯觀者畢集十二日午候忽發狂風適湖南一帶來看戯者道經西湖被風逼翻六舟一時未能援救幸溺者都會游水祗沉死二女餘皆得生云 
[湘事瑣聞]  
　　湘省有漕州縣自軍興後改爲折色每屇由紳士議價官征官解歴久相安昨聞益陽某大令奉調署寍鄉二月杪交替當　 
啓行時該邑士民聚衆謂欲索還浮收之數將城門緊閉省憲當委幹員前往寍鄉士民旋卽具禀省憲請勿令某大令到任當奉批另委賢員云○省垣因酌裁練軍兵勇等聚衆數千人擁至撫標中軍署喧閙中軍官踰垣而避旋經文武各官拊循始散嗣經大府飭查倡閙者插耳箭遊街示警○湘城各戯班前因國制停演去冬禀求淸唱餬口崇方伯力持不可旋因將去藩任遂亦聽之於是初准演廟戯酬神現在各省會館曁公所祠宇凡有公讌均照常演唱緣前撫劉韞齋中丞深知湘中情形梨園子弟衆多若久乏生機强者不免爲非不若令其從權開唱耳○撫轅曁長沙郡署圍墻左右民房櫛比中多巨紳居宅聞有匪人先在撫轅繼在府署圍牆後意圖放火經巡役瞥見追緝未獲當見遺有火藥包在牆外夫省城重地而匪黨竟如此橫行有地方之責者固不可不思患預防也 
[唆訟宜戒]  
　　温州友人來信言近來風俗愈漓人心愈險遇有錢債細故雖至親密友莫不從傍唆使涉訟彼卽從中漁利幸天道好還　 
報應如響而人猶迷而不悟者其心實爲銅臭所薰蒸耳然一介寒儒藉說客爲生涯以刀筆作餬口者固無論矣乃竟有禮學宿儒殷富舊宅亦雅善鼓唇掉舌離間親情與差役輩呼兄喚弟其貪圖不過此阿堵物亦可鄙矣如有張某者與葉某誼屬渭陽合開荳麥行前年冬張某勒令葉某分出讓張獨開除存放生息外葉之資本應張歸出彼時邀中理涉張僅以期票搪塞葉已吃虧不少其餘存欵數千金仍照常存放不向取回 
 
 

Page 3

 
 
在葉之意以爲取到一欵再索一欵漸漸自可歸淸乃去年疉向索取張某竟分文不與究其故皆係張某之岳某甲見葉分拆行内資本短絀再加付還存欵手頭必至局促故令女婿任意呑沒葉某必無可如何今葉屢向張索取張竟藉口先父經手且無票據可憑雖死時留有遺囑淸單究難作准故葉某不得已赴縣呈請追繳當經縣批吊簿集中追還乃某甲見此案吊簿質訊存欵定必追交始則賄差宕延繼卽托人說情至提訊時復在堂聲稱葉某在外詈駡羞辱難堪若不從嚴究辦此心難甘故張邑尊亦不吊簿質中僅斷出貼水洋若干歸還葉某復着葉向甲當堂賠禮模糊審訊勉强具結云但張自涉訟以來已破費千金悉由甲經手故張亦大悔因岳父主使是以敢怒而不敢言及本年二月初甲家内忽然失竊偷去衣物約値錢三四百竿之數可見悖入悖出其理不爽彼好唆人訟者可以鑒矣 
[秋審人犯]  
　　温處二郡離省較遠每年遇有解省秋審人犯就近改由温處道過堂本年三月初一日温道憲懸牌提訊兩郡人犯共有十餘起惟玉環一女犯年約四旬餘貎醜而身矮聞係謀死親夫者今已二次秋審似此尊容作此風流罪孽人竊謂其不自量也其中有一處州人犯到堂極口稱冤當被差役呼喝遂緘默不言領葵扇草蓆手巾饅頭並錢數百而去 
[賽馬跳浜]  
　　昨係西商第三日賽馬適因陰雨觀者寥寥然西人則仍照定章比賽也計自午刻起五馬同跑爲小步步得彩第二次六馬第三次十二馬互賽皆係三保瀛爭先迨西商暫憩小食後三點鐘起賽第四次計馬十匹勝者爲密乃而第五次只有三馬怡和洋行之駿馬先至第六次十三匹馬齊駛豐茂洋行之小苛子奪錦第七次九馬以拉古爲魁第八次五馬跳浜跳花箕係祥泰洋行茶師所騎之黑馬得彩計連越三浜三花箕架餘皆瞠乎在後也是時細雨連綿衣襟沾濕中西諸人俱言告言歸矣 
[局賭疉見]  
　　指拿賭徒案情疉經列報兹悉是日另有一案與此事相仿而賭徒亦有前案中之人蓋有任姓者投英界會審署控被陳姓串同程姓局賭輸去銀一千八百兩程姓卽前案爲林某所控者陳已由任交捕解案未奉庭訊卽有人出爲調處求免究辦并聞林姓所控之案亦有人爲之調處云 
[馬夫具結]  
　　本埠租界西國妓女之馬車夫皆戴大帽穿長服殊屬謬妄現經美領事照會陳太守飭差提到西妓之馬夫張姓鄭姓兩人詰責二人求恩並稱此後不敢復犯陳太守着令具結不得再蹈前轍斥退 
[先罰傷資]  
　　駕米船之逍長生投英界會審公堂稱昨日船到碼頭有陳阿高之航船爭前與論被持木棒毆傷右眼訴捕拘陸送案請究陸供彼船在後而欲爭先以致爭執悞傷伊眼是實陳太守斷陸阿高先罰養傷洋六元再押候趙投仁濟醫院醫治俟七日後視其傷勢如何再行核斷 
[馬車傷人彚述]  
　　前日薄暮跑馬場人散時泥城外一馬車撞倒一五六歲之男孩輪傷肚腹馬車逃逸該孩則經人舁送回家外間傳說該孩已因傷斃命未知確否又聞前日午後英租界石路中巿有野雞馬車載客由北向南在四馬路口上元樓茶館門前轉灣往西碰倒一老嫗輪傷左足馬車亦逸該嫗由捕舁送至體仁醫院據醫生云脚骨已斷恐難接續將成殘廢云 
[佩秋齋近槁]  
　　新月一彎隱隱現嬋娟乍出雲房色更鮮莫把蛾眉輕畫様人間多半望團圓輕匀淡掃乍開奩妝罷光流碧漢蟾不省妬誰眉様好一彎如畫鬥纎纎○十四夜月金鏡飛光徹九霄一輪未滿景偏饒人情大抵憐今夕怎耐團圓尙後宵○十五夜月爲有當年未了因十分圓處證前身誰知共愛今宵好愁煞深閨待字人○夢月夢魂寂寞倚欄杆忽覩嫦娥出廣寒底事霓裳羞不舞見人庶掩避雲端○海棠雲爲羅帳月爲宫照出紅妝醉夢中可惜晚來春寂寂更無人共倚東風○春遊踏翠尋芳過畫橋好花無處不含嬌人生行樂休辜負九十春光最易消○秋興丹桂香消菊滿叢得時行樂正無窮莫嫌九月桃花少楓葉江頭盡染紅○牡丹色相豐腴迥絶倫年年雄冠百花身世間富貴須臾事魏后姚王總是春○春暮東皇欲返恨難回花亦繽紛點翠苔却笑蝶身忘是夢尋香飛去復飛來○苦熱驕陽威逼勢何兇汗作珠流透幾重料是明朝凉不得絳雲樹外變奇峰○消夏竹影參差雨乍晴窓前凉氣欲移情更憐午夢醒長晝風送新蟬第一聲○梅妃承恩漫怨近來稀新故相乘有是非記否淡妝初見幸閒他四萬在宫闈○晝臥書齋鎭日意闌珊夢醒還思一忱安窓外好花如我嬾幾枝也壓畵欄杆○閨情碧紗窻下度針匀彩線流霞點綴新繡出平原誰得似隔簾偷比意中人○畵眉妝罷依然對鏡銅雙眉還　 
欲奪蛾工虧他京兆當年婦一様描成不費功○田家新婦詞東家大姆西家嬸此往彼來漸熟情只有新郎呼未慣人前尙是碍稱名○寫恨玉人情豈絶塵埃應有桃花依舊開何自仙凡途遽判只容劉阮入天台○題美人圖嫣然一笑轉秋波無限風情欲語何月様嬋娟花様好前身或恐是嫦蛾○問西施菊記否陶朱載五湖曾將聲價重勾吳如今笑立東籬下還憶姑蘇臺上無○西施菊答玉貎依然錦帳空繁華閱盡占秋風東籬却比蘇臺穏敢怨年年霜露中○夏日靑樓曲世態如天炎復凉半生迎送祗逢塲風流債究贏多少浴罷黃昏尙理妝○戯爲友人以菊花海棠天竹水仙畫幅贈所知囑題艷逸亭亭久擅名東籬西府兩分明如何一點相思涙却使高人也動情霜雪寒侵甲帳春忠無舊物表情眞直將南國相思子贈與江邊解佩人○花月砛效連珠體最憐月夜與花晨花　嬌姿月寫眞月去名花空有色花殘明月不成春狂吟月下花爲友醉飲花前月作賓花好不知還月好幾番花月比精神○日燕步袁景文韻萬里辭家舉目非一生縞素世應稀王娘雪操甘同守姚女冰魂願共歸晧質敢誇冲碧宇淡妝不復著鳥衣輕盈可悟前身態曾向君王掌上飛○詠忱笑他只解促人眠看度春風不計年密語慣聽宵夢裏幽情常薦暮雲邊倚來末必堪探秘推後可妨又結緣記否巫山歸洛浦陳王曾受宓妃憐○野眺凉風到處掃炎威四野澄淸暑漸微流水倒拖疎柳去夕陽斜趁老僧歸山高岫易留雲宿樹小枝難任鳥依不識漁翁在何處江竿閒煞釣魚磯○戯贈雙生子上帝當年洵有情金童旋下一雙行難兄難弟姑爲判誰後誰先豈易明新婦乍歸勞辨壻舊交重遇錯稱名算來更是虧星士一命常將兩命評○貧遣計拙謀生枉自憐食貧居賤已年年買書易質新成服畜米難歸舊業田得失也知隨白日榮枯奚必問靑天莫將往事從頭數拚取今宵一醉眠○無題效王次回艷形未接紫雲娘蘭麝先通一縷香敢惱輕狂來繡闥却羞孟浪出華堂含情微露弓三寸作意頻摩帕一方不是聰明　 
婢解事憑誰牽引夢高唐猥紅倚翠未多時難免臨歧絮絮詞明月要圓修莫錯海棠纔放賞休遲蹉跎我忍嚴慈怨蹤跡君防姊妹知好取枕盟牢記在須憐無刻一相思靑浦玉臺侍史待定草 
春思厭厭春悉默默殘燈漾壁細雨敲窓正旅人無可奈何時也昨讀散華禪綺懷八律襟懷悲壯情致纏綿嗟豪士之蹉跎惜美人之遲 
[暮天涯海角同此凄然拈筆儒毫敬踀踵元韻不以濫竽見誚否卽請大詞壇郢正]  
　　湖海奔馳路幾千得邀靑盼實前緣飄蕭绿鬢殊疇昔落拓紅　又一年芳草垂楊離别地流鶯語燕奈何天香閨珍重當初約想亦臨風爲悵然染將繊指若丹沙疑乞神仙萼緑華細雨春滋書帶草輕陰秋瘦海棠花魂銷淮水飛蘭槳豔訪章臺跨玉騧此日不勝寥寂感碧雲深銷可人家殘燈遠柝送春宵何日衡門貯阿嬌簫咽應吹 
 
 

Page 4

 
 
秦女怨帶寛漸減沈郎腰故園松菊餘二徑異地鶯花遜六朝一縷博山香裊裊芳懷難向個中消瓊琢精神玉琢姿問年十五正嬌癡瑤緘寄我勞猜擬妙語疑人慣帥嗣掩扇含羞歌麗曲籠紗珍惜護新詩雪窓記得圍鑪夜風度眞教比黨姬關盼仍居燕子樓一腔幽怨付江流銀筝鳳笛閑排悶金管鸞牋漫寫愁事與願違殊不了心如髮亂幾能休赤松何處偕爲侶訪道吾思遍九州雞聲斷愛策金鞍語到臨歧一字難小　 
院枉開花富貴長途惟報竹平安囊空羞見榆錢疉酒罷愁看蠟淚攅春事闌珊芳訊杳錦衾角枕慘無歡悔教蹤跡走天涯謀利謀名一念差百歲光陰皆草草草大千世界本花花命宫底事臨磨蝎怨府何能到女媧新月昏黃已無奈江　况又咽哀笳不如猿鹤老巖阿情思厭厭可奈何欲把美人圖雅箑曾將綺語繡香羅莫言薄　輕相棄每悔風流易致訶結習自憐難懴盡春波尙不及愁多鷺洲揖竹詞人未定草 
[蘇省撫轅抄]  
　　三月十三日同知何慶徴服满回省到撫轅牌示二月二十日換戴凉○十四日同知敖式金黃田港釐局又李慶恩糖捐局陽湖縣范均到知縣夏槐銷滬局差仍回發審局陳汝欽銷滬局差郭寅階禀知奉委解餉赴寜辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭辦科塲示]  
　　欽加三品銜辦理科場供給事務補用道候補府分防水利事務漢陽督捕清軍府加三級紀錄十次張爲科塲事照得現奉各大憲檄委辦理本省壬午科文闈鄉試各事務等因奉此查應備口味鋪陳一切歴係酌定巿價諭令各匠頭行户人等先期備辦兹奉前因自應查照向章次第採辦合先出示曉諭爲此示仰各匠頭行户人等知悉爾等承辦各有專責務須隨傳刻卽赴府以憑面諭酌定巿價先期預備堅潔鮮明上好貨物按照限定日期呈繳聽候騐取應給價値均係先期給發槪不假手丁書差役倘敢有不肖之徒藉端派累刁難需索或影射招搖許卽扭禀究辦如該匠頭行户人等高抬巿價把持居奇或以低潮朽壞貨物攙雜塞責以及臨期遲悞定卽退還貨物追繳價値並分則嚴懲事關大典務各小心恪遵定章赶緊備辦毋得觀望致滋貽悞各宜凛遵毋違特示 
[竊賊繁多]  
　　漢口地當衝衢良莠雜處近來小竊輩肆無忌憚到處覬覦前日漢臯某銀樓忍來一賊穿著濟楚上櫃囑取金鐲一雙看定花式價亦不論惟照牌碼計算銀兩開寫發票該竊嘱送半邊街某字號内給付銀兩幸該樓主人見其神氣不佳當飭送貨者隨帶兩出店前　兌取詎該竊尙欲試其鬼蜮之技同行至喬家巷地方竟說前面已是半邊街請將鐲交我該夥未允乃被用强奪去轉身向東飛奔三人竭力狂追相離不過數武該竊恐被拿住將鐲擲地銀樓夥自卽俯拾兩出店仍跟追至三義殿西首後面將賊獲到扭至銀樓用繩　住痛打未送官而釋之去又前月三十日江靖輪船抵鎭江時已夜闌人靜有客自鎭江搭船至南京係北京人年可四十許觀其行李無多并乏同伴初上船之際先負被嚢至托在船之客照看其人不允當有在旁一賊插口云我爲君代看可放心去携去他物來客固不辨好歹卽轉身上岸待别件携至則被囊已不知去向當時遍覔無蹤托買辦查究亦無下落客懊喪不已據云被囊内有枕頭箱貯洋二十餘元並錢票别物等共値數十金云 
[唆人害已]  
　　金陵淮淸橋某點心店近有斫傷一案足見唆人害已冥冥中固有巧於播弄者查該店向爲某氏婦開設近因夫死無主將店招盤適有某甲意欲謀奪其業婦知甲意不良心殊不願因將店盤與某乙開設甲因此銜乙刺骨時又有某丙者與甲乙同業素亦與乙不晆偵知甲之恨乙遂百般播弄唆令甲與乙爲仇甲本懷恨經丙唆使更覺刻不能忍乃起意刺乙遂於前數日夜間携帶廚刀前往尋乙將門撬開於黑暗中隱約見一男子臥在案板上料必是乙遂持刀向前斫去正中臂上其人從睡夢中驚醒正待喊問而一刀甫過二刀又來其人遂大聲呼救甲聞其音始知是丙然已誤傷一刀急待奔出門去已被店中夥計及憐佑聞聲來救甲遂被獲衆見丙旣受傷細詢根由甲乃直認向乙尋讐並將丙如何唆使情節遂一說明於是衆始知丙之受傷實丙之自取其禍　然丙旣被傷自應鳴保經官第丙亦知禍由自取遂聽人調處而罷聞是日丙適因事不及回家特來乙處借宿乙又適有　應不曾回店丙故卽以乙之鋪盖在案板上攤眠豈料甲卽於是夜前來尋讐其間轉圜顚倒抑若有使之然者然則欲借刀殺人者可廢然返矣 
 
 
 

Page 10

 
 
[光緖八年三月初三日京報全錄]  
　　宫門抄○上諭二道錄前○甘藩楊奏爲恭報回任日期摺子○東撫任奏爲東省起運光緖七年分漕糧實數摺子○陝督譚奏爲懇恩賞賜匾額摺子○江督左奏爲特叅守備暫行革職歸案審訊夾片○鄂撫彭奏爲知州試看期滿請留省補用夾片○東撫任奏爲調署知縣夾片○陝督譚奏爲武員各飭赴任回本任夾片○大臣溥等奏爲總管年滿懇請留任摺○三月初三日吏部翰林院侍衛處值日吏部引見十六名宗人府一名○俊啓謝授總管内務府大臣恩○乍浦副都統慶出謝恩○景瑞到京請安○記名提督柳金源謝恩○李希蓮松安預備召見○禮部奏請換戴凉帽日期旨着于十二日○召見軍機李希蓮松安○○頭品頂戴帮辦新疆善後事宜甘肅布政使司臣楊昌濬跪奏爲恭報微臣回任日期叩謝天恩仰祈聖鑒事竊臣上年秋間奉旨補授甘肅布政使當卽具摺謝恩嗣於奏報交卸護督摺内籲請陛見仰荷聖慈兪允本年正月初十奉督臣譚鍾麟行知七年十二月二十五日上諭楊昌濬仍着帮辦新疆善後事宜毋庸繳銷關防俟來年夏間再行來京陛見欽此等因恭錄轉行臣自應欽遵辦理並蒙督臣檄飭回布政司本任正月二十日准署藩司李愼將印信文卷移交前來臣卽干是日恭設香案望闕叩頭祗領任事伏念藩司用人理財責任不輕甘省地瘠民貧籌畫非易自經兵　各省協餉撥歸軍需庫蔵幾同虚設其地方正佐各缺一切補署章程尙係變通辦理至於新疆善後關係遠圖經劉錦棠等區畫必臻妥協臣遠在後路竊懼有名無實惟有隨同督臣將應辦事宜悉心襄贊勉効一得之愚用答高厚鴻慈於萬一仍俟夏秋之交臣卽遵旨北上以伸十餘年依戀專忱所有微臣回任日期理合繕摺具陳叩謝天恩伏乞皇太后皇上聖鑒訓示謹奏軍機大臣奉旨知道了欽此○○頭品頂戴出東巡撫臣任道鎔跪奏爲東省本年起運光緖七年分漕糧實數恭摺仰祈聖鑒事竊准部咨光緖八年東西兩陵官兵及密雲保定等處駐防應食粟米仍當循案均在於山東省光緖八年起運七年分漕薊糧内截撥並令將應徵數目迅速奏報等因當經轉飭遵照去後兹據督糧道陸仁愷詳稱光緖七年分漕糧除沿河坍塌地　豁免並秋災蠲缓外實應徵大漕及薊糧攺運京倉共米豆三十萬五千四百四十三石八斗二升一合六勺又嘉祥縣光緖六年災前徵完及平陰縣續宗光緖六年漕薊糧共米一千一百七十五石一斗六升八合四勺統共應運米豆三十萬六千六百一十八石九斗九升等情詳請具奏前來臣覆查無異除將細數淸册咨部查照並催令趕緊飭帮兌運開行外理合恭摺具陳伏乞皇太后皇上聖鑒謹奏軍機大臣奉旨户部知道欽此○○頭品頂戴陝甘總督臣譚鍾麟跪奏爲據情籲懇天恩賞賜匾額以昭靈貺恭摺仰祈聖鑒事竊臣據署甘肅布政使司李愼詳據碾伯縣知縣姚長齡轉據闔城紳民楊國俊敬承綸等呈稱縣城舊有關帝龍神城隍各廟久著靈顯雨雪愆期祈禱立應上年五六月間天氣亢旱禾苗將枯地方文武率領紳民虔禱迭沛甘霖轉歉爲豐同治八年十二月十二日陝囘入境縣城戒嚴彼時道路梗塞無兵援應九年元旦雞鳴時文武官員朝賀之憏回賊百餘名乘間扒城忽見無數神兵手執紅燈埤聣環繞勢甚雄壯賊驚惶返奔兵勇追襲殺斃甚多縣城轉危爲安實賴神助當因軍務倥傯未及辦理兹復祈禱立降祥霙民情感激公懇轉詳奏　頒發三廟匾額並請勅賜城惶封號列入祀典以答靈貺等情又准平慶涇固化道鄭錫敞轉據署化平直隷廳撫民通判方傳穫詳稱該廳地近六盤山脚每當秋夏之際風雲一起卽降氷雹傷及禾稼一經親詣城隍廟虔誠祈禱立刻晴霽洵屬禦災捍患功被生民據闔邑紳民禀請轉詳奏懇封典以答神庥等情由道咨司具詳前來臣維郅隆之世百靈効順數年來各省請匾請封者莫不仰荷兪允合無仰懇天恩頒賜碾伯縣關帝龍神城隍三廟匾額並請加給該縣及化平直隷撫民廳城隍封號以酬靈貺而順輿情謹繕摺具陳伏乞皇太后皇上聖鑒訓示施行謹奏奉旨已錄○○左宗棠片再宿遷縣民婦陳許氏以勢豪坑陷冤斃夫命等詞控經都察院奏奉諭旨着交劉坤一譚鈞培督同臬司親提人証秉公訊擬具奏等因移咨欽遵辦理經前督臣劉坤一先後飭委署江蘇按察使郜雲鵠江甯布政使梁肇煌江南鹽巡道德壽督同江寍府知府趙佑震研訊確供會擬詳辦嗣因前督臣劉坤一未及勘辦專案移交臣抵任後覆核原案有關三次京控又經添委總理營務處道員王詩正隨員知府章棣直隸州知州石本淸會督研訊議擬詳候核辦各在案兹據王詩正等以案内被証都司銜儘先守備蔡金台曾據杜學之供係指使控告陳家保搶奪杜女之人後又指控該員逼死伊父並據陳維義京控該員誣伊唆訟等情現訊蔡金台供俱不認難保非恃係職官任意狡展詳請暫革歸案審訊等情前來臣杳蔡金台旣於被控指使各情堅不吐實自係恃符刁狡相應請旨將都司銜儘先守備蔡金台暫行革職歸案審訊以成信讞理合附片陳明伏乞聖鑒訓示謹奏軍機大臣奉旨着照所請該部知道欽此○○彭祖賢片再准部咨道府州縣無論何項勞績保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查五品銜儘先補用直隷州候補知州吳同堉自光緖六年十二月二十五日到省之日起連閏扣至七年十一月二十五日試看一年期滿據布政使王大經按察使剻德標取造履歴淸册詳請甄别具奏前來臣隨傳騐該員吳同堉才具明練器識安詳堪以煩缺留省補用除淸册送部外謹會同督臣李瀚章附片具陳伏乞聖鑒勅部查照施行謹奏軍機大臣奉旨吏部知道欽此○○任道鎔片再署歴城縣知縣宫本昻前由日照調補掖縣業經接准部覆自應飭赴本任供職以專責成所遺歴城篆務查有奏補斯缺之章印縣知縣孫符乾樸實勤能堪以先行調署遞遺章邱員缺查有惠民縣知縣楊倬雲任事寔心堪以調署遞遺惠民縣員缺查有候補知縣周以思才具開展堪以署理又署東阿縣知縣沈葆瓊署高密縣知　 
縣陳礽壽署事年滿均應調省所遺東阿縣篆務查有文登縣知縣蘇杰辦事奮勉堪以調署遞遺文登縣員缺查有候補知縣劉克方資深才練堪以署理至高密縣一缺查有靑城縣知縣史振鏞勤苦耐勞堪以調署遞遺靑城縣員缺查有准補高密縣知縣廣全安詳　 
謹飭堪以調署又署汶上縣知縣程兆祥飭赴卽墨縣本任所遺汶上縣篆務查有新城縣知縣李兆祥居官勤懇堪以調署遞遺新城縣員缺查有候補知縣馬應午樸誠可取堪以署理以上各員除廣全尙未到任並無因公違碍處分外其餘孫符乾等查明任内均無三叅限滿已起四叅命盜案件及錢糧未完有關降調展叅處分據藩臬兩司會詳前來除批飭遵照外理合附片奏聞伏乞聖鑒謹奏軍機大臣奉旨知道了欽此○○譚鍾麟片再肅州鎭總兵員缺前奉諭旨着周紹濓補授應卽飭赴新任以重職守現署該鎭總兵陳萬春借補中衛協副將奉部覆准亦應飭赴本任各專責成除分飭遵照外謹附片陳明伏乞聖鑒謹奏軍機大臣奉旨知道了欽此○○奴才溥亷榮毓景瑞跪奏爲總管年滿懇請留任恭摺具奏仰祈聖鑒事竊查東陵設立總管五員辦理八旗守護事務每届任滿例應咨送京旗帶領引見如有熟習差務管轄嚴肅者准請留任歴經遵辦在案伏查裕陵總管富興係鑲黃旗滿洲鉄山佐領下人現年六十三歳前於同治六年八月内由翼長補放裕陵總管是年九月内到任由到任之月起連閏扣至同治十一年七月任滿五年當經奏請留任在案光緖三年五月内復届五年期滿經奴才毓橚溥芸景瑞奏請再留一任俾資熟手奉旨富興着再留一任毋庸送京引見欽此欽遵各在案兹查總管富興扣至本年三月又届五年任滿奴才等伏查富興係由翼長補放今職旗務熟習管轄兵丁亦甚嚴肅光緖五年九月曾經具奏擬泒富興兼值菩陀峪萬年吉地守衛巡邏值班事務均屬敬謹小心未便遽易生手奴才等公同商酌合無仰懇天恩將總管富興再留一任以資得力並請毋庸送京引見可否之處恭候欽定理合恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此 
臾奉 
 
