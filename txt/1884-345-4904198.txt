# 1884 - 345 - 4904198

 

Page 1

 
 
[第二十三號畫報出售] [  申報舘主人啓]  
　　雀入水爲蛤雉入水爲蜃生化之機無奇不有廣方言館之闡微子近於庭中菊花下獲一綠色蜘蛛而人面者屢登日報廣求攷瞪用　　說事　　與四海博物君子賞奇而晰疑再駐京日公使因其國王壽辰就其　筵宴中西各官一堂之上恊和萬邦亦可見我國家屢柔迨人與有天下一家氣象　圖俱編入此次二十三號畫報准於二十六日出售後仍附淞隱漫錄圖說一則閱者覧之此師 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[論援高與援覺輕重]  
　　高麗亂黨日前倐又起事王宫被圍王子與相臣等六人均已被害事起倉卒其勢頗爲岌岌至於詳細情形則尙　遥度然總不出守舊黨八之所爲蓋自日人叩關請開互市以來高國人心早分二黨守舊開化各聚其徒辛已六月之變經中國瀠撥兵船前往靖難日本欲與其事中朝以高麗藩屬之故婉詞却之名正言順示此後高麗事情鹿由中國專管故此事旣定漸横通商局面設關練兵無不以中國人爲之謀主三年以來己有起色而守舊黨人陰不能服造爲謡言以圖煽亂者不知若干事幸其黨人無有遠見深識兼之大院君久覊保定一切舉動失其主腦勢遂渙散而不能合又亂定以後中國派兵留防以吳筱軒軍門之師鎭守漢城分駐各口高人仰望軍威心悅誠服而守舊黨人亦遂有所震懾而不敢蠶動此番之亂設使吳軍門尙在斷無其事然高國兵制之不可恃也久矣自中國駐兵以來應亦改絃員張日臻强壯乃禍事猝起而漢城之内一若絶無守禦竟至王宫被黨人圍住貴如王子尊如宰相均遭匪徒之毒手抑亦出人意料者矣現在起事之由雖未詳悉而其爲守舊黨人之復行煽亂則固不問而知至於傅間之語謂日本兵與華兵交鬨或卽疑爲亂之所由起則本舘昨論亦己辨之盖日本之駐兵爲保其國之商民也中國之兵則不特自保中國之商民而正爲保高麗而設假與日本别有啓釁之事而因而搆兵則高國軍民必且不安統兵將弁豈不知櫌及高人而敢妄生事端耶况日本與我輯睦自琉球改縣中國大度包容暫置不理從此别無嫌隙何敢藉小故以啓兵端本館故斷爲必無之事也竊意吳軍門雖已捐館而軍威尙在所駐防之兵猶足以平内亂津門防堵兵有數萬師船亦不爲少前年六月之事不過三四日大院君卽爲中國兵船載回所謂釜底抽薪之法而高亂卽自此大定此次肇亂不知其事之緣起但該匪黨亦無足恃李傅相飭調北洋兵船就近勦撫吾意亦不須多船卽須多船止於現泊天津諸船之中酌量抽調亦敷派遣目下凍何時候綜觀中國臺灣越南東京大勢法兵之力在將衰垂絶之時焉能乘此嚴寒天氣而率船北犯是北洋之所以防法者不妨稍事寛解移緩就急以靖高麗之亂津防豈猶不足調遣者乃聞滬上傳言以李傅相接到高麗亂信趕謀救援馳電南洋飭前日所調來之揚威超武二船仍回津沽聽候東遣噫此說若確是北洋之船可以應用者必無幾艘故須此二船以往耶夫揚威超武二船到滬猶入船塢修葺已需旬餘延待說者謂臺事萬分吃緊飭援之諭旨在兩月之前始則開北洋撥船五艘南洋亦撥五艘合廣東十艘大帮赴台軍容不可謂乂盛繼而又謂北洋實派四艘南洋則有七艘後皆遲遲吾行而粤東與閩接壤亦不聞派船前往現在方喜二船到滬南洋正在酌量深人添裝軍火改置砲位將與揚威超武同赴閩洋一與法人决勝負普天義憤薄海同仇各省士民不禁引領南望欲其早日放洋早傳捷報而不意忽有高麗之亂致己到之船復行撤回也夫高麗所患者亂黨耳臺灣所慮者則爲强敵其事分輕重其勢亦判難易以意揣之高麗之亂師船至而卽平臺灣之役多船去而未定一至卽平者以津門防堵之兵酌抽幾營派船載往如有戰事總在岸上卽平等之船亦可用就使眞與日兵交鬨亦將借高麗境土作爲戰場斷無聞我兵船至而亦以兵船颶擊海中之理然則須此二船何爲者聞二船領兵之人本爲德國人其於船中布置一切固極精當到滬之後南洋諸船亦請其騐視以爲所安之砲尙嫌其小當另置大砲然後相稱現聞已經添就是楥臺之師將惟二船之德人之命是聽今忽抽回不復同往然則南洋諸船將自赴援乎抑亦中止乎吾知二船之關繫亶 
事安危實非淺鮮傅相全權在握當不蹈顧　失彼之譏否則高麗之亂適然相值甯非氣數也歟 
[本館接奉電音]  
　　昨接北京友人發來電信有十月二十七日諭旨二道敬謹譯登○十月二十七日奉旨梁仲衡轉補翰林院侍讀學士陳學棻補授翰林院侍講學士欽此同日奉上諭本日召見之廣東卽補直隷州知州曾紀渠着交軍機處存記欽此 
[高事電音]  
　　本館於二十七日晚接得天津訪事人電信詳叙高麗致亂之由當卽繙譯成文列之報牘乃昨晨十下鐘越十分又得京師來電則其中情節竟與前電大不相同據稱刻下中國雄師會攻北圻拉朽摧枯勢如竹破法人力不能支遂嗾使日本襲取朝鮮以分華軍之勢日人信從其計竟藉詞違約發兵二千驟據朝鮮三道朝土求救於中朝經李傅相奏間後已奉有諭旨飭旨飭卽調兵往援矣此事京中道聽途說幾於衆口一詞然本館謂此特猜瀾之詞耳日本與我爲同洲之國輔車相依方足以禦外侮豈有貿然生衅以啓强隣窺伺之心者况中朝目下猛將如雲謀臣如雨卽使高麗有事發師船數艘平之可也斷不必調北圻之陸兵遠涉重洋數千里南指高麗烏足以云牽掣法雖無理决不若是之愚日本素重睦隣亦萬不肯自毁藩籬以召外衅然京中旣有是言姑照錄報端以觀其後可也 
[海防軍信]  
　　十月十七日海防來信云目下東京並未開過大仗尼格禮也所統之兵分踞廣野郎甲北寍東廣等處月初有法兵一千名調往海防東北邊察看華軍情形行至離北寍五十餘里之某山遇見華軍數千遂與交戰華軍約死五十人隨卽却退法人在後狂追有十里之遥遂止不追復回北寗是役也法人死者六人傷者二十人邇來 
 
 

Page 2

 
 
東京瘴氣己消天時漸正兵士之在病房者可仍歸營次憶去年東京有法人一萬數千名自謂佔據越南易如反掌詎相持至一年之久依舊一事無成現法兵有回國者有陣亡者有病斃者有在病房養病者綜計所剩不及七千人兵力太單不能往攻華軍但可藉以鎭守刻下東京無甚大雨水勢亦已全消而所添之兵尙未馳至日後霖潦爲災則雖有生力軍亦不能詰朝相見可見法人之侵擾東京殊非易易至黑旗兵勇則俱乘坐小舟改換衣服遇有客商卽將貨物攘奪一日晚上有法國二少年雇用越船作小負販被黑旗望見卽峰擁而至砍死二人取其貨物以去 
[粤信照登]  
　　廣東來信云日前官場雇定駁船數十艘運解軍裝至廣西交缷言定去時每艘日給洋二元五角回時並不給資篙工不從各自逸去官憲遂將船主鎖押比責船主無奈勉强允從竊謂官憲雇船斷不尅扣大約必係經手者從中染指故雇費不敷耳且觀此而益知鐡路之不可不造矣苟有鐡路則轉運軍裝頃刻可至何必出資雇船多所周折哉 
[沙峇近信]  
　　昨日接到山打根十月初三日所發來信云沙峇公司管理種烟之葛布生先生現在盡力於種烟之事先到輪船載有華工四十七人聞後尙有一輪船將到内有華工一百四十七人該處將來必大有可觀也又云山打根現在大運木料前赴新金山諒必有大注生意也又云該處相近地方查得確有金苗但其多寡之數尙難詳悉刻下沙峇總督已擬設立章程招人開採矣 
[寗郡火災]  
　　寗郡於上月二十七日戍刻西門外花橋弄口大街朝南門面之柴店起火延及間壁之篾竹店由篾竹店延及對街之燈籠店城内江東江厦各水龍聞警皆出門馳救但火勢甚旺四路延燒西風較大火頭向東勢難驟滅於是併力拔開火道火始止息計朝南門面東至元和當弄口西至茶坊北至半弄而止朝北門面東至磚瓦行西至芝芽廠南至大河而止約焚一點鐘時共燬去樓房五六十幢其中被耗者惟德興雜貨鋪爲最云 
[丈量鬧事]  
　　昨有淮南歸鴈遞到尺書云阜甯瀕海新漲沙難多被鄉民藏匿不肯報請升科日前邑尊親往丈量鄉民懷恨於心糾衆滋鬧邑尊隨命駕而回鄉民办蜂擁入城邑尊爰飭將城門關閉調兵堵禦鄉民不肯解散因被兵勇傷斃七人事聞於府尊立卽禀明大憲將邑尊撤任一面檄調營勇前往彈壓并委員署理斯篆云 
[江蘇海運委員銜名單]  
　　本年江浙海運漕白由旗昌怡和太古三家及沙甯紳董分領承運雖舊章是率而局樣爲之一新其湖北省運通木色白粮三萬石向年由招商局採買裝運者此次聞傅相已另行委員接辦商局事宜據傳運脚一切經費較上届大可節省所有贏餘銀兩擬撥入防軍餉項一律歸公是承辦諸公之力顧大局厥功亦甚偉矣其本届江蘇海運津滬兩局員紳銜名昨已由蘇友抄到合亟照登如下○津局總辦候補府崔繩祖候補同知王用龢會辦候補縣吳其芳帮辦候補同知李福冕余志銳黃玉明瑞恒坦孫鳳鈞候補直隸州趙惟善候補通判王振鏞郭廷沛崔仲爲劉文澈徐惟鍇徐承福董法中候補知州石和鋆候補縣蔣一桂蘇升紀何啓綬杜仁榦俞德炤徐景寅汪國奎湯曜馬霪恩蔣嶙吳鏡沆宋寳義許之祜王國振差遣委員縣丞張寳瑔陳泰清梁玢詹奎馮詠芝熊嘉槇李德埴吳鍾杰葉承霖主簿劉恒德巡檢章福齊沈爾繩陳錫蕃傅淇馬欽楊秉琦徐振常從九高朗典史吳廷勳毛雲錦紳董候選知縣郁熙順職員汪介耆金福臻蕭福清舉人顧承臯○滬局總辦候補府姚丙吉譚泰來松海防廳劉啓彬上海縣莫祥芝會辦候補知縣楊溥帮辦候補同知王儼馬玉田候補通判文興知州朱之模候補縣殷勳滕恩沛湯學江錢麟圖張墀張豫立差遣委員直州同徐衣言候補理問朱祖恩王顯鉁府經歴何慶墀縣丞湯慶洹巡檢宋維璋從九王傅泗典史胡長慶未入陳履泰孫官準 
[漢皋氣候]  
　　漢江水勢陡落四五尺洋街前沙洲盡露上自太古碼頭下迄四碼頭約三四百畝之廣儼如平地逐日遊人如巿賣熟物者亦集其間上月十七晚月明如鏡霜濃于雪水缸冰厚數分寒暑表己跌至三十八九度矣 
[鉅莊荒閉]  
　　鎭江西門外日新街鉅源錢莊多錢善賈局面甚宏上月二十五日忽然例閉虧空外欵不下二萬有奇司事祝洪見逋負如山一籌莫展遂於前一日夜間乘更深人靜之時以一盞紫霞膏畢命不知將來作何了結也 
[軍憲節臨]  
　　向例每歲金陵將軍須兩至京口巡閱操防上月二十四日軍憲節抵鎭江文武各員均往迎迓碼頭上高搭彩棚鋪陳華麗各營兵勇皆列隊以待鎗砲之響捷若連珠軍憲惟接見陳觀察一人餘均呈遞手版而已一時觀者塞途幾有萬人空巷之概云 
[袁江雜錄]  
　　前報列孫漕憲偶沾清恙刻己漸次就痊隨于十五日接見屬員十九日詣各廟行香○前經漕憲裁汰之各員兹聞稍有復舊者惟清淮前營易委候補叅將鄭永太管帶漕轅親軍易委候補遊擊馬文麒管帶豐濟倉糴糶委員易委辦理育嬰堂事宜之候補同知張兆桓經管所遺育嬰堂差使卽以原管育嬰堂候補知縣張愚溪接辦至各叚保甲各城圩門稽查營務處各局各營各厘捐曁文案文武巡捕各項雜差均經加札除前裁各員外各厘捐局帮辦則概未加札云○某官乘輿出北門過船橋有一瞽人之操子平術者暗中模索彳亍道中前驅喝令避讓瞽者不服肩爲輿所碰瞽者怒碎其玻璃窗輿夫申斥數語瞽遂大肆咆哮某官以其恣横也飭令送請縣中懲治噫彼何人斯何竟盲於目而復盲於心乎○浦上各綢縀莊固多項腹賈然借水行舟者亦復不少秋初各莊例赴蘇杭添置貨物是時絲價尙貴捆載而歸頗詡捷足某莊多方羅掘竭蹶以從詎越月餘洋莊滯銷絲價大賤彼素稱碩腹者耗至千餘金借水行舟者折閱稍減然苦况已不堪設想矣○淮上某君辭林泉赴軒冕閙紅一舸昂昂然駛過天妃閘閘天險也上閘時以水勢較旺艱滯異常忽棕纜中斷舟隨浪下𥒐然一聲撞閘牆上隨卽沉没某君遽從三閭大夫遊眷屬亦同登仙界雖有死裏逃生者然已少去八人矣悲夫 
[甯郡辨志文會閏五月分課案]  
　　漢學超等俞鴻杰樂行遵王瑶汗開祉楊亘張鴻桷趙履福方騤黃維瀚秦在鎔特等許克勸翁其泰許純震馮誠中葉秉鈞韓柳文楊魯曾范麟孫錦江何宗鎬○宋學超等黃家岱葉秉鈞劉孝思葉秉衡俞鴻杰唐文治黃維瀚葉元縉趙履福范麟特等黄建勛何宗鎬鄭鍾祥黄家橋張鴻桷黄棻張樹蓂孫錦江范彭壽張鴻模○史學超等于鬯汪開祉楊敏曾黄維瀚鄒宸笙張樹蓂朱逢甲周保珪楊魯曾汪賛鈖特等張鴻桷盛鍾鏐陶之觀秦在鎔周以成任宗昉屠承恩盛葆廉范彭壽毛震○算學超等 
王珮璐王建勛黄灝朱受謙杜鏡清柯琳沈春元李樹勳俞鴻杰趙鴻模特等林植梅陳世昌周歧河宗鎬王恭壽朱煥章車得路姜紹衣李炳翬王存中○輿地超等汪賛鈖盛葆廉翁其泰江青項戴嬴汪開祉陳翰芳陳疇戴羲葉時昇特等趙庚許克勤吳廷採潘崇福張鴻桷黄家鷟俞振鏞俞鴻槎秦在鎔陳康瑞○詞章超等李翼鯤楊引傳陳鼎勳陸鑄賢李景沆鄒宸笙朱逢甲李鼎頤趙詒榖包堂特等姜熊占陳壽祺董錫康張鴻桷石鴻翥李鳳翔金庭萼陳隆燕夏燊許玉庭 
[淞水雙鱗]  
　　昨吳淞營中接得白下來兩悉陳舫仙方伯刻由左季高侯相具摺保留或辦理南洋事務或往福建帮辦左相軍務均未 
 
 

Page 3

 
 
可定故方伯尙小住金陵未回原籍云○昨晨吳軍門通飭營勇各荷耰鋤興修路計勇數百名須由六營公所修至上海高昌可廟爲止 
[民不能忘]  
　　前日青浦令莫邑尊卸事晉省鄉人來送者相屬於道臥轍攀轅去思彌永又有風災受撫之飢黎千百成羣雪涕遠送各店舖及紳士皆陳設香案以表敬忱蓋邑尊身爲民牧惠愛及人故小民咸浹髓淪肌感深寤寐也棠留茇舍花滿河陽古人豈能專美哉 
[板輿奉養]  
　　上海縣莫邑尊蒞任後瀛眷仍住大東門外毛家弄公舘中聞擇吉今晨恭迎太夫人進署云 
[滬上瑣言]  
　　停泊虹口之超武揚威兩鐡艦於昨日午後一點鐘時鼓輪出口關道邵觀察聞之排道至順泰碼頭相送則船已離岸不及登舟遂順道至端和洋行略坐片時而返○前晚徐孫麒星使在新閘金陵公所赴宴聞初二日卽欲啓節出洋矣○前晚有裏虹口民團局勇十餘名出巡街市董其事者乘馬督率前導有大燈兩盞各勇皆不帶軍械惟手執藤條木棍而已○旅居英界新橋堍之蘇人某中年約廿餘孑然一身作小負販餬口素有痰迷之疾時發時愈昨因聞有人訐其短處忿甚持刀自刎鮮血淋漓幸隣人知覺急狂阻住傷勢已重因卽報知捕房派捕舁送醫院醫治不知可無性命之憂否○前夜新閘倪公館有賊潘四喜踰垣而入撬開板壁圖竊傭人知覺當塲獲住搜出行竊器具數件當卽送交該處巡防局局員略詰數語先笞二百板再行送縣究辦 
[領事回華]  
　　奥國駐滬領事夏士君返國後重復來華由華前赴朝鮮昨日又乘輪回滬定於西歴正月初一日卽華十一月十六日接任視事仍照向章每禮拜六至英公堂會訊云 
[竊案彙登]  
　　包探秦少卿稱獲住竊賊吳阿生手持濕衣查係妓院傭婦吳蔣氏之贓爲特知照失主投案吳認竊求恩黃太守判管押十日贓交該氏領去○包探陸柏林禀稱獲到屢犯竊案曾經遞藉之姚阿狗解案請辦姚供業已改過求恩寛恕太守判押至年終開釋該包探又稱成衣匠沈吉川失去熨斗查明係翁阿大竊去獲住人贓送案翁俯首求恩太守判管押七天贓交沈領○包探張阿五稱邇來西人宅中時時被竊花盆花瓶等物今獲到錢朝雲起出花瓶一个有西人認是原贓爲此送案請辦錢惟求施恩太守判管押十天贓交西人領去○包探顧阿六禀稱竊賊陳阿全竊去翁阿林衣攤上之衣服獲住人贓解案翁亦投案請領陳認竊求恩太守判笞責五十板贓交翁領 
[捕獲賭徒]  
　　前晚華捕巡至永安街集賢棧門首聞棧中人聲嘈雜進内探視見有三四十人在彼摇寳當卽紛紛散去僅獲三人及賭具數件戥子一桿英洋一元銅洋兩元八折錢一千七百文其獲到之三人内金宋兩人經人保出昨日將薛姓解送公堂請訊包探又將該棧經手人陳少堂傳到翁太守研詰之下陳稱棧主李子亭現已他往有廣東客張李等三人躭擱棧中據稱禮拜六欲到蘇州伊等之友不知名姓前來探望偶然戯賭我曾向彼勸阻太守謂須將爲首之人供出兩可從寛陳堅不吐實太守傳金宋二人到案先詰金五據供在某米店爲夥友人張子香向寓金德興棧刻己遷往集賢棧我至彼相訪適有粤人在彼賭博巡捕到來遂將我一併拘入太守詰其可曾同賭實供當司寛宥金稱實係偶爾入局輸去洋二元次詰宋供稱在新關上排字亦係進去尋人伊雖然摇寳我實不曾同賭叩請從寛翁太守詰其可知伊等覆面有若干錢洋答稱彼等身畔有無錢洋不得而知惟檯上不過數元太守又詰薛渭光供稱廣東人在太古昌棧爲夥並不賭錢因去尋人適被捉住太守謂金宋兩人尙肯實供從寛各罰洋十元陳縱容賭博薛係賭黨判各責一百板枷號兩月少頃卽經保人將金宋兩人之罰洋二十元繳案隨卽釋出 
[揑控受笞]  
　　龜鴇富雲卿沈氏投上海縣署訴稱被妓女王桂卿欠洋無着求請提追前晚莫邑尊飭提該妓及房主張小仁到案王供向在富家娼寮爲夥後思迷戀烟花終非了局因於八月間遷赴南市狗肉弄租住張姓房屋以針線餬口富沈兩人常來糾纒令我復至伊家爲娼我决計不允遂串干誣控欠洋求恩明察邑尊訙得富沈行爲實屬可惡遂飭將富苔臀四十板沈掌頰亦如之并諭令以後不准至王家轕朝如敢過違定提究辦又諭王嗣後不得爲娼張斥退案遂結 
[英界公堂瑣案]  
　　巡捕解送爭毆之一起人請訊王友園供去年費洋一百四十元娶某氏爲室前日歸家見劉子卿與我妻同食大怒拳毆妻就乘間逸去找尋不獲爲特尋劉理說詎有陳肯堂張明全二人帮劉行兇由補拘案劉供躭擱該氏處貼補房飯之資並不知王卽該氏之夫更不知該氏何往而王意扭我索妻致與爭執陳張係在旁解勸陳張同供解勸是實不敢帮兇黃太守以王指控難憑不准一併斥退○花烟館妓李氏訴稱有張金海童丫頭二人前來數烟不給錢文反敢逞兇毆打由捕拘案張童同供向與該妓相識昨因細故口角如今只求施恩黃太守判各押三天以示薄懲 
[法界公堂瑣案]  
　　湖北人羅余氏卽陳彭氏控告拐女一案己登前報昨羅張氏張陸氏唐王氏等到案請斷中人翁咸臨卽周阿福現在仁濟醫舘因亦傳到據周稱名福奎此事並未作中陳彭氏將女兒抵押久安棧弄花烟舘因欲調出向我借洋八十元計歴次共借洋一百五十元係羅張氏經手後陳彭氏借住我處張陸氏亦住樓上伊等兩造自己至寄園說定不干我事張陸氏稱羅余氏之拚天羅彩三爲原告現已數期不到我於三月内至寗波後將阿桂卽瑞卿轉到唐王氏處據唐王氏稱三月間阿桂來時抱病在身由伊醫好現在之事係阿桂與巡捕及湖北人趙李二姓串通搶去翁太守謂爾等所作之事均有不合可知此是何事且羅余氏卽陳彭氏胆敢誣告更爲可惡爾等不論何人出外遇見該氏可卽扭送捕房唐王氏又稱聞張陸氏將欲回去恐以後不能到案請將伊交保太守遂着將羅張氏張陸氏一併交保○前報列洋人阿三控董茂恒欠銀一案昨阿三仍偕胡某投案量經保人交到翁太守問今日限期銀兩可曾預備苼稱叩求寛限於初九日先繳數十兩餘俟措辦再繳太守謂欠至一千二百四十兩豈先繳數十兩遂可了事乎董堅稱祗欠四百九十兩其七百五十兩之銀票另有别情太守閡胡付伊銀兩可有根底否答稱七月間三次付伊外國人付下之匯豐行鈔票太守據理駁詰飭原告退去董交捕管押董又呈出禀帖一扣另係恒德錢莊沈某所控之案因董亦有銀洋票付沈現在彼此之票均作廢紙故請傳沈將票塗銷太守閱禀怒謂董曰恆德付爾銀洋票十三張爾並未檢呈伊收爾票則先請塗銷可見爾處處逞刁保出之後何不將票據收轉旣經有案尙能生枝節乎著管押再核○法人麽甸偕梁文控欠一案已列前報昨各人又到案候訊陳戴氏之保人邱味雲邀到司帳人許和標遞呈禀詞翁太守閱竟問陳戴氏現不在上海爾可知此事底藴乎禀中之事曾深悉乎答稱陳日豐但欠梁姓銀洋不欠外國人銀洋借梁姓之洋係林堯作中林欠陳日豐洋五千元曾在英公堂控告林尙管押捕房蒙黃大老爺斷令先還陳欠梁姓銀洋逢期梁必遞禀請追林已還過洋二百元又劃會項若于太守謂此案斷不應至法公堂因陳戴氏欲訛詐張立卿洋元故串出控告業已水落石出旣云英公堂有案不得岐控著將據擲還梁文自向英公堂請追候領梁文及麽甸尙嘵嘵置辯太守謂當時外國人到堂據稱並無借票何得現在重復取出况仍載陳欠梁洋並不干外國人之事着爲退去麽甸復以西語訴諸于繙譯于君亦明白開導將票擲還 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
