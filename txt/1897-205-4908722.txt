# 1934 - 205 - 4908722

 

Page 1

 
 
[  本館謹啓]  
　　　人　　　利武英　聚　板　書計一千本共一百四十八種板旣精致紙　潔白裝廂亦工欲購者　移　　　　　　　　　　　　　　　室閲看可也能佈 
[皇朝經世正續選噲時事洋務三編] [  圖書集代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一　矣厥後　　　　　　駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而於海防　務諸學　　　　　　輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏　　人逸士之議論搜羅選别都爲一編中分天算地輿公法約章律例礦務鐵路電線錢幣商務教務算學測繪議院史學官制兵政諸門多至四十八卷分門别類詳愼校讐附于經世文續編之後倩本屆印以新鑄鉛字現已袋訂成書價目路外從亷計皇朝經世文編廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北掃葉山房覆兌 
[論中國人才之少皆由於父母之溺愛]  
　　今者策時務者輙曰中國之所以貧弱皆因中國缺少人才之故中國之所以缺少人才皆因不能振興學校之故自中東一役之後華人皆翻然思變臣僚奏之朝廷朝廷飭爲整頓於是人皆有振興學校之恩然所謂振興者皆振興西學也各省皆設立中西學堂或由官辦或由私立日漸推廣人才自不難蒸蒸日上　勢亦可望漸漸富强蒙意振興學校固爲先務之急而從事西學尤爲目前刻不可緩之事惟中國之人因循怠忽相習成風積重難返推原其故學校之設固可以培植人才然子弟自幼尤須父母教訓則根基可以早立入塾之後師長之提撕亦易於爲力曠觀中國子弟大半皆由父母之溺愛以致少年不能努力老大徒自傷悲及至成立之後游蕩性成置仰事俯畜於不問於是爲父母者始從而教之不已晚耶夫天下無不是之父母亦無不愛子之父母愛之誠是也使僅知其愛幼而庇護之而不使有所畏懼長而放縱之而不使有所執業則亦何異舐犢乎孔子曰愛之能勿勞乎可以括盡教子之道矣大抵父母溺愛之弊其故有二一則由於婦女不能讀書識字夫子在幼時於母爲親保抱之提携之不能一刻離者也使其母能讀書識字則未入塾之先皆可其母教之其在有産之家卽母不能自教而俟子五六歲或六七歲或延師課讀或出外附塾尚可以望其子之讀書識字若在貧賤之家則母旣不能自教又乏絃誦之資於是非但婦女不能讀書識字者多而男子之皆不能讀書識字未始不係乎此且婦女能讀書識字可以通達外務洞悉大體愛子者自不僅以保抱提携姑息縱容爲事矣一則由於其父之先無專業昔人云良弓之子可學爲箕良冶之子可學爲裘中國雖分士農工商而甚少專精之學古詩云少成若天性習慣成自然大抵耳聞目見之事在幼時不易遺忘且易學步乃中國之爲士者大半皆誤於八股掉弄虚文齩又嚼字則其子之所習可知矣且有其交爲士未必能教其子以讀書者其餘工商與農亦可以類推矣每見大家子弟或負笈從師或學爲貿易其父母若必不得己而爲之若可以自食者斷不肯令其子之遠離而甘任其游蕩而無事以此而觀卽學塾廣興恐人才尚不能奮發也聞西人雖貴如王子亦至兵輪學習水手之事不分貴賤皆能製造此西國人才之所以日興而富强之所以日盛也中國無論貴介王孫不肯勞其筋骨卽尋常中産之家苟能飽食暖衣誰肯自食其力以致四萬萬人中無所執業者居其半人才尚可問耶雖皆由於學塾之不能廣興然無不壞於父母之姑息法國非哥樓新報論云法國商務之衰所以至於今日者未嘗不由法國兵制保護少年子弟之故及其爲母者溺愛之故也如欲廢除此等惡情則須更變教育制度又革改兵制以隨商業家之便破舊日之陋習以擴張海外之前程是爲可尚耳法國現非貧弱之邦而論者尚如此可見天下人情相同法制惟期盡善中國至今日振作不能再緩而振作端賴人才人才須自幼培植所謂先入者爲主爲父母者能不溺愛凡子能言能行之時卽當加以訓導入塾猶其後焉者也家無敗子卽國無廢才惟人才之成就無不從勤苦而來涉風濤越險阻皆所以資閲歴也冐風雨耐冰霜皆所以資磨練也西人人人能之故西國日强華人十不得一百不得一故中國日弱故曰欲中國之富强也須先培植人才始欲培植人才也須爲父母者皆不溺愛始 
[俄籌希事]  
　　香港循環日報云俄與希臘有姻婭之誼與土耳其有通財之誼此次土希爭戰俄國雖與歐洲各國同爲袖手旁觀而關注之隠衷當視各國爲更摯况希臘一敗塗地俄能不出爲斡旋乎兹聞俄延擬定希國賠土國軍餉俟各國調停妥恊之後應出銀若干俄國全數代爲清還蓋因土國曾欠俄銀未經歸趙今俄廷欲以此欵抵償也又聞俄廷擬將希國所欠各國欵項仍同歐洲各國協力辦理惟如何辦理之處未聞其詳意者俄廷亦代希臘還各國欠項歟語云親者毋失其爲親於此已可見矣 
[俄人借島]  
　　香港循環日報云日本某武員曾言現有某大國欲借高麗某某等海島爲屯煤駐船之用此海島在漢浦之西相距僅數西里其地雖小而形勢握要攷某大國曾向高麗偕得月尾島爲煤署以接濟戰船之用今見月尾島不若某島之險要是以改借已委人探測水道深淺所言雖未指出俄國然借月尾島者係俄人是則爲俄國無疑矣 
[韓國天災]  
　　有客自韓京致書本館云高麗全國旱魃爲災米價騰貴兼之霍亂之病到處流行現在離京城東門外一里許韓人之患吐瀉者勢甚激烈日有死亡仁川亦有患此者 
[日本水患再志]  
　　日本報云東歴七月初十日上午十一點鐘越二刻時富山縣知事電達東京云縣境洪水猝至然民人被害者尚無多先是初九日晚間九點鐘新潟縣知事電達東京云縣境加治川水源驟漲高至一丈二尺餘寸加茂川亦漲溢淹浸加茂町民居四百餘家 
[神山壽民]  
　　日本長崎新報云現在長崎縣所屬男女百歲以上者共二十二人百歲者男二人女四口百一歲者男一人女五口百二歲者男女各二人百三歲者女一口百四歲者男一人女三口百六歲者男一人 
[臺官辭職]  
　　日本大坂朝日報又云西歴七月十八日東京接臺北來電民政局長水野氏財務部長山口氏通信部長土居氏三員力求辭職並有多員均欲告退云按臺灣土民强捍日本新收其地難就範圍辦理之棘手實意中　觀日員之紛紛辭退想非無因而致也 
 
 

Page 2

 
 
[漢皋命案]  
　　漢口采訪友人云某甲窮措大也積欠某流氓錢若干文索之不得一日相遇于塗大遭窘辱中不得已約至興隆街某茶室煮茗緩商流氓堅不依從甲無可奈何遂掣取某待詔之薙髮刀向喉間自刎喉爲之裂登時一命嗚呼茶博士見之急將流氓扣住指交地保解送縣中翌午縣主薛誠伯大令臨相塲騐飭將流氓帶回訊懲 
[委員查礦]  
　　漢口采訪友人云江西九江府屬彭澤縣境某山素饒煤礦其質殊佳堪供製煉焦炭之用前經地方經士申禀巡撫請准開辦在案兹行文至鄂由湖廣總督張香濤制軍札委盛我彭太守春頤率領礦師前往勘查實在情形俟禀覆後再行定奪 
[徴收土樂税厘新章]  
　　杭州訪事友人來函云自洋藥弛禁後内地廣種鶯粟土藥出産日盛一日前經總理衙門會同户部議奏請旨飭下各省督撫將軍體察情形徴收税厘以裕餉源各省辦理不同或按畝收捐或設局徴税辦理不歸畫一以致商販營運旣多避重就輕之處官吏侵蝕尤有多收少報之虞税餉短徴職是之故現在户部會議酌定畫一章程在土藥出産之處設立總局仿照洋藥税厘并徴之法每百斤收銀六十兩由局給付印單黏貼於上無論運往何處槪免重捐請旨飭下各督撫將軍遴選委員開辦務須認眞實力徴收如有匿報偷漏等請卽將該員叅處懲究奉旨依議由部恭錄諭旨并黏抄新定章程咨行到浙撫憲廖中丞遵照舉辦查知浙省所産土藥以温台寗紹四府爲大宗特委李觀察寳章督辦温台二屬時觀察慶萊督辦寗紹二屬其餘應設分局巡卡之處俟兩觀察到彼後斟酌情形再行派員增設也 
[示勸賑濟]  
　　江西訪事人來函云省垣各賑捐局不下十餘起籌辦甚殷不遺餘力兹藩臬糧鹽四憲復會銜出示勸捐濟賑其文曰案奉兩湖督部堂張電開前因湖北所屬之宜昌施南鄖陽三府旱潦爲災賑糶需欵浩繁復經督撫憲奏請於常例收捐銜封頂戴貢監之外添收優奬翎枝等項欽奉諭旨允准照辦并准送到實收捐章咨飭各屬厪爲勸收等因查來咨内稱被水各處皆係窮山僻壞僅食雜糧數月來多食草根樹皮及觀音土食者漸病饑莩枕藉困苦情形慘不忍觀雖疉次籌欵散賑平糶杯水車薪終無補益查水旱偏災盛世不免而乞鄰告糴誼不能辭我江右素稱好義之鄉凡遇救災恤鄰之舉向來見義勇爲兹因鄂省災祲聞之實堪憫惻自應解囊相助以救災黎除通飭各屬廣爲勸募并諭令捐生親赴本司二門内東廊原設四省捐局内收捐外合行出示曉諭爲此示仰闔省官紳殷商富户人等一體知悉趁此收捐期内務各深明大義踴躍輸將旣濟饑黎之　復邀優奬翎枝各項之榮洵爲一舉兩得其各遵照毋違特示 
[賭風未絶]  
　　松江訪事友人來函云吳德裕爲賭匪之巨繼盡人皆知自署松府陳蓉曙太尊權檄是邦卽奉趙展帥札飭嚴拿幾及經年甫得就擒於浙西平湖縣境押解到府幾經推勘轉解蘇垣供仍狡展至今猶稽顯戮懲一似可儆百吳之黨羽宜乎戢翼潛鱗不復敢以身試法矣乃不意婁邑李塔匯二十七圖地保張春山依然玩視禁令惟利是圖近又串同吳之餘黨某甲乙等瞻敢在該地支搭廠房開塲集賭無閒晦明甚至博塲四圍羅列刀槍器械以示聲威擾害地方莫此爲甚不識良有司又將何法以懲之也 
[金陵官塲紀事]  
　　東臺縣知縣湯曜前由蕃憲調委文闈簾差所遺員缺卽以知縣閻懋曾代理已於上月二十三日詣轅謝委○學憲文武巡捕官由上憲札委聚寳大使章灝守備胡保定二員均於上月二十三日赴轅禀知到差○提右營叅將廖得勝上月内奉到部覆咨文旋赴督　禀辭赴任 
[浙省官塲紀事]  
　　浙省牙厘局提調王欽山太守嶔現奉局憲札委湖州厘捐總局差事所遺提調一差委莊太守人寳接辦○候補縣蔣大令紹畹委湖墅一帶稽查絲綢捐項○候補典史蔣少尉啓棻委牙厘局稽核聨票均於廿三日到差○福建正副兩主司約在七月初將抵杭郡由下碼頭登岸穿城過境卽日由上碼頭登舟赴閩浙省官憲特派候補府經歴呂德錫府照磨楊際雲前往蘇州地方迎接並由兩縣辦差人等在江于雇定大號官　數艘以便主司乘坐又浙省主考徐吳兩星使約在下月初旬可抵清江頭接委員須至該處恭迓故由藩憲札委府經歴陳樹霖縣丞趙承鉞往接也 
[霪雨爲災]  
　　蕪湖訪事友函云天氣蒸熱已有數旬農民仰望昊蒼正願碧翁大甘霖俾免藴隆蟲蟲之歎上月十八日下午果見水雲潑墨白雨跳珠至夜檐溜聲與蓮漏聲相應答終宵不絶殊覺煩喧次日晨起炎暑頓消八尺龍鬚方錦褥驟若晚秋風景居民欣然相告共歌喜雨之詩不謂次夕雨師又振旅而至鳴珂佩玉無異倒瀉銀河至廿二日雖少露晴光未及傍晚卽又瀑布飛簷破空直下四鄉圩田沈淪澤國僅露禾苗城廂街巿中溝道宣洩不及亦都積潦成渠二街三街及沿河兩岸則更節節淹水行人支板以行或坐木盆以渡此往彼來如鷗鷺衝波頗形不便二街福音堂巿河一帶水溢通衢已與西湖池荷葉塘諸水漫接一片中有茅屋百餘椽素爲雁集之處垷皆水深尺餘支板以棲與魚龍龜鼈相出没因是人心惶惶咸謂江潮泛濫方慶旦夕安瀾不意變起倉皇兹又平添一二尺以致江北環果湖兩岸各圩漂没不少江堤亟亟可虞苟非雨師速返河伯效靈卽不外潰亦慮内沈關道憲袁觀察惄焉心憂爰於廿四日五鼓朝服焚香仰天默禱爲民請命吳邑尊亦設壇邑廟虔禱晴曦並禁止屠宰三日現果開霽然空際濕雲依然如幄不識彼蒼者天果肯叱退痴龍使免其魚之歎否 
[蕪城喜雨]  
　　揚州訪事友函云揚州府沈太守曁江甘二縣童程兩邑宰以天時亢旱雨澤愆期設壇祈求以冀甘霖渥沛無如碧翁翁故作痴聾仍不使屏翳税駕田疇龜坼農民望澤綦殷上月十七日太守等復命駕至青龍泉井設壇竭誠祈禱並示禁小五葷如葱蒜酒薑等皆不准賣至十八日清晨果見曜靈匿彩無復火傘高張翹首長空墨雲已層疉而起移時鴛鴦瓦上浙瀝有聲點點滴滴無殊大珠小珠之落玉盤黄昏後又細雨一陣氣候驟凉迨至十九日黎明居人夢回枕畔陡聞簷牙屋角間無殊瀑布聲喧推枕起視則濺珠跳玉積水盈階直至午後五點鐘檐溜仍潺潺未已一時城内外居民咸手舞足蹈而相告曰就此一日雨已救起五分稻而植秧不及者亦可補種旱榖矣此固上蒼垂念粒我蒸民然亦未始非賢太守曁兩大令一念精誠之所感應也 
[失愼餘聞]  
　　揚州訪事友函云揚城徐凝門外柴蓬失愼延燒對河鋪户居民已登前報兹聞當日火熾時岸上居鄰及河下所泊各舟擾攘紛紛爭先逃避詎有某划船因解纜稍緩遽遭延及又有某處砲船一艘揚帆而過見火鴉亂飛急卽曳滿布帆意在迅駛而過不意仍爲火星飛墜蓬上立卽焚燒俄頃間兩船皆成灰燼舟中人皆鳬水而逃得免於難聞西岸被災者共有八十三家燒斃老嫗一口小孩二名其餘因搬移什物被火灼傷者更不知凡幾吁誠巨災也 
[滬南設立自來水章程]  
　　欽命二品頂戴江南分巡蘇松太兵備道兼辦機器製造局劉爲曉諭事照得上海爲商富薈萃之區烟户繁密城廂内外河道屢浚屢淤每遇潮落水涸偶有失愼取水爲難施救不能得力且水源渾濁居民汲飲易生疾病欲求弭火患而便民飲自來水之設最爲急務先經黄前道舉董集議久無眉目本道抵任催據本邑紳士曹驤等邀請前廣東雷瓊道楊候選道唐集股籌辦卽經照准楊唐二道酌擬章程送道禀奉兩院憲核准刊發鈐記妥愼經理現已在十六鋪南巿　地立界擇日開工合行出示曉諭爲此示仰諸色人等知悉爾等須知創設自來永所以便合邑居民食用之取携並可敢救火免疫無窮之利賴實爲保衛地方明要之舉嗣後凡遇該公司庀材運料建廠安機曁在城廂内外分設水管　頭各項工程不准無賴棍徒從中阻撓滋事倘收故違定卽拿案禀究不貸所有禀定章程開列於後其各凛遵毋違時示　計開二一此次開設自來永廠公司係爲保衛地方利便民食起見經紳董邀請楊唐道總理其事與商人自請開辦者不同應清南洋大 
 
 

Page 3

 
 
臣刊給總理上海内地自來水廠鈐記俾昭鄭重以資信守一二此項自來水工程按照城廂内外地叚安置各糧水管龍頭及購買地基建造廠屋配設鍋鑪機器從省估計约需估本銀三十萬兩將來如須推廣應　般本若干屆時再行公議　一此　股本擬分作三千股每股收　一百兩每年官利八厘現由楊唐道勉力認招二千股其餘一千股由本公司登報　　祗許中國紳商居民購買不准外人附入　一開辦第一年購買機器起造廠屋約需數月之久所有股分官利應俟一年屆滿結帳再行開派以後按半年結帳開派一次所收自來水價除開錐及分派官利外無論盈餘多少作爲十二成以二成爲花紅分派各執事及創辦之人酧勞其餘十成除公議酌提公積外儘數分給各股東作爲餘利刊印清册送各股東查核一城内外安設水管龍頭凡應安設之處地方紳民鋪户均不得阻撓並請由地方官出示曉諭責誠各街保正隨同照料一請派公正紳士數人爲本公司董事隨時會商兼可照料以期周妥一擬在十六鋪左近先設立自來水公所以便會議辦事並由紳董地保勸諭城内外鋪户先赴公所掛號俾可次第按户就近安設水管其價值當比照租界自來水公司章程分别等差格外從减總其利便爲是各鋪户亦須仰體道台設法保護苦心不得稍存私見務碍大局此外居民或願安設水管或願就各街道水　買食各聽　便至地方水會救火取用自來水必須在各街道扼要處所安設救火龍頭方能合用此項成本亦屬不資以係善舉擬按將來酌定各處每担水價减半收　　　水會支給應請先飭各紳董會同各水會妥議章程送本公司查核嗣後如設有有保險公司者應由該保險公司自向本公司另議價值不　　　方水會章程辦理 
[十六次會訊租案]  
　　英商信隆洋行因租船轇轉與支應局互控兩江總督劉峴帥委前署常鎭道蔡和甫觀察來滬與英總領事韓能君會訊至十五次前已詳紀報端昨日午前十點二刻時齊集廣肇公所審問被告將以前呈堂之各帳核對一番原告律師小威金生申請曰前者發下華文各帳業已譯成内有編列在第二十號之一紙係祥生廠所開均是機器名目非熟于此道　不能譯請堂上略寛時日浼機器師代繙觀察聞之卽發下機器名目表一册曰此書各項機器中西名目皆備繙時可按圖而索不必另倩他人矣威律師曰如此甚好被告律師担文曰現在此項帳目不及細　遂問白納處曰上次堂訊時所供之五萬兩及二萬五千兩兩欵其第二欵雖已呈憑據計銀一萬二千六百兩尚有一萬二千四百兩之據未呈現能呈出否曰納處乃檢呈西文帳七十二紙稱此中共計銀八百零九兩九錢三分商人本意不欲呈出如貴律師定欲呈出則須由貴律師處之人繙譯華文担律師問爾前在英署與徐委員簽字之信計數共二萬五千兩現已有呈堂之帳計銀一萬二千八百兩尚少銀一萬二千四百兩此帳亦在應呈之數應由原告律師譯呈又請堂上檢查編列第二十二號之信卽去年八月十四號在英署簽字者信内言徐交信隆銀二萬五千兩信隆卽還船兩艘前堂會經問過原告要一萬二千四百兩之據曰納處明日可交到是以本律師此刻尚索此憑據蓋其中有緊要關節在去年八月十四號曾結到銀二萬五千兩惟此案情節繁多當時如何結到此數可能將實在憑據揭出前已呈過一萬二千四百兩之據現在又呈六千餘兩之據計七十三張不知如何能合成二萬五千兩答稱前呈之外又呈六千一百零九兩九錢三分卽九十號呈堂之帳計一千七百零五兩有餘其餘除扣船賠欵並受虧銀數百兩至其中有不足之數均在賠欵内担律師曰照爾所言約計銀二萬有奇若此則賠欵竞索至二千四百餘兩矣答稱是問索銀二萬五十兩是第一次乎答稱是問第二次請徐委員至帳房索賠至四萬一十兩有之乎答稱有之問如結定後卽付爾銀兩爾肯還船否答同不一定問除此之外爾意尚欲索銀若干白納處不答問遲至八月二十餘號爾之索欵又增至五萬六十兩有之乎答稱此欵當是用去本錢除此之外尚須給還違背合同之欵始肯還船問其數若十答稱約三萬兩至四萬兩問此數曾否與徐結過答稱與徐之族人結過問旣已結過可有實在用到此數之據稱與徐之族人結後未曾算明問爾屢次有電報致南洋大臣及曾道臺可曾將此銀數言明答稱未言問以後司有帳目答稱約在十月初或十一月在貴律師辦公處説過然並無字據問今年正月十三號可有帳交海關税務可及道臺否答稱有之問價幾何答稱共有四欵第一欵擔承項下應索銀三萬六千餘兩第二欵借取項下應索銀三萬五千餘兩第三欵索信銀四十兩第四欵訟費及各口分行費共一萬二千餘兩計共銀九萬零七百四十兩零三分問此外尚欲得賠欵否答稱雷税務司允還商人　十二萬兩問是否索欵九萬　賠欵三萬兩答稱是當時雪税務司甚願給銀十二萬兩惟道臺不允問雷税務司是否面許答稱有人轉言問爾將帳交雷税務司可知曾否查核答稱約已查核問爾交帳後约歴幾時始聞還銀十二萬兩之説答稱大約交帳後閲七天訊至此報時鐘已針指十二點半遂相約退堂定於翌日十點半鐘再部 
[斷絶私鑄]  
　　兩江督憲劉峴帥接准兵部火票遞到總理各國事務衙門轉准福州將軍裕軍憲據通商局司道詳稱近來厦門等處屢獲私鑄銀洋之案甚有誅不勝誅之勢推原其故必由機器所成務須禁絶機器而私鑄自絶如機器出自中國者擬通飭各屬一體示禁其來自外國擬請咨由總署照會各　使臣知照各國外部嗣後須有中國税務司或關道執照方准購運鑄銀機器不得私售華民違則議罰並咨照南北洋通商大臣轉飭各關道曁税務司及水師守口將弁認眞稽察進口船隻如無護照者立將私鑄之人扣留懲辦機器充賞等因本埠關道憲劉康侯觀察接奉憲札已遵札辦理一面知照税務司並轉札飭上海縣知照矣 
[當物不易]  
　　法界典當及質押鋪共計三十七家現經工部局公董集議　章發出傳單合包探挨户分送所議章程照錄於下法公董局爲給執照事今據某牌號在某處第幾號門牌内准其開設當押鑄所議規條開列於左一執照鋪户於限期内並未違章另銷者准其開設一該當押收押各物須要登記簿内並註明當物之人是何名姓住居何處及日期當本利息若干一該當押鋪收押各物所給之當禀應隠第二欵規條一槪載明票上一該當　帳簿應准捕房隨時查察所當各物有無來歴不明等事倘當押各物之時見來人形跡實有可疑務要人贓扣住關照捕房一當押各物倘查係竊贓抽房應將該物充公如有意收押或不問明來歴當押鋪主以收贓例辦如犯以上親條者卽將該照暫行吊存捕房再行核辦光緒二十三年六月二十九日給 
[西士窺牢]  
　　昨有法總領事署大寫西人良福君及文案某君至道署拜會劉康侯觀察晤談之下良君稱欲至縣署觀看内外監並中國刑具等物一廣眼界觀察允之卽飭道署　譯范君同至上海縣署中黄大令以禮接見飭家丁引至待質自新兩所後又至内外監中觀看各囚大令並將刑具指與閲看兩法人旋卽握手稱謝而去 
[同室操戈]  
　　曹卓林控兄和載盜賣房屋前晚蔣刺史升堂提訊卓林之母劉氏供稱年七十有七丈夫棄世多年生有三子長名和載次名卓林三則死已數載長次兩子向來孝順兄弟亦復和睦所有祖遺房屋係屬公産婦人意欲買去得價分派求恩鑒察卓林供是文童訓蒙度日生父於光緒八年去世遺下房屋八間半除還去夙債外尚存三間被兄盜賣至去年十二月間始得通知文童不願將遺産賣去是以控案求究和載供係文生是屋在大南門内共有五十餘間係成則堂和瑞堂二房公産現因和瑞堂欲賣此房文生不得不從當有堂督頌清爲中得價洋四千六百元老二房對分文生房内得洋二千三百元除還父債一千九百元尚餘洋四可　　弟卓林聽人唆使來案控告求察曹基鏡卽頌清供亦文生成則堂和瑞堂出售此房當時係兩面知照均各允諾並非和載一人之主意求鑒刺史得供謂房屋旣屬公産且已變賣著和戴與卓林將餘洋四百元均匀對分不許爭執滋訟嗣後兄弟仍宜和睦兩造均唯唯遵斷具結而退 
 
 

Page 4

 
 
[沙船肇事]  
　　昨日午前有一駁船載棉花若干包停泊虹口武昌路碼頭適南巿某沙船順流而下時潮水甚急沙船一瀉無餘致將駁船撞損所裝之貨漂没無存岸上自來火燈竿赤被船稍掠壞迨巡捕馳至則沙船飛棹疾逃矣 
[幸免枉死]  
　　寗波府屬某邑人陳某住南巿大東門外洞庭山碼頭日間在浦左楊家渡某姓船廠中修船爲業家中惟一妻前日午後與同居之銅匠某乙互相爭閙該婦羞忿之餘潛購阿芙蓉膏一盞意圖畢命幸爲乙婦所見上前阻止後竟乘人不見生臥房自縊同居人探聞房中聲息俱無恐有不測於是撬門入内則見婦頸中圍繞布帛躺臥在地急卽設法救治得慶更生 
[無端自刎]  
　　川沙人顧某在中泥城橋迤西開設煤炭店前晚夜半時不知因何忽持剪刀向喉間自剌血湧如泉宛轉而斃出店史東生見之急據情飛報家屬刻下尚未到來也 
[鉅欵助賑]  
　　金陵有心無力大善士俯恤川東災區窘况助規元一千兩由志成信號交來委解拯濟正在勤募躊躇而得此鉅欵有頒其徘徊於尋暑口者實　所霪不啻　一齊清凉散焉心腸隠惻力量恢宏謙抑不遑可謂陰行其德者矣上海北巿絲業會館籌賑公所制施則敬謹誌 
[惠澤及時]  
　　敝堂承辦善舉每交夏令經費較多每期施醫至六七百號給藥至五六百帖出欵無窮入資有限信厚覩兹窘狀因助洋一百元以爲醫藥之資又蒙慈北敦和堂寄來洋二十元香雪居洋十元王春善士洋十元楊少春翁洋八元沈維堉翁洋二元錢王記洋二元天津梁子亨洋一元夏善士洋一元藉紓拮据聊以敷衍此敝堂之幸實貧民之福又大馬路京都同德堂助萬應救急良茶二百包交敝堂代爲分送作善降祥行仁護福諸君定操劵而得焉[  滬北廣益善堂葉成忠嚴信厚施則敬唐榮俊啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　船　張順成　在南巿萃豐碼頭新馬路鐵欄杆上倚坐納凉由大碼頭渡夫頭目向榮瞥見卽謂張曰此處　工程局諭禁止鐵攔上倚坐張不服卽被　氓潘妙生松松羅伊仔等軋至附近茶肆中評理藩等定欲訛詐酒二席洋二元次日復在永順館紛紛議論張無奈卽投保甲總巡局控訴情由經總巡鍾明府准詞立飭差役恊同十六鋪地甲前往兠拿將潘　一于人証一併拘送局　明府飭押候訊究○流氓謝掌華前因向沙船户周姓之夥訛詐被控諸十六鋪巡防中局由蔡二尹訊移總巡局經鍾受百明府提案訊責判令枷號發十六鋪地方遊街示衆半月爲限兹枷期已屆由十六鋪地甲具禀請鍾明府核示明府於前晚提訊謝俯首求恩供稱已蒙重辦小的已知悔悟自後當痛改前非不再滋詐叩求交保明府謂爾之保人須　誠實者方可嗣後如再肇事一經到案不但問罪於保人且欲將爾立斃杖下謝連連叩首覓保開釋○鎭江府屬某邑人張阿寳卜居南巿十二圖高昌　左近業整容藉博蠅頭曾欠王氏婦會欵錢若干屢往傕索張無以應前日又往張與之爭閙氏因扭張至高昌廟巡防局中控追經局員魯介朋二　　事起細微飭地保調處禀覆 
[英界公堂瑣案]  
　　昨日禮拜三公堂案牘應由英副領事會訊薩君偶抱清恙預飭家丁禀知故捕房所解各案由翁明府銜判○包探趙銀河禀稱賊犯楊阿三竊取太古輝金榮記等家洋紗洋布售與倪毛毛報捕後捕頭令小的查知往吊贓物尚少各貨值洋三十一圓五角今特送案請究太古輝金榮記請究餘贓楊供稱小的係浙江湖州府屬某邑人貪小行竊求賜恩寛倪供稱小的不知賊賊故敢收受明府判令將楊笞責五十板遞解回籍倪押繳餘贓○包探秦少卿禀稱賊犯陳介堂先後竊取何公館王阿榮等家衣物十餘件報捕後捕頭遣小的緝獲人贓送案請究何公館及王各遣人投案領贓陳供稱小的係浦東人明府判令管押十日期滿候遞解回籍○包探顧阿六禀稱野雞倡婦王李氏金陳氏相約至途中强拉過客兹經小的拘獲告知捕頭送案請究二娼同供稱小婦人等皆蘇州府屬某邑人實與熟識之某大少略言不敢拉客明府判令交官媒各管押三日○水巡捕唐寳榮解撐駕木排有碍河道之姜長林至案姜供稱小的係浙江寗波府屬某邑人現在某木行執役明府判罰木行主洋銀二十圓 
[法捕房紀事]  
　　長豐客棧主夏雲祥前因毆斃人命在逃未獲迄今案懸四載由事主拘獲解縣釋出後前晚有男女二人投該棧住宿爲流氓團扇春春所見告知探夥向夏查問夏悞爲拆梢與探夥饒舌旋經包探查悉令將男女二人搜獲連夏一并送入捕房捕頭以此輩均係無恥之徒該棧主不應容留住宿申斥再三從寛釋出○書信館禁西人住城河浜洋房内雇　某甲爲侍者前日失去閙鐘一架並衣服酒盃等物將甲扭送捕房請究甲稱閙鐘因門未關上爲人竊去並未失去衣物惟自知疎於防範　賠洋兩元該西人定欲深究請捕頭解送公堂究辦○木匠某乙承造電燈公司房屋用虧洋九十五元公司西人投請押追捕頭訊問之下乙稱房屋向作頭某丙轉包因加高烟囱及零星　件曾許加價將此欵抵償並未用虧丙稱此項工程獲利無算不應加價捕頭以中多糾葛命押候解送公堂訊究○法馬路天成首飾鋪　　　　作塲往來作主薦其友某丁爲夥用虧洋十餘元業已辭歇因向索欠洋不歸將薦保之某作主扭送捕房請追捕頭命交保出外理償 
[美界捕房紀事]  
　　鎭江府屬某邑人陳某薙髮匠也　爲二　所擾無可謀生蜷宿於北河南路天后宮後小弄中第九百五十五號房屋中形影相依凄凉誰語昨晨自怨自艾竟取薙髮刀將腹剖　　右間聲叩門入視見腸已流出腹外氣息如絲因報知房主楊某令四百五十七號華捕轉告捕房頭令包探石金榮協同二十三號西　　　　往送至同仁醫院求療○斷江寗波府屬某邑人石兆坤僦居西華德路第三百四十四號屋内前日竊取同居某姓之綢衣若干侏某　查　　由將石扭交三百四十五號華捕帶入捕房捕頭令押候解送英界公堂禀請訊究○前晚一點鐘時浙江寗波府屬某邑人某甲彳亍於虹口北四川路猝患急症倒地昏沈四百二十四號華捕見之撫之以手則已氣絲將絶乃雇車載送捕房捕頭令轉送同仁醫院求治至黎明斃於院内院主遣人報知捕房捕頭傳三圖地保王順和至令查明有無屍屬再行定奪 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
