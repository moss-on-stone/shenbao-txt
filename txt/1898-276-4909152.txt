# 1898 - 276 - 4909152

 

Page 1

 
 
[廣學會詳著新學彙編中國度支考英興記正續中東戰紀本末文學興國策時事]  
　　明詔迭下實學孛興吏治儒脩乘時交　不蒐新籍曷豁靈襟上海廣學會諸君同燭外情周知　　　書十　　　　　　　　　　　　此其左劵合括宏旨藉貽通才○新學彙編四卷裒西瀛旅客名　開東士導師先路理明法備言簡意賅八角○中國度　考二卷詳稽奏報　舉出納言外深其惋惜使君於此不凡角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讃○時事新論六角○上海廣學會總局申報舘及各書坊出售外埠書坊及敎士售書處亦可向解圖書集成局啓 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜己空篋笥兹又續付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝兩套碼洋三圓世有欲於杏林橘井中獨樹一　者請臨三馬路申報館申昌書室及各書坊購取以廣揣摩可也 
[外臺柲要出售] [  圖書集成局代啓]  
　　是書爲唐王剌史燾所輯剌史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬通先生刋印於後岐黃家久己奉爲圭臬惟坊本流傳不免魯魚亥豕近由煥文閣主人覔得程刻原本倩本局用新鑄鉛字排印現己工竣定價碼洋兩元五角申報館帳房申昌書室及三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局均有發售此佈 
[英俄猜忌說]  
　　環球萬國獅俄虎英英之疆域小於俄而財之富過之强過之故俄不敢輕英俄跨歐亞斐三洲之地疆宇遼廓爲全球冠以一面制三面有長駕遠馭之威居高臨下之勢而其人又獷悍堅忍内外上下戮力同心以謀遠略故不特各國畏之卽英亦畏之夫英人在歐亞諸國出其雄力圖謀一切奔走小弱諸帮毅然爲天下盟主迄今己近數十餘年而俄自前皇大彼得以來常有囊括六合之志慕效西洋政俗講求自强今則商務日見其旺矣武備日見其精矣工藝日見其艮矣學問日見其新矣國漸雄强駸駸乎有不可遏抑之勢故二國者互相爲雄亦互相爲忌而要皆注意於中國蓋中國者亞洲至弱之國也而其土壤之膏腴物產之美富則爲諸國所不及故皆視之如砧上之肉眈眈逐逐一若惟恐臠割之或後而爲他人捷足先得者英之言曰俄不得志於土耳其阿富汗及波斯海灣乃購西伯利亞鐵路不冰海口又因遼東之役得允修東三省鐵路之約而中人入其彀中於是昻乎執亞東之牛耳而太平洋之全權幾將歸其掌握矣俄之言曰英人之亾印度以商今又以之餌中國其語言通行五洲潛執五洲之大權也兩國雄猜如此之甚觀其互騰口說而平日之處心積慮己可不言而知矣今者傳說紛紛謂英俄兩國己棄玉帛而尋干戈俄兵大敗英兵大勝或又謂並未開戰傳之非其眞者本館以未接確音不敢漫著於錄徒快一時之聽聞惟前月十三日本報曾登有英俄備戰一則略謂英俄二國因北方鐵路之事積有違言俄政府力阻中國向英人貸欵興築務須廢去所立合同英使臣則謂旣經訂約萬萬不能中輟兩國因此齟齬英水師提督己奉政府之諭傳令各戰艦星夜裝足煤糧馳往威海俄人亦在旅順備兵二萬五千名日夜操練并將從前中國所築砲臺鳩工修理附近各要隘亦增設砲臺若干座三日前有英國巨艦三艘赴日本之長崎購煤船主以日工不能迅速從事派令水手助之卽日竣事開行出口時有俄兵船停泊於旁亦卽起椗隨之而去自是一月迄無眞實消息迨至前二日始接營口訪事來函稱近有目擊情形者謂威海口泊有英國兵艦三十餘艘船上一律用灰色油漆旅順口則集有俄國兵艦二十餘艘每遇英艦出口巡行俄船　尾隨於後窺伺其旁日前英水師提督乘四等兵船至英領事署是處居民見英船後有俄船東則俱東西則俱西相隨不舍今冬英兵船擬卽在營守凍以資保護本國商民云云然則英俄兩國刻下雖未有戰事而其猜忌日甚必有相見以兵戎之心我中國實爲兩國兵事之起　故俄人索租旅順大連灣之後英人卽索租威海衛以遥相爲制英人得推廣牛莊鐵路之益而俄人遂索開新疆金礦以爲抵制互相牽掣而我中國乃被擾日甚矣雖英人以力助中國勿使他國欺凌爲言而俄皇亦有弭兵會之諭以冀共保太平要之皆未足爲據蓋兩國旣互有爭雄之心則兵終不能弭而中國實其樞紐也嗟乎兩雄相爭必有一敗獨惜我中國土壤雖膏腴物產雖美富亦何堪日受其凌削耶有心人爲之杞憂日切矣 
[諭旨恭緣]  
　　八月十二日奉上諭劉坤一等奏江蘇淮徐海等屬復被水災亟應預籌賑撫各摺片本年夏間徐海各屬霪雨爲災農田淹没曾經諭令劉坤一等迅飭該地方官妥籌撫恤兹據奏稱災區較廣若不急籌賑撫則數百萬災黎必致流離失所著加恩撥給本年漕米八萬石儘數改折並將蓮費水脚等項一併提充賑欵以資接濟仍著傳令司局無論何欵先行借撥銀二三十萬兩發交地方官恊同紳士嚴作霖帶往災區分别迅速散放餘著照所議辦理該部知道欽此 
[本館接奉電音]  
　　昨日上午京師飛電傳來諭旨五道敬謹譯登○八月十九日奉上諭都察院遵查四品京堂壬照並無下落一摺該員畏罪避匿實難姑容候補四品京堂土照著卽行革職交步罼統領衙門順天府五城一體嚴拿務獲並著順天府府尹督飭寗河縣知縣將該革員原籍家產一律查抄毋任隠匿欽此同日奉旨正黃旗漢軍副都統著訥欽泰補授欽此同日奉上諭李端棻濫保匪人懇請懲治一摺該尙書受恩深重竟將大逆不道之康有爲等濫行保薦並於召對時一再面陳今據事後檢舉實屬有意取巧未便以尋常濫保之例稍從末减禮部尙書李端棻著卽行革職發任新疆交地方官嚴加管束以示懲儆欽此同日奉上諭直隸大順廣道員缺著龎鴻書補授欽此同日軍機大臣面奉諭旨嗣後京外各衙門凡照例應用清字奏事摺件均著用清漢合璧其各衙門應用清字引見排單亦著書冩清漢合璧呈遞欽此 
[接錄審官定職摺]  
　　第三條吏部國初吏部有用人之權選曹四司每省必用一員藉以周知通籍賢否後行俸次之法於是天官職掌一書吏足以辦之然用人當審之於先責之於後資格所以抑躁競亦正以課職事惟不以職事爲進退而法乃敝唐虞用人曰考言曰考績考言至唐時爲銓試通典選人條例問以時事疑獄令約律文風斷决不乖經義我朝順治康熙時兩定鄉會試章程二塲俱試判五條卽寓銓試之法於科舉惟官非一余其不由　舉者 
 
 

Page 2

 
 
尙多河判辭引試俄頃施於選人尤宜請由吏部將擬選州縣以上官當堂設題集試一依唐法會吏科河南道揭榜分别留放留者入選放者停選若于月年屆滿再擬再試嚴懲假冐至分發人員由侍郎一員會同騐看王大臣科道試判如例不及格者停其分發如此則史權一歸於官才品班資兩不相悖而仕途可冀澄清矣考績之法壞於差使保奬委署之例今擬合官與職事爲一辦法己具各條而公事例限先須厘定外省辦事多無常員廢弛疲玩部中任催罔應無從核實惟有由各部將歴年未報未覆實有關繫事件開單請旨飭下各省限半年内辦清以後從新畫一定限逾限兩期卽由各部咨交吏部照例叅辦以省繁瀆至事關洋務從前不與六部相聞近始漸隸於部如招商局機器局經戸工部厘定限制亦遂稍有起色宜與郵電礦鐵銀行貨廠諸務並照地方公事一律辦理第四條戸部明設戸部分民度金倉四屬部後改爲每司之四科遂沿至今號地官而不掌土地之圖名司農而不主農官之事理財而巿易無專職製幣而平準無專責籌軍餉制國用而度支無專可不得不行派辦之法久則派辦設有常處兼隸省司之件亦多承辦故北檔房最爲繁劇實則派一次乃辦一次公事到一次乃派辦一次　與後俱了不相關非其職也今欲振興庶務而富國養民籌餉理兵之職未可因陋就簡宜改北檔房爲會計司專管軍國度支綜核財賦增設農政司商務司掌天下農商之政令考核功過其礦冶諸務之兼隸各司者亦如之農商體大事繁現京城雖設總局外省多有分局不過藉以提倡若欲二千餘州縣同時並興惟有歸入地方官考成令將籌辦情形按季會紳詳具說帖申藩逹部雖欲因循不辦而不能部中旣爲總匯擇取善法使相仿傚各省司分錄行文不旬月而徧天下内外無隔閡上下無蒙蔽職事昭著大吏不能偏私而吏治可蒸蒸日上矣第五條禮部現裁之光祿鴻臚二寺聞歸禮部光祿應併入精膳鴻臚應併入主客然外國外部主之蒙回理藩主之主客職務本簡宜與鴻臚並歸入儀制司而以儀制司所之學校貢舉别立學校司員缺一仍主客之舊現學堂科舉新舊並行有特科有常科有府州縣學有大小高等中等學有寓洋商籍小學有士紳倡設　藝文字小學有生員舉貢進士有學堂生員舉人進士又有特科出身譯書出身均應隸部另議學校歸入地方官考成尤關史課至於祠祭所掌亦宜增定一行僧道度牒納費之例一定寺院莊用限制之例一申明禁止淫祠之例查順治二年以天下尙未全定僧道無多度牒納銀特著寛免二百年來游惰日繁羽服緇流至不能得其大數蓋不納銀則度牒廢流品混雜窩奸藪盜旣防吏治亦玷清規納銀則　牒行官可按册而稽彼亦尊重自愛非必如前代之倚辦軍饟也僧道置業例止報官立案直省寺觀莊田動逾萬畝衣稅食租礙民生計湖廣總督張之洞勸學篇中曾有勸捐學堂經費之說謂宜明定限制一人不得過若干畝一寺院不得過若干人一州縣不得有若干寺院仍先查明溢數充地方學田至淫祠本應禁止民間不在祀典之祠廟近己奉旨改爲學堂一舉數善應由部頒行禁條以免續建及雖在祀典而非民間所宜有一處准建而非他處所得援均飭禁改違者罰諼至准修之外國教堂應由地方官查明若干并教民若干年終由部彙奏總數以重教務此摺仍未畢 
[己革主事王照條陳摺稿]  
　　其陳禮部主事王照爲矇混拘牽難行新政請布綸音以袪衆惑廣慈訓以定衆志設教部以釋衆疑呈請代奏事竊自本年四月奉上諭明定國是以來每有諭旨有識者無不　躍以爲天相中國牖啓聖聰四萬萬臣民福命未絶卽西人寓此者對中國人喜形於色脫帽頂祝曰貴國大皇帝如此英明爲目前環球列邦帝王所不及惟俄之先君彼得彷彿似之此職所親見親聞非設詡也惟兩月以來皇上英毅奮發雷厲風行而諸臣遷就彌縫陽爲忠謹之詞實陰怙其舊習上以誠感下以僞應其號稱持正者相與欷歔嘆息阻咒聖躬而人皆習聽不以爲非若不早爲勸化恐皇上力愈奮而勢益孤也謹條列轉移人心要端以備采納一請旨宣示削亡之禍己在目前竭力挽　猶恐緩不濟急勿空言萬全也甲午以前我國之力本不足立於羣雄之間所以暫容作大者賴羣雄適相忌也俄路東指英人束手日本乃急發難我大臣不悟旣挫之後又思倚俄以息肩以致列國生心自去冬以來環迭進步並未歇手夫西人雖攻伐之際亦從容槃敦况我國己無戰之可言而諸臣則以爲目無烽燧耳無鼓鼙不過偶墮西人小術而己仍復貌爲莊論以改舊章爲傷元氣以黜新議爲杜亂萌以空言正學術爲純臣以自任滅外夷爲良將夢夢譫　不知其非今匪徒滋事無不託言殺鬼子者士大夫反多視此爲中國之元氣嘆其爲義民愚民無知遂居之不疑實則外人割要害剝脂膏吸精髓我皇上一人自痛而所謂純臣良將義民者妄疑爲虛聲恫嚇而未覺其痛也此其受病譬如痰熱狂呌必以凉劑平之而其支體之殘氣血之虧始能自覺始能調養始可再言强壯今令通國全曉然於强弱之分自有本原各國士農礦工商人人講習之功非一朝一夕之故必難以謬巧而勝此攻邪熱之凉劑也夫外人視我洞若觀火我何必掩耳盜鈴苟不於此顯揭危亡之由此等僞純臣僞良將僞義民在在掣皇上之肘以致變法無效迨目見國旗之換伊等始知滅亡必且死而不悟仍歸咎於皇上之變法我國人心昏憒己極擬請旨剴切宣示四民智能遠遜各國議論浮僞萬難圖存令地方官刊刻遍布使人人知危急存亡朝廷苦心挽救然後浮僞之論不得持權四萬萬人同心奮勉急起直追庶丕基再造能有富强之日此轉移之術一也一請皇上奉皇太后聖駕巡幸中外無庸警蹕以袪浮靡而益光榮也自中外交通我皇太后聽政三十年焦勞備至所有變通之端皆皇太后開之皇上繼之實與維多利亞中西嫓美非荷西諸女主所能並論惟國勢不同諸臣奉行亦不力以致尙勞今日之璧畫而皇太后起衰振靡之志亦久表著於環球各國矣今者合萬國之歡心以隆孝養正宜奉慈駕遊歴鄰帮藉以考訂政策决定是非宜先自日本始中日匹敵日主日后於我皇太后無異姪男女其佐皇上以捧觴上壽何快如之此議一出阻撓者必以先往爲自卑殊不知各國之例原不以此判尊卑今地球之上比權量力英俄可稱兩大各國例臣賀俄加冕俄主遂躬歴同洲各邦英主每歲避暑至法視與巡幸境内無異不聞法因此而尊俗儒之見不復辨也泰西國主或隨意偶遊街巿百姓見之脫帽爲禮以表親愛兩君相會路旁萬衆歡呼跳舞而不之禁此我入隣境不能獨異者也卽在我國境内亦宜變通近世凡有巡幸先期數月地方官將御路左右村巿廟宇飭令修整以壯觀瞻不令露彫殘之狀夫古者陳詩納賈就問百年於民間實際惟恐不周知周禮雖有出蹕不過清道去阻礙而己近世警蹕日嚴鑾輿所經除例得跪迎人員及軍校外闃其無人此蓋後世人臣束縳人主之術故爲鄭重營費令其不敢輕動藉便蒙蔽之私圖今將考證於中外之故正宜破此積習何可因過慮而自蔽聰明擬請皇上先請於皇太后特下明詔以後鑾輿所經安堵如常勿得修飾避匿境内外之象呈斯爲敗爲興之原著然後善則稱親以孝治鎭服天下而天下莫敢復持異議此轉移之術二也此稿未完 
[川匪難制]  
　　重慶訪事友人云土匪余蠻子前將法國華司鐸刦去至今尙未釋回近日其黨數百人復因用度不斃將教民所種禾稻四出刈割又向各富戸索借數十金數白金不等鄰近各州縣民心皇皇移家避難者絡繹於途現在榖價每石約需銀二兩餘川東道任觀察　焉憂之而又無力勦辦前派銅梁彭春臺明經等十餘人赴匪首處說以利害曉以大義欲與議和而彭不善措辭致觸余怒肩背被擊連傷數刀旋卽仆地幸不致命經同伴倩人舁回時護督憲文制軍以法國教士被拘恐一經用兵或遭戕害反釀巨禍因又委吳觀察往商和　　　　　教士保回以免法人口實聞余匪要挾數端一需銀二萬兩將匪黨資遣歸田二准基招募勇丁三百名保護教堂　　自　所　　　　　　　一帶抽收肉厘三須將縣署某家丁交出因此人前曾將余擒獲故欲得而甘心然後可將洋人互換四須由地方　　與　督出卽　　　　　 
 
 

Page 3

 
 
諭旨不究其罪而文制軍僅允前二欵後二欵則殊難遷就以致和議仍無就緒刻下遂寍縣及叙州府屬之内江縣所有各教堂亦　　　　遥望蜀氛杞憂曷己又接沙巿訪事友來信謂本月初六日忽傳某鋪接到重慶來電令將載連貨物暫行停辦因余蠻子勢甚披猖陰令羽黨沿途刼掠並有鹽船二艘己被搶去故有此電免致同罹虎穴也或云本月初四日余匪將離巢穴由川上竄雲貴直赴廣西與西匪互相聨絡若果如此異日匪勢蔓延更有不可收拾者語曰星星之火可以燎原涓涓不塞將成江河又駢爲虺弗摧爲蛇將若何有地方之責者尙其三復斯言 
[英人籌威]  
　　新嘉坡叻報云威海衛港口遇有大號輪船停泊頗覺不便須將中國從前沉没輪船設法除去港口放寛則可停泊多船自日兵退後岸上房屋率多空閉頗可居住日官所居衙署更爲精潔屋中裝設一切留奉英人並未取去現威海衛應造一船塢以便北方各輪船遇有損傷卽可就近修理譯倫敦中國報 
[合辦金礦]  
　　俄人索取新疆礦地昨己錄登本報兹閱廣州博聞報述及此事較前尤詳因再錄之新疆南北礦務累年虛擲巨欵艱於報部仕途中人論及礦務皆有談虎色燮之勢兹有俄國遊人馬堂四福謂大山北路直至阿爾泰山一帶金苗甚旺擬請租地開采新撫饒中丞以租息甚輕利權旁落徒滋事端拒之馬堂四福遂嗾使駐迪化之領事吳司本向駐京公使與中國政府饒舌志在必得當局者不得己而許之議定華俄合辦資本各出其半吳領事聞而大喜乃卽電請俄國礦師携帶機器乘莫斯科火車如飛而至擬先勘塔城廳之喀圖及庫爾喀剌烏蘇之濟爾噶朗合礦饒中丞卽委己革澎河通判陳步梯候補知縣周錕候補縣丞施再萌陳源灝與俄官會商開辦一切事宜 
[總辦易人]  
　　蘇州訪事人云洋務總辦劉子貞太守慶汾到差以來己逾二載近聞太守己别有要差洋務局總辦一差上憲己另委前辦中路總巡之李明府接辦官塲傳聞之語確否尙未知也 
[憲舟擱淺]  
　　沙巿訪事人云上月杪署荆宜施道恭養泉觀察乘昌和輪船來荆履新行至石首縣江面忽爾擱淺閱二日不得開行縣尊劉逹廷大令聞信後親往照料兩詣舟次禀謁觀察均未接見至本月初四日大令復命駕求見未知得邀延接否 
[裁缺述聞]  
　　沙巿訪事人云荆州糧捕通判向駐沙巿己歴有年近因奉旨裁撤冗員大憲擬將此缺裁去而以江陵縣移駐是處傳聞如是未識確否 
[日相蒞滬]  
　　日本舊相伊藤博文將次來滬己紀前報現聞伊相抵滬後尙須游歴長江各處己由兩江督憲劉峴帥電飭江海關道蔡觀察選派譯員偕同前往觀察當卽遵札委道署東文繙譯任院仙二尹出境恭迎昨日下午五點鐘時伊相乘招商局新濟輪船抵埠二尹卽登舟恭迓並逹來意上海縣黃大令及英法兩界讞員鄭大令朱明府亦均至碼頭迎接日總領事諸井君偕日商三十餘人先後齊集舟次俄而伊侯登岸乘馬車至日領事署旋赴日商三井洋行駐節 
[整頓馬路]  
　　本邑南巿沿浦灘新馬路一切章程均仿英法兩租界近日局員朱森庭明府以是處地方遼闊照料難周擬在滬軍營操塲對面卽前設工程局畔隙地上再造小巡捕房一所以備拘禁人犯又在江海關前建一小菜塲新馬頭則添造電燈機器廠己丈明地址繪圖申請江海關道蔡觀察立案施行聞己允准不日卽將開辦矣 
[飭修街道]  
　　本埠於近數日中風雨交作浦江潮水大漲泉流溢至岸上外灘新馬路一帶多被衝塌工程局委員朱森庭明府知之親往勘明飭傳工程頭吕阿毛將被損各處加鋪黃沙石子挨叚修葺尙有萃豐馬頭被水之處亦由工程局一律興修 
[擬停紗廠]  
　　楊樹浦華盛紗廠近因銷塲遲滯周轉不靈總辦盛荔生觀察擬卽停辦先將廠中各項工資遂一算給俟所進子花紡織工竣然後一律停止 
[書院失竊]  
　　大東門外馬路橋西首一帶荒地係屬十二圖是處附近有天主教中設立之書院一所以課貧寒子弟村童牧豎混雜其中日前忽失贓物甚鉅不知賊從何來經掌院者報知二十三七鋪巡防局局員盛雨村二尹卽傳十二圖汛捕夥榮貴及地保夥葉福寳到局以其緝捕不力著將榮貴責五百板福寳責二百板限三日内務將竊犯拘獲解案違干血比 
[書吏控差]  
　　縣差周陞卽錢錫堂因辦沈朗山一案知沈與書吏吳姓有親向吳詐擾繼以毆辱吳以該差瞻玩遂將其向來劣跡及化名朋充等情入禀黃大令請示懲究大令閱禀後諭曰本縣差役多係頂名冐姓殊爲惡習究竟周陞是否錢錫堂及與其弟朋充候卽飭帶至案查訊 
[騙子瞻大]  
　　昨報載冐收宜懲一節兹悉騙子徐禮卿向十六鋪内開永盛水菓行之粤人鄭奮初自稱係杭州鐵路副總辦且與捐局委員曾訂蘭譜爾旣業水菓何不向捐局包攬進口捐如或有意可以代爲關說鄭見其塲面闊綽舉止軒昻信而不疑遂與同帮招集股分託徐謀幹繼稱事己說妥每年分四季繳捐每季須銀一千六百餘兩局員現在娶媳可乘此致送禮物約計袍料四付連請酒費共一百二十六元斷勿惜此小費事卽可成鄭卽如數交付並先付捐銀三百三十餘兩閱日向索諭單初云避内師爺往蘇須遲時日繼又稱欲領諭單須繳齊一季銀兩鄭謂捐銀係股分所集毫無憑據不足取信諭單旣未能先給請將付過之銀給一收條徐遂給以收條一紙鄭持條赴局照騐局中見之大爲詫異根究緣由鄭遂將前情陳明局員立拘徐禮卿及其黨蕭梅清兩人送縣究辦著鄭自行投縣禀追夫以捐局近在咫尺而徐乃敢以假收條騙人其瞻可謂大矣 
[搶物宜懲]  
　　楊樹浦八十個黨流氓頭目楊生利景法小毛毛長脚景福前日率領黨羽並其所稱軍師之愛愛等數十人聲勢洶洶擁至西華德路一千三百二十四號永泰烟間將烟槍對時表强行搶奪失主不某隠默立卽投報捕房捕頭派包探沈阿鶴將楊拘入捕房俟獲餘黨然後解送公堂請究 
[實惠均沾]  
　　本館協賑所昨承鉅元莊交來裕記大善士囑助山東賑捐票元一百兩又逍遥散人助東賑規元一百兩又丹徒縣大港鎭趙宗祠東首武生趙景芝爲妻徐氏祈資冥福助東賑洋二十元又馮亦政堂助洋銀二十元竊惟東省頻年被水積困之後元氣未蘇今復遭此鞠凶小民蕩析離居何堪言狀幸得諸大善士痌癏在抱實惠宏敷生死人而肉白骨其感戴詎可以言語形容耶拜領之除合書數語以鳴謝悃 
[整頓善舉]  
　　啓者敝堂收養老民以及不任工作之殘廢人等尙安本分不至遇事生風惟託言養病索取紳商鋪戸信札以作先容者多係無業流民當入堂之時摇尾乞憐雖有過惡尙不得而知之一經開除往往造言生事汚衊他人以洩其忿似此行同梟獍非但有碍善舉抑且天理何存爲此乞登報牘偏告同人以後遇有此等人幸勿保送以免累及他人又聞此輩以各善堂爲傳舍出此入彼習以爲常敝堂本擬將養病一項裁撤因思宇宙之大何所不容與其我負斯人不若斯人負我爲此略加整頓俾衆周知伏希鑒諒是所至禱滬北天后宫前廣益善堂司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[裁汰武員]  
　　江西訪事友人云護撫憲翁筱山中丞遵旨裁汰冗員除己將文員之應裁者酌核定奪外兹復將武員酌量裁撤計衛守備千總二十六缺一律裁撤凡各營有副叅遊都守同駐一處者裁去都守有都守千把同駐一處者則裁千把有千把外委額外同駐一處者則裁外委額外約計不下五六十缺均己電商兩江督憲劉峴莊制軍一俟制軍覆電到省卽當會銜出奏也 
[喪明抱痛]  
　　揚州訪事友人云兩淮運司江蓉舫都轉之五公子名忠振者今春高捷南宫朝考二等公子不欲供職部曹報捐知府分發江蘇引見後領取部照正擬料理歸裝出都南下不意日前運轅忽得電信謂公子於初九日殁於旅邸公子自幼聰慧能得父母歡或有建白無不中窽都轉深資臂助今乃鵬程未展鵬賦遽興都轉於此其能免喪明之痛哉 
[倒騙類誌]  
　　蕪湖訪事友人云陸門巷成康布莊去歲新開局面甚闊不意其外强中乾甫經一載卽於上月下浣倒閉計欠莊欵及蘇杭綢莊不下八九千金管事余姓先期託故遐舉各債主聞信麕至檢點底貨約值二千金左右己爲各莊之捷足者扛檯一空外埠坐莊客有與余推心置腹者亦先事暗中移貨作抵獨至本鄉孤寡存店生息之零欵竟致絲毫無著余之用心何其忍歟各錢莊因其底貨與欠欵相懸尙巨因密派偵嗣四出追訪兹聞己於月杪在大通尋獲押帶來蕪初閉於南岸厚生鹽棧次日經人緩頰聽回本店尙不知如何結局也又寗洲觀下首蔚泰　莊今春有櫃　吳姓揑造本莊匯信偷蓋圖記向上海某錢莊兌去朱提三千兩蔚泰得信探訪無蹤亦己置之度外不意前日蔚泰執事人竟從麋臺鹿苑間與吳姓邂逅相逢拘捉回蕪聞己送官究辦矣 
[巨竊發縣]  
　　去年本城紳士李蘭墅家被巨竊沈得興與其黨王棟生等行竊朝珠等件獲犯訊問供認沈係首犯派差解省勘招現經臬司朱廉訪審與　詳供詞無異發回本縣監禁昨己解回經黃大令騐明確係正身諭　收禁 
[行兇控究]  
　　楊樹浦三五圖流氓李　桃與妻父褚四海有隙前日糾合羽黨李金泉等將　　　　　　直至偏龍鱗傷方始釋手褚忿甚卽投巡防局控訴姚殿卿二尹卽飭差勇將李等拘入局中押候究辦 
[失猪給領]  
　　日前某號巡街捕勇在南巿新馬路見剛鬣一頭無人顧問爰闌入捕房暫爲　　　　日集水街長源猪行聞信卽投捕房請領捕頭王榮培令邀保人方准領去 
[上海縣署瑣案]  
　　本埠西門外日輝港至徐家匯一帶時有流氓沿途攫物經黃大令飭捕查獲　　　王和尙牽牛之范金榮解案請訊己紀前報前晚經帮審委員李葆初二尹提訊王供松江人向操淮南王業因久賦間居不得己而作賊尙求恩宥范供松江奉賢縣人所牽三牛一係己物其兩頭乃華亭人謝才根之物謝至中途順道探友託爲代牽至西門等候並非　來求鑒二尹判王和尙笞責四百板發　門　號一月范交差候查明究辦○梅阿三投縣控被徐丫頭所毆亦經李二尹提訊梅供　　　　梅家弄鎭開荳腐店有女未字徐　　屢　　　　　　　　其以素不安分未曾允許不意徐因此懷恨六月十一夜　　　　　被徐闌住毆打身　洋銀十六元　　　　　　　　　　　　董事　今旣送案叩求究　徐洪前曾央　　　　　　　　　　欲行聘忽然翻悔尙敢至案揑　　　有意　　　　　　　　　　之事地保闕仁信供　　　　分二尹　　　　　　　　　門枷示一月○蘇松鎭總兵陳印波　軍　船　竊將　船　更之宋寳令及水更夫捕　人等送　　辦前　　　　　　　　　崇明縣人在標富兵五載　晚　　輪打匹更在官艙前坐守並無一人出入惟曾聞窓内似有聲響當在　　　　　　　　　小帽走入内官艙時適天　　　人人起身檢漏濕衣　故亦置之不商翌晨小的上街買菜回船始知　　　　　　　　　　己巡船砲船實不知賊從何　叩　明鑒水更大陳標供陳大人坐船失　毫無賊蹤今求寛限查緝汛　　　　　　　供陳大人船泊十六鋪河下小的今日始知失竊叩求恩宥二尹限三日務將眞贓正賊緝獲遲則干比宋寳全　　　　　　　　　　　　 
[英界公堂瑣案]  
　　英商會德豐洋人控買辦許文才虧空銀兩昨日鄭大令提案研訊許供　　　　　　　　設元利洋貨號與美孚行住來有素此銀實被陳柳波所欠鄭大令商之梅繙譯官判將許暫行管押候查明復　　　　　　　　　　　稱昨白下午三點鐘時小的巡至天后宫前見彭六先等四人口操湘音與人口角小的因向喝阻彭與成　　　　　　　　將小的　行　擊扭碎號衣並失去對時表一枚共計值洋十四元求恩究追彭成同供自知不合尙乞施恩大　　　　　　　　賠洋十四元償還該捕○本地人陳金法禀稱向開飯店近己閉歇意欲謀就同業周阿本顧杏寳聞之恐小的奪　　　　　　　　　　日亭午時將小的軋至飯店公所勒借洋十元不遂其欲被用麻繩綑綁肆行毆擊小的力不能敵致受微傷　　究辦周　同供實因索欠口角不敢行兇大令著將顧周各責二百板枷號一月期滿驅逐出境○衛捕頭禀永泰質鋪收當賊贓請爲提究鄭大令飭　至南巿提到質鋪主研訊屬實隨判罰洋銀五十元以儆○包探李星福禀稱昨日積竊顧吉康至長泰客棧竊取衣服三　牙　　柄及鼻烟壺等經小的緝獲送案請懲大令判責二百板管押捕房三月○徐順利禀稱在虹口某鐵行執事近被跑街縣洪鳥　取店票在外冒收洋五百元恣情花用中秋節小的結帳始行查悉叩求究追洪供實因過節無　彌補　致用空洋四百七十元人令著將洪押候追繳○包探泰少卿禀稱寍　人董富興前因　案遞解回籍己經六次今　來　　以前　請究人令判　量笞　二百板管押捕房三月期滿仍行遞籍○祝源昌鐵行主某甲控王大毛竊取蔴縷由包探石金榮在浦東　到原贓送　請究王供撑駕杉板船爲業偶然貪小犯此不端大令判責二百板遞回鎭江原籍并將杉板充公 
[法界捕房紀事]  
　　前晚新開河廿五號門牌某雜貨行被賊竊去皮箱一口當理知　窮追賊情急　箱　逸及至某弄口見有乞丐一羣蝟宿於内疑其所竊扭入捕房捕頭略加詰問羣丐堅不承認惟一丐屢經犯不能無疑遂令押候解送公堂訊究餘丐械足一宵從寛釋出○首善里永豐洋貨號先火後將燼餘各物堆積里口前晚徐兒某　竊取小洋燈十餘盞被巡街捕所見拘獲人贓解入捕房押候解送公堂訊究 
[美界捕房紀事]  
　　昨日某西人乘東洋車至百老匯路被流氓王甫富顧阿四竊去洋傘一枘由包探沈　　將王顧　　送入捕房押候解送公堂究辦○流氓朱阿海錢阿二王子香邵阿寳專在北河南路天后宫前設檯誘　昨　　鄉良　金茂　　往共賭輸銀甚巨謝不能償被將衣服褫去情急大聲呼救經一百六十一號巡捕將四人扭入捕房押候　辦○甬人　和仁在外虹口百老匯路順利洋貨號爲夥用去客帳洋五百餘元近爲店主某甲杳悉投報捕房請爲追究捕頭卽派包探　瑞龍將洪扭入捕房候解送公堂請訊 
 
 

Page 10

 
 
[金宣報]  
　　八月十一日首府劉禀知考試武童步箭安　船　德輝到赴湖口拖米由當塗回藩轅牌示淮安府張球病故遺缺查儘先　補知府許　書又海州直隸州徐懿立保升遺缺查有候補班前直隸州劉運吉均堪以請補又儀徵縣員缺前以廻避卽用知縣張樞請補現己奉部覆准應卽飭赴新任○十二日籌防局候補道唐　知到代理兩江營務處差總理兩江營務處候補道陶禀知交缷安徽試用道錢錫賓辭正任海州直隸州徐禀知會黄館保奏請開缺以道員留於原省補用禀知過班指小江蘇試用府照磨葛贊新選早寗縣興史任壽慈由京來　圓局候補道任厘捐局候補道歐陽禀知接辦术厘局差三品銜奏調四川補用道黃立鰲由蘇來赴川委辦淮徐海義賑丁憂廣東候補知縣宋治基均到 
[蘇省官報]  
　　八月十二日各大憲均於今晨詣　碼頭恭碼頭恭請聖安新任浙江仐憲唐由京來赴浙江松江府張禀　知府王仁東禀知由江西採辦米石回並瑣會辦牙厘局提調差又禀謝奉委上海貨捐局纒辦差同知何希曾禀謝奉飭待質公所期滿無悮蒙給予揷班儘先委　州縣一次指分江蘇試用同知馮汝禧浙江人由京領照來省禀到通判陳寳樽由盛澤厘局來金匱縣胡禀到知縣吳俊卿由昭文秋勘回又鍾進賢由崑山秋勘回縣丞王基肇禀辭赴寳山塘工差代理長洲縣主簿項兆騮禀知接印任事五品頂翎分發江蘇試用縣丞陳壽彛浙江人由浙騐看來雷禀到太湖恊鎭未德明到管　蘇防左營儘先　華黃春懷辭回黃渡補用叅將周家福禀知奉委山塘路巡查差卽日到差管帶靜平輪船把總簡傳斌禀知　新　憲回同知陳　　禀知交　署　海防同知任事○十四日候補承厚辭行進京松江府張禀辭太湖廳吳川沙廳陳金匱縣胡均禀辭蘇海防趙由常熟專丁來省禀請芿服假知縣李樂善禀辭回卓坊匯　又慶　禀銷會辦泰伯廟祭品差又汪鳴鳳禀辭赴公滬厘局又　　鈞禀知奉府委查勘長洲縣荒熟田畝差又趙樹楷由　河厘局來又林尙辰禀辭回鎭江瓜泗厘局代理丹陽縣郭禀辭同知方澤含禀辭赴震澤縣查勘秋成通判　寳　禀辭　盛澤厘局指分江蘇試用知縣杜子彬浙江人由京領照來省禀到縣丞閑　　禀辭赴滬見道憲又黃方鴻禀謝奉委靖江保甲差主簿沈慰忠禀辭回黃埠墩厘卡管帝蘇防前營正任　州有　守備徐　　管管靜平輪船把總簡傳斌中西學堂敎習福建候補縣丞胡　元均禀知送奎樂帥赴滬卽辭○十五日同知查燕緒禀知到撫署來案差知縣劉允恭禀知赴漂陽催改　　卽辭　　　馬永釗謝委武進縣縣丞事道庫大使孫彭齡禀謝飭知秋審案内蒙記功一次分發江蘇遇缺先補用縣主簿沈鳳生浙江人巡檢盧祥盛江西人均山京　看來省禀到○十六日知府　　東禀辭赴鎭江公幹　避改發浙江候補同知方鎭安徽人由浙來同知何希曾禀知奉委赴淮海公幹從九翁鳴珠禀知由江西解米回○十七日知縣陶聨　禀銷海運　局差又萬國華禀辭赴寗見制憲　澤縣劉禀到五品頂戴指分江蘇遇缺先興史陳家誠浙江人由京騐看來省禀到管帶靜平輪船把總簡傳斌管帶　鯨輪船把總　永新均禀知　奎樂帥　滬回同知查燕緒於十八日到撫署文案差前日懷登十五日到差特此更正 
[江西官報]  
　　德安典史徐家駿據報丁憂以試用從九楊福延署理南城縣洪汝滅謝咨晉京引見新渔縣陳兆棻缷事清理交代回署饒州通判首成愷往饒公　　補縣劉　黃天懷箕解地丁鈒進京指分知縣李九齡禀到府照夏濟安進京引見試用道　祺委辦善後局營務處知縣王瑞同缷辦神岡山卡回指分從九季昌　京到　　蔚　謝指捐典史分缺間補用　知載宗璜接查章内保甲指分縣丞陳國楨禀見騐看南豐舉人敎習期滿敎職用儲丙書禀謝考騐臨山縣　　昌　　　遺　以　　縣　　　理又　德化縣揭焜飭回貴谿縣本任所遣德化篆務以試用縣吳改修署理刑部主事陳日新工部郎中夏敬敏俱拜會知縣蔣家駿由官　　　　　　　　　　二次府　　元定直隸賑捐奬札補缺後以知縣補用王藴輝委辦生米厘卡王純武解地丁由京回王萬育騐收劉猛將軍廟工程戴鴻恩解厘金由　　　　　　　　　　　京劉宗南由京起服來江保送分發候補知府朱錦指分試用縣朱士元俱禀到張桂芬禀謝加級紀錄行知南昌府照朱建動王萬育程　俱辦秋祭　　　　　　　　　　　　衡俱禀到朱秉彛缷辦樂平保甲回王子琛禀謝新海防捐本班儘先補用行知 
 
 
 

Page 11

 
 
   
 
 

Page 12

 
 
   
 
