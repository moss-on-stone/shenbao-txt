# 1915 - 123 - 4915173

 

Page 1

 
 
譯述 
[歐西報業舉要（二）（十）（一）]  
　　（譯輯者朱世榛） 
路透電社之聲譽蓋自一八五九年始大是年二月九日駐法奥國公使往謁法皇拿破崙三世拿卒然曰朕與貴國政府關係頗不如前此所引爲憾事者至與奥皇私交則猶無異疇昔語意惝恍歐洲各國莫不爲之震動以爲兵　始矣語時在下午一點至二點間已發於倫敦報端則路透之力也 
論是社者多曰路透社者最有力之報社之變相也其言至切西自歐洲而南北美東至中國日本印度澳洲大城所在無不有路透社訪員之足跡若戰爭若革命若政界之風潮商事之變遷無得逃於其訪員之紀載者而報章之中趣味豐富紀事明晣之新聞又莫不出是社偉矣哉莫之及矣世有謂路透社由英國國家與以扶助者英人力辯其誣然以近日歐洲戰事消息而觀是社多袒英法則其言非無因也 
英國報業之中聯合以治通信事者則有報業聯合社當電局商辦未經政府收歸國有之前以無與競爭者故其電費至昻卽在報社亦無減折之事各報大忿於是共創一電報局及一八六五年電報國有之後始於一八六八年改爲通信社而正其名曰報業聯合社英國外省各報皆入是社然京師之報則否 
與是二社並立者以中央新聞社電信交遞社倫敦新聞社等最著其他則有專於一業者如商業電信局國民黨新聞社勞動黨新聞社運動新聞社寫眞新聞社等綜計英國全國之通信社凡五十有二 
通信社之事業繁矣而其甚者則非惟與各報通信已也且更取所得新聞排字鑄版而後最其面積尺寸以售之小報社者報社聚其所購更佐之以本地新聞卽可印刷而無各地採訪之勞其事乃絶易矣 
大較論之通信社與報社相需而成非報社則通信社無由發生非通信社則報章之進步安得有今日之盛耶吾國雖有路透社之電信然國人自行組織通信社者至少故報章中亦以之而寡色使通信社大盛吾知其影響所及决非細也 
[第八章言論]  
　　言者曰報章者輿論之機關輿論者民意之所趨向不可以不察也報章之價値實在於此即其言而觀之誠若無　然理論猶未清欲知報章言論之眞相者不可以不辦之 
 
 
 

Page 2

 
 
時評 
[中國之屈辱力（冷）]  
　　中國之至今不亡者何爲乎屈辱力爲之也中國之至今委靡不振而日鄰於亡者何爲乎亦屈辱力爲之也今日中日交涉之如是解决亦一屈辱力之明證也 
　　夫中國有可以自振之資格然而至今不振且幾於亡皆屈辱力之故也幾於亡而不即亡亦屈辱力之故也無屈辱力則有奮發心屈辱而不奮發此中國之所以不振也時勢有不得不屈辱之時暫時屈辱以避滅亡至時過而奮發爲强屈辱力亦不得謂非爭存之一道也至若以屈辱爲避亡之常策危亡之機之過而屈辱即忘則亦終於必亡而已矣 
[命令]  
　　五月九日大總統策令張鈁給予三等嘉禾章此令 
　　又令靳同明給予三等文虎章此令 
　　又令孔昭義給予四等文虎章此令 
　　又令派瑞豐管理値年旗事務此令 
又令内務部呈准山東巡按使蔡儒楷咨請任命袁克剛爲山東烟台警察廳廳長　照准此令 
　　又令内務部呈准廣西巡按使張嗚岐咨誚任命商聚金爲廣西南寗警察廳廳長應照准此令 
　　又令内務部呈准廣西巡按使張嗚岐咨請任命馬是龍爲南寗水上警察廳廳長黃肇熙爲灣州水上警察廳廳長王雲貴爲梧州水上警察廳廳長應照准此令 
　　又令内務部呈准福建巡按使許世英咨請任命郭緝熙施侃林鍾瑛陳翼謀吳葆芬爲福建省會警察廳警正趙　姚崇一陳文翰署福建省會警察廳警正鍾珩楊舒吳春華張登瀛爲福建廈門警察廳警正應照准此令 
　　又令蒙藏院核覆熱河都統姜桂題電稱克什克騰旗務公所參領阿儐騰額齊爾及頭等梅楞惠爾皮勒吉二員不爲利誘舉發匪謀一案請予酌獎等語阿　騰額齊爾著加給管旗章京銜嘉爾皮勒吉著加給副都統銜以示獎勵此令 
[專電]  
　　北京電答復日本公文庚日晚十時由外部秘書施履本送日使署後復以字句尙應修正帶回至靑日午前一時始由陸曹同至日使署與日置會見正式提出答復其文略稱中國政府爲維持東亞和平起見對於日本政府提出之修正案除第五號中五項容日後協商外其第一二三四號各項及第五號中關於福建問題以公文互換之件照修正案所記載者並照最後通牒附加七件之解說即行應諾以冀懸案就此解决兩國親善益加鞏固即請定期惠臨外部修正文字從速簽字云云北京電有客自俄境恰克圖回者云此次畢使與俄蒙會議頗佔優勢現祇有二三條條件尙未議畢活佛已允取消獨立又俄國現已徵兵三次人民極其稀少境内已無五十歳左右之男子火車站司旗俱用婦人執機者亦多老人連日又見火車載兵赴歐婦女有在車站哭送者 
　　北京電河南將軍趙倜自上月二十四出省赴各防地點察看軍隊甚爲認眞現趙將軍前赴歸德日視各軍操演攻守之法並分賞有差各軍非常感激北京電陳會自奉署四川巡按使之令已從速由渝赴省惟聞川境匪盜尙熾陳使到省已定有一番政策 
　　北京電姚雨平自上月到京投誠後中央已給諮議官位置每月薪水三百元以安其心詎該員近與張我權仍與黨人來往函件未絶關係適有姚之妾某氏因與姚感情之關係被姚嚴斥一說姚妾愛賭被姚痛責姚妾因之啣怨將姚雨平張我權與黨人往來證據携赴軍政執法處控告現姚張兩人均被拘禁候訊因姚張係高級軍官在京士大夫頗注意其事 
　　北京電大總統以整頓軍事起見將派大員赴各師校閱 
　　武昌電武昌省城近捕獲黨人章鑄鼎余華亭余少周三名章鑄鼎係僞軍務長余華亭余少周二名係章鑄鼎帮同辦事之人據稱孫文組織中華革命軍分軍令軍謀軍事軍務四部湖北係分五大軍區章係軍務長 
[特約路透電]  
　　東京電日本著名各報評論中日交涉表示樂意因已得和平之解决故也惟激烈派與反對黨詆斥政府之懦弱商界中人則大爲歡忭日本各報對於魯西台里亞號之沉失大爲注意登載鈕約電音頗詳並表示哀悼之情各報謂如德國勢力不膨脹於美國則美國當加入三協約國方面或迅速施用嚴厲之行動衆信德國擊沉魯西台里亞號以期考騐美國之態度 
　　（九日） 
[譯電]  
　　其一（英人字林報專電） 
　　北京電昨日袁總統召集政事堂各員及參政等在公府開會議决爲保全和平以免中國流血受災及損失財產起見承認日本最後通牒之要求覆文初稿洋洋長篇批駁日本之責言繼復經衆議决宜以極簡明之文作覆日使署建議中國承認覆文正式提出之前最好先以文稿示之以免外交總長提出時因體裁不合而爲日本所拒則外交總長將受屈辱中政府擬定之覆文承認最後通牒内所列第一號至第四號及福建問題之要求上加除第五號五項外字樣當夜八時取示日使日使謂須加入日後再議數字外交部乃與日使磋商三次欲於覆文免述第五號要求日使堅持不允中國卒勉從其意而於九日午前一點三十分鐘以覆文送交日使（九日） 
[其二（德人德文報專電）]  
　　北京電中日正式條約大約將於今日簽定華字報皆謂西方各國與中國國家之存立至有關係者將永不忘日本於歐戰時所加之巨辱中國現希望各國將來不以財政的及經濟的助力予日（十日） 
戰電 
[其一（英人路透電）]  
　　巴黎電今日午後公報宣稱法軍在蘭斯境俘獲敵兵若干人我軍在巴加台爾境擊退進攻之敵軍三次前敵他處有砲戰今晚公報宣稱德軍在尼曷濮爾與北海間進攻負重創而退英軍在佛洛曼爾境得有土地我軍在亞拉北面魯斯方面加蘭錫南面獲有進步我軍在加蘭錫南於七基洛邁當之陣線上奪得戰濠二三道不等我軍占據太爾格村及勒維爾聖伐村之半我軍在數地點前進四基洛邁當之深我軍俘敵兵二千餘名獲砲六尊（九日） 
　　倫敦電英帥費蘭巨報稱昨夜敵軍仍在伊泊爾東面進攻今日接續攻擊均負重創而退我軍在該處之陣線殊爲鞏固英第一軍攻擊格洛尼愛及番斯土倍爾間敵軍陣線在佛洛曼爾方面得有土地戰事仍在進行我軍進攻列里北面聖安特鐵路交點及桐邑之運河橋均獲勝利（九日） 
　　倫敦電英軍大本營觀戰員紀德軍攻擊六○山情形謂該山爲德軍發出之煤氣所蔽是日風力雖微而煤氣經大壓力所及甚遠英軍被逼棄戰壕而走惟進撲之德軍曾爲英軍砲隊暫阻英軍於日暮時回擊奪回朱地甚多夜半接續回擊於是失地全行恢復惟德軍復用煤氣占據山巓伊泊爾北面之敵軍攻擊兩次一次曾用煤氣但均負重創而退英軍砲隊近擊甚有效力德軍繼復用煤氣進攻兩次均失敗觀戰員謂德軍之野蠻聞者莫信英軍嘗於戰鬥中拘一普魯斯軍官押至陣後該軍官見中煤氣之英兵兩名痛苦欲死笑指問曰此何爲乎被俘之普魯斯憲兵亦兇暴如獸德國已啓一戰爭新幕其野蠻舉動必有以制之故今日實爲文明與野蠻之戰爭也（九日） 
　　倫敦電德奥公報傳述勝戰情形俄大平營公報今謂七日維斯十拉河與卡巴西安山中間曾有惡戰敵軍進攻大半皆在正面但未有效果敵軍損失甚衆刻有疲乏之象俄軍回擊較前更力俄軍一師團由柯尼洛大將統帶者向杜克拉退走之際爲敵軍所圍但俄軍力戰遂能突圍而出（九日） 
　　彼得格勒電據公報宣稱俄軍在米陶西南前進迫令敵軍棄茄尼斯基附近鞏固之陣地而退遺下戰利品甚夥星期六晚敵軍藉艦隊之助與俄國領士兵分隊交戰後占據里巴西加里亞之敵軍已不若前之屢出攻擊俄軍在卡巴西安山米沙拉波資方面及東洛姆柴上游左岸擊退進攻之敵軍數次（九日） 
　　巴黎電海軍部宣稱四月二十五日法國領土步兵聯隊及沙瓦桑特康士之砲一排由法艦隊掩護在逹逹納爾基姆加萊西登岸以行牽制行動土軍兵力雖優仍負重創被俘者五百人夜間法軍牽涉行動已獲全勝乃復登船聯軍主軍現已駐紮加里波里半島（八日） 
　　雅典電俄艦在博斯波魯斯峽外擊沉土國運送艦六艘在瑪摩拉海中擊沉兩艘愛德里安洛泊爾土軍砲庫現已移往黒海濱米地亞地方（九日） 
　　倫敦電海軍部宣稱魚雷驅逐艦摩里號（一○三五噸）昨日在比國海濱附近作戰時觸水雷下沉艦中將士均入小艇魚雷驅逐艦克魯塞特號（一○四五噸）下艇助救敵軍由岸上開砲擊之克魯塞特號支持九十分鐘後不得不棄艇而退德國方面消息摩里號及克魯塞特號之小艇中共有軍官七員兵八十八人均被俘解至齊白魯日（八日） 
　　亞姆斯特丹電羅馬電稱德國佛蘭克費特報載稱德人現以極大之猶豫待候意國藉詞開戰外間謠傳意國因土耳其違背洛桑條約將向宣戰（九日） 
　　羅馬電意皇今日與各大臣會議海陸軍大臣亦列席首相勸諭各處地方官防堵排奥之暴動（九日）羅馬電德皇電請意皇助其調停奥意交涉現信此乃最後之方法德皇且以璽書致意皇聞奥國最後之提案並未列入特里斯特一地故意國必不接受駐羅馬敎皇處之奥大使隨員昨晚已啓程回國（九日） 
 
 
 

Page 3

 
 
愛姆斯特丹電德國佛蘭克埠報謂魯西台里亞號之沉没誠屬悲慘然此爲德國海軍之異常功績（九日） 
　　倫敦電商部會同海軍部委員調查關於魯函台里亞號沉失之案將派謀西爵士辦理此事 
（十日） 
　　倫敦電克拉特公司宣告魯西台里亞號之船客共救起七百六十四人（九日） 
　　鈕約電美總統威爾遜自魯西台里亞號遇難之後不肯見客國務卿白利安電告全國力持鎭靜威爾遜亦未接見白利安鈕約世界報乃威爾遜之機關報謂美總統將出最後之計畫以與德國理論（九日） 
　　倫敦電柏林發出之半官報謂英政府與克拉特公司不聽駐美德使之警告應負魯西台里亞號沉失之責任但德國人民對於遇難者皆抱捥惜之情（十日） 
　　倫敦電利物浦聞魯西台里亞號沉失之消息大爲震怒故有仇德之暴動搗毁德人商舖數家警察拘獲數人各中立國京城來電對於德國之暴行皆爲之憤憤不平即向來親德之中立國人亦痛斥德國海上慘没之舉動 
　　（十日） 
　　巴黎電法國財政總長提議加增政府戰劵自英金一百八十兆鎊至二百四十兆鎊謂國防劵實共發行英金一百九十八兆九十六萬鎊四月間國防劵認定之數爲三十九兆八十萬鎊今共缺乏三百兆鎊除四月間從國民募集國防劵三十九兆八十萬鎊外法政府曾向法銀行商借十六兆鎊前後共欠銀行二百十六兆鎊按政府向銀行借債之最高額僅可再借二十四兆鎊故今已與銀行改立新合同政府可向銀行借貸以三百六十兆鎊爲止美國出口貨至法國者每月約値六十兆鎊其進口貨則較前減少出入相較利於美國前至倫敦時曾議定凡協約國購買貨品應由專員一人辦理貨資由倫敦代付記入法國賬内法政府發憑據與國庫此項憑據每三個月或六個月可以展限並給予利息其利率與英政府所付者相同法政府定可應付一切經費云此議案遂通過 
　　（八日） 
[其二（德人德文報專電）]  
　　柏林電此問得確實消息英國郵船魯西台里亞號載英兵數百名爲一德潛艇擊沉（九日） 
[東方通信社電（日本人組織）]  
　　東京電中日交涉協約將於二十日在東京交換批准日置公使因此須回日本（十日）東京電日本最後之通牒雖聲明第五號之討議俟諸異日其實日本將來於此條件可以放棄此一般中國人之觀測也（十日） 
　　東京電中日交涉之解决日本輿論極爲平靜惟間有政黨者流作左右之批評而已實業家等均喜平和解决同時並以今後中日提携之主旨可期貫徹云（十日） 
　　北京電日置公使本日訪問外交陸總長面致加藤外相來電謝其連日之勞並歷訪問英法俄美各國公使稱謝中日交涉之際各公使之厚誼（十日） 
　　東京電中日交涉平和解决已爲一般所歡迎然仍有以鐵血所購之靑島無故交還爲不當且以放棄第五號之要求致使此次要求失其價値云云反對政府之一派遂趁此機運動以圖推倒現内閣（十日） 
　　東京電此次中國承認日本之要求大隈首相以次閣員以爲外交之成功頗爲自滿惟一般輿論以爲不過解决懸案並無積極的要求之解决其中且將要件擱置無期其結果貽我對支政策永久之困難失墜國威事不可掩内閣之失態已明而元老之掣肘亦屬誤事云云（十日） 
　　東京電日本軍艦淺間號已於八日午後五時離礁（十日） 
[要聞一]  
　　中日交涉聲中之日俄關係譚 
　　華德日報曰當今中日交涉之際英美兩國政府或曰聯合進行或曰單獨質問總之凡此種維持其遠東勢利之談吾人聞之熟矣而惟有俄國若論其遠東之勢利旣不在英美下而與中日復皆有約並且因其在東亞之所有權及其東亞之勢利嘗與日本以干戈相見獨今對於中日之交涉默默無言一任日本橫行此豈非咄咄怪事乎然去歳十二月間日本已在聖彼得堡接洽妥議此不可不憶及者且在彼時以及嗣後日本報界所有日俄同盟之論調旣甚活動即至今亦惟唯唯諾諾而已日本各界雖尙有視俄必爲將來之敵人俄國絶不能甘心放棄其遠東之目的必有以干戈相見之日而目前日本主張暫與俄國和衷共濟之論調則佔優勢故反對者恐終爲其所屈服也 
　　於是日本之努力殆已得有結果蓋現在俄國大有根據各界之輿論皆主與日爲友也此有種種正式之聲言可如俄外交總長薩遜諾夫氏在俄國會論及日本要求中國各件時不特甚形謹愼且亦多退縮之談是也若據數月前德文電報告薩遜諾夫氏旣與夙日仇敵提携進行復聲稱函願與日同盟焉薩遜諾夫氏此種主義並非孤立無援乃多同調如俄國前任首相科科柴夫氏新近一經俄日協會選爲會長即與日本同會交換電報公然聲稱日俄同盟是所深望是也 
　　數日前莫斯科日本總領事特將俄國羅斯扣野斯洛哇報之社論電致日本政府於下曰日本雖在南滿東蒙山東福建等地求得優先權勢而俄國利益亦不至於受其侵害至若俄政府所求插足於太平洋沿岸之思想則早已取消蓋前世紀中俄貿易未實有發逹而今日本苟卒能開發中國之利源方有益於俄也即將來中國振興武備之想象俄國亦勿庸有絲毫顧慮緣俄日兩國業已商妥聯合東亞之和平現今兩國爲維持此種利益均等之故尙當進一步實在提携治事即結一形式上之盟約當今千鈞一髮之際俄國若助日本通過其要求則當直接得其外交上之援助是此盟約亦深有希望之價値也 
　　觀上所論可見聯盟之理像又依然發現矣但俄國此種態度與夙日所謂英日同盟者絶不相同蓋將來俄國如果得機求利於遠東時必返然改弦易轍以逹其目的可想見也再者俄國當開戰以前關於北滿亦曾有無理之要求嗣因歐戰遽起方始取消類似邇今日本在南滿東蒙之要求然將來此種問題難保其不再發生也而且至歐洲開戰後關於外蒙問題俄國又照舊夁議以求實逹其政策久所力圖之目的並源源與外蒙訂立借欵之約以防中國呑併其地此亦爲人所共知者也據近日歐電稱俄國且已决定發欵建築脫蘭斯大陸之第二線以爲西伯利亞之平行路於是可見俄國對於太平洋之任務又汲汲力圖未嘗少輟焉但目前俄國須用日本爲其承辦軍需者故目前俄國對於遠東之風雲不能不默然也 
　　現今日本對於俄國如果無理亦有百害而無一利反而言之且須力圖與俄提携以免少一敵人苟非然者或將有二敵焉蓋法國在遠東與俄左提右携者由來久矣總而言之現今日本之目的可謂已全然逹到但凡將來所結果者異日亦可有憂也 
[德國經濟政策]  
　　華德日報云溯自開戰以來英國有絶我民食之下策世之關心戰事者亦以此爲德國慮在我德人雖足兵而又足食斷不至如敵人所述之絶糧情形然亦不得不綢繆於未雨如是舉國上下竭智殫慮盡經濟之長技極組織之能事及今規模大備矣我帝國國務卿曾以慷慨自負之語謂外國訪員曰（對於英國絶糧政策爲我德民足食之方純爲一組織問題組織之事雖甚繁難而我德民固富於組織能力之民也我德國國家組織之完善固著稱一世者也）國務卿此言非如英内閣之關於經濟問題動以大言欺人者比乃我德民實具有此種能力實行其經濟政策開戰半年以來爲天下所驚奇者也其制度之細則茲不詳舉姑擇其犖犖大者縷述一二世之關心戰事者亦可以稍明於德國戰時經濟之情况焉 
　　開戰伊始在德國即有一番消費之組織以政府之命令規定輔以私人團體之維持補助必使現在之民食足敷至次届收穫之用查德政府爲施行此項組織所出之法律命令不下十數種若民問糧榖麵粉等之一律查存也取締製造燒酒也以製造饅首之糧品麵類飼養牲畜之禁止也糧榖磨麵之分數加增也取締製造饅首之營業也製饅首之必須攙以馬鈴薯粉也以及以科學上之研究改良馬鈴薯之製乾法也均同時厲行全國又有國家飼料公司之成立定有最高出售價額其他細事亦以詳章規定再有戰時糧食公司之成立專爲平民購辦食品人民亦協力合作隨在設有消費團體查民間入此項團體及其係屬之會社中者不下六百萬人連其親屬計之只少當在一千五萬人以上爲民食衆需之諸問題設有中央探詢處各官廳及國民代表於必需專門名家時亦助於其事焉故德國今日對於此項消費之組織上自官吏自費團礦工會礦務會濟貧社下而至於德國之婦女社社會黨以及他項團體無論已成者新組織者無不一致進行相助爲理遂以組織之完善佈置之周密上下糾察之得法免除一切弊端順利行去如在英法俄奸商之乘機壟斷者無有也購進美貨而重受騙者無有也官吏經辦呑没公欵如在法國所常有俄國所通行者無有也 
　　不甯惟是德國因在戰時富於經濟能力者非特爲民食之預備同時亦爲德國信用之設施卽以德國帝國銀行爲基礎設立若干貸借銀行戰時信用銀行活市面之金融以爲私人經濟之救助今德國以此項設施在經濟上實業上均可維持至戰爭之完結並可於戰後除復其舊觀此則他國所絶不能辦到者也 
　　獨是與戰者之家屬亦甚可憫乃有賑卹之舉經帝國及各聯邦或自治區分擔義務於此而又以爲不足乃益求濟助之方如是乃規劃工市使其分配適合於戰爭中經濟上之新組織數月以來正在規劃全國之工市誠絶大之工程焉再爲工人問題有帝國新設之中央介紹工人處及先已成立之各工人介紹社凡斯種種設施其唯一重要目的即在使因戰歇業之各工廠繼續其營作以專門家理想家實行家三者之體用兼備遂於工界得有異常之成績其無學識之工人則使之浚運河築鐵路其具有技藝者則用之於内港航業製糖業及各項運用機械之農業中鉀養因戰不得運出礦工停辦所遺之工人則皆收納於石來信省之煤礦至於有學識擅長技之工人則經工人介紹處推薦於工主團及各礦工介紹社此外軍事上如建築砲臺海軍工藝上之營造亦需多數之工人故德國雖有百萬之俘虜爲之工作仍不妨德國工人之謀生也 
　　夫我德國經濟上之難關蓋在一方面須籌備鉅大之軍需他一方面則又須保存各種實業使商務不滯輸出不危因而在各項營業中多有須改弦更張者然而德國實業界實具有此種能力可迅應時需而獲良好之結果其最難者惟生料之購辦及其分配之適當耳現在德國有戰時生料公司十六及生料購辦公所多處擔任此事更爲節省物力起見又行一合宜經濟之法度以免無益之消耗各聯邦各地方區各自治區所策勵其行者也 
　　我德國之武力旣如彼經濟之力復如此持戰九月揚威天下終勝强敵光大國家有必然者矣 
[德國海軍大將屈斯代之海戰論]  
　　北洋德華日報曰日前德國海軍協會會長屈斯代大將在繼爾海軍大學演說德國海戰情形如德國潛水艇之戰水雷之戰與夫英國海戰之戰略以及德國海軍之職等項其演詞大槪如下 
　　吾德所有潛水艇向稱新奇而法國每謂其潛水艇可奏奇功甚至謂無論如何法國必能殱滅德國之海軍吾人聞其言淡然置之可也蓋其不知吾德海軍部非特知已而且知彼故能與他國潛水艇之程度洞若觀火而作未雨綢繆之計然尤善於乘時焉故不數年間造成强有力之潛水艇隊此誠出於吾人意料之外者也吾德海軍兵士亦善於運用潛水艇足使彼痴心妄想之法人遇之甘拜下風若論潛水艇之巧妙堪用則誠不能不歸功於吾國之工藝也 
　　自古以來吾德旣以善於水雷之戰著名此歷史班班可考者而吾德水雷材料之精良尤堪嘉尙以視英國者殊有加焉查今英國所派巡邏其海岸者計有戰艦四百餘艘飛機一百餘部如此防範不可謂不周密矣而吾德海軍能於其近處安放水雷星羅碁布如初開戰時吾德没雷船竟潛入英國泰姆士河口没置水雷雖卒爲英國巡洋艦擊沉而其勇敢視不敢趨近吾德沿海一步之敵人已高出百倍至其功效則俟結局後可以知之而所没水雷環繞英國故猶如膠皮桶篐日見嚴密故吾國潛水艇包圍英國與愛爾蘭爲日一久英國將不堪其擾可斷言也潛水艇之戰爭雖非正式之海戰然因英國意欲絶我糧道斷我航雖殱滅我海軍故不能不出此奇計以對付之今者英倫一般人士號呼奔走以抵禦我國陸軍爲當務之急詎知吾德海軍亦不遜於陸軍耶 
　　吾德海軍自始迄今歷來於大洋上所立之戰功可謂石破天驚全然出諸敵人之意外矣查七年前英國海軍大臣曾謂其議院曰德國之海軍不日將見凋敝矣爾後英國海軍大臣催赤爾氏亦謂其海軍可以耀武揚威稱雄於海上若按其言則今英國海軍當有所振作然曾幾何時而皆非其所望矣鳴呼當初英國海軍大將納爾遜氏固一世之雄也而其遺風今安在哉以數目論敵衆而我寡合英法俄三國之艦隊以與我相形則有一與四之比例且聯軍在地中海之艦隊兩倍於奥土故由形勢觀之則英國必操勝算無欵詎事實竟有大不然者噫協約國之海軍雖多又奚以爲 
[雜評一]  
　　中日之邦交（無名） 
　　此次交涉之結果中日兩國均謂所以謀兩國之邦交然此兩國之邦交今後果何如乎日人以其政府之要求爲未滿足今且攻繫其政府中國人亦以政府之交涉爲失敗而攻擊其政府然則兩國人民意致槪可見矣兩國邦交之前途其生若何影響哉 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　最後通牒提出時之北京社會觀 
　　日本哀的美敦書旣提出京中日僑紛紛出京其中以有高等職業者及婦孺爲多各日本醫院之眷口亦大半引去有留學北京大學文科之兩學生匆匆赴津該校學生因之大起恐慌聞輟學他去者頗多然一般社會現狀與往日絲毫無異卽各種金融機關亦尙穩固絶無擾亂之現象昨晤商界某君據云北京市面一切照常間有謠傳商民亦絶不爲所動云云惟各界内情實多憤懣政界某君語人云聞日人竟决定提出哀的美敦書彼旣蔑視公理甘爲戎首吾國爲維持東亞之和平爲保全自國之獨立理直氣壯更何憚一戰或以中日强弱懸殊吾國萬非日本之敵何可輕於言戰不知此次歐洲戰役中塞爾維亞比利時皆以弱小之國與强國大國抗彼豈不自量哉誠知戰亦亡不戰亦亡與其無聲無臭束手待亡固母甯轟轟烈烈以一戰决存亡之爲愈也今日本之無理於我甚於德奥之待塞比吾國人心憤激異常同仇敵愾士氣可用則吾國何獨不能效法塞比與日人一戰哉且吾國如承認日本之要求即無異亡國一戰而敗亦不過亡國吾爲平和而戰吾爲獨立面戰則戰敗之亡國比較的尙有光榮况勝負之數尙在不可知之列耶所望全國一致儲備兵力財力以備國家萬一之用可也云云又某政治家云某君主戰之論是也顧余尤望全國國民能以鎭定之態度出之勿稍涉呌囂此次歐洲各國前敵大戰而國内秩序依然井井農圃安於隴畝工商安於市肆此眞大國民之態度吾人之好模範也否則庸人自擾境外之烽烟未起國内之秩序先亂又何以爲戰哉近如比利時受禍最烈然其人民甯受慘刦絶不妄動故雖政府播遷於外尙能收合餘燼與英法聯軍効命疆場苟非人心鎭定絶無顧慮則國且不國又何能戰故余雖贊某公主戰之論而尤以人心鎭定爲前提云云然而今日之政府則已不主戰而主和矣尙有何言我之錄此所以見政界亦尙有能發憤語之人也 
[英報論日本得不償失]  
　　京津太晤士報五月五號中夜北京通信云記者（該報記者）當作書之際尙未知日本公使之已否通告中國惟據可靠消息東京政府訓令實已到京專俟最後電報一至即須呈遞連日所得日本電訊俱足以證實日本政府實已用其刻薄不仁之計劃即日本人鬼鬼崇崇乘人於不備　　擔昭著亦無容諱言奉天一帶傳來之消息均謂日本人服務軍隊者已有枕戈待旦之勢即東三省鐵路界綫以内之日人亦無不奔走相告以爲大戰將臨北京及他處日本當道亦紛紛知照僑民速即離去中國自此信傳播後一切必須之手續均已整備在今日日人非不詡詡自得以爲斬將塞旗必操左劵實則道德上之失敗已不言可喩夫忘情背義以殉一般武夫之侵略主義記者不敏誠不知其可也日本與列强亦嘗訂立條約以保持中國之完全爲言顧今日者食言反汗背明敗約所計彼之所醉心者惟以干戈迫使中國犧牲其一切而已同盟國尙且不能阻止其暴行遑論協約國至中國將承認其條件或將作困獸之鬭雖尙未可知而日本之肆行無忌推車上壁已莫可隱飾在中日交涉未臻水深火熱之時一般人之心理猶貿貿然以爲日本有保持東亞和平之眞恉遵守條約之實力及至晚近而始恍然於日本之欺詐此不特僑居中國之人民爲然卽歐美人之心理亦靡不如是試問此時此境日本駐外之使臣尙能掉其三寸不爛之舌以顚倒黑白否實則其前此之喋喋置辯亦適爲他人所竊笑於今日耳日本人盍捫心自思今日其力之所能攫奪者究能償其所失否中國之權利有限而日本之道德名譽已淪滅於萬刦不復之地位此智者所不爲也夫列强權利之在中國者在今日果不難　除淨盡因勢利導以建一無上之基業於中國而列强於死生角逐之際或亦不暇置喙獨日本人此舉亦不得謂之智也蓋數年以來日本凡有擴張勢力之計劃無不賴騰挪他國之金融以爲活動之地步英國與他國嘗助日本以一臂之力以成其計劃矣而今日之日本乃反用此計劃以屏棄我英人於中國之市場銜環結草果非所望而倒施逆行則又出於意料也雖然中國一旦承認其條件之後此無上之基業旣須有金錢爲之輔佐而其鐵路之竊之於他人之手者亦須金錢以建築之顧此金錢者非恐嚇所能飛來若再求助於英國則英國已鑒於往昔之非計而不爲之援矣行見世界列强有經濟上抵制日本之舉而日本於此時此境亦自能了然於砲火之外尙有他物足以致人於死地也 
[通牒未答覆而之漢市觀]  
　　漢口華街雜居之日本人近因中日交涉前途益呈危象連日紛將其庽遷居租界或將婦女小孩遣送回國若大禍之在朝夕者又若林丸三等藥房洋行多將所有各種貨物搬至租界寄放甚爲忙碌商民等見日人此種舉動大起驚懼謠言叢興金融因之吃緊銀價逐日飛漲昨漢口警察廳長周亞芬將會同交涉員代表周課燧洋務委員侯祖畬宴請日總領事日軍司令及重要日人於羣宴樓會商鎭定兩國商民之策 
[湖北儲金之冷熱觀]  
　　湖甚各　商民對於救國儲金莫不踴躍從事各團體社會亦皆極力提倡惟漢口總商會爲全省人所仰望者獨以有碍公　禀不甚贊成繼經各界唾駡及上海儲金轉來電詰責該會始於日前假茶業公所開會討論到者寥寥昨因廣東浙寗兩帮商人所組華商總會又致函該會云已組織儲金團辦事處顧擔任經費三千元云云該會總理吳幹庭以本會發起附設之事務所旣無多人贊成殊乏經費擬即取消合併於粤浙帮所組辦事處以爲漢口儲金之統一機關爰於陰曆三月二十三日召集各議董帮董開會報告略謂本會原定陰曆二十六日再假茶業公所開討論大會商定地點公推幹事茲接粤浙二帮總會函以該二會刻正籌議提倡并擔任經費三千元組織辦事處於五福里擬請本會合力進行不必另起爐灶此譽同是公益似可不分畛域且經費已由該兩會擔任本會可不必另籌照此辦法諸君當樂予贊成云云各帮董中本以江浙粤皖等省人佔多數皆表贊同惟山陜川汴湘及本帮各董則以此舉讓之浙粤帮實爲諸帮之羞皆不願取消商會附設之事務所雙方相爭未知如何結局但二十六日茶業公所會議一舉必就此打消可預决也 
　　漢陽商會諸董對於救國儲金亦如漢口商會之漢視現經各界投函交責知不可再緩已訂期九號下午三時開大會邀集各業領袖及全體帮董等到會討論並擔任勸募四年公債至宜昌沙市河口樊城武穴新堤各埠鎭商會團體等刻均接得上海儲金團通告發起勸導均已收有儲欵有中國分行或交通分行所在則交銀行無銀行則由商會指定錢莊或商會代收而各地各業各帮工商以及紳民學生之開會簽認儲金者無日不有數起雖所儲多寡不一其數然集腑成裘亦可見人心之踴躍也又武昌省洪山寳通寺爲湖北佛敎之巨擘每年三月二十八日武漢士女游該山寺者恒河沙數現該寺住持已請求佛敎會編撰勸人儲金救國之白話講本預令寺僧等誦熟見游人即行講演以盡提倡義務 
　　漢口中國銀行對於繳儲金者不論數目多少槪給收據卽銀洋一二角銅元數枚亦照收前日有人投函該行行長謂收欵處對於繳儲金者屢有失禮貎之處該行長即出布告云本行一切交易無論何事對於貴客光顧無不謙和接待倘櫃上有言語不周偶致爭執之處儘可請來人親至敝經理室面談以資接洽而免誤會云云想此後該行執事必愈形謙和矣至該行連日收欵報告以五號一日收數爲巨計有五千七百餘元今後武漢人士知該行業已開收則繳欵者必愈踴躍矣 
[風聲緊急中之北京嫖賭者]  
　　中日交涉現象如此稍有頭腦者無不以亡國爲可痛有一種無意識之人視國事如秦越雖楚歌四起而嬉戲如恆其意若謂國可亡家可破而區區之一身則不可不樂也茲錄最近之所聞如下某政客於昨日在某處打麻雀口中喃喃曰生死置之度外咱們且樂一天又曰得快樂處且快樂休管禍結與兵連言次不勝得意云又一在局者謂我今日頑一次從此以後不頑了說者謂其人全無心肝有明拳世李自成陷　京而阮大鍼等猶歌舞不輟若某政客者正可與阮大鍼等後先輝映矣又京師賭窟以小雅寳胡同爲最警廳甚爲注意其賭徒擬移天津租界有某四爺者與某賭徒最稱莫逆每日必往小雅寳胡同作撲克之戲聞此消息力謂其非聲言你這裏有我保險不必驚慌禁賭雖嚴在我們視之不過是官樣文章而已某賭徒唯唯稱是聞近日有朱某在伊處已輸去逾萬矣又某機關之諮議某總長之公子已卸任之某次長前清有名之蒙古某王爺猶日徵逐於三福韻花别墅聚美園怡春院雙鳳院幾家班子内高談闊論不知什麽呌大局也不知什麽呌亡國奴興到擺一檯酒呌幾十個條子算算總是百多塊洋錢有時還包一個說小書先生什麽玉蜻蜓果報錄唐寅三笑只要說得發鬆就有十塊五塊的賞號下來有人講起上海救國儲金如何踴躍反說這輩人都是好名之徒有錢落得吃着嫖賭現在尋些開心管什麽奴隷牛馬難道民國時勢大總統眞輪得着我去做麽倘中國人盡如若輩之心理中國之亡必矣 
[時至今日之京中吉慶語]  
　　各使館舉行慶典各國國慶多在五月中本月十七日爲德國皇帝該撤陛下之誕生日同日亦爲挪威之國政初立日而俄國皇帝之誕辰亦在本月十九日當日駐京各該國使館皆預備舉行盛大之慶典按各國之國慶紀念多在五月中而我國國恥紀念亦適在此五月中也 
　　清故帝擇吉釋服頃聞清室内務府因宣統帝持孝定景皇后孝服現届期滿故已奏請擇吉釋服茲於日前已由掌禮司擇定於陰曆四月十五日舉行釋服禮其禮儀係届期由内務府大臣等恭請清帝詣奉先殿在孝定景皇后神位前恭行釋服禮禮畢即更換吉服還宮此外另派專員前往陸寢致祭 
　　平政院週年紀念平政院與肅政廳去年今日爲成立之第一日因之院中人物廳中要員乃有發起成立週年紀念會之一說以爲該院與該廳一年來之成績頗有可觀而辦事人之能力於國有無上之利益爲鼓舞進行之作用不能不有所紀念爰擬開一紀念會集院中廳中大小人員歡叙一天此說起後贊成者頗居多數乃聯名請之於平政院院長周樹模都肅政史莊藴寛周莊二人大不以爲然謂國家如此危迫服官者豈尙有歡樂之餘地日昨莊往謁周時又曰紀念會一事在承平之世本無不可若在此時舉行人其謂我何莊聞言亦深然之而所謂紀念會者乃從此打消矣 
[内財兩部會議整頓漏稅]  
　　吾國幅　廣人民衆凡推行新稅不患稅額之輕微第忠董商等人之偷漏蓋中國稅入之不旺由於偷漏之多非稅輕之故也現聞政府以苟欲整頓漏稅之弊應從速實行地方自治制度以輔助官力之未逮人民之納稅應責成自治機關調查勸導商家之納稅應責任商會切言調查俾人人明白納稅爲國民應盡之義務漏稅之獘逐漸革除則國家收入自旺故已由内務財政兩部會同核議以策這行矣 
[法典編纂會與財政研究會]  
　　法典編纂會之修正案司法部法典編纂會提出之修正刑法草案業已上呈總統當交機要局簽駐而張廷驤氏簽註至九本之多張爲舊日刑名張仲仁局長之伯父以仲仁局長之汲引得入政事堂此次籖註似頗費力氣而政事堂各參議及法制局各參事則不甚以爲然此種事實足見吾國新舊兩潮流實有不相容之點前清資政院以刑法上無夫姦問題爲新舊兩黨之競爭近年政治外人亦頗疑爲與法國王政復古時代相類而不知中國新舊兩潮流時倚伏於政界之中無在而不有其影響司法界之法官律師固儼然有新如識者其害羣之馬雖隨在有之然謂其機關之弊其人皆乳臭小兒似亦未免一偏之見若法律上有採用習慣者有採用歐化者若如日本法律則固以採用歐化者爲多不見其扞格而不可行也此次修正刑法議論係出張氏之外尙有某君亦上有極長之條陳總統已交政事堂參議廳核議大約須併案交法制局甄採一星期内尙須開會集議其列席者司法部參事三人法制局參事以上政事堂參議及各局長惟此繁重之法案一時實不易取决耳 
　　財政研究會之第一期財政部新設財政研究會定每星期三開會公議日昨爲該會成立後第一期會議之日聞午後三鐘由正副會長即財政部之總次長邀集幣委員會長公債局局長中國銀行正副總裁會辦官產處總辦會辦及參事秘書司長等在部内開會集議聞所議之案（一）擬徵收營業地主稅條陳及簡章（二）復核營業地方稅條陳（三）官產處收支撥解規則（四）中央解欵考成條例共四案首由起草員及主管司處報告提議之理由後即由在會各員公同研究討論辦法有無窒礙末由正副會長决定於六時後始議畢閉會 
[黨人最近之蹤迹]  
　　胡瑛氏來京胡英氏爲國民黨重要人物據言當二次革命初起時以調停自任前往上海游說多方黨人不聽其言竟歸失敗胡氏後來久居東京亦時發表維持大局之言論近見外交緊急國勢阽危久欲歸國報効國家適中央亦令人致意勸其回國將有所任屬胡氏遂决意來京而黨人中則對之疑忌百出現來京住長安飯店聞不日即將進謁總統面陳海外情形 
　　李根源主張李根源於前一星期到東京以風寒病目赤近已痊愈聞不日仍須赴美前日友人顧某晤李據云三次革命談何容易恐非十年後不能見諸實行有主張急進者以余觀之實無急進之餘地若引虎自衛導狼入室則非余之所贊成也云云於此可見李之主張矣 
[贛垣新出騙竊案]  
　　冐充調查員涉及李宣龔 
　　九江榷運分局夏蘭孫於五月三日由潯乘坐火車解欵晋省在車遇撞素不認識之何秉一（即何錫定浙江餘姚人）同行彼此談話頗爲殷勤詎料棉襖袋内九江愼昌錢莊致中西藥房滙票一紙計英洋二百元票上書明滙付夏蘭孫字樣不知如何失去今赴（洗馬池）中西藥房往兌始知已由何秉一持取所幸票根未到尙未兌付惟何惟何秉一自稱係上海某印書館調查翻版人員因該分館未接通告不肯出具圖章保其兌欵該何秉一復以中國實業聯合會會員錢顯榮名片赴商　拜會謂有要事相商經該商團張履楨接見據何面稱由上海商團特派來贛調查商團成績復取中西藥房匯票一紙請代往商會蓋章以憑取兌尙在談話間適値團員某姓（係某印書館夥友）來團會操稱錢顯榮昨在敝館稱姓何名錫定係上海總館特派來贛調查翻版情事因無證據已被經理見疑今其姓名前後不符必非善類復經失主夏蘭孫追趕到場是以由商團將何秉一夏蘭孫及滙票一紙一併送交就近警署轉解到總鎭坡地方警察廳内復訊情節與前相符惟何秉一供稱此項匯票係去現洋二百元在火車上換得熟人錢顯榮的並云錢顯榮現住巡按使屏牆背天保旅館内往查又無其人並在何秉一身旁檢出上戚巡按使一函内中涉及李宣龔介紹來贛等語聞該廳長閻恩榮察其情形招搖撞騙已無義所犯竊盜行爲尤屬證據確鑿擬即送交法庭從嚴懲治 
[紀廣東最近之防務]  
　　虎門鎖鑰珠江爲粤省扼要軍港龍將軍現以粤海防務吃緊特於該處添置軍炮以固珠江門户又以崖門形勢重要不下虎門故併移海口炮台要塞炮一尊以置於此 
　　東江一帶要隘前清時沿江設有砲樓十餘座勢頗鞏固改革後多已搗壞現特一律修復 
白雲爲附近省城各山之冠俯瞰全城該處雖有砲樓兩座仍恐未臻鞏固擬於能仁寺後再築砲台一所無線電台一座萬一有警俾可與越秀山互相策應 
潮汕毘連閩省刻下閩粤正在籌議聯防自以此爲海防重要之點現應瑞永豐江貞三艦已回粤當道並派廣海兵艦前往潮汕駐守海軍劉總長又指調飛鷹飛霆兩艦日間來粤專事巡守潮汕海面又有北洋福安一艦係奉劉總長令派往福州駐防 
　　海防辦事所以北海地當邊界關係國防茲特加派海固兵艦再往巡緝龍將軍又電致欽廉鎭道飭其親往巡視應否再加艦隊防堵綜此觀之粤防亦 
 
 
 

Page 7

 
 
可稱忙碌矣 
廣九鐵路沿途建築碉樓一事日前已有成議惟當　適因　欵支絀故尙未實行現龍將軍地廣九路線省　接　目下國防要重勢難置爲　　　　員赴廣九鐵路一帶勘明要審地方將地勢繪具剛說由龍將軍擇定建築碉樓之方位兩處一係石牌一係深圳石牌工程已　匠馮潤記前往建築深圳工程則僱匠鄧明昌前往建築各匠均於今日購料興工一俟告成卽派兵前住鎭　又聞該路前經當道派撥警衛軍由大沙頭起至與九龍交界之深圳東站止布置頗爲扼要惟沿途線自石灘深圳各站因兵少路長仍有鞭長莫及之患李使現因該路所經多爲盜藪恐保護不力於鐵路營業有碍擬於五月一日起將顏統領所部各營抽調得力軍隊一百八十名分駐該處 
石井兵工廠製造軍械月出有限以故時向外人購買昨陸軍部電知龍將軍着將石井兵工廠及增步黑藥局認眞擴充以裕軍實龍將軍准此轉飭兵工廠蘇總辦加工趕鑄如從前月出毛瑟槍五百桿現須加造六百桿并將黑局規復蘇總辦奉令後卽加僱工匠數百日夜開爐製造昨向香港某洋行購得煤觔藥三千頓以爲鼓　機力之用計期可用至舊歷八月云 
[呼倫獨立將傾之内幕]  
呼倫貝爾所屬十七放總管以及蒙民因不堪受各蒙官之虐待又兼恰克圖中蒙會議已經解决而黑省朱將軍又派員前往宣撫是以悉數來倫聯名上書質問勝福取消獨立及撤去逹呼爾種人之權柄謂如能正式承認即速實行倘再執迷不悟甘作蒙民之公敵該總管即各招集所屬之蒙民以武力對待云云勝福雖大權在握而實際上所有行政權兵權均操諸成德及桂福之手勝不過擁一虚名而已頗願允各總管之請惟恐逹呼爾種人不表同意更恐各旗蒙民不能甘服至竹意外暴動故遷延十數日迄未解决近已屢召各蒙員以及僞統領桂福等大開會議内容未得探悉又聞勝福以蒙民廳　倫城已逹數千之譜難免不有意外舉動除飭僞統領桂福派兵嚴防外復向俄營務處請借俄兵二百餘名駐紮城裏藉以示威現各旗來倫之蒙民均分駐城内各店蒙警不敢過問該蒙民聲稱勝禍若不迅速承認取消獨立吾輩决不再受其壓制大有憤憤不平之槪各旗蒙民又恐勝福以兵力對待故各旗挑撰年力精壯之蒙民編成隊伍軍裝自備不支薪水以備對待勝福倫城各機關充差人員多係逹呼爾種人近因各旗蒙民有動武之勢恐遭不測多數辭差潛避商民亦頗現慌恐近日遷民俄租界者已逹有二十餘家 
地方通信 
[蘇州]  
　　部委法廳書記官高等審判廳前口接司法部文委任高挹羣爲該廳書記官田廷　爲江寗地方審判廳書記官長王振南爲上海地方審判廳書記官長並頒發委任狀及　　表到廳業中　廳長　繪各該員飭令别到任矣 
[鎭江]  
擬換小學校長揚中縣新洲區第四小學校前經周君組織成立已届五　敎授管理均爲合法學生有五十餘人之多今歳自王某充任校長所聘敎師對於訓續管理多不注意現學生不遇十人左右該區學務委員章君敎育會長成君以其虚糜公欵擬將該校長撤換以便切實整頓 
設局舉辦平糶去年鎭郡各鄕旱荒饑民隨地皆是今歲自春徂夏米價漸　窮苦小户幾有斷炊之象更有一種小販以攤售洋貨爲業者因近日國民心理皆願購用國貨以故頗受影響此種貧户不在少數當道諸公惄焉憂之特出告示先平米價仍無效果茲經丹徒縣章知事以當此为珠薪桂誠恐一般貧民迫於饑荒流爲盜賊故於日昨與各紳董籌欵購米在京畿嶺設立局所舉辦平糶專令極貧之户得與購買之列凡購米者毎人祗以五升　限蓋恐後難爲繼也 
[揚州]  
　　日員離揚赴滬兩淮稽核造報所所長日人高洲氏於昨晚整理行囊及應用物件翌晨乘坐早班小輪渡江聲稱赴滬聞高君眷屬早已離揚其信所封釘牢固想因中日交涉急迫所致也不准代報關稅鎭江關袁監督昨出示諭略謂揚州從前原派有巡役分駐稽查偷漏嗣因弊資叢生一律裁撤本爲便民起見乃近來每有船户代爲報關偷漏隱匿時有所聞此後商人運貨到揚務須親自報驗領單倘仍以船户代報一經查出漏越即當詳部按倍處罰云 
[杭州]  
步兵團拿獲黨人黨人孫國位昨日由滬來杭潛至面星橋步兵二十四團以訪友爲名入内向某兵士運動該兵一面假與接談一面則　報本管營長立時派人將其捕獲并在該黨人身畔搜出印證一種聞該團已於昨日將黨人解送師令部訊究矣市面恐慌已漸平靜連日交涉緊急人心惶惑各業不無恐慌而綢業尤甚自宋春源前日（七號）接京津本莊電止各貨從緩運裝各同業雖聞此警信態度極其鍾靜照常進　詎昨今兩號裕盛永正祥盛等連接到本莊函電紛馳云京津一帶金融奇緊謠風日惡客路貿易頓時停滯各貨一律停裝是以各莊一律停收市價驟跌昨間八時官中得京電始知已經和平解决軍民二着立即通告各屬并由温交涉員轉告駐杭各領事在拱僑商原擬今日早車起程回國者有三十餘人旋得確息一律中止人心漸定惟商務一時不易回復幸金融略鬆不似數日前之緊迫耳 
[江西]  
復議增解附稅成數江西戚巡按使前接財政部堂密删電卽與財政廳長濮良至擬議每丁一兩另徵附稅三角每漕一石另徵附稅五角俱連原有附稅在内定於七月一日實行咨部核奪昨准部復照准惟以於現定附稅留撥六成僅以四成解部年約三十萬元較之蘇省估認五十萬元皖省估認六十萬元之數過於短少務懇少撥多解以濟中央之急至各縣糧賦輕重不齊此項附稅應否量爲增滅俟試辦一年後由貴使等察核辦理等因准此現與財政廳復議增解數目電部查照以濟急需 
禁挖新建雅瑤磯李昌武將軍會同戚巡按使出示云據新建縣丁紳立中電稱有人謀挖新邑雅瑤磯頭土石塡築鐵路且言奉有將軍命令並路局公事非購挖不休懇乞出示封禁等情當查此事本行署並未與聞詢據南　鐵路公司函覆已於本月九日准雅瑤附近居民公函業經嚴飭工程處禁止工頭向磯山購取土石奉命之說係出傳聞之誤等語並經本公署飭縣轉商該公司設法保全在案查該磯居贛江流域之中堅爲省垣西岸之保降距省二十五里廬墓田國生命財產皆惟磯是　一經挖毁水患堪　雖由　路公司嚴禁購取難保奸徒不再藉生事端合而出示禁止爲此示仰附近人民一體知悉嗣後無論何人　不准挖取此磯土石以防水患而安衆業倘敢假冐名義私行購挖一經查出定即從嚴究辦决不寛貸云 
[安慶]  
派兵保護茶商皖屬祁門縣知事據茶業商董胡元龍等禀稱每屆新茶上市均派有兵隊駐防以資保衛近年匪徒不靖較昔尤甚現聞皖南鎭守使署副官蔣奎英率隊駐防屯溪擬懇詳請就近撥派兵隊到祁保護等情當即轉詳巡按使現奉韓使核准函致鮑鎭守使轉飭蔣副官就近派隊往祁保護俾安商業 
請列道視學旋費皖省各道視學員設立未久其經費尙未列入預算前經蕪湖淮泗兩道尹會詳巡按使請規定於敎育費内開支經韓使飭行財政廳核議未允指撥現復會詳謂此項視學員亟須設置擬變通辦理即以道署敎育科員兼任不另支薪惟旅費一項道署公費無多實無餘欵挹注所有視學員旅費應請列入預算案云云 
[廣東]  
　　儲金團分所之成立會五月三日中華救國儲金團廣東事務分所假座總商會開成立大會到會各團體幹事員五十七人及來賓甚衆先期由商會辦事人員布置會所是日午後一時開會由衆幹事員推舉明子遠駱捷雲兩君爲臨時主席宣布開會理由謂此次儲金實爲救國急務云云次由梁懔丹等演說救亡關繫旋由衆推舉幹事正副長舉定葉舜琴爲正幹事長倫明趙秀石屈湘平明子遠諸君爲副幹長并舉定辦事細則起草員駱捷雲關翼周楊輝山王鴻　朱厚庵梁懔丹六君擔任嗣定五月六日仍假座商會開幹事會討論進行方法决定後卽席擬就電稿報告上海總團茶會而散 
李龍兩使相偕出巡之預備龍將軍刻因軍務吃緊坐鎭省垣特派龍鎭守使巡閱各處軍政鎭守使現擬與李使偕行准明日出發四號下午已派江大兵艦灣泊天字碼頭將各隨員行李先行搬運輪上并有陸軍軍隊押運鎗枝子彈及燈籠旗幟等物到船以爲出巡預備又聞巡按使署二堂前存開花大砲十尊原備陸軍炮隊之用現李使定期五號出巡派定江鞏兵艦爲内河坐船惟恐各屬地方或有奸人窺伺特飭本署皖軍將開花大砲一尊移置江鞏兵艦 
雜評二 
[國民之責言]  
　　外交官之言曰交涉讓步至現今程度是豈徒外交當局之辱之罪國民若無自覺心則此後危險何可言狀此蓋責備國民之言也國民之言則曰當局爲日本武力所懾貿然卽允喪權辱國之要求外交之懦弱無能至於此極此蓋責備當局之言也然以我論之交涉失敗至此誠不能專責當局之懦弱惟旣知國民共負其責理應令國　分擔其憂何以事前始終不令國人與聞事後猶侈言日本讓步主權無損一若此次交涉勝利而非失敗絶無一剴切沉痛之言開誠意以與我民相見者斯誠我人所不解也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救國儲金紀要]  
　　第二十七日之收數昨日（十日星期一）爲中國銀行受儲金之第二十七日計收銀洋九千一百七十六元又交通銀行第一次收儲計洋二千七百九十三元銀五百九十五兩一錢分八釐兩共洋一萬一千九百六十九元銀五九五兩一二八釐連前併計已收到銀洋四十一萬八千零二十六元銀二千六百九十八兩六錢二分八釐是日天雨綿綿午前幾無人往儲直至午後乃冐雨而來聞靑樓中人亦仍不絶跡呂廷耀君所勸之秀貞校　五十元亦冐雨往儲同時尙有意春樓之儲欵繳入云 
選舉副幹事揭曉救國儲金團正式選舉正幹事當選者爲虞洽卿已紀昨報茲悉是日選舉副幹事各投四票每省選二人計當選者江蘇爲貝潤生君三百零四票邱渭卿君七十五票浙江爲馬佐臣君一百九十四票周金箴君一百二十九票廣東爲陳炳謙君九十四票黃伯平君十一票湖南爲聶管城君二十九票江西爲周靜齋君十五票陳潤夫君六票福建爲蘇筠尙君十一票虞和甫君一票以上六省之副幹事已選定惟湖南尙少一人其餘各省應舉之副幹事擬請各該省旅滬紳商推舉再行報告 
母忘五月九號六句鐘五月九號儲金團幹事大會會場情形已紀昨報茲將鄒靜齋虞洽卿諸君之演說辭錄後一身之最重要者莫如生命財產最親切者莫如父母妻孥財產所以保生命亦所以仰事俯蓄保養父母妻孥父母妻孥之對於生命財産亦然故無不竭力保衛之因與吾身有密切之關係在焉若有侵害其生命强奪其財產暴欺其父母妻孥者孰不憤恨而起以圖禦侮以不共戴天視之而力求所以救之之道者蓋生命財產父母妻孥痛癢相關存亡相繫者也世之臨來攘往計盈論虧或喜或怒者不皆爲其生命財產計乎父母妻孥計乎並顧及子子孫孫於無盡者乎此固各國人之通例而吾國人其尤甚耳嗟乎諸君今强暴之徒不將入吾室乎吾所寳貴最親愛之生命財產父母妻孥不將被其侵害强奪暴欺乎不又爲吾子子孫孫之大患乎諸君其隱痛忍辱甘心受之漠然置之乎抑毁家紓難急起直追力求所以挽救之道乎諸君乎今何日乎不即吾生命財產陷落之日乎父母妻孥被欺之日乎血誠愛國之儲金團開會圖救之日乎故儲金以救國不啻救吾生命財產救吾父母妻孥並救吾子子孫孫至於無盡乎夫强徒之所以如是待吾者一言以蔽之以吾無利器自衛也並訕笑吾平日不肯以金錢備利器自衛也故吾人致有今日之一日若今日而再不求自衛之道恐他日之今日或且甚於今日則今日之儲金問題果尙可緩乎此項儲金即不能急救於今日豈不能圖自强於將來况儲金尙民氣今日之民氣尙存也儲金賴人心今日之人心未死也危急亡存在此一暴此儲金之用途所以必指定兵工廠者所以備利器自衛也所以救我生命財產父母妻孥子子孫孫於無盡也願愛國諸君努力此舉則今日之民國國民猶爲不幸中之大幸語至此適鐘鳴六下其時即最後通牒限滿之時於是各持儲金圑會場紀念劵起立踴躍號呼吾國民千萬勿忘今日今時之五月九號晚六名鐘云京師事務所成立儲金團總事務所接施省之君由京來電原文錄下交通　虞貝馬陳狄五先生鑒魚電計逹救國儲金一事本日弟偕同交通京行楊胡兩經理在商會提議討論　行方法適警廳通告日本最後通牒業已和平解决等語到會諸君僉謂和平解决係暫救目前委曲求全之代名詞若無預備後患無已必遭滅亡之慘儲金足爲後盾實日前最急之務相繼演說勸募　慷慨有聲淚俱下者全體一致贊成作爲本日京師商會辦理救國儲金事務所成立公舉馮君麟　爲臨時正幹事弟與趙君玉田爲副幹事李君　陳君佩衡爲駐所幹事弟偕隴海同人首先認儲二萬五千元交通京行楊胡兩經理各認四千元同人照滬行辦理繼管理處同人認二萬五千元商界各團分别認勸登時募得十一萬元有零由中交兩行收分各界提薪一月之舉亦已商有端緒現正分投勸儲惟京滬情形不同原定章程字句略有修改蒸日開正式會再將幹事各員分舉定另行報告滬上幹事會定期否仍望繼續積極進行盼復肇曾庚儲金之存記儲金團總事務所昨接存記儲金之來函數封錄其儲金數目如下美孚洋行王梓康君除自儲五十元外又廣勸同人及親友五十餘户計洋二百餘元滬寗車務學校同人二十元益智小學陳福生等六生各儲一元品芳照相館同人月薪儲金二十二元洋行街源來行同人二百六十二元復秦五金號王文錦君戒吸紙烟儲洋一元邢寳順君月薪五元翁榮炳君十元廣東老傭婦陳二工資五元李麗天女士勸榮三十六元代月公司同人三十二元 
[江蘇省敎育會講演會紀要]  
五月九日江蘇省敎育會開第五次講演會請沈叔逵君講演歷年辦學之心得蔣竹莊君講演靜坐法上午十時開開到會聽講者約五六十人先由駐辦蔣季和君報告開會宗旨繼而沈君講演歷述從事南洋公學附屬小學十餘年之經驗謙言之曰瑣屑談關於管理上敎授上訓練上之設施親切道之彌覺津津有味次蔣君講演自述幼年多病實施靜坐法之有效中就生理心理兩方面解釋靜坐有益身體之原理末講靜坐方法且云行之旣久覺有無上之快樂就敎育言之智育德育體育當可藉是而一以貫之也講演畢蔣季和君復報告救國儲金團來函本會已通告各縣敎育會協同提倡情形並謂聽講諸君皆可廣爲勸導務使此舉進行弗懈庶逹目的云云時已下午一時遂振鈴散會 
[國民大會開會續紀]  
　　國民大會前日開會大略已紀昨報茲悉外交後援會國民對日同志會國民請願會婦女救亡儲金轉四轉體先於八日在外交後援會研究一是羣以宜開國民大會表示國民態度各譽代表知照法捕房擬以法界打鐵浜後之大空地爲開會地點該起發人等即遍發傳單召集開會是日午後六時捕房派人知照不許開會該發起人等以傳單旣發不及改變地址再三向法捕商量無效至九日午後一時到者近千餘人尙未關會即有法捕及馬隊到場干涉乃臨時改以華界林蔭路爲開會地點沿途經招待多人之指導先後到者逹四萬餘人首由熊吉向警察廳知照得以開會即報告宗旨次由買運鼎危學新諸人相繼演說中日交涉之經過及最後通牒之迫切並述同志主張之理由次卽提議辦法數條如下（一）電致中央政府及各省表示國民決心（二）提倡救國儲金（三）組織輿論機關衆均表决旋有警察邀熊吉等再至警署磋商辦法羣情憤怒幾至街突於是擁至警署前有張振華吳瑛二女士向警察交涉警察長某卽對衆宜佈責備警兵謂人民愛國集會應加以保護本署兩次奉道署電話允許諸君開會惟希望維持秩序於是衆復返至會場再行開會有陸某及王梅卿林競等相　演說語甚痛切時已四時有半乃由王祺言鄙人願犧牲一切以救國危并宣佈閉會自由捐輸以爲電費遂徐徐散會聞是日九畝地萬竹學校操場亦有人聚集萬人演說與林蔭路主張一致係周堅等所主持云 
附國民大會收入電捐報告 
　　林蔭路（江蘇敎育總會館對面）所收電費（賈運鼎經手）收大洋一十一元小洋三角銅元十一枚（陸星莊君經手）收大洋八元小洋一百七十九角銅元九千八百八十文小錢七十文 
九畝地（福田庵路萬竹路萬竹初等小學校操場）（黃仁浩周堅君經手收大洋三元小洋八十六角銅元九千四百二十文小錢二十文 
外交後援會（賈運鼎經手）收李冠英君慨捐洋二百元 
共收大洋二百二十二元洋小二百六十八角銅元十九千四百十文小錢九十文 
此欵經國民大會臨時會計賈運鼎陳文選管收二人現寓法界貝勒路二十七號外交後援會）俟各處通電事竣後再行彙登報紙以電局收條爲據 
[馮軍督轉行解决交涉之電信]  
　　上海當道昨奉宣武上將軍行署飭開爲飭知事本年五月八日准統率辦事處庚電開（原電已見昨報從略）等因同日復准政事堂通電奉大總統諭此次中日交涉政府始終抱定宗冐不使國體主權有所損害現在雙方旣可讓步自應斟酌解决以安民心各該文武長官體國忠公愼勿爲浮言所動其有奸人利用時機布散謠言希冀藉端煽惑淆亂聽聞亟應飭屬從嚴查緝以保治安而維大局等因特逹等因除分行外合飭遵照 
[潘志仁等上政府電稿]  
北京大總統各部院總次長鈞鑒最後通牒完全答復朝鮮覆轍殷鑑不遠人民聞戰則勇聞不戰而喪袞袞諸公其何以對寗蹈東海而死不覩亡國之慘迫不擇詞聽加刀斧潘志仁等數百人公叩 
[海軍舉行宣誓之儀式]  
　　薩上將鎭冰奉命蒞滬舉行海軍官兵宣誓典禮一事頗極鄭重茲悉前日薩上將舉行宣誓之時先行傳齊兵艦上艦長員弁及水手兵士各穿制服分站於兵艦之艙面兩旁中間供奉關岳二公油畫肖像薩上將站立於像之左旁李總司令鼎新立於右旁遂由官兵挨次恭行三鞠躬禮畢卽由薩上將演說大致謂凡屬軍人　當服從命令保國衛民等語說　後給各兵士誓願書一本上載規則八條下有誓願八條甘心遵守違犯其一天誅法譴等十六字末叙某艦某職某某姓名由各官兵面對神像各自簽押事畢散去 
[海軍司令部調艦出防]  
海軍部總長劉冠雄君以長江下游之江陰地方係爲緊要門户恐有匪徒勾結靑紅帮乘機暴動情事故於前日電飭駐滬海軍李總司令迅速派艦出發協防昨李總司令已飭駐泊法租界浦江之海圻巡洋艦曁駐防吳淞之南琛　艦　日開赴江陰嚴加防範矣 
[懲治持鎗攔刦之盜匪]  
盜匪趙增壽張義仁前於本年陽曆二月二十四日執持手鎗前往徐家匯地方攔路搶刦沈仲慶等衣物等件經上海縣警察所偵探　獲即將趙張二盜解送鎭守使署請歸軍法懲辦在案現由軍法處訊實按照刑律第三百七十三條判定該盜趙增壽處以死刑尙有張義仁一盜僅據供認在路口望風判處無期徒刑詳奉江蘇馮上將軍批准已於昨日（十號）午後四點半時提出盜犯趙增壽一名派兵綑綁押送製造局西砲台開鎗擊斃夥盜張義仁則發陸軍監獄執行無期徒刑 
[召集救火會員之通告]  
　　本城救火聯合會通告各區救火分會云明日新舞臺救火會重行組織是日演劇恭請官紳學軍警各界並救火會員前往觀禮是日會員一律製服便衣者聽風雨無阻逕赴該處可也附制服規則並臨場規則一銅帽扳頭銅字均須擦亮一號衣洗淨袖章鮮明一皮靴刷淨揩抺皮鞋油一不越位一不吸烟一不准喧譁一應　行動一應端品行 
[縣知事歡宴薩上將]  
　　薩鎭氷上將因公來滬並奉電催北上將次啓行各情已紀前報茲悉上海縣知事沈韞石君以薩上將北上在卽特於前日午刻假滬城也是圍設席欵待陪宴者爲鎭守使鄭君滬海道楊道尹淞滬警察廳徐廳長地方審檢兩廳袁林兩廳長是日適有某姓假該園結婚各官正當暢飲之時外面　鼓喧天一般隨從人等惡其吵鬧向之喝阻某姓乃草成禮而罷 
[限期拆除水擱]  
　　上海城濠官產丈放局通告云照得南半城馬路工程業已開工所有各户房屋有碍丈放者亟應一律拆去查有小東門至大東門裹鹹瓜街朝東各業户房屋後面之水擱大都侵及濠地殊碍本局丈放用特出示通告限期十日自陽歷五月十日至五月十九日止即陰歷二十七日起至四月初六止仰各業户將各該房屋後面水擱迅速遵限拆除母稍遲延 
[檢察長注意烟禁]  
上海地方廳林仲立檢察長以目下正當禁烟嚴厲進行之時本廳辦公人員深恐亦有違犯情事乃從司法警察先行取締昨已諭飭各法警各具並無吸食洋烟切結並互具連環保結各一紙呈案再行隨時查察 
[英副領體恤罪犯]  
駐滬英副領事康斯定君以公共公廨訊辦過犯日有數起推厥原因實緣在西牢釋出時身無分文乏資回里其情亦殊可憫並以歐西各國罪犯在監工作均酌提工資代爲存儲迨期滿釋放如數給領俾出外自謀生計今西牢内工作人犯並不酌提工資自應妥商辦法查察該犯等在監工作程度酌提工資或期滿帶至公堂函送上海縣知事署轉遞回籍庶於租界治安有所裨益擬卽函請麥總巡曁工部局各西董提議此事云 
[催請查緝兇盜]  
　　老北門内紫金路陳維周家前被盜劫並將陳母陸氏當場砍斃報經淞滬警察廳及上海地方檢察廳派員往驗屬實飭緝贓盜候究在案茲悉事主陳維周以被盜迄今爲時已久贓匪仍無影響近復至上海　守使署具禀請求飭屬嚴緝鄭鎭守使業已諭飭本署偵緝處　員土　　拿並飭淞滬警廳飭屬一體協緝矣 
[茶碗擲傷和尙頭]  
　　小南門内永興　三官堂　持僧熙來昨因香夥張裕春索錢起釁互相爭執張手持茶碗　傷該僧頭顧血流不止當經一區三分署巡警將兩造拘署轉送地方廳訊辦午後由檢察官預審驗得熙來受傷尙輕判令回去自醫張押候原告傷愈再訊 
[貨物傷工人]  
　　前晚有小工揚德山及某甲二人在浦江某輪船上工作被貨物倒下　傷頗重當由回伴　往同仁醫院甲已不及醫治氣絶斃命即舁回家中戌殮 
[茶客跌傷命]  
昨　有一年約三四十歲形似鄕人之某甲至南市南碼頭義生小茶館内啜名不料甫人門口忽然跦仆碰傷頭額旋即氣絶而死因查無家屬由十二憫地保投報地方廳請驗林廳長立委賀檢察官沈檢驗　前往驗得該尸委係碰傷太陽穴致命而死塡明尸格判由善堂棺殮發封厝壇候召尸屬認領 
[繼續認稅之商議]  
上海稅務所長錢仲瑜君因江蘇落地稅已於五月一日開辦其所徵稅欵以洋貨業爲範圍所有各業認梲機關自無庸一律取銷茲查參藥業洋廣貨業等類華貨洋貨素來夾雜自應遵奉財政廳通飭將洋貨　入落地稅機關徵收以清界限昨日午後特至南商會會同總理等邀集該業等認商到會勸令照章分劃該商等俱未應允錢所長謂轉瞬地方謠言可息商業必能振興徵稅亦有起色諸君可不必過慮惟各認商之意必俟同業集合討論方有端倪錢君深然其說允俟該商等酌商妥貼呈候彙報財政廳長請示辦理云 
[兄弟借欵之爭執]  
　　王文年控伊弟王祝年呑没偕洋等情昨日午後由地方審判廳陳推事官開庭辯論文年訴稱寗波人胞弟祝年昔年因做藥材生理乏本向我借去洋四百元到今有七年之久本利全無迭向索取一味支吾意圖呑没請求究追祝年供稱向在鹹瓜街爲藥材　客於已酉年四月中開店是年十一月間確國我兄借洋四百元不久我兄需索曾還票銀三百餘兩至於利息亦已陸續支取去年四月間我兄又來纒擾經親友陸華康王維楨等出爲介紹勸立合同各執一紙書明日後生意有盈再行分派是實陳君以原被供詞各執且被告供稱旣有證人解勸着被告於一星期内邀陸華康王維揁等來案再行訊判 
[拐逃有人作證]  
袁大功信居漢中路前日至四區警署控稱伊妻某氏被孫銀鳳拐逃有孫袁氏眼見可以到案作證云云當經姜署長派警將孫逮案解送司法科押候訊辦 
[女孩移提囘滬]  
趙阿洪曾於去秋串同陸榮卿誘拐陳楊氏之十一歲孫女巧珍賣於蘇州鴨蛋橋某姓家得洋四十元嗣經女母陳趙氏將趙尋獲扭控捕房解送公共公廨迭次訊供並將趙妻趙瞿氏一併提案押候移提人證再訊在案茲經捕房派探赴蘇將女提回昨日解案由代埋讞員王肇之君會同英領康君略訊一遇判女先交原告領回候復訊核奪 
[江北女孩迷路]  
　　江北女孩陳來寳年約十一二歲身穿靑布短衫藍布夾袴小足秃頭在馬路迷路啼哭爲捕查見帶至法公堂訊問據供家有父母不知住處判送善堂招養候領 
[謊報搶土之結果]  
某輪船火夫石玉琴（即石和尙）近由大連灣挾帶値洋一百四十元之烟土兩包來滬托友陳阿才周旭潮吳土雙代消悉被呑没石即以陳等在百老匯路搶土等詞控由捕房派令中西包探往查當由陳之二房主吳克銀將原委訴明該探等以石不應謊報搶取故於昨晨將兩造併解公其公堂請究先由中西包探偕五百六十號門差華捕上堂禀明前情繼由陳等各人投訴被告托令代售各節訊之石延律師代爲聲辯兪代襄讞商之英領卓君以石不應謊報串搶姑寛免究開釋姻土充公完案 
[巡警拘獲烟犯]  
　　婦人徐黃氏在南市十六舖家中私吸洋烟又王福林私帶烟土四包均爲巡警查悉抄出烟證解由司法科昨送地方檢察　罰辦 
[銷燬僞鈔票]  
　　漢口路三百三十六號門牌衡康烟紙店夥顧順興與温州路四百三十二號居户洪朱氏前日持五元一元之僞鈔票至派克路和興烟膏店購烟當被察出鳴捕拘入捕房押至昨晨解送公共公堂經中函官訊第均非有意混用判一併開釋僞票銷燬 
[冐名敲詐]  
　　沈阿寳張小連至法公堂控稱前日有自稱嵩山路捕房三十一號華捕之頒洪祥先後向民人硬偕行兇報捕解案請究訊之顧供以後改過今求恩典中西官以顧冐捕拆梢判押三月期滿逐出一年 
[婦人認明失贓]  
　　張永全前持衣服手鐲至押店求質包探見其形跡可疑拘解法公堂訊據供種係友人之妻托伊付質判管押候查在案昨日復解公堂請訊有陳徐氏供稱張實認識並不托伊付質所有鍍金手鐲係是竊之贓衣服非婦人之物訊之張供以後改過求恩寛宥中西官判張押一月贓衣充公手鐲給氏領去 
[小工偸竊紫銅絲]  
　　小工楊海和因竊取電燈公司紫銅絲等物由捕查獲昨解公共公堂訊明判押一月示儆 
[婦人行竊之處治]  
　　江北婦人陳王氏因竊取夏曹氏之棉被由五區二分署崗警查見拘送檢察分庭前日提起公訴經審判分庭孫推事判决該氏處拘役二月以儆 
[過犯復來租界]  
　　過犯張桂生復來租界由探拘解公共公堂訊押候究在案昨解復訊捕房將張歷犯案由禀明請示中西官以張係十一次過犯判押候抄錄迭次所犯案由函送上海縣知事署與前解請懲辦之夏賜祥籌一律辦理 
[屢戒不悛]  
　　陳阿三因竊宜昌路六百七十二號門牌王興堯家衣物由探查獲昨解公共公堂經中西官訊知陳係四次過犯且釋放未逾旬日不知悛改著押西牢半年期滿帶堂再核 
[西婦索還金表]  
　　徐家滙路十五號洋房西婦控江北人戴月安拾取金表不還昨由捕房將戴拘解公共公堂訊問判戴押候被傳人證再訊 
[西人自行駕車]  
　　李和尙前日在漢口路開駛五十五號汽車被捕查悉李未向工部局領有開車執照殊違定章昨將李傳至公共公堂訊據供稱該汽車係亨茂公司西人自行開駛判令退去查明再訊 
[見證並不到案]  
　　陸桂生陸王氏控王阿生王朱氏前日在楊樹浦將伊等兇毆昨由捕房將被告拘解公共公堂請究因見證西人並未上堂證明被告行兇情形即由中西官判令將案註銷被告開釋 
[酒醉毆人]  
　　住居新閘白克路之孫金生前晚酒醉將黃包車夫倪阿三之左目繫傷由捕查見上前詰問孫復將捕掌頰當被拘入捕房昨解公共公堂訊係酒醉所致姑寛判罰洋十元充公 
[被訴人交保候訊]  
　　廣震昌土棧控佛照樓寓客陳嘉興不付土價洋七百五十六元又陳宣氏控王鴻喜串同陳阿開呑没店業又陳玉琪控韓伯銓抵單不贖等案昨由捕房將被告各人傳至公其公堂中西官諭令分别交保候訊 
[大鬧小飯店]  
　　昨日午刻有庖丁山和尙偕二三友人至董家渡蔡聚興飯店内果腹由値堂人唐虎英結算飯菜錢二百七十文山强欲　夥記帳未允始則口角繼即扭毆搗毁盌　山亦略受微傷該店即鳴警將山帶至一分署問明屬實飭送警廳司法科訊究 
[竊賊逞兇]  
 
 
 

Page 11

 
 
人力車夫潘阿土被吳永福偷竊油衣兩件當場拘獲向索還兇由警一併拘送地方廳訊辦 
[閘北檢察分庭批示三則]  
陳秀梅訴楊陸氏串拐伊妻由爾妻究被何人拐去楊陸氏有無勾串情事前經集訊尙無端倪因於初六日將楊陸氏交保限三日内尋交嫌疑人金姓在案據訴前情應俟期滿後如楊陸氏不將金姓交案傳訊可也 
陳少亭訴沈錫泉挾嫌敲詐由沈錫泉如果藉端敲詐殊屬非是惟據稱係賠償損失其中恐有不實不盡情斃應不准理 
王顧氏訴黃發富藏匿伊女由爾壻黃發富僅將爾女藏匿不令爾見面並不爲罪如果將爾女價賣爾須提出確據方可准理茲爾僅以揣測之詞來庭凟訴仍難照准 
雜評三（訥） 
[我國人亦思及此乎]  
　　國家之大病國與民泛無關係也無關係之故由於無聯絡之機關國自爲國民自爲民故民雖欲愛國而無法可愛民雖欲救國而無法可救交涉失敗至此亦祗　目熟視而無如何試問今日之事能有人畫一策以挽回之否耶人人憤而自殺無益於國也日日痛責當局亦無益於國也何也國與民無聯絡之機關即無挽回之着手地也 
國與民聯絡之機關何物乎即昔日我國所取消之民意機關是今日彼國所督促政之國會是 
[救國儲金]  
　　五月九日會塲認款清單 
邱渭卿五萬元陸維鏞五千元傳筱菴五千元李徵五五千元李柏葆一萬一千元洋布公所一萬五千元郁屏翰一千元何積璠二萬元朱葆三一萬元周金箴五千元 
席子佩五千元虞洽卿五萬元貝潤生五萬元胡稑薌二萬二千元謝　牕五千元樂振葆五千元馬佐臣四千五百元張延鍾四千元席立功三千元朱鑑塘二千元丁欽齋二千元鄒靜齋二千元陳潤夫二千元趙晉卿二千元周仰山二千元錢逹三二千元徐乾麟二千元邵爾康二千元陸慶菜二千元劉萬靑二千元張公權二千元史悠鳳二千元宋漢章二千元屠景三二千元謝蓮卿二千元陳蓉館二千元胡芝靑五千元戚　芳五千元 
謉清濤五千元黃玉書二千元鄭錦峰一千五百元張瑞椿一千五百元徐寳祺一千元林蓮蓀一千元秦潤卿一千元項如松一千元黃可方一千元呂耀庭一千元張紹蓮六千元王儒堂一千元王一亭一千元李志方一千元周奉璋一千元陳彥清一千元張朗齋一千元章泉潤二千元施善畦一千元石運乾一千元陳伯剛一千元袁履登一千元劉綬蓀一千元陳良玉六百元顧馨一五百元吳引之五百元張讓三五百元虞和甫二百元 
吳少華二百元施載春一萬元四明公所一萬元聶管城二萬元商帮協會五萬元春暉堂蔣五千元陳永泰裘業代表三千元楊鴻生五百元周兆永五百元賀雲章五百元趙　椒一千元趙滄蓉一千元裘照生五百元屠康侯一千元王耀祖一千元李悅生一千元羅雲樵一千元趙步　一千元衣莊公所一千五百元縐業代表潘憲臣三千元警醒社卓一千元費舫壺醫業代表一千元謝綉章一千元宓友琴二千元朱節香五百元何全林五百元方鎭記一百元孫廷煥五百元李珪有五百元梁望秌五百元朱長清五百元韓玉麟五百元史維懐三百元 
陳沛華五百元尤森庭五百元楊信之絲業代表四千元 
陸伯鴻三千元朱志堯二千元陳雪佳二千元朱少屏五千元恒裕油廠一千元高秋荃一千元方粹彥二千元張士德五百元錢庠元三千元王省三二千元魏廷元五百元汪忠信五百元徐棣蓀三千元棉業商會一千元潘澄波一千元譚海秌五百元黃伯平五百元國竹卿一千元讓寳　一千元倪　　一千元陸倍之四千元權其　一千元陳孟熊一千元虜芝生四千元陳鏡如二千元張中復一千元周宗良二千元嚴如齡二千元陳文鑑二千元公和來一千元田樹霖五千元朱吟江五千元 
孫兩階五百元席德輝五百元飲片和義堂代表全成煥四千元葛吉　藥業代表六千元莊得之一千元毛子堅一千元陳浩然一千元沈仲禮一千元張雲江一千元管趾卿三千元周少卿二千元吳文國一千元朱繼良一千元賈典之三千元吳成和二千元王介安雲錦公所同人一千元潮州糖雜聯合會五千元玻璃同業二千元張賢清一千元潮惠　館三萬五千元劉耀庭一千元張唯庭一千元四明長生會一千元新康昶記五百元顧仲平四百元李多生四十元李家瑞五十元同春祥五十元同春新五十元鄒澤甫二百元湯漢章十元楊九年十元 
從心會十元崇善會十元傳德裕一百元徐霞村一百元張孟庭二百元方金泉一百元姜德書二十元孫化生元百元柯梅蓀二百元嚴國鄕五元程松卿一百元趙芹波二百元陳明廣二百元姚少春一百元王吉卿五百元孔雲海一百元何寅生二元劉鈺生五十元羅懿生二百元王承珍二十元陳誾生五十元張創川一百元 
陸梅亭五元錢兩嵐五十元王石麟二百元葉家駿二百元祥盛協一百元陳惠農一百元許永利三百元陳尙云二十元岳和生五十元錢慶和一百元張始生一千元張吉卿二元吳惠卿十元周警唐十元賴明之四百元徐氣平二十元賀其良一百元葛根法五十元任一之三百元嚴乾利三百元陳子屏一百元孫鑒卿一百元 
薛寳潤一千元金芝山二百元源餘海味行一百元源餘各友二百元朱少沂一百元樂寳庭樂南庭一千元孫廷栻一百五十元孫純甫一百五十元趙駿三一百元鄧仁圭一千元張瑞廷二百元姜錦泉張琴軒二百元何增玉五十元郭福餘五十元戴樵莘五十元陳守寳五十元 
蔣季和二十元宋星五十元汪幼安二百元朱恒齋五百元周永年五百元永盛會一百元唐乃安三百元陸雲堂五十元劉寳餘三百元周厚卿五十元劉梅垞二百元楊濓一百元施仲筦二十元曹昌猷二百元鍾琮鍾琰二元楊韵秋三百元葛虞臣二十元徐敬甫十五元曹兼山十元華　光二元馬驥良五十元殖邊銀行同人五百元楊德蓀一百元北市錢業代表田祈原二萬五千元 
五月六日中國銀行收受儲款清單（續） 
[第二百十册一號至一百號]  
涂可亭一百元張彌庭五元裘鹿記五元殷文炳二元 
李阿生二元孫子炳五元劉阿榮沈阿二合一元韓顯卿一元徐錦章一元杜餘卿一元陳宰衡一元懷小琴五 
元嚴錦棠一元姚瑞甫一元姜阿福張浩根合一元張彌江一元鄧和生沈杏生一元沈阿彩龔榮生合一元江海北關劉又靑五元又葛似琴五元又嚴佐洽十元又張壽堂五元又黃小陽五元又陳星榮一元又黃家鐘五元又張洛生十元又張春敷十元又高堯夫十元黃國華二元李愧儂一元李筠伯一元王振源五元胡景卿五元兪祥順五元吳錦記十元吳彙泰五元志大五元 
仁大五元汪雲記五元張同泰三元吳天元五元大順永五元寳源五元廣源五元匯源五元濟宏三元永源二元義源二元王慰淦二元慮也香一元徐桂生十元羅祥雲二元周芝生二元閔長春一元沈作人一元葉榮生張榮卿合一元生銀生王三知合一元沈錫康二元周茂申一元余澣章一元蔣有生一元周友良一元周永金五元王振卿五元兪濤五元學徒胡信才一元魏光耀五元楊芝源五元陳興華五元吳章五元汪杏宰一元李向甫五元恒昌成四元錢自民一元雙夕氏女士五元沈桂生一元孫梅生一元程志雲一元學生楊立貴一元又陳福生一元又陳仁生一元又王廷瑞一元汪振聲一元學生陶遐齡一元倪瑞芝五元陳閫鈿一元文彥垣一元唐乃文一元蘇毓卿一元梁秀萓一元黃崇榮一元傳餘貴月薪一元榮雲照月薪二十元樂阿存月薪十元華紹奎月薪六元柳記生月薪二元 
范珠林月薪二元陳文英月薪二元張祖高月薪一元曹秀寳月薪一元 
[第二百十一册一號至七十二號]  
沈國祥五元中和號十元孫耀宗一元陳坤三一元高佐卿一元王亨利五元吳旭齋十元吳梅泉孫熒林一元賀叔範一元華阿和李鶴鳴一元余道林二十元元盛莊一百元元盛莊各友一百元龔福麟二元鄒薇卿月薪十八元王念雲月薪十四元何仁廉月薪三元鄒仲寅月薪九元李子良月薪十六元范珊琳五元劉書田一元董瑞興一元王文卿十元沈繩祖十元富阿四一元 
孫月三四十元彭仲三三十五元徐玉書三十元張敬之三十元張啓明五元張克昌一元劉順才五元莊智福一元源元氏一元同順豐五元張賢全三元鄭祖蔭二元徐均堂一元張紹鴻一元葉安發一元劉逖二元 
陳松源月薪二元黎恩一元葉璧三元吳錦祿一元唐念慈一元鄭仲十元順維墉一元屠祥洪一元陳榮根一元胡錫森一元祝正林一元王菊洲一元于蓮生二元錢　孫二元郁問濱五元劉錦章五元宋水樞五元陳芍馨五元同順合號二十六元夏金記夏金林二十五元陳二嬸七十五歲受傭孀婦五元陳瑞書月薪十元虞守成十元虞順懷四元姚福勝七元虞阿文七元郭傑三元元韋紫輝十元張行良五元唐能亭五元方安樑五元 
[第二百十二册一號至八十四號]  
愼和磚灰行三十元陳岳疇二十元張楚生二元須春源二元陳梅伯五十元信成莊一百元廣帮信源昌二百元孔廣燾一元洗意之三元黃植泮三元李啓申一元 
周游一元傳銘一元戚笑璘五元鄒朝天五元楊存坤五元魯意師摩洋貨帳房十元德潤康五元殷琴舫二十元福康五元兪安福一元孫銀壽一元周再卿二元 
顧萬庭六元盛壽記三十七元江荷汀一元王珍林一元王考祥李寳林一元王沛如十五元劉仲祁二十元章仁麟二十元金國華一元賀梅泉二元邵仁寳一元史永齡一元傳振雷一元周喜芳二元蔣財福二元邵仁興四元曹阿泉二元曹長發六元蔣世嘉十元森生泰五元傳喬木三元樂全堯一元夏信廷一元王如寳二十元高同岳十元蕢允芳十元吳竣德十元孫道勝六元王純芝十元周瑞法六元孔復興十元曹仁生汪耀祖錢福生丁惟一合一元錢仁生二元任阿大一元陳玉麟五元田少梅十元源來海味行同人二百六十二元李稚侯十元查理臣二元金仲釗二十元羅仕萬十元俊逸軒鮑十元吳根姐女士二元錢白姐女士十元周寳姐女士二元華榮堂十元上海滬寗車務學校同人二十元 
徐潤記徐仁炎一百元朱彬繩二十元月薪蔣順正十元 
月薪李阿昌七元月薪陳金惠七元月薪虞阿元七元月薪許文亮五十元月薪王松海十元李偉臣五元蔡文　三元陸南初二元葉秋範二元梁逹源一元周子坪一元 
[第二百十三册一號至四十八號]  
周信義五元鮑宏泰五元和源五元汪天源二元義泰五元裕隆義一元葛美森二十元王濟生五元諸志方二十元包林泉一元戴季仙五元胡泉朝二元王彬甫二元戴嘉駿二元董梅傳一元朱福生一元隆盛米號二十元杜瑞卿十元張鶴鳴六元奚寄樵六元朱蓮甫五元沈靜侯五元潘頌葵五元陳秀惠五十元魏在庭三十元夏塘珊二十元林參天五元李蘭芳二元梁贊倫二元林閫眉二元林閫震一元甌廣迪一元王才德月薪二元裕源紗廠張福山等以及男女工匠二百七十六人合一　四十一元王根法月薪二元傳景文月薪八元李赤寳月薪十五元鄥錫鳳又十元徐安全一元沈永林一元卓善庭一元方君寳三元陳伯生二元公順冰鮮行五十元忻佑生二十元武懋堂五元陸錦棠五元忻自康五元（未完） 
田震東君來函去秦縣自王君思源認儲洋百二十元後頗有與王君河志願輸欵救國者東量力願認儲洋百五十元與王君同請願於商會創立儲金楷關懇即揚登報端是所切盼田震東謹啓通信處鼎泰恒錢莊 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[鄂容安] [  蔡選靑]  
疾風知勁草板蕩識忠臣即不遇盤根錯節無以别利器之意也茲値國家多事之秋正豪傑奮興之日姑無論以身報國以才報國以財報國以言報國要皆愛國之心所積面流焉者也苟時有以鼓吹之激勸之其心蓋勃發而不可遏謂出師表面不動心者具人必不忠讀陳情表而不動心者其人必不孝斯愛國叢　一欄歷陳古今節義忠武之事跡其關係於國家也大矣鄂容安公　洲正藍旗人也由詞館起家好學嗜文果决有爲累官至江西巡撫兩江總督後以阿睦爾撒納等先後來降清高宗召公赴西陲公以八日夜馳抵京師旣入對還至兵部不歸家母夫人就見之一慟而别旣抵西陲遂定伊犂與班義公同駐守時阿陸爾撒納陰蓄異志謀據伊犂公與班公方密疏劾之阿逆已中道扳逆黨應之台站斷公與班公被陷力戰自盡高宗初聞　賊第命傳　公等以兵少力弱爲賊所乘非朱守封疆可比宜相機脫出或忍死以待大兵不必遽以身殉及聞公自盡狀上大軫倬賜　剛烈飭建專祠公眞可謂以身報國視死如歸者矣袁子才先生挽公以詩有句云男兒欲報君恩重死到沙場是善終忠勇公傳恒見之驚嘆曰我不識袁枚爲何人乃能作此語耶嗚呼是可以併傳資後人之觀感矣 
[王秀娥] [  海若]  
秀娥產乍浦王英之第二女也清道光二十地年　片之役起英投逢甲營中當隊長其後英兵犯乍浦王英戰死於沙場時秀娥年十七烈腸俠骨綽有父風明眸含光丰神秀逸固絶世　姝也聞乃父死於敵痛不欲生欲以身殉幾而猛億曰人孰無死死固不足惜我你爲國而死死有光榮我何苦爲雖然蓮者已矣戰氛正惡恐我父死不瞑目也况木蘭有代父從軍之志儼豈不熊報父仇而爲國捐體哉倘能戰勝强敵儂雖粉身碎骨果所顧也閱數日聞乍浦失守敵軍滿集城中我軍已無鬥志英兵旣入城狂歌痛飲正在興高采烈斟酒揮拳之際秀娥乘人不備奮然策馬直突敵戎中揮刀奮斫縱橫跳蕩勢如破竹如入無人境　那間血流漂杵俄聞大吼一聲來目背後廻首視之見碧眼兒十數人各持長鎗猛剌秀娥秀娥不邊策顧臂部中傷　馬下猶强　連斬二寇而亡 
游戲文章 
[和平] [  覺迷]  
人能和平始得享受世界上之幸福下列五則爲求和平唯一之格言願我中華民國民人人守之庶幾眷享將來所限之幸福 
人來搶我刦我我拱手與之 
人要我心我挖心與之 
人要我頭我割頭與之 
人要我命我即俯首就斃 
人不滿足我必使之滿足 
譯叢 
[德宮中之女鬼（續）] [  木]  
至於白衣女鬼生前之歷史則尤言人人殊更無定論有謂白衣女鬼生前爲平民之女名安娜西特女郎生當十六世紀因其姿色冠代遂能　惑當時之王考欣第二王寵女郎甚以至誤國初則窮其奮華供應此女郎至欲築金屋以藏之金無從得則請點金術士卒得術士之應許謂果能得一點金石者三百兆之黃金可立致旣而其術不驗王乃改易其方針施以穩妥之法然而人民苦矣蓋强加苛稅以吸收人間黃金也無何考欣第二夢約翰喬治卽位下令幽閉安娜西特於司彭脫之塔中從此女郎不見大日未幾女郎死人謂女郎死矣其靈魂卒不能忘情於生前城市之繁華以故考欣第二之後人築此宮後女郎就徘徊其間一說谓白衣女鬼生前乃一寡婦爲伯爵度洛門德之妻伯爵遺有子女二其時霍亨沙倫族中有侯爵亞爾勃脫綽號美麗者見伯爵夫人而悅之至欲娶之爲妻特侯爵之父母反對甚力侯爵乃語人曰予甚顧娶若美麗之寡婦奈因四隻眼請何四隻眼睛者蓋指其父母也寡　聞之以爲指其子女也遂以金針洞二孺之頭　而斃旣而此美麗殘忍之寡婦自知其誤鬰鬰成疾無何寡婦死矣其靈魂終不忘情於侯爵今乃時刻跟蹤於伯爵之子孫云（未完） 
詞選 
[啼序題德清曹君藝用夢窗韻] [  東園]  
滄桑者番變局早綢繆牘户飲醇酒雅量曹參幾回排遣朝暮賦閱居我慕安仁春暉只在長生樹靄慈雲佛國料應懴消泥絮 
養拙優游慨歎巧宦志高尙花木園林築場圃傲墳素醴浮螺壺天一線爐睡鴨篆烟千縷愛清閒鼓吹黃鵬序班朱鷺稱觴獻壽引杖祈年麗明吉卜旅最好是灌園晦迹止水盟心鋤月犁諸占星課兩漁父桃諒豪家梓澤雨般佳境皆非願但鹿門爭共龐公渡松扉竹徑去來祗有幽人蒔花留取香土畫囊珍攝粉壁紗轆句舊題白苧又多少蕭梁詞賦李杜文章紙醉金迷筆歌墨舞春秋侍讌晨昏定省蘭陔新補成詩譜束廣微鼓瑟寗膠柱不知望杏瞻榆種號栽蔬學樊遲吾 
自由談之自由談 
今日報館發逹報紙風行屹然建言機關頗爲官紳士庶所注意代表人民監督政府均能暢所欲言約法所載人民有言論著作判行之自由者此也今本報引伸其義增設自由談之自由談一門嬉笑怒駡皆成文章懲勸兼施足資鑒戒論其價値充其功能信可謂爲國家不支俸之諌官敎育極文明之鼓吹軍界最高之總稽察社會特别之宜講員矣惟祈閱報諸君留意焉[  蔡選靑]  
家庭小說 
[嫣紅刧] [  常覺小蝶合譯　天虛我生潤文] 　 
第二十六章（續） 
是日傍暮楷洛格適自海兒斯東歸去將入蜂蜜村時忽於道旁小徑中見有人影直向晚烟深處而没楷洛格心乃忐忑不已悄然自語願敵纔所見二人必非已所臆測者始可其時日色已隱惟路燈黯然作光楷洛格乃折道向蜂蜜村而行於時忽有一人狂笑奔至適與楷洛格相撞乃止其步笑曰楷洛格耶阿姊汝見卡露零梅生乎楷洛格躊躇言曰替萊特汝知卡露零必來此耶言次現爲猶疑之色蓋彼適才所見二人中實見一人至肖卡露零惟楷洛格心中則殊不願其爲卡露零也會替萊特旣以此爲問則適才所見確矣故不禁起爲躊躇而替萊特則未覺以齒自嚙其唇曰然吾二人本相約今者將同往海兒斯東其後彼忽另與一人行予遂落後然予亦不欲見憎於彼乃自赴白福而肆中閒談白福而告予謂卡露零爾來謗予甚故予來此覔之將與彼面爲質問楷洛格曰替萊特彼與何人偕耶替萊特嗤然笑曰楷洛格吾不告汝矣楷洛格曰止吾已知之替萊特詫曰汝見之乎吾意此事捨予外必無第二人知蓋卡露零雖與此人相愛殆已十星期有餘而竟未嘗有人知也楷洛格曰卡露零乃與彼相愛耶此則可謂不自知尊重替萊特曰咄咄吾殊未見老骨董如汝者楷洛格吾試問汝此事又何不自重之可言楷洛格曰吾終以爲不當蓋人之擇友必得其當若如此徒貽將來之悔耳替萊特哆其唇曰阿姊汝母絮絮吾今告汝一事汝知卡露零之披肩果奚自來耶在汝意以爲必賒自勃克斯肆中即其嫂亦作是想且嘗與之爭噪謂膳金延欠已多日至今不一付乃耗其金錢於虚糜替萊特言至此忽嗤然笑曰阿姊誠告汝此物蓋亦贈自其人耳楷洛格益詫曰替萊特汝作何語耶替萊特夷然曰此又何傷吾謂披肩蓋贈自其人耳且其人富即於蜂蜜村中女郎人贈一巾亦不足謂耗其財楷洛格曰汝語誠悖其人富富在彼耳汝輩奚事謟之予將往戒卡露零令弗再與同往散步替萊特曰汝以爲僅散步已乎苟卡露零之語確者則其人行且娶卡露零也特吾意思之則以爲此殆卡露零之幻想耳楷洛格益詫曰替萊特汝所謂其人者固何人歟替萊特决然曰吾所謂其人者必即汝所謂其人之人其人非他蓋小安東尼特雅是 
哀情小說 
[劫後花（十二）] [  十四齡女子陳翠娜]  
白雪未消紅梅乍放板橋如帶通一穹門有女郎及一少年立門次頻以手叩扉若不勝其焦灼者久之始聞有人應聲門闢則一老媪龍鍾出見女郎大詫笑曰女公子　抑吾夢耶素雪笑曰盧姆汝非夢乃眞也曰然則女公子數月以來　往何處主母又何在耶此少年爲誰旣而笑曰嗟乎吾老悖矣十年不見乃竟不識小主人矣素雪夢蘭二人不禁同聲而契乃各述前事盧姆必泣下並述曩住小屋因欠賃資已被屋主逐出乃依妗氏爲應門耳言次遂導入内則其舅母方斜倚榻前微蹙其額若有所思而身體則愈較去年爲肥素雪大喜遽前抱其頸呼曰舅母謝氏初未之見及見則喜不白禁呼曰素雪汝歸耶爾去年失蹤之後眞令五憂煞矣汝母又何往亦隨汝來耶素雪未及答忽覺有人拍其肩喚之曰表妹素雪大異回首極之則錦雲也喜極且愕軔不能作一語久之始曰表兄汝豈爲他舟所救歟錦雲曰否而謝氏已笑曰素兒汝誤矣觸礁碎者乃安平丸耳吾兒所乘之太平丸則爲霧所迷誤入其方向駛入極北當時誤以安平丸爲太平丸耳素夢二人聞語始借各述前事錦雲乃覺悲喜交集且有千萬語言欲說無從吾書遂亦不能一一書之 
痴情小說 
[美女花] [  小山梅郞合譯] 　 
第八章（續） 
都而奈勒曰汝不願卒廳耶然余則不願枉費余以前之心思唇舌必盡言而後已侯爵當知汝之鼎鼎大名及巨大之財產與夫汝心念之高貴舉動之驕矜適足使全國之人且妬且恨故汝之仇敵實非淺鮮雖然凡世界之大人物莫不有反對之仇敵而其仇敵之多寡實與名利相消長余亦貴族也固未免無反對者之耽視然余深自勉　素以謙抑爲處世之道故余自信即有仇余者爲數當亦有限汝則不然余知舉國之人舍　區少數之貴族外必盡爲汝之反對者總言之汝有多數人仇恨汝之榮譽耳侯爵傲然曰先生。。。都而奈勒屠之曰侯爵平民之恨汝者旣多而一般自由黨派復日潮漲其勢力通國中幾盡爲此種醉心自由者所佈滿是則汝將無往而能避其毒　蓋恨汝常國家有事之秋陷於危境之時引身遠遁不顧國家之淪亡且從而擾亂之倒戈逆行反攻耳祖國侯爵駭然曰余何嘗與祖國爲敵哉余亦具有良知余惟願國家承平削除亂黨耳都而奈勒曰正爲此耳爾以削除亂黨爲愛國而亂黨則卽以汝之反對共和　府爲賣國也凡屬貴族莫不與汝愛國之熱　共表同意固不獨余一人爲許汝者奈彼自由黨决不欽敬爾我之誠意乎嗟乎侯爵區區之貴族不能抵彼自由黨之零數余輩其何能相抗哉然渠等尤注意於汝視爲公衆自由神之大敵流言四起謂爾曾奏請法王路易第十八擬盡復貴族昔日之大權若免稅也役使平民也規復奴隷制也以逹壓制平民之目的更傳汝已勸告法王駕臨議院親自出席以專制巨重之鋼鞭壓全院議員使傾身於王家助成唯一專制之政體傚路易第十四之所爲卽此二者已足使平民恨如切骨侯爵余素知爾恬情山水樂享家庭怡怡之福决無暇計或及於此凡西流言殆爲妬恨爾者陷害之計耳侯爵漫應曰容或有之尙法王召見時余確偶陳及之然余亦非有意於此而爲正式之奏何外人即遷怒於余耶雖然余何懼哉 
謝贈昨承錦章書局惠贈漱石生著新推背國一册係以習聞之方言解爲事實書此誌謝並介紹於有心世事者 
 
 
 

Page 15

 
 
   
 
 

Page 16

 
 
   
 
