# 1903 - 65 - 4910736

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閲或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元六角曾購本局九通股票者僅收工料大洋八角以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百二十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季处至光緒二十八年以聖訓諭旨則例東華　錄爲主而　之邸钞奏案各部通行私家雅記　爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉靡遺方今崇尙寳學朝野上下咸究　經世之務官書卷帙繁重購寘匪易私集事　龐雜抉摘尤難是編總裒諸書采緝精要而芟煩冗每條注明原書出處無敢增易一字贖者報偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典这淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設殷票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓路矣外埠各書坊均有出售此啓 
[博覽會攷]  
　　泰西各國之有博覽會所以考物產聨商情開民智故自君相以至庶民皆以此爲富强之基址而並不以爲耳目之遊觀考其門類約分爲六有專門博覽會有普通博覽會有有期博覽會有無期博覽會有一國博覽會有萬國博覽會凡認定某種生產或某種製造蒐列品物專注一門非在此例槪不闌入此專門博覽會之義也萃人間所有諸物無論出自天然或資於人力皆得一一列入會中類别羣分以多爲貴此普通博覽會之義也每間一年一開或數年一開届時萃各處奇異之物互相比賽以資考求俟過其期即行停止此有期博覽會之義也國家每値喜慶之事則先期咨照各國請携物赴會藉廣見聞此事或數十年一行或百餘年一舉非常巨典曠代難逢此無期博覽會之義也會中所陳諸物無論爲地所產爲人所製皆係出自本國而與他國無干此一國博覽會之義也遍地毬數十百國苟有新奇之品珍異之物皆羅而致之十色五光互相爭勝此萬國博覽會之義也凡此種種品目大都皆自狹小以至廣大自微寡以至衆多自粗劣以至精美於以增民人之知識握商務之權衡益國利民莫過於此至各國開設博覽會之期亦有可稽者按一千六百七十三年法國先開繪畫雕刻學會遍徵畫繪雕像研求新理至一千七百九十八年又創開工藝博覽會然以工藝諸品入會者計不過百餘人自是以後一千八百零一年一千八百零六年一千八百十九年一千八百二十三年一千八百三十四年一千八百三十九年一千八百四十四年一千八百四十九年法國均在巴黎開設本國博覽會凡携新器入會者皆奬以銀牌至一千八百五十一年英國特開萬國博覽會法德奥意美西班牙諸國以物赴會者多至一萬七千人一千八百五十五年法國又開萬國博覽會於巴黎以物赴會者有二萬三千九百五十四人一千八百六十二年英人開第二次萬國博覽會於倫敦以物赴會者增至二萬七千五十人一千八百六十七年法人又開萬國博覽會於巴黎以物赴會者多至五萬二千人列品之多可謂盛矣一千八百七十一年英國創開一常置博覽會以皇太子爲會長每年更替其所陳之物繼而因會中人居奇壟斷誹謗叢興僅閲三年卽爾中止一千八百七十三年　國開設博覽會於維也納一千八百七十六年美國開設博覽會於紐約益踵事增華列品日見其盛一千八百七十八年法政府以五千五百萬法郎開巴黎大博覽會先期知照東西三十六國政府求其携物入會諸國皆諾之惟德國不允此會往觀者有一千六百十萬人入會之貲收至二千三百萬法郎自是以後各國競開大博覽會其蒐品之法逐年增加列品之方亦每會益巧日本自明治維新以來雖未嘗有萬國博覽會之設然本國之勸業博覽會至本年已開第五次規模漸大品物日增他日文化愈開亦不難開一萬國博覽會與歐西諸國相角逐所慨中國富饒甲於世界而博覽會之設竟閶寂無聞徒使物產湮没不彰智識則錮蔽益甚非特不能與泰西諸國爭雄卽與日本較之亦未免相形而見絀不亦深可惜哉不亦深可異哉 
[本館接奉電音]  
　　昨日午前九下鐘時京師飛電傳來上諭一道敬謹譯登○二月十三日内閣抄奉上諭廣東惠潮嘉道員缺著褚成博補授欽此 
[電傳宫門抄]  
　　昨日午前九下鐘時京師友人專電告知本館云二月十三日皇上召見軍機大臣及許涵度紹彝 
[德美猜嫌]  
　　美京華盛頓來信云邇者德國頻頻擴張海軍刻方倩英國製兵艦二艘各重一萬二千墩又貲購巡洋艦一艘美人不禁心焉疑之德國駐美使臣司辣路痕哈派苦君迭向美政府聲辯大旨謂我德斷不與貴邦啓釁其所以整頓水師準備戰事者惟期本國利益無所損傷耳非有他意也然外人觀之咸謂美人與德交情日益淡泊其故由於危地馬拉一役各國相約封閉港口列欵要求其中英國頗出以和平而德人貿然砲擊摩辣卡伊薄埠一切舉動大不滿於美人之心雖德使意欲聯絡邦交而政府頗思割據危國壤地美之不睦職是之由今縱未必遽起戰端然兩國猜嫌已較前愈甚矣 
[俄諜被拘]  
　　英京倫敦來電云英人近在亞丁海峽添設要隘以便駐紥海軍俄人聞之密　一武員前往偵深某日忽被英人所獲鞫之托稱向習地質學來此勘視　苗乃釋之使去 
 
 

Page 2

 
 
[搭金日旺]  
　　英京倫敦來信云搭浪司華列國自與英人交戰之後辣痕獨礦所出之金較前益爲興旺去年西歴十二月得十九萬盎司其前一月得十八萬七千盎司自一月朔計至十二月杪止共得一百七十萬盎司較上一年約增六倍地不愛寳如此宜乎英人之盡力與爭也註盎司英權名積十六盎司爲一磅合華權一十二兩 
[德國度支]  
　　德京栢林來信云西歴二月下旬某日德國外務省豫計本年經費擬籌出德銀三萬六千三百馬克建造高麗使署其入欵之最巨者爲中國所償合德銀一千一百五十一萬三千八百三十八馬克叧加息銀一百八十三萬四千四百三十六馬克約於西歴四月一號兑收 
[巨艦試行]  
　　英京倫敦來信云邇者英人製一輪船名曰耶獨利之苦崇閎闊大世上幾莫與比倫近已落成於西歴二月十一號初次由大西洋駛赴美之紐約克此船册注二萬一千墩長英度七百尺闊英度七十五尺一萬八千四百匹馬力能容客三千人船主以下執事人共三百五十名載重三萬七千八百墩以後常川來往於利拔捕路及紐約克二埠 
[美布暢銷]  
　　美國商務報云邇者我美紡績一業曰漸繁興回溯前年木棉所織之布行銷中國者共合英度二億萬碼値銀二千零五十萬圓迨去年增至三億二千六百萬碼値銀三千二百一十萬圓似此年盛一年獲利必可操劵特中國財源外溢不知羣公袞袞亦有術焉以塞此漏巵否耶 
[日隕將星]  
　　昨得寓日友人手書云日本陸軍中將黑川通輒於東歴三月六日因疾謝世按中將係伊豫國愛媛縣人天保十四年誕生夙從事於陸軍維新之初叛逆蜂起佐賀熊本諸役卓著戰功蒙恩列入華族封以男爵歴任第三第四師團長東宫武官長由從三位勳一等擢升正三位近罹小極歸小松别墅養疴一旦騎箕而去日人咸惜之 
[巵漏難防]  
　　日本某日報云東歴三月之朔兵庫縣稽核目下所存之米計來自中國者有糯米八千八百三十六袋粳米九萬二千五百五十二袋合共十萬九千五百三十四袋噫中國日日言禁米出洋而米之流入外洋者竟有此數誰司榷政而乃付之不見不聞亦何怪米貴如殊小民終曰勤劬尙苦難謀一飽耶譯竟爲之撫膺浩歎者累日 
[重榷莨烟]  
　　臺灣來信云日人自得臺灣締造經營刻無暇晷賦税所入萬不能敷邇來年復一年公欵益形支絀不得已議抽莨烟入口税凡由日本運至者每値日銀百圓之貨收税五十圓來自外邦者每百圓税銀一百五十圓一時關心商務者咸謂此特寓禁於征耳若欲賴此以裕度支恐如九牛之拔一毛依然於事無補也註日人名烟草爲莨所謂莨烟者合昔介烟紙捲烟烟絲烟葉而言之也 
[軍門赴日]  
　　日本某日報云本年日本陸軍舉行大蒐典禮中朝特派長江水師提督程從周軍門航海東來悉心考察按軍門曾於去年奏請仿照日本徵兵制度將各營大改章程奉旨兪允嗣爲言者所阻事不果行然平居志切鼎新時留意於我日海陸二軍各學校也 
[飭查閙教]  
　　天津教堂被匪焚燬情形前已略登本報兹得寓津友人來信云所燬者實係白塘河耶穌會堂刻已由直隷總督北洋大臣袁慰帥札飭候補道錢觀察查辦矣 
[續錄熱河都統錫統制酌擬熱河礦務章程]  
　　税課科則一升課期限向章試辦礦務子限升課多則半年少則三月限内已鍊金銀卽應升課往往隱匿不報狡黠者爲日旣久僞報停採其實並未停工一經催令請封復報開採弊竇甚多嗣後批准各礦自給諭日起統限半年呈報升課如或逾期是必礦苗不旺難期開採卽令呈請封閉儻實因土深石硬並非有意偷漏准其先報驗明酌准展限至多不得再逾半年至原限内已鍊金銀即行升課不得拘定期限一押課銀兩舊章金銀各礦每處僅交押課銀三百兩煤窰一處僅交押課銀五十兩嗣後宜變通酌增每報華洋合辦大礦一處應令預交押課銀一千兩至報開上法小礦一處仍准照交押課銀三百兩自給諭後凡報開各礦半年未報升課呈請封閉者給還一半押課銀兩呈請展限限滿又復請封閉者給還押課銀十分之二逾限不報封閉者一面勒令封閉仍將押課銀兩歸公儻升課拖欠課銀即將此項作爲正課叧飭補繳押課煤窰包課如有欠課欵者惟承保人是問一呈繳照費准外務部奏定新章凡開礦頷照均納照費嗣後禀開各礦一經批准給照擬視資本多寡酌量繳費大礦一百兩小礦五十兩以資辦公如日後該礦停辦應將原領執照卽行繳局註銷以杜影射朦混之弊一暫輕礦課熱河向章礦課每十成抽收二三成不等嗣因課欵過重非隱漏卽閉歇毫無實濟復經奏請每出金百兩收課金六兩出銀百兩收課銀八兩由礦路總局咨准現熱河境内金銀各礦抽課數目應暫照所擬通融辦理作爲現行試辦章程以後察看情形如果各礦辦有起色再行酌升抽數一體恤貧民熱河地瘠民貧礦多脈淺小本商人呈請開礦就山設廠賒借食用得砂償還貧民費終日挖淘之力僅敷餬口商人獲利甚微礦盡工停旋開旋閉非擁厚貲辦巨礦者可比若一律責令赴部領照勢必無力經營窮苦小民謀生無路恐致流而爲匪應請酌量變通貲本充足者請領部照其小本營生者遵照舊章呈交押課銀三百兩查係實屬安分良民别無朦混窒礙卽由都統發給執照以示體恤一懲儆隱匿金銀各礦最易弊混嗣後凡有隱漏税課按應報之數加五倍罰收無論民蒙華洋一律遵照如敢故違勒令封閉一酌提局用設局經費委員薪水查礦川資等項前經奏明無論收課多寡提局費二成請免報銷在案自應循舊辦理一抽提贏餘礦務贏餘應仍照礦路總局奏定章程按十成之二五提出繳部○查護事宜一嚴查匪類礦廠用人較衆良莠難齊游勇盜賊往往混迹其間辦礦者不能盡識根柢緝匪者又難入礦搜查致礦廠竟爲逋逃之藪嗣後嚴定章程凡有前項匪類逃入經勇役訪明卽著密禀地方官或營官嚴密知會准勇役前赴該礦查明確寔臨時斟酌情形或責成該礦交出或由該勇設法緝拿不得暗通消息致令逃匿尤不得藉詞袒護或致恃衆抗拒違者究辦一派員稽查尋常小礦委員周流巡查大礦派員專駐由廠撥給房間作委員公所礦產帳目委員有查察之權凡每日出金銀若干共月出金銀若干照章應征課若干由該廠會同委員按月呈報如有不實委員單銜密禀以憑究罰倘貪利扶同隱飾查出重究税課收有成數卽行批解毋得拖延致干催提至委員薪水一切總局支發不准向廠需索絲毫供應違則叅辦一撥兵巡護各礦夫匠雲集必須有弁兵巡查保護應禀請都統委派所需教練經費口糧均由該公司籌備按月支給如係自募護勇應先禀明按季造送花名細册以便稽考以上各條謹就熱河情形擬定餘仍遵外務部礦路總局奏定章程辦理其有未盡事宜隨時斟酌損益分别奏咨妥辦至熱河地廣礦薄里限課額稍從寛大他處不得援以爲例 
 
 

Page 3

 
 
[照錄署兩江總督南洋大臣張香帥委勘視蕪湖廠地札文]  
　　爲委勘製造分廠事照得上海製造局亟須另設分廠前據張道錫庚面禀蕪湖縣之萬增湖窰頭地方堪爲分設新廠之地當經面飭鄭道孝胥前往勘辦禀稱窰頭地非高燥恐不合用復至淸水河西下五里許大荆山前勘視此山張兩翼向河山腰中斷繞山原田可千餘畝卽繪圖呈核並飭據徐道賡陛勘視面禀該處堪以建廠各等情前來查分廠地基須高燥廣闊堅實方能載重機器製械廠約需地六百畝無烟藥廠約需地四百畝該處基地是否足用地距大江若干里距内河水邊若干遠河道冬天有水幾尺能否停泊小輪及容裝幾百石之民船來往土性是否堅實購買民地挑河修路建造馬頭約費若干陸路達江寗省城若干里道途是否平坦經由何處亟應派員前往勘騐測量繪圖貼説禀候核辦查有潘道學祖前經辦理上海製造局情形熟悉堪以派往除行籌防局及江寗藩司外合亟札委札到該道卽便遵照選帶測繪生二名卽日乘輪馳往蕪湖縣屬之大荆山地方查照行事詳細勘騐測量繪圖貼説迅速馳回省城禀候核辦並先將該處是否合用情形隨時迅速電禀察核是爲至要此札 
[逆黨伏]  
　　香港循環日報云日來粤東三合會逆匪嘯聚開建縣屬潛謀起事大吏札飭福軍開花砲隊會同地方官相機剿辦旋經柯叅戎壬貴督勇至距縣城五十里之長安墟擒獲渠魁蘇大鼻蘇積蘇春林梁金鐸等數十名駢斬於市聞蘇積乃會中總統蘇春標乃會中統領梁金鐸乃會中頭目旣又帶線人往廣西擒獲褥維謨一名詰知係會中軍師大約亦難逃法網矣某日會中首逆夏麻生潛派其黨來省採購軍火迨經大　嚴飭緝拿早已遠　無跡按三合會與三點會宗旨大略相同近已聨爲一氣然則前者省中所獲與近日開建匪人殆二而一一而二者歟 
[故撫騎]  
　　香港循環日報云去歲前臺灣巡撫唐薇卿大中丞聞某大員有奏請起用之説卽由珂里束裝赴東粤以便航海入都旋復因事逗遛假寓省垣大市街某宅本月初四日偶罹小極遽爾騎箕人皆惜之 
[給費裁私]  
　　聞之鄂中友人云去冬钦奉諭旨著各省仿照直隷成規酌定各員公費將陋規一律革除邇者兼署湖廣總督端午帥釐定章程具摺奏覆并請免由藩司轉發以致周章除武昌鹽法道及荆州府向無陋規外餘如安襄道歲給公費銀三千兩糧道歲給公費銀一千兩武昌府歲給公費銀三千八百四十兩漢陽府歳給公費銀三千三百四十兩黃州府歲給公費銀五千九百四十兩德安府歲給公費銀二千九百二十兩安陸府歲給公費銀二千九百兩襄陽府歲給公費銀三千九百三十兩鄖陽府歲給公費銀二千二百八十兩宜昌府歲給公費銀一千七百二十兩施南府歲給公費銀二千五百二十兩俾各官箴恪守洗手奉公 
[上海官塲紀事]  
　　前日江蘇海運滬局會辦鐵明府麟乘某輪船赴省謁見各大憲面禀要公○昨日馬路工程局總辦翁子文太守假座海谷春番菜館柬邀保甲總巡朱森庭明府及道署幕友殷陳二君赴宴○前日川沙廳撫民同知陳桓士司馬因公來滬命駕至馬路工程局拜會總辦翁太守太守延入客廳互談良久而别○前日上海縣汪瑤庭大令因公赴松江謁見府尊許子元太守昨晨已乘舟回滬治事如常矣 
[奸儈宜防]  
　　蘇松太兵備道兼江南海關監督袁海觀觀察查悉近日本埠米價日昂皆由奸商販運出口所致除出示查禁外並將所發護照一律收回市價始稍稍平减不料此輩詭謀百出販運如故是以近三四日中米價忽高忽低竟無一定安得賢有司及早防維俾民食不致有匱乏之慮耶 
[去年十二月中西書院課案]  
　　策論朱金相李成蹊張恩翔孫觀圻徐洪度張燿管圻單肇蟾徐克承單毓年馮本豫毓華算學蕭紹沈樹本蘇錦珊孫聞遠陳其麘朱湛趙文第陸寶楨金定邦朱保錫許宗堯潘廷棟周志伊周承恩洪鶚陳應奎程瀛朱叔清宋春山陳貽陳國烜孫啓麟陶慶豐金其堡孫杞姜臣顏江巨渠 
[美界火警續志]  
　　虹口火警已誌昨報兹悉火起於美界密勒路楊家灣第五百九十三號金阿全屋内是日金因妻弟患病延羽土諷經至晚焚化佛模火星飛入稻草中以致冒穿屋頂幸救火會西人驅皮帶車至吸取自來水噴救始得火滅烟消僅焚去房屋一間而羽士所携笙笛鐘鐃經卷法服已付之一炬無一留存矣 
[上海縣署瑣案]  
　　前者朱茂和卽姚茂和與姚丁氏爭產一案經縣主汪瑤庭大令訊明將前已絶賣之房屋四間斷歸姚丁氏諭令茂和不得妄爭兹忽又起爭端投案互控前晚大令升堂研訊茂和供小的本姓朱自幼由姚某撫養成人改從姚姓堂兄金發故後小的應得房屋兩間前奉大老爺斷歸姚丁氏小的不敢不遵但頻年修理均由小的出資今且無處棲身乞求作主至小的屋中器物已被姚丁氏搬運一空叧有田單兩紙一紙五分由小的執管一紙一畝在姚丁氏處當分執時言定各得七分五釐已在姚丁氏所執單上註明今姚丁氏竟欲獨呑還求大老爺公斷姚丁氏供前蒙斷給房屋茂和非惟不遵反又强奪小婦人處田單小婦人所取木器均係自已之物與茂和無干大令判將田各得其半房屋各自覓人出售其價分爲四六分姚丁氏得六分茂和得四分取具遵結存案備查○前者脚划船夥孟財桂竊取永義昌信局受寄之洋銀五百元由捕拘獲解案大令訊取供詞飭暫管押洋銀傳局主具領前晚提孟復訊孟供小的係浙江紹興府屬會稽縣人初次犯竊此後當改過自新大令判責三百板押候備文遞解原籍○月初西鄉漕河涇人劉范氏投縣報稱丈夫劉勝泉被夫姊婿姚桂卿毆斃大令騐得勝泉確係因傷斃命飭提屍母劉朱氏族長劉丫頭被告姚桂卿等人研訊劉朱氏供小婦人生有一子一女丈夫前已逝世兒子勝泉不務正業漸入下流媳婦范氏及九歲之孫均由女壻姚桂卿贍養正月某日兒子竊取人家棉花被人控諸北新涇巡防局蒙局員老爺訊責後交女婿具保回家小婦人氣忿難平訴之族長用竹竿毆擊隨復驅逐出門時兒子足上患瘡女婿並未帮毆叩求明鑒劉丫頭供劉朱氏以兒子行竊邀同小的訓責時小的目見姚桂卿並不幫毆劉范氏供丈夫被婆婆及夫姊婿訓責後患病身死小婦人願撫孤守節惟住屋早經抵出苦於無處棲身求恩核斷姚供勝泉犯竊被控後由小的保出岳母惡其不肖處以家法後因病而死小的實未帮毆大令飭將姚交人保出將劉范氏住屋贖回每月貼資養贍各取具切結存案 
[叩募急振]  
　　敬啓者去年山東黃河漫溢沿河各州縣悉被沈灾朝廷軫念民依截漕發帑官紳等復竭力籌捐其所以加惠飢黎者無微不至然冬振雖已粗竣目下靑黃不接來日方長設無大欵協濟必至仍塡溝壑昨接徐吕兩尙書曁潘善士振聲電求佽助情詞追切誼不忍辭而環願各振所凡可以設法集欵之處久已搜索無遺實無餘力可以兮潤時艱勢迫荷荷頻呼萬不得已再求遠近仁人君子俯念東振極重再接再厲　懈佈施百萬灾民庶有豸乎乞登報牘翹盼仁施[  上海北市絲業會館六馬路仁濟善堂賑所施則敬謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日王家碼頭水菓攤主周阿二與其夥小三郎將鄉人李春全攢毆控經十六鋪巡防南局委員賈楚王叅軍訊　判令笞責枷號昨日枷期已滿十六鋪地甲帶案請示叅軍略詰數語卽命開枷釋去○昨日南市二十三七鋪巡防局員姚谷　二尹巡至萬裕碼頭裏街見有流氓設攤誘賭飭勇拘拿各流氓見勢不佳紛紛逃逸 
[英美租界公堂會訊案]  
　　美商白克投本管總領事署控華人王永清定議反悔等情美總領事古君准之備文照會公廨昨日讞員張　樞司馬會同美繙譯官白君升堂質訊白克投案訴稱商人與永吉祥船主王永清訂立合股賊　雜貨商人曾至王處問所立草議是否作准王無異詞不料近忽反悔王浼某律師投案聲稱當時雖有草議後因其中尙多不便之處未經畫押司馬與美白君互商之下諭令靜候　禮拜二傳中人復訊 
[英美租界公堂瑣案]  
　　包控孫阿星解張鴻章到案禀稱此人在某洋人處當細崽洋人房内失去洋銀二十五元報由小的拘案請卽　追脹供洋銀藏主人臥房中不知何人所竊小的無力賠償讞員張柄樞司馬與美總領事署繙譯官白君會商飭押候責三百板○包探朱桂生解顧山廷到案禀稱此人在某木作做工同事湯阿三失去鞋一雙疑陳司務所竊嗣由顧照賠而將陳掌頰一下陳回家告知其妻　氏調被　毆傷隨於是晚七點鐘時斃命報由小的拘解請究司馬以事關人命著將顧湯押候飭地保投上海縣署報請相騐○包探趙銀河解張阿五　案禀稱此人竊取陳考山家衣物報由小的拘解請究司馬判責二百板贓給陳具領 
[法租界公堂瑣案]  
　　有王大有者賃居寳興里將餘屋轉租與史阿毛史與竊賊爲伍被包探查悉前往拘拿王潛告知以致逃逸包探遂將王及同居之李王氏拘案請訊讞員孫建臣大令判責王五百板李王氏交人保出訪尋史及竊賊到案○包探禀稱許壽章在租界中放風筝有違工部局章程故由小的拘案請訊大令判罰洋銀十元○一號華捕禀稱馬夫王阿三任意將馬鞭　小的喝阻不依反被辱駡是以拘案請懲大令判罰洋銀二十元○包探禀稱偷兒陳阿發在某輪船行竊小的往拘陳遽躍入浦中特爲援起送案大令判責一百板○包探禀稱偷兒沈奎仲甫經釋出復至某處行竊斗篷一件是以送案請辦大令判枷號兩個月責五百板○李小堂訴稱小的在某處開設烟館有陳阿坤者前來吸烟乘間竊取烟槍二枝迨拘獲躍入河内急呼人援起送案請辦大令判責一百板贓給李領回○馮樹勳爲殷阿銀擔保承攬工部局淸潔事務欠交銀三百兩由馮墊付上期禀請退保大令與西官會商之下飭殷將本月應交之欵如數交清所訂合同當堂注銷以後淸潔事務歸馮接辦○殷王氏在鴇兒王張氏所開花烟館内爲娼狎客陶蘭亭出資贖身張鴇不允控奉大令訊供判陶給身價洋銀四十元覓人具保准將殷王氏領回各具領狀切結存查○劉敬文張阿二前在金陵誘拐盛竹堂家婢女來滬鬻入花烟館内爲娼及盛來滬尋獲控奉大令訊供將婢交盛領回劉張暫行管押昨日飭提至案將劉責二百板張責四百板○宋承慶將牛奶攙水出售被捕頭查獲解案請辦大令判罰洋銀二十元○包錫卿侯亮邦李倍卿爲某西人永遠租賃田畝因未交足被控到案大令飭傳地保沈顯春訊明限包等於三日内將田中礦墓遷去始准具領應找洋銀一百五十元 
[美租界捕房紀事]  
　　昨晨計阿甫潛入下海浦路第五百六十七號門牌某姓家行竊衣服携之而出即爲包探陳洪德所獲解入捕房捕頭令押候解送公堂禀請讞員張柄樞司馬訊辦○昨日黎明時偷兒陳阿四混入寄居唐有弄之某甬人家竊取衣物持至街頭適爲某號華捕所見帶入捕房捕頭令押候轉解公堂禀請懲辦 
[助振摭要]  
　　慨自黃河决口後呼號戴道慘莫能言兼之風雪交加彼凍餒者流殊有求生不得之苦勸振者憮然無計然無計而救災者奮然以興矣泰州支秉德堂善士助洋二百元金養和善士經募席顧氏求自身病愈洋一百元悔初居善士求病速愈洋一百元龍舒並坐山飢樵英洋四十八元龍洋七元玉山友益齋仁丈募會稽悔過氏善士病愈完願求平安洋五十元元委解拯濟顆粒無存需饙糧於赤地纎毫不爽猶種玉於藍田相彼富家其亦奉爲圭臬可乎[  上海北市絲業會館籌振公所施則敬謹誌]  
[蘇省官報]  
　　二月初九日候補道王燮由甯來周鴻孫辭行回甯常州府德禀到知縣沈　淸禀辭赴滬催　借漕平並赴京萬純武禀知了父憂府經杰程禀知奉督辦兩廣賑捐駐蘇總局憲扎委赴常州一帶分勸賑捐差初十日新授浙江藩憲翁方伯曾桂由京來赴浙正任高濟縣李　　禀知交缺儀徵縣任事　交代淸結來省禀到知縣管彬禀辭赴海運京沽局差十一日知州趙世愚禀辭赴甯見制憲請補江　縣熊兆姜請假赴滬就醫知縣兪軾禀辭赴滬見道憲縣丞嘉熙禀知到　胥門外二段巡查差巡檢印鴻賓禀銷海運滬局並謝海運京沽局差卽辭赴京管駕靜平輪船把總簡傳斌禀知送浙江藩憲赴浙道庫大使曹文　禀知奉武備學堂　辦憲委充稽查卽日到差 
[邗江官報]  
　　正月二十九日王分轉桂芬委赴淮北公幹○二月初一日東台縣孫大令寳榖過揚　鹺尹鴻升赴南製監秤差李鹺尹彭庚辭赴臨浦　差○初二日運悉程都轉率屬詣文廟丁祭陸鹺尹積源銷富安灘卡○初三日許分轉念祖由高寳差次來揚丁分轉乃鎔委江甘五岸籌銷丁分轉　祜委姜埝總巡差王鹺尹慶康委總局聽　○初四日江蘇候補同知徐司馬氶誥公幹到揚正任高湻縣李大令普潤禀辭赴蘇王鹺尹紹脩銷泗源　赴新銷卡差候補　縣陳大令亮恭到揚公幹 
[上海虹口元濟善堂正月分經收施醫一文藥愿捐淸單]  
　　　西隱名氏求本身病愈助二十愿全年洋十二元承結堂　張通生陳慶才三户洋十二元柏門關氏洋四元亦記文記春夏季洋二元劉氏洋二元梅里求是軒新大方棧寳善堂環璧書屋孔沛裁衍慶堂趙施并根隱名氏七户各洋一元黃譚氏洋五角無名氏五角無名氏洋四角北京輪船帳房經募劉順來洋一元梁景南洋一元文元洋五角壽生陳阿堂無名氏三户各洋四角符阿九洋二角魏生洋三角阿田正昌周兩林楊阿成趙壽堂裘阿天黃一生姚福桂王蕙良洪阿動胡玉堂丁陳谷方永興童小品陳東山共十五户各洋二角田小堂才秀陳炳全范東生葉阿石劉恆茂重阿成七户各一角三十户共洋八元廣成合銅洋五元文記銅洋三元無名氏銅洋一元二角無名氏銅洋一元馮姓銅洋念二元五角是月共收洋四十八元四角銅洋三十二元七角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
