# 1912 - 286 - 4914251

 

Page 1

 
 
社論 
[日俄對於滿洲之野心]  
　　外蒙其發軔之端也 
我朝野盍早爲之計乎 
日本大阪每日新聞十月十一日載有俄人之北滿獨立論一文經留日太阪高等工業學校學生同窗會譯寄日人以該論爲日本上下參考之好資料欲使日政府起而效尤并附不稽之談謂滿人希望南滿之合併於日本者爲數實多將以效朝鮮一進會之行動云云心險而計狡蓋莫日人若矣該新聞社揭滿人希望合併之理由有云 
我等本爲清朝之民今清朝亡而中華民國代之吾等實不欲爲彼等組織之國家之國民且不快屈膝於彼等則吾等旣非清朝之民又非民國之民無國籍狀態詎非可憫也耶然南滿洲之地日本租借旣久吾等之窮狀必能深悉之且日本施設之巧妙吾等亦得了解苟於此際更進一步而求其合併進吾等之福祉豈不懿歟南滿之地素爲列强竸爭之場吾等不知適從故屢遭慘害倘以此而爲日本之屬地則吾等亦得爲日本之人民將來之憂慮可以　絶矣 
該新間　謂滿人之至東京運動合併者不能確知其爲何人惟此等合併之希望不爲無理想無論何人必大表同情而無異議云云玩其氣語揣其口吻何其似日人之言也其所謂增進福祉其所謂將來之憂患可以絶皆平日日人之口頭禪不意今代滿人而傾倒出之吾人視爲日人之言可也視爲滿人之言不可也最終乃及於俄人之論其言曰 
我輩所望於我帝國上下者卽對於　滿須增大其希望且俄國人對於北滿之希望尤不可不知若論俄人之希望則於前月間俄人在哈叭斯喀商業會議所討議中俄條約所定之五十里間自由地帶廢止事件之際該會議所會長藜鶴伊托氏之意見蓋可代表多數俄人之希望該氏所述之意見如下 
支那今日雖在動亂之中而能登進步之道程將來我人最當警戒之國也若支那漸至文明普及之時必於抵抗力最微弱之方面卽沿黑龍江地方求發展之道故爲今之計宜以北滿洲爲緩衝國以防支那之出入於沿黑龍江地方滿洲旣絶其聯合支那對於滿洲無何等　利此時可使北滿洲　立俟北滿洲獨立而爲緩衝國是在俄人之手 
又以滿洲天與之産物及俄人貢獻之犧牲對於　黑龍江地方之經濟的關係得以鞏固當是時也不可不俟其爲自由中立國者門户一經開　列　必皆欣　　　獨立然　滿洲自爲俄國之屏障從來俄國與支那接境之防衡費數百萬金可以節減又滿洲之獨立及中立可爲俄國在滿洲特權保有之條件承認支那新政體之際亦不可不注意者　 
該新聞社即斷言之曰 
俄國對於蒙古獨立旣負其保護之任對於較蒙古利害關係更甚之北滿洲亦已同出一轍此乃當然之趨向也黎鶴伊托氏之意見或者代表俄國政府之意見亦未可逆料該氏以北滿洲之獨立及中立爲民國承認之一條件不能不謂巧妙之方案 
繼又借俄人之論以鞭策政府曰 
俄國對於支那北邊之經營旣如此着着成功獨我目下徒爲袁政府所播弄僅聞有南滿合栟希望者詎非至愚耶我當局者須知俄在北滿之位置若何且常持一不劣於俄人自　之計南滿之現狀我當局者對之果如何哉我人將拭目以待 
日人之意自以爲外交之手腕不如俄然其以言論爲吹鼓之具安在其不如俄人或且視俄人而益進矣俄人希望北滿之獨立日人則且以合併爲志願雖獨立與合併其結果皆以脫離吾國之主權爲歸宿亦皆以受他人之保護入他人之領域爲歸宿然而次第之手續則有不同者矣雖然 
 
 
 

Page 2

 
 
所謂獨立所謂合併日俄得意之事皆吾國痛心之言也吾政府對之如何吾國民對之如何 
命令 
[十月二十三日臨時大總統命令]  
　　依叅議院議决蒙古待遇條例第四欵應將烏梁海七旗副都統總管等改爲世爵茲據阿爾泰辦事長官帕勒塔查明呈報前來烏梁海左翼四旗之總管桑散扎布總管圖魯巴圖均改封爲扎薩克鎭國公右翼三旗之散秩大臣巴勒丹多爾濟改封爲扎薩克貝子總管瓦齊爾扎布總管棍布扎布均改封爲扎薩克鎭國公其左翼之散秩大臣額魯克舒諾副都統察罕博勒克前經電令褫革俟由帕勒塔查明應行接襲之人呈候核定再行改封此令 
[專電]  
　　北京電智利國與我國向未訂約通使該國現擬派其駐日本公使來京通好並視察民國建設成績一面擬在英京倫敦與我駐使議訂通商條約昨日劉代表有電到京請示辦法 
　　北京電國務院接奉天都督電稱日本遊歷團於二十五日由奉赴津計二十六日可抵北京 
　　北京電俄國大飛行家庫斯敏士齊到京由俄使介紹借天壇爲試演飛艇之所俟得内務部許可後卽定期開演 
　　北京電北京電車資本家業巳投標開由内外城警廳函請交通部推薦專門家充開標審查員約于下星期當衆開標决定去取 
　　南京電財政部派黄瑞麟袁思永昨（二十一）抵寗當謁程都督謂此次部中接濟現銀一百五十萬元由倫敦小借欵内撥出十五萬磅專作解散軍隊之用一俟匯到即行著手 
　　南京電財政司决議發行紙幣一百萬元昨（二十三）派妥員二人赴印刷廠監視工人印刷以防假冒 
　　南京電此問各典擬請財政司撥短期公債票十萬元由商會擔保俾資接濟 
　　南京電程都督昨電内務部力主田賦一項應劃歸國家稅内 
　　南京電程都督電調盧懋善返寗委任如皋釐榷 
　　南京電南京府定明日（二十四）開櫃徵收下忙丁漕　　南京電都督府參謀處特派參謀員楊鈺沈劌陶猷鎔三人前往徐通海三屬實行測量并調查海岸 
　　南京電鹽城公民管雲程等電請程都督勿允奸商朦禀直督轉咨開弛海禁事以維軍需民食 
　　南京電青浦民政長邱光藻報告選舉人數僅一萬有零合邑公民以其實未調查逕將舊册朦報懇請程都督飭查嚴辦 
　　南京電淮北貨積如山輸運阻滯恐遇天雨必多損失經商民呈求設法程都督巳與津浦南段陶局長商定疏通辦法 
　　南京電程都督令各初覆選監督凡選舉人資格要件不備或不及者應即詳爲查詢分别剔除或更正過期均作無效論 
　　南京電王汝琳辭工商代表由通海各實對改推蔣德純代之己電請工商部查照 
[特約路透電]  
　　北京電北京將於十一月一號開全國實業大會工商總長亦將蒞會與全國各省代表會商以下各問題（一）採用法國權衡量水尺及線尺等制（二）開全國博覽及徵集物品赴美國巴那瑪萬國博覽會與賽以鼓勵美術手工（三）保護中國海外商業（四）設立國民儲蓄銀行及實業銀行（五）設立中央鋼鐵廠（六）開採油井製煉火油工商總長巳命各專門預備各問題之說帖以便臨時研究 
　　北京電據華報載稱駐紥烟台附近黄縣第三標陸軍若干名昨夜勾結土匪焚掠商店多家旋經拘獲二十人審明罪狀卽行鎗斃該處現巳恢復治安 
　　北京電奉天都督趙爾巽致電政府謂奉天現短少銀六十萬兩因羅掘俱盡無法可籌故須請政府撥款接濟以抒困難　　張家口電張家口不久將開爲通商口岸該處現雖未經正式開放而己駐有外國公司代表數人上年俄國曾爭求俄民有在張家口購地之權他國人民現亦要求此權目今外人購地者雖託華人代理而仍執意欲得寓居該處及貿易之權利云 
　　張家口電此間各華字報皆連篇累牘詳載蒙事且每日載有庫倫及烏里雅蘇臺附近華商爲蒙人虐待之消息 
　　北京電有蒙人一隊大約係近在滿洲邊界戰敗潰散之蒙軍今在熱河附辷一帶日事搶掠政府己派兵前往搜捕　　北京電京師大學代理校長馬良將委在外交部顧問 
　　北京電前農業試騐場總辦陳雨州在前清太廟某會場主張以陵墓東西荒地及察哈爾之荒地派與滿人之貧窶者又謂必經政府許可滿人乃能開始耕種現巳將此事呈請袁總統批准 
　　北京電趙秉鈞提議將令各省官報登載政府頒行之制度俾便國民預聞國政國務院已贊成此議大約不日即將實行 
　　北京電前有黑白和種之人名桀克生者因鎗擊某水手被控今巳由美國裁判所釋放惟命其離聞北方　　東京電據北京官電聲稱陳其美宋敎仁不日將赴日本調查政府之制度 
[譯電]  
　　倫敦電土耳其兵艦現在布爾茄利亞沿海一帶游弋並在伐拉附近轟擊歐齊洛格萊等處以期獲一登岸之地惟載兵之小艇輙爲岸上軍隊之排鎗逐回據每日電報駐蘇菲亞訪事電稱布軍巳佔據宼克基里塞及乞亞門而達末斯太法派沙之南部斯丹逹報斯米拉訪事電稱伊菲塞斯有貨車一輛與運兵之車相撞死傷兵士二百五十名 
　　君士坦丁電據官場宣稱伊拉沙那周圍仍在交戰希臘已失兵士一千五百餘人 
　　雅典電希臘大軍與土軍鏖戰之後已佔據狄斯卡太而達伊拉沙那之西土軍抵禦頗爲猛烈希臘海軍巳在里姆洛斯登岸諭令守軍降伏並出示宣布封鎖該島 
　　培爾格萊特電塞維亞國王彼得巳率大本營參謀部行抵維郎牙 
　　倫敦電巴爾幹戰事雖進行甚緩而歐洲之時局己足令人憂慮土政府致　英國各報謂土廷得有消息知俄國現擬攻擊亞洲土境土政府現望英國仗義援助云云英國各報對於此事皆持鎭靜之態度惟對於俄國之政策則非常注意俄國外務大臣薩沙洛夫平日頗重平和政策今仍堅持不變　常爲抱斯拉夫政策者所痛斥云法國半官各報現皆訾議英國外務部大臣葛雷及英政府對付巴爾幹之政策尤以巴黎時報最爲著明倫敦與情頗爲不安 
　　柏林電土耳其此次徵集陸軍阿拉托利亞鐵路從事運輸有條不紊外間皆嘖嘖稱讃君士坦丁各使署之武隨員明日（二十二號）均將赴前敵觀戰 
　　巴黎電法國首相兼外務部大臣卜横卡爾巳與英德俄國大使會商羅馬尼之地位聞會商情形極爲愜意惟干涉戰事一節須候兩方面勝負旣决之後始能施行各國皆同具此意 
　　柏林電俄皇巳批准外務部大臣薩沙洛夫之和平政策該大臣曾在斯派拉以大局情形奏報俄皇而尤注重與奥協力行事德國曾竭力慫恿故也 
　　柏林電俄政府以愛的美敦書致土政府要求撤退烏爾米亞之土軍土政府己准如所請 
　　栢林電法國己承認意國兼併里皮亞　　柏林電普魯士國會業己開會 
　　紐約電羅斯佛君己抵家内體殊安健今復計書進行選舉總統運動惟各醫生戒其勿臨會場 
　　倫敦電英國調駐丹麥大使葛林斯君任駐日大使以繼　樂爾君一節己見明文 
[公電]  
　　北京參謀部通電本部因籌畵測量前曾徵求卓見藉謀統一己四閱月各省先後回電己十之六七亟宜斟酌情形採取良謀明定計畫以便全國有所依據而免紛歧除另咨詳達外特先電聞一各省測量局測量學校編制及所用法製式圖式均由中央擬訂頒布除測量局編製大綱及圖廓比例尺己經咨行外其餘俟陸續擬訂再行發布二各省分辦已成定議惟揆之時局亦宜稍加變通除己開辦各省外其有經費困難人才缺乏刻難舉辦省分或由中央設法補助或由隣省聯絡辦理均隨時與本部協商進行三各省需圖孔急若舉辦正式測量非徒人才經費俱形困難且權之輕重緩急亦多　碍故現時各省祗宜施行迅速測圖於軍事扼要地點逐次進行中央除迅速測圖外兼籌辦正式測量至邊疆測量當由中央與邊疆各省協同辦理四迅速測量範圍三角科祗辦三等三角但經費困難省分或僅辦地形圖根測量亦可地形科辦地形測圖製圖科祗辦繪圖印刷其經費充足省分亦可另加撮影五查東西各國均按國勢軍情緩急以定測量區域先後本部叅考各國成法斟酌現在情勢按各省軍事緊要地點製爲迅速測量區域圖己咨行各省在案此後各省迅速測量區域可按照該圖分别先後施行再各省測量學校應按本省測量計畫以定養成人員之多少一切敎育以實施爲主 
浙都督通電各省都督鑒查民國陸軍編制軍司令部原屬戰時暫設機關本軍於五月間由寜旋浙卽擬呈請取消嗣因作戰士兵半應退伍迭開軍事會議决定將省中光復新增雜項部隊如先鋒團保安學兵等營編補本軍合爲兩師以節餉需而符定額迨歸併就緒仍慮給養爲難電商陸軍部核准浙省陸軍併爲完全一師及步兵一旅當即規定逐漸消納計畫悉由瑞督率辦理差幸將校士兵咸知大局所關悉遵編配依次進行毫無梗阻業於本日一律辦竣第五軍司令部即於本日取消除呈報外專電奉聞浙都督兼第五軍軍長朱瑞號印 
北京來電昨日報界歡迎梁任公任公演說歷二時先述辦報厯史乙未秋辦强學會時用木印發行一中外公報只有論說而無紀事賄京報房代送以謠諑紛起送者懼禍中止十一月廿六被禁明年二月辦時務報以主張民權得罪資本家之張文襄丁酉冬遂就湖南時務學堂之聘批閱劄記日恒萬言無異報論辭激謗烈因種戊戍之禍由此而清議而新民而新小說感情之激昻斯時爲最小說報中之新中國未來記理想的國號曰大中華民主國紀元卽壬子第二代總統曰黄克强所言若合符讖嗣後因懼破壞思想之發達無限制之自由平等之流弊財政生計之艱窘因稍易爲和平之說故自癸卯甲辰後之新民報專言政治革命不言種族革命由此而有政聞社之政　專思研究實際鼓吹常識然深憤於滿清政治之日非自有國風報無日不與政府宣戰至宣言世界歷史必無宣統五年以其時滿廷謂將於是年立憲也自審　陋不稱立言之　惟常舉我當時心中所信誠懇就正於國民今將重理舊業以期盡力於民智民德民力使養成共和法治之民格此則十八年來之初志且終身以之者也而世論或以某曾主張君主立憲在今政體下不應有發言權卽欲有言亦當先自謝罪又有疑於平昔主張與時勢不相應舍己從人近於貶節甚或揑造其不慊於共和將圖破壞此皆　言也無論我黨所盡力於共和者何如卽以近年所主張對於國體主維持現狀對於政體則懸一理想以求必逹此志皓然天下共見綜考己往成績則急進漸進二派手叚雖有不同何嘗不相輔而成自去年起義至今無事不賴兩派之協力尤其明証立憲派人向不爭國體而爭政體擁護共和國體實行立憲政體此自理論之必然何有失節現在之國際政局爲十餘年來激烈温和兩派所協同搆成有功則兩俱有功有罪則兩俱有罪今國家譬猶孤舟方離苦岸而泛乎中流一派則謂功成身退一派則謂避嫌不言然則國家何恃以立若謂前此立憲黨當共和成立後卽無政治發言之權我恐横豎古今之共和國無此法律我儕惟知中國者中國人之中國絶非一部分人所得私前清私天下如彼其極我儕未敢放棄責任况在今日何至有此不祥之言此鄙人所以繼續前業更以言論與天下相見者也云云 
要聞一 
[興華滙業銀行之七大利益]  
　　興華匯業銀行則例草案業由法制局呈送國務院公同議決提交參議院曾於十四日開初讀會付財政審查在案茲悉國務院咨文聲稱查自通商以來國際貿易日趨繁盛東西各國富商大賈挾其巨資遠渡我邦者　繹不絶就中握金融之樞紐而爲衆商之先導者厥惟滙業銀行如滙豐匯理德華花旗正金道勝等行皆外商之領袖而國際貿易之所賴以發展者也我國地大物博甲於全球而輸入貿易返過輸出歷年以來爲額甚鉅民窮財盡胥基於是究其原因雖不一而足而海外匯兌機關之缺乏實爲其中一大原因蓋貿易之發達全恃金融之流通國内如此國外亦然此滙業銀行之所以亟宜設立而揆之今日國中種種情形尤覺此項機關不可一日稍緩者也茲由商人陳錦濤等發起興華匯業銀行擬照股分有限公司辦法招集股本銀一千萬元先由發起人等集股四百萬元餘俟則例施行後再行遵章募集以期成立而挽利權誠以匯業銀行其利有四幣制爲國計所關改革實當今之務而消却舊幣吸収現金有滙業銀行足補中央銀行之所不及觀於日本正金銀行之成效可知矣且以世界大勢之所　中國事情之所適幣制必當改爲金匯兌本位殆可斷言若不及今速設機關於外國以爲儲蓄大宗金融之預備他日問題發生又必爲外國銀行所包攬如印度菲　賓等其儲金咸爲人所握持其盈虚遂難自爲消息今日之設匯業銀行正爲他日儲金預備其利一也財政有非常之　支借債亦濟急之一道惟外債之能無弊在募集之能自由歷年以來所募外債皆假手外國銀行致被　斷不特虧耗巨費甚且損失主權若使匯業銀行棋布歐美巿場以與各國大資本家相見信用一昭嗣後募債即可直接旣免外國銀行之操縱卽保内國財政之主權其利二也銀幣本位未改以前外資之借還皆以金計磅價漲落權操於人無形之間損失甚鉅卽金幣本位採用以後滙票抬抑之權亦商務損益所係若有滙業銀行介乎其間則借貸之際自可預爲設法維持滙價使劑於平其利三也通商遠國運貨需時押運以濟商本之窮貿易乃覩輸出之盛我國向無滙業銀行可以資周轉商人對於外國銀行又難冀通融故相率不敢自運土貨出外而外商因得以善斷誠能設銀行 
 
 
 

Page 3

 
 
於國外作商戰之後盾則押匯之機關旣備輸出之發達可期土貨暢銷漏巵自塞其利四也抑匯業銀行之爲商辦尤有三利一曰當在戰時得受公法之保護也蓋戰時敵國私産不被没收者國際公法之通例也滙業銀行營業區域遍及國外倘爲國有一旦有　没收堪虞而商辦得以免焉二曰遇有訟事不啟國際交涉也匯業銀行營業範圍旣廣法律行爲斯繁控案轇轕涉訟外廷事所恒有倘爲國立之機關易招國際之爭議而商辦得以免焉三曰脫離政界可無政黨之關係也滙業銀行開設於内外巿場必因各地經濟之情形以定各行營業之方策倘爲國立則與政府關係旣深將爲政黨之變遷而致業務之更動政府信用一弱銀行信用遂衰危險實非淺鮮而商辦又得以免焉夫匯業銀行之有利也如彼而商務之有利也又如此以性質言之斷不能附屬於中央銀行故英法德日非無中央銀行而外國滙兌事業必委託商業銀行者其意盖極深遠然商本維艱又不得不賴中央政府補助日本正金銀行得以低息向中央銀行通融資金二千萬元其他各國政府對於此種銀行亦多特許條件盖滙業銀行較之普通銀行性質頗不相同職務亦因有别以利國爲先務以利已爲後圖故政府恒與以相當之特權以示奬勵並締密接之關係以通功能法至良意至美也爰照日本先例並參酌各國成規核定則例二十九條以利推行而資法守（則例續登） 
[審計院將次成立矣]  
　　財政整理首以預算决算爲前提而尤以審計院爲必要民國肇興審計院尙未成立先設審計處以爲將來審計院之預備茲將近日籌備石錄左 
設立之由來當南北未統一以前各省軍隊林立支放軍餉儘多浮濫無從稽查如湖南等省雖設立會計檢查院要亦徒挂虚名莫收實效而財政支絀日甚一日政府以國民捐愛國公債等事旣難於實施非徒無益且滋紛擾不得己而出於與外人借債又發生監督財政稽核用途種種問題故在熊希齡爲財政總長時代即有設立此院之意當時因院長難得其人遂延而未　邇來黎副總統亦極力爲之主張屢電袁總統趕速設立故近有審計處設立之命令 
制度之採用審計院爲全國財政上之監督機關有檢查全國收入支出之權始能確舉其職不獨中國財政之信用從茲確實即外人監督之要求亦可因而可免責任甚爲重大前清憲政編查館雖略擬有審計院辦法大抵係繙譯日本法規按之民國規制不甚適合查各國審計辦法有採事前監督主義及採事後監督主義之分如英吉利比利時荷蘭意大利等國則採事前監督主義德意志法蘭西日本則採事後監督主義中國官場旣無政治上之常　復不知財政情形之困難而近今之發放軍餉尤多浮冒若不採事前監督主義恐浪費之後益無從檢查然茲事之實行亦有種種困難將來須並採二主義斟酌進行 
目前之進行共與審計院密切關係者即爲國庫制度及租稅制度中國此時均未頒布而中央及各省之豫算此時旣未爲詳細之提出若論决算則非民國三年以後不能檢查論此時辦法自當以採用事前監督主義爲是惟此時法制局尙未擬定官制提交院議故審計院尙非正式成立此刻王璟芳氏署理此席極力籌辦一切擬設暫行審計規則俟官制確定審計院法頒布即正式開始檢查云 
[參議院十六日紀事]  
　　十六日下午一時二十五分開會議員出席者六十九人議長報告蒙古新到議員二人一掣定九十九號一掣定二號又報告陳鴻鈞因父病請假三十日又報告貴州尙缺參議員一人前去電令補選復電謂叅議院將閉會無庸補選衆謂宜去電更催以距閉會尙有數月之久何得即以是答覆遂開議第一案衆議院議員選舉法施行法案（大總統交覆議）政府委員報告畢又要求省交審查多數贊成谷鍾秀反對交覆議案謂據政府委員所說選舉宜公平依前次議决之選舉法於商民有窒碍試問選舉資格中之不動産五百元是否專指商民不在此限且所謂商民者乃出資本者也旣有資本豈無住宿房屋旣有房屋是卽不動産有不動産即有選舉資格何得謂選舉不公平至謂八旗人有障碍但不知八旗人民若無生産何以生活無房屋何以居住旣有房屋生産則當然有選舉　是以由種種方面觀之此次政府交覆議案毫無理由阮慶瀾亦謂宜執前議略云八旗在不動産上雖居劣敗而在學堂資格則佔優勝黄宏憲則贊成交覆議反對谷鍾秀說段宇清鄧鏞亦贊成交覆議案俞道喧苗雨潤劉顯治陳家　皆主張仍執前議議長宣告討論響止謂賛成仍執前議者起立四十五人三分之二遂否决時已至三點十五分議長宣告休息十五分鐘三點三十分復振鈴開會延至三點四十分人數始足楊永泰又謂不至休息時間不得離席其有不得己之事得於大衆前陳明衆贊成遂宣告開議第二案廣東以地稅抵借外債案（大總統諮訽）政府委員報告略云廣東都督來電謂籌辦地方銀行向美國商人借美金五百萬元以廣東地稅爲抵押週息六厘九八扣定二十年償還經議會通過等語旋奉大總統令以地稅作抵於全國土地主權必受影響究竟有無他項作抵應交國務會議决定電覆該督正在會議問又准該督電稱此次契約關於借欵抵押之欵專以廣東直接稅中之地稅爲此項借欵本息第一抵當物復由省議會議限制欵二項一抵押之地不能關涉土地主權二債權者不得有干涉廣東財政權官廳非依照上開各項辦理省會不能承認均譯出附入合同債權亦巳承認是地稅抵押不過合　内姑備此言耳等語事關重要故諮訽貴院應否准令廣東以地稅抵借外債之處議决咨復以便飭遵云云報告畢稍有質問即付財政審查第三案國史館官制案（大總統交議法制委員會審查報告二讀）第二條張華瀾謂各官均宜由各省議曾選舉鄧鎔反對之謂違背約法侵犯大總統任命官吏之權梁孝肅主張改爲國史會孫鐘主張館長　任陳家鼎謂此國史舘本員不　認爲官制議長謂官制已通過現在二讀會只宜逐條討論陳同熙主張館長聘任秘書薦任梁孝肅又主張公開取衆議不重獨裁衆請表决議長宣告討論終止謂贊成館長由公舉者起立少數又謂贊成聘任者起立少數又謂贊成簡任者起立少數又謂贊成特任者起立多數其餘秘書纂修協修均照原案表决時間已到遂散會蓋巳五點十分鐘矣 
時評一 
[初選當選人果卽選舉法上之被選舉人乎]  
　　初選當選人卽覆選選舉人覆選選舉人之與初選選舉人其選舉權之行使雖有直接間接之殊而要其歸宿在選舉議員則一故初選當選人不能謂非選舉法上之選舉人衆議院省議會選舉法於選舉權被選舉權之限制有稱不得有者有稱停止者稱停止者純然爲職務上之關係衆議院第八第九條省議會第七第八第九條之停止被選舉權卽因職務上之關係也小學校敎員職務重要各校肄業生則求學方殷承辦本省工程之人又時有與本省利益相衝突之慮其地位皆不宜使爲議員而究未嘗不可使其選舉議員故限制其不爲議　則可限制其不爲初選當選人則不可惟辦理選舉人員之停止爲避嫌起兒用意略有不　耳然被選議員爲一事選舉議員又爲一事衆議院選舉法第四第五條於選舉被選舉之下緊接以衆議院議員五宇可知法文所謂選舉權者爲選舉議員之權被選舉權者爲被選爲議員之權開宗明義確然無訛乃籌備國會事務局不知選舉權被選舉權即選舉議員被選舉爲議員權之省文誤以爲選舉權被選舉權是一種選舉議員被選舉爲議員權又是一種咬文嚼字如　電云云試間選舉法法文祗有選舉議員被選舉爲議員並無選舉初選當選人與被選舉爲初選當選人之規定法文旣無規定即不能有行使選舉初選當選人與被選爲初選當選人之權利則初選當選人亦將因解釋法文者咬文嚼字之故爲根本上之取消矣可乎不可乎總之衆議院選舉法第六條以下之選舉權被選舉權即第四第五條選舉議員被選舉爲議員權之省文第四第五條選舉議員被選舉爲議員卽第六條以下選舉權被選舉權之注脚法意瞭然毫無疑義然則初選當選人果爲選舉法上之被選舉人乎抑非被選舉人乎敢以質之事務局 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂省高築債台]  
　　鄂省民政長以現當清理財政之際所有湖北歷年負欠外債急應早爲籌畫特飭財政司會同官錢局首將本省所欠外債（中央攤還外債不在此項）澈底查報茲該司局己遵飭查明呈復民政府核示計開各欵如下（一）前清光緒三十二年善後局奉鄂督諭訂購日本川琦船廠淺水快砲艦楚同等六艘并配砲位計價九十六萬元應扣巳付之欵外尙欠本息金四十四萬零八百元原議係由鹽庫及官錢局餘利項下攤還嗣因官錢局餘利無多稟准咨部列入預算另行籌付（二）光緒三十三年善後局借正金銀行洋例銀二百萬兩應扣付息銀一百十四萬兩係以鹽庫要政加價項下每年四十萬作抵並以湖北所管官開礦山爲担保物其銀係爲贖回漢口比租界及開辦氈呢造紙針釘水泥四廠之用（三）前清光緒三十四年維持漢口巿面以江漢關印據加葢鄂督關防由漢商會訂合同官錢局作保分立期票借匯豐銀行銀五十萬應扣付息十二萬五千兩外有五年餘息銀七萬五千兩由官錢局付漢商會提前預交（四）宣統元年議募公債票計欠日本正金銀行公債票銀八十萬兩應扣付息銀二十五萬三千兩又俄國道　銀行公債票本銀二十萬兩應扣付息銀七萬二千二百六十餘兩其本銀悉付度支公所及善後局支用議歸藩鹽二庫及江漢關善後籖捐官錢漢口清丈等局按年攤還（五）前清宣統三年以工振局名義出票上官錢局照兌並用官錢局關防借俄國道勝銀行洋例銀十萬兩應扣付息銀四千六百五十兩係爲沙陽堤工之用以上共支本息銀日金一百四十萬零八百元庫紋一百三十二萬四千三百六十兩洋例銀三百八十六萬九千六百五十兩除己還曁上年舊曆十月應還正金借款本息巳據預支洋例銀十一萬兩外共尙欠本息日金一百零一萬五千二百元庫紋一百一十三萬五千七百兩洋例三百零七萬八千一百零八兩尙有過期未還本息日金二十四萬九千一百二十元庫紋二十二萬五千兩洋例四十一萬三千九百三十五兩 
[武漢連日查獲軍火]  
　　本月十五號太古公司某輪由上海進口經稅關巡查於某客行篋中搜獲手槍炸彈等項當將其人拘送捕房由漢　監督黄開文報告都督府飭外交司員向捕房交涉將該犯提去訊辦次日怡和洋行某輪（或云吉和）抵埠又經關上巡查在船中查獲一西裝少年口操西語身畔藏有極小手槍七支子彈百餘顆報經英捕頭帶捕拘赴捕房管押聞彼二人均係暗殺團專以謀剌黎元洪爲宗旨者黎都督聞悉特令漢口警視廳嚴密緝拿以期獲案重辦故連日大小各旅館均有偵探駐宿嚴探警長人等每日且親來盤查旅客來歷凡無保証者不准留宿漢口俄法德英各國捕房亦連日按户調查户口並商請房産各業主帮同調查有無匪徒溷跡各國戍兵亦每日率隊分途巡查見有衣箱包袱即令啓看以防混運禁物至省城保安門内余萬盛銅貨店藏有大宗子彈經某高等偵探探悉於日昨報經一師第二協派隊前往抄獲除將該店主送軍法處訊辦外咨請警視廳將房屋發封充公以昭烱戒 
[贛省公債解京辦法]  
　　李都督電北京財政部云財政部均　贛省所募公債一百二十餘萬元原應遵　以半數解部只因光復至今軍費　費異常支絀省庫空虚不得不暫時挪用茲特飭司設　籌還於十一月起至明年二月止先行按月解洋十萬元清繳公債再行設法源源接濟希將正式債票照數寄　俾便飭司轉發以維國家信用至贛省公債以南昌募欵最多將來還本付息擬以委任贛省民國銀行經理以　責成較爲妥便特此奉覆併候尊裁贛都督李烈鈞印 
[贛垣又有犯屍復活之奇聞]  
　　十月十八號江西李都督命軍事執法處將匪盜閔長青熊國棟蔡芹周老九湯寳廷黄金標六名依法槍斃當經該處長憲兵司令官廖伯琅督率軍隊驗明該匪盜等正身綁赴進内南營場按名槍斃以儆兇暴旁觀者數近萬人詎刑事執行　　軍官均巳収隊回營内右熊國棟忽然復活適　　　　前來收屍見其未死遂暗解其縛舁以竹床出進賢門飛奔　去至窰灣地方換去血衣暫避鄉間另圖逃匿嗣經執法官聞信恐遭譴責當派兵四出密拿則己遠颺無從弋獲矣噫胡謙更生於前熊國棟復活於　　省行刑省殆亦體天地好生之德耶抑何其惟恐傷人耶 
[請看福建鎭撫使曉諭]  
　　福建鎭撫使岑爲曉諭事閩省自光復以來秩序未嘗紊亂若使上下一心保全治安豈不甚善近乃有悍吏横行於上愚民蠢動於下紊亂治安將自此始本鎭撫使奉命　閩海陸各軍均歸調遣除暴安良是吾責任各屬地方有土匪竊發者派兵勦滅本非難事但念民國旣號爲共和恒言相謂爲同胞此邦人民皆我父老子弟之列自當好言相勸何忍不敎而誅用是推赤心於衆腹作苦口之　言我父老子弟其共聽之今之最可尊貴者國民也最可賤惡者土匪也名稱雖異人類則同何以分别以爲良爲暴分别之耳爲良則謂之國民爲暴則謂之土匪土匪二日不除國民一日不安是土匪者國民之公敵不仇視土匪不得爲國民不勦絶土匪亦無以對國民本鎭撫使之來勦土匪來正爲保國民來也雖然前日被人煽誘誤入於暴亂之途則成爲土匪今日聽吾勸導轉而從良善之行則仍爲國民爲土匪則人賤惡之國民皆仇視之國家且以兵誅之爲國民則人尊貴之國民皆同胞視之國家且以兵擁護之一自蹈於死亡之地一同登於仁壽之域孰安孰危孰得孰失父老子弟當能辨之本鎭撫使旣與吾民有四海兄弟之誼不舌敝唇焦以　勸導無以盡吾心若勸之不聽導之不從又不誅彼凶暴以安吾善良又何以盡吾責語云先禮而後兵本鎭撫使之意惟願吾民之誤蹈於邪者改邪歸正相率一而守夫禮法勿怙惡不悛致以兵戎相見也其各體此意勿忽 
[温處災黎歌挾纊]  
　　浙江第六師長吕公望昨日函呈都督略稱現在天氣漸寒温處災民將何以堪查本師存有軍士舊破棉衣褲共計四千八百另六件本巳不可復用擬請運往災區俾得暫禦嚴寒於災黎不無小補等語計本師糧服科現存廢棄軍服開單呈鑒舊灰色棉衣六百零二件棉褲五百二十條舊藍布棉衣一千六百四十二件棉褲一千二百六十二件破棉衣四百三十件破褲三百五十條二十二日己奉朱都督核准卽日函知急賑會悉數趕運以惠災民云 
[杭垣大火紀聞]  
　　杭城於本月二十一號四點鐘時忽然警鐘亂嗚嗣經　悉係江干化仙橋　警事後調查該橋外街原泰南貨店因洋油燈傾倒纸元寳上遣火一時火勢蓬勃莫可救遏倐延比隣肉店時因風猛火烈該南貨店有老嫗及店夥等四人並肉店店主一人爲火勢逼迫逃奔不及均遭焚斃當夜江干義龍雖欲赴該地救火距竟專保木排不救房屋（因南貨店屋後係木行之故）巡警到場監視亦敷衍了事以致火勢蔓延焚燬全巿共計燒去七十餘家直至天光破曉而火始息比及天明檢視焚斃之五人則皆焦頭爛道旁見者無不傷心慘目云 
[國民黨寜支部歡迎孫中山紀事]  
　　孫中山先生於二十日晚抵甯己紀前報專電茲悉國民黨於二十二日午前十時在三牌樓第一舞臺歡迎孫中山先生各界來賓到者六七千人奏樂主席辛漢報告歡迎宗旨　芹士君讀國民黨歡迎詞某君讀兩廣同鄉會鐵道協會歡迎詞畢適程都督蒞會衆拍掌復奏樂孫中山先生起而演說略謂兄弟自解職回粤旋出遊歷北京及滿蒙晋魯一帶復來南京知我中國大有可爲南北人心致趨於共和前途必無危險以我國地方之大人口之衆物産之豐人材之衆革命之後一心一德從事建設必能爲世界第一最富强之國但建設不一端如政治實業種種皆是以政治言袁總統及國務院與各省都督皆能勝作愉快兄弟因擔任鐵路一事願以十年爲期建造全國二十萬里鐵道以促實業之發達（衆拍掌）惟二十萬里之鐵道非六十萬萬不能成功以吾國從前己修鐵道比較之費十餘年之力僅成萬餘里之鐵道則今二十萬里之鐵道又非二十餘年不能成功待二十餘年而後求國之富强未免有河清難俟之嘆則惟有借用外國資本聘請外國人材方足收速效（衆拍掌）兄弟主張此鐵道政策即係開放門户主義世界近日趨於大同斷非閉關自守所能自立（衆拍掌）但開放門户仍須保守主權如日本之先亦不樂與外人交通近數十年因開放門户遂成亞東强國暹　亦亞洲貧弱國耳近數十年亦因開放門户遂得獨立收回領事裁判權可知開放門户不論强弱能行此政策必能收效（衆拍掌）然我國人向多持保守主義忽聆開放門户之說必多反對不知即以修造鐵路一事而言如不持開放主義則吾國人必無此財力雖有政策亦徒託之空言甚願全國一心不倡反對庶外人信用投資則鐵道易底於成而各項政策皆得因此而進行中華民國富强庶幾可期（衆拍掌）兄弟所主張開放之說且不僅一人之意見袁總統及各國務員多表贊同蓋人人知美洲美國爲世界第一富國其鐵道有八十萬里每年收入較各國爲獨多如我國二十萬里之鐵道告成收入之數不獨供行政費有餘而各項政策皆得從此着手何憂不富何憂不强兄弟今日重來南京與父老兄弟相見發表政見甚願諸父老兄弟同將此圖富圖强之事互相擔任則幸甚矣（衆拍掌）程都督起演說略謂中山先生之政見與鄙意相同深望聆先生之言者一致賛同并各努力於農工商各項以輔助鐵道之發　則扶賛先生者即扶贊我中華民國云云（衆拍掌奏樂）搖鈴　會先生旋卽　下關　輪上駛 
[蘇州啓征上下忙]  
　　吳縣民政長仍兼管長元太靖等處地方宗　彌君出示通告云照得本届上下忙銀連附加稅每兩仍折收洋一元八角茲定於蛢曆十一月初一日即陰曆九月二十三日設櫃徵收除散發由單催　外令行通告各糧户一體遵照凡舊日長元吳三境無論管自業統限啓徵日起兩個月内赴本署糧櫃按數完納領取串票安業　逾限不完定卽遵照都督通令省議會議決案每洋加征五分幸勿觀望自誤 
[蘇城命案彚聞]  
　　缉獲逆倫重犯閶門外虎邱地方江貴等殺死親父一案兇犯脫逃未獲卽經吳縣地方檢察廳移會巡警總局派探密　當由局飭令偵捕隊官張連陞廣購眼綫四出偵緝訪得蹤跡後卽派探楊訓科張文元巡士何裕標等偕赴清淮板閘地方江貴岳家先將從犯江小二子拿獲押帶同行旋查得江貴己逃往徐州立即赴徐往捕適該處正當兵匪交戰之際各探士等潛伏山凹隱避兩日始出拿捕十月十五號在海關傍荒僻小草屋内將該逆犯江貴搜獲立卽一併解省昨由張隊官訽明江貴江小二子兩犯均係正身當由局解送檢察廳歸案審辦矣 
捕獲殺妻兇犯白善橋地方柳得興用刀戳死髮妻一案兇犯脫逃未獲經地方檢察廳移局限緝即經巡警局偵捕隊官張連陞督同探士四出偵緝日昨在香山姚沙地方將兇犯柳得興拘獲押送至城昨已逕送地方檢察廳起訴矣 
[廣陵近事紀要]  
　　光復紀念會第二軍徐軍長寳山以陽曆十月廿八號（卽陰曆九月十九日）爲揚州光復週年紀念日特訓令憲兵司令長方君柳江通告各營届期懸掛燈旗以誌不忘並分别移會民政署及商學紳工各界曁私立各社會團體至期一體慶祝以光盛典　有　復時廿五區區員王漢輔朱吉甫等以當時維持秩序保衛治安以二十五區自衛團之力居多特聯合以前辦事人員呈請軍長給以勲牌以爲奬勵 
民政長辭職江都汪民政長以事與清理財政處吳君齟齬前月遂假選舉要政晋省而求解職雖經程都督一再慰留乃在堅報不己當令其回揚備具正式辭職公文然後委人接替故汪於十五日回揚先將選舉各事整理就緒囑令籌辦選舉處主任厲松岩照常進行復於二十日遵示備具正式請求免職呈文交郵呈遞矣 
[曹州勦匪之捷報]  
　　曹州土匪李四考等屢經施鎭痛勦勢己不振茲將本月十八號周都督靳師長㨗報大總統原電錄下 
北京大總統陸軍總長鈞鑒辰密施從濱等在河南境朱屯劉福營擊散大股之後餘匪分竄一股竄河南魚山一股由單縣竄入魯省鄆鉅之問當經飛飭前由壽張調駐鄆城預備防截之十七團長徐鴻賓扼要堵擊施從濱督隊跟蹤追勦一而分電田　兩鎭於渮　東　等處添防扼截去後嗣據徐鴻賓電稱匪據吳家海穆屯兩寨十號我軍逼進由午後二鐘攻擊匪恃寨墻堅固開槍抗拒鏖戰多時兵勇奮力猛攻六鐘破吳家海七鐘半克穆屯斃　二百餘奪獲盒子砲一快鎗十四來復　二十三轎車二騾五馬十四驢九我軍受傷二名等語旋接施電報告相同并稱己令徐團長向梁山追躡即就近暫駐壽張集潘團長暫駐鄆境王老虎戴老人各莊分别搜勦各等情查匪首李四考馮天成及豫皖蘇各股匪首选經重創或就陣斃或己遠颺勢巳渙散不敢再合大股除仍飭嚴密購緝　捕一面趕辦清鄉組織團練以清餘　而靖地方外謹此電聞 
[湘洙淥叚開工手續]  
　　湘路總局呈都督文云竊湘路自長洙通　後由洙洲至　口　程三十里去年春問業經購地嗣因滿清政府國有問題發見　致延未開工民國光復後公司又以經濟困難擱置至今疊經公司與董事會籌商急　路事進行方法定計先就洙渌路綫開工建築一面規畫衡郴一面測勘長岳冀得分途並舉俾湘路早告成功寗鄉劉君鼎元張君耀光日本東亞鐵道學校畢業生前在吉長鐵路充當副工程師富有學識經驗公司特延請担任洙淥工程事宜按照原購綫地測勘就緒因土工爲鐵道基礎關係最爲緊要不能不愼重將事迺將洙淥路線土方估算詳繪圖式倣照浙路建築土工章程用投標法招人承包修築此公司此次洙淥土方招人投標之實在情形也投標之法先由洙淥工程處將全線三十里分作六工區每區詳細估算應築土方若干經公司核定飭由承包課印就標單編列字號蓋印關防凡來投標者先赴承包課詳閱圖式前往該地察看工　估　價値若干注明施工方法嚴密封固先期投入標箱開標時以　本合度築法適宜爲合格總期資本充足當有經驗者担任此事方得完善之結果此公司分區計畫包築土方之實在情形也洙淥各工區土方價値係由工程師劉鼎元張燿光將各區地叚之高低取土之遠近土質之硬軟工程之難易核算土方價値相宜呈請總協理核定此次　標時期係九月二十一二三三日當二十三日各標投畢承包課卽將撫箱嚴密封誌是夕經文煒一人將原算土方價値斟酌更改决算定立標單以爲準則二十四日早始行宣　是日下午在總公司當衆開標比較棄取實以事關要政若非　謹防閑深慮弊　叢生無以昭示大信此次投標手續公司自信杜绝弊端此公司投標開標手續層次之實在情形也當公司宣佈投標廣告之時即訂有包工投標各項規則刊印分給各投票者閱視其包工規則内第二條載明几投標取中者須於三日内預備資本存交殷實商店以備公司派員查驗如資本不實卽取銷其承包資格由中標挨次之第二者承包又第三條内載明本公司旣予承包該包工卽於當日邀　殷實商店到承包課書立承包字據限三日内繳押金十分之一如逾期未繳立即取銷承包字據又投標規則内第五條載明凡中標者自開標之日起限三日内須繳齊押欵驗明資本以照信用如第三日下午六時不到卽行取銷隨招其次中標者頂補承包規則所載衆目昭彰各區正取悉遵章於三日限内繳齊押欵均無遲誤惟第六工區正取杜映榮揭曉三日未將押欵繳到經公司一再展限候至三十日不獨無資可驗且無確實押金可繳公司因恐延誤要公卽將杜映榮正取名目取銷以備取第一名文青則頂補承包文青山遵卽繳欵驗資無誤己前赴工區豫備開工矣此公司照章取銷第六工區正取杜映榮續招文青山承包之實在情形也迺杜映榮不思自違定章有誤要工反膽敢率領多數痞徒並慫恿黄輔臣到承包課戴修　私宅喧擾滋鬧黄輔臣自稱第一師敎導團團員聲勢洶洶逼人當經北二區巡警勸　始散幸免危險杜映榮復架砌多詞疊稟公司或揑造文青山爲文斐之姪或詆毁承包課戴修轉與文青山串通作弊或謊稱己將押欵逐一投繳其信口雌黄無中生有眞是捕風狂吠悖謬絶倫查文青山籍隸長沙與斐旣非同縣又非同族何以控爲叔姪承包課戴修　　文青山素未謀面何有往來杜映榮投標取中不能如期繳欵騐資公司照章取銷原爲昭示大公起見迺敢運動軍界率領痞　肄行滋閙不已　復　言亂政揑禀不休似此膽大妄爲眞屬目無法紀若不從嚴懲辦以儆刁風將來長岳衡　續開大工常仍倣投標辦法影響所及關係匪輕湘路前途之危險誠有不堪設想者理合將此次洙淥工區投標手續及取銷第六工區杜映榮招致文青山續包理由詳晰縷呈伏乞鑒核并懇飭審判廳迅即拘拿杜映榮到案照誣告律嚴迅治罪以除横蠻而維路政實爲公便此呈地方通信 
[江西] 　　 
　　預備行轅李都督以孫中山先生來贛遊歷業飭財政司撥洋一萬元委任郭森甲君籌備歡迎一切事務原定高等學堂鋪設行轅復因該堂爲都督護衞軍所駐於十八號午後改定百花洲陳列所洋式樓房爲孫暫駐之地經李督電諭實業司將陳列物品騰出以便布置 
籌建馬場贛省陸軍業成四旅惟馬營尙付缺如李都督籌議預備鉅欵委赴北方購辦肥壯馬匹來贛操練以期完全軍隊飭茲經司撥洋一萬元照會陸軍中將孫岳爲督辦委任陳文德爲一等副官楊衍嶽爲二等副官敬鎔爲三等副官在進賢門外原有營房地方籌設牧馬場一所以便　馬來贛喂養備成勁旅 
[蘇州]  
　　選民計數江蘇全省選民册籍業己造送總監督計全省六十縣共百二十萬人吳縣則有四萬九千餘人惟遺漏尙多故近日尙有補送者限於本月二十日截止然爲數亦不過五萬而己禁售賭具蘇城巡警總局前奉都督訓令嚴禁製造賭具當經分飭各區查禁在案現在各該舖停止製售者固不乏人而一般貪利之徒仍復製造各項賭具陳列銷售者亦屬不少亟應查拿懲儆以挽頽風除分飭各區隨時密拿解送檢察廳審辦外特出示通諭各舖户人民一體遵照云云 
[時評二（萍）]  
　　自烏泰逃往索倫山中四出偵探莫知所往至今日而始有逃往庫倫消息披露於報紙然而吳俊陞巳勲五位矣趙爾巽且一等嘉禾章矣吾不知彼吳趙二人者際此飮至奏凱之下驟聞此消息而亦有慚色否 
竊以爲治賊當擒其王剿寇必殪其酋戰功之殿最殺敵爲上獲地次之古來名將行師不兢兢以克一堅城爲全勝者正以此耳 
民國肇興賞功固優而懲罰不嚴未免犯軍家之大忌是故前此江浙聯軍數萬之師圍張寇於金陵而竟任其潰圍以去今此奉吉江各軍圍取烏泰而亦狃於故常收其土地籍其人民一任烏宼之狂竄庫倫以爲蒙邊大患 
噫嘻洵若此民國之元勲未免有愧於國民矣 
 
 
 

Page 7

 
 
本埠新聞 
[製造局急待維持]  
　　製造局各廠工匠以前兩星　應領工資支應處均未核發轉瞬又一星期前後工資被欠較多現値米珠薪桂素無積蓄殊難度日爰於昨日公請各本廠匠目委員轉請局長迅速籌欵務於本星期六（即二十六號）如數照發聞李局長巳親自赴寗面請程都督設法維持矣 
[女俠士靈櫬抵滬]  
　　昨日上午十時秋瑾女俠之靈柩由招商局某輪船自漢口運送到滬福字營司令長劉福彪君與全隊軍官及軍樂隊又本城鑑湖學堂各學生均携花圈排隊至碼頭迎接先由軍隊開放排槍旋由浙省隨來之男女招待員及男女學生扶棺登岸劉司令長即帶領軍隊在前導引中間有鑑湖女俠士靈櫬七字大旗一面又秋女士遺像彩亭一座後面有各學生等隨柩恭送進小東門過長生橋出西門至紹興會館安厝 
[關於温處災振之要電]  
　　温州來電上海壽康里温處義賑會諸公鑒諸友已分三路調查青民衣食住均無城鄉衝没一空災重急候放賑米望速裝俞先生能來更好電覆枬馬 
上海去電温州益華旅館王亦梅鑒函電均悉明日先運米千石洋五千由普濟裝餘函詳湯壽濳等漾 
瑞安來電華洋義賑會籌辦温處水災義賑會紅十字會各報館均鑒敝邑水災奇重計邀洞鑒現又遭旱虐殘禾不收麥穗全枯餓莩載途伏莽思逞諸大善士痌癏在抱飢溺爲懹迫請派員蒞勘撥欵施賑恤我災黎恩同再造瑞安黄紹第王嶽崐等同叩 
[招商局董事會議案]  
　　十月念三日招商局董事會第一百四十次會議議案如左 
一議今日各投標新坐　多人來會聲稱前經董事會議决承包各船己具保單及交押櫃銀兩又有只具保單不收押櫃銀兩唐鳳翁不照執行據說盛宫保（唐鳳墀仍不敢不稱宫保）爲局中最大之股東現奉盛宫保命令中止更換又新坐艙鄭次韶龔子良陳兆敏吳毓麟四人來稱說今日同往見盛杏翁當經代表傳述云現在杏翁旣非局員亦非董事凡有局事旣有股東代表之董事會爲之主持概不便干涉等語則與鳳翁所云兩歧應請問明鳳翁停止各新坐艙是何理由即日宣佈且查陽曆九月初四有本會董事五人公簽信函致鳳翁囑其將新標一律更換得其承認何以現在又與前言不合應請將此節理由一併宣布 
一議本局攬載經理唐君鳳墀自本局風潮發生以來稱病不出者兩月有餘外問議論不一有謂其年老多病有謂其托病避匿者姑不必深究惟唐君前曾向董事會及股東大會屢次辭職本局因念其任事多年且　手事件一時無人交接故未遽允所請現查攬載副經理關君子明在局有年富有經驗値此華洋航業競爭時代攬載一席爲航業最關緊要司共職者日日到差尙恐不能與外人爭勝豈容久病年老衰頽之人尸位貽　應將唐君攬載經理一席即日開除而以副經理關子明充當經理其副經理一席應卽裁撤以節糜費至唐君鳳墀如有經手未竞事件應由關君子明與之清理以免兩有貽誤 
[控告賞銀案詳誌]  
　　湘人李文煥王廷璋前因侦知奉　牛海稅捐局委員費雲龍於去冬南北未經統一之時捲吞公欵逃匿滬上將所吞公欵洋一萬二千元存儲正金銀行因卽告知進步會柳大年轉令該會會員方榖報告滬軍政府將款提出嗣因應得二成賞銀無着卽延愛理思律師爲代表以滬軍都督陳共美不給賞銀等情控奉公共公廨傳訊諭令原告繳存公堂銀一百兩候訊在案前日午後由廨復訊先由代表陳其美之德雷司梅吉言兩律師上堂　稱今午因事會唔原告代表愛理思律師據稱前奉堂諭飭令原告繳存公堂銀一百兩預備賠償被告律師費詎原告違背堂諭未曾遵繳我亦不愿代表等語應請核奪旋經聶襄讞諭令原告李文　一人上堂餘人暫行退出訊據供稱前在奉天當差因知費雲龍吞款濳逃故於去冬十一月問請假來申偵訪直至今春三月間偵知實情且查悉費所吞之欵化名劉維周存儲正金銀行因卽告知進步會柳大年派令會員方榖報告滬軍政府卽由陳都督飭令偵探科員何寅賓與我等接洽允俟將欵提出以二成給賞迨至五月初四日該欵存儲期滿卽同王廷璋及柳大年所派之代表張壽朋至正金銀行守候因費另央代表至銀行提欵並不親自前往是以僅將存單扣留止付嗣經滬軍政府將欵提出而允給之賞銀則屢次緩約有陳都督之字條及信函爲証請求追繳又據王廷璋供稱向在奉天軍營當差因費捲欵濳逃後奉天都督曾出示諭無論軍民人等如能偵獲者人民則以三成給賞官界則以二成給賞故於今年二月底離奉由青島轉至上海由李文焕偵知實在情形始行報告進步會柳大年轉派會員方榖報告滬軍政府云云餘供與李略同復據見証方榖投案供稱在進步會爲幹事因據李王二人於四月間來會報告偵知費雲龍捲吞之欵存儲正金銀行故由會長柳大年囑令報告滬軍政府至於如何允給賞銀何日將欵提出均未知情訊供旣畢復據代表陳其美之德雷司律師譯稱敝律師本可將都督府辦理此事之緣由詳細宣佈惟公堂無管轄都督之權故置不論惟查本案於陽曆六月間據方榖報告後陳都督即發電詢問奉天都督旋接回電稱巳委派伍元之來申辦理是以陳都督即派間諜科員何寅賓與奉天所派委員接洽幫同照料並移請陳交涉使照請日本領事轉知正金銀行將欵止付當時正金銀行且將止付情形登載西文報紙即將欵提出匯解奉天奉天都督亦經電請陳交涉使轉行公堂並無給賞之語今被告到案並非以滬軍都督名義因係租界居民之一分子旣被報告自應投質實爲尊重法權起見是時陳其美亦卽上堂証明前情聶襄讞遂商之英領翰君以原告所控各節並無實據判令將案註銷 
[程都督澈查紗稅]  
　　紗商孫景賢等具呈都督府包認紗稅當奉指令云此項紗稅迭據紗商孫景賢等呈請認辦遞加至七萬五千元顯見紗業商董田瑞年等所認之稅未盡核實利之所在人必爭趨卽此可爲明證現在本省財政異常支絀全恃各項租稅涓滴歸公藉資應付上海紗稅究竟每年能收若干仍應確切調查期得實在如果商人未能核實認繳應歸散收以重稅務仰上海稅務所長即速晒明復奪此令兩呈並郁屏翰節略均抄發 
[捕獲洋行逃夥]  
　　怡和洋行夥友吳勤甫在滬收取賬欵洋數千元乘間捲逃經該行買辦祝蘭舫君電托蘇州電燈公司總理簣君轉致巡警總局派隊捕拿如能將吳獲到酬謝洋三百元旋經偵捕隊官張連陞訪悉吳濳匿西美巷百善橋地方守候至十六號黎明將吳拘獲連同吳身畔所藏之金器等物一併帶局交司法科訊明聞不日卽可解滬 
[滬軍營特開追悼會]  
　　去年陰曆九月十四日攻克製造局時有滬軍營右隊隊官王錫均衝鋒突進奮不顧身以致中彈殞命昨届一週之期該營管帶楊君特在本營開追悼會以誌哀思凡軍界警界政界及商團會友等均往行禮並由商團公會會長葉惠鈞君將王君陣亡功績詳細說明良久始散 
[罰款充賑之議案]  
　　全國鹽務改良會於二十二號下午開評議會由該會主任李本漢君宣言查鹽法誌書載明何場之商收何場之鹽何岸運商銷鹽於何岸違即是私私即應罰又如場商私收私運除將全鹽充公仍應革除商名此各省鹽誌大略所相同今李復興被岱山五屬公厫禀控扣留之閩鹽私船五只由四月起迄將半載未能解決本會查李復興私運閩私之緣因係以岱山上年水災出産短絀爲題請滬都督批准收買定海一帶私晒零鹽運滬濟銷乃該商卽藉此大運閩鹽而置岱産於不顧况閩鹽不准入浙定案棊嚴李竟以滬都督准收零私濟銷之文而收鄰省之私以零淆鄰牽混抵制殊　違背鹽法侵課害民按諸法律証諸事實均非從嚴科罰不足以彰公道而儆效尤現下温處水災哀鴻遍地處此時世艱危之時籌賑實非易易本漢籌思一再擬以違章應罰之私移作賑卹災黎之欵是否可行尙望評議諸君秉公磋議决定實行又社會黨王文典自由黨陳志孚招商局股東維持會孫鐵舟統一國民黨鄭浩然進步會袁伯馨諸君均在會贊成並公同決定先由該會將此事意見書報告蘇浙都督浙鹽政局請特派員將此項李復興所運閩私五船提滬銷售得價全數撥充温處賑濟曁舉定該會焦潤田爲赴浙代表又經鄭浩然君函致紹興同鄉會浙江旅滬學會商學俱樂部諸君一律賛成以爲温處災黎謀幸福云 
[伶界之助賑熱]  
　　新新舞毫總理黄磋玖君曁全臺藝員李吉瑞尙和玉高福安小福安等允盡義務演劇一日以所收戲資概充温處義賑已誌前報茲悉該舞臺己定於十月二十七號（卽陰曆九月十八日）星期日合全臺藝員演戲並排水災新劇一　名曰澤國哀鴻想熱心諸士女屆時必聯袂偕往也 
[縣議會規定光復紀念日期]  
　　上海縣議事會議定本邑光復紀念日期錄其議案如下查武昌起羣上海人民首先響應誠如原案所稱爲民國歷史上促進共和一大樞鍵榖开火改允宜永留紀念以矢勿諼按去年陰曆九月十三日即陽曆十一月三日本邑光復之時南京政府尙未發生是改用陽曆之命令頒布在九月十三之後故當時地方人民僅知九月十三日而不知卽陽曆之十一月三日也矧擬以法律不上溯之原則亦難符合自南京政府建陽曆日之命令下而後陽曆之名稱始命令又以到達後乃生效力是本地方紀念日之不宜以去年之陽曆爲準也明矣茲據交議原案内稱舊曆九月十三日即陽曆十一月三日擬自本年始規定陽曆十一月三日爲上海地方紀念日永著爲例等因本議事會以爲地方紀念日本年宜仍用陰曆九月十三即陽曆十月二十二日即永爲本邑地方紀念日庶於法律事實兩無抵觸但本議事會成立較遲若必依據法理解决則時日已迫於預備一方不無阻碍擬將今年之地方紀念日由民政長酌定補行祝典嗣後永以陽曆十月二十二日作爲上海地方紀念日並查各國通例凡地方紀念日原可由各該地方自行規定是與參議院國慶日之規定亦無抵觸應移請民政長查照 
[禁阻洋人馳馬]  
　　法華鄉李縱涇南通蒲肇北達吳淞水利攸關農家　以灌溉前因跑馬總會洋人常至該處沿浜跑馬泥沙下墮漸致阻塞歷經該處鄉董禀請前清縣令轉禀　道照會領事禁阻在案現又有洋人至該處沿浜馳聘損壞堤岸且恐有無知愚民（　端肇事爰）由法華鄉公所呈請民政長轉呈交涉使照會禁　以符前案 
[交誼會預誌]  
　　寰球中國學生會定今日下午八點鐘舉行交誼會請中國青年會體育部諸君到會演試健身之術並請　君伯瑛演講滑稽典故另備賽藝品多種藉聯交誼昨己柬邀各會友屬時一體到會 
[保安團發起人之豪興]  
　　十九二十舖保安團事務所原設在發起人郭楚琴君住宅内　　遷至也是園前日爲光復上海之一週紀念日郭君特在喬　浜住宅陳設一切邀請全體團友歡叙晚間並由體育部各員制　荷槍遊行城廂内外計有馬隊八人步隊三十人佐以軍樂先至陸軍混成第三旅司令部繞行繼至民政署然後出城至製造局迨回至郭君住宅巳十二句鐘矣 
[李旅長往寗]  
　　陸軍第三旅旅長李英右前日接程都督來電令卽赴寜面商軍　李旅長卽乘前日午車前往金陵聞不日即可回滬 
[滬軍營管帶之文告]  
　　　軍營楊管帶前日出示略云兵士負巡防之責固宜遇匪即拿民人有清濁之分幸勿漫藏　盜現値冬防將屆捕務綦嚴村鎭居民仍應互相嚴警斯匪無插足之地民自高枕無憂至營兵分防各處尤應盡心保護實力梭巡倘涉因循一經訪察明白定　從嚴懲辦決不姑寛本管帶言出令行勿謂言不早也 
[小輪船廠失愼]  
　　閘北义袋角廣肇　招商局小輪船廠内前日下午忽然起火　、 
由救火會會員驅車往救奈該處並無自來水龍頭無能爲力幸有水巡區救火小輪到來開足機器極力灌　事後由八區崗巡將該廠小工徐三進帶區訽問據供廠主史姓在英租界盆湯弄開設史鴻茂鐵匠店廠中經理係毛阿虎實因煮飯遺火所致趙區員諭徐拘留候送警務公所查明曾否保險再核 
[公堂審訊命案之愼重]  
　　挑糞夫張仁咸被朱德春等兇毆身死己紀前報昨由捕房將全案人証一併傳至公共公堂請爲研訊先由見証張阿四供稱死者被毆後尙做工十餘天旋稱被毆受傷自買膏藥敷治並雇替工挑糞至於是否被毆致斃抑係患病不知底細哈華托律師代表被告朱德春上堂譯稱張阿四因謀充糞頭不遂與被告有隙所供各節不能盡信請爲鑒核關讞員商之英康副領事以案關人命未便含糊定斷判朱存洋交保定期今日午後復訊核奪 
[嚴禁男女妖巫]  
　　民政長吳君以本邑南北兩巿素多男女妖巫僞稱神仙附體爲人治病非但敲詐鉅資且視人命如兒戲實堪痛恨當此民國肇興自應湔除惡習除出示申禁外己移知警務長轉飭各區一體查拿懲辦矣 
[婦女迷信之難除]  
　　西門外寜康里口閩人許日新君發起之中華愛國婦女會近經外數女會員决議延請張天師禮懺五日追悼光復諸先烈此舉雖屬不忘死義諸烈士究嫌婦女心理終難破除迷信 
[介紹新著]  
　　上海同文舘繙譯處布茂林君近將中國歷代名人時集選譯英文得若干首顔曰古今詩選業已出版歐西各報咸嘖嘖稱羡其價値可知已中國講求英文之學子尤宜家置一編以資考鏡 
瑣聞 
[城内]  
　　地方檢察廳批示○王關金訴弟婦黄氏强取花米請訊追由批狀悉爾弟海生將爾九畝熟稻割取糶洋九十三元己犯刑事第三百七十七條第三項之罪業巳預審决定即擬提起公訴茲據呈稱爾弟婦黄氏勿又糾同陸金生等在爾家强取花米豆油等物開單請求究辦前來如果屬實殊屬任意滋擾玩視法律候再派警調查究竟如何情形另案核辦 
地方審判廳民庭批示○袁明榮訴袁明盛措付産價批查此案在前清涉訟多年業經前上海縣及松江府提案訊結斷令袁明盛分給錢文亦己由袁明榮親寫收清字據并具結永不向袁明盛滋擾光復以後又因向袁明盛强索扭送警區轉解地方檢察廳查卷申斥茲據呈訴各情核與原卷不合顯係砌詞圖翻應不准理許星垣訴李文周欠欵不理批查卷内抄粘李文周票據並未載明將田作抵字樣又無中保在場難保無别項糾葛該商所請拍賣備抵未便照准書目行探明李文周所在地具訴到廳另候核辦可也 
地方審判廳牌示○　節班承發吏韓光瑾報告查復夏吏詒綸誤送支付命令等情查該吏將支付命令送交二號董姓時董姓旣說不是且命令上並未塡明董姓何得强交董姓收受而不回廳訽問明白殊屬不合應記大過一次以儆仰即知照 
賴有一女○浦東爛泥渡鄉楊奚氏（即丁奚氏）前至地方審判廳控訴伊子楊龍海不　贍養經廳長飭傳龍海到廳委令推事審理因母子各執一詞致未判結昨日午後又委推事會同錄事開庭審訊原告楊奚氏供稱前嫁於龍海之父爲繼室己生一子一女子雖夭亡女兒今己八歲故夫所遣業産甚多均被龍海賣去浪用殆盡之竟不顧贍養請將賣剩之本城邑廟東轅門首房屋兩　及大東門外鹹瓜街施相公弄内房屋兩幢歸氏執管俾得收租度日被告楊龍海延湯應嵩律師辯稱丁奚氏侮龍海之舅母因本夫貧苦私隨龍海之父並非正式婚娶不能認爲繼母惟念奚氏與伊父生有一女情願稍貼月費萬難分給房産奚氏聞之以前堂推事官己查照前清舊卷許給施相公弄房屋兩幢堅求仍照前斷被告律師謂奚氏轉輾姘　决不能得楊氏房屋所有權今姑格外通融或躉給贍養費或劃給租摺收租應用奚氏堅執不允遂經問官衡情酌斷令楊龍海劃分施相公弄房屋一幢之租金將租搢給予該氏收取爲贍養費另給自種之田五分及老宅住屋一間其所有權仍歸楊龍海惟目下該屋一幢祇准收租兩造均不許出賣迨後奚氏身故楊龍海方可將此項田地及劃租之屋自由處置案遂解決 
[南巿]  
　　預備祝典○民政長吳君因十一月三號（即陰曆九月二十五日）補行上海光復第一周年紀念會一切禮式尙未規定爰於昨日下午四時假巿政廳開談話會邀集各團體蒞會妥議 
更換制服○警務長穆杼齋君以現届秋末天氣漸寒所有警界人員應穿制服即應更換刻己製就厚昵衣褲知照各區區員請卽轉飭長警自陽曆十一月一號爲始赴所具領分别換穿 
無須轉手○城廂内外及浦東等處各警區分所應用電燈電話自來水一切開支公費向例每月由區員造册呈報警務長核准提取公欵轉付近因周折繁多議定由區員造報後即便知照公司派人赴警務所直接承領 
[閘北]  
　　欺壓妻子○葉喬成寓居閘北總高團會隔壁高姓車寓内不知何故將其妻邱氏加釘脚鐐禁錮空房前日被偵探查悉當將葉與帮兇之張阿毛一併拘入一區暫押候辦 
請封茶館○華興坊二十號門牌龍園茶館主龍生囡因被蘇州飛划營緝獲之盜犯沈阿四供攀牽涉前日經該營派探協同匯國捕房包探將龍緝獲昨又報　二區將茶館發封藍區長諭候禀請蔣警務長核示照辦 
私收捐欵○巿政廳開辦車捐甫及兩月業己弊竇叢生昨有捐務處司事　永福因向龍星黄包車公司私收捐洋四十五元　人訴知錢巿長將詹斥　 
[共租界]  
　　存洋作保○禮查西飯店管事蕭琴堂紏合已革法捕房包探吳阿龍流氓吳阿茂榮志生等將許廷祖兇毆圖害由許報告捕房派探將吳等三人查獲解送公堂訊　管押在案昨又由捕房將蕭拘案請究蕭延律師上堂辯護聶襄讞商之英翰副領事以原告傷重未到判蕭帶回捕房准其存洋二百元交保候訊 
展限交人○住居虹口老朱家宅之印書工人戴坤賢因在家私印吉林永衡官錢局錢票被捕房查獲解送公堂訊供交保限一月交出囑令代印之沈惠山再行訊核在案茲己逾限昨復由捕房將戴提案訊問據供沈現在奉天求請寛限尋交中西官准展限一月尋交到案違干未　 
混用銅洋○陳四寳前日持銅小洋至北山西路陸惠生粥店内混用當被察出鳴捕拘入捕房抄出銅小洋二百餘角訽係住居法界小客棧内之花榮海所給當即帶往法界指提花已逃逸昨將陳解送公堂訊悉前情判陳押西牢一年僞質小洋銷燬仍飭緝拿同黨解究 
藏匿帳據○南京路惠羅公司控西崽趙蓮舫匿帳不交等情昨由捕房將趙解廨訊供一過判押候查明於下禮拜一再訊攫取金飾○唐許氏控流氓章阿富在虹口攫取金押髮等情昨由捕房將章拘解公堂訊實判押西牢半年期滿遂出租界偷竊白絲○胡壽甫因竊麥根路同協祥絲廠内値洋二千餘元之白絲三包被控昨晨由探將胡拘解公堂請究　員以原告係是　商判胡押候照會該管領事　廨會審 
無可抵賴○妓女孫文蘭控流氓方德淦冐充伶人楊四立之傭人以呌局爲由誘至二馬路弄内串黨攫取金鐲一案昨晨復由捕房解廨訊究孫妓偕大姐阿寳上堂訴明前情訊之方供仍推賴中西官以証據確鑿判方押西牢九月起案贓物交妓領回並非販賣○天津人李寳和與山東人朱阿方及朱妻楊氏帶領女孩月蘭大生兩口於前日擬乘輪船帶往大連灣行經虹口百老滙路被捕查見恐係販賣一併帶入捕房分别拘留昨解公堂請究據月蘭供係朱阿方之親生女兒大生供稱李寳和係是叔父由津一同來滬詰之朱阿方供稱我由管理太古碼頭之西人兒荐在浦口鐵路上做工近由南京來滬擬回原籍中西官會商之下判兩女暫留本廨李與朱夫婦分别交保候傳見証到堂於禮拜五再行訊核 
殃及鄰居○西華得路十五號西式帽子店樓上昨晨五時忽然失火延燒左右隣居生和棉胎店萬金記雜　店某花衣店及後埭房屋八間又殃太武昌路戴萬茂玻璃店賈珍典洋鐵店生泰漆作同豐泰洋鐵店新信和等樓面五間事後卽由捕房派探查明起火情形以憑核辦 
設計行騙○李如友與錢阿仁在菜巿街合開煤炭店樓上有餘屋出租日前由某甲租定付過定洋並未遷入詎甲昨向西華得路某烟纸店收兌銅元計洋五十元囑送至炭店守候取洋竟被乘問携取銅元而逃煙店夥前李錢索人無着扭控捕房捕頭諭令暫押候查 
木匠受欺○木匠朱瑞昌昨向墨克登路三百九號住户日本人索討工洋四元數角無着反被兇毆當報捕房　赴日署具控 
[法租界]  
　　醫生揑控○江湖醫生楊伯寅前與程彭氏同至公堂控稱娶彭氏女杏寳爲妻未幾逃逸今在杜家巷鎭胡　春家尋見向領不放並被兇毆經公堂准詞將胡關提來案判令交保限交在案昨胡將杏寳交案據供婦人與姊均被母親　入娼寮後由狎客楊伯寅出洋七十元將我姊妹二人贖出留在伊家後因楊己有正室又不收房作妾故仍由母親作主嫁於胡桂春爲妻己閱八年生有子女各一求察胡亦將婚帖呈電楊稱實在妓院代爲贖身並非正娶求請追償贖身銀兩聶讞員以楊與杏寳係是私識今己嫁胡有年且生子女未便斷離判仍交胡領回完　所有楊前出之贖身　洋七十元着彭氏交保出外理償 
不服調查○羅阿四所開之客棧時有藏垢納汚情事近由捕頭飭探往查反被抗拒後由三十五號巡捕帮同拘獲送廨請究羅供實因誤會求宥聶讞員判羅收押七天以儆 
謊騙押櫃○張子珍投廨控稱諸達夫前來言及江西路惠生洋行内欲用司帳一人該行買辦毛葆卿素與交好能出押櫃洋三百元卽可代謀等語商人信以爲實將洋付交旋即交來收據一紙蓋有公記保戳迨持往照對知是僞造故特報捕將諸拘案請究判諸交保將毛交案罇訊核斷 
何可强迫○張李氏與王阿二吳李氏等在輪船上吵閙被捕一併拘解公堂請究李氏供稱向爲幫傭餬口茲有薦頭店夥王阿二與吳李氏二人言及要往海參威地方邀我同去後因恐被串賣不願同去致相爭吵讞員以氏旣不願同往諭勿强迫一併開釋 
[時評三]  
　　自蒙古宣布獨立後我政府亟謀所以取消之法久而久之非特蒙人不肯取消而俄且承認其獨立矣 
今俄人之意於慫恿外蒙獨立外又倡北滿獨立之論以爲北滿之權利關係較外蒙尤甚其心很而手叚狡我國之輿論界急宜注意於此非然者中國之藩屬將以獨立盡矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[清帝諭旨] [  純根戲擬]  
　　三十二日滿太監奉上諭朕奉隆裕皇太后懿旨民國肇興清廷退政揖讓之隆上嫓堯舜典章文物悉遵舊規乃有厭故喜新之徒妄謂前清爵秩不能沿用於新國相率改頭換面冒襲維新昔爲督撫今自稱曰分子昔爲鄉紳今日稱曰公民昔日威風而今安在惟有窮酸敎官候補知縣雖偃蹇家居而身價自高不肯入選民之册又有　脚秀才草包監生雖一物不知而妻死行訃不認没孺人之封良以政治革命非亡國易主可比故雖總統當國而猶崇奉太后皇帝五族共和固宜如此自今以往其有我族順民不忘故主咸得自稱曰滿清某爵某官幾品夫人死後地訃得叙封典曰滿帝誥封某某大夫或夫人淑人等銜他人不得訾笑之欽此 
海外奇談 
[世界電局調查表] [  頌斌譯]  
　　某法報載近今調查世界電局總數美國得二萬零二百九十七所英國九千七百四十七所法國一萬零三百十九所德國一萬四千八百零三所俄國四千九百九十八所意國四千五百九十所澳國五千四百九十七所比國一千四百三十五所瑞典國一千九百六十一所西班牙九百四十七所印度一千零九十八所按電線傳信之法創行僅四十餘年各國爭先倣效迄今幾於無地蔑有可謂盛矣 
[異獸]  
　　中法新彚報載近日法國調查員報告云法國嘿拿烟地方上月有某敎士遇見異色之巨獸一頭其形如象全身皆墨色如黑油然而其獸之牙亦黑其尾又屬牛尾其色亦黑而其出外遊行時常有小獸跟隨護衞而行不下三百頭常藏身林中某敎士見之大懼奔回佈告現該地人民已派臘者往捕矣 
尊聞閣詞選 
[秋柳四首] [  李生]  
　　江上秋柳 
江雨霏霏江柳長江干曾與渡春光疎烟板洛空流水寒露清秋未帶霜玉笛梅花愁庾信金城舊事憶桓郎烏衣别後無消息腸斷西風　幾行 
[湖上秋柳]  
　　十里　堤憶昔年斜陽流水漫相憐六朝舊悲啼鳥一帶　山鎖幕烟白下西風空嫋娜青門秋思總　線何當也泛孤舟去獨棹清波聽晚蟬 
[客中秋柳]  
　　楊柳蕭蕭盡掩瘦千條萬縷故鄉情無邊客思逢愁侣幾處　人唱渭城殘月曉風秋旖旎玉樓長笛晚凄清江南舊恨年年重莫聽陽關第二聲 
[宫中秋柳]  
　　嫋嫋宜春憶昔遊亂蟬斜日總生愁新歌一曲吹殘笛翠帶千條鎖畫樓舊苑凄凉秦樹晚西風憔悴漢宫秋傷心莫問靈和殿往事飄零己白頭 
自由談話會[  熱廬]  
　　（即前日之氷　） 
　　十月一日二我先生在自由談話會裏演說一番想諸君大家都必聽見的了鄙人學無專長追隨於諸君子之後抄幾句陣文襲幾句套語拾幾句盲詞扯幾句胡談見笑得很自從黄炳南君發起自由談同盟會鄙人並不反對就是爲扯幾句胡談的緣故投了一箇稿到申報館裏說這個自由談同盟會不如改了個自由談話會罷這一句話就是胡談不料那瘦蝶先生就規定丁自由談話會簡章推舉鈍根先生爲主任不才忝列評議員委是慚愧旣然如此從前扯慣的幾句胡談如今說說想也不妨事的二我先生十月一日開談話會就把這一日作爲自由談話會成立之日又把這一日爲自由談話會永久之大紀念日鄙人不文再來扯幾句胡談龍 
圓内容三邊或四邊或五邊各各遞次倍之圓内可容得幾千萬億等邊的面積你道豐富不豐富自由談之容積如是如是 
天圓地方四角不掩天圓也地亦圓也天覆地載所包者廣自由談之投稿者日多一日可算得天下英雄盡入設中了 
胡談至此像煞把這幾句算法在自由談話會裏自由吹唱不怕别人喝倒彩實在說不出别樣學貫古餞怕話來没法再談幾句商務罷 
鄙人不入軍工學界而厕身於商界已三十年請就今日之商界胡談幾句諒識者不以鄙人爲門外漢也 
自海通以來洋貨如何暢銷土貨如何滯銷積年旣久新聞山積無煩贅談就民國元年看見的市情却有與我華商可以參證一二的不厭絮煩待我慢慢道來 
在前清光緒初葉就各國匯水論（英五先令至六先令値上海規元一兩）初無金貴銀賤之比較也自此以後金愈貴銀愈落中國人聞之奇煞以金飾變價者踵趾相接斯時猶不過金一兩値銀三十兩也在外人之心理以推廣商務在根要下着想初不以吸取中國金銀爲浰計也及後洋貨來源日廣統計輸人輸出中國不及洋貨之萬一由是先令日縮至光緒二十年間每兩規元祗値英二先令二辨士金價升至四百二十餘兩至此大有吸盡中國金銀之態度而洋貨之充斥如故也華人之爭購如故也推其原理洋貨雖因先令縮短而增價而土貨尙未能爭勝於萬一也安得禁止華人不買洋貨盡趨於土貨一方面哉近十年來華人頗知病根之所由　欲一旦而抵　之如織布局織麻局目製槍砲自種鶯粟等等可以爲抵制之計者無不竭心力而爲之至其經辦之後虧損者何若腐敗者何若初未預爲之計不期外人知之最審毫不以抵制爲慮仍出其金融手叚以制我死命先令固仍在二個四辨士之間未聞洋貨肯賤價以售也洎戊申己酉東南水荒遍地告哀人生日用日愈艱窘從前搜括金錢以換好價者至此均歎闕如埃嗚呼我中華富人慣以金錢主義剥削貧民不期至今有外人以金錢主義而剥削我全國矣自全國受其剥削始如大夢初覺决然斷然籌所以抵制之策至今日略有進步可言就鄙人所知者如維持國貨改良土貨禁吸雅片禁吸紙烟抵制舶來品報界巨公極意提倡商團名人苦口勸導不可謂無豪末之成效也請觀今年以來金融價格在二先令八辨士内遞升至十辨士以上不知者以爲民國大借欵告成外人有意升長　水以博匯欵之盈溢殊不然也民國大借款至今尙未提　所已成者英倫小借疑千萬磅不過已交五十萬磅繼續進行亦止千萬磅之數今報載大借欵六萬萬磅每月交六千萬磅然則各國金融價格豈因此而復昔日五六先令之價値乎可知各國計畫斷非我淺識者所能料及我亂道之我姑猜之今日之銀、 
貴金賤或外人視我之窖藏空虚無金錢以償外債洋貨滯積非貶價不可流通而故出此以覘我人之舉動乎 
戲評[  玄郎]  
[其一]  
　　大舞台以應寳蓮小桂芬沈月來三武生合演伐子都意必大有可觀寳蓮首出場演奪帥意巳不愜（寳蓮演金殿跌撲奇巧唱做均　盖素稱拿手者預計三人中必用寳蓮演此叚以顯其長豈知不然）不遵將令獨往挑戰馬蹶仆地互相援救此場桂芬去子　槍法　法尙　工穩大戰惠南王一場（王永利去惠　王）月來去之惡戰時用力雖猛而左支右絀甚形雜亂工架亦不得勢至袖箭射死考叔主僕竟戞然而止然戲單上固明明特標代金殿也况此劇原重在後一叚座客之惠然肯來其意固在此而不在彼也新新舞台時以高福安趙月來雙演此劇尙代金殿不圖用三演者反割去緊要之點以取巧欺人主持後台者後宜戒之沈華軒之盜御馬白口字字雄壯稍欠清勁唱搖板幾句嗓子微嫌直率工架尙好徐春發飾　二墩發音太低白口至（不想那三太老兒他竟死了）一叚張目切齒聲聲憤激神情頗妙肖劉坤華飾朱光祖道白簡捷舉動酒脫兩目時時轉動疾如閃電尤徵出色盜鈎時足尖倒挂扛上歷時甚久從容異常 
[其二] [  僧]  
　　麻穆子爲架子武凈中之　　前晚演丁甲山一劇飾黑旋風李逵一副鹵莽之相出神入化唱流水板一叚氣足音圓板正韻合描　神情之處做得絲毫無懈與宋江陪罪一錫最爲得神唱蓮調一叚即（湖北調聲）音宏亮聽者有趣 
小王桂官小王桂花之雙俠演義中唱蕩湖船一曲詼諧百出令人發　又唱洪羊洞搖板一叚（適才間在郊外閒遊散悶）一句抑揚頓挫至（朦然間爭開了昏花眼）一句更爲動聽由低轉高有若漸漸響入雲霄下唱（抬頭只見放箭人你你）你你數字一氣成之頗爲難得上扛工夫更見伶俐敏捷如（足跟倒掛）（一足倒鈎）（腰枕扛上）且以兩手取兩頭小　全身脫空連　　車八十餘個觀者彩聲如雷惟憂其弱小之軀暗受損傷也 
小說 
[奇情小說姊妹同郎（四續）] [  瘦鶴酒丐]  
　　咨日喧傳玉香棺被盜而失其屍己報官騐緝王竊竊顧慮商所處玉曰前英姊贈金尙在耶曰尙在恐汝舅疑不敢還又不敢用玉曰君莫如且回原籍作别圖王以爲然與玉夤夜移徙半年玉方欲寄信舅家而敎匪方一清謀亂風聲鶴唳一日三驚銘公挈家避難舟過洞庭湖遇寇女與夫人皆被殺刦英秀去英陰懷死志顧以大仇未報隱 
忍伺其所爲匪首苗三欲犯英恐不從遣從匪以言餂之女曰妾己無家不事苗亦無所倚赖從匪以告苗苗喜即欲相犯女曰羊肉己在汝口中横陳之態任白日中爲务目攢觀得無赧否苗乃已舟至岳州英偶見舟中有短刀濳懷之旣抵賊巢又思相犯英曰饞火兒偌大年紀尙未親女郎耶田舍翁成親尙須一杯冷酒從汝將終身即無冰人草草合歡母寗死苗乃呼黨開筵命英易艶服空中燒紅燭如臂與女交拜日暮客散更小妝復飮英故作媚容殷勤勸爵苗不覺在醉眼餳口澀呼女登床英扶入衾中不及温存鼻聲己作（此二語可敬作者忠厚）英持刀手顫念此際若再遊移稍縱即逝遂探其喉而力刺之直透頸後急取被蒙其首苗負痛顚播英騎而力壓之首漸不能動遂斃英起易苗軍衣搜篋中金珠啓後窗踰垣而逸心鹿鹿不知何往盲行三四里前面忽阻長河不能濟少待來夜行船問何之以湘潭對乃附之越日已至登岸意在覓寓至一家見一人巿物入門貌絶類王生姑隨入問一女子出視則玉香也疑爲鬼即呼玉妹始不識但言汝何人英釋服示之皆驚喜王之母亦至各叩由來破涕爲笑玉聞舅妗慘死又涙下王聞英誅仇事深贊其智又謝贈金之恩先是王移玉香回里舊巢己破略修葺之巿玉殮時衣飾暫濟米鹽勗王勤讀母即爲二人合　至是英秀來出金珠値價頗鉅玉乃擇期爲英姊催妝英泣曰家破親亡此身如贅但願潔凈室以水田衣終身耳玉曰舊約之謂何妹雖事郎尙留璞以待此心不死可對鬼神也王母遂强爲易妝招鄰媪爲嬪介奏樂堂上畫燭雙挑王冠服立氍毹中英亦驚亦羞不覺盈盈而交拜也禮成客去共入洞房綢繆臻至自是姊妹共事一人明年春王舉於鄉連捷入詞林後官至方面　妹年己五十常如三十許人（完） 
 
 
 

Page 11

 
 
   
 
 

Page 12

 
 
   
 
