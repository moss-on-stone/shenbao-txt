# 1895 - 230 - 4908024

 

Page 1

 
 
[新印二十四史價目] [  圖書集成局啓]  
本局前印二十四史字跡明朗書式精良較他家之細若蠅頭模湖莫辦者眞有天壤之殊是以海内風行幾至不　而走兹復重加印釘精益求精分裝三九十二本盛以　木箱三口定實價洋每部五十元世有留心乙部者請臨臨申報館帳房購取可也 
[新印醫學心悟雷公藥性賦解出售] [  圖書集成局代啓]  
醫學心悟一書爲天都程鍾齬先生所著先生精於醫理上間仲聖心源旁及諸家雜說是書所論證治病情條分縷析後坿外科十法誠醫學之津梁文瑞樓主人覔得原本倩本房用新鉛字排印成書每部洋四角○雷公　性賦藥性解兩種爲業醫者必讀之書刻已印成每部洋二角請向蘇州察院塲上海棋盤街文瑞樓購取 
[時事多艱系之以論]  
醫家之治病也治獨病易治兼病難治正病易治雜病難病而熱也以寒凉之劑治之病而寒也以温熱之劑治之病在於虚當治以調補病在於實當治以攻瀉此所謂治獨病易也若熱病而不能受寒凉虚病而不能進滋補平肝恐燥潤肺礙滋或有因内症而發爲疽痬或有因外症而變爲怯弱一人而兼數症旣困苦之異常卽醫家診脈立方亦動多窒礙所以庸醫治病一遇棘手之症往往以無甚要緊之藥敷衍了事僅顧目前一若功過有所不受雖居心不欲殺人而受其殺者已多矣世無華扁安能求味味對症之藥此所以治兼病之難也然不獨醫家治病爲難卽病家延醫亦非容易每見一醫治一病固未必見効數醫治一病而其死愈速者誠以一醫有一醫之見一人診治之時雖才識不逮尚思求藥對症略費苦心及衆醫會集則惟求標新領異以自别於衆人人如此而欲使沈疴之挽回不亦難哉然雖由醫家愛財而不惜命致方樂之亂投亦由病这求名而不務實致賢否之莫辨舉世滔滔似亦可以守中醫之說不服藥矣然執是說而聽病者纒綿牀第不爲延醫服藥斷非人情是在病家之擇醫而不慕虚名醫家之求症而不存偏見耳治人如此治國亦何獨不然無爲而治惟中古能之降及後世人民日衆攻事日繁風俗不能無凋敝之日猶人身不能無疾病之時風俗之凋敝所賴執政者振作之補救之亦猶疾病者之必須鍼砭切脉立方服樂也樂石以治病與振作以救衰其理一也方今之世國幾病矣自髮捻之亂竊據十餘年擾累十餘省幸湘淮諸公輩出不數年間肅靖内地戡定邊陲如患傷寒大寒大熱頻至於危幸用猛劑表逹客感病賴以安然外邪雖去原氣已傷不及進調補之劑而名醫代謝似成痺弱之症然苟無疾病再侵可冀漸臻佳境乃自五口通商華洋雜處費用日繁財源日竭俄窺於西北英法窺於東南邊地日削内帑日虚而交涉之事亦幾如山隂道上應接不睱雖無甚疾病而以新病初愈孱弱之軀使日日操持勞苦不能靜攝病豈有不甚者乎至去歲倭人借高起釁擾我疆圉毁我名城據我耍隘船艦爲之燬人民爲之殘將爲之逃兵爲之潰畿輔震驚謀臣無策不得已而遣使議和爲目前之計償費至二萬萬兩内地通商臺疆割棄病後而不進以參苓精神猶不能變若更益以硝黄之劑而謂精神能不殫者未之有也夫人身血氣充足調養得宜旣無内邪自無外疾如一切瘡痬麻木不仁之症皆由氣血不足而來所謂物必自腐而後蟲生也今者和議雖成出欵如此之大籌措如此之難善後事宜當軕者正在心力交瘁之秋而四川閙教之案出矣福建閙教之案又出矣近日廣東又有鬧教之案何人民之不爲國計耶西人與中國敦睦已久亦知匪人之所爲未必過與中國爲難然償費究不可少且西人亦斷不肯喫虧入項未措出欵又增又况順直水荒甫經秋熟賑事可以暫緩而汴省電函告急懷慶沁河决口刷成九十餘丈武涉河内等縣已成澤國災民待救孔殷籌欵賑飢固刻不可緩之事而築堤堵口更有須臾難緩之情工程想不及前次鄭工之鉅然裂口至九十餘丈合龍亦非易易卽此一欵又何從措撥耶眞如人之元氣未復諸病易生苟不從速醫治必至於危所願執政者效良醫妙技攻補兼施温凉並進務使培其元固其表而後虚者實弱者强雖有寒暑疥癬之患可不必慮也紓宵旰之憂勤登斯民於仁壽不將於醫國者是望哉至於按方用藥良醫自有權衡非粗知湯頭歌訣者可得議擬也上醫醫國豈不信哉 
[蓬萊青鳥]  
　　有客自日本致書本館云日本外務大臣陸奥宗光患病已久東歴本月九號以後發熱尤烈病勢垂危恐難以保全性命矣○十二號東京大本營會議軍務日皇命駕以臨○華商自牛莊連豆餅至長崎言及現在牛莊尚有倭兵一千人約本月中一律敝回惟關稅仍由日人收取○在大坂之後備兵第十三十五二大隊奉命派往金州守備大約換舊隊往　灣也○現在倭兵之占據中國者尚有數萬名本月中當一槪撤回或調往臺地○此次發往臺灣之軍夫三千名本定於宇品港出口嗣因垂井大垣間火輪車被水所阻遂改由名古屋出武豐口直往臺北○松島軍艦於上月下旬載病兵回日本駛赴檢疫所前下碇人皆入所施免疫術病兵則送醫院療治至八號仍鼓輪向南方進發○日兵之在澎湖患疫而死者就媽公灣擇地一萬六十坪爲之叢葬每百人爲一墓或六七十人爲一墓刻已葬成七墓建立石碑高三丈餘書曰混成枝隊陸軍人軍屬合葬記念碑 
[方伯到皖]  
　　前月二十日皖垣南關外高搭彩棚在城文武印委各員均赴江干伺候緣官塲中接得官電知升任安徽藩憲王方伯附招商局之江寛輪船上駛該輪於二十一日辰刻抵皖江干水陸兵丁旌旗耀目砲聲隆隆震徹遐邇一時江岸騎輿紛紛觀者爲之塞途少時方伯命駕入城仍住龍門聞方伯諏吉接任在指顧間矣 
[皖藩交卸]  
　　署理藩憲員梧岡方伯已蒙聖恩升授山西布政使例應入都陛見經福少農中丞奏留今員方伯已交卸藩篆待各經手公件交代後卽當諏吉北上云 
[憲眷赴蘇]  
　　升任江蘇巡撫前浙江布政使趙展如中丞四月間交卸藩篆入都陛見其灜眷仍在藩署暫駐俟中丞履新接赴蘇垣至上月十四日有江蘇派來差官及家丁等到杭迎接憲眷仁錢兩邑尊卽命辦差人等雇備大號坐船二艘小船數隻在新馬頭停泊中丞灜眷於十八日卯刻登舟并用小火輪拖帶省防李統領特派護勇四十名砲船二艘一路護送至蘇 
[接印有期]  
　　新任浙藩胡方伯聘之於六月廿二日由滬起程并定於七月初二日接篆署藩司聶仲芳方伯亦擬於七月初二日回臬司本任故近日藩臬兩署辦公書吏已將案牘赶辦清楚預備移文也 
 
 

Page 2

 
 
[大士壽誕]  
　　杭州上天笁法喜寺供奉觀音大士頗著靈騐香火極盛載在祀典每月朔望官憲親往拈香若逢誕辰則由撫憲先期預祝六月十九日爲大士壽誕廖榖帥因政躬初愈尚未出轅特委署藩司聶仲芳方伯前往預祝方伯於十八日黎明出城親詣行禮殿庭上下早已打掃清潔鋪設齊全天乍明時一府兩縣命駕而來在彼伺候俟方伯駕臨住持僧出寺迎接入内小憇片時卽升殿行禮士民之進香者均避入殿側方伯行禮畢僧人延入客堂奉茶方伯與之略叙寒暄隨卽打道回衙未刻忽起狂風繼以大雨雨中帶下冰雹塊子均有飯碗大小以致檐前掛燈收拾不及均被打碎有挑夫二人爲雹塊打碎頭額天竺山後被風吹斷大樹二枝山上山下及靈隱寺一帶墻垣房屋被毁懷者不知凡幾而城中無風無雹僅下雨耳逾時卽止然是晚男女在廟宿山者仍有數百人該處點飯茶鋪生意仍極熱閙咸得利市三倍云 
[宦途擁塞]  
　　軍日以來分發皖省人員源源而至今又禀到者有六員爰紀於後知縣用本班先候補縣丞王清濤二尹山東人指分安徽試用從九楊長春江蘇人試用巡檢吳繼先江蘇人指分安徽分缺先補用知縣李文斛大令湖北人試用巡檢王萬齡浙江人新海防本班先補用典史吕煊江蘇人 
[禁屠求雨]  
　　皖城月前乾旱農民望眼欲穿地方有司咸設壇祈禱入伏後酷熱異常久晴不雨不獨農家望澤甚殷卽城市中亦盼望雨師解暑特授懷寗縣吳雲濤大令奉府尊面諭出示禁屠前月十六日爲始至十八日止是日時交未刻依然火傘當空吳明府重申禁令至十八日夜凉風習習電掣煌煌俄而大雨傾盆檐溜如注次晨方止不特大慰農民之望而溽暑亦爲之清也 
[協解餉銀]  
　　去冬江西奉派剛字吉字等營前往北洋駐紥樂亭縣防守海口至今尚未撤回所有餉需仍由江西支應局　湖南候浦府經周叅軍文璐解銀北上 
[鐵甕濤聲]  
　　有某甲者於前日定更時奔至鎭屏山下聳身躍入井中以圖畢命其時往來行人寥落若晨星竟無知者至次早有某姓僕婦持桶汲取井泉忽見屍身浮於水面驚駭欲絶大聲呼喊鄰人聞之相率趨視不識其姓名旋經地甲到此雇人將屍身撈起預備屍塲禀請王大令相騐大令聞信後卽於址二點鐘時排導出城臨場檢騐一時觀者人山人海大令騐畢旋有屍屬來認遂購棺成殮具結完案有知其事者謂甲年逾而立家住六濠口素有劉盤龍之癖其妻屢勸之甲非但不聽反以惡言相待由是妻不敢發一語近甲又屢賭屢負衣衫典盡無計彌縫遂密購阿芙蓉膏呑下倚牀灑淚幸甲母知覺尚早急爲灌救將毒吐盡不致魂遊泉府逾數日又因某乙向甲追索賭債甲無言以對買棹至鎭以作避債臺下榻後甲心中愈思愈忿自念生而苦不如死而樂遂投井自殉賭之害人烈矣哉○俗傳六月二十四日爲雷祖誕辰金山雷祖殿預期張燈結綵鋪設一新愚夫愚婦之進香者自二十日起絡繹於途至二十三日更肩摩踵接爐内香烟繚繞上徹雲霄羽士皆燦爛其衣鐘聲聲徹耳入夜更明燈萬點璀璨奪目以故緑女紅男無不呼姨唤妹相率來觀幾如恒河沙數城内外糧食糕餅店及槽坊磨坊礱坊曁迎春樓各茶館皆供奉雷祖神像並召六書班演唱絲清竹脆徹夜喧闐晚間各店盛筵設席其樂陶陶聞七濠口廣帮捐集巨欵演戲三日以答神庥先二日在北街搭蓋戲臺一座届期招選榮華名班登塲開演袍笏騰輝笙歌迭奏誦此曲祗應天上有之句情景宛然在目兩旁看檯衣香鬢影士女如雲迨至陽烏西匿素魄東升始相與聨袂而歸誠所謂賞心樂事也 
[僧人遇鬼]  
　　杭城雄鎭樓吳姓於某日作冥壽晚間延請安濟廟五僧設放𦦨口此及下臺有一僧忽患肚痛先行其四僧及香工從容收拾徐步而歸行至車駕橋忽來旋風一陣冷侵入骨又行數武見先去之僧呆立道上喃喃作語細不可辨似若誦經者呼之不應四僧乃掖之而歸至廟依然不醒知爲遇魅乃以薑湯熱水灌之移時始醒間其故則云行至此忽來一人攔住去路與之理諭彼吹氣一口寒冷非常毛骨竦然欲大聲疾呼而口不能言因默誦諸經而彼毫無畏懼及爾等前來始行衝散我心雖清而口噤難言耳聞此僧當時寒熱交作至今臥牀未起其病甚劇想必陽氣漸衰始爲鬼所祟也 
[羽士迎神]  
　　俗傳火德星君於六月二十三日誕辰神之中軍爲速報使杭州茅廊巷火神廟向有中軍偶像本年司事者以廟神誕期向由中軍出示曉諭神像之設未可闕如乃於塑佛店塑成於六月十八日開光先期備具執事鼓吹傘扇往迎廟中羽士二十餘人各執定香一枝身披五色道袍在神前排班而行觀者頗形熱閙云 
[神樹被伐]  
　　前報安徽御書樓地方槐樹忽然胃火一節紛紛議論傳爲異談僉曰神火必係樹石顯靈有某甲之胞弟抱病多日服藥罔效向樹禱叩攀取樹枝煎成卽愈又某乙之子頭燒肚瀉取服亦愈於是哄傳城廂内外男男女女咸往燒香有求必應連日敬香者絡繹於途而樹基各有其主樹爲某丙之物地基又爲某丁之業丙丁相商搭蓆爲棚安置爐簟凡來燒香者必討香資日進數千披紅掛彩許愿送旛者不知凡幾樹前幾無挿足之地事聞於官上月二十二日午後特授懷寗縣吳雲濤大令向樹拈香三叩府尊亦親詣樹週圍審視次晨卽委夏少尉帶同差役呼匠鋸發一時羣相往觀街塡巷塞擁擠不開然燒香者仍源源而至見此情形不禁廢興而返 
[溺斃三則]  
　　安慶古牌樓碼頭有某甲挑運吃水在跳板汲水之際忽狂風急浪一時立足不牢翻身入水有知甲者謂係同興館店之火夫卽報知館主隨卽雇划打撈奈江水連日陡漲江面增寛白浪滔天竟無從撈救云○同日金寳門外同安橋河下有一上月船該處江流甚急船夫某甲挽篙勾搭而上篙滑手鬆撲入波濤卽占滅頂船主遣人報知甲家一面雇船打撈甲之事母遥望江干傷心大慟慘不忍聞聞甲年二十餘歲成親尚未久云○有一老婦彳亍於四眼井江岸甚爲悲切見者頗覺詫異就而問之婦云楊姓家居上三十里之黄石磯捕魚爲業有子年二十多歲於四月初五日在黄石磯江面捕魚失足落水撈屍無著想必已葬魚腹氏昨有事來城住於親友家中昨晚三更夢見吾兒云在四眼井碼頭今日午後可以見面故在此悲切傍人聞此渺茫之言遂以言詞安慰謂事隔三月且相隔如許之路一夢何足爲憑勸其回去不必在此受暑正在議論間忽見泊舟之傍浮起一屍婦見之卽呼傍人云上面同安橋有淹斃之人亦在撈屍不可錯認迨其屍經人撈起面目腐爛不能認識惟腰間有袴帶一條掛搭連袋一個内盛青蚨四十多文婦審袴帶搭連是兒之物遂撫屍大哭云是日失水打撈數天費盡心機不能得見豈知流於此地計在水底九十九天苟非一夢焉能得見隨卽備棺收殮鬼夢有如此之靈聞者無不咄咄稍怪 
[回生神術]  
　　杭垣板兒巷王某年壯家貧勤儉力作一家八口賴以存活前日午刻王自外歸忽患急痧倒地四肢抖縮不省人事母妻無法央求鄰佑輾轉乞得痧藥數種相與灌救無如天時炎熱酷暑蒸逼爲時過久已氣絶身僵矣家人痛哭稍定檢點衣節併湊典質購到衣衾棺木於當晚二更卽須入木時有甲乙二人路經門前駐足問曰爾等哭聲保哀慘也母告以子死家貧死一人而全家皆將就死是以哭之哀耳甲詢病死情狀母具告之甲卽入門審視王面向其母曰容我救治否母妻一同跪下叩頭求救甲曰爾等且起我爲施救如不可救幸勿責我隨招乙入屋暫坐令其妻將王上下衣服全行解開身邊取出長針按穴打入俄頃將針拔出血湧如注作紫黑色連打七針針針流血色皆紫黑針畢向其母妻曰人救活矣待伊醒後脫去衣服鋪蓆於地令伊穩臥爾等亦皆可安睡明早我來看視可也語次王已呻吟作聲旋大呼曰好悶好悶立時坐起驚問原由母妻亦驚喜非常爭告以故迨回視甲乙方欲詢問一切甲乙早出門去矣當卽稍稍收拾閉户安寢次日早起甲携業獨至囑土分作兩起用温開水呑服不必另服他藥明日准可全愈王叩謝後言刻已全愈不待明日展問姓字始知甲係沈姓以佐貳微員在杭需 
 
 

Page 3

 
 
次具此神術人無知者王乃謀諸鄰佑醵金锦製一匾額鼓樂花炮送至公寓懸掛於是杭人始咸知有沈公云 
[拐子遇拐]  
　　杭有張拐子者逸其名本揚州人向操骨董業寓居三元坊日携古玩字畫至公館大家求售因跛一足故人以拐子呼之非眞拐騙之流也上月某日從城頭巷回家迎面來一少年衣服翩翩呼曰張拐子汝有好畫幅否張視之乃板兒巷某公館之小主人也應之曰有少年曰明日可携來我看須多帶幾幅以便挑選張應之少年後面有一人手持洋傘隨之而行張以爲必少年之僕也行未數武其人赶來喚張曰少爺分付天時炎熱必須早來張曰唯唯次早張甫起身忽聞叩門聲詢以保人則板兒巷某公館所差者啓視之乃卽跟隨少年之人也張延之入其人曰少爺今日尚須出門拜客黎明卽起等爾不來故喚我來催速卽同去張急將畫軕包裹欲行其人曰少爺囑爾多帶幾軕去張曰不便携帶如要再好送去其人曰我與爾代携一包如何張曰如此最好遂另包數軕交其代携一路同行比至公館門首乃遜張先入張至門房閽人招之入内謂之曰今日來何早張曰少爺要買古畫昨日途遇囑我送來今日又著人來催故特同來閽人曰汝豈見鬼耶少爺尚在睡鄉我輩方纔起身有誰來喚張曰卽昨日跟少爺出門者閽人曰少爺昨日與王太爺去吃茶並未有人跟去張曰適纔與我同來者閽人曰汝進門時果有一人偕來手携物件一包我以爲汝之夥件故不詢詰其人已不知所往張聞之失色曰我眞被拐矣包中有畫數軸約值數十元我係小本營生如何吃此大苦詢以如何交彼張一一告之閽人曰此必昨日少爺與爾問答時伊俱一一聽見特假作跟人藉以騙物昨日追夾囑你早至者蓋預爲今日地步使爾不致動疑也事爲少爺得知喚令入内交易償值略從豐給然已所得不償民失矣 
[興修剥岸]  
　　漢鎭中碼頭一帶自去秋坍塌迄今尚無人出爲修理今夏襄流愈急中碼頭一帶又崩邮岸脚十餘丈之遠現經本鎭紳士劉觀察璘等赴鄂垣督撫兩憲處投遞禀詞籲懇籌欵築修剥岸經撫院憲譚大中丞批示照錄於左據呈漢口流通巷以下至大碼頭一帶近因河流改變大溜頻臨河岸坍塌百十丈逼近街市於商賈居民均有關碍自應設法興修以資保衛惟工費究竟實需若干並應如何籌欵辦理仰布政司卽飭漢陽府縣確勘妥議照覆核奪藩憲龍方伯接奉批示後業已遵辦各紳亦於漢鎭鮑家巷設局開工籌辦捐費此事旣經上憲核准則集欵自易爲力行見畚挶雲興隄防出立可爲一勞永逸之計從此陽俟不敢肆虐居民安於磐石矣 
[星使赴省]  
　　出使俄國大臣王芍棠星使因假期將滿行旌在卽日往各當道辭行昨晨八點鐘乘輿出轅往滬南貨捐局辭行十一下鐘回轅下午三點半鐘駐滬英德俄諸領事均乘坐馬車先後詣行轅拜會星使殷勤迎入欵以西式大餐盃盤酬酢曲盡邦誼直至興盡各領事分道回署並聞星使訂期初七日啟行先往鎭江繞道揚州至金陵謁見張香帥面陳要公然後復回滬乘輪北上云 
[舊令來滬]  
　　前代理上海縣竇奠高明府鎭山日前來滬赴縣拜會已列前報兹聞明府有奉關道憲黄幼晨觀察檄委辦理保甲總巡之說傳聞如是姑錄这以待續聞 
[滬北火警]  
　　美界崇明路第一百二十八號門牌青雲里跨街樓爲粤人所居昨晨四下三刻鐘忽然火起居人從夢中驚超施救不及轟轟烈烈頓時冐穿屋頂捕房瞭見急鳴警鐘皮帶車首先馳至卽以清泉猛射祝融氏見勢不敵捲旗而返僅焚去跨街樓一間餘幸無恙迨英法皮條車驅至已烟消火滅矣事後捕頭遣各包探稽查起火原由據鄰居衆口一詞皆言粤人每夜糾人賭博幾被殃及池魚務須懲儆探因將甲乙丙三粤人拘解捕房卽由捕頭詰問起火之由據稱樓上四面無墻以板作壁日間燃點蓬條遺火燃及木壁賭博一事實係誣指求請明鑒捕頭以其供詞有理幸未拖累鄰屋呵斥至再諭其嗣後須分外勤愼一併斥釋 
[尋見逃媳]  
　　昨日倡婦劉紅玉在四馬路品玉樓獻技旣畢乘輿欲回突經陸樂氏及其子阿虎扭住聲稱此倡係我家六七年前逃媳金氏今當押令回家正喧　間適二百零一號巡街華捕至此一併送至捕房鴇婦劉裘氏聞之尾隨而至捕頭令轉送英公廨劉鴇支吾其說謂此倡由陸樂氏作爲親女賣至我家屠别駕飭交官媒靜候訊奪 
[薙匠情虚]  
　　薙髮匠嚴雨春設肆於城内太平街今夏時疫流行痧症猝發嚴則暫離薙具專事針刺遇有來喊者須索洋封然後乘輿而往招摇過市令人咋舌上月杪本城張家弄某氏婦延嚴挑痧旋卽殞命嚴知肇禍慌張棄輿而遁某氏家現尚不肯干休聞欲得嚴而甘心也 
[故態復萌]  
　　保甲總巡夏明府前經出示嚴禁流氓黨高領短衣沿街高唱淫歌飭差拘拿數名懲辦後此風稍息迄今未届兩月流氓黨故熊復萌前晚有張家弄流氓阿龍者在虹橋浜納凉高唱淫歌適有該處印花作夥掌寳等數人彼此爭唱無賴性成動輙兇毆拳足如雨兩不相攘愈鬥愈酣勢甚洶洶鄰居恐肇事端極爲排解并喚地甲彈壓各流氓始各鳥獸散若輩眞乃愍不畏法矣 
[縣案]  
　　揚州人譚德煥在本城老學前開設德記烟館歴有年所前日有孫長壽投縣控譚佔妻求請提究黄大令准禀提案於前晚研訊孫供江北甘泉縣人與譚是連襟光緒十八年我妻王氏因與姑不睦託譚帶至滬上暫住不料譚德焕心懷不良僣妻有苟且事令妻與他裝烟穢褻情形不堪聞問小的聞之來申欲將玉氏搬出另住譚竟覇持不允意圖强佔是以控請究辦質之譚德煥供詞支吾顯係情虚喝令掌頰數十下始行供認大令判將譚呅所押候備文遞回原籍孫王氏不守婦道亦飭鞭背數十下給孫具領並飭差役持封條前往將該烟館發封○孫傳蘭不務正業時到清節堂向寡母索錢花用纒擾不堪經堂董送請上海縣懲辦黄大令訊供之下供稱本地人年三十歲向習錢莊生意今年端節分手在姊丈所開之柴行廳茶館内帮工尚有胞弟今年廿六歲做綢莊生意小的九歲時就遭佼故隨母進清節堂撫養長大娶妻後向住岳家現在育嬰堂領孩因要租屋呌妻回來故向母親要錢用度不敢忤逆尚求開恩大令得供喝笞二百板發收改過所○妓女周春蓮喊控請斷從良一案黄大令提訊之下供稱原籍温州人家有父母賣於周陳氏爲買女去年十一月間由周陳氏將小婦人許配於江西人程有賢爲室卜居公陽里程已四十三歲至今年端節向同安里開設書塲之千金姐處借洋二百餘元因到他處爲妓不料六月初十丈夫病故　柩之事尚有夫叔在滬爲裁縫周陳氏亦在公和里開妓院小婦人不愿爲妓求准從良周陳氏供江西廣信府人年五十三歲前生一女嫁與朱鴻飛爲妻光緒六年分在籍與程有賢姘識生有三女挈同來滬住在公陽里去年十一月買女春蓮與程有賢勶相往來小婦人查知卽許配於程爲妻言明靠他終老在親後卽行遷居另住置小婦人於不顧小婦人並不開設妓院六月初十程有賢臨終之時呌小婦人去至牀前託小婦人囑春蓮將他棺木扶回原籍并託小婦人照管春蓮現今春蓮不肯盤柩求乞恩斷黄大令得供之下衡情酌斷周春蓮年紀尚輕雖配與程有賢亦非明媒正娶若落在周陳氏之手必然久陷火坑判發普育善堂擇良婚配周陳代具結扶柩回里不得逗留○本埠烏木一業向例店邦作邦分爲兩所店邦董事李維郎領同邦頭曹萬興等作邦董事艾仁熹領同邦頭孫有福等去年在縣互控當經帮審委員葉臨恭司馬訊斷准作邦遇有客師入邦每名捐錢廿三千以作病死他鄉收殮盤棺之費新開一作捐入店邦公所錢十四千文店邦一年祗收一個學徒如學不成就及有不測辭退准許再收一徒諭斷在案兹緣作邦祇許店邦一年收一學徒卽使學不成就辭退後亦不能補收兩相齟齬復投縣著呈控作邦由金慶裕爲首糾衆覇持一律停工黄大令准詞飭差提齊人証於前晚升坐三堂訊斷趙萬興供訴前情質之金慶裕訴　店邦多收學徒與作邦有碍做工况舊例新開一作捐入店邦公所内不過二千文今增至十四千力所未逮是以衆意不愿做工相率棄業大令以率衆覇持市面有違律條此風斷不可長大加呵斥飭令枷號示衆一日開工卽行釋放訊問艾仁熹李維郎兩董事曰爾業何時起立董事答稱光緒年分爲始職等皆奉 
 
 

Page 4

 
 
恩諭遵行大令曰爾旣爲董事伊等工作粗夫但知滋事極應隨時勸化解散故此諭爾等爲董以安生業詎知十八年以前未立董事之先未聞涉訟滋閙等事現立董事反爲爭訟不休可知爾等爲董並非勸散省事實乃唆使助虐致多訟事也也斥再三判將兩董均行斥革嗣後不許再立董事所有前給諭單限令卽日呈繳塗銷兩董遵諭而退 
[美捕房紀事]  
　　前晚二點鐘時有西人某甲雇坐東洋車未言欲往何處但令車夫疾馳北行至靶子路是處行人稀少已近更闌甲四顧無人不禁慾心頓起將車夫撳伏於地欲施無禮車夫駭極狂呼三百零一號走街捕聞聲赶至當卽扭入捕房暫行管押昨晨捕頭命提案略詰數語飭捕解送至英領事公館請辦未知若何判斷○蘇婦某氏徐娘半老輕薄性成向與車夫崇明人某丁姘識已十餘載生子女各一耕種度日相安已久後又與某洋行出店某戊有私棄舊憐新欲屏丁於户外丁心有不甘前晚大動干戈復扭入捕房申訴醜情捕頭訊悉原委謂此輩無恥已極無睱深究飭捕一併逐出○寍波人陳春蘭凌寳卿二偷兒爲犯竊經包探拘解英公廨由讞員判令覊押遞籍昨晨捕頭派包探倪順泉將二竊賊帶至法界太古碼頭附北京輪船解往寗波原籍○天潼路第十七號洋房内前晚有妙手空空兒溷入竊取金表金鋼鑽寳石金練　戒指等計值銀六百餘元繕就失單投捕房控告捕頭諭飭各包探嚴行追捕 
[專治霍亂吐瀉轉筋時症良方]  
　　　炒小茴香四兩公丁香四兩草菓二兩細辛二兩炒川椒五兩乾薤白四兩良姜三兩桂枝六兩五靈脂二兩降眞香五兩烏藥三兩乾姜三兩石菖蒲二兩青木香四兩檳榔二兩薏仁五兩熟附子三兩茱萸四兩防已三兩明雄五錢畢澄茄五兩右廿一味共研細末用開水調服專治上吐下瀉轉筋腹痛四肢厥隂冰冷起臥不安甚至六脈全無每服三錢孩童减半極重者接服幾次以痛止厥回或瀉止爲度服後忌一切寒冷水菓生物及米湯饘粥紅白糖等物俟服後對日方進飲食爲妙此藥只治隂寒症而熱症忌之 
[同善共濟]  
　　杭省張祈病速愈助賑洋三百元錢翰臣經募滕何氏等各户洋七十七元金戒一只兌换洋十元章存德堂洋四十八元銅洋念八元尹洽林求保合家平安洋一百元同源昇交來仰日堂夏令平安完愿銀五十兩梁溪厚仁莊由同康莊交來無名氏洋二百元三石居士儉養主人省日用保平安合助洋四十元吳敦厚堂洋三十元天順祥號交來龔熾卿洋三十元又三畏堂經募三十二户合助一文愿藥捐四十五元飢鳩病鵠均沾活命之恩百鹿千羊允合自求之福乞登報牘叩宏施[  上海六馬路仁濟善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　某輪船上庖丁李瑞來前在香港竊取同船洗衣工人王瑞泰枚逃來滬上旋經張阿五在公和祥碼頭拘獲解送公堂屠興之别駕訊供之下飭張探赴法界吊到金四開二十枚金八開四枚尚少金四開入枚李稱已在途中用去昨晨復將李解案王投案領贓李供稱小的係寗波人行竊該死尚乞施恩詰以所缺金四開八枚何在供稱已在香港兌取洋銀作爲川資以及購買鐘表零物今已罄盡無餘矣别駕將情告知蕯副領事然後判令拘李管押兩月贓給失主領去○某號西包探解華人周阿天至案禀稱此人與前日解案之王張氏均慣收賊贓請爲究辦并將王張氏罰鍰周供稱小的不敢收贓尚求恩赦别駕判令與王張氏各罰洋銀二十元○積竊錢松山屢經懲辦今又竊取朱張氏家衣十餘件經三百七十三號華捕拘押捕房轉解到案朱張氏投案申訴前情錢供稱小的連此次共竊二次並非積年老賊尚乞恩寛别駕判令笞責二百板○倪阿寳王阿金李阿四三賊犯串竊錢金榮楊阿九兩家馬車上燃點洋燭之玻璃法條燈及銀手釧售與范唐氏閻阿華二家經包探竇如海查明其事將一干人拘入捕房昨晨解送至案楊聞知其事投案領贓倪王李同供稱小的等窮苦不堪以致先後行竊然各行其道並不串同范唐氏及閻同供稱小的及小婦人不知賊贓以致悮行收受另駕判令將倪管押三禮拜王管押一禮拜李管押二禮拜范唐氏及閻各管押二日○一百九十七號華捕解流氓王文元至案禀稱此人前入某戲園觀劇並不給錢爭吵之餘經小的拘押捕房以故時時懷恨昨日忽糾合同黨數十人將小的扭住圖報前仇是以拘解請究王供稱小的不敢向巡捕復仇求恩寛宥别駕判令笞責一百板東洋車夫陸袁郎並未納捐領照沿途載客趁錢三百五十六號華捕以其有違定章拘請判罰陸供稱小的初至治不下知捕房章程以後不敢再犯矣别駕判罰洋銀二圓如數充某處毆費○秃子李金生每纛晚間卽假裝髮辮游行四馬路一帶見有倡家傭婦肆意調情前晚行至尚仁里見娼傭阿金姿色絶佳隨娼轎蓮船十丈舉步如飛卽雙手抱其腰向之諧謔阿金怒拉其髮辮侃脫李卽奔逃適包探何瑞福巡至此閒一併拘入捕房旋於昨晨解案别駕判令枷號十日發犯事處示衆俾調戲娼傭乾見而知懼○水包探唐寳榮解冐險接客之杉板船户李遜全請判李供稱小的係浦東人不敢冐險駛行因見水巡捕到來故思逃避耳别駕判罰洋銀一圓○某水包探解抛泥入浦之陸生根請訊陸供稱小的係船户並不知浦江不能抛泥貧苦之人求恩免罰别駕問船主何人供稱姓李名阿來别駕判罰洋銀二圓 
[法捕房瑣案]  
　　陳朱氏控沈榮氏雇用姪女金珠爲大姐送至沈張氏花烟間内逼令接客爲旨暴之嫖客阿二傷及下體經鄭大令訊供之下以該鴇實屬可惡著將沈張氏押候鞭背等情已紀前報昨禮拜三大令蒞捕房會同謝捕頭發落各案命提鴇婦沈張氏著交阿二到案嚴辦沈張氏供向在洋布局爲女工阿二有二一在萬裕碼頭摇杉板一在街頭賣水菓不知所指何人在令以其有意狡展著從重掌頰一百下血溢兩腮始供實係摇小船阿二乃福建人小婦人可以指領拘拿大令又謂爾勾引大姐與阿二成奸以大姐不從爾用棉花絮塞口如此作惡罪不容誅且觀爾行徑顯係女流氓張氏供稱小婦人以丈夫吸食洋烟遇人不淑不得已作此皮肉生涯尚求恩恕當日阿寳遣大姐來家領四歲小孩卽行回去並無與阿二成奸之事大令謂爾尚受大洋一元反敢狡稱並無其事實屬可惡著還押候拘到阿二一并嚴辦命提阿寳到案著具結交保出外限三日内拘提阿二到案嚴懲○偷兒李玉珍在江天輪船竊取搭客鞋籃爲包探拘獲解經鄭大令訊供昨命提到案照原斷掌頰一百下卽予開釋○偷兒王阿桂在清和樓茶館竊取短衫爲失玉當塲拘獲解經大令訊供昨命提到案照原斷掌頰八十下卽予釋出○張順寳控金阿大竊取花式京鞋經大令訊供著照原斷笞責一百板還押覓保○陳阿鳳在碼頭肩運私鹽爲巡街捕拘入解經鄭大令訊供著照原斷掌頰八十下卽予釋出○金長生陳阿福俞三三人因毆巡捕拘入捕房經解經鄭大令訊供各枷號一月期滿責放昨已滿期命帶案開枷照原斷各笞一百板還押各具改過切結覓保釋放○冰販戴長生誘拐女孩張彩雲托蟻媒張王氏周陳氏劉陳氏轉輾售入花烟間内爲娼爲包探㧦入解經鄭大令研訊責懲著禁押捕房一月昨已滿期命帶案著將張王氏先行開釋周陳氏劉陳氏還押覓何○竊犯王成寳枷號半月昨已滿期命帶案開枷照原斷笞責一百板勒令回籍不准逗留○竊犯顧金生陳發發各枷號一月昨已期滿命帶案開枷照原斷顧笞責二百板劉笞責一百板從寛開釋勒令回籍不准逗留○枷犯張子義陳忠渭枷期已滿命帶案開枷照原斷各笞一百板勒令回籍不准逗留○老沙遜經租帳房控新街第十號門牌某小烟館積欠房租兩月計洋十一元潛逃避匿禀請公堂將屋内生財拍賣作抵昨收租人某甲偕拍賣人某乙投案呈遞清帳等拍見洋十九元五角三分大令命除去房租洋十一元餘存公堂充公 
[江西官報]  
　　六月初一知府崔湘接辦牙釐務孫傳鼎調辦吳城分局觀音閣通判郭克明缷事回長寗縣金福保彭澤馬當司梁瑞圖俱謝飭知署廣豐縣王啓烈　謝委李澂往瑞昌公幹張善鐸趙竣張曹詔潘紹誼俱禀謝考沈维楨往樂平公幹吳國珍由南昌鄉驗收提工回幹經衡由京解漕折回張紹箕由安徽公幹回黎開湘由京解開餉回直隸州柏齡由京解固本銀回通判翁賓仁隨同賀道往進賢知縣崇泰往信豐公幹指分從九李世齡係江蘇人卽用縣未紹文係安徽壬辰進士俱禀到○初二日署饒州府但培良缷事回余官濬往湖口提萬令息借商欵銀陳善垣由京解地丁回府經方毓深起服來江江蘇知縣李佩玉缷辦神岡山緝私卡回縣丞周國深往辦湘東　卡 
[江官報]  
　　六月二十一日湖南高叅戎明經湖北胡叅戊兆有解鹽課銀來揚○二十三日泰壩要分轉缷事回楊何大令亮榘由京師回揚銷押解餉銀差○二十四日蕭鹺尹晁相揚鹺尹解海分司餉銀來揚江蘇巡檢謝少尉焜吳少尉康奉委赴滁來全北鹽差 
[申報報舘恊振所經收順直賑捐六月初一日至初十十一日至二十日一日至廿九日止第十一十二十三三次清單]  
　　六月初三日寗波永和局來聚康莊洋十元常州余盛來青芙　主人洋十元○初五日洪壽昌醫資洋二元○初七日黄承恩洋十八元○初九日張延楝洋卅元胡靜軒洋廿元無名氏銅洋一元省　子求保身體平安洋二元○初十日嘉興陳謙甫洋二元徐拙安洋五元○十二日王賓洋五元○十三日施章如送紅又村代香楮洋一元○十五日武陵惠軒氏求子延年益壽合宅平安洋四十元華函章等十二户小洋二元五角○十六日無名氏求病愈洋十元南市鼎裕銅洋廿元魯家匯日生盛來洽和典銅洋二元○十七日無名氏銅洋二元○十八日真正力不從心人洋五元○十九日祝少英洋八元○廿日金勉痴潤資洋一角塞翠齋主洋二元同吉祥厚記求合號人口平安洋廿元○廿一日葉雲史求合家平安洋十元○廿二日寗波正大來　三嗣銅洋六元夏光祖求合家平安并求先叔資冥福洋八元古銅洋大香爐洋廿元○廿三日三餘軒洋廿元不書名洋十元自省齋求諸事平安洋五元顧明顯洋廿元○廿四日沈兒氏求分娩迅速洋五元譚門葉氏太太求大媳婦病速愈洋十元又求保次子病速愈洋十元○廿六日無名氏洋五元花洋三元長沙胡萬昌來還宿債人洋卅元○廿七日隱名氏票元五百兩無錫全盛梁溪勉力子洋五元冩晴軒主求病速痊洋四元祝如東海洋一元○廿八日包門陶氏求生産平安洋五元○廿九丁兆聲許助花洋十元又爲小兒梅先求保清泰花洋五元吳宅洋一元以上三次總共收洋三百六十一元七角票元五百兩花洋十八元銅洋卅一元 
[上海六馬路仁濟善堂籌賑所施少欽經收順直奉天遼陽賑捐閏五月初一至廿九日清單]  
　　潤東懷堂大善士助規銀五百兩程鄉榕蔭　屋助七十二兩陸　楊輔卿三十一兩錢三分三厘又洋八元川帮慶豐昌二十兩川帮干記公記祥記均求水陸平安各助銀十兩王蓉生五兩四錢四分九厘求生貴子人助洋一千元徐來鳳　助洋三百元顧徐氏隱名氏各助洋二百元程福五孔顧氏各助洋一百元順成茶號助洋八十元應含章陳洪記自新堂李太太　錢氏隱姓氏六户各洋五十元洪記伯琴三十二元朱餘庵湖郡有心無力人各洋三十元俞不留名廿六元趙朗垣念五元二角寗郡北門釐卡無名氏廿四元寗無名氏求平安浙寗無名氏求平安張桂發長子病求速俞浙紹德裕堂李恩求病愈五户各二十元川帮恆源祥十九元銅洋一元隱名氏紫石山人各十六元許愿月捐女氏十三元毋怠志齋十二元求恆齋求平安唐鳳興保平安養悔主人爲恩保求易養易成沈仁厚堂解宿求保安樂安室女史求病愈嚴子恆求合家合船平安瑞臻主人求病愈紅綿　平病愈　助求病速愈隱氏求病愈西川卓　澍樂　蕃潘樹孳楊滿一輩倩記王　記崇禮堂憩閒　主人紫雲氏退補氏吳楊氏隱姓氏隱名氏隱名氏求平安人廿五户各洋十元金陵倪佑之妻病求愈八元席耀彩六元銅九元孔顧氏求病愈蘇州六門釐卡力不足齋各六元　求發求母咳嗽速愈綿力子爲次子種花平安愿王安甫求病愈陳宗棠鍾槐光葛哦記寅記隱名氏無名氏無名氏大户各五元李葉氏求病愈無名氏求病愈無名氏丁陸氏林慶松凌甸臣六户各四元恆孚桶捐另户錢申洋三元四角通裕仁和船友合助三元無名氏求病愈益三堂知非子各洋三元孫雅存堂求老病不發二元四角王信義求母病速愈寗城南湖居士竹　主人立愿未償人鴻寄廬盡心堂稼缷氏億中無名氏無名氏無名氏十一户各　元顧雅鄉不四季平安又助求資繼室譚氏冥隱名氏求母平安李脩本子病祈愈朱半樵求病愈鼎昌源罰款移助一息尚存無名氏朱氏仲光氏方費氏吳甲盛大少爺儲俊卿過鵬程卜友記友隱名十七户　洋一元准心無力人求父病速愈洋五角徐　臣潤筆洋二角二分隱名氏銅洋四元信源莊銅洋二元保安大冩蜜司億洋商銅洋一元裕泰號冉　發各銅洋一元　　一錢四百文以上共收規銀六百五十九兩六錢八分二釐洋三千三十九元七角五分銅洋十九元錢四百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
