# 1902 - 340 - 4910652

 

Page 1

 
 
[第六次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆治之宏規下以起民生之疾苦矧自科舉攺章以後大小考試皆以史事命題博求通達之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[捐僧道議]  
　　時至今日國家之度支可謂奇絀矣計臣之搜括亦可謂至密矣其已經通行者若房捐若膏捐若酒捐若糖捐其議而未行者若畝捐若丁捐若印花捐條例繁多名稱猥雜不顧大局但計目前理財至此可爲浩歎夫國家當萬不得已之際藉衆人之財救一時之急彼食毛踐土者固應輸將踴躍不宜稍存吝惜之心然亦思民之托業於懋遷殫力於畎畝者蠅頭所入夫固皆從辛苦經營來乎以閭閻有限之脂膏豈能供國家無窮之挹注然則爲之奈何曰是宜仿古人崇本抑末之意而叅酌之末非工商之謂也世有不耕而食不織而衣勞力勞心兩無所事而終歲温飽俯仰裕如且或作奸犯科肆其詭詐此固莠民之至可惡者而僧道卽其一也僧之原出於釋伽道之原出於老子本不過雜衆之一自歴代世主相率崇奉民間尤而效之於是紺宇紅牆充塞宇宙其間雖不無明君賢相惡其異端嚴申禁令然旋滅旋起終不能絶其根株本朝列祖列宗聖德淸明從無崇尙釋老之事彼教之氣燄爲之大衰然無業游民猶不免托身其中爲獵取衣食之計愚嘗謂二氏之在今日實不患其浮誕之惑衆而惟慮其虚耗之害民今擬治之之法莫如重其捐輸嚴其限制蓋重其捐所以補庫儲之不足嚴其限卽以挽惡俗於無形考之唐代僧道度牒皆由官給發無度牒者不得濫充今宜仿其意由部頒發度牒於各州縣凡爲僧道者皆須赴地方衙門納貲具領現在各省之僧道其數雖不可知然嘗見蚓菴瑣語載康熙六年七月禮部題奏直隷各省巡撫造送册内勅封大寺廟其六千七十三處小寺廟共小千四百九處私建大寺廟共八千四百八十五處小寺廟共五萬八千六百八十二處僧共一十一萬二百九十二名道士共二萬一千二百八十三名尼姑共八千五百十五口通共寺廟七萬九千六百二十二處僧道尼姑共一十四萬一百九十三名口云云竊謂開國迄今其數當有僧無减必使凡爲僧道尼姑者非領有度牒不可每度牒一紙定以洋銀若干元合各省計之爲欵當不下數十萬再每歲定以常捐之數有抗違者嚴懲無赦夫商賈之有牙行也非貲本不能集事然尙須執有部帖始准開張彼僧道爲人誦經無端而坐獲厚利朝廷勒令從重報効於情於理亦屬甚平或曰籌欵而及於此輩不亦近於猥瑣有失政體乎則謹應之曰賭博爲國家所禁而粤東闈商每年報效數十萬金卽准公然設局國家視爲入欵大宗女閭三百雖屬管仲富國之謀然卑賤汚辱爲民生之大害乃今者蕪湖等處亦有人上條陳於大府請行妓捐籌欵而計及此等事則何如將僧道度牒竭力振頓猶得古人之遺意乎有理財之責者倘取是說而行之或亦於庫欵不無裨益也 
[爭攬利權]  
　　日本某日報云各國聨軍交還天津之後中外交誼漸底和平各國遂思攬築鐵路開礦之權設詞要求爭先恐後先是黑龍江將軍已允俄總督之請許開省内礦山旣定約章俄人卽分設公司五處旣而英法公司謀開福建卲武府媒礦中國政府亦畀以大權邇者法人又請開四川十六縣油井煤礦比人則欲承築四川鐵路葡人則欲由廣州築路以達澳門其他德英美各國亦無一不思力征經營意人更欲賃一軍港中國政府恐不免多所寒心也 
[撤兵定期]  
　　香港循環日報譯德文報云日前傳說德國欲延至明年二月一號撤退駐滬兵士實屬無根之言按照英德二政府所訂合同德軍定於西歴十二月二十號起排日退回目下已雇定巴仁郵船載兵一大隊於是日離滬餘兵則分别由干匿亞路弼及布連舍連兩輪船載歸 
[俄設稅關]  
　　日本某日報云頃得英京倫敦來電悉俄人擬在中國旅順口附近度地設立稅關以榷各國往來商貨日内已見有明文特未悉各國能唯唯從命否也 
[俄人勘礦]  
　　日本某日報云頃得京師來電悉蒙古哈路希痕地方各礦前由中國政府准德人開採邇日俄人忽派礦師五人前往勘視恐不能免於爭端也 
[俄興茶務]  
　　英京倫敦來電云俄國哥加沙士山所植之茶年來大有起色農務大臣某君因議由中印度錫蘭等處資雇精於茶務者到俄相助爲理並聞今歲所得之茶共重英權一十四墩每磅値英錢二十六辨士至高者貴至五十二辨士註英金一磅易二十元零一先令易十二辨士辨士蓋銅圓也 
[英稽航業]  
　　徐家匯匯報云英國每閱五年例將航海商民稽查一次今歲適屇其期查得較前五年减去七千一百五十五人較前十年减去二千五百五十八人較前十五年减去四千五百四十七人至他國之執事於英船者自一千八百九十一年至今共增八千七百二十人此外充當水手者亦增出一萬二千二百十八人 
[美使謝世]  
　　日本某日報云美國駐日使臣拔之苦君因病謝世於東歴十二月十八日營葬署中公事暫由二等書記官夫矮卡之阿痕君代理 
[日營被火]  
　　日本某日報云東歴十二月五日駐紥西海道熊本縣境之陸軍第六師團司令部忽罹火厄部 
 
 

Page 2

 
 
中所𫏎案卷悉數付之一炬并延燒各處糜爛不堪起火原由尙未探悉註司令部卽中國總營務處也� 
[開州决口]  
　　徐家匯匯報云前者山東河决民嘆其魚數萬災黎流離失所刻聞直隷大名府屬開州亦於上月中旬决口一十七處田廬牲畜漂沒無遺時迫嚴冬蓋藏盡罄窮黎當此困益難支不知賢有司將何以善爲撫恤也 
[奏攺學堂]  
　　徐家匯匯報云前者本邑南洋公學肆業生借端譁譟相約散歸邇日督辦盛杏蓀宮保雖已另招安分守已之人入學肆業猶恐日後再有齟齬情事奏請攺爲國家高等學堂某日欽奉硃批交管學大臣議奏欽此嗣經張冶秋大冡宰訪悉情形擬卽派員南來查明起釁緣由及學中一切章程然後從長酌奪 
[粤西匪耗]  
　　香港循環日報云龍州匪首張士超及林二前已率衆詣張觀察營前乞降觀察遴選其黨之精壯者一百六十人編入親軍前鋒隊現因餉項支絀恐若輩仍散而爲盜諭令商人凡由南甯龍州來往之貨値百抽二撥補此項勇丁口糧每次酌派四十名押運船隻俾貨物藉以流通此事若行則水陸或可爲之安靖矣又聞駐守西隆州某營勇丁多已逃散因上月某日有狂宼大股由黔窜至西隆管帶雷君傳令出隊迎剿各勇以衆寡不敵不敢向前雷君大怒立斬違令者二人以徇各勇遂叛而從宼行至蒼嶺適遇領餉勇丁並將餉銀劫　　　勇丁不能報命亦投入宼黨中宼之聲勢所由愈熾也 
[淸盜之源]  
　　香港循環日報云粤東廣州府龔太守以邇來省中盜賊孔多皆因歲歉米昻迫於飢寒所致特會商各善堂紳　　　平糶之策一面建立工藝廠教民學習各項工藝復勸諭各鄉紳耆將各族祠中公項酌提數成設局教以手藝庶資生有術不至爲非其無　　公項者應如何就地籌勸聽紳董自爲說者謂太守此舉眞所謂正本清源之治盜風雖熾不難盡化良民矣 
[仕學先聲]  
　　漢口訪事友人云鄂省教吏館自攺爲仕學館後經湖北巡撫兼署湖廣總督端午帥詳訂章程札委余梁二太守總理其事大興土木漸次落成定於十一月初一日起至十五日止准在省候補人員一律報名投考 
[文星照杭]  
　　杭州訪事友人云前浙江提督學政調任廣東提督學政文叔平大宗師之金昆於庚子秋歿於四川差次時以拳匪作亂靈柩未克回旗飭丁運至杭州暫厝西湖之畔今已宗師乞骸歸里遂於本月初二日取道杭垣拜會護理巡撫誠果泉中丞及司道紳士大約行旌小駐卽須扶柩北行也 
[廉訪蒐軍]  
　　南昌訪事人云署江西臬司劉幼丹廉訪於舊冬今春巡閱省屬各營挑練常備續備各軍以資防守兹又將撫標三營攺爲巡警軍上月二十八日親蒞大教塲悉心簡閱自朝至暮始畢乃事 
[惡弁伏誅]  
　　武昌訪事人云湖北武防營某弁向與同營劉姓之妻某氏有染前月某日將劉誘至城外荒僻處拔刀砍斃啓土痤之雖有知者類皆畏其兇橫莫敢誰何迄今已逾二月始爲湖北巡撫兼署湖廣總督端午橋制軍所聞飭即拿交營務處研訊不待用刑卽將實情吐露制軍大怒發出令箭飭押至武勝門外梟首示衆聞者快之 
[米案未定]  
　　揚州訪事人云江都縣境仙女廟鎭私販米石一案疉經兩淮運憲程雨亭都轉嚴加訊鞫迄今數月尙未讞成兹查得鎮上甯波米業總董已革舉人張傳芳早已潛回原籍因備文至浙關提到揚聽候質訊本月某日又將頭橋米董王某親提研詰關防嚴密如前傳聞當都轉庭訊時飭卽呈繳支銷總簿王董一味支吾語多挺撞都轉大怒飭責手心數十下至石革守曁張革舉則均未到堂 
[京江火警]  
　　鎭江訪事友人云本月初二日之夜更魚三躍時郡城西門外小街南首某姓家所懸火油燈無端炸裂致兆焚如各善堂水龍聞警馳至吸水狂噴文武印委各官亦先後到塲彈壓直至四鼓時祝融氏始敗興而返然已焚去草屋二十餘家矣事後常鎮通海道長久山觀察查悉被災各户皆係貧苦小民特沛廉泉每户散給洋銀四元俾得暫資食宿 
[扶桑客述]  
　　有客自日本東京寓書本館云學生監督汪京卿大夑近已電告使館請先賃定行轅大約不久當行旌戾止矣○江浙兩省有自備貲斧學生十人行抵東京卽禀請蔡和甫星使送入成城學校肄業日本參謀本部告以靑木大臣公出未回應請暫緩入校蓋恐如前滋事以故托詞拒之也後經辯論再三始得允許刻已照章送往矣○風傳中國某大員資雇日人赴歐洲學習榷務以便日後佐理各洋關榷稅事宜然恐得諸傳聞未必果有此事也 
[五羊仙蹟]  
　　廣州訪事人云今歲日本舉行大閱請各省大憲派員前往閱視粤憲遴委撫標右營胡遊戎令宣會同廣州府經歴龍叅軍國梁帶同武備學生前往○前者補用遊擊張遊戎福貴以韶州府屬曲江縣大石鼓等山銻苗甚旺禀請大憲准予開採兹聞善後局憲已詳請上游批准頒發關防一顆交遊戎祇領俾得集貲辦理○粤省武備學堂行將開辦大憲延聘浙江人戴立夫爲監課江蘇人張本初香山人韋樹屏爲教習皆武備卒業學生也○前者安徽大憲來電以出口米石過多應禁裝運等因現又電致粤憲准予通融辦理以故粤商前在蕪湖所購之米三十萬石已於上月初八日轉運來粤矣 
[漢上白雲]  
　　漢口訪事友人云鄂垣護軍左旗向歸王副戎得勝管帶近奉署理兩江總督張香濤宮保電札調赴白門刻已督隊登程矣○寓漢瑞典國教士賽法德近欲赴湖北各内地周覽風土人情因就洋務局掛號領取護照然後起程 
[鳩江雜錄]  
　　蕪湖訪事人云安徽繁昌縣典史金少尉因獄中逃逸要犯四人被議革職鬱鬱不樂於日前奄忽而逝慘已○前月某日有運鹽船一艘行至蕪湖弋磯遭風而傾鹽俱汰化船户因卽奔赴蕪湖縣署禀報縣主聞大令恐有不實不盡之處諭候詳細稽查○盱眙節婦紀楊氏被傅根豫威逼自盡家屬迭次赴各憲轅上控刻始由司議結將傅功名革去杖八十發回原籍交地方官嚴行管朿○皖省各府州縣凡解犯赴省例有籠費每籠一架須錢四五十千惟滁州來安縣籠費由差向城廂各鋪户勒捐多至數百千文大爲地方之害事爲李大令查知刻已另籌經費以免差役滋擾閭閻矣 
[互商交涉]  
　　昨日午後蘇松太兵備道袁海觀觀察偕上海縣汪瑤庭大令赴法國總領事署拜會巨籟達君面商交涉機要巨君出茗點欵之 
[叩謁軍麾]  
　　新任江寗將軍信立名留守於前日由京蒞滬駐節英界洋涇浜上泰安棧昨晨柬請上海縣主汪瑤庭大令前往歴詢一切要公大令遂於午後具手版往謁 
 
 

Page 3

 
 
[捐局易員]  
　　本邑南市糖捐局總辦褚明府臣熙現奉江蘇藩憲陸春江方伯札飭另候差委所遺糖捐一差委鎮江下游釐捐局總辦許東畲太守接辦太守奉委後不日卽可到差矣旣而方伯又令新閘貨捐分局委員范明府恭壽奉上憲調辦同里釐捐局所遺貨捐局務委李明府接辦 
[飭操華捕]  
　　本邑南市捕房所募各華捕向章每屇禮拜五操演一次自捕頭王經年退卯後此舉遂廢邇者馬路工程局總辦翁子文太守飭捕頭培拉生循章操演以免游惰 
[互商公務]  
　　前日本邑十六鋪巡防北局委員陳仲賢二尹因有要公命駕至南市馬路工程局與總辦翁予文太守延入互談良久而别 
[貧員落魄]  
　　昨有投浦江自盡者經人援起送入法界捕房捕頭令轉送公廨讞員孫建臣大令研訊之下其人自稱湖南岳州府屬平江縣人余其姓益生其名廣西候補縣丞此次由天津附某輪船來滬訪親不遇落魄無聊行囊已空無奈出此下策大令惻然憫之商諸法總領事署費繙譯官禀請蘇松太兵備道袁海觀觀察核示 
[上海縣署瑣案]  
　　前者二十三七鋪巡防局員某君送某砲船勇丁趙德明控王榮生王金慶誣竊訛詐一案到縣經縣主汪瑤庭大令訊取口供笞責管押前晚升堂復訊金慶供趙在某押鋪贖取所質之物榮生與江南機器製造局工人彭老龍行經其地不知何故扭毆小的見而解勸趙遂指小的攫伊所帶洋銀扭至局中控告當互扭時確聞趙有洋銀錚然墮地不知被誰拾去叩求明鑒大令飭暫交妥人保出候補提彭到案質訊○法界公廨讞員孫建臣大令移送竊犯陳勝慶張阿四到縣大令訊究之下飭發攺過所禁押兹因期滿由秋所委員送回前晚大令升堂訊究陳供小的家住八仙橋左近向來小本經營家有瞽母無人侍奉求恩釋回後當攺過張供小的亦住八仙橋左近向當小工一時貪小行竊零物叩乞施恩大令判各責一百板然後釋出○馬路工程局總辦翁子文太守函送沈玉山控張二毆傷一案到縣大令升堂詰訊十六鋪地甲裘鎭禀稱沈受傷後始有人來喚小的是以不知起釁原由沈供小的向在工程局當巡捕妻子董氏常歸母家曾與岳父在案下涉訟奉斷領回管束未及一月妻仍奔回母家岳父反投工程局誣控致被翁大人斥革上月二十一日岳父浼其鄰人張二寫就退婚據命小的簽押許給洋銀一百元小的不願並未收受洋銀今日在指南白玉樓遇張因與理論被伊戳傷兩腿控局移案叩乞騐明究治張供小的與沈之岳父董德奎爲友並無寫就退婚據哄沈簽押之事沈突向小的索取其妻一言不合遞爾拔刀圖戳小的狂呼救命沈懼自行戳傷意圖訛詐求察董供前奉斷將女兒給沈領回沈仍游蕩不顧其家以故女兒仍返小的處小的投工程局控告蒙翁大人斷令沈每月給洋銀四元後仍分文無著現伊自願退婚向小的索洋銀七十元小的祗允四十元不知如何又向張索人以致戳傷其女沈董氏供詞相同沈復供小的不願退婚惟求騐傷懲究大令飭仵役騐得沈兩腿各有微傷諭令領妻回家贍養張重責一百板交人保出董斥退 
[上海巡局瑣案]  
　　前日十六鋪巡防局勇丁在集水街新興麫館拘獲賭徒顧阿發顧炳榮王阿慶胡廷玉楊章咸蔣炳南朱玉山解入局中局員陳仲賢二尹研訊之下同供小的等均在新興館執業偶然游戲尙乞施恩二尹嚴加申斥命各取具攺過切結然後交人保出○南市倉橋浜左近王維銀家失去衣服數件偵查之下同居人周樵生指伊堂姪王秋生所竊貿然將秋生扭拔至德豐小烟館肆行恫愒未幾王聞之遣人將周扭送二十三七鋪巡防局控訴局員高文軒二尹研訊之下以周指竊無憑且事不干已不應借端囉唣本應究辦姑念無知申斥一番叱令退去 
[祝少瀛商董禀陳蘇州絲紗兩廠歴年辦理情形節略]  
　　謹將職包辦蘇州絲紗兩廠種種受虧逐條縷陳伏乞憲鑒一爲資本之忽短也該兩廠創設於宮保前任兩江時原定兩廠資本一百二十萬以息借商欵及各屬積榖存欵湊成百萬餘則招股以足之不意憲節移鄂典守者卽靳而不予以致短少四十餘萬僅餘銀七十八萬除去未開市以前所發利銀及未開市以前坐食之欵共銀十二萬餘兩實存銀六十六萬造廠購機尙不敷銀四萬八千餘兩雖蒙前升憲聶格外體卹撥借官欵銀十萬兩以抵前虧並付官息一期卽所存無幾矣更何活本之有多財善賈今適背之其受虧者一也一爲接辦時之任事太勇也職在滬經營商務三十餘年頗以信實爲華洋各商所稱許故旣推充洋貨首事更經怡和茂生洋行請爲紗廠總董鳳石總憲因遂舉以自代乃職雖蘇人久商滬瀆與蘇紳多不相識劉忠誠以詢蘇紳均以未識爲對劉公遂電請盛杏蓀少司空接辦迨盛來蘇詳查廠務謂現在各廠林立蘇廠旣居内地又非產花之區必將本銀折作六成更免捐停利五年方可接辦計其所估官本須折去銀二十五萬加以每年官利銀六萬餘兩捐釐等項五萬餘兩歲共銀十一萬餘兩五年綜計約銀五十六萬餘兩益以折去之官本二十五萬兩計包辦五年期滿可節省銀八十一萬餘兩雖其時商務局尙未承允而老股旣無人肯接新商又迄無應者職於此時稍加推諉原未必能悉如盛公所議减省至八十萬金之多然如他廠之暫免官利捐祗四成必可　劵而得則所省亦已數十鉅萬矣何致发今日官利捐釐兩共已付出銀四十五萬餘兩之多而尙不免奸商之稱追呼之迫也蓋職初心實欲振興該埠爲桑梓辦成一事而商務局又甘言以誘之遂毅然自任而不辭而不意傾家蕩產而禍猶未已也其受虧者二也一爲捐釐之倍重也蘇綸一萬八千二百錠每年出十四支紗一萬二千包用花十二萬擔紗每包捐銀一兩八錢共應銀二萬一千六百兩花每擔捐錢一百九十文共應錢二萬二千八百千文以較杭廠一萬五千錠紗銷本省免釐出曰則完一正稅然内地廠紗從無出口及行銷鄰省者是直免釐而已其寛刻相較爲何如乎然猶曰此隔省事也上海紗廠九錠三十二萬歲出紗約二十三萬餘包若照蘇綸應捐銀三十七八萬兩錢四十萬餘千乃查滬局認捐之案紗祇銀四萬五千兩花祇錢六萬七千串不足蘇綸十分中之一成三其鉅細爲何如乎然猶曰内有洋廠且有出口也若通州無錫則同爲蘇省華廠同無出口矣通州二萬四百錠每年出十二支紗一萬八千包用花十八萬擔倘照蘇廠紗應捐銀三萬二千餘兩花應捐錢三萬四千八百餘千今查通廠徵信錄紗花二項歲祗捐銀一萬九千五百餘兩是較蘇廠不止少捐二倍也無錫一萬一百九十二錠合蘇綸五成六强雖未能確指其所捐幾何然歴詢其廠友多人僉謂紗花二項每年所捐斷不足萬金是錫廠所捐已倍鉅於他廠矣然較蘇廠所小尙不止一倍也比錫大一倍比通大二倍比滬幾大十倍雖釐捐以比較見長職不敢謂其於蘇廠别有成心也但别項捐輸未識亦有若此層遞而增者否是在宮保之考核焉又向章乾繭由錫運滬每擔捐洋九元運蘇七元今蘇廠用繭而釐局勒令照運滬納捐雖釐局又歲增三千餘元而抑勒未免太甚矣是以開辦至兵險僅二年餘職廠已被捐銀十一萬餘兩餘取快於一時而不顧其後商力其何以堪耶其受虧者三也[  節略甚長容俟排日賡續]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[越水文漪]  
　　紹興訪事人云紹屬新昌縣境素稱瘠苦風俗亦甚鄙陋縣主高子勛大令籌設小學堂苦乏經費因商諸紳董勸令民間量力捐輸現已集有成數將某書院雇工修葺不日卽須延聘教習招考學生矣○越郡本年秋收頗稔新榖登塲時米價曾减至每石洋銀四元五角邇日忽又增至五元以外說者每恨奸商販運出境從中漁利或者事非無因也 
[英美租界公堂瑣案]  
　　包探李星福解沈春泉蔡喜生到案禀稱伊等二人在靑年會某洋人處服役私拆天津來信冐簽洋人名字向匯豐銀行支取洋銀經洋人查悉指交小的送案請究沈蔡同求恩宥讞員張柄樞司馬商之美總領事署繙譯官白保羅君判將沈笞責五百板發押捕房六月蔡笞責五百板發押捕房三個月○包探趙銀河解朱阿生到案禀稱伊竊取朱四子所佩銀質對時表等物經朱扭交小的送案請辦司馬判笞責五百板遞解回籍贓給朱具領○包探劉阿炳解張仁福到案禀稱伊在某棧做工昨日午後行竊禮和洋行所儲猪　二十餘紥報經小的拘獲解案請懲司馬判笞責五百板枷號一月發棧前示衆○包探倪順泉解朱有高到案禀稱伊前曾犯竊受責今又行竊陶國章處棉花一包經陶扭交小的送案請究司馬判笞責三百板遞解回籍○包探沈阿炳解張阿根到案禀稱伊在同安里倡婦花彩琴處當龜傭昨向三馬路仁康烟紙店購物不知因何口角竟糾同衆龜奴將櫃檯擊毁並擊翻洋油燈幾肇火灾報由小的往查屬實是以解案請究仁康主陸介　訴稱聞另有龜黨名阿虎者揚言將來報復叩乞究懲司馬判將張笞責五百板枷號一月以儆○包探沈阿炳解蔡阿金到案禀稱伊行竊許正家皮馬褂一件報由小的獲案請究司馬判笞責三百板 
[法租界公堂瑣案]  
　　前者法律師克伯魯因所開脚踏車行失去各物約値洋銀六百元疑細崽王和尙邱永達所竊遂連王父忠全送案讞員孫建臣大令略訊口供押候究追昨日克律師投案請催大令著將忠全釋出限一禮拜内邀同邱父設法賠償延干比究○賊犯蕭桂生行竊某姓家熟銅數斤售與某舊貨店主王太倍得小銀錢三十二枚被包探查獲拘案請辦大令判罰王洋銀五十元蕭責五百板收禁攺過所三個月期滿開釋○偷兒徐阿二竊取某姓家首飾衣服窩頓孔阿桂所開烟館内被包探緝獲解案請訊大令判將徐枷號一個月責三百板孔枷號一個期滿責五百板遞回蘇州原籍○許連生訴稱前日信客徐勞芳附北京輪船來滬被孔照榮竊取衣服一包當塲拘獲將贓抛入水中請卽究辦孔供小的向船上水手某甲索欠並未行竊大令判責三百板○昨有幼孩王阿大者懼母訓責逃至法界迷失歸途經巡街捕帶入捕房轉送公廨大令研訊之下孩供父名阿桂負販營生家住本城西馬橋大令飭包探送往彼處交地甲轉交其父收領○某飯店夥施錫榮控流氓卲阿五恣情果腹不名一錢向索不還反用錢板擊破頭顱大令判責五百百板著給養傷費若干○無錫人徐惠卿前欠倪梁氏洋銀一百三十五元控經大令訊供斷令押繳洋銀一百元前日其父徐逸甫投案呈繳洋銀六十元請將兒子釋出大令准交人保出待氏來案再核○致和錢莊夥陳林祥前控車户呂正祥吞沒洋銀五百三十餘元經前讞員杜枝園大令訊明著繳洋銀九十元先行給領昨日陳投案求催大令著保人將呂交案限一禮拜内再繳一百元給陳具領 
[美租界捕房紀事]  
　　江北人夏德喜前因冐充工部局中人至裏虹口胡家木橋一帶私收船捐被船户尹步玉投報捕房昨日午前捕頭令包探孫阿新將夏拘獲押候解送公堂禀請讞員張柄樞司馬訊辦○昨晨偷兒余阿五不知在何處竊得衣物携至西華德路某押鋪質錢適爲包探錢榮堂所見連贓帶入捕房捕頭令押候解送公堂禀請懲辦○積竊趙永林屢經遞解回籍近又濳來滬上匿跡虹口某里適爲包探朱桂生所見拘入捕房捕頭令押候解送公堂禀請究辦 
[崇實黜華]  
　　姑蘇韓子敬先生凡事不喜浮費而心存愛人今秋夫婦相繼逝世凡屬戚友多有具楮儀往送以盡追思之意現其嗣君長潤生次蓮生克承先志特以弔儀洋銀六百元分助廣益堂貧病孤獨之所聚清節堂老少寡婦之所賴節虚文以作實惠於救濟一道不無補焉若此者旣使窮黎之得生機定卜雙親之增冥福也乞附報章莫名感謝滬北天后宮前廣益善堂司董嚴信厚龔心釗施則敬朱佩珍唐榮俊葉貽釗滬南淸節堂司董吳文濤等仝啓 
[邗江官報]  
　　十月廿六日汪鹺尹丙炎委淮北西臨局○廿九日宫鹺尹杰煒委南掣監秤差單鹺尉煜辭赴富安攤差杜鹺尹思銳委力乏橋卡○三十日堤工局丁觀察葆元由省提揚泰壩黎分轉禀到許分轉念祖由高寳差次來龔鹺尹齊　委總局聽差鄒鹺尹傳　由六閘到揚呂鹺尹鳳鳴由淮北來揚公幹○十一日初一日葉分轉爲楨由淮北差次來揚○初二日方分轉臻臺委會辦淮南總局許鹺尹立網委五成鹽價差毛分轉昌駿由十二圩來揚公幹○初三日泰壩黎分轉缷事回劉鹺尹以楫委南京餉差蘇鹺尹承澤由泰屬來揚 
[金陵官報]  
　　十月二十七日山東曹州鎭龍殿揚到善後局候補道趙禀知騐收聚寳門漢西門通濟門粥廠工程畢海天兵船劉冠雄海容兵船程璧光均辭知縣游　之王以乾沈兆禔葉芸陳銳洪姚垿汪寳增孫舉璜均禀知在藩署閱卷安徽縣丞高開基湖北來二十八日大英駐京欽差薩道義使官二等叅贊駱有麥副漢文叅贊梅爾思大英兵輪益已立士管代司徒格副管代比利雪登駐寗領事偉晉頌會洋務局候補道汪見知縣淇翼昌陳鳳蔚由蘇州來江都縣吳式晸遊擊蔣春發由日本閱操回均到巡檢孫多升禀知到省崇安輪船劉德輝禀知送運台赴揚州回又赴下關接袁宮保補昨日署湖廣督標右營守備帮帶練軍都司寗鴻章到見奉電調來寗正任山東曹州鎭龍殿揚由山東來回籍修墓分發江蘇遇缺卽補道徐乃光由京引見來到省二十九日欽差北洋大臣袁會辭行候補道高廷蘭由蘇回又宋永昌由蘇來代統北洋海軍叅將薩正氷辭送袁宮保赴北洋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
