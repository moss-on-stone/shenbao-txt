# 1900 - 172 - 4909769

 

Page 1

 
 
[新印大字是本王鳳洲綱鑑會纂告成] [  圖書集成局代啓]  
　　是書係明王　　先生所撰先生一代通儒尤精史學以司馬温公資治通鑑朱索陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方令國家崇尚實學稽古之士允宜家置一編惟惜坊間所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[論滬上門禁]  
　　有客語執筆人曰自義和拳匪竄擾京津一帶狼奔豕突兇燄日張滬上人心皇皇一聞鶴唳風聲卽有八公山草木皆兵之概蘇松太兵備道余晉珊觀察綢繆未雨深恐土匪乘間竊發擾害地方除檄委各員督率勇丁分投巡緝外復嚴飭各城弁勇每夜以九點鐘爲度一律下鑰非緊要公事執有對牌者概不准輕啓猶恐各城弁勇不免有陽奉陰違情事派員四出查察防範亦可謂嚴矣凡典守城門者弁有俸勇有糧當此時勢艱難宜如何黽勉從公稍體上憲安良除暴之心一洗從前舞弊營私之習乃吾觀近日各城員弁則有大謬不然者平時每晚閉門後凡官幕及素有節規之紳富叩關出入旁人皆可相從於後略不阻攔此外則賂以小銀錢一枚納之亦惟恐不遑其隨行者之多寡不問也迨一遇有事之秋官長查禁愈嚴則若輩需索愈甚當甲午中東搆釁之際凡深夜出入者每人須獻小銀錢一枚甚或增至二三枚否則概屏諸門外故當時有不問東洋人只要東洋照會之謡怨恨之氣積於人心其不激而生變者幾希殷鑒不遠滬人士皆能道之今觀察以拳匪日熾思患預防特於門禁諄諄加意而若輩卽以此爲藉口竟敢故智復萌嘗謂行人曰朝廷不善餓兵爾等何得吝此區區之費耶一若此項陋規竟爲其所應得也者刻下雖經觀察隨時委員稽察而委員終不能竟夜駐守且以委員駐守較久覊延時刻無從取盈故於其去後慾睿益恣是豈觀察所及料哉說者謂此時滬上幸無土匪作亂耳使果有匪黨欲於月黑宵深之際混跡入城此等弁兵利令智昏安在不可以計誘是所謂防之查之者依然有名無實北門管鑰不幾同於虚設乎不獨此也人惟不平則鳴鬱積久則發之必暴原義和拳匪發難之始非必深怒積怨於教士也祗以平民偶與教民齟龉咸疑教士有偏袒之處忿無可洩仇之愈深遂至一發而不可收拾此次觀察下令各城慎其啓閉果使抱關之吏奉公守法不稍徇私彼小民亦自能唯唯遵從不敢稍生怨望今竟見利忘害若此我恐日復一日倘一經匪人勾煽其間滬上之憂不在拳匪而在蕭牆之内也况聞近日當得賄開闔時旁人或不肯解囊守者卽任意以鞭箠相向尤足激人忿怒而啓其囂競之心予文弱人也目擊情形抵敢怒而不敢言無計與之爭辯吾子職司記載其亦有所聞乎執筆人曰噫嘻有如此哉僕僑居租界之中秉燭夜行倖免此累故雖人言藉藉亦何暇爲此越爼之謀誠如子所言是觀察保衛商民之善政仁心竟敗於若輩之手更曷貴多此一舉哉雖然密訪明查豈無良策上懲大戒具有權衡誠使在上者矢以精心持以實力使鬼蜮伎倆無可復施則有力者不敢恃阿堵而生冀幸之心無力者亦不至以囊澀而抱向隅之憾彼圖謀不軌者更何從乘隙生心弭患無形道在是乎子其拭目俟之可也客乃唯唯稱是而退 
[本館接奉電音]  
　　昨日午後由直隷保定府飛電傳來上諭三道敬謹譯登○五月十七日奉上諭十五日永定門外有日本書巽官杉山彬被匪徒戕害之事聞之實深惋惜各國在京本應隨時保護現在匪徒蠭起尤宜加意嚴也迭經諭令各地方官嚴肅巡緝妥爲保護奚止三令五申乃輦轂之地竟有日本書記被害之事該地方文武旣未能先事預防兇犯亦未經拿獲實屬不成事體著各該衙門上緊勒限嚴拿兇犯務獲懲辦如逾限不獲定卽嚴行究懲欽此同日奉上諭近來畿輔一帶拳匪滋事擾及京城地方迭經明降諭旨諭令解散並飭京營及近畿各軍分投妥爲彈壓乃近日焚殺之案仍復層見迭出奸匪造作謡言借仇教爲名擾及良善於朝廷禁令視若弁髦無論結黨横行戕殺有據卽使僞託良民冒稱嚮義試問自來立國之道有縱容亂民藉以自固者乎况現經查訪拳民結黨實有游勇會匪混跡其間肆行搶劫昨諭令剛毅趙舒翹等馳赴良鄉涿州等處宣布朝廷德意其安分拳民業已具結焚殺之案顯係亂匪所爲朝廷僅論其滋事與否以爲良莠之分此等匪徒所應嚴加懲辦不容再事姑容著宋慶带飭馬玉崑尅日帶兵馳赴近畿一帶沿途實力勦捕著嚴拿首犯解散脅從爲要義派出各營務宜嚴申紀律不准藉端滋擾以清奸究而安良善將此通諭知之欽此○十九日奉上諭昨因拳匪滋擾京城曾諭令步軍統領衙門嚴拿首要認眞梭巡前拿獲造言生事喧喊惑衆之犯業經交刑部正法乃昨日夜間城内各處焚燒如舊且有奸宄從中煽惑竟敢明目張瞻沿途喊殺持械尋仇致有殺害情事官兵任其猖獗城門由其出入人心一夕數驚居民不得安業輦轂之下擾亂至此若再不嚴行懲辦爲禍不堪設想著步軍統領嚴飭各地面官兵並著神機營虎神營各派馬步隊伍並添派武衛中軍弁兵會同彈壓加意梭巡遇有持械喊殺之犯立卽拿獲送交提督衙門卽行正法勒限將首要各犯迅卽嚴拿不准再事姑息其僅止附和脅從等犯應飭立刻解散其城内設立壇棚應盡行拆去並派載瀛奕劻溥良載卓巡查街巷遇有隊伍緝捕不力隨時稽查叅辦至各城門啓閉出入尤宜加意慎重著派崇勳載灃普深伊立布克蒙額英信松鶴色普徵額德雲分往九門稽查啓閉出入九城以外著五城御史一體認眞查辦責成中城御史陳璧倡率辦理並著派慶親王奕劻端郡王載漪貝勒載濂大學士榮祿督飭派出各員及馬步各營并地方文武實力遵行如有疎懈貽悮卽行據實嚴叅欽此 
[護送使臣]  
　　昨日烟臺來電云頃得京師信息知各國使臣已於某夜挈眷出京避往安靖之處臨行華兵悉心護送沿途頗覺平安惟刻在何處存身尚未得有確實之信也 
[匪平要電]  
　　昨晚十一點鐘時漢口來電云駐漢英領事接到津電謂刻下拳匪已平各國公使由華兵保護到津長江一帶劉張兩督憲保護廣東李傅相保護倘華兵不力洋兵帮助大局似定按此電確鑿可信拳匪旣已敉平則中外仍可言歸於好旅居滬上者可不必徒事張皇紛紛焉謀遷地爲良之計矣 
[使館無恙]  
　　日本東京日日新聞云東歷六月二十日卽華歷五月二十四日日政府得上海公電略謂刻有英國海軍將校由京抵滬述及駐京各國使世公署刻下皆安然無恙是可喜也 
 
 

Page 2

 
 
[日署被焚]  
　　日本東京日日新聞云東歷六月二十一日卽華歷五月二十五日午後三下鐘時得烟臺來電悉本日天津匪徒蜂起突八租界縱火致日本領事署付之一炬日商店錢有延燒者 
[勿虐無辜]  
　　昨日倫敦來電云泰西各國以目下拳匪跋扈飛揚北省情形岌岌朝廷惑於奸人之說不肯發兵痛剿以絶根株不得不調動大軍會同靖亂然華官固不少明於順逆者平民更絶不相干是以此次興師專爲剿除匪黨萬不准恣行殺戮虐及無辜 
[俄兵助剿]  
　　昨日倫敦來電云頃得俄京聖彼得羅堡電報知本日俄皇下旨飭駐防西伯利亞鐵路及黑龍江一帶文武員弁卽日檄調大兵會同各處鄉團整備戎裝以便星夜馳往東三省曁北直協助中國剿平拳匪安輯閭閻 
[英又添兵]  
　　昨日倫敦來電云頃得印度電信知政府恐從前所遣陸軍過於單薄未足以剿平匪亂保護官商因又派出印兵一萬四干名立卽航海赴華接應 
[美又備兵]  
　　昨日華盛頓來電云目下美利堅政府徵兵籌餉昕夕勤勞除從前所派大軍刻已就道外擬又遴選水陸兵士尅日來華以便開往北方協力防亂 
[豫防亂]  
　　昨日澳門來電云此間本有某某等國兵艦三艘屯泊洋面兹者美廷又由小吕宋派出運兵船三號載陸軍一百五十名至此因恐粤省　　作亂故爲是未雨綢繆也 
[老成謀國]  
　　武昌訪事友人云近日湖廣總督張香濤制軍疉接京津來電知北省義和拳匪揭竿爲亂勢甚披猖深恐不早殲除必致外侮内憂一時交逼因卽繕發密電洋洋數千言輾轉傳達京師請總理各國事務衙門代奏大旨謂拳匪托詞忠義煽惑愚民朝廷曲予優容未忍誅戮今者京師震動人心皇皇聞各國調兵入京托詞保護使館萬一驟開釁隙勢必禍結兵連查拳匪人數衆多自難概行芟滅然必須先加痛剿示以聲威然後宣布皇仁量加招撫則若輩畏威懷德自不難尅日肅清若徒姑息養奸優柔不斷則各國有所藉口必將自行辦理非特大傷國體亦且有損邦交伏祈斷自宸衷嚴飭統兵各員迅速剿進毋稍瞻顧等語老成謀國力救時艱我知深宮洞鑒　忱必能虚懷嘉納也 
[痛切陳詞]  
　　昨有由京師南下之友人述及番禺梁節厂太史鼎芬目擊拳匪猖獗時事多艱曾於月前電致京内外各達官請卽奏派大軍速除匪亂危詞莊論痛切詳明其致户部侍郎薄少司徒云玉岑同年拳匪爲亂公宗臣志士亟宜疏陳拳匪是亂民非義民其力斷不能敵外國請下詔痛剿事關安危大計能多約宗室及滿洲諸君子尤佳葆效先兄最忠憤請面商一切勿執成見奏不可遲遲必不及他日思鄙言則已晚矣世外人談世事想不訝也鼎芬致閩浙總督許筠庵制軍云拳匪爲亂望速電奏請剿鼎芬致安徽巡撫王芍棠中丞云拳匪爲亂京師危甚宜速電奏請剿遲恐不及鼎芬致護理陜西巡撫端中丞云拳匪爲亂望速電奏請剿鼎芬致甘肅藩司岑方伯云拳匪爲亂望速請　制府電奏速速下詔痛剿遲則不及鼎芬噫其爲賈生之痛哭乎抑效申包胥之乞師乎忠直之忱蓋已溢於言外矣今者甫經匝月而竟民生糜爛中外交訌瞻望神京音書阻絶在太史固不幸言而多中而社稷至計神洲大局已成一發而不可收拾情形牖下書生能弗撫膺浩歎耶 
[津電移設]  
　　營口訪事友人云自義和拳匪猖獗電桿被毁由京至滬消息不通日内大憲命將天津電報局移往蘆臺至謂直隷總督裕壽帥現已移駐豐臺則恐傳聞不確也 
[扼守得人]  
　　營口訪事友人云義和拳匪之變激成各國公憤致被占據東沽各砲臺朝廷特命馬軍門三元駐守大沽南砲臺某軍門駐守大沽北砲臺並由山海關飛召宋祝三宮保協力籌防宮保欽奉綸音立卽督兵就道現已移節昌黎縣境其瀛眷則於上月二十日乘火車抵營暫駐毅軍糧臺内 
[風鶴驚心]  
　　營口訪事友人云自義和拳匪毁壞京津鐵路後此間河北鐵路局人有戒心上月二十三日之夜潛將鐵路間叚毁去直至雙臺子爲止次晨局中司事人等皆渡登南岸向駐營局之馬玉初大令先期赴津公幹刻尚未回以故在事諸人尤覺張皇無措營地　雖安靜惟人言嘖嘖皆謂幼童之私習拳術者實蕃有徒適巿中火警頻仍以致人心益爲惶惑道憲綢繆未雨立卽出示嚴禁造言生事而蜚　終不能盡絶根株旅營西人及天主堂教士入教童貞女尤切杞憂相約移至土圍外各村莊暫資棲息 
[示靖人心]  
　　松江采訪友人云近畿一帶拳匪起事勢極披猖然南省相隔數千里之遥斷不虞其闌入惟長江上下游各省久爲哥老會匪窟穴難保不乘機竊發　害良民兩江督憲劉峴帥江蘇撫憲鹿滋師先事豫防刊刻示諭頒發各屬飭擇人烟稠密之處糊裱張掛以靖人心示中略謂近畿奸徒挾術煽惑名曰拳匪而會匪游勇溷蹟其中一經勦洗不難尅日蕩平誠恐結黨南來希圖裹煽無知鄉愚受其箝制須知該匪頗類當年白蓮教之餘孽一經悮入身家莫保爲特剴切曉諭仰軍民人等一體知悉務各安分營生切弗自罹法網若能拿獲形蹟可疑及來歷不明之匪徒定卽從重給賞云云誠深得未雨綢繆之道也 
[力阻調兵]  
　　武昌訪事友人云義和拳匪騷擾京畿警報頻傳人心頗爲惶惑旅卾各西人恐無藉之輩乘機滋生事端因商請本國駐漢領事官電請海軍部迅撥兵船前來保護事爲督憲張香濤制軍所聞立卽繕送照會阻之大旨謂西人在内地傳教通商載在條約本部堂仰體朝廷懷柔遠人之意自應飭令地方官隨時保護以篤邦交現在京津地方雖有拳匪滋事然鄂省民情安堵如常斷不至别有他變現已嚴飭地方文武加意巡緝并遴派護軍營馬步隊二百名赴漢操練以壯聲威應請貴領事傳諭商民教士各安生業毋庸疑懼並無　調兵來卾云云保衛商民力顧大局可謂無微不至矣 
[讕言勿信]  
　　松江采訪友人云京師義和拳匪事起毁鐵路焚教堂人心皇皇大有朝不保暮之意傳聞軍機章京席部郎印某　曾於日前電致駐滬上之督辦鐵路大臣盛杏蓀京卿請撥輪船北上載松屬宦京之各眷屬南歸京卿覆以道阻不便云云本館按此種道路謡傳明係無稽讕語京電久經中斷部郎安所得而傳遞京卿更安所得而覆答卽曰烟電尚可轉達然由烟臺至天津以抵京邸數百里内亦皆道茀難行故我知此說之全無影響也 
[札飭籌防]  
　　松江訪事友人云本月二十三日府署接奉江蘇臬司陸春江廉訪五百里排單内開畿輔拳匪滋擾南北阻隔飭卽飛札各邑加意防堵力保教堂一面委員嚴查匪棍遇有形跡可疑之人立卽拘案覓保如無的實保人卽押候遞籍云云府尊張子虞太守披閱之下飭吏繕文連夜飛札各邑遵照辦理至二十四日午後命駕至西門外耶穌教堂投刺請謁教士衡特立君面商機要適衡特立君挈眷赴滬避暑不遇而回 
[撥兵保護]  
　　松江采訪友人云近日郡城羣不逞之徒一聞拳匪蔓延卽散布流言乘間簧鼓城内普照寺等處屢有匿名揭帖狂吠狺狺類皆揑造謡言以指斥西人爲宗旨貢院後天主教堂司鐸謝君聞而懼甚特於五月下旬某日柬邀華亭縣林霨生大令提標中營叅將張華園參戎城守營　擊楊克明游戎互相商議請就正副營兵中每哨撥出二十名輪班至堂中值宿以免匪人伺隙横行張楊兩君允之大約日内 
 
 

Page 3

 
 
卽須遴派兵丁荷戈前往矣 
[天門教案]  
　　漢口訪事友來函云五月十九日湖北天門縣境趙巿忽有匪徒揭竿起事烏合之衆多至　萬餘人紛紛將醫院教堂舉火焚毁現在各教民已逃至漢上藉避凶鋒矣 
[漢臬火警]  
　　漢口訪事人云五月二十三日之夜漢鎭老官廟河岸某姓家不戒於火延燒鄰舍二十餘家迨二十四日之夜九點鐘時打扣巷某鋪户又稅祝融之駕適逢箕伯揚威各鋪水龍援救未能得力致焚燬居民房屋三十餘間其中水菓行居大半當火熾時有多人從後河兜水而逃因而淹斃亦一大劫也 
[潯郡官塲紀事]  
　　九江訪事友人云上月二十日黎明道憲明華亭觀察鎭憲宋佩珍鎭軍率領文武印委各員赴南門外恭迎恩詔雍雍肅肅備極恪恭○馬當及金鷄坡兩處砲臺近已開工興築其九華門外及岳師門外舊有之兩砲臺亦經修竣上月十八日道府廳營懸各官命駕前往勘視一周以昭鄭重○上月二十日二套口釐局委員裘達臣明府之封翁六旬大慶潯城各官咸往晉祝○九江新關委員王紫綬少尹祖蔭奉藩憲張方伯委辦新喻釐卡當卽禀知關道憲明觀察前往任事 
[南昌雜誌]  
　　南昌訪事人云江西有隱名氏者捐助育嬰義渡經費千金面交堂董黄某不留姓氏并不掣收條黄董嘉之卽撥歸省城育嬰八百兩巿育嬰二百兩均存典生息未幾其人又捐龍銀五百元黄董擬禀明各憲照例詳請奏准建坊給予樂善好施字樣其人力辭而去去後始訪知其爲臨江府人二子二孫皆有恒業家僅中人産年已古稀好善不倦亦薄俗所罕見者也○署江西藩司春會東亷訪面諭南昌縣孟子卿新建縣江雲卿兩明府以各街櫃外巷旁常有汚穢推憤雨淋日炙穢氣薰蒸行人觸之最易染成瘟疫飭卽雇夫逐日灑掃並製成木桶羅列各叚令鋪户居民每晨將汚穢傾倒桶中至午刻由夫役挑連出城俾各街巷一體潔清地方受益不淺兩明府奉諭後卽捐錢數百千文雇夫二十名製桶二百餘口居民感德幾於有口皆碑 
[傳諭安民]  
　　自北方不靜以來滬上好事之徒散布謡言無中生有以致在城客籍紛紛挈眷遷回上海縣主汪瑶庭大令聞之深恐人心惶惑飭地甲傳諭不必驚慌如見有流氓三五成羣造謡生事者立拿解案盡法究懲 
[撥勇護局]  
　　日前砲隊營管帶馮遊戎特派勇丁一哨駐紥江南機器製造局旁嚴密防衛吳淞盛字營管帶班福齋軍門亦撥勇一哨前往駐守 
[派捕梭巡]  
　　浦左一帶流氓甚多械鬥之事無時蔑有蘇松太兵備道余晉珊觀察以邇值北省拳匪猖獗人心皇皇深恐無業遊民乘機竊發爰爲未雨綢繆之計特命捕頭王經年招募印捕華捕各若干名渡浦而東嚴行巡察凡拘獲人　均解交工程局總辦程雨村大令研訊並飭捕在浦東爛泥渡北耶松船廠及火油池南直達周家渡約三十餘里内一律嚴密梭巡 
[約束工人]  
　　江南機器製造局各工匠中多有年稚之人尚氣好事提調周君深恐在外縱恣滋生事端爰禀知總辦潘芸笙觀察令各工頭分投傳諭嗣後放工之暇須一律在廠中食宿不准出外閒遊 
[巡夜認眞]  
　　本邑法租界公廨讞員朱森庭明府奉蘇松太兵備道兼江海關監督余晉珊觀察札委會同各巡防局員每晚嚴密梭巡以防盜賊乘機竊發前晚九點鐘時帶同會捕局線勇與各局員按叚巡邏由法租界繞至西門迤邐達徐家匯土山灣折而至江南機器製造局等處直至黎明時節始分道而回 
[憧憧往來]  
　　北省拳匪作亂擾害京津滬上一隅固安如磐石乃有無知之輩誤聽巿井謡傳先事張皇紛紛作遷地爲良運計而其中尤以甬人爲多昨日附輪船返四明故里者絡繹於途輪船幾有滿載之慮而前日輪船返自寍波時載來甬人亦夥詢之則皆因北省拳匪擾亂風鶴驚心故移家滬上爲藥郊之適也愚民憧擾情形夫亦可嗤之甚矣 
[慎毋妄動]  
　　邇者京津一帶拳匪擾亂以致滬上居民咸有戒心前昨兩日英美法各租界中携家他適者多至數十百家巿面爲之震動甯波輪船搭客水脚頓增一倍其遷往蘇鄉一帶者船價亦格外加昂然在中途遇盜搶劫一空者不一而足滬上爲通商大埠旣有中西官互相保護不啻安如磐石居民幸少安毋躁切莫紛紛擾擾以致伊戚自貽也 
[催解盜犯]  
　　前者本城大南門外金根生家被劫一案由縣拘獲陳春山袁福太范海三盜犯訊實供詞申詳大憲核示兹者臬憲春陸江廉訪批飭解省勘訊縣主汪瑶庭大令因卽飭吏繕備公文委典史趙少尉騐明面貌箕斗整備起解登程 
[冒彩宜懲]  
　　前日有張春瑞者將合衆公司彩票塗改號碼持至英租界章菊如所開小錢莊冒領洋銀章察出破綻指交二百八十號華捕拘入捕房昨晨捕頭令解送英美租界公廨章投案訴稱小的開設錢莊知合衆公司素稱公正故遇有紅票立卽兌給洋銀不意此人竟將號碼任意改竄前來圖騙叩乞究懲張供小的在某輪船執業此票係友人朱某所購囑持往對號領銀不知其中情弊尚乞恩寛襄讞委員張柄樞司馬以此風斷不可長商之梅繙譯判押半年以儆 
[馬路工程局瑣案]  
　　漁人周阿金駕瓜皮一葉以撈蝦射蟹爲生前日小泊浦濱作西巖之夜宿忽有徐三春者彳亍舟旁效伍相國吹簫乞食周疑其行竊指交一號巡街捕拘入捕房移解馬路工程局稟請總辦程雨村大令研訊周供小的係本邑浦東人捕魚爲業前日泊舟黄浦登岸購取零星比及回見徐站立舟旁向之盤詰以行乞對而形狀慌張查檢船中失去洋銀十三元是以喚捕拘案請爲懲辦徐供小的係崇明縣人向業篙工邇已失就日在街頭呌化以冀殘喘苟延不意周指作宵人誣稱竊物但小的在馬頭佇立尚未登舟卽被用繩綑縛乎足安有竊物之理大令命搜其身畔並無贓物質劵之類乃諭令押候飭差查明再核○前日陳阿連闖入中國内地自來水工程處廚房東張西望工頭潘阿根見之詰其何事陳支吾以對乃扭交四十二號巡街捕拘入捕房轉解工程局總辦程大令研訊之下潘投案申訴前情陳供小的係浙江甯波府屬象山縣人聞有友人在彼處充當小工故往探視突被潘掌頰一下求鑒大令判責三十板驅逐出境毋許逗留○窮犯周阿炳潛至賴義馬頭拆取馬頭板木當被四十三號巡街捕所見拘入捕房解經工程局總辦程大令研訊周供小的係本邑入在某烟館爲夥竊物自知不合求恩寛宥大令判責三十板 
[法租界捕房瑣案]  
　　常熟人金大大携其媳周氏來滬鬻入娼家旋經甯波人康榮生出資納以爲妾金聞之藉端索詐控經讞員朱森庭明府訊取口供飭提鴇婦張娘娘及姘夫許阿桂到案研訊張鴇及許同供金大大賣媳爲娼屬實明府遂著押候嚴辦將張鴇及許交包探帶出覓人具保邀原中吳樹堂來案候核○流氓王才寳持刃行兇毆擊巡捕經捕頭訪拿到案明府訊供之下飭押候從嚴懲辦昨日命提到案著枷號一個月期滿重責四百板○長江輪船積竊鄧春芝迭次犯案受懲遞解回籍前日潛來滬上被包探拘獲昨日解送至案明府著重責五百板驅逐出境不准片刻逗○賭棍方金福迭次犯賭昨由包探拘獲解案明府著重責二百板然後釋出○昨日小竊費阿寳由包探　獲解經明府訊取口供判責一百板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[索詐宜懲]  
　　甯波訪事友人云五月二十四日察院西首庫橋畔聚興香乾店突來小流氓李根土寄存兩傘一頂店主楊家豹不知其詐毅然受之翌晨李偕道署庖丁徐麻皮之夥金阿生向之索取楊將傘還之李稱尚有包袱内儲金約指四枚金對時表二枚爾豈思吞没耶楊力辯其無李怒反身便去未幾糾徐執刀而至聲勢洶洶楊見而恇怯立卽閉門左近各店鋪代抱不平一律罷巿將徐扭送府署歷訴情由府尊高太守詰知徐係道署中人遣丁禀知道憲誠觀察觀察諭令照律嚴懲太守遂提徐研訊見其徧體　傷釋之使去一面飭差提金到案略問口供發縣訊究 
[上海縣署瑣案]  
　　前日浦東爛泥渡巡防局押解陳開之薛四擊傷楊文桂一案及鐵鏟一柄到縣縣主汪瑶庭大令立卽升堂研訊楊文桂供小的係山東人在浦東楊家渡當小工今晨陳薛兩人爭奪工作用鐵鏟亂擊受傷幸經巡局勇查獲解送案下叩求騐傷陳供此處小工向由小的等承當今被楊文桂爭奪與論不服因而互毆失手擊傷叩乞恩宥薛所供相同大令飭仵役騐得楊頭額手足等處均有傷痕著赶緊醫治陳薛各責二百板押候薛傷痊再核鐵鏟儲庫○僧人智能從浙省南潯携洋銀若干來申買物被騙子張明發趙文初及在逃之胡姓在本城邑廟茶肆中誑稱有種金之術正在娓娓而談忽被胡將洋銀攫去僧因扭張趙送縣前晚汪大令提案研訊張趙同供洋銀由胡搶去與小的等無干大令喝令將張掌頰二十下笞臀一百板趙責二百板釘鐐收押○去冬英美租界公堂讞員翁笠漁直刺函送串拐小孩之瞿長裕盧四到縣前日汪瑶庭大令飭提研訊瞿供前有素識之天津人許四向小的言及如有小孩送去可得洋銀去臘二十二日在南巿王家碼頭賣水果有小孩隨之索食小的卽誘至英界潮陽樓對門許四家中許言二十七日來領洋銀至期往彼許云僅可賣洋銀十六元先給十元盧供小的係揚州人在許四處當庖丁瞿挈小孩來許卽命小的抱至虹口賣與粤人鄧姓得洋銀十六元付瞿十元事發後許已挈家遠遁遂將小的拘解公堂移送到案大令飭重責瞿二百板還押將盧交差帶出提到小孩再核○浦東洋涇鎭已閉之協順隆油酒布店股東陸秋樵前控執事人莊敬廷侵吞欵項經戴明府訊明諭令算帳清理兹有和元豐兩米行主吳熙瑞葛福等附控陸秋樵欠洋銀一千三百餘元汪大令升堂集訊陸供協順隆係小的與包正甫莊耀山等股開各出股本若干合共洋銀一千一百元父親另有存項二千八百元莊敬廷徇私舞弊虧負難支致積欠客欵二千餘元莊供小的不敢侵吞實由陸父另間陳酒作坊虧本所致應由陸理明包正甫莊耀山供店内尚有鄉帳一千六百元生財三百餘元存貨數百元吳熙瑞葛福供陸秋樵作事刁險務乞嚴追大令限陸莊兩蛤於二十二日内理楚禀復違干重比 
[英美租界公堂瑣案]  
　　五百七十三號華捕解王朱喜到案禀稱此人潛至公家花園任意攀折花枝有違工部局定章是以拘請究辦王供小的愛花成癖誤折一朶尚乞恩寛襄讞委員張柄樞司馬商之梅繙譯官判責手心一百下以爲不知惜花者儆○五百號華捕解沈阿三到案禀稱此人潛至新唐家弄二百十二號門牌陳和尚家圖竊被小的緝獲請卽訊懲司馬判令枷號一月○包探張阿五解劉阿金到案禀稱此人竊取傳阿成家衣褲三件洋傘一頂經小的緝獲人贓解請究辦劉認竊求恩司馬判責一百板贓給還失主○包探張阿五解陳阿文到案禀稱此人行竊某姓家斧一柄是以拘請訊辦司馬判責五十板○昌昇洋酒店藏有假冒某洋行牌號之白藍地酒被某包探查悉提獲店主某甲送案請訊甲供此酒小的向坤和洋行購得是否冒牌不知其細求恩寛宥坤和洋行夥馬阿根供稱行中並無此項牌號之酒司馬飭探將甲帶回捕房押候查明再核○某老虎灶主張阿大顧張氏扭韋德寳到案禀稱前日小的及小婦人向王阿三索取舊欠此人强爲霸阻任意行兇被傷面部叩求究辦韋供伊等與王爭執小的並未在塲求鑒司馬飭探帶回捕房押候查明再訊 
[美租界捕房紀事]  
　　昨晨偷兒張阿大混入虹口穿虹浜鄉民某姓家竊取衣物適爲包探沈阿岳所見拘入捕房捕頭令押候解送公堂禀請讞員翁笠漁直刺訊辦○小竊某甲潛至北蘇州河某駁船上竊取布篷質諸某押鋪内旋經失主投報捕房捕頭令包探劉阿炳查吊原贓留候將甲拘獲然後解送公堂禀請究辦○前晚偷兒某乙混入閔行路西人某姓家竊取油衣適爲某號三道頭華捕所見拘入捕房捕頭令押候解送公堂稟請懲辦 
[南都官報]  
　　五月二十日統領衡字全軍王辭赴江陰建昌守備王起麟署九江後營千總蕭有勝均到投文候騐看○二十一日首府王兩首縣龍孫均禀知在城隍　設壇求雨知縣羅治霖奉委府發審差同知銜指分江蘇試用府經歷定棻禀知到省鹽經歷王來寅由提來儀徵縣典史周元照辭赴任機器局候補道吳禀知奉北洋大臣電飭赴卾公幹吏部主事丁福申辭英國領事孫德雅會代理金陵關稅務司韓森見江平輪船楊春澤到見湖南回○二十二日遊擊張普沾辭赴揚知縣施之瀚辭解餉赴蘇縣丞楊錫澤專丁禀知於正月二十二日丁父憂拔補左營千總馬秀叩謝○二十三日署金山縣武到縣丞黄振鵬蘇州來又鄒健　由湖北勸辦賑捐回鹽大使武同辰奉示甄别平鏡輪船馬儉餘辭赴鎭江公幹文正書院山長張騫會指分江蘇試用知縣左秋問到由京來○二十四日將軍崇會轅下先鋒官陳福山陳起鳳陳志友楊大章楊秀元劉少賓劉承恩劉登福周仕達顔先達羿大業王友田賀勝嵩潘志誠黄惟榮宋桂林許金勝祺戴品燎均傳見補用道沈佺到由蘇來候補道劉錫庚謝委會辦城内外保甲差分部郎中鄒凌瀚灣邵釐捐通判朱廷佐均到署金山縣武叩謝請補桃源縣辰字漁雷船饒懷文宿字漁雷船林承啓均辭赴江陰英國領事孫德雅又管帶海門愛兵船船主金明均見○二十五日福山鎭楊金龍到金陵營參將陳麟書鎭江回陸師學堂安徽候補道席禀知本日甄别學生並招考武職記名提督劉祖成余清勝均到湖南來襄辦上海機器局知府張慶勛辭灣邵釐捐通判朱廷佐辭知縣羅遵祖禀知由揚屬發給川賑部辦回又何本　辭赴江西巡檢韓國銓由江西督銷回又蘇匯奉示寫履歷指分江蘇試用巡檢王永昌繳照到省從九吳乃桐東路王基固南路均奉司委保甲帮巡卽到差首府兩首縣請令卽繳督轅牌示福山楊鎭現已另派差委所遺總兵買缺本部堂查有中軍副將王幼山堪以委署所遺副將缺查有署標左營遊擊趙雲龍堪以委署所遺遊擊缺查有副將王友田堪以署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
