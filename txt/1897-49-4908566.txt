# 1934 - 49 - 4908566

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論中國儲才尤宜籌用才之法]  
　　今之憂時者輒曰中國不如西人之富强所以交涉以來無事不見抑於西人而推其不能富强之故則曰西人能製造而中國則不如也西人興商務而中國則不如也西人講樹藝而中國則不如也西人務開礦而中國則不如也西人訓練海軍整頓陸師而中國則不如也以及各種新法西人之精益求精者中國無一能如之西人也中亦人也豈西人能爲之事而中國竟不能爲之乎則曰歐西人才固多於中國也故中國之人所望而弗及者西人皆無不優爲之然西人非生而能者也人才之多皆由於學校之廣中國不欲與西人爭富强則巳欲與西人爭富强則非講求人才不可講求人才又非廣設學校不可此探本窮源之論當風氣未開之先聞者莫不掩耳而走以爲中國非無學校也非無人才也而必欲舍中而就西不視爲忘本卽視爲務末故人皆墨守舊章因循苟且通商數十年事事受人束縛雖朝廷設立同文館及水師武備電報學堂等人才不無培植然安得廣厦萬間孤寒盡庇向學之士欲入無由西人之來我中國者皆以爲華人不學者多識字者少是以各教士之在各省郡邑村鎮傳教者無不設立學塾以教我貧寒子弟西人亦可謂不分畛域矣人才之成就者雖未必多而風氣則因此而開近來各處設立中西書塾告白之登於報牘者層見疉出類皆聘請中西教習認真指授設額或一二十名或三四十名修膳或四五十元或六七十元規模嚴肅條理井然經費雖仍取之本人然苟無創之者亦安能聚英俊於一堂兼中西而並進哉將來漸推漸廣教者愈多學者愈衆中國之人才可由此而盛中國之富强亦可由此而基此亦國運之一大轉機也說者謂中國人才固望其盛然至盛時而不能盡用其才則如何中國以八股取士由秀才而舉人而進士而翰林無一非人才也合廿一行省所謂秀才者將數十萬人所謂舉人者將數千人所謂進士翰林者亦不下數百人旣爲翰林進士巳有官階之可望然亦有終其身爲翰林進士者至於舉人雖有出身之途而亦十不得五秀才則類皆青氈坐擁白首窮經除授徒之外少有位置卽授徒者每年修脯多至一二百千巳爲極美之館少則四五十千二三十千不等所以學校中人類皆謀生路狹餬口維艱士風之壞未始不由於此人才之少亦未始不由於此西人有一才必有一才之用學成之後或給以文憑俾隨處可以謀生且用人之薪水較中國爲大現在華人之欲習西法者大抵皆以中學不足以謀生故思變計卽就滬上而論無論何業歲不過數十千多至數百千苟諳西國語言文字與洋人交易其所入何止倍蓰若爲洋人所用則所入更何止倍蓰竊恐華人之欲習西法者不特思見用於本國并欲思見用於洋人若爲洋人所用則中國雖有人才而實與無人才無異矣聞有某隨員熟於西法差竣回華大憲予以百金之差因不敷用復至外洋西人薪水之大可想而知現在中國患無人才竊恐將來人才一多又無位置之處則猶之今日之秀才舉人進士翰林矣說者之慮非不是然以目前而論則當以儲才爲急苟能人人實學事事實踐則今日育才之法傚乎西人安知將來用人之法不傚乎西人乎惟僅習語言文字則亦僅足備聘問之才繙譯之才而於富强之術仍無與也有意培植人才者尚其加之意哉 
[本館接奉電音]  
　　昨日清晨京師飛電傳來上諭二道敬謹譯登○正月十九日奉上諭陳寳箴奏特叅不職各員請分别懲儆一摺湖南永定縣知縣秦爾坦心地糊塗舉動荒謬湘潭縣代理黄第巡檢譚發榮不知檢束物議沸騰郴州梁田巡檢戴樹滋任性輕率聲名平常均著卽行革職通道縣知縣單家榮才力衰庸難期振作著勒令休致沅江縣知縣郭鵬榮才具庸懦不洽輿情惟係正途出身文理尚優著以教職歸部選用善化縣知縣顧玉成懈怠疏率不勝煩要著開缺另補以示懲儆餘著照所議辦理該部知道欽此同日奉上諭陳寳箴奏故員交代虧短錢漕正雜銀兩延不完解請旨勒追一摺巳故前任湘潭縣知縣乾受鄉前因虧短湘潭縣任内應解司庫錢糧銀五千二百九十餘兩雜欵銀一千一百二十餘兩又糧庫南漕項下尚欠光緒二十年正四二號漕折漕費等銀五千三百一十餘兩並節年辦公銀五百一十餘兩屢催未解經前任湖南巡撫吳大澂奏叅革職勒限嚴追僅據解繳糧庫銀七百兩尚欠漕折漕費等銀四千六百一十餘兩原欠各項銀兩仍未完解實屬延玩著順天府府尹轉飭該員原籍通州查明該故員家屬如巳回籍卽日赶緊勒追完解設再玩延卽行查封以重庫欵該部知道欽此 
[觚棱新旭]  
　　京師采訪友人云刻届京察之期吏部考功司赶辦各部院保送一等人員清單以備臨時呈進御覽雖時值封印期内而官員書吏依然日日進署無敢偷閒○立春後第一辛日謂之得辛皇上親詣天壇行祈榖禮今年新正十一日得辛初十日聖駕詣壇○去歲大除日竟日風霾奇寒剌骨三街六巿來往行人撲面沙塵厚積寸許至夜皇上詣堂子致祭自東安門以迤東長安街數里之遥沿途皆有東營員弁兵丁伺候自二三更後卽值立風霜中其苦更不言之可喻矣元旦天氣清明風和日麗初二日立春時節又起暴風直至初三日歴兩晝夜之久較除夕尤苦嚴寒○京邸人家喜於除夕竟夜不寐守歲凡有閽人典守者大抵洞啓重門雞鳴狗盜之流輙乘間竊取財物二鼓後前門外迤西大耳胡同朱崧生部郎家有一偷兒混進竊負衣包而出行至大門外適室内一傭人自外歸瞥見情形大聲叱咤偷兒遽釋衣包而遁傭人審係主人物卽携之入内禀訴緣由一時上下諸人聲如鼎沸 
[革舉悔控]  
　　上海縣巳革舉人童廻卽童汝福妄控學師宣琴山廣文經上憲飭解省垣發交蘇州府發審局委員莫司馬提訊旋以童革舉供詞狡展非得廣文質對不足以服其心於是檄飭廣文暫行解組對簿訟庭所有前後讞本館均迅速據明詳登於報兹悉是案復於本月二十日午後經司馬提訊童低首無詞司馬開導逾時童始稱兹巳悔悟願具悔控切結惟求格外從寛司馬以其旣經悔悟卽據情禀請蘇州府桐太守親自升堂研訊童遂稱實巳悔悟太守飭當堂具結并令廣文亦具遵依切結然後將童仍還押所候禀請上憲核示所有一切細情俟明日續函再述 
[吕師捷電]  
　　小吕宋來電云西歴二月十五號卽華歴正月十三日小吕宋總督於本日赴加維的省督師征剿叛人至十九號水陸並進追逐至西蘭埠大獲全勝兵士惟略受傷痍而巳是日午前十一下鐘時卽高揭國徽以彰 
 
 

Page 2

 
 
戰績 
[襄垣火警餘聞]  
　　蕪湖訪事友函云初九夜二街三聖坊後石觀音廟旁某姓茅簷失慎延燒居民六十一家宿露餐風情極可憫當經縣宰萬公飭發蘆蓆錢米又有崔姓善士每戶給以白米二斗巳紀前報兹悉又有錢帮某善士爲首捐募每户散給青蚨三百翼各災民得此一舉藉以稍延殘喘重結蝸廬不及數日又復炊烟縷縷朝暮不絶矣至起火之由或云某姓家招人作葉子戲遣興夜半忽然口角揮拳用武將火油燈打翻遂肇是禍又謂係某媪家有姊妹花兩枝引蝶招蜂暗藏春色是夜方招一風流種子欲綰同心之結不期宓妃之枕未荐回祿之駕忽臨以致肇此飛災二說未知孰是惟是鄰近人家均爲殃及殊恨赤帝子太覺鹵莽滅裂耳 
[水師巡閱]  
　　金陵采訪友人云下關江口一帶各漁船每喜滋生事端并有匪船出没其間形蹤靡定深賴水師砲艇往來游弋藉以保護商民某日金陵營叅將楊叅戎福田將諭飭麾下水師官弁刻期四出巡行並先命駕入城趨詣督轅禀知一切近數日沿江上下各砲艇巳旌旗招展來往如梭槍砲之聲隆隆震耳想匪類當亦聞而喪膽矣 
[剿匪餘談]  
　　本月十四日中外新報云新寗土匪龔某嘯聚黨徒爲害鄉里前經大憲特委潘雲洲軍門瀛會同新會叅府龎副戎玉璞統帶營勇前往剿辦旋捕獲匪首三名餘孽亦漸就肅清潘軍門曁龎副戎巳於客臘下旬回省度歲祗留所部弁勇駐紥其地偵緝餘匪當各營勇初抵新寍駐營於廣海城相機進剿其時匪燄方熾窩聚於大鱗山距廣海城約十五里該處山徑崎嶇土人呼爲大陣國一派羊腸鳥道非得鄉人嚮導不能深入旋由　軍門督率所部直搗賊巢不得稍有却顧該匪恃其黨衆猶欲以螳臂當車繼以軍火不敷自知不能持久烏合之衆四散逃命匪首龔容霍三名束手就擒所有賊巢盡付一炬三匪首卽就廣海城正法將其首級裝入木籠在南門外懸竿示衆餘匪有投營効力願作眼線捕匪贖罪者軍門赦其旣往俯准收用現巳地方安謐鷄犬無驚矣 
[杭州燈巿]  
　　杭地燈巿向來極爲繁盛藩運織造署中書差俱有龍燈會各里社中亦紥成各樣燈景以鼓吹昇平近年以來上憲黜華崇實禁止賽會官署中人雖不敢公然踵行而託名里社者亦復不少今正因去年銀根緊急生意虧折居多故舉行龍燈會者僅有兩起一爲江干資福廟一爲城中崇善廟於十二日午後行至吳山龍王廟開點龍睛惜天不做美十三日雨雪交加後又連日陰晦會中人未免掃興也 
[五茸新景]  
　　松江采訪友人云獻歲以來天氣嚴寒甚於冬令初六七日得雪寸許未幾卽見睍白消洎乎節届上元又覺峭寒砭骨爐圍斗室猶苦高聳雙肩十七日傍晚朔風怒號冰凌厚結上燈時滕六君貿然稅駕搓棉扯絮狂舞漫天直至玉漏將殘早巳銀山高矗老農老圃咸謂今歲疉降春雪菜麥不無受傷也○天馬山俗名燒香山爲提標前營汛弁駐守之區地界婁青港汊紛雜鹽梟刼匪出没靡常新歲中旬某日梟目某甲率其黨類滿載私鹽十餘艘連檣並進道經其地爲緝捕營哨弁某君所見飛棹窮追蒼茫雲水之間匪船固無從逃避甲勇而黠者見船巳被獲不得不將機就計欵以婉詞某君固不虞其詐也率同巡勇一躍而登滿擬至某茶肆互商以了其事甲突然闖入緝私船内將所帶槍刀器械刦取一空某君見之奮身與鬥甲巳整旅以待彈如飛蝗某君蝟縮一團不敢與較甲乃揚帆而去霎時間蹤蹟杳然矣○去冬每洋銀一圓僅換青蚨八百七十翼嗣是藩司議設官錢票並擬開局鼓鑄制錢錢巿遂可略有起色未幾松江府陳蓉曙太守接奉憲札飭華婁縣傳諭各錢鋪每圓須兌錢九百文今歲元宵時西門外各店中間有能遵諭出兌者甫越一二日奸商猾儈依然抑勒居奇每圓又短八百八十文或八百九十文不識賢司牧聞之又當若何禁遏也 
[大清郵政奏准開辦總章]  
　　一通商口岸互相往來寄遞一通商口岸往來内地寄遞一通商口岸往來外國寄遞一郵政總章一通商各口岸互相往來寄遞郵局處所一各新關巳設之寄信局現擬改爲聯政局凡設有郵政局之處應謂爲聯約處所其未設有郵政局之處應謂爲不聯約處所二通商各口郵政局仍歸稅務司等管理照他項關務會同監督商辦三除通商各口設立外局尚有京都總稅務司署中寄信局應改爲郵政總局管轄各口郵局凡一切事宜轉呈總理衙門核辦四上海通商口岸爲中國寄遞適中之區分赴南北曁入長江並往外海較爲事繁任重應特派員役辦理仍歸稅務司會同監督管轄五上海巳設有造册處稅務司一員擬委兼管郵政事宜各口分局均應報由兼管郵政稅務司轉呈總稅務司核辦六現將京都天津牛莊烟臺重慶宜昌沙巿漢口九江蕪湖鎮江上海蘇州杭州寗波温州福州厦門汕頭廣州瓊州北海蒙自龍州等處所設之寄信局統作爲郵政局七以上各處現開設之郵政局俟辦有端倪卽在附近處所隨設分局卽如天津之唐沽大沽並鐵路電線沿途各站上海之吳淞寗波之鎮海福州之羅星塔廣州之黄浦沙巿之陸谿口九江之武穴湖口蕪湖之安慶大通鎮江之南京等處所有各該處分局應由該稅務司會同監督派人管理八九等欵嗣後有同類應載事宜卽添註於此○寄送信件一信件之類分爲封口信及明信片與貿易册並刊印各件共四項二各局收發之件宜分兩項一爲總包一爲零件三此局收到彼局所交之總包有應原包轉送者有應開包就近分投者尚有轉寄之件須復行裝成總包另寄此外又有本處交局之零件亦須分别辦理各局轉送分投曁復封等事以及何時可收何時須發均須遵照總局所示辦理並在附近示告衆人知曉四各局所發之件有應將零件在本處分投者有應自作總包與收到總包轉寄他處者若寄送通商口岸卽用往來通商口岸之輪船若寄送内地卽用巳設之民局代遞各局均須自行就近酌擬辦法仍聽總局之指示遵行並示告衆人知曉五各局所發總包須隨有開錄之清單由接收之局查對單包相符卽將收條字據送交原局六七等欵俟嗣後有同類應載事宜卽添註於此徵收信資一寄送信件旣分口岸内地外海三項其信資亦當分晰爲三一爲岸資一爲内資一爲外資二往來外國之信件應取信資若干須照萬國郵政聯約卽信會條例第五第六兩欵所定之外資辦理若外國信件送到本局轉寄不聯約之處其内地運送之資應由收信之人付給若由不聯約之處將信件送到本局轉寄外國其内地運送之資應由交信之人付給所有民局運送之資卽内資聽民局自行酌訂收取三通商口岸聯約處所往來信件之信資本有自定之權所擬之資卽岸資列後明信片每張應收洋銀一分封口信每件計重二錢五分五錢一兩以下應收洋銀二分四分八分餘以此類推新聞紙每張華洋應收洋銀一分二分貿易册並刊印各件計重二兩應收洋銀二分若由不聯約之處將信件送到本局轉寄聯約他處其内地運送之内資應由交信之人付給若至聯約他處後尚欲送赴不聯約之處内地運送之内資應由收信之人付給所有民局運送之内資聽其自行酌订收取四凡往來外國曁通商各口之信件在郵局挂號與否均聽自便如挂號應另納號資掣取收單其往來外國信件應按聯約條例第五第六第七等欵辦理其往來通商各口信件應按岸資之例辦理若欲收信人之回單則須於另納號資外加倍付給五凡往來内地不聯約各處之信件其内資多寡應由民局自行酌定一面報明附近郵政局曉諭衆知六郵政局須製造信票以便黏貼信面作爲寄送外國曁通商各口之信資俟分定岸資外資各信票之式樣再行宣示衆知　凡將信件交付郵政局寄送必須於信面上黏貼郵政局之信票作爲信資八信票係在各處郵政局並政局託售之鋪店等處均可購買九僞造信票應按僞造銀錢票據之罪懲辦十十一等欵俟嗣後有同類應載事宜卽添註於此匯寄銀鈔一各國郵局於寄送信件外亦代爲匯寄銀鈔以期便利其准匯寄之欵立有定額其匯費亦應有定數中國開辦郵政局亦應照辦以便商民現擬如有人欲將銀鈔自此聯約處所送交彼聯約處所其數不得過一百兩以外卽可代爲匯送按照所定匯費掣取匯單寄往此項詳細章 
 
 

Page 3

 
 
程須俟隨後酌訂宣示二三等欵俟嗣後有同類應載事宜卽添註於此寄送包裏一各國郵局於寄送信件外現時亦代爲寄送包裏等項中國郵政局開辦有頭緒後亦擬一律代爲寄送須俟隨後將包裹之尺寸輕重與運送之規矩費用等項酌定明晰再爲宣示二三等欵俟嗣後有同類應載事宜卽添註於此專欵一凡民局之信件途經通商口岸交輪船寄送者均須由該局將信件封固裝成總包交由郵政局轉寄不得逕交輪船寄送並應按往來通商口岸之章完納岸資至其輕重大小隨後酌定由各該郵政局曉諭衆知所有在内地往來之内資由該民局自行酌定收取二郵政局接運民局之封固總包應寄交書明處所之同行民局查收取回收單備查三凡民局開設聯約處應赴郵政局挂號領取執據爲憑無須另納規費倘該民局領有執據後不願復行承辦此項事件應先赴郵政局呈明將執據繳鎖　四五等欵俟嗣後有同類應載事宜卽添註於此示禁一凡郵政局之員役等若有私行拆動信封及傳揚洩漏等事除照局中定章罰辦外猶須按其本國律例治罪二凡有郵政局之處除持號之民局外所有商民人等不得擅自代寄信件違者每件罰銀五十兩三輪船進出通商各口除承寄郵政局所交之信件所有行主船主水手搭客等俱不准携帶郵政局應寄之信函等件惟露寄之字紙如薦書曁辦事之隨身單據等類與本船之本行船本貨各情之書件等項不在其内違者第次罰銀五百兩四五等欵嗣後有同類應載事宜卽添文註於此一各郵政局應將進出欵目按月具報造册處管理郵政稅務司按結轉報總稅務司查核俟每届年底由總稅務司彚報總理衙門鑒查其具報樣式隨後酌定二三等款俟嗣後有同類應載事宜卽添註於此册帳一凡郵政局應將信件各類往來若干隨時登記册簿其册薄式樣應照聯約條例第四第十七欵曁第二十三與二十四條詳章辦理二三等欵俟嗣後有同類應載事宜卽添註於此冬季封河一凡值冬季封河之時北方各處之郵政局如北京天津牛莊烟臺至鎮江收發信件來往須由陸路遞送應由各該郵政局將陸路遞寄之章隨時宣示衆知二三等欵俟嗣後有同類應載事宜卽添註於此雜欵一重慶一處之郵政局暫時祗寄零件信函不代寄總包如民局欲將信包轉寄他處卽須自巳送赴宜昌交彼處郵政局代遞二蒙自龍州之郵政局亦不代寄總包暫時祗寄零件信函三長江六處如陸豁口武穴湖口安慶大通等處以及南京之郵政局係由稅務司會同監督派人管理各該處民局信件總包亦須由郵政局轉交輪船代寄或將輪船寄來信件總包轉交民局查收四五等欵俟嗣後有同類應載事宜卽添註於此示諭一郵政局開創之初暫照各關現辦寄信章程辦理俟開辦就緒再爲體察情形將以上章程所載各事復行明晣示諭各局員役遵行二三等欵俟嗣後有同類應載事宜卽添註於此一通商口岸往來内地寄遞一凡由聯約處所與不聯約處所往來寄信件或係民局將信件交由郵政局轉寄抑或郵政局將信件交由民局轉寄其内地遞寄之信資應由民局照舊自定自取與郵政局無涉二凡民局開在設有郵政局聯約處所應赴郵政局挂號領取執據爲憑無須另納挂號規費倘該民局領有執據後不願復行承辦應先赴郵政局呈明將執據繳銷三凡民局將封固之總包交郵政局代寄該郵政局應照所書寫寄交他處之郵政局轉交彼處之掛號同行民局查收四凡郵政局接到别局或外海送來之零件信函寄赴不聯約處所者均應交付掛號之民局承寄該民局應向接收信件之人收取内地運送之資五六等欵俟嗣後有同類應載事宜卽添註於此一通商口岸往來外國寄遞一凡郵政局將信件寄送聯約各國者一切條規自應入會後俱照萬國聯約條例辦理二凡外海寄來之信件必須交由本口郵政局轉交應收各人不得自行另交轉送惟上海一處暫時不在此例若有須寄往内地不聯約處所投遞者卽由政局交給掛號之民局轉寄其内地運送之資方可由民局向收信之人按其自定條規收取三凡郵政局若在無船開往外國之處須將信件送交有船之處轉寄其規費一切悉照信會條例辦理四五等欵俟嗣後有同類應載事宜卽添註於此一開辦郵政總章一現經奏明將以上各章作爲開辦章程嗣後隨時體察情形因時制宜增添更改均可隨時添入當經奉旨准行照辦以上所擬四項章程足爲開創政嗣後應增應减再當隨時隨勢詳細擬議仍一面奏明遵行爲要同日奉硃批覽欽此 
　　承郵政局惠送章程一編據云外間巳有印售之本其中不無遺漏囑將全編登報以供衆覽當此郵政方興想海内之人無不以先覩爲快故急付手民以副雅意[  本館附識]  
[上海官塲紀事]  
　　五湖鹽厘捐局總辦羅少畔觀察乘舟來涙昨日赴丁憂江海關道黄幼農處拜奠太夫人○前署江安督糧道升任湖北臬司馬植軒廉訪榮履新任道經滬上假寓英界同慶公棧前晚房中忽失去衣物昨日飭丁投上海縣署報失黄愛棠大令旋於午後命駕出城勘視 
[天津大學堂考案]  
　　天津大學堂前日假滬北天后宫考錄學生計取十二名聞尚未足額須再續招取案錄下金魯沈之秉汝人鶴汪樂寳蔡遠承汪杜寳周祖培金殿元汪楊寳李華黻孫闡微金騏 
[諭速填泥]  
　　滬南馬路工程其所打樁木己將次告竣惟應填之泥尚未蕆事昨委員朱森庭明府特飭各工頭將路上所有大水潭及一切低窪之區諭令從速填好以期工程迅速云 
[賭徒驚散]  
　　滬南陸家浜南首西弄孫有山家前日之夜邀得著名牌九司務榮保大並誘集諸賭徒在家抽頭聚賭正在呼么喝六興高采烈之際突被查夜巡丁知悉當卽毁門而入各賭徒驚惶無措各鳥獸散未經拿獲一人亦云幸矣 
[聚賭被枷]  
　　南巿十六鋪順全樓茶肆前夜有夥王芝蘭及他處堂倌阿新阿毛等在内聚賭北局委員祝翼雲二尹訪知其事親自帶同勇甲至茶肆内往拿獲住王等及貨捐局差役二名二尹立將各賭棍送總巡處究辦鍾明府昨巳將王芝蘭枷號發北局示衆矣 
[情重輕生]  
　　江北某氏女小家碧玉也荆釵裙布愛好天然日往湖絲廠工作與蕩婦爲儕女情竇初開目染耳濡不覺頓萌邪念其家住八仙橋西首二安里有灌園之某甲貌尚不惡女悅之遂與私識兩心繾綣歡戀逾恒前日忽禀命其母欲與另租小屋爲雙飛雙宿之謀其母以小兒女不知廉恥訓斥數言不允所請女以好事多磨深爲含忿當晚自經於臥室中其母未經知覺比至翌日辰牌時候尚未起母始喚之寂然不應拔𢹞入視則巳高懸於屋急爲解救巳體冷如冰矣此女竟以情死吾不知灌園子將何以爲情乎 
[死殉芙蓉]  
　　有許德海者卜居本邑縣前街向在縣署當差役生有一子娶某姓女爲媳年甫二十左右山眉水眼秀逸動人近忽與家中人口角以致含忿難伸昨日午前私取紫霞膏服之比及家中人知而灌救早巳玉殞香消矣詠白門新柳記中生與芙蓉爭艶麗死殉芙蓉之句能不黯然 
[法界捕房瑣案]  
　　昨禮拜一鄭大令駕蒞捕房會同謝副捕頭發落各案命提冒充出店至招商局金利源捕房竊取棉花之王子册照原斷先行枷號七天發碼頭示衆廿二號棧房司事楊靜軒投案禀稱取竊之贓售在小東門内某彈花衣店求請吊贓核辦大令准之○又命提竊盌之董乾新及竊物之游勇陸有夫許友福著照原斷各責一百板董從寛釋放陸金著還押再核○金松泉控子友卿不務正業專事遊蕩請押捕房上期以金未到案將其子押候俟松泉呈遞禀詞再核昨日金投案遞禀伸訴前情求請嚴懲以儆頑劣大令著禁押捕房俟悔晤交其父領回管束○周心如改名陳子卿混用銅洋迭經公堂懲辦怙惡不悛去年叉復犯案經鄭大令訊供著照原斷先行荷枷二個月期滿笞責三百 
 
 

Page 4

 
 
板再行發落○流氓張全福藉端訛詐攫取玉器爲失主李必泉具控公堂經鄭大令審訊昨日原告因事不到大令著從重笞責二百板還押具改過切結覓保開釋○竊犯董連枷期巳滿命帶案開枷照原斷笞責二百板從寛釋放○陳麗濱盛本初張文彬三人在法大馬路股開　香村茶食店開僅四月耗去資本三千餘金各債户見將倒閉將經手之股東張文彬扭控捕房去年臘月經鄭大令訊供着將張文彬禁押諭令各債户開呈細帳候核昨日陳麗濱盛本初偕收租人朱厚如投案遞禀稱共虧欠各户洋銀三千一百廿五元房租一百十七元有奇請將生財底貨照章拍賣公攤大令察閱禀詞謂開設僅閱月何以虧空如許之鉅不得以拍賣公攤率爾了事著出外與各債户商議應如何理法同具禀詞呈候核奪陳麗濵交原保盛本初交保候傳○同昌泰煤炭店主徐松堂承接火油八千箱收銀之後不將棧單交出爲陳仰軒俞邦賢等具控公堂迭經鄭大令訊供責比嚴追嗣因徐挺押不交著將棧房封閉查抄備抵陳等屢次求追昨日大令又命提案嚴比徐偕其叔開生俯首求恩請暫准交保出外限兩禮拜内理楚大令謂爾有心刁頑任意遲延實堪痛恨著覓人具人銀兩保切結照限理楚如逾限期定予嚴比 
[賑欵疉頒]  
　　偏災疉見飢饉荐臻澤雁哀嗷窮無可告蓋慘目傷心之事莫此爲尤矣兹本館協振所承許瀛善士爲次公子近患痧症求神默佑得卽日發透捐助洋銀五十元厚記棧善士慶賀上元佳節演戲娱賓移資助振交來英洋三十元陳子松善士爲其先尊六周忌日求助冥福移誦經懴之費助來英洋十元螳臂幸存人善士昨被馬車所撞未受大傷捐助英洋五元凡此樂善之誠自獲如心之報固不獨窮黎沾惠頌德勿諼也聊𣵪數行藉呈惠覽 
[叩謝册捐]  
　　謹啓者敝堂常年施醫給藥於二十一日開診每日就醫者巳有六百餘號經費之鉅共見共聞全賴隨報分送咸有一德捐册以期四方善士樂助接濟克成大舉新年於初十日蒙申報館分送捐册迄今旬餘所蒙繳册助捐大小洋一百三十五元祗領之下莫名欽感敬代貧黎九頓叩謝惟是捐欵較去歲大相遠殊望接有敝堂捐册者慨解仁囊爲蒼生造福積善餘慶拭目可待是爲至禱今又奉到裕源順慶昌祥洋廣貨號各以學生席金洋七元助於敝堂施粥移口福而種心田仁者作用尤爲可佩特請登報籍資觀感上海六馬路仁濟善堂董事嚴信厚葉成忠楊廷杲黄宗憲謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒二十二年十二月二十六二十七日京報全錄]  
　　宫門抄○諭旨六道錄前○教職單○漕督松奏謹陳九月分湖河水勢情形摺○蘇撫趙奏查明鑣捐委員自盡緣由片○將軍延奏查明靖邊各軍巳撤各將領特叅劣跡昭著各員摺○又奏續採參枝專差呈進摺○又奏查明煤窰積弊片○將軍依　奏留員辦理荒務片○十二月二十六日○那公文治愛隆貴昌各假滿請安○李中堂等同鄉官謝恩○甘肅臬司丁體常請訓並請假一個月○歴恕　　甘肅凉州府知府恩○德公續假十日○翰林院奏派領閣事直閣事派出崑中堂清銳○又奏派經筵講官派出李中堂榮中堂徐樹銘○侍衛處奏派入座次序派出　中堂在麟中堂之次椿壽在　照之次彭壽在恩　之次鈕楞額在彭壽之次○召見軍機丁體常慶恕○二十七日○恭王因伊孫賞護衛謝恩○克王睿王各假滿請安○李中堂榮中堂謝充經筵講官恩○崑中堂謝充領閣事恩○崇光謝寛免欠項恩○徐會灃到京請安並謝轉補侍郎恩○徐樹銘謝署講官恩○桂公謝署喜起舞大臣恩○鈕楞額等謝入座次序恩○貽榖等同鄉官謝恩○張仁黼等同鄉官謝恩○信侯請假　日○榮中堂彭壽啓侯秀吉祥普吉恒各請假十日○黄伯續假二十日○召見軍機徐會選張蔭桓皇上明日卯初二刻升中和殿看版○十二月分教職單教授河南開封玉錫桓汝寗廪福建福寗吳叔章福州湖北宜昌王槐青黄州　南辰州傅毓湘長沙俱舉正諭奉天義州潘曾綬順天甘肅中衡廖士傑蘭州浙江縉雲葉廷掄嘉興廣東曲江陳珇熙廣州俱舉湖北襄陽方宗堃安陸增訓導直隷平山孫乃鼎奉天優河南項城秦之翰開封歲郟縣周淦懷慶舉陜西永壽呼延廷翼延安歲浙江孝豐吳世禾寗波舉江西安仁郭世藩南康挨湖南永興胡元玉長沙優鳳凰廳李奇珍永順拔廣東陽春郭雲羅定挨廣西武宣林　德桂林挨雲南威遠戴光照雲南挨復諭直隷靈壽何其敬定州恩山東文登董樹聲萊州附廣西懷遠凌天衢潯州舉灌陽雷登科南寗拔復訓奉天金州韓有仁順德山東寗海李方堃濟南臨清孔繁堃濟南山西陽城張錦雲汾州四川簡州劉承祜重慶俱廪　南祿勸包映庚臨安舉貴州鎮寗賈國楨貴陽附○○頭品頂戴漕運總督奴才松椿跪奏爲謹將九月分湖河水勢情形恭摺具陳仰祈聖鑒事竊照光緒二十二年八月分湖河水勢經奴才於九月二十八日專摺具奏在案兹查九月初一日起至二十九日止洪澤湖落水三寸仍存水四尺高郵玉馬頭落水一尺二寸仍存水九尺七寸淮揚裏運河各汛落水一二三尺不等徐州運河各汛落水四尺至九尺餘寸不等上下游堤埽工叚一律平穩現巳節交冬令來源漸弱亟應挑挖淤淺催令回空漕船迅速南下以便來年新運及早開兌除由奴才督飭所屬隨時趲辦並妥慎防護外所有九月分湖河水勢情形理合繕摺具陳伏乞皇上聖鑒謹奏奉硃批知道了欽此○○趙舒翹片再金陵厘局派辦蘇城　捐委員通判劉秉銓於光緒二十一年十一月初九日吞服洋藥毒發殞命卽據家屬檢呈該故員親書禀詞一紙大略謂因上年在金陵承辦積榖賠累甚鉅變産不敷益以稱貸現值公私交迫愁急輕生别無他故等語經縣騐明委係服毒自盡寓所止一妾一女同一僕婦詢訪情形相同詳經臣批司移據金陵釐捐總局司道詳稱遵查劉秉銓實在欠解鑣捐二千餘串本應照數追繳惟准善後局移會查得光緒二十年劉秉銓原　　榖案内尚存溢交米八百二十餘石約值銀一千四百餘兩堪以劃抵完欵俾昭公允此外毫無官虧兹據署蘇州布政使吳承潞會同江蘇按察使陸元鼎查劉秉銓係安徽桐城縣人由監生報捐通判指發江蘇試用分寍差遣平日清介謹飭歴奉差委無悮乃因境　　　　　　主情堪矜憫原欠鑣捐錢文業經查欵劃抵完案應免置議詳請核奏前來臣覆查無異除咨明部籍查照外謹會同　　　　　　　　　具陳伏乞　聖鑒謹　奏奉硃批該部知道欽此○○奴才延茂跪奏爲查明靖邊防軍巳撤各將領先儘劣　　　　　　　　　　　風而肅軍律恭摺仰祈聖鑒事竊維整軍之道必須賞罰嚴明賞罰不中而戎策勵軍心飭修戎政非特劣員不　　　　　　　舟裁成兹查巳撤靖邊右路統領記名提督精勇巴圖魯董陽春平日苛虐兵勇空額尤多百姓來報搶案者不惟不予追究轉復非理責駡該營隨同辦事委員吳季昌係董陽春親串自請補後並未到差所得薪水無非任意侵蝕及隋接替有人始行揑報吳季昌業經回籍又巳撤靖邊前路前營管帶藍翎儘先補用副將銳勇巴圖魯孫義恒前修道工在額穆赫索羅街駐紥頗有擾害地方情事本年五月初四日該街同聚當被賊焚搶本街佐領防禦先期聞風調隊禦敵而孫義恒近與該當對門而居並不飭隊助剿事後又復縱勇搶掠且任令隊勇收買當票勒令當鋪加倍找價始准銷號以致鄉民至今藉口譁釀事端又巳撤署靖邊後路統領右營管帶都司銜兩江督標補用守備凌維祺擅將所統水路中右兩營現用之槍械子母火藥等項私行借與三姓金廠之道員宋春鰲以致該中右兩營不敷操防緝捕之用比聞飭查赶將所部隊勇募補充數其平日空額不問可知軍裝逾期不製砲位復不演練所住營盤任令破壞並不修葺以上三員均係貪縱廢弛劣迹尤著旣經奴才先後撤委未便稍事姑容相應請旨將記名提督精勇巴圖魯董陽春藍翎儘先補用副將銳勇巴圖魯孫義恒都司銜兩江督標補用守備凌維祺均卽革職以爲玩懈營務者戒至軍中利器軍火最關緊要今凌維祺借與宋春鰲金廠之軍械等項是否託名私借暗中盜賣均須澈底根究以重軍火再靖邊各路防軍從前所存軍械子母由奴才飭令新委各將領認真稽核按月具報其所用槍械亦令統歸一律以資得用而便稽查是否有當伏乞皇上聖鑒謹奏奉硃批另有旨欽此○○奴才延茂跪奏爲續採參枝專差呈進恭摺仰祈聖鑒事竊奴才於本年十月十九日業將前派恊領等赶緊採辦續有所得再當呈進在案現據户司掌關防副都統花翎恊領鳳翔等續採得大枝山參八苗中枝山參十四苗計重八兩九錢九分可稱上品核計共需價銀一千六百八十六兩仍由所收參稅項下以錢易銀照數發給奴才謹將續採參枝親加查騐分盛二匣嚴密包封飭交藍翎雲騎尉玉林齎京呈進飭該協領等留心採辦續有所得卽行呈進除咨行内務府查照外所有續採參枝絲由謹繕摺具陳伏乞皇上聖鑒謹奏奉硃批該衙門知道欽此○○延茂片再奴才前因吉林伊通州屬界沙河子富聚公煤窰積弊日久亟須整頓曾經奏明派員查辦在案兹據總辦墾礦總局全營翼長花翎恊領慶祿禀稱查明沙河子富聚公煤窰卽前安魯公之舊窰近年係原品休致佐領富恒經理由工司領出印簿租與齊洛四卽齊祥招人開采屢滋事端並有爭奪毆殺之案該窰原開圖式係在大道以西南北五百八十步東西四百十五步現開各窰早巳越界而富恒設立富聚公大櫃總收各窰釐稅任意欺匿並不據實交課只恃領有印簿假公濟私擬請將該窰原領商票曁工司印簿一併繳銷　時封閉另招妥商承辦設局抽釐認　整頓等情前來奴才覆查富恒現辦之窰旣有越界匿課確情卽應照章追繳商票並令繳還工司印簿暫行封閉另招商辦設局　　以資整頓至該窰現有毆斃命案牽涉休致佐領富恒訊取供詞堅不吐實顯係恃符狡展應行請旨將鳥槍營正黄旗原品休致賞食全俸花翎佐領富恒先行革職歸案嚴訊以昭核實除飭墾礦總局派員前往沙河子煤窰招商另辦設局抽釐藉資整頓以裕餉需外是否有當理合附片謹奏請旨奉硃批著照所請該部知道欽此○○依克唐阿等片再辦公首在得人若委任梢涉　混卽於事難期裨益奴才等現在　恩簡派勘辦養息牧荒務事關初創政務旣繁本部司員不敷調遣查有廣東駐防漢軍廂白旗乙未科翰林院庶吉王談國楫告假出京措資到奉奴才等前於接見該員時見其才具開展辦事認真且該員在奉隨任多年熟悉　務現在辦荒需人擬留該庶吉士談國楫在奉委辦荒務以資臂助合無仰懇天恩准將翰林院庶吉士談　楫留奉辦理荒務如蒙俞允卽由奴才等咨明吏部翰林院及廣州將軍衙門查照理合附片陳明伏乞聖鑒訓示謹奏奉硃批知道了欽此 
 
 

Page 11

 
 
[光緒二十二年十二月二十八二十九日京報全錄]  
　　宫門抄○諭旨四道錄前○陜督陶等奏西寗全境肅清酌保出力員弁摺○又奏請開復各官處分片○將軍恩等奏清丈呼蘭所屬旗民地畝各數目情形摺○又奏清丈新放夾荒收欠數目片○十二月二十八日○芬車謝寛免欠項恩○清銳謝充直閣事恩○台布謝留玉牒館恩○内務府奏派分賞　鹿派出懹塔布崇光○又奏派弘仁寺聽經派出啓秀○召見軍機皇上明日寅正至太廟行禮畢還宫辦事召見大臣後至南海皇太后前請安畢還宫○二十九日阿克東　假滿請安○李殿林等同鄉官謝恩○李中堂請假十日○明安請假五日○英侯續假五日○召見軍機皇上明日卯正徣　保和殿筵宴蒙古王公○○頭品頂戴陜甘總督臣陶模黄馬褂副都統銜西寍辦事大臣臣奎順太子少保尚書銜總統甘軍甘肅提督臣董福祥跪奏爲西寍全境肅清遵旨酌保出力員弁恭摺仰祈聖鑒事竊臣福祥前奉六月十九日電旨董福祥馳奏入山搜剿及攻克卡爾岡各情形均悉該提督力疾遄征調度合宜深堪嘉尚迭次出力將弁著俟西寍全境肅清擇尤酌保等因欽此當經欽遵恭　咨行去後旋以西寍全境一律肅清於九月十四日會同奏明在案伏查西寍轄境東南爲巴燕戎格循化以達河州北爲大通縣再　則爲大通以達甘凉西出水峽則爲青海回番雜處山水阻深上年三月循化撒回韓努力以爭教起釁圍攻廳城未及解圍而西寍　酋韓文秀遂起初擾巴燕戎格又回竄西寗由是西川之哆巴北川之蘇家堡南川之羊毛溝東川之沙溝新莊附城之東關皆爲賊巢穴四出殺掠時來攻城大通縣城被圍北大通營失守而河州之回亦起官軍往援西寗城扼之於山峽口又潛由碾伯以繞出官軍之後意在夾攻牛師韓一軍初戰甚力而軍無紀律浸以玩生未幾而牛師韓亦卒及官軍旣進解西寗之圍賊又欹之於東關而恣意　行如故河州旣定臣福祥因派道員張成基先行總兵何得彪及馬安良等斷進會合臣奎順及鄧增等各軍破賊於申中羊毛溝及抄溝樹兒灣等處又破之於後子河長寗堡解北川營城之圍又進解大通縣城之圍黑林堡爲賊堅巢力戰而克又破賊於北大通復其城堡臣模適派道員潘效蘇總兵焦大聚由扁都口踵至會攻各莊踞匪平之是時陜西巡撫臣魏光燾率所部湘軍亦立誅逆首韓文秀毁東關攻克蘇家堡圍哆巴賊困而乞撫議猶未决於是臣福祥始奉　命移軍西寗是時循化逆首冶諸麻旣撫而復叛盤踞米起溝而巴燕戎格之逆首馬成林應之馬成林踞卡爾岡而水地川中原三莊甘都塘之賊又相率從之皆特其險阻謂自昔官軍所不能至也水峽敗賊又出竄於青海擾及蒙部地方臣福祥旣破賊於東灣循山而進及至西寗會商搜剿擒獲冶諸麻及馬城桂等併　　韓努力誅之數月之間次第底定將士衝鋒蹈險不憚其勞或窮歴深山手足皆裂或併日而食遇宼必追此皆仰仗天威故得人人用命升任西寗鎮總兵鄧增聞賊所至必親往督戰身先士卒奮迅無前力保危城以待援軍之至而各廳縣以彈丸之地處於其間兵力旣單民食又缺閱數月之久而皆有以自全則地方文武及防營之勞亦不可没也據各該營及地方官先後呈報前來臣等公同覆核委係異常出力除湘軍應由魏光燾自行陳達外謹開具清單恭呈御覽其有於河州彚案尚未奉到部覆者底銜皆註明擬保以期核實咨保各員仍照章開單咨部合無仰懇天恩照准給獎所有西寗全境肅清遵旨彚保出力員弁各緣由謹合詞恭摺具陳伏乞皇上聖鑒訓示施行再此摺係臣福祥主稿合併聲明謹奏奉硃批該部議奏單一件片一件併發欽此○○陶模等片再巳革頭品頂戴賞穿黄馬褂花翎記名提督陜西河州鎮總兵札福孔阿巴圖魯湯彦和巳革頭品頂戴花翎記名提督雲騎尉世職多托哩巴圖魯潘長清均因上年救援河州遇賊敗於雙城集經前督臣楊昌濬奏叅革職己革花翎頭品頂戴記名提督西林巴圖魯洮岷恊副將前署河州鎮總兵李良穆因紥白塔寺延不進兵直至河州解圍始行赴任經臣福祥奏叅奉旨革職巳革花翎提督銜留陜甘儘先補用總兵揚寳林因楊昌濬叅其在峽失利經部議以革職巳革花翎頭品頂戴總兵銜兩江補用副將伊清阿巴圖魯陳宗蕃因甘肅學政劉世安叅其接統援河各營在省置妾經楊昌濬查明奏叅革職巳革花翎記名提督西林巴圖魯李泗益前因在喀什噶爾辦理回城稽查局務於纒民呈繳逆財尾數漏未聲報擅行動用光緒七年經前新疆巡撫臣劉　　　奏叅革職湯彦和等一案旋經臣福祥查覆光緒二十一年十一月二十一日奉上諭前次援剿河狄各軍旣據切詳查該將　　　　勇衝鋒鏖戰三晝夜旋因子藥糧食罄盡以致敗退尚屬情有可原湯彦和業經革職留營潘長清等姑容免置議等因　　　　　　定鄧姓之女在先接統老湘營在後經楊昌濬於原案聲明李泗益漏報逆財尾數係　辦衣履散給貧民並　　　　　　　　　　　原案聲明湯彦和於被議後仍帶隊駐紥狄道之沙泥站此時河州未定防務最爲緊要該革員時方　　　　　　　　　少懈遇賊出竄後路賴以無警迨河州旣平始禀請交卸又經臣模附奏蒙恩准給假回籍調理藩長清並　　　　　　請賞還原職奉硃批所請著毋庸置議臣等亦何敢言惟該革員與湯彦和均係劉錦棠醫部疉著戰功　置未免　　李良穆由白塔寺渡河進駐何家堡卽於是日攻破魏家堡　賊三面來犯與潘長清等併力抵禦又與陳宗蕃會合齊進爲甘軍聲應以解河州之圍楊寳林初駐平蕃又駐平戎驛遇姚房及河灘沙溝東營子楊起鋪大小十餘戰皆能制勝及被議後又與李泗益先後來營李泗益隨攻克東灣生地溝化力坡等處楊寳林隨同攻克甘都塘卡爾岡等處均屬異常奮勉合無仰懇天恩俯准將湯彦和潘長清李良穆楊寳林陳宗蕃李泗益均各開復原官原銜並賞還翎枝頂戴勇號湯彦和並請賞還黄馬褂潘長清並請賞還世職以示鼓勵出自逾格鴻慈謹合詞附片具陳伏乞聖鑒訓示再此件係臣福祥主稿合併聲明謹奏奉硃批覽欽此○○奴才恩澤增祺跪奏爲呼蘭所屬旗民地畝通行清丈竣事謹將查出浮多熟地續放夾荒各數目恭摺具奏仰祈聖鑒事竊前因呼蘭巴彦蘇蘇綏化三屬地方自招墾以來率皆任民採代漫無經界積久弊深詞訟紛紜賦課拖欠光緒十七年前任將軍依克唐阿同奴才增祺奏請普律清丈以袪積弊而裕餉源所有綏化巴彦蘇蘇兩廳地叚由奴才增祺親往督察於十九年勘丈竣事業將查出浮多續放夾荒各地數隨時奏報嗣呼蘭地叚亦於光緒二十年據副都統倭克金泰咨報清丈完竣當經奴才增祺奏請將該三屬查出浮多熟地均自光緒二十年起一律照章徵租續放夾荒扣除三成自光緒二十年起限五年後第六年一律升科各在案惟呼蘭所屬境内旅營屯站各丁所種旗圈地向不納租與民佃納租地畝錯綜夾雜互有爭控覆查提訊造報地數未免需時迭經奴才恩澤等飭催辦理現據清丈局將該處造報各册詳細核對除民佃舊有升科地畝共新查出浮多熟地七萬一千二百餘晌其沿工沿河一帶零星餘荒亦皆寛餘折放或不可墾者則予刨除共續放夾荒一萬二千三百餘晌詳請具奏前來奴才等覆核無異謹將新陳各項地數繕列清單併繪圖恭呈御覽飭部存案至在事員弁數年之間馳逐於冰天雪地烈日酷暑之中手足胼胝星餐野宿查出地數洵亦不少不無微勞足錄惟查查勘清丈綏化兩廳出力各員前巳奏蒙恩准給予獎叙事同一律合無仰懇天恩俯念邊省清丈較内地萬難可否擇尤酌保以示鼓勵出自鴻施除將承種佃户花名造册咨送户部查核外理合恭摺具奏伏乞皇上聖鑒训示謹奏奉硃批户部知道單圖併發其出力員弁准其擇尤酌保毋許冒濫欽此○○恩澤等片再據呼蘭副都統倭克金泰咨稱此次清丈新放夾荒一萬二千三百五十四晌二畝七分四厘五亳除扣三成計七成地八千六百四十七晌九畝九分二厘一毫五絲每晌應繳押租錢兩吊一百文計一萬八千一百六十吊七百八十四文内巳收錢一萬二千九十七千七百四十二文尚欠交錢六千六十三千四十二文等因咨報前來奴才恩澤等覆核無異除咨催該副都統赶緊微收不准拖欠外理合附片具陳伏乞聖鑒謹奏奉硃批户部知道欽此 
 
