# 1890 - 212 - 4906212

 

Page 1

 
 
[珍籍求沽] [  申報館恊振所謹啓]  
林大善士鋆籍隸閩江身遊遼海遥念梓鄉被水災民殘喘難延特搜囊蝕之餘籍拯鴻嗷之苦其心彌摯其惠靡涯矣昨承郵來殿板文獻通考倭刻和漢三才繪圖各一部灟爲變價以救災黎如有儒林丈人文壇彦士慨施赤仄購此奇書旣可得秘籍于龍威又可蘇已枯之鮒轍及時行善豈非一舉而兩美兼乎特陳手簡請解腰纒 
[賑物求售] [  申報館恊振所啓]  
本舘開辦賑捐以來蒙海内諸同仁捐助各種貴物早已製成彩票售完矣茲又承陸續以下七俠五義　部每部一元二角隸有五十部每部六　吳都法乘一部石印小耕石齋畫譜廿部疫痧草六十本每本洋八分未及編入彩物之中是以另行求售諸君子有情殷匡救者請臨本舘　　　幾裘成集腋飢民得早慶來蘇乎 
[振務宜先其所急論]  
　　各處自辦賑捐以來歴有數年竟無停止之期不但財源將竭卽諸君之籌賑者亦皆心力交瘁矣然而天心尚未悔禍水旱偏災靡歲蔑有又不忍聽嗷嗷之哀鴻而坐視不救又不能厚於此而薄於彼謂某處當賑某處不當賑故談賑務於今日直成騎虎之勢欲下虎有而不可得惟有盡其心之所能盡爲其力之所能爲而已東振迄今尚無了日而江浙去年秋霖成災甚巨今春江浙稍甦民困而閩省之水忽又成災鎭江揚州則旱魃爲　陜西又有冰雹爲災温郡風災蛟水告報紛紛或賑或不賑非偏也以事有緩急災有大小不得不謀所宜也近日順直之水災又告矣自五月間連綿陰雨水積而濫以至奔騰澎湃盪决恣睢據父老言自嘉慶以來未有如此之大雨故一雨成災人民田廬冲没淹浸者不知凡幾又加以永定漫决雖有李傅相之痌瘝任抱督率有方立卽設法補救胡雲楣觀察仁慈夙著才幹優長竭力圖維爲之謀苫蔽以庶風雨不避沾塗之苦不憚汁署之勞沐雨櫛　與諸同寅和衷共濟然猝遭此變被災之數甚多卽使抱杜陵廣厦之志又豈一手一足之烈所能從事故都中潘大司空陳大京兆諸公飛電告急於南中諸賑所以兾速爲援助夫順直地當畿輔爲國根本且此次洪流所被蕩析離居流離顚沛者不止以萬計據報京津之路水陸皆不通蓋陸　爲水所阻舟行又苦溜急似此情形縱有天庾神倉一時亦未能發賑宜其所望於南中者急不及緩也敝所自開辦以來承四方諸善信遠近投寄陸續隨收隨解得以附諸賑所之後雖目愧無補施濟要亦聊作杯水之助初意　祗爲江浙乃江浙尚未報竟而閩災突告不得不先急所急遂赶解閩振銀一千五百兩閩欵甫發而順直之災如此其巨近在輦轂之下竟成溝壑之餘又安敢緩以從事故擬將日内所收捐欵摒擋悉索先爲撥解然此次順直之災所望於南中諸義賑者厥願　奢非一滴楊枝露所可遍給其欲故又不得不爲人聲之呼此時辦振一而再再而三幾於再衰三竭觀於山東振捐歆之以功名動之以爵位雖曰空銜封典人亦未嘗不怦怦心動無如時勢艱窘捐數寥寥官捐尚且如此其疲况其爲善捐乎顧大下事亦難逆料固有不願出資以捐官而願輸財以行德者觀於歴年以來各處義賑踴躍輸將者頗不乏人有同日而助萬金者有捐金及萬而不欲留名者清單所載班班可考以至深閨弱質室内兒稚皆勃　其惻隱之懷大宏其施拯之願由是觀之好善之誠今日尚不乏人也向嘗謂各處書畫助賑之家幾於無日不有而稽諸各賑所清單則大書某某以書資若干助賑某某以畫資若干助賑殊不多見豈皆無人請教之故耶自揣苟無人請教則亦可以善刀而藏若旣懷此宏願則必稍結善緣獨奈何藉此以傳名而絶無絲毫實惠及於災區也雖然務其名不務其實者固有之而先書若干先畫若干售資悉以助賑者則未嘗無人焉以是知好善者衆或者念及畿輔重地宵旰憂勤此次突遭此災津通俱成澤國一繩而繫八屍厥狀甚慘兩廚而裝數口其情堪悲河流日徙而北風氣漸改而南本係苦瘠之區加以懷襄之禍屋坍房倒浪滾波翻葬於魚復者旣徙喚奈何倖脫虎口者當亟謀撫救營逢可借雖幸免席地而冪天粒米無收又安得仰事而俯畜隨波之屍首旣不忍聽其漂流出險之人民又豈可任其槁饑時當炎夏水深火熱兩俱可憂轉瞬秋凉食缺衣單尤爲可憫惟願不鐵人之涙發利物之懷一粟一絲聚沙方能成塔　飢半飽畫餅何可充飢不以發棠之請爲可厭不以泛舟之役爲徒勞此則不特順直被災諸人所馨香而祝卽敝所與諸賑所同人亦同深感佩者矣時哉不可失諸善信盍亟圖之 
　　　京師水災餘紀ＡＢ京師大雨成災已詳前報兹又聞上月二十九日有黿兩頭由昆明湖浮出經靑龍橋向北歸長河水卽陡出河槽漫延岸上折至樂善園東北隅迤東水忽不流河北石路旁有大薄脆茶館房屋十餘楹連人口全行衝没甚至平地變爲深坑俄見湧至倚虹堂分而爲三一向北一向東一向南其黿沿護城河經西直阜成西便等門沿外城人裏河阜成門外河内所繫渡船爲水衝去與鐵牐相撞皆成虀枌是處河水漲至十五六丈迤西至正紅旗老營房火藥局後衝坍房屋十餘楹室中人物悉無蹤影復繞由香山旱河向東南經柴家墳八里庄西葫蘆嘴望河樓圓通觀三里河至西便門兩水匯　沿途衝去房屋數百楹人畜物件不少左安門外吊橋石塊大半無蹤左安右安等門水至門檻三十等三日城門不能啓關厢房屋無一瓦全瓜市西瓜順水飄去泛泛若鳧西便門西白雲觀古刹本居高阜水及墻半方丈立令結木筏救人得生者七八十人並由水内救出多人給與兩餐暫住觀内又聞京北沙河孫河等處淹没房屋數百椽傷人不少西山房宛縣界各煤窰大半水滿有數座坍入水中房屋人丁損傷頗衆順屬各州縣山河盛漲固安永清文霸保等處被災者數百村武清尤甚由津至通舟楫不敢行駛田禾淹没不知幾何京兆尹飛檄各州縣有司速爲查報並委員分住各災區會同勘騐盖將設法以拯災黎云又初三日西山山水骤漲馬房等村皆被衝毁田禾悉皆刷去房屋坍倒百數十間男女飄没者亦復不少水直奔至良鄉縣城南關適富其衝鋪店民房悉付巨浪人民幸多避入城中未及入城之人亦隨波逐流而去初六晚永定河蘆溝橋南東岸漫溢决口搶護不及刷寛口門一百五十餘丈溜奪趨向東流淹及樊家村豐臺看丹村造甲鵝鳳營柳村正國寺等處直逼南苑墻分向東去右安門 
 
 

Page 2

 
 
外草橋一片汪洋已成澤國沿途居民淹没大半人物牲畜傷損亦多刻已將情飛報京兆尹核辦矣 
[北通大水]  
　　北方大水情形屢登報簡兹又接北通州訪事人信云通屬自五月初旬雨水連綿城鄉被災慘苦情形幾爲仁人所不忍言二十六七日水勢稍退民心稍定不意二十八日夜又大雨直至六月初四日晝夜滂沱勢若天漏加以北山水發滾滾滔滔建瓴直下西門地高水勢尚殺東南北三門均被水淹離城三五十里一望無涯盡成澤國道憲楊藝方觀察駐守平家疃大堤見水來洶湧岌岌堪虞差人星夜赴津邀請　勵堂觀察來工帮同搶護桂觀察於二十九日到工冐雨衝風布置一切雖有狂波巨浪卒能轉危爲安聞平家疃北吕叙地方另有一堤開口水勢趨東淹灌田畝房屋無算北門外遠則馬庄范庄婁子庄尹各庄雙埠頭富河村溝渠後窰紀庄五里橋大小龎庄禾稼冲刷無遺房屋坍倒十有八九近則　虎橋獸頭賈庄僧果園栅欄店岳庄柴火市牛作坊下關鹽灘登城遠望一片汪洋水多越房而過黄流滾滾微露樹木居　紛紛逃避惟賴船隻渡登彼岸否則悉葬魚腹矣有一渡船從水中　出七家人口忽念自己家口尚在水中急返棹見房屋傾欹老幼啼哭號救甚尋速令上船口數武忽聞大聲發於水上回視則房屋已倒矣說者調此船戸先人後已好善之誠有足嘉者霎時猛省回救自家眷屬未始非蒼蒼者有以默佑之也若覺悟稍遲全家成魚鼈矣又有漁夫見水至以泳以游至一高原見有灰房數椽門外水深尺許間屋内哭聲甚慘漁夫爲之惻然急乘屋將頂拆去令屋内人援木卄屋卒能避水得免性命之虞又一渡船上載男女老幼四十餘人欲往河東避水行至河心溜如箭激全船傾覆付性命於洪濤東門外大石橋被水冲去屍首箱櫃木料等順流而下源源不斷有一木櫃被人攔住啓視之内有衣物並髽髫山會首總帳一本又一繩繫大小八孩順水飄來有赤身者有穿兜兜褲者令人目不忍視有一送麫人乘筏進城行至橋頭被浪冲激人筏與之俱去不　生死若何有一大龜狀似雨蓋具色黑在土壩旁連現兩次前有某將軍到通請至龍王廟至二次漲水時不知去向現有黨將軍到通請至龍土廟供奉銅盤内卜鋪黄綾緜墊上覆紅縀小墊將軍狀似小蛇長不盈尺其首方全身作淡黄色初二夜有無數小紅燈在水面飄去初四夜又見傳言是龍發木係爲修盖龍宫海藏之用不知何所見而云然南門外閘壩被淹水從橋面欄杆上冲過蠻子營喬庄校塲八蜡廟火神廟一帶均被水冲刷喬庄只剩兩戸屹峙水中餘均坍倒逃水難民百餘口在南門外席地而坐有懷抱木主者有肩担行李者有扶男　女者有挾鷄牽狗者正在進退維谷之際又遇急雨滂沱衆人號咣痛哭仰天呌苦聲涙俱下聞下游張家灣吳營開口水趨武清縣漷縣永樂店太子府牛母屯馬駒橋一帶新城南門外橋陷一半城陷數丈西門外八里橋被淹橋上可以行船因裏河水大五閘不及宣洩遂致氾瀘各處城西二十五里東壩一帶焦庄三里河被災較重陸地行船可通十數里有麫舖坍倒壓斃三人又有昌平州冲來死屍數十具未識住在何處城内坍房倒屋十居五六東水關水漫通利橋東海子水進住室道署水滿大堂墻壁坍倒州署正廳坍倒土壩協署府署理事府坍倒甚多靑白灰每百斤原價通錢七百五十文現增至兩吊二百文黄土無處刨挖有錢不能購買楊觀察移居江蘇總局何直剌仙眷移居公館前任道憲許觀察夫人移居官車局楊觀察俯念民艱派人購買食物一日兩次登城查看按名分送何直剌商同紳董將常平倉積穀煮粥散放俟水退卽在王恕園施放前任道憲許觀察夫人捐錢施捨又無名氏購米若干於初十日起在北關吕祖祠西門内敦化堂煮粥借廠散放聞京都文宅捐銀二千兩施放是皆好其德者刻下雨多晴少河水漲落不常未識蒼蒼者天何日大放晴曦俾載道窮黎得免委塡溝壑也 
[津城施粥]  
　　天津被水滿地哀鴻廟宇城頭悉有難民　棲宿卽鑄錢局内亦已擠擁不堪而各處被災人依舊源而至道府遂將城西小店一概發封爲安揷難民地步並於十三日煮粥放賑以濟燃眉云 
[甌東災後紀聞]  
　　温州災况已紀報端昨又接訪事人來函云公大典鋪較各質庫利息稍輕故持物質錢者每日蜂屯蟻聚近以包房太窄諸物幾不能容已在殿巷内建造棧房以便堆存各貨矣○平陽歲兼民不聊生多持物向長生庫質錢以延殘喘各典貲本將乏遂於本月初一日暫停窮黎無處質錢更形窮迫鳩形鵠面者相率赴縣籲求啼饑號寒慘不忍聽想沈大令關心民瘼定必有以振卹之也○玉環地瀕渤澥小民咸以捕周爲生本年風水爲災民情已異常困苦月朔又海濤驟漲漁業頓荒雖上憲軫念民艱曲加撫恤而哀鴻遍野終未能各饜所求不知彼蒼者天何日始能厭禍也 
[荷官抵夏]  
　　荷蘭國派駐廈門副領事來君已於本月初三日附福建輪船抵厦以好韞實丹客寓爲行館庖丁細崽均由寳記洋行代雇至初八日總領事赫墨爾君戾止訂期初十日拜會中國各官說者謂荷君因蘇門答臘日里烟葉公司招募華傭之事是以派領事前來也 
[佞神三志]  
　　九江訪事人云天貺日爲城隍誕辰楚北吳西例必斂錢賽會窮奢極鹿不以爲非本年是日炎威大熾汗出如珠而各廟宇依然結彩張　焚香點燭檀那檀越冠服輝煌相與盥手拈香求冥漠普施福佑旣而神弦曲奏餚核紛陳酌兕稱觴爲神明上壽無中生有殊可笑也北岸黄梅縣及孔壠龍坪武穴等鄉更舁偶像出游擡閣鞦韆高蹻地戲鈎心鬥角各遑新奇舉國若狂爭先快覩當此威揚火傘爍石流金靜坐桐隂猶喘若吳牛見月而更跋來報往賽會迎神試問當汗流浹背之時果有何樂趣乎我直一言以斷之曰彼中人竟别有肺腸嘉興訪事人云海鹽觀音菴例於六月開門任人瞙拜時則各項肩販生意及賭棍等人咸就山門外設攤以爭利市而城鄉遠近善男子善女人無不約伴買舟虔心禮佛自十七起至十九夜止無明無夜轂擊肩摩元人曲云香烟人氣兩般兒氤氲得不分明頗切此時風景特不知老潔郎目炫綺羅之隊能免將法聰頭當磬子敲否十九日相傳爲南海大士誕辰佞神者流通宵露坐名曰伴觀音誠可笑也○宜昌訪事人云本月初六日俗稱楊泗將軍誕辰會中人咸采烈興高爭相賭賽河下諸賈舶鳴鑼放爆燈燭輝煌拇戰喧呶邀朋飲福各行棧更不惜巨欵踵事增華有演戲者有肆筵者一日夜間所費不可以數計不知神靈赫濯果來格來享否也 
[司馬衫痕]  
　　九江濂溪書院爲五邑生童春誦夏絃之所曹朗川太守綰府篆時禮延李烈堂大令主講席春風化雨善誘循循以故諸生爭自濯磨人材蒸蒸日上云○小池口釐卡委員錢少尹慶輝經新任總辦姜肅波太守調回局中以資臂助少尹奉委札後卽於本月十四日將卡務交與替人遄回總局○城外龍關河新壩等處估䑸麕聚良莠不齊烟館娼寮納汚藏垢德化縣張玉珊大令訪知情弊督同保甲局認眞查辦昕夕不休一日有親兵兩名在新壩某烟寮盤詰匪類烟鴇與親兵齟齬旋有著名地痞李老么糾黨與之爲難親兵勢不能敵以致受傷舁回署中騐明傷勢　簽拘烟鴇及李重笞收押竊謂地痞恣横罪固難辭乃親兵本以防匪人而竟爲匪人所毆擊是猶豢貓以捕鼠而反爲爲所咬傷也能免惹人嘲笑乎 
[火未成災]  
　　杭州紫陽山麓有銅匠某裞屋而居因苦炎蒸仰臥　下旁燃蚊藥以免　膚不料忽起疾風將蚊藥捲入門内炭中以致烈燄飛騰勢不可遏夢中驚醒駭極狂呼左右隣麕集灌澆火遂漸熄不書月日訪事人之疏也 
[茂苑新凉]  
　　鎭江人某甲充當捕役居於蘇城西偏其人智勇兼全每捕盜賊如養由基之箭百發百中小竊深恨之欲得而甘心者有日矣前日夜半有穿窬之人入其室欲盡捲所有甲妻聞窸窣聲呼曰室中作響得毋樑上君子窺伺否速起燭之甲明知有賊故意應曰偷兒安 
 
 

Page 3

 
 
敢八吾室此必鼠作怪耳且安眠毋溷乃公事賊聞甚喜放胆行竊甲已暗起出其不意擒住二賊聞者稱其智○齊門外某姓販米爲業　貨居奇非善置不沽雖陳陳相因不虞其紅朽也本月十二日時方正午驀聞烟火氣遍覔不得尋至囤米處火勢炎炎欲熾乃大驚賴衆竭力澆灌方得熄滅雖非新野燒粮幾類洞天煮米查起火之由尚無端倪故家人咸以爲怪○昔西門豹爲鄴令時拘巫覡而沈諸河干古目爲快事向來蘇鄉上方山爲巫者多有農氓某甲之妻平日妄談休咎毫無影響惟能知人先祖名號雖遥隔數世亦能言之不爽蓋曾私詰於人而牢記不忘者也遂於雞卜外别開生面名其術曰查先鄉人最喜怪誕哄動四方一時觀者踵接某巫賺資頗巨農氓亦藉爲錢樹子不必詠予乎拮据矣事爲當逭所知出示嚴禁如敢故違定干重究故近來爲巫之家皆閉戸謝客幾乎十扣柴關九不開矣○搶親之俗不知昉於何時大抵文定時貧富相當嗣後男宅家道中落爲女母者不忍其女之茹苦含辛飽嘗寒酸風味特故豐其財禮等欵使之無力　娶别圖良策雖有媒妁調停亦無能爲也近有鄉人訂朱陳嫁娶者曰坤宅勒索財禮乾宅計無所施遂糾衆人並小轎一乘樂工數名突至坤宅將女扶入轎中飛馳而歸卽行合禮迨入新房衆共駭然蓋倉猝間悞以其妹作新人也方議論間而女宅已興師問罪搗壞器皿不少幸親朋齊出多方勸　謂如此作合不知婚姻使者幾費經營此必三生石上舊因緣不如將錯就錯玉成美事何苦稱戈比于以姻婭而反成仇敵泰山泰水始悻悻而去此與蒲留仙所載姊妹易嫁事相同惟彼則出自有心此則成於無意耳 
[普天同慶]  
　　本月廿八日恭遇皇上二旬萬壽因是日正值齋戒期内遂於二十六日預行慶賀禮是日本埠海關及銀行均停公以伸慶祝招商局之江天輪船於禮拜六開往普陀因在慶賀期内至禮拜二始回滬諸人可以大暢游興矣 
[獲利甚速]  
　　飛龍島自行車行駛以來爲時未久昨日該公司董事在密采里西國飯店議事將十一天内所得盈餘除去開銷外分派股友利銀計每洋百圓分得利洋十圓尚餘五百圓滾入下積帳内上海各種生意未有如此項之容易獲利者也 
[瘋人入水]  
　　浦東人金泉奎素以操舟爲業邇來忽患瘋癲或哭或歌頓迷本性前日忽持刃奔至同村人張姓家手舞足蹈經旁人帮同獲住送之回家行至陸家渡地方乘人不及隄防一躍入浦伴送人赶急撈救已與波臣爲伍矣 
[不准給還]  
　　浦東楊家渡斗母堂住持尼悟空前因犯案經裴浩亭直剌飭差驅逐將房屋發封入官設立義塾日前該尼投縣具禀請將庵屋給還陸大令稽查接管卷以案經詳定批斥不准 
[鄉民好事]  
　　本邑西南鄉閔行等村鎭天時久旱雨澤太稀鄉民之好事者遂紥就草龍游行各處名爲禱雨實以斂錢眞無益有損之事也 
[英界公堂瑣案]  
　　土藥局巡丁王阿德稱昨見高升元由福和輪船登岸帶有漏捐川土三塊知照巡捕協同拘拿送案腰牌呈騐高升元供金陵人友人王子香托帶土藥本欲寄彺湖州蔡太守商之易副領事飭將高升元及漏捐土藥送土藥緝私局禀詳道憲核辦○沈曹氏稱患病在家突有隣婦金施氏前來謂我子向伊辱駡百船尋釁被伊打傷並被毁碎燈盞等仵值洋三元報捕拘案毁物呈騐金施氏供寗波人丈夫逝世多年兒子在輪船爲水手去年被沈曹氏出言汚衊　實不甘今伊子又來辱罵故與爭閙蔡太守謂沈曹氏之子年僅八齡尚屬幼稚無知辱駡理應告知伊母豈容任意逞凶騐得所毁燈盞等件約值二元着施金氏償還了事該氏遵斷而退○金陵旗營兵丁楊華芝控同船之馬裕林行竊銀洋等情馬供係劉正元行竊蔡太守飭將馬裕林押候查明劉正元下落再行核辦已列前報昨據該包探稱查得劉正元實無下落楊華芝供訴前情並稱明日卽欲動身回營銷差馬裕林仍執前供太守商之易副領事以馬裕林專慣行竊搭客物件情殊可惡判發捕房管押二年期滿遞回原籍○萬玉泉稱在水果行爲夥金福元之西瓜船於昨日攏岸有許多人爭奪西瓜上前喝阻致被打傷有金福元眼見當卽報捕拘獲曾阿才等三人送案請辦金福元供與同曾阿才供阜寗縣人與劉永盛馬阿二等拉車度日另有人奪西瓜乘機逃逸我等適在該處致被誤拿劉永盛供潁州人馬阿二供湖北人餘供均與曾阿才同萬玉全稱的係曾劉馬等搶瓜肇禍不干别人蔡太守判曾阿才等各笞五十板枷號半月發犯示地方示衆○包探顧阿六稱葛錦堂失去鵰毛扇知被陳金壽行竊將陳拿獲已將扇賣洋三元四角用去三角尚存三元一角立卽吊　送　陳金壽犯竊已非一次葛錦堂申訴前情請領贓物陳金壽倛鄞縣人與葛錦堂相識伊自將扇交我拖爲變賣並非行竊葛錦堂稱並無托賣之事蔡太守判陳金壽管押关月期滿遞　贓交葛錦堂領去所存洋三元一角交捕房給還買扇之人○捕解行竊高陞輪船絨單等件之王丁毛請訊失主未到蔡太守以該輪船係英商所置飭將王丁毛交捕房帶回俟今日會同英領事訊辦 
[法界公堂瑣案]  
　　西人控掮客吳逹夫一案已紀報章昨晨英人哈咪投案訴稱吳定貨不出欠銀五百餘兩請卽究追祁繙譯官將情節告之宋二尹二尹問吳爲何虧欠吳供稱去年十一月向哈咪定購紫銅四墩半言明每担價銀十九兩繕就合同曾簽名字豈知至今未到今年二月哈咪另有紫銅三墩裝至其時價值稍昂每担值銀二十二兩小的亦卽購定當時提出一墩半照價付銀尚留一墩半因前定之貨延久不來恐其抵賴且市價漲落不同以致延擱須待前定之貨裝到一倂提取二尹語祁君曰現在兩造各執一詞先後定票均經簽字哈咪係久人請歸英領事判斷可乎祁君曰諾遂飭差將吳移送英公廨諭令哈咪自投領事處候質○錢唐氏積欠錦名洋行房租洋八元四角控案後宋二尹着交人具保限日理償該氏之夫錢阿福投案供稱前日措得鷹洋四元送至收租人處退回不收目下實在無錢仍求鑒宥二尹問收租人某甲曰錢有鷹洋交爾爲何不收答稱恐此外又將無着因此不收令其繳案轉閫錢曰爾爲何不將四元繳案答稱延擱數日己用去一元約今日下午可措齊繳案問其餘四元四角如何答稱務求寛限下月定當措還二尹謂今本委准爾交人保出赶緊理償若再久延定當提究○陳高氏積欠沙遜洋行屋租洋銀廿八元經沙遜西人控告管押日久依然無力歸還昨日捕房將該氏解公堂請訊沙遜西人偕華夥陳松林訴請比追並稱日前該氏之乾兒子某姓來言願代還鷹洋五六元該氏稱乾兒子本爲瓦匠雖允還洋未必可繳陳訴稱該氏潜將屋中諸物搬運一空訪知寄匿八仙橋務求追取該氏供稱小婦人度日維艱是以將物變賣二尹謂陳曰該氏光景如此爾等亦須原諒遂着交保出外自行向收租人熟商兩造均遵諭而退○通事禀稱京都人王慶連向新北門外小飯店主丹陽人張杏寳聲言索取妻子　許洋元經張扭入捕房今特送案請究宋二尹問王曰爾妻如何在張處土供稱去年天津流氓劉四從家鄉帶來一婦售入花燃館得身價洋銀四十四元後小的出洋銀二十元爲之贖出遂爲夫婦張本係熟客與小的商議意欲娶以爲妻無奈一時無錢遂央劉四作媒言明財禮洋銀五十元先付二十元再立期票洋三十五元其時小的由天成戲園派往寗波當將此婦交張收領後張信致寗波言此婦已被劉刼去小的爲此來申冋張追究張供稱小的孑然一身曾在花烟館閒逛劉欲爲媒妁强將烟妓送至家中事出無奈遂付洋銀二十元加執柯儀九元再出票洋三十五元限期交付娶甫五日劉卽待未到期之票强欲收洋對以無錢竟將此婦刼去小的並未信致寗波此信由婦揑名冐寫此次王又來家詐去五元尹被擊傷腰脇二尹問王曰劉現在何處答稱求大老爺將老金拿問便知二尹着將王押候交到老金再核○包探土榮培禀稱乞丐王阿福常在陳家木橋畔行竊船上西 
 
 

Page 4

 
 
瓜等物送者請懲宋二尹以事屬細微無庸深究着押候笞責四十板以儆○林大如訴稱小的有一洋傘放在東洋車上被蔡阿仁竊去當塲拘獲人贓送請究辯蔡供稱小的見傘放在人家簷　是以順手牽羊並非行竊小的同關老虎灶未嘗爲妙手空空兒求大老爺查問可也宋二尹着押候查核○日前王金鈴竊取喪事家錫燭臺經包探拘押宋二尹詰訊之下着交人具保候拘同黨周阿榮再核昨日包探王榮培將周解案據土之後父蔡雨亭訴稱小的曾娶孀婦某氏爲妻王係油瓶因病不能投案宋二尹問周曰爾是否與王串竊燭臺周供稱王與小的有仇有意誣害二尹以兩造各執着押候再行核訊○某氏由寗波附江天輪船來滬被某小車夫載物脫逃當將一同裝物之車夫周華南扭押捕房此已見諸前報昨晨解案請訊某氏投案請追宋二尹問周曰在逃之車夫爾可相識否答稱其人與小的同鄉現在南市王家碼頭附近小的前往追尋二尹着包探帶往是處拘到該車夫再核○金利源十六號管棧人李新初訴稱南市泰生米行夥張金生來棧扦米樣經出店查出樣包内私藏五倍子請爲訊究張供稱裕昌號有米寄在棧中是日令小的扦樣此種五倍子不知從何處撿來宋二尹着押候查明再核○某雜貨號彩錢瑞訴稱前年薦幼孩陳金寳至城中正豐布店習業甫及二年陳竟逃去其母反向小的索人刻已尋獲是以送請訊供其母亦在外候質宋二尹命將陳母葉氏傳進問爾子是否由錢薦習生意答稱是問錢荐爾子習業並非惡意爾子自已不肯習上爲何向伊索人該氏俯首不語二尹着帶子回家管束陳稱謝　退○張榮生控徐阿生積欠柴炭洋銀二十四元零七分半宋二尹提訊之餘徐供稱此種價洋係去年積欠今年祗欠二元有奇二尹謂難道去年所欠卽不應還乎答稱一時無力祗好緩期張稱徐有意逞刁務請追究二尹着押候繳洋再核○豐記號夥施二海控某烟館主張和卿積欠屋租洋銀三十六元張供稱小的所開烟館現已遷移應付之租尚有生財在屋内若有人要頂卽可抵去租洋施稱小烟館之烟榻均係萑木板製成不甚值錢烏能作抵張稱情願每月拔付洋銀四元二尹着押候繳洋○日前劉國安虧欠木客顧雨亭貨洋二百三十五元經顧據情控告宋二尹訊明　節着交保理楚前日由保人代繳鷹洋一百五十元昨日劉子雙林復繳到八十五元並訴請將呈案之船契一紙期票四紙給還二尹當將原呈各件一倂檢交○怡新園浴堂因分股轇轕控諸公堂宋二尹飭提質訊着各自其結將店基拍賣均分此已詳登前報者也昨日股東李桂福投案訴稱刻已妥洽求大老爺給還議據合同並洋銀二十四元之借劵一紙二尹准之當將各據給領○姜長桂一案前已歴記情由昨日保人沈阿二繳到票銀五十兩請給姜妻姚氏爲堂中膳　宋二尹謂尙有一百兩可赶緊於月内措繳違則押交沈遵諭而去○南益泰烟館主婦蔣沈氏訴稱小婦人所欠石樹珊屋租洋遵斷於月杪歸還所有利銀務求斷减宋二尹謂前日爾已具遵斷切結爲何今日又來瀆訴　趕緊招人將店基售去歸還欠欵减利一事須俟　局定後行熟再商該氏遵諭而去 
[浙省撫轅抄]  
　　六月初二日候補府尹彦釗禀見叩辭解黄河撥餉赴山東通判陳壽祺禀見禀辭赴餘姚兼竹山港厘局差葉祖巽禀銷厘捐局帮辦收支並銷硤石海冒會辦茶捐差候補縣秦繼武禀知藩司委署嘉善縣缺禀見叩謝○初三日候補府載燮元禀知聞訃丁親父憂通判葉祖巽禀辭赴安昌厘局差平陽縣典史畢永濂交缷回省禀到○初四日劉沛交缷餘杭大東關厘局回省禀到○初五日府經歴胡元溥禀銷臬署監印差府照磨楊際雲禀銷温郡差遣回省禀到○初六日林端仁禀知藩司委署景寗縣缺禀見叩謝候補縣丞曾翰章服闋由部起復領照回省禀到巡檢袁鎭嵩禀銷楊星橋巡卡差○初七日府經歴汪心源禀奉藩司飭知准補寗波府經歴叩謝巡檢張聲同禀知藩司委署會稽縣典史叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東藩瑣載]  
　　泰安兵船在仁港一砲卒爲砲所傷墮水中載以出折去一臂半日而死○全羅道人家掘一井已數仞矣尚不及泉自念棄之則前工盡棄雇人再掘忽黑水湧出與地平似欲溢出而荷鍤者殁水中矣此何故歟○平安道人趙姓家頗饒裕父殁欲卜佳城遍告堪輿尋之迄今無佳者遊於野見鵲蛇互鬥俗傳爲吉地欲以葬父其叔弟往吊之謂此乃公地不得獨占彼此相爭至於涉訟趙以五百金賂官吏始得地及啓穴水湧如泉趙不爲非竟葬父水中鮮人之愚如此○國王與華商王增祥爲紅參事訟於天津未知如何斷結○王某者父母殁與弟分居家藏珍好悉秘之夜被盜席捲而去王秘不敢言數日盜以事發自供曾盜王某物若干官役往問之王不敢承其妻不能捨暗遣其子往認之親友聞之咸惡王之隂賊鄙吝遂不齒於人類○有新寡者隣人某甲夜往踰垣甫及地覺有人撻其背回顧則婦之父也殁己三年夜色朦朧彷彿可辨甲大懼復踰垣歸入室吐血不止三日而殁殁時自告其妻此事雖近荒誕亦可爲荒淫者戒○鄭某有子頗韶秀其隣女悅之遂於月上柳梢時送文君酒　宋玉墻繾綣月戧情好甚厚一夜女來歡好未終女忽暴病腹痛欲裂不覺失聲哀號鄭與妻聞之秉燭往視不暇細詢覔藥治之稍稍平愈天明隣翁知之無如何乃以女與鄭成伉儷焉○江原道人來京述其鄉有富室儲粮如山昂其價值爲村人所切齒一夜糾數十人搶掠一空爲富不仁宜其遭此禍也○各行戸製造彩旗五色繽紛以備王太妃送葬之用○日本商人開設戲塲鐃鼓嘈雜觀者蟻集○某甲飲友人家夜歸已入醉鄉經一石橋失足墮下隨波而去醇醪未足取盈於水此人　謂豪飲○某甲醉後逞酗横行傷人無數韓俗不加罪於醉人此於中華異者也 
[宜昌剩語]  
　　並記宜昌鎭　湖縣　赴荆州於本月初六日乘江通輪船　宜城内外各營莫豕鵠列江皋燃鎗致敬○日前大雨時行幾訝漏天難補四鄉禾稻被水所浸顆粒皆空農民憂心如焚咸恐秋成難望云○天時不正時症叢生西壩地方病者幾如櫛比據醫者云是爲寒熱互維以致成疾然以治瘧藥治之亦未見愈愚民各捐錢養會謂可驅逐病魔　可笑也○龍船會罷又集資演戲數天大南門外正街終日鑼鼓喧天觀者如堵噫　旣告歉病　叢興而猶欲以有用之資財作此無益之事顓愚無識一至於斯奈何高坐堂皇者竟不明白諭禁刵 
[鄂垣官報]  
　　湖南候補典史王天爵六月初四日泰委鐵政局差遣禀　五品銜指分試用知縣馮錫綬來省赴兩院稟到初五日候補通判程懋昭奉藩憲委營　第二批京餉赴兩院禀辭赴京候補縣裘靈璟奉藩憲　赴黄梅縣勘騐隄工候補巡檢余祉錞奉漢黄德道憲委巡查漢鎭閘口隄街道差俱禀知初六日署漢黄德李觀察卽壽蓉卸事赴兩院禀知卽於初九日出署因廻避譚中丞調省安徽候補先一日赴兩院禀辭次日乘坐差使輪船東下矣初七日候補縣龍仲孝奉委赴湖南公幹調署大冶縣梅冠林見辭赴任候補縣氶惲元復候補典史王恂俱奉督憲委鐵政局差遣赴撫署禀知初八日候補縣陳錫霈奉兩江營務處江蘇候補道曾札委勸　蘇浙賑捐禀知署粮道庫大使符秉忠奉委織布局徼支差候補從九馮嘉　候昉奉委織布局差遣委辦黄陵幾釐金　局候補府司獄金孝誠淮補監利縣窰圻巡檢彭濬先行署理俱禀　赴兩院禀辭 
[江西官報]  
　　新選廣昌縣周晉鑣禀到係浙江人從九盛家祥接辦寳昌局典史李燧接查惠民門稽查永和門委員徐景琦王義正楊程學金　儀俱禀知掩城修理釣橋署金雞縣事南昌同知蔡世後飭冋同知本任所遺該縣印務　卽用縣林履端輪委署理又九江府同知克什布因病禀請開缺所遺該同知印務以現在代理斯缺之候補通判盛富懷輪委署理抵日勞續輪委一次前候補府潘駿羣由蕪湖來江同知包國瑚委解九江關餉進京檢王蓉第往廣豐吳之雋往豐城俱辦　　分　試用同知　熙禀到係旗人 
[上海四馬路文報局内恊賑公所經收吉林電報局經募細戸另登清單]  
　　六月初六日○宋渤生銀十二兩風集廷六兩孫冠羣吳鳳珊鄭蓮生三戸各四兩申少彜三兩梁勤二兩五錢孔恂二兩二錢曾得勝梁萬生兩戸各一兩八錢奚尹庭一兩七錢趙得林乙兩六錢宋震生畢錦帆黄小圃馬竹勛宋福生晉芍航孫長松張承炯鐘玉堂梁松周雨英傅家裕唐美山梁錦十四戸各二兩顔永華一兩五錢劉榮李庭鎭兩戸各一兩四錢梨桐衞一兩三錢楓犀一兩二錢七分方佐之何容之朱少卿盧俊九内斐章宋魯泉何逢田孫懷珠全壽山顧宏生錢貴清董道威張成曹廣生徐阿順陳啓發高啓發殷彩堂王永來唐美春唐觀發涂長太陳年柱阮孝全葉盛福廿五戸各兩無名氏九錢三分王金才馬恩慶曹國貞三戸各七錢王全彩六錢瑞庭兄高長升晋雲升倪金海高桂發王錫彭趙春壽孟春發竇啓發蔡福劉恩榮十一戸各五錢魏錫貴徐五蕭漢清李長慶梁永興應全孝六戸各四錢以上共計吉平銀一百十六兩合申規元一百廿一兩八錢由電報局收支所交到併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
