# 1913 - 282 - 4914600

 

Page 1

 
 
   
 
 

Page 2

 
 
時評 
[日本之三日限（冷）]  
　　政府而不允日本　要求則　政　旣九之則張勳即當迅速履行之何則要求之允不允興允之當不當責在政府不在張勳也即不當允而允外交之屈辱政府之咎而非張勳之咎也何則張勳固當服從政府之命令者也 
　　今張勳不服從政　之命令不能迅速履行政府允於日本之妥求則政府爲不能命令張勳而張勳爲不服從政府命令是於南京傷害日僑之外而又加此二重之羞矣 
况乎日本今有二日之限而張勳　將於三日之内允政府而從彼要求乎抑不從　要求乎如不從　要求则後禍如何不能預想如從彼要求則强迫之履行其屈服不較以前更甚乎且謂能謝罪而不能列隊恐兵士或有他虞是則張勳以不能約束其兵士示人張勳亦太示人以無能矣 
[命令]  
　　九月二十二日臨時大總統命令覃師范特授以勳五位此令 
國務總理熊希齡呈據署理審計處總辦王璟芳呈請任命劉侃楊承謀沈尙濤爲審計員應照准此令 
[專電]  
　　北京電德人要求築路不止膠沂並及沂州至順德一路日本共要求三路由洮南至熱河一路已經政府拒絕總之近日外交緊急異常正式承認後必將二逼我解决 
　　北京電外蒙匪十六日以千餘人占經棚後即根據該地南犯散集於多倫諾爾附近者約四千餘干懹慶現正竭力堵禦段芝貴不日往勦 
　　北京電昌黎案政府昨更派外交部 
　　員林志鈞交通部員權量與日本使館書記松平通譯林出於二十五日午前乘車前往調查　　北京電昨日（二十六）參衆兩院合議會已將憲法會議規則通過憲法委員長湯漪報告總統選舉法畢後即付審議 
　　北京電各地郵局紛呈交通部謂據戒嚴法第十四條自應檢查郵件而現在外國郵局則均不受檢查徒以自損應請變通交通部已交國務會議解决 
　　北京電湯薌銘於二十四日乘應瑞艦往岳州 
　　北京電陳宦辭職不允批語有勞苦功高深資倚贊萬不准行之語 
　　南京電此間忽傳日領事船津君已承本國政府密令正式函告張勳如日内尙不排隊實行謝罪當有日艦陸戰隊盡數入城張擬置之不理 
　　南京電日兵絡繹進城無日無之且運送子彈及機關槍隊異常忙碌據該兵自稱係保護僑商現均駐紥於鼓樓日領事府周圍日則往來巡邏夜則支架篷帳而宿云 
　　南京電錢能訓初來時即勸張勳將此次劫掠引咎自責以謝商民乃張猶豫不允前日罪已告示聞係由錢代擬 
　　南京電據政界人云寗亂初平軍民權限問題一時恐難分劃 
　　南京電孫廷林籌設之協濟銀行現已開幕 
　　南京電昨錢業公所開會議决定於十月二日該業一律開市交易 
　　南京電皖督因蒙城渦陽匪勢猖獗昨電請張勳助勦當撥江防兩營派蕭管帶率前往　　南京電政府現准某國在蘇省購米一千萬石每石先繳稅洋一元特電飭張勳照辦昨張電覆中央力阻 
[特約路透]  
　　北京電路透電社得政界消息馮國璋將任蘇督趙秉鈞將任直督北京警備局將於十月十日裁撤 
　　北京電英文北京公報載稱漢口侮辱日本軍官之兵士四名業已定罪兩名監禁六年兩名監禁四年 
　　北京電庫倫活佛今復派員赴聖彼德堡定十月三日起程内有首相桑諾杭及烏泰王並外務部内務部代表此行之目的未悉預料與蒙古之前途頗有關係蓋因蒙古近有主張中蒙復行聨好者故也格洛斯特君與陸徵祥暢談之後已於星期二日赴哈爾濱大約亦將偕同蒙員赴俄蒙古談判現仍由陸徵祥辦理 
　　北京電政擬將前捕之議員交法庭審訊現已從事尋常手續 
　　貴陽電紙幣每元値價三角五分其漲價原因 
大约乃由勸令富商購買紙幣二十萬圓之故都督已禁再行發行紙幣 
　　貴陽電遣散之軍隊將在本省作亂之謠實犀不確本省現頗安謐 
　　大理府電今日降雪田禾不致遭損且成熟在即可望豐收 
[譯電]  
　　北京電駐京日使山座君昨請中政府注意日本關於南京一案要求之各欵據謂中政府雖於一星期前正式照允而迄今尙未履行山座君並警告中國外交總長如三日之内不令日本滿意則日本將自由施行應行之舉動昨晚袁總統復派張勳至交李盛鐸赴寗大約乃將大局危急情形警告張勳據南京消息張勳已願偕軍官數員至日領事署謝罪惟列隊一層殊難辦到云 
　　南京電余（訪事自稱）嘗詳細調查知張勳尙未至日領事署謝罪而窺張勳意實欲延宕時日　　北京電據國權報載稱袁總統已命臨時政府之各部局預備於十月十日將各事務交與正式總統選舉正式總統已定在太和殿舉行 
正式總統發誓履任禮則在武英殿舉行内務總長已命警廳長修理殿屋並嚴加保護 
　　倫敦電倫敦泰晤士報討論五國銀行團問題倡議英政府當更改對華政策該團之宗旨乃在監督中國之用途以阻不正當之借欵然仍未收有功效中國之行政依然未臻完善團外之借欵依然不能止絕外國銀團且將駕凌英國之上觀於現狀不管用英法之資本以利英國商業之 
竸爭者而英法之資本殊不能阻止中國國家趨入破産之路今該團儘可借給巨欵惟不能再行堅執鐵路實業借欵之專利權外務大臣葛雷君將來必許英國各公司競爭投資云 
　　倫敦電泰晤士報載有特别社論題曰中國大同之財政極言五國銀行團欲阻中國任意用欵之目的未收功效英政府今當重行研究在　施行之財政策以阻外國競爭家以不正當之束縛加於英國之實業該報勸五國銀行團以非商業性質之巨欵貸與中國蓋該團已有益之監督機關惟要求該團須更變政策以便恹復英國各公司行動之自由俾彼等得以加入中國實業鐵路各事業且釋外務部贊助五國銀行團團員之義務末謂中國利源甚富僅須内國政府可保適任則儘可增高債額云 
　　北京電袁總統命令財政部咨告各省都督稅關銷燬此次亂事黨人發行之軍用鈔票 
　　北京電外交總長孫寳琦已請各省交涉使來京於下月十五日會談政務 
　　北京電段芝貴將爲西北第一軍區長日内擬先赴該處調查情形 
　　北京電北京新編之第八師昨撥兵六大隊開往張家口保護北直隷 
　　北京電敎育總長汪大爕議於全國施行義務小學敎育大約須設學校一百萬所學生至 
少當有四十兆人 
[公電]  
　　杭州朱都督電北京大總統國務院武昌副總統各省都督民政長將軍都統護軍使鎭守使鈞鑒天心悔禍東南敉平　霧初收曙曦欲吐海内蒼生喁喁望治醫彼窮冬溪壑將返春姿弱草枯株咸有向榮之意今日善後之策經國之方我大總統及政府諸公籌之必熟惟泰山不讓土壤河海不擇細鎏敢貢一得之愚以爲高深之助此次贛寗肇亂湘皖閩粤以迄川東相繼告變元惡大憝多隷國民黨籍此固無可諱飾惟個人行爲宜與全體有别國黨之中固多激進少年顧亦不乏穏健之士若據少數暴徒之行迹而謂該黨性質是然殊非持平之論产讀大總統命令有只問順逆不問黨籍之語大哉斯言至公至當瑞於查辦浙省亂徒恪遵此指竊以爲各省國黨中人有干法紀犀同亂者自當對於其人加以懲咸然宜重治渠魁寛其欵似苟非確有以其黨部作爲謀亂機關之實在証據似不宜牽及全黨輙令解散夫以官廳之力施諸黨社摧枯拉朽夫何待言所慮者全體旣被惡號則人人皆涉嫌欵無罪者有自危之心桀驁者騰壓制之謗爲淵敺魚轉失大總統撥亂反正之意此不可不注意者一當今弭平内患治標雖在防範亂黨治本則在固結民心此番東南截亂迅奏膚功固由運籌得宜將士用命而人心厭亂實其大原前清末季帝室擁兵三十餘鎭武力不爲不雄近日叛徒起事稱獨立者至六七省聲勢不爲不大而其亡忽焉者人心不繫之故也各省曾經兵燹之區大抵流亡載道政府固已迭籌賑撫而其要在約束戰勝兵隊毋令擾害閭若主客爭功自相尋　以排擠逞其爭功之心復以讂謗爲其排擠之術戈操同室殃及生靈反諸良知能無愧赧夫師克而　事所恒見昔湘鄉曾子有言不矜不怯士君子猶難養得恰好何能望諸士卒是在總師干者嚴申軍紀以爲之防推賢讓能以風其下倘令刧後子遺重遭蹂𨈆則是出諸烈火而墜諸深淵天無常親惟德是輔一旦人心不附亂黨乘機其爲後患何可勝道至於北軍南軍本屬一體乃一般浮論妄立南北之名幾至一言南軍即含附逆之意不知涇清渭濁未可同觀其在軍界同人尤不可相薄相疑授人以隙瑞忝綰軍符竊願與統兵長官奉宣總統之德威交相策勉俾窮黎復蘇人心永嚮國家平治蓋繫於茲此不可不戒懼者二民國成立將届兩年元勛偉人滿坑滿谷政府設施多爲牽制瞻顧徘徊難暢其志政治不進是亦一因贛變以還爲梗之人消汰殆盡政府後此辦事自無製肘之慮惟激烈慓悍之輩旣去轉恐腐敗官僚伺間而出謬託穩健之名遂其利祿之志夫清室之淪不在種族之不同而在政治之窳惡國家之敗由於官邪觀往知來取鑒匪遠若官僚惡治滋蔓於今茲則政治革命將重見於他日好亂之夫益有藉口以不絕如縷之神州更能經幾番風雨此不可不預防者三一國政治方針定於内閣而各部又依此方針以定行政計畫大計旣决則應黽勉進行以達斷嚮雖因時因地中間或有變通而論其大體始終固宜貫澈微窺政府頗有舉棋不定之態試舉各省行政機關言之或由合而分划旣分復合或倀無而設或甫設復裁紛紜破碎凌雜無次而創裁分合之間耗欵已屬不少政治有停滯之虞吏民懹觀望之意洽絲而棼母乃類是以此圖治治安可期是皆事前無遠大之眼光規事無系統之觀念思慮旣不周密主見復不堅定有以致之新内閣頃已告成亟當洞察治源一矯前弊政治刷新庶幾可望此不可不審愼者四瑞特罪海疆何敢妄言大計第默察以上數瑞實於目前治亂隆污關係綦切故輒貢其愚以備省覽伏乞大總統提網絜領樹之風聲以立中央政治之良規兼督各省將吏之不逮凡我内外同僚更宜仰秉紀網宣布令德庶幾轉危爲安永奠苞桑之治臨軍悚惶敬乞督敎朱瑞梗印 
要聞 
[南京最近消息]  
　　今日張勳赴門西地方謁寗紳魏家驊路過白酒坊口適有李長榮之母年已七旬由藥舗緩步而出被張之前導馬隊衝倒踏破頭部立時斃命現已由賑撫局暫給殯葬費五十元然李君并未肯承認撫卹 
字様大約此事難了結也 
　　張勳以南京獨立時前造幣廠長童耀奎與其恊理曾熙及司務生李忠恕等有附和黨人情事命各處拿辦昨已將協理曾煕與司務生李忠恕槍斃童耀奎則由路君孝先等聨名保釋矣 
　　韓省長以南京省庫屢經黨人搜括凈盡行政公署經費絲毫無着特電六十州縣將附加稅借撥以濟要需今日武進民政長楊知事已允解銀六萬元上海民政長吳知事已允解銀四萬元 
江寜縣知事因署内各項事務在在需欵今日已出示催征各鄉民辛亥壬子兩年所欠錢糧並已派差赴四鄉催繳惟各鄉民以辮子軍累次搶掠連食米均被搜括一空餓莩在即雖催亦無效云 
　　前江寗知事陸蓮蓀昨面謁省長備述寗垣學界困難情形並言各小學校不能停待來年開辦之理由省長頗然其說即飭敎育黃炎培君從速辦理黃君今日已派陳榮之鮑某兩君調查未受損失之各校准備先行開學矣 
　　中正街萬壽宫現由善後賑撫局特設給米處今日午後貧民持票領米者絡繹於途婦女小孩多有擁擠不上者 
　　江蘇驚察廳廳長王桂林將各區留存之舊有巡三百名改爲保安隊隊長已委張志聲君現准改駐淮清橋前織造衙門之内 
[南京商會緊要傳單]  
　　啓者本日有日兵多人入城以致謠言四起民情惶惑當經會會長會同紳士前往日領事署詢問情形比據日領船津先生面答日兵入城爲數僅二百人係爲保護日國商民起見以後决不添兵絕無他意並囑由會傳知商民母聽浮言免生誤會等語合亟通傳各商民一體週知各安業母得驚慌自貽擾累幸此布 
漢口日軍官被拘交涉之結束 
　　漢口日本軍官西村氏被北軍三十九旅拘辱一案因涉窺探軍情之嫌疑行兇傷人當時日領事因鄂政府未向交涉久已含糊不問茲因南京案牽動日本浪人欲藉此尋　逼其政府重提此案由日外部特别訓令漢口日總領事芳澤向鄂政府提出要求三欵刻已向特派交涉員胡朝宗談判其第一欵係命北軍主將親至日軍營謝罪第二欵係副總統須到領暑道歉第三欵懲辦是日北軍守衛官及與西村衝突受傷之兵士官以撤差了事兵則至少監禁一年立索其簽字承認謂須卽日電復本國不能稍待胡氏以須請命副總統告知外交部爲辭該領言此番未要求撤黎元洪之任與張勳一例辦理已是格外爾職掌外交可否一言而决本邦政府急待覆報不能由爾 
 
 
 

Page 3

 
 
　　推諉云云胡氏當即以電話禀知黎公更附以危詞黎公因外交部預有電來請於日本要求讓步承認庶南京張勳之進退有磋商餘他故只好承認惟於第二欵道歉一項改爲派有身分代表不自親往耳日領得胡氏承認憑証而去惟鄂中主客軍將聞信僉謂該守衛兵當時阻止西村入營窺探乃其職權該西村遽出佩刀砍人係屬現行犯不能因其爲外國軍官縱之而不逮捕今反恃强逼令我懲辦奉職之軍人故咸憤憤黎公恐激動風潮特召各上級官會議飭暫守秘密一面設法傳召關於此案之守衛官及該兵士交軍法處看管詎日領事懹疑恐以别人頂替昨又致函要求偕同日軍領將某大佐帶西村至軍法處觀審並要求卽日判决須彼實見宣告處刑黎公不允以此案我旣承認自須實施豈有狡詐之行爲如彼所揣度當命交涉員嚴訶拒絕矣 
[昌黎案交涉之現狀]  
　　雙方派員調查昌黎日兵慘殺路警事件除各政黨各團體均陸續派員調查外該事件發生後直督即派遣高翀漢桂巖前往勘察京奉鐵路局亦派譚定瀛前往爲同一之勘察外交郭爲欲明該事件之眞相以便與日使交涉曾派部員曾宗鑒詳爲調查即將該調查之情形函達駐京日本山座公使該公使以其情形與日本守備兵所報告者大異請由雙方派員會同前往勘查以証明其事實如何再益解决聞政府刻已委定交通部路政司長權量辦理此事業由權司長商同日公使署參贊某氏定於二十四日前赴昌黎云 
[外交長之態度]  
　　中日交涉層見迭出此事發見後山座公使照會外交部孫總長當即照復略謂兩國輔車相依自應尊重邦交互相親愛所有日本之要求民國可分承認日兵鎗斃華警日政府亦應負賠償之責云云 
[會議之派别]  
　　熊總理恐中日交涉釀成風潮召集會議討論辦法外交部派參事二人與議當時主張各異（一）主張提請海牙會公判者（二）主張南京昌黎兩事互提要求條件者（三）主張通牒列强嚴守中立者（四）主張不必請列强恊助但照從前各案參酌辦理者以贊成三四兩派爲多數聞熊總理已彙請大總統核奪矣 
[議員之質問]  
　　衆議院議員金燾等昨日因此事特提出質問書一通略謂據各報喧傳本月十一日直隷昌黎縣京奉車棧日本鐵路防兵與京奉路局巡警因購物細故致起口角日兵列隊開鎗擊斃華警三名傷二名旋亦殞命夫路警受國家委託執行職務亦即主權之活動日兵竟以口角之爭逞其野蠻行動繫面斃之若非從嚴交涉求法律上正當解决竊恐主權堕落人民生命失其保障國將不國矣事關國權民命非可漠然視之現政府曾否開始據理力爭辦理如何情形謹按臨時約法第十九條第九欵國會組織法第十四條第二欵提出質問書請政府於三日内明白答覆可也提出者金燾連署者郭光麟孫正宇岳秀夫張善與郭涵梁文淵張協燦張錦芳袁振黃耿春宴王廷弼張嘉謀彭運斌張坤王印川魏毅 
[減政主義之着手辦法]  
　　羆總理自入閣以來鑒於財政艱窘　救濟之策即以併機關裁冗員節糜費爲第一要著日昨國務會議提出辦法數端均經各國務員一致同意即由各部積極進行茲將其大略錄左（一）各部之各司科及附屬之各機關向有徒應虚名重複龐雜者一律裁撤或合併（一）各部員向有助理學習種種名目坐領乾薪無所事事者一律免除（一）各部及附屬各機關人員定額向有浮於所事無須多置之必要者可酌量裁减（一）各部員向有兼差者可暫仍其舊惟不得支領兼薪（一）各部及附屬各機關辦公費用向來虚糜過甚可力矯其弊大加核減（一）各部之附屬各機關其官制官俸法尙未制定發表多隨意自立名目其薪俸之額規定甚鉅可暫爲之酌量裁减 
　　國務院法制局局長施愚君因减政事宜條陳辦法於國務總理略分二項（一）係外交部員於官俸之外又定有交際費一項自科長以上每月交際費按官俸十分之五科長以下按官俸十分之三支放每年已須十萬餘元實屬糜費巨欵應卽行裁撤（二）係官俸搭放債票本屬變通辦法惟交通部恃有鐵路輪船之收八仍槪行支放全俸其他如該部附屬機關路航郵電等局亦皆照常坐支厚薪又如中國銀行等處亦皆並未搭放揆之事理實未得其平甚非所以統一之道務須設法辦理以昭畫一聞此呈日内即可呈遞云 
　　政府日前特因減政事宜通電於各省都督民政長擬定裁機關節政費辦法徵求各省意見日來已接得各省都督覆電大多數贊成遂出政府决定將各省之敎育財政内務實業四司均一律改科實業一司則裁去國稅廳事宜仍併入財政司辦理至京内各行政機關再續行籌畫實行辦法聞一二日内將此案提出國務會議通過後卽可實行 
[兩院會合會之懶散熊度]  
　　兩院會合會本定於二十二日下午三時開會由參議院議長王家襄主席詎是日因法定人數不足兩次延長時間至兩點三十分議長謂現在衆議院議員出席者三百七十九人已足三分之二參議院議員出席者一百六十人尙缺二十五人旣適用前參議院議事細則則兩次延長時間仍不足法定人數當然延會諮詢大衆衆謂宜再延長時間議長遂宣告延長三十分鐘以三點爲限又候不頃衆　員牟琳謂現在第三次延長時又將至人數仍未足若再延肯時間實在不成事體請議長檢出不出席者加以懲罰參議員陳銘鑑謂憲法會議規則並非憲法何必須三分二以上之出席方能開議本員動議以過半數出席開議請議長表决實行議長謂前兩次均以三分之二以上爲足法定人數今不經公决不能更改現在參議員尙差一人而所指定時間已過宣告延會衆遂散時尙三點五分云 
　　兩院會合會散會後遂由全會名義通告議員書云敬啓者本日開會三次延長時間仍以參議院議員不足法定人數（所差祇一人）致不能開議茲復於星期三（二十四日）聞會務請兩院在京諸議員全數出席俾得早日議决諸案勿再以少數人之怠忽使兩院全體議員共負疚戾貽悞國家不勝企盼 
　　參議院是日亦發有通告云敬啓者本日開兩院會合會因本院議員出席者較法定人數不足一人經延長時間至三句鐘勢不得不宣告延會查會今會應　事件至關緊要若因一院出席人數不足致碍進行非特無以對全國人民亦無以對他院出席足數之議員光陰寳貴來猶可追自今以往務望本院議員諸公互相勸勉凡遇會議之日犧牲其他一切事務准時一體出席免致本院人數再有不足總額三分二以上情事以保持全體名譽國會幸甚本院幸甚謹此通告即希公鑒參議院啓九月二十二日 
[憲法委員會分章起草之網要]  
　　二十二日上午九點憲法委員會起草員張耀曾丁世譯黃雲鵬孫鍾李慶芳假衆議院第一審查室討論分章起草事件第一章國體第二國土第三章國民第四章民國議會第五章大總統第六章國務員第七章法院第八章審計第九章附則是日决定張耀會分任草一二三章黃雲鵬分任草四章孫鍾分任草五章丁世譯分任草六七章李慶芳分任草八九章限於星期五日將全案草出再交委員會議决云 
[雜評一] （無名） 
　　外交罪言居今日之中國無所謂外交與交涉也承認要求而已故一語及於外交决無善良之結果然就其不善良者言之竊以爲第一當去虚名而避實害第二當忍小痛而斬葛藤第三當就現在之害以爲結果勿更使之滋長是三者於無可如何之中求如何者也蓋以中國現勢而論外人不要求則已苟一要求卽無抗拒之良法然而外人雖無禮尚不至不借端而要求故事事清守界限使無借端之機策之上也一有借端而迅速使之了結策之中也遷延躱避以求倖免則外人之理愈足而所受之害愈多且一國啓端而各國重大之要求相繼而起中國大局之不可收拾必以是數 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日本對於滿蒙之政策]  
　　實行大陸政策展發侵佔勢力日本一般野心家對於南滿内蒙垂涎已久近日適有南京漢口事件發生遂藉此作題號召同黨組織對支同志會奔走呼號以冀達其所謂大陸政策之目的北京某報載有該會秘密散布之對支意見書一通錄之如左 
　　（一）南滿洲者我失二十萬國民糜十八億國財之處也内蒙古者日俄協商會約定屬於日本勢力範圍之地也然則日本旣併韓國次則應處分南滿内蒙古以行大陸政策（一）旣確立大陸政策則不可不擇一時期此時期舍今日莫屬矣乘今中國南北交戰之際日本卽有爲决不至結怨南北亦不至有排斥日貨之事則實行大陸政策此時最爲易易且無論南北若有一反對我日本者我日本直可助勢於其敵也 
　　（一）中國戰局日益展延則將來或内蒙自立或擁肅親王而南滿獨立或南滿與内蒙同爲一獨立國而以恭親王君臨之或置南滿内蒙於日支兩國共治之下或成維持現狀仍屬中國治下時勢趨向如何歸著何處雖不可知而日本可乘此機會發展勢力於滿蒙卽不然至少亦須獲得居住營業權方爲得策 
　　（一）不處分滿蒙則國防上無以擁護朝鮮亦不能與英俄兩國在支邢外藩保其勢力之平衡卽對於支那政府永無加以威力之時况日美條約日本在美國土地所有權事項旣未規定則移住美國已成絕望今以滿韓移民代之即失於彼不可不獲於此之理也 
　　（一）南滿洲自六年前始種稻田本年收穫得十五萬石據關東都督府报關查南滿可耕之稻田約有二百萬町其所收穫可約得三千萬石内蒙古亦然使南滿内蒙爲日本所得則成世界之富國經濟上之價値尙可量乎 
　　（一）南滿洲現産高梁一千六百萬石大豆一千一百萬石粟九百萬石小麥二百萬石輸出豆粕一千一百萬石製造食鹽三億斤而石炭鐵曹達材木又富内蒙古又産金牧埸亦廣使日本得此則一等國之實力不由此而具備耶（一）日本農家一户之耕地約紙五畝故俗稱五畝百姓朝鮮則平均有二町五畝南滿洲則约二十一町如將日本之耕地一町步賣出則可買朝鮮之四五町步如將朝鮮之一町步賣出則可買南滿洲之四五町步如將南滿洲一町光賣出則可買北滿洲之四五町步刻下朝鮮人歸住豆滿鴨綠兩江對岸者已及三十萬人滿蒙處分揭曉則朝鮮人之移住滿蒙日本人之移住朝鮮或達幾千百萬人未可知也 
　　（一）美國加州移民問題實爲難題可徐俟將來解决不如轉而聨絡朝鮮滿蒙使爲日本移民集中地自一千九百七年起俄國計算每年須有六十萬人移住西比利亞此俄國移民政策也日本不可不以此對抗之一方可以爲人口增殖之處分而一方可以發現大日本大帝國之面目 
　　（一）竊聞滿蒙處分案乃第二次桂内閣之時御前會議所决定是滿蒙可稱爲先帝之遣業果如是則當如日清日俄二大戰以舉國一致爲政府後援使成千古之大事業而完成明治中興之偉業可也 
[長春中日兵警衝突案眞相]  
　　長春中日兵警衝突一案本館曾據日本某　關報錄登略情茲見長春某報紀裁兩方面衝突情形甚詳照錄如下當十五日晚七鐘長春東三道街日本娼樓喜樂亭門首日人因賣梨者王振聲以語言衝突聞當時不過開路開路四字便被扭倒毆打崗警進前排解日人謂你管不到卽拖王姓小辮意欲押交日本警署被崗警奪下將王帶至三區二分所暫留不料日人因此老羞變怒用電話喚來守備隊憲兵隊警察隊等一百餘名皆係武裝並有該國工商兩界人二十餘名各持木棒洶洶而來勢如潮湧先將三區巡警于文瑞劉耀東反手綑綁所持槍桿腰嚢藥彈悉搜去織在四道街排隊遊　將絪縳之二警游街示衆後始送交日本警署看押此時後來日本警兵等一大隊由西北門進城繞至五虎屯復由南關進城行抵四區二分所進門卽將警兵劉慶安劉青祿曁伙夫王姓等一併綁縳區中留有快槍六桿彈嚢四個子碼九十八粒刺刀四把皮帶四條搶刦而在門外齋開排槍鎗聲震烈幸屋中警兵由後門逃避祇剩警兵四名匿避得未鎗斃現經交涉員連慕秦派員騐明屋上鎗眼計五六十孔當晚赴日領事署面謁木部領事傳語擋駕拒而不見繼而連交涉員在領署門外靜侯不去閱時良久又再三要求會晤始得覩面木部神色漠然冷笑不已惟言華人與巡警毆辱日人自當將警兵綁來耳我回嘗不講公理連君卽要求被縳警兵立刻釋回日領意若聞也者連君當卽回署電請外交部向日使嚴重交涉現在長春各界大動公憤十七日早十一鐘在縣議事會開全體大會警界亦連日開會籌商對付辦法警務長劉述齋被長人攻訐已遞禀請假由地方紳民保薦城五區區長馬靜波升署尙未接手以故日來籌議一切如對外應付日人對内平　警兵忿譟仍一律由劉警長勉爲其難前日劉警長會同連交涉員孟觀察與日人嚴重交涉並將賣梨人王振聲帶局審訊據王振聲供稱年三十二歲直隷灤洲人在長販梨爲業於秋節十五日晚六鐘推車賣梨中東三道街向西推行行至日本樓西首當有購梨人秤梨即停車交易時有日人携小犬臥於車前不得已婉令日人帶犬讓道該日人反身蠻駡不知何語又被拉在日本樓屋内用棍打傷右耳後部經崗警向前排解日人向警蠻駡於是崗警將我及日人帶局詳訊滋閙理由所供是實劉警　遂將此供呈遞長春縣交涉署觀察使署各一份以備交涉十九日早聞日警署已將三區巡警二名逐回其四區警兵夫役等三人及鎗械均未交回云 
[廣東現象可危]  
　　城内防守愈嚴粤督龍濟光自鎗幣陳景華陳仲賓而後窮加探捕被逮者實繁有徒而反對黨愍不畏死仍秘設機關買兇手以謀暗殺故自十九日後城中異常戒嚴不特每城門均有濟車防守凡城内各街口亦皆有濟軍防守每日出入城門者必須搜身一至入夜則凡過衝要街道亦須搜檢其防閑周密宛如前歲三月廿九黨人起事後之景象面人民恐怖亦深慮禍至之無日矣又一函云自十九午後三點鐘起城内所有由惠愛街清風橋而至城隍廟止又如衛邊街德宣街司後街厚祥街天平街華寗里蓮塘街雙門底等處均有濟軍站守街口或隠伏舗窗緊握鎗機德宣街口財政司金庫之二三門均架起機關槍景晚觀音山兵房及水上兵輪高射探海燈照耀如同白日十九將晚時一面派隊復搜桂香仙湖華寗各客棧一面派隊到車站搜查來省搭客到二更時凡城内繁盛街道各商店均早關門行人稀少當時風瑟雨瀟刁斗無聲旌旗黯淡滿目荒凉不勝咸慨係之迨魚更三躍又見有濟軍三十餘人分持駁壳快鎗中雙門底出大南門匆匆而去其餘新城一帶均有濟軍巡查云 
　　福軍防有變動李福臨游擊隊長也部下共有八千人向歸警廰統轄陳景華與李福臨交情最厚福軍向來駐省保守河南頗負時名當龍　鎗斃陳景華時已深慮其變曾電邀李福臨到府手拍其背以好言相慰稱爲河楠保障聲明叛逆者祇陳景華一人勸其照常任事保護地方治妥福臨唯而退惟日來謠言極盛面福　頗不自安李福臨有自請解散之説李福臨本綠林出身其部下頗多慓悍之徒倘有變動粤中又不免受其糜爛矣 
　　都督府又獲暴客都督府自移往督綀公所後地勢鞏固軍隊守衛周密凡出入人等必加稽查防衛不可謂不周乃十九日忽闖入暴客六人西裝者二人衣官紗長衫者二人短衣者二人其衣長衫者中懹銀紙甚多短衣者則懹挾手槍炸彈西裝者則扮作軍人所以引導六人皆爲稽查察出有四人逸去其長衣二人被獲立即扣留旋交軍法課審訊處以鎗斃并宣布罪狀矣宣布文照錄於下爲宣布事茲查得兇犯梁國基郭潤之二名胆敢挾資來府煽惑軍隊約同携帶炸彈定期擾亂乃本府　　深明大義不爲惑當場拿獲并起獲証據經履行審訊　　等歷供　不諱於本月二十日按照軍法鎗斃以示警戒此佈又聞該梁郭兩犯均會當軍界一任連長一任排長此次黨人贿托入都督府運動軍界幸有周什長虚與委蛇僞稱心腹稱期運彈械入城該什長即密行出首四處密派軍隊俟該犯等入城　報知統領黃純良即行拿獲十九夜密訊之後將兩犯留任署後二十日梁國基不知如何將繩掙脫卽下樓欲圖混出已行至第三重鐵閘幸守門衛兵認得卽行截回未幾即押出北郊鎗斃兩犯均穿熟羅長衫帶金絲眼鏡同時伏法者尙有一呂姓係乘肩輿　往棺材隨後行刑地方告舗一紅氊在地此人中鎗後卽時收殮所犯何罪不得而知外間傳說則謂係軍界重要之人亦與此案有關涉者其出首舉發周王兩什長即日一升營長一升連長以示鼓勵云 
　　鎗斃警察區長自陳景華鎗斃後加派偵探稽察各區警員第二區長巫惺可警察畢業生也其妻與陳景華之第七妾本　姊妹故巫　陳提挈洊升區長第二區署在德宣街貼近都督府故於此區署稽察尤嚴聞日來查出巫惺可從逆証據故先將其撤差扣留至二十日即行鎗斃云又第十區長楊琳駐紥西關現因西關破獲機關聞楊琳實爲包庇故亦扣留懲辦亦於二十一日鎗斃矣 
　　扣留警署人員自陳景華鎗斃後繼任者爲鄧瑤光接事時凡在警署人員皆令留差照常辦公現已數日加以考察其中衛生局長何高俊　察醫院長劉禮皆西醫生偵探長黃伯英偵探員鄭拜言皆跡涉嫌疑現已將四人扣留黃伯英一員亦已於二十日鎗斃矣 
　　重要人物又逃去四人自陳逆景華伏法後亂黨紛紛逃走疊紀前報兹　得日間逃走者　補抽釐廠總辦司徒伯熙南海縣知事李寳祥内務司長錢樹芬鹽政處總理鄧承耆聞李寳祥逃後該署科員亦逃走一空伊弟李寳書已先去又聞前鹽政處支應員鄧希晦鄧承耆之姪於二十一號下午三點鐘交代數目後適龍督派衛隊數十人到鹽運德暑内將鄧希晦拘獲解往都督府訊問其中情節或與前鄧總醒　關係云 
[廣西柳州亂耗三誌]  
　　據香港函云前日梧州有電到禪轉知香港某項商人暫行勿帶貨物前往西省柳州因該處黨人已經宣佈獨　等語茲接梧州消息聞黨勢頗大劉古香統帶揚言已有數千之衆目下尙陸續增多云云天富電機小輪逾期多日未見由柳到梧故欵被黨人在柳扣留目下傳說枊州至梧州及南寗交通梗塞又謠傳黨人擬由柳到梧襲城故人心頗爲驚惶聞英國領事已告知港官若存擾亂即派砲輪一艘到梧現在英國第零三八號水雷船駐泊三水聽　調遣另得一消息云廣西柳州第五連統帶劉古香於十二日宣布獨立部下沈洪英反對昨已將劉古香鎗斃取消獨立該黨金開祥桂江觀察蘇幹昌代理柳 
江觀察）亦同時伏誅則風潮立可平靜矣惟據前日官電已飭緝拿劉古香則鎗斃之說實不確也 
[成都拘獲巨匪胡貫三詳誌]  
　　九月四日十二鐘軍事巡警在南門外拘獲巨匪胡貫三茲探得詳情如下胡貫三世居成都南門外神仙樹元通橋下家本中資因不務正業日漸中落父没後更無忌憚漸至結交棒匪作搶刦生涯凶名已大著前清柴星甫統領續備軍時胡忽改計充當眼線在外緝捕破獲積蓄家復小康方以爲不復再操舊業矣乃自歸神仙樹後不謂仍召集匪黨開埸聚賭大肆搶刧鄰入稍有微言立遭慘禍聲勢日大前年十月十八之變南門一帶大遭損失而胡則大有所獲搶得洋鎗子彈亦不少　自任爲該處民團團長由是假公濟私愈益專横　月丁厚堂張百祥謀亂成都時四路勾結土匪意在撲城南路一支卽胡偕李爕元爲首七月中旬公然開會約期八月二日起事幸爲蜀政府查覺丁厚堂聞風濳遁彼等遂未敢動手次日李爕元所開金元店被封而李所以未獲者實匿在胡貫三家中數日後因戒嚴甚嚴始眞逃去此事胡自言不諱當八月二日以前李爕元與胡貫三日日秘密會議於神仙樹武侯祠青羊宫等處前次彼等盟單七十餘人李次十六胡次二十經軍府偵悉即派偵探前往調查一面令憲兵巡警會同查辦八月十九日余廳長率隊往捕胡藉名齋圑乘勢逃匿馬家場數日旋又返里匿於亢家碾楊仲三家中本月三日夜間胡竟私回神仙樹次日天雨未去爲軍府及巡警偵探查覺遂於是夜前往逮捕胡即開槍抗拒兵警等奪力擁入該匪之宅胡乃由後門逃匿河中兵警追至河邊將兩頭堵住用槍向胡夾擊胡乃從水中冒出呼曰勿放勿放遂將胡拘住用鐵練貫其肩肉押解警廳詳訊胡直認不諱已於九月七日正法於皇城壩市曹 
[湘省政界近事]  
　　議决搭放公債票譚都督昨准財政部電竊現在財政奇絀非極力維持節省不足以搘持大局前經部頒國債公票各省業已議决進行在案湘省事同一律自應查照實行等因爰於日昨開會議定所有各機關人員薪水在六十七元以上者均搭用公債票二成自十月一號起一律執行 
　　陳炳煥畏郭人漳湖南國稅廳籌備處處長陳炳煥與湖南查辦使郭人漳稽不相能前聞郭氏决計來湘實行查辦竊恐有所委屈遂以該處旣由財政部委任劉君棣芬接任所有該處應辦驗契印花稅徵收局各事宜亟待劉君進行昨已將此情形電懇財政郁速飭劉君刻日蒞湘任事以便交卸 
　　府州廳改縣實行譚都督昨准内務部咨前次將府州廳一律改縣所有改定名稱自應照准實行如長沙府之稱長沙縣郴州之稱郴縣南洲廳之稱南洲縣餘以此類推惟中央未頒到新印以前則仍用舊印以資信守等因昨已令行各屬一體遵照矣 
[皖省餘孽未清]  
　　巡緝隊不敢巡緝徽州黟縣羊棧嶺駐有巡緝隊三十六名爲稽查匪領之用本月十號開有大股敗兵竄入該縣境界該巡緝隊竟倉皇失措相率遁逃所携槍械致爲少數敗兵奪去亦可　已 
　　保安隊身殉保安廬江縣西鄉湯池地方素爲土匪出没之區鄉民多被騒擾月初縣城保安隊開往該處駐防始猶相安無事詎近日有匪首韋道應率領黨羽三百餘人皆携有快槍并帶大砲二尊直抵湯池將該處居民搶掠一空維時保安隊問信後即整隊前往與土匪鏖戰數小時之久各兵士維奪勇向前無如全隊僅三十二人終難抵敵最後被匪四面圍困隊長郭迪吾排長劉傑之同時陣亡兵士死者二十餘人餘皆受重傷逃回闔縣聞之大爲驚恐現該縣知事已會同議會電省請兵往剿矣 
　　搶知犯尙敢搶刦耶皖垣西門外萬成錢莊被刦一案已誌前報比時拿獲搶犯一名業已研訊確供於昨日午後將該犯解赴西門外鴨兒塘方梟首示衆并由王統領將該犯罪狀宣布於萬成錢莊門首略云案准警察廳移送匪犯吳壽林一名本統領公開法庭訊得該匪供稱直隷正定人向不安分流落皖省於本月二十日晚十句鐘偕本軍右路四營逃兵魏金宣及無業游民李蘭波等二名至萬成錢莊藉搜查烟土爲名搶去銀洋鎗支等件一再研訊供認不諱除在逃魏金宣李蘭波等二名嚴飭軍警查拿懲辦外茲將原供呈請都督核辦奉批冒充軍人結夥行刦應卽正法以昭炯戒等因合亟宣布罪狀立予正法以昭炯戒 
[贛垣金融界之現象]  
　　江西　軍使李純民政長汪瑞關於九月二十一號曾銜布告云照得贛亂初定百端待理尤以調劑金融維持市面爲入手辦法茲據民國銀行總理呈以日前省城現洋缺乏經商會開會公議英洋钞票每元兌九五錢票一千六百文龍洋鈔票每元兌九五錢一千五百八十文目下現洋日多各商均將現洋到該行作價實受無形之虧折擬照平時辦法銀洋錢價悉由錢業會館每日公議規定呈請會銜佈告以維商業等情查前因市面恐慌該商會公議英洋鈔票每元兌錢一千六百文龍洋鈔票每元兌錢一千五百八十文本一時權宜之計其實通國無此行市現在金融逐漸活動若不規復舊制按時定價在公家固難受此虧折即商業亦難望其振興該總理所陳之辦法係爲力顧公帑兼商業起見應准照行除軍界臨時兌換所由本護軍使另訂章程飭　外合行布告合省軍警商民人等一體知悉嗣後銀洋錢價仍照平時辦法由錢業會館每五日公同議價一次由商會民國銀行會同公决懸牌登報一律通行所有軍警商民人等不得以前後洋價漲落參差稍有猜疑致生爭執務各遵照贛省儲蓄勸業兩銀行均屬民國銀行撥欵開辦以爲便利人民起見惟開支浩繁營業以來不甚發達大有入不敷出之勢現聞汪民政長會商代理財政司長楊會康擬將該兩行歸併辦理以節公欵一俟民國銀行欵自由文炳堃調查告竣之後即行發表云 
[張軍滋事案已了]  
　　駐鎭武衞北軍之某營兵士人與西巡捕房華捕衝突一案刻已各平了結由駐鐵武衞軍行營務處徐芷仁出示嗣後各營兵士不准携帶槍械擅入租界如違從嚴懲治不貸一面由租界總巡吳小亭派在洋馬路一帶彈壓以期共保治安云 
地方通信 
[江北]  
　　土豪仇學怪狀江北泰興縣屬季家市著名土豪吳某武斷鄕曲經前莊督查辦在案近又埀涎禪師殿廟産因碍於市立濟小學校設於該廟後樓難遂慾望届此天旱　間揑造神語謂學校佔有廟地致觸神怒故而不雨欲得甘霖非燬去學校不可聳合其姪邀同幇匪百餘人於九月二十三號午後三時鳴鑼執　蜂擁至校將儀器物件摀毁一空並波及校長陳　飛家全體學生爲之輟業矣 
　　浦軍驅逐土匪淮北阜寜縣東莊一帶於日前忽到土匪數百人沿途搶刧警甚猖狂幸爲浦軍偵悉當　巡防營王營長親率兵十三百人前往剿捕該匪聞風遠逃浦軍追至下沙溝見無匪踨乃整隊而返 
[南昌]  
　　南昌中洲緩辦農團南昌商務總會總理會秉鈺於湖口亂事之時即在中洲鎭原籍創辦農圑以爲自行防衞之計禀准前軍政司立案發給鎗機間日訓練嗣因國軍入城補送章程備案辦理現由南昌衞戍司令官張敬堯批以查該會爲保衞治安起見編練農圑熱時可嘉惟大亂初平餘孽未盡伏莽時起欲保地方之治安當以清鄉弭盜　唯一無二之善策業由本處刋印簡章分寄各縣自治會切實奉行農圑一節卽勢難兼顧且簡則内於剪惡除奸之方多屬缺如應暫緩圖一俟比戶調查冦氛肅清 
 
 
 

Page 7

 
 
黎庶煕洽之後就清鄉局之基礎改編農圑爲長治久安之計具有規模揩辦亦易刻應急所先務緩辦農圑云 
[杭州]  
　　省垣又破獲秘密機關杭垣自戒嚴後秘密機關時有破獲茲查望江門頭有一枝春苶店主李鹿芝者係共進會首領平日專在各鄉私設香堂散放票布當該會勢盛時收有弟佬至七百餘人之多益肆橫暴嗣經嚴令取消彼等始稍稍歛跡然近又　萌故熊開堂放布二十三號被巡查偵悉報告該管警署當派第二分駐所巡長熊飜曁警察十餘人並會同警備隊前往搜捕詎彼等早已聞風卽將票布軍器等各重要物證私自運出僅在該處箱籠内搜出千旦會（係共進會之變相）名册兩本白布徽章一塊（上書浙江　重營醫兵林森字様照片數張煙灰一包當）將人犯一併解送省會警察廳未識如何訊辦也 
　　黨人擬從白洋擾浙探聞現在漁汛已届寗乍進出帆船往在夾帶軍火並有私通黨人情事前由浙洋統領王爕陽君拿獲黨人呂潮生葉小金二名據栱擬入台洋先在温處起事云云聞已由該統領密報朱都督電飭各統領加意嚴防矣 
[廣東]  
　　八屬議政圑脫離國以黨星期日高廉雷瓊欽崖羅陽八屬議政團員假座雨帽街八屬學會開全體大會到者座爲之滿公推馮相華楊瑞岐主席敖榮天宣佈提議規復八屬議政圑并脫離國民黨關係均經全體贊成 
　　霆旦報主筆被拿震旦報主筆康仲犖於廿一夜九點鐘時候由警員帶同憲兵數人到報館將其拘獲押送憲兵司令部關係奉龍都督密令云 
[雜評二]  
　　李盛鐸再下江南李盛鐸第一次下江南爲調查日僑案也今西也又謂其將再下江南以促張勳之謝罪矣日人近有限三日張不謝罪將自由行動之說要求固未免太甚而張之屢允而屢不實行則亦徒滋外人之口實而　外交上生無限之枝節而已張固不顧謝罪者曷不飄然遠引猶可以自解也 
　　阮忠樞繼作說客政府初派明張勳極洽之李盛鐸以調查寗事再派與張勳極洽之錢能調以助辦義後今又三派與張勳極洽阮忠樞以婉勸辭職阮將以何術勸之耶近來雖紛傳政府有去張意然據昨日寗雷謂張並未辭職則張初無意於去寗呼知阮豈能以私人之感情動之耶總之政府果爲尊重民意計而欲去張則亦當毅然爲之畏首畏尾　幾何也 
　　選舉總統法各國選舉總統必有兩三黨競爭總統者故於選舉之前各運用其手叚今中國之選舉總統則　與竸爭者何人乎無人竸爭則所謂選舉者不過行一形式上之手續耳於選舉總統法之記名投票與否何所用其紛爭哉是故今日各政黨各國員之所宜注意者在憲法上總統之權限而不中選舉法案二部分也（默） 
　　昌黎與長春梨者禍之媒也 
昌黎有日兵華警衝突交閧案長春亦有日兵華警衝突交閧案然詢其禍始則原因皆由於一梨禍之所來微矣說然吾所竊竊不解者二案之原因同二案之結果異日亦有同焉者否今論者方欲持昌黎一案爲南京武昌兗州各竊之交換　不幸而又有長春慘劇公然演於舊曆之中秋佳節以爲南京各案交換品上添一新資料其同歟其不同歟記者竊有以觀其後矣 
　　商會與議會商會與議會同一代表民意之機關然商會不過一部分耳議會則綜各界全體而代表之其範圍之大小自有不同今以二　革命之微嫌一則蹂躨倍至一則獎勵有加馴至各地方之侃侃諤諤以陳述其利害而商榷要政者轉者不屬於議會而屬於商會矣鳴呼是豈民主國所應爾耶（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陳子威死於炸彈]  
閩人陳子威年三十三歲寓居虹口嚇司克而路十六號洋房内農八點十分鐘其家内發現炸彈轟然一聲四鄰咸往看視見陳肚腹已被炸洞穿腸腑流出立時殞命當即報告捕頭立飭通班中西包探前往查見陳臥室内懸有黨人孫文陳其美等肖像且檢出信函均與軍界中人互通聲氣該探等卽將尸昇至虹口斐倫路騐尸所報請公廨王襄讞於午刻會同德師副領事蒞所騐明委係被炸身死當飭尸屬棺殮諭將信函等帶回捕房並諭捕頭派令中印各捕至陳寓所看守復飭中西包探詳查炸彈來歷以憑研究 
　　又據西報云嚇司克而路及附近之居民今晨（二十七）八點鐘時均爲巨大之炸聲所驚登時有中西人士　集該路探問消息旋悉乃路右弄内第十六號住宅之後炸裂炸彈一枚寓主華人陳子威曾在海關充當書記數年寓滬將近一年該屋門前業已被毁門窗均成碎片在附近上差之一百三十號華捕得信後即由電話報告虹口巡捕房住居該處一號之西人開拉佛洛君亦以電話通知捕房西探白呂斯特及西捕曼肯齋即與他捕等馳往該處旣抵該宅卽分守周圍禁止閒人往來繼乃入屋見簷下一帶有碎玻璃木片等物是時總巡捕房亦得西捕頭瓊生代理副總巡斯潑林菲爾特法律顧問侃克律師代理西探頭愛克均即乘汽車馳往肇禍之地至則見屋内坍塌不堪門窗均經炸去天花板四壁亦裂多處中國諸大偉人之肖像亦東倒西歪而室中炸彈轟發之處所掛圖畫多墜落地上椅桌均成碎片門窗均在地上碎物之中有一人偃臥血泊之中初視之若日人因身衣和裝故也旋知乃華人急俯驗之知已氣絕必係炸彈發作即刻炸斃者其身上及屋内四處均有炸彈碎鋼片陷入巡捕房之擔架到後卽將屍身置於其上即以和服裏之以免屍身分離卽送至婓倫路驗屍場通報公廨委員旋由德國陪審員師乞爾末君及王襄讞員相騐塡明屍格因　捕尙在嗣查情形帮即停騐死者之妻時亦到受塲因驚嚇不能答言故即將死者妻子帶往他處巡捕調查死者來歷惟知其爲福建人年三十三歲曾在海關任事數年一年之前由南方調至上海每晚輒有多人出入其宅素贊成革命主義大約與滬上亂黨有關餘無所聞並悉炸彈發作後有華人兩名一於頭上受傷流血一未受傷由屋内奔出口中且呼無事無事向靶子路一方面逃走巡捕查其屋内時見死者之妻並小孩三人男女僕各一人皆在屋後哭泣詢問僕人一無所知惟云主人常在前面屋内獨自辦事且查得洋鐵罐化學品之玻瓶及玻璃試騐管甚多並鐵絲及空鋼管若干通樓之房門已碎查其樓上亦毫無可疑之物前室案上置有建籍甚多均未被損用手繙閱見上下數册均屬完全惟中間數册中已鑿成一洞可容一尋常之炸彈旁有夾書板一套大約死者欲圖將炸彈藏於書中不意忽然失手或觸及機關故遭非命現巡捕已將書籍紙張數箱運至捕房以便研究 
[陳其美幾爲同伴所害]  
　　陳其美匿租界盡伏夜出聞前晚八時許陳偕皖人汪某在某國飯店晚膳座中有柏文蔚范鴻仙諸人席間汪言前次担保某洋行購機欵項至今無着言詞甚爲憤恨陳言此次之事業已完全失改欵已用罄俟有機會再當設法乃汪大不爲然厲聲而起就懷中出手鎗向陳開放陳出席避之未被擊中鎗子打入牆脚値席西崽聞聲駭極告知飯店中洋人到來將汪手槍奪並欲鳴捕送究陳恐一到捕房不能脫身遂向該洋人說明與汪同伴因時言語不合之故並請該洋人向汪勸導言畢偕柏范出門而去至是汪亦無法祇得恨恨而出云 
[偵悉何海鳴羽黨之蹝跡]  
　　鄭鎭守使據暗探報告黨首何海鳴自由寗垣竄逸之後查無蹝跡惟何所設司令部内之總監察長趙璧及專代黨人私購軍械之李文輝現均匿居新閘新馬路餘慶里第四弄某號門牌每於深夜出八查該處係是租界未便往拏請即轉致捕房查緝等語現鄭君已函致張交涉使轉請公共公堂知照捕房派探查緝矣 
[雷鐵生陡然患病]  
　　黨人雷鐵生因希圖赴浙起事經鄭鎭守使派員拿獲解送公共公堂迭次預審發押老閘捕房候究在案　悉雷於前日由廨帶回後忽然患病來勢甚劇經看牢巡捕查悉禀奉捕頭於昨日派探顧阿根協同一號西探將雷護送至虹口海能克路工部局醫院請爲醫治 
[日人逮捕時之眞相]  
　　上海鎭守使鄭汝成君前准駐滬日本總領事有吉明君函稱武田確忠北島未雄於八月十三日被逮之時曾被巡警毆擊騐有証書並搜去中華銀行五元鈔票五紙通草帽一頂請派員吊取等因當令淞滬警察廳將該案逮捕詳細情形查明具復去後茲據穆廳長復稱遵卽飭傳原辦是案之偵探程勛猷等來廳詢明據稱本案日人武田確忠北島未雄二人事前在法界菜市街大昌順新衣店樓上設立謀亂機關部因經濟困難託張樹森介紹熟於民黨之人圖向索借銀錢濟用張樹森不知方玉才爲本廳暗探乃即以方介紹方卽以情告程錦驥程密禀廳長即加派程勛猷張兆奎二人並與武田確忠等相約晤談武即以暗殺上海當道相囑託並將受亂黨委任狀及給與之通行証給閱又托指引熟於民黨助亂之人欲向借欵程等應允先後偕同程勛猷方玉才陸兆奎等三人往訪龔振鵬之外甥梁姓及范鴻勛等均未遇而方陸程三人每日與之周旋武等遂以秘密計畫盡行相告嗣武田確忠約同程勛猷方玉才陸兆奎鍾慶琮等於十三日往窺製造局圖謀再舉遂密禀廳長訓飭探等卽於武田確忠等十三日往製造局路過南陽里時乘機拘獲該武田確忠知事敗露意圖逃竄極力以武力抗拒探等恐被脫逃方以二人與之同行隨時用腕力挾至警區轉解來廳實無毆擊情事亦無在武等身邊擅自搜去鈔票草帽等物如有虚謊甘受罪戾等語廳長查武田確忠當日被獲時白晝抗拒及在廳詢問時毆打偵探兇惡情狀人所共暏比至解送鈞署時因武等兇橫特加派警士擁護而行惟始終並未加以桎梏本廳無論對於何種案件均以文明對待而軍事偵探均係資格高潔之人歷辦各案從無不法行爲倘使武田確忠果被毆傷果被搜去物件事在白畫何以訪諸輿論迄無見證該武田確忠等又何以逮捕到廳及解至鈞署時並未一言供及且北島未雄由日領釋放後復敢紏率多人向陸兆奎等尋仇該日人强暴性成更屬無從隠諱等語刻已由鄭鎭守鎭守使覆查無異擬卽據情函復日領事知照云 
[聲謝破獲機關之獎欵]  
　　上海鎭守使鄭君因淞滬警察廳警探迭次破獲黨入機關特發洋三千元分給各警探以資獎勵經紀前報茲由穆廳長將受獎各警探領狀彙齋呈送鎭守使查核略　亂黨徐獨等携帶手鎗炸彈擬潛赴浙省兩潯　方起事一案及日人武田確忠北島未雄二人暗受黨人指使來滬密謀暗殺一案又西門外愛國婦女會私設亂黨機關一案先後均繹警探破獲解送鈞署訊辦乃蒙鎭使守使寸功必錄三案共獎洋三千元祇領之下當卽查明該案等出力警探宣布德意分别給獎該警探等受賞之餘歡聲雷動廳長亦威激莫名除飭令各警探仍認眞服務外呈　鑒核 
[長士計較將賞之批詞]  
　　淞滬警察廳警備第一隊第一排全體長士等因破獲徐獨等一案獎賞未及具禀廳長請示理由昨由穆君批示云郵禀悉此次拿獲徐獨等一案蒙鎭守使賞洋一千元以獎勤勞本廳長查核案情以該隊長調度有方且又親解人犯至使暑其勤能實不可没是以特獎洋三百元外洋七百元雖與該隊長商量支配實全歸本廳長一人所主張至二三排中之坐受獎賞亦緣是夜均服職務不過出發與預備之分别而已該排長士等遠駐浦東聞尙能勤於職務此次徐案發生該排長士雖未得金錢之獎實分有名譽之榮正不必沾於形式上也且本廳長更有爲該排長士正告者警備隊之職務專在於預防危害使匪類不得滋擾以破壤地方上之秩序耳搜獲亂黨機關本係應盡之職務何可言功更無敢言獎且此次破案首由鎭守使署之密探報告該隊不過坐享其成本廳長仰體鎭守使鼓勵人心之至意未敢固亂酌量給獎實則國家財政萬分支絀之時爲國家機關上活動之人要存忠實於職務上之决心而繼不可視獎賞以爲勤惰此則本廳長　該排長十等進一解者也本廳長自服務警務以來稽動局兩次來文百詢勞　均經婉亂謝之徐企文一案蒙大總統特獎四等文虎章亦經兩次函電力辭文牘俱在班可考本廳長以爲在服矞務警部之人决無功績之可言但求自免於罪戾不可自誇其功能庶驕矜之氣自然而平矣本廳長自愧德薄能淺未足以資表率惟此不伐一事差足見信於同儕順與爾長士等共勉之來牘旣未具名又未由隊長轉呈殊屬冒昩特斥批 
[附加稅無可借撥]  
　　本縣吳知事昨接韓省長來　以蘇省軍餉等項無欵應付飭在附加稅内抽借洋四萬元解蘇濟用吳知事以本邑應征附加稅一項已收者均已撥用無存其未征者尙待完納現實無欵可撥已將實情電復省長核辦矣 
[警長請爭主權]  
　　法租界捕房近在華法交界之打鐵浜銘德里編釘四十四號門牌已由警察第二區呈報廳長核辦在案茲經穆廳長查得打鐵浜地方係與法租界嵩山路毗連銘德里共有三弄總計房屋五十三幢係馬長記之業産前由法電燈公司法自來水公司越界安接管線曾請通商交涉使照會法領事飭知該公司等拆除在案今法捕房又在該里編釘總門牌實屬越界侵權爰於前日函商張交涉使迅卽照會法領事令飭捕房趕速拆去以後務各按　原劃界址母稍侵越以免口實 
[調兵駐防江陰砲台]  
　　陸軍第四師第七旅兼任吳淞炮台要塞總司令李厚基以江陰炮台係屬長江下游之起點實爲第一緊要門戶茲自滬寗戰端平定以來尙無軍隊駐防亟應迅調軍士前往鎭懾現查製造局内外旣有本旅管轄之十三團第一二三等各營駐紥足敷防守應將現駐製造局炮隊營舊址之第十四團第一營調駐江陰炮台以資防守爰於前日訓令第一營營長馬步雲從速率領所部官佐士兵出發昨馬營長已派委參軍王蔭棠及第一連連長陳得才先赴江陰修理營房一俟工竣即須移駐云 
[修理軍艦之通令]  
　　駐滬海軍司令部現查南市浦江所泊之軍艦計有海籌巡洋盤應瑞練船艦鏡清南琛聨鯨楚有炮艦舞鳳蓮船艦辰字宿字張字魚雷艇等共十艘茲特諭令各該艦長凡有因此次戰事而致船身及機器受有損壤者着卽報明進塢修理所有各該艦上之砲械等件亦須飭令配整以整軍容 
[又有廢彈出現]  
　　老北門内九畝地前清官建硝磺庫前有廢彈轟發已紀前報茲悉昨日午後三時又有工頭汪阿金至該處分署報稱頃又在該屋内拆出廢彈大小兩枚該暑員派探往看彈内均有火藥恐再肇禍卽將火藥取出然後繳送警廳請示 
[要求招商局興復市房]  
　　滬南十六舗迤南祥記碼頭一帶房屋係招商局之産租於水菒業者居其多數今夏兵燹後房屋已盡行焚燬今各租戶因悉招商局擬將該地租人造屋包造包租設竟包出勢必即租逼勒言今商業調敝原氣未復奚堪受此暗虧昨特邀集各租戶在南商會集議仍請該局自行興建繼續承租俾得漸圖恢復云 
[孔子誕日之祝典]  
　　昨爲孔子誕日先期由孔顽敎總會主任兼洒掃局董姚棟等通告各團體一律前往恭祝并公推承辦文廟事務林會裕陸耀庠等預備祭品及飲福等事又推孔敎分會員兼洒掃局董蔡爾康爲總幹事自清晨起至中午止在滬各團續曁各學校敎習及男女學生陸續詣廟行慶祝禮多至三千餘人其專以一已名義赴廟慶祝者又不下二百餘人午後開聖誕紀念會在會諸君就明倫堂演說祝聖之理三點鐘散會 
[市義會定期續開第一讀會]  
　　上海市政廳義事會議長賈豐臻君昨致各議員函云九月二十六日下午開會待至六時一刻未足法定人數致開會不成而散二十七日審查二十八日星期休息茲定九月二十九日下午五時繼續第一議會務請必到無任盻切 
[求銷謀財害命重案]  
　　小輪舵工周根和被同船夥友陳寳興陳順林等見財謀斃抛尸浦中經尸妻周梁氏將尸撈獲報請地方檢察廳派員往驗因尸已腐爛不堪無從相驗當命尸屬先行收殮陳順林押候緝拿陳實興到案併究汪案茲悉該廳汪廳長自據檢察官報　後連日與各屬詳細討論决議定期將周根和尸骨蒸驗以明虚實乃昨日忽據尸妻周梁氏到廳具禀請求將案註銷汪廳長大爲詫異已派員出外調查其中究竟有無别情再行辦理 
[佔屋不讓之爭端]  
　　滬城玉器公所前憑李平書等介紹出洋一萬二千三百元向莊肇元莊肇慶價買小北門内九畝地左近連屋基地數畝嗣莊姓昆季又向加借洋五百元惟所有房屋基地莊等一再延宕迄未交出昨晨該公所濟木作頭陶小文帶齋工匠　往拆房莊肇元等各人一并拘送第二區第一分署該公所即派臨時代表金子雲到署伸訴前情孟署員以事非違警即將各工人先行省釋一面備文將莊姓昆季及陶小文并送上海地方檢察廳汪檢察長諭將莊肇元莊肇慶先行收押金陶二人着在外伺候傳訊 
[張柱泉吵閙法署]  
　　前充上海縣差夥現爲蔗頭之張桂泉昨午奔至地方檢察廳喊稱被妻竊去田單衣飾等物請求飭緝法警令其具禀起訴張稱無錢並任慶吵閙　爲汪廳長得悉以張桂泉本係劣迹昭著之徒今敢來廳滋擾不法已極立命法警　張押送第一區第二分署請爲按照違警處分究辦 
[煙紙店賣彩票]  
　　滬南十六舗大有烟紙店近又暗售澳門彩票違背禁令被第一區警察署署長訪悉當場查出彩票四十餘紙連同木戳並該店小主陳阿三格移送司法科訊究 
[乘車人擾害公安]  
　　華商電車公司四號電車上賣票　周仁敏扭坐客陳金海至第一區第一分署報告被其在車無端拉鈴至四五響　致司機人悞爲有警立開倒車衆客受警不淺賞屬擾害公安請示懲儆署長姑念無知從寛問洋一元了案 
[匪徒施用迷藥]  
　　匪人奚長南前日在滬西戈登路七百五十七號屋内用迷藥置於酒内將翁才松胡如山二人迷倒竊敢大小洋十餘元圖逃被探查獲昨晨解送公共公廨訊實判奚押西牢二年並飭補提同黨再究 
[五福弄之煙窟]  
　　張芝祥在五福弄三十九號屋内私設煙間被捕房查悉昨派包探將張與煙客陸仁和沈林德金計根陳有生等一併拘入捕房轉解公堂訊明判張罰洋十元無洋改押十天餘人各罰洋五元一併充公烟具銷燬 
[尹允諧交保]  
　　皖省財政局駐滬籌備處代表李屋若控六霍茶釐總辦尹允諧捲呑公欵迭　公共公堂訊判尹交人銀並保趕緊料理嗣因無保收押在案昨經聶襄讞會同德領裴君將尹帶案訊追尹延律師上堂辯稱安徽都督柏文蔚現已不能爲原告顧請鑒核中西官會商之下以尹係呑没公家之欵着交保候核 
[姑再放寛一星期]  
　　賈桂福控寳善街宏茂昌襪店主韓榮源妄指無辜毁損名譽業經公堂訊明韓誣指屬實判令賠償賈名譽損失洋二百五十元連堂費洋十五元一併限繳嗣因韓逾限不繳復經公堂訊判展限一禮拜遵繳如違即將所開之宏茂昌襪店發封備抵乃前日届限韓仍抗不遵繳並倩代表律師上堂以韓與陳姓之冒牌案尚未判决故此次堂諭請俟冒牌案判决後再行履行孫襄讞以此案不能與被告所控冒牌案牽混所請應母庸議至韓一再抗違不繳本應押追並履行前次堂諭將店封抵姑念再四求寛從寛再　限一禮拜仍照前繼遵繳如再抗違定即將店發封拍賣抵償决不寛貸 
[祗可另行起訴]  
　　金阿根前以單地向陸臣記抵借洋一千八百元因逾期不贖控奉公堂訊判將單地拍賣在案茲忽據金炳奎投廨具禀謂前項單地係伊祖産抵押與金阿根並非金阿根自已之産故所頒拍賣之諭求請暫緩執行前晚由廨復訊先據金炳奎投訴前情求請從緩拍賣而原告代表塺西律師上堂駁稱此案早經判决且前堂並未聲明非被告已産今忽由金炳奎具禀顯係串通延擱應請仍照前斷辦理聶襄讞以　係金阿根所抵與金炳奎毫無干涉所請碍難照准設有糾葛儘可另行起訴傳仍照前晣將該地拍賣抵償 
[强盜乘虚而八]  
　　公益路森康里第二百五十四號袁姓家前日因男女主人一同外出惟留一女及傭僕數人在家不料晚間十二時後忽有匪徒六七人各執手槍擺開後門而入嚇禁聲張搜取珍珠金飾値數千元而逸事後投報四區第一分署藍署員昨報四區警署署長張靖岑君特飭探員倪順全前往勘查認眞跴緝 
[攔路槍洋]  
　　林道元前日扭殷小山至曹家渡警察分署控被攔路搶去洋十三元昨由該分署移交檢察廳押候訊辦 
[搶米案證不足]  
　　滬南裕豐米行主莊桂清前投法廨控稱商人於舊曆六月二十五日因戰事暫避租界事平回行見所存之米已被搶無餘後有陳阿三徐寳生將米運往碼頭下船商人得知前往認明原贜向之取還陳徐勒索洋六十五元方肯將米交還惟已少去一百二十八石當搶米時有碼頭巡丁陸洪根可証求究陳徐同供此米由莊之姪見囑令挑送計扛力洋六十五元並無搶米之事故於昨日傳陸詰訊陸供陳徐是否搶米並未目見後來將米挑至碼頭挑夫甚多亦難指實何人爲首讞員以所控無憑將案註銷 
[婦拐賣小孩]  
　　馮陸氏前日在三區警署控告楊王氏拐賣其子經暑長張桂榮提訊一過判移檢察廳訊明究辦 
[串拐婢女之結果]  
　　著名翻戲王玉山因與蘇小珊串拐城内居民王山林家十六歲婢女杏榮由探查獲解送公堂分别管押在案昨經中西官質訊明白判王玉山押三月蘇交保開釋該婢因竊主人現洋逃出致被誘拐着送檢案廳訊辦 
[糼女母再入院]  
　　山東路百花里三百三十六號門牌妓院内容　糼女張彩林沈巧林楊巧林由探查獲已　三女與鴇婦　張氏沈馬氏楊馬氏一併解送公堂訊判三鴇各存洋一百元交保三女併留濟良所候核在案昨經王襄讞會同德領師君復訊王鴇延律師上堂代辯並據該鴇等供稱各女均係竊生中西官會商之下判王鴇罰洋十元充公彩林准予領回沈馬氏未經保出姑念已押七天着與楊馬氏一併開釋准各具結將女領同惟以後均不准再入妓院 
[釋放拐案嫌疑人]  
　　王愛生前至法公堂控稱妻子在無鍚原籍被薛某誘拐逃逸今將薛之胞兄薛松庭及知情之陸庭秀尋見求追薛供胞弟在蘇州織機爲生是否拐逃商人並不得悉陸供此事與小民無干實被誣指判令管押候查在案今捕房禀稱由無鍚蘇州查覆並無拐逃實據解請發落判開釋完案 
[騙子累及質店]  
　　陸朱氏至法公堂控稱錢阿根用丢包騙術將僞金練誑去金戒 
兩隻報捕拘獲求究捕房派人禀稱朱氏報失後刋明失單分發各典不准收當詎德康質有意收當故傳案請訊錢供認騙戒不諱判錢管押二月德康質除當本不償外再罰洋二元充公 
流氓屢次訛詐 
　　張阿三投法廨控稱前在途中被流氓　惠生軋入茶肆詐去洋三元詎今又來家索詐給洋二元尙不滿意　欲動手行兇是以報捕拘案求辦並由捕房派人禀稱包探往拘時該流氓尙敢拒捕須請嚴究訊之張供向原告商借洋銀不敢拒捕行凶求宥　讞員判押一月期滿逐出租界 
[電車撞倒行人]  
　　前日下午有二十號電車在北四川路撞倒行路婦人維張氏又二十二號電車亦在該處撞跌行人林小文先後由捕車送同仁醫院療治候核 
[洋人酗酒滋事]  
　　前晚有酒醉洋人多名在乍浦路胡閙毆打車夫由七百五十四號巡捕向阻不服反被兇毆旋由他撞到來帮同拘獲一名解入捕房存洋二十元保釋 
 
 
 

Page 11

 
 
[召屍棺]  
　　第一初級檢察廳昨日布告云本年九月二十六日奉地方檢察廳委驗老白渡地方無名男屍當經本廳檢察官帶同檢驗吏前往驗得該屍赤身無衣年約四十餘歲有鬚旁置破白衞生衫一件左足穿草鞋一隻左腿受有刀傷一處右膁　刀傷一處委係生前受傷後落水身死除飭地保將該屍身具領暫厝並呈報地方檢察應察核曁飭警緝兇外合行布告該屍親人等知悉仰即來廳具呈請領特此布告 
[地方檢察廳批示]  
　　沈友良請提沈桂良起訴由批續訴悉察閱粘呈醫生病單其墮胎一節並未証明因毆所致無從核辦至所稱毆傷之處早經本廳驗未成傷應母庸議所請仍難照准仰卽知照此批 
　　潘如樑請提楊唐氏等到案究追由批狀悉當火燒之際秩序已亂人多手雜誰爲攫取在親臨其境者亦雜辨别况爾當時并不在場乎據訴楊玉麟侵佔爾物毫無實據一面之司殊難馮信所請搜奪處分未便照准此批 
　　潘子湘爲伊母在押請求交保由批狀閱爾母潘王氏販賣烟土罪有應得所請保釋未便照准至稱願以身代一節雖屬孝思可嘉奈國憲所氏不能稍事變通也此批 
[閘北第二初級審判廳批示]  
　　張桂林呈訴張錦賢掯覇田房案批如張錦賢再抗傳不到准卽缺席判决 
　　秦梅生呈訴秦谷良掯贖祖産批姑候飭傳訊辦 
　　朱阿水呈訴王毛狗强逼　遷案批據爾所呈合同並未訂立年限現房主自欲收回爾無可抗議所　碍難照准 
　　王姚氏辯訴朱阿水强逼押遷案批已在朱阿水狀内批示矣 
[公共公廨瑣案]  
　　王巧喜控流氓施大炳在九江路撥取金挖耳又顧吳氏控謝阿寳在福建路搶取綢衣又羅運才控陸三洪搶取西帽由探將各人查獲昨解公堂經聶襄讞會同德領裴君分别訊明以陸係過犯判押西牢九月期滿逐出租界施謝各押一月 
　　蔡秀記控戴文卿不理欠銀一案前晚由廨復訊被告不到據原告代表律師上堂聲請將被告前繳之利息銀六百兩先行給領聶襄讞准之着交人銀並保准將被告繳存銀六百兩先行具領 
　　徐采臣因不理葉美甫墊欵銀一千兩及徐志偉損失洋一千二百三十二元銀二千餘兩被控昨由公廨准飭捕房將被告傳案交保候訊 
　　德商美最時洋行控蔡公福不交定貨私改合同等情晨由控將蔡傳案訊明判交保自向原告清理 
　　拐匪王恒喜因與胡小香串拐女孩小蓮仔圖賣由探一併查獲昨解公堂訊明判王押西牢一年胡押一月女發濟良所留眷 
[法公堂召認小孩]  
　　法精巡藍君前因水販等拐販小孩往往携至法界發浦灘趁搭輪船前往閩廣等處售賣故伤暗差探捕在各輪船上履行巡緝後經陸續破獲拐案甚多所有男女小孩均送善堂留養茲除由家屬領去外尙有王小三等多名無人具領昨已由捕房逐一拍照懸掛公堂招人認領矣 
[雜評三] （訥） 
　　今日字林西報之消息昨日文匯報滿各黨首紛紛回滬今日字林報亦謂本星期内中國當道復注意黨人與日人之舉動聞他國當道亦得消息黨人領袖仍寓上海終日與某某等日人會商大局益覺可危云云然則黨人首領果皆在滬耶此誠大局之可危者也 
　　今日本埠訪員之消息本埠訪員報告謂陳其美與各首領均在滬昨陳與柏文蔚汪某等會於某國飯店汪以欵項故與陳口角竟出手鎗罊陳幾爲所中云云當道緝捕甚嚴而彼同黨猶自相衡突此則黨人之可危者也 
　　今日浙江訪員之消息浙江訪員報　謂據駐滬侦探密　陳其美等在上海總機關連日大開會議各帮匪亦到其圖浙一路舉定章天水爲總指揮義定先從温台金衢四處入手云云然則黨人圖浙之心猶未死此則浙江之可危者也 
　　又一炸彈發現近來炸彈之發現者一見之於天然旅館二見之於虞洽卿家今三見　虹口之某洋房惟此次之炸　案較前兩次肇禍尤巨其是否自炸與他人抛擲雖不可知然據西報及本報所調查之情形觀之則陳爲黨人之一分子固無疑也或且能自製造而圖他運者鳴呼二次革命之結果已如此而猶不悟耶 
[來函]  
　　南京貧兒敎資養院函大主筆先生偉鑒敬啓者敝院收養男女貧兒六百餘名向賴公欵補助七月以後分毫無入多方羅掘　有朝不保暮之勢加以院址所在適黨南北要衝大軍攻城炮彈紛落在城兵士又時以尋覓鄭親爲名來院騒擾甚且侵入内室捕種危險無送維持幸聖公會會長紀盟濟君與其同道　顧德君屬驥君郭其敬君鮑君畢君等惻然憐憫始則紹介中國紅十字會于君少彰宋君培之及向君等數人接濟銀米并任保護旣面於八月三十一日午後二時絜女生百人整隊到水西四預備登太古大通商輪赴滬避難詎守門兵士堅不放行經紀君交涉良久卒歸無效時危城岌岌惶恐萬分紀君等乃住入院中以防意外九月一日兩軍巷戰敝院在鎗林彈雨中而紀君等屹不爲動卒賴其力始獲保全然而來日大難飢寒交追中西各善士對於敝院貧兒未忍恝置也復先後引天津紅十字分會理事長徐華清君上海紅十字總會理學長江趨丹君蒞院慰問詢悉困苦情狀助米助金源源而至徐君并允永久維持已爲代陳張少軒都督先發食米百包俟財政清理略有端緖再行查照原案撥欵江君并允於九十兩月每月由會捐食米一百五十石銀元四百元此外如天津分會副理事長孫鳳藻君醫長石鍚祜君庶務襲樹棠君曹爾衡君張用魁君崔蒞年君杜少甫君及蘇州分會洪君等靡不熱心義舉協力扶持哀此孤雛於存亡呼吸之時幸賴中西諸大慈善家互爲援手始得照常開工開學此其嘉惠貧兒之盛德洵足令人五體投地没齒難忘除已收錢米先行宣布外特將諸大慈善家之眞誠實力略述一二以誌謝忱所惜者仁心仁術非尋常筆墨所能盡其萬一耳素仰大主筆與人爲善伏乞賜登來函一門俾衆周知風示海内尤敝院同人所不勝冀幸者也耑肅奉懇敬請撰安 
[計開]  
　　銀元五百元食米四十八石麫包十袋棉花一包衛生（水一桶以上係中國紅十字會捐助） 
　　銀元二百元食米二百五石（以上蒙中國紅十字會天津分會捐助） 
　　食米一百石（以上係張都督飭善後㖘撫局撥放） 
[江亢虎君函]  
　　記者執事逕啓者頃見華洋各報喧傳中國社會黨人與日本俄國印度暹維菲列賓等處黨人合組遠東大秘密會擾亂國家排逐外人孫文黃興亦爲會中領袖並有外人私濟軍械云云至堪駭異中國之有社會黨不侫實最初發起人且被舉總代表兩年以來惟以普遍鼓吹爲前提並無秘密運動之行事且宗旨方法頗與孫中山所主張之民生政策不同而黃克强則更毫不相涉日本俄國印度同志夙昔確有交通往來錢皆相約以改良社會組織維持世界和平實與所傳擾亂國家排逐外人之意相反萬國社會黨俱樂部中雖多外國會員而私濟軍械則絶無影響卽不侫此次西行亦以中國今日朝野棼如無事可辦無話可說故脫離社會黨總代表職任取道　洋重游歐美研究學說輸進文明純屬單獨行爲並無他種關係諭者不察或在誤會遂致訛傳謹此奉函聲明務祈據會登載附呈拙作洪水集一册藉備參考尙希指敎卽頌撰安江亢虎拜手 
 
 
 

Page 12

 
 
   
 
 

Page 13

 
 
自由談 
游戲文章 
[江蘇省行政官任用章和] [  奚悲秋] 　　 
（一）資格 
　　（甲）不論前清正途或捐班官員有否學識才力均得任爲本省行政官惟須領有前清戶部執照或捐照者（臨時謀缺購買舊存空白執照自行塡寫者聽） 
　　（乙）曾任前清官吏二年以上一切虐民政策確有把握者 
　　（丙）東洋留學生能深染前清惡習者　　（二）考驗合格各員須由本省都督親自或派員考騐其有左列各項之一者除立即取銷其資格外并得當面申斥 
　　（甲）頭上無髮辮者 
　　（乙）不備履歷及手本者 
　　（丙）不善請安者　　（三）委任不論軍政民政各員考驗合格後均得由本省都督委任之 
　　（四）任期所委各員任期以本省原委都督身死之期爲止 
　　（五）官職不論合否民國制度得由本省都督自由意思發表之如釐捐總辦本爲清制然本省都督認有必須增設之理由者委任各員不有所私議 
　（六）實行本章程以何海鳴逃走後通用之（三）　 
尊聞閣詞選 
[無題] [  陳佐彤] 　 
　　纔看分手又相逢深幸欄干曲折通碧玉年華惟好靜殘妝顔色可憐紅鈎心眉稱新偷月稱體衣工不礙風别具銷魂留骨髓慢添香餅到熏籠 
　　袖掩微嫣細步來避八蹝跡近人猜轉因小住難爲别未免多情煞費才天地有秋悲宋玉雨雲無夢誤陽台憑儂說盡安眠好自取銀燈照幾回（自取用句） 
[憶舊戲贈]  
　　綠楊城郭麗江南不羡神仙羡少年（用句）天爲好花春爛熳地逢佳客月團圓聨牀詩話池塘草澈夜笙歌玳瑁筵醉眼賣騰催却扇　涎幾墮阿兄肩 
[紀事]  
　　殘燈胆怯抱朗腰春透重幃夜氣銷眉豈立加翠黛口香熔易混蘭苕幾年盡虎長門涙一曲求凰别院簫遲到十分愁到病天敎完願在今宵 
[刧餘草] [  了青]  
　　五月四日病中自烟台歸客病淹緾過却春乞閑幸作故鄉身抵家恰値懸蒲節愈我誰爲求艾人一卷佛經消永盡幾番刧火悟前因明知軀殼終虚假留得殘生且自親 
　　夢中聞怪鳥聲因起納涼感賦殘月下牆隅疎星雜林角怪鳥一聲呼吾夢瞿然覺帷燈覽尙明城鼓聽已數起視空庭中高天翠如幄霜輕葉轉潤露重花暗濯清景雖暫逢樂趣自沾渥相彼哀鳴聲聲音何急促不似鴉鳴鳴非同雞喔喔呼羣類雁鴻失志慚驚驚肅肅苦宵征寜不思飲噣爭奈饖饉多荒田無顆粟棲息在何方欲下空躑躅感此傷我心歎息靡有足 
[太倉五日史三續] [  瘦蠂]  
　　城中舊有錢鼎銘專祠頗饆曉園林之勝自亥光復後特於該祠劃出某處爲昭忠祠奉祀革命起義諸先烈並黃花岡七十二烈士而以吾鄉死事於黃縣之高君福枏附祀焉北軍入祠搜查見之曉曉然曰我輩誠不意此間乃革命巢穴歸當告之雷大人將此木主捆載以去向大總統請功也其少見多怪如此北軍不特疾視人民且有仇學思想高等小學及中學校舍中之裝飾品任意毁損玻璃窗則盡被罊碎幾無一方尺完全者北軍聽其鏗鏘之聲以爲快中學所儲之垒考書籍及名畫等不下數百元强半爲兵士撕燬或以拭桌或以裏掠得之物學校中之儀器或以贈頑童或竟燬滅之踐踏之理化室之金類標本搜刮將盡動物標本之玻璃器亦均摀碎中有一器貯藥水浸蛇一尾北軍誤爲藥酒就口狂吸之即以蛇爲下酒物旁觀者咸匿笑之課堂中遺矢狼籍不可　邇尤可晒者校中自署假後尙未開課各生所用之磁便桶滌凈後堆置宿舍中北軍得之即以盛飯或貯茶水已用之一日矣或語之曰此便桶也奈何貯食物兵士怒悉數擊毁之此則最有趣味之笑史也 
　　是晚雷聲殷殷發於空際北軍咸畏之謂爲天怒蓋北方聞雷終歲所罕也由是不復敢四出擾亂而搜查之結果共獲南軍四十餘人槍三十餘枝旋張團長得飛電命將全隊撒回隨雷使助政金陵遂傳令各軍預備翌日起行洪知事知軍隊將調回飭人購備犒軍物品送至楊王廟请械團長檢收另備贐儀洋二千元團長堅辭不受 
　　二十三日商店仍未開市晨間北軍游蕩街衢者漸少蓋皆分頭部暑候令出發也午後二時許張團長至署辭别洪知事及康許二君卽率領全隊軍士整旅出南門其捕得之南軍除嫌疑釋放外尙存三十四人並所收之鎗械子彈盡數帶去出城時軍隊前導有白綢旗兩方大書曰保國愛民聞係某紳所贈或云縣署所製然苦心孤詣於此可見一斑矣帶去之南軍旋聞在嘉定鎗斃三十二人是日西南門外頗有截刧行旅者蓋皆解散未去之南軍及北軍之後隊所爲也（未完） 
[劇談] [  鈍根]  
　　二十六夜新民社演（馬介甫）形容悍婦敗家可謂淋漓盡致雪琴扮悍婦尹氏手叚潑辣　輒打耳光扯耳朶摘皮咬肉無所不至受其虐者雖屬演戲未必不有小痛苦也厥後再嫁販牛者受江涨婆毒打天道好還閱者稱快然江北婆打悍婦之耳光亦皆眞耳光非假耳光致雪琴口中吐出牙血做工如此認眞極矣張則鳴扮怕婆者楊萬石嬉皮涎臉膏肩諂笑言語舉動活盡出一個没志氣男子服丈夫再造丸後居然持刀敢殺悍婦豈知悍婦未殺藥性旋退跪老婆之故熊依然此等處頗覺滑醫可喜宗祿之馬介甫氣槪昻藏頗合身分至裝鬼嚇悍婦本不廳直告萬石後乃表白（予恐汝等因此迷信故相告云云）此等處補得好極藥風之楊萬鍾羞憤鬱勃之氣能於眉目間見之殺嫂投井使觀者又愛又惜又痛 
　　馬清風之販牛奴炫弄銀圓至堪發　舆尹氏弔膀一場直把下流社會醜熊和盤托出清風善演下流人此劇方爲配手 
　　瘦梅之楊老糼雅之喜兒均平正無疵民新扮家人亦能從旁時作二二不平語所以襯出萬石之庸懦不同無理取閙予嘗謂新民社所演之戲無聞角於此可見惟朗圃之　鬟不能於面上露出驚喜恐懼狀熊是爲稍遜耳 
楊老衣服破爛如此則萬石之妾及萬鍾夫婦與喜兒等不應過於華美蓋家政旣爲悍婦所操則萬鍾等必無錢製衣若能於他處得錢自製華服何一爲老父易去破衣萬鍾等頗孝順心必不安且萬鍾等苟手中有錢必能偕父另居他處自度安分日子又何致忍受虐待困守不去致釀日後種種慘禍耶此等處藥風宜注意之 
　　新民社開幕　來觀者日漸增多是可見良好之新劇固爲有目者所共賞也吾望此後坐客更倍於今則正秋不致虧折無已而新劇之旗幟亦可永永飄揚於海上矣 
小說 
寫情小說 
[黄金祟（九十三）] [  天虛我生]  
　　此次吳門橋下之游實已駕輕就熟游泳自如甘心瞑目以求其沈第覺風雷灈耳呼吸俱阻曾不須臾神經瞀亂遂失知覺惟見眼前人影憧憧往來耳聞弗眞目視弗瞭是眞是幻亦弗能辨時予心中洞然無物不復有毫釐之思想蓋自以爲死矣庸知不然醒而覘之則病鶴立於予前花農哭於予側乃知業被救甦不能死也則唯喟然托之於命处茲以往予視此身爲餘凡百事物悉皆認爲隔世心頭了了頗具禪意獨於素卿則情好愈舊亦不自知其所以然也當日復爲病鹤强要赴館予亦病弗能興當予墮水時花農以爲不救度無以對吾母故亦從吾之後思以自殉旋　渡船救掖而起腰部爲舷　　受傷頗劇因侍予病力疾　言嗣予知　则憐花農之愛予者亦具美人心也居吳有日亦不思歸癡石來書相促予則譬諸已死置不措急病鶴喜得予助則於編輯之餘導予游於虎邱山塘蘇垣名勝足跡殆遍留園尤爲予所樂游嘗携筆硯僦居於冠雲山房一以養疴一以蒐羅詩料於時所作甚多吾書不及備錄病鹤極欲博予之歡恆倩雲香爲予游伴予與雲香雖無如何之觀念惟是花間携手月底談心未嘗不欵欵也因之病鶴慫恿謂雲香頗有脫籍之想渠有飾物足抵千金更得千金卽可貯之金屋予初未嘗不爲心動惟我此時殊不能得千金日念青樓中人惟重黃金而無所謂愛情之可言即使誠爲愛情所屬然而我已備嘗愛情之苦豈堪更加一重魔障哉因以一笑置之病鶴異曰綜汝生平之遭際大都以不能如願爲憾此則明明可以如願者乃復屏而謝之是誠何心予曰天下之大貌似我仲姊者不知凡幾我雖不免有所推愛然使桃僵李代予心終弗能而滿而况乎弗若諭悅已爲容則天下美人多矣縱使金屋可貯顧又安得廣厦一萬間哉羅列金釵大抵皆傖父所爲稍有心肝者設身處地殆惟有苦而無樂我賞於小說中設爲至美滿之圓場則即涙珠緣中凡爲寳珠所愛之人擇其尤者爲之妻妾花圍葉繞泃極一時之盛然於美滿圓成而後更欲寫其閨房樂事則予一枝筆且酒不及轉覺顧此失彼處於萬難之境夫憑我臆造仕我愛憎之小說尙苦不能自由而况乎眞歷其境哉故予生平惟有高柔之癖而無襄括之心（二） 
哀情短篇 
[糼女刧] [  覺迷]  
　　客言張軍占領南京後之三四日刦掠已略無餘剩人民亦幾逃盡所留者惟最苦之貧病老稚耳有士二三人撞入一民家四壁萧然僅有五六十歲之老嫗及十二三齡之糼女二人方相對飲泣蓋祖母與孫女也 
　　軍士搜掠無所得忿忿出門老嫗以爲幸免合堂稱阿彌陀佛豈知已去之軍士忽然又來八門卽强褫糼女衣褲幻女駭亟而號老嫗跪地哀求涙流被面軍士若無所聞見嫗最後向各軍士言老身雖衰邁尙堪承應請免我孫女願以老身解諸位之　軍士終不允老嫗以身蔽糼女軍士踼之滾于室隅糼女則力竭聲嘶一任軍士所爲許久許久始各揚長而去 
　　糼女傷重轉展斃命嫗匍匋於路泣訴行人無稍顧者嫗亦一慟而絕 
 
 
 

Page 14

 
 
   
 
