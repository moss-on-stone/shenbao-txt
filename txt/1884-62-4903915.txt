# 1884 - 62 - 4903915

 

Page 1

 
 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友　辦此事祈來本舘面讀一切　須在上海覔一殷實大鋪作保方可訂定也此布 
[論中國製辦軍火不可惜費]  
　　今之天下一强弱相持之天下也强者雄視四洲弱者托庇宇下所謂相持者非謂强不可以并弱乃互相維持弱者有所恃以爲固則亦不至卽亡耳合四洲之地以計之中國之地其大稱敢中國得亞四亞四分之三以歐羅巴大小各國合併計算與中國相較猶覺不相上下則中國之大可知然而中國之地雖大而論其兵力則歐洲各國皆有遠過乎中國者何則歡洲各國之於軍火器械船艦一切莫不較中國爲留心莫不較中國爲精良以此視後中國瞠乎後矣近年以來中國亦自知積弱已久欲謀自强之道彷西人之法購西人之船製西人之鎗煌孶孶焉日不暇給在華人視之以爲國家之於軍務可謂盡心焉耳矣故論者或以爲自仿行西法購輪製炮一切　事十餘年來所費帑銀不下數千百萬其意　若不勝驚異者而抑知以若干年之製造購辦僅費如許銀兩殊未見其多也歐洲各國無一國不置辦軍火無一年不置辦軍艦或則新增或則修補或則自製或則購買總期精益求精心爭人先不甘落後查歐洲各國常年製辦軍火船械之用大國每年約須費銀一千數白萬兩小國亦每年數百萬兩若以中國十餘年之中費銀數千百萬兩者視之則相去何如哉故中國而不求自强則巳苟欲自强則此項費用斷斷乎有增無减若僅以此爲費則自强恐無日也或謂中國而欲自强固非廣辦軍火不可欲廣辦軍火自不得吝惜帑銀然照歐洲各國而論中國每年安得此千餘萬之銀錢而與泰西諸國相頡顔乎不知中國地大物博致富之道何嘗無之特以中國無人焉爲之講求經理則藏富於地而不克自振耳欲求自强必先致富欲救致富必先理財有其人則中國之富可計日而待物産豐饒金錢充溢於是用以購鎗炮則林明敦克舅伯阿姆斯脫郎一年之中可增若干用以購戰艦則鐵中船活炮臺快船鋼船一年之中又可增若干用以自行製造則船廠可不止於福州鐵廠可不止於上海製造各局可以遍布於各直省用以招勇養兵則練勇可得若而人水師可得若而人鎗隊可得若而人砲手可得若而人如西法之所謂列陣圖兵與夫材宫技擊可以無乎不備用以教練兵弁則放水雷打鎗靶管駕駛熟輿圖重賞之下可以各獻其長各奏其技無論邊防海防水戰陸戰皆可以左之右之無不宜之旣不患貧又不患弱若此則中國之兵力大異乎今日不特歐洲各小國憚之卽大國亦且懼之盖合歐洲大小各國之地未必大於中國合歐洲大小各國之人未必衆於中國祗以中國兵多而不致其精地廣而不盡其利故雖歐洲小國猶且狎視之若一旦奮然振作先求富繼求强則不怒而威外人有聞聲而却走者不但日本不敢興臺灣之甲不敢絶琉球之祀俄人不敢佔伊犁之境不敢侵黑龍之江卽法人自恃雄武無日不以開疆拓土尋忿爭也爲事者亦將懾其威名退然自阻卽使此時東京之地悉爲所踞亦必雙手交還受盟而去此其事第在中國之自爲而已夫以日本一國不過中國一二省之地而猶不甘自安弱小奮然欲爲自强之計彷效西法購辦戰艦開設製造局其自製之鎗竟可售之高麗以貿利雖其兵制似尚有未盡善處目下徵兵令下咸思逃避然其所以自奮者則己克盡心力焉以中國之地數十倍於日本人民數十倍於日本倘能振作有爲力求致富旣富之後不求强而自强其左劵之操有可决者豈區區之日本所能望其項背也哉然則中國正不必以費用爲慮也但專務于理財以求富國而兵自不患其不强也已 
[法使答問]  
　　西報謂中國近以法越之役軍務未平而粤省邊地毗連防務孔亟去歳自彭宫保持節南來命 
將籌兵不遺餘力日前檄調砲船馳赴黄埔海面塡塞港口以防開仗而禦敵船一節曾經錄報港官當將其事發電音回英總理外國事務大臣加蘭威利聞信因與法國駐英欽差屈定頓言曰兹者中國戒嚴厲兵𥞊馬以爲邊陲之禦而貴邦究竟有無侵擾中國各通商口岸之意否也抑亦有心與中朝搆兵並攻各埠故隱其謀而不宣言也誠如是則歐洲各國之在中朝貿易者殆不可問矣請明以告我藉開茅塞可乎法使對曰法廷原無與中朝搆釁並擾亂各埠通商之意惟恐中國或有凌逼法人之在中土者及以兵船犯我戰艦則法兵自必大興師旅與中國從事决不置諸度外也如仍當保我商民不侵我國之船舶則庶息干戈而免兵戎之見設有變故開仗交綏自必通知各邦俾爲籌畫此則我國之本意也英大臣獲聆其言因報知駐中巴欽差轉達於總理衙門表明法人之意原無于犯中國之心今粤地塡塞河道似於通商船航大爲不便云 
[叅賛覆函]  
　　德國報前登曾襲侯一信言及中法之事繼而曾侯赴英去臘十九日法外務大臣致函於中國 
使署叅贊詢以此信是否曾侯所書叅贊於念六日函覆稱此事詢及曾侯據覆稱德國報館人時來問及東京之事故命某叅賛以信答之爲言東京情形初不料其將此信列入報中此信不過述及大槪並非遂爲定見更非與法人爲仇惟旣爲中朝使臣理應竭力柤助中國以盡臣子之忠不敢稍涉疏忽也承問照覆云說見西報 
[外洋消息]  
　　外洋新聞紙言法國現已製成淺水砲船六艘其船可以裝拆現擬運至東京再行裝就以待用 
至前報所言法人有氣毬載往東京兹該報言此氣毬係極大之毬一毬須用火輪車九輛裝載又有管理氣毬之人百名内有三兵官餘則皆係砲手聞其往東京爲埋伏之用其氣毬用上等之綢爲之用未得　亞兒藥水煉成之氣灌入毬下坐人之處不止一區每區各有一照相機器一杪時能照一百相量遠近高低之尺及毬上應用之物咸備氣毬本係旋轉而上今另用新法使之直上而不旋轉云又言中國駐紥德國李丹　星使於去臘二十三日至德國巡理門地方監視鐵甲船并騐視挖泥機噐船一艘皆中國所定造者其機器船倘無阻滯之事當於年底駛來中國也 
　　 
[大言不慙]  
　　法人流丕有一信登登諸字報自言倘得精兵二三百人洋鎗俱能命中者統以入越必可攻却 
 
 

Page 2

 
 
中國淔黔邊境之回部而東京之事亦可底定也此則眞可謂大言不慙矣 
[輪船下水]  
　　去年日本在英國定造輪船三艘已列前報兹聞外國新聞紙知所造之三艘内有一艘已于去年十二月十五日下水其 
時日本駐英公使之夫人錫以嘉名曰亞麥希魯麥魯計船長三百尺闊三十七尺深三十尺每黠鐘可行十三諾脫船内機噐均係新式夜間并用電氣燈云 
[瓊州有備]  
　　西字報云瓊州海口内外現有蕐兵五千聞陸續由他處調到者尚不止此數也此兵内有三千人日來用以建築砲臺臺 
之基址以竹竿代樁而覆以泥沙者惟臺之前垣有一處因工力鬆緩不甚堅實被雨衝卸缺去少許且置砲之門口祗能直向一面而左右旋轉未極靈動耳刻下海口有華人砲舶二艘駐防於其間蓋防法人之闖進也是處土人向來與西人頗稱輯睦今因東京一役中法勢成齟齬土人之待西人者漸有厭惡之心地方官又不力勸不復如前時之偶俱無猜矣惟尚無過於憤激起而與西人爲難故仍可安居耳 
[澳門信息]  
　　中外新報言邇來傳說紛紜有謂澳門總督現奉葡廷諭旨調赴急地威海島之任所遺澳督之缺則以前駐印度總督巴 
路亞哥補授其職聞該員前於一千八百七十七年時曾經持節澳門但蒞任未幾卽行更調今復　簡命總督是邦乃重游故地誠仕途中之佳話也至其事之確否尚俟後聞至澳門日前擬設書信驛務局一節已匪伊朝夕矣刻聞其事現經妥商業有成說尅期開辦核其價目事宜略與香港驛局相倣其士担則分四項欵式云其事若成則澳門又多一生財之路也 
[惠匪猖獗]  
　　歸善縣屬有等客民因與土人械鬥爲日已久彼此傷斃人命甚夥互控於官官亦據理之曲直持平以斷而已詎意客民 
久有聨盟拜會及信從法國教者勾結黨羽欲圖倡亂之心乃藉此揭竿而起去月間聚衆約有萬人在捻山地方豎立旗幟居然爲亂四出刼奪焚掠村鄉擄捉民人無所不爲是處又武員弁立卽督帶兵役前往擒捕匪黨竟敢抗拒且殺斃營官三員兵役百餘名因此附近各鄉無不戒嚴立設圑練以爲拒禦客匪所豎旗幟皆書東勝堂區蓋賊首固區姓也其旗幟分紅黄青白黑五然俱有其以紅布裹頭者約居一半餘則黑布裹之連日與官兵接仗勢甚猖獗鄉民遭其戕害者不可勝數於今月初三日十時歸善縣尊巳有禀文飛遞來省告急懇請大憲卽發大軍前往剿捕及至申刻而惠州府憲稟文亦到迨初四早又復來有禀文刻聞省中大憲卽擬調撥撫標左營叅將余大勝督帶綏靖營壯勇五百名候補提督楊軍門督帶西勇一千名其餘各營或撥五六百名或三四百名不等統計約兵勇三四千之多卽於是日起程前去并有開花大砲十餘門擡鎗軍械不可勝數又有濟安及飛雲兩炮船附載兵勇千餘曁軍裝炮械星馳而往務令掃除羣醜以靖地方而衞閭閻云但刻下尚未得接官塲信息而事之確否仍俟後聞 
[英將履新]  
　　英國新簡駐華水師提督陶君珥已於本月初五日坐英公司輪船行抵香港暫駐於格里亞伯答刺兵船下午時英法德 
各兵船均放砲爲禮次日卽移駐威奇能兵船隨登岸拜會各官有官員數人在埠頭迎接陶君此來帶有水師員弁三人其前任提督衞君立師則卽帶同材官等於初七日附公司輪船回國矣 
[參贊來中]  
　　英國駐節中朝公使衙門參贊之任原以高露士雲拿補授現因該員告假回國兹聞英廷特命爾活地士往承其任以資 
勷賛而藉籌運之助焉 
[津信摘錄]  
　　字林西字報載有天津西人來信言新授兩江總督曾九帥出京之期已定於本月十六日啓節仍由旱道而來云按曾九 
帥前聞於十三日出都曾以列報西信云定於十六日殆近又改期也該信又言聞有李傅相奏保招商局總辦唐景星觀察請以布政司用之信因其遠出外洋勳勞懋著故也並聞醇邸亦相助以請盖唐觀察在外洋代醇邸購辦製造局所用機噐約價二十萬元故醇邸嘉其功唐觀察請開某處煤礦并由礦所置鐵路以達於京都聞亦獲遊允許唐觀倧自外洋言旋於招商局開平礦均有整頓故憲者優隆若此又云前爲中國稅務司之西人德答林近奉李傅相發電召使來華爲傳相管理船廠砲臺砲船等事云又言某處所造炮臺近忽有倒塌之處緣所築工程有未能悉如原定程式故也又雲南提督張軍門陛見後出京已乘高陞輪船南下矣 
[梵宫刼火]  
　　初三日向晚袁浦狂飈怒號二更時紅光見於東方意係他處火警離城甚遠洋龍水龍均未出救故詎至五更時警鑼又 
報火光熊熊知係斗姥宫失愼計被焚後樓六間起六之由盖神燈引燒幔帳所致樓間寓一老道士一畫匠冒險逃出道士跛聾至今尚無下落按斗姥宫古刹也建於明代久列祀典自河道北徙河務頓衰廟祀日就頽廢今更遭祝融之虐憑弔古今其能無滄桑之感耶 
[招商開礦示]  
　　欽命二品銜監督江南海關分巡蘇松太兵偹道兼管銅務邵欽加二品頂戴按察使銜奏派駐滬辦理雲南礦務招商 
局前江蘇候補道胡爲出示曉諭事照得本道接本雲南督憲岑撫憲唐札開照得本部堂院會同由驛具奏遵旨會議滇省銅務仍擬招商集股并參用西法購買機器以較官本而利開採一摺應卽鈔行該委員等遵照辦理現經行司刊呈駐滬辦理雲南礦務招商局關防一顆到院合行抄錄摺稿同關防一併札發爲此札仰該道迅卽遵照將設局招商各事會同張守家齊等妥商籌辦議定章程稟報核奪一面將接到關防啓用日期具報查考事關緊要該委員務須勉盡心力和衷商辦以期速有成效愼勿觀望遲延是爲至要等因奉此查雲南礦務經本道於上年擬請招商集股并辦禀奉雲南督憲岑批開查滇省銅廠素稱極旺祗因兵燹之後加以瘟疫物力凋殘人工昂貴以致開採維艱且𥕢硐深邃積水甚多人力難施往往中止致今美礦廢　實屬可惜據禀招商集股參甲西法購運機器來滇開辦具見留心時務曷勝嘉尚前次擬具章程已飭雲南布政司逐條核議簽明兹據另摺登復已極妥洽堪以照辦該道於礦務講求有素兼悉滬上情形所有招商集股事宜應卽責成該道專辦候據情奉咨立案刊發關防以重事權仰卽一面招徠多集股份購買合用機噐迅速解運來滇開辦礦務以廣利源并奉函諭以前擬集資百萬兩每股百兩先收三十兩合成三十萬兩餘俟辦有成效接開銀鉛錫廠再行陸續收繳以紓商力現與撫台藩司商酌减輕釐課以顧成本并將官辦已有成效之廠先行讓辦一二處俾取信於人凡有窒碍無不曲爲變通推行盡利所有應用各機噐飭卽分别採辦運塡並抄發部文覆准招商集股任行開採各等因本道遵於秋間在滬設立招商局當因冬令水涸礦苗正旺自應遵照憲諭先行籌款墊解以便開採方期設份漸來源源接濟詎料滬上市面自秋徂冬日形頽敗萬分奇窘實爲通商以來未有之變局加以各礦繁興率無成效遂致戒深覆轍涇渭莫分曾將現時情形節次稟陳並聲明擬派員赴各省分投招徠在案兹又接奉前因本關道并奉南洋通商大臣兩江總督部堂左扎飭一體招商合亟恭錄奏稿會同出示曉諭爲此示仰各商民人等知悉爾等須知雲南素産五金乃天地生成之至寶昔年廠務之利甲於天下各州縣歳辦京銅編爲定額一如丁賦正供國家二百餘年法制相沿未之或改然當時辦法專恃人工而人力所限不能鑿險縋幽搜求秘奥故兩間寶氣所藏尚莫窮其底藴今則洩水開銅各種機噐工匠已由周委員管解赴滇今春到廠後卽堪佐人力之不逮洵屬事半工倍成效易收况蒙兩院憲允將官辦熟廠讓出兩處一經開採更要可立獲鋓斤較他省之開荒礦其難易巧拙豈可相提並論且綜理滇局專辦礦山事宜者爲雲南候補知府全生長滇中於礦務講求有素其七年夏間往蒙自縣之個舊錫廠整頓甫經數月規模卽已在定每年可出錫三百萬斤現已委白經歴起運錫五 
 
 

Page 3

 
 
十萬斤取道四川轉運來滬尤屬明效昭彰近復奉委馳赴祿勸而之東川查勘湯丹等廠山勢豐厚面臨金江確係堂礦結穴之地當約會各廠紳商會議接辦卽去冬調往會辦之候選知府卓並在粤招股之廣西候補知府張等均亦辦事實心通力合作必能相典有成是地利人和二者俱得日欽奉諭旨爲富强計事在必行特命廣招各省殷實商民按股出資尅期興辦蓋此舉爲國家當務之急期廣利源於中上聖朝嘉惠商民之意至厚至深不獨五金並採獲利無窮並可永遠奉行傳爲世業公私兩有裨益計實無便於斯近今各項貿易時有變遷每多折閱若以銀錢存莊生息更復倒閉時聞尤無把握惟雲南礦務之大利歴久著聞無殊金穴實堪操劵而獲竒　洵有實效可徵斷非空言譽美况盈虛消長本爲貿易之常經而剥極泰來亦屬造物之定數用特不憚煩言開誠勸導務望各商民多籌資本趕緊遵章赴局認定股份繳銀掣取票摺收執從此礦務興隆均沾利益幸勿懷疑觀望坐失事機切切符示光緒十年二月日示 
[給匾示奬]  
　　宋吉堂太守前辦順德礦招股時曾每股各帶直省賑捐銀五錢此項數目零星碍難邀奬稟由籌賑總局詳請李伯相賞 
書匾額以示寵榮其稟稿早經登報兹聞已批給急公樂善四字馳遞上海道署轉發交浙紹公所司年刊刻懸掛矣籌賑總局批照錄如左據禀已悉查光緒五年該守勸濟賑欵核與所稟數目相符該守於直省災祲不存膜視兩次勸貲濟賑固屬仰體時艱爲善不倦而各該商等見義勇爲輸將恐後亦屬急公可嘉候將五年捐案先行詳請督憲賞書匾額一方發由本局齎至上海有司衙門轉交在滬浙江公所摹刊懸掛以示旌奬至此次該守勸募股商捐濟賑銀應俟解局再行核辦仰卽知照繳票據存 
[春季傳操]  
　　去年英工部局議定新章凡西商圑練兵於每年春秋二季大操一次嗣後小操一月此已見諸本報昨爲春季圑操之第 
一次午後二點半鐘各西商齊集老巡捕房空塲先行操演全三點鐘時馬隊十餘名砲隊二十餘名炮兩尊鎗隊九十名絡繹啓行西樂迭奏音韵鏗鏘向北轉西往坭城外跑馬塲中操演各陣薄暮始歸仍集老巡捕房空塲整隊而散 
[邑尊騐屍]  
　　昨報押犯病斃一則因朱炳銓之屍停擱三日而其父尚未來甲黎尊邑遂於前日相騐實係因病身死飭卽棺殮發壇標 
埋矣 
[監犯受笞]  
　　前日有監犯朱某在監内欲向管監之某家丁求鬆手銬某丁不允朱某大怒致將某丁毆傷當卽禀明黎邑尊飭將朱某 
提出笞責一千板仍行收禁 
[央中調處]  
　　上年十二月間有木工頭張國勳包造四馬路西首之房屋内有鋸匠頭邱季春自縊身死由張恊同地保報騐提訊等因 
已列前報前晚黎邑尊提集人証訊問先詰邱季春之子邱寅全供稱寶山縣人小的之父緣張國勳不發工價又被各匠逼索情急自縊身死前蒙臨騐後已據張撫卹我洋四十元現求恩斷埋葬銀兩邑尊謂張欠爾父錢若干答稱二十餘千邑尊謂豈有爲二十餘千而拚命者恐其中尚有别故答稱並無别故問張之撫卹洋四十元已給汝否答稱己給及詰陸菊莊供稱張國勳包造洋人哈未房屋所立之承攬係我爲中銀錢非我經手及問張國勳供稱包造之屋實係曹姓所造托洋人哈未出面共包造樓房一百三十六撞其中店房每撞銀一百八十兩住方每撞銀一百二十兩共銀二萬一千九百餘兩言明作三期交付頭期銀七千兩業已收領尚有二三期銀一萬四千餘兩未付工程已做九分因曹姓不付銀兩我亦無錢與各散工以致鋸匠頭情急自縊身死承攬雖係洋人哈未出名但哈未說明係曹姓事置之不理我實無力再墊是以不能完工邑尊間曹麒則稱此係洋人哈未之事我因經手受累墊銀五千餘兩况邱季春自盡之事更與我無涉現因張之工程尚無三分之二且水木各料尺寸皆與承攬不符是以哈未不肯付銀張因邱縊死藉端挾制現已付過銀一萬二千餘兩所欠之銀請着張完工後俟哈未騐明工料與承攬相符儘可向其邑尊謂屋雖哈未所造但總由爾經手至邱之尋死究屬爾不向哈未說妥不付張銀輾轉所致但邱上有父母下有兒女殊屬可憐張旣撫卹洋四十元爾亦撫卹洋三十元先將命案了結一面着中保調處並諭曹爾須向哈未商給銀若干着張卽行開工等遵諭而退 
[索欠控案]  
　　奥國人某向在日本生理曾被某國人欠洋某國人旋至上海而奥國人現亦來滬向索不理昨投英公堂請爲提追施繙 
譯謂被控人滬上並無該管領事查照向章應請貴分府差傳訊空黄太守允之 
[瞽人得意]  
　　天下惟瞽人爲最苦以其不見天日也亦惟瞽人爲最樂以其别有肺腸也聞八仙橋左近某姓家欲娶某姓女爲媳囑瞽 
人某甲推選吉日甲本與某姓相識卽爲擇日而命資尚未付也某恐甲術不精再令瞽人某乙詳算乙矍然曰此日必不可用不知何人所擇勿給以錢翌日甲聞之尋乙理論繼而爭毆經人勸散嗣又各邀同業瞽人并通知地保約於前日午後在新閘某茶館評理瞽人如期而至者三十餘人無業流氓從而附和之中有一年老瞽人大聲曰我等之事毋煩外人饒舌地保亦以爲然各流氓廢然而去於是瞽人公論是非以爲曲在某乙罰其香燭服禮甲則自鳴得意精諸瞽人飲酒吃烟用去錢十餘千盡歡而　 
[法界公堂瑣案]  
　　李福禀稱家主李寶仁用夥陳少春開生和廣貨店光緒八年底結帳餘洋一千元光景開有紅帳至去年底閉歇陳 
竟將全本及餘洋并存項洋六百元盡行吞没現尚有押欵被前途催迫尚須東人出資爲此將陳扭送帳簿呈案翁太守詰之陳少春據供存本洋二千元另有存項洋六百元計十股分派李東七股費姓二股我一股八年分雖巳結過但去年虧本一千五百元另有貨押抵瑞訊銀一千二百八十兩現住東人處催贖至店中生財物件已經拍賣有管帳王午橋爲証翁太守詰李福議單紅帳可曾取來答稱未取太守着將陳少春交保將帳開明或往東人處對帳着李福於下期檢呈紅帳議單到案核辦旋據興聖街開東洋庄之席易明到案具保太守謂須保洋四千六百元席允之○廣業洋行副手洪森三偕其小東人訴稱昨日有人貿然到石似欲竊物正月間行中曾失衣服小東人認得此人卽前次行竊之人當卽鳴捕送案據解案之陳阿寶稱向作木匠實爲尋人而去太守問住在何處答稱住虹口虹橋堍寶和功地保包探我均相識太守謂旣是好人有人躭保否答稱有太守着交捕待保云○正月二十五日吉祥街口洋人馬車碰傷東洋車天計長莫坐客陳新如一案屢列前報嗣因計之母投按　訴苦衷由翁太守先在公堂罰款内提給洋一元作爲膳資現在計陳兩人傷勢畧輕復投案請斷并據陳稱皆醫藥洋十二元太守命法巡捕函致坐車洋人囑於禮拜二將車夫交案又看陳新如將十二次藥方檢呈候斷 
[濟時妙藥]  
　　時當春令春温之症在所不免京都有白雲平安散於此症最能奏效兹聞四馬路善緣堂寄售此藥殆爲救時計歟 
[上海四馬路西中和里辦理直賑捐輸總局第十三次收欵]  
　　汪輝遠由附生捐貢連部飯照費計庫足銀一百五十兩零九錢八分王慕柳司馬經募曾澧樓捐洋二十四元 
許樂泉十元仁義堂何八元吳洛階八元戚家汊局徐六元求愈堂五元餘慶堂郭四元袁梅圃四元桐蔭堂四元平邑黄四元似續堂三元吳名氏無名氏巫明時伍盟世不留名齊保安隱名室桃花潭主人單治亭江景臯潘子景黄介廷以上十二户各捐洋十二元種德堂不留名求愈堂求仁堂無名氏永思堂華李殿文吳菊卿蔣壩木行以上九户各捐洋一元又龔梓材捐錢十千文于書雲十千文王道農十千文于手無名氏十千文祝曉峰七千文韓少卿六千文趙楚香五千文施翰臣四千程硯耘四千婁仲華四千王賛齊四千魏松孫四千祝漢卿四千涂手隱名氏四千趙儲湘趙處驤歐陽無名氏以上四户各捐錢二千趙姓無名氏無名氏以上三户各捐錢一千共計錢九十七千合洋八十七元連上共計洋二百元○寶山縣經募强如堂捐七十元勤業堂王十元王福塘四元無名氏新燕堂謝思永堂王愼永堂王儉永堂王王鍾琦王鍾瓚種蕉書屋以上八户各捐洋二元共計洋一百元○嘉興 
 
 

Page 4

 
 
縣王捐洋五十元並經募家興絲幕友家人等捐甲申年自開征起至封印止居停席費一百七十三元盛月珊十二元和同源典全協豐典茂盛豐典恆錩典大有典張釆照忻東溪以上八户各捐洋十元謝燕復八元譚棣華六元忻孟英五元勉善堂三元共計洋三百五十元○宋子蓉兄經募玉山鹺業十二元汪宏陞號八元同豐錢店二元天和南貨號二元松盛號友笙氏怡齋氏乾泰南貨號吳長崧槐興紙行海陽氏聚生號元泰玉晉順豫汪萬豐源和以上十二户各捐洋一元共計洋三十六元○浙紳湯味齋經募夢熊室王四百元陳珞笙六元無名氏三元陸覲長陸高氏馮小記蔡成信蔡成耀以上五户各捐洋二元共計洋四百十九元以上統共收捐銀一百五十兩零九錢八分捐洋一千零五元 
[揚州復茂恆經收山東順值賑九年十一月十二月分清單]  
　　包養中手原來它銀六百兩折合揚曹寶五百八十兩九錢二分秀芝書屋一百千文板油鹽店各友手五十四 
兩一錢羅步記五十千文李孟材手二十二千九百文德成典手十三千文素行堂爲長子求進与之階願助十兩越槐子保母壽考願助四圓無名氏三十兩無名氏二圓晏西谷十圓吳琪爲姪孫鴻基祈病愈願助十圓王姓四圓安吳復記八圓還願人一圓祝親平安人五圓江夏堂一圓劉月手十八圓高平大羅女謝還平安願八圓五柳堂一圓力任其難人求子咳病除根願助二圓無名氏三圓○揚字號募啓畢曉亭軍門經募管帶畢二十圓又公舘五圓武毅右軍副營帮帶張三圓帮辦朱陳各一圓文案范一圓號房差事房廚房馬房各一圓親兵各隊兵共六圓前後左右哨各官每二圓各哨各書識護勇等每半圓各哨各哨長等每半圓各哨各隊等每共八圓右軍正營全城何氏共五圓無名氏共五圓臧氏共五圓無名學生共六圓培元堂共三圓本營三户共一圓五角又八户共一圓五角臧姓一圓古城山房三圓八角劉姓三圓道行氏二圓又在山氏等十九户共六圓七角全城又共助四圓五角中哨各隊共五圓前哨官二圓五角左哨官三圓後哨官二圓一角後哨長三角前後哨各議勇等每八角前哨各隊共七圓七角左哨各隊共八圓後哨各隊共七圓八角買辦等半圓南陽堂半圓無名氏共二圓二知堂一圓蓮舫氏五角全城共三圓五角右軍左營管帶唐六圓帮帶唐一圓無名氏一圓前後左右哨各官每一元各哨長等每三角各哨書識護勇等每五角又後哨共一元中哨各隊共五元四角九分六厘前哨各隊共七元二角左右後哨各隊等每共七元二角左軍左營管帶陳五元本營王一元又本營共六千五百文前哨吕左哨朱右哨張後哨曾各二元前哨李右哨李後哨朱各一元前哨各隊共五千七百文左哨各隊共六千文右哨各隊共五千三百文後哨各隊共五千七百二十文左軍止營右哨官李二元哨長李半元廷蔚堂翟半元護勇等共二百文各隊共二兩五錢後哨官二元哨長潘一元三徑堂蔣半元各隊共五元八角六分前哨官郭五元哨長蔣一元前哨袁王百文各隊共八千二百文護勇等共六百文左哨官張二元哨長曹半元書識護勇等一千丈各隊共七千三百文帮帶張二元巡捕房一元中哨共四元又三百二十文左軍副營管帶唐十五元帮帶許二元文案一元帮辦營務陳一元歐五角前唯官唐六元硝長唐一元書識許半元護勇等六百文各隊等共七千一百文又本營等共一千八百文右哨官鄭三元敬業堂一元書識四百文護勇等六百文各隊等共六千八百文後哨官方三哨元長李一元蔡五角護勇等六百文各隊等共六千八百文後哨官方三哨元長李一元胡五角護勇等六百文各隊等共六千七百文又本營共一千九百文親兵正營帮帶程八元文案吳一元前哨官許二元哨長一元四六兩棚共二元左右後哨官陶趙商各二元[  此稿未完]  
[蘇省撫轅抄]  
　　二月初八日從九嚴永清禀知換蘇差委家人來轅禀報辦理太湖水師支應所候補直隷州李興雲於二月初七日辰時在西麒麟巷公寓病故○初 
九日准補陽湖係典史陸鑒禀辭赴任從九劉允中銷奔牛厘局差遣差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年二月初一日京報全錄]  
　　宫門抄○諭旨兩道錄前○發抄旨四道○江督左奏請補叅將摺子○又奏淮北課厘擬請全充復淮工用緣由片○又奏改委審訊緣由片○又奏爲請旨給奬片○又奏試辦分銷淮鹽並課厘津貼片○晉撫張奏對調知縣摺子○將軍希奏察看通判夾片○二月初一日户部通政司詹事府八旂兩翼值日無引見○海緒謝放粤海關監督恩○張緒楷續假十日○寶昌請假十日○内閣奏派騐放之王大臣派出肅王張之萬焉拉喜崇阿廖壽恒○吏部呈進月官卷○召見軍機額勒和布○明日卯正三刻入座吃肉○發抄李鴻章奏冀州候選從九胡存武等捐助賑銀請建坊奉旨着照所請該部知道欽此○又長蘆補欠積欠尚難啓徵仍請展限五年奉旨户部知道欽此○又轉運滇銅應需水脚等銀請給發十成奉旨户部知道欽此○又營哨帳房水師帳篷槪以製造本色給發奉旨工部知道欽此○○太子太保大學士兩江總督二等恪靖侯加一等輕車都尉臣左宗棠跪奏爲揀員請補陸路叅將要缺恭摺仰祈聖鑒事竊海州營叅將恩祿現在天津差遣一時未能囘任經臣附片陳請將該員開除叅將底缺另行揀員請補在案臣查是缺叅將駐札海州城内有城守倉獄之責該處係産鹽之區塲灶環繞逼近海岸向爲私梟出没之藪現當整頓營伍之際尤期揀選得人方期勝任臣於通省實任候補人員内逐加遴選謹查有提督銜補用總兵現署通州營遊擊胡弼武年四十三歳湖南平江縣人於咸豐六年由武童投軍歴隨轉戰江西安徽陜西甘肅等省迭克堅城洊保以副將儘先補用於克復巴燕戎格等處案内身受重傷經臣奏保同治十三年八月初三日内閣奉上諭副將胡弼武着以總兵補用欽此嗣於克復新疆吐魯番案内奏加提督銜上年經臣奏留兩江補用奉旨允准各在案自留兩江以來歴委署理蕪采營叅將通州遊擊各缺均能辦理裕如洵爲營員中不可多得之材臣查該總兵廉樸勇敢纛諳韜略借補是缺洵堪勝任且於定章相符合無抑懇天恩俯念員缺緊要准以提督銜補用總兵胡弼武借補海州營叅將員缺於營務地方均有裨益加蒙俞允俟部覆至日給咨送部引見以符定制除飭取該員履歴昅前在他省實無叅革朦保印結咨部查核外謹會同漕運總督臣楊昌濬恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○左宗棠片再洪湖每遇盛漲水勢直趨南運河淮揚數州縣城邑田廬刻有其魚之懼擬擇舊黄河淤墊之處開掘中泓引淮水入雲梯關循獨行入海之舊經臣奏明欽奉諭旨於民生大有關係等因臣比飭署淮揚海道徐文達徐州道程國熙會勘禀覆前來臣定於明正初旬卽帶得力營哨各員弁及熟諳水利人員親臨履勘大加興挑臣所部在甘肅新疆直隷治水頗著成效竊以操刀不割是謂失時故擬交卸後仍留三數月力肩此舉庶幾保此億萬生靈仰懇朝廷仁育黔首之至意惟工叚綿長需費甚鉅前督臣於導淮案内奏撥五河正陽兩卡二成鹽厘隨撥隨支並無存欵而前項大工斷非二成鹽厘所能敷用查淮北課厘向分十成攤解以五成解金陵四成解安徽一成解清江當時各處均有軍務是以按成分撥藉充軍餉目前清江安徽軍務早竣近來賑務籌撥未銀不遺餘力向本無分畛域值此復淮大工關係數省安危需欵孔殷不得不妥籌有著之項擬將淮北所收課厘自光緒十年正月起暫免分攤全敷提充復淮工用如安徽清江另有要工需用欵項臣仍當隨時酌量分撥以免顧此失彼除咨商安徽撫臣漕臣外所有淮北課厘擬暫免分攤全數提充復淮北工用緣由理合附片陳明伏乞聖鑒勅部查考謹奏軍機大臣奉旨該部知道欽此○○左宗棠片再臣奉旨交審福建職婦駱張氏遣抱京控情託毁據刑副成招等情一案當經前督臣劉坤一及臣先後札委江甯布政使梁肇煌江南鹽巡道德壽等督飭江寧府知府趙佑宸等分别提訊詳辦在案嗣據該司道等禀以此案歴訊多次案情已有端緒惟婚據一層兩造仍前狡執且控關前護理江蘇巡撫臣譚鈞培恐滋藉口禀乞廻避改委隣省司道來寗審訊卽使犯証狡展亦可照例刑訊俾得早日結案等情前來臣查此案枝節太多兩造亦極刁狡若不改爲審辦難昭折服案結無期除札調新任安徽按察使孫鳳翔迅卽來寧研鞫確供另行奏報外所有改委審訊駱張氏禀控一案緣由理合附片陳明伏乞聖鑒訓示謹奏軍機大臣奉旨知道了欽此○○左宗棠片再臣前准户部咨議奏提督楊玉科捐銀蓋造鋪屋請奬之案粘單開查該提督職分較崇臣部碍難懸擬相應請旨飭下兩江總督查明該員原得何項奬叙造册咨部核狀並遵照臣部停捐後章程准其移奬子弟虛銜封典不准請奬實官以示限制等因轉行楊玉科遵照去後兹據該提督覆稱當滇省糜爛之秋值兵餉匱乏之際幸戰勝攻取將十八年盤踞之賊肅清迭荷天恩至優極渥賞穿黄馬褂花翎頭品頂戴記名提督瑚松額巴圖魯二等勇三代正一品封典長子及胞姪前在各軍營効力均得保花翎鹽運使銜道員幼子尚未及歳不敢邀奬玉科自問年力尚强受恩深重卽致身効命分所當然矧前次報捐銀僅二萬兩且已聲明不敢仰邀奬叙應如何覆奏謹請衡奪等情臣楊玉科才略出羣饒有氣槪戰鹽勇往實邊才之選上年經臣奏保在案兹據呈稱子弟均有官職不敢仰邀奬叙自係實情惟捐銀二萬兩之多洵屬急公好義究應如何給奬之處出自天恩謹附片具陳伏乞聖鑒訓示謹奏軍機大臣奉旨仍着該部核給奬叙欽此○○左宗棠片再湖北之安陸襄陽鄖陽荆州宜昌五府及荆門曁湖南之州同治十一年川淮分界摺内議明仍由淮商就中設店撥售迭經鄂省及户部奏咨催辦而淮鹽迄未運往者一以川鹽徧地皆是淮鹽幾無可立足一以鄂餉尚未經議明淮商總不免觀望現在鄂湘兩岸奏加新票三萬引挨輪滯亟須開拓銷路而川鹽一時尚難驟禁飭據鄂湘督銷局具禀責成額内各商揀選色白味佳之鹽與川鹽試辦分銷鹽於沙市奬城爲總匯先從岳口螺山設立子店逐漸進步淮擬定章每外收課厘銀六兩四錢八分以後五府二州照革核收全貼鄂餉除扣川鹽加稅項下應行解淮每斤二文半比較鄂省所收川稅不相上下鄂餉無虞短絀經臣咨商湖廣督臣卞寶第接其覆文允先試辦此事早經部准已飭湖南北督銷局趕緊督商運鹽試銷仍咨明川省俟川省覆到再行會奏合先將五府二州試辦分銷淮南課厘全貼鄂餉緣由附片陳明伏乞聖鑒勅部查照謹奏軍機大臣奉旨户部知道欽此○○山西巡撫臣張之洞跪奏爲知縣人地相需遴員對調以重地方仰祈聖鑒事竊照知縣身膺民社必須人與地宣方足以資石理兹查潞安府屬之黎城縣一缺地當邊界壤接豫疆民强訟多治理不易且近年盜蹤出没防範甚嚴現任知縣董慶咸年五十一歳係順天府大興縣人由監生遵籌餉例報捐知縣選授左雲縣知縣因人地未宜奏請留省另補嗣經題補今職光緒七年四月到任該員年力尚强辦事循謹到任以來地方應辦事宜尚無貽誤惟性情平緩於臨邊之缺不甚相宜查有屯留縣知縣劉鍾麟年六十二歳係順天府昌平州人同治癸亥科進士以知縣卽用簽掣山西題補今職光緒五年六月到任該員識力老成任事勤熟以之調補黎城縣知縣必能措置裕如所遺屯留縣知縣一缺地偏民樸治理較易卽以該員董慶咸對調亦堪勝任該員劉鍾麟任内並無各項違碍處分如此一轉移間洵於人地各得其宜合無仰懇天恩俯准以屯留縣知縣劉鍾麟調補黎城縣知縣所遺屯留縣知縣卽以該員董慶咸對調實於地方有裨如蒙俞允該員等係簡缺對調銜缺相當毋庸送部引見再該員董慶咸任内有衙署被刼一案經臣奏請交部議處係有級可抵之員合併聲明據藩臬兩司會詳前來理合繕摺具陳伏乞皇太后皇上聖鑒謹奏軍機大臣奉旨吏部議奏欽此○○希元片再奴才恭讀邸抄光緒九年八月初六日奉上諭現署長春廳通判雙全能否稱職著希元隨時察看據實具奏欽此查該揀發同知雙全久撤署任並由奉天查辦案結咨送回省其前次奉委署理長春廳通判確由前署將軍玉亮未悉由道詳委新章以致仍照舊制遴委當時省中確有風謡現巳日久奴才明查暗訪該員實無夤緣干進等情復面加察看並考試律例及屢次派令承審清訟盜案各局要案心地明白人亦安詳現在地方缺員旣巳察看確實應請將該同知雙全照舊歸於原班請署請補奴才仍隨時留心察看如果别有劣跡卽行據寔奏叅斷不敢以察看出考在前稍存廻護所有欽遵諭旨察看人員緣由謹附片據實具奏伏乞聖鑒謹奏軍機大臣奉旨吏部知道欽此 
 
 

Page 10

 
 
[光緒十年二月初二日京報全錄]  
　　宫門抄○旨一道錄前○江督左奏爲據實覆陳摺○閩督何等奏爲籌解銀兩片○楚督卞等奏爲纂修省志緣由摺○豫撫鹿奏調補都司片○江督左奏爲請飭部立案片○鄂撫彭奏爲甄别知縣片○將軍崇等奏爲據情轉奏摺○陜督譚奏道員到省飭赴新任片○二月初二日禮部宗人府欽天監侍衞處值日無引見○六額駙明魁德慶托倫布各假滿請安○英煦專摺謝授左副都御史恩○莊浪城守尉銓興謝恩○玉公雍和宫聽經覆命○召見軍機○○太子太保大學士兩江總督管理兩淮鹽政二等恪靖侯加一等輕車都尉臣左宗棠跪奏爲淮南四岸舊商碍難籌捐票本恭摺據實覆陳仰祈聖鑒事竊臣欽奉寄諭順天府府尹周家楣奏順天等省賑需亟須廣籌欵項請飭令四岸舊票各商一律按票每引捐銀十兩以其半歸順天直隷以其半歸江蘇山東爲賑撫之需等語卽着酌度情表妥籌具奏等因欽此遵經札飭運司督商妥籌一面具片陳明俟覆到核奏在案兹據兩淮鹽運使孫翼謀禀稱分咨四案督銷局飭傳鄂湘西皖四岸運商妥爲勸諭以每引捐銀十兩計之共應捐銀五百餘萬商力實有未逮懇請覆奏前來臣博來旁諮其中窒碍約有四端請爲皇太后皇上縷晰陳之兩淮引票試辦時原不名一錢自循定而始有票價從前轉相授受所值亦屬無多自清水潭捐後而票價始增直隷災賑籌捐後而票價又增有票者居爲奇貨來淮者謂部章已定世業可圖或變易田産以集資或棄置酒茶而入局此攘彼奪票價遂增至萬餘金現在辦之之商多於此時入手局之更名易保其姓名月日皆有册卷可稽今欲報捐票本盈囊者已飄然長往方來者適里被其辜並有始而合夥繼則歸併名雖未更而票已易主碍難再輸票本一也說者謂該商等引票雖由價買而資未歸公似亦近理不知創行票法係出示招徠彼時未索各商以萬金之價當事者亦未逆料今日之可抵萬金也上無禁令交相爲市者遂自爲增減溯厥由來無一非購自重價謂朝廷未收萬餘金之捐該商等有異議謂淮商未出萬餘金之價該商等實具苦衷碍難再輸票本二也舊票歴年捐賑報効在鄂湘等岸綜計原祗三千餘金非以兩岸實有出過四千餘金及五千餘金者不等在前卽有參差亦無非因時因地各制其宜譬之開荒之田例止升科而墾熟以後或一年而易其主或數年而易其主亦屬民間常事如此官田得值遂捐價買褻田之户爲無價之田復令再輸官價尤昂於新票而去歳所增仍皆歸併舊商承運是增引雖有先後之别而承運實無新舊之分碍難再輸票本三也商賈之道以成本輕重爲盈虛刻下該商等之票本已吃軍稍失營謙卽有虞虧折倘更加捐票本則前之銖積寸累者一轉瞬皆化爲烟雲爲謀衣食轉累身家無論鉅欵莫可籌維卽欲賣票償捐恐他人亦聞風裹足是多取其利本在而利尚可生重去其本本去而利益見絀碍難再輸票本四也以上各節委係實在情形竊念兩淮二十年來課厘兩項報部者將及八千萬兩他如各項商捐並前年户部籌餉捐輪入奏者又三白餘萬兩近因各處錢店倒閉銀路艱緊該商等方請借給公項以資周轉若令再捐鉅欵商力實有不支不得不據實瀝陳仰求聖慈垂察所有淮南舊商碍難籌捐票本緣由理合恭摺覆奏伏乞皇太后皇上聖鑒訓示謹奏軍機大臣奉旨户部知道欽此○○何璟等片再部撥閩省京官津貼銀一萬兩擬在百貨耗餘及鹽務盈餘項下匀籌遞年按七月十月報解本年已解過一半銀五千兩在案兹屇十月清解之期卽再籌銀五千兩發交號商蔚長厚匯兌進京投納據籓司沈保靖署鹽法道奎俊會詳前來除咨部外臣等謹附片陳明伏乞聖鑒謹奏軍機大臣奉旨月部知道欽此○○署理湖廣總督湖南巡撫臣卞寶第湖北巡撫臣彭祖賢跪奏爲纂修湖北通志恭摺具陳仰祈聖鑒事竊通志一書徵文考献湖廣通志創自前明國朝康熙雍正年間再事修輯皆統兩湖其專屬湖北者則嘉慶八年前督臣吳熊光等所輯迄今八十餘年兵燹屢經書板散失辦理地方要件前事漫無可稽溯查粤逆蕩平以武漢肅清始得轉還大局秉廟謨之廣運成中興之盛軌其間文武宣勞固宜備紀事實昭示來兹而政舉其大如改定丁漕增添學額中額皆荷鴻惑之逾格遂爲經久之良規至於斟酌捐益法制所關義士忠臣應須表著若不及今纂錄誠恐日久難稽先經臣祖賢偕同督臣李瀚章徐宗瀛創議興辦籌度章程迨臣寶第抵署任後又復公同商榷派候補道吳善寶瞿廷韶爲提調飭按察使黄彭年隨時會商延訂編修陶方琦山西知縣汪宗沂爲總篡並選博通文學熟諳掌故員紳酌定例目分司纂輯札飭州縣遍加採訪古事証之於書近事考之案牘會萃修輯勒爲一編其舊志中體例或有未精考証不無遺漏悮訂譌缺務令詳明所需經費酌量撙節不支正欵除俟完竣恭繕正本敬呈御覽並咨送國史館外所有修輯湖北省志緣由理合繕摺具陳伏乞皇太后皇上聖鑒謹奏罼機大臣奉旨知道了欽此○○鹿傳霖片再查定例陸路都司應廻避原籍五百里以内守備如係本府本營於合例人員内揀調兹查湖北鎭滑縣營都司白慶雲係開封府祥符縣人該營距原籍祥符在五百里以内應卽揀調查有河北鎭陜州營都司李凌峨係山東荷澤縣人堪以對調又臣標左營守備李德明係開封府祥符縣人左營馬兵該營駐札省城開封府係屬本府本營又歸德鎭考城營守備蔡友彬係歸德府商邱縣人亦係籍隷本府應卽以該員與李德明互相對調合無仰懇天恩俯准白慶雲調補陜州營都司李凌峨調補滑縣營都司蔡友彬調臣標左營守備其歸德鎭考城營守備卽以李德明調補以符定制謹附片具陳伏乞聖鑒訓示謹奏軍機大臣奉旨兵部議奏欽此○○左宗棠片再武毅右軍五營經署直隷總督臣李鴻章等奏調赴粤所有拔隊起程日期業經臣奏明在案兹據統帶該軍記名提督吳宏洛稟稱該軍五營自同治十二年駐札吳淞砲台歴年在防積勞病故員弁勇夫有難以搬柩回籍者於光緒二年間經該提督備欵於附營左近購得民地十四畝有餘坐落寶山縣境衣字圩地方以爲葬地復自備工料在砲臺後面官地建蓋瓦房六間將各員弁勇夫設位合祀所有祠外及操塲餘地均歸祠僧種植尚不敷用該提督又自捐薪水銀三百兩交寶山縣發商生息以爲歳修等費兹因奉調赴粤將祠宇義地及病故員弁勇夫繪圖造冊禀請奏明立案前來臣查該軍駐札吳淞多歴年所在防員弁勇夫積勞病故者均屬情有可矜現經該提督自行捐欵建置義地祠宇並捐款生息以供歳修等費實屬誼篤同袍深堪嘉尚相應請旨勅部立案以埀久遠除將送到圖册咨部查照外謹會同署直隷總督臣李鴻章江蘇巡撫臣衞榮光附片陳明伏乞聖鑒謹奏軍機大臣奉旨該部知道欽此○○彭祖賢片再准部咨道府州縣無論何項勞績保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别煩簡補用等因兹查候補班前補用知縣譚澤湘光緒八年十一月初十日到省之日起扣至九年十一月初十日試看一年期滿據湖北布政使蒯德標按察使黄彭年取造履歴清册詳請甄别前來臣隨考騐該員譚澤湘年力富强堪膺民社堪以簡缺留省補用除清册送部外謹會同署督臣卞寶第附片具陳伏乞聖鑒謹奏軍機大臣奉旨吏部知道欽此○○奴才崇綺松林跪奏爲東邊道接收中江稅務關所及與朝鮮邊民交易日期恭摺具陳仰祈聖鑒事竊奴才等前經會同署北洋大臣李鴻章附片奏請以東邊道陳本植督理中江稅務仍用原頒管理中江稅務關防以昭信守並請嗣後卽將此差專歸該處道員督理毋庸再派部員等情光緒九年八月十四日奉到廻片後開奉旨知道了欽此此别片請將中江稅務改爲儘收儘解如果徵不足額或僅能如額應令儘數解部倘或徵有盈餘除照額解部外下餘銀兩擬卽留充邊餉等情同日奉旨户部議奏欽此嗣經户部議奏請旨飭下奴才等嚴飭東邊道實力督徵總期徵足原額解部以重庫儲果於額徵外再有盈餘應准留充邊餉等情奉旨依議欽此咨照到奉當經咨行盛京户部並札該道遵照各在案查據該道詳稱本年十一月二十四日准署中江稅務監督覺羅綽普將乾字二千八十二號管理中江稅務關防移送前來該道卽於是日敬謹接收開用隨帶同委員前往中江會同朝鮮義州府尹妥商開關日期旋據該府尹覆稱准於十二月初二日飭令該國商民過江在九連城與内地商民隨時交易等情據此除飭將關稅事宜妥爲督辦並咨部外理合將東邊道陳本植接收中江稅務關防及與朝鮮邊民交易日期恭摺陳明伏乞皇太后皇上聖鑒謹奏軍機大臣奉旨知道了欽此○○譚鍾麟片再新授甘肅安肅道葉毓桐現經到省繳憑應卽飭赴新任以專責成除檄飭遵照外謹附片陳明伏乞聖鑒謹奏軍機大臣奉旨知道了欽此 
 
 

Page 11

 
 
[光緒十年二月初三日京報全錄]  
　　宫門抄○上諭一道錄前○發抄旨四道○江督左奏爲仍請開缺回籍調理摺子○給事中鄧奏爲請旨嚴懲摺子○將軍崇奏請先行斥革武舉緣由摺子○二月初三日兵部太常寺太僕寺廂黄旗值日無引見爲烏拉喜崇阿前往東陵請訓○誠端致祭明陵請訓○載鶴假滿請安○太常寺奏派致祭白龍潭等處派出椿壽咸齡鍾秀○又奏　派致祭先醫廟派出畢道遠○召見軍機○發抄李鴻章奏黄河南隄修防用欵自光緒九年起仿照豫省例案造銷奉旨工部知道欽此○又豐潤監生王廷弼捐立義學地請給故父封職王鷺飛建坊奉旨着照所請該部知道欽此○又試用道朱福華期滿甄别奉旨吏部知道欽此○又請將互相佔奪土娼揑報被搶之户部郎中陳賛湯北河丁憂通判李鼎璜革職奉○旨着照所議該部知道欽此○○太子太保大學士兩江總督二等恪靖侯加一等輕車都尉臣左宗棠跪奏爲假期屇滿目疾未痊籲懇天恩仍准開缺回籍調治以重大局恭摺瀝陳仰祈聖鑒事竊臣於光緒九年十月十七日具奏夙恙難痊懇請開缺回籍調治暫仍力疾料理海防水利鹽務事宜一摺十一月初三日由驛遞回原摺内開軍機大臣奉旨覽奏目疾增劇殊深厪系左宗棠着賞假兩个月安心調理毋庸開缺欽此跪聆之下感悚難名當恭摺叩謝天恩聲明假期屇滿察看舊疾能否稍痊再行奏明辦理奉旨知道了欽此欽遵各在案臣自蒙恩賞假以後於海防水利鹽務各要件仍力疾部署所有辦理情形業經分摺具奏誠以一日在位卽有一日當盡之職但稍能支拄斷不敢貪圖安逸上負生成其日行公事由江寧藩司梁肇煌代拆代行亦能勝任無誤一面延醫多方調治期得早日痊可屇時卽行奏明銷假以伸餘年圖報之忱無如年老血氣衰憊病根已深未見速效現在所最苦者右目流汁過多受傷益甚檢校文書萬分吃力稍一擱置隔日卽成堆垛勉强判閱下筆不能成字撫躬循省寢饋難安伏念臣以一介書生渥受列聖深恩時事尚殷應效古人盡瘁之義惟是大局所繫自處不容不審上念聖明付託之重外顧旁觀責備之嚴若以病軀勉强支持恐貽悮要公將來之負咎彌甚現扣至光緒十年正月初三日兩月假期屇滿而目疾如常難期痊愈多方覔購空青石製散點入雖著微效而左目雲翳並未減退右目汁流如故光更縮矩轉瞬出省巡勘水利尚未卜能否了然心目合無仰懇天恩仍照前請准予開缺回籍調治此後有生之日皆報國之年斷不敢有所諉卸一俟簡放有員卽將海防水利鹽務各辦法詳細告知並留隨同辦事各幕僚聽候新任諮訪俾其有緒可尋庶與周任陳力之訓子文必告之忠稍爲有合上可仰對朝延下可自盟幽獨私衷亦稍釋　所有假期屇滿目疾未痊仍懇開缺回籍調治緣由理合恭摺瀝陳伏乞皇太后皇上聖鑒訓示施行臣無任戰慄屏營之至謹奏奉旨已錄○○户科掌印給事中臣鄧承修跪奏爲言官挾私逞忿摭拾揣摩請旨嚴懲以肅風紀事臣竊維朝廷廣開言路原兾其屏去私心獻可替否有裨時艱若徒恃揣摩惜章奏以展其巧詐甚至胸懷愛憎摭拾誣陷則法在必懲竊見給事中鄭溥元叅奏編修尹琳基貪鄙苛刻縱酒滋事事之有無朝廷已飭掌院學士查明具奏將來自有公論無俟臣言惟都下喧傳該給事中原叅懷挾私忿意在揣摩臣以言路攸關覆閱再四見其摭拾瑣事立言鄙俚至被該員以土棍之名欲行驅逐回籍等語恣行詈駡該給事中與尹琳基誼屬同鄉素相往來在於人情不宜有此臣因遍加詢訪咸謂尹琳基屢向人說鄭溥元收受江西巡撫尋霨山東巡撫陳士杰臬司林述訓餽賂雖屬交道之常身居台職不應濫交如此此語頗聞於鄭溥元鄭溥元大恚因謂將來必有以報又在稠人廣衆中向外官道貧云非藉外官餽送不足以自給尹琳基嘗面折其非鄭溥元由此深怨疾毒然而尚未敢輕發也去年引見坊缺道路訛言謂大學士寶鋆曾向人言汪叙疇因被劾有案尹琳基亦好使酒臧否人均未能勝任此等浮言原不足據乃鄭溥元有意揣摩尹琳基之未卽擢升實由如此臣伏念朝廷用人原不拘俸次若謂該員因此見擯其餘九人資俸在樊恭煦之上者豈皆有劣跡同爲擯棄耶鄭溥元果何所見而云也夫寶鋆位躋首輔進退百寮當先其遠者大者何以酒食語言之過而阻其仕進之階况尹琳基係寶鋆保列一等之員果有滋事劣跡自當隨時叅劾知其賢則舉之知其不肖則劾之大臣事君固應如此豈有公薦其賢而陰持其過故臣謂道路之言寶鋆必不出此也至謂尹琳基若任講官必至妄談國事顚倒是非尢爲謬妄夫人臣建言孰公孰私豈能逃朝廷洞燭近日御史如黄兆檉英俊諸人皆以營私受賄被議朝廷未嘗稍事姑容然斷未有逆料其妄談而預妨其仕進者鄭溥元乃欲以此中樞臣之忌意謂尹琳基一經叅劾必將廢棄終身其居心險狠又不止揣摩迎合已也且人誰無過至於飲食言留皆見掎摭人懷自危之心必開攻訐之漸豈朝廷整飭官方之意耶應請旨將給事中鄭溥元先行交部議處並嚴飭科道等官凡有叅劾皆當屏去私心不得如鄭溥元揣摩迎合挾私逞忿違者必嚴予懲處庶言路清而官方愈飭矣臣爲整頓風紀起見是否有當伏乞皇太后皇上聖鑒訓示謹奏奉旨已錄○○奴才崇綺跪奏爲應試武童等調戯路行婦女糾衆毆官請將帮同滋事之武舉先行斥革恭摺仰祈聖鑒事竊於本年五月初六日據宏勝寺喇嘛察噶拉等拿獲滋事武童楊成久吏自全等兩名連受傷之駭騎校連興一併送由營務處呈解前來當飭發審處委員恊領董永春候補知府徐本衡督同各委員騐明連興傷痕並據訊明史自全係被牽連當卽省釋其楊成久供出當夥各犯飭據營務處先後拿獲李朝瀛邊耀廷姚振綱等三名送審據李朝瀛姚振綱供明滋事情形及首夥姓名與楊成久供詞相同嗣經添派委用知府高同善會同督審犯供亦均符合查此案緣武生張景芳張俊陞高永富高子新楊成久等於本年五月初五日結伴閑遊遇旗兵陶景德夫婦二人迎面走來張景芳當向陶姓婦人調戯因被陶姓夫婦斥駡張京芳遂將陶姓本夫毆打楊成久等均各帮毆是時驍騎校連興在官廳值班瞥見打閙派兵彈壓不服適張臣芳等因聞官廳近處有人嚷說應將伊等捆送疑係官兵喊嚷均各氣忿始將陶生鬆放找至官廳向連興爭論當被連興以正言呵斥張景芳忿羞莫遏與張俊陞高永富等回家糾人卽經武舉薛得周崔級三武生劉保綸徐仙圃劉得印樸慶春李朝瀛等轉輾糾約武生楊國榮賈少枵又紹棠姚振綱邊耀延張玉清王振西李雅亭武童郭成之陳化新劉天朗英凱蘇浩然華耀峯邊玉斌侯添崙等連張景芳張俊陞高明富曁不記姓名人等共三十餘人前往尋毆高子新與楊成久在途等侯同至官廳門外張景芳張俊陞與李朝瀛先將官廳陳列軍噐折毁並與樸慶春陳化新闖進官廳將連興楸出張景芳李朝瀛華耀峯高明富各用拳棒並折搶毁槍柄毆打並向追要陶姓將連興頂帽摘下大衆推拉向武生樸慶春等所寓之宏勝寺行走張景芳因路旁有人觀看令將頂帽給連興帶上使人知是官長被毆藉以誇耀威勢旋至　安勝寺門外樸慶春陳化新華耀峯等拷問連興迫要陶姓下落是時樸慶春等因聞營隊前往捕拿始各走散宏勝寺喇嘛察噶拉等見該犯等滋事心中不平隨將楊成久等拿獲送案等情訊據楊成久李朝瀛姚振綱等均各供認不諱其邊耀廷一犯雖據楊成久李朝瀛當堂証明仍復多方狡展不肯出具磪供旋卽在押病斃伊子邊塵淨因邊耀廷實係病斃並無别故看役人等亦無凌虐情弊懇請免騐領屍歸葬具結附卷詎邊塵淨忽又赴京控由都察院解回領交發審處歸案質訊訊出揑誣情節别行核辦旋據署遼陽州知州章樾訪明案内要犯高永富卽高明富拿解飭審與楊成久等所供相符查到案之楊成久等所供逸犯姓名或聲音相似而字不相同或不記其名而僅記稱號或知其姓名而未悉旗民自應逐一查明飭拿俾免錯誤迭經札飭管理考試之軍糧同知並飭該犯等原住地方州縣學官認眞杳覆嗣據軍糧同知及遼陽州知州承德縣知縣蓋平縣知縣及遼陽學正盖平縣訓導先後查明薛得周卽薛德周崔級三卽連陞樸慶春卽慶春賈少梧卽賈成九張玉清卽張毓清李雅亭卽李德揚邊玉斌卽邊玉彬張俊陞卽張駿聲華耀峯卽華瑶峯徐仙圃卽榮桂高子新卽高得修侯添崙卽侯一峯均經在逃未獲等情先後詳覆前來查該犯張景芳在省城重地胆敢於白書調戯路行婦女因被斥駡遂將本夫羣毆不服官弁彈壓又復糾衆折毁官廳軍器將派兵彈壓驍騎校傳興　行毆打拉至宏勝寺門前任意拷問且因沿途有人觀看故將頂帽給連興戴上令人知其毆官以誇威勢實屬淫蕩兇頑目無法紀現旣陸續查出眞名除將案内滋事之生員及旗人等分别斥革銷出旗擋並將到案訊明楊成久等照例擬辦仍飭各屬將在逃各犯嚴拿歸案究懲外其在逃之武舉得周連陞帮同滋事實爲法所難容相應奏明將奉天遼陽州武舉薛得周内務府驤黄旂漢軍武舉連陞先行斥革俟拿獲後一體懲辦所有請將帮同應試武童等滋事之武舉先行斥革緣由謹繕摺具陳伏乞皇太后皇上聖鑒謹奏軍機大臣奉旨知道了着卽嚴審確情毋稍寛縱按律定擬具奏欽此 
 
 

Page 12

 
 
   
 
