# 1894 - 28 - 4907463

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[描金灶君模助賑] [  申報館恊賑所啓]  
　　歲旣單矣黄羊祀灶于禮宜然茲有善士以舒君萍橋所繪灶神模用泥金印成囑本館售價助賑每張計洋二分請諸君移玉購取爲盼 
[輪船輪車緣始攷]  
　　上古之世刳木爲舟剡木爲楫舟楫之利以濟不通其後觀轉蓬而製爲車用以濟水路之窮而便馳驟乎陸上雖極之千萬里之遠不難以時來往無稍扞格之虞誠可謂以人巧奪天工萬世永以爲利賴矣顧舟楫可以致遠而一遇汪洋浩瀚大海廻環有時仍不免涯涘茫然望洋而歎車雖便於轉運而有時重山峻嶺突兀嶔崎亦不能逞輪輻之轉旋毫無阻滯自西人創爲輪船輪車之製而神妙不可思議覺古人梯山航海其利鈍實有天壤相懸者攷輪船始於中國乾隆元年有英人議造一小船其運行之力不用水氣而用風氣船首置輪船尾置機以大繩運轉其輪欲藉以拖大船出海口然事尙未成也至三十九年法人造一水氣火輪船嗣以輪力不足而止明年又有法人造成可抵一匹馬力之氣機置諸船上施二輪於船之兩旁俾轉於水中然船雖成而行甚遲依然不適於用四十八年美國人置機器於船中以代人力輪則代之以櫂然船行亦不能過遠且復遲滯異常五十二年美人更造一船長五丈由船首吸水使上繞出船尾其出水之力用氣機加吸水筒上每一點鐘時能行十二里然各富商尙心有遲疑不敢賃用其人遂適英國勸英人用之是時英國蘇椥蘭省有三人精究造船之事已十餘年矣三人者一爲迷羅耳創用旁輪之法以助風力之不足一爲代露耳以其太費人力擬攺用氣機使輪轉船行可以加速一爲塞得明又變通其法將氣機内上下起落活塞之力攺爲旋轉運行遂於五十三年造一氣機置諸迷羅耳代露耳所造二船之上船輪在中氣機在此旁蒸釜在彼旁氣筒寬四寸每一點鐘時可行十五里明年三人又合造一十二倍馬力之大船每一點鐘時可行二十一里而迷露耳家資已盡矣嘉慶八年美國人富羅敦就塞得明詢造船之法返至紐約克鳩工倣造其制益精二十三年英國蘇格蘭省人又造成一船可抵三十匹馬力往來於蘇格蘭愛爾蘭之間而輪船乃自此出海自是以後船首多攺用尖式遇有巨浪可以直衝而過道光十八年英人造一極大之船能容貨物一千四百　開行十五日可抵紐約克是爲輪船出大西洋之濫觴咸豐二年始造鐵船俾遇颶風可免迸裂沈没又創爲隔艙之法以防滲漏回溯創造迄今閱白餘年苦心經營可謂不遺餘力人但知輪船之權輿於美而不知英法實已早開其先涉浪衝風謂非富强之先務乎輪車者創始在輪船之前而告成在輪船之後先是康熙時有英人羅折爾洛爾德者箸成一書謂英之北境各煤窰用馬車運煤以抵河干所經之路可隨處安設木條俾與土齊以爲車軌車輪有四鑲以鐵瓦使與木軌相合後有師其法者用以運煤人皆稱便遂於近窰之處兼用鐵木軌道又多鑄鐵條接續以利遄行然猶未設火車惟以馬力代人力而已至道光五年英國北方有煤窰鉛礦之處開闢鐵路以運之越十年鐵路告成車行如飛人始知鐵路輪車之利益當行駛時氣機内蒸氣每一杪鐘時往來二十次蒸氣筒外時聞有呼吸極速之聲輪寛八尺每一杪鐘旋轉五次每旋轉一次車行十丈有奇自此車行而四馬所駕之大車三十輛中减去二十有九然歧徑僻路輪車所不能至者仍用馬車不數十年各國富庶之區鐵路四通六闢熙來攘往獲利無涯近更各出新裁有架木而行於空中者有穴土而行於地下者逢山則鑿石成洞遇水則冶鐵爲橋上山則爲有齒之路以銜接機輪運糧則更有活路以隨時安設其能横絶宇宙莫之能禦者蓋輪車與輪船之力居多焉然行駛必用煤火煤火有時而窮且烟氣迷漫人或觸之而受病輪車之過山戙春烟尤直注坐客使人迷悶難堪是以西人創爲電船電車使之無煤氣薰蒸且又千百年不虞匱乏此又於輪船輪車之外生面别開者也目今電車之製日本已倣而行之昔年第三回内國勸業博覽會中曾小試其法電船諒亦必有師其成法者日新月盛我蓋於泰西乎望之 
[上諭恭錄]  
　　十二月初六日奉上諭本日徐用儀奏承修大理寺衡平堂等處工程佔欵不符援案請加二成一摺此項工程著照原估四成外准加一成貫銀支領近來各項工程率於原估外請加成數殊非核實撙節之道嗣後凡有工程均著照原估成數發給不得率請加成如工匠人等有藉詞要挾情事卽由承修大臣嚴行核辦欽此○十二月初七日太常寺題歲暮前期告祭太廟奉旨後殿遣隆懃行禮中殿遣魁斌行禮欽此又題歲暮裕祭太廟奉旨朕親詣行禮東廡遣銘勛西廡遣黄永安各分獻欽此又題歲暮祭太歲壇奉旨遣魁斌行禮兩廡遣李端遇常明各分獻欽此又題正月初一日元旦祭　太廟後殿奉旨遣溥靜行禮欽此又題孟春時享太廟奉旨朕親詣行禮後殿遣載勛行禮東廡遣榮頤西廡遣英俊各分獻欽此又題孟春祭太歲壇奉旨遣凱泰行禮兩廡遣溥善李端遇各分獻欽此又題正月十三日祭祈榖壇奉旨朕親詣行禮欽此同日奉上諭前因京師入冬以來得雪稀少朕親詣大高殿拈香並派貝勒載濂等分詣時應宫等處拈香虔申祈禱連日以來雲陰密布尙未渥沛祥霙現在節逾小寒農田待澤彌殷殊深寅盼本月初九日朕仍親詣大高殿拈香時應宫著派貝勒載濂昭顯廟著派貝勒載瀅宣仁廟著派貝勒載澍凝和廟著派輔國公載澤同於是日分詣拈香欽此 
[本館接奉電音]  
　　昨由京友電傳上諭一道敬謹譯登○十二月二十一日奉上諭福潤奏已故提督勳勞卓著懇恩優卹並請立傳附祀一摺已故記名提督王得魁於咸豐年間投効軍營隨同張曜轉戰河南湖北山東直隸山西甘肅新疆等省歴著戰功嗣在山東統軍巡緝辦理河防不辭勞瘁旋因傷病故洵屬功德在民王得魁著加恩交部從優義　主平事蹟宣　國　館　　並准其　祀張矅立功省分各　祠以彰勞勤該衙門知道欽此 
[京邸緇塵]  
　　十一月十五日左右聞有南城某坊官被某公爺之子雇人搶去關鎖五日坊官家中得信以銀二千兩贖回○上月十九日同文館肄業生王姓於飯後呼廚子倒潄口水廚子曰我但掌烹飪而已僕僕奔走非我事 
 
 

Page 2

 
 
也王生大怒以手批其頰廚子忿然而退取盌片自破其面哭訴於提調總辦提調傳王生詢知情節謂廚子如果自行破面作此形狀可惡已極惟王生亦有不合罰膏火銀一月聞總理衙門廚子每月可獲盈餘銀七八百兩自堂官章京以至學生飯食盡歸一人包攬所用夥計皆異常猖獗而同文館中偶有口舌上之人往往庇護廚子而抑學生不知何故○恭親王府中自十五日起傳同春班演劇凡八日○鬍子生小呌天本在三慶唱戲自三慶班散後遂效寒蟬之噤聲迄今仍回同春班老於顧曲者都喜聽同春廿三日恭王府堂會已畢在中和園第一日開臺坐客雲集十倍於平時○鄉試後前門外一帶酒館座客寥寥冬至後各省京曹多有舉行消寒會者泛緑圍紅幾無虚日酒家生意不至寂寞 
[星軺瑣紀]  
　　十一月廿三日總理衙門各章京在署設筵公餞出使英法義比等國大臣龔星使星使於鐘鳴一下時赴宴○星使請　訓之後都中士大夫餞行者日有數起幾如山陰道上應接不暇○叅贊宋榮之太史住粉坊琉璃街俟星使到津奏調後方可整裝出都大約須明正南下矣宋太史人極短小工於古文乃孫萊山大司宼之得意門生也○各隨員之在京者借領川費後有先行出都者有擬隨星使出都者惟京員數人則俱須俟星使到津奏調方能在本署遞呈出都 
[考廕紀事]  
　　此次考試漢蔭生應試者計五人作一論一策論題爲積榖論策題爲永定河策十一月廿四日由吏部帶領引　見惟廖世蔭一員内用廖君係廖仲山少宰之公子出嗣於榖似中丞自奉　上諭後長安車馬至少宰處賀喜者絡繹不絶 
[總署發電]  
　　十一月十九日總理衙門發電報二十餘道傳學生六七人入内錄底聞係明年　皇太后萬壽慶典之事電致各直省督撫并各國欽差大臣 
[狐皮價貴]  
　　都中今歲羊皮略賤各種細毛不異昔年惟狐皮則較昔年昻貴聞明年價當更昻緣舉行慶典之時内府宫人皆須賞狐皮衣服一套也 
[鹽商報効]  
　　明年　皇太后六旬萬壽慶典援照乾隆年間成案各省鹽商例應報効銀兩業經戶部奏明分咨照辦去後旋經福中丞李傅相先後將山左長蘆各鹽商報効慶典經費銀共三萬兩奏蒙准其報効兩摺前已兩誌報端兹又聞山西巡撫張中丞煦以據河東道宜麟詳據河東鹽商姚長盛王恒盛等禀以明年恭逢　皇太后萬壽慶典商等公捐銀三萬兩稍伸報効聽候　賞收撥用等情入奏十一月廿一日奉　硃筆准其報効聽候撥用該衙門知道欽此 
[松郡入學]  
　　松郡府華婁三學新進文生奉恩太守出示曉諭筮吉本月二十七日迎送入學想藍其衫而雀其頂者冨詡詡然自鳴得意矣 
[茸城小火]  
　　茸城華亭縣署東首忠心弄某姓嫗孑然一身龍鍾衰朽本月十七夜遺火積薪至東方欲曙時火勢上炎嫗從夢寐中驚起手足無措幸經隣右多人竭力灌救立將屋頂椽木拆卸得卽撲滅僅焚去竈房一間並灼傷棺木雜物等件鄰里得免殃及誠大幸也 
[蘇垣小火]  
　　本月十八日午前蘇州胥門内百善橋附近某姓家因作午餐遺火積薪中登時烈燄飛騰大聲呼救鄰人畢集設法灌救不致蔓延僅焚去柴屋一間是晚城内北局地方忽報火警登高遙望但見一派紅光上衝霄漢各叚水龍夫舁龍往救及至局並非火警蓋北局地叚寛敞每有無賴之徒將柴萆抛棄荒地上日積月累漸成高堆是時不知如何遺火其時亢旱諸物乾燥而柴草又係引火之物一經燃着烈烈轟轟竟將全堆盡行焚去幸是處並無房屋各水龍乃望空噴激直至烟消火滅相與唱凱言旋 
[縱火堪虞]  
　　天寒歲暮匪類無計營生往往變穿窬爲縱火圖刼財物令人防不勝防接蕪湖訪事人書言本月十三夜蒲牢三吼萬籟無聲有匪徒在江口廣肇公所後面崔姓茅簷下縱火幸有人驚覺未致成灾俄頃北首屠戶朱姓簷下又見火起朱已夢入華胥惟隣婦某氏倚牀刺繡聞聲出視見一人由簷下疾趨而出失聲大呼比隣坌集則火巳飛騰而上幸赴救甚速未成燎原之勢然屋面已焚去半邊且被搶去衣包一個是眞駭人聽聞矣又東嶽廟旁及鷄窩是夜均有回祿神稅駕焚去茅屋一兩家其火皆從簷外而起其爲匪人所種一定無疑因是茅簷蔀屋中人皆惴惴然不敢安枕公同議定每夜輪出二人擊柝巡更通宵達旦此亦古者守望相助之義然地方遼闊百密中保無一疎有巡防之責者其將何以處此 
[同時兩火]  
　　月之十九夜初更時寗波芳嘉橋下龍松樹下范姓柴間遺火未及覺察迨聞逼迫聲赶卽往救火巳冐穿屋頂幸是處地近船埠人手衆多帮同澆灌得卽撲滅僅焚去小屋一椽同時靈橋門内沿城根公興紙棧房失火紅光萬道燦爛如霞警鑼響處遠近各水龍及衛安局之洋龍星馳電閃而至分投施救文武印委各員亦到塲彈壓約焚一點餘鐘共燖去棧房兩家樓房一進約計十餘間幸四面均有高墻阻隔得未延燒他屋然搬移物件以致損失者已不少矣 
[冠盖如雲]  
　　新授浙江臬憲蘇松太兵備道聶廉訪本月二四日由滬行抵江寗十五日赴督轅謁見劉制軍旋往各同寅處拜會甫回行臺賀喜者答拜者紛至沓來車馬盈門異常熱閙十六日瑞方伯設筵招飲瓊裾玉佩薈萃一堂是亦宦海中之勝會也 
[鈴轅上壽]  
　　本月二十四日爲兩江總督劉峴帥嶽降之辰附近省垣之文武僚屬咸至江寍藉伸叩祝車馬喧闐冠盖絡繹誠盛舉也卽稍遠之淮揚道謝觀察聞不日亦將抵省列戟門高老人星朗想届時摳衣晉祝者當必濟濟盈庭也 
[統領勘河]  
　　金陵省河調老湘營勇分叚挑濬前報迭紀其事現自武定橋至文德橋一律竣工計深四五尺不等老樁被淤泥擁塞己浮出水面三尺有奇十二月十七日清晨統領李觀察鳴騶戾止營哨各官策馬相隨齊集文德橋憑欄巡視並派人沿河丈量以騐寛窄立談良久登輿而回統領事必躬親於此已窺見一班矣 
[金焦寒鯉]  
　　鎭江訪事人云十一日有江北划船滿載茶米停泊小閘口午後有鹽快四五人在江邊巡緝見該船形跡可疑上船搜檢則米内藏有私鹽一包船主見被查獲暗給洋二元鹽快不受將鹽包抬至岸上一面扭船主赴海防署請究船夥見事不妙欲將鹽包奪回被鹽快舉手一揮已跌仆數武外夥急扒起以船篙作當頭之捧鹽快併力向前將篙奪住飽以老拳復批其頰船夥知寡不敵衆蝟伏不動鹽快遂將　　　禀請錫司馬騐收司馬深爲嘉許賞賚有差將船主笞責五百板取保具改過切結然後釋放○初十日爲新湘前營趙泰生軍門夫人壽辰　大廟及圌山關各營管帶均往祝嘏軍門大張筵席以宴嘉賓酒進葡萄香浮琥珀戟門之外輿馬喧闐一時稱盛○十一日午後江上忽　　　　　　　　　　頭懸　　狂禁　　所有船隻爭先　避其有不及　口者均停泊　山一帶有一划船由七　口載客五六人渡江而來狂風吼聲　　風吹覆同船諸客皆　泛若水中之鳬幸普濟輪船近在咫尺急往　救得慶更生然船中用物已漂失殆盡矣○西城門口地窄人甫抵中　彼來不免肩摩轂擊近日天氣陰霾細雨廉繊地滑如油十二日有甲乙丙三人各　長耳公得得而來甫入城門行人雲集甲竟被人擠跌街心昏迷不醒良久始掙扎而起左腿受有微傷乃易驢以車載之回去乙丙二人則巳飛行絶跡矣○徒陽運河撥欵挑濬巳登前報初十日河工總辦袁太守親詣皇華亭一帶　是履勘諭令自江口起至南門止先在浮橋門築壩量明丈尺寬深雇夫挑濬刻已畚挶雲興竭力從事矣 
 
 

Page 3

 
 
　　門大街元和酒館開設多年生涯頗盛十三日有小靑皮數人至該館呼肴命酒行　猜拳意甚得也及酒保　算酒資靑皮大言曰酒債尋常行處有請計數登簿容日歸還可也館主謂僕與爾等素不相識乞付現鈔靑皮大怒敲檯拍凳擲盞飛盆館主知不可以理　　　　曰吾今不　酒貲藉以謝過爾等勿吵可乎靑皮氣尙未平扭住館主髮辮拳足交下旋有代抱不平者上前排解諸靑皮始各釋手館主以堂堂男子不　受辱遂至丹徒縣水利廳呼寃張少尹卽飭巡勇往拿則已兎走狐濳僅獲甲乙二靑皮雖年皆二十餘而一種兇悍之氣溢於眉宇少尹令各笞八百板并賞以獨桌二席發滋事地方示衆俾同黨知所儆戒○丹徒縣漕米倉向在登仙橋畔歴屆徵收漕糧時由邑尊詣倉王廟拈香然後開倉本年應收冬漕王伯芳大令於初十日排齊儀仗詣倉王廟拈香行禮旋卽回署點卯設櫃徵收邇來各鄉農無不踴躍輸將爭先恐後○初十日爲都天大帝開光之期天甫黎明鎭江關道黄幼農觀察及府縣印委各官均朝服戾止齊集大殿在神前怗香行三跪九叩禮以牲牢致祭如儀衣冠肅穆　跪趨蹌誠盛典也 
[失婦得棺]  
　　周永善江北人在蕪湖米市中以縫袋爲生計曾與蕩婦某氏姘識兩意綢繆過於伉儷人亦莫辨其爲野鶩爲家雞詎婦水性楊花又與開棺材店之汪某結露水姻緣潭水桃花情深千尺久之往來益密未免漏洩春光周雖偵知之而無如何也近來婦與汪益肆行無忌幾致喧賓奪主翻視周爲贅旒臥榻之旁遂一任他人鼾睡周旣不願爲曳尾之龜又不能作比翼之烏與其空受虚名一頂緑頭巾牢牢戴上孰若伯勞飛燕各自東西遂與婦離異將室中所有逐一均分從此蕭郎是外人已無復香火緣分詎婦竟罄其所有舉以畀汪玳瑁雙棲自謂夢魂安穏詎周輾轉思量終難自解因於前夜率黨數人乘其蝶夢圓時排闥而入將一對野鴛鴦雙雙縛住擲諸牀下一時嗙哭聲呼救聲駡署聲笑語聲嚷成一片附近人家疑爲失愼爭來訊問始知醋海風波了無足異中有魯仲連其人出爲排解欲以番佛三十尊作和事老而汪以咄嗟莫辦不獲已請以壽器一副奉贈周竟舁之而去其事始寢噫當年贈妾換馬賤人貴畜已播爲千古奇聞此日棄婦得棺死别生離亦傳作一時新語矣 
[醉漢打店]  
　　本月十二日杭城衆安橋北第一處酒肆有甲乙丙三人開樽痛飲屢釂巨觥自申至暮始散甲乙均係在庠丙乃安徽人爲某司馬贅壻住居上城甲乙以時已昬黄回家夜膳未免過遲再三邀丙至忠清巷口某飯鋪修五臟神殿復飲酒數壺登時大醉或嫌菜味不佳或說酒色不好厲聲喧嚷與堂倌爲難幸堂倌素來解事且與甲乙相熟知其大醉不與較計唯唯而已三醉漢無隙可乘始安然出門行至普安街糖果店門首丙欲購買橘餅店主以售完對甲乙怒其誑已也與之爭執店中均係閩人言語旣不相通秉性又復剛强遂至用武甲乙額上均受微傷而三人者大醉之後正在無處發洩立將櫃上玻璃盒洋油燈一併擊碎店主卽將三人扭住立喚地保地保知爲文人卽用好言相勸店主怒地保之助彼也卽向保甲局喊寃其時丙已乘間逸出至糧廳署内申訴張二尹立飭四差前往查詢一時局差廳差齊集店門根究情由知三人雖入醉鄉實由店主先行動手卽將店主拘入廳署次日由該地保出塲調停率同店夥至甲乙兩家點獨賠罪而甲乙之父亦知其子酒後滋事咎由自取均薄責其子一面倩人至廳署將店主保釋并給洋兩元以賠償打毁之物其事遂寢兩處差役及地保等費均由店中開銷約須十千左右該店係小本營生一旦出此重費懊悔無及猶幸甲乙之父素不護短事能速了否則更不免拖累矣諺云和氣生財信然 
[栅夫被責]  
　　杭垣保甲總巡日前查夜至皮市新開弄地方魚更已交三鼓見栅門尙未上鎖該栅夫已入睡鄉旁有烟燈一盞並未吹息熒熒如鬼火立將該栅夫拖出重責百板謂之曰汝所司何事此時尙不上鎖已有應得之罪况栅栅僅一席之地豈容點火汝旣欲睡須將栅門鎖上烟燈吹滅該栅夫對以小的方吸烟時尙未二更故不上鎖不知如何睡著望乞施恩總巡謂火燭最宜小心汝如此大瞻睡至一更餘幸而無事若有疏虞尙堪設想耶本應斥革姑念貧苦從寬發落日後如再不小心兩罪俱罰除革役外將爾枷號示衆栅夫乃叩謝而退 
[精藍小築]  
　　杭垣留下鎭附近有海松大師者本關帝廟住持年六十餘苦持戒律過午不食有徒一人亦精修梵行上年夏間大旱師日事祈禱卒無響應一日謂其徒曰天久不雨恐成旱荒我祈禱多時終不獲效我將親往西方乞取楊枝一滴灑徧大千世界徒漫應之次早遣徒入城買物已卽至後園堆積柴薪安坐其中舉火一燃霎時烈焰亘天居民往救但見大師合掌端坐而火勢已不可嚮邇無從救滅比徒回廟師已怛化卽檢骨埋葬是日天忽降雨次日疊霈甘霖遂得轉荒爲熟鄉人歸功於師咸往墓前祭奠香火頗盛有病者取香灰服之沈疴立起自此有求必應香金每日可收數千徒欲爲師建一祠宇因請該處紳董將所積香金存留由紳董公舉十人逐日輪流經管積至今秋已有數百千文而善士之施磚瓦木石者亦不計其數遂於十月十六日上樑開工建造祠宇前後各三間外殿供奉觀音大士内殿供奉大師現已落成於十二月十三日開光是日赴齋約一百餘人 
[姑婦勃谿]  
　　絡經一業爲杭城女工之大宗有秦姓婦者住居横河橋地方向操是業有子女各一子在東街絲行生理女習絡經已得此中三昧於是添雇夥計廣收女徒作塲大開生涯頗旺本年九月爲其子娶媳媳本越人寄居天水橋素不善女工姑教之媳頗不願性又倔强屢拂姑意本月初五日與姑口角出言不遜姑怒揮以老拳媳大哭欲投河自盡經隣人勸止次早卽遁回母家哭訴前情母卽邀隣婦十餘人至秦處興問罪師將一切雜物盡行擊毁秦婦見勢不敵避至間壁而諸婦尙不肯干休百般辱罵侵及隣居隣居不服立喚地保欲赴官署控告諸婦始欋各鳥獸散後經地保調處令其點燭賠禮以了其事媳則尙在母家也 
[買珠還櫝]  
　　常州府屬孟河地方有汛弁程某駐守官秩雖卑然地遠天高頗可夜郎自大鄉民某甲不務正業癖染烟霞置開門七事於不顧鬱鬱以死其妻某氏饒有丰姿夙工刺繡有針神之目鄰嫗羡其巧且憐其貧遂爲引薦於該汛之門爲女公子作導師鴛鴦並繡晨夕相依程年近花甲尙抱伯道之憂見氏而悅之以爲有此良田正堪種玉花前月下私與爲歡幾度春風珠胎暗結臨盆分娩竟舉一雄由是恩勤鞫育迄今呱呱者已三易寒暑矣無如穉子甫離乳哺而大婦遽起妬心始則指桑罵槐繼且以鞭撻從事日與二女郎百般凌虐氏自念遇人不淑致食餬口於他方今吾夫已死結髮之愛夫復何存所幸作嫁程門旣爲延宗祧於一脉論罪則輕論功則重福祿共享亦固其所爭奈人之無良不以爲德反以爲怨輾轉尋仇直欲使母散子離而後巳挑燈訴怨顧影銜悲不得已控諸該管上司都閫府署都閫察核情形立傳程汛進署開導再三諭以此後當和好如初勿再加以白眼詎氏甫入門娘子軍依然嚴陣以待邂逅之間鏖戰一塲無異花飛雪滾氏徉作退避三舍計收拾行囊買舟南下旣抵松郡倩人繕就呈詞赴提轅喊禀當奉批飭如果屬實應將程汛先行撤任移咨常州府提集質訊標下某游戎與程夙有寅誼爲之極力斡旋逕詣提轅求飭中軍會審而程之大婦查知氏夫某甲有弟某乙因不惜重貲賄囑投案認氏爲妻爲斬斷葛藤計提訊之日中鎭府某鎭戎悉心推鞫終不能得其情實某游戎誤認乙爲該氏本夫諭令具結領回而氏正顔厲色謂氏夫某甲不知自愛已於某年某月某日貶入閻羅殿下若以目前而論身事程某數載於兹差幸産一男兒可以娛老雖女子出嫁本應從一而終然旣已失節於程留此一塊肉生死不渝乙夫弟也安得張冠李戴强認我爲妻哉言已拂袖下堂掉頭不顧而去勾留數日迄無成議氏知此地尙非伸寃之所欲附輪渡江至白下陳詞未知有志者事竟成否 
 
 

Page 4

 
 
[蜀中近事]  
　　本館在重慶訪事人云通遠門外墳墓纍纍時有牛馬踐踏道鎭憲曾會銜示禁日前巴縣耿鶴峰大令送學政歸來見荒郊仍有牛馬成羣卽飭牽入城中内有一匹係武弁魯君所豢旋卽具結領回○前報杜德泰寄回銀千餘兩起岸時被人竊去旣控案迄未查獲邑尊乃將夫頭提訊責令賠償夫頭責有難辭遂遵斷繳銀具結而退○粥廠已開啜粥者殊形寥落緣今歲米價甚廉平民皆能自食其力故無須乞取雙弓米以救腹療也○英商立德樂前在人頭山租地造屋以爲消夏之區邇者地主某甲與近鄰某乙互爭界限控諸縣庭耿大令提出公欵將地購買入官仍租與立德樂居住十一月二十九日約同紳商前往勘定 
[使星將蒞]  
　　出使英法義比等國大臣龔仰蘧星使乘輪南下上海縣黄大令預飭辦差人等在天后宫側整備行轅已紀前報昨日本邑官塲探悉星使約於日内抵埠預派差役人等齊集江干伺候並聞新簡蘇松太道魯觀察伯陽不日亦可蒞滬云 
[伺候憲旌]  
　　關道憲聶仲芳觀察因公赴金陵已紀前報兹聞觀察已由金陵乘招商局之江孚輪船回滬約於今日晚間當可抵埠道轅差役及執事人等均赴馬頭伺候 
[封印屆期]  
　　昨日係本邑文武各衙署封印之期清晨七點鐘時道營廳縣守備城汛以及東廳水利廳捕廳等衙門循例封印各署差役紛紛叩賀印委各員亦往來道賀車馬紛紜一時稱盛 
[閱視兵艦]  
　　昨禮拜六本係法公廨堂期因各衙門封印日期例應停訊曷同轉會同祁繙譯邀請上海縣黄大令道署法文繙譯沈司馬於昨日上午十點鐘至祁君公館聚會同往法兵艦游覽 
[防患未然]  
　　滬南同仁輔元堂董事汪濤曹基善等以邇來南市各花行皆用東洋機器軋花每當漏下三商猶是輪聲轆轆十月二十五日之晚中竹行弄鼎和軋花廠燭花彈入棉花堆内驟然轟發幾肇禍端幸機匠急遽之餘將身亂滾火始熄滅不致成灾因據情禀請上海縣黄大令出示嚴禁夜工日内示諭煌煌宜其家喩戶曉矣而各花廠仍深宵工作置禁令如弁髦各叚巡防委員聞之立飭坊保挨戶傳語如再不遵縣諭卽將廠主送縣請懲 
[狐假虎威]  
　　昨日本城東局巡勇某甲巡至小東門外見吊橋堍小車歴亂如麻遂手執籐條向之亂擊一失手將小車夫某乙額顱擊破自知獲咎奔避入城車夫飛步窮追扭住不釋勇忽意圖反噬拽車夫至東局向局員禀稱小的驅逐小車彼等非但不依反敢糾衆毆擊是以拘獲其一請卽訊懲局員某一尹聽從一面之詞不咎勇之狐假虎威遽將車夫嚴加申斥於是局勇之勢愈横凡類於車夫之貧苦者恐益將苦不能言矣 
[狹路尋仇]  
　　有朱阿五者向在某營當勇前日行至魚行橋向某鄉人購取白菜價旣諧至附近某寡婦家借秤權之乘間與婦諧謔事爲對門燒料作夥某甲所見汚以不入耳之言朱亦反唇相稽以致互相毆鬥不料朱雖隸名軍籍手無縛雞之力遂致被甲所傷無可伸寃忍受而去昨日夥有事過梅家弄朱遇諸途不問情由遽以老拳相贈復從身畔出利刃猛刺其身甲痛極狂呼救命旋卽仆地左近人知事不得了喚頭鋪地甲至倩人舁甲至某醫院求治一面投營中控告聞甲頭面手足共傷三處其勢甚險恐難免性命之虞则朱已先幾遁去矣 
[倚勢尋歡]  
　　護勇某甲係派往公堂當差者倚仗聲勢每日在小東門一帶花烟館尋歡度夜不名一錢又以烟妓不善應客向龜鴇饒舌若輩畏其勢燄莫敢誰何前日一枝春街某花烟館不知如何開罪於護勇龜子自知勢力不敵不敢以卵擊石央人排解費去洋三元數角在醉白園徽館置備酒肴一席爲護勇負荆請罪其事已寢前日下午忽與龜子遇於洞庭春茶肆中連聲辱駡龜子以事已寢息不應冉以惡聲相向互相口角適爲巡街捕所見拘入小東門外捕房龜子不敢直說捕頭以口角細故覊押片時卽予釋放 
[有豕涉波]  
　　滬南十六鋪橋南首肇隆猪行前日午後雇駁船一艘往浦東船上載猪四十八隻行至中流適值風狂浪湧舟子支持不住船卽覆没猪亦落水舟子大聲呼救當由划船赶攏設法救起惟各猪漂流浦面儼如江豚之吹浪旋由各小船及杉板船紛紛撈取共得二十頭其餘不知去向肇隆遂出賞格如有人將猪送到者每頭酬洋二元各船戶皆以原璧歸趙先後領洋而去 
[界限分明]  
　　茶館股東陸祥三虧欠陳同慶茶葉店錢六十三千文陳當將茶館生財取回抵押兩造遂投縣具控前日由葉司馬提訊陳訴稱與陸往來被欠貨錢六十三千向索無著不得已取木器作抵陸供稱茶館係與人合股開設所欠之錢應由各股攤償陳所取生財共值八十三元係小的木器店中之物現求令陳將生財歸還所有欠項由小的與各股東湊還司馬允之著陳將生財如數還陸所欠貨欵著陸邀齊肥東措還兩造均遵斷而退 
[欠債輕生]  
　　王順發煤炭店主王大榮王瑞林昆季虧欠其弟之岳母寍波人某氏存銀三千餘兩當經該氏在縣控告黄大令訊取供詞飭將大榮管押瑞林交保清理並提該氏之婿到案再訊其詳已記前報此案懸宕迄今尙未了結年關伊邇該氏屢次投催瑞林以事難彌補偷生人世了無佳趣不如一死前日乘人不備私購洋烟吞服迨家人覺察設法施救祗以受毒過深返魂無術昨日午後土母痛子情切繕就禀詞在大堂上伺候及大令拜客回署攔輿遞禀大令閱後著退去聽候提訊 
[根究買膠]  
　　滬南製造局委員劉君仁恩控車夫張金如吞没烏膠六塊共三十斤由廿三七鋪保甲局送縣訊辦黄太令請帮審委員葉司馬升堂提訊劉稱雇張車往北行過大東門吊橋職員正在小溲張遂推車而逸當時查緝張已在小南門外車寓内報知巡防局拘獲送案起出原贓缺少甚多張供稱江北人推小車度日劉雇我車行至大東門伊忽小溲小的守候良久不見其來復至小東門找尋仍無蹤影小的遂回寓所竟被拘局送案小的當時見有竹箱一隻内有烏膠六塊寄在張西靑寓中司馬判將金如枷號候提西靑到案再訊前日原差將西靑解案仍由司馬研訊西靑供稱江北人在南市陸家浜租小桂林之房屋轉租與金如居住小的處並無烏膠聞金如將烏膠十五斤售與陳姓亦住陸家浜地方司馬判將金如疎枷收所西靑交保候傳陳姓到案訊辦 
[誘拐無憑]  
　　滬南小南門外順鳳樓茶館主婦陳氏之媳席捲物件乘機逃逸該氏疑鄰人張愼卿之弟錦欽誘拐此已見諸前報慈悉陳氏之媳小名阿狗于歸以來星霜屢易愼卿卜宅於該店之南在海關服役以餬其口錦欽與兄同居亦已授室現作酒行生涯塤箎迭奏妯娌無嫌自阿狗走失後陳氏卽央胞弟現開桂豐園茶館之阿二代訪消息阿二卽於次日至錦欽處查視約赴茶樓一甌相對言說之閒不露破綻阿二終不釋然陰隨錦欽之後直至六街燈火朗若銀花仍不得此中消息始悵然而返至前日上午錦欽查悉前情以該氏不應任意認人邀同親友向之理論旋經旁人解勸令氏再尋阿狗下落如日後實係他人誘拐必向錦欽服禮兩造爲之首肯爭端遂息 
[移解盜犯]  
　　行刼嘉定方泰鎭天主堂盜犯酆少卿酆炳泉張桂堂張可寍應阿妹等五人由上海縣捕拘獲解經黄大令訊供收禁已記前報昨日大令備文飭派通班捕役將酆等五犯解往嘉定縣訊辦 
[英界公堂紀事]  
　　寍波娼婦徐彩珍年可二十餘依英租界同安里鴇兒王　林墮溷飄茵苦可知已昨日亂頭相服奔投英公堂訴稱 
 
 

Page 5

 
 
小婦人被珊林逼勒爲娼異常酷虐籲求援手俾脫火坑訴畢花容黯淡泣不成聲蔡太守飭發官媒暫行留養○姑蘇小孩馮阿榮失路無歸沿途彳亍經某號巡街捕帶至捕房移送公廨蔡太守飭送請棲流所暫爲留養 
[法捕房瑣事]  
　　玉露春茶館後街某鐵店主以積欠房租洋八元濳圖逃逸爲管租入知悉拘入捕房捕頭命押候繳清房租卽予釋放○台州人某甲在新北門外開錫器耍貨作雇夥某乙有烟霞痼疾懶於工作積欠西新橋某烟館烟資洋三元數角向索不還將所用器皿作抵某乙不允互相爭論扭入捕房旋經乙之友人出爲擔保願付烟資諭將器皿歸還一并釋出○某客在新閘地方雇小車一輛裝布六疋至法　下車小溲客忽不見該車夫徘徊瞻顧不敢前行適爲巡街捕所見拘入捕房捕頭訽悉情由命將車布存留捕房飭該車夫尋到某客同投捕房具領 
[保合太和]  
　　體造物之好生烝民乃粒本救時而介福壽考維祺敝堂施粥經費正在製肘兹蒙陳春記寳號慨助白米六石江馥記徐舜記各二石豐裕行趙榮昌翁三石又勿藥子助洋五角先後照登具徵惠及飢鴻恩周涸鮒飲和食德納饘旣荷宏施作善降祥勿藥自符夙願虔伸謝悃並告同緣 
[上海虹口元濟善堂同人等拜啓]  
[廣東官報]  
　　十二月初三日瓊山縣鄧炳春新選鶴山縣梁肇榮俱禀謝委卸遂溪縣蘇昕禀知隨楊道赴瓊差委禀辭候補通判朱爾田禀知委往瓊州公幹○初四日黄岡廳李瓊山縣鄧鶴山縣梁俱禀見禀辭赴任○初五日補用府王禀知委總辦讞局差禀見補用府夏禀銷讞局差禀見試用縣成守正禀知委錢局文案本日進局從九品張廷森禀辭赴新增厘廠○初六日補用府夏禀銷新海防捐局差鹽知事張匯源禀到京來 
[浙省官報]  
　　十二月初五日巡檢袁玉階由京騐看來省禀到署奉化縣丞謝叩辭赴任○初六日嚴州同知吳蓉專丁來省禀知糧道飭知上屆海運蒙保以道　川奉部覆准叩謝○初七日格忠額專丁來省禀知藩司委署烏鎭同知叩謝靑田縣張尊三交卸回省禀到禀見候補縣周祖升禀知藩司委署寗海縣缺禀見叩謝歐景芬禀辭赴海門厘局差熊輝旂由京騐看來省禀到○初八日永嘉縣世職張錫春禀謝騐看○初九日准補湖恊右營守備裘國祥禀知督憲飭知赴任叩謝　初十日程雲驥禀知厘捐局委菱湖厘局差並銷發審差陳錫蕃由京來省禀到前新昌縣孫鼎烈呈請分發原省由京領照來省禀到 
[金陵官報]  
　　十二月初七日候補道魯伯揚叩謝候選同知張通典禀知今日人幕○初八日新授安徽按察使員鳳林到由京來候補道劉秉楨到由江西夾通判李西銘起服回省興化縣劉德澍到知縣鍾爾濂禀知江寗順直賑捐給奬同知銜請補豐縣典史朱修鉄到叩謝飭知請補○初九日通判鄭鎭禀謝蘇浙賑捐案内蒙賞保同知銜興化縣劉德澍禀謝飭知大計案内蒙保卓異知縣陳玉斌禀知奉臬　扎調　假到蘇會訊案件藩轅牌示現署宿遷縣柏壽奉督憲批令調省察看遺缺查有請補之葛祥熊應卽飭赴新任○初十日知府陳卿雲禀謝善後局差遣通判羅繼琛禀謝蘇賑案内賞保四品銜主簿彭澤春禀知縣丞彭翔鸞於初五日病故○十一日正任　應縣杜法孟到交卸回知縣鄧暹經禀知知縣張義樹丁父憂藩轅牌示山陽縣特秀丁憂遺缺前奉督憲酌定以安東縣柏壽調補茲奉批飭另揀查有江浦縣程鑫調補又句容縣舒霖病故遺缺查　通判孫廷騵署理又上元湻化司巡檢許紹炎因病請假遺缺查有巡檢武鳳孫又江寗府秣陵司巡檢李壽均病故遺缺查有巡檢任慶芳又儀徵典史陰鴻烈病故遺缺查有典史曹立賢又溧水典史沈錫麟病故遺缺查有主簿王樹田均堪以署理○十二日知府錢松年辭赴湖北買木料藩轅　示江寗縣陸元鼎捐升道員遺缺查有清河縣趙　璋調補又請補邳州陳道濟撤任遺缺查有知縣孫士　堪以署理又泰興縣郝炳綸病故遺缺查有卽用縣王肇嵩又桃源縣汪懋琨調補甘泉遺缺查有　用縣沈佺　堪以請補○十三日知府唐光照禀知蘇浙奬案内蒙保得缺後以道員用 
[蘇省官報]  
　　十二月初八日王石麟禀知由順直賑捐奬捐同知銜徒陽賑捐案内移奬花翎委署太倉州吏目蔣瑜辭赴任府經陳庚專丁來省謝十五年分海運案内蒙保補缺後以知縣用陳士濬服滿回省指分江蘇試用巡檢徐文煥湖南人　從九品蔣育棻浙江人均到省請補宜興縣典史馬長康謝飭知准補○初九日通判　　　知奉委津局差○初十日常熟縣朱專丁來省蒙保以直隸州在任候補知縣許肇基車坊厘局來卽辭蒙保補缺後以同知直隸州用均謝十五年分海運案内保舉○十一日署蘇州府知事姚定信謝奉飭再行留署寳山縣主簿吳庭瑞禀知交卸回省並謝調署長洲縣典史事指分江蘇試用巡檢胡應雯廣東人由京騐看到省藩轅　示照得　興縣鍾溪司巡檢李鏡涵病故遺缺查有調署荆溪縣張渚司正任鍾溪司巡檢夏文熾堪以飭令回任遞遺荆溪縣張渚司巡檢查有現署靖江縣馬馱司巡檢潘西周堪以署　　　靖江縣馬馱司巡檢查有新選巡檢孫逢陽堪以飭令赴任○十二日指分江蘇試用府經曹裕衡安徽人由京領照到省縣丞陳共珩銷牙釐局管庫差並禀　到楓橋　十差　九王傳泗謝十五年分海運案内蒙保俟得主簿後以縣丞用鎭洋縣典史余詠清交卸回省○十三日趙樹楷服滿咽省丹陽縣朱禀到謝十五年分海運准保補缺後以知府用准補宜興縣丞李湘禀知蒙山東撫憲保以知縣在任補用並賞加同知銜調署長洲縣典史吳庭瑞禀知接印任事上海縣典史蔡延河交卸長沙縣典史事從九張文瀾　楓　厘卡差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十九年十二月初四日京報全錄]  
　　宫門抄○諭旨三道錄前○刑部尙書松等奏審明革員假冐官階按律治罪摺○晉撫張奏揀員調補知府摺○又奏甄别知縣片○陜撫　　奏秋季分委調署州縣各缺片○浙撫崧奏起解第八批北洋防費片○十二月初四日内務府國子監正黄旗值日兵部引見六十二名太僕寺三名内務府八名兩翼十九名造辦處四名咸安宫三名○徐用儀謝在軍機大臣上學習行走恩○道府劉鼒尙其亨吳煜各謝恩葉慶增預備召見○齡公請假十日○值年旗奏派稽察七倉之大臣派出大額駙○召見軍機劉鼒葉慶增皇上明日卯初二刻至奉先殿壽皇殿行禮○○經筵講官刑部尙書臣松溎等謹奏爲遵旨審明革員假冐官階按律治罪奏祈聖鑒事據臺灣巡撫邵友濂緝獲交拿官犯何漋簡奏請送部治罪一片光緒十九年十月初二日奉旨刑部知縣欽此並經該撫派員押解何漋簡咨送到部當將收禁審訊緣由附片奏明在案復咨據軍機處將何漋簡原保原叅各案鈔交前來臣等恭查光緒十年七月初七日奉上諭翰林院侍讀學士温紹棠奏遵保人才等語候選知府何漋簡著發往福建交何璟張兆棟差遣委用欽此旋據御史丁振鐸劉恩溥以候選知府何漋簡迹涉假冒先後奏叅請飭查該員履歴出身有無案據經吏部查明何漋簡由文童遞保至府經歴縣丞有保案可稽由湖北攺指江蘇候補有捐册可憑獨候選知府之案涉無實據等因具奏是年九月十一日奉上諭前據御史丁振鐸奏翰林院侍讀學士温紹棠保奏之候選知府何漋簡僅止捐職府經歴當諭令吏部查明具奏嗣據奏稱該員候選知府之案查無實據兹查何漋簡謝恩時所遞履歴竟取將同治六年兩次保舉從九品府經歴縣丞之案揑造爲保換花翎知府之案肆行欺罔藐法妄爲情殊可惡何漋簡著革職拿問解交形部治罪等因欽此欽遵當由臣部咨行各該督撫一體查拿去後現據邵友濂將何漋簡拿獲解部臣等以該革員係奉旨拿問之犯情罪重大迄今數年始行緝獲當卽遴派司員提案嚴訊據何漋簡供稱係安徽太湖縣人於咸豐十一年投効霆軍隨同鮑超管帶親兵同治六年因克復廣東嘉應州出力案内保舉從九品遇缺卽選並賞戴藍翎又是年隨剿湖北永隆阿捻逆獲勝案内保舉免選本班以府經歴縣丞留於湖北補用並賞加鹽提舉銜隨遵例報捐攺指江蘇補用十三年經福建漳州鎭孫開華調赴厦門辦理防務復隨往臺灣剿撫番社光緒六年經鮑超調募霆軍辦理山海關防務派充幫辦營務處旋經遣散伊於十年六月間來京親友見面問及是何功名一時糊塗以爲官大體面答稱係屬候選知府嗣晤温紹棠詢及海防洋務如何辦理情形伊盡已所知而言温紹棠當加稱賞隨於七月初七日奏奉諭旨恭奉之下不敢不叩謝天恩當因温紹棠巳悞行保稱知府遂於寫遞履歴時揑作遞保花翎知府仰蒙召見亦未敢赴部領憑旋聞風聲不好赶卽出京前往福建適海口封禁未能到省又聞被叅一時行止無措回京則畏罪不敢前立功則効命無其地浮沉數載實負聖恩平夜自思罪何可恕本年秋間聞得臺灣生番不時出没該處商務防務墾務洋務諸需布置遂卽前往欲圖効力贖罪致被拿獲等語臣等查何漋簡並未保有知府官階温紹棠旣非與之熟識往來何至以候選知府率行列保其中難保無請託賄囑重情復飭嚴訊該革員堅供實止冋親友妄稱官大希圖體面温紹棠初次見面未經詳查遽行入奏是以於呈遞履歴時未敢聲明委無朦朧營保情事檢閱史部查覆案據悉屬相符臣等復會同都察院大理寺親提研鞫該革員堅供如前案無遁飾應卽擬結查律載詐假官者斬監候等語此案何漋簡原係由文童遞保府經歴縣丞因向人冐稱候選知府致温紹棠誤以知府保薦該革員遂揑造遞保花翎知府奉旨允准奬案繕遞履歴固與平空詐爲制書者不同第明知所保官階錯誤並不據實呈明希圖朦混誠如聖諭所云肆行欺罔藐法妄爲情殊　惡伏查詐爲假官例以造有憑劄者爲重無憑劄而意圖詐騙者次之但係圖騙一人圖行一事犯該軍流者卽應擬絞　革員所犯較之圖騙一人圖行一事者情節尤重雖未造有憑答惟旣經欽奉諭旨發往福建該革員卽於召見之先揑寫履歴呈遞以實其事較之僞造憑劄者情亦無異仍應按律問擬何漋簡合依詐假官者斬律擬斬監候秋後處决事犯在光緒十五年三月十六日恩詔以前應不准援免係官犯伊恭候欽定所有臣等審明定擬緣由謹恭摺具奏奉旨已錄○○頭品頂戴山西巡撫臣張煦跪奏爲揀員調補省會要缺知府以資治理而專責成恭摺仰祈聖鑒事竊臣接准吏部咨内閣抄出光緒十九年九月二十八日奉上諭山西太原府知府員缺緊要著該撫於通省知府内揀員調補所遺員缺著寳梁補授欽此欽遵行司揀調去後查太原府係省會首郡例應於正途人員揀選調補該府管轄十一州縣政務殷繁且時有發審案件在在均關緊要非精明練達之員弗克勝任臣督同　臬兩司在於現任知府正途人員内逐加遴選查有朔平府知府孫紀雲現年六十歲山東歴城縣進士由籖分禮部主事同治七年十月奉旨記名以軍機章京用十年四月因承辦要務出力奏保加五品銜光緒元年十一月襄辦典禮出力奏保以本部主事無論題選咨留遇缺卽補並賞戴花翎三年五月補祠祭司主事十二月外補議制司員外郎四年六月奉旨記名以御史用七月傳補軍機章京十二月循例奏保以本部郎中無論題選遇缺卽補五年閏三月因襄辦典禮出力奏保俟補御史後作爲例俸期滿並加四品銜七月補儀制司郎中六年六月補江南道監察御史七年三月俸滿截取奉旨記名以繁缺知府用七月因校勘聖訓出力奏保俟知府得缺後在任以道員儘先卽補八年五月調補京畿道監察御史九年二月轉掌京畿道監察御史六月初八日奉旨補授山西平陽府知府十年三月初八日到任因病呈請開缺嗣經病痊起用回省十五年七月初三日奉上諭太原府遺缺知府著孫紀雲補授欽此旋補朔平府知府十一月初五日到任十八年正月調署大同府知府該員老成練達明幹精詳以之調補太原府知府洵堪勝任任内並無督緝盜案督徵錢糧已起隆調之案且係調補省會首郡要缺　切因公處分例免核計據布政使胡聘之按察使張汝梅會詳請奏前來合無仰懇天恩俯念員缺緊要准以朔平府知府孫紀雲調補太原府知府於地方治理洵有裨益如蒙兪允該員係現任知府遵旨揀調知府銜缺相當毋庸送部引見所遺朔平府知府員缺應遵旨卽以寳梁補授所有揀員調補省會要缺知府緣由理合恭摺具陳伏乞皇上聖鑒謹奏奉硃批吏部議奏欽此○○張煦片再定例各項試用人員到省一年期滿應由督撫詳加甄别等因歴經遵辦在案兹查截取進士試用知縣萬有嚴自光緒十八年九月十七到省之日起扣至十九年九月十七日試用一年期滿例應甄别據藩臬兩司詳請具奏前來臣查該員萬有嚴明白安詳留心吏事考以律例尙能通曉堪以留省照例補用除履歴咨送吏部外謹附片具陳伏乞聖鑒謹奏奉硃批吏部知縣欽此○○鹿傳霖片再查道府至州縣無論奏調委署代理每屆三月彚奏一次等因遵辦在案兹查光緒十九年七月起至九月底止盩厔縣知縣李汝鶴調簾遺缺委試用知縣朱弼臣代理華州知州鄭思敬調簾遺缺委敎習知縣朱組綬代理郃陽縣知縣張樹榖調簾遺缺委候補知縣崔運生代理澄城縣知縣陳丹書飭赴調補咸陽縣知縣新任卸事遺缺委候補知縣余宏蔚署理署理石泉縣知縣王曾祺飭回韓城縣知縣本任卸事遺缺委試用同知陶憲章署理署理保安縣知縣費景范調省卸事遺缺委候補知縣屈壽昌署理懐遠縣知縣王策範調簾遺缺委試用通判吕桂林代理兼理雒南縣知縣倫肇紀卸事遺缺委候補知縣朱繼芳署理等情由藩司張岳年臬司唐樹楠會詳前來臣覆查無異所有十九年秋季分委署代理知州知縣各缺緣由謹附片具奏伏乞聖鑒謹奏奉硃批吏部知道欽此○○崧駿片再准海軍衙門咨光緒十九年北洋海防經費撥給浙江釐金銀四十萬兩按八成解足分批逕解北洋大臣兌收等因當經先後七批共籌解銀二十八萬兩奏咨各在案兹據布政使　樹堂詳稱移准厘捐局在厘金項下籌動銀四萬兩解司應卽發交日昇昌號商匯解北洋大臣直隸總督衙門投納守候掣批回銷作爲浙江省籌解光緒十九年第八批北洋防費等情詳請具奏前來奴才覆核無異除分咨查照並取領匯日期咨報外理合附片具奏伏乞聖鑒謹奏奉硃批該衙門知道欽此 
 
 

Page 10

 
 
[光緒十九年十二月初五日京報全錄]  
　　宫門抄○諭旨一道錄前○御史恩等奏遵咻水會出力　董摺○大臣載等奏揀補茶膳上人片○又奏揀補正副内管領缺片○東學政華奏報科試泰安武定二府情形摺○大臣載等奏奉栘各工應用銀兩請由廣恩庫動支摺○江撫德奏起解第五六批漕折銀兩片○又奏委調署州縣各缺片○湖督張奏江漢關籌解出使經費片○又奏宜昌關籌解出使經費片○十二月初五日理藩院鑾儀衛光祿寺正白旗值日無引見○大額駙謝稽察七倉恩○掌儀司奏初六日祭奉先殿載津行禮○召見軍機○○巡視中城河南道監察御史臣恩順等跪奏爲遵保水會出力紳董恭摺仰祈聖鑒事竊前准都察院劄開吏部知照所有會議巡視中城給事中隆光等奏辦理水會紳董擇尤請奬一摺於同治十年十月二十五日奉旨依議欽此又御史額圖洪額等會奏緝捕章程内稱水會紳董每局三年例保七名擬請加保三名以示鼓勵經吏部議奏嗣後水局三年例保並巡夜紳董不論文武每局准其酌保十人等因於光緒元年九月初一日奉旨依議欽此又經五城前奉都察院劄開五城水會紳董局保舉籌定章程酌定限制等因當經臣等會議嗣後水會紳董每屆三年保奬時由各城查明兼巡夜者每局不分文武保奬十人其不兼巡夜各局仍照原章每局不分文武保奬七人議定每局紳董扣滿在局三年始准保奬各等語於光緒九年三月二十九日附片具奏奉旨依議欽此欽遵各在案臣等查各城水會於人烟稠密之區爲防患未然之計不獨有事之時資其捍禦卽冬令巡夜亦賴周防各紳董捐資出力不無微勞前經奏准每屆三年請奬一次自光緒十五年十一月起至十八年十月止三年期滿其在局各員均已逾三年例應保奬開具清單恭呈御覽冉中城五局東城三局南城二局西城三局北城三局共十六局均屆三年期滿例應奏請奬勵所有遵保水會紳董緣由謹合詞具陳伏乞皇上聖鑒謹奏奉旨已錄○○載遷等片再恭查陵寢遇有茶膳上人缺出例應奏補泰陵皇貴妃園寢出有膳上人一缺奴才等公同揀選得領催松岱食錢糧二十三年年四十二歲堪以充補理合附片奏聞謹奏奉硃批知道了欽此○○載遷等片再恭查陵寢遇有尙茶正尙勝正内管領等官缺出應將引見記名人員照例奏補歴辦在案今泰陵内管領清廉陞補尙茶正所遺之缺查有副内管領常瑛於光緒十七年三月十七日擬陪引見奉旨記名内管領所有内管領清廉踁缺應請以記名副内管領常瑛坐補理合循例奏聞俟命下之日奴才等欽遵咨行總管内務府查照辦理爲此附片謹奏奉硃批着照所請該衙門知縣欽此○○山東學政臣華金壽跪奏爲恭報微臣科試泰安武定二府情形仰祈聖鑒事竊臣於到任後卽舉行濟南科試已於八月二十六日謹附片陳明在案十月初六日出棚安臨泰安於二十四日完竣本擬試畢泰安卽試沂州嗣因沂州府知府錫恩詳稱屬下各州縣試尙未辦齊未能卽行院試遂攺試武定於十一月十六日試竣回省各學取錄如額臣每至一棚親率巡捕官周視墻垣嚴防弊竇並切諭廪生以杜濫保槍冐之弊凡正塲終日在堂並親到號舍稽查印用圖章仍恐或有僥倖於發榜之先擇其文理清順者懸牌提覆在堂面試親定去取間有與正場文理不符者訊係鈔錄舊作槪行不錄文風則泰安之肥城平陰爲勝武定之海豐樂陵較優其餘亦多清通可造之士發落之日朂以立品讀書通經致用以期仰副聖主作育人才之至意此外未經科試者惟有沂登萊靑四府明春儘可從容辦理四五月間約能蕆事再臣經過地方秋穫豐盈可稱樂歲雖尙未得雪澤而地脈滋潤麥已盤根民情安謐堪以上慰宸厪合併附陳所有微臣科試泰安武定二府情形謹恭摺具奏伏乞皇上聖鑒謹奏奉硃批知道了欽此○○奴才載遷卓志元跪奏爲奉移公主園寢神牌應修龕座並添安槅扇等工需用銀兩請由廣恩庫動支恭摺奏聞仰祈聖鑒事竊奴才等准工部咨本年專案奏報工程查得　端順固倫公主園寢饗堂一座擬請揭　奏奉硃批依議欽此行知前來遵查歴次修理公主園寢饗堂均經栘請神牌於大門外東廟房供奉應修龕座供案等工自應照案辦理並查東廟房頭停滲漏謹擬抅抿夾隴前簷添安槅扇四扇以期嚴密當飭該管司員撙節估計共需實銀四百五十兩請由廣恩庫動支歸入年例奏銷謹恭摺奏聞伏乞皇上聖鑒謹奏奉硃批該衙門知縣欽此○○德馨片再江西省光緒十九年分漕糧體察情形仍難起運本色應請循舊折徵前護撫臣方汝翼據實具奏奉硃批著照請戶部知縣欽此欽遵並催完光緒十九年分漕折銀二十萬兩分作四批札委補用知縣王金元等先後領解赴部交收經臣附片奏咨各在案兹據督糧道鄧蓉鏡詳稱現又催完光緒十九年分漕折銀十萬兩分作兩批以五萬兩作爲第五批札委大挑知縣孫如璸以五萬兩作爲第六批札委試用直隸州州判胡宗俊各領解於本年十一月初二初九等日起程查照舊例仍由湖北安徽江蘇山東直隸等省正跕行走解交部庫等情前來臣覆核無異除照例分别塡發勘牌撥兵護送飭令該委員等小心管解星速遄行確探前進曁移部科並咨前途各督撫一體撥護以昭愼重一面嚴催赶徵續解外所有起解光緒十九年第五第六兩批漕折銀兩緣由理合附片陳明伏乞聖鑒謹奏奉硃批戶部知縣欽此○○德馨片再案准吏部咨欽奉上諭嗣後各省州縣無論奏調委署代理著每屆三月彚奏一次等因欽此轉行欽遵在案兹據布政使方汝翼詳稱光緒十九年夏季分委署代理州縣印務所有高安縣知縣錢寳昌調署南昌縣知縣浮梁縣知縣任玉琛調署新建縣知縣試用知縣丁樹棠委代高安縣知縣布政司經歴連級委代清江縣知縣候補知縣宋學沂委署龍泉縣知縣候補知縣周文潮委代永新縣知縣卽用知縣袁信芳委署廣昌縣知縣清江縣知縣馮蘭森調署樂平縣知縣瑞金縣知縣鄭照良調署浮梁縣知縣候補知縣黄壽英委署義寍州知州卽用知縣李用曾委署靖安縣知縣候補知縣任國銓委代臨川縣知縣候補知縣李梠委代星子縣知縣試用知縣薛銓委代德化縣知縣候補知縣胡遜之委署彭澤縣知縣以上共十五員造册詳請具奏前來臣覆核無異除清册咨部外理合附片具陳伏乞聖鑒謹奏奉硃批吏部知縣欽此○○張之洞片再據湖北漢黄德道監督江漢關稅務惲祖翼詳稱查江漢關第一百三十一結提存出使經費銀兩業經委解江海關騐收詳請奏咨在案兹查第一百三十三結所徵洋商進出口正稅六成銀兩除開支稅務司並關用經費及傾鎔折耗外實存銀二十萬三千五百八十九兩八錢五分八釐按十成計算應提一成五釐出使經費銀三萬九千五百三十八兩四錢七分九厘又收招商局輪船出口正稅四成八厘銀兩除開支傾鎔折耗外實存銀六萬三千三百九十二兩八錢九分四厘按十成計算應提一成五厘出使經費銀九千五百零八兩九錢三分四釐遵照戶部核覆每萬兩扣給解費銀二百兩卽在所提出使經費内扣給委員解費銀九百八十兩零九錢四分八厘計實解銀四萬八千零六十六兩四錢六分五釐飭委候補同知沈賦詩解赴江海關騐收等情詳請奏咨前來臣覆核無異除分咨外謹會同南洋通商大臣兩江總督臣劉坤一湖北巡撫臣譚繼洵附片具陳伏乞聖鑒謹奏奉硃批該衙門知道欽此○○張之洞片再據湖北荆宜施道監督宜昌關稅務周懋琦詳稱宜昌關第一百二十四結以前應解出使經費銀兩業經解交江海關騐收分撥詳請奏咨在案兹查自一百二十五結起至一百二十八結止扣足四結一年期滿共收各項稅銀内照章應提出使經費銀二千八百六十二兩八錢三分二厘六毫八絲又自一百二十九結起至一百三十二結止扣足四結一年期滿共收各項稅銀内照　應提出使經費銀五千八百七十兩八錢九厘八絲核計兩年共應提出使　費錢八千七百三十三兩六錢四分一厘七毫六絲所有委員解費川資仍照每萬兩支銀二百五十兩扣算計提給銀二百十三兩一分五　　毫　　三　實應解出使經費銀八千五百一十兩六錢二分六厘一毫七忽飭委巡檢吳作華周叔銘等解赴江海　騐收　　　　　　　奏　前來臣覆核無異除分咨外謹　國南洋通商大臣兩江總督臣劉坤一湖北巡撫臣譚繼洵附片具陳伏乞　　　　　　　　　　該衙門知道欽此 
 
 

Page 11

 
 
[光緒十九年十二月初六日京報全錄]  
　　宫門抄○諭旨一道錄前○直督李奏東明黄河兩屆安瀾出力各員擇　保奬摺○又奏甄别知縣各員片○皖　沈　奏　　關徵收戶　二　　巨　○又奏請將已故知州政績宣付史　摺○湖督張奏恊解淮軍月餉片○又奏日日每三批　　經費片○又奏　　加放俸餉片○十二月初六日吏部翰林院正紅旗　日侍衛處引見三名兵部六十六名刑部五名　　衛十四名正黄滿五名鑲　滿二十四名廂紅蒙四名○恩公續假十五日○召見軍機麟中堂敬信阿克丹○○大學士直隸總督一等伯臣李鴻章跪奏爲東明黄河兩屆搶護安瀾出力文武各員照章擇尤酌保恭摺仰祈聖鑒　竊臣前四　明　　光緒十八十九兩年搶護平穏業將督辦會辦各員於奏報本年伏秋大汛安瀾案内隨摺保奬並聲明其餘出力人員俟另行查明照章請奬在案兹據兼護大順廣道大名府知府陳啓泰禀稱東明境内黄河南隄爲東南數省運道民生屏蔽關繫極重自鄭工失事後河身淤墊溜勢南臥兼以東省尾閭不暢上游來源稍旺易出險工上年夏間黄沁兩河同時暴漲水勢大於往年南　下三漏掃壩屢瀕於危下汛十二鋪新壩情形尤險竭力搶護幸免疏虞木年入伏後黄水屢漲下游山東章邱縣姜莊格隄冲塌東明適當中權中汛十八鋪長壩下汛十二鋪撑壩圈埝奇險環生勢均岌岌迭派練軍恊挑土工並加欵搶護新險另案飭抛磚石相機防守獲保安瀾該員弁等督率河練兵夫分投搶辦履危蹈險力與水爭實屬懋著勤勞有裨大局現值兩屇彚保之期自應照章請奬惟在事人員甚多限於定額不得不大加刪减謹擇其尤爲出力者分别酌擬奬叙大名向無河工須酌調地方人員恊助應准一體給奬據該兼護道陳啓泰會同署六名鎭總兵李大霆具禀前來臣覆加查核尙無冒濫所擬奬叙亦與部章相符謹繕清單恭呈御覽仰懇天恩俯准照擬給奬以昭激勸除應給千把外委等項另行咨部註册外理合恭摺具奏伏乞皇上聖鑒訓示謹奏奉硃批該部議奏單併發欽此○○李鴻章片再道府州縣無論候補試用人員應自到省之日起予限一年詳加察看出具切實考語奏明補用查有候補同知潘廷誥候補知縣謝汝翼葉溶光王毓葵張孝詒孫天運等六員均到省一年期滿例應甄别據藩臬兩司詳請覈辦前來臣查潘廷誥樸實廉勤謝汝翼明白謹飭葉溶光勤幹耐勞王毓葵心地誠實張孝詒年壯才敏孫天運明白事體均堪留省補用俟有應補缺出照例序補除履歴清册咨部外理合附片具陳伏乞聖鑒謹奏奉硃批吏部知縣欽此○○沈秉成片再蕪湖關額徵戶工二稅例分兩季報部兹據委管蕪湖關稅務徽寍池太廣道袁昶詳報自光緒十八年正月初一日起連閏扣至十一月底徵收稅數前經分季詳奉奏咨在案今自光緒十八年十二月初一日起扣至十九年五月底止核計首二兩季共徵戶稅銀三萬五千九百九十三兩八錢六分工稅銀三萬二千三百二十五兩五錢四分總共戶工稅銀六萬八千三百一十九兩四錢除奉原續撥本年京餉銀五萬兩隨時動撥外仍一面督率員吏實力稽徵設法招徠以期稅項日有起色用裕餉需等情詳請奏咨前來臣覆核無異除咨戶工二部查照外理合附片陳明伏乞聖鑒謹奏奉硃批該部知縣欽此○○頭品頂戴安徽巡撫臣沈秉成跪奏爲已故直隸州知州政績卓著遺愛在民籲懇天恩宣付史館恭摺仰祈聖鑒事竊據署宿州知州桂中純詳據該州紳士前任巢縣訓導馬家芳等鄉耆沈景方等三百六十三人公禀已故升任宿州知州何慶釗籍隸河南固始縣以諸生從戎歴保知州補宿州知州升廣德直隸州知州歴署東流來安壽州渦陽等州縣及廬州府事竣故員學有根柢治事懇摯所歴各任皆有政聲其治宿州十有二年爲時最久尤得民心宿州兵燹之餘元氣未復該故員莅任後振興文教修復學宫增建古唯書院於常課外加以詩古文經策歲科應試之士其始寥寥嗣增至二千餘人考棚狹隘該故員出資添設每遇科塲捐發賓興之費境内先賢遺跡如北鄉贖還閔子祠墓祭産濉口有子路湖相傳爲仲子負米處爲之籌欵立祠其餘列入祀典各廟宇被水毁壞者靡不興修恪將祀事地接山東河南水旱灾荒流民麕至該故員百端籌措設廠收養賑粥施藥事必躬親嚴杜侵蝕之弊購線緝捕法令嚴明而研鞫命盜案犯審愼周詳刑無寃抑消患之大以拿獲巨匪席小猴爲最江皖附近各縣地方獲安除弊之深以出欵雇車永免車徭爲善九省驛路通衢餉鞘絡繹農民無所擾累修志書則表彰死事多人諷勵世俗建橋梁則惠及商賈行旅利澤百年重農事則疏濬溝洫督捕蝗蝻捐廉以爲百姓先歲常報稔他如置義地設義塾恤嫠保嬰惜字施藥分設水龍會百廢具舉措置咸宜由其慷慨性成視民事如家事久於其任士類之賢否鄉人之利弊無不周知與紳民聨爲一氣教忠教孝娓娓不倦鼠牙雀角人不能欺每遇訟端片言解釋輒復誨之肫肫兩造涕泣而去升補廣德直隸州以治宿州之心行之勤苦積勞遇州試卒於考舍民感其德勒碑誌之耗至宿州婦孺亦泣僉曰士民所以安絃誦樂耕鑿無胥役呌囂之擾有禦灾捍患之備非該故員不及此造具事實清册呈懇詳奏宣付史館列入循吏傳等情禀由該州查明該故員歴年治行確實可稽野老農夫偶與道及相率欷歔流涕知其感民也深據情具詳轉請經臣批行布政使德壽覈議詳覆請奏前來臣伏讀同治二年十一月二十四日上諭祁嶲藻奏弭盜必資循吏請分别表章錄用一摺嗣後各省大吏務宜加意訪查其有政績官聲遺愛在人者著奏明宣付史館編入循吏列傳等因欽此安徽省前有已故全椒縣知縣朱根仁已故盱眙縣知縣潘治於光緒十五年三月十六年正月先後奏准史館立傳在案今該故員何慶釗歴任各府州縣盡心求治皆著循聲其在宿州年久效多昭昭在人耳目民情尤不能忘實與朱根仁潘治後先媲美察覈所陳事實亦屬信而有徵委非空言譽美合無仰懇天恩俯准將已故安徽廣德直隸州知州何慶釗生平政績宣付史館以表循良而資觀感除事實清册咨移部科曁國史館查照外謹會同兩江總督臣劉坤一安徽學政臣吳魯恭摺奏陳伏乞皇上聖鑒訓示謹奏奉硃批着照所請該衙門知道欽此○○張之洞片再前准戶部咨議覆直隸督臣李鴻章奏淮軍月餉支絀請將江漢關應解額欵於四六成洋稅項下通融勻撥案内議令江漢關應解淮餉如六成洋稅無欵卽在四成洋稅及五成二厘招商局稅内按數提解等因奉旨依議欽此咨行欽遵辦理查江漢關奉撥應解直隸督臣李鴻章淮軍月餉四成洋稅銀二萬兩六成洋稅銀三萬兩均解到光緒十九年七月分止隨時奏報在案兹應解光緒十九年八九兩月分四六成淮餉卽在第一百三十二結所徵四成洋稅項下動支庫平銀四萬兩並在是結六成洋稅項下動支庫平銀六萬兩作爲直隸督臣李鴻章及提督劉盛休所部淮軍月餉委解湖北淮軍收支轉運局交收轉解湖北漢黄德道監督江漢關稅務惲祖翼詳請奏咨前來臣覆核無異除分咨外謹會同湖北巡撫臣譚繼洵附片具奏伏乞聖鑒謹奏奉硃批戶部知縣欽此○○張之洞片再前承准海軍衙門咨光緒十九年分北洋海軍經費應撥湖北厘金銀三十萬兩按八成分批徑解北洋兌收等因查湖北省厘金項下原撥南北洋海防經費銀三十萬兩光緒六年三月經北洋大臣奏准按八成分解每年共應解銀二十四萬兩自光緒十二年起至十八年止應解前項銀兩均經分别解清截留本年已解過第一二兩批銀十二萬兩附片奏報在案兹據湖北善後局司道詳稱籌撥本年第三批庫平銀六萬兩於十月初十日解交湖北淮軍收支轉運局兌收轉解北洋以應要需等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批該衙門知縣欽此○○張之洞片再前准戶部咨具奏各關應解抵閩京餉改爲加放俸餉銀兩江漢關仍於四成洋稅項下每結提銀四千兩等因當經轉飭遵照辦理所有江漢關第一百三十結應解抵閩京餉攺爲加放俸餉銀四千兩委解赴京交納業經奏咨在案兹據湖北漢黄德道監督江漢關稅務惲祖翼詳稱在於第一百三十一結所徵四成洋稅項下提撥足色庫平銀四千兩飭委候補同知薛華城候補通判張良弼管解赴京交納等情詳請奏咨前來臣覆覈無異除給咨管解外謹會同湖北巡撫臣譚繼洵附片具陳伏祈聖鑒謹奏奉硃批戶部知縣欽此 
 
 

Page 12

 
 
[光緒十九年十二月初七日京報全錄]  
　　宫門抄○諭旨十道錄前○陜撫鹿奏審明用藥迷竊得財致斃事主二命首夥各犯按律定擬摺○皖撫宛奏捐備祭産請准立案片○又奏請將訓導議處並敕部重刊印記片○東撫福奏請更正片○十二月初七日戶部通政司詹事府廂白旗值日無引見○八額駙延侯各假滿請安○四川副考官徐仁鑄到京請　安○壽耆請假十日○李端棻續假五日○兆伯啓侯安興阿各續假十日○戶部奏請更換左右翼監督○召見軍機徐仁鑄陳學棻張蔭桓皇上明日用膳辦事後全　皇太后前請安畢還宫○○頭品頂戴陜西巡撫臣鹿傳霖跪奏爲審明用藥迷竊得財致斃事主二命首夥各犯按律定擬莅摺仰祈聖鑒事竊查前據署寳鷄縣知縣趙乃普具報該縣過客郭鴻順携姪郭狗兒雇工張姓赴甘貿易被賊圖財用藥迷竊姪郭狗兒張姓均各中毒身死當經會營勘騐差役先後獲犯　東元等到案訊詳議擬解司因案情未確發委確審兹據西安府知府文啓審明解由臬司唐樹楠審勘前來臣親提研鞫緣任得芳卽唐姓藍靑山卽汪姓又名藍老大與在監病故之鄭東元卽鄭老汗分隸四川通江縣廣安州小貿傭工營生均先未爲匪光緒十八年三月間鄭東元因生意虧本出外覓工五月間行至褒城縣地方會遇素識現獲之任得芳藍靑山並在逃之李懐一處閒談各道貧難鄭東元憶及常聞人言閙楊花服食能令人昏迷不醒起意尋覓迷竊過客財物分用任得芳等應允鄭東元卽往山上尋獲研成細末分給各人包藏身邊一同出山約候遇便下手維時郭鴻順同姪郭狗兒雇工張姓由四川原籍彭州携得烟土茶葉前赴甘肅貿易六月初二日與鄭東元俱行至寳雞縣東關外途遇閒談鄭東元向問郭鴻順告知前情鄭東元意欲乘機迷竊揑稱伊等亦往甘肅貿易隨揑名鄧老漢藍靑山等會意揑名汪姓任得芳揑名唐姓惟李懐說出眞名俱問知籍貫認爲同鄉邀約結伴同行具有照應郭鴻順等信實應允初三日早行至劉氏廟地方均在郭慶學店内買吃早飯鄭東元同藍靑山約外買燒酒黄瓜暗令藍靑山遇便下藥藍靑山應允同將酒菜買回鄭東元將郭鴻順等誘坐一處吃飯飲酒暗内藍靑山任得芳等使眼色令去熬茶任得芳等將茶熬好藍靑山見旁邊無人先倒一碗將閙楊花末取出下入一半任得芳因賸藥無多接過藥包一併下入令李懐掇給郭鴻順郭狗兒張姓同飲自倒一碗任得芳與鄭東元李懐藍靑山合飲各將飯錢找給一同起身行至周家莊地方郭鴻順郭狥兒張姓毒發迷昏倒地鄭東元卽一同搜取錢物携至僻處查點是烟土三色藥九十餘斤茶葉約十斤包土藍布包袱一條銅錢一千三百文當將茶葉烟土賣與過路不知姓名人得錢十四千九百文除花用外每人分錢二千八百文鄭東元又分包袱一條各散適周林赴地工作瞥見郭鴻順昏迷倒地當向灌救郭鴻順復甦郭狗兒張姓毒重俱各殞命當向郭鴻順詢悉情由投約報經該縣會營勘騐差缉旋於七月初七日據原役協同岐山縣差緝拿獲鄭東元卽鄭老漢任得芳卽唐姓並起獲原贓包袱到案訊詳批飭緝審於七月二十九日據報該犯鄭東元在監得患傷寒病症飭醫罔效於八月初一日在監病故經該縣禀由鳳翔府檄委汧陽縣騐明委係病斃並無别故研訊刑禁醫生人等均無凌虐違方情弊詳經批飭核入正案辦理復據報該犯任得芳在監患病隨騐醫治報痊正覆訊解勘間於十月初九日據原役禀獲藍靑山卽汪姓又名藍老大到案訊供詳報查逸犯李懐弋獲無期隨提全案犯證復訊議擬由府解司以案情未確發委西安府督同局員審辦現據該府審明議擬詳由臬司勘轉詳請具奏前來臣親提覆訊各供前情不諱供贓確鑿案無遁飾查例載殺一家非死罪二人擬斬决梟示酌斷財産半給被殺之家養贍又用藥迷人已經得財之案起意爲首及下手用藥之犯均照强盜例擬斬立决又强盜殺人俱照例斬决梟示各等語此案鄭東元卽鄭老漢起意糾邀任得芳卽唐姓等用藥迷竊郭鴻順等得財致郭鴻順之姪郭狗兒雇工張姓被毒各身死查郭鴻順帶姪雇工一處貿易卽屬同居共財自係一家例内殺一家二命斬决梟示其用藥迷竊致斃事主亦照强盜律斬梟二罪相等自應從一科斷鄭東元卽鄭老漢合依殺一家非死罪二人擬斬立决梟示例擬斬立决梟首示衆雖先在監病故仍應照例戮屍梟示仍飭具行查該犯原籍追斷財産一半給被投之家養贍任得芳卽唐姓藍靑山卽汪姓又名藍老大聽從用藥迷竊得財毒斃事主二命均各依强盜殺人斬立决梟示例各擬斬立决梟示均照例先行刺字藍靑山有父藍帶光不能禁約其子爲匪移籍轉責示儆該犯等在外爲匪原籍牌甲無從覺察應與訊不知情之店戶郭慶學救治不及之周林及鄭東元在監病故訊無凌虐違方情弊之刑禁醫生人等均毋庸議買贓不識姓名人請免查究獲贓給主認領未獲追賠無干省釋各屍棺飭屬領埋迷藥訊已用完無從查起逸犯李懐飭緝獲日另結此案首夥四人獲犯過半兼獲首盜所有疎防職名及監斃盜犯一名應議管獄官職名均請邀免開送恊獲鄰境斬梟重犯二名應敘職名係岐山縣知縣紀佩相應隨案開送供招咨部外所有審明用藥迷竊得財致斃事主二命首夥各犯按律定擬緣由理合恭摺具陳伏乞皇上聖鑒飭部覈覆施行謹奏奉硃批刑部速議具奏欽此○○沈秉成片再據安微省亳州紳民前以已故漕臣袁甲三在該州治軍最久遺愛在民禀請捐資建祠以伸報饗並以袁甲三之子已故刑部侍郎袁保恒佐侍戎行有功於亳州懇援案一體附祀於光緒七年三月經升任撫臣裕祿奏蒙諭旨允准欽遵捐造落成歴年歲修祭祀等項由該地方官捐辦在案兹據該州會商各員紳集捐銀錢購置莊地一頃一十六畝有奇莊房草屋四間作爲袁甲三專祠祭産招佃承種歲收租籽以應祠宇歲修春秋祭祀之用俾垂久遠由州造具銀錢捐數田畝叚落清册詳呈藩司核明詳請奏咨立案前來臣覆查無異除清册咨送戶禮二部查照外謹會同兩江總督臣劉坤一附片陳明伏乞聖鑒謹奏奉硃批該部知縣欽此○○沈秉成片再據鳳陽縣詳報准定遠縣儒學移開上年九月内學政按臨歲試鳳陽府屬生童該學教諭朱彝訓導王士翹携帶印記一同來郡送考租寓劉姓屋内十月十四日考試事竣正擬束裝回縣是夜三更後鄰人馬金草棚失火延燒該教諭等寓所時值風狂火烈撲救不及致將印記遺失遍尋無著等情報經該縣親詣查勘屬實訊供通詳臣以印記關係重大宜如何加謹收藏乃以鄰居不戒於火延及行寓雖當深夜未能設法搶護火熄之後似不難按路檢尋期於早日就獲何致四處訪查杳無蹤跡可尋究竟是否被火毁失卽經批飭鳳陽府就近確查提同該學書斗人等嚴加勘訊一面先將該教諭訓導一併摘頂勒限查緝去後兹據該府縣查明該學印記委係被火遺失日久無獲訊取書斗人等供結並將失火之馬金提案責懲等情由藩臬兩司會詳前來臣伏查該教諭朱彝等行寓被火延燒當時疎於防範不克妥爲保護致將印記毁失事後又不實力尋查日久杳無報獲實屬咎有應得除該教諭朱彝業經另案叅革請免置議一面咨部查照外所有定遠縣儒學訓導王士翹相應請旨勅部照例議處以示懲儆並請勅下禮部重刊定遠縣儒學印記一顆頒發來皖以便轉給祗領敬謹開用俾昭信守謹會同兩江督臣劉坤一安徽學政臣吳魯附片具陳伏乞聖鑒訓示謹奏奉硃批著照所請該部知縣欽此○○福潤片再撫標儘先守備周得勝係山東歴城縣人由武童投効軍營歴保千總儘先拔補嗣因東省肅清案内經升任撫臣丁寳楨奏保於同治七年十一月二十八日奉上諭著免補千總以守備儘先補用並賞戴藍翎欽此侯家林大工合龍案内保加都司銜復因堵築桃園决口出力經前撫臣陳士杰奏保光緒九年五月二十日奉上諭著賞換花翎欽此旋因收標取具履歴送部經兵部以檢查該員保案係由藍翎儘先都司請保花翎究於何案内保奬都司行令查明報部核辦飭據查明該員實係由都司銜藍翎儘先守備保換花翎當時底銜誤寫藍翎都司又保奬守備之案將周得勝誤寫周德勝呈請一併更正復經咨准兵部以自係當時筆誤惟奏保之案未便據咨更止應令奏明辦理等因前來相應請旨敕部更正註册以昭覈實理合附片陳明伏乞聖鑒謹奏奉硃批兵部知道欽此 
 
