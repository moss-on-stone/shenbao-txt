# 1891 - 86 - 4906445

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内侍單提取兹尙有未經來取者深恐因路遠所致未便遽爾充公是以年再展限期遲至本年三月之杪若仍不來提取則定將　單作爲廢紙此後决不發書矣用先布知維所　雅鑒 
[重印快心編出售] [  申報館主人啓]  
　　快心編初二三集爲天花才子所著雖體例不離乎小説而其言情寫景娓娓動入實非俗手所能及本舘於去夏重付手民排印未及一　　笥已空葢由筆墨神妙無方故人皆爭先快覩也兹以購者仍源源而至因又續印成書裝訂告成卽日發售所有悮字細加改正不復留亥豕魯魚每部仍訂十册價洋五角閲者請臨本埠申昌書室各處申昌及售報人處購取可也 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四成增補角山樓先正事略新印瞿子治先生墨寳五蘭竹屏八角市裱加七角○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘隔壁又設分局在二馬路横街三層樓紅墻洋房内此佈 
[論嚴禁私鑄]  
　　吾讀上海縣陸春江明府嚴禁私燬制錢告示而不禁深有感焉自來錢法之壞大率由於私燬私鑄在官府方慮制錢日少不足供閭閻之行使於是採購銅斤開爐設局斤斤焉衡其輕重厚其輪廓暢其流行夫亦謂上以裕國下以便民胥於是乎在故視之不得不鄭重也而猾賈奸商乃取厚重制錢私自下爐鎔燬攙以薄料鑄成鵝眼沙殻等小錢只知侵皅入已不顧貽害商民此所以制錢日少私錢日多圜法之壞正不知胡所底止官府知其然於市肆之攙用私錢則出示以禁止之於匪徒之設爐私鑄則設法以查拿之凡所以懲治奸宄保衞商民者亦旣璧畫多方悉心處置矣無如若輩神通廣大每在僻靜處所空屋之中地窟之下終宵鼓鑄爐火通紅懼火光之外見則設羃以爲障恐聲響之遠聞則累甕以爲壁而於附近一帶居民尤必以計籠絡以利要結故有作奸犯法累月終年而未嘗破案者近歲粤東贖置外洋機器自鑄銀幣成色輕重與市上行使洋銀有過之無不及在當局之所以如此者無非欲還我固有之利上以儲國帑下以便商民不料此種銀幣鑄造方新行用未久而粤人之無賴貿利者已在九龍一帶設爐私鑄與官局所鑄銀幣混行市上此可見私鑄者之趨利着着爭先處處用詐竟有出人意計之外者此等莠民固爲國法之所不容人情之所共忿至若私燬制錢私鑄小錢各處皆有難以一一指數卽如上海附近江灣一帶從前曾聞有人開爐私鑄蹤跡詭秘此外各處似此類者當亦不一而足竊謂私鑄之與小錢店名日雖殊而其營私廢法罔利害民則實有相爲表裏者私鑄之徒若不與小錢店串通則小錢雖多將從何處暢銷惟與小錢店狼狽爲奸而後源源販運反注靡窮因得以大獲其利小錢店之奉公守法者未始無人然正經交易錢洋出入雖有微利可霑究不能十分潤澤而行險徼倖者遂視禁令若弁髦競願與私鑄之徒暗中接濟攙用私錢浸假而店鋪買賣物件亦用私錢攙和日甚一日致有制錢每百攙私錢三四十文者加以串底缺少良民受累非淺滬上尚無此風而福州等處則已相沿已久近時官府整頓圜法諭令票錢店將舊票收回換用新票以票兑錢不致有所耗折并令行用小洋以免虚票倒閉之病又恐民間之於小洋夙未見慣未必一律信用特設公估局俾有小洋者得以赴局估看每日洋價懸牌示衆以昭公允辦理之法洵可謂綱舉目張至周且密矣夫私燬制錢本屬有千例禁房主貪利出賃房屋以及隣右人等徇情隱護得規包庇者皆有應得之咎定例何等森嚴然而私鑄仍未絶跡者豈非以其神通廣大緝捕之計亦將有時而窮惟是飭差緝捕容有不能得力之時而房主鄰右斷無毫不知情之理誠使下一令曰凡能拿獲私鑄呈送到官者賞必信房主鄰右知情不報者罰無赦如是則人皆以貪賞之故而樂爲舉發又以畏罪之故而不敢徇隱私鑄之風當可爲之稍挽至各小錢店則當令其連環互保出具甘結永不攙用小錢如有犯者一二次則勒令罰鍰犯至三次則是有心頑梗終不可教化也便將該店封閉不准再開一店犯法并坐互保者以不善約束之罪地方官時遣親信之人驀地查察庶便壟斷罔利之人無所施其狡獪私錢旣絶則制錢日多國家之出納賦税商人之貿遷有無小民之抱布貿絲暗中獲益者正非淺鮮雖然知之匪艱行之惟艱伊古以來有治法而無治人苟得其人則百廢具舉不得其人則良法美意適足以資作弊者之藉口嗚呼難言之矣近時朝廷因制錢日少一日令各省開爐鑄造制錢以濟民用而粤東所出新錢以機器鑄成者式樣尤爲完好見者視同珍寳然私鑄之弊不絶是猶治水者未塞漏巵救火者不斷去路於事終無濟也縱論及此敢以質諸興利除弊者 
[本館接奉電音]  
　　昨由京友電傳上諭五道敬謹譯登○二月二十三日奉上諭王文韻等奏土匪攔入縣城卽日派兵剿除一摺雲南富民縣城於本年正月十二日該縣知縣端木鴻鈞前赴祿勸縣會審命案突被四川會理州匪徒黄二布客卽黄子榮等僞稱帥主紏約川滇土匪攔入縣城戕官刦庫經王文韶等帶領副將張紹謨總兵楊發貴及雲南府知府陳燦等先後帶兵馳往會同該縣紳團卽於是夜將富民縣城收復擒斬多名該逆黄子榮等又與李三布客卽李憎先期密約圖襲武定州城經該州兵民擊敗李憎率領悍黨竟於十四日突入祿勸縣城張紹謨等聞信馳援擊斬逆匪百餘名生擒自逆僞大帥李憎收復祿勸縣城逆首僞大帥主黄子華及黄子榮之子小黄三先後經武定州羅汴縣兵勇搜斬並生擒逆首僞大師主黄子富解省嚴訊此次變起倉卒在事文武於三日之間收復縣城首逆悉數殄擒地方未經蹂躪辦理尚爲迅速仍着王文韶等飭令各屬及派出員弁搜捕逆匪勿任漏網此股逆匪多係四川會匪並着劉秉璋飭屬一體協拿務使川滇邊境一律肅清俾免紛擾爲患所有單開出力之副將張紹謨着交軍機處記名遇有總兵缺出請旨簡放總兵楊發貴着交軍機處記名遇有提督缺出請旨簡放補用游擊岳培高着免補 
 
 

Page 2

 
 
游擊以叅將留於雲南儘先補用並賞戴花翎補用守備馬福興着免補守備都司以游擊儘先補用把總張其仁着免補都司以游擊儘先補用並賞加叅將銜補用守備嚴希濓楊朝佐唐占高均着免補守備以都司儘先補用嚴希濓楊朝佐並着賞戴花翎補用千總王映發着免補千總以守備儘先補用並賞加游擊銜知縣嚴世銘着以本班仍留原省歸候補班前先補用並賞加同知銜訓導張紹謙杜喬林均着免選本班以知縣不論雙單月儘先選用張紹謙並賞加知州銜貢生蔡文義着以教諭不論雙單月遇缺儘先選用郭寳賢王兆祥均着以訓導不論雙單月儘先選用郭寳賢並賞加五品銜廩生楊樹聲着以府經歴不論雙單月儘先選用被戕之祿勸縣知縣李世琛署富民縣典史馬乾陣亡外委陳子壽均着交部從優議卹餘着照所議辦理該部知道單併發欽此同日奉上諭甘肅新疆巡撫着陶模補授欽此○二十四日奉上諭湖南按察使着孫楫補授欽此同日奉上諭陜西布政使着張岳年調補沈晉祥補授甘肅布政使欽此同日奉硃筆許景澄補授太侯寺少卿欽此 
[上林語錄]  
　　神機營馬步各隊應需光緒十七年春季常操軍需火藥按照各隊册領斤數經總理營務處繕單呈禀慶邸批飭由製造軍火局照數開放以供軍需計健鋭營馬隊圓明園馬隊外火器營馬隊内火器營馬隊左翼五處馬隊右翼五處馬隊左驍馬隊右驍馬隊各領常　軍需火藥五百斤圓明園抬槍隊領常操軍需火藥一千五百斤漢軍礮隊領常操軍需火藥三千斤轟藥一百五十斤中營步隊領常操軍需火藥一百斤左驍抬槍隊右驍抬槍隊各領常操軍需火藥一千斤漢軍　槍隊幼丁隊各領常操軍需火藥八百斤捷字勝字精字鋭字利字健字六洋槍隊各領常操夯藥一千斤駿字驤字震字三馬隊各領常操夯藥五百斤以上二十四隊共領火藥一萬二千二百斤轟藥一百五十斤夯藥七千五百斤○廂藍蒙榮重華都統祿景茀亭副都統善公同擬定於二月十五日已刻在地安門内雁翅樓揀選該固山副叅領一缺印務章京一缺公中佐領一缺並挑補六七兩甲喇領催三缺馬甲七缺養育兵二缺除咨請蔡旗侍御届時前往會同揀補外已傳令應揀應挑官兵人等是日赴該處預備○神機營右翼五處馬隊專操正藍蒙副都統托倫布現病未痊奏准回旗調理所出右翼五處馬隊專操一缺經慶邸等諭將右翼漢軍排槍隊專操正紅滿副都統祥普調充右翼五處馬隊專操已由總理營務處分檄馬步各隊查照矣至漢軍排槍隊專操俟點派有人再行登錄○前任庫倫辦事大臣喜副都統昌前因患病開缺回旗調理數年來病已痊可近復發作醫治無功延至中和十有一日寅刻溘然逝世當卽備棺含殮如儀擇於十四日接三停柩五七唪經數棚俾資冥福後方送入佳城以安窀穸其喜副都統口授遺摺由其公子代行繕具於十四日晨呈遞○四川布政使崧方伯蕃六年期滿遵旨入都陛見交缷藩篆後起程北上於中和十日行抵都門仍寓巡捕廳胡同宅第内繕具安摺二分緣頭繕牌一隻盛以黄匣於十三日子刻遣丁齎往南店呈交内奏事官軍機章京代爲分遞松方伯亦於丑正抵西苑門外候旨旋由奏事官傳令第一起入見上於勤政殿中召詢川省要政數言方伯敬告宸聽方伯退值後乘車回第據言方伯擬請假數旬後方遵旨回川本任云○兵部爲咨行事武庫司案呈所有八旗各營兵丁例於每年春秋兩季各赴本旗教塲舉行演射盔甲箭由本部奏請日期分行遵照以備派查歴經循照在案今光緒十七年分本部奏明春季於二月廿一日三月廿一日秋季於八月廿六日相應咨行貴旗營照例按期演盔甲箭並將應演之兵花名造册報部備查○張家口監督户部郎中榮硯堂摧使安現屇一年差滿預爲報部經户部分行宗人府各部院及内務府於一等資深兩項理事官副理事官郎中員外郎中各保一員開具履歴於三日内咨覆本部以憑揀擬帶領引見恭候簡派○新任杭州副都統常都統制恩正紅旗滿洲人由護軍歴至護軍叅領旋擢隨同辦事護軍叅領嗣保二品銜上屇軍政保薦卓異奉旨以副都統交軍機處記名適杭州副都統恭軍帥壽擢升西安將軍遺缺卽以常副都統恩簡畀約在首夏征車方克南行仍須取道津門航海榮任也 
[東報譯登]  
　　日本九州鐵道會社由久留米至高瀨由黑崎至門司添建之鐵道刻已一律告竣擇於四月一號開車中設車站二十餘處定價自二角二分以迄一元二角五分○俄國有一專捕鯨魚之輪船名曰鏗那其此次駛至朝鮮元山附近海中杳不知其蹤跡當啓行時帶一帆船正月以來久滯長崎近始駛赴高麗海參崴一帶及日本北海道樺太島偵探情形○英輪船枯英愛里柴拜司在長崎購取煤觔尙嫌短少乃駛往唐津再購上月二十號開往麥尼扯時當昏夜風雨交作烟霧彌漫咫尺幾不相見甫抵壺岐國鯨伏村岸旁突觸暗礁以致膠滯郡長見之思設法爲之救護隨於二十一號電致長崎適縣知事中野君祭弔招魂塲將報交赤松中將閲視中將允派船前往救援祭畢傳令日進兵艦於廿二號望壺岐進發次日又派磐城艦繼之旋查得枯英愛里柴拜司能容三千五百六十墩船中共二十八人船身已没俟潮落始露三分磬城艦乃撈得小艇二艘日進艦援起各人開返長崎廿五號之夜水上警察署用小船接各人登岸送至英領事署領事令安置於大浦十番館二十六號特赴縣廳道謝及回傳集各人訊問○朝鮮國平壤鐵島二埠寄寓之日本民人屢次稟請欽使向韓政府商懇通商韓政府不依後見中國北省商民時有往二埠貿易者正在嫌其不公適内地細民因榖價騰貴公禀長官請下令禁止乃出示數道發貼鐵島及華船停泊處云統理交涉通商事務衙門爲關飭事接准哀總理來文内開近聞有無知華商潛赴朝鮮内地開設行棧店鋪或由山東沿海地方駕駛帆船潜往平壤黄海一帶未經通商各口隨處登岸與韓民交易殊違定章而干禁令且於朝鮮税關及正宗商家均有妨碍亟應設法嚴行整頓相應照會貴督辦請煩查照關飭各道地方官認眞查禁倘遇華商在内地開設行棧店鋪及有帆船在未經通商各口卽將該商拿解來漢并該商所有貨物店舍船隻點清封荐報明貴署照送本署以便分别懲辦等因前來准此查中朝水陸貿易章程第三欵載明不准將各色貨物運入内地坐肆售賣等語以兹關飭管下各地方官一一搜求會有華商店鋪船隻曁所有貨物逐細查核照數封留刻期報明本衙門以憑轉送袁總理照章懲辦合行關請照騐施行須　關者 
[淮南子]  
　　　江來信云同知銜新任沛縣馬小沅大令由省赴治於本月初六日抵淮謁見各大憲○同日委署宿遷縣肅大令爵寅亦俶裝戾止○善後局提調汪太守因捐賑資助賞給二品頂戴並過道班○淮揚海道於本月初八日赴安東一帶勘視河工至十二日回署○湖嘴某質鋪被火後由特大令出示所燬之物悉照當本賠償○本月十三日午前鎭署街巷内某姓門房失愼焚去半間夜間五鼓時西門某姓家又失愼焚去草舍一椽○某日距南門東南五六里某姓村庄突來暴客數十人桀石毁門而入庄主知不可以理諭願贈盤費若干暴客不從乃登屋狂呼邀請鄰人來捕戈矛槍砲併力齊施始懼而奔逃不復滋憂然亦險矣○二把手車夫二人因事互毆其一損厥面頰乃舁赴清江縣署鳴寃邑尊照鬥毆例懲之忿逞一朝繫經數日人亦何苦而自尋煩惱以至於斯哉 
[獲盜迅速]  
　　金陵城外北河口地方有某姓者素業商賈善權子母家遂漸臻小康忽於日前夜間三鼓時突有盜匪十餘人竟若傚伶人伎倆塗面似大花臉畫鬚似鬍子生手執利刃破扉直入内室計共刦去洋蚨什物二百餘元而去失主隨卽報案當派兵弁跴蹤巡緝越數日卽拿獲在案盜匪三名送縣訊辦 
[善堂不善]  
　　天下之巧騙人財者莫如僧道僧曰能超度亡者往西方極樂世界道曰可爲生者消災除晦婦孺無識往往深信弗疑若輩隨得伺隙騙財以肥私槖不謂滬上之騙財惑衆者偏不在僧道而在善堂近有一等匪徒花樣翻新假行善以行騙司騙得捐歀不論巨細與 
 
 

Page 3

 
 
同類者一律瓜分鄙人有一友人去歲曾語予曰今有一易於生財之法爾樂從否詢以何事則曰爾當於茶坊酒肆處處留心何處有富翁卽問悉姓名代汝代函附捐册寄去伊等不知眞僞或發愿助一二元十數元則爾可發財矣予曰恐天理難容何友曰此等善堂何處蔑有堂中規矩倘捐洋十元則堂主得五元探聽之人得四元寫信之人得一元予曰是何堂名曰堂名不必直告大約不外曰清曰濟曰永曰全曰普曰善曰安曰仁曰誠曰恒而已予究以此心難昧一笑謝之然若輩仍到處設堂斂錢惑衆更有不名堂有名局以爲生面别開者因略記情形請貴館登諸申報云云此係某君來涵中語函尾更大書曰若有虚言天誅地滅一若恐人不信故發誓言者然本館按前有法界善堂假行善事以行詭計事經聶觀察訪悉飭葛同轉拿獲訊懲事隔多時未見同轉若何懲辦而游手好閒之輩依然到處騙錢鬼蜮之謀愈久愈幻及此而不嚴加查究恐此後將被騙者衆卽眞善事亦啓人疑竇不肯傾囊矣不識官斯土者亦念及之否 
[失火卽熄]  
　　滬南大東門外某錫器鋪前晚因遺火積薪不及覺察至一點三刻鐘時烈焰飛騰幾有燎原之勢左右鄰人從夢中驚醒十六鋪地甲立卽鳴金報警大東門外保安會洋龍近在咫尺首先赶至取水灌救該店工匠人等竭力灌澆旋卽息滅只燬柴房一椽地甲正在投縣禀報行至半途火已息滅因卽折回 
[再訊銅洋]  
　　王金奎至新押鋪混用銅洋當被看破交捕盤詰據稱銅洋在順源錢庄兑來遂由捕頭派中西包探至該庄搜出銅洋百餘元及爐鍋剪刀鉛塊帳簿等件解送公堂順源錢庄請英律師小金威生到案辨駁等情已詳前報昨届覆審之期副捕頭稱王金奎到新茂押鋪混用銅洋旣被看破交到捕房由包探何瑞福問明銅洋從順源錢莊兑來告知值班三道頭西捕復問王金奎供明前情三道頭西捕轉告我我卽禀請派差協同中西包探前往搜查銅洋之外尙有爐鍋等件疑其私鑄銅洋今觀情由私鑄雖無証據然據王金奎言去年七月間曾向該庄兑過銅洋則該莊之販賣銅洋已可槪見今令三道頭西捕及管門傳話之華捕到案質証十二號三道頭西捕稱當日王金奎到捕房適我值班坐寫字房包探何瑞福帶王金奎説明情形我又向王金奎盤詰所供無異我以關繫頗大不能專主禀明捕頭然後施行一百十五號華捕稱王金奎供明銅洋在順源錢庄兑來且言該庄銅洋放在箱内務宜迅速往搜稍遲恐被得信藏匿包探何瑞福稱究詰王金奎銅洋何來初言在城内及法租界錢庄兑來問英租界内有兑銅洋之錢庄乎王稱麥家圈順源錢莊亦有銅洋出兑曾經交易幾次知伊藏洋之所同去指搜果有銅洋三包一包係新鑄别家錢莊雖有銅洋不過一二元多至十餘元而止斷無如此之多王金奎疉次混用銅洋有案可稽伊説順源錢庄出兑銅洋往搜屬實然則該莊其何説之辨至帳簿所　銅洋鎔化提銀十六兩另收洋二十三元等情如係鎔化之銀轉向銀爐兑洋理合寫明兑在誰家銀爐計收洋若干元不應含混書寫况帳上有二三元之銅洋拆兑好洋豈亦回爐乎總之銅洋抵壞者回爐較好者出兑害人顯而易見蔡太守謂銅洋鎔化提銀兑洋理合寫明兑在誰家銀爐本分府前次曾經駁詰惟銅洋三十五元鎔見銀十六兩另兑得洋二十三元數目相符必非以銅洋兑換惟記帳時不應草率含混耳律師小威金生同繙譯曹吉福稱捕房初控順源錢莊私鑄銅洋及至逮案由敝律師辨駁捕房又稱私鑄一節可置不究又稱伊販賣銅洋王金奎旣專以混用銅洋爲事原應懲辦何以前次混用銅洋由探夥訛詐已奉訊供將探懲辦此次之事或因挾怨起見若論順源錢莊販銅洋雖有各証然難指實此案須有的實証據始可實案一百九十號華捕訴明王金奎前因混用銅洋被探夥所見拘拿時卽將銅洋轉遞與人探夥送請懲辦當時由我傳話蔡太守商之易副領事謂王金奎疉次混用銅洋業已查明前卷前次因探夥辦公不善故將該探夥懲辦今王又混用銅洋供詞翻覆情殊可惡應先懲辦新茂押鋪夥張阿橋稱王金奎曾將衣服質錢又持銅洋來贖受其騙者已有三次因此格外留神見伊又來混用是以扭交包探太守謂王金奎之混用銅洋已無疑義判枷號二月示衆順源錢莊之案務須澈底根究所有該莊之孫沛山交保包祥雲顧炳雲王書生等仍交原保銅洋帳簿傢伙均交捕房帶回候下禮拜二覆訊核辦 
[閲操有期]  
　　年例春間香港必派一將軍航海來申簡閲團兵操演此次將軍已乘法公司某輪船戾止定期本月廿六日禮拜六傳令諸兵齊集河南路巡捕房空地然後拔隊赴賽馬塲會操時值濃春風和日麗紅妝艶妓白袷名流當無不欵步芳塵一覩軍容之盛也 
[相騐吞烟]  
　　昨報紀報請騐屍一則昨晨由原差及三圖地保將阿楊卽張楊氏妓女陸金鳳龜奴朱阿龍男傭李湘塘並屍兄朱春榮等一併帶至仁濟醫院伺候捕房亦派中西捕到塲彈壓鐘鳴十下陸邑尊帶同件作官媒書役人等命駕而至升座後該地保石炳堂投案候示邑尊飭提張楊氏研詰供稱蘇州人去年端陽節與阿珠同至東棋盤街聚興堂妓院陸金鳳處爲傭本月中旬金鳳令阿珠持洋一元至某烟間購買洋烟一角因無小洋將大洋抵押至次日阿珠有事他出金鳳與我至同芳居啜茗因身畔無錢金鳳令我向該烟間借洋一角晚間向阿珠告知日間加洋之事至二十日又令阿珠前去將洋找清阿珠以後借一角係小婦人所借堅不認帳及回來則向金鳳説後來加借之洋一併扣清在後小婦人在路遇見該烟間夥謂我曰爾來洋一角阿珠不認尙未扣去我回家後約與阿珠次日往對不知伊何故忽於當晚吞烟叩求明察邑尊問曰爾等可有别項爭執答稱素無口角安有爭執之理邑尊又提陸金鳳至案供稱湖北人在聚興堂爲伎阿珠與張楊氏均在我處傭工阿珠因侵吞洋一角送致羞忿吞烟迨知覺已在次日黎明急請人施救後送仁濟醫館醫治無效延至昨日十一點二刻斃命求恩明鑒朱阿龍供稱聚興堂由小的開設伊等之事我不知悉李湘塘供與同邑尊又提屍兄朱春榮至案供稱蘇州人阿珠係小的胞妹今年三十歲家中有姑年已老邁張楊氏所供各情我不詳悉惟我妹阿珠在金鳳處傭工先被借去洋四十元繼又借十元迄今本利無着小的向在滬上營生本月十七日往寍波　昨晨始知胞妹身死當卽奔喪於今日黎明時抵滬現在求恩究斷邑尊卽飭官媒檢騐旋卽　報委係吞烟身死並無别故邑尊離坐親視無悮並據朱春榮供稱清愿自行棺殮請免發封邑尊俯如所請着具自行棺殮結備查一面着原差將全案人証帶回聽候研訊 
[領棺息事]  
　　陳薛氏控俞開太與丈夫陳山柳口角爭毆致釀命案陸邑尊騐明山柳因病身死將該氏等帶回訊供已見本報前日原差將當時在塲之王啓發傳到晚堂邑尊提訊屍妻陳薛氏屍兄陳萬柳陳道柳屍姊劉陳氏投案候示邑尊命提收所之劉德隆俞開太研詰俞供江北人爲皮匠生意小的與陳山柳素無仇隙並不爭毆實被誤指並據王啓發供稱江北人亦爲皮匠生意本月初三日小的與俞等確在茶館啜茗並未行兇劉德隆供山柳係小的之妻弟吵閙屍塲小的自知不合求恩寛有邑尊得供向原告再三開導劉德隆姑念鄉愚無知從寛交陳萬柳等帶去俞開太究屬不安本分看笞一百极押候備文遞籍所有陳山柳屍棺給屍妻陳薛氏領回 
[英界公堂瑣案]  
　　捕頭稱邇來常有流氓在四馬路一帶調戲妓院傭婦婢女殊屬不成事體前次拘獲之人枷號四馬路示衆昨夜有人復蹈前轍已由捕房拘案顧郭氏稱在尙仁里妓院傭工昨夜出外買物突有素不相識之人阻住調戲正在窘迫時適有巡捕至立卽拘獲蔡阿福供爲銅匠昨夜與木匠楊德隆同行悮碰傭婦兩相口角不敢調戲楊德隆供與同蔡太守謂爾等任情調戲法不容恕判蔡阿福楊德隆各枷十四天發尙仁里口示衆巡捕頭稱前次調戲之人判發該處示衆並未目覩太守查問原差據稱該犯等帶交地保押往該處示衆因觀者甚多卽行帶回頭門太守謂總須帶往犯事地方方足以示炯戒不得含混了事○包探王阿二稱有瑞記洋行工頭吳增祥雇董仁大駁船裝鐵被竊二墩有餘賣在浦東開鐵店之土和生處已將船夥王炳雲朱耀志獲案請訊奉諭着交董仁大王和生到案今已分别提到據王和生言祗買 
 
 

Page 4

 
 
三百數十斤缺鐵尙多可見該船夥等並非賣在一處吳增祥同押船出店管瑞生申訴前情王炳雲朱耀志同執前詞董仁大卽王東順供爲駁船舵工王朱二人係小夥曾裝瑞記行之舊鐵遺下碎鐵掃艙時陸續積成三百餘觔賣與王和生所得之錢王朱二人亦曾分用王和生供在浦東開鐵店王東順曾將碎鐵三百餘斤兠賣言明每斤九文共付錢二千九百餘文不知是竊贓帳簿呈閲吳增祥稱缺少之鐵起到三百餘斤尙少二墩有餘值銀八十六兩王和生收買三百餘斤照價值洋六元伊祗付錢二千九百餘文豈不知是竊贓蔡太守判董仁大卽王東順管押七天賠繳銀九十六兩王炳雲朱耀志仍行管押王東順分用王朱二人錢若干自行照算湊償收贓之王和生罰洋六元以示薄懲○有恒洋行經收房租西人稱寍波路三百四十八號房屋租與王阿鶴居住對面有空屋五間其中皆有塞板被王阿鶴之妻王張氏拆去變賣鄰人皆曾目覩因之報捕拘案王阿鶴王張氏同供不敢拆缷塞板蔡太守謂傳同証人質訊何如王阿鶴王張氏俯首求恩太守判王阿鶴枷號十四天王張氏發官媒管押七天示儆 
[法界公堂瑣案]  
　　前晚有先業細崽陳阿金偕失業西庖羅阿金等至公館馬路天成昌烟舘開燈堂　謝雙泉酬應稍遲陳　揮拳肆擊傷及腰脇倒地不言陳等見勢不佳飛奔而去櫃夥沈炳華見而追上將陳扭住送入捕房捕頭立卽飭舁謝至仁濟醫館求醫昨晨將陳解案沈申訴前情葛同轉詰陳曰爾今年偌大年紀家在何處爲何將謝雙泉毆傷供稱小的家在王家沙今年二十歲胯間生有騎馬癰行步尙覺艱難安能打架同轉曰若然何以謝之腰脇受傷遂着押候查明傷勢如何再行訊核○包探王榮培稟稱許阿泉竊得花盆行經租界内兩目灼灼東探西張某號捕見其形迹可疑拘拿送案葛同轉問從何處竊來供稱竊自八仙橋西首同轉謂姑念無失主來案押候掌頰四十下○通事稱前晚一點鐘時吳佩卿潛至小東門外鳳樓春烟館洋臺上意圖行竊因之扭送捕房今特解案葛同轉問爾係何處人深夜躱在洋臺上是否圖竊供稱小的原籍紹興與堂倌阿榮爲友是晚因無處　身欲向借宿同轉查無原告到堂看押候查明有無阿榮其人再行訊核○通事稱去年縫工易春林虧欠張大水之房租又將人家委製之衣私行典去經人控請押追延至今春始得料理不料釋出後卽向張尋仇聲稱妻子被張騙　某號巡街捕聞聲而往拘押捕房張申訴前情易供稱小的擬卽移家被張將物扣住張訴稱易所欠之租已經還楚惟短少單被衫褲等物不肯理償葛同轉着押候交人保出 
[保赤心誠]  
　　兹承江蘇藩署鄧從善堂大善士以續募苐九批賑捐英洋一千四百八十六元匯交敝所委解災區同人拜德之餘莫名感佩值此青黄不接需欵孔急之際仰蒙鄧大善士心誠保赤爲善孜孜疉集鉅貲俾資賑需行見鴻嗷悉　咸騰集澤之歡駿惠遥敷允種無疆之福亟登報簡叩謝宏施[  上海四馬路文報局恊賑公所謹誌]  
[五十雙壽謹將筵資移賑並乞親友移助啓]  
　　竊燦愚未愚婦忝生佳日於春秋有子有孫幸託慈雲之康健自問行年在五鴻幸眉齊若問大節曰三馬徒酋長矧當初度方慙艾服之無聞且是小年敢辱麥邱之寵祝適沈災兮未澹惜物命其不遑與其欵我親朋歎娱竟日何如振斯窮苦補救因時非敢借人惠以活名聊以盡己飢之微意燦指廪空虚探囊羞澀力不從心情殷援手聊輸鷹餅一壺酒灑作陽春敢節兕觥半甌茗勝如甘露藉爲諸公種福特伸小子私情倘蒙俯鑒微　卽請量移賑助敢拜南山之頌爰持東海之籌庶引年逾十賚殊榮錫嘏重百朋厚惠想好善從同者必聞聲相應矣伏惟公鑒無任神馳 
接誦陸伯英善士錦燦函並啓一紙移筵資洋三十元助賑　醼費以補時艱是誠工於擘畫者歡臚賓主何須甘旨充腸慶集門庭轉念流離 
[枵腹用揚善美以待觀摩想親友孔多必能步後塵而種德也] [  上海北市絲業會館籌賑公所施善昌謹誌]  
[江督轅門抄]  
　　二月十五日徐州府阮祖棠赴任○十六日候補道胡廷玉叩謝咨文進京卽辭署海州州同從九洪恩波赴任○十七日南　縣袁樹勲到叩謝調補上海縣先行署理知縣葉琳禀知奉厘捐局委提蘇浙兩省絲捐銀兩差從九梁潤璜叩謝儀棧差遣○十八日候選敎諭鄧贊　謝委會辦武穴分銷差○十九日分省知府劉世璋辭赴廣東○二十日沈守謙蘇州回並禀謝飭知請補徐州道員缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[津試續述]  
　　周大宗師示期十二日考試靜海南皮慶雲青縣並旗籍十四日考試鹽山滄州並灶籍各文童均於習日出案十五日合覆青靜滄南鹽慶六屬並旗灶籍文童十六日考試天津縣文童十七日出案計招覆六十餘人十八日錄科十九日覆試天津縣文童○有南皮新進生員某將就貢院前購取雀頂一言不合卽與攤主相爭南滄兩邑文童從而和之聚衆興師問罪學憲查知其事傳諭天津府鄒太守轉飭兩州縣儒學着各認保嚴加管束如敢違抝將本童照例治罪輕則扣考重則軍流廪保亦干革究不貸 
 
 
 

Page 10

 
 
[光緒十七年二月十七日京報全錄]  
　　宫門抄○諭旨二道錄前○發抄硃批五道○桂撫馬奏請將漢臣馬援明臣王守仁列入春秋祀典並頒發御書匾額摺○又奏請將已故大學士建立專祠片○滇撫譚奏委署各員缺片○桂學政黄奏報各屬歲科兩試一律完竣情形摺○雲督王奏請仍照原保給奬片○將軍裕等奏甄别知縣片○湘撫張奏保留副將補用片○二月十七日吏部翰林院正紅旗值日内務府引見二十五名○克侯續昌各假滿請安○廣東按察使額勒精額請訓○英年謝以關差道府用　恩○玉貽清謝授湖北襄陽府知府恩○熙貝勒續假五日○榮公續假十日○卓公請假二十日○錫侯續假十五日○掌儀可奏二十日祭奉先殿瀾公行禮○召見軍機　續昌額勒精額王貽清○發抄李鴻章奏查明河間民人劉雲龍京控奉硃批刑部議奏欽此○又提督丁德勝借補順德　擊奉硃批兵部議奏欽此○又署川臬黄毓恩等捐賑請奬奉硃批黄毓恩延煜等着給頭品頂戴欽此○又審明南皮民人劉忠盛叩閽案定擬奉硃批刑部議奏欽此○又遊擊王承業革職奉硃批着照所請兵部知道欽此○○頭品頂戴廣西巡撫臣馬丕瑶跪奏爲功德在民羣思報祀請將漢臣馬援明臣王守仁凡廣西各屬已有廟祀書院之處列入春秋祀典並請頒發御書匾額恭摺具陳仰祈聖鑒事竊廣西地極南檄土漢雜居自秦漢以來逹人傑士垂勲布惠者代不乏人而能千百年後村野之丁男婦孺士屬之椎髻猺獞無不感慕謳恩曠代如新爭出其纎嗇力作之資私爲創造祠廟書院則惟漢臣伏波將軍馬援明臣謂廣總督　守仁爲最著臣校閲所經南寗府城及所屬多有馬援王守仁　廟而横州之烏蠻灘馬伏波廟尤著靈異水旱患難祈禱輙應思恩府城士民所建陽明書院　王守仁今猶重加修葺講學其中至馬援廟祠各府所在尤夥士人拜舞崇奉不絶臣嘗讀漢史馬援征交趾討徵側定六十餘城所過輙爲郡縣治城郭穿渠灌溉以利民又明史稱王守仁總督兩廣破斷籐峽八寨降土酋盧蘇王受撫其衆七萬宗傳以致良知爲本弟子應天下至今粤民猶追思樂道兩人之遺事於弗衰臣竊維教養之澤深入人心故報祀之隆永於身後馬援王守仁均與有功德於民則祀之例相符查王守仁兩祀文廟久　恩褒祀典已極隆重無可再加然爼豆雖公百代之馨香而肸蠻難已一方之私祝似並行而不悖因教勸而易從與馬援均足以奬起頑懦合無仰懇天恩俯准頒賜御書匾額兩方交臣敬謹懸挂横州烏蠻灘馬援祠廟及思恩王守仁書院凡廣西所屬各府州縣前已建有馬援王守仁祠廟書院之處飭令地方官春秋專祭以順輿情而宏治化出自逾格鴻施所有請將漢臣馬援明臣王守仁列入春秋專祀緣由謹會同兩廣總督臣李瀚章恭摺具奏伏乞皇上聖鑒訓示謹奏奉硃批着照所請該部知道欽此○○馬丕瑶片再已故大學士陳宏謀平生篤守程朱之學而能踐履見諸行事歴官所至以正俗育才爲已任尤盡心水利實惠經久嘗刊近思錄大學衍義又輯五種遺規風行於世化洽於鄉其臨桂原籍士習民風至今能敦本向學實由陳宏謀有以倡之其治績品　昭昭在人耳目久蒙恩旨入祀賢良祠　褒榮優渥豈敢再爲瀆請惟我聖朝養士之隆得人遠超前代其挺生嶺表爲合省儒賢冠冕洵足輝映山川查近日名臣多蒙恩命建立專祠陳宏謀功德在民身教成俗愈久而民愈不能忘合無仰懇天恩可否將已故大學士陳宏謀准子建立專祠由該子孫籌資自建令地方官春秋致祭以示褒異爲廣西人士端其趨冋樹立風聲實出隆施逾格臣爲褒賢式俗起見是否有當謹會同兩廣督臣李瀚章附片具奏伏乞皇上聖鑒訓示謹奏奉硃批着照所請禮部知道欽此○○譚鈞培片再署威遠同知事試用同知徐登瀛據報病故所遣之缺查有試用同知任湘才具明爽堪以署理他郎通判尹元亮俸滿開缺所遺之缺查有試用通判張鴻裔辦事穩練堪以署理署宜良縣知縣事本任昆明縣知縣鳴泰調省遺缺飭准補該縣知縣皮兩梅赴任據藩臬兩司先後會詳前來除分檄飭遵外謹會同雲貴督臣王文韶附片具陳伏乞聖鑒謹奏奉硃批吏部知道欽此○○廣西學政臣黄煦跪奏爲廣西各屬歲科兩試一律完竣恭摺仰祈聖鑒事竊臣於上年八月二十二日業將考過四府一州歲試接錄通省文生遺才情形具奏在案並附陳文闈揭曉錄送武生遺才事畢卽出省按試西路各郡嗣於十月十二日出省次第按試先柳州次慶遠次恩恩次南寍次太平次鎭安遵照部議將新設之歸順直隸州暫借鎭女棚附考次百色廳照章調考泗城以上七府一直隸州一直隸廳均循舊章歲科連考於本年六月竣事旋卽順道挨次科試先鬱林次及潯州梧州平樂三府十月回省接試桂林於十一月一律完竣臣按試各郡照舊愼密關防嚴禁懷挾槍冒傳遞各弊於柳州棚内查出身家不清冐籍混考者數人斥革　容縣學廪生張菁華黄河濱及越境具禀之平樂縣貢生湯培釗於南寍棚拿獲槍手三名斥革宣化縣學廩生梁上清曾保恩隆安縣學廪生黄豐鷹於太平棚拿獲槍手三名斥革太平府學廪生張聯璧於鬱林棚拿獲撞騙匪徒祝萬年一名以上各案均隨棚發交提調照例究辦至於調覆草榜視文風高下酌照正額多取五六名以至十餘名不等作爲備取間有調覆試卷核與本塲及府縣試卷文理筆跡不符者槪從屏棄卽以備取之卷補進推柳城縣科試文童因調覆試卷文理不符者過多缺額二名又平樂縣科試猺童因調覆時查係冐充猺籍缺額二名他如太平之左州養利泗城之西林西隆地處邊隅文風較遜應試者亦不甚多而歲科連試學額又較寛如必求其文盡無疵則缺額定多恐邊塞之儒視考試爲畏途讀書者愈形其少是以就地取才稍從降格上以廣朝廷作人之化下以勵荒陬向學之心此外高下不齊皆可節取如額文風仍以桂林之臨桂爲最優靈川鬱林博白次之平樂蒼梧桂平平南宣化賓州永福藤縣馬平等處亦不乏清通可造之材武風則以南寗宣化爲最優賓州次之餘亦足敷進額臣於各棚發落時仍復諄諄訓飭文則勉以敦品立志務爲根柢之學武則戒以有勇知方儲作干城之選兾其爭自濯磨仰副皇上培植人材之至意再臣所過各屬雨暘時若秋收豐稔民情亦均安謐足以上慰厪懷所有微臣歲科兩試一律完竣情形謹繕摺陳明伏乞皇上聖鑒謹奏奉硃批知道了欽此○○王文韶片再候選知府盛昌頣於光緒十二年來滇投効十三年隨同剿除猓黑及木戞寨夷匪出力十四年六月經前督臣岑毓英彚案奏保請俟得缺後以道員用嗣准部議該員報捐知府之案應令赴部庫捐免保舉再行核辦所請應毋庸議等因當卽轉行遵照去後兹據呈稱該員自奉行知遵卽赴部上兑領有執照聲請核辦前來臣查盛昌頣捐免保舉雖在保案奉駁以後而報捐知府究在未著勞績以前核與尋常立功後始行報捐官階者似屬有間合無仰懇天恩俯准仍照原請俟得缺後以道員用出自逾格鴻慈謹會同雲南巡撫臣譚鈞培附片具奏伏乞聖鑒飭部議覆施行謹奏奉硃批該部議奏欽此○○裕祿等片再查吏部奏定章程凡勞績保舉補缺後以升階用者以准補部文之日作爲升階到省候補日期又初任人員保歸候補班次應扣足一年甄别補用各等語兹查有五品藍翎候補知縣傅雲颺係由候補縣丞投効奉天軍營因剿辦哈力套改股匪出力保俟補縣丞後以知縣用光緒八年三月初十日奉文實受通化縣柳樹河縣丞應以是日作爲知縣到省日期早經一年期滿旋因丁憂回籍服闋起復到省應卽補行甄别奴才等詳加查看該員才具明敏年力富强堪以知縣留省照例補用理合附片具奏伏乞聖鑒謹奏奉硃批吏部知道欽此○○張煦片再光緒十六年三月十四日准四川督臣劉秉璋咨送留川補用副將喻再成係湖南長沙縣人由武童於咸豐八年投効湘果營援剿江西逆匪旋隨前四川督臣駱秉章轉戰川省二十餘年遞保以副將留川補用迭次委辦機器火藥等局曁署理川北廣元各遊擊事務均經交缷無誤因生母年逾七旬禀請咨送回籍歸標就近侍養等因准此當將喻再成暫發臣標察看現已届半載有餘據中軍叅將長立詳請核奏改留本省收標前來臣看得該副將喻再成年力正健敏幹有爲可否仰懇天恩俯准將留川補用副將喻再成留於湖南撫標按班補用出自鴻慈除飭取該員履歴咨送兵部查核外謹會同湖廣總督臣張之沿附片具奏伏乞聖鑒訓示謹奏奉硃批着照所請兵部知道欽此 
 
