# 1915 - 103 - 4915153

 

Page 1

 
 
   
 
 

Page 2

 
 
時評 
[新提案（冷）]  
　　中日交涉至今日而由第一期轉人第二期矣何謂第二期即第一期爲會議之期第二期爲提出新提案之期也 
新提案云者即就第一期會議之結果參酌兩國之意思以成之提案假使果能以兩國之意思參酌而成則此新提案云者即中日兩國交涉圓滿之結果也假使不然僅就日本一方面所謂决心所謂不動之要求不顧中國之存亡利害則此新提案云者即中日兩國國交破裂之原因也故此新提案極有重大之關係存焉 
雖然我以東方人之性習占之則此新提案之將來決不能爲交涉圓滿之結果亦不至爲國交破裂之原因因是引出第二期之會議又會議未可知也中日交涉之爲期遠矣 
[命令]  
　　四月十九日大總統策令　俄國國務參議兼財政總長寳委員薩文斯齊給予三等嘉禾章阿穆爾省總督公署外交事務官科崙克夫財政部中國事務股長參參議德雷克諾夫均給予四等嘉禾章此令 
　　又令　派章宗祥充第四期知事試驗主試委員長此令 
　　又令　派陳漢第王樹增高增爵王祖同充第四期知事試驗主試委員此令 
　　又令　派夏同　濮彥珪陳　毛祖模向瑞　許星璧王揚濱宗能述汪希秦瑞玠蕭方鳴陸世芬充第四期知事試驗襄校委員此令 
　　又令　派兪明震李映庚梁宛姚桐　楊士　龍　充第四期知事試驗監試委員此令 
　　又令　本月十二日明保覲見之嚴端杜蔭田均着交政事堂存記此令 
　　又令　本日交政事堂存記之嚴端著交財政部酌量任用此令　　又令　署財政總長兼　務署督辦周學熙　請將僉事吳晋　叙列五等語應照准此令 
　　又令　財政部呈擬將署僉事孫汝貞叙列五等等語應照准此令 
　　又令　財政部呈請任命伍宗玨署僉事應照准此令 
　　又令　司法部呈請任命梅貽糓署江西九江地方審判廳長洪文　署江西高等審判廳推事應照准此令 
[專電]  
　　北京電　中日交涉十七日會議未及一小時即散無甚結果關於滿洲問題諸細目如地租賦課法裁判所規定警察權限等聞日使託詞須俟得彼國政府訓令後始能解決現在交涉頗有一時中止狀態 
　　北京電　卽墨鬍匪現由朱副官鳳鳴痛剿匪多毀旗棄械逃逸或由王哥莊登舟或入租界所擄楊某亦救出現正搜捕餘匪 
　　北京電　京報載孫文與日民黨首領犬養毅所訂協約二十條大致係謂中國民黨成功時應與日本創制之權憲法組織中日聯邦尊日皇爲聯邦皇帝割讓福建與日並聘日人爲行政機關顧問海陸軍敎官等語種種妄謬類此　 
　　北京電　亂黨現在日由安川敬一郎介紹向大阪富商借欵三百萬已成預備大舉 
[特約路透電]  
　　北京電　今日未有會議聞日使知照中代表謂候東京訓示但華人意見以爲日本刻方等候今日英國下議院質問關於日本要求種種問題之結果華人消息謂日本陸軍當道近在李村拘獲日本馬賊六名鬍匪四名若輩曾在靑島附近擄搶中國富户聞日本負販商一人前在即墨遇害日人以即墨知事應負責任但今已查明該日商實爲其本國人所害日員已將兇犯緝獲並向即墨知事聲明近來山東盜賊横行故膠州萊州卽墨等處富室皆紛紛遷徙另覔安土（二十日） 
　　倫敦電　路透電社總理路透男爵昨日死於利格特附近住屋之内旁有手鎗一枝顯係自行轟斃路透夫人新近暴卒陳尸在堂尚未安殮路透男爵伉儷情篤悲不自勝故以身殉路透男爵之尸骸已在夏季别墅内覔見案上置有一函函面書有致余愛妻埃狄資之靈字樣路透男爵夫婦屍骸定於星期四日合葬於利格特（十九日） 
譯電 
[其一（英人中英電社專電]  
　　倫敦電　星期二日平民議院將專意討論日本之要求其預備提出之問題共有十六件之多十二商會現正討論此項要求無一贊助日本之商業條件各報亦無一以此爲然者即泰晤士報今亦載有詆責日本之函件其論調已感動此間輿情（十八日） 
[其二（美人大陸報專電]  
　　北京電　上星期六日中日代表會議日本要求滿洲警章須先得日本同意始能施行中國以此事侵犯其行政權故峻拒之日本復圖强逼中國許其在内蒙享與南滿相同之權利而尤注重路礦借欵三項中國亦拒絶之惟謂願在内蒙開商埠數處中國對於漢冶萍礦務已改變態度其答覆日本要求中日合有及會同管理之言謂漢冶萍乃商業公司政府固能討論合有問題惟此事當由股東作主政府不能迫令股東放棄權利故無庸枉費討論日本又提及第五號要求置地設　醫院學校一條中國仍不允開議日使不悅謂日政府對於此事必得切實之答覆是日會議僅一小時即散現信日本暫止施用壓力實因英國國會定期星期二日開會討論日本之要求其預備提出之重要直接問題共有十六件之多日本得悉此情故擬俟英國國會態度已明後再定進取方針據中英電社電稱英國十二商會堅毅反對日本之要求其他經濟圑體亦紛紛要求政府保護彼等之利益英倫各報皆載論枰擊即泰晤士報亦然（十九日） 
[其三（德人德文報專電）]  
　　北京電　今日中日代表會議大約爲時必仍短促蓋日政府並不催促日使日置易於下月中旬帝國會議開會之前完結交涉也 
（二十日） 
　　北京電　亞西亞日報載稱日本在中國之貿易因受抵制日貨之影響三月份之總額較上年同月減少日洋二百餘萬元（二十日） 
戰電 
[其一（英人路透電）]  
　　巴黎電　據今日下午公報宣稱英軍奪獲比境伐爾特蘭附近德軍戰濠二百邁當雖經敵軍回擊仍固守之法軍在亞爾薩斯福區河兩岸得有顯著之進步占據希萊克華桑西南直接控制山谷白格柯佛爾之山巓法軍且在南岸歇萊泊方里特境獲有顯著之進步占據高地數處俘騎炮隊一部分獲快砲兩尊今晚公報宣稱德軍於黎明時回擊敗退法軍在伏斯巨福區河兩岸進攻迫令德軍棄曼士伐爾上之愛塞爾斯白魯克遺有戰品甚夥　德飛行家加洛斯星期日晚被逼在印格爾孟斯特（比國古爾特萊北六哩半）降地已被俘（十九日） 
　　倫敦電　希臘基哇之泰晤士報訪員電稱擱淺之土國魚雷艇乃台美加浦號上有德人七名皆德艦戈朋號之艦員彼等曾告基哇總督謂該魚雷艇於一月前從逹逹納爾逃出日間隠於亞細亞海岸港内以避聯軍巡邏艦並忍待機會攻擊載兵之船兩日前曾轟毀法國運送艦追之兩日始已（十九日） 
　　彼得格勒電　俄曆三月初旬時俄軍所占卡巴西安山山脉僅杜克拉山隘境一部分其餘山隘均在敵手俄軍决計於雪融路劣之前擴張控制入匈加利平原要口之地位奥國大軍謀解泊里齊米塞爾之圍者是時適駐魯泊柯夫與烏蘇克兩山隘之間俄軍乃謀大舉以攻是地正面之攻擊地勢險惡俄軍决計在巴特菲爾特與魯泊柯夫一方面從事游擊以利正面攻擊游擊之役於三月十九日開始二十三日告終總攻擊之役於二十八日在巴里格萊特一方面開始包圍魯泊柯夫奥軍地位于西又桑河發源處之地位于東敵軍奮死抵禦凡可調集之兵皆臨前敵内有德兵及步行之馬兵甚多巴特菲爾特至烏蘇克山隘陣線之兵共有三百大隊之衆俄軍雖處艱險之地勢卒將敵軍擊散至四月五日大功告成厥後卡巴西安戰事全集於洛斯土克一方面敵軍雖於十六日大遭損失仍能以重兵進攻俄軍在台萊福區東面所占之高地至十六次之多全無效果（十八日） 
　　彼得格勒電　星期夜敵軍重攻台萊福區俄軍陣地大受損失俄軍回攻俘奥兵一大隊獲波倫東南之高地星期五日俄軍俘敵兵一千一百五十七人星期六日在斯特里其一方面擊退進攻之敵軍兩次（十九日） 
　　倫敦電　公報局稱英軍於十七日晚間在齊勒白克附近山下轟發地雷擊斃德兵多人遂將該山占據十八日德軍自晨至暮猛力衝擊擬奪回此重要之山但悉被擊退大遭損失英軍刻方鞏固其地位公報局稱英軍所奪獲之地乃六○山在齊勒白克之南二英里及伊泊爾之東可以控制北面及西北各地英軍轟發地雷時俘敵兵十五人内有軍官一人十八日黎明時敵軍密集回攻　旋爲英軍機關鎗所痛擊英軍陣前有德兵死屍數百　昨日德飛機兩架被擊墜落自十五日以來德國在該處已損失飛機五架（十九日） 
　　倫敦電　英飛機一架在哈爾汀根車站抛落炸彈轟毀鐵路一百碼後向墨爾化森方面飛至萊因河未爲砲台所擊中（十九日） 
　　巴黎電　據羅馬　稱意大利與德奥兩國之談判業已中止奥國大使前四十日並未外出今獨居羅馬其眷屬及隨員均回維也納聞希塞兩國復訂守勢條約　羅意兩國拒絶奥國之請准供給奥國平民之糧食經過羅意國境意國當道近在柯摩抄獲銅鐵硫酸鹽等七車（十九日） 
　　愛姆斯特丹電　德國答覆荷蘭之抗議謂德國並無攻擊荷蘭船隻之意但加特維克號一事或係德濳艇因不幸之誤會而擊沉之　 
 
 
 

Page 3

 
 
　　國將　查此節如該船果爲德艇擊沉德國定必謝罪並予以完全之賠償（十九日） 
[其二德人德文報專電]  
　　柏林電　德國外交部宣布大本營公報如下 
　　十八日　英軍昨日炸地雷數枚後衝擊伊泊爾東南高地德軍之陣地即爲德軍回攻擊退戰事仍在進行香巴業法軍炸毀四月十六日德軍所占陣地之戰壕一道末斯河與摩塞爾河間僅有炮戰伏斯巨德軍奪獲斯上斯韋爾西南法軍陣地一處曼士拉爾西南德軍哨兵隊已於優勢之敵軍前退走東歐戰局未有更變 
　　十九日　前占據伊泊爾南面德軍小地位之英軍曾被逐出　英軍沿伊泊爾至哥米萊斯之鐵路進攻大受損失而退　法國著名飛行家加洛斯在印格爾孟斯特被俘　末斯河與摩塞爾河間僅有砲戰　法軍進攻公白萊斯德軍陣地未有效果伏斯巨進攻者亦然　東歐戰局仍未變動　英法所傳聨軍在西歐陣地戰勝消息皆屬揑造德國大本營逐日公報已足證明之（十九日） 
[東方通信社電（日）（人組）]  
　　東京電　北京電云本日爲中日交涉第二十五次會議之期因日置公使電請加藤外相訓示故未開議聞日公使今後即據訓電與中政府交涉云（二十日） 
　　東京電　又電云日置公使本日接到加藤外相訓電已遵停止會議又日置公使爲中國大局及東洋之平和計曾勸告中國政府促其反省（二十日） 
　　東京電　日本内閣會議對中國問題業已决定日本政府遂於今日上午十時電諭日置公使其内容即以至今日止討議所得明悉中國之意見與日本帝國不動之决心作成新案提出要求諾否之回答其形式雖非最後通牒然或中國拒絶則其所生之事態如何變動亦未可知至此新案所異者爲就蒙古漢冶萍問題稍加中國之意見其要求第五號之鐵路則由日英中三國協商决定而省郤具體的記載要之此新案爲中國可以承諾穏健之案云（二十日） 
　　東京電　據政府當局者語曰中日談判彼我意見所在均已盡言十七日之會見且接已無繼續會議餘地之回答是以我國不得不就新事態考慮遂以至今日止之討議爲基礎作成最穏健之案要求中國决答諾否我國深信中國政府必表同意且甚希望中國共表同意中國如果認我誠意欲再開議一二次我國亦無異議惟必中國承認新案然後再開會議云云（二十日） 
　　東京電　日本對支同志會憤慨中日交涉之現狀開始運動喚起輿論（二十日） 
要聞一 
[倫敦人士注意日本要求]  
　　字林報三月十九日倫敦通訊云日本向中國提出之要求卒已有受英人注意之實在希望吾人雖不敢决其必能如此然近來報章所載此事消息更爲詳盡其評論亦較透澈惟礙於聯盟之交誼凡足以傷害感情之言則避之頗愼也國會對於此事亦非噤若寒蟬質問者實繁有徒而外交部雅不欲以坦直之態度作答致令大衆爲之觖望故常聚而相詰曰英政府豈與日本有密約任令日本行拓殖事業於中國乎密約二字余（通信員自稱）敢明白聲明必無其事雖外交次官泊里姆洛斯氏演說詞中對於開放門户及均等商業機會主義舍而不論僅涉及中國之獨立及土地之完全足啟疑竇誠屬不幸然外交部現已承認遠東英人大爲震動即内國商界亦多同具此情英政府刻正討論日本要求之可視爲大礙英國利益之各節由此觀之外交部已漸曉然於此事之利害矣中國協會深知日本要求關係重大嘗兩次上書外交部理論正大言詞懇切外相葛雷縱不能依以實行顧皆確有研究之價値者也日本之要求初僅傳出十一條件故中國協會僅就日本之意見加以討論以爲外間所傳與此相反之諸說全出於好事者之揑造無何另十條件喧傳於世證據確鑿毫無疑意中國協會即舉行第二次會議上書政府以抒意見大皆謂日本之條件與英日盟約主義完全矛盾若果如願則中國將無事不聽日本之指揮詞雖季婉然殊堅决維時輿論所認爲確實之二十一條件全文尚未經孟鳩斯德指導報宣布也中國協會兩次所上當局之書余以知其内客故敢决其所言皆切實中肯至其能否發生效力則爲另一問題也日本於英國所傳之言英人大爲所惑北京傳來之交換電報常謂世人反對日本之要求實出於德人之運動余姑舉一端以證之今日每日新聞載有北京交換電報曰德人今竭力運動陷中日於擾亂之境彼卑劣之報章紛傳日本擬派重兵赴華激怒中國出於一戰其實日本　爲瓜代駐華戍兵起見不過稍增其人數而已云云今日巴黎中國公使發表一宣言書否認中華民國曾稍受德人運動兩文同日發現想日人必引以爲不幸也目下國會適在休議期内故外交部得以逸豫自處幸孟鳩斯德指導報昨日登載要求全文之大旨英國各報無一不大聲疾呼請國人注意其中除每日新聞孟鳩斯德指導報及代表實業圑體之數報外持論確皆和平報章之枰擊今開端後當愈甚惟日本擇此時機提出此項要求英人無一有表同情者此吾人所敢斷言而不虞駁斥者也今雖至愛日本者亦不解日本何爲於今日施行違背英日聯盟主義之政策夫日本爲英之同盟國旣於戰爭中有所犧牲吾人殊願其得有利益以爲報酬固無庸完全拓殖中立國之中國及提出有害西方各國商業之要求而後可也 
[字林報推論日本之失策]  
　　字林報社論日本報今日登載偸敦訪函詳述英國商界對於日本要求之感情來函語氣頗强硬然亦無怪其然蓋與日本極友愛者亦不解日本何爲擇此時行此違背英日盟約主義之政策也若謂日本之所行者迄未有與英日盟約主義相反之切實證據則此言誠不免爲人指斥試引證而明之吾人於一月中旬已確知日本欲力迫中國立即承認其全部要求之大體矣今已四月中旬即日本通告各國之要求條件尚未談判完畢而日本目下之態度顯有躊躇顧慮之狀至於英政府之所以答覆議員質問不甚明白者殆有數故其最顯著可知者則爲英政府有責任觀念不似批評家之可以隨意發揮且英政府知事實之真相亦較國人所知者爲詳也古語有云世事本無善惡惟人意定之日本所欲求諸中國者當不如外間所傳說者之甚但惜日本所行之手叚陷日本於不爲人信任之地位耳吾人對於英國之同盟國一極不願根據不完全之消息遽發躁急之批評但今就種種傳言觀之日本通告各國之要求與原向中國所提出者截然不同已無疑意此誠可謂爲不幸之事也本報前曾論日本要求謂日本不脫東方買賣之舊習其所要求者較其眞欲得者爲多故至各國注意於此事時即將其心中所欲獲取之種種讓與權委實告知各國吾人於此竊謂日本此舉誤矣以日實授人使人責其有所隠諱今無論駐日各國公使對於未曾宜佈之十條要求滿意與否而日本如欲洗刷其罪使不爲人所指責難矣再近來談判之要求内有二三條皆無充分之理由此爲吾人所不能不指出者俄國在外蒙已得之優勢與日本在東内蒙欲得之優勢不能比附而言日本欲以其所得於滿洲者擴而允之展至東内蒙此種動作將開極危險之先例誠有如本報北京訪員所云聞日使曾稱如中國拒絶蒙古問題則大隈伯之地位必受險爲大隈伯計此誠爲絶妙之言奈與中國毫不相干何至於杭州南昌等鐵道與此相同之路權則早由中國給予他人至於漢冶萍公司無論日本以借債而得何等據守他人產業之權然日本之借債當於革命時爲之其時股東私人之利益全受蹂躪日本始得乘間而入卽此一層亦足爲今日急促改革之阻力矣故日本自待不義之事厥有二端日本要求在日本論點上觀之或合情理然日本似未計及在他人論點上觀之此種要求果亦合於情理否也其尤不隹者則爲日本偏擇目下最易啟人疑慮之時機苟日本俟諸歐戰旣了萬國問題大都解決之時則其所欲得者定可如願以償絶無衝突惜乎日本計不出此也今日本已有爭虚影棄實質之危蓋日本已釀成各國之疑慮而中國自必利用各國之疑慮以拒絶種種要求於今日並以拒絶種種質言於將來也今日之中國已非如三年前孤立無友之中國矣吾人絶對不信日本之不忠於同盟國然日本政策之不智進行之冐昧與其不能設身處地在他人方面上考慮其政策之影響此乃日本所不易卸責者也今交涉未了事實之發生於日後者尚多吾人願交涉未了之前有一事實發生其事維何卽日本將其駐紥滿洲山東漢口之無用軍隊迅速撤回是也日本如欲寬慰其友人維持其利益以解世人斥其不誠之說則計之善者無過於此矣 
[中日交涉聲中之美國外交書]  
　　華德日報曰中國自歐戰開始以來旣兢兢惟中立之美國是視蓋望美國政府若注重該國在華之利益則中國可脫愈逼愈緊貪多無饜之日人之手也而美國聲明之希望獨善其身以免陷入當今戰役之漩禍爲主致令美總統威爾遜氏迄今對於東亞力持甚形退後之政策而美總統所以持退後政策者亦實受有國務卿帛黎氏之影響也美國此種政策不特喚起他各國凡在亞東有利害關係者驚恐異常即與東亞市場有關之美人亦紛紛抗議如本埠美國大陸報時常舉證此項政策之害而在中國之美國公會亦時有美國對華政策之評論吹入於總統之耳鼓是也 
今也美國政府卒然决定指示該國駐京公使美國不欲退讓其在中華所得之權利矣其致中國外交書之内容雖迄今未見發表而中國政府得此外交書以爲後盾則欣然可賀惟有此種外交書未早寄發是誠可憾耳而美國之外交書苟早寄來則中國政府必省憂慮不少至於美國此種外交書在中日交涉上有何影響則當暫候蓋美國此種外交書雖先遞交中國而日本政府視此亦必瞭然與致已者無異今日本政府殆惟俟致彼之此種外交書附加有何要端矣 
美國政府向以顧慮日本起見而持退後之政策之旣改變其方針則日本政府必有令人難以全然承認之舉動即以向所宣布日本要求中國之條件而論亦有與所有各國及美國等利益於相反之地位實難通過者此種事實縱令日本外交家能幹奸巧亦有能離其道而行 
美國外交書之投遞倘先美日交涉而行則日本亦必决定和平求其所可得者而放棄其他於美日利益必有所衝突之要求可斷言也 
向來美國政府以顧慮日本在亞東所佔地勢與政局皆便之故對於日本政治上之志願表示親切態度未之或逆詎知日本貪多無饜而將來東亞若不使爲日本政策獨覇之領土則美國尤須自負憂慮之責焉 
[新聞日記（四月十一日）（遠生）]  
　　政府之與新人物 
近政府蓋有一種嫌疑即厭棄新人物愛用舊人是也余今此篇非爲辯護亦非攻擊特彙集事實以下一種比較的公平之觀察云耳 
某當局者曾面語我曰今人多議政府復古篤舊其實須知大總統是新人不是舊人余極認此言允當蓋吾人試思革命以前項城爲北洋時及其退隠時代海内新政多以北洋爲模範顧疑問之來則以何故 
綜計北京政海要人幾無一純陋守舊者其以學生出身者無論矣即號稱以官吏出身者其在前清亦比較能行新政或有槪括的新智識之人論者試以今日之各部總長與前清之軍機尚書侍郎比較則知其不可同日語矣若在前清章宗祥湯化龍何得爲尚書曹汝霖何得爲當家侍郎（曹在前清雖亦係侍郎但其實權尚不得比於今之司長）無論矣卽如叚陸軍總長劉海軍總長皆係學生出身在前清時仍當以新人物論也至於各部司長參事則多數皆以學生充之前清之龍鍾老朽大半淘汰而今日仍有此等疑問者何耶余研究其原因如下 
　　（一）由民國元年二年政治上之反動因此政局遂不免於政治宗敎社會各方面生一種矯枉過正之嫌（二）由政治機關之組織新舊不孩而當局者不免以舊者爲便故其組織漸漸復古如今日政事堂與各部之關係即其一例（三）則各長官有實务者多以舊人充之（地方最甚）故不免揣摩風氣容納官僚三則新人有幾等今之所用新人比較的爲舊式的新人非純粹的新人也 
　　新人等第表如下 
　　第一級年老大官漢學深厚而比較的有新智識知變法能汲引新人者前清時如張伯熙沈家本之類 
　　第二級年少官僚而比較的有新智識者今日如朱啓鈐氏等可入此類 
　　第三級戊戍黨人講求新學變法者如熊希齡氏梁啓超氏等自當入此欵（其中自有程度之分） 
　　第四級純粹的留學生出身在前清頗有官歷者如章宗祥湯化龍氏等可入此都（其中亦有程度之分） 
　　第五級完全受有秩序的敎育或完全的爲政治之運動於民國成立後始露頭角者（未完） 
雜評一 
[中日合邦（無名）]  
據京電謂孫文訂中日合邦約嗚呼此眞可謂妄人也已矣無論中日合邦之利害如何即曰有利彼孫文者亦豈能代表中國國人而有允人合邦之資格耶李完用萬人所唾駡者也然彼尚爲朝鮮相執朝鮮政權然朝鮮人尚因之而要擊以洩憤况乎中國人之信用孫文且不李完用若耶奈何倒行逆施若是哉是故以我度之即孫文亦何至若是 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[游美實業圑之過日本]  
　　本報旅行記者抱一　　記者與讀報諸君别幾半年矣茲者厠於游美實業圑之列將赴美國舊金山觀巴拿馬賽會兼赴各埠考察一切於四月九日出發此誠記者以文字圖報於讀者諸君之絶好機會也馬首船唇光陰如矢苟有所得願悉以貢讀者諸君實業圑之出發已見滬上各報第其姓氏不無傳訛記者旣身與其列敢以最正確之名單錄左 
　張振動君　聶其杰君　施肇祥君　梁煥彝君　龔心銘君　孫　瀾君　兪　爕君　余　覺君　黃　培君　陳廉伯君　陳　　君　朱　琦君　余日章君　厲汝熊君　　在章君凡十五人别有先在美國加入本圑者三人卞肇新君　吳愼之君　王顯臣君 
導行者大來公司總理大來君農商部名譽顧問中美公司總理羅秉生君蓋此行應美商會之招以觀賽會爲目的而兼報聘者也 
諸員之職業其間有銀行有絲有冶鐵有棉紗有鑛有茶有麵粉製造有農有繡貨有珐瑯製造有其他商業 
十二日過長崎此行最爲日本所注目一至長崎即有新聞記者上船訪談出示報紙則滿載支那赴美觀光圑事件矣及抵神户而新聞記者又坌集語次僉以中日交涉如何輿論如何爲問且問抵制日貨是否出於下流社會而凡受敎育之國民絶不提倡讀報諸君試思之此問至可玩味也 
報紙所紀支那觀光圑事件不惟記其行蹤與目的並測度其年歲描寫其衣服容體言語舉止其措詞皆含有一種莫可形容之態度此何爲耶 
圑員本相約不上岸過神户僑商堅邀至中華會館開懽迎會席間主　皆有演說極慷慨淋漓之致凡去國久且遠者其愛國心愈摯觀於海外同胞𤍠誠奮發令人益念吾内國同矣胞神户� 
僑商三千八百人長崎千餘人　四月十五日自神户發 
[相持不下之中日會議]  
　　第五號問題緩急之兩說　自日使提出第五號各項條件後我外交當局於樽俎之間再三聲明不能開議之理由於十三日會議時已解釋完了十五日日使仍强迫中國開議對於福建南昌鐵路問題尤不肯放鬆外交當局始終不肯開議滿洲問題仍以未接到彼國政府訓令爲詞不能解决故交涉問題正在相持不下中惟據某要人則云日本對於提出之第五號各問題頗有轉圜之意可以證明此事者有三（一）日使館昨接該國加籐外相電令内容　求得傳聞係令善意進行（二）前日迎賓館會議時日使已允將第五條各欵從緩解決並露有一種和靄狀態即當局　此地位亦覺日本態度稍變（三）日本自受某某二國詰問後已派員分往解釋並聲言决不侵及各國在華之權利云云又聞十五日會議散後聞陸子欣曹潤田二君　即　部在總長辦公室密議良久即　同赴總統府謁見總統及徐國務卿報告交涉近况約三小時始出 
　　福建問題之日人意見　福建問題日本要求之條件爲何外　自不得知據某日報所發表之意見則其野心實爲可驚今特條引其說而約述如下　中日誠爭後三年李鴻章與日本訂立福建不割護於他國之條件然此條件至今實未渝越而日人則謂台灣與福建僅隔一衣帶水自再行協商沿岸不割讓以確實　次之條件又日人云此次提出福建要求之目的上所述外尤須獲得礦山採掘權與鐵道敷設權其理由以福建交通雖不使而礦產實富往者清法間曾締結建邵汀屬礦山章程其後德國亦派工程師前往勘查以其事雖終歸消滅然臥榻之前豈容他人鼾睡故福建礦山自有收歸日本之必要又云鐵道敷設權宜由福建以逹南昌再由南昌逹武昌不然亦須至九江且此事實於英國揚子江利益絶無衝突云云蓋自福州經延平建𡩋邵武以入江西通過建昌撫州以逹南昌約三百五十里之鐵道敷設權日本在前清時曾提出要求故此線爲今日要求中之王要此鐵道有重大之意義由南昌可以聨絡南潯鐵路由九江可以直逹揚子江流域簡言之卽本線可以横斷江西福建而爲台灣海峽與揚子江之聯絡也故福建江西鐵道若向九江以逹揚子江是爲侵害英國利權其故因英國獨占揚子江流域英國固自認之他國亦公然承認之也南潯鐵道已向日本借欵日人以爲英國對於此線旣已默許則延長至福州不應再人異議惟本線與英國已向我攫得之𡩋湘鐵道在南昌� 
成一交叉點此處即最惹起英人之疑懼者但日人之意尚謂𡩋湘鐵道實際敷設與否尚屬疑問且謂𡩋湘鐵道在英國爲一種預備的利權無足重輕若福建江西鐵道在日本爲極重要者英國當能諒彼之要求彼亦無憚英國之必要也云云 
　　港灣不割讓問題之否認　聞前星期討論港灣島嶼不割讓問題時日本提出者二種（甲關於山東方面謂山東沿岸土地或島嶼中國不得割讓與他國（乙）關於領土方面謂中國不得以沿岸之港灣島嶼讓與或租借與他國我外交當局首先請取消關於領土之一條至關於山東一條則以範圍太廣應請日本援照一千八百九十八年中德膠州條約或内外各島嶼在租借期内不得割讓灣内轉租與他國其灣外各島嶼應以中立區域内爲標凖日使對此絶對否認直至今日（十七）仍未提議將來重議時定有一番舌戰也 
　　滿蒙問題中之舊案　中國如允許他國人民在南滿及東蒙關於行政上之改革或需借欵以租稅爲抵押品時中國應於最初提議時得日本之同意一條我國曾於第十次會議時拒絶蓋此種條件獨立國家實無承認之必要當時日使因墜馬受傷遂亦擱置小轓代議亦未提及事隔三星期日昨日使檢閱舊案重復提出要求當局對於此案主張全部否認然又慮日使强硬反於事實不能進行或者稍予變更俟下次會 
議再定 
[自署中國摯友之忠告]  
　　某西人自署爲中國摯友者致北京英文日報函云北京英文日報大主筆鑒逕啓者中國大局當際危迫之秋每一變動外人咸爲注意而鄙人亦爲其中之一人且自信鄙人之觀念實足以代表全世人之觀念故作是文以登貴報夫中國對於無理之要求所讓步者不過較小之條件且竭力約束其人民使侵凌者無所藉口以掩飭其開釁之非而爲欺朦世人眼光之計自外人觀之中國應付此事之政策極可稱佩倘關於喪棄中國統治權或關於背棄與他國信約之條件一旦讓步是但求解目前之危急而鄭至寳貴之物於不顧在吾人觀之實爲下策矣中國若任其統治權之銷亡則世界各國將曰中國作孽自敝喪失其尊榮厄運必侵尋矣其人民則頺弱如鼠無禦侮之力羣吏則貪黷縱欲不遑國計居上位者旣乏表率之資復無統馭之力惟泄沓疲軟如水母之無脊然則中國已無奮興恢復之能力宜其滅亡云云此世界各國將以責中國者也夫兵凶戰危儼如地獄之可怖而人命至貴罔不知重洵然矣然當國家亟待維護之際則人民自不得不出入地獄之險境而置死生於不顧比王阿爾伯近以若弗將軍固守法疆特賜寶星以奬忠勇余知若弗將軍必受奬於無國之君爲榮也哀爾文所著外迫爾斯戰紀一嘗華人應人人觀覽（是書所紀事實極可寳重曾登三月四日倫敦日報）庶知扶助國家保全其自由之價値爲何如也凡屬英人皆以外迫爾斯一役而見重蓋其忠勇奮發急公好義之氣洵可貴也日本之末日審判已至矣凡人民衹知國家主義視國家如神聖而祇知崇拜者於國家强盛勢力問題而外亦不能有更高之道德其所以致强盛之道殊非正當安望得人心乎日本已甘居不正之名爲世界所共見質言之此次妄啟兵端不顧一切信義已將其甘居不正之狀自行揭示於世人日本現已呑噬中國如魚肉之在喉夫彼旣因求壓欲望而犧牲其榮譽中國豈亦欲求息戰而讓步以犧牲其榮譽乎總之凡一國不能自助者則他國雖欲助之亦有所不能目下之問題不在抵禦之有效與否而在全國人之有抵禦之氣槪與否如全國人有此氣槪則各友邦或因不得已之故而遲於協助者亦得於適當之時曾以充足之理由從而參與其事總之此種不正之行爲必有排斥之者而發生於何方面則未可定或中國外交當局否認日本此後之要求否則中國政府否認其外交家之所爲否則中國人民否認其政府之所爲否則世界各國否認中國此數者之中將何所出耶中國之摯友忠告 
[閩中之對外觀]  
中日交涉第五號問題中有關於福建一欵許巡按使　　軍使接到總統府敬集意見電後特於二十九號上午九時在巡按署開秘密會議列席者爲巡按使許世英護軍使李厚基政務廳長姜可欽巡按署諮議官王善荃袁靑選張軫閩海道尹陳培錕閩侯縣知事童益臨護軍署參謀長賈文祥第十旅長唐開斌第二十七旅旅長王麒等所有署中未列席各員及侍從人等均禁止旁聽故所議結果如何無從探悉惟聞當晚即由許使自擬密電一紙呈覆中央閩人以中日交涉與閩省有切膚關係故於二十六號福州商會開春季常會時各商家到者甚衆羣議抵制之法勉勵各人力守個人能爲之宗旨並謂萬一决裂則各商家願各擔認軍費若干嗣經商會總理李郁齋謂諸君如此熱心爱國殊堪欽偑第此策不能倡言以貽口守各商家均以爲然至擔認軍費一節本擬於是日先行簽名認捐因此亦暫緩提議茲將許巡按使致政事堂電錄後政事堂鈞鑒敬電敬悉抵制日貨激一時之義憤在他人所損有限而在我國家必受大害此間商會曾接滬傳單經世英面告總協理及道廳縣剴切諭禁總協理亦以爲然現尚無抵制日貨之事護遵諭分電各道縣密諭查禁世英肅有印　續電云政事堂鈞鑒昨奉敬電當於有電奉覆計違鈞鑒頃有電謹再聲明抛石擊毀日本商店之事不但毫無影響且預揣必不發生請紓厪念　遵諭隨時勸諭防範外謹復英肅宥印 
護軍使李厚基以中日交涉外間謠諑紛繁深恐匪徒從中滋擾亂治安因於二十八號下特别戒嚴令通飭各旅圑營無論官長目兵除特别事故外自二十九號起不准請假他出各軍官不准身衣長服須一律戎装並發給目兵每名子彈三十顆早晚更易口號子山烏石山爲城中最高之處均派兵邏守二十九日傳各旅圑營長到署面諭凡戒嚴期中各兵每日須操演三次其有懦弱不堪者立卽革退另行招充各軍官奉令當即傳諭知照近日省城日商印刷一種傳單七字一句其意謂福建將爲台灣爲朝鮮不暇自哀爲亡國奴何暇排斥日貨等語省城各學校以此種傳單貼諸校内各學生見之濆不可言且各謹誌勿忘 
四月四號福建巡按使許特發告示略謂奉到大總統令以此次中日交涉發生協議案件掬誠磋商可望和平解决等因中國與各國通商載在條約近有匪黨提倡排斥日貨此等行爲極爲卑劣引人干涉藉口保商其時爾民不免驚惶此後如有以排斥日貨煽惑人民者本使皆視爲匪黨以盜賊之罪治之云云 
近日警界聞省垣有人印刷傳單以排斥日貨爲言特派各署署員及警廳科員到處梭巡每隊巡警兩人署員一人城廂内外有十數隊大半以閩人曾畢業於高等巡警者任隊官以其有程度遇事不至鹵莽也 
[肅政廳建議整頓吏治]  
　　日前都肅政史莊藴寬與某某數肅政史研究該廳刷新整頓方法擬上一建議案於總統以請肅清吏治莊君以該廳糾彈官吏多半根據於人民陳訴何人民陳訴　件有兩種難題一陳訴官吏獲蒙申雪者十無一二其擱置不能申理者官吏頓生一種惡感且有借端以恣報復者故上訴之案每多不敢其難一加以地隔數千里交通又或不便則陳訴一案連帶許多證人川資又難供給其難二有此兩難以故各省上訴官吏一案生出數種陋劣現象或以簡單電文或以私函郵遞或不具姓名地址或揑造詭名以期免禍及肅政廳接到此種函電向例呈之該廳會議時俾各肅政史自由檢閱酌付審查有徼幸被檢出者有不幸被取消者加以函電之中文字不甚明通以致呈訴之件押抑者多其或列入糾彈之案又有從該地調查並無其人者事同兒戲成何體面兼之正式呈訴須用狀紙又須有同鄉京官之保結而蒙寃者能否找出保結尚不可知而函電又難全恃有此種種原因而官吏劣跡得以上聞者亦僅矣刻擬令該庭十六肅政史每年輪派四人出巡一面調查已發生之案一面收受新發生之案借以宣洩民情而每年四人出巡益以隨員追從車馬雜費每人約須六七百元四人合計必須二千餘元每年非有三萬元常欵不敷應用値此財政困難之時該廳又不欲再費國家之籌措擬將此意陳之總統刻又擬將函電之文從檢閱又擬令將呈訴之詞或從各省已立案之商會出結或從地方自治機關出結以防揑名虚控之弊云 
[逆倫案不得揑報因瘋]  
　　司法部昨日分飭京外各法院略云我國禮敎首重倫常故古時五刑之屬三千罪莫大於不孝後世定律寬嚴不同而於孝之一端至今不變舊律時代遇有逆倫案件發生不特犯者立予重誅而地方官亦干嚴議立法過嚴遂生流弊凡遇逆倫案件地方官每以因瘋定讞相率爲僞浸成一種慣例當新刑律公布之始本部慮此種揑飾之弊沿習已久未盡革除當以新舊法律責任逈殊而現在官規改定前項處分當然廢止地方官吏更無所用其顧忌曾經通行京外司不法衙門及暫時行使司法權之官署遇逆倫案件不可再事規避並應禁止族鄰揑報等因登載元年七月十五日政府公報在案茲據廣西高等檢察廳詳稱復判案中仍發現此種情弊請通行各省轉飭所屬各縣不得仍沿舊習等情前來爲此重申誥誠仰該廳分飭所屬各縣嗣後辦理逆倫案件旣與攷成無關不得再沿舊習揑報因瘋卽或家族鄰佑稱係因瘋亦須細證明免致臯獍之徒得以漏網須知此種案件之是否因瘋在舊律不過刑名斬絞之殊在新律則爲罪名有無之准事關倫紀不宜稍涉粗疏其各加意勿忽云云 
[警察生驚散律師賭局]  
　　自四誠之命令頒布後京城中賭風一時稍稍减殺然一般有勢力者仍行其所無事日前有某律師在其公館爲看竹之戲局中皆最闊綽之人物以千元底爲輸嬴者頗不在少數當時興高彩烈喧聲逹於四外而局内者尚不知也詎被一般警察畢業生聞知竟將牌局驚散此亦賭案中最有趣之事也先是有警察學生四十名畢業後警廳無處位置羣居　閒大不得意適然偵知某律師家中聚賭欲偕此一出風頭爰鳩集同志向警廳告發請協警察前往捕拿警廳亦以事隔　要面許出票並派遣警察協同前往不意事機不密警察畢業生等方磨拳擦掌預備進行之際爲某律師最密切之某要人聞知遂以電話通知某律師謂今日風頭不順請速將羣雀羅起勿爲偵者所得爲要言罷並以速速二字促之某律師一聞此訊立將牌局拼擋對戰之人亦紛然四散及巡警臨門已鴉雀無聲矣 
[陳步三被捕之原因]  
　　四川陳步三在樂山就擒正法迭誌前報茲將陳被獲詳情並供詞探錄如下　有高琨者號世珍成都人去歲經已故定鄉城縣知事曾坤楨聘任爲該署庶務員因陳步三在鄉變亂洗殺旅部並殘害知事署（故　旅長曾知事均同時被害）琨即逃往距鄉城二里之登仲村廖通事家不料被陳偵悉將高琨執去婉言招降不從則須槍斃幸有高琨之友人李光宗在陳營内爲之說情得以不死高即於是夜乘間逃出到喇嘛丫見陳遐齡圑長發給護照始得到鑪充任該處模範工廠稽查員此次陳擾害鑪城高因此回省沿途探聞陳步三由洪雅夾江等處繞道竄出高回省後即邀同前川邊財政廳課員曾濟光赴樂山（曾本有事赴樂）藉以訪探陳步三蹤跡本月陰曆初十日高琨在城外河邊見有農装之二人趕船内有一人似陳步三一似陳之營護兵胡金廷因勢孤敵未敢遽擒陳見高亦似認議乃匿入後艙俯首枕膝借以掩脫不謂高此時已　明也迨至船距樂城四十里之竹根灘地方高先即登岸匿厠後見陳下船乃暗中尾隨遙見陳入下河街剃頭舖薙髮高即報明就近鹽防圑防請派人協捕當經鹽防竇營長圑防楊圑長派隊前往分布薙髮店外高琨首先直入將陳擒住執交防勇（邇時陳見高一人來兵極力拒敵後見防勇衆多自知難逃憤而言曰高先生你如何下這毒手早知今日恨不當初把你殺了）陳之護兵胡某亦同時被高拘獲高卽會同鹽圑兩防連夜押赴到樂經樂山知事曾述孔提集質訊據陳步三供認叛害嵇旅長殺斃曾知事擾亂康定盤䠇鄉城等不　今欲逃往日本不幸遇高琨同船在竹根灘薙髮店被獲云云當經曾知事取供錄案電禀將軍委派專員到樂驗明屬實飭令就地正法前日已將陳之頭首起解來省示衆各處矣陳步三首級示衆後復於軍署門口懸有陳步三生死像片各一張均用玻璃匣装貯其在生像片一張面書陳逆前在川邊服務之像片等語至死後像片一張面書犍樂兩縣知事奉電會斬川邊叛逆陳步三之像片等語觀者如堵皆爲切齒云 
 
 
 

Page 7

 
 
[閻將軍北上閱兵紀僉聲]  
　　山西同武將軍閻錫山巡閱軍隊已於本月五號出發臨行時各界重要人物俱先候於北關郊外祖餞歡送閻將軍般勸致别遂　馬首途本日行一百里駐節忻縣之關城　六號駐節崞縣原平七號駐節代縣傳家枰雁門道尹鄒道沂代縣知事葉學韓俱在行轅至候閻將軍遂規劃雁門一帶防務妥爲佈置八號過雁門關山路崎嶇古稱天險關之巓約高四五十丈上有古寺内設明末孫忠靖公傳庭位精忠英烈閻將軍瞻仰久之寺外水銷水流滴滴有聲朔風嚴寒萬籟俱寂登高臨下有傭視一切之槪下關後駐節山陰縣岱鎭九號駐節懷仁縣十號上午十二時前卽到大同晋北鎭守使兼十三混成旅長孔庚率軍隊歡迎步武整齊氣象嚴　閻將軍下馬勞慰大開演說略以該軍隊前年駐防包鎭屢立戰功晉邊敉平實深倚賴等語各軍官以至士卒俱係舊日之部下爭先至頌入城駐節行轅隨行人員及各軍隊旅費俱由所帶之庶務一一支發不用大同知事之供給十一號休憇一日十二號孔鎭守使擇定城外闊地將所部軍隊大行操練請閻將軍閱視馬步各營以及炮兵營機關槍工程隊輜重隊號令嚴肅服装鮮明聞巡閱畢後並不赴京謁見總統仍行回省云 
[南潯路股東臨時會紀]  
南潯鐵路總理吳伯琴因借欵告罄不得已請各股東出名具請願書於交通部巡按使懇求維持詳情已誌前報今日（十四）股東聯合會爲此事開臨時特别會到會者爲曾翔麟胡建元劉柳泉陳鏡心熊友義蕭大鴻熊文叔等諸君由曾翔麟宣布路公司代擬上交通部請願書及上定武將軍張少軒函（原稿均見前報聞此二稿皆路局文牘裘鏡秋起草吳伯琴吳劍秋修正）蕭大鴻等謂觀此呈函純係代爲辯護於路政内幕未曾涉及一字况今日到會之人太少是否應有全體名義尚待　酌云云當時又有某君謂第二次五百萬借欵不能委之彭程萬今姑不論惟路事危險已至於此舍赴交通部請求外亦無他法衹有設法聯絡多數股東增加人數一面邀請陳伯年出面則爲更好現吳伯琴已派人赴靑山迎陳來省俟其來時要求其入都一行云云衆咸稱是當議事時副會長朱錕因事未到故函致曾會長謂請願書如此措詞恐干部駁云 
地方通信 
[南京]  
　　徵糧單串之整理法　財政廳昨飭各縣略謂現查徵糧單串從四年分起改歸印刷廠承辦一案迭奉巡按使批飭體察情形妥議詳復在案查印刷廠原定刷印紙價每張一釐二毫連包費在内兩忙一漕併計每户需銀三釐六毫所擬串式僅有執照存根兩聯並無由戰若照此數飭縣購用勢必有所藉口茲由　悉心核議擬將忙漕執照存根由單改爲五聯板串以一聯爲上下忙漕米總由單一聯爲上忙執照一聯爲下忙執照一聯爲漕米執照一聯爲上下忙漕米總數存根用毛　紙刷印五聯共横寬一尺八寸長八寸每張定價銀元二釐五毫其向無漕糧之漂水高淳崇　揚中漣水等五縣則用四聯單串每張定價銀元二釐倘遇灾　年分被灾　免者卽將所領單串截角詳送本應核　其歉收減徵者則將核定分數於單串内加蓋紅戳　徵者將單串由縣保存列入交代移交如於正稅之外另有帶徵欵項亦於單串上加戳註明欵目銀數以示區别而免弊混 
　　路站設立貨捐局之調查　財交兩部現擬於津浦路各站設立貨捐局已委劉鶴慶爲總辦姚贊元爲曾辦俾先調查情形以定辦法昨已由京來寗謁見軍民兩使日内卽赴津浦各站實行調查以便設局收稅 
　　財廳長將次交替　財政廳長蔣懋熙現接新　財政廳長胡 
翔林電准日内來寗定五月一日接篆又奉部電催促赴鄂是以北上一節因之不果現已督率科員趕辦經手交代聞該廳辦事人員大半隨蔣赴鄂其餘因去就問題甚形恐惶 
[楊州]  
　　委任沙田坐辦　清理沙田局長莊炎曾樸二君現以清理一事非各縣知事推誠襄助不克奏效特爲詳准巡按使在於有沙各縣設立清理沙田分　以各縣知事爲分局坐辦委員會同清理以利進行十七日已移文周知事擔任坐辦並在縣公署内設立清理沙田分局會委辦理矣 
　　派員搜捕　子　揚屬寳應去歲蝗蟲作孽遍地生子近來天氣漸　蝗子又相繼出土形如小蠅面不勝捕日昨省委姚君日新到寳姚君係安微貴池人第二届考取化發江蘇候補知事前次曾委查烟苗者 
　　興復引岸之一挫　興復衡永寳引岸一節已誌前報茲悉歐陽述君特與各鹽高會議引票認股事該商等以湖南衡永寳岸向爲私鹽輰銷之所設置鹽局必難合宜非　行緝私不足以挽類風故認股一層　有裏足不前之勢惟歐陽君係奉部委派淮南又爲鹽務薈萃之區商人多握有金融界之勢力勢難一味推却不認爰由該商等電致湘局討論進行方法 
[蘇州]  
　　新知事蒞常任事　齊巡按使新委武進縣知事蘇耀宗字孟賓直隷人於昨日（十九號）由𡩋來蘇謁見蘇常道尹禀知到差� 
殷道尹迎至花廳晤談良久旋卽禀辭乘特别快車赴常蒞新 
　　劉統領視察本軍　江浙鹽捕統領劉忠樑於（十八號）乘　飛兵輪由楓　關駛來蘇巡視駐蘇鹽捕後營順道巡閱太湖本軍紥防汛地並會晤蘇常道尹及吳縣知事又往水警第二廳會商水警與鹽捕營互相聯絡以通聲氣冀收首尾相顧之效趙廳長頗爲贊成並聞劉君日内卽起程往嘉興回署 
[南通]  
　　英使會勘烟苗之豫備　禁種烟苗屢經縣委調查員出查而足跡未到處仍時有發現盧縣長前日親下鄉查勘回署後發出通告一則略謂禁種一案功令森嚴會勘英使指日抵通本知事迭次示諭並會委懸當招報不啻三令五申惟地段太　雖一再抽查猶恐查察未周致有百密一疏關碍全局再四籌酌不得不再加復勘切實討論進行方法以期周密無遺當經會同省委函致各市鄉董事曁警務長等於本年四月十五日齊集本署公同會議業經議定遵照省飭復查揷籖分劃地段於每一地段内擇一辦事可　之人擔任調查於每段查竣後卽竪揷竹籖以爲查無禁苗之　誌竹籖上尤宜載明四址及調查人之姓名將來抽查　如再發見烟苗卽由每段調查員及居住段内之人連帶負責所揷之籖並須共同保護不得拔移至地段之　狹由各董就當埠情形量爲分劃並議定以四月二十六日爲調查完竣之期如此辦法庶未淨者得以盡絶已淨者不致復萌除分行外合亟通告爲此示仰　邑人民一體知悉須知禁烟一事實關國際前途倘或　有寸莖不惟破壞身家尤足　害全局自示之後凡屬業佃人等務各互相糾察連環負責母得稍遣餘　致誤邦交其各凛遵云云 
[杭州]  
　　浙紙籌　改良　浙省紙業目外貨輪入後銷路阻滯幾有一落千丈之勢推厥原因不外質脆色黃價値過　所致近聞屈使擬於四年度内籌設手工告紙廠一所從事改良惟設廠地點與改良製造之方法非派員分赴各產紙地實地調查不足以資研究聞擬派委於紙業素有經驗之員分赴贛閩皖三省及本省產紙地先行調查 
　　女界發起救國儲金　浙省救國儲金圑分事務所已由張鏡潭王漱巖等着手組織茲聞又有下城某綢莊眷屬聯合紳商各女士發起婦孺救國儲金會認數不拘多寡各聽其便已在本宅籌畫一切聞當場繳欵者約有二百餘元即交中國銀行儲存又杭垣復新等女學校於日前同時接得上海中華婦妇救亡儲金會之白話宣言多張並請急公好義奮袂興起茲悉有朱陸二女士以此事關係甚大非開會徵集各人意見組織機關不足以發展實力挽救國家聞已照印白話宣言多張分送各女學校徵求同意以便開會討論 
[安慶]  
　　勸民廣種土靛　德國所產洋靛　入中國歲逹七百餘萬兩自歐戰開始來源頓絶價値較前增漲數倍經售諸華商雖獲利甚鉅而於染業前途危險特甚江蘇公民葉理彰上海染業總董楊嘉悌先後禀請農商部勸導農民廣種土靛以挽利權該部曾通咨各省巡按使飭屬遵辦在案皖省韓巡按使准咨後除轉飭各屬遵辦外復派委胡敬修在浙省金華蘭溪等處採辦靛秧數十石運皖分發各屬領種以爲提倡 
[漢口]  
　　榖城縣破獲匪徒　漢口西人得老河口來電云榖城縣城南有匪徒某甲私藏炸彈於室其母不知誤觸炸裂登時房屋轟毀其母及全家人口均遭炸斃當經榖城縣知事率同警察獲匪多人現該縣城防守甚嚴出入人民均須搜查云 
雜評二 
[律師賭局（）]  
　　今日之賭風亦盛矣哉外交界以其國之權利爲賭者也孤注一擲而悲觀與樂觀分焉留學生知事以考試爲賭者也勝則膺高官享厚褖揚揚自得負則嗒然喪氣埀首而歸若夫律師則以案件爲賭器者也法律爲其賭學辯論爲其賭才人之身命財產爲其賭本勝訴得大報酬敗訴雖無大得而亦無所失其甚者當事人之身命財產盡罄於律師一賭局中而律師之槖已盈欲已遂如此有得無喪之賭堂而皇之之賭奈何某律師猶以爲未足而必欲犯此嚴令申禁中之賭致爲警察所驚散耶 
或曰律師之賭手段亦大有優劣若熊垓律師以僞造合同獲罪賭品中之最下乘者也其違法較某律師之眞賭局爲尤甚焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[復查沿海各縣之烟苗]  
　　駐京英使所派之查勘烟苗委員韋禮敦婁斯二君業已南下將次來滬滬海道尹楊小川君以所屬宗明寶山川沙南滙奉賢金山等縣鄉僻地方曾有毒卉現雖已由各該縣知事山具印結查無烟苗深恐或有刁玩鄉民　自栽種貽誤大局故又分飭各該縣知事務於此數日内親督員役分赴各鄉竭力巡查勿留餘毒是爲至要云云 
[滬海道屬之禁烟成績]  
　　滬海道所屬各縣烟禁自省道各委會同各縣一再嚴查後業已結報肅清專候英員抵境會勘茲將滬海道尹報告成績摘錄如左 
一禁種　滬海道屬各縣境本非產烟之地四鄉農民素種棉花五榖雜糧自禁烟功令頒布後小民更不敢以身試法故禁種一項早竟全功迭由省道各委會同縣警周歷各鄉嚴密查勘並無寸草片株發現前據各縣報告肅清復據各委詳細會勘加具印結前來是禁種一事確已根株淨盡絶無發現 
　一禁運　上海水陸交通華洋雜處　之吡連租界奸商販運隨在可以往來故明知禁運自較内地爲難而發篋搜囊尤不得不更加嚴密故前此各官廳懲辦烟犯日必數起近則奸販以搜查嚴密業經斂跡查各官廳以及江海關陸續拿獲烟土熟膏之類歷經當衆焚燬是官廳不分畛城洋員熱心贊助有犯必懲收效益見近頃雖間有一二所獲大致均在華租交界之處希圖自食决非販運之可入内地故禁運一事成效亦已昭然 
　　一禁吸　查自厲行禁烟以來上海特設禁烟專局各屬亦先後設立公所雷厲風行凡人民染有烟癮者早經勒令戒絶内地從未發現私吸新犯自肅清後烟局裁併仍責成縣警不時嚴密訪查不稍鬆懈故私吸之案年來内地各屬實亦鮮見 
至若禁售一層烟土私膏旣不能濳運内地吸烟之人又早經勒令戒除私販者無從售賣即無利可貪故私售之事早經絶跡至間有愚民貪圖微利私用嗎啡針施諸老弱殘病之人以治其病亦無不立時破獲按法嚴懲故對於烟禁諸端無不一致積極進行决不致死灰復燃此外租界友邦熱心贊助已定有切實辦法一俟此次會勘後即可按其計畫進行多年流毒行將掃除實可爲禁烟前途賀云云 
[南北洋兵艦開操]  
　　海軍部所轄各兵艦舉行操演一事曾由駐滬海軍總司令部遵將南北洋各兵艦分編第一第二兩艦隊以第一艦隊均係巨艦飭赴江陰洋面操演第二艦隊係淺水兵艦飭往鄱陽湖操演均經由滬駛往所指會操地點先行預備静候部派督操員到時定期開操茲悉海軍部劉總長已派海軍左司令林寶彝爲第一艦隊督操員海軍右司令徐振鵬爲第二艦隊督操員刻均遵飭行抵操地已於上星期一律開操昨林徐二司令已將開操情形報告報軍部曁總司令部查照矣 
[救國儲金紀要]  
　　第十日之收欵　昨日（二十）爲中國銀行收受儲金之第十日計收銀圓一萬三千九百九十七元銀十九兩四錢連前共收二十一萬五千零三十元銀六十六兩際此春雨澇沱資者仍接踵而至則天晴後之情况當可推測又聞昨有本埠瑞記紗廠西人 
某君亦持幣逕往中國銀行收受儲金處存儲當由儲金圑事務所派去之招待員婉言辭謝某君乃遲遲而退 
按昨報載十九日收洋二萬零八百八十五元係根據儲金圑事務所抄來之數實則是日共收二萬一千八百零五元又銀十五兩又今日報載之綜結數目本館已經核凖而事務所抄來之數爲連前共收二十二萬四千一百十元銀五十一兩則又有差悮矣 
　　洋布業報告之總數　振華堂洋布公所迭據同業報告儲金爲數已鉅茲將歷次總數單錄下第一次洋三千九百八十四元銀四百五十兩第二次洋三千四百二十八元　第三次一千二百九十八元　第四次一千一百六十九元　第五次九百四十二元　第六次七百零八元 
　水旱烟業之集議　昨日水旱烟業在二馬路勸用國貨會提議儲金當據皮絲業賴明三君到會報告該業已認定儲金洋一千七百零二元復據乾坤和代表張錦園君報告本號及各友已認定九十四元西菸公所代表來信報告集有成數直接送存中國銀行其餘當場認定者 
亦有二十餘人聞尚須糾集同志向南北不入公所同行各烟紙店及各友勸認其數當亦不少也 
　　有土此有財　土業公所前日邀集同行籌認救國儲金有某某二家首先認儲各三千金而營業最巨之郭某則認儲千金同業以郭爲該業領袖尚擬敦勸多認云 
　　派報人議定辦法　本埠各華字派報人對於救國儲金頗具熱心曾由首事人等發起在西門内公所開會勸儲經紀前報茲已議定辦法由首事人等向各報館批購報紙轉批於派報人每張加錢一文以十天爲限所加之錢送交中國銀行存儲不日即須實行　　儲欵與募捐不同　松江商人鳳錫良等以滬上救國儲金異常踴躍遂與米店主某發起一民立救國社發出捐簿多本廣爲勸募昨鳳來申至總事務所詢問辦法經駐所幹事告以此項儲金係存儲性質並非捐欵囑其卽刻將各種捐簿消滅以歸統一鳳唯唯而 
　　事務所招領存單　救國儲金圑總事務所昨有一書通知拉東洋車之閻老文其文曰昨日君在中國銀行交來小洋十角銅元五枚小錢四個作爲儲金苦力如君而熱心若此令人欽佩衹以中國銀行定章不收零數故由本事務所招待員沈君鴻疇改換大洋一元掣取存單而君不辭而去經沈君將存單交與本事務所收藏望君速至事務所將存單取去是爲至盻 
[八誌分發傳單之牽涉]  
國民對日同志會代表黃毅方夢超及寓居江西路　發棧内之留東學生蕭汝霖等五人因有人分發抵制日貨傳單悉被牽涉經駐滬日副領事西田君函請公共公廨出單將黃等各人傳案交保嗣因黃方兩人以日領曾會同捕房親至同志會搜查係處原告地位要求日領迴避會審並禀請楊道尹照請領事圑會議解决在案茲悉此事尚未商明辦法故難開審昨日午後二時半日副領事西田君特至公共公廨會同承審此案之聶副會審官在領事憇息所將抄傳單等件詳細查閱黃方兩人所延之畢士華律師及蕭等五人所延之費信惇律師與捕房牛門律師亦均到場互相討論良久而散聞俟商定辦法再行訂期會訊云 
[公廨研鞫盜黨]  
　　迭在公共租界持械夥刧新閘愛文義路利康押店福建路運大錢莊銀洋衣物並北福建路二號門牌某烟膏店烟膏兩缸又圖刧雲南路全昌金鋼鑽號開槍　傷管門印人拉叭星又夥刧松江路潤餘錢莊拒捕槍傷該莊學徒楊伯仁與五百五十四號暗差華捕李洪良又在静安寺路拒捕槍斃包探田廣林探夥曹瑞坤擊傷探夥陳德明等劇盜張恆泰楊正開（卽楊三臘子）陳萬木等之同黨江北鹽城人吳恆旺（即吳二）逃匿閘北華界由戈登路捕房三道頭華探目陳永康偵知與三十六號西探煞辣門（譯音）投告閘北警署派警協同緝獲提回公共公堂訊押候究在案前日午後又由捕房傳同人證將吳解案經代理讞員王肇之君會同美領博君研鞫先由中西探禀明查獲及被告在捕房供認曾與同黨張恆泰曹四戴小五子楊三臘子陳萬木及在逃之楊道五等先後同往福建路（卽運大錢莊）及北福建路（即烟膏店）兩處行刦各情並禀明張恒泰等已奉公堂訊明解送鎭守使署懲辦即將捕房所錄供單呈案請究繼由白克路七百二十二號門牌二房東婦人陳陸氏上堂供稱被告與其他數他曾向婦人轉租灶披一間於鎗斃包探事發現後即行搬逃云云並由北福建路烟膏店主粤人廖德初上堂供明 
被刧情形並稱當時共有四人三人手中有鎗質之被告供稱二十九歲去年舊曆二月間來申拉黃包車度日雖與張恒泰等認識從未一同行刦惟張恒泰等行刧福建路錢莊（即運大）北福建路烟膏店時曾雇坐我之車子每次給我大洋一元共餘各處刧案並未知情至於擊斃包探之事當時並不在場迨至翌日遇見曹四說起始知此事並知係由張恒泰戴小五子二人開鎗將包探擊斃於灶披内是實王代讞員再三盤詰供如前因與美領會商之下判被告還押候會商辦法再行判决 
[上海孤兒院開會續誌]  
　　龍華鎭上海孤兒院開桃花會已誌昨報茲聞四月十九號下午二時繼續開會由張葆初君主席先由該院男生奏樂女生唱歌次由馮釗光虞思才二君演說大旨謂孤兒亦中華國民之一份子敎養孤兒是我國民應盡之義務聞者動容旣由該院長顧念劬君略爲報告畢嗣由該院生開元繪慈航圖葉生景甫曁女生王惠英對客揮毫見者莫不稱贊末由謝品泉君演唱古傳以娱來賓唱畢散會 
[天花宜防]  
　　近日本埠天花盛行華租各界均有發現如西門壽祥里某姓家先有一孩出花繼染其母三日間竟成不治此外城廂内外亦屢有發現當此春令凡有嬰兒者亟宜佈種牛痘以防傳染至飮食寒暖亦宜注意否則時疫乘間而入頗爲危險也 
[高昌廟警兵之更調]  
　　南市高昌廟地方所設之海陸軍警察隊係歸陸軍第十三圑所　各營每月輪流抽派步兵一連承充警兵昨届調換之期由十三圑圑長周孝　飭令第二營第六連連長卜廣修督兵一連承値所有前充警兵第一營第四連連長宋錦時督帶之步兵第一連卽於昨日率領回營歸伍操練 
[巡緝處規定地叚權限]  
　　上海鎭守使署巡緝處現由陸軍部派委夏鳴臯爲處長在城内梨園公所設立辦公處已誌前報茲悉該處巡緝地段及辦事權限已由夏處長分别規定禀承鄭鎭守使核准照辦該處應用巡緝人員酌定二十餘名槪由夏處長自行酌派按其程度分别等次按月酌給薪水以資辦公其巡緝地段除滬寗滬杭車兩站及浦東南市各輪船碼頭外所有上海城鄉閘北浦東均在其内各積巡緝員按段輪流巡緝其辦事權限大致如下　一查緝巨竊派盜　二查緝黨人設立機關圖謀暗殺　三查緝黨人私運軍火　四查緝黨人運動軍警　五查緝黨人聚衆結盟秘密開會　六查緝臬匪光蛋聚賭搶刧　七查緝私藏軍火接濟匪徒 
八查緝匪徒私通外人探聽軍情　九查緝匪棍挾帶刀鎗行凶搶物　十查緝匪棍在茶坊酒肆謠言惑衆　遇有以上各項情事發現准派出巡緝各員隨地隨時報告就近警察會同辦理 
[警廳干涉香汛]  
　　淞滬警察廳長徐輔洲君以每年三月間　華香汛男女雜沓有　風化歷經官廳查禁有案現當春令香汛又届一般男女依然結伴晋香當此地方不靖難保無匪類勾結爲患且該處與徐家滙敎堂相距不遠若不預爲禁止後患堪虞爰特查照成案切實申禁並飭知該段二區三分署署員余炳文迅行禁阻該寺僧不准再有興建佛會情事昨該署員已飭派巡官率警前往該寺查察矣 
[嚴催拆卸房屋]  
　　工巡捐局朱局長以小東門至紫荆路一帶方浜業已塡塞下岸房屋劃分七段均須退建浜基開　馬路現除第一第五兩段業經完工第二段專待翻溝第四段已在拆建外其餘各段本限舊曆正月底一律翻建迄未動工實屬有意觀望擬再出示嚴催限　曆三月底以前一律動工如再遷延須由公家派匠代爲拆卸云 
[鎗斃暗殺案犯之餘響]  
　　謀殺醫生陳蓉舫髣傭婦朱周氏之凶犯董朝貴卜阿奎於前日下午一併鎗斃已誌昨報茲悉董之姘婦侯王氏卜之姘婦卜戴氏（即戴愛寳）當時亦經提案迭次辯論因該等氏等並不知情判令交保在案嗣因無人具保迄未開釋前日下午董卜兩犯槍斃之後地方廳林檢察長即將侯王氏卜戴氏由押所提出諭令一并省釋昨日該氏等又相約至檢察廳請求將董卜兩犯之尸棺給領埋葬林君准如所請立飭製造局西砲台地方二十五保十四圖地保計阿梅將該犯等尸棺起出指交該氏等領去 
[私擅逮捕之干涉]  
　　泰州水巡隊隊長石秀峰前日率同隊士馬悛卿眼線申坤邦來滬在閘北又斃角緝獲行刧該縣某姓家之盜犯陳士臯一名暫禁大統路富安客棧内昨經四區警署姜署長查悉以該隊長警不應越境擅行逮捕特飭長警至該客棧將馬申陳三人一併拘案起出手鎗鎗珠等物惟石秀峰已往杭州經姜署長預訊一過判解司法科押候查明核辦 
[覊禁蓬頭小獅子]  
　　匪徒蓬頭小獅子因糾黨陳雪甫葉大德子冐充黃包車夫在滬寗車站攫取蔣仲禮所携皮夾内現洋鈔票二百五十元業經捕房將該匪等緝獲解送公共公廨訊供管押候查在案昨經訊得此事係由蓬頭小獅子爲首判押西牢半年陳葉兩人從寬各押一禮拜以　 
[浙江銀行追索欠欵]  
　　浙江銀行控孫某不理欠銀一案昨日上午由公共公廨兪代表讞會同英領卓君升坐民庭研訊原告延律師上堂聲稱被告現在杭州抗不到案應請缺席判决中西官判限被告於兩禮拜内投案候訊如再逾限按照原告控數缺席判决 
[高介臣請求交保]  
　　裕寗官錢局清理處處長曹元度曾在上海地方檢察廳訴江蘇鹽務局總會計高介臣侵佔公欵經該廳一再訊供未結判高拘留候示在案茲悉此案已經雙方將各帳據送交兩商會由該會妥爲清理故高介臣繕具禀詞請求交保以便帮同料理昨經林檢察長核准諭交的實號商暫行具保候示 
[復訊索償名譽損失案]  
　　英商寳隆洋行因前買辦不照合同代墊欵項致失信用具控公共公廨請追名譽損失銀一萬兩業經傳案會訊交保候核在案前日午後由聶襄讞會同英康副領事升座復訊兩造仍各由律師到堂互辯良久中西官因時已晚判被告交原保候再復訊核奪 
[學徒受騙之覺悟]  
　　卡德路增餘米店主顧金裕於上月二十八日至無錫協奉米行定購白米三百三十三包共計價洋二千元言定提單押滙來滬交洋提貨嗣由協泰托惠通公司運米來滬並將提單寄滬托廣增餘收洋詎顧接受提單後稱往收洋囑紀少待遂將提單持向虹口百老匯路鼎盛米店主陸仁美抵銀一千三百三十三兩陸卽交顧致和莊票銀一千五百兩顧將餘銀找付清訖急往致和莊收銀逃逸而紀守候良久不見顧回知係受騙即用電話知照該莊經理張秀文趕至惠通公司止提定米並報告捕房飭探將顧查獲昨晨解送公共公廨請究先由廣源莊經理張秀文學徒紀侯芳與無錫協泰行夥錢迪甫上堂訴明前情並延律師代表請究而鼎盛米店主陸仁美以價已交清貨物無着亦延律師上堂請追訊之顧金裕供詞支吾代理讞員王肇之君商之美領柏君判顧還押着先將增餘米店發封限一禮拜將欵繳還如違將該店拍賣抵償不敷之數再行追繳 
[辨認逃犯之請求]  
　　匪徒陸小孟於前年夏間乘淞滬戰事之時在地方監獄脫逃無蹤日前經地方警察探捕將陸拘獲函送地方檢察廳訊辦嗣又由地方警察所查得陸所犯案卷已被縣公署於光復時遺失無從稽考因復移請該廳預審核辦茲爲崇明縣知事得悉以陸小孟即范小孟去年在該縣境内　死秦嘉順之子當時將范獲案訊實判决監禁十二年零八個月送監執行至本年四月五號該犯越獄脫逃屢緝無蹤今旣在申捕獲自應歸案惟陸小孟究竟是否卽是范小孟尚有疑惑故於昨日備文飭派法警陳善等來申至上海地方檢察廳請求將該犯帶出辯認以定虚實林廳長諭飭静候核奪 
[棧主證明姦情]  
　　甬人陳慶生控同鄉人王阿祥引誘伊妻方氏至租界新成康小客棧姦宿由探將王與方氏一併拘解公共公堂訊供分别押候傳到該棧茶房質訊在案昨晨由廨復訊據新成康棧主陳阿根上堂證明王與方氏到棧住宿情形中西官以王誘姦屬實判押一月方氏交本夫領回管朿陳阿根斥釋 
[婦人捲逃之追究]  
　　陳福生至法公堂訴稱小民向在菜巿街賣魚有妻某氏向來安分近忽被人引誘捲逃找尋無蹤今訪知捲去一切衣物係雇郭輝餘之小車運往某處有魏阿三及二房東等目見是以報捕拘案求請訊究訊之見證魏阿三供目見陳妻坐在郭之牀上是實二房東朱楊氏供目見該氏與郭等將衣物搬去車往何處不得而知質之郭供並未代人搬物陳妻如何被拐實不知情求請明察聶讞員以見證鑿鑿豈容挺賴判押限十四天交人 
[被拐婦人移提回滬]  
　　淞滬警察廳水巡隊隊長趙義勝向與其妻霍氏同居南市去年舊曆八月　該氏忽被前在法租界充當巡捕之張阿新誘拐至天津售於妓院爲娼得價洋一百元事後張卽携欵返申匿居租界而趙霍氏在院迭遭鞭責不堪其苦因卽倩人繕信來申通知伊夫趙義勝設法將張阿新誘至城内扭控地方檢察廳豫審屬實當卽收押一面備文飭派法警前往天津地方廳協提趙霍氏到案質訊昨日該法警已將趙霍氏移提到滬返廳禀復卽由林檢察長派員豫審並提在押之張阿新到案質訊諭飭分别收押候傳到趙義勝再行訊究 
[女子陳訴苦况]  
　　濟良所昨解女子王炳林至公共公廨請示卽據王女供稱年十六歲蘇鄉廣福鎭人於十歲時父母病故後由汪陸氏撫養作爲義女繼作養媳迨至去年將女子領至清和坊某妓院圖賣因我不願領回後百般虐待是以投所求援中西官會商之下判女仍留濟良所候補傳人證再訊 
[原被均違法律]  
　　某輪船火夫鄔阿堂近由大連灣私帶烟土二十五兩來滬　消詎被同伴朱榮慶倫竊一空由鄔報告捕房昨將朱拘解公共公堂訊供明白判朱押西牢三月鄔私帶烟土亦屬違法姑寬免究着將起案烟土送請江海關銷燬 
[巡官提賭]  
　　南市第一區警察署巡官李蘭亭前晚帶同長警在陸家石橋舊址某號門牌内查獲賭徒楊金岩孫阿桃王阿五顧金生吳和尚張阿坤龔松華施福祥楊寳生等十四名連同賭具四副帶至該警署由署長問明屬實諭飭爲首之三人各罰洋三元其餘各罰一元從寬斥釋賭具銷毀 
[墨稅務司調任]  
　　江海關稅務司墨賢理君前經請假歸國業已假滿回滬奉北京總稅務司調赴粤海關辦公 
[脚踏車撞傷小孩]  
　　昨有小孩費阿根在武昌路被某甲所坐之脚踏車撞倒於地磕傷面部由捕帶入捕房送往同仁醫院療治一面飭探查明肇事之人再行核辦 
[車夫碾斷脚骨]  
　　滬杭火車站場車夫趙汝林等四人前日車運貨物行經陸家浜三角街地方誤與人力車夫吳占元碰撞將吳之脚指碾傷流血吳即痛極踣地當由崗警查見將趙及吳帶至一分署轉送上海醫院經醫生驗得脚骨已斷即行敷治後由該署解送警廳司法科請爲訊究 
[無賴藉端訛詐]  
　　無賴王三子誣指胡蘭香家小孩胡大古子竊取舊鐵向胡拆梢昨由捕房將王拘解公共公堂訊實判王押西牢半年期滿逐出租界 
[衣服華麗之竊賊]  
　　前日有衣服華麗之少年皖人王寳卿混入胡家宅振華旅館行竊時鐘當被茶房陶裕春所見鳴捕將王拘入捕房明解公共公堂訊實判押三禮拜示儆 
[婦人乘間行竊]  
　　唐寳林至法公堂控稱前日有陳王氏至商人家中以問事爲由將客堂内所置之水烟袋竊去迨至察覺該氏已經逸去業已報捕拘入捕房吊出原贓解案請究訊之王氏供認行竊不諱判管押五天以儆 
[原告請求銷案]  
　　土棧主姚文奎前被陸金榮購去貨物付下期票洋二百元至期往收延約不付姚即控由法公堂飭傳不到改出提票在案昨原告禀稱陸已在外托人理勸折還了結求請銷案聶讞員准如所請將案註銷堂費歸原告照付 
雜評三 
[軍艦會操感言]  
　　今日中國無所謂海軍也然而無海軍則不足以立國　海軍非有人才與財力不能也然而今日之中國人財兩窮苟中國所少者衹此練海軍之人才與財力猶易謀也然而今日之中國事事少人才事事乏財力不能併全力以營此海軍即併全力以營此海軍而此海軍仍無根　無實力也是故國人而欲强我國者當於各方面進行不能僅注意於海軍一事海軍固爲時勢所需要而此外　要之事尚多用舟則舵壞用馬則鞍亡我國人思念及此而知所負之責任重矣將何法以强我之國哉綀 
 
 
 

Page 11

 
 
救國儲金 
[四月十九日中國銀行收受儲欵清單]  
　　第三十一册第四號 
　高德秀元十五兩 
　　第六十八册五十四號至一百號 
　　王汝繁一元　恒豐昌號泰涵琛一千元　泰德廉四十元　袁紹康三十元　泰善寳　五元　袁東初十五元　黃漁亭十元　林梁甫五元　陳仲芳十元　袁家潤五元　傅佑臣二元鮮猪業敦仁堂二百八十七元　源大行五十元　昇源行五十元　長源行五十元　豫和行五十元　長豐行五十元　源順行五十元　倪秋霞三十元　王可成三十元　王秋泉三十元許惟昭二十元　王瑞榮二十元　　徐正科二十元　王瑞隆二十元　候松泉十五元　候杏蓀十五元　忻賡才十元　順泰號十元　周純芳十元　春和十元　陳珊泉十元　王槐章十元　忻義生十元　周漱泉十元　合興十元　徐長發十元　公餘號十元　王修永十元　劉華庭十元　洽記號十元王裕廷十元　王春泉十元　凌堂生十元　阮德生十元　萬豐號十元　許九卿五元 
　　第七十一册七十五號至一百號 
　　花幹卿二元　周世生一元　宣秀榮毛祥根湯章根二元謝陽生一元　朱鴻泉一元　孫來卿四元　沈子俊二元　朱連禮一元　劉家森一元　胡華庭二元　馮繼成五元　章開堂十元　何蔭棠五元　翁采山一元　吳嗣雲二元　秦善慶二元　沈卓人二元　鄒增祥五元　潘伯榮一元　陸鏡湖三十元　沈安靑十元　繆益之五十元　朱藝餘五十元　協盛永金號一百元　周仲英一元　蘇仲年五元　 
　　第七十二册六十一號至一百號 
　　學生汪乃棟一元　徐乾麟一元　嚴遠記五元　周元昌皮鞋店十元　陳保欽二百元　陳藝亭二百元　聞魯臣一百元盛潤甫一百元　張紹藝堂一百元　汪友靑五十元　汪訪廬五百元　陳允亭三百元　孫吉甫三百元　盛涇公所二千元丁惠軒五元　王仰之十元　琴鏡山房一元　倪少溪二元程杏村一元　程省吾二元　槐雨香二元　女士許琢瑛一百元　戴世祥一元　王庭芳一元　陳萼卿二元　章永祥二元　蔡黼臣二元　錢少蘭四元　陳咸新四元　鄭瀚臣五元黃炳郎十元　忻成洲十元　吳棟臣十元　杜厚坤十元王子式六元　沈雲海十元　杜南基八元　樂仁生一元　鄭錫三五元　王叔卿五元 
　　第七十三册十九號至一百號 
　　國民一份子一元　洽同興號一百元　韓葵卿二元　余炳書三元　陳鴻濱二元　王安卿三元　沈鴻濤一元　鄭祖恩一元　汪雲生四元　應祖臣二元　韓光珠一元　吳松生一元費振廷一元　姚松一元　李培甫二元　鄭純餘五元　馮慶安四元　王明安六元　鄭善潤八元　朱三多六元　席雲生四十元　任福海一元　兪順益一元　陳寳卿一元　葛怡甫一元　毛才德五元　沈開發二元　沈復卿三元　陳兆訓二元　胡春華三元　邱玉耀三元　周松舲五元　傅維新二元　王學宋一元　鄭拙軒一元　傅文孝一元　謝其松一元董成昌一元　李高階一元　陳益生一元　錢子福二元 
張德芳五元　史忠榮四元　周世安四元　吳連成八元　馮榮昌四十元　費立甫一元　葉榮春一元　陳升之一元　石英來一元　邵雲鶴一元　柴志品八元　姚志堯一元　吳筱舫三元　陳錫璋二元　郭志銘三元　姜榮甫四元　沈友才十五元　沈倫懹二元　劉榮卿一元　蔡芳根鄭緒生一元成福堂一元 
　　第七十四册四號至一百號 
　　馬福根一元　湯魁章一元　湯桂芬二元　范庚龍二元　沈永周二元　毛君遂五元　毛君默二元　華立强十元　潘冰似五元　朱鶴馨二十元　王三箴七元　李賡年五元　姚根新三元　吳成岳六元　顧金奎二元　陳遐章一元　李金良一元　兪永紹四十元　胡芳彬十元　孔文愽八元　張文華四元　余品棠二元　傅其珍二元　胡如璜一元　方松林程建章張臻祥合一元　費芸孫五十元　周明安五元　陸裕祥五元　韓如生一元　兪炳生一元　裘天寳德記銀樓一百元應賢三二十元　周彙豪一元　周桐康二元　姜子璜一元徐春根一元　兪楚生丁祥源邱紹球合一元　沈　卿三十元　姚美卿八元　江如錦五元　舒艇洲十五元　徐開文六元　林頌道五元　張康卿二元　錢金生五元　裘生順一元馮祝邦一元　楊存炳一元　王意城十元　應鶴年八元兪慶祥五元　何庭　三元　葉滋泉十元　徐志湘五元　姚同浩五元　裘錫金二元　吳新根五元　邵金高一元　魏長興一元　裘瑞年二十元　曹昌友六元　錢義英八元　吳榮貴三元　舒隆華七元　除煥臣五元　顧志芳五元　張高堯六元　烑祖美二元　裘正德一元　洪懋森一元　胡正根一元　王增才十元　邵錦榮八元　傅松泉四元　張家珍三元吳永瑞十元　兪克盈五元　葛彥卿四元　華海庭十二元錢全香二元　吳桂生一元　林星泉一元　方九霞銀樓一百元　姚松嵐十元　周渭橋六元　姚克峰七元　劉鐘樑二元　樊彥俊二元　胡芳池一元　朱恒興一元　沈渭岳徐厚雁張厚德徐寳龍合一元　陳馥卿三十元　洪汝章五元　張慧伯五元　陳理庭二元　徐連生一元　顏華庭一元 
　　第七十五册二十六號至五十八號 
　　吳連甫十元　趙瑞章十元　楊華堂二元　兪鳳堂二元　趙怡山二元　朱啓明二元　李雲梯二元　徐渭川二元　馮宜蕃二元　潘桂庭三元　凌治平五元　陳志和五元　袁守庭五元　周佐臣五元　孫葆華五元　包客康十元　宋榮芳五元　崔阿三一元　崔金祥一元　王善慶一元　王　甫一元徐學仁一元　陶長源一元　徐景　二元　楊水昌二元徐國柱二元　林正宜五元　陳榮堂十元　王本禮五元　周芝祥二元　王銘德十元　葛祖鑫五元　郭慶安二十元　　第七十六册一號至一百號 
　　張阿三一元　李孝祥五元　陳仲津五元　胡潤寳五元　董弄璋五元　應財源五元　金榮堂十元　顧源生五元　夏彬延五元　陳柏生五元　虞雲來五元　薜雲仙五元　李賢慧五元　秦春生五元　潘介臣十元　陳安仁十元　金榮堂十元　胡芝靑一千元　蔣鴻文一元　楊遐年一元　楊松年二元　楊永年一元　陸昌麟二元　趙狄芳二元　宋國椿一元馮圑梓一元　馮季來一元　魏珠福一元　沈伯顯一元朱裕丞一元　徐善昌一元翁侍樵十一元　穆景廷五百元韓寳風一元　徐百慶一元　盧士魁一元　錢法賢一元　朱柑森一元　凌紹堯一元　蔡精民二元　張章荃三元　葉銀生一元　諸海潮一元　朱夏葉五元　義昌煤號十元　陳三敖一元　孫阿棠一元　李阿彬一元　李渭卿三元　呂阿來一元　周荷月一元　梁仲喬二元　端木馥四元　蔡邦年一元　方載棠一元　曹桂棠一元　胡毛頭一元　王任臣二元王裕堂三十元　周官壽一元　盛選文一元　王燧臣一元馬學文一元　羅鶴林一元　張瑞生一元　陳紹康一元張瑞芳一元　　符松筠一元　何炳魁五元　徐詠維一元　莊吉安三元　戴師周一元　陸書玉一元　趙静香五元　王仲芳五元　徐頌和五元　顧堯衢五元　李仲廉五元　朱華生廿五元　朱傳軒二十元　同裕號十六元　王寳珊一元　陳友芳一元　夏順才三元　茅漢雄五元　孫洪源三十元　李柏靑一元　義大北貨行一百元　項鎭十元　王聲雷十元黃振雄元　黃潤寬十元　曾慶祺二元　章光曾一元曹漢廷一元　羅鴻逹一元　邵美棣五元　紀時若十八元何渭鏘一元　何榮生一元 
　　第七十七册一號至一百號 
　　潘湛清一元　蕭德勝二元　蔡少祺二元　忻　泉二元　林長　二元　李榮根一元　劉其昌一元　金志卿二元　莊阿土一元　李樂水五元　屠兆蓮五元　蔡期崗五元　陳彬章五元　顏慶珍五元　寳成德記一百元　沈一甫二十元　蔡朝網十元　徐潤生二十元　費祖壽十元　蔣增臣一元　劉吉芳一元　朱蘭芳一元　應芳庭一元　金承恩一元　李能元一元　徐章榮一元　馮雲來一元　徐冬春一元　葉阿祥一元　瞿鳳琪一元　裘大奎一元　丁錫春一元　朱師　一元　張信忠一元　毛鶴年一元　裘鴻卿一元　成紀章一元孫光華一元　姚根榮一元　沈榮甫一元　鄒瑞林一元董家金一元　胡星橋一元　袁乾茂一元　葛祖榮十二元成渭堂十元　顧桂芳十元　羅銀山十元　裘全咸四元　余均甫一元　楊延齡一元　徐才圭一元　德記二元　陸志香十五元　成雪堂三元　史中華三元　周培生三元　吳春陽三元　徐松年二元　孔梅春四元　陸永順三元　徐茂英三元　陳鳴和三元　王祖賡三元　應懹珍四元　沈桂生四元翁和齡四元　洪子封四元　姚介卿四元　裘懋如三十元周果鈞六元　兪湘亭六元　舒静洲五元　虞永金一元李祥興四元　周葆榮一元　虞瑞章一元　謝銀根二元新鳳祥德記一百元　周振聲五十元　董德榆八元　王慶生一元　羅銀山十元　徐友發一元　包保榮二元　陳養安一元傅忠仁二元　錢永祥一元　馮雙全一元　洪培生一元紀立泉五元　楊存才一元　倪成壽一元　張顯明一元　任春泉六元　聞久才一元　朱雲泉一元　顏永祥二元　傅忠慶二元　沃潤金十五元 
　　第七十八册一號至一百號 
　　朱紹英女士二元　王阿根一元　徐光明一元　桑君卿二元張兆棠一元　曹方聯一元　鮑秀珠一元　戚瑞生一元鮑秀妹一元　鮑秀卿一元　鮑成寵一元　鮑成鏘一元　鮑咸鈞一元　鮑崔氏四元　鮑哲泰三十元　森茂煤號五十元楊慶和福記銀樓一百元　梁春潮五十元　楊慶和福記各友八十二元　周純甫八元　周明倫五元　楊樂銘五元　鄭萃堂三十元　梁全高十元　蔡根五元　桂裕生五元　鈕福全一元　章海珊一元　傅有圓一元　余福海一元　許芳生一元　王賢生二元　老慶雲銀樓一百元　徐祿生五十元茅祝三十五元　傅志剛十元　王仲星六元　姚廉卿五元葛五樓三十元　徐偉才十元　張海本十元王憇棠五元馮樂楊五元　錢遐齡五元　葛俊卿五元　鄭和卿五元裘梅泉五元　洪炳康三元　裘延慶三元　姚愼寳三元　李寳慶十元　應林甫五元　王東益三元　姚愼齋五元　方信珪五元　翁菊生五元　馮美萼四元　陳錫章三元　姚宸甫一元　朱金根一元　張懹珍一元　朱聯三三元　曹慶衍二元　應信榮一元　周茗生一元　蕭桂生一元　姚錦章三元徐敏智二元　石興順一元　徐大茂二元　王家駿一元嚴錫章二元　宓兆賢一元　嚴志英一元　王榮才二元　邵德貴一元　羅銀三十元　沈永福一元　邵祖根一元　朱配生一元　徐永乾一元　徐祥豐一元　沈忠甫二元　羅吟山五元　景福銀樓一百元　徐仙艇五元　林嘵漁三十元　莊介眉五元　兪彙生二元　兪高林一元　吳祈忠二元　包長慶一元　老寳成銀樓一百五十元　費紀福二元　呂鳳寳二元　徐萃生五十元　錢錦芳五元　馮顯揚十元　徐志芳五元　周賡初二元 
按十九日共收銀圓二萬一千八百零五元銀十五兩户名未及全錄明日續登 
　　勘誤　昨日救國儲金圑總事務所送來勘誤表一紙照錄如下　計開四月十七日交欵各户請更正張葭卿應更張藍卿徐履然應更徐履安　賀寳魯應更賀至魯　原麟紀應更原麟化　孟慶榕應更孟慶橒　戚　應更戚日助　王祥雲應更于祥雲　孫任臣應更孫仕臣　張惠氏應更張惠民　賀玉芹應更賀至芹李元龍應更李允龍　趙寳堂應更趙寳棠以下係投函本館者 
　　第一台後台各藝員各以包銀一日爲儲金細賬開列於後王洪壽三十元　貴俊卿二十元　蓋呌天二十元零六角六朱素雲二十元　元劉榮升二十元　榮蝶仙二十元　粉菊花十五元　劉壽峰九元六角六　郎德山八元三角三　馮志奎八元　陳嘉祥七元三角三　彭振林十二元九角　李德山五元五角　蓋月樓五元三角三　小明亮六元六角六　祁彩芬六元五角　海棠紅四元六角六　王德全五元　李少棠李慶棠李春棠共二十一元六角六　邱文海四元一角六　譚永奎三元五角　焦慶利三元五角　楊華庭三元三角三　徐鎭奎三元三角三　周五寳二元八角三　劉鐘霖二元三角三　張義芝二元　高玉喜二元三角三　小寳翠三元八角三　王錦堂三元　姜才賓四元三角三　譚月明三元三角三　陳慶芳二元一角六　李桂榮一元六角六　吳春來一元六角六　張雙鳳一元六角六　飛來鳳二元六角六　克秀山一元六角六章佩秋二元一角　謝月奎一元八角三　于福和一元二角六　胡四喜一元二角三　邱連奎一元一角六　張永祥一元一角六　凌桂雲一元一角六　鍾永林一元零六　陳連仲一元一角三　劉鎭山九角六　蕭文元九角六　張吉廷九角六錢玉奎一元　李兆英一元　韓桂卿一元三角三　張玉林一元六角　東方明一元零六　蘭清堂一元零六　張福林二元三角三　柴根生八角六　閻太全八角三　金祥林八角三楊慶吉八角郭明友八角　徐金生八角祁魁山八角葉桂喜七角三　王少卿七角三　崔老五七角六　王兒隆六角六　胡百福六角六　孟鴻林六角六　劉小灰六角　徐均培六角　李文成六角　金起發五角三　謝增福一角六　金松二角六　小順二角　楊兆林二角　徐浦亭六角　倪長生四角　史慶華五角　陸雙喜四角六　劉慶昇四角六　鍾林四角　山貓三角三　提扛一角六　董串小狗小生各二角 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[那嵩] [  王忍菴]  
　　前明桂王爲吳三桂所　行至沅江大臣從者寥寥數人土官知府那嵩與其子跪迎道左供奉甚謹設宴皆金銀器宴畢以獻王泣曰余爲吳逆所迫兵敗遠遁所以不卽死者思欲手刃吳逆耳不謂沿途至此凡文武大僚平日受國厚恩建高牙擁大　極一時之赫奕者皆望　而避獨汝遠方小臣尚戀戀不忘故國耶嵩亦泣曰故知此行上供者少區區微物聊以佐缺乏耳後李定國號召諸土司兵嵩即起應之盡出其妻女服飾以佐軍食迨矢窮　盡城埀破矣嵩率妻子登樓舉火自焚　家俱死其士民感其忠義亦多巷戰而死（不受酬） 
游戲文章 
[戲擬鍾馗上張天師書] [  張惜華]  
　　天師眞人座下　仗劍游於鬼塗已閱四代渴飮鬼血　餐鬼肉數百年來不知吃鬼幾萬幾億矣以故呌嘯擾人險詐百出之鬼聞吾風聲不敢肆其狡謀新學界人物遂倡無鬼學說馗方大喜然國内之鬼無聲國外之鬼忽來查此次之鬼率多短小精悍任意要索强謀食人人民畏之幾如蛇蝎馴至當局亦爲鬼崇日日與鬼周旋精神　恍漸染沉　鬼又大調鬼兵大遣鬼將手持利器勢甚洶洶舉國人士見鬼之兇橫咸慄慄危懼寢食不安竊思化日光天之下鬼魅竟敢欺人殺鬼安民本馗天職况此等外來猖镢之鬼罪在不赦本欲食其肉而飮其血奈馗一入肚腸容量有限食不勝食且寡有敵衆劍不敵鎗未敢率爾從事伏思眞人法力無邊驅鬼有術國人景仰實逾於馗責任攸關不宜放棄尚乞埀念宗邦急遣天兵神將一鼓蕩平幸勿徒恃一紙符咒也蓋此等惡鬼决非一紙符咒所能嚇退設不早爲實力驅除之法恐　魅魍　橫行中國佔我土地殖彼鬼民龍虎山一拳土亦不能作世外桃源觀矣爲宗邦計爲人民計爲一身計宜三思之敢乞早爲解决祈勿遷就敷衍免致張天師被鬼迷之誚不勝企盻之 
至　 
[戲擬錢唐致孟軻索酬書] [  張惜華]  
　　子輿先生　下道範在望從未拜　崇階敬聆　敎企仰之私無時或已姬周末葉仁義不行竸誇功利楊墨之說日著孔子之道日衰幸閣下力承尼山　緒掉三寸不爛之舌以仁義曉諸侯王諸侯王雖目爲迂闊者多然能扶聖道於已衰未絶之時厥功非淺與顏曾思同受配享誰曰不宜惟閣下爲孔老夫子之功臣而得廟食千秋唐爲閣下之功臣首　無所聞且無毫釐可得人孰無心能無耿耿閣下存心公道持論不阿　　而談誠足以禠覇者之魄懾覇者之心伹草芥寇讐之說未免已甚朱明太祖皇帝欲將閣下驅逐聖門不與祀與一時盛氣難攖有抗疏入課即以不敬詮罪令金吾射之此時唐忝列尚書聞之挾疏入宮門力辯之餘胸受箭傷唐又不顧身死負創極爭幾至舌敝唇焦始得挽回聖聽是唐之有功於閣下爲何如乎嘗聞諸孔子曰往而不來非禮來而不往亦非禮唐之初意以爲閣下義理昭著事事恪遵孔道當不致負唐苦心乃久之不獲報又久之而音信杳然令人不能無疑豈閣下年老健忘耶抑或傳食諸侯朝秦暮楚無暇晷可得耶茲　魚鴻之便特命楮先生請命台端敬請閣下爲唐紹介俾唐厠身兩廡得食一塊冷猪雖道德學問不敵貴同門諸君子遠甚然扶持聖道閣下爲直接唐爲問接直接者得配享間接者何嘗不可　足萬一孔老夫子不允所請亦不敢勉强則將列侯所贈贐金分唐一半母任盼禱之至不情之請尚祈原宥專肅敬請道安弟錢唐頓首　 
譯叢 
[意外之死刑（美人哈利生筆記之一）] [  木]  
　　予友密斯特喬治星　者吾合衆國披司堡人也一日與予同在非洲賽德港坐　第晆游船艙面之上於時明月當空吾人向街上而矚電火齊明景色絶佳俄而販新聞紙之亞拉伯少年呌賣紐約新聞吾人購得其一乃於電光之下展而誦之首數行之標題若（墨西哥之起風潮　巴拿馬運河之通行稅）（紐約紐海温哈特火車之失事）顧予雖連連而誦星搿眺之如故初不介意以爲此時初弗合於讀新聞紙消磨此好光陰也蓋其人年事較予爲長更於燈光之下讀此蠅頭之字目力已是不勝予仍讀之弗輟有頃予誦及新聞一節星搿忽爲詫意之態度讀者亦知予所誦者爲何乎蓋一鑛工判决死刑將於三日之内執行云云星搿聞之亟伸其手向予索閱　其狀殆與此人相識或有關係者予因慰曰其人或能脫逃也星搿頷其乎曰是或然也語次噴其所吸雪笳之烟續曰予亦曾遭此竟得脫逃星搿遂爲予述其事曰予適聞君此一節之新聞予心如受電力之吸動蓋予於兩年之前曾受彼礦工同一之判决書也當日予在南美洲開利培河濱之考洛度山上有人向予宣告曰汝於三日之内當受繯首之刑出此語者態至堅定令予最痛苦者其人乃謂予曰汝萬無脫逃之希望嗟乎此一語出予心碎矣　令予至今弗忘也時則其人儼立予前聲色俱厲嗟乎予因好意受此惡報能不痛心老友乎君果欲知其顚末者予且　判决前一星期中之事先爲君述之（未完） 
詩選 
[乙卯春日軍次觀濤作] [  彭紹]  
　　壁觀人已滿浮橋笳鼓聲中戾氣消牙　高懸驕李靖毛錐輕擲傲班超日斜虎帳橫磨劍風激龍舟笑奪標立馬營門天欲　廣陸二月看春潮 
[暮春即事] [  王韻仙遺稿]  
　　終朝抑鬱悶詩懹閒步澆花墜玉釵却怪小　不解事且儼潑　鳳頭鞋 
小說 
家庭小說 
[嫣紅刧] [  常覺小蝶合譯　天虛我生潤文]  
　　第二十一章（續） 
　　楷洛格時方補襪聞語忽昂其首雙蛾微蹙似於勞倍悅所述三人中實有一人之名逆其耳者乃與密昔司勃倫語而勞倍脫之言忽續楷洛格曰密昔司勃倫汝夫固嗜酒特汝一禮拜之工錢又因何而耗密昔司勃倫曰磋乎密斯吾以之償勃克斯矣吾負勃克斯至一鎊之鉅并利率計之已不資昨者勃克斯謂予設更不還者必以其事告之勃倫予乃大急盡予所有質諸庫中以所得并工資歸之勃克斯密斯楷洛格吾今者并烙衣之斗亦質之矣將奈何楷洛格曰然則汝誠悖若我爲汝必不以此付之質庫禮拜一縫手套又以何物爲熨乎勃倫曰汝則果然汝之嬌貴無殊貴族平生未嘗一履質肆之門汝未知當汝寢時吾人正奔波未已汝兄又能賺錢且無家累奈何與吾人相比楷洛格笑曰吾安得閒特吾操作時若　猶高臥未起耳密昔司勃倫無可答則哼其鼻不止其時湯姆適自隔室躑躅而出密昔司勃倫乃大呼曰嗟乎上帝此何物耶湯姆曰怪　汝家夾克較我尤怪也汝曷往視之勞倍脫遂以其事告之密昔司勃倫怒曰夾克亦如此乎然則吾當刮其皮矣勞倍脫笑曰汝胡爲暴怒如是孺子好嬉是其固然安用厚責密昔司勃倫曰汝爲男子衣污不須汝浣綖陰溝之水漬其全身亦不干汝特吾正以斷火而愁彼衣污安得熱水浣之勃倫又不歸烙鐵復不可得勞倍脫曰吾妺有之不妨假汝密昔司勃倫曰否吾綖窘亦不致告貸於人密昔司勃倫之意行將歸而着其新衣今無烙鐵衣皺如龜坼彼欲衣者任衣之欲我借烙鐵於他人爲之熨烙則吾不能蓋蜂蜜村中之欲以衣服炫人者莫吾夫若今則受其罰矣言次見楷洛克弗答則自去以臀蹶門門乃砰然而闔於時替馬泰卡特亦適返其家忽有汗水一縷自門縫洩出沾其足泥垢乃浮起如漿蓋密昔司卡特方濯其地板也替馬泰固懼内者故亦不敢怒但曰河爲耶密昔司卡特怒曰何爲耶孰令汝亟奔而至汝不避水乃欲水自避汝汝實則替馬泰之行至徐徐但密昔司卡特以爲速替馬泰之步乃益緩搖其足使水勿入襪逕向炎爐而行密昔司卡特曰孽種此間吾方掃除而汝又污之汝欲烘火乎嘖嘖汝福分殊高長日醉死酒肆中今而歸汝傭乃已熾火以待汝今可趣上桌坐否則又謂水入汝鞋襪矣替馬泰乃抗議曰若是吾且高座一句鐘矣 
痴情小說 
[美女花] [  小山梅郞合譯]  
第八章（續） 
　　都而奈勒老奸巨猾旣願置身於茲事中藉洩宿憤使塞里愛氏立蹈危機豈肯引身而退作局外之人旣聞侯爵言遂以法律家之態度從容正色曰侯爵余之來此乃爲汝如許財產無上幸福之良醫苟余不以完全之實情相告余恐不能受汝今日之信托侯爵汝黨知事機危急病勢非輕固非爾之躁急與余之辯論所可出爾於危險之境者聆都而奈勒之言足見其才智之過人使侯爵絶望頓減一若將枯之蕊驟逢雨露復欣欣向榮矣以是侯爵復回心轉意低聲問曰嗟乎茲事果尚有挽回之希望耶而都奈勒笑曰是尚非完全絶望也適纔之言汝固已聞之而深明之然余猶當爲汝重申之侯爵汝當視余爲可信之良醫使爾知確實之病情始能爲汝下良劑也侯爵始則軟困於憂懼之中繼則　爲希望導入於慾念之内終則爲老奸巨猾假意之熱心所動爭榮奪利之念復盤旋於方寸間輾轉不休初不自覺其爲人所惑初尚諱病不言深恐見笑於外人今爲殺人不用刀之利曰所惑不惜損名失譽詳告病情庸知一劑之藥已足令死亡之一字流入於五　百脈矣於是男爵夫人如何以美人之計游說愚魯之斯當雷氏卒逹贈產之目的倍而那回國其勢洶洶按律索其父之遺產男爵夫人復如何設策軟困敵人於籠中使其不能發剛勇之性而毅然决裂今時延半載男爵夫人仍不能早了此無形可厭之戰事傾腸倒腹纎悉無遺 
滑稽小說 
[炸彈] [  息游]  
　　汽笛鳴鳴火車挾疾風驟至旣抵站乘客爭先而下有挈皮　者負　被者提携器用者絡繹如蛾收票處有檢查者數人客之囊　經若輩過目始放行否則不能越雷池一步 
有客携甕至忽聞曰慢走！走慢！此中何物須檢視 
客若重聽者然仍緩步如故檢查者聲色俱厲曰呌慢走汝佯若不聞豈此中匿有違禁物耶不速此勿謂乃公無情 
客囁嚅曰中係糟蛋數枚予不汝誑曰炸彈耶客不之辨第曰汝不信盍啓之 
斯時檢查者面呈餒色兩手下埀似不敢孟浪從事 
客曰余尚有他事不能多費時間旣不開視余其行乎 
檢查者至此乃不得不盡其職務徐徐將甕輕置平地解結揭視見滿貯糟粕良久以手探之覺中有圓而實者不學手爲之顫出視之黃質盈握遍染手指 
客　曰余以小洋五角購得糟蛋五枚今被汝獨破其一已耗八開一枚算我晦氣 
於是觀者大笑檢查者紅漲於方面敢怒而不敢言三 
 
 
 

Page 15

 
 
   
 
 

Page 16

 
 
   
 
