# 1900 - 181 - 4909778

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[各省疆臣宜督兵入京削平匪亂說]  
　　昨本報紀本月初七日倫敦來電云德廷自聞駐京使臣被戕之信卽預備調兵北上復仇先調第一隊軍士二千三百人至初八日續調大隊前往當登船時德皇警蹕而至宣布玉音大旨謂似此兇惡情形萬難容忍急須加以兵力圖報大讐倘我德國徽章及同志諸國之旗不克高揭京師朕心决不愉快又紀本埠西報得德京所發電信悉德政府派出兵十二萬名鐵甲戰船四號護以快船若干艘鼓浪而來爲中國戡定北方匪亂所帶糗糧槍砲馬匹之類應有盡有已於西歴七月四號卽華歴六月初八日啓行報律人閱之深爲中國枹杞人之憂矣夫自拳匪起事以來中外交閧戰釁已開其相持而尚無動靜者徒以外人調兵未集不欲貿然輕發耳一旦海外貔貅飛馳而至彼烏合之匪黨其能以螳臂當車乎雖各國以痛剿匪類保護旅人爲心决不致擾害地方震驚宫寢然匪人已滿布京城内外西兵一入恐輦轂之地竟成戰鬥之塲卽不欲震驚宫寢而宫寢自不能不爲之震驚卽不欲擾害地方而地方自不能不爲之擾害玉石難分此際此時何堪設想然則爲今之計將奈何曰惟有令外省疆吏督帥入都戡定亂匪以謝天下時局雖若此魚爛或者尚可挽回然亦必須從速遲則恐有不及之虞蓋西人曾言中國若能保護各國公使俾皆無恙則後日言和尚易辦理倘有疎虞必定决裂現雖德公使已有被戕之信而各國公使則尚安然但被匪人所圍甚爲危急倘再有不測之變則各國必皆盡力以攻及此而欲易干戈爲玉帛亦戞戞乎難之矣或謂拳匪之敢猖獗如此者皆政府袒之縱之也政府旣袒之縱之卽疆吏督師入京恐政府必不令其將匪痛剿則應之曰勢有緩急事有權變未可一概論也夫督撫舉動向來視政府爲轉移若際此存亡危急之秋斷不能再拘成例果能督兵直入痛剿匪人政府卽有袒護之心當亦不能阻止然後照會西人令皆在外靜守一面將京師所有匪類一概掃除匪勢一平西人之圍自解西人雖恨政府之袒匪當無不感疆臣之保護自不難重敦舊好盡釋前嫌所以安國家之反側者正在此一舉若以此事乃跋扈將軍之所爲各省疆臣斷不敢狂悖若此然僉壬滿例政出權臣君上憂危正不知若何窘迫與其拘牽名義致被各國所瓜分何如奮其忠勇且靖京師之内亂或轉可挽救時局奠定邦家也知我罪我敢以此言質之憂世者執筆人何暇計哉 
[英兵大舉]  
　　西歴七月初五日卽華歴六月初九日英屬印度加拉吉打埠來電云刻有納布得及巴拉各得兩輪船奉英廷之命載印度陸兵七隊赴中華日内已將行抵香港此外爲伊定打爲奴打爲内龍爲司本拉四輪船各載砲兵若干及各武員定於初七日赴中華爲司到拉爲恩打爲五岡打三輪船各載馬隊若干及第一隊步兵赴中華至於孟買及馬得拉司二埠所調步軍定於十五日赴中華尚有孟買兵四千名定於二禮拜之内赴中華如火如荼可謂盛矣 
[英國添兵]  
　　日本東京某日報云頃得東歴六月二十五日卽華歴五月二十九日倫敦來電悉英廷因中國北方義和拳之變旣從印度調兵往剿又於某日下令由本國調出陸軍四大隊配成二旅團會同騎兵一聯隊工兵一聯隊鍬兵野戰砲兵共三中隊迤邐向中華進發 
[尚未出京]  
　　日本大阪某新聞云此間傳聞各國簡駐華京使臣已於東歴六月二十六日卽華歴五月三十日由華政府派兵護送出京向保定府進發刻接烟臺來電悉東歴六月二十八日卽華歴六月初二日午後六下鐘越二十分時萩津洲兵艦統帶荒木氏報稱今日探知各使尚在京師與同時法國軍艦所報脗合可見前此謡傳並非確據也 
[豫備出師]  
　　日本東京日日新聞云中國拳匪擾亂形勢日益危殆我日本務須厚集兵力豫爲之防東歴六月二十六日卽華歴五月三十日午後四下鐘時下令第五師團召集豫備役後備役編成隊伍以備出征旋又由陸軍省借定郵船株式會社輪船十三艘　阪商船會社輪船六艘以供裝運兵士及資糧之用 
[軍書迅達]  
　　日本東京某日報云東歴六月二十六日卽華歴五月三十日得烟臺來電悉日本常備艦總司令官海軍中將東鄉氏剏議聯合英美德法四國每日派一水雷艇由大沽往返烟臺俾消息常通軍情不致阻滯昨已第一次遣某艇赴烟矣 
[力保外人]  
　　日本東京日日新聞云頃得東歴六月二十五日卽華歴五月二十九日漢口官電内開本日湖廣總督張香帥率同江漢關道岑觀察布告告各國駐漢口之領事官大略謂目下北方拳匪益復囂張將來南部事勢如何頗難逆料本部堂惟有遵奉曩時所奉諭旨與各督撫聯爲一氣保守疆土而已自後定當各就所轄境内戮力保護外人鎭定匪徒暴亂宗旨如此愼毋蓄疑 
[美船失事]  
　　日本大阪每日新聞云頃得東歴六月二十九日卽華歴六月初三日之夜十一下鐘越四十五分時烟臺所發電報大略謂有一美國戰艦其名未悉昨日午後二下鐘許行至烟臺左近距燈塔三英里悞觸水底暗礁以致沈没猶幸其時風平浪靜天氣甚佳大約死傷者當不甚夥也 
[派兵入衞]  
　　武昌訪事友云湖廣總督張香濤制軍近奉六百里廷寄諭旨以北方拳匪滋事勢甚猖獗各國調兵入京心懷叵測飭各省督撫迅速選派重兵入衞京師以固根本而杜覬觎等因欽此制軍恭閱之下立卽電 
 
 

Page 2

 
 
商湖南巡撫兪廙仙中丞擬奏派湖南布政使錫淸弼方伯統帶練勇六營遵陸北上所需餉項器械由湘鄂兩省通力分籌俾資接濟聞已籌商妥恊飭錫方伯尅日啓程矣 
[請領軍火]  
　　金陵訪事人云北方拳匪猖獗戕殺教士焚燬教堂海外各雄國相率稱兵突開戰釁北洋需用軍火數甚浩繁直省雖富蓄儲尚恐不能爲繼特派宣化鎭中軍倪參戎開珩航海南來於本月初三日行抵白門投文兩江督署禀請督憲劉峴帥撥給軍火若干以資接濟 
[兵艦南來]  
　　金陵訪事人云本月初四日有冋隷北洋之海天海琛開濟復濟策輪五兵艦駛抵省垣下椗江口各管帶皆乘杉板船渡至招商局馬頭登岸雇坐馬車入儀鳳門詣兩江督轅呈遞手版督憲劉峴帥立卽傳入簽押房問答良久始退至峴帥垂詢何語各管帶所禀云何因當時屏退僕從故無人知其詳細也 
[委辦糧臺]  
　　金陵訪事人云欽命巡閱長江水師大臣李鑑堂星使前奉朝命剿辦拳匪當卽起節入京因念糧餉最爲軍營之要轉運端在得人遂於蒞止省垣時面託兩江督憲劉峴帥札委候補知縣陳大令元鑄辦理後路糧臺大令奉札後布置略定卽於本月初二日禀辭前往淸江設局解濟俾師行糧食不致有匱乏之虞 
[委探軍情]  
　　金陵訪事人云自北省義和拳匪作亂仇殺各國教士中外交閧釁端已開兩江總督兼南洋通商大臣劉峴莊宫保以京津一帶電線中斷北洋近事難得實在情形爰特派委監司多員分赴上海清淮及山左天津等處坐探軍情隨時飛電密報以便早爲布置有備無虞 
[招軍已足]  
　　兩江總督兼南洋通商大臣劉峴莊宫何邇因北地義和拳匪滋事嚴修武備以防不虞幷札飭統領親軍等營劉華軒軍門查點各軍將缺額兵士一律招募補足另募壯丁數營以壯聲威軍門奉札後卽在雞鳴山下武廟左近樹旗開招已紀前報兹又得金陵訪事人來函云募旗旣樹祗及兼旬而向在軍營嗣奉裁撤之兵丁以及市井無業生計艱難者莫不爭先恐後報名投軍聞干城之選已不下數千名矣 
[調兵保護]  
　　鎭江訪事友人云長江水師提督黄芍巖宫保目擊時艱妥籌防務電調江勝左軍一營前來駐紥藉壯聲威本月初二日該營弁勇由金陵拔隊乘開濟兵艦駛抵京口暫駐張王廟每日會同新湘新兵各營四出梭巡並將各教堂各國領事署及西人住宅妥爲保護以期消患無形亦救時之要策也 
[軍門回省]  
　　廣東訪事人云廣寗縣屬地方土匪滋擾前經大憲札委劉軍門永福帶勇前往剿辦兹聞土匪業已四散而省垣籌防現正喫緊大憲卽檄調劉軍門回省上月二十八日軍門已抵省垣隨赴督轅面禀一切又聞劉軍門有署水師提督之說陸路提督則委郭軍門潤材署惟尚末有明文未能信以爲爲實也 
[津門鯉簡]  
　　有寓津友人於上月二十五日遞來郵簡云自二十日之晚大沽砲臺起釁後連日紫竹林一帶華人與各國兵士日夜鏖戰藥雲彈雨飛射半空居民恐遭池魚之殃遷徙者已十之六七其南中人士之在此作寓公者或避居鄉間或逕從旱道回里津地各鋪戸已一律雙扉緊閉以致日用食物購覓無從若再相持數日雖不爲鋒鏑所傷恐亦將有不能支持之勢矣 
[皖省招軍]  
　　安慶訪事友人云皖省防軍向有前後左右中五營自前年撙節餉項裁汰前後兩營僅留左右中三營每營三哨每哨設額兵八十名以致兵力甚單遇有變端每苦不敷布置此次義和拳匪之變雖在北方京津一帶而伏莽在在可虞撫憲王爵棠中丞心焉憂之除將各處教堂及西人寓所派兵保護外擬將前後二營一律規復特委統領韓軍門大武擇於上月二十六日在北門外接官廳招募爲前營軍士又委李弁桂馨赴皖北招募後營軍士並擬添募馬隊數十名以壯聲威而資保衞 
[潤州招軍]  
　　鎭江訪事友人云駐紥鎭江之新湘全軍冋照淮軍規制每營額設勇丁五百名自前年大部因節餉起見檄飭裁汰過半業已改營爲旗邇者時事多艱外侮日迫統領陳宇山軍門接奉南洋大臣兩江督憲劉峴帥檄飭募足一千名仍還舊制軍門當卽出示曉諭就東碼頭樹旗開招聞連日報名者已有七八百人投筆從戎奮身報國竊願有志者共勉之 
[粤東绅士挽留粤督李傅相禀稿]  
　　廣東訪事人云日前李傅相奉召入都西關文瀾書院紳士具禀挽留禀云爲愛戴情殷懇恩暫緩北上以順輿情而維大局事竊粤省盜風素熾民困日深外侮内訌禍機隱伏幸值中堂蒞粤整頓庶務地方賴以綏靖太平景象紳等拭目俟之忽聞拳匪倡亂傅相奉召入都君父之命誠無敢阻惟據外間紛紛傳說近畿一帶地方多被蹂躪道途梗塞音信難通中堂此行恐難遽達與其停留中道而無補時艱何如暫緩行期而徐商進止與其單騎見敵徒有空拳孤掌之憂何如保守完區徐圖靖難勤王之計在憲臺公忠體國固欲不駕而行而紳等愚見以爲臣節所在本聞命而不可違而全局攸關亦慮定而後可動况使旌一啓粤省盜患更恐復張此時情勢不又跋前疐後耶可否籲懇仁恩俯順羣情暫緩北行如蒙俯允紳等無任馨香禱祝之至 
[示禁謡言]  
　　安慶訪事友人云撫憲王爵棠中丞目擊近日拳匪猖獗各處謠言四起人心皇皇特爲防患未然之計因於日前頒發六言簡明示諭曰訪聞近有匪徒四處揭帖高張或言仇殺教民或言毁燒教堂徒以閙教爲名意在搶奪資裝勾結私梟會匪籍端煽亂爲殃不知保護洋教久奉上諭煌煌此等謠言惑衆明明故犯王綱嚴飭地方文武加派弁勇巡防遇有述傳閙教拿獲立正刑章斷不稍從寛貸除暴原以安良各處團防保甲匪黨毋任隱藏如能查實密告厚子花紅奬賞自此示諭之後各宜凛遵毋忘旣而又發告示一道文曰訪聞近因訛傳以致人心驚慌各將家眷財物暗自遷徙四鄉不知天津肇釁南北各自一方長江交涉埠頭商賈人民熙攘中外各不相擾立約保護無妨添募防營密佈業已固守封疆毋爲謠言自誤各安本業如常 
[示禁設會]  
　　鎭江訪事友人云常鎭通海道憲長外山觀察目擊邇來匪徒蠭起其始皆藉口於立會自衞不得不爲綢繆未雨之謀因於日前發出示諭一道略謂匪徒潛謀糾結拜會聯盟最爲地方之害故例禁綦嚴近來世風不古竟有奸民從中煽惑藉保護爲名設會聚黨實屬目無法紀若不嚴行查禁何以息邪說而正人心除通飭各屬嚴拿究辦外合亟出示曉諭爲此示仰軍民諸色人等知悉務各安分守業勉爲善類倘敢罔顧名義甘心附和結會樹黨一經查獲定行分别首從盡法懲辦所有設會房屋封禁入官愼勿爲莠言所惑自罹法網各該縣亦需約束書差人等毋借查禁爲名擾累良善其各凛遵切切特示 
[日東大火]  
　　日本大阪每日新聞云東歴六月二十八日卽華歴六月初二日午後四下鐘越三十分時富山縣所轄高岡市民人某姓家忽肇火災一霎時焚去房屋三千五百八十八所其中神社佛閣銀行學校雕梁畫棟皆成瓦礫之塲居民焚死五人壓死一人壓傷及灼傷三人燬去電信竿三十八株電燈竿七十五株橋梁一十四處誠歴來罕有之巨災也 
 
 

Page 3

 
 
[沙市火警]  
　　沙市采訪友人云上月下旬某日好事者集資製造龍鳳舟各一艘五色繽紛燦然奪目每日在内河游戲　金伐鼓觀者如雲某日由草市駛至望龍寺有某姓婦正在一榻横陳吐納雲霞忽聞鼓樂喧天急飛步往觀忘將烟燈吹滅致兆焚如霎時烈燄飛騰不可嚮邇居人聞警而至幸取水甚便得以設法救熄計焚去茶酒飯館雜貨店共七家有某姓子年甫二齡雖未葬身火窟然已爛額焦頭矣游戲之害可勝言哉 
[尼庵小火]  
　　廣東訪事人云上月二十九日大東門外紫來街東勝菴失愼一時火光炎炎近處水龍聞警赴　隨卽熄滅祗焚去香積廚一間餘無殃及聞起火之由係遣火木屑之中致肇此禍云 
[京口官塲紀事]  
　　鎭江訪事友人云本月某日之晚道憲長久山觀察會同京口副都統吉晉軒統制親率丁　詣　城門稽查各巡員勤惰旋諭令每晚及早將門下鑰不得輕啓以免匪人混跡爲患閭閻○前任蘇松太兵備道蔡和甫觀察近奉兩江總督劉　莊制軍檄委辦理江防營務處本月某日乘江寛輪船蒞鎭當卽拜會常鎭通海道憲長久山觀察提憲黄芍巖宫保籌商防務後卽命展輪駛赴圌山江隂吳淞上海等處查勘砲臺兼閱防堵事宜○正任福山鎭總兵楊鏡崖鎭軍金龍現奉劉峴帥調辦江防事務兼統督標護軍等營所遺員缺檄委督中恊王幼山鎭軍署理鎭軍奉檄後由省起節乘南琛兵艦東下本月初五日道經京口下椗江中時叅將鄭叅戎國祥都司周都戎德標以及江勝各營官咸登舟投刺鎭軍接見之下互叙寒暄始興辭而出旋卽登岸謁見黄芍巖宫保茗談良久然後往文武各衙門拜客至貓睛轉午時卽命展輪駛赴福山擇吉履任 
[鳩兹市景]  
　　蕪湖訪事友人云自北地拳匪亂耗日亟上海各銀行相率不肯放錢各錢莊隨之紛紛提回現銀以致銀根日緊此間市面亦覺岌岌可危上月二十四五日起現銀每錠須加燥色由數錢漸加至一兩五六錢後竟至二兩三兩仍苦無從兌換各欠戸以銀歸莊亦復一律加申洋銀牌釐隨之俱漲日斯巴尼亞銀作至九錢四五分鷹銀龍圓則由六錢六七分漲至七錢四五分凡米販與廣商交易概論銀價向須兌買日斯巴尼亞銀携回轉付各鄉戸今洋釐似此飛騰不免折閱太甚米市遂因之歇業其餘各貨生涯亦俱以帳欵難收莊欵無從歸楚錢業則更左支右絀大有朝不保暮之憂幸道憲吳季卿觀察顧全大局籌撥官欵銀若干得以暫資挹注 
[彝陵櫓唱]  
　　宜昌訪事人云上月十六日溥安公司肇通輪船自宜開駛至川是晚抵洩灘水勢甚溜不能逆行現尚小泊是處或言機器太重故不能上駛後於二十四日公司接重慶來電謂肇通已於本日抵渝若民船須五六十日方至而輪船則祇八日在洩灘尚停泊二日實祇六日而至可謂速矣○日來拐騙童稚之事層見疉出前日城東某姓家又失一婦年已二十餘淸晨出門至晚未返鳴鑼尋覔竟如黄鶴之杳然未識已入拐匪之手否○某甲不知何處人某署幕客之弟向同其兄下榻署中近因染恙遂移至某廟内其病似患鬼祟昏矇中嘗作譫語曰何苦爲八百金斷送一條性命逮神志淸明時則又自悔恨曰不該得銀八百兩將案卷攺換一字以致連喪二命今追悔無及矣業由其親丁陪送回漢夫因果之事儒者不談然伯有爲厲自古有之未可遽信其無也○天時亢旱農田待澤甚殷地方官設壇祈禱至上月二十五日淸晨屏醫君雖惠然下賁然廉纎數陣總未能渥沛甘霖地方官復禁屠求雨未識碧翁翁能喚醒痴龍大施甘澍否○邇因拐案迭地方蜚語紛紛不經之談大都出於情理之外東湖縣羅大令知之出有六言示諭張貼通衢其文曰近聞武漢拐匪現已安靜如常兹有無知匪徒瞻敢在宜謠謗旣無拐匪實跡居民勿得驚謊特此出示曉諭保甲實力提防倘有不法匪徒隨時扭送公堂訊實照例治罪務須綏靖地方又湖廣督部堂撫部院宜昌鎭四言示云諭旨欽遵緝匪安民造言閙教拿辦示懲 
[添招團勇]  
　　南市十六鋪巡防南局向有團勇六名在局駐守邇經是處各董事會議添募四名以便晝夜分班嚴加巡察想匪徒不敢乘機滋事矣 
[分設卡房]  
　　巡查保護教堂委員朱森庭明府日昨在西門外日暉港附近以及徐家匯等處勘定地址分設卡房三處各撥兵勇日夜巡防 
[少尹查夜]  
　　上海縣主汪瑶庭大令以近日北省拳匪倡亂風聲所播滬上人心皇皇深恐痞棍流氓乘機竊發爰倩水利廳孫立幹少尹襄理巡查前晚少尹親率差役人等繞行城廂各處至大南門外桑園街見有張文生者在路旁偃臥命提至輿前研訊情由諭令帶至縣署管押訊究旣而查至泉漳會館附近又有某甲在彼露宿命差役押送十六鋪巡防北局請局員楊聘侯二尹訊明發落 
[秋試須知]  
　　日昨上海縣汪瑶庭大令奉到江蘇撫憲鹿滋帥札文内開准禮部咨本年庚子恩科鄉試所有年老貢監錄科分别大學小學取具廪增附生認識甘結由州縣騐明執照加結申送於奏請恩賞時將原捐各照送部查核其由例貢監中式舉人者將執照呈繳學政副榜由督轅咨送查銷並通飭地方官遍行曉諭如有監生應試者於遺科騐照時加用文武監生字樣以昭核實到院抄咨札司通行各府州縣學一體遵照徧行曉諭等因汪大令奉札之下業己移知縣學邱廣文查照辦理矣 
[禁造謠言]  
　　近有匪徒妄造謠言謂滬城内外居民住屋將一律拆毁備作戰塲人心惶惶益懷疑慮上海縣汪瑶庭大令聞之卽出簡明告示云查勘城牆係爲修補附近居民毋事驚怖匪徒造謠拆屋讓路訪拿懲辦斷不寛恕諭爾百姓安守門戸照常生理切勿會悞並著地甲鳴鑼傳諭 
[暫停讞政]  
　　昨禮拜五爲法界捕房發落之期因判責人犯寥寥捕頭遂飭包探禀知讞員朱森庭明府暫停讞政俟下期一倂解請訊責訟庭花落案牘清閒北望神京不勝安樂患難之慨 
[失火未成]  
　　昨日淸晨五點三刻鐘捕房中蒲牢怒吼旋分四下知英租界祝融氏降臨於是救火會各西人急驅皮帶車而出迨至四馬路西首三萬昌茶肆左近不見火光時某茶館甫生爐火濃烟縷縷直上層霄各西人疑卽起火之家正欲將皮帶裝配自來水龍頭竭力澆灌後知其誤始分道而回嗣探知火實起於北石路某莊光燄熊熊尚未冐穿屋頂卽經鄰人撲滅未致肇災○前晚美租界北四川路粤人某姓家潑翻洋油燈火星四迸炎炎之勢幾致蔓延幸經家人灌救得卽熄滅然左右鄰已飽受虛驚矣 
[拔石宜查]  
　　上海縣汪瑶庭大令接英領事來函内開有本國商人租定坐落二十七保七圖靜安寺南地基一方英册二千八百零八號建立界石近忽被人拔去請卽查明照舊樹立大令展閱之下立卽飭差傳地保錢月卿至案諭令速卽查明照舊址將界石建立並查究拔石之人以便照便懲辦 
[竊彈禀核]  
　　日前積竊殷阿高劉福昌兪錫堂及混名林老頭子等數人在吳淞口砲臺上竊得開花彈十六枚雇船載至虹口朱家木橋售於無錫人張阿洪翻沙作内事爲美捕房包探劉阿炳查知將張阿洪及竊賊劉福昌殷阿高拘獲連贓物一倂解送英美租界公堂請究惟林兪二竊賊至今尚未拘獲前日吳淞砲臺營統領班福齋軍門命駕詣美捕房拜會藍副捕頭詢明情由然後回禀蘇松太兵備道余晉珊觀察核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[犯夜被拘]  
　　前晚上海縣汪瑶庭大令親率勇丁赴各處巡察見陳阿寳深夜在街行走飭差帶回縣署訊問陳供小的向住本城西門内趙家灣家有祖母母親是晚因姑母家延羽流禳解小的前往料理雜事旣又往浴堂洗浴以致回家過晚求鑒大令著差帶往查問如非虛語卽飭地甲放回否則帶回署中候示 
[控欠交保]  
　　丈量局司事陸謙益投英美租界公廨控盛士升騙銀圖賴經讞員翁笠漁直刺准詞前晚倩襄讞委員張柄樞司馬提案研訊陸遣抱人吳阿金投案供稱光緒二十四年盛因買地糾葛串出蘇季威向陸借去票洋六百五十元後僅還過二百元尚有四百五十元屢索無著去年十二月盛倩曹純謙出爲調處願减半歸還尚少一百元書立期票四纸屆期向收仍復延約爲此叩求究追盛供小的與陸素不相識前年由蘇介紹向之借貸業已如數還淸並無蒂欠亦從未書立期票乃陸竟敢任情揑造來案控陳殊出意外司馬以兩造供詞各執磚難核斷著將盛交保候補提曹蘇到案覆訊核奪 
[准予具保]  
　　著名流氓顧順德卽渾名山東餅迭次犯案怙惡不悛日前因向法領事署陸繙譯之細崽孫錫祺藉端訛詐控經讞員朱森庭明府訊供判責五百板押候覓的實人具保旋經德明樓麫館主某甲投案具保明府准之判如再犯案當提保人嚴究甲唯唯 
[流氓荷校]  
　　著名流氓張順華係張掌華之弟日前因在押所與其羽黨陸文卿等聚諸滋閙經縣主汪瑤庭大令提案判令各予重責荷以雙聯巨枷發各鋪地方示衆昨日遊至十六鋪張犯忽患痧症由地皿裘鎭帶回縣署稟明大令核示奉諭候當堂察騐再核 
[小竊送捕]  
　　昨日偷兒阿金不知在何處竊得布單被二條沿途求售適爲法界某包探所見拘入捕房捕頭命押候堂期解請讞員朱森庭明府訊究 
[上海縣署瑣案]  
　　前日婁縣屈吉士大令移解流丐楊明桂殷阿明到案縣主汪瑶庭大令卽提案研訊殷供小的係本邑人向在各處乞錢度日近因在泗涇鎭向包收馬頭規費之某甲索取餘潤致被扭送分防署移送婁縣遞回案下求恩寛宥楊供與相同大令判交丐頭嚴加管束不准滋事○陳狗郎控地保蔡春榮蟻媒張川林張文卿串同妻父高秀卿將妻賣與徐掌掌求爲追究汪大令提訊之下陳供崇明縣人年二十三歲前娶同鄉高秀卿之女爲妻去年六月來申謀食不料妻父高秀卿於十一月十五日挈妻來滬賃居浦東二十一圖地保蔡春榮家旋被蔡串同蟻媒張川林等賣與徐掌掌得身價洋銀一百二十元妻父得洋銀四十八元餘被蔡等吞没妻父今已病故求向蔡等將小的妻子追回蔡春榮供高秀卿之女由桂生泉爲媒許字於徐掌掌爲妻小的並不與聞惟收高房租及頂首洋銀十元張川林供與高同鄉不知伊女已經許字故敢爲之執柯僅得媒禮洋銀三元張文卿供由張川林轉託小的爲媒亦得洋銀三元大令以蔡供詞狡展喝令掌頰一百下笞責三百板與張等一倂收押候核 
[英美租界公堂瑣案]  
　　包探張財寳解送蕭阿榮到案禀稱此人行竊王桂寳家玻璃五十三方售與陸星寳經小的拘獲送請究懲王投案領贓蕭供小的因見玻璃置諸空屋貪小攘取自知不合尚乞恩施陸供小的小知竊贓故出小洋銀七枚向購十方並無五十三方之多求宥讞員翁笠漁直刺商之梅繙譯判責蕭二百板陸不應收贓著罰洋銀四元給王具領○德文報館主控印字工頭馮儀三損壞機器報由二百三十四號華捕解案請究德文報館主投案訴稱馮工作不愼屢將機器碰壞請爲訊懲馮供小的安分營生不敢毁壞機器實因近日報張銷塲漸廣館主欲令小的加倍多印勢不能及致被誣控尚乞鑒原直刺以供詞各執著帶回捕房候查明覆訊○包探張阿五解應阿虎到案禀稱此人前因犯竊奉到遞解回籍已有六次近又潛蹤至此故態依然是以拘請究辦直刺判責三百板仍遞回鎭江原籍○包探朱阿高解送王永子到案禀稱此人在路强搶楊二狗所携小銀錢三枚拘請訊究直刺判責一百板○包探沈翠濤解送朱拱芝到案禀稱此人駕駛貨車停歇當路小的以有碍行人向之喝阻伊竟置若罔聞爲此拘請訊辦直刺判罰洋銀二元○洋婦藍加土地控細崽徐阿坤陳阿來行竊金約指一枚由包探劉阿炳拘獲解案請究徐陳同供小的等在西婦處執役前日洋東新賦喬遷小的等並未入室何得遽以惡名相誣叩求恩鑒直刺著帶回捕房押候查明再訊○包探倪順泉解送丁小全到案禀稱此人强取陳張氏所携皮箱一口内儲衣服及洋銀二十五元經小的拘獲請究陳張氏投案供稱小婦人與丁父增福同居被丁搶去皮箱一口報捕後幸經包探查獲尚少洋銀二十五元叩求追繳丁增福供小的生子不肖犯此不端求大老爺照律懲辦丁小全俯首無詞直刺判將丁小全管押本廨著增福措繳洋銀二十五元給氏具領 
[美租界捕房紀事]  
　　昨晨廣東小竊蔡阿弟王阿芝混入裏虹口某姓家竊得衣服多件携往某押鋪質錢適爲包探劉阿炳所見連贓帶入捕房捕頭令押候解送公堂禀請讞員翁笠漁直刺訊究○昨日偷児張阿二潛至自來水橋某粤人家竊取綢衣携之而出被包探沈阿岳所見拘入捕房捕頭令押候解送公堂禀請懲辦 
[粤垣官報]  
　　藩轅牌示清遠縣缺以候補知縣錢祖蔭酌補俸滿信宜縣懷鄉司巡檢張湘蘭飭回本任長寗縣典史缺委試用從九品秦贍淇署理陽春縣典史缺委先用典史王堯齡署理海陽縣浮洋司巡檢委試用巡檢張南星署理龍川縣通衢司巡檢缺委烟瘴俸滿典史朱集奎署理吳川縣缺以候補知縣任玉衡署理四會縣知縣張經年詳請與會同縣知縣方朝槩調補署理本司廣豐庫大使以大挑班儘先補用知縣鄧景臨借補惠州府經歴缺委試布照磨張志亷署理東菀縣京山司巡檢缺以咨補化州梁家沙司巡檢何榮治署理化州家沙司巡檢以候補巡檢顔廷桂署理 
[金陵官報]  
　　六月初五日藩憲恩巡道徐籌防局候補道沈支應局郭機器局吳洋務局汪兩江營務處李均傳見善後局候補道趙禀知點騐添招親軍等營畢軍械所朱統領衡字全軍王均見駐滬文報局黄承乙赴浙江候補道松峻赴淮徐知府吳增僅赴鎭通海均奉委公幹淸河縣侯紹瀛赴任均辭新兵前營吳繼培到見禀知添招兵丁補足兩淮運憲柯專丁禀謝奉憲委江防營務處候補道丁葆元辭赴蘇又達斌謝奉行知加片保奬並奉委會商直東照料轉運首府王兩首縣龍孫知縣吳錫官均禀知今日開辦商轉局直隸州謝謙由蘇來領運軍裝通判張景祐赴九江許承俊赴湖北均奉委公幹辭知縣夏輔咸由滬回又劉兆暄銷解淮餉差又安炳耀銷點騐蘇軍木料並運淸江宿遷防次交數差又毓楨鹽大使鄭錫倫均考試巡檢阿昌阿寫履歴均奉示統領浙西鹽捕水陸等營候補道杜傳見兼帶南琛兵船策電輪船史建中辭赴江隂威靖運船王得標由滬運軍裝來江西知縣沙昌壽辭贛榆縣徐樹鍔專丁禀謝二十三年河運案内蒙保以應升之缺升用○初六日藩憲恩洋務局候補道汪均傳見武衞右翼先鋒軍領運軍械委員通判王景祺到由宿遷來領軍裝知縣洪槃禀知由滬墮達觀察回江安輪船楊星田辭送軍裝赴湖北蕪湖米厘候補道志鈞到見六合縣吳禀辭 
[皖垣官報]  
　　六月初二三日委辦皖南土藥提調知縣劉籌辭和州釐卡直隸州左承伯辭並銷辦支應局銀庫差代理太平府經藍蔚辭旌德絲汪承祖到由定遠公幹回署池州府何彬衡到前任涇縣閻恩培知接帮辦火藥局差從九郭琴辭分頴州差遣布經吕毓庭知奉委勘估俯監工程○初四五六日改知安徽試用巡檢徐傅棠到江西人候補巡檢汪昌壽知捐過班府經歴委署黟縣吳雲翔到○初七日留浙捕用同知雷宸南到湖南人調署黟縣吳雲翔代理旌德縣汪承祖潛山縣丞李光第均辭委辦招商躉船委員史悠祺知奉飭添募線勇六名卽用知縣陳祖綬到赴蒙城查案回並奉委調派委内收掌徐士傑知奉撫台委辦徽州府團練胡登崧知奉委修理城門高振鍇趙元熙均知奉委辦軍米通判左楨謝超委 
 
 

Page 10

 
 
   
 
 

Page 11

 
 
   
 
 

Page 12

 
 
   
 
