# 1911 - 242 - 4913857

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　七月十二日　召見内閣總協下大臣倫　貝子澤　公　盛宣懷 
評論 
[問米貴（無）（名）]  
　　今之主張米貴者。輙曰。穀賤傷農以爲穀苟貴者。百業於是大興。如今穀大貴矣。石米已在十元以外爲從來所未有矣。而百業何如。搶米之案。各處迭見。救災之法。議無。良策。余見百業俱廢而已。大興云乎哉 
主張米貴之說者曰。百物騰貴。而獨不許米貴。是勢有所不。能也不知百物之貴。實由米貴。而來近數日間。爲米。貴故即蛋已漲至三十文一枚菜亦漲至數倍。米苟不賤者。他物烏得而賤。百物騰貴。即爲百業大興之。徵此豈。理之正哉 
或曰。此次米貴。非因出口而貴。爲天災而貴。其原因不同也雖然。其原因雖不同而其結果則同。米旣貴矣。天不災。則利在業米者之手天災。則利流於狂風大水中。而食貴米之人之情形則一。搶刧。求乞賣妻。售子。皇皇無告。安見不天災之米貴。不見此。情狀。然則天災爲一問題。而米貴又一問題。米貴之無益於民。於茲可見矣。而奈何尚提倡米貴若不及哉 
[專電]  
　　電一（北京） 
川督趙爾豐電奏遵諭剴切曉諭商學界開巿開學僉謂須候朝命内閣奉諭電覆鐵路國有政策已定豈易反汗著邀集紳士趕緊籌勸總不使川人受虧 
　　電二（北京） 
　　某大臣密奏請將川路暫准商辦限期告竣如果逾限再由國家收歸國有如此則川民必奮勉以圖裨益路事非淺攝政王然之并將劉聲遠書密飭内閣會同盛宣懷妥速核訂請旨辦理 
　　電三（北京） 
　　東督趙爾巽電川路股欵較各省爲鉅懇速設法平定風潮設有匪徒乘民心憤激突有意外大局何堪設想 
　　電四（北京） 
　　内閣奉攝政王諭内官制漸妥俟各省派員到齊趕訂着先將各省關於外官制電報及奏摺說帖彙呈限兩月内將草案進呈核定頒布 
　　電五（北京） 
　　粤督張鳴岐電奏李準因火毒深陷傷勢甚劇 
　　電六（北京） 
　　倫貝子奏保張謇辦理導淮事宜奉旨依議 
　　公電（無錫） 
　　各報館鑒日前各報登金匱何令痛責飢民不准報荒一事當日所責確係莠民並非飢民前電不無誤會且紳商各界亦並未通知目今災情甚重搶刧頻仍倘因此電致行政官更多顧忌無權鎭壓實非地方之福用特專更正爲感錫金紳商公電 
　　公電（崑山） 
　　各報館曁義賑會鑒崑新水災甚鉅新陽北鄉農民麕聚搶米勢岌岌乞代呼籲崑新二縣自治籌備公所 
[譯電]  
　　電一（栢林） 
　　據哈爾濱消息京奉鐵路奉天至新民屯一段與南滿鐵路交通事宜業已議定辦法大綱 
　　電二（倫敦） 
　　法國食品昻貴婦女等結隊游行各處搶劫田莊據官塲公文聲稱各處騷動目下蔓延日廣其性質則在革命而非在經濟法政府已决意擔保維持治安 
 
 
 

Page 4

 
 
　　電三（栢林） 
　　西班牙以半官公牘照會各國謂已遵行摩洛哥舊約占據摩洛哥南部之伊府里惟此舉並無仇法之性質 
　　電四（倫敦） 
　　法國各報現因西班牙宣布占據伊府里使摩洛哥問題同聲反對謂西班牙於法國交涉困難之際施此手段法國所受之損失必向責償云 
　　電五（柏林） 
　　土耳其奥大利亞意大利均有虎列拉疫症歐洲股票交易之價率因以减落 
要聞 
[中國幣制之决定]  
　　英美德法四國資本團爲中國借欵事在英京開會集議我政府派大淸銀行副監督陳君錦濤赴會與議聞陳君提出大淸幣制說明目錄書對四國資本家代表說明一切各代表皆贊成其目錄書從此中國貨幣制度决定照依借欵契約條件今後三個月以内可將該公債發行 
　　字林報載初二日北京通信云倫敦開議中國攺革幣制之大會已於本星期議畢據中國消息該會反對中國施用銀本位而贊成採用金本位余（通信員自稱）不能證其是否確實 
[四川爭路風潮三誌]  
　　四川爭路風潮迭誌前報茲聞此事川督已電告内閣及度支部請示辦法並歷陳川人憤激情狀辦理稍一失宜必有意外之變等語聞内閣接電之後即覆川督仍取嚴重辦法並飭令各商店照常開巿然後再議辦法並令派兵切實保護外人之敎堂商業以免别生枝節惟聞政府對於此事擬定堅持强硬主義用資鎭懾又電致粤督飭將粤省路事情形隨時電京並妥籌防備之策 
　　四川旅京同鄉接成都來電略謂川省各處保路同志分會現已聞風響應主張一律罷巿停課以待後命省城異常蕭條學司警道示諭無效 
　　川省軍事參議官近有專電報告軍諮府及陸軍部謂川省爭路風潮劇烈初一日午後已一律罷巿罷課若不及時設法維持深恐大局決裂不可收拾　 
　　字林西報云近數日内上海盛傳重慶大局不靖且有謂該地已起暴動者此說是否確實無以證之茲經探詢似覺並無根據蓋上星期五日上海某洋行接重慶經理人來電並未述及不靖之事大約係因重慶罷市故有暴動之謠此舉極足令人注意也 
[外官制糾纒不淸]  
　　内外官制行將發表聞將來各部院即以内閣官制爲標本惟外官制之爭點在地方分權與中央集權屢經開議不能决定而與聞官制各總督之所電陳曁其所派專員之所主張其持論旣不一致因此遂生二現象督撫不敢言明地方分權而因隊歷史上之關係爭督撫應同爲國務大臣又内閣總協理大臣曁各國務大臣亦不敢公言中央集權硬定督撫爲地方長官且有以督撫旣爲地方長官則司道各缺必加裁减日後存記人員無可位置者惟財政外交軍政等等如仍任督撫分其權責則各部又成虚設故每開閣議其主張消减督撫之權各部院率皆一致惟總協理大臣不置可否 
　　又聞法制院某叅議挾其素抱之政見主張中央集權甚力總協理大臣甚然其說然恐爲各督撫所集矢因又以不與聞官制聒聒向人表白其衷曲爲日後結納各督撫之地步云 
　　某督所派與聞官制之專員業已到京其持論欲將統一之各行省瓜分之其所主張北五省用絶對的中央集權制不設督撫邊地如雲南廣東東三省新疆甘肅等處則張大督撫之權略仿臺灣香港總督制度凡外交軍事財政關係本地方者得以便宜行事腹地各省則採用聯邦制外交財政軍事屬之中央其他敎育實業等則屬之地方云 
[英人覬觎藏鑛]  
　　西藏各地方礦山英人已派礦師按地調查又與土番各部私訂契約取得礦山採掘權近日於雅魯布江之下流他克紥地方發見最大之金礦與印度僧侶數十人私行開採並未知照駐藏大臣又張塘附近之金礦經礦師調查此礦延長數百里爲世界未有之大鑛山英國經營礦業者無不垂涎除此礦山外英人近日調查者約有數處一爲亞馬得克海之東岸一爲布丹之北部一爲界於緬甸鯨班亞力河之發源地皆發見金沙礦不日卽將著手開採現駐藏大臣得此消息已電致外務部請示辦法並 
 
 

Page 5

 
 
請與英使交涉 
[剪髮易服之問題复活]  
　　振貝子此次赴英每逢筵晏其座次在各國之下與世界弱小之國爲伍貝子回國後以遭此冷遇深滋不悅思其重要原因實以中國服飾頗招西人厭惡近日乃與濤貝勒等實力主張剪髮易服並條陳政府力言剪髮易服之利惟慶邸頗不謂然恐一時尚難有効云 
[度支部力主廢閏]  
　　度支部堂司各員因辦理預算主持廢閏者實居多數聞將開具必須廢閏之理由要求各國務大臣一體贊成會同人奏 
[唐大臣取締學生冶游]  
　　學部唐大臣景崇以京師各學堂學生多於星期及星期六等日三五成羣肆意冶遊亟宜設法嚴查以重學務嗣後查有此項惡習不問是否直轄於本部之學堂除將該學生立即斥革外並將該堂敎員管理員分别懲罰業已札行督學局局長晏允賓通飭各學堂遵照一面咨請民政部轉飭外城總廳增訂取締樂户不得接待學生之規則以除澆習而端學風云 
[翰林院攺制近聞]  
　　翰林院前擬攺制草案已送法制院該院頗以其名目繁重爲嫌因由翰院院重議攺設一堂五館堂曰辦事堂館曰國史舘記注館宏文館撰述館研究館其餘如會典館等則另名曰特别館現已由掌院送交法制院請再核奪 
　　舊内閣學士原爲翰院升途現舊　　内閣裁撤翰林無二品升階因擬攺翰林院學士爲二品並增設二缺合原有者爲四缺攺侍講學士爲三品並各增設一缺合原有者爲十二缺餘如侍講侍讀撰文秘書　修檢討等名目均仍其舊亦已擬具說帖咨送法制院 
　　前聞編檢亦議分實缺候補茲又有人擬就說帖力爭謂編檢雖係五品然向係奉旨簡授與各部司員不同未便劃分實缺候補現尙未送法制院 
[内閣屬官未定之原因]  
　　今之内閣院一廳一局四屬官或留或調均各布置妥恊聞已由閣丞及局長等請於總協理大臣擬先辦理奏留業蒙總協理大臣允准摺稿俱已預備惟因法制院及統計局兩處人員尙有須待斟酌之處以致遲遲未能入奏 
[閣員薪俸之確定]  
　　内閣各員薪俸現已規定一俟官制發表即須按數實行計閣丞月薪六百兩局長月五日五十兩副長五百兩一等僉事二百兩二等一百六十兩三等一百念兩四等八十兩一等錄事四十兩二等三十兩三等二十兩額外十兩 
小說 
[無名罪人（二）（十）(無名）]  
　　裁判長道這也奇怪。你旣不殺烏得。如何不喊出來反將房門來關了。這是甚麽意思。犯人道這是極易明白的。當時我如喊出來。所有的人。見我這樣情形。那一個不說是我殺的。我想暫時鎖門之後。等那外邊人去了。然後開門出來。私自逃走。豈知天不如我。被那外邊的人。打門進來。我就此被獲。以後的事。你們都已知道。不用我再說了裁判長道我聽說。打進門時。你滿身是血。跌在屍首之上還在摸索屍首身上的東西哩。犯人道當時我因一時着急跌悶在屍首之上。並不摸索他的東西。裁判長道那麽捕獲你的時候。你爲何不將這種情形都說了出來。犯人道我說了出來。一則人家也不相信。再則如或因此洩漏了我的本姓名。我也何必。當時我也想過。我已陷人無可如何之地。我不如索性犧牲我家。的名譽。儘他糊塗中死了裁判長道你旣這般想定。如何今日郤又說了出來。可是你現在又攺變了心思麽。犯人道我並不攺變心思。我只因我雖情願糊塗。死了。郤又不情願受那謀財害命匪人强盜的惡名所以將那實情來說明了相信我的人。相信了。不相信的人。我也聽着你們不庸信我只於堂上的法官們。儘管按律懲辦我這許多說法。並不是爲乞憐求活說的。裁判長道你旣不乞憐求活。你這許多話。說給誰聽。犯人道我是說給認得我的。人聽的裁判長驚道。這法堂上。有認識你的人麽。犯人道正是 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[中葡澳門交涉之八面觀]  
　　督部會商之崖略　張督以澳門風雲緊急連日與部臣函電往復内容甚秘聞前日電調湖鷹湖鵬兩魚雷船經已展輪不日即可抵省日前會同交涉司洋務委員商訂辦法六條電辦外部核准一管海權界一管地權界　一禁令權界　一防緝權界　一民政權界　一交通權界至日前侵佔各地亦應收回限制劃淸以杜後患 
　　遺將派兵之佈置　澳門交涉關係緊要外間紛傳不一現張督以民心浮動亟應設法從速解决以免滋生意外面商龍鎭統即日前赴前山妥爲佈置日前又以此後交涉偶一失敗爲禍靡窮必須遴選長於水師將才爲軍中參謀官藉資得力聞已派魏京卿季翥會同李水提刻日馳往以備不虞昨張督李提又復會派候補道吳宗禹統率防勇二千馳赴澳門駐紥以備遺用其淸鄉一差則以副將吳占高代辦至派往新軍則以陸軍步隊九十八標開赴前山現聞鎭部正參謀官會商又擬派工程營兵士二隊前往該處開築交通工程刻該營管帶陳宏蕚以準備出發在即所有軍械服裝器具（如新式手槍開口軍刀子彈服裝草鞋帆布帳篷孔明燈違鏡等）亟應領用特開列淸摺請領龍鎭統據此業經咨呈張督飭局照發以便領用而當道又以前山地點適宜於砲隊擬撥砲隊前往該處防駐近日砲標軍士聞信調往大有躍躍欲試之勢該標統帶官秦覺昨特禀請龍統制轉飭軍械局發給過山快砲空包子彈九十顆（每營三十顆）以便施行實習射擊 
　　張督對待之手續澳門葡人違章浚海及勒抽田捐爲粤省近日最重交涉經張督電致澳督勒令停止後薩道日昨往澳聞實奉張督命令密授機宜與澳督開嚴重交涉並聞張督昨又電致澳督謂已奉到北京政府命令限二十四點鐘停止浚海云 
　　澳督酬酢之宣言澳函云中國海容巡艦到澳時艦中管駕曾往拜會澳督初三晚澳督特邀管駕宴會並請數人奉陪席次奏樂助興謂日前海籌巡船駐澳數日旣去之後海容又來以故謠言紛起然兩艦相繼到澳加以同時有新軍五百由粤到駐前山並傳尙有新軍一千不久亦卽繼至無怪旁人猜疑其實現在中葡官員之交誼甚爲和好云 
　　粤東後盾之民氣旅港勘界推持會上前山莊分府書云敬禀者澳門界務勘議三載官民力爭迄無効果當此兩國交涉界務吃緊之際詎容處處疏防遂令葡人覬覦長驅直進屢犯海疆旣拆圍基又浚海道時耽虎視日肆鯨吞視中國如無物其種種蠻横有如此者此次葡人違約浚海中國派兵防範商等敢决葡人再不敢倔强如前半壁山河可望恢復幸無以坐鎭雍容保全祿位將民間疾苦壅於上聽致貽害大局仰懇憲台鑒厥血誠總以民聽民視爲本勿以棄地棄民爲心則香川鄉民感且不朽矣謹上書以聞並聞各鄉衆之意以爲此次澳門爭界如政府遲回觀望不肯戎衣相見則鄉民當以民兵出戰云 
　　各國領事之調停初七日午刻各國駐廣領事命駕至督署與張督密議多時内容甚秘聞與澳門交涉有密切關係各領事擬從中任調停之責云 
　　港報記者之觀察粤東某報云連日新軍到箚前山後鄉人餽送牛豕雞酒等物不絶於道港報記者乃於初三日赴澳往前山一帶至時適見兩軍在店購物立命停車俟軍人行後入店問新軍交易何如店中人答言彼軍人買物並不駁價故我輩商人亦不忍苛取計以最廉之價云云隨至劉公祠拜會統帶官陶君友苓及敎練官周君楓伯問到後各鄉人情意如何答言衆軍只謹守營規未曾有德鄉人乃蒙連日贈送品物却之恐拂其意受之殊覺有愧又問衆軍是長劄此處乎他日更有續到者乎答言現未建築營壘只分劄幾處昨已相得地勢幾處不日便築營壘遲日更有幾營續到中有炮工科輜重等隊又問到此是因界務否兩君含笑答言不知只奉到將令至此駐劄所因何故及久暫均不得而知也又言新軍初到此間一切情形向未熟習倘有關於軍紀風紀一切尙望貴報匡敎云云隨用菓品畢告辭新軍列隊相送見軍容整肅赳赳中仍帶一種儒雅氣象 
[烏程鄉民二閙荒情形]  
　　湖屬四鄉田禾此次復受連朝陣雨狂風竟成大災秋收無望本月初三日西鄉五十八九莊農民已 
 
 

Page 11

 
 
擁至縣署閧閙呈騐腐苗曾誌本報茲因米價連日飛漲自初一迄今每石增洋一圓次亦八角以致農民愈加憂慮初九日下午有三百餘西鄉農民蜂擁至烏程縣署王大令升座言安慰敝唇焦退出後又鬨閙至府咸以田荒米貴要求賑卹爲請夏太守立刻出庭以災情早經三次電禀層憲並一再飭縣即日蒞勘爾等赶宜回鄉極力車戽總以多寡有秋爲要勿得以無可挽回存心若果顆粒無收之田斷不致要你們完糧言至再四鄉民始唯唯而退 
[贛省會議廳交議三大問題]  
　　贛撫馮汝騤於七月朔日督同司道各官赴會議廳開第七次之會議（一）提議遵照部院加增歲入各款查本省宣統三年預算歲入各欵前經度支部於經常門田賦鹽茶課稅正雜各稅釐捐雜收入五類覈增銀十四萬七千二十八兩一釐臨時門受協各欵增銀九萬兩雜收入一類增銀五萬六千八百五十九兩三錢七分九釐資政院復於經常門田賦鹽茶課稅雜收入三類增銀三十四萬六千七百八十八兩三錢六分七釐綜計　增歲人至六十餘萬之鉅均經承認奏咨在案現除受協各款所增之九萬兩業經奏明由九江關洋藥新章加稅項下撥解外其餘各欵已籌者若干未籌者若干亟應由司分别查明一面體察地方情形赶緊籌商抵補如認增之欵實有窒碍不能辦到之處應即另行設法添籌以合認增之數（二）提議舉辦各屬淸鄉查本省沿江一帶曁毗連湘粤閩浙各境素爲匪徒出没之區勾結蔓延頗滋隱患近因粤警迭告又値江皖偏災各屬莠民不免乘機蠢動現雖督飭兵警拿獲數名發縣訊辦然漏網甚多根株未絶欲爲思患預防之計宜有淸源正本之方現擬照南安淸鄉辦法推行各屬略師舊日保甲團練之意大指先淸内奸鄉自爲衞則外匪自無由勾煽（三）提議飭屬仿辦社倉查本省夙爲産米之地常年出其羡餘轉輸鄰省征榷所入恃爲大宗自上年以來内地民食漸憂不繼各屬閙米之案時有所聞本年撫建一帶此風尤熾偶遇販運輙起風潮推原其故良由地方生計日艱蓋藏實鮮遂至有此現象上年據司查明省城外屬常平社各義倉共儲穀壹百三十八萬餘石較之從前原儲之數計短三十七萬餘石尙待籌議補足均經本院奏陳在案現値稔之期各屬所短倉穀亟應嚴催籌補其向無社倉之處更應諭令仿辦或各村各設一倉或數村共設一倉或一族獨設一倉分别大中小户量力捐儲愼選社長經理其事每遇歉歲春借秋還著爲常例並列入自治範圍按年由地方官課其成績以示勸懲 
[蘭海鐵路籌款法]  
　　黑龍江省呼蘭通肯兩河各流域爲南北滿第一穀産豐饒之地江撫及該地方商民以此二處旣係絶本平原若交通便利將來可成爲兩處貨物集散市塲乃公同會商修築由海倫府至呼蘭城鐵道自去冬紳民奔走計畫因集股無多中途挫折近日開墾事業日益發達修築鐵路更爲必不可缺之舉江撫特咨行東督請籌的欵趙督覆電謂現在先由省城籌款一百五十萬兩此外則倣川漢鐵道成例由各州縣地丁項下籌集擬定上地加收銀六錢（按每响計算）下地三錢三年爲期按年繳收納交官庫預算可得銀一百五十萬兩此鐵道定爲官民合辦共資三百萬兩即先設立海蘭鐵路公司將來此鐵道告成北滿洲之穀米市塲上必有一番之活動矣 
[陜西商礦之厄運]  
　　陜西北山石油經紳商於去年設立商辦保陜公司立案時聲明嗣後無論何人非經保陜認可不得另立公司以防洋股及衝突爭競等弊詎去冬被駁之 
富雍公司今歲又以富華改名立案陜省紳商聞之大譁曾由保陜公司會同諮議局商會電達京官聲稱不認在案孰意更有江蘇革令某者陰將石油礦區某某段售諸某國人近復至京運動某當道擬開一中日石油公司以故西安商界刻下異常恐慌云 
[中美銀行招股近况]  
　　中美銀行原定資本一千萬由中美兩國各招股一半中國擔任之五百萬股分除在北京招募外其餘各股皆在各通商口岸招集聞中國富商入股者甚爲踴躍現在集有股本其總額已至三百七十萬圓其餘一百三十萬圓則擬即在南省各地方募集現在南省富豪陸續 
 
 

Page 12

 
 
入股者大有絡繹不絶之勢 
各埠通信 
[東三省]  
　　黑龍江發現啞叭瘟 
黑省近日天氣不正發生一種瘟疫凡得病之人先僅肚瀉繼變痢疾稍重則不能言語如中風狀筋骨痛抽一二日即死據醫生云即欲名啞叭瘟也犯此症者須在舌底用針刺破出血即愈否則立斃調查近日染此疫而死者第一區界内已死十餘人六區界内永安里二三日間疫斃者男女十二人警務公所以此等疫症傳染甚速若不預先防範深恐釀成去冬今春之現象故特札飭各區派警挨户傳諭妥爲預防毋食一切畜肉瓜菓等項以免媒介云 
[生絲蓮卽鶯粟花之别名]  
　　黑龍江省垣地方審判廳日前出示略謂栽種鶯粟按例處四等有期徒刑詎民間有稱生絲蓮者即與鶯粟同種婦女無知以其花朶鮮艷有種三數十顆以爲玩物者不知已犯徒刑情雖可原法則難宥此後如已種有生絲蓮者趕即拔除免罹法綱 
[陜西]  
　　秦中災荒紀聞 
陜西涇河流域日前大雨如注歷時甚久河水暴漲高至數丈兩岸田地悉被淹没漂去人畜甚多即器物房屋樹木等類亦壅蔽河流幾滿聞有房屋尙未倒塌人附其上尙未淹斃者一時呼救之聲摻不忍聞洵歷年未見之巨灾也　又商州湧峪河一帶客歲　經雨雹刻聞自州東白楊店直至漫川關茨坪銀花河等處又大雨雹歷一小時之久其大如卵堆積數寸且各處起蛟漂去人民甚多以致糧價大漲苞穀每斗値票錢二串文民情異常惶恐云 
廣東 
廣九通車之日期價目表 
　　廣九鐵路全工已竣前已開車至石龍原擬西九月一號即七月初九開車嗣因與英界接軌搭客貨物價目英國佔幾成中國佔幾成屢次交涉尙未議妥故擬攺西十月一號即八月初十日通車現該路總辦趙慶華因此事於初三日赴香港與英路總辦及港督磋商接軌車價查大沙頭至深圳共分二十七站現定由省至深圳頭等客車五元四毫二等二員七毫三等一員三毫半每日另開快車一次由省直接至深圳併不停站云 
[西江又報水漲]  
　　佛山西潦因連日西風陸續淸退至初五早各處馬頭均祗餘數寸便可平勘各農田均開放水閘預備蒔插晚秧詎是日鎭内商場忽接盧包急信謂上游三水各屬初五日又驟增數尺聞水頭甚緊此次潦患當不亞於前計現在已逾處暑而潦患尚增長不已恐晚造禾田不免受其所累云 
湖北 
[夏黄爭界之定議]  
　　夏口黄陂兩廳縣士紳前於劃分自治區域時曾因諶家磯互生爭執後經地方官會勘劃歸夏口黄陂之人咸不以爲然日前由該邑紳黎大鈞等具禀鄂督爭議當經瑞制府批答曰來牘閱悉查諶家磯應隷漢口係經本督院迭飭調查詳細卙酌　於行政上諸多便利甫經批准立案昨據諮議局呈請又經札司委員會同漢陽府復勘劃定分界詳俟奏咨本督院對於此事無非因時制宜屬夏口屬黄陂並無成見現在旣經定議未便復行變更希即知照 
浙江 
[内河停駛小輪]  
　　塘樓一帶爲招商大東戴生昌三公司及寗紹公司行駛蘇滬嘉湖等處輪船來往必經之路該處鄉民恐致怒濤狂浪冲激塘提於初九日羣聚塘樓大橋之上備具糞水守候輪船逼近即以糞水傾潑阻止行駛該輪聞信即轉輪返杭報告一切現開四公司小輪已於初十日一律停班矣又嘉興商會電致浙撫云嘉屬水灾已成往來輪船冲破圩岸鄉農情迫擲磚喊停無效乞迅賜轉飭各輪局暫停開班以保農田而免交涉增撫接電後已飭杭關道轉飭各小輪迅速停班以保農田各小輪均已遵照辦理矣 
[車行運動區官]  
　　杭垣人力車公司總理許寳祥突於本月初八日邀集各股東自請辭職致股東全體大譁勒令當塲交帳查出種種浮冐内有巡警第一區劉區官查驗車輛致送運動費洋一百元隨封四元一節事爲增撫訪聞大爲駭異聞已密飭警道澈底查辦矣 
江寗 
[六合亦苦水災]  
　　六合縣地方因上游水漲來勢極猛加以該縣河水本已漲發以致護城堤被水冲潰人畜田廬捐傷頗鉅若再加漲則農商两界之損失更不知伊於胡底也 
揚州 
[禁止私運米穀]  
　　揚州各屬今年秋稻收穫甚豐爲二十年來所未有當此新榖登場之際宜乎巿價漸鬆乃近日有無數小輪在邵北裹下河米榖　萃之　放價收買南由運河渡江北由下屬出海另用大船接收每月不下二萬石昨由自治公所函致商務分會轉　該處米　禁止以維民食而保地方云 
鎭江 
[示諭小輸停班]  
　　鐵郡東馬頭江岸對面沙頭荷花池等處近因江潮泛漲圩堤危急而由鎭開往大港之各小輪依然行經該處輪機鼓盪波浪冲刷益覺危險現經江都縣桂大令電禀鎭關道林觀察函致稅司示諭往來鎭港之華洋各小輪一律停政以保堤岸 
[查明管帶撤差之寃抑]  
　　鎭江陸軍步隊第三十六標第二營管帶吳忠信日明因事撤差卽經徐固卿統制派員赴鎭調查當悉私攺餉册乃係軍需長童保齡一人所爲事因吳管帶過信軍需長以致章膽敢出此連累管帶現統制旣知吳之寃屈特嘉言慰藉除留吳另行差委外並一面嚴緝軍需長童保齡到案審訊　　以軍法以爲舞弊營私吞吃餉銀者戒 
美孚修築馬頭 
　　鎭江美孚洋行曾在甘露寺迤西購地砌　棧房惟因近來沿江一帶馬頭爲風浪冲刷坍場以致臨江房屋岌岌可危該行主恃出巨資四萬兩將該處沿江馬頭一律修造堅固以期永無危險之虞刻已經戴姓匠頭包攬工程大興工作矣 
常州 
[錫金水灾詳記]  
　　錫金於本月初三日起至昨日止連日大雨河水陡漲北塘街道積水數尺行路爲難出城四望一片汪洋田禾民房在水中央四鄉農民萬分驚惶已聯袂來城報荒請邑尊下鄉履勘目下雨尙未止水仍日漲以致米價驟漲白米每石售價八元三角囤户尙居奇未肯出售云 
[第三師範學堂定期開學]  
　　江蘇第三師範學堂經會議廳　决地點擇定無錫遴委顧述之君爲監督以無錫無此空屋可以開辦由縣詳復請欵購地建築即於本年四月開工先築平屋兩道共計五十餘間日内即可竣工本年招收第一班學生四十八人暫可敷用餘須年底再築現聞該校已定於七月二十五日開學矣 
[武陽水灾續誌]  
　　武進西北各鄉前月風潮沿江圩岸被冲成灾日内正在　振已略見本報不料本月初四五六等日大雨如注　夜不休河水陡漲四五尺無諭高低之田均被淹没（河水較田高一三尺）即各鄉市鎭亦强半居水中村落更無論矣縱便即日退出田禾已經無用而近日東風大作聞下游亦遭水患三四日來天氣雖晴水勢不過退却一二寸今晚（初十日）十二時又復淅瀝不止倘再降　雨恐不堪設想矣現米價已將八元他物無不昂貴各鄉紛紛報荒陽邑令已往履勘然灾區極廣　賑恐屬不易也 
[淸談平子]  
　　天下事論是非。不論利害。若舍是非而言利害。則鮮有不起意外之不平而激衆人之訾議者 
　　或曰否否。吾自有格殺勿論之特權在。雖然夫亦幾見格殺勿論之可以集事者。顧奈何接踵繼。起要索特權之不一其人耶噫嘻。我思。李闖張獻忠故事不置 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[民政部會奏行政司法分權聲明地方官責任摺]  
　　奏爲行政司法分權伊始亟應聲明地方官責任以防諉卸而重考成恭摺會陳仰祈聖鑒事竊查向例軍民詞訟均由州縣起訴行政司法之權寄於牧令一人而事務遂日形其叢脞自先朝宣布預備立憲後籌辦審判各廳業經列入欽定逐年籌備事宜淸單上年修正籌備淸單復將續辦各級審判廳事宜提前限令成立是司法獨立之制關繫憲政精神已爲一定不移之國是宣統元年十二月欽奉特旨立憲政體必使司法行政各官權限分明責任乃無諉卸亦不得互越範圍等因恭繹聖諭所謂司法行政分權之義乃就行政衙門向管之司法事務劃歸司法官吏辦理其關涉司法之行政事務自應仍由行政官吏分别辦理固屬毫無疑義惟查司法制度頒行未久直省已設審判廳地方往往因地方官不明司法行政分權之故而於應負行政責任亦復隨意諉卸每遇命盜重案或坐視不理而以應歸審判爲詞或徒襲具文而以照例飭緝了事近年以來直省迭告偏灾民力窮困搶刦之案時有所聞此等作奸犯科之徒實緣捕務廢弛而起各該地方牧令事前旣疏於防範事後又不認眞查緝人民生命財産之危益將不可究詰臣等體察情形竊以爲非聲明地方官應負責任不可查司法獨立旣應以審判事務爲範圍則地方有司即應以行政事務爲專責就刑事案件而言承審則屬於司法承緝則屬於行政權雖各異義實相聯是以法院編制法定有檢察官調度司法警察之條奏定各級審判廳試辦章程内載司法警察官營翼兵弁地方印佐各員俱爲檢察廳之補助機關州縣係地方印官巡警歸其管理無論查照舊例新章其分權於司法官吏者僅承審一端非並承緝之責而亦不屬於州縣也現在府廳州縣巡警業已據報遵限成立惟是否確有成績僅憑奏咨似難核實應由民政部通行直省責成督撫督飭所屬認眞辦理如果巡警實係得力則地方官有執行警政之權即巡警未能完備而督飭應捕人員協同營汛兵弁俱不難負補助司法之責臣等往復會商酌定辦法擬請嗣後直省已設審判廳地方凡直轄地面之府曁直𨽻廳州州縣該管境内一應保衞治安一宜即責成該府直𨽻廳州州縣督飭所屬認眞辦理遇有命盜重案及一應刑事案件審判檢察各廳及地方官均應各按承審承緝權限互相維持以期共濟其刑事人犯不論係司法衙門移緝之案或巡警官署發覺之案如果事犯在逃卽責成該府直隷廳州州縣督飭巡警曁應捕人員分别協同地方營汛兵弁勒限認眞查緝均於捕獲後移送該管檢察廳起訴由該管審判廳按律訊辦其盜賊之如何妨範奸宄之如何稽查尤應責成該管地方官督率巡警及應捕人員先時籌備爲犯罪之預防此應聲明地方官緝捕責任者一也（未完） 
本埠新聞 
[四萬石平糶米何在]  
　　本埠米價自月初大雨後逐漸增漲近因内地各處迭報水災兩三日間又漲起一元昨日南巿新粳每石已售十一元囤積居奇者猶危詞聳聽謂滬上存米無多將有絶糧之厄揣其用意無非欲趁此抬價自利私至究竟存米若千能否接濟雖非局外人所能縣擬惟證之近日所聞滬上固尚有大批糧食待價而沽也盖本年四月間曾有人以商會各義禀准滬道發給護照並由道轉詳督撫核准採辦外米四萬石運滬平糶但本年滬上未聞有開辦平糶之事且歷來辦理平糶必由道縣各官出示曉諭而今年自四月至今未見有此文告不知四萬石食米運滬之後囤積何處現爲商務總會聞知駭詫殊甚連日秘密查訪聞已略有端倪滬道劉觀察亦以近日米價昻貴憶及前此發給護照採運外米之後未據禀明開辦平糶其中必有奸商朦蔽自利爰亦派員詳查此項米石之下落連日官紳已密議數次僉謂此等奸商有此大本領資本必然雄厚一俟查明實據定須議一相當之對付辦法從嚴懲治以謝平民而伸國法此種無法無天之舉動官塲旣大受其欺貧民又大受其害若任含糊過去實足以兆大亂云云故日來查察極嚴又甚愼密大約此事有二三人已無可諉卸吾知一經揭曉則彼等之身家性命將不免爲受累貧民之補報矣其餘情形探明再錄 
[接濟民食之緊急動議]  
　　城自治公所董事李平書君以日來米缺價昻特於昨日午後邀同米業董事顧馨一張樂君等公同商酌趕備電禀督撫憲籌集的款分赴香港蕪湖等埠採辦米石運滬接濟約一星期可以運到並即照會常昭公所司董轉知運米各船勿得居奇抬價一面派人赴浦江調查責令該兩幫米船照常售賣如有積滯觀望等弊即行干涉以裨民食 
[寶山縣趕辦急賑]  
　　江皖查振大臣馮夢華中丞札行滬道云照得寳山縣振務萬緊疊經督撫院函電相商亟應 
 
 

Page 19

 
 
遴員携款馳往辦振查有候選州同李培基任事實心關懷民瘼合函札委札到該員立即星夜前往寶山地方趕辦急賑分别極貧次貧緊查緊放母稍片延以續民命除札委外合就札行札到該道立即遵照俟該員到境妥爲照料等語聞劉觀察以賑務緊要已添委葛訓導爲帮辦同赴該處放賑矣 
[再請停止塡塞河道]  
　　法公董局塡築馬義涇浜由滬道照會法領飭令停工已誌前報茲劉觀察又據本縣田大令詳請特再備文照會法總領事曰法公董局將顧家宅馬義涇浜打樁塡塞築路攸關農民水利一事前據自治公所李總董函請照會飭令停工等情並送繪圖到道當經查閱來圖馬義涇洪南北兩面均有民田如果法公董局塡塞築路誠於農田水利諸多窒碍業經據情照會貴總領事轉飭停止工作切勿再事興築迄未見復茲又據上海縣田令詳稱自治公所西區分辦處傳同董保復勘該浜兩岸均已釘有樣樁云云即飭阻以淸界限等情到道合再備文照催爲此照會貴總領事請煩查照轉飭刻日停工切勿再事興築仍希見復望速施行 
[暗殺黨又獲一人]  
　　公共公廨幕友王博謙君被人用槍擊傷一事業經新閘捕房探目米順包探馬阿美等緝獲兇手張小甲子一名解奉公共公堂訊知由陸惠生指使圖害着將張陸二人一併押候移提同謀之連小江口（卽陸惠生之車夫）王阿四到案質訊在案茲經該探等協同廨差至通州所屬石頭鎭附近鄉下將王緝獲於昨日押解來滬禀奉寶讞員諭飭暫押新閘捕房聽候示期研鞫 
[商議整頓棉業辦法]  
　　商務總會函致南北巿花業董事略謂本月初七日奉農工商部札開宣統三年閏六月十六日内閣奉上諭農工商部奏整頓棉業攙雜水泥諸弊一摺（中略）查棉花攙水最易霉爛在好販貪圖觔兩小利而買者實遭損失大害雖歷年皆派有騐水委員常駐查檢仍難弊絶風淸致洋商聞而裹足銷塲因而阻滯殊於棉業前途大有關碍茲奉　部札飭選通曉棉業人員帮同經理自應妥籌辦法延請熟悉棉花之正商扶其弊竇盡力整頓方足收實事求是之效爲特另抄原奏　函奉布即祈台端來會商酌遴員辦法及掃除積習廓淸諸弊事宜 
[巡警局安慰居民]  
　　閘北巡警總局出示云照得天保松成等里沿馬路一帶發現時疫前據中西醫士報告應遷者四十餘家業經本總局出示曉諭並派衞生課長督率各員帶領夫役多名陸續遷人消毒所調養現據辦事各員報告將次告竣此次即在該空屋外添築鉛皮并將屋内按法薫洗旬日之間即可飭令各户仍向舊處本總局此次遷移各户薫洗房屋原爲杜絶傳染辦理不得不然此外無疫之處斷無貿然飭遷之理該居民務各照常安居切勿輕聽浮言自相驚擾合再出示曉諭爲此示仰天保松成均濟等里馬路以内及附近一帶各舖户居民人等一體遵照母違 
[飭提踢斃幼孩之兇犯]  
　　松江府札上海縣文云奉提法憲左批該縣禀據地保張兆岐報幼孩李高强被踢身死一案騐訊大略情形由奉批仰松江府速飭訪查明確勒提行兇之人到案研訊確情同詣騐緣由塡格錄供通詳仍候兩院憲曁巡道警道批示繳等因到府奉此查前據並禀卽經批示在案茲奉前因合亟札飭札到該縣迅速訪查明確勒堤行兇之人到案研訊確情同詣騐緣由塡格錄供察核母延 
[姘夫砍傷姘婦續誌]  
　　寳山婦人沈洪氏私自來滬與顧泉林姘識匿居新閘成都路九十一號屋内日前氏在愛文義路順利押店門前被夫沈某撞見囑令回家不允沈卽持切菜刀將氏頭顱砍破當時血流不止由押店夥奪刀報捕將氏拘解公堂押候洪氏傷愈再核在案昨由捕房將顧與氏併解公堂請究氏供夫死後被沈引誘成姦嗣沈不顧家用是以走出帮傭與顧並不姘識無故被沈用刀砍傷求請嚴究並據沈供氏夫死後由小的棺殮娶氏已有七年茲氏與顧姘識私逃來滬經小的撞見囑回不允故持　帶切菜刀將其砍傷訊之顧泉林不認與氏有私寶讞員得供商之英康副領事以氏雖不安於室沈亦不應持刀圖害着押西牢二年兇刀留存捕房顧押三月氏姑念受傷從寛斥釋 
[惡淫和尚]  
　　淫僧張榮生向與廣西路德仁里六百二十四號門牌雉妓浦愛寶姘識茲因該妓别有所好爲淫僧偵悉前日竟持菜刀將浦妓腿際砍傷當由同居人陳金生鳴捕均入捕房捕頭飭將浦妓車送仁濟醫院院治該僧押至昨晨解送公共公堂經王襄讞會同英翰副領事略訊一過判仍還押候該妓傷愈再核 
[和尚殺和尚之司批]  
　　游方僧眞修用刀戳斃僧人寅通曾經上海縣騐訊明白通詳各憲核示在案茲奉提法司批云仰松江府即飭提犯到案傳同棧主蕭本倌研訊確情錄取切供同詣騐緣由塡格通詳仍候兩院憲曁巡道警道批示繳 
[拐匪仍被尋獲]  
　　楊生林因在嘉定地方犯串拐婦女案其同黨已經嘉定縣提案訊押楊被逃逸由該縣著將地保押交在案前日由該地保之外甥韓順泉來滬在虹口撞見扭入匯四捕房昨解公堂經寳讞員會同英康副領事訊悉前情判楊押候該縣來文再核 
[查禁募捐建醮]  
 
 

Page 20

 
 
　　近來有等無業棍徒手持捐簿托稱中元令節啟建太平公醮向閘北各舖户勸捐無知愚民莫不受其誆騙昨經總局長姚太守訪悉傳諭四路一區蕭區長立飭地保查拿該棍徒等到案從嚴懲辦 
[復訊洋人受騙案]  
　　錢道生因將假方單向洋人矮白騙抵洋一百七十一元由廨訊實判押西牢半年在案茲届期滿昨由捕房解案請示王襄讞與英翰副領事以錢尚有一畝二分之田單並未交出著攺留本廨候函請上海縣及會丈局分别查明再核瑣聞 
[城内]  
　　流氓狡謀○陳銀臺控流氓王友仁王晉康等攔路拆稍等情當經縣差往提未獲反被王等勾串訟棍張福生揑情朦控希圖反誣經陳查悉昨又到縣喊寃田大令諭飭退去候飭差查明再核 
　　藏匿女子○浦東爛泥渡附近居民盛朱氏之女年十七歲名小羊已許與張義大爲妻尚未出嫁詎小羊忽然逃避被塘灣相近之謝家宅鄉人王元發藏匿氏向王詰問則云係由王阿妹等爲媒出洋一百三十元價買等語當經氏控奉浦東總巡提到王阿妹一名餘均抗不投質故由游别駕移請上海縣飭提訊究並將盛朱氏王阿妹一并解送到案田大令准即飭差前往查緝 
　　縣批四則○唐慶洲禀　現據差呈繪圖仇文泉賣與該民人單地一分之西面即爲仇文泉所指賣剩之地而該民人則謂其地在公路查閱繪圖公路又在現爭地畝之西無論公路之地不應有單即合單之地亦斷不致中間夾雜他户此不待查而可斷言者繼爾旣屢凟不休姑候飭吊魚䚬版册查核如果中間之地却係仇振聲户單之内則地應交出非空言所能妄爭着即遵照　金煜禀批借來田單如果可抵欠欵則爾應早向原告理明何必等至此時况借單抵欵惡習爲本縣所深惡痛絶該民不必再爲嘗試案經比濿勒催着速措現呈繳毋再飾延致干專提押追　周德泰禀批牙行報閉旣將部帖遺失自應遵章出具切結並董保同業保結遵式具呈方可核轉一成牙稅雖據繳至二年分爲止而三年分報閉當年牙稅照章仍須完納又五成牙稅未據呈驗印串本縣任内亦未據呈繳分文候飭牙差查明積欠勒限淸繳如延提追候繳淸稅銀方准呈請註銷着即遵照一成牙稅串四紙姑附　沈云生禀批案經本縣訊明斷結該民人串出沈桂林等復赴巡警局他案歧控實屬謬妄前據沈顧氏呈究業已飭提該民人單面請理係屬一相情愿候比差勒提訊究合同據非原告所立不足爲憑擲還　沈雅卿禀批棉花攙水疊經道憲批示嚴禁此事不特有關交涉且於本地生計有妨作僞自害殊堪浩嘆至花業白拉儘稱賣頭專代鄉人銷售濕花違禁圖利則尤屬可恨業奉道憲批飭諭禁候出示曉諭並分諭各圖地保切實勸試傳諭禁止此復淸摺二扣查存 
　　道轅紀事○新任崇明縣知縣王紹曾昨日到道禀辭赴任　滬軍營管帶洪遹聲到道禀見　虹鎭巡防局委員禀知由吳淞公幹回 
[南巿]  
　　莫知其惡○裁判所批何靜之禀云該子仁鋆年幼全賴家庭敎育乃聽與流氓吳阿東爲伍致與周婦口角毆打旣據宋敬孫等公禀飭查亦屬相符殊失學生資格該商失敎在先爲該商計正宜嚴加管敎一面與顧妥商賠償醫費和平了結以敦鄰誼亡羊補牢固猶未晚據禀一味偏袒則向日縱任可知語云涓涓不塞將成江河人品高下只爭一念若父爲子隱此日徒深舐犢之情恐習與性成異時將貽噬臍之悔實爲該商不取也案經集訊應周候婦傷愈再核母庸嘵凟特斥 
　　船户欠欵○崇明惠安鎭陳林茂米店主陳克明與經理人陸成茂同扭船户朱嘉榮至裁判所控稱前被購買大米子等貨欠找洋五十七元四角延不理楚經人解勸先還二十元至期失約是以扭案求追經湯裁判訊供出於虧本無力付楚判交保予限九月十一月兩期各還洋二十元了案 
　　管束宜嚴○西門外太平橋車夫許子鴻之妻唐氏於數年前私逃無蹤現在打鐵浜尋見與其同業人吳金生姘識向領不放反被紏人用鐵尺擊傷頭顱由巡士拘至西區移經裁判所訊據民供現年三十六歲因丈夫出外不歸日用無着是以走出判戒責一百五十下交夫領回管束吳亦戒責一百五十下管押两星期 
[閘北]  
　　吸烟被拘○住居夏家弄之胡金標前晚在家私吸洋烟被四路一區巡官潘振先查見拘至局中押候訊辦 
　　拔還借欵○田亞廷在四路分局控黄瑞林欠借洋十八元不還經蕭區長集訊屬實判黄交保分期拔還 
[英租界]  
　　女孩迷路○女孩王順囡不辨路徑由捕送廨暫留昨由官媒將女送請公堂盤詰據供寗波人年十歲由父許與　姓家爲養媳判暫留棲留所候認 
　　搶匪收押○何阿三控鍾加甫在四馬路河南路轉角攫取考籃内値洋十二元之煙灰等情昨由捕房將鍾拘解公堂訊供不諱判押兩禮拜示儆 
　　野雞闖禍○雉妓王四寶在山西路某藥店門前拉客悞將該藥店値洋五元之玻璃窗碰碎被控捕房昨解公堂訊供不認中西官以拉客已屬違章判押一禮拜 
　　吞没衣飾○安徽人吳榮春控李順來誘拐伊妻案内吞没衣飾之信昌茶棧工人王子南王德興昨由捕房拘解公堂經中西官訊供一過判均還押候禮拜六訊辦 
　　托酒醉○虹口南潯路煙妓彭阿寳等控密勒路瑞綸絲厰出店倪蘭生冐充暗差巡捕　詐昨由捕房將倪拘解公堂訊係酒醉胡閙姑寛判罰洋兩元充公 
　　幸無實據○東洋車夫李金法顧定子萬阿全陳阿二陸阿五俞錦雲等乘間攫取坐客財物昨由捕房將各人一併拘解公堂訊無實據判各具安分結開釋如以後查有前項情事從重懲辦 
　　不認逞兇○胡阿生控被周寳慶在温州路用刀戳傷腿際一案昨經公堂中西官復訊因周仍不供認判令還押候飾知當日在日處站崗之巡捕到案於禮拜三質訊核奪 
[美租界]  
　　私設煙榻○菜市街一百八十七號吳小三家私設烟榻留人開燈過癮昨被一百三十四號西探查悉禀請公廨傳罰 
　　擊斃瘋犬○武昌路顧發記木作所養之犬昨忽發狂咬傷無錫人陳木生之子阿發頭腦又咬傷某姓小孩旋由路人將犬擊斃陳報捕房捕頭諭送受傷小孩至工部局醫院醫治再核 
　　誤發工資○裏虹口郤姓小工頭昨雇扛煤小工數十人悞將工資發給與斐倫路李永興名下之小工迨覺察後向李索還李不承認郤即投報捕房捕頭飭赴公堂禀控 
　　婦人受騙○婦人周曹氏昨經南　路被匪徒用丢包法騙去金環一副氏即報告捕房捕頭允爲查辦 
　　婢女私奔○百老匯路百福里一千一百號佳户陳李氏昨報捕房逃走婢女一口名順來請爲查緝捕頭准之 
[法租界]  
　　分别追償○袁張氏錢江氏等控周勝元不還借洋一案昨日由廨提訊周供欠錢江氏洋二百元欠袁張氏洋一百五十元是實惟湯許氏處祇欠洋十五元並無欠伊九十元之事袁張氏供許氏是婦人之姑娘周借之款亦是婦人經手確有九十元並不虚誣聶司馬謂旣無　據未便准理現周旣　欠十五元著還本利洋十八元所有袁錢兩氏之款著將本利限一月人銀並保理淸 
　　小孩待認○昨有男女兩孩在東新橋迷路由捕一併送廨請示男孩供五歲名巧云係湖南人有父無母女孩供名催弟年四歲亦湖南人餘語不明判一併送堂候家屬認領 
　　不怕兇只怕窮○野鷄車夫林阿法因吞 
協順源各水菓行客欵洋三元避匿由行 
 
 

Page 21

 
 
夥沈茂生尋見扭控公堂奉判交保限三天還洋迄已逾限林無人担保洋亦無着故復解訊判再押七天了案 
　　流氓硬　手鐲○徐菜生前日手抱小孩在街戲耍被流氓張永年遽將小孩所帶之銀鐲　去奔逃由捕拘獲解廨訊究張供認不諱判枷號一月 
　　無賴希圖敲詐○李文寶前住日昇客棧時有毯子一條寄在該棧前日往取忽有無賴王金茂紏同陳連生插身干預希圖敲詐由捕一併拘廨請究判王押三禮拜陳押十四天 
[海上閒談亮渠]  
　　某省旅滬同鄉會。被少數人盤踞妄爲聲名掃地業已無可諱飾矣乃忽開一全體職員會。選舉副會長及坐辦等員。是欲掩人耳目也。然而所謂全體者。仍是此少數耳。以之掩自已之耳目則可。人之耳目。則仍未爲所掩也 
　　平糶善舉。也借善舉之名以欺官長。未有不受其欺者。今四萬石之平糶米。不知所在矣官長旣受欺於前。諒不受。欺於後。然而彼旣具此欺人之術。何往而不能售其欺哉。吾且拭目以觀其後 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徵文告白]  
　　海内文家如有以詩詞歌曲遺聞軼事以及游戲　諧之作惠寄本館最爲　迎卽請開明住址以便隨時通信惟原稿恕不奉還 
游戲文章 
[驅蚊檄（石史）]  
告爾蚊衆。質本輕狂性尤凶悍。昔祗太空微點。今因煖氣成形。生固蠕蠕。動殊。蠢蠢浮沈無定原如水性楊花。聚散不常。更似風吹柳絮白晝則甘爲伏處暫忍飢軀。黄昏則肆厥横行。遍張利喙。聚喧譁於暗。室聲和雷同作勢。態於空庭。影隨露卜。呼朋引黨結隊成羣。攫摶則猛甚飢鷹吞噬則貪於餓虎。遂至擾我好夢。枕衾爲之不安。溷我淸談。扇箑爲之頻拂麾之不去。如蟻黑之附羶。貪而無厭。必猩紅之飽血情幾同於。蠶食勢將至於鯨吞。痛我剥膚。爾也何忍。快爾果腹我又何辜。嗚呼。懷往事於露筋。餘悲難釋。懲巨奸之吸髓後患堪虞是以氣憤塡膺。志淸醜類。順同心之所嫉。爲隻手以相揮。爰秉靈犀以殲巨蠧。鍵其窗户。撤厥簾帷。塵柄揮兮霜氣横狼烽舉兮月光冷蛙鼓振兮三軍奮。　斧交兮萬夫雄。網密蜘蛛已乏。生還。之路　張。蝙蝠。休期噍類之餘。果能退避不遑。二舍任其遠引。倘竟執迷不悟。一炬付之無疑。須知化日之中。爾輩豈堪盤踞。若使望風而遁。吾儕尚可寛容。務除顯患於切膚。會定大功於反掌。總之風棲露飲。何難保厥餘生。電擊霆。馳未許逃乎顯戮。蛾不量而自投燭𦦨。終昧見幾蟬將捕而爲播琴音。何嘗好殺。若懷二心以嘗試。勿冀一面之開通暫緩揮戈。用先傳檄母坐先機之悞。致貽後悔之滋。 
[忽發奇想]  
　　哈呀科機器廠告白（髠）弔膀子機器 
　　男女相愛。由疎而親。此有情人所不免。然無憑藉以爲牽合則往往好事垂成。横生阻力。本廠有鑒於此。爲製弔膀子機器。只須取男女眼光。聚集一處。便如磁石引鍼。不半時而蟲飛是同夢矣。 
拆姘頭機器 
滬上素有拆姘頭之舉動。然拆之器具。從未發明。只恃人力。嘗有男欲拆女。女欲拆男。勞筋動骨者四五年。而此斷彼連。仍未拆分兩處者。本廠有鑒於此。爲製極爽利之機器。中藏五十二把斬情劍。斷義刀。一人其中。劃分兩段。從無拖泥帶水之弊漂局賬機器 
　　一年三節妓館中之局賬最爲討厭。有種大少。往往有不得不漂之勢。然漂之手段全在强硬。苟一輭弱則不免多費銀錢殊爲可惜。本廠有鑒於此。卽依洋布漂白法。製就機器。用者只須以局賬投下。機關一動。墨跡全無。即成廢紙。 
拍馬屁機器 
　　無論官紳商學伶妓諸界。凡拍馬屁之工夫。不可不預爲研究。苟一不愼。往往拍着馬脚反受其累。本廠有鑒於此。特制攺良機器。用時先取羅盤格正馬屁之方向。然後運動機關。則記記拍着馬屁。從無累及馬脚上者。有則包退之外。本廠情願賠償誤拍之損失。 
海外奇談 
[平面水力車之速率（欽）]  
　　數年前巴黎附近。有煤氣廠一所廠内有平面水力車一架。用煤氣逼動。一次行動。約可三千六百時。或一百五十日。並未一息車。上有自動儲油。器使水力車滑而不致相擦。另外有一工人。每十二時加油一次。車上圓面之速率。每分鐘約能旋六英里一百五十日所旋之程。五倍半於月與地。球相離之程也。 
[破涕爲笑（髠]  
　　甲問乙曰。前日羣仙茶園坤角紅菊花等三人。至城中縣衙去探聽何事。乙曰。因聞田大令又將徐仲魯提出刑訊。彼欲探窺以後情形。再打徐仲魯之續本耳。甲曰。怪道前日三麻子到關帝廟去。呂朋樵到地藏𤲅去。林步靑到常熟去。乙曰彼去何事。甲曰一麻子去探聽關家消息。呂月樵去探聽目連母子消息。林步靑去探聽李君甫消息也。 
　　甲謂乙曰。近日各處搶米之案。層見疊出。幸上峰已有格殺勿論之諭。此風可望稍戢。但搶米者固應格殺。而有罪大於搶米者。更應格殺。竊願上峰再下一諭乙問再爲何人下諭。甲曰。不聞州縣官之語 
 
 

Page 27

 
 
報荒者乎。曰上司不准報荒。是荒固上峰所不準者。彼雨師顯違上峰之意理宜嚴下一諭。以後雨師再行胡閙格殺勿論庶稱公允瞎費心思 
[議員之價値（老生）]  
　　做了議員。可以會官。 
　　做了議員。可以吹牛。 
　　做了議員。可以稱老爺。 
　　做了議員。可以敲竹槓。 
　　做了議員。可以包攬詞訟。 
　　做了議員。可以威嚇鄉民。 
　　做了議員。可以魚肉鄉里。 
慷慨悲歌 
[讀日本史（小偁]  
　　七百年來幕府雄。河山一姓舊王宮。鎌倉覇業銷磨盡。　影斜陽佛殿紅 
　　紅潮激烈警烽煙。南北分王六十年。談到醍醐舊歷史。令人錯認慕容燕。 
　　東照宮前戰血紅。日光寺内古碑隆。德川自是勳臣首。垂老何須問甬東 
　　政府癡頑又一時。鹿兒島上竪旌旗。南洲已作犧牲去。自是維新好健兒 
[纒綿悱惻]  
　　天韻閣蘋香詞史七夕二首。已錄前報。茲乂得其辛丑年作。致辭警拔。較後二年作爲佳。爲補錄。之 
鵲橋縹渺駕長空。牛女團圞此夕中。惟有姮娥最淸寂。年年獨住廣寒宮 
　　澹雲微月湧銀河。底事天孫未見過應恐相逢添舊恨一年一度尚嫌多 
[尊聞閣雜錄]  
　　山陽爲皖省南北通衢供億繁重。有司取給於漕賦羨餘。爲一歲公私之用。顧豐年不可多得。不幸而遇凶歲則侵蝕賑金以自肥前後相沿。幾如定制雖白姓之苦樂逈異。而有司之利益仍均也。道光念九年。水災請賑。候補知縣李公毓昌奉箚委查。公山東人。性直而言爽初至館之善緣𤲅。即聲言發賑爲朝廷特恩。關係民命頃刻生死。 
如有侵蝕一錢者。必白狀大府罪之卽日徧歷村舍。鈎稽考覈。殊多浮冒。將據實通禀。已其稿矣。縣令王伸漢聞之大懼。故事長官莅任。或揚言厲色。以淸廉自命。而釐剔公事特嚴。屬吏畏威。進止無措則餽金愈多。伸漢旣輕公同班。疑其亦用此計。多方囑託。㗖以多金。公不可。乃請太守王轂言之。轂本貪酷吏。有王老虎之目。乃如伸漢言。 
盛筵欵公。曰吾輩皆同官。誰無交誼。古人有言。好官不過多得錢耳。不然。是毁王令之家。而蹙其命也。彼豈能甘心於君者。即手尊酒奉公曰處事固不宜執。吾知君俊傑之士。必識時務。公立盡一尊曰。他事不敢違命。獨吞賑不敢從。國法嚴。民命重。願分勿言。太守意不懌。復於伸漢。伸漢乃賄公僕李祥馬陞等。早暮動搖之。公輙大罵。左右亦竊竊怨其主人。謂薄福鬼終當餓死。天雨金而不知取。我輩舍父母。撇妻子。寗隨彼作淸官者。淸官値幾錢耶。未幾公暴卒。胸腹靑腫。 
舌出。目不暝。而李祥以中惡自縊報宮。轂先得伸漢重金。如報具詳。返其棺。人亦莫知其所以死者。已而同學荊翁者。忽走公家。作公言呼集家人。具述受害狀。家人痛哭環聽啟棺視。則五宮血痕猶可騐。蓋先置毒於茶。而李祥復以腰帶扣頸懸牀。作自縊狀也。公叔士璜走控京師。上震怒。命將轂伸漢拿交刑部嚴審。伸漢初不承。一日　跪倦極。忽乞茶飲。瞪目久之。遂吐實。轂亦欵服。獄具。李祥發公墓前。凌遲處死。餘皆棄市公照知府例議恤。賜其子爲舉人。御製三十韻詩以憫之。天下聞者皆稱快焉。 
[詞林妙品]  
　　嘉興舟次（明州理公） 
一夜樓船疾似梭。天空地闊隻身過。詩人意氣荒唐甚。我輩。交情感慨多。襆被自憐初作客。酒盃。眞覺漸生。魔明朝又是申江道。要聽吳孃踏踏歌 
[海上偶成]  
　　閱徧西湖興有餘。偶來海上賦閒居。靑衫到處爭題。扇赤手回車尚擁書。千里漂零游子。涙一樽空闊故人廬。年時不作繁華。夢逐臭尋芳例可除 
[愚園晚題]  
　　酒餘。詩思靜。於僧蟬噪無聲漸上燈。一樹濃陰凉襲。袖碧闌干外好風憑。 
　　迴廊曲徑影迷離。不數花枝與柳枝夜月琴樽儘消受。風懷。輸與女兒詞。（園中吳芝瑛女士撰聯有儘消受琴尊夜月紈綺春風之句 
[題水蓮庵主小影]  
　　廿年鴻雪總模糊。畫裡相尋濮小姑絮果蘭因參不透。蒲團誤用死功夫。 
　　蘇肖肖詞史屬題西裝小影粉腮微頳黛眉長。霧鬢雲裾海外裝莫誤畫中人變相。美人從古屬西方 
[初遊師林（佐彤）。]  
　　蒼崖突兀疑鬼工。倪君妙手誰與同。天生奇石擅造化。郤在塵世施神通。我居吳鄉愛山水。夙聞此地闢玲瓏。初疑俗眼驚幻怪。今知輿論有至公。九曲穿珠人房蟻。攀援 
 
 

Page 28

 
 
峭壁凌長空忽臨地底聽流㵎激越宛若鳴松風險絶浮梁古木支仄行魚貫緣長虹漁人誤人武陵境迥旋曲折迷西東前代高人寄曠懷搆此勝蹟留吳中林園罕有千載壽偉哉作巧爭衡嵩 
　　愛樓先生鑒住址希速示明以便奉函商榷本館白 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
