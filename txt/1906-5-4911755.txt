# 1906 - 5 - 4911755

 

Page 1

 
 
論西報讚中國陸軍事 
倫敦泰晤士報西方報紙之山斗也其聲譽之隆價值之重固爲世界所公認猶憶前年日俄交涉一事恊商之時該報獨决其必出於戰開戰以後該報乂獨決其俄必致敗厥後海陸戰狀其最後之結果均不出該報之所料中立國人事後思之方不解其料事之何以悉中旣而考其探訪員記載員之位置則皆退伍將弁更事歷鍊故於軍事一門能以敏捷真確之新聞爲此料敵如神之論説初非他報之逞私逆億紙上談兵者所可比也昨見文匯晚報稱倫敦泰晤士報據訪員論説兩張力贊袁軍之訓練精良而該報卽論及其事以爲將該軍增至四十三萬二千名卽可保全領土嗚呼以極有聲價之大報讚揚久處積弱之中國譽我耶忌我耶抑正詞以策勵我耶我國人不可不一一研究之 
如以是譽我也則我國實無受譽之資格也我國自癸卯年十一月設立練兵處以來北洋軍制僅僅練成陸軍六鎮而已今秋舉行大操西員之觀操者已無不嘖嘖稱美究之兵事之至精者不在部隊之整齊而在敢死之志氣夫營壘有制器械有具開合有勢伏見有機爲軍人者務宜知之而志氣苟不寓乎其間一日勁敵當前則必心目交熒而盡失其素習如以秋操之不失規則而謂今 
 
 
 

Page 2

 
 
　 
日西員之有以譽我者我卽可賴此以禦外侮日後無窮之變此豈智者所敢任耶 
如以是忌我也則今日尚無招忌之實際也庚子拳禍初平總稅司嚇德著中國實測論有云各國且當設法順中國人之感情使之漸忘其軍事思想而傾服於我歐人最爲得策吾讀斯言吾知吾國之有兵固爲彼中所深忌也然鑒此今日之大勢練兵處創議全國軍制分爲三十六鎮北洋雖已編成六鎮而此外各省尙付闕如緑營防勇之未盡裁汰陸軍小學之未盡開辦計其成效尙在渺不可知之數嗚呼列强環處時機迫切而返觀我國之軍隊猶未健全强人尙何猜忌之足云 
言乎譽則無可譽言乎忌則不足忌然則泰晤士報之論説殆借此以策勵我歟彼謂該軍能增至四十三萬二千名則可保全領士此乃比較全國人口定此適當之兵數也吾國奏定章程旣定三十六鎮之制每鎮以一萬二千六百員名計之則三十六鎮得官兵四十五萬三千六百員名核其兵數與該報所稱不相上下蓋統計中國户口於千人中得兵十人已與地球陸軍第一强國之德意志隐隐符合（據一九零三年列國陸軍統計表大約兵數比較全國户口法於千人中得十五人德十人俄六人奥七人英五人意五人）今使吾國之掌據兵權者將該報之言體察而實行之爲之振作兵氣提倡國魂後日自立之道猶尙有一線之希望者人以此勵我而我卽以此自勵競立爭存之兆端將於此乎卜之 
嗚呼近世社會之趨勢旣由宗法而入於軍國矣軍國社會必藉兵謀之演進以立國於世界拿破崙有言曰兵爭之事有無形之要素又有有形之要素　一不具不能取勝夫有形之要素服具而已無形之要素則高義也學詣也苟無此高義與學詣則雖果如該報之言練足四十餘萬之衆恐亦無補於事吾願已練之新軍由形式而專尙精神將練之新軍舍精神而先講形色汲汲然以演進兵謀爲事也 
[俄使懸購中日秘密恊約]  
　　中日兩國所訂滿洲條約甚爲秘密小村大使聲言無論於回國家後奏請批准交換條約之前不能宣布（交換之期尙未確定）卽批准交換之後亦不肯洩漏蓋清日兩全權彼此守秘密之旨而預先訂定者所謂以秘密始必以秘密終是也聞俄國公使懸一萬金之賞格購此秘密條約現尙未探得云譯東京朝日新聞 
[外部擬速决中俄恊約]  
　　北京電云清國外務部因欲速決清俄恊商滿洲問題甚爲焦慮前日駐京俄國公使接奉本國政府之訓條令速探申日滿洲恊約之内容以爲中俄談判之資料將來開議時必藉以爲口實云譯大阪朝日新聞 
[小村專使報告中日條約]  
　　初九日東京電云本禮拜六日各大員將在樞密院開一特别大會由小村男爵報告申日滿洲條約告成情形譯字林報 
[英前相提議保衛華工P ] 
　　初九日倫敦電云前相真白爾佛君在黎明頓竭力伸説開鑿蘭痕特礦産之華工極應妥爲保護並謂英國之自由黨雖前此曾用詐僞手段欺棱國内之善良而思有以損傷之然其居心並不欲將工人驅逐出境譯字林報 
[重定上海會審公堂懲犯章程述聞]  
　　江督周玉帥以現在刑部旣奏准停止刑訊雖尙未頒到詳細章程然上海會審公堂爲中外觀瞻所係因　先定懲治人犯辦法五條（一）具不再違犯結交保省釋（二）在公堂暫押（王）移縣交地甲管朿（四）應笞者自五十以至五百均改爲管押（五）應杖者自一百以外以杖數之多寡定時日之久暫至訊案時未定罪者無論原被告均准立而質訊惟定罪後須跪聽判辭女犯除拐匪及極惡窮凶者須管押候究外餘均准交保聞定稿後卽須電請外務部刑部核示云（顛） 
[懲治戈嚴二人辦法述聞]  
　　戈忠嚴忠嚴業二人曾由上海道出示拘拿江督行轅又擬備文咨行各省督撫飭屬嚴拿俟獲案予以應得之罪旣而江督周玉帥以戈嚴二人究與匪徒搶掠之事並不相干故現已擬略從輕減矣（顛） 
[續誌拘獲上海閙事人犯蘇州]  
　　上海租界閙事莠民惡丐鄭子明之黨羽小黄牛癩頭阿二王四麻子等在蘇拿獲已紀前報茲悉當日長元吴三縣接到上海縣電報後卽密飭差役四處巡緝不意此三人者尙未知悉在元妙觀東首雲霞閣茶肆啜茗毫無顧忌差役偵悉之下立卽馳往遂得一鼓成禽（愛） 
[江蘇學務總會致蘇州學務處公函]  
（爲請汰乾修事） 
敬啓者頃接杭州教育會來函稱敝郡紳士囗囗囗曾充貴省總校對一職某於學務懵無知識在敝省曾不得揷足學界迺以夤緣之巧遥領校對月得百金此直與乾修何異學務處有乾修可謂奇譚異聞我江淅兩省比鄰接壞比於肺腑以敝省所不願有之事寗願貴省有是彼此共謀公益無分畛域故有所知不敢不告等語查乾修一層爲中國習慣之通病現在興學伊始一切書院膏火且爲人所叢詬以爲等於養老恤貧旣失朝廷培養人才之意徒增經濟困難之虞受旣傷廉與亦傷惠時艱孔棘來日方長若因仍弗改常此效尤恐指摘者必非一人掛名者不盡外省該會所述各節證以同人聞見所及實不爲無因應請貴處分别整頓凡掛名乾修一律裁汰免爲外省所非笑俾得涓滴以歸公同爲臥薪嘗膽之國民斷無尸禄素餐之學界凡在所屬請飭周知爲此抄函奉聞希酌奪施行（容） 
[蘇省師範生已一律上課蘇州]  
　　前報紀蘇省師範學堂各學生鬨堂退學後經提調設法勸諭有七十餘生堅不遵勸决意退學云云茲聞此事業經監督禀知蘇撫陸中丞以 
 
 
] 

Page 3

 
 
教習不善調停飭令調換誤取書物之乙生降入三班各記大過一次之七生销去記過字樣退學之七十餘生諭令仍舊上課刻已一律到堂矣（首） 
[紀蘇紳涖寗勸諭學生事江寗]  
　　本月初三日上海復旦學院總理馬相伯先生乘輪來寗會同在寗紳士丹徒茅子貞君於初四日晨乘馬車同赴各大學堂及專門學堂凡有蘇省學生在校者咸語以前日誤聽電語止課一事爲無意識之舉動今雖一齊上課然此後當樸實用功毌再浮囂致爲外人詬病至於學堂名額各事自有朝廷制度大府權衡紳耆酌議非在學之子弟所當與聞各國學堂學生多至我國數十百倍同國之人無校不同就學且容留異國負笈之徒從未有爭額數之事斯必有道以處此今之父兄長上已夙籌之他日必有以善處也諸生等乃相悦以解旣而與李觀察宗棠入謁恩新甫方伯方伯出督憲周玉帥電文一紙畧謂滬事已平惟日本畱學生先後到滬已數百人連日接見詢其回來之故據云諸生均不願退學回國因同學有以强力相迫者勢不得不暫避其鋒日本此次新定留學章程接其各條並無甚不合之處已由湖廣督部堂張派人赴東勸諭各學生應照常入校毌生異議現與季直諸公商妥請派李宗棠馬良二道卽赴日本馬道勸諭蘇省學生李道勸諭皖省學生其贛省學生應派梅道光遠赴日勸諭聞寗省各學堂已俱上課甚慰云云恩方伯双與學務處翟觀察面商馬李兩君請次日附怡相船可滬向玉帥禀陳一切（雲） 
[函述日本文部省不肯取消規則]  
　　東函云停課之事刻雖有政治合黨人出爲運動而文部省並無取消之意近見日本報紙有謂在北京之日本留學生極力運動清政府以嚴行壓制留日學生爲目的謂不如是恐畱學生更生倨傲云云文部省受清政府之囑托是以不肯取消其對於清國學生之意見書已有八次皆説明並不侵犯學生之自由所定規則皆通常學校所原有者又云留學生皆願開課而公使置之不問聞端午帥到横濱前任上海領事小田切君謁見午帥聲言願爲調停此事却（奭） 
[維持學界同志會公啓并會章]  
　　近頃我同學以反對日本文部省令第十九號事土崩互解不可收拾時勢益岌岌僕等迫不得已相與組織斯會謹披瀝悃愊以告我同學曰孟子有言越人關弓而射之則已談笑而道之無他疏之也其兄關弓而射之則已垂涕而道之無他戚之也僕等雖至不肖辱在同學思兄弟急難之義盡朋友責善之道安得無一言今日爲我留學團體危急存亡之日卽微僕等言我同學亦當知之此事關係至鉅（一）是非不定則公理不顯此後率於感情輙盲進而爲破壞後患胡已（二）使吾留學生失信用於國民此後雖欲勸善匡過其道無繇（三）留學生團體一旦破壞直接於吾國學界前途生至大之影響夫此三者不待犀鑑已炳然爲衆所共喻而我同學寂然若不爲意者何也主動者諱過而不欲遽改遷善囂聽者旣擾擾而不知所屇而明哲自保者又持重以觀成敗不有挺起而籌障挽之者燮幻方長寕可思議故本會聯絡同志以維持學界自任設立事務所以爲機關至其宗旨則有專章其理由則具於歷次意見書茲不贅及我同學鑑其愚悃樂表同情所大願也若宣示反對亦望賜以駁論俾因疑難以獲真理抑更有言者斯會成立不自今始實權輿於疇日爭點最烈之時其時慮以一團體獨立易啟鬩牆之釁故寗俟同學之自悟以轉圜於無形今者時勢之危間不容髮計無復出義不反顧苟能拯危爲安雖死無悔無任激迫悲痛之至特此宣告伏祈公鑒 
會章附録一本會以維持學界秩序爲宗旨二本會專以研究學界留學生應得之利益而止不涉及政治上及國際上之問題 
三此次文部省規則既經解釋於本會原章之目的已逹應卽勸告各校同學一體上課四本會舉代表若干人理事若干人調查若干人代表本會並司理調查會内會外一切事項其職務由理事會自定五本會對於其他團體行動非經公認者概不服從其所生各種關係本會亦不代認其責六本會一切行動概不受會外之干涉如有侵犯本會會員自由者本會有保護之義務七本會對於畱學界一切善後事宜當恊助辦理以期增進同學之公益八本會章爲臨時規定一俟此次事件辦理稍有頭緒再行開會另擬會章改爲平時組織 
附啓者本會自成立以來贊同者日盛兹特改定會章設立事務所於牛迅巿谷藥王寺前町七十一番地如續有願入本會者請將地名住址及原在學校發函通知本會爲幸陽歷十二月二十四日維持學界同志會代表人江庸蹇念益熊垓陳榥庶務會計黎邁張孝準蔣尊簋李穆 
熊范輿譚學夔李景圻要維鈺施召愚熊朝鼎朱學曾錢家澄書記姚華周大烈汪兆銘張一鵬胡衍鴻許壽裳朱大符陳漢第 
[蘇學政飭知考優期限鎮江]  
　　江蘇學政唐春卿侍郎定期明正二十六日調集優行廪增附生前往江陰應考刻下各屬府縣及學官等均已奉到飭知矣（言） 
[端午帥不往東京]  
　　東函云端午帥到横濱後並不至東京卽開赴美洲（奭） 
[常鎮道續被奏參之傳聞鎮江]  
　　前者陳侍御奏叅常鎮道郭觀察任用員幕經江督查明復奏代爲洗刷始得無事茲聞又有某侍御續叅觀察多欵聞摺上後有謂奉旨飭蘇撫查復者有謂已將原奏交部議處者刻下尙未得確實消息也（思） 
[直督致周玉帥電]  
　　（爲籌魚業賽會經費事） 
周制台鑒庚電悉魚業賽會費尊處擬由沿海七省分任直隸認三千五百両可照辦已逕復商部凱佳印（顛） 
 
 

Page 4

 
 
[贛撫致周玉帥電]  
　　（爲江西無特别品類足資賽會事） 
周大帥鑒庚電悉漁業賽會前准商部咨卽經札行司道農商局查復嗣由農商局委陳令紹曾前往沿江濱湖十二縣會同考察現餘干瑞昌等縣禀復大致無特别品類足資赴賽限期敦促請勿候幹佳（顛） 
[銅官山礦務已廢合同由皖紳自辦安慶]  
　　安省銅陵縣銅官山礦務皖紳以英商凱約翰過期不辦因禀請大吏及外商兩部與英商磋商已允將該合同作廢畧誌前報茲聞皖紳等已先集股十萬兩設立全省礦務總局禀請商務局先從銅官山辦起略謂銅官山礦務前經外部與英商改定合同逾限不開已由撫憲查照礦章咨呈外部並照復英領事轉飭將合同作廢卽由總局招商阿辦等因查安徽礦務前經紳等請設全省礦務總局仿照湖南辦法廣招股本自行開辦並請於鹽價米價茶釐等項酌加若干另邀紳商試辦彩票分撥餘利以資提倡均蒙奏准在案茲銅官山礦約旣經作廢卽應自行開採以闢利源惟鹽價米釐茶厘彩票各欵尙未籌定現由紳等招集股本銀十萬兩就銅官山先行探騐該山地主經紳等妥商和恊訂立承租合同東至筆山西至分鄉嶺南至獨山冲北至白村於地面情形毫無窒碍俟查探確實卽當詳定章程呈部核准再行開辦謹遵礦章將股本寄存同新錢號由該號出具保單隨繳照費銀五十兩合詞呈請詳咨商部發給探礦執照赴銅官山先行探騐（詩） 
[粤漢鐵路已廢合同送鄂武昌]  
　　昨據官塲消息云已廢粤漢鐵路合興公司合同已由駐美梁星使檢送鄂督收存備查（推） 
[條陳體恤藩服北京]  
　　總理理藩院事務肅親王日前條奏謂自到任後激勵司員革除宿弊日來院務稍有起色惟查蒙部日貧藩籬不固亟宜救衰扶弱以示體恤藩服之意其口外蒙古地方以牲畜爲大宗應卽振興牧政俾資補救查兵部定例凡出口買馬者均須請領馬票進口後又須赴部烙騐周折旣多費用必鉅銷路因之遲滯擬請飭部酌量燮通章程以期便利口馬暢銷蒙民困甦然後在彼處舉辦興學練軍各事自必易於籌欵如蒙俞允不獨體恤蒙民兼可保固邊防云（火） 
[鎮道札飭預杜内亂鎭江]  
　　常鎮道郭月樓觀察以上海租界閙事後誠恐内地土匪乘櫗搶刧釀事交涉事件故札飭鎮城文武各官曁沿江各州縣嚴加防範妥爲保護（常） 
[高郵州牧兼管營務揚州]  
　　江北提督劉延師以高郵州爲南北通衢湖面空闊鹽梟帮會各匪出没無常必須文武會合梭巡方資得力該高郵州知州李孟康應卽充本部堂營務處差使以期呼應靈通等情頃已咨行札委遵照矣（榮） 
[安省開辦塩斤加價以充礦路經安慶]  
　　安省籌辦全省鐵路礦務需費頗巨曾經皖撫擬將鹽斤加價四文以充開辦經費奏淮在案日前兩淮皖岸鹽局已接到大憲札文因出示於十二月十六日起照辦略云奉江督鹽部堂札開案經會同安徽撫部院奏奉尤准開辦安徽全省鐵路礦務酌加鹽價每斤四文濟用飭卽開辦等因擇於本年十二月十六日起所有皖岸鹽斤一律加價四文由鹽行鹽店彚收彚繳（墨） 
[惠匪未靖述聞廣東]  
　　惠州匪徒出没屢剿未清搶劫之案仍然不絶前月初四晚刦白芒花安記彭記渡二艘初五刧平潭渡一艘十五刦華村鄉五家十八刦多祝同益渡一艘二十三刦派尾墟店四家二十九刧女湖墟店二家十一月初一刦平山墟店二家初六刧淡水墟永茂衣店一間二十四刧白芒花諒記渡一艘居民已不能安枕矣（空） 
[日本新内閣定期授職]  
　　初九日東京電云得可靠消息知更調内閣職員之事已部署定妥新内閣部各員定於下禮拜初授職 
[俄官軍又勝]  
　　初九日倫敦電云俄黎加之亂黨已經壓服沿波羅的海各省之亂勢亦已消退白克墨脫地方又有叛黨三百人被官軍殺斃按白克墨脫爲俄國南部之鎮巿在阿校弗海東海濱之北譯字林報 
[德國與洛哥之交涉]  
　　初九日柏林電云德國關於摩洛哥問題之白皮書現已發刋惟以此事尙須續議故該書並未載有目次且補録法國黄皮書所載之句語甚多 
[法報復反對德國]  
　　初九日柏林電云巴黎各報於西歷新歲時復因英國之允爲轉助大創反對德國之論議惟目下已較爲安靜譯德文報 
[俄巡洋艦失事]  
　　初九日香港電云俄巡洋艦白格德號（載重六千六百四十五墩）當由海叅威起程回聖彼得保在新加坡停泊時忽然遇災斃水手一名傷士官及水手數人斃命之水手出殯時海陸軍人及新加坡人之送喪者頗衆譯文匯報 
[德人聲辨並無侵伐摩洛哥之政策]  
　　初十日倫教路透電云柏林半官塲傳言法人疑慮德人有侵伐摩洛哥政策之思想實屬毫無根據 
[俄海軍提督追論東鄉大將之秘密]  
　　初十日倫敦路透電云俄海軍提督魯司提司文斯開得海軍大臣之許可因致書於某報館論及對馬之戰云當時東鄉大將之蹤跡異常秘密雖英國水師提督曾召集英國支那艦隊於威海衛有曰本若不能成全英國之意旨該艦隊卽當將俄艦誅滅之意東鄉大將亦未嘗宣布其蹤跡於英督云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
[揚州學務揚州]  
　　日前通泰兩屬塲員來揚謁見運司趙渭卿都轉傳詢塲境有無學堂咸對以海濱僻處風氣尙未大開都轉謂方今需材甚亟科舉旣停各處學堂之設萬不可緩且士人非學堂無由出身人材非學堂無由表見至開通風氣尤非多閲報章不可衆皆唯唯而退聞都轉之意擬先於各場由官設立蒙小學堂以爲之倡大約日内卽須行知該管分司轉飭各場員籌辦矣○省中大憲特派沈君兆緯來揚調查學堂茲已竣事於前日起程他往聞沈君之意揚郡各學校惟篤材得有進步其課程規則一切亦頗合格瀕行時謂徐監督曰堂額似嫌太少亟應擴充監督謂如加額則須添建齋舍奈經費不敷沈君謂此事當回禀大憲由省酌撥若干以備擴充學費○揚城天寕寺住持在寺内組織普通僧學堂一所專以研究佛學爲宗旨二十歲以外三十五歲以内皆可報名不取學費惟須有戒具保單方爲合格已禀奉學務處批准立案矣有知者謂該住持此舉實專爲保衛寺産起見云（化） 
[商部咨查江南實業江寗]  
　　日前江督周玉帥接奉商部來咨調查江南各州縣地方已經興辦之實業共有若干種某處某種何人興辦貲本幾何辦自何年有無成效一一列表咨覆云云玉帥卽飭商務總辦劉聚卿觀察赶速照商部頒發程式填表呈送轉咨商部（問） 
[滬城官事]  
　　藩司及粮道札委來申隨辦海運之候補同知張燮亭司馬篤鼐又府經歷劉守山叅軍昨均領憑到申至縣禀謁○改過局委員姚殿卿明府昨因要公詣縣署禀見（近） 
[江督定期宴考察政治大臣]  
　　江督周玉帥定期十二日在趙家花園柬請考政治三大臣及駐滬各國領事宴飲（顛） 
[江督江小影贈奥領事]  
　　駐滬奥領事以所映小影函贈江督昨日玉帥在行轅亦映一影答贈敦交睦（顛） 
[江督查視總工程局]  
　　江縣周玉帥昨日十一下鐘乘坐馬車至滬南總工程局查視一切製造局總辦魏觀察道憲袁觀察縣尊汪大令隨行經該局總董曾少卿觀察郁屏翰司馬等恭迎入内正副裁判官孫耳山明府陳良玉二尹率領敎習巡長巡士跪迎玉帥到局之後垂詢地方政治一切良久始命起駕回滬北洋務局駐節由滬軍營統帶龍葆珊鎮軍率通沿途衛送（欣） 
[江蘇海運開局]  
　　江蘇海運滬局總辦吴子佩太守前日午後偕會辦及各委員由蘇來申卽於昨日開局辦事（欣） 
[筮期開吊]  
　　前出使法國欽差裕朗西京卿在滬仙逝其公子輩筮期本月十三日開吊十四日扶柩回里（近） 
[批飭核覆推行農報]  
　　候選光禄寺署正羅振玉具禀江督行轅請推行農學會譯印報章茲奉玉帥批示照録如下上海農學會譯印報章講求農學新法新理於學務甚有裨益現呈以銷路不暢請照蘇屬札派報章之例推行寗屬仰寗藩司會同學務處農務局核明議覆飭遵此批呈抄發（見） 
[請查違章提人]  
　　縣尊汪大令昨以租界中西包探入城拘提案証羅彦甫未經至縣禀明違背约章現舉整頓權限之際未便含糊因於前日禀請道憲袁觀察請爲照會查辦（近） 
[搶女案禀道究辦]  
　　粤人鄧余氏投英美公廨控曾方西糾同曾阿華及媒人梁劉氏搶女未成　斷未結余氏投控江督行轅各節迭紀本報前晚奉關司馬提案覆訊該氏投訴前情其子鄧榮瑞供向在湖南就業接電始悉妹被曾方四串同某包探强搶至廣洪安烟間勒逼允親爲此至滬務求究辦訊之曾方四供與前同梁劉氏執定曾交財禮洋元司馬以曾等如果圖搶閨女不法已極判一併押候禀請道憲嚴行究辦（見） 
[禀控華捕糾賭]  
　　高裕生前晚行至美界元芳路底某號三道頭華捕開設之老虎灶門首被捕强行拖入糾令賭博因高不允被毆並遭搶去身畔洋十元昨由高報捕請究捕頭飭探倪順全前往查辦（古） 
[獲犯押候復訊]  
　　二百十一號華捕投廨禀稱上月二十二日租界閙事時胡和尙率領多人手持大斧奔人捕房用斧打開牢中鐵鎖放逃各犯擲壞電燈奉捕頭諭飭緝拿昨在松江路遇見向拘詎尙拒捕急吹警叫由他捕帮獲解請訊辦質之四百七十六號捕供因聞警叫幇拿是實閙事之日亦曾目睹持斧行兇一百二十八號捕供詞相同五百六十九號捕供打閙牢間鐵鎖不知是否此人惟昨日幇捕捉獲二百十四號捕供目覩二十二日胡穿黑布外國大衣持斧打開牢間五百四十三五百四十五五百六十四五百九十一六百十三六百十八七百號七百二十五七百五十四號等捕俱供眼見持斧擊落牢上鐵鎖旋有陳友生投案供稱胡在小的所開培昌馬房爲夥閙事之日並未出外實遭誣指訊之胡供向不肇禍實因二百十一號捕與小的有仇以致被誣襄讞金大令商之美副領事安君以供詞各執判高還押捕房候再復訊核辦（見） 
[上海縣案]  
　　溥桂卿吞烟斃命其妻楊氏控被鄰居張德祥毆罵所致前晚奉汪大令提訊楊氏供死者素無疾病昨晚被張無故辱罵並欲毆打以致氣忿吞烟自盡求請訊辦張供向業描金是晚歸家學徒撥翻洋油燈以致夜飯之内盡染洋油故將學徒辱罵詎溥疑爲罵已不知如何吞烟實無欲毆情事大令判楊氏速將夫尸收殮張姑交保查明再訊○又訊陳汝亨被戳身死一案先詰案証顧巧林供與陳汝亨張阿虎張三郎同在九十六間租房居住前月初九夜煮飯無柴因至馬路旁攀折樹枝忽有麫粉廠内之四五人指爲竊賊拖毆至引翔港地方後經告知住處彼等押同到家被戳腿上一刀陳向阻問被衆連戳五刀致斃張三郎恐懼逃逸乞鑒張阿虎供係三郎之兄與小的同臥樓上被衆拖下將小的戳傷腿灣三郎恐亦被戳當時逃出餘供畧同顧永生供伍五十一圖麫粉公司前面是夜聞外間喊捉竊賊當開後門瞭望見多人拿獲顧巧林交於地保羅福不知後來情形張仲秋供聞凶手係十二圖人大令判顧永生張仲秋收押候查張阿虎釋回顧巧林發堂醫傷○木匠頭康先瑞欠印子記等三行木料銀兩被控亦奉訊究康供承包金家牌樓樓房五十餘間價銀一萬九千餘兩收過一萬一千其餘因未竣工故未收齊印子記供被欠木銀八十餘兩顧大有供被欠三百餘兩陳啟忠供被欠木銀一千四百餘兩又借欵銀一千二百餘兩求追大令判康交保從速將房屋竣工理償○寡婦黄王氏被吴阿周搶匿由氏姑控縣提訊王氏供年三十七歲夫故七載耕田守寡十月念八日在塲上被吴拉搶鄰居出救逃去上月初五復被搶往梅家弄地方婦人喊救幸遇途人解釋借宿尼菴越日由親戚薦至上海傭工吴供與王氏家中祗隔一河並無一再搶匿之事大令判吴掌頰五十下交保斥釋○烟妓陳彩銀近爲龜奴陳寳金卽爛鼻頭寳金强带爲娼不遂恣意凌虐故於昨日逃至滬城香花橋被北局巡士拘至局中備函移送到縣汪大令諭飭收押候訊（近） 
[總汇程局紀案]  
　　興大慎餘兩米行控掮客傳根寳欠銀經 
 
 

Page 10

 
 
孫明府提訊興大行主供被傳欠銀八百兩慎餘行夥丁味三供傳定小麥七百担至今未出短價三百餘兩叩求併追質之傳供慎餘並無定貨興大之銀已交經手張錦齊收去惟欠找銀二百餘兩明府判傳收押候傳張錦寗質訊○范阿大扭控陳同生凶覇由陳二尹提訊范供殺猪爲業陳薦小的之姪范金貴就業誘令將妻子弟媳由鄉搬至滬上陳遂不時至家來往小的斥其不應如此陳卽行凶恃覇求究質之陳供在久記樹行鋸木因范時至伊姪處吵閙故向相勸是實二尹以兩造均各多事叱出不理（欣） 
[公共公廨會審案]  
　　意商魯意師摩洋行延哈華托律師控楊允之不付繭銀等情前午後兩點半鐘奉襄讞金鞏伯大令會同意繙譯穆安素君研訊被告延威金生律師投案先由哈律師呈據聲請追償威律師再三聲辯中西官以此案人証未齊判各退去俟下禮拜一午後兩句半鐘覆訊○又意商伊得利格里控陳蘭堂等購地悔議等情亦訂前日會審午後意領事蒞廨會同關司馬研訊亦以案中人証及憑據未全再行訂期覆訊核奪（見） 
[英美公廨早堂案]  
　　美商費顯控戴子家欠銀逃逸由廨差拘獲奉飭押候研訊已詳本報昨日解堂請究費顯投稱與戴開行被戴用空銀三千餘兩洋五百元請追質之戴供洋欵有之但二百元由洋東嘱付香港襄讞金大令商之美副領事安君判押候下禮拜二缴洋五百元免辦如違當發捕房押追○積賊丁阿桂前因犯竊逃逸茲經包探李星福拿獲解究大令判發押西牢三十個月○陳阿四竊陳廣安等七家烟槍報捕解究判押捕房三月作工○捕解陳鴻儀竊洋人銅表張阿福竊王子良對時表請究判各押二月○史記德用扁担打破潘田氏頭額送醫約兩禮拜可愈由捕將史解究大令判押両月作工○唐寳興王四法在馬頭串攫周炳山活雞七頭由捕解究判各押一月○韓位義積欠德商禪臣洋人銀兩不還提案請究大令判押候禮拜六解訊○孫雙子竊張德功家鞋片一包由捕解究判押兩禮拜（見） 
[法捕房展期發落]  
　　昨爲法捕房發落之期因公堂連期停訊並無判斷人犯故展期於禮拜五發落（居） 
[法租界捕房事]  
　　縫工之妻某氏時至鄰居陳王氏家閒談前晚忽然逃逸縫工因戕陳王氏扭訴捕房捕頭准予交保聽候查明再核○陳阿福竊鐵器鑿子數十枚在城河浜舊貨攤求售爲包探緝獲連臟送入捕房捕頭命押候堂期解訊○竊犯陳小弟陸阿四等釋出未幾又竊某姓家衣服十餘件爲包探獲送捕房亦飭押候解堂究辦（居） 
[美租界捕房事]  
　　馬夫馮阿三李順興駕車至百老匯路撞傷朱姓女孩由捕一併帶入捕房奉飭暫釋聽候公堂傳訊○濟良所有董昨同婦人甘周氏報稱被前夫之子金川搶去七歲男孩一口請爲飭查捕頭命氏自投公廨控告○某西人扭東洋車夫蔣裕芳至捕房報稱被竊皮鞋請究捕頭以無贓斥釋○客棧主周蘭玉昨扭棧客朱士榮控稱竊被請究捕頭亦以無贓釋出○流氓王錦春至天撞路李發昌衣鋪强搶羽綢袍子一件並用木屑亂撤店夥左目而逸由三百五十六號捕截獲押候訊辦（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
逹札木蘇等亦曾受過私墾民人閻銘新銀二千八百餘兩又收長瑪克蘇勒札布等受過民人盧三子銀七百五十兩民蒙兩造各具甘結面爲質對均承認分用不諱此查明該羣官弁雖曾受賄而該總管尙無别項情弊實在情形也至該羣被墾旣多人無居處馬無牧地是以翼長固山逹等官弁及喇嘛徒衆公同商酌遷併騍羣所遺牧地五十餘頃一併歸官丈放其結呈由總管轉報墾務局詳經督辦墾務大臣批示准其遷移由上年九月間具奏奉旨該衙門知道欽此欽遵此查明該總管等擬議遷移呈報丈放併羣之實在情形也至騍馬羣内擬撥騙馬羣牧地一叚計長五十里寛三十里該處水草向來茂盛卽以兩羣歸併一處仍敷蕃息孶生該總管翼長固山逹等皆出具保結並聲明遷併以後斷不敢再任附近民户稍有侵越此查明併羣尙屬相當之實在情形也至騙馬羣界限原係南至布勒噶布拉克北至大河東至業河黄　勒西至民地此次墾務局丈放該羣地畝係光緒八年升科後所剩牧地除去道路山河沙石共地三百數十餘頃計南至札瑪圖山北巴彦薩拉東至直布拉克西至巴爾圖此查明墾務局丈放騙馬羣四至界址之實在情形也奴才等查騙馬羣由光緒初年卽被民人私相侵墾至光緒七八年間逐皆升科其時該羣牧地所剩已屬無多迨光緒十四十七二十二等年民户復陸續侵佔開墾地日多一日牧地日少一日遷併之請據其情勢有出於不得已者太僕寺原奏歸重在遷併騍羣能否相當自係爲懲前毖後起見今旣查據該總管等法認騸騍併羣足資牧放並不致再有侵墾似原請歸併尙無窒礙至現任右翼總管胡圖凌阿坐視侵佔雖查無别項情弊而于所屬官員受賄漫無覺察且併羣之議僅止呈報墾務局亦屬迹近專擅相應請旨飭下該衙門照例議處其收受私墾民人銀錢各官員翼長精莫特旺布業已病故應請免其置議其現在騸馬羣固山逹色楞散魯普騍馬羣固山逹那木濟勒薩斌阿根棣諾爾布等四員無論受贓多寡均屬有玷官箴應請一併革職其委固山逹以下官弁人等應由奴才等咨明該衙門分别懲辦以儆貪婪而重牧政除咨太僕寺查核所有遵旨查明右翼總管被參一案擬議懲辦各緣由是否有當理合恭摺具陳伏乞皇太后皇上聖鑒訓示遵行謹奏奉 
硃批著照所請該衙門知道欽此 
宫門鈔九月十一日兵部太僕寺鑲白旗值日正紅漢引見十六名鑲紅滿六名定王因伊子授巡警部侍郎謝恩徐世昌謝授巡警部尙書恩毓朗謝授巡警部左侍郎恩趙秉鈞謝署巡警部右侍郎恩瑞豐張允言謝以四五品京堂候補恩阿燕由口外賜奠回京請安並謝賞癊生恩台布請假十日召見軍機趙秉鈞 
[大臣溥等奏爲賑捐緩不濟急籲懇恩施俯准截畱銀兩以濟台災摺]  
奴才溥𨘀奴才魁福跪奏爲賑捐緩不濟急籲墾恩施俯准截畱銀兩以濟台災恭摺奏陳仰祈聖鑒事竊奴才等於本年六月間以台災迫切挪借商號銀四千兩飛派妥員携帶銀兩並酌購米糧馳往散放具摺奏陳恭奉硃批該衙門知道欽此欽遵在案茲據放振各員先後回口禀稱上年報災之賽爾烏蘇管站部員所屬穆霍现嘎順窄爾瑪克台兩段二十一台旱災將近兩年原查災蒙男婦大小丁口一千四百餘名額設駝馬倒斃五百餘隻匹雖于本年正月間借用商號銀二千餘両散放急振而災重振微僅延殘喘若非此次續補振濟則枯瘠愈甚流離卽將餓斃故一聞振恤無不仰戴皇仁同聲感泣本年續報台災之張家口管站部員所屬察罕拱羅蓋布魯圖兩段内共計九台災情稍輕先儘在台當差官兵散給銀米並查明額設駝馬倒斃三百餘隻匹各該台蒙衆人等均向該員等環墾拯救並求撥購駝馬情形實堪憫惻該員等一一撫慰告以隨後仍有振濟以安其心各等情禀覆並取具每台領銀一百兩及米粮各甘結呈送前來奴才等查光緒九年二十三年軍台屢次被災均經奏蒙恩准發欵振撫九年之災由户部曁直隸山西等省共撥振銀至十餘萬兩皆辦有成案今穆霍爾嘎順窄爾瑪克台兩段原估需振欵二萬餘兩加以續報察罕托羅蓋布魯圖兩段被災亦需振欵七八千両初意援案開辦駝馬捐輸如果如數踴躍卽可藉資撫恤乃口外道路遼遠勸集爲難設局月餘報捐者尙屬寥寥而綜計被災有三十台之多蒙衆困苦已極一經潰散勢將不可收拾六月間雖有得雨數寸地方草萊未能遽生待至明春草發爲日方長嗷嗷待哺不能不隨時救濟近日西北各城要差絡繹若無駝馬何以支應尤當早爲設法或撥或購分發各台俾其有以應差並酌給餧養方能支持刻下卽須赶緊籌辦若待捐輸集欵實屬緩不濟急且前後借用商號銀六千餘兩本係暫挪斷難久欠奴才等思維再四焦灼萬分因晤商張家口監督嵩連知該衙門尙有存庫未解銀數萬両惟有籲懇天恩俯念軍台被災太廣亟待續准其截留該監督庫存銀二萬兩以濟台荒而救眉急俟捐欵收有成數卽行歸還並核實造報如此一轉移間庶台災尙可及早維持補救除分咨外理合恭摺奏陳伏乞皇太后皇上聖鑒訓示遵行謹奏奉硃批户部議奏欽此 
宫門抄九月十二日刑部都察院大理寺鑲紅旗值日吏部引見四十八名徐世昌等謝賞朝馬恩壽勳謝署缺恩署湖北臬司增韞謝恩澤公假滿請安成章吉陞各續假十日光昭伺候召見派出閲卷孫中堂壽耆陸潤庠張英麟召見軍機光昭增韞澤公 
[直隸總督袁奏爲核明光緒三十年分原撥常備軍一二三兩鎮餉雜等款不敷開支擬就本省設法撥補以濟要需摺]  
太子少保北洋大臣直隸總督臣袁世凱跪奏爲核明光緒三十年分原撥常備軍二三兩鎮餉雜等欵不敷開支擬就本省設法撥補以濟要需恭摺仰祈聖鑒事竊照常備軍二三兩鎮餉雜軍火等欵前經核實估計需銀五百二十三萬兩内餉雜銀三百二十三萬兩約計軍火價銀二百萬兩奏明部撥及北洋籌借共五百二十三萬兩短撥銀三萬両餉雜一項或計口授食或照章開支較之數本又不甚相懸惟是上年改訂陸軍新章自十月分起按照新章加支餉雜截至年底計不敷銀九萬餘兩其軍火一宗價值旣難預定卽無從懸擬確數從前估撥之時本係約略估計及至備齊撥用通盤核算不敷甚多臣於本年具奏籌購二三両鎮軍火案内奏明除原估二百萬兩之外計虧短銀十三萬餘兩並聲明所購軍械木不敷二三兩鎮之用惟因限於財力祗能爲得尺得 
 
