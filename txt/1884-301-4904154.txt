# 1884 - 301 - 4904154

 

Page 1

 
 
[第十九號畫報出售] [  申報舘主人啓]  
　　我朝幅𢄙之廣爲互古所未有八月上浣西藏遣使入覲賫呈貢物七十餘種仰見我國家厚澤深仁無遠不屆京友摹續朝貢圖郵寄南來一切儀制宏壯羅列井然是亦一大觀也再法人攻犯淡水揮兵登岸經孫軍門設計埋伏我軍四圍兜合法人大遭懲創死傷無算陣斬法將首級多名在馬祖廊地方懸竽示衆以慰華人同仇敵愾之忱兩圖俱編入此次十九號　報准於本月十六日曓售仍於　報之末附送淞隠漫錄圖說一則圖者鑒　此佈 
[讀窺豹主人辯論中法和戰各條書後臆說] [  艷禪庵主稿]  
八月初十日報登窺豹主人讀新聞紙論辯中法宜和宜戰各條書後一則雖尚持論和平不失書生本色終嫌模棱兩　 
可依鉄紙上空談蒙以爲總觀時局能戰然後能守能守然後能和古有明訓固不待言而中華素習粉飾而循久已積重難返若求對症良藥紙實事求是四字是以籠括萬有立起沈辯特言之甚易行之彚難此有心人之所以時深扼捥者覆溯自法事初起以來曾戰言和不但草茅下士管窺蠡　紛若亂絲甚且假公義以洩　　遇有主於和議者横肆醜詆謂爲法人間諜快其申申之置明眼人觀之不値一笑卽京外官場亦復衆議紛松莫衷一是非自顧身家過形畏葸則徒憑血氣霖於事機抑更唯諾取容隨聲附和倘求知己知彼有守有爲坐言果可以起行者殊不數覯迨前月基隆交綏閩嶠失利我皇上赫然震怒明降諭旨宣示開戰江海人民始睽然上意之所在莫不情殷敵愾志切同伉我國家聖聖相承文德武功超軼前書仁恩厚澤二百餘年今兹王者之師用非得已上託宗社之靈仰賴深宮宵旰當事鉅公尚名中興碩輔加之以疆域之廣黎庶之盛敷天喬義衆志成城貇爾法人違有天理激怒人心似無難立就敗亡大彰撻伐惟粤稽中華載紀自古迄今但有海防未聞海戰况彼法人失信敗盟寡廉鮮就允推無賴之尤素爲隣邦不齒倚恃船堅砲巨惟利是圖逞厥貪殘肆其狡詐雖若拿破倫第一第三之國敗身　覆轍匪進尚竟不知愧悔獷悍野性殊未克情喻嘩蹺我縱破除成見師渠長技製船鑄砲演陣練兵不惜鉅資已歴年所固會具有臾模究未久經戰陣若果欲與决勝負於大海汪洋以上爭雌雄在洪濤巨浪之中卽使武俟再世似　操必勝之權月前馬尾之役尚在口内墜彼奸謀致我大創亦或可從知利鈍已廼者津沽傳聞粤關權便德瓘琳君以異國客官慰中朝厚遇辦事認眞竭忠圖報曩在北洋久爲傅相倚重今春檄調來津贊襄要務四月内法弁福祿諾與李中堂商訂簡約由君居間始克刻期就緒奏奉傳會嘉奬中外榮之詎法人包藏禍心隨於諒山尋衅事出情理之中殊非意料所　 
及近君復念兵　禍結恐無已時中法士卒皆殘生侖華洋商賈坐失營謀爰住申浦聨絡洋商集衆會議詢謀僉同擬各申呈本國商會轉請朝廷出與勸和已俱俯恤商情允爲排解但使各全國體就此轉圜仍得舍兵戎而玉帛易中胄爲冠裳幾兵不祥彼法人實屬厚幸止戈爲爲武　皇上或可曲從古云仁人之言其利溥父云惟非常之人能建非常之業其君之謂欵否則是非曲直姑置勿論事　今日彼此勢成　虎欲罷不能在我求急則治標之策似宜以守爲戰較有眾握機請南北兩洋閩粤等省沿海名口閫外羣公飭令一切兵輪鐵甲數艇碰船傊作守口之用職爲應敵之師來卽擊之遁則舍之所謂用志不紛乃凝於神先立不敗之地以俟司勝之機切勿入其設中爭衡海上内洋則密佈水雷陸路更嚴行防堵尤須厚給糈糧勤加訓練將必　人士皆有勇士知將意將識士心以期兵歸實用餉不虚糜井練鄉圑藉壯聲勢倘敵人愍不畏死登岸肆陽務卽凛遵嚴旨申明紀律痛　勳除必當盡殲　類莫令倖逃一人俾懾軍威而杜窺伺果能如上所云統計現在兵力棋布星羅巳敷調遣雲屯霧沛足供馳驅可無庸冉招勇丁多費帑項教市人以爲戰置死地而後生但可創行終非正軌殷謂多多益善惟韓淮陰可副斯言餘離語仳昔魏武以八十萬眾横槊賦詩符堅則號稱百萬投鞭斷流後皆大遭創敗此乃盡人所知餘　更　難　若我朝龍興伊始以留千人敗明師二十萬於監爾滸山聖武神功家法具在尤屬昭著耳目古人兵貴精而不貴多之論洵知言哉此稿未完 
[本館接牽電音]  
　　昨得北京友人來電内有九月十二日諭旨二道敬謹譯登○九月十二日奉上諭兩據御史丁振鐸奏翰林院侍讀學士温紹棠奏保之候選知府何隆簡僅以捐職府經歴當諭令吏部查明其奏　據奏稱該員候選知府之案查無實據兹查何隆簡謝恩時所遞履歴竟敢將同治六年兩江保舉從九品府經歴縣丞之案揑造爲保換花翎知府之案肆行欺罔藐法妄爲情殊可惡何隆簡着革職拿問解交刑部治屝温紹棠保薦人才冝如何愼重乃竟保此匪人且於何隆簡官階尚未知悉輙以候選知府登諸奏牘並奏請飭令募勇赴閩殊屬荒謬温紹棠着交部嚴加議處朝廷詔舉賢才原期得人而理前降諭旨極爲諄切　中外大臣稽當秉公訪查據　保荐必須灼見眞知方可入奏倘有率行列保及徇私冐濫等情一經發覺定當分别從重懲治决不寛貸所有保舉各員著該部將官　履歴詳細查　倘有不符卽行奏叅毋稍疏漏欽此同日奉旨李端棻着補授詹事府少詹事欽此 
[京電照譯]  
　　昨下午四點鐘時駐京友人專發電　至本舘云前日在廷諸臣曾議法事聞書諾署有三十一員惟醇邸並不在座大約此議難望有成又云日内京師喧傳關外官軍接仗失利總署卽發電往詢粤西巡撫藩琴軒中丞覆以此事全屬烏有子虚想又係法人散布謡言亂我衆志也又云會議之時各大臣擬奏請將何子莪張幼樵二欽憲從嚴懲治并請曲宥已革巡撫唐鄂生中丞之罪賢令帶兵攻法以贖前愆不知得邀俞允否也 
[飭援臺郡]  
　　聞台灣一島現彼法人四面環圍各國商船俱難駛往皇太后深恐劉省三爵帥軍火不敷難以抵御屢飭沿海各督撫抽撥師船合力援救無如各督撫未泯畛域之見每多託故推辭故日來宸衷頗爲焦灼也 
[福州電信]  
　　十四日福州來電云現金牌口外中國已密布水雷惟留出中間十丈以使船隻往來云 
[不爲法役]  
　　前報列法國未伯爾兵輪於淡水交戰時華軍擊毁兹悉該船駛至香港欲託某船塢修理而港中華人約齊不願動工經該塢西人再三開導决計不從法人無奈展輪至西貢興修夫修船所雇者僅小工耳而能 
 
 

Page 2

 
 
同德同心不爲利誘如此以視法民之疾視長上怨咨交作者不誠相隔天淵哉法人自思能無愧殺 
[法員抵滬]  
　　昨日本報列駐津法領事林春欲至滬與法便巴德語脫禀商要事兹悉林君巳於前晚附怡和洋行之順和輪船抵滬矣 
[英督到申]  
　　英國水師提督昨晚坐威奇能兵輪抵滬不知有何要公也 
[福州來簡]  
　　馬江市面繁盛如當卽連浦鼓山一帶亦皆安謐一路砲臺皆巳脩築但太竣工耳○重九爲登高佳節都人士皆在馬石山施放風筝以爲娛樂本月初九日山上之放風筝者殊覺寥寥無幾想由法事日亟故無暇遣此芳辰也 
[楊制軍隨員銜名單]  
　　前任安徽臬司張學醇號小浦前任揚州府知府黃陂號沛皆前留浙候補道李耀南號笏山總理營務處江蘇候補道黃立鰲號海慺總理營務處江蘇候補府鄧賡元號良甫總理支應處分省州縣成心中號象賢浙江候補縣丞蔣本鑑號鼎臣監印官候選縣丞陳光覲號敷友奏摺幕友内閣中書歐陽中鵠號節吾書啓學人王濟光號仲霖書啓生員戴賡颺號學皋候補鹽經歴易能謙號未詳候選從九品楊號陶甫繙繹洋碼舒號少卿浙江補用縣丞熊嶽風號未詳 
[圑練事宜]  
　　閩垣東西南北中五廠圑練本係紳士義舉現歸圑練大臣林君壽圖專辦攺爲五路練軍昔由鄉紳公請武弁管帶今則將武弁辭去槪歸衿耆師制升東路舉人陳與問主事舉人張同南路四品銜户部主事莊鼎元工部主事趙詒書北路前餘杭縣知縣王崧辰江蘇候補府柯玉棟西路舉人鄭兆淮候補訓導葉大泳中路教諭林祚曾孝廉方正林鵠年以上諸君皆係林大臣所破格選擢者想同袍同澤扞我疆原法卽恃强亦當退避三舍矣 
[台厦雜錄]  
　　厦門茶商在淡水辦茶者現均一律回厦卽在淡水辦茶之西商亦皆收帪遷回日前旗昌洋行又連到外洋載茶輪船三隻是以厦門洋庄茶復漲價每箱舊價半元左右每担漲銀三元以外今年厦門茶棧無不利獲三倍聞忠記元和昌廣合和聨升號各茶棧獲利尤多○往來臺南北之輪船僅福建海龍爹利士三船近西搭客較多水脚漲價每人收銀四元五元現以法人入犯基隆淡水商民大半遷移故旗昌洋行又復議漲船價計往來臺灣　城每人洋銀六元淡水五元茶商則因前立合同無論漲洛皆每人洋銀二元現得仍照舊例○厦門潘塗鄉鄉民拒差殺勇掠人勒贖經從道二憲坐長勝兵輪船帶兵往辦一事已列前報八月二十七日首犯數人由厦防廰先帶來厦收禁餘則交同安　就近查辦○署福建陸路提督孫軍門開華統帶擢勝營勇駐守淡水近因中法開仗不無傷亡加之因水土不服而病故者合　有一百餘名深恐缺額故特函請彭軍門在厦選調楚勇二百赴台補額彭提台已遣前署湄州叅將番麟書叅戎募齊帶往淡水矣○鼓浪嶼孤懸水中在厦門對岸嶼中有領事衙署西人住宅稅務司公館近又開一馬路置路燈馬車東洋車往來　多有小上海之稱本地華民亦雜處其間往來間渡者日以千計初六日晚一鄉人由水仙宮路頭搭船至鼓浪嶼行　半海忽躍入水中幸被停泊輪船旁之小船中人挽住詎該鄉人聲稱有人請我赴席爾何人斯敢挽辭我極力掙脫仍赴淸流說者謂有鬼物憑之然乎否乎 
[輦轂要聞]  
　　日前吏部出示現因各館咨取謄錄本部所有考取茖送已盡其鄉會試所挑取者並無一名赴部投供除咨禮部國子監傳知舉貢生監有願考試者應由該處咨部備考外相應出示招考所有滿洲蒙古漢軍漢人舉　生監及由貢監出身捐納六品以下佐貳雜職者有願與考謄錄取具佐領圖結及同鄉京官印結限於九月二十日以前赴部投結以備由本部奏請欽派大臣考試云云查各舘謄錄年滿結子議叙亦舉貢生監入官之一階也有志官迷者盍爭先投考乎○今歲北直豐稔糧價大減京師所設平糶局數處已於八月念八日一律裁撤矣○八月杪禁城東華門内北池子某姓油鹽唐突來一無賴子行步蹣跚神情頓異店夥意其爲鞠秀才所誤指之弗便入無賴若罔聞也者仍植立門内店主怒舉手一推倒地氣絶衆駭極俸宫相騐則屍身已徧體紫黑盖座日無賴非醉實吞服阿芙　膏正在毒發苦楚之時竟假手主人送歸泉壤騐時仵作言屍身有推傷一處遂將店主解交刑部審訊云○南苑駐紥之神機營兵三千名於初三日晟撤囘威遠駿字馬隊二百名洋鎗火器　隊三百人其餘大約亦須調進京城尚有緑營兵三千名及長駐之吉林馬隊一千名并新至之察哈爾馬隊一千名大約日後均歸善統制帶往通州一帶駐防也○京營屯紥南海子之兵丁於八月初三日調遣二千餘名往通州迤東張家灣余家園等處駐紥是日兵丁轡入永定門穿城而過隊領武職年約六十許精神矍鑠顧盼生姿馬前高懸楊字旗號其官爵尚未訪悉云○皇太后派捐内府富紳銀兩一事兹聞前粤潯開監督俊啓亦在派捐　内現已慨輸鉅欵矣○宗人府定例八旗宗室覺羅系出天潢凡有婚喪等事均予賞賜名曰克食其略父母及本身病故給予五十金娶妻三十金繼娶遞减覺羅半之例由本旗都統族學長出具圖片到府查明始得領取然本府吏胥往往任意勒索其應給五十金者儘得二十餘金刻醇邸命司員酌議凡有請領恩賞者着該旗學長帶同本人當堂具結支　不假他人之手果能如此辦琕諒弊端不難淨絶矣○刑部獄卒名曰鎖頭鎖頭遇監犯之富於腰纒者必飽其慾壑而後已卽命盜等犯亦必逼得造孽錢苦干方不私刑毒虐刻已革　撫唐炯押解到部是日値班鎖頭係王李　徐四人徐素誠實同夥恒欺凌之故他人皆衣輕策肥而徐則敝屣敗絮此案王李張復在獄官前將徐擠排懋官轉禀司務廰掌印令四人當堂掣籖恰被徐姓掣得三人遂各喪氣垂頭聞唐炯入獄後重賞獄卒徐竟得銀數千兩云 
[天津要聞]  
　　前報列法人有北犯旅順之說傳得此說實出自法使巴君之口並聞刻期八日内當抵旅順現逾期已久依舊匿跡銷聲杏無信息噫巴使旣手握節旄而竟若是之信口開河淸夜自思亦知恧然自愧否乎○北洋旅順烟台大沽牛庄威海等口俱已佈置周詳無懈可擊傅相復委水師教習英人倪樂順馳往旅順協防并飭津海新關好稅務司促其就道倪君守局外之例不欲干預戎機傅相又飭好稅務司轉詢如不願赴當照章給發往來川資銀一千三百兩四閱月薪水銀一千四百兩卽行辭退聞倪君現已首肯遵譏辭職領銀矣○本報前列初一日天津東大街荒閉益昌河東荒閉萬益成兩錢舖兹悉實係萬聚成云益者筆悞也初二日針市街之裕成又復荒閉市面洶洶幾難運　平日十萬一紫標千萬一黃標者至此咸有戒心不敢多存錢帖矣○天津街道日前大加脩築從紫竹林至單街一路王道蕩平早已如祗如矢刻由單街至肉市口重又興工中鋪石板兩旁以碎石砌作龜　形東門内亦復如是從此履道坦坦無須歌泥滑滑路難日矣○天津小站向駐周軍門盛傳所部盛軍馬步勇丁一二十營刻又添募四營朝夕訓練聞日内招募己足禀明傅相由營務處萬觀禁前去點名矣○日前天津接得重報謂前月底中法又在越南開戰華兵約死二千人法兵死傷三四百人據西人云華兵之從掣越南者頗能殺敵致果惟槍砲稍遜法人耳論語曰工欲善其事必先利其器戰陣之事　獨不然○民圑一事定章富者出資貧者出力守望相助藉以保衛身家法至良意至美也天津兼辦房捐以爲經費此係官紳不得已而爲之並非歛財入己也現津府汪太守准某紳禀擬章程出示曉諭除餅攤水舖剃頭逢外由房客代亲主各繳房租一月分限完交違千催究乃冥頑不靈之輩竟有逾限及抗繳者毁家紓難之謂何際此時事艱難何尚不天良發現也 
[招設礱坊]  
　　九江府朱寳珊太守莅任後興利徐害勞怨不辭查得九江向無礱坊碾米全賴船販裝運接濟糧食承平時無甚緊安一 
 
 

Page 3

 
 
旦有事商船梗阻地方之受困可知因札縣出示招商開設礱坊果能玉成其事合郡百姓受惠誠無涯矣因將金邑尊告示刊列於後○欽加知府銜賞換花翎調署德化縣正堂加三級大計卓異金爲曉諭招商開設礱坊以裕民食事照得案奉府憲札開以潯城内外向無米舖諸積空虚須招商勸開礱坊以期有備無患飭卽邀集紳商體察情形妥籌禀辦等因查潯爲水陸通衢市𠪨殷販民居櫛比向無開設榖行米店祗外來商販從舟載米水次量售城廂内外萬竈懸釜均赴河于升斗零糴設或水販偶缺則米價驟昂萬口嗷嗷立呼庚癸殊非所以裕民食而備不虞之　合行出示曉諭爲此示仰本境客　殷富紳商人等知悉潯郡集市糧食最關緊要務須各出資本集股在於潯城内外開設米肆礱坊囤榖碾糶本地雖產榖不多而鄂皖等省產設之區一水可通源源販運懋遷有無必可大興利源庶儲備不虚而緩急有咨爾等如有願集股開設者立卽報官以便給示開張禁止需索妥爲保護　稍疑阻切切特示光緒十年九月初一日 
[吳苑秋聲]  
　　會垣鶯花風物至近日而蕭條已極　於蜴者固早已千花斂瞑僑於鷁者更未敢雙楫劃波正不僅門庭冷落直可謂粉黛邱墟矣重九前數日下塘一帶所泊畫舫忽銜尾出城櫓急人慌大有挺而走險之勢計聨朁出走者共十一艘詢之知水路巡員前已給過門牌刻又需覆查若輩恐别生枝節以致相　而逃迨各舟開去後巡員適到則已河上逍遥空勞悵望矣遂面禀總私于行盧明府時示辦理明府立飭局書繕成一示内開城中下塘一帶所有跡類妓船者現已一律驅出城外除飭城關委員實力稽查不准再聽闌入外倘該船户等仍敢故違定章卽按名提究從重懲責不貸等語各船户見之皆不寒而慄卒輩泊於城北四擺渡等處或且遠徙至齊塘木匯左右放乎中流不復得近市而居矣○前報打鴨驚鴛一節言之募辭洵足爲　波談助兹悉該船户沈慶壽現果恪遵憲　　　良業妓女沈素卿閉門謝客行將擺脫烟花選事之某公子刻亦言返故鄉不復尋歡屬月所有逆水船經譚方絶撥交輪香春局變價充公由長洲金明府召員得　一百五十元給領飭濟善舉經費以銷金之窟開利德之門方伯此舉洵稱得竅至是案牽連之仇家妮子早經一棹西冷翛然遠去殆所諸不物於物而逍遥物外者耶○城外京班戯園現有大觀漸仙聚福三家日來其門若市幾至坐無虚位緣各家相繼跌價目下包廂止桌每位取洋二角又兼連日暢晴故遊人之花下聽歌者益覺蜂屯蟻聚昨聞三　橋金桂軒舊址已在修葺特往上海聘諸名角周鳳林黃月山周釗泉姜善珍　來蘇不日上　開演隔漌仙己先擊櫟貼令若輩試演數日届時人山人海恐危樓幾層又將蹈從前覆轍然丁歌甲舞翠繞珠圍七里山塘益增勝事勞人草草能勿對之神馳哉○市道之難各遽一轍而吳門腹省尤覺商情　苦本年絲業開盤時鄉價賤而賣莊貴疑苦可獲大利詎入秋以來洋莊不動而内順香山一帶絲價反昂囤户俱苦折閱惟綢縀則較往年從廉幾至八折光景各鋪以買客寥寥無不跌盤遷就月前觀前新開一舖牌號成章開張之日售現得洋一千四百餘元而各貨遂彝項不鉠蓋貲本短少故也日來櫃上依然擁擠遂向同業零拆以售通市亦各跌價相爭購者喜共價廉得未曾有咸紛紛赴買該業氣象乃爲之大好云 
[天緣暗合]  
　　揚城瞽者張補金雖秋水雙瞳不分黑白而靈犀一點實有叩槃捫燭之明幼習君平術設硯賢良街某客寓内年逾不惑猶賦雉飛常自歎永夜鰥魚錦衾空抱然人家閨秀誰肯令師曠一流人入雀屏之選同城瞽孀某氏亦以賣卜爲生每携鐺市上過張寓輙入聆淸誨往來旣稔各道苦衷然有狐綏綏寳未嘗嫌生裳帶也好事者憫其孤獨遂以撮合山自居一對鴛鴦竟作暗中匹偶琴眈瑟靜恩愛逾怛婦少有續蓄善權子母近已舍其舊業閉户閒居不復蹀躞街頭以盲磬爲晨昏之伴矣時或春秋佳日擕手同游見者咸謂雖非比目之魚恰是和聲之鳳因緣巧合月老不煞費苦心哉 
[俄人肇禍]  
　　俄人某甲至潒古游歴該處匪人聚而行劫俄人放鎗抵禦不期擊斃一人俄人知事不得了函禀該國駐京公使與總署商議不讝整　如何辦理也 
[吳淞紀事]  
　　宋軍門勘定距淞鎭三里之大金家宅附近周字二十圖地十八畝給變官價每畝錢四千二百文興工建築土墻開掘濠溝日内傳聞有吉字營抵淞到此駐紥云○前日下午吳淞營一號廣艇由松江來鎭寄泊大關前昨黎明卽開任白茆係憑姓管帶 
[統領告眾]  
　　統領老湘合字營頭品頂戴記名提都軍門江蘇淮揚總鑱章爲示諭事照得本統領奉兩江爵督都堂曾檄飭率合字四營馳赴吳淞口駐紥以重防務等因遵經督同所部各營由滬一律移至吳淞口附近之朝家橋建壘安營以資操防而勤保衛查本軍紀律素嚴平時約束兵丁恪守營規悄准出外滋事凡遇購買食物必須交易公平特念營伍初臨用佈誠信合亟出示曉諭爲此示　商民人等知悉此後爾等各守生業安堵毋驚貿易公平彼此毫無欺　庶幾兵民相安斬睦成風是則予厚望當其凛遵毋違特示右仰通知光緒十年九月日示 
[武生掌責]  
　　寳山縣王邑尊嚴徵下忙蒂欠一事疉經列報兹悉日前眞如鎭吉字十六圖糧差夏江向蠻户武庠生錢寅甫家催繳專欠語言不合與之口角用武夏雞肋不足當尊拳大受錢窘卽赴縣禀明一切情形邑尊大遷簽差拘錢到案發學看管俟將糧繳淸再行核究錢自知理屈央鎭上秦眉聲孝廉張銘甫紳士至縣繳呈欠欵再三緩頰邑尊碍於二君情面隨飭學將錢戒責手心了事 
[信船覆没]  
　　本日全盛及各信局杭州來申包封銀洋信物等駛出浦江不料被駁船碰損全船覆没一時無從撈獲幸船夫當卽救起得慶更生惟包封洋物急瀧氽去難望合浦珠還也 
[刹黨兇毆]  
　　襄虹口薙菱店主某甲素行恣睢隣里側目前日不知何事糾眾將法租界嫁妝店主某乙扭至胡家木橋附近按倒地上拳足交加致乙鱗傷遍體甲等一閧而散旁人將乙扶至捕房控象情由捕頭以事在租界之外未便越爼代謀令赴有司衙門呈控云 
[帮帶齊申]  
　　昨晨有砲船一艘停沿虹口蘇州河詢悉由淞衆滬公幹乃黃幫帶之坐船也 
[各樹一幟]  
　　昨報列扛夫聚衆一節其中尚有小悞實係小工非扛夫也蓋當日旗昌未將金利源碼頭售與招商　時小工頭乃建人阿秀所當後歸招商局易潮州人羅三元爲首現在復爲旗昌行經管仍擬招阿秀承充而阿秀適不在邊遂由阿高接辦阿高亦建人華三元本不與爭奈其手下粤人不服欲與阿高一决雌雄阿高遂亦聚其黨類每名給錢四百文在十六舖内養和樓茶肆專待斯打後爲金利源洋人所知報與法捕頭請派捕保護而備捕頭禀於于繙譯商之翁太守致信十六舖委員派撥巡勇彈壓兩下理論至五點鐘始散共會茶資三千數百文爾未議安終恐肇事也 
[索錢肇衅]  
　　蘇人鍾寳向閱飯店曾借錢姓婦洋二十元該婦屢索歸趙鍾總延約不還該婦忿極竟於前日淸晨侵吞阿芙蓉膏愚圖畢命當經伊子錢阿桂　覺灌救得甦鍾　糴懼甚央人理處願立期票分期拔還錢見伊母吞烟尋死疑有鬼崇向鍾索錢二百又購　焚化鍾以無錢對錢大　欲向鍾抽履自取錢文因此爭執互畿打拉脫錢之髮辫　身上亦　毆　錢妻聞而趕至扶錢睡鍾店内一面邀　三圖地保向鍾姓理論地保等咸以鍾不應爲此二百文肆行毆打肇釁咎無可辭乃罰令出鞭砲淸音向錢服禮並酌償養傷費始得寢事 
 
 

Page 4

 
 
[地棍號釋]  
　　前報列糧差周慶以地棍唐桂隆毆差阻公解請懲辦等情黎邑辱當將唐笞責一千板發立站籠示衆嗣經唐母一再投縣求恩妥交的保出具攺過切結邑尊俯如所請飭將該犯釋出站籠發押班房俟捕提帮兇之人到案訊明後再行核辦 
[法界公堂瑣案]  
　　法租界三洋涇橋德茂洋廣貨店虧空纍纍并欠西人洋三百元店主知難彌補竟於前日逃避昨晨店夥沈少卿胡正榮遞禀申訴翁太守訽其東人家住何處店中孚貨若干沈明同供店底約値洋三百元至欠各往來及私債約有千元帳係東人自己經手並不知某底藴家住彩視街其妻是啞子其子雖已弱冠素不理店務太守着包探幾頌眉恊捕及沈胡前往將店底盤檢登帳派捕看守將其子拘押再爲查辦○甯人魏永廷欠余昌麟及陳氏婦人一案均列前報魏在押已久兩次共繳洋三十四元據供欠余洋十四元用陳氏處假票洋二十元意欲祗銷翁太守洞　其情已知假票來路昨晨有益大藥憲楊夢漁後捕房具保太守淮予保出限兩禮拜淸理云 
[鉅欵助賑]  
　　少欽先生鄉台善長大人閣下久聞德譽翹仰殊深敬維福自天申仁澤無量壽人壽世忭祝奚如敬有求者家慈年五十四歲棄懇夜閫身熱之症接連三戰有餘遍訪名醫腏藥未效今春又加痰逆氣喘幾瀕於危僕叩求神慈許願逐漸兇鬆延至秋聞又患猁疾一日夜有十餘次精神困乏憊不能支刻下痢泄稍止而痰並氣湧喘勢更甚以致夜不能睡加于腹中痮滿肢體微踵醫生云久病氣血　虧攻補俱攤均各束手無策僕全家驚惶再叩灶神前立願助山竄棉衣賑損洋一千元求保家慈諸病速痊屢聞貴公所供奉關聖帝君呼籲輒靈凡有損資助　祈求察痊者無不仰邀庇佑吹枯起生立見奇效捷於影響並懋鄉台爲救灾恤隣起見虔備保病延生關壘疏竈君疏各一扣借重大名具保代求助賑察痊一可救災黎之性　二可保袪病延年足見鄉台仁心至誠感格今匯奉洋一千元拜懇善懐代求關聖帝君座前仰仗善長大力默禱能得家慈轉危爲安頂戴之忱寳無旣捕捐洋收到後潯煩卽給收單並賜保病延生疏各一扣請交原局寄回專候領到收單疏文僕跪求竈神前敬香呈上收單疏文叩告焚化冲　連閱申報知大君子噌刊萬善同登册二萬扣各省分托勸募日來代募善士繳上册子數樂仁漿源源而來皆因鄉台籌賑實事求是勞瘁不辭各省善士聞風興起億萬灾黎均沾再造之恩功莫大焉謹請托登申報如蒙賜復請發萬善同登册十扣一併交下僕總當輾轉代托代募盡力設法耳專竊奉懇敬繼籌安諸惟垂鑒鄉愚弟貞一居士頓首拜上九月初五日 
　　右啓者今承同鄉善長貞一居士爲母病求痊叩告神前立願敬助灾黎棉衣捐洋一千元來函諄諄囑托代爲赶做如此誠心救灾民無衣禦寒之慘慨助鉅欵足見鄉丈孝善同殷善昌謹備疏叩禱敝公所關聖殿前定邀神佑祈保太夫人同登仁壽袪病延年謹代决黎九叩道謝登報奉聞卽請台鑒[  上海北市山東江西禱賑公所鄉愚弟施善昌頓首謹復九月初八日]  
[浙省無轅抄]  
　　九月初八日卽用縣金鴻霄禀見辭赴長興厘局○初九日候補同知常安禀銷津局差 
[蘇省撫轅抄]  
　　十三日前湖北大主考陸繼煇太曾籍來卽辭行赴都四是銜新授江蘇蘇州府遺缺知府福通正白旗滿洲人禀到直州判祝煥勛江北緝捕回指分江蘇試用州吏目周梓材安徽人試用巡檢劉孔恭山東人均禀到從九黃毓瑞銷蠡口釐捐分卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月初八日京報全錄]  
　　宮門抄○上諭四道錄前○發抄旨四道○侍郎孫等奏爲遵旨查明覆陳摺子○又奏查明據實核奏摺子○九月初八日吏部翰林院廂藍旗値日吏部引見十二名○侍衛處二名○崑岡謝管三學恩○熙貝勒續假二十日○謙光續假五日○召見軍機醇王○發抄岑毓英奏候選州判周政等留滇差委奉旨着照所請吏部知道欽此○又請將瘴攷之補層令雷金澤等都司王萬淸等優卹奉旨雷金澤等均著交部分别從優議卹欽此○又督標左營遊擊常榮調補昭通鎭左營遊擊奉旨兵部議奏欽此○丁寳禎奏珙縣令羅度吳内江令陸爲棻對調奉旨吏部議奏欽此○○臣孫毓汶臣烏拉布跪奏爲查明疆臣被叅各欵恭摺覆陳仰祈聖鑒事竊臣等前於湖北差次接奉寄諭有人奏特叅庸劣不職疆臣請旨立予罷斥一摺巡撫責任綦重潘霨被叅各欵如果屬實深恐貽悞地方着孫毓汶烏拉布於查明湖北事件完竣卽行先在江西按照所叅各節確切查勢實具奏毋稍徇隠尋因欽此臣等業將奉到日期並擬於差竣後馳赴九江調集全卷就近確查等情於閏五月十三日附片陳明旋於二十一日 
奏結鄖西一案後率同隨帶司員等起程二十五日馳抵九江府先後分札布政使劉瑞芬按察使王嵩齡吉南贛甯道文惠廣饒九南道洪緒調集全案卷宗按照　叅各節逐細確查詳覆去後兹據該司道等解到各該衙門全卷並將飭查各欵縷晣禀覆前來臣等詳加覆核據原叅餘干縣主事鄒頤積欠丁漕該撫以紹榮等十七户錢糧違例令該主事一人包納完不足數卽行奏革經御史譚承祖奏奉諭旨飭查該撫飾詞覆奏一欵檢查原案光緒九年二月經升任藩司邊寳泉糧道嵩崑以江西省紳民糧户恃符抗完者不少禀明該撫通飭各屬查開積欠大户錢糧照例辦碑據餘千縣知縣汪授之通禀該縣每一紳民均有無數户名甚有多至二三十户者主事鄒頤應宗紹彔等十七户丁漕均係已户錢糧抗欠不交詳由該撫奏叅暫革勒追後經該革員鄒頤陸續三次完繳銀三百餘兩米二百餘石除去應一遞援銀米餘仍勒　追繳並據該縣聲明該革紳雖經抗欠於前尚知愧悔於後俟掃暮淸完再行詳請開復等語查鄒頤所欠旣係已户錢糧自非勒合包納别户之比該輕奏覆御史譚承祖摺内歴陳江省積欠丁濬種種弊端似非飾詞又原叅德興縣楊姓積欠丁漕知縣戴良葵勒令職員楊之望包完委縣丞馬永鏜赴村坐索楊之望被逼殞命該撫聽信該縣一面之詞坐死者以愁急自盡坐屍子以揑詞妄報坐屍姪以帮同誣控奏請革職楊姓所欠地丁銀一千五百餘兩漕米八百餘石公產並無此數亦非楊之望一人所能經管屍子所具甘結開係該撫密諭憑知府多方誘脅所致等語一欵臣等詳查此案始末楊之望服毒自盡該縣戴良葵騐報後經該撫飭委廣信府知府董兆奎署饒州府知府憑芳植會同審訊取錄全案人証供結並據覆任署知縣唐家恫覆訊錄供通詳於本年正月禀經該督撫批飭藩臬兩司核議詳覆結案查該司等原詳叙錄屍子屍姪及族衆人等衆供僉稱織員楊之望向管楊姓公產各業因家道貧寒歴年均有挪用以致拖欠錢糧未完九年六月二十六日縣丞馬永鏜奉委到鄉催徴時楊之望在城經族長生員楊恩蔭遣人通知楊之望於六月三十日晚回家並未與馬永鏜見面廪生楊嗣榮與之坐誤楊之望惟以欠糧無措憂形於色經楊嗣榮勸慰走回詎楊之望於是夜吞嚴鴉片烟膏至七月初一日午刻毒發殞命屍子楊陶成慟父情切遂以楊之望於六月二十五日被馬縣丞催逼欠粮七月初一日服毒斃命具結報騐屍姪楊觀成等隨卽具結該縣騐明傳訊族証楊恩蔭楊嗣榮等均巳　　 
據實供明惟屍子楊陶成未卽畫結嗣經府訊始據供認伊父楊之望委因無力完糧愁急自盡並非馬縣丞勒逼斃命當時係悞信傳言冐珠禀報楊覲成等因念楊之望係屬胞叔隨同具結實無主使情事並據楊陶成楊覲成楊榖成楊恩蔭等各具切結在案此該司等會詳結案之大略也查楊之望六月三十日晚回鄉夜間服毒次日身死旣未與馬永鏜見面自無勒逼之事案經兩府會訊後任知縣取供族証人等衆供確鑿其非該撫聽信戴良葵一面之詞及馮芳植誘脅取結尚屬可信至楊觀成楊榖成被叅革職一節該撫本因該革紳等有抗欠丁漕等劣跡後復　同屍子誣控併案叅懲惟係聲明暫行革職今春府訊結案時業據革員等將楊之望所欠公產錢糧代完尚知愧奮嗣後果否安分居鄉不敢抗糧滋事應與鄒頤暫革一案統由該撫隨時查察奏明辦理又原叅該撫上年赴九江閱兵沿途供應浩煩　泊靑山時家丁嚇跌抬夫落河身死一欵當飭廣饒九南道洪緒分扎德化星子湖口三縣據實查覆現據該道禀稱該撫於上年八月來潯閱兵坐船一隻隨從員弁幕友寺大小船六隻來時因　風沿途停泊數日先經札飭各屬不准餽送酒席及私給門包過山禮等項委無供應浩繁之　靑山地方係星子縣屬據該縣禀稱來往均未在彼停泊實無家丁竊跌擡去落水身死情事等語臣等復加訪查該縣等所禀尚係實在情形又原叅該撫勒索贛關規費銀兩令談道於厘金項下挪塡足數每年一萬四千兩不准分毫短欠一欵查據藩司劉瑞芬禀稱贛關撥解撫院公費係於道光二年二月二十八日奉上諭毓岱奏巡撫衙門向有贑關解交公費銀一萬六千兩鹽務解交公費銀二萬兩作爲署中各項辦公之需今奏明請將贛關公網仍留署中辦公將鹽務公費發交鹽道存庫備用等語所奏其是着准其將贑關公費一項作爲巡撫衙門辦公之用其鹽務公費一項着發交鹽道存庫等因欽此歴經欽遵辦理咸豐十一年李升道瀚章以贑關徴稅短絀而撫院養廉除扣成外每月僅支銀四百餘兩署中　用專賴贑關一欵禀經前兩江總督曾批准於贑郡徴收鹽稅道費局項下按月提取抵解迨同治四年贛州府知府王德固以鹽稅不敷禀經督理贛關道王文瑞批准於所收厘金數内按月提解迄今照辦無異等語旋據吉南贑甯道文惠申覆與藩司所禀大略相同並據聲稱該道於光緒八年五月抵任仍遵舊章按月批解此外並無勒索贛關規費亦無挪墊情弊各等語臣等查此項公費銀先經奏奏諭旨嗣因關稅鹽稅不敷動撥贑屬厘金均屬有案可稽歴任相沿日久原叅自係傳聞之訛以上各節均經臣等逐紬確查具據千德興兩案鄒頤所欠係屬已户錢糧楊之望身死並非委員威逼靑山一欵查無其事贑關公費奏定有年至所稱該撫庸闇浮夸　頇乖謬廣通賄賂藉業宿逋等語原叅本未指實臣等亦無所訪聞均請毋庸置議惟查德興案内錫之望所欠係經管公產錢糧當羅徴時業經知府董兆奎等查明分晰著追並無令楊之望包完合族欠粮之事其小梅村楊姓一族新欠地丁銀一千一百餘兩漕米六百餘石仍歸各本户追完並非楊之益經管該撫原奏於此處聲叙錯誤諒叅不爲舞因應請旨交部照例議處至贛關公費久經奉旨不同陋規私費咸豐同治年間兩次攺章批解未經續奏有案當時未免疏漏應請飭下讀撫將此項公費銀兩奏明補行立案嗣後如有變通攺解之處仍隨時具奏請旨　足以重公欵兩息浮言所有臣等查明撫臣潘霨被叅各欵緣由謹繕摺縷晰覆陳伏乞皇太后皇上聖鑒訓示遵行臣等拜摺後卽日起程馳赴安徽查辦事件合併聲明謹奏奉旨已錄○○臣孫毓汶臣烏拉布　奏爲查明被叅知州人地未宜擬請開缺另補恭摺仰祈聖鑒事竊臣等前奉寄諭交查安徽署壽州知州沈慶立叅欵當將飭司委員確查詳辦各緣由於奏覆劉傳禎叅欵摺内附片陳明旋於江西差次接到回摺奉旨知道了一俟該藩司等查明　覆到日仍着該侍郎等詳細查核據實具奏歛此兹據布政使盧士　按察使張端卿會詳聲覆已將沈慶立撤任調省察看委候補知州周辛炳前往接署嗣據委員黃傳燾查明禀覆各節該司等訪查相同詳請覆奏前來臣等查署壽州知州本任毫州知州沈慶立浙江蕭山縣人由監生加捐府經歴没効軍營遞保知州分發安徽光緒五年委署毫州事六年題補毫州七年九月調省差委九年調署壽州於六月到任七月九月先後下鄉前正陽關一帶巡緝編辦保甲旋又隨同本道委員會查没河各保被水災民按户賑恤並赴正陽關勸辦賑務尚非履任半年從未出城置民事於不理去秋學臣按臨歲試該署牧辦理提調今春又屇科考委辦府院兩試一切事宜其辦賑辦考時民間詞訟間有因人証未齊未能速結之案而遇有呈報命盜案件該署牧皆立　會營馳往勘報緝拿計自去年六月至今共據報盜刼張學山陶玉田姚有智梁得禮張周氏家五案經臬司調查司卷相符此外並無諱匿　報之件惟未能立時緝獲其已滿疎防者業已開叅尚非置盜案於不問據兩司等聲稱沈慶立平日居官謹愼操守淸　自到署任以來地方一切公事均屬認眞辦理惟壽州地居皖北民情强悍獄訟煩多該署牧當此煩劇之區雖謹飭有餘而措置未能裕如人地似不相宜等語臣等覆核尚屬實在情形查沈慶立係實缺亳州知州與壽州同係繁缺同爲俗悍盜多之地今壽州署缺旣人地未宜亳州亦難期勝任相應請旨將本任亳州知州沈慶立開升留省察看遇有相當缺出酌量另補以重地方如蒙俞允臣等卽行文該撫欽遵咨部照例辦理所有遵查署知州被叅各欵據詳核奏緣由謹專摺具陳伏乞皇太后皇上聖　訓示遵行謹奏奏旨已錄 
 
 

Page 10

 
 
[杭省圑練]  
　　杭省深居内地海氛雖惡斷不虞殃及池魚然平時宵小繁多當此時勢孔艱安保不滋生事故首府吳春泉太守諄諭闔屬紳耆舉辦民圑以靖匪類而安良善守望相助誠哉弭亂之良圖也所有告示一通錄登於後○三品銜儘先補用道特授杭州府正堂紀錄十二次吳爲嚴查保甲守望相助以衛閭閻事照得本府所屬仁錢海富等九州縣除省城保甲業經大憲分派委員營弁實力稽查外各屬所轄地力幅𢄙遼闊或水陸通衢或港汊紛歧或嶺路崎嶇或山深林密匪徒最易潛蹤伏莽尤難稽察兼之外來客民開墾耕作日積月累愈聚愈衆旣良莠之不齊復喧賓而奪主更有以墾荒爲名實則窩藏匪類動輙結黨成羣持械肆掠以致餘杭有拒殺哨弁之案於潛有土客械鬥之事雖經本府先後禀奉撫憲札調劉鎭軍督勇彈壓並由府委員查辦解散第能懾服於一時未能保衛於日久現在海氛不靖誠恐匪徒狡焉思逞自應預爲保護以衛閭閻况近來各屬刼案層見疉出亟須嚴查保甲并諭勸紳民人等協力同心守望相助以俻不虞除禀明大憲并飭縣遵照外合亟出示曉諭爾等務照示諭由縣邀集紳耆各就地方情形妥爲勸辦爾等須知淸查保甲爲分别良莠第一良法現宜先查客籍次查土著客籍之有產業室家並不抗欠錢糧租賦者爲良民土民不得軟異卽遇有爭端地方官亦必持平保護其遊手好閒專事偷竊或開塲聚賭或歛錢搆訟或聚衆滋事或結黨搶奪以及河道内外來往漁船名爲捕魚暗藏盜匪以上莠民種類雖各不同而爲害地方則一應由該縣會同紳耆分别查明一律驅逐出境不準逗遛以淸盜源各鄉村鎭遇有匪徒竊發爾等務須各出壯丁戮力齊心共捕賊盜送官究治除匪徒結隊聨羣持械拒捕準照律格殺勿論該紳等爲一鄉之望兹因保衛地方查辦保甲自宜任勞任怨但不得藉端科派並不得懐挾私仇互相鬥狠滋擾釁端自取愆尤是爲至要各宜凛遵毋違特示 
[喜晤夢畹生賦此贈之]  
　　挽戈刀似筆拔幟將登壇十載聞名久三秋識面難攀龍今始幸附驥此時歡言約尋蹤去白雲空自觀是 
日與瘦鶴詞人同訪瘦竹未晤[  白蘋花館主酒船沈雲待定草]  
[和綺生贈吳香校書詩卽希郢正]  
　　丫髻雙垂異樣工穿花掩月曲闌東兒家别有傾人處莫愧新詩續比紅梳妝時世笑嫣然蘇小風神碧玉年最好柳腰初學舞婷婷嬝嬝可人憐含苞花好待良辰一種嬌姿最動人寄語東風須護惜休教零落不成春鍾山樵客草 
[題瀟湘館侍立圖]  
　　倚夢逢仙奇才絶俗新詞譜出相思曲三生修得作靑衣粧臺常侍人如玉棒硯添香攤箋刻燭瀟湘竹影摇商緑媧皇若含補情天紅樓韵事堪追續[  南匯吉仙女史倚踏莎行調]  
[上海北市絲業會舘籌賑公所施少欽經收山東賑捐八月廿七日至三十日第四百三十六次至三十九次淸單]  
　　浙湖沈篤生爲内子生產平安五十元太倉不具名由永義昶局來十元寓蘇章福善爲次熙姑患熱不退現又肚鬆求速愈十元周巖記五元無名氏求母病速痊助棉衣欵四元翁　五求妻病速愈四元廣東無名氏三元任春山一元盛澤誠心氏一元○葉如荍銅壳閙鐘一架以上廿七日○安徽解厄氏五十元范門李氏求病速愈由德盛土行來米五担合洋十一元淸溪嫂北子因母病愈完願由德淸永利局來六元乙巳生求保父母福壽康强孫曾蕃衍萬事如意五元悵悵子祈保平安三元無名氏蘇州汪姓求腹痛卽愈知寒子助棉衣欵由無錫陳醒吾交通裕局來三户各二元○蘇州　業公所葉君楚洲募萬善同登昌字册王蘭蓀求父病痊五元勾章省過子病痊完愿四元咸恆泰土店杭恆富南記王耕香三户各二元由寳順局來○杭州萬承志堂懐募壽萱堂太乙救疫辟瘟丹八百錠延嗣散人五百錠由老福潤局來○第四百廿三次出售助賑彩票一千二百廿九號姚瑞祿三十號蔣順發三十一號覺悟子三十二號顧錦堂卅三號陳世綱三十四號林雲坡名一張計洋十二元以上廿八日○蘇州求母乳癖卽愈人省藥資由信昌珠寳店來廿元又無名氏由鼎裕廣貨號來十四元四明承裕堂求家門平安由廣生源號來廿元崇明龔霖佐病愈酬願十元不書名由江上師陵子募交全盛局來十元龔雪岑求母郤病延年移助院課花紅六元龔殷氏求病愈四元江祖培仝子星礿八月份助賑費全盛局來四元又募無名氏四元薛叙卿醫金助賑四元錢三百文寄松人助棉衣欵恊源局來二元餘姚張佑萱求母疾速愈二元棍菊生一元○求　乳癖　愈人說文辨疑大板一本小板十本話經三集二本經雅堂遺稿一本介翁詩集二本欽定明鑑十本秘書廿八種廿六本文心雕龍四本毋欺錄一本題解韻編初二集十二本說文辨疑書板一付計十九塊由信昌珠實店來○湖州姚君守梅邵君秋士丁君小舫募萬善同登昌字五百六十七號册陸樹德蘭桂軒天隨子後裔踰龍氏不留名德馨廬六户均菱湖善士各半元以上廿九日○龐耀夫求子病愈續助廿元思過子求妻肝胃痛卽愈由禾郡萬生洋藥號來十元雉水翊廷氏奉嚴命逐月節省續助由碳石恆升木行來六元太倉無名氏求次孫急驚病愈後永保平安三元滋蘭屋吳由蘇寳順局來三元安徽信女汪月娥祈父病安痊二元黟邑江雨庵因妻產後平安完願二元錫邑張文熙求母病速愈二元陳可雄曹平寳紋十兩寓湖北省歸京兆郡盧氏祈宿病卽痊紋銀三兩信女夢玉求嗣一元鞍山野叟求病速痊售物移助一元東對開一元六齡童子求關煞開通錢三百文信女壽山求自康寧舊銀飾二件約重一兩以上四户由本埠同和源來○鎭洋縣署錢君伯英續募錢振聲瘧疾巳愈續助五十元由永義昶局來○杭州金君元直沈君恊軒續募蒼溪旅客將巳嫁亡女平時積蓄移助以資冥福三十三十元由全盛局來○浦西同善堂孟君殿榮繆映奎經募由浦城鼎豐錢莊匯到江甬永康紙行九月十六日期票洋五百元由恆利局來○餘姚周承鐘卽一峯道人山水畫潤助賑由戯鴻堂來一元四角五分○第四百廿四次出售助賑彩票帮夥一千二百三十五號一張方姓三十六號一張計洋四元以上三十日 
[上海北市絲業會舘籌賑公所施少欽經收山東賑捐九月初一至初四日第四百四十次至四十三次淸單]  
　　無名氏求病速愈十圓李淦淸求病速愈續助八圓吾省氏中生大和來五圓嘉興吳世臨爲妻平氏雙目失明求速愈二圓湖南長沙縣求名利遂意人由胡萬昌局來二圓周浦金心屯署由日生局來二圓陳姓望母平安九八規銀十兩○潤州章君復秋募萬善同登昌字四百九十九號册章存性堂千里銳變價四十圓侯純嘏堂十圓黃盛三十圓由巨豐莊來○湖州姚君守梅經募張光裕堂二百圓烏程善士胡維翰十圓以上初一日○浙江秀水縣沈承勳求頭風病速痊二十圓浙紹求合家平安人由正和莊來二十圓仙鎭知不足子病愈完願由森昌局來二圓庽九江張德親完灶神前許願一圓蔣偉堂曹平紋銀六兩九錢○浙西無名氏銅壳底面壞表一只由金州礦局來以上初二日○龐耀夫求兒病速愈再助十圓梁安周惇裕堂爲族弟緝芝五旬榮慶燭帳資移助四圓周杭記箔灰變價移助一圓二户杭州隠名氏募交全盛局來吳秋厓求兒病速愈眷口平安由杭震源成交永和局來五圓上虞徐求合家平安二圓泉塘鮑燕庭春間患感症甚劇許願就痊二圓淸芬書屋節省吃蟹東道一圓鮑胡氏求心願如意一圓鮑有姑因胸膈不舒飲食難進求速愈一圓桐鄉汪鏡人因妾病許願現漸見愈先助由泰亨源來九八規銀十兩○嘉善吳君榖詒募昌字四百十二號册不留名二圓萬春園二圓求安居士一圓又虚對開四圓郁耘甫周桂蔭周樂義朱硯雲錢德求顧繼善六户各一圓松茂堂虚對開一元朱筱記募昌字四百十一號册嘯軒不留名李仁壽三户各一元徐壽萱顧雅宜二户各足對開一元以上二册由吳君調卿交全盛局來○無錫榮祿第鄒君仁溥募昌字五百九十一號册求志齋誠敬堂全樂軒志善堂隠名氏合樂居不求知聊盡心人無名氏有志無力人水易氏十一户各一元由全盛局來以上初三日○南京無名氏由泰記交來一元○嘉定周君子振募昌字九百十七號册遺書堂朱二元則古書屋朱棣蕚徐懐祖三户各一元晋陽堂六百文邱殿星五百文由致大交來又募昌字九百十六號册范廉聲汪子安兩户各二元○東山黃思圭續助由惠通局來六元○太倉繆君季豐募昌字册聞樹滋堂求兒病速痊一元由永義昶局來○葑溪漁隠經募二圓由全盛局來○日新盛洋貨號募昌字一千五百八十七號册巨才書屋洪遠書屋臨湖小築壽萱室太怯生弘農氏哲英氏頴南氏雍容氏禮門氏十户各一圓又募昌字一千五百八十八號册問斯堂五圓無名氏一圓五角印志華李俊卿趙逸孫畢蓮君龐稀生何富卿翁子渚朱鶴齡趙惟安李省之程桂生印崇和瞿春生陳芝軒陳雨田周辛伯宋心耕任日照孫雨文十九户各半圓○婁江水修堂由天保棧來十圓○龍湫沈守經居士藥資移助由恊大局來二圓○韋壬泉爲子求病速愈一圓○按是日尚有蘇州通順局帶到小銀墨匣一只玳瑁邊水晶近光眼鏡一付因原信無着不知捐户姓名合先登報奉聞○第四百廿六次出售彩票曹姓一千二百三十八號一張計洋二圓以上初四日 
[上海北帀絲業會舘籌賑公所施少欽經收江西賑捐九月初一至初八日第四十六次至五十三次淸單]  
　　同仁里榮茂稠緞莊九月初二懸牌開張蒙各寳號賜儀移助酒筵三席以酬諸君之德十五元内有本洋一元新安吳氏客壽筵移助由揚州全泰盛局來十元吾省氏由生大和來五元華吟泉求兒病速愈四元南徐無名氏三元厦門黃建忠求外甥盧天爵病速愈身體康健曁諸甥平安由乍浦全盛局來二元代印送經文以資椿萱冥福子三元勉力子殷姓積省辛資移助二元○潤州章君復秋募萬善同登昌字四百九十九號册黃雨亭十元雙峯樵子十元又募五百號册求安子十元章樹德二元章樹勳二元章門茅氏二元張門章氏張門章氏章毓川章毓秀四户各一元由巨豐莊來○京口浙鹽棧范君植夫募萬善同登册同義氏四元無名氏二元懿德堂二元三餘堂沈溶記葉藻記無名氏樂善氏五户各一元由鎭江乾昌局來以上初一日○求安子助棉衣欵由巨豐庄來卅元槎溪宋氏求合家平安一元○毗陵無名氏試律大觀二十部以上初一日○乳水悟因氏五十元乳水隠名氏求夫病速愈八元二户由硤石泰豐恆交正源局來婺邑寄雲室汪求父康强平安四十元朱陶氏求產後病速愈由盛澤合記交全盛局來二十元奉賢鼎豐典衆友節中秋冬至酒席資十元吳門無名氏求父母身體康泰二元以上初三日○梁溪容安室助棉衣欵由無錫心隠子交寳順局來二十元昭文馬宗來因母病許願獲痊由支塘致大局來十元龔建齋求合家平安陸元裕泰華五元無名氏助棉衣欵由福興祥洋貨號來四元○日新盛洋貨號募萬善同登昌字一千五百八十六號册日新增同人五元德源坊乾升坊陳晋軒何餘卿四户各一元○蘇州潘君仲溪募長元吳鹽公堂六元四齡童子增福壽不求人知程慶記成德公記五户各五元病愈者四元祝柳記三元忠肅後裔無名氏大吉葉仁讓四户各二元樹本堂江冬榮書屋井養申子記四户各一元以上初四日○劉邦綬求母病安痊三十元不留名十元二户由常熟昌盛莊寄純泰莊來緒綸公所綢緞業初九日恭奉軒轅皇帝聖誕節省淸音筵費助棉衣欵廿元上海太原氏求父病速痊十元靈巖樵子省飲食資續助四元陸淸泉求子由蘇州永義昶來二元隨怡怡居士節飲食資助賑二元○揚州嚴君佑之續募卿壽堂五十元由巨豐莊來以上初五日○川沙華如茂求子病卽愈助棉衣欵十元怡怡軒爲母親祝壽移助三元○毗陵隠名氏募交恆怡油蔴號寄鴻源局來隠名氏九八規元五十兩隠名氏二十三兩隠名氏十五兩博陵河東氏願康侹八兩隠名氏四兩共九八規元一百兩以上初六日○廬江宛鴻珍由愼亨莊來五十四元柘湖不留名由金邑中憲第吳交順成局來八元積誠子六元浙江歸安縣菱湖鎭孫宗憲求父病速痊由乾奉成來四元徽州府婺源縣人女子詹嬋娟四元慈邑沈品華四元白門隠名信女節藥資由九江張益芳交億大局來二元又陶氏積蓄移助一元蛟川朱來安求慈親康健延壽由乍浦全盛屇來二元又求自病速痊並内子生產平安一元朱姓一元姜姓八開洋一元○揚州嚴君佑之續募木犀軒二百元由巨豐庄來以上初七日○杭垣秋舫氏求父瘋病速痊移醫藥資由恊興局來五元程慈竹四元泗涇宋宅一元○安徽黃姓募萬善同登昌字一千五百八十九號册景山草堂十元○京都吳君芷林連君聰肅同人經募水災救命捐京平足紋一百六十八兩四錢六分合九八規元一百七十二兩六錢由源豐潤票號來○沈君容安募昌字三十三號册勤善書屋頴川士恆茂公養頤志遠四户各五元姚龔氏望騐居士惘　客苦谷主人容膝居五户各二元○毛君太江募昌字三十二號册無名氏求病速愈二元祝萱壽子祝慈安李恆春三户各一圓周鄰表祝萱慈福壽康强錢一千文如鼓瑟琴祝和諧周森氏祝子科名順利二户各錢八百五十文以上兩册由黎里毛太源號交全盛局來共合洋三十七圓錢四百六十文○建業三省軒祈病速痊移醫藥資九月十六期增順源記票洋十圓以上初八日 
 
