# 1914 - 359 - 4914842

 

Page 1

 
 
   
 
 

Page 2

 
 
時評 
[甲乙國密約談（冷）]  
　　自來甲乙國密約其關係必及丙國或丙丁諸國者不然甲乙而僅爲甲乙者其約亦何用密乎今日本報所記之甲乙國密約所謂關係之丙國者即我中國是也 
　　甲聽乙自由行動於雲南雲南我中國之土地也乙亦聽甲自由行動於揚子江流域揚子江流域亦中國土地也我之土地可以自由行動者唯我中國耳今甲乙兩國乃欲自由行動於我國之土地此約之所以不能不密也 
　　雖然旣云密約矣他國之人不易知之卽知之矣非其敵國不願宣布之令甲乙之於日本以意度之友國而非敵國也何愛於中國而爲之宣布哉兹之宣布其道聽途說不經意而漫傳之歟抑别有所用意歟 
　　英俄法歐西之三協約國與德奥意三同盟國相對峙者也然而在京五國借欵之交涉俄法每與英德反對英日東亞之二同盟國也然而今亦有發其秘密者外交之變幻誠千變萬化哉 
專電 
　　北京今日順天時報登傳聞某某兩國結密約甲許乙自由行動於雲南甲在長江流域亦如之暗指在雲南與長江流域最有勢力之二國 
　　北京電政治會今日四時行閉會式袁特於十下時在懷仁堂賜謁十二時賜餐後遵游北海歸行閉會式 
　　北京電參政院以約法會未遷出僅於該院設一秘書廳辦事處正副院長未曾一到 
　　北京電政事堂公所之機要局現專編檔案並代相國見客寫信現在一切公事皆不出府徐至以六時卽入府 
　　北京電梁敦彦到部後舊秘書不留一人每司日行公事皆須自閱其態度已與前數總長逈異 
　　北京電近又有復九品消息 
　　北京電袁已將財部飭蘇國稅 
　　廳查復之公債案交平政院張一鵬廻避 
　　迪化電中蒙撤兵一節雙方交涉不清據初訂條約以奎屯山起至江噶什阿噶什順布爾根河至斤爾噶河口再東南經察罕通古之西北陶甘策凱至哈爾根圖阿滿止皆爲阿爾泰所轄地垷蒙兵估據不讓劉長官與俄領力爭俄領亦一味持强不少通融 
　　批箭鑪電藏番將三十九族地全部佔領並逼迫川邊軍隊退出昌都以爲藏政府與北京會議已定昌都歸藏政府自治云云惟此間尙未奉有此項命令未便貿然退兵現正相持不下南京電肅政史莊藴寛來寗交代浦口商埠事宜事竣卽北上 
　　南京電韓巡按使擬將省公署改組後裁汰人員出具考語送京應第三期知事試驗 
　　南京電韓巡按使將議决江蘇警備隊組織法電達中央卽照此着手辦理 
　　南京電農商部派員三人赴蘇皖浙粤四省出品會審查 
　　南京電前晚（四日）九時雨雹大如卵歷五分鐘即止 
特約路透電 
　　北京電政治會議已於今日正式閉會各議員由袁總統饗以盛宴凡未列名參政院諸員均開報政府記名備用 
　　北京電嚴復主令全國各學校讀五經四書謂不得舍此而僅學外國語言及專門各學各報謂嚴復之理想不無陳舊惟亦有可採之處 
　　北京電與開濬淮河有關之美國銀行家願自派工程司已與美國紅十字會商定派著名工程司西勃特君及其他工程司兩員至華下月可抵按西勃特君曾監築加登船港及巴拿馬運河河堤美國紅十字會議撥洋五萬元以充預行測量經費各銀行擔保撥欵至十萬元 
譯電 
　　北京電據北京日報載稱四國公使接庫倫活佛之通牒後均置之不覆 
　　北京電新省制全國二十三省分八十七道一千七百三十四縣 
　　北京電稅務監督梁士詒已與財政總長開辦籌備裁釐事宜現派員先將經過海關及常關貨品查明分别列表財政總長已通電各省不得再以釐金抵押内外借欵 
　　北京電據華報載稱五國銀行團將於下星期允每月付中政府洋五十萬元以六個月付足三百萬元 
　　北京電據各省巡按使報告各省流行市上紙幣之氀如下東三省三千四百六十五萬元粤三千二百萬元鄂三千萬元湘二千六百萬元贛八百萬元新疆七百萬元隴秦共七百萬元魯四百八十萬元滇黔共四百萬元桂三百萬元浙二百四十三萬九千元豫二百二十二萬元皖七十八萬元晋七十二萬元閩三十萬元熱河一萬五千元燕六千四百元共一萬六千二百九十一萬元川省之紙幣爲數頗巨尙未列入 
　　北京電英文北京日報載有社論要求日政府當格外以善意對華此事較議改北京日本公使署爲大使署更爲急要云 
　　東京電新任駐華公使日置易君約於七月中旬可以抵任 
　　特蘭戈電叛軍領袖卡蘭柴將軍關已佔據維拉克羅慈州之唐地瑪鎭及唐土宇開鎭 
　　倫敦電卡生君及里加登將軍曾會閱曷爾斯特義勇隊操演戰陣卡生君演說謂國民已預備及時而發决不屈服云 
　　柏林電俄國國會正副議長辭職後已另舉他員代之反對黨於選舉時均不投票國會議員因學務大臣卡沙君阻礙俄國敎育之進步反對該員留任 
　　瑪柴特蘭電墨西哥叛軍已截斷墨京與西海濱之交通並佔據高里羅鎭及圍攻茄達拉茄拉鎭 
公電 
　　江西巡按使電各省都督巡按使鈞鑒贛省政務廳已遵令組織成立將原設之總務處及内務敎育實業三司一律裁撤舊有各員分别裁滅酌留得力者先行到廳試用其員額俸給俟公署經費奉文規定後再行釐訂至兼轄之財政司法兩項並原有機要事件暫行另派專員辦理尊處辦法如何尙祈賜敎戚揚叩江 
　　直隸巡按使電各省巡按使鑒東電悉敝處改組公署裁去十餘員暫留五十員在署辦事每員月給夫馬費六十員現正編制政務廳辦事細則科之下分股以第幾股名之每股置主任一人股員若干人擬儘本月内編制完備員額薪俸照巡按使衙門經費確定後方能規定至於營務司法外交財政各項文件擬於總務科内酌設數股分配辦理朱家實江叩 
　　湖北巡按使電各省都督巡按使鑒奉令改組巡按公署遵經組織就緒定於六月三日實行謹聞署湖北巡按使呂調元江印 
要聞一 
[五國銀行團之内幕]  
　　大陸報六月一日北京通信云自五國銀行團成立之後團中之分子在京辦事常因國界而相妬忌自今而後恐無時或已焉推原其由法俄兩國應尸其咎蓋關於五國借欵應用之顧問法俄兩使輒資格而重國籍自上年整頓庶政借款之顧問一事如願以償後二使得間即行此政策其結果乃令五國公使及五國銀行劉於未來大借欵發生之諸問題彼此牴牾幾有不可解决之勢英德日三國對於中政府聘用關於五國借欵之顧問則均不以國籍爲重去年三月間本願承認中政府提出擬聘之員因法俄政府執意須聘本國之人爲顧問故英政府亦要求鹽政顧問須聘英人任之 
　　本年三月二十五日中政府正式請銀行團將整頓庶政借欵所定改革鹽政經費英金二百萬磅撥出一半收回廣東省之紙幣實緣目下改革鹽政無庸需此巨欵廣東紙幣兌價漸低鹽稅受虧爲數頗巨以故乃有此請五國銀行團初無允可之意惟熟商之後乃於四月下旬决議此爲正當之請求中政府如能於鹽督一層依從銀行團之條件則此事卽可照辦此項條件曾於近兩星期内提致中政府略謂廣東紙幣應照前三個月兌價平均之率收回應派外國稽核員不外國會計員兩人合同辦理其人由中政府舉定須經五國銀行團認可中政府毫未猶豫卽頭承認且舉上海股票經紀英人巴特君爲稽核員銀行團會商之後法俄日三國銀得藉口巴特非專家皆不認可中政府乃改舉巴特君爲會計員之一而另以上年曾任中政府銀行顧問之德華銀行經理亞恩化爾特博士爲稽核員可謂能稱專家之名矣而俄國代表仍加否認堅須以近充法國財政總長之馬沙君代之翌日法代表復稱奉公使之命非任法人不可其意蓋亦在馬沙君矣德使使本擬承認中政府舉巴特君之原議旋因俄法二國必欲排拒德人而以法人爲代故亦起與俄法相抗聞德使及德國之意今除法人外無論何國之人果能勝任皆願承認蓋以報復俄法兩國否認亞恩化爾特博士之隙也至英人對於此事亦與德人同一態度此實法使人執拗有以致之耳 
　　此種事故疊次發現致法使與他使惡感頗深中政府雖屢爲法使所窘然仍竭意遷就以饜其願法使事事作梗其所持之理由亦殊薄弱蓋謂五國借欵法佔最多故其利益廳居人上然就本題而論香港廣東相距巷近今整頓該省財政自以英國關係最切俄法兩國皆不足云法使之熊虔實足破壞五國銀行團而令團中衡突無已若謂爲保護法國執債票者之利益起見乎則不應豫聞實業銀行借欵該借欵聽令中政府隨意揮霍旣無稽核之名目而所具之抵押品又爲五國銀行團所斷不承認者若謂乃奉政府之命令行事乎則法政府未先商諸英國外交部斷不致有此强硬之舉動故衆意以爲法使遇機抑制德人實期於外交界上博取名譽英國若亦主張此項政策則不如即行解散銀行團之爲愈法人對於中國財政問題設能如德人之重情理則爭論顧問國籍卑鄙之舉早已終止矣（譯者按據昨日本報北京專電五國銀行團已决議由英德法三國銀行支店以次出監督者一人並派定二英人管理現金出納則此事今已解决矣） 
[國稅名稱之取消]  
　　中國近年以來財政紊亂中央政府爲統一政策起見特畫分國稅及地方稅名目以期收效敏速且可以是杜地方濫費之獘故當時兩稅權限釐然分清屬於國稅者由國稅廳管轄管轄直接隷屬於中央屬於地方稅者由各省財政司管轄則直接隷屬於省長現在地方制度已經實行各省特設財政廳舉國稅廳部分事務劃歸辦理由財政部直接監督則就現在之情形觀察國稅地方稅已無區分之必要近聞已由財政部呈請大總統將此項名目取消以便支配而利進行昨已批令准如所擬辦理交由該部通行遵照矣 
[開幕前之參政院]  
　　參政院長之出度說黎副總統此次被任爲院長外間多謂副總統不過擔任院長之名義未必親自到院主席乃昨聞可靠消息副總統自任院長後興致極佳不但親自到院主席且擬每日步行或騎馬到院以便遊覽街市光景考查社會情况袁總統亦深以副總統之態度爲有趣惟因時局初定保無其他危險擬將自已之汽車借與副總統乘坐到院以總統自用汽車四面皆有鋼板爲護牆極爲堅固縱有意外亦可免危險也 
　　秘書廳之組織告成林長民氏奉代理秘書長之命昨日已將秘書廳組織完成呈報大總統據聞此 
 
 
 

Page 3

 
 
次組織秘書廳副總統及秘書長處接到各方推薦秘書者不下三百餘函當事者苦於缺少人多無法安插除重要職務先行派定外其餘以拈　之法行之而後方解決此問題然此三百餘函比之去年衆議院組織秘書廳時薦函至八百餘通者已見其少矣甚矣中國人材之而用人之難也 
　　參政院之開會地點參政院之開會地點定於參議院内惟參議院現爲約法會議所占而約法會議一時又不能撤銷兹幸而政治會議了事將來約法會議即移於團城政治會議秘書廳辦理交代則移於政治會議議員接待所而參政院卽可於參議院開會矣案參議院在前清時爲資政院民國元年爲臨時參議院民國二年爲正式國會之參議院民國三年爲約法會議今又爲參政院矣此物亦可謂閱歷極多經騐極富使彼有知當亦不勝今昔之感 
　　參政之兼差問題七十名之參政中或爲秘書或爲局長總裁或爲議長副議長或爲督辦或爲約法議員或爲顧問諮總之非作官即有差也發表參政而後可否兼差乃爲一大問題昨聞前日有人將此意轉達總統蓋意在討求兼差命令也總統當時甚爲不怡謂參政位置亦頗不惡怎麽還想兼差一般參政先生聞之頗有恐慌其實總統此言非欲禁止參政兼差特防參政中再有要求差使者不然今之參政兼差者何不一一撤免之也 
[關於道尹之新消息]  
　　道區域將公布外官制發表後當經政府飭令法　局將各省道區域妥爲劃定呈候核定兹聞該局現已將各省道區域詳加釐定於昨日將草案呈請大總統公布實行探其内容係仍照前内務部所擬已公布之行政區域域略爲更易大約日内即可發表 
　　保薦須覲見中國作官思想之發達至民國尤方興未艾自有觀察使之缺額而保薦觀察使之存記者絡繹不絶兹聞當局亦微覺其近濫又以道尹究係新改官缺擬嗣後凡以道尹保薦者均須先行送京覲見云 
　　參僉可外放前清舊制有截取京察各名目部員可以隨時外放民國成立後内外官吏劃爲兩途參僉生事並無出在外官之事近聞政府以内官與外官必須互相調用乃能使辦事者於中央及地方情形不致有隔膜之虞此次地方官制發表廻避卽將參僉外放道尹云 
[京師整理市政之第一事]  
　　京師警察廳出示云奉内務部飭開查京師市政前奉大總統命令督飭籌辦亟應銳意整頓以策進行所有市區街道均宜次第改正兹特先以内城宣武門起往東循城垣折至户部街迤東至御河橋一帶保衛界止又由宣武門大街往北至西單牌樓復迤東沿西長安街至西長安門迤南循皇城根達正陽門止外城由西珠市口起往西至虎坊橋止又由虎坊橋往南循龍鬚溝往東由鋪陳市南口折至北口止等處爲整理區域分别籌畫改良冀臻美備所有以上指定區域以内應自本年六月一日爲始凡關於房屋産業如有買賣典押情事均須預加稽考由各該業户將房屋間數座落地址四至丈尺及典售價值逐項詳細填明呈由警察廳轉報督辦市政公所核准給予憑單方可交兌稅契否則作爲無效俾杜轇轇而資整頓爲此飭行該廳遵照辦理並一面飭屬布告該處居住商民一體遵守母得玩違等因奉此除飭區外合亟宣示並附報告表式於後仰該處居住商民曁有産業座落該處者一體遵照部飭辦理愼勿私相授受致干查究此示 
[組織中央刑事偵察局駁議]  
　　警察顧問官卜羅斯君前日由鄭鎭守使代呈總統擬組織中央刑事偵察局交由内務部議復兹錄其復文如下查民國鼎革之初率多宵小覬觎乘時鼓動比年北省設置探訪稽查局所迭次破獲匪黨機關逮捕内亂要犯甫經兩載收效實多該顧問聲稱革命以後城鄉各處常有匪徒黨羽任意往來人民不能安居樂業今欲鞏固中央之權力保護政府人員之生命恢復全國之秩序以能否實行組織偵察局爲標準理論明通所見良是惟現時國家根本之地佈置業已周詳其餘外省地方原責成鎭守各使曁地方民政長官嚴加防範又舉行清鄉警隊戒備非常得以禍泯蕭牆事前鎭壓如於金陵設置中央刑事偵察總局沿江本省設立偵察分局地點偏重東南情勢必形隔閡重輕倒置旣非所宜卽受統轄於中央而事變靡常操縱實爲不易此不便者一江浙等省實匪徒出没之區平時純賴地方各官隨時預防危害旣經組織偵察局事有專屬反懈各官吏擔負責任之心今門户洞開五方雜通都大市諒非偵探耳目之所能周顧此失彼轉多貽誤此不便者二刑事偵探實不越警察之範圍如警務漸次改良卽可收偵探靈敏之實效邇來國基甫定應以擴充警察爲前提徒恃偵探以保治安不惟阻警政之進行且恐生事權之衝突該顧問謂偵察局設立以後凡大逆不道以至尋常竊犯詐欺魚肉良民之類均應由局辦理性質旣未分明施行不無窒碍此不便者三財政困難已達極端該顧問謂創辦之初不宜鋪張過甚然統計總分各局已逹十餘處之多經費問題地方無可籌措中央復難擔任卽令力圖撙節亦屬不資轉恐收效無期致貽隠患且偵探執行職務無非期得優薪如或薄其報酬反啓奸人之利用誠如該顧問所云受種種之運動也此不便者四國家經邦制治在乎正本清源偵察事務可保社會之安全亦可滋人民之紛擾南省迭經變亂隠伏奸回欲令反側自安必使網羅 
疏闊假如貪功告奸旡妄株連事無已時禍將胡底此不便者五總之今日默審輿情統籌大勢刑事偵探在中央旣經組織無庸另立專局之名在外省各有責成亦無設專局之必要惟該顧問以保持公安預杜後患起見反覆詳陳於國内實在情形計劃尙多中肯擬採擇其中要義詳爲規定令行各該民政長官就各地方警察機關組織各項偵探補警察之所不逮以期事有裨益欵不虚靡無情格勢禁之虞收因事制宜之用届時佐理需人並將添聘洋員以資臂助云云 
[京塵中之一瞥]  
　　保薦知事之優先權自知事試騐舉行而保薦免考之例同時發生在試騐得官人員豔羡免考一途已有高材㨗足之感刻聞又有擬定輪次之說據云凡知事出缺先儘保荐者用三人次甲等二人乙等二人信如此說保薦之與試騐眞乃不可同年而語矣 
　　公文程式中之雙擡各行政機關對於總統府政事堂公文程式業已發表聞各署公文凡稱大總統者均須雙擡 
　　派員照應日使喪禮已故日本駐京公使山座君於六月在京舉行喪禮已誌昨報兹聞大總統對於山座君身故深爲哀悼特飭令外交孫總長派交際司長陳恩厚及僉事施履本於是日葬儀懇意周旋該使館人員曁一般旅京日僑均深感厚誼云 
　　主張廢除律師者民國近來對於律師取締甚嚴本爲逐漸消滅之計兹聞前司法總長梁卓如以律師制度在民國現時决不適用日前曾在法典編纂會主張廢除律師制度各會員意見僉同其理由（一）司法制度行將改革旣非獨立性質則無須律師出庭辯訴（一）垷時社會程度局在幼稚德育亦未養成設置律師徒長國民僥倖罪名之心云云 
　　長庚載澤出山預聞徐東海出島以來頗注意起用滿員故先後引薦志錡熙彦李家駒達壽等均有重要位罫兹聞東海又保用兩員（一）前清陜甘總督長庚保其治邊年久人地相宜請任爲新疆巡按使（二）前清度支部尚書載澤熟悉財政辦事不懈堪在財政界予以位置云云 
雜評一（無名） 
　　九品九品之原由於五等之爵而來也今爵秩已經復舊則九品之復勢在所不能免也况於軍制而言上將中將少將等固亦分九級也方今以復舊爲主義又以武人行政事九品之復意中事耳 
　　復舊與復古復舊非復古也今人每誤認政府之舉動爲復古其實復舊而已非復古也如謂復古今豈眞能行堯舜之事存孔孟之心哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[說浦口建築]  
　　下關特約員 
　　浦口商埠建築之聲數年於兹迄今除鐵路工程外民間土地全爲荒灘所謂商場者僅鐵軌旁十數家旅館飯店而已無市街無完美房屋而國家耗於督辦經費業將十萬元矣 
　　浦口建築之困難總因爲二（二對江爲已成商埠之下）關（一）本埠民户稀少分因爲二（一）金融窘迫（一）地勢低漥浦口之地名係浦口鎭之江邊荒地素無人烟通車後每日輪渡有十餘次津浦行車時刻與滬寗行車時刻互相銜接凡旅客由北而南者均渡江分道而去無一留者貨物則有輪船汗靠浦口碼頭每日亦有駁船二次而人與貨僅一過即去所營商業除運輸業外只有小販茶屋其旅館則便轉運人員之寄宿故居民稀少市廛無成亂事雖定而商人杯弓蛇影對企業心已甚淡薄加以金副困難浦口之建築非用最大資本先墊地使高不可而土價亞於下關每方洋九角六分卽有雄大資本建成後對此客貨不留之情形虧折皆所不免因相爲因而浦口建築乃寂然矣 
　　今有一事足爲上述之證者有地方沈某居揚州在浦口車站之西雷字圩有地三百餘畝招工墊土分六段每段六萬方承辦者先繳六千元有宏大公司者於去冬承辦先繳押本二千五百元開工後繼櫝領欵詎業主資本不足工程中止而此押本二千五百元尙未還宏大公司屢索無着現聞將成訟事建築之先爲墊土今墊土工程尙不能完美進行浦口之前途可以卜矣 
大凡商場之興固由地勢扼要交通便利而商務之所以發達者實由漸而成隨各種之進步而爲進步者也上海商埠費百年之經營卽下關之商埠亦經營二十年今浦口建築工程近十年内决難有效商場之實現爲期更遠有規畫浦口商場之責者補救之策亟應研究者也 
[江蘇巡按使署近聞]  
　　南京特約員巡按使署編制設四科原有科長改充股長一切人員均如舊貫略改名目裁缺司長有記名道尹之下文亦母過慮者馬士杰雖久免官仍在署内參預一切政務廳長以徐壽兹署理財政司人員則歸併財政廳組織故其結果人員額數與前相仿而又有添設軍事處司法處之說則人員較前有增無減明矣 
　　警備隊署辦事處設測量局原址韓國鈞爲督辦王廷楨石人俊爲帮辦盛南苕爲籌辦員内設數科其規畫頗似前清之巡防營務處各路巡防軍隊均將簡驗改編先自江北辦起聞擬設三區每區一警備隊置司令官刻在審議中尙未解决縣知事候補者二届已有四五十人紛紛投到有光委短差者有在省候差者而有末有候補知事數十人聯名懇請體卹謂省城米珠薪桂久住爲難清蹇寒之苦諒蒙鑒察請設法體卹云云韓巡按使昨令撥前高等審判分廳現鑛務局之旁三進官房爲候補縣知事公庽惟伙食仍令自吃不免仍有美中不足之感也 
[開封因謀剌巡按使戒嚴]  
　　英文楚報載五月三十一日開封通信云今日全城頗形擾攘蓋昨夜有人行剌婦按使兼署理都督田文烈君官中對於此事頗守秘密故難得其詳聞剌客似曾持有手鎗今已拘獲嫌疑犯七人聞尙逃去數人巡按使顯未受傷此事是否有政治性質抑出於私仇今尙未明各城門今晨開啟遲於往日且有兵士嚴加守衛男婦出入者須受檢查以防携帶軍器 
[政治議員之風流雲散]  
　　政治會議於上年十二月成立議員共八十人之譜開會二十餘次議决重要案件如解散參衆兩院組織約法會議如祭天祀孔等該會議皆能迅速通過雖自動的少被動的多而會議性質本係諮詢機關自不能與立法機關相提並論此次因參政院成立政治會議遂以停止而該會當上月二十六號開會時已由議員自行提起閉會議長初意本擬舉行閉會式一次刻下是否舉行尙未决定兹調查該會議議員之最近消息如左 
　　（一）加入參政院者十九人李經羲寳熙馬良樊增祥蔡鍔趙雜熙饒漢祥張國淦王印川張鳳告蔣庮簋黎淵鄧鎔那彦圖 
　　（二）仍回原衙門者十三人陳懋鼎外交部徐樹錚陸軍部次長王宗文海軍部余紹宋司法部許壽裳夢熊交通部汪羲芝大理院姚震大理院貢桑諾爾布蒙藏院吳乃琛財政部 
（三）升任他項職務者十三人楊士琦左丞許世英閩省長梁敦彦交通總長楊度漢口建築督辦方樞政事堂顧鼇法制局長朱家寳直省長沈銘昌平政院評事張一塵機要局局長江紹杰平政院評事夏壽康平政院評事恩華約法會議王學曾約法會議 
　　此外尙有三十餘人皆係賦閒無事有作束裝返里之計者有豫備出洋游歷者有擬作暑中避地消者或褎匾額或帶嘉禾雖屬政府滑稽的奬勵然較諸國會議員已有霄壤之别矣至賞給嘉禾章一事原係發生於酬勞問題外間已知之惟議員中以同一資格而所得動章竟有二等三等四等之分則人咸視爲疑問如謂勳勞有大小則解散國會取消自治機關誕育約法會議此亦大家通力合作之事其勳勞無所謂大小也此眞令人莫解者矣 
[國會議員第二期領欵]  
　　國會議員二次發給旅費擁擠情形已紀昨報專電兹錄籌備國會事務局通告如下查停止職務各議員應行補領之歲費旅費因爲數甚鉅財政部未能同時撥發嗣由本局擬定分期發欵辦法業經通告在案前由財政部領到第一期欵項已於四月十日發訖二百零三人之數原擬將未發之欵即向財政部全數領出統歸第二期一律發給以免諸君延佇無如磋商再四庫欵艱難昨由本局向部領到銀一十二萬二千四百元正計敷發給一百零二人祇誗再照前定辦法酌量情形之緩急以爲發欵先後之標準仍就本人在京者儘先發給惟議員诸君何人在京本局無案可查擬請在京未領歲旅費議員諸君先於六月三日午後一鐘赴前衆議院内本局發欵處自行聲明由本局預給領欵單凡領有領欵單者卽於翌日午後一鐘至六鐘親身隨帶議員證書及向來在院領欵圖章到處領欵其聲明在後未及赴領者均歸入第三期發給國家財政困難本局辦理苦衷諸君明達必能曲諒也特化通告 
各路售票收用小洋之劃 
[一辦法]  
　　交通部通令交通部路政局爲劃一收用小洋辦法訓令京奉京漢京張津浦滬甯鐵路管理局飭即試辦其訓令如下案查各路售票收用小洋向來辦法不一不肖員司或至因緣爲利於客商亦頗不便此雖幣制不統一之結果路政一方面亦亟應設法補救以濟其窮前經飭令京奉於五路聯運司帳會議時提出附議徵集衆意以圖改良嗣據京奉呈報業於三月七號第二次會議議決對於國有各鐵路通用大小銀元辦法數條呈請核示前來經本局特派專員細心研究并通盤籌畫詳加討論現由本局酌加修改規定辦法如下 
　　（一）各鐵路客貨票價概收大洋但票價或票價尾數在五角或未滿五角者得交納小洋 
　　（二）各鐵路小洋出入一律貼水每角貼銅元二枚或一要入由各路自按地方情形酌定之刊表宣布各車站各車隊内 
（三）凡票價及票價尾數不足一角者得用銅元交納 
（五）各鐵路銅元出入應均貼水二成 
　　以上四條應從京奉京漢京張張綏津浦滬寧汴洛洛潼等路先行試辦以本年七月一日爲實行之期其他各路以次推行其各該路如有某站因地方小洋缺乏向准搭用銅元者仍可照各該路向例參酌辦理至各該路酌定小洋貼水數目後卽應用粉牌大字書明常川懸持於各站售票處所更改時亦如之并隨時稽查不准少有含混又現在各站報局賬單表式一經改用新章之後不盡適用自應先行修改力求完善務使各站售票實收實繳一目了然而該局即可憑以嚴重稽核免滋獘混除分行並俟另印通示發交各該局分貼各站并登報公布外仰該即行查照上開各節妥爲籌備一切手續仍將辦理情形隨時具報再試辦一兩月後如確有窒碍情形仍可呈明改改以期精密此令 
[商事公斷處請議之打消]  
　　農商部批全國商會聯合會總事務所呈云查此案上年十月間據黑龍江商會聯合會事務所通崇海泰商務總會等鈔送贛省商會聯合會事務所修訂商事公斷處章程草案請提交國會議决等情又十二月間據吉林商會聯合會事務所請准于變通商事公斷處章程等情到部當經前工商部先後函商司法部核辦去後旋准司法部核復黑龍江及通崇海泰兩處所請一案内開查該草案之用意係在以商事公斷處之名行商事裁判所之實惟商事裁判所之性質究與商事公斷處逈不相同草擬各條雖非無見到之語但按之現行法規實屬無所依据所請修改之處礙難准行等因當前工商部通咨各省轉飭遵照嗣准司法部核復吉林所請一案内稱該呈所稱各節於設立商事公斷處之主旨及該處所立之地位多有誤會自應逐欵批解以釋羣疑除批示外繕錄批稿函請查核等因復經本部批示該省聯合會遵照在案兹據呈前情仍應遵照前次通行各省飭遵原案及前批辦理所請函商司法部修改之處應無庸議此批 
[武進馬蹟山被盜記]  
江蘇武進縣迎春鄉馬蹟山孤懸太湖中比來水盜充斥突於五月二十六號劫去山内張新村民人張龍祥家船一隻未數日又刧附近湖内大漁船（俗名七扇船）並槍傷二命六月二號夜刦雁門灣民人宋竹堂家搜去銀洋千餘元橱櫃箱甕無不破壞三號夜開槍將劫社前村副鄉董陳叔華家因村民亦開鎗還撃盜始散去四號夜劫大墅村又以村民豫防未獲呈志五號清晨劫檀溪村連搜五家鎗傷徐姓二人其一人彈自尻後入小腹出傷重難保當時闔村男婦逃避一空滿山鳴鑼適社前村民聞鑼往救有舊式鎗及抬鎗與盜對撃山民愈聚愈衆當場槍傷船盜一名擒獲盜匪馮阿招一名馮阿招向業捕魚專在馬蹟一帶爲盜眼線累次行刧皆其主謀此次鎗傷被獲山民快之 
　　當與盜相持之時新塘鄉鄉董吳秩然聞隔湖槍聲不絶知馬山有警立即懇巡查新塘鄉之飛划船弁鮑得勝過湖救應鮑弁始不肯行後聞馬山來人說盜帮已退且獲盜一名始允過湖詎鮑弁到山卽索盜俘當時衆人不願將盜交出鮑弁大失所望旣而檀溪忽驚盜帮復至鑼聲復作鄉董陳叔華性急卽懇鮑弁前敵鮑弁以未奉命令力辭陳董詰之曰然則君等遇敵不戰耶鮑弁一聞此語即老羞變怒不别而行陳董竭力挽留不應卽刻過湖向新塘吳董大駡陳董反誣山民擬刧飛划船軍裝又謂所獲之盜係屬嫌疑犯鮑弁入城後未知如何報告惟悉逐日有文武委員至山調查山民五六夜不能合眼而節外生枝不以精神對付盜匪而以精神對付官弁又山民之不幸也 
　　所獲馮阿招之爲積盜凡新塘迎春兩鄉及山南湖中各小山莫不知之其父名馮阿虎亦係著盜阿招被獲時鎗傷頗重而尙能言語翌日即因傷身死聞當道惑於鮑弁先入之言且派員帶仵作到山將死盜檢騐山民必將受累馬蹟爲盜之外府此次鎗傷數盜爲從來未受之創必思報復果能恊力防禦或尙可保無虞倘當事者輕聽讒言使盜賊快心居民喪氣則馬蹟之禍未有已也 
[江西軍事要聞一束]  
　　江西李都督近以蕭繼明等組織誅奸團江西司令部張貼佈告希圖煽亂又有蔣鴻斌等在潯謀剌陳鎭守使供證確鑿業飭軍法處分别懲辦惟恐尙有餘黨匿跡省城仍令兵警加班梭巡嚴爲防備詎近日又發生一種謡言頗堪駭異謂李都督在府兩次被剌已傷右腿故爾加嚴門禁限制出入等語記者確切調查毫無影響用特誌之以釋羣疑 
　　江西都督府偵探前獲在粤附和黨人之軍官鄧承昉電明龍都督就地訊辦現奉中央命令將鄧承昉陸軍步兵上校軍職褫奪交江西都督從嚴審辦李都督遵卽轉飭軍法處長張之銳提案研鞫務獲確情盡法懲治 
　　贛北鎭守使陳廷訓業經交卸由潯乘坐輪船於六月一日抵贛假寓李家巷地方比卽戩謁李都督面陳在潯被部下馬弁護兵謀剌詳情談話二小時始行辭出聞勾留數日即須赴京聽候任用去 
 
李都督電部核准由贛籌撥現戚巡按使爲此事於六月日呈覆財政部謂遵查此項服裝各費前准都督函知共需洋十萬一千四百餘元當經轉准鈞部函復以内外財政同一支絀擬俟稍俟稍緩電撥併應俟細册合同送經核准後再行請欵旋經都督函商擬先籌撥七萬元各等因足見大部與都督均於眞重軍需之中仍寓節紓財力之意兹經會同國稅廳籌備處商明遵辦卽在國稅收入項下先行酌撥洋三萬元函請都督派員具領轉給其餘仍當陸續勉力籌撥俾濟軍需而資應付云云 
[雲南之荆棘譚]  
　　車站被劫之交涉滇越鐵路修通後法人於沿路均設有車站另由滇設路警保護故匪徒雖多亦不敢擾及而法人尙時藉保路爲名欲派兵入滇現有灣塘地方爲阿迷河口中間之車站也該處向來駐有法人在彼司事詎料灣塘車站忽於五月十七號被匪搶劫此事關係非小似將釀成交涉茲錄報告匪情要電如下（一）阿迷電稱十七夜八鐘時有股匪八九十名執械來灣塘搶刧車站及司事房警力單弱勢難與抗匪竟逃颺現派楊督察員前往確查詳情並派警嚴拿外再查此次匪勢甚衆敢劫及車站實屬膽玩已極應否派兵痛剿之處敬祈鈞核云云（二）河口電稱灣塘筱夕被匪七八十名械刧車站失贓二千餘元本早聞報派員率同副署衛兵前往查防惟衛兵僅袛數名不敷分布據報此股仍是靖蠻餘匪半操臨箇口音緣前未加搜勦逆料隠患必深迭經痛陳在案路警本有專責惟思前曾供職不忍緘默茲擬先由阿局敎練隊速撥四十名填紥汲渡箐白寨兩車站再由南溪碼　堡各局抽調警兵各數名填紥購哈地以防再圖分刧釀成莫大交涉並望師長俯念南防重要應如何支配兵隊分段責成會合緝拿務獲匪犯勿聽流竄以固邊圉並令各汎嚴防外謹聞 
　　稅局被掠之警告雲南廣南府（現已改縣）旣與越南毘連又與廣西交界因此游匪甚多滋擾多年人民已不能安枕詎頃間又聞廣屬里大忽於日昨又被股匪搶劫特將詳細情形錄下廣南來電謂十五日據富縣報稱蓮屬里大地方突有股匪五百餘人各持鎗械闌入搶刧槍斃巡警二名因案拘押者一名商民受傷三人失去警衛槍枝四桿適值警長因公來蓮當飭該警長星夜馳回並商請沈統帶飛調天井關換防軍隊迅速往捕復加派幹警前往該處妥爲調查安撫又據該處稅書報稱寒夜股匪搶劫稅局課銀及錢物各項約損失八百餘金懇請火速派隊堵緝防御云云並聞該匪等有復來之謡現在蓮富兩屬會派軍隊赶緊馳往堵緝未知能迅速撲滅否也 
[粤省開辦中國分銀行之觀察]  
　　各團之反對日前王璟芳帶欵來粤開辦中國分銀行清理紙幣商民皆引領以待旋聞有以中央紙幣按三個月内時價折收之說經自治研究社維持公安會商團各紳商於五月二十號聯電中央略謂粤省紙幣發行之初由議會通過以公産抵押政府屢在商會宣佈并佈告負完全責任迨龍督李省長到粤又復迭次佈告人民十足行使中央復電亦聲明無論如何政府必負完全責任此時政府財力不足即不能以現欵十足收回亦請以有期公債票十成換收即准人民持公債票向銀行兌回五成現欵庶於十足回之中仍寓分期償還之意大民不致損失過其而政府信用亦得保全等語并曾要求都督民政長王行長開會一體致電中央今竟無效昨政府佈告以五成折收而賦稅一切收入定以大元爲本位人民旣受紙幣損失加以銀根奇絀關係商場至爲重大現各行商社團擬尅日大集會議籌商辦法云 
　　新幣之形式王行長以六月一日實行開辦銀行并同時發行中央新紙幣誡恐各屬未及周知昨特將新幣計一元五元兩種由一百零一號至二百號共一百份作爲樣本送由民政長備查并分行各縣知事曁各府稅廠委員飭屬知照查此種新幣係在美定刋其形式紙色甚爲工巧上書中國銀行兌換劵旁註廣東二字下蓋有該行總裁之印中刋黄帝肖像及京都景物 
　　開幕之設置中國銀行定期六月一日開幕該行預於上月三十一日先將各事妥爲佈置於行前擺列生花盤景藉壯觀瞻並函請都督省長各司長鎭守使運使審計長等於是日到行茶會慶祝銀行之成立聞各署均派代表前往參觀云 
　　鹽欵之收存鹽運使佈告云案查本署迭奉財政部訓令電令飭將鹽欵收入改收大元等因茲又准廣東中國分銀行來函以奉總行函據鹽務署來詢本行廣東分銀行如已成立所有廣東鹽欵擬即交存粤行等語現本分行准於六月一日開業應卽函會接治辦理等由准此查鹽稅爲大借欵之抵押品關繋尤爲重大近來粤省紙幣市價日就低落鹽稅損失甚鉅自宜力籌補救茲定於六月一日起所有省河鹽商水客應繳餉稅及緝費查驗費等項一律改收大元現銀行初立倘國幣或未十分流行市面乃以銀毫繳納者須照一五加水卽以銀毫十枚加一五作爲一元照舊報由本署核數後卽 
 
 
 

Page 7

 
 
由該商等送繳廣東中国或銀行收存不必再交匯理銀行至於各場局關廠凡有欵項收入之機關及沿海商包各埠應繳額餉附稅一併飭令照辦以昭覈實而畫國課險分别呈報函會令行外合亟布告商民人等一體遵照幸勿抗違干咎 
地方通信 
[鎭江]  
　　城隍山下之新鬼鎭郡城内鼓樓崗城隍山麓素有客民在該處挖取黄泥用車裝載售爲建築家之資料乃挖取日久山下已成巨窟勢極危險本月三號午後二時有海州人某甲挖入深處山土突然崩塌致遭壓斃嗣經土人檢出屍身由該家屬乞化義材爲之殮埋 
　　學校之游戲場鎭郡耶穌敎所立之潤州學校近由美國派調查員李君到鎭該校特於三號上午演習游戲操式學生三十餘人均甚活潑如抛球踢鍵舞刀打梳打拳頑要嗡各游戲甚爲可觀該敎長老會所屬各學堂學生亦均前往參觀每演一技觀者無不鼓掌自晨八時起至十時完竣當場由美國照相師攝取影片以便李君帶歸美國云 
[浙江]  
　　改組政務廳之就緒浙省政務廳四科業已發表各科各設科長一員總務科科長以原有總務處第二科科長章長庚充任内務科科長以前總務處一等科員沈士遠升充敎育科科長以原有一等科員馮學壹升充實業科科長以原有第一科科長姚永元充任除敎育司第二科長馮巽占赴京充任平政院秘書外共原有之總務處第一科長周伯雄内務司第一科長徐陳冕第二科長張寅第三科長黄恩緒敎育司第一科長洪彦遠實業司第二科長曾牗均保以免試知事並酌留充任内外部各差至各科科員暫時仍舊供職 
[山東]  
　　二元鹽稅之實行山東鹽稅每百觔擬收稅洋兩元此項辦法部中原定於四月一日寅行經前運使呈部核准展限兩月現在業已届期由運署會同行政公署布告各縣商民自六月一日起實行每鹽百觔收稅洋兩元每售鹽一觔足秤十六兩酌加銅元一枚並申誡各處鹽店不得再有短秤情弊云 
　　膠濟路添開特别快車近來各處鐵路爲競爭營業便利交通起見均隨時改良互相聯絡如津浦京奉京漢等路時間之規定商旅莫不使之現在膠濟路爲與津浦路之特别快車溝合起見特於六月一號起添開第一次快車每逢星期二由靑島早五點二十分開下午二點四分可至濟南其第二次快車於星期日由濟南早五點三十八分開下午二點二十分至靑島可謂便利之至矣 
[湖南]  
　　派員考察吏治湯巡按使以各縣知事爲親民之官一邑政治習尙之良否以知事之貪廉爲轉移非實地考察分别黜陟不足以儆官邪而勵進行現特擬定劃分區域派委幹員切實考察以憑誕懲而飭吏治云 
　　鎗斃敎員之輿論湘省前此鎗斃財政司長楊德林外間已略有違言至上月初又有駐省邵陽中學校國文敎員李洞天與該校校長劉武一同被逮係由視學員查得該校舊時課木中有詆設政府之詞敎員曾加批奬飾是以拘辦迨經執法官審訊以李洞天身充國文敎員對於學生所作國文有傷時之語者反爲極力批奬似此情形實與亂黨無異遂禀由湯督令飭軍林課於上月二十六號將李洞天提赴舊貢院坪鎗斃一時輿論大譁謂李洞天所犯之罪不過爲文字失檢何至處以極刑且此項課本爲去歲湘省獨立時之作且係前敎員鄭寅膏所批今鄭已物故遂疑李涸天之手筆草率從事亦可謂草管人命矣 
雜評二（默） 
　　國稅名稱之取消自省官制財政廳之組織發表而國稅與地方稅之名目已隠然取消財政部觀察財政上之大勢已無區分國稅地方稅之必要呈請將此項名目裁去是又顯然取消矣論者紛紛然疑以爲當日之劃分國稅與地方稅所以明統系而便支配也今日又因便支配而取消國稅與地方稅其將何辭以解吾謂政府今日安得不有是舉蓋國稅地方稅之所以分因有國家行政與地方行政之分而分也行政範圍有廣狹即稅額之分配有大小此各國之通例也今中國之行政已無國家地方之分則其稅又安用區别爲耶 
　　政治會議之撤消政治議會有大功於政府而今撤消於是論者引鳥盡弓藏之語爲各議員訟寃吾謂何寃之有賞勳章賜匾額名亦榮矣或改充參政或改升而職實際上之待遇亦不薄矣以視舊國會議員領此區區旅費歲費政被報紙歎爲乞人不如者其榮辱爲何如耶何人必之不平若是 
　　各參政之忽辭忽就趙爾巽瞿鴻禨樊增祥于式枚勞乃宣輩今日傳辭職明日又傳出山何消息之互異耶其傳出山之語大都謂感念舊交勉圖報稱而其傳辭職也則詞各不同或託病或言老或徑稱政見不合或自明無新學識而勞氏則謂參政二字何解且不知其諷詞爲獨妙苟一旦又出山者豈參政二字忽豁然悟耶然則此輩之出處誠有未敢預料者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[物産股票交通處之計畫]  
　　財政家王某近以歐美各國物産股票皆有交通處故凡　事業得以振興國家發售公債亦可用作機關　如旅滬西人亦有股票交通處之設早以　格志電車德律風橡皮等股份日日均有市價流通非常仲利特向政府建議先在上海設立物産股份交通處聞政府已表同意和撥八釐公債票五十萬元作基金有孫某黄某近在滬地籌備不日可望組成云 
[鎭守便對於陳良玉之抱歉]  
　　鎭守使署偵探余祖勳等誣指陳良玉君爲黨人詳情已三誌前報茲將鎭守便復南商會函錄下敬啓者昨准台函敬悉一是本署偵探現無余祖勳其人陳仁琅之悮拘係因探線余昇等錯認爲通電緝拿之陳英帶領來　經靈法官訊知並　陳英當卽飭傳該偵探詰問據稱係據他人報告當時四恐不實是以請其來署說明以釋嫌擬現已　悉實非陳英等語立飭將陳仁琅釋回查本署前經通令逮捕案犯非奉本使命令不許擅行逮捕今該探線未奉命令復輕信人言妄行悮拘實屬荒謬已極使對於此事殊爲抱歉昨已將該　探嚴予革辦矣知關錦注用特復陳 
[破獲小沙渡黨人機關四誌]  
　　閘北自破獲小沙渡黨人機關後經一　解署長將破獲情形呈　徐廳長昨日　出批示云此案逆首陳喬蔭等陰謀内亂約期起事幸經及時破獲力遏亂萌殊深嘉慰該署長督飭有方赴機敏㨗先記大功一次候呈民政長曁觀察使鎭守使轉呈中央從優將勵巡官宋壽山　獲逆　多件足見辦事勤能應以署員記名巡長楊永芳帮同查檢應以巡官記名巡警高文元現已提升巡長其李長興一名以巡長記名遇　儘先升補副探張金海巡長宋　亭巡警蘇知勤等十二名並記大功一次遇缺各升一級用　優奬仍候中央核發給賞銀到日分别給奬此批 
[預防黨人之勾煽軍士]  
　　江蘇馮都督訪有黨首韓恢現派當徒趙春生潛赴蘇州以金錢勾合裁散退伍軍人希圖在蘇滬兩地煽惑現役軍人密謀起事除密令所屬各軍隊誥誡軍士切勿受愚並通緝究　　復於　日電令上海鄭鎭守使遵照辦理 
[繼續審訊管鵬案詳誌]  
　　中央政府延代表高易律師控皖人管鵬擅辦鐵路私借日欵一案前日午前由　共公廨關讞員會同英康副領事復審已誌昨報茲悉前日午後又經中西官繼續復訊先由被告代表律師向被告詰問數語卽令退　由被告代表德雷司律師向堂上辯稱查此案依據原告所控理由並各見証曁被告供詞以及名方面所得消息被告如引渡至内地法庭决不研究案情若何必因被告前係國民黨黨員反對中央　以反對政府之罪即行鎗斃然被告並非安徽之官長不過安徽全省紳士中之一分子其爲安正鐵路總理係由全省人民公舉並非被告個人獨創故應　堂上注意如因全省人所辦之事違法責令人民公舉之一份子獨負責任歷史上有此辦法否今原告要求將被告引渡姑無論引渡之後如何辦法卽照原告所呈証據係指被告借洋欵爲違法然借欵由安徽最高級之官長允許且經得機關之認可被告僅一機關中之一份子由各機關公　故卽違法亦非被告一人獨負之責况當時各省皆有借欵如以爲違法則恐同此違法之人甚多然在中央有統治欋之能力自應照一定之法律辦理伹當時中央並無統治權力如中央能有完全統一治權中國早可興旺况向來各省借債祗須有人肯借母庸俟中央之允許故前清各省督撫所借之債均可不向政府請示不過如銀公司欲令政府擔責政府可以設法對付此係對待外人之辦法並非不許借債被告因爲人正直故所處地位極爲危險因此敝律師對於此案之聲辯不免稍有激烈應請堂上原諒惟今有一事敝律師甚爲詫異其事維何乃今日上午敝律師爲本案有一事向堂上請求忽聞堂上諭云已得有命令然今公堂係獨立性質不應聽從他處之命令想係因見昨日（即三號）時事新　所載鄭鎭守使所擬被告犯罪行爲之辦法所致但公堂辦案全憑証據且應分别有無政治關係否則如將被告引渡中國政府必無正當之辦法云云 
　　中西官得得借因上午堂訊時並未有已得命令之言故由關讞員諭　後復據德律師辯稱如堂上决定被告爲有罪則敝律師尙有聲辯且可令見証到堂不過須請堂上保護到堂之見証不受危險則一經質証即可証明　告控及指被告一人所爲之不實至於所借之欵除惜與都督六萬四千五百元外餘均分别存放且已交還鐵路公司已由政府收到然未聞將欵付還日本銀分司但政府旣不認前項借欵卽應將欵付還不應留存如以借欵有回用爲違法則此項借欵較之他項借欵甚爲便宜即如政府向五國銀公司訂借之大借欵係八四折回扣所借五百萬磅實收祗四百五十萬磅餘欵皆爲經手人之利益如謂被告不應將借欵分開存放則浙江及廣九鐵路之欵亦均分别存放從未聞指爲違法况借欵須給人利息借後不即支用自應存放生息至於分開存放則利息可較銀行大些故此節並無特别性質今以全案証據而論未使允將被告引渡况有一事卽敝律師承辦之國事犯王憲章自經拘解内地迄今杳無信息生死未知托人在北京探訪亦無消息惟據外間傳言云已身死可見凡引渡後决無正當之辦法云云 
　　繼據政府代表高易律師駁稱被告律師聲辯洋洋一大篇然與本案無甚關係被告律師因被告與政府不同意之故一再以爲有關政治希望窒上聽信以爲此案因被告反對政府所致然政府對於被告並無政治關係况政府有一電報内云被告擅辦鐵路私借洋欵且以鐵路名義在外招摇招股旣經在申拘獲應嚴行追問照此電報去年八月問因鐵路關係曾詳加研究去年十月及十一月省議會往來公事亦卽爲此故今被告律師云不能將被告引渡此言甚不公道至稱如引渡後恐無公道之審判然本案並無特别性質故要求堂上保護不受危險之意更不應在公堂陳請乃今中華民　各國均已承認祗須証據充足應請引渡歸中國正式公堂辦理惟因本案母須由公堂定案故定之証據均未呈案况原告所控係分三層祗須証明一層卽可請將被告引渡至原告所以要求將被告引渡者不過欲研究鐵路及借欵之關係因日本銀公司正向政府交涉故請將被告引渡研究以憑對付云云旋由英領康君諭曰此案是否關係政治問題無甚分别本領事對於原告所早証據尙未詳細研究故不甚明晰惟本領事之意如關係國事犯須由領事團會議辦法云云諭畢復經德律師辯稱原告律師所說日本銀公司在北京向政府交涉是以欲將被告引渡鎗斃俾能向日本銀公司云係被告個人私借已訊明鎗斃如是則不但交涉可了且可得十六萬餘元之利益云云訊至此中西官宣佈退堂並判被告還押候再復訊 
[查禁萬佛共和團]  
　　上海鎭守使鄭汝成君昨接江蘇馮都督公函内開案准統率辦事處電開頃據探報江蘇近又發生一種邪敎名曰萬佛共和團偵其發生地點係在山東江蘇接壤之地如山東之鄒縣沂州兗州又江蘇徐州所屬各縣均有傳此敎者其敎授之法與庚子義和團大致相同現流上人民信此敎者頗多以爲能避鎗礮請飭查禁等情查近來陽假佛敎之名陰行傳佈邪敎歛錢惑衆者屢見不鮮殊爲地方治安之害用特電告即希密飭嚴行查禁究辦務絶根株并盼見復等因准此合行密函貴鎭守使迅即嚴查究辦並盼見復等因鄭君接函後當即密飭軍警各機關嚴查具復 
[通緝會匪秦七]  
　　上海縣知事署曁南北兩警廳接江蘇省行政公署訓令云内務司案呈前以三元會匪在泗陽宿遷睢甯等縣地方滋擾當經電飭該縣知事嚴拿究辦在案兹據睢寗縣知事呈稱在縣境秦家圩查緝匪首秦七在所在住房屋搜出原符紙票等件上有三合會太和堂元中會龍華會字樣並有入便人名當獲匪首秦七之姪秦以康供稱秦七名公經號素軒於前日出門等語請將在逃匪首秦七通令各屬一體嚴緝等情據此指令外合亟訓令該知事廳長仰即一體協緝務獲究辦此令 
[上海長崎之新海線]  
　　日本遞信省近擬在上海與長崎之間敷設新海電線在日本方面門司與長崎間之岸線業已裝置自門司入海以達吳淞擇於七月間興工吳淞登陸站與上海電局現均在築造中至於電報通行大約須在十一月間云 
[捐局扣留蠶繭之反動]  
　　上海絲繭總公所電杭州都督省長國稅順長鈞鑒頃據洋商瑞記永興三井德利等洋行來函以據派赴新昌縣境採辦蠶繭各經理電稱新昌捐局汪局長藉詞該縣各繭行去年無帖私開將道照搢留扣貨出運飭令照帖費繳五倍罰金始准於行等情查敝行等均係遵約投行採辦納稅出運斷不能因行主帖捐之糾葛扣留外商採辦之客貨應請轉　淅省長官電飭新昌捐局尅即放運免生意外等語兆　等伏念各該洋行係携資投行採辯旣已遵約納捐自應准予出運而該繭行之已否捐帖係屬另一問題似屬未便扣留客貨致貽外人口富應請迅賜電飭新昌捐局汪局長將所扣客貨先行放運以弭交涉至各繭行是否無帖私關應請飭令另案查辦以昭公允上海絲繭總公所總董楊兆鑿叩江 
　　駐滬法總領事電杭州都督省長國稅廳長鈞鑒頃據法商永興報稱新昌縣境繭行採辦蠶繭被捐局長汪以繭行無帖掯單扣貨勒罰等情查洋商遵照約章請領報單赴内地辦運蠶繭從無掯單扣貨之事至繭行無帖另是一事與法商無涉萬不能掯單扣貨致多損失特請飭將永興所辦蠶繭連同保單一併放行運滬如有損失責令賠償上海法總領事甘司東印江 
[江蘇出品展覽會紀事（五）]  
　　江蘇籌備巴拿馬賽會出品展覽會業已開會五日茲將昨日種種聞見縷述如下 
　　收劵改良會場展覽劵入門查騐出門收回頗覺煩雜游人已嘖有煩言現爲該會主任所聞特將後門收劵人撤去僅由臨時保安隊派隊士兩名排列門旁查騐防護凡有赴曾者購劵入門即由查票人將劵收回以省手續 
　　取物便利會場規則展覽人隨帶各項物件不得携入陳列館須留存在外故該會開幕後特在門首側屋内設有寄物處本爲便利參觀者起見惟前入後出游覽旣畢再回前門領取寄物頗爲不便現經于季兩君查知特於出口處另設取物處以免周折 
　　礦工要品直隸臨城縣礦商盧楨朝用柳枝編帽塗吧嗎油可以禦傷質堅耐久洵爲礦工之要品現擬送至江蘇出品展覽會陳列該會主任因會場規則徵集出品祗以江蘇六十縣爲限不便應允惟對於此項出品極欲一睹以資研究昨已函清盧君迅寄一人分到會矣 
　　邀員評議江蘇省行政公署日前訓令各縣出品分會會長云案查本省籌辦巴拿馬賽會出品協會事務所按期進行事項案五月邀集評議部會議六月評議部着手研究評議又本省協會章程第四條評議部各員由各縣敎育會商會農會各推舉一人任之均經公布在案查各該縣敎育商農各會推舉之評議員尙未據呈報是以五月中暫緩邀集現届展覽會開會之期各屬出品陳列完竣亟應公同評議藉資考鏡仰各該縣分會會長迅將敎育商農各會推舉評議員之姓名履歷即日具報並發給評議員証書轉致各員以六月十五日到會實行評議兹將評議部細則一并規定合行訓令各該縣分會會長遵照辦理此令附江蘇籌辦巴拿馬賽會出品協會評議部簡章一本部查照本省出品協會章程第四條由各縣推舉評議員組織之一設立事務室於會場内以供隨時會議一評議時期以十日爲限 
　　一評議員就展覽會陳列各門分任評議之責一本部應行評議之事别爲三項（甲）出品評議（乙）裝飾評議（丙）陳列評議一本部分二步評議如左（一）各自評議評議員各就所任各門應行評議之出品及裝飾與陳列詳細觀覽察其優劣之點與應行改良之方法（二）共同評議評議員各以所見互相討論如有疑義共同校勘之一觀會人有所評論推闡者得著爲論說送交協會由協會轉交本部以資研究一評議旣畢各門評議員各推舉名譽書記一人編爲評議錄由部長彚送恊會備審查之參考並由協會刷印公布一本部評議員各給証劵以便出入一評議員赴會川資由分會支給其旅費由協會支給之（每員每日銀幣一元）一本細則如有未盡事宜由評議長隨時增損之伹不得與本省出品協會章程抵觸 
[添派暗探密查高昌廟一帶]  
　　高昌廟海陸軍警察隊王隊長以製造局一帶居民良莠不齊恐有黨人混入自應嚴密偵查故於昨日即就警察軍之第三營第九連閣大勝連長所部士兵内挑送兵士八名派爲暗探在於高昌廟一帶秘密查探有無黨人　跡以遏亂萌 
[浦東之防務難]  
　　駐浦陸軍第三營營長廖守忠昨接上海鎭守使命令内開查浦東地方近月以來發現盜案時有所聞應仰該營長會同地方巡警嚴密梭巡認眞緝拿等因廖營長妆令後除飭令各連官兵會同地方巡警無分晝夜加班梭巡外並將本營裁减後兵力單薄及浦東地域遼濶情形呈報鄭鎭守使查核矣 
[嫌疑兵士先釋一人]  
　　海軍鏡清兵艦上之目兵錢玉坤陳貴二名前因通亂嫌疑曾奉海軍李總司令飭押司令部候究在案兹悉錢玉坤係因誤聽友人之言不察眞僞遽向司令部報告詎知事屬子虚致被疑意圖摇惑軍心蓄意謊報奉令傳案看管現由李總司令傳到錢玉坤之胞兄錢瑞乾証明確係誤信人言並無叛意遂將錢玉坤省釋惟陳貴一名候再澈底根查再行核奪 
[鄭鎭守使請募新兵]  
　　上海鄭鎭守使以本師所部並無軍隊每遇調防緝匪均須商請北洋陸軍第四師派撥或函致駐防製造局之第七旅就的派兵近值黨人思逞謡言蜂起之際派調差遣殊多未便現擬添招新軍編成一混成旅查新軍營制混成旅計須步兵二團團各三營馬兵與砲兵合爲一團亦須成爲三營工程輜重成爲一營機關鎗隊二連此項軍隊編成之後統歸本署節制調遣俾使保衛地方日前特將需兵防守地方情形具呈陸軍部請轉呈大總統准予添募編練以資調遣 
[携帶軍衣之可疑]  
　　前日有宿遷人董鳳池手持衣包行經寳山路被崗警查見撿視包内係黄黑軍衣各一套當以情有可疑解送警廳司法科由科員嚴善徵君提訊據董供稱胞弟鳳標現充南市二區二分署巡警此項軍衣由胞弟託帶云云判暫行拘留候傳到董鳳標䖝辦 
[奬勵拘獲黨人之警務人員]  
　　上月閘北一區一分署巡長會同長江巡閱使署駐滬調查員拿獲黨人莊鴻臣一名又偵探楊保廷等會同使署偵探續獲黨人游龍一名經徐廳長先後派保安警察隊長等押解至徐州行轅等情曾誌前報兹聞巡閱使以該警探等協獲要犯巽常出力自應酌予奬勵以資繳勸保安隊正副隊長王金山馬毓麟巡長王德鴻等各給二等奬章偵探楊保廷蔡少廷巡警李葆德孚恩桐劉潤清陳汝祥等各給三等奬章並附証書到廳經廳長分别轉給矣又一區三分署藍署員呈報在眞茹拘獲黨人情形經徐廳長批示云該分署在眞茹拘獲亂黨李小寳等七名緝捕得力足見該署員督率有方深堪嘉許應先記大功一次巡官辦事敏㨗以署員記名巡警吳長有前旣以巡長記名遇缺儘先升補其餘巡警潘繼昌等三名先記大功一次遇缺各加升一級仍候呈請民政長曁鎭守使觀察使轉呈中央從優給奬並候奬欵發下再行分别給奬仰即轉飭知照此批 
[請求補助防疫經費]  
　　滬南警察分廳昨致南商會函云逕啓者竊查上海租界前日發現鼠疫當經敝廳長呈請督辦薩設立防疫所聯絡閘北辦理防疫事宜當奉批開呈悉滬南地毗租界人烟稠密設立防疫所誠不容緩惟目下警費支絀籌欵維艱能否另籌節省辦法附設該分廳衛生科辦理惟經費一節必須仰給於工巡捐總局仰該分廳長卽會商工巡捐總局長每月能否協助經費再呈候核辦可也等因奉此敝廳長遵卽會商工巡捐總局曁各團體僉以事關公益極應防範未然且華界防疫免致外人藉口實爲保持主權之唯一主義極爲贊同並准中國公立醫院院長沈君敦和來函内稱自前清庚戌冬間滬上鼠疫發生工部局逐户檢查一時市虎杯蛇風潮大起寓滬紳商恐釀暴動始創華人自立醫院防疫當與該局磋商始蒙認可又以辦理醫院需有經驗以弟向辦時疫醫院及紅十字會醫院歷有年所故英美法租界華人防疫事宜均弟管理開辦四年成效尙著本届長浜路曾有一女人患鼠疫身故幸經發覺隨時撲滅不致蔓延滬上得保爲無疫口岸近來香港汕頭鼠疫甚劇滬埠一水可通難保來滬客商不沿染鼠疫至滬以故吳淞檢疫刻已開辦而租界以外敝院亦派醫加緊嚴查日前閘北警察防疫所已函請方略弟已復囑防範至南市城内等處與法租界毗連應請尊處出自預防並趕辦衛生等事以期防於未然俾外人不至藉口庶我華界防疫主權得以久遠保存是所盼切等因到廳查上海租界鼠疫發生已將匝月載經擬具預防法通令各區知照　日居民按照通告預防在案兹查香港汕頭廣州　等處流傳日亟上海水陳交通五分雜處　以人烟稠密往往一樓一底之家衆居三四户物件堆積空無絶少一經感觸最易蔓延業經會商工巡捐總局籌撥欵項以便將防疫學宜及早開辦在案惟查滬南人口繁多幅員廣袤此項防疫經費祗就購買藥水製備器具等用核實估計以五個月預算經當費及開辦費兩項已需銀一千五六百元一切醫務用費尙未估計在内素仰貴會領袖滬南各界對於梓桑公益事務尤以積極進行爲目的除擬具簡章分别呈報外爲此函請貴會極力提倡迅爲籌欵設立臨時醫院以便染患鼠疫之人送請醫治藉免傳染而保康寗敝顧長當爲滬地人民額手稱頌附呈簡章一份卽希貴會指示爲幸 
[道署祖餞薩督辦]  
　　前警察督辦薩鎭氷君因北上在即備受滬上各商歡送餞行昨日（五號）申刻上海道尹公署特設宴餞行並請上海鄭鎭守使商會總協理滬南閘北兩警察分廳長薩君秘書歸舜臣上海縣洪知事諸君等陪宴因楊道尹尙未回滬由總務科長虞和甫曁實業科長草璧如梁冠動三君代表主席一時觥籌文錯直至更闌始盡歡而散 
[又有開會歡送薩督辦者]  
　　陸海軍大元帥統率辦事處辦事員薩鎭氷君行將北上本埠團體開會歡送者已有數起兹聞寰球中國學生會因薩君爲該會名譽董事故於今日下午四時半在靜安寺路五十一號亦開大會歡送昨特柬邀萬滬同志届時蒞會歡送藉此話别而聯交誼 
[地方審判廳之新人物]  
　　上海地方審判廳廳長袁鍾祥自上月十三日任事以來將届一月對於内部各項辦事職員撤換更調者頗多現已組織就緒茲將該廳各級職官姓名調查列後廳長袁鍾祥字麟伯刑庭長沈敏樹字培之刑庭推事王黼裳字粲忱惲福鈞字衡叔端木棻字典周練習實務員曹育才刑庭錄事陳延緒字蔭蓀民庭長鄭文楷字式廷民庭推事載寳輝字伯璇張韜字孔修董永昌字蒲庵民庭錄事周毓濓字笠齋書記長黄玉藻字夢莊書記陸鍾禧字綬仙王國欽字爵三陳根仁字止醒金邦彦字鹿樵葛幼卿夏廷楝又聞該廳原有興簿等名目現已一律取銷改爲書記 
[勒拆披屋水閣]  
　　滬南十六舖外橋至小東門外員橋爲止之河道業經工巡捐局填平築路名曰新民國路刻因該處橋梁旣已拆去行人可以通達往來而各舖户在屋後支搭之水閣披屋迄未拆除凈盡殊於閣等一律拆去無稍留存致千傳罰云 
[粤人反對義會之電文]  
　　旅滬粤紳唐紹儀伍廷芳等因粤省禁賭後近又有奬義會發現實與舊日舖票相同爰特開會公議電請北京查辦等情曾紀昨報兹將其電文錄下北京南横街廣東會館轉梁燕孫梁任公二君鑒今聞粤東開設焚毁紙幣奬義會係仿照舗票辦法與論以爲與開賭無異查賭禁已奉大總統曁粤省長官飭禁及由公等會同旅京粤人電粤請禁在案該會究係如　辦法望電粤查復示知爲盼廣肇公所唐紹儀伍廷芳陳維翰譚國忠潮州會館陳開日郭輝謝起雲等公叩 
[稅所職員之送舊迎新]  
　　新任上海貨　稅所長韓萃靑君定期本月六號（卽今日）接任曾誌　報兹悉貨物稅總分各所全體職員以韓君今日視事特相約齊集總公所歡迎新所長並於昨午在邑廟内園設宴公請卸任朱所長宴畢同攝一影以誌紀念 
[無理由之爭産]  
　　殷阿束偕同黄焕生律師投地方審判廳控殷周氏圖吞遺産一案昨日午後經鄭推事會同田檢察官等開庭辯論先據阿東訴稱叔父子卿在日娶張氏爲室迨叔母故後叔父卽與周氏私姘去年十二月問叔父亦因病身故因乏嗣續理　民人兼祧距叔父所遺業産悉彼周氏覇吞爲此請求究追繼由原告律師起而言曰查周氏前夫名朱阿五係南京人向住治下八僊橋地方朱故後該氏即與子卿姘識其二子實太寳福亦是朱在日所領所以該氏與子卿並非正式婚姻所有殷子卿遺産應歸原告承受旋據周氏供稱年六十九歲於二十二歲時嫁與子卿爲室生有 
 
 
 

Page 11

 
 
　　寳大寳福二子一年四十六歲一年四十二歲阿東與氏並不相識實非子卿之姪前因其來家滋擾曾嗚樊拘送司法科訊辦判令其以後不准再到氏家吵　有案可查此次復敢砌嗣矇訴請求明　繼由被告所延之狄梁孫律師起而言曰查此案原告二次起訴疑竇甚多前後自相矛盾　昔年實福成婚時各親友俱送賀禮獨阿東禮　上無其名號又殷子卿故後周氏倩羽士誦經經疏上陽　亦無阿東之名足見阿東與殷子卿並無督姪之關係原告　控不實情節顯然現該氏與子卿結緍之媒証雖已物故然媒證之妻顧桂　可以來案作證今將禮簿經疏等呈請察閱田檢察官曰此案殷　東所控各節毫無理由本檢察官並不贊成於是　被兩律師互相爭論間官會商之下諭謂今日辯論終結聽候送達判詞 
[以辭職爲要挾耶]  
　　本邑二十九保五圖圖董徐洪昌之子徐嘉生前被鄉間無賴朱丫頭糾衆凶毆受傷當時由洪昌將子舁送檢察廳騐明傷痕將朱逮案訊供收押不久開釋徐父子心不甘服商之該圖地保嚴仲箎相約不願擔任董保於前日偕投上海縣公署禀請辭職洪君得禀後大爲詫異諭令聽候核奪 
[包造房屋之糾葛]  
　　作頭喬小姐前延達商律師爲代表投法公堂控稱朱菱溪前倩俞幼安（卽于幼安）包造房屋　因於半途抛工朱又倩喬接續承造將圖樣更改須加工價銀二千六百兩竣工後向索分文不加求追等情朱延蒲石律師代辯稱于抛工後朱向理論于自知理虧由十托喬完工當時朱向喬　明切工程價目均照原合同辦理豈有加銀之理奉判由工程司估看工程再核在案今已看明察核合問與工程爾造均有不合昨由聶讞員訊判喬控朱之案註銷喬受于之愚究竟虧本若干准喬將于行起訴 
[迭次私售燈吸之重罰]  
　　捕房解客棧主俞新弟及葉泰金至法公堂控稱俞前因迭次私售燈吸罰過洋一百元葉泰金亦罰過四次現均復犯在俞葉兩處抄出烟具十餘副　　請究俞葉同供自知不合求宥判俞罰洋二百元葉罰洋一百元充公烟具銷燬 
[達九成係有神經病]  
　　靶子路九十九號門牌爲女敎習之劉謝氏控逹九成時來吵閙等情由廨訊判押查在案昨由中西官復訊天達前在美國留學時與某女士訂婚回華後因女背約已成神經病判送棲流所留養醫治 
[靑年會半夜學堂行暑假休業式]  
　　靑年會半夜學堂定於六號晚八時行暑假休業弍並給發各科畢業文憑屆時特請上海道尹楊小川君主席大律師担文君演說並有畢業生串演科學新劇兼演活動影戲以佐清興聞凡係該會會員及夜學生親友均可依時赴會云 
[城東女學演講會預誌]  
　　南市花衣街竹行弄城東女學於下星期日卽陰曆五月十四日下午一時請前任敎育司黄君韌之演講皖贛浙三省游歷情形及調查實業上之心得并携有各種礦捕物標本名勝寫眞多件届時必有一番宏論女界有志之士乘游覽江蘇物産會之便盍往一聽 
[劣孩何多]  
　　劣孩王榮生金阿昌因串竊謝知庭等各家洋紗等物由捕查獲昨將兩孩一併拘解公共公堂訊實奉判各押改良所三月期滿帶堂再核又虹口德大洋貨店夥葉友才控劣孩張阿根行竊絲襪等情昨由捕房將張孩拘解公共公堂請究並禀明張係過犯奉判押候查明另案並吊贓再訊 
[誌謝]  
　　六月七號爲閘北救火聯合會成立日期在大統路慈善團齊集各會員演習救火技藝昨承柬邀并惠入場劵兩紙又靑年會半夜學堂今晚行暑假休業式亦承惠贈入場劵兩紙書此併謝 
雜評二訥 
[萬佛共和團]  
　　近數月來如紅燈白蓮等邪敎屢屢發現其名目愈演愈奇今且有所謂萬佛共和團者宗旨與義和團相同通電謂其發生於蘇魯間而傳染於上海他邪敎僅行之於邊省蔽塞之地而此乃發現於民智開通之區果有此團亦一可憂之事也 
　　夫邪敎爲擾亂治安之一種而亦託名於共和嗚呼共和何假汝之名以愚人者之多耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[端陽滬上竹枝詞] [  詩笑默合稿]  
　　照常陰曆遇端陽大姐娘姨送禮忙斃脚少爺人不見算來和酒欠三場 
　　照常陰曆遇端陽店舖人家討債忙都說年來因革命帳頭放出没收場 
　　照常陰曆遇端陽婦女更衣擦粉忙爲出風頭兼吊膀惹他光棍打圍場 
　　照常陰曆遇端陽多少孩童拜節忙呼得鄰家小朋友雄黄塗額耍夷場 
　　照常陰曆遇端陽麻雀聲中兩手忙幾塊洋錢檯上　拖將桌椅便開場 
　　照常陰曆遇端陽對手猜拳賭酒忙八馬三元爭不定一班醉鬼盡登場 
　　照常陰曆遇端陽粽子批杷吃得忙沿路嚼來沿路走轉灣抹角上洋場 
　　照常陰曆遇端陽妓院龜奴請客忙說是路頭三桌酒總須濶少代撑場 
　　照常陰曆遇端陽窮漢無錢不用忙反說繁華空轉眼春申江上太排場 
　　照常陰曆遇端陽報館先生筆下忙編出幾篇新笑話萬人傳看好銷場（四） 
尊聞閣詞選 
[南商調題舞劍圖] [  耳似倚聲]  
　　英風大猛飛來神龍壁破散落的旄頭花萬朶寒芒凛凛廪想當年鐵馬僉戈這豪氣元龍忠膽做合配荆那蘭因絮果好摩　還只怕匣中神器起風波（二郎神） 
　　我延陵心碎了恁興亡擔荷把絲竹中年愁裏過項莊去後看看若個騰挪聽鼙鼓聲聲江上勁冷映着兩三漁火漫延俄眼見得兆瓜分涙泣銅駝（前腔換頭） 
　　看多少香車寳馬結隊過他琴抱雲和似這世態炎凉何處可算英雄費氏宮娥美人革裏乾守定首陽清餓何坎欲幾輩沙場醉臥（集賢賓） 
　　千古志難磨剩延津三尺多琴心一曲有人兒和痛陳蕃奈何戀書城怎麽這刀環齊向冰霜墮可欽他一般般是渾似洞仙歌（黄鶯兒） 
　　金陵刦後餘韻振蛟鼉回首斜陽已半挫珠光璀燦耀雲窩搜羅虧得失填弔徐君墓碣無訛（琥珀貓兒墜） 
　　摩天鷹隼浮塵涴算今日詩仙証果只是百鍊鋼成繞指多（尾 
聲） 
筆記 
[無名尼之塜] [  韋士]  
　　粤西某古菴居業山中松柏環護紅瓦若隠若顯菴前溪流清碧水通瀑布瀑下溪盈瀑斷則溪亦涸雨後坐慕前靑石上舉首望大水從天上墮地夕陽映之如懸赤布蒼蒼之雲翟綠之樹葉又從旁襯托景可入畫菴中有比邱尼十餘居其中俗人無不羡慕之靜雅而諸尼有清福也苛歲科廣陵吳生游菴中時菴有老尼相傳少時爲某督姬偶失督歡憤而削髮督悔而姬志不移遂受戒爲菴主督每至菴但煑茗對坐清談督念舊情悵恨無已月必至菴五六次地方有司特重菴加意護衛游人不得入即菴中糼尼亦愼選良家女充之無何督病召屬員謂之曰菴左右山水清逸余死後魂魄猶依依不忍去願得葬菴旁屬員從之遂窆於菴西小邱上菴主悲不自勝欲殉未果粤人多稱其事謂爲佳話云至是吳生遇其墓墓木已拱其下秋草黄萎落葉經風而旋吳生爲之愴然乃入菴坐知賓尼殷勤獻茶點吳生問老尼清健否知賓曰謝貴客問師姑雖年六十餘今猶健飯且願與文士談吳生欣然見老尼老尼合十肅吳生坐談歷年興衰事歎其變幻眞有如白雲蒼狗者吳生傾耳聆之私贊老尼殊有慧力使其少時耽於繁華轉瞬景過情遷幾何不爲春婆續夢今又安得居此清雅地以慧眼觀世事乎是夜即下榻菴之廂室中室中佈置清雅圖書滿架晝倦於游夜睡極酣次晨張目視則景象全非脂膩粉香馥郁悅鼻吳生大愕又私疑身在俗家而夢游尼菴耳繼乃知爲非是則見諸尼皆粉白黛綠嘻笑誚謔吳生目爲之眩有一尼曰昨夜秋風吹落葉蕭蕭作響君乃獨宿空齋姊妹輩恐君著寒共舁君至此吳生心知其意顧亦無可如何諸尼中有一年最少者丰姿絶世吳生屢顧之諸尼遂委少尼侍生而共去少尼靦靦若無以自容吳生憐之詢其身世少尼但嗚咽吳生亦不細詰惟略以已之家世語之自是吳生遂留庵中月餘又值省尼吳生已厭倦欲歸而諸尼强留之乃問少尼計少尼曰君尙欲歸耶旣入虎穴胡更思出星後之塜纍纍何莫非少年健秀如君者吾本良家女彷彿自憶於五六歲時偕吾母來庵老尼欽吾慧美掠禁之不令歸削髮及長欲以誘游客吾力拒之侍君時猶處子也客來久弱者自死强者以藥殺之無得生還者蓋老尼用此術已三十年矣君前告我謂君無兄弟老母猶在堂吾聞君言悲傷三日夜嗟乎吾有母而睽隔至今已十餘年母不知吾之生死吾又不知母究康健與否且吾之姓與名吾父之籍貫家世亦均茫茫然不復記憶私謂世人之苦無過於我不圖君又以承祧之宗子輕身來庵陷入虎穴君母之念君想與吾母念我同也吾日夜思所以脫君而不得庵内與外面相通之門有機括不易開倘一妄動爲彼等所知則立時可以藥君前有力士來欲奪門出後終死於門側蓋身在藩籠有非可以力爭者吳生聞言大驚哭曰吾父母以善人名於廣陵生子不肖好遨遊終遇此阨而令吳氏絶其禋祀天乎少尼亦泣不可仰久之少尼曰今有一策幸而能成則天幸也吳生急詢之則曰盍向老尼索鮮魚多食魚或能徐圖善策也吳生諾一日假愠謂老尼曰吾欲歸矣連曰待我疏慢食無魚鮮豈欵客之道耶老尼笑曰索魚便明言何必作此態遂日日購魚食吳生數日吳生又謂廚尼不善烹調魚鱗未凈去欲自割魚老尼許之一日得一鯽吳生曰何其小耶老尼問左右賣魚者去未曰未去則曰取出易一大者來左右諾吳生私喜謂少尼救已之計得行蓋少尼敎吳生作書由魚腮塞入魚腹因換魚使書傳於外而諸尼未覺也此計凡行多次末次魚爲一書生所得破魚腹得尺素歷叙庵中事書生上其書縣令縣令乃發差役圍庵拯吳生吳生自易魚後日與少尼猜付其結果恐書爲小人得小人以示庵尼則性命立絶戰戰惕惕惟恐死期至每見諸尼耳語則以爲議殺已事聞小聲則以爲磨刃聲每食則疑中有毒藥如是者數日每於隠處與少尼飲泣誓同生死吳生謂苟能重見天日當配爲夫婦少尼泣諾是日庵外人聲喧嘈撃門聲拆壁聲轟然并作諸尼知事已發覺又見近日吳生與少尼形態則大悟事洩之由因共踣二人投吳生井中吳生昏暈及醒則差役環伺縣令慰勞之曰治邑有如此事而未覺察致辱遠客下官之過也吾必治各尼如律焚此菴以除世患吳生覔少尼尸不得久乃得自别井中已溺死吳生大哭卽塟之菴圵之則題其墓曰嗚呼吾妻無名尼之墓築茅屋墓側雇人守之而已歸廣陵省其母誓不再娶每歲必閒關往粤視尼墓而恣哭焉即今到其處觀瀑布者見此半敝之茅屋疑爲隠士所居竊竊羡其雅逸無有知爲傷心人灑涙處者矣 
小說 
[情海慘史貴胄血（三）（英國圭克士原著）] [  亦僧譯]  
　　暴雨傾注溝渠洋溢劇場散客以昧於先機未携禦體衣褂咸跼踧道左如落水之螻蟻方余車駛經其地若曹正欲行跬步其可憫之况令人見之惻然時卡爾凝坐一隅正若有所思索偶回眸問覩余眉關颦蹙頗慮余有悔意　然謂余曰格樂姆君頃承金諾慨賜臂助僕意良感惟僕誅求無厭此外尙擬另有所請未識亦能援例許可否余曰君試言之卡爾曰今日之辜君職在爲僕作證事之性質以及君所覿面者爲何人均非君所須知幸君屆時勿致疑詫余覺卡爾所言殊涉閃爍好奇之心爲之油然引起卽故婉余辭訽曰君殆謂今夕之會必有可驚之事故發生乎卡爾躊躇有間答曰以僕所見良能料其必無惟天下事不可逆臆僕慮屆時啓君疑竇故先以奉聞耳時余儕之馬車由馬白耳橋轉入伊德惠街蹄行靑石之表如撃瓦　清脆可聽旋復由伊德惠街轉入康丕列治街則厦屋銜接一望可數十家而卡爾會友之地至矣 
　　馬車旣停卡爾與余以次踏證而下余於昏霾中第見卡爾引余趨入之第屋宇宏壯較諸倫敦惠司安房舍所佔面積幾逾百倍第之前進有游廊中隔廣袤爲余罕見游廊之前懸彤色琉璃燈一中燃煤氣光射内外余儕行未及廊即有鬢髮蒼白之閽者自側室趨出向卡爾及余莊敬爲禮並若預知卡爾之與第主有往還者不俟其請卽舉步導余儕共入廳次之接待室而已則逕進内堂通報余時心有所感而未便形諸辭色則凝視接待室内容以俟主人之出第見室内結搆精緻前後窗户俱以綾纙爲　色尙霞靑幽雅娱人泗壁裝璜亦極奢華因憶第主其人苟非王族必爲當地顯宦倘其勢利遇人余必横遭白眼顧逈越余料斯須間門幃掀動主人趨入乃非特不以非禮加諸余儕覿見卡爾之餘卽歡呼其名踉蹌投入懷抱樂極而泣不可仰令余惶　間見其爲一年事少艾之婦人遽念卡爾與余交契數耗從未有所心愛閒居對於行止妖嬈之婦女且有鵝頸鷺股憎人觀注之評不覺咄咄稱怪不已 
　　卡爾旣兒婦人以手撫其金黄之鬢髮　賦之態使余不能卒視旣而柔聲語曰吾至雙之安尼泰乎余今歷萬艱千辛而來與卿握手矣吁卿誠堪憐爲余之故飄泊異邦余將何以爲慰乎婦人操德語答曰吾夫言重妾胡敢當惟妾所望於吾夫者在吾夫之緩離倫敦一二星期共叙庭韓之樂今吾夫急不容緩必欲於今晚舍妾他適妾撫衷思之殊不能不心碎欲裂耳卡爾長叶曰此實難以爲力余今兹之身已不復爲已有負吾愛卿惟卿諒之矣言次顧余言曰格樂姆君此爲山荆安尼泰僕敬爲之先容以紹介於君安尼泰亦强笑逆余並以德語向余寒温余昂首間第見其蛾關堅鎖涙眼欲滴若不勝愴楚其芳齡可三十許而櫻唇如畫樊素爲口望之如二十許佳人身被牛乳色之黛角來梯（譯音）短襖修裙下垂及地雲髻兩畔綴纘石如星光射四際腰次以朱綾爲束帶鑲白紗邊益形其苗條可愛即操英語莊重致答曰僕與卡爾君爲累年契友今獲寵予紹介得親夫人芳範幸何如之余心中以卡爾與余訂交數載未嘗一語及安更續訽曰夫人之稅居倫敦殆已歷有年所乎安尼泰笑曰誠如君言惟妾之性嗜遨遊實不亞于吾夫卡爾獲間時有海外之行謂爲常居此間則又非也至此卡爾亦攙言曰格樂姆君訽及此點僕已諗君爲所懷疑惟君當知僕之不能與吾妻安尼泰偕居實有不得已之苦衷言之方寸如割也安尼泰復和之曰格樂姆君苟知妾與卜爾之際遇則君必有爲之涕泗交下者矣余不解二人所言之意爲之憮然無語 
[俠情小說北美婦（一）（美人柏列希著）] [  是吾譯]  
　　夕陽西下淡月東昇天澄地曠山空水潺有孤寨焉旌旗招展刁斗森嚴一老者危坐朱顔白髮偉軀修幹顧視非常望而知爲大將旁有二侍者屏息立户待命少頃引一人進高聲呼李將軍則隊長衛纳他老人正手持數紙反覆觀覽聞侍者報即釋紙注視其人若有所思良久乃起立致敬手指其人而言曰汝年穉哉固欲擢汝爲司令長汝誠才未必以年穉敗然吾不忍累汝不特任重事繁且危險特甚也衛隊長慨然曰是何言赴湯蹈火惟將軍命 
　　李將軍嘉其義勇意爲所動睨視而笑曰吾誤矣不應與血性人談兵串也自兵釁以來南方熱心志士効死疆場者衆矣以吾觀之汝曾入軍伍者衛隊長曰曾在麥那薩充弁長李將軍曰如此汝之升遷亦殊不易有人爲汝指臂之助乎對曰軍曹客來格曉習地理余隊中之良弁也 
　　李將軍俯視桌上紙堆以五色鉛筆在輿圖上輕輕劃一線號向衛隊長曰汝忽稱彼熟悉地理何意對曰卡德總兵言將軍欲與　司曲里會果否 
　　李將軍曰誠然汝知郎司曲里之所在乎對曰約在此山之西其寨在密納司維李將軍曰汝猜近是而吾信其先錄隊不出明晨已至皮亞砲臺矣請留意余所劃藍線之處卽密納司維在此高嶺之外汝試觀同盟軍戰線到處重兵鎭守斷絶吾等交通今欲與郎將軍通一消息必乘其未越皮亞砲臺之行遲則無濟顧誰敢冒險入敵境耶語至此仰視隊長毅然曰我直告汝汝能任此否衛隊長英氣勃勃溢眉宇間應聲曰吾不死者黎明必在皮亞砲台會郎將軍李將軍曰恃上帝之引導使汝成功言時態度從容似不在意轉向門外一望呼曰霍而姆統領請將文件紙稿與吾侍者以紙進李將軍接之仔細輕讀一通並在邊上註釋然後示衛隊長曰請汝熟誌之口授郎將軍免以文字落敵人手衛隊長接視文件其言曰請將軍速領全軍繞道康納而登及血飛而二嶺於九月廿六號黎明與吾軍步隊會於石炮台其餘一切命令可暫緩行我擬用全力攻撃山拉司福特之旁地望將軍聞第一砲聲即來援助用兵貴神速尤當協力望貴軍迅發直至與吾軍相接之處駐剳此計之成功全在將軍能遵守此命令與否也（二） 
 
 
 

Page 15

 
 
   
 
 

Page 16

 
 
   
 
