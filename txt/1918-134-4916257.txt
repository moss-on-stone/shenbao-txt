# 1918 - 134 - 4916257

 

Page 1

 
 
   
 
 

Page 2

 
 
時評 
[大學生風潮（冷）]  
　　我固謂簽約後之不能不善後也今大學生之風潮又巳見告矣 
夫大學生之派代表謁總統留意於簽約一事不得即謂之風潮也但在學生素以安靜聞自來風潮各省雖有而北京之大學生未聞焉今乃有是舉動致受警廳之搜查校長之告退不謂之風潮不得焉 
嗚呼世界上事壓之愈甚者其反激也愈力今日大學生之風潮未知已平與否竊願當局者勿任已意而使其風潮更激湯而泛濫也 
[命令]  
　　五月二十日大總統令任命張一鵬爲司法次長此令 
又令修改稅則委員會主任曾述棨因病呈請辭差曾述棨准免兼差此令 
又令派蔡廷幹充修改稅則委員會主任此令 
又令任命李式白爲陸軍第十一師砲兵第十二團團長此令又令陸軍總長段芝貴呈請任命王堃生爲陸軍陸軍第十一師步兵第四十一團團附應照准此令 
又令陸軍總長段芝貴呈請任命張世鏞爲贛北鎭守使署副官長應照准此令 
又令陸軍總長叚芝貴呈請任命張樹田爲吉林省督軍公署副官應照准此令 
又令參謀總長蔭昌呈請任命范振清爲陸軍第十八混成旅參謀長黄復元爲陸軍第十九師二等參謀官均照准此令 
又令陸軍總長段芝貴呈請授李佐才楊景升爲陸軍二等軍法正楊辛潤爲陸軍三等軍法正孫錫田蕭維翰爲陸軍三等軍需正均照准此令 
又令劉鏡清晉給四等文虎章此令 
[專電]  
　　北京電北京大學昨夜開救亡會全體學生二千餘人决定力爭新約不預政治與留日學界取一致行動第一步全體於今午齊集公府推代表謁總統求勿蓋印並宣布全文一面再與商會聯絡進行（二十一日下午鐘） 
北京電北京中國高師法政工業各校學生聞日約今日送府蓋印即全體齊集公府門首晨至午未散蔡元培不能阻逕電話向府及敎部辭職學生正舉代表進府（二十一日下午二鐘） 
北京電大學高師各校學生集府每校推代表三人晉謁馮云新約無損主權但予未蓋印擬日内召各界開一談話會加以討論衆遂辭出（二十一日下午六鐘） 
北京電學生代表十三人先由李長泰馬龍標搜查身體見馮於懷仁堂馮即加訓斥但證明昨報載十二條爲事實謂彼强我弱不免稍吃虧必不如外傳之甚速歸校如有事惟代表是問（二十一日下午四鐘） 
北京電日使謁段密談南下視察狀况對我時局問題有所提議其性質似屬口頭勸告 
（二十一日下午二鐘） 
北京電駐美顧使密電據此間得報日本將干涉我内政請速籌自全策當局轉詢駐日章使復稱日政府祇盻南北統一共同防敵對於内政决不干涉 
（二十一日下午二鐘） 
北京電京警廳布告如再登載外交則警備司令將按法執行（二十一日下午二鐘） 
北京電中日協定之案係先在東京交換照會且由我國章駐使之提議其照會已發表 
（二十一日下午二鐘） 
北京電日委員昨謁馮並與中委員在農事場暢飲極歡 
（二十一日下午二鐘） 
北京電簽約後計至本日止各省長官及地方團體反對新約之電已達三十六通 
（二十一日下午二鐘） 
北京電政府機關報聲明陸外長不辭職（二十一日下午二鐘） 
北京電曹以軍費無着又不到財部並未到交部（二十一日下午二鐘） 
北京電劉總長提出新議案（一）劃分公海權防（二）防止敵國潛水艇入境要則（三）海軍應與協約國及本國陸軍聯防計畫（四）追加海軍經費（五）擴充海上實權此外尙有預擬新協約關於海軍之施行細則内容尤極重要（二十一日下午二鐘） 
北京電田應詔周則范贊成岑張盧等通電請速息戰 
（二十一日下午二鐘） 
北京電曹張一次電催徐樹錚赴湘徐辭保奉軍師長孫烈臣爲二路司令（二十一日下午二鐘） 
北京電院秘廳辦事詳則由方 
樞修正共二十餘條並增一科 
 
 

Page 3

 
 
（二十一日下午二鐘） 
北京電華茶運俄經總稅務司會同交涉協約方面已允開禁（二十一日下午二鐘） 
香港電非常國會二十日開會選舉西南聯合政府政務長議員共到一百二十三人選定七人如下唐紹儀得一百十五票唐繼堯得一百十一票陸榮廷得九十票伍廷芳得一百十票孫中山得一百零七票林葆懌得一百零四票岑春煊得六十二票孫中山十八日通告非常國會謂軍政府政務現已逐漸結束且命居正辦理交代事宜國會覆文請孫留任至改組之政府正式成立日上十九日孫復正式請國會承認所借海外華僑以充各省及海軍正用之欵一百十二萬元及設立軍政府後所發行之軍用内國公債劵其數額幾何未悉 
（二十一日下午三鐘） 
[外電]  
　　哈爾濱電某大佐宣稱謝米諾夫失利之說不確謝之部下今巳佔據鄂倫河之左岸並飭騎隊巡哨於右岸以察敵情謝暫時停止進行以便組織投効軍隊云據過激黨消息海蘭泡議會巳宣布以阿穆爾境爲獨立共和國 
（十九日） 
哈爾濱電莫斯科電稱斯柯羅巴特斯基將軍布告烏克蘭人民謂彼無回復舊治之志目下僅圖恢復治安引導全國至於民選議會將來政體應由議會决之云（十八日）以上路透電 
北京電法國公使館今日（二十日）接到廣東非常國會否認中日軍事協定之通電又據英國公使館接電廣東非常國會已劃定政務總裁七人其姓名如左陸榮廷唐繼堯岑春暄唐紹儀伍廷芳莫榮新孫文但孫文巳申明辭職近將有離廣州之狀（二十日） 
漢口電第二路總司令因無相當斷任者段總理再三向張懷芝勸告留任張巳允暫留俟繼任之人决定後即離職守云（二十日） 
北京電京師警備司令段芝貴於昨晚致照會於警察總監吳炳湘後即由吳總監發佈通告略謂中日協約决無不利於中國然竟有聽無稽之談而反對之或故意搖惑人心謀爲不軌者實屬遺憾行將對於此輩加嚴重之處分（二十一日） 
東京電據某處接到電報云奥國普拉葛地方起排德示威運動遂啟戰端現已施行戒嚴令（二十一日） 
東京電英國一般人士因西部戰場德軍之攻勢巳失敗又成固定的對陣狀態乃再提倡日本出兵西伯利亞之必要英國報紙亦主張此說美國國務省宣言曰美國對於中日兩國國民將互相提携對於意想中之危險預講自衞之策之動機不懷何等之疑義（二十一日） 
北京電最近馮總電致岑春煊勸其此後仍對於南北妥協取斡旋之勞並密電李純陳光遠云就大勢觀之巳認南北妥協爲必要之舉貴督軍等宜於此時聯合長江沿岸各督軍乘機請中央議和（二十一日） 
以上東方通信社電 
[戰電]  
　　倫敦電今晚海格將軍報稱英軍在波芒至哈美爾境襲擊得利俘敵數人英軍在美爾里北面衝擊防營一座戍兵非死卽被逐走星期四日天空戰事大爲活動英飛機擊落敵飛機三十架又逐走五架英軍射空砲亦擊落敵飛機兩架尙有敵飛機兩架降落英軍陣線英飛機失蹤者五架（十七日）倫敦電今晨海格將軍報稱昨夜奇文希與白羅克間雙方砲戰大爲活動蘭斯．哈士白羅克．伊泊爾境亦有敵砲隊猛事轟擊今晚報稱英軍於日間在摩蘭柯爾境胡吕希南面襲擊得利俘敵若干人獲機關鎗兩架維萊爾與白勒同勒境敵炮隊更形活動星期五日英飛機擊落敵飛機十九架又逐走四架英飛機失蹤者十架（十八日） 
巴黎電今晚公報云亞佛河南北兩岸雙方砲隊交轟不已法飛機擊落敵飛機四架又重損其三架（十七日） 
巴黎電今日下午公報云亞佛河南北兩岸各地點有猛　之砲火（十八日） 
巴黎電小巴黎人報之陸軍專家估計西歐德軍共有一百四十師尙有後備軍四十八師合計共一百七十萬人窺敵軍之志將進逼亞米安截斷亞米安至克萊爾芒鐵路並衝擊伊泊爾凸角如能得利則其第一目的將迫令協約軍委棄北法全境及將其陣線自松末河口展至洛瓦容（十九日） 
倫敦電美軍大本營路透訪員電稱美兵巳抵堵塞通海峽各港之英軍所佔區域大受英軍歡迎美兵即開始從事最後一步之訓練訓練旣畢即將加入戰線（十八日） 
亞姆斯特丹電君士坦丁電稱過激黨已克復巴庫（裏海俄國之港）（十七日） 
倫敦電泰晤士報俄京訪員於四月三十日報稱俄京饑患漸烈今幾無糧食可得當道發出之口糧不足充饑糧分奇貴今秘密通行儼如紙幣火腿每隻値英金六十鎊牛酪每磅値四十二先令乾酪每鎊値三十六先令麵粉每鎊値二十先令番薯每磅値六先令各物大半僅能私購英僑今減至五百人巳請英領事電倫敦乞助（十八日） 
倫敦電杜白林電稱杜白林及愛爾蘭全境被拘者甚多 
每日紀聞杜白林訪員聲稱實行愛爾蘭强迫軍役一舉業已無聲無臭新芬黨首領特伐里拉等五人新芬黨國會議嗣凟 
菲基士等六人均在被拘之列聞愛爾蘭全境被拘者共約百人均押登金斯湯港某軍艦陸軍與偵探曾擁入杜白林新芬黨機關部搜去文件甚多杜白林與貝爾法斯特等鎭逮捕黨人皆在夜間執行愛爾蘭費蘭巨上將出示宣布已於愛爾蘭發見德人陰謀案並懇忠誠之民輔助當道打消此種陰謀（十八日） 
紐約電今日有五百萬人内有女子數十萬人在美國一千五百城開始遊行捐募紅十字會經費一萬萬金元以一星期爲限預料所募之數可過原額感爾遜總統在此步行領導白衣女子七萬五千人遊行勸捐（十八日） 
華盛頓電據當道宣稱美兵今所守西歐陣線較比軍爲長故在戰地已佔第三位目下開抵戰地之兵日見迅速去年六月後滿二十一歲之少年皆須註册限本年六月五日爲止預料復可於此輩少年中得兵八十萬人今估計德軍聚集比加爾第至佛蘭得斯陣線準備續取攻勢者共有一百九十萬人據各報載稱中日曾通告協約國政府謂兩國已訂軍事共同條約以防德軍深入擾及遠東和平華盛頓視此爲防衞之計畫（十八日） 
亞姆斯特丹電布國陸軍大臣宣稱西歐陣線無庸布兵助戰馬其頓陣線兵力未能減弱奥皇奥后偕外交大臣陸軍參謀總長交通大臣已抵布京蘇菲亞（十七日） 
巴黎電公報云昨夜敵飛機越過陣線在陣後數處　下炸彈數機曾進抵巴黎該地於下午十時三十二分發警號繼於十一時零二分發肅清號巴黎鄉間曾落下炸彈數放 
（十八日） 
阿眞廷京城電阿眞廷國會開會日副總統蒞會宣稱政府目下無意放棄中立因所求皆已償願之故（十七日） 
倫敦電糧食部國會秘書克拉愛恩士氏今日在下院答覆某議員之質問謂英國今所存上品華茶爲數甚少糧食部現正在華購辦若干惟苦運船無多一俟所購之貨運抵即可稍稍供給大衆云（十八日） 
華盛頓電國務部官員聲稱中日兩國爲保持遠東和平以防德人侵入締結協約一節已接正式徵實明文聞國務部所接之消息表明中日之訂此約純屬防衞性質僅爲於歐戰期内抵制德人侵逼遠東起見國務部不信此項條約直接有關美國故國務部之遠東政策並不因以更變惟中日兩國將來如以爲有請助於美國或協約國施行其計畫之必要時則國務部之遠東政策當然須加修改云（十八日） 
華盛頓電共同新聞宣稱意國非公式通告美國謂今急望美國派兵數千人至意以便抵制德人之運動並以堅軍民之心（十七日） 
羅馬電公報云昨日敵軍第三次圖復柯洛山仍遭失敗敵兵兩縱隊携機關鎗火液砲助以砲隊猛攻意軍陣地爲意軍砲火所制紛亂退走意軍奪獲火液砲兩尊堅守陣地意軍且於陣線數地點敗襲擊之敵軍一（十八日） 
倫敦電丹京電稱瑞典戈藏堡大火損失之數達數百萬金鎊（十七日） 
亞姆斯特丹電荷蘭糧食現局日見惡劣政府派兵至各鄉搜查有無收藏食品農民大忿荷政府雖已準備二船赴美載榖但迄未得德國允可德荷經濟條約亦未實行蓋荷人顯不願以貴重之糧食易德國之煤鐵等物也一（十七日） 
[公電]  
　　湖北馮玉祥來電一萬急北京總商會日報時報益世報順天時報公言報上海總商會申報新申報時報天津總商會益世報漢口總商會新聞報中西報國民新聞報國民新報均鑒吾國不幸戰禍頻仍玉祥念時局之艱危病民生之凋敝祈求和平數月於茲此次常澧告急奉命來援原期本我初心不戰而定詎於初抵津巿之日即有安鄉澧縣臨澧南縣四屬紳商政官各界公民數千人環跪於道喊控湘西護國軍僞總司令張學濟勒捐騷擾姦淫擄掠經過情形並呈遞印刷物一紙數述張學濟種種罪狀其文曰張學濟者名稱司令實爲暴客衆號數千純屬烏合由辰東下沿途騷擾所過之墟莫不飲恨吞聲而無可如何尤可恨者在常購買銅版機器隨營印刷僞票到處使用各埠商民受害匪淺其前部第二營長張桓元爲害尤烈初本無賴巿痞因濟得受軍官一旦執鎗佩刀罔知高天厚地加以護身有符敢行　縱無惡不作慣逞横蠻此次濟營駐紥津巿委任楊君南材設立兵站部於安鄉就我附近十縣籌辦軍糧支應濟軍楊一片熱忱毁家紓難辦理兵站并未領欵分文濟惟責楊供給糧米亦未給價分文地方週知綜計前後供輸米價及運解各費一萬一千四百七十串後復募送軍米四百五十六石五斗迭經楊列數佈告地方籌集之勞供輸之鉅雖楊善爲勸辦要皆我一般人民之所負擔然則地方與楊對於濟軍可謂盡忠投効矣詎桓元遇敵卽潰奔逃來站六十營潰兵亦陸續到安楊恐妨害秩序設法招撫安邑人民至視楊爲萬家生佛倚爲安危乃桓元惡賊尤向楊索欵八千串據稱作爲招集逃亡餉糈之用楊知其蓄意不良乃向安鄉商會及各親友籌商貸欵八千串交給桓元誰知餓虎饑鷹摯　莫飽欵旣入手竟縱其潰軍擾亂先將兵站財特　馬搶刦一空并將在部職員威縛　逼詐金錢外更抄擄其家以次搶掠商民姦淫婦女如安鄉南門蕭金廷之妻鄒氏被亂兵姦逼號呼廷救亂兵將廷砍傷倒地八人將鄒輪姦又西門畢四姑亦被輪伸姦此其受禍最烈者也其餘横遭淫汚不詳姓氏含忍難更不知凡幾人心惶惶非常驚懼時楊奉濟急令星夜赴津桓元旣肆其威虐反誣楊虧有巨欵懸示拿辦希圖掩其刦奪之名幸援鄂軍前部陣團長開赴安鄉桓元聞風逃遁所刦財物騾馬捆載而去隨由某軍田總事令復委楊君恢復兵站撫慰被難各家人心始安楊有何罪地方何辜同遭此無法無天之慘劫濟與桓元忝爲將領其名曰北伐兵敗不自愧恥反向本軍兵站逼詐不休繼以刧搶姦淫擄掠禍延地方何物惡賊盜匪不如桓元甘心爲匪不足惜如張總司令名義何張亦甘心爲匪首不足惜如南軍名義何誠恐各處未得確情特此詳爲宣告俾衆週知法權軍紀請憑公斷安鄉澧縣臨澧南縣紳商政學各界公民同啓云云慘無人道不忍卒讀且所部盡係烏合此亦司令彼亦司令多則萬人少則數千攔權攘利互不相容此司令所部可奪彼司令所部之鎗械彼司令所部可奪此司令所部之鎗械姦盜邪淫無惡不作所至之處鷄犬一空以此護法法於何有以此護國國其奚存言念及此誠堪痛心然彼果能保守疆界不相侵越苟有一線和平之機亦决不忍以兵戎相見迺張學濟竟令所部周則范田應詔林德軒馬希强等乘我軍未集之際突於十七號下午三點分路進逼澧城我軍守土有責迫不得已已於十八日早五點開始進攻現時正在激戰中釁自彼開非心所願爲民請命不知其他謹用飛佈惟國人實鑒察之陸軍第十六混成旅旅長馮玉祥叩巧印 
要聞一 
[西報述湘人之苦况]  
　　字林報八日永州通訊云衡州寳慶兩要邑於四月二十二日與二十六日相繼爲北軍奪獲後祁陽永州似亦不能久保即南軍某司令亦以此爲言衡州旣陷未幾北軍五千進攻祁陽譚浩明整隊退走秩序井然後隊與敵拒戰其勢頗烈且戰且退直至熊羆嶺而止此嶺高一千五百尺北坡險峻不易攀越苟以數百精兵挾利器以守之則攻者縱有萬千亦無能飛過也五月四日北軍吳佩孚猛攻此嶺砲落如雨但未能擊破自晨至夕之大砲霹靂聲震祁陽（相距三十里）北軍猛轟之後旋即撤退嶺東爲湘江江岸較低可爲高嶺所扼制故攻軍惟有趨向嶺西北軍乃退至黄都舖南軍亦集於嶺西以防抄擊今惡戰已作據目覩者云陣地見桂兵屍身二百餘具傷兵擁至祁陽復由祁陽轉赴永州軍站醫院北軍戰略似由衡州寳慶兩處同時進攻祁陽吳佩孚之兵係由衡州正面攻入者其戰情已如上述而寳慶方面尙有一大軍來逼至少已有萬人集於李家坪附近故大批桂兵已馳往迎敵祁永境内未有粤軍而桂兵來援者爲數亦尙不多每星期輒有數百人到此鎗械彈藥似尙充足各境盜匪頗多永州官場近曾派人赴鄉招集盜匪三百人使之効力於南旗之下祁陽備受驚恐永州亦然除敎會學校外各校一律解散商業全停錢舖典當皆閉門輟業即屠户亦停止交易南軍行爲雖未盡善然尙不惡南軍在城中頗守軍紀惟行於鄉間時未免有越出範圍之舉動北軍之隸於吳佩孚者聞紀律頗佳可爲軍人表率但前在平江肆虐之第七師則在寳慶一帶無惡不作鄉人煑飯方熟北兵竟取之以飼馬鄉民何辜遭此暴行其憤恨爲何如耶 
字林報十一日長沙通訊略云今晨火車載澧陵逃兵來此北軍於四月二十八日退棄澧陵此後久未聞該處消息敗兵半爲張懷芝所部半爲浣兵二十八日棄城時北兵四處縱火焚城二十九日皖兵復回接行破壞手段南軍佔據醴陵後對於醫院中愛傷北兵從未干涉且釋回北兵數十僅没將其軍械並不拘禁其人數日前北軍奪回醴陵甫入城卽開始仇殺難民紛紛避入敎會北兵竟撞入敎會將類似苦力若干人强行拘去且派兵看守敎會而美其名曰保護但不許人出外故外間消息未有所知但聞鎗聲疊作愈趨愈近耳事勢甚危敎士乃决計避入醫院時有一敎士爲鎗彈擊中腿部幸未碎骨醫院常爲鎗彈所擊流歟抑故意射擊歟未能知之某敎士因醫院危迫巳亟遂冒險往見司令旋知旅長爲張敬湯卽湘督之弟敎士至司令部守候多時始克晤見之張旅長當即聲明定將此隊兵士撤回長沙並願親至敎會彈壓但其時敎會中避難諸人咸巳奔散矣華人被殺者其中至少有中國傳道士二人又有一傳道 
士遺失子女二人吾外人在危亟時可向之乞助者在平江有湖南督軍兼民政長之子在醴陵有湖南督軍兼民政長之弟張敬堯之子弟嘉惠吾人可謂甚矣醴陵北兵曾昌言不問中外人民一律看待據衡州消息另一路北軍已佔攸縣吾人甚願佔領攸縣者之不爲此路北軍也 
字林報十一日益陽通訊略云益陽處於三面戰地之中尙無大批軍隊來此惟有小股散兵滋擾地方自稱爲南方作戰實則盜匪而已商民設法勸之地往但無效果近日此輩竟爲地方之大累五月九日小船七十艘滿載北兵開赴下游在益陽郊外登岸復以船爲橋過河緣右岸而行擬趨赴通長沙之大路途中强拘農夫充當苦力約行數里散兵倐起擊之北兵大亂開鎗回擊不分皂白致擊斃平民不少迨行至長沙大路上第一村莊之三里橋又爲散兵所乘北兵遂搶刦三里橋村藉以洩憤幸三里橋附近有一瑙威敎會當由敎士出而求免搶刦之禍始得免達極點此輩北兵於上月中旬由寗鄉開赴湘西直至新化嗣張敬堯以新化未有戰事飭其回駐寗鄉故乘舟而行以資休養旣抵益陽不敢入城恐受埋伏寗願在郊外登岸沿河進行試問英法意美或德奥軍中亦有率領三千武裝戰士恐受埋伏棄城不入之軍官乎苟有此人不將因膽怯而被鎗斃乎北軍膽小過甚反被散兵襲擊如在城下登岸决不致遭兩次之襲擊也 
[南京快信]  
　　省議會今日（二十一）午前十時行臨時會開會禮式李督派何參謀長代表蒞會致祝詞齊省長齊鎭守使曹政務廳長胡財廳長符敎育廳長張實業廳長王警廳長俞道尹孫縣知事均親臨參與行禮 
蘇省議會以中日旣無出兵之必要新約何必急於簽字昨特電中央請宣布原文以釋羣疑 
江寗衆院昨日舉行初選第一區（貢院）第二區（武廟）投票所見有無數未成年之小學生魚貫入内投票由頭門入投票畢由後門出復又由頭門入由後門出如是者數次見各學生均持有投票證數紙嗣聞全城縣立巿立各學校均停課一日學生全體替江寗敎育欵産經理處總董某某等服投票義務尤可怪者非學生塡寫之票多有不納入匭内者緣立於投票匭旁之管理員一見投票人手持票紙到即向其手中接去捲於手中並不納入匭内其用意則非所知此昨日所見種種不合法之怪象也 
寗總商會以中日新約已簽字昨電津聯合會力爭廢約否則商人誓不承認 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局尙無和平希望]  
　　自張紹曾將軍王芝祥上將相繼入京以來各方面盛　時局有重提和議之望昨據某當局云馮統希冀和平之心固不自今日始但决不單獨提倡和議至王張兩氏來京眞相尤與外傳情形不同王因私務來京信宿卽返通州并未與總統有何接洽張來京則確係總統電召惟電召張氏之原因則外間尤鮮知其眞相者蓋由滬報發現岑西林張紹曾盧永祥三氏聯名主和之通電後盧永祥曾向段總理申明并未預聞此事近因張時有與岑西林等籌劃議和之風聲盧因來電詢問總統張紹曾將軍是否係中央派往上海議和之專使總統乃有電邀張氏入京之事發生張來京謁見總統時總統除諮詢在滬名流對於時局之意見外并有議和尙非其時等語又一方面云十八日下午段總理晋謁馮總統報告中日交涉簽字情形後論及國内戰爭段云倘湘境有一處地方有南軍蹤跡絶對不能言和必須將南軍悉數驅逐肅清全湘而後方有言和之餘地總統謂此事恐不易做到段總理云非如此不能使大局平定即爲此續戰三年亦屬不得不爾云云似此則國内戰禍正方興未艾也 
[天津商會聯合會開會二十二誌]  
全國商會聯合會於十八日下午一時召集會員開會到會者共十二省區計十九人至四時餘宣布開秘密討論會議探其所討論之情形大致如下首由王文典報告北京政府關於中日條約巳經簽字然大總統尙未蓋印請速設法挽救會員等均激昻異常討論終結除一面仍派代表向政府交涉外並即行通電誓不承認其所通電如下（一）電請大總統萬勿蓋印以資挽回（二）通電各友邦聲明全國商民不承認之理由（三）通電日本國商會商民否認該條約之理由（四）通電全國各機關請一致反對是時直隸代表楊明僧聲明所有電費願自行擔負並願犧牲家産扶助進行期資挽救大局其致總統電云萬急北京大總統鈞鑒報載中日新約業巳簽字羣情惶懼萬分如果屬實務懇萬勿蓋印以救危亡臨電涕泣屏營待命全國商會聯合會篠致國務院外交部電云萬急北京國務總理外交總長鈞鑒報載中日新約業已簽字羣情惶懼萬分如果屬實全國商人誓不承認臨電涕泣屏營待命全國商會聯合會篠 
[十八日之中央政紀]  
　　公府消息馮總統十八日上午十時曾至居仁堂辦公室辦公片時即回私寓下午一時以後復至居仁堂先後接見來賓數人並與入府報告交涉案之叚總理密談良久至四時以後復召見張仲仁秘書長一次五時始回私寓又聞馮總統是日延見段總理後又見陸外交曹交通兩總長新簡陜西高等檢察廳檢察長吳柄樅甘肅高等審判廳長邵修文至五時四十分退回私室休息又據某要人云十入日下午一時四十五分段祺瑞乘汽車進福華門至居仁堂謁見馮總統馮卽將中日兩國所定共同禦敵騷擾東亞條件一一報告後密議約三十分鐘據聞總統主張將能宣布之條件以明令公布全國嗣又談及平定湘局計畫經總理將個人擬妥分攻湘西湘南要隘意見書呈與總統核鑒談至二時五十六分段始興辭回府學胡同私邸 
國務會議十八日國務例會段芝泉總理於上午十時首先到院接見雁門道尹方幹周後即入會議廳各部總長亦先後到院首由某總長報告中日交涉案之終結情形曾作最後之討論次由段香岩總長報告川北緊急狀况及某項軍事問題各總長均未加討論僅按照參陸處所定之計畫通過此後遂依照日程决定邊防案一件籌撥各路軍費案數件任命官吏案五件即由段總理宣告散會又一消息十八日國務會議第一要案即爲討論宣布中日共同禦敵條件之辦法第二要案爲發親擬平定湘亂計畫詳加討論後衆無異議次爲先期列出之議案數項一浙魯兩省增募新軍案（雖未議决大致擬令其暫緩實行）一山東湖南兩省電懇豁免被災區内地丁錢糧案（應歸内務財政兩部核覆）一招商局要求賠償飛鯨商輪欵項案（責成交通部與該局電商） 
辦理）一王鄂督電請續撥十萬兩賑濟鄂省被災商民案（責成財政部先籌二萬元候用）一邊防要案討論十餘分鐘並無具體辦法此外尙有普通議案三四件及任命官吏案均經通過散議後由陸子欣曹潤田兩總長赴公府報告又一消息日本政府以訓令電致駐京使署令向中政府申明克倫斯基政府許以松花江岸至長春一段東清路畫歸日本但克氏下野後此約并並未正式宣布請中政府查照等語政府方面復以俄新政府來寗不承認此事故於是日閣議爲詳細之討論結果暫守鎭靜之態度候歐戰終了再爲正當之解决 
參陸辦公處據某要人傳出消息十八日上午九時左右靳翼青將軍以下各員均曾齊集參陸處繼行討論各項軍事問題聞經决定者（一）爲飛電飭管旅援川案（二）爲電示吳佩孚進攻零永計畫（三）爲規復湘西之問題散會後曾致管金聚萬急軍電一件據某　局傳述川北形勢日益緊急陜南防務端賴管旅故中央對於管旅前次要求成師一節巳有允意是日致管旅之急電除飭令救援劉存厚外對於改旅成師一節亦曾承認提交閣議核奪云云 
[關於戰事之京聞]  
　　張懷芝進退兩難張懷芝自第二路失敗以來即無前進急思冋魯督本任前已電辭第二路總司令十八日復來電謂湘贛兩督於統軍作戰均精幹穩當無庸再行檢閱請即取消檢閱使之職張氏急思回任之　概可想見矣但政府對於張之請辭前巳去電挽留茲聞政府昨復拍致張使長電一道措辭極爲懇摯並謂已催徐司令即日南下當能稍分勞苦惟統率二路非公莫屬切勿再萌退志以維大局云云又據某方面所聞張懷芝雖力請脫卸檢閱使任務回魯督任但該省士紳反對頗烈曾電請以張樹元署理督軍其措辭則以匪患蔓延無人負責爲言實則反對張懷芝之聲浪極高政府對此當然不能輕許而張懷芝果能回任與否亦屬疑問矣張敬堯電保小徐據政府某要人傳出消息湘督張勲臣十八日致電中央力保徐樹錚繼任第二路總司令并加陸軍上將銜其原電略謂湘戰尙在吃緊之中而第二路軍隊完全喪失戰鬭力戰事前途殊覺可危張子志總司令旣巳再三請辭本職乞中央早日明令奉軍副司令徐樹錚繼任第二路總司令之職並加陸軍上將銜飭令徐氏早日率軍入湘以資臂助等語段總理披閱後以徐樹錚旣早有不就第二路司令之决心對於張湘督此電殊難置覆也 
湘西南北軍形勢湘西表勢日　益緊急據新由漢口歸京之某軍官所述北軍在湘西常德附近各地分駐者除陳復初之十四營朱澤黄之一旅第七師三團外新由第八師（即王汝賢所部）及第十六混成旅（即馮玉祥所部）調往者將及十營共計實有三師左右之軍力南軍分駐湘西各地者則有田應詔周則范之一師胡瑛張學濟之八營合新到澧州洪江一帶黔軍計算在兩師半人左右以人數比較北軍尙佔優勢其可盧者南軍能隨地結事游民以補充缺額云云又據某要人云湘西此次失敗原因磓複雜然大半因陳復初師長濫收南方降兵所致十八日參陸處例會時某當局動議謂常德此次失守實收周田二軍詐降反攻當兩軍作戰之際此種詭謀亦係應有之事我軍如能稍加愼重何致墮其術中遂由公决致電前敵各軍嚴諭此後收納降軍時宜加意愼重以免貽誤戎機 
南軍圖湘計劃據某方面所得長沙探報謂南軍新定之圖湘計劃對於湘南零永一帶專取院勢以遏北軍入桂之路而以全力進圖湘西湘北等處藉便與鄂西川東各支南軍聯成一氣張湘督得此消息後即電令前敵各軍取期攻克常德以爲阻隔之計又據某軍事機關消息第三師師長吳佩孚十八日曾續來密電一道大意略謂零陵永州爲敵軍根據之地我軍旣欲規定全湘勢不能不乘勝進攻其地務望中央迅調奉軍前來塡防湘東各縣佩孚自願率師前進敵軍現正注集湘西零永軍力甚薄此機實不可失等語電末并附陳進攻零永計劃聞十八日參陸處巳覆電吳師長指示方略矣 
贛南形勢危險陳贛督銑日連有兩電到京一係報告設立軍法處者略謂咸電悉贛軍出庾嶺後即令設立臨時軍法處現粤中旣有軍紀不嚴之謠言已電各軍重申約束再贛軍並無在北江失利之事併聞一係報告防務者略謂吳鎭守使電粤軍於和平連平增兵已命郝團赴龍南嚴防又據探報李根源等分援惠韶查粤軍專力對贛我兵少備多情形危險巳將張之傑一旅調赴萬安吉安整頓趕速援應贛南云云又接陳光遠篠電云李烈鈞抵韶關親率滇桂軍三十六營反攻南雄即令左路砲團高文貴派一營援右路並由第三混成旅派步兵一團馳赴信豐一帶又云另　蓮花廳之張旅移贛南並令二十三旅移駐南安崇義矣 
川北形勢緊急據漢中電訊謂南軍由三台北進綿陽彰明梓潼劍閣均相繼失守其前隊確已進逼昭化劉存厚孤軍駐在廣元子彈復不充足援軍如不能日内趕到川北一隅恐有完一不保之勢劉存厚最近有一萬萬急電除報告綿陽梓潼各地失守詳細情形外并有援軍如不即到廣昭（即廣元昭化）恐有不保之虞之語則川北形勢緊急情形已可想見聞參陸處及閣議十八日對於此事均曾加以討論結果除飛電漢中管金聚旅長請其就近救援外别無他項辦法也 
[廣東中行規復兌現之消息]  
　　廣東維持纸幣事宜昨經軍署大開會議决定辦法頃聞此中進行因官商各方面均已認定恢復兌換爲必要且允協力籌集欵項楊梅賓已以個人名義擔認先交四十萬元並與實業銀行商撥一欵其他擔任借撥一二十萬者亦六七人以故咄嗟之間即集得二百餘萬現欵原擬五月十五日即實行規復兌換嗣因行内之重要數簿查悉亦爲貝祖貽携赴香港有斯窒礙遂致不能如期主理此事者昨已專員附搭廣九車趕赴香港尋覔貝祖貽取回此項數簿如無别故則今日即能實行兌現至該行正式復業之期亦已積極籌備約於月内實行蓋辦理此事者現將恢復兌換與正式復業分爲二事辦理恢復兌換較諸正式復　爲要故將此事提前辦理也 
[軍府改組案與張開儒之關係]  
　　國會議員焦易堂致各報函云頃閱報載國會議員對張開儒案爭論一節多失眞象言非己出者姑置勿論第就易堂是日所發言論略爲一陳是日爲改組軍府案開談話會因陸軍總長張開儒案發生丁象謙君提議鄒魯郭人漳相繼發言主張不一易堂謂張案宜分兩層研究（一）對人問題（一）機關題張本陸軍總長而於唐督莫督治下均有官職謂其任務紛雜因有重大案件發生不及通知軍府遽爾逮捕當此軍務緊急時代猶可說也至陸軍部乃非常會議通過機關因人而毁棄機關凡有絲毫政治知識者莫不認其錯誤也易堂以爲請與莫督相識者詢其對於陸軍部之毁棄故意耶錯誤耶如係錯誤請其恢復扁額聲明軍府如係故意則是根本上不承認非常國會非常國會可以自行解散何須討論軍府改組案爲羅家衡君起立謂吾非常國會之監督權在軍府此案可使軍府直接辦理我們不必管閒易堂駁曰國家主權發動機關是否在國會旣在國會而當此重大事件發生而國會處於旁觀地位聽雙方之自由解决殊非立法本意記得羅君前在北京時對於各省不法行爲曾提質問書查辦案何前後之主張不同也弟非主張質問亦非主張查辦不過希望議長或議員以朋友資格解决此事免生枝節否則非常國會萬不宜冒昧通過改組案照法律仍歸無效也吳宗慈君亦主張是說所言辦法尤爲公允故全場均以爲然議長擔認以個人資格極力轉圓而一般反對改組之議員均謂改組案之進行與否全視陸軍部事之解决如何此當日實在情形也 
永州來電云讀中山先生歌電以護法將成慨然引退善刀而藏知幾爲哲仰佩無已某等武夫雖未嘗學問亦曾略開大義矣兩粤自主衡永獨立海軍宣言其時未有軍政府也護法宣言天下共見滇黔靖難亦由内閣非法劉氏禍蜀而起劉張旣去川滇黔協力始非區域之爭終收共同之效執殳行間喋血百戰出生入死未嘗少衰知有國有法而已不知所謂地方亦不知所謂爭雄武夫戇直祗知以鐵血倡義効命疆場不知以筆舌要功攘竊權位若其行爲乖謬不切事情不洽輿論未饋前敵一餉未發北軍一彈如竟貪天之功求遂一己之大欲此等能事非某等所敢聞抑某等竊有疑者旣稱護法必先自軌於法聖哲所謂未有己不正而能正人者查約法條文總統實兼海陸軍大元帥之職今黄陂辭職尙無明文河間代理亦稱依法而忽然異軌特起名號自娱以言民意不過少數人之主張以言法律顯與約法條文相背陸唐二公之不就職出於尊重法律之苦衷當爲天下所共見某等之愚所謂護法者求正式國會之復開依法政府之成立而已爲法外之行動以求逞名護法而實違法恐不足以服天下之心亦且爲敵人齒冷西南義舉將及一年統一機關迄未成立内治外交無所措手籌餉籌械百無可爲某等南敵軍人何所逃死今非法政府决心撲滅義師若再異詞相持遷延不决謇舌之論未終城下之敵巳逼淪胥偕亡蟲沙同盡何法之可護何名之足爭大局阽危事機迫切邦人君子孰不念亂中山先生旣發解職之宣言表示光明之態度伏望諸公速組成統一機關以歸護法之實力使某等安心前驅努力殺賊幸甚幸甚山高水長謹謝中山先生之賜於無盡韋榮昌林俊廷馬濟李書城程潛趙恒惕劉建藩林修梅賁克昭同叩尤印 
唐繼堯來電云協公蒸電印公文電及蒸電均悉惟陽電至今未到修改軍政府組織大綱案各節妥洽可行但堯意有所商榷一名稱仍用軍政府名義旣如國會議員諸君删電所云事平取消依然恢復中央集權之舊貫然遽設正式政府於事實亦頗難行故此間蒸電徵求各省意見或酌用軍務院或另訂名稱嗣接頌公復電謂機關名義以臨時政府爲宜否則對於外交不能有明白正當之表示究不如段系轉借政府之名得以操縱一切所論頗爲至理二組織大綱第三條軍政府置政務總裁若干人第四條一項軍政府之職權合政務總裁組織政務會議行之此間雖未悉組織内容間有疑義甲政務總裁是否以外交財政民政軍事等項分職乙推設總裁數人每省一人爲之首領事務能否統一丙軍政府職權是否專由各政務總裁執行其餘各總裁均不在政務會議之列以上理由故鄙意機關名義如於法理事實别無窒碍即逕和臨時政府名稱較爲正大且協公蒸電云粤中議將軍政府及聯合會議同時取消似不如卽設臨時政府可以壁壘一新至内部組織前已於蒸電奉商旋接如公頌公電均屬同意近接幹老電亦極贊成望可仍照蒸電選設總理總長請議員諸君贊同其總裁之議亦可不生問題但仍懇諸公就近斟酌進行此間絶無成議惟冀各方協定早觀厥成間因一二節目反復磋商轉多延宕也至中由意見應請設法疏通同扶大局是所至禱繼堯艶印 
[湖南戰局之變化（長沙通信）]  
　　湘省戰局自左路大敗以後情形即日加緊急日來所傳消息則吳佩孚所部已在祁陽被南軍包圍寳慶縣城又爲湘軍第一區守備隊司令吳劍學所佔領灰眞文等日張督曾迭以百萬飛急密電報告中央請兵援助湘西方面自陳復初敗退以來消息亦日形險惡周則范所部巳向漢壽益陽步步進逼張督前此派往常德堵截之兵亦爲湘西軍所擊敗陳復初所部殘卒現駐安鄉陳氏則親行來省報告一切是西南兩路之南軍均已極爲得手至北軍方面則第二路之兵已無戰鬭能力除山東施從濱所部現已退駐長沙外其餘悉向袁州退却張敬堯之第七師傷亡旣衆逃散亦多雖有一部分尙屬齊全然以心存畏怯之故已經不能再事戰爭直省之軍則陷在衡陽等處亦難久支僅奉軍之兩旅尙在前戰勉力作戰然是否可以支持尙未可料張督以情形愈緊兵隊無多巳萬分焦急昨已將第二十師之第七十七團分作兩起以一起開往沅江一起開往湘陰一以遏湘西軍之來路一以防範平江因日來又有一部分之南軍巳抄瀏陽小路逕至平江以拊長沙之背也至湘潭方面以原駐之兵已開赴衡陽援助該縣不免空虚遂將第七十八團開駐湘潭之易俗河以防南軍由朱亭進逼並將第七師之補充第二團之一部分開赴株洲以爲奉軍之救應然所分撥者僅能支持一時且省城軍隊無多亦在爲可慮幸馮玉祥所部之第十六旅巳於文日抵湘張督以援助湘西之奉軍第一師旣不日可到續調之安武軍亦已向湖南出發遂商之馮旅長請其暫駐長沙庶前方一有緊急可以隨時救援又此函將發時忽得軍署消息謂醴陵已爲奉軍恢復寳慶地方亦巳復爲北軍所有云云若然則長沙湘潭日内尙可無慮惟以兩軍最近情勢而論似恢復醴陵寳慶之說尙未可靠云 
[張敬堯整理湘省金融電]  
　　湘督兼省長張敬堯十日有長電來京詳陳湘省金融之紊亂擬具整理計畫請政府核准施行外間所傳張督索欵幾百萬者當由此也茲覔得原文如下湘省初 
 
 

Page 7

 
 
復百端待理情形危迫莫可殫述尤以整理紙幣一端爲人民生死　鍵爲着手第一要端查湖南銀行濫發紙幣藴孽極深歷年以來計共發行銅元票七千餘萬串銀兩票一千餘萬兩銀元票七百餘萬元凖備毫無價値奇賤處處流通即人人破産以致百物騰貴生計窮蹙釀爲亂階敬堯蒞湘銀行被刦一空人民莫知所措前已電陳大概請欵接濟僅蒙財部照案將湘省在滬訂印新票飭關驗放實際仍莫名一錢祗得暫將各票減折定價悉以實銀元爲準宣言分期照價收回冀使湘民旣受破産之實禍尙有不絶之餘望然徒託空言斷難持久蒙簡財政廳長嚴家熾來湘迭與磋商非從根本解决不可綜計各票流通總額即照現定減折價格計算亦須實銀一千七百萬元方能收回湘省驟難自籌中央亦難爲力惟有另設湖南新銀行用間接收兌方法由新銀行發行兌現新票藉減兌換之基金而以湘省確實債權及指定財産擔保借債以爲新銀行之基金查五年國軍過湘由湯前將軍在湖南銀行挪墊中央軍隊兵站特别各費共銀二百九十七萬五千三百五十八元一角六分迭經譚前省長傅　督軍先後咨電索取未奉撥還又前清湘路公司於米鹽兩項收捐作股曾換領交通證劵由部分年攤還本息總額共八百餘萬元每年應還二十餘萬元現在過期未付已逾四十萬元該前公司並另欠湖南銀行貸欵結至丙辰年底共銀一百零二萬七千九百十一元九角七分年餘累息又將十萬該欵由部擔任有案亦屢索未還合共欠額四百四十餘萬元湘省値此大亂之餘數千萬生靈垂絶待救中央視全國一體援助當亦有心况此應還湘省之欵奚忍不予籌還擬懇如數迅撥現欵歸湘又前項交通部定期凖劵八百餘萬元係屬有着之欵並乞由部擔保按照四成押借外債可得銀三百萬元併計撥還欠款共約七百餘萬元以作新銀行基金當可周轉前項欠欵中央如實難全數撥現亦求發給現欵二百萬元其二百四十萬找給五年公債票由部擔保押借外債照四成可得百萬元合之交通證劵押借之欵共爲六百萬元此時萬難再減但舊票額數太鉅仍不能直接兌現擬將在滬訂印預備收換舊票之新銅元票間接收兌以資周轉一面規復造幣分廠多鑄銅元以備新票之兌現其舊票務使暫照定價流通嚴禁㚥商抑勒稍減人民痛苦（中略）務乞中央照准撥還以蘇涸魽迅盼電示施行不勝大旱雲霓之望張敬堯叩蒸印 
[皖省近事]  
　　皖督倪嗣冲以安武軍援湘所需臨時軍費已連電中央籌撥三十萬元中央迄未答覆現倪氏將本省敎育行政各費挪用故各機關自四月以來均停未發 
援湘安武軍前敵總指揮馬少甫准三五日由蚌返省率軍至前敵現駐紥潯陽安武軍已待命出發 
倪嗣冲新募之軍隊刻已成軍將分調各屬塡防 
皖省敎育行政會議今晚特開講演會請鄒霽澄君演說　學要概並開演敎育幻影如江蘇第二次聯合運動會幼稚園滬濱風景群種影片均關於敎育參觀者男女約二千餘人頗極一時之盛 
衆議院初選規定二十日參議院初選規定二十一日近選舉事務所長對於皖南選民總數故爲減少對於皖北各屬任其浮報識者早知其具有深心矣茲就懷寜縣方面言之不發調查證但令選舉人鵠立縣署大堂（在城鄉投票處）挨次翻對名册畫到持票入投明知人數不能悉集所餘之票便由某某秘密自由繕投而各鄉（懷寗分七鄉）多由士紳把持按票分攤自寫自投概以初選當選卽可居奇待價而抱議員熱者之何某刻正僕僕道途向安福俱樂部乞憐搖尾冀復爲新任議員更有瓦匠之子陳某亦發此夢想可憐也 
[江北商會聯合會開會五誌]  
　（清江通信）　 
此次江北商人因新稅繁苛由各商會公舉代表到浦聯合開會巳經一星期之久前議各案早經本報陸續記載惟此次會議商情雖甚激烈而精神未能統一此由學識缺乏使然未可勉强也茲統計會議經過之事實最重要之目標在維持現狀然此種辦法在官廳方面雖未明令允許而各稅所之暗中變通即不啻一種承認之表示再以該廳預算案論謂改時較未改時尙短少三十餘萬此次該會要求維持斷無不允之理不過此次新稅之謬點在分江爲界經過重征一條若洋票子口再報落地一條商人即不反對恐亦有起而爲之質問者現該會巳閉會各代表復紛紛赴寗以便向省議會請願茲將該會呈省曁財政實業兩廳文照錄如下爲稅重商困懇予維持現狀以全商命事竊蘇省改釐爲稅奉令於五月一日實行當經江北各商會集合會議僉以新訂章率窒碍頗多不加修正萬難奉行公决先請將實行之期暫予展緩俾各地因新稅苛擾而停運輟業者得以回復原狀一面磋商修改庶臻完善等情經由文藻等代表各商會於蒸文兩日電懇維持在案惟迄今未奉鈞示批准羣情惶惑罔識所從近日各地函電紛來非報告停業即詰問理由情詞堅執意氣激昻雖經屠王甘三委先後蒞會勸導解釋無如各縣商業率皆情急勢迫竟非空言所能搪塞伏維釐金一項原爲前清弊政之極端商民盼望革除何嘗一日去念前曾屢有裁釐之精原安具存皆可檢查今當道知其弊而去之宜商民羣起歡迎之恐後乃竟至輟業停運復求暫行照舊征收在不關商民痛癢者鮮不謂出爾反爾曲在商民而孰知名爲拯商民於水火者轉予商民以益深益熱之機乎夫寗蘇一省也稅則宜一致矣而新率必寗重於蘇倍蓰貨物稅即産銷稅也而新率則江南北各征一稅榖食民命之所關宜輕稅或免稅矣而新率則較他稅爲獨重實行裁釐水陸各卡宜一律裁汰矣而原有局卡如故釐裁則通過無捐納稅之數宜較昔爲減輕矣而原有通過稅之數仍包括在内照納如故其他章程稅率煩苛嚴重更僕難數以此令行江北商民而告之曰是爲革除釐金裕國便商之善政竊恐商民雖愚縱有忍痛承受之心亦斷無踴躍輸將之力與其閉門造履致生大小之嫌曷若率由舊章暫市仁人之惠文藻等旣勉受江北各商業之委托而對於各該地商困情形又復見聞較確若不急求救濟非特無以對江北商民即反諸良心亦未敢放棄其天職且聞此次自新稅實行抵補預算較前收入已短三十餘萬之多倘暫照舊征收似於國課商情兩有裨益謹將各代表對於新稅章率碍難奉行請予暫准照舊征稅以便修正各緣由除呈請財政實業兩廳外爲此仰乞省長鑒核俯賜轉飭財政廳准將新稅章率暫緩實行一面迅賜修正以利進行而昭公允 
[再續江蘇縣視學之講習會]  
　　江蘇縣視學講習會演講情形已兩記本報茲悉十三日由俞子夷先生演講各科敎學法及敎育統計是日寗垣小學研究會會員六十餘人加入旁聽十四日仍由俞先生演講學務報告法下午陶知行先生演講學校設備與衞生晚間即在會場試演各種新奇活動影片以增興趣十五日由陳主素先生演講視察訓育方法下午張子高先生臨時演講題爲進化論十六日由周介藩先生演講模範小學校及校長糢範敎員吳士翹先生演講敎育經費支配法下午由陸規亮先生演講模範縣敎育四時後請武術研究社社員高等師範學校國技敎員于尹二君等試演各種武術國技十七日上午會議參觀寗垣巿敎育事宜下午請劉伯明博士臨時演講題爲人生觀十八日參觀江寗市敎育晚間請賈季英先生臨時演講題爲視學管見十九日星期休課省立第四師範學校即在門帘橋本校開歡迎會備有茶點藉盡東道之已誼一一具柬邀請矣 
地方通信 
[蘇州]  
　　衆議員初選舉之現狀二十日爲吳縣衆議院議員初選舉投票之期其投票所設於城内東路雙塔寺前舊貢院内此係第一區專限於蘇州巿區域其他八區分設各鄉鎭由縣派員會同就地紳董分别監察管理而第一區監察管理各員共有二百餘員分掌簽到給票領票換票管匭等事是日上午五時所有辦理人員均陸續到所派定應掌事項由臨時庶務處每人分給早點票一紙正在領點充饑之際已有選舉人紛紛入内旋由監察員勸令暫行退出俟搖鈴後簽到領證方能入所投票聞此時投票所外已人山人海該巷交通早被遮斷凡乘坐肩輿來所之人須在遠處停轎迨鐘鳴八下吳初選監督即命僕役振鈴表示開選於是投票人魚貫入内簽到處管理員無法阻止祇能聽各投票人擅取入場劵親自塡寫姓名赴給證處換取選票憑證彼時給證處人已麕集聲浪甚高細視投票人裝束牂態雖俊秀斯文者不乏其人然衣衫襤褸類似乞丐者約居十分之六七此種類似乞丐之投票人令其簽一到字而不能書寫者甚有汪與江林與杜等筆畫相類之姓氏而不能分别者不一而足自上午八時開始投票迄下午六時停止總計匭内投票共有二萬六千四百餘紙正時忽有沈丁二監察員查見一某徽人手持投票纸四五紙當在其身上搜檢尙有空白票不少沈丁二人即手擎此項票紙由大堂直衝頭門而去口呼選舉舞弊必欲往拍公電報告各選舉機關一面提起選舉訴訟並謂安徽人洪少圃如此運動舞弊而此種空白票紙從何而來非查究不可吳初選監督以此時所内秩序大亂遂勸令沈本二君暫爲歇怒將來開票　自有辦法復有某監察員與沈丁細商始得無事事竣後吳初選監督卽在所内開一大會研究當日投票情形某項應若何救濟某項應若何失效並謂票匭應愼重保管此項會議時間約計三小時之久始散云 
[松江]  
　　衆議員初選投票記衆議員初選事宜由選舉事務所分設十投票區業於二十號一律設匭投票先數日由事務所將初選投票證發交原調查員轉交各選民他處尙無異議惟五庫鄉董沈陳二人曾將投票證百餘紙繳還縣署聲言該鄉自治委員吳翰芳調查舞弊此項投票證仍請轉交吳委員散發云云此次選舉熱度城區較爲冷淡在投票區附近設所招待各選民者亦以鄉區之人爲多二十日第一投票區之前後如北楊家橋白龍潭第一社新華振華華商各印刷公司均設有選民招待所門上有黏紅紙一條以示識别者亦有明目張膽大書某某鄉選舉事務所者其招待方法大概投一票者即以一飯酬之其有並非預先接洽之人亦可以投票證換取一飯惟在此中聚食者類多赤足敝褐之人故必經運動當選人之一番敎練俟其將名字學寫純熟方令前往投票此外較有勢力之人則更直接由調查員代收投票證於是日雇人往投以期簡捷云 
[無錫]  
　　救火聯合會演龍紀無錫救火聯合會昨日召集各救火會假車站球場操演水龍除西吊橋清明橋二會缺席未到外計到二十會臨時並有北鄉劉潭橋救火會參加與演外埠來賓計有上海救火聯合會十八人上海閘北救火會十八人蘇州救火聯合會十五人先期敦請前任上海救火聯合會會長李平書現任會長毛子堅穆杼齋三君爲評判員李君等昨晨蒞錫到會後即指定上海會員監察行動無錫縣知事楊夢齡因選舉事赴鄉由殷承審員代表到會下午一時半開始演龍依次操演至四時半完畢演龍時間以壇頭弄救火會爲最速惟該會擊中靶子之後不依規定手續理應罰加時刻因應罰未罰致有恒記救火會出而質問交涉未决遽行用武一時秩序大亂評判員以人多口雜當場亦不克舉行給奬茲錄會場所記各會演龍成績時間於下壇頭弄四百三十三秒青菓巷四百三十九秒煤場弄四百七十一秒北塘東街四百七十一秒中區西段四百八十秒接官亭四百九十秒大市橋四百九十一秒西倉橋五百零三秒南黄泥橋五百二十一秒泗堡橋五百二十四秒江尖五百三十六秒北大街五百七十八秒東北一五百八十九秒東北三五百九十三秒北栅口五百九十九秒三里橋六百十四秒北黄泥橋六百二十秒江陰巷六百三十一秒（靶子未到）伯瀆港六百四十一秒斜橋六百四十五秒劉潭橋六百二十二秒於此演龍聲中更有一驚人之趣聞則爲上海閘北第三段救人會會員四人於前日來錫不乘火車皆以脚踏車代步於黎明五時起程行至崑山午餐費去一小時及至蘇州因一車車輪損壞費去二小時修竣復乘之至五句鐘抵錫自滬至錫約華里三百五十餘里僅行八時餘可謂迅速亦足以見該會員精神之壯旺矣至車行途徑係隨滬寗火車軌道旁之邊路遇有橋梁須不時下車步行云 
[鎭江]  
　　選舉風潮丹徒初選舉劃分十區派員管理示期陽曆五月二十號投票詎是日城内萬壽宫第一投票區所因有十數人搶籖致釀風潮投票者計有數千人之多均一鬨而散選舉因之停止云 
阪谷男爵之經過幣制顧問日本阪谷男爵隨帶眷屬及隨員書記十餘人由滬附滬寗鐵路花車於日昨午後四時道出鎭江維時鎭江關監督兼交涉員周嗣培丹徒縣倪知事警察局沈警佐商會總理吳澤民等同至車站竭誠歡迎以敦睦誼少頃開車赴寗改乘津浦火車往天津 
委員查勘砲台江蘇李督軍爲愼重江防起見派張副官赴鎭澄淞等處查勘砲台以資整頓鎭江一路各要塞官弁得此消息已預備一切矣 
勸學所之成立丹徒縣知事倪和甫君奉敎育廳令飭敎育會籌辦勸學所刻已就緒所長一席經敎育廳委道宜章君充任已蒞所行事矣 
[揚州]  
　　衆院初選舉之現狀江都衆院初選舉於二十日舉行投票第一區在城内萬壽寺其各巿鄉二區至十區均由趙監督派管理員二人前往監匭並通飭各警區當場照料茲記第一區狀况如下上午八時起趙知事即親臨監督警察二區長四警察區員及縣署一科長均蒞場照料由主任員發給簿票（計一萬三千餘張（令各員分司其事其初秩序井然未移時卽有持證二十張或三十至百張向換票員領票各書其所舉之人者有人在書票室以金錢購票竟高論價格（每票有售洋五分至一角二分按前昨兩日各茶坊即有此項買賣）某換票員被人竊去一百餘張某某等以奪票互相毆打幸經人排解未釀大禍又有持有票證而換票員無票可應計數百人之多有痛駡者有向主任責問者延至下午五時經趙監督封其投票匭（計十二匭抬往縣署）始行無事並聞瓜洲（第二區）亦因此項問題管理員被其綑縛擬抬匭進城提起選舉訴訟云 
屠稅投標揭曉本邑屠宰稅投標現巳開匭計投者四人以商民朱雨祁包認常年一萬八千八百元爲多數（原數一萬六千元）趙知事昨特飭令未商預繳稅金一月定期核辦並備文呈報財廳備案 
所長整頓街道本邑警察所趙所長現以整頓街道障礙規定章程十九條通飭各區一體查照實行以維路政 
[武昌]  
　　省議會爲民請命省議員李德寅李華穠等三十七人提議酌免錢漕請開會公决咨行省署以濟鄂民茲經討論終結一致贊成函達省署請電懇中央酌免錢漕以蘇民困文云去歲肇兵戰事延長鄂省毗連川湘適當戰線衝要故受害較他省爲烈計六十九縣僅鄂東一部未遭大亂此外數十縣殆無一片凈土如蒲通一帶鏖兵數月荆襄各屬迭起戰爭鄖陽諸邑受兵刧掠至鄂西十餘縣戰事至今未巳加以潰兵之殘虐土匪之縱横刧殺無數搜括再三廬舍焚毁井邑垢墟誰爲此禍至於此極乃當此亂靡有定之日錢漕徵歛忽又届期哀此殘黎救死扶傷之不暇即令廣籌拯救尙未必即蘇殘喘而重加催科斷非所宜查歷朝恤民之政遇荒歲則辦蠲辦緩罹兵難則豁免丁糧現鄂省戰事未巳荒象已萌揆此時災難之鉅度來日民食之難惟有呈請政府暫行酌免本年田賦以紓難民或謂若行蠲免則鄂省徵收不無短絀竊謂有田而後有賦今地方沉陷田畝盡荒未能種値遑論收穫未能收穫遽責獻納揆之稅賦原理恐亦未合相應咨請兼省長電懇中央准將本省各難區本年錢糧先行緩徵俟將來調查竣事後再行分别酌免至原有撫款並請從速散放以資接濟而免流亡 
湘鄂木商之呼籲卾木商向由洪江上游一帶採辦來鄂或下駛以至海口統計營業不下數千萬元茲有木商晉豐泰等五十家以木簰在東西湖扣留除懇湘督體恤商艱飭令放行外又來鄂具禀王督軍以長江一帶木料仰給湖南若爲扣留則洋木暢銷利必外溢且湖北稅收竹木尤爲大宗是又影響於財政故特據情轉電湘督俯順商情飭下放行以恤商艱 
稽查處又有所獲武漢稽查處偵探員三名十六號在漢口滿春茶園尾隨一相貌堂堂衣裳楚楚年約四十餘歲者一人至藥王廟下手捉獲當用繩反縛其手由横堤順途而下當解往警察廳轉解渡江送交軍法處審辦未知係何要犯 
[嘉興]  
　　縣屬發現盜刦案嘉興西鄉和合浜農民黄順龍家頗小康久爲匪徒所垂涎前晚二鼓時分有盜匪二十餘人口操湘音破扉而入闖入内室任意刦掠將平日所積盡被刦去直至四鼓時始呼嘯而逸傭工張某因不及躱避被匪擊傷事後檢點失物約値一千餘金現由該事主開單報縣飭警嚴緝矣又縣屬鳳凰橋農民金阿元家亦於同日晚被盜刦掠衣服飾物約値四百餘金業已報知就近警所轉報縣署飭屬嚴緝矣 
學徒投河自盡十九日東門城脚下酬神演劇北門大街保生藥材店學徒吳永生（年二十一歲南京人）託名有事出外至東門觀劇歸店時已五下經理某卽將永生大駡並於晚間加以責打該學徒竟出外至東門天仙湖内投河自盡該處向稱冷落又値夜間故亦無人撈救直至二十午刻經人撈起報知該店現經該店報知家屬來嘉棺殮矣 
嫌疑犯鳴寃案之近訊嘉興第三分所警佐陳焯拘解刦奪百步橋煤油船之嫌疑犯徐二趙三二名由其同鄉江北人赴省鳴寃省吏已派委赴禾調查嘉屬戒嚴司令部對於此事亦極注意曾將徐二趙三提案研訊徐趙二人之被寃業已明悉惟須緝獲此案正盜徐趙二人方能開釋云 
[杭州]  
　　省議會常會紀浙江省議會二十一日下午一時開會秦副議長主席首議設立螟蟲驅除局議案打消次議設立森林局議案表决少數僉認爲有疑義再用反證表决多數本案遂打消接議改遷浙江省立甲種森林學校校址案孫如怡說明該校設在建德交通不便應遷移於蘭谿較爲便利付表决多數付庶政股審查議長云今日有懲罰事件依照議事規則應開秘密會議衆贊成結果暫不發表（按所謂懲罰事件者係指議員陳鍾琪提出懲罰秦炳漢之案而言謂其於開議决算案時主席付表决有違背議事細則之處） 
衆院初選又改期齊省長昨電致各縣云加急各縣知事覽杳衆院議員初選日期前經决定延至六月五日並電各復選監督轉知在案茲准局電提前一日應定六月四日爲初選日期除通電外仰即遵照總監督齊哿印 
大批雞血石之發現昌化十二都土名橋頭莊一帶面積幾十餘里前月杪發現各種血石苗線色明如晶堅硬異常茲由業主張天順在該山上搭蓋茅棚雇工數名深挖一洞灌入火藥攻出血石之多不知凡計十七日有販賣日貨之萬立臣願投重金合辦該處紳董錢某等極力拒絶自行採辦無如該處人民於磨琢一門經驗毫無除做圖書石外别無時式新樣之發明耳 
西湖遊覽會之結束西湖公園遊覽會業於昨日閉會茲悉京畿水災河工善後事宜熊督辦昨有電致浙省各官廳人員及省議會秦議長云前派馮君學棻陳君祖慰前赴貴省就天竺靈隱等處香巿募捐函懇維持嗣據該員報告香捐辦理困難又蒙文武長官設法改爲公園游藝捐等因屢次募賑極荷尊處逾量提倡及邦人士設法相助想見胞與爲懷翹企高風無任感佩他時祗金布地浮屠合尖皆出自仁人之賜也謹先爲災黎丸頓首以謝熊希齡叩篠 
[寗波]  
　　選舉屢改期之困難衆院初選舉投票延期一案已奉會稽道尹飭遵當經各知事兼初選監督轉行函知各選舉區管理員查照遵辦惟如定海等縣海陸間隔交通不便其距岸各區對於前項電文尙可朝發夕至而懸海如岱朐長莠六横蝦峙登步桃花等區候潮行舟頗需時日雖經專人分頭函告迨經到達然已部署妥洽各選民未聞此訊又難免跋涉之勞不特辦理選務多費手續即此農忙時間已覺大苦吾民矣 
 [P濟南 
　　搭放公債之所聞省公署昨接政府來電略以本年内國公債發行以來銷路不甚暢旺應將各行政機關在職人員所得薪俸按成搭放債票俾資提倡聞本月間即須實行搭放云 
牒請保護各地鹽務王運使鹿泉近據鼎裕鼎新鼎利鹽公司聯名報告各地土匪蹂躪業務損失過甚若不速賜維持恐其妨害課稅情事懇予鑒察到署以吾東鹽稅有關抵押除牒轉軍省兩署妥速飭屬保護外特委派王知事鳴謙赴東臨各屬巡視鹽務情形以憑呈請部署核辦云云 
視查藍靛種植近况省長署以泰兗各屬土靛藍種植業務連年稍稱發達亟應妥爲倡導茲値藍苗繁育時際尤宜查視以覘本年植藍之進况而憑考核聞已飭由内務科遴遣專員二人赴泰安新泰滋陽寗陽等十七屬週蒞勘查云 
日輪之新航路由青島至海州日照等處在昔販運貨物均係帆船每遇風浪不順輙遲至十餘日或數十日不等於商業行銷上大有窒礙茲聞日商新製小輪船二艘往來各處販運貨物並隨帶行人生意極爲暢旺利權又落外人矣 
兗州絲商之競爭兗州蠶絲之旺甲於岱南每當土繭上巿之時外人即由兗由滕由曲泗設莊收買經彼製造獲利不啻數十倍茲聞兗州城裏紡織局曁各絲行經理招集同業擬合大宗股本分派多人預赴各處收買土繭以資抵制該城商會復設一收繭總莊作爲機關云 
拿獲危險物十五號晚津浦北上通車到站時欄外忽有人將火藥紙包燃着茲探得是晚該車下一旅客負一褥套方出車站時適有兩人力車夫爭攔坐客致將褥套着地突然轟聲震耳旋經駐站憲兵來探察知爲爆炸物立將此人拿獲拘回本營又訊出同夥三人在某棧藏匿亦於是晚一併破獲聞已交司令部訊辦 
雜評一 
[辭職（默）]  
　　大員之出處進退古以能否行道爲標準今以能否行我主義爲標準蓋所謂爲政者將以行我之抱負於我主義合則留不合則去非可苟焉者也然而現在之爲政者主義勿論焉一遇困難則亟亟思卸其責苟可敷衍一時者則又思苟安之困難之逼人無定而於是爲政者去留之念亦無定如陸外長前屢傳其辭而今又聲明不辭曹財長前旣傳辭繼又聲明不辭而今又傳有辭意總之忽辭忽不辭皆所謂患得患失之變相而已烏足以當國家之大任哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[召集全省各商會來滬會議]  
　　研究改釐爲稅事 
上海總商會縣商會致蘇省各縣商會公函云謹啓者江蘇改釐爲稅産銷併徵一案各處商會曁各業團體函電紛馳一致反對並有要求仍照向章辦理等語敝會等查此次改訂稅率係將沿途通過釐金一概消納在内故不曰裁釐而曰改釐釐金本屬惡稅應裁不應改商民雖愚何以有仍照向章之要求蓋釐金尙有遠近之分一改爲稅不分遠近一律輸納其不平均莫甚於此且旣曰稅矣何又分爲江南江北恐地省亦無此辦法財政廳訓令本擬五月一號實行幸上海稅務總公所高所長體恤商艱力持大局暫照向章辦理全省商貨不致停運現在爲時旣久原案仍未撤銷若不將各處情形切實調查從長研究恐於事實上仍難收效前曾與高所長面商先請展緩兩月俾得於兩月期間函請江蘇全省各商會來滬會議當承高所長面陳財政廳長允爲照辦經敝總商會於本月十八號常會議决定六月二十號即舊曆五月十二日起至二十七號止在上海北市鐵大橋下敝總商會開研究會特此備函通告届期務祈貴會遴派代表一二位蒞滬會議並希於接到此項通告後儘一月内查明當地輸出輸入各種貨物原納釐金數目及對於産銷併徵有無窒礙請確切考察開列表式及意見書交由貴代表携帶到會以便澈細研究得其要領事關商業命派萬勿延郤是所至禱 
[華絲運往法國之停頓]  
　　英文滬報云上海某商接巴黎來電請停運華絲赴法蓋以近來載絲之船多爲德潛艇擊沉絲爲製造飛機之必要品故德潛艇奉令專擊此項船隻也法政府巳訓令本國駐北京公使轉告在華法商暫停運絲三個月並知照各保險行勿爲絲貨保險聞本月三日駛出之法國郵船某號所載之絲已起卸於香港而不運往馬賽云 
[電告中日條約之内容]  
　　軍界消息中曝共同條約昨由國務院秘書廳將簽定内容及調印情形電達盧護軍使聞其内容關於陸軍者十五條海軍者十二條係協定共同作戰之計畫以歐戰終了爲止惟宣布與否尙不可知 
[重申巡警毆人之禁令]  
　　江蘇淞滬警察廳長徐國樑昨日訓讼所屬各區署所隊文云照得長警服務不准毆人前經一再令行諄諄誥誡已不啻三令五申乃查本月十九日□□報本埠欄内載有巡警擊傷車夫續聞一節茲經查明本案該管二區一分駐所署員事前雖屬訓誡有疏事後尙能秉公辦理旣經訊結在先姑准從寛免予置議是日又據二區一分駐所單解轉准游巡第二隊解送流氓魏春香等在九畝地海蜃樓戲園滋事毆警一案到廳發科預審訊明魏春香肇事毆警屬實惟訊供之中據稱有在游巡第三隊被長警亂拳毆打情事察核所供尙非全屬虚僞該被告魏春香等所犯情節過重自應按法嚴辦以儆將來惟按之被告人犯罪自有法律制裁豈可任聽長警擅加毆打且憤激之下難保無傷害於人之事此等惡風斷不可長除令行該隊認眞查明復候提廳嚴懲外合亟訓令重申前禁嗣後無論何事如果再有巡警擅自毆人之案一經發覺立將動手巡警提廳懲革嚴辦該管長官督飭不嚴定予連帶處分記大過一次罰薪半月以昭炯戒令到該署所隊仰即轉飭一體遵照母稍玩視致干未便切切此令 
[閩督軍派艦運械]  
　　閩督軍李厚基因浙贛等省援軍業巳紛紛赴閩蘇省抽撥軍隊亦已分别出發惟一切軍械艱於携帶現尙留在寗垣是以特派聯鯨軍艦由閩出發昨至淞口稍留旋向長江進發前往寗垣運械回閩交卸 
[駐松軍隊出發往台]  
　　駐松步兵十五團團部及該團第二營官兵奉浙省楊督軍令調駐台州定二十一日開拔等情迭紀前報昨日劉團長率領所部第二營營長王國樑及全部官兵四百餘名由松乘坐火車駛抵南站後當就高昌廟製造局碼頭登肇和軍艦卽於下午一點餘時離滬出口逕向台州進發另有士兵八十餘名曁鋪板服裝等件定於今日來滬另乘商輪往台 
[交涉員奉召入京]  
　　江蘇特派交涉員陳貽範君昨奉外交部電謂有要事面詢望速北上等因陳交涉員以自履任以來已閱數月所有辦理敵僑註册及布置署務等事本擬親向外交部報告業於昨晨乘滬寗火車赴寗晉謁督軍省長後轉乘津浦車晉京所有署務委總務科長秦銘直陳世光代拆代行 
[汽車公司之火災]  
　　英租界圓明園路乍浦路橋轉角東方汽車公司内之汽油於前日夜半十一句鐘忽然裂烈頃刻火光冲天捕房得報立即知照瞭望台鳴鐘告警救火會西人各驅皮帶車到場竭力灌救至三小時始行撲滅計燬房屋十餘間汽車五十餘輛又機器脚踏車十五輛損失約有三十萬金當火熾時有汔車夫三人或謂係木匠二人不及逃出葬身火窟此外尙有二人不知下落後由總巡捕房捕頭雇令小工將尸檢出派探舁入斐倫路驗尸所候禀公共公廨中西官蒞所檢驗再核 
[江陰魚行電告歇業]  
　　上海總商會昨接江陰魚行沙萬盛曁魚行同業等電云本日正午突有鄉民數百人藉口買魚蜂擁至沙萬盛櫃内將行夥楊冬生捉去恃衆要求縣長押辦且行内失去銀洋不少商家遭此奇擾市面驚惶同業歇閉請迅賜指示遵行至急萬急江陰魚行沙萬盛曁同業公電 
[美國紅十字會徵求紀事]  
　　昨日美國紅十字會徵求成績各隊均有加增惟聞第一名仍係朱少屏隊午後三時有汽車三十二輛導以南洋公學之樂隊遊行英法各界經過大馬路事務所時唱歌十分鐘電車亦暫停十分鐘又聞本禮拜六午後三時許有中西士女約萬人之多各執中西旗幟及紅十字旗遊行街巿且有商團學生等偕行云 
[衆議院議員初選投票續紀]  
　　衆議院議員上海初選舉投票已於前日（二十日）舉行所有上海巿第一區第二區即於當日將票匭送至也是園公欵公産處聽候開票其第三區引翔鄉第四區閘北巿第五區曹行塘灣漕河涇三鄉第六區洋涇高行陸行三鄉第七區三林楊思陳行三鄉第八區蒲淞市法華鄉第九區顓北馬橋三鄉第十區閔行鄉等各票匭均由各管理員加貼封條於昨日先後送至公欵公産處並禀明初選監督沈知事派員保管候二十二日（即今日）當衆分别開票 
[衆院初選當選人補選辦法]  
　　上海縣沈知事昨接齊省長通電云各縣知事覽查衆院選舉法第五十五條内載因不滿當選票额致無人當選或當選人不足定額時由初選監督就得票較多者按照所缺初選當選人名額加倍開列姓名即行榜示於開票後第三日在原投票所就榜示姓名内再行投票至足額爲止仰即依法辦理省長齊號印 
[軍馬採購到滬]  
　　陸軍第十師輜重營及砲十團第二營因所有馬匹不敷用曾由盧師長派員前往北地採購茲經購到新馬四十一匹已於前日運滬當將十九匹發交龍華輜重營配用尙餘二十二匹發交砲十團第二營領養 
[黨魁秘密招兵之探報]  
　　松滬護軍使盧永祥近據稽查處密報謂有黨魁李某藍某潛避來滬專遣徒黨秘密招募退伍被革軍士給以川資遣往浙奉兩省希圖謀亂請爲嚴緝等情盧使除飭稽查處加派探員儼緝解究外並分飭所屬軍警對於車站輪埠務須加意偵察母任朦混云 
[浦東迭出刦案]  
　　浦東塘橋鎭一帶自本月以來鄉迭遭搶刦已有十餘家計徐家宅被刦者有楊阿弟楊全福楊啞子等三家錢家宅則有戴華慶張桂華小毛頭曹土英等四家此外尙有曹掌生張林生張寳生等多家被刦銀洋衣飾每家約値數十金百金不等惟曹土英家失贓較巨計達四百餘金聞該盜匪類皆少年頭纏白毛巾手執利斧手鎗每出搶掠聚衆十餘人七八人不等搶刦時先以利斧砍破門窗入室臨行則吹呌笛齊集同伴携贓而逸被刦之家若曹土英等數人已投淞滬警察廳報請飭緝其餘皆因畏事不欲追究昨淞滬徐警廳長已派偵緝隊士渡浦跴緝贓盜務獲解究 
[龍華大操塲鎗决盜犯]  
　　松滬獲軍使署軍法課鄧課長以公共公廨移解搶刦虹口某錢莊及某案内之盜犯張阿三又名殷同壽一名曾經訊供搶刦不諱電奉南京軍民兩長核准按照軍法執行鎗斃故於昨日飭將該犯提出驗明正身無誤押赴龍華大操場執行鎗决以昭炯戒又一訪函云搶匪張阿三前在公共租界吳淞路搶刦途人橡皮雨衣花緞皮袍各一件銀洋一元逃逸時又開鎗拒捕嗣由探捕緝獲解經公共公廨訊明解送護軍使署飭交軍法科訊據張阿三供認行刦開鎗拒捕不諱當由該科員判處死刑電奉督軍核准照辦昨日午後二時將該匪張阿三由營倉提出驗明正身押至龍華操場執行鎗斃當行刑時公共租界捕房派令經辦此案之西探到場觀看 
[催塡古物調查表]  
　　滬海道尹接江蘇省長公署訓令云案查五年十月間准内務部咨送調查古物表式曁說明書請飭屬認眞調查按表塡註等因當經本署將此項表式及說明書印就於五年十月三十日與第一千四十一期省公報並發通令遵照塡送在案現在將及兩年查已據造送者僅江浦青浦太倉如臯邳縣五縣又高淳贛榆沛縣三縣據報無可查塡其餘五十餘縣至今迄未呈送殊屬延玩合再令催該道尹轉飭所屬認眞調查按照表式詳細塡送二份以便分别存轉如確係無可塡送亦即明白聲復再前據川沙縣送到調查表僅只一份應即查照前令再行補送一分以清手續母再延宕切切此令 
[中西女塾對於美國紅十字會之熱心]  
　　昨日午後四時三十分三馬路中西女塾開運動會學生及學生家屬與來賓約五百餘人開會時由校長請朱少屏君演說美國紅十字會徵求會員之事拍掌之聲不絶全場均極贊成盡興而散云 
[路礦學校校長會開會]  
　　南洋路礦學校校長會定期二十號下午開成立大會巳誌前報茲悉前日開會時除校内全體學生外校外會員到者亦頗不少二句鐘開會首由會長王君報告開會理由及進行手續次由蒞會各敎員如陳偉士胡憲生陳石英周敬敏陳英士諸君依次登壇演說復茶點而散聞該會尙擬於本星期四晚間開茶話會藉聯友誼云 
[組織浙江旅滬學生會]  
　　海上爲四方學子薈萃之所而江浙界土毗連交通便利故旅滬者尤較他省爲多惟向皆渙散無羣茲目王瀛洲姜俠魂朱少章邢天民等擬發起組織浙江旅滬學生會以資聯絡聲氣互相扶助先設臨時通訊處於北山西路秦慶里口聞現正邀請湛江旅滬學界同人商訂章程妥籌辦法云 
[紀貧民學校之遠足]  
　　南巿大南門中道橋巿立貧民學校成立十載每逢春秋佳日必有遠足之舉藉增校外智識茲該校於上星期六二時由主任袁頌豐敎員俞元　曹香蓀率領三四年級學生六十人舉行遠足以龍華爲目的沿途瀏覽風景採取博物標本復至江境學校及孤兒院二處休息均由職員接待並得參觀一切至夕陽西下乃乘汽車而返 
[女探險家今晚之演講]  
　　五月二十二號即（星期三）晚八時四川路青年會請女探險家巴秀女士演　在朝鮮探險時所經歷之情形及各種風景皆由影燈映出使觀者一目了然凡好奇者均可往該會一觀誠難得之機會也 
[濟生會與放賑員往來電稿]  
　　來電上海中國濟生會鑒請電滙焦作交行第一批振欵五千元新鄉交行第二批振欵五千元均請飛電速滙電復武陟洩水事關重大祈電致武陟縣轉曾君務當協商辦理否則太冒險餘函詳眞張賢清佳 
復電道口專差道濬縣公欵局轉放赈員張賢清鑒前寄兩勘電想逹鑒奉佳電敬悉武陟洩水事淡如函報需欵一萬二三千元同人以工程浩在未敢擔任禀奉師諭謂須體察情形事宜官紳擔其責任本會能力薄弱僅可從旁略助相機行事萬勿相强等語已轉淡如遵照請接洽滙欵事詳勘電 
[懷史堂落成禮誌盛]  
　　北四川路宣道懷史堂新建落成定於陽曆本月十九午後二時始至二十三晚八時止行落成典禮已誌報端茲悉是日下午三時中西男女信徒至者五百餘人其中如内地會范老敎師何敎師浸禮會萬應遠敎師本堂吳約翰敎師又吳虹玉敎師及萬國改良會駐滬總代表徐維繪等均中西知名之士濟濟一堂誠盛舉也首由西敎師某主席開會唱詩祈禱讀經佐以音樂講解該堂落成之歷史旋由吳約翰敎師報告此堂之捐欵係美國史徒爾君獨力捐助以紀念其已故夫人故此堂名懷史堂云報告畢遂行新堂落成禮其時西語均由徐君維繪譯成華語復由范老敎師祝福散會 
[三友實業社股東會紀事]  
　　三友實業社開創於民國元年專製洋燭芯成效大著嗣該社經理又以毛巾爲日用所必需於四年五月九日起專心研究至去年八月始告完美所出各貨銷場甚廣於是邀集股東議加資本擴充營業昨日下午假北四川路翠樂居開股東大會會場情形錄下（一）推舉王亨統爲臨時議長（二）推舉馬佐臣陶文棟爲糾儀員（三）經理沈九成報告股欵及現時營業並建築新廠情形（四）修改章程董事沈久成陳萬運鄭宜亭徐祝三相繼發言欲圖公司之鞏固當以自紡棉紗爲最要嗣經各股東詳細討論决議股份增至二十萬元以利進行（五）預備選舉公推劉廷黻徐獻坪爲監票員（六休息（七）選舉董事及監察人共計到會九百十八權當選董事七人徐祝三沈久成鄭宜亭王亨統史悠鳳陳春生陳萬運當選監察二人馬佐臣虞畊霞當選（八）閉會聚餐時已七下鐘矣 
[調查六年度農商實况]  
　　上海總商會昨接農商部令云案查本國商會調查事項歷經本部裂定表票各式令知塡報在案現届第六次查報之期自應賡續辦理以資查考合行檢同票表式各一紙令行該商會遵照仰將民國六年度經過實况依式塡註尅期呈部以資查考是爲至要 
[油荳餅業之買賣規約]  
　　本埠油荳業公所萃秀堂昨經公議訂定買賣規約及成單式樣分函同業各行號遵照辦理茲將規約抄錄如下一此項雙聯式對換成單係油荳餅業公所萃秀堂所規定俾得一律整齊以備行號賣買期餅成交後訂約之用雙方須各加蓋嘿章對換爲據並各自存根以備理查核二領用此項成單祗限於入萃秀仁榖兩公所之同業及抄扣廟捐之號商爲範圍三期餅成交時由買客付賣主每千片定銀一百兩俟交貨結銀時照數扣還四定成期餅各自認憑圖章直接交貨收銀倘遇巿價漲落溢出定銀之外雙方均須照成單履行如限交貨按期解銀各徵信用不得有結價償銀及藉口代手或轉買賣等情以應客銷而重契約五定貨須照現巿通行貨樣交付之倘遇巿價漲落賣主不得以輕砠宿次者搪塞買客亦不得故意挑剔六定貨到後由賣主通知買客卽日起算二十天銀期如通知之日時逾下午六時則當於次日起期七買客接到賣主通知後應於兩星期内將貨出清如逾期其棧租歸買客計算若逾二十　銀期或遇水火不測均歸買客承認八預定期貨以兩星期起至遲三個月爲度各於成交日分别訂定之 
[地方廳訊理刑事彚紀]  
　　上海地方廳刑庭長端木棻會同李檢察官於前日下午開第五庭審訊刑事各案先提婦人朱小妹（卽陳小妹）至案據供年三十三歲葉榭人去年冬間因與丈夫口角出外由范大生宋瑞壽張阿根介紹至浦東坍石橋周姓家帮傭至今年正月二十四日氏姑陳宗氏前來找尋當由范宋張三人逼令氏及姑簽字價賣與周姓爲妾身價洋一百八十元由范等取去氏姑不得已來案起訴是實陳宗氏供年五十三歲兒子阿發於本年二月二十日因病身死媳婦朱氏去年出外後直至正月初四日始得尋見旋被范大生等勒令簽字將媳價賣與周姓爲妾氏不甘願因此未得分文身價即行出外來案告訴求察問官得供謂曰本案早經調查明晰爾亦得受銀洋况周姓亦曾到案證明母庸推諉質之范大生宋瑞濤張阿根等供稱俱爲販賣稻柴生理餘供支吾問官判令將男婦各犯分别還押聽候擬辦繼提販賣婦女之王李氏至案供稱紹興人帮傭度日女子　雙喜係由素識之三寳領至氏處據稱係伊之外甥女願與氏爲媳當出洋七十五元旋因雙喜父母住居南京因此氏帶雙喜擬乘火車同往南京見其父母詎在車站爲探拘送案下求察問官曰爾究在何處帮傭答在營口某妓院爲女傭因原籍有事於舊曆三月初四日乘圖南輪船來申初六日卽往浦東其昌棧附近問官曰爾旣稱原籍有事理應到申之後即返紹興何以一再逗遛初住客棧後遷浦東居住即此便可證明爾所供盡是虚言况張雙喜早經供明此次爾從營口來申係採辦貨色（即指婦女）到此豈容抵賴王李氏語塞惟乞恩從輕處辦問官遂判令還押候辦又提串拐浦東沈文彬家八歲男孩沈銀狗之拐匪毛長福至案據供通州人銀狗係由在逃之張三麻子所拐求察問官曰此案本廳早經偵查明白沈銀狗係由爾抱出偕同張三麻子將銀狗售與北四川路某廣東人爾究竟串拐人家小孩巳有幾次毛供初犯請求恩宥問官遂判令還押聽候究懲 
[南車站存儲絲繭之預備]  
　　滬杭路局任局長因南車站須存儲絲繭深恐被賊偷竊曾飭路局警區王巡官添招巡警二十名照料並因儲繭棧房不敷添建竹棚棧房三十間等情已紀前報茲悉王巡官以今年蠶繭上巿較遲是以添招之巡警二十名定於六月一號編製成隊所有添建之竹棚棧房刻巳開工建造矣 
[方板橋火警續誌]  
　　前報紀西門外方板橋南首裕新永要貨店樓上蔡桂生家失火延燒一事業經二區一分駐所馬警佐將蔡申送警察廳昨午經司法科派員研訊一過以當時尙延燒沈福成所開仁壽堂藥店王某所開慶昌板木行及嚴姓等住家均係保有火險因諭飭派員協探前往實地調查復候核辦 
[寳山路連告火警]  
　　閘北寳山路五區警署附近某臘燭店於昨早七時許突兆焚如旋由各段救火會驅車到場救熄燬去房屋半間又十時許寳山路中段某藥材店忽告火警亦經救火車馳往灌熄事後經五區王警正飭探分别查明起火情形以憑核辦 
[棉被内抄獲烟土]  
　　前日傍晚有崇明人徐鳳山肩負棉被一條行至小東門口當爲第十六崗守望巡警黄建行查見以其形狀慌張向之盤詰言語支吾該警乃上前搜檢在被中抄出烟土六十兩値洋一千餘元即將人贓拘送一區二分駐所經王清和警佐略詰之下昨命申送警察廳訊辦 
[婦人私賣鴉片]  
　　浦東三區警署據人密報爛泥渡鎭婦人張姚氏家私賣鴉片供人過癮當即飭派長警前往抄出烟鎗烟燈並大小烟具連同該氏拘解到署昨送地方廳由檢察官訊供收押烟證存案候究 
[察勘緝私營隊駐防地點]  
　　杭嘉湖緝私統領趙廷玉因温台各屬緝私營隊不敷分撥業經呈請運署核准添加二營昨趙統領特委朱大斌吳棟臣李棟生三營長乘滬杭火車由杭來滬擬赴温台海等屬分投察勘應行駐防地點即日呈復聽候撥派朱吳李三營長抵埠後當於即晚乘寳華商輪偕赴温台海等處詳細察勘 
[漢夫爭攬渡客之薄懲]  
　　浦東老白渡渡船夫楊長林前日在渡口與划船夫爭攬渡客經三區一分駐所崗警倪興和上前禁阻被楊扯破制服鈕扣乃將楊長林拘解至所經許警佐詰明前情以該渡夫沿途拉客有違 
 
 

Page 11

 
 
警廳取締章程本應解究姑念一再苦求從寃判楊拘留一日以示薄懲 
[巡警與成衣匠衝突]  
　　浦東楊家渡三區一分駐所巡警及錫昌日前向該處成衣匠丁少堂定做衣服因縫工草率及警擬欲扣除工資致起衝突兩相揪扭該成衣匠旋即糾妻湯氏弟明堂至警所門首喧鬧門崗巡警劉慶梁上前禁阻反被毆辱乃將丁拘送許警佐訊悉前情以丁行兇毆警本應解送法庭懲辦姑念丁少堂手指略受微傷從寛判令拘留一日該巡警及錫昌不應以個人私事與人民糾葛嚴行申斥所有原定工資着即如數給償 
[駁船互撞之衝突]  
　　駁船户倪金有丁金泉前日各載貨物經過蘇州河互相碰撞致起衝突倪被丁以竹篙擊破頭顱由水巡隊一併拘獲轉解司法科訊辦 
[鋸匠持斧傷人續誌]  
　　閘北新民路劉順興豆腐店主劉福生被鋸匠杜有生以斧砍傷腰肩等處由西區轉解司法科訊辦等情已記昨報茲悉此案前日經發科員訊得此次肇事係爲賭帳一元二角而起兩造各糾羽黨在某茶館評理數次彼此不甘退讓以致成此惡鬭段科員遂判劉福生送醫院醫治杜有生先行鎖示犯事處招告三天俟期滿後再行懲辦 
[誘賣媳婦之扭控]  
　　住居滬南梅園街安徽人王海亭之媳周氏忽於今春三月十三日走失今王查悉係爲附近婦人沈施氏及黄阿奎等誘出賣與南京路雉妓院爲妓前日將沈氏與黄扭控一區警署昨送地方廳下午經檢察官提案預審一過判沈氏與黄分别收押候交王周氏到案再行訊核 
[日人誤傷女防之結束]  
　　日本人太田俊山前至上海縣屬陳家橋地方打獵誤傷楊榮生楊掌林之女孩秀金素珍二人上海縣知事本擬將該日人等送請交涉署核辦嗣因楊姓女孩秀金素珍頭面僅受皮傷情願領取醫費回家養傷而太田俊山亦願給予傷費故由原告楊榮生楊掌林具結領費完案獵鎗二枝執照護照各一件發還該日人點收昨巳將辦理情形呈報交涉署查核前案矣 
[拐賣婦女類誌]  
　　鎭江人潘雲陞於本年三月二十八號在原籍與其妻串拐同鄉人葉敬三之妻葉王氏來滬賣於法租界某雉妓院内爲娼茲經葉偵悉於前日來申報請總巡捕房派探婁寳生協同法捕房探捕將潘與葉王氏一併查獲提回分别收押昨晨解送公共公廨經關讞員會同美德副領事研訊屬實判潘押西牢一年葉王氏交其夫領回管束又無賴楊永生曾與在逃二人串拐婦人王周氏賣於公共租界貴州路十三號門牌雉妓院内爲娼被老閘捕房包探張炳成查悉昨將楊與王周氏一併拘解公共公廨經中西官略訊一過判王周氏暫留濟良所楊永生押候補提人證到案於下禮拜三再訊 
[保人擔負責任]  
陳寳華在公共倊廨控南潯人黄搢臣不理擔保黄震三出售洋釘一千桶取去貨銀八千兩逾期不交定貨致受損失等情前日由俞襄讞會同英卓副領事復訊原告代表律師上堂譯明案情並稱原告於西曆一千九百十五年十二月二號向被告黄震三定購洋釘一千桶當付價銀時由黄搢臣出爲擔保有據呈案請追被告黄搢臣亦延律師到堂代辨良久中西官以黄搢臣旣已立據擔保應負責任判令還銀八千兩所有黄震三還過原告銀一千二百兩作爲賠償原告損失並着償還堂費 
[被訴人傳案交保]  
　　陳履昌在公共公廨呈控韓榮堃誣抛炸彈謀害被拘驚恐致成終身病根請追損失銀二萬又美商美康洋行控陳詠久不付期票銀二千餘兩又日商謄寫堂控丁文元不理牛皮價洋九百餘元等案業經捕房將被告各人傳案中西官諭令分别交保訂訊 
[小販違章之自辯]  
　　工部局衞生處西人泡浦指控浦東人朱掌生喊賣水菓未向工部局捐照有違定章且至捕房吵鬧等情昨晨由捕將朱拘解公共公廨請究先由西人泡浦與二百零二號印捕到堂禀明前情訊之朱掌生供稱因眼目不明行將餓死不得已將衣服兩件質洋八角販賣食物希圖苟延殘喘何來銀洋二元捐領執照因西人將我竹籮放在捕房該竹籮係謀生器具因之不肯離開並非吵鬧求宥經張襄讞商之美思副領事以朱違章屬實判罰洋五元充公仍着補捐執照 
[私取賬欵之控訴]  
　　泗涇路萊記號經理葉菜仙控無錫人徐洪全陸續私用賬洋二千餘元昨由捕房將徐拘獲旋解公共公廨經張襄讞會同美思副領事訊知原告係屬荷商判徐押候函請荷領蒞廨陪審 
[控案不能成立]  
　　詹銘珊在公共公廨呈控周阿暢翁竹波吳阿木陳丹聯不還値洋一千九百餘元之衣包十二個昨晨由廨集訊原告延律師到堂代表請追訊之被告等由柯理瑟律師到堂辯稱該衣包係長泰衣莊因虧欠各商賬欵送存押當公所内由詹取去旋復送回曾經在廨涉訟原告控案不能成立應請將案註銷中西官判照被告律師所請准予將案註銷被告開釋 
[女子席捲而逃]  
　　住居滬南蘆蓆街之王某生有一女年甫及笄已許配某姓爲婦婚期已近詎女與鄰近成衣匠阿順有私遽於前晚席捲所有相約偕逃共被携去鈔票六百元金飾三十二兩珠花一對共値洋四千元之譜及家人覺察早已不知去向昨特報請松滬警廳請爲查緝不知能弋獲否 
[私收客賬案限期料理]  
　　福康紙店主許子照前投法公堂控店夥趙晰清私收客賬爲數甚巨察破後向之理論置之不理求請訊追等情判趙押繳詎竟挺押不理嗣復提訊趙稱現已托人向原告理勸判候原告親自投案再核在案昨又提訊原告投稱趙家中頗有資財並非無力實屬有意不理求請嚴追趙稱因母親有病回籍故未托人往理請求寛限候母親來申設法理楚中西官判趙還押限一月内向原告料理如違照刑事訊辦 
[究竟有無印諭]  
　　黄學桂前投法公堂控稱民人前將印諭紅契抵押於錢阿濤之故父現由商人備本向贖錢竟掯住不放求請訊追等情錢供黄持來抵押時祗有紅契並無印諭判着原被各將洋銀紅契繳案再核在案昨又傳訊錢將紅契呈案請察原告稱民人抵押時實有印諭如祗有紅契而無印諭何能轉換升科如果被告遺失須着登報聲明俾民人得以轉契求請核奪中西官判各退去展限七天着原告繳到見證唐仁傑再行核奪 
[南貨店主脫累]  
　　王子貞前投法公堂控南貨店主俞明富交易魚肚不付票洋三百元俞稱魚肚係張芝佩向之購買商人不過代蓋回單而已不能擔負責任判着交到張芝佩候訊在案現俞投稱張不知避匿何處無從交案惟票據上係張具名實與商人無涉求察聶讞員察閱票據與被告並無關係遂判將案註銷俟張芝佩出面准由王子貞隨時扭案控追 
[居告貼償飯食費]  
　　猪吀主唐維生前投法公堂控肉店主楊小寳虧欠猪價洋一千二百餘元押追至今分文不理昨又提訊唐稱楊小寳之店雖已閉歇尙有放出之賬今由楊之母親在外收取携洋回籍顯見有意挺押希圖吞賴仍求嚴追楊稱實情無力措置祗能俟後來興隆陸續理還聶讞員以案懸日久難以再押照公堂定章原告如貼飯資方可繼續押繳唐即繳上飯資兩月計洋十二元判楊還押追繳 
[小孩代賊牽牛]  
　　前晚有男孩王天福牽水牛二頭經過閘北寳山路五區崗警見其形跡可疑將孩連牛帶入區署經王署長訊據該孩供稱年十三歲牛係甲乙兩人從嘉定鄉間竊來囑伊牽往租界僅得銅元四枚云云王署長諭解司法科押候傳到失主再行核辦 
[茶館聚賭抽頭]  
　　裏虹口街一百八十一號門牌某茶館主朱桂榮因聚衆賭博抽頭漁利被一千三百七十七號華捕查見當將賭具帶回捕房禀明捕頭請廨出單將朱傳案訊懲 
[糾黨毆人]  
　　王慶昌糾黨在美租界漢壁禮路將甬人施阿富扭住毆傷由三百零八號印捕查見將王拘入捕房禀明捕頭飭令存洋保出聽候公堂傳訊 
[攫取日人呢帽]  
　　無賴徐崔榮串黨在蓬路攫取某日本人之呢帽一頂圖遁被六百十八號華捕與包探蔣阿林帮同追獲連贓解入捕房經捕頭略詰一過諭飭押候解廨請究 
[流氓乞丐在途搶物]  
流氓馮阿才與乞丐陶新昌於前日午後在南京路北海路等處先後攫取行人帽子及婦女絲巾經老閘捕房包探李明泉與二百七十六號華捕將馮掏兩人拿獲昨解公共公廨經中西官逐一訊明判馮押西牢三月陶押二月月别示儆 
[流氓吵鬧煙紙店]  
　　流氓曹光廷前日午後因將破壞香煙至嘉興路花金榮所開小烟紙店内掉換不遂擊碎該店玻璃窗致被扭交包探嚴阿慶帶入捕房押至昨晨解送公共公廨經中西官訊實判曹押西牢十天　 
[搶取金飾之關係]  
　　粤人陳金耀（即陳金權）於上月二十號串黨李阿成卓文思分往北四川路首德里馮歐氏及仁智里楊陳氏等家大言恐嚇乘間搶取値洋一百餘元之金飾逃逸被控捕房派探將陳等三人一併拘解公共公廨訊供收押在案茲經美捕房包探蔣阿林等查得住居北河南路鴻興里之粤婦陳阿四與此案亦有關係於前日禀明捕頭將陳婦提獲送廨拘留昨經張襄讞會同美思副領事略訊一過判陳婦押候帶同陳金權等併案訊究 
[搶匪禁錮半年]  
　　皖人陳少卿前晚在北蘇州路與在逃同黨串搶陸福林身畔鈔票現洋十三元圖逃由捕將陳追獲昨解公共公堂經中西官研訊屬實判陳押西牢半年以儆 
[匪徒攫取衣服]  
　　匪徒王桂生昨日在虹口鴨綠路乘間攫取行人陳汝才所持之縐紗棉襔一件飛奔圖逸經陳鳴由包探王少廷與三百六十號華捕將人贓一併追獲帶入捕房禀明捕頭押候解送公堂訊究 
[小孩行竊]  
　　小孩吳正林因竊取新世界游戲場内香水精及游劵等物由探查獲昨解公共公廨經中西官研訊屬實判吳孩發押改良所習藝一年 
[淞滬警廳批示四則]  
　　史芳友批據呈已悉查李景棠引誘爾妻王氏同逃前據秋玉堂供詞事已證實惟秋玉堂僅有事前知情關係尙無串同誘拐之行爲當李景棠人未獲案之前殊未便故入人罪仰候跴緝李景棠到案從嚴訊究可也 
張金奎批據呈已悉查爾子張國楨前因糾衆滋詐當經訊明判處拘留一月期滿帶堂再核在案現尙執行未滿能否悛悔正在偵察之中所請保釋碍難照准再來呈並無住址職業顯見揑名朦訴特斥 
甘錦標批據呈木料被竊情形已悉准卽飭令警探隨時查拿所請驅逐客民之處跡近騷擾碍難照准 
鄧榮貴批據呈前妻生女阿金於赴廠工作之時遽失蹤跡其必受人引誘無疑仰候飭探查緝追究可也 
[介紹新刋]  
　　商務印書館少年雜誌第八卷第五號要目 
愛惜光陰之道豆之種種肥料葉之變色古語淺說鮮花之籃飛艇寳藏隔瓶吹火小說三長人少年嘉話童子軍第一人每月一册定價一角半年五角半全年一元郵費每册一分 
來函 
[季迺璟沈氣含來函]  
　　主筆先生大鑒閱貴報安徽通信載有皖紳方履中將當塗鐵礦賣與日人一節茲事重大除電逹皖省各界挽回外并將原稿寄陳務希貴執事登入大報并希主持公論無任荷禱敬頌文安李迺璟沈氣含同啓二十一日 
安慶民　報轉商會敎育會省議會曁各　體公鑑申報新聞報均載皖紳方履中將當塗之孤山釣魚山鍾山鐵礦售與日人業已雙方簽字等語報載多日并未見方紳聲明更正是其甘心賣礦屬實無疑按孤山釣魚山鍾山均係方紳前在吾皖路礦公會總理任内挪用公欵購置故雙方虧欠公欵巨萬及今猶未清償姑無論其據公爲私已屬非是而該山旣係鐵礦照例不得售與外人乃方竟將礦權盜賣實屬罪無可逭事關重大應請各界急起挽回迅電農商部調銷該紳礦權一面澈查收歸省有以維礦政而挽利權李迺璟沈氣含馬 
[馮錢文來函]  
　　報載鄙人於水門汀作跑冰場突將行路婦女推倒於地等語觀之不禁詫異於跑氷一節蓋有之矣不過逢場作戲孰知偶一不愼掀翻於地適遇巡捕拘問同至公堂罰洋二元至於推倒行路婦女拘留候示並無其事乞爲更正馮錢文啓 
雜評二 
[再論衆院選舉（訥）]  
　　吾昨之選舉消極論僅從正面言之如知熱心國會者之必不熱心也若從反面言之則正因明白之人消極而不正當之熱心得以大施其技俩此次之投票情形多未接到報告僅就今日所知者而論若南京揚州鎭江蘇州松江無不有同一之怪象據事前所聞以逆料一般選舉之結果舞弊必甚於前而訴訟之紛擾更將有不堪言者蓋此次選舉旣無政黨以團結而自好之士又不願涉其漩渦於是一任有所覬觎者之各自營謀勢必至任意妄爲益無忌憚此固因果自然之理也故勿論今日之選舉尙未知其有效與否即有效矣而以如此現象希望産生良國會其能之耶然則中國誠不宜有國會矣嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[櫃書之弊] [  韜]  
　　前清櫃書之弊最烈今　十去八九曩者糧户底册櫃書多藏之私家雖加以嚴刑下之牢獄亦决不肯交出千人一律欲查其弊直無着手之方且有本官與之狼狽爲奸者故民問往往有用無糧有糧無田或十畝之田僅納五畝之種巳經墾熟之田仍目爲官荒而不升科每逢災歉蠲免或減緩錢糧則私改圖册移花接木甚至商通本官暫不宣布照常徵收他如私索串費任意浮收種種弊竇不勝彈述民國以來柄政者力除積弊各省有行登記法者有辦清丈者有發承糧户摺令業主據實塡報者更限期驗契不得絲毫隱匿致櫃書故技無從復施但旣假以事權終難風清弊絶今就所知者列舉之 
（一）伸縮洋水徵收地丁曁抵補金大洋外必有零數幾角幾分幾釐糧户以小洋繳納者必不收受只能付以大洋找還小角而其小洋之貼水則甚微也故此一項所入頗豐 
（二）需索小費如呈請過户者則有硃墨費不償所欲即故爲捺擱迨業主再三催索或逕具呈知事申請勢難再延始將執據發給而又故意錯寫如係張三故意誤爲張王業主必再呈請更正又可捺擱故業主皆願略花小費以求爽利驗契稅契均不能免黑暗地方且仍有私索串費者如隨同印委勘災則有踏勘費蓋遇災歉印委赴鄉查勘必帶櫃書同往冀可明白第幾圖至第十幾圖曁被災成分緣印委來自田間者少不能不以耳代目因恐鄉人朦蔽轉令櫃書得施其詐欺圖董必許以若干報酬否則從旁破壞或錯亂圖號或減少成分 
（三）藉災浮報如被水災地方僅十一　至二十圖而將附近之十圖二十一圖一併加入冀邀蠲免減緩從中漁利 
（四）雜稅浮收丁漕正供但能於洋水出入而各項附加稅曁漁碓　等均無永久一定之價法令時有增減遇無知鄉愚即可欺朦浮收 
（五）侵挪生息各縣徵收丁漕逐年掃數者甚鮮實均櫃書作弊挪用以之生息其眞正貧户無力完糧者亦必略花小費方許以緩徵均以民欠呈報上舉不過其最顯著者此外叢㚥飛灑種種弊竇尤罄行難書而尤非局外人所能明察其秋毫也予惜未能身與其役故猶患其言之不詳（六） 
家庭常識 
[家家且備之外科聖藥] [  汪海北]  
以桃丹爐甘石各一兩梅片三錢青黨二錢辰砂一錢共研細末用猪油六七兩去其油膜與細筋以杵擣爛將上藥和入再共擣之即成其效能止血止痛用治一切損傷潰爛無不奏效誠家庭宜常備之聖藥也（却酬） 
[遺精] [  夢飛]  
此病患者甚多若不急治必有傷生之憂近得一方敢告患是病者以棉絮草三兩和大棗煎濃每日清晨及晚餐後各服一碗三日之後其病即愈並治白濁（按棉絮草各處高燥之地皆有長三五寸梗與葉上徧生白毛四月開花亦作白色鄉人謂爲白霉草以其色白而形似霉物也本草補遺名貓耳朶草又名棉絮頭草所述形狀與上無二惟未詳其效用吾鄉患者數十人一服是藥無不立愈故筆之以告患者）（却酬） 
[蚊] [  陳麟書]  
夏令已届而擾人清夢之蚊又將出現矣但蚊實爲孑孑所變孑孑多生於水缸若於缸内多養以魚則孑孑被食而蚊自減少 
[打印墨水之製法] [  蘇滌新]  
樹膠半兩烟煤一錢舍利酒一小匙汽水十三錢西班牙甘草二十釐先將煤煙舍利酒和匀再將物加入即得墨色之打印墨水 
工業須知 
[製照相鋅版法（五）] [  冠宇]  
　　（七）顯影法此法爲照相之要事若有微誤卽難得佳妙之成績而顯影液尤爲主要若購藥肆現成者而用之則旣不知其歷時之新舊復不知其藥劑之優劣則顯影時茫無把握故以自備藥品配合而用之較爲妥當茲擇其最便用之一方開列於左（第一號）酸性液焦性没食子酸pyrogallioAcid九分四釐亞硫酸鈉sodiumsulpbito三錢七分硫酸suphurioAcjd一分一釐清水七兩七錢三分（注意）先溶硫酸於水次加亞硫酸鈉次加焦性没食子酸（第二號）鹻性液結晶炭酸鈉SodiumCarbonato（clystale）七錢五分亞硫酸鈉Sodiumsulpbie三錢七分澳化鉀potassiumBromjde一分一釐清水七兩五錢 
右二液各貯於玻瓶須用橡皮塞緊杜瓶口以防變性而失功效第一號液外標之曰甲液第二號液外標之曰乙液以免誤用甲液皆司像片影色之深淺乙液能司顯影變化之快慢在感光適宜之乾片用時取甲乙二液各半盎司等量相和即得如乾片感光過長　必減乙液感光過短則必增乙液又顯影後乾片感光處不濃黑下次顯影必增甲液反之則下次顯影必減甲液故二液配合之量就活用上而定無一定之標準也 
甲液貯藏過久則藥性漸衰而色漸變爲深紅是時功效已失不堪應用必須棄取重製故不能多配東量其所需而配之惟乙液則較可久藏 
夏日顯影若用乙液過多則乾片之藥膜必致變軟而脫故其使用量當預爲留意且須於清晨或晚間行之庶免藥膜溶脫或橋起 
感光適宜之乾片若用鹻性液過多則變化力强其未曾感光之處亦略受變化而形紋不能剔透致成不良之影片故配合時切須注意（未完） 
詩話 
　　歙縣吳琬如先生著有拙庵詩草未梓茲其文孫默厂錄示全稿凡百餘首限於篇幅不及備刋謹摘錄其尤以存片羽過彭澤感舊云離家少小事經營十載依依客此城巳覺華胥成短夢誰從兜率證前生玉山峙處風烟冷金谷荒時草木平今日片帆江畔過夕陽　首不勝情泊星渚云輟棹知何處墩前見落星湖澄涼月白山冪晚烟青蟬響迎秋急漁歌入夜停披衣貪露坐薄醉此時醒燕子幾云屢過金陵渡纔登燕子磯獨携靈運屐高振太冲衣飮水山渴迎石欲　　茫一回首雲歛夕煙霏嘉禾道中云長煙如織雨如懸煙散　頭雨落船近郭水清官柳映遙村雲綠女　連共尋蕉鹿縈塵夢誰愛蓴鱸謝俗緣自憶鴛湖曾泛棹萍蹤回首十三年（未完） 
長篇小說 
[氷山奇俠傳] [  常覺小蝶合譯天虚我生潤文]  
　　（原名HANOFTCELAND）法國囂俄著第三章見舒 
方雅谷渡港之時其僕禦兒亦牽引空騎逕入鎭中留守之府蓋瑟汶將軍所居處也將軍老　鬢蒼蒼然方凝佇堦前盼雅谷之至見僕引空馬來急曰汝主人至乎禦兒躬身答曰主人甫至冬星即又渡港赴蒙貢矣瑟汶曰孺子孽哉彼往蒙貢將奚爲渠約我於今日相見奈何又中途他去乃使我佇盼一日禦兒復鞠躬曰主人謂明　凌晨來見將軍瑟汶乃撚髯而笑曰吾固知孺子之未忘我也今我問爾爾主僕爲漫汗之游數月來亦樂乎且以何時抵白根禦兒曰吾人抵白根纔數日方歸時主人固甚樂然今日自白根來見將軍則吾主人顔色又甚憂也瑟汶聞語亦現爲憂容曰此何故豈其父子之間有違言乎禦兒吾問汝費立戈總督見其子時辭色若何禦兒曰爵帥見吾主人甚喜主人亦歷舉游歷之事白之爵帥乃備蒙其奬許瑟汶曰然則雅谷又何爲不樂禦兒曰此不知矣唯主人出時奬　怏怏呼予曰禦兒吾父乃欲爲我娶亞菲爾之女矣瑟汶乃恍然曰是矣此無怪雅谷之不樂矣禦兒曰然故主人遂兼程來此謂必欲一見將軍請爲主持瑟汶忿然曰此吾必爲孺子謀之雖爵帥鈞旨令我勸雅谷從婚者吾亦不願犧牲其幸福使我得嘉奬也但汝主人亦知亞菲爾冢宰夫婦乃在冬星乎禦兒曰恐未知也瑟汶曰否吾知其必知之小然彼至冬星何忽又去而之他禦兒無可爲答則鞠躬曰唯瑟汶乃揮其手令禦兒退禦兒遂出瑟汶臨窗　望頻頻自點其首曰可憐者雅谷天下惟不稱意之婚媾乃使人最無可奈何也（未完） 
 
 

Page 15

 
 
   
 
 

Page 16

 
 
   
 
