# 1934 - 117 - 4908634

 

Page 1

 
 
[增註目耕齋精本初二三集告成○評點小題正鵠全集] [  圖書集成局代啓]  
　　是書風行已久海内之士莫不奉爲圭臬無如坊間木板未刋註釋近來踓出石印購者皆嫌字細有損目力茲有天祿書局將是書重復校　增評加註倩本局用大字鑄板加人圏點上眉評旁缐批後附總評註釋字蹟淸朗條緒分明誠讀本盡善盡美之書以潔紙上墨印成六大本碼洋七角七折劃一如單購註釋目耕齋小題折實一角八分評點小題正鵠初二三集後附訓蒙草養正草字跡與目耕齋同碼洋六角七折劃一　者認明本局圖記以免魚目混珠由三馬路南畫錦里天祿書局南京天祿閣發兌及各省皆有代售 
[稅釐芻議]  
　　中國抽厘之舉歴年本報亦已詳哉言之矣在商民之服賈牽車者每望朝廷一律豁除庶貨物易於流通而貿易乃可以獲利顧抽厘助餉事原出於不得已並非有意厲民但使司榷者體恤商艱約束幕友巡丁不准藉公肥己斯商民亦具有好義急公之志斷不因此而嘖有煩言誠以幕友巡丁未必皆深明大義苟不嚴以約束必致多方婪索漁肉商民歸公者祗十之二三肥私者乃十有七八也歴觀報章所紀如昔歲浦東卡上因黑夜查艙之故致船户之子墮入波心十餘年前粤東某卡以稽察過嚴人皆怨惡一日有客以毒物入臘臟佯爲走私也者巡丁見之迫令充公客遂怏怏而去及晚間煮以入膳各巡丁皆中毒而斃生者僅一人凡若斯者指不勝屈去歲蘇垣以機捐肇禍致衆機匠一呼百應擊傷總辦某君噫吁嘻當事者苟知恤商惠民何至若此雖曰小民無知妄作而在上者亦豈得謂咎之可辭乎三月二十六日本報又紀磁厘一事其說得之安慶采訪者來書大略謂某日上游到有運磁船三百餘號屯泊新河因議厘捐未經過卡聞之業此者謂磁厘向有粗中細之别粗者每支抽厘十二文中者三十文細者四十文歴年各卡皆照粗磁計算商民莫不踴躍輸將邇者商務日疲厘捐不能比較足數卡員遂欲將中細磁器分别抽厘船户以卡中人飛尺浮量心滋不悅是以久未納捐鹽河厘金局總辦許太守以增會商牙厘局總辦潘君出示曉諭略謂磁捐一項本有細中粗最粗之别細磁每支抽厘四十文中磁三十二文二十四文十八文十二文不等若照支逐一盤查易於損壞若加尺升算諸商又藉口多言今特明定章程就最粗之磁照尺不加外無論粗中細每支抽厘三十六文减去六文每支抽厘三十文以歸劃一而昭平允庶免盤查損壞云云夫照尺抽厘以免損壞此固太守曲諒商人之苦心然果如采訪者所言飛尺浮量商人不轉因之而受累乎且嘗讀曾文正公家集矣當安慶克復之後議定厘捐訂一章程云鹽河卡爲上下游商船必經之孔道所有捐稅自宜訂成劃一之規以便商旅俾得歴久遵守其中景鎭磁器一項經過尤多若納捐時一經搬動盤查輙易損壞商民難免虧損殊非體恤之道現在量爲變通不論粗中細每支統捐錢十二文仰過往磁船一體遵照相臣謀國自有經猷何今忽欲變其定章以致各船皆逗留不進乎夫磁船多至三百餘號船户水手諒有數千人萬一聚衆横行恣情譁擾將若之何卽若輩皆安分良民恪遵規制而觀望日久無以爲生困守江邊昕宵枵腹又豈仁人君子所忍心坐視而不思設法以斡全者乎側聞比歲言官之奏請豁免厘金將厘卡一律裁撤者揆時度勢奏牘如山非謂厘金之必不可捐實以厘金得充公用者無多而大半耗之於吏胥丁役耳誠使將吏胥丁役嚴加整頓則所收庶可涓滴歸公所收旣涓滴歸公則卽收數從輕而比較不患其不足乃欲顧比較而徒從事於加抽是猶以寸木加岑樓依然不揣其本而齊其末豈朝廷抽厘之初意及文正定章之本心歟去年李傅相奉命游歴歐西以加稅商之各國各國謂但能撤去内河厘卡則稅則可商令加增然則西人亦知厘卡之病民而亟望朝廷之悉行撤去矣厘卡不撤則稅必難加與其收厘金而飽吏胥丁役之私嚢何若以加稅責之稅務司而實收實銷無一毫糜費之爲得乎因論厘卡事而縱言及之袞袞諸公諒不以鯫生之言爲河漢也 
[礦師蒞止]  
　　金陵訪事人云朝陽門外之祠山湖山靑龍山望氣者謂礦苗甚旺惟質之厚薄苗之深淺非素精礦學者不能洞悉現因各省所開之礦半多不實正坐考究未精是以督憲特委火藥局總辦蔡觀察世保鹽巡道胡觀察家楨各挈熟悉礦務者數人詳加勘視據實禀知爰於今歲鳩工開鑿日前聞有礦師法人白郎特君由歐洲來華蓋爲蔡觀察所延請也三月二十三日白君偕同繙譯張君抵埠乘輿至觀察處拜謁是日觀察適赴漢口公幹故由其大公子設筵欵接公子慮主賓酬答言語不通遂請在貢院東首教習法文之某君陪宴席上傾談頗稱懽洽直至更闌始散翌日由火藥局文案蔣君偕白君乘四人肩輿并有局勇數名同赴山中勘視據云祠山及湖山之礦深十五丈有奇靑龍山約二十丈旋換礦衣人礦探騐據言所產之煤倍於他省而靑龍山爲尤豐察騐旣畢仍偕蔣君乘四人肩輿回火藥局小憩片刻而散白君精於廾人之事爲各省開採煤礦百不爽一此次旣稱豐旺則將來自必出產無窮也 
[錢鋪被刼]  
　　鎭江訪事人函云銀山門大街永祥錢鋪係本城人趙姓所開去年春間房屋被焚後重新建造門面均用磨磚砌成牆垣高峻蓋以前此曾遭回祿故爲是亡羊補牢之計也今年正月以後進房屋賃與源豐裕開張金珠首飾鋪資本旣足生涯亦繁三月二十七日薄暮時忽有甲乙二人口操淸淮音貿貿然來手持洋銀十枚向永祥易錢正議價時又來操淮音者數人蜂擁入鋪露出鎗械將各夥嚇禁一隅緊閉其門凡來以洋易錢者皆代推却並聲言我等此來專取東人之財於爾夥等無害不必驚慌遂倒篋傾箱恣意搜括乃慾壑未盈復至源豐裕櫃内搶去金簪一枝其餘首飾珠物未經被刦約半點鐘時盜黨始呼嘯而去聞永祥刦去約計洋銀五百餘兩是處行人絡繹鋪户雲連夜巿極形熱鬧盜竟於夜未深時肆其刼掠亦可謂膽大如天矣當行刼時鋪中夥伴畏其凶暴不敢聲張迨盜遠颺始鳴鑼喊捕然已無及丹徒縣王大令守備李守戎城守汛李副戎及保甲巡防各局員聞信之下先後蒞止大令降輿步至鋪内履勘卽傳事主略問情由僉謂盜匪俱向西南而去大令回衙後立飭差役捕快赶緊嚴緝務獲究辦噫地方文武巡查甚爲嚴密而盜黨猶敢横行是眞愍不畏死矣 
[冒充礦員續述]  
　　鎭江訪事友人函云前報紀常鎭通海道吕鏡宇觀察委員在大馬路南首新建洋房内拿獲冒充礦員之楊姓及司事二人並在篋中搜出僞股分票僞印札等件卽由委員轉送道轅觀察查閱之下飭交丹徒縣訊辦兹聞邑尊王伯芳明府奉諭之下卽升堂審問楊供稱名純靑司事二人供稱一姓戴一姓祝係奉鹽巡道總辦礦務胡芸臺觀察札委到鎭設局招商開礦並非冒充訊畢大令飭差將三人暫押待質公所面謁觀察禀明供語觀察聞知電致金陵已接胡觀察覆電云及並無其人亦未委員到鎭辦礦務望爲嚴辦等語三月二十六日大令在花廳重 
 
 

Page 2

 
 
將三人提至案下詳加訊問已有端倪乃繫諸囹圄照錄確供申詳大憲再行定讞 
[裁撤湘勇]  
　　鎭江訪事友人函云統帶新湘全軍湖北鄖陽鎭陳宇山軍門率領所部五營駐守潤州軍民均安秋毫無犯三月廿七日軍門奉南洋大臣劉制軍來電裁撤兩營以節餉項並聞督憲定於日内派登瀛洲保民兩兵艦到鎭將所撤營勇悉數載往漢口然後換舟送回湘中按照路途遠近給發川資多寡俾得各歸鄉里重事先疇易劍戟爲農器此正海内淸晏之風赳赳武夫其亦安於耕鑿而不撫髀興歎也可 
[議和新電]  
　　上月二十九日倫敦來電云土耳其希臘在乙比羅司埠交兵希兵頗難支拄有一地名佛來司帝奴者土兵蜂擁而進被希人擊敗土兵死者甚多目下他國擬出爲議和先令希廷召回駐克來忒埠之副華蘇司氏然後開議土廷派駐法國之使臣與法外部大臣密談半日不知所談何事也 
[限數兌錢]  
　　蘇州訪事人云蘇城寳蘇局自開爐後鑄得制錢七萬串解交藩庫發莊試用已登前報兹悉局員吳大令又鑄制錢若干准許民間以洋易錢每元照巿價加三十文一時紛至沓來應接不暇竟有躉兌三十元者局委吳大令不允當卽禀明藩憲聶方伯出示自四月初一日始居民到局易錢每人以一元爲度槪不准多以免運至他埠之患 
[松江融齋書院四月朔官課題]  
　　經學光被四表解蒃竹猗猗解○史學管仲論晉宋南渡國勢論○性學太極動靜說性有義理氣數辨○算學以一二三四五六七八九等數之立方相疉有總積求層數法以二十四倍積爲正實方空六爲負上廉十二爲負下廉六爲負隅三乘方開之得層數試言其條叚之理句股容長方有句股積甲弦乙長闊和或較丙求長與闊問當用何法并言其法之理開方說書後連分數說仍限十日交卷 
[鳩兹問俗]  
　　蕪湖訪事友人來函云蕪湖南門外二十餘里有白馬山焉山巒秀削翠色參天上有空洞可容十餘人時有朶雲飛起如華蓋卽邑乘所謂白馬洞天也洞西百武有古刹藏於林壑中曰娘娘廟莓苔滿徑薜茘縁牆平時人跡罕到每年三月十九日俗傳爲神之聖誕城鄉士女結伴進香雖遠隔數十里亦不憚跋涉之勞本届天公做美草軟花香佞神者流尤有舉國若狂之勢亦可謂一時之盛會矣○匪徒抛棄僞物於途使鄉愚俯拾藉以詐取資財彼中切口謂之丢包此輩蕪地尚不多見乃三月望日竟有個中人施其伎倆於三聖坊巷適一鄉人由港内典衣而出袖藏洋銀數枚方欲舉步見前行者遺紙包於地俯而拾之忽有人從旁攫搶云倘來之物理當分惠鄉人解視則燦燦然金簪也因欲據爲已有奈其人不允鄉人以洋蚨一枚贈之其人猶糾纒不休正在難分難解被巡街之保衛勇識破立卽扭送保甲總局研訊自認串同丢包不諱並稱來蕪月餘僅犯數次叩求恩典饒刺史以譸張爲幻罪無可　立飭笞責數百板荷枷示衆○三月十七日江樓曉起宿雨初收遙望江光蕩漾如一幅天然圖畫驀見上游濃烟縷縷如萬道金蛇噴薄江面良久不息後悉某柴船運蘆薪數百擔順流下駛泊舟雙港江舟子就後艄炊爨不料封姨肆虐突兆焚如船貨悉付一炬舟子二人僅以身免○保衛營設立有年經費初由商捐繼因成效昭垂未便遽撤攺由江省在蕪所設之米厘局籌餉開支昕夕巡防閭閻安堵道憲袁觀察因於冬防告竣案内另單詳請督撫兩院憲奏明立案將該營領哨饒翼卿遊戎攺爲管帶換給關防俾得專制一方並聞袁觀察因保衛商旅起見創立此營煞費苦心迄今將領士卒頗能信爲勁旅擬俟經費稍寛再行添募精壯士卒勤加訓練以備有事時徴調爲遊擊之師也○前報冬防告竣袁觀察循例將在事文武各員詳請撫藩臬三大憲論功行賞兹聞撫轅已經批准計總辦蕪湖保甲楊太守奎綬總巡饒刺史蘅勞勩最著行司註册各予厘卡優差一次會辦湯直牧沅宜縣宰萬明府世章各記大功一次驛前鋪巡員唐司獄模南岸江口鋪馮巡檢世勳各給超委一次南岸上叚劉藩經振塏業經兼辦南卡魯港分巡吳縣丞國璵亦經調辦關差均與百家鋪裘縣丞相珩北郭鋪岳典史廷枚倉前鋪韋府經以成及稽查輪船之解典史烊燡各記大功一次由道隨時酌予調差又稽查輪船黄副將國臣緝捕曾都司永詳胡千總寳源李哨官純惠及精健營帮帶周守備維新並該營徐關劉三哨官自冬徂春輪夜巡防亦各予記大功一次分咨各該營統領註册存記○某西人來蕪租賃新關北首之洋樓開設蛋坊雇用女工將蛋黄蛋白分開用機器製煉業紀報端近日該坊機器已經裝配齊全日前開招女工從事製作内除西人二名並糼童數輩各司其事外並有一西婦專爲女工之導惟西人性喜潔凈所雇女工必須衣履整潔姿質明淨者始堪入選開工之第一日婦女之聞風而來者有六七十人聞僅選中三人致令外人遂謂該坊所選在色蓋亦未知西人之用心也兹聞蛋黄煉成乾粉配充食料至所雇女工每人月給錢六千鎭江早經開設今蕪地所辦規模悉以鎭江爲指歸約兩月之後卽可出貨寄回外洋消售云 
[吹笙臺餞春記]  
　　温州訪事人函云浙洋水師統領費艈卿鎭戎金組因巡洋之便乘超武兵輪於三月十七日進甌江口瞭臺兵弁望見濃烟一縷帥字旗隨風飄颺急卽燃砲致敬官場聞信均飛馳至北門馬道恭迓憲旌宗湘文觀察劉吉園鎭軍營務處廖碧堂司馬俱登輪船拜謁費鎭軍接見後隨於十八日辰刻登岸入城拜會各寅僚旋命展輪東去○兼署定海鎭吳吉人副戎亦附坐超武兵輪順抵甌江三月十八日晨乘藍呢大轎隨同費統領入城拜會道鎭未悉有何要公也○新任雙穗塲張用霖鹾尹錫九於三月初八日接任而前署任錢叔魯鹺尹尚稽留在甌聞因盤務稍有瓜葛交代未淸是以一時未能晉省云○雙門卡員陶石泉别駕鵾絃早斷未續鸞膠嗣以中饋需人聘定西關厘局黄蓬仙大令之女公子爲繼室筮吉於三月初十日迎娶奩具豐美輿從喧闐途人咸爲之艷羡不置○温標右營把總林有功把戎病故出缺現奉憲札委黄世臣把戎署理已於三月二十二日接鈐任事○招商局普濟輪船從申江來甌因漫天霧重誤碰裝樹梭船觸傷後艙一角幸客貨均屬無恙已於三月廿四日安抵甌江矣○三月二十日卯刻永嘉縣葉大令在監内提出鎗匪曁存志一名就地正法該犯乃土匪頭目控案山積向因在逃未獲致稽顯戮去冬葉邑尊懸賞緝拿始經潘弁等隨同眼線前往蘭谿縣界弋獲解案兹乃身攖大辟可見王法森嚴終不能倖逃天網也○三月廿三晚蓮漏數下突聞火警急出望之但見西北角上紅光燭天而不知火起於何處次晨探悉有靑田船裝載硬柴停泊於太史馬道不知如何失愼被焚四艘云 
[浙省官塲紀事]  
　　杭州訪事友人來函云請補杭州仁和縣蕭藴齋明府治輝於正月間奉前藩憲札委先行署理明府於二月初旬交卸於潛本任來省因候算交代尚未履新現在已將於潛任内交代銀兩措繳淸訖呈送府結擇於三月二十五日接印特紅諭未發不知確否又本年科塲總理事務已由藩憲札委明府會同錢塘縣吳雲笙大令辦理矣○卽用縣徐大令曾現奉藩憲委解備邊京餉於上月二十三日在庫點銀眼同釘鞘不日卽可起程又候補鹽經歴李參軍鍾琛奉運憲世都轉委解第二批鹽課餉項亦於二十三日兌銀釘鞘○正任台州府郭榖齋太守於上月二十日晉省面陳要公先詣撫署禀見然後至藩臬憲署禀賀履新之喜○卽用縣王大令家驥前經委署平湖縣缺現奉藩憲札知題補臨海大令故特專丁來省禀謝○藩憲惲方伯牌示瑞安縣蘇錦霞准調蘭谿縣遺缺現定以曾任實缺候補知縣華松年請補永仙縣丞謝文海捐離本任遺缺以坐補永仙縣丞崔耀章請補 
[邗水魚箋]  
　　揚州訪事友人函云河水勢日増已迭紀前報兹聞袁浦以西洪澤高郵兩湖交界之三河大壩正月杪甫慶合龍現因洪湖盛漲壩頂勢將漫溢遂於上月某日開放是以高郵邵伯等湖水勢陡増駭浪驚濤建瓴而下加以江潮過大揚運河逐日斷長增高灣頭鎭 
 
 

Page 3

 
 
水將平岸幸江都轉俯順輿情已於日前將壁虎橋壩開啓邇日水勎想可稍殺矣○揚城教場茶社林立其問如玉川子之流藉茗戰淸談者固不乏人而地痞靑皮成羣薈集亦復不少日前某茶社忽來一壯漢獨踞一席臨窓啜茗左顧右盼若似有待而來者移時又一少年偕二友至壯漢瞥見向之曰來耶少年對曰諾遂與友另坐一桌茶博士方欲轉身取茶忽見壯漢解衣磅礴戟指少年怒駡不已少年亦反唇相詈不肯稍讓唇槍舌劍壯漢勢將用武二友急趨前佯爲解勸出其不意一友驀將坐凳提起向漢擊去適中頭顱登時血流如注紅染衣襟壯漢至是暴跳如雷怒不可遏茶社中杯盤盌盞幾至搗毁一空嗣經多人將漢推之挽之而去少年亦得意揚揚偕友向舊城遄返時觀者甚衆皆莫名其故或曰少年係宦裔不務正業日與靑皮爲伍壯漢姓陳地痞中之翹楚也素與少年有隙今適狹路相逢故不覺怒從心起一時聞者咸曰陳不足論獨惜少年堂堂宦裔而亦甘入下流與亡命爲友設肇禍端則不免墮家聲辱宗祖此時悔之晚矣爲之家長者奈何一味痴聾而不爲之約束哉○北鄉胡家場等莊雖係鎭集居民無多有某姓家道小康上月下旬某夜忽來匪徒數人蜂擁入室翻箱倒篋席捲各物而逃並聞拒傷一人當卽鳴保開單報縣邑尊立時率同刑仵等役詣勘允爲上緊追緝或謂該處爲西北大道四通八逹時有侉梟來往其問若不設法防維則鄉曲小民幾難安居樂業矣不識在上者其亦有善法處之否 
[吳山立馬]  
　　杭州訪事友人來函云杭省自開埠通商後踵行西法各國洋人咸來杭開設洋行創立公司有美商永安保人險公司兼辦名項機器在佑聖觀巷同善堂對門租孫宅廣厦一所爲貿易之處又有新賚賜洋行馬勒公司亦寓其中爲人經理機器及拍賣之事現有新關充公之上號高麗參次等參土參白絲絲吐頭等託該公司於上月二十六日下午兩點鐘時拍賣先期徧貼招紙杭人向未見過此事咸相約往觀雖是日雨師載道而欲擴眼界者均不憚跋涉之勞是以觀者甚衆然買客聞亦寥寥也○杭州泗鄉一帶在半爲產茶之區各茶户採摘炒乾發至留下鎭茶行銷售每日賣貨須在八點鐘以前稍遲則買客已散故茶户離鎭較遠者必於天未明時起身三月二十六日泗鄉轉塘地方有甲乙二人各擔茶葉三十餘斤行至西村橋天方黎明兩旁均係竹園四無居民甲乙等因在凉亭小憇突有匪徒六七人從竹林中衝出將其茶葉搶奪甲乙知寡不敵衆不敢倔强俟其遠去始逡巡回家現雖呈報到官未識能否緝獲也○杭地拱宸橋新闢租界之對岸爲華人營造繅絲紡紗等廠并建巿屋百餘間租賃各鋪惟此等屋宇均係包造木料旣不甚堅工程亦多草率地土之下椿木不加以致易於搖動日前風師肆虐城内屋瓦爲之震動蘆席草篷亦遭吹壞而拱宸橋造新之屋竟被吹倒數間雖係風力之雄亦可見該屋之不能堅固也○杭州府林迪臣太守創復東城講舍攺試策論於上月二十四日甄别命學長邵君崇伯總理其事每月僅考一課由一府兩縣輪考皆無膏火故優給獎洋現在甄别案發正取七名首列者卽卲學長崇伯給獎洋二十元第二三名各獎洋十元第四至第七名各獎洋五元次取二十名各獎洋一元又次取四十名各獎洋五角備取五十三名共取一百二十名○杭地所需石料向由嚴州一帶及紹興等處採取轉運旣費周折水脚亦屬浩繁去年西醫梅君禀請在錢塘門外飯顆山麓管造洋房爲養病之所就近開取石料頗爲適用嗣有石工包姓者具禀撫院請於該山開鑿石塊已蒙允准現在雇用工匠在彼探取各料其石係皆紫色堅因非常創爲是舉者可以大獲利益也 
[軍容荼火]  
　　南洋自强軍自移屯吳淞口後大吏委沈仲禮觀察總理營務處日督德弁精心訓練務極雄强未及二年早臻嫺熟昨日邀集中外官紳及西商團練隊西國貴婦一觀荼火之容自午後至將晚共操九次第一步馬砲隊全軍排列一字陣第二步馬砲隊全軍走陣第三步隊一營横分三排演槍法步伐陣式第四步隊一營直分三排演槍法步伐陣式第五馬隊下馬操矛陣第六砲隊兩營合操車砲陣第七步隊右翼四營合操槍法陣式第八步隊左右翼合操攻守陣式第九馬隊上馬操矛陣鄙人壓綫之暇得以憑軾而觀行將磨墨濡豪一紀細柳軍容之盛焉 
[押犯公旋]  
　　本届秋審之期本縣黄愛棠大令已將應解人犯吕三等十名於前日委水利廳孫少尹法華司王二尹及武弁二名勇丁十餘名用小火輪船拖帶押解省垣昨日兩二尹由蘇乘原船回滬已經至縣署銷差矣 
[烟董被究]  
　　本埠自開辦烟膏捐局後所有捐項由朱義齋董理其事日前本縣黄愛棠大令奉兩江督憲札催將捐項解上嗣查悉各捐半爲朱所中飽約有二千餘金大令大怒遂於前日傳朱到縣盤詰再三朱一味懇情願赶緊交楚大令欲將朱飭押捕廳朱一再哀求始限其將虧空捐項於四月底交二半俟至五月端午節一律交淸否則定行嚴比朱諾諾而退 
[背規受罰]  
　　本城舊教塲胡協和佛馬店有學徒金四麟者潛逃在外被大東門外小橋左近同業徐恒順店主徐某雇用令在店樓工作當被同業人訪悉以徐有違定規遂於前日將徐軋至荷花池山景園茶肆中評理按照公議行單罰酒二席徐知衆怒難犯首肯者再並將學徒送還始得無事 
[南巿零拾]  
　　滬南老白渡救生局中昨日在浦中撈獲溺屍一具棺殮發壇待人認領特不知從伍大夫游者果誰氏之也○馬路工程委員朱森庭明府昨日午後帶領差甲沿途履勘至黄家碼頭地方見有某姓木匠私將垃圾堆積馬路中因飭地甲查明拘局罰鍰嗣據地甲禀稱前往斥阻反肆咆哮明府大怒立卽函送南局委員請爲從重懲辦 
[劣馬傷人]  
　　浦東人周雲全向在楊樹浦怡和繅絲棧充當出店昨晨在途被某馬車行之劣馬跌傷左足經人送至同仁醫院求治未識能免於跛足否 
[法廨停訊]  
　　昨禮拜六係法公廨堂期捕房以案牘無多飭探咨照讞員鄭大令暫停訊案一期一 
[上海縣案瑣錄]  
　　瞿長得控奚西元等攫取洋銀前晚由蔣刺史升堂提訊瞿長得供稱文童在西門外訓蒙度日去年賣去田地一方得洋二百元六月二十八日携帶洋銀行經浦東楊家弄地方突被奚西元黄連卿楊阿用莊順榮等搶去並被毆傷心有不甘是以控請訊辦奚西元供本地人亦以教書餬口瞿長得素不安分專在鄉間攬事生非前曾揑造莊錫明名字赴道憲衙門送訪說小的與張桂卿爲伍此次又以搶洋來案控告實則並無其事求請鑒察黄連卿供瞿與小的爲爭做賣地中人挾仇誣控楊阿周供稱賣點心爲業與瞿素來相識前次曾欲硬買小的家田地不遂所欲故以搶洋來案誣控求請明察莊順榮供向爲石灰生意瞿向小的買地不依遂以攫洋誣控兾洩其憤楊記堂供是地保兩造因爭爲中人起見互相口角當由圖董沈信卿勸開並無搶取洋銀之事刺史訊得瞿長得顯係誣控本應重辦姑念一味苦求從寛免責著具誣控切結了事奚西元等當堂開釋○袁阿萬控告劉毛毛盜賣墳地亦由蔣刺史訊問袁阿萬供年五十歲浦東人向在某洋行爲門役娶劉福銓之姊爲妻光緖二十年間妻弟往漢口謀生滬上有田一畝餘托小的經管不料妻弟出門後被劉毛毛串同地保將田私行贖出變賣與李姓現得主令將墳墓搬去始行知悉是以投案控告求請訊斷劉毛毛供年二十六歲劉福銓是族叔因欠人錢財於光緖二十年間將地一畝餘抵與徐姓得錢四十千文廿一年分小的至徐姓處贖出賣去得價洋一百九十八元除還去欠欵之外尚存二十餘元與袁毫不相涉况地上墳墓亦無搬遷之說來案妄控請爲懲治地保林雪齋供稱小的僅得中金洋二元一切糾葛均不知情趙顯久供小的充當副保此事由前保吳羣蘭經手小的亦不知其細求察刺史訊得劉毛毛不應將劉福銓之田私自贖出變賣與人尚敢掘强尤爲可惡著責一百板俟劉福銓到案再 
 
 

Page 4

 
 
行覆訊○十六鋪巡防局送竊犯差渭憲一名至縣據供年二十四歲浙江慈谿縣人因度日無資不得已行此不肖之事尚求恩典刺史得供著責三百板枷號一月發十六鋪示衆 
[上海巡局紀事]  
　　城廂内外保甲總巡兼辦淸道局務鍾受百明府前已出示曉諭居民不准在當街堆積垃圾每日以十二點鐘爲限違者科罰等情已紀本報詎料若輩藐視憲諭仍將垃圾任意傾棄昨日上午淸道局所派巡差在江蘇海運局附近見有夏恒泰鹹貨行學徒將垃圾傾在馬路之旁巡差上前喝阻反敢與之口角因卽將店主夏德順拘至二十三七鋪巡防局中禀請究罰局員姚殿卿二尹正欲帶案研訊嗣店主願罰洋銀兩角二尹允之申斥數語釋之使出○又南倉街地方席利生家私將垃圾傾諸路側被巡差人所見因卽帶局請究亦由姚二尹提案判罰洋銀兩角 
[美界捕房紀聞]  
　　流氓范毛毛糾合一百零八將各羽黨向天后宫擺攤之各小販拆梢等情已登前報捕房正擬飭探拘拿不料一波未平一波又起邇又與虹口四十八個黨流氓胡茂郎等通同一氣在裏虹口地方横行無忌無惡不爲前日下午率領其黨在胡家橋地方閒游有小車夫陳阿二偶與碰撞范喝令將陳蜂毆及至受傷范等始揚長而去陳不敢與較匍匐回家其叔名仁德詢知其事忿不能平卽投圓通寺巡防局控告並指明該流氓又名曹毛毛歴訴其所行劣跡求請提究王壽華二尹令投上海縣署自行呈控○偷兒嚴福林在浦左祥生船廠附近某姓家竊得布衣布疋等物昨晨携至漢璧禮路求質經包探竇如海洪阿寳緝獲解入捕房押候解道英公堂究辦○王阿三王雲山二小工昨在旗昌碼頭工作偶不經心撞壞碼頭上之木板經管事西人見之扭交四十三號印捕拘入捕房押候送廨訊究○三菱公司碼頭外面浦中浮有孩屍一具經四百二十八號華捕報知捕頭飭傳二圖地保奚坤寳收殮○崑山路第十七號洋房某西人昨因遷徙雇甲乙二小工搬運零星物件甲已將垃圾堆積户外掃街夫役見之與之理論兩相口角經二百五十六號華捕一併拿送捕房捕頭以兩造均屬恃蠻飭一併禁押半天以儆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　崇明人計阿二在大馬路黄浦灘一號洋房内爲車夫前日竊取帪房楊兆生之皮箱一只内有綢布衣服二十六件經包探沈金隆查獲起到原贓送請究辦楊兆生投案請領失贓質之計阿二供不敢行竊因有急用無從措借故暫時　　以　質錢應用求恩明察别駕據情商之單繙譯判將計笞責一百板管押一月○竊賊錢法林混入長陞客棧竊取住客之土布兩疋經包探　少卿緝獲人　　案請判長陞棧夥投案代領失贓質之錢法林供行竊該死叩求恩典别駕判責五十板以儆○包探趙銀河禀稱日前有翁　記　在蘇州河畔賃屋一所懸掛錫箔認捐公所向燒香船抽取錫箔草紙等捐捕頭以其有違租界章程曾經送案訊判不料有錢洪齋錢　生　　　印依然在彼收捐經巡街捕拘獲今特送案請究質之錢洪齋錢東生同供不敢收捐實因前曾收捐之貨未曾用印今日前往補印被　　拘求爲明察别　　押候送往貨捐局核奪○昨有某公館之夫人不知從何處乘轎而回將至公館忽有流氓袁肯生扭住轎夫孫阿林恣意毆打致夫人扶婢步行而回正在爭閙適爲三百九十九號華捕瞥見將袁拘入捕房昨晨解案請究孫阿林投案供稱是處時有流氓游行肇　小的常遭毆打受累不堪務求懲辦俾若輩知所儆懼質之袁肯生供本地人並未與轎夫爭閙實被悞拘别駕以流氓肇事情殊可惡著笞責三百板枷號二十一天○四百十六號華補拘解陳阿康陳劉氏到案禀稱陳等男女二人昨在寳善街某茶肆爭閙互毆致毁什物約値洋六元經茶肆主　小榮喚捕拘送請究嚴小榮投案申訴前情質之陳阿康陳劉氏同供因事爭論並未毁物求恩寛宥别駕判令各押三天○包探洪阿寳禀稱昨有流氓鄔阿和許芝茂陳香泰陳阿明周小峯等五人阿陳源昌强行拆梢洋十元以致爭吵拘獲送究陳源昌投案訴稱被鄔等　住强行勒索今旣獲案求爲訊辦質之鄔阿和等同供不敢拆梢叩求恩宥别駕著各責五十板以示薄懲○包探韋阿友禀稱小孩王阿寳竊取馮升泰米店内之白米　粉等件售賣與陳進興起到原贓連陳一併拘送請爲究治馮升泰投案領贓王阿寳供年十三歲實出無知陳進興供不知竊贓故敢收買别　　將王阿寳戒責五十下陳罰洋五元○流氓陳蘭園冒充探夥向施桂林勒索洋銀適爲包探石金榮所見拘獲送究施桂林投案申訴前情質之陳蘭園俯首無語一味求恩别駕判責五十板 
[法捕房紀事]  
　　崇明大沙長圏鎭有施桂郎者農家子也挈其妻張氏來滬爲傭有同鄉高某者慣做蟻媒入其設者不知凡幾引至新橋南　永安棧暫寓不知在何處借得女衣兩件囑張氏穿之僞稱領至某處薦爲帮傭實則欲送入花烟間内作皮肉生　事爲某流氓所見將衣褫去質錢使用棧主亦以其形跡可疑恐遭波累密報包探遺夥將一干人拘送捕房捕頭以氏係有夫之婦飭交本夫領回蟻媒高某申斥一　卽予釋出○孀婦某氏上期遞禀公堂控鄒天寳借洋三百元立有借據圖賴不還鄭大令准詞出票飭提因鄒避匿不面將其子某甲拘入捕房押候解堂訊究○永安街容大烟館前晚被偷兒混入竊去烟槍當場拿獲遂將人贓一并送入捕房捕頭命押候至堂期解訊 
 
 
 

Page 10

 
 
   
 
