# 1887 - 311 - 4905239

 

Page 1

 
 
[新印淞濱花影出管] [  申報館帳房啓]  
　　上海爲名花薈萃之區來游者如人羣玉山頭衆香國　往往以未得遍觀爲　花影　主人爰於花叢中選得解語花百人索取小照延名手　　成圖玉貌花容栩栩欲活每一圖後附以贊廳用石邱照成分釘上下二册外用　套裝潢極爲罹致每部碼洋一元二角滬上南北申昌各經賣电報人西園帳房俱可購取各外埠均由申昌書畫室及賣申報人經售倘欲躉賣則請移玉至本舘帳房面議可也 
[經藝文準告白] [  點石齋主人啓]  
　　經蓺之選視制蓺爲尤難流傳既鮮專作盖寡求精且備甚非易矣本齋上科印有經蓺淵海五千部已消售無餘而同文之宏括亦並行於世然　目無多已爲舉業家所珍如此兹本齋特請龍門職志汪逸如先生主選政共得文二萬首請諸名宿新作者近萬首名家窗稿五千首家藏秘本五千首其篇牘之多既已過淵海而超宏括詞經月旦文無　同　之五都之市必貴洛陽之紙丹鉛於今秋潮落之日汗青在明春花信之辰海内多士翹盼以俟存書無多來購宜蚤 
[發兌石印雲程必備] [  點石齋主人代啓]  
　　焦綠軒主人藏有名輩窗稿及近時試藝千篇皆詞意輕靈理法縝密題之纖巧偏全截搭無不齋備爰付石印以供同好又精選近時館閣賦百餘篇分韵試帖四百首重編分類文料初二集統韻之曰雲程必備分訂十本用綢匣裝池每部價洋一元八角倘蒙惠顧新向滬上掃葉山房文宜書局江左書林及各書坊曁南北申昌各埠申昌購取如躉售希至申報舘帳房及鎭江申昌書畫室面議價更從亷此佈 
[壽弢園老民六十初度序]  
　　從來有大學問大經濟大局量然後能有大壽考何則蓋惟學問足以酬大用經濟足以成大業局量足以容大衆而後得大壽考而無忝同里弢園先生與家君子爲莫逆交又屬同齒少家君子十有八日先生客申江已歷年所回憶庭幼時侍家君子側但聞先生名而未一識先生面爲恨事至癸未春先生始返櫂吳門重謁甫里先生之祠下榻於庭聽香讀畫之樓至是庭方識先生之面而猶未知先生之底藴也乙酉初夏及去春又兩承枉顧重續舊歡流連十餘日酒後耳熱恒與庭縱談古今時事無不曲中利弊庭以是知先生之學問經濟局量固有大過於人者而先生亦若於庭有殷殷期之者豈以庭之不才亦足副先生之望而故爲是勤勤歟竊維先生與庭遠隔天涯不得常爲親炙其所行事聞於家君子者居多先生年十二已名列膠庠爲當時名儒耆彦所推許讀書每數行下輒過目不忘自幼不喜舉子業兼留意於古今得失之事此皆先生少年記誦之學不足爲先生異也迨至壯歳遭亂流離播徙家室爲墟先生獨奮然出游歐洲諸國足跡幾遍其於名山大澤風土人情無不歷歷記之或發爲歌詠或箸爲傳說不憚日累月積以抒其所見而他邦之文人墨客莫不重先生之德慕先生之品學先生之詩效先生之文咸以爲中國人才之師表而先生亦復開懷樂予以砥礪其風化所以歐洲之俗爲之一變而他國所未經歷者罔不延頸翹足而望先生之車塵也良由先生學問出於閱歷而非如老學究之所爲徒沾沾於章句末也則先生之學問足以酬大用者如此先生著作之富久已等身四海士民羣相欽服其所論設電線開鐵路造兵輪製火器辦礦務均屬條分縷析不憚洋洋數萬言務極其詳而後已今果一一施行若合符節是不獨先生先見之明抑亦先生經濟之宏有能言人所不及言事人所不及事而或者謂洋務一端非堂堂中國所當言殊不知今日之天下雖堯舜爲君伊周爲臣亦不能閉關而治此皆迂儒之談不足爲先生毁也惜乎先生徒以筆墨之功顯然揭之於記載誠能舉先生而加以宰輔之位寄以軍國之事則將平日之所籌畫者一一措而行之庶幾國因而富兵因而强歐洲諸國亦復屏息下氣望風懷畏從此不敢復生覬覦心豈非國家之大幸哉乃先生杜門不出一若有終老田園之志其將如天下蒼生何此薄海人民所共爲禱祀者也則先生之經濟足以成大業者如此先生善談論事必雜以詼諧是以人願近之卽紈袴子弟無不樂入其懷人第知先生之可近而不知先生可近正嘻笑怒駡之寓乎其中也先生素喜安閑不樂仕進日惟與二三知己相歡娱於詩酒之塲時或閉户箸書以見其抱負是以當世士大夫爭相投刺願附丰采以一識韓荆州爲幸事蓋亦日不暇給矣昔丁中丞雨生今潘中丞偉如先後薦之於朝而先生則爲衰老之身疏孏之性亦久矣不可與圖事業况今上有臯夔安得不下有巢由乎此皆先生之飾詞蓋不欲束縳於功名耳而先生不以激烈辭而以和婉謝之又可見先生之局量固有超越尋常者所以一爐香爇半榻琴間之際庭未嘗不睪然望憬然思爽然失也則先生之局量足以容大衆者如此嗚呼先生老矣今年已六十矣亦僅優游以養其餘年而已矣且天下豈有長生之事哉誠使詩書箸述藏之名山傳之其人則百世後猶有聞風而興起者又安在不長生乎曠觀古今來擁大位食厚祿非不煊赫一時及身後寂寥幾同爝火電光之瞬息而矯之者反謂不能流芳百世亦當遺臭萬年則亦雖生而反愈於不生雖然先生之處今日固亦極不得志矣使庭不得志則已得志則讀先生之書行先生之道先生雖不得行其道於當躬或可行其道於後學乃庭自顧形慙雖年未及壯而青衿將敝徒以硯田筆耕作生活撫此頭顱能毋自媿然人不患無功而患無志苟有志則終當奮發豈屑效楚囚對泣以坐困蹉跎耶此庭所以每一念及而奮袖低昻拔剣起舞者也庭不才不足爲先生壽昨鄒生以班馬之筆運屈宋之思爲先生作壽序庭展而讀之竊謂先生之學問經濟局量雖盡人所共見然闡發之則實難今鄒生才贍學博限於祝嘏之體例未免以辭害志不足以盡先生底藴况庭本壯夫雅不欲以兒女子態冀取媚於先生故敢略陳其所知者以序先生於萬一先生當亦顧斯文而樂之而爲之浮三大白丁亥十月朔同里問業世姪江表偉人許玉庭頓首拜獻稿 
[本館接奉電音]  
　　昨日上午九點一分鐘時本館駐京友人由電飛傳九月二十九日上諭一道敬謹譯登○九月二十九日奉上諭李鶴年着署理河東河道總督會同倪文尉籌辦大工事宜卽行前赴新任毋庸請訓成孚獲咎甚重現值堵築加緊之際未便令其置身事外着留工効力以觀後效欽此 
[都城聞見錄]  
　　翰林院示傳所有本院此次新取供事洪縵芬等二百十名務於本月二十日親身前赴本院領照勿得自悮○神機營銳字威遠洋槍步隊管帶官鍾君毓臣于駐苑時陡染痢疾請假回京醫藥無靈遽爾作古刻經該營叙述事蹟略謂該管帶自同治四年入營迄今廿載有餘曾經出師奉天直等處打仗多次緝拿賊偵張金 
 
 

Page 2

 
 
秀且自添設恊巡以來該管帶奉派輪日入值内廷無間寒暑管理該隊認眞督操尚無貽誤等語禀知醇邸醇邸俯念該故員營務嚴明勤勞備至諭由本營存公項下從優給發該故員恤典銀六十兩俾資飾終○御前大臣諭由侍衛處咨行東三省將軍於所屬各城官兵中遴選三音哈哈送京引見欽賞差使一事已登客臘報章兹聞吉林黑龍江將軍已將三音哈哈揀妥備文送京暫住東安門外椿樹胡同成壽寺内計黑龍江保送十五人吉林保送十九人悉年力富强諸技嫻熟者已赴侍衛處投文聽候奏奉欽派王大臣看視馬步箭然後帶領引見分别賞差按三音哈哈者卽華言好漢也○年例立冬後八旗各項官兵齊赴仰山窪俟閱兵大臣校閱合操倘有無故不到者應以軍法從事法至嚴也本年仰山窪合操閱兵大臣擬奏請於十月十五日舉行按此操八旗滿蒙漢驍騎兩翼前鋒營八旗護軍營八旗滿洲火器營八漢砲營籐牌管各項馬步官兵共有一萬四千餘名云○禮部行咨景運門内稱十月初一日頒曆呈進時憲書應行轉飭午門端門天安門東長安門該名值班官兵查照成例一律預備○玉牒館總裁惇邸等飭催玉牒舘承辦玉牒黄檔紅檔人員所有正副本赶爲繕冩校對無訛務於本年十二月全行告竣以備奏聞請旨呈進御覽○内務府前派司員承辦大婚典儀在大内關防衙門設立大婚禮儀處總管内務府大臣諭令前經派出恭辦大婚之司員筆帖式等自九月十五起逐日前赴大婚禮儀處將一切應行應辦各項典禮詳細查核每日辰刻入值未刻散值各堂憲逢五十期前赴該處稽察○左翼技勇弁兵訪悉賊犯某甲時往東四牌樓石大人胡同某烟館吸食鴉片遂卽前往拘拿當卽緝獲吸烟售烟者共六人賊犯亦在其中遂一併鎖往右翼翼尉公所行至半途有一人扭斷鎖練逃脫弁兵跟追未獲僅將五犯帶至公所錄供立卽呈解步軍統領衙門○九月十八日係日本國皇誕辰駐京各國欽差公署悉高懸彩旗以伸祝嘏總署各堂憲亦具名柬差官送往日本欽差署致賀日本欽差備名柬答之 
[遼左魚書]  
　　牛莊訪事人云海防分府章幼樵司馬於八月下浣晉省至九月二十日返署習日卽升堂訊案署中差役多受刑笞蓋因查知舞弊故也○奉軍三營由左統領帥以馳赴海龍城已登前報刻聞官塲傳言已與匪徒對敵不無小挫副右營勇丁受傷不少不知果信而有徵否也○上月二十三日細雨如絲沾衣欲溼狂風怒吼幾于拔木偃禾入夜風益狂寒益甚雪花飛舞片片如鵝毫翌晨天仍放晴而冷透重裘積雪不化盖已似南中臘月光陰矣 
[古潞近聞]  
　　通州各粥廠前奉諭旨賞給粟米提前煮放現經紳董開辦計南關王恕園東關積善齋北關吕祖祠三處粥廠均於九月十五日開放新城敦化堂西塔胡同敬信齋兩處粥廠廿八日開放每日領粥者各有數百人○上屆平家疃堤工採買柴薪按堆騐收經手人以少報多從中舞弊經薛觀察查出責懲今届桂太守發出制錢按個騐收以杜浮報○裏河五閘每閘河預備快船數十艘以供行漕之用船户雖有官價不敷養生兹有各省運京制錢及銅鉛麥子雜糧等物均由裏河催船運京船户頗沾厚利○前江蘇織造交卸北上由通州僱車入京○漷縣鍾大令因捕緝不力經大憲撤任委候補縣丞胡二尹壽椿署理○通州爲附京鉅邑在來行旅絡繹於途經許觀察飭州清查保甲驅逐匪徒無如地保營兵未克實心以致近數月來城市鄉村及往來商賈被盜行刦之案層疉如山現復經州尊剴切示諭地保營兵如再疏虞定行重辦○陳文祥前所販木至順義縣境被差攔截索納稅銀等詞控諸道署今復呈催道憲委員前往會同該縣查明是否屬實再行核辦○東陵進貢梅花鹿九十餘頭盛以大大籠用車載送人　○年例中　　　　長　至水　　現監督　　准　　　帶　　進　　　　　竊　　　伐樹木者准看倉甲役立卽扭送來轅訊辦 
[發穀賑飢]  
　　江西德化縣屬十七鄉除桑落赤松封一封二等水鄉外其餘俱是山鄉縱横數萬畝土膏而腴坡塘則有荷蓮菱藕之饒阡陌則有豆菽木棉之利此固古之所謂樂國也今夏江水泛漲水鄉顆粒無收秋後旱魃爲灾山鄉又不能耕種向之視爲樂國者今則變爲荒郊億萬哀鴻嗷嗷待哺仁人君子能無見而惻然近經德化縣鍾澤生明府禀請上憲將積穀倉開放以賑飢民生死人而肉白骨誠不愧民之父母惟願愼擇經理之人實心辦事按户散放毋粉飾毋偏枯庶使强悍者不得中飽懦弱者不致向隅如是辦理雖未必人人徧給而此心亦可稍安矣 
[彝陵瑣志]  
　　往來宜昌之輪船絡繹不斷數日之内江寛去而彝陵來彝陵去而江通至均載棉花或數百件或千餘件不等現在宜地雇川船其價大漲橈夫亦爲之一空蓋往時橈夫由川下宜多流爲乞丐現因招雇者多橈夫一名約值三千四五百文不等皆因棉花運川者多故橈夫亦得高擡價值且可乘此回川不致流落異地矣○近日查禁烟館嚴中寓寛人無怨者官令各烟館賣至上燈時此後違禁卽行懲責前夜東邑斯明府查至大南門外某姓烟館時已夜深尚未收燈當將賣主及吸客拿住四人各責小板當卽釋放○近日江水略漲輪船往來無碍但糧價每石漲至四千數百文有云南省水災甚大收成不及往年故致糧價驟昻然宜地食米多取給於湖南不繫乎南省之豐歉也至於雜粮價尚無甚漲落云 
[火水未濟]  
　　蕪湖來札云九月二十六日黄昏後城外狀元坊後某姓家失愼警鑼馳報水龍如星馳電掣而來竭力灌澆祝融氏遂歛威而返計遭祖龍之刼者共三家其起火之由聞係某嫗老態龍鍾就火爐旁瞌睡不提防爐内之火延着衣裾漸漸燃及蘆棚以致不可抑遏後雖經人救出己皮焦肉爛難望生全矣○鄭州决口大溜入淮鳳頴宿亳人民俱罹斯厄洪澤湖亦水勢增長幾于拍岸平堤督撫憲往返函商擬卽挑濬賑撫先由陳六舟中丞出轅查勘蕪湖官塲接省中來電知已乘輪出省沿江下駛直抵金陵與曾九帥面商一切然後赴正陽關遂紛赴江千恭迓旌節 
[軍憲閱砲]  
　　杭州武林門迤西七里秦亭山俗呼爲砲臺山俗傳山勢似美人苟塟其臍子孫必反叛故於臍穴中高標紅鵠每值春秋兩季滿營兵丁按日分旗輪流操演砲位並建瓦屋數楹中爲演武廳兩旁爲帶隊官弁休息之所另有屋數椽專備儲藏砲位兹屆秋操之期各旗兵均照章出城操演始能命中摧堅前日敬請恭軍憲於黎明時親蒞是山閱看自副都統以下均擐甲掛刀排班鵠立升座後副都憲在旁側坐各旗先演陣式繼演火鎗復合演圖陣然後演放大砲直至金鳥西墜始克操竣軍憲顧而色喜賞賚有差迨回城則已萬家燈火一路光明矣 
[通神賽會]  
　　昨爲下元令節會中人舁城隍神及四司神像出巡午刻排齊執事由邑廟向西過陳市安橋經三牌樓太平街出大東門迤邐至邑厲壇隨由西門回廟 
[蔑視其夫]  
　　前報列某姓女于歸後不肯再往經其夫尋到報捕拘押一節昨日解訊據原告沈孫氏偕其子沈福生遞呈婚帖並信札等件某姓女卽沈陸氏其母陸沈氏投案遞禀王司馬將各件閱畢逐一詰問據陸沈氏供丈夫陸也春在周浦鎭吳湘記家帮傭司馬又詰沈孫氏福生可是親生兒子答稱丈夫名沈玉書爲無子故將外甥撫育爲子伊本蔣姓兄弟四人司馬着將三人暫行帶出詰之沈陸氏據稱今年二十歳並無兄弟小名淑貞媒人趙桂高十八歳九月間翁死未殮彼等搶我去至十月二十二日五七之期在柩前成親後十數大至十一月初二日回母家至去年正月初六日到夫家住六日於十二日回母處今年正月十三日爲夫病又回夫家十天之中日夜未曾安睡後於二十三日夫病重暈去伊等商議要將我配與夫兄我有所聞連夜回至母處現在滬上住彩視街夫家中祗草屋一間又無田畝姑賴帮工度日福生在周浦 
 
 

Page 3

 
 
學織縀業未滿師我意待滿師後再回夫家我本做帽子不會織布王司馬着帶沈福生詰問據供十六歳九月間成親今年正月妻回來住十天同在一處司馬詰問現欲如何答稱要妻回去司馬詰該氏如何答稱丈夫學會生意能趁錢我卽回司馬謂萬一學不會不能趁錢爾竟不回去着將沈陸氏仍行暫押候再核奪 
[札拿奸儈]  
　　昨報列某錢莊執事之某姓兄弟暨前經犯案遞回之某甲某憲署幕友某乙等囤洋壟斷云云兹悉崧振青中丞已行文蘇松太兵備道飭拿甲解省究辦龔仰蘧奉文後卽札委任君帶領上海縣差於昨日詣英公廨商與蔡二源太守會商派差嚴密恊拿解省究辦而甲己聞風避匿矣 
[管押候查]  
　　日本人某投法公堂訴稱有人到店托稱買物乘間將小紫銅罐竊去經旁人關照我始知悉赶緊追上人贓並獲店中前次失小木箱匣今伊所携包裏中亦有是物因卽鳴捕送案法包探將銅罐小匣包裏等及抄出之押票呈案王司馬詰之金仲堯據供寍波人前做酒店生意現擺地攤爲活住五福弄乾昌雜貨店樓上當票是套褲元色馬褲小棉襖等均是已物昨日到伊店買鏡無有見有小銅罐因在裏面看不清楚故携到外面伊卽指我爲竊王司馬謂似此天寒將棉襖當去反買小茶罐有是理乎着將銅罐給原告領去金管押俟查明再核 
[候傳烟妓]  
　　昨報列有甲乙丙丁四人在小東門外花烟館吸烟不給錢文因之鳴捕等情昨日解訊而原告未到王司馬將四人詰問據吳金龍供山東人本在清河縣當勇王長供南京人做廚司劉錦之供鹽城人挑賣小圓子鄭萬忠供揚州人王與吳素來認識在路相遇同往飲酒及至酒店劉鄭等四人先在會晤後因樓上是花烟舘烟妓巧雲呌劉鄭等去吸烟因與同去後來吵鬧我與王解勸適巡捕至一併拘案王司馬著將四人交保如無保管押捕房於今日傳到該烟館中人到案再核 
[拾票獲賞]  
　　東洋車夫某甲拾得銀行票銀五兩交麥總巡捕頭捕頭命甲至公堂候示旋由捕頭向蔡太守說明前情蔡太守命賞中洋二元餘充河南賑濟 
[反目吞烟]  
　　英租界盆湯弄中開烟館之粤人某甲娶某妓爲妻前日因細故口角妓竟潛吞洋烟及甲知覺請醫救治無效而斃妓有弟某乙聞知赶至甲處理論後經人調停棺殮了事以區區細故而尋短見其中殆有孽緣歟 
[求恩不准]  
　　前報列妓案詳登一節昨由捕房復將馬卜堂周德明傅金友等三人解案三人同求施恩蔡太守商之易繙譯判三人均發捕房各押三個月期滿遞籍當有李大雪石志相及吳益生藥鋪源記槽坊木行煤炭棧等共十五户聯名公禀求保傅金友免科其罪太守閱禀之下謂免其枷號已經從寛所請着不准行斥退 
[指竊無憑]  
　　黄某控王囡囡毁壞花瓶磁觀音等件王囡囡訴由黄所薦女傭阿掌大姐阿巧行竊衣物等情蔡太守命俟補提阿掌阿巧到案再訊已列前報昨又覆訊黄某未到阿掌供前在四馬路遇王小姐邀我去帮伊祗五天不給過錢遽行辭歇我未竊衣現在寳和里華公館爲傭阿巧供我不過同阿掌到王處玩耍並不知其失物王又稱阿巧並不行竊然小黄許我每月貼洋三十餘元無着反令人行竊總要伊對質太守謂指竊無憑著不准理一併斥退聞王囡囡雖操本邑口音實係蘇鄉人年不滿二十向在中西書院習中西語言文字頗覺伶俐今忽患瘋中西人莫不悼惜云 
[上海縣署瑣案]  
　　前日傍晚時米船户丁維才投縣訴稱小的千昨晚自姑蘇運米來申將傍商船會館碼頭突有航船飛駛而來致將船碰損父親躍至航船向船主理論時小的方補塞損處而航船卽揚帆駛去父親消息杏然大約被該船上人推入浦江或被載去叩求查究俾得骨肉復完裴浩亭大令以其情節支離駁斥不准至昨晨大令自邑廟拈香回署丁復攔輿喊控大令以丁一再胡閙喝令掌頰一十下攆出大門○去年二月有孀婦吳倪氏挈子桂芳投縣具控畢松培威逼長子慶全在法捕房自縊身死查畢係洋商用人歷經前縣赴　公堂一再會審迄未成讞兹桂芳又赴松江府上控恩詩農太守札飭上海縣訊辦裴浩亭大令飭差將中証王竹樓帶案研訊之下諭令王赶緊料理毋再拖延王唯唯而退○前晚有江北人董某具詞投縣控陳義夫掯欠俸洋叩求提究裴大令以所控無憑大加申斥 
[英界公堂瑣案]  
　　包探王阿二稱有海門人秦步卿向爲車夫躭擱姚定高所開之車寓内昨姚忽見奏持菜刀自割其頸血流如注急行阻止問其何故己不能言當經巡街捕將寓中六人及受傷人一併帶至捕房旋送受傷人到醫院據醫生言傷已深五寸遂留醫院醫治查得周金扣與秦曾有口角今將各人送案菜刀呈閱姚定高供訴前情周金扣供與秦並未口角郭同春等同供我等皆爲車夫與之同寓不知别情蔡太守飭將姚定高等押候過堂覆訊○包探康阿順稱王阿寳投捕房訴與吉阿狗郭小弟在茶館弄牌輸錢被吉郭剝去衣服因拘吉郭并起原衣一併送案王阿寳申訴前情吉阿狗郭小弟同供與王作葉子戯伊先赢我等已經照給後伊輸錢交質衣服不料竟被控告太守謂聚賭與賭均于咎戾飭將衣服給王再判王吉郭各押一月以儆○包探秦少卿稱昨有開水果店之石和尚吞烟尋死經人救愈詢其何故尋死據言因櫃内存洋十六元大錢三千八百文小錢二千文被人撬櫃竊去查問無看故尋短見我在後查得有縫工金書莊借住伊處每月貼房租二百文失竊時金確在塲並無别人到過且金欲將鐵器售與間壁之鐵鋪更屬可疑又查得金於清晨出外復回用特拘案鐵器呈案石和尚申訴前情并稱此是我之資本要付行家金書莊堅不認竊惟稱情願賠償該包探又稱金押票甚多蔡太守一再開導金書莊交還石之洋錢免致累人性命金堅執如前太守命將金書莊押候嚴訊究追 
[上海陳家木橋電報總局豫賑處事略]  
　　常熟凝善堂諸公好義性成每賑必與比聞豫災首先集欵解交文報公所者四次及徐賡翁倡設桶捐徐堅翁諸君刊發錫公純嘏册後收欵移交敝處又三次矣内如經理桶捐諸寳號之不憚煩瑣吳君振亭以壽筵百元移助皆足令人拜倒○天順祥募百元楷記募百元崑山崇善堂盛君巽卿募第三枇武昌公濟益方君允符高郵武廟丁君鏡齋宫州保嬰局諸公各募第一批龍山仙吏捐廉十五兩嘉興局宋君捐薪水十元并爲多方轉勸凡此仁施感同身受[  家福拜求]  
[醫金助賑]  
　　川沙黄君韵三夙精醫理尤善幼科名醫莊貴嚴先生高足弟子也懸壺滬上病者盈門兹聞河南洪水成災願以醫金助賑除出診外門診向收醫金二百文者减收一百文一俟集有成數悉歸賑局彚解災區刻已由中八仙橋移至麥家圈之慶雲里常寓又一六期在南市王家碼頭直街靛行弄面西石庫門内所得醫金亦歸賑欵活人行善其功豈有涯哉因志數言以告心誠保　者 
[書畫减潤助賑]  
　　灾區廣矣災民苦矣雖極百千萬金資亦不能胥嗷嗷者而果腹栖栖者而安身些微筆墨之資正如以杯水沃車薪於大局乎何補雖然我輩挾三寸管作嫁依人必欲縮食節衣爲剜肉醫瘡之計善則行矣其如一家數口何猶幸夙嗜臨池略嫺翰墨晴窗多暇正可揮亳减收潤筆之錢以助振災之費通人見之當不齒冷也所有規條附錄於後○聞仙樂齋主黄靜園行書申左夢畹生黄式權漢靈華館主人物士女計堂幅四尺一元五尺一元五角六尺二元屏每條减半琴條四角紈摺扇册頁每二五分角諸件俱由上海三馬路申報館主筆房四馬路大吉樓箋扇鋪收付遠處信力自給 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦江官報]  
　　九月二十五日寳應縣杜大令法孟到楊旋卽辭行二十六日歐陽鹺尹彬辭赴通泰查勘水勢辦理儀河工程丁觀察葆元到揚與福都轉會商要公二十七日吕鹺尹承功辭回淮北 
[勸捐養廉急救災民說]  
　　河南之水患大矣哉災黎之待賑亟矣哉皇太后皇上軫恤民艱首頒宫中節省銀十萬金繼發庫欵二百萬兩深仁厚澤薄海聞之無不感激涕零嚴佑之施少欽諸先生聞災心惻省難身先立集重資躬親前往普天率土莫不聞風興起設法勸捐鐘鼎銘恩浮屠合頂救命摺名目不一其曉然於救患恤鄰之誼以爲盛世之義民則窮鄉僻壤無不從同夫朝廷之降恩如此閭閻之仗義如此則凡中外臣工佐聖天子施恩而爲百姓倡義者焦思碩畫又當何如兼之山東順直連年水災則罹惠太廣既非勺波杯水所爲功待拯孔殷又非日積月累所及濟故自創捐以來惟曾沅帥婆心苦口諭令鹽商慨助六十萬金尅期分解爲大有造於豫民此外則聚腋成裘實有緩不濟急之勢而欲立籌鉅欵遠應亟需則莫如各省督撫學政藩臬運使以及道府州縣之慨捐養廉爲有濟也養廉之設國家於詔糈之外格外施仁在位者顧名思義儉以養廉自勵潔清常形有餘而不虞不足在封疆大吏監司大員上體皇上好生之德固在在有爲民請命之思卽郡守牧令親民之官亦當一視同仁不分畛域待洛中之赤子如境内之蒼生敢請各省督撫下諭所屬上奏九重將任内養廉一年爲期捐助一半損上益下必愜宸衷俞允之餘卽可由各省藩庫按季核數報解立飭各票號免給匯水兌寄豫省分别賑濟則膏澤之深救援之速無有倍於斯捷於斯者而上以分宵旰之憂下以捍昏墊之患中以紓利濟之志而培陰隲之原亦一舉而三善備者也若夫倅貳佐　官卑俸薄不必令其捐助有樂輸者准其自行禀請至捐賑之後能否以封興虚銜上邀温奬則出自皇太后皇上格外鴻恩各省督撫自可援例議奏非草茅下士之所敢言也而卜式輸財子文紓難則有望乎能行之者[  皖涇稚丞朱講成合十稿]  
[宰鹿筵資移賑]  
　　河南鄭州告灾孔亟各善士移資助賑可謂無奇不備矣本埠馮存仁藥材大寳號每年常例宰合全鹿九發兌今擇於十月初二日爲宰鹿之期除敬神外將各友散福酒筵資移助河南賑捐洋十元萬望各處寳號聞風興起　助救災汰歡娱式燕之資憫困苦無鳩之狀是於籌賑中又開一門徑矣[  海北市絲業會館籌賑公所少欽施善昌謹誌]  
[賑務紀要]  
　　念四日協同慶寳號交來再生氏捐東賑湘平紋一百兩正又道生堂三十三兩合伸規元一百四十兩又父來洪秋藩善士捐豫賑洋十元東賑洋五元均經照領隨繳收條謹代灾民叩謝○念五日晉甡寳莊交來處州縉雲縣陳保東大令惠寄陳胡氏祈求病愈捐東賑洋一百元陳兆菶祈求母病卽愈捐洋三十元遵照拜領卽掣收條並函寄懇高厚田先生代爲繳復助賑祈求歷應奇騐定占勿藥允叶康强○念七日蔚長厚寳號交到湖北鄖陽府署經募康字册捐集鄖平紋四十兩另二錢九分核收規元四十二兩八錢八分册内捐户數目容錄清單送報外先此鳴謝○念九日愼餘實莊交到平湖同裕莊寄來隱名氏求合家内外老幼平安捐豫賑洋二百元照數拜領卽擊收條奉繳隱名行善定迓慈祥五福三多允符鄙頌又由全盛局交到平湖同裕莊再募祥字册捐集洋四十一元銓昌祥局交到泰州許公館募祥字册捐集洋八十四元另錢四百文均照收領隨由原局分别帶繳收條除將册内捐户數目另備清單登報外特先彚紀藉伸謝忱上海高易公館内籌賑公所李朝覲秋坪氏頓首謹誌九月念九 
[喜晤夢畹生口占兩截錄呈哂政]  
　　訪菊還來便訪君淡然相對意何云知交似我無多乞要把詩壇一角分黄荃冩出黄花序引我吟懷不覺狂莫道重陽時未就平生絕愛傲新霜[  朱家驊求是草]  
[恭祝紫詮先生十月四日六旬大慶錄請郢政]  
　　共說東皋子風懷似少年生成壽者相人指地行仙叟號天南遯身棲淞北偏江湖流不廢普法紀新編格致闡微理叅機得要詮六旬逢吉誕十月似春天秩秩賓朋序盈盈粉黛妍東來瞻紫氣瑞靄映江邊[  南州逸史小草]  
[祝天南遯叟六秩大誕錄呈霧裏看花客高昌寒食生夢畹生諸吟壇郢政並乞古吳緑萼舘主賜和]  
　　天南星像朗長庚薄海文章仰盛名介壽梅花開嶺上祝釐冠蓋滿江城涵今茹古三千紀破浪乘風十萬程遊倦歸來營遯窟杜門日對卷縱横奇才卓榮貫人天經世宏文軼馬遷名士風流多士望等身箸作及身傳能賅體用斯眞學不樂華簪乃散仙齒德並臻榮晚節詼諧方朔壽彭籛[  新儂葉慶頤求删稿]  
[懷茶魔山人沈吉三譜兄卽請大吟壇正和錄塵天南遯叟止之]  
　　回首槎溪隔暮雲金蘭誼重悵離羣自嫾别後依然我每到愁來總爲君醉墨頻將端石吮聽香聊借博山薰疏燈碧月吟牕畔尊酒何時共論文[  同里通家弟問梅山人草]  
[里言四首敬步天南遯叟王紫詮先生原韻恭祝太原伯母黄太孺人五秩大慶錄請省齋仁兄曁諸大吟壇郢正]  
　　松筠節操羡冰清今日筵開捧玉觥祝壽名賢齊筍立彩衣萊舞子心誠王郎才識夙超羣况復娱親共見聞四壁琳琅羅美玉祝釐佳什鮮虚文寗馨跨竃羡君家内助斯賢更足誇還喜蘭孫鍾毓秀他年定卜戴鳥紗九秋佳景壽筵開我亦追隨詠和臺賢母盛名推廣遠三槐德澤早年栽鐵沙聽嚶軒主人黼堂陳雲龍拜稿 
[丙戍季秋之月恭祝太原伯母黄太孺人五旬華誕并賀省齋先生尊兄大人來喜錄乞大詞壇哂政]  
　　設帨辰逢大衍良翩翩裙屐晋瑶觴夙稱濟美因王覽盡道持家賴敬姜介壽自應羅玉斝投詩端合滿匡牀簪纓袍笏尋常事難得名流共一堂懿範曾垂訓子箴交游聞譽徧儒林雅存侃母留賓意煞費歐門畵荻心海屋祥輝開壽域名區佳氣締苔岑待逢花甲期頤慶冉祝南山松栢吟[  世姪馬介福頓首拜草]  
[上海四馬路高易公舘内籌賑公所李秋坪經牧豫賑九月十六十七十八等日第四次清單]  
　　十六日韋文甫翁交到香港東善醫院第三批規元二千兩正又祥字册李　伯陸桂記各錢二百無名氏五户張阿本周阿祖張老虎朱　棠朱雲祥各一百共錢一千四百閣樹善洋一元又祥字册盛三房洋一元啓聲氏二角盛二房一元勉力氏一元神佑氏一元愧無力二角韓江二无又鐘鼎册沈聚芳求了瘡疾二元又祥字一千八百五十二號册紅塵不逮子紅茶葉十一籍又鐘册陸聯記四角永升米店銅洋一元又慈航册陸森記三角陸均記二角陸聯記一角永義昶局來祥字册隆記銅洋一元岑邦魁雷云飛等各銅洋半元又來祥字册徐輔德堂一元徐魏氏徐安世堂徐養心軒積善堂各半元望雲閣亦是軒一粟居安仁堂各二角半存義堂銅洋一元共洋四元銅洋一全盛局來祥字册陳耐安一元衆姓氏八角同新號楊憲章各半元沈椿榮二角共十三元全盛局來金陵江義和交祥字一萬一九百三十五號册曾李氏洋二十元寳順局來祥字册瀏河無力氏一元全盛局來祥字册震澤無名氏一元全昌仁局來金陵無名氏銅洋十元恊源局來祥字册松江日新各友洋一元○十七日元芳行來何金玉小姐求保父親回里往返水陸平安洋四元全盛局來木瀆過子度針編五十部恊源局來杭城保善典交祥字册安徽完舊願子四元願留名四元程仁本堂吳承夏堂各二元黄承善堂不書名各一元無名氏五角共洋十四元五角順成局來祥字册楓徑姚仁和紋銀七兩三錢五分古茹居銅洋二元順成局來祥字册同和典各友節省酒席三元沈梅孫承友賜儀節省酒席洋六元居易山房一元又來祥字册朱涇陳貞記湯山記各一元又祥字册雪香書屋五元又鍾鼎册雪香軒五元又祥字四千四百八十四號册高二成齋五雲山人余各洋十元無力子二元張畫錦堂一元崑山寳成典來穎川求嗣人棉衣四十四件愛竹山房項氏棉衣十件無名氏棉衣十件滬城内李公舘來祥字册李星記五元漪園散人一元又倪佐鼎一元永義昶局來祥字册沙溪東山書屋古吳樵子退思處各一元京兆補過湊圓黄太蘭各三角知仁居不知名朱大司六富昌富生氏寗洪來各二角勉力子一角共洋五元二角恊源局來祥字册無名四元全盛局來洋字册吳潤生錢三百金澄錢一百老正大局來祥字册横涇朱曾源一元福潤局來祥字册慈溪趙陸氏求身孕平安四元實順局來祥字册泰昌七百餘合五百勉力子隱名氏不留名無力子無名氏各二百隱名氏有心無力有記愼德堂有心無力各一百共錢二千七百來洋二元另錢六百六十全盛局來菱湖北卡存仁堂笙陔　各一元寳順局來常熟醉月廬錢六百恊源局來祥字册汪益卿完病願求椿恆吉各一元馮調梅隱名氏程姓子梨花墅各二角余甫亭沈順卿各一角共洋三元○十八日祥字册禮本堂五元無名氏一元蛟鎭隱名氏二元祥字册敦本堂亞農敦義堂各洋二元元吉油行來祥字册恆盛石書名各二元恆有黄祥盛高瑞昌坤裕費逸齋各一元陳錦記張紫記萬源施慶記倪德興季記各五角王子記金恆記陳鼎記吕寄記各三角席文記張香記徐文記各各一角共洋十三元五角乾昌局來蕪湖吳順鑫一元寳順局來祥字册濟順代典衆友四元陸子仙二元共洋六元梁冠英五元致大局來祥字册熊子記錫記禹記陸小記諸翼記金培記莫松記各百文王友記七十平記性苦氏趙朴記全記美蘭屋各五十共錢一千另二十伸來洋一元老福興局來祥字五千三百五十七號册紹城王善修王潤各五元王景曾四元移馬盈人三元宗湘源王達忠各一元宗順宗燧宗韻各三角宗婉靜宗桑王仁王景王仰齋王甲辰宗芳宗濟生宗　翁宗旡符宗本陳宗屈盧宗喜王左慈宗本　宗國宗芬宗緣咎二角鑑湖女史宗衡宗穆生宗本謝各一角共洋念四元全盛局來祥字册陳墓李樹滋一元求安子二百十五在瑩德興福堂各二百詳記桂喜周兆記性生舜卿善來各一百共錢一各四百十五寳順局來祥字册粗心人自悔人紋銀二錢五分九月助賑人錢二百全盛局來祥字册姑蘇黄周氏求病愈五元又來祥字册海寗蔡德涵求姿足患速愈二元福興潤局來申昌書畫室轉寄來鐘鼎册徐朗亭吳平成各四元陳吳無名賈時無名高友記王辛記陳進之談存德順昌局程鳳占周無名楊耀廷蔣着花天元正昌謙太張古愚各一元陳羨善堂周愛蓮堂張譙國氏陸無名盧味經屋各錢一千林衍排徐姚氏各四百周平　姚春記各三百周福興堂五百慶記七百四十吳姚氏齡記爵記各二百共洋念三元共錢八千二百四十伸洋八元合來洋三十一元鍾幼馥兩元福興局來潤舟周燮堂翁募祥字册周燮堂五元魏金泉冷靜氏無名氏各一元不識字子五百二十五謝鳳岐何丙記高成章高成免口過曹無名盡記各四百柳受記徐虎臣各三百嚴記善惟實宣勉力凌煥玉不出水免災厄各二百共洋八元共錢五千一百念五伸洋五元合來洋一十三元福興潤局來丹邑匯源與募祥字册恊記帆記各三元恕記載記各二元全盡盛局來揚州顯祖氏虚對開三元小洋四角老恊興局來祥字册有心無力二元全泰盛局來入通掣騐局交祥字册熊幼蘭三元徐錦程陳錫恩喻貴升合洋一元福興潤局來祥字册楊州愛蓮堂樹德堂鑫記各二百補足氏一百八十愼餘堂雙柏堂愧心氏力不從心氏文範堂不留名紫淪氏午榴氏各一百戒嗜生四百三十無名五十共錢二千零六十伸來洋二元老恊興局來祥字册禾城鄂韡堂一元李芝臣錢四百五十李德榮張經正堂萼輝吟舘各四百三山恕　人吳丹亭各三百秀生二百念五吳濟邑張秋江屠愼齋各二百共洋一元共錢三千零七十五伸洋三元合來洋四元○○以上三日統共收紋銀七兩六錢正規元二千困英洋二百四十五元五角錢四千六百七十五銅津一十七元紅茶　十一箱度針編五十部　棉衣六十四件合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
