# 1914 - 399 - 4914882

 

Page 1

 
 
   
 
 

Page 2

 
 
時評 
[得過且過之中國（抱）]  
　　二年以來行政上最大弊病在官吏不外任上自國務總理下迄縣知事皆坐此 
試以縣行政論水旱螟螣之災徧國中矣苟執政者不存五日京兆之心事前爲未雨之綢繆臨事爲切實之救濟浩刦非竟不可挽也然而今之縣知事朝張暮李但知得過且過而已一切行政皆此類也 
試默數民國成立以來總理國務者凡幾易長各部者凡幾易夫使政務官變而事務官不變猶可也或行政官變而政策不變猶可也今則以乙代甲務盡反甲所爲焉丙至則又盡反乙所爲焉而或且利其反覆以爲操縱而國殆矣 
　不觀今之中央各部又將紛紛易人耶此之現象凡所以導人得過且過不敢規其稍久稍遠者也 
命令 
　　七月十四日大總統策令咸武將軍督理陜西軍務陸建章程稱將軍署參謀長党仲昭因病告假睛免去本官等語党仲昭准免本官此令 
又令領參謀總長事黎元洪呈請任命葛光廷爲咸武將軍署參謀長應照准此令 
又令吉林巡按使齊耀琳呈請任命保薦免試知事審查及格之高翔爲吉林縣知事歐署春爲雙城縣知事彭樹棠爲琿春縣知事范熾泰爲虎林縣知事黃守愚爲磐石縣知事瞿方梅咸長春縣知事易翔爲賓縣知事吉仂爲密山縣知事曹豫謙爲五常縣知事應照准此令 
七月十四日大總統申令亂黨孫文等自逋逃海外以來專以詐騙金錢擾亂秩序爲目的種種鬼蜮久爲中外所共知乃近據上海等處查獲並各處報告該黨新造僞紙幣多種一係孫文刋發之限期僞國債票一係刋印黃興陳其美等照像及簽名之軍用票以係仿造粤省紙幣及中外各銀行鈔票分批運往内地以爲哄誘軍隊圖謀内亂之需各該軍隊倘爲所愚必至誤罹法網且使商民受害無窮首之曷勝痛憤着各省將軍巡按使及各統兵長官一體飭屬嚴行查緝倘有亂黨散放銷售僞國債票僞軍用票及各種僞造紙幣一經查獲立卽正法兵丁人等如敢知情收受一併按法嚴微懲母得寛縱此令 
又令參政院議决違令罰法茲公布之此令 
專 
[北京電]  
　　據一外人言此次藏約不成全因駐兵地問題惹起境界問題中國主張自察布多以至江達皆駐兵藏謂如此則華兵以六日可到拉薩主張以察布多以東地爲駐兵地中國以現在華兵已完全領有察布多堅不讓一步遂決裂然不久將以英國調停解決之云云余按現英政府主張殊不可測外部比來甚忙碌 
[北京電]  
　　據交通部人言路政司 
　　長近耗仍於現在課長劉琪權量黃贊熙三人中擇之袁長坤說恐不確郵傳司長恐屬周萬鵬綜核司長恐屬劉鴻熙所派查辦三人之羅國瑞於行政隔膜恐無結果 
[北京電]  
　　財政部新司長賦稅司曹士毅泉幣司吳乃琛公債司陳威會計　藏兩司未定李景銘必屬其一 
[北京電]  
　　各報均載中國銀行碍難直轄財部計畫必歸畫餅 
[北京電]  
　　熊發表彼與蘇債關係文電大致謂發給債票准抵借准找絶均前任總長時事及彼於九月望間兼任後電令迅將軍用詳册報送部處方能發息册久未到又於臘月二十二密委韓查終彼之任此案未結至二百萬可辦中口銀行係彼在熱河因大借欵感觸條陳所見於張並未與程應直接以後並無私函私電言及所謂關係者僅此比國銀行八釐公債事據熊目言彼在熱河請袁發八釐公債五百萬濟餉即由福德洋行賀爾飛承攬合同訂明九五折以七分一購買軍械合七十餘萬元後將賀欵改部借電駐英劉玉麟交涉不意賀復讓權於比銀行劉竟與比行另訂合同將押存改爲發行債票致五圑詰責又將購械之七十萬不叙明只云按一比例提出六萬五千鎊交賀熊因此呈請懲劉並嚴重與賀交涉未成退任賀願將債權向比行贖回而比行已付劉欵二百萬並按一比例付賀若干因此請求賠償並執按一付賀之憑據疑熊有私實爲誤謬先袁派蔡廷幹施肇基查施復　購械字樣華文有洋文無而洋文合同具在袁又派章宗祥查熊以前後案據自信無他曾述棨查復漢治萍後續彈張事前知情而不禁止借欵貽誤大局 
[杭州電]  
　　都督府名義於今日（删）取 
消 
[杭州電]  
　　陳楚卿定今日（删）解浙聞軍府已接滬楊交涉官電知 
[杭州電]  
　　前實業司長汪希於今日搭早車赴京請覲 
特約路透電 
[北京電]  
　　今日（十四日）下午參政院通過袁總統　　提出之行政訴訟律彈劾律及國民請願政府律 
[廣州電]  
　　勘界專員陳魯（譯音）已赴澳門勘查前山與澳門之界線 
[廣州電]  
　　法人於廣州灣增兵此間各報皆頗駭異 
譯電 
[北京電]  
　　據庫倫消息外蒙内務大臣達喇嘛素主排俄恰克圖會議之稽延即出其主動近巳逝世尙有排俄派之蒙人海興根（譯音）前曾下獄今巳啟程來京恰克圖會議大約不日將事籌備蒙人願於開會之前召集王公解决方針大約將於孟秋爲之俄國現促早日舉行恰克圖會議外蒙首相三音諾顔近因失禮觸呼圖克圖之怒罰令離職十三日環行呼圖克圖居所附近某寺三百六十次 
[北京電　　五國銀行圑近函告財政總長周自齊謂中國若不訂借改革幣制借欵則銀行圖不欲貸款英金八百萬鎊與中政府償還短期借欵周自齊乃復致函該圑請從長計議余（訪員 
自稱）曾由當軸者告知中政府深願改革幣制近之收回廣東紙幣及豫備推行此舉於其他各省卽爲此故惟政府目下不欲訂定專用之大借欵因不知需欵之確數且因此時商訂大借欵或非急用或所需數僅有 
限則恐引起全國之悮會此尤政府所不願者云云銀行圑今日（十四日）函告財總長謂前議未便更動 
[北京電]  
　　五月初旬外交圑照會中政府指明鑛律礙難實行各條以期中政府修改俾外國投資者之利益得以安保中政府今覆外交圑謂所訂鑛律頗便實行外人之抗議乃中悮解所致云云外交家對於覆文似不致滿意 
[北京電]  
　　據官中消息廣東收回紙幣這行極爲滿意請兌者已有一千萬元中國銀行發出之鈔票洋二百六十萬元兌現者僅五十四萬元且有以鈔票巨欵復存入中國銀行政界視此爲實行收效之微且足見人民對於政府之信任云 
[北京電]  
　　袁總統允將廣西省會由桂林遷至南寗 
[北京電]  
　　據北京曰報載稱周自齊行將辭職 
[哈爾濱電]  
　　俄國當道禁止大豆五穀由水陸兩路運入泊里阿穆爾省境入者須徵稅三十柯配克（俄幣名）鐵路當道及出口業商民巳致電向俄政府抗議俄政府此舉已令此間大起恐慌 
[巴黎電]  
　　上議院今日討論國防經費議案時該院陸軍股員會報告者宣稱陸軍大砲子彈今殊不足且缺靴二百萬伶如遇單事各兵士均將穿三十年之舊靴一雙開臨前敵砲隊亦劣於德國各炮臺自一八七五年後未經改良其言多由陸軍總長曼西米君認爲確實衆乃大起喧譁克納芒沙君謂自一八七○年以來從未參與驚心動魄之會議如今日者繼乃延會 
[維拉克魯茲電]  
　　維拉克魯茲至黠墨京之鐵路斷處現已開工修理 
[華盛頓電]  
　　墨西哥叛黨領袖卡蘭柴將軍正式照會美政府謂不願與烏爾太總統調和堅主須令降服駐墨巴西公使電告美國國務卿白乃安君謂烏爾太總統退職以讓加巴茄爾君將於今明日實行白乃安君須待加巴茄爾之權按照憲法授受始擬正式與之交往 
要聞一 
[參政院新通過之二法案]  
　　參政院昨日（十一日）午后二時開會其議案爲違令罰法案及官吏犯贓治罪條例審查報告至二時三十分始到三十六人政府委員饒孟任方樞等亦出席黎院長主席報告已足法定人數遂開議 
[違令罰法案]  
　　第一案即違令罰法請審查員　　報告嚴復遂登台報告其時黎淵趕到共三十七人嚴謂本案審查會對於第一條惟删末後但書二語共理由以法律中有規定刑名者當然照法律處罰不能以命令中所定之罰則變更之故原案但書之規定實係贅旒第二條改爲依約法第十九條大總統使發布之命令得設八月以下之徒刑或二月以下一月以上之拘役或二百元以下之罰金其罰則由大總統以敎令定之原案本無二月以下一日以上之拘役之規定本審會加入者取與第一條文法一律第三條於各依命令所規定之下加處罰之三字者以前二條指得設罰則大總統有此特權本條指處罰故加入之第四條原案違反第一條第二條之命令云云者本審查會以爲無規定之必要若因行使罰則有應加重一時不如將第一條之一年半以下之徒刑改爲二年以下二月以下一日以上之拘役改爲三月以下二百元以下之罰金改爲三百元以下第二條八月以下之徒刑改爲十月以下百元以下之罰金改爲百二十元以下以爲伸縮之地步至於减輕更無所謂故將全條删去審查之理由如此尚請公決報告畢議長問諸君對於審查修正案有無討論首由王世澂發言謂本員對於删除第四條極爲反對以不設此限制將來加重時徒刑至四五年罰金至一千八百皆未可知並引現行新刑律以爲證其時鄧鎔提出修正案登臺說明略謂提出修正案法定須五人之連署本案巳經程樹德君等六人贊成故提出之本員對於第二條固不贊成政府之原案亦不贊成審查會之修正案因省官制中巡按使得發省令道尹得發道令縣知事得發縣令違反省令可以處八月以下之徒刑或二月以下一日以上之拘役或百元以下之罰金而違反道令或縣令不能亦照此處罰道令應較少於省令縣令又應較小於道令故擬改爲其罰則以發布官之等級爲差由大總統以敎令定之緣此案巳破壞刑律之統系云云朱文劭反對之議長問尙有討論否抑付二續贊成付二讀者多數議長遂以第一條付表決王揖唐謂須先以全案付表决議長謂就審查案表决亦無不可如贊成第一條者舉手者多數議長又以鄧鎔提出之修正案付表决由代理秘書林長民朗讀二徧旋汪有齡起立云本員對於此條明定罰則由大總統以敎令定之及加入拘役在審查會時卽不贊成因爲少數故犧牲自己之意見蓋大總統當然有規定罰則之權若何明爲規定則此權成爲係法律所特與雖於此規定亦無獘害究係贅文而拘役限制二月以下亦屬不合云云鄧鎔謂明定之者並非謂以法律特與大總統以此權乃恐各省巡按使道尹縣知事濫用威權故規定須由大總統定之至限制拘役一層汪參政所云頗有研究之價值因刑律須二月以上之拘役方能褫奪公權汪有齡又謂雖不定大總以敎令定之亦可發布命令定違反省令道令縣令之罰則鄧鎔又謂本員提案之精神即在防濫用砘權至省令道令　令分等級方汪君之言亦可承認云云劉若曾謂刑律二月以上方爲徒刑等語鄧鎔謂本法已將法律破壞劉君之言似覺悮會其時政府委員起立謂本員尙有意見陳述以爲諸君參考政府欲將罰則由大總統敎令定之明爲規定程樹德王揖唐同時發言聲浪混雜旁聽者不能明瞭無從紀述但聞鄧鎔謂打消修正案破壞院法極不贊成雖通過與否無開重要總須表决不能打消汪有齡謂請照議事規則同一議題有數個修正案時由議長擇定何案付表决此時王家襄王揖唐鄧鎔皆發言又復聽不甚清議長謂先以審查案付表决贊成者舉手迨查點舉 
 
 
 
] 

Page 3

 
 
手者之人數凡廿五人占大多數而鄧鎔等提出之修正案遂打消矣議長再以第三條付表决亦多數通過復以删第四條件表决黎淵謂此案爲維持行政威信一種之制裁與司法之科刑不同乃取極單純之辦法故贊成删除但恐或生誤會應規定不適用刑律之加減例程樹德謂不如恢復政府原案之條文議長先以審查案付表决舉手者只九人遂打消汪有齡方欲發言朱文劭謂討論業巳終止不能再討論文字汪謂並未宣告討論終止議長遂命林長民朗讀原案第四條讀畢汪有齡云原文多不妥刑律加重皆有等級五等加重卽爲四等四等加重即爲三等本案旣不合刑律之等級加重自不適用刑律並列舉加加 
重之無標準劉若曾亦謂不適用刑律加減之例王揖唐謂可適用本法議長謂只好將原案表决朱文劭謂原案實多不妥不如請原審查員修正再表决議最以朱說付表决大多數議長問修正案何時提出汪有齡謂本日卽可修正議長宣告休息三十分鐘時三點四十五分原審查員嚴復劉若曾汪有齡等即在議場上商議一番由嚴復屬筆僅十五分鐘之久即已脫稿黎院長謂嚴曰尙可休息十五分　四點十五分繼續開會林長民朗讀第四條修正案後議長付表决多數通過再以第五條表决全　贊成議長問續開三讀會否衆贊成開三讀會林長氏朗讀全文一遍後議長付表决皆贊成全案遂以成立 
[違令罰法案通過條文]  
　　茲將今日通過案附　　　如下違令同法案第一條依約法第十九條大總統發布之命令得設一年半以下之徒刑或二月以下一日以上之拘役或二百元以下之罰金第二條依約法第十九條大總統發布之命令得設八月以下之徒刑或二月以下一日以上之之拘役或百元以下之罰金其罰則由大總統以敎令定之第三條違反第一條第二條之命令者各依其命令所規定處罰之係徒刑由法院審判係拘役罰金由該管行政官署斷决第四條違反第一條第二條之命令須加重减輕處分者各依其本司令定之伹加重减輕不得過本令四分之一第五條本令自公布之日施施行 
[官吏犯贓治罪條例案]  
　　議長謂現在接議第二　　案部政府請求追認官吏犯贓治罪條例案請審查員報告徐紹禎遂登台說明略謂審查長原係指定梁士詒因梁君請假故由紹禎代理本案在審查會中頗有討論嗣以此案乃澄叙官方之辦法雖間有不合之處然與漢高祖入關與父老約法三章相同且明定施行以三年爲期不過是暫時一種條例始可决追認但將來須另定一施行細則以爲救濟審查會之意如此請大家公决議長問有無討論逾一分鐘之久無發言者議長付表决多數通過議長謂　案已成立由秘書廳即日備文呈復遂宣告敎會時四時二十五分云 
[外官制之連屬問題]  
[巡按公費之等差]  
　　新地方官制各省之巡按　　使公署雖仍以前民政公署改組然裁併之處多所有原定之經費自難適用前由財政部會同内務部重行核定業於七月有五日由總統批准飭令各該省巡按使通行遵照其規定之内容聞係準據各省轄境之廣陜政務之繁簡及地方豐嗇之情形並生計程度之高下量爲核擬其經費分爲五等如下甲等年支經費十三萬五千元乙等年支十二萬元丙等年又十萬五千元丁等年支十萬元戊等年支九萬元 
[特别行政署之官制]  
　　新地方官製旣經制定公　布實施而地方特别行政署官制政府亦决定速行分别制定及修改以期地方行政之完全整頓昨日（十一）巳由政事堂交下法制局會同各該主管機關妥行制定及修訂矣據聞（甲）制定者（一）稅關官制（二）鹽務行政機關官制（乙）脩改者（一）礦務監督署官制（二）特派交涉員署制 
[道尹資格之規定]  
　　自政府關保薦之途以來　　各方面之紛紛保薦人材並請以道尹簡用及存記者日必有數起而政府之准否迄無確準之標凖總統以道尹爲地方行政最重要之官吏非速定審核之標準此途一濫與將來吏治廣有非常之關係特商同徐國務卿規定可任道尹之資格如下以後無論何方面保薦非具下記之資格之一者概予核駁其所擬定之資格如下（一）在前清時代曾實授三品以上文官至三年以上者（二）在前清曾爲現任道台者（三）在前清時代曾爲知縣至十年其政績卓著曾經大計卓異者（四）在中外國政治法律專門學校三年以上畢業並曾任高等文官三年以上者 
[新布各部官制之因果談]  
[不交立法院承認]  
　　修正中央各部官制前者傳言須提交代行立法院職權之參政院通過方能公布乃十日晚間則巳煌然宣布茲聞個中人云修正臨時約法制定官制官規爲總統特權之一無交立法院承認之必要並聞以後凡關於内外官制官規均直接由總統申令公布云 
[改革交通部影響]  
　　此次各部官制之改革除農　　商財政兩部微有實際上之影響外其實際上變動最大者當以交通部爲最該部向惟路政司權力最大自近年來改司爲局面勢力愈加膨脹其所謂局長者幾有突過總長之勢舉凡路政工程國有民有收入支出用人行政無一不集於局長之一身再無有第三者可以過問之餘地故路政之弊漏秘密乃獨著稱於時此次當局之交通改革對於此點極爲注意其改革要點務在分總攬之局而爲分權主義將昔日之路政一局改爲路政路工二司且於事務以外更分出鐵路會計一司專管理欵目出入務使昔日把持之事不至再見若能再進一步從事於路工之廓清則交通積弊之洗滌更爲有望聞交通部六司長大致均已定局日内即將呈請任命聞柯逢年黃耀昌周萬鵬三人皆爲此中人物云 
[新舊政法界之要案彚聞]  
[被拘八議員之近訊]  
　　去年八月有國民黨議議員　　褚輔成朱念祖等八名被拘於軍政執法處其出京解送以後之情形一時所傳紛紛無定迄近日杳無消息人亦忘却矣茲據所聞除褚褚朱曁常恒芳三人以外其餘五名巳蒙寛典出獄復其身體自由其中有二三名現駐京師起居如常並聞褚等三人現尙拘禁於該本籍不久亦當蒙釋出矣 
[審理王治馨案之消息]  
　　王治馨犯贓一案總統　　已交平政院審理但該院至今對於此案尙無開審消息探其原因大理院指此案應屬於司法範圍平政院以此案係奉總統令交且與新頒布之訴訟條例亦無衝突之處礙難交出茲聞須俟參政院將平政大理兩院權限分析清楚後始可定期開審大約仍歸平政院審理云又聞王被看管後已屢托人向總統求情總統謂旣交平政院應即聽候審理果有此事固爲法律所不容否則亦自可昭雪云云凡爲王說項者皆巳拒絶矣 
[陳繩案上訴之續聞]  
　　陳繩案二次公開情形巳　　紀十四日本報茲得續函頗有爲前函所未及者再述之如下 
周文潞上堂後經審判長往復詰問其在陳宅敎讀情形及前任敎讀姓名並辭館日期周文潞答詞中多形閃爍遂另喚陳佗審判長向其查問陳繩生前言語動作及嗜好等事畢又喚陳繹上堂亦係查問陳繩禀性及一切瑣事並家内用人權陳繹供稱陳繩脾氣從前極好後來聽說他跟董升閙過一次等語而語意中亦多近虚審判長又喚黃陳氏氏爲陳繩胞姊審判長亦查問陳繩生前飲酒及睡覺等項起居諸事並死後如何覺知黃陳氏供稱陳繩每一星期卽至伊家當某星期日不見其弟之來越一日伊乃往看其弟並未晤面詢之衆人有李媽者告係住班未歸文隔數日其弟仍未回家伊乃疑有異然未料爲人所害及至其屍發現始知爲人所害審判長當令周文潞黃貴取保董升董珍仍行看押並令陳璧父子及其姪陳佗於十四日上午八鐘到廳候審黃陳氏聽傳遂宣告退庭 
雜評一（抱） 
　　事理財政而不從畫一幣制入手猶振衣不於其領也幣制幣制發言盈庭聚訟累歲終於無成乃煩愛我之銀行圑出而要我謂苟不訂借改革幣制借欵者不貸他欵焉究不知其眼光重在幣制耶抑重在借欵也要之爲吾國之羞而巳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[甘肅現勢之電述]  
　　本月有十二日路透北京電述蘭州近事各節茲得蘭州致北京原電亟錄如下欲知甘肅詳細之現勢即當追述春間現任都督到甘之事當張廣建到省時各官員紛無頭緒多任己意辦事張廣建意决總持全省政務不幸因輕侮馬安良致與爲仇馬案良係華回人民所敬重官員之一張都督隨帶之軍隊與回回軍隊衝突後於四月念二日華兵受刺傷甚重者兩人嗣擒奪回兵一人解往都督衙門即於望早圖謀報復華兵入回回兵營刺傷回回兵兩名是早約十鐘時回兵湧入省城各持軍械經軍官持劍强迫攔阻始免攻擊都督衙門之禍城内各商店早巳關閉人民極爲張惶甚恐回兵又有叛亂起事此事經劉戕軍出而調停經翌日始見平靖四月二十四日狼匪至甘省數日後馬安良至和州招募回回軍隊以保護該地方狼匪闖入該省時在南部各處人民所受灾苦不可言喻後護匪徒向南而去其意欲闖入四川該匪徒回至徽縣開往階州在成縣戰爭時匪徒死頗衆後忽到岷州殺居民頗慘並燒敎堂由此處往洮州新城所到之處居民多行逃走後又向西六十里洮州舊城而來進城時雖有多少數軍隊抵抗未經禦退是日匪徒在此處殺居民八千餘人敎堂亦被毁拆當其退回時如洮州岷州等處又行放火殺人在岷州敎士如克勒司德君與其夫人及外國新來兩女士均受其擾當匪徒到時各洋人仍庽敎堂中有盜匪十餘隊到該堂搶掠旁晚時匪徒更形放肆放敎士躱避於黑暗之處逃入山中數日及其返則敎堂已成墟土盜匪又到岷州時敎士復逃於山上三日現據將軍馬安良云曾派馬隊護送敎士前往洮州舊城白狼焚毁藏民地方大西藏禪林之謡言實屬不確狼匪越岷州到鞏昌府在伏虎縣鄰近過甘肅軍隊經其擊敗據云死數百人内有首領一人約三十歲乘官轎頭部受一彈子匪徒在此處散爲數小隊郳民殺其失路者狼匪此時雖屬短少火藥尙能佔據秦安縣據云所得該城時毫不費力後由此處竄入陜西毅軍追狼匪至該省各處始不願與其接戰北洋軍隊與狼匪戰擊潰之惟毅軍本能與其戰爭聽其逃起狼匪在甘肅計時四十八日所過之地爲三千二百里在甘肅之戰爭可爲極苦受狼匪搶掠佔據各城之地方官均召至蘭州審訊想狼匪之目的係在知州故馬安良調大隊回兵足備軍裝駐紮和州四面華人因該省回兵如是之多心甚不安恐馬安良欲報都督之分究人民所患者均左亂事漸巳平靖不久當能復原狼匪所到之區極爲荒凉食物昂貴窮苦者難於度日惟本年之收成可望豐足或稍可補助甘省烟禁極嚴犯有種烟之案一二起巳皆重辦張都督所帶之洋元銅幣現流行巿面前每元金價七錢五分現巳跌價至七錢一分張都督巳將都督府條理整飭頗表壯觀該工程需欵頗鉅張都督與各洋人極有感情除回民之外人民莫不敬愛云 
[政府聲辦鎗斃蒙人案]  
　　日前政府致書英文京報聲辦慘殺蒙人一事原書節譯如下今年二月何中將派參謀肅良珍至來伯廟（ 
譯音）擒獲僞將舟幾歌幾呼圖克圖拘之至張家口令勸其兄繼布蘇龍（譯章）及其弟第四第五拉嘛歸降不料繼布蘇龍不但不降反在察哈爾一帶率衆作亂致人民受害無窮且聲言欲擒蕭參謀以贖回其弟何中將本欲擒而置之於法惟該旗各首領謂以力制之或將貽無窮之害於居民不如勸其歸降爲愈何中將遂令穆古德利克（譯音）往勸繼布蘇龍來降穆某爲牧場監督官繼布蘇龍之親戚也繼穆古德利克而往者爲蕭參謀及各蒙旗正副首領等惟繼布蘇龍野心未已磋商數次後除要求蕭參謀當親自點收歸降之蒙人外又要求條件數件不料蕭參謀親詣蒙營時繼布蘇龍又改其意向密令其部下襲擊蕭參謀幸而蕭參謀先爲之備得免於難蕭參謀於是拘繼布蘇龍之母至華營第四拉嘛見其母被拘乃商之於繼布蘇龍復擬歸降請穆古德利克爲居間人約定以烏台（譯音）爲歸降之地烏台又名吉東（譯音）亦名寛墩（譯音）蒙匪於約定之日竟不來降遣人探問始知蒙匪尙在途中（是日爲初九日）惟彼等所持之鎗皆裝實彈藥蕭參謀因疑蒙匪奸計密令部下准備繼布蘇龍到烏台時有百餘人跟隨鎗皆實彈不下騎顯懐票章蕭參謀乃令穆某告繼布蘇龍謂其母在烏台右邊第六處欲見其子甚切繼布蘇龍遂同穆某住會其母蒙匪等見其首領起往别處紛紛下騎預備應點惟不願之色盎然現於面點名約十餘人後蒙匪鎗聲忽起華兵聞之以蒙匪果然變叛乃開鎗作自衛之計事後查點在出事地點蒙匪死者四十一人逃奔時死者數人餘皆逃免被流彈致死者蒙人三人傷者亦三人當紛辭時不知此六人受蒙匪之彈抑不知受華兵之彈總而言之蒙人不肯下騎堅持其鎗而暗實彈於　鎗中其奸計顯然可見然則華兵盡其軍人應盡之職因敵人叛亂而殺之　可謂之慘殺乎云云 
[敎育約法兩會議之開會與休會]  
[敎育編纂審查會之成立]  
　　前日（初十日）下　　午二點敎育部敎科書編纂審查會在闢才胡同就籌邊高等學校地址開成立大會各會員次第入席後敎育部職員亦各依次入席首敎育部職員畢秘書報告開會宗旨及組織情形次由敎育次長梁濟善演說大意國家人才視敎育敎育良否視敎科書敎科書良否視敎材之儲備現在所編纂及審查者即敎材歸諸純正而爲中小學之正鵠也繼由敎育總長湯繼武演說大意以編纂敎科書及審查敎科書爲現在敎育中最緊　事宜所以特立此會羅致各專門人才以核定敎科且云日本明治維新八年頒修正中小學敎科書會本會亦仿于此繼由該會會長陳清震演說又該會主任陳問咸報告選舉起草辦事細則委員事大約編纂會七人審查會七人陳君映黃王君　駒均皆當選隨即閉會到休息室茶點畢撮影而散時巳四點矣 
[約法會議休會之通告]  
　　約法會議近因天氣　　炙熱擬休會四星期茲得該會議發出通告一則如下　敬啓者本會議現因時當盛暑議揚狹小多人聚集恐碍衛生自下星期一（七月十三日）起休會四星期特此通告希察照爲荷并願暑安約法會議啓七月十一日 
[奉告匪患近訊]  
[濛江知事被擄詳情]  
　　吉林濛江縣知事孫福　　畇被匪擄去已誌前報茲聞齊巡按使於本月八日又接該縣總務課長陳公羽飛呈内稱此案詳情緣孫知事撼探報告縣之北境七十餘里三岔地方有大段烟苗一塊不日即將剖漿等情孫君當卽親帶巡警四名巡長一名前往查拿本擬即往嗣因要事又必行期致爲胡匪探明遂在三岔前後設卡三首該處山嶺　　烟苗即在深林之内比孫知事旣入卡中匪遂開槍惟以該知事等巳屬籠中之物故僅向空肆放威嚇而已同去之人尙無受傷者擄去之後連夜飛馳並許孫知事仍乘原坐之馬匪數足有一百四十餘人向皆歲匿山中從示露面附近民戶絶無知者蓋　蓄志要刦孫知事之陰謀早巳詳細孹劃非一朝夕矣當時並綁去附同　走之粮戶周决義一名嗣周洪義乘隙逃出至縣報告謂縣知事被匪擄至赴磐石縣界 
之侯家店地方該處係屬山村祗有小戶五七家破店一家是時隨來之匪不過五十餘名其餘均在原路探聽消息預備與官軍對敵入店之後首領劉大個子久佔二名威風凛向孫知事言曰爾帶兵與我等對仗殺我弟兄數名實屬萬惡茲旣落我等手内尙有何說如能措金鈎俄槍六十桿手槍四十桿子彈六萬粒銀元一萬元卽饒爾不死否則定即要你狗命孫知事大聲斷喝曰本縣剿拿爾等係屬爲官職務與百姓除害爾等竟敢要刦本縣殊屬愍不畏法如果要命本縣年已五旬復何所戀儘憑爾等如云鎗彈一枝一粒亦休想到手本縣决不能顧惜蟻命以有用之利器假諸兇人之手而任其蹂躪荼毒也等語久佔聞言大怒立將孫知事踢倒用馬鞭肆意毒打以致遍體鱗傷呼號甚慘嗣附近民戶及綁去警兵等環跪哀求饒免始得免打周洪義即於是時逃出其後景况即不知情查孫君任所帶有一妻三子聞耗均已斷粒澈夜哭泣孫與匪等結仇　深如不飛速設院援救爲日稍久定遭不測懇祈急速多派兵警盡力夾追俾孫知事得以早日出險云云 
[安東亦發現炸彈]  
　　奉天安東元寳山之東　　麓有曲徑通入陳家溝不知何人埋設炸彈本月六日下午四時適有行人路經該處猝然暴發身处異處血肉横飛爲狀頗慘死者何人模糊不能辨惟衣服雖破碎確爲洋裝或謂足部酷似日人然亦不易斷定噫瀋垣兩次發現炸彈今又見之於安東良非偶然 
[搜獲匪首信函]  
　　奉天鐵嶺開原兩縣之間　　胡匪嘯聚數百人到處搶掠茲由開原章知事啓槐督率預警顾城南地方拿獲匪探一名訊據供稱姓曹名玉搜其身畔並無違禁物品忽在其衣裳夾縫之中搜得信兩封係在開原孫家台車站由地内潛伏之匪首交令遞寄者信内所稱討袁軍旗幟之語是否與黨人勾通抑孫假此名義召號黨徒亦未可知然此等匪類約即搶刧安奉鐵路巡警分所槍械號衣之徒曾穿號衣持鎗赴法庫搶掠警察分署　　聚多人在鐵開之間大肆刧掠被二十七師派隊痛剿逃至開屬之四家台子地方又與開之正預警接仗計一晝夜之久始行潰數當時獲得贓馬十餘匹匪徒受傷者甚多聞其間有日本人一名亦受有微傷云 
[礦業條例之解釋]  
　　第三區礦務監督署出示云照得礦業條例礦業註册條例及其附屬之各種施行細則業經先後公布施行本署前以是項條例及細則條文繁密應用之時間滋疑義當經條舉詳奉農商部明晰批覆到署相應摘要開單出示佈告爲批示仰本區内礦業關係人等遵照（一）凡呈請擴充礦區如係舊案應遵照鑛業條例施行細則第三十條添具理中書並礦區圖表隨禀附送並按照第三十七條第七項第一目增區例納費如係新案應先照礦業條例施行細則第三十七條第五項採礦例收費其增區事項應遵照細則第三十條及第三十七條第七項第一目所定另行具禀納費 
（一）從前業經領照之礦禀請註册應照鑛業條例施行細則第三十七條第一項或五項及註册條例第十條分别納費但業經領照者從前照章所繳之費准於此次扣除（一）礦業權有爭議時除雙方票請裁决其呈文應照例納費十元外設有第三者對於雙方有所贊否禀請裁决亦須照章納費 
（一）照鑛業條例　四十條同一鑛地呈請在先者有優先權例如甲之呈請在未設監督署以前而乙係在監督署呈請縱甲於乙後復來呈請甲仍不失優先權設甲於乙後未來呈請當由監督署定限飭甲行使其優先權如甲途限仍不呈請始准乙禀辦但甲在先之呈請如辦經官應駁斥而仍未遵辦者當然失其其效力其雖經核准而終未照章領照者卽按照鑛業條例施行細則第四十條　行酌予展限如統計前後遲至六個月仍未領照者應將核准之案註銷 
（一）鑛業條例第四十條内同時呈請之解釋以日計不以時刻計 
[浙省舊嘉屬商民電陳商困]  
　　昨日（十四）杭總商會接舊嘉屬各縣鎭商會所公電略云統捐新章驟增數倍羣情惶迫各商紛向各分曾或主要求轉請緩行或主倡議停運聲色俱厲分會等睹此情形共同討僉謂國計民生理當兼顧旣不敢遽請免加又不便膜視商艱决議調查新舊捐率爲鄰省捐則列爲比較並擇物品之不便增加者與或可酌加加之太驟於營業習慣實有窒碍者詳請分别核减以蘇商困抑尤有陳者嘉屬貼近蘇境蘇浙捐率畸異嘉商尤多困難近巳有遷往蘇境營業者設有效尤舊嘉屬商業何堪除俟比較表造竣後另文績送並巳電巡按使財政廳外迫切電懇轉請嘉興新　王店新纂嘉善海鹽沈蕩平湖乍浦崇德桐鄉烏靑鎭等各商會王江涇濮院南匯石門湘屠甸鎭新倉各分所同叩願 
[韓巡按對於讀經之意見]  
　　韓巡按致北京王糼山電云電悉前准部咨以讀經尊孔兩利並存並採取孔敎會印刷品意在誦讀全經不宜割裂第以節鈔經訓前　本　此讀法亦經分晰答復　此項　科書似宜由部編司以昭劃一並徵取通人意見　究得失其有白行補習各經以求深造者亦應聽其便此兩層正擬咨　乞察敎國鈞蒸印 
[丹陽知事蒞任後之文章]  
　　江蘇丹陽縣知事胡爲和布告書　竊維立國之道民爲主體民不能　自爲　也設官吏以治之官吏與民相維相繫官之愛民也以其道民之愛官也觀其政專尙博愛不别是非不明賞罰所以爲　各懷私　轢軋成風放棄爲義亦非地方之福本知事黔南布衣少登科第服官浙省六握銅符治劇埋繁權無旁落民間疾苦罔不周知政績　蒙褒奬遺愛敢曰常留此變以來義當引退甕城伏處近年餘矣當道謬採虚聲遽加拔擢勉竭棉力來宰名區曲阿本仁於學晨安於野工安於肆商安於旅敦龐俗美宰又何求顧尤有不能不爲我地方紳民告者共和甫建法制觕萌本邑人民舊時道德漸次泯滅强權相尙蠻野斯增或持刀筆以例是非或藉巵言以亂法律搶孀械門謬託自由結帮爲非妄言社會鴉片本干禁令而私吸私賣時有所聞賭博原極害民小戶大家人甘冐犯家規不守族誼不敦親親長長之風一變而爲鬼鬼祟祟之態繁興訴訟誰實厲階當此不　成何風俗繼自今願我父老兄弟日相勸勉共洗前愆無罹法網不使本知事儀嚴厲之名而使　巿鄉進文明之化則闔譽白當嫓美昔人此應告者一也自治機關奉令停　應辦事項繼續方殷派員接收留以有持明逹之十職員中原小乏人並非一概屏斥乃賢者引　不出　者藉故營謀行政官廳伊誰臂助義關桑样何至恝然繼自今除民刑訴訟不許請托外其餘一切應興應革事宜願我公正士紳不必放棄鳴高不必旁觀責備多多枉顧賜我嘉言苟能有益於公家本知事無不虚衷迎納口誅律伐已過樂聞直道斯民幸其母隱此應告者也富庶　敎聖昭然國學黨庠古制可考洒掃應對進退爲小學所必講舞勺舞象射御爲成童所必修小成大成程序本由漸而進自西學東漸藝術日新處茲大同焉能泥古聲光電化理可參通材智聰明何甘　後以敎以養今實要圖顧本邑學校六十餘所生徒滿百者恒不多見少者僅二十名而止合邑學生均計之不及三千而年需費三萬以外欲普及戛乎其難民智不開國何由立繼自今願我合邑紳民注重敎育各就各地廣開校舍設法創辦廣勸學童每村至少必設一校每校至少必收百人學校愈多則進步愈速生徒日衆則敎授不繁古人削竹披蒲尙勤苦讀西人半日半夜無或　時敎育之勤無微不至仿而行之獲益不難樂育深心馨香以祝此應告者三也保甲遺規義重連坐警察制度法貴督查保衛治安古今一轍紳以官爲主官以紳爲輔奸宄不生四民康阜而後可以言治本邑警察城廂而外四境關如指臂無助呼應不靈欲求又安首宜推廣顧固有之欵尙待清查不足之　尤宜籌博士紳有籌欵之權逕士非奴隸之具遵駁乃能執法區員各負責成下流蒙感化之庥警察實敎育之輔綱目今願我熱心治安之士紳毌存區域之見共竭輔助之誠一方有敬報告切勿瞻徇十家有更不妨仍沿習慣匪類務使無藏身之地善良庶可蒙安枕之庥實事求是母挾私伊共保閶閣須懐公德此應告者四也此外商務如何振興工藝如何登發達水利如何講求慈善如何整理雖關自治範圍官廳斷無漠視辦事得人則成圑體不得具人易起紛爭本知事有提倡監督之責尤願找明達士紳各體時艱共維桑梓私利私權足壞公益羣　力羣力力乃克有終此應告者五也凡此五者諄諄誥誡實出至誠公署爲人民　　大府之責望於知事者甚　知事之盻望於地方者尤切本知事從政十載有餘不樂沽名釣譽惟知實事實心今蒞任一曰矣凡百行爲紳民當所共見才輇任重時慮弗勝竭力殫精盡我職任潔已愛民無負素志而已艇　布腹心願我陽邑紳民共相鑒察至若完糧納稅本屬正　里有規國家有法官廳有奉行之考成民間有擔負之義務　　　　當無煩本知事之預爲敎導也 
地方通信 
[鎭江]  
學齡兒童開始編查丹徒縣劉知事前省行政公署來文飭令編查學齡兒童爲謀普及敎育起見凡年在六歲以下即行入册勸令入校讀書劉知事當即曉諭通衢以免誤會外並委任學務委員吳君等五人劃分五區赴巿鄉按戶調查惟期限甚促（一月）公費又簡恐屆期未必能告竣云 
小孩不准拖車鎭江警務長安國祥君因見邇來境内之人力車第以年未成丁之江北小孩拖載異常危險昨特牌示各班長警等在差時遇有小孩拖車者應即上前諭阻勸營别業倘敢不服准十拘局罰辦 
一胎四孩勒斃一鎭群陳鄉王家鎭鄉民某甲之妻懷姓年餘腹大如鼓疑係鼓脹前晚腹　疼痛連生三孩兩男一女腹仍痛不止約待三時之久之生一男孩計共四孩身材稍小該鄉人惑於迷信謂連生三子尙稱不祥何况四子定難逃災禍遂將四孩立時勒斃掩埋一時往觀者甚多 
得雨後之民情鎭江因天旱祈雨城廂内外一體禁止屠宰已於九號得雨寸許十號得雨一寸八分晨田沾潤四鄉均可栽種劉知事巳於十一號赴廟拈香答謝神庥並示諭十二號弛禁屠宰詎各屠戶均巳於是早准備開巿忽有無賴數人藉口違禁竟向各肉舖拿肉一時巿民頗爲猜疑旋經縣署用電話通知各警區緝拿搶肉無賴巿面　行安靜民國成立以後舊時之都天廟會無過而問者近因天時亢旱於五號恭迎神像出駐新河街降福會堂祈禱旋於九十兩號連得大雨民望甚慰乃定於十五號恭送神像回宮間各業會首已　備賽曾一切物件重復舊觀刻而組織一切 
[南京]  
財政部派之員電告財政部致南京巡按使財政廳長電云頃奉令關於外省分　庫現有應商事件卽派員商之各省等因本部　派管理國庫處周處長作民尅日往貴省接洽一切特聞財政部蒸印 
[杭州]  
南風爲災昨日爲初伏之期午後南風大作錢塘江上怒浪 
 
 
 

Page 7

 
 
　　如山義渡船隻一概停駛　桿掛　均攪成一圑電報電話霎時屋塞旗營城站各馬路均囂　蔽天清泰城垣所植樹木亦被拔起三株　臥軌道側經踏工瞥見急忙扛移尙不致妨礙行車聞歌舞臺之明瓦棚亦被捲入空際良久始下今晨風尙未息 
[安慶]  
徒刑監犯攝影皖垣探訪局先後拿獲罪犯黃某等三名迭經探訪局查訊謂與黨人有關隨科以無期徒刑日昨經王局長將該犯等提出攝影備案一面派探長將該犯解送陸軍監獄收禁 
考送學生牌示皖省考送北京高等師範學生事昨經倪巡按使牌示云照得考送北京高等師範學校學生其考期科目程度均經佈告在案現定於本月十三號上午七時仰各生携帶筆硯齊集省立第一中學校聽候點名并將分期考示各門開列於後十三日試騐國文英文十四日試驗理化數學十五日試驗歷史地理博物 
[湖南]  
湘省又獲黨人七月五號下午又有黨人二名解至將軍府聞係由湯將軍派委本府調查員會同常德行政廳調查員在常德拿獲者其一係在該縣大西街長春棧拿獲貴州人劉錦清又名創奪檢查行李搜出手鎗小刀及孫文委任狀等件其一係在該縣域内天仙園拿獲名王鳳梧聞此人係會匪首領並未搜得證據云 
[天津]  
開於印花稅之集議印花稅施行規則内有發貨票及舖戶所出各項貨物憑單預定買賣貨物單據三項業准暫緩辦理乃商務總會現接財政廳函開謂接奉財政部指令轉據湖北財政廳呈稱以上窒碍難行之三條巳經實行指令各省財政廳一體仿照辦理等語該會遂於前日召集各行董開會討論僉謂以上三條實屬窒碍難行且津巿商業疲滯金融恐慌此次實行印花實已勉爲其難若再加此三條甚覺難堪遂議决將以上三條窒碍難行之處各據理由請財政廳轉詳財政部查核照准 
拆骨檢驗之哀痛顧春第慘殺子媳一案屍兄劉文義屍弟劉文德劉文祥曾在地方審判廳控告仵作檢驗營私請即究辦茲聞該廳日前票傳劉文德劉文祥到案經檢察官堂訊謂現在京師大理院尙未判决俟該院將案卷解送到廳查閱檢驗實係因傷致死仵作自有應得之罪此時所禀不過詞出一面未便准理屍弟請求堂批該推事云并無堂批屍弟又再三辨白該仵作檢騐不實致姊身受拆檢之慘該推事云俟將呈詞詳上實否再行核辦 
專件 
[修正各部官制之公布（再）（續）]  
　　第七條軍械司掌事務如左（一）關於軍用銷砲彈藥之制嘩式籌畫支給交換及檢查事項（二）關於軍火禁令事項（三）關於各項器具材料之經理及檢查事項（四）關於軍用器具材料之制式籌畫支給交換事項（五）關於要塞備砲事項（六）關於軍隊通信用及鐵道氣球飛行器用之器具材料之支給交換事項（七）關於攻城守城交通所用兵器器具材料之備辦事項（八）關於技術審檢院兵工廠軍械局事項第八條軍學司學司掌事務如左（一）關於軍隊敎育及訓練改良事項（二）關於擬定各兵科操典及敎範事項（三）關於軍隊校閱及特種兵演習事項（四）關於所轄各學校一切章程之制定及其籌辦事項（五）關於擬定所轄各學校敎育綱領及計畫並審　各敎科書事項（六）關於所轄各學校職員奬罰事項（七）關於所轄各學校學生奬罰及考試事項（八）關於編訂軍語軍隊符號及各軍用之國籍表事項（九）關於軍學之編輯及印刷事項（十）關於留外學生一切事件並選派高等專門學員事項（十一）關於其他軍事敎育及訓練等一切事項第九條軍需司掌事務如左（一）關於軍需運用事項（二）關於各軍需處事項（三）關於各軍官　務事項（四）關於各軍需處人員之敎育考績及其補充事項（五）關於軍政經費出納並預算决計一切事項（六）關於軍政會計稽覈事項（七）關於管掌出納之官吏等事項（八）關於各種給與及軍需規定之審查事項（九）關於規定俸給及旅費切事項（十）關於軍服之經理及檢查事項（十一）關於軍服糧秣之製造購買事項（十二）關於規定及凖備平時戰時軍服裝具糧秣等給與事項（十三）關於編制整旅之預算事項（十四）關於載時裝具炊具及洗馬器具事項（十五）關於軍隊用具消耗品及埋葬用料物等之準備事項（十六）關於陸軍用地及建築事項（十七）關於管理陸軍所屬官産事項（十八）關於軍人祠宇及軍用墳地事項（十九）關於規定軍用金錢箱櫃及行事項第十條軍醫司掌事務如左（一）關於軍醫獸醫各種診療機關事項（二）關於傷病等差一診斷事項（三）關於體格檢查事項（四）關於戰時衛生勤務各種規則事項（五）關於衛生 
材料及蹄鐵事項（六）關於防疫及衛生試騐事項（七）關於衛生報告統計及調查事項（八）關於軍醫司藥獸醫所屬各項人員之勤務敎育考績及其補充事項（九）關於红十字會及恤兵圑體事項第十一條軍法司掌事務如左（一）關於陸軍軍法事項（二）關於陸軍監獄事項（三）關於赦免及罪人之處置事項（四）關於陸軍司法官及監獄職員考績及其補充事項（五）關於高等軍法會審事項第十二條軍特司掌事務如左（一）關於軍馬監及牧場管理事項（二）關於軍馬之供給　養保存及征發事項（三）關於改良馬種及購買軍馬事項（四）關於蹄鐵術之敎育事項（五）關於軍牧人員之敎育考績及其補充事務統轄陸軍軍人軍屬監督所轄各官署第十四條陸軍總長事務有監察指示之責第十五條陸軍總長於主管事務對於巡按使及各地方最高級行政長官之命令或處分認爲違背法令或踰越權限者得呈請大總統核奪第十六條陸軍部置次長二人輔助總長整理部務第十七條陸軍部置參事四人承長官之命掌擬訂關於本部主管之法律命令案事務第十八條陸軍部置秘書四人副官六人纂譯官四人承　官之命掌理總務廳事務第十九條陸軍部置司長八人承長官之命掌　各司事務第二十條陸軍部置科長及一等軍法官承長官之命分掌各司事務科長及一等軍法官之員額由陸軍總長呈請大總統以敎令定之但至多不得途五十人第二十一條陸軍部置科員二三等軍法官及司副官承長官之命助理各司事務科員二三等軍法官及司副官之員額由陸軍總長呈請大總統以敎令定之但至多不得逾二百人第二十二條陸軍部置技正四人技士八人承長官之命掌技術事務第二十三條本官制自公布日施行 
[海軍部]  
　　第一條海軍部直隷於大總統管理海軍軍政第二條海軍部職員依附表所定第三條海軍部置總務廳及左列各司軍衝司軍務司軍械司軍學司軍需司軍法司第四條總務廳掌事務如左（一）關於機密及海軍文庫事項（二）關於典守印信事項（三）關於徵發物件表報告及統計事項（四）關於公文函件之纂輯保存及收發事項（五）關於部内軍官軍佐及軍用文官任用事項（六）關於部内風紀事項（七）其他不屬於各司事項第五條軍衡司掌事務如左（一）關於海軍軍官軍佐及軍用文官之進退任免事項（二）關 
於調查海軍各項人員事項（三）關於考績表兵籍戰時名簿及軍用文官名簿事項（四）關於保管軍官軍佐軍用文官及戰時職員表事項（五）關於編纂年格名簿事項（六）關於恩賚叙勳記章褒章及賞給事項（七）關於休假事項（八）關於廢兵處置事項（九）關於海軍軍人結婚事項第六條軍務司掌事務如左（一）關於海軍建制及编制事項（二）關於戒嚴事項（三）關於艦隊配置事項（四）關於校閱艦　操演事項（五）關於戰時各項規則事項（六）關於各艦隊軍紀風紀事項（七）關於海軍禮節服制徽章事項（八）關於海軍　旗事項（九）關於海軍航路及屬於海軍之連船義勇艦等航路事項（十）關於測繪　海各線路軍港要港等事項（十一）關於調製頒布航路圖誌及航路通則等事項（十二）關於領海　線事項（十三）關於萬國航行通語事項（十四）關於調查沿江沿海燈塔燈杆浮樁等事項（十五）關於航海海之保安及頒布航路警告等事項（十六）關於航行應用時表測器圖籍置備分配等事項（十七）關於航路人員之考績事項（十八）關於海軍醫院及海軍紅十字會事項（十九）關於身體檢查事項（二十）關於診斷傷病之除免 
兵役各事項（二十一）關於防疫及衛生事項（二十二）關於 
衛生人員之考績事項（二十三）關於衛生報告統計及衛生船員學衛研究事項第七條軍械司掌事務如左（一）關於沿江沿海水雷魚雷要塞砲及各艦隊鎗砲配置事項（二）關於海軍台墨廠塢營庫橋梁碼頭燈塔燈桿淨樁等之建築修理及管理事項（三）關於海軍之鎗炮水雷魚雷火藥子彈及其他一切軍械之制式支給交換檢查事項（四）關於海軍所需機器用具材料之制式支給交換事項（五）關於海軍通信用氣球用之器具材料及其支給交換事項（六）關於各項器具村料之經理及檢查事項（七）關於造船塢之設配及管理事項（八））關於艦艇之製造修理事項（九）關於艦艇之購買監察等事項（十）關於海軍各軍械之製造修理購買等事項（十一））關於海軍各項器具材料之製造修理購買等事項（十二）關於軍械人員之考績事項第八條軍學司掌事務如左（一）關於所轄各學校一切章程之制定及其籌辦事項（二）關於擬定所轄各學校敎育綱領及計畫並審查各敎科書事項（三） 
關於所轄各學校職員奬罰事項（四）關於所轄各學校學生奬罰及考試事項（五）關於留外學生一切事件並選派高等專門學員事項（六）關於練習艦隊並規定練習章程事項（七）關於製定海軍練營魚雷營訓練管理等規則事項（八）關於艦隊操演事項（九）關於計畫訓練改良事項（十）關於編輯及印刷事項（十一）關於軍學人員之考績事項（十二）關於其他敎育訓練等一切事項第九條軍需司掌事務如左（一）關於軍服之經理及檢查事項（二）關於軍服糧炭等給與之規定事項（三）關於平時戰時糧炭之給與及戰用糧炭之準備事項（四）關於經費出納並預算决算一切事項（五）關於會計稽校事項（六）關於海軍官地事項（七）關於軍需用事項（八）關於各軍需處人員之考績事項（九）關於規定俸給及其旅費一切事項（十）關於各種給與及軍需規定之審查事項（十一）關於掌管出納之官吏各事項（十二）關於與財政官署有關係事項 
第十條軍法司掌事務如左（一）關於海軍軍法事項（二）關於海軍司法宣及海軍監獄職員之考績事項（三）關於戰時捕獲審檢所事項（四）關於海軍監獄事項（五）關於赦免及在監人之處置事項第十一條海軍部置總長一人承大總統之命管理本部事務統轄海軍軍人軍屬監督所轄各官署第十二條海軍總長對於各省巡按使及地方最高級行政長官之執行本部主管事務有監察指示之責第十三條海軍總長於主管事務對於巡按使及各地方最高級行政長官之命令或處分認爲違背法令或踰越權限者得呈請大總統核奪第十四條海軍部置次長一人輔助總長整理部務第十五條海軍部置參事四人承長官之命掌擬訂關於本部主管之法律命令案事務第十六條海軍部置秘書四人副官十人視察八人承長官之命掌理總務廳事務第十七條海軍部置司長六人承長官之命掌理各司事務第十八條海軍部置科長承長官之命分掌各司事務科長之員額由海軍總長呈請大總統以敎令定之伹至多不得逾五十人第十九條海軍部置科員及司副官承長官之命助理各司事務科員之員額由海軍總長呈請大總統以敎令定之但至多不得逾一百人第二十條海軍部置技正四人技士八人承長官之命掌技術事務第二十一條本官制自公布日施行（未完） 
雜評二 
甘省之禍人知白狼而巳而不知尙有回漢不和之一隱患回漢不和之隱患於何見之即於馬張不和見之也倘此不和之一念蓄積於兩方心理中相猜相忌而不消釋則一旦有觸而發禍必不在白狼下敢告甘省當道民國以五族而成今五族中之所謂蒙藏風雲　矣其於回族可再忽乎哉 
異哉少年登第六握銅符改蹟曾蒙褒奬之知事何於文字之間尙不知斟酌也旣曰世變以來義當引退伏處巳近年餘則出處之間必講之熟矣何以一蒙當道拔擢而卽遽握民國第一次之銅符耶敢問夫子之所謂義何義也以忠清不仕爲義以梁鼎芬輩所爲爲義則夫子何自蹈於不義焉如自信尙不至於不義則夫子爲失辭矣敢問 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣布推廣法租界合同再誌]  
　　中法訂定之推廣上海法租界西叚合同其内容巳略見昨報茲見字林西報所載較詳爰再譯錄如下　　該合同乃於上星期簽定昨日（十四日）由法總領事甘世東君通告領事圑其正式原文尙未得之該合同之宗旨（二）以法租界外境各路通過之地實際狀態措於法定之地位蓋其地巳逐漸歸法租界工部局及巡捕房管理故也（二）規定該地之界限以免彼此誤會及横施干涉合同中開明實際現狀後即規定界限如下北至大西路西至徐家匯路（係福開森路以外之徐家滙路）南至徐家滙浜由徐家匯橋起至斜橋止東至肇周路中央由斜橋起至密勒路止上述之地嗣後應歸法租界工部局巡捕房管理其東面之界線應照民國路辦法由中法警察協同巡邏華員修築肇周路所需之費法工部局允以一半付還華員中國兵隊及婚喪儀仗過界者應先照會法捕房法總領事交涉使應選華紳兩員注意法租界華人之利益此照一八六八年法租界章程第五條規定辦法 
法工部局允爲中政府代收中外人民之地稅此後尙有數欵規定現墾種（昨報誤作振興）之 
地並耕地者之房屋及未經遷葬家墳塋等地免稅各節均載見地皮章程者尙有一欵規定法租界會審公廨中國廨員辦理上述地内關於華人案件之職權新界旣北及大西路西及徐家匯路均與公共租界接壤其關於界務各事則歸法租界工部局與公共租界工部局會同解决 
[通濟艦砲藥爆發四誌]  
　　海軍通濟練習艦因炮藥爆發傷斃多人迭紀前報前晚又有舉生劉世堯一名亦因傷重在上海醫院斃命當經艦長陳訓泳君派員前往看視後卽將死者攝影備棺收殮寄厝西門外潮州會館尙有在院醫治之大副蔡傳泰等九人傷勢甚劇連日由各醫士輪流敷治未見輕减 
　　聞此次斃命各人業經醫生察驗其致死之原因則以脚底被藥轟傷火毒上炎冐及頭頂卽神志昏亂不能救治云 
　　該　學生某甲於當晚砲藥爆發時爲烟霧所逼逃生無路即躍入浦江中當時無人覺察直至昨日始由南巿救生巡船在浦東陸家嘴浦面將屍身撈獲帶至老白渡碼頭後經通濟艦陳艦長得悉派員往認確係該艦學生年約三十餘歲身穿汗衫白洋紗褲足有皮鞋惟一能不得指出姓名須待回禀艦長再行檢查並聞該屍身並無傷痕云 
[陳楚卿實行引渡]  
　　陳楚卿被浙省長官延請律師在公共公廨控伊曾犯刦案並希圖在浙起事由關讞員商准　副領事畢君准予引渡等語迭誌前報茲悉公共捕房總巡業於十四號午前十時飭派西探目彭山華探目李星福包探尤阿根等將陳楚卿押乘汽車送往滬海道尹公署請爲轉解楊道尹卽將陳楚卿交與浙省朱將軍所派來滬迎提之偵探員俞慶堯及王夏兩探員於午後時仍備汽車一輛將陳楚卿送至南巿滬杭車站並由華探目李星福派副探四名協 
同護解赴浙 
[制定三年度敎育費概算表式]  
　　七月十五日江蘇巡按使公署頒發第一千號通飭各縣知事文云爲通飭事案查本公署第六百號通飭各縣知事三年度縣巿鄉敎育經費在附稅用途未經列册詳奉核定以前仍暫照二年度辦理其地方所收捐稅指充敎育有案者並即繼續征收不得藉詞停止一面並候制定三年度縣巿鄉敎育費出入計數表式再行飭令塡送以憑稽核等因業經刋登省公報第二百七十四期在案現在會計年度巳入三年學年開始轉瞬即屆本省籌畫縣巿鄉敎育費規程亦巳修正頒布非將本年度此項經費通盤籌畫支配確定則雖免一時之恐慌尙無永久之維持敎育前途殊不足以資鞏固茲特制定三年度縣巿鄉敎育費概算表式其出入各項與二年度敎育費出入計數表大致相同惟歲出項下特加入推廣應設學校一格俾各縣知事支配經費時一方旣保持其固有一方須擴充於方來斷不許以維持現狀之空名阻碍進行繼勢各縣知事應即遵照前頒修正籌畫敎育費規程並此次所發表式說明就本地方敎育狀况經費情形詳細支配依式塡注儘八月二十日以前一律詳送本公署聽候核定飭遵各該知事須知此表關係於各該縣一年間敎育之成敗安危至重且鉅固不得草率將事尤不可玩誤逾期務體本巡按使維護敎育之苦心盡該知事等舉辦敎育之實力民國前途實嘉賴之除飭知財政廳及各道尹查照外合飭六十縣知事一體遵照此飭 
[三年度三年七月至四年六月縣巿鄉敎育費概算表]  
　　表之直格凡四（一）○○縣（二）○○巿（三）○○鄉（四）總計 
表之横格凡十五上八行歲入（一）忙漕（二）原有捐稅（三）公欵息金（四）公産租金（五）補助金（六）寄附金（七）上年提存積聚金（八）總計中六行歲出（一）支撥公立學校（二）補助私立學交（三）推廣應設學校（四）其他（五）預備金（六）總計下一行備註 
[說明]  
　　一表式第一格以縣敎育費出入數目塡入之第二格以下以各巿鄉敎育費出入數目逐一塡入之 
　　二歲入第一項忙漕稅將敎育費之應出於忙漕稅項者比照上年度所占附稅數目參以本年度贏絀情形分别縣及鄉酌量塡入之 
　　三歲入第二項原有捐稅將縣或而鄉原有之各項附稅雜捐合并塡入之 
　　四歲入第七項上年提存積聚金將上年度决算後實存之積聚金塡入之 
　　五歲出第一項支撥公立學校將縣立或巿鄉立學支撥各數合成一總數塡入之 
　　六歲出第三項推廣應設學校將本年度内實在應設各校之經費合成一總數塡入之（所設校數及地點須於備注格内汪明） 
　　七歲出第五項預備金以本年度出入相抵贏餘者儘數塡入之八各項數目以圓爲單位一律直寫（例如三萬零八百零九元即塡三○八○九） 
　　九各項出入數目有須說明其性質或理由者可摘記於備注格内 
[法界慶賀華界嚴防]  
　　駐紮製造局第七旅臧旅長曾於本月十四號接鎭守使暑函開今日（即十四號）爲法國改立民主紀念之期法界須懸燈慶賀並在華法交界之嵩山路附近燃放焰火游玩之人勢必衆多惟查該處距離徐家匯近在咫尺且與請華藥庫尤近恐有黨人藉觀看焰火爲名乘機潛赴華界騷擾不得不格外嚴防除函致淞滬警廳徐廳長轉飭徐家匯巡警第三分署於是晚飭派長警在華法交界之處加站雙崗並派警梭巡又飭駐紮龍華之第六圑龔圑長將龍華子藥廠嚴加保護外飭卽轉行所部各營長傳讑該管官兵撥隊防衛云云故臧旅長特飭十三圑各營在製造局東西後各局門及浦灘等處嚴密防禦又派衛兵一連在滬杭鐵路沿路線一帶通宵梭巡禁止行人直至天明安靜如常始各歸隊 
[學生會歡送施肇基誌盛]  
　　寰球中國學生會昨日下午五時假座黃浦灘匯中旅館開茶話會歡送新任駐英公使施肇基君乃其夫人蒞會者有鄭鎭守使汝成洪知事伯言伍秩庸唐少川鍾紫垣唐露園陳輝廷陸費逵柯鴻年伍朝樞丁榕諸君及英人梅殿華夫婦雷脫君特雷克福君等百餘人歡聚一小時而散 
[招人告密之禁烟政策]  
　　上梅縣警察事務所昨日牌示云爲懸賞查禁私種罌粟私吸雅 
片事照得私種私吸干犯刑律現奉省縣長迭次嚴令切實查禁至再至三當巳家喻戶曉除飭各該區員周歷清查責成各圖地保出具切結並由本所派員復查外誠恐地方遼闊僻壞窮陬或有愚民暗地私吸私種爲一時耳目所不及察特再懸賞招人報告如有偵知某鄉某圖確有以上情事仰即可就近向各該管區署密報一經查實自應罰辦酌予優賞本警務長爲廓清毒氛起見儲欵以待凡爾人民其各知照特此牌示 
[私帶烟土之懲罰]  
　　閘北各　警署連日查獲私帶烟土者十一人先後移送檢察分庭預訊屬實前日下午由李檢察官提起公訴經審判分庭沈庭長分别判决葉阿大罰洋十元高振聲罰二十五元李衣大罰十五元黃玉泉罰六元王永發罰三十元金小亭罰二十元陳生全罰三十元張文鏡罰二十元李阿桃因係過犯判罰十元並處拘役二十天賈興茂居嘉謨二人係屬累犯判解地方檢察廳照律嚴究 
[販土與脫逃並究]  
　　私販烟土之王啓根自在地方檢察廳保出後即行逃匿嗣經保人毛和琦查悉王匿迹金檀縣原籍禀請該廳汪廳長飭派法警徐震甲前往關提王又於中途鳬水脫逃經徐警追獲押解到廳禀請訊辦在案昨日下午由端木棻推事官與賀檢察官開庭辯論之下以王啓根販土罪並脫逃罪均巳成立本須監禁八個月姑念苦求從寛判監禁六個半月並罰洋十五元 
[鹽販與巡丁衡突]  
　　浙省鹽巡營稽查員吳某前日帶領巡丁四名在浦東拿獲私販兩名私鹽二十餘包江北舢板一只吳稽查當將私監充公私販斥釋嗣該私販在十六舖見該營巡丁將充公私鹽向德興商輪求售上前詰責致起衝突正攘奪間被上南川鹽巡隊巡丁查見遂將私鹽及　板一併解由該營長張翔禀請江浙緝私王統領查辦 
[陸軍遺撫調查所紀事]  
　　陸軍遺撫調查所第一批受撫人周德元等二十五名已由該所派調查員王承蔭於十四號晚乘太古公司鄱陽輪船護送回籍其第二批受撫人柳樹培金漢英章景星龔致榮徐德軒楊振邦羅金坤吳占標周鴻　鑄謝國華張志競炳煌秦鴻陞鄒玉鳴周應態何文英張鴻元嚴應秋等十八人亦經調查確實定於十七日午後一時在該所拍照聽候發給證書派員遣送回籍 
[浦東育新小學校暑假]  
　　今日浦東育新小學校署假由代理校長倪季平君敎員倪　深君給奬茲將各級前列錄下高等一年級生前五名朱光亮奚志賢朱衣點倪樹梅倪鍾灜初等四年級生前十名朱永靑倪鍾洵趙家增倪鍾瀚倪效芹金耕良陳鏡熊倪效芳楊震歐倪鍾汶初等三年級生前五名倪滌源趙本務楊家基楊斌姚增祥 
[先春小學定期行畢業禮]  
　　城内東街孫家弄先春小學係茶業所設立開辦以來巳閱八載先後畢業者六十餘人現屆第五次畢業定於七月二十日上午舉行屆時由校長林康侯君給發證書并請學生家屬及來賓殿覽各科成績聞該校圖畫極佳此次展覽必能得美滿之聲譽也茲將畢業生名次錄下（最優等）何如芳左炳源（優等）宋鶴生鄭元林朱鑫銓（中等王士連陳裕楨金敬）全曹昌鈞 
[緝拿張家寳之賞格]  
　　總巡捕房刑事檢查科於七月十四號發出賞格一道標題爲賞格洋二百五十元其文如下爲懸賞　緝事照得張家寳一名年二十歲上海人於本月十三號晚九點鐘在孟納拉路四百五十七號門牌屋内犯持械搶刧並殺人罪復於以前犯攔路截刧案纍纍相應懸賞嚴緝務獲懲辦以儆兇頑仰即一體知照如有人知此犯下落或拿獲者請即報告總巡捕房總巡該賞洋俟拿到詢實如數照付此諭 
[盜匪留待質證]  
　　浦東西溝張瑞英家被盜行刧並砍斃張等男婦三人案内之盜匪顧掌生趙阿根陸順堂等三人業由縣知事洪君諭飭申送鎭守使署歸入軍法範圍訊辦嗣經地方警察長景毓華查得此案首盜友梅阿炳等數人至今尙未獲案須待質證乃禀准洪君於昨日午後飭探將顧掌生等三人暫送地方檢察廳分别監禁一俟友梅等各人獲案再行解送鎭守使署懲辦 
　　又一訪函云浦東陶溝橋張瑞英家被盜行刦拒殺事主男女三命一案前經駐浦陸軍第三營緝獲張長桂沈長生陳莊生三人解經鄭鎭守使發交軍法科訊辦而地方警察事務所近亦緝獲盜犯顧張生趙阿根陸仁道三名提案訊問亦自認爲此案正盜惟察核兩方口供對於起意糾刦拒捕行强情形旣多不符姓名亦復互異起獲贓物事主張阿毛又不能逐一指實孰虚孰實殊難懸揣現在該三犯已經王司法官禀奉景警務長錄具口供連同贓物一併解送地方檢察廳訊辦茲將三人供詞調查列後 
顧張生卽掌生供廿四歲上海人住陸家嘴前摇船後做小工現割草爲生閏五月初九同南匯縣人韓友梅及其弟阿炳麻子阿三趙阿根殷金祥陸仁堂金龍等連我八人在法界菜巿街角子上茶館内由友梅起意到浦東行刧先說搜抄行人烟土分兩批前往由南巿董家渡渡浦到塘橋上岸由金祥友梅說時巳夜深無土可抄不如到東面張家去十點時各至大溝頭墳山會齊十一點到張姓門口我與友梅各持切甘蔗刀一柄先由阿炳用手挖去笆門鐵鈕撞門入内時張姓有兩人出來即爲友梅金祥用刀戳斃一人我用刀戳張姓老頭子左肩一刀是有的右肩亦係友梅金祥所戳二人倒地後即入内刦物得布衣十餘件銅元三百餘個並無金銀首飾迨出門時又有一男一女趕出口喊捉賊女人爲友梅所戳男人即逃避我等八人到洋涇東分散友梅阿根仁堂到上海我十七到上海卽被獲等供趙阿根陸仁道卽順堂供均南匯人年各三十歲餘與顧供大略相同惟據稱此案僅分得小洋二角其餘物件盡在友梅處言明變價再分云云 
[拘獲擾害行旅之竊賊]  
　　滬楓鐵路各車站如拿獲行竊搭客衣物之竊賊其情節較輕者即歸鐵路警局發落茲該公司查有積竊王阿三專在各車站施其伎倆行旅屢受其害昨日飭警將王阿三設法拘獲函送地方應從嚴懲辦 
[深夜集之被拘]  
　　流氓唐家祥高谷寳錢阿寳胡毛毛徐阿三顧榮桂張根福張培甫王三等多人前晚　集於厦門路弄内經老閘捕房包探錢壽生石仁信王梅生張全林等禀奉捕頭協同西探前往拘拿當獲以上九人拘押捕房昨解公共公堂請究王襄讞會同英領康君向之訊供支吾惟據捕房禀稱查得唐家祥實係過犯請爲澈究中西官以其均非善類判仍帶回捕房候查明於下禮拜三再訊 
[竊犯尙有半年之不自由]  
　　浦東人王桂生因竊靶子路王潘氏等衣物由探獲解公共公堂訊實判押西牢半年期滿再核在案昨届期滿由捕房將王解案請示中西官判函送上海縣知事轉送浦東警局保釋惟須每月至警局報告營業地址如半年内無違法情事始准自由 
[控拆梢被指局騙]  
　　蘇州人陳莘耕（卽陳筱訪）與王壽明問控陳服鄉馮文彬周阿根希圖拆梢洋四百元等情業經公共公堂提訊據被告陳服卿供稱原告均係著名翻戲曾於前清宣統元年四月間左蘇局騙其戚尤泰臻洋二萬元還遇四千五百元經尤控請吳縣知事將其同黨陸加寳拘押陳王在逃經懸賞飭拿未獲等語並由尤棄臻延莫肅律師到堂聲請移吊案卷澈究判被告交保候訊在案昨晨由廨復訊原告亦延海司律師上堂代表即經兩造律師詰據陳筱舫供認與王壽明陸加寳同向尤泰臻借洋五千元伊用一千五百元巳經還清不認局騙二萬元並聲明被告希圖拆梢情形嗣因時巳過午孫襄讞商之英領卓君判候禮拜五再審 
[姊夫捉姦之穢聲]  
　　甬婦周包氏夫故多年傭於十六舖某姓家近因與人私識賃居附近某號屋内不料昨晨被其姊夫鄔阿寳入室大呼捉姦以致爭閙四鄰聞警畢集後由第十二崗警察查知將男女一伊帶至第一區鄔聲稱與該氏姘識六年後該氏私逃至滬訊之包氏不認與鄔有染情詞各執當飭移送淞滬警察廳司法科預審核辦 
[邵寳交父領回]  
　　邵根松前將伊女鑫寳押入清和坊某妓院内賣娼嗣女不願投入濟良所解經公堂訊發濟良所留養在案茲由邵具禀呈求給領昨由所將女解案請示判准交其父領回惟不准再行賣娼 
[拐案尙須覆訊]  
　　拐匪李世華串通蟻媒朱顧氏於舊曆本月十一日在江灣鎭誘拐女子王金金來滬寄頓該氏家内至十五日憑某某等介紹擬將該女出賣爲娼嗣經女父尋獲鳴警將李並該氏拘送地方審檢廳訊辦昨午經端木棻推事官與田耀南檢察官開庭辯論原告未到田君當庭起訴略謂李世華等誘拐罪巳成立應按照刑律三百五十一條第三項辦理該氏亦請以三百五十三條第一項擬辦等語質之李與該氏堅不供認問官以原告未到判將李世華先行釘鐐着與該氏分别還押候飭傳王金金父女到案再行辯論 
[誘拐小兒之見証]  
　　王紹金之子阿三日前被拐無蹤嗣經查悉被趙阿惠誘拐王遂至地方檢察廳禀控汪廳長以其並無證據斥不准理王奉諭後即邀當時目覩趙阿惠在門口誘騙之鄰人金蘭生以及鄰婦某氏等於前日同至該廳禀請追究汪君諭候提訊核辦 
[找尋黑麻小姑娘]  
　　天長人王德祥駕舟爲業住閘北藥水廠碼頭船上有女彩林年十三歲面黑微麻在振昌繅絲廠打盆陰曆本月十八日早晨上工時出外至夜不歸四尋無着前日由王投報四區警察署曁閘北慈善圑救濟會請求訪尋薛署長准飭探警隨時查緝 
[婦人脚背受傷]  
　　塌車夫山東人黃興前日裝載茶葉十二包駛至中途偶一不愼將本地人雷掌之妻雷楊氏碾傷足背等處鳴警將黃興拘送地方廳昨日午後由宗檢察官提案研訊雷訴稱妻雖受傷伹傷勢不重現在家中自醫請免騐究黃興供實因裝貨太重一時支撑不住以致傷人求恩寛宥判拘留五天以儆 
[下電車跌破頭顱]  
　　黄浦路某西飯店夥王順來昨搭電車至北四川路横浜橋地方下車失足仆地跌破頭顱血流如洼由捕查見送入捕房轉送同仁醫院療治 
[馬車撞斃人命]  
　　江北人卓登山年逾花甲於二月前在虹口西華得路地方被周某馬車撞倒跌斷足骨當由捕房送往同仁醫院醫治無效延至前日身死由院報知捕頭飭採將屍舁入斐倫路騐屍所昨經中西廨員涖所騐明並由捕房傳到周某經中西官研訊一過因死者無家屬着周從豐備棺成殮並飭屍友某甲具結將卓柩帶回原籍埋葬 
[修葺房屋之違章]  
　　工巡捐總局長朱君據路政員報告久大馬頭現有商人在彼組設劇場名曰中華大觀園正在興工修葺擇期開幕惟其動工時並未照章來局領取修理執照實屬違章等情當即飭知十六舖地甲往傳匠頭李阿寳抗傳不到昨日帶局奉飭罰洋十元以儆又查得該園北亟牆下私搭木廊一所亦未預先報告昨飭地甲查明該地由何人出租候傳工頭究罰 
[加增訴狀保結各紙之價值]  
　　蘇省各屬司法署每月開支經費異常拮据全賴罰欵貼補每多不敷因此上海地方審檢兩廳長袁汪兩君迭將開支各欵酌量裁滅茲又奉司法部飭將每日發售民刑訴狀並保結各紙一律加增價值袁汪兩君因於昨日諭令售狀處將民事訴狀原售每本錢二百文者加至四百文刑事訴狀原售每本錢一百六十文者加至二百四十文其餘結保各紙則一律加倍即於當日實行 
[地産糾葛案判决後之枝節]  
　　黃式章控陛邱氏地皮糾葛一案曾經公共公廨傳訊判决嗣被告以判斷不公等詞於本月五六七號登報廣告經原告閱悉以其有意毁謗故復禀請公共公堂於前晚復訊原告由代表律師上堂聲訴前情並將報紙呈案請察質之被告供不承認並延費性惇律師到堂代辯聶襄讞以被告前次係由陳則民律師代表今陳律師未到被告又供不承認判候函致陳律師及報館詢明前項告白竟由何人囑登再行核奪 
[錢債糾葛二則]  
　　張慶元控巢鳳初不理抵單借欵本利銀八百餘兩前晚由公共公廨傳訊原告延律師上堂請究質之被告亦延律師到堂辯稱實祗欠銀五百餘兩因原告帳目不符是以未付今巳將銀五百九十三兩四錢繳存檢察處請令原告將方單繳案王襄讞核供即與觀審西官英領卓君判被告繳存銀五百九十三兩四錢應准原告具領着原告將受抵之方單繳案再行分别給領餘欵糾葛着被告交原保出外自行理處山東帮號客唐鏡秋林宮生因倒欠永豐錢莊等二十一戶往來銀二十二萬餘兩被控公共公廨傳案候訊在案前晚由廨復訊先由各原告公延之代表律師上堂譯稱被告巳續從山東匯早申銀一萬四千七百餘兩存與山東帮中王瑞芝處王亦承認惟未交出應請諭令將此欵先行交給原告云云卽據王之代表律師上堂辯稱前欵須邀集各債權人公攤料理王自己名下亦被欠一千餘兩亦係債權人之一如果按照破産辦法祗可將欵繳存公堂否則如將此欵先行交與原告其餘債權人必致向隅云云中西官核供判令將欵繳存公堂候再訊核 
[租船案尙可商量]  
　　賚賜洋行買辦吳春林前延蒲石律師控許景文不付所租之輪船租洋許延達商律師帮辦蒂律師投案辯護經法公堂中西官會訊供詞各執判一併退去候再復訊在案茲蒲石律師譯稱此案准許延律師函商緩訊惟請堂上飭許存現銀一千兩到案再請訂期會訊蒂律師稱須繳現銀再行訂訊中西官准之 
[終須人銀兩保]  
　　耿仁亭元和振裕等前同至法公堂控馮煥新先後拖欠洋一千餘元判將留在耿處之方單拍賣得銀十二兩先給耿具領餘欠再追茲又解訊耿等投供馮煥新並無産業求請嚴追訊之馮供法租界内實無人洋並保之店舖請交尋常店保出外逐戶清理中西官判令還押仍交人洋兩保限一月清理 
[聲明傳訊不到之原因]  
　　作頭喬小姐前延蒂律師控朱菱溪不付接造房屋工價洋三千五百元經法公堂中西官迭次會訊朱延蒲石律師投案辯明判將控案注銷諭喬另禀控前作頭于幼安等候提訊奪迨傳訊時原告喬小姐未到又判將案注銷仍補傳原告到案訊追堂費在案茲喬投案禀稱並非抗不到案實緣他案奉英公堂傳訊不能投質求恩成全判罰洋兩元充公仍候補傳于幼安等到案再追 
[繫鈴容易解鈴難]  
　　淞滬警廳閘北司法科前日將苗老彩控塌車夫徐和尙蔡阿毛碾傷足骨一案移送檢察分庭經李檢察官預訊屬實判徐蔡還押候辦嗣原告忽禀請和解檢察官以案將起訴諭仍聽候開庭判决 
[出售嗬囒水未領執照]  
　　英美工部局衛生處查得四馬路二百三十二號門牌張桂雲廣東路四十五號門牌國恒出售氷嗬囒水未向工部局領照且驗得所售氷水内含有徵生蟲食之有碍衛生知照捕房請廨出單昨將兩人傳案訊明判各罰洋五元充公示儆 
[圖竊被印捕擊傷]  
　　夏生榮等二人昨日上午行經天潼路靑雲里闖入某姓木作場内圖竊木料當被管門印人瞥見以鐵器繫傷夏之左足由捕車送捕房捕頭飭送同仁醫院醫治候再查核 
 
 
 

Page 11

 
 
[法公廨停訊民事]  
　　法副領事兼會審西官德賚沛君日前乘俄國汽船公司郵船赴日本長崎避署經紀本報茲悉法公堂讞員聶榕卿君以日來天氣酷熱炎威可畏特知照捕房所有民事錢債各案暫緩兩星期再行傳案候訊至刑事各案仍於星期一星期五兩堂解訊究辦 
[公共公堂瑣案]  
　　高易律師控海甯路一千二百八十四號租戶洪德興等覇屋不讓昨經公堂傳訊被告亦延律師上堂代辯中西官判被告限一月遷讓 
　　張阿樓控被王二大在新閘膠州路毆傷求請訊究昨晨由探將王拘解公堂請究奉判押候原告傷愈再訊 
　　僑居麥根路之粤入梁鼎芬控包車夫吳阿四冐取現洋八十元逃逸後復潛入内室圖竊等情由廨訊判押查在案昨由梁母余氏同婢尋桃杏花家丁陸命祥等上堂證明前情訊之陸供多狡賴中西官以供證確鑿判吳押西牢十五側月以儆 
　　虹口茂海路十九號門牌某西人家出店李盛桃控席時榮持鐵棒將其妻李胡氏嬸母李郝氏等頭額擊破郝氏采肋腿骨受傷甚重求請究辦等情昨由捕房將席拘解公共公堂訊係因李之寡姊楊李氏有不規則事經李規勸起釁中西官以席事不干己不應多事行兇判押兩禮拜示儆 
　　福建路六百五十號某衣店控馮星甫以購衣爲由竊取香雲紗短衫圖逃等情昨由捕房將馮拘解公堂訊知馮係　犯判押西牢半年期滿逐出租界 
[誌謝]  
　　美國著名幻術家籐根君昨晚在張園華洋廣告博覽會演藝蒙贈特等劵兩紙書此誌謝 
雜評三 
[苦孩兒]  
　　鎭江警署嚴禁小孩拉車以防危險吾謂不僅危險巳也以體力未充之小孩勉强拖拉乘客之不情者又時時責令奔馳而彼小孩何知亦復以迅疾自賈其勇而博乘客之歡於人道非所宜也滬上之徐顧長近亦曾出示禁止然於南巿附近車站一帶仍時見二孩合拉之車飛奔焉雖然不令拉車又不啻絶若輩苦孩兒之生路當道於禁止拉車後其亦有法以安揷之耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[滑稽小說風送美人來] [  覺迷]  
　　上海之鄉一日大風吹倒房屋壓傷人畜田稻盡拔磚石凌空而飛瓦片隨風而舞飄摇中國水災狼災匪災官災之外乃有風災突如其來豈亦爲今日不可少之點綴品乎 
　　乃有人焉因風而得數百萬之金錢因風而得三十三層樓之洋房因風而得西洋之美女伊何人伊何人則居是鄉之丐者某也風來之日丐者方席地而臥古刹之門前高唱西皮調未幾乃沈沈睡去人間方以産銷併征故呌苦連天而此幕天席地之丐者其幸福正未有艾也 
　　丐者醒瞥見景物大異數年來相依爲命之破廟巳杳不知其所之而三十三層樓之新洋房乃巍然矗地立於其前丐者大驚摩挲其朦朧之睡眼而起則見頭邊足邊累累然金銀鈔幣也信手拾之又得大條銀金鎊馬克法郎羅卜墨西哥以及美國之金洋無數而倫敦國家銀行之鈔票且數十百紙丐者手足無措喜極而狂狂極而倒地又起而一一整理之趦趄入洋房　無人居丐者乃以所得之金銀鈔幣悉數置於最高層之小室内尋又入一室見陳列蘇打水韋士格咖啡麵包雞蛋糕幾滿丐者頓覺腹枵遂箕踞坐下大肆飲啖忽聞門外嗒然有聲丐者亟出視之則一妙齡女郎方自空墮地丐者亟引之入室女郎謂丐者曰頃在巴黎公園中散步忽來一陣颶風捲予而起吹送至此此地非紐約乎丐者曰否此乃上海之某鄉也女郎大驚謂素識此屋爲紐約富翁密司透飛脫之居何能喬遷而至上海丐者笑曰此屋之來亦僅數小時耳蓋天賜我者也言旣扶女郎入餐堂欵以酒點又導之參觀銀房女郎估值得數千萬笑謂丐者曰此間樂不思蜀矣丐者悅俯首而吻女郎之額㈡ 
　　鈍根曰此丐者當是震旦學院或法文書館畢業生不然何能與巴黎女子娓娓作情話也 
[俠女花彈詞（二十九）] [  東埜]  
　　第十一回絮語 
　　且說素珠漸漸醒來張眼一看見他丈夫和母親兩個人雙雙蹲在面前問他身子可好素珠心神略定微微答應說身體倒不覺得甚麽只心上依然不大舒服說着便要立起來懐璧上去攙扶兩人面對着面雙雙起立素珠瞥然瞧見懷璧穿的那件襯衫胸前撕破了一大塊裏面露出粉紅色的抺胸一角心裏大大的詫異不免問道你你穿道東西算是甚麽意思懐璧恰待答應忽聽得外面扶梯上脚步聲音不一會巳到房門口原來那些僕婦們在睡夢中驚醒聽得新房裏　聲大作哭笑俱全所以起來探聽懷璧敎素珠隱入幃中自己把胸襟掩住出去接應說自己猝然中暑太太和新娘娘一時解救不來所以急得哭了現在已經平復你們可以放心時候不早快去睡罷僕婦們聽得信以爲眞就諾諾連聲的各自去下懐璧回到房裏掇一把櫈子請秦老夫人坐了又至函盆内絞一條濕手巾就床前撩開帳子搭在鈎上把那手巾授給素珠請他拭去了面上血漬并敎他不必起來只靠在枕上聽我訴說素珠依允懐璧又倒一杯茶呷了一口解去嘴裏的血腥然後坐在床沿之上笑說道你等瞧我是男人還是女子秦老夫人怔了一怔說道你這話怎講我實在不解懐璧道我已經被素姐窺破現在寳告訴你罷我原是同素姐一樣的人呢我以前爲着一件痛心之事殺死了人逃走在江湖上因爲單身女子行走不便所以喬扮男裝避人耳目我素性任俠曾發宏願爲天下名花請命你們以後稱吾俠女也好秦老夫人聽他說得津津有味倒也出於意外接着說道這件事情現在愈纒愈不清楚了你原來是女的然則以前訂婚的時候何不早早說破免得做出這一齣把戲來呢懐璧笑道哎唷老夫人我不來責問你你倒責備起我來了誰敎你生出這樣一位千嬌百媚的美人來呢不瞞太夫人說 
　　我雖是弱質娉婷一女郎操心也自勵氷霜温柔鄉裏無緣分鐵血關頭有主張到處相隨惟一劍欲代那名花請命去叩東皇車前莫擲潘安菓隣右羞窺宋玉牆說甚何郎粉韓壽香世間碌碌笑傖荒那知道一朝省識多嬌面便惹得情絲萬丈長圖與他夜月羅幃相並枕 
也算是巫峰神女會襄王痴情舉世更無雙 
　　秦老夫人聽得眞是聞所未聞便笑起來道情痴情痴向來不　說說如今聽你這篇說話眞當得起一個痴字只是結婚的這件事大衆都已曉得你將來如何擺佈我女兒倒要請敎懐璧笑道這有何難你的女婿吳振亞現在不是在京裏頭麽你只有一顆掌珠將來于歸之後你必然同你女婿住在一起方足以娱晚景太夫人我這話對不對秦老夫人道你猜得不差我確有這條心思懐璧道那就好了這　的事情在一二個月裏頭京裏人未必便會曉得我等略住幾天便可借着度蜜月爲名一同起身到得京裏尋着你女婿只要他一見素姐這般荳蔲年華瓜子臉兒楊柳般身材湖海般才學怕他不立刻便想娶過去便是我設身處地做了振亞望見了素姐的影子須得想些法子立刻把他抱在懐中方解得我心頭渴疾呢這幾句話把個素珠說得羞容滿面翻身向裏牀去了懐璧又接着說道待得素姐過門之後振亞曉得他是個幽嫻眞靜的處女愛情濃厚自不必說太夫人那時我也走了你便可把這件事情宜佈他曉得我是女子自然没有話說就是我站着不起自認是個男子他也只有敬我禮我愛我重我說我是柳下惠第二决不會恨我妬我的了只是我勞碌奔起空做了一場好夢到頭來非但爲人作嫁并且前功盡棄只替那些輕嘴薄舌的小說家胡謅白道的說書先生平空添了一段資料自家清夜捫心細想起來眞是何苦來呢他說到這裏那聲音也不免悲哽起來 
[催眠術] [  錢香如]  
　　民國三年七月八日邑之羣學會舉行夏季常會先是遍發通告載有姚囗囗君試演催眠術字樣姚君爲日本精神學會名譽會員兼中國支部長頭銜赫奕疇不欽仰而余以會員資格得入坐旁觀焉 
　　夕陽西下姚君乃登壇說法歴述催眠術之沿革及其功用議論滔滔如瀉瀑布如傾壺水言詞高妙今人心折 
　　俄而作催眠術實地試騐欲施諸旁人之身問座中孰來一試者衆皆畏怯不敢前公推張君張色變頻摇其手又推王君王亦然於是余乃挺身而出余旣立於被催眠之地位姚君命余坐則坐之閉目則閉之蓋姚君謂予被催眠者須精神遦注一心一意不可稍涉弗信之念反是則損腦余噭然應之弗敢違也 
　　於是姚君口中出怪聲宛如黃牛怒嘷雙手作飛勢且自言自語曰此間爲羣學會距開會時間尙早曷出門散步今出羣學會　沿城脚至小南門矣乘黃包車至西門矣搭電車至英大馬路矣下車步行至黃浦灘矣你看匯中旅館之前立着赫德銅像好不巍峨黃浦江中兵艦羅列何等氣慨時候不早了我們回去罷再趁楊樹浦電車至十六舖雇人力車至會到了到了醒！醒！猛向余胸前一拍余乃睜開眼珠至是催眠術宣告完畢 
姚君令余陳述適纔經歷之狀况余凝思半响意殊不然此不過聽人講山海經說西遊記耳忽而打仗忽而騰雲講至津津有味處聽者雖不閉目亦覺徜恍迷離宛若眞覩何况閉目凝神哉 
衆會員紛紛詢余余笑曰做了一場醒夢耳某君堅詢余究竟實有其事否余告之曰信則有不信則無 
　　姚君更欲余證明其神術余曰君術誠佳惟赫德銅像君謂立於大馬路匯中旅館之前余知不然蓋赫德銅像明明在二馬路台灣銀行門首也合座譁然大笑余乃退歸原座 
　　此後姚君復演戲法四套名目揭藥壁間其文曰銅錢變灰破紙還原大從小出擊散金錢此項把戲余平素慣弄姚君遇余可謂小巫見大巫矣無關本題茲弗多贅 
　　散席歸家倚枕假寐追溯前情憬然大悟所謂催眠術者余實演之屢矣披覽小說如遊書中眞境此催眠術也出外營生偶念家中狀况一家之人如在目前此催眠術也道經通衢瞥見人君蝟集不免試往一探此亦催眠術也就廣義言人生一舉一動莫非催眠術之作用而於吾國實家家能演之也諸君疑吾言乎敢以至淺顯至透澈之實據證明之 
　　凡小兒啼哭不睡其母必拍而言曰好心肝勿要哭野貓來哉一面亦將小眼皮輕捫數下小兒聞言卽不敢哭少頃乃沉沉睡去矣此爲眞催眠術也蓋小兒不眠則催之使眠顧名思義亦最貼切 
　　催眠術不獨人類演之即畜類亦未嘗不演如朝曦初曙時一鷄啼唱百鷄附和又如月色晦暝時一犬吠影百犬吠聲皆是也 
當余糾正赫德銅像地點時有某君以余旣知其誤何不立行聲辨相詰責甚矣哉某君之迂也不聞姚君之言乎一則曰須專心再則曰須忍默且以否則損腦之語相恫嚇爾時不得不任其所爲暇充傀儡此與哄小兒曰野貓來哉之作用無以異也 
余嘗考催眠術之内容實含有三種科學原素三種科學謂何即心理學生理學精神學是已精神學屬於心理謂之二種科學亦可毆人精此者更參電學利用電力感觸他人使被催眠者失其知覺易其態度哭笑行動不由自主酷類古人所謂定身法見之者舌橋不下嘖嘖嘆曰仙乎仙乎意者此爲催眠術之正宗歟 
　　某君謂余曰吾儕降格以論則姚君所演者催眠術中之方塊字耳若援求全苛責之義直江湖訣耳野狐禪耳催眠術云乎哉是 
耶非耶敢以質諸姚君 
　　錢香如曰孔子不云乎其言之不怍則爲之也難吾草是篇不禁有感於斯言雖然余非有意吹毛也深願姚君深加研究克臻絶頂將來催眠術大家之頭銜不難蜚聲祖邦本小百姓有厚望焉鈍根案姚君爲余舊友昔時多病精神委頓五年不見乃巳成爲精神學家姚君誠好學亦善自療病者也錢君言誠是然不宜獨責姚君中國之催眠術尙在幼稚時代不僅中國即日本大名鼎鼎之鈴木君余亦嘗觀其試術于寰球學生會先催眠于同來之日人有奇騐繼而坐客爭請受催于是鈴木君喑嗚咜叱額汗淋漓且諸客多不諳日語稍令閉目卽已余瞠目撟舌竊問坐之左右被催者皆笑而不言卒有一人類滬諺所謂壽頭碼子者方褂草帽傴樓登台鈴木君問汝亦欲被催否其人笑答曰姑且試訌看鈴木君乃大怒斥其信心不堅圖敗神術繼以日語累累如貫珠意必痛譽也其人復言余誠信君何敢反對余患呼吸不舒病求君以術療之鈴木君猶有餘怒曰汝之呼吸病此時被療汝必于明日始覺呼吸大舒其病若失然此時坐客不及見余術之神也如有跛者在此余爲之施術當立愈坐客一轉瞬間即見跛者不跛方知余術之神也時坐客聞言皆廻首四顧覓跛者不得相與秧秧而散予及今思之猶拊掌稱惜也 
譯叢 
[婆羅樹] [  佛影]  
　　樹木引電盡人知之獨婆羅樹一種反能避電美洲一種紅人每遇雷雨則伏其下安然無恙矣 
自由談話會 
　　日前連得兩函皆以長篇譏諷上海商家之裸體惡習用意甚善余以版口狹隘予載入然日來行經通衢櫃臺上之赤軀人觸目皆是諺稱赤軀人爲大蠟燭嗟嗟上海何其蠟燭之多也臭汗淋漓玷人襟袖失禮於女主顧者罪猶小使外國人見之知支地民族野蠻之習猶未盡除相與訕笑益復輕蔑是則辱及國體罪誠大矣有志諸君尙其改之[  鈍根]  
　　邇來天氣酷熱滬南一帶晚間露宿者頗多此則無異飲鴆止渴蓋積寒過多一旦病發其患不可收拾願吾同胞注意及之 
　　余前日有事赴淞行抵打狗橋向某錢莊兌洋爲時怱促無暇細察比至車站購票則有一角係是鉛質然於余尙無大碍脫易一窘困之人或間接之人其情何以堪吾願各錢莊母貪蠅頭之微利功德不鮮也[  瑞卿]  
[輓了青先生]  [Z二如 
　　靑燈遺恨黃土長埋想他年遺稿流傳（先生生前著作頗富）千古文章千古淚 
　　墨迹依然朱顔猶昔（自由雜誌上曾有先生小像）人憑弔自由談上自由魂 
[又]  
　　胸懐萬卷筆掃千軍何期蒼老無情忍令文壇悲不了（先生生）前曾著不了緣小說聞尙示終篇） 
　　慕切三生緣慳一面從此綠陰深處會看孤塜艸長靑 
[悼徐了靑君] [  紹興蔣包康]  
　　中原大雅久沉淪國學維持正賴君愕耗傳來齊失色大家揮淚哭斯文 
[輓徐了靑先生] [  夢蝶]  
　　杯酒憶前塵一别豈知成永訣 
文星驚堕地重來相訪巳無緣 
[又]  
　　不了緣書成識語 
欲憑文塜弔詩魂 
 
 
 

Page 15

 
 
   
 
 

Page 16

 
 
   
 
