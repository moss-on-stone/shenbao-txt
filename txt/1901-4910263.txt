# 1901 - 241 - 4910263

 

Page 1

 
 
[閱報須知] [  本館告白]  
　　本館紹城行銷報紙向由枕州分館汪傅臣在紹城小江橋設立分館派友張姓經理近聞有該處送報人在各閱户處冐充　東私行收用報欵殊屬可惡今於本月終爲始各閱户報資仍歸張友親自收取望閱報諸君按月交付張手嗣後再有假冐私收報欵等情祈諸君函知分館本館定卽禀請領事照會地方官從嚴究辦决不容情勿謂言之不預也 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士㪚館進士朝考殿試亦如之朝廷作有人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取　毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西甫昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論中國宜廣行鈔票以濟銀錢二幣之不足]  
　　古者以黄金爲上幣錢爲下幣銀爲器飾非幣也後世黄金日益少雖富商大賈鮮以此交易惟銀錢二幣至今未嘗變更通行旣久宜乎有利無弊無如後世踵事增華民間日用銅器繁多奸民貪利以錢鎔銅并私鑄沙錢入市行使致錢法敗壤而不可收拾至銀幣或錠或錁或零星不過成色有高低平砝有大小而各省通行並無缺乏乃自日斯巴尼亞銀圓進口華人以其便利爭相行用於是中國銀幣之權爲外人所侵矣繼復有墨西哥銀圓進口行用更廣於日銀近來日銀幾不一見民間所用惟墨銀於是銀幣之利幾盡爲外人所奪4朝廷知其然諭飭各直省廣製龍圓以冀挽回權利無如積重難返終不敵墨銀之暢行有謂中國宜行金磅以爲抵制者有謂宜行楮幣以濟不足者將來二者固勢在必行惟揆度時勢先後難易之間則楮幣尤急於金磅中國礦務尙未振興產金不多卽向所有者數十年來幾盡被外人收取一旦而欲自製金幣勢必轉收之外洋現在金價已如此之昻若復轉收非但外人必過昻其值即本國之價亦必加漲再加鎔鑄之工豈能合算爲目前之計不如先行楮幣以濟銀錢二幣之不足俟國庫漸裕礦務漸興再製金幣未爲遲也前報譯日本某日報所登中國流行貨幣一事大旨謂目下中國政府製成貨幣合銀一千兆兩每紙值銀十兩先就其中提出銀一百兆兩爲製幣工料而以四百五十兆兩充各國償欵尙餘四百五十兆兩分發各省市上流行云云此說不知何自而夾竊恐外人擬議之辭斷不能信以爲實然際此國庫支絀下民因窮出欵浩繁運籌不易爲目前救急之計似非舉行鈔票不可况自通商以來外國銀行林立所製鈔票華人無不樂用且有什襲而藏者約計各銀行用出之票奚止數千百萬若中國廣行鈔票則此數千百萬之利奚至爲外人所得或謂華人風氣雖開而尙未大開現雖樂用外國鈔票恐一旦中國自製反不能取信於民奈何曰此固可無慮者也滬上中國銀行鈔票與各銀行所製者並用未聞有所挑剔惟中國祇此一銀橇出票不多不能抵制然中國銀行之票旣可取信於民豈中國國家之票反不能取信於民乎若謂銀行之票以銀行爲歸束故民皆信之國家之票恐不若向銀行收取之便致或有所窒碍不能暢行不知國家之票不舉行則已一旦舉行必由户部總其大網然後頒發各省藩司行用准其完賦納糧以司庫爲小歸束以部庫爲大歸束市廛之間自必樂於行用行用旣廣民間又何患收取之不易耶爲民間計旣便於取携又便於行用爲朝廷計當此籌欵艱難銀錢並缺之際藉通融以補不足豈非一舉而兩得耶是則鈔票之行其可緩哉 
[本館接奉電音]  
　　昨晚十點鐘時河南中牟縣行在飛電傳來上諭一道敬謹譯登○十月初一日行在内閣奉上諭昨日如見之前湖北荆宜施道奭良著開復降調處分仍以道員發往江蘇遇缺卽補欽此 
[蹕駐中牟]  
　　昨晚十點鐘時河南中牟縣行在傳來專電云十月初一日皇太后皇上由鄭州啓蹕申刻行抵中牟縣城卽駐蹕行宮按中牟爲春秋時鄭原圃地自鄭州至此爲程七十里 
[日將論華]  
　　廣州安雅書局世說編云日本少將福島君近嘗論及亞細亞各國目下情形略謂亞洲西自波斯東至中國其中無一可以自主者惟中或苟力圖自强盡變舊法則不獨可操主主之權且足爲環球各强國弁免現在亞細亞各國雖欲變法均不甚易獨中國未見其難緣各國多被教門所阻中國無之目下中國政府已知變法之要觀近日上諭卽其明證所最足慰者中國不獨知砲火之當重更知培植人材俾後日能用此砲火設果廣開學堂以瀹民智吾知不數年間必有奇效至於各省兵士自當以鄂督張香帥所練者爲最優他省大吏撥兵護送沿途恒索取銀錢獨香帥之兵無此惡習且不獨身體堅壯亦能舉筆作書此爲華兵最難得之事吾葢體察各種情形而知中國自强之基已立也 
[記慶邸赴汴迎鑾事]  
　　京師訪事人云九月二十日留京辦事大臣慶親王乘蘆保火車出都馳赴汴中恭迎兩宮大駕同行有近支王公貝勒十數人醕邸之弟亦與焉先期執事者就前門外西城下火車站前預設席棚恭備邸駕到時小憩另設外務部政務處席棚各一是日淸晨兩署大臣先命駕戾止旣而左右翼翼尉協尉順天府府尹五城城憲中營協戎南營叅遊都守以及姜軍門桂題齊集恭送至八點鐘時邸駕由大内出西長安門乘緑呢大轎轎前有神機營洋槍隊五六十名引導及至前門甕城赴關帝廟拈香然後與祖餞各員次第相見略談數語卽命駕登火車向西進發 
[接統禁軍]  
　　京師訪事人云留京辦事大臣慶親王赴汴後所有步軍統領衙門事務暫由敬子齋冡宰接管其左翼總兵缺則由那琴軒少農於前數日預行接任 
 
 

Page 2

 
 
[擬改官制]  
　　聞之寓京友人云上月某侍御特上改定官制條陳内有請將鑾儀衛歸入内務府之議並云由内務府出身人員但准擢升上驅院奉宸苑鑾儀衛及本衙門郎中織造等缺至内務府大臣爲止不得外任道府或補授各項武職至于向隸内務府之聰俊子弟如有志氣向上願入武備工藝各學堂肄習及出洋遊學者由該管大臣另編清册照章辦理以後學有成效卽量材器使准升補各項文武實缺但不得充當内務府及鑾儀衛差使以示限制 
[查核軍裝]  
　　京師訪事人云自洋兵入京各城樓所𫏎軍裝半經失去刻由兵部武庫司行知武職各衙門著往稽查究竟有無存留速卽造册聲覆 
[拳匪伏誅]  
　　京師訪事友人云前門外肉市廣和戲園主王某曾於去歲之秋在東便門外設立義和拳壇乘京城棼亂時指左營游擊王湘臣游戎爲康逆羽黨罪臣王照之兄帶領惡黨多人貿然殺害現被游戎之家人告發經刑部拘訊屬實遂於九月二十二日綁赴市遭照例處决 
[示查僞票]  
　　京師訪事人云邇有匪徒僞造四恒及各錢店銀票行諸市廛以圖漁利上月某日被恒和錢店夥察出將人扣留送官研訊隨由步軍統領順天府五城察院會銜出示曉諭云據四恒銀號商人聨名呈稱匪徒仿做四恒銀票到鋪取銀不服盤詰昨恒和號偶不留神被趙姓持票一千三百五十兩折取現銀次日趙姓復持票三百兩又郝姓持票二百兩仍欲取銀經恒和識是假票報知公所將趙姓郝姓拿獲供認不諱並攀出多犯聞此等匪徒在京結黨開設碓房代放帳目刊字鋪等生理傳言散出僞票有數十萬之多呈懇示禁查拿等情又據山西票商長盛川等二十四家聨名呈稱去歲避亂出京所有名號圖章帳簿空白票紙票板及已塗銷之匯票借劵小票對條憑信等件或携帶出城被人搶掠或窖藏號内被人攫去現在商等來京重理舊業凡有持銀票兌銀者無不立時發兌不料有假造長盛川一百兩大德恒一百兩三晉源五百兩蔚泰厚五百兩小票各一張又將新泰厚已銷一百兩百川通已銷五十兩存義公已銷一百兩小票各一張洗去墨鈎到各號支兌銀兩幸經察覺誠恐日後有私刻圖章假造銀票洗刷墨跡等事並懇示禁查拿等情先後呈報前來據此現在肅淸地面整頓市廛之際豈容匪徒造作僞票貽害閭閻擾亂市面除分别嚴飭所屬地面官兵弁勇赶緊查拿加等重辦外合行出示曉諭爲此示仰各項商民人等一體知悉自示之後爾等務各恪守本分自顧身家勿得稍生貪心致投法網倘有奸猾之徒假造銀票在境藏匿一經拿獲訊實立即明正典刑總甲鄰佑稽查不力或受賄容隱查出一併從重究治各宜凛遵毋違特示 
[火車改道]  
　　京師訪事人云津京鐵道火車自九月二十一日爲始改由永定門迤東入城自城東南隅遶赴東便門角樓順城垣西至前門外東月墻車站其天壇外聨軍所設車站因目下漕糧尙未運完未經撤去客貨之重滯者仍在彼卸載聞日後須歸新路轉運而將永定門迤西所毁城闕興工砌閉 
[德人建壘]  
　　聞之寓津友人云中外和約中訂明聨軍退後京師天津諸處酌留洋兵若干名以爲保護使館及來華商旅之用天津　門外海大道以北大學堂以南由德國某武員相度空地一叚修建營壘以便派駐陸兵刻已庀料鳩工大興土木矣 
[示改稅章]  
　　有客自七十二沽間寓書本館云中外言和稅章重訂凡百洋貨一律加征上月下旬欽命頭品頂戴二等第二寳星津海關稅務司德璀璘君出示關前通行曉諭曰照得案奉總稅務司赫札開所有前立進口稅則及免稅貨物規例均已作廢嗣後凡華洋各商運來進口貨物應按估價值百抽五之例征稅其免稅貨物除洋米麥子等洋麫粉金銀外亦一律照值百抽五納稅至出口貨稅復進口貨稅洋藥稅捐仍照向章辦理定於華歴十月初一日開辦札飭曉諭等因奉此爲此出示曉諭華洋各商一體遵照勿違切切特示光緒二十七年九月二十一日 
[兵船漸少]  
　　聞之寓津友人云邇來各國駐泊大沽口内外之兵艦運船日漸駛去就九月二十五日計之祇存英國三艘美國一艘德國二艘法國一艘俄國二艘日本國二艘義國一艘都一十二艘蓋和議旣成不煩高駕艨艟耀武于浪駭濤驚之際矣 
[直隸大差章程]  
　　一此次差務本責成州縣因事務紛繁故多派委員輔之每站一分局以一員爲局總會同州縣商定主意庶事有歸束餘則辦理文案收發銀錢經理帳目管理米麫麸料柴草各厰並平糶局以及一切支應雜務宜各分任其事均由州縣與局總分派以免推諉宿站派正佐十二員尖站派正佐十員茶站派正佐四員如尙不敷差遣繼以司事亦准由州縣酌量添派員司惟不得任意徇情濫派以糜經費一各站行宮内木器鋪墊陳設字畫燈綵一切已派馬丞慶麒承辦御膳房以及王公大臣扈駕人等各公館酒席點心已派王令華淸承辦惟行宮内外必須多備水缸御用之水並須用細白布過凈用黄布封固備用一公館須備大小五六十處須速備妥修理糊裱粉飾妥當應用桌椅茶几板凳木牀或借或賃實在不敷只得新做以免臨時短缺門口只用宮燈綵布不貼對子用木板書明何人公館臨時派人迎導一每站應設米麫麸料柴草煤炭厰各一處或數處因扈駕人衆以數萬計車馬甚多其時天氣亦冷米麫麸料柴草煤火必須先爲購存寗多毋缺差竣有餘仍可量减價值變賣歸公各厰均須派員司家人差夫妥爲經理預定支發規條以免臨時忙亂致啓事端尤宜嚴防搶取並於磁州首站先於差未到境之時派員赴上站按照傳單支發米麫麸料柴草數目塡給印票到站憑票赴厰領取由厰蓋用領訖戳記以憑稽考又令鋪家多備蒸麫餅以備隨差人等不給米麫飲食者自行買食一設平糶局一處專備扈駕官兵購買其價照時值核减二成出示曉諭所减之價由差局津貼如非扈駕之人不得假冐購買一八擡四擡各轎共十餘乘均由汴省製備轎夫二百數十名縴夫一百數十名亦已商妥接雇豫省原夫聨站擡送以資熟手並已派弁十二員前往帶領惟須將停放轎子並轎縴夫住宿處所妥爲預備一御用行李統名黄卷隨行不離以及衣飾等箱皆不宜以車騾運載豫省仿南式編成小轎式樣已向豫省如數借給聨站應用其擡夫仍由各站預備數約二百名併派能事家丁督率隨時約束一車馬厰約有車二千餘輛馬千餘匹必須擇地寛爲搭蓋以免露處所有槽道以及馬號一切應用之物亦須逐一備齊不可短缺並預備芝麻小米以備支發一御騾馬圈應另預備押馬大臣兩位應備公館兩處與騾馬圈相近前已專札飭遵應行照辦一每宿站約計應備乾草二十萬斤麸五百石尖站减半劈柴每宿站應備二十萬斤尖站减半茶尖一萬斤木炭每宿站應備十二萬斤尖站三四萬斤茶尖一萬斤務須該印委先期照數購備有盈無絀以免臨時掣肘此數專備御前及王公大臣扈駕人等之用至兵勇所需應另多備不在此數一各宿站應預備乳牛十數隻以供乳食之用應如何格外喂養方能有乳可取前已專札飭遵應卽照辦尖站不用一經過地方每一站呈進散圖一分將境内古蹟名勝之區繪圖貼說並由地方官各歸各境考核明確繕摺彚交迎迓大臣以備顧問一凡巡幸所經事務殷繁工匠人等宜擇要備用凡大小木匠泥瓦銅鐵匠洋鐵匠油漆刻字匠刷印縫工染工紥綵工皆須選擇能幹者由首站磁州酌備數名委員督率隨差至正定不許擅離以備隨時應用一每站需用家人差夫由印委就地商募委員各自帶有家人亦可隨同當差與差夫一律酌給工食每名月給銀六兩局中用差夫六名米麫各厰每厰用差夫四名至辦差公館約備五六十處門口各貼某公館字樣每公館看事務繁簡派聽差家人一二名差夫二三四名不等公館門内黏貼聽差人夫姓名以便查考必須用本地人凡差夫一律穿號坎並帶腰牌其號坎腰牌由總局發給若無號坎腰牌者不得出入以防閒雜人等混迹偷盜再每站由地方官派巡勇多 
 
 

Page 3

 
 
各頭戴大帽身穿號褂周圍巡查彈壓如有百姓近前圍看擁擠喧譁者由巡勇善爲禁止不得藉端滋事一公館應用鋪墊門簾茶碗茶托酒壺燭臺字畫等物均由總局置發惟使敷六處之用尙須輪流轉運該員備車經理其餘水缸及粗笨等物難以遠運至零星器物亦難逐一周備均由各站印委商酌或借或賃或做皆須赶速備辦勿使遺漏且寗多毋少一大米總局現已購備一千五百包當站各州縣如有無米可買之處並所買之米不合應用可備文至總局請領一油布已由總局購備二千塊發交磁州首站隨差運送以便遇雨隨時可用一沿途有跪迎之耆民人等仰邀恩賞應需銀牌銀錠由總局發給各站備用一應進呈貢物直隸擬配土產八色已由總局預備進呈一此次差務支應旣繁事同創始恭備一切雖有豫省照陜章程其間多約計之數且恐臨差尙有更改前有孫道臺並謝令等先行探報現又派委員六人家人十名赴汴省各站將臨差如何辦理情形逐一飛報首站轉傳下站照辦一面飛報總局查核諸事較有把握不致臨時爲難在差員司人等派定各事專司經理必須振刷精神事前事後悉心籌畫妥爲經理臨時鎭靜不可慌亂最爲緊要所有章程内未盡事宜該印委隨時按照上站傳單酌量變通辦理所謂神而明之存乎其人 
[法艦入川]  
　　宜昌訪事友人云上月初旬某日一有法國兵艦由漢口抵宜昌旋於十一日鼓輪入蜀未幾續到一艦較前略大至十五日亦開赴重慶臨行宜昌鎭傅總戎遴派紅船護送以備不虞 
[會議未定]  
　　厦門訪事人云古浪嶼一隅現已作爲萬國公地上月某日道憲延觀察協同漳州府孫力守通商局員楊直刺與英國駐厦領事滿思禮君會商一切善後事宜滿君以萬國公地四字意義不盡妥洽卽章程亦有未善之處尙須訂期再議現在觀察已委稅釐局提調鄭霽霖别駕赴省禀請督憲許筠帥斟酌施行矣 
[維持鹽務]  
　　揚州訪事友人云兩淮運憲程雨亭都轉查知淮屬各灶所產之鹽爲數甚巨自各塲垣商相繼歇業銷路陡滯非惟國課有損且難保不减價販私爰擬創設公司由官墊欵諭令商人集股合辦詳蒙督鹽憲劉峴莊制軍批准諭令塲商仁豐益總理其事仁豐益主以事關重大不願力任仔肩嗣經淮南局員某君再三勸諭始允集銀四十萬兩分五年收齊刻已禀請淮南總局墊發官欵並以通泰兩屬近年歇垣甚多而通屬李堡侢塲曁角斜塲尤爲著名擬先就以上兩處收買擇吉十月初一日開辦由局員據情轉詳都轉核准現已遴派妥人分起前往矣 
[粤垣患盜]  
　　廣州訪事友人云八月某日番禺縣細墟左近阜安當鋪突有盜匪數百名破扉入室劫去贓物甚多并傷斃勇丁數名後經執事人黄淸赴縣署禀報縣主錢大令勘騐明確懸賞購緝略謂軍民人等如能引拿本案正盜者賞花紅洋銀五百元從犯每名賞洋銀二百元以期務獲究辦至九月初四日十一鋪如意巷吳宅亦被盜行刼槍傷練勇二名事後由介字營弁某君在恩寗地方拘獲盜首關亞洪供出此案同黨多名均匿跡彼處左近諒不難悉數成禽也 
[潤州火警]  
　　鎭江訪事人云九月二十六夜四更時郡城堰頭街西首某絲行不知因何失火烈𦦨飛騰不可遏抑附近居民鳴鉦報警城内外各洋龍風馳電掣而至吸水狂噴旣而常鎮通海道長久山觀察以及文武印委各官次第到塲彈壓約歴一點鐘之久始得火滅烟消計焚去某肉鋪某錢店兩家 
[厦島官塲紀事]  
　　厦門訪事人云九月十七日新任福建同安縣黄大令逢年乘舟來厦赴各憲轅禀見勾留數日卽須前往履新○新任泉州府萬太守本敦於九月十九日行抵厦門暫假同安會館爲行轅小作勾留卽返泉郡 
[上海官塲紀事]  
　　四川總督奎樂帥之公子安徽候補道印銓林者於前日來滬昨日命駕入城詣各署投刺至上海縣署時縣主汪瑤庭大令延入花廳茗談片刻○前本邑保甲總巡鍾受伯明府於昨日詣縣署拜會汪大令 
[榷使文言]  
　　欽命二品頂戴監督江南海關分巡蘇松太兵備道兼管銅務加十級紀錄十次袁爲出示曉諭事照得奉頒新約十二欵各口常關征收稅餉各項應歸稅務司管理抵還新增債欵之用現經本監督遵照户部商定辦法將上海口五十里以内之江海大關及吳淞分關兩處於十月初一日歸併新關稅務司管理仍由本監督派員會督稽查所有進出貨稅悉遵部頒則例辦理並未另定加稅新章誠恐商民未及周知合亟出示曉諭爲此示仰稅行商民人等一體知悉爾等嗣後遇有貨物進出各須遵照向章報關報稅毋得隱匿偷漏致干咎罰不貸其各凛遵毋違特示光緒二十七年九月三十日 
[循例護日]  
　　昨日申刻爲日食之期文武各衙門循例救護上海縣汪瑤庭大令在大堂上恭設香案傳集僧道誦經隨偕學師邱廣文率同縣丞劉二尹主簿孫少尹典史趙少尉於初虧食甚復圓時三次行禮 
[試演快砲]  
　　邇來本邑江南機器製造局總辦毛實君觀察飭工製就各種新式快砲計能容藥彈十二磅者四尊四十磅一百磅者各一尊前日報竣委員陳君禀請親臨試演昨晨九點鐘時觀察傳諭在西砲隊營隙地將砲安置旋會同砲隊營管帶馮遊戎國治敎習張君裕春令勇丁如法試放 
[冬防開局]  
　　本邑保甲總巡朱森庭明府擇定十月朔日開辦冬防先期飭差役傳各鋪地甲及各叚更夫到案諭令每晚加意稽查毋得怠惰致干嚴究並令各叚巡防局員每晚帶勇出巡以杜匪類而安良善 
[賽會志略]  
　　昨爲下元令節滬城好事者舁本邑城隍神及新江司長人司高昌司財帛司諸偶像出游本擬午後三點鐘時啓行至晚回轅適逢日食謬稱各神亦應在廟中救護故先於淸晨九下鐘時賽會旗鑼傘扇排列整齊更有向所奉禁之黄衣會靑衣會男婦扮犯大鑼班陰皂隸之類至一點鐘時卽回廟是日上海縣汪瑤庭大令委典史趙少尉赴邑厲壇致祭 
[求免遷移]  
　　前者南市馬路工程局總辦翁子文太守傳諭浦濵各木行凡堆積沿浦之木植務須一律遷移以免浮沙積聚前日新泰開泰裕昌巽森天泰元亨恒源泰怡昌恒恒豐恒甡增泰源豐聚豐瑞昌源茂仁豐各木行主環禀道轅曁馬路工程局略稱商人開設木行租有塲地當木船抵浦之時卸下叚木隨卽起堆一經卸出隨即落河候潮是業全頼水道周轉木貨與行地相依爲生求恩准免移以安生業等情隨由太守批其牘尾曰旣據逕禀應候道憲批示遵行 
[兇手送押]  
　　九江輪船行至某處水手張金生忽與同事林阿元爭毆致林被毆受傷船主令先回上海醫治中途殞命昨日九江輪船抵埠船主將張送入法界捕房捕頭命押候傳到屍親禀官請斷 
[上海巡局紀事]  
　　前晚本邑南市小南門外桑園街裕泰絲線作中忽被梁上君子所算失去絲十餘斤翌晨作主某甲投報二十三七鋪巡防局請爲查緝局員盛雨村二尹准之○前晚山東船户張雲亮至南市某烟館吸烟不知因何忽與值堂人滋閙將器物擊毁良多旋經十二圖地保顧桂榮到來拘解二十三七鋪巡防局局員邱友林二尹研訊之下謂深夜逗留烟室顯非安分之徒飭掌頰五十下笞臀一百板具呈改過切結然後開釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[平岸開綱]  
　　揚州訪事友人云湖南平江縣前由大吏設立專岸銷售淮南碱鹽邇來銷數甚旺湘岸督銷局憲某君咨請兩淮運司程雨亭都轉接開兩綱以濟民用都轉卽詳請督鹽憲劉峴帥示遵旋奉批示略謂如詳准開平岸庚子春秋兩綱以利轉輸而疏灶產仍將開辦日期報查等因爰卽諭令各商遵照兹聞已於上月十九日開辦矣 
[厦門雜志]  
　　厦門訪事人云亢旱已久禾稻大半焦枯九月某日鄉民咸赴龍王東嶽等廟祈雨地方官亦就妙釋寺設立𣋊塲招集緇流竭誠祈禱方冀甘霖下沛普潤田疇不意十八日晚壇中忽然失火衆僧倉卒奔逃一刹那間壇塲悉成灰燼欲招屏翳反迓吳回抑何造化之弄人若此也○九月十三日厦防廳差役在竹樹脚某烟館中擒獲匪徒七名連烟館主某甲解至廳署廳尊某司馬研訊之下知係搶劫成泰錢鋪之正犯立飭押候嚴懲○安溪人某甲向以傭工度日九月十四日應某酒肆之雇擔酒至某處行至中途忽與同夥某乙口角乙突掣扁擔擊之適中頂心血如泉湧雖經旁人舁至醫院設法調治恐難免性命之憂矣○九月某日怡和洋行連陞輪船由某處開行駛近厦門口外輪機忽損不能行駛自如厦門義和行主聞之立卽雇令麥利士輪船帶之進口以便興修 
[上海縣署瑣案]  
　　前有匪人僞造道署支單向源通官銀號騙去銀三千兩後有不知姓名人由郵政局致　源通云有二千五百兩存海　春番菜館余阿元處源通執事人遂持函投報捕房捕頭令某包探將余卽袁懷仁拘送英美租界公廨讞員張柄樞司馬移送至縣迭經縣主汪瑤庭大令訊鞫袁供海國春並無余阿元其人大令飭收押所中聽候發落在案兹經逐細詳查此事毫無証據因於前晚提　至案諭令交保候示○會丈局員某君查悉前二十三保十三圖地保韓俊卿私佔官河屢傳不到函請大令飭差往拘遲之又久始行到案前晚大令升堂訊究韓供小的有祖遺地一畝四分九釐三毫坐落界浜之側前年價賣與葉姓竪立高易洋行界石後由葉姓永遠租與法界工部局此河或被工部局愼築小的不敢妄爲叩求鑒宥大令飭提現充地保之宋進卿訊究宋供韓確有塡塞官河之事大令因謂韓日本縣曾委水利廳往勘爾傳訊不到殊屬藐玩飭笞責五百板交差看管候查明覆訊重辦 
[英租界捕房紀事]  
　　前日梅桂和張長生濳入湖北路李姓烟館行竊鼻烟二瓶經包探趙銀河拘入捕房捕頭著押候解送公堂禀請讞員張柄樞司馬訊究○流氓董朝芳犯案纍纍屢次遞籍前日又潛入租界中經包探胡瑞龍拘入捕房捕頭令押候解送公堂禀請究辦○馬夫羅生才駕車至湖北路悮將張沈氏撞倒碾傷其肋經一百三十一號巡捕拘入捕房捕頭著送氏至某醫院醫治而將羅押候解送公堂禀請懲治流娼謝鍾氏李金寶在漢口路强曳行人經三百七十八號巡捕拘送公堂禀請訊究○　阿林行竊廣西路顧福章家金表一枚經包探陳根寶拘入捕房捕頭令押候解送公堂禀請訊究 
[法租界捕房紀事]  
　　法界各店鋪凡欲黏貼招帖須先送入捕房納捐蓋印此新章也前日益成土棧並未甚捕房報捐逮雇人到處粘貼招紙適爲巡街捕所見拘送捕房捕頭命押候解送公堂禀請讞員杜枝園大令究罰○偷兒某甲竊得衣服數件持至某押店求質包探瞥見拘入捕房捕頭命押候堂期解請訊辦 
[美租界捕房紀事]  
　　前晚七點鐘時江北人王張氏投捕房訴稱賃得蜜勒路第八十八號門牌房屋開設老虎灶近因丈夫去世延　在家誦經突有德兵數名闖至家中吵閙鄰人陳阿六上前勸阻德兵抽出利刃將胸際連刺三處傷勢頗重請爲究辦捕頭令送陳至同仁醫院醫治並派某號印捕前往將肇禍之德兵拘押旋爲管帶官所聞親至捕房帶去○昨日偷兒陳阿全混入漢璧禮路某西婦家行竊　衣一件携至某押鋪質錢適爲包探顧福其所見連贓帶入捕房捕頭令押候轉解公堂禀請讞員張柄樞司馬訊辦○昨晨招商局北棧工人李福棠乘間行竊某號棧房内洋紗數十磅適爲四百七十四號巡街華捕所見拘送捕房捕頭令押候解送公堂禀請懲辦 
[喜儀移振]  
　　接誦姚滌源善士洪淦來函述及令弟續娶奉生嚴命凡申地各世戚誼槪不驚動乃承情優且渥寵惠隆儀半皆辭不獲命兹除已璧返外其固辭不獲者共洋三十五元全數移振以爲諸公造福請轉乞登報伸謝等語開筵誌喜趨承於杖履之中反璧行仁流露於杯盤而外誼關世戚當亦羣焉樂從矣[  上海北市絲業會館籌振公所施則敬謹誌]  
[蘇垣官報]  
　　九月二十四日知縣許涵怡禀知由昭文勘騐修署工程回銷差並奉委催提前署震澤縣王令公欵差指分江蘇試用知州張宏訓五品銜指分江蘇試用直隸州州判費夑元藍翎五品頂戴改指江蘇分缺先補用府經歴沈祖蔭又指分江蘇遇缺先補用府經歴鄭祖同又試用從九品蔣其炘試用巡檢陳其韶均　江人又郭廷弼山東人試用縣丞楊　武補用巡檢汪鴻熙均禀知繳咨到雀同知銜試用布理問錢厚德試用巡檢胡宗良均浙江人典史馬湘安徽人均禀知奉撫憲騐看到省二十五日知縣周慶賢禀知陜西賑捐案内奬叙花翎恩厚由車坊釐局專丁來省禀謝奉飭拿獲大宗偷漏記功一次典史李倬央由寗專丁來省禀謝請補江都縣典史缺鹽提舉銜指分江蘇試用按經歴沈賦城試用巡檢葛之覃典史何福葆文五品銜沈積泰均浙江人五品頂戴分缺先補用巡檢潘樹森六品頂戴本班儘先　檢劉　　均安徽均安徽人試用縣丞王熊飛湖北人又蔣光壽巡檢俞錫蕃均禀知繳咨到省二十六日指分江蘇遇缺先補用巡檢莫永銓試用主　鄭葆第均浙江人巡檢胡麓琨湖南人府經歴陳福疇均禀知繳咨到省指分江蘇試用縣丞應德五巡檢壽維仁張彭年楊庚金冕竺大炘王家覲均浙江人吳國祥安徽人府照磨汪開第府稅課大使徐王棟從九品張炳樞遇缺先補用巡檢王綬均浙江人試用典史楊承禧直隸人均禀知奉撫憲騐看到省二十七日特用道曾廣祚湖南人由寗來同知左念慈禀　奉委木瀆厘局差 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　任道鎔片再查接管卷内鄞縣知縣徐國柱捐升道員所遺員缺係要缺應行酌量委署查有正任德淸縣現署錢塘縣知縣黄大華堪以調署遞遺錢塘縣知縣缺查有現任分水縣請調平湖縣知縣金廷棟堪以調署又署太平縣候補知縣程雲驥調署寍海縣遺缺查有正任樂淸縣知縣何士循堪以調署據藩臬兩司分案會詳請奏前署撫臣余聨沅未及核辦卸事移交前來除批飭檄遵外謹會同閩浙總督臣許應騤附片陳明伏乞聖鑒謹奏八月初九日奉硃批吏部知道欽此 
　　頭品頂戴浙江巡撫臣任道鎔跪奏爲奉撥邊防經費協濟吉林善後用欵匯滬轉交領解恭摺仰祈聖鑒事竊查案准行在户部咨議覆吉林善後需欵懇南省協濟銀數十萬兩一摺内開本年應解部庫邊防經費項下浙江提銀六萬兩由江海關道暫行收存俟吉林派員到滬發交承領解回等因當經轉行遵照去後兹據署布政使誠勳詳稱遵查奉撥前項銀兩係屬吉林善後要需自應赶緊籌解兹於光緒二十七年浙東釐金欵内糧道解到漕項銀六萬兩儘數動支作解二十七年釐金邊防經費發交裕成號商匯解江海關道兌收轉交吉林委員領解等情詳請奏咨前來臣覆核無異除咨部查照外理合恭摺具陳伏乞皇太后皇上聖鑒謹奏八月初十日奉硃批户部知道欽此 
　　任道鎔片再查鹽塲大使經征竈課每遇交代例由後任憑同監盤查接淸楚依限結報不容延欠虧挪以重課項歴經循辦在案兹查前任雙穗塲已故大使張錫九任内經征各年竈課錢糧前於初叅限滿該故員家屬延未造册移交合算現已時逾二叅仍未據會算結報該接署大使王儉旣不遵調來省又不查明張故員任内實在虧短確數開摺禀請委提該家屬來省押追玩視交案亦難辭咎據兩浙鹽運司黄祖絡開揭詳請奏叅前來臣覆核無異相應請旨將前任已故雙穗塲大使張錫九現任接署雙穗塲大使候補鹽經歴王儉一併革職以儆官虧而嚴交代除批飭委提來省督同會算結報並將職揭曁抄片咨部查核外謹　片具陳伏乞聖鑒謹奏八月十一日奉硃批著照所請該部知道欽此 
　　頭品頂戴浙江巡撫臣任道鎔跪奏爲知縣虧短交欵延不清解請旨革職勒追完繳恭摺仰祈聖鑒事竊查接管卷内前署甯海縣知縣葉級闌短欠寍海交案司庫光緒二十六年省南米折銀一千九百二十兩裁兵米折銀一百二十六兩零又二十六年留備殺價錢九百八十二千零迭經札委交催時逾二叅迄未掃解實屬膽玩由該管道府揭報轉據署布政使誠勳詳請奏叅等情前署撫臣余聨沅任内未及核辦移交前來臣覆核無異相應請旨將前署寍海縣候補知縣葉級蘭革職勒追以重庫欵而儆玩泄除勒限赶緊掃解淸欵如仍延宕再行從嚴叅辦外理合會同閩浙總督臣許應騤恭摺具陳伏乞皇太后皇上聖鑒訓示謹奏八月十一日奉硃批著照所請該部知道欽此 
　　頭品頂戴兩江總督臣劉坤一頭品頂戴江蘇巡撫臣聶緝槼跪奏爲查明蘇屬沿江沿海各縣風潮成災詳細情形籌辦撫卹　費甚鉅　懇天恩准予截留新舊漕米振濟恭摺馳陳仰祈聖鑒事竊照江蘇省本年五六兩月霪雨之後繼以風潮又因上游發蛟水勢奔騰而下沿江數百里圩岸衝决一片汪洋業經臣等將田廬淹没災象已成太略情形先後奏報一面分飭確查被災户口妥籌撫卹赶緊修築堤埂藉禦秋汛以工代振去後兹據蘇州布政使陸元鼎詳稱此次風潮實爲數十年來未有之奇災就各縣委查報之數彚核統計丹徒縣衢破六百二十三圩武進縣江心六洲全被衝破又决南岸三十七圩丹陽縣十四沙圩埂悉皆衝决江陰縣衝破圩岸一百餘處淸江縣沿江圍岸自上六圩至天生港斷續衝坍共四五十處崇明縣孤懸海外衝坍海塘三百數十丈常熟縣衝破二百一十七圩以七縣之綿長衝破圩岸一千數百處其湧溢而淹没者尙不在内小民蕩析離居屋廬倒坍牲畜農具漂流不計其數雖當時赶先奔避靖江一縣男女大小尙傷斃一百餘口常熟亦傷四十五口其餘各邑四五口至十餘口不等實屬可慘之至時已白露水退尙遲旣不能耕種又無以存活數十萬哀鴻嗷嗷待哺將來冬振春撫並修築圩岸海塘在在需欵何以爲繼就地勸捐動支積穀杯水車薪終恐無濟於事援照光緒十八年丹徒丹陽二縣被旱成災仰蒙恩旨截留漕糧五萬石濟振成案詳請奏懇特恩賞給蘇漕數萬石就近截留藉資撫卹以廣皇仁並據常鎭通海道長恒亦以前情禀請具奏前來臣等伏查此次風潮爲災勢甚猛烈官紳目擊情形勘辦輸捐均極踴躍從事奈破圩過多需欵過鉅目前籌辦急振一次錢穀并計所費已在十萬元左右無非出之於捐資積穀現議赶修圩岸已苦經費難籌歴冬而春爲日甚長災區至七縣之廣災民至數十萬之多若不妥籌撫卹勢必致流離失所且難免不入於匪類而按户給振計非三四十萬金不能徧及公欵旣入不敷出勸募亦力盡精疲籌撥無資萬分焦急伏念皇太后皇上懷保勤求歴年各省災荒無不優予撫卹深仁厚澤浹髓渝肌本年蘇省災象重於十八年徒陽二縣數倍民情困苦咸望恩膏合無籲懇鴻慈俯准將蓮陜未到奉交退回漢口糶變二十五年漕米二萬數千石全數運回散給飢民再於存縣尙未起運二十六年漕米内賞給三四萬石就近截留變價並水脚運費等欵一併作爲蘇屬振濟之用臣等前請江寗應解一半餉捐留充寗屬振濟日後倘有不敷卽以前項米欵通融恊撥在京倉所少無多於寗蘇災黎實屬大有裨益如蒙特恩俞允臣等當督率司道詳察災區酌釐分撥嚴飭印委各員會同公正紳董按照被災户口核實散放或給口糧或給籽種或卽以工代振總當盡心盡力耐煩耐勞期於實惠及民不任稍有弊混上副朝廷軫念災黎之至意除仍分飭地方官勸諭紳商士民慷慨捐助以資凑濟並勘　被災田地應蠲銀米歸於秋成案内辦理外謹合詞恭摺由驛馳陳伏乞皇太后皇上聖鑒訓示謹奏八月十二日奉硃批另有旨欽此 
　　劉坤一等片再江蘇省光緒二十六年分應徵漕白二糧除提前運陜白糧一萬石改折漕糧三十萬石外該起運米四十五萬三百餘石業經專摺奏報在案祇因招商局儲省日届餘漕曁運北各貨無棧可堆未經建倉之後以未多存八店本屇從權五六兩月陰雨連綿風潮爲災各縣地勢窪下存米不能曬晾色皆霉變難以起運責令另購而爲價日昻力有不逮被災情形如前交困據藩司糧道議請按原額七十五萬之數糶變二三成仍照上年每石二兩正價繳銀候撥經臣緝槼於本年七月初九日電知軍機大臣代奏嗣後遵示電商全權大臣留京户部覆准於四十五萬石内除去白糧再减折二成等因卽經轉飭遵辦核計應减交倉正耗米七萬七千六百七十餘石經剝食耗米二千七百餘石二升餘米一千五百五十餘石船耗米六千二百一十餘石統共减折正耗各欵米八萬七千五百一十餘石照折漕成案每石以二兩糶變解司隨同水脚運費等欵專欵收儲聽候部撥尙該起運漕白交倉米二十七萬二千七百一十餘石經剝食耗米一萬一百二十餘石船耗米三萬一千五十餘石據蘇州布政使陸元鼎蘇松糧道羅嘉杰會詳請奏前來臣等復加查核數屬相符惟現因蘇屬沿江沿海各縣風潮成災振欵甚鉅另摺籲懇天恩於前項起運漕米内賞給三四萬石留蘇變價撫卹如蒙俞允容再連同隨運經剝石耗等米應行減運細數確切核算咨明　部曁倉塲督臣查照核辦以昭實在所有蘇省光緒二十六年分冬漕續議糶變理應起運交倉米數謹會同漕運總督臣張人駿合詞附片具陳伏乞聖鑒訓示謹奏八月十二日奉硃批覽欽此 
 
