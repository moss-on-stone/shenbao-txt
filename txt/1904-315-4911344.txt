# 1904 - 315 - 4911344

 

Page 1

 
 
[上海華童公衆學堂落成記]  
　　自上海闢作各國商埠西人之来我中國者日有增益英美兩租界尤繁盛冠一時曩者英工部局旣就美租界漢璧禮路設一學堂俾旅滬西人之子弟肄業其中課以各種學問所以爲培植彼國人才計至爲深逺而我華人之經商滬地者其數實數百倍於西人子弟有志讀書但有私家所設小學塾爲蒙師者大率學問空疏教法淺陋甚不足以培養通達有用之材寓滬之達官巨商深懼華人子弟之業荒於嬉而智識之日以湮没也爰商之工部局董事别設專教華人子弟之學堂以培人材而廣教育工部局董允之於是就虹口美租界愛而近路與克能海路轉角處購地若干畝建一極巨之學舍名曰華童公衆學堂召都料匠鳩工庀材越四載始慶落成計購地建屋各費共糜銀七萬兩有奇其欵大半捐自在滬之各紳商而常年經費則工部局任之堂中延專門名家之西教習二人精通英文之華教習四人别有專課中學之華教習五人計全學分十有一區可容學生四百名其課程則中西並授井然秩然嗚呼是非寓滬各華人與工部局董之畛域不分盡心提倡曷克成此偉大之盛業哉本月初六日爲開學之期報時鐘方鳴二下中西官紳聯翩戾止工董局董事恩疉森君操西語歴述經營學堂之良規與欽佩中國各官紳慨捐巨欵之盛意美儒李提摩太君復以華語推廣其說旣而中國商約大臣吕鏡宇尚書蘇松太兵備道袁海觀觀察相繼入俯演說大致勉各學生立志宜正用工宜專勿負當事者殷殷設學之盛心俾他日濟濟英才乘時而起語長心重聞者無不歡欣鼓舞鼓掌贊美者聲鳴若雷禮旣畢復赴旁室進茗點然後歡然握手而别不佞旣幸與盛會不禁喟然曰美哉此舉其誠整理滬上全埠之樞要乎夫治國者以學問之盛衰爲國勢强弱之比例差固夫人能言之矣方今國家知新政之行莫急於興學迭次詔諭各直省州縣廣開學堂蓋欲繼歐美之盛軌而使國中無一人不由學堂出身也然上海一隅地聚中國二十一行省之商民子弟之待學者實不知其幾千萬而所設學塾惟故甬商葉觀察捐貲獨創之澄衰學堂規制之宏課程之美實爲首屈一指中國王公貴人之過滬者無不瞻仰徘徊深志欽慕或官設學堂則以滬西之南洋公學規模宏大造就甚多惟公學常年經費向以電報招商兩局之盈餘撥給邇者欽差大臣鐵寳臣侍郎及商部大臣皆欲將兩局欵項設法提撥局中旣無餘欵勢必至籌撥無從艱非别有經費可籌則公學不免有難於支持之一日嗟乎中國通商各埠以滬上爲最巨凡有舉動西人觀聽繫焉今以矛數十萬之人而官設學堂僅有此公學一處己不足饜逺近向學之心乃復以提欵之故致使儳焉不可終日彼工部局董以泰西之人而反能振興之倡率之以成就此非常之盛舉彼此相形之下夫亦何能自解哉不佞是以紀此事覺悲感之情交縈於中而不能自己也 
[本館接奉電音]  
　　昨日九點越十五分鐘時京師友人飛電傳来上諭二道敬謹譯登○十月初七日内閣抄奉上諭伊犂索倫總管扎拉豐阿著作爲塔爾卜哈台領隊大臣照例馳驛前往欽此同日奉上諭袁世凱奏永定河漫口大工合龍一摺本年伏汛永定河水勢奇漲南北兩岸漫溢經該督飭令道員王仁寳等相機進諸同力合作現在全工告竣不無微勞足錄應升之缺開列在前天津道王仁寳著交軍機處存記署永定河道毛慶蕃著賞加二品銜花翎候補知府夏人傑著賞加三品銜並賞換花翎試用通判署三角淀通判王其鑫著以同知仍留北河歸儘先班補用並加知府銜南六營壩州州判李福銘著賞戴花翎候補州判德潤著免補本班以知縣仍留原省歸候補班補用藍翎補用守備李錫祉著賞換花翎正任永定河道衞杰南岸同知程鴻賓代理石景山同知試用通判文德均著開復革職留任處分南四工固安縣縣丞王治安著開復摘頂處分己革南二工同知用候補知銜良鄉縣縣丞方恩培著開復原官原銜陞階任以知縣留省補用餘著照所議辦理該部知道欽此 
[電傳宮門抄]  
　　昨晚九點越十五分鐘京師友人專電告知本館云十月初七日皇上見召軍機大臣 
[續錄中葡新訂商約]  
　　第六欵中國給與最優待他國人民一切利益葡國人民旣應一體均沾彼此現應訂明凡有他國土產中國所給予各項利益葡國同類之貨卽應一體享受彼此又訂明凡葡國各項酒若酒力過十四度者於進口時無論係中葡國進或由他處繞進如呈出本國所給之執照有領事官畫押爲憑載明此酒實係葡國所產者卽照本約所附稅則内載過十四度酒納稅内惟葡萄牙酒一項不能呈出以上所言之執照卽不得援引此條以冀同享此等利益凡中國商民運貨在葡境進口出口者亦應享受給予最優待國人民一切之利益第七欵葡國人民准在中國己開及日後所開爲外國人民居住通商各口岸或通商地方往来居住辦理商工各業製造等事以及他項合例事業且在各該處若定有爲外國人民居住地界則准其在該界内租地建造居住並給與最優待國一切之利益一律無異第八欵僑寓葡地之他國人所生予息按葡國律例准入該國之版籍中國爲僑庽澳門所轄地方之華人入葡國版籍曾請將該律例情節酌行修改是以葡弱兹允從速將此層細核以便整頓僑寓葡地之華民所生子息准入葡國版籍之情事如須專定律例亦可照允該律列應防之事有二一己入葡籍之華民應杜其冐享華民所能獨享之利益卽如在内地或不通商口岸居住貿易等事二己入葡籍之華民在通商口岸居住時自稱華民與他華民立有合同者必杜其嗣後恃己入葡籍籍乘此故以所立合同與葡國某律例有背冀以脫卸其責任第九欵中國現因釐革財政擬欲照征海陸各關所過百貨之正稅外另添加稅以補全行裁釐所絀之欵葡國政府允認凡有本國商民運進中國之洋貨於抵口時應照此改定之進口稅則加添一倍半之數納稅所有中國土產運往外洋者於出口時應納稅數連出口正稅在内不逾值百抽七五之例惟聲明中國須與有約各國共同商定加稅之率一律照輸無異所有中國征收出產銷場出廠以及土藥鹽斤等稅亦悉照各國與中國商定辦法無稍歧異並不得因此葡國之商務曁利權較他國商務曁利權致有軒輊之處第十欵還稅之存票須自葡國商人禀請之日起如查係應領 
 
 

Page 2

 
 
者限於二十一日之内由海關發給此等存票可用在發給之海關按所載銀數除船鈔一項外以抵各項貨稅至洋貨入口後三年之内轉運外洋凡執持此等存票者卽准任便向發給之海關按全數領取現銀倘請發存票之葡商欲圖混騙一經海關查出須罰銀照其所圖騙之稅數不得逾五倍或將其貨物入官該貨若己運出中國界外則應由本國領事將犯事人罰一合宜欵項其所罰之銀送交中國國家查收第十一欵中國允願自行釐定國家一律通用之國幣將全國貨幣俱歸畫一卽以此定爲合例之國幣將来中葡兩國人民應在中國境内遵用以完納各項稅課及别項往来用欵毫無窒碍惟彼此商明凡納關稅仍以關平核計爲准第十二欵葡國兹允中國禁止莫啡鴉及刺入肌膚莫非鴉之各針進口惟中國亦須應允凡葡國醫生藥鋪如爲醫病所必需者於其進口時請有專單照章納稅始准起岸惟該醫生藥鋪等須先在中國領事署内出具妥當切結聲明非有西國醫生藥單不得出售卽有此項藥單亦僅以些須小數出售始將專單發給倘有混騙之事一經海關查出卽將拿獲之莫啡鴉及莫啡鴉針罰繳入官並禁止該混騙者以後不准再將莫啡鴉及莫啡鴉針販運進口第十三欵中國因知振興礦務於國有益且應招徠華洋資本興辦礦業故允將現行礦務章程從新修改妥定於他國現行章程採擇其中有與中國情形相宜者以期一面振興中國人民之利益於中國主權毫無妨碍一面於招致外洋資本無碍且比較諸國通行章程於礦商亦不致有虧葡國人民若遵守中國國家所定爲中國人民之開礦及租礦地輸納稅項各條規章程並按照請領執照内載明礦務所應辦之事可照准葡國人民在中國地方開辦礦務及礦務内所應辦之事至葡國人民因辦理礦務居住之事應遵守中葡彼此會定之章程辦理凡於此項礦務新章頒行後始准開礦者均須照新章辦理[  此約甚長容再續錄]  
[續錄中葡合建粤澳鐵路合同]  
　　十凡鐵路所經之地並機器各廠貨倉爲該鐵路所應用之各房屋地叚其應如何爲該公司所購用之辦法開列如左一如該地係屬官產應由公司報明地方官丈量升科撥用至此鐵路滿期之日爲止每年應繳納地租二該地如係民產或係該處紳士公局之地公司必須與業主商酌定價彼此合意妥購如有應納租稅公司仍照常完納三如該地主不能合意議妥卽由公司就最近之地方官禀請理妥購買查照該處民間買賣時價山公司照數向購四如該地上有廬舍樹木池井等項凡用工本造成者除地價外必須另給價值其價如不能安妥卽照上欵所言辦理五如該地上有墳塋必須設法繞越如零星小墳無法繞越除地價外必須從優另給遷葬之費六該公司在鐵路經過地方與該地方人民交易必須公平並力免有損害地方傷情等事該地方人亦不得藉詞阻越謡言惑衆如有違犯由公司禀請地方官出示諭禁聲明築造鐵路原爲推廣商務振興閭閻起見百姓人等務必各安本分勿滋事端共保平安否則定必從嚴懲辦十一所有開地挖泥墊土扛挑材料需用工人應就工程所至地方隨地雇用其雇工之法應向該處公局紳士商囑定價資雇十二該公司應雇用巡捕更夫守護鐵路並鐵路應用之各房屋其更夫係用華人其夫頭由華官選派十三鐵路公司願允自行籌欵在總車站毗連之處建造房屋一所以便在該處所有鐵路轉運出入華境之各項貨物由中國海關查騐征抽稅項十四築造鐵路或全工告竣或一叚完工該公司應禀由督辦鐵路大臣曁駐紥廣東省城大西洋總領事官咨照兩廣總督聲明該全工或一叚築成起首開車行駛十五全路或一叚完工兩廣總督與澳門總督可商酌在何處地方及如何設法抽收該鐵路車運入口出口貨物之稅俟稅務議妥始可行車十六該鐵路所載人運貨之價目則例應由公司議定十七該鐵路寛闊之數一切與廣東省城己造鐵路之闊相同十八公司載運材料可任便在公街經過不得阻撓惟不得捐傷人民房屋物件如有損傷公司應照價認賠如需搭棚爲起造房屋或爲工人居住以及材料棧房果係查無窒礙均要搭蓋該地如屬官產不必給價倘係民地必與業主酌訂租價完工之後將地交還十九築此鐵路所需用之石與沙如係官地所產中國查無妨碍應准公司卽在該地採取應用毋庸給價如係民產必須與地主商訂惟該地主倘有勒索重價與時價相懸過鉅該地方官查明該處情形爲之設法妥定俾兩面免致受虧二十公司築此鐵路中國政府並不給地應用亦不擔保資本之利息惟有准此鐵路公司之事三項開列如左一准該公司在近路地方設立水池積水以便接管引水爲供該鐵路應用二准該公司在香山縣地設立養身衞生院避暑所各一處三准該公司設立學堂以葡文教中國幼童爲繙譯並教鐵路所需工藝以便學成後由鐵路雇用其學堂應設在何處必先與該地坟官商擇以上各欵所設各等房屋院所其地如係民產當與地主商訂如係官地升科納稅二十一倘該鐵路進項可支各項費用及資本銀每百元每年六元之息並可支每年一次於每百元内至多提出三元以資積儲供還本銀此外再有盈餘則作爲凈利以三成歸中國國家其餘按股分給其每年一次所扣資本之銀須扣至資本全清後爲止至於估計本銀之法可將該公司帳簿及該公司給股分人觀覽之年結總數爲憑二十二若該鐵路從行車日起至滿五十年其二十一欵所定積儲供還資本銀欵足支清還之數可將該鐵路及其所應用之各房屋歸之中國毋庸議價倘其所積儲之銀不足供還資本之數中國政府必須先與該公司彼此妥商補償如數交清方將此鐵路歸之中國至於估計本銀之法可將該公司之帳簿及公司給股分人觀覽之年結總數爲憑此合同仍未登畢容再賡續 
[訪尋德員]  
　　烟臺訪事人云日前德國武員紀爾根海莫布奉德政府之命赴烟某日福山縣端木大令出有賞格招尋略謂蒙各大憲檄飭轉准欽差駐京德國使臣函稱德國提督派令遊擊紀爾根海莫布在旅順觀戰於八月初旬乘漁船由旅順出口迄今杳無音信不知所歸尚海居民如有知其下落者送信到官或將該遊擊送到者立予重賞 
[英招礦工]  
　　烟臺訪事人云英國招工開礦近派人在山東登萊二府招募貧民數千名前往南非州開礦現己招齊雇就船隻陸續南下矣 
[度關須知]  
　　九江訪事人云江西内河創設小輪船自福康公司開辦以来繼起者日盛一日輪船之往来行駛者多至一十有餘艘每當由省来潯之際往往有夜深抵埠卸載貨物者九江關稅務司某君爰訂一新章凡小輪船抵潯如逾限時六點鐘每船須抽費銀二兩其往来長江之大輪船亦須加留關費銀五兩倘逾限至十二點鐘更加一倍若禮拜日大輪船經過每船須納開關稅銀二十兩彼出其塗者其亦於此加之意哉 
[形同庇匪]  
　　南昌訪事人云邇来鄱陽縣屬有種少年平日意氣自豪成羣結隊往来花叢酒肆烟室茶寮多行不義或名十八舉士或名二十八宿或名八老虎或爲三十六英雄跡其所爲幾與洪江會匪相類近日廣饒九南兵備道瑞莘儒觀察將十八學士魁首生員王良材拿獲管押捕廳嚴行懲儆若輩稍知歛跡然不早禁絶恐死灰復然彼牧民者其亦思防患未然之計也 
 
 

Page 3

 
 
[逃勇正法]  
　　寗波訪事人云甬郡練軍副中營勇丁羅正良自調駐奉化縣後卽於七月間私自逃逸現在改充常備營勇丁經副中營張易軒管帶查知日前派勇往提常備營王華軒管帶抗不交出因卽禀知提憲吕道生軍門飭管帶將羅帶至提轅訊詰旋發營務處管押某日車門查知羅勇劣跡多端遂提至轅當堂覆訊飭令衞隊將羅綁赴南門外恭請王命按照軍法就地處决以昭炯戒　 
[日員擢升]  
　　駐滬日本副領事某君現由日廷擢升湖南長沙正領事所遺副領事一缺由綱部君来滬接辦己於前日彼此交替矣 
[委迎新督]  
　　署理兩江總督端午帥札委江寗總捕同知姚仰南司馬巡政廳汪樸齋二尹迎接新任兩江總督周玉帥昨日赴道縣兩署拜會至晚乘某輪船赴青島恭迓節麾 
[花縣延賓]  
　　候補同知蔡鼎臣司馬國器新委辦理冬防保甲委員武野萍二尹淮周昨日均至上海縣署拜會 
[補提船户]  
　　馬路工程局水巡捕頭目陳向榮及捕頭胡瑞龍因有私和人命之案經署兩江總督端午帥訪聞札飭蘇松太兵備道袁海觀觀察轉札上海縣汪瑶庭大令查拿到案訊明收押兹大令杏得此案尚有謝金榮謝金發二船户應卽提同質訊爰於昨日簽差恊同船牙赶緊補提矣 
[西人踢斃水手案判牘]  
　　前者停泊滬北新垃圾橋之米船水手晏金寳被查察河道之水巡丁西人門司舉足踢斃兹己由兼理刑事美總領事古衲君及陪審官兠門杜来研訊定案兹錄其判詞下西歴一千九百零四年十月十四日徐掌掌禀稱十三日有晏金寳被門司打踢致斃是案於十九日集訊陪審員司兠司杜来門司具有訴詞訴稱無罪當據美國海軍監院醫生蘭生工部局西探頭目麥克杜威新閘捕房捕頭乞而阜司及華人徐超祥陸善香潘恊泰陳福任陸阿九等又江巡捕頭梅羅江巡小捕頭蘭兹培被告門司等到堂分别研訊訊得該被告係上海水巡捕查察河道是其責任十月十三日晨出巡之際米船一艘停泊新垃圾橋北阻碍往来河道門司諭令移開該米船水手移向上流旋又停住當諭令移船時門事持小竹竿毆一水手鼻有血出惟並未重傷第二次門司始以小竹竿恐嚇繼由杉板走至靠岸一面使米船水手無從逃遁門司遂上該米船令其移動有水手一人遂往摇櫓又一人爲門司左手扯住衣服用右拳在該水手左邊下身毆打數下用足踢一二下遂仍回至杉板照常巡察被毆之人由後稍跌進中舵大約五分鐘或十分鐘時身死以上各情確鑿無疑當該水手斃命之次日上海縣前往相驗當時有美國會審員及海軍醫生蘭生均在塲美員當請剖腹檢騐上海縣以中國無剖騐之理不允醫生蘭生祇得就身外騐視一週騐得該尸身並無傷痕及破碎之處惟小腹微有漲大之形嗣由美總領事力請剖騐以質訊在卽倘可剖騐可以明悉該尸身贓腑致死之故上海縣仍稱不能允許剖驗故現在公堂祇能查出該被告曾經用拳足踢打死者數下死者當時跌倒隨卽身故其致死之故由於脾臟被門司踢打傷裂本公堂據此辦理查新修律例第五千三百四十一條在政府該管所及之處定爲殺人之罪律載凡不按律法及故意打戳傷損擊射他人致死並無仇者均作爲殺人之罪此案尚有數種情節該水手當門司諭令移船門司係盡其水巡之職該水手不遵阻礙河道肇禍無論如何該巡捕除爲護己身起見無打人之權設立江巡章程内亦註重於此門司之毆打該水手决無欲其重傷之意亦不至用如此力量或手法傷及被打者之内贜死者之臟腑如何並未明晰緣華官不准剖騐雖經美領事署稱願小心謹愼開剖騐後仍置原處仍不允許惟切望嗣後如有此等案件必須剖騐者能得商妥剖騐此案據徐掌掌禀呈歴次質訊被告門司在中國上海新垃圾橋北地方於一千九百零四年十月十三日違律踢打晏金寳致晏金寳身死實犯殺人之罪斷令門司監禁十八個月並做苦工由斷定之日起算或在上海美國押犯人之處監禁或他處由美國政府派定另派委員辦理此判 
[起解棉衣]  
　　紅十字會紳董朱葆三觀察刻因時届隆冬特製成棉衣三百套解送東三省俾居民藉以禦寒昨日函致關道憲袁觀察請轉咨海關稅務司騐放 
[惠宏利涉]  
　　美界司考脫路之虹口港向無橋梁以通来往行人咸以爲不便近日英美等國租界工部局董擬在彼處建造一橋業己鳩工庀材尅期從事矣 
[飭傳地甲]  
　　寗滬鐵路業經開工刻下己築至本邑二十七保地方是處鄉民於鐵路所經之路播種小麥昨由購地委員周太守鉞飭各圖地保傳諭鄉民令卽停種詎各地保均抗傳不到因即函請上海縣主汪瑶庭大令飭差往傳並請派亭耆丈量弓手等數人至築路處伺候大令遵卽飭差全順薛貴並酌選丈量書手赴局并傅諭各地保常川伺候妥爲照料 
[火警候查]  
　　前晚法界文元坊夏炳生花油棧内不戒於火延燒左右鄰事後經包探將夏拘入捕房捕頭向之艦詰夏聲稱棧中積貨甚多且未保險此次之火定係匪徒所縱請飭訪查捕頭准交人保出候查明再核 
[犯婦病斃]  
　　華曹氏因在通州犯案奉州尊王刺史飭差来滬移提縣主汪瑶庭大令飭將該婦提到適因患病判發普育堂醫治延至前晚身死堂董某君函請大令蒞堂相騐旋有氏之家屬求請免騐大令准之 
[預募棉衣]  
　　上海爲通端總埠衣服之麗都幾於目迷而神眩雖其間不盡富商大賈家道殷實者然就其一身論之則固赫赫乎外觀有耀也獨至貧苦小民所入有限半絲半縷物力維艱雖不慕文綉之榮究不免單寒之苦情形縮瑟大是可憐敝堂歴年以来給發棉衣幾不可以數計然皆賴諸大善士恊力捐輸後先接濟俾鶉衣百結者流得以子取予求而不憂其匱兹當冬令初交嚴寒漸迫若非措置於先時恐不免躊躇於臨時爲此普勸同仁府賜矜憐預籌散給衣無取乎華美但求可以禦寒人本同此體膚何弗代爲設想施當其阨功必倍之而天道好還自予以無量福無量壽以酬其無量功德矣乞附報章藉希均鑒滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹啓 
[萬國紅十字會来函]  
　　啓者本會昨承中外日報館汪仲谷先生交来經收秋季英龍洋一千八百五十元規元一千零十兩小洋二十三角九分赤金壽星一座計重九錢六分又淮揚道臺楊觀察募助英洋七百九十四元高湻縣李大令交来曹輔宸捐洋五十元吳良策捐洋二十元繆松等捐洋十六元邢邦達捐洋八元陳寳善堂捐洋六元五户共一百元青蓮堂陳丙候各捐洋五元按仲谷先生爲本會名譽會員憫念同胞慘遭浩刦熱心愛力屢將募助巨欵爲中國開未有之義舉而楊觀察李大令諸公業善好施亦均提倡殷殷勸捐踴躍德門種福喜慶連綿可爲預卜除分掣收照並函復外謹乞登報布聞[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　九月十七日外務部欽天監侍衞處值日無引見克王請假十日崇中堂續假十日皇上召見軍機大臣提督衙門奏據中營副將鮑湧泉參將王文煥遊擊張得海督帶守備楊鳳鳴於清把總張永福千總松年在京北拿獲白晝執持木棍搶劫行人之盜犯李三王喜等三名又督飭守備于清千總松年候補外委王春等在京北四撥子地方拿獲夤夜攔路搶劫騾頭之盜犯王蒼兒卽王泳詳蔡二卽蔡采買贓韓得山等四名又右翼翼尉德瑞副翼尉啓興委翼尉秀昌督率副尉隆福署恊尉松壽等會同警巡振林定興縣黄國瑄等帶同目兵在京城内外等處拿獲結夥持械嚇禁事主搶劫多贓盜犯郅順卽王郅順等五名口均請交刑部○十八日商部鑾儀衞鑲黄旗值日吏部引見五十員國子監七員正白蒙二員内務府二十員麟公假滿請安皇上召見軍機大臣振貝子○十九日吏部翰林院正黄旗值日吏部引見四十七員宗人府十六員上駟院二員提督衙門四員茶膳房二員廂黄蒙二員廂紅滿四員恭王等考騐宗室馬步射覆命朱侯致祭明陵回京請安黄紹箕服滿請安增崇因伊弟補縀庫郎中謝恩文泰因伊子以侍衞用謝恩興伯請假十日吏部奏派騐看月官派出張百熙陳邦瑞郭曾炘沈家本恩順李昭煒特圖愼景灃雙壽茹泰忠林艾慶瀾要灼華周樹模王金鎔陳恒慶皇上召見軍機大臣及趙士琛工巡局奏續獲鑄造私錢人犯石慶禾等二名又拿獲誘拐幼女人犯幗懙等七名請交刑部○二十日户部示人府正白旗值日無引見張振勳謝授太僕寺卿並商部考察外埠商務大臣督辦閩廣農工路礦事宜恩張仲元謝授太醫院右院判並加五品銜恩道府姚福同等謝恩陳寳瑨王國鏞預備召見意公續假五日祥年請假十日江蘇補用知府張壽鏞謝恩掌儀司奏二十七二十九日祭奉先殿倫貝子橚貝子行禮關防衙門奏初一日大高殿拜表醇王行禮皇上召見軍機大臣及張振勳陳寳瑨王國鏞 
[施粥先聲]  
　　本邑大南門粥廠自十月初一日開辦以来業經駐廠委員唐别駕傳知地甲丐頭人等著知照貧困男婦及乞丐人等一律廠前日先將婦女粥籌給三百餘起聽候煮粥按名給食 
[輕生了事]  
　　法界大馬路恊源祥南貨店學徒某甲因與店夥某乙口角以致服毒殞命時店中執事己返寗波爰暫停屍四明公所曠地聽候商妥核辦至前日執事人来滬邀同屍兄商議以其弟死由自取於人無尤己由店中從豐棺殮大約不致别起風波矣 
[上海縣署瑣案]  
　　孫升祥控陸厚卿吞没衣服一案前晚奉縣主汪瑶庭大令提案研訊孫供徽州人向在北新涇開設安吉質當因女兒擇吉本年五月間出嫁先於正月中倩成衣匠陸厚卿定製綢布衣服二十四件共計工料洋銀一百四十八元當時付楚小的旋回徽州料理雜務至四月杪衣尚未到小的返滬與妻向陸催索僅得布衣十二件由地保沈子崗交来其餘綢皮衣十二件延約至令迄未交到爲特控求究追陸供孫於正月某日遣伊夥戴姓持布来託小的製衣十二件言明工資洋銀六元旣而戴来取去六件祗付工資三元後由孫来取衣小的以衣未製就且戴姓未到不便交付孫喚地保沈子崗將己裁未縫衣片六件取去工資無著乞鑒地保沈子崗供與陸同大令判陸交保候提戴姓到案質明察斷○木行夥唐忠祥控張阿福圖類洋銀六百餘元押追日久迄未措繳前晚由大令提案判責二百板還押限速繳楚 
[上海保甲巡防局紀事]  
　　陸怡生前將南匯縣境下沙地方某姓女郎誘出藏匿昨經女之家屬来滬獲將陸扭控二十三七鋪巡防局局員李伯屏二尹飭押候帶案訊究○偷兒小南京行竊某姓家雜物經捕役查獲解至十六鋪巡防北局局員陳仲賢二尹提案訊供判責一百板驅逐出境○昨日荳市街天泰酒店主以前晚被賊竊去衣服等物開單投報十六鋪巡防中局請爲查緝○昨日十六鋪巡防南局勇丁某甲在王家馬頭拘恊擺設賭攤之金標一名帶回局中禀知局員賈礎玉參軍聽候訊究○著名流氓高順林前因同黨銅匠金發戮斃楊和尚案發逃至浦東未經獲案前日糾人至楊家渡搶劫某姓女致被鎭民集衆拘獲送入巡防局局員蕭馥亭二尹飭移送總巡局禀請謝岳松明府訊究 
[英美等國租界公廨紀事]  
　　鄒壽和扭控李阿四誘拐小孩讞員黄耀宿司馬著將李交人保出速將孩尋交到案以憑訊辦○四百十三四百三十四兩號華捕解在途拉客之流妓王小紅及傭婦張高氏到廨值日差禀知司馬著押候訊明核辦○二百八十等號華捕解病民趙明生甫阿蘭楊培甫朱保慶及瘋人宋鶴雲等五名到廨司馬著一併送棲流所留養醫治 
[英租界捕房紀事]  
　　偷兒張漢卿掩入三馬路一百三十六號門牌吳廷賢家行竊衣服銅器等物正欲逃逸適爲包探劉光震所見連贓帶入捕房捕頭令押候解送公堂禀請讞員黄耀宿司馬訊辦○馬夫王阿大沿途招攬生涯適爲工部局查捐洋人所見以其有違租界定章連車拘入捕房捕頭令押候解送公堂禀請訊辦如欲將車保出須存洋銀五十元○四百九十九號華捕巡至江西路見一女年約二十餘躑躅街頭狀似迷失歸路者因卽帶入捕房捕頭向之盤問女稱小字阿翠家住某處父爲木作頭餘言含混捕頭命著包探何阿春送回伊家收管○一百五十五號印捕巡至南京路見曹桂生李桂之在電杆上工作偶一不愼失足墮下致斷脚骨當卽舁入捕房捕頭著送仁濟醫館求治○七十八號印捕見一西人醉容可掬頭顱業己跌破血流被面徘徊黄浦灘一帶因卽拘入捕房捕頭著押至酒醒時釋出 
[法租界捕房紀事]  
　　某牛作主以未經宰牲公司蓋印之肉入市混售經公司中人查悉扭送捕房捕頭令押候解送公堂禀請讞員陳楚生大令究罰○船夥張某因與船主某甲口角扭毆之下傷厥頭顱經巡街捕拘入捕房捕頭見甲受傷屬實著自行醫治張押候解送公堂禀請究辦 
[美租界捕房紀事]  
　　前日嚴阿泉孫四冬在浦東某處行竊鄉民某姓家水牛一頭販售與法租界某牛肉莊昨爲包探朱桂生查悉將嚴孫拘入捕房捕頭令押候解送公堂禀請讞員黄耀宿司馬懲辦○昨晨小竊張朝生掩入北河南路陳阿狗所開小烟館行竊烟槍一枝携之而出爲包探劉阿炳連贓查獲帶入捕房捕頭令押候解送公堂禀請訊辦 
共集字治語十餘萬言注以發音標其讀注附圖千餘末載他國俗語解義减筆字解記號彚譯中西地名表全書一千九百十四葉鴻博精密侯官嚴先生許爲獨出冠時之作洋裝半皮面每部一大册價洋七元五角 
[商務書館華英字典]  
全書四萬字訓詞淵雅譯義詳明並選譯成語末附減筆字解各種記號每部一册洋裝金字布面洋紙價洋一元二角五分 
[商務印書館新出袖珍華英字典]  
特請上海南洋公學胡文甫吳愼之先生編輯酌删繁重全書約四四萬餘字製成小册納諸懷袖最便翻檢洋裝布面每部一册價洋一元○上海商務印書館○漢口○廣州商務印書分館仝啓 
 
 

Page 10

 
 
   
 
 

Page 11

 
 
   
 
 

Page 12

 
 
   
 
