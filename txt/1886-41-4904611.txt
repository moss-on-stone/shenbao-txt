# 1886 - 41 - 4904611

 

Page 1

 
 
[四書人物類典串珠告白] [  點石主人啓]  
　　染翰爲文每苦支絀間有類典掛漏珠多惟上元臧仁齋先生四書人物類典串珠最爲善本類分四十計目六百七十餘條押大不遺足稱該俻掃葉諸坊檢交本齋代印惟是引証紛煩易滋錯誤本著不惜高貲精加校勘書雖雜而根據分明字極微而鬚眉畢現無烏焉帝虎之訛遂右有左宜之便洵枵腹之膏腴饋貧之情粺也分訂四本外加總言定價一元掃葉醉六文瑞及南北各埠申昌發舊如欲　買格外從亷此佈 
[六十六號畫報出售] [  申報舘主人啓]  
　　顏君永京出其遊歴海外各國名勝畫片爲影戲以　　觀者趾錯於門而未經寓目者不知凡幾本齋特倩吳君友如一手稽成十六幅俾留此　泥鴻爪與海内君子同觀焉又敬送着色一家春圖一幅　田君子琳所繪妍麗異常可裱立軸附訂畫報之首畫譜暫爲停送後附淞隱漫錄屬說一　准於新正初六日出售此佈 
[論游勇圖刧事]  
　　前報列法租界吉祥街口劉旭齋舊貨店五傍晚時突來游勇模様者四人擕石灰包向内亂擲經司帳者大聲呼救當卽兠擒一名據供田榮貴湖南人七年分在　隊營前哨六篷當差現未開糧並無擲灰圖刧等事迨覆訊又供姓李並哨官黄起雲篷頭許起鳳姓名確鑿案仍未定　呼異矣吉祥街何地也而敢于嘗試耶巿廛櫛比捕役梭巡同黨祗有四人斯卽愍不畏死亦不當輕舉妄動遽自投于羅網之中舊貨店何店也零星衣物何至宵小生心卽使飢水擇肉　無十倍百倍于此者而乃貿焉思逞當亦自悔不遑矣且傍晚時燈火通明往來如織一經呼噪四面圍擒有力如虎之人到此亦不能兎脫誰爲爲之孰令致之其殆惡献日發暗中鬼使神差事後亦自覺如癡如夢耳然而若輩何知惟恩攘奪地之衝僻店之大小時之早晚固不暇一一通籌而後放瞻放手鹵莽滅裂殊不足挂齒頰間而獨無如田榮貴之爲游通何我朝龍興之始豐功偉績半皆世胄天漢　藉以電激霆驅者祇此八旗勁旂天下旣定各行省乃設緑營有事則徵調而威加海内仍專恃乎東三省蒙古滿洲　　殊寂寂焉嘉慶時川楚教匪蔓延徧千里承平日久軍籍半虚始招鄉勇以濟營兵之不及其中如羅思舉桂涵諸君　勉立功遂得上逹天聽榮膺節鉞談兵者每以緑營爲詬病咸豐同治朝削除巨憝全賴勇丁江忠烈首創楚勇出　勦賊分解桂林之圍胡曾二公繼之規模宏遠勳業輝煌名將名臣大抵自田間來而鄉通之出身遂與行伍等且更　而上之獨是旣收其利終必至隱貽其害干戈載戢大半歸農情性粗豪金錢撒漫一旦投閒置散豈能鬱鬱久居又當其在營之日自傷孤孑將伯誰呼團拜結盟誓同生死乃一則仍留防汛一則久賦歸來于是私往他鄉重尋故友　勇借營勇爲留頓同隙蹈瑕以劫盜爲生財計幸而得盈欲壑四散潛蹤雖地方官懸賞嚴追誰敢向堂堂正正之營找尋線索以致年來盗案十不破一不肖借游勇以分肥若者爲兄若者爲弟指天畫日肝謄相傾苟不至于當場拿獲則瓜分豆剖樂此不疲國法營規豈特置諸腦後哉夫田榮貴旣明明供認問官必移文核實或營中並無黄起雲其人並無許起鳳其人更並無田榮貴其人則行刧未成本無外法不過笞責數百下枷示一二月費一紙文書遞解回籍而已卽田榮貴果在營中果圖行劫亦可以前曾犯事業已斥逐出營爲說與許起鳳無涉與黄起雲亦無涉方今時事大都　此然則勇之不在營者謂之游勇兵籍中無可參稽卽本地官亦難於覇管三五成羣流爲匪類其害固不待言勇之在營者又時有此等異事使從前名譽一槪抹煞且追咎于召募之人歸罪于統領之將號衣一脫防範難周將何道以處之胡文忠有云兵猶水也不流則腐其言深有意味此輩勇丁旣不能遣撤當勞苦之若張朗帥在京卽令其所轄營兵挑濬城河刻期蕆事事成之後略加犒賞旣不至筋力懈弛積爲無用而防戍之法亦宜量爲變通勿使拘于一處更　替代奉命卽行則游勇之來訪者必不能安然留頓隱然分肥焉雖然行軍紀律弭盜章程自有當軸者謀之管窺蠡　之談多見其不知量耳又孰從而采納哉 
[本舘接奉電音]  
　　昨接在京友人專發電音有本月十三日上諭一道敬謹譯登○正月十三日奉上諭福錕等奏請飭兩淮措解利銀一摺兩淮應解步軍統領衙門利銀歴年拖欠至六十餘萬之多本年二月間恭奉 
慈禧端佑康頤昭豫莊誠皇太后祗謁東陵所有隨扈官兵應領口分及各旗營修墊道路需欵甚鉅自應先事豫籌以免貽誤着兩江總督嚴飭兩淮鹽運司卽於前欠利銀内先行籌措銀四萬兩批解步軍統領衙門以應急需倘該道司一時難於籌解卽由兩江總督在藩庫内無論何欵提銀四萬兩尅期起解二月二十五日以前加數解到仍由該道司籌解藩庫歸欵毋稍遲悞欽此 
[爪哇巿語]  
　　印度新聞紙言爪哇地方去年商務大爲減色華商之在彼在倒閉甚多該處之銀行現均收帳稍有疑虜卽行收回並不輕易放出且其中竟有本利全失無可取償者所種加非亦值歲歉恐今年尚無轉機也 
[皇州春色]  
　　東例門内趙姓老嫗年過古稀一身孑立貧而多病苦無可言去臘二十五日大興縣發放孤寡錢糧嫗親赴領銀奔馳廿餘里日暮始歸憊甚就榻酣睡隔屋某甲之婦無賴也瞰嫗有銀涎垂唇外夜深潛入嫗室探其懷竊銀而逃嫗驚醒急呼捕賊婦恐隣人奔集窺破奸謀乃順手舉室内門閂向嫗頭顱猛擊嫗痛極仆地婦擲閂欲遁適逢隣人持燈入見其面帶驚慌回顧嫗横仆地上奄奄欲絶隣人詢以故婦信口支吾隣人乃將婦扣留不使去移時嫗甦備述顚末隣人遂從婦身畔搜得原銀欲將婦送之坊署次日甲來家知其事乃向嫗及諸鄰叩頭如搗蒜始得釋婦回家○近有無賴以猪脬盛私酒濳售與人以故官酒店生意目見蕭條崇文門稅課司酒課亦因之大不如前稅課司遂在各巷口徧貼告示不許鋪户暗賀私酒如有前項事情一經查出按例罰鍰○客臘二十六日午後前門外迤東之曉巿木廠失愼木料盡付一炬所失約值數千金掌櫃某甲急甚聳身火内以圖自盡旁人見而扡出衣褲已付焚如潑水滅之乃幸無事○順天府諭大宛兩縣教諭令傳知新進諸生於除夕衣冠來府恭擡神牛入大内以備元日打春之需○南城吏目隋殿甲前因私封户部俸餉書吏信宅隷役藉端搶奪以致被叅刻經刑部擬定將隷役劉陸亅張四人分别軍流隋交部嚴加議處○朝鮮使臣年班朝賀於客臘二十六日到京照例寓居前門内城根會同四驛舘呈請禮部奏明抵京日期並轉行各應管衙門預備供張國家懷柔遠人可謂無微不至矣 
 
 

Page 2

 
 
[蕪湖屢火]  
　　元旦日蕪湖東能仁寺旁某姓家失愼幸在新年路上行人麕集得以卽時撲滅及黄昏後河南西街某姓家又遭祖龍肆虐蓋緣除夕守歲家人徹夜未眠困倦殊甚是日未暮合家卽赴黑甜鄉不知因何遺火致燒去房屋三十餘間並焚斃年逾古稀之老嫗聞卽其姓之祖母也初二日申刻江口新關下首蘆柴廠中又遭火警因有兩丐在廠旁棲息藉蔽風雪午餐後偶爾打盹遣火於積薪中星星之火遂致燎原兩丐不及逃避僅於餘燼中撥見殘骸而已初三日午後河南浮橋口某豆腐店又火燒夫房屋數間初五日辰刻東門外笪家巷内張姓小烟館又兆焚如各洋龍聞警風馳電掣而來澆灌一時之久始得火滅烟消殃及隣屋四家此外被火者尚復不一而足何祝融氏之不憚煩耶 
[慘遭火劫]  
　　去歲十二月二十六日爲天德黄道良辰杭州居民店戶之祀神散福者紛紛不絶爆竹聲直然至天明後巿街行宮對岸地名周公并路極灣曲前通十三灣巷其側有一夾弄俗以馬衙弄呼之弄窄甚兩人不能並行且弄底不通别無出路居此者如在重城複壁之中楊某居弄口以泥作世其家旣耐辛勤尤善居積數年來囊内充盈遂於弄中創造樓房十間一字毗連直逹弄口已居第一間餘屋放租收利家中男婦共七人各安勤儉雞豚在室米榖盈倉一切零星度歲之需無不先時製備欣欣然專盼玉梅香裏歡飲屠蘇爰定於是夜祀神廿八餞歲預約親隣圍爐泥飲至更魚兩躍堂上絳蠟高燒主人方羅列五鼎三牲薰沐更衣虔申拜禱忽樓上喧傳分娩稳婆未到啼聲已聞墮地一雄闔家欣慰咸謂是兒必天上麒麟應時始降衆爭失登樓問安道喜竟忘樓下祀神無人照顧不一時風吹燭花至神軸上延燒板壁上及屋椽堂後卽楊之臥榻榻下盡堆稻草一經引着烈燄騰空所有送神之鞭炮高升等一片連珠聲震山谷比隣方驚見火光及聞爆竹聲知爲某家送神並不留意迨見炎炎之勢冒出層樓始驚亂搬聚什物奈弄口出路爲火燒斷弄内兩面是墻更雞飛越欲逃性命益覺蒼黄一時女哭兒啼聲震遠近更有全家十餘人互相提抱痛哭哀號者有三四人或六七人席地圍坐束手待斃者幸某紳登垣見此情形命人取長梯放墻内衆急拾級而登得出者共二十餘人復經某泥作將垣盡力穴成一洞拖小兒女從洞中出事後查悉弄内十二家共得三十餘人焚死十四人且有一孩一婦無從尋覓楊見火已燎原急將産婦母子搶出驀被黑烟一卷卽時悶倒於途楊促令其子先逃子不忍獨生以致兩相躭悞一門七口同歸於燼傷哉 
[元旦試筆]  
　　杭諺云夏至罕逢端午日百年難遇歲朝春猶憶同治戊辰閏四月夏至適值天中今年丙戌而立春恰在元旦二十年中兩語皆應誠難得也是日曙色初開紅光遠照朝霞未散旭日高升滿天瑞藹黄人方棒日而升夾道東風青帝正送春而至都人士之遊天竺登吳山者鬢影衣香途爲之塞至午刻淡日漸沉陰晴忽變下午卽微雨東來瀟瀟成陣行巿間已成滑滑春泥晚來雨聲更惡檐溜頻聞滴瀝終宵至曉未止諺有立春一雨到清明之說是以肩販 
[鳩江新語]  
　　蕪湖好事者每于歲除騐水漬以卜歲事豐歉除夕謂之辭年潮元旦謂之拜年潮均在一悄以外帮農圃中人咸謂今歲可歌大有也○初二日黄昏後有紅光起於西北見者以爲瑞兆○范羅山前之魚埂山爲胡姓祖業現經英領事官購買議給價洋二千元業由領事照會首憲於去臘二十八日札飭蕪湖縣楊璞生明府及洋務委員沈輔廷剌史丈量界址並諭各故主遷移一俟遷凈卽行兌價管業興建領事公廨○小除夕江永輪船抵埠有搭客某檢點行裝遺失衣箱一隻當告船主在船搜獲竊賊一名除追取贓物還客又搜獲皮袍馬甲幾件及現銀三十餘兩當時將二賊交蕪湖招商局發落局董李君以時屇歲暮將該賊從寛發放并擬將銀兩皮袍馬甲等解往上海充賑○蕪湖縣楊璞生明府於新正初五日往太平府拜賀新禧翌日回署○去年水灾甚重各處貧民流離失所者指不勝屈歳杪皆趧到蕪湖新歲以來分投行乞居人出外每爲鳩形鵠面者所困而巿上鋪户則更有不敢開門者○前報某洋行籨字西人阻稅滋事一則聞經梁小若觀察訪明該洋行係華人胡某等所開西人僅與簽字禀奉南洋大臣曾九帥批示大略謂西人非是自挈資本領照貿易自應按通商條約辦理云云此係得諸傳述俟有明文再行登錄○江口福喜茶園於元旦日起掛英商旗號添請北地名優登塲演唱紅氈甫殿裙屐爭來獲利當可三倍○去臘各行店之下鄉討帳者多被游勇搶劫聞某布行夥被搶洋百餘元且受微傷某紙店夥被劫洋五十元腰際被刀戳傷某號夥背負洋五百數十元爲匪徒所見卽有七八人尾之而行及至湖難一望荒凉杳無村店該夥恐性命不保急將所負之洋望灘上一擲匪徒爭先拾取夥得乘間奮力奔逃至一大鎭始得脫身行路之難於此可見 
[兼攝要差]  
　　蕪湖道銀庫及新關官銀號兩差時有收放之欵在在均須稽察關繫極重今委員江群振祚需次多年尚未赴部註册因奉文催辦業已自行辭退間梁小若觀察現已札委當塗縣大信司巡檢李君金池接辦李君係有職守人員旣先得道署發審之差今又兼銀庫銀號兩差所謂韓信將兵多多益善查大信口離無半站路亦不近長江上下時有風波在他員處此煩劇必憂疲於奔命而李君則槃槃大才游刃有餘宜其憲眷優隆超越尋常萬萬也 
[命案類紀]  
　　九江倉巷口有軍功李某素以放債盤取重利如到期不還則唾罵毆辱無所不至因此人皆側目有鎭標世職袁某借伊錢四十餘貫約至年底放餉歸楚至期袁逋負甚多不能踐約思築臺以避之爲李撞見始而凌辱繼則凶毆致袁身受重傷經人舁回已無人色於去臘二十二夜傷發斃命袁之少婦幼子次日往縣署報案經周邑尊准詞飭差將李傳到重責管押於二十八日帶同書役到場相騐未知將來如何定案也○去臘底石門澗胡姓傭人某甲在九江購買年貨交易旣畢夕陽已西下矣甲將雜貨及錢兩貫用篾籮挑回行至太平宫地方遇动次日該地方人見甲身横陳路旁有認識者往胡宅送信胡姓趧來見甲頸項有青紫色尸親亦至擬往縣署報案旋經人解勸令胡姓備衣棺收殮且作齋醮屍親遂隱忍而罷 
[打劫官船]  
　　湖口縣下之老鴉嘴地方本有水師汛某外委管帶舢板船駐泊以便稽查匪類去冬水涸時該外委將其眷屬坐船移泊港内而將舢板移泊洲外相距約里許臘底忽有游勇十餘人乘夜持短刀闖入坐船行劫將上下人等用繩捆縳用敗絮塞口不許聲張卽將船内衣箱等件搶劫一空次晨該外委得信帶同水勇赶往緝拿已杳如黄鶴矣及後謝協戎偵知該游勇等將皮箱等件運至湖口縣某烟館内卽帶同弁勇多名前往兠拿人贓俱獲聞已送縣究辦云 
[承修堤工各員名單]  
　　揚屬運河東西堤工經吳柏莊觀察於客臘親往履勘擇要興修兹將委派各員弁名單列左第一分汪列瀛陳裕朝第二分金星楏蔣慶安第三分程榮葛幹第四分葉涇歐陽鼎第五分蔡廷本第六分李黻廷第七分范元鎔第八分郭鼎臣第九分金桂芳袁國祥第十分楊瀚李生壽第十一分謝宗慶陳兆連第十二分時慶璋第十三分王永祺許之琛以上十三分聞已於本月初三日一律開工矣 
[遼瀋雜言]  
　　水雷局總辦劉君鶴亭親自上街查察見一人冒稱水雷營中軍士查取清錢劉君因卽拿住拷以手械押令遊行并自述冒勇訛詐等事遊畢然後关交廳署嚴懲○去臘南貨日貴北貨中惟瓜子貴至每擔二兩有奇匯票每千兩交現者加匯水九十兩抺爐者直加至百兩云○寶源興油坊荒閉後虧銀甚鉅惟將憑帖飛子兩項發清所有南號票帮存借各欵分文不能應付經人調處祗給一二成○封河前 
 
 

Page 3

 
 
天津輪船帳房細崽毆死卸貨小工一名凶手經仁裕作保隨船回南當將屍骸厚殮寄厝會館中事後屍兄來營仁裕許以俟來春開河後天津 
船駛來定當給銀撫恤詎死者之嫂不允謂欲赴海城縣訴寃不知此事將如何了結○營地錢鈔素不挑剔新砂新鑄多若繁星去春由大會首董禀請官憲出示禁革私鑄爲之一清至封河後各棧鋪咸出本鋪憑帖收買米粮米販多有持帖取錢者各鋪故智復萌漸將小砂塔用以致爭鬨之事日有所聞遂經人商諸六會禀請廳署弛禁寶司馬以春間由會請禁小錢目今又請弛禁出爾反爾何以伸官法而平商情乃批斥不准○嘉平初三日晨和記油坊雇車十三輛裝貨往上城騾馬六頭被盜劫去距劫處二里卽駐有防兵何物匪人膽大乃爾○邇來道途多梗距營二三十里之遥大道上時有搶劫之案雖遂信走脚亦不敢獨行其稍帶行李者必雇馬鑣護衛甚至貧人身上棉衣常被匪徒剝去甚矣天荆地棘行路難今不異於古所云也 
[滬北瑣語]  
　　前日將晚時巡街捕見一乞兒困臥路旁奄奄若斃卽雇車舁至捕房巡捕令送公廨安置及到署前業已氣絶由值日差禀明羅太守飭傳地保報堂棺殮發壇○局賭之風滬上最甚况在新年尤易肆其伎倆近有本邑人某甲因屢賭屢負謀在英界四馬路某妓院設局聚賭藉挑頭以漁利一時迷龍陣亂喝雉聲喧卽有局賭之人混跡其中賺得洋二百餘元忽忽竟去妓院傭人尚識其本來面目將情告甲同賭者爭欲出外追尋然已毫無影響來也無因去也無蹤抑何詭秘乃爾○公平洋行畜各種狗自上禮拜五夜起疊被人槍斃三頭當報捕房派包探陳阿九往查見該洋行之園與西國飯館通逹犬則槍斃園中未知何人所爲詢諸傭人亦稱不知是亦狗之疑案也 
[英廨停訊]  
　　英會審公廨未訊各案本定於昨晨解訊因美繙譯易孟士君出遊未返故改於今晨解訊 
[法廨停訊]  
　　明日爲元宵佳節法公堂停訊一期所有應解之案統歸十七日解訊 
[訊無確供]  
　　本月初五日有賊潛至江蘇海運局竊去銀洋三百五十一元高麗參十六枝勒捕緝查迄未破獲日前局員朱君將局中丁役兩人函送上海縣署請訊莫邑尊提訊緣由兩人均無確供前日局中復將徐聚桂送縣晚間邑尊屏退從人親自提審供詞亦極游移邑尊著押候覆訊核辦 
[押候質對]  
　　本城典尺灣宏懋銀飾鋪主趙桂山赴縣呈控隆興聚帽鋪主李阿六偕夥沈卿雲持鐵尺擊斷足踩一案王司馬提訊沈卽雲卿復飭提李歸案候訊等情已詳前報前日晚司馬升堂復訊趙受傷沉重遣抱金逸齋投案伸訴前因沈供浦東高家行人向在周浦某帽舗去冬停歇臘月初經人荐至李店作夥是晚偕李洗澡回時經過趙店門前聞門内喧鬧之聲李前駐足間看店主見之麾令他去李不服口角之餘互相毆鬥旋經小的勸李回家而小的反驀被趙店中人扭來案下小的異鄉飄泊安敢肇此禍端叩求明察可也李混名娘姨阿六供稱小的在本城四牌坊開設帽鋪沈于新正初五日辭歇工帳亦已算清請訊荐保人便知詳細帳據呈閱司馬謂沈曰李姓已將爾辭歇爾何得說謊豈爾挾辭歇之嫌意欲設計陷害乎沈支吾莫對司馬着將沈押候原告稍痊傳案質對李交保候示　 
[投請銷案]  
　　去臘英界公和祥綢庄倒閉所有用出之法界吉祥街益裕竹布店匯票爲數甚鉅在法公堂控告者有純泰鴻源允孚各錢庄卜文記德興瑞悅生昌各綢庄共計六户計洋四千九百元當經將竹布店主鄭傳禮拘案押追嗣因病交保等情均詳前報昨日據鴻源錢庄胡廷鰲悅生昌綢庄趙福卿卜文記綢庄陳香谷三人投案訴稱益裕之事已經人調妥益裕出洋三百元尚少洋四千六百元歸公和祥料理我等均已應允爲此投案請銷翁太守問公和祥如何料理答稱約有三折光景太守准予銷案三人叩謝退出 
[法界公堂瑣案]  
　　畢松培訴稱胡慶全託我荐清潔局生理包定八仙局一帶詎第一年是伊弟桂芳所做卽虧空爲局中金廷棟所辭胡慶全又來託我說有保人第二年慶全做一个月又以虧空停手承攬已向收回因金處包定一年爲期復由伊接手下來共空洋四十六元由我墊出向伊收取一味恃强又據王竹樓稱胡慶全託借洋二十元至今無着請爲追還借據呈閱翁太守詰之胡慶全據供託畢作保是實尚有施春江轉保做一个月交伊洋元柴米計有洋二十五元本定做一年獲利均分不料伊獨佔利益反謀奪我生意太守謂伊與爾作荐爾竟出此言實屬喪心今姑從寛交保限五日還洋六十六元胡又稱有帳簿應還我核算太守詰畢松培答稱伊簿放在櫃中因欠茶錢櫃被茶店扣任太守着先往茶店看明帳簿卽行交伊算帳再候核奪○八仙橋相近開小烟舘之楊長福被高金元欠東洋車租錢一千數百文屢索未付前日遇於自來火行横街向索爭閙將高金元小肚踢傷由捕拘入捕房翁太守詰訊之下楊稱並未打架索錢是實據法包探孫寶生禀稱受傷人送在仁濟醫舘據醫生說尚無大礙四五日可痊太守着將楊交保俟高傷痊送案再核○去冬有陸某之孩經林阿珠經手賣與小東門外德泰糖行一節屢列前報今由該行夥孫煥堂將該孩桂榮关到公堂林阿珠亦將輾轉經手之徐勝蘭兪沈氏徐顧氏等交案孫煥堂禀請追還身價并來往盤川翁太守詰之該孩何與林阿珠同去答稱是父親同去太守謂孫煥堂此事當傳該孩之父到案嚴斥其身價當俟追出給領又謂徐勝蘭等所得媒人錢亦須交出徐勝蘭等稱由林阿珠交我今當如數還伊太守准各人將洋交林呈案○前報列新北門外籮間夫頭瞿子英控伊夥侯佛南一案翁太守飭法包探往傳而侯避在太古帳房延不到案由翁太守請祁繙繹官函致太古洋東昨日瞿投案候示因祁君尚未函逹是以太古未將侯佛南送到據瞿稱初十日太古傳我進去着我與侯合做侯得三股我派二股囑我簽字我以籮間現共十四股今派伊三股别人不肯落空故不能遵照今日下午尚着我前去翁太守謂現由公堂傳人侯佛南抗不到案實屬不應爾亦不必前去着俟禮拜六到案候訊瞿遵諭而退○去臘底南京人許釗呈控外甥戴永生憑媒馬仁進聘定徐桂榮之女現無着落將媒送案請將該女發堂追出財禮洋充善舉一案疊登前報昨日據譚朱氏投案遞禀翁太守閱畢謂禀雖寫得好然夫年並未供出况馬仁進亦供並未做媒旣經朱周氏知照何以婚帖不帶來譚朱氏卽將婚據庚帖呈案並稱徐女名阿大今年十七歲買來做媳婦出財禮洋二百五十元媒人酬洋十元太守謂旣是作媳婚帖何以如此寫姑着將阿大交案答稱去臘送灶後往鄉間太守着寄信回去將阿大送案再詰 
[上海文報局内籌賑叢譚五十九]  
　　刻接嚴佑之先生來函略云正初兩信諒已逹覧霖擬十八日啓行赴東如有賑欵請卽寄揚隨帶前往等因用特登報奉聞如有好善君子捐助賑欵請於日内擲至敝所或交絲業會舘陳與昌棧高易公司彚寄揚州或逕寄揚州東關街協賑公所嚴佑之陳煦春兩先生手收事同一律功德無量○敝所會商絲業會舘陳與昌棧高易公司准於十五日起解山東第十二批賑欵庫平銀一萬兩自上年八月起敝所及與昌高易三處共經合解山東庫平銀八萬兩又移解規銀二萬二千兩絲業會舘共解庫平五萬兩規銀三千兩又移解規銀五千兩揚州公所逕解漕平一萬兩鎭江公所逕解漕平五百兩共計規銀已及十八萬三千餘兩矣 
[陳與昌第六批解山東賑欵]  
　　啓者敝處於十三日解山康第六批賑欵庫平銀二千兩合規銀二千一百九十二兩交揚州嚴佑之明經親臨散放惟東省及沙洲待賑孔亟務求各善士勿嫌馮婦之請接濟源源不勝迫切叩禱之至[  竹坪陳煦元謹誌]  
[上海四馬路高易公舘籌賑公所起解山東賑欵啓]  
　　謹啓者敝所湊集第十二批庫銀三千兩合規元三千二百八十八兩會同文報 
 
 

Page 4

 
 
局彚解山東交嚴佑翁會同諸紳分路查放現當春賑急迫前經敝所分送捐册不少核計未經收回者十有六七伏望好善仁人憫恤災黎隨緣樂助早將捐册賜回總期多多益善少少無嫌俾資集腋功德無量○客臘蒙四川川北道臺黄植庭觀察頒發各册臘杪由百川通匯來銀二百餘兩昨又由百川通匯來内江縣羅明府經募二百兩原册均未賜回容日照册分錄清單以昭徵信用先登報以誌感戴謹此奉佈諸惟公鑒 
李朝覲秋坪氏拜啓 
[跋娛親雅言後]  
　　天南遯叟自創弢園書局以來所刻如蔣劍人嘯古堂詩集八卷芬陀利室詞集四卷芬陀利室詞話三卷以活字板排印者如校邠廬抗議二卷珊瑚舌雕談八卷娛親雅言六卷皆有用之書也娛親雅言排印甫竣今晨惠頒本舘一部排印精緻校勘詳審洵足目悅是書爲歸安嚴九能先生所著先生名元照湛深經術不爲漢以後學讀書得間别具見解前如高郵王氏今則曲園兪氏可與抗手如驂之靳如鼎之峙先生洵無愧焉講經解者必當家置一編聞其定價五角滬上各書坊俱有之定必風行海内爭以先覩爲快也 
　　人日爲霧裏看花客懸弧令旦今屆五十有四高昌寒食牛曁諸同人假聚豐園奉巵酒爲壽禮也余獨未與斯會良覺歉然繼讀諸君賡 
[唱疊和之作亦步韻補祝岡陵並補吾過卽乞同政是幸]  
　　介壽無緣奉酒巵草堂人日又題詩家聲吳越王孫貫國士江鄉婦孺知花似霧中看不厭籌添海屋頌偏遲自慚馬齒叨加長擬述襟懷未有辭余今年六十竊願製句徧告薄海内外之知我者尚未脫稿也倉山舊主献稿 
[和高昌寒食生大吟壇題韓軍門方菊圖七律一首錄呈教正並請斧斯爲感]  
　　三徑香寒玉琢然埀埀方菊短籬邊將軍擲戟當筵賞處士磨稜作枕眠素面却隨秋共老芳心羞對月同圓披圖疑是魁星斗偏與高人證夙緣[  甬東逸史楚塘張延琇拜稿]  
[奉和松堂先生小樓吟飲圖卽求刪政]  
　　海上仙山何處尋小樓憑眺好開襟四時花月供清賞一榻琴堂伴醉吟千里逢迎無俗客半生笑傲愜幽心畫圖未識春風面雅韵難將答賞音蓬萊仙境杏難尋小住高樓愜素襟風細月明堪暢飲詩成酒醉好狂吟高朋幾輩多深致古調滿腔白賞心莫道子期今不見高山流水少知音[  醉酒眠琴生仲英氏未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十二月廿二廿三日京報全錄]  
　　宫門抄○上諭兩道錄前○直督李奏爲東淀水道清理完竣摺○又奏照章酌擬請奬摺○又奏請旌表片○四撫李奏察看知縣片○直督李奏爲叅革知縣勒追夾片○豫撫孫奏知縣飭赴本任片○大臣彭奏請飭部子卹夾片○十二月二十二日帛公假滿請安○堂儀司奏二十五二十九日祭奉先殿慶士綑貝勒行禮○順天府奏京師得雪四寸有餘○召見軍機○皇上明日用膳辦事後至南海等處○十二月二十三日内務府奏派堂子挂紙錢派出福中堂○關防衙門奏初九日大高殿大光明殿拜表載闌醇王行禮○召見軍機○皇上明日用膳辦事後至南海等處○○大學士直隷總督一等伯臣李鴻章跪奏爲東淀水其清理完竣恭摺仰祈聖鑒事竊查東淀爲大清等河尾閭蓄洩之　關係至重前因附近鄉民逐漸侵種日數十年來竟已佔去大半叢蘆密臣彌望無涯不特難容多水卽淀中舊有河道亦因而淤墊重煩官欵挑挖淀旣節節壅滯上游各可遂泛濫爲災必須及時清理惟侵種之地相沿已久愚民不知例禁或輾轉價買衣食所資亦未便一律禁絶經臣派委分發直隷候補道金福曾會同天津道督飭沿淀覇州文安大城靜母四州縣妥細斟酌勘辦議定章程四條一日定界址凡有碍水道及現在水深數尺尚有淀形之處應留出以資蓄水永遠不准栽葦墾種其中有完納葦課水泊等糧者查明奏請豁免若稍碍水道而久被淤墾驟難收回者令於地中多開溝渠使永至仍可流貫一曰設垡船淀　須藉垡船衩大撈泥挖淺凡碍水之蘆葦窄草隨時芟刈以期日久見功應就所收租息多寡以定船數一曰議租息凡不甚碍水道地畝有粮額者就粮核地兼舊完納無粮者從輕議租上等以每畝二分爲率次則遞减惟淀中漲涸無定無庸升科此後葦百水道仍應停種免租讓地於水所收租息卽作垡船經費一曰均差徭淀地皆在水濱升科尚且不佊何况義徭乃州縣苛派書役需索大户則隱射邀免盡累貧民應　察分别裁減均平以昭公允曾於光緒八年正月會同府尹具奏奉旨知道了欽此咨行欽遵在案嗣據該道金福曾會同前署天津道胡燏棻現任天津道萬培囚清理完竣繪造圖册詳請奏咨前　臣查東淀有碍水道之地已據迭次逐細履勘凡水勢較深尚有淀形可騐者自靜海高家三分地西南邊起至柳行地東北邊止共長三千八百八十弓自大口子地東南邊　至高家四分地西北邊止共上寛一千二百四十八弓自大土家地西北邊起至楊家地東南邊止共中寛一千五百六弓自中亭隄起至隔隄止共下寛二百八十四弓方圓合二十七八里卽留以蓄水明立思石永遠不准侵種違卽嚴懲界内有民間無糧之地及王府地畝本無粮賦均讓於水外計爲水所佔民糧地一百四十頃十九畝八分二厘八毫額羡租地十畝五分四厘應徵正耗銀兩另行查明取具册結請　其無甚碍水處所業經佔墾之地水小之年仍准墾種照章分别開挖溝渠並由垡船流通水道内除原有糧額者就糧核地外丈明文安縣無糧地五百一頃五十四畝八分五厘二毫大城縣無粮地十三頃覇州無粮地允頃五十三畝二分靜海縣無糧地三百五十五頃九畝六分文霸地處上游收成較厚每年每畝徵租息銀三分大城靜海地勢低窪收成較薄每年每畝徵租息銀一分五厘計文安縣應徵銀一千五百四兩六錢四分五厘六毫大城縣應徵銀十九兩五錢霸州應徵銀二十八兩五錢九分六厘靜海縣應徵銀五百三十兩三錢九分四厘四州縣共丈出無糧地八百七十九頃六十七畝六分五厘三毫共膳徵租息銀二千八十六兩錢三分五厘六毫自光緒九年起按照此數令　四州縣分上下兩忙徵收解充垡船經費前議設垡船六十隻衩夫一百二十名由該道等督飭委員經理係自八年辦起暫令衩夫自備船隻每船連衩夫兩名日給船價工食津錢九百文每年三月開工九月停止如遇水勢消漲隨時變通辦理所有支用欵目及開工停止日期按年造册報部此項淀地租息中稔之年照常徵收若值災歉應將被水失收之地勘明叚落頃畝照安州東北淀地成案分别豁减緩徵其每年徵收銀數是否全完應於次年專案進册咨銷無庸附入八頃旂租之後以歸簡便而示區别九十十一等年租息曾飭按期開徵惟九年因災議　十年十一年亦有停緩之處應俟此次定案後卽飭將多年有過垡船經費分年補造送部沿淀村莊各項無名徭役私費槪行革除河工剝船等差徭亦分别酌減不准官役絲毫浮派大户隱射　巧以恤貧民除將清册圖說咨送户部外所有清理東淀水道完竣緣由理合會同兼管順天府府尹臣畢道遠順天府府　臣沈秉成恭摺其陳伏乞皇太后皇上聖鑒敕部查照謹奏軍機大臣奉旨該部知道欽此○○大學士直隷總督一等伯臣李鴻章跪奏爲查明光緒十一年天津辦理海運田力員弁照章酌擬奬叙繕單仰祈聖鑒事竊查天津通州兩處辦理蘇浙海军漕未委員每處奏保以六十五員爲度歴經循辦在案本屇津屬事宜无飭署天津道胡燏棻提前赶辦嗣因糧艘未能速來復飭將官剝船户撫循彈壓酌給銀米令其耐守迨後連檣北上經現任天津道萬培因會督各員加緊轉運尅期竣事辦理均甚妥速自應照章給奬計由津派委及蘇浙粮道借調文武員弁連書吏共六十五員現據開送前大臣核與定額無浮謹繕清單恭呈御覧仰懇天恩俯准勅部給奬以示鼓勵再向例督辦道員應另請奬所有本屆督辦前署天津道二品銜候補道胡燏棻擬請勅部從優議叙三品銜現任天津道萬培因擬請賞加二品銜理合恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此○○李鴻章片再安徽霍邱縣監生竇憲章竇延慶童生竇有章竇含章於咸豐七年髮逆過境同時被執駡賊遇害竇延慶之妻張氏亦卽自縊又該縣童生竇延芝竇延昭竇延奎竇延榜竇延珍兄弟五人均於咸豐七年率衆禦賊被戕一門義勇手足同殉時人稱爲五烈又童生竇延陞被賊裏脅駡不絶口賊以火燒其胸脊香薰其鼻竅卒不屈被害極慘其妻李氏自縊以殉又該縣節孝婦竇趙氏係儒士竇成章之妻自十九歲十歸閱數月夫殁該氏忍死守節侍　翁姑盡孝姑病焚香禱天願以身代割臂和藥以進旋愈厥後翁姑各以壽終咸豐七年髮逆過境遇賊被害殁年六十二歲計守節四十三年又該縣烈女竇林氏係已故知府銜直隷州骼江蘇候補知縣竇延春之妻咸豐八年髮逆過境遇賊投堰殉難又烈婦竇陳氏係已故童生竇延芳之妻咸豐七年髮逆過境該氏與　竇立德同時駡賊殉難據升補遵化直隷州知州天津縣知縣陳以培等查明原藉無人呈報不忍聽其久湮照章由同鄉官同具印結公懇具奏前來臣覆查無異合無仰懇天恩俯准勅部照例分别議卹旌表以慰幽魂而維風化伏乞聖鑒訓示謹附片具奏軍機大臣奉旨竇憲章等着照例分别議卹旌表該部知道欽此○○李秉衡片再准部咨嗣後道府州縣無論何項勞績保舉歸入候補班人員令該督撫卽以此項人員到省之日起子限一年詳加察看奏明分别煩簡補用等因在案兹查有補用知州陳亮采候補班前無論煩簡遇缺　補知縣黨鎭均已到省一年期滿據署藩臬兩司出具考語詳請留省補用前來臣查補用知縣陳亮采安詳穏練辦事細心候補班前無論煩簡遇缺卽補知縣黨鎭樸實耐勞心地明白均堪勝煩缺州縣之任應請留於廣廣遇有缺出照例按班補用除戕各員履歴送部外謹會同兩廣總督臣張之洞附片陳明伏乞聖鑒衷示謹奏軍機大臣奉旨吏部知道欽此○○李鴻章片再據署藩司松椿詳稱撤任獻縣知縣王福謙前在獻縣任内交項尚欠内結正雜各欵銀三千二百六十九兩八錢三分五厘屢催未據完解交代例限已滿以致現任不能造册結報實屬違延請奏叅勒追前來應請旨將獻縣知縣王福謙暫行革職勒限兩個月照數完繳如再不完從嚴叅辦理合附片具陳伏乞聖鑒衷示謹奏軍機大臣奉旨着照所請該部知道欽此○○孫鳳翔片再部選西平縣知縣凌夢魁初到省時因其仕版甫登於地方情形未能熟悉經臣奏明留省飭赴開封府讞局審案俾資諳練該員自到局以來一切公事閱歴較深應卽飭赴西平縣本任以重職守據藩臬兩司會詳前來臣覆查無異除批飭檄遵外理合附片陳明伏乞聖鑒謹奏軍機大臣奉旨吏部知道欽此○○彭玉麟片再在營病故營帶慶字中營前哨花翎副將銜儘先叅將妻維寶調防粤海頗著勞勩于本年十月在防所病故未經列入前次籲請賞卹册内兹據該統帶官禀報前來可否仰懇天恩照軍營積勞病故例飭部子卹之處出自皇仁謹附片具陳伏乞聖鑒衷示謹奏軍機大臣奉旨姜絣寶着照軍營積勞病故例賜卹該部知道欽此 
 
 

Page 10

 
 
[光緒十一年十二月二十四二十五日京報全錄]  
　　宫門抄○上諭三道錄前○選單○大臣吳奏仍懇特准奬叙摺○豫撫孫奏報學政幕友姓名籍貫片○疆撫劉奏請免各員置議片○漕督崧奏爲遵旨祀謝緣由摺子○大臣杜奏據情請假夾片○十二月二十四日○福中堂等謝賞綢縀恩○穆圖善錫珍假滿請安○吳大徵前往北洋請訓○前任福建學政馮遹到京請安○惠王續假十日○兵部奏派查齋之大臣派出倭恒額承綬耀年明委敬信色普徵額耆齡花尚阿○太常寺奏派看視牲隻派出延煦○召見軍機吳大澂○十二月二十五日○恩全假滿請也○雲南考官朱善祥等到京請安○山西叅戕恒昌謝恩○成公請假十五日○長有請假十日○阿昌阿續假二十日○嵩申續假十日○嵩山續假十五日○兵部奏派更換八旗值年派山八額駙絪貝勒烏拉喜崇阿麟書豫王德福長善恩承○工部奏派管理溝渠河道派出麟書嵩申文秀景壽○侍衛處奏派東黄寺聽經派出定昌玉山○翰林院奏派經筵講官領閣事派出福中堂恩中堂○召見軍機醇王○光緒十一年十二月分選單郎中刑部雲南鄧仕康廣東副榜知府湖南寳慶常如楷直隷舉知縣四川洪雅劉萬青湖北廪湖南常甯劉朝焜安徽監廣東封川山民山東貢湖北公安孫汝言順天監直隷無極原恩瀛河南附按經福建馮樹勳順天監府經奉天錦州劉佐中順天供吏目江蘇泰州孫昌植山東吏典史甘肅鎭原馮炳樞河南監蘇金壇崔恒春山康監河南鞏縣董慶珍直隷附○○會辦北洋事宜都察院右副都御史臣吳大徵跪奏吉林創設機廠遵旨保奬尤爲出力人員前經吏部議駁一案仍懇天恩特准奬叙以昭激勸恭摺瀝陳仰祈聖鑒事竊臣接准吏部　稱吉林機器局謂奬遵旨議奏一摺於光緒十一年十月二十日具奏奉旨依議欽此並將原奏咨行到臣伏查吏部奏稱嚴核保舉章程内開各省操防機器船政等項事務均屬應辦之什一槪不准保奬雖據聲稱往來洋面不獨吉林一處爲然所有吉林創設機廠出力二十九員開單請奬之處核與前奏定嚴核保舉章和不符應毋庸議等語在部臣嚴核保舉恪守定章未使稍事通融亦爲愼重名器起見惟吉林創設機器局辦事之難轉運之遠實非天津上海機器局可比在事各員殫精竭慮經理有年臣亦不敢没其微勞幾爲我皇太后皇上陳之臣初與李鴻章函商議在吉林創設機廠奏調廣東道員温子紹該員以親老告辭臣又奏　天津製造局總辦道員王德均上海機器局委員通判徐華封福建船政局委員縣丞游學詩均經該省督撫臣奏留咨留不獲調吉姜委臣心焦灼萬分有寡助之憾幸同知宋春鰲等數員經臣往復函商情詞懇切該員等諒臣之苦衷不憚跋涉航海而來其情可感其志亦可嘉北調員之難也吉林工匠起造房屋與南省不同而機廠之墻壁門窗烟筩水道尤與尋常衙署不同該匠等目所未見語之亦各茫然稍一遷就工料不堅貽悞匪細其磚窰灰窰應用物料均須加工定制審曲面埶之方非該員等鉅細躬親晝夜督率不能建造如法非若津滬各局土工木工各有專責不勞而理此建廠之難也一廠之中以匠頭爲最要衆廠之冲以機器爲最要安設鍋爐非然手不可裝配機器非良工不就教授學徒鈎心鬪角規畫圖様置範成模皆匠頭之是賴該匠頭等久在津局滬局資格尤深工食亦厚　赴吉林苦寒之地視爲畏途人人裏足或來一兩月卽托病而歸諸多掣肘現在局中不乏良材皆宋春贅等設法招來苦心孤詣此選匠之難也機器大宗皆購自德美各國銅鐵物件多聚於津滬馬頭一水可通之區騐收較易百貨所萃之處精選何難若吉林所購機器洋人在津滬交收委員亦須在津滬查騐吉省本局之員旣不敷用不能不求助於津局並有隨時需用料物陸續購運應用不窮此等瑣屑煩重在吉局　應辦之事在津局爲分外之勞臣所列保天津製造局數員亦爲隔省辦事不分畛域者勸此購器之難也機器重件船運已極操心陸運尤爲費力營口初無馬頭輪船不能傍岸非若天津上海就船起運人力易施自營口至吉林自山路崎　高坡上下霪雨之後積潦滿塗覆轍之車傷人及馬以數千百斤之重載行千數百里之長途撲夫驚怖津吏駭聞他省機器局創辦之初無此艱險此轉運之難也以上五難皆吉林創設機器廠時實在情形核其勞績在吏部新章未定以前若因格於部議不能與上海天津各局創辦人員一律保奬該局員等未免向隅現值朝廷愼重邊防力求整頓之時特命穆圖善爲欽差大臣辦理三省練兵事宜正在精求利器以裕軍儲而吉林風氣初開宜我方鼓勵以培養人才爲先務合無仰懇大恩俯念該員等數吁以來締造艱難出入於洪濤巨涭之中馳驅於陡嶺危崖之地寢饋於硝强湯火之旁核於津滬等廠及文非重工出力人員尤爲勞勩如蒙特旨准照臣等前次所請給奬出自恩施逾格以後不得援以爲例除原保清單業經存部毋庸重叙外謹會同吉林將軍臣布元合詞恭摺具奏是否有當伏乞皇太后皇上聖鑒訓示再吉林廠開辦時精諳機學乏人當經咨調河工鹽務及他省人員其派差之日及所著勞績均在夫定新章以前合併聲明謹奏軍機大臣奉旨着照所請該部知道欽此○○孫鳳翔片再查例載學政幕友不得延請本省之人如兩省接壤亦必在五百里以外方准延請又學政幕友不得專用本籍之人致滋流獘各等語兹准河南學政臣華金壽咨稱延致幕友餥文翰山東舉人嚴興傑江蘇貢生匡孫烺湖北生員陳宇鳳直隷舉人楊鐈直隷生員程天澤直隷生員並無視學省分及隣省五百里以内之人造具該幕友等籍貫清册咨送前來臣覆查無異除仍隨時稽查　理合附片陳明伏乞聖鑒謹奏軍機大臣奉旨知道了欽此○○劉錦棠片再臣據總統西四城馬步各軍提督董福祥呈稱九月二十三日據喀什噶爾稽　委員報稱聞有游勇張姓勾結定遠左旂勇丁顧姓約定今夜三更脅衆滋事等語當卽分飭各營官嚴密查拿定遠左旗駐紥處所距城稍遠及密信至旗官胡登花已先有所聞於福更時侯正在點名忽有營勇二十餘人外至營外胡登花隨率親兵出營退捕不半里許聞前面人聲嘈雜卽飭開鎗轟擊該匪初猶開鎗抗拒胡登花被飛子中傷右顴仍飭隊上前擒捕該匪不支始各逃竄董左旗旗宫杜錫斌得報亦率親兵前來探視途遇逃匪擊斃七名連日據各營卡　獲首犯張大發顧得喜及餘匪共二十九名訊據張大發供稱係安徽蒙城縣人原在嵩武軍　粮上年　伍入關未曾隨行流落在此屢與相識之營勇顧得喜敘說苦情遂撍與結會商約數十人搶劫買賣街店鋪冀得盤川便可入關本擬二十三日夜間起事是日初更時分率帶同夥二十餘人伏於定遠左旗營外適顧得喜着人告知旗官點名事已敗露不能久待隨見顧得喜帶同二十餘人飛奔營外旗官跟追犯人等倉皇無計開了幾鎗就逃走了據顧得喜亦供認前情不諱經提督會同地方官訊明將首犯張大發顧得喜等十六名分别斬梟此外李春成等十三名訊係被其煽誘情有可原量爲懲治其未獲各犯尚有六名候緝獲再行訊辦等情具報前來臣維提督董福祥平日治軍尚稱嚴整祗以近年裁併營勇間有游手之徒遠覊萬里謀生無自欲歸未能遂藉會匪名色煽惑頑蒙此次匪徒張大發勾結營勇顧得喜等起意同謀希圖搶劫經董福祥先時覺察分飭各營預爲防範旗官胡登花於該匪等起事之時卽行追捕登時撲散首要各犯旋亦就擒不致擾害地方辦理尚爲迅速可否邀恩均免置議出自逾　鴻慈除飭將在逃餘匪嚴密查拿務獲究辦外謹附片具陳伏乞聖鑒訓示謹奏軍機大臣奉旨知道了董福祥等均免其置議仍飭將在逃餘匪嚴密查拿按名弋獲毋任漏綢欽此○○漕運總督奴才崧駿跪奏爲遵旨祀謝河神禮成恭摺覆陳仰祈聖鑒事竊奴才欽奉光緒十一年十月十九日上諭崧駿奏湖河各工霜降安瀾一摺本年江北湖河伏秋雨汎水勢盛漲經吳元炳崧駿督率在工各員相機防守現在節逾霜降各工一律平穩晋慶女瀾貫深寅感着發去大藏香十五枝交該漕督祗領虔詣河神名廟敬謹祀謝以答神府餘着照所議辦理欽此奴才謹擇於十一月初二日恭齎欽頒藏香十五枝虔詣河神廟敬謹祭告默陳聖主報祀之誠伏願靈貺屢臻安瀾永慶江北士庶咸沐皇仁無任歡忭頌禱之至所有遵旨祀謝緣由理合恭摺覆陳伏乞皇太后皇主聖鑒謹奏軍機大臣奉旨知道了欽此○○杜嘠爾片再據杞薩克圖漢部落盟長公密帕木散布呈據本盟札薩克頭等台吉索諾木車林呈稱竊索諾木車林素患腰疼未愈近又加以兩腿青腫步履維艱正在具呈請假間接奉理藩院札諭本年應值年班五内焦急實難力疾起程祈請轉呈盟長給假俾資調理如准所请其札薩克印務派委本旗協理台吉佈克那遜署理等情當經差泒管旗章京逹木定前往查騐屬實並無揑飾情弊馭具該札薩克印結並遵照部咨加具日結呈請照章給假兩个月俾資調理等情呈報前來奴才伏查該札薩克頭等台吉索諾木車林患病請假旣據盟長汳員查驗屬實並無揑飾情弊加具印結呈請照章給假前來自應按照新章奏請賞假兩个月令其調理具札薩克印務卽照所請汳委協理台吉佈克那遜署理除將呈送到盟長加結及札薩克印結咨送理藩院查照並檄覆遵照外理合附片具奏伏乞聖鑒謹奏軍機大臣奉旨着照所請該衙門知道欽此 
 
 

Page 11

 
 
[光緒十一年十二月二十六二十七日京報全錄]  
　　宫門抄○○諭八道錄前○教職單○黔撫李奏省垣重地宜籌足食之道摺○府尹畢等奏請撥米石摺○甘學政秦奏報接印日期摺子○大臣祿奏爲請擇尤保奬摺子○陜督譚奏請補直隷州摺○大臣吳奏請調員接辦營務處事宜片○十月二十六日○恩中堂謝充領閣事恩○福中堂謝充經筵講官恩○崐岡慶福各假滿请安○湖南鹽法道普津謝恩○明安服滿請安○内閣呈進賀表○内務府奏泒分賞麅鹿之大臣泒出師曾巴克坦布○召見軍機總管内務府大臣普津○十二月二十七日○麟書等謝入座次序恩○善慶因伊子保奬謝恩○徐用儀等各謝授署缺恩○榮祿謝開復處分恩○長順假滿請安○奎煥請假二十日○掌儀司奏初一日祭奉先殿瀅貝勒行禮○召見軍機○皇上明日卯正至太廟行禮畢已正二刻至中正殿看跳步札○光緒十一年十一月分教職單教授山西甯武王清綬平安甲正諭山東恩縣楊佑廷沂州福建建陽黄書田福寗永安何高慰邵武雲南浪穹林作舟永昌俱舉湖南安福黄雲漢桂陽舉訓導直隷完縣趙世德廣平優深澤華彬天津舉山東莘縣唐嶙倉州陽濟楊聨奎甯海昌邑李肇崐武定山西靈邱白煥章汾州四川資州楊詮嘉定俱歲復諭河南新蔡陳其炯開封廪江蘇高淳王軼羣徐州拔江西崇義張伯勳袁州廪德安鄧賛均建昌舉復訓山東荷澤鄭雲鶴濟南增河南南陽張榮之懷慶增浙江山陰沈寶鉌甯波福建仙遊林上年永春江西贑州周貽藻臨江湖北蘄州陳宣愷漢陽俱廪福建浦城陳如榕延年副建甯孫培甲福州增湖北德安余中珩黄州副雲南霑益楊嗣洪昭通拔○○署貴州巡撫前布政使臣李用清跪奏爲省垣重地宜籌永遠足食之道以備不虞而固根本仰祈聖鑒事竊查黔省上游鴉片積習最重癮民最多禁種之法宜按照區分限年章程漸次辦理下游松桐思石一帶栽種日淺癮民尚少官及早禁止苗疆七廳曁黎平一屬尚未栽種宜先事預防三種情形業經奏明在案伏查省垣居邈省適中之地局面獗小産榖有限倘有災荒不惟隣省無從接濟並附近三二百里地方山徑崎嶇肩挑背負亦難於轉運北之開修東之貴定皆萬山叢雜西接清鎭地頗平坦而荒蕪最多均未易接濟惟南路定廣二屬土地平衍面膏腴鴉片積習較之龍貴間條彼善於署實爲省城米糧來源大宗每當夏秋之交陰雨兼旬定廣之路微阻省垣卽有米貴之虞臣體察情形非乘此積習尚淺時早爲料理倘有不虞於省垣屈面大有關碍自上年奏明禁種後手函諭飭定廣兩屬地方官不下十餘次今年三月臣出省巡閱先赴定廣查看情形定番州附城一帶平原數十里鴉片絶少詢之土人已去十之七八廣順州已去十之二三又查距省城數十里地名青崖該處土田最爲膏腴爲定廣曁貴筑分屬之地從前苗教倡亂時省城被困尤恃此救燃眉之急以其産米最多距省最近轉運最便近數年來專以種鴉片爲事查有文舉人趙秉乾武舉平和賓均種有鴉片照奏定章程罰田充公近已漸知歛迹臣非不知置之不間可以省事可以見好目前惟大局攸關不得不預爲曲突徙薪之計盖必省坦米糧先儲不涸之源而後可以收居重馭輕之效臣在黔年餘不能消患未萌深以自咎又查烟癮流毒不比酗酒賭博可以勒令改悔一經沾染多成附骨之疽早一日尚易於回頭遲數年則雖於玉手現當交缷之時深維居安思危之意彌切綢繆未雨之懷所有省垣重地以定廣爲養命之源宜早爲料理毋令積習日深於大局有碍之處理合恭釋　陳伏乞皇太后皇上聖鑒訓示施行再臣前在文闈曾將通省米粮有無銷路情形手叙說帖與司道相商謹將說帖繕作清單式様附呈御覧合併聲明謹奏軍機大臣奉旨户部知道單併發欽此○○臣畢道遠臣沈秉成跪奏爲照案籲懇天恩加賞米石恭摺仰祈聖鑒事竊查西城資善堂煖廠收養貧民先於光緒三年八月經西城御史奏准每年恩賞小米三百石由順天府奏領並濟堂粟米時附奏請領四年十二月復由臣衙門奏陳收養人數衆多領平不敷支放欽奉上諭着再加照賞給小米三百石嗣後每年如有應需接濟之處着順天府屆時酌度情形奏明請旨欽此歴經照辭本年應需粥米三百石業經奏家恩准賞給咨領煮粥散放兹據資善堂紳士翰林院編修朱百遂等呈稱該堂於九月下旬照章開設煖廠以來陸續收差貧民一千二百餘口較上年人數相等每日放粥二次計人授食米將告罄除此歲暮冬寒未便停止且來春青黄不接亦須預籌接濟懇請具奏恩准加賞粟米三百石等情前來臣等查資善堂設立煖廠收養貧民人數較多情殷待哺現時米將用竣自應援案辦理合無仰懇天恩俯賜加賞粟米三百石以資接濟而廣仁施如蒙兪允臣等照案咨部發給知照西城御史泒員會紳具領理合援案奏陳伏乞皇太后皇上聖鑒訓示謹奏奉旨已錄○○甘肅學政臣秦澍春跪奏爲恭報微臣接印日期叩謝天恩仰祈聖鑒事竊臣於跪聆聖訓後遵卽束裝就道於十一月初六日行抵甘肅省城初十日准前任學政臣陸廷黻將關　文卷委員齎送前來臣當卽恭設香案望闕叩頭祗領任事訖伏念甘省地處邊隅辰燹以還凋殘日甚至今元氣未復文教遽難振興化導裁培皆典學者之責如臣愚昧深懼任弗能勝惟有謹遵聖訓棄取惟公凡屬學校事宜皆爲認眞舉辦以期仰副熙朝培養人才化育邊陲之至意所有臣接印日期除恭疏題報外理合具摺叩謝天恩伏乞皇太后皇上聖鑒再臣經過各省地方凡屬宜麥之地均已一律播種民情亦甚安靜堪以上慰宸厪謹奏軍機大臣奉旨知道了欽此○○奴才祿彭跪奏爲據報官兵法經斬擒首要馬賊地方漸臻安謐出力員弁懇請擇尤保奬恭摺仰祈聖鑒事竊照乎蘭地方山深林密幅　遼闊盜匪潜滋乘隙劫搶所有及時撲滅情形業經奏報在案嗣據該城副都統咨稱入夏以來禾稼盛茂盜賊騎馬持械結夥成羣此拿彼竄攻擾北圑林子餘慶街等處雖均爲我軍擊敗迭有斬擒無如地濶兵單不敷調派請撥兵助剿當卽加派練軍馬隊二百名揀委營務處四品官札拉豐阿馳往並派營總安順總教習長青等揀帶洋鎗洋砲步隊練軍三百名接連前赴該處備調適據巴彥蘇蘇　領滿祿會同該廳禀報情願奮勇帶隊剿賊固查該協領久歴戎行熟悉地方情形遂將統領業普春撤回所有馬步各軍均交該協領接統責令與同知　鋆率領鄉勇合力剿辦悉國呼蘭副都統節制以一事權先後接據該副都統咨報督飭各軍聨絡鄉廟在於釣魚台黑　子溝䃘䃘河韓家小鋪泉眼河丁富榮家江石劑子房身溝五站張八小河小逹虎爾屯關振山家二龍山銀河義得盛燒鍋林梁姓院杏山堡等處遇賊接仗斬擒匪首湯丁點宋汰　五及夥匪曲順青等一百八十餘名並　該都統滿祿等帶隊深入青黑兩山燒毁賊巢十餘所搜殺匿匪二十三名擒獲盜首李忠崔占五王彥等三名均經訊明就地正法近來地方漸臻安謐等情咨報前來奴才伏查該處馬賊每當田禾芃茂有所藏身輙卽糾夥乘搶今夏天氣較旱匪勢　張竟敢結黨抗拒寔屬愍不畏法今准該副都統發飭各軍擒斬首要匪犯二百餘名之多剿辦尚爲得手除咨該副都統仍當督飭各軍不時搜捕務絶根株以靖地方並將陣亡受傷官兵報部核辦外時在事打仗出力官兵頻年剿匪親冒矢石　舞微勞足錄可否擇其尤爲出力者奏請酌保以示鼓勵出自逾格鴻慈謹葉夥具奏伏乞皇太后皇上聖鑒謹奏請旨軍機大臣奉旨知道了准其擇尤酌保毋　冒濫欽此○○　品頂戴陜甘總督臣譚鍾麟跪奏爲揀員請補要缺直隷州以裨地方恭摺仰祈聖鑒事竊據藩臬兩司詳稱安西直隷州知州廖溥明丁憂業經載缺報部所遺係冲煩難三項邊要缺例應在外揀補前奉部章基肅升調補缺變通辦理部選各缺道府以至未入流亦照請補要缺章程無論何項缺出擇其人地相宜之員酌量請補等語今安西直隷州知州缺查有勞績候補直隷州知詶姚定基年四十七歲陜西舉人辛未進士簽分刑部光緒元年請假回籍經前督臣左宗棠奏調來甘派辦營務文　於蕩十新疆南北兩路案内保以直隷州知州留甘補用發補缺後再行送部引見復於階州瓜子溝肅清案　保戴花翎嗣丁母憂起後到省委署安西直隷州知州該司等查該員事理通逹質性樸誠　甘有年熟悉邊情現署斯缺辦理一切諸臻妥協民情愛戴以之請補安西直隷州知州寔堪勝任人地極其相宜會詳請奏前來臣查姚定基年强才裕辦事穩愼仰懇王恩准以該員補授安西直隷州知州要缺寔於地方有裨如蒙兪允　准部覆照例給咨送部引見該員並無叅罰案件謹　摺具奏伏乞皇太后皇上聖鑒訓示謹奏軍機大臣奉旨吏部議奏欽此○○吳大澂片再臣上年奏調前内閣中書保升候選道潘志俟隨營辦理營務處事宜現經出便英俄各國大臣劉瑞芬奏　潘志俊隨帶山洋臣部各營分札昌黎樂亭一帶非有諳練事務質樸耐勞之員不足以資聨絡查有道員用補用知府江蘇試用同知湯紀尚學贍才優通逹治體識力堅定勞苦不辭臣與北洋大臣直隷督臣李鴻章商調該員湯紀尚接辦營務處事宜堪資指臂之助如蒙兪元俟奉旨後卽由臣咨明江蘇巡撫臣飭調湯紀尚來直寔於營務不無裨益謹會同直隷督臣李鴻章合詞附片具奏优乞聖鑒訓示謹奏軍機大臣奉旨着照所請欽此 
 
 

Page 12

 
 
[鄂垣官報]  
　　十二月初十日准補保康縣陳樹菱謝飭知十二日候補府司獄王權奉委漢陽縣屬公幹辭行初八日署江夏縣嚴謝准補荆門直隸州行知接解五批新餉湖南候補縣王之和禀辭候補州判方文瀚禀知奉武昌府委會同嘉魚縣四縣估修公堤初九日候補縣余吉甫禀知奏武昌府委會同江夏縣勘修金口堤工十三日候補縣于錫蕃解京餉禀見辭行湖南候補縣周元豹解京餉來省禀見候補縣張樞奉委兼辦豁免局未清事務禀見調補漢陽縣禮智巡檢謝廷榮禀見謝准補行知十四日藩轅牌示安陸府缺委補用府宋承霖署理十五日署房縣唐貞吉准補保康縣陳樹菱俱見辭赴任調署武昌縣金子磯巡檢林德輝卸京山縣典史篆來省禀到十七日候補巡檢李兆藩奉委帮辦羊樓峒茶厘分局禀謝 
[名畵售洋移助賑款]  
　　謹啓者海昌馬鏡江先生擅勝丹青莫不嘖嘖稱賞踵門而請前承交下人物小立軸一幅册頁二十張囑代銷售拯濟現經如數變價得洋十二元撥入山東賑需揮灑自如休哂硯池涓滴轉移有術藉尋圭竇飢寒俾握管　遵循亦傾囊而補助祗登用抒微悰[  上海絲業會館籌賑公所施善昌少欽氏謹誌]  
[鉅欵助賑]  
　　敬啓者敝所於初七日奉江蘇學憲王捐助山東賑銀一千兩隨於初九日附揚州淮軍收支局恕解淮餉之便解濟甯轉運局轉解東省據聞學憲老太太鮑本夫人於光緒九年身故生平儉約自奉篤於爲善未殁臣存積千金諭以他日遇有善舉爲也成之今學憲督學江蘇行經衆省值黄水汎濫之後目擊災區深堪憫惻因謹遵遺命捐出漝平紋銀一千兩爲山東賑濟災民之用太夫人如此樂善好施雖古之仇湛母儀郝鍾閫範不能專美於前也[  楊州協賑公所謹白]  
[寓滬劫餘生籌募賑捐承各處仁人酌提補助無奇不備賦詩呈政]  
　　書院膏火洋助賑坐嘯蘧廬日民胞物與深他鄉罹浩劫同社佩良箴握筆文章富攜囊頃刻侵凝神燈下課滿紙救災心○停議祖塋改向移資助賑刪汰經營費門庭　澤留先靈原妥侑後裔莫綢繆拜奠來依舊遷移笑妄求鄭家明緩急奚忝紹箕裘○介紹移謝資助賑凡事求成處須憑介紹馳酬勞洵懇擊權變亦維同知已推誠候呼庚待澤時卻之斟酌妙底是療斯飢○吕宋票得頭彩酌提助賑吕宋開奇局求財本萬難偶然邀獲雋遑敢羡居安利巿憑天祐流離歎歲寒酌盈能補救德量十分寛[  霅溪青黎閣主人待定草]  
[賀家鏡陶表姪曾鑑秋捷之喜]  
　　榜開龍虎捷音傳爲子欣然亦惘然大母賢名三黨誦令祖母爲余母姨以侍父晚嫁屢次刲肱療父于歸後孝事翁姑　夫教子賢名至今傳誦偏親苦節世年堅尊慈歸尊翁期年而寡者乃遺腹子也人生不幸爲遺腹家計何堪要獨肩一第眞教存殁感泥金火急報重泉○簪　門第尚堪誇今曾祖爲小農河帥世澤飄零亦可嗟曾記竹林逢利巿依然葛帔歎生涯公寛令伯曾登千子賢書旋　州同筮仕吳中未及補官　殁而今又茁科名草那得重開旌節花努力來春偕計吏正逢乙丙好年華令伯祖子卿司馬於道光之未丙申聨捷成進士[  乙酉九秋桐溪逹叟嚴辰漫稿]  
 
 
