# 1892 - 117 - 4906834

 

Page 1

 
 
[刑案匯覽將次告成] [  圖集成局]  
　　是書爲申韓家金科玉律　者苟能貫通融會則片言决獄自能動合機宜近　增輯續編三編卷帙愈　益臻美善鏡古書屋主　兩宜　面　　因倩本局排以　式鉛字明雪白　史刷印核定預　訂購者每部價洋六元在申報館帳房先付三元製取書票書成後再付三元成書一　現在已將刋竣世有留心例案者請卽付洋取票以償先覩爲快之心若待出書始行購取則當另定價値不能若是之亷矣此啓 
[論施賑貴當其厄]  
　　博施濟衆堯舜猶病以今之人而欲盡弭天下之災悉濟五洲之衆則亦不過徒抱虚願僅托空言雖以四河之當一人之尊殊亦有所不能也然而見有災而不能救袖手冷眼作壁上觀或敬謝不敏以爲此非我輩所能爲而一切歸之於運數委之於君相則亦天下之忍人已獨是施濟之道亦自有法孔子云君子周急不繼富此正時中聖人之語俗諺所謂寍可雪中送炭勿爲錦上添花大都人當大困之際譬如涸轍之魚稍稍得水卽可獲甦不必待西江之水也事則志而功惟倍在受之者固易於感恩而施之者亦易於見效何則以正當其厄故也論近來之賑濟久已莫能穿魯福而諸大善士猶復不敢釋手者非有所爲害以不忍之心致之也夫旣出身以籌賑東報一災西報一歉或厄於火或厄於水孰則當救孰則不當救此中决無向背輕重之可分不過竭其力之所能爲盡其心之所能盡而已然不分向背輕重而又不能不分緩急緩急之所由分則先後之所由判也山東開濬小清河一事洩黄河之水俾由地中行此卽神禹疏决之古法本爲治水之要訣後人以疏决爲難於是乎商室五遷爲苟安之計漢築宣房瓠子以後遂競以築堤堵塞爲事但阻其來路而不復導以出路河之爲患永無已時今者創此大議開濬小清河以導河流去年下游業已竣工河水暢流並不横决一年之中獲慶安瀾此其明效大騐已可顯見者也現在上游之工已將及半若得此工一律成事則河流順軌絶少汎濫誠爲一勞永逸之計乃疉接山東來電謂因雨水過多不能作工以工代賑者將有停工之慮嚴佑之先生大聲告急以期南中諸大善士速爲接濟以救燃眉昨又接到續電云廿七八兩日大雨河工民夫大吃虧苦已每棚賞京錢十千准假十日將半之工全河皆水比原估須多費數萬當添籌三萬兩解工等語夫該處以工代賑所有河工夫役卽係被災人民經佑之先生苦口勸之使來作一日之工卽予以一日之食在爲役者得以免稿餓之苦在招之者藉以拯飢溺之餘誠兩有裨益之事也然此等以工代賑一日所得亦正足以果腹必無餘積一二日不能作工卽一二日不能得食若此次廿七八兩日大雨工甫及半而滂沱傾注水勢暴漲竟致全河皆水卽使立時晴霽亦必有數日不能奏功必須俟其河中水退方可開手電音所謂民夫大吃虧苦固已不言可知雖每棚給以京蚨十千而數日之内一棚之衆其所得者能有幾何况前電祗云勎將停工今此來電謂准假十日夫准假十日則已有十日停工矣停工之時另有賑糧散給夫役等自必深其感激不至生變第停工十日卽廢十日之功所費自必增重故較之原估之値當多費數萬此則必然之勢吾則以爲所費賑欵其事猶小特恐工役等設有異心鬨然盡散則再行招雇殊覺更難上游之工勢必廢於半途若上游不能告成則去年所開下游之河道不久亦必仍前淤塞直將前功盡棄詎不大可惜哉被災之人得充開河工役以覓工食固所沈願以故一經招募源源而來然亦由於佑之先生婉曲開導而衆始恍然而悟欣然而來今若停工而不給賑則食其前言失信於民此後民將弗信若停工而復給以賑則所謂以工代賑兹且無可代也又何怪乎佑之先生之大聲疾呼以冀將伯之助耶當此時也不但夫役輩延頸跂足求援於水次卽辦理各員紳亦無不懸懸以盼接濟卽此時而有以助之其功德當不啻十倍於平時矣世有仁人其亦速爲解囊哉 
[本館接奉電音]  
　　昨晚九點三刻時接駐京友人發來電信有旨一道謹敬譯登○禮部奏請覆試日期奉旨著於本月十四日 
[京師道聽]  
　　程何氏者寓居東北園地方有女六齡家貧無力養贍遂許字西吏衙署捕甲方某爲童養兒媳收用財禮銀六兩嗣因暌隔多年未免情深舐犢争登方某之門室邇人遐未得一見悵悵而回恩其女已被方某售去遂赴北吏衙署控告當蒙准詞飭役拘傳方某請侍御質訊方某供稱程何氏將女給與小的作爲童養媳曾付財禮銀六兩此次不知何故意圖翻悔程何氏供稱恩女情切但求一見不敢翻悔方某旋將程何氏之女帶案程何氏一見抱頭痛哭女亦泣涕不止李侍御慈銘見此情形爲之惻然遂將女斷給程何氏領回俾得骨肉團聚至收用財禮銀六兩程何氏無力繳還遂當堂囑付差役帶領方某於散城後赴保安寺街侍御宅内如數給領侍御可謂好行其德矣○西珠寺汛地面竊案迭出近經右哨弁兵在廣安門内拘獲著名竊犯張王二人審訊之下供招現有贓物俱係鄰境某某家所失閱一二日卽當申詳提署從嚴訊辦○某庫兵在紅井兒地方賃室居住已有一年拖欠房租銀一百餘兩屢經房主人劉某央懇中保周某代爲索取迄未付償周某以庫兵當不少阿堵物今若此欺劉某卽欺我也遂往南吏衙署控告當蒙飭役往拘有保庫兵之某某等爲之緩頰始免捉將官裏去未幾某庫兵於夜間遷移所欠房租絲毫未付其空房亦未交付原主查收大約訟藤未能遽斬也○山西人暢某開設糧食店代某庫兵墊付銀二千餘兩屢向催索無以歸償暢某情急往西吏衙署控告吏目某君遵奉城批飭役多名跟隨前往鎖拘某庫兵之子忽遇保庫兵之某甲陽爲解勸突將某庫兵之子釋放衆役大驚遂將某甲鎖拘到案奉飭板責六十收押候審聞暢某復往都察院攔輿控告蒙批交戶兵兩部傳令該旗族長交出某庫兵聽候送城審訊 
[東電譯登]  
　　本月初三日日本神戶來電云是日清晨三菱公司山城丸有一水手忽然耀起拔刀剌傷大副二副司機之三西人俱甚沈重大約因瘋所致也 
[淮上觀兵續記]  
　　兩江總督劉峴帥赴清江閱視徐州鎭標本報已詳紀之矣昨又接清江訪事人函云三月三十日天氣仍陰早間無雨制憲於十二點鐘赴校塲先閱淮揚鎭標大陣紀律嚴明步伐齊整接演籐牌雜技浪湧濤驅洋洋乎大觀也次閱合字中營合字副前營洋槍陣法變化離奇得心應手洵爲節制之師再次閱淮揚鎭標新兵營洋槍陣法再接再厲異曲同工峴帥小憇片時復閱三標各營官步箭免試馬箭改步箭爲六枝派員分閱三標汛官步箭接閱兵丁火槍打靶合字營官弁勇丁新兵營勇丁洋槍打靶但聞聲若聨珠纍纍不斷閱畢回船初一日九點鐘解纜而南閱此次徐州鎭標徐訪新兵營免操洋槍陣法徐州鎭標内有數營因汛地未易離開亦未來浦三月三十日午 
 
 

Page 2

 
 
間得微雨旋卽開霽初一日暢晴峴帥啓行時淮上各軍及清淮水師砲艇均恭送如儀 
[憲節過揚續述]  
　　兩江督憲劉峴帥由浦南旋於本月初三日西刻過揚本館早接陽州訪事人發來專電登諸報牘兹又接續信云峴帥旋初一日上午由浦起提所過寶應高郵等處雖經地方官在碼頭搭葢彩棚伺候皆未停泊揚城印委各官於初一二等日各駕扁舟至灣頭邵伯鎭一帶迎迓迨棨戟遥臨各呈手版禀安復隨至揚州碼頭伺候憲舟並不停泊順流而下是晚卽駐節瓜洲江都轉宋叅戎等文武各員又駛赴瓜洲恭送各營隊伍先在五臺山河于伺接繼又列成隊伍至寶塔灣等處鳴鎗跪送時適細雨如絲霑人衣袂各營弁兵步伍整齊秩然不紊軍容嚴肅可槪見矣 
[舟中命案]  
　　客有從邵伯鎭一帶行抵緑楊城郭間據述灣頭鎭出一命案殊駭人聽聞本月初二日薄暮時有大南灣船一艘行至灣頭鎭艤棹江干候曉遄發船内客尹姓係廣東候補知縣近由北省携帶公子並傭嫗一人婢女三人男僕一人幕友一人同往粤東聽鼓不料至初三日天明舟人睡起正欲解維開駛忽覩艙門洞開疑有竊賊大聲呼問艙中寂無應者急至頭艙看視則男僕已不知何往艙板及尹臥處均有血跡近前細視尹某及公子並幕友傭嫗均被人剌死於被池内惟傭嫗尚存一息婢女三人年皆幼穉約僅十一二歲因宿於後艙得免於難是時熟睡未醒舟子猝遭變故驚駭異常檢點什物並無缺少而男僕已渺無蹤影立將該鎭地保喚至令其具禀有司適邑尊因接差過此飭將船戶曁三婢先行管押迨送差過揚後邑尊卽帶同刑仵人等星夜前往勘騐按灣頭鎭地非僻靜水中時有舟楫來往乃一夜間竟戕斃數命眞可謂咄咄怪事令聞者毛髮悚然厥後若何有聞再錄 
[温州茶巿續聞]  
　　甌江茶巿行情已登前報兹者送春迎夏緑滿郊原而寒氣森然依舊旗鎗不展以致龍團鳳餅聲價頓增前報所云番餅五十枚左右者尚是次等芽茶至榖雨前所採者須八十枚之譜山民視同拱璧不肯輕易售人刻下怡生裕大協昌茂又新維馨協和祥蘇聨三各號商入山採辦苦于出貨無多日内祗有四百餘箱裝運出口云 
[甬上雜言]  
　　寗波海關道吳福茨觀察於上月下旬赴省謁見大憲面禀要公旋卽折赴滬上於本月初三日乘江天輪船回寗○署理寍波分府莊靜齋别駕之眷屬僑寓江北岸捕房對面某姓家須俟分府履新然後入署○都神會共分六社今次西門外風雲會因費無所出停賽一年餘均照常迎賽刻因會期將屆坐堂會之大柱催令各爵獻早日標紅以便將路程派定各社會執事則預備一切會器以免臨期僨事意者所謂一國之人皆若狂者歟○東南鄕各漁戶近已修四罾船備具漁器計有一千餘號紛紛銜尾出海捕魚戒行時必須預備食糧是以各米行每石加價一百餘文不等○日來天氣半陰半晴礎潤如蒸已似熟梅時候路途滑澾行人時有傾跌之虞 
[貨捐開辦]  
　　蕪湖保甲局勸抽米糧洋油上藥木簰臺糖五項員捐以資經費三月望前一律勸就袁榆生觀察擇於四月初一日起捐先期札委保甲總局饒芷香大令爲捐務總辦候補通判吳少齋别駕爲帮辦佐雜巢君等爲隨辦諭飭各帮商董一體遵照按期彚收繳由委員呈局掣給收條復以五項所入似尚不敷用度故此次在省謁見沈中丞時特請示添勸布疋紙張藥材三項一律酌定捐輸俾爲山九仞不致功虧一簣本月朔日已將中丞示諭發帖局門矣其示曰頭品頂戴兵部侍郎兼都　院右副都御史安徽巡撫部院提督軍門沈爲剴切出示曉諭事照得蕪湖大通前奉特旨辦理保甲　經恭錄轉行欽遵飭委蕪湖道會同保甲局袁道會議章程條列具禀並報設局辦理在案惟念聨民氣而杜匪蹤固以保甲爲先務而衛民居以寒匪瞻尤以團防爲要圖盖保甲與團防必須相輔而行辦理可收實效衆志始克成城蕪湖水陸通衢華洋雜處人烟稠密商賈如雲而土棍流氓會匪遊勇不時溷跡　弧胠篋在在堪虞　處向有團防日久前成虚設故舉辦保　自足以杜宵小之生心重整團防以輔保甲之不逮亟應　勸商民赶緊舉辦以善保甲之後且可彌縫其闕因念經費必先預籌歴久始能不懈前查蕪湖各行生意以米糧洋油木簰土藥糖包爲大宗布疋紙張藥材次之每年進出爲徽甚鉅且聞各商深明大義樂善不倦觀於地方應辦善舉頗能踴躍輸將此次循照舊章將團防　新整頓更於地方有裨整卽該商等亦受其福果能捐有鉅欵則團防經費旣有所出保甲亦可兼顧一舉兩得攸賴實多現經本部院飭據保甲局袁道觀議具禀以米糧洋油木簰土　糖包等項商帮均知解囊藥助量力捐輸好義急公深堪嘉尚議定捐輸數目開摺懇請出示前來除批示外合特抄摺出示曉諭爲此示仰各業商戶人等一體知悉須知團防需費孔繁衆擎始克成舉矧此捐旣准給獎助公卽以榮身此外尚有未捐如布疋紙張藥材各業亦係該處鉅商經營浩大輸財仗義諒有同心務各慷慨樂輸共襄善政該道仍須諄飭各委員善爲勸導切勿稍事抑勒有拂商情一俟捐有成數卽由道造册詳候奏請給獎安富尊榮該　等當亦樂於從事也切切毋違特示 
計開已定各捐一米商每石捐銀一厘米行每石捐銀一厘一木商本關卽係就地銷售署照本每百兩賣客旴戶買客各捐銀二厘一京關卽係過而不留者仿照育嬰堂章程每稅銀百兩捐銀一兩五錢一　商曰糖每每捐銀六厘紅糖每包捐銀四厘二毫一油商洋油躉售者每箱捐銀一分一土商仿育嬰堂章程老土每箱捐銀二錢新土每簍捐銀三錢一木商分得小簰每把捐本洋五角光緒十八年三月二十日發帖蕪湖團防捐局 
[學院清規]  
　　徐花農學使爲徐文敬公文孫世承清德少負才名自入翰林爲都人士所傾重去年奉命督學來粤以學院爲關防之地學政有表率之權而粤東士雜人浮作奸犯科弊竇叢積當下車伊始密查塲中積弊周詳博訪搜剔靡遺隨帶幕友門丁嚴密關防不許出入風規凛然而又嘉惠士林體恤寒畯凡耆宿之所著述先哲之所留遺或因無力不能鐫柩或因子孫中落淪軼不彰者學使特諭各學教官并請在籍縉紳廣代搜羅以備輶軒之采日前下學宣講懇摯殷勤如父兄之詔勉子弟勗以植品礪行爲首務又以國家課士莫重於庠序而庠序之教尤操於教官乃面諭各學嗣後務須振刷精神認眞講課化導士子敦崇孝弟勸學立品年終如孝秀成效准予擇尤保獎倘有訓迪不勤諸事泄沓立予參辦斷不瞻徇斯時環而觀聽者靡不嘖嘖同聲歎爲未見學使又查悉粤省各府縣凡遇學院按臨各學送考教官皆有堂敬一項統計歲科兩試所送多在千元以外習爲故常學使俯念各學教官多係寒儒莒宿盤中所得無幾特爲概予體恤永遠停送尅日札行廣府學官卽便轉飭各學一體遵照以示體恤查各學堂敬一項不知始自何時而日久相循已沿爲例而學使務期各學教官雞廉共飭猶必特椰永停觀此一節其清操亦可以想見矣昨聞士林傳頌所及兹亟錄於左以　快覩焉札府　教官知悉照得教官乃清寒之戲豈有贏餘學政有表率之資不容妄取本院下車以後聞得此間按臨各棚各學送考教官皆有堂敬一項統計歲科兩試　奉亦在千元以外查教官多係寒儒苴宿盤中所得有幾而乃竭蹶措辦務此虚文殊屬非是本院家承清德世受國恩似此饋遺决不輕受應卽永行停止以示體恤自北以後該教官務當振刷清神化導士子俾敦崇孝弟勤學立品則本院之欣慰勝於奉此堂敬倘有訓迪不勤諸士泄沓則官方具存本院無所瞻徇亦不能爲之曲恕除整飭條規另行劄發并行知各府及直隸州廳俢案外合行札知札到該學卽便轉飭各屬學官一體遵照切切特札錄廣報 
[閩中官報]  
　　府司獄范紹恒卸辦漳州東尾厘卡回省同知黄慶瀚卸辦蕭晉分卡到省南臺水亭卡陳錟奉委調辦水口厘局所遺水亭現任同知梁廷錫接辦南靖縣林元榮調補嘉義縣所遺南靖缺以知縣何文㴻序補叅將張希順奉委浙江海門游擊差督牌示照得順昌協 
 
 

Page 3

 
 
副將周士得病故遺缺以現任邵武營叅將謝尚文署理所遺邵武營叅將缺以留閩補用游擊顧飛熊署理特示調署延平協副將黄開中禀辭赴任調署城守副將陳正禀請訓新選督右協叅將榮光禀任事委署撫中軍叅特志　禀請訓禀卸督右協叅將事 
[鹺務述聞]  
　　前報紀江西督銷局李觀察以安鹽脫擋咨請迅開戊子秋綱並商請於此綱内加配碱鹽半成云云兹聞江都轉籌思至再詳核碱鹽産數勢難再議加成因卽備文移覆其略云西岸銷巿向係和碱搭配每年兩綱例搭碱鹽三成計三萬三四千引果能運足實不敷銷各塲碱鹽如能多産原可格外加配以濟銷巿惟查光緒十五六七年分皆未領運足數綜計三年運數尚少運二萬一二千引是碱鹽一項病在運數之不足不在配數之不敷且各塲所存堆鹽前經許守寶書認眞盤查與原報不過七折按年攤派西岸三成以及楚岸平江等邑並上年西岸議加之半成已實有産不敷銷之慮每年計少六七千引而各塲産數已奉批准减額卽使此後碱不少産核計十年之後亦恐有告竭之虞本司産運兼籌不敢偏袒礙難遷就再議加成至戊秋新綱已於二月初十日開辦其戊春殘綱並上年議加之半成迄今尚未請運清楚其辦運之不力已可概見除禀詳督憲並札飭淮南總局赶緊諭商分别訂運外理　備文咨覆等語見者咸謂都轉統籌全局核計産運務使兩兩相抵非眞能洞悉鹺務不能道出隻字而西岸今年銷巿之暢亦於此可見矣 
[春賽一誌]  
　　每遇西人賽馬時必有風伯清塵雨師灑道彼都人士之善謔者謂較僧道之祈雨爲靈盖僧道作法有時而不應轉不若賽馬遇雨可操左劵也近數日來陰雨如膏泥泞載道屈指賽馬期近以爲曩者之言騐矣昨日宿雨初收嫩晴乍放雙隄罨畫草緑如茵幾簇園林花紅似錦揮玉鞭於殘照羅綺嬌春振錦轡以迎風驊騮開道乃歎天公作美果予人以不可測也因此與賽之人無不興高采烈次數馬數亦較往年爲多自午刻賽起共賽十次第一次十馬順全隆西人之馬勝第二次三馬前在三菱公司之西人希利華之馬勝第三次十五馬西人布施利之馬勝第四次八馬沙遜洋行之馬勝第五次六馬西人高孟司之馬勝第六次八馬西人布施利之馬勝第七次十一馬西人韋維廉之馬勝第八次五馬沙遜洋行之馬勝第九次九馬順全隆洋行之馬勝第十次十二馬西人夏助華之馬勝是日游人擁擠覺長安水邊遜此風景而捕房亦派中西巡捕包探往來彈壓極爲周到不致肇事紅樓秀質有欲憑軾而觀乎尚其分付雛鬟準備踏青檢點鳳頭鞋子也 
[西人命案]  
　　有　人名勿倫者善摶虎當車利尼馬戲抵滬時用以調良獅虎每晚必入鐵籠與獅虎鬥其勇力實有過於常人者旣而車利尼將諸獸售歸楊樹浦大花園勿倫遂在大花園供役後復辭出充美總領事署公差本月初五晚貿貿然闖入吳淞路西國酒肆中適肆主與二西人抹牌勿倫卒然問曰其人何在肆主曰爾所問者係何人勿倫不答突出衣袋内手槍擊之肆主應聲而倒喧嚷間有巡捕聞信偕一醫生來撫之氣已絶乃拘勿倫去下諸美署獄中昨日點領事派醫生往騐見肆主之心被彈洞穿以致立時斃命至下午時將屍瘞理勿倫押候訊供定罪 
[勝地開樽]  
　　南滙縣吳子佩明府道出滬上偕諸官紳公宴浙江巡撫崧振帥於錢江會館並招菊部以侑觴曲奏琅璈門盈車馬極一時之盛事 
[預備供張]  
　　兩江督憲劉峴帥將次來申昨經上海縣袁大令發出硃票數道著各差役承辦各項事務以便制憲按臨應用 
[大令禁賭]  
　　欽加四品銜升用直隸州正任南匯縣調署上海縣正堂袁爲出示嚴禁事奉本府憲恩札開光緒十八年二月廿八日據該縣寡婦王秦氏呈稱竊氏夫故多年祗生一子王煥昌完娶生孫本係讀書應試屢列前茅禍被賭棍范錦堂等勾誘同赴虹口地方日夜賭博竟將房産花消盡淨荒廢功課致未成名似此誘賭害人實非淺鮮詎料上年十月初三日范錦堂等來至氏家藉索賭欠騙子出去藏匿半月氏同孫媳迭赴虹口找尋竟不見面亦不回家情極控縣未准伏思虹口裏外地方大小賭檯不下數十餘桌日夜聚賭抽頭漁利營兵隸役分肥非求嚴禁不特賭風日熾抑且貽害胡底爲敢上求電鑒恩准札縣立拿賭犯范錦堂等究辦並求示禁以彰法紀而除民害等情札縣查明拿禁等因到縣奉此查此案先據王秦氏在縣具控業經明晰批示在案奉札前因除由本縣密查拿究外合先出示嚴禁爲此示仰虹口居民各色人等知悉聚賭抽頭大干例禁爾等各有身家儘可各謀生業何苦聚賭蕩産傾家復罹法綱本縣不忍不教而誅合再諄諄勸誡自示之後務當革面洗心安分改業倘再輕身嘗試一經訪實或被告發立拿嚴究地主保甲如敢租地庇縱併予重究不貸各宜凛遵毋違特示 
[地保妄禀]  
　　徐家匯至靜安寺一帶橋梁時被歹人毁壞由徐家匯教堂中人禀明法領事照會關道憲聶觀察札飭上海縣查明究辦袁海觀大令奉札後立傳二十七保北十二圖地保王少源到案訊究之下王供稱毁壞橋梁係朱善根朱貴升二人所爲大令遂飭公差將兩朱提到於昨日午後三點鐘時請帮審委員宋二尹提訊善根貴升同供小的等耕種度日素來安分不敢私拆橋梁此次地保王少源將橋修理强派小的等出洋二元小的不允因此挾怨妄禀叩求明察二尹見兩朱人尚忠厚諒不致私拆橋梁著分别具安分切結呈案備查 
[捉奸控縣]  
　　嚴桂生者本邑人也家住浦東三官堂左近向以駕舟爲業八年前娶朱長華之姊朱氏爲室伉儷甚敦已生一子朱氏性情輕薄無異逐水楊花以嚴出外日多未慣孤衾寂寞遂與道土計長生結方外因緣握雨携雲匪伊朝夕人言藉藉嚴亦有所聞前晚偕妻弟朱長華相將回家行至中途聞計又在家中鵲巢鳩佔嚴不覺怒髮衝冠疾趨而前破扉直入將兩人扭住用并州快翦刀剗去八千根煩惱絲雙雙綑縳本欲送官究辦忽有計之族人計阿狗一聞消息糾領多人蜂擁而來將姦夫淫妇刦去嚴寡不敵衆遂投上海縣控告昨日午後三點鐘時袁大令請帮審委員宋莘樂二尹升堂提訊嚴携所生四歲之子上堂訴稱小的係本邑人家住三官堂後面娶妻朱氏今年二十六歲於十九歲時成婚祗生此子小的向駕米船與妻弟朱長華同舟共濟小的在家日少朱氏遂與道士計長生私識前晚小的偕妻弟回家知計又在家中立時入内拘拿小的卽將計之髮辫剪去本欲送案究辦忽有計阿狗等多人將男婦兩人刼去並被搶去衣服首飾甚多髮辫呈閱叩求提究朱長華供稱係本邑人今年十九歲與嚴同舟姊姊嫁嚴多年不守閫範與計長生姘識被姊夫覺察前晚偕小的前去將姦夫奸婦拘獲忽被計阿狗等前來刼去求請明察二尹問嚴曰爾之岳父母在否答稱已相繼病故二尹著退去聽候提計長生等到案嚴究 
[縣案彚錄]  
　　滬城大東門外萬生瑞火腿店虧欠倒閉由安裕莊等在縣控告已列前報兹悉該店股東邱禮青等已於前日偕股東韓子琪司帳陳昆玉等投縣候示原差據情禀明奉飭帶候訊供大亨通宮棧茶房周子亭與胞弟周阿林在虹口朱張氏茶館中與婦女口角被該氏之子朱木木毆傷由捕拘解公堂轉送到縣袁大令請帮審委員宋二尹研訊之下判將朱張氏交官媒周等回去自行醫傷一面提朱木木到案訊究其詳已紀前報前日原差將朱木木提到昨日午後三點鐘時仍由宋二尹升堂覆訊周阿林訴稱小的係無錫人向挑餛飩擔二月十七日小的之兄子亭與小的在朱張氏所開茶館内商議事件朱張氏忽唆使伊子木木等將兄毆傷所受傷痕前已騐明嫂嫂在原籍聞悉此事驚懼成病子亭因此回家視疾叩求究立朱木木供稱在船上爲細崽二月十七日小的自船上回家見有多人將母親毆擊小的上前解勸不敢行兇次日小的回舟起椗出洋至前日始回申聞母親因案管押小的立卽投案情願代押求恩將母親開釋二妖曰本委觀爾形狀諒非善類命提朱張氏至案供稱係無錫人在虹口開設小茶館當日有人言周阿林家中藏匿有夫婦女小婦人前往觀看並無别情叩求恩宥二尹曰卽使 
 
 

Page 4

 
 
周阿林藏匿有夫婦女與爾無于爾藉端訛詐唆使兒子將人毆傷此風斷不可長本當將爾嚴懲姑念爾子已到案免爾責罰喝將朱木木拖下重責二百板與朱張氏一併交保周阿林退去案遂結○張洪元同子瑞生投縣控稱媳婦應氏與其母應馬氏中通常在馬家與應虎泉私姘求請訊究袁大令准詞飭提到案於昨日午後請帮審委員宋莘樂二尹集訊張洪元訴稱係本邑人向習耕耘共生二子長者名瑞生現爲烟膏店生意光緒十四年十一月廿四日憑媒娶應馬氏之女爲媳成婚後至次年三月初三日回家一去不返直至八月十七日始由族人張近仁及應之族人應心夫二人送來次日應氏自向兒子言在母家被族叔祖應虎泉再三調戲免强允從在後應氏又回母家其心叵測叩求斷領張瑞生所供與父略同二尹命提應氏至案該氏供稱今年二十五歲於二十一歲時至張家爲媳翁姑以小婦人不善操作迭加凌虐小婦人不堪其苦逃回家中又被母親送去夫家嚴拒不納小婦人並不與族人有私實被污衊現在情願隨夫回去應馬氏供稱女兒並無不端事實由王福寶唆使致肇訟端王供稱小的爲茶館生意不敢唆使求請鑒察應虎泉供稱習道士業姪孫女素來安分斷不敢有暗昧事二尹得供以張洪元父子願　應氏具領固屬美事卽將應氏交張具領瑞生又稱岳母在鄕渾名陳榖新妻在母家時渾名新米飯應氏在堂曉曉置辯二尹喝令掌責二十下當堂交張具領如日後或有糾葛惟應虎泉是間應馬氏具不准與張家來往切結呈案應虎泉王福寶訊無實據各具改過結備查 
[英界公堂瑣案]  
　　包探唐寶榮禀稱積竊陳阿虎闖入北京路西人魯亨家竊取鐵器三件旋被范阿寶沈桂生二人知之卽冒充包探夥役向陳分贓事經小的查明因將一干人送案陳供稱小的係本邑人連次犯竊自知罪在不赦還求大老爺稍予寛容范等實曾向小的查贓范沈同供稱小的等亦皆上海人確曾向陳查問竊贓如今只求恩宥蔡太守判令將陳管押二月期滿笞責一百板范沈各管押三禮拜贓給還失主○張王氏挈其女上堂訴稱小婦人生有一女小字阿月在某處自來火廠做工一日工畢出外突被張瑞生穜仆於地失去頭上銀簪雲○蓬鬆懊恨而返兹由巡捕將張拿獲是以投案請追三百六十五號巡捕禀稱小的見張碰倒此女時有不知姓名之無賴從而附和直至小的○近始各奔逃張供稱小的係寍波人年十七歲在治下某處習手藝無心悞撞此女正在互相口角卽有人爲之解勸並不知其失去銀簪蔡太守判令將張管押兩禮拜并飭包探查拿揷身滋事之人○福州民婦龔陳氏控同鄕人許伯星醉中尋釁致被碰傷蔡太守訊供之下飭將許管押俟氏傷痊再訊此已列入報章矣昨日氏投案訴稱小婦人傷已告痊許泥首階前哀求恩典太守判令押一禮拜○二百五十九華捕禀稱小的於巡路時見東洋車夫袁當春行至某處被左啓必所毆向之喝阻左竟逞蠻是以拘左送案袁訴稱左喚坐小的这車論價不諧以致口角左竟揮拳毆擊適巡捕行至是以拘來左供稱小的在浙江撫標親兵營當勇被袁辱詈不敢逞蠻蔡太地判罰小洋銀二角給袁○包探顧阿六禀稱小的巡緝至某處見邊阿寶持水烟袋五枝向某押店質錢形跡可疑拘拿盤問邊自稱在城内葉子芳水烟袋店習業乘間竊取店中之貨因卽喚葉前來認贓屬實今特送案請懲葉訴稱邊竊取水烟袋已非一次現求大老爺暫押十日容知照薦保人轉追其父母領回邊供稱小的係無錫人年二十歲習業已成不該行竊求全體面俾可出外營生蔡太守飭將邊押候伊父母具領贓給葉領去○包探秦少卿查知惡婦張楊氏凌虐女孩巧林因卽拘解公堂蔡太守訊詰之餘騐明巧林身上諸傷飭將張楊氏發官媒收管俟巧林傷痊再訊此已列入報章昨日副捕頭禀稱巧林刻已醫痊請爲發落太守嚴詰張楊氏供稱小婦人撫巧林爲義女以後不敢鞭笞矣太守判令仍發官媒管押一月巧林發棲流女所留養以待及年時擇良婚配○五號西捕查得公一馬車行有車一輛並不納捐領照因拘馬夫送案馬夫供稱此車係義豐洋貨店主某甲所包故不納捐領照蔡太守諭令邀問義豐店主投案候質此亦前報所已紀者昨日覆訊義豐店主仍不到案公一夥某乙叩稱此事惟求大老爺恩斷太守判罰洋銀二元五角再補領捐照 
[法界捕房紀事]  
　　姑蘇鄕間人某甲之妻某氏經著名蟻媒裁縫阿寶誘至上海誑稱傭於大姓家實則送往小東門外某花烟館塗脂抹粉作倚門賣俏生涯日前經甲楨知附舟來此尋入花烟館内與妻相見不覺忿火上炎定欲與烟鴇拼命嗣經某蟻棍出爲理勸甲仍挈妻而回然故劍雖歸破甑已無可收拾矣蟻媒眞罪不容誅哉○小東門外洋行街第三十二號房屋閩商鼎興糖行内估客某甲因事外出臥室中忽然失去綢衣一箱行主知之立卽代報捕房請爲查緝昨經某包探查得衣由本行茶房某乙與庖丁某丙串竊卽吊出贓衣十六件將乙丙拘送捕房○某成衣匠竊取主顧家支取綢縀摺一扣欲向某綢莊取物昨經失主偵知將成衣匠拘送捕房押候解案○前日萬生槽坊夥某甲自携行李欲附江天輪船往寍波偶一疎防鋪蓋已不知去向嗣經某包探拘獲竊賊吊出原贓昨經萬生中人投捕房領去 
[保合太和]  
　　謹啓者敝堂接奉湖南信氏華記大善士求保夫病速愈樂助山東小清河工賑洋一百元廣大士慈悲之心體上蒼好生之德以　感善求仁得仁行見二豎潛逃百祥交集喜占勿藥吉人蒙天相之庥永保平安德門洽太和之氣請登報牘拜謝慈雲上海六馬路仁濟善堂籌賑公所施善昌謹誌 
[鉅欵疉頒]  
　　人苟資財饒裕値此災沴頻仍不肯稍破慳囊以脩厥德拙孰甚焉若守拙居士甫助山東賑洋五百元已求列報章今續助洋五百元由寶和莊交來誠懇救時其拙洵有不可及者責財於子孫子孫未必能守守而至於氙實異於守錢者之所爲矣匡居種福彼貧無立錐之地者當亦感而仁風焉[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
