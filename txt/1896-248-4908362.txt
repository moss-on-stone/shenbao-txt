# 1896 - 248 - 4908362

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏算生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補莊洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○續芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[論玉器掮客龔寳田私押客貨事并及潘宦失玉疑案]  
　　中國之民有四士也農也工與商也士能讀書明理故推四民弁冕農務稼穡工作器用故次於士若去商者所以通有無均財賄其資本之大者可以富稱敵國小者亦得入貲爲官故其次雖後於農工而實則可與士並近歲通商局啓當軸知以重商爲務商之位置駸駸乎駕士人而上之獨滬上有所謂掮客者不須資本不設巿廛以甲之資易乙之財而於中取利焉殆有仔肩重任之意故曰掮客固於貿易塲中别開生面者以故各項商貨皆有掮客而玉器一行兼販骨董書畫等仵可以登公卿之堂入仕宦之室其業尤近於清高惟是世道人心日趨變詐天荆地棘行路彌難近日所聞有以掮客而算人者亦有以掮客而爲人所算者如本月十四日報紀英廨瑣案第一條略云黄孔兩包探同解龔寳田禀稱此人向爲玉器掮客日事花天酒地以致虧空良多前日禹潘友春顧錦芝黄震之等各人掮取全緑翡翠搬指金剛鑽約指奇南香珠等件押洋五百餘元花用潘等訪悉立幸捕房往查起到原贓送究潘友春供被骗去鑽戒今求給領顧錦芝黄震之同供龔言有人欲購搬指香珠付伊後數日不面查悉付押今求給領質之龔寳田供爲玉器掮客素來誠實各店均知近因虧空故將客貨暫押意欲掉出他貨不料被潘等報捕求鑒某押鋪亦投案求追押本别駕以押本向不准追姑念爲數較鉅且各物亦仁竊取者不同着將龔寳田交保料理押本起案各物着潘等分别具領按押店私收賊贓本有淡應向例不追押本今龔寳田掮取各人之物私押花用至洋五百餘元之多事敗到案由捕丐物固與竊贓不同問官旣爲龔洗刷竊字又准某押鋪追還押本可謂情理兩盡特生意塲中全憑信義爲重財物苟非已有絲毫不可挪移今龔寳田以掮取客貨私自押洋花用與不告而取何異倘非　等報捕到案起物給領恐未易璧返秦庭由此觀之潘等幸未吃虧某押鋪之押本雖未追還終有着落而龔之爲人則難免不直於衆口矣因憶月前潘宦小舟失玉一案亦有龔名干預此中頗有可疑查五月廿五日報紀英界公堂瑣案之末條略云包探趙銀河禀稱潘小舟與沈紳甫在妓院聚飮後潘失去漢玉兩件當時並無他人在座疑係沈取且沈曾欲購此玉更覺情有可疑及報捕往查沈堅不肯認前經解請訊供尙未判斷今沈願賠洋一百四十元因請覆訊潘小舟投案訴稱漢玉兩件係職員祖傳此物雖千金亦不肯售今忽失去由沈賠洋一百四十元本不欲受但事已無可如何可否改賠爲罚移助賑捐沈供監生向作玉器生理與潘本不相識由龔寳田牽引故與友善日前潘在娼家招飮忽地被誣若謂監生因竊而賠實所不願苟作爲兩面認虧則願出洋一百四十元别駕謂沈之竊玉原無實據萬不能指定沈取今照原議由龔調取着沈賠洋一百四十元不必助賑如日後尋獲原贓再行核辦按沈與龔同爲掮客其人品視龔若何難以懸揣第就事而論旣由龔而識潘則是日同飮失玉之時龔果何在當潘至妓院曾否共見此玉若並未見玉忽稱失去安知不失在他處乃因沈曾欲購此玉遂疑沈取此誠捕風捉影宜問官亦云無實據不能指定也觀沈所登賞格其物實一玉珠一網巾圈耳非若大件豈値百四十金乃潘妄云千金不售又稱賠欵助賑究之此洋歸誰領去頗覺疑竇滋多焉 
[諭旨恭錄]  
　　六月十一日奉上諭御史潘慶瀾奏中班主事中書呈改知縣分發人員請附於各科卽用後一體酌補等語著吏部議奏欽此同日奉上諭昨日道旁叩閽之湖南民人彭明楚著交刑部嚴行審訊欽此 
[三河被水]  
　　天津采訪友人云三河頭距郡城西三十餘里河頭而繫以三者蓋又分上中下三村也其地緊靠永定河年來水患頻仍民生凋敝逢河水改流而後村人始有生機然迭被水災田園沙積汏壤已變而爲磽瘠秋收總難豐稔惟免嘆其魚耳本月初旬忽又河水奔騰勢如箭激村中向有大堤恃爲狂瀾之障蔽村人恐其坍卸守護不遑比初六日大雨滂沱一似銀河倒瀉河水愈建瓴而下莫之能禦中河頭遂致决口時瓜蓏甫熟高粱玉米或秀或實乃陽侯氏突然而至以致悉數被淹村人已苦不堪言乃水又波及房屋由門而庭而除而室積潦盈數尺而大溜砰湃更橫趨於外以致室宇十坍八九村中婦孺均以家具爲桴趨向大堤以避初九日水勢仍然翻滾堤上之風棲露宿者計二三百戶亦慘矣哉此外上下河頭地與毘連雖非水之要衝恐亦難免波臣之虐矣去河頭四五里有村名青宮者亦係沿河之地前月中浣河水盛漲之時倒灌村中村民三百餘家被刷去一百七八十戶不特墻壁坍塌卽木料亦飄没無存被災情形與河頭不相上下胡天不弔北直之民至於此極耶已溺已飢是所望於事權在手者 
[徐亂尾聲]  
　　徐州人匪人閙教前已屢志報端所有五月二十五日本報譯登西字報略述是事緣始謂碭山宿遷二縣皆於某日揭竿爲亂兹接教士叚君來信言碭山豐縣在徐州之西北邊匪人卽由此而起而以碭山爲尤甚各教堂皆被毁去至宿遷在徐州之東南邊並無匪人滋擾因地方官悉心彈壓是以匪人皆戢影潛蹤也 
[亂事已平]  
　　湖北武昌府屬通山縣亂民滋事已誌報端兹得鄂中采訪友人來信云通山王姓者積米甚多亂民見而垂涎以致紛紛騷擾旣而愈聚愈衆大有揭竿斬木情形縣主乃拘其爲首之四人予以懲處亂民大爲鼓　糾集黨羽至千餘名擬欲乘機刼獄縣主聞之告急於鄂憲遂遣漢鎭緝捕局傳竹香太守督領漢防營勇六十名往爲彈壓至則亂民方勢燄鴟張爰復禀請添兵嗣由蔣副戎帶勇五百名前往亂民始聞風瓦解太守遂將縣主所拘爲首之若干人押解回鄂審辦 
[珠簾捲雨]  
　　江西采訪友人云六月初六日爲初伏之期大雨傾盆行潦滿地俗傳打破伏謂園蔬可卜豐收惟茶子或收成歉薄耳○上月二十八日大雨如注屋漏牀牀夜半時上水巷口王公館危牆忽然坍下適當傭嫗臥處以致身受重傷雖經醫者施以刀圭性命尙難保也○六月上浣新榖初登各米鋪多有攙入陳米中出售者至中旬而 
 
 

Page 2

 
 
下　　原早稻一律刈割想米價當從此平减矣 
[珠海蜑歌]  
　　廣州訪新聞人記事云初五日省垣天時晴霽無雷無雨乃佛山是日未刻大雨傾盆雷電交作正埠永興街祥和　行牛意極大兼售爆竹竟被雷火延燒由中座起火烈燄冲霄各處水龍馳救至三點鐘始能息滅該店已燒去半邊幸左右鄰未被累及然皆受敬不小矣又初七早晨揚巷刨花店失愼火頭業已通天幸此時各店鋪人皆早起齊集救護登卽滅息不至延燒亦算幸事○廣州府考試昨日懸牌示諭六月廿三日考南海花縣廿五日二塲廿七日考番禺從化清遠七月初二二塲廿九日考東莞增城新安旗籍初七日二塲七月初四日考順德新寗初九日二塲初六日考香山三水番禺東莞新安客籍初十日二塲初八日考新會龍門十一日二塲○許撫憲初七日在七賢祠志書局内柬請各書院山長曁在城紳士爲許應鏘許炳臻蘇元瑞吳桂方崔永安等共有三十餘人在局讌飮一時水陸交陳主賓歡洽亦盛事也○省垣善堂林立近有人又在下九甫租屋一間改建善堂名曰崇正堂所爲係講聖諭施醫贈茶等事堂董皆係富紳先聯約四五十人均允合力資助以期成此善舉并無須向外邊送册募捐致貽流弊云云工近日白鴿票到處皆有前日四廟橫巷某宅私收白鴿票有匪數人冐充官差詣其宅謂係奉票捉拿該宅做賊心虚未敢盤詰亦未敢請給官票一看姑任其四處搜查毫無賭具該匪見無可訛詐竟將其衣物携去事後有人問其何不攔阻何不聲張則謂恐一到案該差上下其手總難辭咎不如明吃小虧以厭其欲左右鄰恐惹禍端亦不許再收矣○年來省垣重修廟宇屈計已有十數起之多用欵多者三四萬金少亦三五千金并無一處可以限期竣事者近又有十二甫陳紳承修之廟計光緒十八年卽開捐迄今尙未告竣該廟金碧尙堪耐久惟廟外戲臺傍屋傾側陳紳倡設重修發緣簿向各處簽題并寄外洋以爲可大獲利一面將廟從新建造惟届期尙欠鉅欵意在衆擎集事詎陳不孚衆望至有竟無捐者於是陳自知難而退去年郭天官第見神位供在小破屋中因出而再理自捐銀三百兩爲倡各街友隨緣樂助半月之間已捐有萬金之譜足敷修理適今年門向未合須待明年功方方能圓滿云 
[三竺鐘聲]  
　　杭州訪事友人來函云浙省貢院被雨後圍牆坍至數十丈并壓壞房屋號舍多間由管理委員禀報藩憲并請派員修葺當奉防軍局委候補縣胡大令瑞清估工修理於前月十七日開工現已修整齊備大令卽於本月十三日銷差也○正任浙江台州府郭太守式昌於初二日交卸署理湖州府篆來省禀到并奉藩憲飭回本任刻下太守已於十五日起程由江干登舟赴台○寗波人周某在杭小和巷地方開設箔鋪有同鄉王某在法輪寺前開設箔作去年王向周借洋百元約以本年端節歸楚嗣因王好賭傅生意又虧折將有江河日下之勢周恐借出之洋不能如數歸趙因先揚言云現在某家有洋數千託爲存放生息惟其人頗爲仔細必須誠實可靠者方可經手利息亦不甚大王聞知其事向周詢問并有託伊挪移之意周云此洋大約總要五月底邊方可運到如要措借無不竭力惟彼處約定歸期萬不可誤則日後常可通融王云我向人借錢從不誤事儘可放心周云且至彼時再說王不知是計乃於端節時竭力張羅湊洋百元并利交付清楚當時又復叮囑俟款到來代借五百之數周頷之而去比至月底王至周處探問周云尙未運到本月初旬又復詢問數次周初則延約繼云想彼已另有主顧王始知中計懷恨異常一日暗藏利刃邀周至茶館評理欲硬借二百元之數周不應允王卽出刀恐嚇幸從旁有人勸解周得脫身立喚地保將王欲送官懲辦後有魯仲連其人出爲排解命王點燭謝罪并知王現已一無所有令周出洋十元以作川資送之回寗其事乃寢○杭地自入伏以來天時陰濕寒冾非常民間疾病甚多并有急症醫藥不及施治者日前皮市巷某欄杆店主年約五旬孑然一身用一夥友是晚該夥歸家店主獨自在店次日清晨夥至見店未開叩之不應以爲爲時尙早復往他處比及轉來四鄰店面均已開張多時而該店仍未啓門因與鄰居商酌將門撞開但見店主臥在牀上身已氷冾矣又保佑橋李翁於初十日夜間晚膳後忽覺腹痛急呼家人咸起投以痧藥少頃大瀉大吐未及天明卽已長逝此殆時疫所致歟○拱宸橋外新闢租界開築馬路需用石子亂磚由營造西人就近設局收買城内艮山門西面一帶及三發營梅東巷等處自遭兵燹之後房屋被燬一片荒郊瓦礫堆積如山近有住居東園巷及城衛營之甲乙丙三人皆工於謀利者爰各出資本十餘千雇人挑運至河用駁船運哉出城售於洋人以築馬路聞可占利市三倍云 
[奥員溺斃]  
　　本月十五日奥斯地亞國總領事夏士君携其德配及意大利國領事祁君等數西友并管事華人傅瑞臣乘招商局江天輪船赴浙之普陀山避暑至十七日滬上忽得電音云夏士君已被水淹死恩之各領事署皆下半旗以志哀悼傳聞是日夏士君與祁君旣抵普陀山適與寍波海關西人搿來君遇旋卽入海澡身普陀山四面大海迥環而其水或淺或深原不一致夏士君未經深悉貿貿然與祁君入水深處兼之水中碎石多有螺埲緣延正當立足不牢忽又巨浪滔天疾風驟至以致逐浪隨波而去不能以泳以游祁君則鳬水逃生適爲某寺僧所見急將繩索抛下得以緣之登岸然頭顱已稍稍受傷矣至於夏士君屍骸急切不能撈獲爰移請地方官設法打撈以便載回滬上盛殮并出賞格云有能撈得屍身者賞銀三百兩正至其德配則已於昨日清晨五點二刻時仍附江天輪船回滬矣 
[風火爲災]  
　　招商局新豐輪船向來行駛天津本月十三日由天津開行來滬中途猝遇大風正在顚簸之時船中人忽羣譁火起船主遂鳴鐘告警水手人等急預備救火事宜旋見中艙火燄冐出中有酒氣爰用水龍向之噴射幸中艙牆壁窻檽皆用鐵製火得熄滅不致蔓延 
[西僕行醫]  
　　本埠有西國牙醫生克者僑寓已多年矣日内察所用醫具及材料日形減少且或損壞心竊疑之詢之僕人皆以不知對至本月十六日禮拜之期步至醫室突見有華麗非常之中國二女郎一坐於椅僕人爲之治牙不覺大爲詫異遂向僕人詰責僕人强詞以對生克怒甚將僕人指交巡捕帶入捕房大約須援例懲治也 
[局員懲賭]  
　　常州人顧阿六駕駁船一艘運蒲包至楊樹浦售與華順紡紗廠得洋銀一百餘圓事爲流氓曹雲發所知邀至某處約集同類賭牌九冀以五本訣傾其囊豈知顧連戰皆捷贏得數十圓曹囊空如洗祗有金約指一枚交顧爲博進資旣而顧欲遄歸曹不許以致爭毆旋復互扭至楊樹浦巡防局控訴局員程厚餘二尹知兩造均非善類喝令各重笞一百板並諭以此後如再犯事定當送縣重懲 
[匪類橫行]  
　　虹口流氓八十個黨四十二個黨三十六個黨二十四個黨石橋帮安慶帮之别綜其數不下數百人拆梢打降事所恒有邇者又有一種無業年輕子弟另樹一幟號稱六十四個黨成羣結隊遇事生風黨中人羣推小寳寳爲領袖每有號令咸唯唯聽從前日午後小寳寳隻身赴楊樹浦行至秦家弄八十個黨頭目張桂卿家其羽翼一擁而上擁至某處詐去洋銀三圓小寳寳狼狽奔回呼集手下四十餘人興師問罪張整隊迎出大喝曰吾等身經百戰始得一世名揚如爾小輩竟敢與吾抗衡耶爰叱令黨羽作速動手一時拳來卟往幾如大敵當前格鬥時六十四個黨力不能支有擊破頭顱者有傷及眼珠者紛紛潰敗無殊鎩羽之雞小寳寳等諸人被圍不能得出乃與之議和約期備豐盛酒筵聯盟和好甚矣流氓之盛如此賢父母奈何不懲一儆百使若輩得以長其爪牙乎 
[縣示護日]  
　　欽加鹽運使銜在任候選道江蘇松江府上海縣正堂黄爲日食事光緒二十二年五月十五日奉署本府正堂陳札奉布政使司鄧札奉禮部札開精膳司案呈准祠祭司副使欽天監具題光緒二十二年七月初一日甲午朔日食江蘇江寗府日食四分五十一杪初虧午正一刻八分食甚未初二刻四分復圓未正二刻十分等因到司轉行到縣奉此除移行遵照外合行出示曉諭爲此示仰合邑軍民人等知悉届期一體救護毋違特示 
 
 

Page 3

 
 
[移請解省]  
　　浦東塘橋鎭著名流氓頭目計木林素與鹽梟鄧一青等結黨拜盟有一百零八將名目橫行不法擾害地方業經本縣黄大令飭將計木林並伊徒小蓮生先後拘案懲究收所候辦在案並在該處添設巡防局以資彈壓兹悉鄧一青與計木林各有鹽船一隻前在上南交界一帶販私經南匯營哨官周都戎巡緝遇見拘拿鄧恃衆拒敵未獲嗣由周都戎赴省禀明大憲札飭會同緝私鹽捕營並提標水師右營派兵兩哨會合嚴拿始將該匪鄧一青拿獲送縣解省訊辦兹經周都戎查悉當時拒敵之際計木林小蓮生等均係在塲拒敵同黨乃欲移請黄大令一併解省歸案究辦 
[南市拾零]  
　　浦東墓橋李桂華之子名梅生年僅七齡昨隨其父雇舟來申船泊董家渡碼頭其父令上岸買物不料其一去不回始悔人地生疎不應冐失遣令上岸倩人四出追尋杳無蹤跡未知已入匪人手否○昨二十三鋪局勇在小南門外見不茶肆内有謝悅卿王子雲張阿慶三人同桌作葉子戯該勇上前喝停不依一併解至局中陶子衡二尹坐堂審問情由判各責五十板交保了案 
[大令相騐]  
　　山東人譚香浦向在仁川電報局爲打報學生此次來滬借居英大馬路高陽里之洽豐號前晚至鄭家木橋電報局探望張金和談次譚忽大呼腹痛張見其神色有異立卽雇何阿金之東洋車舁譚回寓詎料甫至門首譚已氣絶比至洽豐號拋號夥徐新之言譚雖曾在號住過業已移寓他處遂同車夫報知捕房轉邀張恊同二圖地保徐錫耕報縣請騐黄大令於昨日午前十一點鐘帶同書役刑仵蒞塲相騐旣升座先據地保跪禀小的是地保譚香浦如何身死不得而知由張金和同投案下請騐張供與譚交好昨晚來訪見其腹痛問明住處雇車送回以後不知如何身死何阿金供是車夫囑將病人舁送洽豐號詎未進門已氣絶以致該號卽同小的投捕房徐新之供是洽豐夥譚前雖住過現已移寓他處求鑒大令飭仵作如法檢騐良久喝報死者渾身並無傷痕委係發痧身死大令離座親視無訛又據張金和請代備棺盛殮大令准之 
[申訴捉奸]  
　　袁世選與已故沈炳成之妾小金鳳因奸轇轕早登前報昨據袁家丁袁升投英公廨遞禀稱家主袁世選與小金鳳係在老妓胡寳玉處認識往來已非一日花用銀洋不下三四千當時沈楊氏何以並不管束聳令來家住宿又復糾人以捉奸爲名闖入内室攫失什物是無異仙人跳也應請大老爺將一干人研究以儆刁頑等語别駕閱禀著該家丁靜候批示 
[英廨晚堂案]  
　　平和行夥陳順天控曹謹箴吞没貨洋一案經前會審限期清理已詳本報屠别駕查陳遞禀求追前晚由原差將曹解案陳稱上年七月十七日奉宋大老爺斷限一月清时詎曹倚伏文生刁頑健訟非特不理反而上控務求押追以免再延時日乞鑒質之曹供此項花棧單均劣夥徐幹廷悞聽錢明掦收押迨至文生察出棉花甚劣不値四百五十兩况文生實因貧困倘能設法决不致拖延二載兹被陳順天指控而文生被施姓木行欠銀二千多兩前月十四已具詞到案求提追兩造在堂爭辯不休别駕以案懸兩載有餘皆因花棧單存卷兩造不肯具領變價之故將曹反復開導諭令將棧單領出赶緊變賣應償陳銀四百五十兩缺少若干須設措還清總宜早日完結爲是曹遵諭具限一月變賣清還甘結送查仍取保狀備考陳叩謝而去○利濟木輪局司事朱宏王楨遣気陳福扭控舵工王金波糾黨唐四覇阻開輪等情到廨屠别駕提訊陳稱江北人在朱宦處爲家丁王金波經人薦來充當某木輪大副支洋五十元迨開輪之際水手不齊反敢在大王廟地方與唐四等三四十人阻止木輪不准開往蘇州主人特遣小的報案將王唐送案請究清單乞閱王供鹽城人本是舵工由蘇州包衙前朱大人薦來詎局内有王先生要陋規先令小的吸烟嗣又同至狀元酒館詢問何時上船王云遲則廿八日迨到船後祗由張保作保向帳房支洋共廿五元並無五十元之事不敢糾唐至大王廟阻船不開乞鑒唐供興化縣人本係木輪水手此次王金波所雇均蘇州人見王不做各自附輪返里不敢阻擋乞鑒别駕訊得唐四實非善類喝重責唐六百板取具改過安分結保釋王金波透支尙敢刁賴著責二百板具限十天繳透支洋廿六元一併斥釋 
[法公堂瑣案]  
　　徽州人汪友于在怡和輪船爲司帳去年納東薈芳林順香爲妾本年端節龜奴傭婦向索帶擋銀洋至汪處吵閙汪訴知北局飭地甲驅逐出外經人理勸還洋二百五十元了事不知如何另生枝節前日在南誠信烟館將汪扭送捕房昨禮拜二堂戎解請鄭大令與代繙譯巴君會判原告盛少林遞禀稱汪借洋五百元立有借據向索不還求追究汪友于供去年納妓爲妾鴇婦盛太倩姘夫盛少林出頭霸阻小的不得已當出期票洋四百元本年五月初五日龜子來家吵閙由北局飭地甲代爲驅逐後出洋二百五十元事已了結前日在南誠信硬被拉入捕房大令閱視借據謂盛曰此非爾之名姓與爾何干非所謂包討倩乎盛稱汪有保人債主亦可邀到汪供保人汪少虞小的之兄大令得供著將汪友于交原保候傳保人倩主來案復核○胡毛氏挈子雙林投案禀稱有女嫁與湖南冷桂千爲妻夫婦同惡相濟時向雙林詐擾雙林供稱去年向小的借洋十六元付給後迭次纏擾不休本年正月二十日又借去十元夫婦不務正業貪吃懶做五月十八日硬將箱取去索洋十八元不得已扭案請究大令問冾向操何業冾供向在蘇當差以無際遇思歸湖南向妻弟借洋事實有之冾胡氏供生有小孩不敢與母弟滋擾大令謂伊母子二人豈能供養爾夫婦一門何得時至伊家纏擾殊屬不合著押候交保具不再滋擾結冾胡氏釋出原告斥退○朱施氏遣子吉甫投案禀稱陸直夫於光緒十九年向母親借洋二百元迄今懸宕不還求追陸供向在英界開永順京貨店朱施氏卽小的之岳母實因生意虧折所致去年付過洋五十元朱稱去年三月收過五十元凈欠二百元後因伊店閉歇又收過五十元母親因伊欠洋不還納妓爲妾是以求追陸稱朱氏已故小的續娶並非納妾大令謂爾旣有錢納妾不應圖賴親戚之洋著押候追比○蘇倫賢禀稱陸炳榮借去本銀一百四十餘兩言明照章納息迄今本利不還求爲追究陸供住永安街二號房屋此項借欵尙在丙申年小的被人拖累及至明年經人理勸還本蘇定欲索取利息是以未付迨後小的往漢口謀就家眷　在上海並非欠銀逃避大令著押候交保娐三日内將本銀如數歸清原告斥退○武弁衛首邦禀稱有禀帖在案職員有皮箱一隻寄廣大船局何樹亭處出外回滬向索圖吞當卽訴捕飭探勒令交還開箱檢視尙少衣服物件求追包探將吊到之翎毛一枝單褂一件馬甲一件呈電大令謂客人寄存之衣何得擅逢押錢殊屬不合著押候如數交還吊到之衣先行給領衛稱謝而退○陳敬賢禀稱開順昌烟間前日薛翔甫來店開燈將短衫掛於烟槍之上乘間竊去烟槍一枝越二日尋獲送案薛供向賣水菓並不竊槍實遭誣指大令命帶回捕房查明再核○包探禀稱朱阿坤在鄭家木橋沿浜設攤賭博當塲獲住一人餘俱逃散送案請訊朱阿坤供在旁觀看大令著押候枷號一個月責一百板○包探禀稱偷兒陳阿三竊取東洋車上坐褥爲失主送案請懲陳阿三供在帶鈎橋爲薙髮匠不敢行竊大令著押候傳店主到案復核　包探禀稱幼孩王桂生迷路在小東門啼哭探夥爲帶入捕房捕頭命登報待家屬具領迄今無人來認送案安挿王桂生供年十二歲浦東三林塘人父名三寳已故家有母並有兩兄一名根生一名根泉俱前母所出前日隨根生來滬賣瓜將袴子一條當洋三角囑小的在碼頭等候先已在家内痛打一次此番帶出顯係有心放逐大令得供以倫常不應乖舛著將桂生押捕房候傳其兄到案具領○包探禀稱倫兒朱玉樓在小東門外某茶館竊取水烟袋一支爲値堂拘獲贓已交還送案請懲朱供初次犯竊求宥大令著押候笞責一百板○包探禀稱泥水匠李連發騙取鄉人鹹菜一百六十餘斤送至野花園作塲避匿不見翌日途遇扭入捕房解案請訊劕之李連發一味支吾大令謂爾不應爲騙子著押候枷號一個月責一百板○包探禀稱曹雲山在新街攤上攫取錢九百文拿獲送究曹供三人同去一名東全其一不知伊等攫錢倩小的飽食一餐並未分用大令著押候查辦○包探禀稱王錫坤至寳心園浴堂竊取屜内搭連袋一只内有銀表一枚洋蚨三元當塲拘獲贓 
 
 

Page 4

 
 
還失主將王送懲王供認不諱大令著押候笞責一百板○包探禀稱積竊王阿弟專用鐵釘撬門前在英界犯案釋出未幾又來法界行竊王阿弟供因患病至醫院求治並不犯竊大令著押送松江航船勒令回籍○包探禀稱奉諭傳到范德昌解案請訊范供在杭州燒香有陳姓女與其寄父同伴來滬躭擱小的家内住過一月後由其寄父作主嫁與小東門某烟館堂倌得洋三十元其餘不知大令著押候傳到堂倌再核 
[美界捕房紀事]  
　　昨晨某甲拉東洋車至漢璧禮路菜巿前將某姓小孩撞仆孩在麝埃中亂滾并辱駡不休甲怒連批其頰旁人咸抱不平呼三百七十五號華捕至將甲拘解捕房○昨晨工部局小工吳炳生在漢璧禮路與徐清河稱貸洋銀忽然互相毆鬥同入捕房捕頭以事屬細微卽行斥釋○粤東人麥阿根竊取周阿二之東洋車前日經周尋獲扭入捕房捕頭令斩候派包探石金榮查明核辦○徐順昌楊雪榮二船戶剌稿虹口港前日下午登岸閒行行至斐倫路不知何故兇毆經二百二十一號華捕拘解捕房捕頭令禁押片時然後開釋○楊樹浦流氓瑞生犯案纍纍屢經控告黎副捕頭遂咨照虹口捕房倩包探施奎江拘押○前日湖南小工范有祥在虹口公和祥碼頭某煤船上運煤偶一失足從空而墜磕斷脛骨鮮血淋漓經同輩扶掖登岸僵臥道旁旋爲管碼頭西人所見遣人舁至同仁醫院求醫無如岙受得傷奄奄一息延至昨晨遽爾斃命經院主函報捕房捕頭令三圖地保王順和前往查明並無屍屬遂投報某善堂請給棺收殮○昨日崇明人施梅郎持西式金臂釧至篷路某質鋪質錢經包探石金榮所見以其形跡可疑拘入捕房捕頭詰問支吾遂著押候查明核辦○寍波人陳吉卿積竊也昨晨竊得某姓家綢布衣服中途經包探張阿五拘獲解入捕房捕頭令查明失主然後解送公廨請辦○前晚西人某甲醉後至篷路第六十五號門脾某粤倡家作狎邪游給以洋銀二圓倡適有意中人在拒而弗納致觸甲怒大肆咆哮并闖入房中將玻璃窓搗毁倡忿甚喚某號華捕至將甲拘入捕房捕頭著押候酒醒後核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　任世動控陸芳蓮曹順高虧欠抵欵一案前晚蔣和史提訊之下陸　本邑人　衣爲業　因胞姪桂卿將小　　下湯姓方單一紙私逢取去抵與任蘭田得洋十四元未幾桂卿病危向小的說明小的卽與伊父同　任蘭田處對明桂卿旋卽故世蓬　小的還逼蘭田本利洋廿八元許還方單不料伊堂弟任世勤挿身興訟泯稱未曾收　洋元託言蘭田有病不能到案請傳到蘭田便知確　　　　供稱前因胞兄曹子亭有方單一　託陸桂卿爲中抵與任處前景斷過交洋十元刻已如數措繳任世勒供蘭田是監生堂兄開設米店刻因有病不能到案監生深悉蘭田並未收過洋元因前未立據以致朦　任世德世　蘭田　弟其欵不知　　惟刻不　田　患氣喘之症不克來案求斷地保孫秋堂供蘭田有病此事因任姓說是抵洋五十元陸稱十國元　目不符桂卿又故世且未立筆據前　小的萬陸出洋五十元　回方　了事陸不允洽求斷剌史衡情之下判陸芳運限十日内繳洋廿元收回方單曹繳到十元給任具領交還方單兩　具遵斷結完案陸刻保措繳　元○洋貨掮客張尉庭前有羽紗十三和　財生輪船出口先赴新關報稅納銀十三兩有奇翌日又到關朦稱其貨因有銷路不裝出口索還報稅銀兩新關信以爲眞當將稅銀如數給　閱數日查悉該貨已私裝出口稅務司大怒照會關道憲黄覩察札飭上海當　　公解派差枷拿張尉庭日前獲解到縣當經帮審委員蔣　林　史提訊供稱小的松江人姓張名理庭素不犯事向爲靛青生意　　　　　　　錫等處皆賣靛青現在英界棋盤街新開靛行爲夥從未做過掮客前日正在照望漆工揩漆　包探拘至公堂訊問小的　已　　　　　　求明鑒剌史判交差候有保人到案訊明是否眞情再核在案迄已多日並無保人投案代剖眞情前晚剌史又提案訊問曰爾　是坐意人　有店日爲何無人　保究竟是否悞拘從實供明答稱　係悞拘張尉庭另有其人可請訪查剌史判收所再候查明核辦 
[英早堂瑣案]  
　　水巡捕唐　營拘解林齊卿到案稱昨日海關洋人侍者王阿二失洋三元五角見林在浦邊划地上行走洋亦在旁　　小的送案王投案申訴請領失贓林濟卿供本地人並未竊洋當在草地行走亦不知洋在在地求明察别駕以林無實在憑據從寛著是改過切結存案備查○包探瞿旭咸拘解馬夫李阿春到案禀稱此人駕車在路飛駛巡街華捕以其違章拘入捕房今特解案别駕判罰三元充擔費○包探竇如海禀稱康紀生向來窮苦衣食不周昨忽有洋五元小的向之究問不肯明言爲特解案請究康供小本營生近來乏資洋在虹口贏得求鑒别駕判押三天以儆○四百五十一號華捕拘解薛貴堂土阿榮到案禀稱昨日王强取薛之布衣一件以致互相爭閙經小的拘獲送究薛供被吃住布衣一件向索不還故與爭閙求鑒王供與薛熟識曾被借去錢四百文向索無著故將布衣暫留求鑒别駕以各有不合判將薛押一天王押兩天欠錢自行清理○包探倪順泉禀稱昨有施王氏在路管教兒子因子不聽將手内之洋五元放在門首桌上赶往捉兒詎羅阿渭將洋攫之而逸當時有顧元三目覩上前擭住扭交小的送案請究施王氏投案申訴並請領贓顧元三亦投案作証羅阿渭供粤東人食小該死以後不敢求寛宥别駕著具改過切結存案備查從寛省釋○流氓張阿　迭次犯案前經公堂懲辦遞解不止一次近又來滬依然無所不爲包探黄四福查獲送案張供寗小人實因家無立錐之地萬難度日故又來滬叩求鑒核别駕著押候函送改過所永禁○包探孔阿才禀稱昨晚有鮑阿順在四馬路青甍閣啜茗將手巾包放於桌上被陳又茂竊去内有洋四元報捕後由小的拘獲送究鮑投案領贓質之陳文茂認竊求　别駕判押兩天贓還失主 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月初八日京報全錄]  
　　宮門抄○諭旨二道錄前○川督鹿奏查明停止行用白截引張緣由摺○又奏酌添機器局經費片○晉撫胡奏請將被控有案之州　　在查辦摺○又奏請調員辦理商務片○六月初八日戶部通政司詹事府正藍旗値日無引見○橚貝子錫光各續假十五　　　見軍機皇上明日卯初至奉先殿壽皇殿行禮○○頭品頂戴四川總督臣鹿傳霖跪○奏爲查明四川省計岸行銷白　引張遵照部議飭令停止緣由恭摺具陳仰祈聖鑒事竊查鹽茶道衙門部頒鹽引發商領運行　完納稅課自前督臣丁寳楨任内設局　查之後迄今十餘年之久欵目糾紛本年臣復督屬現任鹽茶道張元普委員清厘兩月以來漸有頭緒兹查光緒十五年前督臣　秉璋以計岸積引銷竣請將白截引張發　各計岸帶銷之案當時奏奉硃批戶部知道欽此旋准戶部咨以積引銷完自應卽銷餘引若以截角之引仍復行銷易啓影射等弊行令將應徵稅羡照額全完不准立有白截名目至本省暢岸額引如有不敷行銷卽在餘引動用等因當經轉行在案而歴年辦理相沿仍用曰截之引現經張元普查明請示臣以動用白截引張旣與部案不符卽應停止而其中原委應行详細陳明查川省州縣計商引岸向來暢滯不一自遵先課後引章程稅羡從無不完口岸或有未暢故岸一疲滯引卽難銷商人先繳完稅羡截銀領引原冀行銷迨疲滯不行商將存引繳回由是引惟白截之空名實卽商未行銷之滯引又因有光緒回年以前積引未銷遂至暢岸未能兼顧滯岸獨賠稅羡截銀光緒十五年前任鹽茶道延煜查知積引銷竣詳請以此項滯岸引張發交計商暢岸帶銷聲明收銀存庫仍抵滯岸次年稅羡截銀迨奉硃批行知飭遵延煜隨以餘引專變官連局發商行楚滯引官變計岸帶銷仍令先課後引惟先收之稅羡截銀各商亦自願不作次年留抵免致轇轕亦據詳明另欵存儲並經劉秉璋批准照辦查其時日延煜具詳在部咨未到之先劉秉璋批准在部咨旣到之後推求當日情形總緣拘定餘引專於行楚以致計岸不得不以滯引帶銷但確係繳存未行之引並非部咨所謂已經行銷截角之引也惟當日奏咨案内未經分晰叙明所幸行引徵課有裨餉需其中尙無弊混而相沿至今迄未停止惟是暢岸之應銷餘引旣經部臣指明餘引不必專歸行楚是延煜之詳劉秉璋之批准均屬錩誤上年張元普到任之時未及查明又値官運停止濟楚商運餘引暢行至五千餘張之多倍數於前一時利或不敷未能兼顧計岸現已請領餘引回川合之上届留備不乏配銷之引今旣查明自應卽時更正並將餘引滯引銷數截算劃清查自光緒十五年起至二十一年止餘引項下徵收稅羡截　十一萬五百四十兩零滯引項下收回帶銷稅羡截銀八萬一千五百一十九兩零均係分别存庫移解藩司備撥至所收釐金業經按年彚入鹽厘銷册造報核計徵欵實存應請以後計岸暢銷額引不敷卽於餘引動用自光緒二十二年爲始每年隨同奏銷造報但商岸之暢滯時有不同卽銷引之多寡數難預定並請以後按年核銷不作額數免計經徵官考成再光緒十五年至二十一年滯引收回帶銷稅羡截銀各商旣請免作次年留抵自應照准充公備撥以收增益餉需之實所收銀數應以行銷餘引增收稅羡截各數一併分年補造清册咨部查核至帶銷過滯岸引張連年均已隨同奏銷彚入額行鹽殘引張繳部現惟光緖二十一年分行銷滯引應行繳殘歸入二十二年奏銷辦理等情由鹽茶道張元普詳請奏咨前來臣覆加查核此項名爲曰截卽係滯引行銷旣多部章不符現經確切查明徵欵均係實存雖屬立理錯誤向無别項弊端而錯誤之由實爲鹽茶道延煜之冒昧具詳前督臣劉秉璋之率爲批准以致相沿未改現經張元普自行查明具詳應卽更正停止以後如計岸暢銷額引不敷卽行動用餘引並請不作額數免計考成以示區别所有歴年銷引徽銀確數飭令按年造具清册另案送部核銷至前督臣劉秉璋前任鹽茶道延煜辦理錯誤未遵部章而多徵之欵均尙實存情尚可原現在劉秉璋業經罷官延煜早已病故相應仰懇天恩免其置議出自逾格鴻慈所有查明停止行用白截引張緣由除咨部查核外理合恭摺具陳伏乞皇上聖鑒訓示謹奏奉硃批著照所請戶部知道欽此○○鹿傳霖片再查川省機器局前於光緒十一年經前督臣劉秉璋奏明停造洋槍專掣藥彈銅帽洋火藥裁去工匠酌留二百餘人工作計每年採買歲修工食等項共需用銀四萬五千兩之譜遇閏加增現値多事之秋武備亟當整飭槍械尤應籌備川省自機器局停造洋槍歴年均係備價前赴上海等處購運不特川江險遠運費不貲並慮運解需時緩急難恃其從前所造後膛洋槍前　臣派員演放均能合用間有未能如法之處已飭酌量修整若再認眞整頓更可日起有功臣於上年咨明南北洋飭取各廠所造新式洋槍來川仿製旋准解到北洋快利洋槍新式毛　後膛槍馬　呢槍均極精利　用當交機器局工匠　看據稱均能仿製隨飭由局仿照試造惟經費工匠現應酌量加增方敷遇轉　自本年正月爲始以後每月酌加經費銀六百兩以資　行試辦如果辦有成效再行酌添欵項逐漸推廣溯查光緒十八年戶部定章四日機器局每年留用土厘至多不得逾六萬兩此次所加經費爲數無多核與定章亦屬相符據機器局員成綿龍茂道長春題奏道安成禮邵主事曹稳詳請奏咨前來臣復查無異除咨部立案外理合附片具陳伏乞聖鑒謹奏奉硃批該部知道欽此○○頭品頂　山西巡撫臣胡　之跪奏爲請將被控有案之州縣先行撤任以憑查辦恭摺仰祈聖鑒事竊臣上年入都陛見面奉諭旨　令整頓吏治務　　除情面書因仰見聖主澄叙官方方戒瞻徇下懷莫名欽悚抵任後嚴加考察曾於計典案内分别學勑並將庸劣不職各員先行　别在案惟晉省吏治疲敝已久地方官一味因循不知振作往往縱容丁役釀成控案曾經屢次懲戒而此風仍未稍戢兹查隰州直隸州知州全緰署榆次縣知縣定榮先後被人呈控绵牽涉門丁有藉案詐贓情事當經分别委查並飭　拿該門丁等到案發委　行審訊照例懲辦惟該員等身膺民社理宜力矢愼勤嚴加約束乃竟信任門丁干預公事以致被控許贓之案層見疉出若不從嚴叅辦何以肅吏治而挽頽風相應請旨將隰州知州全綸署榆次縣知縣定榮先行撤任聽候查辦俟築訊明確是否嚴員等知情庇縱有無通同詐索抑僅係失於覺察再行查核案情輕重分别奏明辦理此外如有不職之員仍由臣隨時查明撤叅庶官吏漸知儆惕小民亦可免詐索之害矣所有州縣被控請先行撤任查辦緣由理合恭摺具陳伏乞皇上聖鑒訓示謹奏奉硃批著照所請該部知道欽此○○胡聘之片再准總理各國事務衙門咨議覆御史王鵬運講求商務一摺奏奉　旨飭令各督撫於省會設立商務局由各商公舉殷實穩練素有聲望之紳商派充局董將該省物產行情逐細講求以期擴充商利嗣又准咨議覆前翰林院侍讀學士文廷式條陳養民事宜一摺行令仿照設立商局章程招集紳商廣爲勸辦各等因查原奏内稱開渠種樹繅絲藝茶植棉等項或非晉省所宜或須逐漸推廣能否開辦容臣體察情形再行奏明辦理惟所稱葡萄釀酒皮毛觔角等貨皆係北土所產自宜及時擴充查晉省葡萄隨在皆有尤以文水一帶所產爲最誠宜設局開辦延請華洋人之精此業者教之温造設法銷售且古昔酒酤在官米鶆糟胾皆爲之準最此則民爲釀售官酌補助尤屬有利無弊至於羽毛齒革載在禹貢木與金銀同移今之皮毛諸貨產自口外者通行海内晋省腹地亦間有之但士劣質粗行銷尙滯若能招商設局延訂專門講求機器舉口内外毛貨加工精造自可廣銷路而擴利源惟是人情樂與觀成難與圖始晉省僻處偏隅商民率皆狃於故常若但由官設局勸辦衆情不免終阻非得本省設富紳商品望素著之人爲之倡導恐難集事查有籍隸山西之刑部候補部中曹中裕候選道冀以龢候選知府劉篤康並皆識見明通品行端謹鄉望素孚擬調該員等來晉由臣督同司道與之商辦一切必能聯絡官商合爲一氣俟在省城設立商務總局後卽就本省土貨卟於行銷君先行集資試辦此外查有可興之利再行隨時推廣卽將來開辦礦務一切招商渠股事宜亦可派令經理如蒙俞允蹤請旨飭下部臣速令該員等來晉麗助實於商務大有裨益謹附片陳請伏乞聖鑒訓示謹奏硃批著照所請吏部知道欽此 
 
 

Page 13

 
 
[光緒二十二年六月初九日京報全錄]  
　　宮門抄○諭旨一道錄前○署水師提督潘奏報接署水師提督日期摺○粤督譚奏請補守備片○又奏彚案請襲世職摺○川督鹿奏甄别州縣片○將軍依等奏遵旨勘荒會　辦法摺○直督王奏保舉道府知縣片○又奏甄别知縣片○桂撫史奏更換防營管帶片○滇督崧奏委員辦理厘捐局務片○六月初九日禮部宗人府欽天監鑲藍旗値日無引見○延俟會章各假滿請安○張　麟謝授内閣學士恩○順天府奏京師得雨七寸有餘○召見軍機皇上明日卯初○醇賢親王園寓金棺前行禮畢還　○○署理廣東水師提督記名提督奴才潘瀛跪奏爲恭報奴才接署水師提督印務日期叩謝天恩仰祈聖鑒事竊奴才於光緒二十二年三月初十日在高州洋次承准兩廣總督臣譚鍾麟電諭廣東水師提督鄭紹忠因病出缺所遺水師提督印務應照案奏委該鎭署理並飭將高州鎭總兵家務交中軍遊擊程光迢暫行護理速卽束裝前赴署任等因隨奉照會行知到奴才承准此卽於三月十四日將高州鎭　兵署任關防交中軍遊擊護理遵卽乘輪就道於三月二十三日馳虎門署水師提標中軍叅將謝遇奇將提督廣東水師總兵銀印一顆曁王命旗牌火牌例書文卷等項齎送前來奴才當卽恭設香案望引關叩頭謝 
恩祗領任事伏念奴才一介武夫知識庸陋自咸豐年間投効軍營戰東南數省荐保專閫十一年五月奉上諭交軍機處記名遇有提督缺出請旨簡放並賞給優勇巴圖魯欽此二十一年剿捕吳川匪首龎癩渣尾一案奉上諭賞換噶爾謹巴圖魯欽此感生成於天地愧未報乎涓埃兹復提篆謬權益深悚惕查廣東爲南洋首衝水師尤今日急務舉凡巡海籌防選將練兵在在胥關緊要自維檮昧深懼弗勝惟有殫竭血誠認眞整頓隨時隨事咨商督撫臣妥爲辦理决不敢以暫時署篆稍涉因循冀以仰答高厚鴻慈於萬一除將到任日期恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○譚鍾麟片再准兵部咨廣東大鵬恊左營守備湯廷相調補平海營守備遺缺應用儘先人員請補等因兹在外海水師儘先守備班内揀選除籍隸本府各員不計外其名次在前之周榮宗告假離營蕭錦雲人地未宜查有水師提標中營儘先守備方桂東年四十二歲廣東惠來縣人由武舉遞保儘先守備嗣於剿辦稔山會匪出力案内奏准補守備後以都司不論水陸補用改用外海水師試騐期滿　題送部引見發回本省照例用上年剿辦惠州一帶土匪出力經臣奏准以都司儘先補用尙未咨送履歴歸都司班該員人極勇往營務熟悉並無在外省軍營叅革矇保情弊合無仰懇天恩俯准以方桂東補授大鵬恊左營守備勅部給劄令其赴任謹會同署廣東水師提臣潘瀛合詞附片具陳伏乞聖鑒勅部核覆施行謹奏奉硃批兵部歲奏欽此○○太子少保頭品頂戴兩廣總督臣譚鍾麟跪奏爲彚案請襲世職仰祈聖鋻事案准兵部咨襲職發標人員三月彚奏一次遵辦在案兹光緒二十二年春季分據順德令浦鎭平嘉應酉縣各州縣詳送承錢雲麟　　應　何楚　曾繁琪　　　恩騎尉宋紹常請襲職發　前來查定例承襲世職令嫡長子孫承襲如無嫡長子孫許令弟姪應承　　承襲又承襲雲騎尉恩騎尉年已及歲免其送部令該督撫騐看具題俟題准後就近發標學習支食全俸各等語今請襲雲騎尉　應　何　彪曾繁琪蕭殿揚恩騎尉宋紹常年均及歲請襲　發　核　定例相符　臣逐一騐明發標學習相應彚繕清單恭呈御覽除將各該員親供宗醫履歴册結咨送部科外謹繕摺具陳伏乞皇上聖鑒飭部核覆施行謹奏奉硃批兵部議奏單併發欽此○○鹿傳霖片再查嘉慶十六年八月十六日欽奉上諭嗣後各直省督撫遇有分發試用期滿人員務須嚴加甄别如竇係才具明晰辦事勤能者准予保留欽此又通行内開嗣後道府丞倅州縣等官無論何項保舉歸入候補班人員卽以到省之日起子限一年詳加察看出具切實考語奏明分别繁簡補用各等因歴經遵奉在案兹查有候補班前遇缺儘先卽補知州屠瑞椿試用知縣孫增均已到省試看一年期滿例應甄别由藩臬兩司造具各該員嚴壓清册塡註考語會詳請奏前來臣查該員遇缺儘先卽補知州屠瑞椿穩練安詳試用知縣孫增樸實勤奮均堪以留省照例補用除咨部查核外理合附片具陳伏乞聖鑒謹奏奉硃批吏部知道欽此○○奴才依克唐阿良弼溥顧跪奏爲遵旨勘荒會商辦法恭摺仰祈聖鑒事竊奴才依克唐阿本年二月初三日准戶部咨開議覆依克唐阿前奏馳禁開荒一摺大圍塲准墾四十五　養息牧及大凌河等處一併派員查勘繪圖貼說奏明辦理等因光緒二十二年正月二十一日奉旨依議欽此欽遵咨行到奉當卽派員分頭前往查勘去訖嗣於二月二十三日奏請欽派大員分辦摺内聲明奴才良弼辦理大圍塲奴才溥顧辦理養息牧大凌河等處於三月初八日奉到硃批著照所請該部知道欽此欽遵分行在案現據前派勘荒委員在荒所陸續呈報前來奴才依克唐阿會同奴才良弼溥顧公同商酌本宜定妥章程迅卽前往開辦奈値夏令草木蕃無雨水淋漓未便行繩又量俟届秋草木黄落奴才良弼溥顧便當分馳原派各地方親身監視丈量並招佃認領照章收取押荒錢文務使涓滴歸公以防朦混而杜中飽並絶不貨員役勒索等弊奴才良弼溥顧質本庸愚難勝重任惟有勉竭駑鈍隨時與奴才依克唐阿和　商確妥愼辦理以冀仰副朝廷愼重荒務之至意現旣蒙恩簡派自應刊刻木質關防各一顆以昭信守而便辦公奴才良弼溥顧擬刊勘辦大圍塲菧務之關防奴才溥顧擬刊勘辦養息牧大　河荒務關防除俟繪具圖說及擬定章程並開用關防日期另行奏報外所有會商辦法是否有當謹合詞恭摺具陳伏乞皇上聖鑒訓示遵行謹奏奉硃批知道了欽此○○王文韶片再察吏不外乎明試用人必舉其所知北洋事務殷繁需材孔亟凡臣所知之最眞試之已久者自應廣爲儲備以收指臂之助查有分省試用道張雲路由戶部員外郎捐升道員光緒十六年經前督臣李鴻章奏調北洋差遣十七年加捐分發保歸候補班補用辦理製造局務已歴七年講求利器勤敏耐勞又分省補用知府陳守淑由舉人選授雲南麗江縣知縣調補昆明縣升補思茅廳同知歴任繁要措置裕如引見後捐升知府該員才識深穩辦事精詳又雲南補用知縣陳時福由舉人投効雲南保舉候選知縣奏請留滇補用二十一年以管解京餉卓異由戶部帶領引見經部議以到省後遇有應題應調應選缺出悉准先儘題請補用復經臣於上年八月奏奉諭旨發往直隸交臣差遣委用十二月到差該員器宇安詳操守不苟以上二員臣在雲貴總督任内試用多年知其才皆可用不染習氣又開復原銜革職前四川石泉縣知縣葛起鵬由舉人揀選知州保舉分發指省四川補署各缺均無貽誤於代理鄰水縣任内因案革職投効鄭工合龍後開復原銜該革員學問優長才具開展被議以後深知韜晦臣與該員丱角相交知之有素合無仰懇天恩俯念佐理需人准將張雲路陳守淑陳時福三員各以本班留於直隸補用葛起鵬一員飭赴北洋交臣差違之處出自鴻慈逾格除分别咨部查照外謹附片具陳伏乞聖鑒訓示謹奏奉硃批另有旨欽此○○王文韶片再道府州縣無　候補試用人員應自到省之日起子限一年詳加察看出具切實考語奏明補用兹查有順天差委候補知縣賀虔到省一年期滿例應甄别由臣家鼐等以該員人近挾實遇事耐勞咨商核辦臣查該員堪勝繁缺俟有應補缺出照例補用除履歴册咨部外理合會同兼管順天府府尹臣孫家鼐署順天府府尹臣陳彝附片具陳伏乞 
聖鑒謹奏奉硃批吏部知道欽此○○史念祖片再更換防營管帶遵奉旨應時奏報在案兹查駐紥龍州之龍防右營管帶副將陳愼友多病廢弛難期得力應卽撤帶以重防務查有千總鈕士權樸實勇敢堪以委往接　札委該員駛赴龍州將龍防右營妥爲接帶並飭督率哨勇勤加擇練認眞巡防外謹會同兩廣總督臣譚鍾麟附片具陳伏乞聖鑒謹奏奉硃批兵部知道欽此○○崧蕃片再滇省厘捐總局事務殷繁向例奏明派委司道公同辦理並委候補道一員總辦局務兹查有補用道錢登熙辦事穩練堪以委辦除檄飭遵照外謹附片具陳伏乞聖鑒再雲貴總督係奴才本任毋庸會銜合併聲明謹奏奉硃批知道欽此 
 
 

Page 14

 
 
[光緒二十二年六月初十日京報全錄]  
　　宮門抄○滇督崧奏揀員更補都司摺○又奏叅革千　片○陜撫張奏請酌撥營餉片○又奏裁减兵勇整頓賦稅各　片○又奏爲扣解文官降罰俸銀片○蘇撫趙奏審明疏防監犯越獄脫逃定擬緣由摺○六月初十日兵部太常寺太僕寺八旗兩翼値日無引見○濂貝勒等考差覆命○果勒敏者齡各假滿請案○志公溥侗各請假五日○愽迪蘇續假十日兵部奏派管理小五處　派出色楞額○召見軍機○○頭品頂戴雲貴總督兼署雲南巡撫奴才崧蕃跪奏爲遵照部議揀員　補都司員缺以實營伍恭摺仰祈聖鑒事竊准兵部咨雲南關化鎭右營都司員缺併題補第四輪第三缺應用預保該省預保無人應用揀發班人員現據該省請以雲貴督標右營守備姜雲龍井　與例不符等因自應遵照另行揀員請補奴才於揀發都司内逐加遴選查有名次在前之補用都司方有元熟悉營規任事勤愼　以請補雲南開化鎭左營都司員缺除將該員簡明履歴咨部查照外合無仰懇天恩俯念員缺緊要准以方有元補授雲南開化鎭左營都司實於營伍地方均有裨益如蒙俞允俟接准部覆卽行給咨送部引見以符定制所有遵照部議揀員更補都司員缺緣由謹會同署雲南提督臣蔡標恭摺其奏伏乞皇上聖鑒敕部核覆施行再雲南巡撫係奴才兼署毋庸會銜合併聲明謹奏奉硃批兵部議奏欽此○○崧藩片再守備銜儘先千總趙俊前經永北營叅將派充土勇哨弁駐防華榮莊現被該處民人李在田是控該千總有窩賊分贓情事據永北營叅將李德濊呈由署鶴麗鎭總兵謝景春詳請斥革訊辦前來奴才覆查無異相應請旨將守備銜儘先拔補千總趙俊革職以便歸案訊辦除咨部查照外理合附片具陳伏乞聖鑒訓示再雲南巡撫係奴才兼署無庸會銜合併聲明謹奏奉硃批者照所請該部知道欽此○○張汝梅片再陜省調派赴甘援勦之永興永定兩軍及籌防續募之鎭安軍伍營合計需餉不資鎭女一軍因樹留遲早不能預定故薪餉未便估撥永興永定兩軍本年薪餉已歸常年估餉一併咨部請撥亦尙未奉指欵統計各該軍本年應需薪餉馬乾製造等項共銀六十餘萬兩其中永興永定兩軍餉項雖歸估餉請撥而總在常年例支之外且鎭安一軍餉仍焦著查陜省可庫歲入僅敷例支今出欵驟增此巨數殊覺挹注爲艱各該軍月餉現雖暫由司庫挪墊支放著不預籌的欵爲歸還墊借及後來支發地步萬一不敷供支臨時從何措手臣與司道等再四籌商不敢再請截留京餉惟查陜省司庫封儲一欵除准戶部電撥甘肅提督臣董福祥安撫經費外其餘銀兩前雖聲明挪用係恐另奉續撥籌措匪易其實尙未挪動現仍存銀一十七萬數千餘兩又耗　一欵計存銀二十一萬數千餘兩擬請由部在此兩欵内酌撥若于作爲永興永定鎭安各軍專餉俾得分别歸墊撥解以濟要需而清欵目謹附片具陳伏乞聖鑒敕部酌撥施行謹奏奉硃批戶部議奏欽此○○張汝梅片再准戶部咨奏催各省裁减兵勇整頓賦稅奉旨依議欽此咨陜遵照等因遵查陜省兵勇須俟甘肅軍務告竣各路軍營一律遣回方可分别簡汰會核辦理業經先後奏明其整頓賦稅一條亦於遵旨籌依覆陳摺内將考核錢糧清杳荒田整頓厘金情形切實條奏在案兹奉前因覆查甘省軍務現尙未竣裁减兵勇應仍緩議所有整頓賦稅一事查陜省關常各稅素入無多司庫進欵專以錢糧釐金爲大宗錢糧向尙踴躍每年民欠不過數厘惟兵祲以後荒地實多迭經設法招墾迄難盡闢以致糧賦缺額上年委員各處核實清查現據報自首認墾者綜計數目已屬不少將來荒田錢糧約可歲增數萬兩應俟年底查明再行彚報釐金自設法整頓以來較前漸有實濟惟因甘回滋擾商賈有半年不通致仍無大起色然綜計上年收數約比二十年分尙有加增其抽收數目容飭查明另行奏報此陜省清查荒地整頓厘金尙屬不無成效之實在情形也除仍與司道等率屬實力辦理外謹附片覆陳伏乞聖鑒謹奏奉硃批知道了欽此○○張汝梅片再前准戶部咨飭將陜省二十年以前文職各官欠解降罰俸銀掃數扣解通完報撥等因當經麟飭道照去後兹據署布政司李有　詳稱查陜省地屬邊疆缺多瘠苦除將光緒二十年八月十六日恭逢恩詔以前各員各案降罰俸銀准其免解造册另行詳報外其自二十年八月十七日起至二十一年年底止遵照部案行催惟現値造辦二十一年奏銷之期實因各屬苦缺居多及佐雜微員專藉俸廉所入以資辦公且上年甘省逆回滋擾巡防緝捕刻不能鬆勢難遽按舊制一律查扣併晴　緩催完兹擬請自光緒二十二年起所有文職各官應領俸銀除北山延榆綏鄜四屬道府州縣及各屬佐雜微員仍照舊支領外其餘各缺額定俸銀如由司請領者扣存司庫由縣留支者飭令隨同地丁解司統俟下年辦理奏銷後查無降罰事件准其赴司請領　　有應行扣解降罰俸銀之案卽按缺扣存司庫分别造報聽候部撥以重庫儲等情請奏咨立案前來除咨部外謹附片陳明伏乞聖鑒敕部立案施行謹奏奉硃批戶部知道欽此○○江蘇巡撫臣趙舒翹跪奏爲疏防監犯越獄脫逃審明按例定擬恭摺其陳仰祈聖鑒事竊查　榆　　卒王方等疏防斬犯仲三等獄脫逃一案業經臣將管獄官　榆縣典史劉炳專摺奏叅前聲明有獄　贑榆縣知縣陸業森光期公出初叅例免處分奉旨這所叅疏防監犯越獄脫逃之　獄官江蘇贑榆縣典史劉炳著卽草　拿閱交趙舒翹提同刑禁人等　訊有無鬆刑賄縱情弊按律懲辦有獄官贑榆縣知縣陸業森旣據查明先期公出仍著勦限嚴緝處犯仲三　　卽張　務獲究辦餘著照所議辦理該部知道欽此等因卽經行司轉飭勒緝一面飭提刑禁人等至省並據已革典史　炳來省投案發委審辦兹據　州府知府桐澤訊明解臬由司吳承潞復審議擬詳請核奏前來臣復加查核緣王方張四均籍　　榆縣王方充當該縣禁卒張四承充監内更夫已革典史劉炳係江西　縣人由供事議叙未入流報捐典史指分江蘇補用咨補　榆縣典史光緒二十年六月初十日到任平時經管監獄認眞防範每日早晚放封收封均係親往點騐該漸犯仲三係糾衆搶奪事主士洵章銀兩貨物案内審依搶奪之案糾夥不及十人而數在三人以上但經持械威嚇事士爲首照强盜律擬斬立决例擬斬立决解由州道審　咨司洋題發回　等　未未准部覆之犯該犯張雞卽張　訊係聽糾夥搶事主程志德衣服逸犯孟繼笞等細縛事主　令因凍身死案内復審　供尙未　　招解之犯二十年六月二十五日該縣陸秉森前往山東日照縣交界地方巡緝土匪與安東　印司　商緝捕事宜公出二十七日後廣該典史劉炳帶領刑書王自　進監放封騐明仲三張維刑具均係如法完靣收入南號西一間　内諭令王方張四各小心防守　更該典史當卽回署刑書王自凍仍回科房辦公是夜張四打過四更風雨大作張四進是暫　與王方俱因困管睡　南號　　　　並號外圍墻同時坍塌詎仲三張雞乘間扭斷　錢　折攏柱由墻缺逃逸迨五更時分張四　醒喊同王方起視　見　上者扭斷　　二副禀知該典史督同追緝無蹤報經陸秉森地回勘緝通禀飭委該管海州知州徐愨立　　相符由司詳經臣將該典史　　奏叅革職拿問提同刑禁人等至省委據蘇州府　擬解司復審轉詳到臣查例載監犯越　如　卒果係依法看守一時號　　殺　　並無賄縱倩弊審有確據者依律减囚罪二等治罪又律載不應爲而爲事理重者　八十各等　此案禁卒王方在監承管祈犯仲三及未定罪名人犯張雞並不小心防守致被乘間越獄脫逃實屬玩忽自應按例問擬王方合依監犯越獄如獄卒累像依法看守一　疏忽偶致脫逃並無賄縱情弊審有確據　依律　囚罪二等治罪例應於逃犯仲三斬罪上减二等確仗一百徒三年據供　老丁　是否屬實飭縣查明照例詳辦更夫張四雖非　守　巡更不力亦雖辭咎應照不應爲而爲事理　　　八十例　　八十　　　　刑書王自榮向不在監　宿應免置　管獄官　榆縣典史劉炳業經奏叅革職應照例留緝有獄官贑榆縣　縣陸　　先期　出初叅例得免議仍俟限滿有無獲犯分别事　　　　仲三　飭緝獲日另結除供招咨　外所有　　　犯越獄脫　　明　　　　會同兩江總督臣劉坤一恭撍具奏伏乞　　　　　　部核覆施行　奏奉硃批　　　奏欽此 
 
