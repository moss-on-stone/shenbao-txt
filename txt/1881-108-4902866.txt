# 1881 - 108 - 4902866

 

Page 1

 
 
[新印各種書籍出售價目]  
　　啟者本舘所排印書籍俱各精雅可喜餘在上海發售外其餘各外埠卽由賣申報人經手如蒙　諸君子欲購閱者新　惠　可也所有售埠之書價與在上海一律如經手人或有私自加價等情　買客信知本舘以便查究茲特將各書實價附列如左 
中英和約洋一角 
中東和約洋一角 
淺梅尺　洋四角 
在　雜誌洋二角 
三　　略洋三角 
　　新翁洋四角 
　夕聞談洋四角 
平浙經略洋三角 
草　　略洋三角 
　　餘錄洋三角 
文海披沙洋二角 
　　　報洋一角 
紅樓夢初洋五角 
水滸後傳洋五角 
　芳錄實洋八角 
綏寇紀　洋四角 
　　瑣紀錢八十 
四夢　　洋二角 
白門新柳記一角 
約和　　洋三角 
閨秀　評洋一角 
　宇瑣紀　八十 
四漢瑣紀　八十 
格致　　　一百 
六合瑣實洋四角 
柳南隊筆洋二角 
香祖筆記二角五 
　　附卷二角五 
訂　雜錄一角五 
　欒雜錄四角五 
零金碎玉一角二 
尺　集錦一角五 
　融掌雜記二角 
　　　　抄二角 
印雪軒隨筆二角 
秦淮畫　錄二角 
兩　博聞三角五 
　鳴　錄一角五 
　城備考一角二 
喜閣外紀三角五 
快心　實洋五角 
返魂香實洋二角 
林蘭香洋四角五 
女才子實洋二角 
東　記洋一角五 
聖武記實洋六角 
青樓　每部五角 
雲月櫓洋三角五 
東征集洋一角五 
閩雜記洋二角五 
夢園　說洋二角 
蘇林伐山洋二角 
聞見異辭一角五 
萬國史記洋六角 
豫軍紀略三角五 
茶餘談薈一角二 
史餘萃覽二角二 
何與一角五 
野記一角五 
蜀碧一角二 
粵　一角五 
　　補二角 
　聞錄一角 
　愁集二角 
點勘記二角 
小家語二角 
程史洋二角 
書目洋一分 
續書目一分 
孽史洋五角 
笑史一角五 
語新一角二 
耳郵一角五 
痴說一角五 
香　集　角 
　史三角五 
十三晶備書記洋一角 
夜雨　秋錄洋四角五 
清　閣尺　洋一角五 
山東軍輿記略四角五 
屑玉霞譚初集洋四角 
屑玉霞譚二集洋四角 
屑玉霞譚三集洋四角 
有正駭齊尺續一角五 
　窗異草初集洋二角 
　窗異草二集洋二角 
　異草三集洋二角 
　異書四種洋二角五 
會文正公年　三角五 
有正味　日記一角五 
庸閒　筆記洋二角五 
歷代陵寢備考洋七角 
淮軍平捻記洋一角 
八夜雨秋燈雜錄四角五 
紀　　編實洋一角五 
　間據月抄一角五 
山中一夕話二角五 
景船臺雜記一角五 
蜀州盡　　洋四角 
宮　　名　洋六角 
甲申　信錄洋二角 
吳中平靈記洋二角 
硯靈甲乙　洋五角 
鴻雪軒紀　一角二 
踐古偶　洋一角五 
六梅書屋尺續二角 
　鄉書舍　　角半 
使　　日記一角八 
　露庵雜記一角五 
　　軒質言一角五 
尊聞閣墨選一角八 
天壇長城圖合三分 
稟啟零　一角五分 
航海述奇一角八分 
曾　正公　大事記　洋一角五 
尊　　詩　進商集　洋四角半 
　聞　詩　選二集　洋四角半 
笑笑錄　實洋三角 
　中　　錄　三角 
平定粵匪紀略四角 
後西游記宵洋五角 
鏡花　十二本六角 
兒女英雄俠洋八角 
　　外　　洋六角 
[恭讀二月實二日] [  上諭書]  
　　中日因琉球之事　諭紛紜然皆局外旁觀之人逞其臆見而其實並無動靜也　球之為日本所滅其曲直之　見者姑不必論第就日人之心　而論其意固在於中而不專在於球也夫琉球蕞爾地得之不足以誇增地滅之不足以言武功日人以為其先本日國分支則此時之滅之也已不免春秋滅同姓之譏如謂地近日本理當歸並則各國之地犬牙錯處何地無相近之國如皆效日人之所為則四洲之地勢將日尋干戈互相吞噬海內外無甯宇矣日本原亦知得琉球如獲石田無　於國而特欲藉此以挑中國之　以逞其要挾之私其計之狡獪為何如矣前者台灣之役藉口於為琉球難民復仇先為戎首耀兵台灣中國　不與較因英國威公使之請予以薄犒遂息兵端此正中國之大度非有所恇懼也而在日人視之則以為可　於是又有殄滅琉球一事彼其意以為中朝必不肯輕啟兵端而琉球向為中國之屬為中國所必爭待其來爭而我乃有所挾以為要求之計矣然中國雖不願為戎首而亦不肯悉如所求所求之事可以允行則彼茍能從我所議我亦何妨允彼之請此正於大度中仍寓不失大體之意也否則彼既不能相從我亦不能相許夫豈能任其要挾也哉昨恭讀二月初二日　上諭云前因總理各國事務衙門奏擬辦球案一摺當經諭令李鴻章劉坤一等妥籌具奏茲據該督等先後覆陳覽奏均悉原議商務一體均沾一條為日本約章所無今欲援西國約章辦理原非必不可行惟此案因球案而起中國以存球為重若如所議劃分兩島於存球祀一層未臻妥善　總理各國事務衙門再向日本使臣悉心妥商俟球案妥結商務自可議行欽此回環敬誦詳譯　旨意蓋　聖謨所運有以籌大局而出萬全固非僅以大度容之而已也日本知琉球為中國所必爭而因以商務為要求之計且仍欲得寸進尺得尺進尺以窺　中朝之意見此其狡謀深計為何如者前者日本使臣突然回國雖係使臣之急躁據各處新聞紙所載若非尺出日廷之意然茍日廷以睦隣結好為心使臣何敢若是總理衙門奏請辦理球案正其時矣南北兩洋大臣妥　辦理之法應早知　朝廷意旨固不願以窮兵　武致開干戈之　乃亦以商務為言是又老成持重之見而不欲輕肇兵端且商務一體均沾一條雖為日本約中所無然以西例東亦或無所窒碍故以為請而　朝廷亦不難降心從之惟商務既欲議行琉球卽須復國若以球境劃分兩島則名為復球而實則分球且中國之辦球案並非有意與日本為難亦非以琉球土地為利但以琉球向來服屬中國極為恭順今忽為強隣所並球祀中絕心實有所不忍誡有如　聖諭所云中國以存球　重如能使琉球絕而復績亡而復存則雖日人以商務為言亦不妨俯如所請以示寬容之度如琉球仍不能全存而日人反肆其要挾則惟有選士厲兵與日決戰為琉球奪取故地俾仍世守其祀而　伐之師理直氣壯當必有勝算獨操者況東　近來債負山積兵氣不揚船則敝而不堪兵雖強而不盛加以理曲氣餒何以禦我議此事者庶幾詳體　諭旨而早為決策也可耳　　 
[會帥南旋] ○會九帥因病乞假奉　旨給假三月聞欲回湖南就醫已起程由陸路赴揚州又聞由運河南下不知信息孰確本月十九日揚郡何太尊已往高郵候迎於境上矣廣陵書院久已牌示念二日甄別生童今因太 
 
 

Page 2

 
 
尊公出故須改期云 
[兵防守] ○署理浙江提督張軍門日前奉黃總統之令又派撥提標二隊計精兵二百名往鎮海澥浦劄營防守是亦有備無　之道也 
[書院甄別] ○寍郡月湖書院每歲甄別由府憲示期在校士舘局試今宗太守定於本月十六日舉行旋因考棚坍塌正在修理未便久待故卽改在月湖書院點名散卷課試其近處與課者限以當日繳卷遠則以次日辰刻為度交卷時向來按名分給點心今則改為分課其應給之桃酥饅頭亦改作票子惟交卷　限非特票子不發卽卷亦不收云 
[毒虐養媳] ○養媳之事不知為何人作俑其翁姑體卹憐愛者原非絕無然往往虐使苛求欺凌作踐甚且非刑同於酷更殘害等諸毒鴇倫常骨肉之間竟有水深火熱之慘抑亦不忍聞矣近傳杭之下城莫常巷地方有紹興人某甲者携　　子居彼有年前歲為子聘定一媳童養在家女家父母俱亡又鮮兄弟一經領出絕無顧問者女年甫十一齡體本荏弱兼以孤苦餘生屢遭磨折憔悴彌甚方　翁姑愛憐教養有籍　期某甲夫婦兇惡性成自媳入門後卽以奴婢畜之始則詆以惡言淚常承睫繼更肆其毒打體無完膚月初某夕甲酒醉晚歸命媳煮茗不知因何觸怒遽以拳腳從事復於柴薪中檢得刺藤向媳亂打媳痛極在地打滾不料甲一時性起竟持其兩足用力一撕媳大聲一呼而絕雖不致如分屍之檜對劈為兩而嫩骨柔肌巳不禁如碧玉破瓜血　漂杵矣聞其私處用兩股際上連小腹皆已骨斷皮連傷入筋絡幸有兩三隣婦聞聲奔集狂呼亟救漸獲蘇醒然醫者云傷已致命終於不可救藥矣遠近聞知咸為髪指甲急為調處以掩隣近耳目蓋自知為眾所不容恐有人告發也又本月十六日杭垣孩兒巷地方見有青年女丐治門求食蓬頭垢面手足俱殘真有目不忍覩之狀或詢之含淚歷陳曰知本卽興上虞縣下官邸人氏父母早逝親戚無依四歲時同村徐元生領為養媳丈夫名喚潮勝不料姑性極殘忍眾隣俱懼有雌老虎之目終日　打百般凌辱泥犂同苦度日如年祇望丈夫成人脫離此厄不料一日因事姑小不如意遽執右手扭轉力掀於地以致骨節損傷手腕脫出霎時暈倒姑云汝若假死要割汝肉旋取剪刀將髪內之肉縷縷剪落共十有餘處血流滿地眾隣目覩傷心　來解勸將我救醒姑又云眾隣待汝甚厚汝必會竊物送彼將來水落石出定要將汝處死眾隣俱含忿而散越數日又因紡花嫌粗大怒鞭撻無算復以油棉花絮十指上引火燒灼業經痛倒姑又謂我詐死更將兩耳紛紛剪碎時翁適在家大為不忍盡力解勸且云打死不如放生何不逐去姑卽怒　云莫非汝欲收伊作妾故如此憐惜乎翁氣極遂不復顧種種慘況言難盡述丈夫向在杭地銅店打銅前年春間回家成婚視予成為廢人時加打罵秋間卽行來杭至今未返亦無音信我於是冬產下一子承眾隣幫　撫養瑞已三齡我因在家打罵難受不得巳於二月間來杭尋夫至該店探問下落據云自舊歲歇業至今不知去向現今異鄉流落舉目無親言罷嗚咽聞者慘然　二事如出一辙何忍人之毒手相同也 
[屠犬慘報] ○蘇　外翁家院丐者某甲向以屠狗為事每向街頭乞食見人家畜犬肥澤者輒投餅引誘設計攘竊或剝成烹且啖且賣計操刀所殺不可勝數今正上街忽遇瘋犬咬其足趾甲知兇多吉少徧覓方藥自治　得平愈亦無他雙本月初十邊　於他處盜得一狗宰割未完身忽顛仆渾身膨脹口中狺狺腹中嗚嗚如大犬小犬吠聲相應業巳數日不食僅存喘息人謂似此奇疾殆係屠狗之報云 
[營兵自戕] ○蘇郡閶門外上津橋城守營火夫某甲人素愚　忽於月之十八日引刀自刎當時有人觀見而喉管已經削破急延傷科醫治據云傷雖危險幸右手舉刃痛卽釋手喉營雖破未斷尚可豎愈也其自　綠由或謂以夥伴不睦履受冤抑以致氣忿輕生云 
[馳馬宜禁] ○蘇郡街道狹窄益以橋梁相接貨攤密布動多窒礙而揚鞭攪響 
 
 

Page 3

 
 
觀者皆大笑又有人在賽馬圈賽跑一週又有西國童陔騎驢賽跑里許共十餘人有人給與玩物作花紅跳舞花　甚多殊難盡述中西士女往觀者頗形熱門直至薄暮始紛散旭云 
[羽士宿妓] ○滬城羽士徐鴻勳者投法捕房訴稱在某花烟舘游玩曾宿兩宵　頭已付日前該妓陳雙喜稱欲出外向我借金戒指一枚取去後匿不肯還求究巡捕提到該妓適翁太守臨捕房發落徐照前聲訴陳雙喜供稱徐於正月二十四日來遊嗣後時至初曾付洋三四元繼稱生意清淡無洋付給將金戒指一枚抵於我處前後共欠洋二十六元今彼無洋償欠忽　戒指是以不與詎竟圖賴誣訴云間官詰其何時抵押稱有一月光景徐稱此戒指兌換不久本月十七日在寶成銀樓兌得計重五錢九分半云太守斷謂陳雙喜供先時徐用洋三四元乃未幾巳積欠二十餘元所供支離不足憑信着將戒指還徐斥去徐叩謝而退按滬城羽士有出家伙居之別如邑廟東西房火神廟丹屬樓等為出家道士師徒相傳不得娶妻與釋子一例而伙居者婚娶一如俗家今徐不諱宿娼諒屬伙居一流想其參澈三昧聊學神仙遊戲不妨隨地逍遙耳 
[控補騙錢] ○租界中流氓誆騙之術翻新出巧無奇不有令人防不勝防前日有某甲至石路仁壽堂烟舘吃烟應患鈔一百五十文甲交洋蚨一枚作押令出憑票旋又要借錢八百文當卽照給司帳人註明票上當晚上市之際甲持票至櫃上令找錢文該店夥閱得銀洋一元押錢一百五十文卽找付九百八十文將票鈎銷與司帳人司帳人見票心憶及日　之事檢閱底簿果曾借錢文細察此票始知巳將付鋪八百文字樣挖去補好挖補手叚甚佳不露痕跡故為混過咸為非裱畫者不能為也 
[匿簿筆談] ○有朱同春者投法公堂控稱在法租界三洋涇橋開設協泰隆洋廣雜貨舖舖中帳簿盡被店夥童谷山携去向索不還求究翁太守當詰以啟　之由則稱童硬索盈餘而起太守准詞傳訊問童曾否擕店中帳簿答稱有之詰其因何携取答稱曾議定店中得利我當分取花紅今店主北議不給故有此舉太守詢分利如何算法議單曾否載及有無合同店中共有幾夥汝是當手抑係管帳有無股分　稱前言明店中如贏洋千元我分三分應得洋三百元議單未載合同未立股分並無帳目銀錢均店主自行經理店夥連我共四人太守又詢爾與三夥所為之事有無分別則稱一例承值櫃檯太守謂然則店中一年茍贏洋千元汝要分三百元四夥亦當照分店主須取出一千二百元方能過去否則卽將爭匿帳簿如此則開店難矣童語塞叩求公斷太守謂無甚判斷祇須爾將帳簿交還便可無事童又稱願繳公堂太守謂汝無股分店中帳簿本不應取今姑准請着趕緊繳簿云 
[光緒七年三月十五日京報全錄]  
　　宮門抄○上諭兩道錄前○漕督黎　奏查明擇尤請獎摺○又　奏籌辦河道以備漕行緣由摺○陝督會　奏武員請歸襟效力片○粵督張　奏恭革遊擊片○漕督黎　奏請議敘片○將軍岐等　奏分飭各員回本任片○粵督張　奏請免騎射片○三月十五日○謨公等各 
謝調授署缺　恩○掌儀司奏十八日祭　奉先殿櫹貝子行禮○宗人府奏派附近隨行之王公　派出惠王謨公　貝勒瀅貝勒漪貝勒溓公○禮部奏十九日啟棺禮節○召見軍機　○○頭品頂戴漕運總督臣黎培敬跪　奏為查明兩屆安瀾出力貝弁擇尤請獎繕具清單恭摺仰祈　鑒事竊照同治七年前漕臣張之萬　奏定章程南河出力人員仿照東河成案按兩年奏保一次截主光緒四年止均經　辦在案所有光緒五六兩年安瀾出力各員經前署漕臣譚鈞培於六年九月二十二日具奏奉　上諭准其擇尤保獎毋許　濫欽此伏查江北湖河各工為運道發生所繫每當大汎盛漲水勢驟增自數尺至一二丈不等設使防守稍疎不獨貽害農田有妨漕運卽淮北監場亦恐波用其光緒五六兩年防守險要情形均經前漕臣文彬前署漕臣譚鈞培隨時奏明在案各該員弁分防要工不避危險二年以來始終不懈不無微勞足錄臣督同淮揚海道桂嵩慶署徐州道張富年逐細考核擇其尤為出力者謹　清單恭呈　御覽　懇　天恩准予獎勵以昭激勸而重河防其武職千總以下及功牌頂戴由臣另行查核照案咨部給獎所有遵保光緒五六兩年安瀾尤為出力各員弁緣由　會同兩江總督臣劉坤一恭摺具陳伏乞　皇太后　皇上聖鑒訓示謹　奏軍機大臣奉　旨該部議奏單併發欽此　○○頭品頂戴漕運總督臣黎培敬跪　奏為運河水務極小設法籌辦以備漕行恭摺具陳仰祈　聖鑒事竊照江北運河上年霜降後底水甚小蒙山泉來源微弱江湖禮字河塌雖已堵閉但淮水亦小入運無多且中河以北三百餘皇本非湖水所能也臣先經泒員前往騰嶧二縣尋探泉源原虞導引濟運乃該處泉脉雖多一交冬令在率涓涓細流不足濟事開源無自焦灼殊深旋據淮揚海道桂嵩慶署徐州道張富年轉據各廳以河水甚小恐致誤漕稟請酌辦前來臣遵派幹員周歷查勘自實應縣以南這氾水汎起至邳州之黃林庄止計程五百餘里惟實應汎河道四十餘里尙可浮送其餘間叚淺阻徐屬最甚淮屬次之極淺者僅止數寸稍深者尙存二尺漕船定章吃水二尺五寸非有三尺以外之水卽不可行若一律輿桃工費固屬太鉅且病不在河淺而在源撒徒恃挑濬亦無把握臣輿桂嵩慶張富年熟商惟有仿照歷年成法築壩抬　隨時撈淤於無可設法之中竭力籌辦　邳宿二汎內清河成匯澤利運亨濟瀠流六閘各有越河應行堵閉俾河流匯歸一處將來船過楊庄微山湖　壩鋪水不致分洩太甚桃源汎之于工黃家嘴二處清安汎之三堡徐家渡二處各築東水壩一道運口之頭正鬧三正鬧下各築欄水堰一道並將清江越　金門堵閉下游氾水汎亦酌築東水壩二道俾可抬高水勢又得節　來源其間偶有碎石灘磯則刨挖以去之船過設有磨淺則樓刮以通之仍多　剝船以備分運此臣　備運道之情形也至近年漕船自氾水開行多在正月以內及二月初旬本屆新漕據報於上年十二月十二日開兌現尙未報開行　緣上年回空漕船阻滯異常臣十月初八日到任時該船尙在北河迨至節節拖壩渡黃而南又為河凍所阻東河督臣山東撫臣飭令經過各處設法催　臣與督臣劉坤一派員　提至正月內始陸續過浦各船拖塌受傷挑選油艌不無有需時日臣惟有嚴催督　 
 
 

Page 4

 
 
道等儹兌速開　任稍有遲悮除俟到浦查驗催挽上閘照案奏報外所有籌辦河道以備漕行緣由理合恭摺具陳伏乞　皇太后　皇上聖鑒訓示謹　奏軍機大臣奉　旨知道了欽此　○○曾國荃片　再據統領卓勝軍安徽壽春鎮總兵郭寶昌　稱該軍營官　記名總兵郭占元李文奎郭占榮趙文海張玉成等隨剿多年戰功卓著現據各員稟請歸標效力查新章武職人員保至　記名提鎮准其留標效力遇有粗當缺出亦可酌量借補呈請具奏留於兩江督標補用等情前來臣查該員等均係籍隸安徽江蘇所請留於兩江歸標與例相符相應仰懇 
　　天恩　勅部准將　記名總兵郭占元李文奎郭占榮趙文海張玉成等五員歸於兩江督標補用以符成案除飭取出身履歷分咨外理合 
附片具陳伏乞　聖鑒訓示謹　奏軍機大臣奉　旨着照所請兵部知道欽此　○○張樹聲片　再講求武備選將為先未有將弁不得其人而武備堪期整飭者前因粵東水陸各營積習甚深業經擇尤將庸劣不職各員弁奏請分別斥革勒休在案茲查有署廣東海門營　將事准補廣東撫標右營游擊張英才嗜好漸深操守不謹藍翎准補廣東南韶連鎮中軍遊擊何大海居心巧詐欺飾　功均未便幫事姑容據該營上司結報前來除將張英才撤署另行委員接署海門營　將篆務外相應請　旨將廣東撫標右營遊擊張英才南韶連鎮中軍遊擊何大海一併革職並拔去何大海藍翎以肅營伍所遺撫標右營游擊南韶連中軍游擊兩缺均係陸路部推之缺粵省現有應補人員應請扣留外補合一併陳明臣謹會同廣東巡撫臣裕寬署廣東水師提督臣吳全美署廣東陸路提督臣楊玉科合詞附片具奏伏乞　聖鑒訓示謹　奏軍機大臣奉　旨着照所請兵部知道欽此　○○黎培敬片　再布政使銜淮楊道桂嵩慶熟諳修守綜核精詳上　大汎經臨適前漕臣文彬在任病故該道督率廳汛搶護險工俾得悉臻穩固布政使銜署徐州道新授江安糧道張富年督率修防深明機要既無麋費亦不誤工而於重空漕船過境均經實力催　一律遄行均有微勞足錄合無仰懇　天恩俯准將桂嵩慶張富年　交部從優議敘出自　逾格鴻慈理合附片陳明伏乞　聖鑒訓示謹　奏軍機大臣奉　旨覽欽此　○○歧元松林片　再蓋平縣知縣一缺前經奏請以銀捐候補班前知縣徐慶璋署理業經奉部覆准應卽飭赴新任署蓋平縣事實任金州廳海防同知佛實並引　見回省之實任新民廳撫民同知廉隅應令各回本任以專現成除分飭各員等遵照外理合附片具陳伏乞　聖鑒謹　奏軍機大臣奉　旨吏部知道欽此○○張樹聲片　再　准兵部咨咸豐八年七月十五日內閣奉　上諭嗣後送部引見武職員弁遇有因傷不能射箭者得卽由該督撫奏明辦理不得僅以咨文報部以符定制等因欽此欽遵　案茲據廣東　先　用　將張正履稟稱前於咸豐四年在本省攻剿　匪被賊長矛刺傷左右膝刀傷右手腕雖經醫治痊癒惟流血過多筋骨常覺痠痛難以挾矢張弓懇　邀　騎射等情飭據前　督標中軍副將劉光裕委騐屬實出具印結呈　又准署廣東陸路提督臣楊玉科咨稱署惠州協中軍都司事督協　發遊擊　　前在署欽州營眾將及高州　中軍　　任內劃　被賊槍子打傷左臂右　膝蓋等處現在筋斷骨折難以挽強　重又署惠州協右營守備事撫標左營　先守　張　前在江南廣東湖北等省剿　被賊火箭射傷傷右額角槍子打傷右肐肘右　刀傷右膝蓋均經報蒙驗明醫痊惟筋斷無力難以挽運先後飭委署陸路提標中軍恭將林保聲明屬實具　呈覆咨請奏免騎射又准廣西提督臣馮子材咨稱提標中營效力儘先恭將供補遊擊秦玉奮前在兩湖江西安徽江南等省剿匪迭次打仗左骽右手被賊槍子打傷雖經醫痊惟血出過多筋骨痠痛難以挽強運重又實州營右哨千總現調柳州城守營千總儘先補用守備鄧芝燕前因隨征湖北安徽湖南廣西等省被賊砲穿左手腕現雖醫調漸痊　筋骨折　不時疼痛挽運維艱請免騎射等情由該營委驗屬實　請核辦各等因前來臣覆查無異合無仰懇　天恩俯准張正履　壽張煊秦玉奇鄧芝燕均免其驗射以示體恤謹會同署廣東陸路提督臣楊玉科廣西提督臣馮子材附片具陳伏乞　聖鑒訓示謹 
　　奏軍機大臣奉　旨着照所請兵部知道欽此 
[蘇省轅抄] ○三月二十三日同知陳步高謝委署常督糧通判事　知縣張紹渠謝委署　山縣事夏板銷　局差　縣丞方世忠服滿回省　○二十四日知縣邢　肇稟知奉委赴武陽盤騐積瑴差卽辭　從九思長稟知臬憲　赴江北緝捕差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
