# 1904 - 78 - 4911107

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祇及宋元明代尙付　如讀史者每以爲懅當塗夏明府燮有見於此爰將有明三百餘年之事跡本之正史參之稗野以至諸案紀述凡可以　　故之得失證史傳之是非者遠紹旁搜折衷至當理成明通鑑一書非惟謂正續二鑑者所常蟬聯而下卽彼究心明史者亦不可不以此爲考鋘之資也茲由本齋用潔白連史紙石印告成每部裝釘十二本定價洋兩元卽日出售此佈 
[續錄商部奏定商會簡明章程]  
第十一欵會董或有徇私偏袒情事致商人有所屈抑准各商聯名禀告商會由總辦邀集各董會議議定卽行開除其情節較重查係屬實者卽具禀本部援例罰懲至總理恊理或他董通同徇庇等情准各商稟控到部查辦誣控者反坐第十二欵總理恊理專司商務案牘呈報商情及代商伸理各事其於商人利益所在不得稍有沾染卽應行提倡應行整頓凡可興利除弊之舉亦必邀同各會董會議議定方可舉辦不應偏執專擅轉拂商情如有上項情弊准各會董或各商人公稟到部察核辦理第十三欵分會辦事章程與總會同惟按季宜將商務情形列表報由總會彚報本部查核其應行提倡整頓各事則就近與會董妥議辦理移知總會備案至有關商務重要及緊急事宜仍隨時先行函電本部一面移知總會以免遲延第十四欵商會旣就地分各設處商情不同各商會總理應就地與各會董議訂便宜章程禀呈本部核奪總以有裨商務無背本部定章爲斷第十五欵凡華商遇有轇轕可赴商會告知總理定期邀集各董秉公理論從衆公斷如兩造尙不折服准其具禀地方官核辦第十六欵華洋商遇有交涉齟齬商會應令兩造各舉公正人一人秉公理處卽酌行部斷如末能允洽再由兩造公正人合舉衆望夙著者一人從中裁奪其有兩造情事商會末及期悉業經具控地方官或該管領事者卽　兩造自便設該地方官領事等判斷末盡公允准被屈人告知商會代爲伸理案情較重者由總理稟呈本部當會同外務部辦理第十七欵商會朝辦之始應先由該地方官體察情形借給公房一所以資辦公一俟積有餘欵酌爲蓋造逐漸　充以臻美備第十八欵商會應由各董事刊發傳單按照本部奏定公司條例令商家先辦註冊一項使就地各商家會内可分門別類編列成册而後總恊理與各會董隨時便於按籍稽考酌施切實保護之方力行整頓提倡之法至於小本經紀不欲至會註册者悉從具便不得勉強轉失保商本旨第十九欵凡商家定貸之合同房地出入之文契以抵押稱貸之爰據凡可執以爲憑者均應赴商會註册將憑單上蓋明圖記以昭信實而杜誑詐欺僞等弊第二十欵中國商人向無商業學堂肄習經商一切故凡爲商者悉係父傳其子師傳其弟所有行號簿冊各不相同設有訟告呈堂核帳眉目雖清吏胥藉得高下其手現由本部釐定帳簿格式如下開之項卽頒行各商會妥愼印行各商會並蓋明圖記於上每季由會董發交各商家俾如式登記設有轇轕卽以此項帳簿爲據至各商每季實需簿冊若干悉任自行酌計開單加蓋牌號交會董憑單向商會支給一流水簿照記每日出入各項二收支月計簿照記積日成月出入各項三總清簿照記全年來貨之源銷貨之數往來之存欠開支之數目贏虧之實在以爲一行號之總册第二十一欵商會原所以保商而辦公經費不可不事籌計今擬酌取於商而仍從保商之意者如下列三項此外該商會不得於部定章程外別立名目再收浮費一註冊費按照各業註冊之實數酌輸毫釐由該商面繳商會掣取收條爲准二憑據費按照註冊憑據所載之實數及期限之多寡酌輸毫釐由執有憑據人面繳商會掣取收條爲准以上兩項姑列條目其辦理情形層折較爲繁重自應由各商會明定專章以期輕重適當詳愼無弊三簿册費按照市價酌定不得高　按季由會董向各商收取繳呈商會隨掣收條如有苛派居奇情弊准衆商聨名具控本部核辦章程仍未登軍容再續登 
[俄船繞道]  
　　英京倫敦來電云刻下俄人調集軍艦若干號配齊軍火駛赴亞東自庫倫司遲禿繞由白令海峽不復道經蘇彝士河矣 
[臺灣防敵]  
　　日本東京來電云東歴三月三日臺灣總督出示曉諭凡臺灣本島及澎湖列島沿岸所設警船燈塔夜間一律熄燈意殆防敵人之窺伺歟 
[俄將東來]  
　　日本大阪某日報譯登旅順俄文報云我俄海陸軍總統矮立幾息夫已於西歴二月二十二號退駐奉天目下俄廷叧簡苦路拔托金爲陸軍總統刻已行抵亞東師次將軍利乃其之氣則方駐紥哈爾　 
[力防營口]  
　　日本大阪某日報登中國天津來電云俄人時虞日軍攻撃牛荘嚴飭陸軍昕夕戒備又以目下春冰旣泮在遼河中沈沒水雷七具并於營口東南之二道溝畔鳩工建築烽火臺 
[俄兵動靜]  
　　日本東京某日報云某日有奧國輪船名哈爾馬者駛抵東瀛中有日人及美人附之面至　及西歴二月下浣屯泊鳥港之俄軍艦忽駛出海洋旋於二十九號　返元山當哈爾馬駛至島港口外時屢有俄艦用電 
 
 

Page 2

 
 
光燭照海洋又開俄國騎兵近方侵入高麗咸鏡道鏡城此後當續有步兵馳至或曰此項兵士向皆駐守薄時禿灣此次用輪船載送到韓然則日前鳥港軍艦之忽去忽回意者責令沿途護衛乎 
[俄頒戰律]  
　　俄京聖彼得羅堡來電云俄廷於西歴二月二十八號頒發交戰時法律計共八條一僑寓俄境之日本人凡在亞東總督所轄地方者茍能遵守法律自當照章保護且準繼續安居各營生業二當宣戰時寄泊俄國港中之日本商船止禁運戰時應禁之物餘皆仍準轉運惟貨物載滿之後卽須開行出口不得踰越此律宣布後四十八小時三中立國人民祇須遵守俄國法律及俄與他國交際法律則在俄國各港口市廛皆得照舊經營並不加以壓制四茍不關涉海陸軍事務確守中立國人民本分則可任便經營商業且隨時爲保護五中立國船舶應將後開各條一律遵守甲中立國船舶除附載敵國貨物及戰時應禁之貨物外一律免予扣留　敵國船舶除附載戰時應禁之貨物外若祗載中立國貨物一律免予扣留　封閉港口之時須力防敵人出入應以兵力制之六戰時應禁之貨物開列如下　除各國交戰時通行禁運之物外凡米榖及各項食物足供戰事之用者以及造船物料雖懸中立國旗亦包含禁貨之丙七中立國不得載送敵國軍隊敵人電報信函以及將軍艦運船交付敵國有敢附載戰時應禁之貨物者雖係中立國船舶一經捕獲得卽充公八弗論敵國及中立國皆須遵守以上規制有違犯俄政府所定此種規則且臨時有出人意外之舉動者定照法律施行 
[運兵濡滯]  
　　英京倫敦來電云俄人初擬由海道轉運糧食及禦寒衣物至滿洲各地給陸營適旅順各兵船毀於砲火海道立時阻絕危險之象迭呈不得已改用鐵路火車遂促令波羅的所製兵沿日夕興工以期迅速竣事 
[密謀叛亂]  
　　日本大阪某日報云有客歸自哈爾濵談及日本自與俄人開戰寄居此間之猶太及波蘭人不知有何秘計時在暗室密謀說者謂此皆秘密黨所爲其領袖者富有家貲手下有二萬五千人左右加以中國軍流各犯逗留西伯利亞諸處與俄國無賴約三千人互相糾結雖有巡捕亦惟付之無可如何也 
譯日報論戰事 
　　日本大阪某報云此後我陸軍在何處與俄血戰頗難逆億而知日來韓國謠說紛紜或謂有俄兵數千擁巨砲若干尊道經義州向安州進發或謂俄兵已渡圖們江入咸鏡道要皆無據浮詞總之日前俄在平壤附近彼我小戰不過日本駐紥彼處之二三兵士擊退敵之斥候騎而已若敵軍欲大舉渡鴨緑江而入韓國則無論鴨綠江與圖們江現尙堅冰凝結卽使春融水泮一時亦難建構長橋況俄國艦隊已於黃海沿岸全失海權如欲調集陸兵深入險地雖極拙於謀略亦不所爲以意度之惟有占據遼陽鳳凰城爲根本之地以圖迎擊我軍耳又聞目下屯駐滿洲及西伯利亞東部之俄兵約共十五萬内外時或營於遼河沿岸時或移至海參威時或出沒遼陽鳳凰城等處東西南北轉徙靡常以故欲知某處果有兵士若干殊難核計然斷不能大舉南下以與我兵爭勝竊料今後惟彼我偵騎小有戰爭而已矣 
[譯日報紀旅順戰事]  
　　日本大阪某日報云當東歴三月十日我軍攻擊旅順時軍艦距敵人所建房屋營壘甚近且將進偪街市是以敵軍不暇他顧一意防禦口門所惜港口砲臺左右皆有高山屹立形勢甚爲不利我軍因繞至某港砲擊海灣然敵人已非常狼狽矣當天之甫明也我軍隊中逐水雷艇名漣者緊追敵艦司列唔希氣旣追獲突一水勇躍登艦面奮力將俄旗拔去換揭日旗隨擬用纜曳回不虞海中波浪滔天纜繩中斷海水從彈孔灌入船重將沈我軍乃棄之而去 
[俘虜生還]  
　　日本大阪某日報云東歴二月十一日在北海道附近被俄艦轟沈之奈古浦九中有水手三十七人及坐客四人被俄船所獲送至海參威俄官研訉之餘令卽開釋已乘德國某輪船回抵長崎登岸矣 
[禁洩軍機]  
　　日本大阪某日報云此間有一日報館因記載本國　規軍略被人訐控某日經大阪地方裁判所長堀君飭提執筆人中村氏嚴加詰究以東歴二月三十日　記旅順海戰情形詳列軍艦次序二十一日詳記彼此列陣之形及交戰之策編制艦隊之機關二十二日詳記彼此戰艦相距之遠近及大砲之功效若何每事罰繳日金二十片旣而海軍省出示此後大坂某日報館中人不得在省中出入違則卽須控懲蓋惡其北載戰時秘密之事也 
[請開商埠]  
　　　高麗漢京來電云某日日本駐韓使臣林君權助移文外務部請將義州開埠通商并提及龍巖埠開埠通商之事英使亦照會外務部請准在義州經營商埠惟未指定租界坐落何處地畝若干或曰龍巖浦旣准通商則鴨緑江邊自當日漸繁盛是以政府深望此事之速成云 
[法人料戰]  
　　德京柏林來電云某日法國巴黎司下議院議員愛欺鏗奴君當衆宣言曰目下亞東戰事甚殷我法深望兩國限定區域毋任兵禍蔓延以鄙意度之無論目下將來甚恐日本根基不甚鞏固至我法之於印度及中國海軍根本地刻尙不甚美善務須及早堅築砲壘增設兵防云 
[遣勇歸農]  
　　安慶訪事人云省城向駐左右後三營軍士近日楚軍左營管帶忽因事撤差所遺勇丁撫憲誠果泉中丞札委右營管帶劉副戎暫行兼帶嗣以時艱孔亟命將左營歸併右後兩營不意左營勇丁皆不滿於副戎所爲同求歸入後營或淮軍營如必不能則派兵船載送湖南原籍中丞允之遂於正月三十日委　大令恩培督解起程向湘江進發 
[滁鑛述聞]  
　　蕪湖訪事人云滁州茅草嶺一帶現聞出有鑛質中含紅銅曾經礦師化驗大抵每礦石百斤可得凈銅二十餘斤業主馬姓遂稟知州尊熊鞠生直刺請申詳上憲批準開采以濬利源 
[滁州興學]  
　　蕪湖訪事人云安徽滁州直隷州知州熊鞠生直刺以州屬未設學堂殊非培植人才之道而建屋籌費在在爲難爰擬就鐘鳴寺左近叧建草屋數十椽爲諸生弦誦之地延本地高才生吳秀儂陳小山兩茂才爲教習至西文教習本擬請單君翼民嗣以單君已就湖北某學堂之聘遂改訂某君堂中額收學生十六名每生須歲貼束脩洋銀二十四元蓋若經費支絀不得已而爲此也 
[不尙虛文]  
　　江西訪事人云每屇獻歲之後各府州縣必紛紛來省叩賀大憲年禧本年正月初旬瑞州府兪太守南康府葉太守豐城縣左大令進賢縣陳大令餘干縣黃大令先後由任所戾止趨詣撫轅稟見撫憲夏菽軒中丞詰以諸君來此爲賀年乎各員對以尙有公事面稟中丞曰目今時事艱危正臣工肝腦塗地之際縱遇令節偶慶爲請於三日内各將要公面稟司道卽回本任不得逗留所有任内日行公事以及詞訟案件務須振作精神隨到隨辦庶力求補救於萬一毋負朝廷宵衣肝食之心也各員聞之悚然旋見藩𣐩語亦如之各屬聞之有中途� 
 
 

Page 3

 
 
折回者有束裝不發者黜虛文而求實政中丞其知所當務哉 
[梟匪猖獗]  
　　松江訪事人云正月二十三日鹽捕中營管帶吳金忠都戎乘舟經閘港橫羅涇突遇土匪分駕槍船三號如飛追逐大呼停船舟子答以吳大人在此何得猖狂匪厲聲日何物吳大人三四年前在周浦時與我輩等耳言次一　而登　將船中後膛快槍十餘桿劫之而去臨行猶百端詬辱謂爾賣去金崑秀頭　以有今日都戎默然 
[招兵巡察]  
　　鎭江訪事人云常鎮通海道郭月樓觀察奉上憲札飭督辦警察事務隨將設局招募警勇情形稟詳督撫憲兹查得城外薛家巷左近所造巡兵營房二百餘間均已工竣爰卽出示招募精壯分爲兩班凡土著鄉農身家清白稍識之無者方可投效不足再用外來年壯安分之人統自二月初五日起至十五日止取具的實鋪戶保結來局報名聽候㸃騐選用並設文武教習　授警察各條規及演練各種操法學成之後分別等級站街梭巡至華副巡兵頭每月給工食洋銀十六元包探每月給工食洋銀十四元頭等巡兵每月給工食洋銀十一元次等九元散巡兵每月七元 
[上海官場紀事]  
　　江蘇督糧道陸申甫觀察赴清江謁見漕運總督陸春師事　回滬小駐南市海運局中昨日午前排導詣道轅拜會蘇松太兵備道袁海觀觀察繼至上海縣署投刺拜會縣主汪瑤庭大令飭丁擋駕○昨日午刻上海縣汪瑤庭大令設席署中恭請新署松江府知府田紹伯太守滬寗鐵路總辦潘芸笙觀察前英美等國公共租界公廨讞員關絅之司馬江蘇候補同知汪麗棠司馬宴飮○新科進士　分刑部主事徐主政彭齡由青浦縣珂里來滬昨日命駕赴道縣各署呈送試卷○昨日江蘇候補直隷州知州王子仲沈　梅兩直剌先後至縣署投刺拜會與縣主汪大令晤談片刻而別 
[恩及罪囚]  
　　日前署江蘇臬司朱竹石廉訪札行上海縣署飭卽查明今年應解秋審人犯共有若干起造具事清冊務於三月内一律解省聽候撫憲訊勘如有親老丁單之犯務須叧文詳請核辦等因縣主汪瑤庭大令查得王阿大顧桂生吳阿榮三犯皆在親老丁單之列因於前晚帶案詰訊王供小的係無錫縣人年二十有五父親於光緒十二年三月十六日逝世母親年已六十有三傭於西門某姓家並無兄弟前在四牌樓某粥店果腹付以小銀錢一枚店夥陳阿二少找錢一文口角之餘悮行踢斃事出無心尙求恩典顧供小的係本邑人年二十有七家中僅有母親及叔母兩人並無兄弟吳供小的亦本邑人年二十有八家中祇一老母向恃小的養贍大令著各還禁獄中聽詳請施恩留養 
[上海縣署讞詞]  
　　去秋本邑二十七保五圖民人嚴阿春戳斃其仇劉木林報經縣主汪瑤庭大令訊知互鬥之際奪刀回戳誤中要害所致因卽據情申報臬轅近由署江蘇臬司朱竹石廉訪批飭解省勘訊大令因於前晚升堂推鞫嚴供小的與劉因賭起　略與楸扭旋卽反身欲逸不料劉持刀追上小的情急奪刀回戳以致釀成此禍家内祗老母幼子各一並無弟兄全恃小的養育務求格外施恩大令飭刑書將單姚朗誦一遍嚴㸃首稱是大令乃飭蓋印栺模諭以爾須切記他日到省務必照此供陳免多周折嚴叩首唯唯大令飭還禁獄中聽候起解○供錦心投西門外巡防局控周坤山行兇等情局員某君派勇押送到縣前晚縣主汪瑤庭大令升堂研訊姚供小的在二十五保九圖地保處當夥役近日搖會得彩收有洋銀數十元周知之卽偕楊和尙及不知其姓之阿三糾同賭愽小的辭以病不能行周等因此挾恨聲稱須赴巡局稟控旣而阿三扭住小的　辮周拔刀欲砍楊大呼不可揮刀須用木棍猛撃周遂持棍亂毆阿三復連踢兩脚以致傷痕遍體叩乞究懲周供小的前當二十五保十圖地保副役前晚在某烟館過癮偶出小便見姚由比鄰粥店出以小的曾將伊非議戟指詈罵小的向之爭辯姚驀取木棒擊來致傷小的頭顱小的奪其木棒而已並無楊及阿三帮毆之事大令飭仵役騐得姚腰肋額角等處受傷甚重周之額角稍有傷痕著一併交人保出醫治聽候提楊等訊明核辦 
[英美租界公堂會訊案]  
　　前者金榮記報關行執事人某甲投捕房報稱被賊竊去洋紗兩件捕頭派包探趙銀河拘獲竊賊陸毛囡卽黑炭毛囡稟請前任讞員某君訊供管押旋查知此案牽涉上海縣署捕役曹勝卽惡棍范毛毛有私和人命重情因會同英總領事署繙譯官寶述德君迭次研訊昨日午後二㸃鐘時捕頭派令策馬持矛巡捕將范陸及收　之陸仁元勸和之韓春桃即楊春桃苦主葉香蘭解送至廨少頃蘇松太兵備道憲袁海觀觀察委朱霞林明府命駕到來會同讞員黃耀宿司馬及寶君升座捕房律師　司聲稱本律師前數堂歴陳范所犯各節確有見證可憑堂上如有疑　請卽駁詰可也明府曰無庸駁詰陸供小的本姓周並非范夥向由混名小馬夫者雇令竊駁船月給工值洋銀若干上年六月小馬夫竊取船上洋紗兩包囑混名小肚皮者掮去賣與陸仁元得洋銀一百四十元嗣在南市懐月樓烟館俵分小馬夫得四十元范得五十元其餘大衆均派至范因何何分得小的實出不知明府曰查爾所供與前堂大相懸殊前堂稱各人竊物後恐范聞知卽須分用又稱范有駁船八號小輪船兩號今日何故攺供陸語塞又問究係何人竊取何人報信與范答稱小的不知惟聞范手下有二三十十人小的祇認識小肚皮小馬夫小和尙三人范倩律師哈華托將陸所供反覆駁詰方新田供小的素業洋紗現住治下德源里范高頭向小的承欖駁貨事閱多年並無遺悮去年九月托小的轉邀舊友方仁峯向金榮記報關行主金芹生緩　願賠銀五百兩互商數次尙未允從至十月十二日始在某妓院交收期票繕立保據内開嗣後金之貨物如有遺失惟范是問旋在保據上簽字其時范並不在塲由高頭代爲畫押仁峯供去歲十月十六目新田所以某妓院交金期票者因高頭兄弟畏捕房緝拿故也餘供與新由相同金供光緒二十八年八月起至二十九年六月止行中所裝粗布棉花失去不少約值銀八百餘兩報捕查明小肚皮及陸等所竊後仁峯來言願賠銀五百兩付給荘票以一月爲期到期向收隨赴捕房銷案捕頭不允至十二月忽得著名流氓邱春生小鐵墩王雙喜來信内有倘范遭不測之禍爾須小心等語茲將此信呈電其後高頭來言爾旣收銀不應再控商人回伊非關我事伊遂怏怏而去律師費烈聲稱本律師係洋貨公所所延因各洋貨商在馬頭上被竊洋貨至洋銀一萬二千元之多今范旣獲案知行竊者實伊手下之人應請從嚴懲辦哈律師聲稱此案陸等各供前後不符似難深信況范有證人未到應請堂上改期復訊明府與寶君一再熟商飭將范等分別還押訂於　日午後三㸃鐘時復訊判斷 
[恩深挾纊]  
　　頃蒙唐安瀾大善士因病愈完願交到樂助萬國紅十字會拯救被難華民經費洋銀八百元祇領之餘莫名感偑竊以兵兇戰危自昔已然目下俄日開　北省大連灣青泥窪等處地當衝要被禍尤酷今善士以不忍人之心行不忍人之事此功此德華岳同高積善之家必有餘慶除轉交絲業會館驗收彚解外併此登報奉聞上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[令君勤政]  
　　江西訪事人云正月某日南昌縣知縣江雲卿明府硃書示諭詰誡書吏差役人等日本縣奉撫憲暨藩臬憲面詣現在時事艱危正臣工肝腦塗地之秋豈朝夕宴游之日所有日行公事以及詞訟案件務須振作精神隨到隨辦隨辦隨行不得片刻稽延致滋積壓仰見大憲公忠體國實事求是之盛心奉諭之餘曷勝惶悚本縣自去秋再調斯篆凡屬應辦公事莫不　精竭慮隨到隨行詞訟案牘亦皆隨杸隨審從無片刻稽延無如該書役等舊染巳深仍有疲玩積壓之處言之實堪痛恨合亟示諭爲此諭仰各房書吏墍各班差役人等知悉爾等食祿雖徵從公則一務當各發天良力圖報効嗣後痛除積習振刷精神在書吏無論事之鉅細一經寓目不分畫夜想擬送稿核正綪簽毋得片刻延誤在差役一奉差票立時飛往拘傳依限帶案初票不到提比轉票限傳仍不齊集則是疲玩性成故違教令定卽黜革更換本縣視公事如家事視民事如已事兩任於斯該書役等久在衙署應有所知自此次諭飭後敢再舊染不攺一味因循本縣惟有執法從事爾等噬嚌莫及勿體言之不預不切也凜遵愼速切切特諭 
[白門天氣]  
　　金陵訪事人云本年節候較早正月初五日已交雨水是日雷雨大作蟄蟲咸動百物皆蘇至驚蟄前一日午後忽雨師惠臨朔風大作向晚康六君翩然戾止撒鹽扯絮竟夜不休次日晨起量以玉尺約得六寸有奇二十一日玉龍萬道依然飛舞長空自清晨七點鐘至晚八點鐘始止中間雜以雨澤隨時融化無從測其淺深耳 
[場岸傷人]  
　　蕪湖訪事人云去臘二十四日有一金陵船載客百餘人駛至安徽和州東門外針魚嘴左近日暮途窮急須　纜因持篙鉤住岸上樹根不意用力過重懸崖千尺忽爾崩頽當被砂土壓斃男婦六名口傷十餘人船亦碎如　粉事爲州尊何直剌所聞親臨　驗飭將死者棺殮生者酌給撫恤設法遣歸 
[法界停訊]  
　　昨日爲法界公廨訊案之期讞員魏莼塢大令偶沾清恙不可以風特飭丁咨照捕房暫停訊案一期所有應訊各案統俟下期一并解訊 
[上海保甲總巡局紀事]  
　　上月之杪南市萬裕醬園被賊竊去衣服洋銀因由執事人沈九　投報二十三七鋪巡防局昨日沈又控諸保甲總巡局總巡朱森庭明府飭傳捕役到案予限三日赶緊破獲○日前中國内地自來水公司執事人某甲查知歹人陳應亭僞造水票入市求售控經保甲總巡朱明府飭提到案判令枷號示懲昨日局差又獲同黨某甲解請訊懲○昨日總巡朱明府查知新老北門城下積存垃圾甚多爰於午後帶同挑夫二十餘名押令挑運凈盡以清街道 
[英美租界公堂瑣案]  
　　貿興洋行主人控買辦王志鴻虧欠洋銀及某洋人附追欠　等情經前任讞員關絅之馬訊供王先繳呈洋銀六十五元尙少九十五元五角司馬著王趕緊措繳在案昨日王如數繳呈讞員黃耀宿司馬商之英總領事署繙譯官寶述德君飭分給原告二洋人領去尙有傳龍才控追股本一案因飭將王管押捕房三禮拜俟傳到案訊追○某洋人投案聲稱邇來棧中忽失銅十塊在王瑞寶處獲到原贓一塊因此報捕拘案求追王供小的只竊一塊尙乞施恩司馬限於一禮拜内繳齊如敢抗違嚴懲不貸○日前洋人大落司控馬夫陸阿元任意停工致失馬車上所用器物值洋銀六十二元等情昨日包探陳雲忠將陸解請詰訊陸供小的貧苦異常無力賠償求恩核減司馬斷賠洋銀四十元如不能繳當發押捕房一月○王德興向吳炳山恣情索詐由吳訴知包探　如海拘獲解案吳訴稱在某木行執事用王爲夥近日因事停歇伊卽紏衆約至大觀茶樓强借洋銀一百元經人勸解允出三十四元王尙不肯干休不得巳訴知竇探送　究辦王供小的至某木行執業僅閱一月忽被告辭故欲索取川資藉回故里司馬判責三百板發押捕房四月○四百八十二號華捕稟稱前日馬夫張逹夫駕車至廣東路加鞭飛駛有違租界定章叩求核斷司馬判罰洋銀二十五元○一百九十四號華捕解馬夫趙阿炳到案稟稱此人駕車出外飛行馬　中故由小的拘請訊究趙供小的實因收　不住尙求鑒原司馬判罰洋銀二十元○積竊王阿金掩入徐阿蕚家行竊衣物報由包探吳阿春緝獲人贓解案請辦王認竊不諱司馬判責二百板發押捕房一月贓給徐具領○偷兒王芝卿混入青蓮閣茶肆中竊取水烟袋一枝報經某包深緝獲送案青蓮閣茶愽士王阿三投案伸訴前情王俯首無詞司馬判責二百板　給阿三具領○五百零八號華捕以王阿毛所駕馬車裝載八人有違租界定章拘案請究王供小的無知誤犯尙乞恩寛司馬判罰洋銀七元○頑童沈阿寶年甫十餘齡先後行竊禇本江家洋銀三元三角吳錢氏家銀挖耳簪皮坎肩等件報由某包探緝獲人贓解案請究沈供小的同黨共有四人今巳逃逸其三尙求恩典司馬判責手心一百下發押攺良所半年 
[法租捕界房紀事]  
　　日前浦東人張菊秋投捕房訴稱南市十六鋪承泰麻袋店主嚴某藉端訛詐洋銀二百五十元捕頭著暫行管押昨日有人出爲調停情願息訟捕頭以事關訛詐末便姑容候解送公堂稟請　員魏莼陽大令嚴訊核辦○去年　　匠童仲儀私竊店主楊欽所庋洋銀四十餘元控奉大令訊供押比延至歲杪無人調處因飭責手心二百下釋之使去昨日童楊二人又互扭至捕房捕頭詰間情由童稱被楊拽入店内在背上猛戳一刀楊稱童又來行竊當塲拘獲背上刀傷並非小的所戳捕頭著分別押候查明然後解送公堂稟請嚴辦 
[美租界捕房紀事]  
　　前晚有衆流氓呼朋引類在七浦路第六十一號門牌屋内聚賭抽頭事爲六百八十七號巡捕所知投報捕房捕頭派各包探前往拘拿至則各賭徒已聞風逃逸並末拘獲一人○昨日天潼路某姓銀飾店所蓄之貓全鄰近瑞安野味店竊食店主某甲見之用刀剌傷貓腹適爲六百六十九號巡街捕所見以其性成殘忍將甲拘送捕房捕頭姑念事屬細微從寛斥釋○昨晨偷兒李文奎不知在何處竊得衣服數件攜至篷路某押鋪求質竊爲六百九十一號巡捕所見連贜帶入捕房捕頭令押候轉解公堂稟請讞員黃　宿司馬訊辦○昨日黎明時小竊王阿叶掩入吳淞路張金榮家行竊水烟袋等物携之而出不虞爲包探劉阿炳所見連贓帶入捕房捕頭令押候解送公堂稟　懲辦 
[皖省官報]  
　　正月二十八日署霍邱縣王撤　辭委辦　湖土藥統捐分局請補懹遠洛河司沈瑞　到候補知府胡火庥辭赴宿松勘訊洲案知縣李祖泰到由江蘇探磺價回巡檢馮崇厚辭赴淮北牙釐局差遣二十九日吏部主事袁祖光辭行委辦灣沚厘卡知府梁泰亨辭署旴貽縣程仲昭到新選太湖白沙司郭乘　到湖北人候補同知朱景　謝超委知縣閻恩培辭奉臬委解告假各兵回湘呂臨鍾辭赴皖北勸捐三十日指分安徽候補道黃家瑋到江西人候補通判吳澤鋆辭赴皖北推資知縣李延　　　行知請補定遠縣一月初一日頴州府同知周心培委辦蕪湖土藥分卡請補懹遠洛河沈瑞關均辭從九左丙夑　查收支　辦文案知縣楊兆琛文變兼營務處均知奉常備軍差周炳煃奉委辦霍　萑釐巡檢吳縣奉委辦七里河茶厘 
 
 

Page 10

 
 
[正月份經收月捐清單]  
　　道署洋念元　名氏洋十元怡情軒怡和帳房二戶各洋六元陳善亭翁洋五元泰昌洋四元戴季蒓翁李雪巖翁韓浦生翁稐華　四戶各洋三元朱葆三翁徐貫雲翁韓山曦翁老順記南順記戴生昌祝源昌七戶各洋七元源豐　洋一元八角荘源大洋一元六角戴運來翁滬江第一樓存濟裳何瑞棠　徐俊麗翁蘇寶森翁老悅生大觀樓錦章愼餘堂天餘老德記道信申茂瑞昌順江南烟雨樓元昌聚昌源昌撇王陽生翁華興公司廿一日各洋一元中和帳房洋六角五分久成九章北天成永裕成泳記五戶各洋六角萬有全益昌李珊記龐竹卿翁梁煥南翁章佩華翁萬康七戶各洋五角怡園洋四角施德豐徵昌悟昌熾大咸章五戶各洋三角青連　曹　大二戶各洋二角源通官銀號錢一千八百文介福嘉綸和康壽康晉和愼餘餘大元甡元茂衍大恆益永豐存德恊昇宏大宏元源吉寶和寶順承裕正大升大彚康崇餘　康　大晉大延源義善源福康兆豐恆德仁大源利森康原大源餘瑞元壽豐鎭昌鉅豐志大鉅元怡豐鼎康永大同餘同和同福鉅享五十戶各錢六百張家鶴翁元成九和宏章泰四戶各錢三百怡大金令順五雲日昇樓怡大四戶各錢二百文恊成祥永愼鉅康三戶各錢一百文英法美三界一文愿小洋四十六角五分錢二千四百七十一文以上共收大小洋一百十元另八角五分錢三十六千五百七十一文滬北天后宮前廣益善堂司董嚴信厚龔心銘施則敬朱佩珍　貽釗周鴻孫等謹誌� 
 
 
 

Page 11

 
 
   
 
 

Page 12

 
 
[兩江總督魏奏常備營管常營私刻扣片初十日]  
魏光需片再常備左軍副中營管帶守備張高陞巧於鑽營不知愛惜遇事迎合該軍統領張春發之意爲刻覈兵勇多懹怨憤又右　　帶遊撃張奇能包釐營私待兵勇亦多刻扣其出身履歴亦多不符均經營務處夏時濟查實相應請旨將該守備張高因遊擊張奇能一併革職永不叙用以肅戎政理合附片具陳伏乞聖鑒訓示謹奏奉硃批叧有旨欽此 
[江蘇巡撫恩奏海運出力各商董懇恩獎勵摺十一日]  
頭品頂戴江蘇巡撫奴才恩壽跪奏爲查明江蘇省海運光緒二十二十一二十二等三年冬漕承運無誤沙輪各船並招商局運漕出力各商董懇恩量予獎勵恭摺仰祈聖鑒事竊照蘇州等五府州屬光緒二十年應徴各漕内除酌提河運並折徴外實計海運漕白交倉正耗米二十萬一千餘石又二十一年冬漕除酌提河運外實計海運漕白交倉正耗米七千萬三千餘石又二十二年冬漕共起運漕白正耗米七十九萬七千餘石照案雇用沙衞各船曁招商局輪船兼裝並運先後運赴天津所有船商運米自一萬石至五萬石以上查照成案分別給子職銜若捐至五品無可再加則叧行酌獎於各該年辦理海運章程摺内奏准轉行遵照在案茲據署蘇州布政使效曾署按察使朱之榛蘇松　儲道陸鍾琦蘇松太海關道袁樹勛飭據原辦滬局委員查明光緒二十二十一二十二等三年正漕承運無誤各船商及出力牙夥並招商局領運出力各商董分造清冊詳請分別奏咨給獎並據聲明各該年船商承運米石恊運員董姓名前經開摺詳請咨部查照其遭風短交米石船商業已剔除等情前來伏查光緒二十一年起運二十年冬漕適值海氛不靖提辦折徴米數略少其二十二年起運二十一年二十三年起運二十二年各届徴收漕白二糧同隨運各耗米照案雇備沙衛各船與招商輪船分運承裝各該船商等踴躍領運小心駕駛用能涉歴重洋妥速交兌其招商局恊運各商董亦隨局押米前赴天津通州等處辦理交兌均屬急公奮勉著有徼勞合無仰懇天恩俯准将承運米數較多之沙輪各船商並招商局領運漕米出力各員董照案量予獎勵俾昭激勸所有運米較少各船商及出力牙夥人等另造清冊咨部議叙頒照給領外謹分刖開繕清單會同兩江總督臣魏光燾恭摺具陳伏乞皇太后皇上聖鋻訓示謹奏奉硃批該部議奏單併發欽此謹將江蘇省海運光緒二十二十一二十二等三年冬漕糧米承運無誤沙輪各船並招商局恊運出力員董酌擬獎勵等差分別開繕清單恭呈御覽計開光緒二十年承運案内曹漢鈺吳縣人在蘇省漕運案内保舉從九品不論雙單月選用承運漕米五萬石擬請賞加五品銜朱有昌上海縣人由俊秀在直隸捐輸請獎案内報捐監生以鹽大使補用許鴻元和縣人由俊秀在江甯籌餉案内報捐監生並縣丞雙月選用以上二員各承運漕米四萬石均擬請賞加五品銜翁大生吳縣人由俊秀在福建捐輸案内報捐監生並加州同銜承運漕米二萬石擬請賞加五品銜朱有澤寶山縣人廕生入監讀書期滿以知縣註冊候選承運漕米三萬石擬請賞加五品銜　林端福奉賢縣人由俊秀在湖北振捐案内報捐監生並 
州同銜承運漕米一萬餘石擬請賞加五品銜招商局輪船領運員董陳景翰武進縣人由附貢生捐光祿寺署正銜於直隷藩庫報捐州同分發省分試用擬請賞加四品銜　傳鍱吳縣人擬請以從九品不論雙單月選用房映階山西太谷縣人由監生報捐鹽運司經歴加捐州同雙月選用擬請賞加四品銜朱大斌甘泉縣人由世襲雲騎尉捐升都司江北運漕出力保俟補缺後以遊擊補用先換頂戴擬請俟補遊擊後以叅將仍留兩江補用　光緒二十一年承運案内朱世新南匯縣人由俊秀在順直振捐案内報捐監生加州同職銜運漕米二萬石擬請賞加五品銜徐梁浙江上虞縣人由翰林院供事報捐府經歴職銜咨送方略館當差承辦升檔告成議叙以府經歴雙月升選馮世銘吳縣人由監生加捐部寺司務銜並加捐雙月縣丞以二員各承運漕米四萬石均擬請賞加五品銜黃承整上海縣人由監生在山東振捐案内加捐布理問職銜唐日均浙江錢塘縣人由從九品銜在福建茶捐案内加捐布理問職銜張葆昌贑榆縣人由俊秀在新海防案内報捐監生以縣丞補用復在順直振捐案内加捐布理問職銜以上三員各承運漕米二萬石均擬請賞加五品銜龔樹動震澤縣人由俊秀在上海捐輪案内報捐監生並捐從九品不論雙單月選用承運漕米四萬餘石擬請賞加五品銜馮威銘廣東南海縣人由俊秀在湖北振捐案内報捐監生並加州同職銜承運漕米三萬石擬請賞加五品銜並請給予五品封典嚴國楚吳縣人由俊秀在湖北籌振捐局報捐從九品職銜葛能源吳縣人由俊秀在直隷籌振局報捐從九品職銜席裕祺吳縣人由俊秀在山東籌振局報捐從九品職銜以上三員各承運漕米五萬石均擬請賞加五品銜顧潤章陽湖縣人由附監生在山東烟台振捐案内加捐縣丞職銜勸辦晉邊振捐出力保以縣丞不論雙單月選用並報捐三班指分安徽試用黃以勤江西萍鄉縣人考取詹事府供事國史館議叙選用從九品並遵新海防例加捐鹽大使指分廣東試用鄭思鐸吳縣人由藍生報捐選用從九品復在蘇省晉振局加捐縣丞雙月選用以上三員各承運漕米四萬石均擬請賞加五品銜陳乃鈞嘉定縣附生承運漕米五萬石擬請賞加五品銜黃蘭芬何朝　均廣東順德縣人由監生於蘇省冬漕海運案内保獎六品銜以上二員各承運漕米二萬石均擬請賞加五品銜闕傳俊吳縣人在湖北恊黔新捐局報捐監生承運漕米五萬石擬請賞加五品銜馬性田安徽懹寗縣人由納捐末入流職銜於直隷隄工出力案内保加五品頂戴承運漕米一萬石擬請賞加五品銜張汝堃上海縣人在山東振捐局報捐監生承運漕米三萬石擬請賞加六品銜招商局輪船恊運員董萬鍾元浙江嘉興縣人由附貢生遵新海防例報捐通判雙月選用擬請賞加四品銜陳富麟浙江平湖縣附生王述董嘉定縣人由附生於山東振捐案内報捐監生以上二員均擬請以縣丞不論雙單月選用光緒二十二年承運案内鄭期福吳縣人由俊秀在山東烟台河防籌振局報捐監生並加州同職銜陳增瑞浙江錢塘縣人由監生在上海山東振捐局加捐州同職銜並捐藍翎張元培上海縣人由俊秀在秦晉振捐局報捐監生並加州同職銜鄭事潮吳縣人由俊秀在順直振捐案内報捐監生並加州同職銜張恩佩安徽含山縣人捐助江蘇花 
 
