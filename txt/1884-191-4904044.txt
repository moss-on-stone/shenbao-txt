# 1884 - 191 - 4904044

 

Page 1

 
 
[第二次小搭珠華出售] [  四明是亦軒啓]  
　　文章隨風氣爲轉移近來童子應試自縣府試以至學使者歲科兩試往往命題搭截居多惟搭截題文向無精選本號四處搜羅一惟時下名年之作是取裒集千餘篇託點石齋主人付諸石印上年秋間印有數千部全數售罄今第二次印成發售願揣摩家早爲賜顧至於此文之妙言言金玉字字珠璣巳蒙購閱諸君同聲許可無俟鄙人贅述矣分裝六本定價二元准於月之廿三日在各書坊發兌此布 
[第七號畫報出售] [  申報舘主人啓]  
　　本舘印行畫報日增月盛疊列前報無俟贅言而淞隱漫錄一書則爲王紫詮先生之大著先生無書不覽無藝不精故下筆便有奇氣是書雖先生之緒餘然巳爲蒲留仙後僅見之作本舘增附畫報之末分期印送未敢間斷將來閱者裒集成書可與聊齋志異合讀叅觀而且聊齋有說無圖此書每說繪一圖字又端楷校正無訛則視聊齋誌異有過之無不及茲於十五日出售第七號畫願賞鑒家勿　零汲間斷以免日後添補之難也此布 
[論中國不可不一戰]  
　　日來中法和戰之機尚在未决中外人民同深盼望傳聞之詞大都疑似而前日吳淞口内外所泊法國兵船窺其舉動亦未敢必其或和或戰本館故亦無說可伸乃昨得北京電報始知近日都中情形愈爲急迫而主持大局者猶未能一决從違來電謂法人致中國哀的美敦書已於二十日到京書中言中國必將所駐北圻之兵卽時盡行撤退而諒一役所傷兵弁有棄失軍資應由中國賠償三百五十兆佛郎齎投此書之後限以七日回覆等情並言李傅相前在津門與福尼兒訂立艸約五條本屬至公至當彼此業已允洽乃竟不能照行致啓諒山之釁則此番重議新約亦無庸間及傅相如果議時可由法使巴君自至總理衙門與劻貝勒面議云云於是朝臣事請醇邸叩其主見醇　不能決遂於二十二日集諸王公大臣大會各伸其說終日而散亦不能定此皆本館在京訪事之友得此消息傳電到滬相外間之攘電者亦當有所聞雖詳畧不同而事則確鑿可信日内都中上自宫寢下至閭閻均以和戰之機决於一語爲念不免形神焦躁動止徬徨顧以鄙意言之法人索賠是其本心因當劉團拒戰法軍屢敗之日國中一再議添兵餉而向例兵餉出自商人捐輸越事如此棘手朝議必得盡有越地而後已而商人知其難費不甚心願故外務大臣以兵餉可向中國索賠之說爲之歆動是以九百萬佛　二千萬佛郎皆得應手今與中國和而賠費一層置之不論不議之列商人大失所望目下有此失和之機會不得於前者正可得之於後也本報前日謂索賠二千萬磅一千萬磅皆外間擬議之辭而法人未必遽出諸口今乃悉其哀的美敦書中果有是言核計三百五十兆佛郎當中國之銀實有五千六百萬兩前者情願不索賠今忽索如許之多其謂諒山之役所喪有若是耶抑自越事創始至今法人所費共有此數乎姑勿深論第中國一允其賠則諒山兵端已認開之自我將何以處邊帥又何以處劉永福也是書中所要求之二事在中國必不能允至於巴使臣自至總署與劻貝勒面訂不願再與傅相會議此猶其小焉者也夫法人所要求之事而中國旣不能允則法人亦不肯罷其勢不得不出於戰而都下鉅公旣無昌言允許之人亦無決言備戰之人七日之限轉瞬已滿此事究將如何處置耶竊謂中國雖存不欲輕開兵釁之意而法人所求難於應命是彼明明迫我以戰也無論現在大勢不若道光季年外洋情形業已熟悉兵法器械業已講求咸同以來謀士宿將未盡凋零各省海口布置周密而法人頻年用兵暴骨以逞師老餉匱不過虚張聲勢苟眞欲戰未必竟操必勝之權而我數十年來義憤所激衆志成城正可藉此以紓人心之鬱結卽無常勝之理亦豈無一勝之機卽使不能一勝而與其以不敢戰者勉徇法人無饜之請曷若以姑且戰者少挫法人方銳之鋒就令勢成必敗而於旣敗之後償法人所欲亦愈於不戰之先爲法人所制其於國體之伸屈榮辱相去萬萬矣况夫人心敵愾薄海皆同去年劉團屢勝之時聞其事者雖婦孺亦　欣喜躍奸事者繪圖呌賣日罄數千紙順逆向背之機於此可見若朝廷不敢决計言戰則日來盈廷聚議唯唯諾諾法人始以言詞相要繼必以兵力相陵車勢愈急不得已而舉書中之言一一聽命吾知天下人心有非常憤懣而大聲痛哭者則又　若戰敗之後俾天下皆知法兵之難敵與中國兵力之未强而不敢怨諸公失計之爲愈乎夫中國土地歐洲諸邦皆不能及海口紛歧處處有備法人兵船不敷策應失於一隅猶可以沿海各省之力圖之勝敗之數正無一定而乃務存寛大一惟敵國之言是聽則更有甚於法人之要挾者亦將允之否耶從前德國欲得丹國某地苟不與則以兵壓境夫丹之褊小非德國之敵亦何待言乃丹人以爲徒手而與人地國之恥也不如整兵以待之厥後丹果大敗德人得地以去西人皆謂丹國不失國體雖削地猶足以爲國記之史册著爲美　然則今日中法之勢豈丹與德比哉 
[本館接奉電音]  
　　○昨由通州電局專發電音到本館有閏五月二十二十一日諭旨六道謹敬譯登○閏五月二十日奉旨内閣侍讀學土員缺着國炳鄧承修馮光補授詹事府左贊善員缺照例將許有麟轉補所遺右贊善員缺着朱琛補授江南道監察御史員缺着趙時熙補授駱楙勤着以主事用欽此同日軍機大臣面奉諭　所有本日引見之吏部郎中王應孚着於二十一日預備召見前陜西試用道孫毓林着於二十二預備召見欽此同日奉上諭何璟奏武職大員積勞病故請飭部從優議卹一摺前福建陸路提督福寗鎭總兵關鎭國勇敢性成轉戰兩廣江西閩浙等省卓著戰功嗣簡任總兵署理提督治軍緝匪不辭勞勩前因積勞身故殊堪憫惻加恩着照軍營立功後病故從優議卹該部知道欽此同日奉旨蘇州織造仍着世勳接管欽此○二十一日奉旨文碩恩棠俱補授内閣學士兼禮部侍　銜欽此同日奉旨巡視西城事務着舒普去欽此 
[京師要電]  
　　○昨接都中訪事人專發電音到本館云二十日法國有哀的美敦書到京請明降諭旨速撤去北圻防兵並索賠兵餉三百五十兆福郎克限七日内卽須覆音是以諸大臣均請醇　定議廿二日各王大臣會商如何酌議外人均不得而知又聞法人以李傅相前已　定和約諒山仍未撤兵以致肇釁是實言而無信故此次不欲再與傅相聞問如中朝允和當請巴欽差至京與劻貝勒立約云電音祇此數語本館按哀的美敦書係外洋軍中之定例凡兩國失和商議不下其末後乃用此書以决允否如竟不允則卽開戰也又按三百五十兆福郎克合之英金有一千四百萬磅照中國銀數計蓋五千六百萬兩也 
 
 

Page 2

 
 
[和戰傳聞]  
　　○本舘昨接要電後又得京師友人信息云法廷以中國關外守將首先發難故此次背約開仗堅不肯以戎首自居法公使日在總署　復辯論索賠欵一千萬及佔據福州爲質之說不推出之於口且形諸往來文牘總署王大臣每日面叩機宜爲和爲戰尚未有一定權衡據都中傳述謂聖意如法人仍照前訂草　情願不索兵費則可重訂約章或竟將諒山守卒先行撤退如果堅要賠欵則我國惟有以兵戎相見而法使則總以兵端開自華軍照萬國公法斷無不償兵費而可遽議和局者故此事相去太遠殊形棘手也 
[法船續來]  
　　○法兵船出口北行已列昨報兹悉法兵船尚有四艘已由東京開行來華不日可至上海一名都桂得祿音一名遐多禮納一名暗的祿一名蘇和百里斯 
[銀行重開]  
　　○昨日本埠接到英國電報云麗如銀行現已定議重開不日卽當交易矣 
[機船到港]  
　　○中國在德國定造挖泥機船名倒海業經工竣此已列報兹悉該機船已於十六日行抵香港其船大一千六百墩船内皆用極新之法一點鐘能行六個諾脫不須他船拖帶自　駛行來華其機器仕船之中間挖起之泥自卸於大艙内艙滿則駛至海中機門一開泥自卸出隨復閉門卽可再行挖取一點鐘可挖泥五百墩將來至威海衛濬治河道必可大得其用也 
[儲憲回蘇]  
　　○蘇糧首玉觀察於九月二十二日午正三刻由津回省船泊胥門官馬頭三首縣各出城迎迓及進署後各官紛紛謁見轅門左右途爲之塞云 
[軍門回署]  
　　○浙江提督歐陽軍門於二十日回署聞浙撫劉中丞連日傳電到甯不知有何要幹民間又有台匪日熾定海戒嚴之說未知確否海氛不靖謠說紛傳有識者但當靜以鎭之 
[粤督接篆]  
　　○本報昨錄粤督到港一事兹得珠海友人來簡云張香帥已於十六日上午抵省定於申刻進署接印按香帥鴻才碩望寰海心傾此次開府粤中定必有一番新政也五羊在望跂而仰之 
[兩粤防務]  
　　○本月十三日有楚軍三百名擕帶洋藥鎗礮前赴廣西統帶者爲劉鎭戎慶春開行之時坐船多至一百零二號其中所載不知果盡軍裝否○粤省舉辦團練已有數月各縣鄉村多因籌欵維艱遲遲未果獨香山一縣最爲踴躍各處鄉民一律開辦前日曾將練勇名數造册報知省團總局大憲卽委叅將梁國權前往統帶○初九日由香港購得大礮四門來省督憲即委謝守備繼鼎解往廣西以備邊防之用 
[憲眷回籍]  
　　○新簡粤督張香濤制軍抵粤後振帥卽須交缷故憲眷已於十二日回籍船泊天字馬頭文武屬員皆親往船上送行車馬紛紜頗極一時之盛振帥留辦海防行署在高第街鹽務公所 
[公文被刧]  
　　○本月初九日有驛卒齎彭雪岑欽憲公文一角赴廣西投遞行至清遠地方突有匪徒三人徒三人從榛莽中呼嘯一聲蜂擁而至衣服旣被掠去文書亦失所在該卒亟投清遠縣禀知縣尊聞報立飭各捕查緝有新入匪夥之鄭有因分贓不均含恨同類濳將行刦情事報知捕所捕役憑鄭爲眼線緝獲曾全朱金兩犯十二日解送至省地海縣危明府卽押解欽憲行營審辦欽憲念鄭本係良民偶爲匪人所誘此際先事出首尚屬情有可原姑從寛責四百板釋放曾朱二犯則立正典刑并將首級梟示犯事地方以昭烱戒云 
[星使將來]  
　　○欽簡出駐德法大臣許竹篔星使前日回籍兹聞准於二十四日起節來滬並挈其夫人出洋惟慈闈年高未能偕往頗增倚閭之感然絶裾告别古已有行之者矣 
[營口火警]  
　　○營口信云十七晚河沿福裕順寗波舖不戒於火因日間出貨偶將旱烟煤墜入紙堆中當時未及覺察迨人靜後支更者見櫃房頂上烟燄迷漫火勢巳熾卽大聲呼救舖中人聞聲驚起則烟滿一室莫辨門户祇得開窗而遁其時隣近鋪户亦均鳴鑼告警而水會中人竟無一人到者幸湄雲兵輪泊處較近望見火光卽吹號同約集兵勇一二十人登岸力救仁裕號亦集各夥友出水龍帮同灌水適當潮漲時取水極便而祝融氏勢甚猖獗若非湄雲兵勇及仁裕號合力施救則左首萬順義磁棧右首恒源泰潮帮號均岌岌可危矣稍頃火止恒源泰之牌門板已成灰燼次早福裕順查點被焚貨物約值萬金而舖夥等之箱篋則盡付之一炬所異者水會原因救火而設此次大會上各水龍當火盛時幾若不見不聞而次早例有回龍之舉如有不到者每人應罰東錢四吊故無一人不到積習如此可勝浩歎 
[白下瑣聞]  
　　○曾沅圃制府政體違和延一王姓醫生診治頗著效騐王故靑靑子衿者但城中和緩一流人姓土者實繁有徒故冠蓋來延必加一二字别白之如烟波釣客查翰林之例蓋寵異之也聞前日隣人爲之肆筵慶賀門前多長者車轍云○善後局每逢夏令卽製藥餌施送十餘年來幾與正供並重頃又就局前搭一大凉棚安設温茶數缸以惠行路之渴者仁心仁政歌頌莫名有在中正街某公館所乞之痧藥香烈異常包紙上有博施濟衆堯舜猶病之說蓋恐未能酌盈劑虚也因笑指之曰此功德水也誰實爲之勝造浮屠七級矣○市面之衰久已千潭一印然上海等處猶曰海氛不靖所致金陵並非互市之塲而輟業紛紛幾若氣求聲應刻下彩霞街各舖户向所謂承三山之上流接評事之左翼者生意寥寥店夥皆袖手鵠立至北門橋各市則人跡罕逢尤覺異常蕭索矣 
[坍倒碼頭]  
　　○漢皋接駕嘴碼頭爲人烟叢集之區比屋如鱗不可勝數兵燹之後頻年被河流冲刷屢致崩坍而永玉河以下至大新碼頭則未及三十年已漲成陸地一片滄桑之變何易至於斯焉本月初九初十等日接駕嘴又坍十餘又該處油棧住宅迅卽拆卸搬遷而碼頭條石百十級木椿密如春笋已頃刻盡付東流矣眼前暫存者惟路東糧食行與荳腐店等然亦覺惴惴焉有朝不保暮之勢吾恐有糧之地一旦崩頽哀此居民能無望水徵糧之苦歟 
[臺基可惡]  
　　○杭垣臺基之風日盛一日開設之人類皆積世老虔婆及著名媒媼常有良家婦女蓬巷孀姝偶不自持輒遭陷阱淫風惡俗誠莫此爲甚矣上城自洋市街至鳳山門一帶最盛下城則西街近旂下等處尤多上城三橋地方某姓婦年逾三十馬齒已增而老去徐娘猶覺别饒風韵平時與某媼最親密然不知其爲臺基主人也日前偕媼燒香歸時已晚嫗百計欵留以永今夕不朝媼已匿少年於室伺婦睡熟而强污之婦含　忍辱痛不欲生歸家又不敢明言嗣其大微有所聞屢次研詰婦以失足一朝有靦面目當於夜間仰藥而死噫七十鳥設計陷人爲禍誠非淺鮮安得良有司盡法嚴懲庶此風得以稍息哉 
[皖垣官報]  
　　○藩轅盧示廣德0州廣安巡檢缺檄委試用典史吳世琦署理桐城縣北峽關巡檢缺檄委候補巡檢商臣伊署理 
[曉諭弁勇示]  
　　○欽加布政使銜總辦金陵城外保甲局務江蘇題補道叚欽加三品銜總辦金陵城内保甲局務江蘇補用道章欽加鹽運使銜會辦金陵保甲總局署江甯府正堂羅爲　切曉諭事照得上年因各省弁勇紛紛來甯投効經爵閣前督憲出示曉諭並札飭總局各段稽查將姓名籍貫稟請分别程途遠近資送在案查該員弁勇丁倘有後來希圖謀事陸續到此欲求効用者並有從新遠來求入營隊充當弁勇 
 
 

Page 3

 
 
者現在餉項異常支絀之時所有各營各哨員弁經爵閣前督憲加札派定無須另行更換一員並不添募勇丁且經費不充斷難如前再行資送想各弁勇各有身家各思仰事俯蓄跋山涉水旣來者自應及時回籍高唱彈鋏歸來之歌重理士農工商之舊業至於未來者想必力戒遠遊稍慰倚閭晨夕之望毋忘艱難阻險於目前旣已莫咏同袍惟有聞風返棹庶免流落他鄉猶得自由已志客居太久旅費維艱又恐良莠不齊難保不被旁人　累災生旡妄夙欽爵督憲號令森嚴有犯必懲本道等職司稽查斷難爲人掩飾是以不憚再三誥誡　切曉諭除飭各分局在於城廂内外各就本段寓店訪查不法之徒不准逗遛滋事外爲此示仰爾投効弁勇人等一體遵照各自思量如係携帶旅費十分充足來此探親訪友者自然無妨久住若或川資不多又無朋友資助者則宜趁早回頭倘或附近大江南北或多歹人溷跡投効之中暗地擾累良民一經查出或被控告定卽嚴拿到案照例懲辨决不寛貸毋謂言之不早也毋違特示 
[吳淞近情]  
　　○吳淞友人來信云法國縛爾德兵船於前日由浦江開至吳淞口停泊一日卽於廿二日晨開去傳得駛往天津云至吳淞砲臺前仍祇三營駐紥並無動靜其巴夏爾鐵甲船昨亦開赴津沽也又聞昨午後有中國廣艇四艘由上海駛至吳淞口以資防禦哨官卞沙張陸四姓統帶者爲楊鎭軍每艘勇四十名砲六尊據云係南滙吳淞左營兵船船上頭桅掛紅藍白三色方細旗中桅尖角紅旗梢桅則黄色龍旗迎風招展船各八漿其砲均能活動到時卽聲砲以壯聲威云 
[燈節平安]  
　　○前報列法界懸燈誌慶一節前晚浦灘所搭紥彩牌樓上遍懸五色料燈每層另用五色料盃盛以火油將鐵絲紥就若珠然多至百盞并以鐵絲結成球形内均安放料盃點時如萬點星光並照大千世界法公廨花園中蓋有作樂亭一座西人至此皆可調絲擫竹鼓吹昇平月臺上及兩傍均樹木桿如捕房中之挑出掛燈者约數十桿樹上繫以銕絲亦懸各式料燈及料盃燈至小東門八仙橋兩捕房無甚奇異燈彩惟紥地火燈一排上懸兩西字而已是日晨刻法領事在公廨受賀赫稅務司亦往午前十點時愁雲密布時有欲雨不雨之勢下午細兩廉纎沾衣欲濕傍晚遊人已絡繹於途摩肩接踵紛至麕來八點鐘時先點紙料各燈正欲燃地火燈而驟雨忽至頃刻間燭奴焰息玉女盆傾遊人漸次散歸尚無肇事聞法員先已照會華官請禁止各營勇丁人等至租界滋擾故法會審委員翁太守率帶會捕局各勇親臨彈壓洋塲十里幸無意外之虞惟洋涇浜有西國酒店忽有英人五法人一前往沽飲酒保辭以主人不在該西人遂鬨然肆鬧將酒保扭打由巡街捕扭該西人入捕房捕頭將一英人管押二點鐘詎該英人竟盤踞不去稱我未犯事何得管押嗣經某西人勸出而該酒保大司務已被打受傷不能作事現聞欲赴英公廨控告未知果否有某華婦擕十餘齡穉子在浦灘觀玩遇雨猛思某輪船上有戚串在彼因上船暫躱詎料跳板甚滑其子立足不定跌入浦江竟與伍大夫爲侣傷哉夜間車夫及船户等見紙燈己息乘間偷取紅蠟被捕拘到李振揚陶餘慶陳春福顧金生張虎金夏阿紀袁明春王阿寳潘寳和等九人解赴法廨請訊翁太守研詰之下陶陳顧潘四人各供竊燭一支判押兩天李振揚夏阿紀袁明春三人各押一天惟張虎金竊燭最多飭責六十板王阿寳掌頰六十下以儆此節期懸燈之一切情形也按今年法界妝點布置較往年尤爲繁盛奈以天公不做美是晚八點鐘時適值大雨如注故自來火燈雖仍照常燃點而五色紙燈黯然無光往年觀者街衢擁塞而是晚殊覺清靜各店舖早經囑付夥徒等以時勢不佳各須謹愼自防不令出外城内南市及鄉間各色人等之來此玩賞者亦　其無人法巡捕亦未見在街上往來彈壓說者謂殆慮滋生事端故不穿號衣暗中邏察蓋法人亦恐有事變加意防範調水師兵士百人分作數處法捕房及領事公廨并小東門捕房均有法兵分駐法兵船的斯丹泊於浦江其桅杆中間人行處置砲兩尊以防不虞故此次燈會不若從前之熱閙而滋事者亦無聞焉然吾則以爲此番燈節平安無事當以雨　爲第一功 
[展日懸燈]  
　　○前晚爲法界懸燈之期因雨師作劇以致觀者寥寥現擬禮拜四卽二十五日晚上在法總領事署及浦灘工部局等處重復燃燈誌慶故昨日大馬路洋涇浜一帶所裝盡行拆卸餘尚照舊張掛云 
[領事瓜代]  
　　○丹國駐滬領事本係怡和行主弼君署理兹探得弼君業已交卸由聶君接署斯篆爲特照會道憲轉知本埠各署云 
[閩商送匾]  
　　○鐵路新建之天后宫今日有閩省興泉漳永衆商恭送匾額一方並用鼓吹一部以答神庥答神庥各商先後拈香衣冠頗濟濟也 
[庄主管押]  
　　○英租界泰來錢庄倒閉後由蔚長厚等西票號及各莊具控在縣旋又投臬轅控告各情已列前報兹該莊主顧妻某氏投英公堂求將房屋開封黄太守俯准所請派差往開但該屋前因顧之眷屬避匿由被欠各莊稟准發封派人看守前日看守之人見該氏搬運物件上前爭論一同扭赴公堂錢莊主黄覺年聞而大怒身穿大服金頂掛珠至公廨門房大肆咆哮太守立卽升堂訊問董稱被該庄欠銀六萬餘兩旣蒙發封房屋銀未歸結何可開　且該氏持蠻扭我莊夥髮辫到案是何意見太守謂前因顧姓家屬出外不歸稟准發封現該家屬旣來理合聽彼居住至控欠一節臬署已飭属嚴追矣董稱旣准開封居住何得搬物持蠻該氏供丈夫業已投案欠銀自應料理今　准開封居住而該庄派來之人仍日夜在内賭博嬉笑珠屬不成事體爲此暫擕衣包至親戚家安身詎被阻扭到案太守謂爾居内室伊等在外面儘可無須搬讓董又稱旣准開封聽該氏居住則可至欲搬移持蠻殊屬非理請嚴懲以儆在守隨飭將董之庄夥陳秀培及顧妻王氏一併送縣聞已由縣訊供着該氏交保惟董自恃舉人開鬧公堂殊屬非理遂將陳夥暫行發廳押管 
[報請騐屍]  
　　○法包探孫寳生於昨日十一點鐘在法大馬路巡緝見有一人據稱周阿二年三十四歲江陰縣人臥伏於地病勢危重該包探卽將周送仁濟醫舘醫治詎延至一點鐘周卽在　濟醫舘身故據醫生云察得周阿二並無外傷卽經捕頭飭包探據情報請上海縣相騐黎邑尊准卽飭傳二十五保三圖地保瞿顧生查明禀報今日諟騐云 
[英界公堂瑣案]  
　　○車阿喜至英公堂稱曾有洋一元八角借與朱雲成屢索未還昨又向朱索欠詎一味持蠻與論爭毆被朱將鐵秤錘擊破頭顱由捕拘案請騐傷究辦朱雲成供欠洋一元八角無力歸趙决不敢持蠻行兇黄太守騐得車阿喜受傷屬實隨判朱雲成如數還欠外再罰洋兩元給車養傷案遂結○詠霓茶園管門華捕解送王阿二至英公堂稱昨夜土硬要看白戯攔阻不依反敢行兇將號衣拉破爲此拘案請辦王阿二供爲某處茶房昨夜有客在戯園觀劇我往找尋詎該捕阻不容入當仁言明尋客捕仍不允以致爭論决不敢行兇碎衣黄太守騐得該捕號衣果被拉碎隨判罰王洋二元賠毁 
[法公堂瑣案]  
　　○積竊姚吉甫渾名小江西在法租界屢次犯案曾送縣遞籍詎仍潜身滬北作梁上君子生涯經法包探拘到送案公太守以其爲前度劉郎也判責二百板再行送縣如下次又來定當刺字○巡街捕路遇一人手持三寸長兩鐵棍知非善類即拘入捕房昨日解案據供姓萬名春奎山東人賣拳爲活來滬十餘天小住花衣街輪船局中友人徐景廷處父親現住城中並不犯事無辜被拘旋據法包探稱此人將鐵物練手力押在捕房時有一同押之犯被伊一揑卽腫痛三日太守詰徐姓在局當何差使萬般當差隨太守着將萬暫行管押待查明核辦 
 
 

Page 4

 
 
[贈徐紅玉詞史依白沙舊主韵錄請高昌寒食生粲政] [  中山醉侯稿]  
　　齒粲瓠犀眉畫蛾小家碧玉倍情多夜凉人靜燈前坐慣聽琵琶一曲歌爲賞名花久惜春依紅猥翠樂吟身温柔鄉裏閒尋伴遮莫舍羞欲避人相逢便見笑盈盈任爾無情也動情最喜彈筝不停手當筵勸我酒頻傾 
重贈媚媚錄呈怡萱草堂主人霧裏看花客高昌寒食生哂政○芳姿綽約艷如花知已年華及破瓜莫笑江頭浣紗女無多秀色也爭誇向晚乘凉半臂寒　時斜倚玉闌干流蘇帳畔芙蓉面相對魂銷不厭看[  中山醉侯戯稿]  
海昌愛花痴史徐君綬紫以詩見懷依韵奉答並希賜題小樓吟飲圖勿吝珠玉○未敢虚聲盜成名愧昔賢壺觴耽樂赴翰墨話前綠 
欲醒紅塵夢難求碧落仙辱承宏奬意待啓欵賓筵[  小樓主人未定艸]  
上海絲業會舘籌賑公所施少欽代募金澤風灾賑捐第四次收單 
　　○二十日本城朱善士交到阿東豫成移藥資洋助來四元○廿一日本埠北市慶泰絲棧交到秀水吳世臨祈合家平安助來洋五元○又助來看竹齋洋一元○卿雲氏助來洋十元○楓溪守恆居助洋一元○五同心合助洋一元○知足居助洋一元○上海鹽公堂顧晴嵐善士助洋二十元○又助來徐曉秋洋一元○二十二日寓滬不留名浙湖善士捐助撫恤灾黎米洋一百元一併彚解登報奉聞 
[浙省撫轅抄]  
　　○閏五月十八日彭念宇禀見禀辭解粤餉陳浚疇禀知運司委瀏河掣騐鹽局差禀謝咨補浦江典史任甸安交缷浦江回省禀到 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄李芋仙刺史臥游詩]  
　　○玉堂金殿備論思翰苑一官君最宜士禮有加尊父執夜香無愧告天知腐儒幾輩成何用平世三公舉可嗤忠定文忠憑努力代興多難急才時陳緘齋○父書能讀果清才湖海還尋父執來蓮子有心須耐苦蘋婆知味美於回玉堂行視天邊草瑤札憑傳江上梅倘過郊園停轡處紅情緑意漫徘徊陳伯商○三陳異籍有同心載酒江頭次第尋客邸喜聞今雨至友邦看共使星臨驚才徐庾詞章　老輩孫洪嚮慕深倘憶湘花饒近句不妨遙寄得長吟陳養源○孝廉江上泊船初便訪批杷花下居寛到酒陽眞似海雄於筆陣更求書才華景允駒千里風貎安仁果一車緑水紅蓮才地美蘇臺烟月興何如王紫芸○當初排日醉流霞丹鳳城南小杜家並騁金臺千里足高歌玉樹一庭花偶來西市償吟債猶爲東京說夢華歸去蓉湖堪送老滿江秋水對蒹葭管才叔○沈吟迷路出花難一朶曇花一夕殘六月火雲焦碧樹九秋清露泣紅蘭正堪富貴偏無命可惜才華不但官猶有盤洲交分在天涯感舊獨辛酸劉李眉○綈袍直作綺裘看銀煸金尊興未闌紅錦裹頭旌樂句靑雲附尾壯文瀾猶聞洛下傳雙陸竟識軍中有一韓苦憶伯霜逢仲雪武昌魚美問加餐范當世○昻藏鶴隻避雞羣駢體專家起異軍師法遠摹東漢史祖風善繼北江文意中蘭畹三湘草夢裏梨花萬樹雲滬市黄鑪追舊跡章門陳榻侈新聞洪引之○蓮生才調又風情每聽琴聲有歎聲一日移山諧夙願百年同室保前盟何時得免傷金盡此事憑誰善玉成佛說因緣殊可信不然豈易配傾城郭蓮生○先識琴川第一花鄉親蘇小不如他殷勤好　君彌甚委曲隣香我倍加對影時時看緑鬢聞歌字字響紅牙元瑜綵筆嫺書札繡幕何湏諱狹斜許竺生○倒屣難迎恕病中裼裘來與太原同每臨豪竹哀絲地合有名姬駿馬風詩虎兩當今日獨靈犀一點美人通　麾蜍志交廉藺起視長天氣吐虹勒元俠○往事西江記不差兩陵人指兩詩家十年未破樊川夢一夕同看海市花衰白最難逢舊雨小紅相倚　流霞珊瑚筆試琉璃硯醉墨催塗字字鴉徐聖秋○幾度相逢古押衙公車近喜駐京華待聽槐省音聲樹記看琴川姊妹花客邸千金休放手江城四子已名家南歸合訪東湖隱說夢無妨一笑譁陳次亮○是何天授筆玲瓏書畫名高藝苑中半世謳吟多散草一官　置易飄蓬情深亦使花能笑興在惟餘酒不空可惜此才無地用命宫磨蝎與子同顧稷侯○東湖置酒壽荷花來訪天台玉女家擊鉢尚爭詩敏捷揮金曾慕俠豪華廣文獨冷官無用歧路堪虞鬢有華一曲驪歌聽不得自憐流滯海之涯能筱垣○游閒裘馬最翩翩過市常飛白玉　交廣用情知不淺才高課忍更求堅新詩荷贊韓陵石遠信時飛鄭驛箋試問萬千紅紫地談兵誰似杜樊川李洛才○霓裳詠盼衆仙同駢體文兼六代工時響馬蹄趨酒市會隨蝶影科花叢　袁揖趙春江上澗柳坡花故里中自别黄灘書信少蜀天西望夕陽紅任簨甫○卅年老友久忘形故眼相看不改靑偶向東山尋謝墅似從西蜀問揚亭驪黄可略成孤賞塊壘同澆諱獨醒聞說牙籖需善價宋元珍本惜凋零袁如生餘詩續刊 
 
 

Page 10

 
 
[光緒十年閏五月十六日京報全錄]  
　　宫門抄○上諭兩道錄前○發抄旨三道　御史王奏邊民服教有年擬晴　設廳學摺子○又奏請飭酌變貢教章程並嚴定處分片○閩督何等奏請查銷知縣汛弁叅案摺○閏五月十六日工部鴻臚寺值日無引見○廣壽續假十日○鍾公請假十日○召見軍機醇王○發抄邊寳泉奏潼關商稅遽難復額仍請儘支儘解奉旨户部議奏欽此○又請將開塲聚賭之武舉張定魁以修廟爲名違禁抽收商賈錢文之武舉成致詳革訊奉旨着照所請該部知道欽此○又辦賑轉運出力之内閣中書王瀚仍照原奬奉旨吏部議奏欽此○○山東道監察御史臣王賡榮跪奏爲邊民服教有年擬請添設廳學以培士氣而厚民風恭摺仰祈聖鑒事竊臣籍隸山西向聞邊外七廳之民多係康熙年間由内地遷出分别安插七廳者何歸綏屬之歸化廳和林格爾廳托克托城廳清水河廳　拉齊廳以及大同府之豐鎭廳朔平府之寧遠廳是也其地民非土著遷徙無常故當年設官撫綏獨未議及學校乃二百年來居民安插已久農工商賈均各安本業惟有志讀書者　多鬱鬱緣廳民本係僑居如欲考試無論遠近均須各歸本籍乃歸籍後仍須有籍可稽方能應試倘無籍可稽依然不能應試蓋離鄉旣久井里生疏先人之墳墓半屬　榛此日之親朋直同秦越因之每逢考試多被阻闌其阻攔之人嚴防冐濫者有之藉端訛賴者有之種種爲難竟有廢書不讀者同爲率土之民獨抱向隅之憾若不設法培養不惟土氣莫伸實於人心風俗大有關係且人才不擇地而生臣早歲從師歸化確見其地之民儘多俊秀歴溯昔年讀書之人列庠序者因夥其貢成均登鄉會薦與司鐸内地筮仕各省者亦所時有倘從此添設學蛟培其本根而恢其器識安見邊廳之人士不足爲國家柱石朝右羽儀乎相應請旨飭下　西巡撫並山西學政會同綏遠城將軍以及鴈平道歸綏道與該處紳士悉心籌畫可比照乾隆四十一年添設熱河各廳學校例變通辦理如能七廳各設一學督課固爲　便萬一創舉維銀可於歸綏五廳酌定庠額先總設一學以統之其豐鎭甯遠二廳亦酌定庠額各歸該府學統之務期法歸簡易創建施行俾該處土子進身有階愈加砥礪上副朝廷樂育之意下爲閭里矜式之資未始非化民成俗之至計也倘蒙俞允將來創修事宜需費甚多必湏動用公欵不充計歸綏五廳也界東西有五百餘里南北有五百餘里新舊田地甚多按畝攤錢每畝只攤三四文可得十餘萬串之數藉衆力以成盛舉亦屬易易第恐地方官藉端需索民情不免受累仍擬請旨責成該撫臣等愼巽賢員公舉正士親歴各廳也界會同地方官認眞辦理不進可望有成且並可期無弊至設學以後其學署當設於何處其試院當建於何處與一切照例遵行隨地制宜之處　目甚多未便預爲臚舉俟有成局應　該地方官並該紳士臨時酌定辦理也臣愚昧之見是否有當伏乞皇太后皇上聖鑒訓示謹奏奉旨已錄○○御史王賡榮片再近年貢生就教者選缺多空亟宜設法清查冀除積弊查貢生選班歸雙月選者復設教諭每輪選恩拔副貢各一人經制訓導專用拔貢候選之人復設訓導每輪用挨貢二人其歸單月選者復設教諭用應補一人　選二人其應選班以恩拔副貢輪用復設訓導用應補一人應選二人其應選者專用挨貢如應補無人應選抵補是貢生選班不爲不　乃近來就識者必須有儘先勞績議叙等字樣方可望選否則終身不得望選非不選也凡選出者多係百歲以上之人選猶不選也　維其故皆由該貢生病故之後家人多隱匿不報其不報者避　費也聞吏部每年行查二次該地方官亦概不申報其不報者該州縣事務殷繁所屬胥吏於催科捕盜以及一切刑　事宜儘足辦理故於此等積弊殊不介意因之日積月累凡各列選班之前者多係空額迨選空後行查往返近省必須數月遠省更需時日屢選屢　竟有一缺而空至二三十年之久者緣選定之缺將來補選仍用原班之人謂之還班由此推之故者永選不清存者安得望選若不設法疏通不惟貢班幾同虚設並二等各班亦日形壅滯何也屢選屢空不啻從中爲之梗也擬請旨飭下吏部酌變章程並嚴定處分通咨各省學政嚴飭學官着實清查按季報部倘届期不報卽將該學官議處倘經年不報卽從嚴議處或由該學政分别叅處雖貢生係出學之人似不宜責成學官但當年本學校中人學中皆有底册按册清查較之由州縣清查甚爲簡易且其清查之法尤宜責成學官分派齋長令其陸續訪查具禀呈報並准其於學憲按臨之時具禀呈報蓋所謂齋長者皆以廪生之食餼多年者充之聞見旣周防查亦易且行將出貢卽可註册望選自必樂於從事誠能如此變通辭理不惟書吏無從滋擾且清查旣久則昔年哲萎之人不得濫充銓額卽髦歲窮經之士白堪仰荷恩榮未始非鼓勵人才之一端也臣爲剔除積弊起見謹附片具奏伏乞聖鑒謹奏奉旨己錄○○閩浙總督臣何璟福建巡撫臣張兆楝跪奏爲撤省查辦之知縣汛弁現經鄉民呈明並無縱容兵役騷擾情事原叅摘頂之案請旨查銷恭摺具奏仰祈聖鑒事竊據福州府詳稱鐵商林道斗呈控截留官鐵圖詐案内被告江彦昌一名經閩清縣差役護解被江志志等槍奪拒捕江彦昌旋卽赴府投審復據鄉民江倫章等呈訴該縣會同汛弁赴鄉拿犯兵役乘勢騷擾燒燬民房等情由府委查揭報經前撫臣岑毓英會同臣璟將該縣及弁　撤任撤防奏叅摘頂提同兵役人等來省審辦奉旨着照所請該部知道欽此欽遵行司委提解審在案旋據鄉民江邦　等赴府具呈以伊遇見當時帮同救火之古田縣人邵世信詢知鄉内被燒房屋係江德法遺火廷燒並非兵役騷擾燒燬前係江倫章等懷疑誤控現在江倫章及江德法均已病故邀同邵世信呈明求免深究等情復經委員會同現任知縣查覆核與所呈相符由府訊明議擬詳經臬司裴蔭森藩司沈保靖會核詳請具奏前來臣等覆加查核緣江彦昌籍隸閩清縣住居巖下鄉與溪沙等鄉毗連江姓聚族而居江彦昌先因鉄商林道　呈控截留官鉄案内被告有名經前撫臣丁日昌飭府訊辦江彦昌匿不到案由府委提光緒八年四月間署閩清縣知縣韓堃派差張銓劉超許隴並移撥汛目莊得標拘獲江彦昌來縣江彦昌之妻江王氏跟隨同行夬求釋放張銓等不允走至溪少鄉對面山地方適江彦昌堂姪江志志路過看見不問情由卽上前攔鬧族人江原原等聞鬧趕看江志志聲言差役混拿婦女　衆毆打並將江彦昌奪脫張銓莊得標俱各被毆有傷赴縣報騐當時人多手雜係被何人所毆不能指實江彦昌畏罪旋自赴府投首該縣韓堃以江志志奪犯毆差必須親詣查拿且江彦昌有劉良銘控告佔種田畝一案亦須就近查勘恐江志志等恃衆逞蠻移會閩清汛外委嚴寳明撥兵五十名會拿該外委禀由叅將岱齡轉禀請示經臣璟批飭該縣將實情稟覆一面酌派拿究該縣恐犯遠颺於未奉批示之先與該外委酌帶兵丁二十名簽原差張餘等於四月初五日馳赴該處查拿江志志等聞風逃避傳諭該族房長交犯一時未能就獲懇求寛限該縣即囑該外委管束兵自帶書　起巖下鄉查勘劉良銘田畝勘　仍回溪沙鄉與該外委督率兵役回縣時有江參昌隣人江德法見官兵去遠回家煮飯遺火草堆延燒住房及鄰屋共十餘間適有古　縣人邵世信經過見鄉民躱避未回卽帮同江德法撲救旋各走散維時該縣已至中途望見鄉内火起飭役馳回查救無及迨江倫章等回鄉查問起火情由江德法惟稱不知江倫章等疑係兵役騷擾燬拆民房等情赴府呈控飭委卽用知縣丁芳馳往查覆房屋被燒屬實將該縣韓堃該外委嚴寳明等奏叅　　分别撤任撤防委提兵役來省發府訊辦據韓堃嚴寳明均稱並無縱容騷擾情事汛兵只帶二十名因下鄉在先奉批在後未卽禀覆據外委林應春禀稱赴鄉拿犯伊未同往例屬無干提集縣役張銓等隔别研鞫堅供並無騷擾放火委被江倫章等崐崆　之江綸章等亦不能切實指証嗣江邦丑等遇見邵世信談及失火情由知係悮控江倫章江德法均已病故由江邦丑等邀同邵世信赴府呈明求免深究提訊供亦無異飭委候補知縣張翥會同現署閩清縣知縣金毓麟確查禀覆情節相符江志志等弋獲無期應卽擬結此案江彦昌於鐵商林道斗控案經差役護解被江志志喝衆毆奪並不阻止殊屬不合應如司府所擬照不應重律杖八十折責發落其　控各案仍由府縣訊明分别完結具報縣役張銓劉超許隴雖　無騷擾情事惟江王氏求將江彦昌釋放並不以奉官飭傳不能私釋之語明白告知亦屬不合均應照不應重律各杖八十折責發落仍一併革役江倫章控詞失實江德法失火延燒房屋均有應得之罪業已病故應毋庸議江志志等飭緝獲日另結案經訊明前者閩清縣事本任長樂縣知縣韓堃閩清汛外委嚴寳明並無從容兵役騷擾情事外委林應春赴鄉拿犯時並未同往尤屬無干所有該員弁等原叅摘頂之案相應請旨准予查銷除咨部外臣等謹合詞恭摺具奏伏乞皇太后皇上聖鑒訓示謹奏軍機大臣奉旨該部知道欽此 
 
