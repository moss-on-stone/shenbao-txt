# 1888 - 20 - 4905304

 

Page 1

 
 
[重印夜雨秋燈續綠出售] [  申報館啓]  
　　天長宣瘦梅先生著有夜雨秋燈續緣都凡八卷本舘向曾爲之排印每部訂成八本價洋四角半年來售罄而來購者仍絡繹不絶茲故用新鉛字重爲排印校對無訛誤業已竣工卽日出書欲購者祈賜顧也 
[蒐經說啓] [  點石齋主人謹白]  
　　本齋現輯經解除近刻易購等書外如錢氏守山閣蔣氏别下齋實氏士禮居叢書所採各書難罕見面猶可搜求至於盧弓召抱經堂减在東拜編樓李香子校經　宋子庭浮溪精舍凌嘵樓蜚雲閣丁儉卿頤志堂莊葆琛珍藝宦凌厚堂傳經堂夏弢甫景紫堂錢獻之四種周松　遺書孔衆伸所箸書馮勾隱全書孔叢伯遺書戚鶴泉遺書以及劉申受之易虞氏五述周晋園之尙書證義馬瑞辰之毛詩傳箋通釋包季懷之詩禮證文馮孟亭之詩說馮勺園之三家詩遺說桂文燦之毛詩釋地羣經補證盛庸三之儀　集編朱文夫之禮記訓纂洪稚存之毛詩天文攷吳侃叔之羣經字攷王南孩之經說邵二雲之榖梁補注柳賓督之榖梁大義述王實齋之大戴禮解詁戚鹤泉之讀詩或問或未經刋行或未見傳本或板燬而傳本絶少均爲世間不易得之書本齋皆巳搜到選入經解矣海内箸述家如别有未刻之底稿及已刋而傳本鮮見之書本齋尙願代刋務乞於明年二月前交到當掣票一紙留作馮準俟書成後底稿十卷以外酬新書一部十卷以内酬英洋八元五卷以内酬英洋四元刻本則十册以外酬新書一部十册以内酬英洋四元五册以内酬英洋二元憑票取書其原底亦附票繳還決無遺誤 
[發售石印翰墨林告白] [  點石齋啓]  
　　功令士子應試箸作之外兼重楷法自甄優拔萃以迄殿廷兩試必取豐潤匀圓入時眉樣者乃能膺上選而冠羣倫比年石印盛行亦曾有人見及此顧純駁雜投終覺瑕瑜不掩耳槐蔭主人素精字學因托在京友人廣蒐白摺百數十家親自鑒衡嚴定高下稍不愜意寗從陶汰集有四十餘人或一人一頁或一人半頁分視之奄有衆長合觀之如出一手舘閣體裁無踰於此現已印成發售釘如書樣者每部洋三角裱成帖式者每部鴻六角本埠南北申昌外埠各申昌皆可購取此布 
[書潯城考童閙新房事]  
　　閙新房之風盛行於南省習俗移人逢塲作戯雖鄉先生有不免焉當夫燭影蟾輝爐烟鳳篆觴飛醉月扇郤羞花螣婢含情靳擲潘安安果伴婆識竅頻添陸羽之茶雙開猜蓮子之拳春長酒國着意射檀郎之覆雲阻巫山甚而假笑佯嗔打情駡趣調脂弄粉於意云何品足題頭干卿甚事廋詞隱語笑林之廣記頑皮插科打諢花面之排塲活綽然終不至毆人毁物肇事經官如潯城考童之大閙新房者吁可怪也八角巿上者棚邊有寓居浙人平姓者旅雁來賓孤鴛待闕若問錢塘蘇小是紅袖之鄉親劇憐司馬江州作青衫之座客家依雉堞笑迎射雉之妻居近龍門快中乘龍之婿綵輿迓而花團錦簇畫堂開而紙醉金迷献温家玉鏡之臺百年偕老分唐帝金釵之盒七夕長生於某月日同牢合卺撒帳坐牀禮也斯時也花燭在房香奩在室絃歌在庭膾炙在筵冠帶在堂履舄紛綸觥籌交錯鸞笙鳳瑟繚繞行雲熊掌腥唇蒸騰散霚夜月銷金之帳六六鴛鴦春風軟玉之屏雙雙蛺蝶其人如玉美而艷有酒如淮旨且多乃之子宜家未舉梁鴻之案而小人近巿誰窺宋玉之墻突來駡座之灌夫遂作排闥之樊喻墉竟穿於雀鼠室幾毁於鴟鴞蓋有考童十餘人一擁而入稱看新娘闖進新房彼何人斯來胡爲者緣慳香火格慕簪花未睹新妝問淺深之眉樣還教誤報露彷彿之指尖豈知狎客俳諧主人倉卒邱嫂調羹而轢釜小蠻催酒而停筝綽約依稀一桁之珠簾不捲張皇錯愕兩行之紅粉都迴彼考童等愈聚愈多勢尤洶湧嫁粧锰盞毁損不少并有乘間攫物者是則宫圍兠率鄉搗温柔險闢义尖兵鏖紙上文壇飛將縱横於娘子軍中筆陣偏鋒馳騁於夫人城下破十重之翡翠擊七尺之珊瑚金條脫錯落有聲玉搔頭飄零何處搥碎樂昌之鏡粉隊烟披敲殘處仲之壺酒兵雲散且也錢作蚨飛杯多羽化覓來玉杵啓陸郎懷橘之心奪得錦標試韓掾倫香之技文章掃地勢燄熏天打鴨而不顧其驚投鼠而罔知所忌遂至新娘恐怖竄匿伏於牀底以避强梁而免凌辱然而翠翹委地羅襪生塵雲髻半偏花冠不整郗詵入幕大開鬪艷之塲元龍下床别作藏嬌之屋胭脂虎積威安在鳩盤荼變相何如恨不得折幼輿之齒鞭蔡經之背也乃有族人平相公出爲解勸與衆爭閙謂號令可以逐秦客謂文辭可以却齊師學宋向戍之弭兵作魯仲連之排難詎被考童等扭至西門内攢毆遍體鱗傷袍褂靴帽抛泥帶水並打傷賀客某頭顱血流如注噫嘻主司紅勒忽加於面目之間點首朱衣倐現於指揮之下好頭誰當斫者聊爲焬帝之解嘲尊拳詎足當乎但效劉伶之拱手加以坐於塗炭問諸水濵或挽或推彌切剝膚之痛就深就淺駭占滅頂之凶負塗之豕蹒跚漏網之魚局促不是沾衣之雨塗抺如鴉非關落帽之風飄揚似蝶無端逢怒等婢子於泥中底事見凌辱王孫於胯下比詣德化州署禀報而考童紛散不能指名官亦無如之何斯眞旡妄之災非分之禍紅鸞高照星君犯及文昌菩薩初臨地獄變成羅刹爲堪痛恨而慨嘆者矣雖然閙新房之事其闖禍也猶輕其受害也猶淺邇來童生閙考層見疉出儒生之惡俗學校之澆風莫此爲甚在爲民上者愛士之心深憐才之念切其有爲事牽連者被人告發者苟不至於罪大惡極爲王法所不赦爲人情所不容則往往當堂夏楚發學戒飭以警其怙過而開其自新非徇情也非枉法也不過留體面養廉恥於慈祥愷悌之中寓轉移整飭之權焉爾彼赴考諸童生宜如何謹身守禮蹈矩循規增庠序之光樹鄉閭之望乎乃不惟不滌污日新思愆晚蓋而反呼朋引類逐隊成羣倚衆恃强尋事生釁至於　袖攘臂明目張胆以作閙於塲内之棚號塲外之巿廛有類于鄉曲棍徒巿井無賴者之所爲習慣自然而不以爲怪一若有所倚仗而不恐有所挾制而不懼者此風此俗其可長耶一旦當事者耳有所聞目有所見怒其不率惡其不法必將確訪明查重懲嚴辦准詞禀而提訊之按情節而科斷之援法律而刑責之匍匐於堂前宛轉於杖下廉恥則盡喪矣體面則全丢矣其將何以見父母乎何以見師友乎何以見兄弟妻子乎願考童等一再思之 
[粤東火警]  
　　十一月廿五日晨八點鐘粤垣豪賢街區姓家因是炊失愼霎時火光燭天鑼聲震地遠近紛紛來救道途爲之擁塞是處密邇各衙門營兵奮勇馳救異常出力僅燒去房屋二間又廿六日上午城西花地村某煤廠又報走水各街水龍遠見火光卽踴躍赴救奈一水盈盈無能飛渡遂臨河而返○又聞城内某書肆虧空數百金計無所出竟於某夜放火自焚以圖逃脫迫勢已燎原鄰家始行知覺業已無可措手致被延燒九間邑宰聞之惡其有心放 
 
 

Page 2

 
 
火貽害地方遂飭差訪拿歸案究辦○又前夜有匪徒以火藥一包遺于西城基下某家門口幸爲巡丁所見取水澆息否則不堪設想矣 
[鄂中得雪]  
　　本月初一日黎明時候天降祥　六出花飛大幾如掌至鐘鳴十下後滕六君始捲斾而回旋卽旭日照臨漸漸融化迨夜間十二點鐘又聞簷溜錚錚片時卽止初二日晨起開門遠眺但見同雲密佈四望沉沉默禱天公尚其雨玉雨珠大慰蒼生之望也 
[維揚得雪]  
　　揚城江甘兩邑宰疉次設壇祈禱雨雪巳紀前報兹聞上月二十九日午後陰雲似幕細雨如絲至夜分北風怒吼瑽瑽琤琤金鐵皆鳴俄而雪花飄墮岑嘉州所謂忽如一夜春風來千樹萬樹梨花開恰有此時風景至初二日亭午滕六君始返駕高原下隰一白無垠約計得雪四寸自餘上以　官府之誠求下以紓閭閻之盼望時當三九得此祥　占者曰此來歲豐亨之象也誌之以騐將來 
[失火卽熄]  
　　本月初一日午後揚州南門外徐家集鄉間某姓家失愼幸人手衆多得以卽時撲滅僅焚草屋三間隣右皆未殃及亦云幸矣至起火之由聞因午炊時小孩遺火積薪之所致云 
[粤東軍政]  
　　本年粤東舉行軍政　將舉劾各員開列於後卓異官十三員撫標中軍叅將鳳鳴署連陽營游繫顔金署廣協左管都司劉泮署水師提標前營都司盧滿江順德恊左營都司鄭廷熊永安營都司文斌署和平營都司關貴昌欽州營守備賴連會那扶營守備劉居德署撫標右營守備宋承桂署新會左營守備湯廷振龍門協右營千總滿俊署四會營守備劉成罷職官八員有疾廣州協喀郎阿不謹陽江右營守備何慶祥罷軟羅定協左營千總譚炳昌浮躁肇慶協右營千總葉湛馨才力不及潮州左營守備郭喜陞廣協左營千總堃瑛年老潮州中營千總許飛翔惠來營千總吳世傳 
[鳩水冰紋]  
　　初一之夜東北風大作寒威栗烈剌骨砭肌至四鼓時忽聞鴛瓦上錯落有聲疑係抛殘豆粒有知者曰是雪珠也翌晨花飛六出絮壓重簷玉宇瓊樓一變爲瓊瑤世界午後乍晴乍暗依然釀雪光陰計雪積三四寸之厚豐年瑞兆可於此占矣○火患甚鉅防不勝防蕪關道雙觀察飭縣局傳各叚烟館主具結勿用洋油燈及窩藏匪類沿街店鋪亦一例禁用洋油一日錢邑尊至南門内見某店正在販賣洋油立提笞責刻下居民鋪户無不改用豆油火患或因之稍弭乎○火藥銅帽例禁森嚴日久玩生奸商轉居爲奇貨徽寍池太廣道雙觀察出示嚴禁仰鋪户居民毋許私販經查出照例究懲○河南某甲時屆歲杪度日　艱遂於親友處貸米數斗肩負來城售得青蚨數百翼道遇某乙與之立談不隄防妙手空空兒將錢扒去及覺悟已如黄鶴之遠颺甲西竄東奔逢人問訊號泣不已涕泗漣如不知賢有司聞之亦能飭差嚴緝否也 
[搶親斃壻]  
　　蕪湖來信云某店庖人某甲家居皖北雖雍巫術擅味久習夫炰龍而牧犢吟成弓尙懸夫射雉欲覓調羹之婦遂央弄玉之媒媒曰是邑北鄉某姓女情人碧玉出自小家愛好天然别饒幽致君其有意乎甲喜出望外急倩作　合山擇定是月初三日吉期因乏百兩之迎事幾中止適有好事者謂之曰蕪地向有搶親之俗盍試爲之以諧鴛偶乎甲曰誰爲崑崙奴能負紅綃以出曰是不難親友皆可資臂助也遂蜂擁至其宅負女而歸村人攘背一呼突來數十人圍住毆擊遂致乘龍嬌客斃命村中事爲錢明府訪聞立卽下鄉相騐將女父母曁冰上人帶回訊鞫紅鸞韜彩白虎臨門好因緣是惡因緣其斯之謂歟 
[捐修官署]  
　　厦門港火藥局失愼民房官舍毁壞無遺提道憲給欵災民重新修理茅檐蔀屋刻已完好如初惟廳署及巡檢司衙門無欵起造遂議仿照咸豐三年小刀會造反時將道署衙門燒毁起蓋章程由民間巿房租金上加收一月主客各半由十八保董事會同十途行郊查明分别收捐定於十一月二十九日在榕林地方設筵公議聞廈防分府石蟳巡檢兩署工料估計一萬餘元定必衆擎易舉也至破土興工則擇於是月初八日云 
[海天花巿]  
　　江西檔子班以彈唱爲名酒緑燈紅銀筝低撥鶯喉一囀四座傾靡客有不吝纒頭者卽不難洞入迷香潛設神雞之枕臺灣開埠若輩卽結隊而來淡水一隅幾于到處皆花户樓臺燕鶯庭院游蜂浪蝶時肇事端劉省帥惡之遂於秋間一律作鷹鸇之逐若輩遂以厦門爲逋逃藪笙歌重整風月一新　聞此禁稍寛遂有金玉堂姊妹花及香月堂之月娥等相率附福建輪舟外渡想赤嵌城畔又必重建香巢矣特不知大帥威嚴能容此翠翠紅紅點綴海天春色否 
[鷺水采珊]  
　　燕窩爲厦門生意大宗廟後街漳盛燕窩鋪夙推巨擘鋪主孫姓漳州人平時結納官塲聲勢頗爲顯赫數年前曾與合興合記兩錢莊主林某合開漳州等處油車棧房數家洎兩錢莊倒閉時卽將招牌换一孫記以爲掩人耳目之資兹漳盛燕窩鋪亦忽倒閉共虧各號商銀五六萬金鋪中存貨祗値一萬有餘漳州各處油車亦僅四五萬元左右云○鎭遠定遠各鐵甲兵輪曾於月前駛往香港至上月二十六日清晨銜尾入口仍泊鼓浪嶼旁○厦門同安帮鹽館前經集議十途行郊及各鋪户食鹽一概派人包送卽由十途行郊籌欵每年認繳課銀洋一千五百元後復加入洋藥厘捐雜欵内攤派歸承辦華稅洋藥董事照交自洋藥改章欵無所出鹽館少此進項不覺竭蹶萬分當卽具禀上憲現已奉札飭廳傳諭十途行郊赶緊設法籌欵照例補交旋經十途集議鹽館分送鹽票必須斤兩無虧十途亦須按照鋪面分投攤派云○厦島居民多以捕魚爲業茅簷黎首不知稼穡之艱難所有米糧全恃上海輪舟運到亦有購自漳泉者本年天久亢旱漁人皆歎海荒蓋山中泉水乾枯淡水不能通流入海魚中有名　　者喜近淡水至此皆鱗　深潛不能任人網取云○不雨已數月矣厦民雖不事農田而四鄉之以番薯爲糧者現在亦苦根荄枯死明年恐不免於饑荒唐蓉石司馬爲民請命出示禁屠并於初一日虔詣城隍廟祈沛甘霖日來一碧穹窿漸有陰雲密布想必能仰邀神鑒豐澍普施也 
[安省官報]  
　　冬月廿六七日候補府惲楨知奉憲委辦豫捐候補府鄒增翰知奉札委辦蕪湖關洋務兼辦洋藥緝私廿八日州判劉開緒當繁州吏目沈訓忠毫霍邱典史吳兆熊廣建均知奉臬台委查保甲差十二月初一日牌示新選歙縣訓導蔡卿飭赴新任 
[曉諭災民]  
　　欽加同知銜直隷州知州用署德化縣正堂鍾爲出示嚴禁逃荒事照得現奉藩憲轉奉撫憲札開已據南新二縣會銜探得章江門外有德化縣生員吳鼎臣張開雲等連檣接舳分領大小男婦至二千餘名口之多欲赴豐城贑州一帶等情查災民遠出滋擾大爲燐境之害除飛飭沿途截留遣回外生員混充災民尤應嚴禁飭卽移學一體嚴行禁止等因奉此查化邑封一封二鄉毗連湖北黄梅縣境民情習於游惰向以逃荒爲生涯無論豐年歉歲一屆冬令輙相率携家掉舟遠出輕去其鄉習爲故常最爲地方惡習而生員混充災民殊屬不成事體兹奉前因除移學外合行示禁爲此仰該鄉軍民人等知悉秋冬農事旣畢務守其故土自謀生業靜待春融力耕南畝何得成羣結黨遠出逃荒去井離鄉致荒恆業生員爲齊民表率尤不應首誘携行致干例究自示之後務各安居其鄉聽候來春察看情形禀放積榖倘有藉灾逃荒成羣出外者一經查知或被前途截回無分紳民定卽拘究本縣言出法隨决不寛貸其各凛遵母違特示 
[預備行轅]  
　　昨蘇松太兵備道署接得電報悉福州將軍善厚帥由清江秉節抵揚州卽日南下着俟招商局海琛輪船抵滬留備應用等情龔觀察當卽知照上海縣裴邑尊飭辦差人等在法界浦灘萬安樓客棧預備行轅并聞今日定可抵滬云 
 
 

Page 3

 
 
[撤勇過滬]  
　　昨有臺灣裁撤之勇乘輪來滬换坐民船泊在虹口招商局碼頭當有二百餘名登岸四散捕房聞之立卽派捕前往驅逐該船遂移泊南巿後經巡街捕見病勇五名解送英公堂蔡太守飭送棲流所養病再行安插未幾又由巡捕送到勇十一名太守命其書明姓名籍貫年歲候示聞此次裁撤之勇共有九百名由某統領前來資遣回籍沿路已散二百名統領抵滬後已赴道轅投文矣 
[司帳捲逃]  
　　英租界老閘地方官鹽鋪之司帳人某甲因嫖虧空不能支持私取主人之銀洋物件共計二百餘元竟行逃遁聞已報捕請緝矣 
[控案送縣]  
　　姚升至英公堂稱主人姚淦卽姚梅溪鎭江丹徒縣人與姚雲溪及金姓股開春華祥茶棧有姚錦文時向主人借貸陸續借去洋二百餘元均有票據今又索借洋百元不遂吵鬧不休主人之意肯給川資令其回里無如伊定要百元爲此送案并呈抄據姚錦又供與姚梅溪原是堂弟兄因我之胞弟前在伊棧爲夥時落河身死知弟尙有存銀在伊處今來結帳並未吵閙我有兩子皆無生理懇伊引荐别無他故姚升又稱姚錦文之胞弟於七年前因乘舟出外辦貨失足落河身死後其妻來時主人已給養贍銀洋早經了事蔡太守飭將姚錦文押候備文連原告禀詞抄據移送上海縣核辦着原告自行投質 
[上海縣署瑣案]  
　　前有廿五保頭圖民人蔡國梁控親家俞土金央俞春林俞秀華爲媒將寡媳偪令再醮裴邑尊以事關風化立提被告諸人研訊蔡稱小的女兒嫁與土金之子爲妻丈夫病故後矢志守節誓不適人不料土金央春林秃華招張林泉人贅其家於上月十九日成婚當合卺時女兒不從俞喚人强爲粧飾逼勒成親且預先並不知照小的土金稱媳婦蔡氏不甘守節情願再嫁兼之小的兒死無依是以撫張爲子並無逼醮事情春林秀華所供從同邑尊飭交差看管並諭土金赶速將張并蔡氏交案集訊○圖差邱榮虧欠錢漕四百餘千由領辦趙勝查悉避跡某妓館中遂於前日禀明裴邑尊將邱拘案邑尊庭訊之下邱俯首求恩邑尊以該差虧欠錢漕猶敢避匿妓館實屬目無法紀着發待質公所押候嚴追如再延玩定將家産抄抵以儆狡猾而免效尤○洋涇鎭人丁李氏與私夫顧阿桂串拐何丁氏湖州圖賣由丁阿炳將該氏并顧扭控縣署裴邑尊訊明情節押令交出丁氏旋由該氏將丁氏交案邑尊飭交阿炳領回該氏掌頰百下鎖在公生朋牌坊下示衆顧笞責枷號以上情節已紀報章前晚邑尊諭令李氏具改悔切結顧枷號遊行五日然後釘　收禁候辭 
[英界公堂瑣案]  
　　前報李元林控被裁縫胡阿昭串同戴阿泉行竊銀洋千元及金釧等件一案昨據李元林投案稱銀洋金釧均已起案求請給領胡係初犯可否免其移縣卽在憲案從寛發落胡阿昭認竊求恩戴阿泉供實被胡阿昭貽累蔡太守謂胡阿昭串同戴阿泉行竊如許金銀厥罪非輕論理原應移縣旣經李元林求寛姑判胡阿昭管押一年戴阿泉减押半年均發捕房收管起案各贓給李具領○開飯店之嚴阿三稱陳發有同任福慶來吃飯已惠飯錢九十餘文而去不知任福慶何故回身打毁碗盞値洋半元爲此報捕毁物呈閱陳發有供同任喫飯不知任如何尋釁任福慶供因被走堂者辱詈不勝其忿怒故與之爭現亦情願賠償毁物蔡太守飭任福慶賠洋半元給嚴阿三○包探陳阿九稱王元生因洪扣饒持票洋十元向購衣服見該票不能收洋控案後奉飭查問今查係洪扣饒實是義成煤炭行夥王元生供開同興衣蔣洪扣饒持同昇票洋十元前來購衣然此票無從收洋洪扣饒供票實在路拾得蔡太守謂洪扣饒旣是義成煤炭行夥着邀其東人投案具保票存堂 
[法界公堂瑣案]  
　　捕房解十三歲男孩王阿雙至案由沈通事稱工部局寫字西人路過城河見王將目來水管上結子毁壞須費修理銀一兩阿雙供從寍波初來住四馬路西徐公館包探禀稱有人在外司馬著傳進　沈阿才稱阿雙是小的堂弟在開濟輪船當細崽王司馬謂伊姓王爾姓沈如何稱堂弟答稱伊年輕見大老爺而駭懼是以悮說姓王耳昨日伊往城下便溺絆物跌仆手上濺泥故掀自來水洗之司馬着罰銀一兩沈出外將銀措繳司馬隨將阿雙釋出○泰來洋行吳鳳竹訴稱有陸炳梅者約往茶肆啜茗偶將皮褂脫下出外小遺陸卽携去避匿無蹤後訪知素在狀元坊妓寮與張福生相識向張言及張約將當票交還詎仍一味支吾爲此將張送案張供　含糊王司馬着帶往吊取當票○昨報列董家渡教中人將三歲女孩售與珊記碼頭粤人得洋二十六元王司馬訊得由白馬蟻三阿姐卽張陳氏邱徐氏徐芳等經手張陳氏用洋六元未曾繳還因之一併拘案研訊之下張陳氏請將邱徐氏徐芳釋出措洋繳案司馬准之○昨報列包探獲到興聖街刼箱之人慈悉其人爲陸大榮解案訊究供稱安徽人包探將當票十張呈案禀稱陸前當捕班夥曾搶一箱是以查明送案陸供認祇搶小白皮箱一口内有牙筷九雙籐釧玉釧料釧假珠花孩褲等物因聞查究故往蘇州現在甫來滬上司馬着持押票往押店查明何物再行核辦○前報列巡捕在新街拘到楊印清并錢五千八百文一案昨日繆琴仙投案訴稱小的開設暢鴻園老虎竈錢由賣蘿蔔人所寄其人不知名姓共計七千八百文放在櫃中無端被竊楊係車夫亦住老虎灶上現在賣蘿蔔人在外邊司馬謂人旣住爾店中且將錢寄爾安有不知名姓之　旣在外着傳進訊供其人供稱姓洪名阿紅賣去蘿蔔十餘担得錢六千八百文寄在繆處司馬問可有同來之人答稱有張李兩人司馬以其數目不符着將錢仍留捕房并令邀到張李兩人再核楊帶回暫押 
[承惠香摺]  
　　屈臣氏大藥房發售各種藥物早已四遠馳名而每歲必以中西月份牌及西歴香摺嘉惠同人昨蒙以兩本見贈可佩可觀精美無匹拜登之下識數語以鳴謝 
[上海電報總局豫皖賑所初四初五初六事略]  
　　兩廣電局來電十一月廿六起本月初一止共收賑銀九百四十五兩四錢二分九厘云○閩省曾伯厚先生邀同劉君雲房林君戟卿於水師後學堂中勸募規銀二百廿八兩六錢○夔萬電局徐成翁募洋二百五十一元八角九分又厘局周觀察來洋二百七十一元三角均由收支所交到○浙省防軍支應文案處募九十元浙省府署募四十四元蘇城電局巢九批汕頭電局廖三批瀘州電局王四批常昭凝善堂三十二批崑山正心崇善堂十一批武陽保嬰局十六批萊州掖口稅局戴二批無錫知仁莊廿二批均到先此報謝 
[送柩歸葬]  
　　夫以死生回在天而有命葬祭乃謂孝以無違心無異同境有窮富吾湖之病故於甲江者柩多寄在殯所除有力者自提歸葬外而窮苦之家無力提歸故里安葬累月經年期滿任埋義塜之間吁清明寒食莫爲麥飯之陳蔓草荒烟無有紙錢之化誰無婦子恨抱終天亦有室家魂歸無日逝者如斯心竊哀之同治年分曾與同鄉沈君古愚舉行載送柩歸故里安葬七十餘棺必須先營葬有地方親丁邀同相識之人偕來具報作保登簿分明一俟清明十月朔時雇取巨舟載送歸里並請誠實君子另坐小舟隨塗照料設遇風潮舟行先止穩載抵湖一面由湖城仁濟善堂預先佈告日期凡具報者務須親自認明出具筆據領柩安葬若無營葬地方切勿率行先報以免載歸故里暴露何堪在湖願具報者可向湖城仁濟善堂原辦此舉韋君吉人請其登簿分明一例須有相識之人作保以便兩處會同籌辦至經費由僕自另勸助捐資舉行此事兩年一舉擡力舟資酬勞照料共費若干示人先曉再刊徵信錄分送以白此心塵淨不染但求此客游黄浦生時爲異域之人而歸向碧湖死不作他鄉之鬼葬者安生者俱安事莫切實於斯舉也僕竊願以行之[  寓申北乾記弄吳興鄉老凌蘇生謹啓]  
 
 

Page 4

 
 
[題幽棲仙侣侗蓀詞客夢畹生徐園小憇圖卽次百花祠香尉題壁韵]  
　　好隨雲片御風遊掃盡朝朝暮暮愁小憇園林饒樂趣幾分月上柳梢頭棋聲隱隱百花祠此客向乎不自持讀高昌寒食生意琴香尉惜紅諸吟壇題圖佳什想見雅人深致又一村中好風景寒梅幾樹欲花時[  越圖公四十三世孫僧邸舊部汪墨卿友翠稿]  
[敬題舒母余太安人殉難事後錄請知白吟壇郢政]  
　　石壁新磨天語温績溪有石照山蘇詩雨開石照正新磨疾風不死大忠魂名超千古吞雲海新安黄山有雲如海氣貫三光壯劍門黟有石門山號小劍門荻畫縈紆灰炭跡用元史列女傳花磚清潤涙珠痕見宋史譚氏婦殉難傳文公闕里華公墓昀綬自休寍遷吳始祖墓在歙之雲嵐山一並流芳到子孫越國公四十三世孫僧邸舊部友翠汪昀綬拜稿 
[承愛蓮室主偕西湖花隱枉顧並蒙愛蓮招飮惠賜佳章因卽席成四十字聊當報李云爾錄請夢畹生政刊]  
　　知已惠然來豪情脫俗埃塵氛消萬斛痛飮醉千杯妙句琳琅滿知音文字推不才荷賞識義好結陳雷○贈驪睡軒主勁敵當前未敢狂聊憑俚句拜詩王詞工不厭千回讀句勁渾同百練剛格調清超追七子文章雄傑步三唐騷壇牛耳應君執我爲抛磚引玉章鶴沙斗酒聽鸝生郁周張文彬倚醉草 
[浙省撫轅抄]  
　　十一月二十六日候補道鄒禀奉委辦河南賑捐請奬局務進見○二十七日黄恩禧禀知藩司委分温郡差遣叩辭○二十八日候補縣畢貽策禀銷京餉差引見回省禀到府經歴張傳泰禀銷柴橋茶捐差回省禀到○二十九日大挑縣陳羹元禀知聞訃丁承重外艱府經歴趙國藩禀知釐捐局委台屬關嶺厘卡差叩謝 
[蘇省撫轅抄]  
　　初三日王昱文由川沙來又周譚謝飭知請補新陽縣缺王肇嵩禀銷解京餉差並引見回省指發江蘇海防新班先補用府經歴賀錫蕃湖南人由京騐着領照來省禀到巡檢王啓曾缷署常熟縣典史事回典史王增廉禀知辭奉臬憲委赴鎭江緝捕差○初四日江蘇候補知縣李徵槐於十二月初三日未時在省寓東美巷公舘病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鄂省官報]  
　　十一月二十日虞汝霖禀見知奉委兼辦工程報銷事務兼辦鄭工新捐局事務候補典史楊振謨奉委調查城外保甲局事務二十一日候補典史戴慶霖奉委辦黄䂭磯厘金分局赴兩院禀知謝二十二日調辦河溶釐局候補同知唐國華禀辭赴局候補縣虞汝霖禀知本日開辦鄭工捐局藩憲牌示江夏縣典史員缺詳調以新班分缺間補用典史高應垣咨補二十三日趙毓楠奉委漢陽府帮辦案件白湖鎭巡檢謝雲　禀辭回任藩憲牌示麻城縣知縣員缺詳請以留省另補知縣張集慶題補鍾祥縣知縣印務詳委試用知縣張炳署理 
[江西官報]  
　　候補同知龍照麟候補知縣吕懋承華文匯俱出省採辦粥厰米石浙江候補縣丞李如金由浙省防軍局來江查探硝磺價値新選大庾典史張藩禀到候補縣陳兆棻委解九江關餉進京張鑌委辦沿溪渡卡張國楨委解餉銀往河工局 
[門省官報]  
　　巡檢丁大蓮奉委泉州蚶江厘卡署長汀縣何文樹卸事到省縣丞宗能達奉委崇武　卡縣丞林葆森奉委漫挑厘卡同知沈兆桂奉委汀州坎巿厘局永福縣劉敏華丁母憂卸事到省藩轅牌示南平縣峽陽縣丞姚蕃病故應以每防新班充用縣丞梁達士咨補 
[臨江仙秋日觀西人跑馬之戰晤王貴蓀女史感賦錄奉諸大吟壇裁正]  
　　秋草平原觀試馬閒情付與閒行香車絡繹路爭　天風環佩落不見飛瓊省識名花曾有主相思忍挽卿卿劇憐些子事分明便判離緒擲綺恨總難平○兀向斜陽偎瘦影勞勞目送飛鴻情痴判禮法王空前因參後果道不相驀聽　風吹上界靈犀畢竟靈通頓疑身入廣寒宫無言眉代語脉脉兩心同○咫尺情天無　補人生此最銷魂蕭郎我信是前身從今船馬路幻認苧蘿村舊恨新愁都打疉纒綿好向誰論燈前把汝畫圖陳瓣香叅洛影長揖唤眞眞○不信當時承錯愛于今空惹　思惺惺惜看有卿知藉談商婦怨贏得涙絲絲到此不堪回首處回思折柳新詞有緣無分復何辭明年芳草地珍重緑楊枝[  柳隱詞人草]  
[上海陳家木橋電報總局豫皖賑捐處十一月上旬初六至初十止收解清單]  
　　救册蘇州太湖救生局徐子春宋珊室募第八批接駕橋公醾餘欵十元胡序辰潘晋記徐蘭記玉蘭山房各五元武陵閏女則訓周林氏張周氏盛夏氏盛張氏各二元盛孝頤不書名氏葑溪武陵人何許人捕魚女童慶芹珠各一元郁鳳鳴五百文合四十五元五百文○川册成都電局周募第二批三十一一户二百七十七元一百四十六文州電局王柳堂第三批槐陰主人五十元○蘇册陳燕伯募五户廿元崑新崇善堂第九批支少翁募十七户廿四元盛貽本棧募第五批胡王氏二百元晏記林文山詒慶書屋久大典各十元省心阡四元福記延陵子各三元榮陽氏　房緝熙堂各二人平陽氏隴西居廣平氏節省人知非子保平安馬云坡無名氏二户蔣竹記同四美程九如堂許鑒記源順和記振　勉力子顧雨泉江子成張亮之平陽芳記孫錩樓馨山各一元免過人壽而康恆和莊恆興莊育和堂蟾胡氏程養田各五角餘記二角焕煐角濟美典二千四百文不足齋八百三十三仲霞氏八百不書名七百願白頭回首遲各六百悔過遲補過人無力人心心氏有心無力人力不足彭诒榖堂無名氏各五百　慫人無名氏各四百隱名氏百惜乏力留心居不書名求免過朱峻德各二百力不從心百七十六不惑子無名氏江蘭陵堂各一百肇大典墊捐五十元合三百四十四元二百九十吳蓮生翁募小宦　波客四十元芸微女士二元病羊吃　三元病羊火醮四元彭中丞第寡四户二元又銅二元琴東文村程銅洋五元大灣蔣氏四元吳江同里鎭費崇雅抽租移振五元揚梅卿募執中堂湯裕後堂王各十元得與堂二元無名氏一元○松册盛賡伯來第三次筱瀛募十户四元○常册蕩口華氏募九户十二元武陽保嬰局第九批梢良記五十元○鎭册要陽學楊募册一户廿三元○寗册金陵恊賑公所第二次規銀一百廿一兩九錢三分五厘洋二百八十二元銅洋五元錢廿九千二百九十細户清單另登○卾册沙巿電局募趙壽人十兩學琴主人廿千善信堂四千知足子三千馬韵臣無名氏各二十無名氏五　羅永成慶昌典各一千無名氏一千三百學琴主三百張銘卿二　合五十二元一角五分二十漢口電局募第一批五户十一元十三千第三批四十一户三十元三角五分銀一兩六錢四分錢十千○皖册湖寒山橋李募七户九元銅洋一元○二餘册嘉興德聚堂馮一元職盡我心一元不登名三元寗波啓興號二元紹興府署募廿八户六元六角五分○嘉册嘉興鹽厘總局第二批一百元細户清單另登裕德堂主人求慈體康健二百元○炕册杭州同善堂募第　批章戴徐吳　五姓庫平十六兩王姓庫平二兩金森記二十元俞爾恆八元金退菴十二元鍾鼎册十一户二元有心無力子三元無氏二户張萬兆各二元無名氏保平安沈子恆各一元拯急册十二一元五百八十五文銅洋一元共合規銀十九兩四錢二分九厘五十四元銅洋二元五百八十五又第三批補過子高陽氏六旬壽儀移賑一百廿二元汪照南久病轉安二元○洋册日本華商無名氏五十元○綏册太倉繆蘅翁來第十二批楊菊翁亦翁募保安居潘敬德各十元孫穉梅六妩唐扶初五元崑記昌記各四元不書名京兆氏孔詳記顧昆玉顧陸氏梅瑞康無名氏各二元夏汪氏夏程氏施馬氏王靜嘉無名氏二户洪雪村顧無名西記曹錢氏各一元西記銅洋六元周余氏無名氏五户各五角合六十六元銅洋六元○申册延陵來季子來耳根清凈一元○凝册常昭凝善堂募出批不留名四十元許黄氏馮合茂周懷德義庄金松茂各十元千懷德四元無名氏三元張祝山楊少庭各二元頌芬堂楊步瀛各一元刧餘生二百吉記桶虬翁廿元虚心子龔望山無名氏各一元文格記五角散捐六百仲記捅乏資人干仲清各二元蔣幼記祁濬記各一元散捐千六百二文祥記桶俞蓮溪一元散捐九十六昌記桶散捐一百廿二鴻記桶散捐七十公記桶散捐一百廿蔚記桶散捐廿五來記桶散捐二百四十吉記桶大吉祥八元高慶寳四元李竹軒元散捐四百九十五勷桶散捐八百十三吳巿前字桶夏姓一元散捐七十八堅記桶散捐二百廿七賡字九十三號瞿紀人遜脩募三十九户九元七百八十又一百四十一號薛秀堂募十四户八元又八十九號楊小庭募三十二户十六元六百五十八文又七號　松豈寡六户十元凝字十二號張仲履募九户十六元鍾鼎册寳順募十四户二元一元二百八　合二百三元對開二個七十二文又廿一批木字二百三十五號隱名氏募八户五元四百又一百十八號同裕庄募十二户十元又六號翁梅生募十二户二元二千四百七十又二百六十一號王士齋募八户五元又二百五號洪志沂募四十七户三元六千一百五十又二百廿二號李星華募十九户二員三百賡字七十六號李簡庭募九户八員一千一百六十又廿一號蔣哲生募十六户九元五角銅洋二員又四十九號問心居募十一户八員又一百九號趙翰臣募十五户五十員吉字一百四十一號朱新甫募一户四員銅洋一員又一百四十三號鄰芝軒募三十七户七員一百又一伯四十五號錢鳳　募六户十五員鳴記桶散捐六十四升記桶時鴻章時寳善各一員金惠卿一員不敢居善士五角敬捐二伯八十五蔚記桶散捐九十一文鴻記　散捐二伯三十三徐樂賢義庄守道堂各十員趙十熙二員有信堂周虞琴草堂周惟不留名繩武堂各一員安仁堂兩無姓各五角合一百七十四員銅洋三員闰百九十八○棉衣保册晋和庄募四户八員陳鑑泉二員順泰棧募十四户廿員大團無名氏三員集益氏一員南匯永記一員益美　代友十員漇　李曾蘭十員恊昌源一員桐花舘主人二員硤石寶昌森募九十七員報命十一員蟻粒齋四員常熟時亭募雙丁齋二員心願居一員山西保安保順益友同善合四員任蔣橋潘募三户五員产水朱筱記三員苹川陳與吉募十二户七員周浦無名氏募八户二員吳門　力生募十三户六員干渭泉等十户合一員杭省許沈大善士一百員盛川沈信和募户八員金陵恊隆典二員萬孚東十員萬順洋二員久記二員省用生一員寗波啓興號一員修川不具名一員虹橋李募五户六員山醵隱名氏一員杭城　茂綉庄募四户二員八十當湖七十九叟募四户十五員儀徵洄源溝鹽局募十四廫合五元廣和糖行募九户九元裕順祥募金卿三元王裕坤十元瘦山二元劉安生郎老裕金嵩溪　嘵堂畢松培一元李學傳高少蘭各五角張保四角方順忠盛炳卿魏一善各二角合七二元○本旬共收規銀五千十九兩四分三厘　紋二兩六錢八分五厘申合規銀二兩八錢四分二厘洋四千四百六十元六角五分虚對開五個合規銀三千二伯四一兩六分五厘爐底洋三十三元合規銀廿三兩一錢銅洋五十八元作廢錢五十八千廿一合規銀四十兩一分四厘總若收見規銀八千三伯廿五兩六分四厘連前共收規銀十九萬五千一伯四十一兩六分九分五厘付補解下游任張經三君第七批規銀一萬九伯六十記連前共解　規銀十八萬八千六伯七兩四錢七分實存規銀六千五伯一兩二二分五厘 
　 
 
