# 1906 - 279 - 4912029

 

Page 1

 
 
   
 
 

Page 2

 
 
[論警部頒發應禁報律]  
　　近今歐洲各國。報律之苛。莫俄國若然而文明輸入大勢所趨。俄國之報紙。並不因言論出版之窮蹙。而日見零落。以是知眞理所在。不能以一異而禁衆同無歐無亞。其理則一。異哉吾國操柄者之對于。報紙。視同盜賊嚴定禁例。何其與俄國人之度量不相越也。大凡各國報律通則。如報紙題號、記載之種類發行時期、發行人編輯人及印刷人之資格、及其權限、訴訟時裁判官之處分、並禁錮及罰金諸法。皆訂明條例。加以裁制。非專以禁人言論。爲此束縛馳驟之計也即曰禁之。亦必其所禁之説。實爲公衆所不容。而後敢出此也。乃昨日專電警部現頒應禁九條。但有禁遏之令。而無裁制之意。其壓朿吾業之進步者關係匪細。謹詮次一二。以貢罪言。 
　　（一詆毁宮廷按此條、根據日本報紙條例第三十二條大意。（冒瀆皇室尊嚴有輕禁錮及罰金等例）本無可議。惟日本此條報律。係田明治三十二年改正全文。其時君民共由之憲法。己行十年。皇室典範。亦己編定君主苟無失德。原亦無所庸共冒瀆者也。若吾國則典範未著。皇室經費。旣與政務相混。内官制度。又與政體相睽。種種改革。業新聞者均有獻議之權。而負其責任。如必以宮廷之事。記載論列。而加以詆毁之名。豈非穆勒所謂無對不諍。而以至誠之上帝自居乎。夫至於無對不諍。而上帝自居其反背乎預備立憲之原理。豈待問也。 
（二妄議朝政）按此條律。猶是專制國大臣之態度。而不知報館事業與政治有至大之關係也。報館記者。經營職業觀察國　。於其方針及行動。得表明其反對與贊成之意。故其身雖立乎政府議會以。外。而大要在發揮輿論。評議國是。務期改良政治而後巳。彼中恒言。政治爲報館記者之役。殆非讆言。今吾國必禁人妄議朝政。是政府。而欲改良政治則國人皆當局。外漠視不當因勢乘時而助長之。政府而不欲改良政治也。則國人亦當阿附相從。不當大聲疾呼以。喚醒之。報館豈政府之臣屬。而可以禁之不議政耶。如或論議朝政。或失偏激。或失空漠。引起閲才之惡感。彼方將自失其名譽。而歸於劣敗。此又不待禁而可以自然淘汰者也。且安知在上之所斥爲妄。者。非即國所認爲眞確之理乎。又安知今日之所斥爲妄者。非卽。他時所目爲切當之論乎。 
（五内政外交秘密者不得揚載）按日本報律第二十二條。有外務大臣、陸軍海軍大臣、特發命令、關於外交軍事者、得禁記載等語。外交軍事。瞬息萬變。禁之記載。允矣。而吾國内政。亦歸禁律。豈仍守不公布之舊弊耶。政治之通體。其事不僅屬之政府。而全國人民皆與有責。禁之不得揭載。與第二條禁議朝政。其用意一而已矣。 
（六庇護犯人）按此條語尤含混。如以爲刑事犯耶。則全國報館。雖或。有無恥者蝨于其間。亦斷無對于罪犯甘心庇護之理。如以政治犯。耶。（亦稱國事犯）則政事犯因公獲罪。大半爲賢者之過。故逃往外國。外國皆有保護之例。夫他或對于政治犯。日原情以擁護。之而吾同業恐其牽連。反袖手而冷視之。世間寗復有公道之論乎。 
在昔專制之世。朝野之視報希。猶不甚厝意今當立憲國人將自進。而處於立法之地位。乃箝束民口。塞絶詗監。使言論出版。失其自繇。而欲政治社會之漸以進化。豈不遠哉。入據正當之理而一言及之。 
[本館接范棍在蘇垣正法專電念六日未刻到]  
　　蘇州專電云巨棍范高頭解蘇後自知難逃戮吞金圖盡省憲因於今晨將范棍提出正法（且） 
[紀巨棍范高頭解蘇後情形蘇州]  
　　巨棍范高頭於念五日午後句鐘由郎軍門及滬軍營管帶龍軍門曁凌沈兩弁押解到蘇郎軍門當即趨謁撫轅面禀一切聞上台之意以范犯案纍纍此次被獲士民稱快現己飭發長洲縣監禁一俟訊明卽需就地正法又聞該犯己絶食多日撫憲恐有他虞因卽飭縣驗明禀候核奪（甲） 
[工部局派探赴蘇偵查辦理范棍情形]  
　　范高頭自前晚解蘇後上海英工部局以該棍羽黨衆多恐有潛往蘇垣運動者因持派西探頭有矮姆斯脱郎君恊同華探趙銀河於前日至蘇偵探各大憲如何辦法嚴密詳報（力） 
[交議條陳開通伊犁等處商埠摺京師]  
　　日前某侍御遞且封奏略謂現在預備立憲宜辦地方自治而蒙古各部落地方荒闊治理尤難擬請飭將伊犂新疆熱河等處一律闢作商埠俾令開通風氣保固邊疆現世摺己交政務處妥議矣（上） 
[照請俄使嚴禁俄人無理舉動京師]  
　　外務部日前擬照會駐京俄使略謂近聞俄人在江吉兩省橫恣暴行無所不至其强佔礦地偷伐林木種種等事實有妨碍中國主權務請迅速轉飭嚴禁此　無理之舉動以全兩國邦交而免釀生巨禍諸 
[電告達賴喇嘛由凉州回藏京師]  
　　日前政府接甘省所發電云達賴喇嘛及某欽差於八月十八日到甘定於二十一早起行由凉州平番赴西寗回藏甲） 
[政府曾議要事彙志]  
　　會議官制復赴衝突十二日改訂官制王大臣會議時醇邸因與端午帥意見小有齟齬迨議及裁撤八旗等事醇邸厲聲責以辦理不公遂爾大起衝突幾至用武幸經同人勸解始息 
 
 

Page 3

 
 
榮尚書與戴宗伯會議學務學部榮尚書函請禮部尚書戴少懷大宗伯連日在學部會議整頓學務事宜並擬妥訂女學章程 
八旗仍擬改併四旗日前議政大臣會商整頓旗務事宜决計將八旗改併四旗俟日内奏明即行咨飭各旗都統遵辦並聞此舉係慶邸主持蓋從振貝子曁達侍郎條陳摺内所請也 
會議規復五城御史十六日政府會議政治諸大臣擬仍規復五城舊制設御史員缺管理詞訟並訂永絶滋弊章程以示體恤商民之意惟某大軍機頗不以此説爲然故恐未必能實行也上 
[鄂督電陳改定官制務求詳愼京師]  
　　日前鄂督張香帥有電到京條陳改定官制事宜略謂事在創始務求詳愼以垂千古不易之法勿貽朝令夕改之譏請飭和衷商榷不得各存意見云云所具條欵兩宮閲之頗爲嘉納（　和） 
[浙撫核准南潯小輪開班日期杭州]  
　　震澤南潯一帶因河水大漲停止行輪疊紀前報茲浙撫張筱帥接蘇撫電稱震澤南潯小輪前經商由日領令大東暫緩開班現該公司屢欲開行由領事請爲保讓敝處已派員赴震查勘水勢惟南潯在公轄境即乞查明該處何時可以行輪隨時電示乆期接洽如一時尚多窒碍並祈照會駐杭日領事知照等語當即飭據南潯孫通判查復連日水退八九寸如小輪卽日開班祇可緩駛因鄉民尚在戽水快車恐損隄岸筱帥以駐杭日領近亦屢次催問勢難再緩因卽札飭洋務局轉告日領准於二十一日照常開班並請轉飭大東局輪 
勿駛快車一面己電復蘇撫知照矣（仙） 
[蘇撫核准震澤小輪開班日期蘇州]  
　　蘇撫陳中丞接浙撫電復南潯小輪已于二十一日開班並據委員禀報震澤水勢亦已漸退因尤日領事所請准大東局輪於二十五日開行並派太湖水師歐陽副戎沿途保護以防鄉民攔阻招商戴生昌兩局小輪亦准一律照辦云（左） 
[日商擬索償停輪受虧銀兩鎭江]  
　　日商大東及戴生昌所開淸鎭班小輪船於五月間因水勢過大奉鎭關諭停行駛現見江潮漸退遂禀請總領事電商關道榮觀察於本月二十七日起一律開班觀察爲保護圩堤起見飭再從緩而該兩公司則以數月以來虧耗已鉅復禀請領事聲言如秋季仍須停輪則所虧商本應向中國索償云（巧） 
[續志蘇省巡征衝突事蘇州]  
　　報紀蘇省征巡衝突一事茲悉肇事之由係徵兵挑夫某甲奉令齎一公文由胥門騎驢繞至閶門行經馬路巡捕以該驢並無捐照攔住不放甲卽出公文以示之併告以緊要事件巡捕置之不睬由是口角爭敺並聞是日受有重傷之巡捕一人現尚在天賜莊醫治督練公所與巡警局須觀其性命若何再行核辦云（且） 
[安徽督綀公所詳皖撫文（爲核議兵制舉辦混成一協事]  
　　竊照皖省兵制按照定章應練一鎭一恊但目下庫欵奇絀　難多練成軍不得不變通辦法徐圖擴充擬卽遵照變通制略分一鎭爲三期舉辦應先練步隊甲恊兩標馬砲各一營工程輜重各一隊軍樂半部合爲混成一協爲第一期辦法俟有餘力再行續練查皖省原有步隊六營經編改後除去客籍編成四旗作爲巡防之用現只有步隊三營炮兵一隊馬工輜樂等隊尚付闕如應卽征補步隊三營砲兵二隊馬隊一營工辎各一隊軍樂半部以符混成一協之制此抽改征補軍隊之大略也至購備槍砲馬匹器具建造標房所需各欵大約開辦共需銀六十餘萬兩際此餉源支絀之時自非軍政急需勢應槪從節緩司道職等仰體憲意細繹定章揆之皖省軍政餉力籌商再四不得不先其所急分期舉辦以圖漸底完全所有將來開辦經費及一切未盡事宜不能預定應卽隨時體察詳請憲示飭遵（正） 
[贛撫升補閩督之風説京師]  
　　滇督丁巡帥奉調浙閩自以衰庸懇請開缺常可邀准所遺浙閩一缺聞有贛撫吳仲帥補授之説才） 
[袁督不復内用之原因京師]  
　　兩宮倚重直隷總督袁慰帥頗有内用之議嗣因會議官制屢有衝突兩宮恐遽留内用翻多窒碍且舉行試辦地方自治整頓海軍須與南洋大臣籌畫聨絡辦法未便另易生手是以暫作罷論慶邸雖極力推薦俾資臂助亦未必能邀兩宮俞尤也（受） 
[粤督桂撫自請嚴議北京]  
　　日前粤督桂撫電奏柳慶各屬被灾懇准將廣西應解洋欵暫停解一年撥作善後動用紹年因事機迫切已於洋欵項下撥銀十萬両購米賑濟并由春煊於廣東應解洋欵内撥銀二十萬兩辦理急賑請飭部嚴議等語奉旨户部速議具奏來 
[新任滇督由粤起程消息]  
　　文滙報云卸任兩廣總督岑制軍偕其眷屬于昨日乘招商局廣利輪船由廣東省城起程取道香港赴滬抵申後小住數日卽須取道漢口赴雲貴總督起任 
[補錄高雷陽道禀電白縣覊犯越獄情形電稿廣東]  
署高雷陽道朱觀察以電白縣覊犯脱逃及緝獲嚴懲等由電禀制府畧謂據祺令函禀監犯扭　舁籠擁出傷縛禁卒打開覊所覊犯亦斷刑具同至勇房搶去鎗刀號衣各數件又有各餘犯闖入上房尋殺軍眷當時情急别無他計軍眷護印作鞠躬狀口操粤語僞稱僕人求憐乞命至於衣物任憑取携勇役内外奔護多被毆傷隊目胡金受傷尤重一時羣情洶洶或由頭門或踰墻垣復斬城門結黨逃去共逃犯一百零八名祺令徧懸重賞獲犯一名者賞銀十五員一面督飭營隊勇役分投追緝胡令點團到縣練勇齊集恊力搜捕商民亦同兜拿卽初九晝夜之間獲回監犯黃學敵等三十九名覊犯黃永秀等五十三名已辦巨窩黃其元 
 
 

Page 4

 
 
之子黃亞康黃亞貴二名再内格斃楊賴壽等五名當經將黃學文潘少蒼一再嚴行研訊始據供認起意勾通外匪二三百人反獄戕官破城起事不諱隨提各犯僉供相同且提訊間各犯又敢高聲咆哮勢將毆差滋事急飭營勇鎭壓始稍止息迫得請速懲辦前來職道以情節重大卽於十二夜帶練勇親赴縣城督同祺令提犯復訊詳加查考細核案情本皆匪徒問成監禁及押質查辦之犯茲復結黨越獄勾匪起事脱逃之初竟欲戕官殺眷旣獲之後又敢逞兇哄堂似此亡命之徒謀爲不軌　非拿辦迅速呼吸卽起變端貽害生靈不堪設想内除陳二吳現程亞千等三名情罪本輕從寛飭押另禀外所有黃學文等八十九名萬難稍稽顯戳一并立予斬决以除後患而定人心其送信之楊亞紀訊不知情在押月餘亦尚安分從寛責釋在逃監犯許亞楊等三名覊犯姚亞士等八名仍飭嚴拿務獲究辦本案詳細情形飭由祺令據實通禀又已革武舉梁逢春因案監禁來年限滿此次　能守法且又幇同拿獲逃犯三名愧奮似尚可嘉當堂並加誥誡暫行交保以策將來職道十二晚仍回馬踏查祺令事先未及防範不免疎虞惟念事後督緝奮勇一晝夜間卽獲逃犯九十二名槍斃五名並獲小蒼一名槍枝等件一律追回登時又出重賞賠累在千金以外尚知急公奮勉其情不無可原現在城鄉商民均各息驚安業堪乆　紓憲厪合無仰懇憲恩從寛免其置議（洞　） 
[張尚書擬整頓户部銀行京師]  
　　邇來户部開放公欵搭用本部銀行鈔票以資周轉不料本月發放鈔票所兑之銀成色紙潮張野秋尚書見之在怒本擬將該行總辦撤差因碍某中丞之情面隱忍未發現已擬妥章程大加整頓以防流弊（上） 
[批准開設南洋商務官報蘇州]  
　　江南商務總局司道議設南洋商務官報以開民智酌定每月朔望出報兩期每期售洋兩角卽由南洋官報局代爲排印於八角初一日爲第一期出報茲將批示二則照錄於下 
　　商部批禀摺均悉本部前以商民風氣未開創辦商務官報分銷各處猶時以不能普及爲慮今該局同具斯志擬踵本部官報之例開辦南洋商務報以期維持商業啟發商智足與本部官報互爲功用殊堪嘉尚核閲所擬體例辦法均稱妥善仰卽按期印行呈部備案可也 
　　南洋通商大臣周批查中國商業不興皆由於商民智識未聞事事落後以致利權外溢據禀請編南洋商務官報發屬銷閲以爲商民考究之助事屬可行摺開報體叙次編校執事名目及預算開辦費用亦尚妥洽均准照辦仰卽督飭編輯各員妥籌舉辦並移南洋官報局遵照永） 
[擬辦三等商捐以充警費京師]  
　　近聞太常寺 
讀祝官承芾具呈警部擬請抽收鋪捐舉行警政合計都城内外大小商店不下十餘萬家請先開辦商捐區爲上中下三等按月收取至於零星小販本利微薄應請一律豁免并將每年出入欵項列表備覽俾衆周知呂） 
[江督批常州紳士禀陳平糶情形江密]  
　　常州紳士盛春頤等以匪徒揑造領米傳單糾衆滋事（按此事己紀前報）又鄉董土茂德承辦平糶米粮粗糙碎雜浮開價値請飭查辦並懇妥定辦法展辦平糶等情禀奉江督批示云此案現據該府來禀業經批飭嚴密查拿在案查核來禀則揑造傳單之人端倪已露易於訪實拿辦至開辦平糶原爲接濟貧民而設經理之董宜知何淸白乃心共襄善舉據衆此次　鄉董王茂德承辦米粮粗糙碎雜價値浮開所有糶耗自應勒令賠補所稱蘇省節候較遲秋榖尚未登場應如何就地籌欵再行接辦平糶應由府會同該紳等妥議辦理仰藩臬兩司轉飭遵照（永） 
[英簡北京使館衛隊司令官]  
　　字林報云英國陸軍中佐安德森現統曼哲斯德兵第三隊駐紥南斐洲特蘭斯哇國其所統兵隊卽須遣散頃己奉英廷之命派充北京英國使館護隊司令官 
[意國大將誇耀陸軍之勢力]  
　　　十五日倫敦電云前往意大利陸軍部大臣現陸軍第四師團司令官畢　怡大將在度林地方演説謂意大利國武備日新實足保證意國能保守自愛國潑山起以至闊尼羅海灣爲止之權勢畢圖怡大將此言頗令人聞而驚訝因闊尼羅海灣乃奥斯馬加國之屬地而目前意奥之邦交又不甚親睦也 
[英國銀行漲價]  
　　二十五日倫敦電云英國銀行漲價由于黃金輸往美國埃及國所致 
[英員遊俄之説作罷]  
　　二十五日倫敦電云英國派員赴俄以記念物致送于前國民院之議業已作罷盖以此舉之宗旨或有誤會反生間隙也探開當派一員前往俄京以私　致遂記念物于前國民院云 
[船塢木匠罷工]  
　　二十五日香港電云九龍船塢木匠皆同盟罷工要求彼等每日所得工資應加至五角至六角之數 
[駐日英使回國]  
　　二十五日東京電云駐日本英國公使麥克竇納爾定于明日乘輪回國 
[日本添練陸軍]  
　　二十五日東京電云日本前有裁撤滿洲高麗之議茲執政諸公已决定　練四師團合之爲二十師團守衛兵尚不在内譯字林報 
[俄國士官分黨]  
　　廿五日柏林電云俄國陸軍士官黨内分三派然其宗旨則相同 
[駐津法兵司令官之行程]  
　　法報云法國新簡駐防中國天津兵隊司令官蘇西倫大將定於西十一月間回法 
[俄皇遠東政策之失計]  
　　廿六日倫敦電云德國霍亨洛親王重述一千八百九十六年與俄皇敘談之辭當日俄皇謂遠東政策乃彼之大計日本財力困乏如欲繕修武備殆非數年不爲功然其時西比利亞鐵路已告成俄國卽可相時而 
動矣 
[丹哪兩國君主出游消息]  
　　廿五日柏林電云丹麥哪威两國君主擬於冬間游歷各國德國亦在其列 
[奥國外部辭職之謠傳]  
　　廿五日柏林電云謠傳奥國外部大臣高羅初斯基伯爵行將辭職 
[英法和好與德之關係]  
　　廿五日柏林電云英國殖民部副大臣翹基爾在革拉斯哥地主演説謂英法两國和好有損於德之説實不足信 
[俄國罷市近聞]  
　　廿五日柏林電云俄國羅思地方有罷市之舉譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[藩司愼重庫藏蘇州]  
　　署藩司朱金殿方伯於昨日起日間至臬署辦公晚間在藩署住宿盖爲愼重庫藏起見也（永） 
[江督瀛眷定期赴揚南京]  
江督周玉帥因端午帥將次出京先令瀛眷於本月二十三日乘坐民船用小火輪拖帶赴揚州公館小住并聞玉帥交卸淸楚後亦擬先行赴揚勾畱數日再行啟節履新（長） 
[查荒局紳董與縣令齟齬鎭江]  
　　英工部局總辦雷福森君以本江府承太守會同前丹徒縣郭大令照會紳董設局承辦茲新任宗大令擬改紳董所訂章程而各紳董則以章程由前縣詳奉督撫核准不尤删改是以屢啓齟齬（巧） 
[丹徒縣斥退學董鎭江]  
　　志成小學堂董事馬元興係回敎中人前經創議抽收魚鴨曁敎門茶館各項雜捐以充學堂經費由郭前令代爲申報寗蘇兩學務處立案現爲該堂某敎員禀控内有與官塲來往必派髴齡學子整隊迎送不求實際徒尚虚文且所收捐欵大半交結勢要置學堂經濟於不顧等語新任宗大令查明屬實爰卽詳請學務處將馬元興學董名目懸牌斥退（妙） 
[慈谿學商界恭祝立憲寗波]  
　　慈谿城内學商兩界於八月二十二日就商會舉行立憲祝典是日蒞會者爲縣主吳大令警察長劉君中城藕田兩小學校學生亦整隊赴會其秩序如下（一）行祝賀禮（二）恭讀諭旨（三）敬譯諭旨（四）來賓演説（五）學界演説（六）商界演説（七）學生唱歌（八）散會（助 
[地保拍賣紙店蘇州]  
　　蘇垣胥門内來遠橋姚正和紙店虧欠貨本不少近又因欠繳房租被房主禀准吳縣派差協保押令遷出乃南正五圖地保阿方竟藉端威嚇致該店主老嫗同一子一女情急逃避阿方遂將店内帋貨及一應雜物拍賣入己各債户及各隣居咸抱不平業已公禀控告矣（永） 
[上海官事]  
　　刑部主事張世崎候選主事劉昂均奉進士館派赴出洋日明抵滬昨至道轅拜謁○浙江試用巡檢藍挺英到道禀見○山東提學使連用到道辭行○浙江提中營參將張連勝候補府照磨趙潤均到道禀辭○洋務局文案巡檢武維周飭丁到道禀報丁憂○總工巡局監工委員候補知縣孫鴻猷工程局科長丁憂浙江候補知府李承淵昨奉道憲傳詢要公（宜） 
[委員抵滬]  
　　蘇省督練公所敎練處總辦袁幹卿觀察奉撫憲札委赴京津一帶考察軍政並派知縣樊肇元隨同前往已於二十四日由蘇來滬卽日乘輪赴津日前報登觀察奉委赴彰德觀操一節蓋係傳説之誤也對） 
[禀報秋收减色]  
　　上海縣通禀各憲文略謂本邑播種向係棉花居七禾稻居三今夏疊遭風雨摧瓆致花鈴不無脱落稻穗不無損傷至秋間雖屬天氣暢晴然已減色約計有六成餘收成俟刈獲登塲再行禀報實收之數云宜） 
[道批二則]  
　　（批士瑞翔禀）承攬工程旣經立據爲憑何以應找之欵掯不照付是否工料偷減未能如式彼此似可延公正人核實估計以昭平尤仰會審委員傳集兩造訊明情形酌核飭遵具報抄粘并發（批楊彬煥禀）此案前據會審委員詳報已將西洋總領事所請改名易禀一節不准緣由明晰批示矣著即知照（宜） 
[振興南區市面]  
　　南區董家渡以西現己改築馬路並在江西會館側造一木橋以便行人區長陳良玉參軍現擬將該處路政大加整頓俾市面藉以振興（尺） 
[英工部局刊知加給米洋]  
　　英工部局總辦雷福森君以本年米價騰貴在局辦事各華人所得薪資不敷用度故于上月西歷一號起暫准給發米洋數之多寡以所得薪銀計算如每月薪水十五元或十五元以下者每月准給米洋一元五角其月得薪水十五元以上二十元以下者每人每月准給一元惟此項米洋係暫時之事只准于米價極貴時給發所有准給之米洋于本月十五號及月内給發並將以上各情刊印傳單在英租界工部局用人處及各捕 
[滬城刧案]  
　　城内侯家浜湯姓家祇有婦孺數人前晚有匪徒多名破扉而入擁至内室將所雇女傭用手义住咽喉將衣飾箱數隻用强刦去事後即由事主報縣己飭捕役於昨日往勘矣（宜） 
[移廨協提要證到縣]  
　　私招華工出洋己由上海縣將馬晋發及祝茂林提案訊明禀請道憲核示在案旋奉批飭將案中要證一併提集質訊究報　因大令奉文後以應提各證現俱避匿租界因飭房書備文移請英會審委員關司馬飭差恊提轉解到縣以便歸案訊究云（宜） 
[繼母可畏]  
　　本邑人嚴妙林向居漢璧禮路其妻故後遺有一子名菊生嗣又娶張氏爲繼室現嚴已病故張氏時將菊生毒打前晚又逐出門外昨由氏姑曹氏投報捕房飭探陳洪得將張氏帶入捕頭詢悉情由諭飭將菊生領回撫養不得再施毒手（似） 
[包探庇賭受罰]  
　　美租界捕房包探陳一林之兄陳亞元在北四川路仁智里第十一弄九號房屋開設游懷總會中西賭具無不齊備終宵達旦賭聲不絶事爲捕頭訪知前日帶同五十八六十八十四等號西探驀然前往見陳三林亦在其内卽飭令各四探兜拿當塲拿獲陳三林陳亞元洪亞芝章亞江林亞中洪亞祥十亞四陳亞五李亞慶張亞狗傅亞章潘三郎鄧亞狗等十三名曁賭具帳簿等一併帶入捕房昨晨解赴英美公共公廨訊究襄讞孫耳三明府　同德師副領事升訊卜捕頭投案申訴前情謂陳三林係捕房人役不應與其兄通同設局誘賭請堂上嚴究以儆將來陳三林供此項總會係兄亞元一人獨開小的屢次規勸伊置若罔聞曾兩次扭打至捕房尚求施恩明府得供商之師君判陳三林陳亞元各罰洋五十元其餘洪亞之等十一名每人各罰洋五元充公完案（力） 
[攫物流氓判押西牢五年]  
　　上禮拜日匯四捕房包探米順拿獲帶刀攫取行人衣服銀洋金挖耳等之流氓盛阿根即歪嘴阿根次日解請公共公廨訊究經關司馬以盛供詞狡賴飭還押候至西牢提同黨羽質對明確再辦昨由米探與盛同黨之小鹽金豆由 
 
 

Page 10

 
 
西牢提出解案與之對質盛始默然不語明府商之師君判盛發押西牢五年以儆（力） 
[注銷定貨不出案]  
　　德商亨利洋人前投公共公廨控榮章泰號主王友聰定貨不出等情奉判五存銀三百兩作保候復訊再核昨晨解請復訊襄讞孫耳三明府與德繙譯師謀君旣升座即遽王所延陸律師稱此案咎在原告因所定貨遲至一月餘始行抵滬因之不能出售請堂上公斷訊之原告洋人譯供商人另有實在憑據下期可心交案請追明府商之師君判將存銀三百兩發還着 
王領去將案并銷（力 
[上海縣案]  
　　警察北局函解韓季元毆打陳大華東夥一案到縣前晚經王大令訊問陳供開牛肉包子店前破韓季元賒欠錢七百餘文未還日前又來賒欠小的以前欠不允彼卽行兇用板凳擊脱店夥王老五門牙王將两牙呈案求辦韓供前欠早己淸還茲食包子不允暫欠彼卽喝毆大令騐王之門牙脱落内唇損破判韓重責三百板收押两牙存案陳王退候復訊究懲○虹橋豆腐店潘根　喊控林柳臣擊被拐逃與内姪往論相爭潘自磕傷求鑒大令判具自行尋妻結交保○廣東巡警局遞解幼童趙桂生到縣訊問供年十四歲鎭江丹徒縣談港人八歲承伯父趙錫金撫養踰年被某甲誘登輪船抵滬上岸卽行分散巡捕帶小的至公堂發棲流所留養至今夏出外在廣東烟館相幫店婦認爲寄子帶回廣東命人領至閙市被警局拘案大令核供與父不符判發堂候查○張海寶控胞姪張秀春糾攫契據提案海寶之子雲川供堂弟秀春有祖遺田畝早經出售由父親贖回耕種秀春於六月十四糾領老婦多人來家攫去契據幸方單出抵未失及訊族長張桂芳張慶四地保王承祥僉供秀春實非糾攫因幼喪父母遺田槩由其伯海秀經種同居各炊田未分派秀春應償贖價一半田亦两股均分前由董等勸妥海寶聽子　言中變大令核供飭秀春從優償還海寶贖田一半價洋九十元田單交　均分判各具結限交單洋結案宜） 
[總工程局記事]  
　　北市新閘路永茂花行前因　駁船户張小毛頭裝花至浦東尚子廟地方被該船户將貨價洋二　元竊取逃逸行主報知局中請爲緝捕○花衣行司丁樹棠前投局控稱曾倩張炳春爲媒娶陳氏婦阿寶甫經两月忽於今春捲物脱逃等情由局提張訊供判限交陳氏前日由局將陳氏及張一併逮案孫明府判各戒責一百下氏着交洋二十元張交洋十六元併償身價着丁具領完案○陳阿三竊取某姓家布褲由探拘局提案訊判戒責一百五十下押七天○趙仕福前控妻兄黃阿土使姘婦宋氏誘匿所領養媳由局提宋氏到案戒責一百下押候交人嗣宋氏在押患病保出昨日趙又赴局禀催尺） 
[公共公廨早堂案]  
　　英工部局細思吳祥發投廨禀稱前由小的荐在局 
中充當出店之蔡榮生因作事不端爲洋東停歇詎蔡　怒小的昨日約同陳阿渭任開泉王阿金王阿二王金福等多人將小的軌人北謙和烟館勒償工資洋十六元因訴知包探姜長明拘案請究明府判蔡管押二十一天陳等五人各管押十四天○船户顧小生禀稱前晚停船蘇州河至夜半忽有歹人前來摸索小的驚起狂呼其人卽以尖刀尚戮致手腕受傷小的抵死扭住其人辮子不放其人引刀　戳亦受傷痕直至巡捕到來始得拘住茲蒙解案請爲訊辦明府提其人訊問知爲顧阿道卽過犯錢阿銀前曾犯案多次因判押西牢九個月以儆○傭婦糜馮氏與丁三在前任漢黃德道何伯泉觀察公館内　工　　秋問何之内室失去金飾各物値價一千元並未報捕茲有人告知何宦謂係糜丁两人所　雖無原贓而有常洋一式圖章可証因卽報探陳云　解追明府以供不承認判分别押候查明再核（力） 
[公共公廨晚堂案]  
　　文明警局主人廉泉遺丁陳育控畢春寳范福林翻印書籍等情前晚孫明府提訊陳供本局所售出之中國地理敎科書禀有版權距被畢春寳與范福要两人翻印出售向論不睬控請提究訊之畢范同供不合貪利求恩公斷明府以事甚細微判各罰洋五十元陳稱太輕明府遂判畢范交保自投公所理楚○顧浩遣丁顧桂控陸淡成侵吞綢欵前晚亦奉明府提訊顧桂供家主顧浩與陸賬可查現未算明乞鑒明府判押候將賬先行核算再奪（力） 
[法租界捕房事]  
　　陸阿增揑造陳森記作塲字條誑騙王誠記木行松板二百六十塊一案已紀昨報茲經包探訪悉贓物銷與徐福生處爰卽禀明捕頭將徐逮案命押候吊齊原贓再行解廨訊辦○舟子陸阿虎李阿信承裝工部局垃圾任意傾入浦江爲水巡查知立將李陸二人拘入捕房奉飭押候解究○汪榮棠前因犯案經公堂拘獲判押捕房未幾串同他犯越逃久未弋獲詎汪昨又潛入某里圖竊爲探巡見拘入捕房捕頭命押候解堂嚴辦○小竊顧炳生竊得布衣三件在某押鋪求質爲巡捕　見向　支吾卽將人贓拘入捕房押候懲辦○黃阿根昨在碼頭滋關巡捕　阻不依拘入捕房捕頭命押數時從寛開釋深） 
[美租界捕房事]  
　　稽竊張祥佩昨晨在乍浦路八十一號西人家撬門　竊由五百五十九號捕巡見拘入捕房奉飭押候查辦○嚴阿來不知由何處竊得水烟袋等件由探楊堂生拘入奉飭押候查明失主再行送辦○某粤人昨雇李阿英東洋車至海寗路下車揚長逕去李向索車錢反被毆傷頭額由李投報捕房奉飭嗣後遇見鳴捕拘辦○三百四十六號巡捕昨在西華得路見有男孩一口迷途啼哭常即帶入捕房奉飭暫留候認○天　路長興小客棧主婦王葛氏報稱前晚有一張　客投宿翌晨不起撫之已死請示奉飭卽傳地保查明有無家屬再行報殮（似） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
