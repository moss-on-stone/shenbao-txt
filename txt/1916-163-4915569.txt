# 1916 - 163 - 4915569

 

Page 1

 
 
遊記 
[羗海雜誌（三十五）（生入）]  
　　右上行譯爲石南經三字下行譯爲渙約咚嚕四字渙約哆嚕者猶言對衆說法也其石南經貝葉有此數字字上下亦加父音其法不可得考大抵梵經均係此種體其尋常書法日用記簿則純係唐古特正文寫字先起草用尺餘木板寛僅二三寸裹以薄紙右手執板以骨針沾蘇油作書而後用貝葉置膝上換用毛筆竹簽等蘸墨汁横書之瞬息可百字梵字常用木筆蘸墨書之故少筆錄番人於兩種字體均能解識或如歐文之大小草同聲異形是歟墨壼係　瓶或玻璃瓶番名納門司里筆曰西魯克紙曰申各拉 
　　蒙古文字始於元世祖當時帕思巴者吐蕃人生七　誦經典數十萬言能通大義國人稱曰神童年十有五謁世祖於潛邸卽位尊爲國師命製蒙古新字凡字母四十有一其中亦有區别一爲蒙古字一爲託忒宇蒙古字通行於漠南北及靑海託忒字則盛行於西域而亦輸被於靑海故靑海蒙文性質亦非純粹一說準噶爾字書名託忒唐古特本作託忒是蒙古文字與唐古特本同派異流也今靑海地方盛行唐古特文若蒙古文竟不常見蒙人之識本文者蓋寡惟公牘猶沿用蒙文二十九旗之内如和碩特北左翼旗西右翼中旗等自旗主以至百姓竟有目不識丁者遇有公務公文由本管盟長處文牘官兼辦或由靑海長官署繙譯官代辦文義乖謬仍憑言語通之長官咨部之件用漢文函達理藩部飭擋房代辦一紙文牘聊以存案靑海蒙文行將失傅余所見者未有諳習蒙文之徒臨時所書數字搜索枯腸殊形竭蹶眞賡莫辨略有完全者不能凑合成文一槪删而不贅若唐古特文則無論蒙古番族人人能通其音蓋文字與言語連結爲用通行番語不能離乎番文學習梵經更不能不偏重番文其勢然也蒙民幼時本文字母尙未熟讀便授以梵經讀法久而日用數目等字亦利用番文而不可改蒙文荒廢遂不可問焉 
要件 
[游戲教育（十六）（婺州廢民譯）（芬來專遜女史原著）]  
　　此等書籍常置諸易取之所而不用加鍵之門或儲之精緻之板厨旣非珍重藏之斯亦等閑視之隨意取閱也蓋學子旣能誦讀即知各種書籍之可以自由查考並用以演講引證及解釋無問於授課之際抑其前後焉吾輩之自由教練制許學子互爲鎭靜之討論或在藏書之地或於案上則見吾輩之信任學子愈深斯彼等因之愈可信任而無可疑凡來余校者必覩其悄然而起行近書架探求是中書籍之有益於彼所討論之事件者息心翻閱片時已會悟之乃舉首而言曰（專遜女士書中所言者如是如是）或曰（此即怡爲余所欲求者豈吾輩不能置之如是如是之游戲乎）又或取出常在身畔之備忘錄節錄其中筆不停書也 
　　學子常急切以求筆法嚴厲之史籍蓋此種史籍專供吾輩以事實而不多用塡塞　語以延長其篇幅追索書中名人之行爲最適用而最可持者也其渴望名人之傅紀亦同是理由非由吾輩所指示其至要之價值乃彼等自行發明者耳夫實行游戲之方法使余校之學子自恃自習而自能進步固也然余不得過於固執其程序也兒童厭惡枯燥無味如泥沙之教科書（以此爲研究之用）若是其久矣教授兒童之歷史毫無效用於彼等囫圇吞棗斯食而不化余亦曾身受之但同是一人之食物獻諸其前之方法參差而各不同若視爲精美奪目之食物則食之即覺其有味焉所好之食物旣能滋補其身體所好之教課豈獨不能融會於心乎吾輩不望收效於教科書與書在之學問斯學子自願求之而善用之矣重置新鮮之食物遂能奪食者之目即此情形也以吾輩不置教科書於其固有之地位（卽不以教科書爲主要之方法僅以之爲參考與輔助之方法）耳彼反對吾輩之方法者每謂吾輩使學子自恃太深而蔑視書籍則已甚豈知按之事實學子一切之工課且以多種之書籍爲根據哉 
　　所編之游戲未有僅以一種書籍爲藍本者使其著作而有關於所演之事實必皆查考之因以合成備忘之節錄再加審校焉於是各書中最佳之材料均被吸收間有罅裂則　敏而寓於想　力之學子爲之補益此等學子能得公意之所在也然則吾輩其成一凝結最固之共同生活的社會哉 
 
 
 

Page 2

 
 
時評 
[遲疑（冷）]  
　　遲疑二字互爲因果者也遲則生疑疑則更遲更遲則更生疑更生疑則更遲而終至於一事無成而止 
　　以中國之往事例之凡不善者必極神速凡有善者必極遲疑試觀帝制之成立無一不蒸蒸日上不數月間而儼然形似矣其神速可知也及其退位則停戰又停戰商議又商議卒一無成就而不得不委命於天其遲疑又何如耶 
　　今之言復約法集議會懲禍首定兌現者日有所聞而終未得一眞確之表示者謂非遲疑而不可得也 
[專電]  
　　北京電　閣議南北軍隊同時撤退通電南軍訂明日期將請總統頒軍令一道以示統一 
　　北京電　林長民銜命到寗宣達中央政見頃來電馮已通告各省贊成採用舊約法 
　　北京電　前日申令定稿呈閱元首親筆抹去三分之二稿尾加批崇實黜華毋事鋪張八字 
　　北京電　昨又交諭此後公牘均宜就事論事如題而止 
　　北京電　訓練總監擬仍歸陸軍部不日當有明令模範圑軍政執法處亦巳預備歸併因之該處人員異常恐慌 
　　北京電　參謀本部總次長王士珍唐在禮均已提出辭職書或可照准聞黎總統意參謀總長一席將來决用蔡鍔 
　　北京電　府内决組軍事處爲諮議機關消納新舊人員 
　　北京電　林宗孟由寧電總統請據馮電宣布回復約法 
　　北京電　孫武有派充侍從武官長徐佛蘇復任國院參議息 
　　北京電　各駐使定效日覲見 
　　北京電　李經羲熊希齡謁元首後會段參預善後要議巳允相偕赴滬一行 
　　北京電　儗授岑西林大勳位 
　　北京電　杭辛齋昨省釋 
　　北京電　内部儗禁學生干涉政治 
　　北京電　召劉揆一來京有長農商部消息 
　　北京電　總統衛隊定步騎各一圑由衛侍武官長督率 
　　北京電　派定瞿壽福爲陜宣慰使 
　　北京電　尹昌衡將出獄 
　　北京電　閣議爲項城鑄銅像 
　　北京電　報紙條例交院修正 
　　北京電　報紙保證金内部通行各省取消 
　　北京電　章宗祥在國議時發表改革三大策（一）誓不津貼議員（二）誓不津貼黨會（三）誓不津貼報館 
[譯電]  
　　北京電　國會行將召集舊日之政黨如梁啟超湯化龍所主持之進步黨張謇所主持之共和黨唐紹儀張繼所主持之國民黨現均大爲活動除舊日各政黨外尙有一新政黨行將組織　　　（十六日） 
　　北京電　中央調和會議將於七月一日在京開會每省各派代表三員限於二十五日前抵京此會之目的乃欲和解國内各問題　　　　　（十六日） 
　　北京電　段國務卿擬於前總統出殯後組織混合内閣羅致南北名流　　（十六日） 
　　北京電　英文北京日報云馮國璋電致各省主張恢復南京約法　　（十五日）以上德文電 
　　北京電　叚國務卿通電各省及上海之領袖謂擬於七月一日開中央國政大會討論解决大局辦法由黎總統爲主席彼副之各代表當於本月二十五日前抵京滇黔桂三省尙未取銷獨立蔡鍔唐繼堯陸榮廷來電均未涉及此事　（十五日）大陸報 
　　北京電　雲南都督南方軍務院長唐繼堯致賀電於黎總統謂除諭令前敵停戰外並請黔桂按兵勿動以待後命唐條陳必要辦法謂國會散而帝制活故　棰法律在國會未解散前所規定者始可認爲國家眞確法律新總統之任期當然依據總統選舉法之規定至前總統任期滿時爲止新副總統應由國會選出内閣組織應得國會同意是以前國會應即於短少時期内召集開會前敵軍隊應一律撤回至原駐地點至於善後諸事極關重要請在上海開軍事會議由各省都督將軍派代表蒞會共商軍事問題凡此會解决事件轉交政府施行云云 
　　北京電　染士詒辭稅務督辦及參政二職已邀准交通銀行總理一職因含商業與政治性質故尙未辭　　（十四日） 
　　北京電　倪毓棻之軍奉命退出湘省現信川省北軍亦將退出　　（十四日）以上路透電 
[東方通信社電（日本人組織）]  
　　東京電　中國南北妥協問題當地人以極眞面目詳加考究日本朝野見解均歸一致以時局之收拾其責任非僅北方即南方亦不可不加考慮袁氏之死寗非南方意外之利益是以南方宜勿固執一巳之意見須考慮北方政府及中立諸省之地位以應妥協之協議誠爲中國之利益勿爭小節惟求貫澈根本之目的不爲愈乎　　　（十六日） 
　　北京電　黎總統旣不能依據新約法又不能實行宣言回復舊約法唯一任叚國務卿之主張故南方派之各政客以叚此際當然不能爲國務卿且以黎氏於新舊兩約法上均有召集議會之權乃不立時召集議會出於根本解决之舉頗爲憤慨云　（十六日） 
　　東京電　黎元洪氏繼任爲大總統並非代行己由駐東京中國代理公使於十二日將此旨通知日本外務省據此則黎氏似係依據舊約法就職惟其實情似尙有疑云（十六日） 
　　漢口電　此間接到急報駐湖南寧鄉縣之軍隊三營受民黨之運動殺連長以下十餘人圖謀獨立其勢極張云　　（十六日） 
　　東京電　日本政府對袁氏殁後中國時局之意向聞於七日閣議决定日本之方針此際日本以好意對黎新總統與以收拾時局之便宜廟議旣决因黎總統就任之後亦欲熟知日本之意向故日本政府依據閣議所决定聲明黎氏捨其私心尊重南方意見眞誠努力收拾時局統一國内事業且將袁氏從來所取如以夷制夷之對日政策全然排斥了解兩國互好益謀親善能如是眞爲東洋平和則日本不辭援助黎氏云云一面並以非公式對列國示此態度列國亦均了解日本之態度蓋日本此際所望於黎政府者惟速收拾時局力謀國内統一一面以東洋平和之目的益進中日之親善無他意也現在中國有南北兩政府然此際因國際之關係惟有承認北方政府以此對黎氏求其收拾時局統一國内中國之時局爲内政之問題非他國所能容喙除中國自行收拾外無他道日本政府鑒於中日之關係故對黎氏通其前述之意其對南方亦願深知日本意之所在忠告南方此際務去感情鎭靜考慮中國之利益以處時局云　　（十六日） 
　　東京電　日本首相外相陸相參謀總長軍令部長及各次官次長等定於明日（十七日）午後一時齊集早稻田首相私邸協議對華問題關於日本所採之方針等事件　（十六日） 
　　東京電　據可信方面報稱英國駐北京公使朱爾典氏將於七月回國繼其後者爲阿爾斯敦氏　　　（十六日） 
　　東京電　東京接到歐洲特電云巴黎經濟會議已於十四日開會與會者英國爲波拉羅氏澳州休芝氏.加拿大加斯德氏.俄國波古羅斯基氏.義大利旦克氏.塞維亞馬爾基諾威芝氏.比國列安氏等法國委員蒲利安氏被推爲議長議及法國提出之對德經濟同盟案他如關稅之同盟殖民地之同盟通商聯絡之細目等亦將付議　　（十六日） 
　　東京電　美國飛行家阿德司密司氏今日在札榥飛行之際因發動機忽生障礙從五百米突空中墜落右足折斷一時悶絶　（十六日） 
[戰電（英人路透電）]  
　　巴黎電　今日下午公報云敵軍猛轟末斯河右岸之法陣地但未以步兵進攻今晚公報云凡爾登北面全陣線有間斷之砲戰他處無戰事　　（十四日） 
　　巴黎電　半官報論凡爾登戰事之沉寂謂德軍刻取觀望之態度因德軍所視爲危險之事今愈顯著故也　　（十五日） 
　　倫敦電　萊其斯基將軍之軍現正力爭成洛維資而俄軍復由魯克猛掃而西以取佛拉狄米爾伏林斯克又向西北西進窺柯凡爾該地乃敵軍鐵路及敵軍西陣線與南陣線交通路最要之中心點俄軍如能攻陷則戰於柯凡爾至薩尼鐵路之奥軍與里哇波爾特親王所統之巴伐里亞軍右翼均將處於不利之地位故此舉之得失關係甚大也　　　　　（十四日） 
　　羅馬電　今日公報云星期一晚奥軍攻擊波細拉陣線大受損失而退期二日敵軍猛轟自亞狄巨至白倫太之全陣線意軍回擊甚力奥軍希圖奪回意軍所佔土波伊特之陣地失敗而止（十四日） 
　　羅馬電　意國國會議長波士拉斯刻正會同他員組織新内閣　　（十四日） 
　　彼得格勒電　今日公報云俄軍仍在至羅馬尼亞邊界止之全陣線擊退奥軍兩軍今正力戰以爭成洛維資橋端砲台奥軍猛拒由魯克進攻佛拉狄米爾伏林斯基之俄軍敵軍在布柴資北面俄軍近小受挫處回攻甚但猛俄軍已將斯特里巴河右岸之敵軍擊退且渡河佔據左岸之高地高加索有土國大軍向貝格達方面取攻勢爲俄軍所阻　　（十四日） 
　　彼得格勒電　俄軍向柯凡爾乘勝進攻該鎭旦夕將陷　　　（十五日） 
　　瑞典京城電　昨夜波羅的海白拉維根外有德國武裝漁船與敵船交戰四十五分鐘之久漁船一艘載傷兵五人駛抵尼柯平不肯宣布情形據報載波 
羅的海戰情云德驅　艦三艘輔助巡艦一艘武裝漁船數艘護送商船十三艘向南駛行途中爲俄國驅逐艦及潛艇所攻德護送隊即散逃商船則向瑞典海濱駛逃聞會被沉數艘德傷兵有續抵者　　（十四日） 
　　倫敦電　柏林承認星期二夜德船在瑞典東南尼柯平　外爲俄國驅逐艦四艘所攻致沉輔助船一艘謂該船中彈起火船中之人乃炸沉之船長等大半遇救　　　（十五日） 
　　華盛頓電　今日威爾遜總統手執國旗率領男女小孩共七萬五千人游行街市表示國家須有充分海陸軍之必要後向衆演說謂生於異國者欲破美國政黨而利外國之謀必須遏止　　　十四日） 
　　聖路易電　民主黨大會主席格林氏預料威爾遜必再獲選爲總統衆聞其方歡呼不巳直至主席請止始罷各代表請格林重述其演說詞中之警句格林乃言曰至道理使吾人舉槍時榮譽使吾人拔劍時則吾美人願戰願死衆歡聲大作前國務卿白里安坐於報館訪員席中聞格林之言感動流 
淚曾場中人乃大呼曰威爾遜之政策使白里安滿意矣　　　　（十四日） 
[公電]  
　　駐日代理公使劉崇傑上黎總統電黎大總統鈞鑒公以舉世重望依法繼任中外悅服實爲邦家之休謹申賀忭竊維時局艱危至今已極外禍所迫可以立亡然欲安外必先定内定内之道端在立法大法定則國人歸心人心協則外悔自減民國元年約法實爲立國之基爲國人所　而不舍者伏願立頒明令宣告恢復以與國人更始一面召集參衆兩院俾决國家大計以公德望依法律而秉國鈞全國人民自當心悅誠服觀聽所繫且及四鄰轉危爲安在此一舉崇傑在外較久觀察所得未敢緘默敬謹上陳惟祈埀鑒再外交情形迭經詳細電報外交　并請賜察駐日代理公使劉崇傑叩陽 
　　又致段祺瑞電　段總理鈞鑒國難紛乘公以柱石之躬負　轉之任黎大總統依法繼任晏然無驚此間議讑極表滿足堪慰廑念茲請就崇傑觀察所得爲我公陳之夫内擾猶僅戕民外患立可亡國人之對我南北决無所愛憎一惟利益機會是視當今救急惟有先求自固而勿授人以𨻶黎大總統就任外論已一致表示釋嫌惟於吾國今後能否根本妥協重見平和猶復懷疑未已目視手指其機甚危我若内政解决稍遲恐即有不堪設想之難局破空而至竊以今日國事已成一段落若約法立復國會立開則内外難局亦即立可 
收拾蓋大法定則國人歸心人心協則外侮自減伏願决排萬難請大總統明令恢復約法召集國會以奠旣危之國基而防緊迫之外禍及今不爲後恐無及崇傑駐外稍久外情較悉决不敢作無病之呻吟以動國人之視聽除詳情迭經另電呈報外交部乞賜核察外急切上陳惟祈垂鑒駐日代理公使劉崇傑叩 
　　蘇議員鄭斗南致北京電　北京黎大總統鈞鑒公就大任薄海騰歡惟依法繼承應依臨時約法之四十二條所稱二十九條非是乞更正宣布江蘇參議員鄭斗南叩蒸 
　　附致段國務卿函　芝泉先生大鑒敬啓者項城逝 
 
 
 

Page 3

 
 
世黎大總統遵依約法代行職權南北爭端已從根本上解决伹使此後政局一以法律爲制裁意見消融　非至幸顧羣雄環伺人各有心帝派未鋤猜嫌易啓其隠身黑幕者且欲收糜爛之權利以陷全國於淪胥内訌不休外患靡巳此誠危急存亡之秋也先生履變下驚處危不亂代謝之際布置從容深足令人欽佩惟是政策不宜曖昧對於從前獨立各省及現時擁兵諸將領亟應掬示肝鬲相見以誠於毅力宏願中　意以眞　行事使人人有法紀觀念以自傾向於國家各存纓冠被髮之心而免兄弟鬩牆之禍時勢尙可以挽救否則魯難未已杞憂方深而一二野心家方且利用時機以挑動惡感法蘭西之亂延七世美利堅之慘演百年豈宜再見之今日惠此中國以綏四方我知匪異人任也肅此藉頌動祺江蘇參議員鄭斗南謹上 
　　黄克强致譚石屏電　石屏先生鑒袁逆自斃餘孽猶存黎公若能依法圖治亂萌可遏有違此旨興亦弗承公老成望重叱咤風從倘有偉畫隨時見示爲　黄興 
　　沈定一等致章太炎電　北京章太炎先生鑒復法無討論餘地遲不履行魔高可想公能爲力則請督促中樞否則即日南下免嬰孽障沈定一沈祖縣銑 
　　黎總統復沈定一電　沈君定一鑒文電悉共和國家期於法治執事熱忱救國示我周行式拜嘉言並紉公誼黎元洪删 
　　于邦澂等致北京電　北京黎大總統段芝泉先生鑒蒸電雖非親自拍發然已得澂等同意他人承認與否槪不過問刻仍積極進行以舊約法實行之日爲本軍解散之期于邦溦吳非楊俊民叩 
　　鄒劑平通電　北京黎總統段芝老廣東岑撫軍長各省護國軍都督參衆兩院議員公鑒黎公繼任段老負責表面治安似已千穏萬妥矣不知治國之道當先治本根本不治則枝葉　附國都者一國之根據地國都不祥則政治何由發展今共和復活萬不宜仍以專制腐敗之區爲號令全國之地鄙意擬定南京爲都會請段老留守北京鎭攝北方一面迎黎公至南京就任召國會立内閣用新人行新政開誠布公一洗從前頑固官僚之惡習示天下以維新之象願當局諸公毅然决定不可一誤再誤須知正本淸源在此一舉時不可失稍縱卽逝今日不爭後悔何及幸諸公速國之鄒劑平鹽 
　　直隸將軍朱家寳通電　昨准河南趙將軍田巡按使虞電内開此次黄陂就任宜依據民國二年十月九日前臨時大總統公選憲法會議議决大總統選舉法第五條之規定正式繼任等語家寶默觀大勢體察　情黄陂繼任中外傾心一髮千鈞安危所繫當此政治刷新之際自非確遵眞正民意不足以振興耳目鞏固共和汴電所論固屬根本至計竊謂溯流宜從其源揣末必窮其本大總統選舉法本由約法　出大總統選舉法旣宜復舊而產大總統選舉法之母　自不應從新且按之事實舊約法爲内閣制新約法爲總統制現旣施行閣制則總統制之新約法當然不得復存况現行政府組織令本已斟酌時宜經前大總統以明令公布是規復舊約法即前大總統已認爲必要而先露其端倪今苟繼續實施旣適於今日之國情更足以定人民之趨向亟應特頒明令一面規恢民國元年所定之約法一面迅速召集正當國會編定憲法藉納國家人民於法軌之中惟元年約法亦有束縛過甚之處揆諸事實扞格難行應於召集國會後由國會詳審國情體察民俗提前量予修正爲編定憲法之根據庶目前旣有可遵之法制日後亦得完美之憲章因革損益似較協宜用特布陳佇候明教倘蒙贊同即懇會呈大總統宣布施行朱家寳 
　　黄溯初致梁任公電　梁任公先生鑒借華密今日唔段芝老商回復舊約法及國會事宗旨與公同惟辦法極主嚴重欲以申令說明爲解决約法問題召集各省代表每省三人刻期到京會議並由國務院通電各省此項代表推任各該省舊國會議員議决後據以發表請轉商各方面速電復北京長安飯店羣文 
　　梁任公復黄溯初電　北京長安飯店黄溯初兄文電今日始譯出芝老主約法復舊　慰惟各省派三議員代 
表解决似可不必且難辦到政府但當發一簡　申令此非以命令變更根本法不過將已成事實依法宣言望勿引嫌此問題不决一切善後辦法無從着 
手再延旬日流言益滋於收拾大局妨礙實多議員代表推舉甚難恐生枝節鄙見如此少川在座意見相同芝老電約來京超斬焉縗絰實不克行乞代致意求諒超銑 
　　梁任公致籍亮儕胡海門電　南京將軍署籍亮儕胡海門兄蒸電悉頃得京電稱已决　法復舊派宗孟到　疏通並屬超與濟武來寗會商超斬焉縗絰實不克行且並華帥處亦不便直接通電祈轉達乞諒舊約法誠多缺點但規復後國會可集修改自易再欲圖南北統一宜速廢將軍巡按官制一律改稱都督此官制行後於軍民分治并無實効徒蹈督撫同城舊弊致庶政叢脞乘此規復舊制使一省事權歸一實救時要策而獨立㾗跡不拭自消爲利最大乞商華帥毅然主持超文 
　　又電　南京將軍署籍亮儕胡海門兄請告華帥主規復舊約法速集國會制新憲否則經年不能開國會將生奇變切宜注竟勿生枝節超蒸 
　　梁任公致段芝泉電　北京段芝老鑒删電敬悉本當趨詣襄公賢勞但聞喪未逾三七斬焉縗絰不可以人公門且恨抱終天神志昏墊更不能有所擘畫補益方命之罪伏希矜原今日收拾時局必須先有數事一新天下耳目則以後建設迎刃而解公旣力任其難超棉力所逮當間接自効不敢規避啓超稽顙銑 
　　鈕永建致北京電　北京黎大總統段芝泉先生南京馮華甫先生均鑒頃　魯電張懷芝乘民軍不 
備奪回安邱臨朐等縣竊念民軍因尊重政府息兵意旨停止進取迺張忽稱兵挑釁此端一開設民軍爲正當防衛再見干戈責將誰屬除電軍務院外謹聞護國軍駐派軍事代表鈕永建叩諫 
　　鈕永建致肇慶電　肇慶軍務院鑒頃得魯電張　芝乘民軍不備奪回安邱臨朐等縣本日永建電致黎總統及段馮二公文曰民軍因尊重政府息兵意旨停止進取迺張忽稱兵挑　此端一開設民軍爲正當防衛再見干戈責將誰屬云擬懇鈞院嚴重主持以平公憤而杜後患 
永建叩諫 
　　鈕永建李鍾珏致黎總統電　北京黎大總統鈞鑒魚　計荷賜覽陰霾　翳旭日初升欲　國基首崇法 
治曷云法治自誅廢法亂法犯法之人始吾民陷水火久矣自解散國會省議會而民口以箝收　禁錮敢言之報紙而民耳以寨偵探密布於道路檢查徧及於舟車而民之身體自由以失一方旣拘攀其身心一方遂恣吸其膏血併國家地方兩稅盡鏟自治根苗假淸理淸丈爲名巧奪人民財產明明官契有效也必驗而稅之明明烟土有禁也反稅而縱之苛令密於牛毛惡政猛於虎口而政府方以其賊民手段之高下定動章賜與之等差旣剥民之資財復殘民之生命苟涉嫌疑形跡立歸軍法範圍本其視民如芥之心演成殺人如麻之慘當事不敢一呼寃司法不敢一舉劾至乃明殺之不足而繼以暗殺嗾其黨徒賊我賢良滅絶世界人道喪失政府資格軍興以來北兵所至田廬恣　焚　子女供　淫掠瀟湘上流赤地千里瞿塘峽口白骨萬家見於難民血書載入西人報紙凡滔天之罪虐豈罄竹所能書又其甚者若去年救國儲金騙取國民汗血金錢勒充帝制運動經費若近日中交停兌猶弄　後殺人計畫斷送一般苦力饔飱二三年來害國殃民之舉誰爲爲之孰令致之袁氏已矣永建等雅不復有所言惟當朝非有　來則獨夫豈必桀紂今者大總統依法踐位以福吾民吾民亦忍死須臾以觀新政不意人皆曰殺之諸凶猶　與衆共棄之顯戳試問内何以平全國人心之怨憤外何以示列强政象　淸明抑永建等尙有不忍言又不能不言者方今國本猶搖人心未定若置此諸兇不問設異日復有籌安故事倡帝制邪說者國家將何以處之况日來　辟陰謀謠言四起在吾民驚弓若鳥初非敢有快圖報復之私在大總統疾惡如讎奈何不以是爲保障共和之劵夫恢復約法召集國會凡以昭法治也今國有廢法亂法犯法之人其事實已共見共聞其證據亦如山如海而尙不立予罷黜付之法庭爲問法於何存治於何望永建等志愛平和欣聞繼　實是爲民請命非敢責難於公惟冀施行幸寛嘵凟鈕永建李鍾珏叩銑 
要聞一 
[北京尙遲疑約法問題]  
　　時局中所關係重要者除懲辦禍首外卽爲恢復舊約法與舊議會兩項問題此數日來北京政界爲此二事曾屢開會議彼等意見以爲舊約法爲時勢所必須及全國所期望然新約法亦爲一種法律性質尙未完全消滅其效力如須消滅應有一番正式之手續以命令消滅一節似尙不能施行因新大總統旣期望成立法治國應仍依循法律上著手斷不肯以命令變更法律至於新約法根本上已自不能存在之一層則非彼輩所能思及矣現聞所議决之趨向擬召集從前各舊議員來京開一特别會議（即兩院會合會之性質）並不以國會名義討論各項法律上重要問題以定最後解决辦法有擬將於日内公布施行之耗又據國務院人云段内閣於十三日午前晉見黎大總統時曾陳明恢復舊約法應行籌備各手續擬在國務院即時分派留學東西洋之法政專門人員組織臨時審核法令委員會一處預定除特派委員長由司法總長兼領外另以法制局長及司法次長爲副委員長外特派會員三十人限以兩個月將所有已頒之法令與共和政體牴牾者分别廢止酌加合法之附則先用教令公布以補不逮以便施行無滞俟國會召集再行提出追認或另修止以上兩說未知孰是律以正當法理皆非現在所宜有之舉動後一說仍派一班官僚修改其名義之不正當理由之無所根據與袁氏所修改之新約法正自相同如此議果行其不能得國民之承認可斷當矣 
　　又十三日午後一時餘段奉黎總統特交有關恢復舊約法應議之問題據聞爲現據淸皇室特派代表内務府大臣世續呈請以聞將廢止現行新約法因優待淸室條件載在其中如經恢復舊約法時請另以命令申明仍照民國初元永不變更等情是以特交國務院併案核議探之預議大綱允於取消新約法時另頒明令申明保存前訂條件至應否附入約法抑另訂入民國憲法一節等國會召集後提出表决 
[粤東對於黎總統情形]  
　　一慶賀　粤垣昨（九號）因黎大總統經已正式就任特即舉行慶祝大典是日都督府佈置極爲華麗門外密佈盆景滿懸生花綠葉及旗燈綵門二門佈置尤爲莊嚴璀璨正中懸一極大生花横額題有攬轡澄淸四字并旁以生花聯其中砌有聯語云民意經路易摧殘傾九洲鐵難鑄此錯共和是華翁創造繫千鈞髮賴有斯人行禮地點即在二堂正中排列國旗軍旗九點鐘後在城文武職官均已蟬聯魚貫而至皆穿大禮服迨至十一點鐘龍都督亦身穿大禮服步至禮堂旋即率同各官齊向軍國旗下行禮如儀禮畢奏樂燃砲而散又是日懸旗慶祝者除各衙署局所學校外各街商店住宅數亦不少城内小市街雙門底惠愛街及城外揚巷下九甫十八甫打銅街等處懸旗燃砲慶祝者尤衆當午間省河各軍艦鳴砲恭賀城廂内外各住户亦即燃燒串砲是日上午天氣殊佳陽光普照一若彼蒼亦已表示歡迎者除官場電京致賀外商界則商務總會於庚日電京云北京黎大總統鈞鑒頃得電傅欣悉我大總統已繼承就任普天同慶從此鞏固民國福利商民謹偕全粤商場升旗慶祝商電馳賀廣州商務總會總理陳勉畬協理胡頌棠曁全體同叩靑印民黨則陳炯明同日電賀黎大總統云北京大總統鈞鑒天相中 
國巨憝云亡公今繼任中外同欽再造共和曷勝舞蹈主持民意整飭紀綱惟公是賴謹率同人先馳電賀陳炯明曁軍人等同叩庚據此以觀可知粤中各界對於黎大總統之心理矣 
　　一籌議　月之八日肇慶都司令部特派參議周汝敦（號厚堂）及滇省護國軍第二軍參議王有蘭副參謀長成挄（號谷采）來粤謁見龍都督聞其原因係以袁氏雖死黎大總統亦經正式就任惟北方袁黨態度如何均當注意以免黎大總統展佈新猷有所掣肘故查特與龍都督籌議今後繼護民國之進行方法是日下午龍都督并在署内治酒爲之洗塵計列席者尙有楊道尹毅廷李總司令金三李梯圑長錫三李副司令如松等席間多時討論直至夜候十時始散各專員亦即辭回堤岸中興旅館憇息又聞是日早岑撫軍長致電都督府云黎副總統現經就大總統職務則南北戰事自可和平解决各省護國北伐軍似宜緩進俾免糜爛地方伹須就地堵禦以防帝黨除咨商各都督曁各總司令外特請酌予辦理 
[鹽欵與主權]  
　　十四日英文京報云友愛中國之某外人致書記者以助袁摧殘國家者所貿然提出之問題保吾人之注意中有一警句曰中國命運刻在存亡未定之際新政府尙無所振作噫此誠驚心動魄之言也袁死矣招引外人干預喪失中國主權之慘劇遂未及演完第袁雖死而袁之鷹犬依然盤踞尙能完袁氏未竟之事業焉代理財政總長周自齊奉其黨魁梁士詒之指使向銀行圑請求交付鹽稅餘欵此種舉動勢將釀成外人監督財政之局於是新政府將遇一極重大之問題此層記者前已痛切言之記者决不服從外人要求以監督中國未抵押外債之入欵而以鹽欵交付前欲壓倒南方之黨派致危及國家利益則尤非記者所願聞夫梁周等乃南方有力者所欲與國人共棄之者也今若信賴此種人物之力向銀行圑請交千百萬巨資以供國家正用則是以南方對於梁周等性質行爲之觀念爲不當矣要知南方觀念乃全國稍有知識者之觀念在南方固斥梁系中人奸謀叛國而居於逆謀活動中心點之北京者亦莫不知南方之仇敵若仍盤踞要津則所謂中國良政府者乃必不可能之事也或謂梁系中人一時不能完全去之記者敢謂抱此見解者直是太無膽量太無决心梁等爲袁氏畫策以破壞民國爲快黎總統與段國務卿未嘗不知之且曾不惜犧牲其自由與生命以爭之梁等欲以武力達其目的凡有爲袁 
氏踐位之阻力者皆在誅殺之列若袁氏與其回臣如願以償則梁啟超蔡鍔與其他保障吾人自由者將盡爲刀下鬼矣軍隊南下入蜀入湘淫殺掠搶無所不爲當袁氏病榻彌留之日軍隊猶紛擁而前欲奪成都而侵浙省再肆其淫殺掠搶之行爲俾袁世凱梁士詒周自齊曹汝霖得以續享亂中國之機會焉今若容留此輩如袁氏未死覇權獨握時之情狀則寗獨爲國民之奇恥大辱且亦爲國民之罪惡若政府縱容梁等多握一日之政權則國家所受賜於梁等之瘡痍亦多一日之潰爛梁等不去則南方决不信任北京而託以中央政府之大權南方爲國家利益計必繼續堅持其適當必要之要求至梁等退出政界而後已也原按此篇甫脫稿梁士詒辭職之消息適至但梁縱去而與梁同一鼻孔出氣者尙留戀在位故此篇正不可視爲明日黄花也 
[解决時局之寗垣政訊]  
　　新政府派林長民南下頗於解决時局各項問題有重大關係中外人皆注意林於十三晚抵寗馮華甫留住軍署十四日上午十時齊巡按前來會晤遂傅集各上級軍警長官會議徵求南北統一政見林當衆發言謂黎大總統遵照約法繼任賴諸君和衷其濟同扶危局際此邦基再造一切建設諸待討論特提出三項條件（一）請馮將軍與南方政黨協商先取消軍務院而後召集參衆兩院議員組織國會恢復舊約法（二）實行改組完全責任内閣度（三）緩辦帝制禍首（四）特赦黨人分别辦法馮將軍當允擔任但須先將一三兩條電商各省同意再行電復下午四時始散昨（十五）馮設宴參謀廳邀請齊使陪讌晚餐今早林乘汽車出城回京復命 
　　自項城死後張勳曾請晉京奠弔袁氏並表明擁戴黎大總統之心跡藉以息復辟之謠諑現奉國務院電以善後未定以前暫緩北上遂即中止張嗇老係國内一大實業家當帝制暗潮潛伏時辭農商總長回通雅不欲與聞國事現值黄陂繼任國政急待刷新屢接段内閣電請晋京襄助國事聞於昨日由通來寗即將乘津車入京 
[南京快信]  
　　聞馮將軍前日又有極長電文一道致政府請懲禍首實組内閣恢復約法迅籌紙幣兌現 
　　馮將軍昨接段内閣電恢復舊約法已經閣員全體贊成 
　　滬上要人公推范源濓周善培二君來寗會晤馮將軍商槯要政 
　　聞王芝祥奉派赴兩廣宣慰不日出京由甯赴粤聞四月份教育經費可望發放半數 
　　馮將軍擬派第五混成旅長劉潤田即日赴蘇州會商朱兼使或傅蘇常鎭守使缺將由劉接充 
　　近日各屬解到正稅現欵甚巨聞各釐局稅所本月收入頗旺 
編輯餘談 
[言論一致（飄萍）]  
　　自帝制問題發生以來除一二有特别關係之報紙以外言論可謂一致或曰袁氏倒後一致之現象殆未見其能久持乎 
　　今袁氏旣去世矣而關於解决時局之意見各報仍爲一致此最佳之現象也雖其中有和平與激烈之不同而最後之目的則一吾願和平者勿因遷就而離其目的尤願激烈者勿因直追而過其目的以不偏之言闈不易之理乃今日言論界之職責也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[帝制派有下台消息]  
　　張勳電請　刻據某方消息云徐州張定武將軍紹軒於日昨（十二日）下午七時拍來密電一道要求政府實行懲辦禍首其内容略謂梁士詒朱啓鈐楊度袁乃寛等利祿驚心不顧國家存亡去歲藉辦籌安會密電各省運動帝制耗欵數千萬演成西南一带兵連禍結不忍言狀所最可惨者致令袁前總統羞憤致疾抑鬱身亡曷勝追悼倘再任彼輩（指上列諸人）飽攫金錢逍遙事外天良何在國法奚存特懇從嚴懲辦以儆將來而慰靈魂云云聞此電黎大總統接閱之後深以爲然現正與段總理磋商辦理一切手續頗爲嚴密其結果尙未見諸明文 
　　梁黨辭職　稅務處督辦梁士詒現在輿論甚爲不孚外間攻擊不遺餘力惟聞梁氏尙自以爲財政非渠莫辦頗復奮然自任不稍灰心日昨探聞梁忽提出辭職書黎總統是否准其所請尙不可知但梁 
忽於此時求退最足惹人注意或者染之此舉别有作用亦未可知此外如外交總長曹汝霖内務總長王揖唐財政總長周自齊司法兼農商總長章宗祥亦均提出辭職書京中人士見此情形對於内閣改組之說遂益加注意又據英文京報云帝制禍首全國罪人稅務處督辦之梁士詒昨已上書辭去差使必可照准大約日内即行發表至梁氏辭職後果有何等危險與否尙待續報又云交通次長葉恭綽爲梁士詒之第一要人盡人皆知此次梁士詒失敗受全國人之唾駡葉氏見機而作欲借此脫離巳於昨日呈遞辭職書惟是否批准尙不可知交通系之根柢深固即使葉氏去職亦必爲暗中之把持不在乎表面之去留也又葉氏經於日前避往天津梁士詒則尙在京寓其本宅内云 
　　　樊山推薦　黎公繼任大總統發表之後中外人民爭先致賀以表歡迎某報曾載孫少侯電賀黎公一節各界已傅爲笑談茲聞中國才子樊雲門氏亦於日前上書恭賀文詞典麗燦然可觀然細按之實無義意可尋内有龜山毓秀誕生聖賢一語將黎公比於尼聖亦殊未恰並聞隨同賀書更有條陳一紙主張大借外債維持金融適與黎公宗旨相左其中又有請徵聘海内遺宿一條似與黎公意見 
不背但呈中列舉多人皆非知名之士如易順鼎曾重伯等樊皆薦諸政府以爲海内遺宿聞黎公覽閱未終即一笑置之 
[項城遺恨與袁氏家族]  
　　袁項城當彌留之前曾有遺囑於家人凡大公子二公子三公子及女公子以及姬妾等一律返回項城原籍即由其五弟世輔主持家務四公子五公子六公子七公子仍請嚴範蓀氏帶往英倫留學入公子　次則擬就學於徐菊人徐氏以與項城交厚數十　　巳允可又京文京報天　　十　項城　留時　在公府侍疾近據其對人言當時袁氏連批其長子克定之頰三次並嘶聲責駡謂余事事失敗皆由於汝　　遂昏絶云 
　　項城葬儀事宜在辦理喪事處着着進行所有運靈花車各事已由交通總長曹君汝霖擔任籌畫聞袁氏之四公子及八公子業於日前回籍籌備安葬事宜其葬地係在河南彰德之項城縣塋域至於項城所遺之資財誠難則知其詳數惟帝制派人物近乃在外代袁氏訴苦至謂項城一死其家且不能自活某帝制派報託爲黎總統之意謂項城在日素不以家產爲事致身後甚見蕭條且家口衆多每月需大宗費用其諸公子目下亦非出仕之時養畜之資將何從出故擬除治喪費外更籌贈鉅欵作爲全國國民賻儀云云其實以雄才大略自視不可一世之袁世凱死甫經旬而家人婦子遽仗賻贈以爲生存事實上恐尙不至此彼帝制派之心理儼然一腐敗官僚借喪事爲告帮之故套或因人言袁如何豪富而代爲掩飾然其究視袁項城爲何如人物或亦未之深思也 
[徐州軍署會議紀]  
　　徐州會議之内容已據寗訪員報告載錄昨報茲由徐州方面寄來一稿大約係機關中人宣布者其異同之處明眼人自能辨之也 
　　江寗會議本由張溤倪三將軍發起於五月間在寗集議數次嗣因南方獨立各省久無覆電適聞項城逝世因卽宣告散會張將軍以國家多故來軫方遒乃電請馮將軍轉邀北方各省代表歸途過徐小作討議於六月九日下午二鐘在徐開會與會者有直隸代表吳　劉錫均奉天代表劉錫鴻吉林代表戴蓻賞孟星魁黑龍江代表李景林張藻宸山西代表崔廷獻李駿河南代表畢太昌京兆代表高紹陳熱河代表夏東旭察哈爾代表李竹筠徐州鎭守使張文生徐海道尹李慶璋安徽軍署參謀長萬繩栻共計十有六人由張將軍主席茲將是日會議情形並各代表發言次序詳記於次 
　　主席委任萬參謀長代爲宣讀開會大意及所提要綱十條萬參謀長起立宣言云敝上將軍命意以爲自滇黔各省借口帝制倡言獨立以來兵連禍結南北交困袁大總統曲徇衆意以息事寗人起見早將帝制撤消爲國之心昭然若揭不意彼方膠執成見猶堅以退位爲請桂粤等省又相繼效尤足見有心搆亂無意和平退讓益多則要求益進國本一勸立召分崩將來把持政權攘奪私利國家從此更無安寗之望我同志各省軍民長官各處一方彼此意見多不相謀道路謠傅殊難得其眞象敝上將軍與馮上將軍倪將軍用是有召集江寗會議之譽幸承各省軍民長官不棄選派代表尅期來寗　上將軍心或無旣惟以防務所覊不能親自列席藉參末議抱歉殊深嗣經代表諸公一再討論多數皆以固結圑體鞏衛國家爲宗旨維持大局人同此心衆志齊一當經公推馮將軍主稿電致獨立各省令派代表到寗與議不意多日未接復電今者袁大總統即世遂令此會幾無結果伹散上將軍尤有厚望於此會者則以招集初意本　　衛國家旣欲鞏衛國家斯不能不擁護元首此實出於對内對外之公心並非有私於袁大總統之一人今袁大總統雖薨而國家仍然存在我各省軍民長官均擔負地方重任對於國家前途應取何種政策始爲正當精確自非固結圑體一致進行不能期於永久用特派人到寗邀請諸公到此小住以便籌商茲就管蠢所及擇其最重要者數端另列要綢共同討論如果意見相同即行定議歸告各本長官切實進行至於將來國家應辦事宜千頭萬緒非此俄頃時間所能計議完盡各省軍民長官倘有所見仍祈隨時電商以啓愚蒙惟諸公其留意焉現在所提要綱共有十條（一）尊重優待前淸皇室各項條件（一）保全袁總統家屬生命財產及身後一切榮譽（一）要求政府依據正當選與舉手續速行組織國會施行完全憲政（一）催促滇黔桂粤浙蜀陜湘各省取消獨立倘若固執成見仍以武力解决（一）絶對抵制迭次倡亂一般暴烈分子參預政權（一）嚴整兵備保衛各本省區地方治安（一）抱持正當宗旨維持國家秩序設有用兵之處所需軍旅餉項仍當通力合籌（一）擬俟國事稍定聯名電請中央實行減政罷除苛細雜捐以蘇民困（一）嗣後中央設有弊政足爲民害者務當合力電爭以盡忠告之義（一）固結圑體遇事篝商對於國家前途務取同一態度敝上將軍之意略具如此請　代表逐綢討讑 
　　直隸代表吳君宣言此十條大綢代表等無人不佩服無人不贊成實爲緊要提議 
　　黑龍江代表李君宣言代表對於此十條非常佩服目前國家艱危更甚各省必須固结圑體且必須較前益加固結如前云籌兵一萬者現在必須加籌二萬前云籌餉二萬者現在必須加籌四萬方可以對待一般暴烈分子因此一般暴烈分子志在搆亂此後决不能望其安靖（荒謬之至）非大家固結圑體不足以抵禦之惟欲固結圑體則必須公推一資望隆重之人爲領袖遇事電商始易聯絡 
　　京兆代表高君宣言南方借帝制爲倡亂之口實其實彼輩皆是攙亂分子現在袁大總統雖薨而國事紛繁我輩必須通力合籌固結圑體極力維持 
　　奉天代表劉君宣言張上將軍所言辦法極是但固結圑體若徒託空言而無實際不能有效此次會議之後各代表歸報各本長官必須設立一固定機關似較切實 
萬參謀長宣言敝上將軍對於國家之事當仁不讓無不切力維持倘各省軍民長官遇有電商各事自當竭力作去以爲各省之先惟可不必另立名目另推領袖之人轉多關碍 
　　山西代表李君宣言此十條大綱本代表非常佩服我同志各省自此會之後必須固結圑體一致進行倘有不利於國家者必以公數視之竭力掃除以保治安伹此次各代表來徐原爲南京會議作一結束至於此後辦法仍望各省表示决心堅持到底 
　　山西代表崔君宣言本代表對於張上將軍所提要綱極　　　並代表山西全省　全　　 
吉林代表孟君宣言敝將軍之意以鞏固國家　宗旨南京會議人皆以爲擁護袁大總統面設其　以鞏固國家爲前提保護袁大總統猶其次也南京會議以袁大總統薨逝遂行散會未免猶非開會本旨幸而張上將軍有此最後之固結圑體辦法實足爲南京會議之後盾敝代表意見現在宗旨（一）須擁護國家（二）須保護中央（三）須擁護繼任總統現與會者僅止北方數省代表江南各省尙未有人前來意見何如尙不可知是此會似不能便此結束仍須設法令各省或　一人在徐聽候續議或隨後招　必須作爲永久之局 
　　萬參謀長宣言此會本係臨時會議如果永久延長未免不合但使各省軍民長官宗旨相同圑體固結有何意見可以密電相商　竟派人來此一行如再有大事發生另行招集一會亦無不可河南代表畢君宣言此十條大綢捎有智識者無不贊成適萬參謀長所言此是臨時會議但爲固結圑體起見以後有事可以隨時派人或電商所有張上將　之　各省代表　告各本省長官　無有不遵行者 
　　萬參謀長宣言此次各省代表回省之後務將今日所議情形報告於本長官如本長官另有意見再行通電籌商 
　　張上將軍宣言本上將軍所提此十條宗旨正大光明絶無一毫私意　於　間所望到會各代表致意各本長官務須竭力固結圑體一致進行但與國家有益之事本上將軍無不力任其難 
　　萬參謀長宣言敝上將軍另有一言敝敝參謀長敢請代爲聲明現在上海報紙盛傅北京有復辟之說而南京亦有此謠謂敝上將軍此次請各代表來此會議實别有用意未免妄相揣度豈知敝上將軍素日宗旨遇事皆以國家爲重决不以私人意見有　勉强惟因在前淸時受恩深　而袁大總統二十年知遇之感亦非恒泛故自民國成立以來每對人言君恩不可忘知遇之恩不可負吾於二者之間求其適當而已但雖如此决不肯以個人之私見違背公論致妨　大勢之所趨卽如共和初起時敝上將軍本意雖不十分允洽然以大衆皆以共和爲宜則亦贊同以徇衆意足見敝上將軍對於國家政策毫無成見但求能治能安而已現在黎大總統依照約法就職任事國家付託得人各省所當合力維持共圖久遠乃有此等謠傅故不能不向各代表一聲明之各代表謂張上將宗旨正大有此聲明益見光明 
　　萬參謀長宣言此會大綢現經大衆贊同擬即通電各省（衆贊同） 
　　山西代表崔君宣言綏遠代表因有職務在寗未來對於此事無不贊成甘肅代表亦然 
　　河南代表畢君宣言葉道尹前次　寗認籌軍餉此後如有需用之　仍照前議承認討論至此遂由主席宣告散會 
　　再直隸添派代表兼山東新疆代表胡商彝因事回濟本日到徐已晚未及與會又山東軍署代表施從濱於次日始到經將會議情形告知亦表贊同 
[袁死前之肇慶北伐軍出發紀]  
　　滇軍司令李烈鈞於月之四號派撥兵輪數艘拖带河頭船兩艘運載馬隊四艘運載砲隊步隊出發先到石象五號早鼓輪赴淸九時許抵步寄　河干其馬隊各船停泊草洲海面其送帥之平江兵輪則泊南門　頭各商店聞之紛紛燃　串　備極歡　且連日細雨零霏而届時天朗氣淸咸呼佳遇惟陳福祥於先　接到李司令咨會時恐有暴徒乘機擾亂故　即嚴加防範並於是日撥出大砲多具安置城基加派軍隊控制其松樹崗各　扼要亦均派兵數連駐紥及將四處城門關閉適是日午節游人多苦之 
　　昨（六日）張司令開儒所部駐天寗寺之軍已陸續下船此爲第五帮是日上午張司令親到指揮將開花砲數十尊及軍實同時分運下船馬騾約三百匹則用西江船分載　有蔴包綑載之馬糧亦載三船軍　之充足可見一斑又初七日駐五經里之滇軍中央軍潘圑長已督带全圑開拔赴韶有大梧船三艘以榮生艦拖　　頭船三艘以飛熊艦拖带西江船三艘以廣西第四巡艦拖带十二句鐘開行 
　　滇軍中央軍第三四五圑分駐城北文社慧日寺府縣城隍廟包祠披雲樓後高岡等處各隊巳於九日出發初因船隻不敷恐滞軍行適初六日有由西載來新軍之排船二十餘艘　即與　帮船户代表馮養訂定留泊三天以便乘載該軍赴韶又滇軍左司令曹某昨率滇軍二百餘人由梧抵肇現駐實業學堂總司命都聞亦將督隊出發 
　　日來省中謠傅肇慶北伐軍互相交鬨至商場亦爲罷市茲查得其眞相實無軍鬨之事特困飲宴而衝突目端午夕有廣寳艦長劉中堂宴於南溪某廳呼桂金侑觴是夕翟營長飲於某察亦招桂金因留髠焉天曉劉往覔桂金見桂金在某寮方與翟雙棲雙宿立即返艦號召艦兵多名携带駁壳鎗枝欲殺翟及桂金以洩憤翟見其來勢太兇急行遁去桂金匿牀下劉放槍亂轟遂將該寮妓女茘香連轟三鎗旋即斃命是時鎗聲隆隆南較場有滇軍在此操練爲流彈所中急行收隊走入南門劉中堂立將城門緊閉各軍聞報莫不嚴陣以待全城商店紛紛關門劉中堂見將茘香轟倒即携艦兵回船開車遁走都司令及鎭守使聞警即飭純一兵艦往追分發無線電通緝截留純一兵艦追至後瀝卽將廣寶截回現高要縣梁知事已飭警將茘香屍身驗明並桂金及該寮一干人證轉解鎭守使核辦惟桂金聞風匿避現將其假母押追云 
[時局漸平中之鄂訊]  
　　漢口爲吾國名埠向無紅十字會之圑體自滇事發生漢口商務總會各圑體聯合會慈善會同時俱發起組織紅會因意見不能一致欵項又難籌集遷延未能成立致川湘戰地僅漢口外人醫院所組萬國紅會前往治療嗣因各圑聯合會會長王琴甫當選爲總商會副會長各圑體與總商會遂携手一致進行并與慈善會聯爲一體派員赴申與中國紅十字會本部議妥承認其爲漢口分會　　川湘獨立湖北將成爲戰地　組織　　加緊巳籌集數萬元經費正在趕組救護隊預　出發適項城病　時局頓變爲和平遂爾中止在不知者以爲　會將歸消滅實則該會　務不　在戰時救　平時亦應籌備欵項設立醫院　辦醫務材料造就醫學人才曁振濟水旱偏災防護疫癘及其他各項危害範圍甚廣故　會現仍於福建菴後堤街覓定屋宇設立會所於十三日假萬壽宮開發起大會選舉隨時幹事三十人及互選幹事長一人俟組織妥協　選舉會長漢口有此善圑裨益於地方殊爲不少也 
　　鄂省南湖陸軍中學校向來暑假衹減　課並不散學一則　各學生係各省陸軍小學挑入路　難歸一則　該校爲軍隊　　不　習於游惰也茲因該校經費支絀數向中央　取無着該校長不得巳　於本月十日提前散校暑候兩月俟秋後大局平定則中央必有欵接濟再行　　故各生現皆領照回籍該校遂形同暫行解散　有學生陳慶湘於南湖買舟運行李過尚武　有兵士數人高呼停舟檢查陳出該校護照示之　以趕輪甚急央其免驗語中有老　們可略事　融否詎該兵士爲北人誤解南語以爲通融二字係詈人者竟以搶剌拳足朋毆亂擊陳痛不自禁急躍入水舟子恐其溺斃救之起岸偃臥巳不能動幸適該校教育長某君過此見之命人扛抬回校驗之胸背共有二十四傷其他部分尙有濟　㾗數處刻巳與檢查逞兇之兵士長官嚴行交涉矣持有護照者旅行猶如此可見湖北之行路難矣 
　　漢陽兵工廠於一日至五日試驗新砲巳紀前報茲聞鋼藥廠長沈鳳嗚前因製造重砲彈所用最猛烈之黄色　藥及行軍所用破壞防禦工程物並開挖礦山所用大力炸藥等項非該廠自造皆雖自外國歐戰起後各國皆列爲禁品不能運至中國即日本亦不出售特潛心研求現對於以上各種炸藥皆能自製已於前日詳由陸軍都訓練總監處派員來鄂考試王將軍亦派軍務課員石　昌等渡漢參觀聞試驗轟炸鐵路石　木橋等項其炸力尙猛 
[東三省近事]  
　　帮辦奉天軍務馮麟德原駐廣寗曾經張盛武電捉來　磋商軍防事宜馮因二十八師分駐地面甚廣丁此時局亟　妥爲布置一時未　來奉現已　師部安　就緒遂於七日乘京奉車來省張將軍當派軍隊赴站迎迓當時天晚又值陰雨即在二十八師辦公處駐節翌晨晉見張將軍會談不久前此軍署已派二十七師營隊前赴東邊一带駐守深　省垣防範或有疏虞已電商二十八　抽撥數營調省防駐聞已陸續開拔來省者計有六營分布北大營及西關外一带以重防務現張將軍擬留馮帮辦常駐省坦俾便遇事磋商 
　　自項城故後張孟畢三將軍以東省處特别地位建設尤須討論日來三將軍文　往復聞已决定（一）三　防務取聯合一致（一）協同實力擁護中央（一）有益　省之計畫　　商　 
 
 
 

Page 7

 
 
電陳中央敷施（一）極力促成統一及眞正之憲政 
　　黑龍江　畢植辰將軍自接袁死耗亦巳逴日召集許師長曁旅長圑長等在軍署開軍事會議所議事項如下（一）嚴重各處軍防（二）聯合公民保安會（三）軍警聯合戒嚴（四）檢查來往行人（五）三省合一邊防（六）親睦各國領事圑 
[奉天炸彈案又起波折]  
　　奉垣自炸彈案發生後雖有謠言然市面尙平穏如常所有當時在兩　滋事地點拿獲之嫌疑人多名業經一再研訊均無磪據現在瀋陽模範獄中看管者有圖書館被炸受傷之茶爐夫一名因未得妥保仍在獄中其實該茶夫在學務公所執役多年日與火爐爲伍與此案决無關係也至於此案主兇在軍署各要人討論謂係海外黨人所爲必已他去無疑而當道於城垣内外各要隘處所仍派軍警注意防範至於將軍署後面係皇宮旣有二十八師軍隊駐守晚間不令人行前面多係各機關各電報電話局之類間有零星小舗均係安分營生東面離街市甚遠西面亦然當道終不放心昨諭令二十七師工程隊全隊移入巳發封之圖書館現正揭封修理被炸之房屋也八日晨不知何故忽有軍署衛隊多名紛紛赴前具保保釋此案各人之舗中將已釋之人槪行傳入軍署候訊在獄看押之人聞已於七日晚密訊至三鐘之久供詞無從探悉此次將已釋之人盡行傅訊未識得有何等重大消息所幸保出之人均巳按名提案即前日被拿之縣知事亦在省垣倘因事遠離則此中皂白更難分辯矣 
[蕪湖快信]  
　　倪巡按近據探報某黨首由浙募兵圑皖特調安武軍第六路一二三等營先後開往廣德郎溪寗國名縣防堵並飛飭蕪湖祝道尹轉飭各縣切寳偵查 
　　張將軍刻電飭駐防安徽各屬之定武軍尅日集中徐州該軍駐蕪之第六路三十六營管带李文勝定於十四日拔隊回浦口 
　　前日由鄂開來之安武軍第一路第四營刻該管帶曹瑾堂奉倪將軍命調往宣城一帶駐防已於十三日傍晚在蕪率隊乘陞福小輪拖帶民船多艘開往該地 
　　安武軍第七路第一營前日已由寗省開蕪惟該路現駐南京儀鳳門外之第二路日内由該管帶張桂生率隊來蕪並聞不日尙有第一路二營到蕪將來此間共駐安武軍三營 
　　安武軍第一路統部現爲道尹公署該路統領馬聯甲日内即可由蘇回蕪有將大馬路逸樂春酒館作爲統部之說 
　　北京米糧缺乏張倪兩將軍日前轉電蕪湖米商從速運米北上可免稅釐云云此間崇餘公司尙有存米一萬石擬即運載北上該公司經理李縵雲已向商會請領公函先行進京探訊 
　　中國海軍江利兵艦於十三日午後二時由下游開駛來蕪 
地方通信 
[蘇州]  
　　紙幣可望開兌　自中交兩銀行紙幣停止兌現令發表後蘇省兩行之鈔票雖經軍巡兩使極力維持然該兩行他處之鈔票仍不能一律通用故商民之希望開兌者日殷茲因黎總統就職時首先發布新猷有開兌兩行鈔票維持金融保全市面之說各商界知實行期間當不出陽曆六月茲聞道縣兩公署業得國務院定期准兌紙幣電令囑其先行曉諭以安人心云 
[常州]  
　　駐常安武軍回寗　由寗開來之安武軍駐紥武進東門外天寗寺内已有月餘日前該軍隊接到調回省垣之電令當即乘專車回寗 
　　各圑體代表望祭　項城逝世本邑官廳在舊陽署來蘇堂内於十一日設案望祭以七日爲期並紥白布牌樓懸掛白彩以誌哀悼官場受恩深重追念故主猶不爲怪而地方圑體亦從而附和之殊可笑已昨日各圑體先函告翁縣長（函中有上午爲長官行禮之時下民未可同列改在下午三時舉行云云）並公推代表商會劉効勤農會奚九如四鄉公所章少英教育會屠心矩市公益事務所曾則先於下午四時恭詣行禮亦可謂善趨時尙者矣 
[南通]  
　　官廳舉行慶弔　項城逝世後南通紴縣兩署接國務院頒到喪禮八條後除令所屬軍巡官士左臂一體纏以黑紗外特於前縣議會舊址内安設項城遺像舉行望祭十四日各法圑集南門外新建之與衆堂舉行慶祝黎大總統即位以表歡忱 
　　軍官擬處徒刑　某營季隊官周排長易正目因該營管带以其有附亂情事捕送鎭署訊明屬實擬定各處以二等有期徒刑詳請馮將軍核奪 
[揚州]  
　　省視學員蒞揚　江蘇巡按使署所派省視學員分赴各縣視 
察上學期成績江都縣境係派郊鼎元視察現郊君已於日昨蒞揚旋於翌辰邀同縣視學李豫會赴各校查察聞郊君考視成績定兩日　事告竣後尙須往邵伯一带鄉鎭調查云 
　　學欵頗形支絀　江都縣學務經費全賴兩淮鹽引捐及地方附加稅爲挹注現引稅收入不甚暢旺而鹽引捐本月份尙未交到以致學捐愈覺支絀故本月份各學校請領薪水祇得半數 
　　邵伯業已開市　邵伯鎭前因抵制關捐商民相率閉市江都縣周知事據該處警察分區報告後當即委派一等警佐枕墀前往該鎭會同紳董挨户勸諭并商灣邵捐局暫將查驗卡停止捐項故各業現已照舊開市矣 
[鎭江]  
　　絲市紀事　鎭屬揚中縣濱臨大江港汉紛歧素爲匪徒出没之區王知事以現值新絲上市之際所屬絲行已紛紛開市收買而絲市之旺以新洲新壩等處爲最該處鄉民到鎭售絲均以現洋交易深恐匪徒沿途刧掠特會同駐防水陸軍警各長官籌商梭巡保護事宜議定分水陸兩路前往梭巡水警趙署長復調派 
師船前往巡弋以資保護而安商旅鎭郡各絲行業於日前開秤收買新絲並議定細絲每百兩四十一元肥絲每兩三百五十文聞本届徒縣各鄉蠶沑其隹惟桑葉價昂致成本較重連日負絲求售者已源源而來城内各絲行頗有應接不暇之勢 
[寗波]  
　　殺子慘劇　鎭海縣海晏鄰崑亭上車門地方有劉某者務農爲業於客歲逝世其妻某氏因與該地張某私識劉有子女各一子年二十五歲女年十三歲其子出外爲人傭工於前夜歸家其母正與張在燈下喁喁私語見之大爲不然悻悻而出臥於後房比至三更時其母與張頓起不良用纏脚紗將其子捽項絞死後經其女說破其事爲該族宗長所聞率衆將姦夫姦婦獲住在祠 
堂吊打後再擬送縣究辦 
　　穀價巳平　鎭海縣柴橋地方於陰曆本月初天氣異常酷熱久而不雨田水枯涸一般農民深有憂色皆謂此次收成無望於是紛紛將舊穀儲積不肯出售以致穀價遞高每百斤自二元九角涰至三元一角貧民驚惶不寗幸前日沛然下雨枯苗復活故穀價已平至二元三角矣 
[嘉興]  
　　發　救國儲金　嘉興縣知事於日前奉到省飭以救國儲金前經省垣開會决議發還本人收領各縣自應飭知代收機關遵照辦理等因袁知事已於前日函知縣商會曁代收機關中國分銀行等遵照並示知各儲金人於本月十日起持單向代收機關支領 
　　學校籌備畢業　嘉興公私各學校以四年度第三學期將届告終高小三年級生曁國民學校四年級生均届修業期滿所授各科亦已完竣各校長特定於下星期起舉行畢業試驗現正籌備一切將各畢業生姓氏履歷列表詳報縣知事備查 
[安徽]  
　　黨人又死十二名　皖省日前破獲黨人機關數處搜獲炸彈一枚拘捕二十六人當由承審處訊明無辜者七人嫌疑犯七名分别保釋已誌前報其餘十二名如張文烈楊玉山李瑞廷劉光家種連璧尤善昌趙正文梁家齊胡敬先陳香亭楊子鈞王朝貴等均係供認同謀私藏炸彈圖刧軍庫銀行運動軍　響應不諱隨由承審處詳奉倪兼使批示處以死刑昨日下午將各人鄒赴北門外刑場鎗斃 
　　公賣棧舞弊被控　桐城　酒公賣支棧經理楊可梀與地方人民頗結惡感前曾被該縣公民張家駒等聯名控告謂該棧以曾經報搶聯軍依舊塡給收費等情經巡按使飭行財政廳派員會縣激查在案茲經地方人士調停和解巳請委員會縣詳復將所控舞弊各節代爲洗刷矣 
[湖北]  
　　漢口商界慶祝黎總統　黎總統七日正式就任後漢口各段保安會歡　異常同申慶賀除各圑聯合會業已電賀外闔鎭各圑保安會亦紛紛電賀各圑聯合會又於日昨在小關帝廟開慶祝會到會職員莫不歡忭會場門首大書總統萬歲四字其對聯云昔公締造共和大義動五洲　仰今日繼　艱鉅訏謨開萬世太平 
　　安武軍轉運處撤銷　安武軍轉運處處長刻已將安武軍　送完畢奉倪將軍面諭不再來鄂因卽將處所實行撤銷所有　員一律解散 
雜評一（一子） 
[張勳荒謬之主張不在復辟]  
　　人傅張勳主張復辟張已通電痛聞之且於徐州會議聲辨之其言固或可信也惟於徐州會議所宣布之重要主張則在欲聯絡各省固結圑體增兵籌餉以與民黨中之激烈分子爲難而和之者且謂此輩决難望其安靜故不容其操攬政權當以武力排除云云嗚呼此之主張不啻與民黨宣戰其謬妄無異於復辟也 
　　夫中國時局之收拾正賴全國一心消弭從前意見協力以趨於平坦之途庶乎得免此危　之關國人日夕所惴惴者正恐兩方嫌疑之不能解釋致再起爭端而彼乃預欲與民黨爲難倡此武力對付之主張是適以激民黨忿怒而增其排除頑梗武夫之决心則此後之禍益不堪言矣 
　　吾故謂此事於民　前途之危險不在復辟之謬說下 
[外人之忠言宜納]  
　　東方電謂日本朝野對於中國時局一致之現解以爲其資不僅在北方南方亦宣鄭重攷慮政府及中立諸省之地位以應妥協之商議勿固執小節而當求貫澈根本之目的云云此爲旁觀者之觀察而我人當引爲知言者也蓋中國今日所急者不過根本上之數端根本貫澈國局自能大定此外細枝末葉自應略而從緩否則苛求過甚徒增解决上之困難而已此則南方之有責任者不可不知 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬杭鐵路照常通車]  
　　滬杭兩埠各轉運公司以滬杭火車阻隔兩月面貨山積商業疲困現旣於十一號先通繭車又於十六號繼通新茶貨車則其餘客貨亦應要求通運是以分别禀求浙省呂都督上海楊護軍使請順商情迅將貨客兩車即日開駛以甦商困茲悉楊護軍使已電由馮上將軍咨部請示昨接部電謂滬杭貨客兩車旣與時局無甚妨礙准於十八號即星期日起照常通行惟車站之檢查自宜　密除飭行滬杭甬鐵路孫總辦遵照定期通車外仰即轉致商會傅知各轉運公司一體知照 
　　又聞陸軍部以滬杭火車已定十八號通車而浙省獨立之取消尙在磋商通車之後自應嚴密檢查以防夾帶業已飭由憲兵營長分飭所部兩連長務於通車後勤加防範云 
[中國銀行商股聯合會成立續誌]  
　　中國銀行商股股東聯合會前日在北市總商會開成立大會選舉正副會長及幹事員因幹事票數較多當時未及宣布已誌昨報茲悉該會幹事票數昨已檢查宣布特錄如下陳瀾生七千六百五十五權李復生八千一百零九權孫景西八千零五十三權馬雋卿七千八百九十二權錢新之七千八百七十四權劉厚生八千零七十八權周湘舲七千三百五十三權李伯芝七千七百七十二權 
　　股東聯合會昨致北京國務院財政部中國銀行電云昨日中國銀行商股股東正式成立大會到會股東共十九萬餘股選舉張謇爲正會長葉景葵林嵩壽爲副會長謹聞中國銀行商股股東聯合會叩銑 
　　昨日該會　中國銀行内開幹事會正會長張季直副會長葉葵初林綘秋幹事錢新之李福生劉厚生周湘舲孫景西（舉定幹事計共八人内有陳瀾生等三人不在上海故未到會）皆蒞會總管理處亦派有總稽核卞白眉司賬謝某並各地分行經理六人及滬行正副經理宋漢章張公權等皆預焉午後四句半鐘開會首由張正會長起言大致謂中國銀行爲全國公共　業鄙人承衆股東不棄推舉爲商股聯合會正會長誼不容辭勉承其乏敢不盡我心力以慰衆股東推舉之望但鄙人年老力衰不能久居上海平時應請副會長代任會務俾策進行云云經衆允可遂公同推舉常任幹事指定錢新之常川駐會其餘七幹事輪流到會辦事推　後後提及維持本行方法衆以前日成立會議决之第一第二兩項事宜當速請政府實行銀行則例一面撥欵恢復京津二行營業遂公同擬定電稿分别照行至策三項　决之添招商股一事衆議嗣後新招商股暫歸本會存儲自交欵之日起照章給息　將來政府完全允許商股權利之要求再將股欵照交中國銀行林副會長對於添　商股爲熱心擬日内即回臺灣籌備一切散會　已鐘鳴七下半矣 
[總商會歡迎美實業家紀盛]  
　　美國實業家代表前密爾基城市長羅斯君此次遊歷來華道經上海昨（十六）日總商會爲聯絡中美商情發達中美商務起見特於午後四時在鐵大橋北堍新落成之議事廳二層樓上謹備茶點預邀各議董及各業代表開會歡迎到者共八十餘人而外埠之實業家到者亦衆羅斯君於三時到會由總理朱葆三君赴美賽會監督陳蘭薰君農商埠僉事吳藴齋君總商會坐辦嚴漁三君譯員朱仲賓庶務員馮菊洲君等竭誠招待先將到會各代表互通姓氏及職業羅君亦袖出卡片分致各代表振鈴後由朱總理起立曰今日之會報於今後中美商務有無窮之希望蓋中美兩國平日感情素篤在商言商左提右挈携手同行今羅斯先生來華對於兩國商務抱極大之志願駐美夏公使特函知吳僉事囑介紹滬上商界各領袖晤談今諸君叙集一堂略表歡迎之意諒羅君必有以指教也云云繼羅君起立演說由朱仲賓君繙譯大旨謂美國人士素愛中國出品且久慕中國出產之優美故此次來華專爲考察中國實業將 
中國所有以濟美國所無將美之　有補中國所無彼此交通有無交易聯絡兩國商務然後可作世界貿易之競爭在座諸君均於商業上富有經驗者或茶或絲或各種所出之貨能於美國人士合用者鄙人當力任推廣今後尙願時時設法聯絡以達目的而後已在座鼓掌如雷繼由吳藴齋陳蘭薰二君相繼演說中國出品銷行美國之最近狀况並今後請中國各實業家用全副精神與美國聯絡之種種計畫至散會已夕陽西下矣 
[租界救火會慶祝届期]  
　　今日爲公共租界西人救火會成立五十週年之紀念日定於午後三時與法租界救火會員齊集黄浦灘 
排隊繞行各馬路入晚九時半將會樂里口所建高檯用汽油燃火各會員趕往施救賽演救火各種方法並舉行提燈會各情已預誌前報茲悉賽馬場内所建之看檯行將造成並聞該高檯附近居家之玻璃窗及便門均須釘塞因恐受有水漬惟賽演時會樂里及馬路兩頭均須派捕看守暫阻交通以免觀賽者人衆擁擠不便施救云 
[第六次研訊麥拿里巨案]  
　　前月二號晚七時北四川路麥拿里華洋交界處發生鎗擊傷斃中外民警多命業經公共公廨傅集中西人證迭次研訊起釁情形已歴詳本報昨日午後日原審官王肇之會同英康副領事升座續訊捕房代表牛門中央政府化表穆安素西洋總領事代表阿梅達爲各律師均到堂候示 
　　先據同仁醫院德醫生上堂譯稱我專治外科曾經英政府給有憑證但前月二號肇事之後陸續送院求治者共有七人除女學生倪碧城不及到院醫治外尙有朱素石一名其鎗彈從左脇射入洞穿右腰背骨亦被擊傷約延十二小時殞命其餘如華捕陳桂貴及煤炭店夥李來生陳伯生高阿炳等四人鎗傷背頸手臂足胖等處不一均已醫愈 
　　次據徐家滙路中國紅十字會醫生海特孛郎（譯音）到堂譯稱五月三號上午十一時送來鎗傷巡警一名求治當即察視見該警腸已受傷腹間臍上一洞右腰亦有重傷左膝亦傷兩處膝骨巳碎左耳一彈穿過胸口皮膚已經擦破共受四鎗醫治小肚内傷然已奄奄一息旋即斃命當即剖驗五臟均已受毒云云卽由牛門律師詰問該醫生醫治該巡警時察其形狀是否患有神經病答稱我因不諳中國言語倩人譯傳但該巡警送來時形狀頗爲難看腸已有毒想係受驚之故人未氣絶之前腦筋皆有效用然受驚過重恐亦昏亂時或致失其記憶力云云 
　　又據四十四號三道頭西捕否排（譯音）上堂譯稱前當兵士現在捕房充任洋鎗教習鎗彈共有十二種近來六個月中祇將六種試驗堂上即命將捕房檢呈各見證拾獲之鎗彈珠壳給予逐一閱畢聲稱（一）是項洋鎗珠可擊三○三四珠似上海製造局所造（二）此項彈盒係黄銅所製與閘北巡警所用仿彿（三）此種鎗彈與第一種彈壳同一式樣惟有彈無彈之分别其牌號未知或者係日本所造三○三四之鎗彈我曾試驗如距十碼遠近隔以鐵石等類則彈逢硬處必定避至横側然所試之彈均係英美所造如彈之尖端敲平則開放時其彈 
必致散開蓋因彈係鉛質外面裹以業格爾所致（四）此彈鉛質性軟故擊在硬處即行散開不成尖圓之形然此彈定在近處所擊决非一千碼以外所放中西官諭令退堂候下 
禮拜一午後補傅五區區員及排長到廨證明再核 
[地方廳注意陳其美被害案]  
　　前滬軍都督陳英士於上月十八號下午被人開鎗擊斃後卽經法捕房飭派探捕將與此案日關之宿振芳等多人先後拘獲解送法公堂訊供判押候再復訊在案茲悉上海地方廳林檢察長以此事案情重大且法公堂偵查手續業巳完備照章應移解本廳按律懲辦聞已於前日備文飭派法警赴法公廨投遞請爲引渡矣 
[最近商業調查錄]  
　　金業　上海金業南北兩市共有十餘家自舊曆五月以來北市英租界後馬路盆湯弄地方又新開兩家一爲悅目永一爲涵恒均係紹興帮所組織聞涵恒資本内多浙江興業銀行中人之股份該兩店自開張至今生意亦頗不寂寞 
　　金價漲落向視先令之伸縮爲標準昨日先令收盤價格爲二先令十辦士二五核與前日二先令十辦士七五之收盤價計縮短半辦士昨日之金價如照先令計算應漲至三百六十兩以外乃止開三百五十六兩四錢聞係另有原因爲該同業所抑置云 
　　繭市　蘇浙皖三省新繭現均落市本埠各絲商之赴三省收繭者巳將所收鮮繭烘焙乾燥陸續裝運回滬據云今年三省頭蠶收成之佳貨色之美價值之廉以皖省爲最蘇浙兩地次之茲將各絲商在三省所收之繭調查其烘成乾貨成本各數列表如下以供留心絲業者之研究 
產　　地　　　　　每擔成本 
江蘇無錫　　　　　規銀一百五六十兩 
江　　陰　　　　　規銀同上 
宜　　興　　　　　規銀一百二三十兩 
金　　壇　　　　　規銀一百三四十五兩 
漂　　陽　　　　　規銀一百二三十兩 
江　　寗　　　　　規銀一百兩至一百一十兩 
鎭　　江　　　　　規銀同上 
洞庭東山　　　　　規銀一百六七十兩 
洞庭西山　　　　　規銀一百五六十兩 
浙江嘉興　　　　　規銀一百二三十兩 
嘉　　善　　　　　規銀一百三四十兩 
平　　湖　　　　　規銀同上 
安徽靑陽 
木　　鎭　 
貴　　池　　　　　以上均規銀一百一二十兩 
[北兵仍須往閩]  
　　由山東方面招募來滬之北洋鹽務巡緝隊兵士三營暫駐南市小南門外國書公司舊址已將一營兵士先行開赴閩省防堵其餘兩營本擬在滬暫駐嗣因福建方面兵力不足由該處李護軍使撥派福安兵艦來滬載運故該營連長等即將編成兵士一營繼續開差定十七日（今日） 
淸晨起程尙餘一營不久亦將赴閩 
[鄉民報告被盜]  
　　鄉民李松林協同本圖地保至上海地方檢察廳具報略謂家住浦東洋涇鎭迤南李家宅地方舊曆本月初十夜一時許突來口操外路音之盜匪十餘人破門而進嚇禁聲張家中男婦悉遭捆縛小民不服與之力爭竟被用刀砍傷頭面雙手等處足上又被用火所燙傷刧去銀洋衣飾共值二千餘金爲此開單來案具報請求嚴緝等語林廳長立委沈檢察官沈檢驗員等渡浦前往李家勘得大門與臥室並箱籠等稍有損壞痕迹並驗明李松林手足頭額受傷屬實諭令自行醫治一面由沈君返廳禀復林廳長立不派法警四出查獲贓匪務獲解究 
[挾嫌誣害之懲儆]  
　　藍保衍前在法大馬路志大土店爲夥因舞弊營私被 
店主停歇藍向張步秋借錢不遂將假土抛在張處潛赴捕房報告謂張私藏烟土並謂志大土店亦藏私土甚多捕頭飭探查得張處實被藍抛贓圖害又往志大搜查祇有印花土毫無私土亦係挾嫌誣報故將藍解送法公堂請究藍供挾嫌誣害自知該死求宥中西官以搜查私土係捕房主權乃局外人時常挾嫌妄報自應重辦以儆將來判私造假土罰洋一百元挾嫌誣害再押西牢半年以儆 
[查抄私土案彚誌]  
　　禁烟督銷局曁華洋聯合會代表穆安棄馬斯德兩律師在公共公廨刑事科控住居英租界廣東路西上林街五十五號門牌及福建路（即石路）八百零三號門牌開設烟膏店並在洋藥公所充當　查員之粤人藍夢九與在逃之藍德生私藏運械販賣波斯紅土並私刻洋藥公所及各烟土店之僞圖章等情由廨出票派令老閘捕房中西探前往西上林街查獲手鎗兩枝子彈二百十粒鎗壳兩個私土料子一百三十七斤及僞圖章等連同藍夢九一併拘解公堂訊判押候研訊在案前日午後由王崧生襄讞會同英卓副領事升座提訊原告代表律師上堂譯明前情並由西探奎而（譯音）禀明查獲軍械烟土僞圖章等物情形繼據西人愛理司愛脫（譯音）上堂證明被告之私土係由西比利牙偷運來華之邊土及波斯土並逐一指明何種料子烟土及和邊土做成之僞土等各節並據藍之二房主周沈氏（即甯波老太）投稱被告於二月間來租前樓餘房每月租洋四元五角嗣由被告聲稱其弟藍德生（即在逃之人）來租後樓惟私販烟土實出不知訊之藍供在洋藥公所爲調查員已有七年藍德生係同姓不宗雖然同居並不認議我於每日早上八時到公所辦事至下午五時半回家故未知其作何事業至於私藏烟土違禁品物等件係在後樓抄獲請求明察即據原告代表穆安棄律師駁稱私土雖在後樓查獲但洋藥公所等假圖章係在前樓抄出顯係狡賴應請澈究中西官判藍夢九押候查明再行訊辦 
　　公共租界北浙江路二百九十六號門牌德泰烟膏店主粤人王子平因私藏波斯紅土在愛而近路三百三十一號門牌某柴爿店内被洋藥公司聯合會查悉咨照代表律師請廨給諭會同虹口捕房華探宋張貴與一百九十號西探前往抄獲私土八磅半於前日午後將王拘解公堂先據原告代表律師上堂譯明被告私藏烟土違犯中國二百六十六條刑律應請嚴辦質之被告王子平供認不諱並延律師到堂請求從寛辦理經王襄讞與英卓副領事會商之下以被告私藏烟土罪已成立判王罰洋二千元充公再押西牢一個月抄獲之土送海關銷燬 
　　福建路公興烟膏店因被洋藥公所查獲似係紅土煎成之烟膏數缸業經化驗並將該店主王子和傳至公共公廨訊供候核在案昨晨由廨復訊據衛生局西員懷生投訴烟土内有嗎啡可以化驗如已煎成烟膏則萬難化驗何種土質云云又據見證虎炳生馮子雲先後上堂證明烟膏發頭係煎膏時火力微小或加以酒汁如火力過猛發頭縮小此一定之理惟用何種土質煎成亦難辨别供 
畢堂上諭令當堂試驗一過即由原告代表穆安素被告代表高易律師向該見證等盤詰良久因時已過午王襄讞商之英領卓君判候下禮拜一再行復訊 
　　甬人朱洪元因販賣禁止進口之波斯土紅土被洋藥公所查悉協同捕房搜出紅土十七磅解送公共公廨訊供判候會商核辦在案昨晨復訊據原告代表穆安素律 
師上堂譯稱被告販賣私土違犯中國第二百六十六條及二百四十八條刑律請爲核辦訊之朱亦延律師到堂辯護會審　王肇之君商之英領康君判朱罰洋五百元充公如無力韜罰改押西牢三月私土送請海關焚燬 
[川商水陸被刦之呼籲]  
　　派滬川商昨發一電云重慶總商會轉陳周師長劉道尹鈞鑒蜀罹戰禍商受切膚水陸兩途盜匪蠭起商等被刧甚鉅籲懇設法保障俾和交通而蘇商命駐滬川商馬裕隆號章洪源號源昌永號會記號祥盛元號等叩諫 
 
 
 

Page 11

 
 
[關於洋商租開繭行之照會]  
　　駐滬楊交涉　照會駐滬德總領事云爲錄批照會事案　本官據江皖浙絲繭業總公所禀請據情轉詳一案茲奉江蘇巡按使禀批開據詳已悉查通商條約洋商祇可在内地採辦土貨不能在内地開行營業載在約章該洋商與劉炳森訂立合同租用繭行事　條約不符不能發主效力况繭行之准開與否官廳自有　衡非洋商所能過問江寗王家渡　裕繭行不准復開會咨經農商内務財政部核准有案一面並由交涉員分函各國領事轉知各洋商查照至洋商福克明與劉炳森有錢財糾葛應俟該洋商訴由該本國領事交涉到署即另案飭提劉炳森押追仰該交涉員函知德國領事轉飭該洋商查照等因奉此相應照會貴總領事即希查照轉知該商爲要 
[告訴人應具狀詞]  
　　淞滬警廳長通飭各區署所云爲飭知事案准上海地方檢察廳函開案查貴廳認爲刑事範圍解送本廳各案向經本廳偵查起訴移送同級審廳公開審理惟貴廳所送案件告訴人多不補具狀詞檢察官當着手偵查一時無所依據障碍實多殊非愼重司法之道相應函請貴廳查照嗣後解送案件除烟案外希飭告訴人應行到廳補具訴狀以利進行並希轉飭各區所一體知照等因准此查刑事告訴人雖有由本廳轉送照章應向司法衙門補具狀詞庶免偵查障礙除照辦曁分行外合飭各該署所仰即一體遵照 
[上海醫院蠲免號金]  
　　滬南三泰碼頭上海醫院自改歸公立以來内部章程已由上海縣沈知事與舉定之各董事等會同改訂其辦法較前更善茲聞該醫院向來求診者須費號金三分現自十六日起已將此項號金一律删去以惠貧民並刋發預診劵凡有赴院診治者即掣給病家以便隨時求診各董事處亦均分送轉給貧病之家俾便就診 
[稽查車照之酬勞]  
　　工巡捐局朱局長對於假造車照一案巳經議定將招商標買之充公黄包車所得價洋二千二百餘元撥償捐欵捐失並就中酌提四成移送淞滬警察廳分給各區署所查獲車輛之各長警以獎其勞茲聞徐廳長已分飭各該署所警正警佐查明出力各警按名分賞矣 
[幸未燎原]  
　　滬南大東門外紫霞路周德興成衣店樓上昨日午後兩時不知因何遺火幾兆焚如當經隣居帮同撲滅僅燬被褥事後由崗警查得店主周景春因事出外未回遂將其子周和尙带入第一區警署留候照章酌罰 
[南滙女子被拐來滬]  
　　南滙人張端才之女名阿娟年方二九日前被人拐带來滬昨日忽有張之隣居鄭家祥在十六舗地方遇見阿娟與陳長生同行當即阻止將男女一併扣住交付崗警带至第一區署問明被拐屬實飭送警廳司法科訊究 
[偵探截留拐匪]  
　　拐婦陳石氏王關氏串拐十三歲女子了好昨日乘輪擬往他埠販賣當爲救濟會偵探何連竇查見以其形跡可疑上前拘拿忽有自稱探夥之宋晉福出頭硬霸經何探報告水巡捕房協同偵探何春生等將宋並該女以及兩氏併送地方檢察廳訊辦又崇明人朱七金拐得八歲男孩名財慶藏匿浦東陸里橋推小車之李老二處　擬乘輪將孩带往他處爲救濟會偵探沈金泉查獲拘送地方檢察廳請究 
[不認拐賣婦女]  
　　吳友卿住居閘北夏家　昨偕證人王阿雲投獲四區警署謂伊妻某氏前日被金馮氏許三寳等患拐至蘇州賣洋九十六元請爲究追當經姚警正派警將被告等逮案訊供不認押候查明核辦 
[六歲女孩被污]  
　　宦靜生丹陽人在閘北大統路開粥店爲業有女六歲名柳子宦 
戚某甲亦在新民路開設粥店雇陳生根爲夥昨日上午柳子至甲處玩嬉被陳誘至樓上用强侮辱事後該女婦家宦妻見其衣上染有污穢詰知情由遂將陳生根扭控四區警署經姚警正略訊一過陳俯首無言諭令暫押聽候核辦 
　　又一訪函云鎭江人宦靜生同妻宦吳氏向在閘北大通路開設金茂興粥店宦有一女現年六歲名柳子昨晨至伊叔即宦之胞弟宦仲元處游玩不料宦之附近有同鄉人現年三十三歲之陳生根遇見將柳子拉入空屋任意污辱繼將該女送還其家爲乃母查悉告知伊夫投控警局派警將陳拘獲連同宦夫婦及該女一併函送他方廳經檢察官提案預審之下判陳收押該女着送醫院診察傷勢再行訊究 
[朋友不避嫌疑]  
　　鎭江人陳金泉向在浦東香烟公司爲小工家居爛泥渡鎭前日下午忽　陳之友人湖北人葉明三闖入陳妻陳徐氏臥房被陳歸家撞見昨日兩造各糾多人在茶肆聚吃講茶爲巡警一併拘 
解三區轉送地方廳經檢察官預審判令押候查明再核 
[病人在車殞命]  
　　黄包車夫王桂寳昨午拖車出外行至西門外方板橋畔怱有面带病客形似乞丐之人　坐伊車囑赴南門新普育堂醫病不料行經斜橋北婦孺醫院附近該病丐已在車氣絶當爲巡警　悉將王拘送二區該尸則置放該處路旁嗣由該區余警正備文將王押送地方廳並請相驗林廳長立派檢察官等於下午蒞場驗明該尸委係因病身死因無家屬出認判由善堂棺殮發封厝壇 
[馬車碾傷女孩]  
　　無錫女孩郁巧弟年九歲向在某絲廠打盆昨日放飯出外經過北蘇州路被馬車撞碾傷頭部由二百四十三號捕到來車送同仁醫院醫治 
[頭顱當作豆腐]  
　　趟炳龍在新民路侯阿茂所開之豆腐店内爲夥前日與候子美生口角起釁被美生以切豆腐之銅刀砍傷頭顱流血不止由四區崗警一併拘入警署經姚警正質訊之下判解司法科核辦 
[英署傅訊命案]  
　　某黄包車公司管事西人毆斃車夫張崇萬一案昨日仍由捕房將屍子張榮初證人馮柏文王大及被告所延之律師台維君並驗屍所醫士談君等傅至英領事署當由正按察使蘇君逐一研訊因時巳遇午諭令案中人暫行退去候下午續行訊核 
[演說紙幣風潮]  
　　寰球中國學生會於今晚八時請中國銀行顧問錢新之君演說（紙幣風潮）錢君係神户高等商業學校畢業於商業界上富有學識且多經驗此次兌現風潮擾亂時局幾至不可收拾錢君擬　發其弊之所由出悉根據於學識上之理由爲後人覆車之戒其亦救世　警鐘也 
[孤兒院藤器之精美]  
　　上海孤兒院創辦藤工已歷八載曾得南洋勸業會超等褒獎每届夏令銷路頗旺自前年項康原君主任以來與該院總務長王君銳意圖進力求改良貨樣甚繁見者嘆服並於去年春起每晚添加功課三小時由項君親自教授學生皆恪守校規近日藤料奇昂市肆藤器莫不隨之昂貴而該院獨不加價愛用藤器者盍試購之工藝所在西門内蓬萊路西首其代售處爲愚園興弟四 
川路一號申泰木器店及邑廟得意樓等處近且印有精美樣子明信片及價目單等一經函索即能奉贈云 
[尙賢堂開會預誌]  
　　法界霞飛路石牌樓尙賢堂每星期下午當會必請各教名人按題演說交換宗教上之智識茲聞明日下午五時會期該堂所請主講者爲俞宗周君俞君爲中國基督教自立會之創辦人其所發　者必别有見地也 
[通俗夜社將開紀念會]  
　　英租界新閘路和樂里口通俗義務中文夜社於去年夏初成立招收年長失學之工商授以日用必要之文字學費分文不取以故遠近工商就學者頗衆茲悉該社於前晚（十一）開職員會公同决議進行事宜所有經常費及各科教務仍由徐望先陶漢塵項起鳳郁從周沈寳鼎馬湧泉吳兆麟徐子鳴宓松泉朱日章許建侯朱稼甫周少葵朱文華諸君協力擔負並添招新生以宏造就聞本月二十號爲該社成立一週紀念之期特提至十八號（星期日）舉行一週紀念會公派駐社理事員朱文華部署一切想届時必有一番熱鬧也 
[城東女學開會]  
　　南市竹行弄城東女學於本月二十五號下午開第二次文藝競爭會内分書法識字圖畫演說四部限定時刻當場試演並請各科名人評判以資鼓勵並附設圖畫小展覽會佐以音樂餘興又聞於暑假之暇設圖畫手工音樂體操各補習科以短少時間爲各地女教員增進新智識云 
[聲明延不付欵之原因]  
　　陸德祥至法公堂控張子祥不付往來餘欵銀三千零九十六兩請求訊追等情經中西官准詞傅訊張延蒲石律師辯稱此項餘存莊欵因陸不理股開義康顏料號應出墊欵銀六千二百餘兩並因號中進貨賬目不符約有三千七百餘兩被在股之呂芝瑛等查出公同簽字囑令被告扣付有據呈鑒况原告先在公共公堂越控尙未判斷被告豈能照付請俟英廨判决後方可結算聶讞員商之法副領事德君以原被旣在英廨具控有案判張子祥交保候英廨判决後再行核辦 
[尙須證明筆跡]  
　　葉徐氏至法公堂控稱丈夫葉瑞芝在日被趙廷琛虧欠洋一千零六十四元立有憑據不幸丈夫於上年五月間身故後托　姓前往代索趙亦倩陶姓前來商勸允還洋二百元婦人因受虧太大故此不允請求訊追趙供欠洋有之惟巳於某年間陸續還淸有葉瑞芝在日親筆收據爲憑前次徐氏托江姓來索商人姑念該氏係屬寡婦故充帮助洋一二百元並非還伊欠欵今將收淸據呈案請察判趙於十四天内邀同能證實收淸據確係葉瑞芝 
親筆之人到案證明再行核辦 
[限期交出債務人]  
　　顧阿毛至法公堂控稱前有黄芝球將田單一紙抵借洋一百元逾期不贖請求訊追黄供此欵實係黄秋泉所欠民人係是中人現在可以將黄秋泉交案即能水落石出判限七天將黄秋泉交案訊明再核 
[婦人投河遇救]  
　　前晚七時有住公共租界甘肅路六百九十三號之婦人薛王氏因與其弟爭鬧氣忿出外潛至金利源碼頭躍入浦江　　幸船户瞥見救起送至捕房捕頭飭傅氏夫王佐頒回妥爲勸解 
[澆潑鏹水之懲治]  
　　紹興人孫錫昌因向邵芝金借洋不遂將鏹水澆潑致邵毀損綢衣控請據房將孫拘解公共公廨訊供收押在案昨日復訊原告偕證投訴被告屢來借貸此次因不遂其慾遽潑鏹水圖害請究訊之孫俯首無詞惟求寛宥中西官判孫押西牢四月期滿带堂再核 
[駐寗英領來滬]  
　　駐寗英國領事祁立師君於前日乘寗滬火車來滬聞一俟公畢即須返寗 
[滬海道公署批示三則]  
　　陳國疇栗勢豪欺淩侵佔民產求吊縣卷撤銷由　察圖抄黏此案糾纏已久究屬如何寳情仰崇明縣知事核案持平辦結具報毋稍偏執切切此批抄黏存副禀發 
　　南滙縣民謝善慶續禀童木生等剥衣盜洋請　縣訊追由　禀悉候再飭縣訊辦案涉初審該民廳赴縣署禀催毋再瑣凟干咎此批副禀發 
　　寳山縣民黄春江禀爲偏護勒逼請吊卷查核提案訊由　禀悉此案無論關於刑事民事均隸屬初審範圍仰靜候寳山縣知事提案訊斷爾　適用救濟手續可以此批副禀發 
[上海縣公署批示照錄]  
　　上海靑藍淺批染業小行代表李傅寳沈長生孫炳南周新照等禀舉奚元良爲業董由　禀悉前據戴成國等禀稱案董確由公舉並無揑冒情事復據該代表等一再禀同前情並黏呈各坊司長簽字之公請證書到署本署以該業舉董屢起紛爭此事非衆意確實允洽則業董且不能安於其職尙何維持業務之可言故於前禀不即批示以期兼聽並觀藉察衆情之向背現在時已逾月尙無繼起反對之人是公請一節尙屬可信姑予照准候給示遵守自此次舉定新董之後各坊司務宜同必協力以維持業務爲前提如再有受人唆使逞私胡鬧情事定當嚴懲不貸該業董亦宜妥愼辦理以饜衆望其各遵照前禀併批 
[教會記事兩則]  
　　本埠傅道聯會同人定於十八日午後三時在四川路靑年會殉道　舉行特别公禱禮因前美華書館總理費啓鴻之夫人發布緊要教務問題由中西名牧演講業已通知各公會轉知男女教徒届期一體赴會同行公祈 
　　閘北基督教力夫傅道堂係公共捕房前總巡馬達生君等開創迄今三載頗有成效茲於今晚（十七）舉行探詢部第二次會請仁濟醫院教師龐子賢演講身靈之衛生要旨 
[黎總統答謝賀電]  
　　民國經濟協進會忝膺重任時懍冰淵承賀感謝黎元洪咸 
　　四川旅滬同鄉會全體承賀感謝黎元洪删印 
[淺水輪船工竣下水]  
　　　　榮鐵廠承造川路航業輪船公司淺水輪船兩艘長均一百九十五英尺闊各三十英尺茲定陽歷六月十八日三時巨川輪船完全工竣正式試駛濟川輪船亦已落成並於是日行下水禮昨已　邀各界届時前往觀禮 
[謝劵]  
　　市北公學定六月二十五日下午二時至五時假座海寗路北山西路絲廠繭業總公所開懇親大會昨贈入場劵四紙書此誌謝靑年會定於十七二十一兩晚舉行同樂會特邀天一班到會試演中西文武大魔術變化神奇與尋常戲法不同每晚准演二十套並無重複入座劵每紙售小洋五角昨日承贈二紙謝謝 
氣候報告 
[上海徐家滙天文臺天氣測候報告]  
　　已過者之報告　六月十五日山東之低度行往朝鮮南海中之低度行近海南海濱一帶凉風同向低度之中心吹去上海雨空氣尙淸　十六日多雲而晴日出前有重烟霧氣壓徐升凉風偏向西南　十六日下午四時前二十四小時内上海氣候温度至高八三至低六六.八去年同日至高八九.六至低七六.二 
　　未來者之推測　十六日下午四時三十分豫測中國與日本間有自北至西北之凉風隨低度之後南海北部有旋　台灣海峽之凉風無定向 
雜評二 
[告政黨（訥）]  
　　據西電謂北京之各政黨又大活動矣夫國會將復政黨隨之而生此必然之勢亦不可少之物也惟爲政黨者受此一番挫折當以前之搗亂爲鑒勿軼於政爭軌道以外勿使側目於旁者有所藉口此爲第一要義 
　　再召集議會必追求一般喪失資格之議員吾謂此際宜加鄭重其於籌安請願主張帝制之有力者固不能再容其參與此外則難保當時不爲人揑冒而盡出於本人之必辨别殊非易易若一槪以嚴格求之紛爭且因之以起此亦不可不預慮者 
來函 
[上海殖邊銀行來函]  
　　敬啓者頃讀六月十六日貴報所登凌權君來函茲具復函一件仍希照登入來函欄内爲感此頌著　　上海殖邊銀行謹啓　敬覆者頃讀申報來函欄内登載閣下致敝行函稿一件敬悉一切敝行此次停兌延期一因金融緊迫各路匯兌之不　通一因農商部抵押借欵七十萬元雖經商准轉押手續尙未完竣現均正在協籌不日解决宣布開兌日期自以愈速愈妙蓋不獨持有鈔票及與敝行往來者期望甚殷即敝行爲自身計亦决不敢故延時日更墮信用致受無形之損失至金融現象雖屬稍亂活動然而院令旣未解除滙兌仍形阻滞觀於敝行分支行號數十處照常營業上海獨受其弊調撥不靈則其爲難情形有非表面所能觀測者茲承垂問敬布區區當局艱危并希亮鑒此頌台安　上海殖邊銀行謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
滄浪餘韻 
[小鹿樵室詩話] [  遇春]  
　　　花罐五絶句幾園先生借以自喻也詩云潤物爲心忍自乾乾來曾不損豪端有時小試拿雲手與海爲鄰恣一餐滿膓精神都了却窮來只有好花知一番恣取一番舍涓滴歸公不自私存心造就衆香圑挹取淸流不惜寒天賜閒閒隹位置一生快活住花園打破葫蘆悶一圑擲將山外亦便安岩中蘭蕙無人養自有天然雨露溥自笑飲河如偃鼠龐然大腹眼生顚從今悟出空空理潤物爲心忍自乾 
　　湯潛庵先生爲理學名懦而詩亦淸新俊逸不染一塵西湖聽莊蝶庵彈琴云繫纜孤山下石床理素琴嵐光千嶂滿松影六橋深古調傅天籟淸弦寄道心曲終人俱靜明月照幽襟贈懷慶太守云野王山路繞雲横一水瀠洄繞郡淸兩岸柳條凝露濕年年常見使君情 
含商嚼徵 
[雙鳳閣詞話] [  鴛雛]  
　　綠窻詞口口閨秀韓寒簧著賣花聲春感云垂柳拂簷前燕子呢喃花明　媚艷陽天有限韶光無限恨辜負春妍對鏡怯連娟縞素凄然亦知妖冶不堪纏遠岫正宜山澹澹邨樹籠烟編素云云殆鸞飄鳳泊之人乎然而咏絮才工自非凡近也 
　　鸝吹詞松陵閨秀沈宛君著憶上孫云銀鐙花謝酒初醒夢去愁來月半明玉滿沉沉夜色淸翠生生芳草能消幾許情浣雞紗云楓葉無愁綠正肥多情空自繞漚磯今宵千里斷腸時一棹靑山人正遠半床紅豆雨初飛别離無奈思依依余謂女子之詞類多弱於氣格而淸輕婉約别有意味可尋觀於鸝吹詞而益信矣按宛君爲葉天寥室午夢風流猶在分湖烟水間也 
　　愁言詞宛君長女葉昭齊著點綘唇云往事堪傷舊遊綠遍池塘上閑愁千丈暗逐庭蕪長自古多情偏惹多惆悵　悽愴寒宵淡月一片凄凉况又有東風無計吹破春愁之句置之飲水詞中當不能復辨才地玲瓏洵不可及已乃妹瑤期返生香詞知者已多不錄 
詩選 
[暮雨謠三疊和定韵] [  朱鴛雛]  
　　莫雨飄銀蒜丁當似語人碧闌干濕透飛不上芳塵雨影依珠箔風絲侵盡裳小鬟鐙未上悶煞一爐香欲繡相思字蛟消一幅單停針癡不語幕雨似春寒 
劇故 
[耕塵舍劇話] [  瘦碧]  
　　庚子肇亂滿人立山以抗逆梟首門客親友袋禍莫敢一哭獨路伶玉珊枕股而哭親爲殖骨義心俠骨雖伶而君子矣蒙昔聞人言並見之紀載均係路伶事似無可疑今見湯頗公所述則異其言曰與立山並受禍者尙有聯元方聯之就刑也忽有數騎自　治門衝出逕赴菜市其一騎馬足縛一人拖曳數里面目皆損敗不可辨蓋即立山也立山内務府旗籍饒於財性豪侈凡菊都名伶北里歌伎有聲譽者皆爲之脫籍后因妓女名綠柔者與鎭國公載瀾同暱成𨻶瀾大恨之拳變作立請毋攻使館瀾即燆命縛赴市韓然立山之死門客星散獨所善伶人十三旦往收其屍涇紀其喪事彼雖伶也愧士大夫多矣按此則爲十三旦事未知熟是世有博聞君子願有以語吾 
小說一 
[郤瑟繞梁錄] [  王汝鼎編譯]  
　　情戰（續） 
　　流光遷轉慟哭哀沙之念浸殺齊瑟思召派來盟及愛密柳至前默然無語者久之旣而言曰吾輩今爲哀沙之撒手以去而惋惜者何故汝兩人爲哀沙之永訣而爲之抱憾者又何故老夫之意此兩重愁惱併作一圑喜氣何如吾妹乎此派來盟先生當初最 
先見汝而待汝亦至忠且厚得汝之心許夫汝此我之大願也彼爲一王弟之子即令彼爲一寒酸然在彼多年之無上阨運中旣巳如是不怠不倦心焉於汝矣在理汝亦當思所以慰勞之者請與我柔荑隨謂派來盟曰君必無須我求汝同意於我請來請來其携汝夫人以去 
　　派來盟旣婚愛密柳閨房之樂可以想見愛密柳事夫子亦温婉有禮自此彼兩人之間更無有嫉之忌之起絶大之爭端者矣　（完） 
小說二 
[俠情小說紅蘩蕗别傅] [  天虚我生]  
　　第四十六章（續） 
　　至於紅蘩蕗則舒勿林明日歸時可即於教堂中取之或就地鎗斃或押至克來塞一聽其便在理予今夜不妨引之歸克來塞唯予護從不多深恐轉爲伏刧故不如禁之石室較爲妥善騎長汝解吾言乎騎長曰解之海龍曰然則汝試言之騎長里學語一週海龍曰善汝尤當熟憶舒勿林明日歸時必往石室取紅蘩蕗又無論其嘉蓓之得與不得吾必鎗斃亞猛姊弟于克來塞汝但果熟憶此數語者汝　可耳騎長將行海龍曰止汝往可一查此次爲敵之首領爲誰明日可與紅蘩蕗一并解至克來塞聽讞騎長曰諾遂下令曰站隊即有一陣步履之聲破空氣而出轉瞬即寂騎長曰海龍國民事集矣海龍曰則汝行也詔汝騎副并二騎士前來見我俾牽此犯人以入石室騎長奉命乃引其小隊之人馬而行地旣泥涔加以濕葉厚積馬行其上乃無聲息馬克格尼爾靜聽久之度騎長已去遠乃輕呼其弟曰亞猛吾不知若儕此行爲兆如何吾恐此事於柏爾西之身終凶多而吉少汝不聞彼等已　　之於聖墓教堂乎亞猛聞語不知所答蓋於此時即最後之一線希望亦絶其心中之一念但有祈禱上帝求其保護白拉根拉得一善死馬克格尼爾則以爲明知此身雖死然必須於生前一見其夫以己之吻親其温軟之唇即死亦甘乃探首以出窻外時其視官已與黑暗漸慣故得望見前車已逐漸行近教堂 
 
 
 

Page 15

 
 
   
 
 

Page 16

 
 
   
 
