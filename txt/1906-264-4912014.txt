# 1906 - 264 - 4912014

 

Page 1

 
 
   
 
 

Page 2

 
 
   
 
 

Page 3

 
 
切實奉行者未之槪見）種種赢餘。無論辦公經費。不至竭蹶。卽欲 * 
優贍其身家取償其捐貲分潤其上宜調劑其戚䣊亦尙能以人抵出處乎綽綽餘裕之地位户部第二次駁摺有言州縣少收二百文未必卽形淡薄是誠洞悉蘇省情形按之事理固無往而相左者也今也乃以被駁之故未滿慾望多方要挾吾請揭明目前之時勢與夫今日州縣所處之地位畧一陳說以盡忠告之誼（仍未完） 
[德報賛成開放黑龍江之策]  
　　初十日柏林電云德國勒聚敦報賛成開放黑龍江省任人自由貿易之策譯文滙報 
[電請黑龍江拆城開埠黑龍江]  
　　黑龍江將軍近致外商部電云齊齊哈爾經營開通商埠事宜惟江省商務不旺若城外另築商塲費欵甚巨難以籌措擬將城垣拆去在城内外開通商埠較爲利便可否之處請電示祇遵（閏） 
[中俄議約之爲難京師]  
　　中俄議約之事前經唐少川侍郎會同俄璞使磋議多次並無端緒近日外部各堂憲屢催俄公使開議俄使乃竟以日本在滿洲獨得特别利權仍要求必准前議各款各堂憲對於此事深費躊躇故開議尙未定有准期也（樂） 
[江督蘇撫致軍機處電（爲挪欵購米請免米厘事]  
軍機處鑒據上海道瑞徵電稱滬辦平糶地方藉以安靜惟地廣人多難以徧及且連朝大風雨禾稻受傷米價又漲至九元五六角合錢十千餘文爲從來所未有滬上食力窮民到處皆是昨塘橋鎭幾致聚衆搶米幸卽解散照此情形非特平糶萬不能停更須推廣設局窮民得食庶無他虞第月餘以來米捐業將用罄旣無别欵接濟商勸亦有爲難非請奏撥庫欵十萬金以紓眉急實有不堪設想之勢上海爲各國雜居之地關係大局至爲緊要時事迫切不得不冐昧陳請伏乞電奏所辦之平糶米石由道給照免征稅厘並求一併聲請飭遵不勝感悚待命之至又據電稱初四引翔港棍徒糾衆搶米已拿犯究辦塘橋鎭復有婦孺滋擾大户情事亦彈壓解散詳察情形平糶限於經費旣難徧及各鄉鎭兼之免厘停止連朝又大風雨内地來源絶少以致米價有增無減窮民困苦挺而走險舍免厘平糶别無良策擬懇查照前電彙同奏請藉紓民困而弭隱患各等語除電飭該道督縣會營切實彈壓妥爲保護外查上海華洋雜處食少而貴深恐滋事擬在上海道庫不論何款暫挪銀十萬兩由滬道給照派員分赴江西湖南安徽各處採買米石沿途免收米厘俟事定另行籌欵歸還此爲濟目前之急起見乞代奏馥夔庚（仙） 
[皖藩蕪道會詳撫憲文（爲議復禁止米糧出口事]  
（前畧）遵飭核議歙縣優廪貢生吳棣禀請奏明永遠禁停米糧出口一案查蕪湖輪船出口米粮應征關稅及江皖兩省釐欵籌議所捐欵路礦兩局捐欵歲計一百萬兩洋債要欵悉出其中羣望征數日盈而尙虞不足何堪源枯流竭而另事追呼又查中美新約載明如有錢荒之虞中國禁止米粮出口應於二十一日前出示如載運糧之船到埠尚未裝完買定之糧仍准於禁期七日内一律裝完出口旣禁之後若欲再行禁止則須另行出示自出示之後以四十日爲限方可照辦等語是欲禁米出口雖定二十一日之前出示仍准於禁期七日内外運完有二十八日之寛限如限再禁更須出示四十日之後方可照辦此二十八日四十日限内各商預儲爭運出口數必不貲蕪湖輪船出口之米歷年須入九月漸有發動冬春夏初價如得平最爲旺日現在各處新收無虞匱乏價尙未跌販運甚稀自可母庸議禁惟皖省今年南北俱多荒歉情形異於嚋昔若待已見糧匱始行禁止牽於約章緩難濟急本司職道等往復籌商擬即責成所屬各牧令將冬月内務各查明境内存糧較之上兩年爲絀爲盈核寔通禀如彙核各屬所禀較之上年有絀無盈擬卽禀乞憲台商諸督憲於歲底出示禁止輪船裝載米糧出口三月照章扣至正月杪方得完禁如此辦理一以顧全民間應納課賦一以顧全兩省稅釐需餉一以顧全皖省民食要需三月限滿已届春收察看豐歉再定弛禁（下畧）福 
[會議整頓八旗辦法京師]  
　　日前政府諸大臣議將八旗實行整頓並凝定攺良辦法六條飭令各旗認眞遵辦（一）實行調查人丁户口之確數按旗各編一册（二）凡世職人員遇有應襲者須察其實係學堂出身領有卒業文憑方准承襲（三）不論閑散食餉旗人年在二十歲以内者核其資質分别送入文武學堂或挑練陸軍（四）年在三十歲以外四十歲以内者揀送警務學堂（五）八旗老弱無能爲者給與墾地若干畆自行播種以便　居○（六）八旗幼丁凡年及九齡者一律送入小學堂違者罪在家長（上） 
[議飭州縣添設裁判所京師]  
　　前日各王大臣以現在會議官制晉崇州縣品秩亟宜大加整頓攺良辦法俟奏定後即行通咨各省督撫查明大缺州縣先爲添設裁判所揀派法政學堂内諳練法政各員充任裁判並酌度情形添派陪審官以期漸合立憲政體（樂） 
[電查現存砲艦實數京師]  
　　政府現擬實行恢復海軍非將舊存砲艦逐一清查不足以資考核日昨練兵處電告沿江海各省督撫調查各該處現存砲艦數目併砲位若干嘱將實數列表咨報以爲整頓海軍之預備（呂） 
[諭飭南北洋大臣添派兵船駐防洋面京師]  
政府王大臣於月初召見時奏陳擬籌款擴充海軍兩官諭以此事應飭南北洋大臣會同妥籌辦法應如何添派兵船駐防南北中三洋海面實力舉行勿稍遷就云云慶邸已與袁端兩督商榷矣上 
[皖省炮台敎練旗語安徽]  
　　皖省砲隊敎練官前奉皖撫面諭飭將原有砲台附設旗語一科以資應對而重外交業已遵飭聘定前在西梁山充當旗語敎員之朱紀林到台敎練並有 
 
 

Page 4

 
 
朱敎員帶來之學生朱迺康隨同襄助所有應用之各國國旗等件亦已由洋務總局購齊交付矣（正） 
[長江船隻懸挂龍旂掦州]  
　大江南北航業前經商部奏准在鎭江設立總會一所以資保護並由部頒發印照龍旂到會刻下揚河内南灣划子各船均於本月起一律改挂龍旗（引） 
[咨飭設立張家口商會京師]  
　　商部近以京張鐵路業已開工修築將來路工告竢張家口地方實爲商貨轉輸最要之區查該處與蒙古地界毗連道通俄國凡由東西兩路運貨出口赴蒙古俄商銷售者再由蒙古俄境販運貨物輾轉輸運商賈輻輳五方雜處據最近調查該處華商鋪店共有一千零三十七家洋商則有英俄德各國洋行共十七家商務情形日臻發達當此商戰競勝之際亟宜聯絡商情固結團體較諸他處設立商會關係尤爲重要惟是地處北邊開通風氣端頼地方官提倡維持力與賛助庶克早觀厥成因特將商部商會簡明章程咨行直督查照轉發該處地方官遵照切實勸辦並將辦理情形隨時聲覆本部核奪（閏） 
[官紳商設立研究警務會蘇州]  
　　蘇省巡警局總辦嚴鳬卿太守以巡警爲内治要政業與蘇城官紳商界議定每月逢初六念一兩日城中元妙觀方丈内設立研究會一所凡關於警務與民間有利害損益之處隨時商酌攺良已於八月初六日開辦所有警局内前次設立之警務研究會則攺逢二七日期云（永） 
[札調原騐官會訊命案蘇州]  
　　鎭江常備軍第四標敎練官韓棨棠身死不明提省審辦一案迭登前報茲經蘇州府發審局員提集人証研訊各供與原驗情形諸多不符已請由孫太尊具詳臬憲札調原驗官署丹徒縣郭重光大令及委員吳錫官明府來省會同審訊矣（永） 
[震澤縣令及汛弁因搶案獲咎蘇州]  
　　蘇府震澤縣屬匪徒兩次搶刧由鎭董飛禀省憲蘇撫陳中丞將震澤縣楊大令記大過一次葉汛弁摘去頂戴限於十日内勒緝首要各犯如逾限不獲有嚴行撤叅之說（且） 
[工部局允許華商團練兵携用軍械]  
文匯報云本館探悉上海華商團練兵（卽體　會）已得工部局允許携用軍械並已向美商茂生洋　購得洋槍一百二十八支以後尙須添置不日卽須開練兵操以人人能諳習爲止 
[善與人同]  
　　初十日香港電云香港風災賑欵歐洲人第一次捐助洋七萬七千元華人之在本國及外洋者共捐八萬元譯字林報 
[美與古巴之交涉]  
　　初十日倫敦路透電云古巴正副總統皆於今日通告國會遜位各部院大臣亦已告退傳聞古巴一島當由美國簡派大員管理美總統已傳命海軍乘機前往矣同日東京電云古巴已立一暫時政府美國運艦羅報號由馬及拉載運兵七千九百名於今早自長崎起椗迅赴舊金山據云此艦亦係開往古巴云譯字林報法報云古巴亂事尙未平定美國政府擬派兵一萬二千人在該島登岸譯文匯報 
[日本地震]  
　　初十日東京電云今早自本神户羅山葛四圍地震两次 
[廣東省城敎士開會]  
　　初十日香港電云今日廣東省城英美敎士因敎士葛雷扶在中國南境辦理敎會事宜不辭勞瘁特開慶賀大會當衆演說者有英美領事及各敎士葛雷扶亦在其列 
[俄國總督持論之偏僻]  
　　初十日倫敦電云俄國歐第薩省總督高　巴斯忽發奇談激厲與猶太人爲仇之人以致該省情形甚爲紛擾有人曾以俄國民人聯合會殘殺安分猶太人耶穌敎人之不是向該總督申訴該督答稱俄國人民聯合會之會員自政府觀之蓋皆係俄　之愛子至猶太人耶穌敎人之受罰由於彼等寛縱革命黨云 
[美國政界記事]  
　　初十日倫敦電云美國律師赫斯查辦保險公司弊　頗著能聲已由民政黨公定俟紐約省總督出缺即舉其補授 
[摩洛哥南境不靖]  
　　南中國早報載倫敦電云英國哥倫提報　摩洛哥南境之情形頗爲紛亂於歐洲人之身命財産大有妨害恐不免因排斥歐人而起戰事譯字林報 
[德國社會黨之意見]  
　　十一日倫敦電云德國社會黨在滿希門地方開會黨人名韓　撥爾演說德國工人已傳繳以罷工爲要求　法之具並云德國不能干預俄國之革命黨因懸揣其必失敗故也 
[北京美使館參贊由滬起程]  
　　文匯報云北京美使館三等華文參贊辛史爾門君於今晚趁輪前往漢口取道入都 
[華俄銀行在紐約設立分行]  
　　初十日柏林電云華俄道勝銀行在紐約設一分行 
[俄京道勝銀行失火]  
　　初十日栢林電云俄京聖彼得堡華俄道勝銀行紀錄公事室失火當即撲滅 
[古巴政府願與亂黨議和]  
　　十一日倫敦電云美國兵部大臣塔虎脫以古巴政府與亂黨爭持不下因以袁的美敦書致之聲言如彼等不聽則美國將在古巴立一軍務政府古巴政府因之急與亂黨同議並聲明如有彼此爭辯之處則請塔虎脫公斷 
[萬國公法會訂立新律]  
　　十一日倫敦電云萬國公法會創議禁止中立國人民在两戰國　限内無線電報如或違例一經查出則此項中立國人民卽作爲戰時之罪犯其所用之船隻氣球皆可充公至戰國在海而散布水雷亦須禁止 
[德國大臣相見]  
　　初十日柏林電德國倫斯維克侯邦國務大臣鄡拖徒謁德相蒲盧親王 
[英國軍隊司令官赴津]  
　　文匯報云駐紮中國北境軍隊之總司令官華德思于今日趁盛京輪船前往天津譯文匯報 
[贈書類誌]  
　　商務印書館贈漢文典兩册上編文字典下編文章典仿泰西文規之例部分類晰先淺後深用爲敎科國人乃不苦國文之煩難又贈東方雜誌第三年第八期一册擷日報之精華汰日報之蕪雜是其特色○昌明公司贈中國簡要練習地圖一朿總圖二葉分圖二十四葉附敎授法一葉以之爲高等小學之用最爲適宜○姚君子樑贈山西農務公牘四册山西農林學堂課藝兩册山西農林學堂破壞全案一册合而觀之可見凡百事業建設極難破壞極易固不獨山西農林學堂爲然也○錫金學務公所贈乙已年收支清册一本蘇省學務公所無錫首先發起表中所列敎育費頗有足供各縣之叅較者（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[補錄澤公密陳大計請定立憲摺]  
　　密陳大計仰祈聖鑒事爾奴才前次回京曾具一摺籲懇攺行立憲政體以定人心而維國勢仰蒙两次召見垂詢本未并諭以朝廷原無成見至誠擇善大知用中奴才不勝欣感旬日以來夙夜籌慮以爲憲法之行利於國利於民而最不利於官若非公忠謀國之臣化私心破成見則必有多爲之說以熒惑聖聽者盖　法旣立在外各督撫在内諸大臣其權必不如往日之重其利必不如往日之優於是設爲疑似之詞故作異同之論以阻撓於無形彼其心非有所愛於朝廷也保一已之私權而已護一已之私利而已顧其立言則必曰防損主權不知君主立憲大意在於尊崇國嚴鞏固君權并無損之可言以日本憲法考之證以伊籐侯爵之所指陳穗積博士之所講說君主統治大權凡十七條一曰裁可法律公布法律執行法律由君主一曰召集議會開會閉會停會及解散議會由君主一曰以緊急勅令代法律由君主一曰發布命令由君主一曰任官免官由君主一曰統帥海陸軍由君主一曰編制陸海軍常備兵額由君主一曰宣戰講和締約由君主一曰宣告戒嚴由君主一曰授與爵位勳章及其他榮典由君主一曰大赦特赦減刑及復權由君主一曰戰時及國家事變非常施行由君主一曰貴族院組織由　主一曰議會展期由君主一曰議會臨時召集由君主一曰財政上必要緊急處分由君主一曰憲法攺正發議由君主以此言之凡國之内政外交軍備財政賞罰點陟生殺予奪以及操縱議會君主皆有權以統治之論其君權之完全嚴密而無有絲毫下移盖有過於中國者矣以今日之時勢言之立憲之利有最重要者三端一曰皇位永固立憲之國君主神聖不可侵犯故於行政不負責任由大臣代之負即偶有行政告宜或議會與之反對或經議院彈劾不過政府各大臣辭職别立一新政府而已故相位旦夕可遷君位萬世不攺大利一一曰外患漸輕今日外人之侮我者雖由我國勢之弱亦由我政體之殊故謂爲專制謂爲半開化而不以同等之國相待一　攺行憲政則　我者轉而敬我將變其　畧之政策爲平和之邦交大利二一曰内亂可弭海濱洋界會　縱　甚者倡爲革命之說顧其所以煽感人心者則曰政體專務壓制官皆民賊民不聊生故從之者衆今攺行憲政則世界所稱公平之正理文明之極規彼雖欲造言而無歸可藉欲倡亂而人不肯從無事緝捕搜拿自然冰消瓦解大利三立憲之利如此及時行之何嫌何疑而或有謂程度不足者不知今日宣布立憲不過明示宗旨爲立憲之預備至於寳行之期原可寛立年限日本於明治十四年宣布憲政於二十二年始　國會已然之效可仿而行也且中國人民必待有完全之程度而後頒布立憲明詔竊恐於預備時期其知議未完者固待陶鎔其知識已啓者先生觖望致激成異端邪說　亂法紀盖人民之進於高尙其漲率不能同時一致　先宣布立憲明文樹之風聲庶心思可以定一耳目無或他歧旣有以維緊望治之人心即所以養成受治之人格是今日宜宣布立　明詔不可以程度不到爲之阻撓也又或有謂滿漢之說者以爲憲政旣行於滿人利益有損耳奴才至愚以爲今日之情形與國初入關時有異常時官缺分立滿漢各省置設駐防者以中原時有反　故駕馭亦用微權　　宇涵濡聖澤近三百年從前則粤捻回之亂定之功將帥兵卒皆漢人居多更無界限之可言近年以來皇太后皇上送布綸音諭滿漢聯姻裁海關裁織造副都統並用漢入普天之下歌頌同聲在聖德如地如天安有私覆私載方　列强逼迫合中國全體之力尙恐不足以禦之豈有四海一家自分畛域之理至於計較滿漢之差缺兢　權力之多　則所兄甚卑不知大體者也夫擇賢而任擇能而使古今中外此理大同使滿人果賢何患推舉之不至登進之無門如其不肖則亦宜在屏　之列且官無倖進正可激人才使之灈磨向上獲益豈不更多此舉爲盛衰興廢所關若求一隅之見爲拘擊之語不爲國家建萬年久長之計而爲滿人謀一身一家之私則亦不權輕重不審大小之甚矣在忠於謀國者决不出此奴才誼屬宗支休戚之事與國共之使茫無所見萬不敢於重大之事卤莽陳言誠以遍覘各國激刺在心若不竭盡其愚寶屬幸負天恩無以對皇太后皇上伏乞聖明獨斷决於幾先不爲衆諭所移不爲浮言所勳實宗社無疆之休天下生民之幸事關大計可否斷由宸衷乞無爲奴才此奏奴才不勝囊　迫切　　摺密陳伏乞皇太后皇上　監施行　奏 
[駐義某星使之辱國]  
　　留學意大利友人來函云駐義某使到任未及半年舉止乘方聲名惡劣爲外國報館一再護評并加以游嬉給像形容盡致辱國騰笑莫此爲甚查某在本國本爲候補道在南京充城門差使向當道鄙棄人人皆知得簡使差聞者無不驚異各報有曾議之者今姑不論此次駐義大利義與我國交涉本不多使其循常蹈故不失國體亦屬無害而無如某之眞不堪也查某所帶隨員均異常刻待車馬之費及平常購買之物亦每以拖欠折扣爲事附近使館一帶之　致不敢與交涉其尤可恥者每赴茶會或宮廷讌會爲節省計辄步行不坐車馬及致入場遇有婦女則又每露其侮褻之醜態其繙譯員在旁甚腹誹之而不敢言也某之相貌甚陋在中國本有秋風沙漠春草池塘之喻其形狀可想及至西國義人稱之爲蒲篤（譯言糊塗）彼又不自重故見厭於人如此又某赴使任時曾帶有一妾此事本爲西俗所大忌而其妻妾之間又時有詬誶惡聲布於外焉又有一弟前在廣東營務中妄殺扣餉去冬岑帥本有拿問之意現在竄跡外海混閧三年又將列保案升高官人無奈之向也今春爲華工一事某令其隨員　頌揚文一篇冒華工口物登報以揚其名蓋特借此沽名而亦爲虚開報銷地步識者莫不嗤之某旣容貌怪劣言語又口吃不成章往往續至半點鐘之久莫明其意故每至義外部輙厭惡之往往不待其說畢卽起送客夫一國之使臣一國民之代表也今以我國民之代詞乃如此啟外人輕慢之心羅馬各報旣繪書不止一次米郎報亦表登其像以示挪揄令人見之可笑可憤向來使臣最爲人敬禮未有妄加輕侮者義政府雖與我國無𨻶然旣見我使臣之謬蠢　習聞其國民之譏笑不能不疑我政府之失選爲輕侮邦交之証萬一向我政府詰責彼時若從外人則失主權不從又傷交誼故不能不預告政府而勸我政府之先自爲地也錄嶺東日報 
[電杆折斷厦門]  
　　近日山場及同安一帶狂風大作沿途所設電杆均被折斷現電局胡總辦已派人至各處赶緊修理中 
[創設自來水公司成都]  
　　省城商會近日組織一自來水公司舉屬寳臣司馬爲總理程鹿鳴少尉管工程資本由衆商籌集現已禀由商　警察兩局批准立案不日即可開辦矣（吉） 
[賑撫災黎重慶]  
　　廣元縣東河一帶突於六月中河水　漲田園淹没居民被灾者約數百家現經夏大令禀准籌賑局撥欵四千兩辦理賑撫（古） 
[平糶被搶餘聞湖南]  
　　平江縣周望光　家因發倉平糶致被痞徒搶刧經局　　　撫轅奉　飭平江縣拿獲徐　龍　究嚴懲並查明成　弁與團總　曙侯究竟有無夥　舞獘情事分别處辦旋又據該縣童定瑋等多人聯名公禀昨亦批示云　霽初卽屬光望旣係有餘之家目擊本地饑荒並不開倉接濟致被饑民脅糶搶去穀二百餘石經該職等與成哨弁查明確實並擇共素行不法之人處罰錢文　處尙是乃周霽初始則羅識多人藉　　索繼經該職等清結完案後　詞　控殊屬不合　仰察司　　平江縣卽提現獲之徐盤龍　明究辦母任周霽初肆意株連致滋拖累（佐） 
 
 

Page 10

 
 
　　今日尙有外埠新聞及本埠新聞均列第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
辦理應請旨飭下福州將軍卽將閩海關福州厦門二口歲微洋藥釐金在千應解閩省稅釐局銀二十九萬兩内從二十八年正月起每处提銀二萬兩按期匯解江海關以備湊還賠欵　旨依議欽此咨行　照前來業　先後籌撥至光緖三十二年五月止分别奏咨報解在案所有三十二年六月分銀兩謹循　先　　滬現就洋藥釐金項下設籌銀二萬兩作爲閩海關應解稅　局光緖三十二年六月分藥釐解滬撥抵閩省第五年第七期　案賠欵之需塡具文　于三十二年五月初七日發交號商源豐潤承領限定六月初一日内解赴江海關投納以副要需除分咨報解外合　閩　關洋稅釐金項下　解稅釐局光緖三十二年六月分藥釐解滬劃抵閩省第五年第七期新案賠款銀兩緣由附片具奏伏乞聖鑒謹奏奉硃批該部知道欽此 
宮門抄閏四月二十四日吏部翰林院正黄旗値日無引見前出使大臣許珏到京請安峻馬謝放伊犂領隊大臣 
恩召見軍　許珏 
　直隸　督袁奏爲查明光緖二十一年下忙錢糧已完數目摺 
太子少保北洋大臣直隷總督臣袁世凱跪奏爲查明光緖三　年　忙錢糧已未完數目恭摺仰祈聖鑒事竊查各省徵收錢糧應按上下忙　册具奏咸豐二年户部議准嗣後應徵上下忙錢糧豐年以額徵數目爲準蠲緩之年以應徵數自爲準賁成藩司督催又部　辦理上下忙應將留支銀兩與起運並列匀作十分計算完報乂於光緖二十三年經部議准各省上下忙錢糧自本年爲始更定九分完報上忙匀爲四分下忙匀爲五分等因茲據署藩司毛慶蕃詳稱光緖三十一年地糧除武備學堂並鐵路佔用地畝先行停徵曁豁免蠲免緩帶徵花户長完應抵外　應徵　運留支正耗銀二百六十八萬七千三百六十一兩零内起運正銀一百八十五萬九千九百四十五兩零留支銀五十三萬四千三百十七兩零乂起運項下耗銀二十三萬六千四百六十七兩零留支項下耗銀五萬六千六百三十一兩零　忙已徵完銀一百二十七萬百四十七兩零合下忙續徵完銀一百三十二萬九千九百二十五兩零統計上下忙完銀二百六十萬一百七十二兩零内起運正銀一百七十八萬八千二百八十四兩零留支銀五十二萬七千七百六十五兩零又起運項下耗銀二十二萬七十九百六十四兩零畱支項下耗銀五萬六千百五十八兩零　在九分以上其餘民欠未完銀應俟奏銷案内歸結造册請奏來臣覆核無異除年欵清册咨部外理合恭摺具陳伏乞皇太后皇上臣鑒敕部查核謹奏奉硃批户部知道欽此 
　　　兩廣總督岑奏懇恩准將知府銜廣東候補直𨽻州知州謝師元免補本班知府仍留廣東補用片 
岑春煊片再廣　潮橋引餉歷久疲壤前督張之洞攺章設局派委同知　福昌試辦歷過一届半奏銷　額全完經前督臣李瀚章奏准免補本班以知府仍留廣東儘先補用　復接辦兩届奏銷解足領餉復兩次照尋常勞績奏　廣東直隷州用候補知縣謝師元前往接辦告以庫儲支絀需款甚殷如能　盈餘銀兩撙節報効定必爲請優獎現據謝師元禀稱到差後隨事整頓極力撙節經徵光緖二十七二十八两年引餉照數全完轉詳奏銷經部核准其應解防餉提欵亦已分别解清此外節存盈餘遵照分批解庫　自光緖二十九年九月到差起至三十一年十二月止先後報解過盈餘銀六萬八千兩等情前來伏查潮橋官運每届奏銷正餉雜欵以外所有盈餘銀兩向多中飽謝師元竟能全數歸公解繳至六萬八千兩之鉅當新案賠欵湊解窘迫之時得此實能濟急求之近今官場中廉潔急公殊不多覯查謝帥元兩届奏銷全完照章已應請獎今復傾誠報効雖出自盈餘項下實不啻取之私囊比照開辦潮槗官運完足十成奏銷者增益鉅欵其勞績正復相等而其公爾忘私尤爲人所難及若不從優獎勵無以風示羣僚該員已過班直隷州知州合無仰懇天恩俯准將知府銜廣東候補直隷州知州謝帥元免補本班以知府仍留廣東補用出自逾格鴻施除　欵已湊撥新定賠欵免其造報並飭取　員腹歷咨部外理合附片具陳伏乞聖鑒訓示謹奏奉 
硃批著照所請該部知道欽此 
宮門抄閏四月二十六日禮部太常寺正紅旗値日無引見溥倬伊立布謝放左右翼監督恩李侯請假五日召見軍機 
　　　户部奏爲核覆奉天省光緖二十九年分徵收官兵隨缺地租考成摺 
户部等部謹奏爲核覆奉天省光緖二十九年分徵收官兵隨缺地租考成恭摺仰祈聖鑒事據盛京將軍趙咨稱竊各府州廳縣承催官兵隨缺地租已未完各數例應於次年奏銷地丁時併案題報並將承催督催未完各員隨案附叅聽候部議歷經遵辦在案現遵新章攺題爲咨所有光緒二十九年分隨　地租承催督催已完未完各職名彙造清册咨送户部等因前來臣等查册開光緖二十九年分奉天錦州新民三府所屬除蓋平廣寗二縣並無承催官兵隨缺地畝外其承德遼陽海城鐵嶺開原復州鎭安岫巗錦縣寗遠義州通化興京等十三廳州縣承催氏人承種盛京内外各城官兵及三陵兵丁隨缺地共十六萬二千四百十一畝四分九釐内徵銀五千零念兩二錢一分五釐内除岫岩州因光緖二十年兵燹後徵糧底册無存計虧地二百十二畆七分一釐三毫零應徵租銀十兩六錢三分五釐六毫零俟歸復原額再行催徵外實應徵銀五千零一十二兩五錢七分九釐三毫零内各廳州縣完銀四千九百九十二両九錢七分九釐三毫零復州完銀十九兩六錢又拖欠二十七年分租銀十九兩六錢二十八年分租銀十九兩六錢仍未完納又徵錢地五萬七千九百九十九畝零九釐每畝徵大制錢五十文至六十文不等共應徵大制錢三千二百四十五串九百十七文内除海城縣榆關鐵路估用地一百八十三畆豁免大制錢十串九百八十文實應徵大制錢三千二百三十四串九百三十七文照數徵完户部按册核算數目均屬相符據該將軍造具承催各官職名清册送部應將原册移送吏部核議吏部查定例地丁錢糧經徵州縣官被叅欠一分以是者降職一級戴罪徵收等語查經徵隨缺地租未完處分向照經徵地丁錢糧例辦理應請將經徵光緖二十九年隱缺地租未完一分以上之現署復州知州事試用知縣曹祖培照例降職 
 
 

Page 17

 
 
[師範學堂第一期考取學生蘇州]  
　　　蘇省師範學堂續招簡易科及優級選科各情已誌前報茲悉蘇屬舉貢生監已自本月初一日起至十五日止隨帶各屬學務公所申文來堂報考監督王旭莊觀察定於初六十一十六等日分三期者試現將初六日考取各生錄左 
正取二十名黄攪浴孫瑞祺俞沐欽張文瀚朱煥奎王石承狄念忠蕭公輔徐承穆李宗弼楊蟾桂李鈺恭候兆圭謝寅錢鏗彭承祖吳鴻一朱祖華陸鳳藻胡紹瑗備取十名顧豪程士覺鄒紹林盧文炳史標蔣奎汾王守亷鄒鴻聲潘維揚朱清贊以上各生定於二十日考騐身體二十二日覆試康 
[緩提認繳實業學堂經費蘇州]  
　　蘇州商務總會以蘇經蘇綸絲紗兩廠議定每年報效漕平銀一萬兩以爲興辦實業學堂之用早經禀報商部批准立案此次開辦鐵路學堂應將此欵先行撥用業又報部核准而蘇撫陳筱帥則以該兩廠老股與費商控案未結一時未便催繳擬飭從緩（永） 
[斬决奸盜杭州]  
　　烏程民婦章蘭英前與盛永春通奸起意謀殺本夫章長生由親屬拘獲報縣驗明傷痕提盛與婦對質供認不諱解省訊實在案茲於八月初七日奉到釘封當由仁錢兩縣龔程二令分提盛及婦到案綑綁押出清波門外巿曹斬决復有餘姚盜犯周鈺千一名亦奉程大令同時綁赴巿曹一併行刑（的） 
[上海官事]  
　　前鳳頴六泗道　成勳昨到道拜謁柘林營都司朱大斌到道禀辭回南匯常州府知府德元禀辭回蘇州南捕通判屠作倫禀辭回江甯電報局委員陳澍請假半月高昌廟巡防局員李錫年請假一天警察學堂第三課長梅祖培請假十天赴浙寳山縣知縣王得庚禀辭回任留防十三隊隊官新奉拔補把總曾慶連又新委一排排長千總洪永興昨均到道禀謝捕盜局委員朱寳瑩禀請銷假（宜） 
[提督赴寕]  
　　江南提台徐吉雲門日前由松來滬茲於前晚乘輪赴金陵謁見江督周玉帥面禀要公（尺） 
[查覆崇明毁學案]  
　　崇明毁學一案前由該邑魏大令通禀各憲派員前往查覆在案茲大令以學堂旣毁若無以善其後必致有荒學務貽誤學生奈肇事拆毁三人類皆貧苦小民勢難責令賠造而興學爲當今急務亦不能稍緩修復故擬籌備欵項赶爲修竣俾得早日開學以免久曠刻已將此情通禀各憲核示遵辦矣（宜） 
[廣勸國民捐]  
　　上海縣王大令接蘇藩濮方伯札發示諭以現在創立國民捐應隨地勸辦以備清償洋債各處學堂及各衙門均宜設立分局廣爲勸募等因王大令奉到後即發貼通衢並移會學務董事及總工程局一體廣設分局妥爲勸募（尺） 
[上海縣示（爲分别粳秈平定米價事]  
爲出示嚴禁事准總工程局來函以近日米價漸平而各米鋪零糶之米仍售至九元五六角且攙入秈米多至五六成因致地方上人紛紛來局陳訴查上高白米富户購食居多其價稍昻尙無大碍至貧苦小户現在多食洋秈若將洋秈與白米攙和仍作白米之價混行出售卽難免滋事函請迅賜示諭各米店按照大巿平價零　并不得攙雜混售務將白米秈米分别酌中定價逐日於牌上寫明懸掛店前俾零星糶户一望而知得以任便購買等由過縣准此合亟出示嚴禁爲此示仰各米店一體知悉嗣後出賣米石務將高白次白粳米及洋秈等米查照大巿分等定價上高白粳米每石價錢若干次白粳米每石若干洋籼每石若千逐日寫明牌上懸掛店前俾便居民自行擇購倘敢將粳米内攙入洋秈混售漁利一經訪明或被控告定卽提案從嚴究辦不稍寛貸其各凛遵母違切特示 
[暫停平糶]  
　　總工程局經辦平糶貧民紛紛爭購擁擠不堪茲聞現届中秋令節擬於十四十五兩日暫行停糶未知果否（尺） 
[海關報告止疫口岸]  
　　文滙報云江海關　發廣告謂自西十月一號起廣東汕頭廈門福州西處不再視爲有疫口岸 
[移送最新通語旗圖書]  
　　憲瑞觀察日前移文製造局總辦請飭印刷各國最新通語旗圖書數百部分送各兵艦炮艇等情已載前報茲觀察以該旗圖書十部頃已印成卽移送南北洋水師統領薩軍門請爲查收分發各軍應用（宜） 
[清丈畝地]  
　　閘北巡局唐二尹奉委兼辦清丈北巿畝地差已紀前報茲悉閘北十圖一圖兩處已由二尹按户查丈卽可繪圖呈報並查悉各業户俱轉換道契執田單者竟鮮見矣（力） 
[日領函催發還木棉]  
　　日商某洋行曾於數年前裝運木棉被通州釐卡將貨扣留由該商禀日領函請道憲轉飭發還等情詎事隔數年未據該卡將貨發還茲又由日總領事函催到道請飭速爲辦結母任再稽（宜） 
[浦東並無洋商築路]  
　　拓林營都司朱大斌前禀江南提督徐吉雲軍門謂浦東一帶現有洋商開築馬路由軍門咨請滬道札飭寳山縣及浦東總巡查覆謝岳崧明府以查無影響禀覆已誌前報茲又據寳山縣王緯辰大令禀覆到道略謂浦左地方現經確切查明實無洋商建造馬路之事惟現適濬浦興工之際曾由總工程師在動工處所插立標杆以清界限故訛傳洋人築路之說大約因此而起云云瑞觀察閱禀後已將情咨覆徐軍門查照矣（宜） 
[滬道札拿私扣工貲之匪類]  
　　誘招華工赴美一節迭詳本報茲悉有本城人王某先與各工人私約每人每月扣工洋八角又有代爲招工之甲乙二人每人每月扣洋一元五角又經手之某洋人每人每月扣洋三元統計每人每月須扣工洋五元以外現已由道委往查此爭之萬司馬將以上各情禀知道憲瑞觀察立卽飭探往拿王姓聞風早已全家遷去觀察仍飭嚴行跴緝務獲究辦（力） 
[批飭不准保釋]  
　　曾剛四强搶粤女鄧氏案茲有曾剛四之叔曾阿華禀請道轅保釋昨奉瑞觀察批云該民人係案中要証未便遽准保釋仰上海縣遵照前後批札迅即分别究擬錄供通詳察辦保結擲還禀抄發（宜） 
[俄人酗酒]  
　　前晚有俄水手二名乘醉至美租界四考脫路一帶逢人便毆當由西印等捕拘入捕房奉飭押候送俄領事署訊 
 
 

Page 18

 
 
辦（似） 
[飭查領妓實情]  
　　公陽里雉妓金鳳瑛前由其父錢錫林投廨呈控讞員關司馬判發棲流公所在案詎昨日突有崇明人某投廨禀稱係鳳瑛之翁特領兒子來滬求將鳳瑛領回完婚司馬得供恐受鴇母金翠紅指使冒領出外仍舊賣娼故諭差查明實情再奪（力） 
[失火被押]  
　　昨日午刻永盛馬頭顧姓老嫗家屋上所晒茭白壳因烟囱内火星飛入以致頃刻火發衆鄰驚喊幸經近處皮帶車馳來救熄顧姓老嫗業已由巡士拘解南區押候究罰（尺） 
[何故吞烟]  
　　昨有洋裝華人徐顯曾在乍浦路工部局花園亭内高卧四百七十四號巡捕見徐神色有異當卽帶入捕房詳加察驗形似吞烟當卽送至同仁醫院求治（似） 
[研訊聚豐園股東糾葛案]  
　　聚豐園新股東羅坤祥朱鑑堂投廨控老股東王子鋆攫賬逃避讞員關司馬准將該園發封飭差勒提王子鋆到案昨日晚堂奉司馬飭帶質訊羅偕朱鑑堂投供聚豐園資本由商人糾集三十餘股因老股王子鋆支撑不住曾經登報聲明而王子鋆以每月乾修十八元無署乃敢糾入到園將各賬簿攫去迨經商會清理王始將賬簿交出現在所收外賬一萬三千餘元存於商會然店被王胡閙以致賠墊房租已欠外債二萬餘金皆受王一人之害請爲訊斷訊之王子鋆供甯波入商民有三股半在内每股銀二百五十两嗣因虧空始招入新股羅朱等人商民看報始知從前並不知情求公斷司馬以該園虧空實王罪魁禍首押候交保出外聽憑商會將該園召盤得價若干除公攤各債外再核（力） 
[會審欠銀案三則]  
　　英婦幕亞氏投英領事署控黄愼之不還借銀請提追究經英巴副領事照會會審公廨讞員關司馬簽差至蘇州將黄移提到廨昨午後巴君偕同襄讞員孫耳三明府升座據原　禀稱此案七年前已由會審官訊結斷還之銀至今不還因請追還被告延　門律師到堂稱此案必須將前次原被告案卷檢齊方可研訊中西官令原告退去俟前次涉訟之哈華托管理里两律師處案由及廨中案牘一併檢齊再行訂訊○義商羅六投義領事署控瑞源盛應雲祥拖欠洋酒價洋不還昨午後公廨讞員關司馬會同義國陪審官穆安素君會訊羅六投供應雲祥來買洋酒共計三次被欠洋二百十六元九角付過支票洋七十二元餘　延不付下爲此控追應供認欠洋一百四十四元所付之票係八月二十日期求寛限到期准付司馬商之穆君判應限半月付清交保○德商福來德控時大有羊毛店時漢章不還欠找貨洋昨午後讞員關司馬會同德副領事師謀君會訊原告投案請追時供共欠貨銀一百两已還五十两餘欠乞寛限措繳司馬商之師君判時于八月二十日如數付還（力） 
[上海縣案]  
　　流氓蔡小狗頭戳傷樂舞生瞿錫春一案上海縣查得初二晚某姓道塲請某羽士爲法師該羽十身穿綢綾指戴金戒三枚爲蔡過見守於是處　適手持　衫靴帽衣包經過蔡悞認羽士以致戳傷刻經原差查得蔡於初一二三三晚雖住生生棧内每夜出入多次不能明其有無是事惟蔡供之龔厚生於是夜入點鐘即到趙姓信封作安卧未出等情前晚襄讞洪明府復訊蔡仍刁頼鞭背一百下龔供蔡曾向小的借錢未給莫非藉此妄舉明府判蔡還押龔姑交保候查明再奪○諸阿松控諸步階毆傷到縣提訊阿松供上月十七日步階糾入將小的毆打蒙騐明求究諸仁桂供是阿松胞弟在漢口接兄來信知被步階毆傷小的立即返申堯階供是步階之弟均爲醫生故父買艾楊氏田地已經四十載阿松硬欲加嗼不遂將兄兇毆步階供同明府判步階牧押堯階交保核辦○歸新寶扶父岐祥到縣喊求騐傷訊問岐祥供年八十三歲昔買族人歸某地八分計錢十千支葬有袓棺後已两次加錢四千六千歸某之子四絉前日路遇又欲借洋五十元不允被毆新　供同明府判候飭查核辦○黄關蒲控徐阿鸞將叔萬生拔去提訊黄供叔父去秋託航船徐阿鸞裝棉花四包來申未售後被罰洋向叔勒索不遂上月將叔拔去現在卧病求鑒徐供萬生託小的裝運棉花來滬出售某花行被騐水局查出攙和石膏粉罰花行洋三十元轉向小的索償當時萬生囑小的料理小的請碼頭諸入排解用洋八元向索不還裝花船資亦未給發明府察两造均非善良判各具安分結黄將船資償給完案（宜） 
[總工程局記事]  
　　萬裕碼頭爲各莊行上落貨物之處近爲江北船　無佔踞勸令開往恃蠻不聽經各行家禀知總工程局茲奉局董　諭包探恊同淮陽帮夫頭限令逐去○義順泰布號主姚慶安於六月秒在同泰烟館遺失萬祥荳行本票一昏計銀五百两被値堂人及地甲伙拾獲次日由类館主送還姚以已經掛失作廢不收近因萬祥行查知此票仍在外間恐有受累不肯照付姚乃挽令烟館王索還原票而拾獲之人已他去姚即赴總工程局具禀批飭候傅到十六鋪地甲諭飭遵照辦理（尺） 
[城内警局紀事]  
　　玉器業王耳仁拖欠同業貨價銀洋爲黄某扭控北局昨已移縣訊追○東局巡士前獲違章脚踏車到局久無原主來領昨忽有人致函該局冐領經局員諭本人到局央保具領（事） 
[公共公廨早堂案]  
　　江北人王五前晚同黨羽二十餘人到靜安寺南首永泉浜用石將吳四海家大門撞開入内搶去金飾各物被各鄉人四面兜拿祇獲王五一人昨由包探陳云忠將王解究吳林全供非但被刦且有一人用鐵棍將小的腰背打傷求騐訊之王五供江北人因　荒來滬覓食並尋被拐妹子前日鐵路小工張某等帶我到吳四海家尋覓妹子小的路生被拿求恩讞員關司馬以該犯供出同黨判還押候補拿入證再辦○包探陳云忠又解江北人馬仁和愛子才吳金保尙亭妹陶高運等人藏匿某姓竹園内經鄉人羣起拿到五人請究鄉人王木桂供小的瞥見有二十餘人藏在某姓家竹園内形跡可疑故拿解到案旋有徐長如供是軍寓主人該馬仁和實是車夫是日落班他們在竹園内聚賭訊之馬姜同供小的們取拉的車子均有確實編號因落班空閒在竹園同賭博並無他意司馬判一并交保出外無保究辦○侍者王阿保至大司務何子高家竊去鈔票現洋一百七十元置買綢衣時表等物經何報捕解究供認不諱官判王押半年吊到各衣物應給失主領去完案○劉德標竊取銅絲由包探劉森堂拿究司馬判押候再訊○前唐小弟與王有法等誘拐張老文家女孩掌生賣洋四十八元一案奉判唐押西牢三年王押半年各情已詳本報昨由包探沈阿岳將中人張奶奶提獲解究供稱王給小婦人洋一元四角小婦人不受求察司馬判交官媒押半年完案○前 
昨該原告洋人令式老夫陳子章到案供稱此項馬口鐵放在家内他即欲運至浦東棧房並非行竊求請開釋司馬准之（力） 
[租界公堂案]  
　　嚴學禮前控王徐氏誘拐妻子押入瀋阿狗妓院賣娼等情經陳明府判徐氏交保養交潘在案昨捕房將潘解案訊供不認奉判押候將徐氏着保交案再訊○利贓洋東控鮑渭記不還鑽戒洋一案昨又集訊鮑偕證人毛保慶投案毛稱鮑購厚德行鑽戒两枚計價銀七百五十两由商人經手過付其時商人在厚德爲買辦因洋東囑添墊本無力是以讓鮑渭記接做所由經手一切賬目亦俱交清中西官判候查明利喴賬目再核○恆豐里王錦山家前日失愼昨王投案候示奉判罰一百两○裴有褔昨偕學徒陳小妹投廨控稱裴妻朱氏爲金雲弟拐匿等情明府向之研訊金堅不承認奉判押候查明再核○畢榮華前控張子鋆吞　没銀昨畢　邀同股東錢承鑑畢耀根等投廨錢供張所呈推據實係僞造商人等股開正陽樓飯館諸事由張經理後因未能獲利讓與張接開詎閱時未幾遽被捲逃且欠小的洋四十元另向小的兒子借夫金約戒一枚亦被吞没陳明府得供命張交原保着邀寫據人到案澈究○鄧才甫在途將其妻阮氏兇毆傷及頭顱經巡捕拘案請究氏供因丈夫實患　症求請送堂醫治明府准之○戴連生因忤母被控奉判禁押捕房两月茲已滿期昨由其母舅唐錦元投案求領陳明府提報畧訊准予領去深 
[美租界捕房事]  
　　昨有廨差持單至捕房聲稱匯廣公司控華人李惠　李福記拖欠木板銀两請飭探協傅等語捕頭當飭包探宋掌桂恊傳候訊○小販何阿才夏雙廷等四人在西華得　出售腐爛水菓由工部局管理衛生人一併拘入捕房捕頭詰係初犯斥釋○宋雲子昨在北江西路私收自來水由自來水暗巡章顔益所見交捕送入捕房奉飭押候送辦○二百世一號巡捕至日老匯路福和里口見有無名丐屍一具報由捕頭飭傳地保報堂棺殮（似） 
 
