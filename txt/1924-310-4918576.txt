# 1924 - 310 - 4918576

 

Page 1

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *   
 
 

Page 2

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *   
 
 

Page 3

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *時評 
[軍事會議（冷）]  
　　段張馮今日之天津會議但爲軍事會議而非國事會議國事會議尚須於軍事既經結束以後也 
　　雖然軍事會議而處置一不當則他日之國事會議亦終無主張之可言各以兵力分布於可及之處一經駐紮即成產業以後雖有嘉謨良法烏能變動是則國事會議亦不過名式而已 
　　北方有軍事會議而南方亦有軍事會議其勢一若隠隠相對然南方已成强弩之末心離勢𠗫不足以抗至多之結合不過相約依附於北方之一耳而今後治亂關鍵仍在北方今日軍事會議中也 
[國内專電]  
　　北京電灰（十日）夜段宅會議段張馮晤面後姚震持段主張一紙張樹元為段照料馮言本人無成見聽元帥雨帥主持張言本人無成見請元帥主持段言候中山來與各領袖人物共商辦法段左右主不採委員制推孫爲總統出洋段爲副座兼閣段本人未表示此意僅言予對武力統一當反對予主張各省自治云云段與馮左右主聯省自治僅一聯與各字之分眞（十一）段宅午餐張作霖人多未到派張學良代表座中盧永祥·楊化昭·郭宗煕·馮玉祥·李景林·鮑貴卿·吳光新·張宗昌·朱深·陳宦·田中玉林長民·許世英·龔心湛·丁士源·段芝貴·馬良·袁良等未談政治眞（十一）申刻馮玉祥林長民姚震陳宦等商委員制應否採用問題眞（十一）戌刻馮玉祥單獨謁段姚震在座馮沈默寡言段亦無表示眞（十一）亥刻張作霖謁段謂本人對時局主張苟有所見當陳由元帥主持此時不必在馮使及民黨前表示段言爾與馮及盧永祥共商敢抬東南辦法議有結果予當表示以上均津段宅電話（十二日下午二鐘） 
　　北京電魯鄭電京吳巳離烟請飭海軍襲留但無相當軍艦出動（十二日下午二鐘） 
　　北京電日人息張作霖要馮巡閱蘇皖贛不願赴蘇則巡閱兩湖但詢諸張之參謀謂並無此議國民軍主張巡閱不必存留 
　　北京電總統與委員問題有識者認爲不必聚訟因責任内閣總統本無權列任府幕以皇帝腦筋視總統庸如黎曹且潛行擴充總統職權非法之過係人之罪委員制最高委員長不操無上政權以權力屬之政務院與内閣制相似苟總統守法等於委員制應限制總統幕僚及護從則效能等於委員制聯省自治本適國情但今日行之須經過長時間之分省軍治無可諱言使團看中國今日政變謂制度不成問題能裁兵則總統制内閣制委員制均可不能裁兵則亡國（十二日下午二鐘） 
　　北京電報載馮擬組救國聯合會舉段爲總統孫爲和平統一會長查此事重大僅由京津代表辦理將何以對二十餘省區人民當非確息（十二日下午二鐘） 
　　北京電津領事電盛傳張哈張庫兩路與某國商墊欵但某國震後無欵貸與政府决不成事滄石路則確於曹政府時與某商辦到墊欵經手人京漢局某某該案近在公府查出又保派計畫築張庫恰及張哈並張迪等一幹兩枝路原擬英美華三國 
投資曾與西人某談過國民軍興此事中止此路將來終成爲國際糾紛 
　　北京電西站有馮軍步兵一團午開專車往正定方面前進（十二日下午八鐘） 
　　北京電王承斌辭職移眷日租界段張派員慰留聞津鎭守使李榮殿辭王委李竟容接充段方又委劉詢此爲辭職原因之一 
　　北京電田文烈文（十二）辰刻死於京寓 
　　北京電京中因窮自殺者多昨一天發現四起監犯擁擠不堪囚糧爲艱 
　　北京電京城煤斷商會請軍隊放車運輸糧煤（十二日下午二鐘） 
　　北京電文（十二）閣議魯交涉員馮國勳免職以徐東藩繼京兆財廳長潘承業免以王建中繼東海關監督李元亮免以周秀文繼浙海關監督袁思永免以李厚祺繼正任長蘆調署河東鹽運使張調辰免以徐鴻賓繼陸部司長趙崇愷辭以馬昌期繼 
　　北京電擬令徐東藩山東交涉員王建中京兆財政廳周秀文東海關李厚祺浙海關徐鴻賓河東鹽運使馬昌期陸部司長姚國楨菸酒督辦及熊炳琦免職令今晚可下菸酒署長張我華明日由津來京就職林葆綸以海次代部説甚盛但奉方屬意甘聯璈憲兵司令劉文翰赴津（十二日下午八鐘） 
　　北京電眞（十一）令陳世光爲江海關兼交涉員因陳充交際科長多年與領團情感尙洽故獲是職袁良十三日可返京吳闓生調院秘書廳辦事周偑潢參議上任事易兆沅主事周承祖僉事上任事陳榮殿辦事（十二日下午八鐘） 
　　北京電日俄交涉昨加拉罕不允接受日本意見又無形停頓（十二日下午二鐘） 
　　北京電中俄會議段張尚有意見參加一星期內不易開議（十二日下午二鐘） 
　　北京電段電張允明令就滬軍使職 
　　北京電外部慰留汪榮寳李家鏊 
　　北京電文（十三）閣義議發軍警費七成袁良兼税務處會辦（十二日下午八鐘） 
　　北京電外部電覆施肇基等已滙禁烟會費五萬（十二日下午八鐘） 
　　北京電嚴鶴齡已奉委籌備中俄會議正着手準備（十二日下午八鐘） 
　　天津電文（十二）下午三時盧永祥馮玉祥同赴曹家花園謁張作霖去後復電邀段合肥開軍事善後會議段隨亦往詳情未悉 
　　天津電奉張京馮陜胡三司令期望段意雖異愛國愛民之旨實同十一晚段宅會晤討論俱各推誠聞所議均屬國民渴望曁去惡等項意見極融洽惟民賊貪官人人自危難免造謠挑撥但早爲各首領燭破咸付一笑 
　　天津電津埠國士名流各首領各代表亟盼段合肥晋京定國除合電敦促孫中山早日北上外將對叚孫再表一種極誠懇敦促 
　　天津電奉軍前曾派閰某爲隨軍查災放賑專員携帶賑糧沿途各縣散放昨特設賑務處派員往各縣查段放見益慰 
　　天津電直省各官吏除盡心民事有成績者外餘悉撤换 
　　天津電路局息津浦韓莊段修復交通日内可望恢復 
　　天津電鎭威國民兩軍連日分途南下積極肅清直系殘部 
　　天津電段氏最近對用人行政謂中國破壞達極黠諸待建設注重人才不分黨派深望中山早來决定 
　　天津電津埠連日諸軍雲集軍紀俱佳市民安肅商業漸復但遇會議時禁街稍感不便（以上十二日下午六鐘） 
　　哈爾濱電朱令市政局派員調查平敎實績 
　　哈爾濱電市董事會明年減政二十萬元 
　　哈爾濱電電業果與日本合辦美商必反對 
　　哈爾濱電特警處將濱江縣所發俄僑人華籍布告譯俄文週知（以上十一日下午七鐘） 
　　濟南電張宗昌來電擬假道東下鄭覆謂魯為中立省分以保境安民為主旨無段上將軍命令碍難應命 
　　濟南電督署接烟台張鎭使來電謂吳已他去深恐糜爛地方未追擊 
　　濟南電烟酒局長周福岐鹽運使柴勤唐以直系色彩太重均搖動夏繼泉汪涵運動繼任甚力烟酒商以周年額外苛征報効王毓芝現聯絡反周政團指控八欵以圖報復（以上十一日下午七鐘） 
　　漢口電軍署灰（十日）召保安會議關防極密聞陳嘉謨主張擁段甚力當晚即聯銜電促段速出山京方聞亦來電詢鄂對時局態度詞甚迫切蘇代表馬孟驤贛代表周俊陜代表李庶瑛先後來鄂商時局均主擁段曹代表蕭星垣吳代表樊德光亦來鄂有接洽 
　　漢口電某派得電吳在烟臺左右多走散勢甚窘長江方面亦對吳冷淡料吳决不來鄂 
　　漢口電李濟臣電蕭胡景翼兵攻豫請援 
　　漢口電軍署咨覆議會鄂居南北中樞審時度勢自衛宜先是以設防籌餉籌固吾圉無不與貴會意旨吻合 
　　漢口電漢商會電鄂豫當局速開京漢南路貨車以恤商艱（以上十一日下午六鐘） 
　　漢口電蕭眞（十一）布告本使服務鄉邦首引保境安民為已責如他方軍隊侵犯鄂疆自應正當防禦 
　　漢口電蘇齊發起蘇浙皖贛鄂五省聯防會議在寗開會蕭派馮家祜為代表定文（十二）晚偕蘇代表馬孟驤赴寗列席 
　　漢口電援京鄂軍寇孫兩旅及二十五師一旅決調回鄂寇旅已集中鄭州待命 
　　漢口電永康銀號因代吳墊七十萬兩眞（十一）倒閉實虧五十萬兩 
　　漢口電趙榮華日内赴滬（以上十二日下午五鐘） 
　　重慶電賴心輝齊（八日）出省回防其集中瀘縣之援吳軍或將調回 
　　重慶電去秋楊森預徵鹽税百萬元川南稽核所尚藉詞不换税單昨袁祖銘電該所照换或另簽發否則强制配鹽以恤商艱 
　　重慶電劉文輝師長前收容熊克武殘部一團昨判變傷劉足部（以上十一日下午九鐘） 
　　長沙電趙派劉顧問德裕赴溆洪視察防務 
　　長沙電環城馬路第二段工程處成立 
　　長沙電敎育界定侵日歡宴淮商籌商學欵 
　　長沙電省議員李雋新提出指定為敎育費之紙烟公益捐保管法十二條請議長付議免被政府挪作別用 
　　長沙電校長敎職員眞（十一）開經費大會議迄今政府無具體答覆衆云再緩一星期倘再無辦法决定總辭職 
　　長沙電鄭鴻海全旅向寗鄉開拔 
　　長沙電省立大學組織法案眞（十一）經議會二讀成立湖南史地學會定本月十六開成立大會 
　　長沙電岳陽縣議會電請蠲免田賦 
　　長沙電眞（十一）憲法會議決案（一）省議員名數表决為百零八名計中路三十七西路三十六南路三十五人（二）省議員直接選舉在户口未查完下級自治未成前得用間接選（三）附屬修改案依各本法規定（四）會期除延長十天不再延（五）正副主度問題外間對本會迄今仍逐日輪推臨時主席多謂不合法結果衆均置不理 
　　長沙電程子樞以女界攻擊恐遭意外呈趙請保護生命 
　　長沙電金庫總理周子賢辭代財司趙未准 
　　長沙電幣廠派員密查錢業操縱銅元價 
　　長沙電第二師長劉鉶將任爲戒嚴司令 
　　長沙電紡紗廠工人以該廠請軍隊保護不能繼續請願（以上十二日下午一鐘） 
　　香港電范石生回滇已確定行期在孫離粤後數日已將財政機關交還政府籌餉局交楊希閔餉源已絕示無反顧之意聞全軍將一齊起行用十兵輪護送限六日 
抵梧州 
　　香港電探報石龍增陳炯明軍五千東莞二千許崇智急調張民逹張我東等部嚴守石灘又因范回滇取道西江恐范有詐奪其防地故許將梧州所部調肇掘壕嚴防 
　　香港電范石生與劉震寰約劉回桂范助之范回滇劉助之 
　香港電孫定十三日乘永豐來港轉乘春洋丸北上十七早可抵滬胡漢民有與孫同行消息 
　　香港電黃紹雄將邕潯所部調梧分駐火山戎墟鷄籠洲各要隘將山砲多尊安置下游各砲壘砲口下指拒范劉軍入桂李濟琛與黃訂攻守同盟約李已將梧州所部調肇制止范劉部通過都城新興等處粤籍軍亦集中肇慶 
　　香港電陳炯明十二日可抵汕林虎電約葉舉同時反攻廣州 
　　香港電灰（十日）夕江門大火燒長安坊一帶店户毁娼寮百餘間（以上十二日下午七鐘） 
　　厦門電泉州孔昭同佈告本軍互相調防駐同安部隊調回泉州同安張市接防倘有造謠生事查獲按軍法從事 
　　厦門電陳國輝任其參謀長呂俊升爲旅長入尤溪助盧興邦攻沙縣（十二日下午十鐘） 
　　九江電江西水災籌賑會日前就該賑欵堤工項下提撥修堤費洋二百九十一元七角八分爲數過微現由九江江北紳董黃禹門等繪具災圖公懇贛北鎭守使吳金彪去函爭補（十二日下午二鐘） 
　　滁州電津浦路現自滁可達徐州陳調元宣言與蘇魯一致津浦路有即日可通天津説　　滁州電皖軍駐滁縣烏衣約一混成旅蘇軍駐東葛花旗營一帶約一團均有防禦工作現由烏衣東葛士紳介紹雙方意見冀免戰禍蘇方要恢復交通皖方請蘇先撤兵皖派李錫麟團長蘇派劉團長今日二時在東葛花旗營間黃泥鋪地方會議 
　　滁州電皖國民軍宣告驅馬尊段推四旅長高世讀總司令皖軍一旅在滁縣鳥衣間四旅在蚌三旅吳團在蕪湖張團在當塗五旅華團在南宿州賈團在蕪兩團長服 
 
 

Page 4

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *從國民軍旅長史俊玉否認已在蚌被看管二旅在夀縣由前旅長李傳業率赴安廣迫馬下野補充兩營在蚌一營已繳械一營服從國民軍兩營在蕪兩營在安廣（以上十日下午九鐘） 
　　滁州電灰（十日）午蘇皖軍約在黃泥埠會議以蘇代表列席寗軍署全體高级軍官會議未到未成會皖代表向當地士紳宣言皖軍目的僅在保境無侵人意 
　　滁州電灰（十日）夜十一時有段代表偕孫傳芳代表鄭士琦代表暨皖軍代表自津南下赴寗（以上十一日下午五鐘） 
特約路透電 
[北方軍訊與政聞]  
　　十一日北京電昨日正午吳由烟台前赴南方現信吳擬在海州灣登陸志在取道隴海鐡路回抵洛陽惟張作霖現正由天津調兵赴南擬占徐州以截吳之歸路段褀雖不以待遇溥儀之手段爲然但力避自相分裂惟大局頗伏危機蓋馮氏在京所任諸人刻力圖固其應急政府之地位張作霖段褀瑞二人則既利用馮氏之判吳顯復謀圖推翻馮之機關以自定新政府基礎也 
　　十一日天津電與段接近之各界不信長江各督聯盟抗段之説留此乃温世珍所作之宣傳免温世珍職以陳震東爲代之命令已發表預料此命令可爲齊變元意志之試騐物昨夜齊孫蕭來電擁護段氏惟未悉是否出於诚意抑欲借此以緩京津軍隊之出發贛蔡皖馬徐州油頭鎭守使及陳炯明林虎均有電願效忠段氏張作霖馮玉祥盧永祥昨夜會於段宅惟未討論重大問題張馮軍司令今日曾開會討論分段駐兵問題聞馮將管理自廊坊至北京之鐵路如有必要將偕胡景翼之陜軍赴武昌奉軍則扼守京奉鐵路與津浦鐵路之北段預備進兵南京聞張擬駐兵三萬名於天津及附近並以同數之兵駐守山海關 
　　十一日漢口電蕭督之通電已發表略謂現静待段兵之訓令一面擬設法保境安民 
[日俄談判之現在]  
　　十二日北京電本月十日日使署接日政府答覆俄國關於北薩哈連最近建議之牒文按俄國建議中允以今巳發見及後五年内所發見之油礦百分之四十讓與日本惟日本須於條約簽字後兩週撤退軍隊並須承認比薩拉比亞議定書日使接牒後即日與俄使開會昨晚復起頓挫雙方均言不能再有讓步日本要求油礦百分之六十並於簽約後兩月撤兵油礦讓與權期限已商定自四十年增至五十年惟尚有細目多端意見未能一致目下之狀况須由一方面申請始能續開談判 
[世界休戰紀念]  
　　十一日倫敦電倫敦舉行休戰紀念是日天氣晴朗鐘鳴十一下時數百萬人脱帽而立靜默二分鐘車輛皆亭駛萬籟無聲極爲嚴肅紀念坊前萬人擁擠由特拉福爾加街至舊宮塲止幾無隙地花與日光相映色愈鮮潔皇后在某署憑窗觀禮 
　　十一日紐約電全國舉行休戰紀念敎堂作特别祈禱會軍營作閲兵禮並靜默二分鐘柯立芝總統往謁無名英雄墓前總統威爾遜墓上亦置花圈 
　　十一日倫敦電今日爲休戰紀念日路透社電傳世界各處紀念禮節法國停止辦公一日商店皆閉門各街皆縣旗最盛禮節在無名英雄墓舉行法總理且以花圈置於紀念陣亡英兵之碑上 
[意國政府之反對黨宣言]  
　　十一日羅馬電意國退伍軍人所組合之戰士聯合會已煽成反對汎繫黨政府及其方法之風潮數日前戰士聯合會與汎繫黨曾起衝突未幾戰士聯合會之領袖嘉里巴狄將軍有願與墨索里尼氏决鬥之表示雖未成事實然汎繫軍領袖巴波將軍則欲與嘉里巴狄一决雌雄今政府禁止各種政治集合戰士聯合會指此爲該會而發雙方惡感愈甚戰士聯合會在國會開幕之夕發出宣言書以隱約之詞攻繫政府謂戰士聯合會從未承認愛國心之任何專業權最要本分首在服從國法請國會與政府注意停止橫暴行爲並使國法復趨入於常軌云 
　　十一日羅馬電意國會今日開幕挾有前途多事之氣象反對黨已對國民發表措詞激昻之宣言書謂反對黨六月間於麥台第遇害後退出國會時所責難之時局如繼續不斷甚至變本加厲則反對黨惟有重伸前言不與聞國會事業又謂反對黨代表大多數國民但政權則為少數派違法行使云意相墨索里尼在衆議員集議時演説謂政府擬迅速進行以入常軌反對黨之不出席於國會乃違反憲法之行爲汎繫黨已改變其組織法所有非法及强暴行爲現已減止云意相自稱其政府内政外交之成績並言及殖民地發展計畫之重要 
[英國新内閣員之繼續發表]  
　　十一日倫敦電閣員任命名單續有一批發表敎育部國會秘書爲阿索爾侯爵夫人郵政長爲湯木遜思俸事務大臣爲屈萊安運輸大臣爲阿施萊印度事務部次官爲温特頓外部次官爲麥克尼爾殖民部次官一席擬任戈爾但戈爾刻在東裝尚未得其同意 
[法報成贊英内閣]  
　　十二日巴黎電法報謂英相包爾温與外相張伯倫在市議會之言論在法比及小協約國觀之可認爲滿意因其證明英法關係可在良好空氣中發展而根據和約之眞正和平可望成立也 
[美國照約拆毀軍艦之辯論]  
　　十一日華盛頓電裁判長希資因輿論紛紛以爲實行華盛頓公約拆毀主力艦者僅有美國一國故發出一諭文意在阻止海軍部長實施毀去戰艦華盛頓號之計晝有人建議將此艦改爲飛機運送艦 
　　十一日華盛頓電海軍長韋爾堡往晤裁判長聲明舊戰艦華盛頓號定於十一月十四日用作砲火與魚電之靶以資試騐今之訴訟案不能干涉此毀艦計晝 
[各國近事紀]  
　　十二日墨西哥城電墨國外交總長今日稱渠得非正式消息因美國友誼的斡旋初步辦法現已採行以期恢復墨國對英之外交關係又稱墨國始終願討論墨英兩國之各種惡案云 
　　十一日日内瓦電鴉片大會之股員會現開秘密會議討論頗覺久長據此推測似取締鴉片貿易之一致方法現有困難 
　　十一日巴狄摩電美人有名約翰希爾者近以其家釀分贈數百隣人禁酒員訴之於法庭現法庭判决謂禁酒法中成分千分之五一條之規則定不適用於家製及家用之飲料云大約禁酒當道之政策及禁酒條文皆因此判而須修正 
　　十二日巴黎電報載西班牙京城消息昨在西京一處被捕者計八十人之多檢查較前更嚴報紙不許載各省捕人消息 
　　十二日巴塞洛那電芒瑞芝公園中發見炸彈四枚嫌疑人五名被捕 
　　十一日倫敦電孟却斯德紗廠總聯合會已决定請其會員在下届投標時贊成凡用美棉之紗廠將每週工時由三十二小時增至四十小時又四分之三此舉可認爲商業現已迅速起色之明證 
　　十一日雪黎電輪船雜務員公會决定如辭歇諸人不即復職而該會會員未得不爲瘋人服役之擔保則將使澳洲輪船不能開行 
　　十二日印度阿拉海巴電荷蘭飛行家昨抵阿木巴拉 
　　十一日華盛頓電紐約羅炳森氏已被任爲海軍次長 
[公電]  
　　天津王承斌辭職電各報館均鍳承斌謬膺重寄匡濟才疏本年夏間曾以孱軀多病呈請中央開去本兼各職迭經電陳迄未邀准嗣以國家多故軍事方殷不得不勉策病軀暫維危狀今則軍事漸告結束和平日有轉機津城當師旅飢饉之餘為中外觀瞻所繫所有善後事項頭緒極繁而閭里凋殘庫儲枯竭千瘡百孔纷至沓來斷非棉薄之材孱病之身所能勝此艱巨之任與其因循晏廢一身而叢集愆尤何如早日乞休方寸得稍寛咎責焦思再四亟應退避賢路以謝國人當於眞日電請國務院開去本兼各職迅簡賢員接替以免貽誤而重地方抑承斌更有言者直省當水災兵燹之餘民不聊生困苦已極所望繼任賢者撫恤瘡痍登之袵席力宏遠謨以彌鄙人之缺陷此則承斌於退職之餘所殷殷期望者也披瀝陳詞惟希鑒察王承斌眞印 
　　鄭州李濟臣電各報館均鑒過來國事蜩螗無端變化兵革未息繼以政爭元首下野大位虚懸國是繫於一髪大局應速解决連日海内明賢封疆列帥以匡時之偉抱發救國之公言雖仁智之見不同而折衷將趨一致濟臣不敏竊謂當此國是未实之際非得全國景仰之人不足以保時局而開新治段合肥民國元勳軍人泰斗今日海内羣賢一致擁戴亟盼總攬統治早煥新猷吳玉帥公忠體國久爲軍事政治之重心目下解决收朿軍事問題爲當務之急非頼主持决無以慰袍澤之望惟擁戴合肥可以救此時局惟推崇玉帥可以立解紛糾環顧當世惟合肥及玉帥同心合作國難悉平除由齊巡閱使聯名通電籲請合肥出山迅解紛糾外謹佈愚誠願聞明敎李濟臣眞印 
　　西安劉鎭華等電各報館公鑒頃致合肥段公一電敦請出山文曰天津段芝老鈞鑒前次太原閣督軍處轉奉鈞電當經電陳請早日出山以定大局諒蒙垂察現曹總統於冬日通電咨請參衆兩院辭職並將大總統印交由國務院攝行國家重器主持不可一日無人鈞座德望崇隆薄海景仰伏懇俯念國勢阽危毅然出任艱鉅以奠國基而慰民望不勝迫切待命之至劉鎭華吳新田陸軍第三十五師師長憨玉琨陜軍第二師師長張治公陜軍第三師師長田玉潔鎭嵩軍第一師師長柴雲陞陜南鎭守使劉實善陜北鎭守使井岳秀旅長張燿榅顥琢塘王鴻思梅發魁楊景榮馮毓東鄧全發李奪馬河清嚴際明疵振武　清川擔保　金尊　張振甲武珩周等歌印 
　　南昌蔡成動等電各報館均鑒現在時擊危急舉國騒然乃聞曹大總統毅然辭職主政無人當茲千鈞一髮之時政府何可一日無主成動迭與本省將領詢謀僉同一面維持地方以保秩序一面會同鄰省聯電合肥段公籲懇出山以救危局段公德望並重人心禽服擔當艱鉅非武人任惟祈推悲憫之素志以國家爲前提俯順與情主持大計下風翹跂馨禱同深海内明違君子袍澤同人憂時愛國之心當有百倍於成動等者尙希一致主張馳電敦駕國家前途實利頼之特貢悃誠統惟察照督理江西軍務善後事宜蔡成勳江西軍務會辦贛北鎭守使吳金彪督辦贛粵邊防事宜方木仁贛西鎭守使岳兆麟贛東鎭守使楊以來豫軍師長常德盛滇軍師蔡楊池生楊如軒魯軍旅長當長祿江西第三混成旅旅長唐福山第九混成旅旅長鄧如琢二十三混成旅旅長王麟慶第二旅旅長李鴻程暫編第一旅旅長蔡鎭臣暫編第三旅旅長張慶昶近畿陸軍第一師旅長馮紹閔督理江西軍務公署參謀長王祖瑛等同叩印 
　　蚌埠高世讀電各報館均鍳本軍電擁護合肥應時勢之所趨就本省軍隊定名爲安徽國民軍昨開軍事會議公推世讀爲總司令鍳辭弗獲當於本日在蚌就職並刊刻關防啓爾視事材輕任重隕越堪慮尙祈海内賢豪敎言時錫俾有遵循無任企幸安徽國民軍總司令高世讀帥陽印 
　　齊夑元等聯電天津段芝老鈞鍳各省軍民長官各團體各報館均鍳國事糾紛人心無主長此以往國將不國邇日我各省已謀聯合維持秩序外商財產加意保護將來對於國事爲一致之主張顧念今日之所尤急者國事不可無人主持段公勳望兼隆衆情翕服謹合詞電懇籲請出山以維大局而靖人心不勝勵望迫切之至齊夑元龍　南孫傳芳劉鎭華杜鍻珪周蔭人蔡成勳馬聯甲李濟臣李炳之同叩蒸印 
　　龍華張允明電各報館均鍳比年以來變亂宏多國勢日危紛擾爭持甯靖無期設不協謀收拾將復成何國體除此時局設非資深望重才德兼備之人出而支持必不足以恰羣情而竟事功合肥叚老功蓋民國信孚中外出任艱鉅舉國企望應懇一致敦請早日出山維持大局敬布徵忱統希贊同不勝企禱張允明叩文印 
國内要聞 
[北京通信（危言）]  
　　動機已伏之政治糾紛 
　　自吳偑孚戰敗楊村離津而去北京始脫離危險而京津路通國民軍當局即派賈德耀攝閣即派袁良又有衆院副議長張伯烈堅請偕行赴津迎段而段在津門於此次東南東北之戰爲唯一有力人物大元帥之名義據彼表示業已承受雖今日所得津訊謂段氏在津正派員與各國司令官交涉謀所以收朿吳氏潰兵而籌天津附近及京奉路沿線之善後然彼之人京實不過時日問題而政治前途千端萬緒其紏紛必不少矣今之北京局面似革命非革命似依法非依法既用曹錕之大總統名義特任内閣通告攝行而現閣之成舊總理業已准辭新總理又未經國會同意且舊閣只留一人以之代閣而其餘皆易新者於憲法手續亦未完備議員中已有非難之者使非軍事時代且若非賄選議員人人懐不自安之隱早已甚囂塵上矣且既有憲法上之攝閣又有憲法外之國民軍在於今日馮等皆說不干政而實際上各閣員皆國民軍會議推出仰承意旨而行固可沆瀣一氣然其中分子無一段派且當北苑會議時實有人主張趁段未來先行組一政府而不必一切委之段氏者此種說法實種惡因據天津傳來消息段固不主委員會且其承認國民軍大元帥也非僅欲運用於軍事實對於行政一切亦有綜攬之心則將來段氏入京比附法律之攝閣與純粹事實之大元帥理論上已生牴觸且恐攝閣之名勢不能不居大元帥權力之下攝閣改組即在意中天津方面早有孫寳琦外交盧永祥陸軍曹汝霖財政許世英内務之說最近所聞又謂津方擬李思浩財政曾毓雋交通果如此也則將成大元帥之内閣矣不寗唯是奉軍已抵濼州且由濼南下且聞以該軍行止請命於段是北京政局張作霖必有較大之發言權今日所聞謂張曾電段謂王永江不能入京王乃斌不能承認而主以鍾世銘任財政葉恭綽任交通是奉方有所主張以挿足於將來之政府亦非在意料之外故中樞之配置戞戞其難矣然此猶非政治之根本問題也根本改革之論傳之者紛紛而頭緒繁多　難縷指在持改革論者對於行政最高機關問題有委員會說有總統制說相傳津方及北苑會議委員制說業已否決然津方來人尙有謂並未否决者但段實不主委員制而各方有力人物尙有主之者關於國家組織有實行聯省自治說各省自爲個體且由各省派出代表議中央政府之組織在馮入京後巳有川湘鄂贛皖浙各省之議員非議員紛紛集議有所主張而環顧各元老孫中山本居反對段張之贊同與否皆不可知國會問題則去年賄選爲一大汚點馮氏第一電即未列兩院次日補入其建國方針之電尤對針說法賄選議員巳惴惴焉而今日各方主張有主修改選舉法從新剏造者有主衆員改選而參院於改選三分一以外並剔除參與賄選之分子者現國會之存亡將與上述兩問題同受將來會議之解决而其尤關重要者去年布憲在賄選之數日後一般人以聯想所及否認賄選者並憲法亦否認之而實際一年以來即直系政府及所屬各省亦無推行憲法之事實故否認憲法主張從新議訂者頗不乏人則又有憲法存廢問題同入會議範圍内然而以此情勢國會之大部分固為本身利益計不贊同上述之種種改造說而護憲二字從之以生且據現憲三十七條以為說日盼吳佩孚有立足地或直系各督有與彼同情者即將暗中謀此活動三五聚議皆為此事而主張調停者則謂改革事所應為但須在十三年相承之法統下活動不能越出法統範圍之外以生糾紛如谷鍾秀即以個人名義發表此種意見蓋段派及其他之反對大選派多趨於改革方面而段氏個人則除反對委員制外其他改革之圖尤爲積極主張當此環境自不免有多少之反動此又大局前途之現象也 
　　至於各省實力派之形勢現尙未易明了近北京之地如察如綏本已灰色且數日以前張錫元尙有吳助之意晋閻陜劉聲明助馮然自爲計者居其多數魯鄭前表中立但已阻蘇軍過境且吳偑孚不敢出津浦南下而今日又有魯軍直軍戰於滄洲之說似乎助段爲多今馮等已致鄭電聲明共同擁段以相聯絡河南之李濟臣爲吳死黨吳如能返豫亦未可輕量至於長江一帶則趨向如何尤可注意今交通阻隔尙未能知其眞態度但如蕭如蔡亦未必對段有誠意惟孫傳芳尙與段索有關係耳故以後之各省恐不免彰明較著成割據之勢但曹錕之解决吳偑孚武力之失敗則爲已奏成效者耳（十一月四日） 
[天津會議之惡消息]  
　　東方社十二日天津急電云奉天軍氣燄極盛馮玉祥王承斌失踪 
　　十一日天津電云段祺瑞於今日午後二時自馮玉祥與張作霖始招待在津名士四十餘人開午餐會 
　　馮盧張於昨日分别訪段報告軍情並請指示此後之一切段對之惟一律慰勞絶未表示何等意見要之此後似馮盧張間有已進於協調而請段指揮之狀况今日午前馮玉祥又訪曹家花園 
[天津會議之開始]  
　　字林報十一日天津電云段祺瑞張作霖馮玉祥及盧永祥昨夜在日租界段宅第一次聚會聞純屬酬酢未及重要問題故無意見之參差第一次軍事會議現已開議各要人日後之行動尙未決定今方盡力交歡奉軍尙未逾廊坊據其軍官言赴京與否猶未確定現有人向段等為馮氏解釋並求其贊助黃郛攝閣屈映光馬良等則正盡力疏通外人俾承認政變聞若輩已接北京消息黃郛等邀使團十四日在外交大樓茶會除日俄兩使外餘均約定謝絶黃等頗不謂然聲言列强如膜視政府則政府亦將膜視列强云云 
[孫段行將入京之傳說]  
　　段俟張到津商定辦法與之偕來 
　　孫尙須在滬勾留數日 
　　馮玉祥派參議張伯烈王承斌派參謀長李竟容赴津迎段已見前報茲聞第一軍所派之賈德耀及第二軍第三軍所派之李含芳劉文翰等亦已先後抵津謁段表示歡迎之意段之代表張學颜昨訪王士珍叩以對於時局之意見王亦囑其促段來京因之外間皆謂段一二日内必可抵京者茲據確實消息段對於來京一節雖已允諾惟日期並未確定總司令部參謀劉之龍昨由津來電致馮謂段大元帥因收容津埠殘兵及處理善後各事尙需時日故暫時留津主持一切一二日内恐不能來京云云惟所謂處理善後等語或不過表面之詞一說段欲得各方擁護之電到齊方肯命駕其言亦似是而非據深知内幕言日來段派策士雖頗有一部分主張即日出山者但段本人意見非俟張作霖抵津與之商定對於時局之一切辦法後決不肯遽行出馬且届時或邀張偕來也另一消息謂此次各方協力倒吳某方對於奉軍方面曾希望其進至濼州為止段祺瑞常以中人自居故為各方所不能忽視現吳退走奉軍長驅入關形勢似稍變更段之行止益為各方所注目又聞段之大元帥府業已在津成立分為各處曹汝霖徐世章李思浩姚震等均為幕府之人材又據聯合社云國民軍方面前晚（三日）特派張伯烈等赴津歡迎段祺瑞來津聞段已面允前往歡迎之代表俟一二日内辦理完竣即可來京京中對此已為積極準備並已將東城根空府掃除一新備為段之庽所至此次往津迎段之代表聞均擬在津守候段之起程惟國務院代表新任秘書長袁良因院事不能久離有昨晚（四日）或今早先行回京之說又據國民社云自政風變更後國民軍及北京民黨方面均電請孫中山北上聞加拉罕亦以私人資格去電往探中山之意見前日中山覆電大意謂值此時日正百度維新之際擬將粵事清埋後兩三日内即可北上又據使館消息昨接港電孫中山對於北方政變雖極贊成然對於統一廣東内部之政策並不抛棄故孫陳和議尙未有進步孫於二日召集聯軍各軍領袖會議北上情形大衆均贊成孫氏北上惟以爲不必汲汲因孫科現在北方可代表中山接洽一切孫即來京當先至上海再定行止因至滬後尙須與唐紹儀等商議一切也 
[吳偑孚南下說]  
　　東方社十一日芝罘電云吳偑孚所乘之華與號（向書華甲係華興之誤）現已於十日午後九時半偕運送船北江北河北省一同拔錨南下又軍艦永翔與肇和亦於十一日午前十一時餘啓程南下矣 
　　電通社十二日青島電云吳偑孚所乘戰艦二商輪三於昨夜半過青島海面赴滬 
[吳偑孚失敗原因與其去向]  
　　此次吳偑孚失敗議論紛紛皆事後論人之談茲據某軍事家所言略有根據錄之如下此次直奉之役吳佩孚喪師十萬之衆吳氏僅偕親兵千名由海面遁逃或有人為吳之失敗惋惜之實則吳於此役步步失着奉方自長辛店敗衂之後無日不汲汲籌備王永江氏又善於理財故奉方得以兵精糧足已佔上着吳氏雖在洛陽訓練士卒但直系内部日事紛拏除武人中之黨齊黨吳外吳之左右高級武官率多離貳其團體早不結實且直系寢假又分爲津派保派洛派府派日事傾軋積不相容絶無人爲直奉作戰一致想者遑言及於籌備此戰前之狀况也及戰雲一起吳氏復將十萬之衆運赴榆關一隅已爲失策當此天寒之際關外士卒久習寒苦兵士亦皆有皮衣而直軍反是且直軍寒衣不完軍用皮鞋不宜山路奉方飛機將近百架投擲炸彈以恫嚇直軍山砲又多平日受外人精純之訓練石門寨一戰多頼砲火而成功直軍飛機不過十餘架且其尙有損壤無用者而山砲又少施放不能命中全頼步兵以身試砲此尙爲直方之小缺點耳戰事一起曹錕左右皆忙無所措及吳到京心始稍安戰事上交通最關重要一聞戰起急急運兵前方即如火車一項亦漫無統制此部軍隊覇據十列車彼部軍隊覇據五列車用過之後亦不肯放行甚至時為送一文書亦開車一次者竟至自津沽榆關道上停車一百二十餘列僅榆關一隅停車四十餘列擁塞路線甚至不能通行其餘路線上車輛反見缺乏遂不獲已乃改海道輸送後經張福來及吳佩孚之姪之一番輸解火車方得開行此可見交通事務紛亂之一斑矣至各地抓車拿夫聽各軍之自便手忙脚亂以此爲甚後吳聞北京之變爲其個人計或停戰言和潔身遠引果圖再戰宜將全線軍隊陸續撤回洛陽以軍士分布津浦隴海京漢線上使觀望之武人不敢變節則國民軍對彼尙需極費躊躇乃吳聞北京訊後遲遲兩日方到天津思欲一面與奉天繼續作戰一而在津鵠候援軍在彼以榆關兵士不知北京之變尙可效死疆塲殊不知吳一離秦皇島則軍士突聞司令離走以爲前方大勢已去惰軍之心莫甚於此即濼州不受襲擊前方亦難持久濼州被襲之後到津沽之兵尙有數萬若能徐徐由津浦撤走尙可逃回洛陽今竟以二千疲敗之兵留與馮胡精銳生力之軍相抗焉能不敗吳氏一去混集於塘沽一帶之二萬餘亦當全繳械投降吳氏直可謂完全失敗矣 
　　吳佩孚離津後之目的地天津方面傳說紛紜據接近馮方者所言則謂係於二日夜乘軍艦華甲號由塘沽解纜而去目的地未明又有一說則稱實乘軍艦於二日夜二時離津五時行至塘沽停泊裝兵至三日早八時始解纜出海其目的地為山東龍口或青島且今後吳將如何引起重大事變及號召南方云云又一說更進一層謂吳乃將換乘海圻由海道而出奉軍之後博一最後決鬬此等說諒皆非確此外有謂其尙在天津暫潛伏於法租界者更似不足信矣綜上而觀吳之乘船出海乃屬已確之事實惟其何處上岸殊有研究之價值自其船舶之航海能力觀測則大抵不外山東半島之烟臺等處然則其乘坐船舶倘非為軍艦者則必屬烟臺籍之船數日前吳佩孚一部兵士曾承英租界當局之好意許其在英租界上岸由此推斷則吳之行方當非青島而烟臺威海衛等為較近也但一部人士又測其或赴上海漢口彼漢口一地固為吳佩孚之目的地然欲將全部運船急溯揚子江而上殆不可能現杜錫珪海軍集中於南京上海齊杜蕭等既有聯電響吳在南京上岸亦在意中且由南京達浦口佔據徐州津浦沿線而貫串隴海之鄭州京漢鐡道則東南半壁氣脈相通惟目下各疆吏態度均不明白兢兢然以保全自己地盤為務拒吳與否尙難判斷也 
 
 

Page 5

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *國内要聞二 
[中國收拾時局之難點]  
　　日記者述某要人之談話 
　　東方社十二日天津電云某要人談收拾時局之難處如下（一）張作霖聲稱推戴段祺瑞為各省聯軍統帥一切聽段指示馮玉祥等不問段尙未允即以國民軍大元帥之禮待段但内部實並非如此忠實於段氏（二）王正廷承馮玉祥意與赤色濃厚之國民黨及北京大學之一部通氣脈爲迎合急進論者之施設但如此則根本上與段張等之主張不相容北京一帶既爲馮之大兵所圍繞段若能如預定之辦法一俟受各方面之推戴即行入京則如何能使戰勝之馮玉祥從北京附近撤兵乎（三）張作霖自身如能依有利之條件固東三省之地盤則其干涉中央政治之念或可淡薄但其部下諸將藉戰勝之餘威已成騎虎之勢如李景林之窺直省張宗昌之窺魯省吳光新且有越徐州而更南下之傳言彼等眼中巳無馮玉祥段將何以駕馭此驕橫之奉軍將士乎（四）蘇齊浙孫贛蔡鄂蕭等直系有力者聯名發擁段之通電而從其裹面觀察之則彼等表示團結鞏固乃欲合力防阻北方勢力之南進豈眞澈底服從段氏乎（五）南方之形勢尙在混沌中孫文意見不足以代表南方緃孫段二氏之間已有接洽諒解但國民黨員之北上大有促成現在頗覺危險之北京之急進施設之慮總之段氏身不帶一兵而欲與國民會議謀自己所主張之根本改造說在未行之前不可不先將此等錯綜紛擾之難處一一措置妥貼段氏之任務可謂重且大矣 
[國會議員請監視曹錕]  
　　並依法追訴 
　　前日（四日）參衆兩院議員呂復等在太平湖飯店開茶會討論對於處分曹錕問題到會者八十餘人已公同草擬一電依照簽到簿次序列銜拍發茲錄該電文如下北京馮總司令胡副司令孫副司令天津段芝泉先生奉天張總司令慮總司令上海何副司令唐少川先生岑雲階先生章太炎先生廣州孫中山先生各省軍民長官省議會各法團各報館均鍳元凶竊國召禍興戎不戢自焚致有今日回念去歲大選行賄無弊種種不法舉世皆知同人等苦口力爭始終拒絶參與良以逆取理所難忍反動勢有必然轉瞬一年不幸言中禍機四起寗弗疚懷曹錕之來論法律則干犯國家刑章言道德則破懷社會廉恥此次擅開戰禍犠牲國家人民生命財產更難數討僅令退避不足蔽辜應行嚴加監視依法訴追方足以申綱紀而正人心至於如何善後千端萬緒切望全國父老急起直追共籌根本澄清之方免貽將來流血之禍同人等恪守正義永矢弗渝仍本奮鬭之精神以謀政治之改造硜硜愚見他非所知先此電聞餘容續布呂復閻秉眞篢應昌王源瀚張則川范熙壬張宏銓何海濤梁登瀛王宗堯白瑞克興額吳淵張光煒逮長增劉映奎彭建標劉景晨黃攻素朱溥恩劉盥訓張我華張善與李爲綸彭施滌張相文張僅霏李文治陳國壐黃序　張鴻倓譚啓桂鍾允諧孔昭晟金兆惔潘乃德李肇甫楊擇王立廷周光沅胡鄂公高仲和覃壽公李英銓童杭時周恭壽黃金聲陸祺李慶芳林繩武寇遐彭邦棟翟富文洪國垣廖輔仁韓玉辰阮毓松葉蘭彬王兆離胡鈞向乃祺彭養光周震麟唐支廈羅上霓蒙民偉時功玖吳子青張大昕汪噦鸞焦易堂馮自由續相溪敦同王紹鏊王葆等叩 
[青島英領之抗議]  
　　爲高恩洪被捕事 
　　大晚報青島八日通訊云昨晚高恩洪被誘出青島大旅館即爲王翰章之兵士所逮捕送往濟南此間外僑因王氏欺紿英美領事頗爲憤懑蓋昨日下午王赴美領事署請美領事阿達姆氏轉商英領事馬焯爾氏能否借英領事署與高恩洪晤面討論數項重要政務阿氏立允其請而馬氏亦即允諾坐辦蕭永熙不疑有他立往商高高氏首肯乃高出旅館即有偵探及兵士躍登汽車出槍擬車夫首令其駛往警署嗣又駛至戒嚴司令部遂釋放坐辦而將高氏送登八時出發之火車派兵押解濟南英美領事因被王所紿致令蒙有預謀嫌疑已請北京公使抗議語極激烈並聲稱兩人之友誼已被人以可恥與譎詐的方法誤用之馬領事更電請濟南英總領事向鄭督理提出抗議及力謀高氏之勿遭苛待矣 
[鄂團體堅拒客軍入境（蕭蕭）]  
　　吳偑孚亦被擋駕　 
　　豫鄂軍均退鄭州說 
　　鄂省議會自東南戰事發生後疊開緊急會堅持保境安民主張咨請當局施行雖成效未著然其保全鄂局不棄責任之心已能見諒於鄂人頃因川粤軍隊均有假道鄂境之風說而吳佩孚亦擬來鄂爲軍事上之活動特於七日緊急茶話會决定發電拒絶此項電文昨經秘書廳擬就於昨晚發出茲覓錄原文如下一連日報載川軍行將假道鄂西粤軍亦欲進窺湖北種種傳說有一見諸事實即是破壞本會前電保境安民之主旨誠以鄂省地處衝要久爲各方所注視歷年感受南北戰爭之痛苦罄竹難書倘再供人蹂躪不惟陷一省於塗炭抑且增大局之糾紛本會代表人民特再鄭重申明嗣後無論省外何方軍隊或南北各軍事要人擅入鄂境而爲軍事之運動者是即妨害吾鄂之安寗吾鄂人民誓必認爲公敵拚命抵抗並當籲請本省軍事長官合力防禦俾遏亂萌冀保江漢子遺稍留國家元氣謹揭輿情諸維亮察湖北省議會一此電所謂軍事要人不啻指吳而言但吳將來鄂已傳遍於武漢據聞吳於七日晚電鄂某要人准即日帶隊來鄂直魯豫巡閱使署駐漢辦事處長宋芝田已在漢口查家墩營房修茸一切備作吳氏行轅軍署亦着手籌備歡迎事項是其來鄂之期必不在遠漢口領事團以吳來鄂後必將藉鄂省軍力作最後奮鬭若戰禍再開漢口商塲或將陷於糜燗昨八日晚特在某處開會討論對吳來漢之迎拒意見其結果如何則未探悉全省自治籌備處昨八日開會决與省議會一致拒絶客軍通過鄂境對於吳氏來鄂則未加討論但既與省議會一致主張則其不欲吳來之心理自可想見惟一般保洛系人物則望吳之來有如望歳除包圍蕭督與吳合作外並擬有種種方法對於本省輿論將爲懲一警百之預備且藉以壓抑鄂人之主張使人箝口而不敢言故一般人聞吳之來無不心懷惴惴也據此問某報載稱孫岳聯合晋軍約共四旅之衆由石家莊南下包抄直軍因是駐在順德之豫鄂聯軍均已退向鄭州若然則豫南形勢更緊吳必急於來鄂抵禦矣（十一月九日） 
[鄂議會發起省會聯合會議（蕭蕭）]  
　　解决時局重要問題 
　　已發出通電 
　　鄂省議會鑒於國事危險羣言魔雜特於七日茶話會容納李議員維膺提議通電各省發起省議會聯合會議並指定在漢開會由各省議會推派代表四人與議共決國是此電已由李君擬就昨晚發出用將原文披露於下一各省省議會同人公鍳政治無絕對之是非人民有同情之好惡春秋大義民國不取整頓國家權在國民必深喻此旨乃可與言政變而論國是最近在北京政府名義下論政治中心人物當首推馮吳二使語其跡則勢若水火原其心則各有經權欲求是非當視往事蔡將軍鐦常陰贊洪憲旋復興師雲南而國人義之徐州會議復辟督軍團曾陰贊張勳迨馬廠義軍突起各督復言討勳國人稱快非法總統徐世昌始戴之而終放之護法總統黎元洪始迎之而終逐之吳馮二使無異議國人亦無異議翻雲覆雨之中難言氣節爭地殺人安問法律今日北京政變何以異茲論者不察或是前而非後或直甲而曲乙皆惑世欺民之言也吳使征湘旋主停戰馮使討奉旋主和平先後情事若合符節然吳使常王開國民大會而國民卒無應者馮使謂國家大政聽民意解決而國民猶有持中立之說徘徊瞻顧不敢為積極的和平運動者民不自奮軍閥何尤然前此猶曰時機未至也孫中山與段合肥携手已久吳使曾力主尊段今馮使又推崇合肥可見吳馮二使政見原無差別即南北領袖人物政見亦無甚出入吾人不及此軍人苦戰民心厭亂軍閥漸就衰落之時起而自決尙復何待民國以來革命循環武力威壓民氣已銷黨言龐雜正論不伸吾輩處此時而議國政當以國家人民公共利害為前題不宜以私人恩怨得失為前題勿辨是非但論利害頻年政變皆由一般野心家煽動政潮乘時活動以便私圖究於國利民福鮮有裨益匪惟好大喜功殘民以逞生今世而猶妄作以力征經營天下之想者吾民不與即假借種種名號動欲以武力相侵略而攫取政權者吾民亦不與也自今以往無論政治上法律上如何革命皆當由吾無私慾無黨派無強力之國民自為主張採取和平手段以圖革新此次馮軍革命中央政府原狀固難望保持然憲法是否有效國會可否解散總統制或存或廢集權分權如何區劃軍政民政如何分理如何使全國軍人澈底了解民治意義納之正軌如何使全體國民共起而為積極的和平運動以塞亂源欲解決以上所述各項問題皆待與海内賢達悉心研究而非可以武力爭也吾鄂本首義之區講求民治何敢後人不幸屢經革命時起政潮摧我民權箝我民口奪我民生塞鄂人自治之路阻鄂人自衛之途含痛茹苦隱忍至今脂膏雖盡肝膽猶存敞會同人深知民痛蒿目時艱益切憂憤時危勢迫萬難坐視不自量度竊欲為民國十三年以來名有主權而實無主權之國民一爭人格軍人會議易致專橫元老會議亦嫌狹隘國民大會時論所尙然地大民衆智識不齊組織集會滯礙良多惟省議會自成立以來南北互通文電商權政見向無畛域民情息息相通尙足代表全民眞意擬發起全國省議會臨時聯合會暫定漢口為集會塲所由各省議會選派代表四人與議共決國是今回聯合會議一主和平宗旨最為純潔且表現國民自動精神不受黨派束縛能容各方意見所有應議各事統俟聯合會成立後由到會各員分別提案公決如荷贊同即希貴會刻日賜復以便繼續磋商聯合會進行一切事宜國難方殷時乎不再務乞俯鍳微忱速惠好音俾此會早觀厥成毋任盼禱湖北省議會公叩（十一月九日） 
[蚌埠獨立後之皖訊]  
　　馬聯甲對皖人之表示　　胡思義　逃截回 
　　李傳業將帶兵來城　　　賈永清團開拔到省 
　　皖垣自接蚌埠各旅長獨立電訊後謠諑繁興或謂馬聯甲將於一二日内棄職潛逃或謂馬氏眷屬尙在蚌埠被各旅長軟禁昨日有某紳特往省署晋謁馬氏某紳問督理對於蚌方之獨立如何處置外間且有督理日内去皖之謠傳未知確否馬氏答曰蚌埠諸人係主張尊段予極表同情段芝老爲中國軍界泰斗予素所欽仰即前次出兵亦係得段同意并有覆電謂出兵多寡請自行斟酌不過地方治安要竭力維持予何嘗不是尊段之一人據予觀之蚌方内容亦甚複雜第一次電係推高世讀爲國民軍總司令倪朝榮王普爲副司令第二次電高又辭總司令而讓與王普至於予之行止無甚躊躇予决不戀棧祇要有正當之人來接予即交缷此刻予若出走地方無主秩序何人維持予在皖十餘年雖無好處給皖人亦不能使皖人受其害來去均要明白說畢某紳辭出適皖垣紳商各界齊集青年會開全體大會討論時局問題某紳即出席報告與馬所談各節衆謂此乃私人談話不能完全認爲馬之表示仍應推舉正式代表與馬見面要求表示人數亦應稍多俾不致將來有出爾反爾之慮於是遂經衆公推吳傳綺馬伯瑤晋恒履柳汝士竇以珏張澍棻蔡正舒鴻貽潘怡然等約定次日下午一時在晋寓齊集前往省署及期前往馬聯甲當即接見衆人說明來意請求對於皖省冶安上切實表示馬氏答覆言語與某紳所談大致相同内中僅多予在皖一日皖省治安即擔負一日責任之語各代表乃出馬聯甲接見各代表後遂發出一種加緊戒嚴之佈告大致謂一津浦鐡路忽然中斷以致皖垣地方謠諑紛紜爲保衛治安計無論何種團體不准有集會情事一聞此種佈告係有所指緣皖垣敎育各團體因六二學潮姜案關係數年來一般敎育界中人皆因處於惡勢力之下勉强服從頃聞蚌埠方面各旅長有扣留馬氏眷屬與之算賬之說謂馬氏虧空公欵有四萬之多皖垣方面亦將有算賬團之組織此等消息已爲馬氏聞悉是以有加緊戒嚴禁止集會之舉自此項佈告發出後軍警之街日夜不息一般膽怯者遷徙鄉間避亂頗不在少城内外各商號多數預備沙袋晚間十時許均將店門緊閉街市上之行人未至十時已不禁自絶矣東南戰事吃緊之際尙無此現象也九日下午省署忽傳出消息謂蚌埠方面已有和緩之表示刻來電祇要先將四凶拘留其餘條件均有商量餘地前傳四凶係財政廳長胡思義督署參謀長兼補充旅長田錦章政務廳長遙領蕪湖道尹余誼密督署秘書長兼淮泗道尹李諴等四人頃傳余誼密不在其内有督署軍需科長耿懷虚據傳蚌埠各旅長謂耿乃一書記出身不數年家資集有二百餘萬從前張文生任内之欠餉皆耿乾没拿獲耿懷虚非嚴辦不可現在蚌方要求先拘四凶亦一種急進辦法省署諸人認爲和緩想亦聊以自慰之辭耳四凶之中惟胡思義最爲着急八日夜間微服出城欲潛乘上水江輸回籍事前爲警務處長宋植枬聞悉趕至城門口將胡截回偕赴省署馬氏見面頗滋不侻曰何必如此急迫請留一星期同走罷次日財政廳内各科辦事職員全體向胡思義索薪謂我等四個月薪水務請今日發訖胡云諸君何必如此着急衆人答云廳長走了我們向誰要胡無法乃曰惠濟質尙存有四千元提來發給一個月全體薪水衆曰此數一個月尙且不敷萬難承認胡乃答以容某徐徐圜之爲緩兵之計現財廳内對於胡思義防守甚嚴此誠開民國未有之奇聞也省公署警備營昨日已發欠餉兩關該營係分駐於北門外昌家坡營房發餉之後即調進城全數駐於省公署内至省署各科辦事職員亦要求發給欠薪聞已批准觀此則知馬氏統馭能力不似從前之充足矣 
　　據某方面傳說皖垣最爲危險者厥惟第二旅兩團軍隊均駐六安一帶紛傳李傳業已至蚌埠有第二旅軍隊仍歸李氏統率之說且李自撤任之後即至天津皖入澹臺樹人陳迺疆潘惠齋諸人在津組織討馬團李氏并加入運動且資助會費常言如有機會我總要將第二旅軍隊帶到省城走一遭此刻因李氏之機會已至知此底蕴者蓋恐李傳業由蚌潛至六安將該旅軍隊統帶來省六安距離省城雖有四五百里星夜兼程不消三日果有此一着則皖垣誠可處正發信間第五旅賈永清一團已由下游開拔來省軍民兩署人員均謂有此一團兵力足以保衛省城治安刻聞馬氏命該團駐紮北門外距城二十里之集賢關營房其用意所在固爲明眼人一望而知也（十一有月十日） 
[皖國民軍成立後之情勢]  
　　馬聯甲離皖說　　許世英到蚌訊 
　　蕪湖快信皖省自蚌埠宣布中立後形勢爲之一變蓋皖省各軍對於馬聯甲素懷不满緣皖軍五旅多係倪嗣冲之舊部且與段合肥關係極深平時馬氏原無直接指揮能力但各軍雖早有倒馬之心奈無機會可乘此次因馮玉祥率師回京各省多一致擁段而馬聯甲因受補充旅長田錦章及秘書長李諴二人之包圍主張出兵一旅北上援吳當時各旅長大不满意倒馬之謀益决由蕪會議回蚌後即召集軍事會議其時適前皖北鎭守使兼第二旅長李傳業潛行抵蚌遂邀李列席與議會議結果多數主張宣布中立擁段並電促馬聯甲下野惟皖北鎭守使兼第五旅長史俊玉係馬氏心腹當會議時不肯表示贊同遂被軟禁於憲兵司令部至皖北鎭守使仍由四旅旅長高世讀兼代五旅旅長印信則交該旅華毓庵團長保管自第二旅長李傳業免職後即由馬聯甲自兼現聞已歸四旅二團李錫麟團長代理一面組織安徽國民軍公推四旅旅長高世讀爲正司令一旅旅長倪朝榮三旅旅長王普爲副司令通電早已發出馬聯甲自得此項通電後已覺徬徨無主深悔不應聽信田錦章李諴二人之言蓋前此馬氏猶抱騎牆主義迨經二人包圍態度始忽然一變然事已至此悔亦莫及遂令安豐兵輪生火預備出走一面召集緊急會議各廳道均列席多數主張勸馬氏即日離省惟參謀長田錦章力持不可故馬離省之議遂又作罷聞馬氏除電蚌埠中立各旅長免職外並密電湖北蕭耀南借兵來皖討伐然一般人之推測此兩電恐難發生效力但安豐兵輪已於十日由上游下駛過蕪赴寗過蕪時並未停泊究不知馬聯甲是否已乘該輪離省一說乘該輪者係田錦章並聞馬氏有向省城總商會索借二十萬元之說駐省補充旅軍隊聞有一部譁變四牌樓商店被搶多家此說雖未能證實惟日來省城方面確已呈紛亂之象又聞省垣敎育界因馬氏平時搜刮民財供給軍費置敎育於不顧擬乘此機會召集各公團與馬氏算帪財政廳長胡思義曾不辭而别潛登上水輸回贛旋被各公團探悉派人將胡扣留以便清算帳目至皖南鎭守使兼第三旅長王普態度仍持鎭靜對於蚌埠方面來電被推爲副司令亦未拒絶承受然據其接近者云王氏俟將駐防蘇境該旅二團張馨吾團長所部軍隊開抵蕪湖後日内亦將正式宣布中立保境安民聞該團軍隊定今日（十日）由南京下關封僱蕪大溪南快安三小輪開拔回蕪近日鎭署戒備甚嚴對於外來電報均係由傅秘書長親自繙譯以免洩漏又聞民黨要人許世英亦已到蚌有所活動並派張某等來蕪與各方面接洽此間自蚌埠宣布中立後市面頗見恐惶幸秩序尙安（十一月十日） 
[中山臨去之粤局布置（毅廬）]  
　　中山改期啓程　　最近軍民兩政之新局面 
　　中山日前原定本月六日由粤首途北上嗣因行期過促廣東尙有一二要政尙待策劃故又改期十四日啓程昨又得奉張津段來電謂已派代表南下歡迎該代表已在途中不日可抵粤垣故中山改期北上之議遂决俟北方代表抵廣州後始偕同各代表由粤動身先赴上海與民黨各重要分子接洽再赴天津會晤段芝泉協商一切届時即會同段氏入京刻下距十四日之期亦不過數天故中山特於此數天中趕將粤局各大政佈置完妥以免阻礙行程其佈置大略如下（一）以胡漢民留守廣州代行大元帥職權（二）以譚延闓爲北伐聯軍總司令駐守韶關所有入贛入湘各北伐軍歸其節制（三）東江軍事責成滇軍總司令楊希閔桂軍總司令劉震 
 
 

Page 6

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *寰共同負責限期蕭清中山昨復下令云一「本大元帥現因統一建設等要務啓行北上除仍由大本營總參議胡漢民留守廣州代行大元帥職權外所有大本營關於北伐事宜着由建國軍總司令譚延鬭全權辦理北伐各軍概歸節制調遣此令」譚延鬭奉命後業於三日遄回韶州先令駐韶各軍同時分别積極進行限一星期内分向湘贛進發趁此北京事變中進佔贛湘鄂等省以孤曹吳之勢因此北伐建國軍援鄂總司令程潛前隨中山旋省順道領取關拔費昨已趁車返韶連日督率援鄂軍由坪石向湘南前進駐北江盧師諦及湘軍第一五軍亦繼續進行矣至於粤事軍政方面近以滇軍總司令楊希閔年來主持軍務老成歷練堪以倚任聞將以楊爲兩粤軍務督辦以資鎭攝而免南顧之憂刻下收復東江事宜則以滇軍第二軍爲前軀該第二軍軍長范石生特於三日下午先行出發前方巡視一切至於南路軍事則以黃明堂林俊廷梁鴻楷等分别主持并擬以林俊廷爲欽廉綏靖處長黃明堂爲高雷綏靖處長以專責成以上各種委任日間將見明令至廣東民事則由胡漢民完全負責財政則由古應芬以財部總長兼廣東助政廳長資格籌措一切而以林雲陔爲財政部次長輔助整理財政事宜林氏奉命後業於日昨赴部視事廣東沙田經理處長一職自古應芬接任財政部長後即已辭却當局昨已另委吳嘉城繼任該處長職外交方面仍以伍朝樞擔任但現在京局已變粤省形勢不復如前緊張對於索還粤關稅欵一事現已歸於沈寂日前政府曾因辦理收回關稅事以羅某爲粤海監督以便進行羅某本以條陳收回關稅辦法而見用於外交原屬外行今收回關稅事已無形打銷則羅某已無任用之必要故當局昨已委任老於外交者之范其務接充粤海關監兼交涉員范氏奉命後已於四日午到署接事至廣州市市面自十五日一役後關於善後之進行與地方治安之維持非有一實力派而略具魄力者弗克勝任故當局特令前公安局局長吳鐵城復任公安局局長職兼任全省警察處處長吳氏今後有指揮警察全權并有其近日新練之警衛軍以助警察權力之不逮廣州市内從此或可以不准軍隊入駐免致發生軍人滋擾之事以上各方面之更動與佈置實爲將來中山去後之新局面也（十一月六日） 
[福州劉學基被捕之疑竇（禹衡）]  
　　福州通信前自治軍總領清海處統帶（現充海軍陸隊參謀）福州人劉學基二日晚在城内南軒與省長署秘書林梅生聯名公宴報界中人到者却满兩席席散客去其半餘擬洗盞更酌尙未登席突有三人入内向劉詢問汝是否名劉學基劉答曰然乃即捕之而去至門首見捕者計六人俱穿灰色布衣各提手槍押至東街之督署稽查處内劉此次被捕原因現尙無從探悉或云現在特别戒嚴軍政當局爲防微杜漸計故拘捕者不僅劉某一人前自治軍司令之高炯等數人亦均在其列高已逸去或云近組織煤炭公司係出於不正當之手段與某國商人及某公司積有嫌怨被控拘捕者究竟俱無左證而探之是晚列席之各記者則云劉近來行動彼皆不知惟組織煤炭公司强令某公司與之立約定購微有所聞而與劉合作東道之林梅生則但說組織公安局事其辦法使運貨者毎擔加銅元兩枚局費備作當局僱用夫役之用已得督理同意並聞林爲局長劉爲副局長等語劉被逮之晚林與其家屬俱莫名其故翌晨聞其族人劉健葊徇劉父之情向督署方面請予保釋一時又有謠傳業已槍决者則尙未證實也 
[杭州快信]  
　　財廳長蔡樸昨（十一）下午四時率陸吳兩科長蒞總商會與銀錢各業領袖商借四十萬元備作金庫券基金决待各業會商後覆命 
　　浙省續發金庫券一百萬元財廳自昨日起派員十二人漏夜將券蓋章限三日竣事以便發行 
　　軍界消息前一師一旅旅長郝國壐已移眷赴津將膺重要委任未知確否 
　　浙軍一師砲兵團長徐震方前因江山退守身患重病醫痊後奉飭回任昨呈報到省已抵餘姚任事團部設北門外井頭庵 
　　新任寗台鎭守使孟昭月新任會稽道尹張鼎銘昨今先後呈報接印任事 
　　新委慈溪知事陳兆麟係前浙軍一師團長嵊縣知事吳光係前一師營長發表後已禀辭赴任 
　　滬杭甬路總巡吳永魁奉孫巡使委充本署諮議又路局長吳夢蘭昨夜因公抵杭 
　　前代緝私統領張甌任事僅四旬撤換營長十二人（共十六營）隊長三十六人（共五十四隊）現任統領王茂桐决將張所委任人員一律撤回 
　　杭紹蕭箔捐向由商辦因捐額不足於上年十一月收回官辦酌定全年正捐比額十八萬元一成開支本年八九等月受戰事影響捐數驟减現各箔商仍請認辦决定毎年以應繳正附捐銀十九萬七千餘元爲最低限度限本月十六日前預繳六個月捐欵計十萬元按月給息不扣開支　 
　　省會洋貨布莊元利高義泰元泰等因軍興後營業不振自今日（十二）起綢布昵羽嗶嘰等概照定價九折各藥房襪廠帽莊等業亦將繼起放盤競爭 
　　警務處昨委廖家驊充泰順縣警所長龐鳴威充淳安縣警所長韋和協充江山清湖警佐符建中充紹興柯橋警佐原委淳安警所長楊思煜調充浦江警所長 
[寗波安謐之實况]  
　　寗波軍民安靜如常惟旅外同鄉迭據外埠報載寗波又有獨立之風說不免多少恐慌迭來函電探詢究竟此說何來經各方詢問知前自治軍總司令呂公望確於日前到甬一次與要人有所接洽並未一宿即乘當班原輪返滬此謠傳原因之一也孫傳芳委孟昭月爲寗台鎭守使有將第一二兩帥兵士酌量裁併之意引起省議員之質問故該師兵士等亦不無疑忌頃據軍界消息如果孟昭月實行其解散之手段則必起而死爭云云此亦謠傳獨立一原因也内情究竟如何局外人殊未深悉惟據表面觀之則周師長與孟鎭使頗稱和洽似無何等問題則外傳云云諒係前次軍士調動之時曾有不規則之行動東門街曾因之閉門惟近日以來久無此種事情發生似所載全屬訛傳也 
　　新任寗台鎭守使孟昭月於十日晚九時專車蒞甬到站歡迎者有第一二兩師代表楊副官長杜廳長江知事烟酒局張局長洋廣貨局趙局長商會副會長袁端甫縣議會議長趙鉢尼以及地方士紳余潤泉朱旭昌等多人鎭署陳參謀長帶同衛隊以及巡防防勇均到站迎迓先時並由警廳電令各分署加站雙崗火車站各店舖皆懸國旗表示歡迎孟下車後即在普天春暫息與地方士紳略叙寒暄遂即入城謁見周師長駐節舊道署聞孟鎭守使共帶衛隊連及機關槍連約計一營兵士以及全署人員副官參謀等所有兵士亦均駐舊道署現改爲鎭守署 
　　道署消息會稽道前道尹黄涵之君今（十一日）晨由滬乘輪抵甬入署整理一切凖備交卸新道尹張鼎銘可於明日（十二日）由杭乘車到甬接任 
[南京聯防會議之先聲]  
　　江浙戰事終結而北京政變又生齊使刻已决取保境安民態度並與皖贛鄂豫陜浙閩及海軍商妥在寗開一聯防會議會議日期定十一月十日浙孫代表宋梅村（第二師參謀長）鄂蕭代表李樹勳（鄂督署參謀）陜劉代表李庶瑛李省三皖馬代表王普（王尙未到有改派田錦章說）贛蔡代表李金藻（贛督秘書長）冉紹雍（贛督主任參謀）閩周代表李廣琳（閩督署參議）豫張代表楊耀嵐蘇齊及海軍杜錫珪均親自列席聞祇有皖豫代表尙未到其餘浙鄂陜贛閩五省代表均已於昨日抵寗大約今（十日）晚八時在軍署西花園會議廳開會茲附錄軍署所定招待各省來寗會議代表辦法如下（一）來寗會議聯防有蘇皖贛鄂豫陜浙閩並海軍共九處設臨時招待所於下關花園飯店城内華洋旅館及交通旅館並各派專員常駐招待（二）所有招待人員下關車站兵站船舶司令部員及警察署員分擔照料並加派本署副官妥爲招待（三）代表到省進城時由本署派汽車往接其毎日進出則預僱馬車代步每代表備一輛（四）會議地點在軍署會議廳（五）代表離寧由本署派汽車往送並預定車船 
[南京快信]  
　　江蘇省議會本年七月二十五日所召集之第三次臨時會開會未及一旬旋因任期問題宣告停會現議員中有以第三届省議員職務須至第四届省議會開會之前一日解除曾見明文聞已與議長徐果人商議仍以三次臨時會名義及會議善後理由繼續開會惟是否能得大多數之同意及經費之有無把握尙待磋商 
　　此間民十國會議員接北京新新國會議員通訊處函云日前馮使返京主張和平戰事不日即可終了以後政治如何刷新法統如何解决全視各省疆吏及國民之主張爲轉移現在國會問題亟待解决吾人正宜乘此機會竭力奮鬭旅京同人刻正分頭進行惟以人數過少經費拮据至成困難務望台端火速約集本省同人一而推舉代表尅日來京共策進行一面要求本省軍民長官並聯絡省議會及各法團一致通電主張完成民十選舉解决國是並請台端迅籌經費寄京以利進行是爲至昐 
　　督署駐京代表閻祖培來電報告由津海道轉滬返寗面陳一切聞今日可到 
　　韓省長以戰事結束時局安定昨特訓令財廳應自十一月起切實考成各稅局所比較以裕收入 
　　軍民兩長以蘇省捲烟營業特稅本係指定爲敎育經費現將此項特稅劃歸上海紙烟稅督辦附入國稅帶徴歲定稅額一百十萬元昨特令知財廳遵照辦理并飭將原辦機關及認商一律停止 
　　軍民兩長以淞滬戰事結束籌辦善後需欵甚鉅着將各關代徴附稅賑捐截留解交省庫爲賑濟此次兵災之用 
　　本省滬鎭澄淞要塞總司令業經委任趙學濤充任現經規定該總司令部關係省防設於南京直隷督軍毎月支薪水三百元公費二百元其分司令仍設原處毎月各支薪水二百元公費一百元 
　　韓省長通令各縣知事以第三次地方物品展覧會前因時局關係曾通電展期至十二月一日舉行刻下交通尙未全復且届冬令諸多不便應再展至明年春李舉行俟定期後再行通告 
　　昨日由上海開來之兵車五列係載第六師二十三團全體將佐兵士返寗仍回原址駐防 
　　齊調諮議廳行政股員閻恩榮爲本署交際處處長又委王通充諮議 
　　齊昨派工兵在下關裝設軍用電話以期靈通消息　　警務處昨委熊烈充上海縣警察所試任所長　　齊於十一日上午往丁家橋第三傷兵醫院慰問受傷官兵官長毎人犒賞二十元兵士毎人五元　　蘇紳馮夢華在寗會議賑務已畢十一日早乘吉和輪赴滬兩長均派代表到埠歡送 
　　滬寗鐵路貨捐局總辦王典章以軍事已經結束貨物運輸漸有起色飭令沿路各分局局長於十一日起恢復稽徵手續照常收捐並函知滬寗路車務處查照 
　　齊委津浦南段警務段長魏其忠暫兼浦口港務長 
　　蘇省貨物稅附加二成賑捐定十六日起實行帶徵 
　　松江縣市鄉議長董佐等以前松江縣知事温紹樑携欵離職電請省長飭令清算當令財政廳轉飭赴松交代 
地方通信 
[太倉]  
　　兵災後之秋成會議太邑今歲秋成本爲中稔之年乃自遭兵災後東南各區如瀏河陸渡橋茜涇等鄉均爲受災最重之處鄉民流離失所满目瘡凉已成荒士幸西北如沙溪王秀等鄉尙稱完善此次經省委王樹榛（實山人）蒞太秋勘縣署特於七日召集城鄉士紳開秋成會議結果以剔除災區全免銀漕外應征各鄉定爲六成四釐 
　　尙有地方通信轉入後頁 
 
 

Page 7

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *地方通信二 
[金山]  
　　國民黨員赴滬歡迎總理金山籌備國民黨縣黨部主任李一諤君聞孫總理不日到滬即就該主任名義撰致祝詞一首并與同志方冲之等數人已於十一日赴滬以便參加歡迎 
[松江]  
　　善後協會散放急放賑詳情此次戰事松地受災奇重齊巡閱使憫恤災黎捐洋六千元備辦急賑雖由縣署領到以調查需時留未散放但各地災民流離失所無衣無食朝不保暮該會乃設法先行籌墊一面由總幹事張君省三到申訂購大宗衣被一面兌換銀角銅元組織急賑團赴災情較重各鄉散放昨日已有農會長吳君步蟾等組成一團先赴華陽橋一帶放賑今日（十二日）又組兩團向東外明星橋及南外宜紹塘等災地散放故各處災民無不頌該會之德至四鄉急賑團該會亦籌備就緖一俟賑欵稍裕即行出發云 
　　天馬山辦理急賑誌略自蘇浙戰事發生松青俱在　　 
戰區天馬山介兩縣之問軍隊駐紮及通過歷兩月之久受災奇重爲全縣各鄉區冠刻下遍地災黎啼飢號寒情形甚慘茲經地方人十籌集銀米辦理急賑設總所一分所二大口毎日給米一升或錢一百四十文小口减半惟災重欵少恐難持久此邦人士已與善後協會商請接濟該會爲辦理全縣賑務機鬭亦一視同仁已允設法矣 
[楓涇]  
　　兵災善後調查會成立松江吳知事前委楓涇紳商葉理封姚文澤沈明義吳荻帆姚文沅等調查該區兵災捐失業於十一月九日開會成立是日除葉君因病未到外紳商各界共到二三十人公决推舉多數調查員分頭調查以便造冊彚報該會預備棉衣數十套及食米十數石先行施助本區最苦災民 
[崑山]  
　　秋勘會議崑山縣知事劉澂業奉省令催促造報秋成俾利徵稅並派秋勘委員朱肇生來崑酌減等情劉知事以事關國稅星夜召集各市鄉鄉董佐會協商茲於本月八日午後二時在縣公署開會除尙明甸并亭港陽湘涇三鄉未到外其餘十五市鄉鄉董佐均列席先由劉知事報告開會宗旨次乃各市鄉鄉董佐逐一報告警兵刦掠情形及田稻頗多白旗秋成歉收當不言可知重重奇災宜籌急賑討論多　結果將全縣統計秋成暫定七六折呈報散會時已七句有半矣 
[蘇州]  
　　調委水警官業已妥定駐蘇水警第三區長宋仲良升調閔行第一區長遺缺本定以水警廳督察長王基晏調充嗣王君因趙廳長業已辭職亦頓萌退志遂即堅請辭職乃以水警廳行政科長俞瑞生調任第三區長並兼督察長職務俞奉委後業於十日蒞第三區新任而宋仲良將第三區印信交卸後亦即於十日隨帶文牘軍需等三人赴滬與沈葆義接洽履新手續而遞遺行政科長缺已委司法科員何仲昭升充亦於十日視事又水警游擊隊長李振邦辭職後本擬以淺水艦長懷潤卿升充現因懷君不就故已另委第三區十五隊長丁葆貴兼任矣 
　　五團一三兩營返蘇蘇軍二師五團一三兩營並機關槍隊三連於十日上午由滬登兵車返蘇抵蘇站後經趙光戴團長率同返上津橋團部駐紮並悉二師五六兩團現已奉令實行改編以六團改爲二師第七團五團改爲第八團云 
　　保護典當開門營業蘇州城内外各典當因兵士强當相繼停業一節已誌昨報茲悉昨經典業公會召集會議即函請商會轉函警廳略謂警察對於典當須有確切保護辦法各典始允開門營業云云申警廳長據函後立即通飭五警區署長及偵探保安騎巡各隊對於典舖一體認眞保護一面並出示佈告略謂如再有人冒穿軍衣向各典當强當等情准即扭交崗警解廳嚴懲云云現在各典當已議開門矣 
　　士紳電蘇齊呼籲三事南京齊巡帥鍳南彊組平北氛又惡執事還鎭金陵知必有大猷碩畫匡濟艱難蔭培等之愚竊有不能已於言者幸垂聰聽此次戰事民問所受損害雖十年不能恢復執事見聞所及哀痛必深應念休養生聚越國於以中興光大熾昌錢鏐自有陰德况在創鉅痛深之餘必以保境安民爲志而事貴實踐匪可空言萬目具瞻公論自在此所望於執事者一軍民分治專制之世尙然政體共和垂爲憲典十數年來海内苦兵而吳下晏然安堵雖有廢督裁兵之心曾無積極運動之事今者飽嬰憂患喁望和平民氣已張漸不可遏若善爲更始則耕鑿復安若徒事防維則横流終决執事英睿邁倫必能於軍政民政晝然分明勿以治軍之威加諸小民勿以馭兵之官臨之民上勿以軍人干涉民治勿以兵費更括民財此所望於執事者二軍興以來凡未被兵處所其長吏夙以威惠著者拊循安輯懋著勤勞其維繫民心功在隠徵善後百端需人而理未宜措置紛紜視同棋局昔人論治謂官須久任乃得民情顧此瘡殘尤煩摩撫此所望於執事者三以上三端伹求切於事情不欲過爲高論惟輿情所在即天聰爲昭徜執事終思鄙言勿爲仇者所快豈惟此百萬生靈之禍耶臨頴告哀伏候示復吳縣士紳吳蔭培蔣炳章孔昭晋貝理泰潘盛年費樹蔚宋銘動馮世德姚元桂陳大啓顧則范丁懷棨吳勤樹季厚柏龐延祚宋度潘起鵬錢鼎同叩蒸 
[無錫]  
　　警備隊大閙盤查所蘇警所派駐無錫之護路保安隊在蘇滬交戰時其職責專任護路迨戰事告終後奉令組織軍事盤查所駐紮在車站辦公室之旁稽查往來旅客以防姦宄昨日由寗到錫之客車抵站該所巡官權仕漢裴之彥正在行使職務時忽有武裝警備隊十餘名上前干涉一言不合遽起衝突其時警備隊人多勢盛突有一人以手中所携籐條亂繫又以權巡官未穿制服指爲假冐上前扭毆以致受傷衣服亦被撕破車站上之往來旅客不知底蕴紛紛走避致秩序大亂後經多人解勸始罷現權以被毆受傷赴普仁醫院醫治一面將情報告隊長和靄超轉呈警廳並戒嚴司令部呈報督省兩署請示核辦 
　　蚌埠組織登錄處錫邑商埠局自遷入埠界内之廣勤路以後即組織商埠警察署及工巡捐事務所開始徵收各項雜捐工程方面雖尙未有眉目而捐稅方面如房捐車捐船等已次第徵收惟欲求埠務進行必須從工程發展而工程又非經費不辦茲爲增加捐稅起見特創立登錄處委定許國鳯爲處長錢鑑營爲副處長專辦不動產登記許錢二處長已於昨日到處就職不日將正式成立云 
[鎭江]  
　　派員監收育嬰堂洲租鎭江育嬰堂經理蔡敞因育嬰堂洲租毎畝收錢三百六十文祇敷完糧以致經費不免支絀現擬改收本色白米毎畝定爲一斗五升已由丹徒掦中兩縣轉呈省長核准自十三年份起詎該洲佃户舉起反對所有十二年秋租迄今不納蔡君無可奈何特呈請官廳派員監收茲聞省署已委王君奎成於日前（九日）由寗來鎭會同徒掦兩縣督促完租云 
　　第二旅砲兵過鎭收編臧楊之第二混成旅步兵業已過鎭早誌本報其該旅砲兵於今（十一）晨九時到鎭計砲兵兩連由李啓佑率領隨帶大砲兩尊鋼砲四尊當即整隊至江邊招商碼頭乘預雇之民船十六隻由輪拖往清江駐紮 
[揚州]  
　　淮北又易緝統淮北緝私統領趙金城係由蘇州水警廳調充蒞差未久忽又經齊督調省任用另委陸軍中將盧鳯書　充 
　　馬使軍隊過境淮揚鎭守使馬玉仁所部之第三師十團二營砲隊已經呈准齊督回防由營長袁得才率領於十日乘舟過揚之當家橋面達邵伯上河前在清江浦防火 
[南通]  
　　保衛團定期舉行檢閱式通邑各區保衛團均已次第成立茲由縣籌防會發起定期十四日就金沙市初級中學操塲舉行檢閱式俾覘成績而資觀摩將來仍擬定期大會操聞此次報名參與檢閱式者計有唐閘白蒲平潮金沙騎岸石港餘西等七區保衛團届特當極熱閙又金沙騎岸石港三區保衛團前日就騎岸鎭聯合操演觀者頗衆 
　　馬玉仁過通赴清淮原防淮揚鎭守使馬師長玉仁於十一日由滬乘專輪抵埠下午四時到城由各界就俱樂部設宴欵待馬使道謝至再即晚八時許赴港乘輪由外江過揚州循運河回防 
[清江]  
　　楊化昭部過浦連日浦地得鎭守使署傳出消息盛傳劉代使奉齊督自眞茹來電謂楊化昭部改編之後將來江北駐防等因浦地士紳聞之咸恐不便曾有一電致齊阻其北上未邀允准原來楊之殘部改編北來聞有三旅其駐紮地點爲淮屬之漣泗徐屬之唯佰　毎屬之東灌三處茲於今日（八日）上午七時清江運河　下已到楊軍殘部計十三船之多由團長蕭紹賢君帶來據云所來軍隊有步兵一營機關槍兵一連砲兵一連該團現改編爲第十九旅三十七團此來係往徐南之宿遷縣駐防者同來軍隊有白寳山師長由寳應湖調撥河湖水巡團兵兩船歸洪夢華營長帶領擔任沿清江運河以上嚮導責任各船上閘時蕭團長暫住閘南西偏正大旅館休息洪船停泊旅館門前餘船依此上閘隨向楊莊開駛兵士並無一人登岸惟各該兵士服裝不一聞有身着黃呢襖袴及外套者想係未改編前服裝其餘大多數身着灰色棉軍襖袴概在船上進食神情閒適至於背縴及解纜等事全由船户與閘夫任之岸上絶少兵士足跡該軍紀律可見一斑 
[平湖]  
　　盗刦傷人平湖東舊衙坊跳板橋陸萬堂家於今晨（十一）一時突有盜匪多人持槍入内先將家人捆綁然後翻箱倒篋搜取物件計失現洋一百五十元衣飾數百金時鄰居范阿榮出欲捕盜當塲被盜轚斃比束　衙保衛團趕至盜匪逸去多時業該家主報緝矣 
 
 

Page 8

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *   
 
 

Page 9

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *本埠新聞 
[宮邦鐸佈告接任松滬鎭守使]  
　　宮邦鐸昨佈告就松滬鎭守使職其文云爲布告事案奉蘇皖贛巡閱使令開查松滬護軍使之改設原爲臨時偶一之籌防其實并非法定設官之本言旨昭然若揭無待贅言况因之而破裂軍區紊亂政系遇事既難合法積久毎釀厲階我蘇紳民切膚乎籲良有由來本巡閱使在蘇治軍有年深悉其間利弊護使無存留必要平時早有研求際茲戰事收束自應順從地方公意使鎭守使規復舊制先期實行容再呈請候令裁撤籍為癓結而慰渴望所有松滬護軍使一缺擬暫先裁改爲松滬鎭守使即委宮邦鐸兼署以保久安而專職責除分别呈令通咨外合亟令仰該兼使即便遵照任事等因奉此本兼便現定本月十一日蒞滬接任視事除分别呈報通知外爲此公佈俾衆週知切切此布 
[張允明將就任護軍使]  
　　應用文件已籌備妥洽 
　　昨據龍華軍署消息張允明師長已奉到北京政府任命爲松滬護軍使之職聞張使現正從事組織正式接任之期尙未表示云 
　　東南通信社云鄂軍總指揮張允明自奉北京攝閣命令爲松滬護軍使後初取觀望熊度游移不敢就任嗣派代表赴杭與孫傳芳接洽得孫同意遂預備就職宮邦鐸到滬後張籌備更急連日已將護軍使署應用文件紙張信封之類一律印就其正式就任佈告亦已擬就俟各方怖置妥洽即宣布就職云 
[白寳山今日離滬]  
　　江蘇陸軍第一師兼上海防守總司令白資山所部各軍隊奉令悉數由滬開回海州原防已於前日（十一）起分批出發該師第一團第一營及第二團第三營兩兵士裝載兩列車由南站專車出發前往海州已誌本報昨日（十二日）上午九時半由南站掛出空車五輛至龍華車站裝載該師之補充營兵士一營由龍華出發又上午十時半由南站裝運該師之工兵一連共掛廂車鐡篷車四輛開往南京至海州其餘營部及機關槍連盒子砲隊定於今日（十三）隨同白寳山師長前往南京聞白師長原擬昨日（十二）離滬嗣因新任松滬鎭守使宮邦鐸到滬接事尙須接洽故再留滬一天昨日分至各機關辭行定今日（十三）午刻由滬隨同軍隊開赴南京與齊督接洽後始回海州云 
　　又函云新任海疆防守總司令兼江蘇陸軍第一師師長白寳山原定昨日率隊回防嗣因善後事宜尙未佈置就緒故改於今日（十三）偕同第十師鄭俊彥聯袂回防其駐紮南市海潮寺之盒子砲隊機關槍隊於昨晨南站分兩批出發第一次掛車七輛九點三十分抵北站第二次掛車三輛十點零九分抵北站迨至午後二點三刻偕同駐紮北站之第二營補充隊及砲兵一連合併開行計掛車二十九輛尙有駐北站之一團三營二團一營訂於今日隨同白師長分兩次專車開赴海州原防云 
[楊春普今日赴蘇就鎭守使職]  
　　新任蘇常鎭守使兼江蘇水警廳廳長楊春普（宜齊）訂於今日（十三）由滬北乘滬寗路九點三十分快車赴蘇履新路局已備頭等車一輛應用昨日（十二日）楊使已派副官劉鳴岡帶兵士六名乘車至蘇將鎭守使署佈置一切聞蘇州警察廳長申振剛已派人至站詢問楊使動身時間預備歡迎云 
[宮邦鐸軍隊續抵江灣]  
　　遠東通訊社云宮邦鐸舊部之第六師軍隊前日（十一）開赴江灣計有四營約二千餘人均係步兵到鎭後即分駐於模範工廠及救濟會兩處昨日（十二）上午一時砲兵第六團一千五百餘人由眞茹乘軍車至北站旋即開至江灣帶有大砲十數尊即駐紮於模範工廠及新市路空屋内據第六師某軍官云該師共有一萬二千餘人擬調六千餘人駐守江灣目下所到者僅三分之一其餘兵士明後日内可開到將來須分駐於大寺内東嶽廟牛郎廟等處有人詢以尙須開拔他去否答稱在護軍使問題未解决前該師恐一時不能開赴他處將聚　江灣聽候宮師長調遣云 
　　該社又云昨日（十二）江灣談家宅有兵士十數人闖入鄉民家强刦雜物搜刮一空並將被絮十餘條荷之而去又前晚（十一）深夜有兵士十數人至江灣東街陸鼎昇花行打門半小時幸店門牢固未曾打破尙無損失又地保王姓之夥計某甲家亦被兵士入内抄取物件不少目下江灣街市時有有兵士踪跡各商店仍不敢開市交易昨日上午九時許江灣鄉公所特備鮮猪八隻香烟數十包由許亦甫倪苑香等押送至模範工廠司令部犒賞第六師軍隊以免兵士再出騷擾云 
[蘇軍紛紛調防]  
蘇軍第六師參謀長余念慈營長傅蘭芳率同兵工營第二及第三連由眞茹車站乘車於下午七點四十五分鐘來滬 
　　駐紮眞茹之蘇軍總司令部第六師六大處上級軍官（副官參謀秘書軍械軍輸糧台）暨第二十一團二十三團砲隊等兵士五百餘人以及軍械糧食等昨日（十二）午後三時由眞茹開抵北站候命開拔聞訂於今日轉車赴南京回防另有第六師軍隊兩營計掛車三十三輛由眞茹分兩列車於九時至十二時間開赴江灣駐防 
　　駐紮崑山車站之蘇軍第二師軍隊於昨日（十二）起分兩天運赴蘇州無錫等處塡防聞各站駐軍所存無幾三日内當可運竣云 
[寳山又到楊春普軍隊]  
　　昨日（十二）上午十時許十九師楊春普部步兵七十三團二營營長康汝合率領全營兵士五百餘人開拔到寳分駐文廟關岳廟等處紀律尙佳 
[吳淞人心已安]  
　　第十師完全開拔 
　　暫駐江灣改編之陸軍第十師軍隊於前日（十日）坐火車開至吳淞張華浜在糧米棧碼頭登輪往鎭江揚州等處駐防等惰已紀本報茲悉裝運該軍之新康泰順兩商輪於前（十一日）晚七時許起椗開駛目下淞鎭已無十師兵士之蹤跡惟蘇軍第十九師軍隊連日常有大號江北船數十艘或三五只一排或二三只一排陸續抵淞裝運砲械槍弹及篷帳器具一切軍用品鋪程行李甚多由淞僱夫陸續搬運砲臺灣營部而去淞鎭日來街上往來者均係十九師兵士該師紀律甚佳賣買物件頗形客氣尙無兵民衝突情事發生派駐吳淞前外海六營公所之稽查處第十九師七十四團二營六連連長石立山刻率同兵士仍駐淞鎭稽查處内淞鎭居民自新康泰順兩運兵輪開船後人心均已安靖昨日在淞之各店鋪亦多開門營業避在濟生分會之婦孺二百除亦均回家諒不數日間决可恢復舊時形狀矣 
[吳偑孚行踪之昨聞]  
　　大晚報云今日下午得南京確訊吳偑孚於昨夜抵寗國聞通信社云昨日下午本埠紛傳吳偑孚由烟台到滬據捸遲藏方所述吳於昨日下午三時可以抵滬因租界不能以武裝兵士護衛行動秘密預定寄寓一品香旅社云當經本社探訪未易證實傍晚詢之同一方面仍言吳昨可到滬但猶未見到云同時外人方面亦傳有此項消息但於吳之住處則另有將寓攝中旅館之報　此然則更有言吳於昨日上午已乘船逕赴南京者以外人方面消息佐證吳於十日下午六時離烟台預計水程昨午過滬比較太速尙未可證爲事實嗣截至發稿時止尙未能證確吳已到滬云 
[外交團對孫吳熊度]  
　　不帶兵入租界則不干涉 
　　東南通信社云上海領事團近對於孫中山吳偑孚入租界問題曾開會討論結果如孫吳不帶兵或在租界内有政治活動暫取不干涉熊度　　東方通信社十一日北京電云上海領事團關於孫文吳偑孚入上海租界内之辦法有所商議因此昨日公使團會議之結果似已决定孫吳若不率兵侵入及不以租界爲政治之策源地而惟單身入租界時則無拒絶之必要云云 
[徐樹錚行將赴歐]  
　　東方通信社十日廣東電云在香港上陸之徐樹錚之行動近因北京政變頗惹各方面之注目雖據傳有逆航天津之說然徐氏仍照最初之預定近將向歐洲出發已向孫文胡漢民等分别告辭云 
[王永泉赴寗]  
　　公平通信社云前福建督軍王永泉此次奉蘇齊命接洽臧楊二部改編爲第一混成旅業已開拔往寗王氏於昨日上午由眞茹搭加車往寗謁齊報告云 
[馬葆琛由寗來滬]  
　　新任江蘇陸軍第十九師第三十八旅長馬葆琛於昨日（十二）由寗來滬於上午九時至南站前往司令部與白師長有所接洽 
[浙孫將委松江防守司令]  
　　楊邦藩兼任 
　　東南通信社云昨據軍界消息孫傳芳對於松江防守司令一職視爲重要現擬委任閩浙巡閱使駐滬辦公處主任楊邦藩充任云 
[陳震東繼任滬交涉員]  
　　上海交涉員一席温世珍接任未及一月違有更動消息茲悉北京攝閣已任命陳震東接任正式命令已於昨下陳氏爲現任交署第二科長已預備就職手續矣 
[交涉公署另設辦事處之函知]  
　　江蘇交涉公署前由許交涉員移在華界新西區新屋自新任温交涉員到任後因該處距離各領署過遠爲辦事便利起見特另組交涉公署辦事處於靜安寺路五十四號江海關監督公署内以資便捷已於本月十日將交署各重要部分避移該處自署長以下毎日均於上午十時至十二時下午二時至五時爲辦公時間聞已函致各機關查照矣 
[徐浦交通尙未恢復之電告]  
　　前日（十一）滬寗路車務處據津浦路電告東葛鳥衣間軌道依然被阻徐浦交通尙未恢復現南段客車由浦口衹可通止花旗營爲止云云 
[淞滬交通昨已恢復]  
　　淞滬一段間之交通前因鐡路軌道毁壤致停止開車路局方面業已於日前趕工修復故自昨日起淞滬火車照常開行云 
[滬寗路恢復貨運訊]  
　　滬寗路局連日輸運回防軍隊頗形忙碌預計不日可以竣事茲聞該路擬訂於下星期一恢復貨車轉運昨日電致各站整理車輛以期恢復原狀云 
[田桐解决時局之文電]  
　　北京國民軍馮總司令胡副司令孫副司令鈞鍳民國開創人謀未盡蹉跌旋生丁巳以還護法戰起荏苒至今所得者靳近者張盧二公同時仗義三公定都大敵以摧元凶含璧后來其蘇民望無既首遷清帝王朔以一我等謀之内閣謀之國會十年不足者竟以一日之工行之而有餘消弭國内之隱憂無關國際之置議一二異論無足重輕茲待商者凡有三事此次革命爲單純撥亂反正問題非變更政體問題更非變更國體問題三公檄告可以覆按日來聯邦制委員制爭辯以起夫民國建立十有三年矣國體政體容有討論之餘地則溥儀地位豈不待商且聯邦制者部落酋長相容之條件在歐洲爲進化在中國則爲太古以上之經過問題委員制者行之於善堂祠宇以及公益團體則可行之國家則兒戲瑞士者不可以國家論者也俄國者有委員制之名無委員制之實且其施行不過數年焉能决其不敗民族進化有先後國家組織有異同近來論者往往取外國政治名詞以炫惑國人無論其有傷中國國民性削足適屨屨可適也足將若何役首便冠冠可便也首將若何矧其良者中無把握聊求相試其黠者則包藏禍心不可向邇此不可不注意者一也去歲賄選問題發生僞總統與僞憲法同時並產總統既不可用僞憲法容可用乎僞憲法不可用僞國會容可用乎此其無待商榷者也惟觸類引伸則有民八移滬問題然無容也國會之破碎不良者固蒙賈身求貨之羞自愛者亦有督責未周之罪重提舊事國會本身不能自解遑問其他益時局之糾紛何若令高尙者之抱屈也此不可不注意者二也大凡行政之道馭繁以簡則條理易明條理明斯納於軌物矣以上各種問題廢置弗道則煩惱自去而過渡政府與總統問題興焉民國以來立法上有二大罪惡（一）爲兩院選舉總統（一）爲先舉總統後定憲法兩院選舉總統則總統未有不屬於近畿之掌握兵權者先選總統後定憲法斯有總統而無憲法矣使選舉總統由各縣人民同日普通投票如衆議院議員初選之例不由國會舉行則國家之重心在國民不在京師圍國會買議員之惡劇不除自免使不先選總統後定憲法則要求總統者不能不恭守憲法不但護法之戰可免洪憲之禍亦可不生一念之差禍永且大想林長民張耀曾諸君自悔無及矣爲今之計一面組織過渡内閣一面籌備國民總統大選與舉總統歸國民選舉則國會在後也可憲法在後也可總統爲文人也可武人也亦無不可不以兵車得者即不以兵車守並不以兵車失且總統不宜速成過渡内閣寗可久不可暫半年無總統無害也一年二年無總統亦無害也總期選舉總統之後内亂不致再生顧唱委員制者曰總統者戰爭之端廢總統斯免戰爭僕則曰防戰爭以委員制是敎戰爭之多也兩力平等戰自生焉七總統裁之往事何可健忘總統者非戰爭之端兩院選舉總統乃戰爭之端也又或者曰法國由兩院選舉安之若素矣我何立異僕則曰法小國也全國人材全國國力集中巴黎巴黎安而全國安矣中國大國也北京人材不能領袖全國北京之力不能居全國國力十分之一二惟有由全國國民選舉之總統可以領袖之一隅有亂總統之地位不受動搖能致太平復無抗力而易行者莫此若也此宜注意者三也總之聯邦制委員制僞會問題僞憲問題皆宜迸棄專心於過渡内閣及國民選舉總統問題則舉重若輕千載之大業於諸公定之矣若任人搖惑將各種問題徘徊於心目之間則日與政客緃横家周旋難題之外復有難題作繭自縛三數月後亂象復萌一發不可收拾矣謹攄微忱用逹左右田桐叩 
[岑春煊覆北方當道之兩電]  
　　覆段祺瑞電天津段芝泉先生鍳頃誦支電仁言利浦竊謂澈底改造之根本固在治人治法尤重在各方本悲痛懺悔之精神圖公道誠心之協作統兵將帥同是干城不幸當政爭之衝重萬民之累急宜捐除嫌怨共賦戎衣功罪兩忘從今携手庶幾公開會議可期建設之有成移軍殖邊可復政治之軌道其他各節自然迎刃煊驚心國變惟懼陸沉誰救艱危均所禱企津門濟濟多士今時一念之微即國運升沉所系用本良心祝成新治謹復岑春煊眞 
　　覆馮玉祥等電北京馮煥章先生王孝伯先生胡笠僧先生孫禹行先生均鑒冬電敬悉具見爲國忠誠惜煊衰病未能應命北行共商國是國家名共和而實共亂久矣平民何罪罪在擁兵當道拔本寒源祇在軍人自動收束善後大計除迅開全國會議外似應由諸公首先邀約同志開誠布公通電全國提倡廢除巡閱督軍督理諸名義另劃軍區置少數定額國軍以便中央地方政治均能獨立而入常軌現中揆負責有人召集會議時列此爲第一議程倘獲一成不敗不獨全國人民從此復蘇擁兵諸公亦可永免不戢自焚之刼諸公以救國爲懷幸力圖之岑春煊蒸 
[章太炎再致馮玉祥等電]  
　　應以清室莊田還民 
　　章太炎昨日再致馮玉祥胡景翼孫岳電云北京馮總司令胡孫兩副司令鑒接誦陽電念目六年復辟以後優待條件當然消滅此修改仍留餘地一二遺臣何得復爭私見唯是畿輔莊田本係豪奪非有買賣契券不得名爲私產諸公應移知閣部舉以還民民國十二年間未有德政及民之舉熊行此事則義輔黎元普蒙沛澤益見諸公處事之公首陽怨謗何損於周德也章炳麟上具 
[熊克武攻鄂之昨訊]  
　　前鋒已過桃源 
　　國聞通信社云據昨日某方得訊熊克武部已過桃源雖常德僅數十里現俟與黔省張部二旅聯絡即可進發張部現已開抵銅仁云 
[通易公債票被刦案之訊結]  
　　四盜匪已押解軍署 
　　王志湘王一亭（即王希蓮）陳桂林於去年十一月二十九號糾同已經伏法之姜阿三等在公共租界寗波路乾記弄搶刦通易信託公司之五十萬元内國公債票嗣又與陳正聚曹金福持械夥刦肇勤路一百三十五號門牌朱長安狄思威路陸明高兩户衣服銀洋並串同蕭　春馬華華翟阿二等書冩恫嚇信向西華德路醫生蔡幼笙怡和紗廠買辦李永福周家嘴路居民周英才圖詐欵項其數一萬元五千元三千元不等案發被特别機關中西包探緝獲連同嫌疑人周老四婦人何郭氏及抄出手槍一支子彈八粒解由公共公廨押候訂期研訊已誌前報昨日陸襄讞會同英馬副領事提審先由華探長鍾星南包探王長根上堂禀明九月十六號在束西華德路三百六十七號門牌破案及在捕房詰間各被告口供向各當舖吊贓之一切經過情形隨將槍彈恫嚇信綢皮袍等物逐一呈案請察繼由各事主次第投案證明被刦與接到索欵信函等情質之王志湘供淮城人槍公債票時初係欵其所帶爲烟土故糾同王一亭及未獲之小三子龍海阿四繆冲等搶刦得贓由林紹寄藏於陳桂林家而後變賣我分得六百三十元至肇勤路狄思威路兩處係我與陳正聚曹金調及在逃之小蓬頭等所爲周老四對於各案皆無關係語王一亭供與志湘相同陳桂林承認代藏公債票並承認狄思威路搶案伊分得小洋三十角銅元五百文陳曹兩名亦供認兩處搶案同往分贓不諱蕭馬兩名同供投函蔡李兩户係受人愚翟阿二否認投函兩詐欵周及何郭氏亦均否認一切中西官核供判决兩王及陳曹均押候錄供詳解護軍使署按律懲辦蕭押五年期滿再核惟英領判蕭監禁十年陳馬各押五年期滿一併逐出租界周着即逐出租界翟及氏均開釋贓給事主領去槍彈没收 
　　聞龍華署内昨日午後據公共租界會審公廨呈解業經公堂判决之搶刦通易信公司公債票案内之盜犯王亦庭等四犯請爲懲辦等由公共捕房刑事科長亮羅香華探目王長根押解到署當因公文上書蘇皖贛巡閱使兼護軍使齊之字樣故未能接收嗣經商妥仍照上次歸松滬護軍使署收一面由軍法課出立收據一面請公廨改正手續云 
[關於兵災善後之消息]  
　　兵災善後會開會紀兵災各縣善後聯合會昨日下午二時在寗波路會所開會到者袁希濤顧敬初黄允之倪祝華汪仲良徐士豪陳陶遺李平書（凌伯華代）戴伯行等二十餘人公推袁希濤主席報告會務概况畢即議决各案如下（一）補推職員公决在九幹事中復推文牘會計各一人並即推定黃允之爲文牘朱愷儔會計（二）住會辦事公决請馮似喬爲庶務金伯涵爲招待及書記（三）經費問題公决毎月經常費及預　臨時費以一百二十元爲定額並規定毎月預交六十元（四）辦事時間公决逐日四時至六時爲會務接洽時間并發通告知照本會各縣會員（五）備案問題公决本會須向江蘇軍民兩長公署及滬海蘇常兩道尹公署呈請備案俾便進行次對於籌借賑欵問題作長時間之討論四時許始散會 
　　籌辦急賑之令知昨日（十二）江蘇賑務處電令賓山縣公署略云籌辦急賑刻不容緩如欵無所出准以該縣丁漕作抵先籌借洋五萬元購辦棉衣糧食以及日用所需從事散放仰即會同該縣兵災善後協會妥爲辦理並將辦理情形具報備考等因馮知事奉電後當即據情轉函上海賓山路本縣兵災善後協會查照矣 
　　伶界聯合演劇助賑之先聲張嘯林杜月笙黃金榮等發起江浙善後義賑會發起人务捐洋五百元贊城人各助洋一百元集有成數置辦棉衣糧食等先從戰事災區最重地方施放現已在菜市街新衣號定製棉衣褲五千套正在從事趕製並聞該會聯合伶界演劇助賑昨日發出啓事文云此次東南戰事災區之廣逹五六縣被災人口逹數十萬殘破之後亟須安集而衣食兩項尤須急籌救濟嘯林月笙等惄焉憂之前經籌集七千元購備棉衣棉褲三千套轉交水木公暫散敖災區續應一時之急惟是災區既廣杯水車薪終於無 
 
 

Page 10

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *濟現特懇商伶界聯合九班演劇助賑所入悉充災賑之用先由發起人各捐洋五百元贊成人各捐洋一百元籍資首倡一俟籌備完成再行登報露佈至希公鑒云 
　　嘉定代表返嘉勘災嘉定旅滬臨時維持會會長朱吟江·顧吉生·特於昨日（十一日）乘輪返嘉調查該處各鄉災情并就其災况輕重舉行施賑賑濟品分金錢·衣服·糧食·三種返滬期約在三四日後又聞該處旅滬難民業由該會設法盡數運回矣 
　　辦理兵災善後之一意見嘉定公民汪望晨昨函辦理嘉定兵災善後諸君云此次江浙戰爭我邑受災最重所屬各鄉無一倖免秋收既已絶望春種又復逾期若不趕放急賑則各區災民勢必饑寒交迫流爲餓殍比聞辦理善後諸公將次出發調查災况以憑放賑竊以諸公此舉固自可欽惟與其循行十八鄉徒費川資且延時日不如先行登報召集各該鄉董事尅日旋里一面呈請地方行政長官責成各鄉董會同圖董轉飭鄉警各就災區澈查具報母使遺漏如有浮報等情酌議處分如是庶可收事半功倍之效敬獻薥蕘伏祈公鍳嘉定公民汪望晨謹啓 
　　安亭鄉之兵災善後公民會昨日下午二時安亭鄉特開兵災善後公民大會列席者二百餘人公推錢育如主席首由主席報告開會宗旨次討論善後會組織綱要定議分總務·調查·放賑·敎育·會計·文牘·庶務·七科各科推定主任次籌商保衛團進行辦法并推蔡望之爲團長次葛稚候提議收拾殘局整頓地方非有負責之人不可周鄉董至今猶未回鄉殊難托以艱巨爲今之計亟宜推舉新董以便統一事權衆贊同當即公舉李仲廉爲鄉董錢載之爲鄉佐云 
　　漕河涇鄉兵災損失之調查江蘇兵災調查委員姚錫鈞黃黻到鄉屢勘屢誌本報調查漕河涇鄉被災情形統計該鄉被災時間先後匝月除漕河涇一鎭未遭損失外其他九圖四鎭一百六十三村盡罹浩刦箱籠囊槖之衣飾精粗美惡什物搶刦如洗甚至翻屍盜棺掘地發金搗毁屋宇傷斃人民茲以該鄉被災損失調查如下二十二圖損失一千二百二十元十日圖被災村莊三十一學校一損失九千九百元九圖被災村莊七損失一萬二千五百元十併十三圖即新龍華鎭被災商店居户一百五十三鄉村二十二學校一廟宇一損失五萬九千二百四十元十一二十七圖即長橋鎭被災商店四十鄉村三十七損失七千四百七十五元二十四圖被災村莊十損失二千九百七十元二十六圖被災鄉村十一損失四千六百三十五元二十五圖即梅家衖·朱家行·兩鎭被災商店八十鄉村十二學校二損失二萬七千二百元二十二圖被災村莊十五損失三萬六千零九十三元十五圖即漕河涇鎭未受損失統計該鄉損失十六萬零九百三十三元云 
[工商聯合會電求軍隊離滬]  
　　國聞通信社云上海工商聯合會昨發通電云北京國務院諸公鈞鍳自東南發生戰事以來商業頓形凋敝人民苦無所依值此大局敉平方冀共登袵席各公團均從事救濟兵災不料一波未平一波又起客軍蝟集刦案叢生鎭市鄉村被兵士搶奪姦汚者日必多起而尤以高昌廟及吳淞駐紮之軍隊爲最多報載確鑿無可掩飾人民所受痛苦實加倍於戰時告訴統兵長官甲方諉諸乙方乙方推諸甲方此種苦况實聞所未聞總之滬上自客軍盤踞以來無日不在混亂之中揆厥禍源確係浙孫蘇齊而釀成之近自浙孫委任張允明爲護軍使之風聲傳播以來西報曾經發表評論謂上海一區時逾匝月遽然有四護軍使之糾紛最初曹錕曾任齊夑元兼松滬護軍使厥後孫齊商妥而又以白寳山代理護軍使近更有孫傳芳委任張允明爲護軍使齊燮元委任宮邦鐸爲鎭守使甚至謂張允明之被任爲護軍使已有正式明文之頒布以訛傳訛糾紛擾攘日甚一日愚氓無知易起無形之恐慌民等在商言商在工言工任何軍官本無偏向更無私見一以安居樂業爲素志保護閻閻爲依歸今則戰後而遭此寃抑難安緘默軍長則攘權奪利各事其私兵士則東刦西掠漫無紀律近雖略有開拔而駐紮者實居多數長此以往商民受斯痛苦并控訴而無門上海爲中外觀瞻之所及值此大局底平豈容任若輩魑魅魍魎之軍閱之支配伏乞鈞院迅予制裁嚴飭此項不法軍隊速離滬地以免紛爭而安商業無任迫切待命之至上海工商聯合會叩覃 
[責成各知事招集流亡之道命]  
　　江蘇滬海道尹公署昨日通令各縣知事文云現在戰事告終各縣秩序均已次第恢復地方官紳以及公共團體或謀協濟善後或籌永衛公安誠能切實積極進行何難漸收補救之效惟念向來兵革之後盜賊叢生防範稍疏爲害甚大况值田疇待穫鄉農保衛尤宜格外周祥萑苻不清有秋何賴若復發生劫掠情事勢必將已熟之禾仍歸委棄逃亡在外裹足不歸坐令戰後之民重罹凍餒之苦春荒再告補救益艱凡茲撫綏勞徠均屬宰官之責有流亡而愧俸應清夜以捫心務須共憫瘡痍妥籌安弭以期四民一律復業四境一律無驚本道尹戰責所在當視此爲各縣功過之考成不能假借也所有避難在外者迅即設法招致回籍已回者妥爲切實保衛萬一發生刦掠案件應即嚴緝盜犯依法從嚴懲儆不得稍事姑寛致貽縱徇之患除分行外爲此令仰該知事即便遵照會同地方團體公共紳耆和衷共濟亦不得有託名保安任意集會情事致滋流弊並將遵辦情形尅日具報查考毋稍違延切切此令 
[抽收米捐辦軍事善後]  
　　上海已設米捐局兩處 
　　江蘇財政廳長嚴家熾因軍事善後需欵孔亟故擬抽收米捐以資救濟已委王典章爲松滬軍事善後米捐局正局長徐朝彥爲副局長王徐二局長已來滬設局於麥根路·日暉港兩處昨已函知各官署一體知照矣 
[磁器業請還被封船隻]  
　　上海防守司令白寳山奉令調回海州原防連日拔隊起程函請浦江水巡隊在浦江内封去船隻甚多聞内有被封磁器船六七艘各船中貨未卸罄存於艙底者爲數不貲現經各貨客據情報告磁業公所述明磁器船專駛内河與往外海者情形不同不無危險況毎船船夥六七人所帶食糧不多未免中途缺乏應請設法追回等情該董據報之下擬函請滬商會轉呈白司令迅將被封之磁器船查明放回以便運貨而示體恤云 
[封來船隻未認領者已變賣]  
　　江浙戰爭劇烈時聯軍司令部在滬地及各處封去之船隻其數甚多現在軍事結束雖奉令發還各該船主認領間有在各鄉封來之船隻當船夥畏懼他去船隻無人管理僅由各該軍隊帶至滬上停泊兵工廠江邊碼頭南碼頭等處日久無人認領者有數十號之多此項無主船隻已經變賣毎船價在四五十元不等云 
[嘉翔小輪昨始通行]  
　　嘉定南翔往來小輪本隨火車抵翔時刻接送旅客戰後雖開行數班卒以兵隊過境仍多交通不便茲聞於昨日起照常開行但以火車抵翔尙無一定時刻故由滬至嘉不售聯票云 
[請派馬隊保護巡查之電文]  
　　漕河涇鄉鄉董張秀麒保衛團團長楊心正·等爲兵士沿途攔劫防不勝防昨晚特電逹上海縣警察所長熊育衡請派馬隊保護其文如下 
　　育翁所長鈞鑒敬監啓者敞鄉龍華所駐之兵時有三五成羣逗留漕溪路上見有行人經過即攔住搜查衣服物件均遭剝奪行人囊足旅客寒心惟該路爲全鄉到滬之咽喉一經危險而商市行人兩遭絶大損害關係重要一刻難延爲特環請鈞所速派馬巡除備帶手槍輪赴漕溪路放哨巡查制止搶刦而安商旅羣仰所長索以愛護地方爲職志定荷俯如所請也不勝迫切待命之至 
[民被兵刦中之張允明布告]  
　陸軍暫編第一師師長張允明因近日時有居民呈報被兵搶刼之事昨日特發通告示禁其文云查市面近來往往有不法之徒冐戴本部克字臂章在外擅作不法情事擾害人民殊堪痛恨除密緝嚴究外合行示禁爲此令仰各界人等一體知悉倘有上項情事發生准爾受害之家扭送來部定予按律重辦决不姑寛切切此布 
[上海市董接收工巡捐局後之酬酢]  
　　上海市總董李平書於前日接管滬南工巡捐局後將該局改爲上海市公所以復舊觀實行自治等情已誌昨報昨日上午李總董偕董事楊東山·願馨一·沈潤挹·分詣各官廳拜會午後淞滬警察廳王廳長亦到所答拜又訊上海市董事會總董李平書實行接收滬南工巡捐局後淞滬警察廳長王固磐以曾奉蘇省軍省兩長委任兼辦滬南工巡捐局局務特於昨日午後三時蒞局與市公所各董接洽並隨帶委任及訓令實行到局兼辦經各董將齊督批令接管該局收回自治情形互相商榷良久始興辭而去 
[捲烟特稅又已抵押說]  
　　一百二十萬元成交　　蘇省敎育命脈將絶 
　　中國新聞社云據敎育界確訊齊燮元以軍費缺乏籌集爲難乃將江蘇捲烟特稅一百二十萬抵於外商敎育廳長蔣竹莊氏以此欵爲蘇省敎育之命脈迭向齊氏交涉終無效果乃請韓省長行文敎育機關羣起請願此項公文業已發出敎育界方面將於日内召集會議討論對付云 
[德律風公司將增收電話租費]  
　　明年一月一日實行 
　　華洋德律風公司增收電話租費辦法已由該公司與工部局商定自明年一月一日起住宅電話毎年自四十五兩增至五十二兩號家電話毎年自六十五兩增至七十八兩七十五號至一百號電話線開關毎年自一百兩增至一百五十兩凡酒館·菜館·總會·旅館·茶館等電話則按接線次數計費每機每次收洋五分（每元作一百二十分算）每日每機至少以十次計算每月總計在三百次以上者則每次租費可减爲二分半外來電話不收費他人借打電話准用户收費每次以五分計算此項用户每機須另出押櫃十兩自此增價後過五年再行修改云 
[拒毒會昨日之緊急會議]  
　　中華國民拒毒會於昨日下午三時在圓明園路會所開緊急會議到者蔡禹門·沈維新·鍾可託·張蕙文·劉瑾芳·黃嘉惠·黃友黻·等三十餘人公推鄭維主席報告開會宗旨略謂本會近可利用種種機會積極拒毒故特召集緊急會議請諸君共同討論云云次由李則靈宣讀上届議案鍾可託報告本週會務之進行概况次即討論各案如下（一）北京將舉行和平會議本會應否請求政府准推拒毒代表加入會議案公决分四步進行（甲）先請求政府同意（乙）將提交和平會之議案發給國内已成立之二百二十分會徵求意見然後寄交本會出席代表（丙）推本會會長徐謙爲出席代表（丁）推舉起草委員當推定羅運炎·胡宣明·李兆民·黃任之·黃友黻·朱懋澄·劉瑾芳·七人爲起草提案委員并互推羅運炎爲召集人（二）擬在上海定期召集全國禁烟會議請各省區 
 
[牛惠霖劉義基新婚儷影（亞細亞攝）牛惠霖醫生與劉義基士行結婚禮記]  
　　昨日下午四時牛惠霖醫生與劉義基女士行結婚禮於麥家圈天安堂男女來賓之觀禮者千餘人車馬盈門途爲之塞禮拜堂鐘聲甫畢女唱詩班音樂齊奏由包克私牧師登臺主禮男儐相唐榴君引新郎入席次山司花者過吉貞·奚超珊·兩女士先導女儐相高劍雲女士前引新娘之弟葆年君乃扶新娘輕步而入過惠生君則司紗於後相將登堂立既定即由包牧師演說婚姻之重大並爲訂白頭之盟授約指畢由李福綱牧師祈禱末更祝福而散禮成新夫婦聯臂出堂來賓爭以五色彩紙抛擲落英濱紛中新夫婦以笑靨相答謝歡騰之况至登車遠去後始止晚間七時更在大東旅社宴中西賓客排席百有二桌到者約千人由韓玉麟·葛丕六·樂文照·呂守白·沈文賢·陳偉耕·張竹平·諸君招待餘興有要花缸·幻術·雙簧·單弦拉戲·開口笑等臨時並裝設無綫電話收音機一時極爲熱鬧至夜闌始盡歡而散牛君年三十六歲爲上海著名西醫交友素廣爲人復和靄自西曆一九○七年畢業約翰大學醫科後即負笈赴英入劍橋大學ＣambridgeUniversity一九一○年獲位學士至一九一二年畢業得博士位並爲皇家外科學會會員M·R·C·S·又獲皇家醫學會證書Ｌ·Ｒ·Ｃ·Ｐ·是年入益畢區醫院ＩpsurichHosp爲住院主任一九一四年歐戰起即在該院爲院長管理英國傷兵事務一九一五年倫敦總醫院聘任外科主任至一九一八年回國即任仁濟醫駐院主任一九二○年自行懸壼並在蒲石路設診所一九二一年中國紅十字會聘爲總醫院院長一九二二年爲上海博醫會會長一九二四年爲中華醫學會會長本埠同仁·婦孺·時疫·等各大醫院均聘爲顧問平日服務社會頗著勞績其新夫人劉女士香山人一九一九年入美之啞柏林ＯberlinＵniversity大學一九二三年得學士位復入哇海省立大學研究院習音樂今歲夏間畢業回國聞新夫婦定明日（十四）蜜月旅行至香港約二星期返滬云 
代表出席共謀進展案公决暫時保留（三）舉行第二次上海拒毒運動大會案公决時間定十二月七號地點擬假青年會所有籌備事宜交幹事部彚訂辦法下届開會時再議（四）下届起董幹聯席會議改圓明園路會所舉行公决一致通過（五）本會代表張蕙文女士不日到寗波一帶宣傳拒毒公决一致歡迎議畢五時許敬會 
[開洛無線電音樂播送訊]  
　　昨晚久記社演唱京劇 
　　本埠江西路六十二號開洛公司無線電音樂播送分站現有三處茲將毎日播送時間錄下遠近各地裝有收音機者均可按時接聽 
時間　　　　　　　　　節目　　　　　　　　備註 
上午九時三刻至十時一刻中西音樂及商情新聞　除星期日外按日播送 
下午一時至一時半　　　西樂　　　　　　　　同上 
下午八時半至九時　　　中西音樂及新聞　　　除星期日外按日播送毎星期六或有特别音樂 
下午十時至十一時半　　西樂　　　　　　　　卞爾登跳舞音樂按日播送 
下午七時至八時　　　　日本音樂　　　　　　毎逢星期日播送 
又昨晚八時半該站請久記社票房演唱京劇到有陶有成汪兆麟張麗生周梓章張成業朱增其唐九如徐吾飛陶玉庸王壽岑外等諸票友演唱四郎探母打鼓駡曹盜宗卷等諸名劇歷時凡二小時餘異常美妙聽　莫不愉悅云 
[工商局注重防盜]  
　　重訂辦法通告 
　　工部局爲愼重防盜起見特再印刷通告給界内商民云上海公共租界工部局警務處代理總巡張佈告事照得近來租界内持械盜案迭出本警務處雖經緝獲盜匪多名按律懲辦奈捕房亦有辦理爲難之處須得居民互相扶助茲將此項助法爲二則如左（一）持械盜匪進屋時常有僕人啓門從前後門而入嗣後爾等居民在天黑後不可開門容納不相識之人入内（二）現查得被刦之居民往往不發聲告警有時遇持械盜匪任塲難以發聲告警但一經告警盜匪必即逃逸爾等須知盜匪原非勇敢之人其敢刦掠者皆居民懦怯任其搶刦故也今試問爾等如不聲張告警捕房何能拿獲盜匪乎如爾等不幸而遇持械盜匪時立即告警大聲呼喊或鳴警笛或即擊鑼或按告警電鈴或用他法庶可使鄰人及巡捕等注意也警笛可向各五金店購備之其價甚廉裝設各種電氣報警方法多數電燈公司皆能爲之特此布告仰各居民一體知悉西曆一千九百二十四年十一月十一日又通告云如有人通風報信捕房因而拿獲匪徒訊實確在租界内犯有持械搶刦或私帶手槍以及私藏手槍而圖謀不法者當給予賞格洋從二十五元起一百元止特此通告西曆一千九百二十四年十一月十一日 
[各路商界進行防盜案之昨訊]  
　　各路商界防盜調查處由工部局核准成立後當由防盜委員會推舉王漢良·嚴諤聲·蔣萝芸·三人起草章程昨晚起草委員會開會當將章程草案擬就宗旨資格職權及懲獎等十條即發各馬路分會定今晚舉行聯席會討論俟修正通過後即須通知各分會推派人員并呈報工部局頒發徽章憑證正式成立 
[日人圖售手槍被捕]  
　　虹口捕房探得住居吳淞路一百零二號之日人野田氏私販軍火由線索某日人假作介紹人商購手槍若干支約於四馬路某處交貨昨日（十一日）在該處交貨時爲探捕等緝獲在其身畔抄出手槍一支當即帶至捕房後解日領署聽候解堂審訊 
　　大晚報云失業日人野田氏昨日在福州路小客棧内被捕身畔搜出自働手槍一枝俱稱擬將其出售當於今日解往日領事署密訊 
[閘北保衛團消息]  
　　上賓閘北保衛團自成立以來對於保衛地方成績昭著故各鄉市請求設防者紛至如江灣·眞茹·殷行·等鄉均已先後設防飭派員丁前往保衛茲將昨日該團新派分防鄉市誌后 
　　「大塲鄉」該團昨令第三隊長王東方云案准大場鄉鄉董陸曾燕商董王應游等函請撥派國丁三十名來鄉駐防等情前來合亟令仰該隊長率同排長一員司務長一員帶領目丁三十名前往該鄉即與陸鄉董曾燕·王商董應游·等接洽按照所定地點分别駐防以資保衛仍將駐防日期呈報團本部備查切切此令該隊長奉令後已於昨晨遵率員丁由該鄉總董陸君親爲導領前往該鄉駐防「羅店市」該團昨令第四隊隊長李獻文令開案准羅店商會市公所等函稱敞布自軍隊開拔以來商民亟思回里所恐潰兵地痞流汒者多地方治安至須加意防護爲亟函商貴團俯念同舟之誼諒解將伯之呼與附近市鄉一體聯合保衛撥派團丁二十名即日前往敞中駐紮梭巡以資鎭懾而慰民等情並由該鄉市轉董孫誕石由董陳黻臣·陳慕歐·等三君到圖面洽一切准此合行令仰該隊長即派排長一員率領目丁二十名前往該鎭即與孫董誕石等接洽擇地駐防以資保衛仍將遵辦情形分防日期具報備查切切此令「彭浦鄉」閘北彭浦鄉金二十四圖一帶日前頗有兵匪槍刦情事該圖神士候師石·趙幹侯·侯緯辰·等特向閘北保衛團請派團丁赴該圖駐防以保治安業由該團總王彬彥着第一支團最韋伯成派出團丁十名前往該圖駐於彭補第三鄉校内故日來地方甚爲安靜云 
[日海軍軍官歸國]  
　　日本第一遣外艦隊參謀杉坂中佐因任命爲軍令部主任定於今日乘上海丸由滬放洋歸國就任云 
　　　尙有本埠新聞轉入後頁 
 
 

Page 11

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *本埠新聞二 
[龍華保衛團之近况]  
　　龍華紳商籌辦保衛團等情已誌本報茲悉發起人計國楨君由漢返家見鎭上兵宿店舖民房散兵四處紛擾途中仍有剝衣搜洋情事以致鄉民不敢行路計君顧念桑梓籌辦保衛團以維治安乃邀集紳商决議成立保衛團當即公推計君爲董事長吳紹基爲團長葉振桂宣團副兼敎練長即經報告鄉公所轉呈縣長備案並呈報張司令及各軍長官轉飭部下一體保獲共維治安並由計君盡力墊欵督促進行聞於今日出隊巡邏云 
[兩商會定期公餞法總領事]  
　　本埠南北兩商會定下星期一下午五時在總商會公餞法總領事韋禮德回國預請中西陪賓法副領事·法工部局華董·交涉員·及兩商會會董云 
[張致果博士回國]  
　　張致果醫生松江人畢業於同濟醫科最優等第一名民國八年自費留學德國入高汀根醫科大學十一年考取國家醫生得在該國境内任設診所此事在德限制甚嚴而張君得之十二年春復考得博士學位繼入萊潑齊大學病院從外科專家泊愛爾氏爲師學更精進被聘爲萊潑齊地方病院外科醫生於大小手術均極擅長爲該院長所契重茲因父喪本星期五（十四日）准可抵滬並聞同德醫專學校擬聘爲敎授兼任診務云 
[中日油商會議花餅餅粉窒素分量]  
　　前日上海華商油廠公會派會員立德·大有餘·順餘·同昌·四油廠與日本雜榖肥料同業組合所派之日吉田號·三菱洋行·三井洋行·代表開會討論種子餅粉之保證主自今歲新貨起對於所售花餅與餅粉之窒素分量在交貨時保有千分之五十三以上爲成色不足者概不交收化騐窒素手續於貨品交收時由雙方指定之公證人或化騐師任意扦樣化騐監定不得推諉云 
[植物運往東印度手續之函請研究]  
　　華產植物運往東印度擬由南京大學發給聲明書等情已誌十日本報茲悉上海總商會對於此案昨曾分函雜糧與出口兩公會·及震巽木商公所·棉業聯合會·各團體·謂荷領署所擬由中國中部運往之種種植物鮮果及種子由南京大學發給聲明書即准進口一層此事於商人方面有無窒礙抑或另有别項便利方法務祈各自研究由敞會提出意見轉逹荷領以免實行時發生困難至爲企禱云云 
[漢治萍公司將開股東會]  
　　遠東通信社云漢治萍煤鐵公司向日本借欵五百萬兩折銀圓九百萬元前已訂立草約規定於本月二十九日下午二時在西藏路寗波同鄉會開股東大會討論此項借欵草約以便成立正式契約云 
[法治協進會之開會期]  
　　十六日 
　　法治協進會昨致各會員函云逕啓者本會迭次常會因各理事往往缺席不到開會時不足法定人數致將會務停滯上星期日開第三十次常會時議决定於十一月十六日（即星期日）下午二時開補推理事會並討論一切緊要議案爲特具函通知務希撥冗蒞會共策進行是所盼禱 
[庫倫路因姦謀斃親夫案續審紀]  
　　閘北庫倫路蔡復興粥店主婦蔡秦氏暗與店夥馬松林姘識因戀姦情熱於舊曆九月十六夜半二時許與姦夫商通用刀將本夫蔡恒發砍斃經該處崗警將秦氏與馬一併拘獲押送地檢廳派員驗訊明確將案起訴審判廳請爲公判嗣經審廳開庭預審一過聽候公開審理等情迭紀前報茲悉此案自發生後迭經屍堂兄蔡恒祥屍女林蔡氏等一再到廳具詞請求伸雪而承辦此案之盧推事官爲愼重起見又於昨日飭警往傳該處出事地點左近隣居如姚恒泰麵粉店主姚巧生·美生鑲牙店主徐子林·餘和館麵館主馬德芳·慶和祥南貨店主唐順才·稻香村茶食店主周益豐·愼和堂藥店住顧有德·並屍女林蔡氏·屍婿林祖賡·屍子蔡榮生·及當時破案之四區一分署巡警張鏡波等到廳候示下午三時盧推事會同郭檢察官開庭飭提蔡秦氏至案供年三十九歲丹徒人是日丈夫蔡恒發究爲何人殺死當時婦人係在樓上實不知悉求察馬松林供丹陽人年二十四歲在蔡復興粥店爲夥已有二年許問官詰其蔡恒發是否爲爾一人謀斃抑係與蔡秦氏共同殺死馬供詞支吾並稱民人原籍家中尙有髮妻及子女等請求堂上恩宥問官復向各隣證逐一研訊姚巧生徐子林馬德芳唐順才周益豐顧有德等同供上月十六夜二時許雖聞聲息惟因適當時局不靖自顧不暇是以彼此並不起視直至翌日（十七日）始悉蔡復興粥店主蔡恒發遭人謀斃究竟爲誰所害商人等實不知悉請察林蔡氏帶同九歲胞弟即屍子蔡榮生上堂訴稱我父蔡恒發實遭我母蔡秦氏串同姘夫馬松林用刀砍斃請求爲父伸冤訴畢哭泣不止問官得供復提蔡秦氏·馬松林·至案反復研訊一過判令分别還押聽候核辦各證人並屍女等一併着令退去候示 
[沙船主備欵往贖被掳船員]  
　　徐源發沙船於上月二十六號在大戢山洋面遇盜全船貨物被劫並掳去出海徐士興一名囑令備欵三千元送至海落峯海灘取贖等情已誌六日本報茲悉船主徐源元自經舵工回報後即四出搜羅現欵業已凑齊三千元仍令該舵工等駕舟駛往海落峯取贖惟海落峯未知究在何處該舵工在滬遍向航行南北洋之同業詳加訽問據稱海落峯係一山凹在廣東廣西交界地方離香港鯉魚門約有一日之路程由海峯口進口約五六十里至落峯海道灣曲且多暗礁云現該船昨已開駛出口往救徐士英未識能出險否 
[昨晨狄思威路之竊案]  
　　竊賊被拘一人 
　　昨日（十二日）清晨五時許有竊賊二人至狄思威路六二八號在工部局工程處供職之西人惠特門家入其臥室意圖竊物不意將該西人驚醒見有人在　房内取出手槍連放二槍均未命中該二賊聞槍聲後即取西式褲二條而逃出門後適遇第十一號日捕落差回家其家在狄思威路與該屋相近忽聞槍聲並見二人狂逃向彼追捕卒獲一人時第三十五號日捕亦巡至該處即帮同追趕其餘一人惟終未能追及該賊向閘北華界逃去該日捕即將捉獲之竊賊帶至捕房數分鐘後失主亦至捕房報告失竊並認明已捉獲者爲竊賊之一並認出西式褲二條且謂内藏銀錢若干係由其臥室内竊去云 
[虹口六路商聯會年會紀]  
　　虹口六路商聯會上星期六在梧州路蘭言里所開第六届年會並選舉職員報告經過情形事先由該會分函各公團邀派代表到會參與到者頗形踴躍首由會長張競民主席報告開會宗旨繼幹事朱保羅報告一年來經過事略并代表會計員楊君報告賬略繼由汪履安何德淮丁義全及來賓陳晹照相繼演說後會衆公推檢票員林雪兆張松鶴俞斌祺徐振生何德淮丁義全六君計當場選出正會長張競民得一百二十八票副會長陳勇三·得一百零二票汪履安·得七十四票其餘各部職員聞定本星期六開新職員會發表云 
[馬弁被人戳傷頗重]  
　　有性命之虞 
　　昨日上午十時有前在楊化昭部補充第五團充當張團長馬弁之山東人陸元方在後馬路某飯店午餐被人潛自背後用刀戳傷頭部跌倒於地復被刀傷腹部血流如注行兇人當即逸去旋經老閘捕房一百二十六號印捕到來車送仁濟醫院醫治據醫言腹部受傷過重當晚恐將斃命云 
[新閘路福康里發生刦案]  
　　前日下午五時三刻有盜匪五名突至新閘路福康里六百零七號門牌以兩盜分守該屋前後門三盜進内團入樓下廂房就中兩盜各執黑色手槍向住於該室之唐理王及其眷屬嚇禁聲張搜刦現洋十四元皮箱一只携贓而逃據事主報告戈登路捕房謂箱内所置係綢皮衣服約值三百餘元當由捕頭飭令中西探捕一體留心跴緝務獲懲治 
　　又訊十一日下午五時四十五分新閘路六百零七號安徽人董立萬家後門突來盜匪五人進門後有兩盜即袖出手槍嚇禁一小孩並一女僕聲張當即翻箱倒篋由一衣箱内搶去銀洋十四元搶刦時該女傭乘機開窗狂喊該盜聞警後即出門乘黃包車向東逸去該屋住二家而董則住樓下盜等並未上樓 
[大夏大學學生會成立]  
　　大夏大學開學以來校中各項組織日漸完備新創立之學生會亦於昨日（十一日）開成立大會到學生及敎職員二百三十餘人先由主席報告開會宗旨略謂本會自四月八日開始籌備中間經過許多攷慮及同學之協助始產生今日圓滿之成立並祝永久存在云云繼全體唱國歌歌畢敎員王祉偉·張夢九歐元懹·演說繼由魯繼曾夫人主席會員表演項遊藝有探險·京調·口琴·說書·笑話·廣東曲·中國式舞踏等二十餘項歷三小時始散又該校頗視重講演今年國慶日曾請滬上諸名人講演上星期日又請前北京法大敎務長學藝大學籌備員王兆榮演說以後尙擬歷請在滬名人蒞校講演云 
[國貨維持會評議會紀]  
　　中華國貨維持會昨日開第十三届第四十九次評議會午後三時開會由徐枝春主席議决案如下（一）王副會長介安因業務日繁在申時少且近遭兄喪心緒惡劣懇准辭職一案（議决）將原函刷印分送全體會員（二）會員中華鑿井局以江浙重安百廢待理各處返里人民監於飲料不潔深抱不安計惟有開掘新井以重衛生故特函送章程及經理規則請廣爲介紹提倡一案（公决）准將章程等分送各公所各同鄉查照（三）王漢强介紹祥泰榮記織造廠汪兆麟介紹競亞藥棉布廠入會案（公决）既經介紹深悉的倸國貨應准入會議畢散會 
[浦東同人會消息]  
　　浦東人會此次由董事長黃任之君發起開辦甲子徵求大會自開幕以來旅滬工商界及各省人士加入者甚爲踴躍該會現定本月十六號即甲子十月二十日下午六時假座小東門大吉樓開第一次揭曉大會云 
[伯特利醫院新院落成]  
　　伯特利醫院自潯遷滬已有四載該院爲慈善性質故醫務極形發達院主石美玉石非比醫生等因見總院（在斜橋製造局路）及八仙橋浦東之二分院不敷應用乃於總院中另築一新病院日昨行落成禮各界往參觀者由該院竭誠招待開會演說該院之宗旨出茶點餉賓客後由招待員引導參觀賓主盡歡面散 
[引翔港刦案盜匪之定罪]  
　　糾衆行刦引翔港附近朱林生家銀洋雜物案内盜犯儲子山·劉金昌·王遑子·等三犯案發爲警逮案起出少數原贓押送警廳傳判事主朱林生當經司法科提訊後判將原贓交給失主具領儲劉王三犯備文押解地檢廳訊辦在案茲悉此案業經檢廳預審屬實起訴同級審判廳昨由推檢各官開庭飭提儲子山·劉金昌·王連子·等三犯至案研究之下當庭宣判該犯等糾衆搶刦罪已成立判處一等有期徒刑着各監禁十二年以儆尙有在逃各盜俟獲案另結 
[兵士誤入租界被逐併誌]  
　　前日（十一日）四馬路老捕房在各馬路上拘獲穿軍服兵士三名帶至捕房卸除軍服後引出租界外又虹口捕房在北四川路拘獲兵士二人亦係至捕房卸除軍服逐出界外又提籃橋捕房於十一日二時半在百老滙路拘獲兵士二名（係屬白寳山部第三團）解除軍服後亦逐出界外該二人謂係由吳淞出發前往龍華云 
[汽車碾傷行人]  
　　昨日下午六時某號汽車駛經南京路撞倒嘉興人趙阿光碾傷腿足由老閘捕房一千五百二十號華捕抄錄汽車號碼另僱車送受傷人往仁濟醫院醫治一面歸報捕頭候示 
[指控迭次騙錢之續審]  
　　姚阿生·姚阿全·劉得標·小吳三·蔡洪子等被狄思威路九百十一號門牌塌車行主趙長生指控迭次用詐欺手段騙取銀錢一案昨經公共公廨李襄讞會同美貝副領事續審即由原告代表律師向趙長生詰據訴稱去年六月姚阿生來我家令將塌車生意讓給劉德標等營業我不允翌日我在歐嘉路川塌車裝貨被姚阿全等四人攔阻並遭毆打經將被毆情形報告江淮同鄉會長顧竹軒乃蔡洪子聲言須我出洋一千二百元方允了事嗣由顧竹軒調解以八百元付給姚阿生收去了事迨至十一月十九日被告等又着一穿藍布短衫褲者持糞穢向我頭面抛擲十二月間姚又在永興樓茶館向我索皮袍五件值洋二百五十元我亦如數付給今春蔡洪子來言姚阿生之妾搬家着我代購紅木傢具一堂我于本年四月十六日在法租界將器具辦就計價二百十九元送往梧州路姚家且代爲購買傢具已非一次其價均不照給云云被告延佑尼千帮辦施乃德及羅傑律師等代爲辯護而法捕房以姚阿全·劉得標·小吳三·均曾在法租界犯有盜案派探到堂聲請移提中西官判改期續訊姚阿全·劉得標·小吳三·押候訊結再送法廨核辦 
[竊綢與收贓並儆]  
　　蘇州人陳阿德行竊河南路五十七號門牌某綢莊值洋七百元之綢緞消贓與湖北路鮑銀發被探目陸連奎連贓查獲昨解公共公廨中西官質訊之下以陳係過犯判押西牢三年期滿逐出租界鮑不應收贓着押三月示儆贓交原主李希賢領去 
[爛泥渡鎭之烟案]  
　　無頼謝阿榮近在浦東爛泥渡鎭私設洋烟燈吃供人過癮茲爲三區警署查悉於前晚飭警往拘各烟客紛紛越窓逃逸僅獲謝阿榮一名起出烟證甚夥并解到署昨解法庭訊罰 
[積竊竊物行兇押一年]  
　　積竊湖北人劉春生於前晚潛至法新租界康悌路大康里四十七號門牌姜景暄所開之鼎立絲襪廠樓上竊取絲襪一皮箱圖逸事爲該廠經理翁炳榮瞥見上前拘捕詎該竊胆敢袖出利刃將翁經理左肩背猛戳一下血流如注昏倒在地劉竊即飛奔而逃適有法捕房包探舍乃林石瑞祥·呂竹林·等巡緝到來查見將劉裁獲抄出兇刀竊贓俱帶入捕房一面將受傷人送往醫院醫治嗣又續獲嫌疑人方少山一名昨解法公堂請究先由捕頭稟明前情並將兇刀等物呈鑒繼據原告等投訴被竊拒捕行兇情形詰之劉春生供認行竊持刀行兇不諱方少山供民人雖與劉春生同居一處實不知其行竊亦未帮同竊取求察聶讞員商之法副領事馬君判劉押西牢一年期滿永遠逐出租界方驅逐出境　給原告領去兇刀没收 
[公共公廨訊案彚錄]  
　　昨日公共廨訊理民事訟案併誌於下（一）美人傅倫克佛楞逹慈延樊克令律師訴俄人奥斯楞時欠借洋案被告延台維斯律師辯護堂譣本案註銷（一）俄人羅爲依姆司訴鴿裡的欠借洋案堂諭改期訊理（一）李援等訴唐遠參名譽損失案堂諭本案無限改期（一）婦人陶趙氏訴陶仲虎不顧贍養案堂諭准暫免堂質俟案結後再核（一）左靜山延甘維露律師訴姚國動定貨不交案堂諭原告勝訴堂費被告負擔（一）乾豐錢莊延高露玲律師訴元記號徐南奇欠銀案堂諭給論被告本案未判决以前不得將松潘路英册道契一○四七五號地畝變賣抵押及各種處置（一）徐潤才訴俞德財等不理押欵案堂諭俞德財刑期未滿請求改期邵如川請求破產着具狀候核（一）吳梓林訴阮如川不還股本洋案堂諭阮如川三日内交一千元舖保准予復審（一）華振卿訴張氏離婚案堂諭張氏背夫逃走准予離婚（一）粹華製樂公司請求清理案堂諭改期第一件訊（一）劉鴻生訴竺萬祥欠欵案堂諭候傳被告到案訊明再核（一）馮阿慶訴許永昌不理方單抵借洋案堂諭被告臨訊屢傳不到原告呈據證明應予缺席判决償還原告洋六百元並負堂費利息免追（一）張志鵬訴張子衡違背契約案被告延朱樹楨律師代辯堂諭本案所訴不合註銷（一）華闌卿訴姚國堂不付地價案堂諭再傳被告到案質訊（一）鄧湘洲訴邢文卿欠欵案堂諭提案執行（一）尹克勤延許理律師訴榮永昌欠代墊貨銀案堂諭本案被告經登報傳逹迄未到案備質原告呈堂收據認爲確鑿可信應判令被告償還原告銀七百兩並起訴日起至清償日止之八厘利息及堂費（一）婦人朱葉氏延甘維露律師訴與其夫朱梅蘭離婚案堂諭候宣布堂諭（一）婦人張傅氏延甘維露律師訴其夫張鴻發另行取妾請求分居並追贍養費案堂諭着被告具結將原告領回 
[愛華藥社贈送佛學書]  
　　茲有智印居士輯成近代往生傳一書内有范古晨駱季和李經緯狄平子黃慶瀾莊藴寛王弘願沈李月華諸居士所紀最近之往生事實皆足資勸導策勵現由四馬路望平街愛華製藥會社刋印流通各界欲閱者可致函該社詳開姓名住址並附寄費郵票一分即當寄贈一册倘欲躉請流通者亦可向該社請取每十册計洋五角如寄往外埠再加掛號寄費一角云 
 
 

Page 12

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *商業市况 
[北京專電]  
　　（十二日下午五鐘） 
　　暗盤整陸六十八元玖陸二十三元均現貨價金融長期無市 
　　三年公債第八次還本抽籤已派定張潤霖陳世第爲監視員 
[釐拆均平]  
　　昨日洋釐早市七錢三分午市復漲收盤爲七錢三分零七毫五結果比前日小去二毫半各銀行出入不一南通州花川略減聞漢口梢有裝來大約進出口可以抵直論洋釐用途正值當令如花麥烟葉各種土產目下遲遲進行者實綠時局不定耳銀拆坐穩早午市均掛二分劃頭加水四五分大勢交易平淡市况寂寞 
[上海銀行國内匯兌行市報告]  
　　昨日京津電報已到銀洋匯市俱較前日略漲計京公砝銀爲一千零五十七兩五錢津行化爲一千零六十五兩五錢各漲二兩京洋爲一千零零六元津洋爲一千零零五元各漲二元漢口昨日來電票價又漲起三兩五錢計洋例每千兩合規元一千零三十六兩而此二日中乃漲起有十兩之鉅是非電報之誤傳當有激漲之原因也江浙二省通滙之地將漸恢復遠處如湖南之長沙爲一千零零二元河南之許州爲一千零零五元粤之汕頭爲一千零零六元閩之福州爲一千零十三元此外均尙沈寂云 
[神户英美滙訊]  
　　昨日神户滙兌市午前電日美滙兌賣價三十八元六八七五較前日高一八七五買價未開日英賣價一先令七辦士九三七五買價一先令八辦士一二五與前日價無變動正午電日美賣價三十八元五較上跌一八七五買價三十八元六二五日英賣價一 
先令八辦士計高○六二五買價一先令八辦士○六二五計跌○六二五午後來電未有變動 
[外滙續疲]  
　　昨日星期三先令開出弗動惟印滙大一羅比計掛二百二十一羅比五法匯小十法郎掛一千四百三十五法郎東滙小二五掛五錢一分餘滙均無更變各滙内盤市况仍趨疲弱銀行進胃寥寥計銀行賣出一月份先令價三先令四辦士○六二五買進三先令四辦士一二五又賣出美滙價七十六元八七五買進七十七元又賣出東滙價五錢○二五買進五錢○一二五嗣後銀行賣出一月份先令價三先令四辦士買進三先令四辦士○六二五又賣出美滙價七十六元七五買進七十六元八七五又賣出東滙價五錢○三七五買進五錢○二五收盤銀行賣出一月份先令價三先令四辦士○六二五買進三先令四辦士一二五又賣出美滙價七十六元八七五買進七十七元又賣出東滙價五錢○三一二五買進五錢○一八七五午後無市 
[標金尤形疲弱]  
　　跌二兩七錢 
　　昨日星期三大條銀來電近遠期均未變動日美滙兌弗動日英小○六二五十二月份標金市况仍無起色人心甚疲賣户湧旺毛盤即小去九錢價爲二百四十七兩三錢先令揭曉後東滙小二五故金價積小至六兩三錢銀行開出東匯價較鬆故市面仍趨呆滯其後至十一時許日美匯兌大一八七五日英則小一二五而銀行東匯價略緊故金價回高至七兩六錢（爲全市最高價）嗣後仍上落不定結果仍趨弱勢計小至六兩六錢高至七兩三錢小至六兩八錢又高至七兩一錢復小至六兩八錢略高至七兩收盤價爲二百四十六兩七錢登賬價格十一月份二百四十九兩十二月份二百四十七兩補水二百五十二兩午後市况趨疲各金號買户寥寥日美滙兌小一八七五日英大○六二五計開盤價爲二百四十六兩六錢銀行滙價無市大致尙有鬆動之勢標金交易不多而人心甚形虚弱金價最小至二百四十五兩五錢（爲全市最小價）收盤仍爲五兩五錢較之上日小去二兩七錢補水二百五十一兩 
[紗市繼漲]  
　　紗廠聯合會報告云昨日星期三美國棉花現貨小五個磅音近期大十七八個磅音遠期漲十三四個磅音印度勿洛去漲七羅比東洋三品紗近期漲三元四五角遠期漲二元七八角念支現貨紅財神漲二元市勢頗挻趨勢大有繼長增高之慨兼客帮中現銷踴躍需求暢逹故人心極昂加之市上存貨枯薄市氣更覺良奸場内買氣濃厚近期漲一兩二三錢遠期漲一兩五六錢現貨賣價又漲五錢以午後標準市况仍益佳象致近期又漲七八錢遠期漲六七錢客帮由漢口營口廣東江西汕頭雲南福建寗波蕪湖等帮買去各牌紗二千五六百包恒豐紗廠開出十六支富買一百六十六兩七錢五凈盤五十包緯通紗廠開出十支孔雀五百包一百六十七兩五錢東方紗廠開出十六支文明現出大包五十包價一百六十三兩扣們又開出十六支聚寶盆一百六十五兩二百五十包申新紗廠開出十六支人鐘一百六十六兩五錢十支人鐘一百五十五兩共計二百包和豐紗廠開出十支荷豐五十包一百六十兩均現貨出清扣倜云 
[棉花堅穩]  
　　昨日棉業交易所通州棉花標準祇有十一月期做開後市又漲起二錢現貨棉花三井洋行買進現貨棧交餘姚花二百包價三十六兩六錢振新廠買進現送火車站南市本花三百包價三十七兩五錢東棉洋行買進現貨棧交粗絨花二百包價三十八兩五錢 
[三品看漲]  
　　美棉前途看漲世人殆趨一致而三品現貨又因供給不足輪出内諳頗有進步上旬阪神兩處三品存底减至二百四十包半田附帮因之連日搜買致人氣又有轉機蓋美國財界自選舉告終漸呈活况如股市日趨漲風美棉需要自必日有起色而間接影響於三品也 
[大阪紗市漲起一·二元]  
　　（十二日大阪電） 
　　棉紗現貨印度香港方面訂購電報略有轉到人氣趨堅惟賣方熊度依然堅强交易不易成立故行情僅漲起一·二元成交極少 
　圍　十六支　十一月期　三五三○○○ 
紫鳳　八　支　十一月期　九○○○○○ 
[大阪布市尙堅]  
　　（十二日大阪電） 
　　棉布市况内需方面雖仍極沉寂輸出交易則略有可觀故行情仍堅惟成交無多 
弓矢　十二月期　一五三○ 
鳴　　十二月期　一三○○ 
紺鳴　一月期　　一五○○ 
軍人　十二月期　一四一五 
[怡和呌莊]  
　　昨日星期三輪值英商怡和洋行第一千二百六十四次拍賣之期有限價與不限價兩種拍法排列羽毛羽綾嗶嘰彩呢泰西緞羽綢寗綢毛布原布市布漂布等各項疋頭九十件計三千九百六十六疋拍成四十九件計一千九百六十六疋比較上次多二十六件計一千○四上八疋未拍者四十一件計二千疋所拍市况又見平軟客帮仍未暢達各貨仍趨疲弱統籌全局漲多跌少（羽毛）四件計四十疋桃紅人馬跌一兩四錢鵝牌亦跌二兩七錢大紅人馬則無更動（羽綾）三件計六十疋虎牌跌一兩三錢人馬漲一錢馬頭加五分（嗶嘰）三件計九十疋虎圈較前跌八錢餘無更動（彩呢）一件計六疋大紅單鳳漲四分（泰西緞）四件計一百二十疋龍鳳金加半分彩福壽加七厘半（羽　）九件計三百六十疋價跌一錢五分至八錢七分半不等（甯綢）一件計三十疋價比前跌去五錢七分半（毛布）二件計一百四十疋人鑼漲一分七磅藍蟹跌八分（原布）二件計一百二十疋藍鐘較前跌一錢七分單瓶跌二錢（市布）五件計二百五十疋價跌六分至三錢七分不一（漂布）十五件計七百五十疋價减一錢一分至一兩左右惟金一等則漲二錢 
[粉市盤旋]  
　　英奥均患麥荒粉價益堅 
　　昨日粉市仍具堅漲之趨勢綠世界各國均有麥荒之朕兆坎拿大麥將成熟而遭濃霜發育頗遲且麥莖受損奥國則遭水災麥田大半被水淹没收成减折亞爾丁天久不雨氣候乾燥麥花大受損害故利物浦市場麥價步漲連日已漲起八辦士洋粉逐步上升海外已有供不敷求之勢此後滬埠洋粉來源恐成空氣作用前昨等日小麥到貨甚少而價仍昂期粉市况當日趨堅挻昨日交易所上午開盤客帮續辦期現各粉各月市盤均見上漲午後賣氣雖盛而行市上落甚微勢成盤旋收盤結果本月份價爲一兩九錢二七五較前日收盤價計漲二　半十二月份爲一兩九錢五分亦漲二釐半十二月份爲一兩九錢六七五較跌二釐半正月份爲二兩零二五（不動）標準粉成交額上午十萬四千包下午十一萬四千包收市九萬包共計三十萬八千包較前日增九萬九千包股票無市 
[絲市清淡]  
　　昨日洋莊絲巾頗形清淡綠海外市場絲經銷胃又滯加以滬埠華絲商咸望來價激增以致廠絲期交談成無多價仍堅挺七里白經上等各貨美莊仍無動意而中下等絲英法需胃已足交易停頓川魯黃經則以絲滙頻縮里昂銷路稍懈交易無聞灰經美日各莊均無來帳市况沈寂 
[橫濱絲市又呈活况]  
　　（十二日橫濱電） 
　　生絲現貨昨日買氣已趨沉寂惟今晨三井甲九十號等又着手動辦人氣又轉堅俏 
　　絲屑市况交涉中之交易漸能具體化成交可期 
[茶市日趨衰淡]  
　　昨日星期三本埠洋莊茶市各路紅綠箱茶均無大宗交易蓋綠市上存底日趨缺乏來源竭蹶故市面漸呈衰淡之象昨日全由綠茶總計成交七百六十三箱珍眉售盤自五十九兩至六十八兩蝦目售盤自三十五兩至四十九兩秀眉售盤二十六兩五錢蕊眉售盤二十九兩娥眉售盤三十一兩眉煕售盤二十一兩五錢市價均頗爲堅硬祁寗等路之紅茶昨市仍無交易惟寗花香片一項由怡和洋行買進一百七十六箱高莊售盤十六兩低莊售盤十一兩二錢五分市價較前尙無漲跌其餘均無交易 
[糖市趨疲]  
　　昨日（十二）據東滙復小以致人心愈益淡薄而公會劃盤遂亦益復疲靡現貨八兩三錢五本底八兩三錢七分五十一月八兩四錢二分五餘市鮮有開出惟泰源上等建冰已到此貨在冬令爲藥肆製膠必需之品以此行銷頗暢價開七兩四錢餘如惠濃等統手貨亦復不弱價則較太源爲巧售七兩與六兩九錢云 
[木市漸趨活動]  
　　昨日星期三各木市况漸趨活動本埠營造帮銷路頗見進步木器號木作雜户買氣尙未全衰故去胃漸稱起色而人心亦徵形堅俏客帮如蘇州無錫嘉興常州等處因時局漸平交通恢復頗有來滬辦貨全市成交十四萬五千餘尺各盤略有更動 
[煤市堅固]  
　　昨日星期三行市做開彭格煤又復增旺各煤號賣出數目約有一千五百噸之多價以松白杵島最俏每　均較前數日盤價漲上四五錢餘貨亦高一二錢而普通工廠用統屑兩煤近市銷路漸活外埠市而迭有大宗辦出故價頗堅固也 
[五金穩定]  
　　近日五金市况已有轉機氣象北路各帮因大局漸告平定故辦貨頗爲得力倠長江各埠則因憾於軍事變化未定不敢落手採辦内地及本埠各廠家仍報平常售價頗爲穩定云 
 
 

Page 13

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *常識 
常談 
[異聞錄（六）] [  老圃]  
　　山海經諸書皆言西方有弱水舟入之即沉此指海中窄溜而言實非不經之說明永樂時鄭和王景宏侯顯輩下西洋始備悉印度洋地理黃省曾西洋朝貢典錄載溜山國西海有石門狀如城闕者三有溜山焉凡八一曰沙溜二曰官嶼溜三曰人不知溜四曰起來溜五曰麻里奇溜六曰加平年溜七曰加加溜八曰安都溜皆可通海舶皆有聚落其通也有主焉又西有小窄溜是有三千是皆弱水即所謂弱水三千者焉一曰有三萬八千餘溜舟風而傾舵也則墜於溜水漸無力以没今考明時所謂溜山國即馬爾達巫羣島ＭaldiveIslands在印度錫蘭島之西南星羅棋布爲數甚衆今亦屬英國觀此則弱水三千確有其事古人所謂沃焦所謂尾閭所謂海眼所謂無底之壑皆指此而言實即漩渦也 
經濟 
[積貯之新計劃] [  吉]  
　　余有互沈其姓調梅其名行年五十方知四十九年之非一日告余曰今而後知人生之無積貯也難矣予平生不喜賭又不好嫖僅愛盃中物期在必醉欲與陶靖節角勝大恨陶公之不復再生於今日也而其所需三酉之資薪水以外恒向親友告貸之今秋戰事發生親友大都遷避他鄉沈君遂致告貸無門乃自嘆曰天絶我天絶我迨月餘不得酒而不思飲酒沈君於是誓不飲酒願以酒之代價日積月累存儲銀行作爲有備無患之基金日以一角計月得三元年得三十六元十年即得三百六十元若加利計之爲數甚　遇有重大之事發生不至棘手有備無患其庶幾乎沈君果能實行非但爲好飲酒者戒即爲好飲酒者謀積貯之法也（乙種酬） 
[販麵粉之獲利者] [  王積仁]  
　　當戰事緊急之時人心恐慌紛紛遷避蘇地所存麵粉咸欲脫售以逹避難之目的粉價大廉尙無人顧問有某商者不顧也購千包藏之屋内閱十餘日市上拉人封船之舉繼續不絶蘇地麫粉漸次告罄價暴漲某商以之出售每包價三元進價為兩元五角以千包計之獲利可伍百元厥後四鄉購者紛至市上無以應間有存者價奇昂某商迺携銀票密藏袋内乘車至無錫粉廠中購得麵粉千餘包雇船載之以歸時蘇地訛言四起加以封船之苦而客貨鮮到聞某商至咸喜購之某商於一月間獲利蓋甚多云（不受酬） 
衛生 
[精神上的衛生] [  董名]  
　　諸位都曉得衛生的目的是保持健康减少疾病但是可曉得有幾種方法可以逹到這個目的呢鄙意以爲有兩種一是物質的不外乎清潔一是精神的不外乎愉快講求清潔我們都知道是不容易的養成愉快更是難了所以若求精神上的衛生須要有點涵養的工夫 
　　我們在戰禍以後應當如何涵養呢下面幾條是鄙人很願與諸位研究的（一）我既未受戰禍不必憂憤時局儘可常看有價值的中西書籍這條似與衛生無關其實實行之後便覺怡然浩然輔助精神上的愉快不少（二）秋末冬初菊花盛開若能擇有花之地與家屬散步藉以暢談家務也是極快樂的事情（三）人生在世光陰很是寶貴萬不可孤負了或在樹下賞觀天然的美必能心曠神怡或坐河畔閉目凝神一刻鐘之後感覺便能異常靈敏水中魚聲空中鳥聲都能聽出此時無論想何難事莫不迎刃而解樂極（四）有暇擇古人歌詞至山水間朗誦之覺無不與天然景色相脗合手無足蹈幾不復知世界上有一個我了 
　　以上所說的極易實行精神既愉快疾病定能减少許多諸位不妨試騐一下子（乙種 
酬） 
道德 
[因果律] [  絜廠]  
　　因果之說逹人不道而實有至理存焉誠實者人必信之虚妄者人必疑之勤儉者即匪大富决不貧困奢侈者未有不貧困者也勤儉爲因富裕爲果奢侈爲因貧困爲果絜盧年來目擊世事靡論大小皆難逃因果之律「種瓜得瓜種豆得豆」信不誣也覺君謂「直系用兵之陰謀以川攻川以粤攻粤以蘇浙攻蘇浙可謂其巧無比矣不料其結果乃至於以直攻直」絜廬以爲十三年以來國事綢螗何莫匪一因果之局往往以其人之道還治其人之身如袁世凯曹錕之已事豈不彰彰甚明奈何執迷不寤尙欲造許多惡因耶覺君又謂「無論自謀與謀國凡陰謀家雖獲一時之勝利非身其禍即子孫食其惡報任何事業無一不然不獨兵事巳也曾子有言戒之戒之出乎爾者反乎爾者也此雖不言天道之好還即以人心感應推測之亦當如是」旨哉覺君之言也今之人放僻邪侈無所不爲因果之說詆爲迷信鳥　業力深重受報方酷芸芸衆生詎能逃此因果律哉可以悟矣 
[變賣首飾助賑] [  延]  
　　我家姨母從崑山來滬帶有首飾一盒價值在五千金以上囑我代爲銷售我甚爲之詫異以爲姨母家境素豐縱有急用斷不至變賣首飾乃起而問曰姨母有何要用不顧火車擁擠孤身携此貴重品而來乎姨母曰余並無要用意欲售此飾物賑濟受兵災之區域耳所以欲賑濟兵災區域之原因實出於自己之良心當戰事未開火前終以爲崑山首遭糜爛幸頼江浙士紳要求緩衝移禍至黃渡以東我家安居崑山一針一線未遭損失誠屬徼天之倖徼天倖而不知報酬天恩自問良心何在余今特設一譬譬如戰事先在崑山開火余家損失必不止此數至於火車擁擠余亦知之比之踉蹌避難相去猶遠矣我聞姨母之言我甚偑焉爰　筆述之（乙種酬） 
市政 
[冬防之計劃] [  顧肅良]  
　　蘇民一苦於戰禍再苦於搶刦欲哭無涙慘象環生現届冬令尤爲危急之秋往年每至寒冬必多發生搶刦等事况今歲戰後潰兵與地方奸宄安能禁其不瞰視於側乘機舉事即被災人民爲衣食所迫亦難保其不挻而走險故今年之冬防實至重要詎可忽視爰擬冬防之計劃錄供如左地方人士幸注意焉 
　　救濟貧民貧民在平日衣食亦時虞不給况又苦之以戰爭繼之以刦掠度日維艱遑云卒歳飢寒交迫安念廉恥老弱者暗行詐竊壯强者交相走險禍患實不可勝言所望各地慈善家及殷商富户捐資　歇分頭救濟貧民或收入工廠則彼輩既有衣食必不致再生邪念管子所謂「衣食足面知榮辱」此治本之辦法也 
　　禁絶烟賭賭場烟館不啻爲匪盜宵小之俱樂部若不嚴行禁絶容留若輩　跡其間若輩得以逞其奸謀惡算暗集匪　　時雜起危禍之來難以措施故戰禁烟賭亦爲冬防至要之務 
　　力圖自衛地方已組織商團及保團者應令協同警察分頭防衛夜間尤當忠勇從事地方傾袖或酌酬勞資成犒賞酒食並　以人類扶助之正義始終不怠一志一心其有未組織商團保衛團者速起籌備廣幕團員須知「防禍未然」古有明調「臨渴掘井」古人所戒也 
　　以上禇則對於冬防計劃自問尙能切合仰望地方人士酌採進行幸勿目爲空談自貽伊　此則記者所馨香禱祝也（乙種酬） 
藝術 
[對於名畫家之一點要求] [  綬章]  
　　此次蘇省境内之戰區無處不遭蹂躪吾人民生命財產家室大都受其破壤今戰事雖告結束而吾人之家室已空來日方長不知若何生活是以啼聲遍野流離轉徙此爲我江浙兩省素愛和平之同胞所最痛心者也吾江浙兩省不乏藝術名家苟能本其高尙之理想巧妙之手腕發揮之運用之或實地寫生或從事創作將戰場之慘狀人民之苦痛與夫種種可哀可泣可悲可暵之事表現於紙面之上到處公開展覧使一般同胞咸有深切之印像知夫吾人受此次戰事之種種苦痛慘狀而根本了解人民自治自衛之必要此等行爲感人最深收效甚速當可斷言想有高深之藝術修養者必表同情於吾言且人民受此次戰事影響家破財空者不計其數急須設法賑濟此種公開展覧之舉動既足以喚醒一般同胞而其種種慘情觀者除生一種覺悟之外尤能引起其同情而必生出慈善之行爲吾知願解囊賑濟者必不乏人其有賜於難民不淺矣是一舉兩得之事也吾神聖高尙之藝術家當同心協作努力此事可也（乙種酬） 
雜錄 
[我的懺悔] [  正]  
　　我作軍人已有四年多了一向在南京防守往來没有見過一仗對於打仗這件事情百姓究竟要吃怎樣的苦頭我却没有見過所以也没有知道現在我從崑山到瀏河看見一家人家房屋燒去一半裡頭有兩個中年婦人懸樑自盡死尸上的蒼蠅足有幾千我就解下兩個女尸掘地埋葬我見了這種的慘狀覺得打仗眞是一件壤事平常時候說什麽養兵可以保護地方在我看來養兵眞是擾亂地方傷害百姓從今以後我情願餓死决不再去當兵還要勸我弟兄們早些回頭的好（乙種酬） 
 
 

Page 14

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *   
 
 

Page 15

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *本埠增刊 
[恒興又到大批呢絨廉售]  
　　虹口天潼路恒興號减價以來門市極旺連日因天氣漸冷呢絨部買客因之頗多其貨均係新由外洋運入所以價值較廉如榮泰頭號全毛大衣厚呢每尺减沽五角德國格子呢每尺減沽三角四分新花五彩嗶嘰呢每尺減沽二角七分尙有時花斜紋絨布多種極合婦女内衣所用每尺減沽一角六分云 
[華彰新到冬令各貨]  
　　抛球塲南首華彰號新由英國運到大帮正羊毛衛生衣每件五元至九元五角另手工織浩蜂房牌絨線衫褲馬夾每件五元至七元五角花素寛緊駱駝絨每尺六角至七角四分毡底妃色湖色格子駱駝絨每尺八角至九角其他青運色　雙面駱駝絨每尺四角五分云 
[妙機廉價加贈物品]  
　　北四川路仁智里口妙機公司前日舉行廉價並送金手錶彩劵顧客殊爲擠擁其贈品辦法凡買物五角除送金手錶彩劵一張外加贈美國珂路搿老牌牙膏一條買一元送彩劵二張加贈美國牙膏一條香水一瓶買二元則送彩劵四張加贈美國牙膏一條香水香粉各一瓶買英國牙膏一條二角半加贈精印美女月份牌一張云 
[九福堂舉行廉價]  
　　山東路五馬路南首·九福堂箋扇莊定於陰曆十月二十日左右將舉行廉價二十一天所有積貨除特别削碼出售外凡以現洋購買喜幛壽屏聯對在五元以上者均得贈送名人書畫云 
[吉慶樓開幕預誌]  
　　法租界民國路新北門口吉慶樓菜館於十六日開幕該號爲便利辦喜慶宴會起見新開新式禮堂並備全席外和菜小酌以及麵點均有出售云 
[著名粤廚到滬]  
　　北四川路虬江路口虬江中西酒菜號近更改良聘到粤東名廚馮棣生專司烹調中菜昧頗鮮美云 
[出版界消息]  
　　鐡年先生書畫集符鐡年先生書畫篆刻精絶一時近乃輯其新作由徐氏付之彩色珂羅版印行與原作庶幾無二每册定價二元各大箋扇莊均有寄售人之仰其手澤者莫不爭購一編也 
　　敎育與職業第五十九期出版内容有『工塲敎員與三種工塲敎授法』『家事敎育改革蒭義』『法國航空學校記要『』日本人的工業生活』諸篇均極有價值且後三篇之作者曾在華法日三國留學考察故所言尤爲切實每册售銀一角發行處上海西門外中華職業敎育社郵票可代價商務中華亦有寄售 
[小小電影研究社成立]  
　　程漁丹·劉孚周·秦夢覺·及劉淑芳女士所組織之小小電影研究社已於本月九號在閘北恒豐路崇德里該社開成立大會有來賓及該社社員等演講後進茶點歡叙而散云 
[天津新設電影院之滬聞]  
　　天津日租界福鳥街於本月一日新開一電影院名ＴbreeCastlesTheatie爲英美烟公司所創設一日晚正式開幕戲目爲英美烟公司新攝之新聞片「南開秋賽記」（曾在本埠卡爾登映過）前大總統黎元洪暨其家眷等預定十二座位前往參觀休息時間由該院贈送每人「三砲台」牌香烟一包聞該院院内布置華麗異常據院主云彼之目的在使天津有一大規模之電影院故以後所映影片當力事搜求著名佳片以娱樂津埠人士云（伯長） 
[電影明星之略歷（二）]  
　　（四）曼蘭愛爾定（ＭaryAlden）女伶愛爾定係著名導演家葛雷菲士提执之一人氏生於美國之紐華令史就　於紐約之美術學生合組社得識著名歌舞家羅史之姊因隨歌舞團游曆演技後識葛雷菲士葛乃派其在『重見光明』ＴheBirthofAnation中飾史東門之家人衆皆讚賞之云 
　　（五）彭亞力孫逹(ＢenAlexander)童伶亞力孫逹現年不過十歲然在舞臺上及電影上之著名戲劇已不少生於哥爾菲爾特地方幼時即隨歌劇班學習葛雷菲士導演之『世界之心』ＨeartsofTheWorld及著名電影Ｐenrod中皆有該伶在内扮演云 
　　（六）梅愛立森（ＭayAllison）女伶梅愛立森美國人肄業於畔明罕在派拉蒙影片公司充演員常與陸先華合演氏身高五尺五寸體重一百二十五磅已適勞勃脫愛史云 
　　（七）喬琪挨立斯（ＧeorgeArliss）挨立斯英國人生於一千八百二十八年四月十號一千八百八十七年曾在舞臺演戲後與康培爾夫人等游歷至美美國電影界中人因召氏爲扮演電影所演之片如ＤisaellThDevilTheGreenGoddess及TheManWhoPl 
 
 

Page 16

 
 
1;第一萬八千五百七十六號;中華民國十三年 西曆一千九百二十四年十一月十三號
星期四 * *[盛]  
　　本館職員姚子初君與清浦韓風鳴女士由鄭　南·胡菊如兩君介紹昨在振泰旅館行結婚禮路錫三君爲證婚男儐相周文斌君女儐相李新珍女士主婚人爲姚君偉韓九如兩君來賓百餘人躋躋蹌蹌頗極一時之盛云 
[會務近聞]  
　　上海童子軍會敎練班上海童子軍會敎練班已於日前在南洋大學架營實習野外生活營地工作如桌椅等用器皆出自製採用廢料前日爲露宿之第一日於晚間舉行大舉火並由沈總敎練演講赴丹大會情形一時歌樂盈集並訓練功課至十時始各歸營聞該班將於本星期五晚間歡迎副會長沈叔逵等同時請其演說致訓星期六下午並行交誼會云 
　　曉鐘劇社歡迎排練主任曉鐘劇社原任排練主任鄭鷓鴣因事繁不能兼顧因介紹馮懊儂先生擔任斯職馮君亦己首肯馮係春柳社前輩於戲劇頗有心得該社已定於本月十一日下午四點半開會歡迎至社員之新加入者有鳳昔醉余青萍兩人云 
[汪英賓碩士演講預誌]  
　　在寰球中國學生會 
　　本埠寰球中國學生會於本星期六（十一月十五日）下午八時請美國哥倫比亞大學新聞學碩士汪英賓君演講題爲「新聞一職業」汪君現任申報館職員學職經騐均甚宏富届時必有一番偉論供吾人之研究云 
[聽鼓小誌]  
　　昨晚往新世界聽小黑姑娘之活捉張三頗多佳處使戞調極似金小蘭爰略評之首句（天堂地獄兩般虚）平穩無疵（早年向梨園向排了一齣戲）一句跌宕如清風徐來幽泉間瀉前本是二簧後本是西皮）句不即不離西皮兩字一提頗得神妙見一座廟宇在路西）句輕輕唱過瀟灑之至（你姓甚名誰家住何方那裹人氏）數句清晰有餘雖南方人聞之亦能領略其中妙處（思想起在鳥龍院内朝雲暮雨鸞鳳交棲）兩句頓挫抑揚曲盡一談三折幾個（好難捨）亦無瑕可摘（霎時間一輪明月斗轉星移）一句將星字提高再落移字得幾得勢斵輪老手的是不凡（陣陣凉風吹透透體）句　之　　形之　　　盡收　之妙以下　年　　　中情形大有驚天動地咤叱風雲之概（吾讀四書知禮義怪力亂祌子不語俺乃是堂堂的大丈夫　豈能怕鬼速（幾句豪狂之熱（婆惜說你明知故問豈有此理忘了當初偕們倆兒好夫妻）句理字一頓足見功夫（忘了當初）一句一氣呵成（實屬難能（來來來）三字皆由斤量而出以下一段快板（雖聲音急促而字仍清晰女鼓書家中舍金小蘭工此外餘殊少能望其項背也（影憐） 
[觀頭本飛龍傳記]  
　　更新舞臺新排頭本飛龍傳余昨往觀一時登塲大羅天一幕景極華麗黃玉麟側臥於室中半月中週綴電燈幕以薄紗若隱若顯五龍下凡時於劇場正頂上繫以黑繩五龍次第而下未幾均人立而上（係由臺底地道上）聯彈對唱頗入勝境且各仙各一五彩電燈若於夜間當更耀月次爲南唐叛漢漢使趙弘殷（楊瑞亭飾）帥兵伐之而苗順亦奉師命下山訪主道經汴梁時弘殷子匡胤（小三麻子飾）任俠好客與羅延威張光　　　　被苗　　　為帝主　言陳　匡胤以　狂目之怒擊相館而其父洪殷大破唐兵劉仁瞻納南唐降班帥回朝匡胤以父遠征益肆遊蕩與羅張至城遑廟聞鐘鼓自鳴相率戲騎泥馬以占帝相獨匡胤騎之過市途遇奸黨周凱奏明漢皇罪以左道惑衆適其父得勝加官并得他官保奏發配大名府充軍三年跟蹌就道時大名太守竇溶爲胤父執頗優禮之偶游妓院見韓素梅（黃玉麟飾）悅之而素梅先本良家女以葬母兄病誤受惡鴇青梅應客不從日鞭撻之偶夢中忽爲神聖點化故獨垂青匡胤歌舞媚之匡胤遂大醉眞龍出現素梅待其醒後討封遂留髡焉此塲玉麟演來備極佳妙表情亦極細腻胤既與梅定情並一再拳打惡　韓通以爲楊　後蒙竇溶私救　里　政與　　别共唱徽腔極哀艷之至胤既得釋返家椿萱無恙其喜可知然其時漢王昏迷酒色設御勾欄任情取樂御勾欄者爲南唐私賄蘇相進美女十名歌舞之地也高秋顰等飾美女頗嬌艷歌亦悅耳惟穿揰魔術似近添足毫無興趣漢王既沈酒色烟花胤父諫奏反被棍責事爲胤知乃彚夜闖入御勾欄盡刃之以洩憤並留藏頭詩句逃而之關西路遇柴榮販傘路過金鎖橋怒打惡霸董逹被囚入木籠内週圍釘以厚板懸之空隙時苗順週遊宇内曾點示鄭子明約日救胤子明固販油者以苗知卜相故欣從之一日順適經金鎖橋見胤　囚乃施法救之未幾胤忽自臺下觀衆中出視籠中囚則　家人董福此塲　請魔術家　之掩景者胤以獲救乃與柴榮走十八灣復被困適子明以追油　至拔棗樹相救圍解三人遂於黃土崗作爲兄弟走獨龍莊宿旅舍中爲董逹知遣人縱火焚店霎時滿臺火景胤榮明三人變爲三龍飛而騰空劇遂告終是劇以飛龍始而以飛龍終故以飛龍名惟過近神怪佈景頗佳支配角色亦當唱做均有可取聞第二本現正着於編排不日可以出演而賣座亦佳亦可見其號召力矣（愛鈺） 
[集會表]  
陽暦本月時間　　地點　　　　　　　　　　　　　　召集者　　　　　　　　　　　　事由 
九日至十五日　　四川路青年會舉行父子星期運動會　四川路青年會　　　　　　　　　星期運動會 
十四日下午四時　　　　　　　　號王　　會計師合　事務所　　　　　　　　　　　　　　　　　　代　　　　會　 
十四日至　十二　　　　　青年會　　　　　　　　　　　　女青年會社會問題研究　　　　　社會問題研究會 
十四日至二十三日新世界商北兩部　　　　　　　　　　　　楊食平價游暢會　　　　　　　　楊食平價游暢會 
十五日下午二時　振華堂洋布公所　　　　　　　　　　　　華商搪磁股份有限公司全體股東會搪磁公司股東會 
[天氣報告]  
　　徐家滙天文臺昨日下午四時三十分氣象預報云天晴而寒沿海自江蘇以北微風來自西南至西北方不等南方有和緩或稍强之時令風日本之東天氣惡劣又昨日下午三時前二十四小時内本埠氣温最高六○·七最低三八·○去年同日最高六五·一最低四七·七 
 
