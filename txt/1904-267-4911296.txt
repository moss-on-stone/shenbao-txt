# 1904 - 267 - 4911296

 

Page 1

 
 
[四書五經義大全] [  圖書集成局啓]  
　　坊間四書五經義汗牛充楝日互相訓襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘管類皆獨　　心詞嚴義正本屆鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[租界獲盜論]  
　　西人之治租界也編門牌勤稽察設捕置探邏緝惟嚴曰凡以使界内居民咸得安如磐石也大抵欲安民必自治盜始以故租界一隅地不特盜賊無或任其竊發卽外來羣不逞一經窟匿亦罔有不禽而治之者此其設捕置探之功誠超出中國保甲巡防數倍矣乃以觀於近日高東山一案而竊歎向所謂安如磐石者亦將不免地棘天荆焉高東山者著名盜魁也平時專出没於長江上下游跳刀拍張恣行剽掠手下羽黨不下數千人曾行刼典肆三十餘家犯血案至數十起祗以捕役咸通同一氣一聞緝捕之信立卽乘機遠颺自撫軍端午帥移節三吳邏緝甚爲嚴密高自知罪大惡極江湖無可容身遂遁跡至滬江匿於虹口壽春里然仍時出行劫自號其黨曰紅帮午帥旣偵知則檄令米干戎占元與　已革太湖協歐陽其飛划營領哨李君顯廷撫轅武巡捕李君炳寅帶同線人星馳至滬會同滬城保甲巡防北局委員汪二尹景龍及中西諸探捕於八月初九日圍某窩藏之窟叩門而入四面兠拿高知無隙可逃手持六響洋槍與之格鬥彈傷武弁張恩慶諸人隨蜂擁而上得以就禽并獲其黨萬先珍卽向老三汪陶卿卽熊老二趙榮芝曁高妻范氏窮搜巢穴得大小皮箱七口洋槍數桿旋於次日解赴會審公堂詰以彈斃西洋阿生即王阿生之案是否伊之所爲答稱小人與阿生素無一面緣安有尋仇致斃之事西員終疑信參半未肯卽交千戎諸人解回省垣午帥因飛札上海縣王瑤庭大令蒞公堂會同推鞫一時道塗議論輙歸咎於西員之曲爲袒庇使惡貫已盈之巨盜得暫爲漏網之魚執筆人曰嘻是豈西員之曲爲袒庇哉特心存慈愛深恐其中或有寃抑故不憚審愼再三耳夫行刦至曲肆三十五家犯血案至數十起此種窮兇極惡誠爲世所罕聞西員或疑華官故甚　詞以入人罪此其仁民愛物夫亦未可厚非然此被　之三十五家者有牌號可証其行劫也有歲月可稽所傷所斃之人有姓名可攷報緝未獲有卷宗可查卽臨拿拒捕傷人在　之探捕諸人亦無不身親目擊蓋較之日前已正法之浪裏奔王松林諸盜尤爲兇惡昭著法不容寛我不知千戎諸人費幾許偵緝之勞始得入我羅網奈之何不解歸正法而任其殘喘苟延耶或曰高之犯事在長江上下游若西人租界之中從未敢有絲毫騷擾以故西員不忍使帶回就戮必欲留其一線生機僕則以爲不然西人之以重者經商耳其市肆雖在租界中而貨物則行銷内地今者内地旣被高所擾害則人皆裹足而貨物亦不得行銷是所擾有在長江上下游而所害者實商人之商業且今之在長江上下游肇事者安知日後不膽愈大惡愈著漸漸擾　西人租界中是懲一高而　人可獲安全者縱一高而西人亦將貽後患西員所見者大我知其决不姑息以養奸也或又曰西其之不遽允解赴省垣正法者非姑息也以其尙牽涉曾入西籍之阿生一案故必使水落石出而後指交華官也則應之曰是可不必阿生一案其首犯爲王松林前旣矢口直承且已就地正法矣高卽與聞亦不過案中從犯矧阿生之案所斃者祗一命而高之所犯者血案至數十起之多卽各府州縣所獲哥匪私梟與夫靑紅帮劇盜一經推鞫莫不指高爲渠魁似此愍不畏死之徒非用刑决不供認公堂旣無種種刑具西員又不樂見華官用刑使非解省研求烏在其能訊確口供使無遁飾西人性素伉直竊料其斷不始終固執自經縣宰會鞫之後必允準華官解赴省會嚴懲也况乎邇者各處羣盜如毛而獨不敢攔入租界者畏西人政令之嚴耳今見兇殘暴戾如高而旣經窟穴租界中卽能免於一死必致日後盡以租界爲逋逃淵藪恃西人作護身符而向之編門牌勤稽察設捕置探邏緝維嚴者亦將成爲具文而人且視租界爲畏途羣焉望却步矣豈租界地方之福哉僕故發爲斯論甚望西員之　於事理者以治盜爲當務之急而不使高之得逭於官刑焉 
[諭旨恭錄]  
　　八日初九日奉旨山西道監察御史著張瑞蔭補授考取内閣中書丁震蕭端潔徐崇立彭萃文張紹言楊玉衝陳宗彝齊徵鄭滋蕃沈覲宸仕文鑅童燮梅辛際唐吳鳳鳴劉昕梅長暉唐爾鏞王鍾榕創元任熊璧李焜李海恩陳秉鈞黃嵩齡袁崇鎭殷良弼黃家琮李金榜聶樹奇曾維藩周翼孔周鶴齡蔡肇元朱邦獻馮楝芳董欽墀王宗毅唐德韾俱著記名以内閣中書用在任候選知縣廣西博白縣教諭秦恩述著以知縣用欽此同日奉 
旨本日引見之前廣東韶州府知府郅馨著以同知用欽此 
[本館接奉電音]  
　　昨晚七點鐘越三十分時京師飛電傳來上諭一道敬謹譯登○八月十七日内閣抄奉上諭直津海關道唐紹儀著開缺以三品京堂候補賞給副都統銜前往西藏查辦事件欽此 
[電傳宮門抄]  
　　昨晚七點鐘越三十分時京師友人專電告知本館云八月十七日皇上召見軍機大臣及紹英 
[日佔俄臺]  
　　華歴八月十六日烟臺來電云本日上午七點半鐘得威海衛來電謂英國海軍總司令官頃接攻擊旅順日軍之司令官信息略云日來有俄砲臺二座復爲日軍佔奪 
[俄兵南下]  
　　華歴八月十六日日本東京來電云頃得緊急電信據稱高麗北境之俄兵近復有南下之意云 
[俄國軍報]  
　　昨承駐滬俄國辦理軍務大臣德希諾君以華歴八月十六日盛京來電見　内開本月十四十五兩日我俄駐紥戰地各軍一律如前並無更動 
[俄艦行蹤]  
　　華歴八月十六日英京倫敦來電云俄國義勇艦隊中彼得堡及司莫倫克兩艦今已駛抵波德 
 
 

Page 2

 
 
腮　埠矣註在蘇彝士河口 
[俄艦修竣]  
　　華歴八月十四日英京倫敦來電云頃得海參威來電言有俄國巡洋艦三艘一名保曷倫一名露西亞一名克路麻巴刻下已全數修理完善矣 
[俄將被黜]  
　　華歴八月十六日英京倫敦來電云頃聞俄廷准陸軍提督苦洛拔托金之請將提督哇洛夫召回聖彼得羅堡不須訊問卽行黜革 
[俄傷總計]  
　　俄京聖彼得羅堡官報云俄軍於遼陽失守之前十有三日中其傷死及失散無蹤者有將校二百五十八員兵士二萬一千八百名 
[旅順軍情]  
　　華歴八月十六日英京倫敦來電云俄京聖彼得堡接有旅順電信謂刻下日軍分三面進攻其勢猛烈非常以故聖彼得羅堡人心　爲懸念 
[海戰先聲]  
　　華歴八月十四日英京倫敦來來電云近得數處信息咸謂旅順之俄國艦隊不久復將突圍而出若是則必又有一塲海戰矣 
[譯日本官場電告戰地情形]  
　　華歴八月十六日駐滬日本總領事小田切君以本月十五日東京所發官電見示内開本月十一日有日軍一隊由山城註離賽馬集東北二十五英里鄰近進攻大嶺註離山志西北二十英里敵軍計有步兵一小隊騎兵若干名携帶機器砲一尊其三連窰地方註約離山城西北二十五英里俄人駐有步兵一隊騎兵五百名携帶大砲六尊機砲一尊同時均被我軍攻擊向北退去戰場之上遺有敵人屍骸十九具我軍傷失甚少并奪獲器物若干 
[干戈暫息]  
　　華歴八月十六日英京倫敦來電云頃由俄國陸軍提督苦洛拔托金報本國朝廷略稱自上禮拜四至禮拜五俄日兩軍並未接仗 
[安置新兵]  
　　華歴八月十六日日本東京來電云俄國新到之兵刻皆由統帥派往奉天迤南出外巡哨 
[禁品定議]  
　　西字報云近日俄政府宣示大略謂戰時禁止之品刻已詳訂條律嗣後遇有食物倘係運往敵國政府或海陸軍中交割者必須拘捕若商家私貨則不在此律且云先是海參威捕物審判所誤解此律致有訛誤云或日俄之所以上議定是律者蓋以徇英相蘭斯唐之意也 
[美守中立]  
　　美京華盛頓來電云美政府頃命水師提督亞耳特立區於椗泊舊金山及潑嘎脫喪特兩處之兵艦中各派一艘保護美國海埏以拒俄艦蓋以盡中立國應守之職任也 
[英煤善價]  
　　華歴八月十五日英京倫敦來電云英國利物浦煤價每墩向售十五先令今有人出兩倍之價購之以應封堵海參威港諸船之用 
[英俄恊商]  
　　華歴八月十五日英京倫敦來電云頃聞法京巴黎斯得有信息謂西藏一事英俄兩國已於京城互相商議甚爲滿意大約不久必能平和了結矣 
[陜西巡撫升中丞奏覆遵旨裁官節費籌餉練兵摺]  
　　奏爲遵旨裁官節費以濟餉需恭摺仰祈聖鑒事竊奴才於光緒三十年六月初九日承准軍機大臣字寄五月二十八日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨現在時局日棘除寛籌的欵迅練勁兵實無救急之策至籌欵之法尤以不朘民生不傷元氣爲第一要義等因欽此遵旨寄信前來仰見深宮惕厲未雨綢繆當此時艱孔棘爲臣子者但有一著可措卽當竭其心力勉效涓埃此奴才入歲以來籌之已熟而未敢驟發者也夫陜省官民交困久在聖明洞鑒之中操之過急恐於吏治民生互有窒碍故前次兩奏備陳窘况確係實情然大局攸關更重於此雖處萬難籌措之地仍當有移緩就急之方謹就陜中情形按以聖諭所指其可籌者厥有三焉一曰裁閒缺陜省大小各缺以糧追爲第一糧道似非冗職然道員分轄府州不過虚名而已其所專司惟在倉糧其所進項亦在倉漕民間以糧輸倉多用折色以折色入以本色出其間有利至收本色則有斛面有士糧其間又有利大約均匀計之每歲進欵近十萬兩之譜除去二十五年奏明報効四萬兩和旗屯經費外尙餘六萬兩若能再加釐剔革除紅單實收等事嚴絶吏胥中飽之弊更當不止此數擬請裁去此缺惟留倉大使一員隸於藩司卽以藩司兼管糧道之事其由外州縣催征者則令州縣分任其責而藩司仍總其成藩司本有專管錢糧之責代攝此事不爲煩雜至該道所轄西乾鄜三屬地方現有鹽法道近駐省城可以兼轄亦無鞭長莫及之虞總之裁此一缺於政事毫無損礙而餘此一缺之進項於籌欵大有裨益所謂十羊之脯不如一牛當取其方故也此外如西安府之淸軍同知理事同知皆係閒衙無事坐食俸祿擬請一倂裁汰以西安府兼辦清軍以巡撫衙門筆帖式兼辦理事雖所省無幾然實係冗員與其留之不如去之且於積欵之事亦不無少補此可籌者一一曰提優缺糧道一裁陜省無優缺矣馬負千鈞蟻馱一粒皆係臣子報答之誠擬令藩司提一萬兩臬司提三千兩巡撫應提三千六百兩查巡撫衙門向有糧道每月解公費銀三百兩糧道旣裁此項無出擬卽以裁缺所得之數劃出三千六百兩作爲巡撫應提之欵再於外州縣中擇缺分較優之渭南臨潼富平涇陽四縣各提三千兩以外再擇上中之缺湊集數處合上共可提銀三萬兩此可籌者二一曰提加價漢鳳鹽斤加價本係各國償欵之正項惟當日籌辦之初因償欵各項中有出目地畝者恐遇水旱爲數不齊故籌之稍寛以備彌補計此項歲約六萬兩此遵旨籌餉奏提五萬兩解部以先所急卽此欵也今擬將六萬兩儘數提解不留少餘此可籌者三以上三者以裁缺爲大宗裁缺之中又以裁糧道爲大宗糧道一缺人人利之裁之之議一出必有把持阻撓使不得行其志者且該道房科尤爲利藪此缺一裁則若輩失業奴才之愚尤恐其遙通風氣陰用牽制之術故此次奉旨以後獨自籌畫並未行知司局亦未　　員相商所幸奴才仕陜先後將及十年一切情形稍能窺其大槪而糧道又係奴才親任之缺故敢據實密陳仰候宸斷若蒙俯准應請自明年爲始所籌之欵三項並計可得十五萬兩而旗屯所用之四萬兩俟二三年後屯務有效並可一倂裁撥常充餉需是十五萬之後又有四萬矣奴才世受國恩忝膺重任决不敢見好屬下罔顧時艱惟就力之所能至者撙節挹注以應萬急而陜省之財力已竭於此所有遵旨籌餉緣由是否有當謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批著照所 
 
 

Page 3

 
 
請該部知道欽此 
[大將需人]  
　　松江訪事人云邇聞柳營中人言反正任江南提督李壽亭軍門已禀准兩江督憲魏午莊制軍奏請開缺午帥之意擬以皖南鎭總兵黃鎭軍本富升補是缺惟尙未見明文確否則不敢必也 
[使旌將至]  
　　鎭江訪事人云官塲探悉襄辦練兵事務兵部左侍郎欽差大臣鐵寳臣星使良將次由蘇垣秉節蒞潤州簡閱營伍丹徒縣知縣楊襟山大令因飭辦差丁役將官碼頭掃除潔淨搭蓋彩棚以待星軺遙蒞 
[上海官場紀衙]  
　　昨日浙江候補道朱幼鴻觀察疇命駕至上海縣署拜會縣宰汪瑤庭大令○本城巡防保甲西局委員江鏡川二尹應安於昨日午後趨詣縣署禀見縣宰汪大令○縣宰汪大令昨傳主簿孫立幹少尹傳楨典吏趙敬臣少尉熙至署面詢要公○昨日翰林院庶吉土藩養伯庶常浩乘輿赴蘇松太兵備道轅拜會道憲袁海觀觀察 
[學堂拓地]  
　　上海龍門書院已攺爲速成師範學堂董事姚子讓孝廉以房屋無多不敷學生寄宿禀知蘇松太兵備道袁海觀觀察觀察亦以爲然爰於前日會同上海縣主汪瑤庭大令及各紳董至院查勘選定西南方空地建造樓屋及平屋數十間昨已飭官匠頭速卽估價以便尅日興工矣 
[招告梟黨]  
　　前者飛划營哨弁林得勝拿獲著名梟匪瞎子阿榮及李秀卿二人兹者阿榮業業正法李經上海縣主汪瑤庭大令訊鞫時稱係婁縣打生埭人伊父李成信向在鹽捕中營管帶吳金忠麾下當左哨哨弁隨父在船素未犯法亦未與阿榮爲伍大令之下傳問林得勝聲稱當未投誠之前曾欲收李爲徒此次營中拘拿阿榮時有人拒捕故卽將李拘解然究未知拒捕時李曾否在内大令正在核辦間適奉江蘇撫憲端中丞札飭内開李秀卿旣已獲案迅卽訊明錄供詳報毋再遲延等因遂移咨婁縣及各營請將各梟匪名册細查有無李秀卿名姓并移請婁縣出示招告如有曾李詐害者准卽來案具呈一訊卽釋决不拖累旣而大令亦出有招告之示遍貼浦東各鄉及上婁交界之處 
[會鞫盜魁]  
　　昨日午後二點半鐘時上海縣主汪瑤庭大令奉檄蒞英美等國租界公廨偕讞員黃耀宿司馬會同英副領事德爲門君研訊盜魁高東山旣升堂捕頭卽將前次所獲六盜及管押公廨之三犯提至案前先由五十四號西探將當時拿獲情形一一禀述大令向高訊鞫供稱小人家在湖北年三十有二家中尙有老母向爲磁業兼販米糧詰以擊死西洋阿生之事供稱小人曾與阿生同居四馬路迤四伊被何人擊死小人實不知情大令謂爾聲名甚大打死阿生之事衆供具在何得狡賴不承供稱小人實因聲名甚大以致被拿大令傳訊阿生之女招弟招弟甫至案卽指高曰此卽高東山是晚奴已睡熟忽開槍聲驚起出房卽被高攔阻并掌頰一下母親驚駭跳窓逃出父親已彼擊死前庭至二點半鐘由奴投報捕房三點鐘時有西探帶同華探方長華來家查察經奴詳細指明高聞之大呼寃枉三十五號西探禀稱其夜三點半鐘時至阿生家此女泣稱其父被高東山擊死前次所獲九人亦大半指此事係高所爲現在各盜具在請卽提案質對可也大令問高曰洋槍是否爾物高供友人所寄此事有死而已若以阿生爲小人致死此實寃誣大令謂現在撫憲大人拿獲大盜廖某等人皆扳爾同黨蘇屬行刦典鋪多至二十八家均爾爲首高供小人不敢包探竇如海方長華同禀阿生所租之屋一幢前門在弄内後門靠四馬路是晚高喚開後門阿生卽披衣而起甫拔㨭高突放一槍擊中要害阿生欲開前門逃避閂不能拔隨卽倒地而斃翌日高伺隙脫逃大令將前次拿獲之張喜成即陳瑞亭又　宋玉美張小棠卽王慶又卽胡老九李一生卽李老么葉子紅卽葉萬卿又卽葉文卿葉子靑卽謝靑和劉桂雲卽劉耀庭六犯逐一提案質對均稱小人與高並不相識大令怒曰前次爾等見高未獲均推伊爲首現已到案又稱並不相識實屬可惡隨謂葉子紅曰爾前稱洋槍二桿係高之物現在忽欲抵賴乎葉供前次小人並無是供大令著將六犯帶下再傳汪友禮卽戴有才詰究供稱小人只聞高名未識其面前次老么曾說高挈死阿生並非小的之言又提劉成德詰究供稱此人實是高東山高稱我與爾素不相識胡妄扳爲劉稱爾前曾有言如有能將阿生置之死地者給以洋銀一百元後在某處浴堂洗澡時給王松林十五元嗣卽聞阿生已被人處死大令又提黃洪芳詰究供稱小人家在江西南昌府與高素不相識大令飭提與高同獲之范先珍詰究供小人係高之妻弟此次在蕪湖與高相遇同至上海誤被拘拿趙榮芝卽趙雲波供小人在蕪湖與高同至上海裝米張潤卿卽熊老二供小人向在某輪船當庖人實係誤拿訊至此已五下鐘矣大令著將各人還押旋傳廨役凌振至案諭傳蘇州眼線米占元李勝標迅速來滬尚有被高所傷之汪開泰則著於下禮拜一午後二點半鐘時投案覆訊於是與西官相約退堂 
[浦東劫案]  
　　本月初二日晚浦東洋涇廟左近鄉民楊春華家驀有盜匪十餘人明火執仗闖入室中將箱内衣服銀錢悉數劫去保甲總巡局總巡謝岳松明府得悉立卽督率勇丁往捕勢已不及次日楊開列失單投局禀報明府親臨踏勘然後移請上海縣主汪瑤庭大令派捕跴緝一面飭傳本處訊捕徐炳到案笞責四百板勒限嚴緝贓盜務獲解案 
[法界停訊]  
　　昨日爲法租界公廨訊案之期適法總領事署魏繙譯官别有要公無暇到堂會訊因於清晨飭丁咨照捕頭禀請讞員關絅之司馬暫停讞政一日　 
[萬國紅十字會來啓]  
　　啓者本會昨承招商總局交來福州招商局王會翁經募平梅山館無恙樂助鷹銀一百元廣東臬憲程廉訪捐助鷹銀五百元漢口裕和祥友患愈予捐助規元一百兩同和莊焦樂翁交來通州蒲典無名氏捐助洋銀二百元瀚字第十一號同人洋銀五十一元瀚字第十二號胡振懦鷹銀三十元除分擊收照並函復外謹乞登報伏希公鑒[  上海萬國紅十字會同人謹啓]  
[施種牛痘]  
　　秋日清涼不減春日温和所謂春秋多佳麗也敝堂前因暑氣逼入將牛痘暫停施種兹當冷暖適窒仍請徐心堂先生每逢禮拜六下午一點鐘起至四點止到堂施種以八月二十二日爲始一切章程悉仍其舊先生賦性慈祥不惜資本痘苗則選購牛漿種法則悉遵西例其於貧寒子女尤能一視同仁彼家有寗韾者尙其襁負而至乎乞附報章藉資逖聽滬北天后宮前廣益善堂司董嚴信呃龔心銘斾則敬朱佩珍祝大椿葉貽釗周鴻孫等謹誌 
[招領屍棺]  
　　昨日午後三點鐘時保甲兪海江及三十號華捕報稱天后宮照牆下有屍一具本堂同人念其暴露堪憐爲之棺殮并照存小影一紙以便親屬認領旋詢之旁人知死時身穿其人姓岑名小裕年約三十左右籍紹興向業土载白土布緊身衫月藍洋布小脚袴月白洋布面毛藍土布裏小夾襖元色布包袱現其棺暫厝羲阡倘有屍親來認本堂不取分文乞附報童籍希傳播滬北天后宮前廣益善堂同人公啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　八月初四日内務府國子監廂藍旗值日無引見睿王假滿請安振貝子續假十五日崇壽續假十日崇文門星進銀魚皇上召見軍機大臣○初五日理藩院光祿寺八旗兩翼值日無引見恩順溥侗因伊姪以文職用謝恩奉天補用知府祥瑞謝恩葵公定成各假滿請安玉恒續假十日黃昌年頂備召見皇上召見軍機大臣○初六日外務部欽天監侍衛處值日無引見醇王假滿請安倫貝子續假五日皇上召見軍機大臣○初七日商部鑾儀衛廂黃旗值日無引見禮王等謝賞綢縀恩振貝子專摺謝賞綢縀恩延迫額勒春各假滿請安復州城守尉際符請訓成公請假十五日徐會灃請假五日皇上召見軍機大臣及沈家本際符○初八日吏部翰林院正黃旗值日吏部引見七十七員圓明園二員良泰假滿請安孫中堂崑中堂各　　謝賞綢縀恩色楞額等謝抵銷處分恩孫中堂續假十日漙侗請假十日敬中堂奏請開缺黃昌年預備如見皇上召見軍機大臣及阿聨黃昌年○初九日戶部宗人府正白旗值日廂紅漢引見八員兩翼十五員健銳營三十二員敬中堂謝賞假一個月恩德公請假十日善豫請假十五日皇上召見軍機大臣及卓公皇上於明日辦事後至奉先殿壽皇殿行禮畢還頤和園 
[上海縣署瑣案]  
　　淞滬釐捐總局督辦陳亦漁觀察函送長橘航船戶李阿香朱家行航船戶胡洪照張桂泉至縣前晚縣主汪瑤庭大令升堂研訊李等供稱鄉人略帶木棉附船來滬向無捐欵去年由閔行釐卡創收每船三四百文今又攺章須每擔捐錢六百文如巡船追至上海則每擔加捐洋銀一元各鄉人心咸不平紛紛擾擾遂由卡員禀請督辦大人拘送小的等人至案大令諭候移咨卡員查明司巡有無弊端復候核斷○前者大令奉道憲袁觀察飭查一地兩換道契一案飭差提到二十七保南十二圖已革地保吳阿桃前前晚升堂研　吳供前　張思智有地一方升科局飭將田單呈騐張延不繳呈總辦許大人遂將其地充公旋由高易洋行繳價管業請換道契命小的蓋戳張知悉將地託洋人愛爾德出名由現充地保張阿土蓋戳請換道契小的曾勸高易償張洋銀一百元將田收管張嫌太少是以遷延至今大令飭仍與張向高易理勸能否酌加卽可了事 
[上海保甲巡防局瑣案]  
　　前日小南門外趙家灣王天順錫作主王玉林投二十三七鋪保甲巡防局禀控歇夥許阿根在店滋閙擊毁器物等情局員姚谷蓀二尹命提許研訊王投案聲訴前情許供小的被王擊破額角求恩明斷王稱當許滋閙時玻璃窗忽然倒下適中伊額致受傷夷並非小的所毆求賜恩宥二尹命交人保出恊同地甲理處 
[馬路工程局瑣案]  
　　南市馬路工程局經收船捐之兪金和向雇孫阿洪爲夥後因孫私匿票根禀由總辦翁子文太守訊明管押子限檢呈前日復提研訊著函送上海縣署請縣主汪瑤庭大令訊懲○日前馮九如投馬路工程局控稱陳鏡秋收去花價洋銀三十元延不將所定之花交出及向經手之金老二理論置之不睬求提究追總辦翁子文太守准卽提到一千人昨日傅襄讞委員黃衡堂二尹研訊子限三日著陳交淸所定棉花○杜洪福在某駁船中竊取棉花三包被水巡捕拘獲解入捕房轉送馬路工程局二尹研訊之下判責一百板贓存候失主具領 
[英美等國租界公堂瑣案]  
　　包探錢少蘭解鼎豐京貨店主陳祖恩司帳人陳祖英店夥王吉富至案讞員黃耀宿司馬詰訊之下盛昌毛巾　主張餘定訴稱祖恩曾購毛巾二次計共洋銀二十三元繕給支票令至洋涇橋義豐錢莊支取義豐不認將票退回陳遂約於本月十六日付銀屆期往收店已閉歇請爲究辦祥生肥皂廠丁作年訴稱陳來購肥皂七箱尙欠洋銀二十五元繕給支票令向洽記莊支取迨持赴拾記照對稱尚未至期刻下義豐已閉求卽附追義豐莊夥胡永秋投案訴稱與陳所開鼎豐號案無往來此次陳僞書支票請爲查究祖恩供稱義豐支銀之事曾託友人　說所有毛巾一欵小的於十六日午後出外設法應付迨回店已被張等將店收歇並非逃逸求賜鑒原祖英供稱小的並非在店司帳惟躭擱店中而已旋有陳祖生者投案訴稱小的與祖恩係同胞兄弟所有祖恩之票係託陸掌福陸阿才介紹到期目當照付不意店被張等收歇尙求明察司馬商之英總領事署繙譯官德爲門君著祖生於禮拜三邀到二陸然後核斷祖恩祖英及王發回捕房每人須存洋銀一百元方可保出○英商謙和洋行主控張富陳大龍陳文國積欠房租司馬准詞簽差恊探往傳旋據包探沈阿岳禀　張陳抗傳不到司馬著候提案訊核○日本商人某甲控王鶴亭不還煤屑洋銀等情昨日司馬將王傳案著　候與日本領事訂期會訊○二十七號一百五十一號兩印捕解馬夫李進發至案禀稱伊及陳寳生在熱閙之處駕馬疾馳是以拘案請究李供小的並未疾馳求恩寛宥司馬查得陳被拘後以洋銀三十元存捕房得暫釋出兹未到案遂商之德君判罰李洋銀三十元陳所存洋銀一倂充作罰欵○昨報記徐渭法行竊廣同昌烟槍陳松林行竊程上彬藍布胡阿興行竊科發牙梳等情昨經包探分别解案司馬判將徐責一百板陳責二百板胡責一百板原贜分給失主具領○祝蘭紡控恒泰號主嚴阿東冐收洋銀一千零七十餘元司馬會同德君訊究嚴供稱小的往江西收帳此事實不知情旋有祝大椿者遣人持名片　案禀稱此事已經人調處明白請卽將嚴開釋司馬准之○包探李四春　王銀會至案禀稱此人向劉枝所開老虎灶購開水一文劉以錢　向之掉換王不允爭論間將開水向劉潑去燙傷兩手因之扭入捕房捕頭見劉所傷甚重令送某醫院求治醫生云須閱七日方愈是以解請訊懲司馬判罰洋銀二元給劉爲養傷費○王吉人訴稱前日由蘇州附某小輪船至此失去衣服經船主拿獲竊賊送入捕房兹已解案請爲究辦竊賊王福生供認不諱司馬著責三百板贓給王具領○包探竇如海禀稱施阿金失去東洋車一輛報由小的查獲兹將竊賊胡金春解案請究司馬判責三百板○虹口廣德興洋貨店被偷兒劉星桂竊去鈕扣一板報由包探沈阿岳　案請辦司馬判責一百五十板 
[法租界捕房紀事]  
　　鮑阿坤前控鄰婦顧趙氏串同陸劉氏誘拐伊妻輾轉售與浙江桐鄉縣朱姓等情經讞員陳楚生天令訊供押追在案前日代理讞員關絅之司馬飭包探帶出覓保限交鮑婦旋因無人具保帶回捕房旣又查知陸劉氏分娩在卽因暫送普育堂留養顧趙氏還押○前日某西人雇坐某甲所曳東洋車由虹口至三洋涇橋另雇某乙之車往南駛去不知如何失去對時表一枚因將乙扭送捕房昨日經捕頭詰知表係甲竊爰命包探緝獲押候堂期解請訊辦○積竊某丙前奉大令訊供判押攺過所二月兹已期滿由局送回捕房捕頭命押候解送公堂禀請核示 
[美租界捕房紀事]  
　　前晚有一西人不知在何處飲至大醉彳亍於百老匯路中八十二號印捕見而此之突被拔刀戳傷其手後喚到一百號印捕始帮同拘入捕房捕頭令押解該管領事署禀請訊辦○前晚五百零六號華捕投捕房報稱元芳路工部同厠旁病斃一無名　　衣衫藍縷狀若乞兒捕頭令地保轉報某善堂備棺收殮舁往義塜掩埋 
 
 

Page 10

 
 
[杭州恊善堂七月下旬八朋上旬經募紅十字會捐欵第十四次淸單]  
　　陸文軒代募洋五十元朱時帆求病愈吳經求父病速愈各助洋二十元吳　求病速愈　　隱名居士求平安周氏懷孕保平安各助洋十元無名氏助洋九元　善堂助洋六元朱丙盛張莘　　鶴軒叟朱守繩各助洋五元　桂堂同昌亨記鼎新亨記王室藩各助洋四元　禮堂助三元龍池書屋　鵬飛有心無力子淣昌豐徐王氏求生產平安者香女史求平安病愈盧懷詞王耀南維宗源陳咸昌號婁泰記黃煦東魚團局問志堂各助洋二元源詞子項質甫王贊亭林雲樵林志臣陶祝卿張裕貞張仙貞解求缺軒無名氏師竹軒黃子記黃霖記無名氏王定九海門關陸文軒王一峰餘正豐黃寳舟各助洋一元費　民孫　氏各助洋五角以上共攺英洋二百三十二元龍元十角[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
奏奉硃批吏部知道欽此 
[署貴州巡撫曹奏爲道員在營積勞病故謹臚陳事蹟懇恩宣付史館立傳並飭部從優議䘏附祀專祠摺初二日]  
　　署理貴州巡撫布政使臣曹鴻勛跪奏爲道員在營積勞病故謹臚陳事蹟懇恩宣付史館立傳並飭部從優議䘏附祀專祠恭摺仰祈聖鑒事竊據營務處司道詳稱據署荔波縣楊煜禀稱督辦邊防營務二口頂戴達春巴圖魯候補道張勝嚴於光緒三十年三月二十日在荔波營次染受瘴毒積勞病故等語查該道員係原任貴州提督張文德之子文德在同治年間剿辦苗匪著有功績没後蒙恩賜䘏子建專祠黔人至今稱之該道員出自將家幼嫻軍旅常隨其父督兵討賊以克復龍里貴定下江永從功由候選郎中薦保知府越南之役前雲貴總督臣岑毓英奏調出關委辦糧台總查援越各軍事竣保升道員分發來黔歴管局事會辦營務最久統領防練曉暢戎機光緒一十四年粤蟇圖犯興義二十五年川邊會匪陳玉川謀變襲陷仁志縣城二十六年凱里苗變戕官奪堡前撫臣皆檄該道員督兵往剿至輙收復城池擒斬首要撫綏搜緝旋千敉平二十八年興義之役尤爲黔　安危所繫先是匪分三路來犯一由興義縣入以牽綴安義防兵一由貞豐册亨入圖竄安順一由羅斛入直趨省城上游州縣皆爲震　該道員出援興義至則團兵　箐口者以全軍戰没縣城尋陷該道員退扼頂效會合諸軍勉以忠義整隊進攻六晝夜遂復　義縣城匪竄下五屯該道員身先士卒跟蹤追剿血戰兩日匪乃遁其竄貞豐羅斛者亦爲他將擊退是役也匪挾全力犯黔如興義　敗匪得藉爲根本而别從貞豐羅斛乘虚内犯蹂躪且不知幾郡黔事殆不可問該道員力爭上游破賊堅隊大股當旣摧餘皆驚逸時論偉之已乃越境搜捕循仁水江而上周歴數百里悉密箐豐巖烟瘴危險之地村寨劫掠一空饑軍深入備極險阻二十九年冬復由興義移防獨山時思恩之馴駐九墟下海六墟徧地皆匪該道員進駐荔波歲向盡縱兵出關痛擊匪悉力來拒半月之中幾無日不與匪戰匪退後越境至九墟巡緝一過時已積勞成疾染受斯瘴疾益劇乃返荔波城於三十年三月二十日卒於軍中詳請核奏前來臣查該道員張勝嚴官黔二十餘年統兵最久紀律嚴明信賞必罰居心仁恕恒與士卒同甘苦故人樂爲用所向有功此次督辦邊防再歴寒暑　往上下游無不身當前敵晝夜戒備衣不解帶督兵出巡往往躡草履雜卒伍以行大小數十戰未嘗敗挫身没之日士卒無不流涕邊民走器如失長城求之黔中文武將領實少其選年僅五十七竟以積勞瘴故不竟其用追念忠勤深堪憫惻可否仰懇天恩俯准將該道員生平戰功事蹟宣付國史館立傳並飭部照二品文員軍營立功後積勞瘴故例從優議䘏並附祀其父張文德專祠以彰忠義出自逾格鴻施除將該道員履歴咨部查照外謹會同著雲貴總督臣丁振鐸恭摺由驛馳陳伏乞皇太后皇上聖鑒敕部核議施行謹奏奉硃批著照所請該衙門知道欽此 
[直隸總督袁奏保南洋各埠並安徽等省勸辦順直善後振捐出力各員片初二日]  
　　袁世凱片再臣上年奏保南洋各埠並安徽等省勸辦順直善後振捐出力各員内有二品銜甘肅按察使黃雲二品銜廣東候補道王秉恩均請給從一品封典部議以黃雲與例不符攺給二代二品封典王秉恩查無二品銜案據攺給四品封典又雙月候選道李振崑請俟分省後歸候補班補用部議以該員所捐之案據戶部覆稱按照聲叙年月檢查無名又在任候補直隸州四川萬縣知縣周吉雲請免補直隸州以知府在任候補部議以知府非知縣應升之階又兩淮試用鹽經歴洪鼎棻請免補鹽經歴以知縣留於江蘇補用部議以該員前由知縣用兩淮補用鹽經歴因辦漕出力經倉塲侍郎保准免補本班以知縣仍留江蘇補用此次所請獎叙係屬重複双候選訓導汪開仁請免選訓導以藩庫大使不論雙單月選用部議以藩庫大使非衷導應升之階以上四員均應另核請獎等因兹查黃雲於光緒五年在安徽廬州府任勤辦振捐案内由花翎道銜現任知府捐加四級已請二品封典今部議攺獎係屬重複擬攺請從優議叙又查王秉恩經前督王文韶奏獎廣東等省勸辦光緒十八九年順直賑捐出力員紳案内保以二品銜經部議准覆奏光緒二十二年十月初五日奉旨依議欽此擬攺請給二代二品封典又查李振崑於光緒二十四年九月在廣東藩庫遵新海防倒報捐十成監生加捐同知俼朋選用歸入廣東新海防第八十三卯案内咨獎二十六年三月十六日在部庫補繳免保舉銀兩三月二十九日經部核准給照二十七年七月在南洋勸辦順直善後振捐案内報捐道員雙月選用十一月十二日在部庫補繳免保舉銀兩十九日經部核准給照三十年正月在山東工捐津字第二十三次案内報捐三班分指廣西試用擬仍請以道員留於原省歸候補班前先補用周吉雲擬攺請俟補直隸州知州後以知府仍留原省補用洪鼎棻擬攺請免補知縣以知州仍留原省補用汪開仁擬攺請免選訓導以縣教諭州學正儘先選用相應卯懇天恩俯准照擬分别給獎以　鼓勵理合附片具陳伏乞聖鑒訓示謹奏奉硃批該部議奏欽此 
[直總督袁奏爲特參貪黷知縣緣由片初二日]  
　　袁世凱片再州縣爲親民之官近來屢奉諭旨飭各省督撫認眞考核隨時激揚臣仰禀宸謨兢兢察吏疉經分别舉劾用示勸穂該牧令等宜如何潔已愛民勤求治理乃查有長垣縣知縣羅廷煦貪鄙嗜利膽大妄爲才足以濟其奸智足以飾其詐平時派捐　科罰各欵爲數不貲雖名爲養勇辦工之需其中影射浮冐顧多不實不盡又擅挪留養貧民經費以充差役賞號之用私定洋票規費以致胥吏因緣爲奸民怨沸騰聲名狼藉臣訪聞後復疉飭委員查實似此貪黷荒謬實屬未便姑容相應請旨將該員羅廷煦卽行革職並發往軍臺効力贖罪以照炯戒所遺之缺直現有應補人員請扣留外補所有特叅貪黷知縣緣由理合附片具陳伏乞聖鑒訓示謹奏奉硃批著照所請該部知道欽此 
[直總督袁奏爲儘先補用守備李得名年富力强諳練操防以補授涿州營守備實堪勝仕片初二日]  
　　袁世凱片再臣標涿州營守備陳廷　病故遺缺接准部咨係部推第一輪第三缺應用儘先人員兹查看儘先補用守備李得名年三十五歲監榆縣人由行伍歴拔督標左營把總因剿辦熱河教匪出力保以守備儘先補用該員年富力强諳練操防以之補授 
 
