# 1915 - 304 - 4915353

 

Page 1

 
 
   
 
 

Page 2

 
 
時評 
[新交涉（默）]  
日本屢次質問新交涉其已開始乎曰未也中政府以前已答覆明白不能再有答覆而交涉遂可以免乎曰不能也中國欲貫澈中國之目的日本欲貫澈日本之目的將來果能交換目的而交涉易了乎曰不易也 
　　何言乎新交涉尙未開始據東電謂須俟中國明確回答後始開協同對華外交則知前次之質問僅其外交之先鋒而已何言乎新交涉必不能免中國如拒絶不答覆則日本必再三質問前交涉覺書之要求中國初亦不允接受不能開議後卒至交涉而止可爲此次交涉不能免之一證也何言乎交涉不易了日本此次之所欲甚奢觀彼朝野間論調與其與各國之所協商而知所謂確定之目的實非尋常所能意料我國於此將犧牲何者以應之亦非尋常所能意料故知新交涉之難了也 
嗚呼中國今日之新交涉 
[專電]  
　　北京電　日使昨再訪外部 
　　北京電　政府議增加收入巳擬定宅地税草案 
　　北京電　財政部呈請規復鄂官錢局並擬調張頎擔任監理 
　　北京電　黎黃陂薦張錫鑾任參謀總長 
　　北京電　浙粤電局來電遲緩已飭交通部查核 
　　北京電　皖贛汴黑熱察等處報告投票一致贊成君憲川省選舉聞尙未成立 
　　北京電　聞淸肅王已赴蒙古 
[特約路透電]  
　　北京電　聞四日外交總長陸徵祥與代使小幡晤談時謂中國極願從日本之勸告但今已有十五省投票贊成帝制故政府不能展緩此舉陸總長又稱中國之大局已詳言於上次覆文中目下不能　有所陳　北京輿情謂帝制運動當仍繼續進行但實行恢復之期展至日後適當之時據中國可恃方面消息云中國駐美公使電告政府謂雖美政府因避美國干涉中國内政之嫌疑故未加入勸告然從各方面探悉美國人民似願中國目下維持現局（六日） 
[譯電]  
　　北京電　北京日人各界現信國民代表會議事畢勸進時袁總統必從日本勸告力辭帝位如是則改革國體一舉即可緩期實現云（六日） 
戰電 
[其一（英人路透電）]  
　　巴黎電　今晚公報謂比境法排砲轟擊龍巴爾齊特境敵軍之陣地甚久德軍回擊無效　亞士瓦哥凡希附近及松末河之南砲戰甚烈　香巴業之香巴業邸附近終日鏖戰法軍將敵軍所失戰壕殘餘段内之德兵完全逐走晚間敵軍猛攻後在數地點得有立足地敵軍會攻古爾蒂勒全爲法軍擊退伏斯巨復有砲戰兩軍且時以戰壕機械對轟（四日） 
　　巴黎電　今日下午公報謂德軍在香巴業進攻兩次且用流火助戰全爲法軍所阻飛機一隊擲炸彈以擊杜爾拉區之廠所德軍所用之毒性煤氣即製於該處布軍於克里伏拉克前掘壕而守距法軍哨隊二百碼拉白洛伏北面之戰事仍在進行法軍奪獲克里伏拉克西北之數橋（五日） 
　　巴黎電　本星期戰事之特點乃德軍在香巴業亞士瓦奮力攻擊仍如前之大遭失败　香巴業戰事甚爲劇烈法軍於十月二十四日占據德軍重要防禦工程即名古爾蒂勒者是也敵軍屢次衝擊希圖奪回該地二十六日强襲 
一次爲法軍擊退繼乃於二十八日二十九日猛轟不止三十日復以步兵沿八基洛邁當之陣線大舉進攻且以由俄國調來之兵助戰除於太胡爾小山得一立足地外餘處之軍悉遭挫衂死亡甚衆三十一日德軍復圖取攻勢是日以窒人呼吸之砲彈轟擊之時繼以步兵進撲四次連遭失敗乃倉皇奔逃被俘者甚衆法軍得在香巴業固守陣地實係前次攻勢之效果其地非由法軍參謀部所擇内有數凸點頗難扼守十月間法軍於此雖屢受猛攻而陣地毫未移動此皆由將士勇戰有以致之也至於敵軍屢次失利未能復取攻勢足證其在香巴業境受挫之大云（上海法總領事署接之官電）（一日） 
　　薩洛尼加電　英重要援軍巳抵法軍所驻部分占守法軍第二陣線俾在法軍陣線南面策應而使法軍得以向北進攻英法軍現仍陸續登岩（四日） 
　　倫敦電　每日紀聞謂塞軍奮力抵禦麥剛森將軍之軍一節已得塞國確報該將全恃優勢之砲隊以得進步該將部下僅有十五萬人而所携砲隊足供一百萬人之大軍之用故該軍所得殊不償所失也（五日） 
　　倫敦電　路透電社得確實消息謂塞軍之團結力巳經保全凡須整隊退走之處塞軍之爲殿者輒勇戰以阻追軍塞軍之戰鬭力並未受損克拉古桀伐士値錢之物悉經塞軍先期運走兩處陣線之敵軍所得進步犧牲甚巨塞軍力避大戰候時機至時再行出鋒居民多隨軍隊退走不願受敵人管轄（四日） 
　　倫敦電　公報局稱昨夜土軍四次攻擊安柴克極端右翼之英軍土軍携沙袋築成若干障碍但悉被擊退英軍損失甚微（五日） 
　　彼得格勒電俄軍在歇洛克境敗敵軍之攻勢敵軍圖在特文斯克下渡特維拉河未果俄軍在伊魯克斯特郊得有進步德軍在斯凡台湖南面進攻數次大受損失恰土里斯克西南森林一役德軍委棄死屍甚多俄軍且於他處獲小勝（四日） 
　　羅馬電　意公報謂伊森沙戰事續有惡戰戈里西亞西北高原及哇斯拉維亞四周戰事尢爲劇烈意軍步隊於此方面漸得進步天氣不佳戰事受阻（四日） 
　　倫敦電　公報局宣稱吉青納貴族暫時休假陸軍部事務由愛士葵君代理今日外間所傳吉青納貴族告退之説實屬不確（五日） 
　　雅典電　希臘内閣潮乃　起於陸軍大臣之一言維尼齊斯以爲侮辱議院要求即行道歉首相於是乃起助陸軍大臣且要求投票表决信任政府與否其結果否認者較贊成者多三十三票政府遂爲所敗（四日） 
　　雅典電　希臘下議院會議時維尼齊洛斯氏詆責政府甚爲强硬某議員斥其不信任希皇愛國之心維氏答稱當討論國事之際彼不顧牽引皇帝二字當知立憲政體皇帝不負治國之責任惟政黨之愚昧領袖始思以皇帝爲護符實則皇帝者無責任之人也今謂我皇願國家破壞實屬荒謬之談立憲國之責任全在内閣皇帝對於責任内閣固有表示不同意之權然經近今選舉後實無所謂異見故我皇今已無表示不同意之權我皇洵爲名將然於政治上則無等於軍事之經驗云云一九一０年政治風潮之際皇室幾陷於危頼維氏力始得保全故此次維氏之言極堪玩味也（四日） 
　　雅典電　希皇挽留薩米斯仍爲首相但薩氏不允謂前本無意就職嗣爲鎭定時局起見故允暫任其艱今議院意見參差萬難辦理國政云云希皇刻與各大員會議（五日） 
　　雅典電　希皇召集各黨領袖會議（五日） 
　　倫敦電　昨日拖至特斯琪林之德潛艇乃Ｕ字八號因駕駛不愼撞於距荷蘭一英里之砂岸（五日） 
　　巴黎電　昨日法首相白里安氏在下議院宣讀意見書有法國决計續戰務得完全勝利而後巳及法國與英國共具决心扶助塞國同歷甘苦等語爲書中之特色白里安慷慨直談謂和局尙遠國人當持以定力而知之必俟被佔之地巳告肅清前被兼併之省已經恢復受害之國已規復其自由然後始有和局之問題將來法國當永爲正議公道之保障以求堅實永遠之和平吾人之事業雖甚困難然必貫徹行之吾人存必勝之心終有必勝之日云云議院全體主張續戰故極贊成新首相之意見白里安宣言旣畢議員猶歡呼不置（四日） 
　　海牙電　亞姆斯特丹討論媾和問題德國國會社會黨議員亦參與會議一節業已確實（五日） 
　　倫敦電　坎拿大總督電致殖民部大臣波拉勞謂閣議巳經通過坎拿大可徵集二十五萬兵士其已入伍者亦在此數之内坎拿大政府因英皇通論故此次較原定兵額多招十萬兵波拉勞覆稱坎拿大軍隊勇於作戰今坎拿大續招極所歡迎之援軍以厚兵力其愛國急難之忱至可欽佩云云（五日） 
　　亞姆斯特丹電德國社會黨要求從速召集國會討論圍城狀况及糧食問題首相不允（五日） 
　　倫敦電　英皇夜寐稍寗納食漸多但仍略有痛苦肢體移動時尤甚（五日） 
　　紐約電　美總統發表第一次關於國防程序之演説詞請國人贊成此舉内有數語頗可注意其言曰近數月中國内有一事爲吾人所重視者即向異邦表示同情而自稱美國輿情之論調吾國人當使此輩明白事理此其時矣吾人擴充海陸軍備不過欲保全美國之安寗耳余確信吾人始終不欲以兵力勝人而奪人土地也（四日） 
　　巴黎電　駐比美國大使維特洛克君現回美國（四日） 
[其二（德人德文報專電）]  
　　柏林電（由塞維爾轉）十一月四日德軍大本營公報云德軍在瑪細巨之北奪獲敵軍戰壕八百邁當僅俘法軍官兩員内有陸軍少佐一員及兵二十五人其餘將士均陣亡（西境戰况）杜拉堡及茄布洛夫加前之大戰仍在進行德軍已奪回米庫里斯區基（東境戰况）俄軍襲擊德軍圖占庫恰克拉伏拉村即爲德軍擊退　俄軍圖奪回恰土里斯克西面失地未果德軍共俘俄軍官二員兵一千一百十七人獲機關槍十一枝塞米柯夫斯附近之戰事仍在進行敵兵被俘者三千人（東南境戰况）麥剛森元帥之軍在克拉爾桀伏前進俘塞兵六百五十人　布軍已占據距里虚東北十基洛邁當之加拉法特（巴爾幹戰况）（四日） 
　　華盛頓電　駐美奥國大使署宣布十一月四日維也納公報云意軍繼續進攻哥爾士橋端砲台　意軍復奮力攻擊西哥拉與波特喬拉山地及桑米琪爾山處處敗退（奥意戰况）奥軍在孟國邊界進攻特里平桀東面之敵軍陣地（巴爾幹戰况）（五日） 
　　柏林電（由塞維爾轉）十一月五日德軍大本營公報云十月二十六日公報宣布所失美斯尼爾東北之戰壕已由德軍奪回　法軍回攻德軍所得瑪細巨北面之陣地大受損失而退德軍俘軍官三員兵九十人獲機關槍八枝小炸彈砲十二尊　費蘭巨元帥戰報中所稱德軍於魯斯一役有兵七大隊失戰鬭力十分之八一節純屬揑造（西境戰况）俄軍所受損失雖非常重大但仍在斯凡台湖與亞爾桑湖間一再進攻均未得利（東境戰况）林辛干元帥之軍在恰土里斯克西北逐走俄軍　俄軍在柯瑪洛北面回攻失敗　德軍現正於布特加東面進攻波士末將軍之軍進攻防守塞米柯夫斯之俄軍頗獲勝利俘俄兵二千人（東南境戰况）全軍齊進俘塞兵二千七百人（巴爾幹戰况）（五日） 
　　柏林電　羅馬尼亞各報載有關於政局之半公式文告謂羅政府必待其至要利益岌岌可危時始擬主張武裝中立羅國無衛護塞國之責羅國於軍事上毫無束縛羅國僅與意國訂有條約耳衆意此項文告足爲羅國拒絶協約國提議之明徵十月二十八日羅國當道曾拘留泊於羅國多瑙河土魯塞佛林之俄國魚雷艇兩艘武裝商船一艘且令卸除武裝海牙通信社前發出消息謂德首相曾吐露德國所擬要求之媾和條件如下（一）就軍事上及實業上之觀察點割取末斯河之地（二）兼併俄國古爾倫州（三）賠償兵費三萬兆馬克云云北德意志報謂此項消息全無根據德首相從未云及此事談論媾和條件時尙未至且德國否認不止一次而謠言蠭起如故此必由敵國傳播以示德國已有厭戰之意藉振國人精神云（四日） 
　　柏林電　丹京消息謂俄國洛伏伊佛萊伊報論巴爾幹外交失敗詞頗憤激且請協約國止以外交運動而以武力迫令希臘助戰佛蘭克費特報載稱布政府謂擬以大批芻秣菜蔬接濟德奥　柯爾斯區報載稱塞國譬勞特之市長公民致電布首相深以脱離塞國衡軛爲喜　據官場消息謂布軍已於泊里萊浦東北完全擊敗登陸之法軍俘敵甚衆已解抵庫斯丹第爾法軍殘兵倉皇逃亡（五日） 
[東方通信社電（日本人組織）]  
　　東京電　中國對日本質疑之回答到日日本内閣即於今日午後開臨時會議因該回答之内容於延期與否仍無明確復答故决採再促明答之手續旋中國駐日陸公使往訪石井外相轉達北京政府之内意謂聞保中國政府之體面同時可副警告之主旨等語想該問題或有新發展也此事議畢大隈首相以下卽於今夕七時啓行前桀赴京都一切事務意在京都處理（六日） 
　　東京電　日本之對中國帝制問題有離四國而出單獨行動之説實係傳訛查此誤報即因中國回答不明復向質問一事而生其實四國之合同今愈强固益有進境業已各各在其本國交涉一俟中國明確回答 
 
 
 

Page 3

 
 
卽開協同對華外交（六日） 
　　北京電　新疆省選舉國民代表有不法情事袁總統申飭其改選（六日） 
　　東京電　日本閣今夕轉移全部之政治會合於京都（六日） 
　　東京電　將爲政府與黨合同中心之憲政俱樂部聨合業已成立（六日） 
　　東京電　在外正貨充作償還外債之用此爲現内閣之政策因同志會之反對遂仍持續非募債主義（六日） 
　　北京電　都中傳聞政府派蔣雁行赴寗蔣尊　赴湘因馮國璋湯薌銘兩將軍部下之兵有不穏之風説派令前往視察云（六日） 
　　北京電　又傳聞安徽將軍倪嗣冲有率其部下安武軍數千出駐津浦鐵道蚌埠之説（六日） 
　　東京電　東京昨夜以來以迄今朝呈未曾有之光景市民熱中恭送鳳輦徹夜伺候至今曉四時市内交通爲之塞日皇於六時出宫鹵簿嚴肅非常文武百官隨駕供奉至七時於砲聲殷殷與百萬市民歡呼聲裏由東京驛發輦車駕所經之處人山人海密如堵牆想此恭送羣衆歡呼之聲直至京都當無間斷云（六日） 
　　東京電　日皇車駕本日午後四時抵名古屋驛即在離宫行在所駐蹕（六日） 
要聞一 
[戰事拾零]  
　　布加利亞之武備華德日報曰布加利亞初宣戰時有就其舊日之軍制論其兵力者至布加利亞確有鎗砲彈藥若干則迄今無人言及茲據聖彼得堡俄文丹尼報稱現在布加利亞有生力軍五十萬人其鎗砲彈藥之多爲巴爾幹各國冠查其野戰砲兵有石乃得克勒洛特廠所造七十五米粒密達之大砲三百尊有舊日所得土耳其砲今用改造之砲閂者一百五十尊此外有德國克虜伯廠造八十米粒密達之大砲二百五十尊七十五米粒密達大砲五十尊惟此五十尊非快射之砲耳 
布加利亞除以上所言野戰砲外尙有重砲計石乃得式一百二十米粒密之榴彈快砲四十尊克虜伯廠造一百二十米粒密達之榴彈砲四十尊克虜伯廠造一百五十米粒逹之榴彈砲二十五尊此外尙有過山砲一百五十尊其中有克虜伯與石乃得兩家所造快砲八十尊 
各項砲彈計野戰快砲應用者每尊有砲彈四百五十枚所得土耳其砲每尊有砲彈三百枚非快射砲每尊有砲彈一百二十枚至所儲備榴彈砲應用之砲彈則較前更多計非快射之榴彈砲每尊有榴彈三百枚而快射之榴彈砲每尊則至有榴彈一千五百枚之多布加利亞所存步槍爲數甚鉅無論如何必用之不盡每枝步鎗有子彈一千粒槍子之數雖不謂多而隨時可以添補蓋布加利亞步軍多用曼利夏槍而曼利夏槍係奥國所造無論何時皆可隨意向奥國取用也此外布加利亞尙有所得土耳其軍用之毛瑟槍甚多毛瑟槍係德國所造苟欲用之縱無子彈德亦必能如數供給此事若在舊日尙恐有不便爾今奥匈與布之間旣巳直接交通則凡布所需　可從新由德奥源源接濟矣 
　　英人之趣談　華德日報曰英人常謂英爲自由國乃現在檢查報紙非常嚴厲協約方面之消息均緘默不言惟屢言德敗而已茲一英人致某英報記者一函其嘻笑譏刺頗有滑稽風趣緣錄之如下該英人信曰現有數事極不明瞭特請貴報主政之有以敎我也我英與德戰爭刻已一年之久每日必有捷音二次一在早報一在晚報且屢言德兵敗退據報端之言觀之現在德軍僅有二人其餘早已退至北極空氣之上矣應請貴報主政轉詢我首相何以現在德軍仍在法比境内乎又報端曾用大字登出謂協約軍現已將德奥軍隊包圍如鐵箍相以但不知該鐵箍究有何用而竟任德軍仍舊出入也報端又載德奥饑民非常衆多内地已有亂事情形極爲危險果係如此則德人何堪再戰不將滅亡乎大約恐係德人已設法可將空氣呑食現在業巳呑飽之故如有此事務請將此法詳細示知以便將來自用地步也又謂塞軍已將奥兵全數殺盡爲何刻下奥軍仍在戰場之上乎又德國黑衣馬隊於去年九月在比十月在法十一月在俄被殺盡者已有三次之多乃現今仍在戰場該黑衣馬隊眞可謂頑固之極也又德皇太子之死業已多次乃迄今不肯死於陣上其最足詫異者莫德皇若也報端常載德皇腦經巳壞熱度極高病亦甚重究之仍往來於東西戰場身體健全并無何等病狀眞今人莫名其妙也 
[公論西報論日本警告事]  
　　公論西報昨著社論題爲日本不合理之干涉大旨謂今春中日交涉之時日本已存際此時機日本在遠東可以暢所欲爲世莫余毒之意歐洲於是知遠東歐人利益將爲日本所奪乃稍稍施以壓力然其壓力亦僅能使日本展緩最嚴酷要求條件之談判而不能使其永遠打消也今石井氏自歐回國登外交臺日本之侵略政策於焉復活蓋石井氏定已告其國人以歐戰方殷交戰諸國自顧不暇何能顧人日本大可逞欲行事勿恤人言彼訾議日本者無反對之實力以輔助之雖訾議庸何傷故日本爲石井之言所助乃挿身於中國内政藉友誼之美名行干涉之實事其實此種舉動欲不謂爲故意不友誼的行爲不可得也（中略）中國之談帝制兩月餘矣除上海有二三殺人放火之案情全國尙無擾亂和平之現象當討論帝制之初他國苟以非正式又非公式之方法暗中諷告帝制不合時宜之意則其用心至爲可感但若至事已成熟之時始公然加以勸告是何異以最後否决權處置他人家事乎中國之採用帝制與否乃中國自已事不容外人置喙無論日本無置喙之權即令有之而不早爲之亦已失其時機矣大隈伯日置易皆曾對衆宣言謂中國進行各事甚爲順利乃曾幾何時日本遽有警告前後矛盾其將何以自解耶日本不早出干涉直至中國佈置已畢帝制機輪最後一轉之時始有此不情之行爲豈非故意置袁總統及其政府於困難之地位而辱之耶中國若從日本之言則必失威信於國人且承認中國内政當由日本操縱之而中國内務部乃設於東京也當革命旣起清室巳覆之後日本朝野以中國採用共和制爲愚妄謂共和無益於中國試觀四年來日本報章雜誌之論調即可知日本政界之觀念茲中國熟聞其説而謀改革乃日本竟幡然改變其四年來之議論而欲中國保全共和豈非仇忌袁總統之登帝位乎然日本之干涉不僅仇忌袁總統巳也實有執遠東牛耳之意日本抱此野心已匪朝夕向懾於列强之勢力不敢公然之今歐洲旣無反對日本侵略政策之實力日本乃乘機肆其干涉之手叚自命爲支配遠東命運獨握覇權之强國焉英法等承認日本持權似與日本允不單獨與德媾和一事　時發生日本加入不單獨媾和之約以換得遠東覇權之承認其利大矣日本素好舞弄筆墨此固舞弄筆墨之絶好機會也如其不然則我人對於日本干涉非其範圍内之事件而抱極端之疑慮豈無故哉 
編輯餘談 
[遊美隨紀（第三信）（四）（遠生）十一月二十七神户途次]  
　　事無大小即其質點在在可爲全體之象徵以鐵路論外觀豪美遠不逮吾而其條理設備吾何能及車中僕役整潔小心即代表其國之有敎育通吾國之鐵路未必能得此一僕也余喟然語余同伴君試觀飯車中吾國則必有一管賬之人坐而得食而此則以侍役兼之蓋不容有一冗員存立斯足以觀政象矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日使警告後之京中政界消息]  
　　各項之籌備國體改革後關於過渡時代一切政務維持之法已由總統詳細釐定據聞所持之宗旨厥有三端　一各項改革事項不可操之過急一關於法律要件暫毌遽事更張一各項政務均須按部就班妥謀進行不得加以臨時字樣至於各機關應行籌備各要政聞亦擬有頭緖惟因其中多有手續紛繁者又擬展期於下月二十五日以前一律辦清不得再爲延緩並聞其分配大綱屬於政事堂者爲臨時政府之組織過渡政府之維持及應行頒布之各法令與清室優待之維持等項其餘關於國體之通告與各交涉之趕决屬於外交部預備各朝儀節禮等計盡屬於内務部頒布大赦之分别屬於司法部維持地方之臨時防務屬於陸海軍部應需各項經費之籌措屬於財政部分配於蒙藏院者則爲通告各盟旗之手續此不過大綱而已又聞誥令一件已經擬定將維護國本一切要項分晰説明交由内史監潤色聞此令係擬於國體未决以前正式頒布 
　　將來之組織國體問題解决在即將來新政府之組織聞政府研究已有頭緖大致取法於日本並參酌中國國情爲根據以内閣總理爲國務大臣首席惟改革之初各部官制仍舊一俟新官制制定再行完全改組即時改革者不過各部長之名稱另加一番任命而已内閣總理現已内定至各部長官政界中之熱心官業者尙在百般運動中 
　　優待之效力　近日各方面紛紛傳説國體變更之後清室及蒙回藏優待各條件將不免爲適當之修改者然據個中人則謂政府深慮及此除對於清室優待條件决不隨國體爲變更業經函知清室知照外並决定即日通諭蒙回藏各旗地聲明將來國體即有變更所有以前所宣布之優待事項仍永遠發生效力以昭示大公並藉以安慰邊氓 
　　陸使之關係現任駐日本公使陸宗輿就職以來已將及兩年所有對外一切事宜政府頗稱爲得力本年中日交涉之際尤爲政府所特賞茲從某方面傳出消息駐日公使一職行將更換現公使陸宗輿則調京另候任用並聞此項策令之發表即在此數日之中説者謂與此次中日新交涉頗有關係惟確否尙不可知耳 
[英報對於四國勸告之論調]  
　　京津泰晤士報英文京津泰晤士報對於日英俄法四國忠告中國政府一節有所討論其文略謂中國此次帝制之運動以吾人管見不能認爲國民全體一致贊成帝制焉惟一般國民現在國家平和之問故對於國體問題淡然漠然耳雖然中國有識之人士固已早信變更國體難免不釀起變亂而與日英俄法四國所慮者毫無差異也據中國政府聲稱若有騷亂即以兵力鎭壓之云云然無其實力徒作斯言蓋不過空論而已且中國政府旣明言依國民代表之投票决定國體等語然而默觀其實狀則地方官憲干涉投票壓迫言論等事不絶於人言若眞屬全國人民贊成帝制而毫無變動之虞何須勞政府干涉壓迫之必要乎（中略）主唱帝制論者以現時列强忙於歐戰之際遂以爲改行帝制之絶好時期耳如曰變更國體一節亦不釀起何等變亂之事吾輩外人决不能信要之日英俄法四國之忠告誠爲綮中中國時局之言袁大總統務須容納友邦之忠言爲要也云云 
　　北京電文京報　英文京報載辛博森氏之論文云十月二十八日日本駐京代理公使偕英俄兩國公使至外交部正式忠告中國政府謂中國現在謀更變國體將來中國大局或因此擾亂危害遠東之和平請暫緩進行云云中國前此任其良友大聲疾呼而不顧復自陷於困境此吾人所爲深惜者也中國（中略）自武昌起義迄今爲第五年最應注意各種事實略有數端特列舉如下以供讀者一研究焉　一總統與退位皇室比鄰而居任舊皇室佔據中央宫禁全部每日舉行禮節於總統之地位殊損威嚴應即將清室遷出總統府即遷入該處然此舉必須款項　二中國不能實行中央集權之制度彼法學家所建議實不知中國之情形不過爲學理上之研究而已中國實應以省爲主體擴張各省之權力省議會應重行建設使有活動之能力並負擔責任如丈量地畝及徵收地税等項人人皆知此爲中國財政之根本也　三中國立法院斷不可按現在之方法選舉須詳查中國社會之情形實分新舊兩派舊派熟悉本國社會及農民軍隊之情形新派會受西方教育知世界之大勢及通商口岸之情形立法院中須融和兩派人物之意見使之合力停行　四中國今日徵税之制度實不合法律並無立法機關之許可財政训時常諭令徵收者商人皆有抵抗之理由蓋彼非合法之定例不過如佔據敵國土地之軍人所布之命令而已　五中國今日之軍制並非保護國中治安之制度不過注意邊防如滿洲駐防之旗兵今以北軍代之而巳現宜速革此制度以全國警隊之制度代之　六各部宜即刻與各外國顧問組織研究會各隸屬於本部並速將古德諾之事件取銷　七宜創設統計表如日本之辦法將各省及全國各項支出收入之經費若干公布宣示於衆　八當危迫必要之時與總統以特權按法律定爲特制如古羅馬共和國之秉國政者當内亂之時由議院按法律制定與以特權　九用開誠布公之政策勿再蹈互相欺罔之弊設中國欲於今年年内逃免爲外國保護國之厄以上各條實最重要之良劑也雖然中國固能自爲其所欲爲或　自列爲近世强國之一或各醉夢顚倒如今日永淪於無物今日爲中國政治上之生死關頭此則在中國之自擇將來自然有相當之結果也 
[長白軍警衝突案之了結説]  
　　奉省長白縣地方日前有中國軍警與日本憲兵等互爲衝突一節已迭誌前報茲據本月二日北京日刋新支那報載云長白縣中國捕盜營兵勇與日本憲兵衝突一案當經中日兩國當道折衝交涉之結果日本所要求之條欵已經中國當道承認一切於是此項交涉遂得和平了結聞要求承認者凡有六欵　一罷斥行兇之兵勇二宜將該營長官嚴予處罰　三對於日本憲兵之被害者特給予慰恤費一百元四須用正式公文以表謝罪道歉之意　五惠山鎭長白縣中間應准日人架設電話線　六捕盜營駐紥地點應行遷移他處 
[交通部今後之鐵路計劃]  
　　交通部梁崧生總長以借欵築路本非得計惟各幹線緊要建築者不得不取借外資現今各路幹缐已相繼告成今特决定嗣後借欵修路除巳訂合同及業經計議者外其餘一律不准再行取借外欵此處亟應籌畫者如下　一訂约之路線應如何分期興辦一鐵路人材應如何儲備　一巳成之路線應如何整理　一接收之路線應如何妥籌歸併辦法　一未興工之路線應如何籌劃進行 
[紀津浦南段近事下關特約員]  
　　津浦鐵路南叚辦事處因參案結果内部須大加改革處長葉道繩前以嫌疑留京備質其職務曾以領袖科長兼代平政院裁决葉應付懲戒刑事嫌疑已經洗刷上月回南勾留一星期於二十九日北上以備傳問 
　　南段總局時代事在創始規模頗大全路通車後更爲辦事處較前略爲縮小然仍用員司四五十人開支甚鉅現因整頓路政起見處中人員大加裁汰只留四分之一約十數人在銓衡中有云須候葉之懲戒决定方始實行 
　　南段營業在元年間每月三十餘萬元與北叚頡頏自經兵事繼以歐戰又有山東之役其營業遂日見萎縮現每月只七八車貨收入八九萬元 
　　膠濟路由日人經營以來津浦南叚大受影響以前德人握權亦同此現象唯當德日接續之交當局者未能確立不㧞基礎爲足嘆惜也 
　　膠濟路之戰勝有三原因（一）關於特種大宗貨物格外減輕運費（二）應接商民和平周到實行其營業主義（三）關税簡略無貨捐之繁累 
　　返觀津浦適與之相反在六月間税務處商同交通部擇定數種貨物減輕運貨行之不及半年於上月復奉文槪行停止另頒新章程照矣各站員司縱有熱心營業者而多數之官氣依然存在待人接物自然傲慢貨捐一事全路所用人員不下數百人税率繁雜不能迅速皆南段營業衰敗之因 
更有進者在南段數百里内全爲軍事重要區域徐淮泗潁等地皆駐重兵徐州有張上將坐鎭蚌埠有倪上將行轅營業事項常與軍人交涉至商業以和平爲第二生命見糾糾武夫之槪不覺縮步不前故暫時之南段營業决無發達之希望 
　　南段辦事處房屋原在下關賃住民房浦口新築閎大車站工費至四十餘萬元建築至五年之久今春竣工辦事處及交通銀行均將遷入方在凖備 
　　南段本有小輪七八艘輪渡未成之前以備航渡現决將較小之輪五六艘出賣稍大者二艘已出賃商家矣 
　　浦口碼頭貨棧爲路局建築者合有二十餘處市場雖奉中央振興命令仍然如故近日整理官洲調驗契證不知何日辦清有浦口市場軔興公司者以資本五萬元租地建屋皆三樓三底僅開設一旅館生意不佳房租屢減又有一公司建築小房屋尙未竣工或可賃與路局人住不至虧敗浦口市場與浦口鎭間之小火車停止已有一年前數月馬路告成行使人力車乃有浦口鎭捐一道車站復捐一道此人力車亦不能發達矣 
[江西之紙幣禍（俠平通信）]  
　　江西省城官票充斥市面商家往來有錢皆紙至其地者幾有不類人間之歎雖間以商店錢莊爲消納之地但僅可收入而不能使出長此以往亦何能代負此無盡之責蓋以官廳徵錢改洋納税已多不受銀行兌現未見實行議者早知江西紙幣如贛江之水終有一决莫救之日不謂今日已至其時矣 
自改變國體之事急金融界大起恐慌銀根吃緊無地不然江西官票本爲社會所嫉視以此影響所及價乃益落初時千文官票尙作銀元三角八九分今則愈趨愈下一元之銀元竟可兌官票三千文商家因此大受損失基本較薄之店因虧折倒閉巳有數家各行店不勝其苦相繼公議不受官票改用洋碼官票之銷路益窮而市面之險愈甚近日大似一有錢無市之世界焉 
　　各業職工帮夥亦因錢價低落百物騰貴大有斗米千錢而不可得之勢乃以前定薪數已不能度今日之生活一律要求加薪或改洋碼甚至要求不遂因而同盟罷工者亦時有所聞最可憐者一般肩負小販勞働之小民一日勤苦所得之數昔日尙可營生今則不足以資生養牛衣對泣慘不忍聞頗與今夏贛江被災之難民相類甚至有因此不得度日而輕棄其生命者民不聊生至於此極誰之咎歟 
　　商家連日奔走呼號舉城若狂官廳初猶不聞繼以商會迭次開會請求拯救猶有疑爲奸商舞弄所致官票不任其咎者以致市面險象環生更有無知愚民傳播謠言謂官票之賤由於國體改變禁用民國紙幣之故不肖之民因緣附會而人民之驚皇更莫可名狀矣 
　　戚巡按見人民如此窘迫岌岌不可終日不得巳允撥現洋二萬元作維持官票之用奈官票額數達五百餘萬區區二萬豈僅杯水車薪之比决不濟事且恐此二萬元一經兌完無可善後徒加增人民驚擾故商會已一面將二萬元不足維持官票之理由呈覆公署一面電達政府及旅京贛人請求中央撥借三百萬元鉅欵收回官票以維現狀擬以本省附税作抵苟天相贛人中央必有以善其後也 
[紀奉天燒商通匪案]  
　　奉天著名巨匪藍六攻破桓仁獲贓甚巨警報到省當道以該知事費光國事前旣失於範事後又聽其逃颺其爲縱匪擾民已可槪見除將該知事撤任外一面飭委前莊河知事王濟輝接署並飭該知事懸賞購緝務期獲案嚴辦此信一傳藍匪知桓屬不能容身携贓率黨竄至通化八里哨有夥黨麻子楊者殘忍不下於藍匪分贓亦鉅詎料日前麻子揚竟被柳河趙知事設法拿獲據供此案牽涉燒商茲紀其大略情形如下　永春源燒鍋財東董　掌櫃宋維聖宋煥武因麻子揚曾在永春源充當砲勇二年更兼藍匪竄至通化八里哨時曾由麻子揚與鐵靠山先與宋維聖換帖遂令其不必逃避代爲預備子彈一千粒又由藍匪交桓仁票一千元託其購買時藍匪在彼並未搶掠後麻子揚爲永春源留住並改名李有亭寫具圖書信二封　交山城分櫃苗秀相一投海龍王德興麻子揚遂將所得洋二千餘元交董　宋維聖保管嗣經柳河縣趙知事探悉派團總袁德潤訪拿由海龍六八石李區官將麻子楊交出帶縣迭訊供認屬實並由董縯等供認前情不諱詳報巡按使後張使以案情重大飭解東邊道署審訊查此案關係燒商通匪旣有麻子揚等口供且有圖書信件作證故永春源通匪之嫌疑難以洗刷至此案如何結果則尙未之知也 
[紀贛魯兩省之代表選舉]  
　　江西　十一月一號贛省舉行國民代表投票選舉午前八鐘齊集軍署奏樂歡迎九鐘後將軍巡使蒞場監督開始投票首由招待員引導各選舉人分班入場依法投票迨投票完畢時已鐘鳴二下遂開午膳休息三句鐘開票計得票者九十九人比較多數以得二票以上者當選計當選代表宋育德等八十一人茲將當選及候補人姓名票數錄卜當選者宋育德曾秉鈺各七票袁璘六票譚毅周爾壁楊緒昌龔士材各五票秦鏡中涂翀鳳高巨瑗　顓周九齡程時燡梅台源華垓梅光遠梅汝鼎楊士京段笏吳衍任熊鈞夑劉𦬊鄒世傑勒紹桓馬鯤柯祖梅謝湘章甫章福宗各四票包應昌何煥奎辛際周程臻李國梁吳肇映劉善宷謝士鏞裘兆　張善猷鄒祖祥王子庚文和梅士煥龍欽海花丞唐棣劉夷清孔紹堯羅綱領徐士修戴秉清黃裳吉余國琛吳寳田劉洪聞邱壁葉先堪梅之樹盧兆梅傳國俊邱珍邱配嶽劉夑邦温大猷鍾繩武洪炳余宗煌陳永　劉載庚余彭齡張捄龍鶴言陳志喆各三票鄒凌　胡懌漆璜洪嘉興饒士敏趙寳鴻張景江黎呈銓各二票候補者林金龍黃福頣雷光煒張家鼐郭文濬文彤石慶麟熊紹璜李錦煥黃甲羅文蔚羅家衡饒士勤饒有容邱冠棻李養元文景潞蔡邦　各一票 
　　山東　國民代表選舉大會於昨日上午八時起舉行先全體拍照後卽挨次投票午後二時開票茲將當選人姓氏錄下　王鍚蕃馬潤田冷利南劉樹棠張文斌李永　許　世曹葆樹蕭仁麟張錫第李應壽王英蕚楊紹文侯承恩王常寳劉綏忠丁惟魯彭占元孟繼縝于普源石金聲高臯言邱三魁邢延慶邱錫光范昌麟崇厚趙完璧尹式豐王化豐張玉庚王思文楊啓照丁慶長宋恩曉謝瀛昱温鴻漸朱鴻鐸趙培修齊慶組杜尙楊萬選孫寳怡戴春城韓聨基王景禩張志果高鶴立劉鴻鈞趙彭年武銘高白迪勳宋承霖蔣述虚王壽昌林修竹金瑞錫黃家瓚金挺華李實清孫維璧孔昭諤嚴書勳孔令偉侯坤一李駿文朱沛光郝兆森鄭振軒李矅劉毓楨孔慶　汪志誠崔錫祺李元亮劉慶伸韓鏡蓉吕作孚茹恩彬劉毓湘王元之張文瑩張泰業張迺燻王寳銅姜修梅秦鑑湖和尙本王懷周莊恩澤程道周孔憲泰徐桂軨劉統亮馬雲程張鋐李鳳桐李聨杰孫蔭久周保安關家驤鄭鶴年張延華王麟甲高昌祺李震一何福生 
[湘省之茶米問題]  
　　米　兩湖米捐局巳由當道委定嚴財政廳長爲總辦陳寳熙爲會辦籌辦一切查該局歷來係湘卾兩省合辦各設會辦一人鄂段使所委前湖南銀行監理官唐人寅爲鄂會辦已於二十八號到局視事總分各局定於十一月一號完全成立正式開幕前陳會辦原欲以各地釐金徴收局帶徵不另設局以節經費茲經總會辦核議以米捐事務極繁帶徵恐有遺誤故决定除長沙省河米捐局事務較簡准由省河釐局兼辦並裁減衡州齊虎口兩局外其餘靖港蘆林潭株州岳陽藕池口五處仍設專局徵收至徵收數目向例每石收錢五百文外附加農會捐錢十文茲因湘中釐税一律改徵銀元米捐未便獨異特擬定本届徵收米捐改爲每石收洋四角外加補水洋十二文附加農會捐應仍照舊除將局中一切編制及取締輪船載米各事宜分别詳報咨行外業經撰擬告 
示不日即可宣布矣 
　　茶　湘中爲產茶最盛之區輸出品亦以此爲大宗本届巴拿馬賽會湘茶得有優奬之名美日等國及中國各省向湘省徵求茶種者絡繹不絶沈巡使以此種固有實業亟應提倡擬在湘中設立茶葉講習所研究茶葉之裁種培製裝箱選種等法俾得逐漸改良因將擬定章程咨報得敎兩部並委任總文案朱運昌及索科長二人爲籌辦委員聞該所内部組設槪照部頒實業講習所規程辦理先設兩班每班定爲六十人其常年經費預定每年需洋八千元决定在徵收茶釐内附加預定湘產每年出口二百萬擔每擔附加學校捐十文約共得二萬串以八千元爲講習所經常費外餘款撥爲該所辦理茶葉園及關於茶葉一切事務之用該所畢業期定爲三年陸續補招以期養成多數茶業人才因其經費係由茶商擔任故該所學生專收考茶商與種茶各戶子弟並定五年上學期招生開始辦理云 
地方通信 
[蘇州]  
　　吳縣知事鄭重防　　吳縣孫知事以近來盜案迭出捕務重要特購新式划船四號分往二十七市鄉輪流梭巡以防賊盜并委帶領該船之隊長一員分隊長三員隊長已委定警廳偵探隊 
 
 
 

Page 7

 
 
長潘　俊兼充分隊長由潘保薦蕭奎龍秦愛生李裕生等三人各領一船惟尙未　孫知事正式委任 
　　縣運動會職員名單　吳縣全縣學校聨合運動會定於五六號舉行早誌前報茲將該會於四號開會時推定職員列下 
（會長）蘇常道尹殷獻臣縣知事孫少川（幹事長）章伯寅衛顧德（會計部）龔鼎顧子怡（文牘部）朱遂頴聞琴史方涵之馬望屺（庶務部）李叔良張叔美王昕東陸友益潘振霄陸雨庵祝伯騏宋銘勳彭禹言陸寄社章小洲孫郁文莊馨吾潘伯奎蔡仲克張潤溪徐鏡寰杜魯林袁幼辛徐鎭之王佩周金蓉初馮公湛王惟一錢柏蔭胡友白沈禹襄趙杏生張安雅（運動部）馮潤身謝劍新章漱雲沈公寰王養士陳仲禮働家彭懷玉（衛生部）朱夢梅王拙存楊濟之陳欽溱（新聞部）樊少雲陳迦仙王啓玉程冠卿陶詠詔陶子揄全南屏（公正員）陸佩萱沈屏周魏旭東陸筱垞何芝卿陳玉崙祁伯源戴汝楫 
[鎭江]  
　　組織畜牧公司　鎭郡紳商陳子祥劉子良陸漢臣等在城内白蓮巷組織一畜牧公司定名興益公舉陳子祥爲經理籌集股本六百元分百五十股爲開辦之資俟辦有成效再行推廣其辦法以營業而兼慈善性質先行開設磨坊所磨麵粉以平價售與貧民磨下麵麩即爲飼養食料洵提倡實業體念貧民之善舉也　　逆子亂倫紀聞　鎭郡南鄉邵家村之邵大五兒素來品行不端上年與族妹通姦竟欲侵佔爲妻經該族投前丹徒地方檢察廳告訴判處四等有期徒刑一年去冬釋出後又與該族某氏私姘經氏夫邵某訴知大五兒之父邵永波責令斷絶往來詎大五兒不但不遵反向乃父用武經鄰右勸散事爲大五兒之叔邵永浪在城聞知以大五兒亂理滅倫竟敢動刀忤親遂下鄉欲以家法懲治大五兒全不畏懼亦欲向叔用武邵永浪氣忿難平聞已於昨日投縣提起告訴矣 
　　盜匪殺人越貨　南鄉蘇家村江連松家於昨夜被匪衝門進内刧去衣物等件並將事主某左腿打斷立時斃命經村人聞聲出捕當場擊斃盜匪二名報經章知事隨派沈承審員偕同書記檢驗員勘驗一面嚴飭幹捕法警跴緝餘匪 
[杭州]  
　　常玉路籌欵之内容　常玉兩邑士紳公舉沈黃兩代表晉省協議築路籌欵一節已誌昨報茲悉前次開辦路線股已集成四十萬元浙路湯理事長派林大同爲工程司贛省戚民政長派黃融恩爲經理雖附屬於浙公司其招集股份興辦工程各項實具有獨立性質此次滬杭甬路局繼續勘築　否於常玉山另設一鐵路局爲最緊要問題　經費一層雖有公欵補助究非　商協籌不足以觀厥成應如何定限募集亟須詳加討論以上諸端已禀陳屈使並與林工程司曁鍾局長商議矣 
　　錢業組織新公會　省垣錢業現擬設立公會爲各莊經理公共會議之場至柳翠井巷之錢業會館則作爲評議錢市之所其内部組織均仿上海錢商公會辦法推舉總董一人副董一人如 
有新立莊號須將股東姓名資本若干經理履歷報告公會經總董之許可方得登場上市現已推定晋泰莊經理吳位西君爲起草員先擬公會條例辦事規則以便禀請官廳備案 
[南昌]  
　　財政廳裁員減薪　贛省財政廳因每月按照預算應減去經費一千四百元致有裁員之舉現在濮廳長除將舖捐所裁併外又將公債處辦事員裁去四人惟此項員司薪俸甚㣲舖捐所裁去經理一員月薪四十元公債處裁去辦事員四人月薪共一百二十元統共祇一百六十元照預算表不敷尙遠而料長科員月薪雖厚均不可裁故又在雇員一方面着想近擬再將各科雇員酌量裁減十六人其科員中辦事不力者或令降等俾得稍事節省以符預算 
[湖北]  
　　祭典派差之申禁　前清各官署於各廟祭祀所用牲牢例向屠戶派差改革後已懸爲厲禁詎湖北遠安縣知事於關岳廟春秋祭品擬仍飭屠戶承辦不另開支經費特詳報財政廳核示茲奉批示以祭費派諸民間最爲惡習故改革以來所有一切陋規無不悉予豁除凡官廳承辦各項祀典所需物品必須籌定的欵照市給價購買不准再有絲毫苛擾原所以杜絶宿弊蘇息民困今據詳稱該縣各廟所用祭肉當歸屠首經理由各屠戶分認承辦官紳不過臨祭而已似此積習相沿　同成例非特不足以昭誠敬且復成何政體率請照轉殊屬荒謬已極即此一端可見該知事蹈故襲常難　言治矣應即嚴予申斥仍責成該知事速將前項陋規趕緊出示曉諭永遠禁革錄稿報查此後倘敢重蹈覆轍一經查覺定干重咎不貸致祭各廟費用每届實需若干務必酌定確數仿照各縣辦法均在收入地方税項下籌撥支給分晰詳候核明彙報仰即遵照辦理云云 
　　警費附捐之緩行　漢口警務經費不敷支消由段巡按飭由商會邀集各帮會議勸令於原有貨物税項下每正税一串抽警捐五十文各帮尙未承認而商會即以議妥詳准巳定於十一月一日實行徵收乃前日巡按署據浙寗等十八帮商人電禀云此案係由商會依據少數會議朦詳並未全體承認等情段巡使以 
武漢僅隔一江如有意見儘可繕具禀陳乃以十八帮名義率行電禀未免造次惟商情困難亦應體卹當飭財政廳轉飭漢口貨税徵收局准予展緩半月實行並令江漢道尹查詢發電原因調停商帮與商會爭執速籌可恃的欵接濟警費 
雜評一 
[江西之紙幣禍（默）]  
　　虚弱之人百病叢集平時無風寒霜露之侵雖病尙能自持迨一旦加以外感則舊時之病一一發現而益覺其苦痛今我國之商家金融阻塞捐税繁重市面蕭條利權外溢可謂百病叢集矣而其病之最甚者紙幣是也然在無事之時猶可勉力支撑敷衍營業設再加以人心驚擾謠諑繁興則凡舊時所有之苦痛愈覺不堪承受如江西之紙幣禍至今愈見其烈面皇皇然若將不可終日者非即其一證乎是故今日之商民無他求但求國家無事而已矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[去年江海關貿易情形之大要]  
　　海關造册處編造之中華民國三年通商各關華洋貿易册現已出至中卷在（計共八本上眷一本中卷五本下卷二本）是卷所載自上海至溫州之貿易情形頗爲詳晣報紙篇幅有限不能一一轉錄以供留心商業者之研究惟是卷中所列之江海關實爲通商最大口岸其區域雖限於一隅而關係實牽及全國記者用敢摘其大要以告閲者惟罣一漏萬知不能免尙祈諒之 
　　税課　子口税較上年盈銀一萬六千兩其餘各項貨税大爲見絀僅進口税一端已約短一兆兩其中三分之二係懸英旗曁德旗者數居六十四萬兩之多再以此數分計英國則佔六分德國則佔四分以故船鈔亦因之少收十萬兩左右復進口税與出口税共絀四十七萬兩洋藥税釐約減五成此非受歐戰影響蓋因烟禁已嚴故遂減少耳 
　　洋貨　由外洋運來及由各口運來者估値約共銀二百四十一兆兩較上年約絀五兆内中洋藥一項計絀三兆六十萬兩是年洋藥之進口比上年減少六成原色布白色布比上年少二成五標布少一半有餘日本斜紋布原色布則遂增加而日本標布反減三成印花布則增加至三成七俄國印花布增加二倍織就花布增加一培半至棉布類是年總估値有一百兆兩較上年約少百分中之三分五染色布尙見旺銷其中之花絲羅緞尤爲流行黑色素泰西緞亦暢銷絨貨則逐年鋭　殆已不能通行五金類鐵　角並鐵廢搓絲段曁馬口鐵均增多鐵片鐵版則減少鍍鋅鐵片亦減四成煤油生意極爲發達靛青及五色染料以德國運道不通遂致斷絶糖觔比上年减四成臺灣糖及德國紅菜頭糖毫無進口木料遽增一成五各種機器亦比上年倍半之譜至洋貨復出口往通商口岸者微見短絀而原色布原色粗布曁印度棉紗頗見衰落麫粉復出口比上年約絀六成僅有九萬二千擔海帶盈一成七純碱盈三成二五色染料絀二成五 
　　土貨　是年出口總估値銀二百三十三兆兩比上年約絀三十兆棉花出口計絀一成五此蓋受攙水之影響也紗廠運紗出口本年有七十萬擔較上年盈五成原色布出口五十萬疋較上年絀十萬疋豆類檾麻頗見短絀生牛皮亦見遜機器麵粉出口四十萬擔較上年約增二成五綢緞自歐戰發生立見阻塞機繅絲運銷美國者比上年加一倍歐洲各國則減五成土經絲及野蠶絲大見短絀紅茶出口幾增四倍磚茶則減二成一其運往歐洲並亞細亞及阿非利加各埠大半係屬綠茶惟自歐洲開戰業此者即大受影響至　杪尤覺蕭條其生意之壞實爲近年以來所未有 
　　内地税則洋貨入内地之子口税比上年多七萬二千兩土貨出内地之子口税則少一萬一千餘兩内有蠶繭一項少收四千八百兩 
　　船隻本年進出口噸數較上年約絀五十萬噸下半年歐釁旣開各國船隻均漸減少而往來長江各埠之噸位似覺增添沿海出入之商船於歐戰初起時徵被殃及至後五個月則反見增多此一年内以處中立國之地位言之尙稱穏健 
　　旅客　按滬寗鐵路搭客表是年人數有五百四十萬之多其往來蘇杭之小輪搭客則較上年增至二十二萬一千餘名可見華人之以舟行爲舒服矣 
　　金銀　本年進口共値銀三十三兆二十萬兩較上年約絀一半其中由外洋運進之金最少歐洲計減十七兆日本之金圓亦大見絀條銀寳銀由外洋運進者較上年不及一成所增者僅南洋一帶之金幣而已其由通商口岸進口總數共二十八兆五十萬兩較上年盈一成出口總數核値四十三兆五十六萬較進口約盈十兆兩至運外洋出口之金銀本年總數計値二十六兆五十萬兩有餘較上年幾至加倍美國購去金條計値四兆日本則有五兆五十萬兩銀條運往通商口岸較上年減少四分之三銀幣則大加增較上年盈二兆西國各銀行自宣戰後悉將現銀現洋收儲不放寳與商務大有關係也 
　　藥土本年進口印土共四百七十二箱復山口往香港者共八百二十九箱又一小箱往通商口岸者四十六箱内有四箱係往膠州其餘皆運赴汕頭本口銷出之數共三千八百八十一箱又二十五小箱本年貿易情形據新沙遜洋行所述一二兩月生意極旺價格愈漲愈高至三月忽而復舊生意鋭減夏季竟無甚出入至年底業此之華商將其購存之士大半售出後始稍活潑 
[税務處減輕土布税則]  
　　上海總商會奉農商部第一零五二號通飭云准税務處咨稱准貴部咨稱據江蘇通崇海泰總商會禀稱沙布行銷東三省從前總額有十六萬捲之多嗣瀛布出現節節退化近年益甚非改裝輪運不可輪運非減輕土布税則不可請將海關土布税則改照常關税則修訂等情應否量予核准以維商業咨請查核見復等因前來查江蘇通崇海泰總商會以土布在東三省滯銷禀請將海關土布税則減輕照常關税則徵收自係爲暢銷土布起見際此　用支絀之秋關税本未便輕易言減是以該總商會前次請求當經本處核駁有案惟東三省自滿韓邊界通車按照陸路通商章程辦理以來今昔情形不同去年日本棉布之輸入安東者比較往年巳增至十倍之多而營口由輪船民船進口之土布均逐年遞減若不量予維持誠恐有江河日下之勢茲經本處酌定自本年十二月一日起土布由上海裝輪出口其税率每百斤改徵正税銀一兩復進東三省各口再徵復進口半税銀五錢其他各口進出之土布亦應照此辦理以歸一律經此次減税後各布廠亟應力圖改良並用機器織製以輕成本方能佔取優勝否則所出之布或成本過重或不合時宜仍難與洋貨爭衡咨復查照轉飭各商會遵照等因除批示該總會外合行通飭各總商會轉知各商會一體遵照可也 
[學生賫志以歿]  
　　尙文門内尙文路某姓之子年已弱冠向在西門外某學堂肄業行將畢業近該學生欲赴美國遊學屢請其父給予川資學費乃父因爲數過鉅躊躇未决詎該學生已與友人相約乘輪往粤再謀赴美行至中途該學生竟蹈海而亡其友抵粤後當即發信來滬告知其父現其家中已於前日設座招魂親友聞之莫不悼惜 
[歡迎美國醫事敎育代表]  
　　美國煤油大王洛克非婁財團派遣代表來華籌設醫事敎育日前已由津來滬江蘇省敎育會以此舉關係敎育深致欣矚先期函致各代表定於十月五日開會歡迎前日届期下午三時代表三人由青年會書信委辦部主任羅冰生君偕同蒞止遂即鳴鈴開會由副會長黃任之君及醫藥會代表江蘇省立醫學校校長蔡禹門君先後致歡迎辭次即代表中之霍克金斯大學醫學科長惠爾思君演説叙述來華宗旨爲受洛克非婁君之委托調查中國各地情形擬設大學數處以謀發達中國之醫學且謂醫學重在實驗必須設備完全方有裨益將來學校成立須交中國人自辦該團並無其他用意云云次由敎育專家白太洛君演説在美經營南方敎育之事蹟謂入手辦法甚奇不先敎小兒而敎成人先設學校而先辦社會敎育不先講與人聽而先做與人看迄今地方風氣日開而生活亦漸有進步等語旋黃君致答謝辭乃款以茗點主賓隨意傾談至五時後始盡歡而散是日與會者皆醫界學界知名之士由會訂邀共同延歀洵一時盛會也 
[破獲蔭餘里黨人機關六誌]  
　　法捕房　目黃　榮沈德福等於上月二十三號晚破獲蔭餘里黨人機關拘獲唐耀輝等四十七人解經法公堂預訊各情已五誌前報前日捕房又將未訊之二十餘人續解公堂經聶讞員會同法副領事德　升坐特别公堂逐一提訊供詞錄後 
　　方玉山供湖北漢陽人從前做手藝初次光復時在安徽寗國府當兵去年七月來申先住法租界文德里五號住注個月今年正月遷住八仙橋春華小客棧内二十三號下午四點時在法大馬路樂賢樓啜茗唐耀輝到來叫我至蔭餘里當兵未説攻打何處亦未給我物件 
　　陸定山供江西九江人前清在閘北警局汪大人處當差陰曆七月二十八日由北京來甲住華龍棧是日往蔭餘里找友于挺廷與之遇見向伊借洋一元當時唐即呌我吃飯飯後呌我寫白布襟章十餘張不知何用至攻打警局一切情事均不得知 
　　任正何供湖南長沙人前在製造局充寫字已歴八年至民國元年因兩目不明即行停歇至西門外大新街華豐織布廠執業蕭國卿向不認識祇認識曾有林白布襟章由曾在西門外萬生橋地方交我惟秘書長不知何人所派攻打警局之事實不得知 
　　唐德記供湖南湘鄉人九月初八日來申住小客棧内每日做小工度日此次由劉紀德介紹認識之唐耀輝呌我至蔭餘里欲做何事並未對我説明 
　　李得興供長沙人來申三年前在楊樹浦恊豐紗廠做工現做小工曉間信在華興路十八號門牌是晚我在八仙橋遊玩遇見一素不認識之老人喊我至蔭餘里當兵我即答以困右手缺一大指不能當兵伊即派我燒飯及到蔭餘里後始説出欲打高昌廟 
　　縢星州供長沙人今年四月來申在楊樹浦協豐紗廠做工曉間即住廠内是晚八點時在八仙橋小茶館内啜茗唐亦來啜茗因係同鄉故此講話伊即呌我入革命黨當兵後於十點時至蔭餘里 
王桂全供蘇州人向做成衣匠住蔭餘里三十入號樓下唐住樓上見過二次並未與伊搭談是晚因腹痛早睡並非與唐同黨 
　　王招生供蘇州人向在英租界妓院内充廚司三十八號房屋我爲二房東唐係前二房東葛順興之三房客湖北人開萬全堂之殷姓於四個月之前借伊居住我於是晚十一點時回家見樓上人數衆多卽向妻子詢問據説躱兩旋向唐詰間唐答明日即往某處開礦人數衆多已打照會故此未報捕房 
趙仕清劉德元徐飛龍陳子甫趙阿新周榮同供浙江温州人向在浦東漢陽碼頭扛煤炭是日午後有認識之甬人剃頭司務姜姓來説呌我等到南京鐵路上做小工我等信以爲眞於晚膳後七點鐘時渡浦由姜領到蔭餘里姜説今晚天雨借宿在此明日動身後至半夜即被探捕拘案 
　　朱阿照郭瑞卿陳振會同供浙江温州人是晚因見趙仕清等六人由姜姓領往南京做小工故隨趙仕清同往　被拘案 
　　胡阿友供在石暉港扛煤炭是日走過蔭餘里門口有認識之數人呌應即被探捕拘案不知何事 
姚廷福供温州人在石暉港扛煤炭是日天雨停工至虹口取物回來走過蔭餘里聽别人説往南京做小工故即隨往被拘 
　　蔣恆卿供湖南長沙人來申四年前在劉福彪部下當兵前年七月退伍現住虹口鄧脱路三百五十三號門牌做外科醫生二十四號早六句鐘到馬立師馬安里七號劉姓剃頭司務處診病索欠在途被拘 
　　林海濤供江西萍鄉人前在蔡道台署中當送信差使現在浦東十八間地方賣牛肉二十四號早到南陽橋買牛肉走過蔭餘里被拘 
　　王少華供長沙人做牛肉生意九月初八來申住英租界客棧内是日往南陽橋找買菜鄉人劉有卿索欠回來走過敏體呢蔭路被拘 
　　楊裕平供安徽潁州人光復時來申住虹口胡家木橋一百四十四號門牌先以敎讀餬口後在住屋隔壁肉店管賬失就後與李老三同賣蔬菜是日早晨往南陽橋南陽中里友人處借貸回來走至殺牛公司相近被拘 
　　余炳仁供湖北武昌人來申四年在虹口湖州路一百七十六號做餛飩店生意二十四號早往南陽橋找尋魏德成索欠在途被拘 
　　周仁根供湖南人由壽州來申找李李桂春聞在四海萬福樓啜茗即往尋覓在途被拘 
　　陳玉林供湖南湘潭人於光緒三十年來申在製造局練鋼廠做工前年六月因二次革命停歇後回家今年四月來申住南碼頭錦裕里三十六號友人家日間在太古碼頭做工是晚九點至南陽橋小飯店找尋李甫生索欠回來走過八仙橋被拘 
訊畢已鐘鳴六下中西官判一併交捕房帶回管押候訂期帶堂核奪 
[因賭糾葛案辯論終結]  
　　四川人陳原玉董雲招與直隸人陶新福及同鄉人陳鴻猷（即陳貴榮）劉範卿等因賭糾葛在公共公廨涉訟業已研訊數次前日午後美副領事畢君又乘坐馬車蒞廨捕房刑事科代表牛門律師曁原被代表律師均各到堂至二點三十分鐘由原審官聶襄讞會同畢君升座正式刑庭復訊先由見證西人譚華（譯音）上堂證明前堂被告陶新福否認之照片實係陶所攝之小影並經美商勝家公司西人上堂證明被告劉範卿常代該公司經售縫紉機器已歴多年素來誠實供畢即由被告代表費性惇德爲理羅傑穆安素四律師相繼辯護咸謂原告所控旣無充分理由亦無切實證據决不能確定被告爲犯法應請堂上察核全案供證以定被告是否犯法並經捕房代表牛門及原告代表禮明兩律師與被告律師互相辯論至鐘鳴六下中西官以案經辯論終結判候會商妥洽再行定期判决 
[殺人越貨案改期訊究]  
　　匪徒沈阿福（卽烏龜阿福）係伏誅巨匪沈桂林（即廣東桂林）之同黨曾於去春在新閘大沽路福壽坊里口糾黨持械截刦女子唐毛媛値洋一百六十元之金鐲並開鎗擊斃唐姓飯司吳永昌逃匿法租界近爲法捕房中西包探將沈與同黨李金標李仁卿一併緝獲業經公共廨提回訊供管押在案昨晨復由捕房解案請究會審員王肇之君商之德領師君判均帶回捕房着於下禮拜六解案核辦 
[通州偵探扭住盜匪]  
　　盜匪通州人唐新嘉近在南通縣紏黨持械夥刦陳福善黃學詩及沈徐氏家衣飾現洋逃至滬上匿跡公共租界經該處警廳偵探張立才追蹤來滬於前日在途遇見扭交四百九十四號華捕帶入捕房昨晨押解公共公廨經中西官略詰一過判仍還押候下禮拜六正式預審 
[禁錮施用迷藥之匪徒]  
　　匪徒周林發（即小奉化曾與現押西牢之王小和尙於本年五月十一號在新北京輪船上用迷藥將同艙婦人王沈氏等迷倒捋取王沈氏値洋三十三元之金戒一只逃逸業經包探緝獲解送公共公廨訊供收押在案昨由捕房帶同在押之王小和尙到案質訊屬實判王小和尙仍照原斷還押周匪押西牢四年示儆 
[華法電車用人之嫌隙]  
　　法租界電車票人近與華商電車司機人忽起衝突當時華商電車四號查票員顧鑫甫及四十號司機人某甲均受屈未伸前晚九時許四十號司機人在小東門外民國路遇見仇人即喚巡警拘拿又起衝突該巡警立鳴警笛由隣崗到來帮同將法界電車八號查票人及二十九號司機人拘住送至第一區二分駐所由警佐申送警廳留候核辦昨晨法公司大班西人即禀明法總領事咨請特派交涉員轉飭警廳長傳集雙方迅行解决將人證交保開釋一面由法公司内某西人至華公司與陸總理而商解决辦法當經聲明嗣後雙方不宜以武力相持如再發生　突之事均須懲處等語陸總理當卽函告警廳徐廳長轉飭司法科略予詰訊遂將二人保回了事現兩公司均加派悮機及賣票人每車兩名華公司並請警廳飭知該管警區每車各派警察一名隨時彈壓法公司亦請法捕房撥派華捕隨車照料以免再有意外之事 
[押店同業之衝突]  
　　華界押店一業前經工巡捐局查照前市政廳所議取締章程繼續進行責令各押店納税領照方准營業如須遷移並着報請更換以杜冒替厥後由該業同人集議自定營業規則如有添開及遷移須照典章與同業距離若干家禀准官廳立案備查在案茲有亨泰押店欲從紫霞路遷至大東門外吳家弄口放大店面已由店主具禀工巡捐局請求換照然其同業未經允洽昨由植泰押店主於下午邀請同業至潮惠會館當衆公議以决是非嗣因亨泰店主出言不遜以致用武兩造俱受微傷適是日該會館董事亦因事會議聞聲喝阻並即嗚警將兩店主及在場之茂興店主等一併帶至一區警署旋由該業領袖代表等數人投請具保出外以便調處董警正准暫保出候查明衝突原因呈報警廳核奪 
[南匯扣留遊兵]  
　　水警第一專署第四分署長李蘭亭於陰曆九月二十二日率領師船開往南滙巡查是夜駛至該縣西門外護城河見有無錫快船一艘船夥拖縴行駛甚速李分署長因在黑夜當即阻止上船盤詰該快船内共有搭客六人均操湖南口音向之詢問語甚支吾當將該船扣留一面將乘客六人解至南滙縣署經馮知事訊得該六人均是已革遊兵判暫管押候冉查辦 
[艙長緝獲梟匪]  
　　兩浙鹽捕左營第一隊隊長張良臣訪悉川沙縣境沿海一帶近有梟匪冒充鹽捕營官兵假造票據私向販賣私鹽擔戶詐欺取財實與鹽課大有妨礙曾飭第十二號艙長張海青督帶巡船八艘馳往川沙七團鎭嚴密查緝業於前日由張艙長緝獲范順祥唐全生李桂山李少咸四名搜出收費票據證明梟匪昨將所獲四犯就近解送川沙縣訊辦並已詳報緝私統領查核矣 
[拿獲盜匪續誌]  
　　上海縣地方警察事務所探夥王寳生在閘北大統路拿獲盜匪夏阿毛一名暫寄淞滬警察第四區署聽候移提歸案訊辦等情已略誌昨報茲悉夏阿毛係行刧本邑西鄉漕河涇鎭附近毛家塘毛永和家案内之夥盜前據獲盜供出由鎭守使飭緝在案王寳生實係線人並非探夥日前該線人行經閘北大統路適與夏盜相遇遂被拘送四區警署禀明前情請爲寄押現尙覊留閘北日内即由該警所備文派探前往移提以便訊明確情解送鎭署歸案訊辦 
[南滙城垣之損壞]  
　　南滙縣城垣建築於前清初年城基本甚堅固近因迭遭風雨致南門城牆塌去四丈有餘該縣知事以當此防務緊急之際似應趕緊修整已於昨日呈報蘇省巡按使及滬海道尹請示矣 
[提倡修廟捐欵之請求]  
　　本邑公欵公產經理處昨致上海縣沈知事函云竊上海城隍廟爲合邑香火所萃人民觀感之地前據該住持等以大殿寢宫等處自經風災後勢將傾圮函請援案募捐修埋當經本處刋立捐册詳奉鈞署批准備案並蒙諭捐在案仰見縣長本聖人神道設敎之至意無任欽佩頃又據該住持聲稱前清光緖十九年份修理邑廟前升縣黃倡捐洋一百元宣統二年份重修前升縣田倡捐洋五十元一時捐欵踴躍故能早日成功此次擬仍懇縣知事提倡俾易集事請爲轉求前來理合檢同捐册一本肅函奉達敬乞縣長俯賜察核恩准捐助實深公感 
[接管求志書院房屋]  
　　本邑公欵公產經理處昨復清理上寳官產事務所函云上月三十日接奉大函祇悉查求志書院房屋自清季停課後曾設警察敎練所民國成立改設禁烟局迨禁烟局撤除又設測繪事務所向由縣署保管自本處成立所有縣管公產一併交處經理而該院之公建房屋亦於是接管焉本年七月奉上海縣知事召集合邑紳董會議籌辦江蘇省立第五工場地址等情當經公衆議决借用求志書院舊址業經詳奉上海縣知事批准轉詳在案上月中准江蘇省立第五工場籌辦員函知即日遷入辦公等因亦在案准函前因相應將求志書院公產房屋接管情形函復貴所即希察照 
 
 
 

Page 11

 
 
[小車載運私鹽]  
　　小車夫李阿三前日載運私鹽三大包經過閘北彼四　探警查獲解入警署經姜警正研訊據供係某甲雇伊運送判令暫押候查明核辦 
[仍交本夫領回]  
　　婦人祁李氏至閘北四區一分所控稱其夫祁廣凡前因索錢不遂致被用刀砍傷七處已經公共公堂斷離今又　來滋擾請求究辦已記昨報茲悉此案已由司法科段科員於前日下午研訊據祁廣凡供前在公廨涉訟並未斷離判將該氏發交濟良所留養俟其母到案再核詎被串出譚李氏冒充該氏之姊矇領出外與某甲私姘賃居一百間地方現在該氏之母仍願將女交民人領回完聚是以往領遂被誣控質之該氏語甚支吾判祁廣凡嗣後不准虐待交保具結將妻領回了案 
[女孩有何隱情]  
　　前日有口操粤　之女孩名小來在江灣鎭香花橋迷路由住居該處之婦人蔣唐氏送交六區一分所經趙警佐詰問據供年十一歲至姓氏住址及因何迷路均不肯説昨已解至閘北司法科留侯查明再核 
[領回女子之失望]  
　　南京路三百零三號門牌雉妓院鴇婦鍾俞氏因逼令有病妓女春蘭接客並容留十三歲幼女瑞香（即阿三）經捕房查悉將鍾鴇與春蘭阿三一併拘解公共公廨業經中西官訊明判鍾鴇罰洋三十元充公春蘭阿三併發濟良所留養在案茲悉鍾鴇以阿三是伊親生且巳許與甬人某姓乃延律師投廨聲請復訊已奉照准昨該律師又投案譯訴前情並以女翁以女留養濟良所有關名譽要求准予給領捕房代表牛門律師投稱阿三雖尙年幼鴉片烟癮甚深現濟良所巳爲戒除如准領回則濟良所戒烟之功盡棄至稱女　以女留養濟良所有碍名譽豈女居妓院反不碍名譽耶請堂上察核俞代襄讞商之德　副領事判女仍留濟良所俟年及笄准其未婚夫覔保領回完姻 
[妓院容留幼女]  
　　浙江路六百四十九號門牌妓院鴇婦吳老三因容留八歲幼女俞根林經捕房查悉昨將吳鴇與女拘解公共公堂請究據兪女供稱吳鴇係是姑母偶往探望並不住居妓院父親兪桂壽現爲小販等語繼由俞桂壽投案求領中西官判女交其父領回惟吳鴇不應容留幼女著押女所兩月示儆 
[註銷不實不盡之拐案]  
　　女子王阿二婦人孔王氏同控被住居長浜路三號門牌之陸小妹與高鳳橋陳阿五串拐至某輪船上希圖帶往大連灣販買等情由探將高陳兩人拘解公共公廨訊供管押候查在案昨經中西官復訊之下以兩造均有不實不盡之處遂判將案註銷被告開釋 
[輪船管艙人尋獲贓賊]  
　　新康輪船前日在浦東碼頭卸貨之際失去川貝一百餘磅當經管艙人王根生趕即找尋拘獲竊賊刁王清康德成等二名搜出原贓若干磅鳴警拘送第三區警局昨由解警正諭將人贓解送警廳司法科轉送地方檢察廳將刁康二犯收押候究原贓存候失主具領 
[崗警拘獲竊賊]  
　　積竊施小金山王小六子前晚同至五區二分所境内崇業里圖竊被崗警查獲解送司法科經叚科員訊據供稱係廣東阿新等邀往夥竊判施王各押二十天以儆 
[串竊棧貨之控訴]  
　　粤人鄭福農王朝同在虹口滙山碼頭日商某貨棧内爲司賬因串同鄭功漢及工頭胡銀小工周梅喜周寳山等竊取値價甚鉅之羅緞呢帽等件携贓圖銷被探查見先後拘解公其公堂訊押候函致日領訂訊在案前日午後日本西田副領事蒞廨由王肇之襄讞會同在樓上公堂研訊原告由代表律師上堂陳訴案情請究質之被告等均不承認並經鄭福農之代表律師上堂辦護良久判被告一併還押候再訂期復訊 
[匪徒攫取金飾]  
　　匪徒劉才洪前日在福建路攫取女子龔理英金挖耳又葉連生在南京路虹廟附近搶取李杜氏金　均經包探查獲昨解公共公廨經中西官先後訊明判劉押西牢半年葉押三月分别示儆 
[私挪賬欵之訴訟]  
　　靜安寺路萬國體育會會員張予權控司帳林瑞章私挪帳洋二萬元昨由捕房將林提解公共公廨請究中西官略加訊問判被告押候派探至成都路被告家搜查於下禮拜六再訊 
[儘可另行起訴]  
　　韓升發控陳阿梅不付地租業經公共公廨訊判被告限繳租洋三十七元在案茲陳以該地係顧發記所租不服判决昨延斐斯律師投廨訴明理由聲請復訊中西官以前案已結諭令另行具禀聲訴 
[串騙鉛絲之結果]  
　　陳瑞清羅成初因私刻陶記圖章串同葛興華先後向河南路新瑞祥及百老滙路粤瑞坤騙取鉛絲價賣分肥業經受騙人顧金元陳吉祥查悉昨報捕房飭探將陳等三人一併拘解公共公廨經中西官質訊明晣判陳羅各押西牢二月葛押一月吊案原贓交該原告等領回 
[鼎新糖行之債務]  
　　和蘭商建源棧因鼎新糖行股東兼經理李筱山不理倒欠貨款銀七千九百九十五兩五錢控經公共公廨押候訊理在案前日午後和蘭領事鮑君偕譯員同乘馬車蒞廨與關讞員在特别公堂會訊先由原告投訴案情請求追繳質之被告認欠屬實並稱人欠欠人各有十萬之譜曾經鎭江商會將賬清理該號雖尙有蔣王兩姓股東惟蔣則兩代孀居王則時常有病皆無力担負責任應請寛限俟收取人欠各欵按破產例公擬中西官判被告旣認欠屬實應令照數償還一面候函請理賬員將人欠欠人各賬及產業分别理明並候函致鎭江商會吊取簿據送廨查明核辦 
[追索欠欵之和解]  
　　周柏森控吳進發欠洋不還昨午經地方審判廳陳推事官提案研訊周訴稱在三牌樓開設鼎興米店與吳往來貨物至今年中秋節共結被欠米洋七十六元四角當時祇付洋十元尙少六十六元四角延不清付求追吳供在小九華地方開設外國木器店自歐戰發生以來我業大受影響現在生理清淡無力措還須求寛限問官日本推事官爲爾等和解着吳進發自本月起按月拔還原告洋十二元以拔清爲止所有訟費歸原被各半負擔兩造遵諭而退 
[縣公署召買戰地]  
　　上海縣知事公署昨日發出示諭云案查地保沈月堂前繳二十八保十二圖禍字圩一百十四號戰戶沈萬榮則田五分五釐田單一紙已發法華鄉經董妥爲保管以備地方公用並飭以何項支銷仍應詳候核准再行處分以期周妥茲查法華鄉築路事宜應將前項單地繳價承買合亟出示曉諭爲此示仰紳民人等一體知悉該地坐落福開森路如願承買即來縣呈候示遵 
[鄉人設榻賣烟]  
　　本邑西鄉曹家橋附近鄉人沈福生近在家中私設燈榻招人過癮茲爲地方第四區警局得悉昨日飭警前往搜查當將沈福生並烟客王永利王友堂唐阿金等一併拘獲並抄出烟具十三件解送到局命送縣警察所當因案關刑事轉送地方檢察廳午後由檢察官提案豫審判將沈福生等分别收押烟具暫存候起訴審判廳核辦 
[兩人均受重傷]  
　　任阿林前日下午在閔行路搭坐電車上車時站立不穩從車上墜下受傷甚重又張榮亭前晚在崇明路北四川路嘴角被某號電車撞倒傷及頭部亦頗沉重先後由巡街　　車載入　房經捕頭除送同仁醫院　治候再查核 
[猝然殞命]  
　　本埠某西報館雇員西洋人某甲前日下午正在辦事之際陟忠急病氣絶身死當由館中人報告捕房將屍體車入斐倫路驗屍所候請該管領事蒞驗收殮 
[縣公署批示三則]  
　　　邑水爐同業卞天悠等禀遵批連署另禀由批　禀悉旣據該業店過半數連署禀請應准具禀各店主持批向徐順卿清算賬欵禀候核辦徐順卿如何把持侵呑情事儘可將賬欵當衆公佈以明心跡而息人言惟各店主亦不得藉此紛擾仰即知悉 
　　浦東老白渡義渡夫頭徐阿慶等禀覇渡奪業環求提案禁止由批　禀悉江北划船爭奪渡客勒索渡資有碍行旅殊屬可惡旣據禀請警廳驅逐聽候核辦可也 
　　水爐業黃永達禀違章添設水爐請求限令閉歇由批　禀悉薛德標是否違章設爐候咨請淞滬警察廳行區勘明復奪可也 
[工巡捐局之牌示與批示]  
　　牌示　十一月五日奉滬海道道尹周批商民金桂馥禀謟勢營私違法按擱請求弔卷澈究内開查開設菜場係爲振興市面起見非爲個人營圖私利該商民雖禀准設立在前何能禁止人家不得復設至一處不准設兩菜場有無定章規定未據言明碍難照准仰上海工巡捐局核飭知照此批等因奉此查該商因東方公司建設菜場先後禀訏前來業經詳晰批示並飭閘北分辦處傳集兩造妥爲調處在案奉批前因合行牌示仰即知照 
　　批示　沈生記禀請核減捐欵由批　據禀已悉所請核減捐款碍難照准至各處拆除公厠自應趕緊建復以重衛生而維捐務候即飭知工程處勘定地點添築可也仰即知照 
[誌謝]  
　　昨承愚園菊花會惠贈優待劵四紙書此誌謝 
　　校正　昨報載夫妾之惡　一則茲悉原告倪某與被告倪陶氏曾經正式結婚定有夫婦名分則昨報謂夫妾之惡　廳改爲夫妻之惡　 
[氣候報告（上海徐家滙天文臺天氣測候報告）]  
　　十一月五日颶風折向海南及東京灣中國北部氣壓復升日本氣壓下降上海有烟霧及間斷小雨 
　　六日上海天氣陰霧微雨時降氣壓仍徐升 
　　六日下午四時三十分預測海南與海防間有大風雨吕宋東南維薩雅斯島外有新氣壓低度中心點台灣海峽信風甚大揚子江口有雨霧 
　　六日下午四時前二十四小時内上海氣候温度至高六三八至低六○去年同日至高六五二至低三七四 
雜評二 
[殉學（訥）]  
　　近數年來青年學子之知刻苦求學者固不少然而當家子弟挾巨資以遊蕩於嫖賭之場流入非邪而不謀學業者尙比比也今有一人焉憤其家人不爲籌學費之故致不惜追蹤於殉路殉國恥之　蹈海以殉學孔子言朝聞道可夕死今乃未聞道而死欲求聞道不得而死孔子將憫其志而許之乎抑爲孔子所不許乎吾敢以質諸當世聞道之士 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲續家庭便用晴雨表種種] [  天虚我生]  
　　仿原文體裁見十月三十日海外奇談 
　　小把戲者著名之茶博士也（以善飮茶得名）嘗發明晴雨表一種製法極簡而測晴雨實能確凖其法於所臥牀褥之上遺尿一灘而不告其保姆擁衾熨之使其漸漸自乾天晴則但有臭氣而無痕跡天雨則即泛潮而有鹽腥之味屢試屢驗惟爲日過久則或不驗急須修理然修理之法亦甚簡易即再造尿一次可矣博士另又發明晴雨表二種一則可以隨身携帶而驗晴雨一則於白布之上能於雨時顯出淡黃色之大書雨字製法亦至簡易前者即於夜睡時勿脱長衣而遺尿於棉袍之上也後者即於夜睡時夢見於牆陰階下或假山角上摳衣欲溲之時燚然而起立於牀頭雨手摳衣持其柄而搖之於布褥上書爲大雨字也 
予於舊箱中嘗見載有龜背驗晴雨之法推其原因實因龜背堅　狀如　漆一遇潮濕之氣能化爲水理與呵氣於髹漆器上同由此推之可於大禮帽上加以髹漆一層略如龜背則於　狗洞時若遇陰蒸霉濕之天洞中泉滴滴者必能於其頭上驗之正不必用檸檬汁與鹽之混合劑也 
　　人若於跌打損傷之後切屬醫生萬勿醫治完好則於天將雨時骨節能隱隱作痛可作晴雨表用尤爲簡便 
　　家庭中不論人口多寡只置雨傘一柄倚於門角則遇天雨時此傘必不復在門角能自出外張蓋向天驗雨百無一失正不必用鈷綠膠水布裹其柄也 
[官四書] [  覺迷]  
　　官而可求也雖執鞭之士吾亦爲之朝得官夕死可矣士志於官而恥惡名惡聲者未足與議也今天下有好處焉其做官矣乎做官有三樂父母請封兄弟得差一樂也仰不管國亡俯不查民苦二樂也得天下英才而聨名之三樂也 
海外奇談 
[家庭便用晴雨表種種（英國培司冬著）（續上月三十日）] [  甦]  
　　如用紙花一朿紥木梗上浸入鈷綠膠水混合劑中則紙花即能預報晴雨蓋花瓣爲白色紙粉紅紙製成葉爲黃色紙製成一經浸入混合劑之後雨時花瓣之粉紅色者轉爲深藍色白色者轉爲粉紅色黃色之葉則轉爲橘黃色晴時則花瓣白色者轉爲天藍色粉紅色者轉爲淡青蓮色而葉作綠色故視花瓣與葉色正之時即知爲晴 
　　又有一法手續固較復雜實有趣味蓋繪一預測晴雨之圖也圖用三種混合劑繪成其原料可向藥房購之每種混合劑配成一兩已足今舉三種混合劑配合法如左 
　　第一種　鈷綠一分　膠水十分　清水一百分 
　　第二種　鈷綠一分　膠水十分　鎳養七十五分　銅綠二　　二十五分清水二百分 
　　第三種　銅綠二一分　膠水十分　清水一百分 
繪盡之時無論山水花木可隨人意繪時用硬紙及印水紙各一惟紙之廣寛須適相等先於印水紙上用鉛筆繪成房屋河渠樹木草地等草圖依圖剪下浸入各種混合劑中唯用第一種混合劑者晴時作藍色第二種作綠色第三種作黃色故所繪爲天空當用第一種樹木竹籬草地當用第二種房屋稻田山壁之類當用第三種一俟乾後用膠水依次黏於硬紙之上并可嵌入鏡框之中懸之壁間惟弗用玻璃覆上因不得空氣即無感覺力其圖如遇雨時則作黯淡無光之紅色晴時則天空作藍色花木作綠色房屋作黃色故當晴時各呈其相當之色不知者見之嚴然一幅絶妙風景盡也 
　　舊式晴雨表中有所謂水瓶晴雨表者製法實甚簡單蓋取一約容三英兩之狹口玻璃瓶鋤去瓶口之邊瓶上繫一線盛水至及瓶頸爲度以一指伸入瓶口倒側其瓶懸之空際去其手指當晴時瓶内之水與瓶頸適齊而無水點滴下雨時則水點點滴出口外故瓶下可置淺視盆中有水點與否即知爲晴雨焉 
　　化學晴雨表爲英國大氣候學家費慈奇洛德提督所發明製法極精妙而測晴雨又能引起人之興味所用化學品亦極尋常各藥房中俱有之應用各品略列如左 
　樟腦二　五特拉姆（藥量名）　酒精十一特拉姆　清水九　特拉姆　硝三八格林　鹽化阿摩尼亞三十八格林 
　　先取樟腦溶解於酒精内復取硝與鹽化阿摩尼溶解於水内將兩種溶液混合一起復將混合劑盛在長玻璃管中并將玻璃管口燒紅拔長使成細孔或用軟木塞塞緊用針穿一細孔亦可即將玻璃管鑲入硬紙片或木板中晴時則管中如羽毛之結晶體沉落管底而管中溶液亦甚澄清將雨未雨時則結晶體浮起而管頂起泡當狂風大雨時則結晶體散滿管中而溶液亦汚濁不清凡大風起自何方則管中結晶體悉依發風方向而起落（完） 
筆記 
[雍和宫遊記（二）] [  汪慟塵]  
　　正門凡三高不逾丈門外作半弧形剝落之狀殆如白下明陵滋人悲邑也進此爲昭東門匾字書以漢滿蒙藏文分爲四列過昭東門則有四亭依隅而建方者二八角形者亦二詢之寺人蓋鳴鐘擊鼓處也再後乃爲正殿殿上之額題曰雍和門亦書以四種文字（以下所記各殿之額皆然）殿外狻猊一對高約丈餘色青碧係古銅所製較之頣和園中所建者其寳貴殆尤過之循殿西人爲第二殿曰雍和宫殿前寳鼎一座左右有石獅各一鼎前爲方亭位於中央勒碑處也碑高二丈餘文爲清高宗所撰字小難辨費半小時錄之以見清代崇奉刺嘛之原始也（碑文附後）殿基甚高約與吾肩相埒兩旁階欄悉黃瓦碧磚所砌美觀之至東西兩廂爲樓房每處約七大間曰誦經堂曰講經堂講經堂外各有經盒一對位於廊之兩隅殆類農家所用轆轤可依軸而轉惟盒作六角　非圓柱體耳色紫而紅上書金字六曰唵嘛呢叭咪吽梵文也第三進爲永佑殿殿中塑金身大佛三尊詢之名曰長　殿高數丈陰森可怖殿内所設者不過長幡巨幔以及僧家一切應用之鑛鼓磬鉢等事而已惟足有令人駭目者則神座之下兩旁有長凳凳上有物長約一尺五寸黃　赭結形若巨蝦依次而列不下數十携而察之始知爲喇嘛僧冠 
小説 
[家庭小説嫣紅刧] [  常覺小蝶合譯天虚我生潤文]  
　　第七十一章（續） 
　　特雅聞語微微作冷笑曰亨利乎是　能相提并論蓋游蕩之事亦須身體壯碩乃能行之亨利何足語是且從古來之大英雄大豪傑其初孰不游蕩唯游蕩　力乃活潑其後遂成大事業耳安西來見蔑其子中心遂不禁微慍曰密斯特特雅汝誤矣蓋汝子所爲實爲中人以下所不爲者况大豪傑乎嘗有多次吾巳至廠而雪笠兒尙未至至則酒氣蒸人乃不能作一事然此猶微小之事不足道最可嗤者則昨日之日竟敢向予求婚密斯脱特雅此事汝知之乎特雅囁嚅曰否吾未之知安西來曰但雪笠兒告我謂此意實出自君特雅愕然曰雪笠兒乃已言之耶安西來曰然則此意固君主之矣是誠可云妄想特雅曰以吾思之梅麗配雪笠兒亦正復相當何得謂爲妄想密斯特安西來試言之雪笠兒固何者不如梅麗豈吾律師之業獨不能及手套工人歟言次作鄙笑似有尋釁之意顧安西來仍鎭靜如常時淡然曰實不欺先生君家敎育之法固與吾家勿同蓋特雅　言曰以吾思之君家於敎育亦不甚講求蓋如威廉之爲人而君抬之如在天上動輒與汝並　安西來曰威廉之品行敎育吾且不言但以門第而論初亦不下於吾人君獨不知威廉之祖母與先生岳氏固爲同宗之姊弟耶特雅初不料安西來竟作此語則大驚曰誰言之吾乃未知安西來曰吾知之亦未審但吾甚願海兒斯東之人其品行敎育一一如威廉者則幸矣 
[奇情小説秘密汽車] [  東埜譯]  
　　第十一章（續） 
　　勃立南道你説得不差我們在維多利亞車站上格外嚴防是了烏麥萊道我還有一個方法較爲妥當未識主人肯依不依勃立南道你且説烏麥萊道倘使他們曉得你携着密司柳仙乘火車遄回倫敦并且曉得你乘這一次快車回去在維多利亞車站下車預先派出歹人在那邊守候我們就可以欺他了主人你一到加萊就可打一電報給密司脱　達説你和密司柳仙同車回國委他預備招待但是招待的地方不在乾明街乃在賽雪旅館裹我們旅行期内所見所聞揀可説的在電報上告訴他幾句託他至賽雪旅館裏預先賃定幾個房間我們打過電報易　登舟至杜佛登岸以後主人你不須再乘火車了我聽得主人説過湯麥司男爵有一所邸第在杜佛海口前幾天主人同他會餐過的他邸第中不是有二輛海車以前委縢肯公司承造的麽勃立南道不差你問他怎的烏麥萊道主人一到杜佛碼頭之上就把行李託我乘火車押回倫敦主人掖同密司柳仙直到鎭上訪候湯麥司男爵説有特别事故借用汽車一輛他和主人交情甚密再沒有不答允的主人和密司柳仙乘汽車直赴倫敦較坐火車時候不免稍晚然而鴻飛冥冥弋人何慕危險的事情再不會發生了從杜佛至倫敦的道路平坦寛廣汽車可以疾馳不滿兩點鐘就也達到目的地了勃立南連連　首含笑説道烏麥萊人家越老越糊塗你倒越老越聰明了這一條計策狠佳使黨人在維多利亞車站上撲一個空纔知道我們幾個人也不是易與的我依你的説話行事使了 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[武進推廣國貨團簡章]  
　　一本團以推廣國貨爲宗旨由武進商會發起集合本縣工商業組織之定名武進推廣國貨團 
　　一本團暫以本縣所製國貨爲範圍俟各縣成立同一之圍體時再議聨合推廣 
　　一本團職員設名譽幹事及幹事員名譽幹事由商會會員公推任之幹事員由本團各工商業任之每業每店各一員幹事長一員由幹事員公推任之 
　　一本團定期於民國四年陰曆十月一日在城内雙桂坊圖書館公園内開成立會會期暫定一星期發售本團所製國貨每日時間自上午九時至下午五時 
　　一下届開會銷售國貨應在何省何縣以幹事員及名譽幹事過半數之協議定之並由武進商會咨請開會所在地之商會贊助提倡之 
　　一本團置備贈品以酬購用本團各貨之盛意不論購用一項及各項國貨但係價滿五角者即得有贈品 
　　一贈口共分四種購用國貨價滿三元者贈甲種劵一元者贈乙種劵五角者贈丙種劵購價在三元以上者得有特種贈品 
　　一購用國貨滿小銀圓一角者即得贈品分劵一紙積有五紙可取丙等之贈品 
　　一本團分設售品處贈品處於圖書館公園内以便購品者當時憑劵至贈品處換取贈品 
　　一贈品劵於會期内未經換取贈品得於閉會後三日内至雙桂坊武進商會換取之 
　　一贈品之價値由本團各商店以售品之多寡派任之其廣告及會場裝飾等費由商會補助之 
　　一本圖暫定各工商業如左 
業名　　　牌號　　　　開設地址 
梳　業　　老卜恒順　　武進西門外　箕巷 
　　　　　王大昌永記　武進城内大街中市 
條布業　　晉裕公司　　武進城内東下塘 
石蠟燭業　耀昶　　　　武進城内青果巷口 
筆業　　　朱少雲　　　武進城内大街南叚 
　　　　　王義成　　　　前 
毛巾業　　業動　　　　武進城内天主堂巷内 
酒業　　　振大　　　　武進城内惠民橋下平易坊口 
各種手工　女子職業　　武進城内老城隍廟内 
織襪廠　　振藝　　　　武進城内東直街 
　　　　　振業　　　　武進城内東官保巷 
書業　　　新羣書社　　武進城内局前街 
皮箱業　　九昶　　　　武進城内大街 
　　　　　德泰盛　　　同前 
銅錫業　　源成　　　　同前 
　　　　　潘義興　　　同前 
　　　　　吳德興　　　同前 
肥皂廠　　利中　　　　武進西門外西直街 
　　一凡本縣自製國貨之工商業得臨時及繼續加入之 
　　一本團現售國貨擇要列名如左 
類别　　品名 
梳類　　斜式梳　新式六件套梳　新式本式單隻大中小號　　　　各梳　凸式梳　鬚梳　文明剪髮梳　前鬋押髮小　　　　梳　各梳黃楊棗　木二質均備 
銅器類　磁式面盆　手爐　脚爐　燭盤　各種鎖　帳垂帳　　　　鈎　墨匣　筆套筆架　銅刻　吹藥搦筆　茶托　　　　　春筒裁紙刀　搖鐘　承塵如意　漿刀　水烟袋　提包類　軟皮和合手包　軟皮銀練提包　軟皮護書摺夾　　　　　各種牛皮旅包　各種愛國布旅包　軟皮手提方包　　　　各種軟皮銀包　各種愛國布書包 
　類　　眞象牙擋市　　象牙擋市　　黃楊燙花擋市　　　　　　五彩紫竹擋市　　蛋式　　前鬋　 
襪類　　各種彩色絲光細襪　軍學界元式長統襪　雙線加　　　　跟襪　副加跟襪　　紗襪　中人襪　女襪 
毛巾類　加長頭二三放號巾　副頭二三放號由　加市頭二　　　　三放號巾　副四五六尺巾　加市四五六尺巾　三　　　　尺巾　花機加長重放號巾　床攤巾　妃色放頭號　　　　巾　元色頭號巾 
石蠟燭類二兩對燭　一兩半對燭　一兩對燭　半兩對燭 
　　　　五彩大小燈燭 
酒類　　自製白玫瑰酒 
肥皂類　三星牌皂　三星牌皂 
條布類　時花條布　大小格子布　灰色平布　愛國布　芝　　　　　呢及布　斗紋呢　衛生呢　時花色素絲光布 
　　　　時花夕法布　各色細斜紋布　五彩被面　各種手　　　　工愛國布　汕盡寫生箱　旅行箱　學生護書提箱　　　　　時式絹孩帽　疊本國綢時式花卉照框　抽絲絹　　　　花　像眞折枝花盆花　各種製菓　剌繡山水花卉　　　　掛屏　水彩油木炭盡風景花卉及時裝仕女　油木　　　　炭晝寫照　本國線結袋 
筆類　　狼毫　雞毫　羊毫　兼毫　兎毫　紫毫　水筆　紙類　　各種信箋　各種信封　本國紙卡片　各種手摺 
　　　　各種賬簿 
　　一本　贈品以國貨爲限但以非本縣所製者爲合格酌定品類　如左 
　稱别　類　别　品名　　　　　製造者　 
　特種　敎育品　丁字規　　　　上海商務印書館 
　　　　　　　　直規　　　　　同 
　　　　　　　　三角板　　　　同 
　　　　文具　　講義挾　　　　同 
　　　　　　　　印泥　　　　　同 
　　　　絲織品　各色綢手方　　盛澤綢號 
　　　　竹器　　各種筆筒　　　嘉定商店 
　　　　　　　　手枕　　　　　同 
　　　　　　　　梅花箸　　　　同 
　　　　　　　　花剪　　　　　同 
　　　　　　　　碑帖架　　　　同 
　　　　　　　　卡片匣　　　　同 
　　　　　　　　鎭紙　　　　　同 
　　　　　　　　便妝鏡　　　　同 
　　　　　　　　墨床　　　　　同 
　甲種　敎育品　幼稚識字彩圖　上海商務印書館 
　　　　　　　　袖珍日記　　　同 
　　　　　　　　粉筆　　　　　同 
　　　　竹器　　刻字箸　　　　嘉定商店 
甲種竹器　　照相框　　　嘉定商店 
　　化粧品　生髮油　　　上海廣生行 
乙種敎育品　模範軍人　　上海商務印書館 
　　　　　　童話　　　　同 
　　　　　　各種習字帖　同 
　　　　　　新日曆　　　同 
　　化粧品　芝蘭香水　　上海廣生行 
丙種敎育品　少年叢書　　上海商務印書館 
　　　　　　兒童游戲圖　同 
　　　　　　兒童敎育晝　同 
　　文具　　紅藍墨水　　同 
　　　　　　美術明信片　同　 
　　　　　　習晝明信片　同 
　　　　　　普通明信片　中國郵務局 
　　竹器　　線版　　　　嘉定商店 
　　化粧品　花露水　　　上海廣生行 
　　　　　　蘭花爽身粉　同 
　　　　　　玫瑰潤面粉　同 
　　飮食品　雪茄烟　　　上海順豐棧 
　 
 
 

Page 18

 
 
   
 
