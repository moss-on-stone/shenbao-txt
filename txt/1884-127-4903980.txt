# 1884 - 127 - 4903980

 

Page 1

 
 
[畵報出售] [  申報舘主人啓]  
　　本舘新　畵　特請善畵名手選擇新聞中可　可　之事繪　戎圖並附事　由　石齋刷印每月定期敦次每次八圖由送報　隨　开售每本　回工料洋五分其慕繪之精筆法之細補　之工諒購閱　君自能有目共賞無俟　　工　除賣申報人兼售外申昌書畵室　有出賣外埠則隨報分寄就近取閱可也兹準於四月十四日第一卷番成　兌特布 
[經籍詁出售[  點石齋主人啓]  
　　儀徵阮文達公學浙以經術爲多士倡衡文之暇譔集經籍纂詁一書士林珍之如拱惜乎兵燹之後初印本良不易得坊問雖有刻舛多貽害匪竊齋不惜重貲購到白帋初印本并將補遺逐頁繕寫分附每韵之後工料則精益求精校對則愼之又愼仍用照相石印法縮成巾籍本式分裝五本定價两元治經之士當無不先覩爲快也準於十三日出書售處悉照例此白 
[書某公整頓礦務疏後]  
　　日前本報所列某公整頓　務一片其大旨謂司事者藉集股之名爲羅掘之計請嚴定折閱之罰治侵移之罪可謂深切著明矣尤難能者某公以　滿之人而留心中外之　下至商賈　遷之事亦必求所以致弊之由深恐受侮於他人貽譏於外域維特商務體恤平民仁人之言其利漙哉惟上海去京師較遠傳聞之詞未盡質實謹就管是所及更進一言芹曝之獻知無罪也查泰西各國之强富半由於通商商務之興多由於集股西人公司章程最爲嚴密行之久遠承無弊端中國初不知公司之名自招商輪船局獲利以來風氣大開礦務卽乘之而起如果辦理得法何難嫓㺯泰西乃就各處觀之其實心任事者固不乏人而藉以牟利者實亦不少一紙礦票始則昂其值以出售繼則以賤價暗中收回一出入間鉅費少飽如某公所謂事如不成歸還原本此仍就外面而言而不知精於牟利者早巳將本票收回雖有退股之名巳無還銀之事不操戈矛而殺人不待居積而驟富古無其事今見其人又豈某公所及料哉原疏内請定折閱之罰治侵移之罪此就事巳敗壞者言之竊謂創辦之始宜愼選其人旣辦以後宜隨時考察巳著成效者當令其具諸禀報何日分利於人未著成效者宜速就現存之銀攤還名股若必待至折閱侵蝕以後其肉尙足食乎至公司一道洋人行之有利弊中國行衍之有弊無利非公司之誤人實人負公司耳故吾中國欲興商務以自整頓各公司始今幸某公有此一疏辦礦諸君可以知所警惕　票者亦可有恃無恐特惜公司之利不知何日始能盛行耳雖然亦不可因　而竟廢食也中國而欲爲富國之計非廣開礦務究不足以與泰西爲敵某公盖但言礦務之害而不言其利以爲是足以爲市儈龍斷之地非富國之道其防微社漸之道不可謂思不深而慮不密第謂　禁除公司之名斯言也似乎言之過激夫就現在中國各公司中之有弊無利者而言之或藉此以圖私飽或揚言以樹風聲其種種情弊　然行同鬼　者固有不如無然其間亦有數家公司實事求是者其勘騐經辦事事必求認眞籌畫在置事事必歸簡要或則因勢利導易奏厥功或則先聲奪人不難裒集若此者則有利無弊曾何可以槪禁耶且所謂公司也者因欲興一大利而一二巨商資本尙慮不敷不得不集衆腋而成裘譬之有一重物一二人不能舉則必招人以共舉雖多至千萬人無傷也若必限定不許糾人務令一二人之刀運而動之烏可得乎嘗謂西人之貿易較之華人其巨不啻倍蓰華人初不之知但以爲西商之富過於華人而不知西人之所以有此巨資者皆公司之力也西人有公司故其財力合華人無公司故其財力分分則僅能各顧其身家而於國家無甚益處合則足以成大事創大業譬諸古井田之制同力合作而公家收其什一巳足以裕而况泰西之稅較中國爲重此則泰西各國之富所由來也國旣富則兵自强用是以拓地開疆中國不得以禁阻之觀泰西之所以富則可知中國之所以貧今中國公司之所以有弊無利者大都以股票相賣買與錢莊賈空買空無異故市面至於如此之疲敝耳若去其公司之弊而收其公司之利擇佳礦定章程選經董事必求其寔在人悉　夫虚浮如此則中國之礦務可以大興卽中國之富强可以預卜矣某公見之以爲然耶否耶 
[和議續聞]  
　　頃得本埠官塲信息知昨日接到天津電信中法和局經李傳相會同法提督議明不冉以兵戎相見情願不索兵費惟得口外數處互市而巳并經立有簡明章程五欵巳由两國大臣簽字爲據卽日將兵船退出海口仍和好如常云又據本埠法商稱和議巳妥凡越南東京地方法人均可往來貿易直至廣西雲南邊外爲止而雲雨蒙自縣境亦可作爲法人通商碼頭兵費則不必賠償也 
[黑人蠢動]  
　　英國屬地好望角内地有黑人前與英人爲難英兵攻而勝之將其王生獲以去久之議和始釋之歸現在其壬巳殂而該處近日又有蠢動之意寓居該處之英皆告急英人國以求保護云 
[侯相行程]  
　　金陵友來信云左侯相擬於二十日入都官塲皆有是說諒非訛傅也 
[軍書緊急]  
　　前日浙撫署接有四百里排單釘封加緊公文一角劉仲帥接閱後立卽札示潘杲两司由两　轉札寗紹金衢温台等三處巡道一例遵辦云其公文槪不由房吏叙稿　外人不得知悉聞係两粤制憲移咨閩祈　撫轉行各巡道各於　轄之海口險要砲台等處親自巡視嚴爲防堵且須添設營帳晝夜梭巡不得稍有間斷云云此外不知有無要事軍情秘密不能爲外人道也 
[粤西近聞]  
　　廣西隄督軍門缺前者恭讀諭旨簡派王方伯德榜暫仃署理文韜武略一人兼之遠近傳爲異數近得廣東來　悉朝廷巳放两江記名提督番軍門鼎烈補授是缺并令招募勇丁數營統率前往以固邊防按潘軍門爲琴帥胞弟一時恩綸並降棣萼聨芳文武分鑣競爽南服邊事當不難就緒矣 
[福州風鶴]  
　　福州西字報云近來該處人均傳說紛如謂法人　攻中國口岸而先攻厦門人惶惶福州　憲又謂法人欲攻厦門恐必擾及福州故防務當益加嚴密因向廣東調兵二萬以資防守目卜該處日望粤兵之至云 
 
 
] 

Page 2

 
 
[爭水互毆]  
　　福州馬屬相近之地有两村皆近河口賴河水以漑田近日两村爭奪水口以致激成械門於本月初八日互毆两村各　各有五百人門至两日之久死者四人受傷者不可勝計嗣經有人請官兵彈壓官兵三百人亟往解散始得息爭現在死者家屬不肯　能未悉將來作何了結也 
[謡言可笑]  
　　西字報言麗如銀行倒閉之次日香港華人忽造謡言謂有利銀行亦將倒閉於是人心惶惶凡有鈔票者紛紛持往取銀幾於户限爲穿適是日開公司船該銀行更覺應接不暇忙至一日一夜始得畢事人見有利行依然不倒謡言始息 
[德使北上]  
　　天津西友十三日信云德國駐華欽差日朗大臣於是日到津馬眉叔觀察仕見白欽差卽於是晚起桯入都云 
[漢茶行情]  
　　十七晚十一點鐘本舘接到九江發來電音轉據漢友函稱今日風巴較大两湖茶無到生意甚　計沽出之茶僅數十號價目分列左方寗州三十八两至五十两祁門三十三两至三十六两通山吉安廿两至廿四两潙山廿六两至廿七两羊婁峒廿二两至二十五两北港二十二两至二十四两瀏陽十九两至十九两五錢又接漢口西友十五日來信言今年潙山茶外觀甚好而汁則淡　唐山較去年爲佳羊婁峒則亦較去年少勝汁水亦好安化有三樣皆較前爲劣留溝則巴好而是劣老羊汁淡不及去年文盖則多次茶雙單較從前爲好總共合看似均較去年略淡至外洋駛赴漢鎭裝茶之輪船現巳有八艘抵埠惟水脚費則尙未講定也 
[沙船遇淺]  
　　上海周硯耕板主之沙船初十日在離營口百餘里之蓮花洞遭風擱淺一顚簸間船板四散船上人急欲逃命無如風勢狂猛衣穿不及只得俱縳於大蓬捲上一任風浪漂滾幸是南風直往口内括至營西十餘里之網鋪上網舖上人見而撈救共計三十七人均經登岸惟陸姓小夥被海水淹一晝夜寒氣透骨到岸巳僵其三十六人由網鋪上設法灌救領至義泰德養病然尙有不能起立者亦有手指不能展動者皆久　故也計此船大九百五十石所載之貨八百五十件值銀三萬两皆樂亭帮之洋布船上片板無存貨亦無影只有一網鋪撈得布包八十餘件值銀二千餘两云 
[江陰設電]  
　　江陰海口舊建砲台極形鞏固上年左侯相復仿照西法添築營壘調駐重兵車容極稱嚴肅現以海防多事復本侯相諭飭江寗電局委員督同工匠前赴該口勘察路程就近將電線接通無錫安設機器以便傳打軍報聞不日卽可開工設線於以見南洋防務骨節靈通矣 
[充幕續聞]  
　　前報有長揚縣差在宜昌冐充幕友云云兹查得長揚縣實無此差想并差役之名亦係假冐也 
[袁江官報]  
　　前任户部正郎徐隢東於三月二十一日由安徽抵浦旋卽入都○新選滁州衞守備賈振芳於二十五日自京來浦禀謁漕　候飭赴任○新任揚州府宜太守子望於二十八日自揚州來浦謁見各大憲旋卽回揚州○咨署惠濟閘閘官靳開泰於本月初一日赴　轅叩謝飭知准署○籖分刑部主事朱炳青於初四日自山陽籍啓行入都○漕標委署海州營叅將两江補用總兵胡弼武都督於初五日自省垣抵浦卽行赴任○補授通州分司調署海州分司項書巢分轉於初六日自省垣抵浦旋赴任所聞於十一日接篆○記名提督姚廣武奉漕憲委統帶清淮馬步水陸　軍○浙江候補同知朱宗洛奉漕憲委查各厘局比較收數 
[嘉興市景]  
　　郡城内外市面近來人爲減色前日南揠上連倒數店有陸嘉泰米行虧空至八千之多各欠户之手脚快者僅分得米百餘石或數石然停閉之日該行主之子知事不可爲轉雇時式湖舫揚帆遠去效范大夫挾西子作五湖遊矣 
[猿鶴虫沙]  
　　金陵昭忠祠在雞鳴山之南麓曾文正規蓮花第五橋之某氏别墅而爲之故其地宏敞而深邃祠分爲三一祀金陵軍營官紳之死事者一祀楚軍圍攻之死事者一祀楚軍水師之死事者曾文正自記之曰咸豐六年大營失陷正坐壘闊兵單之故十年之役䘮圍巳成而浙皖江北之賊十道並進乃一發而不可禦將士方兾合圍之後犁穴擒渠不意倉皇潰敗蕩析南奔八萬人者蕩然無復留遺當是時向公榮張公國樑最負重望其餘智者竭謀勇者殫力亦豈不切齒圖功思得當以報國事會未至窮大下之力而無如何厥後楚軍圍金陵两載而告克非前者果拙而後者果工也時未可爲則聖哲亦終於無成時可爲則事半而功倍也皆大也碑在祠下每讀一過輙嶼文止當人臣之極地挺不朽之奇勛尙且不矜才不使氣持平心之論以示千秋此誠所謂無忝祖訓之君子人與爾者宮保九帥秉鉞两江追憶當年據鞍一盼血　九原之士眞不啻一將功成萬骨枯豈僅燕頷食肉彼何人　馬革裹　深負公等而巳也爰集緇流數十輩諷經禮懴就祠下呼烈士之名而超度之想爲猿爲鶴永依蓮座之雲卽或虫或沙亦受楊枝之露是比僅給舊部以歸資者猶覺功加一等矣噫新鬼煩寃舊鬼哭天陰雨濕聲啾啾千古傷心語從此可免詠否 
[失愼誌異]  
　　金陵南門外卽古長干里也烟火樓臺一萬家正不獨鄱陽湖上之都昌縣爲然西街口有某藥舖屋宇深邃在城外應　爲巨擘一日有長　者向主人願借一椽樓弱息主人以素昧平生又以懋遷之地大非蘭玉所宜居持不可長鬣者再四相要主人見其吐廳風雅且飄飄有仙氣知非食人間烟火者流意謂殆　人必好樓居遂許于樓上之東向五楹掃地焚香以騐其可否長鬣者果大喜謂旣承東道將來自有以報此木瓜也嗣後每當更深人靜之時輙隱隱有笑語聲間有一二人窺見其靚妝者謂螓首蛾眉世無其比與一少年對坐均各二十許人再凝視則番無所有其所居几案精潔無纎埃適同行有一新夥不知忌諱當夜藥籠中焰騰騰直上亟樸滅倉卒中亦無有問及由來有　旣定新夥又　竊私語怪主人妄信誕異次日忽一炬而焚之此光緒初元事也主人於火後鋤瓦礫度短長庀材爲上下通明如舊式更爲仙人留一席地且懸入門問俗之禁落成之夕主人置酒高會樓上亦覺有歌秩秩斯干者相與燕喜流觴行　了無間隔計數年來生意非常之盛主人自知非夫人之力不及此供奉益虔前月杪主人當午假寐忽夢長鬣者來語以速遷當有火灾此地皆焦土一片主人尙猶豫將信未信問　期語以四月朔日主人亦料理朔日舉家遠走如登高避禍故事詎月盡之夜纔三鼓巳火起火前後齊灼人皆從睡夢中　覺罔知所措但聞救人不救物人始從火隙中冲烟而出得無恙滿店物件悉爲祝融氏一網打盡無絲毫存是日連燒者有香鋪頗巨足燬萬金此外大小店鋪有數十家共計三日之間失愼者三次皆在於夜正不知被禍諸公何以前車失鑒也或曰此其中殆有天數存焉 
[騐屍詳誌]  
　　寗波舟山人邵大春在其也愛處華泊司夾板船爲大菜司務因燒牛排遲慢被在副洋人晏而能以鐵鉗　傷邵情急　跳至釣船失足落河身死當經荐頭王梅生赴英刑司署報明傳訊并卽函知邵胞弟邵小春帶同伊兄岳母鮑李氏來滬赴縣投訴經將明府　明各供一面着卽打撈屍身一面照會英領事將該帆船扣留俟撈獲屍身再行核辦各等情均經列報兹悉邵大春屍身於前夜永至陸家嘴由小網船拖至蘇州河虹口鐵路大橋下卽經屍弟往認屬寔當卽邀同頭圖地保陳桂山赴縣署報請相驗黎巴尊准詞卽於昨日下午三點　時赴鐵路勘驗當據屍弟禀訴前因並據地保供稱邵小春鮑李氏投稱此案業經呈明憲案現因撈獲屍身報請勘騐卽據仵作喝報邵大春　年 
 
 

Page 3

 
 
三十六歲屍身浮腫右頟角有傷一處並非致命巴尊出座親驗無共復訊土悔　　稱邵大春係才　仕該　船爲大　可　是口凶　十肉　遲懮被晏而能用鐵鉗打傷頟角邵欲逃避以致失足洛河身死　與前報略同富飭收殮屍屬水免發至情原自行備相成殮巴尊准如所請　着鮑孚氏具領屍切結該氏不肯畫押經巴尊冉四開導始願畫押是時適有英領事　　　勒兄並該帆船王　案水兄布勒兄　有無傷痕巴尊答以右額有傷雖非致命實因傷而失足墮河身死布勒克寺辭去巴尊亦排追回衙記甫　座鮑字氏邵小　復將巴尊两足　仕不放哀永伸寃色尊無可如何　有四十一號西捕　之　將邵小春鮑李氏拉開巴尊卽　輿疾歸孰枓旁觀之八大　不平咸　巡捕多事　石　磚　得西捕而甘心四捕大　卽將邵小春連　數脚邵小春卽倒地昏軍該四捕知事不　乃釋鮑李氏而去一時人聲　　杜華捕將擲石　拘任三人解八捕房管押並將受傷之邵小春送人捕房捕頭相事關人命吵閙屍塲有赴縣者呈控富卽斥　惟擲石之人押　解央公堂訊辦云 
[一去不返]  
　　大東門外龍德橋堍長茂襪店之傭婦寍波人姓王名秀英現年三十九歲在該店服役巳有八年素稱女分詎前日因具父夾素錢口角該婦氣忿而出不知去向偵騎四出尙未得其下落也 
[禀請復騐]  
　　新委朝鮮領事官劉家驄之家丁高斌因遭法兵船水手毆打受傷富送仁濟醫阮立日身死報由上海縣帝冋仵作仕騐并經法總領事同徐　譯請諸四醫騐得雖受微傷而無致命之傷實係病死劉司馬亦延二華醫騐得或有傷反頭腦法總領事　　四法　　頭　騐腦劉可馬以該家丁服役十載素無病症貫係受傷身死有轎夫及英西捕可証今遭不測巳屬　甚設丹劈两　　於心何忍且中國　無此例遂請自行棺殮發封各情巳列前報兹聞劉可馬深以該仵作所驗不實請由黎巴尊稟請府憲　妥封復騐巳田　太尊委華矛縣來　復騐大約今日可以抵滬也 
[搶撈定罪續聞]  
　　前報列搶撈定罪一節昨午後二點鐘時經上海縣派役提右營派兵將約止倪椯林約副何德全及撈檀木之土　報等十六名一併送案請訊黄太守與雀副領事訊得各供與南匯縣上海縣之供單相符道飭縣差營兵將人訨帶回歸南匯縣照辦司開各人罪名王阿報王原魁龔阿渺等三人係到福臊登夾板船上搬取檀木者各定　罪祭明高施掌春顔　宋係仕海面撈取者各公八十　两月祭心慒蔡三榮蔡雲柄黄阿全顧和尙等係圖撈未撈者各笞四十枷一月傳妙隆土相春周　金等係拾取道　之木　各台四十免枷約止倪瑞林斥草鎖繫鐵桿示衆六个月約副何德全斥革枷號两月按南匯川沙一帶海灘時有西國船艘遣風擱淺被人　貨是以地方　仕離海十里或二十里造　望臺每臺派約正約副各一名日夜登臺　望設見西船失事立卽投報營縣前往照料福禄登船擱淺該約正約副等並不投　營縣顯有通同情弊是以分别科罪也 
[曲予全]  
　　光緒七年九月間有天津人魏七在寳善街松風閣茶館砍傷李春身死一案迭經上海縣訊供照例詳辦嗣因两造　妥以魏母老丁單呈請天津縣准辦留養前日黎色尊接准大津縣來又飭傳屍弟李四並三圖地保訊供核辦旋經該地保查得李四並不在滬據情稟覆前日魏七由蘇省秋審畢發回上海縣據稱巳准其留養矣 
[押犯逞凶]  
　　昨報棄舊憐新一節兹悉楊福春之妻係在太平洋仃住宅帮傭者由太平行東控楊時至伊處吵閙黄太守派差捕提　暫押捕房被在押之竊犯張阿狗欺詐捕頭聞之將楊張一併送案禀明欺詐綠由黄太守商之　　領事先行判責張两狗五十板仍交捕房帶同照原斷管押至太平行控楊之案俟太平行東同傭婦投案再訊 
[發給耔種]  
　　上年本邑各鄉被水歉收經糾董稟請動支積榖分給被災各户耔種富由黎邑尊詳請各大憲批准出示曉諭仕案兹悉虹口厚仁堂巳於昨日由各圖董地保按户發給耔種矣 
[臨期不到]  
　　法工部局董事每逢西歴歲自議事或仍以上年之董經理或間　更調原無一定議妥俊各董約期齊到工局如中國官之蒞任然法捕頭卽率同三道頭及中西各捕通事包探等排班站於石扶梯東首侍董事騐有一週此回來之疋草也本年西歴歲　未將董事　定今始議定董事八人英法各唐其半法人則有法蘭西書信舘首善堂彌維洋行全埃各洋東英人則有馬立帥錦名高易太古各洋東昨日午後四點鐘時本爲各董事到局之期備捕頭率中西捕通事包探等照常伺候嗣因到　惟書信館彌羅馬立師三洋東餘皆未來故未將巡捕騐署也 
[車夫跌傷]  
　　東洋車夫周阿三於禮拜五晚在於一馬路粥店門首適店中擔水天李雅山與做書坊夥吳曉雲两下戱　供結　於東洋車上以其東洋車碍路卽與爭論將車夫一推車夫猝然倒地跌折右于適巡街捕至將逞兇之两人拉人捕房車夫則送仁濟醫院於禮拜大　案　譯官欲將李雅山吳曉雲两人各罰洋六元給作養傷費冉管押三个月黄太守謂旣巳管押二个月毋須罰資隨卽將李　两人發虹口捕房矣 
[山東登萊青兵備道方佑民觀察覆上海絲業會舘籌賑公所書]  
　　少欽仁兄大人閣下前曾肅覆寸函諒邀青照頃奉惠書謹聆一是就諭履祺納福潭祉延釐慰符臆頌弟筦榷齊東之善足述東省春賑待欵仍殷而災黎撫卹尙無了期仰蒙勸集鉅欵隨時接濟義粟仁漿惠我東人良深感佩兹承招商局海晏輪船寄到第五批賑銀一箱申公砝足紋二千两並尊翰由陳敬亭兄如數交到當卽派員管解進省並將閣下致陳中丞信函一件轉呈憲轅肅泐奉覆敬請台安統希愛照不具[  愚弟方汝翼頓首四月十二日]  
[和小樓主人小樓吟飲圖原韻]  
　　寄跡江樓趣獨尋放懷詩酒闊胸襟量　那止千杯飲才大何辭白首吟小閣登臨資遠眺名流觴詠訂知心輞川山水天然好我欲披圖結賞音潤甫曹驤○爲　詩人策杖尋樓高開敞滌塵襟狹　惟有澆杯酒快事何妨任醉吟露布奇勛猶在耳風傳克敵起雄心儒生　獻無他術願聽承平雅頌音戟雲王宗棨○豈是山林逸趣尋還將廊廟寄胸襟閒來聊自耽詩酒興到何妨任醉吟卽景抒懷高士志先憂後樂古人心登樓南望悠悠感倚檻銜杯聽捷音海上壽諼生潤甫 
[答小樓主人見元韻]  
　　吟詩賈島費敲推學養功深有自來系出三槐徵　澤文成五柳見奇材胸懷高曠超塵俗　吐屬清新妙翦裁客滿座中樽滿酒明窓幾　幸追陪○才華經濟蓄淵深李杜豪吟是嗣音志在澤民兼利物君昔曾作勸賑欹　學推博古又通今友于高誼人同仰君與令兄春庭極友愛著述名山世共欽　載交情如水淡相逢詩酒快談心[  海上壽諼生潤甫曹驤稿]  
立夏前一日楊耀　孝廉昆玉招飲山林别墅曹冉韓庶常王有常孝廉亦在焉再用龍湫舊隱贈韵賦此鳴謝録請霧裏看花客哂正 
客裏鶯花分外新最難孤負甕頭春欣逢别墅開樽夜半是當年折桂人寸光陰留繾綣三更拇戰　精神旗亭韻事應如一此萍水他鄉話夙　[  天香深處客雲逵朱家驊未是]  
 
 

Page 4

 
 
[浙省撫轅抄]  
　　四月十二日補用副將丁雲友禀奉委帶定海獺山炮兵按司獄胡東海禀銷中三叚保申差○十三日宗山餘姚厘局來省禀到叩見謝留辦麗水縣　朋　禀見辭赴任羅銘勳海鹽厘局期滿來省銷差叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年四月十二日京報全録]  
　　宮門抄○諭旨　道録前○發抄旨八道○光禄寺卿尙奉請簡派大員查辦奉省吏治摺子○又奏請旨嚴飭覆查要案摺子○又奏請飭懲辦各員片○又奏請酌裁陋規摺○陜督譚奏揀補叅將摺子○四月十二日内務府國子監廂藍旗值日無引是○大額駙假滿請安○雲南昭通鎭總兵何雄輝到京請安○補用道府王福保等各謝恩○雲南叅將謝得龍謝恩○劻貝勒請假十日○掌儀可奏十五日祭奉先殿載瀛行禮○召見軍機何雄輝謝得龍醇王○發抄鹿傳霖奏祥符令方胙勳　許州牧奉旨吏部議奏欽此○又信陽州節婦孝女等旌表奉旨周王氏等均着准其旌表禮部知道欽此○張凱　奏接任黔撫篆務日期謝恩奉旨知道了欽旧○林肇元奏巳故果勇侯楊芳請入祀松桃貴陽鄉賢祠奉旨禮部議奏飲欽此○劉錦棠奏關外各軍數目及裁併新收各局站開單立案奉旨該部知道單二件併發欽此○又查明從九吳正剛等呈控大臣明春侵蝕軍餉案請旨奉旨明春着免其議處餘依議該部知道欽此○恭鏜奏新收旗丁那斯渾等歸入旗檔奉旨該部知道欽此○汪鳴鑾奏臨清等屬歳試完竣奉旨知道了欽此○○稽察左翼覺羅學光祿寺卿奴才尙賢跪奏爲奉省吏治疲玩賄賂公行添厘增稅變本加厲地方彫敝巳極　懇簡派大員秉公查辦以掌根本而恤黎元仰祈聖鑒事竊惟奉省吏治自署將軍崇實整頓之後頗稱攺觀乃近來仍蹈故轍流弊滋深推原其故委因現任將軍崇綺病軀纒綿斷難如淮揚臥治加以奉天府府尹松林　庸昏老任聽員役滋擾地方上届承辦玉渫大差各屬州縣無不苛派濫徵以爲賄賂長官之計惟前任廣寗縣知縣談廣慶不肯苛派以致供給不豐大爲該府尹委員屠立咸窘辱現署承德縣知縣朱克揚承辦玉牒大差名目勒索省城商民三百餘金有錢棧燒當磁鐵各舖及該商值年各帳簿可查以致他縣苛派商民迭經各城紳董呈訴有案該府尹皆　置不問前此陋規雖經署將軍崇實裁撤而該府尹倡爲遇捐名日致州縣攤欵逐漸加增至十數萬千之多均爲供給道府之費有各州縣户科公簿及差門私帳可查聞州縣供給陋規有三一爲府署一爲道署一爲盛京刑部是大吏取給於州縣州縣卽不得不取給於庫儲正欵挪移幾至盈千累萬往往州縣卸事一二年猶有未清之欵無巳輒以調署他缺爲調劑取償之地直至虧累甚鉅方行奏叅勒追於正欵何補是侵蝕額徵固不獨一巳革知縣馬承恩也在該府尹受恩深重目擊時難宜如何激發天良仰副委任似此貪庸不職是以貽誤地方再聞驛巡道廣　　索鋪商聲名甚劣遼陽廣興義錢鋪　籍守儲劉維周因錢財涉訟該道樊索廣興義銀至四千两係由義泰長錢　兌付並勒令該商會同錢行公送匾額陽博廉公之名陰掩貪婪之迹又聞東邊道所屬各處添設　卡抽收山貨雖隻鷄疋布無不誅求控稅之案層見迭出鳳凰城鋪户共計三百餘家歇業者三分之二閭閻爲之蕭條又生員永成阿等因勒派加稅控興京直隷同知許之泰多欵虚實均求查究現在該處各行鋪商不過十　三四多因濫徵勒罰關閉居民重累煩苛情形尤爲困敝又廣寍縣界兵李姓毆辱拔貢楊景和一案遼陽州有中書張平格呈控擅出告示　徵地畆一案又該州奉札撤去大簽近又别創三班小屋各押四五十人不等任役凌虐勒索比大簽更甚前署承德縣佛寳押案百數餘起在壬二年坐堂两次現任金州廳聞仍壓案如故虧累至二千餘金地方大吏均事姑容並不根究現在嗜利劣員藉名籌餉煤稅鹽厘有加無巳　歸中飽何濟要需伏念盛京爲根本重地一切邊務海防察吏安民在在均關緊要若不認眞整頓誠恐民氣彫刓人心渙散未易收括無告甯黎　將挺而走險隱患堪憂應請簡派素饜人望辦事認眞大員秉公查辦以袪積弊而綏地方奴才爲衞護根本統籌大局起見是以不避練怨據實上陳伏乞 
皇太后皇上聖鑒施行謹奏奉旨巳録○○稽察左翼覺羅學光禄寺卿奴才尙賢跪奏爲查辦要案未能核實請旨嚴飭覆查以重軍政而肅官常事竊奴才上年六月初二日片陳點騐軍　濫受差規之協領　爾精額仰蒙飭下該將軍查辦業經覆陳在　奴才近日得之傳聞原案該城守尉詳文節節支雅顯有不賣不盡恭閱邸抄原奏該城守尉詳稱各旂有修理軍器一欵並無餽送委員之欵豈有餽送委員之欵顯註公帳之理且九旂結報紛歧未能畫一卽如鑲白旗防禦景安鑲藍旂防禦慶升等稱公帳以内並無被索銀二百餘两僅有修理軍器銀二十二两二錢三分巴爾虎佐領烏勒登額又稱公帳以内僅有由署兵司抄來領兵餉單内載有扣留修理軍噐銀二十二两二錢三分其軍噐係於該年九月十二日點騐未載扣留修理軍器日期九旗結報黑白判然當時查辦何以並未逐節深究卽以修理而言亦應各由本旗辦理何以巴爾虎結稱係由城守尉署兵司扣留云云尤爲攤派　規顯証僅據城守尉詳文始稱九旗均有修理軍器二十二两二錢三分之欵數曰若何符節其爲暗扣兵餉公攤差規巳可槪見再聞該協領到遼之日卽經防禦哈福景安二員親到公舘爲之關說九旗攤派之欵係由廣興德錢鋪過付有該錢舗流水帳簿可查有該旗領催可訊在奴才不避　怨原爲貱除積　藉裁陋規起見不謂弊未能除且恐由　相　成例目今時事顚難根本額兵尤宜顧恤以收異日之用果能去一分需索卽多一分養贍若任該協領舞弄手眼始終蒙蔽誠恐衆相效尤流弊滋甚除協領　爾精額一員應請飭查覆奏外其藉名修理軍器首倡餽儀之防禦二員亦應一併　省訊查按例懲辦以爲濫扣兵餉玩視武備者戒奴才爲愼重軍儲體恤兵艱起見是否有當謹據實上陳伏乞皇太后皇上聖鑒施行謹奏奉旨巳録○○尙賢片再聞刑部主事楊德林貪婪弄權遇案需索爲該部主稿筆帖式豐潤揭禀貪欵累累計贓逾萬又强佔荒山子郭姓房　開設燒鍋因威嚇不遂輙將郭姓在私宅鎖禁伏念奉天州縣久稱疲玩刑部爲各州縣刑名總匯似此劣員實於　省獄訟大有關係又承德縣栅欄諸弊奴才前經具陳現聞該縣每遇婦女涉訟案情較輕者不容取保候質輒令差役在班房看管無論是否良家婦女無不百般窘辱又外封向係禁錮之所例用伴婆查封近則每於夜間任門丁差役點封無獘不有該縣朱克揚均置不問恃其多資近又調補大缺實足貽害地方至幼童有罪看押亦應另立妥處以防差役凌虐應請永遠禁革丁役人等查點女封庶足以維廉恥而轉風化伏乞飭下該大臣一併提辦嚴懲謹附片具陳伏乞聖鑒謹奏奉旨巳録○○内閣學士兼禮部侍郎銜奴才尙賢跪奏爲盛京内倉津貼各署之外仍多陋規擬請酌裁以歸實用仰祈聖鑒事竊查盛京將軍五部侍郎向藉司員倉差陋規爲仰給之需往往點派此差屬員均酬　萬金之數嗣經署將軍崇實厘定作爲每年内倉監督三員無論何部何員一經派出卽各出資五千餘两通計一萬六千餘两五部各二千两作爲津貼將軍署事務較繁以五千两作爲辦公津貼外副都統一千两此後上司卽不得藉差婪索屬員亦不得非分鑽營一革從前陋規積習不意近年各堂官於奏定章程外每届更派之時不論年資之後先惟以多寡爲去取以致得此差者非浮薄少年卽擁資巧宦於定章應出五千餘两外仍送陋規五千两雖由不肖司員結習難忘亦由各堂官格外需索致開司員窺伺營求之漸伏念各該員旣甘於正額外復出差規五千两是必於應交正項津貼外確有贏餘可知若聽其酬應上司顯於定章背謬若任其仍充私槖又係向例花銷奴才愚以爲徒事虚糜曷若俾歸實濟現在奉省八旗官學　同創始滿蒙漢各牛睩自餉需減成久稱瘠苦近又差徭繤煩往往派出一兵馬匹口粮皆無從措辦甚　攤扣兵餉爲彌補之術焉有餘力更籌官學經費現在内倉　督均係旗請以應酬堂官之陋規捐爲八旗官學之公費且以旗員捐助翼學作育人材揆之公私各堂司均係分所應爲之事伏祈飭下該查辦大臣秉公詳定監督捐欵於應交正款外每任按員各交官學五千金不准藉詞玩延所有從前惡習請免深究聖朝自存宏大之政　奴才何敢過事苛刻之爲若該大臣敷　奏結當亦難逃朝廷洞鑒且積習相沿向無避忌凡有耳目無不共知奴才亦不難將該監　等指實究叅其不受陋規者惟崇綺一人而己奴才籍隸盛京見聞旣確不敢徒避嫌怨致壅上聞如蒙俞允實於官常學務均有裨益奴才愚昧之見是否有當伏祈聖鑒施行謹奏奉旨巳　○○頭品頂戴陜甘總督臣譚鍾麟跪奏爲揀員請補要缺叅將以裨營伍恭摺仰祈聖鑒事竊臣准部咨借補中衞恊副將李泰山所遺蘭州城守營叅將員缺應揀盡先合例人員請補前來查蘭州城守營叅將員缺設處省會巡查防範最關緊要非精明幹練之員難資治理查有頭口頂戴遇缺題奏提督陜西秦州營遊擊格洪額巴圖魯田連考年力精强樸寔勇敢以之借補洵堪勝任合無仰懇天恩俯准以田連考借補蘭州城守營叅將員缺以期得力如蒙俞允應請勅部先給署札俟防務一律告竣再行給咨送部引見以符定制除飭取該員履歴送部外所遺　西秦州營　擊員缺容另揀選請補謹會同陜西固原提督臣雷正綰合詞恭摺具陳伏乞皇太后皇上聖鑒訓示施行謹奏軍機大臣奉旨兵部議奏摺尾漏寫月分日期　属疏忽譚鍾麟着交部察議欽此 
 
 

Page 10

 
 
   
 
 

Page 11

 
 
[英高和約德國同]  
　　大朝鮮國大君主大英國大君主兼膺五印度大后帝切願永敦两國和好議定往來久遠通商事是以大朝鮮國大君主特簡督辦交涉通商事務一品崇禄大夫議政府左參賛兼金章閣提學閔泳穆大英國大君主五印度大后帝特簡頭等邁吉利寳星兼二等拔德寳星駐劄中華便宜行事大臣巴夏禮均作爲便宜行事全權大臣各將所奉便宜行事之上諭互相校畢俱屬妥宜卽將會議各欵臚列於左○第一款一大朝鮮國大君主大英國大君主兼五印度大后帝及两國後代嗣君與其民人彼此各皆永遠和平友睦此國人民往彼國者必受該國妥行保護身家財産之益二彼國自後倘有與别國相歧之處此國一經彼國相約應卽設法從中善爲調處○第二欵一大朝鮮大英君主均可互　簡派大臣駐劄大鮮朝大英國京師或隨時往來亦可彼此酌設總領事官領事官或副領事官在各通商口岸處所駐劄所有以上使臣總領事官等與彼此駐劄之國官員會晤及往來文件必須享獲他國互相欵待使臣領事最優之禮及一切種種利益之處二两國所派使臣總領事官等及一切隨員均可聽其互相前往各處游歴勿拒在朝鮮者由大朝鮮國官員發給護照並行斟酌派人護送以重妥爲保護之義三两國總領事等官必須奉到駐劄之國勅准或政府允文方可躬親任事其所派總領事等官不得兼行貿易○等三款 
一英國民人及其財産在朝鮮者應歸英國所派辦理刑名詞訟之員專行管轄凡英國人民到相涉訟或别國控告英民之案均由英國刑訟之員審理與朝鮮國無涉二朝鮮官員及民人等若有控告居住朝鮮英民之案應歸英國刑訟之官審斷三英國官員及民人等若在朝鮮遇有控告朝鮮民人案件應歸朝鮮官審斷四英國民人在朝鮮者如有犯法之事應由英國刑訟之官按照英國律例審斷五朝鮮民人在朝鮮境内如有欺凌慢壽損摥英國民人身家性命財産等事應由朝鮮官員按照朝鮮律例查拿審辦六凡有控告英國民人因違背此約及附立章程並將來按約續立各章有涉罰欵入官及一切罪名應歸英國刑訟之官審斷其所罰之欵以及入官財貨全歸朝鮮充公七凡有朝鮮國官員在通商口岸因事扣留英民貨物應由朝鮮官員會同英國領事官先行查封暫由朝鮮官員看管俟英國刑訟之官審定以後發落如審明貨主並無非是卽應將所封貨物全行送交領事官發還惟所封貨物應聽貨主將貨物估價折銀若干暫存朝鮮官員處所立卽將貨物領出俟英國刑訟之官審定後甚折價存欵分别充公發還八在朝鮮境内所有两國民人一應訟刑交涉之宁如應在英署審訊者朝鮮國卽可遴派妥員聽審如應在朝鮮署内審訊者英國亦可遴派妥員聽審其奉派之員彼此承審各官皆應優禮如儀相待聽審者如欲轉請傳訊人証以便自口駁語亦聽其便如以承審官審斷爲不符猶許聽審官逐一駁辯九凡有首告朝鮮民人有犯本國律禁在英國商民開設行棧居住寓所等處及英國商船隱匿者由地方官照知英國領事官應由領事官設法將隱匿之人查拿交出審辦領事官尙未照諾除寓主自行依允外朝鮮官役不得擅入英國商民行棧寓所等處其在船上者應由船主相許方可登船搜緝十凡英有國民人被人控告違犯法律或私商各船在逃人犯一經英國領事等官知照朝鮮官員卽行設法查緝交出○第四欵一两國所立條約從施行之日起朝鮮仁川府之濟物浦元山釜山各口金山一口設有不宜之處則可另揀附近别口並漢城楊花津或附近便宜别口亦可作通商之處任聽英民來往貿易二英國商民前往以上指定處所或欲永租地叚或欲售購房屋起造房室設立棧房作房等工均聽其便至於本教典禮各儀均聽隨意自行在朝鮮通商口岸處所所有揀擇地畝立定限界經營基作爲洋人居處之所及轉行永租地叚各事應由朝鮮官員會同各國所派官員妥行商辦三以上地叚應由朝鮮政府先向該地業主價買加以經營用備選擇俟居租有人將原出地價及經營之費由所得永租價内先行扣除該地年租該由朝鮮及各國官員會同議定其年租應納於朝鮮政府由朝鮮政府公平酌留若干其餘年租及所得永租地段餘價一併歸八充公存備金内至充公存備金何人取用應由管理租界事務紳董公司支取應如設立公司之處日後由朝鮮官員會同各國所派官員酌商四如英人欲行永租或暫租地叚售購房屋在租界以外者惟相離租界不得逾十朝鮮里而租住此項地叚之人於居住納稅各事應行一律遵守朝鮮國自定地方稅課章程五朝鮮官員應在各通商口岸讓出妥善之地作爲外國營塟之區其地價及一應年租稅課等項一律蠲免所有管理塋地章程統由以上紳董公司自行定奪舉辦六離通商各處百里内者朝鮮里或將來两國所派官員彼此議定界内英民均可任便游覽勿庸請領執照惟英國民人亦准持照前往各處游歴通商並將各貨運進出售惟朝鮮政府不允之書籍印板字帖等不准在内地銷售及購置一切土貨所持執照應由英國領事官　發朝鮮官或加印信或秉筆書押所有經過之處如地方官飭交騐照卽應隨時呈騐無訛放行至雇覓所需車船人夫等裝運　李貨物亦聽其便如英民逾越以上界限並無執照或在内有不法情事應行拿交就近領事宫懲辦其無照英民卽可酌罰並可監禁或只罰不禁惟所罰不得逾墨洋百元禁期不得逾一月七英國民人居住朝鮮應由两國所派官員會同議定租界以内街道規則巡查匪類及一切除莠安良之章○第五欵一英國商民由别國口岸或由朝鮮各通商口岸欲將貨物載入朝鮮某通商口岸均聽其便其一切進出貨物除條約明禁之外不計外應准英國民人與朝鮮國人及在朝鮮之他國人等槪行買賣交易並所交易貨物任便載往朝鮮通商各口及他國口岸朝鮮官員等槪無阻止惟進出口貨先應按照後開稅則完納稅項始可聽其出入凡英國商民一切工作攺造洋土各貨之事朝鮮官員亦可聽任其便二凡由他國口岸販來一切貨物進入朝鮮口岸先經貨主或寄交之納清以上稅課復欲載往他國口岸由進口之日起期至十三個月内如係原貨原包應行發給該貨物完稅存票一張以抵貨巳納之稅此項存票該商或持往朝鮮海關領價卽應照付或持朝鮮通商各口抵作貨物納稅之欵均聽商便三朝鮮土貨如由朝鮮此通商口岸載入朝鮮彼通商口岸所巳納出口稅項應由原出之口全行給還惟載貨之人先宜呈交所進口之海關給發進口憑單始可發還倘中途貨物有失亦應呈出失物確據方能將稅發還四英國商民將貨物載入朝鮮國旣經按照後開稅則完納稅項該貨或轉往朝鮮通商别口或轉向内地無論何處所有一切抽收稅厘規費等項永勿再事征收凡朝鮮一切土貨由内地無論何處意欲運出朝鮮各通商口岸聽便勿阻其貨在出産之地或在沿途所有一切稅厘及各項規費亦槪免其征收五朝鮮政府如欲雇買英匣商船裝載客貨前赴朝鮮境内未通商口岸亦聽其便朝鮮商民如欲雇賃英國商船裝運客貨赴朝鮮未通商口岸者應該一體酌准惟宜先蒙本國官員允許方可施行六如朝鮮政府因有事故恐致境内缺食大朝鮮國大君主降旨轉禁米糧出某通商口岸或各通商口岸經朝鮮官員照知某口領事官一月之後則該口英國商民卽應一體遵守惟此禁旣係因時制宜自當設法酌爲早弛七英國商船駛進朝鮮各通商口岸應納船鈔每墩墨洋三十先時卽洋一百分之三十各船所完鈔項每四個月征納一次其巳納鈔項之船在四個月内准其前往朝鮮各通商口岸無須再納所征船鈔皆須用爲建立鐙樓浮樁塔表望樓等項在於進朝鮮通商各口門次及沿海各處並備辦船隻停泊處所淘挖整頓各工之用其在通商口岸撥貨船隻不得完納船鈔八所有約後附續稅則及通商章程两國議定應由此約施行之日一並飭遵以便條約内所指各節統歸畫一遵守以上各章可由西國所派官員隨時隨事一并會同酌宜增改○第六欵英國商民如將貨物偷運非通商口岸及禁往處所不論巳行未行均宜將貨物入官違犯之人按所入官貨之物加倍示罰以上違禁貨物可由朝鮮地方官酌量扣留其希圖違禁之英民無論事成與否並可查拿隨卽轉送就近英國領事官由英國所派刑訟之員審讞貨物酌留俟定案後再行分别辦理○第七欵一英國船隻在朝鮮海面如遇颶風失事及擱淺不測之虞朝鮮地方官應卽一面速行設法妥行往救並保護被難人船貨物免致本地莠民肆作搶掠欺凌一面速卽知照附近英國領事官並將救護被難英民分别資送附近通商口岸二凡朝鮮政府所出救護英國難民衣食解送及一切打撈葬埋屍身醫冶傷病各資應由英國政府照數付還三撈救保護被難船隻及打撈該船貨物之費應將船貨交還原主時由原主照數付還不得向英國政府索償四朝鮮國所派官員及地主委弁巡役人等前往英國難船失事處及護送被難英民之員弁人等所用資費以及文函往來脚力均由朝鮮政府自行辦理不得向英國政府取償五英國商船在朝鮮左近海面如遇颶風或缺糧食煤水等需用之物無論是否通商口岸應許其隨處收泊以避狂颶兼修船隻購買一切缺少之物所有花費全由船主自行備辦○第八欵一两國師船無論是否通商口岸彼此均許往駛其所需一切修船材料及食用各物等件應彼此互相帮同購取以上船隻無弗遵守通商及口岸章程其購取物料一應鈔稅各等規費均應豁免二英國師船駛往朝鮮非通商口岸其船上員弁兵役概准登岸惟未曾執領護照者不准前往内地三英國師船所用軍裝物料及一切餉需各件可在朝鮮通商各口存寄交英國委派之員看管此項軍裝物料概行免征稅項倘有因事轉售者則 
 
 

Page 12

 
 
由買客將應完稅課照例補交四英國師船在朝鮮　海處所踏看水路情形朝鮮政府亦應竭力相助○第九款一英國官民人等在朝鮮者均可約雇朝鮮民人作爲幕友通事及服役人等勷執分外事業工作之端朝鮮人民等亦可分别約請雇用英國民人帮同辦理一切未干例禁之事朝鮮官員槪應聽准二两國人民均許互相前赴各國境内學習語言文字律例及織造格致事業等事彼此亦宜孚行相助以敦睦誼○第十欵現經两國議定自以上條約施行日期之後大朝鮮國大君主於各項進出口貨稅則及一切事宜今後有何惠政利權施及他國並他國臣民人等之處英國及英國臣民人等亦可一體均霑○第十一款一两國議立此約自施行之後十年爲限所有條約及通商稅則如有應行更攺之處均可互相請爲會同重修庶將彼此交接日久所識因革損益之處酌量增删惟應一年之先預爲聲明○第十二欵两國議定此約原係漢英两國文字均經詳加样對詞意相同嗣後倘有文詞分歧之處應歸漢文講解以免彼此辯論之端二凡由英國官員照會朝鮮官員文伯暫可譯成漢文與英文配送○第十三欵本約定立後俟两國御筆批准自畫押之日起遵行遲則一年爲限各派大臣於漢陽京城互相交換卽以交換之日作爲此約施行之期彼時两國均應刊刻約文通行曉諭兹由前列两國欽派全權大臣在漢陽京城將約文漢英各三分先行盡押蓋用印章以昭信守大　鮮開國四百九十二年卽光緒九年十月二十七日西歴一千八百八十三年十一月二十六日○善後續條前列两國全權大臣將後開三條附録於左一本約第三欵内所指各節現經两國彼此言明此條約内朝鮮准以英民服英國官員　轄如日後朝鮮整頓攺變律例及審案辦法在英國政府視之以爲英民現在難服朝鮮官員管轄之處俱己革除並朝鮮審案官員與英國審案官員同一明晰律例之能及同一承受獨斷權位則卽可將英國官員在朝鮮審　本國人民之權收回二本約第四欸所載各節現經彼此明訂中國政府日後倘將去年所議中國商民准八漢城開設行機之益允爲撤消英國商民則不得援引此欵之例惟朝鮮政府若將此益利濟他國商民則英國商民亦應一體均霑三本約内所載各節彼此言明所有英國屬下各邦皆當一律遵守惟日後倘有某邦宜行變通之處應由英國政府於此約互換日起一年爲限將應行變通者向朝鮮政府逐一聲明方可議更以上善後各條應彼此並同約文具奏呈覧與約文齊蒙批准忽勞專邀特旨能行兹由前列两國欽派全權大臣在漢陽京城先行畫押盖用印章以昭信守大朝鮮開國四百九十二年卽光緒九年十月二十日西歴一千八百八十三年十一月十六日 
英高約欵本館早經登録去年十一月初七日報中惟係從英文譯出僅得大略兹两國和約業巳互換定局本館得有漢文約欵原稿用再備録十左閱者當不厭其詳也[  本館附識]  
[金縷曲]  
　　若極渾忘味細思量達觀强作且教愁避其奈避愁如避債越避越多塡砌還恐汝暗將愁替直欲反魂香可覓暫牽帷一握愁堪洗偏只有盈盈涙茫茫恨海嗟無際慘而今中年哀感頓消英氣緜密衷懷痴絶性除是美人知巳誰打疉工夫拭涕世倘傷神同奉倩爲傾城莫也和愁寱惆悵久夜闌倚[  柳隱詞人馬相如未是草]  
[買波塘史感事偶成録奉海内大吟壇哂正]  
　　笑浮生十年磨劍幾曾銷却豪氣塡膺傀儡成孤憤放卢取云淘洗聊撫髀看如此江山庾信添悲愾英雄心盡矣任海客談天王　斫地日日飲　醉斜陽暮可又亂雅四起黄雲衰草無際跳梁小醜終臣服臥榻豈容鼾睡施 
指臂只定遠封侯儘許長城倚六朝興廢有外盜狼貪内訌蟊賊斷碣暗相示[  維楊柳隱詞人馬相如海上倚聲]  
[高陽臺春莫感表有寄]  
　　燕翦裁紅鶑織翠青青水郭山莊着甚吟懷新詩說與秋娘怪他幾日東風薄是垂垂罥住流光猛思量花爲春殘春爲花忙天涯賸有傷心地怎身如繭縳便爾蠶僵細數情苗堪憐淪落斜陽到來畫舸依然去怱怱人影衣香恨難忘春爲愁深愁爲春長[  維楊柳隱詞人馬相如海上倚聲]  
餞春日邑廟盛設蘭花會余偕張綏之譜弟住觀焉便道奉訪達夫兄於半軒相萍水歡若平生口占两絶句以誌鴻　卽請小樓主人 
[指正]  
　　未去看蘭花先來訪之子之子吾故人臭味亦如此把臂餞春歸問春歸何處束君亦黯然徘徊不能去每懷小樓人與君共酬句可否挈仝游應有惜春賦[  天香處客雲逵朱家草]  
[代福卿逸史寄懷東湖居士]  
　　明月照羅幃洞房何清寂流光雖的爍相對無顔色晨雞號東廂時鳥渚北感物多所思徘徊以愴惻鉛華常弗御簪花萎鈿側腰帶殊昔時縈情塡胸腮居懽惜宵短判袂若所憶何忍不告别翶翔奮羽囊妾心良不昧吞聲常暗泣佇立以徨翹　冀良覿[  海上種榆山人甫稿]  
[回生録題辭]  
　　醫門精法盡收藏赤餅紅鹽總妙方溲勃參苓應並蓄良工心苦獨端詳由來大德重回生想見痌癏壽世情但得風　周海宇定教聲價動公卿[  海上種榆山人悅彭氏就止稿]  
[接録揚鎭沙洲春賑户口錢數清單]  
　　江都縣界○民洲一百六十九户大二百六十口小一百七十一口放錢一百三十八千二百文另恤九知二百文十五洲四百二十二户大七百二十七口小五百七十六口放錢四百六千文另恤十三千六百文恩餘洲七十九户大一百六十二口小九十五口放錢八十三千八百文另恤六千四百文團窩圩二十八户大四十二口小二十九口放錢二十二千六百文另恤一千八百五十文開元洲四十五户大八十二口小七十二口放錢四十七千二百文另恤二千八百文聖恩公興洲一百二十五户大一百八十口小一百八十三口放錢一百八千六百文另恤七千八百文天福洲一百三十六户大二百十四口小一伯六十八口放錢一伯十九千二伯文另恤十千六伯文　盛洲六十三户大一伯三口小七十九口放錢五十七千文另恤三千五伯文張寶圩四伯二十七户大六伯三口小四伯十五口放錢三伯二十四千二伯文另恤十二千四伯文永茂洲二伯三十三户大六伯三十八口小四伯六十三口放錢三伯四十七千八伯文另恤十三千九伯文新馬頭小五港二伯五十三户大七伯十三口小四伯七十七口放錢三伯八十千六伯文另恤十四千七伯五十文張家沙二伯二十四户大四伯五十二口小三伯五十口放錢二伯五十千八伯文另恤十一千一伯文樊敬沙一伯十六户大三伯四十九口小一伯八十九口放錢一伯七十七千四伯文另恤八千八伯五十文常家沙一伯八十八户大四伯五十九口小三伯五十七口放錢二伯五十五千文另恤十一千七伯文雙江口東西　七伯二十五户大九伯五十九口小八伯九十四口放錢五伯六十二千四伯文另恤十六千九伯文接興洲一伯九十四户大四伯八口小三伯十八口放錢二伯二十六千八伯文另恤十千二伯文竇家圩一伯二十六户大一百五十六口小八十一口放錢七十八千六百文另恤五千四百五十文西掛圩四十三户大六十四口小三十八口放錢三十三千二百文另恤四千一百文○江泰合界○北萬壽洲三百二十五户大七百六十三口小六百六口放錢四百二十六千四百文另恤十二千五百文永昌洲一百三十一户大二百九十六口小二百十九口放錢一百六十二千二百文另恤六千八百文連萬緣洲十四户大二十四口小二十四口放錢十四千四百文另恤一千文太和洲十六户大二十九口小二十九口放錢十七千四百文另恤一千六百文砥接洲六十七户大一百五十一口小一百三十口放錢八十六千四伯文另恤五千八百文續補九貼洲三十二户大六十七口小六十六口放錢四十千文續補補興洲福大圩一百三十八户大三伯六十一口小二伯六十八口放錢一伯九十八千文○泰興縣界○黄　圩一伯六十九户大二伯廿九口小一伯九十二口放錢一伯世千二伯文另恤五千四伯文在我洲三伯九十一户大四伯七十八口小三伯六十一口放錢二伯六十三千四伯文另恤九千五伯文福德洲三伯六十千伯文另恤十千六百文太昌洲九十九户大一伯七十三口小一伯三十口放錢九十五千二伯文另恤四千三伯五十文太平洲太下中洲二伯二十四户大四伯二十六口小三伯九十五口放錢二伯四十九千四伯文另恤七千八伯文太安洲四十九户大一伯口小七十五口放錢五十五千文另恤三千一伯文中興沙一伯三户大伯五十八口小二伯九口放錢一伯四十五千文另恤四千五伯文○四縣總共一萬四千六伯八十三户大二萬四千七伯六十六口小一萬八千九伯六十六口總共放錢一萬二千二百九十八千四伯文另恤錢四百六十一千二百四十文○四邑大共放錢一萬二千七百五十九千六百四十文 
再敝處收解洲賑各欵細數俟浴江圩工沙腰河工告竣後一併登報至順直東浙各賑亦俟四月底賑捐停止後卽將收解各疑刊登申報[  鎭江電局江浙同人拜啓]  
[上海陳家木橋金州礦務局内順直山東奬賑捐公所經收四月十一至十五日第五十八單]  
　　皖省信女紀氏四十元○杭省牙厘總局寄到浙字册黄巖縣伍募七十户共洋二百元火衢郡鹽厘局虞募衢郡鹽務一百元前辦海鹽厘局羅募七户共念二元○良記由鼎記交來一百元○錢塘學姚寄到金華府學汪念翁續募十一元○盧州府幕府胡募周東園先生洋十二元除付信資合來銀八两四錢○江北衆商春季敬神席資念元錫　居士十元徽州汪大年爲弟求病痊愈四元李子馨王孝全各五元合記虞錦　斗記保平安三户各一元浙甯隱心氏祈子病速愈愿助五元董　梧十元潮州海陽縣二元○揚州禾嘉巷項耕娛項詩侣两君經募安徽彭受臣太守助十元湖北程桂坡共募洋念四元對開二元　五十三千文捐户姓氏隨後寄到再行分别細登又東台夢香仙舘主人移書儀助賑代求舊友舊病速愈二元　上由巨豐莊共交來洋八十二元對洋二元四開小洋四元○高郵丁鏡齋募三十二次賑欵餘慶堂錢六千文竹筒票五百文友蓮病愈五百文饒氏二百文以上四户共來本洋六元○葛心嘉募申字册余福孫八開合錢三百文葛鄂華四開一個金粟界中人對洋一元幼音母難日助一元翠娥多　求速愈一元淑仙夫人求夫夙恙速愈一元又節省花粉錢三伯文○古夥范夢徵募申字册范錫珂范錫玖范錫瑞鄭敦軒琳琨氏珠珪氏薄助氏不留名不慓氏微意輪盼麟氏十一户各一元儉助氏四元范錫瑜四元汪金聲一元又五角　履達五角今棉力隱心願各五角以上十八户共念二元○上海電報局助發濟寧報費洋六元一角六分○附核奬魏龍常庫銀四十六两八分高鴻權姜恩漙名庫銀十二两八錢○以上十一起第五十八單共收賑欵現銀八两四錢洋六百三十八元本洋六元銅洋六元錢二千八百七十文又核奬庫銀七十一两六錢八分今次共收賑奬两共合規元五百五十九两一錢九分八厘連前五十七單共收規元十七萬九千六百七十二两八錢二分○統共解過規元十七萬八千另三十二两七錢七分一厘○除解外存核奬部飯等項庫合元三千一百念两三錢九分五厘實執賑欸規元一千四百八十两三錢四分六厘 
 
