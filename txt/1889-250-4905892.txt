# 1889 - 250 - 4905892

 

Page 1

 
 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人窻計之中實事事皆出人意計之外所紀商紂寵任姐已斫脛　心胎息衆書並非影響而太窡之妙算哪吒之神奇以及仙佛妖魔神靈鬼魅則又憑空結撰簇簇生新閱之實足以遺旅　消綺思說者謂古今章回小說定當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三警校正其悞字務使髮憾無貽然後用新鑄鉛字印成復請憲　將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售毎部分裝十六本價洋八　請諸君子移玉本　中報舘申昌書畫室及各外埠申昌或寄售申報處購取可也 
[美查有限公司]  
　　啓者本公司在香港遵公司律例凡入股者祗須認出股　於西歴一千八百八十九年十月十五號賈　查洋行在上海所做各種生意并地皮房屋一切一爲江蘇藥水廠及肥皂作二爲燧昌自來火局三爲申報新聞紙館四爲申　館所設申昌書室五爲三馬路申報館房屋地皮本公司資本銀三十萬兩分作六千股毎股銀五十兩現在先定　股　五千五百股計銀二十七萬五千兩内二千股已算付足股銀作爲先還原主尙餘三千五百股現在招人來賈署理　事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根治先生一爲梁金池先生經理人爲芬林先生銀行爲匯豐銀行訟師爲哈華托如欲取　布啓及定股信樣者向經理人處及各埠匯豐銀行索取均可定股者毎股先付銀十兩其餘於西歴一千八百八十九年九月三十號派股時再付如預定多股派時少得者定銀不能付還將來派股時照算如股分不能派得者其定銀照數付邇其定股之期至一千八百八十九年九月十七號卽華八月二十三日下午四點鐘爲止光緒十五年八月初四日啓 
[鄉試說]  
　　鄉試至八月十六而已蕆事矣諸君子之擔簦負笈競賦鹿鳴者至此已得意言旋一帆直下矣有客拘於賓紅閣外史曰子何爲而不應試豈眞視功名如芻狗不樂與文壇諸將角逐名塲耶外史曰此中况味僕蓋已深嘗之矣迄今日而一領青衫依然故我坐視少年同學平步青雲是有命焉尙何敢勉强求取哉客曰何以言之曰僕自十五歲學爲時藝八閱月而成篇初次觀塲幸卽入泮此時譽之者咸謂少年英俊取青紫如拾芥何難一戰成功轉瞬而秋風至矣意氣揚揚前赴白下一圑高興鏖戰棘闈事畢而歸略無成見迨榜發一聲康了名落孫山斯時銳氣未衰重復埋頭芸案焚膏繼晷徹夜吚哦毎作一文鏤心劌腎如是者十餘載自以爲稍有進境矣不料三戰三北終無望於科名作嫁依人年年壓線硯田無稅自問將終老是鄉矣尙何樂逐隊觀塲自墮惡趣哉猶憶僕當熱中之際望穿秋水眼巴巴盼大比之年俾得蓄銳養精一盡平生之技無明無夜刻苦用功直至嘔盡心肝猶不肯稍爲廢弛旣入塲而題紙一下卽悉心研究罔敢稍疎一稿旣放改之又改低聲諷誦聲絀如蚊然後翦燭謄眞手腕幾脫添註塗改在在留心蓋深恐一有疎虞　諸藍榜則三年心血悉付東流焉當夫矮屋碍眉蜷縮如蝟起居飲食都不舒徐晴天尙可苟安一至大雨滂沱渾身濡染泥淖没足滑澾難行洎乎交卷出門肩負考具人多擠擁氣喘如牛寓近者尙不難安步當車遠者或徒行一二里之遥平常挑夫轎役所爲者而竟責之於士子試問斯時之苦其尙可以言語形容乎然此時雖曰苦楚亦僅九日光隂耳所最難熬者其惟望榜乎當其考畢回家之後錄具文稿就正親朋親朋必稱道之贊揚之或許以元魁或决其必中驟聞之下不禁心悅神怡及携歸玩之而何處有微疵何處有語病則不覺心灰意敗短嘆長吁旣而輾轉思維則又自寛自慰曰雖有疵累而文勢尙暢田發皇或者主司走馬看花竟蒙賞識乎則又手舞足蹈重復欣然一至茱萸挿罷蕊榜將開爾時坐立不安幾若熱鍋之蟻求神算命五内皇皇偶聞鵲噪晴簷便謂預報喜兆家人訕笑所不聞也旣而鑼聲鏜鏜然自遠而近略一眴息忽又不聞則訝然曰我豈中矣耶抑夢中之事耶少焉有人來告曰某人中元矣某人中魁矣某人平中矣取題名錄至閱至解名盡處猶不見已之姓名於是默然不言索然意盡復取文稿出繙閱　三忽拍案大駡曰主司眞兩目青盲哉如此佳文而竟不識拔殆將識拔一圑茅草亂蓬蓬者耶及門斗送落卷至紅勒滿紙醜詆不遺而後始低首下心重理舊業以待藏華三易冉莅文塲嗚呼噫嘻若此之人滿天下比比皆是少一人不爲缺典何定欲僕之結隊下塲耶猶憶先大父言我鄉有某君者文亦平平而望中之心則甚切毎當塲後煮一肘肉沽一壺酒將文稿陳几上且飲且啖且讀且評至得意時則曰如此繡口錦心自當敬以巵酒至不得意處則曰庸劣至此宜以無算爵罰之由是而或泣或歌或笑或駡淋漓盡致終夜喧呶友有善於惡作劇者至出榜時瞰其中夜未寐假得銅鉦畫角聚數友叩其門鉦聲角聲一時競作某　躍而起曰我中矣我中矣急啓扃出視則友已遯去聲息俱無大哭而回氣厥幾死又有某人年方弱冠目無全牛塲中潦　完篇自謂必能獲雋高視闊步自命不凡一日方舉便壺小遺聞有報新舉人者飛步出門悞將便壺置諸書桌及向問信則中者實係鄰人而此事則已傳爲笑柄矣凡此醜態無處無之僕豈俯視時流高自位置哉亦惟欲免榜信來時一日腸迥九轉耳客笑曰子平日視科名甚淡斷無如此情形此特以巵言作解嘲并爲俗中人寫照耳外史不能答乃搦管而記諸報端 
[金闕曉鐘]  
　　修理角樓工程已由承修大臣派商承做而該工應需架木原估應領杉本九萬餘根嗣由工部劄付木倉按照奏定章程工程估需架木撙節照十成之三給領兹聞木倉以倉儲杉木無多各工應領者夥江浙等省應解架木尙未運京所有角樓工程應領架木由倉給發杉木二三千根餘由廠商自行酌辦旋由祥茂天德廣順三廠商人禀諸承修大臣以所領架木不敷過鉅無從結紥其架擬將欠放架木二萬九千餘根由商等賃木支搭俾免誤工事後造報領價等語承修堂憲令由工程處繕摺近已奏奉批准矣○正紅旗滿洲應領本年八月季兵丁甲米經部劄由海運倉支領刻由本管都統額筱山相國訂於本月初八日前往該倉領米已備文知照該倉監督等届期開倉以備本旗支領米石可也聞該固山應實領老米五千石有奇云○正紅旗漢軍安副都統興阿定於本月初十日辰刻在 
 
 

Page 2

 
 
北閙市口臥佛寺街本旗署内挑補五個甲喇所出領催二缺馬中四缺敖爾布四缺養育兵四缺已由該各佐領飭知應挑之人是日穿袍備帶弓箭以備入排挑缺云○宣武門内臥佛寺街大廣子與沙鍋琉璃胡同陳秃見皆無賴輩日同在城隍廟街口廂紅三甲官廳中尋釁以圖訛索廳官亦不禁止任其自便同類旣夥廣陳因事挾仇已深雖萌殺機而未逞也本月初四日晚口角微爭相揪而出廳外甫行三步陳出利刃向廣砍傷左腮左脇後　腰有七處廣已倒地幸同類舍死解勸陳始住手除當由該廳將陳送交提署外又延通曉西醫乙恩某爲之調治並有宗室壽某出與兩造和解醫不敢保其必痊故廣弟亦不肯允爲息訟○新授湖南巡撫邵大中丞友濂已於前日抵京遵卽繕具安摺二分膳牌分於初九日分呈奏事軍機兩處轉遞黼座大中丞詣西苑門外恭備召見旋由樞垣傳令中丞於第二起入見迨邵中丞召見後卽赴恭醇二邸諸王大臣處禀安禮部爲咨取事本年鄉試宗室新中舉人在保和殿覆試應由兩翼前鋒統領八旗護軍統領奏派一人稽祭中左門　應咨行各翼旗卽將本堂及署堂之銜名務於五日内開送過部以憑奏派至咨送後如有出差告假亦卽隨時咨報以便於單内扣除可也 
[詳述水災]  
　　浙省各屬水災前已歴次錄登報牘猶恐未經詳悉復就近倩訪事人四出稽查兹接來信云海鹽於前月杪起大雨滂沱加以海水驟高將塘衝没塘面巨石毁去一層其下亦間有坍塌者以致大街小巷一片汪洋惟西門地勢較高未遭淹没民皆逃至是處得以嘆免其魚硤石土店二鎭係嘉興縣所屬地與海鹽毗連旣苦海潮復受江浪兩路冲决以致平地水深數尺行者绵有揭厲之嗟南河灘地更低漥各店鋪皆以凳板搭臺以作貿易　小船隻直可撑入屋中房屋傾頽木料皆順流氽去什物尤不可勝計類皆泛泛若鳬鷖田稻盡在水中客民雖有收刈登塲者然亦未經礲米土民所種葉向青青迄今半月有餘水尙未退稻根勢必腐爛恐將來顆粒無收也現在鄉民齊集縣署告災就嘉海兩邑計之手本日收百外地方官批示靜候來鄉勘視申詳定奪鄉民以懸望至今未蒙查勘遂於中秋日復約聚數百名各持濕稻齊集嘉興縣署大堂俟邑尊拈香回圍住憲輿哀哀伸訴人聲鼎沸衆口一詞差役稍示以威邑尊急忙喝阻當卽出轎升坐大堂衆民跪禀情形邑尊好言撫慰諭以靜候查勘詳定章程本縣自當體恤民艱不至視同膜外鄉民乃叩謝而散是日府前亦有數百鄉民俟郡守回轅跪呈手本郡守婉言開道飭各回鄉云 
[鐵路述聞]  
　　昨得通州來信謂聞諸官塲中人稱自京西彰義門外蘆溝橋起至湖北漢口止約計三千餘里擬創建鐵路估價銀一千六百萬兩其南洋總辦爲張香濤制軍北洋總辦爲李傳相行將擇吉勘路興工以成此創舉云 
[匪亂謡傳]  
　　日内漢口風傳宜昌府屬某州近有土匪倡亂地方文武已發電禀請大憲撥營兵前往彈壓由漢往宜各輪舶未經裝貨擬卽遄回云 
[鄂省又闈執事單]  
　　候補府克帮同武昌府考試謄錄候補縣丞費鵬九監視謄錄候補巡檢彭守榮啓請差陳遇春外巡查方傳均監管謄錄飯食候補典史汪九齡西路更換旂燈武昌城守叅將定祥禀安請令箭候補縣丞楊煥文毛隆昇奉武昌府委監試謄對候補府司獄金孝誠稽查謄對候補巡檢張廷杰西路升旂候補府黄仁黼帮同武昌府考試謄錄候補典史姜葆仁照料工點挂旗 
[臺疆雜誌]  
　　鹿港遊擊周游戎部下勇丁糾衆閙餉刦去關防旋由稽查處獲到犯事之方海亭昌字營獲到胡得勝等五名禀經劉省三宫保札委蘇健齋車門袁小亭觀察會同刑訊錄供後以方旣認得贓罪無可逭於上月二十七日就地正法將首級解赴犯事地方懸竿示衆胡等暫行監禁俟復訊分别究懲並通飭嚴拿爲首之王全勝余淮江二要犯○内山竹頭角社番丁出獵悞被庄民所殺番丁亦殺一民以爲之抵事後經鄭紫濤副戎陸子牧明府督率通事員弁入山諭以此案當緝兇伸理并令交出殺人之兇番以便定讞○基隆球山爲海口最高之峯遥拱遠島近瞰鄉村現爲是處士民盜賣與西人經紳士禀請行查詳辦○李迪丞觀察之少君字蔭庭者辦理關務井井有條近抱徽疴遽爾謝世所遺關務刻由某君代辦○距滬尾街十里許有一古廟不知所祀何神節届中秋進香者人多於蟻盖以臺民素性佞佛如八枝蘭拜接堡龍潭等處咸有此等廟貎據云祈禱亦頗靈騐縉紳望族多有泥首座前者深可笑也○某君赴閩應試以輜重囑所歡玉雲校書收藏中途抱病而亡校書聞之爲之持服并召其子至付以所寄遺資千餘金勉以勵志讀書無隳父業若校書者誠可謂紅妝季布矣誰謂四條絃家獨無慷慨尚義者哉○田榖生副戎豐年奉文將所部遣撤旋卽星隕營中由入幕諸賓就府城藩書街爲之設奠風飄素旐殊覺凄然○撫墾已有就緒局務較爲清閒所有在局之余二尹忠培何廉捕應鈐皆已禀請銷差另求差委○剿匪撫番保案内以俞詠齋比部保升知府許豫生明府保升知州刻二君已衣錦榮旋宗族交游頓生光寵矣○月前基隆稻艋等處稍有時疫近已平靜盖以雨暘應候是以疹癘之氣不生也○有李祖賢　前以詭稱忠毅後人充當臬營差弁後因滋事撤退近復假託虚谷襲伯之弟招摇撞騙誘取人財暱一妓名紅桃紿以請假歸標可膺封誥七月中浣相約潜逃迨龜鴇偵知跟蹤追至則舟已解纜無可如何矣○撫轅發審委員李蔚三叅軍兼監造武廟工程近上游以工程緊急限秋間一律告成復以發審事宜勢難兼顧暫將發審差使開去以專責成○閩淅總督卞頌臣制軍咨送補用知縣李淦試用通判蕭賛廷二員來臺效用禀到之頃劉宫保詢知蕭君爲曹軍門仁祥之快壻年逾弱冠氣宇軒昻才識超羣洵堪大用次日適宜蘭縣沈大令旣貞因病請假卽飭藩司札委蕭君前往署理○淡水縣汪冕齋明府前經大憲保陞基隆同知日前部覆到臺經藩司飭赴新任遺缺以補用知縣李大令淦署理 
[温州官報]  
　　署温州府張伯琴太守向住考棚現諏吉十二日辰刻排道入署各幕賓携琴捧硯亦得遷入署中 
[邗江官報]  
　　八月初十日江西陳游戎有明解餉來揚陶鹺尹褔齡禀銷李家橋差十一日梅分轉長林委解京餉起程十二日任分轉杰從通州來揚宣分轉兆熊從三江營來揚分發巡檢張文鈞禀到 
[松郡官塲紀事]  
　　前署松江府華亭縣凌鏡之邑尊交卸後擇期八月初四日申刻排道出衙赴省是日在城各鋪莫不供設香案以表敬忱諸紳士更分投在全節堂普照寺前衣冠祖餞南鄉各圖董則先期公製匾額一方德政牌德政旗各兩對公送入署用志勿諼○本月初七日爲江南提督譚青崖軍門之夫人五十帨辰軍門不欲重勞屬卜致祝因令夫人先期乘小轎至東郊地藏菴至日文武各員弁之躋堂祝嘏者所送禮儀概行璧返清廉耿介誠可風焉 
[滬報抄襲]  
　　嗚呼噫嘻我壹不知滬報之狂妄紕繆何竟至於此極哉尋常譫言囈語指桑駡槐本館早已斥爲　犬吠人不值與之計較乃明明本館託人由電飛傳諭旨敬謹譯列報端彼旣排日直抄猶妄謂皇上綸音非本館所自撰此種强詞奪理豈稍具人性者所忍言乎今日者竟直抄本館鐵路考略矣此固皇皇然爲本館所自撰已登諸六月十一日報章豈該報苦無作論之人不得已而出此下策耶抑獨於此篇愛不忍釋故特取以弁諸該報之端耶敬告該報執筆人本館開設至今已出報五千八百九十一號之多卽曾著論五千八百九十一首但請日日放心抄襲本館决不誅求又何苦效鼠竊狗盜之行爲偶然竊取一首哉或號該報屢謂人應笞若此行爲豈不在應笞之列歟則應之曰該報何嘗應笞哉嘗聞故老言有在鄉闈抄襲成文得以倖中者洎案發除將舉人革去外復發往邊地充軍然則援此例以定該報罪名豈一笞 
 
 

Page 3

 
 
可以了事乎請得而大書特書曰滬報不應笞 
[上海縣署瑣案]  
　　陳玉延被新閘小流氓攅毆受傷一案已登昨報裴邑尊飭拘小流氓吳毛郎張四福到案訊究之下以其遇事生風藉端滋擾判將吳笞責四百板張笞責八百板交差看管候示○喬孫氏赴巡防西局控羅德士積欠房租向索恃蠻局員飭送至縣邑尊着候質訊核辦○西鄉虹橋鎭地棍黄春華魚肉鄉愚激成衆怒昨經鎭董捆送到縣邑尊飭差看管候訊○捕役柴樛禀稱十二十九兩鋪汛捕張茂病故叩求恩賜除卯出示召人投充邑尊准之○英公堂送鎭海縣人丁來友慈谿縣人王阿全鄞縣人施有香長洲縣人陳阿福到縣請卽遞解回籍邑尊着押候批差起解○葉志堂姚潤卿因欠銀逃逸案管押至今昨經邑尊訊比葉姚一再求寛設法清理邑尊飭仍還押以待嚴追徐少銘投案繳銀四百兩并稱餘當陸續措繳邑尊准之 
[英廨西人控案彚登]  
　　領港船主白郎特投該管美領事署控稱船中老大係徐松松手下尙有副老大及水手五名前數夜出口時適有太古洋行某輪船進口彼船靠左我船應靠右避之豈知亦靠左行以致幾乎碰撞我急自行照料始免他虞事後申斥在船各人伊等約齊停工他去雇用别人承值伊等　設計阻攔美副領事易孟士請蔡太守飭傳徐訂期昨晨訊問該西人申訴前情并稱身充領港之役已三十年素待老大水手等人並不刻薄此次因幾誤事申斥數言伊等竟敢如此行爲實爲可惡現在仍擬用徐爲老大請飭伊仍雇水手照常辦公徐供稱是夜輪應副老大值班非于我事且我未停歇仍在船上留心至水手等人因洋東動輒肆兇設在洋面遭毆無可躱避因此不願工作一律告辭前日已别雇水手五名毎名欲先借半月工貲洋東不依彼亦不願而去向在領港船當水手者皆知洋東性情不好不敢再來矣該西人稱是夜雖副老大值班然設有疏虞惟正老大是問我素信徐駕駛有方至水手工資斷無不付之理蔡太守問徐曰洋東言待　及水手人等均不刻薄爾則稱洋東動輙毆擊究屬如何徐稱洋東時有孩子氣喜悅之時常給酒肉與各人及動懲則卽毆擊我亦曾被　毆太守請易副領事諭令該西人不得任意毆人當令徐再雇水手發給工資照常駕駛西人唯唯遵諭請飭徐務於明日午刻　齊水手太守諭徐遵照案遂得銷○西婦白蘭司投會審公堂　稱被楊德記裁縫鋪中勒住洋傘二頂值銀十兩請卽傳追蔡太守飭差傳楊訊理昨日上午楊偕夥莊德寶投案候示白蘭司申訴前情莊供稱白蘭司先與楊交易被欠洋七元有奇後由小的經手製衣被欠洋銀三元有奇洋傘係伊自已寄在鋪中今已呈案小的於本月初向收洋銀十元有奇伊無以應催索間伊怒　鐵棒奔出欲毆經小的奪下回告鋪主不願冉往收洋可卽將其洋傘扣抵鋪主言節關在邇急需出欵祗得忍氣向收伊仍不肯付反至案下誣控今將鐵棒呈閱白蘭司稱莊初來收洋時我正安睡伊不通報直入房中是以持棒恐嚇至我應付者祗三元數角尙有伊鋪主經手之七元有奇因衣不合式理合扣除莊稱小的凡至伊處必先在房門外摇鈐然後入内從無不通報之事楊稱先被欠洋七元有奇無可扣讓太守商之易副領事飭將洋傘給還白蘭司命白蘭司繳洋三元　角給莊領去至楊經手之七元有奇如果不願扣讓儘可投該管領事署控追○小輪船主老勃司訴稱有銀洋五十元放在船中抽屜内失去無蹤稽查船上並無閒人到夾抽屜確未鎖扃諒必水手楊洪海高海雲張海龍三人所竊爲此報捕拘案至失洋之事有木匠徐本柯可作証人徐供稱洋東失洋是實水手先搬鋪蓋後向洋東告辭致被洋東疑竊然三人中究係何人行竊小的亦不得知包探王阿二禀稱老勃司報失後經小的查問楊等皆言不願再在此船工作相約告辭洋東恨之是以被誣行竊楊高張同供小的等不願工作辭别洋東不料被洋東誣指行竊小的等决不竊洋乞恩明察蔡太守以老勃司疑竊無憑姑飭將楊等暫押飭包探查明有無實據訂期下禮拜二再行覆訊核斷 
[英界公堂瑣案]  
　　包探王阿二禀稱本月十二日晚東洋車夫胡雲紀在虹口天堂路載客至招商局馬頭上輪船客有白紡綢長衫用白洋布手巾包裹遺在車上被胡持向衍大質鋪質錢四千六百文小的訪知拘胡吊贓送案麥捕頭稱租界章程凡車夫捨得坐客遺忘之物合卽交存捕房俟失主來領時酌量給賞如果匿不交出查獲送懲胡身上衣衫幾同乞丐持此長衫付質質鋪豈不知其來歴不明請判罰鍰以爲之儆胡供稱江北人客似粤人又似土著雇車至碼頭上輪船忘下衣包小的質錢付庽資及洋烟值今已用罄祗乞施恩蔡太守問衍大質鋪夥某甲曰爾視此種車夫何來長衫付質答稱伊說是包車夫主人命伊付質太守問胡曰甲之所供爾聞之乎答稱小的並未說主人囑爲付質質鋪夥亦未問以來歴甲稱諒車夫所質必是主人之衣實則未經問過易副領事謂該質鋪旣不問來源又到公堂飾詞朦混殊屬不是請除質本不追外罰洋二元太守允之並判將胡管押廿一天長衫存俟失主認領甲堅稱監生實係請追質本而來旣不追還又欲科罰何以回覆主人太守謂捕房之意以質押鋪祗圖取利不察衣物之來源致使竊賊易於銷贓是以必須判罰爾將此意回告主人可也甲乃唯唯而退○包探王阿二禀稱胡小弟扭徐松壽至捕房言被徐敲破玻璃竊去自鳴鐘一架值洋四元及將徐追獲贓已轉遞别人今特解案請訊胡申訴　情并將碎玻璃呈案徐堅不認竊胡稱認明徐係竊鐘賊决不妄指平人蔡太守飭將徐押令繳鐘否則賠洋四元○麥捕頭稱查得致遠街等地方小烟館竟夜不閉戸宵小最易濳蹤况烟館旣出月捐照上載明毎夜十二點鐘閉戸因飭包探顧阿六查明違章各店牌號呈請派差傳案罰鍰蔡太守准卽飭差協同該包探傳到方福順張發昌老品仙沈多記老長發陳泰昌郭雲記廣義興畢雲善朱錦齋張阿胖義益誠記等十三戸候示○包探陳阿九禀稱湖北妓女金素蘭言田玉山曾由熟客帶來後復獨自來家去後廚内失衣四件廚門確去鎖好小的前往查察女傭放聲大哭言須設法賠償及問田係何人稱在鴻文書局爲此囑該傭同去拘田田不認竊衣是以送案請訊該妓申訴前情女傭某氏供稱小婦人見田去時所穿長衫似乎内藏物件决不防其行竊不料竟爾失衣田供紹興人向在鴻文書局司帳現雖辭歇仍住局中曾偕友人到過伊家後又往尋友决不敢竊衣蔡太守以該妓指竊無憑飭田交人保出命包探細查再行核辦○陸羅氏訴稱丈夫陸其祥因貧苦不堪便小婦人傭於小王之姘婦某氏所開花烟間後因小王逼使小婦人爲娼小婦人不依另傭别處小王又來滋擾是以報捕拘案請懲小王卽高阿六供稱小的在該烟館爲堂倌該氏係烟妓小的不敢纒擾麥捕頭稱小王係著名流氓屢次嚴懲有案該氏係花烟館主亦非安分之人蔡太守先向該氏申斥令將花烟館閉歇違十咎戾小王押候笞責二百板以儆○包探唐寶榮禀稱僧法雲寓居王長生客寓被同寓瞿生來竊去布衫質錢三百文旣又圖竊洋布包袱被獲扭交將贓吊出尙有藍紡綢長衫一件未悉失主何人惟據瞿言在北益泰竊得往問不知恐是烟客所失王偕該僧投案請領原贓瞿認竊求恩蔡太守判管押一月贓交該僧領去紡綢長衫存俟查明失主給還 
[法界公堂瑣案]  
　　昨報紀某氏婦向寶利押店質衣口角之餘用磚擲破磁盆等事兹悉質衣者實係無錫人吳阿二並非婦人也昨由捕房將吳解案押店夥應元左伸訴前情並將擲碎磁盆呈案吳供持衣二件向質錢文索票二紙該店只肯一紙嗣因天氣稍凉欲將規夾袄取出該店乂硬加利息將票分開小的因言爾店極不規矩伊卽將我掌頰旁人咸抱不平拾磚擲進致碎磁盆葛同轉以押店夥將人掌頰容或有之惟吳不應擲破磁盆因問吳向作何業答稱在寶勝齋鞋店許姓作内爲夥同轉隨令還押俟傳到作主再口核辦應斥退○備捕頭禀稱吉祥街老虎灶樓上日夜賭博巡捕喝阻不依因將賭徒陳掌生拘按請究陳供向爲木匠節邊無事偶往挖花同轉着管押三天○三陽館主顧齊蘭訴稱堂倌馮金昌於本月初一日進店及至中秋業已支透工資前日又將小的被窩私行質去是以扭案請追質之馮金昌供詞含混同轉着顧 
 
 

Page 4

 
 
將馮帶去找尋荐保料理○包探李雲發禀張洪山在吳淞小輪船上竊取繩索送案請懲張供小的適在大便因見繩索貪小拾取同轉着枷號半月發犯事地方示衆○仁泰烟館夥陳佩直訴稱蔡時達行竊烟槍由其同件說出因將蔡扭案請究蔡供向在金利源爲扛夫烟槍押在明興押店計錢二百文同轉着押候吊到贓証後掌頰四十下○誠生烟館堂官謝阿四訴稱昨有張寸心等四人前來開燈計自早九點鐘開起至夜十一點鐘方始收燈被竊烟槍一枝因將張扭案請究張供康泰客棧主康次山因失婦人囑小的代爲尋覓旋在英界偷雞橋尋獲約在誠生吸烟槍係康之友人阿弟所竊葛同轉着將張押候提到康及阿弟等訊供核辦○小東門外元來客棧主婦張劉氏訴稱陳阿六來棧住宿將剪刀割碎被窩取出被絮將被竊去幸卽知覺阻獲人贓　案請究包探禀稱陳之身畔尙　青蚨四百　剪刀一把及押票等件一併呈閱陳供向爲舟子因失事不得已而犯竊押票皆是已物叩求施恩同轉着將陳押候弔贓再核被交張劉氏領去○有恒洋行收租人張錦仁訴稱施得勝積欠房租十七元五角向索無着扭案請追施供曾向張再四懇情俟往太倉措貲繳楚詎伊不允又被扭追同轉着交保出外子限十五天將洋繳案違于咎戾○潮州人翁阿玉訴稱因無家眷寄寓玉阿五成衣店中失去衣服數件將王扭案請追王供翁居樓上朋友甚多不時進出實難辨認衣係現居英界寗波街之人所竊曾請翁同往找尋詎翁不肯去同轉卽謂翁曰爾欲追物總須偕王往尋如不願去本公堂碍難追究翁尙嘵嘵置辯同轉怒其不知情理着包探逐出○顧周氏控戴蘭廷欠洋四十元由戴供係兄長所欠等情曾登本報昨由顧周氏投案遞禀請追戴由原保交案亦呈禀詞并稱奉諭向兄之姘婦說明情節再三勸導奈婦堅不承認同轉卽着該氏與戴同往理論如再延遲可卽送捕以憑核辦兩造遵諭而退 
[善及其時]  
　　盖千祥原自天申萬善由於已作方今山東賣妻鬻女啼飢號寒止乃行善之機會格言云欲高門第須爲善今之時和現蒙星沙蔭餘堂大善土續助代贖災民婦女捐長沙平足紋一百兩合規銀一百零四兩一錢六分由本埠立大莊交來又有九江省愆居士樂助代贖庫平紋銀三十兩批見規銀三十二兩六錢三分由招商局寄下遵照拜領欽偑奚如瞻仰大善士遠道助資情殷匡濟旣無分於畛域且善及於其時愷悌慈祥愈可概見而積善餘慶載在感應之書毋待贅述今特臚列報章遥申謝悃並爲好善者勸上海六馬路仁濟善堂經董施善昌等謹誌 
[壽延移賑]  
　　新安漢三江君慈親七十帨旦理宜具筵介祝遐齡因奉母命爲山東哀鴻滿也移稱觴介壽之資作解衣推食之舉助於絲業曾館賑濟洋五十元仰瞻壽母之義方自訓羣黎徧德宜乎令子之克振家聲萊彩承歡將見門闌靄瑞未有艾也爰綴數語代誌盛德同人公啓 
[贈同鄉畫士俞萍香世兄]  
　　吾愛萍香畫天然自在春鳥鳴花有韻葉落草無塵妙悟環中趣能傳筆外神南田翁已古同調又何人 
高昌寒食生 
[蘇省撫轅抄]  
　　十四日候補縣方道濟禀知奉委北路總巡差籤分江蘇大挑試用知縣韓國楹河南人指分江蘇分缺問用縣丞朱正輝州同銜分發江蘇試用縣丞陳其珩俱浙江人指分江蘇試用縣丞江惟鍠安徽人均禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秋夜偕廬山舊隠古香矜館主飲於酒樓]  
　　有客厭秋聲夕必澆以酒寡飲不　歔飲必有良友孫子三絶俱下筆龍蛇走王郎酒興　痛飲斟　斗我　酒量窄千杯亦甘受人生百歲中叙散向常有屬找記一詩詩成餘嘯吼[  同安氣短英初稿]  
[上海四馬路盤記廬災恊濟公所初六七八三日收捐第三十次清單]  
　　册皖　張雙蔭軒洋六元張董氏四元丹陽鹽棧趙德恆求家平安二元晦飛子求免過二元章南瑞升諸夥二元瑞慶堂張二元吳廷杰鄭仁和董植槐堂黄宗翰天保堂章東張福記號胡源遠李樹華後杖燦興九戸各一元知梅氏一元三角林文林八角吳鍾嵐張福櫂顔中和林長裕晉德號豐昌號源益號福記號恆雙號酬萬一益新號金鼎昌綿德號章南金號陳長興周松壽黄耀魁護章陳長興諶捷陞中營吳仙槎廿戸各五角余森記四角盧渠彬葉永盛蔡景嵩安平街黄步嬴林松興號新源春陳其節作六戸各二角半蘇州明遠堂胡一元和泰德記一元○無册兒女求平安四元維陽華甫氏病愈二元朝州來郭景山銅洋四元希良氏本洋二元不留名洋一元鼎革置一元福來四角公籌文銀七錢五分灣止同春號來隠名氏黄崔氏崔劉氏車程氏車汪氏五戸各一元一角以上初六日收捐册同孚來寶善堂六元汪仁和二元大通章隠名氏一元張鶴仙一元婁權甫翁募裕通公典五元柏紫滄三　頴川氏餘慶堂柏延朗宣建三萬益號濟源號六戸各二元婁灌甫系　如王香堂孔來三徐麟軒張理齋胡巨香胡楚珍王興泰義和號福源號徐孫齋張政齋陳實卿吳朝軒十五戸各一元習公盛湧濟號義源號洪源號恊和龍寗遠顧　斯裕堂于子費谷衍原十戸各五角且欽堯豐興化慶恆來楊增綬二元未能軒黄恆興又未能軒四戸各洋一元源昌錢四百恆泰四百未留名二百五十連錢來洋七元無名氏三元又銅洋七元嬴記募心存力出子馮觀記保墨齋謝嘖善吳純記五戸各一元鄒求起造平安顧節省各五角友石翁寡程友石怕馨神詹理卿葉宏記四戸各一元程友石洋七角　廣記程啓記工緩廷三戸各五角王維記四角胡星垣俞思記吳鏡記程定記余廷記王雙貴李賽記七戸各三角徐作記余南記汪社記系廣記趙同和棧陳輝記六戸各洋二角共汝記一角○梁崇順堂五角梁金球二角梁發簡獄生王三槐堂三戸各一角○引　港邢柳堂邢記常鄭芳記三戸各五角求平安氏四角恆記韋觀順昌洪昌採山堂竹記六戸各洋三角蔣如茂陸懷卿源隆盛益壽永裕祥昌泰淵記恆記福昌聚昌永昌省記楊記義昌警記藝記與記源泰邢紀記日興生記椿記貴記祥記全福來廿五戸各洋二角隠名氏張端雲泰隆順鴻記陸松貴永盛昌撰餘記申龍記劉光久章介清和記十一戸各一角邱恆興一元○俞長春一元綿力子荼資洋一角○瀆善堂敦厚堂行慶堂敬業堂百忍堂五戸各規元一兩○　册蘇廷駿洋一元無名氏求出外保平安洋二元水之興二元無名氏錢三百又三百三日共收紋銀七錢五分規元五兩洋一百五十三元八角銅洋十一元錢六百文七月廿六抄 
[上海四馬路盤記記澞災恊濟公所初九至十一收捐第三十一次清單]  
　　册清遠士洋十元鋪册軒陶二元蕭琴阡愼思堂洪寄方藥無名又五戸各一元綠草堂錢四千無名氏一千一百尙炯堂胡乙千印綠山房汪是政堂來青軒世耕堂怡怡堂惟善堂吳中州士禹舫心餘力拙子太和堂本仁堂經義堂德隆堂忠恕堂十三戸各錢五百養眞堂愛怡堂吳各錢二百以上廿四戸連錢來洋廿元○漢口仲平氏一元小連花舘一元蘇州程奎林二元愼怡堂李二元益陽湯泰亭錢一千周陳氏乙千無名元一兩另三分三戸合來洋三元三角包選青寶書月深老將大又子週冥焰口移賑錢黄氏積點心費四戸各一元山東楊金川募登郡宋雲海兩洋上洋聚源恆號兩元黄邑王元益寗邑張恆泰船陽祥通船烟臺洪成永增順號邑元增號恆昇店楊如恆楊福興船孫永生船孫同順楊金川寗古塔四海盛海三威東盛又會記濟寗玉堂十六戸各一元○太倉一樂生捐李智聲沈一飛郁同春三戸各一元羅恆泰六角季萬祥趙秉衡各五角徐晝棠四角丁萬豐起恆大師李芹香三戸各三角崇德堂王子恆劉心培水三官周正　達卿季辰友梧主八戸各二角○東來升金鋪募蘭陵氏求合家平安一元乙角沈星山求親康健各五角五歲童子圖南氏四角求親康健唐竹雲浮捐移賑各三角求親太平甬江顧氏佛緣郁廷劍有心無力袁錦旭懷德堂周退思廬碧悟廬硯仙書屋劉兆奎章寶功十一戸各兩角劉金壽周惠卿劉康保袁雙壽傳錦汝陳云泉六戸各一角無册葉松生求三女病愈十元知非子了心願十元維揚周光廷承親友賜儀賑五元周光庭一元無錫無名一元安定胡氏二角以上初九初十收捐册九江同春和來無名合兩元無我一元○錢少山錢五百徐廉孺三百四十潘藍德二百合來一元武穴補拙子一元鄒祝山一元文報局賑所來洋九十二元規元九兩六錢另三厘錢五百七十二○蔣同泰募京都福卿堂京路銀二兩永濟園又二兩義順公義田林祥三戸各京松銀二兩悅昌錦公足元乙兩無名氏京松銀乙兩以上七戸合曹平銀十乙兩四錢作洋十六元七角一分五厘三日共收規銀九兩六錢另三厘洋二百十八元六角錢五百九十文七月廿九抄 
　　同文書局石印書籍　 
　　本局石印書籍校勘盡善工料極精今復重印經史文策詩賦以供士林珍賞除將新出書籍登報外其餘各種備列本局書目單請就近各省分局購取所有股印○殿板廿四史　己印成史記前後漢三國志晋書宋書南北齊書梁書陳書周書魏書南北史隨書現又印成新唐書金史舊唐書新五代元史與股者請持單來取此外四史現己趕印期在本年八月全史告成此佈○零售史記廿六本洋十元前漢世二本尖十二元後漢廿八本洋十元三國志十四本洋六元舊唐書四十八本洋廿元新唐書五十本洋廿元○本局開設上海虹口分設二馬路横街京都琉璃廠四川成都府重慶府廣東雙門底共餘金陵浙江福建江西廣西湖南湖北雲南貴州陜西河南山東各省均有分局發兌 
　　上海設鈕雅克生命保險公司告白 
啓者本公司于道光二十五年創設曾由國家查騐迄今四十五年計存銀九千三百萬元保過三十萬人照帳計算保洋四萬五千萬元每年所收之利有二千五百萬元各處陸續投保者日盛一日可見本公司保險之稳妥衆莫與京凡吾人一經保險者將來妻拏無饑寒之患本身有養老之資倘遇不測之險無妄之災准可隨時持單取銀以裕後事本公司每察人情存心濟世創此讐法永無後患第一法如保險者年三十歲欲保洋一千元限定十年每年應府一百十三元一角二分保十五年每年應付七十六元三角一分保二十年隔年應付五十九年零七分第二法如保險者年三十歲欲保洋一千元限定十年每年應付四十九元七角保十五年每年應付四十五元保二十年每年應付四十二元七角所保之人無論十五年十五年二二年期内如遇不測妻兒持憑據向本公司取洋一千元惟自尋不測者不能向本公司取洋倘保險期滿亦可向本公司取還保本洋外尚有餘利其餘年紀大小保洋多寡請至上海二擺淓廣肇公所後面五福里經理華人保險局爲金文瑞一切詳細情形可向之訪問當知本公司殷實堅固美國國家曾給與憑據由中國駐美欽差畫押現存放局中諸君儘可往觀也特此佈聞經理本公司銀物處仁記洋行監督本公司西人福郎啓 
　　廣東詹誠德堂聲明假冐四則上洋英老巡捕房對門中和里内 
　　去年八月十九日接本埠絲業會舘籌賑公所交來一信係四川夔州府城内經歴司署斜對門古越賈公舘寄交本堂並有僞造本堂式樣各藥價目書一本在内緣賈君於閏五月間寄銀六　零托某局到本堂買三香戒烟净藥膏不料該局更以僞混充本堂回件彼賈君看破來信追究禀官懲辦此一事也○十月初三日有江西蔣太史第公舘來信云前托某局寄洋卅元買三香膏因此次这膏香味比前不同故以心疑將前買藥之書比對此次之書其中字樣長短大小果然不合故先來信問明情由當向江西該局理論此又一事也十一月初一日大圑鎭邵秬香翁來信云前托某局買三香膏此次之膏香味不同藥單書亦不對其中假冐無疑己向該局追究前洋矣以上三事於光緒十一年登過申報指明作弊之招牌後見該局告白信業公啓一節無非不認己過云係局中常有歇夥所爲維思既歇之夥焉能經手外埠銀信可想而知之本堂亦非刻薄好揚人之過實因假藥誤人兼慶小店聲明也又嘉禾黃君來信云上月寄洋買發四戒烟丸該丸到嘉未遑細辨惟覺食之有異視該丸粒粗而濕且前買過每元有六百零粒今僅三百另粒視盒面招牌亦不對特來信查追並乞禀官究辦以懲狡詐刁風從此四方之受惠不淺等語四家牌號姑隐其名因恐年久故態復明萌特再告白 
　　新開常熟邵恂記大亨客棧 
　　謹啓者上海四馬路天吉大亨客棧己於八月十六日盤結常熟邵恂記開張所有前棧主潘姓往來銀洋帳目概於本棧無涉本棧進出銀錢邵恂記自行經手告白 
　　分條六角 
　　英十月份票全張六元批拆不論全半分條格外公運外埠信購指圖法馬路 
　　必發吕宋票 
　　十月票全張六元半張三元分條七角賜顧請至老巡捕房面首並認明票烀　　啓 
　　業廣公司 
　　啓者本公司現欲請人承造街房十二幢坐落係天潼路大街如欲造者一切細情並圖樣可至本公司寫字房面看其承包之信封固送至本公司内限於八月二十日十二點鐘收止過期一概不收信外須寫明承造街房之帳可也此佈經理業廣公司事務仁記洋行啓 
　　青雲筆 
　　余遵欽天監較準量天新尺推命昨己到申寓麥家圈忠和棧前諸公所有存批祈即來取 
　　姑蘇 
　　新開乾豐祥皮貨莊 
　　本號開設閶門内中市大街臯橋西朝北石庫門内自運京陜各口皮貨發客一應俱全凡賜顧者格外克己此佈 
　　吕宋票行 
　　英十月票全張半張分條照市仕商信購原局回件上洋抛球塲西 
　　英十月票批發 
　　本行運售吕宋票吕宋烟批拆價照大市匯兌紅票照港申足現售英十月票全張六元分條七角來信即奉上洋棋盤街北廣太和利記啓 
　　公餘店招盤 
　　本號開設在英界棋盤街坐東朝西門面係洋廣京蘇布疋雜貨鋪兹因合股者不願開張爲此登報招盤如合意者請至二馬路萬順豐號面議可也公餘特白 
　　鎗上戒烟仙草靈膏 
　　久染烟癖無法能戒今幸偶至友家閒談及上洋廣東詹誠德寳號秘製三香戒烟膏用之和入烟中調匀呼吸藥與烟之味同進腹腸内故能消患於不覺兼無心癮之虞也姑購四元試用果見大效續購八元始終一月零五天竟將十餘年每天七錢之癮戒絶眞大得其意也謹登報章以揚名餘姚何惠生拜啓 
　　連中三彩己登前報 
　　英十月票批發全張六元半張三元分條七角外埠售購原張四件上洋棋盤街北首中和　　老　利仝啓 
　　分條六角半 
　　英十月吕宋票出售全半張市零躉拆兌公道劃一函購立奉紅票例兌上海四馬路 
　　聨發土棧　 
　　本號開設上洋寳售街口坐東朝西門面自運大小洋藥照箱批發法製清膏每洋一兩二陳膏還灰二兩二公膏二兩五冷籠三兩熱籠三兩三小膏三兩平頭比前格外克己仕商光顧請認 
　　匯兌銀兩批發吕宋票 
　　本號承兌粤東佛山陳村香港澳門吕宋匯票兼批發吕宋票收兌紅票現售英十月份票全張半張分條均可惟並無兜銷寄賣以杜假冐外埠賜顧原局寄奉上海棋盤街恊安謹啓 
　　透光洋珠 
　　法國土拍脱弗來埃廠精製　牌號頂市像眞珠賽眞珠雙光珠花角珠冲雙光珠單光珠象鼻珠及各種大小透光洋珠歷有年所精益求精光彩歷久不退行消中國紳商購用無不各從其宜非他國僞造者可比各省紳商賜顧可向上海寳善街公順里謝森記購辦不悮 
　　萬應九籠膏 
　　啟者本號向售秘製九籠膏一烟數十年來遠近馳名此膏專治腹瀉烟漏一切紅白痢疾等症服之神效無比誠謂百發百中倘蒙惠顧須至南市新碼頭是荷永順昌啓 
 
 

Page 10

 
 
   
 
 

Page 11

 
 
[光緒十五年八月初十日京報全錄]  
　　宫門抄○諭旨兩道錄前○發抄硃批四道○兵部額奏請旨摺○江督曾奏揀員請補遊轚摺○將軍長等奏估修各工摺○又奏估修各工摺○豫學政陳奏恭報歲試情形摺○八月初十日吏部翰林院廂紅旗值日無引見○烏拉喜崇阿麟書施俟貴恒各假滿請安○壽昌謝授太常寺卿恩○掌儀司奏十五日祭奉先殿濂貝勒行禮○召見軍機○發抄陳彝等奏皖北鳳頴一帶被水撥賑奉硃批知道了着卽分别妥爲撫恤毋任災民失所餘依議該部知道欽此○又藩司阿克達春等勸損議叙奉硃批知道了欽此○又遵保年辦賑及勸損候補守史久常出力請奬奉硃批該部議奏欽此○張之洞奏知府陳萬曾期滿奉硃批吏部知道欽此○○經筵講官太子太保大學士管理兵部事務臣額勒和布等謹奏爲請奉旨事據刑部咨具奏光緒十五年三月十六日恭奉恩詔查辦軍流以下人員分别核辦軍台官犯咨行兵部照例辦理等因一摺奉旨依議欽此欽遵咨行臣部核辦前來臣等伏查向來恭逢恩詔所有軍台効力贖罪各員可否量予釋回或酌减留台年分至期釋回之處由臣部開單具奏在案此次自應遵照辦理當經查照向辦成案移咨察哈爾都統將在台廢員獲罪原案及到台年月並能否完繳台費造册咨覆臣部核辦並知照刑部去後今據察哈爾都統造具清册咨覆前來臣等查現在發往軍台効力之官犯除軍務獲罪之蔣超英金榮梁岳英等三員應照向辦成案毋庸開列外至未經查明下落之蘇錦堂一員不知去向之賈文貴一員未經咨報起解之許如龍周星詔馮楚燊等三員已報起解尙未到部轉發之周啓江崔暕李占奎等三員並在途脫逃未獲之汪殿元周策勳索成曾昭仕等四員由營脫逃未獲之解魁元一員在籍脫逃未獲之李正鈞一員在配脫逃未獲之許懷清德馨許志耀奎英邊得勝賀永銘王勳奉慶王得勝富昌李明哲張九圍里善黎定攀　瑞祥李振海張同方譚飛麟吳蘭生興福周啓昌勝額寠榮陞杜振元成福張景堂杜光凱雙全哈達洪阿田福志梁步高張陞楷唐永福等三十三員畏罪脫逃揑報病故之潘高陞一員應别繕清單請旨分别飭催查拿外其應行開列之在台廢員楊立銘高登玉又秀劉正興景文泰色普徵額朱玉麟賴澐蕭萬清文瀾秀芬常陞阿寶山舞翀等十四員臣等謹將獲罪原案及到台期滿年月繕具清單恭呈御覽如有仰蒙聖恩寛釋及酌减留台年分至期鄱回之員應俟奉旨後由臣部行文察哈爾都統遵照辦理其不准寛减者仍交該都統於三年期滿時照例奏明請旨所有臣等遵奉本年三月十六日恩詔查辦軍台廢員緣由理合恭摺具奏請旨奉旨已錄○○太子少保兩江總督一等威毅伯臣曾國荃跪奏爲揀員請補陸路遊擊員缺恭摺仰祈聖鑒事竊江西九江後營遊擊吳邦柱告病開缺業經臣恭疏題報聲明所遺九江後營遊擊員缺係陸路部推之缺江西省現有軍功著績儘先人員請扣留由外揀補在案臣查是缺遊擊駐紥九江府城該處爲通商口岸華洋雜處彈壓巡防最關緊要非精明幹練之員難期勝任臣於江西通省候補武職各員内逐加遴選謹查有奏留江西記名總兵江宗良現年五十八歲湖南邵陽縣人由軍功出師著績遞保副將嗣於克復嘉應州城案内奏保以總兵請旨記名簡放旋於同治十三年經升任江西撫臣劉坤一奏留江西遇有副將以下缺出照章酌量借補並請免騎射均奉諭旨允准欽遵各在案該員江宗良謀勇兼全寔心辦事以之借補九江後營遊擊員缺洵堪勝任與借補定章限制亦屬相符合無仰懇天恩俯准以記名總兵江宗良借補江西九江後營遊擊員缺實於營伍地方均有裨益如蒙俞允應俟兿准部覆後再行給咨赴部引見恭候欽定除飭取該員履歴及前在他省並無叅革朦保情事切結咨移部科外謹會同江西巡撫兼提督銜臣德馨恭摺具奏伏乞皇上聖鑒訓示謹奏奉○硃批兵部議奏欽此○○奴才長順卓凌阿跪奏爲估料拆修吉林教塲演武廳抱厦堆撥房等工恭摺仰祈聖鑒事竊據兵司協領慶雲呈稱查吉林教塲演武廳五間前接抱厦三間堆撥房三間於同治元年修過均因年久抱厦被風刮倒正廳堆撥房上蓋瓦片脫落溜淌滲漏椽望柁檩連簷瓦口損壞木料　朽屋墻閃裂其周圍院牆除門外湊長十七丈八尺於光緒七年黏修過已逾固限現今毎遇春秋聖雨積水尺餘兼因地窪外水灌入致將牆根泡壞坍倒不堪黏補均請重修並請墊高地其二尺以免積水等情據此當派佐領魁陞查騐屬實加結禀經復派驍騎校明順遵照工程則例詳細核實估需工料運脚價銀一千七百二十一兩五錢七分九厘内除換下舊木不堪選用作爲柴薪共變價銀二十一兩九錢八分三厘抵補外計估銀一千六百八十九兩五錢九分六厘遵照部章毎兩减扣四成及六分平餘銀外核計實銀九百五十二兩九錢三分二厘一毫四絲四忽按欵鈖晰造册呈報前來奴才等覆核委無浮冒所需銀兩擬由吉林雜稅項下動用除另造細册並具切結一併咨送工部查核外理合恭摺具奏伏乞皇上聖鑒勅部核議施行謹奏奉硃批工部議奏欽此○○奴才長順卓凌阿跪奏爲估料拆修吉林大獄監房增高獄牆塡築地基等工恭摺仰祈聖鑒事竊據刑司叅領富魁呈據獄官驍騎校和春報稱大獄地勢低窪獄牆以外地基周圍高起二尺北面兼有積水大泡毎逢夏秋霪雨不特獄中積水尺餘往往泡水溢出由溝倒灌入内現在封房牆根被水浸壞房牆閃裂木料朽爛囚犯多受潮濕之症勢難再事遷就除西廂房五間去歲重修毋庸置議外其正封五間東廂房五間獄神廟一間内外洋溝道板於同治九年光緒三年等年修過均請重修並將獄内地基墊高二尺以上方免積水等情據此奴才等查監獄重地例應隨時修葺俾昭堅固奴才長順於上年到任時親詣監所履勘已飭將摧殘處所略加黏補並因獄牆低矮添派兵役嚴加守護嗣於去冬盜犯闖獄果多係越牆逸出牆矮之弊此其明證今若塡高獄内地基勢必獄牆愈低殊不足以昭愼重復飭該司妥議去後旋據覆稱獄房旣須拆修非將地基墊高二尺五寸仍恐積水爲患難期經久地基塡起以後自應將獄牆增高三尺庶幾易於防守惟獄門係在南面監牆砌鏇甕門今墊地基獄門較矮應將甕門拆修等語奴才等覆核所議尙屬妥協當派花翎驍騎校倭西佈查估得獄内拆造正封房五間東横房五間獄神廟一間獄官住房三間並週圍群牆增高三尺西面架木週圍荆茨換新獄内地基塡築二尺五寸及内外洋溝道板等工遵照工程則例核實撙節估需工料運脚銀二千三百九十五兩二錢三分五厘内除換下舊木不堪選用作爲柴薪變價銀四十二兩三錢一分五厘抵補外計估銀二千三百五十二兩九錢二分遵照部章毎兩减扣四成及六分平餘外核計實估銀一千三百二十七兩零四分六厘八毫按欵分晰造具細册呈報前來奴才等詳核所估銀兩委無浮冒擬請由雜稅項下動用除另造細册咨送工部查核外謹恭摺具奏伏乞皇上聖鑒勅部核示遵行謹奏奉硃批工部議奏欽此○○河南學政臣陳琇瑩跪奏爲恭報微臣歲試五府二州各屬情形仰祈聖鑒事竊臣於本年正月初六日出棚按臨彰衛懷河陜汝等府州後接試開封府屬之鄭州分棚至六月初七日回省考試開封本棚二十九日竣事各屬文武童生錄收如額毎至一棚親率巡捕各官周視墻垣嚴杜傳遞並令廪生出具互結以防誤保槍冒等弊自寅刻點名入塲後卽將内外各門扃鑰臣終日端坐堂上並親到各號舍查號盖戳至申刻凈塲始退堂校閱一切關防均尙嚴肅提覆合覆皆當堂面試親定去取豫省士習素謹尙能恪守塲規文風以開封府之祥符中牟彰德之安陽林縣懷慶之河内武陟爲優汜水滎陽洛陽偃師新鄉等縣次之其餘不乏清通可造之材武童馬步技勇均有可觀鄭州分棚八屬及河南府之鞏縣登封尤爲特出臣毎於下學講書及奬賞發落時文則最以多讀經史武則勉以安分束身以期仰副聖主振興學校之至意今歲恩榜宏開各屬士子志切觀光雲集省會臣現在清厘卷牘月内卽擬舉辦錄科再臣沿途經過地方麥收豐稔四五月間雨啺時若秋穫可卜有成民情亦極安謐堪以上慰宸厪所有微臣歲試五府二州情形理合恭摺具奏伏乞皇上聖鑒謹奏奉硃批知道了欽此 
 
 

Page 12

 
 
[光緒十五年八月十一日京報全錄]  
　　宫門抄○諭旨兩道錄前○發抄硃批三道○皖撫陳奏四川重慶府屬捐助賑欵照章懇請加廣學額摺○護疆撫魏奏爲核明定擬摺○廣州將軍繼等　奏爲考試同文館諸生分别奬勵摺○湖督裕等奏請留藩司暫緩交卸片○將軍定等奏查明知縣履歴請准另奬片○將軍長奏派員分管糧餉事宜片○江督曾奏估修製造局機器廠屋片○八月十一日戸部通政司詹事府正藍旗值日無引見○奈曼王澍貝勒各假滿請安○徐中堂等塲内專摺請安○火器營奏派蘆溝橋演放炮位派出慶王○召見軍機　曾紀澤王文錦吳樹梅○發抄倪文蔚奏沁河漫溢查勘賑撫並懷慶守等摘頂奉硃批知道了李芳柳等均着摘去頂戴飭令將漫口迅速堵合並查明災區委員撫恤餘依議該部知道欽此○又延津令郭古陶調署商城令奉硃批吏部知道欽此○張之洞奏試用令鄒兆麟等署高明令奉硃批吏部知道欽此○○新授順天府府尹開缺安徽巡撫臣陳彝跪奏爲四川重慶府屬捐助安省賑欵照章懇請加廣學額恭摺仰祈聖鑒事竊安省於光緒十三十四年間連遭水患並遇旱荒辦賑辦公需用繁鉅幸賴各省疆臣協力籌捐濟助四川省舉辦鹽捐先後解過銀八萬兩撥濟賑工要需臣咨請四川督臣劉秉璋飭查捐生履歴按照捐章核奬兹准覆稱查明前次賑捐銀兩重慶府屬十四廳州縣除各官捐欵不讦外共計民捐銀數二萬七千四百餘兩係零星捐集不敷議叙而其好義急公之忱要未可没擬照禮部奏准變通廣額章程請加廣該府學文武定額各一名卽以光緒十五年歲考爲始等因飭據藩司會同賑捐局詳稱遵查禮部奏准變通廣額章程内開嗣後地方紳富好義急公捐輸鉅欵不請奬叙專請捐額者仍准加廣學額銀數應照舊章酌加一倍凡一廳一州一縣捐銀至二萬兩者准其酌加文武學定額各一名等因奏經遵照在案今四川重慶府屬捐解安省賑銀二萬七千四百餘兩援照部章請加廣該府學文武定額各一名核計有盈無絀似　援案辦理等情會詳請奏前來臣覆核無異合無仰懇天恩俯准四川重慶府學自光緒十五年歲考爲始照章加廣學額以惠士林而資鼓勵其餘捐欵俟查覆到日另核奬叙謹會同兩江總督臣曾國荃恭摺具陳伏乞皇上聖鑒勅部議覆施行謹奏奉硃批該部議奏欽此○○頭品頂戴護理甘肅新疆巡撫新疆布政使臣魏光燾跪奏爲核明戳妻致死按律定擬恭摺具陳仰祈聖鑒事竊疏勒州纒民亦思拉木戳傷伊妻哎密西比比身死一案據署疏勒直隷州知州黄丙焜驗訊議擬詳解供理喀什噶爾道蔣誥提審咨鎭迪道兼臬司銜恩綸核明轉詳臣覆加查核緣亦思拉木籍隷疏勒州娶哎密西比比爲妻平日和順光緒十四年七月不記日期亦思拉木與妻口角賭其改嫁哎密西比比負氣自奔回娘家亦思拉木隨出外傭工十月二十七日回師親自往接哎密西比比聲稱呌我改嫁不肯同歸亦思拉木生氣順抽身佩小刀連毆傷其下脣吻右䏩膊哎密西比比潑鬧亦思拉木扭住頭髮拖走哎密西比比亦抓住亦思拉木衣服在地亂滾亦思拉木急用刀連戳致傷其右後肋左後脇右腰眼經夏外比比赶攏喝阻詎哎密西比比傷重旋卽殞命投約報騐獲犯審擬解道兼按察使銜核轉前來臣覆核無異查例載夫毆妻致死者絞監候等語此案亦恩拉木因妻哎密西比比不肯回歸氣忿用刀嚇戳適傷斃命自應按律定擬亦思拉木合依夫毆妻致死者絞監候律擬絞監候秋後處决夏外比比救阻不及應毋庸置議無十省釋屍棺飭埋兇刀案結銷燬是否允協除全案供招咨刑部外謹將戳妻致死核明定擬緣由恭摺具陳伏乞皇上聖鑒勅部核議施行謹奏春硃批刑部議奏欽此○○廣州將軍奴才繼格兩廣總督臣張之洞粤海關監督奴才長有廣州滿洲副都統奴才興存廣州漢軍副都統奴才伊克坦跪奏爲廣東同文館諸生學習外國語言文字又閱三年照章考試給予繙譯生附貢生監生恭摺具奏仰祈聖鑒事竊廣東設立同文館以來前於同治六年十月因各生學有成效經前署將軍慶春會同前兩廣總督瑞麟等考察擇其文藝堪以造就者咨送六名到京經總理各國事務衙門考試均堪造就奏准作爲繙譯生監生准其一體鄉試分别派充將軍督撫各衙門繙譯官行令嗣後該省於該學生等三年學成後卽行奏明分别給予生監併派充繙譯官如有精通西語西文才識出衆者另行送京考試授以官職等因嗣於同治十年三月已届三年經前任廣州將軍長善會同前兩廣總督瑞麟等照章奏明辦理續經將軍長善查各衙門繙譯官有名無實奏准將繙譯官裁撤於諸生中擇其西語優長者令其代傳言語年終考核擇尤犒賞以節糜費復於同治十三年及光緒三年六年九年十二年屢届三年期滿均經前任廣州將軍長善及奴才繼格等先後遵照定章奏明辦理在案兹自光緒十二年五月起至本年五月止同又館諸生學習又閱三年自應遵照定章將學成諸生認眞考試當飭令西教習雷尼在於各學生内擇其平日好學於西語西又較能通曉者開送十六名奴才等公同面試先以漢字題令繙西文復以西字題令譯漢文考得正紅旗漢軍童生丁永焜正藍旗滿洲童生愛存山東曹州府單縣童生周自齊廂白旗滿洲童生元章正紅旗滿洲附生聨康正白旗滿洲童生熙臣直隷順天府大興縣監生李淦鏞廣東廣州府番禺縣童生潘元發等八名漢文尙屬平通據西教習雷尼評閱西文亦無大謬均堪造就理合奏明請將丁永焜愛存元章熙臣等四名各給予繙譯生聨康係屬附生應請援案給予附貢生李淦鏞係屬監生應請作爲監貢生周自齊潘元發二名應請作爲監生均准其一體鄉試仍飭在館學習以期學益深粹其餘學生查其優劣分别去留以示懲勸所有同文館照章考試肄業分别給予譒譯生附貢生監貢生監生各緣由謹恭摺具奏伏乞皇上聖鑒訓示遵行謹奏奉硃批着照所請該衙門知道欽此○○裕祿等片再接准史部咨輏年六月初三日奉上諭福建台灣布政使着蒯德標調補湖北布政使着鄧華熙補授等因欽此自應飭令蒯德標交卸迎摺北上惟本年舉行恩科瞬届文闈鄉試現正籌辦科塲事宜一切悉由藩司經理蒯德標在鄂年久情形熟悉未便遽易生手合無仰懇天恩俯准該藩司蒯德標暫緩交卸辦理科塲事宜俾資熟手一俟新任湖北藩司鄧華熙到鄂再令交卸北上謹合詞附片具陳伏乞皇上聖鑒謹奏奉硃批着照所請欽此○○定安等片再查上年四月將軍慶裕奏保拿獲積年巨匪楊三樂等案内出力員弁經吏部議覆候選知縣張寶銜所保分省補用核與章程不符該員履歴内稱光緒七年國史館議敘知縣檢查題覆案據並無其名應令撤銷另奬等因當經轉行遵照去後兹據奉軍統領記名提督左寶貴轉據該員張寶銜禀稱前於呈送履歴時將奉旨年月繕寫錯誤是以吏部查無其名合再開具出身履歴禀請另行核奬等情據此奴才覆核無異相應請旨准將另奬知縣張寶銜賞加同知銜以昭激勸除履歴清册咨部外謹附片具陳伏乞聖鑒勅部核覆施行謹奏奉硃批吏部議奏欽此○○長順等片再查吉林邊練兩軍糧餉處事宜事務殷繁前此係協領文全一人兼管數年以來雖無貽誤今該協領業經升授齊齊哈爾副都統亟應揀派兩員各管一處以專責成而昭愼重除所遺練軍糧餉已派戸司協領慶雲經理外其邊防餉數較多尤須得力之員總司其事庶可以肆應咸宜查有升用道候選知府文韞辦事勤敏綜核精詳光緒十二年經原任福州將軍穆圖善奏派帮辦東三省文案營務復經督辦定安派爲奉天軍械局總辦均屬措置裕如奴才前在甘肅軍營該員亦在營當差豫知其樸誠可靠尤善理財兹由奉天咨調前來檄委專管邊防糧餉必能權宜撙節鉅細無遺除取具該員出身履歴咨部查核外奴才爲籌餉得人起見是否有當謹附片具陳伏乞聖鑒謹奏奉硃批知道了欽此 
○○曾國荃片○　金陵製造局機器廠屋建自同治初年迄今二十餘年日爲機器震摇山墻樑柱均已移動欹斜汽爐管亦多剥蝕漲裂現在新廠業已竣工將工匠調至新廠以便照常工作無誤要需所有老廠房屋及汔爐等件若不及時大加修整勢必日就損壞所費更鉅現經核實估計修理廠屋汽機需銀五千餘兩重購新爐需銀二千餘兩共計需銀八千兩該局額領經費係爲常年製造軍火之需萬難抽撥擬在江南海關製造二成洋稅項下匀籌撥濟據金陵機器製造局詳請具奏前來除分飭照辦並咨部查照外謹會同北洋通商大臣直隸督臣李鴻章附片陳明伏乞聖鑒勅部查照施行謹奏奉硃批該部知道欽此 
 
