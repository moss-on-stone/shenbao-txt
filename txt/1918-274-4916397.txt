# 1918 - 274 - 4916397

 

Page 1

 
 
   
 
 

Page 2

 
 
   
 
 

Page 3

 
 
[] 時評 
[] 和戰之間　　今日誠可謂在和戰之間言戰已有無力再戰者言和議亦尚有未允者所謂非戰非和亦戰亦和之時也中國如是世界亦如是世界之戰以戰事激烈故一方之無戰力速而其不能戰而求和其間之時間亦速中國之戰以戰事薄弱故兩方戰力之有無一時不能遽定而其且戰且和不戰不和間甚可消磨歲月其間之時間甚長此則兩者雖同在和戰之間而中國之戰與世界之戰結果大有不同也然而今日之時則固同在和戰之間也 
[] 專電 
[] 　　北京電　聞英使館接無線電德國提出議和（七日下午九鐘）　　北京電　今日三時安福派在太平湖開副總統預選會到三百九十一人曹錕得三百四十八票（八日下午五鐘）　　北京電　交通研究系皆不贊成曹為副座曹派潘矩楹來京活動（七日下午九鐘）　　北京電　副座票價三千但仍難足法定數（八日下午四鐘）　　北京電　曹錕請病假十日已准　　北京電　曹汝霖今日起不到財部辦公（八日下午四鐘）　　北京電　譚吳再電攻訐合肥主戰誤國措辭強硬（七日下午四鐘）　　北京電　公使團將正式賀東海就任已向外部及禮官處接洽聞東海已電阻各省人員到京覲賀（七日下午四鐘）　　北京電　教導團通告設司令部於黃寺直接參戰處（八日下午二鐘）　　北京電王占元以鄂西危急撥一團往均縣老河口防堵並傷張聯陞撥一旅洵白防堵　　　　　（七日下午十鐘）　　北京電　馮玉祥電據探報辰州滇黔軍謀反攻常桃吃緊請速調李羅等營赴公安（七日下午十鐘）　　北京電　豫督電王安瀾等擾豫西已飭邊地各營嚴密防范　　　　　　　　（七日下午十鐘）　　北京電　趙督接中央電有援陜即以保豫等語當電覆前以鎮嵩軍援陜即輔國相依之意此次實因匪亂兵力不敷添募軍隊尚無械服自願不遑實無餘力可否將洛陽鄭州駐軍調援　　　　　　　（七日下午四鐘）　　北京電　薩鎮冰黃培松電政府報告五日起視事（七日下午四鐘）　　北京電　馬福祥電延安陝軍田營叛連合土匪向北竄擾經馬福壽進勦已擊散（八日下午二鐘）　　北京電　日軍已在中東路一帶設無線電關於聯合國軍事均可通信（八日下午二鐘）　　北京電　前因捷軍司令擅出布告經我駐崴領事再三交涉據復稱此項布告係對俄人發非侵中國主權允修正（八日下午二鐘）　　北京電　交次長已定曾毓雋令明日發表（七日下午十鐘）　　北京電　天津意兵日警大衝突正在交涉中（八日下午四鐘）　　北京電　今日午後二時眾院開會秘書報告內部函稱大總統就職曲禮已將議員改列在前惟太和殿不及設備且耗巨費仍定在懷仁堂本日議程列七題此案先撤銷次議修正議院法連署人加蓋圖章案未成立次議本院規則修正案三讀通過次議查辦吳佩孚案特開秘密會聞結果交特別審查由議長指定十一人為審查員休息後不足法定人數遂散會又參院同日開會鄭镕亦提出查辦吳佩孚案張敬舜反對爭論甚久結果否決又議陳振先提出中交兩行兌現案又議魏斯炅提出請訂中行兌換券則例案均交審查（七日下午七鐘） 
[] 戰電 
[] 　　歐戰媾和之動機　　德土請和績報　　路透電社　接五日丹京電訊績紀德國新首相在聯邦議會之演說云戰爭之後非得聯邦議會之贊助羅致此中之領袖不復能組織政府德國各大政黨今初次提攜進行堅決一致之政綱俾臻決定國民命運之地位此實戰爭顛撲不破之結果也此種發展決無取銷之一日（眾歡呼）餘信德國之命運今方陷於重厄之際我數黨以外之人民及其代表不屬於政府者必能化除軫域出祖國之所有用於祖國此種發展使憲法有遵照九月三十日帝論修正之必要俾聯邦議會之議員加入政府者仍得列席於議會今將以此事議案提交各聯邦請速解決一九一四年八月四日德皇之演說日政黨雖不同而同為德意志之政黨云云故普魯士政治之發展必須依此數字精神而進行普魯士國君所發民治主義選舉權之約言必須從速完全踐行（眾歡呼）各聯邦於憲法上之發展遲遲落後者想必能堅決效法普魯士也（眾歡呼）德國人民經四年慘烈之血戰抗拒優勢之敵人今仍自信其力量決計擔負更重之犧牲西歐陣地數月以來惡戰縣延幸賴我軍勇武絕倫陣線未破吾人徒為此信任前途之念所感動故責當決定戰爭茍至似可結束而禍延長一日是以餘得全國有力者之許可且得各與國之同意後乃星期五夜以通牒由瑞士轉達威爾遜總統請從事媾和並請傳告各交戰國該通牒於今明日可抵華盛頓所以致與威爾表之佈告並九月二十七日在紐約所作之演說均嘗提出公共和局之計畫吾人所可認為談判基礎也餘之出此匪特為拯救德國與與國計且為歷年受鋒鏑之禍之和種人類計然亦因威爾遜總統所宣佈關於各國將來幸福之思想與德國新政府及國民大多數之懷抱適相符合故也就餘個人而論距今不久在各團體所發之演說言猶在耳足徽餘對於將來和局之觀念未嘗更變自餘受國務領袖之付託後餘即志在為各人類謀求體面與持久之和局餘敢信此種和局亦可為祖國即來幸福最鞏固之保障也受圍狀態目下未便解除惟軍民政官員今後必可密切聯絡俾非純屬軍事性質之問題如檢查及集會權等類必須先由民政官員表示態度最後須由首相裁決之（眾歡呼）德皇將以此事下令佈告各軍司令一九一八年九月二十日德皇頒佈論旨之日實開德意志內國歷史之新紀無德政府於議和之際有國民為其後盾自將力求保護工人及告成工界保險之舉俾訂約各國均須在其國內於所限時間規定條例使工人之生命衛生得臻安全遇疾病事故或身體殘廢時得不失贍養云云　　路透社　又接六日亞媾斯特丹電云柏林電稱德政府由瑞士致威爾遜總統之通牒其文如下　敝政府　請求美總統從事恢復和平以此事通告各交戰國即派全權大臣開始談判德政府承認貴總統於一月八日致國會之公文及此後發表之宣言所規定之媾和大綱為媾和之基礎而免流血之慘禍尤注重於九月二十七日貴總統之演說敝府謹請即於陸海天空停戰巴登公爵美克斯該電並稱土耳其亦將取同式行動　又六日巴爾電云奧國與瑞士京城及註瑞典奧使來電徵實德首相向威爾遜總統請和之說並稱德首相並請即行休戰亞姆斯特丹傳來德首相之演說文則無休戰字樣　又六日倫敦電云路透電社今晚得政界消息英政府尚未接德政府之提議非候正式知其提議之確實性質不能評論　　無線電社　七日裡昂電云海牙消息居留荷蘭之比國難民於星期日開有重要會議首先討論彼等目前所處地位之數種要問題繼乃研究中歐帝國所提出之休戰提議會眾大多數拒絕審查德國新首相美克斯親王運動媾和之詳情並一致議決謂此項問題可簡單述之如下比人所要求者厥為比國之恢復阿爾薩斯勞蘭之脫離覉絆及承認各國民族之權利而已　　倫敦電　今晚海格上將報稱英軍在哇邦希業林東南及北面小戰陣地稍向前移　英軍在斯加泊河北岸佔據佛萊斯洛瓦進至該地東邊（六日）　　巴黎電　今日下午公報云法軍終夜在蘇泊河全陣線追擊敵軍　左面法軍渡愛恩河進抵亞句爾柯爾附近距此稍東之未予軍進抵小哇末朗柯爾　洛強拉貝塞高岡已入法軍之手法軍復向前進且於波瑪克勒.拉凡萊.愛波瓦伊三地北面全陣線得進步　右面法軍佔據蘇泊河上之邦法凡爾桀　亞爾萊河法軍之前鋒已抵河北之茂林山脊　昨日與夜間法軍俘虜數百人　愛萊特河南岸之意軍戰於哇斯台與沙比爾境者昨日佔據重要地點今日在東北高原從事猛戰佔據固守之戰壕及田莊一所　聖康丹北面萊斯丹境之戰事仍在劇烈進行法軍在該地東面續得進步（六日）　　倫敦電　德國公報去德軍委棄克勒佛柯爾與波勒伏瓦爾間凸出之陣地英法軍繼續在加特萊與聖康丹北面之間進攻波勒伏瓦爾與芒白勒漢二地已入敵軍之手　萊姆北面及蘇泊河兩岸之德軍委棄白裡芒與貝爾呂陣地　美軍在亞貢與末斯河間繼續猛攻進至愛克斯愛爾芒北面之森林高地　布軍中之德兵今已退冋大本營戰於巴力斯坦之德兵大隊因眾寡不敵現向北這至台瑪斯克斯以外（六日）　　倫敦電　路透電社得悉昨日敵軍在英裡不等蓋因英軍向勒之陣線開始退走深自一英裡至二英裡不等蓋因英軍向勒加圖壓逼所致豫料敵軍日內將委棄坎白萊鎮敵軍繼續委棄萊姆凸點至少已縮短陣線十英裡今法軍於德軍之間有一河道為隔杜愛鎮火勢甚熾且發炸聲足徵敵軍擬在該部分大舉退走　敵軍缺乏重砲與野戰砲及砲彈已有確徵西歐陣線敵軍之砲隊迄今已為我軍奪獲四分之一（六日）　　裡昂無線電　德軍在香巴業之敗走逐漸擴張法軍沿蘇泊河自倍裡奧倍克東與愛恩河合流處起至與愛爾尼河合流處之倍石尼維萊止戰線現已移至萊姆北二十啓羅邁當處萊姆城已完全解圍德軍損失甚重最近之役敵軍數大隊在最短之距離間完全為法軍砲隊所掃蕩特倍尼將軍所統之軍在聖康丹之北雖遭德軍之頑抗仍攻克萊廷東之裡摩柯爾及蒂洛田莊同時英軍絕不為加萊特東之敵軍反攻所阻奪獲巴勒伏瓦及芒勃萊桑並越過以上兩地英軍在坎白萊西北之奧朋乞爾得有土地直至斯加泊河之北並攻克佛萊拿瓦(七日）　　裡昂無線電　華盛頓消息瑪區將軍宣稱美兵運赴西歐者每月仍以二十五萬人為標准總計運赴西歐之美軍已超過一百八十五萬人（七日）　　巴黎電　巴黎日報宣稱布加利亞之法軍逼令德國第十一師投降中有大將一員旅長兩員（六日）　　倫敦電　邊界訪員徵實德軍委棄佛蘭得海濱之說現正怱遽將砲位戰品軍需由千特移至德境或傳不魯日船港現已起火（五日）　　巴黎電　布國降服後奧軍即在阿爾巴尼亞退走協約軍突獲之勝利使多瑙河陣線為之吃緊敵軍今須出死力以衛守之俄境德兵已開始引退此與政治上及精神上大有影響白萊斯特裡土夫斯克條約今已成為廢紙（五日）　　亞姆斯特丹電　布國新皇已下論解除布軍動員（六日）　　巴黎電　蘇匪亞電稱布國國會開秘會議一致贊成休戰　　　（六日）　　亞姆斯特丹電　維納報載稱俄國照會土政府謂因土軍違約佔據某某數地故白萊斯特裡土夫斯克條約應即作廢伏瓦資報載稱俄國取銷該約實欲重行舉兵抗土德國如助其與國則且將抗德云（六日） 
[] 公電 
[] 　　馮河間痛心內爭之通電　督軍省長各省議會各商會教育會各報館暨林下諸先生公鋻國墇代理期滿按法定任期即日交代為個人計法理尚屬無虧為國家計寸心不能無愧茲將代理一年中經過情形及時局現象通告國人以期最後和平之解決查兵禍之如何醞釀實起於國璋攝職以前而兵事之不能結束則在國璋攝職以後其中曲折情形雖有不得已之苦衷要皆國墇無德無能之所致兵連禍結於斯已極地方則數省糜爛軍隊則徧野傷亡糜爛者國家之元氣傷亡者國家之勁旅而且軍紀不振土匪橫行商民何辜遭此荼毒人非木石寗不痛心以此言之國墇固不能無罪於蒼生而南北諸大要人皆以意見爭持亦難逃世之公論吾輩爭持意見國民實受其殃現在全國人民厭亂將士灰心財政根本空虛軍實家儲擊盡長此因循不決亦不過彼此相持紛擾日甚譬諸兄弟訴訟傾家蕩產結果毫無即參戰以後吾國人工物產之足以協助友邦者亦因內亂故而無暇及此歐戰終局我國之地位如何雙方如不及早回頭推誠讓步恐以後爭無可爭微特言戰而無戰可言護法而亦無法可護國璋仔肩雖卸神明不安法律之職權已解國民之義務存在各省區文武長官前敵諸將領暨各界諸大君子如以國璋之言為不謬羣起建議挽救危亡趁此全國人心希望統一之時前敵軍隊觀望停頓之候應天順人一倡百和國璋不死誓必始終如一維持公道且明知所言無益意外堪虞但個人事小國家事大國璋只知有國不計身家不患我謀之不臧但患吾誠之不至亦明知繼任者雖極賢智撐住為難不得不通告全國人民各本天良以圖善後國家幸甚人民幸甚再此電表明心跡絕非有意爭論短長臨去之躬決無勢力一心為國不知其他倘天心人意尚可挽回大局不久底定國璋一生願望早已過量絕無希望出山之意天在上諸祈公鑒馮國璋虞　　舊參議員何畏通電　天津黎大總統北京馮代總統廣東參議院眾議院軍政府北京徐菊人先生各省督軍各省議會省議會聯合會廣東李總司令李督辦湖南吳師長馮王閻蕭各旅長譚總司令趙程司令福建陳總司令滇黔川陝鄂湘靖國軍各司令各報館公鑒地無南北人無新舊其有違反約法以外之行動均為非法民國七年以來之政變江朝宗以非國務員資格強奪閣員副署權逼走代理內閣伍廷芳而下解散國會命令西南諸省護法軍與前僕後繼苦身焦思者尊重約法擁護國會也然國會被非法解散以後兩院議員赴粵開國會非常會議議決軍政組織大綱十餘條為產出軍政府之根據此為臨時救濟起見初非永久之根本大法也初創之軍政府因不適用之故乃改為合議綢似可適用矣至省長問題發生又有國會議員提出質問軍政府無任免官吏之權者是組織大綱因不完備使然彰彰明甚竊以為軍政府當此惡潮橫流既負有護法縣亂之責與其行使不完備之組織大綱何如行使約法上付與之統治權即繼續民國六年六月國會未解散以前之正式政府行使其應有之職權號召全國對內則人民知所適從對外則友邦無容置墬中華民國之國全係根據中華民國臨時約法及國會組織法而產出中華民國之大總統副總統係根據中華民國臨時約法及總統選舉法而產出中華民國之國務總理及國務員係根據中華民國臨時約法而產出無論何人均不得而篡竊之伍國務總理出京之後中華民國之行政國務院因被暴力脅迫而擱淺中華民國之國會因被暴力脅迫而解散因此而中華民國約法上規定之統治權因暴力脅迫不能行使而中斷（中略）今兩院議員依約法之規定否認解散命令自由集會於廣州以應時勢之要求夫民國正式行政元首為黎大總統代理內閣為伍廷芳同因暴力脅迫不能在北京行使職權其困苦艱難與國會處同等之地位今國會根據約法自行開會矣而行政府之國務院與立要職權則為製定憲法監督政府也今正式國會雖日成立將對何種機關而行使其監督權也或謂有軍政府在抑知軍政府之產生根據於非常會議議決之軍政府組織大綱而成立不完全之行政機關也夫以一不完全之行政機關與正式國會相對立何以號召天下若欲組織臨時政府選舉總統於事實有不可能又如委托軍政府代行約法上之職權於法律上又毫無根據處此時局國會方面為救濟起見須認定伍廷芳為適法之代理內閣總理值茲非常鉅變之後當然再由國會咨代理內閣總理伍廷芳推舉後繼內閣提交國會同意後遙戴黎大總統馮代總統方可代行其大總統職權於法律上乃有根據如伍廷芳不能推舉適當之人物即再由國會追認為正式總理亦貫澈護法決心之一法也參議員何畏叩庚 
 
 
 

Page 4

 
 
   
 
 

Page 5

 
 
   
 
 

Page 6

 
 
[] 外電 
[] 　　海參崴電　烏姆斯克政府與霍政府之結合即為西比利亞西部與東部政治統一之表徵今烏拉爾山與太平洋間之大地已宣告共同政策從速召集西比利亞全境之合法國會規定法律平等思想自由重練陸軍恢復對德戰區國會解決分田問題兩政府歸併之禮節將在烏姆斯克舉行（六日）　　北京電　參眾兩院提出查辦吳佩孚案眾院開秘密會聞全院不甚贊同但卒付審查參院張敬舜即湘督張敬堯之弟大加反對後卒否決（七日）　　廣州電　肇和巡艦今日到黃埔全城反艦隊皆舉行歡迎禮（六日）　　倫敦電　星期銀市報告云市面仍佳探詢市價備購充製造用者頗多中國正式滙兌率縮至五先令三先令後因中國投機家之舉動復長至五先令三便士又二分之一　近七星期內印度存銀已由一萬八千四百二十萬增至二萬一千三百萬（三日）　　巴黎電　馬柯尼在澳洲與北韋爾斯之加拉望間直接發無線電報相距一萬二千英裡實為極大之成績（五日）　　　　　　　　　　以上路透電　　北京電　本日國務會議所決議之主要問題如左一段總理辭職二國務院秘書長方樞辭職三東三省巡閱使之權限及組織四任命馬安良為甘邊護軍使（八日）　　北京電　聞徐東海對於時局之豫定計劃如左一先從長江三督軍著手二與唐繼堯方面疏通三與陸武鳴岑西林等商議四與舊國會協議而對於孫文一派則取放任主義（八日）　　北京電　此聞各方面於明日副總統選舉會之能否成立所見各異安福系聲稱確有把握而反對派則謂依至昨晚為止之計算不出席者約有八十名故明日之選舉會必無結果可不待言此外無論何派無人能決言此會確無把握或確有把握者但據中立派之言則謂十分之六可望成立（八日）　　北京電　昨日午後五時天津日本租界朝鮮銀行門前有意兵數十名忽逞暴行日本警官向之彈壓為意兵所抗拒致有數名受傷當即捕縛意兵六名押入警署旋有意兵七十名聚集該處意欲將被捕意兵刧回日本官場即派守備兵馳往防備同時要求意國官場將該意兵解散一時大起騷擾（八日）　　北京電　參陸辦公處奉叚祺瑞之命宣布賞裕有將福建漳州克復者賞銀十萬元（八日）　　北京電　聞張懷芝俟徐世昌就任後即支援粵總司令職　　（八日）　　北京電　安福俱樂部於今日午後開預選會出席議員計三百八十四名投票舉錕為副總統者有三百四十八人依此觀之明日之副總統選舉會可望成立（八日）　　北京電　叚總理與國務院秘書長方樞之辭職已於本日通過國務會議其餘閣員未定（八日）　　廣東電　南方國會所擬關於次期總統選舉延期及會與軍政府以總統職第三次宣言書草案已脫稿其內容如左選舉總統係屬國會議員之職責依據選舉法第三條第二項在總統任期期滿三閱月前國會議員應選舉次期總統但因目下遭遇非常之政變故暫將選舉延期舉行在次期總統未選舉未就任以前自民國七年某月某日起委託軍政府代理國務院並依據總統選舉法第六條規定委托軍政府代行總統之職權　右列草案一俟一二日內開參眾兩院聯合會經討論刪改後即行發表（七日）　　廣東電　據海軍方面消息云軍艦肇和已投入南方將於本日午後駛入黃埔應瑞通濟不日亦將入港（七日）　　廣東電　譚浩明譚延闓程潛吳佩孚馮玉祥及其部下高級司令官等又發第二次主張平和通電於軍政府（八日）　　奉天電　周自齊由京抵奉庽督軍署（八日）　　奉天電　曹錕於昨日致電此間各要人感謝對其弟曹鈞優遇頗有傾悅之狀其實為此次張作霖承認曹錕副總統之故也（七日）　　東京電　日本內田外務大臣本日就於日本之外交方針為非公式的聲明如左　從前歷任外務大臣所已經隨時聲明者無待餘之贅述餘今所欲言者僅謂帝國外交方針早經確立對於友邦以及對於敵國之政策決不至因內閣更迭而有所改變吾人以為身為有責任之國民於現今國際政局之中擔負責任之際明察大勢之趨向實最為切要之事最近美國大總統威爾遜氏之演說實使吾人受至深之印象美國一經荷干戈而奮起即舉國一心為商崇之目的迅赴與國之難此種情形殊令人敬服不置威爾遜氏所謂凡關於目的及主旨有完全之一致（此處電文稍有不明）則可望最後之戰勝餘信如此之斷語洵可為處刻下最困難之時局之第一要諦餘意以為國際之聯盟須於各國相互之間關於目的及旨趣有完全之一致同時於口口口口（此四字電文不明）之念又須有完全之一致敬無此精神則不能期望當事國際聯盟之存立即能一貫如此聯盟行動且從而指導之之真髓不可不有俟于彼大戰中之紳士道及在東方之武士道無信與猜疑不可不驅除盡淨使不得立足於聯盟範圍之內帝國常希望得達到與列國相共之目的無論何時願擔當與其任務相當之負擔而無所躊躇帝國對於此次戰爭所創設之大同盟竭盡其忠誠與平時之對於認為外交政策之樞紐之日英同盟無異此為今日之聯盟及其事關可以證明者也今者俄國遭遇重大之危機勢將傾覆聯合國擬合力以維持之聯合各國因此共同議務之觀念遂益堅固其團結力俄國原非背信之國決不可因有人欲企圖剝奪其從來赫赫之盛名而直認俄國為背信者吾人信穩健誠實之俄國國民必能恢復其歷祖歷宗所傳來之國家故依據目的及旨趣之一致欲維持俄國之聯合諸國當必不辭協力以赴之中國情形今已大為改良吾人極希望該國各省紛爭之得以和平解決蓋中國統一政府之設立秩序之恢稪除中國本國外較其餘無論可國感最密切之利害者唯我帝國吾人深喜與共事於戰爭之各國之國交自是益加強固此次之戰爭賴聯合國軍隊及其國民之顯著之勇氯與犧牲而得遂行如法比諸國民當敵人來侵時發揮堅忍不屈之精神尤為帝國全國國民所感嘆不置者也已往四年間聯合國之大任與功業今正將獲有光榮之結果吾人於信賴現戰爭之精華始終如一同時得見聯合國之國交日益加厚且帝國之目的愈為列國所諒解不堪欣幸之至云云（八日）　　東京電　日本郵船公司之汽船平野九於十月三日在西洋為敵艇搫沉（七日）　　東京電　原首相於今日招待各新聞通信社長同幹部春秋會委員及國際新聞協會委員等約百五十名開新任披露之午餐會（七日）　　東京電　日本海軍省公布於地中海方面差遣之我艦隊現活動於全地中海而在近時浮沉運動迅速之敵艇之間有時侵至荒天不別書夜從事為聯合國艦船之護送故自八月下旬以來曾數次發見敵艇攻擊之云（七日）　　東京電　據阿母斯鐵耳達木來電云奧國政府於十月四日得德國及土耳古之同意致電駐在斯托次庫霍爾木之該國公使通瑞典國政府對於美國大統領申請一般的休戰並至急媾和之希望因本年一月八日威爾遜大統領之教書列記十四條及本年九月二十七日威爾遜大統領之說明主旨以為基礎云云（七日）　　東京電　海參崴來電云奧木斯庫政府與霍爾瓦特政府之妥協行將成立（七日）　　東京電　哈爾濱來電云英法軍由此間出發前任伊爾庫次庫（七日）　　東京電　倫敦來電云德皇於十月三日關於撤回白耳義國之海岸在柏林施行御前會議（七日）　　東京電　關於德奧之媾和提出在此間一般觀測者謂此次之提議亦甚漠然難認其為有誠意故德奧非無條件降伏則聯合國氣絕勿論之云（七日）　　　　　　　　　　以上東方通信社電　　東京電　日本郵船會社輪船平野丸（七　九三五噸）四日在愛蘭南方約五十海裡之海上為德艇擊沈船人似多為護衛艦所救援船長甫烈撒氏乃英國人(七日）　　東京電　在於有責任地位之日本某外交官就於中國政局語日中國革命乃由南北共同之力以成功故此後亦當以南北兩派共運用中央政權之旨而一掃從前之紛糾云（七日）　　東京電　七日原首相於官邸招宴新聞記者團之春秋會及其他記者列席者百餘人原相敘禮日記者之地位等於國務大臣望當協力國事（七日）　　東京電　內田外務大臣發表其外交方針日認有國際同盟之要而明言援助俄國望中國南北之妥協中國樹立統一政府取於我國實較他國尤為最緊要事也（七日）　　　　　　　　　　以上共同通信社電　　北京電　合肥退職主和聲浪復高因有東海就職明令停戰之說據徐派某要人言南方迄未有承認東海之電前說恐不成事實（八日）　　北京電　副座代價不滿意議員多至缺席恐成難產現曹正派人竭力磋商（八日）　　北京電　院秘書長方樞五科主任楊葆益為合肥辦交代聲明事竣即辭方回法制局本職楊赴府庶司升任（七日）　　北京電　府院各事停頓靜俟新總統總理就任（七日）　　北京電　合肥決去東海甚躊躇叚允維持現狀（八日）　　北京電　東海論錢內總河工專欵已在籌措囑轉致熊鳳凰暫緩交代（七日）　　北京電　蘇督軍派顧問李廷玉齊省長派徐海道尹叚母怠代表覲賀已抵都（七日）　　北京電　湘奉軍師長張景惠清鄉局督辦陳幹會電報院吳佩孚實未撤防（七日）　　北京電　中國紅十字會會長呂海寰請獎給捐募鉅欵義紳張鴻南劉安性郭秉彝等勳章一案奉院准即發表（七日）　　開封電　趙督接寳鎮守使常翼長會電以單縣等處土匪迭經痛剿擊斃千餘現俱逃散昨已據轉中央陳報肅清（七日）　　長沙電　此間澧水辰河湘江各處同時水漲澧桃長岳等屬堤決為害顆粒無收張兼省長已按勘災條例令飭勘報並先電中央優予賑恤（七日）　　　　　　　　　　　以上中孚通信社電 
[] 要聞 
[] 　　日本前內閣之對於華借欵　　三日大阪每日新聞云寺內內閣在職二年間所成立之對華借欵其已經付款者一對於中央政府之借欵一萬二千九百六十六萬元二對於地方政府借欵一千六百二十五萬元三對於公司或個人借欵三千四百十四萬一千五百元合共一萬八千萬元加以最近成立之滿蒙鐵道借欵濟順高徐兩路借欵已各府墊欵二千萬元又加不日簽約之製鐵錯欵則總數達二萬數千萬之鉅在寺內閣以僅一萬二千萬元耳僅僅二年幾加一倍此固由歐戰之影響歐美各國無復對華投資之餘裕而日本新增資力對外放資之熱度驟高亦有以致之也其中重要者如左　　由.政治借欵第二次善後借款　六年八月成立　一千萬元又第二次墊款　　七年一月　　　一千萬元又第三次墊欵　　七年七月　　　一千萬元　　此外在交涉中者有二萬萬元之幣制借欵又有已成之特殊關係根據軍事協約之軍事借欵二千萬元　　乙.經濟借欵　　漢口造紙廠錯欵　　五年十一月成立　二百萬元　　交通銀行錯欵　　　六年一月　　　　五百萬元　　漢口水電公司借款　六年一月　　　　一百萬元　　廣東洋灰廠錯款　　六年四月　　　　一百七十萬元　　廣東監稅擔保借欵　六年五月　　　　七十五萬元　　直隸省借欵　　　　六年七月　　　　二百萬元　　山東省借欵　　　　六年八月　　　　一百五十萬元　　裕元紡績公司借欵　六年八月　　　　一百二十萬元　　第二次交通銀行借欵六年九月　　　　二千萬元　　吉長鐵路借欵　　　六年十一月　　　四百萬元　　中國銀行南昌借欵　六年十一月　　　一百五十萬元　　直隸水災借欵　　　六年十一月　　　五百萬元　　財政部印刷局借欵　七年二月　　　　二百萬元　　四鄭鐵路借欵　　　七年三月　　　　二百萬元　　湖北省借欵　　　　七年三月　　　　一百二十五萬元　　郵政電報借欵　　　七年四月　　　　二千萬元　　奉天省借欵　　　　七年四月　　　　三百萬元　　濛江林業借欵　　　七年五月　　　　二百萬元　　吉會鐵路墊欵　　　七年六月　　　　一千萬元　　陝西地方實業借欵　七年六月　　　　三百萬元　　吉黑兩省金鑛森林借欵七年七月　　　一千萬元　　滿蒙四鐵路墊欵　　七年九月　　　　二千萬元　　濟順高徐二路墊欵　七年九月　　　　二千萬元　　此外商議已定之設置國營製鐵所借欵尚未交付 
[] 吳佩孚寢電之波瀾 
[] 　　吳佩孚因與譚浩明等聯電否認新國會請柬海勿庸就職致引起北派之反感紛紛電駁現據某方消息吳氏刻又秘密由長江方面著手大有第二步手叚之勢其宗旨第一仍係反對東海於雙十節就職第二必由馮河間下令停戰及解散新國會昨日業有續電到京重申寢電之意聞政府對吳仍主疏通曹仲珊極力鎮壓已派密使赴保北派督軍承政府之意電駁吳氏寢電已有多起前日又有陳樹藩龍濟光兩電由某機關發表於北京報紙茲仍節録於下閱者茍與吳電對照可以知是非之所在矣陳樹藩電云譚浩明吳佩孚等寢日通電用意所在不外利用時機期達他種目的鈞座根據約法歷舉國會修正之緣起與夫辦理之手續及依法推選總統而後受證書之日各國公使代表致賀足見法律完全毫無缺憾真正民意有所依歸伏懇鈞座敦促大總統如期就職少數人之言論僅可置之不議不論之列況近時閩海驚濤疊見警告川北敵軍長驅犯陝彼輩積極進行不遺餘力一旦大包圍這勢成竊恐東出贛浙西窺河洛千里中原頓成戰地彼時倡言和平者必有求和而不得者矣茫茫神州亂靡有定眷懷國事四顧與嗟惟鈞座實圖利之龍濟光電云叚總理艷日通電駁斥譚浩明等寢電天下共白奚俟再申前情衹以時事孔棘緘默難安乃就彼等所持之論轉以相詰偏執之見不攻自破夫法律之成原於民意本可隨時改造初非一成不移但使法律成立之後執行與之相合即不得以違法相譏此次改選國會改選總統一切根據法律皆由大總統公佈執行彼既認代理大總統為合法則大總統公布法律召集國會自當有效乃妄譏新國會為無根將置大總統於何地況徐大總統當選實為百職輪誠羣生託命即友邦公使亦共賀吾國得人中外交相贊仰南北轉有異同傳之四方寗非笑柄濟光不知新舊惟守天職不知南北惟愛國家方今民窮已極外患已深譚浩明等果顧大局幡然悔悟天下一家何嫌弗釋若竟謠諑不休甘於自外不獨同袍諸公與師問罪即濟光亦當奮力前驅以共除此害羣之馬伏冀新大總統毅然就任速籌長治之方以靖紛如之局凡我同志始終維持彼等悠謬之談皆可置之不論愚見所及敢質明達 
[] 京華短簡 
[] 　　外交部昨接駐和公使來電特將和政府致奧國通牒全文報告其文甚長歷述歐戰以來和平迄難就緒之原因主張由各交戰國派員擇一適宜之中立國互相會議討論媾和條件彼此交換意見仍得各向本國隨時報告會議情形但一任會中人員意思不加強迫聞連日湖北江西二督已派員到京說明服從中央誠意昨日李蘇督亦派金陵關監督曹豫謙來京謁東海商榷一切　　財政部編制七年度新預算早經著手聞中央各機關新預算案經常臨時兩項業經審定數目於昨日上午呈送到院再行核議辦理新國會叁眾兩院經費現經財政部竭力籌劃擬先撥給九月份經費四十萬元兩院各半　　張作霖特派奉天第二補充旅鮑德山於四日上午十時來京午後三時即赴府學胡同晉謁合肥密陳某事並定今日上午赴參陸處商榷軍事外交總長陸子欣前有引退之意嗣經各方面勸告星期四在閣議席上業已表示在過渡內閣時代仍當盡力擔任引退一節已完全打消　　張懷芝前日電致參陸處以魯省匪股此擊彼竄剿不勝剿茲釐定剿撫兼施大綱十二條已派吳長植唐天喜張培榮張善義兼任招撫司令 
[] 國慶中之東海就職佈置　 
[] 　　國慶日獎給勛章京中各部院京外各省區先後開單請給連日銓敘局趕飭員司依例核議業經核定多件計特任官為一起京內總統府員司為一起院部處員司為一起外省各員為一起共一百餘員　　公府禮官處刻已將總統就任時覲賀班次擬定（一）國務總理及各國務員（二）清廷代表（三）蒙古王分（四）清室王公（五）特任官（六）各省代表（七）上級軍警長官（八）各國公使（九）八旗代表（十）府員　　京師軍警督查長馬錦門上將日昨約集軍警各機關長官特開會議討論開於總統就任時及國慶日之一切警衛事宜提署李統領昨令五營兩翼統帶幫統管帶幫帶副官各隊隊官等於今日下午二點在署舉行會議聞係籌務國慶彈壓大閱佈置開放自來水廠一切手續及粥廠之籌設冬防之預備等項京師警察廳現因國慶在邇加以總統就任理宜慶賀昨經通令正樂育化會選擇男女名伶在中央公園演戲慶祝聞海軍部已通令駐泊各省軍艦於是日正午施放禮砲二十一鄉國內港灣停泊之外國軍艦均於前一日通知鳴砲 
[] 交卸中之馮河間 
[] 　　馮河間因卸事在即近日正在收束公府預備交代昨特論令庶務處禮官處指揮處謂前次項城在府逝世當時府內人員丁夫人等乘間偷竊三海物件不少公府各處碑碣字畫損失甚眾此次交代應一洗從前之幣統照黃陂出府看守辦法凡府內一草一木為公家所有者如有人員丁夫私自偷竊故意損失或運走家鄉者一經查出無論親疏決不寬貸並令徐指揮使仰體此意認真監察以資防範　　河間下野後之行動外間傳說紛歧惟河間究竟尚欲干涉政局與否最為人所注意頃據政界某要人云河間刻下雖有下野後願為調人之表示但其唯一宗旨確欲經營實業至調停大局一事尚為附屬問題因河間代權總統一載所受各界激刺極夥深知前途不易維持日前河間尚與府中某要人談話卸職後先在京師組織一極大工廠刻下已經入手籌劃不知河間之志願果僅在實業而消滅其一切野心否也 
[] 葉恭綽辭職已准 
[] 後繼未定　　交通次長葉恭綽氏兩月前即因抱病向當局乞退合肥未允上月因病又一度乞退仍未邀准此次因受某項感觸遂託辭舊病復發不能到部視事再申前請全肥派人兩次慰留因見葉氏辭意懇摯暫先批准仍囑從旁幫忙聞擬聘為國務院高等顧問至所遺交通次長一席外傳前日國務會議已決定授於東海介弟現津浦路局長徐世章惟尚未得同意昨日曹總長已派汪某赴津晤徐接洽惟又有一說東海決不願其弟於此時晉職次長一席將屬諸丁士源或曾毓雋又據某方消息則章宗元權量為最有希望大約在現內閣改組以前決難確定發表也 
[] 歐戰中之法國工業化學 
[] 　　自戰事開始以來法國賴原料供給之豐富科學研究之精審工業化學蒸蒸日上大有一日千裡之勢當歐戰開幕之初動員令下全國丁壯羣赴疆場一時化學品製造廠紛紛輟業然不久即恢復原狀茲列比較表如左年別　　　　　　　工廠數　　　　工作人數戰前　　　　　　　一五八三　　　七八八九二一九一四年八月　　　八九四　　　三五四七〇一九一五年七月　　一二四三　　　六六二二八一九一六年七月　　一三五七　　　八四〇七〇一九一七年正月　　一四九〇　　　九五二九六一九一七年七月　　一四一〇　　　九三六六七　　化學品製造增加之最速者厥為軍用化學品目前法國製造軍用化學品之能力實駕德國而上之已設之廠則力圖擴充未設者亦繼起紛紛如馬賽之歇諾爾製造廠美利裡脫製造廠克魯爾製造廠硫酸製造廠都魯士及馬賽之克魯爾石灰製造廠巴黎及都魯士之曹達製造廠巴黎之福爾摩爾製造廠都魯士之棉花漂白廠其規模之宏大出品之精良至足驚焉　　硫酸之用途極廣除蒂松魯黃都魯土馬賽等處之舊廠不計外復在魯黃及馬賽建築新廠目前每日產額計為一百五十噸將來新廠落成可增至四百噸哨酸之產額增加亦速有有機化學製造廠一所平時僅有工人一百六十五人今則增至三百五十八一專為英軍製造毒瓦斯之用製藥事業前本在德人掌握中今雖輸運維艱然法國之藥品輪往巴西者為額甚鉅照相材料因軍用之關係用途極廣法政府竭力獎勵製造已足自給無待外求鉛筆製造廠之男工雖減而女工人數增加原料之供給亦極豐富裡昂尚有大規模之新廠正在建築中化裝品之製造極為發達尤以香水一項為最輸出額較之戰前增加倍蓰歐戰未開始之前德國所製造之化粧品輸入英國者為額絕鉅今則法國貨已起而代之製膠廠之營業亦盛所製之膠大半輸入英美製造陶器粉夙係德國所供給現法國所製者品質優良銷售於瑞士近東諸國及南北美洲大有供不敷求之勢綜觀上述可見法國雖在戰爭期內工業化學猶猛進不已將來戰事結束前途誠未可限量也 
 
 
 

Page 7

 
 
[] 嘉陵江畔之新風云 
[] 　　四川北境係嘉陵江流域自劉存厚退到陝南寗恙後和平空氣日益爾漫八九月之交忽有劉存厚謀反攻之說初尚以為道路謠傳不足深信旋通江南江與漢中接壤處管金聚增加防軍並於要隘安置大砲其時綏定靖國軍援陝二路顏德基總司令增兵二營會同巴中知事分防巴南通三縣要隘無何保寗陳副司令堃又調軍二營防該三縣　　川北與陝西接壤處除通南巴三縣外廣元尤為重鎮該外計駐第五師第九旅全旅外又有援陝一路石總司令清揚之軍廣元北九十裡之朝天闊為四川軍隊防地較場壩一帶為劉存厚軍防地近來劉之軍隊漸向前移其步哨則時派至松子鋪一帶與朝天闊之步哨相距十餘裡其情勢已有侵犯之勢嗣五師九旅旅長彭遠耀在廣元拿獲齊存厚之偵探據供齊已預備反攻等語彭即由廣元行營電熊行營云熊行營總司令鑒捕獲逆探供稱劉氏擬分兵四路反攻昭廣在陽平關封船數十支敵前方部隊日來潛行移動步哨亦時侵向前線我軍現決意進取自宜先發制人萬不可坐失事機除邀呂師長來廣商決進行外其通南巴方面懇速同石顏各軍火速派軍馳往嚴密防範以免貽誤熊克武接電後當飛電石清揚顏德基陳炳堃各司令相機截擊重慶開三省聯軍會議各將領均須到淪石顏兩氏遂陸續　止惟保寗陳炳堃副司令因母喪躭延尚未成行接到熊電後遂不果往又據其偵探報稱劉軍已移駐南江所屬之沙壩陳氏以賓逼處此勢將捲土重來倘防禦稍疏敵軍乘勢襲入一旦保寗有失川局必定支搖陳遂函請顏德基代表一切俾專任防務並令該軍鄭啓和縱隊由保寗率領全部移駐巴中尅日出師不稍遲緩又先令精兵一團分駐貴民關分水嶺羅家壩龍神店兩河口一帶扼守要隘與敵軍相距只六七十裡因恐通南地方遼闊要塞頗多兵力不足復調兵一團連續分配駐紮以資策應委營長陳甲燧為通南臨時指揮以期軍事敏活此陳氏規劃防務之情形也　　廣元方面五師亦在進行九月上中旬之交昭化之軍一律到廣而五師十七團亦開到昭廣一帶計九月上旬及十六日共運子彈二百餘駝到廣元呂師長超亦由綿城赴廣籌劃進攻彭旅長則早已預備一切專俟攻擊令下廣元廖知事最近又向民間覓寬敝房舍以便駐軍據此足見廣元又將有大宗軍隊開到也但石軍如何進行外間尚不可知惟證以現在情形川北戰禍又將重開也 
[] 福建最近形勢之一覽 
[] 　　福建向分為四道即閩海道（舊寗福道）廈門道（舊與泉永道）汀漳道（舊汀漳龍道）建安道（舊延建邵道）是也閩海道屬所轄十五縣閩侯福清平潭屏南永泰連江長樂古田閩清霞浦羅源福鼎福安寗德壽寗等縣廈門道屬所轄十二縣思明晉江莆田仙遊南安安溪惠安同安永春德化大田金門訂漳道屬所轄者二十縣龍溪詔安濟浦海澄南靖長泰平和寗洋漳平龍岩雲霄長汀寗化清流歸化連城永定上杭武平東山建安道屬所轄十六縣南平建甌浦城順昌將樂沙縣尤溪永安建陽政和崇安松溪邵武光澤建寧泰寧等縣　　披覽福建與圖閩海道屬以近省城各縣雖無汀漳廈門建安各屬之紛擾然而屏南知事曹祖蔭則棄城潛逃閩清則輒電告急近且以德化南軍二千餘人由長慶等處進攻其危急可知永泰兩軍方在激戰而建寧府之霞浦福亦在風鶴之中其餘各縣雖時有匪警然皆小醜跳梁不足為患此閩海道屬之最近情形也　　廈門道屬之晉江近被南軍圍攻甚急幸有閣吉勝之營死守勿去故縣城一隅尚未陷落莆山南軍費數團之兵力始行擊退惠安南軍雖一時退去然必捲土重來況縣城一隅雖稍告安枕而四鄉之民軍尚未絕跡其餘仙遊安溪德化大田則完全落於南軍之手同安一邑得而復失失而復得者屢矣近雖在北軍之手然南軍進攻甚力以後尚未可知其餘未為南軍佔據者衹南安永春金門思明然亦在紛擾之中此則廈門道屬最近之情形也　　汀漳道屬則龍溪詔安濟浦海澄南靖平和寗洋漳平龍峸雲霄寗化永定上杭武平等縣均宛全歸南軍掌握而長泰清流歸化連城等雖只失一部分然當道以下游北軍已不可為暫採放任主義者則汀漳道屬之最近情形也　　建安道屬地據閩江上游前本未落於戰事旋渦近以汀漳道屬紛紛失陷南軍繞道西北進窺上游日前永安業已失守近則順昌將樂相繼陷落而延城告警矣此則建安道屬之最近情形也　　就以上情形觀之福建近日戰事已由下游波及上游下游南軍以無可發展即得廈亦難渡海來省故並注全力於上游以迫省城上游以水口為咽喉一由尤溪而下衹八十裡為最邇一由永安過沙縣出沙溪口順流而下有百二十裡且此兩路可不經過延平無如南軍雖得永安而離永百二十裡距沙縣四十裡之彬口現有張營駐守不能越雷池一步乃舍近圖遠改道須昌将乐至洋口圖南下計然洋口近日北軍進攻方得手則南軍不免又一停頓是以福建近日之形勢下游已無復戰鬬之可言兩方所注全力者在乎上游故近日北軍開往延平者絡繹不絕已達五千人駐省之精銳王獻臣所部既去而第一師師長姚建屏又有赴延任總指揮之消息則將來戰事之大觀俱在上游但最後之五分鍾未知誰勝誰負也 
[] 李厚基去後之廈門 
[] 　　李督軍離夏已五六日矣當其初出署之日站街兵士奉命歸營市人為之惶恐迨翌日後兵士仍舊站守人心為之稍慰貿易亦尚照常即軍界戒嚴如城門守望及要害丫崗均似稍鬆殆以督軍離廈已無危險之虞歟至與其他各防守地各兵隊尚見照常無何等疏忽如崩坪尾年腳穿及禾山各處亦駐兵如常惟所不解者傳說各衙署官長皆潛駐於鼓浪嶼每日按時到署辦公夜間則信宿於嶼果爾是地方未亂官吏之心先亂矣同安閩粵軍之戰鬬情形旬日來北軍漸得勝利同城似可堅守惟聞日前灌口之戰死傷兵士不少當南軍初退時北軍進攻至深青之高阜忽被粵軍由長泰出兵截斷周辛兩支隊之後又分一支隊由角尾方面橫沖而出猛戰多時閩軍勢似難支立即據險以守趕廈乞援廈門司令部立遣軍隊陸行趕到協力助戰粵軍力不能敵而退北軍隨越深青而進分兵四出向漳屬進發迨到昨日聞已取道文圃山由沈宅鄉攻進近於角尾石美海滄地方所到之地彈如雨降巨砲聲響震驚山谷粵軍似難抵禦現正進攻江東橋云云又聞粵軍方面報告駐漳城之司令日夜運發巨砲子彈調遣兵士鎮守使萬松關一帶及海澄縣轄之浮宮青浦等處以備與仔尾閩軍戰鬬果爾則方猛戰為時不遠矣閩軍近雖恢復同安然劉五店為同安之要衝恐再有敵軍窺伺其間故於二十三號特派浙軍步兵第三團由禾山五通大路而去聞此軍隊係赴劉五店駐守先一晶經司令部派員趕往該處預選駐兵地點併購大宗柴草食料以為臨時供養之需下游警備第一團第二營營副高維岳字壽山昨因奉高子福營長委令來廈辦理要公某君詢以安溪泉州近日土匪狀況據高君云安匪趙光自稱為閩南靖國軍第一師師長委令吳福等襲擾南安迫攻郡城雖經高子福所部兵士擊退惟匪勢尚熾且得粵軍接濟砲械又兼崎嶇山路往剿非得重兵必難收效目下僅有保守泉城之安寗徐圖進取云云此則最近泉南一帶確信也客有自灌口逃難來者云該處年來雖迭遭兵匪之刧然秩序未亂人民尚可閉戶避災詎此次粵軍退守角尾後北軍長驅入市先則任意刦掠繼且縱火焚殺目下全區已無一完全厝宅屍橫道路餓殍遍野婦女輩攜幼扶老走於山谷間者舉目皆是間有數千家資立變粒米無遺者可歏也　　日昨申輪抵廈運支大批軍火數千箱自午間開始搬運上陸約至夜半始竣廈既添到援兵又復趕運子彈且兵械外大批餉欵已到數十萬源源接濟中央之注意閩省可謂至矣惟兵民惡感日積月深加以喪地在三分之一以上欲求完全克復不其難乎自閩粵開戰以來閩軍著著不利除浙軍協助聯防外又聞奉軍近亦允借來閩援粵日昨建新船由上海抵廈運載奉軍一千名二十三號登岸即以務廟宇衙署為該軍之安置所　　廈門勤備司令部臧旅長奉命為臨時戒嚴警備司令後即委任辛隊長組織偵探隊招募二十名各發徽章派往廈門禾山偵探各事其分配之法每人長駐一保專任調查保內事務以重責成而禾山即用禾山人為偵探但未知所委用之偵探果皆具有高尚資格否也　　廈埠自閩粵啓端後偵探因之林通衙大道觸眼皆是如軍事後海輪船二十二號拖傤五隻帆船裝載北軍四五百名開往同安迨到瓊頭口岸而把守岸上之北軍見該輪開到立即鳴槍施擊船中營長知是誤會即令軍兵示以旗語岸上槍擊依然如故旋該營長再令兵士大吹喇叭而岸上之北軍更復演放機關砲該營長見勢不佳急令原船馳回聞司令部接報後立飭專員知會該岸之北軍然後再率隊前進其所以然者因從前進兵同安方面概由崎頭宮上陸瓊頭口岸原非港線故有此誤會云云未稔確否　　客有自省垣來者述福州省城近因上遊防務吃緊特商請海軍陸戰隊登岸幫同保守治安以資防備聞二十號海軍因購物細故忽與北軍衝突兩造在南台開槍轟擊雙方軍士皆各鳴槍幫助如臨大敵各死傷多名後得某長官居間調停始言歸於好云云近日廈中多傳省垣有何變態或即為此也　　上月八日早晨城內總司令部押出軍官一名槍斃示儆聞該軍官為前敵團長張守鎮氏茲據督軍的布告罪狀揭載如下　為布告事第三團團長張守鎮臨陣脫逃擅離軍隊潛行來廈致軍隊無人約束潰敗不可收拾似此縱兵殃民實屬罪大惡極應即處死於九月八號寅時騐明正身執行槍決合行布告俾眾週知張團長槍斃矣其有更甚於張團長者將何以處之 
[] 廣東省長問題之爭潮 
[] 　　　　　　　　　　　由省議會選舉說　　廣東省長問題自李耀漢經軍政府解職後紛擾一時迄未解決大約國會省會一面多主民選不以軍政府之任免為然昨國會議員彭標建等亦提出意見略謂連日閱讀報章粵籍國會議員許峭嵩葉夏聲等因軍政府更換省長事迭提公函質問在許議員等以為修正軍政府組織大綱軍政府無任免省長之權在軍政府答覆所持之論據以為法律事實軍政府均應有此職權因大綱條文欠明之規定故雙方解釋各具一面之理由議員等自去秋抵粵以來無日不以西南護法及桑梓治安為念對於一切政法問題毫無偏頗之見至關於省長之應由任命或應由選舉去年開議地方制度時議員等堅持折衷主義以為省長一職關係重要絕對由政府任命與絕對由省會選舉其弊相等詳細研究以為由省會選出三人呈請政府擇一任命較為妥善而觀察我國現在情狀尤以此主義為切實可行嘗持此說以博徵兩院同人之意思亦屬大多數相同在議員等所見倘翟鎮守使不願就職直依上法行之法律事實均無不合政府之任命權受民意機關所制限實為共和之真精神對此折衷說之實行以為日後地方制度之模範定必樂於贊同當省議會尚未開會表未意思之時慎母再布更易省長之命議員等為桑梓治安及護法前途計迫得陳述一得之愚以冀軍政府總裁諸公及省會議員諸公採納　　又江秉乾等致省議會電云武人政治終非地方之福李省長辭職軍府以翟君汪代究非所宜現在自主時期應由本會選出優於政治學識之人請督軍認可轉請軍政府委任以圖法治而救地方可否即行召集開會妥議希示復江秉乾蕭世芬同叩沁 
[] 湘聞擷要 
[] 　　張勳臣督軍昨得北京政府密電謂前任關東都督藍天蔚已受廣東軍政府高等顧問職現據港探員報稱藍已於二十三日赴湘有所動作等語合亟電達希即注意防範張督當即密令水陸軍警一體查察一面分派駐省軍警梭巡以防意外故日來省城防務因此驟然加嚴　　湖南警務處長劉子虛因丁內艱回籍所遺職務已經張兼省長委任警察監佟子衡兼代佟已於二日接印視事　　靳翼青氏忽於上月二十八日翩然來湘靳為叚芝泉心腹之一其行動極堪注目靳氏入城後即逕謁張督密譚終夜其任務如何大約不出下列兩項（一）某某兩師之主和張督曾迭電叚閣請示辦法叚遂派靳來湘籌商一切（一）叚閣原擬親臨湘省督師便勸各將領一致備戰旋以不果至遂派靳來湘聲聲明原因 
[] 杭州快信 
[] 　　杭縣商民毛安淳糾股組織富春汽輪公司經實業廳轉呈交通部核辦現錢江振與兩商輪公司出而反對以其違背限制電部拒阻　　某某兩行今晨撥解滬上現金三十萬元省垣各錢商以杭地正革除現水奉官廳嚴禁運現出境該行違背定案因羣起反對樂清元年分南米舞弊案現奉財政內務兩部令行到浙切實根究征收主任馮吉人匿不到案已將其兄馮益三拘案管押從事澈究　　紹與實培學校財產被陳星衍等侵估一案現由教育部咨行到浙如數追繳已傷縣遵照辦理　　浙江候補縣佐汪鍾　前為本班出路起見條陳省長與知事一體委任統捐局差交由財政廳核議現已決定二三等缺酌予委用警佐各缺亦准量才委任　　楊督軍昨委孫鵬飛任新編砲兵第六連連長葉煥舟為中尉連附毛鏡仁洪錫純為少尉連附陶國英為司務長六區勤備隊幫統兼二營營長劉錫蕃前日赴溫謁晤梅統帶面商要公聞因部下官長有多數應予撤換者現已磋商就妥不日當可揭曉 
[] 南京快信 
[] 　　叚祺瑞通電各省聲明辭職聞李督尚未去電慰留吳佩孚昨又電李督謂南方前敵將領主張與孚一致務達和平目的乞公堅持貫澈到底以息戰禍　　聞薩鎮就昨亦有電致李督稱閩省兵力已足請阻龍奉軍緩開來閩以安人心　　新建福州兩艦尚未抵浦聞奉軍在蚌尚未開拔南下憲兵司令楊恩培昨奉派赴蘇錫常一帶檢閱各防軍軍紀風紀中央昨復電李督謂皖倪嗣沖因病辭職已去電慰倪嗣沖前日派王郅隆入京陳病狀聞倪去志甚堅決津浦路局接京奉鐵路山海關丫電稱離站三十裡地方軌道被匪毀斷前日停車　　宣武軍（即公府衛隊）定文日由京開拔南下李督擬令暫駐浦口歸王巡閱副使節制　　李督昨電楊春普張宗昌於總統內閣更迭之際勉力維持前敵現狀　　省警廳長王桂林昨邀集軍警界要人在軍警聯合會事務所開茶話會討論維持治安辦法以固省防李督以瞬屆冬防擬派參謀副官多人分赴各屬檢閱軍隊並密 
授防務機宜　　江寗齊鎮守使昨渡江面晤王巡閱副使並視察束葛花旗一帶防務　　徐海道尹叚母怠因公已於前日乘津車入京新省議員到省者昨日調查已到百零二人聞因競爭議長問題連日暗潮頗烈黨派之外又發生地域主義更有所謂松滬派蘇常派淮揚派徐海派旗鼓相當各不相下開會時選舉議長必成難產 
[] 地方通信 
[] 　　蘇州　　國慶日之預備　蘇常王道尹昨奉李督軍齊省長會銜通電准內務部電以新任總統於又十節就職傷屬遵照合仰一體遵照辦理云云蘇城慶祝地點已由王道尹擇定在蜜蜂弄植園是是上午文武各官咸詣該處排班向國旗行禮水警監捕各師船兵艦等亦均一律升旗鳴砲以誌慶祝　　拿獲私鑄鉛角人犯　閶門內都亭橋永昌煙錢莊前日有人上櫃兌換小洋當被該店夥察破係偽造之鉛角且其人似非善類遂鳴崗警到場在身上搜出同樣之鉛角百餘枚即將人贓一併拘所轉解總署經關人文署長訊問供名王如泉鉛角係潘仁標託伊銷用潘現在王慶基私製鉛角云云關署長據供遂即備文解廳轉送縣署辦理　　修葺城垣　蘇城盤門至葑門一城牆年久坍塌前經蘇常道尹王可耕估計工程呈請齊省長撥款修理茲悉已奉指令所有此項修理城牆工費准於吳縣所征附加稅項下動支想不日即可與工修建矣 
[] 松江 
[] 　　冬防添招警察隊　金山縣張堰市警佐徐亞伯以轉瞬又屆冬防亟宜先事預備爰於日昨會商錢徐姜李各警董議定仍照去冬辦法添招巡邏警察一小隊計添巡長三名巡士三十名隊長一職由徐自兼藉節經費業將以上辦法呈報詹知事一經核准即當舉辦所有冬防經費紳民已籌有三百餘元矣　　國慶舉行執旗會　本邑勸學所長張彬士於七日商請縣立第一第二兩高等小學校長錢魯詹楊繩武兩君於本屆雙十節舉行執旗大會議定屆時由兩校職員率同全體學生於午後一時齊集勸學所然後整隊游行城內外各市街以志慶賀此外松江市十三十一第八等國民小學亦擬於是日行執旗會云　　校長改充學務員　楓涇鎮縣立第三高等小學校校長倪汗忱現由勸學所長張彬士呈請縣長委充第三區學務委員並請將所遺之校長職務委原任第三區學委沈玉儕接充業經縣長分別加給委狀飭令互辦交代矣 
[] 金山 
[] 　　棉花收成之佳況　本年緣夏秋間天氣亢旱故棉花非常豐收而高價又高不問乾濕最上者第五斤半可售得大洋一元收花業者恆持秤下鄉挨戶收買大約每田九畝可穫花十擔零售得洋一百七八十元美棉一項則害蟲非常之多損失者居三分之一凡花鈴內不能綻出白花者剖而視之蠕蠕而動細蟲充牣其中然較之華棉尚有贏無絀唯張寄畦君所種之美棉因搜捕過勤是以害蟲尚少此花織微甚足色澤如絲形大如拳色白似雪與華棉實有區別中秋節後詹知事由沈警佐兩次導引參觀後遠處聞知買棹而來者更加絡繹不絕云 
[] 南京 
[] 　　古樹自焚　南門外製造局前有柳樹一株高可數丈大可數園相傳有百年之久六日晚十時許樹心忽然發火火燄高至二丈餘四境居民大慌水龍紛紛往救軍警亦前往轉繞以防奸人乘機攫物燒至一時許方始救滅其奇者樹心焚空而外皮未燃分毫枝葉亦未枯焦今晨往觀者爭先恐後異常擁擠莫不咄咄稱異雲　　國慶日童子軍會操慶祝　昨日勸學所致各小學校函云本月十日為國慶紀念日照章放假慶祝茲定於是日上午九時召集各校童子軍在公共體育場會操並議由各校召集一部分之學生（須著制服）屆時前赴該場舉行慶祝儀式以志紀念云 
[] 杭州 
[] 　　國慶紀念預聞　督軍公六日訓令各軍事機關云案查十月十日國慶日循例各軍隊機關均縣旗結彩放假休息本屆自應照辦以昭慶典所有各軍隊士兵均令於是日在營休息勿任外出並各軍隊機關兵夫每名發給賞洋兩角又尉官以下各官佐每員發宴會費洋一元自行在營筵宴所發洋元在各機關軍隊經費內支出呈報本署備案云　　議決禁止養魚公司　浙西水利議事會十月七日開會會議徐士壽等之禁止霸蕩養魚建議案原案略云浙西下遊地勢低窪蕩漾介其間實資分瀉詎紹籍客民在嘉與頂顯蕩嘉善白龍潭馬鳴菴漾等處圍作魚池竟將四周港門植以密椿緯以層簴假名養魚公司實則侵占漁業而於農田水利尤為大有妨礙該公司所設之魚　重簾密布平時已足為河流之障若遇上游盛漲阻扼咽喉勢必釀成鉅災前經兩邑公民迭呈省長暨實業廳長傷縣查明具覆批令嚴禁拔除在案第恐該公司挾其雄厚之財力不得逞志於甲處必將移置於乙處請省長通令浙西各縣凡霸蕩養魚永遠示禁已設者即行拔除並通令浙西各縣凡舊有魚斷嚴行取締不准新添亦不得移設他處若遇潦年由縣區自治職依照成例前往查勘稟承縣知事擇要暫令撤除云云此案已由第二組審查報告結果以該公司非法組合侵奪漁業當然不能承認且車簾密置陰扼河流既與尋常魚　不同而於農田水利均有妨礙自應呈請永禁至舊時魚蔊究與潦歲有鬬分別取締亦以杜漸防微云　　金融與花市之關係　紹與錢業滙水漲增每百元竟須七元六七角甯波錢業亦被牽動滙水亦須三元五六角溢出原議限度之外杭州因現底較豐尚可支持惟棉花為紹產大宗收成大好而錢業藉口平現不解現銀市上現洋大為缺乏沙地花戶對於買賣交易須大洋進出故頭篷龕山瓜瀝塘頭安昌黨山等處各花行向錢鋪現洋錢儈有意刁難要聽杭滙升水作算（按杭滙水目下升水漲至四十四元之多）因此各花商以一元現洋須加五分升水對於算付買客勢必無從升加抱耗頗重或議將花價短跌藉以彌補洋水而種花地戶亦以洋水無伸花價反跌諸各不肯出食品故賣買花商大受虧損目下每花一包（一百斤）其價定十三元五角籽塊每包定十一元七角淨白花衣須售四十四元四角云 
[] 奉天 
[] 　　教育實業兩廳消息　各省教育實業兩廳於去看奉令後即次第成立惟奉天因中央所任命之兩廳長一為謝蔭昌一為王孝裀均非由奉省所保荐故以經費不足為詡置之不理謝王二君亦相機呈請張軍長轉呈中央收回成命此事延擱至今從未提議聞張軍長以巡閱使署行將成立擬乘此時機將教育實業兩廳組織成立並保荐督署秘書談國桓為實業廳長教育廳長一缺仍擬以謝蔭昌充行云 
[] 雜評一 
[] 　　三日內之問題　　數月來北方所紛爭不決之大問題皆將決之於此三日內矣馮之下野最後通電段之辭職閣議通過則皆發表於昨日也曹之為副座則將選舉於今日也徐之為總統則將就任於明日也所謂總統副座內閣之三大問題至近三日而皆大定其殆所謂北方之爭之一解決歟　　然而此數者皆爭之表面之解決也故即解決於時局有何裨益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[] 本埠新聞 
[] 　　雙十節慶典之預備　　陽曆十月十日（即明日）為雙十節國慶紀念之期滬南兵工廠謝總辦除各廠循例於是日一律停止工作外並在各局門及公務廳等處塔蓋彩棚高縣國旂以誌慶祝　　駐扎兵工廠內之步兵三十八團團長動以明日為國慶紀念之期所部各兵士均應停止操演惟值此戒嚴時際概不准出營閒遊許在隊休息除於昨日通所部三營遵照外並飭兵士在團本部門首高縣國旂軍旂　　駐滬陳交涉員因奉外交部電招待外賓故於昨日起已預備高搭彩棚裝綴電燈鮮花等事　　總商會暨縣商會循例通各各行號商鋪等應於是日升旂且燈同伸慶賀商會並在東西路口高搭彩牌要並在門前張燈高揭共和旗滬南巡捐局及商辦內地自來水公司等分別預備慶賀是日大商家與各團體均休息一天　　浦東爛泥渡三區警署曾警正奉徐應長訓令雙十節國慶紀念應升旂縣燈以誌慶祝又駐紥其昌棧之陸軍三十七團第二營任營長亦奉長官命令屆時兵士停操休處並升旂縣燈以慶大典並聞各學校屆時停課一天一律升旂縣燈　　上海救火聯合日昨通告各區救火會於是日除縣燈縣旗外並於下午二時各驅火龍上帶車及扶梯車齊集小南門救火聯合會會同出發遊行由會往西中華路朝東走肇路一直往北中華路朝西寳帶路一直出方浜路往北民國路往南到會各散　　青年會定於今晚（九號）八時開大會預祝國慶所定秩序除召集全體會員同伸慶祝外請慮護軍使暨诸名人演说并有音乐唱歌扬国旗及演新製中国胜景海寗潮夜戲等屆時必極熱鬧　　少年宣講團總部全體團員於雙十節上午假南市第一商業學樣攝影紀念以祝國慶又該團遠游宣講分赴張華浦閘北宣講又該國出版之新少年報臨時增刋印刷紅色並印單張傳單數萬張派員在本埠各處分送　　商界青年莫鞭卿等為紀念國慶增進民德起見於民國五年國慶日始印送新民德雜誌年刋六冊合為一卷海內各埠久已風行今屆國慶為該雜誌三卷一號出版之期內容如（知德合一）（獨立自尊）諸篇均為有益青年之作各界人士欲先睹為快者請函向上海愛而近路二十七號畢雲程君索閱可也 
[] 再誌江寬案開審情形 
[] 　江寬案前日開審情形昨日各報載者尚微有不符之處茲悉是日下午兩句半鐘由海軍藍總司令會同海軍軍官四人升廳開審藍君為審判官招商局及被難船客家屬所延律師相繼到庭惟兩造並未請有狄梁孫律師先由檢察官許繼祥起訴當廳將經過又現在時行之辦法宣讀如下本年四月二十五日下午約八點在漢口江面據江漢鬧之報告其地約在漢口海關下游四英裡之半之處江寬輪船與湖北官輪楚材碰撞現在兩方訴訟江寬之所有者要求楚材之所有者賠償捐失而楚材之所有者要求江寬之所有者賠償損失當初兩船相碰之後對於擔負責任問題兩方即各執一詞而又有楚材氣絕救生之傳聞必須組織相當之審判機關所以本年五月十五日大總統命令海軍部組織審判謹將命令宣讀五月十五奉大總統令國務總理祺瑞呈此次勞師南下於四月二十五日由漢口啓行隨從人員乘從楚材兵輪與江寬商輪相撞楚材受傷江寬立沉溺斃多命所有肇　　　　　　　　　　　　　　　　　　　　　　　　　　　　　　　　　　　 
事失慎原因亟應澈查究辦現楚材管帶及領港等已由湖北督军王占元看管请令海军部按照海軍審判條例秉公審理等語著由海軍部組織軍法會審傳集人證研訊明確按律擬辦此令海軍部奉此命令之後遵照海軍審判條例組織軍法會審辦法著手進行但對於執行審判之手續法庭設立之地點開審之日期必須派員調查情形當時派員調查對於兩方訴訟屬於負責以及賠償問題認為審判範圍以內之事因碰船事實非經兩方證人到場依法審問不能確定曲直而最重要之調查是在大總統命令內有溺斃多命之論欲就此調查之後定一種保安之方略使將來航行得安穩航業得保障行旅亦得安全以之預防而改善也按調查結果對於兩船致碰之緣由湖北方面雖已具有報告然未經依法訊問證人以前理事官照例不能據為陳述誠恐因先入之言致審官先有成見本案審判經理事官先期呈明海軍部所有各方證據非經法庭依法訊問不得資為判決俾示大公理事官並奉海軍部指令照飭審判長公平辦理在案至此案之中屬於理事最重之職務者乃審查有無何人侵害法益涉及刑章者理事官應就本案審判進行時之機會為本案外另案之預審茲特聲明查此案發生迄今已閱五月之久遲遲開審原非得已查碰船日期係本年四月二十五日迨五月十五日奉大總統命令組織審判海軍部著手調查約有兩月兩造準備訴訟又約兩月及至本日方能開審海軍部於本年八月初旬呈請在上海設庭審判及限期在八月內開審迨八月十四日奉大總統批準後理事官旋於八月十七日對於上海招商總局湖北官廳分別照送通知書茲將通知書宣讀（從略）通知書送達後所有證人非江寬楚材之船員工役者其係外國人或官吏公吏均由理事官呈請海軍部分咨各該管轄衙門轉飭隨傳隨到俾兩方證據齊全訴訟便利此為碰船日起至本日開審所有經過之事實也至兩船致碰不外四種緣由其判決方法亦僅有四類（甲）兩船均無錯誤其致碰緣由或因氣候之不良或因異常之情形法律上所認為不抗力者按此應判各自擔負損失（乙）兩方均有錯誤其致碰緣由因對於航行各有缺乏機變者按此應依何方錯誤大小之限度以之比例賠償多寡之定數（丙）致碰緣由全在受損失之船航行錯誤按此於人無尤應判自認其損失則對於他船因碰所受損失者按此應判償（丁）致碰緣由全在一方失慎致他方受損失者按此應判失慎船之所有者完全賠償至本案審問時對於證據之取捨可參考軍法會審之證據法現在兩方訴訟各有委任訴訟代理人招商局方面由法學博士張　云英國律師馬克雷及馬斯德等代表湖北方面由英國律師文代表均經理事官照准到庭執行職務法庭依法審問　　許檢察長述畢由招商局代表佑尼乾律師起謂本案開審期促手續未完請堂　准延一星期再審堂上准之即宣告退庭　 
[] 附上海律師公會致司法部兩電 
[] 　　（其一）北京司法部總次長鑒楚材江寬肇事一案現上海總商會登報為江寬被難家屬及貨主代請美籍佑尼乾律師行使職務核與法例不符且滋流弊明日即須開庭乞速商海部電阻上海律師公會會長蔡倪培建議魚叩（其二）魚電諒達虞日江寬楚材案開庭非但准許英美各律師到庭辯論且由藍審長允令理事官許繼祥用英語陳述違法喪權莫此為甚現正展期一週乞再速商海部糾正上海律師公會會長蔡倪培建議齊叩 
[] 造船所承造美國運艦近訊 
[] 　　美國政府現需海軍運送艦十二艘商由江南造船所承業已訂立合同共約造價銀三千萬兩所需材料已由訪造船所向香港採購並由劉所長商借兵工廠西砲臺隙地工作等情已紀前報茲悉西砲臺一帶均係空地四圍並無竹笆劉所長深恐失竊物料已飭工匠圍築竹笆並在該處浦灘加築木壩由長泰商號承築計需壩工料銀一萬四千昨得香港消息知所購造船材料日內即可運滬擬選建造四艘云 
[] 太古公司新船來滬 
[] 　　英文滬報云太古輪船公司新船吳淞號於本月一日由香港起椗八日晚間可望抵滬此船為新式江輪長三百二十英尺寬四十六英尺吃水深七十四英尺載重三千二百零四毛噸速率每小時行十三海裡裝有雙螺三次自漲力之汽機能發一千七百匹之馬力汽鍋有二又裝有能起重四十餘噸之絞車艙門位置亦甚相宜可使貨物易於起卸船員寢室皆在柁橋之下百客艙則在後部此船定於星期六日初次開往長江各口岸云 
[] 縮短分運單期限問題近訊 
[] 　　商界反對分運單縮短期限一事迭經縣商會開會籌議並致函稅所謂除鮮菓業允以五個月為限外其餘各業殊多困難請轉詳江蘇胡財廳長恤商艱予以通融等情已迭記前報茲悉陳所長已奉到胡財廳長指令當即轉復縣商會函云逕啓者案奉財政廳指令敝所呈分運單縮短期限據情請示由奉指令據呈已悉查分運單縮短期限專為杜弊起見商會所請鮮品以五個月餘以一年為期斷難照准仰即轉致此令等因奉此合亟函致貴商會希即轉致知照云云該會當即轉知各業領袖查照聞油豆餅米業等仍抱反對主義定即是邀齊同業在萃秀堂開大會徵集意見公決對付辦法云 
[] 小錢莊突遇暴客 
[] 　　公共租界浙江路二百八十三號門牌震康小錢莊於昨日上午十句餘鐘突來一人櫃上躍入店堂出示手槍各店夥學徒等嚇禁聲張即將放在賬檯上之小洋八十七角盡數攫取藏和衣袋內仍從櫃上跳出並恐有人追捕開槍示威連發二響而逸後由該店主翁順卿據情投報老閘捕房請為查緝捕頭准即派探迅速查拿務獲解究 
[] 強盜砍斃鄉婦 
[] 　　浦東三林塘迤南吳家宅農人吳錦文年二十幾向來於農事之外兼代人修理麻袋舊曆八月三十日有人僱呈至杜家行某姓家修理麻袋只留伊母吳馮氏（年約四十餘歲）在有詎於前晚忽有匪徒到來行刦馮氏大聲喊救當場為匪用刀砍斃攫取棉花二包銅水煙袋一支則逸當時無人覺察迨吳歸家得悉後立即報由該處二十一保二十八圖地保蔡上坤投報縣警察第五分所五警佐派警看守一面令吳協同地保於昨午至上海地方檢察廳稟請相騐 
[] 五誌屠夫怨恨姘婦之凶劇 
[] 　　屠夫魏林生姦佔莘莊鎮莊家角鄉民莊永生（即張永生）之妻周氏（即周小妹）近因伊夫來滬民莊永生（即張永將氏戳傷復畏罪自戳肚腹由警函送地方廳將魏與氏發堂醫治該氏已因傷身死報請地方廳相騐等情已四誌前報昨午該委派沈檢察官沈檢騐員至新普育堂騐得周小妹實係肚腹受傷致斃填明尸格判令伊夫莊永生自行棺殮候再核示 
[] 中外聯合拒土會紀略 
[] 　　昨日下午五時中外聯合拒土會特開大會於青年會之殉道堂到會者二百餘人上海各大團體領袖多其列首由臨時會長英人梅益盛君主席報告宗旨次蔡式之牧師演說鴉片之害謂吾儕小民身家性命將被當道諸公吸入煙鬥孔中次朱省屏君演說監業永亨兩銀行以三百萬借與土商向政府販買存土頗為兩銀行惜之次美人勞林生君演說剴切沈痛合坐動容次建設會會長聶云台君演說略謂收買存土之事為我國亡國滅種之機我民若再放任不加阻止其罪與收買存土者等且中國貧弱之原因在國民不道德不道德之總因為懶惰達官富商刻意積錢實為自身下半世懶惰計且為子孫懶惰計最為惡習鴉片為助長懶惰之利器國家以文學實業之關係致衰弱者數千百年後猶有恢復之望若因吸煙而體育不振則其亡也萬刧不復吾民而猶未心死者宜速共去此亡國滅種之毒物云云次袁恕安牧師演說謂政府行事所以有今日之倒行逆施悍然不顧者皆因人民積久懦弱之故此次若再不起反抗以後政府更無顧恤民意之日次襡良才牧師以粵語演說亦多動聽末由梅君提出辦法以中外同人要求中國政府悔改取銷販賣煙土之事並禁人民種植罌粟私運鴉片嗎啡等事務使中國煙毒完全消滅而後已全體舉手贊成七時散會 
[] 稅務司尊煙禁 
[] 　　江海關威稅務司查得南洋各口抵高輪時有搭客偷運煙土來滬圖銷若不嚴加偵查不足以重煙禁故於昨日重行論令各扦巡隨時注意嗣後對於南洋各口岸來滬商輪即屬深夜下椗浦東各碼頭亦當加派扦巡馳往搜檢並帶器以離抗拒 
[] 詢問丁義華拒土意見之答復 
[] 　　萬國改良會全權代表丁義華向以熱心因禁著聞於世去年春間曾在滬特開禁煙大會反對中國政府收買存十旋以調查嗎啡毒害人類之狀況奔走四方不遑寗處此次中國政府實行收買存土丁君旅居朝鮮夫甚怕聞頗滋華人疑惑爰由該會駐滬代表徐維繪函詢丁君對於拒土之意見茲聞徐君已接復函略謂鄙人現將回華竭力反對可恥之收買煙土事件且將盡力攻擊之此事與中國官吏名譽入壞殊甚孰能容之君當盡力反對之也等語日昨徐君已將此函公布於拒土大會云 
[] 猶太人訟案行將開審 
[] 　　文滙報云香港律師勤金氏今已到滬辦理上海猶太人愛斯拉之訟案下星期一日此案將在英按察使署開審 
[] 絲一對外貿易之蠕蠕欲動 
[] 　　本外埠各繅絲廠經近數月來因外洋滙率甚大航路阻礙是以少有交易價亦頻跌乃自前日忽聞歐戰有議和之希望對外貿易將有轉機故昨日廠經計共售出四百十擔又沔陽河溶等絲一百五十一包是為本年秋季第一次之大宗交易價亦較前略漲矣 
[] 近兩日美國戰債之收入 
[] 　　英文滬報云七日上海募得美國自由戰債為美金八萬八千七百五十元連前共得五十五萬七千三百元若連外埠計之合為八十二萬二千三百元八日募得之數尚未揭曉惟花旗銀行至午時止已收入二萬元預計八日成績當亦可觀云 
[] 漢口發行義賑副劵 
[] 　　上海縣知事接江蘇省長公署訓令云案准湖北督軍王艷電開漢口籌辦兩湖義賑會援照上海慈善救濟劵辦法發行副劵已經呈由本署核准發行在案查漢口兩湖義賑會副劵與上海第二期慈善救濟劵號數相同其中獎號碼悉以慈善劵之中獎號碼為標準茲據該會呈請分電貴省長貴護軍使俯念賑務善舉於該項副劵銷行飭屬一體保護等情前來相應專電奉懇察照務乞分飭各屬於該項副劵一體照銷優加維護以濟振災而宏善舉不勝禱託之至等因准此除電復外合行抄録去電令仰各該知事一體遵照此令　計抄去電一紙　湖北王督軍鑒豔電悉尊處援案發行議賑副劵自當遵屬保護已通行遵照矣特復齊耀琳冬印 
[] 總統就任之典禮 
[] 　　松滬盧護軍使昨接國務院陽電云徐大總統定於十月十日就職業經電知在案所有應行典禮八項合再電知希即分行所屬一體遵照(一）放假二縣旗結綵三賞功四卹賞五特赦六停刑七追祭八宴會 
[] 財政廳催解寳山塘工經費 
[] 　　江蘇財政廳訓令上寳兩縣知事云案查寳山塘工經費前經各縣官紳在蘇會議凡已帶征省有河工費縣分俟河工費帶竣接續帶徵此項塘工其未帶省有河工費各縣應將塘工費提前征解當場一致表決該欵報解方法應照水利經費定章辦理亦經分行知照在案茲查十四縣中惟寳山於四年忙漕內與水利費一同征收業照應攤之數清解上海金山二縣應俟本年下忙起征外常熟聲明在縣附稅分年籌補川沙寳山同時帶征崑山南滙嘉定三縣則於六年忙內吳江太倉二縣則於六年各漕吳縣青浦松江奉賢四縣亦於本年上忙隨征帶收究竟開征至今已收若乾未據具報僅崑山解到銀五千元川沙之下砂場解到銀三百四十七元有奇奉賢解到銀二千元須知此項帶征原以轉還本廳墊項如此報解不前非特墊項無歸以塘工相需之般亦實無可再墊各縣已征之欵礙難任聽久延除派委守提外合亟 
令行各該知事即便查照限委到三日內將征存塘工經費掃數解交銀行掣取收據會委文送局母庸另文報解 
[] 火車碾斃老幼 
[] 　　前日下午六點十分南火車開往新龍華之火車駛至老龍華地方有年六十六歲之湯榮華因收租回家行經軌道避讓不及致被衝撞去手足及頭部立時殞命嗣之家屬聞耗即往收殮　　又寶山縣吉一圖地陳友卿投報地方檢察廳云前日淞滬火車碾斃女孩一口查無家屬請為相騐昨晨由廳長委派夏檢察官毛檢騐員等蒞場騐明該女孩年約七八歲左腿已被火車截斷委係傷重致斃填明尸格由堂棺殮 
[] 夫妻反目之釁端 
[] 　住居外日睴橋之客民陳發清向為小工其妻劉氏年二十二歲昨因家務起釁與夫口角陳一時氣忿突取菜刀將妻頭上亂砍致傷三處當由房主秦沈氏上前排解被刀帶傷左手指等處當即喚警到來抄出凶刀將陳與兩氏押送二區警署昨午備文函送地方檢察廳經檢察官提案研訊之下判陳氏秦沈氏發堂醫治陳發清押傷愈再核 
[] 粵幫十一團體另組會議所 
[] 　　旅滬粵幫肇慶同鄉會等十一團體暨各議董於本月六日在廣肇公所會議時因被反對方面激烈對付致各議董相率避席已紀前報茲悉各該團體以是日會議並無結果深以為憾故又集議於某莊號決定另組一會所以便討論維持方法聞已覓定江西路青年會左近恒安裡內高大洋房一所為組織十一團體暨各董會議接洽之所已於昨日起修理屋宇裝置電燈刻正日夜趕辦期早成立惟名稱尚未訂定云 
[] 會議處理日暉廠辦法 
[] 　　昨日八號下午三時滬海道王道尹因日暉織呢廠事事在本署特開會議財政部特派委員姚繩武農商部特派周委員交通部特派鄭委員省長公署特派上海稅所長陳超衡此外交通銀行行員金浩大清銀行清理處處長相繼蒞會討論數小時決定作為最後結束其辦法如下一清查賬目二估值廠基機器生財等件三比算債務總額四須先解決債務五廠基機器隨後或租或賣會議後當由部省各委員與王道尹等將以上辦法數條分電部省請示核辦至六時許始散 
[] 再誌爭奪遺產之纏訟 
[] 　　蔣陳氏與蔣沈氏因遺產涉訟控及地方審廳長已紀前報茲悉此案自民國元年經商審廳判決確定後即由滬廳開始執行前廳長於執行中批準將債務加入分配蔣陳氏以民事執行廳根據原判主文債務一項既為原判所無當然不能加入對於該批示提起抗議前廳長誤認為執行終了予以駁斥蔣陳氏不服呈訴於高審廳經高審廳調卷查核認為執行尚未終了指令滬廳重為執行其間曾疊次飭吏傳令各親族依判分配迄今尚無辦法自陸廳長蒞任後查閱全卷以案經執行七年迄未終結未便再任延宕爰依據蔣沈氏邀同親族協議後提出分書合同內原定價額依判分配蔣沈氏不服疊次呈訴於高審廳及司法部均經駁斥並令滬廳從速辦結滬廳奉令後因令蔣沈氏於兩星期內將蔣陳氏應得之房屋遷讓以符原判蔣沈氏仍不遵從復赴同級檢廳以陸廳長及屠推事違法凟職等情起訴此本案經過之情形也 
[] 四誌提回逃匿無錫之盜匪 
[] 　　清江人呈寳即吳訓周曾現已判決候解護軍使署懲辦之盜匪胡鏡如王壽然苗清盛等持械搶刦公共租界福建路德康錢莊現洋逃匿無錫由特別機關中西包探將吳移提來滬解至公共公廨訊供管押並經捕房取得口供又傳同事主辦認面貌各情已屢誌本報昨日復由捕房帶同胡王苗三盜將吳解廨質訊據華探目張芝卿等投訴因據胡鏡如等供稱搶刦宜昌路義昌煙紙店及湖北路協豐等八戶事前由吳發給手槍迨搶刦德康後吳即逃匿無錫今將所録胡鏡如等之供單呈案請察訊之吳寳賢供稱向在原籍開設蔴油店去年曾在江甯當過司法警察於本年四月間來滬謀事未成故至無錫找友與胡鏡如等均不相識實遭誣攀求鋻王襄讞商之美德副領事以吳雖不承認實非善類判押西牢三年期滿逐出租界胡鏡如苗清盛仍照原斷解送護軍使署懲辦王壽然從寬免解軍署改押西牢五年 
 
 
 

Page 11

 
 
[] 盜匪禁錮一年 
[] 　　法新租界愷自邇路首安裡七十七號門牌陳姝家於上月二十八號晚被匪圖刦未成後由探目黃金榮沈德福包探程子卿等先後拘獲盜匪班麟書嫌疑人王召春朱郎山王順和等四人並在班身畔抄出利刃一柄帶入捕房候究各情已誌前報現經捕頭盤問班承認搶劫不諱王召奉朱郎山王順和三人同稱我等小本營業與班並不相識不敢幫同搶刦當即飭探查得王等素來安分除將王等三人釋放外昨日傳同原告將班解送法公堂由原告稟明前情並據車夫稱是晚班等前來敲門由我開啓詎班即將我扭住持械恐嚇不許聲張幸有傭婦在客堂內瞥見大喊捕盜故班等畏懼逃逸後被包探等拘案求究質之傭婦某氏供詞相同次訊班麟書據供是日由現已在逃之許仙求楊書成兩人前來糾我同往搶劫抄出之刀由楊書成給我並非自已之物現許楊兩人逃匿何處不得知而中西讞員判班押牢一年期滿永遠逐出租界 
[] 職業學校吉林募金隊報告 
[] 　　吉林省城顧冰一馬適齊瞿紹伊顧翔冰四君為中華職業學校組織吉林募金隊籌集經費等情已誌前報茲聞該校於昨日接到該隊報告略謂九月二十九日午後一時該隊假省立講演所開第一次報告會到者顧馬瞿四君外有錢景唐李芰芳襄丞王凌霄吳希鄭陳紀揚何仲蒓張學會黃蔚文諸君先由顧冰一報告募金進行情形次議商界方面推錢景唐李芰芳兩君工界方面推張紹西君分頭接洽實力勸募次顧君演說職業教育之重要並謂東三省地廣人稀貨棄於地種種材料皆為職業所必需而無人利用正應提倡職業教育以謀發展實業今上海首先試辦職業學校吾人亟應竭力贊助總使影響所及東三省亦蒙其利云云最後錢君景唐提議該隊職員將來亦應各自量力擔任欵項當經一致贊成云 
[] 學生會之贊助會員 
[] 　　寰球中國學生會第八次徵求大會一切情形疊誌前報近聞昨日又得前農商總長張季直先生署名為永久會員南市商會會長顧聲一君亦署名為永久會員現在共計已有永久會員三十人該會定章付會費二十五元者當推為贊助會員茲已有贊助會員一百三十人姓氏録下　王正廷　王寵惠　王敬方　巴樂滿　甘翰臣　朱叔源　朱斯芾　朱禮琦　朱葆芬　朱慶瀾　伍連德　安立德　李登輝　李晉懋　李鼎新　李竹舫　李靖國　吳其藻　吳滌先　金韻梅　林永謨　沈爾昌　沈寳昌　宋發祥　呂志伊　金韻梅　林永謨　林祖溍　林葆懌　周奉章　周楙功　周耀南　周　琳　周長齡　周壽臣　周萬鵬　吳　盜　柏文蔚　林思溫　徐光溥　周仰山　　周治春　周之彥　範源謙　範芝生　柯鴻年　施振元唐元湛　唐乃安　晏振悅　梁望秋　梁炳農　梁啓超　徐崇欽　徐善祥　徐惠霖　徐紹楨　高思翰　高汝明　高蟾伯　高爾登　秦子寄　孫多鈺　夏敬觀　夏孫鵬　袁履登　桂　填　宦超英　容觀棿　陳君衍　陳寶年　陳　熊　陳　寅　陳金山　陳煥之　陳文翔　陳　桄　陳金安　陳天佑　陳君錦　陳振芳　張孝君　張竹君　張煜全　張景芬　張鶴隱　陸費達　章宗祥　康寶恕　郭子東　郭承惠　郭秉文　郭秀夫　郭八鉻　寧玉亭　黃　鼎　黃少岩　黃榮良　楊清遠　楊德森　楊豹靈　裘昌運　雷美好　鄔卓然　葛爾德　趙國材　趙厚達　管祥麟　蔡和霄　葉子衡　劉鴻生　蔣汝藻　穆湘玥　盧　信　謝天錫　鍾雨山　鍾摩西　濮一乘　戴克恭　戴克敦　顏惠慶　顏德慶　顏復慶　韓德潤　聶其杰　聶其煒　饒柏森　薩鎮冰　顧棣三　顧維鈞 
[] 學生會歷年徵求成績（續昨） 
[] 　　第二次徵求團（民國元年五月一日起至六月三十日止）全團團長朱少屏君　書記凌潛夫君　會計韓玉　　朱榜生隊徵得九百十一分三三　夏霆軒隊徵得一百七十二分　韓玉　隊徵得七百六十八分　宋仲蘧隊微得八分　唐露園隊徵得三百八十五分　總計二千二百四十四分三三　第三次徵求團（自民國二年七月一日起至十一月三十一日止）全團團長朱少屏君　楊心一隊徵得五百六十五分　郭仲良隊徵得一百五十八分　韓玉　隊徵得五百五十九分　朱少屏隊徵得一百七十八分　唐露園隊徵得三百零七分　總計二千零四十九分　第四次徵求團（民國大鍋飯年七月十五日至九月十五日止）名譽團長伍廷芳君唐紹儀君　全團團長王正廷君　郭仲良隊徵得一千六百三十二分　李登輝隊徵得八百二十三分　楊心一隊徵得一千一百九十五分　鍾文耀隊徵得五百四十分　王正廷隊徵得八百五十五分　韓玉麏隊徵得三百六十七分　总计五千四百十二分　第五次幑求團（民國四年九月十五日起至十二月十五日止）名譽團長伍廷芳君唐紹儀君　全團團長朱少屏君　朱少屏隊徵得九百零四分　李登輝隊徵得六百七十四分　楊心一隊徵得七百六十一分　韓玉麐隊徵得蛼百十八分　鍾文耀隊徵得六百九十三分　郭仲良隊徵得三百六十六分　總計三千八百十六分　第六次徵求團（民國五年九月一日起同年十一月十日止）　　名譽團長伍廷芳君唐紹儀君　全團團長朱少屏君　　朱少屏隊徵得一千一百四十九分　鍾紫垣隊徵得四百二十三分　李登輝隊徵得五百十九分　唐露園隊徵得三百五十四分　郭仲良隊徵得四百四十八分　總計二千九百十七分　第七次徵求團（民國六年九月十五日起十二月十四日止）全團團長朱少屏君　朱省屏隊徵得二千零十九分鍾拱辰隊徵得二百零二分　唐露園隊徵得九百零六分　韓玉麐隊徵得一百四十九分　李登輝隊徵得六百零八分　總計三千八百八十四分　七次共計徵得二萬三千五百三十三分九八 
[] 青年普益社募捐近聞 
[] 　　南市青年普益社訂於本月十一號晚六時假四馬路一家春番菜館敘餐聞已柬邀各隊隊長而該社募捐隊正副總隊長錢新之高翰卿二君對於此次募捐一事頗極熱心該社募捐特數聞於每星期六報告一次並於社門前高建一牌上立一人手持軍刀由一千元起至二萬二千元止每星期移動一次俾眾咸知捐數已達有若干之意云 
[] 寗波同鄉會募捐消息 
[] 　　寧波旅滬同鄉會建築新會所設立商業學校募捐期滿議決辦理結束催繳捐欵茲將日內繳到捐欵綠下　葉佐廷君募葉惠記一百元朱聲煥五元陳厚載君募葉玉華五元天生公司四元汪太太汪振華楊志棣夏存甫各兩元徐鳴山君一元陸君自助兩元夏宗銘君助洋五元錢雨嵐君募李欽予何頌周二君各十元鄭子欽晉泰各五元樂俊任鐘梓祥茂盛義王志毅君各兩元童寅山周體龍李生孚要榮昌董顯廷何送卿陳女士李榮春施鎮甫陳森記永升泰寶慶樓各一元孔錫卿君募孔錦成陳渭濱二君各十元馬文錦楊龍臣二君各四地李惟三君三元陳筱海端病生翁瑞林蘇子厚俞云生孫彬章李次甫周生記衛仁安林春記貝志成謝慶記各二元陳崇德卓耀章沙曙雲汪仁孝李和卿王慧高錢林鵬殷進鏞仇金聲饒桂林劉盛犀盛廣義李云山朱炳與傅雲山池長釗林嘉祥徐漢清何見明李必祥劉子云金生陳永記朱福林成大生周生發許庭生邵安生諸君各一元孔君自助十七元沈佩蘭君募陳良槐君念五元沈怡茂施龍泉範聯深王元蓀裘順餘君各念元昇昌泰茂生福茂祥廣豐順各十元乾坤和韓桂生裕泰茂和永和各五元德泰豐三元德豐泰利祥沈鎰元順與泰廣和各兩元葉萬成瑞祥立大瑞生齊和豐鴻泰新震康和永裕元大生茂與大葉日馨協元祥協與祥大昌協和祥萬源祥老元昌協和豐各一元毛履泰君助洋四元袁康祺君助洋三十元餘再續報 
[] 青年會學校紀事 
[] 　　青年會成人部聖經學校自上星期三（十月二號）晚第一次上課後報名者達百數十人除李啓藩君教授之華英文班尚未開課外餘已一律上課現李君已於本月六號乘中國郵船之南京號抵滬該班即定禮拜三(即九號）上課其餘各班亦尚有餘額有志青年盇速前往報名 
[] 教育會學校學生勉勵會改選職員 
[] 　　北四川路一百零六號守真中學柏美蘭女墊學生勉勵會於本月四號改選職員當選人正會長陳賢志副會長蔡文琴女士書記奚志賢司庫林愛珠女士書啓馬叔宜譚妙珍女士並聞該會擬下期常會聚集時（星期五下午五時至六時）請聖保羅堂陳繼鐸牧師宣講理兼備有茶點以鄉來賓雲 
[] 閘北公學醫院新屋落成 
[] 　　閘北慈善團建造公學九幢醫院三幢業已全工告竣前日下午三時由經董錢貴三沈聯芳二君邀集各議董騐收工程並商議擇期開會行落成禮 
[] 惠兒院添編童子軍 
[] 　　閘北慈善團惠兒院公學近日添編童子軍一隊本月六日上午經上海縣童子軍總教練姚君親蒞該院舉行宣誓禮畢合攝一影以留紀念 
[] 壽禮撥作善堂費 
[] 　　小南門外復善堂經董曹芝文歷年擔任經募該堂經費開辦施醫給藥施種牛痘發給棉衣等種種善舉歷久不倦本月十五日為曹董八旬誕辰其親友等公送壽禮曹董概行撥作該堂經費宏善願 
[] 署長呈報設置巡邏箱地點 
[] 　　淞滬警察廳長徐國樑近因冬防將屆諭令所屬各區署趕辦巡邏箱以察巡邏警盡職與否業紀前報第五區署長王金山奉文後業在轄境設置巡邏箱三十六處昨日將設置巡邏箱地點填列一表報請徐警廳長鑒核原文照録如下　竊思警察之道原為預防危害維護公安而設欲期防範周密端賴佈置適宜竊查附近冬令防務亦須加嚴原有之崗警守望惟恐顧此失彼鞭長莫及派警巡邏以輔崗警之不逮而巡邏之職對於冬防尤關重要署長為思患預防起見在於所轄境內擇要設置巡邏箱三十六處每晚分班巡邏按號投籖翌晨令警收回藉資稽考而免怠惰所有設置巡邏箱各地點列表備文呈請鑒核 
[] 赤糖價格增漲 
[] 　　滬埠行銷之赤糖向由粵幫莊號在香港及廣東省城設立分莊採運來滬逐年交易甚鉅近因船舶無多來貨未暢價已稍增詎本星期船支更稀且又接該處來電知己漲價故各莊號現均居為奇貨不肯開售惟大盤行情已由五兩二錢漲至五兩五錢矣 
[] 染線工人停工之結果 
[] 　　南北市各絲線莊因中秋節後染工停染索加工資迄今已屆二旬不無損失前日由該業董事羅繼芳邀集各莊在陶沙場經韋緯堂公所開會經羅董事及張志剛等極力排解各坊主亦願各平解決從前每百兩染工二元五角今則加洋五角遂各允洽所設西門外事務所即時取消即日照常至各莊收貨開染 
[] 請騐縊斃婦人 
[] 　　二十七保十圖地保沈岐山昨至上海地方檢察廳報稱有住居閘北庫倫路三畏裡三十五號門牌之紹與婦人王俞氏現年四十二歲忽於昨日午後二時許在家自縊斃命據該氏之子王阿生聲稱舊曆本月十六日為伊成婚伊母因吉期將屆無錢應用情急出此下策等語當由四區警察署諭飭地保帶同王阿生來案稟報請求相騐林廳長據稟後立委賀檢察官毛檢騐員等前往相騐 
[] 收殮路斃屍體 
[] 　　前日午後四時有一年約三十歲身穿紫花布襯衫深布夾襖褲藍布襪跳鞋衣袋內有銅元八十五枚小洋四角之某甲形似江湖賣藝者流倒斃於公共租界四川路香港路口由捕查見回訴捕房飭探查無尸屬在滬且察係病斃當即飭由三圖地保唐晉三報堂給棺收殮厝壇召認 
[] 警廳長注意小客棧 
[] 　　淞滬警察廳長徐國樑查得滬南十六鋪一帶各小客棧旅客混雜難保無匪徒人等旅居在內自應嚴密查察以維公安業於昨日諭令偵緝隊長自即日起每晚加派隊士協同所轄區署巡長分往境內各小客棧嚴密偵查有無匪徒留宿 
[] 男女小孩迷路 
[] 　　男孩吳根生身穿紫紅布夾襖內襯白布單衫白洋布單褲禿頭無帽又女孩陳田才身穿花藍格子布衫內襯花藍布短衫藍布褲子頭有髪辮紅扎根均在法租界內迷路為捕查見帶入捕房昨送法公堂詰據男孩吳根生稱常熟縣屬東下塘人年十歲與朋友乘火車來申家有父親餘言含糊次據女孩陳田才供揚州人年十一歲父母均在杭州煙酒公賣局執業日前隨四姨丈陳小來來申擬至杭州找尋父母在途失散等語中西官判將兩孩一併送堂留養候家屬認領 
[] 妻子被拐之追究 
[] 　　成衣匠嘉定人董和尚現住公共租界中旺弄其妻李氏住居原籍廣福鎮近被該鎮警察所預備巡警施德生（又名湯桂喜）誘拐來滬前日董至閘北與施途遇扭控四區警署經張署長研訊施供認董妻已交朱福奎帶往松江平橋南串同蟻販陳小弟賣往他處等語張署長諭解司法科訊辦 
[] 串寫恐嚇信函 
[] 　　住居新閘之陶桂記前日至該管捕房指揮吳阿三陳寶生串寫恐嚇信函圖詐洋三百元昨晨由探目邵和鈞將吳陳兩人拘解公共公廨請究據原告投訴被告吳阿三前因竊取我家鐵條報捕拘案訊辦現已開釋詎又串同陳寶生投遞恐嚇信函圖詐供至此將所接信函呈案請察訊之吳陳兩被告堅不承認中西官以證據確鑒未便狡賴判吳陳兩人各押西牢半年 
[] 禁押花會賭棍 
[] 　　吳杏林徐友桂張阿毛周友坤近在靜安寺路開設花會大廠雇人四出誘賭歙錢前日被該管捕房中西包探查獲搜出花會字據將吳等一併帶入捕房昨解公共公廨經中西官訊明判吳押西牢四月徐張各押一月周押兩禮拜並飭查拿為首之兩人到案嚴辦 
[] 茶館聚賭之干涉 
[] 　　虹口東嘉與路一百十三號門牌茶館主常州人俞寶三聚賭抽頭被一千四百十九號華捕查見以其有違定章當將賭具帶入捕房稟明捕頭請廨出單將俞傳案訊究　 
[] 冒名收捐遊街示眾 
[] 　　無賴王金隆徐成林冒充普益習藝所丐頭在浦東爛泥渡鎮向各鋪戶徵收捐欵為三區警署崗警察破拘署訊究已誌前報茲悉王徐二人業經曾署長訊供承認不諱判遊街示眾一日期滿驅逐出境 
[] 驅逐革警之示諭 
[] 　　浦東爛漲渡淞滬警察第三區警正曾永奎昨日發出示論雲革警不准逗留地方恐滋事端疊奉廳長傳令在案本署長查有已革巡警多人仍逗留浦東滋擾事端騷害治安此等不法之徒殊屬可恨已極若不從嚴驅辦不足以維持地方而保治安為此傳仰各長警一體遵照如遇不法之革警務即獲解來署究辦倘有遇而不獲定即責革不貸 
[] 青藍業呈報改舉業董之縣批 
[] 　　米業嘉榖堂董事兼青藍淺批染業小行公所董事奚元良近因維持地方公益及米業事務負責過重所兼青藍淺批染業小行公所董事無暇兼顧爰囑該業代表另舉所董接辦現經公舉顧藩陳湘濤為經董所有經手各件由奚會同該業代表錢傳修等移交清楚一面由奚具呈縣署請准退董俾卸責任業經沈知事批示雲呈悉據稱青藍淺批染業小行公所董事一職無暇兼顧已囑該來另舉新董呈請退職等情應予照准仰即知照　又該業公所代表錢傳修等另舉新董後呈請縣署核准亦經沈知事批示雲呈及附件均悉據稱該業小行董事奚元良無暇兼顧另舉顧藩陳湘濤繼任等情並附公聘簽字證書到署既經詢謀僉同應予照准候給示佈告惟所擬總董等名義殊未妥適應著改稱業董副董以符名實 
[] 曉鐘未報警鐘鳴 
[] 　　前夜三時公共租界湖北路十七號門牌煤炭店起火延及鄰十八九號門牌理發店馬車行共焚樓房四幢　又昨日黎明時滬西宜昌路二號門牌恒昌源花廠堆花間內不知如何遣火突兆焚如即經救火會西人趕往救息衹燬值洋千元之花衣數包房屋無恙 
[] 控告女婿欠欵之辯論 
[] 　　沈某在公共公廨控告其婿方邗生不理借欵一案前日午後由廨復訊先由原告代表律師上堂陳述案情請為追繳被告亦延朱師芾律師等到堂辯護並詰據被告方邗生供稱我於本年陰曆二月十三日因事至滬西經過新重慶路遇見婦人沈月秋即原告之次女及共姨沈月梅與兄弟某某並謝姓等五人強欲邀我一同僱車至馬樂裡彼等家內沈氏兄妹謂我借洋不還勒寫借據我因並無此項欠欵不允爭執至晚原告之子與謝姓遂去是夜該屋內衹我與沈氏姊妹及其弟住宿至翌晨沈與謝又來定欲我寫借據並另書與沈月秋和好契約否則不放出外我被逼無法故照彼所繕之借據及和約格式謄就以為可以脫離是屋詎月秋又欲我將與伊所生之女兒交出始肯放出我因女兒已經帶往揚州故即致函家屬得悉來滬報捕始得脫身但我被彼等私禁已有八天我現在已與月秋離異尚有月梅與姚某結婚之事原告當然明白等語借畢由原告代表律師逐層駁詰之下俞襄讞與英卓副領事以為時已晚不及再訊判候訂期復訊核奪 
[] 欠欵交保料理 
[] 　　湖北人楊仁鏡前因虧空大利汽車行借欵及乘車費洋並欠泰和洋行勞澤生等款項被兩債權人具控法公堂訊供屬實判楊管押限將所欠各原告之洋如數繳還在案詎楊管押至今分文不理昨又提訊楊請釋出設法措還中西官判交一千兩人銀並保出外趕速料理 
[] 懲治擲包匪徒 
[] 　　擲包匪徒錢來英韓壽福兩人前在法新租界地方施其伎倆騙取彭順桂身畔銀洋三元而逸彭即報經捕房派探王富祥將錢韓兩人拘獲惟贜已無著當即帶入捕房昨解法公堂先由原告稟明被騙情形詰之錢供認騙洋不諱韓供實係錢糾同民人往騙中西官以錢係過犯著押西牢三月期滿永遠逐出租界韓押一月期滿驅逐出境一年　　昨日上午六時有賣珠寶之周周浦婦人張某氏乘薛炳泉之航船來滬所帶考籃一只外用包袱裏扎由船夥徐阿根當場授給該氏攫取登岸往新北門外某客棧假定房間後至成珠寶店購買珠寶比及開看籃中所藏大洋七十七元小洋二百餘角銅元一包均已不翼而飛該氏慌急回至該棧暨船上查間俱稱不知該氏定欲向船家追究該船夥以當場交給時籃鎖完固今鎖已開脫堅不負責遂報告水捕將氏帶隊詰問之下飭將原被並船夥徐阿根一併申送警廳司法科訊奪 
[] 乘隙串竊之慣技 
[] 　　甬人張季春吳阿毛屢以購物為由乘隙串竊百老匯路一號門牌某洋行吳淞路三百九十九號門牌某日本本人商店西華德路二百九十二號門牌李成順廣貨店等各戶貨物被捕查獲昨解公共公廨經中西官訊實判張吳兩人各押西牢半年並因吳係過犯期滿後仍著驅逐出境 
[] 崗警截獲碼頭積竊 
[] 　　碼頭積竊吳和尚小蓬頭賈恩珠朱老全蔣咸泉等於前晚九時許雇用駁船潛往浦東隆茂棧浦濱竊得碼頭船一艘內有花衣四麻袋計重二百餘斤搖至爛泥渡碼頭為三區崗警截獲當將吳等五人連同贓物一併拘解至署押候查訽失主再行核辦 
[] 縣署批示兩則 
[] 　　錢瑞升呈為家況清寒學費難籌懇代呈請給予補助由　據呈閱悉姑准據情轉呈仰候省長核示令遵可也　　裝池業董俞樹敏呈為告退業董請求恩准由　呈悉所請辭去業董一節應予照准仰即告知該同業另舉新董接充可也此批　　吳長春呈為未奉諭知請求迅賜批示以安執業由　該民前以田單被毀開列田畝呈請立案令據冊書查復劃除及實存戶畝分與糧冊不符未便准予立案此批 
[] 科學雜誌第四卷第二期出版 
[] 　　科學雜誌社近已出至第四卷第二期（七年十月份）其內容如任鴻雋之（發明與研究）鄭宗海之（科學教授改進商榷）何魯之（治算學方法）（小代數）區昌克之（人造寶石製造及鑑別法）張貽志之（美國五工廠實習記）陳德芬之（汽鐘在築路上之別用）李寅恭之（森林教育問題）鍾季襄之（說嗎啡）陳長蘅之（營業組織之體制及其優劣比較）竺可楨之（衛生談）（學生之衛生）鄭景芳之（名詞討論）等篇資料豐富皆足以供學者之研究及實業家之採法也 
[] 中華職業教育社特別通訊 
[] 　　職業學校募金團消息　　第二十四隊隊長謝蘅牕君　　報告募到銀二千元　　　　　　　　總隊長朱慶瀾　　　　　　　　副總隊長聶云臺 
[] 來函 
[] 　　勤業女子師範朱校長來函敬啓者劍霞於民國元年秋季籌設慈善女子工藝學校於南京二年六月十六日蒙省議會議決改定校名為省立第一女子工藝學校並咨請民政長公佈施行在案嗣因二次寧亂一切校具被毀一空遂遷至上海繼續辦理更名勤業女子師範學校迄今已經數載乃近聞有人在南京隱射本校前次名義四和籌欵誠恐各界不明真相致受其愚敢乞賜登貴報以明實在至級公誼　　朱劍霞謹啓 
[] 雜評二 
[] 　　覘人國者必視其人心之趨向如何以斷其國力之強弱蓋人心之所赴即實力之所由發展也人每謂我國人對於國慶紀念日趨冷淡為共和觀念薄弱之證此不盡然蓋國慶紀念之所以冷淡者為國內擾亂之不已耳然國內之所以擾亂不已我國民亦不能辭其放任之責無堅決之心無團結之力以監督其政府扶植其所謂共和之精神而後彼挾武力之當局乃得任意以橫行故吾對於今日之國民不在希望其籌備明日一日間國慶之若何熱鬧而在希望自今以後能日日籌備所以鞏固共和之道不使破壞者乘之此則記者之忠告也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[討書蠧檄] [  子珍]  
　　竊城日蠧氏者性本戾殘質原輕悍種族播傳乎策府子孫番衍於書城日遊簡編恍似窮經志士時窮文字卻如吟詠騷人豈知此種一傳則青簡冊經都遭浩刦彼族一至則金題玉跋宛受焚如遂使完全典冊竟成斷卷之章美好詩文轉有零縑之慨何怪乎士林有魯魚亥豕之誤藝苑多辛羊帝虎之譏嗚呼一字之差留疑千載禍莫大也單詞之誤聚訟羣儒罪堪赦乎願我文教巨公共伸敵愾詞壇偉士羣奮義師誓閉書城載其族類盟臨策府掃彼穴庭於是舉中書老將作先鋒之隊簡陶泓大師殿後盾之軍其生擒者拿到陳玄麾下施以墨刑其死傷者曳來楮子衙前燎以紙炬庶使劣種靡遣欲播傳而不得醜類澌滅思作禍而無由則諸將大名長垂聖廟眾軍遣像永奠文房矣此檄 
世界新聞 
[二童鬬虎] 　　 
　　英國凡柯佛島柯文昌湖有男女二童男名亞希本漢年十一女名法納爾年八歲二童一日追捕一馬去家約半英裡許忽見一虎蹲伏道旁急返奔而虎已躍起撲倒女童方欲噬之男童急以小拳與馬鞍擊虎虎乃舍而轉撲之女童因起立張兩臂格虎甚至伸壁入虎口冀免噬及其伴虎人立鬬女男童因得脫險幸附近發生聲響虎驚竄林中後為眾覔獲槍斃二童雖負重創然均能步行歸家虎自鼻至尾端長七尺許英皇聞之嘉二童之勇各獎以亞爾白特章蓋殊典也 
[空中飛來之小魚]  
　　八月一日雪梨每日電聞云新裡頓附近一日大雨滂沛中有小魚無數據澳洲博物院魚類學家考究謂此類小魚澳洲各河道皆有之今所降者必為水柱卷集云中後乃隨雨而下云 
瀛譚 
[俄廢帝之日記] [  箴]  
　　伦敦每日电聞云俄國伊慈凡斯蒂亞報近節録俄前皇廢位後之日記束鱗西爪不依次序而俄曆又與新曆不相合茲按新曆月日依序編纂數則如下 
　　七月二日（一九一七年）正午之前佳音傳來西南陣線斯洛查夫方面之攻勢來已發作我軍砲轟兩日擊破敵軍陣地俘軍官一百七十員兵萬且獲有大砲與機關槍謹謝上蒼佑護我軍得此喜報精神為之一爽 
　　七月九日　衛兵司令柯白林斯基陸軍大佐和藹可親請餘勿於外客之前與員弁握手或向衛兵作敬之詞餘嘗數為之而衛兵輒不作答　與亞萊克齊斯（皇太子）研究地理繼於橘園後伐巨樹一株藉以消聞衛兵亦欲趨前為助　讀（芒特克裡斯土伯爵）終卷而已 
　　七月十八日　聖彼行堡今日有暴動及戰事陸海兵若干人抵自克朗斯太反對臨時府城中大亂能發之而能善收之此其人果安在乎萬惡之根實在聖彼得堡本城不在俄羅斯全國也七月十九日　聖彼得堡之軍隊泰半克盡厥責道中秩序得以恢復殊可慶幸也終日盤桓於茂林伐四樹一一鋸斷之晚間開讀（達拉斯康之達達林） 
　　七月二十一日　工作園中今日第一第四聯隊衛兵如昨然當吾人散步園中時未加監視政府人員已有更動裡伏夫親王去而克倫斯基氏任總理兼長陸海軍兩部且為工部之領袖斯人誠當今時勢必要人物握權彌重其益彌大 
　　七月二十四日　晨偕亞裡克齊斯步歸悉克倫斯基氏來訪談次云及因塞洛宮逼近俶擾之都城或將令吾人南徒　今日為哇爾加（長公主）取名日故赴教堂一行讀彼得傳之第三章文字甚佳惟令人不勝感慨耳 
　　七月二十七日　西南陣線有瑟耗我兵多師在哈裡資久守之後忽為邪說所惑違抗命令不戰而退德奧軍乘勢大舉進攻破加裡西亞南部加裡西亞陣線之全軍或將因以不支此全在當事者弱而多疑耳今日聞臨時政府宣佈於戰地恢復重刑以懲叛徒果能實行尚有挽救之望 
　今日復從事工作伐倒三樹鋸斷其二　晚間悄然裝束書籍等物備南徒也 
　　譯者日此為俄帝囿居之初之狀況洎乎南徒雖伐木消閒之樂亦不可得矣帝雖廢位而仍睠顧祖國漀心戰事且能識克偷斯基氏之英材及在愛加特林堡受刑之際猶仰天呼日餘死而果能挽救國難雖死無恨鳴呼謂帝錯瞆豈其然乎第人當得勢之時顧盼自雄雖有過行惡聞忠言迨一旦失勢閉門閒居廻念前事往往悔悟然而晚矣彼俄帝者殆亦其類歟 
小說 
[言情短篇五分鐘續] [  常覺小蝶] 　　 
　　曼黛赪日然則試言之惟弗論及政見裴荔詩笑日我所欲白尊甫者亦正勸其勿及政治耳彼卡東者近為王黨之間諜夫誰不知而尊甫乃欵之於室村中民軍星布一旦察覺尊甫能辭其罪乎矧其夤夜來此必有詭謀來與尊甫密議汝父心腸至熱寗有不墮其奸計吾恐一旦事洩卡東不足恤獨如尊甫何故吾必欲姑娘勉勸尊甫母近卡東母談政見吾在此固無礙設令他人聞之禍至當不旋踵言時其一種誠懇之色盎然於面不可自掩曼黛顏色盡白覺其所言實有深理然欲護其父之短乃作色日先生此汝誤矣須知卡東之來豈有詭謀彼實老父所選之嬌客耳故彼不異冒萬險而來正亦為我而君乃以詭謀疑之先生休矣曼黛言次紅霞直泛其頰而裴荔詩則現一種痛苦之色額問起如波紡微歏言日乃如是乎然則吾誠誤矣今願姑娘恕我遂府面鞠躬曼黛初不之理及往見其老父則竟以裴荔詩之言盡告其父且日吾父裴荔詩之言是也蓋以吾父之年又何必勞心時政以有限之光陰博此勞瘁且裴荔詩謂卡東實有詭謀其言亦似可信設一日事發吾父將何以自處乎老人搖其首日曼黛此非汝所能知老人固以身許王室雖萬死亦奚解汝殆中孺子之毒矣惶懼若此詎足以成大事耶汝休矣 
 
 
 

Page 15

 
 
   
 
 

Page 16

 
 
   
 
