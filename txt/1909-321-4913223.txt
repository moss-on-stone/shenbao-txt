# 1909 - 321 - 4913223

 

Page 1

 
 
   
 
 

Page 2

 
 
[上諭]  
　　監國攝政王鈐章十月十一日内閣奉 
　　旨鑲藍旗蒙古副都統著福海補授欽此 
　　上諭吏部陸軍部奏遵議總兵司員處分一摺馬蘭鎭總兵恩霖内務府郎中文蔭均著照部議卽行革職欽此 
 
 
 

Page 3

 
 
　　上諭馬蘭鎭總兵兼管内務府大臣著耆齡補授欽此 
　　上諭吏部奏遵議大員處分一摺直隷總督端方著照部議卽行革職欽此 
　　上諭直隷總督兼北洋大臣著陳夔龍調補未到任以前著崔永安暫行護理欽此 
　　上諭湖廣總督著瑞澂署理江蘇巡撫著寳棻調補丁寳銓著補授山西巡撫欽此 
　　上諭山東巡撫著孫寳琦補授欽此 
[宫門抄]  
　　十月十一日召見軍機沈瑜卿玉崑恩志 
[交旨]  
　　十月初七日軍機大臣欽奉 
　　諭旨肅親王善耆現在有差孝欽顯皇后升祔太廟恭請宗毅皇帝神牌之差著改涙禮親王世鐸欽此又奉 
　　諭旨都察院代奏翰林院侍講李經畬等呈稱已故五品卿銜山西即用縣任宗沂經學卓越請宣付史館立傳並將經學書四種進呈一摺着將所著交南南書房閱看後再行請旨欽此 
論說 
[論中國今日之内情外勢（醒）（五續）]  
　　（二）澳門之劃分。葡人據我澳門。三百年於兹矣。陸地海面。屢次潛佔。而爲得尺進尺之計。政府知履霜堅冰之不可含糊隱忍也。乃約葡國政府互派專使。同蒞澳。門勘測界線。重訂界約。固正當之辦法也。自七月間開。議至今已三月有餘矣。其間兩造會議情形。雖守秘密。未經宣布。然觀粤省勘界維持會以及海外華僑各省粤人之電文絡繹。迫切呼號。又觀外部與高使之往來電商。則葡使專横辦理棘手之情形。亦可知其概矣。大抵葡使擬以現所佔據之界綫爲憑。而我高使則以舊日固有之界綫爲憑。相持至今。毫無成議。其間并有葡國遣派軍艦東來。以示武威之謡。而高使致電外部。亦有辦理爲難。不免决裂之語。風聲惡劣。幾動世界之注目。現在會議中止。葡使行將去澳。高使亦將返京。所有爭執未决之事件。有移歸北京由外部與葡國駐京使臣會議解决之說。又有交海牙平和會請各國公斷之說。更有簡派卸任駐美使臣伍廷芳仍往澳門。與葡使接續會議之說。羣言嘈雜莫衷壹是。雖然澳門劃界之事。非重大之交涉可比。葡國又非世界最强之國。今尚不能作速議結。徒形種種困難之態度。殊非外交界之幸事。澳門會議旣歸失敗。倘移往北京。仍歸失敗。以致示弱於外國。則列强紛紛效尤。如香港九龍膠州灣廣州灣等。各任意侵佔。而要我重訂界約。則我將何辭以對乎。要之外人與我交涉。皆以盛勢凌我徒。富進取之念不。存退縮之心顧。葡國在歐洲亦。一老大之國耳。澳門劃界之事。我政府儘可以堅决之手叚對付之必。不至有决裂之虞。倘能就我範圍。亦足使列强之狡謀爲之少戢。萬一仍以遷就故技斷結此問題。則當此滿洲新約失敗之時。而更加以澳門界約之失敗益足啟列强輕視之心。豈爲國家大局之福。是故澳門劃界之事。極宜出以審愼。不可仍如滿洲新約之含糊了事者也。 
　　（三）粤川漢鐵路借欵之糾葛奥漢鐵路本由美人承辦。後　美　轉托比人承辦。我以其辦理不善。遂出數百萬之巨欵。贖還自辦。當時上而政府。下而人民。外而駐美使臣梁誠。内而湖廣總督張文襄。函電交馳。慘澹經營。始得如願以償。固我國外交界挽回已失利權之大紀念也。粤省設立鐵路公司。招集股本。不一月已逾原額倍餘。股票之價飛漲半倍。亦我國實業界焕發之異彩也。乃爲時未久。以股東董事等之意見衝突。遂至敗壞。至今未見起色。邇來更舉總理。又有衝突之事。鄂省由善後局經理招股事務。湘省亦設鐵路。公司。而由商會經理其事。官派余。肇康王先謙爲總協理。辦理數年。毫無成效。川省亦設鐵路公司。招股爲難。開辦無期。朝廷以此兩大幹路關係匪細。即派張文襄爲督辦大臣。主持其事。文襄以急欲觀成。懼招股之緩不濟急也。即主張倣津浦例。借外欵以爲建築之需。初意僅向英德兩國借欵。後因英人欲望過奢。又擬專向德人借欵。以英人挾持未果。旋卽定議英德分借。未幾美法兩國亦要求借欵。俄國日本。相繼效尤。文襄無如之何。即允英德法美四國合借。夫以齊於外人手掌中之鐵路。今仍借外欵以興築。出爾反爾。功敗垂成。吾不能不爲粤路惜也。文襄逝世後。郵傳部接辦其事。湘鄂兩省紳民紛紛電阻借欵。某侍御及鄂督亦以後此力拒借欵爲請。郵傳部深以拒欵自辦爲是。會同外部屢與英法美德四國公使商議辦法。迄未就緒。而四國借欵代表反屢詣外郵兩部。催訂借欵之約。措辭嚴厲。大有施其强硬手叚之勢。外郵兩部計無所出。將來亦惟有含糊了事而已。前據東報載四國借欵草約。有所借之欵以全路作抵。不足再以兩湖之釐金鹽税作抵。聘英德法三國工程師。購四國建築材料諸條。種種受損之處。不勝枚舉。萬一照此訂約。則該路又逐波去矣。外人有言曰。鐵路所至之地。即勢力所及之地。粤川漢鐵路爲我國西南數省之大幹路。倘因借欵而由外人經理其事。則該路一帶之地方主權。完全者鮮矣。非我族類。其心必異。當事者其亦知之否耶。爲今之計。惟有以文襄逝世爲名。與英法諸國婉商撤銷成議之法。或稍償賠欵。亦無不可務達拒欵之目的而後已。一面嚴飭湘鄂兩省紳民招集鉅欵。限期興築。（現在湘鄂兩省已有拒欵招股等會。聲勢。頗壯。）鞏内力而拒外欵。時哉弗可失矣。不然開門揖盜。喪失路權。愈招事外諸國之忌。倘羣起效尤。則我國未建築之鐵路尚多又將斷送若干條以爲列强機會均。等同霑利益之资料矣。噫可不懼哉。（仍未完） 
 
 

Page 4

 
 
專電 
[電一（北京）]  
　　貴胄法政學堂報名投考者近四百人延聘教員十五人大半係在京供職之游學畢業生 
[電二（北京）]  
　　端督處分攝政王甚爲躊躇以碍於定例卒依部議革職 
[電三（北京）]  
　　禮部堂官查悉木部積儲殿試朝考墨卷被人竊出琉璃廠出售嚴飭司員查辦 
[電四（南京）]  
　　江蘇諮議局今日（十一）互選資政院議員許鼎霖（一百十票）孟昭常（九十八票）雷奮（九十二票）夏寅官（九十一票）馬士杰（七十四票）潘鴻鼎（七十五票）沙元炳（六十八票）方還（六十三票）得票最多當選秦瑞玠陶保晋陳官彦馬良楊廷棟潘承鍔姚文柟張家鎭錢崇威王立廷蔣士松仇繼恒均次多數十二日决選按此電於十一日下午六時四十分拍發至昨日黎明四時始行送到故昨報未及排登 
[電五（南京）]  
　　今日（十二）諮議局决選資政院議員當選人秦瑞玠姚文柟馬良張家鎭陶保晋仇繼恒 
[電六（杭州）]  
　　浙江諮議局今日（十一）互選資政院議員當選人十四名陳敬昇余鏡清鄭際平王廷揚邵羲王佐陶保霖沈鈞儒褚輔成鄭永禧劉耀東蔡汝霖王家襄陳翼亮按此電亦於十一日下午八點三十分拍發至昨午十二時始送到 
[公電（成都）]  
　　各報館鑒憲政館電川督稱軍餉與諮議局無涉查各國國費由國庫支出自不歸地方會議今吾國財政不一庫帑支絀國費皆直接取諸地方不獨軍餉此謂無涉尚有何事相涉且章程本省擔任四字更作何解此事非止影響一省乞張公論並代轉近省各局協團至禱議長蒲殿俊副議長蕭湘羅綬被迫延會期五日並聞川省諮議局眞 
緊要新聞一 
[皇太后回鑾恭紀北京]  
　　本月初七日下午四點鐘隆裕皇太后由陵回京攝政王率王公百官先到朝陽門恭候鑾輿届時皇太后率同瑜貴妃及其他宫嬪乘輿入城所有沿途警護頗爲嚴肅禁衛軍扈從尤爲齊整 
[攝政王對於恭送梓宫之鄭重北京]  
　　孝欽顯皇后梓宫奉移永安日攝政王以恭送梓宫事宜爲國家大典諭飭各大臣敬愼治事如有不合俟恭理王大臣及其餘隨行王大臣等回京後由該王大臣查明一律嚴懲按此條可與本日上諭參看 
[宫内制度頒布之先聲北京]  
　　攝政王連日與樞府諸公會商宫内省制度并謂兩宫陵寢已安决意採東西洋立其制度與中國適宜者作速預備擬於明年審定後卽行宣佈云 
[咨商陸軍飛球專用隊辦法北京]  
　　軍諮處會同海軍處陸軍部籌增海陸軍備於日前將會議添備偵探交通兩項辦法詳咨各省略稱近查各國增置軍備因對於載時利用之偵探交通肇生種種阻碍已於海軍原有報知運送專艦及陸軍秘密偵探路電交通各專隊外添置飛球飛艦潜行艇輕氣飛球具有海陸軍政偵探運送兩項性質其飛行艦隊潜行艇隊則除專用於海軍上攻擊戰鬭外其對於海軍之運送偵探亦各有效用惟中國於該項製造置用各事尚未考求研究以至毫無製辦把握現在籌興海軍亟應添備此種利器除咨商海軍大臣於此次出洋考察時彙同詳查訂製並派員研習製造之法以備將來擴設仿製外其輕汽球一項各國海陸軍隊行用已久於運送偵探各事頗得效力現擬先於全國陸軍添備交通專隊卽將此項輕氣飛球列爲專用隊俟詳查各國酌用成法再按定每省各配　輕氣球數月及每一氣球應配管理球長機長各運球兵以及每次運送載重之數彙同成軍計畫全案通行照辦惟此項輕汽球中國尚未有熟悉製造及司管運用之人現擬一面查驗各國飛球合用定式酌量訂製一面添延精諳製用之員悉心教授練習俟由部詳細試驗審查如果確有效用再通行各省添設各項交通飛炮專隊實行練習備用兹應由各省督撫督率所屬詳細訪查如有曾在外洋習練熟諳此項製造運用專門人材確具成績者先行查明保送以便將來廣設專隊派任練習仿製要職藉圖軍事之進步 
[陸軍部推廣公益銀行北京]  
　　陸軍部所設之公益銀行係專爲滙劃軍并儲蓄軍界銀物起見昨聞鐵尚書以此項銀行關於軍界銀餉頗爲重要現西北邊防正急一切經費非有專一銀行不足以資接濟擬在内外蒙古及西藏山陜各邊省由部撥籌軍餉設立現正擬撰章程明春一律實行 
 
 

Page 5

 
 
[起用武職廢員北京]  
　　吏部查明文職廢員奏奉硃筆圈出溥善等二十九員已錄前報兹悉所有武職降調等項及軍台釋回之文武各廢員亦已由陸軍部查明原案繕單覆奏至各省水師各營廢員因該部早經查核列單未便劃分須俟奉旨後知照海軍處辦理十月初一日奉硃筆圈出武職廢員銜名列下河南補用總兵李家昌浙江平陽協副將曹春發留甘補用參將馬彪署雲南臨元鎭總兵蘇掄元補用參將儲崑山察哈爾正白旗滿洲佐領豐伸圖東陵翼長春林東陸翼長慶善景陵總管若麟塔城新滿營左翼協領花沙布置廣東黄岡營都司隆焈署廣西隆林營守備陳慶芳 
[攸往咸宜之幕賓北京]  
　　粤督袁制軍片奏云臣在山東巡撫任内奏設幕職分科辦事卸篆以前並遵奏定章程擇尤保奬並聲明沈同芳黄敦懌方表三員隨同赴粤先後奉旨允准在案臣抵粤以來仍照章組織事之繁者則添派助理事之簡者則酌予歸併惟今日幕職事務綦繁情形與昔逈異古者以襄辦文書謂之入幕秦漢有曹掾之稱唐代士人更以受辟幕府爲重主管性質或僅掌文牘或兼治民事查光緒三十三年五月間考察政治館王大臣奏訂新官制一摺單開督撫幕職章程有秘書叅事等名目分掌章奏文牘並於設立幕職後各局所員委得酌量裁併各等語誠以幕職處於今日所主管各事務關繫九年籌備者爲多苟非實地調查而心知其利弊則勞形案牘亦徒肆其吹求卽如目前諮議局之開議照章應由督撫先期起草並派員到會陳述意見以及籌辦審判改良巡警創設模範監獄清理財政調查學堂在主管各科文牘之員非身臨其地而心知其意則終不免於事實上有扞格之虞卽於文字上有矜張之弊該員翰林院編修銜沈同芳分省補用知縣黄敦懌分省補用知縣方表前充山東幕職即務以言論與事實相副爲宗旨晝作夜思造車合轍仍由臣督率進行以收尺寸之效粤省事務殷繁風尚殊異言論事實尤所兢兢兹派該員等分充臣衙門秘書參事員各職而於應行起草及籌改良各要政仍令分别調查以裨事實十月初一日奉硃批該衙門知道 
　　又片奏云查宣統元年三月間吏部奏准文職丁憂章程内載現在辦理新政各項學堂局所林立需材孔多嗣後滿漢人員丁憂離署後如有辦理學堂局所等事無容刻以相繩等語查有二品銜丁憂江蘇補用道施炳爕上年隨臣在東撫任内派充幕職並襄辦各項要政於奏設幕職摺内聲明在案臣抵粤後仍派該員掌理幕職參預交涉事宜及各項要政並以粤省財政頭緒紛繁而善後局欵目尤多且歷届奏充賭餉皆以該局爲之樞紐臣抵任以來以官抽賭餉爲各國政體所無且當九年籌備之時而留此酖脯之根是不啻納諸罟鑊陷阱之中而徒作纜轡澄清之想正在籌議方法責成該局爲節節限制之計以杜蔓延並統計葳出葳入何者開源何者節流爲實行籌抵之計畫應另案奏明辦理　目前爬梳抉剔非得人而理則治絲易紛該員施炳燮前在兩江督臣暮府垂三十年廉幹精强爲時推重垷雖丁憂將次服滿而該員敦節礪行本不願遽膺局差臣惟財政爲各省之命脈賭禁尤東粤之要圖丁憂人員辦理局所等事旣爲奏定章程所許爰派該員逐日到善後局切實調查並襄助一切以資得力而符定章同日奉硃批知道 
[京師近事]  
　　軍諮處各廳長廳員近日到所辦事較早因日前攝政王跪送孝欽顯皇后梓宫時曾至該公所巡視並用早膳兩貝勒聞信馳至王垂詢該處官制並一切軍事甚悉故各員不敢不加意小心也 
　　外間前傳擬改服色一事近據政界人言因禮部陸軍部前曾奉到交議一件係某大臣奏請欽定大元帥典禮内有臨御海陸軍時宜著軍服並分别遇朝會用軍禮服見臣丁用軍常服等語故外間謡傳因此而起　　練兵處前與陸軍部奏定軍服圖說列有叅謀帶一項以爲標識而禁衛軍亦叅仿各國制度將參謀帶章記奏請頒行近聞軍諮處又重復釐訂愈加詳備並附繪帶式各圖擬呈請欽定查此項帶制異常貴重雖係武職大員而無專門叅謀學問者亦不得佩帶云 
　　外務部昨接庫倫辦事大臣來電略云近有俄商十餘户在庫倫左右設立一商店并擬籌商自行租地建造領事衙署刻正與之交涉奈俄人蠻横無理請大部與駐京俄使據理力爭切勿退讓輕棄主權 
　　京津各報日前紛紛記載陸軍部鐵尚書有更動消息（有謂將督三省者有謂將調他部者）兹特詳加探訪政府前月曾電調廕午樓欽使迅速回京原擬授以陸尚重任現因中德某項重要交涉正資議辦未便遽易生手已電飭留任故鐵尚書暫不更動云 
　　外間近日紛傳汪大爕有陞署外務部尚書消息兹特詳加探訪并無其事即梁尚書亦無乞退之說又外間喧傳前郵部侍郎朱寳奎已將起用刻探得侍郎决無起用之望并據樞府人云此次開列廢員之名單縱有朱名亦不能用緣前經岑尚書奏叅有身家不清等語非他人以公罪被革或牽連波累者可比起用之說决無影響 
　　農科大學監督羅振玉已被御史一再奏叅現聞京畿道御史惠銘日昨又具摺嚴叅該監督前充江蘇師範學堂監督時頗滋物議且於農學毫無經驗其在上海辦農學報皆係請人繙譯農學各書派銷各省應請飭下學部另派農科監督以重科學而免貽誤 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛路股東痛駁勸業道查覆之失當南昌]  
　　贛路股東萬維坤等八十人第二次上郵傳部江督贛撫辯駁查辦文云竊維江西鐵路萌芽於南潯若任人蹂躪終無發達之一日前者官定派股已爲勸股會所阻塞近公司開股東會又爲假冒股東所衝散靡可藉手言之痛心是以上月杪公司總協理四人以辦理因難等語電部辭職本月十五日維坤等復以多數股東已决議不另舉總協理路工吃緊乞作主等語電部幸於本月十七日蒙郵傳部堂憲電留總協理竭力籌畫勉爲其難並稱前接三十日電當電贛撫澈查兹准電覆已飭勸業道秉公理處公司應與勸業道接洽妥速辦理等因報紙彰彰在人耳目夫所謂公者誰是誰非水落石出無模稜兩可之謂所謂妥者現在將來處置恰當不隱留禍根之謂乃查勸業道憲具覆憲台詳文語多失實其尤甚者二十六日即開股東會第二日係公司柬請百六名議員蒞會之期而原詳稱爲第三日公請各府議員入塲則彼之電部所云維坤辱罵議員擾亂會塲明是子虚况本月十三日南昌府全體議員電部有云公股應照引額支配如有人托名公股代表及揑造八府議員公電請大部置之勿理等語首府闔詞尚且如此是劉矞祺並未經八府舉爲代表不識係何人借作護符又原詳所稱開會第三日即二十七日有股東五六十人提議鹽斤加價公股票由淮引各府來省議員暫行代表乃有股東二十餘人提議此等鹽斤公股議决選舉票不能即發等語查是日到者不過百人而簽名電部控訴賀喻者已有八十人則意主緩給公股票實居多數何得謂祗廿餘人而若輩黨羽數人反稱爲五六十人於其蹂躙會塲激動公憤陳總理面斥沈肇祚共見共聞之事毫不一及僅輕描淡寫以日又向暮衆股東遂一散而出兩語了之至如第二日即廿六日明明沈肇祚喻兆蕃賀贊元熊元鍠咆哮相繼出會被人拉回始行投票衆目昭彰而原詳反謂若輩出席勸阻他人如此等類殊難枚舉在勸業道憲仰承鈞示辦理此事自應一秉至公毫無廻護而原詳聲叙如此若非偏聽彼人一面之詞當係市井傳聞之誤伏乞憲慈將原詳重加察核澈底清查彼人是則股東等爲非彼人非則股東等爲是明白宣示庶釋羣疑股東等所謂彰公道者此也凡事發難必有蓄意造謀之人此案熊元鍠實爲禍首始則比暱賀贊元爲腹心繼則諂附喻兆蕃裝門面終則招致沈肇祚作辯護其處心積慮無日不欲攬公司利權迨股東會開董事將舉意更皇皇遂定爲率衆擾會之計彼豈知股東之有股票息摺猶捐生之有實收執照無股票而可充股東是無執照亦可作捐生股東等已於初十日電部請其查明股票有無是何情節從嚴究辦今旣歸公司與勸業道憲辦理仰懇憲台飭令調取賀贊元喻兆蕃等股票與鐵路公司股册對驗因何混有入塲劵其事係何人所爲則熊元鎳罪戾斷無可逃此等串同舞弊之人以後不准干預路事并不宜令其干預地方一切公事否則公司已爲衆矢之的若相效尤無端滋擾逍遥事外莫可如何從此股東等資本將盡付之流水抑亦辜負憲台維持路局之苦心草草辦理烏得云妥股東等所謂杜後患者此也總之含糊了事則事故日多姑息養奸則奸謀日出不明是非而懲首禍雖勉留總協理而路事仍無可爲爲此凟呈憲鑒懇賜鈞批飭屬妥辦必公必速私心感甚大局幸甚 
[軍人捨身拒欵之可風漢口]  
　　湖北商辦鐵路協會於初六日在漢口四官殿開選舉職員會已紀昨報現悉當推舉代表時張伯烈君謂彼雖係發起拒欵之人然聲望甚淺到京時恐不能面謁郵度外各部堂官力辭不就時有鄂軍四十一標目兵來鳳縣人陶勳臣登演說台拔刺刀自砍其左手二指以誓曰我一介小卒願以身徇路張君何冷心自視之卑乎張君如不往我惟有以死報之遂又抽刀欲自刎張伯烈大感動急上台執其手並宣言曰伯烈不去者恐聲望太淺無濟於事今陶君旣流血以爭伯烈亦惟有犧牲一身與路共生死路存伯烈存路亡伯烈亡時會塲大衆聞者莫不下涙並有多人放聲大哭正會長劉心源方伯以張君旣願前往合之密昌墀吳兆泰二君只有三人其中尚缺一人遂宣言擬轝張次珊京卿仲炘爲代表衆咸舉手承認遂定議至陶君勳臣因手已殘廢不能回營自願爲代表之僕役護送四代表晋京當由會長認可嘱令回營繳消軍裝開除兵籍聞陶前在營伍時每月所入餉銀除飮食外悉數購置新書報紙鐵路會未成立之前遍至各營哭求官長目兵購選舉劵以作會員故初六日開會軍界到者有百餘人二十一協黎協統元洪曾標統廣大亦被其激動至會願列名會員担任招股是眞熱心路事之好男兒也會中舉定各項職員列下書記員何世謙張國溶劉賡藻吕逵先會計員金式度劉谷臣候補會計齊賢蔡文會庶務員李國鎔蔡文會于澤潤徐勉紹陳兆余劉邦驥黄毓麟時象晋朱渭臣黄文潤 
 
 

Page 11

 
 
[江蘇諮議局選舉資政院議員南京]  
　　十二日爲互選資政院議員之期上午九時議員到局投票互選監督江督張蘇藩陸（蘇撫委代）曁寗藩樊提學李糧道王均先後蒞局下午一時開票開票之頃忽屋椽傾折磚瓦雜下一時會塲大爲驚擾旋見僅壞一椽遂照常開票當選者八人次多數十二人計缺六人定十二日决選（第一次當選及次多數與十二日决選名氏均見專電欄） 
[浙江諮議局展期閉會浙江]  
　　初十日下午一時諮議局續開第十九次正式會及十八次延會副議長沈衡山君首先發言謂今日照章爲閉會之期惟所提議案大半未得結果應否延會宜先表决次褚議員輔成言延會一節似應照局章第三十二條辦理惟現查提出議案尚有三十三件概以二讀會計應得六十六件提出而未發布者亦十餘件十日之中選舉資政院議員一天行閉會禮一天僅餘八天萬難濟事似宜延長二十天並發一動議凡延會期内議員概免日用費以盡義務嗣經全體表决延會二十天免給議員日用費大衆贊成通過旋提議各案議畢散會 
[西報譯要]  
　　中日開議韓國租界問題字林報載十一日東京電云中國擬在韓國另闢租界之交涉停擱已久現復由中日兩國代表在漢城開議 
　　外人臆測中國憲政前途文滙報載十二日倫敦電云倫敦泰晤士報載有論說於中國籌備憲政實在之期望微有疑詞且謂各省諮議局揚聲抗拒中央政府可爲引起風潮之第一標記云 
　　中國海軍大臣游英紀聞又載同日倫敦電云中國海軍大臣洵貝勒薩軍門在外務部赴宴後往游樸資茅口岸 
分類新聞政界 
[委員開辦司法研究所蘇州]  
　　蘇省籌辦各級審判廳養成審判人才前已在蘇州府署讞局内附設法學研究所而規模甚小不甚合宜經臬司左廉訪議章詳定另行改設司法研究所兹蘇州府何太守以府署房屋無多未能附設現經左廉訪另行擇得民房一所專設司法研究所直隷臬署籌辦處業已委定候補知州趙謹琪爲所長並委候補知縣周榥犖爲庶務兼會計差務一俟招考錄取各員到所即行擇期開辦云 
[金山調查户口計數松江]  
　　金山籌備城鎭鄉自治公所自五月初三日成立七月初一日開始調查至九月中一律告竣計全邑户口共三萬二千九百九十五户十四萬七千五百二十八人於十月初二日會集全邑士紳公同分劃自治區域以朱涇爲城區計居民一萬九千九百八十五人城區之南至衛城爲鎭區居民七萬四千八百十二人城區之東劃分東一東二兩鄉東一鄉居民九千二百八十二人東二鄉居民八千八百三十一人城區之西爲西鄉居民一萬七千七百三十四人城區之北爲北鄉居民一萬六千八百八十四人全邑劃分一城一鎭四鄉共六區現已將自治區域繪圖詳請籌備處核奪矣 
交涉 
[申明吉江邊界交涉權限奉天]  
　　東三省與俄陸地接壤交涉最繁咸豐十年訂立天津條約即載明黑龍江及吉林將軍如有邊界事件可與俄國阿穆爾及東海濱省固畢托爾（即巡撫）往來行文以資接洽自改行省後往往江省有事逕由巡撫與俄國伯力總督直接交涉現經俄使函告外部申明約章通咨吉江兩省嗣後邊界有事仍與俄國阿穆爾及東海濱省固畢托爾行文云 
[頒發保護遊歷章程長沙]  
　　湘省奉到外務部頒發保護外人游歷章程除照會各國領事仍遵向章辦理並通行各關道轉飭各地方官愼重保護如各國游歷之人必欲深入窮鄉僻壤應卽婉言勸阻無庸輕往以免疎虞 
軍界 
[電商加籌海軍經費廣西]  
　　海軍籌辦處電致桂撫文云海軍開辦常年兩項經費前承藎籌認解實深感荷現統計各省已認之數比較原奏數目其開辦經費一項尚不敷三百六十六萬兩常年經費不敷四十二萬兩此二項不敷之數雖非甚鉅然短此數目則原定計畫必致牽動如海軍基礎不能穩妥甚爲可惜現時各省已認各費業經度支部具奏奉旨以海軍關係極重所需經費仍著度支部隨時酌量設法撥給等因竊維海軍爲自强要政素仰閣下體國公忠諒必盼海軍早日成立現時所不敷之數已不甚鉅尚希鼎力籌措於已認各費外加籌開辦經費五萬兩常年經費一萬兩俾得措手無任切禱明知貴省前認數目已　費經營其奈原奏數目係就極省計畫核實估算何可再减務乞照數加籌以濟要需並請將認加數目照電度支部爲盻又敝處現在需欵孔亟所有貴省已認本年經費請迅速解交俾應急用並盼電復籌辦海軍事務處宥印張中丞接電後飭司會議以籌添五萬兩即覆電云鈞處宥電敬悉桂省夙號貧瘠常年出入不敷甚鉅前此認解海軍開辦常年各費係於萬難設法之中勉爲羅掘尚無的欵可指奉飭加認開辦常年經費當與三司反覆籌度商支奇絀萬難騰挪惟海軍爲自强要政不得不勉力再認開辦費五萬兩仍分四年匀解至常欵一萬兩實屬財力不及且將來財政情形如何亦毫無把把認解伏希鑒察所有已認之數容即飭司處撥解以應要需歧叩 
 
 

Page 12

 
 
[新軍更委各差彙誌蘇州]  
　　蘇省督練公所參謀處運籌科科長杜士珍奉委兼辦兵備處文案差又陸軍四十六標第一營督隊官曾櫪超奉委接辦步隊四十六標第二營管帶官差均于昨日到差視事矣 
學務 
[官紳籌議辦學之踴躍廣西]  
　　桂平地方於九月十六日府縣憲發出議案俾各紳研究十七日十一點鐘各士紳到者約四十餘人一點鐘開議至五點散會兹將議决案錄下甲推廣學區第一條劃定區域據奏定章程百家以上之村應設兩等小學一所現桂平教育方在萌芽且地方貧富不一學欵未定恐難照辦擬附近三里内有二百家以上者卽劃爲一學區須設立初等小學一所而偏僻小村仍許其開設私塾議决凡劃定學區域内不准設私塾『指改良者而言』如稠密地方須設完全小學有兒童雖衆因貧户過多實不能辦完全者方准設簡易小學第二條舉定學董凡辦事必有專責担任始可責其成效擬每里舉學董一二人担任籌辦一切事務每區並舉分學董一人担任該區籌辦事務以專責成 
實業 
[湘路公司集欵維持辦法長沙]  
　　湘路股東共濟會廣告云本會同人前因商請公司開股東會舉權理董事隨登報請各股東至會報明住址以便彙齊造册送交公司現在公司已定於十月初九開會本會事務事所業將住址并商會入股原册造送嗣後股東一切事宜即歸併集股會辦理又湖南商務總會廣告云本會從丙午年開始招股共收五十餘萬元昨經公司通告於十月初九日開股東會舉權理董事及查賬人本會已將各股東花名交由股東共濟會另造成册送交公司請遠近各股東於初二日以後持本會收條齊赴公司騐明領取入塲劵幸勿後時爲盻此佈再本會代收路股於本月初一日以後交洋元者一律照收交銀者按時作價 
雜記 
[太平廳另遷衙署述聞蘇州]  
　　鎭江府屬太平廳同知蔣育棻司馬蒞任後以廳治向在三茅鎭租民房爲衙署房屋坍敗不堪且與覊所過遠均不合宜兹另於下八字橋勘得陳姓房屋一所共有五進計連厠廂共二十九間業已租定作爲衙署其第一進東二間爲監獄西二間爲待質所現已修葺並加鋪地板裝木栅擇日遷進辦公並督飭司獄江巨楨提各押犯點驗移入業已通報各憲查核矣 
[武陽兩令留貽之德政常州]  
　　武進縣徐大令日前因糧書某欠解錢漕將伊收押其餘各家亦均封閉某糧書出二千金始克釋放其餘數家各出一千六百金亦遂啟封尚有二家無錢交納封閉如故日昨初九日卸篆據外間傳言謂其平日遇訴訟事件非錢不可再益此次萬餘金武進任内或不致虧累云陽湖縣陳大令卸篆後卽賃城内民房居住日前忽有某某鄉董聯名具禀府憲謂陳大令在陽邑德政甚多本欲挽留因干例禁祇得將其政績羅列請府憲轉詳各憲爲之立案俾免湮没聞長太守接禀後已據情轉詳惟與該鄉董如何有是等感情則非局外人所知也 
時評 
[朝廷舉措之不測也如是夫]  
　　陳璧貪黷也。而吏議革職。端方横衝神路也。而吏議亦革職。然則貪黷之與横衝神路。自吏視之。其罪適相等。 
　　溥善以賣地獲咎。而竟起用。端方以照相獲咎。而乃革職。然則不知今後設有外人照相。則何如。不知當代賣礦專家。如胡聘之聶緝槼輩其撫髀心動則何如。且不知此次辦差獲咎之各大臣對於此。則又何如。然則中國今日其誠所謂吏例利之天下哉。 
[馭夷新術]  
　　就其窮困乞降之時。隂行殖民箝制之策。趙制軍之馭夷。得所師矣。特不知天威遠播。果足以如武鄉候之于孟獲也否。 
　　海通以來。我國之賠兵費爲外人所强脅。派遣學生。設立學堂。亦數見不鮮矣。今制軍。乃用以箝制夷匪。賠兵費四百兩。認設化夷學堂二處。勇矣哉制軍。壯矣哉制軍。 
　　嗟嗟是豈果我國家日言自强。而天運循環。無往不復歟。抑果小固不可以敵大。弱固不可以敵强歟。 
　　記者曰制軍之于凉山各夷。小用之小效矣。曷不擴而充之。推行其策于西藏之喇嘛。 
雜著 
[敬告嗜讀長吉集者]  
　　坐斗室明窗淨几。淪茗一盂。爇香一瓣。晏如也。披長慶集。不數帙。嫌其率易。讀玉谿集。未終卷。苦其華瞻。彼夫孟東野之詩。兀傲雄奇。而未免病于澁。岑嘉州之詩詼詭雄肆。而未免絀於理。友人來。貽李長吉集一通。爲編省四。爲什者二百二十有二。告余曰。是嘉定黄陶菴先生所評點也。是集成圖書公司所出版也。其爲詩也。兀傲矣。而不失之澁。詼詭矣。而悉當於理。想其人。味其文。殆所謂歳心怵肝。不流於率易。而又不涉於華瞻者歟。元和中。韓吏部常道其歌詩矣。雲烟綿聯。不足喻其態。流水迢迢。不足喻其情。春之盎盎。不足喻其和。秋之明潔。不足喻其格。風檣陣馬。不足喻其勇。瓦棺篆鼎。不足喻其古。時花美女。不足喻其色。荒國陊殿。梗莽邱隴。更不足寫其恨怨悲愁。鯨　鼇擲。牛鬼蛇神。並不足比其虚荒誕幻。蓋楚騷之苗裔。理雖不及。而詞或過之矣。客旣退。爰受而讀之。其言良不誣也。因表而出之。亟以公諸天下之有同嗜者。 
[敬告嗜讀蘇黄集者]  
　　詩詞小簡。小道也。然名賢大家。往往謝不敏焉。即或能之。亦恆不能兼而有之。如王逸少。以小簡著矣。而詩詞不著。如陶淵明。以詩詞著矣。而小簡不傳。上下數千年。所謂。合干莫于一爐。出其政治文學之餘緒。信手拈來。並傳不朽者。微蘇黄二公其誰與歸。然世之人。往往震驚於二公之文。膾之炙之。家置一編。獨於其所謂尺。牘詩詞反忽焉不省。以故後生小子。能誦其佔畢者卒鮮。集成公司主人得海内珍藏家精本合集刊行。以公同好。其用心可謂加一等矣。間取而讀之。東坡天性盹篤。才氣横溢處。風神蕭洒。自是不可思議。山谷刻意學師。雖或不及。然其兀傲磊落之氣。自足爲古今俗子。澡　胸胃。啓滌性靈。比而觀之。正如太華之有少華。太室之有少室也。亟誌數言。聊當心折。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局江蘇諮議局議决案 
[一議决規畫全省教育案（可行）（續）]  
　　乙關於各學堂之設置 
　　一寗蘇兩省垣高等學堂應合設完全學科其如何分類辦理或擴充或合併請飭兩提學使協議定之查高等學堂章程共分三類其第三類爲入醫科大學之預備吾國醫學視東西各國瞠乎其後地方自治辦成後公衆衛生之事尤需此項人才不可不加意培養應照章添設此類以植醫學之始　惟兩校經費雖寗多於蘇欲其完全設備均尚不敷應請飭兩提學使協議或按類分辦或兩校并籌擴充或併爲一校擇定辦法 
　　一裁撤蘇垣英文專修館改辦中等工業學堂及工業教員講習所此館於光緒三十四年設立原擬仿照方言學堂辦法冀得中西兼通之士乃招孝錄取人數寥寥曾習英文二三年者僅六七人餘皆初學程度甚低并有因國文無普通資格特設豫科專修國文不修英文者後經部議但能比照體操專修科之例辦理於是更非原辦時之意趣此館實有不能持久之勢照去年統計自四月至十二月止每學生一人所費官欵需三百三十五元幾與高等學堂相等不如卽行裁撤以其經費改辦中等工業學堂查此項實業學堂歷奉部催設立因地制宜則機織色染爲三吳世業亟宜研究改良若推廣其科目則土木科漆工科圖稿繪事科皆宜次第設立並應同時設立工業教員講習所以廣師資 
　　一設女子師範學堂其經費由兩提學司會同兩藩司籌撥各地方女學漸興而教員所在缺乏各女學堂附設之師範科類皆自爲風氣無一定之宗旨有官立女師範以爲標準則學風漸趨齊一而響應亦多且部章頒行已久豈宜長此因循應請飭兩提學使會同兩藩司籌指的欵撥充經費 
　　一籌設水産業中學經費由兩提學司會同兩藩司籌撥水産業爲中等農業學堂之一科本省沿海濱江臨湖之地居多天然美利放棄至爲可惜宜急擇相宜之地籌設水産業中學堂一所以資提倡其經費籌法同上 
　　一江北農工試驗塲宜改辦中等農學堂設農林蠶業三科江北農工試騐塲坐落清江浦郊外開辦多年名稱屢改成績殊少查塲地廣約二百畝種有桑樹多株旣未能切實理辦而專憑實騐不究學理自亦難期進步查中等農業學堂章程分農業林業蠶業獸醫科水産業五科原聽酌量設置不必全備今查該塲情形於農林蠶業甚爲相宜不如就此基地及原有經費改辦中等農業學堂設農業蠶業林業三科延聘長於此項專科之員切實辦理旣立振興實業之基並收因地制宜之效 
　　一兩淮中學與揚州中學宜籌商會併兩淮中學經費係舊時三書院之欵原名儀董中學由運司督同揚州府經理至三十二年改名兩淮專隷運司始與地方畫分界限因之揚府另辦中學其經費專恃八邑忙漕串捐年來水災迭見遂至經費奇絀而學生人數日增辦理備極困難擬請督部堂飭寗學司會商運司督同揚州府規畫合併旣節浮費兼可統一教科仍兼收淮商子弟與本籍學生視同一律化町哇而復舊觀實屬有益無損 
　　丙關於各學堂之整理 
　　一官立各學堂監督宜予以完全用人權 
　　學堂監督無進退校員之權不足以專責成官立學堂各項職員教員照章由提學使分别聘用委派惟延訪之權應專責之該校監督其不稱職者亦由監督禀請提學使辭退以一事權 
　　一嚴汰各學堂冗員 
　　官立各學堂庶務齋務等職設員太多如蘇垣師範學堂管理員多至十餘人高等學堂職員有並不到堂任事跡近乾薪者設員愈多糜費愈鉅而校務愈以不舉是宜嚴加裁汰必使一員得一員之用庶幾欵不虚糜 
　　一蘇垣師範學堂急當注意初級認眞辦理 
　　此校一誤於專用日本人再誤於辦事者教育上之知識太短今優級已成殘局恐難補救若新招之初級生更不注意則終無振作之日矣師範教育費斷不宜惜以後停招優級專辦初級不患經費不足不延日本教員優待中國教員不患教師難得其人亦視任事者之何如耳至附屬小學不妨擴充原有初等之五年者更以所餘經費增設四年三年及單級教授者使一律完全則試教有實習之地參觀多研究之資亦師範設備所不可少也 
　　一寗屬初級師範兩淮師範江北師範應統歸寗提學司管轄 
　　此數校均在寗提學司範圍之内應由提學司派員監督以專責成 
　　一寗垣四十區小學蘇垣二十區小學應各設法改歸地方接辦 
　　此項小學在興學之始先於省城設立以資模範自不可少今日事理小學必應責成地方辦理方爲正當若省城取給於省欵外州縣如何城廂取給於官欵各鄉鎭又如何明知地方教育費有限目前無接辦之力飭下各地方分年逐漸接辦或飭改數校爲師範附屬小學均無不可 
　　一寗垣四十區小學及模範小學四所應各撤去總辦歸學司管轄 
　　以小學而派監司管理體制未合四十區小學應歸勸學所管理今以一時未能接辦即飭提學司暫行管轄總之無庸另設局辦如謂四十區教員數十百人之多必有總滙處以爲綱領應飭提學司於學務公所設立一處以爲聚集四十區教員之地並許上元江寗縣視學隨時調查至模範小學四所旣向隷初級師範監督應即正名爲該師範附屬小學更無庸另設總辦 
本埠新聞 
[瑞制軍今日來滬]  
　　新聞鄂督現任蘇撫瑞制軍定於十三日乘 
 
 

Page 19

 
 
坐火車來申本縣田大令昨已飭差在洋務局預備行轅 
[松人致蘇路公司函（爲請改建松江車站天橋事）]  
　　松江車站天橋落成乘客往來咸稱便利惟橋上級步以小木横釘其上時有跌蹶之虞天雨泥濘艱苦尤甚轉瞬嚴冬風霜懍冽冰霜堅凝行旅之前途危險有不堪設想者竊思龍華車站天橋歷階而升建築頗爲完善弟等爲公衆計不揣冒昧敬請公司將松站天橋階級改良倣照龍華辦法以惠行旅是否有當希裁奪示復雷瑨張葆培吳前楣馬超羣同頓 
[商業研究會成立]  
　　上海商業研究會係由方椒伯陳伯剛陳艮初諸君發起本月初八日假青年會開成立會到者七十餘人下午三時開會公推方椒伯君爲臨時議長登台宣布開會宗旨及組織情形略謂本會鑒於吾國商業之失敗欲以人爲的研究俾逹於優勝地位此本會發卢之微意也次選舉職員次商訂章程末由鍾衡臧洪寳齋洪承祁三君演說時已鐘鳴六下遂摇鈴散會舉定職員姓名錄下正會長陳艮初副會長方椒伯評議員陳伯剛嚴漁三鄭平叔方莪田孫美堂胡子宗鍾憲鬯樓心如徐伯熊幹事員樓恂如洪式衡盛丕華洪苓西洪思棠成與和洪錦棠沈鴻照翁春華莊雲五袁敦久徐季鳳 
[華通小輪不允認賠]  
　　民人王文有之駁船曾于八月間裝載砂泥在浦江内被太古洋行之華通小輪撞沈王即禀奉滬道移請新關税務司轉飭理船廳查復核辦並請英領事飭令該行酌量賠償兹據英領函復謂九月十二日據華通小輪司機人禀稱該民船沈没後已於八月廿二日將船撈起並無傷損且該船因載泥過多以致沈没業已將船給還原主所飭賠償不允担認云云如該民人不服請飭自投駐滬英臬司署控告等語昨觀察已據情轉飭該民人知照矣 
[盜賣公所義塜案近聞]  
　　盜賣水爐公所義塜公地之邵招福即邰招福由縣訊供收押在案嗣又由該公所司年徐順卿等至道署上控婦人傅陳氏暗中主謀唆使工部局匿不交地當經蔡觀察飭縣集訊詳候核辦後該氏一再具禀聲明被誣前日提案覆審田大令以邵前收工部局定洋一千元迄未歸還是以工部局不允交地爰飭邵於一月内如數繳清傳陳氏雖無唆使實據究屬不避嫌疑姑念年老從寬與李德春一併省釋 
[救火會禀報建造鐘樓之批詞]  
　　上海城南救火聯合會前因建造鐘樓禀報上海縣並請出示諭禁滋擾曾誌前報昨奉批示云來牘閱悉候即出示曉諭一面諭飭地甲人等隨時照料妥爲彈壓 
[城内]  
　　查究聚賭○本邑西北鄉一帶近有地痞流氓開場聚賭並演唱花鼓淫戲哄動游人事爲本縣田大令訪聞昨即飭差李頤協同各圖地保下鄉查拿如該差保等有徇隱賄庇情事一經查出定須嚴辦 
　　緝拿盜黨○葉榭航船被刦一案除緝獲范金生王德才李老么三盜外尚有盜黨五人在逃未獲昨本縣田大令因又諭飭徐文孫駿兩捕赶緊緝拿務獲併究 
　　道批三則○花則敬禀批查閱來禀與爾前禀及在廨原供種種不符情節支離乃於前批嚴斥之後猶敢續行混凟並串出許杏春等多人來轅帮訟藉爲聳准之計實爲刁建已極顯非安分之徒仰會審官寳令遵照前批嚴行驅逐如再逗留即行押解來道聽候發縣查案併究毋違陳雲鵬禀批陳王氏始終不受親屬理處懸嗣化産實爲不明大義應再由縣諭飭該親屬等剴切開導妥定嗣人保全遺産如果陳王氏仍抗不依確由沈聯第從中奸唆圖肥即予移提到案從嚴訊究以爲損人利已有忝名教者戒仰嘉定縣遵照辦理仍具復察奪另揭併發徐子欣禀批案經批廨嚴追應著速將欠欵清償免受覊累至該商果有被朱吞蝕股本儘可另案控求追理不得任意牽扯致兹紏纒此批 
　　官事○上海縣知縣田寳榮昨日到道面陳要公委辦綢捐北卡委員縣丞吳德培禀謝奉委蘇撫憲行轅文巡捕差 
[南市]  
　　調查告竣○總工程局警務處調查東南西三區境内户口業已竣事除造報道縣兩署外另造清查户口一覽表存局備考 
　　以土掩土○法捕房昨日派探帶同小竊楊阿龍至工程局禀稱該賊竊取奉天輪船上川土四只掩埋新北門外城脚請爲吊贓局中即派偵探協同往吊獲到原贓交來探帶回歸案 
　　挺押不理○彩票認捐公所司帳王鳳崗吞用捐欵帳洋共三百七十六元曾由保人周紀生扭控工程局押限理處在案詎迄今抗不料理復由該公所禀催昨奉批示云候傳到周紀生提同在押之王鳳崗一併移送上海縣究理 
　　仍被尋獲○南市電話局茶房朱金生前竊帳房内考籃一只内有洋一百元得贓逃逸當將其兄朱福生扭送工程局交保限　在案兹由該公司將金生尋獲扭案供與陳阿大串竊被陳用去洋六十元小的分洋四十元現祇用剩大洋十二元小洋十三角求宥判戒責二百下押限交贓 
　　水落石出○積竊張桂山前在福安里方建立家圖竊被方拘送工程局訊明曾竊施家弄沈夀泉家衣服及有志里口張榮泰銀樓内銀練等物判張戒責二百下押候補提同黨再行訊究在案兹銀樓主張嘉寳投案領贓旋有店夥邱昌祥　榮生到局控被誣竊賠洋二十元請爲追憑判張嘉寳押限交還賠洋張桂山押改過局三年 
[閘北]  
　　不復寛恕○前在英界公陽里開設妓院之王增祥（即阿元）去年在閘北南川虹路口置買基地建造市房因私佔某姓地基並阻碍總局公路迭經四路分局提案訊究曾紀本報前日又有木作頭葉幼甘控王圖賴造價銀一千五百餘兩昨奉黄正巡官批示云該民人所控如果屬實則虧折何堪　去歳佔地碍路等紏葛明係王增祥藐視公令不法妄爲前已格外寬恕幸逃法親兹又藉端圖賴萬難再容著即檢呈所訂章程飭人勘估再行提王到案從嚴訊究 
　　人面獸心○皮匠屠正元前領張姓女爲養媳屠子現已病故屠欲乘間姦汚　女即逃回母　柏姓家哀求作主　屠反控柏覇留其媳昨經四路一區黄正　官訊明前節將屠嚴加申斥判將該女　其母張柏氏領回另行婚配 
　　兇徒收押○長江劇竊范連生（即湖北皮狼）張玉山（即小張）等戳傷大貞丸輪船茶房徐松生一案昨經巡警總局孫裁丹復訊范張二犯供認不諱判發改過局范押二年張押一年 
　　尚有同黨○販鷄蛋之王春山在滬甯火車站失竊洋二百五十元旋由偵採隊緝獲李少亭一名已紀昨報昨經巡警局孫裁判提訊王亦投案候質李供洋係某甲所竊小的並未合夥判押候補提某甲再行訊究 
　　拘獲竊賊○周雲生前日闖入裕通紗廠圖竊被廠中人拘獲送至四路一區巡局經黄正巡官訊明判責四百板拘留五天 
[英租界]  
　　串通舞弊○德隆號主金雪齋與英商太古公司十七號管棧人兪金堂串通私出苧蔴一千九百三十四箱復將貨單向永安街森記號主蔡敬和抵銀一萬四千餘兩蔡又 
 
 

Page 20

 
 
分抵與望平街同元亨號及華比銀行兹被總理查悉具控公堂於昨日派探將金查獲帶案訊究原告律師哈華託與見証該公司總管棧王耀山上堂訴明情由請爲究辦金供與管棧人相識言明暫借求察判金押候飭傳森記號主蔡叔和到案於下禮拜三復訊核奪 
　　不出定貨○德商禮達洋行控慶康號主吳翰香定貨不出一案前日午後由廨會訊原告洋人偕買辦陳某投稱被告所定印花布共計虧銀四百餘兩並另定花羽緞三十箱計價銀六千餘兩現照市價湏虧銀二千餘兩一併請追訊之吳供認屬實判印花布虧銀四百餘兩著吳交保限三個月分期理楚尚有未出定貨三十箱另交妥保自向原告商理 
　　賣良爲娼○杭州豐樂橋周姓麫店所雇之紹興女子高阿蘭近被城内平橋站崗巡警陳阿根與老嫗鄔氏串拐來滬託蟻媒方娘娘周奶奶爲媒龜奴林阿毛作保將女賣於恩慶里鴇婦林老三所開之雉妓院爲娼該女不愿日夜吵閙前日被老閘捕房探目張寳榮查悉將一干人証拘入捕房分别管押昨晨解廨請究中西官以林鴇不應買良爲娼判與林阿毛分别各押兩月方周兩婦各押一月女暫留濟良所候移請浙江蕭山縣查傳女父高小阿二到廨認領 
　　疑及姘夫○陳阿元將姘婦顧張氏之六歳女孩擅行價賣由氏報知捕房派探錢夀生將陳查獲昨解公廨請究氏供陳失業已久今忽衣履一新因知所失女孩被伊拐賣訊之陳供被誣指判陳押限一禮拜交氏女到案再核 
　　存洋充公○馬夫金阿三拉車不愼將行人紀夀撞倒碾傷脚骨當被巡捕拘入捕房存洋十元保出昨經公堂傳訊不到判將保洋充公内提二元給紀爲醫傷費 
　　鴇妓收押○鴇婦胡李氏與雉妓王三寳王愛寳在途拉客昨由包探一併傳至公廨判各押棲流所一禮拜 
　　竊賊推諉○張阿法陳阿根串竊安慶輪船上繩索由水探一併查獲昨解公堂訊供推諉判仍還押候提集人証再訊 
　　追繳房租○新瑞和洋行控陳阿增楊阿發欠租不付昨由公廨傳案陳繳租開釋楊交保限十天清理又太利洋行控翁玉堂積欠租金昨由公廨傳案判翁交保限兩禮拜清理 
[美租界]  
　　乞丐路斃○昨有病丐一名倒臥楊樹浦路由捕送入捕房轉送公廨在途斃命當將屍體送入驗屍所立傳地保查明收殮 
　　婢女私逃○婢女阿銀昨至捕房報稱住居天潼路被主母毆打逐出請究捕頭派探往查旋據禀復稱該婢潛逃出外已經四天並無虐待等情諭傳其主領回管束 
　　走失男孩○住居華記路之王施氏有一男孩名鶴亭年十四歳忽於前日出外不知何往昨報捕房請爲查訪 
　　不應强迫○王阿三昨將伊妹李王氏扭至捕房控稱妹子私自來滬迄已多年今始尋見勸歸不聽質之該氏供丈夫已故因無倚靠來滬傭工捕頭謂去留由氏自主王阿三不應强迫一併斥退 
[法租界]  
　　氣勢太盛○徐土生雇坐某號東洋車至方板橋下車後因爭論車資遽將車夫毆打巡捕上前喝阻徐又遷怒該捕出言挺撞撕破號衣旋被送廨請究判徐押捕房七天 
　　冐名行竊○天吉棧茶房郁阿四魏道坤投廨禀稱棧中時常失物訪查未獲前日又有甬人李阿七冒充報關行夥入棧偷竊怡生盛號絲布三疋呢馬褂一件當時追獲人贓送捕解案請究訊之徐供詞支吾判押捕房一月 
　　情有可疑○梅阿方前日帶領小孩至某浴堂浴身時有薙髮匠侯龍泉與孩嬉耍迨後查知該孩所懸之金鎖片被人竊去細驗棄下鎖片上之頭繩實用快刀割斷遂將侯拘送捕房解廨請究侯堅不供認判押候查明再核 
　　婢女迷路○女孩陳品蘭迷路哭泣由捕送廨研訊據稱年十二歳在跑馬廳陳公館爲婢判發堂候領 
　　巡捕獲賊○金也生前日在南市竊得鐵鑊二隻　往法界銷贓被巡捕撞見拘入捕房昨解公堂判送工程局懲辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　初八日記 
　　議長布告前高淳水利淮北水利兩案已决定開特别審查會高淳一案可請江寗府屬議員任之淮北水利可請淮徐海三屬議員任之 
[宣布請議審查會報告提出請審查商法調查案理由書及淺說案]  
　　一號孟君陳述介紹之意見（記錄初十日本報緊要新聞欄從略） 
　　議長問此案是否先交法律審查會抑卽呈報督撫 
　　八號請先交審查會贊成者甚衆 
　　議長又請起立表决全體起立决先交法律審查會再行呈報 
[宣布張伯英請查徐州湖田公欵案]  
　　張君陳述右案之理由略謂徐州公欵以湖田爲大宗向由道署經理其地數漫無稽考所收租欵亦不知作何用項自治團體禀請清查徐州道斥爲事不干已不得過問蓋恐一經揭明則道署不能獨擅其利也地方自治需欵甚殷已有之公欵不許清查未有之公欵從何籌措况微湖灘地皆東民佔據曹兗巨匪以該處爲逋逃藪大爲地方之害尤非自清查入手不能妥籌辦法事關興利除弊敢請諮議局贊助 
　　議長問此案是否交財政審查會 
　　一百二號言此案與前徐州墾荒案相似已交財政法律會同審查此案可併交全體起立贊成 
[宣布張家鎭提議本省漕米折價應由諮議局議定案]  
　　四十八號言此事須問今年能及辦否今年不及辦則可併入南漕改折案併議如謂今年可及則應卽行呈報 
　　九十一號言當俟南漕改折案議定再報 
　　四十七號言南漕改折案審查會已經報告其大意有劃定漕價並不每年另定折價但不知大衆　成其意否如贊成報告則此議題不能成立 
　　五十七號言南漕改折雖未議定但不可不有辦法可併入回議呈報時申明須山諮議局議定 
　　九十一號言可交審查會作質問案 
　　四十七號言審查會已經報告俟下期大會公决報告時卽可將此案併入討論 
　　議長請贊成下期併論者當公决 
　　八十八號言此題與南漕改折似不同當先議决 
　　二十六號言南漕改折報告書在下期大會公决時本當討論永定漕價或每年定折價即可提議此案今日並非此題不成立暫時閣過俟下期决議 
　　議長又請贊成者起立表决全體起立 
[宣布顧瑞提議州縣征收忙漕櫃價一律照市案]  
顧君陳述右案之理由（另稿） 
　　十四號言此案與第六節相同可併議以省時間衆贊成 
[宣布許鼎霖議設江蘇便農銀行案]  
　　許君陳說右案之理由此案實征收丁漕方法寗蘇兩屬皆有丁漕而寗屬之弊尤大因寗屬早已折價而收納之際其害尤深銀錢完糧書吏故意延捺小民無聊往往一兩銀子完至三千四千而有餘者旣加外費又帶征各種雜費又加以守候完納之日用至受苦而無訴者故若立一銀行由銀行轉納則書吏無從作弊一面又改良易知由單用厚皮紙注入銀數而背面又加入規則或更無從作弊矣故定辦法十二條遂逐條讀過 
　　四十七號問此案係專爲寗屬而設抑寗蘇合籌許君答合籌 
　　四十七號言此案有三大問題（一）爲整頓徵收方法（二）改良易知由單（三）設立銀行及招股方法今日討論當以整頓徵收方法爲最要設立銀行次之而改良由單又次之但徵收方法中有徵銀方法由銀行支出銀票此與從前江蘇反對之徵銀解銀案有無抵觸又每銀一兩加外費若干帶徵若干則是否已承認每銀一兩必徵外費州縣外費名爲據曾文正成案是否必坐實加徵外費又外費之數是否須規定已經規定尚流弊不可止如不規定則其弊如何至於銀行一層則討論至銀行時再論 
　　許君答第一條表面似與反對徵銀解銀抵觸其實並不牴牾又就贛榆言徵收方法 
　　四十四號言寗屬之揚州屬實與蘇屬相同每兩有一定數目此外但加賠欵每兩百文其餘皆無增加 
　　一百十三號言此案不可不行請將議題改爲徐海便農銀行請議長聲明不必大衆討論免有疑義 
　　許君答可改惟徐州是否相同或改爲海屬單行章程 
　　四十七號言施行地方範圍之大小固不必論但諮議局發一議案無論全省一處此案須分别論之卽有銀行不能使州縣不用書差不能禁書差不再勒索現在諮議局應先就整頓丁曹徵收方法上着想使書差不能不收此諮議局應爲民請命之事也至易知由單卽無此銀行亦當設法整頓 
　　七號言徐屬大致相同亦有收錢者 
　　許君言提議此案本非提倡徵銀解銀若寗屬亦如蘇屬有一律定數則本甚好 
　　四十八號言此案用意甚善且蘇屬不過弊有大小情形亦有相同但以地方自治及紳士所組織之銀行而欲收税是否可得政府之許可外國此等銀行皆國家所設此層亦須研究至徵收方法有外加外費賠欵等項似又開額外浮收之弊民人是否可允許其加徵種種之雜費辦公經費係行政開支之欵非人民應加負擔之欵此其詞意亦當愼重 
　　許君又答加外費而不定數者即顧及此意也 
　　四十七號言審查會於南漕改折已有報告又有徵收方法尚在審查中 
 
 

Page 27

 
 
今日大會不能决可否請併交番查會請許君到會從容討論衆皆贊成 
　　議長請起立表决全體起立 
[宣布六七兩案（六均平洋價以弭書吏之弊）（七概給由單以便民杜弊）]  
　　議長言四六七係一類事是否統交審查會衆皆贊成 
[宣布八九兩條（八租界外民地買賣停轉道契）（九阻止洋商在内地開設行棧）潘鴻鼎顧忠宣提出]  
　　潘君陳述第八條案之理由（另稿） 
　　顧君陳述第九條案之理由洋商在内地開設行棧實與買地之弊相等外人在租界擴張其勢力内地尚可自興實業乃外人日侵不已又及内地則其患不可勝言矣即就南滙一處論尚有外人擅設極大行棧者旣有商會等設法禁止又串出中國人爲之出面或杜撰名字向官請帖其弊實難盡言故爲主權計不得不籌阻止之法 
　　議長問是否交法律審查會如贊成可起立表决多數贊成决交法律審查會（未完） 
小說 
[社會小說自由女（十）]  
　　第三回唇鎗舌劍約法三章倚玉偎香温柔一晌 
　　江鏡波看了。心上覺得又好氣。又好笑。待要說他幾句。回過來一想。這個時候。正是一刻千金。那裡還有工夫。去和他鬥口。便瞪了他一個白眼。不去管他。剛剛那個麗人也在那裡慢轉秋波瞟了。那說話的女子一眼。回轉頭來。恰恰和江鏡波的眼光。打了一個照面。那麗人不覺低頭一笑。脉脉含情。江鏡波趁勢走上去。緊緊的握住了那麗人的纖手。只覺得春葱十指。入握如棉。江鏡波到了這個時候。再也忍不住把那麗人的手。放在自已掌上。輕輕的揉了幾揉。低低的笑道。仙們說我們頑固。我們也行個文明的禮兒。也好給他們看看。那麗人聽了不由得面上又是一紅。看着江鏡波一笑。江鏡波見了。更覺得十分高興。連一個身體。都酥了半邊。虚飄飄的好似在。雲端裡一般。便又低聲問他的名姓。那麗人也低低的回道。我姓左。表字瑶瑟。就住在城内濠賢街。說著。也回問江鏡波的尊姓大名。江鏡波也一一和他說了。左瑶瑟道。原來你不是廣東本地人怪道這般。左瑶瑟說到這個地方。頓了一頓。說不下去。只對著江鏡波一笑。江鏡波聽了。心上已經有了幾分明白。却故意逼著問道。怪道這般什麽。怎麽好好的一句話。說了半句。就截住了不說出來。這是什麽原故。左瑶瑟被他逼得急了。對著他把朱唇一動。要說出來時。覺得究竟有些礙口。便咽住了不說。低低的晬了江鏡波一口道。你不要在這裡假裝糊塗。難道你。這樣的明白人。這樣一句話兒的意思。都不懂麽。江鏡波聽了一笑。便也不說什麽。只握著他的手。不肯放鬆。一面在他耳。邊問道。今天我們怎麽樣。左瑶瑟不聽這句話兒猶可。聽了這句話。兒由不得滿面。通紅瞅了江鏡波一眼道。我不知道怎麽樣。 
國外新聞 
[神户疫氣未清]  
　　十一日東京電云神户疫氣甚盛本月内患疫者已有六十餘起 
[英國財政議案問題]  
　　十一日倫敦電云上議院開議財政議案時人數之多可稱僅見議院廊下均無容足之地國務部大臣克吕雜伯爵提議請將財政議案第二次宣讀通過其演說之詞僅寥寥十三言藍思唐君即起而評論謂該大臣之沈默寡言其意以爲上議院與此要政無所關涉惟今届之議案爲空前之舉非俟國民願將此案作爲定法則上議院不能肩此責任故今惟有駁退之辦法其黨人咸預備對壘云上議院討論財政議案之會議業已暫停大約須展至星期五日十二日倫敦電云上議院討論財政議案第二次宣讀一舉英國臣民僉頗注意克洛麥議　宣言藍思唐君之定見殊不贊許惟彼對於預算案亦不許可故并不投票贊成 
[俄國東邊路政問題]  
　　十一日柏靈電云德國洛開蘭齊其報載稱俄政府擬准美國公司承造西伯利亞竝軌鐵路俄皇對於此事頗爲注意近財政大臣柯科塞甫之至遠東大半爲此初四日倫敦電云外間喧傳俄國將以東清鐵路售與日本之說已由該國申明并無其事 
[奥皇不欲出游]  
　　十一日柏靈電云近據某要津傳稱奥皇約瑟并無欲游羅馬之意且不欲游歷國外云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
