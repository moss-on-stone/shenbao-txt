# 1924 - 265 - 4918531

 

Page 1

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *   
 
 

Page 2

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *時評 
[久戰與利害]  
[  冷]  
　　或問久戰於兩方孰利而孰害曰皆害也皆無利也蓋古人所謂兵貴拙速未聞巧久者是也即有以持久待變爲較利者亦必稍求發展而後始能持久此又所謂以攻爲守者是也 
　　蓋頓兵於堅城之下爲行軍之大患今之頓兵於長濠猶堅城也師老一也費多二也兵心易暇民心易怨三也意外之事難免不因之而生四也天時變遷疾病易起五也况復加以日費之子彈不能永繼視古時戰具大異以全世界之財力物力供給歐戰亦不過五年而止矧其他乎故曰久戰各方均不利也而地方人民爲尤甚 
國内專電 
　　北京電使團得榆關電近三日除飛機及前哨小戰外無劇戰凌源方面無報告 
　　北京電灤州回京之友人朱君云二十三日奉機投下數彈未傷軍隊死民孩一傷男婦七二十四五日亦有投彈未傷人 
　　北京電外國武官團秦皇島電檜關三日無劇戰凌源喀爾沁旗有戰事張軍主力似在該處王懷慶所部到達（二十七日下午十鐘） 
　　北京電朝陽英人電使館云錦州至朝陽鐵道現已照常通行每日客車往還一次在朝陽未聞槍砲聲錦州且有貨物送朝陽又電稱俄紅軍有二千名受張應募爲别動隊現派往喀爾沁建昌一帶 
　　北京電曹鍈將屯墾衛隊擴成旅并捐五萬軍費吳因令曹速將二十六師由馬廠小站等處運往熱河加曹鍈第四軍總司令銜并告曹鍈君爲熱河屯墾督辦有守土責不能後於他軍開拔（二十八日下午一鐘） 
　　北京電曹鍈第四軍總司令令下 
　　北京電曹鍈感（二十七）夜專車赴津陜旅長岳維俊專車出京隬光遠偕阮忠桓唐宗元勘（二十八）午專車入京（二十八日下午十鐘） 
　　北京電吳兩電召張紹曾張今午到京 
　　北京電葛應龍入京謁吳密陳湘事後覲曹 
　　北京電曹傳見張景惠陜師長張治公津鎭守李榮殿（二十八日下午十鐘） 
　　北京電王懷慶由灤前進計程到承德 
　　北京電昨有問吳何時赴灤州吳答各軍開完即登火車不一定駐灤必要時尙須赴熱（二十八日下午一鐘） 
　　北京電保定之重砲已運赴榆關 
　　北京電通州車今日暫停係陜軍胡師運兵故（二十八日下午一鐘） 
　　北京電王占元王廷楨加入援軍副司令 
　　北京電豐台連日槍聲係陜軍玩弄手槍旋即無事豐台又到第三師一團在豐台站右之陜軍一二日内可開通州 
　　北京電凌源方面探報張軍佔錦縣民房千 
　　北京電晋閻助餉二十萬馬麟十萬曹鍈五萬吳覆電嘉奬（二十七日下午十鐘） 
　　北京電吳向王克敏索閱法郎案全卷王飭部員抄送（二十七日下午十鐘） 
　　北京電擬派劉湘爲定滇總司令袁祖銘副之袁祖銘爲定黔總司令劉湘副之 
　　北京電陜軍開拔原定十五萬已發七萬不夠今補發八萬岳維峻即赴豐台將餘部開拔赴通（二十八日下午十鐘） 
　　北京電馮軍日内可集中　平 
　　北京電周蔭人新編一混成旅派彭德銓爲旅長（二十八日下午十鐘） 
　　北京電航空第二隊今晨八時由安定門出發集合北苑下午二時向古北口開拔 
　　北京電龍濟光在粤財產有二千萬龍自請巡閱兩廣願統一費百萬 
　　北京電蘇齊電保宮邦鐸升六師長以李鋮遞升十一旅長（二十八日下午十鐘） 
　　北京電淞滬警廳長紙烟捐督辦等職來京運動者甚衆（二十八日下午十鐘） 
　　北京電齊夑元報佔領嘉興馬聯甲報抵嘉興孫傳芳報亦抵嘉興似各軍均趨嘉興 
　　北京電府派蕭星垣等赴浙勞軍 
　　北京電政府派往浙勞軍之蕭星垣已由平望赴嘉興孫傳芳之駐京代表李鈞南由蘇赴杭（二十八日下午十鐘） 
　　北京電蘇軍决日内向楓涇佈置於黃浦江之右岸並有皖軍王普部加入該線白寳山部即由嘉興赴楓涇線（二十八日下午十鐘） 
　　北京電使團息盧何守楓涇松江白寳山已進至嘉興瀏河黃渡有槍砲聲陣線無變更（二十七日下午十鐘） 
　　北京電崇文稅及海關雜欵及五十里常關及船鈔之一部共凑作四百二十萬庫劵名十三年特種庫劵内銀行允墊並由外銀行某兩買辦分銷一部計可得現洋三百六十萬分四次交欵第一批己由銀行先墊各路現以路產辦理小借欵十餘批先後送部轉府作軍費（二十八日下午十鐘） 
　　北京電英麻使贈吳軍用望遠鏡芳澤贈日產酒（二十八日下午十鐘） 
　　北京電今日總司令部發給各路援軍開拔費數在五十萬上（二十八日下午十鐘） 
　　北京電浙籍議員因客車入境提案質問 
　　北京電使團息奉俄協定已實行東路白員均易紅黨渥局長亦解職舊人僅留一台來司克外人觀察俄方利益不少其中當另有交換條件（二十八日下午十鐘） 
　　北京電汪榮寳向正金借欵將妥定十月一日東渡汪今日申刻見曹辭行 
　　北京電錢宗澤電交吳述齊謝援盛意並請代向津洋行辦軍裝若干吳以津行存貨爲直軍購罄復電另行設法 
　　天津電自治籌備處呈定大名永年高陽深澤正定獲鹿磁縣等城廂曁石家莊唐山束灤 
 
 

Page 3

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *鹿藁城幸集等鎭十一處爲市自治明年一月東（一日）實行昨照准 
　　天津電據益世報載宥（二十六）奉電内蒙逹爾罕王命名旂選拔蒙兵五十總數二萬編爲兩軍現已加入吳俊陞部向林西方面前進去 
　　天津電天津營口海航因營口海防宥（二十六）戒嚴商輪今停開 
　　天津電津埠宥（二十六）沁（二十七）早晚先雨後電均極劇 
　　天津電奉軍夤夜襲山海關有劇戰奉以飛機翼助彭壽莘聯電告急 
　　天津電駐津各領事經祝交涉員宴述對奉用兵後連日調集各軍佔據大沽砲台附近防備奉方海軍襲擊津埠 
　　天津電段確在津寓安健如常惟眠起時間稍改覺勞（以上二十八日下午九鐘） 
　　蘭州電調團長韓有祿軍隊駐寗夏屬寗安塡防剿土匪調隴南孔軍駐防定西 
　　蘭州電保商公所禁烟總公所實行合併直接隸於省長（以上二十六日下午二鐘） 
　　濟南電省議員吳臨春以山東銀行發現擠兌深恐影響金融向省署提出質問 
　　濟南電錢業王祖平等請願議會謂總商會長張肇銓破壞錢業違法橫行請依法勒令退職 
　　濟南電學生會通電吳使請取消徵軍命令以重農時（以上二十八日下午四鐘） 
　　濟南電今日議會開會繼續討論劉永壽建議征收捲烟稅辦法並通過咨催省署查辦捲烟稅處坐辦吳錫永及取消裕魯公司包辦捲烟稅合同定明日由法制財政兩股審查劉之建議（二十七日下午六鐘） 
　　漢口電王汝勤盧金山聯合上級軍官三十餘人請纓討奉由各部抽一混成團組湖北討奉聯軍 
　　漢口電鄂寢（二十六）解輕便德式機關槍四十架赴京 
　　漢口電蘇齊前在漢廠提去大機關砲八尊現奉吳電派員解蕭因齊迭次請求寢（二十六）撥彈五十萬發解寗 
　　漢口電吳電調鄂交通隊二十赴京寢北上　　漢口電豫張派蕭潤之解餉十八萬元寢（二十六）過漢赴贛接濟 
　　漢口電常德盛援粤軍組手槍隊寢（二十六）由京解彈二十九萬發過漢赴贛 
　　漢口電二十五師砲兵團將開赴豫境協防 
　　漢口電蕭派顧問李炳南寢日赴京商軍事 
　　漢口電財廳電各稅局軍需孔急飭各籌借鉅欵解省月息一分七釐由徵收稅欵内擹還（以上二十七日下午三鐘） 
　　長沙電省議會因唐師提徵十四年田賦咨趙詢問是否發令如未發令請制止如已發令應先交由本會通過後始能執行 
　　長沙電宥（二十六）議會討論憲法會議組織法二讀成立因人數不足三讀未付表决 
　　長沙電敎育經費委員會感（二十七）成立 
　　長沙電省垣發現僞造丸藥案甚多警廳交涉司正分途取締 
　　長沙電唐榮陽電擬將常澧鎭署移駐常德 
　　長沙電葉開鑫敬（二十四）通電因要公面呈省座定沁（二十七）由洪經寳晋省職務委鄒振鵬代行 
　　長沙電陸榮廷抵永州即將經衡州來省馬濟已爲預備行轅 
　　長沙電唐生智電郴永布防已妥蔣鋤歐敬（二十四）由洪江移防武岡賀耀祖擬將師部移駐益陽 
　　長沙電德債賠欵湘省應得之數已指定爲振興公礦之用 
　　長沙電俄亂損失清查處所接報告湘人所受俄鈔損失總額逹一百五十餘萬 
　　長沙電駐常澧胡念先旅已全體下令準備開拔忽於舟中得鄂蕭電暫緩開拔該軍又復登岸（以上二十六日下午五鐘） 
　　香港電林虎洪兆麟迭開軍議决林任右翼由龍直下增城洪任左翼由惠博趨石龍林在河源調所部赴龍門一帶并調李易標部四千餘人增防翁源 
　　香港電駐省湘军出法赴韶 
　　香港電聞商團扣械被工農團軍借去二千桿將由商團報効五十萬内扣回二十萬抵償二千槍價（以上二十八日下午七鐘） 
　　厦門電政界消息北京公使團應此間領事團之請要求將海後灘劃爲租界修築碼頭并租金六十兩現向外交部交涉 
　　厦門電泉州高義部高爲國團因所部李繼功營叛投省軍高爲國電請法辦土著軍大譁由姚建屏調停李營繳械以半數還高但高出四千元爲遣散費 
　　厦門電泉州連日封三輪聞以供省方調四十八團返省之用 
　　厦門電船户陳吳爭仍無解决辦法儉（二十八）吳姓召請新聞記者訴官兵無故蹂躪（以上二十八日下午九鐘） 
　　甬江電徑（二十五）日午後四時潘師長到甬在景天春演說誓保地方安寗到站迎者有鎭署代表邵參謀長劉廳長江知事黃道尹代表·及當地紳商·各團體潘師長現駐舊道署司令部（二十五日下午六鐘） 
特約路透電 
[東北之戰局與時聞]  
　　二十四日北京電今日侵晨奉飛機數架飛過秦皇島擲下炸彈數枚未有損傷按此爲奉方第五次空中轟擊各路軍隊現仍北發 
　　二十七日北京電今日午後吳佩孚發表宣言書允飭各司令保護南滿鐡中及中東鐵路一帶外人之生命財產並謂東三省逼近東隣日本今擬特别注意維持現局尊重現有之各項權利各友邦近一再宣布不干涉中國之内亂情甚可感惟有一節須聲明者聲討張作霖之戰事與兩國交戰不同所謂不干涉者包括清除討伐軍之障碍及隨時予以便利而言如不干涉妄作限制政府軍之行動解則將爲輔助叛軍或予叛軍以便利矣各國今皆願中國之統一東三省之分立引起中央政府覺難負責之種種外交問題及使友邦感受種種不便故今特望各國繼續贊助中國實行統一之企圖並以不束縳政府手腕之精神維持不干涉政策末謂戰時保護生命財產僅屬細事云云 
　　二十八日奉天電奉張與蘇俄訂定條約中東鐵路一帶可免匪患故奉張得組織第七第八軍此二軍及吉黑兩省以五混成旅所組成之一軍已開往察哈爾圖由惻惭攻擊熱河之直軍 
　　二十八日奉天電列寗格勒蘇俄機關報之記者羅森菲爾特錉已被任爲此間俄領事日内即將履任 
　　二十六日倫敦電日内瓦電稱傳聞中國擬將中日間關於南滿鐵路之爭點提交國際聯盟會辦理 
[法國之對華政策]  
　　二十七日巴黎電晨報否認法政府不滿意於駐華法使佛勒禮氏所行政策之說該報之意政府行將授以更要之任 
[日本之對華政策]  
　　二十八日東京電衆院各黨領袖今晨開會决議謁見首相外相詢問對華政策且因戰事將延及東三省擬請首相外相注意時局設必要方法保護東三省之日人利益此間界視此爲代表的意見各界雖不主張干涉但謂就日本之特别利益及對華之關係言若不問事變如何而如外交省所主張嚴守絶對無條件之不干涉政策殊不合宜云 
[日本郵船會社風潮]  
　　二十七日東京電日本郵船　　　　　今日午後開會委托副總裁及公司幹事二人依董事部所定計畫辦理解决爭端之談判董事部計畫内容未能探悉今日會議總裁伊藤氏未與會 
[太平洋航務與日本]  
　　二十七日東京電太平洋運載大會之外國航務公司反對日本航務公司於貨未上船時即發提單之習慣謂若不停止則擬脫離此會此間航業界對此抗議頗費躊躇日本各船主不日將開會考慮此事有關係之出口商亦研究此問題謂頗難解决云 
[法國與敎皇來往文件]  
　　二十七日巴黎電法國紅衣主敎函致總理赫里歐請其勿實行撤銷羅馬敎廷法使之决議或厲行關於宗敎集合之現行法律並勸其維持宗敎與國家間之和詣此函結果將引起法國之宗敎戰爭天主敎徒報紙以爲此函可深切感動不爲門户之見所蔽者之天良而其他報紙則多謂此函含有仇視政府挑撥内爭之意 
　　二十八日巴黎電赫里歐函覆紅衣主敎略謂現所採行之計畫决不致危及國内和平政府不干涉信敎自由但法國之利益僅許以法國之權力保障之不容他方面越俎代謀云 
[聯盟會中之裁軍草約]  
　　二十七日日内瓦電比恩博士今日向第三委員會提出報告書内言裁軍草約之最後形式草約第六條規定不用兵之義務而補足會章第十條之條文故聯盟行政會有權可處分各種備戰之行爲草約第七條約束簽字國不得作可使爭點愈增嚴重之行爲並規定懲戒辦法故聯盟行政會有全權可調查對於破壞草約之請求行政會且可諭令違約國補救其過失並决定遏制危局以免擾及世界和平之計畫草約未說明防範計畫之性質所以使行政會有遇事採行適當計畫之伸縮力也凡行政會關於此類事件之决議須行行政會員三分二之多數同意行政會之事權可向有關係之數國聲明會員國應各出海陸軍海軍飛行軍幾何以助成用以保護會章之武裝實力各國仍自有其軍隊而各自指揮之非由行政會代爲指揮比恩博士詳言行政會召集簽約國厲行懲戒時行政會成一調節機關不僅爲顧問機關但非執行機關報告書之末段請會員接受草約並請行政會在日内瓦召集裁減軍備之大會一面立即組織委員會以編製草約中所言及裁軍公約之正文討論時紐絲綸代表愛倫氏稱渠不反對懲戒辦法但欲知不簽約之國究居何種地位再遇必須施行懲戒時何國應先聲明其所用之兵力而出兵者是否爲簽約國抑爲全體會員國此數點應明白解釋云比恩博士當予以說明後乃休會 
[聯盟會中之公斷條文]  
　　二十七日倫敦電昨日日内瓦第一委員會開會時日代表安逹氏聲明不贊成以國際法庭最後判定所爭事件是否可視爲純粹内政之規定但主張國際聯盟行政會應有此最後决定之權日内瓦泰晤士報訪電稱英日代表可望會商以期勸導日本不附保留簽定草約但意見參差顯然可見大約日本不願於任何情形之中使以種種方法干涉中國事之行爲成違法舉動云孟却斯德指導報之日内瓦訪電稱日代表提出修正案一事極爲嚴重如無解决即日内瓦在過去一月内之努力將等於無法代表洛歇爾氏頗贊助日本要求而日本之要求頗有哀的美敦書性質雖日代表因見不能得全體同意業已撤回其修正案但切實聲明日本對於草約全部尤對於公斷條文有明白之保留云孟却斯德指導報稱日内瓦最近之障礙不應發生以廣議言國際聯盟會必不能要求干涉會員國内政之權此種原則載見日本早已簽字之聯盟會章第十五條中今日本此舉其目的果何在耶美國之移民入境法國際法庭自必認爲不容置議之内政日本又提出要求於中國而中國已拒絶之日本於此亦不能希望國際聯盟會之協助安得正當理由以干涉他國之内政乎云云 
[日本之預算案]  
　　二十七日東京電内閣現正討論財政政策及草擬一九二五至二六年之預算案此間人士甚加注意聞大藏大臣濱口現頗難使其他閣員贊成其意見濱口就任之始對於經濟狀况即持悲觀主張减政今其減政計畫共减日幣二萬三千萬元並主停辦新事業不發行公債其他閣員雖知减政爲必要之圖介聞憲政會外之各黨閣員絶對反對停辦新事業海陸軍大臣亦不願减輕費用謂再减將危及國防計畫預料内閣之討論一星期或十日内難有結束 
[各國近事]  
　　二十七日巴黎電德侙表團奉辦理法德談判之使命者定星期一啓程來巴黎 
　　二十七日開羅電外間盛傳華哈比斯軍已占拋麥　 
　　二十七日紐約電此間得悉美國環繞世界之飛行家已飛抵哇里岡之宇琴地方 
國外要聞 
[日内瓦通信]  
[  本强]  
　　國際聯合會組織之大槪 
　　國際聯合會之總機關有四曰大會（議會性質）曰行政院（行政機關性質）曰國際法庭（司法性質）曰勞工局（保護勞働界）大會按照一九二十年所定内部規程每年九月（自九月之第一星期一起）於瑞士之日内瓦Goeuve開會行政院之會期無定大約每年開會五六次國際法庭在荷蘭之海牙勞工局在日内瓦 
　　大會大會旣係議會性質故世界各國無論大小强弱均得法律上之平等每國至多得派代表三人赴會均有發言權惟表决以國爲單位每國祇有一票（首席代表）大會議事分六股每一國得在每一股中派代表及帮代表各一人代表因事缺席由帮代表代理每一問題先由大會交股討論其議决案由各股主任及報告員報告在會再加討論後或修改或照原文通過是爲大會之議决案 
　　大會之議事日程有秘書廳執行各議案之情形及其他事務之報告此於會期四個月以前編製分送有會員各國之提議須於大會期一個月以前送交秘書長大會開會之第一日照例由行政院院長臨時主席是日即公舉會長及十二副會長由六副會長即六股之主任第二日起即由所舉之會長主席第一届大會會長係比國代表伊茫氏Hymans第二届荷蘭代表楷痕皮克氏ＶanKaechenbeck第三届智利代表愛德華氏Edwards第四届古巴代表德理茵氏DeTorrienk本届爲瑞士代表牧泰（Motta）（四十五票） 
　　第一届大會分股辦法如下（一）聯合會組織法及主要問題（二）各種專門組織及公益人道問題（三）國際法庭問題（四）預算會計及秘書廳内部問題（五）新國要求入會問題（六）軍備問題 
　　第二届大會分股辦法如下（一）聯合會法制問題（二）各種專門委員會問題（三）軍備及經濟封銷問題（四）預備會計問題（五）公益及人道問題（六）新國入會代治制度及他種政治問題第三第四届大會分股辦均與第二届同 
　　行政院國際聯合會行政院會員照約法應有九國英美法義日本等五大國爲常任會員另選四國爲非常任會員美未批准凡爾賽和約不入聯合會故行政院會員現祇有八國行政院開會之地點無定首届大會以前曾在巴黎·倫敦·西班牙·比京·羅馬等處開會首届大會開會之後則常在日内瓦巴黎倫敦間或行之一九二一年大會議决爲節省經費起見非有特别原因應在瑞士開會 
　　國際法庭國際法庭之組織未定時曾有兩派主張各占勢力（甲）主張强迫受審制度（乙）主張自願受審制度爭執逾年報告盈尺各衷一是未能解决嗣經第一届大會之第三股從中斡旋改以自願受審爲原則惟在公約中加一附約互認强迫受審之制度各國可自由簽字首届大會遂照此辦法通過國際法庭之裁判員俟簽認該項公約之國多數後選舉第二届大會開會時簽認法庭公約之國已多數（簽認强迫受審附約之國祇有次要之數國中國亦在其列）於是依法正式選舉裁判官計應舉正式裁判官十一員候補裁判員四人前我國代表王寵惠曾被選爲候補員 
　　勞工局勞工局之預算爲聯合會預算中之一部分但辦事上不相隸屬 
　　常川委員會行政院所屬除秘書廳爲執行機關外另有常川顧問委員會多種以爲行政院之補助其會員自數人至十數人不等此項委員會之會員或由大會公定（如禁烟委員會交通委員會等）或由行政院公推或由秘書廳推薦各委員名稱列後（子）常川顧問委員會一·修改聯合會約法委員會二·禁烟委員會三·軍事（陸軍海軍空際平）委委員會四·交通及轉運技術委員會五·臨時經濟財政委員會六·臨時衛生委員會七·混合裁减軍備委員會八·分配會費委員會九·禁止販運婦孺委員會十·國際智育組織委員會十一·代治制度委員會十二·防疫委員會十三·阿爾貝尼亞調查委員會十四·調查販奴臨時委員會（丑）高等委員會一·駐唐捷希Danzig自由城之高級委員二·沙河流域BassinaoskaSarre政府委員三·救濟俄國難民之高等委員（寅）監理機關一·監理奥國財政機關一九二一年聯合會大會時歐洲列强擔任巨欵借給奥國俾得改良財政維持國脈公定由聯合會監理之聯合會即派荷蘭人齊牧孟氏Zimmermann充任管理奥國財政之委員長其權甚大所借之欵無論何項開支非經齊氏認可奥政府不准動用二·監理希臘救濟難民借欵機關前年希臘爲土耳其所敗近東難民大都希臘種人而希政府無力救濟故請聯合會助彼借欵現正進行惟在借欵告成之前聯合會組一委員會與希政府商議救濟難民之緊急辦法由高等委員南申博士與美國救濟機關及希政府之代表各一人組織之三·監理匃牙利財政機關其組織與監理奥國財政機關相同 
[日本普通選舉協定全案]  
　　設小委員會起草案文 
　　日政府爲取得衆院多數同意起見曾於四日與政府黨之憲政政友革新俱樂部三派開普選問題聯合協議會第一次會議已將其中較易一致者决定本月八日下午一時四十分又在内務大臣官邸開第二次協議會政府方面内務省司法省及内閣三機關均行派員列席三黨方面亦各派代表到會議至六時十分始散將其他前次未决定之各項决定經此項協議之後關於普通選舉案之日政府及與黨三派之意見大體業已一致只有二三件須與文部省及其他機關交涉者尙保留未决並已决定組設小委員會起草提案原文茲將其業經意見一致者分條詳述如次普通選舉案要綱（一）選舉權一撤廢納稅之要件二選舉人資格中撤廢住所之限制但爲期選舉人名册之正確起見以在同一市町村内繼續六個月以上有其住所之選舉人爲限登載之三性别年齡照現行法以男子爲限四官公私立學校之學生徒選舉權之限制撤廢之（二）被選舉權一年齡滿三十年者減低爲滿二十五年二性别照現行法以男子爲限三官公私立學校之學生徒被選舉權之限制撤廢之四神官神職僧侣其他諸宗敎師小學校敎員被選舉權之限制撤廢之五對於政府爲包辦事業者之被選舉權之限制六於選舉事務有關係之官吏吏員在其關係區域内罷免其職務後尙無被選舉權之期限削除之同時此等官吏吏員禁止在其關係區域内爲候補者並爲選舉運動七官吏而無被選舉權者（第十五條）中追加朝鮮總督府判事（即推事）台灣總督府法院判官關東廳法院判官南洋廳判事朝鮮總督府檢事台灣總督府法院檢察官關東廳法院檢察官吏以在職者爲限並禁止此等官吏以在職身分爲候補者及爲選舉運動八前項以外之官吏除政務官之外一切不得兼任議員政務官於法律列舉之（未完） 
國内要聞 
[洛吳攻奉新計畫]  
　　擬以海軍爲主力 
　　靑島通信據某方消息洛吳攻奉計畫最近又有變更蓋以關外天險陸地不易進取决計兼由海道襲取即以大沽爲兵力集合點秦皇島爲作戰區域葫蘆島爲進攻目標將來攻破葫蘆島即可長驅入奉襲取瀋陽故其作戰計畫必須借重海軍除令温樹德率艦進攻外又電杜錫珪調艦攻奉温部之海圻楚豫已抵秦皇島惟尙在候令集合中並未有作戰之動作張作霖對於秦皇島亦視爲軍事上之要點矿其防備亦倍加嚴密除於秦皇島附近屯有重兵外並備極大飛機數架不時飛翔該處向直軍示威頃據日人方面消息前日奉方飛機向秦皇島海面抛擲炸彈數枚温部之海圻艦首尾落有兩彈均距艦身甚近幸未受傷後經該艦架起高射砲該飛始急急飛去云温氏以戰事緊急特又急電靑島永翔肇和兩艦限三日内開赴秦皇島以備進攻葫蘆島並於烟台大沽設置海軍煤機電令高恩洪籌備煤炭源源接濟高於昨日已由靑島運煤三千噸分送烟台大沽以備軍用矣昨温氏又電高恩洪速催洪政局修理同安艦聞高現又籌備修艦費千餘元飭令該局於最短期間起修完竣（二十四日） 
[緩遠馬福祥出兵籌備]  
　　自東北形勢日見緊張吳佩孚抵京後即電召各師長都統晋京開軍事會議綏遠都統馬福祥即爲電召中之一員馬都統接電後本擬晋京但因地方治安關係未便抽身故回電已飭赴京之馬旅長鴻逵就近赴會聽候命令大槪預議之事因直奉旣已接觸綏遠對於兵餉二者應有所援助至二十日馬福祥接馬鴻逵萬急電带由綏遠出兵一混成旅馬因出兵固不可緩而綏遠兵力單弱實無多兵可出如萬不得已即由各旅抽調從新編制又以所出之兵其槍彈服裝欠餉開拔費等項合共計之非十數萬不可故馬氏現正焦急萬分一說擬不從各旅抽調即將去年新收撫軍隊一律開出二者尙未確定也馬又以軍隊開動後陸續接濟爲日甚長故籌餉一層實爲目前急務除飭籌餉總局邢局長克讓嚴催各縣解欵外又飭財政吳廳長墾務段總辦禁烟段處長對於所屬各縣局田賦釐金畝捐烟欵從速嚴催解繳如有遲誤嚴加懲處 
　　自吳使抵京後京綏路頭二等車均調赴前缐已無有來綏遠者又因張家口亦派兵出發需軍甚多而馬又有出兵消息故京綏路貨車已一律停止即行李車亦有不能照鐘點開者凡好車頭亦均開往前線故近日綏遠包頭兩城商家均極恐惶 
 
 

Page 4

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *   
 
 

Page 5

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *國内要聞二 
[東北戰事日見緊張]  
　　吳佩孚準備出發東北戰事發生直軍十五師二十六師一部十三旅二十三師一部已在前敵作戰外中央連日又派遣各軍陸續開往戰線以厚重力茲悉吳佩孚現正預備出發東車站已備有專車二十餘輛内分參謀軍需軍醫副官等八大處及承啓製圖衛隊飯車等車輛以備吳出發之用豐台係各路中心爲各軍由各地開來之樞紐該處現駐第三師第六旅之十一十二兩團第二十師（閻師）之三十九旅一部及陜軍（胡景翼）第一師之一部各軍陸續開往前線第九師一部第二十一師一部已由廊房陸續開往榆關灤州各前防昨（二十三）早車並運往新式飛機四大架直魯豫使署所轄之汽車隊亦經出發該隊彭帮辦是特來京報告此情第十六旅一部已到津站天津新舊站及軍糧城塘沽一帶運兵運械日夕不絶各項客車中則有京畿憲兵數名以資彈壓據云戰事發生後各軍均發餉一個月並由公家特備伙食航空隊亦照軍隊一律優遇其京畿一帶當此戰事期中治安極關重要以趙玉珂爲府曹舊日之參謀長故特畀以警備總司令現已開始組織司令部從事維持治安辦法 
　　對奉形勢略有變更據第二軍總司令王懷慶報告已抵朝陽大本營即設該處前方兵站暫設大凌河左岸其第三軍總司令馮玉祥所部張之江旅亦抵喜峯口預計馮至該處即令第二軍同時對奉進攻聞極要戰線仍在榆關因奉張主力軍皆在錦州以西後援雲集新民吳亦極端重視斯處實以西北兩路直軍已敷應用而有餘况王馮决取直搗瀋陽主義奉軍勢必全力集合臨榆進有鐵路交通希望可入内地敗則可恃險負嵎故吳以此第一軍爲討奉之中心然自兩軍開戰後僅有局部衝突援軍方在紛紛調集前方尙無變化今則旣有五六旅開過天津第二十師閻治堂全部亦將開至豐台其西北兩軍同時猛撲榆關愈覺重要現在吳對臨榆已變爲兩項宗旨（甲）仍責令彭壽莘軍前進（一）以第十五師爲前鋒（二）二十三師進駐昌黎（三）以第九師第十三師一部移灤州（乙）必要時吳即親至第一軍沿線指揮届時即以彭壽莘所統各軍爲第一路閻（治堂）軍胡（景翼）軍爲左右兩翼吳自統率第三師爲中路由海軍掩護節節進攻期在與王馮兩軍會師瀋陽各路統計限三星期竣事明後日當有最急之動作也 
　　奉軍紛紛出發狀况張作霖命前稽查處長楊寳山組織督戰隊無論官兵如有貪生畏死向後退縮者格殺不論茲聞楊氏業於日前西上其隊伍先於十八日出發共計三百餘名一律佩帶手槍十八日幮省開拔西上之軍隊計第八旅之一團第十一旅之步兵一營騎兵一營及屬某旅之俄國兵一營另有衛生隊一小隊（約三十名）與其醫官六名航空處之飛龍隊早巳赴錦縣聽調今聞又將飛虎隊調撥前往由隊長趙翔陸氏統率機上均新設有小鋼砲機關槍小槍炸彈等可以射擊上下左右前後六面定於十八日即向直方爲空中之襲擊東邊鎭守使湯玉麟所部第十一旅馬步軍隊現已預備就緒於十八日上午親自督率由鳳城開拔來省聽候命令一同出發預定分布鄭家屯通遼一帶之奉軍業由洮南開通各地方向南調集四洮列車奉令悉運軍隊停止搭客運貨每日往返至爲忙碌 
　　城關食糧缺乏總商會爲安定人心計已發以通告略謂查這幾日短糧就是因爲軍界抓車四鄉糧户不敢運糧進城今城外村屯用牲口駝的車載的新糧上市不少以前各街糧舖内多少均存有秫米小米足供城市人民的食用况且西關三畬棧存高糧極多决無斷糧之虞現由總司令部取來白旗千面本會派消防隊分途送往四鄉交給各村糧車進城時挿在車上以爲保護不至再有抓車情事明日定有大宗糧車進城市上各種糧米必定一天多一天市民切勿恐慌云云 
[京畿警備令發表之續聞]  
　　京畿警備官吏之命令已於昨（二十四）晨頒發北京秩序之安全當益加一層保障惟不云戒嚴而云警備者當局尙煞費苦心不能不表面出之也在一星期前當局屢有京畿戒嚴之擬議當即下條主管機關審愼核復當時外部方面旣以通告外團爲費事而内部亦以憲法規定此事須徵國會同意故應詳加考慮及後顏閣第二次會議東北軍事益緊陸部復提及戒嚴問題後乃由閣議席上决定由陸軍司法内務三部會商辦法至上星期六會商之結果業已决定戒嚴並由内部開始辦稿其他方面亦以欲保京師秩序之安全不得不如此民九民十一兩年均有前例也至本星期一内部所辦之稿已妥即於星期二閣議席上討論實行乃是日國務院接衆議院來函對於議員彭養光之被捕認爲違背憲法六十九條之規定定於星期三開緊急會議並要求顏惠慶出席顏於是覺得以宣佈戒嚴事徵國會之同意頗多周折若不徵求國會同意又非憲法所許可於是磋商良久卒將戒嚴二字改爲警備其他辦法亦準戒嚴條例而略爲減輕所以示政府不以軍事而輕憲法也議旣定遂由顏偕司法張國淦海軍李鼎新入府報告府方對此自然贊同至晚間並商得吳總司令同意乃將警備總副司令人選酌定除十五旅旅長外其餘皆在京原有職守者也聞孫之十五旅現已紛紛開到京中全部駐北苑協同軍警維持秩序現衛戍司令一職雖由聶憲藩暫代將來於必要時仍當以孫升任故孫拜警備副司令之命亦非偶然之事也 
[南滿路運兵之外訊]  
　　洛吳援奉張例要求 
　　大陸報九月二十七日日内瓦電稱國際聯盟中國代表否認中國擬向國際聯盟抗議張作霖用南滿鐵路運兵事謂此事可由中日自行解决聞吳佩孚現亦請日本許其享同樣利益中日當道正在會商中云 
[吉長路受戰事影響]  
　　軍署租用車輛 
　　長春通訊吉長路局前日忽接吉林軍署電令稱奉直有事吉省調動軍隊擬租用貴局機車十輛鐵篷車三十輛賃金若干按照交通部租用車輛章程減半計算迅速將應用車輛如數調集吉林車站以備軍用切切此令等因該路局長魏武英奉到上項電令異常着急因該路路線甚短車輛不多全路祗有機車十二輛貨車四十餘輛倘如數租於軍用不特各商客貨不能運輸即照例每日客車勢將停駛交通斷絶影響社會甚大設若抗不應命處彼武力下斷然不敢出此現在電令租用尙係面子一旦弄僵非但租金收不到或竟以壓力扣留車輛驅逐局長等等行動亦在意中乃召集局内各處課長會議應付辦法咸以目下形勢萬離抗命惟有將車輛及司機人員如數送集吉林備供軍用至每日例行客車及貨軍等再行籌劃最好想一雙方兼顧辦法不遺誤軍事亦不阻碍行車末後聯想到四洮路與吉長路處同等地位四洮車輛亦不甚多今次奉天出兵熱河亦曾向四局租用車輛該局如何應付吉局亦可援例照辦遂派某課長星夜趕往四洮探詢辦法翌日某課長返命云四洮路車輛悉數被奉天租用每日行軍貨運由四洮局向南滿鐵路轉租應用於是魏局長乃向滿鐵代表中川氏商議援照四洮成例向南滿訂立合同租用機車十輛篷車三十輛議定每輛機車每日租金日金五元篷車每輛每日租金日金三元吉長路局車輛租於軍署籩車每輛每日租金大洋五元機車每日大洋八元但軍署對吉長局租用係用掛賬法須俟交還車輛時結算吉長局對南滿路租賃則係現金交納須日日繳欵就表面上計算吉長局似可獲利實則軍署租金能收到與否係另一問題而南滿租金每日一百四十元須要日繳出倘戰事延長路局受損决不在少日來吉長路上來往車輛儘是南滿式外人不知誤以爲吉長路與南滿合併也（二十二日） 
[京奉路之運输忙]  
　　天津消息二十三日下午三點五十分中央航空司令部第三隊副官施元煥帶兵五十名飛機五架由北京去山海關下午四點二十分陸軍第二十師七十七團第三營營長閻書紳帶步兵一營由潼關去灤縣晚十點半陸軍第九師九團第二營營長王樹勳帶砲兵二連大砲十二尊砲彈二車馬五十匹大車三十輛由豐台去灤縣晚十一點五十分陸軍二十師四十旅七十九團團副高富陞帶騎兵一連步兵一營由潼關過津去灤縣二十四早一點二十分陸軍第十三師輜重營營長季汝梅帶兵一營由京去灤縣上午四點第四混成旅旅長張金標帶機關槍一連騎兵一連由張家口赴灤縣上午六點第四混成旅第二團一營營長秦國珍帶步兵一營察哈爾無線電隊隊長趙果振帶兵一隊由張家口去灤縣上午六點四分陸軍十五師副官吳紹華押運大車一百二十輛由靑縣去灤縣七點陸軍第二十師七十九團第三營營長邵金升帶步兵一營由陜西去灤縣七點二十分陸軍十三師工程兵營長吳觀樂帶工程兵一營由京去灤縣九點十五分中央游緝第一大隊第一營營長李福功帶騎兵一營馬一百匹由京去灤縣十點半陸軍十三師野戰醫院院長李如章代紅十字兵一營馬四十匹由京去灤縣 
　　自奉直戰事發生後沿京奉路線軍隊密布戰雲瀰漫已成軍事區域車務總管車守及站長等直接管理車輛之調動者均全服軍裝由東車站而東滿載勇赴疆塲之健兒以去在此戰事聲中客車之開地似已無關緊要故每誤點旅客殊感不便特别快車費時爲尋常時間之兩倍所有鐵路人員兵站軍官機器師火夫按級畀予官職以便維持軍事時代之地方秩序本月二十日有軍事車載三英寸之開花炸彈八千枚過津北行各軍之東行者均以灤縣爲集中地本星期一日又有軍用特别車載大宗大砲槍械過津同日並有車載藥材及駱駝運往灤縣駱駝係供輸送之用晚間並有一列車載過山砲過津赴灤縣昨日第四混成旅帶馬一百五十匹軍用物品等及機關槍二十七架運往灤縣下午有從濟南運來之飛機五架工程隊三百名由津浦路轉車東行赴灤縣　京奉津浦兩路届特組軍事聯運以期軍事緊急聯軍之便利刻本埠車站時有車輛堆積備用 
[奉俄簽約之哈俄論調]  
　　華東通訊社消息奉俄交涉迄已日久奉方原欲早日簽字特因俄代表方面不能掬誠商榷以致延擱此次江浙破裂奉直亦各備戰奉俄交涉更有擱淺之勢不意本月二十一日哈埠忽有奉俄簽字之傳說二十二日哈埠俄文報有發號外者詢諸當局則云未得正式公報惟觀察形勢殊爲確實今日各俄文報多論及此事特撮要譯錄如下（一）俄聲報云奉天與蘇聯已簽訂商約是爲奉俄簽約之第一聲其他協約當可次第簽訂以便解决各種問題第間奉天何以忽改方針驟出此舉乎是殆由於中國内爭所促成者將以防後顧之憂也（二）特里布那報云奉俄會議日有進步終可簽約早在吾人意料之中日昨盛傳奉天巳承認蘇聯此項消息本報雖未得北京加使電示但不至子虚蓋奉天深悉遠東之情形故承認蘇聯勢所必然也（三）曙光報云本報曾向朱將軍叩詢未取得蘇聯國籍俄僑之待遇如何答稱凡未取得蘇聯國籍又無其他國籍者應認爲無國籍人照法律適用條例第二條第二項待遇之等語今奉俄雖巳簽約而對於未取得蘇聯國籍俄僑之待遇諒無變更也（四）新生活報云日昨盛傳奉天巳承認蘇聯本報曾向駐哈蘇聯總領事探詢虚實據云哈爾濱交涉員蔡運升及交涉公署李科長紹庚因奉俄已簽約來處致賀惟余尙未接加使電示 
[孫傳芳入浙之經過]  
　　據接近孫軍方面人云孫傳芳此次攻浙最初計劃以爲臧楊部隊尙仍駐江常故决定以第二師應付臧楊一面由平陽入攻一面由龍泉入攻又一面由慶元入攻會師蘭谿使其腹背受敵旋由前敵特派員楊仲韓前來察勘形勢知衢防仙霞嶺臧楊部隊去後浙軍二師第七團迄未塡防第八團尙在省垣出發計須二三日急電孫氏先派韓光裕團長率一營佔據仙霞關因該關之險要堪稱浙中第一大有一夫當關萬夫莫入之勢迨仙霞佔據後又組織一先鋒隊進攻二十八都該處警備隊哨官飛報竿頭嶺浙軍第三團雙方遂小有接觸未幾即在江山南門外正式開仗八小時衢州遂下聞孫氏此次興師未出發以前極爲秘密臨行時始發表各軍隊雖有一部分已先啓程尙有數部分未出發孫氏决先就道於是不得不隨行以浦城爲大本營並約束兵士申明軍紀其同來輸卒千餘人均在閩境所拉又以浙省自洪楊後數十年未遭兵燹元氣未傷固有文化自應加意保存即地方政治亦應保持原狀至於地方軍隊係屢永久設置亦爲省防之必要尤當照舊維持遇有官長更動亦必以浙人爲限對於民政部分槪由夏氏主持尙不干涉龍游蘭谿諸縣缺臨時委員代理亦係就地士紳或該縣警察所長並非携來人員實爲一權宜之計至孫氏蒞杭後不即進署視事逕赴嘉興督師係希望松滬戰事早日結束故特率兩混成旅前赴嘉善楓涇與駐松聯軍開戰任盧香亭爲前敵總指揮一俟戰事告終即行乘車來杭惟軍務廳長周承菼昨巳交卸由參謀長劉宗紀代行職務并由副官長張世銘規畫一切進行事宜云云 
[杭州快信]  
　　孫傳芳抵嘉興設行營於縣公署 
　　閩軍盧部有一營進駐城内舊十師師部盧已隨孫赴嘉日行公務由參謀長劉宗紀代行 
　　孫傳芳委二師砲兵隊長張國威爲嘉湖鎭守使張昨率砲兵第八連隨孫前往 
　　孫傳芳徑晚由嘉興電夏周及杭商會省議會弟本晚十時抵嘉明日（二十六）即率所部及蘇軍趙團陳（調元）楊（春普）兩旅跟蹤追擊 
　　潘國綱徑電夏周及各顧道尹縣知事各法團綱所部軍隊現已各回五夫寗波原防司令部移駐寗波已於本日到達以舊道署爲辦公地特聞 
　　四旅旅長汪鎬基呈請辭職有官可不做兵可不帶人不可不做等語經夏周慰留汪去志堅决昨親將印信繳還該旅長任務由周代師長兼攝旅部日行公牘委副官徐雄代拆代行 
　　三旅旅長盛開第昨亦向師部呈請辭職 
　　二師工兵隊隊長金德約束不嚴奉令改調額外尉官遺缺昨委樊崧甫接充 
　　二師七團軍需正王蔭機當常山退却時身畔携有本團餉項鈔幣一萬七千餘元忽爾失蹤四處追查迄無蹤影 
　　浙江地方銀行代理發行之金庫兌換劵五十萬元定章一元劵可以兌現五元十元者須照劃洋論按市計水現巳變通辦法無論一元五元十元各劵一律兌現惟在五百元以上者則照現現洋水划撥二十六日實行 
[湖州人心已定]  
　　湖州快信蘇軍第五混成旅一團三營於二十一日晨七時進駐夾浦下午復進長興昨晨此間聞皖軍前站已及距離六九之虹星橋即派代表商團管帶閻荆山監理會西敎士畢立文出郭歡迎下午四時三十分該代表等引同皖軍第五混成旅一團周團附到城馬軍巷商會同來第一營兵士分駐舊烏程城隍廟警察總所曁東西南北北耀靑銅等六門駐守商會一面通告全城商店懸掛紅旗即夜十一時該團賈團長亦到即將携來皖南鎭守使安徽前敵總司令王普名義佈告安民 
　　今曉通衢僻巷皆見歡迎紅旗與夫臂繫紅布之兵士商店亦均開市海島耶蘇堂·福音醫院·浸理會收容之婦孺咸紛紛回家街市頓見熱閙湖城商店罷市已有三日至二十三日始恢復營業惟典當仍未開市省委盛南苕代理吳興縣知事於二十三日午前十時接縣篆畢即乘輿赴商會晤會長同時第二營亦到該團部聞將駐前三十八團遺址 
　　皖南鎭守使王普於二十三夜到湖駐節舊嘉湖鎭守使署蘇軍白寶山師之騎兵今晨（二十四）七時由長興缸窰到湖皖軍第五混成旅第二團全部亦於今日午到戴生昌輪局申班原定今日恢復但輪船已奉皖軍司令差往泗安拖兵泗安長興虹星橋等處長途電話局巳由皖軍收用到湖皖軍約有二團之衆並有輸送隊隨來白寶山軍隊今晚將續到 
　　菱湖被路過之水警搶刦損失甚鉅地方人民甚爲惶恐（二十四日下午） 
[潘國綱抵甬後各方消息]  
　　寗波快信浙軍第一師長潘國綱由五夫防地抵甬後即於二十六日召集甬埠各公團各機關以及當地士紳等在司令部開會即由潘發表意見謂當以保衛桑梓爲職志林子鶴謂師長保境安民之志願地方人士非常感佩且地方人士亦將組織籌安會以資輔助陳委衡張申之等謂最好請師長出一布告以安人心李霞城孔馥初等謂布告中請以師長名義署銜趙缽尼謂聞明日（二十七日）尙有温州軍隊調撥來甬此事未知確否潘謂余已將該處兵士盡調海門另有一團調赴鎭海如鎭海不能容納則調一營駐寗波前到騎兵一營亦駐寗波不再赴鎭海惟駐紥地點則請諸位代覓衆以本域觀宗寺延慶寺以及江東七塔寺地址寛廣足敷駐紥談話三小時遂即散會現聞駐温旅長郝國壐已遵奉潘命將其所部調駐海門徐團長一團亦於二十七日由平陽輪運抵鎭海駐紮際此寗紹温台各屬軍隊集中寗波附近浙紳蔣百器等又聞將於明（二十八）日抵甬而潘師長迄無明白表示致外報竟謂寗波已於二十四日獨立又以二十六日下午十二時許不知何方飛機忽爾飛過人民頗爲注意慈谿居民連日見有軍隊過境不無恐慌故該縣知事王秋根特於昨（二十六）日來甬請潘師長出示布告以安民心未知潘若何答復也總之時局變化不可預測甬埠銀錢各業領袖昨（二十六）特在甬總商會開緊急會議結果未詳惟外間頗有籌欵二十七萬元爲解散潘軍代價之說惟此係商界之理想未得潘師長同意當然不成問題也（二十七日 
[蘭谿快信]  
　　二十二日下午一時孫傳芳氏由衢防乘船到蘭當由司 
 
 

Page 6

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *令孟昭月率率各界齊赴河沿迎迓西至東門一帶盧街軍隊林立異常戒嚴後聞孫不願上岸即在原船住宿翌日與孟司令商洽後即行赴杭 
　　縣商會連日歡迎軍隊送筵送飯兼之辦理軍隊雜務忙碌異常據聞該軍砲隊在各要隘處均有大砲安置以防不虞 
　　代理知事劉同律與代理統捐局長兪守南昨日奉孟司令委劉同律爲縣知事兪守南爲統捐局長下午一時均正式接任視事劉知事本日出示晚間九時無論商號居户一律關門安寢如有緊要事務須携燈火以免危險 
　　本邑水陸各警分頭拉夫頗情騷擾無論城南鄉間男子均被拉聞係預備軍隊開拔需用城中婦女日前逃匿鄉間現聞時局稍定陸續回家者亦不少（二十三日） 
[閩軍攻破衢州情形]  
　　（玉山通信） 
　　贛軍隨同動作 
　　玉山地處贛東爲贛浙皖閩交通之孔道與浙屬之江山常山毘連自五月臧楊軍隊由閩過境入浙後玉山即駐重兵扼守迨四省攻浙之說起玉山益形衝要江浙開火後玉山調兵運械日夜不休人心非常驚惶近日閩孫軍隊約有二旅沿閩邊入贛擬假道廣豐攻浙之江山且有一部分開至玉山七八兩都以攻江山側面贛軍本唯閩孫之馬首是瞻今孫軍已有動作贛軍自不能不協動進行故駐紮玉山城内之贛軍暫編第三旅遂於十七日開至通常山之小路潭頭·道塘·一帶布守連日搬運軍實按設軍用電線頗形忙碌駐紮廣豐之江西省防軍步二團亦於同日開至玉山十六都灰弄地方布防十九日將開往大洋橋攻擊江常交界之地十八日晨駐紮上饒之近畿第一師第一旅第一團（鎭守使楊以來所部）由上饒開拔下午到玉晚餐未畢即匆匆開往古城一帶（通常山之大道）進攻閩軍孟昭月部及張俊峰部則已於十四日由廣豐玉山兩縣邊境進攻江山之新塘邊地方浙軍接戰數小時即行退走并連夜退往衢州常山浙軍聞江山巳失亦於十六日全隊退出縣境分向衢州遂安一帶退去初以爲自仙霞嶺至七都迤邐數百里浙軍或嫌防線過長兵力單薄防守不易故退往衢城集中兵力扼守險要以待援兵再行設法反攻初不意其潰退如是之速也據道路傳聞潘師軍官中有與閩軍通氣者故不肯力戰一任閩贛大軍長驅而入不加抵抗此說不無可信浙軍旣棄衢州閩軍遂進據該城十九日贛軍第三旅亦進駐衢州現聞閩軍已馳往龍游後方守護則由贛軍擔任贛軍在浙境者計有三旅一團即近畿第一師第一旅·第二十三混成旅·第三旅·及省防軍步二團總指揮楊以來昨已來常指揮一切 
　　玉山紅十字分會鑒於戰禍迫在眉睫前方救護事宜籌備刻不容緩十餘日來該會理事長吳希良協同各職員組織救護隊計有隊役四十人增設臨時醫院二所以資療治傷兵又成立婦孺救濟所七所設在戰線内三所後方四所以便救濟十八日里該會醫長王鋆婦孺救濟所所長汪大猷·救護隊隊長毛文章·均往前方選擇相當地點設立醫院曁救濟所等全體職員即於是晨齊集該會會所晨餐後即整隊出發會長理事長均到會親送出發者計爲救護隊隊長毛文章·幹事三人·隊役三十五名隨帶番布牀十架乾糧數擔醫長王鋆醫生四人看護生五人隨帶藥箱二擔婦孺救濟所所長汪大猷·所丁四人·一切人員均穿草鞋步行精神甚好當日因甥身過遲步行四十里即已昏黑當在古城附近白雲寺内略事休息常玉山大路平時非常熱鬧行人往來絡繹不絶是日除紅會救護隊外僅見三五兵士押解輜重車前進而巳道旁農夫不見一人蓋懼捉夫也附近村莊婦女早巳逃避深山僅留男子守屋大門緊閉景狀非常慘淡晚間紅會在白雲寺得報知贛軍已入常城恐常山以下有戰事發生遂星夜馳往救護十九日晨到常山城住大路公所常山自浙軍退後居民逃避一空知事·警佐·商會會長·亦逃往他處市面無人維持商店遂相率閉門但贛軍入城軍紀尙好旋由商會龔副會長出來維持店舖始漸有開門者紅會到常始悉衢州附近尙無戰事但旣跋涉百里來常自不能遽行返玉現擬在常暫設醫院診治傷病兵民另派一隊二十日赴衢觀察情形再定行止（二十日） 
[孫軍佔領衢州後之報告]  
　　福州通信孫傳芳所部佔領江山後至二十日前後又得報告（一）電頃據敝軍孟司令報告稱已於今晚完全佔領衢州各軍續向龍游猛進等芳准皓晚到衢特聞孫傳芳巧（二）電昭月於克復衢州等稍整隊伍即於皓晨派二團第一營爲前隊繼續前進至午後十一時行抵安仁里衝突有敵兵千餘靠江休息昭月即以主力直衝右岸之敵以一部從左岸擊其側背敵人分途退去其大部向蘭谿一小部分向西北山中我軍乘勢追擊三十餘里我軍尾追直至日没抵龍游縣遂完全佔領城垣擬於明早督率所部前進謹此電禀旅長孟昭月叩皓（三）電我軍自克復衢縣後節節前進已於皓日抵龍游縣先行設部辦事蘭溪縣敵軍逃散本日自龍遊前進情况如無變化自可直抵杭州謹聞孫傳芳馬叩至孫部二師四旅旅長謝鴻勳於攻下慶元龍泉兩縣時孫氏即令其迅向遂昌出發與衢州方面軍隊策應謝當以七團一二兩營留防慶龍餘部均親率進攻白雲巖敵軍退却謝即率全隊前抵遂昌此後如何則未之聞 
[南京快信]  
　　省署接崑山來電宥日總攻劉參議午後偕楊春普師長率隊赴安亭轉浦靑前線又接省警備隊自湖州來電職團巳於徑日午到逹湖州分兩中隊向嘉禾南潯方面前進 
　　軍警戰訊吳江方面蘇軍於二十五日進攻王江涇下午四時到嘉興現正會合各路軍隊進攻松江 
　　孫傳芳來電二十四日已抵杭州地方秩序如常當於二十五日早統率各路軍隊分乘火車輪船向嘉興進發以便會師松滬 
　　昨（二十六）日招商江輪運來餅乾數百箱津浦車運來新在徐屬招募輸送隊千餘名當由滬寗路局分裝四列車於下午開赴前線 
　　杜錫珪因滬海軍事由寗乘專車赴崑册與齊接洽 
　　寗總商會因督署催籌軍餉特於今（二十七）日下午召集各業會董會議認借數目以便答覆 
　　紅卍字會京總會代表唐筱亭昨由寗回京籌備第二救濟隊出發東北救護事宜又下關總會代表鄭嬰芝今日偕下關商會長葉家寳往常鎭一帶視察該會所設醫院及婦孺收容所情形 
　　津浦路孫鳳藻局長奉交部電令撥車將黃台山積鹽二千餘擔設法搬運 
　　交吳電令津浦滬寗兩局以後如過軍隊要車應即趕備不必假令及推諉免誤戎機 
　　國立東南大學曁附屬中學昨發通告定十月六日至九日繳費報到十日至十一日選課 
[常州快信]  
　　齊委通海鎭守使張仁奎來常鎭懾張率衛隊二十名刻已抵寗即日辦事 
　　昨日由寗經常兵車一列内載江蘇陸軍補充第一團一營步兵由葉營長率往崑山並帶餅乾一輛又宜興調回十九師七十三團第三營七十四團第一營開往崑山 
　　昨有中國紅十字會江西九江兩分會職員共四十餘人由南京開往崑山救護傷兵又有黃渡災民四百餘名由世界紅卐字會帶往鎭江收容留養又夜間十時許到有傷兵三百餘人住兵站病院 
　　姚知事面諭各城門守護長晚間九時關城如無公文及口號一律不得放行 
　　盜犯湯林生昨日下午二時在鳳尾墩槍决 
　　從政鄉沈耀廷家前晚有巢湖匪三十餘人入内行刦店夥學徒均受得傷損失甚鉅縣委蘇堯年於今日前往踏勘 
　　縣署昨日拿獲强搶官鹽犯小虎·王良良·劉連生三名各執軍棍判押（二十六日） 
[崑山快信]  
　　二十五日總司令部接得湖州來電白寳山史俊玉巳抵湖州 
　　連日前線無大戰惟各軍領配子彈甚忙在崑山之軍悉赴前敵似有總攻擊之形勢 
　　張允明今日領到軍餉三萬元即將全部悉開赴前線參與此次大戰 
　　昨日又到有美國工程師一名赴前敵二十四號鐵橋河趕搭浮橋備衝鋒用 
　　二十六日作在前線衝鋒者已派定江北招來之生力軍此等新兵所携盒子砲均自己帶來每人已先領餉若干元（二十五日） 
[直隸第五次公債之内容]  
　　直隸省舉辦五次地方公債業經財政部核准有案王省長昨巳面諭金財政廳長趕速籌辦以應急需茲探得公債原章錄下第一條直隸省因猝遭水患入省出多爲抵補預算起見仿照四次公債辦法續募直隸第五次公債銀元三百萬元第二條此項公債儘民國十三年年底募足本年截日利息自交欵之日起按年息一分計算即於所交欵内扣除第三條此次公債自民國十四年起分六年還清每年分六月十二月兩次爲還本付息之期第一年利息仍按年息一分計算以後每年遞加一釐五毫至第六年按一分七釐五毫計算爲止茲將分年應付本息列後（一）第一年即民國十四年應還債本五十萬元隨付上半年未還債本三百萬元之一分年息十五萬元下半年未還債本二百七十五萬元之一分年息十三萬七千五百元共應付還本息七十八萬七千五百元（二）第二年　即民國十五年應還債本五十萬元應付上半年未還債本二百五十萬元之一分一釐五毫年息十四萬三千七百五十元下半年未還債本二百二十五萬元之一分一釐五毫年息址二萬九千三百七十五元共應付還本息七十七萬三千一百二十五元（三）第三年即民國十六年應還債本五十萬元隨付上半年未還債本二百萬元一分三釐年息十三萬元下半年未還本一百七十五萬元之一分三釐年息十一萬三千七百五十元共應付還本息七十四萬三千七百五十元（四）第四年即民國十七年應還債本五十萬元隨付上半年未還債本一百五十萬元之一分四釐五毫年息十萬八千七百五十元下半年未還債本一百二十五萬元之一分四釐五毫年息九萬六百二十五元共應付還本息六十九萬九千三百七十五元（五）第五年即民國十八年應還債本五十萬元隨付上半年未還債本一百萬元之一分六釐年息八萬元下半年未還債本七十五萬元之一分六釐年息六萬元共應付還本息六十四萬元（六）第六年即民國十九年應還債本五十萬元隨付上半年未還債本五十萬元之一分七釐五毫年息四萬三千七百五十元下半年未還債本二十五萬元之一分七釐五毫年息二萬一千八百七十五元共應付還本息五十六萬五千六百二十五元以上六年共還本三百萬元隨付利息一百二十萬九千三百七十五元統共應付本息四百二十萬九千三百七十五元第四條此項公債利息每半年支付一次即在票上註明數目第五條此項公債以直隸省國家收入之雜稅屠宰稅爲備償本息底欵在此項公債本息未經還清以前雜稅屠宰稅收入不得移作别用第六條此項公債每届應付本息由財政廳先期撥交直隸省銀行專欵存儲以備隨時應用第七條此項公債還本付息均由直隸省總銀行經理本省各縣公署各徵收局一律作爲代辦機關第八條此項公債票額分千元百元十元五元四種每種分甲乙丙丁戊己六號甲號債票第一年還本其餘按年遞推第九條此項公債按照票額實收不折不扣第十條此項債票得自償本到期之日起按照票面所載債本並本期内應得利息以之完納本省一切租稅及代現欵之用第十一條此項償票購票人如在外省不便向直隸省總銀行及本省各縣公署各徵收局支取本息者可向直隸省銀行設在外省之分號及該行委託代付本息之其他銀行或商號支取本息第十二條凡各縣公署及各徵收局所收代付本息之到期債票准其抵解正欵其外省代付此項公債本息之各行號均得以到期債票持赴直隸省銀行兌現第十三條此項償票無論何人均准其轉售認票不認人第十四條此項公債購票人如過期始取債本所有利息仍付至第三條所定價償還債本期限爲止第十五條承購此項債票數五萬元以上者准其每年十二月底赴直隸省總銀行查騐備還欵項如承購不及五萬元可約集各承購人凑足五萬元公舉一人赴查第十六條官吏人民對於此項債票如有損毁信用之行爲應遵照妨害内債信用懲罰令處罰 
[洛吳電留魯運使]  
　　山東鹽城運使柴勤唐原爲洛吳秘書長郭緒楝所推薦自郭死後柴之位置即有動摇消息適數月前柴母在京病故柴遂藉口奔喪電吳辭職藉以窺探意旨吳果以現舉用兵之際需餉孔急遂易生事恐籌欵助餉發生阻礙特電挽留原文如下北京西城都城隍廟街柴運使鑒銑電駭聆尊堂棄養呈請開缺終制自係人子至情惟現際國家多故軍務繁興魯省地當要衝關系綦重一切方殷倚畀何能輕任執事去官除已函請鹽務署給假百日准予在署治喪署事暫由科長代行假滿即須照舊供職不得瀆請開缺外用再復電慰留吴佩孚寄 
[湘省司法司長競選紀]  
[  粹]  
　　湘議會此次開會情形蕭瑟絶無精彩在此暮氣深沉之中忽又有選舉司法司長之事一般競選者殊不以黃昏夕陽而挫其志運動帮閒之輩又日往來於省議會之門枯寂門庭又有黍谷春回之勢競選人物一爲省務院書記官長陳國鈞一爲軍法處長趙宗獻一爲現代法長劉武一爲已辭職之省議員張聲樹彼此均鈎心鬭角爭奇制勝選舉日期定於九月二十二日事前調查即陳張劉均爭甲匭趙獨佔乙匭以形勢論之甲匭三人勢同晋楚劉以近水樓臺又挾一破釜沈舟之槪雖覺較爲優勝然陳張各有其基礎票斷難分出故知甲匭必至流產無有疑義若乙匭之趙獨霸一方無人與敵則皆料其必能順序產生及届期投票旣畢甲匭果流產計劉武得六十五票距過半數差五票（甲匭投票時出席者百三十九人以七十票爲過半數）張聲椒三十七票陳國鈞僅二十三票亦可見劉武魔力爲不小矣乙匭趙宗獻得七十票本可當選乃以投乙匭票時出席人數爲一百四十須七十一票始爲過半數使不加此一人已脫頴而出又有一投趙宗獻票者因手忙脚亂不將選舉票納入匭中而將趙之名片投入　票之後以此視爲廢票非然者趙氏亦可當選岔子迭出其所謂好事多磨歟此外有投王寵惠兩票者趙恒暢一票者已可謂無聊之甚然又有所謂不必宣讀之廢票者甲匭五票乙匭六票則不知其内作何語矣是日選舉旣流產遂定於二十三日再選劉與趙亦各賈其餘勇努力進行使無其他變更則届期定可從甲乙兩匭中順次產生也 
[林俊廷附粤後之桂局]  
[  一鳴]  
　　陸榮廷又去一大部分兵力 
　　周廷勵勸林氏勿自擾八屬 
　　梧州通信林俊廷爲桂省有力分子之一自去年受陸榮廷命爲廣西省長後則力謀統一桂局無如實力不足不能進行而又不甘屈處於南寗一隅故昨年冬藉名出巡親統大軍移駐於粤桂邊界以俟時機但仍未與陸氏脫離關係中山以彼所處地盤接近欽廉可窺粤之高雷又可出邕寗牽動桂局在於目前兩粤時局上大有舉足輕重之勢故迭次派員前往勸附粤惟林氏係陸榮廷一手提拔者且當日陸氏勢力尙盛未敢孟浪輸誠加以附粤條件太苛故磋商數月仍未就緖今林氏見陸榮廷迭被沈軍擊敗所部傷亡過半自桂林陷後地盤損失殆盡在桂省勢力行將消滅林復因近與駐防瓊崖鄧本殷（鄧係陳炯明所部）爭雄自顧實力不足始允就粤孫之範圍實行歸附（其宣言通電已見前報）孫中山自林氏發表宣言後即給予軍餉二萬元子彈十二萬顆派北洋永豐砲艦運往北海并派林樹巍乘該艦前赴欽廉宣慰林部各軍茲據北海消息林氏收到粤孫接濟餉彈後即令所部申葆藩率隊進攻鄧本殷現與駐防安甫地方鄧軍接觸不日必有一塲惡戰至瓊崖將來鹿死誰手現難預測惟林俊廷之附粤則已徵實矣柳州及桂林游方面陸氏殘部被沈李（宗仁）收編已有數千之多綜計陸氏所轄各部隊現在損失殆盡今後諒不能再爲沈李黃收拾桂局之梗矣頃又聞周廷勵曾致林俊廷書勸林勿與鄧本殷兵戎相見白擾八屬糜爛地方其原函云［莆田老兄將軍麾下夏去秋來音書梗斷世事日非滄桑萬變比想勛望彌隆爲祝近閱報悉八屬愁雲苦雨月冷風凄禍機四伏人心悚惶此中癓結似由吾公聽人搆煽與鄧品泉兵戎相見所致竊粤中戰爭殒無主義孰是孰非吾不置喙惟兵燹頻年民無寗日璀璨河山幾無凈土稍有人心亦當憫惻在昔吾公鑒粤紛亂首倡八屬自治聯防門羅主義弟謬參末議迭經詢謀靡不僉同奈品泉誤信奸侫越軌獨斷八屬人士自有公評不宜受人利用遽爾兵戎倘釁端一開兵禍相尋無辜將士慘越靑鋒哀我蒸黎横罹黑彈孤人子寡人妻獨人父母姑且弗論然勝負未可預决就令獲勝鄧竄瓊島以秀英砲台二十四生之眞大砲足制永豐（係北洋砲艦）海中稱雄鎖關諒可自守吾公勢必督師跴擊以防後顧難保五邑及西江各軍乘間長驅直進各標一幟佔地攘利蹂躪我八屬摧殘我自治陷桑样於水深火熱公將何以拯救耶况譚（延闓）趙（恒惕）交鬨長岳吳（佩孚）侵沈（鴻英）陸（榮廷）互爭邕寗李（宗仁）殷鑒靡遥能無儆憷加以帥旗下視號令若弁髦如陳天太（桂軍師長）都城之滅黃明堂（黃係粤孫直轄）台山之辱陳策（廣東海防司令）之逐朱卓文（粤之香山縣長）李福林（粤軍第三軍長）之驅周之貞（廣東順德縣長）同籠之鷄自相踐踏騰笑友帮驚擾父老興言及此莫不寒心抑陳恩波（粤軍第二師長）者貪高幕遠爲友人所賣冀過大本營主任及直轄軍長兼八屬總司令之癊復認陳策爲老宗不知滅恩波者乃陳策也前車之覆後車之鑒吾公明達是非自當篤念故鄉諒不忍同室操戈致召外禍丁此中原鼎沸粤局糾紛將來端賴我八屬靑年將士共抒偉略以解倒懸吾公宏抱遠謀亟宜加意蓄養勿因激於情感多所犧牲不特吾公之幸亦八屬之福介臣兄軍界勛者遇事穏健仍盼就商不無裨補也弟蟄伏津門厭聞世事北望南天鄉關多難烯箕煑豆自戕堪悲用掬愚誠備陳清聽臨頴迫切毋任翹瞻泐此敬頌勛祺弟周廷勵上］未悉林氏閱此能有動於中而即罷兵否也 
[濟南商專發生學潮]  
　　濟南商業專門學校學生對於校長朱正均原分反擁兩派二十四晨八鐘兩派學生在校内大起衝突擁校長派竟將反校長派毆傷被毆之學生即往縣後街質問朱校長何故指使學生行兇朱極力安慰學生堅不應允要求非將毆人之學生悉數　除不可朱見學生態度强硬乃與之同赴校内在辦公室向學生賠罪并請學生吃茶點學生等將茶點俱擲之地下强挾朱往見敎育廳長觀者发堵朱不勝羞憤中途逃跑該學生等即單獨往見敎育廳長于元芳歷述朱指使學生行兇之經過請敎廳速予撤換于謂專門學校係直轄于省署待余往見省長後再定辦法學生即興辭而出二十五日朱校長四出央請議員向學生方面疏通　學生態度極爲强硬聲言最低限度亦須朱氏去職毆人學生完全退學否則無調停餘地現已着手印刷宣言宣佈朱之罪狀并預備請願書俟明日（二十六）義會開會時全體前往請願要求議會咨請省署從速撤換朱氏該校畢業生之留濟者亦以朱氏辦理不善致釀風潮於二十五日下午開會討論驅朱敎旘職員方面除三五人外均與朱氏立於反對地位敎務長董見公敎員武竺泉之出而調停純爲敷衍體面少數之擁朱學生深悔爲朱所利用已均持冷靜態度前校長葉春墀前敎育會長許名世現巳着手向各方運動惟熊炳琦近來處置學潮輒以嚴厲手段對待學生此次是否肯以學生之要求撤換朱氏尙在不可知之數耳 
[皖敎育受戰事之影響]  
[  明]  
　　皖省敎育經費向感困難自盧紹劉廳長任事後極力籌措本年已發至六月底止茲届十三年度開始正在進行計劃一切詎意江浙事起致七月份經費至今尙未發放前日盧紹劉曾親往蕪湖謁見馬聯甲請示辦法馬以迫於軍事當允各校一律停課並發給洋三萬元作爲結束費用嗣經盧君一再陳述結果允照經費全數對折發放私立各校補助費暂時一律停給每月約三萬元自八月份起支至七月份經費容暫保留待放皖省私立學校林立於省垣蕪湖兩處近因省城專科師範及進修中學兩校發生通匪嫌欵已由督署令行警廳封閉並一面令行敎廳所有私立學校一律勒令停辦現盧紹劉以私立學校原可補敎育之不及而於戰爭時代亦維持社會秩序之一端如基礎較固之校而辦事者又純粹以敎育爲目的者未便聽其薰蕕不辨也當即派省視學科員等分别嚴密考察如體育學校商業夜校成城中學皖江中學平民工讀等校均令行懷寗縣署轉飭停辦矣至蕪湖方面尙正在密查中也 
[武昌師大校長風潮]  
[  存]  
　　武昌師大張代校長繼煦任職巳歷三稔平心而論其本人雖無若何善狀可言然亦無大謬之處惟爲人庸懦寡斷且常事政治奔走校事委非其人以致校務阻滯弊端叢出東西黨爭敎員互鬨以故羣情歸咎於張之一身在當敎部有更換說張知風頭不對曾具文辭職敎職員方面以卵蔭之感乃聯電向敎部挽留以是張之辭意稍懈而學生方面則恐張不去校務難望起色爰於日前開全體大會僉認去張爲急圖並討論繼任人選問題先是敎部有委北大敎授李世光繼長說經衆討論以李不過爲一學者大學事務繁重非所能勝乃大半否决一致反對旋乃提出陶知行繼充陶往在寗任敎有成績可稽經衆認可昨特分具函電一電敎部請予批准張辭改妥陶充一電陶某表示歡戴之誠又恐陶不願來更繕函熊秉三郭秉文曁中華敎育改進社諸先生請代勸駕事聞張之辭意又堅昨乃親筆致書學生表示堅絶並立即離校云惟張之去固不成問題而陶之果否能來與内部有無其他變化尙難逆料也 
[廣東大學最近消息]  
[  冷紅]  
　　經費與設備行政組織與委員會 
　　廣大經費可分改大前與改大後之二種蓋廣大係合高師農專法大三校而成故三校原有經費俱爲廣大經費即屬於改大前者也計高師每年經費二十八萬法大十一萬農專十五萬共約五十四萬其來源（一）九龍拱北兩關台釐費年約香港幣四十餘萬伸廣東毫洋可得五十萬元爲中上七校所共有而高法農三校占其七全年可得三十餘萬元（二）廣州筵席捐年餉九十萬中上七校占三分之一（以後占三分之二）而三校又居其七全年可得二十一萬合計兩項收入共五十一萬餘至其改大後增加之經費（甲）開辦費總額約八十萬元一爲全省田土業個保證局全部收入可得五十餘萬元二爲香山順德兩縣民產保證局之收入亦可得二十餘萬元（乙）經常費一爲全省稅契之一部分每年可收二十萬元二爲省外各屬筵捐每年可收三十萬共約五十萬合原有經費計之每年經常費約在百萬以上此外尙有（丙）臨時費二宗一爲各縣攤解者按縣之大小定數之多寡分九級自三百元至二萬元不等共計三十八萬七千元一爲士敏土廠所得餘利連同北江各處石礦收入全數撥歸廣大現因該廠債務未清每月祇能撥交五千元將來全數撥交時每月約有二萬餘全年不下二十餘萬併上計之亦六十餘萬統合兩項約一百六十餘萬目下雖不能如數收清然百萬以上之數必可靠也廣大有此憑藉以言發展當不難也 
　　設備方面除增購圖書儀器外（一）更將圖書館大加擴充三校藏書二樓閱覽約可容學生三百餘人現正從事修築月内必可告竣（二）學生宿舍原由大本營加撥番禺學宮備用因駐軍未移特將高師宿舍騰出一部每房復加住二人以容納新生（三）校中職員增加數倍欲求其辦事效率增高實不可不有住宿故特將軍樂樓讓住約可容五十餘人（四）鐘樓兩旁廳房舊多職員居住近俱收爲辦公地所有學長室秘書處註册部庶務部文書部出版部會計處等槪設於此 
　　廣大行政組織初本擬仍沿高師舊制即分總務敎務舍務三處後經各省籌備員來粤會議議决改組即將總務處改爲秘書處處設秘書長一人下置註册庶務文書出版四部部各有主任及部員若干人會計處則爲獨立機關直接秉承校長之指揮敎務處則改爲各學院學長室内部組織略與前同又特設預科學長室一專理預科事宜舍務處仍舊計改組以後所用職員視前增加二倍有餘後此當可得謹詳周密之效矣此外各種會議亦頗足述（一）大學參議會以廣東省議會議長省長敎育廳長財政廳長廣州市長省敎育會長商會長工會長農會長大學校長各院院長及大學聘任之碩學五人構成之其職權爲决定每年歲入歲出預算呈由政府提出於國會（二）大學校務會議現任會員爲校長鄒魯秘書長陳耀祖文科學長楊壽昌法科學長梁龍理科學長徐甘棠農科學長鄧植儀預科主任柄光敎授盧興原費鴻年黃枯桐其職權一議决大學一般進行計劃及關於學生入學畢業程度事項二議决各科各系之設立廢止及變更三議决科目或講座之設立廢止四議决學位之設定五議决奬學金之設置及給奬六議决大學内部規制之制定廢止及變更七審議預算八議决關係全校之學術講演及出版事項九議决關於大學之紀律事項十議决校長交議事項各科敎授會議或預科敎授會議提議或請求審議事項（三）各科敎授會由本科各該科敎授組織之（四）各系敎授會由各科各系敎授組織之職權俱各有規定茲從略 
　　各種委員會之已成立者有（一）聘任委員會（二）預算委員會（三）圖書館委員會（四）出版委員會（五）學生紀律委員會（六）考試委員會（七）爭賠欵臨時委員會委員由六人至三十珍不等俱由校務會議產出之（九月十五日） 
　　尙有要聞及地方通信轉入後頁 
 
 

Page 7

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *國内要聞三 
[蘇省令縣小學應照常辦理]  
　　江蘇省立學校因兵事發生經費無着省令展緩開學而師範附屬小學仍勉力照常開課以重國本韓省長近以各縣知事藉詞停辦小學殊不謂然特訓令敎育廳云查自兵事發生以來各縣知事往往有藉詞停辦地方敎育者查省校展緩開學實以直接受財政之影響不得不然然師範附屬小學猶復勉力籌維照常開課以爲小學敎育攸關國本不可廢也各縣小學校需費不如省校之巨且有各種縣附稅之收入公欵公產之租息各知事果能督同所屬悉心籌畫誠意維持則秩序安寗何致發生影響爲此令行該廳長仰即通令各縣除實在被兵地方學校無法維持應准暫行停辦外其他各處應責成各縣知事照常辦理不得藉故輟誤并飭將遵辦情形儘文到該縣十日内報轉查核聽候考成云云聞蔣廳長奉令後巳通令各縣知事限文到十日内將導辦情形具報以憑轉呈矣 
地方通信 
[南匯]  
　　請求兵善後電崑山齊撫帥·南京韓省長·龍華盧總司令·何副司令·蘇省六十縣各法團諸父老均鑒江浙之戰本係同室操戈今茲兵刃旣接民不聊生戰線人民慘難言狀各縣籌餉影響無窮金融停滯百業俱廢元氣之喪何時可復及今言之禍已如此若再延長將何底止第惻隠之心人皆有之現在盧總司令不忍浙省人民之塗炭縮短陣線離杭就滬而瀏河黃渡嘉定宜興羅店等處遭戰禍之難者已不啻恒河沙數即我陣線以外之縣份除砲火傷亡外則遭同一之影響應請雙方軍事機關發一線之慈悲作休兵之宣示解甲以待和議息鼓以聽調停我蘇省六十縣人士不乏碩德愛民之耆宿尤多素好和平之紳士亟應提出意思積極勸告在盧何兩司令應以愛浙之心移以愛蘇在齊撫帥韓省長亦應以愛民之心移以愛兵士各守原防停止交鬨我六十縣法團諸父老各回故里公推代表擇相當之地點組織弭兵善後會各提意見貢獻雙方務各以民爲念化除成見公論自在民間曲直留待後議則我蘇四千萬生靈尙可處更生之一日否則黷武名成無異仇視我民民爲邦本當以邦本爲念古人不得已而用兵偃旗息鼓此其時矣倘不河漢斯言猶祈響應時哉時哉統希鑒納南滙縣商會副會長鞠德璜地方自治協進會長張景雲叩 
[吳江]  
　　平望組織維持地方委員會平望自江浙事起以地關重要於八月二十六日節節均有重兵駐防軍紀嚴肅軍士均極服從並無拉夫封船等事盛澤則於九月四日突來浙軍三日後旋即退去臨去時曾開放數砲駐平蘇軍並未還擊現在盛澤仍能保守秩序者均蘇軍能鎭靜之功至平望地方因受盛澤影響人民十室九空商店開市亦僅少數商會長孫成鄉董吳堯楝鄉佐殷傳書均於四日晚同時出走機關解體主持無人在鎭者組織暫行維持地方委員會聯合軍警全力維持擔任處理現在商業可望漸次恢復 
[常熟]  
　　九鄉聯合保安會會議徐市鄉黃炳元等爲維持秩序起見函邀東張吳周涇吳市何市董沈支塘白茆等九鄉於本月二十四日假二高校舍開九鄉聯合保安會各該鄉紳董均於下午蒞會討論兩案（一）軍隊在東鄉過境所支招待等費現雖分向有資產者募捐惟爲數無幾將來用罄後或有不敷及另有他項用途此時應先集議辦法（二）現在各鄉盜案迭出趙知事從未將盜匪判辦死刑恐姑息養奸匪膽愈壯全縣生命財產均岌岌可危當推定王采南曹養純等四人到縣面請趙知事將盜匪從重判辦懲一儆百可使盜匪歛跡議畢散會適巡緝員朱舜卿帶隊游行到鎭述及城中已由縣署槍斃兩盜於是第二案即取銷作罷 
[無錫]  
　　警察敲詐敗露之風潮本月二十一日晚縣署奉令拉夫役三百名北門外江陰巷警察第一分駐所奉縣令拉夫即飭警拉招有警郭鏡澄在北塘一樂天茶館門首拉得皮匠周愛慶一人周因不願前去願出錢買放當即言明洋四元當付洋二元所少之洋日後再繳昨日（二十五日）下午五時該警向周索所欠之二元周因事過境遷不允照繳致起口角該茶館間壁即爲北三段救火會消防隊事爲某隊員所聞即上前干涉警察不服即起口角雙方愈聚愈多該處站崗警察立用電話報告范薪之巡官該段救火會副會長蔡吉暉據報亦用電話報告范巡官該警敲詐情形范巡官接雙方之報告後立帶巡長一名巡士四名至肇事地點飭警將郭周兩人帶所以便解縣聽候核辦不料有一班游民及消防隊員隨同到所觀看勢如潮湧門崗警察恐釀事端即竭力阻擋致觸觀衆之怒險將門崗毆打嗣經范巡官開導始各散去而各處街中站崗警察恐郭警重辦即回所要求范巡官從輕發落經范君曉諭始各歸原崗而斯時紛傳該區警察罷崗商團公會長楊翰西聞報即令第一第二兩支隊團員出任臨時站崗以維治安嗣因警察照常服務立將團員撤回當晚范巡官備文將郭周兩人解送警察所轉移司法科經陳普暄承審員開庭訊問因雙方各執一詞諭令將郭警收押周愛慶交保候派警調查明確再行核辦 
[鎭江]  
　　軍警派員堵截逃兵駐鎭守備張司令於二十五日接前敵密令云有逃兵多名擬欲來鎭着即派探馳往丹陽金壇等縣偵查堵截當由張司令派探長鄭毓山向春亭十九師留守司令部派七十四團二營五連季排長警廳派署員高佐臣會合乘火車至丹陽實行堵截據聞此次逃兵計有六七百名之多 
　　公民請委任衛團董鎭屬仁讓鄉保鄉團因時局不靖從事整頓業經分區設局在案惟查總分各團共有八處除第一團由團總歐陽廕擔任外其餘二三四五六七等團並應遴選保董俾資督率茲聞該鄉公民吳朝陽·張秉文·丁鴻孝·倪開文·魏如春·吳樹德·倪熙亭等均係精明强幹勤愼耐勞堪以勝任已由歐陽團總呈請縣署委充矣 
　　煤號領取運煤護照鎭江各煤號平時存貨本不甚豐加以江浙戰事裝運又極困難恐有缺乏燃料之虞茲由駐鎭普益烈山煤礦分銷處兪經理於前日（二十五）向通海鎭海使兼鎭江守備司令請領護照一張前往浦口總廠運貨俾資接濟 
[南通]  
　　時局緊急中之雜訊通邑軍警政紳等界近因時局不靖恐有匪黨來埠篛機圖擾刻下設法佈防甚爲周密地方軍警日夜分班梭巡會哨並注意檢查行旅市面安謐各市鄉區設立籌防會及保安團自衛團者相繼不絶競化市小海鎭現亦組織商業自衛團於二十七日呈准縣署定案籌防會附設之戰區難民臨時救濟所因美國紅十字會援救大批太倉災民迄未護送到通故任家港新搭之救濟所廠屋刻下尙不忙碌聞美紅會巳將第一批救出之難民就近分送丹徒·靖江收容俟日内救出第二批即行送通又沿江各港每日均有軍艦兵輪經過二十六夜有軍艦五艘駛泊劉海沙江面二十七日已開去三艘瀏河·滸浦地方當有輸運艦來通購買菜蔬麵粉等各種物品二十七日到通者爲海鳬號採辦者齊備後即於下午四時駛往瀏河又犱狼山港與常熟福山港臨江相望該處現已築有砲台並裝設軍用電話由警備隊派兵扼守 
[高郵]  
　　七十六旅招兵駐鎭陸軍第七十六混成旅長張錦湖因奉軍令增加兵額除派員前往他埠添募外並派排長顧里里仁偵探許得勝馬弁王得貴等至揚招募三四百名誠恐地方誤會特於二十五日致函江都縣　查照請飭令偵緝隊長朱蔭南協助 
　　緝私軍隊剿匪高郵湖西邊境小季集一帶與寳應接壤近有土匪出没抬架搶殺擄掠村莊不計其數湖民有朝不保暮之勢縣知事據商農學各法團報告前情商准駐防郵地緝私軍蔣連長於今日（二十六）率師往剿以解倒懸 
　　分所經理請假揚州鹽務稽核分所經理馮汝良現因事呈请北京總所給假十日或謂馮藉此辭職 
　　維持航業之布告淮揚鎭守使·淮揚道尹布告揚屬各縣以運河爲南北要衞農商交易貨物運輸悉惟舟楫是賴操舟者亦賴是以資生邇因時局不靖軍隊調防前曾由浦僱船隻運兵南下業巳運送竣事現聞自清江至揚州一帶河路往來船隻甚稀商業航業均感不便揆厥情形難保不因傳說之訛致令船户觀望隠避須知運送軍隊必給與相當之船價况已運輸竣事更何用其顧慮合行會銜佈告一體週知照常行駛免誤生業如有藉端擾累妨害航業者准予隨時告發以憑查究 
　　添招警隊五十名本縣商農敎育會各法團會議擴充警備隊額曾由高寳聯防陳主任晋省借領槍械五十枝關於本月二十一日起添招警隊五十名以六月爲期經費先由欵產處籌墊 
[徐州]  
　　大批子彈過徐南下昨（二十四）有中央陸軍第五師步五團第二營軍械長何炳昱帶領衛兵押運步槍子彈三十萬粒由津浦火車解送南京 
　　南來北往之新兵過境昨午銅山縣警備營排長楊漢三押解新兵八百五十名由徐赴寗同日下午五時許中央陸軍第十一師第八旅委員汪鴻儒由安徽之南宿州招來新兵五百餘名當晚開往北京 
[台州]  
　　戰爭中創辦民團自衛臨邑塗鎭士紳項慶石等現因時局不靖深恐匪徒潛伏乘隙滋擾日前集議創辦民團以資鎭攝茲悉擬添招團兵四十名地址設立該鎭槍枝經費均由地方負擔不日即可實行 
　　水家洋發生刦案臨邑自江浙戰事實現後鄉間匪徒乘機而起時有所聞昨夜（二十四）本邑水家洋某布店又被匪徒刦掠損失頗多一般居民非常恐慌紛紛準備遷避 
 
 

Page 8

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *   
 
 

Page 9

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *本埠新聞 
[盧永祥抵滬後之戰事消息] （十） 
　　昨日嘉翔間及黃渡方面均有大戰...兩方死傷甚衆...陣線仍無大變化 
　　昨日嘉定南翔之間石岡門馬陸方面兩軍激戰甚烈爲自開戰以來所未有兩方死傷甚衆而陣線仍未有大變動黃渡方面至昨晚亦有大戰陣線亦未能發展茲分錄昨日消息如下 
　　（一）各方戰事與路局消息 
　　昨日嘉翔間之大戰昨日下午一時半馬陸石岡門方面兩軍衝鋒隊劇戰因以前二十四小時之間蘇軍到有生力軍約三團搭浮橋衝過横立塘用大砲機關槍盒子砲轟擊至三時半聯軍衝鋒隊亦向前直衝雙方愈迫愈近各用剌刀肉搏旋聯軍退至馬陸南五里是役蘇軍死近四百餘人屍積横立塘岸甚夥傷亦甚衆聯軍之傷兵亦有三百餘人死亦不少後聯軍之第四師砲四團用大砲四尊輪流開放始將蘇軍擊退至外岡相近蓋因蘇軍子彈接濟不易故終被聯軍擊退也自二軍開火至今以是役爲第一次大血戰聯軍之傷兵均由火車裝運來滬送紅十字會醫治 
　　又函云二十八日嘉定方面戰事頗烈上午十一時許聯軍分兩路進攻方泰楊化昭由石岡門進攻臧致平率四師由黃牆合併進攻戰至午後三時聯軍進展五六里雙方砲火猛烈異常聞蘇軍傷亡約有三四百人聯軍亦有七八十受傷除由火車運來十六人外尙有六十餘人因距離南翔頗遠故改行水道於石岡門馬陸間上船共載民船五艘用小火輪拖駛來滬約今晨一時前抵新垃圾橋登陸車送紅十字會療治昨晚十一時據路局消息該方戰事尙未中止臧致平昨晨二時赴南翔督戰晚九時返滬 
　　昨晚黃渡亦有劇戰昨日黃渡方面之聯軍用大砲攻擊雙方進攻甚烈蘇軍之機關槍不絶陣線未動惟各有死傷不少蘇軍之衝鋒隊攻進聯軍陣線均被聯軍用機關槍擊退臧致平司令督戰甚爲忙碌忽至南翔忽至馬陸均篛鐵甲汽車往來聯軍之傷兵已由火車送至滬上矣 
　　又函云二十八日黃渡方面日中僅有小戰入晚六時鏖戰頗烈聯軍四師十五團猛勇衝鋒夾以大砲掩護血戰三小時蘇軍紛紛後退聯軍渡過兩小河進展五里此役聯軍以炸彈衝鋒故蘇軍傷亡頗衆截至十一時雙方仍猛力相持中聞二十八日戰仍係普通之戰聯軍總攻擊令依然未下二十八日晚七時由龍華運往鐵甲機關大砲一尊於黃渡下車後即開始轟擊 
　　楓涇方面兩方之備戰昨悉松江方面聯軍已開往楓涇與石湖蕩間之三十四號及三十一號兩處橋梁駐有重兵掘壕備戰並聞第一防線在三十四號橋第二防線在三十一號橋又聞孫傳芳及陳調元之軍已在嘉善與楓涇間亦開壕溝預備進攻不日兩軍即有大戰也 
　　又函云滬杭路嘉善楓涇石湖蕩三站員役均於前昨雨日避難來滬松江以上長路電話亦巳不通閩蘇兩軍確於前昨先後到楓涇爲數頗衆正在開掘戰溝一俟後方佈置完備即須開火聯軍軍隊駐紮在三十一號橋梁附近置有大砲八尊松江起迄三十一號橋止駐有重兵數在二千左右二十八日由松江逃滬之來客北站下車有七百人（南站在外）明星橋有百餘人行李箱件亦有六百餘件 
　　黃渡前昨兩日之戰事頃據由黃渡前線來滬之目兵朱得標云黃渡方面自加入第二軍陳樂山司令所部一旅及第十師砲兵等助戰後於前日（二十七）拂曉蘇軍突向聯軍攻擊聯軍仍力守防禦因逼近防線聯軍遂出濠反攻並用大砲射擊蘇軍即退走至離安亭五里之方村爲止現聯軍在方村地方掘濠防禦昨（二十八）晨四時許雙方步哨稍有接觸直至午後並無重大戰爭云 
　　松江王司令來滬即返昨日（二十八）上午七時松江防守司令王精甫率衛隊一挑由松專車來滬至南站下車當乘汽車至高昌廟司令部與盧總司令晤面後即於上午十時由高昌廟至南站乘坐專車返松云 
　　陳樂山昨赴南翔昨日（二十八）下午四時半滬杭路上海南站配掛大班車一輛三等客車一輛鐵篷車一輛裝機關槍一架砲彈四十箱機關槍彈二十箱並第四師衛隊十二人開往龍華車站聞第二軍聯軍總司令陳樂山由龍華使署乘汽車至車站上車乘坐大班車開往北站至南翔前敵督戰 
　　聯軍新編奮鬭隊開赴前敵聯軍新編奮鬭隊軍士六百名軍服均穿灰色帽亦灰色袖口有白布一長條上書（奮鬭）兩字軍械用手槍及四尺許鋼槍昨晨（二十八）由王隊長領得軍餉每一兵士發給洋一百元後即於下午由龍華登車開赴北站轉換滬寧軍事車開赴黃渡前敵加入衝鋒隊伍又聞此項兵士係馬良之舊部均熟悉拳術云 
　　龍華飛機四出視察戰况昨（二十八）日龍華航空隊聯軍飛機場於上午七時許開出大號單葉飛機兩架分駛黃渡南翔瀏河嘉定等視察前敵軍情同時該隊又發出飛機一架開赴松江石湖蕩視察約需二小時後各飛機先後駕駛返龍華報告前敵戰况又聞午後又有同樣之飛機四架出發云 
　　昨日滬杭車之運兵運械滬杭甬鐵路昨日（二十八）上午七時由南站裝砲彈二十箱送往南翔又上午八時半由南站裝出電料四箱子彈十箱運往南翔又上午十時半由南站裝戰馬四十匹快槍四十枝子彈二十箱運往松江又下午二時半由南翔運來損壞快槍五十枝至南站送往兵工廠修理又下午三時裝出機關槍一架新兵八十名由南站運往南編入臧軍部下又下午五時半由南站裝出軍米一百餘擔麵包三百包運至松江又下午五時由龍華裝出棉軍衣二百套送運南翔又龍華站於上午九時半由南翔運來第六混成旅步兵一連至龍華休息又下午六時由龍華裝出子彈一車運往松江 
　　滬杭路最大鋼橋被炸續聞滬杭鐵路楓涇與石湖蕩間第三十四號鋼橋於前日（二十七）晨一時許被人抛擲炸彈損壞等情已誌昨報茲悉是夜該橋係被用炸藥將東西兩頭橋堍（即橋椿）（係水門汀所造）完全炸壞又將橋南鋼軌拆去道釘（即螺絲釘）數十隻抛入河中致交通斷絶火車行人均不能在該橋經過昨經該路工程師往該處察勘損壞詳情呈候核辦聞將來修理時工程頗需時日而材料一項亦須向外國定購故該路所损各橋修理尙未有時日也 
　　（二）各通信社消息 
　　石湖蕩形勢更緊遠東通訊社云松江方面因孫陳兩軍由嘉興向楓涇進退故形勢驟緊其消息已誌昨報茲據交通機關傳出消息稱聯軍對於滬杭路原以石湖蕩爲第一防線故得孫陳兩軍已向楓涇進逼訊後除在石湖蕩原有防軍外另由松江再調二營前往駐防以厚實力并在石湖蕩北面開掘戰壕及配置砲位孫陳兩軍前鋒曁工兵於二十八日上午開到楓涇附近之某鐵橋（鐵橋已斷）當開到時即分散於附近各處意似察視地勢所有工兵即趕速開掘戰壕該處距離石湖蕩之聯軍陣地甚近彼此目力均可視及據斯則此滬杭路旦夕間即有戰事發生云 
　　黃渡靑浦之戰訊遠東通訊社云中路方面如黃渡靑浦等處兩軍各自凖備最後之决戰業已多日尙未暴發及前（二十七日）日下午黃渡方面聯军已下令進攻兩軍即在黃渡附近鏖戰自二十七日下午起直至二十八日午刻尙未休戰雙方死傷均甚衆但兩軍戰線均不能進展靑浦方面聯軍以黃渡已發生戰事即於二十七日傍晚調大隊千餘人由靑浦北面向趙屯橋蘇軍之陣地進攻蘇軍以倉卒間不及迎擊即退回趙屯橋扼險抵抗聯軍當蘇軍退却時專用步槍追擊故蘇軍損失甚鉅死傷亦甚衆至二十八日晨兩軍尙在趙屯橋附近激戰勝負未判 
　　昨日所得之黃渡戰訊遠東通訊社云昨（二十八日）上午由黃渡運回傷兵十餘人中有二人傷勢甚輕與記者談及黃渡戰况據云聯軍自昨（二十七日）十二時分三路進攻右翼由馬陸石岡門向鹽鐵塘方泰前進左翼由靑浦向白鶴港攻擊中路由黃渡攻安亭右翼聯軍戰事較爲優勝中路於昨（二十七）夜有前鋒一連已逼近安亭旋因後路無援兵遂退回原防左翼戰事因距作戰地點稍遠不甚清楚云又昨日下午據由黃渡返滬紅十字會救護隊某君報告云昨（二十八日）上午由北車站乘兵車直赴黃渡戰地救護傷兵當車停時見蘇軍架機關槍一具對聯軍擊射勢甚猛烈至下午二時返滬而戰地砲聲槍聲仍綿綿不絶戰事方酣 
　　黃渡戰况公平通信社云黃渡方面最近戰事又趨激烈據昨午第四師十五團二營來滬傷兵云聯軍於前日下午二時由臧司令下令進攻二軍鏖戰至昨晨六時尙未停止聯軍陣地確離安亭八里至正午離黃渡時正在猛攻中云公平通信社又據另一社員報告云昨日上午八時紅會特派醫生呂守白等六人乘車赴黃渡前線視察救護事業車至車站二軍方在酣戰流彈如雨下聞機關槍聲甚密在車中匿伏者一小時下車赴聯軍戰線視察未幾砲聲又起呂君遂離前線返車直至下午一時返滬時二軍正在猛戰中 
　　嘉定南翔報告之戰訊國聞通信社云據軍界消息昨日戰事以方泰鎭爲中心齊軍在此方兵力甚厚雙方激戰甚烈至下午聯軍第二軍某團向該鎭一大河道衝鋒齊軍竭力抵拒其軍力在一旅以上該河卒爲聯軍奪得迄傍晚止方泰鎭已在聯軍完全包圍之中云又據嘉定來人云二十七日晚間嘉定西南西北方面蘇浙二軍同時發生戰事其初浙軍僞敗蘇軍不察遂即深入城内所聞槍聲頗爲密邇迨十一時以浙軍猛作反攻蘇軍不支至昨晨蘇軍後退上頗遠浙軍西進至外崗（距城十二里）西南進至方泰又據南翔消息云昨晨拂曉時聯軍在安亭方泰以裝甲砲向安亭猛攻齊軍不支後退聯軍乘勝追擊前路有進至陸家浜不遠之訊云 
　　嘉定前晚之戰公平通信社云據嘉定前晚動身到滬某君語人云嘉定聯軍連日由南翔開抵第四師二千餘人在石岡門一帶布防二十七日下午聯軍要人盧小嘉由南翔到嘉晤楊化昭司令至晚六時許親臨前敵下令分兩路進攻一由西北方猛撲葛隆蘇軍逕攻太倉一由西南方馬陸攻方泰初聯軍出石岡門蘇軍迎戰聯軍佯退三里及蘇軍追逐突遇埋伏蘇軍死傷近百人紛紛向馬陸後面退却二路戰事均烈至昨晨拂曉北面相持於葛隆朱家橋間南路相持於方泰附近聯軍是役傷及五人昨日下午二時運滬 
　　嘉定兩軍小有接解遠東通訊社云自石岡門無戰事後聯軍陸續開赴嘉定增防二十七日又運送子彈到嘉聯軍擬用全力將西北兩路蘇軍擊退如城北之婁塘城西之外岡均由蘇軍駐守故二十八日雙方巳小有接觸 
　　黃墻巳無蘇軍遠東通訊社云蘇軍進攻馬陸石岡門其目的在中斷嘉定南翔之聯軍聲氣順勢東下又可絶瀏河後路故蘇軍自黃渡東進以黃墻爲根據地連日向東猛撲聯軍始終架砲鶴槎山横擊蘇軍故敝日來蘇軍損失不少排長陣亡者二十三人二十七日夜雙方激戰後蘇軍已由黃墻紛紛向西退却今南翔西北路已無戰事亦無蘇軍踪跡 
　　南翔近况遠東通訊社云昨（二十八）下午據南翔報告消息如下（一）昨日上午九時有蘇軍飛機一架由黃渡飛至南翔車站附近視察軍情被聯軍開砲射擊二次未命中旋向嘉定瀏河方面飛去（二）此間連日不甚聞有砲聲人心較安日前避難往滬者多紛紛返翔搬取貴重物件赴滬（三）昨日上午十時有難民百餘人由紅十字會收容所南翔耶穌敎堂出發乘船一艘往滬由滬同鄉會設法收容 
　　蘇軍飛機昨在黃渡抛擲炸彈遠東通訊社云昨（二十八）日下午有自黃渡開至北站之機頭某甲云昨晨當兩軍在黃渡前線激戰時蘇軍有飛機一架由空中擲下炸彈兩枚傷人與否未詳 
　　瀏河蘇軍昨忽自退十餘里遠東通信社云據可靠消息昨日（二十八日）上午蠽瀏河蘇軍忽自退十餘里聯軍本擬追擊恐其有詐故仍堅守原防至其突然後退原因聞係子彈缺乏暫退以防聯軍反攻又據一報告昨（二十八日）下午據由前線返滬兵士云瀏河昨日戰事無甚變化但蘇軍忽退至十餘里之外殊爲可異聯軍因子彈尙未運到故未追擊 
　　瀏档河戰地之觀察聯合通信社云本社記者昨特親赴瀏河戰地觀察茲紀其報告如下晨九時自閘北乘汽車出發行十八里抵大場該處竪有紅十字旗一面並無守兵再前進十八里到劉行該鎭橋上有兵士四人持槍實彈守望盤查往來旁有高地立小帪棚三座駐兵約一排再前進十二里抵羅店該鎭已十室九空居人僅餘百分之五路口有守兵查詰往來車輛行人極爲認眞該鎭有駐軍約兩營設有司令部前進過一橋亦有守兵盤查甚嚴旁地設小帪棚四座又前進十二里至潘家橋並無守兵及駐軍再五里至墅溝橋該處係一小兵站臨時糧台凡大貨車運兵械或食物至此停卸另換輕胎汽車或人工撒運因該處離前線瀏河祇七里恐車大聲遠敵人察見而施以攻擊也駐有守兵並散居近旁村落過此遥見瀏河鎭西黑烟濃厚似隠火光至則並無戰事自武帝廟側敦仁里進鎭兵士滿處民房並無居民往來據該守兵云連日無戰事前日華商旅館側民房五六間爲敵軍砲火所焚旋由軍士救熄晨間鎭西忽又起火已撲滅云該鎭駐兵約數千而此兵災火刧之瀏河其東北市稍尙有居民守屋未去回時行經王家宅（離鎭後約三里）其旁有一小菜圃縱横丈餘四週小樹籘籬中隠巨砲一尊有兵十餘人日夕掩護蓋即前謂墅溝橋附近之二砲其一已移至前線云自王家宅以來各村莊居民均留十分之二照常農作並無驚惶之色且不如羅店之空寂田中棉花繁熟待收故沿途出避者已寥若晨星歸者頗絡繹於途蓋鄉民終年胼手胝足始盼得將成之稻棉固不忍竟然捨棄而趁此雙軍相持之中略收刧餘而爲避難之資斧也并據羅店守軍云聯軍戰略瀏河方面主守而以奇兵佔領方泰集中馬陸進攻太倉然後從側面以窺崑山云 
　　聯軍運大批棉衣赴瀏遠東通訊社云昨日（二十八）下午三時許聯軍有大批棉衣由吳淞運至北站當即另雇汽車數輛運赴瀏河交由前敵兵士以資禦寒 
　　昨日北站之傷兵遠東通訊社云昨日上午北站有自黃渡方面運來之傷兵十餘人其中有數人傷勢極重下午又有傷兵七八人内有一兵左手爲砲火炸傷皮膚均腐爛狀極痛苦均經紅會駐站醫生一一代爲包紮車送總會療治 
　　潘國綱部已集中寗波遠東通訊社云浙軍第一師潘國綱部尙有三千餘人自聞家堰退至五夫即已凖備集中寗波故潘氏已於二十五日下午四時由五夫乘車抵甬駐五夫之部隊亦於二十六日全數開到寗波分駐於各公共塲所潘氏抵寗波後即向各界表示再圖最後之一戰以雪前次之失敗惟餉項甚爲缺乏勢不得不商請各界設法援助在甬曁旅外之商界業巳允許設法籌措聞潘氏當集中寗波時即令所部積極防備汪張之進攻又據寗波消息云潘國綱率兵士三千餘人於二十五日抵甬當開到時各店舖均懸旗歡迎并聞商界巳允潘代爲籌餉一百六十萬云 
　　浙自治軍將組織妥協遠東通信社云自浙局發生變化後在滬浙人蔣伯器屈文六等爲謀詎絶客軍而達自治目的起見有自治軍之組織日來蔣屈等積極籌備不遺餘力昨據接近蔣屈等之某君語人稱自治軍日來經各方之協助及籌備日内即將組織妥協并稱蔣屈等業已派員前往温州及寗波與郝國壐潘國綱接洽一切一俟該員返滬復命後即可從事進行云 
　　孫傳芳向浙商會籌欵遠東通訊社云據杭州消息孫傳芳已於二十五日安然抵杭且受政商各界歡迎興致甚高孫對於軍費問題極爲注意有令杭州總商會籌措一百萬元之說 
　　浙軍一部留駐台州遠東通訊社云二十七日上午新寳華商輪由台州抵滬據來客云屬於浙軍第一師之姚味辛一團原駐台屬海門前因時局吃緊調赴温州現决定仍因原防已於前日運到三百名二十六日又派永川商輪住温專載兵士聞第一師郝國壐旅長將駐台州與駐甬潘國綱遥相接應該處居民恐發生戰事頗爲驚惶云 
　　在粤湘軍全部北伐訊國聞通信社云本社昨日上午接到駐廣州通信員二十六日下午八時發來專電如下湘軍盡調北伐宥（二十六）起胡思舜部接防左翼劉震寰部駐右翼范石生部駐中路云 
　　孫科抵滬後之應酬忙遠東通訊社云孫科奉乃父命赴奉與張作霖接洽二十七日抵滬曾誌昨報聞孫氏現寓在黃浦灘某國酒店民黨要人及浙軍人物紛往探詢粤中出兵北伐情形昨日孫氏接應賓客爲狀甚忙云 
　　李協和昨日東渡遠東通訊社云此次李協和奉中山命赴日抵滬後祇留一夜已於昨日（二十八）上午十時乘輪東渡聞李氏此行目的在購辦軍械並有某項要事與日政府有所接洽云 
　　女界戰士慰勞會慰勞兵士遠東通訊社云昨（二十八）下午二時許有女界慰勞會代表七人持白旗一方上書女界戰士慰勞會由北怱怱而出後悉該代表係向各傷兵作一度之慰勞云 
　　（三）海軍尙有問題 
　　海軍各艦之昨訊靖安軍艦砲位現已拆卸擬將該砲移往陸地應用自龍華港至高昌廟一帶水上稽查任務仍由該艦負責海籌艦現已開往通州尙未歸隊杜錫珪對於該艦要求七月餉一節允除巳發之二月餉外再發一個月現餉餘俟陸續補發而該艦士兵則謂所索七月餉係未歸滬以前欠項并非分外要求故仍堅持非七餉全發不可雙方接洽至今尙未妥貼聞閩艦如應瑞海容等艦士兵因海籌指索欠餉亦將加入一致要求（閩編餉項現僅發至本年二月份）應瑞亦巳開往通州楊樹莊周兆瑞均被兵士包圍仍在海籌艦中杜錫珪聞之大爲震怒擬將嚴厲對付以肅軍紀云 
　　（四）籌募松滬公債之昨訊 
　　籌募松滬公債中洋商房產問題閘北一方洋商有置有房產者即華商產業亦有掛號於洋商者此次滬當道通令滬南北有房產者以一個月租金額轉購松滬公債後旅滬置有華界房產之各僑商業於前昨兩日分别集議决定分呈各本國駐滬總領事請求出示保護昨日閘北已見比意等國領事之布告貼於各該國僑商自置之房產及洋房之牆壁云 
　　又函云昨日如普愛坊及車站路之吉祥里一帶房屋門前或里口皆懸有告示上書此處業產係某國商人所有應歸駐滬某國領事保護自今以後無論何事應由某領事主裁云云而城内外敎堂房產現亦邀衆計論閘北各工廠及各大行號間有因洋商投資關係於江浙戰事發生後紛紛懸掛各外國商旗嗣見拉夫風潮平息市面安靜各工廠大半將外國旗幟收去茲以滬當道定期開募公債知照各租户將一個月房租金額悉購債劵加之瀏河等處戰報頻仍故昨日起閘北一帶有洋商資本關係之各工廠　號又復高懸各外國商旗惟滬南方面除一二洋商所開之鐵廠洋棧曁行號等懸掛各本國旗幟外其餘各華商行號大半均閉門停業或遷居北市云 
　　公債管理局調用人員松滬籌募公債事已訂今日開始先在警廳設立公債管理局積極進行茲因該局開辦伊始事務紛繁需人經辦昨日已在滬南工巡捐局内　取熟悉捐務之司事等人員三十餘名到該局襄助一切姚局長巳令稅務票務兩處主任撥派徵收員並票務員等前往承值矣 
 
 

Page 10

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *　　（五）扣船後水上交通與烛食問題 
　　各處船雙集中高昌廟昨據軍署消息浙滬聯軍　　令部近以軍事緊急需用船隻故將各　民輪各船集中高昌廟江邊碼頭以利戎機當經通令所部軍警去後昨已集有小輪六十號民船五百餘隻云 
　　聯軍自嘉定雇來小輪與民船浙滬聯軍第二軍陳樂山部下輸送隊總隊長趙廷玉昨由嘉定方面雇來拖駁小輪二十餘艘民船一百餘隻到埠奉第一軍何指令停泊高昌廟浦面以備前敵應用 
　　漕河涇鄉公所請發航船執照漕河徑鄉董張秀麒因航船封裹有礙治安特呈請縣長轉呈軍使略云竊本鄉漕河涇鎭航船一只開往本埠南市萬裕碼頭爲全鄉各商號裝運米糧以及日用必需品之物近因封船影響半月以來交通斷絶本鄉漕河涇龍華梅家弄朱家行長橋五鎭各商號貨物銷售已罄人民無物可購陡起恐慌若不設法流通地方治安關係甚大爲特仰懇鈞署轉呈軍使准予給發漕河涇鄉航船執照一紙俾便通行而維治安云 
　　轉墾保護米船覆電之函知本埠南帮米商公會因欲用米船至吳江八㘮等處裝米來滬擬備旗幟請總商會蓋印轉懇齊督飭屬保護放行昨接總商會復函謂已奉齊督復電以近來内地亦缺乏米糧刻下實難兼顧好在戰事不久可望結束届時自可通運無阻希即查照篠日復電所稱仍從緩議云云 
　　米船被扣之請放閘北慈善團昨致函松滬何護軍使云敬肅者頃接上海北市米行公會函開同業鎭大米行派船户章福生開往泗涇鎭採辦米石昨被該鎭主管警署將船扣住强令充夫該船滿載米石合家老幼俱在船上請設法放行等語相應函請轉求高級軍官即日放行等因前來查滬埠大宗米糧向從常錫運來自交通斷絶全賴松屬各縣購運接濟如被扣阻則來源斷絶市面恐慌更甚鈞座素重民食前蒙通傳前敵各軍隊一體放行米船有案現在該行米船實自泗涇載運來滬以應滬上市面爲特據情函請鈞座迅飭泗涇主管警署立將章福生米船放行以便民食現在上海各米船均由閘北保衞團發給運米旗幟一面并懇通飭各軍警嗣後凡遇閘北保衛團所給旗幟之米船一律放行以維民食不勝叩禱之至再飭知泗涇鎭警署訓令可否發交敝團專人送往免多躭延尤爲至戴合并附陳 
　　昌泰米號舉行平糶日來米價騰貴一般平民生活日艱北山西路楊家墳山昌泰米號有鑒於此特舉行平糶頭號秈米每石售洋十元惟每人至多以一石爲限云 
　　函請代領米號執照自戰事發生後避難來滬者日衆而食米銷售亦日多昨日嘉糓堂米業商會因新開穗豐（東京路三六五號）久豐（西安路二二五號）同和（鄧脫路一一四一號）三米號故函請總商會向工部局代領執照茲悉該該會已飭書記部照轉矣 
　　（六）警界消息之種種 
　　浦東三區警署呈報槍械被扣情形浦東三區警署會署長昨呈報警廳略謂本月二十六日據其昌棧陸軍第六混成旅一團二營六連邢連長面稱本日奉令帶同步兵八名往浦東美孚火油棧碼頭調查軍事忽被停泊該處美艦水兵藉詞收去槍械八枝手槍一桿等情曾署長以該處屬於上海縣警察範圍駐有第六區長警二棚當以事關國體主權即派趙署員玉珂前往會同該大班向該船官長索還槍械尙未交出理合先行呈報云云上海泰晤士報云有巡哨浦東之聯軍九人於星期五夜間離隊走入美孚行棧房内當爲美水兵解除武裝釋之出外據該行浦東棧房監督西人羅勃生氏言星期五夜間九時許守望人來告有華兵一人全副武裝匿於棧内羅氏隨赴棧房解除該兵武裝後即召美艦波利號陸戰隊迨水兵到棧又尋獲全副武裝之華兵八人因一併解除武裝釋出將所遺槍械移交美海軍當道保管據稱此項兵士係派往浦東巡哨者但不識何故潛入該行棧房云 
　　會查崗警情形之呈報淞滬警廳陸廳長以現值戒嚴期内恐晚間各區署所派出之崗警有廢驰職務情事故每晚必親出查崗不稍間斷閘北四五區轄境特委本廳嚴述齋科長會同閘北司法科葉振聲科員於二十七晚起每晚十二時後帶領武裝警察兩名按段巡行見各崗警均能振作精神認眞防守昨日葉科員已將查過四區及一二分所情形呈報廳長請察矣 
　　警廳嚴查遺失通行證淞滬警察廳昨訓令各區署所隊云案據上海縣第一區户籍事務所函稱前奉發給二千二百九十四號王克雄通行證一張又據陳翊斌函稱第六千零零十三號柳在州通行證一張又據上海物華絲織公司函稱第六百一十五號吳澄波通行證一張均皆遺失各等情除分行外合亟令仰該局署所隊卽便轉飭所屬一體注意查察遇有前項通行證應即扣留究辦切切此令云云 
　　遗失職業證之呈報閘北十一路商界聯合會昨徇會員德豐烟紙號數家之請致函淞滬警察第四區總署及五區總署曁各分署云敬啓者茲據敝會會員所領職業證内有華興路德豐烟紙號魏來寳函稱蹟失二十四號職業證書一張又蒙古路同泰米號遺失一百九十二號職業證一張又新民路萬豐木行遺失三十五號職業證一張請敝會呈報註銷等因理合備函呈報仰祈鑒核備案并請知照長警遇有前項職業證發現一槪作廢以昭鄭重實爲公便云云 
　　警廳函謝閘北救火會淞滬警察廳昨致閘北救火聯合會函云逕啓者前晚瀏河鎭民屋突遭焚如當以火勢熊熊不可嚮邇即經飭令嚴科長電商貴會同人馳赴施救幸承諸會員不分畛域不俟駕而行具徵救災恤憐同深欽感嗣聞該處逼近火線諸會員飽受虚驚且火具汽車諸多受損事出倉猝歉仄莫名茲特肅函佈臆尙祈惠照海涵是幸云云 
　　（七）各慈善團之救濟訊 
　　江浙旅津同鄉函請調查兵災狀况華洋義振會孫仲英君致上海中國濟生會廣益堂閘北藍十字會等慈善團體函云敬啓者江浙搆兵烽烟所及廬舍爲墟人民枕藉流亡其慘狀更何堪想旅津江浙同鄉憫念及此特組江浙旅津同鄉兵災救濟協會並函京及旅居北方各省同鄉請一致進行亟盼衆警易舉拯此孑遺而京中亦相繼成立斯會鄙人頃接天津敝會來函謂刻正積極募欵一有成數即行滙申至於捐欵之支配擬請調查各縣被災輕重情形並各慈善團體現今在各縣以及將來擬如何推廣辦法希即見復云云此次兵興以來江浙各地人民慘遭浩刦早經貴會當仁不讓設法救濟弗惜犧牲備極勞苦聞之令之感佩實深想現時各地待救較前數日尤爲緊急惟外埠災情如何深盼詳悉一切竊鄙人深恐耳目未周貽誤匪淺因仰貴會知之最稔用敢專函重懇務請迅賜將已往救濟各縣曁正待救濟各縣有無慈善團體辦理並分别災情輕重及應如何推廣辦法一一詳細開示俾鄙人趕速報告緣江浙各同鄉愛護桑梓異常熱心以便有所依據非特使各界咸知愈增感奮且於捐募來源益見踴躍是可收羣策羣力之效尤可早出人民於槍林砲雨之中臨頴翹企敬候切實福音孫仲英謹啓 
　　濟生會調查被災區域同鄉會上海中國濟生會因調查各縣被災區域旅滬同鄉會會所昨致江蘇縣議會聯合會會函云逕啓者敝會因江浙開戰以來所救難民籍貫殊爲複雜將來遣散辦理善後時必多一番調查考察手續於江浙兩省各縣同鄉會不無有所詢問接洽之處惟滬地共有若干會所及地址均未明瞭敢請貴聯合會將貴省各縣旅滬同鄉會會所地點詳細開示俾遇事便於通訊也事關公益諒勿見詎專此奉託即希亮察此致江蘇縣議會聯合會該會當復函云逕復者接准公函敬悉貴會對於救濟難民調查不厭求詳無任欽佩承屬開明被災各縣旅滬同鄉會會所地址自應遵辦惟敝會早經調查各縣同鄉會均無確定之會所或竟未經成立茲將暫設會所者開明地點無會所者開明私人住址另紙抄錄附請台閱爲荷此致上海中國濟生會 
　　附被災區城旅滬同鄉會會所曁通訊處［嘉定］旅滬樹德善會地址暫設在北京路宋家衖洋貨叫莊聯全會内［太倉］旅滬同鄉會通訊處暫設新閘北滬太長途汽車公司内吳仲裔君處［崑山］李平書君住派克路育賢女校金鳴伯君住北福建路歸仁里一百九十三號［靑浦］張雄伯君住法租界愷自爾路律師公會金劍花君住北山西路德安里十衖五家［寳山］兪葆邨君住克能海路祥安里［松江］張敬垣君住後馬路致遠旅館張葆培大律師事務所 
　　藍十字會昨訊藍十字會昨日消息如下（一）前日下午三時一刻該會北新涇通訊處電話云有諸翟鎭難民數十人運到當由隊員姚祥生王榮卿乘車前往下午七時許返會救來六十餘人聞該隊等昨日下午仍向北新涇出發一次（二）隊員項異臣姜懷素昨日上午出發瀏河一次救來難民數十人（三）聞紀王廟地方有難民二千餘人該會將於今日派第一隊姚祥生等携帶乾糧前往散放并窺測情形在該地設一施粥廠或散米處（四）黃渡難民五十三人由該會送頣福里收容分所安置（五）昨日下午四時止總收容所計收容松江難民一人黃渡七人白鶴港十七人羅店三十六人其中男者十六人送第二所婦孺四十五人送第一所惟陸續尙有來者（六）該會昨復上海保安會函云逕復者昨接台函囑將敝團所設收容所一切救濟情形隨時報告足徵貴會拯救災黎實事求是之至意莫名欽佩佩敝團前以戰地難民甚多特添設藍十字會專以收容婦孺救護難民爲職志數日以來男女老幼十室九滿滿現在草地搭蓋大蓆蓬二十餘間自漸棉薄日切兢兢尙祈隨時指敎以匡不逮茲特錄表　請台治治敝團並擬於星期一開會擇一地點以備貴會設立臨時救護難民所之用惟須接洽妥貼得有回音再行奉告云云 
　　附［報告書］（名稱）閘北慈善團藍十字會婦孺收容所（地點）閘北大統路華界電話閘北廿二號租界電話北一千四百九十二號（宗旨）救濟難民收容婦孺掩埋屍骸難民疾病輕者醫治重者送醫院附設臨時產婦室以便所内難婦生產（主辦人）主任沈聯芳陳輔臣徐乾麟總幹事王彬彥（經費）由紳商學各界大慈善家捐助（成立日期）十三年九月三日（開始救護日期）九月四日開始救護收容（救護人數）分三隊每隊四人其餘辦事人不計（救護地點）瀏河北新涇羅店等戰線所經之處（總機關）閘北慈善團（分機關）第一調查所在諸翟鎭第二調查所在南市羣學會並在北新涇等處設通訊處（總收容所）閘北慈善團内設婦孺收容所共十一室男收容所兩室另蓋大席棚一所（分收容所）閘北太陽廟路施粥廠閘北裴家橋慈善團止園路止園寶山路頤福里（救出難民）九月四日起至二十六日止男女老幼四千七百三十二人（住所難民）九月四日起至二十六日止婦孺三百九十三人男一百十三人 
　　白十字會昨訊中國濟生會白十字救濟隊隊員方瑞文等乘坐小輪船拖帶帆輪兩艘於前日向松江出發救濟難民昨日尙未返會云 
　　紅十字會昨訊中國紅十字會昨日消息如下（一）前日下午五時半至十二時計運到瀏河傷兵一人嘉定三人馬陸四人黃渡七人其轉送總醫院者二人時濟醫院一人同仁醫院六人餘均在時疫醫院又昨日上午一時至下午六時計運到南翔傷兵二人吳淞三人嘉定四人黃渡七人馬陸十人内有六人轉送總醫院（二）該會昨接建平分會來電云現在直奉失和戰事將興分會擬照章組織臨時醫院及救護掩刊埋各隊以盡恤兵義務業已組有端倪實地練習請速賜醫院救護隊組設章程以便遵辦再戰事已急郵寄不便如蒙用電詳示尤所欽感候覆建平分會叩（三）紅會總辦事處昨接南京分會來電嗣又接到快函當由該處據情致函江蘇軍民兩長云逕啓者據南京紅十字分會會長于恩紱函稱茲因江浙軍事地方需要設立婦孺收容所十處並借定醫院三處作爲臨時救護醫院均經函電陳明在案近又添設臨時醫院二處又臨時救濟養病所四處又婦孺收容所一處以符博愛普及本旨統乞鈞處准予備案並電達寗省行政官廳一體保證實爲公便等情報告前來除照准函復外相應據情函達即乞貴使察核飭屬一體保護至級公誼 
　　（八）兩保衛團之近事 
　　閘北保衞團籌募經費閘北保衞團於昨日下午二時起由鄭誠三陳安甫二君帶同全部團丁赴各馬路遊巡以安人心適值天雨但精神並不因之减少該團並定於今日下午二時開全體董事大會成立董事部討論一切進行議案並攝影紀念又該團爲籌募經費特函閘北各大公司云逕啓者敝團應時勢之要求由地方紳商共同組織以保衛地方維持治安爲宗旨事機廹急責無旁貸業已呈奉官廳核准分區出防種種情形諒荷鑒及惟是事屬初創需欵浩繁雖經各界熱忱捐助不敷尙鉅端賴集衆擎之功主期收共舉之效貴公司爲閘北實業巨擘經營所至遍及全市同舟之誼自必更切爲此具函奉陳敬祈慨助巨欵送至閘北慈善團内敝團收領共濟時艱地方幸甚臨書切禱佇候玉復上寳兩縣閘北保衛團啓 
　　又該團昨日下午一時召集六支團團丁舉行游行表示每支團到排長一人團目一人團丁十六人由敎練員陳安甫鄭緘三督隊第三支團排長劉長祺爲值日排長佩帶紅色值日帶領排前有黑色白字閘北保衛團大團旗一面由第三支團副長金式如及團本部特務排長王則民爲嚮導敎練員排長團目等均佩指揮刀手槍於午後一點半自該團出發游行閘北大統路光復路恒豐路即在第一支團休息少時復轉共和路公興路永興路路横浜路在第五支團休息茶點再經寳山路新民路新疆路滿州路公益里華興路在第三支團休息茶點各歸本支團散隊雖值天雨而步伍不亂精神振作人民見此﨣﨣武夫認爲可以保衛閘北治安云 
　　董家渡天主堂保衛昨訊南市董家渡天主堂保衛團自出防以來已歷旬日每日五時團員齊集七時敎練全夜分班出防至天明五時止該團員均係殷實商家熱心義務故對於防務甚爲認眞惟原額五十名雖有槍支能力單薄擬於必要時增添員額現有某業商家請求加入一俟召集董事會討論辦法即可實行云 
　　（九）關於戰事之零拾 
　　閘北各團體電請勿傷閘北商場閘北慈善團及地方自治會等十二公團昨聯銜致電北京國務院崑山齊督軍照錄如下（銜略）軍興以來各國請以淞滬三十里爲中立區域係包括閘北而言查閘北接壞英美租界各國實業工廠及僑商生命財產不亞租界近更增添避難客民曁收養人黎統計人口不下五十萬　現　徧立各國旗幟設或兩軍交戰以中立區域並未確定砲火流彈傷及閘北勢必我國擔負賠償責任其害何堪設想茲爲人道　并弭交涉計擬請鈞座預先通知前方各司令在淞滬中立問題未定以前無論軍事若何緊急凡距租界西北五里閘北商塲萬勿傷害範圍甚小對於雙方軍事均無妨碍除電聯軍外謹呈閘北慈善團地方自治會敎育會市農會商業公會絲廠會商處救火聯合會一二三段救火會江淮同鄉會寗紹台工商協助會等叩 
　　旅滬　帮討論運輸各省旅滬商帮聯合會昨日下午二時召集各帮代表集議到者二十餘人由馬驥良主席報告東北及東南戰禍影響商業非淺本會業已分電軍事當局呼籲停戰但商人力弱是否能挽浩刦實不可必現自浙局變化滬杭運輸水陸阻滯商帮受害滋重請迅籌救濟结果（一）通告滬杭路自嘉興至杭州各埠暫停裝貨（二）由本會派員赴杭結束賬項（三）通告各帮號暫行停止滬杭交易以免損失（四）致電浙省當局保護已運商貨議畢遂散 
　　繪畫地圖被拘南市徽寗碼頭之某鋸工廠營造處夥友趙某昨日上午偕一年僅十餘歲學徒申某渡浦至浦東塘橋鄉鎭一帶沿途窺測形勢隨地繪圖被崗警否知以當此戰事吃緊時代繪畫地圖頗涉軍事嫌疑當即一併帶入該管警所申解警廳司法科質訊之下據供由葉姓學徒所囑託代繪等語因飭暫留候傳葉姓學徒來案證明有無軍事關係再爲發落云 
　　滯蘇經絲運滬後之謝函此次潯震絲商滯蘇之經絲由孫籌成與孫夢九二君赴蘇交涉由鎭運滬已誌前報茲悉所有已繳之蘇關稅銀三千餘兩得以退回者蘇關劉監督出力甚多當時惟恐運鎭有阻劉曾備函分致鎭江賈關監督及翁知事請孫籌成君持往面見孫君返滬報告後業由總商會曁絲業會館去函伸謝昨日孫君又去函詳述絲已抵滬情形並繳還二函原文如下玲生監督大鑒在蘇時晋謁崇階飽聆敎益蒙允備函致賈監督及翁知事介紹福基前往以便接洽足徴俯念商艱無微不至曷勝欽感旋因經絲裝入貨車後急欲開行不及再請稅務司派員復驗故轉口一層取銷改爲將前繳蘇關之稅銀暫存關内留待復用因是賈監督與翁知事之函俱未用特奉還福基押解經絲抵滬後曾將先生盛意報告敝會虞方二會長曁絲業會館各會董均甚感激已由兩團體分函道謝諒達記室所有裝絲之船計五艘在蘇站卸貨後恐再被軍隊扣借故除函請守備司令趙連璧君令飭閶區水巡隊保護放行外并由福基新自押送至距盤門六里之五龍橋鎭鎭現接船户來函知已安抵南潯知關錦注合並附聞專函伸謝即請察照爲荷此請大安孫福基謹啓 
　　南區商聯會今日開大會上海南區商業聯合會因時局緊急現定陰曆九月初一日午後二時開臨時全體大會集議自衛等事昨已發出通告請職員及各會員均准到會共同討論云 
[婦女節制會之拒毒運動]  
　　昨日爲中華國民拒毒會所定之［拒毒日］全國各埠舉行拒毒運動者有二十餘處本埠舉行演講會者有男女靑年會·滬江大學·傳道聯會及各禮拜堂等處滬北婦女節制會亦於下午三時假座協會會所海寗路二十三號招集會員開拒毒運動大會到者有黃萃靑張蕙文施愛理劉錦芳諸女士及李沛生陳才棠楊景時屠坤華夫人等數十人除照常會目錄外其次節目如下（一）劉湛恩夫人主席（二）劉錦芳女士講說中國鴉片（三）施愛理女士演講萬國婦女拒毒運動（四）討論家庭拒毒方法（五）李沛生夫人祈禱五時許散會茲錄該會對於拒毒宣言如下 
　　我們節制會的女子爲着愛護國内的平和維持國際的信用保存家庭的幸福素來主張嚴禁吸烟現内國民拒毒運動成立特發拒毒宣言并號召國内二萬萬女界同胞一致進行除毒戰爭是人類的大敵未戰之先人心惶惶朝不保夕在戰之際田園荒蕪家室邱墟生靈荼毒子散妻離旣戰之後瘟疫流行飢荒遍見如此的巨災都是戰爭造成民國成立以來軍閥横行你攻我擊我們女子所受的痛苦更加厲害現在可說是到了一個忍無可忍的地步了中國財政的困難國人均已明白然而軍餉軍械足供軍閥的揮霍諸位這就在鴉征片從中的作崇中國十八省中無處不有烟魔的行跡雖時有良好的國民反對種植然而上司有命豈敢違抗結局是曇花一現終歸於盡所以我們若要保存國内的和平必須停止國内的戰爭停止戰爭必須斷絶軍閥的財源斷絶財源必須萬衆一心的除毒中曲戰役開我國恥之先河稍有血氣之國民能不恨煞後來經幾許請求方得頒行禁令政府的覺悟國際的公理幸而兩存現今正當　勉同心共除國禍不期烟魔竟於此時復活我國政府對於行將集會之日内瓦諸公有何而目我們節制會的女子本着國民資格維國家信用特號召全國的二萬萬女同胞羣起拒毒自鴉片流毒中國羣相吸用個人的人格堕落家庭的組織破壞爲數豈止千萬我們節制會女子以人類互助的精神保存家庭的幸福不敢放棄上天所賦我們的責任特號召全國的二萬萬女界同胞一致進行拒毒 
[浦東救火會呈報縱火嫌疑案]  
　　請致函警廳從嚴究辦 
　　浦東瀾泥渡救火會昨呈報上海總會略謂本月二十五號夜二時許花園石橋北首已閉大連發彩票店内忽然起火數會會員等聞警即驅車前往施救得以撲滅惟查起火處有木花一堆上有火油氣味而面首板壁均有火油痕跡實有縱火嫌疑會員等復偕同三區警署張巡長往間壁慶華鞋店内搜出老式槍彈四十七發該店保有火險内存空鞋盒數百只查詢該店小主戴某（係鎭江人）巳逃往他處其情處巳可顯見當由張巡長將店夥黃萬龍曁彩票店徐少伯連山縱火證物帶署轉解警廳訊究在案伏查浦東瀾泥渡一帶火案時有發生若不嚴加取締後患堪虞爲物持懇請會長致函警廳從嚴根究以儆不法而安地方云云 
　　尙有本埠新聞轉入後頁 
 
 

Page 11

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *本埠新聞二 
[我國足球隊在澳洲比賽消息]  
　　第九次練習比賽...我國勝 
　　第一次國際正式比賽...澳洲隊勝 
　　中國大學生足球隊抵澳洲新西蘭後已舉行八次具練習性質之比賽詳情已誌本報茲悉第九次練習比賽於八月十三日在洛託拉城Rotorua與南屋克蘭SouthAuckland及洛托拉Rotorua之混合隊比賽是日狂風大雨故觀客不甚擁擠下午三時起賽上半時我軍迎風而戰未分勝負下半時易地交鋒因風色順利故取攻勢結果我軍勝二球混合隊勝一球此次比賽混合隊舉動粗暴颇乏禮貌我隊隊員受損者甚多評判員亦欠公正當時在塲觀者皆代我國隊員抱不平云又吾國球隊於八月十六日在杜門Domoin與新西蘭作第一次正式國際比賽情形已誌本月二十五日本起昨得確實消息該次比賽結果係二與一之比我國失敗云 
[戰事中之海道消息]  
　　北洋海面戒嚴奉直戰爭事起渤海艦隊出動自前日起該艦隊業巳宣布海面戒嚴訂有戒嚴辦法五條命中外各輪公司查照凡有赴北洋各埠之航輪經過芝罘海面或大沽口·營口·安東·秦皇島·等港者在日入以後即不准航行而且限止各商輪於經過海面有駐艦之處須在一海哩以前便發出一種廻聲以便檢查不准闖入防禦線故日來此間赴北洋各航輪海面行駛十分困難也 
　　美艦演習交涉美國駐亞艦隊除調派來滬防守浦江者外尙有數艦正在渤海内行舉行練習本埠日本郵船公司得該社之北洋班輪北嶺丸報告謂此次由天津開出赴日經過渤海時忽遇作戰演習之美艦將航路蔽没經過三十分鐘之久甚至以北嶺丸作爲美艦之假設敵在阻其航行時曾向開放一砲今該輪已視爲重大之係辱業經報告總社請政府向美當局提出嚴重交涉云 
　　華絲運歐跌價江浙戰事發生已歷二十餘天各航路幾全受大影響即遠洋線内之出口湖絲近以來源斷絶所裝者多半爲本埠各廠之廠絲凑數運出刻下本埠歐洲各輪公司現因湖絲出口大落遂議定將水脚價大跌即從十月一號起實行議定白絲之運入歐美者每件照原價跌减運費銀二錢至二錢五分而黃絲每件則跌去一錢半至二錢今已在改訂新價通知各絲商查照矣 
[記者聯歡會舉定新職員]  
　　上海新聞記者聯歡會昨午在悅賓樓聚餐并選舉本届聯員由第二組會員潘競民·嚴諤聲·嚴獨鶴·嚴愼予·四君主宴到會員二十九人席次由嚴會鶴報告謂本會在上月改訂會章時原擬選舉本届職員因手續關係延定今日舉行并應票决新會員上次所議庚欵案業已妥定計劃均爲今日應議之案云茲將各案結果錄次（一）選舉職員舉定檢票錄票員張滇叔·潘競民投選結果計當選者中文書記戈公振西文書記許建屏會計張振遽庶務蘇一樂評議潘公展·謝福生·嚴獨鶴·謝介子·縬靜廬·潘競民·汪英賓（二）通過新會員婁天權·汪湘綸·徐忍寒·吳樹人·蔣劍侯·陳布雷·馮都良·王景石·莫克明（三）議决籌備第三届週年大會推定大會籌備員管際安·嚴諤聲·潘毅華·謝福生·戈公振·汪英賓·馬崇淦·嚴獨鶴·李嵩生（四）决議關於庚欵計劃留候審查後交大會通過進行旋即散會 
[崇海工商學會宴會紀]  
　　前晚六時崇海旅滬工商學會在靑年會會食堂宴叙各界列席者甚衆並有相代參加者該會成立以來各事積極進行最近徵求會員暫先結束賬目徵求事仍延期辦理因崇海旅滬人士逾十萬工商學會又爲協力服務公益之團體徵求自宜寛廣俾期發展也 
[上海賽馬記] （續昨） 
　　第五次七法郎時間一分四十九秒三線 
　　馬名騎師重磅獨赢馬位 
　　（一）石路Zonlon吼達一四八三二○六四六 
　　（二）地　TheDeoog司必林飛一五二三九六六五一 
　　（三）敵納　DinnaKen拍六克一四五二七九六八二 
　　（獨赢）　　五元五角（馬位）（一）十一元三角（二）十一元二角（三）十元九角 
　　第六次一哩三法郎時間二分五十七箵一線 
　　馬名騎師重磅獨赢馬位 
　　（一）東鐵拂鐵WhiteKnight司必林飛一五三五二二六○○ 
　　（二）哈爾濱Harbin白蘭一四九七八八九七一 
　　（三）哈　司金HarvestKing吼達一五二八一二九三四 
　　（獨赢）二十九元六角（馬位）（一）九元二角（二）七元六角（三）七元七角 
　　第七次一哩三法郎時間二分五十九秒 
　　馬名騎師重磅獨赢馬位 
　　（一）羅門啞利啞RomanOriole小麥邊一四八二八八三六○ 
　　（二）地角TheDecoy梅鐵倫一四四一一三一九九 
　　（三）英格飛Engleneld吼達一五一八九七九○七 
　　（獨赢）六十一元四角（馬位）（一）十九元一角（二）三十元六角（三）十元六角 
　　第八次四分之三哩時間一分三十二秒四線 
　　馬名騎師重磅獨赢馬位 
　　（一）　鐵皮　WhiteBill白羅鈿一四九三二九五○八 
　　（二）魯色辣司Lucullus吼達一六一二八一二六六 
　　（三）曼陀石Mendoza克勞根一五二二○七一五八 
　　（獨赢）四十五元七角（馬位）（一）十元七角（二）二十元一角（三）三十元五角 
[極司斐爾路烟紙店被刦]  
　前晚八時許滬西極司斐爾路華租交界處某小烟紙店被盜匪五六名團進袖出手槍嚇禁聲張當將賬檯上所置大小銀洋鈔票數十元悉數搶去迨附近捕房聞警派令中西包探馳往兜拿盜已無踪現經捕頭通知各捕房一體偵緝矣 
[拘獲投函嚇詐人馬華華]  
　　怡和紗廠李永福於上月間迭接匪徒投函恫嚇函詐洋一萬元經李持函報告捕房請爲查究昨由駐紮總巡捕房特别機關包探王長根偵悉此項嚇詐信函係前在怡和紗廠爲小工之通州人馬華華串黨所爲當即協同四十四號西探將馬逮捕收押候解公共公廨訊究 
[崗警更易制服]  
　　陸警廳長以現已天氣微寒各站崗警所穿夏委之白竹布制服已不適用爰令各區署所官長飭着一律保存前日起每日自晨間五時起槪穿黃制服晚穿黑制服云 
[造價糾葛之覆訊]  
　　作頭郭連生前與馬福琪爲造價糾葛涉訟法公堂判郭敗訴茲因郭不服判决延博勒律師代表提出理由請求覆訊業經中西官核准於昨日傳訊原告博律師稱此案於本年七月八號初審公堂係憑公正人之報告書判决查當時公正人之報告書未徵原告之同意乃係片面之賬目况該公正人未將房屋詳細查明即行報告公堂因此原告斷難折服請求准予另派公正人查明　目工程等語被告馬福琪延普來梅律師代辯理原告於初審時曾經承認公正人之報告書今忽然否認請求覆訊毫無理由求請駁回等詞詰之郭連生稱商人於初審時並未承認公正人之報告書請察聶讞員商之法領事棉君判退去聽候覆訊再核 
[誘逃案送閘北偵緝隊究辦]  
　　眞茹鄉民管梅生之妻某氏向在小沙渡同興紗廠做工本月十八日捲取衣飾逃逸由管偵知被某印書廠工頭胡阿福誘逃匿居租界威第衞路前日報告該管捕房將胡逮案吊到原贜衣服十件惟該民不知藏匿何處解經英公廨訊得案出華界昨送閘北偵緝隊押候究辦 
[二搶匪人贜並獲]  
　　鎭江人張順章松江人孫阿毛分别在香粉弄福州路攫取李沈氏之金挖耳一支及陳姚氏所抱小孩之金鎖一把飛奔圖逃均被探捕追獲·搜出原贜帶入老閘捕房押候解送公堂訊辦 
[俄僑扭控婦人圖竊]  
　　俄僑懇特爾住閘北五區境内前日扭阜甯婦人陳王氏到區控稱昨日清晨曾失竊絨毯一條今日該婦在伊門前徘徊窺探情殊可疑請究經查署長質訊該氏供經過該俄人門前有之並無窺探圖竊情事奉判解科昨經葉科員判移地檢廳核辦 
[攫取金戒人贜並獲]  
　　費炳桃昨在北河南路弄内攫取行人朱福祥身畔金戒一枚小洋十角圖逃經朱大聲喊救由探周榮生到來帮同追獲人贜拘入捕房捕頭略詰一過諭飭押候解究 
[練鎖瘋子案註銷]  
　　住居閘北地方向在新關執業陳祖卿之子陳台生向有神經病茲　戰事恐慌陳將其子寄至法租界親戚米蔣氏家前日陳台生神經病復發狂奔出外至善鐘路地方沿途滋擾由陳祖卿設法尋回後即用大鐵練將陳台生鎖住事爲嵩山路捕房抽頭鮑而特查悉以陳有違人道當即前往米蔣氏家適陳祖卿出外營業故將蔣氏及陳台生連山鐵練一併帶入捕房昨送法公堂請訊先由捕頭禀明前情繼由陳祖卿投案聲訴前情並稱商人曾以蔴繩小練綑縳屢被拆斷脫逃商人深恐出外肇禍故以大鐵練鎖住實出於不得已並無凌虐請求原宥聶讞員商之法副領事馬君判以察得陳台生確有神經病形狀准予免罰着即將案註銷 
[德人酒醉胡閙之拘究]  
　　昨晨一時許黃浦灘外白渡橋堍之花園内有德國人藍起法知温特·兩名胡鬧不休一百七十號華捕因向干涉詎該兩德人均已酒醉不聽理喻反向行兇嗣由四十號日本警察到場帮同逮捕亦遭毆打未幾一千一百八十四號等華捕聞警齊集始將兩醉漢拘獲帶入捕房候解公共公廨訊核 
[流氓藉端拆梢被拘]  
　　昨有流氓李寳林陳極大將陳阿仁洪阿四軋入宜昌路某小茶館内藉端拆梢洋十二元經四百十三號巡捕查見將兩流氓拘入戈登路捕房收押候解公堂訊辦 
[馬車撞傷行人]  
　　馬夫陸阿毛前日下午駕２駛一千零二十八　馬車行經南京路將途人徐貽銘撞倒磕傷經一百八十八號印捕到來將徐送院醫治陸拘入捕房禀明捕頭准其存洋三十元作保候示 
[帶土犯無力繳洋收押六月]  
　　某輪船火伙鄭阿根於日前手携價值二千五百元之烟土在法租界黃浦灘碼頭正欲雇車之時適被十三號西捕查見上前將鄭及烟土一併帶入捕房解經法公堂奉判鄭罰洋一千二百二十五元充公在案茲因被告無力繳洋昨又提訊詰之鄭阿根供民人係在輪船上爲火夫是日由搭客囑令民人將此兩包物件送至某處實不知内藏烟土現該客商逃避何處實不得知民人實情無力受罰請求恩宥中西官判鄭改罰洋三百元如再無力繳洋著押西牢六個月以儆 
[誌謝]  
　　昨承中華書局惠贈第一三○期［小朋友］及第二七七期［英文週刋］各一册謝謝 
來函 
[火文之來函]  
　　逕啓者今日貴報本埠新聞欄（四）旅滬浙人電責夏赴之電内有數人之名閱之不勝駭異敝人乃江蘇江寗人且此事並未預聞特此聲明請將此函登入貴報來函欄内以資更正無任感激火文之謹啓十三年九月二十八日 
 
 

Page 12

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *商業市况 
[洋釐晨漲午疲]  
　　昨日早市銀幣市價驟漲價七稅三分聞係星期日銀行封關花業等有去南通及收花之用午市又回小至七錢二分三厘收盤與前日比較則小去七毫半 
[銀拆站定]  
　　銀拆早午兩市均爲一錢五分雖各莊預備今日有解銀行之欵爲數不多而息價仍低至限盤未動 
[上週間之洋釐]  
　　上週問洋釐忽上忽落自週初至星期四均見小勢星期日以還逐步增漲至昨日星期銀行休息午前曾至七錢三分爲最高收盤又回落花業因新棉上市通州餘姚等處稍有用途查（星期一）午市價七錢二分（星期二）小三厘價七錢一分七釐（星期三）大二毫半價七錢一分七釐二五（星期四）小二五價七錢一分七釐（星期五）大二釐五價七錢一分九釐五（星期六）大四釐二五價七錢二分三釐七五（星期日）小七毫半價七錢二分三厘 
[上週間之銀拆]  
　　銀拆自軍興之後商業恐慌以致金融動摇錢莊及華商銀行竭力維持縮小範圍非得妥穏保證及殷實商店用銀殊不易易故息價未見鬆小至議艦一錢五分限止一週來全未升轉立定不移也 
[上週間銀元鈔票交易]  
　　上週間花用漸有需要以致釐價亦因之略高同業銀元鈔票交易稍有起色茲將一週間銀　鈔票交易市况錄後星期一銀元六十九萬三千元鈔票八萬六千元星期二銀元七十四萬六千元鈔票九萬五千元星期三銀元七十六萬八千元鈔票十萬零五千元星期四銀元七十萬五千元鈔票十五萬九千元星期五銀元四十四萬元鈔票七萬二千元星期六銀元九十六萬六千元鈔票九萬三千元昨日星期各銀行休息同業交易比較尤爲清淡銀元計五十二萬七千元鈔票八萬七千元統計一週銀元交易四百八十四萬五千元鈔票進出計六十九萬七千元 
[英美匯市]  
　　昨日星期神户例無滙市英美銀價及滙價如下 
　　倫敦昨倫敦大條銀價近遠　均回縮零六二五計爲三十五辦士市面甚平滙兌市英美長二五計四元四角七分半日英勿動仍爲一先令九辦士五六二五 
　　紐約紐約銀價縮一二五計六角九分七五滙價美英跌六二五計四元四角六分半日美勿動仍爲四十元零二角五 
[星期日標金續跌]  
　　昨係星期日大條銀來電近遠各縮○六二五均掛三十五辦士日英日美滙兌均未更動是以十一月份標金開盤價爲二百五十四兩二錢較上日好起三錢但交易因滙價無市故祗一時市况甚疲抛者極夥買者寥寥故金價不得不爲之頓跌計小至二百五十二兩九錢（全市了低價）後收盤祗好起一錢價爲二百五十三兩較上日小銀九錢午後各銀行金號休息無市 
[上週間之標金]  
　　上週間十　月　　金緣滙兌時趨疲勢而人心已虚因之交易不暢故每日市况並無樂觀有時多頭雖欲抬高然亦無濟於事總之巳成空頭市面矣茲將每日市價漲落表列於後 
　　開盤最高最低收盤 
　　兩兩兩兩 
　　星期一二五七·五○二五七·五○二五六·一○二五六·六○ 
　　星期二二五六·一○二五六·九○二五四·七○二五五·○○ 
　　星期三二五四·二○二五五·九○二五四·一○二五五·六○ 
　　星期四二五五·三○二五六·四○二五五·三○二五六·二○ 
　　星期五二五五·九○二五八·三○二五五·一○二五五·五○ 
　　星期六二五六·○○二五六·○○二五三·八○二五三·九○ 
[上週間之匯價]  
　　上週間大條銀市面疲軟長者居多全週統扯計近遠期長二五先令全週統扯計長二五印滙则小一羅比法匯大三十法郎美滙大半元香匯則並未更動東滙小一分荷滙大二盾二五新加坡小五錢各滙内盤市况自星期一銀行開盤之後英美至星期 
六每日見硬東滙則日鬆計（星期一）銀行賣出十二月份先令價三先令四辦士七五買進三先令四辦士八七五又賣出十二月份美匯價七十六元買進七十六元一二五又賣出十二月份東滙價五錢三分○六二五買進五錢二分八七五（以上係星期一銀行開盤價·先令美酒爲一週間最軟價·惟東匯爲最緊價·）又計（星期六）銀行賣出十二月份先令價三先令五辦士二五買進三先令五辦士三七五又賣出十二月份美滙價七十六元六二五買進七十六元七角半又賣出十二月份東匯價五錢二分二五買進五錢二分一二五（以上係星期六銀行收盤價·先令美滙乃一週間最硬價·惟東滙爲最鬆價·）又是日收盤價與星期一開盤比較計先令硬半辦士美滙硬六二五東滙賣價鬆八一二五買價鬆七五較上星期六收盤價相較計先令賣價硬五六二五買價硬六二五美滙賣價硬六二五買價硬七五惟東滙則鬆去九三七五全週最高低相差計先令爲半辦士美滙相差六二五東滙賣價相差八一二五買價爲七五 
[上週間之公債市况]  
　　上星期中各項公債票市况尙不寂寞成交價格週初因受主寥落兼以前週未漲高後反動致紛紛疲落嗣後塲内賣氣較减買户復見活動各票市價因是同趨穏定結果比週初均見抬高金融及整六七長等本月份期貨因交割之期日迫星期三以前雖照常拍板但大致係了結交易居多星期四以後已無市面整理六釐週間安格聯氏有定於十一月抽籤消息佈告故現在人氣極佳趨勢當能立定茲將上週閒收盤市價列示於後以資比較 
　　種類週初價週末價種類週初價週末價 
　　金融現貨大票七六·八○七八·九○七長現　　　·　○五六·　○　　十月期（除息）七四·　○七六·八○十月期　　·八○五八·四○ 
　　整六現貨六三·四○六六·四○九六公債二三·四二三·二○ 
　　十月期六　·八○六七·三○ 
　　餘如五年大票及整理七釐兩種交易乍有乍無金融及整六七長等本月份期貨週末均無市面故價格無從比較 
[星期日紗市沉寂]  
　　昨爲星期日現貨棉紗客帮交易循例减少際此市面更見清淡汕頭廣東福建蕪湖等四帮稍有買進成盤與前日彷彿共計本紗七八十包日紗一二百包華商各廠皆未開出三品紗紅財神外棉例無電訊交易所外人紗廠曁日商各洋行均休息標準交割在即大市將於下月份活動矣 
[上週間之絲市]  
　　上週中本埠洋莊絲市益呈疲弱惟廠灰二經週間略有去路查紐約里昂兩處對於各絲經需要均淡而横濱日絲上週續呈軟勢匯率仍昂銷路益覺呆滯滬埠華絲商則以絲繭來源相繼斷絶滬棧存貨均又不充依理歐美銷路稍起各絲市盤當日臻起色詎料以海外絲市不利滬上時局可憂華絲商以銀根緊迫咸抱脫貨求財之旨是以各經行市均趨跌勢前途市况殊形暗淡茲將上週間關於各絲經過情形分類詳述如下 
　　機械廠絲上週中廠絲市面步趨傾賤緣法莊方面近以海外絲市不振而手中存絲尙厚故無進胃惟紐約美莊週間雖有需求祗以來價步小但廠商以時局不靖態度鬆軟遂不顧血本削價承售以致成交百餘擔價較跌小三四十兩然週末歐美絲價續跌滬埠市盤仍難立定 
　　輯里白經上週中白經市面甚　冷靜緣美法二處乾經與大經均乏進胃加以華絲商因來原中阻滬棧存底有限要求高價方售是以寂無交易僅英倫方面週初進上中等乾大經三十擔價則較賤五兩而趨勢尙在看跌 
　　川鄂黃經上週中川魯廠經交易完全停頓　莊以海外市價步跌滬埠法滙堅昂無意談交然川魯　商猶不願稍讓價格以致相持觀望週間惟揚返川經法莊購進數士擔價甚平定沔陽河溶過盆粗絲上週印銷不弱但價均疲賤故行市趨於平疲　　八繭灰經上週中灰經市面初賤後堅美日各莊週初以外市不振來價低小兼以日絲步跌以致出價尤低而本埠灰絲商鑒此戰局不靖讓價求售是以絲價較前週又賤五十兩迨週末各法莊需胃亦起華商以餘貨無多要求漲價故行情復回漲十兩市况轉堅 
　　預料本週絲市觀於歐美行市傾跌未已滬埠絲滙亦雖轉鬆倘横濱絲市仍然趨疲則各經交易决無暢銷之望竊恐華絲商處此滬局不靖外市疲弱之期絲經市價勢難久持也 
[上週茶市益趨堅暢]  
　　上週間本埠洋莊茶市巳呈發展之象歐美市場因印銀茶本年出產均遭减折華茶銷路遂見激增而德俄各國近來需要祁甯紅茶尤爲亟殷故週間交易國外來電訂購倍形暢旺全週成交紅綠箱茶總計三萬三千八百九二箱較前週增銷一萬四千四百五十八箱交易之旺實爲近期以來所未有而本年茶市前途從此益臻穏固亦可預言也茲特將上週各茶市况分類詳述於下 
　　路莊綠茶上週仍呈堅定之勢全週成交九千九百三十五箱仍以珍眉一項爲大宗交易開出價格高莊自七十兩至七十八兩中莊自五十兩至六十七兩低莊四十五六兩市盤除高莊貨較前略爲見低外餘均堅定大帮市面依然穏固惟來源多被阻滯供不應求市盤較前週亦無高下針眉秀眉蕊眉等貨均無大宗交易但市盤均因貨缺較前又略爲提高惟貢熙一項存底尙有五六千箱上週新泰富林等行雖有零星進胃去路尙不十分見疲然華商謀脫之心爭先恐後不惜遷就賤售故市盤較前週又跌一二兩其餘均無變動 
　　平水綠茶上週間湖州平水綠茶去路仍趨暢達美莊需要之電紛至沓來全週成交九千三百八十八箱較前週增銷三千六百五十六箱售盤自二十五兩二錢五分至二十七兩五錢較前亦無漲跌惟存底不多來源又被阻滯頗有供不應求之勢 
　　工夫紅茶上週已趨活動英美德俄各莊均巳先後開辦全週成交一萬四千五百六十七兩甯州紅茶一項交易最旺各路花香末片亦均銷售甚多祁紅售盤自三十五兩至五十二兩甯紅售盤自二十九兩至四十四兩五錢市價均較前週約漲二三兩温紅售盤自二十四兩五錢至三十三兩長紅售盤二十二兩武紅售盤二十七八兩市價均無漲跌惟花香末片兩項因近週銷路不振較前略爲見低 
　　土莊綠茶上週土莊綠茶市面仍趨活潑珍眉蝦目黃珠等項去路均頗暢達全週成交二千三百餘箱珍眉售盤自三十四兩至四十六兩蝦目售盤自三十二兩至三十七兩貢珠售盤二十四五兩市價均較前週無上落云茲再將前上兩週輸出箱數及存底列表比較於下 
　　輸出比較表 
　　茶名前週輸出箱數上週輸出箱數茶名前週輸出箱數上週輸出箱數 
　　平水綠茶五七三二九三八八祁門紅茶二八四八二七九三 
　　路莊珍眉三三一八四二九五甯州紅茶一八四三六七四五 
　　路莊大帮九三七一四七○温州紅茶一六○三八一四 
　　路莊貢煕六九四一四三九武甯紅茶無市一六六 
　　路莊針眉一三七六八四湘鄂紅茶八八一七二九 
　　路莊珠茶四四三七六八寗花香片二五五一○八二 
　　路莊秀眉五三六五二三甯花香末二四四三一六 
　　路莊蕊眉九九二五二祁花香末二○八一一○ 
　　路莊鳳眉七一一六三祁花香片無市一一七 
　　路莊娥眉二八二一六長花香片無市四七○ 
　　路莊眉煕一六一八○長花香末無市三一六 
　　路莊眉雨四四三○武花香末無市二三一 
　　土莊貢珠六六一四一 
　　存底表 
　　茶名箱數茶名箱數 
　　路莊二一三九六平水一二九九四 
　　工夫五八三四○土莊四三三○ 
 
 

Page 13

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *常識 
常談 
[戰爭時期之敎育] [  箴]  
　　江浙人民兩方均無戰爭之意而爲環境所迫竟至有戰爭 
　　江浙兩省之敎育年來幸處於完善之區雖未能積極進行比較上稍有基礎而孰料以戰爭之故竟至於停頓 
　　惟然戰爭者暫時之狀態也敎育者國家之根本也當此戰爭時期熱心敎育者正宜喚起靑年之新精神施以特别之訓練爲國家養成堅苦卓絶之人才若必坐待經費之有著始能按時上課此等不生不死之敎育不過爲書本之奴隸而已矣何足以見敎育之眞精神哉吾將藉是以試騐今日之談新敎育者 
經濟 
[租界居民應節省衣食救濟災民] [  瞿如沛]  
　　此次齊盧之戰淞滬鄰區居民都被其難有父子兄弟失散者有田廬爲邱墟者有存亡莫卜者種種慘狀言之痛心幸身居滬地租界者尙能倖免於難對此耳聞目睹之大刧當爲一灑同情之涙則救濟災民之籌備實爲責任所在而不容少緩矣 
　　滬地居民對於衣食二項素稱奢華際此亂世目睹被難人民無家可歸無衣可穿無食可飽之情狀而己尙豐食華衣人苦吾樂豈仁者所忍愚意租界居民對於衣食二項當力求樸實以省下之費作救濟災民之用至於壽筵等資尤當移作賑欵之用果租界居民咸能以此爲懷集腋成裘聚沙成塔則其惠及災民豈淺鮮哉（乙種酬） 
[漁舟因戰事獲利] [  慶庚]  
　　江浙風雲日迫而内地居民惶恐異常一般富室咸視申江爲安樂窝前有友人王君亦避險來滬告余曰此次軍事行動我鄉船户惟恐軍隊拉夫充當運輸之役所以事前已躱避一空致城内紳富欲遷徙異地者一時竟無處覓舟不得已紛紛僱用漁船因此漁翁皆捨其捕魚之生業專作運輸之生涯而索價頗不賤往往數十里之路程川資亦動輒數十元其中有沈老大者膽最大生涯亦最盛今日西鄉明日東鄉今晨松地明晨滬江沿途所經距兩軍陣線不過十餘里彼獨往返者屢矣計其收入不下數百元實爲　時捕魚事業所萬不能企及者余曰此亦投機事業之一也江浙調兵雙方均出於不得已故開戰之先尙未十分緊急彼膽小如鼷之船户風聲鶴唳竟早已相繼躱避舍其正業而不爲反令彼操漁業者得此大宗意外之財亦其勇敢沈毅有以致之也若沈老大者臨機應變善於謀生尤爲漁舟中之佼佼者耳（乙種酬） 
衛生 
[戰禍中之火車亟宜防疫] [  實秋]  
　　天禍中國軍閥相爭溯此次齊盧開戰以來各處戰地逃難到滬者人多於鯽雖經收容所招留安挿然人民之心理上咸有離鄉痛切之憾一俟火車開駛戰禍稍平必紛紛爭先歸里查滬寗鐵路連日均裝死傷之兵士擁擠不堪車内血肉腐臭實爲引病之媒介他日傳染蔓延恐不堪設想欲求消弭之法惟我各慈善團體商請鐵路車務總管凡儎死傷兵士之車宜隨時注意督飭車役必須車中揩擦乾淨打掃清潔或用消素防疫之藥水洗灑過後方可開車乘客爲人道計爲防疫計均應有相當之布置萬勿草率從事以致傳染疫厲想我滬寗鐵路當局者亦早計及矣（乙種酬） 
道德 
[顧吉生君之俠義] [  昨非]  
　　顧吉生君嘉定之旅滬巨商也性極慷慨慈善愛人凡吾邑之修橋築路顧君必有力焉去年春顧君設立樹德會於邑之北門内糾合同志捐集巨欵救濟年老之男女與年幼之孤兒百有餘人邑人莫不稱感之今秋齊盧戰禍起邑人之貧乏者流亡失所無衣無食狀至可憐顧君又在申集合同志設立嘉定同鄉會於北京路每日放船至嘉定救濟貧民其無家可歸者一一爲之安挿半月以來貧民賴以生存者幾千餘人余感顧君之義俠故誌之（乙種酬） 
法制 
[軍事區域應停止訴訟程序] [  諸時]  
　　訴訟進行本有一定程序而法院與當事者間究應若何辦理均以迅速爲貴所以防案牘之稽延而免人民之損失也然遇有特别事故發生（如審判衙門所在地劃入交戰區域是）事實上殊有不能依照程序進行者則惟有中止之茲將法律所規定者分别說明如下 
　　（一）法院方面之停止法院因天災或其他事故不能辦理事務者訴訟程序於其辦理事務前中斷（民事訴訟條例第二百十七條） 
　　（二）當事人方面之停止當事人於戰時服兵役或依法令或因天災或其他事故致與法院交通隔絶者法院得依聲請或依職權命於障碍消滅前中止訴訟程序（同條例第二百十八條） 
　　由是觀之法院以其他事故爲訴訟程序停止原因之一然則戰事發生尤爲特别之事故法院所在地旣因軍事戒嚴則對於訴訟上應辦理之事務自在不能不停止之列至當事者間更不免與法院交通隔絶斯時之訴訟試問將從何進行耶當然以時局關係亦不得不因此中止也（乙種酬） 
敎育 
[非戰地之小學校不宜停課] [  秋]  
　　光陰苒苒中秋已過聞内地各小學校因齊盧之戰藉此暫行宣告停課其於敎育上實有重大之關係蓋小學爲造就人才之基礎小學敎育爲造人才之良器若不審察地勢有無戰事關係一例宣告停課殊非所宜况幼年子弟旣不上學决不肯安居家庭勢必在外閒游不獨荒廢其學業乃貽誤其將來之終身爲今之計惟有各小學校長會商各敎員對於停課問題詳加討論愼重考慮仍舊維持原狀令學生照常上課如此則人心亦可賴以安定矣（乙種酬） 
市政 
[設立難民収容所之必要] [  道一]  
　　自齊盧開釁以來戰地人民扶老携幼紛紛避難鵠而鳩形嗷嗷待哺爲狀之慘直令人目不忍覩也哀茲黎庶孰非同胞遭此浩刧寗忍坐視而不之救乎欲救之非設難民收容所不可 
　　擇難民之强壯者爲謀相當之職業使能自立老弱者給以衣食使無凍餒之虞無處投宿者設法使有棲止之所以免暴露之苦要皆本不忍人之心行不忍人之政耳 
　　我願各地之慈善家多設難民收容所以收容戰地之難民則難民雖遭戰禍尙有再生之希望我不禁爲戰地難民馨香禱祝以求焉（乙種酬） 
雜錄 
[省立學校停頓中之學生] [  耿光]  
　　江蘇省立各學校因敎育費盡移作軍費一律停頓學生無從求學各賦閒居若竟玩時愒日無事坐荒使此靑年可寳貴之光陰等諸虚擲則可惜孰甚余以爲在此時之學生有當積極進行之事項如左 
　　甲對於自身者 
　　（一）宜按校中規定之課程利用此時間將從前理解未明澈練習未純熟之功課逐一覆習從前理解已明澈練習已純熟之事項益爲深切之研究 
　　（二）逐日瀏覽報章提出各項重要之記載其有關學術及世界大問題與時事上緊要消息者尤須注意 
　　（三）研究齊盧戰事之前因與後果由此更須研究清末及民國以來之種種史料可得明瞭現代史之益 
　　（四）逐日觀察各方面報告之戰事情形如戰區之擴大若何戰線之進退若何與地圖相對照一方可洞知時勢一方可爲修習地理學科之補助 
　　（五）在學校所練習之各種體育方法萬不可中輟宜逐日爲之以期鍜鍊身體爲將來擔當大事之預備 
　　（六）暇時并須研究歷來名人對於中國時局之補救方法孰爲最宜以爲將來無槍階級與有槍階級决勝之準備 
　　乙對於社會者 
　　（一）襄助本地敎育界推廣平民敎育自從事於敎授平民之事業 
　　（二）勸人逐日瀏覽報章并於自已閱報時擇取正確重要之戰事消息轉告他人或或揭示通衢俾人人周知時局並可息謡言而免驚惶 
　　三演說此次之戰事因何發生結果之勝敗與吾人有何關係俾一般人皆了解對此戰爭應存何種觀念應抱何種態度 
　　四演說人民對於國家所處之地位人民在社會有何應盡之天職俾一般人皆有共和國民之知識克負共和國民之責任 
　　五組織學團協助工商團保衛團等力謀自衛 
　　六在附近戰地之醫學生宜組織或加入紅十字會以盡力於救護傷兵之慈善事業即不近戰地之學生如熱心從事亦可爲之（乙種酬） 
 
 

Page 14

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *   
 
 

Page 15

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *[上海銀行旅行部讌客]  
　　上海銀行之旅行部關辦以來甚形發達該部事務由陳炳耀·朱成章二君主辦邇來向國内外之海陸交通機關均陸續訂定優先地位之去約以便應旅行者之需求昨日該部又在都益處宴請本埠交通界人士到者均爲航業中之聞人由陳君等殷殷欵待賓主間極形歡樂云 
[法國白蘭地酒運到]  
　　河南路一百八十三號正記洋行現到有法國老人頭牌白蘭地酒其香味勝於三星牌嗜酒者爭作購飲其價亦廉云 
[國貨橡皮品到滬]  
　　南京路陳嘉庚公司分行近由新加坡總廠運到多種新出品如生橡皮鞋底雨衣布料網球各種運動鞋定價低廉故頗暢銷又運到之三十箱明日可提出内係生橡皮鞋底料網球橡皮蓆滬式鞋底等又得前途來電運來二十箱下月二日可到滬云 
[聯康製售西服]  
　　北四川路愛普廬影戲院北首聯康號製售售西服素負盛譽該處附近諸西人皆向該號定製爲多本埠各學校之出洋學生往製亦夥近巳秋令營業甚忙云 
[嗶嘰布疋减價]  
　　虹口天潼路恒興號前昨爲減價之第一二日顧客擁擠銷路最廣者爲嗶嘰部其次如布疋部衣料部上等純毛藏嗶嘰原價　角減沽每尺六角二分全毛　友嗶嘰原價六角减沽每尺四角八分新花電光緞顏色分六種最合女郎衣裙之用原價三角五分減沽二角八分時樣呢帽原價三元二角減沽二元四角各色老牌　字線原價一角減沽五分云 
[大成祥洋布莊開業]  
　　北山山西路德安里大成祥洋布莊自七月二十五日先行交易營業發達現定於九月初三日正式開張放盤一月云 
[出版界消息]  
　　湖州月刋湖社除　行［湖州旅滬同鄉會改組紀錄］　新編［湖州月刋］第一卷　號昨出版内容豐美每册小洋五分十二册小洋五角發行所即湖社臨時事務所在法租界聖母院路慶順里九號 
　　江陰會刋江陰同鄉會出版付過會費者俱可至南京路口新里該會索取云 
　　國聞週　第九期昨出版有圖片及各項精美文字每册一角望平街該社發行 
　　紅星張鵑聲編紅星週報第五期出版函索附郵票一分半發行部新記浜路一二四三號 
[新藥偶誌]  
　　南京路先施公司西首曹培靈牙醫近日製就牙痛藥及白牙精兩種售價每大瓶八角小瓶售四角云 
[夏令配克今晚開演歌劇]  
　　俄國著名女伶兼跳舞家白夫陸淮ElenaTanlbra於今晚起在夏令配克奏演一節已誌前日本報茲悉今晚九時起除獻演各種優美跳舞外又須扮演東方名劇［阿瑞埃特］"AZIADE"此劇在歐美各國頗負盛名今由姣好活潑之白夫陸淮女伶演之更當可觀云 
[乾坤影片公司推定職員]  
　　乾坤影片公司於昨日下午　時開發起人會到者甚衆推定蔣國雄爲籌備主任其餘職員亦舉定並定明日下午開職員會云 
[俠義少年今日試映]  
　　新中華電影公司所攝義勇社會新片［俠義少年］今晨九時半在八仙橋恩派亞試映云 
 
 

Page 16

 
 
1;第一萬八千五百三十一號;中華民國十三年 西曆一千九百二十四年九月二十九號
星期一 * *[學務併載]  
　　滬大三團體之歡迎會星期五晚滬江大學校男女基督敎靑年會曁學生自治會關聯合歡迎新敎員新同學大會壽子鯤君主席魏校長演說並有餘興而散 
　　上海小學定繼續上課西門外林蔭路上海小學及幼稚院今日（星期一）重行正式上課云 
[球戰歡聲]  
　　綱球前日（星期六）滬江大學綱球隊與日僑所辦之同文書院綱球隊比賽是日除滬大黃保廉君（隊長）及凌惠揚君勝二單組比賽外餘皆屬諸客隊結果爲二與六之比 
　　足球同時該校大學足球隊與中學足球隊比賽公證人爲黃克練君大學隊因健將徐煥明君等未到故結果爲零與零之比不分勝負 
　　乒乓旅滬粤僑乒乓會與辛酉學社前日假座嘉興路新中華學院比賽結果爲八與四之比勝利屬粤僑會該會賽員爲許崇功許崇業周永澄黃祥發郭寳潤畢達生 
[大鼓小評]  
　　海上梨花鼓女馬金玉衷氣極佳運腔使調抑揚頓挫悉盡其妙且善描摹曲中人之個性狀英雄兒女之態喜怒哀樂之形無不逼眞雖貌稍遜亦不傷雅（鑑秋） 
[瑞德寳重來獻藝]  
　　京伶瑞德寳前曾來滬在第一臺演唱該伶生角戲確有可取上次出演時因嗓音失潤致失歡迎今惓土重來想嗓已復原矣瑞德寳於生角戲外尤善武生如長板坡拿高登一類戲均甚佳（老貓） 
[貫大元之［秦瓊賣馬］]  
　　賣馬唱工雖不甚煩然演來須有英雄落魄神度方能體會劇情曩者聆王又宸演此劇精采極多故台下呌好之聲不絶於耳貫大元前歌此亦十分美滿飾秦瓊上塲［英雄落魄困天堂......］貧病交加潦倒聲音［店主東......］一段西皮慢板蒼勁有力頗得譚味内以［黃驃馬］之馬字略加頓長［兩涙如麻］高低合度頓挫咸宜［提起了］三字用音自然［來頭大］之大字音韵濃厚摇板［駡聲秦瓊瞎了眼......］腔圓平穏露其滿腹怨恨之狀耐人尋味［家住山東歷城縣......］之數句摇板嗓音充足（費覺非） 
[集會表]  
　　陽曆本月時間地點召集者事由 
　　廿九日上午九時半八仙橋恩　亞新中華影片公司試映新片 
[天氣報告]  
　　徐家滙天文台昨日下午四時三十分氣象預報云天陰有雨琉球地方構成狹隘之旋風中心西北行將過東海故此間海濱與琉球之間天氣惡劣有旋風太平洋上低壓將續向西北方進行又昨日下午三時前二十四小時内本埠氣温最高七四·五最低六四·四去年同日最高七八·六最低五五·四 
 
