# 1890 - 133 - 4906134

 

Page 1

 
 
[頭彩巳領]  
　　集腋社籌賑彩票頭彩第一千零九十五號係朝陽縣署沈君杞園所得由上海蕭義和經手領去其第二三彩則早經領去現在所存彩物不多望諸君子速來領去俾本協振所早完經手事件不勝盼禱之至 
[重印紅樓夢補出售] [  申報館啓]  
　　紅樓夢補四十八回係歸鈉子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆思布局設色壇詞亦超出續紅樓夢等書本舘前曾排印早巳售罄兹特重付剞劂以廣流傳每部八本價洋四角售處仍照曩例 
[論避險]  
今使有一危崖峭壁而令人行乎其上則必退縮而不前今使有一枯木小橋而令人疾趨而過則必裹足不進無他畏其險也孟子言是故知命者不立乎嚴墻之下竊以爲明明見爲巖墻則不必知命者亦决不敢立乎其下矣詩有之如臨深淵如履溥冰書曰懔乎若朽索之馭六馬易曰履虎尾禮曰孝子不登高不臨深傳曰薄人於險五經所載無非言險之當避人雖至愚孰肯臨危而不避者上海外大橋議修者屢矣因循未果至今年而决計興修顧此處爲南北通衢美英分界行人之往來者日夜織工部局並體人情乃先拆卸一半留其一半以便行人往來然可以往來者則亦止徒步者耳若夫車馬之馳驅則固有所不便也况一面拆卸一面修葺木樁板片不免縱横於其間行人尚慮其有所窒碍輪軸安能利於遄行此理甚明本不待耳提而面命也工部避所以不遽示禁者殆亦爲此且西人住家多在該處左近則亦不能概行禁阻車馬惟　旣當險彼千金之子坐不垂堂者必自惜其身命而不敢輕涉此地也乃前日有西友　余言上月二十九日六點半鐘行過該處見有馬車亦由此而行木料零亂於途間不免妨碍馬足屢屢驚躍御人亦控勒不住少縱下橋卽轉灣自禮查門前駛去忽焉輻　輪翻車身飲倒旁人立將其馬拉住然車中坐有西人竟絶無聲響父未見其奔出欵而覘之則該西人側臥車中寂然無聲狀若死少頃始漸甦良久乃分咐車夫起身逕去見者心始釋然知其無所傷損頃之良久才語者盖猝然跌悶耳顧吾思之英美交界之區蘇州河一帶其橋之可以通車馬者正不止一外大橋西爲鐵馬路大橋又西爲自來水大橋以至老閘大橋何一不可以濟行人何一不可以通輪蹄何必一定經由外大橋卽橋與橋其相去亦不過數百步非迂廻至一里半里也當此橋梁正在修理之時車行到此左旋而旁達之亦是分所應爲不得笑其爲畏葸也又不得譏其爲舍難而就易也趨吉避凶人情之常避險就夷初非矯情又何必冒險而行以自蹈於不測之禍也乎說者謂華人膽小故凡造橋修路等事必官預出告示禁阻行人西人之膽較華人爲壯故雖橋拆其半而仍不禁阻行人并　留此一半未盡拆卸以便往來俟一半修理旣竣人可以行然後再拆此一半以　修理西人之膽其大也如此華人習見而慣之故其胆亦漸放大居然敢逕行於半邊橋上且不特徒步往還竟敢輪　馳驟其胆之漸放而大者竟又過於西人也不亦快哉崦不知此非其胆之大實則其性之懶耳盖由外大橋而西固尚有橋也而相去雖曰不遠亦必以數白步計繞而往復繞而回勢必多行若干路矣此若干之路非必足以痠其手足也非必足以穿其　履也而一若於心有所不甘者故必冒險而過此不肯一步迂遠也又有一種好事之人知大橋拆其半而留其半以爲奇事卽便不必經由此地亦且迂道以往觀其駕馬車者則又以此自逞其控縱之本領因此而數日之内行者益多殊不思橋苟鞏固如前則又何必大興工作遽行修葺至於必行修葺其爲𡮦朽也可知木置水中卽使如松椿之耐腐終不能不腐木旣腐巳多年亟需更易以新者則此時所留之一半皆其朽焉者也將來修好之一半車馬自可往還今日拆剩之一半必不足稱堅固然則其爲險也亦何異乎臨深淵履薄冰苟知此理行人且將絶迹於此直待其修治完竣而後復其舊焉可也然而此理雖在目前而知之者絶少竊以爲民可使由不可使知不如工部局出示禁止行人暫住别路行走於馬車重車禁之尤嚴俟將來工竣之後再遵故道如此則不至薄人於險而愛民之心與夫保工之法皆兩盡之矣造父學御於泰豆氏横細木於河上疾趨而過者日二十次無失足嗚呼此等絶技古今能有幾人哉故吾謂遇此等處寗學王陽之廻車毋學王尊之叱馭 
[鳳池延夏]  
　　吏部爲傳知事所有擬補西安將軍衙門筆帖式喜錕一員相應傳令該員於三月二十日巳刻赴部演習口背履歴以憑訂期帶領引見○闕左門五旂可鑰長傳諭天安門值班章京馬道值班章京三月二十二日頒宣恩詔各章京嚴行督率值班護軍校護車等於是日認真稽察東西兩馬道不准無執事者擅登天安門台上其附近金水橋左右尤不准閑雜人役在彼躺臥倘有不服約束立卽扭見五旗司鑰長定行回堂送部嚴懲如該官兵意存見好不爲嚴禁一經發覺定卽禀堂從嚴叅辦其東西長安門值班官兵亦於是日認真嚴察不得以戴有官帽任其肆行溷入倘表他項情事定將放入之值班官兵回堂嚴辦慎勿自蹈愆尤爲此傳諭知之○禮部爲知照事儀制司案呈恭照三月二十二日皇上升太和殿頒發詔書所有在京之王貝勒貝子公文武大小官員應於是日卯刻齊集天安門外金水橋前按翼排班跪聽宣讀相應知照各衙門一體遵照○前紀海軍衙門挪移西城一事兹聞擇定西四牌樓粉子胡同前杭州將軍長之府第現巳繪圖貼說進呈御鑒向未涓吉開工前謂在帥府胡同者係傳聞之誤也○總管内務府大臣爲知照事頃由内總管李蓮英傳出皇太后於三月二十二日起至二十七日止前往頤和園所有應行導引扈從以及跟隨關防各項人員均於每日寅刻在德昌門外伺候等因奉此相應知照各衙門凡有應行傳派之處查照辦理○恭親土於日前偕福晋乘坐大轎二乘隨從多人出阜成門游覽西山勝景於戒壇寺小住月餘領山林之雅趣和紧心曠神怡也○醇親王於三月二十二日前往昆明湖以備在　　接皇太后慈駕並先調閱水師官兵以備皇上親閱又聞煕　莊大司空亦於二十一日前往頤和園次日跪接慈駕以備顧問○廂　清志咸兩印務叅領禀知本管都統一露圃相國以本旗應領二月季兵丁申米經户部劄由儲濟倉支領旋據該倉監督文稱 
 
 

Page 2

 
 
本倉現放俸米貴旗應領中米請爲暫緩支領一俟俸米放竣冉行知照等因在案現准該倉咨請定期支領前來恩相國諭於三月二十六日前赴儲濟倉支領中米刻由該旗備又知照訪凔監督查照矣○盛京刑部侍郎英和卿可宼煦前丁父憂由任扶柩回旗穿孝卽於東四牌樓八條胡同宅内守制現在百日孝滿循例馳回任所以重職守遂卽具摺於上月廿二晨趨詣南海陛辭請訓涓吉於廿八日出都前往盛京 
[柏臺星殞]  
　　新簡福建按察使徐仁山廉訪陛辭出都便道回揚州寄寓等情巳紀前報兹悉憲駕本定三月二十五日登舟赴閩不意忽患清恙斬成痰喘之症延至三月二十八日申時竟爾仙逝公于等擗踊哀毁痛不欲生擇二十九日酉時在丁家灣公館大殮闔城紳商印委均往奠醊一時輿馬冠裳頗稱濟濟按廉訪爲南陵舊族皖水簪纓由軍功洊保至監司素爲各督撫所倚重上年蒙朝廷特達之知命署漕院旋卽升授閩臬乃未及履新溘然履逝莫不聞而嘆惜云 
[山洞巳通]  
　　臺北輪車鐵路由水轉脚下游直抵基隆叢山峻嶺矗峙其間而以獅球嶺一山爲最從前各統領分叚開隨塌不克成功嗣竇雨村軍門奉調到臺劉宫保卽　以是任軍門日督弁勇盡力經營沐雨　風　伊朝夕山洞現巳豁然開通計長可百餘丈高三丈闊兩丈有奇據在事之人云當開至半途時每覺隂氣逼人暗無天日工人須執火而入始得畚揷齊施今果一旦功成苟非宫保之知人善任軍門之督率有方曷克臻此遂於洞之前後各撰一聯鐫　石上其一曰一千年生面獨開羽轂颷輪從此康莊通海嶼三百丈巖腰新闢天梯石棧居然人力勝神工一曰海隅拓宏圖幾經鑿險縋幽功成不日巖疆開重鎮一任揚軨飛鞚快比穿雲 
[臺坦秋審]  
　　臺灣大憲示期三月十四日舉行秋審大典兼按察使銜臺灣道唐薇卿廉訪業於十二日乘海鏡輪船晉郡當由各有獄官將人犯解齊聽候中丞勘審　期劉省三中丞升坐大堂可道府縣次第行堂叅禮然後按班坐堂下其餘文武各官叅見畢鵠立兩旁巡捕官遂領牌提犯由東角門入勘畢交原差由西角門帶出計罪犯兩起按名均有賞賚唐廉訪遂於翌日赴院禀辭仍坐原船遄　臺南道署 
[天津賽馬]  
　　寓津西人於三月二十七日起賽馬三日養性園巳修飾一新而與賽西人更躍躍欲試駐京使署參贊人等有先期抵津者届期草軟沙平風和日麗頗爲熱閙 
[津沽火警]  
　　三月廿三日晨天未黎明法國租界外紫竹林北楊二木作鋪不戒於火鋪中木料天旱乾枯瞬卽燎原不可嚮邇鋪夥從夢中驚醒拆去鋪後藩籬倉卒逃火勢轟轟烈烈當時延及後面楊成小店兩間左隣林姓雜貨鋪門面兩間皮匠鋪一间間高姓米麵鋪兩間王八烟館一間至某布鋪而止其右隣係靠胡同故無鄰舍殃及然胡同外之福記押當鋪及某布鋪巳將　修拆卸蹂躪不堪此係街東被燬之情形也當失慎時左鄰雜貨鋪件正在睡鄉及至火烈具舉依然沈睡不醒時有東洋車夫竭力撞門甫驚覺闢門逃遁　巳過墻燃及櫃架百子炮聲觀聯珠俄而火油箱爆裂聲大而洪火卽飛過街西燃燒對門之德昌盛點心鋪門面三間水鋪一間寳德奎押當鋪一間張二烟舘一間時天巳大明火會畢集拆開火路至費姓剃頭鋪而止然趙八之包子鋪費姓之剃頭鋪亦經折壞與街東之布鋪押當鋪同此係街西被燬之情形也先是火未飛越德昌盛恐被株連悉取鋪中絮被瀋水遍護門前以及墻頭屋角詎水不敵火絮被隨瀋隨乾至煤油箱裂烟霧飛騰火光四射該鋪及左右隣　罹於難劉六妓寮緊靠火廠一聞報警鶯鶯燕燕棼如亂絲隣近居人亦收拾家私紛紛避火事後查點郭姓失去衣箱一隻稱由混混王麻子卽王起林掮去查問不承時適城守營在塲彈壓郭卽指名控告請追而寗人某甲向乙寄頓衣箱亦稱被竊箱中衣物其餘因火失竊者尚不一而足云 
[廉訪過揚]  
　　新授山西按察使福餘庵廉訪交卸運篆後起節赴省等情巳紀前報月之二十六日廉訪由省遄回艤棹徐凝門外小住宵於二十七日上午携同瀛眷揚帆北上是日進謁者較前日尤盛冠裳輿馬擁塞道途直送至五台山发上廉訪辭謝再三各官始鳴騶而返 
[宵小横行]  
　　夫削脯而腴彼翳桑之餓天恨未得其術也引被爲覆彼曳葛之冬烘恨不逢其盛也究竟緩急人所時有試問急人難而　人危如杜季良者古今能有幾人哉故上焉者逢萌寍餓死不作賊袁安寍堅臥不于人貧者士之常修乞米之書托沿門之　鄉黨自好者所不爲宜乎捉衿决踵　聲如金石畫粥斷虀而志薄雲天何至今日一變而廉恥不講再變而苟且成風若是乎苟免飢腸之轆轆卽殘杯冷炙亦足耀其里閭苟彈劍鋏之于于卽厞駟馬高車亦竊驕其妻妾然此猶適逢其會得志于時者之所爲也若夫金陸之所謂小竊者則不可同日而語矣金陵多顯宦身入聲色貨利之塲卽不得不爲聲色貨利之事有某寓公携琴鶴息肩于此怡情彝鼎飾五楹爲精舍日引骨董客與之爭奇角異於其中一日有小竊隨客後僞爲客之都知事者閽人以其衣服盛於客也不之拒亦不之詰聽其入周覽四隅而復出主客不交一言人皆莫測其究居何等越數日忽失去珍玩數事主人心知卽彼傲岸不恭者之所爲然恐貽當道之譏秘而不洩惟計其所值足抵中人十家之産云邇來作賊者袍必宫錦帶必越羅履尚雲頭冠無墊角而且吐屬翩翩勝於濁世之佳公子卽燃犀牛渚亦莫窮其形故捕風捉影者亦不疑爲盜跖之流金陵習尚浮夸所産多類是安得有賢交母爲之端其質於生初正其教於性始趁其習未相遠不使入於邪趨又何嘗不可化鴟梟爲鸞鳳耶現在元寍兩邑宰思與民相更始受廛之氓敢執是爲芻蕘之献又狀元境有解組歸田客由皖公山下放船而來兩袖清風僅有皮箱四隻卽置之廳事前夜間忽失去次早卽報知營縣同來踏勘勘得賊蹤似由内而出大約當人夫擾攘時小竊潛身其内逞其暗入明出之伎俩亦未可知夫一行作吏而宦囊如此蕭條則其輕重直與鬱林一片石相等耳乃穿窬者猶必從容竊去一視其孰爲明珠孰爲薏苡是賊之無賴巳可概見又城内某局更夫方假寐手内猶鼕鼕不絶一少年與之戱濳從門隙中用細竹桿挑繩拴其足適某小竊瞰其旁頓生狡謀俟少年去卽撬門而進滅其燈又繫其髮辫於鼓架上更夫猶鼾息如雷某乃入内將衣服盡掠以出反呼曰有賊睡者聞聲驚起欲前則後躓欲後則前仆黑暗中左右牽制終莫解其作弄之由次早查知始悟更夫因睡誤差重笞二百於是相視而笑者又不覺太息相憐矣又城北有在標之雲騎尉某中性頗好武因踰垣穿穴之事時有所聞遂專躡賊蹤梁上君子遭其困者屢矣思報復之而未逢其會一夕有賊鑿坏巳將洞穿甲固悄俟於内賊亦知其然也乃僞以襪爲足先探入甲不知其詐急持定而牢拴之復出門捕捉自以爲甕中鼈矣詎賊早釘繩於門限下甲突然被絆倒地卽來二賊將甲按住一用絮塞其口一褫其上下衣縶其手足賊復謊言曰我夥計爲爾受刑今旣拿住看爾到官　說一閧而散中妻見甲半晌不返乃持燭往偵之聞門外嗚嗚有聲急趨視見甲解其縛并去其口中之絮始自述爲賊所播弄狀且目擊賊携贓北去然巳追之不及惟怒髮衝冠而巳噫宵小横行若此閭巷居民果何時而始可安枕乎 
[六橋迎夏]  
　　杭友信支　山之麓有蓮花庵者向寓女尼上年購一沙彌面面芙蓉本是天然色相依依楊柳渾如解舞腰支年巳近夫標梅緣慳吉士經乃談夫貝葉足踏空門無如孽海難超情絲易惹前日爲剃度良辰設齋虔請十方諸檀越正中設蓮花寳座將沙彌頭髮編成六根大辫以取六根清净之意扶掖座上衆尼兩旁合十站立有名爲舅氏者手持剃刀交與修容匠某甲上前將剃而沙彌頰暈紅添心緒早成百結涙痕白濺眼眶巳落雙繩欲逃煩惱城中更增煩惱雖在慈悲會上未發慈悲勉强將髮剃盡而某甲見此情形似乎不忍不提防將頭顱割 
 
 

Page 3

 
 
碎鮮血併流佛門向例剃度後晨跪佛前受五戒禮此次幾乎不能成禮草率了事而巳○風聞衢州府屬日前天氣炎熱幾如三伏時至下午忽然紅日韜光水雲潑墨風聲怒號雨勢倒瀉間以冰雹其大塊有如四仙桌面者紛然擲下房屋坍倒驢馬豬羊擊斃者不知凡幾許方伯　報之下札委候補同知潘紀恩司馬前往查勘 
[嚴禁誨淫]  
　　九江每届茶巿城廂内外及鄰縣之婦女來棧揀茶者不下數千百人其中村的俏的老的少的不一而足所可怪者釵荆裙布家道貧寒固藉此以博升斗之供而綺羅徧體珠翠盈頭者亦復爭此微利貽出乖露醜之譏乃棧中各執事又品類不齊其輕薄者不免私意愛憎弊端百出故彼中賺錢之多少直以年華之長幼面貌之妍媸爲區别而婦女圖財益復盛妝修飾曲意逢　以博其懽自詡爲終南捷徑遂致涇渭不分局外人難叅瞹昧德化縣張玉山明府訪悉情形惡其誨淫無恥實爲地方風俗之害因出示張貼七門限該婦女等於四月初一日起一律不准穿帶煇煙裝飾妖冶並指明某地方人作某地方妝束更不許梳圓髻如娼妓模樣倘有不遵一經查出傳該家主究辦云云此示一出想可以絶淫風而挽末俗矣 
[瓜洲會景]  
　　江北以洲地方年例於春夏之交舉行都天勝會以冀默邀神佑降福消災此愚民之陋俗也兹當賽會之期好事者咸興高采烈三月二十五日恭舁神駕出巡前導旗鑼傘扇無不耀眼鮮明繼以抬閣鞦韆各一架次則童男女扮就各種戱劇共十五起雛年秀質妙選一時再次則香　嚨亭　爐宫扇最後則瘟神財神凡瘟神到處景象冷落非特香火全無且率衆驅而逐之謂之法瘟我而財神至則笙歌競奏酒肉紛陳家家邀接恐後爭先謂之接財財神暫蒞大小咸欣欣然曰亦將有以利　家乎由是趾高氣揚便有驕大意態以爲發財可以操劵比户皆然而不以爲恥吁財神之後則都天神象坐緑呢大轎威靈顯赫望之儼然沿途居民俱撚香膜拜肅靜無譁葢至此而會畢矣入晚會復舉燭龍萬道齊吐光芒租界通明誠　减上元火樹此京江之盛會亦瓜步之奇觀也 
[上海縣試二覆題]  
　　仁之于父子也一節賦得郊原浮字五言八韻未到曉鐘猶是春賦以題字爲韻雜作題不備載 
[兵輪抵浦]  
　　廣昌兵輪於前日因公來滬駛抵浦江卽在爛泥渡下椗同日飛霆兵船亦由吳淞江駛進浦江 
[火警續述]  
　　昨報列洋塲火警一則兹悉其詳爰再述之興讓街中巿朝西門面之張峴興彈棉花店内於前日下午二點鐘時因小孩取自來火用彈棉花之鎚敲擊霎時火發延燒棉花遂致烈焰飛騰該店主驚慌失措　遂冒穿屋頂延及左右對面玉器店珠寳鋪紅木作戴春林香粉鋪皮買店糟坊絲線店筆店包飯作銅器店酒店箍桶店女鞋店朝西門面之房屋向北至容秀齋女鞋匍爲止然貨物均巳搬空隔壁之鴻泰源鞋　依然無恙向南至沈太豐酒店房屋尚無損壞惟轉東朝南門面之振昌成絲線店信昌珠寳鋪後進係畫錦里内二石庫門雖未焚及内之房屋巳經燒壞朝東門面向北燒至景福樓茶館雖未坍倒然巳不能再開向南至祥生杭線庄爲止仍可麗常交易共計焚去房屋四十幢左右云 
[函請追銀]  
　　招商局函致縣署控滬南十六鋪裕增祥高麗字號掯付匯票銀四萬六千兩請爲提追裴邑尊巳飭傳該號主孫松岩到案候訊矣 
[誣控圖詐]  
　　蘇州人周麗生在縣控妻謝氏逃逸等情巳登前報前晚又經裴邑尊提訊周投案訴稱娶妻謝氏多年並未生育遁逃來滬現得尋見控請究辦朱祥岩供在蘇城爲錢業謝氏是我甥女嫁周後因周不務正業酷嗜嫖賭兼吸洋烟以致家産賣盡十三年四月間周欲將謝氏變賣當由謝氏知照前來並由長洲縣差張云山等理勸由周出立休書給洋一百七十元將謝氏退回母屬另行擇配現在謝氏來滬探母查周現在長洲縣差張發名下爲夥竟敢聽唆誣控叩求明察並將周之休據呈閱謝氏供長洲縣人年三十七歲自念遇人不淑現因母親患病前來探望餘供與朱略同邑尊向周駁詰再三周供詞支吾邑尊命給紙筆當堂着寫數字與休據比對委係周麗生一人所寫顯見圖詐誣控着掌頰四十下收所候備文遞回長洲縣究辦謝氏交朱領回着自行投質 
[英界公堂瑣案]  
　　售探秦少卿稱前獲竊犯姚桂生起到花瓶一個知與積竊朱阿炳等同竊别家衣物奉諭飭提朱阿炳再訊現將朱阿炳拘獲詰得共竊王金福等六户衣物交與孩子王紀生質錢共用續獲王紀生承認質票放在城穴内同去起到二十三紙吊贓的係王金福等所失查得朱阿炳有一次帶姚桂生接贓其餘五次皆朱獨自行竊王紀生代爲質贓略分餘潤今將人贓送案失主王鑫福王關生韓朝生王阿大金兆雲葉子元等投案均請領贓朱阿炳供與王紀生無于姚桂生供與朱阿炳連竊數家王紀生供松江人年十四歲家有父母來滬尋兄不遇以致流落住在客寓拾得質票一卷放在城穴内現巳起案蔡太守問姚桂生曰包探查爾祗同朱阿炳行竊一次爾反認同竊幾家何也答稱實與同竊三次太守判朱阿炳管押六個月姚桂生管押三箇月王紀生戒責一百下遞回華亭縣傳其父母具領管束贓交失主分别認領竊贓照例不償押本○包探陳阿九查悉周文君拾得時辰表解案訊辦曾列前報昨據該包探稱失主葉裕香現在到來認領葉裕香稱在路失表今請領還蔡太守謂此表由包探查得着給包探洋一元以酬其勞表准給領○粤人何瑞壤稱在虹口地方訓蒙餬口昨有同鄉人陳照基平空將磚石抛到館内以致碰壞傢伙其時學生楊有樹杜英歡二人目覩伊抛擲爲此扭交巡捕楊有樹杜英歡二學生申訴前因陳照基供年十五歲向在輪　做下竈路經該處突被交捕不敢抛擲磚石蔡太守判陳照基押候戒責示儆○陸梅生稱爲坭水匠昨遇同業之楊阿關拉住我要惠酒鈔我不允從致被毆打受傷報捕拘楊我至醫院據醫生言須醫治十天方可痊愈楊阿關供有熊　妹者與陸口角熊竟脫逃我被拘案陸梅生又稱熊乃伊之同伴蔡太守判楊阿關管押十天以示薄懲○印捕稱見李阿三駕車往靜安寺違章爭先拘案請罰李阿三供前面馬車行駛太慢囑我上前不敢違章蔡太守判罰李阿三洋五元撥充醫院經費○英三道頭捕稱見張阿五乘馬在馬路中飛馳囑令緩行張置若罔聞往返五次爲此拘案張阿五供西人金世美之兒子因馬性甚劣囑我代騎無如此馬依然不受覊勒及被西捕拉住金世美之兒子知我受累寫信到捕房麥總巡捕頭稱雖有信來然張旣爲代騎亦不應任意飛奔倘碰傷人金將奈何蔡太守判罰張阿五洋五元如果係金世美之兒子連累及爾可向理償○包探陳阿九稱見蔡阿才手　呢馬甲布長衫青布一疋情有可疑惟尚未查到失主今先送案請示蔡阿才供衣服布疋有人行竊交我蔡太守飭將人贓交該包探帶回捕房俟失主投案再訊○女子徐阿寳稱晝錦里北首起火延及我家先將衣物搬出有周方元來竊布衣三件當卽扭交進捕周方元供適在該處經過見有衣抛下俯拾觀看時被此女指爲行竊蔡太守判周方元枷號七天發頭門示衆贓交徐阿寳領去○西捕稱前夜時見趙王氏在碼頭拉住一人狀似拉客爲此拘案該氏供浦東人嫁與開烟舘之粤人現在家居素難度日被各工人所欠烟帳甚多知伊等做夜工前往守候因索欠項蔡太守問爾拉住者爲誰答稱守候未遇並案位住又問欠錢者爲誰答稱阿福阿美都欠我錢西捕堅稱見伊拉人太守又問爾夫家有何人答稱無人又問母屬有何人答稱亦無人祗有四歲孩子太守謂旣巳無人着發普育堂擇配 
 
 

Page 4

 
 
該氏稱我吸洋烟奈何太守謂善堂可以戒烟不必過慮 
[法界捕房瑣事]  
　　某甲粤東人前晚行至法租界彩視街相近見一家門雖局鎖而室内無人遂將鎖扭去濳進臥房翻箱倒篋偷得衣服一包而逸適遇法包探途中見其形狀慌張上前盤詰該甲言語支吾欲圖兎脫被包探將人贓一併拘入捕房管押作晨經備總巡一再訊問不肯供認旋有失主投報認贓捕頭令自投公廨候質○某甲手持繩索一圈深夜在小東門外行走巡街捕見其行跡可疑當卽拘入該處捕房昨晨暫解大自鳴鐘捕房請訊備捕頭詢以何處倫喪供的係巳物悮被拘押等情捕頭以甲所語不實着押待解案請究 
[上海文報局浙賑收解處會同各公所起解第十一批賑歛]  
　　謹啓者敝所自閏二月初六日解出第十批賑款後迭接浙中金苕人觀察曁各路放振諸君來函僉謂温台兩郡春災頗重紹興等屬米價日漲放賑與平糶兼施需欵甚殷請速解濟等語兹敝處會同各公所籌解第十一批賑款庫平銀二千兩規銀八千兩於上月二十九日由甬江匯解杭垣籌振局兌收轉發災區散放此批内計絲業會舘賑所規銀四千兩申報館賑　規元二千兩高易賑所規銀一千五百兩文報局賑所規元二千六百九十二兩又仁濟堂治病靈符四千道合併聲明 
[八謝册捐]  
　　逕啓者前承員報附送敝堂施醫贈藥一文愿捐册於三月初一日止蒙本埠曁各省善士交回捐册廿四扣共計收英洋八十一元七角日本洋一元六錢一千四百零二文另列清單呈鑒外慨荷諸大善土拯疾扶危無分畛域貧病羣黎咸沾德澤同人等銘感五中刻下開診以來求艾者雖不擁擠然後來天時炎熱暑溼易侵抱病者數必見多誠如善信慈悲解囊資助無微不至奈虹口一帶地廣人稠經費甚鉅同人等焦灼萬分再懇四方善信激發婆心或自樂輸或代勸募仰祈急集厚資共襄善舉俾敝堂無掣肘之慮修德獲福厚報靡涯謹再告募並鳴謝悃此佈[  虹口元濟善堂同人拜啓]  
　　江左書林發兌藏本書籍目錄 
　　玉函山房輯佚書分經史　三部五百八十餘種○萬國輿圖○歷代仙史○周益國文忠公全集○蘭苕舘外史○通鑑考異○援鶉堂筆記○黎園集成○宋元學樓○八代文粹○本草述○馬玄臺素問靈樞○馬如飛開篇○易經一見能解○醕親王航海吟草○小酉膄仙舘詩文集○大板五經備旨○四書引解○廿一　彈詞註○大雲山房集○儀禮正義○兪蔭甫尺牘○四書離句○宋本古玉圖譜○蓻文類聚○九章算術圖說○千金方衍義○劍南詩鈔○兪蔭甫正續又三集茶香室叢鈔○金石韻府○兪蔭甫茶香室經說○韓詩五百家註○趙松雪全集○竇存○古文翼○醫門捧喝○皇極經世備考○大板小題正鵠○國朝文錄正續○硃批大板小題正鵠○鄭板橋集○白英堂算學叢書○戴合叚集○三蘇全集○道書七種○大板袁文箋正○雷氏說文四種○神仙通鑑○時文摘艶○婦人良方○佚存叢書○杜詩竟銓小○小萬卷叢書○薛氏醫按○左傳易讀○元千金翼方○左傳翼○大板唐宋文醕○石室秘錄○張忍菴素問靈樞○詁經精舍四集○海國圖志○四書靈捷解○歸方評史記○海南日釗○大板御纂性理精義○人竟類纂○公羊穀梁合刻○金仙正論○曝書亭詞註○醫學集成○楚辭燈○宋千金方○本艸拾遺○聽園鈔詩○陸放翁全集○史論一編○勒書九成宫字樣○隷法彚纂○軍用必讀○說文句讀○胡文忠公一統地圖○女科輯要○芥子園畫傳○中興奏議○文字蒙求○十子全書○硃批古文淵鑑○說文易知○歸震川全集○大板硃批六朝文絜○尤西堂全集○大板六朝文絜箋駐○硃批歷检工史論○殊批桐陰論畫○勾股截積算術○道原一貫○邊事彚鈔○續廣支雅○方氏通雅○武備輯要○說文古音類表○叚氏說文訂註○玉臺新詠○書影疏○活圖奇門大全○產寳痘寳○筆算便覽○古將圖傳○王氏醫存○孔子編年○庸吏庸言○太玄經○古文快筆○五色批唐宋詩醕○日京岳發揮 
　　百花祠中西大藥局淸肺百花露 
　　天道南行致發咽喉各症本局主人精於是道以此症發於少陰少陽藴結於太陰葢君相二火並系咽喉君火勢緩熱結爲痰腫相火勢速發則爲腫爲痹甚則爲爛喉痧疹然總絡系於肺胃若使肺氣澄淸胃氣轉輸則二火不致上焰咽喉二關安如無事矣本局精煉珍藥挹取百花精氣醖釀成露爲正本淸源之計不但咽喉奉爲聖藥兼能和肝養胃淸暑辟疫并治頭痛發熱傷風咳嗽至若書舘佳人戲園子弟以露代荼能使聲音嘹亮按肺主皮毛脾主肉皆系太陰經故肺氣一淸則面上光彩煥發旣可艶容保喉又可作餽送禮物熱天常服功勝荷蘭百倍每瓶一百卅六并售靈寳百寳戒烟丹楊梅搜毒散和肝養胃丹調經萬應丸犀珀解毒丸珠珀白帶丸珠珀五淋丸白濁丸等大瓶七角小瓶三角半各處躉批代售加二成給藥 
　　莫妙扵此 
　　神效萬金不換丹專治内痔一兩服完永不再發上海法馬路東存濟堂問新昌參號　知 
　　諺云十女九帶十男九痔斯言信不誣也每開患痔者大使時往往肛門脱下頃刻難收滿地腸紅萬分痛楚猶如女子難産之勢此中苦况非經過者不知其累推原其故實因腸胃氣虚所致非珍貴道地正藥不能斷根本堂秘授奇方只求靈騐不惜重價購製爲丸無論年久内痔腸紅脱肛等症只須服此丸藥一兩足毅斷根永不再發神效如此故名曰萬金不換丹每瓶洋一元服法詳註瓶上噫大凡創製良藥必須見效速妥始稱爲奇故本堂鎗上戒烟之藥大有製不及售之勢實有眞據也頭號每兩二元副號一 
元照碼八折原班回件 
　　齊青籌賑彩票 
　　啓者齊靑籌賑彩票專爲救灾濟荒今售英六月票卽華四月票華歴四月二十四日開彩雙張售洋十元單張五元四開二元五角分條六角批發另議得彩卽兌現洋下餘之欵全解災區散放得彩號碼以呂宋六月份對號單爲憑查呂宋六月對號單内祇有七百四十二號得彩敝局照其得彩號碼各加副彩如頭二三四彩大彩各加副彩一百號由大彩下一號起向後順至一百號止皆可得彩其五六七八彩又添上下副彩各一張共計大小得彩有三千另另二號頭彩得洋三萬元二彩得洋一萬二千元三彩得洋五千元其餘得彩數目及增號得彩數目詳列仿單號數增多諸君得彩較易遠方信購原局回件往來信力貴客自給上海英大馬路德興里齊靑籌賑局謹啓 
　　新開鴻寳齋南局　　 
　　　　本局分設上洋法大馬路東首發兑自印各種書畫圖帖新出精選牕稿時文萬餘篇顔曰巧搭文府每部十六本價洋八元又大題三萬選大題文府初二集各省課藝彚海正續小題文府小題三萬選四書合纂大成四書題鏡味根正續○皇清經解雪樵經解五經文府五經宏括經藝淵海經戞文造經策通纂五經合纂大成策府統宗天算策學策學大成增訂試帖玉芙蓉試帖宗海賦海大　夢華廬賦海直行經籍纂詁增篆文○康熙字典四庫全書提要廿二史攷異精校本草綱目後附拾遺增補正續驗方新編曾文正公家書格局一新繪圖列國聊齋三國志西遊大板芥子園全集茜牕小品畫譜補云外史蘆雁畫稿揮毫自在畫譜並各局石印銅鉛板等書俱備名目繁多不及細述另備書目如蒙士商賜顧請至本局購取價實從廉本局啓 
　　聲明租店未滿年期 
　　昨閱報登眠雲閣吉記收回租店閱之殊堪駭異惟思眠雲閣店主孫小菴於乙酉春潛回杭籍其婦孫蔡氏積開緣欠項被控法公堂將孫蔡氏訊押交保還銀其店交巡捕看管該氏情極挽懇余保釋並保銀兩該氏具結拔還在案嗣因店中勢不能支旋竟朱少颿吉記出面挽中租余開張改牌裕愼祥議定當交頂首洋四百元每月租洋四十元議至戊子六月爲期余乂陸續添修生財六百餘元余因生意虧本滿年决計退租朱復挽中理勸續租伊情愿减頂減租致每月粗洋卅元作十月内爲期均有契據至去冬期滿適伊中保有事在蘇故未換據誘約至今現在伊見生意稍有起色頓生智昏索店前日約余及中保至寄園談及中保勸至六月爲滿余因店開四載不無來往帳目是以决至十月點還詎言未定妥伊竟驀登申報一派胡言情同囈語竟稱生財蹧損不堪試思生財日日應用之物何謂蹧損此等欺人鬼蜮伎倆亦所難逃衆論爲特聲明裕愼祥告白 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　三月二十五日湖北張都戎春華解餉來丁觀察葆元抵揚海分司項分轉禀知回署二十六日丁分轉士年鄭分轉震均到揚公幹二十七日豐利塲陳鹺尹禀知回署 
[申報舘江浙恊賑所三月廿六日至三十日止第四十一次清單]  
　　念六日收隱名氏五元盛拱之十元○廿七日川沙朱友梅生孫誌喜一元陳銘鑑罰欵洋一元○廿八日金萬利罰充洋十元餘慶堂邵祈保合家平安洋一元任伯新爲二小兒授室承諸親友惠賜隆儀理宜設筵移賑洋三十元無名氏洋一元竹林居士本洋一元○三十日畢香尉助醫金三次洋三角售出隷有十三部洋七元八角售出字林篆集十七部三元三角售出小耕石齋畫譜二部洋八角三經艸堂希昫氏助扇潤一次洋三角無名氏銅洋二元○總共收洋七十一元五角本洋一元銅洋二元 
[上海虹口元濟善堂施醫給藥一文愿第八次清單]  
　　元廣誠信洋十元宿遷志善堂三元常州無名氏六元揮惠官惲惠芳二户各二元安徽汪善士募來無名氏四元子明氏薦亭氏二户各一元親義居不書勉心氏攣桂阡少巖氏吟春山房户毛氏慈竹氏德公記正齋氏理齊氏偶鄉氏鳳廷氏吉廷氏隱名氏無名氏南堯氏無名氏竣實齋保赤氏悟生氏貽非居二十二户全年合洋十四元湖北督左署吳大人募由絲業會館送來仁福堂仁壽臣梅吉軍省吾軒張星三張王泉薄濟堂馬星樓劉竹齋敦叙堂鄒緞級三胡敏齋王林山山逢春張懷林余祖志周現林劉陞貴葉定華譚必成祖林滋陳得元彰曉鴻江會洲周春榮熊貴高陳光瀛尹連升劉清順黄春榮雷得標黄貫廷徐茂元葉郭氏劉義川嚴得祥葉魂元任殿華葉温氏陸金勝張應魁蕭得勝共四十八户合洋八元錢三百又絲業會舘來四知堂德記逸休居士明記南洲巿隱求明耐勒齋墨農山莊立雪堂磨鐵山房共十户合洋五元京報局陳募周羅氏周宗儀周　珍吳延陵郡劉彭城郡周蓮馨無名氏八户合洋二元二角錢二百廿八文張家　范金利來源源募范金利戎道五范志春毛順法有心人無力六户合洋二元通州吟秋氏二元無名氏厚德堂衣仁堂三户各一元懷德堂張二元留餘堂柴川東道邢席洪和甫裕厚永記汪鶴生惜隂居士雙桂軒豐樂堂潤記號八户各一元仁濟堂來安慶覺遲三十愿閏月三月份洋二元翁六桂堂並各友東羊英洋各一元福建恆德來種德堂陸懷本堂馮繞竹居董三户合洋二元何用之趙仲生宋銓源三户合洋一元復新園來張金華唐雨生唐廣其汪菊生易蓬山孫正如蔡瀛洲李鴻祥張應坤張茂林顧庭植范遐臨孟裕新劉錦之吳必貴孫德才十六户合錢六百廿三高灰居士洋三角錢五十一彭氏二角黄氏鄧彭氏二户各錢一百文○以上共收洋八十一元七角日本洋一元大錢一千四百零二文合併聲明 
 
 
 

Page 10

 
 
   
 
