# 1885 - 238 - 4904450

 

Page 1

 
 
[四十九號畵報岀售] [  點石齋主人啓]  
　　英属阿富汗山中多異獸奇禽近有英人遊其地遇兩鷹大逾人回翔飛舞思攫人而食幸英人有力執持其足摩盪空中事属罕是圖之以　　覽　首畵譜係任君早長所繪一圖兔一圖鼠筆致之妙栩栩欲活准於十六日岀售後附淤隠漫錄圖說一則此佈 
[中西官場體制同異說]  
　　客有自泰西遊歴而來者造廬爲余言西國風土人情歴歴如指諸掌談至官場體制則曰卽此一端而知泰西風氣之厚盖直與我中國上古之世相彷彿焉泰西之官亦有品位之不同大都任事者權尊位高者望重此亦與中國不相殊異惟其岀入起居一切規模往往喬野無文簡樸之極旁人見之不知其爲官也迨各事其事各在其位則岀一令也　不應之如響創一舉也無不從之如流至其衣冠服御則或者亦有區别之處我輩異邦人不能深知而詳辨之然較之中國則華實之間大相逕庭故泰西各官其於民間之情形民事之底藴皆莫不瞭然若觀火而無廉遠堂高之慮雖以一國之主皆得與齊民相晤談初無赫聲濯靈難於一見之勢此其風氣直與古人無異自昔我中國何嘗不如此三代之君或遯於荒野或學於儒臣如商王武丁諒陰不言夢賚良弼求傳說於版築之間而舉之相位說者謂其求賢之誠感格蒼昊而不知其實則高宗遯荒之時早知傳說之賢特恐來自田間舉登卜位朝臣或有不服之意見不欲創此異數爲他人先故託爲應夢旁求之事耳迨至秦漢而後猶有此等異聞然君之體則漸尊矣至於官則猶未若今日之尊嚴也夫人主一身豈能綜理庶務勢不得不委任臣下而大臣又不得事事躬親亦不得不分任其責内而宰相部臣外而督撫大員皆其位尊而權重者也惟其位尊故其威儀禮節皆與人不同惟其權重故其下屬亦莫不尊之敬之而體勢之崇高儀度之闊綽更與人迥乎不同自是而大員之一岀一入鹵簿繁盛扈從衆多伺候其門者咸傴僂足恭有不敢仰視者一轎馬也緑呢絢爛舁者少則四人多則八人頂馬跟馬前後擁護肅靜廻避除道清塵其體統有如此者一舟車也或乘輪船或坐兵艦舟中則不敢搭客不敢裝貨開輪繋纜必升炮隆隆然絡繹不絶騾車套車極其高大前扈後從其顯赫有如此者夫體面顯赫至於如此則凡有民間寃抑苦情欲赴愬於大人之前者誰不有所畏縮恐懼求其下情得以上逹也烏可得哉且不獨大員爲然也卽州縣各官亦莫不自以爲尊嚴一州一縣彼獨稱尊除舁上司時不敢不致敬盡禮外若在衙署或下鄉催科踏勘相驗等事亦復扈從如雲威儀煊赫以州縣親民之官而且不能俯察下情躬問疾苦則封疆大員更無論矣卽在各鎭分司巡檢亦且夜郎自大不肯降尊中國之官其體制如此則其異於西國者遠矣西國雖以將相大員握重權掌兵柄指揮如意措置裕如而其岀入之間坐不過馬車輪船而輪船除水帥提督等官自有坐船之外往往附坐公司商家之船卽挈眷同行亦與諸客雜坐隨行之人亦不甚衆護從之輩益復寥寥卽有德政及人或當臨行之時紛紛餞送者亦初無中國之所謂萬名衣傘以及一切匾額銜牌之類但以杯酒爲壽並致祝詞而止夫中國之官塲其體面也如此泰西之官塲其簡陋也如彼以此見中外之所由分而中國之文有不如泰西之質者矣中國之華有不如泰西之實者矣然則中國而苟欲駕乎泰西各國而上之則必於此等處稍稍變易而後可子以爲然乎否乎余曰子之言誠是矣然吾則以爲各國之風氣固不可以强同若於此時而必欲使中國之官盡去其從前之體制而一反乎古初亦與泰西各國同其簡易其勢决乎不能惟有以中國之道治之而已昔陸清獻公宰嘉邑時自坐大堂課其子讀書其孺人亦於堂右置紡車親自紡織凡有詞訟之投訴隨時批閱立予判斷縣無廢事案無積牘至今人猶豔稱之此其人固中國之人也今而欲令中國之官變於西國之俗固所不能若令中國之官而仍效中國先賢之所爲則不得以不能謝矣夫近日中國官塲其所有之排場體制要亦無非取法前人而又踵事增華以至日增月盛倘卽以前人之賢砭今時之俗苟得其千百中之一二於民情無所壅蔽則雖尊基體制仍無傷也請以子言爲當道諸公正告之 
[諭旨恭錄]  
　　七月十六日太常寺題八月初一日祭先師孔子廟奉旨遣恩承行禮兩廡遣翰林官二員 
各分獻崇聖祠遣盛昱行禮欽此又題八月初二日祭社稷壇奉旨遣奕劻恭代欽此又題八月初三日　文昌帝君廟奉旨遣晉祺行禮後殿遣文興行禮欽此又題八月十四日祭　昆明湖龍神祠奉旨遣嵩申行禮欽此又題同日祭惠濟祠神河神廟奉旨遣耀年行禮欽此又題八月十五日秋分祭夕月壇奉旨遣奕詳行禮從壇遣文暉分獻欽此又題同日祭關聖帝君廟奉旨遣魁斌行禮後殿遣豐烈行禮欽此 
[軍機要件]  
　　軍機大臣字寄大學士直隷總督一等肅毅伯李鴻章欽差大臣督辦福建軍務大學士軍機大 
臣二等恪靖侯左宗棠兵部尚書彭玉麟帮辦軍務福州將軍穆圖善兩江總督一等威毅伯曾國荃兩廣總督張之洞帮辦軍務閩浙總督楊昌濬光緒十一年五月初九日奉上諭現在和局雖定海防不可稍弛亟宜切實籌辦善後爲久遠可恃之計前據左宗棠奏請旨勅議拓增船砲大廠昨據李鴻章奏仿照西法創設武備學堂各一摺規畫周詳均爲當務之急自海上有事以來法國恃其船堅砲利横行無忌我之籌畫備禦亦嘗開立船廠創立水師而造船不堅製器不備選將不精籌費不廣上年法人尋衅疉次開仗陸路各軍屢獲大勝尚能張我軍威如果水師得力互相援應何至處處牽制當此事定之時懲前毖後自以大治水師爲主船廠應如何增拓砲臺應如何安設槍械應如何精造均須破除常格實力講求至於遴選將才籌畫經費尤應謀之於豫庶臨事確有把握著李鴻章左宗棠彭玉麟穆圖善曾國荃張之洞楊昌濬各抒所見確切籌議迅速具奏江蘇廣東本有機器局福建本有船廠然當時僅就一隅創建未合全局通籌現應如何變通措置或扼要設總匯之所或擇地添設分局以期互相策應呼應靈通並着李鴻章等妥議奏辦總之海防籌辦多年糜費業已不貲迄今尚無實濟由於奉行不力事過輒忘幾成錮習該督等俱爲朝廷倚任之人務當廣籌方略行之以漸持之以久毋得蹈常襲故摭拾從前敷衍之詞一奏塞責李鴻章左宗棠摺着分别抄給閱看將此由六百里各諭令知之欽此 
 
 

Page 2

 
 
[法餉總數]  
　　法國新聞紙言法國此次兵事共用銀四百七十兆佛郎克以前所議祇二百七十兆佛郎克今逾額至二百兆佛郎之多故將重開議院籌所以彌補之法然則窮兵黷武不旦大損國家元氣也哉 
[星使抵法]  
　　外洋新聞紙云許竹篔星使當中法成和之後行文於法外部大臣約定本月十四日前赴法京並帝隨員陳唐兩君同行 
許星使不久處法都仍須回駐德國而以陳君留法代辦欽差事務此次齎有國書緑法總統適止他吅故須俟其篤回呈送國書然後遄返伯靈也 
[游勇嘯聚]  
　　本舘關外採訪人來信云越南商平省有游勇李逢春蘇二謝二等嘯聚數百人於洲布地方收山六月初五日李逢春等 
率黨四岀前至那侣沈爛安平等一帶地方劫掠雖屬越地頗近邊界初九日復擾至原平縣之北哈横排凭扣等處該處深入越地離邊界稍遠輾轉之間聚徒愈衆又有一股約百餘人由卜上那黄刦掠直擾至率性總復迫近商平省城歸順界外之茶嶺地方亦頗警動今已深入越地矣說見粤報 
[越民大變]  
　　西歴七月十日西貢信息言耶蘇教徒在越南者大受其害緜滇一省教士所設書院會堂等俱爲越南土人焚毁總牧師 
則逃匿于法國郡守府署幸得保全性命其餘牧師一名波里亞一名加連一名堅間一名馬西俱被殺戮馬西一名係因燒教堂時焚斃尚有馬田牧師一名係因焚教堂時逃走亦中途殞命其幸而逃走保全性命者五人一名道里士波一名機付來一名拿加沙梨一名湛保士一名華路活俱逃至西貢據言土民入教者被殺萬餘人云其事如何了結俟有所聞再行錄報 
[法殺護差]  
　　七月十八日粤報謂接欽廉採訪人來信云六月初間西護撫將前在關前所獲之法人派弁押解岀關交回北甯法官收 
領詎法官竟將護差人等槪行處斬祗放一人入關報信等語本舘以爲中和法局已定想法官當不至此然該報旣言之確鑿姑錄之以俟後聞 
[定造兵船]  
　　近聞中國向外洋定造大小兵船共十二艘其船及機器砲位一切均係新式想兩年之内中國海面當益顯兵威之盛也 
[制軍回港]  
　　香港總督寳制軍前赴日本養疴已經列報兹悉寳制軍已於十九日回港各官前往码頭迎接惟適值大雨滂沱不免淋 
漓盡致也 
[港中賽會]  
　　港中華商定於廿四五六三日内賽會迎神糾集之資約已有數萬元蓋爲中元祭賽祀孤驅疫之舉聞儀仗極爲鮮明其 
隨從神駕後者有龍四條獅子兩頭皆極猙獰蜿蜒之勢云 
[商局遷居]  
　　聞招商局將遷於外洋涇橋英租界浦灘英總會聞壁之豐裕洋行新屋内現在住居該行之人已經關照以一月爲期悉 
行搬移以便交招商局管業云 
[預防劫餉]  
　　乍浦防營奉撫憲札飭遣散前日尚有某營未散緣赴省領銀未到故某營官於前日牌示尚須再俟五日省中餉銀領到 
後按名發給口粮幾月飭赴原招處妥爲遣散不料掛牌日卽有二十餘名赴大營禀見營官請假回藉營官答以餉銀未到尚須發爾等口粮囑其暫俟該兵皆言餉銀不妨求大人有則賞之如俟由省領到然後發賞我等皆不願領情願卽去營官進退維谷隨商在營某師爺該師爺卽云旣不要餉當准所請營官隨准廿餘名請假使去該兵等卽叩謝收拾而去營中見其去時情形大爲疑慮富卽請營官派親信兵弁數十名雇船扮作商賈授以密計尾隨以觀動靜詎該散勇雇船從杭州而去意欲迎上以俟餉銀船來在途搶劫計行近塘棲界地方卽遇餉銀運　該散勇卽赶上動手親兵三十名見之亦卽赶上拿捉散勇見勢不佳料難劫取皆欲逃走當被拿獲四名餘被逃逸所拿四名當卽就地正法隨將餉銀護解到乍發給遣散矣 
[楚軍到禾]  
　　十七日有楚軍右營兵一營到禾着官船埠捉船三四十搜裝赴湖州該兵不知來從何處或云係從乍浦而來不知是否 
在禾諸網船等盡行逃避該埠所捉皆過往客船及烏小船等當晚僅得其半卽行裝送而去至餘則次日復提船十數隻亦卽開行而去尚未滋事也 
[金陵望雨]  
　　金陵於六月十五日小雨廉纎嗣是以後無日不炎歊閃樂赤帝驕人水浸之餘繼以日炙居民受兹疹癘病者十居八九 
各鄉稼事又無所望圩民之病澇者初欲以旱粮彌補其漑種三分之一今觀天意如此家家懸耜興嗟府憲孫太守率屬議蠲議賑以期仰副朝廷軫念災黎之意上江兩縣又於城隍廟設壇祈禱求沛甘霖不知蒼蒼者何以冥然若無聞見耶 
[擬更臺制]  
　　聞吳淞炮臺近擬改造請西人爲之監視緣舊制砲臺水盡合法然未知其確否也 
[遠迓新官]  
　　羅少耕司馬於本月廿九日接篆一事昨已錄入報章兹悉司馬已命家丁齎送紅諭前來定於是日吉時任事會審署書 
役人等均雇舟前往恭迎矣 
[隣封檢騐]  
　　前報列監犯張四海因病倒斃一則兹悉府尊時太守得報卽派委婁縣林邑尊來滬相騐前日下午帶同刑仵書役人等 
由郡起程昨晨八點鐘時舟抵西門外斜橋地方時莫邑尊已先令執事輿夫前往迎迓旋卽登岸命駕入城逕赴外監相騐捕廉丁少尉預期在監伺候林邑尊騐得該犯委係因病身亡並無别故提訊同號各犯及刑禁諸人亦稱實係痢疾致死並無凌虐情事正欲棺殮發封忽有屍屬抵案叩請免封情願自行棺殮林邑尊俯如所請惟着具免封領棺切結事畢林邑尊親赴土地祠拈香然後入署晤見莫邑尊肆筵欵待至下午告辭而岀卽乘原舟回松聞該屍屬等已於午前時將該犯棺殮抬回矣 
[緝私被扭]  
　　前日傍晚有玉工某甲手攜包裹行至城内虹橋左近突遇洋藥局巡丁疑其擕帶私土上前揪住將包啓視則瑣碎零星 
悉係玉器巡丁遂欲乘間兔脫甲氣不能平將其扭住旁人岀爲解勸始縱之去 
[覆訊兇手]  
　　狂徒阿春卽徐阿春卽徐阿春毆死陸海金一案由縣緝陸及伊子陸金林訊供禁押各情早經列入本報前日莫邑尊又提徐至案 
問毆陸致死兇手究有幾人前獲之丁金林是否帮兇爾子金林有無帮打情事徐稱陸由小的一人毆死與丁實不干涉金林亦並未帮毆請將兩人開釋再三盤詰矢口不移邑尊飭仍帶回監禁候核 
[輪船失金]  
　　昨晨五點鐘時招商局豐順輪船抵埠該船主忽見鐵箱大開查檢之下失去金子一箱值銀一千八百兩當卽遍查人口 
據云有該船管事人某甲於船到码頭時先行上岸船主帶從人立卽登岸追到管事家詰問某甲茫無頭緒該船主略一搜查並無蹤跡著將該管事送交虹口捕房管押當船主去追管事之時船上託二副經管該洋人又託巴德買司照料及船主回時豈料又失金子一箱計值銀九千兩竟無從查究隨卽先報法捕房請爲飭緝法捕頭着包探孫寳生至船看過痕跡勒緝據云金子共有六箱係招商局某輪船日前與太古輪船相碰有捐故託豐順帶叵者未知能緝獲否也 
 
 

Page 3

 
 
[失妾初訊]  
　　前報陸馬路興昌里某姓之妾被林太太牽引紹興人杜某之在江西者挈誘捲逃一案捕房包探往拘林太太守適不在 
故將其子林雲瑞拘到捕房於昨晨解案所謂林太太者卽林王氏自行投案因與在押之傭婦馬王氏併解公堂事主胡玉熙親自到堂遞禀翁太守誥問之下據稱安徽休寗縣人做茶葉生意先在英租界開過茶號時住英界興隆里後搬至法界仁德里轉遷興昌里已有四年該妾娶有七年曾領義子今年五歳我於二月間爲父母之喪回籍於今月十三日返滬豈料竟如黄鶴不知去向後遇所雇用之僕婦馬王氏盤岀我動身之後卽由杜姓到來將家搬至英租界長安里後於四月初八日下船五歳義子不肯前去在船啼哭尚喚馬王氏到船陪伴一夜船于初九日早上開發馬王氏得洋十六元亦是自說翁太守詰之馬王氏據供東人爲失就在家無錢用度典質過活二月間要回籍又將物質當以作盤川留洋二十元交與主母以作家用嗣後林太太到來向主母說杜姓業已來滬汝何不前去向他借洋以作用度主母旋卽自去尋覔並不是林姓領夫又不將杜領來至林太太之子林雲瑞實不知情翁太守詰之林王氏據供賣冥　度日外事一槪不管想係馬王氏誤認我又從不到興富里馬王氏執定林曾到家說及杜姓到滬故而去尋翁太守詰胡玉熙汝未回去之時林曾到過爾家否答稱來過且曾看見翁太守再詰林王氏仍執如前并稱前在聚彩堂時認識伊名曹小寳杜姓之事一槪不知太守謂此等事情却是爾等老東西所爲又詰馬王氏旣送下船可知開往何處馬王氏供據他們口說往江西然杜姓在蘇州開有永興和木行諒必到蘇州去矣翁太守將原告開導謂旣稱蘇州不知地名尚不知長元和三縣是何地界須由縣關提着赴縣具禀胡玉熙叩謝遵照太守着將林雲瑞從寛釋去馬王氏林王氏兩人注縣 
[保人難做]  
　　前報列六合縣人韓長白願領寡居堂嫂回籍一節翁太守雖准其領回但必須覔妥當保人到案昨日堂期捕房將　水 
氏送案翁太守詰韓長白保人可曾尋到答稱覓得法馬路魏中和鞋店主作保現在外邊太守着傳進旋有一人到案翁太守詰其名姓事業具人含糊答稱姓戴在魏中和爲夥有捐票呈騐翁太守謂此案保人不能草率必得店主到案問明如日後有别情歹念韓水氏來案控告當傳保交人再爲嚴辦爾今回去將店主邀來以便詰問戴退岀後無人到案隨飭仍將韓水氏解回 
[英界公堂瑣案]  
　　王金氏訴稱昨有素不相識之人硬借洋銀二餅情同訛詐與論逞蠻適逢巡捕到來指令拘案被告李永桂供稱小 
的確曾向親戚借洋然與該氏無相干涉該氏又稱李係說謊華捕禀稱該氏與李爭執實無别人在塲葛大令判李押候過堂笞責百板○包探康阿順禀稱昨在老閘港灘某茶肆見有男女多人喧嘩爭閙查問之下得悉徐長發由蘇拐帶女子周阿大雇江北人陸萬山之船來滬圖售有馮順元尋覓到來與之饒活馬德標及金張氏之子阿九等在塲理說爲特一併拘來誥訊周阿大供稱年十一歳家在姑蘇母親尚在被馬德標誘領下船開行來滬張金氏供馬曾拖欠小婦人之錢由徐介紹向索無着旋聞馬將拼婦之女帶到申江圖賣因卽邀徐跟來索欠阿九及徐供與相同馬供山東人向充營勇現已撤防由蘇行至黄渡附陸萬山船來此並無拐帶女子事情陸供張金氏偕徐領女雇船來滬馬在黄渡始趁便船馬順元供現在蘇城元妙觀前開設瓜子花生舗周王氏失去女兒疑被小的誘拐屢來肇釁曾扭至元和縣中喊控蒙斷交保帮同找尋後訪得該女被人拐帶來滬爲卽前來尋見聞伊等載女來申泊舟老閘港已久葛大令謂旣在元和縣署涉訟姑飭備文送請上海移解元和歸案訊辦○水巡捕頭禀稱有糞船三艘停泊蘇州河灘該處係熱閙之所臭穢薰蒸殊多不便因派捕囑令移泊僻靜地方該船户等竟敢恃强不允查租界定章炎天不許糞船停泊爲此將船户水手四人一併送案請罰張阿坤顧桂明徐桂亭等同供是船户並非違章久泊實緣候潮暫停張秀林供是船夥餘供與同葛大令判各罰洋半元○巡捕解送在路爭毆之王阿二徐阿生請訊王供與徐爲友邀伊飲酒不依反致饒古徐供王向借錢小的不允伊竟辱罵不休以致爭閙葛大令判王押七天徐罰洋半元 
[法界公堂瑣案]  
　　山東人王裕蘭控湖北人章三瑞欠洋三十三元三角無從追尋章與其姊曾同居故託其指引豈知一味推諉因之 
鳴捕翁太守詰之該婦夏章氏據供章三瑞長我二輩豈是我兄弟他虧空纍纍故搬在八仙橋地方曾經指引仍然不能尋到我非中非保如何向我要錢翁太守閱及借據見載中人陳桂生太守謂何不去尋陳桂生答稱亦無尋處太守謂爾之爲人可謂夯極現有地脚何至尚尋不到着夏章氏姑爲指引他明白住處○法包探夥獲到專收舊表之胡表之胡三茂其人向舊負店中收得廢表修理岀新或將表壳鍍金鍍銀或改裝白鐵壳而嘖金銀者收拾之後或當或賣惟得善價始卽脫手雖曰别岀心裁究竟不務於正住居法租界姚富卿烟舘之中盖姚有時亦作連手也昨解公堂包探將取來已鍍做就之表二只呈上胡三茂供認做表此亦將本求利在四馬路開設店舗並不犯法至於噴金噴銀西人往往爲此不在禁例我華人不過效其所爲並無不合包探夥將我拆梢取去洋二元錢一百數十文并被打傷等語翁太守謂爾不犯法惟將低物騙人現在取到之表是何價洋買進現在可賣若于以前賣過幾只得洋若干着爲供岀胡供托姚富卿向人代借洋五元在老北門城河浜收得舊表二只計岀洋三元數角現在做好每只可買洋六元前者賣脫過三只一只得價六元兩只得價七元姚富卿請追胡借洋五元翁太守謂爾之洋元總有着落着卽釋去胡三茂旣稱打傷姑送仁濟醫院看治有何傷勢回禀再核 
[山東放賑紳士潘振聲請施少欽撥欵急救書]  
　　少欽先生大人閣下表原擬今夏辦完卽行歇手無如人猶未去水已重來凡去年被 
災極重之鄉今已水無不到災象年甚一年災民日困一日五載無收家家有斷粮之慮四圍皆水人人有性命之憂刻下流亡頗衆近在省中日見外來災民百十成羣四散乞食其小孩不能行走或用肩挑或用車推類皆衣衫藍縷面目飢瘦奔馳於烈日之中棲身無地情形最爲可慘其或年老龍鍾不能遠去孤兒寡婦不能岀門又復困守水鄉一遇護莊岸開此輩先不可避哀此窮黎何以疉遭此刦昨日子英兄由工次回省因與面商除高苑博興鄒平已放外其被極重之處約有十二章邱青城濟陽商河臨道濱州歸表查放齊河樂安齊東惠民海豐霑化歸子英兄查放子英兄能在此查放最爲極妙設或有事不能久留則仍歸冠生兄處代辦亮卿籌畵細心楊卓翁結實精詳不避嫌怨均勝表數倍兩局分辦當可早日竣事惟欵項毫無着落不知南中近日來源可旺否頗費躊躇計表處所辦至少亦須四萬餘金子英兄處户口較多恐此數尚不濟事現雖已函致嚴佑翁諸君恐連年搜括亦未易得此巨欵而惟貴局連年助賑集欵最鉅全活正復不少尚望先生苦口勸人逢人說項諸君子婆心濟世慷慨解囊積善之家必有餘慶在仁人縱不望厚報而皇天總不負苦心如能集腋成裘俾被水災黎同登衽席則恩同再造當不獨東人感戴已也肅泐寸緘敬請道安諸維雅照不宣潘民表謹啓六月二十日 
[上海二馬與日絲棧陳竹枰經募賑捐七日廿一日第四十八次清單]  
無名氏洋十元許永記五元王陵氏琴子記求灾悔二户各二元簞瓢屢空子售箔灰與先人資冥福 
指捐靖江洋三元錫山免力子銅洋二元聽濤山人祈母康健無名氏無名氏三户各洋一元金子香洋五角無力子移花接木小洋二角韋子頣送南戲鴻堂開張賀儀移賑錢四百文滬報舘交來高橋友銅洋一元與字一百五十册御醫馬培之善十經募稽蓮花室洋五十元葭蕙堂無名氏二户各送十元愛蓮堂問梅主人二户各洋一元與字二百四十六𠦜黎里悅來典續助洋二元又節省中秋酒席洋四元又節省火食洋二元瀏河干蘭生善士募來項子亭潤昌無名氏延陵氏四户各洋一元陸鳳池陶靜涵錢合無名氏虚心子四户各洋五角與字二百七册嘉定濟平典洋四元又經募姚榮泉洋十元無名氏無餘氏留餘氏允成四户各洋二元無名氏少記味捐象仂梅軒居士安舒堂鏡如祥記文記隠逸山人十户各洋一元席盈舟敦裕嶺氏無名氏隠名氏六順堂爾承堂龔孝四氏法記受卿張二翁桂方來十四户各洋五角休隆輔氏錢五百三十五文補過氏錢三百文湊成氏錢二百八十二文一 
 
 

Page 4

 
 
上三户並錢一千一百十七文合洋一元與字二百三十三册葉榭大德典洋二元秋泉氏詹靜峰隠名黄三户各洋一元顔記松記二户各洋五角公餘氏錢一千八百文張甘霖錢以千二百文和哉氏錢一千文平記錢五百文敏記桂記二户各錢四百文吴德和鶴記雙記連記永記義記興記應記八户各錢三百文吴小記錢二百文勉力湊成子錢九百八十文以上六户共錢八千八百八十文合洋八元與字一百六十四册椿壽軒經募自怡軒洋一元半舫守約齊薌夢居養泉四户各洋五角滬字單唐花仔唐花仔唐花仔勝福四户各洋一元唐門蘇氏唐花仔唐花仔唐花仔李麗卿唐黄氏六户各洋五角黎氏黄氏黄氏佘門梁氏黎靜女阿順區氏八户各錢二百梁氏李黎氏李弟子朱花女勝嘉五户各錢一百與字二百八册溧陽李幹卿善十經募寳昌典洋五元又衆友洋三元又衆友節省中秋酒筵移賑洋二元泰豐典洋二元恆生衣莊裕豐典德源庄三户各洋一元程輔臣食升安劉沛之衆學生王菊人沈小枚李幹卿李耀遠八户各錢四百不書名錢三百無名氏程蘭生周稚谷查子豪吳少田佘燮卿石炳如不書名花秉章章蓮溪十户各錢二百魯楊火司無名氏周樹堂靜悟子不書名李憲卿不書名紀金生八户各錢一百以上廿七户共錢六千三百合來洋五元錢七百廿五悅昌經募滬字單老錦榮黄雨卿鍾璧堂保平安恨力不足保二姐壽四户各洋一元湛元興黄雲軒無名氏三户各洋五角黄阿有洋四角七洲洋無名氏二户各洋二角湖州仁濟善堂經募壽萱室祈保母宿恙全愈醫藥資移賑洋十元羣樂軒節省筵席並另湊合洋十元沈通記洋三元平江氏俞松筠二户各洋二元桂寳賢俞松喬仁和傳陵記濟陽氏四户各洋一元○共收洋二百三十一元五角小洋十五角銅洋三元錢三千二百念五○前十六日江　隠名氏助洋四元誤寫三元今特改正合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十一年七月十六日京報全錄]  
　　宫門抄○旨一道○太常寺題旨七道錄前○閩督楊奏琉球難民循例撫恤遣歸摺○又奏匯解委解各欵京餉起程日期○湘撫裕奏據禀奏請交部議處片○晉撫奎奏請開復革職處分夾片○將軍希奏叅疏防不力各員摺子○又奏叅世職片○七月十六　户部通政司詹事府八旂兩翼值日無引見○惇王等謝賞燕窩恩○莊王假滿請安○謨貝子謝備查壇廟恩○惠王續假十日○孫家鼐請假十日○值年旂奏派專操之大臣派岀麟書○禮部奏派閱卷搜檢彈壓之大臣派岀閱卷松桂景善搜檢慶福周家楣徐樹銘文暉符珍德福福森布豐陞阿伊崇阿花尚阿彈壓耆齡富勒渾泰○倉塲奏漕船五日回空○召見軍機○皇上明日卯正至奉先殿壽皇殿行禮○○頭品頂戴閩浙總督臣楊昌濬革職暫緩交缷福建巡撫臣張兆棟跪奏爲琉球遭風難人循例譯訊撫卹並已遣發回國恭摺仰祈聖鑒事竊據署福防同知羅大佑申報連江縣護送琉球遭風難人陳文選等十一名抵省當發舘驛安插一面飭傳通事譯訊據供陳文選毛永昌是官吏島岱是舵工金丕烈等八名是水稍俱係琉球人氏駕坐小海船一隻於本年三月十一日在八重山開船忽遇暴風漂至浙江温州洋面船身損壞難以駕駛幸遇漁人救護至坎門汛卽漂没無存蒙地方官派役送至玉環廳復撥兵役護送來閩四月初九日至連江縣十一日到福州舘驛安插各於安插日起每人日給米一升鹽菜銀六厘該難人等原船漂失有琉球人津嘉山等回國便船堪以附搭已於五月初一日離邑登舟放洋回國仍各給行糧一個月並照例加賞物件動銷存公銀兩由藩司沈保靖核詳請奏前來除造册咨部外臣等謹合詞恭摺具奏伏乞皇太后皇上聖鑒再此案未准浙省咨會合併陳明謹奏軍機大臣奉旨該部知道欽此○○頭品頂戴閩浙總督臣楊昌濬革職暫緩交卸福建巡撫臣張兆棟跪奏爲滙解各欵京餉委員起程日期恭摺仰祈聖鑒事竊照光緒十一年分部撥内務府茶稅京餉銀五萬兩固本京餉每月五千兩洋藥厘金五萬兩添撥稅厘京餉銀十萬兩當飭司局籌解並因部議停止匯兌曾奏明閩省並無現銀擬令號商先行墊解俟有上庫日期提欵發還曁委鹽　使許衍棟知縣成心中督商籌墊内務府銀二萬兩固本銀二萬五千兩洋藥厘金二萬兩先後解京投納在案兹復解内務府茶稅銀一萬兩固本京餉銀一萬兩洋藥匣金銀一萬兩添撥稅厘京餉銀三萬兩委令教習知縣俞秉焜督同號商如數籌解進京投納該委員定於五月二十六日起程仍俟報到卜庫日期再行由閩提欵發領據藩司沈保靖並善後稅厘兩局司道具詳前來除分咨外臣等謹合詞恭摺具奏伏乞皇太后皇上聖鑒謹奏軍機大臣奉旨該衙門知道欽此○○裕祿片再據署湖南布政使孫翅澤禀湘省向於五月杪有迎城隍會舊習其中好事者裝扮神鬼作諸惡劇並扮演採蓮船等項值會行走男女混雜踵事奢靡不惟褻凟神明抑且甚關風化近兩年來均經先後示禁本年正路各路散勇紛紛遣歸尤慮聚集人多藉端生事該署司亦卽照案岀示嚴行禁止詎於六月初一日定更後突有多人擁至司署以籲求迎會肆行喧嚷意圖挾制開禁並有街巿之人隨同觀看致頭門栅攔擁擠毁壤經該署司督同府縣岀外彈壓維時正值黑夜人雜不意遺火將内署住房引燃同城文武聞信亦卽赶至滋事匪徒均各奔散旋將遺火撲滅僅燒燬住房三間其銀庫科房文卷一無損失除督飭嚴拿滋事首要各犯按律懲辦外該署司未能先事豫防實深惶悚據實禀請奏明照例議處等情前來臣伏查賽會迎神本干例禁况當散勇之際尤非平時可比該署藩司孫翅澤禁止迎會係地方應辦之事乃竟有無知痞棍胆敢聚集多人塞署閧堂肆意喧閙兾圖挾制開禁實屬目無法紀亟應嚴拿懲辦以昭炯戒而儆刁頑除勒限地方文武各員務將此案滋事首要各犯迅速按名查拿解究並咨會湖南撫臣卞寳第就近查明嚴辦外所有湘省因禁賽會匪徒糾集喧閙藩署現飭查拿滋事各犯並遺火致燒藩署住房署藩司孫翅澤疏於防範禀請奏明交部照例議處各緣由理合附片具陳伏乞聖鑒訓示謹奏軍機大臣奉旨孫翹澤着交部照例議處餘依議欽此○○奎斌片再大挑試用知縣向迪明前因委辦榆次太谷兩縣坐賈虧短厘金銀三千二百六十兩經臣查明於上年十二月奏叅暫行革職勒限追繳並聲明如能依限全完冉行懇請開復奉旨允准在案兹查該員向迪明應繳前項銀兩已於限内如數交清是雖玩誤於前尚知愧奮於後合無仰懇天恩俯准將大挑試用知縣向迪明原叅暫行革職處分卽予開復並免其送部引見岀自逾格鴻慈據署藩臬兩司轉據籌餉局詳請具奏前來除將呈繳銀兩歸入坐賈厘金項下彚案造銷並咨部查核外理合附片陳請伏乞聖鑒謹奏軍機大臣奉旨着照所請該部知道欽此○○奴才希元恩澤跪奏爲江北竄匪焚掠地局請將疏防不力之員弁革職懲辦恭摺仰祈聖鑒事竊據委辦荒務局事務協領文全呈報據勘辦三姓荒地局委員佐領英麟報稱本年三月二十九日酉刻忽由黑龍江所屬巴彦蘇蘇地方竄來持械馬賊三十餘人穿戴號衣官帽冒充呼蘭練勇突至使斯亨站圍攻地局經駐站護局之練隊官兵與賊接仗抵禦良久兵力不支賊卽縱火焚燒房間搶去荒價帖錢七千三百餘千曁擄掠街巿舗商財物向西逃逸並據三姓副都統恒元咨同前由當經奴才等飛飭就近各隊分頭追捕一面咨照隣省協力合緝一面咨令該副都統派員詳細查明以憑核辦去後嗣據咨稱遵卽派委佐領文哲布等前往該站查明被擾一切情形緣駐札該站委叅領多斯洪武管帶練軍五十名内泒岀巡哨者二十餘名其餘留站護局詎於三月二十九日酉刻忽來馬賊三十餘名突攻地局施放鎗砲該委領卽督率官兵在院抵禦向外攻撃鎗斃數賊隨派委防禦金奇圖急赴隣站調隊維時天色已晚賊衆乘勢舉火焚燒房間搶去鞍馬錢帖等項委驍騎校祥貴披甲德林力戰陣亡受傷兵丁五名該委叅領亦受槍傷委無畏葸退縮情弊比金奇圖調來援隊賊已遁去無蹤由該副都統復查屬實咨報前來奴才等查該委叅領帶隊駐札派兵巡哨旣未能先事偵探迨賊匪冒充官勇圍攻地局又不能立卽撲滅致令焚掠遠颺雖騐明受傷寔無畏葸退縮重情究屬調度乖方剿捕不力相應請旨將委叅領四品頂戴藍翎驍騎校多斯洪武卽行革職委防禦五品藍翎儘先驍騎校披甲金奇圖擬請撤銷升銜以示懲儆其委驍騎校祥貴披甲德林奮勇撃賊力竭捐軀合無仰懇天恩准照陣亡之例飭部從優議卹以慰忠魂而勵士氣除嚴飭各隊務將逃匪悉數弋獲並責令該委叅領等將所失鞍馬等項照數補製外至地局所存荒價帖錢七千餘千之多該委員並不隨時交庫以致被賊搶掠亦屬不知謹愼目應責成佐領英麟如數賠補以重公欵所有竄匪焚掠地局請將疏防不力員弁革職懲處緣由謹恭摺具陳伏乞皇太后皇上聖鑒謹奏請旨軍機大臣奉旨多斯洪武着卽革職金奇圖着撤銷升銜祥貴德林均着交部照陣亡例從優議卹希元等務當嚴飭各隊將逃匪悉數弋獲毋任漏網餘依議該部知道欽此○○希元等片再據琿春副都統依克唐阿咨稱據敦化縣民任樹棠等以雲騎尉玉凌指官騙財向討不還等情呈控一案當卽集訊委因敦化縣差役下鄉額外科歛縣民任樹棠王永茂穆忠信同赴琿春欲行控告婉託三家子屯閒散金玉求其戚誼玉凌爲之引進玉凌允諾嗣玉凌覆以已向副都統言明必須花錢方能准理任樹棠等信寔因錢文無措遂向素識姜姓借得洋棧布十三疋送交玉凌收受迨經具呈報遞未蒙准理始知被騙兩次向討原贓未還任樹棠等因　姓布價難償是以具控到案質之玉凌俯首無辭當將原贓追領等情咨請叅革前來奴才等查雲騎尉玉凌身膺職官宜知自愛乃敢乘機撞騙護贓不還實屬不知檢束有玷官箴相應請旨將雲騎尉玉凌卽行革職以警官邪所遺雲騎尉世職另行揀員承襲除敦化縣差役下鄉科歛民財查明從重懲辦曁知照兵部外理合附片具陳伏乞聖鑒謹奏請旨軍機大臣奉旨着照所請兵部知道欽此 
 
 

Page 12

 
 
[閩省官報]  
　　通判丁鈞義奉委福鼎華稅縣丞范培基奉委南臺華稅收引差○指分福建補用縣丞王元傑自京到省○大挑知縣謝 
燮梅自籍領咨到省○叅將張玉峯守備張得先進京引見於前日禀明各大憲○多都統於十二日由省晋京各憲同各官岀往南門茶亭恭送○候選縣丞徐慶沅自上海製造局解龍雷到閩 
[上海四馬路浦灘文報局内協公所經收賑捐七月中旬清單]  
　　十七日收常州看申報人募申字一百八十二號單珍記璜記璵記三户各四角傳記三角亦政堂闕里世家 
樹本堂山莊紫陽書屋戴氏路氏趙氏七户各二角常壽祖壽連壽懐壽喜曾壽魁壽和壽溪山别墅竹林小舍霄鶴巖松茶半香初安壽科壽恭壽多壽全慶榮慶棉慶吉慶姚氏十八户各一角卅三户共收洋五元○山有悔也遲二元○奉母命之願四百元○卓學川翁交來吳世德堂十元陳杏樓翁五元徐美均十元○蘭溪瑞祥源號内良記募申字一百八十三號單同泰一元允和樓王恆泰良記東成柳謂泉義盛號茂祥莊晋昌莊八户各五角正和樓三角周記施記二户各二角張同豐四角同源莊一元十四户共收洋五元虚對開三個四開三個○天津紫竹林電局募電字十五號册直隷提督李梯雲山舘二户各一百元親兵營王津年銀五十兩親兵前營後哨什長銀十兩又洋十元洞泉自濟子庫平銀六兩省吾居梅花居士莫釐漁隠光世堂四户名二元十户其收洋二百十八元現銀六十六兩○陳善鴻翁二元○婁邑千乘求長子女病速愈兩元肇隆猪行求順遂三元○謝筠亭翁交來新安吳朗亭翁募滬字一百五十八號册署江西貴谿縣正堂張廿元范務本堂求平安氏公和裕三元各十元范錫瑜余心願二户各四元廣中成五元廣成隆胡子虔范錫玖范錫璠范錫瑩向樹堂六户各二元范錫琨范錫琳范錫珪范錫珠范錫珂薄助氏補不足無名氏莫名氏壽山氏王象賢車怡大金明太許德裕任竹泉沈知涵范錫瑞長庚氏榮陽氏范湘甫汪理庭碧山氏汪德基汪麗雲胡舒岩錢禹堂廿六月各一元朱品鐸無力氏二户各五角以上卅八户計洋八十元又三户計七錢洋廿二元計重十五兩四錢七六合英洋廿元二角六分四厘總共四十一户共收英洋一百元又錢二百九十四文○慶善堂合邑節省中元醀費四元○席茂之翁五十元陶善士二元○武穴定記募申字一百八十四號單安定郡四元又銀二錢福大義記二户各五角三户收五元又銀二錢○常熟濟誠典募申字一百八十五號單張景揚福餘記二户各二元善餘記永記二户各一元四户共收六元○雙林湯湧盛募申字一百八十六號單蕉雪山人德遠堂二户虚對開各一個幽雅居虚受草堂張畊記資微不名潘恆記中山聲記遺安七户各二百文馮蓮記震記順記雲記沈湧記程慶山無名氏小善人八户各一百文中山四開一個十八户收英洋兩元虚對開二個四開一個○洋務局曹續募申字一百八十七號單求鄉試乎安小同蘭館孫祥榮三户各一元曹潤卿四角和瑞堂曹四百文徐恆新南洪泰松井上檀樗記秀記陳韻泉彭聽濤陸菊莊八户各二角李企山羅瑞堂汪南村三户各二百文十六户收六元○松江棣友居朱募申字一百八十八號單紫陽不留名不留名郭不留名朱不留名陸四月各二元不留名凌不留名張不留名華不留名俞不留名姜不留名太原不留名胡揚澤堂姜不留名吳龔德彛不留名郁章瀛記十二户各一元西林郭葉藎記丁勤記朱日章不留名不留名仁德堂沈朱匯記八户虚對開各一個不留名代記四開兩個廿五户收二十元虚對開八個四開兩個錢四百文○本日共收英洋八百五十七元虚對開十三個小洋十二角現銀六十六兩一錢錢六百九十四文 
[上海四馬路高易公舘恊理兩廣賑捐所經收七月賑欵清單] 　 
　　十七日同苦募一百號册　無名氏洋五元孫竹記二元鄭徐氏二元程福一元黄仕棠一元不留名一元嚴 
任堂一元何有一元蕭官朝蕭泰蕭爵鄭逹臣鄭麗南槊錦六户各半元共十四户洋十七元○未思時米洋念元○元亨行鄭桂峰翁再募三十一號册舒三泰二元榮記二元沈式如一元共三户合洋五元○永泰源茶棧梁鈺堂翁募八百十一號册梁鈺堂再十元洪偉臣再十元陳岳林再十元洪福齊永泰源森記孫永春源馨祥永昌福方仰如共六户各洋十元怡馨祥孫德林鄭同茂三户各六元胡元堦生逹元浩春俞珍茂洪惟球詹裕潺俞大桂七户各四元誦芬山房陳作民陳引之德和號春茂祥五户各三元李子彬鄭紫琳羅寳記永和祥暢記號怡春王王　超汪聰甫汪同福春馨祥十户各二元陳彩芝馬曉初金芹香無名氏四户各一元共三十八户合洋一百七十五元○十八日堃記木行募三百零二號册倪富齊四元義成藥行再二元振興號二元茂昌號二元無名氏一元又銀洋一元張九深再一元朱世衡再一元漢莊裕號朱函芳振昌行德記號林記行裕昌號六户各一元共十三户洋念元○竺錦章翁募四百九十八號册林福記王三福錢合記孫寳泰應德興承志堂康六户各二元謝毓林康運褒康氏不留名蔣子衡康金助湯蓮笙謝朗卿楊松林八户各一元三槐堂王中元共十五户洋念元零五角内銅洋一元○黄芹軒翁募三百五十六號册周二元黄寳　馮福黄養徐京　黄陶齋五户各半元歐陽善初三角六齡童子三角楊禮全許祥王春和朱刈黄瑞楨公竹亭六户各二角黄奈徐通朱桂堂李清淮凌安梁浩黄國卿七户各一角共念一户洋七元○高隆泰募三百八十七號册高隆泰再二元廣益隆再二元梁　德堂再一元鶴山樵子再一元共四户洋六元○壽萱子一元○生和泰墓四十二號册生和泰十元流光堂祥元正布庄恆亁仁布庄鄭恊大布庄四户各五元敬恕堂三元李季儀二元共七户洋三十五元○長源泰號募八百九十六號册机源有心無力子海陽不留名二户各十元衡陽楊氏五元寗不書名四元安慶許祥盛號仁和玉二户各三元吕青溪二元四角蘭庵氏古歙胡藴之源昌永古黔金聲揚三户各二元無名氏一元六角福洲信記汪靜波二户各一元胡俟良余鳳山合一元共十五户洋五十元○十九日延昌行再募三十六號册盡不留名二元○華彰募七十七號册霍麗華一元霍愛珍福錦堂李萬鑣三户各半元劉啓穏敦遠堂福善堂三户各二角五分吳禎徒二角共八户洋三元四角五分○黎柏軒翁募八百十五號册泰來行未士爹厘已十元韻氏再金耳圈壹對兌洋九元四角六分福聚公趙榮德堂二户各四元泰以銘黎以煇二户各再一元共六日合洋念九元四角六分○臨碧草堂十元○福星店募三百念四號册黄麗田二元無名氏一元羅永盛中元招逹芬三角共四户合洋三元八角○念日萬順豐交來退隠松樵爲子病許愿祈求壽命延長元一百五十兩○昆昌成募三百念五號册黎讓泉五元○公善堂一元○應阿善一元○陳倬雲翁募五百號册順發賑房餘用洋十五元九角陳倬雲孟蘭醮值事素菜折洋九角共二户合洋十六元八角○以上共洋四百念九元零一分内銅洋二元○規兀一百五十兩 
 
