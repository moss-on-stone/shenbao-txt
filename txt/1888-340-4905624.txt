# 1888 - 340 - 4905624

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡總書麾也特是原本旣不易　而坊　　刻又　德　　　　　　　本舘特用新鑄鉛字印成　加圈點印釘工雅警校精詳冠以監臨以下諸員姓名爵里及題名全錄較之麻少本實有天　之殊　每本　洋七　正本埠歸申報舘帳房及申昌書畫室發售各外埠則慨歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業巳出書頭批四百零八本二批六百本凡有已繳三次銀兩者請速至申報舘取書取書時并祈當面　　　勿自悮其尚有未繳二次銀兩者數十户請卽付繳勿遲其三批之書亦將次可以裝訂齊全特此佈啓 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可俎豆漢儒但所取或非足本若疇人傳廣　編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者概從割愛廣搜秘籍力　幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在夀世匪以圖利其書足貴其價甚産預定者儘取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜教出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃厰本局廣東省城本局皆可購取此佈 
[論運漕陸便於水]  
北方食麥稻榖所出無幾故米糧皆運目南方一則以作天庾之正供二則以養八旂之兵丁其相需正殷也蓋聞之故老云皇上御用另有御田所出之米不盡由南邊貢入而其需用南漕之處則亦甚多除八旗兵丁而外尚有閑散宗室需養也包衣太監等之所食也孤寡之優卹也每至冬令各處當差兵丁皆賞一月口糧以示體恤其閑散宗室等輩亦如之若宗室中之孤寡則更加給半月口糧此皆皇恩之浩蕩要無非在南漕内開銷又有各處粥廠煖廠或懇恩賞給粥米大米不足則益之以小米朝廷之所以加惠下民實屬無微不至然其所費則亦不貲矣先時漕粮皆由河運運丁船户通同作弊比運至京已閱數月沿途運　將米偷賣米少則挹水以注之米得水則漲斗斛不至驟减然米得水則蒸故運至京倉往往米皆成塊須用鋤以開之色亦皆變爲黄京師至今猶有食老米飯之說至攺爲海運而此風一變蓋由輪船裝運其行速而爲時不久且輪船水手尚無運丁諸弊故米色有白而無黄顧說者謂如前此法人之役海運遂阻則海運仍不可恃而復河運之說又進矣夫海運之捷不免有阻滯之時河運之穩又不免有稽運之日然則籌漕運者究以何策爲善則莫善於用鐵路火車此說也余前者曾屢言之矣鐵路之費鉅工程浩大何可易言然中國之作事也不創始則皆觀望而不前旣有人焉爲創其始則羣焉慕之效之爭先恐後此華人之　性大都如此卽以電線觀之一時風合雲應四通八達卽非原議應通之處亦月人起而通之不數年而布滿天下雖曰電綫之質輕不若鐵路之費重不可以一律而論然其用心則一也近來鐵路之試仃於中國者一見於臺灣一見於關平兩處皆爲運煤而設目下開平一路益加開拓津通鐵路公司已有章程大約不日卽當興工尅期告成有可預卜吾知自有此路而糧運之便將大勝於河運海運不啻數倍火車之行速於輪船此去由清江起早到京不及二十站輪車之達寍需幾日沿途飛挽不經水路卽使有欲作弊之人苦於無從措手則米運至京必無霉蒸之患粒粒精圓得此米者庶不至如以前賤售每担不過易銀數錢且孤寡等類其窮苦也可憫兵丁當差其辛勤也可憐卽閒散宗室别無經營可圖全賴此一分口粮以仰事而俯畜領來老米能值幾何若得好米則感激當有難言者矣此所以絶弊竇而整頓漕運河運之弊必不行矣鐵路之築悉在内地去海口巳遠卽使海氛偶作而彼欲截找運道究所下能而我不特可以及時運糧接濟又可以分運各路之軍餉一當兩用尤爲便捷昔人所謂我能往宼亦能往今則我能往而宼不能往此則更爲　安之善策也或者謂京師附近近來馬賊横行勢甚猖獗安知駛行火車之時若輩不潛伏中途肆其刦奪其將奈何顧吾思之外洋各國無處無鐵路火車其民之窮而爲盜者亦未嘗無之而卒未聞有火車被盜劫之事則以火車行速盜雖豔之其如望塵弗及何且盜欲行劫火車必潛壞鐵路而外洋鐵路之處晝夜有人巡行不敢稍有懶怠中國將來亦必仿而行之何至盜匪得以暗施毒計乎或又謂中國仿行外洋之法而其所以善其後者終不能及外洋卽如巡行鐵路之人外洋何等認眞風雨不辭寒暑無閒若中國人爲之恐不同矣試觀各處巡防局每當冬令夜間帶同勇丁各處查視似乎極爲認眞而不知適以示宵小之信期而使之避於前而逞於後如是之人以使之行查鐵路果足恃乎顧此說也言其後日之弊非言其今日之利中國設立巡防之時何嘗逆料其如此其所以如此者所謂日久而玩牛鐵路所關民生國計胥於是乎繫若不明定章程嚴示紀律則利尚未見弊巳先呈又何取乎爾哉吾之所言盖謂無弊之鐵路非謂有弊之鐵路也或者又謂中國之舉有利者無不有弊與其行鐵路而或致有所疎失計不如將東南漕米盡數折色以銀解京而聽米販至京俾需米者可以隨時購買豈不甚妙余曰此說也亦早有人言之然决乎其不行而中國鐵路則駸駸乎將行旣已行之則就事論事而其利無過於運漕以愚意揆之不但糧米當由鐵路運入卽各處解送京餉亦當由鐵路運解以期迅速至於慮患之道防弊之術自當悉心籌畫先事預防於水於陸事同一律又何必爲之過慮也哉 
[本舘接奉電音]  
　　昨接在京友人發來電音有本月初九日上諭一道敬謹譯登○十一月初九日奉上諭山西大同鎭總兵員缺着黄金補授欽此 
[宣南稗史]  
　　善撲營印鈞近奉堂諭垷屆隆冬本營官兵正宜勤加練習技藝以備年終恭備皇上親校卽由左右兩翼翼長等督飭正副教習率同貫跤布庫騙駝硬弓等官兵每逢二七日俱於卯初各赴本翼廠内演練貫跤等項務期技藝純熟精益求精等語按善撲營官兵非於嚴冬甚寒際練習不足以長其撲掠之能循例年終有與外藩蒙古貫跤之舉且僅准勝跤不許負跤云○廂藍旗護軍統領謙爲咨行事本營委護軍叅領常夀保於本年十月二十 
 
 

Page 2

 
 
二日帶領引見奉旨升授副護軍叅領欽此查常夀保於光緒十三年官員軍政案内在護軍校任内保薦卓異帶領引見奉旨准其卓異交軍機處紀名該員現已升補至副護軍叅領之處相應咨行漢軍機處查核辦理按十處定章若由護軍校保卓異應升至副護軍叅領方將卓異撤銷云○宗人府傳知宗室各族長現懸有献帛爵章京缺應由宗室鎭國輔國奉國奉恩將軍宗室佐領宗室侍衛子男輕車都尉騎都尉雲騎尉等人員中揀選充補應行各族族長卽將應送献帛爵章京之員造具報本卽日呈報本府以憑揀選查宗室人員充當此差無翎者賞戴花翎並不支領俸廉馬乾○欽奉慈禧端佑康頤昭豫莊誠皇太后懿旨副都統桂祥着加恩賞給三等承恩公桂祥之妻着封爲正一品夫人欽此當經軍機處抄交該衙門傳知○神機營右翼五處馬隊垷出副營總一缺經該管阿管帶將本隊各隊官銜名繕單咨由總理營務處請點嗣奉王大臣鈞諭着該隊正黄旗隊官右翼前鋒侍衛保林升爲該隊副營總刻由總理營務處移行馬步各隊一體查照○前寗夏將軍維爵帥疾終任所其公子由寗夏扶柩來京遵旨入城治喪沿途以十六人獨龍槓舁至蘆溝橋東易以六十四人大槓靈柩上罩金紅寸蟒縀棺罩二班人夫沿途遞换前列領魂旛舁以三十二人上置紅木籠内貯白公雞次列黄鷹細犬駱駝鏟馬單鈎紅銜牌數十對八寳槍大刀金瓜鉞斧朝天蹬塑掌金執事傘扇龍頭鳳尾槅漏粉棍令旗令箭廂黄旗八杆劊子手軍健諭旨黄亭全副鑾　萬名纎德政牌萬名衣日月龍鳳扇車輿轎馮箭筩撒袋長把刀三班鼓吹各十餘名童子十餘對手托朝帽朝珠進阜成門走西四牌樓迤邐抵北新橋本府停柩治喪唪經以修冥福然後諏吉送往佳城以安窀穸○紫禁城内例由兩翼前鋒統領八旗護軍統領中簡派一員爲值年大臣所有城内地方歸其管轄稽察一切一年期滿卽行更换右翼前鋒恩統領現屆期滿其紫禁城值年一差經景運門擋房咨取各前鋒護軍銜名緑頭牌奏請更换奉硃筆圈出正黄旗護軍統領巴克坦布欽此欽遵卽由景運門檔房傳知各翼旗查照矣○毓貝子特賞西直門内半壁街空閒府第已見邸抄此府曾爲九公主所居公主仙逝未久其中殿宇墻垣尚屬完善自奉旨　與貝子當卽派員接收略加修葺近以工程甫竣諏於十月十六日移居於此所有十岔海舊府第中器皿諸物儼夫搬運新府並遵旨將舊府交與醕邸以備中醕邸鳩工修建云○内務府行文待衛處恭照十一月初二日行納采禮是日例於皇后邸設納采宴除由本府咨行預備九九桌張羊酒外所有應深管宴之親軍等前往管宴之處應由貴處查照同治年問辦過成案傳派預備○禮部爲咨行事恭照十一月十九日冬至大祀天於圜丘皇上親詣行禮相應知照各衙門查照宗人府等衙門會議原奏並查照本部前行光緒九年奏准章程將應陪祀各職名先期造册移送各承辦稽查衙門查核另行造具漢字清册將應陪祀及有　事故不陪祀之處於册内註明咨送本部以便按册查核辦理屆期陪祀各員仍親身投遞漢字職名不准遣人代　如有託故不到人員一經本部查出卽行叅辦並欽遵前奉諭旨酌派　送官員於十一月十八日朝服前往午門前迎送聖駕並先期造册咨送都察院查核○廂藍旂漢軍印務叅領等禀知都統副都統各堂憲以十一月初六日起輪應本旂槍管練兵入值三海外圍值班一月惟練兵不敷分撥輪班入值卽　章添派籐牌營官兵仍行竭蹶擬由神機營抽調本旗練兵中此月不入練者一百名補入與槍營練兵一體入值海班各堂憲諭以昭擬辦理刻己抽調各兵於上月二十五日卯刻赴署預備點派海班矣○崑小峯大司空岡由盛京差竣回京所管正藍旂漢軍都統印鑰經該旂印務叅領等由署都統豫親王齎請移送大司空宅交授 
[鐵路新奇]  
　　英人麥士尼爲能在中國經理拉的克單條鐵路頗見輕捷今因法國定於明年西歴五月一號在巴黎斯開設大博覽會聚普天各國奇珍異物互相賽會己許麥君卽於此時將鐵路裝在法都期以三十五年其所行各處桯途業皆派定聞其此項鐵路不用人力煤火純以電氣運動每二分時開行一次則將來往來行旅莫不便捷而觀玩博覽會者亦俱便易該會當格外興旺而該公司之獲利更有可以預卜者矣 
[輪船獲賊]  
　　華人之至印度新加坡貿易者當其附輪返國稍有腰纒卽有匪人暗地同行中途誘作翻攤賭以罄其行囊盖卽滬上牌九司務之變相也其或賭不得利則又遁而爲妙手空空兒伎倆探囊胠篋無所不爲地棘天荆誠哉世途多險哉日前怡和洋行某輪船由新加坡至香港有四匪徒附之而至途中糾賭獲利無多因復行竊某華人之行李旣抵埠爲華人所覺拘送香港英官官訊得三人作賊無憑當堂省釋其一確有人見其撬開華人箱籠竊取洋銀二百元乃下諸獄中管押六月以儆 
[崎陽雜采]  
　　日本報言大坂府四區各村寺院多至二千餘處晨鐘晚吹遠近相聞年來佛教衰微欲求如給孤獨園之布地黄金杳不可得職僧因咨照各寺院住持聚議擬選舉傳教僧數百人如耶蘇教之到處講說以期象教振興上月十四號會議於新地北靜觀樓到者百餘人擬不日再聚於東成郡天王寺村天王寺内云○上月二十六號晚朝鮮外務叅議三品官李君完用挈夫人鄭氏並駐美使署書記官李君采淵夫人孫氏乘本國汽船蒼龍輪船至長崎假館町絲屋聞李君此次奉命遊歴日英美各國李采淵則假滿赴美二十八號卽附郵船至大坂横濵轉赴桑港進發○上月二十一號近衛兵就崎玉縣浦和驛旁會操以供御覽是日日皇偕皇后乘馬車臨幸天適下雨及駕到而封家姨更飛揚跋扈恣意猖狂致御袍雨水淋漓不復能雍容端拱惟兵士仍勇氣十倍列陣於横潦汙泥之間不致轍亂旂靡閱二時許罷操日皇大悦温諭褎嘉○上月二十八號長崎接得電信云濠洲今年久旱小麥羊毛收獲甚缺 
[閩江剩語]  
　　西關外上叚鄉岳姓開張柴米什貨店兼倣車碓生理家境裕如也有地棍某申游手好閒素與某署差役狼狽爲奸上月間因向岳强租車碓岳不允遂生嫌隙暗串差役揑禀控官又糾集數十人將該店搗毁一空岳情急於前日喊禀侯署業已批准簽差提案訊辦 
[蘇臺試事]  
　　蘇城而無貢院每遇縣府試各就本衙門扃試兵燹後始由馮景亭官允商請今爵相李中堂移建試院於郡城雙塔寺前以備學憲按臨試士而府縣兩考亦借此以試童子軍焉邇來士風日下每逢考試轍有以一人而佔數人之座者致後來者容身無地遂思捷足先得預於頭砲前携籃挈榼而來此端一開競心愈甚彼以半夜往此以下午往彼以下午往此更以上午往各思便利互相據守至今日而不獨府考　然卽縣考亦復如是先期一日兩旁號舍已無隙地語言嘈雜爭閙喧譁皆以號板横擱號前弛然而臥父兄師友咸以送考爲畏途竊　蘇城貢院其地甚廣按號而坐可容二千人號舍之外尚有堂上堂下安設號板亦可坐數百人以三縣考數許之不過一千二三百人卽使府試時五縣合考亦不過二千人斷無不敷之理何必先時據守致啓爭端在有力者有父師送考有奴僕侍奉可在號舍中輪流看守若在貧寒之士欲於塲前廢餐忘寢疲精役神駐守其間以免無容身之地不亦苦乎吾願司考試之責者有以設法禁止之愼毋不聞不問聽其所爲乎○此次三縣童試正塲及初二覆均在試院程才至三覆　數較少各就本署考試并備酒脯茶點以飫之地方官待士之心不可謂不厚矣○貢院中每於塲前由三縣會飭工匠修堊一新迨至再覆之後號舍外則墻坍壁倒號舍中則汚穢狼藉字跡模糊宛如昔日蘇城初克時景象誠不解其何故也○正塲日有無錫某生混入槍替再覆日又有無錫某童混入化某甲捉刀事經查獲未與懲辦蓋念其斯文中人聊從寛宥也 
[皖山寒翠]  
　　安慶鄉人某甲年逾知命上月二十九日携帶番佛一尊向四牌樓某衣鋪購買棉褲店中人以舊者給之甲見有破爛痕甚不合意令更换一條甲稍合意祗以索價太貴議論未諧忍所帶洋蛈失手墜入櫃内甲欲入找尋店中人不允甲無奈頓足哀號　有某乙路 
 
 

Page 3

 
 
經其地推知情卽大抱不平幾欲試其老拳又經某丙阻勸店中人始准中入櫃尋覓旋在地板縫中覓得旁觀乃斥店中人之不正甲則感恩不淺　喃誦佛號而歸○卸署太平府史蓮叔太守由蕪湖買舟來省暫假縣城隍廟左首某姓屋爲公館旋詣各大憲署禀安○本任宿松縣孫佩蘭明府葆田於上月二十日經藩憲阿嘯山方伯飭回本任供戰正在料理行裝筮日就道忽奉山東撫憲張朗齋中丞手函延明府爲東省某書院山長明府隨卽禀明撫藩臬各憲所遺宿松縣缺藩憲遴委候補縣劃明府雲燦署理○升授山西藩憲豫方伯山由湖南秉節東下於本月初二日抵皖寄椗西門外官碼頭聞在皖勾留一二天卽當解維北上云 
[議加工價]  
　　江西木匠每日工價百二十文外加酒錢二十四文本極昻貴乃該匠等貪心無厭復於公輸子廟演戱三天公議加索酒錢似此刁狡百出不知牧民者將何以處之也 
[寗羣錄要]  
　　前報寗屬縣試日期實係傳聞之悮刻聞潘嶧琴宗師於初九日行文到寗定於本月十五日縣考十二月初一日府考說者謂府　兩試僅隔二十天未免太局促耳○台州洋面現多盜匪聞有臨海商船在台州洋面被盗刼且敢拒捕殺傷舵工水手人等當經臨海縣汛弁鎗斃一匪生擒楊洪明一名解交臨海縣收禁一面赴道報案薛觀察除飛移海門鎭嚴飭巡洋舟師實力查拿外仰台州府速飭臨海縣赶緊懸立重賞廣購眼線會同營汛防軍多派兵役分路兠事務將是案逸匪悉數弋獲提同現犯確訊嚴辦具報毋得稍涉怠縱○鄞縣紳商韓某等擬集貲置備小火輪拖帶航船往來寗波定海决不攬載夾帶貨物等情赴道禀請轉詳撫憲立案道憲以是案因爲便民利涉起見第查年前據　商禀請以兆昌小輪往來寗定搭客不裝貨物經本道禀奉南洋大臣批駁本年台州府禀請以招商局船停泊石浦海門搭客亦奉批飭不行皆以社微防漸具有深意兹如所請轉禀恐徒遭駁斥礙難准行應毋庸議 
[東湖月色]  
　　宜昌訪事人云羅鎭軍會哨巴東事畢回轅兵弁皆鵠立江干虔申迎迓砲艇亦燃砲致敬雷轟霆發數里相聞○江水漸消灘岸俱已顯露鎭川中水二門外涸出尤多赶趁河下生涯者咸於是處結成蓆街以通交易○宜昌自通商以後洋廣貨店櫛比如林近有人在大南門外袒開新記字號專售各色洋酒凡西人之喜與麴秀才爲友者每逢禮拜日無不麕萃其門惜　爐無卓文君未克於香浮琥珀之餘一餐遠山秀色耳○往歳菊黄時節由漢上販來螃蟹以供采頤今年蟹較鮮肥固陵船至宜運至二千餘隻大者每只五六十文小者三四十文無腸公子身價頗高宜其帶甲横行肆無忌憚也 
[粤東官報]  
　　審轅牌示欽州直隷州缺委快補同知李受彤署理綏猺　缺委卸陽江廳輔良署理陽春縣缺委准調香山縣韓煇炸署理靈山縣缺委候補縣董汝礪署理龍門縣缺委卸南雄州同王兆莊署理陽春黄泥灣司缺以另補巡檢馬三得詳補潮州閩粤南澳司缺以海　盡用巡檢王守正詳補 
[觀操小紀]  
　　英水師會同西商團練兵訂期會操一事已詳昨日報章昨午後細雨如絲濕雲似墨鐘鳴一下兵官督令水師登岸鎗砲並舉間以樂工從浦灘迤邐向西行經大馬路過泥城橋至跑馬塲小駐沿途金革交作音韻鏗鏘車轔馬蕭大有如火如茶之盛旣至會同馬槍砲團練各隊分操各陣繼復作兩陣交鋒至薄暮時始各整隊而返 
[上海縣署瑣案]  
　　前紀夥刼梅家弄梅義興染坊之盜犯王維發許克升孔慶寛陳維翰四名由縣訊實解府翻供發回覆訊云云前日裴邑尊升堂研詰王許兩盜犯供詞狡　堅不招承孔陳亦游移不定邑尊再三開導始照前供認邑尊飭將孔陳兩犯還禁獄中王許則置諸木籠中安置大堂之側○孀婦張沈氏訴稱夫族弟張永春等勒索田價擊毁家中物件且復攫取棉花裴邑尊集訊之下沈氏訴稱丈夫在時曾買永春之田二畆價錢五十千及丈夫逝世棺殮喪葬之費無所取資因將是田轉售與人得價錢八十千永春以小婦人照原價多售三十千遂糾約無賴來家勒索毁物攫花張供稱小的貧難度日是以向索找錢不敢行兇叩求明鑒吳達卿稱此事小的並不與聞邑尊謂張曰爾田旣已絶賣卽富聽憑得主另賣其售錢短缺贏餘俱無干涉烏得以彼售出藉故訛錢着笞責四十板向枷一月吳帮同滋詐亦笞四十板荷以巨枷再發大碼頭示衆所攫之棉花候飭地保查明核辦○三林塘圖董湯雲照上控一案已列報章前日裴邑尊飭提湯研訊諭以嗣後天一圖錢漕着爾五捆董合辦至黄二圖錢漕候傳册書湯吟香着令舉充經辦之人免致胥役舞弊湯遵諭而退 
[英界公堂瑣案]  
　　馬安甫被竊灰鼠馬褂珠皮袍褂棉馬褂等件報明捕房由包探秦少卿拘獲陳升解宁蔡太守研訊之下堅不承認乃飭該包探將陳查明再訊此巳見諸前報者也兹断馬居英界梅春里失衣後有友人某甲至東益泰吸烟言及此事堂倌郟利章言曾見一人手持皮棉衣狀甚慌張甲問所見衣服式樣與馬所失相符問郟與此人相識否郟言尚可辨認嗣此人亦至該烟館甲約馬同往由郟指明馬令家丁跟隨其後知住法界某客寓中隨知照該包探拘拿馬又探問客寓中人或言此人姓余或言姓張又有指爲陳姓者更云此人欲娶某烟妓說定洋一百二十元已付五十元及解送到案郟上堂爲証此人執定姓陳堅不承認竊衣該包探禀稱奉查看其箱並無贓物聞此箱係伊友張老九之物陳自已之箱子據言寄在城内海防廳署趙松橋處張箱内尚有賣身契一紙馬稱被竊皮棉衣服有郟眼見惟請究追陳又名大老供稱安徽懷寗縣人向以跟官餬口箱確係友人張老九寄存其匙與小的鎖相同故可開看小的之箱確在趙處小的並無行竊情事今被誣指心實難甘太守飭該包探將陳帶回俟函致海防廳查吊陳箱察看該辦所有身契准該包探給還○徐王氏訴稱兒子金福竊取銀手釧質洋花費報捕拘案質票及洋尚在念其初犯請免究懲金福供以後不敢尚求格外施恩蔡太守以其由母求免姑從寛宥飭該氏挈回管束如再犯事定干重辦質票給還○尤阿毛訴稱小的在人家簷下設攤唤賣熟油荳腐同業張關金自恃前輩任意欺凌又有王金如王阿大二人手待同業規單聲言須罰洋銀小的未肯允從致遭毆擊張供小的在酒店門前設攤售油荳腐尤亦來設攤與論被毆并將油荳腐担毁壞髮辮亦被拉斷由同業頭目金如阿大出塲理論二王同供常熟人張被尤扭毆是以向之解勸尤稱張原是鬚鬁安有髮辮蔡太守謂尤張均小本營生之輩旣因細故口角二王不應插身多事今姑賞給張洋一元以償毁物連尤斥令退出如再肇釁定子重懲二王押候備文遞回原籍○楊阿大尤阿春訴稱小的等均係生泰成堂倌被竊洋烟袋主人責令賠償今查明被王錦堂所竊早已質錢起到質票交捕送案王供寍波人躭攔烟館中犯竊該死叩乞恩施蔡太守判笞責一百板質票給楊等領回贖物○華捕見趙阿春麥阿丙在路爭毆拘案請訊趙供與麥同住某客棧中被麥借去衣帽向索不還因之爭　麥供曾借伊衣隋卽可交還不敢向之滋擾蔡太守飭值日差帶麥檢交衣帽 
[法界捕房瑣案]  
　　上禮拜四有漁婦馬張氏控魚販李六寳攫取鮮魚捕頭判罰李洋銀半元馬張氏不願因之解案請懲王司馬詰問原由馬張氏稱所斷養傷資小婦人不願領取旋有某甲繳洋一元請保李出司馬准之○昨報列陳天一帽店夥奚瞻淇控陸瑞和拆梢一案昨晨王司馬提朁研詰陸供小的前爲錢莊生意癸在店門外設衣攤實是老虎黨中人慣將零星皮用漿黏帖向質鋪質錢質鋪中人皆　伊面目近有雲鶴二藍寍綢金銀嵌袍一襲　小的持至源來當　質得洋五十二元允給小的二元王今無著司馬謂安有狐袍一襲能質洋至如許之理實是胡言着先責五十板限三日内料理○昨報列王阿二在永安街穴壁行竊經捕拘獲搜出押票吊到各贓因無失主到堂仍給各押店領 
 
 

Page 4

 
 
去昨復經包探江德林傳到王之店主牛有梅王司馬詰訊之餘牛稱在泰安里有記顔料店爲夥王經顧嘉賓荐來見其人不甚可靠因於上月杪停歇透支工洋三角有奇又借與洋二元囑伊回去不知其心存何意　洞圖竊伊有親戚在滬可以傳訊司馬着將王重責二百板諭令牛邀伊親戚到來保去○前報列趙宦自滬赴津小住老義和棧旋經接客者送至日新輪船失去黄皮箱一口等情非晨王司馬臨捕房趙遺家丁投案請追司馬着將在押之接客人吳子帆卽胡子渭提案問以失箱可有頭緒答稱仍無下落司馬着掌頰一百下仍還押所 
[上海陳家木橋電總局内豫皖揚鎭恊賑處十月廿六至十一月初八日事略]  
　　敬啓者敝處近接潁夀諸公來信災民仍困水中飢寒交迫待賑孔殷連催冬賑之欵而益以本省之旱災亟宜續解正苦無以肆應幸賴各省諸大善長痌瘝在抱歴久不渝至如京都全芸軒翁十月内共來四批廿七日又來三十一批京平文二十兩均由天順祥交來宜昌電局來第十批續解棉衣欵上找錢五十千文烟台電局周少翁募洋二十元福州電局募第十一批古燕心亘子實二十元蘇城太湖救生局來第三十八批洋三十八元有零無錫知仁莊來四十四批募裘菊記洋八十元蘇電局來廿五批洋一百六十七元捐户另登報章以　捐揚鎭旱災洋六元蘇城得見齋迭來廿二廿三批凝夀堂迭來六十五六十六批杭城同善堂來十四批募十月分捐洋二百十一元捐户細數另登報章浦東奚平夀堂募七户洋廿五元安徽太湖縣趙培遠堂主人爲三子曾蓋幼孫菊　祈求病愈捐賑洋一百元又安徽太源縣趙楊氏誠祈已身病愈合家安康捐賑規元一百兩以上二欵俱係指捐安徽潁　一帶被水災民冬賑棉衣之用由金陵長發祥布號交福興潤信局交到崑山崇善堂募十九批均到先此報謝 
[寳珠篇]  
　　春愁如夢夢無邊東風怨花花怨天十八年來呼負負傷心最是寳珠篇寳珠生小俞娘愛第五排行多姊妹家住青山緑水間酒帘挂出斜門内絲繁絮亂春復春雲英嫋嫋掌中身閨幃乍别嬉游伴城市來依姑舅親刺鳳描鸞初學繡簪花門草閒情逗姑家有女如珠長秋菊春蘭各呈秀爲憐弱弟慣隨肩早起偏爭上學先祗恐出門不識　相將送到書堂前朝朝暮暮芳蹤駐書聲似把人留住見面初無着意時回頭大有關情處呼之來兮姗姗遲我母偏憐小女兒弄杵敲砧雜操作依偎膝下何嬌痴華亭先生師兼友爲我殷勤求匹偶密緒曾教暗締成艷名毋使虚消受納甲傳庚訂蔦　鮿生才地錯憐多紅絲雖向空中裊一　牽纒可奈何所恨當時難首肯忍爲新懽舊情冷使君有婦未分明才子爲人非薄倖報道蓬萊青鳥廻　屏不射空徘徊只緣山上蘼無曲枉煞梢頭荳蔲胎事成畫餅何足道從此光隂擲草草去年聞說已勝笄别後容顔定應好奈我空餘倜儻名茫茫書劍兩無成已教團扇　捐候猶如銀河悵　情勁語如刀聽不得酒杯欲舉渾無力乃兄爲找道云云撫事感懷腸斷絶可惜明珠墮手中看花不採啼殘紅書生福薄悔何及飄落終歸出舍翁自古因緣本前定海棠難待寒梅　傷春台似杜樊川禪榻鬓絲常臥病[  太痴悵花集舊稿]  
[蘇省撫轅抄]  
　　初三日吳炳禀知交卸代理崇明縣事回准補崑山縣典史劉振祿禀辭赴任新選金壇縣典史金履乾謝飭知赴任從九蔡寳彝禀知奉委編查保甲差○初四日江南提臺譚於十一月二十一日夀辰○初五日候補道錢寳傳錢江回許之祜禀知奉委帮辦善後局文案支放差○初六日新授浙江寗紹台道吳引孫儀徵　人由京來代理棠澤縣劉樹仁禀到謝委接署 
[江督轅門抄]  
　　十月二十四日縣丞孫文英謝委籌防局差遣沈蔭章卸甘泉典史事回藩轅牌示豐縣訓導蔡光熙因病繳委遺缺以大挑教職張兆鍾署理○二十五日用　縣丞周沛昌叩謝支應局差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉贈甲左夢畹生大詞宗用唐李郢上裴晉公韵卽希教政]  
　　公子翩翩鬢未絲元龍意氣鶴風姿繁華譜記江鄉艷大著淞南夢影錄頗寓感諷得立言之旨攷訂書徵學富時鋤經書舍零墨中有議論有確見有闡揚遺聞軼事多賴以存彰微顯晦與有功焉更有閒情憐粉墨粉墨護談一書亦君近著才八不偶故應爾爾早知人事等圍棋君與補枝桐蓀合照一相二人對奕而君旁觀之相欽異日還相慰莫訝龐公遇合遲[  東臯舊隱拜呈]  
[和長白山樵元子英老弟秋闈報罷原韵兼以慰之并請夢畹吟壇斧政]  
　　憐君未向桂宫留又屈英雄鎩羽秋文字無靈輸狗尾功名何幸屬龍頭垂青浪說知音遇君屢得堂備勒白難爲達士羞　節盛根天玉女　藏利器待時投西　桂斧山人稿於玉柯詞榭 
戊子初冬訪日國岸吟翁於淞南藥室門茶說餅上下古今適鐵沙新儂先生亦在備述東遊事清言儷儷花雨繽紛袖出大箸策鰲雜摭一書搜採東國事實囊括無遺披讀一過奚啻臥遊眼　爲之一新因倚滿江紅一闋萃題　代引喤卽希拍政○日浴扶桑　采　九天華藻都付與文人妙墨函珍鴻寳訪碣雲蒸熊野樹划船波蘸蛉洲韋快一編手箸策鰲餘珠盈抱故園癈横松蔦良丑在栽梨棗儘清芬留誦石林遺稿亥市魚鹽箱館埠午泉羅綺伊香保會乘槎挈共采眞遊忘年老[  六十三老人雙紅豆館主芷卿顧麟稿]  
[上海北市絲業會舘籌賑公所施少欽經收河南皖北山東直隷賑捐九月初十至十二日第一千八百七十二三四次清單]  
　　金匱沈門唐氏病愈完愿洋三十元老瑞生鞋號因隣居失愼幸獲平安將醮費移助廿元王文藻求病速愈十元松江鹽公堂馮冰谷募四明百福生求雙親恙速愈路上往返平安十元津郡益夀堂十元袁尚惠求父病速愈由立大莊來十元嘉定朱景生求病速愈先繳六元載門徐氏求子病卽愈五元常熟同福義周雲記爲妣陸太孺人　忌經資移助二元百勉主人筆耕主人各二元黄勗初潤資二元東臺順昌莊周寳森病愈還愿二元平湖隱名氏沈麓樵二元銅洋八元陸楚善洋一元無名氏一元○杭城郁得員募林立成一元傳立本堂巫源昌甡記號成記號　曁號乾大號王恆源號勞愼修堂陳怡生大昌義源坤源號勞正大上谷堂公棧傳悦商勞益商傅中和錦興棧天福堂陳鳳岡葉義源葉　達董大大有何巽懽劉有利張仁泰通源茂廿八户各五角共合洋十五元周來芸銀四錢○招商閩局託滬局來林英齋李宅趙承禹李宅鳳來五户各洋一元黄价臣魏元球劉星侯三户各九四五伏一元鄭永好錢一千八百文無名氏八百文林生金何景星各四百文共十二户合洋二元七角爛板八元錢十八文以上初十日○茂萱氏善士爲母親病求愈由陳萬源來洋三百元隱名氏十元務本新報房代無名氏由申報舘來規元五兩三錢皖省吳興費氏平安完願洋四元莊繼乾二元姚盛氏病愈完願一元福　建甯崇安縣朱緝齋上齋裕光來銅洋廿二元○巨康莊來一心堂爲姬施氏二週年叩求超拔川平銀十兩合規兀十兩零五錢三分桑梓敬恭人爲姪婦汪氏百日求冥福川九七平銀九兩五錢合規元十兩零零零三厘○又交來于永華李吉友温啓維新泰厚劉國昌五户各錢一千文蘇吉祥徐世潢於宋氏三户各五百文蘇張氏二百文鍾氏一百文共十户計川九七平四兩二錢五分合規元四兩四錢七分五厘○又交來周輝堂李義順各銀二兩黄久亨歸彭城吳氏各一兩劉景岳一兩二錢吳長順周源發涇縣舘三户各錢一千父劉兆元亞元鼎元慧眠四户各二百文劉兪氏一千二百文共十三户計川七平十兩零三錢五分合規元十兩零八錢九分八厘○齊裕光來無名氏求福洋二元五角三分又來福一元又一元有心無力東阜生各一元舒文柏無名氏舒文栢求祿三户各五角力薄人求順遂銀四錢聚生銀七錢美蘭兆豐榮記永源洋五户各銀五錢無名氏錢七百文又求平安七百文合昌謙泰無名氏福銓坊無名氏五户各三百五五十文無名氏求平安二百文共廿三户合洋十六元○漂陽義隆潤吳思恭續募思逸子求子侄不入邪徑四元有名氏二元恆昇王仁善信記三户各一元潘中和錢七百文守誠堂三百五十文共七户合洋十元以上十一日○震澤談恂如募夾石高儒珍爲子誦熙病愈了願洋廿元杭垣　茂棧朱綬卿求病愈十元太倉按察弟錢昌偉求病速愈十元内銅洋一元婁東悟石子爲隣居失愼幸獲平安洋五元廉秋泉四元如臯豐利塲鹽號卿里人三元胡金記求保平安四元胡春伯資冥福二元吳松如意子隱名氏各二元合浦軒　頌萱各一元鄞縣邵慶榮求病速痊一元○太倉元成典程善昌募白下王義昴爲嗣父母十週省經資求冥福四元采藥軒德泰豐周德大語溪毁道人許心願四户各二元周雲林雲青山人亡潤三户各一元無名氏二户各五角不留名二户各五角共十二户合洋十七元○蘇州楊子英募劉錢氏爲病還願三元程韻記爲病還願一元楊季雲爲病還願五元以上十三日 
[上海三馬路與昌恊賑公所收解賑捐九月第四十二次清單]  
　　八月底止第四十一次清單上結墊規銀七伯十四兩零八錢另八厘净存銅洋二千另八十八元四角五分低銀十兩另四錢二分今自九月初一日至三十日止共收規銀二千八百三十三兩另八分八厘又收英洋六千三伯零四元虚對開十三個小洋二百十四角錢十三千三伯五十四文四項合規銀四千六百四十二兩二錢九分又收花洋八十二元兌見規銀五十八兩三錢四分三厘以上本月共收規銀七千五百三十三兩三錢七分銅洋一伯五十五圓一角銅戒一只○連前自乙酉年六月初三日起至本年九月底爲止統收進規銀十八萬六千二伯九十九兩五錢三分六厘○本月廿五日解河南第十四批規銀四千兩又解揚鎭第一批規銀一千兩又解山東第一批英洋一千圓合規銀七伯三十一兩七錢五分又付太乙丹洋二十五元合規銀十八兩二錢九分四厘○自乙酉年六月初三日起至本年九月底爲止統共解出規銀十八萬五千二伯三十一兩零一分八厘外結存規銀一千另六十八兩五錢一分八厘銅洋二千二伯四十三元五角半低銀十兩另四錢一分銅戒乙只其餘物件巳接日登報兹不贅 
[上海三馬路與昌恊賑公所陳竹坪經收河南皖北直隸舉天賑捐八月廿四日第一千一百四十次清單]  
　　張俊甫先生交來　隔子病全先約五十兩景記綢莊來巳故黄方求資冥　洋五十元蘇省顔子廣善士續來八月中旬捐吳興氏功德册諸恙全愈洋十元頴川隱名氏以祖父歴年積下箔灰售錢振捐以保冥福五元水仙庵醮餘助賑三元歸延陵上格册四元十歳女子三瑞堂各一元代醫藥二元木西氏虚對一個代他人求福三百廿二散點見捐錢一百四十三共來洋廿六元虚對一個錢四伯六十五福建遂初堂來會稽陳榮　病愈完愿花洋廿元浙東來雪　釣徒保平安十元無民十元　省辯蓮巷交到愛竹堂王十元又銅洋兩元王店聊存心數一元仙鎭廟瘦珊居士保平安五元蘇仁和同醬園來合寓清吉銅洋十元鎭江洪源號來許吉甫六百葉丹岩三百周谷陽莊恕堂吳懋林劉玉生陳雨亭五人各二伯李月平陳瑞卿各一伯共來二元鎭江劉松泉陳星甫周鴻星才亭四户各乙洋共四元上格册蘇臬署墓寄由餘大莊來安吉堂愼頤堂各三元裕德堂兩洋李松亭一元五角俊德堂勤益堂詒榖堂李記鄭蘭階赤松亭劉成雨張時雨李湘九户各一元李鳳池五角馮氏六百趙士五伯袁榮甲三百三户各一百共來廿一元又林柳記一元劉朝縣四角顧秋記一角錢四百五十榮慶集記林俊記各二角邵聚華一角唐雲記三人各二百共來二元五角錢五百廿五又李陳氏兩角奚謝士二百又本埠來求保身體平安二元又鎭江懷德堂　力子毛子卿王德興李漁廷各一元共來五元又京口兩存堂乙洋五角無民乙洋王嘉言五角共來三元又大和典不書人三元又烏鎭交到求古齋沈善居各一元懷古擇古二齋各二角共二元四角又瀏河源泰制運所來補過氏乙洋又常熟來清河延陵二士各三百扶風氏二百彭城一百四十樂安一百合來乙洋又餘姚來魯梅生一元又常熟昭文縣署募由滬振昌線號來馮記南洋至德堂梁懷安堂無名氏安記陳記玉喜素記稱記八户各一元共來洋十元高易籌賑所撥來銅洋七十三元九角陶守恆洋十元兪錦文保産大小平安五元翟含章妻病五元許産喜兩圓　忍氏祈合棧清吉五元聞林氏夀酒資移助三圓無民一元陳篤卿醫金賑捐一圓五角愛梅氏補過氏求急事如意合洋乙圓隱名氏子病卽全完願一元震安元吉二府合銅洋一元隱名氏銅洋乙洋○本日共收英洋二元廿三元内花洋二十枚規元五十兩小洋十六角虚對一元銅洋八十七元九角錢一伯九十文合并申明 
[上海六馬路仁濟善堂至十月底止經收各善士樂助施醫給藥捐清單]  
　　李馬氏無名氏蔡二源太守經募王善士以上三户各助洋一百元隱名氏助本洋五十元　名氏助洋五十元夀萱廬張助洋三十元李愼之金緒鶴以上兩户各助洋廿元徽善士德記張春山慶福堂劉蔡善士無名氏朱季芳唐蘭軒葛勇恩陳少卿潤德堂謹記徐蘭齋景桂堂盛莊慧林王子顯以上十五户各助洋十元嚴遠潭助洋十四元還讀軒全盛局以上兩户各助洋八元費育聲助洋五元三角餘慶堂感應氏傳忠發潘寅卿魏士鑑王益甫沈庚莘以上七户各助洋五元王惠孫樂善氏周薛運生唐乾初不善氏鄭見玄程幼蘭以上七户各助洋四元龔善士助靈對洋睦個陳悟生譯運生春陽號林淑蘭兩次同福祥閩省善社李德甫李子清羅莊氏沈炳榮薛聘之無名氏徐蘭齋袁仁山翁瑞波靜慮居淡青榮陳建堂王銘瑞記號修福堂振興號永泰利船德源號回知堂陸錫甫蕭文元李瑞林無名氏孔蓉海以上三十一户各助洋二元沈嘉生沈福生林湘君七次童成學楊立成夏薌濤陳永銓馬俊良劉紹琮汪雲雙桂軒張百忍堂義和號萬順　陳金興亦美號費泰茂黄同順金少需瞿慶榮薛運生沙善士徽善士餘慶堂林清池蔣春卿恆茂號利記號振昌號林芑　蘇上達黄懋楫東興號天益號鄭兩儀無名氏無名氏隱名氏劉少蘭高在軒廣利號劉後明無名氏圖南火船余善氏無名氏梁子碩唐韶笙葉晃墀鄭堯山鄧桂亭葉錦和關少卓劉福山金世　周衡堂魏宏寛陳煜遲鍾介良陳作琴沈景齋以上六十七户各助洋一元王善士蔣紹堅林錦堂秦鴻波何潤林羅曉園魏恆春蔡杰卿甘日初孫星南莫麟甫李蛟泉以上十二户各助洋五角余善士助洋一元四角李善士助洋一元六角源盛號萬興號以上兩户各助洋四角張甘棠助洋三角張春山助銅洋五元楊善士助銅洋一元以上共計洋八百六十元四角銅洋六元 
[上海虹口寶順四里元濟善堂經收施醫藥一文愿第四批清單]  
　　陳福慶堂洋一元向止敬元芳賑房鄭慶德堂十月分念願合洋一元七角錢三十二羅廖氏五月至十二月念願錢四千八百無力者元承蔭堂陳槐秀堂三户五月至十二月十願各錢二千四百何阿好馮晏波二户五月至十二月四願各錢九百六十九章號皁昌號二户十月分十願各錢六百孫公舘七月至九月五願錢四百五十萬利生秦良記九月分十願永義源戚益怡珍號廣昌隆馨德堂十月分十願七户各錢三百致寶長洗亮光利亨莊陸秋記豐泰莊廣和記十月分七願六户各錢二百十讓德堂韋玉亭十月分五願二户各錢一百五十胡善麟十月分四願錢一百二十張炳坤田純泰十月分二願二户各錢六十以上共收洋二元七角大錢十九千五百另二文 
 
 
 

Page 10

 
 
   
 
