# 1916 - 332 - 4915736

 

Page 1

 
 
   
 
 

Page 2

 
 
時評 
[約縱連横之借欵（冷）]  
　　自前次之大借欵成立中國之借欵已入於國際關係矣迨後美國退出銀團此次又復單獨借欵於是銀團始而抗議旣而又聞約美復團於是中國借欵又幾成爲約縱連横之借欵矣 
　　何謂約縱連横之借欵蓋以借欵故而致有國際間離合迎拒之意味也不然借欵純乎爲利益也即中國借欵亦不過有關乎權利也利益權利之外更安用多所商酌 
命令 
[十一月二十九日大總統令]  
　　陳烱明加陸軍上將銜此令 
又令　派范一惠管理正藍旗蒙古新舊營房城内官房事務此令 
又令　兼署山東省長張懐芝電陳政務廳廳長陳幹因事辭職陳幹准免本職此令 
又令　任命安茂寅爲山東政務廳廳長此令又令　陸軍總長段祺瑞呈請任命姜守訓爲陸軍第七師騎兵第七團第一營營長温其蔭爲工兵第三營營長萬錫平爲輜重兵第七營營長應照准此令 
[補十一月十九日大總統令]  
　　馬鼐囗給予三等嘉禾章此令 
又令　賈汝評姜殿傳杜蔭松均給予五等嘉禾章此令 
又令　程文沅授爲陸軍步兵上校于學喈加陸軍步兵上校銜此令 
又令　陸軍總長段祺瑞呈請囗丁占業趙興亮　步　常萬里爲陸軍步兵中校劉山勝爲陸軍騎兵中校羅占元竇連實劉景元均加陸軍步兵中校銜晁忠明劉景順李成志王玉崑劉永富陸承恩申慶麟陳國武董新盛張俊義段福勝邱鳳臺鄭鳳鳴王道達張邦發薛春和蔣錫五均爲陸軍步兵少校常錫榮董鴻賓曹維邦馬崑滕雲龍顧得勝展慶齋均爲陸軍騎兵少校秦耀奎爲陸軍砲兵少校宋樂鵬趙廣田吕學勤盧懐德余金城張萬忠吕魁李振淸尹安邦楊克明柳得順姜占鼇宋怡修姜占魁吳江李西平趙元吉蔣文哲張米德毛照譯趙懐德譚長金蘇振東張守理陳元貴均加陸軍步兵少校銜范文星王文仲張萬貴邢鳳翔張如春張俊陞于振江馬汝麟孫福山馮玉麟均加陸軍騎兵少校銜丁建航王輯五均加陸軍砲兵少校銜顔成喜畢傳玉盧英魁徐璧光鄭文魁楊振淸劉和光李若惠馬明新范甲信孔憲叙趙繼銘姜瑞榮劉長勝劉順德李鳳祥王起龍鄭福桂王起賢馮連登均爲陸軍步兵上尉劉春齡子允恭敖富占趙明祿宋占一鄂兆麟黄金生田振東石文華簡慶先李傳選傅榮波祝日中葛囗張景王時廣俊龔順玉宋國鈞孫福陞孫長海張金彬趙國增孟憲成張德山均爲陸軍騎兵上尉孫朝俊寗長勝張鴻瑞均爲陸軍砲兵上尉李玉廷孫振林王得魁蘇貫仁賀起泰王相賢張文舒史萬和劉樹廷馬壎陳錫恩楊金琦王子揚李連得王洪福梁得魁高月成陳春和鄭錫恩陳子明王恒臣張士明均加陸軍步兵上尉銜張本立趙鳳林均加陸軍砲兵上尉銜賈希聖爲陸軍砲兵中尉並加陸軍砲兵上尉銜張景芳袁長勝李鴻標劉至富曹迺勤徐金魁王海亭王文棟賈德恭侯占嶺唐起德趙福全熊學曾馬守身李陞臣李鴻功竇芳雨蔡長靑郭樹林張樹德王長英張雲峯查玉亭李少魁高明臣樊學魁崔占標劉德慶李兆鉤張永和宋玉和盧文彬徐鳳官均爲陸軍步兵中尉趙得勝王桂臣叚自修賈興淸朱喜山陳文　雷修業趙德友張景福賈貴珍魏靑雲賈廷選馬萬才潘茂公王　廷　仲三程　　劉　淸樊永福張國忠劉寳山李振海孟昭瑞王化升祀全勝范永祥李秀枝祝華亭胡銘峻胡長山鄒贊淸李傳富張連陞韋長勝薛占恒陳振廷安玉慶高起泰顔景棟彭振聲秦連儒王國珠鮑全勝劉長泰張榮義石同雲均爲陸軍騎兵中尉郭長榮李保鈞朱錫興葉雙印趙鴻彩均爲陸軍炮兵中尉吳廷祺吳兆賓黄興勝徐心然蘇振起王興奎田鳳奎李書田解得光陳國全李春江邵玉貴向全用趙連山夏長勝張德勝商必賓趙維城高學詩劉廷梀姜文治李學平李自修胡克儉屈懐德李殿芳劉明煜冀廷竣展明錫潘有德王全發武占鰲夏書堂均爲陸軍步兵少尉李景和劉修朋韓賓璋邵會中午琛梁國英任得勝德鳳山于呈祥劉克鈞黄士良尹武成李兆玉均爲陸軍騎兵少尉柳作謨許克猷姚景江吳鳳桐崔金鐸陳煥有仇長貴賈填武均爲時軍炮兵少尉李國棟蕭同均爲陸軍三等軍需正郝心正爲陸軍三等軍醫正曹百遂爲陸軍一等軍醫汪文田侯克雲周宗海鮑江春王棠廷曹玉山于愼鋭張文先張志恒抽鴻勳夏思敬王思森柳運疆尹其貞潘鴻賓蔣九思李春元程冕均爲陸軍二等軍需應照准此令 
專電 
[北京電]  
　　大借欵有促成望四國銀團主仍聯美改組新五國銀團其計畫以此次五百萬美金並續借二千五百萬爲基礎再由英法俄日分擔四千萬合足一萬萬之數 
[北京電]  
　　美欵滙交百萬餘四百萬請展緩探爲法國抗議所致 
[北京電]  
　　美國借欵因銀團及法國之單獨質問交欵又有停頓說 
[北京電]  
　　吉長鐵路借欵合同要點（一）金額日幣三百萬（二）委日人行使鐵道管理權係根據於去歲中日交涉此案已交衆院求同意 
[北京電]  
　　伍外交總長定東日（一日）視事夏詒霆力辭次長有舉温宗堯繼消息 
[北京電]  
　　夏次長昨將要案彚集面呈伍外長並堅請辭職 
[北京電]  
　　粤省督電報來京面陳軍務督軍事次譚浩明暫管 
[北京電]  
　　温世霖等彈内閣十大罪狀已提出連署者秦廣禮等七十二名尚有三案即將提出 
[北京電]  
　　衆議員吳敂提有彈東海案内容指作爲妄人借調停攪政局非飭警驅逐出境不足以息政爭 
[北京電]  
　　張秘書長到院後一切均不更動又有人謂張志在内務 
[北京電]  
　　馮副總統派代表宴議員及新聞記者 
[北京電]  
　　副總統駐京辦公處即 
設禁衛軍司令部派張協棻等爲辦事員 
[北京電]  
　　一日中央公園追悼蔡黄國務院通告各機關停止辦公半日前往致祭 
[北京電]  
　　蔣雁行電請飭交部趕設綏遠軍門電報 
[北京電]  
　　交部年終花紅許總長 
議自本年起永遠停派 
[北京電]  
　　國務院呈復交議四大案（一）東三省蒙匪蠢動擬令奉吉黑軍隊聯合防剿（二）秦晋鄂土匪充斥用勦撫兼施法令該省督軍相機辦理（三）魯省長官 
與民軍首領意見相左現擬調停辦法數則候採（四）川陜湘粤秩序未復議訂善後及維持大 
要分行酌辦 
外電 
[北京電]  
　　聞法使因美借欵以烟酒稅爲抵押品特提出抗議其所持理由乃因中法實業銀行曾有以烟酒稅爲抵之借欵烟酒商人刻亦極力反對以此稅爲抵押品之辦法衆意烟酒商人之反對不難消釋蓋以其所反對者爲目下徵稅之方法也前烟酒商人曾禀請政府改徵統捐裁撤零星捐項今財政部已籌畫完備由烟酒公賣局徵收統捐不日當可實行（二十九日）路透電 
[亞姆斯特丹電]  
　　柏林官電稱德皇昨晨抵奥京今晚已 
返柏林德皇寒疾未痊醫士勸其勿參與奥皇 
約瑟之殯禮德皇未見客今日在約瑟靈前行祈禱禮並置花圈於棺上禮畢乃與新皇新后談話（二十九日）譯文滙報 
[東京電]  
　　中國政府近决派遣曹汝霖氏爲赶日特派大使因特探問日本政府之内意日本政府已於二十八日正式回答承認之意該特使爲贈日本天皇齎送中國最高勳章而來至來日之期現尚未定當由兩國政府之間協定日本宫中得便之日云（三十日） 
[北京電]  
　　内務總長遺缺某派擬推于右任氏其實裏面推舉李根源氏運動甚爲激烈又據所聞某一派則屬目吳景濂氏及胡漢民氏因此頗不容易决定（三十日） 
[漢口電]  
　　來月四日爲馮副總統之壽辰故王督軍特派副官一員齎送禮物赴寗（三十日） 
[南京電]  
　　英國公使派遣江蘇省内烟苗調查員不日來寗齊麩省長凖備任命多數委員引領查勘（三十日） 
　　更正昨日對鄭家屯問題之公民大會云云係奉天電報誤列南京電報附此更正 
[東京電]  
　　内大臣大山巖公爵陪觀大演習後在須磨地方發膽囊炎之病歸京之後經過不良且甚衰弱頗有可憂之勢天皇及皇后特派侍醫並贈物品（三十日） 
[東京電]  
　　政務局長小池張造氏今日奉命升任駐英大使館參事官（高等官一等）所遺政務局長任命大使館參事官小幡酉吉氏 
（三十日） 
[東京電]  
　　本日奥羽路線下田古卷之間搭載第八師團入營兵之列車貨車衝突死傷者約一百三十人（三十日） 
[東京電]  
　　　日本政府爲運用現貨之一策承授此次英國短期證劵一切交涉已經成立 
（三十日）以上東方通信社電 
戰電 
[倫敦電]  
　　今晨英帥海格將軍戰報云廣特柯爾與亞拉以南有斷續之砲戰摩基薩爾與新敎堂兩處戰壕臼砲之戰爭頗爲活動 
（三十九日） 
[倫敦電]  
　　德公報云俄軍在卡巴西安森林地及東外錫爾伐尼亞各處獲小勝利德師　爾根漢刻沿伐拉幾全陣線乘勝進取敵軍凌亂向東退走多瑙河境内德軍與戰於稍北之軍隊互相策應而行（二十九日） 
[雅典電]  
　　希臘因海軍大將福爾萊之要求請各中立國給予援助（二十八日） 
[倫敦電]  
　　羅軍未與攻軍接戰可知羅軍刻正整隊退至羅京附近之地以與敵决戰羅京爲頭等大炮台周圍六十英里共有砲壘三十座平均距城五英里並有可以移動之排砲大砲臺四周有鐵路可通法軍旣能守凡爾登羅軍當亦能守羅京以拒敵之圍城新砲况俄軍將助守乎德軍雖得產麥之地然猶未行近羅京西北產油區域俄京來電謂德軍刻由北面西面西北面西南面向羅京進行（二十九日） 
　　以上譯文滙報電 
[柏林電]  
　　今日下午公報云松末河無重要戰事卡巴西安山之俄軍進攻多次戰事仍在進行羅馬尼亞境之德軍行動逐漸進步馬其頓陣線之敵軍在摩拉斯蒂爾西北進攻失敗（二十八日） 
[柏林電]  
　　柯爾尼斯區報載雅典消息謂希皇與希政府無論如何决不以軍裝交與協約國 
（二十八日）以上譯德文電 
要聞一 
[日政局與政黨近况（心然）]  
　　各黨對寺内内閣態度立憲國家之内閣多有政黨爲之後援故政變後各黨之態度無俟各黨自行表白祗視内閣屬於何黨即知何黨右政府而其反對黨居反對地位是則政黨對於内閣之態度殆不成問題今寺内内閣非以政黨爲基礎者也以常例言日本倘有政黨存在宜不使此内閣成立旣成立矣宜各政黨之態度當然盡屬反對派無討論之餘地而今則獨出乎常例之外焉爲述日本各政黨之近狀如次 
　　日本於本月内召集議會政客四出演說以求國民同意於其政策此政治季節内必然之現象無足怪也然而今次異於平昔蓋承政變之後且此政變不同常例即寺内之承繼内閣不由前内閣之推薦而出之元老之意是也若憲政會總裁加藤氏政友會總裁原氏國民黨總務犬養氏奔走若狂聲嘶力竭彼此抑揚各臻其極職是故耳 
　　各黨態度有二大别極力擯斥寺内内閣詆毁之不遺餘力者如憲政會是也意欲擁護之而恐冒非立憲行動之大不韙乃變其擁護之形式詆毁前内閣偶於談吐間流露擁護現内閣之意者如政友會是也二黨旣各趨其極將來在議會中爭論必非常劇烈可以斷言劇烈至如何程度刻未易逆睹然察各黨之言論行動或亦可以窺其一斑憲政會總裁加藤氏最近演說謂吾人務須運用憲政倒此變則之内閣該會總務高田氏嘗謂議會開會之日不待反對現内閣之政策即行提出彈劾案云云其他黨員更有主張排閥者憲政會之氣燄略見於斯然尚有一部分黨員主張當然反對寺内内閣而不贊成即行彈劾是以憲政會又有硬軟派之别焉至於政友會則視寺内内閣施政之良否然後决定贊成或反對之態度且爲寺内辯護曰超然閣不自今日始故有主張以其超然而彈劾之者本黨所不能贊同云云故政友會是否始終援助寺内尚難遽斷而其目前固主維持此與憲政會大異之處雖然政友會非全體如是云云亦有主彈劾者即若所謂少壯派者是也憲政會與政友會之態度如是國民黨則若何此爲最難捉摸之問題亦最可注意之問題也該黨總務犬養氏有不贊成此閥族内閣及超然内閣非立憲内閣之說此與憲政會同又有暫不彈劾而監督其施政之說此與政友會同攷其主張之理由與其他二黨絶異其言曰假令超然之寺内内閣倒矣繼起者必爲憲政會與藩閥之混合内閣又何取乎吾黨旣不贊成變則之内閣即與閥族通聲氣之政黨（指憲政會政友會）亦在排斥之列云云國民黨態度旣不明瞭由是雙方誘與同調其結果尚不可知然謂國民黨接近政友會無寗謂接近憲政會也 
　　統觀各黨現狀以推測議會開會時之形勢吾人有可預知者數點寺内内閣不能博多數議員之同意以憲政會議員佔全體之過半數政友會僅得少數故不問國民黨左之右之皆不足以左右議會之形勢也此其一憲政會或國民黨若不即提出彈劾案則議會無大爭論因寺内内閣之政策與憲政會大同小異不足以動大局也此其二若竟然即行彈劾則非議會推倒内閣即内閣解散議會要之皆另開新局面此其三試觀憲政政友兩兩之相互攻擊非難國民黨之並責二黨以及某閣員謂或出最後手段解散議會之說可知各方面皆預備最後之一步矣 
[二十八日之衆議院（愁鸞通信）]  
　　國會延期决定　　兩查辦案通過　　選舉審計請願兩種委員二十八日之衆議院下午一時三十五分開會至五時散會副　長陳國祥主席緣本日查辦湯薌銘案中有涉及議長湯化龍之 
 
 
 

Page 3

 
 
語湯氏蓋循例廻避也茲將議事之經過約略紀之 
　　（一）延長兩院會期之兩案一爲參議院提出一爲議員陶保晉提出陶氏說明旨趣後議長宣告兩案合併討論秦廣禮謂民國二年常會期内曾表决兩院常會延至憲法完成之日止此届開會但以談話會之結果定爲第二届常會實係錯誤故主張延期而不承認本期爲第二届常會唐寳鍔發言略同劉景烈謂本員贊成延期而不贊成延至第三届因歲時伏臘議員多半還家若宣告休會則違反院法第四條十五日之限制若因人數不足不能開會尤爲不善故主張延長一個月馬驤謂本員贊成參議院延長之議因其所定期間最有伸縮之餘地現在憲法完成遥遥無期倘中途閉會則議員四散妨及憲法會議且目前各法律案及預算决算等案尚無頭緒若從速閉會在事實上亦做不到王乃昌謂本局開會一般均認爲第二届常會有議長之宣告有公文之咨達有新聞之紀載豈可再變秦君之說雖在法律上可通然延期過於每届年度之外實所不可故贊成延至憲法完成爲止而不認本届爲第一届延期之說吕復謂本届會期只有兩天務須從速解决即以參議院原案表决可也於是主席先將劉景烈改爲一個月之說表决少數遂將原案表决大多數通過宣告成立 
　　（二）查辦湯薌銘案郭人漳動議變更議程先議第十四條表决多數由提案人李執中登壇說明旨趣李氏蒼髯白髮語音嘹亮大有據鞍顧盼之意滿座爲之動容說明畢郭人漳覃振相繼發言均謂湯氏罪惡甚多允宜查辦云云遂决定不付審查即日咨達政府 
　　（三）查辦徐樹錚案吕復動議變更議程表决多數由内務委員長羅家衡報告略謂原案七大罪狀無可掩護惟其前在陸軍次長任内　參之事及格總統之手不使下筆等語均行删除云云唐寳鍔謂本案第一第二兩欵關係總統在法律上政浥上事實上均不宜過問務須删去且本員聲明並無爲徐氏辯護之意不過因保全元首及 
國會之尊嚴耳表决大多數吕復謂審查報告速予罷黜四字應用原案依法懲治四字提出修正時鐘鳴三下遂宣告休息休息後三時三十分開議議長諮詢用二讀會形式抑各人提出修正唐寳鍔謂此非法律案不必開二讀會於是克希克圖王乃昌李載賡馬穰鍾才宏等紛紛提出文字修正遂改標題爲咨請政府查辦前國務院秘書長徐樹錚案於是 
表决全案成立 
　　（四）選舉請願委員及院内審計委員主席宣告本日議程第三案用有記名投票法簽定江天鐸李增彭漢遺等八人爲檢票員議場大書請願委員二人院内審計委員一人蓋此二種委員員缺前者爲四人後者爲二人今以半數投票蓋取其易於當選也投票畢已届五時未及開票遠散會 
　　近日議場上最容易發生變更議程之　議往往因此耗費時間今日初開議時有湯松年　於添設狄育廳議案之動議徐案完了後又有提臨時動　者然均未能成立云 
[政團憲法協商會紀要（佇雲通信）]  
　　二十八日上午十時各政團代表假衆議院第三休息室開第六次協商會討論省制問題之表决方法到會者研究會代表林長民藍公武討論會代表孫潤宇辛漢協議會代表王振垚王用賓商榷會代表林森蔣舉淸益友社代表吕復張我華駱繼漢韓玉辰韜園代表張善與陶保晉牟琳丙辰俱樂部代表邵瑞彭龔政平社代表黄雲鵬解樹强益友社商榷榷丙辰俱樂部平社四政團均主張將前次討論時藍君所提表决方法略爲變通藍君之第一次表决方法（甲）主張省制大綱加入憲法者投白票（乙）不加入者投藍票此二項均贊成其第二表决方法之（甲）除省長任命問題外省制大綱加入憲法者投白票與（乙）於憲法公布之後以制憲程序制定省制全案者投藍票此二項須分爲二次表决發言最多者邵瑞彭以爲第二表决法不合論理學上之形式蓋二個表决均爲肯定的不能容有第三者之主張故宜分開張我華謂憲法會議規則規定可决者投白票否决者投藍票今定二者均爲可决是與規則不合云云而藍公武林長民二君均以爲前次所提表决方法已包含各派意思今若改獲恐多周折且各派主張諸表决法均無絶對反對者仍照前擬表决法爲是陶保晉又主張將第二表决法之甲項加入他種條件（如董事會等）孫潤宇謂應改爲有條件的加入（即除去省長問題）有條件的不加入（卽制憲程序制定省制）後因時已過午協商尚無結果遂散會 
[參議院常會紀事]  
　　選舉訴訟解釋案三讀通過昨日（二十八）午後一時摇鈴開會議長王家襄主席議員出席者寥寥主席兩次宣告延長時間遲至一點五十分始足法定人數共爲一百四十餘人主席宣告開議先報告議員請假者六人均無異議又報告山西何議員來函辭職付表决多數贊成宣告依法遞補黎尚變動議請段總理出席質問關於本院議員改選之事主席付表决多數贊成遂一方面秘書打電話於國務院一方面宣告按照議事日程議第一新到院議員章趰士釗證書審查報告楊永太報告章議員資格及證書方式均無疑議畢主席付表决多數贊成當命秘書抽籖定席次畢宣告第二衆議院議員選舉法關於第五章選舉訴訟解釋案當由委員長張我華報告略謂審查此案之結果分爲三要點（一）解釋立法權屬於國會（二）此項判决無上訴之規定大理院亦無受理此 
項上訴之權（三）大理院判决此類訴訟各案委行調齊由院詳核事實不取法律不溯旣往之原則並於咨文内廳聲明此項解釋案應與衆議院議員選舉法之公布日同時有效茲依據臨時約法第十九條第一項及第二十二條咨請大總統公布施行報告畢因無反對主席以付二讀會表决多數贊成金兆棪動議同日開二讀會主席付表决多數贊成李述膺王式功等主張删去審查案所應聲明之字句主席付表决多數贊成又以全文表决畢蔣義明動議同日開三讀會主席付表决多數贊成衆無修正遂以全案表决多數通過宣告第一二恢復南京政府成立紀念日及南北統一紀念日並增加雲南首義紀念日案（衆議院移付）無討論付内務股審查宣告第四修正暫行刑律第二十一章鴉片罪案當由提議人楊永太請先報告審查第九全國禁烟聯合會關於禁烟請願案第十山西省議會關於禁烟請願案兩案之結果主席付表决多數贊成當由委員長蔣舉淸併案報告略謂此案本院採用已由議員名義提出修正暫行刑律第二十一章鴉片烟罪案則爲請願書應即無庸再議報告畢主席以九十兩案之審查報告付表决多數贊成經楊永太說明第四案之主旨畢吳蓮炬陳祖烈等皆謂欲絶烟害必使官吏認眞嚴禁而後可若徒增加刑律上一條二條亦必不能發生效力云云正討論時主席云現在國務院派來代表二人要求開秘密會議報告事件本案應宣告先行延會多數贊成遂請旁聽人退席時四點三十分 
[伍廷芳到京紀]  
　　新任外交伍總長由滬起程來京已誌本報茲聞伍總長路過徐州時張勳本擬約其下車在徐勾留伍氏未允遂改爲張至車站晤談因此躭誤鐘點昨日由奉至京直通快車抵津後已届開車鐘點由浦口開來之車尚未到津其時公民會同盟罷工會等各團體之人在天津總站月台上及跨線橋上迎接伍總長者人爲之滿京奉間之快軍初擬少候後聞津浦車尚須遲四十分鐘方能到京遂又議定俟伍總長 
到津後如欲卽日來京即另備專車送其來京遂不等候先開旋伍總長到津人民代表欲謁見新總長有所陳說者甚衆司車者以某種原因曾極力謀禁阻人民强迫伍氏當衆演說訖無效果人民恐火車不待伍氏宣布其對於老西開事件之政策即載之馳去因聚於火車之四周以阻其開行鐵路人員曾鳴鈴以示開車之意一般人 
民憤怒代表多人竟入機器室强迫司機者將車停止蓋人民必欲新總長允許力爭恢復老西開土地始放之行也伍氏當時見此情形遂宣稱彼雖不乘各國爲歐洲戰事牽制之時機而利用之然苟能爲力必不使外人攫我寸土必據國際上之公理力爭最要者卽保全中國領土之完全伍氏並勸人民靜待新外交總長必竭其力維護中華民國之尊嚴與領土之完全云云人民聞言大爲感動甚至泣下好總長外交總長萬歲之聲不絶於耳然人民尚有各種意見向伍氏陳述故派代表四人（天津公民二人罷工同盟會二人）偕伍氏乘車北上人民得伍氏承諾極爲滿意遂放火車開行至晚間十時始到京其時直隷省議會議長邊守靖及兩院直隷議員代表康士鐸等十餘人帶有國權土維持會旗幟兩竿又外交部秘書參事司長大都到站而僉事主事亦有至站者諸人初皆以八時可到鵠候頗久此外夏詒霆吳宗濂亦在軍站迎迓黎總統派汽車二輛以備乘馭車到站後各代表及夏吳諸人均登車謁見伍氏服華服一一通欵曲精神矍鑠不過像六旬上下之人旋卽下車乘總統府汽車赴迎賓館而去赴津迎接之郭泰祺張煜全伍公子及眷 
屬均一同來京伍氏今晨十時將入謁總統不日當即接任視事 
[英文京報之希望伍總長]  
　　二十九日英文京報云新任外交總長伍廷芳博士已於月之二十五日由滬首途北上昨日（二十八）抵京惟吾人見此老之出誠不能不爲之詫異彼昔日在外交界曾享盛名際茲外交棘手之時如老西開及鄭家屯兩事件正待解决被迫於强隣内受制於民意稍一不愼則名譽從茲掃地故在彼後進之少年尚遲回不 
敢承茲重任今伍氏毅然棄退居之安逸而出 
力任艱鉅無或畏縮即其膽識與愛國熱忱國人對之已肅然起敬矣老四開事件原關於推廣天津法界問題比較上本屬細故惟今已大變其原始之局勢不復爲數吉畝荒地之問題而成爲關於國家尊嚴之問題矣以是之故設如視爲關於三百三十三 
英畝土地管轄權之問題而討論之則遺患不淺若據此以爲解决在法國當局固志足而意滿然决不能使負責任之華人與一般國民滿意也設伍氏與法國當局協商解决管轄老西開地方及遏止妨害法人在華利益之舉動之問題須特别注意於此蓋法人在華之利益其重要固遠過於三百三十三英畝荒地將來之管轄權也吾人對於鄭家屯要求之討論殆已發揮罄盡若設立警察與聘用軍事顧問之要求日本本名之爲希望條件苟日本爲對華最智慧之方法則吾人以爲不宜復出其對待袁世凱之故智前次抵制日本之舉動雖以全國抗袁而中止然迄今在某某方面尚有影響餘存設再有在經濟上反抗日本之舉動則日本損失之巨雖獲滿洲全部亦不足與相抵此蓋無織毫疑義者也吾人今歡迎伍廷芳博士來京並願伍氏施其夙具之智慧能盡厥職以慰國人之厚望也 
[大陸報論國之之信用]  
　　大陸報二十五日北京通訊云衆院之不贊成任可澄長内務也是明明獨示國務院與國會間未有和衷共濟之氣象爲衆院辯護者謂任並未熱心贊助反對帝制之義舉故衆院不投同意票此說殊不足令人折服實則衆院之眞正目的乃欲使政府知國會爲國家最高機關而國務院則爲附屬體耳孫洪伊之免職未經國會同意議員中有以此事爲蔑視國會尊嚴之舉動而欲予國務院以敎訓使知其地位者現行選任閣員之制度頗不完善名義上總理有選擇閣員之權而實際上則國會隱操其權爲總統選擇閣員閣員之所以不能同心協力共事進行而國家大政策之所以不能規定者職是之故總理旣不能自由選擇閣員而在名義上又須負閣員行爲之責任總理誠處於動輒招尤之地位矣彼以過去半年中政治　滯示有進步責中國者 
當知中國之有此現象實因　直不可行之政治制度爲之厲階西方學者雖以國會選舉閣員較政黨制爲佳然各大國未有試行之者其故則以非政治發展發於極端之國鮮能行之有效也西方之所懼而不肯爲者東方已率爾爲之其所得之結果早可逆知蓋此種制度衝突多而功效少國會雖握掌理大局之權然措施不當以致黨爭狂烈國事廢弛焉華人之有識者謂軍人派之目的乃欲予國國以自縊之引線從前袁氏於國會能力薄弱未經顯著之前遽即解散國會致爲時論所訾議若袁氏果採用今日軍人派所行者則袁必可使國會自行證明其存在足爲國家利益之害今者國會已將有此種證明矣華人之言若是記者按國會制度之信用大爲現有國會之舉動所損已成事實若國會不即圖振作以示國會之有益於國家則恐未免有短命之虞矣 
[殷鎭守使抵爐記]  
　　字林報十一月七日打箭爐通訊云新任鎭守使殷成瓛已於十月二十三日行抵打箭爐大受政界與居民之歡迎殷曾携來滇軍千餘人及現欵與軍需等物抵境之日商民紛向呈遞訴狀請查辦近今軍隊刦案殷即從事調查後乃提出邊軍二隊命入校場操練乘衆不備卸其軍械加以逮捕中有若干見機逃脫其未及走者由文武官員開庭審訊雖曾用刑取供卒不能逹目的目下尚未定讞據現象觀之其結局必爲處死刑者若干人判監禁者若干人近今之刦掠邊軍與陸軍皆與其事得贓則均分之蓋曾彼此商定而舉行者今獨懲治邊軍内地邊軍聞之必爲不平或將蠢動夫同犯一罪而待遇有所軒輊似非公尤之道也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内務部改畫政區之意見]  
　　省制問題國會議員中之各政團方在協商中結果如何尚難遽定茲聞内務部近亦對於省區擬有意見書其文曰改畫政區之說海内賢逹持之十有餘稔其所主方法亦不止一端竊以爲凡一國家之組織其統治之機關在中央政府其民政之敷布在各州縣市鄉而省區者介於政府與州縣之間承上逮下爲政治之中樞中樞不靈則上下交困國力無由發展焉矣 
中樞之所以不靈厥弊雖非可以一二數而行省之區域過大實爲其總因荀子曰少而分曰治賈子亦言治道在至纎至悉夫爲之分至繊悉其事固在州縣以下然省區不先改畫則州縣以下之事益無能遽理溯省制之權輿蓋由元氏元起蒙古并有中夏其興也暴徒以兵旅彈壓河山非能爲吾諸華求治者也故緣襲宋法分天下爲一百八十五路復於其上綜列十一行中書省屬以宰制之權殆用漢代置邊域都護府之遺意而與近今列强殖民地設總督之策爲類似焉明代囿於當時習慣莫知更張雖改設十三布政使司第更易名號其實際則率由而弗革爰及淸室尤不樂於改作紛泯至今不可以不亟起以圖之矣吾國言治咸仰企三代其次則舉稱漢唐宋三代分九州漢分十三部唐分十道宋分十五路然州道路在當時政區中皆屬虚級其實行治理者夏時爲三千諸侯之國漢時爲一百五郡唐爲三百三十一州未爲二百六十州其邊荒建置皆在此外其方伯連帥刺史之屬雖領崇階而不常所治其轉運經略安撫等使則各有專職而不握地方全權實與分行省置長官者其質異焉是以舉其政區衡論現勢今之行 
省實漢唐宋之郡州也明乎此而比較之說乃得而施焉按索地志漢一郡地僅當前代之兩府唐一州地僅當前代之一直隷州宋一州地僅當前代之一府漢之領土弗届閩越唐宋版圖俱缺滇黔統計漢唐宋之州郡與今之十八行省平均面積相較則今之一省可當漢之六郡唐之十九州宋之十四州也此驗之吾國古制而今之省區不可不分畫者一也時流言治又莫不盛頌英法普魯士日本吾國本部十八行省面積合英里一百三十三萬六千有餘方里而英倫面積不過六萬方里不及四川三分之一其分最高級政區六十 
法蘭西面積二十萬方里略等吾兩省之地其分最高級政區八十六普魯士面積十一萬方里略等吾一省之地其分最高級政區十四日本面積十八萬方里略等吾一省有半其分府縣四十八每一府縣才及吾兩省之大而已美國三十八州原爲聯邦未可與政區並語然其每州幅員亦僅足當吾半省稍强俄國政區歐洲號爲最大而其本部分爲五十一省則每省之地亦祗當吾一道有半而俄之治績遠弗逮西歐諸邦矣此借鑒並世文明各國而吾之省區不可不分畫者二也尤有吾國近事足證省區之縮小萬不容已焉者其一　選舉之分區其二曰道尹之分區選舉衆議員其例選各就其本縣以行之矣複選則曷爲不合而就其省會以于乃一省之複選分置五六區十八省共分爲一百二十一選舉區此何謂也豈非以不分區則施行不便而監督不周乎哉夫選舉一事且以區域過 
大而不可則一切政務以省爲區其施行之不便監督之不周更何如也自明以來廣設分巡觀察民國　政而道尹員額獨增迄今議裁而猶有反對此何故裁則以省區太大省長實不足以統攝於其上設道尹所以輔省長之所弗及分道區冀以救省區之過廣也今明明知省區之過廣而妨於治矣顧不爲之所徒於道府計其存廢豈根本解决之策也哉且省區過廣不第政治因之廢弛也而一省之羣萌亦終不能固結而大和蓋山川風氣旣殊情感利害利異平時於公益事項不欲相助或更相猜及省議會有所建陳則互圖排　以敗乃事爲快甚至語言稱謂彼此各加以題别畛域如此所謂離之兩美合之俱傷者矣例如皖南皖北江南江北浙東浙西山西之北中南三路其情形尤爲彰著者矣此亦省區不可不分畫之一原因也（未完） 
[答復參院質問地方自治]  
　　國務院昨咨參議院文云准貴院咨開議員富先等以政府對於地方自治機關何日下令恢復質問書一件希是答覆等因查民國元年自治制度沿襲前淸舊制以府廳州縣爲一級城鎭鄕爲一級現制旣巳廢府設道則道之一級應否有自治機關縣之自治宜如何組織城鎭鄉自治是否仍舊均與國家之治忽攸關非悉心研究制定新章不足以昭愼重而垂久遠且近年各地方迭經變亂物力凋殘國家政費尚無從出若照舊制各級自治同時并舉必非地方財力之所能故恢復地方自治實非倉猝所能濟事現在政府業已擬訂自治新章俟提出國會議决頒布後從新依法組織以期完善而利推行相應咨請貴院查照可也 
　　按中國今日有國國有省而而無各級地方自治實爲世界法治國中之一怪現象今者政府對於兩院回復自治之質問已含糊答復矣顧參議員馬各武最近又有咨請回復自治之决議案提出刻已在審查中預料必可一致通過不知政府届時又將咨回復議否且同一回復國會可省會亦可獨至各級自治而問題生焉在官場必自有其所以然之故特即其答復參院之咨文觀皆不過敷衍門面之語而其悶葫蘆中所貯之眞因一時殊費猜詳也 
[法典編查會與交通會議]  
　　法典編查會長早已决定任命王寵惠王於日内即可來京該會内部不免有一番改組先是該會會長本由司法總長兼任而副會長則另行任命章宗祥長部時章自兼會長而任汪有齡爲副會長及張耀曾繼長法部汪亦辭職會長仍由張自兼副會長亦改任江庸其編查各員則兼任者爲多惟張總長之意以編查法典關係重大非將會長以下各員一律改爲專任不足以示鄭重因以會長一席屬之王氏編查員亦一律改爲專任而分爲三等其每月薪給多者定每月五百元少者亦二百元蓋非此不足以羅致專門人才也惟照此辦去經費必較前驟增現張總長正在設法要求增加經費 
交通部召集交通會議增　各報該會議之期定爲十二月一日地址在　　西長安街鐵路協會其會員由部長指定部員十人曁各鐵路局長各區電政監督電話局長部立各學校校長業經部電召集關於路局方面除京綏京奉津浦等或卽在京或在津開會日凖可到會外其滬寗局長鍾文耀等則派代表預議關於電局方面除廣東新疆雲南貴州等處道遠不能蒞會外其直蒙監督厲藻靑奉吉黑監督吕永因陜監督陳塘河南監督劉瀹江蘇監督汪洋湖南監督兪兆桐山東監督陳棣堂川藏監督高恩洪江西監督馮世所安徽監督吳煥榮湖北監督陶廷賡浙江監督蔡文振福建監督李郁廣西監督劉天瑞等均可於日内陸續報到又京津滬漢各電話局長亦届期蒞會至航政方面招商局亦已派人代表惟郵政總局有不預會議之說並聞許總長已指定參事陸夢熊爲會長川粤漢路督辦詹天佑爲副會長 
[回復川邊敎育原狀建議]  
　　衆議員一喜託美孫鐘等近提出建議案擬咨請政府先行回復川邊敎育原狀漸謀擴充以期進化而固邊圉其文大意以川邊幅　廣袤不啻腹地行省之大前淸二百餘年人民進化遠遜内地原因固多而語言文字與内地歧異政敎風俗遂形種種隔閡實爲同化障礙之一大原因故欲增進邊地文化爲齊一國民程度起見自以厲行敎育爲唯一方法而在川邊當然以回復從前原狀爲漸謀擴充之張本其所擬定之辦法有三一爲關於學級制度者主張注重官話敎育所有從前官話學校一律回復一面力求擴充以期官話普及藉立語言文字統一之基此項學校即與國民學校性質相同不過基於特别情形以官話爲重故就川邊情形而論官話學校於回復原有各校外仍以推行於各處爲必要再高等小學校及實業學校等爲官話學校之升級宜於交通便利人物殷阜之處擇要設立如康定道孚理化巴安鄉城德化鹽井昌都均可籌設高等小學校實業學校各一所其在官話學校畢業年輕俊秀堪以造進者升入高等小學以資深造其年齡資質不能入高等小學者可令其入實業學校以資謀生數年之後再於康定理化巴安德化設立中等學校四區以爲各高等小學校畢業者之升級中學畢業者亦可擇優送入各省或中央各大學校及專門學校肄業以資提倡一爲關於川邊敎育機關者主張設立川邊敎育廳直隷於敎育部以專責成蓋以川邊現爲特别行政區域其一切行政均屬於鎭守使軍政之下對於該地敎育旣應特别重視所有前項各級學校均應分年籌備自非特設一直接機關提綱挈領嚴重考成殊不足取資督率而收實效一爲關於川邊敎育經費者主張由川邊敎育廳基於籌設學校計畫調製精確預算提出於敎育部由國庫支出庶足以垂久遠而徵確實蓋川邊貧瘠籌欵維艱鄰省　濟每不足恃也 
　　按川邊學務實創辦於趙爾巽而荒　於尹昌衡此於川邊内　之問題頗多影響知人論世寗可以一節掩畢生耶惟是藏地接川邊根本上之敎育計畫關係殊大我國家其勿以邊遠而淡漠之蓋今日之經營藏衛以進迫川邊者立於吾旁正大有人在也 
[修濬川鄂險灘辦法]  
　　内務部咨陸軍部文云准國務院咨開准交通部咨准陸軍部函據劉聲元等請修浚川鄂險灘撥欵舉辦一案業經國務會議議决以軍事交通名義開浚咨部查核等因到部正核辦間復准四川羅代理督軍電開擬設四川軍事交通籌辦處所有開鑿川江航路工程卽飭川軍中現有之工程隊辦理即將劉聲元等禀准之案曁已設之長江水道八會歸併軍事交通處籌辦等因本部查此案曾於上年由川江輪船公司總理劉聲元呈請自行籌資開鑿鄂省崆岭峽當以川江險灘林立非亟謀開鑿不足以便交通而利行旅業經批示該總理趕即興工并分電前湖北巡按仲曁荆南道尹轉飭妥爲照料旋據該總理呈報工竣請續開新洩等灘估需工料二十萬元請先由巡按使暫墊六萬元下餘之欵在水脚加價下扣還復以該總理開濬崆岭峽口工繁費省成績昭然由部批准並咨達四川巡按使查照撥給嗣准稅務處咨稱宜渝水道照約應由稅關酌度情形請該總理會同稅務司合辦並經部處擬定辦法七項分電東川道尹稅務司及該總理遵照等因各在案茲國務院咨稱此案於國務會議議决以軍事交通名義開浚應撥工欵復經財政交通兩部籌撥爲便利軍事運輸起見自屬目前切要之圖現届冬令興工在即惟開辦伊始究應如何籌備疏濬之處請先由貴部詳細籌擬俾策進行四川羅督軍電請將此項工程歸併軍事交通處籌辦事節以兵代工自可節省經費惟灘工艱險非尋常土工可比若盡責諸普通軍事實際上恐亦未易集事應否責成該督軍軍同籌辦之處並請酌核見復以憑辦理云云 
[奉天槍斃兩贓吏案]  
　　奉天之張督軍近頗雷厲風行前旣槍斃擾亂金融者數人茲復槍斃兩贓吏 
　　一爲劉復興劉於剿匪素有能名然不諳治體自數月前委爲海龍警務長後聞與稽查馬某等數人藉查烟捉賭之名濫罰至兩三千元縣署雖有所聞亦不敢問有某某向知事言及劉之行爲爲劉所知即行持槍威嚇知事於晋省時面訴張督軍張立卽派員查實時劉適晋省督軍以劉不能服從命令克盡厥職即交軍法課審訊所勒贓欵槍彈實據具在劉俯首無詞遂於二十四日上午十鐘綁赴西市執行槍斃聞當劉未刑之先督軍鑒於警官侵越權限曾一再誥誡最終治以嚴法並付與知事以撤換之權 
　　一爲鄭慶春鄭爲二十七師輜理重營總理亦以公行賄賂爲張督覺察以鄭某相從多年已保中校受恩非淺乃敢故意犯法即將鄭以軍法從事至鄭之罪名據傳爲欲謀升遷音符賄賂不期爲督軍所知者又調與某縣　燈案有連鎖關係被押區數月者鄭行刑之日爲二十二日下午現已棺殮交其家屬承領矣 
[維持漢口金融之經過]  
　　近頃上海因現銀缺乏之風潮浸及於揚子江各埠漢口首當其衝各國銀行與滬行皆有關係近兩星期間紛以大批現銀運滬救濟市面銀根遂亦緊迫拆息突漲每銀千兩曰息八錢猶無大宗可貸各種商業皆爲停滯棉花前售銀二十四五兩一石驟跌去八兩猶無人過問無非以現銀不敷周轉之故前日二十四號爲陰曆十月底比期漢口市面極爲緊急是日午後一時王子春督軍因某國領事聞得湖北官錢局庫向來存有不動尊一百餘萬元擬請借給五十萬兩救濟目前請王主持漢口商會亦紧錢莊不支向官廳告貸特召集高松如督辦張財政廳長何政務廳長趙江漢道尹吳交涉員漢口中行經理錢宗瀚交行經理關某殖邊漢行經理黄永熙蔡造幣廠長武漢兩商會長兪崇敬殷友于京漢路局南段長劉淇財政部泉幣司會辦陶德崑等二十餘人至軍署大開會議研究臨時救急與永久維持金融兩項辦法並訽高松如能否擔任借貸高以錢局庫儲現金係近來以紙幣吸收之票本本不能動惟該局現未開兌發放薪餉期依陽曆尚有一星期某領事旣擔任不日歸還似可允借以维市面遂由軍署打電話知照局員開　起出寳銀銀元共合五十萬兩裝八十箱專輪運交某行又徇商會之請以三十萬交會貸於各錢莊方獲安然渡過此比期王　軍於解决錢局放欵後復與各員商議嚴禁私運現銀銀銅元出境問題及燬煉制錢改鑄銅元問題運幣事由交涉員財政廳江漢道京漢路局承認分飭所屬切實查禁鑄銅元事則因造幣廠所存滇銅廢銅雜銅已盡東洋紫銅旣貴部中又不撥鑄本該廠長實難爲無米之炊經官錢局督辦允將該局購存制錢撥借二千石交廠試行燬鑄按二千石制錢約有四萬數千串以之化煉改鑄可造銅元八萬餘串以現在日鑄一千串計幾可鑄三個月但値此錢荒銀貴之時如化煉試鑄可用尚望該廠速加鑄額將官錢局所購備之九十餘萬串制錢悉數改鑄於維持金融亦不無少補也 
[再紀廣東之籌餉局（平生通信）]  
　　日前喧傳陸督軍辭職旋又聞陸督軍請覲欲爲粤事籌萬全之策茲聞辭職之說業已打消陸督軍曾致電中央詞云大總統國務總理鈞鑒總統儉電總理轉電敬悉猥承慰勉無任忻感粤事重要何敢偷安謹竭愚忱力疾視事惟警衛軍雖承鑒及苦衷飭令朱省長撫隷而民軍類多把持猖獗非急加整頓滋蔓難圖所請善後欵項如能迅予撥給廷即遵諭放手辦事以期早奏肅淸現在足疾未愈一俟粤事就緒仍懇垂諒准予退養至爲禱切觀此電文以請欵治事爲急務辭職之說已取銷矣但目前財枯竭確有無從辦事之慮陸朱兩長曾有一最切摯之文咨請會商籌財政昨又咨省議會擬設善後臨時籌餉局謂案照粤省財政困難已達極點所有欵目情形前經分别造列表册咨送貴察察核在案綜計内外各債應還本息以及按月額支各費積欠纍纍姑無論矣而目前亟待辦理之事如收束軍隊舉辦淸鄉種種善後實非有大宗的欵不辦今以欵無所出一切無從着手再一遷延粤局更難收拾實逼處此日夜焦思雖前奉中央命令准其自行籌借以應急需惟居今日而言借債匪特不易成立即使有成而本利之償還終亦爲地方之累以廣東地方之富庶果能紳商合力當不致無欵可籌與其爲苟且補苴之謀母寗作一勞永逸之計業經本督軍省長召集社團各紳商在署會議謂宜在省特設善後臨時籌餉局舉員籌辦并經貴會茶會協商惟非先有章程辦事無所依據茲特擬訂善後臨時籌餉局章程若干條相應咨送貴會請煩查照會議見覆施行云云（章程已錄前報） 
　　此籌餉局之設蓋以善堂商會人員爲主體有入云將來開局後於籌欵頗有把握但不能繩以常例故於省議會之議員外復有籌餉局之評議員所以免互相牽掣也 
　　有謂籌餉局設立而後日必至盡弛賭禁番攤亦將復開粤東某報著爲時評痛論其非并責議會員贊成開賭其論不免太激似指省會之議有奬義會案而云然也十四日省會議開會朱省長出席謂有奬義會原屬賭捐鄙意絶不贊成祗以案經中央批准且加入預算案之内非符籌有抵欵不能即止現官廳方而無論何時籌有抵欵即立時禁絶云云陳鴻銓謂各項賭傳前經貴省長會同督軍一律嚴禁有奬義會同是賭也理固應禁而官廳又以貯　國　非此不足以挹注但本會爲立法機關焉有准開賭之理以　　則當禁以事實則又不能所謂事實與法律衝突者也貴省長又籌得抵欵卽行禁絶究竟何時方能籌得實無凖本席請問　省長現在是否一面籌欵一面緩禁究竟如何態度即請答覆省長謂案經撥入預算須籌抵欵方能言禁但貴會欲即禁止恐一時尚難辦到　有先行緩禁籌有抵欵即行禁絶各議員討論多時其後李國鈞謂朱省長因此案到會已聲明負完全責任一俟籌有的欵即行禁絶本席意見宜付表决關越傑謂案經討論十日不必過於研究宜即付表决議長宣布討論終局以贊成請官廳從速籌欵卽行禁止有奬義會如一時未籌得欵項仍然照部定原案期間即行禁絶不得再言籌抵者付表决通過當日議會之情形如此然未知何以對付中央最近之命令也 
　　廣西經此次兵事之後凋敝已極稅收無着非常匱乏陳炳焜督軍前曾電懇財部請協撥一百六十萬元以資發放軍實此項協欵即作爲桂省借項日後仍由全省收入内提前償還財部雖曾電復而迎拒兩難祗虚與委蛇而已陳督軍隨又電陳國務院請將籌餉局簡章核准頒布以便籌集欵項藉紓眉急事爲桂省省議會所聞亦即電達國務院請予核駁聞國務院現交財政部辦理財部以議駁則陳督不能無米爲炊議准則省會必又續行爭執故現在尚無一定辦法也 
[江北水利之怒潮（冷香通信）]  
　　江北占蘇省幅員之大半地勢遼闊與魯皖兩小犬牙相錯運河承沂泗諸水上起山東下迄江口綿亘八百餘里接連十數縣治而洪澤白馬寳應汜光界首高郵邵伯諸湖多與院北毗連尤爲淮水所滙歸沿岸農田關係至鉅自同丙午以還洪水爲災流離載道募捐籌賑相續於塗然以不生産的慈善事業動費鉅萬以此救貧效力亦僅且非一勞永逸之計故江北之治水遂成切要問題爲國人視線之所集矣淸宣統元年蘇省諮議局議决導淮案以財政所限僅設一江淮水利公司於淸江浦先從測量入手以樹之基張季直氏長農部時曾親來江北查勘雙金閘等處終以茲事體大未敢輕率從事導淮問題戞然而止江北近日所發生之水利問題由於隣省治水而起實居於被動的地位也爰將江北人士對於魯皖兩省治水之感想及意見分兩方面述之 
　　（甲）對魯方面全國水利局副總裁潘復氏會勘江北運河及在省會議種種已爲過去之事實似可毋庸詞費茲所欲言者爲最近淮陰東海沭陽灌雲四縣人士以魯省治水有害生命財產上齊省長禀是也主動者爲沐陽李映康董惟江程肇湜三人禀稿聞爲李氏手筆擬就後分寄其他三縣人士一時署名者頗不乏人稟云禀爲巨禍難測叩請咨查明示以便預圖消弭而奠羣生事竊山東水利局本係涸湖懇地公司所擬種種其初本守秘密因被糾彈（李氏爲肅政史時曾片參報領湖田營私害民）不能終守始於報章悉其欲舉濟寗以南諸 
 
 
 

Page 7

 
 
湖之水瀉諸徐境之徵山湖以禍徐海於是徐人反對甚力該公司之計畫頓變改爲導汶入江於是淮人揚人反對愈力該公司之計畫又變不勘運河六塘遥與　工程師越赴灌河查看海口人民光擢各舉代表前往協商及諸人至則宣言此事本無意旨俟將來各處勘明方能作定蓋已商無可商豈有洋欵已偕工程師已請而尚無意旨者乎其誰欺今靜候將及一月勘查之員渺無蹤跡或者有人反對違法之借欵此事遂戞然而止亦未可知萬一不然必將仍守秘密别開捷徑盡啓諸部瀉諸湖於運南直下中運本有建瓴之勢中運斷無容纳之理漫溢奔决則海境三縣其魚即能不决必由劉老澗以北注六塘河轉輸沭灌及東海之東南兩境查劉老澗寛五十丈又豈能盡洩汶泗由中運直下裏運淮陰縣治先不可保是中運轉以早决爲幸則是移山東諸湖之水於此而該公司之目的達矣再查該公司借欵通不過美金三百萬侵蝕到今坐耗已巨升湖墾荒爲用項大宗豈有餘力治運治沂使之安流入海治運治沂所費幾何即傾借欵專力於治水猶虞不足况乎其本旨斷不在此也且該公司已成負嵎之勢即有人反對借欵亦必多方運勳以求其補認欵成必將致死於我以爲失彼收此之計反復思量終無生全之理亦無兩全之策惟有籲懇省帥咨訽山東省長務令全國水利之大公司據實咨復若其意在導汶則海爲納汶之處中運六塘以及龍溝武障皆爲過汶之處過汶之處必須會同勘查籌議明確方可施治且導汶即涸湖亦須計明諸湖升田若干下游數縣沈田若干是否足以相抵徙民之費將從何出若其仍持秘密主義使我數縣之民不知不識而死該公司卽存此心亦不能見諸言旣不能見諸言或不至施諸事一紙之書能救數百萬人之生命當亦省帥所不得而辭者也云云其文如是未識若何批答也 
　　（乙）對皖方面江北與皖省關係者以淮水爲最淮水發源於豫横貫皖北及於洪澤諸湖每丁伏秋大汛淮水暴漲江北瀕湖田畝盡成澤國以今年而論淮陰縣第二市上下游洸及官柴窪續復涸諸灘被淹之地已在三千頃以上寳應等湖亦岌岌於西岸幾演東堤潰决之慘劇近聞皖省大吏以皖北各縣亦受淮災决計將睢蒙諸河大加排浚以暢其宣洩之路伹近數十年淮水僅由瓜州三江營以入江（見治淮規畫之概要）每年江淮並漲上下頂托在未治淮之先猶足使江北濱湖之地淹没而有餘一旦水勢流通一瀉千里來路暢而去路不暢則江北濱湖之區必爲容納淮水之所農田廬墓尚堪設想沿湖農民以生命財產之關係刻已集議實地查勘以便聯合上下游禀請本省行政長官設法維持或咨請皖省大吏統籌全局不得以隣省爲壑也 
[蕪湖快信]  
　　蕪湖安徽保礦會前日第二次會議該會長濮文波等上北京大總統國務總理參衆兩院電文云實業借欵之太平山礦約前奉大總統覆電日代表業認作廢惟事隔多日傳說紛歧尚請明白宣布以釋羣疑 
安武軍第一路統領馬聯甲本月中浣因冬防出巡徽州刻已由屯溪赴浙乘滬杭車到滬日内即可返蕪 
　　安徽高等審庭長張志入都赴司法會議前日由寗乘商輪過蕪回省 
　宣城知事金保權刻經省議會攻擊省長委涇縣知事陳居綸就近查辦蕪湖祝道尹亦派石梅仙往查 
　　蕪湖於二十六夜天忽降雪次日寒暑表已降至四七度 
[杭州快信]  
　　省議會於昨日（三十）開茶話會各議員報到者僅七十餘人不足法定人數擬十二月二日起開臨時會 
　　省敎育會擬推定職員八人分赴各屬調查各校成績 
　　聞王文慶沈鈞儒周鳳岐沈定一褚輔成等十八人定十二月一日借座西湖迎賓館籌議組織政治商榷會 
　　聞浙路股欵淸算處第五期股欵業經交通部電飭上海交通銀行籌解浙江興業銀行定於十二月一日爲開付之期 
　　財政部分電吕省長莫財政廳長謂浙省協欵及五項新稅年内究能解部若干希卽商定確數尅日電復 
　　浙軍混成旅旅長兪丹屏已於昨日由京回杭辛丙俱樂部電滬請岑雲階李協和遊杭略謂比聞蒞滬瞻仰有期渴望從者賁臨藉爲湖山生色乞示行日俾克歡迎 
地方通信 
[蘇州]  
　　三縣聯防之大計畫自蘇常屬各市鄉匪警頻仍今年冬防較諸歷年爲吃緊水警一方面責有專任實無旁貸茲無錫常熟武進各縣知事會議水警巡梭會哨辦法開註日期詳明地點庶各邑交界處防範易於周至匪盗可望肅淸爰將各辦法探明如下（一）舊曆十一月初一日起每月分上中下三旬逢十爲會哨之期下旬如遇小建即以二十九日行無論雨雪風日斷不更移日期以示一定（二）嗣後彼此互通聲息均須嚴密不得有分畛域視同秦越務期聯絡策應襄助進行以免鞭長莫及之慮藉收輔車相維之效（三）上旬係吳縣與無錫之水巡隊聯合二三專署之水警會哨於南望亭中旬則無錫常熟之水巡隊與駐在常熟之第三分署水警會哨於羊尖鎭（該處在甘露之北亦爲琴川金錫之要地）下旬係武進與無錫水巡隊與第二專署之水警會哨於横林趙雲生君與各知事往返商議妥協昨已將上列各項呈報軍民兩署一面通令各專署遵照矣 
　　湘城商團部會議蘇鄉湘城鎭商團前日在本部開會到會者各職員及來賓百餘人當由謝部長發表意見略謂十一月十九夜本鎭警察分所長仲亮澄君派雇員持公函來團據云因下鄉捕匪等事欲暫借槍械八桿因係保衛地方治安起見不得不予通融辦理暫借給林明敦鎗三桿交該雇員携去後并該警等係往强蕪鎭捉賭開放鎗彈事殊可駭因此以後本團鎗械斷不能借出云云又述二十號夜本鎭各機關誤會盗警事謂實由鄉人誤信謡言所致惟當時各機關忙碌戒備徒使鄉民恐慌亦非所宜嗣後本部各操員遇事須調查確實不可草率從事議畢散會 
　　稅務所注意浙絲護照浙絲運蘇凡遇關卡悉憑浙江財政廳發給之三聯護照爲准不再重征惟浙絲抵蘇向例經過第一機關（即盤門葑門兩處分所）將護照截留換填總公所驗單給商運絲進城近有船户趙某控告換單索費稅務公所葉所長以換給驗單易生弊竇特飭各分所切實整頓嗣後倒換驗單須註明絲數護照號數并將原護照按旬解遂送公所備核 
　　郵員調升温州局長國門外蘇州郵務總局會計員金哲甫　奉交　調令研升至　　　　一等局長　日内　當啓程赴温蘇州郵局應局長等昨特設筵餞送陪坐者爲本埠各分局長及各同事杯酒交歡頗爲熱閙 
[南通]  
　　籌辦南通全縣水利之大規畫通縣沿江一帶昔賢會爲農民潦歲宣洩之謀設有涵洞七十二所嗣因水利不修涵洞亦因代遠而閉塞今夏盧縣長見靈雨兼旬四鄉禾稼淹没殆盡農民損失甚巨特會商通紳張嗇公等提議開濬涵洞修理舊閘偉出水有所宣洩後因需費甚巨未及實行現聞日内各區紳董又將開會提議振興水利事宜如得多數表决即可實行開辦其籌費方法仍擬征收畞捐不敷則由商業上籌欵補助之業經工程師前往沿江各處實地調查聞舊涵洞之痕跡班班可考如果實行當能收事半功倍之效其會議地點暫假縣農會會場將來並擬借該會餘屋爲辦公之用一俟議有端倪即行禀請省署立案矣 
[揚州]  
　　天寗寺案省長之批詞天寗寺方丈亞髠私用公衛作贓害前方丈雨谷一案雖經淮揚道尹批判令僧敎育會調處然實在尚未了結日前江蘇佛敎支會副長輔仁等又上禀省長請褫職律辦刻奉批示云據呈已悉查此案現據江都知事呈業經派委冷榮光會同場運局委王國桂前往該寺將亞髠顯恒驅逐出寺交僧敎育會看管在案茲據前情侯令行該知事傳同顯恒等到案迅予訊辦具報仰即即照 
　　商會開會預聞日前商會總董周穀人奉到縣署轉官地局照會後隨即張貼廣告通知居地營地之各商店速往官地局收領刻聞江都保產會發佈傳單以謀抵制擬於今日（二十九號）午後假商會開會討論辦法至其内容詳情容探續誌 
[漢口]  
　　湖南會館追悼黄蔡會昨日湘省旅鄂各界同人假本鎭湖南會館開追悼黄蔡二公大會午前十一時開會首奏樂次正會長何錫蕃致祭誦祭文行禮副會長李克佐亦如之以次政學商界各行禮後由湘省中小兩校誦追悼歌三疊原文云（浩劫脫紅羊黄花崗上　麻逸山陽　志摧山岳　氣貫星芒　千磨百折　鑄成無限好風光　天荒地老　使我徒悲愴）（抉目望山河　喪我漁父　未絶悲歌　我公又逝　痛恨如何　荆榛潎眼　無端又隕蔡松坡　來日大難　禹域將誰托）誦畢再由演說員葛武孫君等登臺演說二公歷史及追悼大意計到會者不下千餘人輓聯祭文極多 
[山東]  
　　高密民軍追悼會高密民軍首領吕子人於本月二十五日在高密南門外梨園開會追悼黄克强蔡松坡陳英士三公及全國殞義諸烈士民軍全部官佐士兵高密紳商學各界均蒞會吕子人輓聯云掬一腔熱血造五族共和諸烈士功不可没開萬世功業建千秋大名三先生死有餘榮餘輓聯甚夥不勝記載軍隊排立整齊後首由璩君濟吾讀祭文行三鞠躬禮次吕君演說黄蔡陳三公歷史事業次王君蘭芬演說次炮營營長隋君自孚演說痛切動人演說畢復行三鞠躬禮散會兵士放假三日 
　　司法統一會開會紀日昨司法統一一假座滙泉寺開成立會到者百餘人由臨時主席趙子温報告開會宗旨旋卽祭舉劉邁千爲正會長丁瑚村楊偉琪爲副會長並選王甸南張孟儒楊伯華王石同楊壯夫趙小秋于冠英牛積忱張一山趙子温譚匡九王印川王次和丘嘯文馬子東十五人爲評議員正副副長以次出席演說至五鐘即振鈴閉會 
雜評一 
[國防（一子）]  
　　今各省之兵額多不主張減少者大抵皆藉口於國防也然觀各省之所謂兵僅可以鎭壓人民而不足以供國防之用卽使其兵未必皆無可恃然以全局言必先自置其國於穩固之地内治修明百政畢舉國之爲國肢體俱備然後從而爲之防其防也有力蓋天下未有内政不修而可以競外者亦未有專力於競外而可以保其國内之不亂者故今日以比較言之内急於外又人所公認也若窮全國之財力以養此防國之兵而實業不舉敎育不興國本旣萎國且不國矣防河直焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海最近金融譚]  
　　前日爲本埠住友銀行開幕之第一日售出日本金四開値銀共約三十餘萬元係北市各金號購進（預抵空額）結價照東滙六錢零五釐三禮拜内交貨外加水脚每條銀三兩（每條十兩）合規銀二百九十三兩半 
　　連日鎊價逐步加長二五昨日上午開盤三先令五辦士半（與前彷彿）遠期標金開盤三百兩零零六錢收盤三百零一兩二錢至下午鎊價又長二五大條銀三十五辦士五東滙仍六錢二分所以標金開盤又跌至三百兩零零八錢迨四點半鐘收盤已跌至二百九十八兩七錢 
　　近日之滬市金多銀少以致銀拆又漲昨日早市收盤二錢八分下午收盤三錢六分洋釐一層尚稱平穩惟龍洋長江一帶需用甚殷故價較墨洋略大二毫半其銅元之價仍未恢復舊價因有奸商暗中屯買出境至東三省及皖省爲收買制錢之用以待政府收燬制錢時得善價也 
[旅滬川商所得渝城消息]  
　　昨晚旅滬川商接到重慶快信略謂邇來成都方面之銀根又緊緣中央政府撥到之巨欵本擬開兌中交兩銀行及濬川源票號紙幣之用奈四鄉袍哥匪（即哥老會)充斥羅代理督軍正在淸鄉之際需餉甚殷遂將此欵暫爲挪作軍用以致紙幣價漲而復跌惟牛羊皮市面甚佳中外商家紛紛赴四鄉採購羊皮價每擔漲至川銀二百四十兩左右因此項皮係軍用必需之原料也至棉杪市面尚佳十四支二十支之銷場最廣而重慶鎭守使戴戡即成都省長與羅督軍之意見仍未疏通黎總統所派調和之王芝祥尚未到川各界盻望甚殷云云是川羊皮昨日謙益祥到一千餘擔售開每擔銀三百零五兩頓時售罄業此者均大獲其利 
[滬紳請議官產處違法案]  
　　上海陸文麓等請江蘇省議會提議淸理上寳兩縣官產處違法案云（介紹人沈世楷秦錫田）爲請議事查本省淸理官產處顧名思義當以官產爲範圍此外無勞過問迺駐滬辦事處擅以公佔免科有糧無單之公產民產概歸官產淸理實屬侵越權限擾害地方其以公產指爲官產者如二十八保八九圖等處義塚公地二十五保十六地藏庵廟基房地訂界召變朦混出售前市政廳所有公產派員詳查等案是其以民產攘爲官產者如二十五保二圖四圖韓錫昌周元記等民地因遺失方單强指爲官產二十五保五圖七星井單地勾通劣僧竟欲在該地上建屋出租等案是此第就耳目所及者言其餘未據報告未經查明者尚不計其數最近經會丈局查明官產處沙田局發給部照憑單原額畝分列摺報縣者無一非攘自民間與民奪利查免科之公地載之版册其中或由官產析分或由民產捐置源流具在班班可考有糧無單之民地其完糧之户名畝數及坐落之保圖圩號均有版册可稽間有原單遺失或分居各管或割裂變賣單串不符未給縣諭之户然原單之户及過列之户均有糧册可證今官產處名爲淸理明明有可考之版册而不之考有可查之糧册而不之查淸非所淸理非所理其辦法奇而且創推其弊必致公產全歸官產而同一性質之公產亦將無着地方無一公欵可用無一公事可辦而後已於民產之中搜求官產不特侵越界限於田賦有種種妨礙並將祖遺及價買之民地迫使重行繳價甚或從而苛罰之没收之必致激成民變其所謂召變者非召變賣之變超召變亂之變而後已雖經業户之申訴董保之剖陳地方官紳之會商集議而官產處執奉部批准之大題絶無磋磨變通之餘地剛愎自用不顧輿論不恤民艱惟孶孶以部飭積極進行早集巨欵爲目的夫集欵原以利國耳然害民以利國無論所集半歸中飽國未必實受其利就令滴滴歸公毫無私弊而民被其害國享其利古今中外未之前聞况乎其未必無弊近審計院調查淸理官產之欵並未交存國庫其弊不言可知也哀我小民頻年死於兵死於凶荒者不知凡幾今復搜羅掘於慘無人理暗無天日專集巨欵之官產處無兵而酷於兵不荒而甚於荒吾民胡辜何罹禍竟至此極耶當此共和再造民慶更生而留此專制之餘毒以摧殘民命其謂之何且官產處之當取消不自今始本年五月二十四日曾有分别停辦之申令是帝制末造尚不相容豈反相容於民國方興之始乎貴會爲全省人民代表當爲全省人民請命用特叙述理由敬請提議公决 
[南市木行遷移木排問題]  
　　濬浦局前以董家渡以南浦灘所泊各木行之木排妨碍濬浦工程飭其移往龍華附近沿灘停泊而南市各木行以木排遷泊龍華與營業上大有損失邀集同業會議不允遷移擬要求商會維持各情已誌前報兹悉各木行不再遷移木排之要求難以達到目的蓋因開濬黄浦江之發起時在庚子年間當時駐京各國公使據旅滬各洋商請求以各國商輪出入上海浦江流域每因淤塞碍於行駛華官方面旣稱無欵開濬可由各國政府撥欵辦理濬浦事宜等因嗣爲前淸南洋制軍所悉以此事若由各國代謀實與國權有碍是以竭力爭駁交涉數年之久始决定仍歸中國籌欵興辦所需濬浦經費卽在江海新關征收進口稅内每百兩加徵銀三兩並將免稅貨物每値千兩者抽銀一兩五錢以作修濬浦江之用並由上海洋商商務總會擬定辦理濬浦局章程陳經各國駐京公使認可旋因光復以致暫緩嗣於西曆一千九百十二年四月初四日又經中國内閣總理將濬浦章程略爲删改遂得訂定故濬浦局之權柄係隷中央政府不屬省憲管轄濬浦局内設有局員三人一爲上海通商交涉使一係上海稅務司一爲上海理船廳三員之權限彼此相等並由英法德日華五國各舉董事英商董而立欠司法商董白立地化德商董扒耳生日本商董伊希（均譯音）華商董爲唐露園等五人由中國政府每年支用關平銀四十六萬兩定限交付該局收掌其濬浦局管轄之界限自黄浦入長江處起至潮流停止處止凡河身兩旁潮到處有與河道相關之工程及建設浮碼頭躉船各事均須該局允可方准興修建築凡與浦江有碍者亦須阻止現該局以南市各木行之木排泊於灘邊日久淤泥積滯必妨礙濬浦工程非遷不可且經章程載定碍難違背至所定木植船之卸貨及出貨木植紥排之限時在浦灘不得逾四十八小時一節現由該木業商董述明因人力搬運所致原限時期未免過短祗可要求延長濬浦局亦可允予通融不以船抵岸埠之時起算無論卸貨與紥排准其工作四十八小時如遇雨雪得以扣足四十八小時之工作聞日内即將照此决定云 
[景知事派員會勘伊周塘]  
　　伊周塘築路一案滬海道尹前奉省長電飭由道查復當經邀集縣局會議决定歸上寳兩縣查明復核等情已誌前報茲悉上海縣景知事以該塘築路究竟關係如何非實地查勘不可故特派本署繙譯黄輯虞會同塘工局董朱福田等定於今日上午十時附搭淞滬火車前往會勘 
[三誌江海關定期焚土]  
　　江海新關頻年搜獲私土計共積至一百五十擔現奉國務院電飭焚燬定於本月八日上午九時在浦東新築汽窰實行已控誌前報茲悉上海縣代理知事景毓華困接新關稅務司來函邀請届期前往監視焚燬故於日昨特派本署第一科科員鄭述彭會同海關司員前往浦東將新築汽窰先行勘察以便届時需用 
[岑西林蒞滬續紀]  
　　前護國軍都司令岑西林氏前日下午四時假英商哈同愛儷園設席歡宴本邑官紳已略誌昨報茲悉岑氏是日宴會所邀官紳如滬海道尹徐鶴仙外交部特派交涉員楊小川松滬護軍使署參謀長趙聯黄代理上海縣知事景毓華及唐少川張溥泉高爾謙胡漢民沈愛瑲周曉帆等皆預其列筵共五席均係中菜岑氏爲廣西人故其餚饌皆爲桂式由其帶來庖丁爲烹饌中有蚒蛇肉一簋係桂省特產視爲珍品岑氏嗜之故以之餉客每簋用蛇一副（計六條）其價銀十五元所用之酒亦係蛇膽所浸皆爲上海所不經見者也岑氏雖患足疾而精神極矍鑠主賓酬酢直至九時始散 
　　另一訪函云岑西林氏之行轅經代理上海縣景知事在南市圖書公司舊址後埭房屋預備一切并派庶務員差遣員及偵探等在彼伺候等情迭詳前報茲聞岑氏因便與各官廳接洽起見决駐法新租界白爾部路新民里寓所南市行轅僅居各隨員及衛隊母庸伺候是以對於該行轅之鋪設及縣公署所派辦差各員與偵探等已令景代知事撤退又南京馮副總統日前亦委派專員胡嗣瑗來滬歡迎現已公畢回省銷差矣 
[贛同鄉定期歡迎李烈鈞]  
　　江西旅滬公會致南北商會並各團體公啟云逕啓者李協和先生前在贛垣保衛桑梓維持地方鄉人士同深感戴共和再造厥功尤多同人訂於陰曆十一月初九日午後二時假靜安寺路愚園開歡迎大會用特送上入場劵十張届時務祈光臨無任企盼云云 
[暗殺陳其美兇犯之科罪]  
　　民黨要人陳其美被人暗殺身死案内兇犯許國霖宿振芳等迭經地審廳傳齊人證一再辯論終結聽候宣判在案昨日午後一時許由審廳趙刑庭長會同檢廳林檢察長特開第一庭飭提許宿兩犯到案略詰年歲籍貫趙君即謂曰爾等暗殺陳其美一案本廳已經辯論終結今日爲宣佈判决之期爾等事實理由本廳與爾等說明先謂許國霖曰爾犯罪證據共有四端（一）爾在法公堂自白五月十八號我與程子安去暗殺陳其美（二）爾在檢廳時供暗殺陳其美與程子安商量過因陳其美辦事操切爲人卑鄙因此有黨殺黨之舉（三）爾在本廳亦供認約同程子安等諸人於五月十八號至陳處簽字（四）證人汽車夫徐和尚在本廳證明爾犯罪之供有此四證爾實係殺人共同正犯實犯刑律三百十一條按照第一項判處死刑並褫奪公權全部終身趙君又謂宿振芳曰（一）爾在捕房之供認（二）許國霖在法公堂供宿振芳即徐信誠係程子安之知友常來鴻豐公司暗殺陳其美由程子安所指使（三）證人胡先鳳之證供（四）爾在檢廳供在法公堂所供因公堂用刑所致當由檢察長備文咨詢並無其事爾即哀求從寛實與直認無異爾所提出之反　均已偵明推翻有此四證爾係殺人共同正犯實犯三百十一條從寛照第三項處以一等有期徒刑十五年並褫奪公權全部二十年判畢即謂許宿二犯曰自今時起爾等在所可以接見親友（前因案情重大禁止接見)並謂爾等不服限十日内提出上訴（所有私訴移管本廳民事）諭畢飭令還押當由第一看守所長黄君以許宿二犯案情重大在所恐有不測立即禀明林檢察長將許宿二犯寄押地方監獄以免疏忽 
　　附上海地方檢察廳呈請通緝要犯程子安文呈爲申請通緝暗殺陳其美案内要犯程子安一名歸案訊辦仰祈鑒核事案准法公廨引渡暗殺陳其美案内人犯許國霖宿振芳等到廳即經屬廳迭次提訊并分别質證明確該許國霖宿振芳二名共同殺害陳其美之所爲已按律起訴在案惟查據許國霖等供詞有前開鴻豐煤礦公司之程子安係事先起意而當時并在場實施殺害陳其美之人屬廳因是認定該程子安爲本案要犯但程子安已於事後逃逸迄未緝獲案關暗殺未便任其倖逃法網除由屬廳派警并函致淞滬警察廳曁上海縣警察事務所及英法兩公廨飭派警探嚴行協緝務獲歸案訊辦外理合開具該犯年貌籍貫備文呈請鈞廳鑒核仰祈令飭各地方檢察廳各縣并行文轉知各省高等檢察廳一體通緝該程子安一名務獲歸案訊辦謹呈江蘇高等檢察廳檢察長王上海地方檢察長林炳勳 
[周金箴請求易科之理由]  
　　私運大宗雲南土一案曾由地方審判廳將湮没證據之周金箴傳案審理明白宣判五等有期徒刑八個月當庭准其請求易科罰金在案茲悉此案宣判後林檢察長諭周補具理由書茲將周金箴投檢察廳聲請狀錄後爲請求易科事案奉貴廳起訴晋鑣湮没證據一案業於本月二十七日奉貴同級審判廳宣告判决處五等有期徒刑八月竊查晋鑣素營商業卸任以來無意功名專事商務所開晉康順雜糧字號現當進貨之際必須親赴鎭江蚌埠寗波等處採辦貨物並因銀根吃緊須往内地籌措現洋如果身受拘束店務無人經理直接業務因而停閉間接累及債權其影響將及於金融社會按刑律第四十四條受五等有期徒刑或拘役之宣告者其執行若實有窒礙得以一日折算一元易以罰金與晋鑣實情正相吻合爲敢援法陳情伏乞貴檢察長准予移請貴同級審判廳俯賜决定易科罰金實爲德便謹呈 
[公廨第三十一次研訊日人被害案]  
　　中洋印刷所主日本人池原與夥鴨井被人謀斃一案前日午後由美捕房將與該日人私造湖南湖北等省各種僞鈔票之湘人胡儒珍（卽胡玉珍）高志盛冠文押解公共公廨第三十一次續訊先據被告胡儒珍之代表律師上堂聲稱見證胡張氏（卽胡儒珍之妻）懐孕在身不能久立要求准予坐答堂上頷之即由站堂華捕在見證桶内放一櫈子胡張氏就坐由捕房代表村上律師各氏詰據供稱我至總巡捕房並未問我口供我云丈夫出外時携一皮袋所帶手槍大約係防仇人謀害之故等語捕頭至我家中問鴨井娘娘之金戒並非我送實係他見我所戴之戒式樣玲瓏付我洋十二元託我照式代購一枚惟戒面上須鑿陰文兼字不知是何用意我接洋後與兄弟同至南京路寳成銀樓購定約日與鴨井娘娘同往取的我從未至鴨井家與他妻子量衣服尺寸亦未說過送衣服與他我與鴨井妻子往來因丈夫投身民黨係政府反對之人希翼或有庇護之處七月三十號搬遷確未通知丈夫其遷移之原因緣丈夫箱中有洋不肯與我送禮且二十三四號鴨井家吵閙之事我疑他或有曖昧故祗與二房東董阿四說明並將門上鑰匙交與董 
託爲將屋轉租與人後來我呌兄弟送洋五十元與丈夫因由母親等解勸之故供畢復由村上律師向氏反復盤詰至五句餘鐘 
 
 
 

Page 11

 
 
奉關正會審官與日副領事加藤君判胡等三被告均還押候明日午後再訊 
[老唐家弄發生盗刦案]  
　　匪徒沿途開槍擊斃探夥居民美租界老唐家弄第三百四十九號門牌爲輪船生意之徐子調與祁姓同居於前晚九時許突來盗匪八九人撞門入内各出手鎗嚇禁聲張闖入徐姓臥室翻箱倒篋搜刦得値洋六百餘元之金珠飾物圖逸經徐密遣人報請滙司捕房立飭華探目馬阿美西探目泮林士華探奚德安嚴挂金金福壽施金生王桂生陸連奎九十八號西探率同一千一百二十二號九百五十二號等中西印各捕馳往兜拿該盗等沿途開鎗拒捕各探捕亦開鎗還擊一時鎗聲聒耳居民大爲驚恐探夥王阿正因奮勇追捕被盗開鎗擊中肚腹當即倒地殞命並有一彈穿入是處居人王林生家其時王已安睡適彈中前胸受傷未幾亦身死尚有行路之甲乙二人亦被流彈擊中受傷旋經中西包探追獲盗匪一名當在該盗身畔搜出勃朗林手鎗一支鎗彈五粒金鐲一只當票數十張餘盗均被逃逸即將該盗帶入捕房經捕頭詰據聲稱奉天人名李九卿年三十歲所持手鎗共有八響鎗内珠已放空餘供支吾奉飭嚴行收押並飭將死者車送虹口斐倫路驗屍所傷者車送紅十字會醫治迨至昨晨將李盗解送公共公廨請究先由西探目泮林士華探奚德安等相繼上堂訴明前情並將手鎗子彈等呈案請察兪襄讞得禀商之德裴副領事以案關盗刦傷人判李仍帶回捕房候驗明屍身並緝提同黨到案併究　　 
　　又一訪函云前晚九時有盗匪五六人各執手鎗擁至美租界老唐家弄延吉里三百四十九號門牌徐子調家敲門入内刦去金釧三只金戒二只銀錠三只鈔票銀洋數十元金表數只貂皮女大衣一件呼嘯而逸事主俟盗匪出門後即吹警笛探捕等聞聲追趕該盗等開鎗拒捕致傷探夥王阿增一名並傷住居德安里之某姓婦人一口當場捕獲盗匪李九卿一名解入捕房後供出同黨四人均住法租界經捕頭派探協同法捕房將各盗黨一併逮獲解廨訊辦惟受傷探夥已氣絶身死停屍驗屍所候驗某姓婦送新閘廣仁醫院療治 
[公堂訊結冒名嚇詐案]  
　　紹興人蔣夢龍因串同丁振祥（又名丁振瑞）迭次冒充民黨書寫揑名恐嚇信函遞送炸彈向英租界四川路靑年會對面毛全泰外國木器店毛茂林與子毛信鴻圖詐洋一萬元被毛偕證王裕生康濟台控由總巡捕房飭探王潤甫協同西探將蔣與丁拘獲解送公共公堂訊供判押各情屢紀本報前日午後由探傳集人證將兩被告解廨經王崧生襄讞會同美領博金式君升座刑庭復訊先由工部局刑事檢查科代表牛門律師上堂譯明案情繼由原告延律師到堂陳述屢接被告等來函嚇詐鉅欵情形請爲澈究即據見證康濟台投案聲稱伊在大陸報館内爲出店我與原告係親戚自接嚇詐信後我與表弟王裕生談及嚇詐之事適蔣夢龍亦在王處被其聽見據蔣云此事係伊與民黨中人所爲我聞之回去正擬將情報之原告詎蔣等忽又揑我名姓致函原告嚇詐故毛云如果彼等（指兩被告）缺乏川資願給洋三百元我得悉斯言深爲詫異卽向王說知轉致被告約於翌晨在法租界八仙橋得泉樓會面蔣等不允至少需洋三千元言同黨有三百餘人非此數不能匀分如不允諾即以炸彈對待等語故即回復原告報捕云云並據見證王裕生投稱伊於今年五朋間在新閘路開設錢莊與被告蔣夢龍認識已將六載故蔣時常前來閑說有一日表兄康濟台來店談及有人寫信向毛全泰嚇詐之事適蔣在旁聽見（餘供與康相同）等詞訊之蔣夢龍供稱向在原籍爲成衣匠於去冬來滬住居梅白克路恐嚇信因我至法界寳昌路寳昌里六十二號門牌民黨機關部向李姓索取縫衣工資無着李有一信託我投諸郵筒遞送毛姓據云不日即有錢來還我向詢始悉索詐之事至於炸彈並非由我遞送求宥質之丁供詞推諉經中西官核供會商之下以兩被告冒名串黨恐嚇圖詐罪已成立詞無遁飾因判蔣夢龍押西牢四年丁振瑞押二年期滿一併函送上海縣公署遞回原籍 
[蔡柩抵滬日期之電知]  
　　原任四川督軍蔡松坡氏在日本病故政府派招商局新銘輪船往運靈柩不日來滬已誌前報兹悉滬海道尹公署昨奉國務院來電謂蔡故督軍靈櫬本月三日可抵上海定於翌日起岸故金利源碼頭應需彩亭等項已由上海縣代理知事預爲備辦矣 
又本埠南北商會現已提議俟蔡公靈柩抵滬時各商家應各下半旗一天以誌哀悼昨日南市各商家已接到縣商會知預備届時一體下半旗矣 
[巡警與店夥衝突之餘聞]  
　　滬城九畝地崗警與協順昌布店執事衝突一事經南商會之調停淞滬警察廳長徐國樑之處分已和平了案昨日徐廳長發出佈告及各區署通令照錄如左 
　　佈告爲佈告事照得通衢大道路旁不惟堆積物件爲警律所規定整理交通尤爲巡警應有之職權此次九畝地布店因將排門安置路上剛警禁止不服以致小生齟齬現經本廳訊明分别處罰和平完案惟查滬上華洋雜處萬目睽睽觀瞻所擊更關重要且路政首重驅除障碍凡涉足租界者無不知其道路修平沿途淸潔一入内地則羅列滿前無所不至爲世詬病外人訕笑本廳有維持社會秩序之責斷不能因執行阻力遂事放棄須知整理交通爲顧全公衆利益起見並非格外苛求商民人等自應尊重資格一律遵照自經此次佈告之後如有沿街擺列障阻物之處務各及早自行收進遷移一面再由廳令行區所諭飭崗警隨時勘視若有仍前安置阻碍交通者立予阻止遷移如敢抗違定當傳案從重處罰或逕行將該障碍物品没收以昭儆戒本廳言出法隨决不姑寛勿謂言之不預也凛之切切特此佈告 
　　通令爲訓令事照得通衢大道路旁不准堆積物件爲警律所規定整理交通尤爲巡警應有之職如此次九畝地協順昌布店因將排門安置路上崗警禁止不服致小有齟齬現經本廳查明始則該店妨碍交通抗違傳換繼則後來巡警因救護被困　警行爲不免粗暴業將該店經理人李光文罰洋十元並着酌賠毁壞軍衣洋十元巡警李景春行爲粗暴重加懲責降調當差崗警于振明執行職務尚能認眞優予奬勵和平完案惟滬上華洋雜處萬目睽睽觀瞻所擊更關重要且路政首重驅降障碍凡涉租界者當無不知其道路修平沿途淸潔一入内地即羅列滿前無所不至爲世詬病外人訕笑而民國路一帶均與法界毗連互相比較尤屬不成事體巡警官廳有維持社會秩序之責斷不能因執行困難卽事放棄亟應整頓以修路政而維交通除佈告商民一體知照並令行外爲此訓令仰該區所好便遵照轉飭長警隨時認眞察勘遇有沿街擺列障碍物曁設攤阻碍情事立即和平禁止勒令遷移如果不服即記明地處門牌號數報明官長傳案處罰或將障碍之物没收苟有情節較重者亦可呈報本廳核奪惟手續務須和平勿得稍涉粗暴致干未便母違切切此令 
[四誌客棧内查獲匪徒]  
　　法捕房華探目沈德福包探周寳生楊振富潘瑞福前在法租界西新橋街三百零一號門牌長發王記客棧内拘獲匪徒黄寳庭張賓譚鳳祥沈玉亭等四人抄出利刃兩把迷藥水大小三瓶等情三誌前報昨日法捕房將黄等四犯解送法公廨請究經讞員聶君會同法副領事德君升坐特别刑庭研訊張賓供湖南長沙縣人前在軍隊當兵於上月十九日由原籍來申找尋黨人陸鳳生欲領善後洋銀無着寓在長發王記棧内後與胡信卿遇見言及貧苦難度欲搶棧房後面鴻源里内之某野鷄妓院胡言如欲搶刧須執有器械事主始能畏懼故此在新北門外舊發貨攤上購就大小刀兩把並向沈玉亭言明邀伊同往行刦黄寳庭等雖亦邀同去並未言明行刦情事迷藥在鐵大橋下堍高大洋房内出洋八元購來分裝兩小瓶尚未試用是晚正欲往搶卽被包探拘獲是實中西讞員問其出售迷藥水之藥房是何牌號答稱一時記憶不起未知是何牌號當由西探目阿而風西將藥水及倒藥水之棉花呈案稱由西醫驗祗須將藥水少許倒在棉花上向人口鼻間一按即能昏迷不知人事詎瓶中一股氣味冲出甚爲惡劣中西讞員卽命將藥水取放外間以免危險又訊黄寳庭供湖南祁陽縣人前在北軍營内當過隊官上月十三日由原籍來申擬至某人家弔孝與張賓同庽一棧因民人患有痔瘡張言伊有藥水可治給氏人一瓶故在民人身畔抄出實非民人之物此次張雖邀民人出外並未言明欲搶妓院之事卽爲包探拘獲是實阿君又稱將黄下體驗過並未患有痔瘡實係謊言請察訊至此時已過午中西讞員會商之下判一併還押候再復訊核辦並飭包探帶張賓出外着其將出售迷藥水之藥房指出如違加等重究 
[請提盗匪同黨]  
　台州人袁阿三因與在逃同黨於十月二十六號夜持械夥刦楊樹浦韜朋路二十三號門牌楊文元所開之烟紙店内大小洋銅元逃逸業經新閘捕房包探周小弟將袁緝獲解奉公共公廨訊供收押在案昨晨復由捕房將袁解究即據中西包探投訴尚有同黨某某兩人在逃請爲出票提究云云關讞員得禀商之德師副領事刦袁仍還押候提齊人證再訊 
[僞造郵票案之餘聞]  
　　陸友文沈忠德私造中華郵務局僞郵票案内代銷僞票之宗必福判罰洋二百元譚正吾罰洋二十元迄今未缴昨又訊追譚求請寛限措繳判無洋改押二十天如能繳洋准予開釋宗由伊父宗世順帶病上堂聲稱奉判後民人向親友告借祗得洋一百元餘實貧苦無力措置求恩滅少罰洋中西讞員以前次宗必福代銷僞票時伊父不准經手宗世順尚係規矩之人所禀貧苦屬實准予減少洋一百元繳洋開釋 
[又一童子軍隊成立]  
　　本埠自有華人童子軍以來各校繼起組合者已得十一隊第一隊爲華童公學第二隊爲靑年會學校第三隊爲約翰大學第四隊爲滬江大學第五隊爲約翰靑年會學校第六隊爲育才書院第七隊爲復旦公學第八隊爲麥倫書院第九隊爲南洋公學第十隊仍南洋公學第十一隊爲法文學堂茲虹口百老滙路蓬路轉角昌世中學又組合童子軍一隊隊員二十四人操練已三閱月頗爲純熟業經華人童子軍總部認可列爲第十二隊以華童公學周大倫爲隊長（該隊初立其中尚無隊長可選）昨日由周君會同虹口全部童子軍總隊長考閱操法並行成立禮該校長朱葆元及該隊敎授劉銀堂均在場照料來賓亦衆諸隊員頸項之上各甲一藍白色巾以爲學校標記其外褲腿際各綴一紅絲帶以爲隊數標記聞其步法操法悉甚整肅云 
[預備慶祝馮督軍壽辰]  
　　舊曆十二月初十日爲馮督軍五十九歲大慶南京紳商以馮督軍坐鎭江蘇於今三載當四方之多難又變故之疊經馮公苦心維持竭力綏輯大江南北士民安居樂業莫不躬受其惠惠擬公送壽屏藉以歌頌功德并表感佩誠意滬地紳商同具感情聞總商會正副會長已集合各會董公製壽屏等禮以伸慶祝而表滬商戴德之微忱云 
[徐道尹奉委祭沈母]  
　　上海縣沈知事母喪期今日（一號）開奠明日舉殯茲悉黎總統特電委徐道尹代表致祭並頒到素匾一方文曰鍾禮郝德四 
字現由沈宅預紥彩亭於出殯時供列並聞徐道尹定今晨（一日)親往恭讀黎總統祭文代表與祭云 
[慈善團總董逝世]  
　　閘北慈善團總董吳子敬安徽歙縣人年四十二歲平日熱心地方公益曾在無錫建造運河吳橋對於慈善事業不惜解囊佽助詎日前吳君忽患大便閉塞之症歷多日不解經中西醫療治無效於前日逝世有子僅五歲社會中人莫不惜之 
[商店受房價之影響]  
　　公共租界南京路盆湯弄之南（卽晝錦里）一帶房屋向爲福康公司之產邇來售與哈同洋行管業該處房屋房金每幢向祗五六十兩自歸哈同之後租金照前加一倍以致大馬路之申春陽茶食店新豐祥磁器店畫錦里晋成押店同慶園徽館德大綢緞店仙壽窩丸藥店二馬路天利棧等均因房金昻貴開支不敷紛紛搬遷惟新豐祥磁器店因積存老窰磁瓶等貨値銀較鉅一時不易脫售曾向該行一再磋商減讓房租不允不得已將存貨折本出售云 
[研訊一羣匪徒]  
　　前犯刦案之王阿四日前晚間與謝紀生張壽根金阿根李長生張阿林楊長生蔣阿根陳永康李阿明朱阿三張惠生陳文明余阿卿楊桂生朱錫卿蔡錫桂曹三山陸春元周子芝彭和尚李根生楊炳海王阿元等同在雲南路六百五十一號門牌萬福樓飯店内果腹商議不法之事被老閘捕房捕頭得悉立飭中西包探往將王等二十四人一併拘入捕房解奉公共公廨諭着一併押候查明有無犯案再核在案昨晨復由捕房將王等各人一併解案請究經中西官逐一研訊之下判仍一併帶回捕房如查曾經犯案者仍着收押倘未犯案者准交五十元人洋並保候再訊核 
[新民路之火警]  
　　閘北新民路洪吉里二十四號門牌張預記飛花廠於前晚十句餘鐘突兆焚如延燒左右鄰荳芽作及各住户自二十一號起至二十七號止共燒樓房七幢由華界各段救火會到場救熄事後經四區姚警正飭探查得該花廠保有火險數千兩因將廠中司帳金樹滋傳局詢問一過諭令退去候示 
[小孩猝斃之請驗]  
　　船户傳榮記向與子媳同居法租界公館馬路高第里七號伊子傅周周不務正業素與後母傅陶氏不睦前日周周所生之三歲子夢生忽患驚風急病時適傳榮記之女趙傳氏由浦東來滬省親經傅榮記囑令服侍伊孫不料延至前晨身死傅周周即投捕房報告後母陶氏將伊子夢生毆斃等情當經法總巡施美德案飭提傅胡氏及趙傅氏母女管押命將孩尸車送同仁輔　至待驗昨晨法副領事德君督同前代石總巡現代副捕頭可而風西君並偕西醫某君蒞堂週身察視如何身死尚未發表現飭將尸暫擱善堂聽候核奪 
[淞滬警察廳招領小孩之傳單]  
　　（其一）爲招領事案據三區二分駐所解送迷路男孩朱海全一名當即飭科訊據該迷路男孩朱海全供年十二歲浦東人住朱家宅父母雙亡有叔朱根生在紗廠做工前一星期被人拐到浦西逃回迷路等情並研詰該孩被何人所拐均記憶不淸即飭警往查並無朱根生其人該男孩被拐之前身穿靑袄外罩竹布大褂足着靑布鞋途中被人將衣服脫去換穿破紫洋布棉袄足着破鞋除送新普育堂留養外合亟傳單招領爲此仰該迷路男孩朱海全家屬迅即前往認領爲要此傳 
　　（其二）爲招領事案據五區警察署呈稱竊於本月二十晚六點鐘時據職署第七號守望警龐致祥由寳山路中濤興坊附近拾得迷中小女一口帶請核示來署當經警正查視該小女面形圓關頭上滿蓄長髮年约三四歲身着紅布棉小袄外罩靛靑布背心下穿條布棉褲足上無櫗着靛靑布鞋祗以姓名住址該小女自言不淸無法送還遂於二十二日函送閘北慈善團暫爲留養等情據此合亟傳單招領仰該迷路女孩家屬迅即前往認領可也此傳 
[新世界俄女獻技]  
　　跑馬廳新世界新到俄國女子二人定於舊曆初七日（今日）起午後四時半至五時半晚間九時半至十時半在二層樓女子新劇台演各種技術及跳舞等頗有可觀聞祗演三天卽須他往云 
雜評二 
[官產與民產（訥）]  
　　損下益上奪民肥官之策在專制時代猶以爲不可况乎在民國耶 
　　夫民國之民亦非有所奢望也不過望官與民兩得其　　已官之所有者歸官民之所有者歸民劃然分淸官勿强　豪奪以剝削其民已爲萬幸至若所謂犧牲官之權利以益民者本非所望 
　　然而今日欲求兩平而不可得如官產處之奪民產爲官產幾若多得一產即於官有大功者而民之吞聲飮泣勿問也雖然官產處之名官也其所用之人官也所守之職專謀利官之職也則安得而不奪民以益官哉嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[送幽蘭返空谷序] [  孫劍華]  
　　嗚呼幽蘭汝今去矣去擾攘之花都而歸寂寞之空谷歟舊事重提豈堪回首髣髴見汝葉潤露珠如淚之泫然也嗚呼傷哉汝之植根非不高而竟遭摧殘之禍者乃誰之過耶我因以知盛衰無常寸草終不可與霜雪敵也况深宫催花汝非牡丹而獨違命東籬寄跡汝非黄菊而亦傲霜寗不招花神之忌爲姊妹所妬哉至若好惡拂人如玫瑰之有刺輕狂亂衆似柳絮之隨風則又不能曲爲汝恕汝今去矣倘勵汝志增汝德則王者香定當屬汝母以幽處而輙憔悴爲屈子之吟也願勉之（三） 
　　（栩評）節短音長音多可味以視嬉笑怒駡之作固有文野之分未可同日語也 
[戲擬毛先生名二子說] [  叶黄]  
　　錐處於囊中春示要立見雖然見非其時則不能無折故智者守身如處女而不敢躁進錐乎吾願汝之藏鋒以待也瑟之聲淸越君子以其義鼓之（說見尸子及宋陳氏樂書）足以懲暴君之欲而動其悲雖然一再鼓之而不已則悲將何堪故勇者安民於一怒而不敢覿武瑟乎汝果曲終而即止吾不汝責矣（一） 
　　（栩評）造語警鍊用意深長是得力於諸子者書之座右可爲文人武士當處世格言 
談叢 
　　江峰靑先生宰嘉善時所有判狀輙以詼諧出之時有李氏婦者素無行開設烟館私識一僧尋又琵琶别抱該僧遂懷醋意與婦爲難婦乃扭僧到縣起訴先生援筆立判云婦女開烟館其人可知和尚過房親其事可想不道徐娘老去俏賣風流那堪佛印重來更逢露頂兩雄不並立何分舊侣新歡一語未投機遂至磨拳擦掌金剛已相爲怒目菩薩又不肯低眉孫悟空仗佛敎而潛身猪八戒被魔纏而入笠津迷醋海興波即在須臾水溢藍橋孟浪而投氷案旣廉恥之盡喪實法律所不容在逃者另候訪拿到案者先行懲辦佛法當頭有棒合予笞臀婦人反面無情理應鞭背此身不是三摩地能容幾个蒲團方盤托出大西瓜又了一重花案該氏着當堂具結永熄烟燈該僧本鎖穴餘生裝成寳相編茲穢史汚我彩毫凡爾沙彌毋爲和障此判出聞者無不捧腹[  逸虎] （二） 
聯話 
　　琴川黄摩西生有奇禀書過眼不遺一字肆力於古學凡天下有字書無弗披覧其爲文用六朝體頃刻千言鉅麗無與比丁未秋九月其所私女程稚儂以幽憂死年才二十有三摩西作長聯哭之云鴛鴦待闕廿三年絶豓眷驚才問眼底烏衣馬糞齷齪兒郎誰堪擊架奈氤氲使者處未注定正式姻緣霧鬢風鬢乍謝牧羊憔悴繡襦甲帳又臨跨虎危疑明月易奔小星難賦十斛珠聚作六州鐵誰實爲之例諸鍾建負我寗畏鴆鳥微言網取西施贈人原出鴟夷左計矯情成薄倖猛回首前塵半霎綠葉緋桃鈿盟都誤更累卿賚志而終豪如牡丹王烈如芙蓉神痴如茶花女欲界廢宫種種悲涼麗史印徧腦筯怎一箇愁字了得』鶼鰈忘形五百日感恩兼知已較世間熨體畫眉尋常伉儷尤覺繼繆在專制社會中算略遂自由目的抝蓮擣麝但拌並命伽陵善病工啼忍聽斷腸杜宇紅霞偷嚼絳雪無靈七香車送入四禪天嗟何及矣從古曠代丰姿斷不雙修福慧奚况書獃寒乞豈容永占温柔暫别即長離最傷心通替重看朱櫻翠黛玉色猶生尚向我含顰若語始以横塘曲繼以上雲樂亂以華山畿笙朝笛夜喁喁美滿名辭蕩爲血淚　幾聲魂兮歸來』計三百三十四言沈博絶麗眞傑作也（二）[  白雲]  
小說 
[言情小說妍媸鏡] [  常覺小蝶合譯天虚我生潤文]  
第十三章（一） 
　　曼睞曰柰梨聽之彼母女來矣言次一笑似歡迎又似厭客吾家本無客顧近日獨多是時蓋已越菲雪向予求婚後三日矣曼睞明裝盛鬋架剌繡之架於其膝上聞客至則立取針就縑上下綴之爲狀甚忙實則曼睞固未能一動其針也予則仰臥榻上曲肱枕首目注飛蠅而飛蠅亦回視我有時且下集吮予鼻迨予撲之則又飛去曼睞復笑曰汝誠空閒彼白雷母女來矣當知密斯白雷者固自命爲菲雪夫人者也吾知此來必有一番舌戰因引目外望則見牧師夫人已昻然而前御緇玄之裳其長乃如風筝翼其女於肘下大似母雞之護其雛曼睞曰可憐者媪彼夢想中之希望竟不備爲人奪去今癎發矣禁梨汝約指御否言次視予指上鑽石蓋卽菲雪贈予者乃始起而笑迎嗟夫此一笑者其甘直逾於蜜言曰吾親愛之白雷夫人願君早安又曰愛倫汝安君等以車來乎噫步來耶是當乏矣願君小坐曼睞之言汨汨乃如鳴泉細流而白雷夫人則莊嚴直如法官冷聲曰吾人此來特來道賀言次引目望我厥狀直如法官之判决死囚愛倫亦曰吾聞君等將赴倫敦遲來恐不値耳曼睞曰然誠以婚期在邇事事皆須預備而此間村僻什物又無復佳者故不得不往倫敦耳言時作嬌態白雷夫人爲曼睞之嬌態所懾則又向予曰吾人昨夜卽擬來賀顧以此事至驟消息未准故復遲遲曼睞立　言曰然則夫人誤矣大凡定婚豈有預約於幾年前者愛倫曰然吾思之則以爲柰梨訂婚必不在菲雪而另在一人嗟乎此語刺予心矣幸予所立適背光線面色乃未爲所見顧愛倫猶不肯即已復曰吾初以爲緋紅者終爲幸運之色（陸軍少尉袖章均作紅色故云）曼睞故作不解曰君豈指楷福少尉耶然則君之臆料殊奇君豈不知楷福早與嫿娜有婚約耶白雷夫人曰果也吾初以爲勞倫司於柰梨其情固勝於嫿娜也曼睞笑曰吾則以爲勞倫司獨靑眼於愛倫君當憶疇昔之日共餐於桐樹莊時勞倫司固以侯豓進令媛也 
　　劍秋蠧魚冷香館痴儂胡我生天問廬瘦蝶紅樹海上孤客逸名厮樛仰山寒楓楚鶴珮筠天白宋焜佚名小孤山人寄枝汪中明囦公薑然寄塵碩民大刀野鶴瘦鵑勵吾鐵兒練塵老范能寒召侯楓隱東園孫劍華濟航豈匏飯牛逸虎鳳山樂鳴孫千里撲塵影沈韵天太雄律西義律臣朔樵谷天憤萼棲徐碧波元元常覺詩隱亞伯秋蕉均鑒上月份酬潤已開淸單送由本館會計處接洽請各具條蓋章着人向望平街本報發行所帳房領取如在遠埠卽請備函開明住址當由會計處郵奉不誤編輯部啓 
閱者注意今日新自由談印在後幅 
 
 
 

Page 15

 
 
新自由談 
小說謎 
[偵探小說應徵續稿紙幣案（四）（）天憤]  
　　見彼獨坐室中雙目内陷一如恒態約十分鐘忽呼余曰華生余一日夜未休息勞矣余未答翟雪又言曰余追緝此僞村媪耳自余别君後即于君家里門之前後左右續續往來冀偵得跣足長髮之男子長髮可剪短也跣足可着履也而七十五紙之紙幣一時必不能運用果也今日之午乃見一人髮雖短而足則跣余視其左足之禁指亦高疊而不着地尤可異者卽其身畔之五元紙幣也彼身無完衣何得兌換此五元紙幣余心疑之乃追蹤而識其所居之門牌係二百五十號余聞柴恩已歸已馳書告之且約彼來一談言未已門鈴鏘然翟雪曰柴恩來矣書室門啓入者乃爲女傭（照應原文有致）持函上之翟雪翟雪曰柴恩乃覆余耶啓封視之約五分鐘驟以函横擲作盤旋舞且呼曰噫誤矣余見狀大詫就地拾函視之其詞曰 
　　大偵探足下來書具悉偵探如足下誠可謂無大不大矣佩甚僕素欽足下偵探術之玄妙有東方歇洛克之氣槪無如不生奇案幾令大偵探懐才莫用至以爲憾日前由抗返舍家中人不虞僕之歸也適余姪之包車夫在車站見余頗露慇懃無他金錢之原動力耳拖車及門彼方兩手固執車桿不得已以右足推左門此門上足印所以拇指在左三指左右而非足下所爲左足之倒印也次晨赴寗彼又送僕至站僕用以五元紙幣一紙犒之此即大偵探誤認二百五十號中之車夫爲行竊者也僕之行囊陳舊而敞壤車中擠軋竟裂其背僕擬至家換去故未加修理誠如尊論洋燭爲行囊中物惟紙幣非村媪所爲更非僞材媪所爲實告大偵探乃僕自爲之也僕本擬乘十一點之夜車赴寗嗣以余妻挽留故遂作罷乃整頓行篋換一新皮囊怱促中以紙幣納諸身畔夾袋中一枕香温此事已抛諸雲外未及天明村嫗忽蹀躞上樓向余妻索鑰求去僕此時夢魂香軟不願起牀覓鑰乃詈之曰汝第毁鎖而行可耳孰知此村媪竟爾實行更以僕寸許之殘燭燃之下樓不移時厨娘之呼聲起矣僕於此時啓新備之皮篋置零件恍惚問覺紙幣全數失去蓋以紙幣納之夾袋余妻未之知僕當時亦忘之乃留函家中奉之華生迨至車站第一班之快車已不及探囊取五元紙幣與車夫乃憶及全數未取紙幣在身之種種誤會遂發奇想僞造一函匿名置郵冀眩大偵探之目光果也一著之錯滿盤無餘子矣僕聞足下方有大偵探案之偉著發現尚希遇事密愼勿恃一已之見貽笑識者幸甚柴恩上（完）作三千字倍酬 
家庭常識 
呢料最易蛀縮惟於裁製前反面滿噴花椒水再用熨斗燙乾則所成之衣不蛀不縮 
　　西式門鎖内外皆可開閉人住室内如將原鑰留置孔内可免外人開撥之虞蓋卽施以同式之鑰匙亦將格格不入也 
退色花色手帕衣件先浸入冷鹽水（即食鹽和水）若干時然後洗刷可免退色 
　　煤氣燈紗罩先用酸醋浸五分鐘可久用又如紗罩至破裂成灰不堪復用時可以之研成細粉摩擦精妙銅器毫無紋跡其功用亦若雪茄烟灰之於銀器然 
　　金剛鑛石先用温水入鹼洗淨再澆以花露水金器先用石鹼水洗再用羚羊皮摩擦使燦爛至珍珠湖玉則用火酒洗之 
　　欲除氈毯中蟲蛀取厚毛巾取水略絞乾鋪之毬上用熨斗生猛火熨之熱氣薰蒸入毯足斃蟲類 
　　包裹等件郵遞遠省必須開明地址如用毛筆每患太小或不易使布面着墨惟先將布略潤水汽後用墨一大錠乾塗其上若粉筆之書黑板然可較明晰（二）（元元） 
　　畫謎之四（丁　） 
　　右畫謎請集六才四句射之限一星期截收 
續刋小說 
[絶塞奮椎記（野鶴）第六囘（二）]  
　　晦軒春巒一齊答應道旣是這樣敢請老取早說趙老纔愼重說道老朽有兩個犬子年事都已長成尚是鎭日恬嬉不知勤苦敎他耕穡却也不耐勞頓因想人生世上總以讀書明理爲是恰値兩先生先後同來老朽私意要請兩先生留在村裏敎訓犬子只是篋野賤質不敢有凟高賢故此審愼再三不敢遽說如今答應不答應祗聽兩先生裁定便了晦軒聽了這一篇委婉順理的心中倒不免躊躇一回一面想一面轉看春巒見他面上也分明現出一種没興的態度念轉機生忽然得個道理便婉聲說道老叔的話我們怎敢不遵只是這回訪友勾當是狠要緊的倘老叔許暫緩從事我們便去一回再來可好趙老聽了點頭應允三人便把些行李收拾妥當緩緩的出去更在路上僱定一輛征車一直望北疾行一路上野風舞樹　葉辭枝萬物凄凉說不盡秋殘景象行了十多里路遠遠望見一帶森林黯然深碧晦軒在車窻裏指着對春巒說道你看前面一簇樹林直是隱蔽天日長夏酷暑之時結幾個儔侣在這裏憇息豈不勝似服淸凉散麽春巒道正是只怕我們没此淸福那時車子早已進了森林忽的一片喧聲樹陰裏轉出數十個惡徒排行執杖截住去路正是 
　　已見謀成辭客舍那知道阻有迷陽（第六回完） 
畫謎揭曉 
[插畫之一]  
　　係卷簾格已於題面劃明故不註格隱詞牌（花上 
月）均近似各贈拙著小說問諜生涯一部 
[插畫之二]  
　　係隱詞牌（雨中花令）卷簾爲（令雨中花）故畫中女郎作指揮狀蓋切令字射中者惟詹祖詒君而劉雅然君射（雨中花慢）亦佳蓋花盆已均搬入室内只門外一盆被雨於慢字亦頗切贈品同上　 
　　右列六君應得贈品乞示地址卽當郵奉不誤天虚我生啓 
 
 
 

Page 16

 
 
   
 
