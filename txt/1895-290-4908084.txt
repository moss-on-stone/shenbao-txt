# 1895 - 290 - 4908084

 

Page 1

 
 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院校勘置之○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成装訂二十本出售每　實洋三元欲買者請向蕪湖文苑山房及本埠博文書局購取可也此佈 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之實旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅米南宫字手卷一軸天青緞馬褂料一件 
[開鐵路以振百爲]  
　　治天下者旣已復古以得人心以采輿論以通下情而尤貴因時制宜其要有九曰開鐵路以振百爲廣輪船以興商務作庶務以阜民財册户口以嚴保甲分職守以釐庶績練陸兵以保疆土復海軍以護商民理國課以裕度支廣日報以增見聞言乎今日當務之急莫如開築鐵路爲第一著此著旣行而後著著可以爭先一事旣興百爲俱振天下各國自開闢以來所有創設工藝其所收利益不能及今百年以内所創之廣而就百年中計之利益之饒莫如鐵路各工廠所有雇用之人總其數而計之亦不能及此鐵路一事所用之人之衆凡夫物産之轉輪人工之造作商旅之往來軍士之調動皆賴有鐵路爲之運載朝發夕至捷速異常雖遠隔關河而近同眉睫國家人此則富無此則貧有此則盛無此則衰有此則强無此則弱其關繫豈淺鮮哉鐵路所不至之地寂寞荒凉其民安於孤陋囿於聞知每習於游惰一遇饑荒運粟輸貲急不能及惟有仰屋興嗟束手待斃而已旣有鐵路之地則貨物雲屯商買雨集車馬輻輳冠蓋衝繁成都成市行聚日盛世之機器營謀作工製物者其利有增亦有减惟鐵路之便捷如日用飲食之不能無故隨時推廣但見其增不聞其減也商家販運握算持籌者其利有赢亦有絀惟鐵路之穩固直同子母生財之無或爽故每歲入息但見其盈不聞其虧也鐵路之利烏能殫述哉俄國所築西比利亞鐵路不日告成識者謂其如重增一俄國蓋以一路之成可敵全俄之富中國於鐵路豈有所不知而或以爲恐其假道於敵人或以爲有傷於風水關碍乎屋廬墳墓言之者一而沮之者百人人咸擊其肘譬如築室道旁事用不集而持論過高者則又先後混淆緩急倒置過猶不及終於無功甚至民間欲有所倡設官府亦復多所阻撓務使之不能成而後已不知泰西各國其舉動措施大有不然者凡有民間願集公司糾貲興築者或力有不逮國家必多方佽助以底厥成觀其用心如彼宜其國勢之日進乎富强也夫泰西創興鐵路亦不過五六十年間耳其都邑市廛固因此而日增繁盛卽磽瘠荒僻之地亦且易爲通衢聞其倡設之始莫不謗怨沸騰以爲奪小民之利繼則爭相仿傚彼此互通良以富强之首務莫重夫此也夫國家惟患不均上下尤虞暌隔鐵路之速以日行千五百里計則萬里外之民隱朝夕可知萬里外之災荒轉輸可濟萬里外之邊警呼吸可備天下如指臂之相使也鐵路之利以萬里計東南之商貨朝夕可集於西北西北之産植亦轉徙獲利於東南所謂山足魚澤足木也京師養兵十萬則二十行省日懾於十萬之威行省各養兵十萬則京師旦夕有二百萬之衆所謂兵足而用舒也且閭巷之人可謀生於國都不但無方隅之囿圜圚之夫可負載於鄉鎭不但保興人之業天下如血脈之灌輸也今泰西如英法德俄各會城商埠無不軌道網張機輪梭織道旁貿易燈火連宵而馬車手車亦仍往來不絶但聞其利未見其弊中國於因時之説不加講求以故功利之道無由而明今者士大夫聞見日新其不以西人所長爲非者已居七八然而蘆潢鐵路之議迄未舉辦津遼鐵路之興亦未展拓大抵一則限於經費之難籌一則不兄多所顧忌且防外人之專利竊以爲無所難亦無所慮也今欲使省府州縣俱設鐵路當先令民間設立公司糾合股分合衆民之心爲心卽藉衆民之力爲力由縣逹州由州逹府由府逹省有幹路有支路互相連接一切佽助之法或給以官地或免其徵抽或擔保其利息從後扣回俱按外國之例參酌而行務期允當如此則不過十數年之間而鐵路自必絡繹貫通成效立見矣百事振興正可拭目以俟之焉 
[本館接奉電音]  
　　昨晚京師飛電傳來上諭一道敬謹譯登○九月初二日奉上諭陳寳箴著卽赴湖南巡撫新任毋庸來京請訓吳大澂著俟陳寳箴到任後卽行回籍毋庸來京候簡欽此 
[臺事述聞]  
　　厦門訪事人來函云八月十一日有客從臺南安平縣買舟回閩據云七月半間倭人失雲林縣時劉淵亭軍門派員解餉到縣被簡大肚刦去一空并引倭入城設宴欵待因倭人强要姦伊家中婦女簡轉怒倭卽將倭五十餘人閉諸室中殺斃者三十餘人走脱者十餘人卽時倭退紥寳斗鄉離該縣百數十里简大肚斫倭官頭八個割耳朶數十隻納二甕中呈獻劉淵亭軍門以贖前愆軍門立賞都守官階數十員勵其功現在倭兵約有七八千人散布臺北臺中等處兩軍堅壁而待并不開仗劉軍門重兵皆在旗後等處并在府城設議院爲官紳辦公之所臺中府黎伯鄂太遵現已内流搭爹利士船來厦云 
[臺南近信]  
　　厦門訪事人云亞士輪船於八月二十四日午後由臺南安平海口回至厦門詢之船中某西人云日兵擬於八月二十七八兩日齊集澎湖開赴安平打狗等處與劉淵亭大帥開仗務期水陸並進决一雄雌若是則報捷之書指顧可到矣 
[古田閙教餘聞]  
　　福州訪事人云古田齋匪前已正法七人尚有在案之百數十人暫時拘押著令交出正兇代理福州府秦太之業已到省禀明上憲矣○當齋匪肇事後上憲派勇前往搜捕兇徒而劉太歲葉蚨蝶二人迄今尚未到案洋人因案未了結深恐别滋事端特調兵船於上禮拜抵番船浦爲保護各洋行起見按番船浦離南臺大橋里許亦海口也 
[僧教失和]  
　　本館派赴寗波訪事人來信云定海普陀山一名補陀山山上某寺髠奴與天主教中人爭田以致釀成火案刻下寗紹台道吳觀察將赴省垣與撫憲禀商一切並聞有法兵船兩艘特來山下海埏下椗 
[藥局失愼]  
　　八月二十三日白晝一點鐘京師闔城居民咸聞霹靂一聲窓紙震動初疑雷公揚威及出户一望則白日當空片雲未起正驚愕間祗見外城西南隅黑烟稠密上冲霄漢共知有異移時街巷紛紛傳言乃右安門内 
 
 

Page 2

 
 
火藥局失愼震塌附近民房不少并有壓斃人命之事其如何起事之由容俟續訪耳 
[鳩水火災]  
　　蕪湖訪事人云八月二十四日之晚鼉鼓初敲西湖池老君廟旁老圃某姓家遽肇飛災萬丈紅光上偪霄漢返照入水幾疑海底之茁珊瑚江口及長街各洋龍咸夭矯而來踴躍赴救幸取水近便得免殃及池魚然茅屋八九椽早已付之灰燼矣○二十五夜鐘鳴九點城内飛傳火起水會中人循例馳往閲時良久始唱凱而旋詢之云火起於北門斗岡下苑舍中計燬七八户○又聞江口廣肇公所後及西湖池西首南岸街後茅屋叢雜中均有遺火之事幸時當白晝人力易施遂轉危爲安不致燎原勢盛而南北岸附近諸村落亦連夜見火光上燭直犯斗牛何回祿神之不憚煩耶 
[失愼卽滅]  
　　八月二十五日午刻八卦門外溝兒口有楚人某甲開設爆燭店雇夥某乙在樓上研藥藥忽發火幸在白晝隔壁係水鑪對面之剃頭店爲之撓潑而息溝外大街有兩茶館時當正午中茶上市樓上樓下滿座啜茗一聞霹靂之聲茶客一哄而散兩茶館主白送茶鈔又爆店對門之剃頭店某兩正在剃髮聞藥炸之聲剃匠與兩同著一驚以致頭刀相撞皮破血流不顧痛楚往外亂奔而去又斜對面烟館某丁正在吞雲吐霧忽聞霹靂自將烟鎗撞損門牙而研藥之某乙反毫無損傷豈皆有數存其間乎 
[化楮燒棺]  
　　安慶鹽河之大王廟後有獅子山焉山下居人甚多山顚皆浮厝棺柩月之某日有客民某甲於該處浮厝一棺厝畢化紙並向处柩前焚化冥錢代亡者交結幽鄰以訂重泉安成亦美意豈知天氣亢暘草木皆枯一經火燃遍地皆燒延燒某乙之棺幸近處有水人手又多赶急擈滅致未全焚事聞於某乙率同眷屬邀集人衆向甲大興問罪之師經魯仲連者力爲排解謂甲焚紙出於至誠焚棺並非有意且棺猶存勸乙原諒令甲出備酒席兩台而乙尚未首肯究不知作何了局 
[俎豆千秋]  
　　揚城南河下曾文正公祠每年春秋兩季由地方官例祀外鄂湘西皖四岸運商又復公同置備香花牲醴致祭以誌勿諼本屆又值商祭之期擇八月廿六日舉行值年首事預發傳單約同人於前一日來祠演禮分派執事屆時恭請運憲江都轉爲主祭各商均各衣冠濟楚隨同行禮肅肅雍雍洵盛典也 
[閩垣命案]  
　　福州訪事人云省垣南街安民巷口復經紙店係某甲所開對門某乙福清人寄食姊家日在某米鋪門外設攤賣麥火把利覔蠅頭聊資餬口上月二十一日之晚乙與某丙一言不合遽起爭鋒丙手執尖錐連剌乙之額角胸前諸處乙痛極倒地氣息全無旁人遂將丙禁諸樓上擬於次晨送官丙乘人不及隄防越屋而遁旣而屍親奔赴侯官縣喊控縣主戚大令於二十二日親臨相騐塡格附卷限地保密緝正兇○重陽佳節每有孩童在烏石山翠屏山大廟山等處放紙鳶以相娱樂亦猶江南清明時風景也上月二十日貢院前横街口堂號水烟袋店主某甲之子名得得者偕二三小友登高施放不知因何與崇善境廟祝某乙之子嫩嫩爭毆彼此互有傷損有某丙者突將路旁溺缸擊破手執缸片亂抛致得得皮破血流昏倒於地未逾片刻氣絶身亡屍屬聞耗之餘奔投官署禀控想不能免於雀鼠之爭矣 
[江寗試事六誌]  
　　金陵訪事人云龍大宗師考試江寗府屬文塲旣竣牌示考試教官迨七學正副齋廣文齊集院中宗師先與之宣論經古典實諸廣文俱宏通淹博對答如流少焉宗師援筆命題計四書文爲子游爲武城宰一章五經文爲德成而教尊教尊而官正試體詩爲賦得焚香看道書得書字五言八韻又二十八日招覆一等生員四書文題爲徒法不能以自行合下一節試體詩題爲賦得太常仙蝶得常字 
[妖術迷人]  
　　金陵省城係南北通衢人烟稠密幸疉經上江兩邑尊出示曉諭地方力加整頓以來凡賭匪地棍稍知歛戢兹因學憲按臨考棚一帶熱閙異常於是另有一種遊方僧道混迹街衢藉沿門托鉢隨緣募化爲名實則拐騙詐訛無所不至甚致妖言惑衆邪術迷人昨有高湻童生寓居信府河李姓家於廿四日考試出塲後腹脹如厠適遇道士頭束金　披髮執仗先在厠中起身時以仗向童前劃地作圈而去童心神恍惚不禁怱怱起身尾行其後傍晚時已抵朝陽門外之紫霞洞該處居民鮮少過客尤稀道士於破寺中暫憇片刻旋問童曰爾喜吃光刀麫否抑下湯圓否憑爾自擇童至是心中漸有分曉知其言語蹊蹺必無好意遂答云願吃稀飯道士頷之嗣以本日行路過多精神疲倦不覺倒枕而臥童亦以困極朦朧睡去睡至夜深乘隙逸出寺外走六七里許不辨東西誤入菜園内四圍荆棘無路可尋因而席地以坐直待天明問知前路然後奔入城中出險地而還安宅然身雖倖免而心究不甚了了如醉如痴當童出門未歸時同伴盼望良殷久候不至鳴鑼訪察形迹全無迨唔面始悉底細據實禀知李本府及上江兩縣刻聞太守已移檄兩邑尊飭馬快各處追尋嚴拿務獲諒該道士終難爲漏網之魚也俟有續聞再行詳錄 
[古墓述聞]  
　　距揚廿里之遥有鎭集浜臨大河名曰瓦窰鋪該處居户店鋪無多而磚瓦窰廠林立兹有從該處來者云八月中旬某日有舟子停橈該鎭河下無意中瞥見堤岸坡中有一處泥土剝落忽露磚墻一塊因謂舟中人曰坡上皆土焉得有墻用手撫之磚隨手落隨將磚盡行取下内又有石門二心知有異卽用手試推一扇則牢不可動其一則略一推送呀然已開乃係一洞内望皆黑一無所覩當邀集多人擬入内觀看而又不敢時岸上觀者已若堵墻有膽壮者聳令舟子燃火共放遂相與蛇行入内詎知由外觀之不過小方桌大一石洞而裏面甚寛無殊人家住屋四圍上下皆磚别無他物惟正中懸巨鐵索數根懸掛兩棺棺之下又有一大木架棺作紫色漆細而光其尺寸較現時市上者長約二尺餘衆人環視一周而出云云以上皆述者語據稱現洞口尚啓未閉舟過其處者仍間有人入内觀視究爲何代之棺後必有能辨之者 
[水龍暫停]  
　　杭城聨橋廣福某義民水龍向推賀衙巷口王某爲總司事王跛一足不能親自督率凡事必假手於人每逢龍出救災輒形遲滯年規籌分欵者久已嘖有煩言前月廿三日衆安橋失愼該處應以聨橋及白澤廟二集爲主龍宜首先到塲而白澤廟天福集則早已飛奔而至聨橋之龍反退居菜市橋義龍之後是以附近居民咸與王某爲難王寡不敵衆有口難分因於二十五日在家設席邀齊本集司事會議擬將收付帳目和盤托出另請他人經理惟帳簿所載未免有糊塗不清之處是以無人肯接現在此集議龍業已票紅暫停俟集議有成再行復舉也 
[吏偷領銀]  
　　中秋後兵部職方司解到外省照費飯銀一宗經司務廳官員照例騐明加封發交職方司承發科書吏轉呈本司司員應俟騐收後發下再按成股核算瓜分詎承發科吏高某私拆封條竊銀七兩然後黏封呈堂被職方司司員當堂看出拆毁痕跡立刻追究係何人私拆封條高吏無可推卸自認拆封竊銀是實係因家寒起見并稱此項銀兩内有伊名下應得之欵若干等語官怒其荒謬大膽擬送刑部治罪經本房同事諸吏竭力叩求官怒少解立出革條逐高出署及核其應分之項與伊所竊之數不相上下遂亦不復究詰云 
[神京雜俎]  
　　前門外火神廟夾道某妓館於八月二十日五點鐘時突有匪人十數輩冲門而入各執器械刦掠一空當時卽赴中城兵馬司報案坊主派役跴緝尚未弋獲前日東便門外之二閘地方烟館中聚衆滋事被該地面官役人等拿獲訊出明火情事現聞已會同中城辦理也○八月十三日前門大街中東坊所屬地面有倒臥無名男子一尸延至十七詳報中城兵馬司正指揮沈君卽帶同吏仵人等前往相騐尸身業已腐爛騐明實係因病身死飭役擡埋二十日係中城坐城之期巡視中城侍御面問前門大街倒臥一案因何遲延往騐沈君回稱十七日詳報是日卽往騐訖侍御詢以應管何人沈君卽將應管之總甲朱某指出侍御飭帶朱來案問遲延之罪重責四十板枷號一個月以中城所屬 
 
 

Page 3

 
 
之王廣福斜街妓館失愼之火頭劉某笞責四十板枷號兩個月蔡家胡同妓館失火引燃本户凉棚之火頭王某笞責二十板枷號一個月○　部山東司示傳所有吉林請領冬季防餉之佐領鳳祿知悉銀庫定於八月二十三二十八日開放是日該員親身赴本部銀庫領取毋違特傳○程省齋軍門文炳統帶二十二營在順天府屬之張家灣駐紥聞將遣散今因甘肅回變將此營移駐南苑訓練以備調遣○八月十九日天安門外考試漢蔭生題目簡軍守策日新又新論考取名次列後曾廣鑾李焜瀛沈錫珪祁師曾張塏徵鞠飛熊曹昭瀛祁師儉何烜曹陰緯張紹○沈鹿苹京卿之公子聘定張中堂第四姪公子之女郎爲室擇於八月二十一日迎娶中堂先於二十日遣人致送匳具自箱櫃木器金銀銅錫陳設古玩以及四季衣服珠翠金玉首飾可謂無美不備計共百二十擡次日迎娶彩轎八擡儀仗全副鼓吹笙簧鏗鏘盈道自東華門北池子中堂府前直至前門迤西松樹胡同京卿官宅道左觀者咸嘖嘖稱羡天上神仙人間富貴莫此過矣 
[洪都客述]  
　　江西訪事人云德靜山中丞牌示大堂曰凡文武員弁謁見者禁止致送門包茶敬一切使費及年節喜慶饋送禮物等事如有故違與受均干未便蓋欲一反從前之積習也○豫章友教經訓洪都東湖西昌各書院欲改舊章添設西學兼延洋教習講求實用梅少巖山長已邀同各山長會議二次擬陳諸當道奏請施行如果辦理有成都人士受益不淺矣 
[北固山賞秋記]  
　　鎭江來信云統領廣東常勝萃字左軍各營馮相榮觀察才具優長素諳韜略率領雄師駐防京口現以秋日多佳風和氣暖飭令各營開操俾資純熟精益求精八月二十七日清晨親臨大校塲閲視軍容惟見戈矛耀日劍戟凝霜操演各種陣式乍分乍合步伐整齊次則放洋鎗聲震山谷烟霧迷漫幾於對面不相見合操甫畢然後令步兵各獻其技坐作進退動合機宜雖古人鸛鵝之師鴛鴦之陣亦無以過也時已鐘鳴一點觀察復傳令作對壘勢由前營兵丁帶機器砲一架潛伏校塲東首一似敵人之伺隙刦營者然隨有左營兵丁帶機器砲一架大砲三尊前往攻擊出没於砲雨鎗林之内略無畏怯情形髣髴爭地爭城血飛肉薄時也○欽差大臣督辦江南防務馮萃亭宫保日前函商兩江總督張香帥擬將常勝萃字軍裁撤數營回欽遣散重事農桑兹聞宫保接到香帥覆函稱萃軍勇丁駐防潤州以來兵民相安擬仍留防禦不必遽行裁撤也○前報蘇松太道黄幼農觀察由申起程乘輪過鎭赴白下謁見張制軍面禀要公兹鎭郡官塲探悉觀察在省事竣定於九月初一日乘招商局江服輪船順流而下必道經京江於是代理丹徒縣劉照青明府預飭辦差人等在接官廳碼頭結綵懸燈想屆時宦海中人又多一番迎迓矣○棉布一物爲鎭郡各土貨中銷塲大宗每屆八九月間常州無錫之各布荘運販至鎭者源源不絶今歲鎭郡各布鋪至常錫各處採辦尤多邇日運到之貨較往歲更廣銷路益暢經營之輩無不各獲大利刻下價盤亦不甚昻貴計無錫眞尖約值洋十三元四五角放尖十二元左右常州頂尖十三元二三角次尖十二元八九角此其大槪也○正任丹徒縣調署上元縣王伯芳大令交卸徒篆後赴蘇垣謁見各大憲面禀事宜已紀報端兹大令於八月二十九日夕照銜山時乘舟返鎭繫纜於荷花唐其時署中差役均詣碼頭恭迓大令乘輿入城區回縣署次晨詣道府各衙禀安禀見大約登高節後卽可赴上元新任云 
[調缺傳聞]  
　　本埠官塲中人探聞江寗藩司瑞弗侯方伯因病禀請交卸篆務回旗調理所遺之缺經督憲張香帥檄調本埠關道憲黄幼農觀察署理江寗藩司江蘇督糧道陸春江觀察署理蘇松太道之説是否確實容俟明文再錄 
[監司過滬]  
　　新簡廣東惠潮嘉道聨觀察元由京赴任道出滬江暫住英租界長發棧聞小作勾留然後蒞粤云 
[觀察回申]  
　　本埠關道憲黄幼農觀察日前因公赴寗謁見張香帥聞將公畢回申均登前報兹悉黄觀察於前晚六點餘鐘乘輪返滬早有執事人等在招商局碼頭伺候迎迓觀察卽捨舟登岸命駕回轅本埠各文武均詣道轅禀安觀察午後亦鳴騶答拜先至松滬厘捐總局福和笙延入客廳茗談良久而别繼至縣署及各衙門均命家丁擋駕 
[移文緝盜]  
　　金山縣生員阮廷藩監生阮宗藩阮廷瀛杭朔及朱張氏等家皆巨富也八月二十三日之夜二鼓時突有盜黨十餘人手執洋槍身穿窄袖短衣毁門而進闖入内室翻箱倒篋將所有洋銀珠翠金飾衣服搜括一空呼嘯而去當刧掠時各事主均不敢聲張俟盜去遠始查點失物開單繕詞偕阮氏族人阮樑投金山縣署報請查緝劉邑尊帶同書役至世普塘各事主家踏勘屬實飭捕役赶緊查拿一面行文鄰境恊緝本埠英公廨接到移文讞員屠别駕卽飭捕役偵查一面開單報知英美各捕房聞所失頗巨卽珍珠一項已多至九千粒云 
[地保解省]  
　　本邑廿七保十一圖地保周文邦綽號拆脚訟師十圖地保陳惠亭綽號時遷前充三圖地保曹安卿等朋比爲奸私將新閘吳淞江漲灘五十餘畝投縣朦請升科轉換道契與某洋行議價三萬元欲思得爲飛來意外之財殊不知此灘乃是洋商寳昌公司及寳源祥等家前買之地卽出與之理論紛紛之際經署理江蘇臬憲胡芸臺廉訪查悉卽發釘封文書行上海縣飭卽按名密拿並派委員潘明府來申守提解省嚴辦黄大令奉札後當飭差役前往拘提去後旋又奉釘封文札内開訪悉縣差徇私賣放飭令催提等因黄大令立刻改差拘提現據該差已將周等按名拘案禀明黄大令飭著暫爲看管聽候備文申解 
[邑令騐屍]  
　　本邑南鄉閔行鎭左近鄉間二十一保七圖地方民户何裕生常雇傭工顧火觀在家帮工日去月來竟與何之寡嫂何張氏通姦奈防範周密難逢便隙斷欲醮於顧姓被何聞悉阻止以傭工豈能醮娶主婦事因中止不意何張氏終難操守水性楊花隨風飄逐又與王某有染遂以坐産招夫王倨然爲何姓家主矣顧因氣忿難以自解以紫霞膏一盞吞下往赴枉死城中訴寃而去有顧之表兄吳金虎現充頭圖地保以顧死於非命事由何裕生而起卽將屍身舁至何家並將物件搗毁於昨日下午四點鐘投上海縣喊寃報請騐屍伸冤黄大令據報後飭令原差地保預備屍塲聽候今日前往騐屍 
[原犯解回]  
　　去冬有撫標滬軍營新招營勇宋正標與同營之蒋福元因炊晚餐口角持刀戳傷蒋之肚膓當時殞命統領蕭軍門以該勇新招尚未入册應照民人犯案送縣辦理黄大令騐明屍身刀傷屬實研訊宋正標供認不諱詳奉上憲批飭解省勘招黄大令遵卽派差押解至省均列前報兹經上憲提案覆勘訊鞫供詞與詳供相同訊畢仍飭發回原縣監禁聽候題奏咨部核辦昨日由嘉定縣派差護解轉遞來申投文上海縣黄大令給發印照并將該犯宋正標立收内監候示施行 
[借錢起釁]  
　　流氓蔡松林住居城内七鋪地方前在滬南某營中當兵因犯營規革出無所謀生遂以拆梢强借爲度日之計昨日到二十鋪地方硬向某成衣匠索借錢文不遂所慾則贈以老拳竟將成衣匠頭顱打破鮮血淋漓旁觀咸抱不平擬欲送局究治後不知所終 
[縣案一則]  
　　沈煥成前投上海縣扭控何聚珍藉端訛詐强搬物件前晚經夏明府升坐花廳提訊沈供住南鄉閔行鎭耕種度日並做裁衣因何聚珍之姪阿華竊取某董事之物欲賣於小的因見有某董名字寫於該物之上當卽携還董事阿華犯事破敗是以何聚珍挾仇到小的家内將軋花車並零物牛一頭盡行搬去求請追究何聚珍供做花行生意因與沈枝節繁多沈先來搬小的之物是以搬還兩人執辯良久供詞各執明府以兩造所供皆無實據難以判斷均著交保候傳該處地保董事到案訊明實情再行核辦 
[英界公堂紀事]  
　　錢蔡氏生有一女小字阿招前日不知因何違忤其母致被毒毆一頓鎖閉空房事爲包探顧阿六所聞以其有違租界章程一併拘入捕房捕頭略詰情由卽令轉送公廨屠别駕飭分别押候訊核○石毛毛與李董氏互扭於途堅不釋手適爲四百五十九號華 
 
 

Page 4

 
 
捕所見一併拘入捕房捕頭令卽轉解公廨别駕著分别看管候訊○吳馬氏有銀蚨數翼借與鄰人葉沈氏屢索不應遂以惡言相向口角之下各奮老拳三百八十二號華捕見之將兩造拘入捕房轉解公廨别駕飭暫交官媒看管 
[法捕房瑣紀]  
　　馬夫阿四之車夫名金寳與阿海因爭奪生意各邀羽黨卽向在鄭家木橋一帶之小流氓彼此各有數十持械至後新街格鬥旗鼓相當勢力匹敵旣而金寳不能支馬夫阿四之子出爲帮助爲阿海毆傷當卽投報捕房捕頭立派華捕至該處拘拿餘人逃散僅拘獲爲首之阿海一名解入捕房押候堂期解訊○某氏婦住法界西馬路有女名阿招年十三歲許配於天香樓茶館餅師名和尚爲室氏之姘夫病殁無錢殯殮倩氷上人向婿商借財禮十元爲棺殮之費和尚允之迨後阿招卽過門童養至鷄毛廠作工漸成怯病其母見女日漸羸瘦接回醫治不知因何起釁阿招之油瓶兄邀約多人至天香樓茶館與餅師評理唇槍舌劍擾擾紛紛格鬥之下相與扭入捕房不知如何結局○某客投宿萬安樓客棧前晚偕棧中接客人至虹口賭錢將鎖匙交與茶房當晚不歸翌日回棧開門檢視忽稱失去洋三百元向棧主根究該棧主將茶房送入捕房捕頭命押候堂期解訊○北泥城橋長源錢莊出有期票銀七百兩由法公司行轉付豫新洋貨店屆期往收該莊不肯照付並云此票登過告白不作爲憑豫新店主控訴捕房捕頭飭提該莊夥甲乙二人押候堂期解訊○車寓主某丙將車租與車夫某丁一天不回前日在途瞥見原車遂將車夫拘住送入捕房詰問之下始知向某丁轉租捕頭命押候堂期解請問官判决○偷兒某戊在江孚輪船竊取搭客鋪蓋當塲拿獲人贓一并送入捕房捕頭命押候解送公堂究懲 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[徒然照應]  
　　八月十九日刑部提出斬犯十名每名乘無圍車一輛南營六汛護决彈壓是日文武員弁兵役人等將斬犯押赴宣城門外之菜市口地方市曹梟首示衆中有一犯名爲王升兒與劊子手徐五素所熟識徐見王卽以升兒呼之王卽回稱徐叔父而徐卽向王稱説俟臨刑之時自必照應王隨感謝至斬之時果徐上前動手不料手軟約鋸至數十下其首始落所謂應者欲手快而使死者之不知痛也乃反手軟而遲是何異俗諺所謂熟皂隷打重板子也 
[求雨得雨]  
　　前署德化縣璨現任奉新縣鍾澤生明府體志以天久未雨農民盼澤孔殷乃齋戒沐浴科頭跣足設壇爲文祈雨并禁屠三日自廿一日起至廿四日止廿三夜忽甘霖普施雖示旣沾旣足亦可稍慰農民之望矣夫求雨所以順民情乃以牧民之宰而竟科頭跣足作此矜奇弔詭之行爲果胡爲者 
[修橋類誌]  
　　杭城柴　橋每日行人往來不絶橋堍之西爲安徽會館時有大憲駐節其中擁蓋乘輿而至得故愈形擁濟現因橋板損壞行人每有傾跌之虞七月間由該處居民集資修葺刻已工竣非復曩時之凸凹不平也薦橋之下有回回新橋者亦小有損傷前因陰雨連綿有一老人經過其地路滑難行遂倒於地幾釀性命之憂幸該處去廣濟醫局不遠急舁至彼處請西人梅君救治得以無恙現爲樂善者復慨爲捐助卽日鳩工修理矣 
[美捕房紀事]  
　　混名小瞎子溷跡吳淞路鬥鷄塲地方前晚由某處竊得銅箍珠漆脚桶一隻經包探范進才查獲拘解捕房押候送廨訊究○本邑人徐毛毛偷兒也前晚躑躅與裏虹口爲包探張阿五巡獲詰問之下供認曾竊西華德路某姓家之水烟袋一枝因卽拿送捕房捕頭押候查明失主解送英公堂訊辦○崇明人陳子卿陳華生昆季旅居滬濵向以推車餬口因有事返鄉將車寄放與浦左王鳳山家未久車爲偷兒竊去陳回滬向索原物王無以應陳疑其圖懶因於前日弟兄相約而往攫取小車三輛卽渡登租界王情急奔赴捕房控訴捕頭派包探張阿五於前晚將陳昆季拿解捕房捕頭略詰原由令押候送請英讞員訊核○前晚有一西國水手飲酒回至百老匯路時已酩酊大醉任情滋鬧適四百零二號華捕巡至喝阻詎水手遷怒與捕卽以老拳相向因召三十六號西捕帮同拿解捕房捕頭令覊押至昨晨酒甦開釋○積竊周春法安徽産前因犯案由問官判令遞解回籍刻又濳蹤來滬改名胡宗發仍操故業匿蹟外虹口老街安吉客棧曾於德興輪船上竊取大紅小呢水烟袋元色布等諸物前晚經倪順泉金阿狗二包探查獲解入捕房捕頭令押候弔贓送辦○前晚四百六十四號華捕巡至天潼路青雲里對面見有洋行侍者七八人圍繞一女郎任情戲虐捕上前驅逐豈彼恃衆將捕扭住蜂毆卽吹號呌他捕應召而來得將甲乙丙三細崽拿獲拘送捕房押候解送英公堂請讞員究辦○偷兒胡雨亭爲犯竊破獲由英讞員判令遞解回籍刻下押期已滿前晚捕頭派包探范進才帶往公和碼頭附輪船解往鎭江原籍 
[江西官報]  
　　藩轅牌示署新喻縣文聚奎期滿所遺印務以現署永豐縣事准補斯缺之李廷榮赴任又署南豐縣李光表期滿所遺印務以現署龍泉縣事准調期缺之鄧宣猷赴任遞遺龍泉縣印務以准補斯缺之任國銓回任署瑞昌縣胡毓麒期滿所遺印務以正任斯缺之吳念慈回任會昌縣沈維善據報丁憂該縣印務以候捕通判鄭同誥輪署署建昌縣張學培期滿以籤掣第一候補縣孫長青輪署代理長寗縣首成塏期滿以籤掣第二大挑縣陳燕昌輪署署萍鄉縣潘懿期滿以籤掣第三補用縣胡宗濂輪署萬載縣周鳳藻革職以籤掣第四卽用縣陳乃績輪署署永豐縣李廷榮飭赴新喻縣本任所遺印務以掣籤第五補用縣張瀛輪署代理南昌縣金福保新建縣嚴祖彭均改爲署理上饒縣朱錫祁革職委代斯缺蔣家駿應卽交缷回省該縣印務以補用縣陳兆棻湖南增生酌委署理 
[申報舘恊振所經收順直河南賑捐八月廿一日至八月廿九日止第十九次清單]  
　　八月廿一日翁寅初洋五元寗波全盛來慈北酬保嬰齋陸爲小兒患疾許助洋四元○廿二日馬仲忻求平安洋廿元陶佑忠洋一伯元嘉定致大來張澤時祈保合家三代平安生意興旺並先室沈氏早早超生樂土洋六元揚城清暉堂洋十元○七劌日薇菊軒洋二元益泰洋二元無錫全盛來錫山沛國氏洋十元○廿四日崎陽隱名氏花洋十元清江胡萬昌來角城素位生洋一元存心堂洋五十元○廿六日山陰碧山居士洋一伯廿元椿氏洋一元○廿七日月湖女史洋二元○廿八日補過子洋一元六角五分秦杏渠小兒病速愈洋四十九元銅洋一元以上總共收洋三伯八十三元六角五分花洋十元銅洋一元 
[上海北市絲業會館籌賑公所施少欽經收順直遼陽賑捐六月十六日至廿九日第四千三百四十至五十四次清單]  
　　十六日滸浦潘公茂潘仁甫爲弟炳如祈病速愈一百元蘇城無名氏求病立愈由惠泰莊來五十元隱名氏求子病速愈十元楊蕚照求母病感冐卽速愈十元西壩知足軒主人十元劉宏惠爲族兄幼槎霍亂求速愈十元金牛莊爲妻林氏病求遠愈五元婁城陳仲衡爲孫女微恙求卽愈三元又詠記五元杭省徐棣莘募錢塘葉門曹氏爲女陳葉氏祈保臨産平安四元鎭海劉敬康爲媳邱氏病卽愈二元○十七日程彬爲親女病愈再助三十元無名氏求自已身子平安無病十元紹興許志敬求病速愈五元鎭邑善記五元南匯三墩明善堂唐子　二元○十八日蘇州俞長春醬　年例玉皇雷祖火祖三醮資移助二十元東海無名氏銅洋十五元浦鑑庭求三小女病愈洋五元陳永清二元亷福海爲病求愈先助一元姚否記一元○十九日梁溪朱善氏五十元備生甫前愿金戒四只重六錢九分二厘兑見洋二十九元八角無名氏求保家中平安二十元江陰盈億莊契微千求病早全愈二十元又薛哲記二元源吉莊來樹德堂十元沙寳山湧源　二户各三元魏小泉不留名芹香士三户各二元同善堂丁新翁陳伯翁慈安居士光裕堂魯南翁不留名李耀翁尹子翁王震記劉旭齋共十一户各洋一元劉禹兄楊子兄二户各五角不留名錢三千七百文天昌錢三千文不留名錢二千五百文匯源錢一千三百文盛增興錢一千文黄瑞庭黄宗海王聚興三户各錢五百文陳六房錢三百七文王義節王義節錢三百文無名氏錢二百八十文孫國源錢一百十文共三十一户合洋四十九元六角八分○二十日漱石軒求家宅平安十元寗波道署新關沈詒來求兒病速愈五元留溪姚氏四元無錫丁陶氏爲兒九如病愈完愿二元石鎭摧所程室謝氏祈保無病無災長幼清吉一元○崑山會泰源洋一元又募葉清暉堂求長孫病速愈一元又求合兩宅平安一元泰和樓對開洋一元黄林四角葉鳳崗三角湯永浩求財沈安甫朱桂生施仁卿曹仰棋五户各二角王泳記王晉記合二角殷義甫一角五分湯永順鄒金福方金發汪春發嚴榮增錦祥孔鴻來柳琢卿胡漢文莊春泉胡社坤陳章華殷枚生洪孫愚李永盛十五户各一角徐逸卿五分王子賢葉奂庭求子二户各銅洋一元方慶旺葉蓉奎求各宅平安合銅洋一元共三十二户合大洋六元對開洋一元小洋六角銅洋三元○廿一日楚北酧願子十元○廿二日强恕堂求保平安由元源莊來二百元苕溪章兆奎兆彬求母病愈身體康健由張季園兄來二百元夏建寅求諸病速愈一百元五桂堂慶記三十元又五堂榮記二十元　州舊吏送李寳　四旬壽禮移四元○廿三日江灣候品巖還愿十元彭華鄉人保佑合家平安五元吳淞顧鋭卿求保妻痧病轉機並求合家平安四元隱名氏求平安還愿四元槐蔭居士求内人牙痛立止並求小孩病愈四元金陵永益公典棉力子求母頭風速愈二元蘇垣古息任氏子一元○廿四日山西汾陽縣署無名氏由蔚盛長來元一百兩澄江山麓樵人洋五十元○廿五日蘇玉崑完愿十五元明喜范人十元陽羡强恕人十元寄棲浙江客四元滸浦無名氏爲内子痧症寒熱求速愈二元又爲令親資冥福一元○廿六日　煥奎爲疳積求速愈二十元○廿七日　郵丁玉軒募鳳覽生募王姓十元又鵬摶氏爲姑母求病愈一元松蔭屢主人六元方行素居求病愈五元硤石蔣甫亭和中丸一千粒○廿六日京口隱民氏洋二十元無名氏祈保平安二十元桐鄉王長庚古鹽太原氏求病速愈二户各十元摹菜子祈子病速愈五元安定氏二元○廿九日古虞西城逸士求兒血症速愈並祈一門康泰差事順遂洋一百三十五元四角硤石沈公信沈葆芬一百元程禧貞求目疾速愈四元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
