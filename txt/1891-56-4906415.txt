# 1891 - 56 - 4906415

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈　雅鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論備欵迎賓]  
　　俄皇子之來華也爲期尚遠而關道憲已接到總署行文備欵爲迎接欵待之費噫可謂盛矣以中國之庶以俄太子之尊貴一旦蒞此揚厲鋪張亦固其所苟因陋就簡豈足以見上國規模故劉峴莊制軍亦有修補金陵城垣之命凡此皆所以壯中國之光儀非專以尊皇子已也　此皆當局之碩畫無事贅言特思皇子之來華何爲乎爲遊歴耳我旣喜人之來遊而優爲欵待則何不亦效人之遊而受人之欵待西人最重遊歴雖極尊貴親信之人亦不敢以遠涉重洋爲憚且遊歴者往往多係親貴之人觀於近年以來英國皇子曾經來華其皇孫兩人亦曾來華德國皇姪美國前總統莫不前後出遊以資閱歴雖在皇親國戚不憚險阻不惜勤勞必以遊歴爲事一若視爲固然也者中國則不然所以資遊歴者不過使臣隨員等人使臣職有專司非可　　意遊歴隨從人員或派爲理事或有職於使署亦未能任意所如近雖另有遊歴人員然所派者多疏遠之臣卽有所得亦難見諸施行不過將所歴者著之於書以自誇其筆墨已耳夫所謂遊歴者非僅縱親山水之靈秀人物之奇異也必也先從事於書籍典册待胸中淹貫極博而後出而横覧寰區則始有所得不然者雖老死於其地亦不能知扼要之所在昔季札聘魯觀樂而知列國之興亡聘衛聞聲而知孫氏之將敗其故何哉蓋治亂興亡之故人情風土之宜其藴於胸中者固已久矣故西人之遊歴者亦必以讀書爲先事先將天下大勢風土遠近一一羅列於胸中因恐其爲紙上空談不足自信於是出外遊覧資其閱歴擴其眼界廣其見聞取以前所見之書所習之圖處處以實境相爲印證某事可信某事不可信某說可存某說不可存尺幅之地圖行之當幾何日計之當幾何里向所聞者今親見之向所疑者今始信之如是而有不大增其學問者乎夫道里其一端耳他如各處之人情各處之風氣何者從同何者迥異何者尚可以相通何者不可以强合此亦講信修睦中必不可少之事而一經遊歴皆得以默識於胸中用以備他時顧問之資用以備後日措施之具此其事豈非鄭重而扼要者哉特其人苟非國君親信尊榮之輩則雖具經世之奇才匡時之妙策而有路難通無柯可假顧問不見及措施無其權則亦無補於國耳若其人固與君國同其休戚者則其所言國皇自能聽之其所陳國皇自能行之旣經遊歴之後歸而述其所見所聞於皇前皇則靜以聽之優以納之較其異同審其詳略若者爲我國所宜效法則立命仿行若者爲我國所應防禦則先令設備如是則於國計民生大有裨益夫豈尋常之遊覧比乎且卽使不爲國家計而爲其人一身之學問計亦未嘗不深有資於閱歴如前美總統格蘭脫旣卸總統之任而出外遊歴此其所遊歴者豈欲爲將來出治之資耶殆不過藉以適性陶情而已而所到之處人情風俗亦羅之胸中著述成書後之人將其書排印以問世因獲厚利是豈非不朽之事業乎古人所謂讀萬卷書行萬里路而後縱筆所至莫不成文蓋胸中鄭壑固非殘編斷簡所能變化也乃中國自仿行西法事事求精而於遊歴一事尚不聞派親信之人至泰西各國恣其遊矚而徒借端以延宕豈非缺憾然未來者不可知已成者有可騐輪舶之行向未見焉而今已周流于各口矣電線宽設向未聞焉而今已縱横於各省矣鐵路之利向之所疑焉而今臺粤津沽已漸次推行矣默窺氣運靜騐時趨昔之所無者至今日而忽有則今之所無者安見後日之終無乎時勢之遷流非成法所能拘非成見所能料醕賢親王之尊貴而親閱新創之海軍安知將來不派親貴之人使遊歴乎吾將拭目以俟之矣 
[本館接奉電音]  
　　昨由京友電傳　諭旨五道敬謹譯登○正月二十二日奉　上諭浙江布政使許應鑅着開缺來京另候簡用欽此同日奉　旨葆榜興安着加恩賞給委散秩大臣欽此同日奉　上諭劉秉璋奏特叅庸劣各員等語四川信甯府知府王樹漢才欠明敏着開缺以鹽連同歸部選用廣安州知州蕭連城聲名平常着以州同歸部選用酆都縣知縣何詒孫辦事乖謬着卽行革職以肅官方餘着照所議辦理該部知道欽此同日奉　上諭卞寳第奏特叅庸劣各員一摺福建邵武縣知縣景慶性耽安逸辦事疲玩着以縣丞降補龍溪縣知縣梁錦旨才具平常事多茫昧福鼎縣知縣康林桂年力就衰聽斷不甚明晰該二員文理尚優均着以教職銓選侯官縣知縣李敬人太長厚遇事優柔寡斷晉江縣知縣張景祁學問尚優吏治未甚講求均着開缺遇有相當缺出酌量補用餘着照所議辦理該部知道欽此同日奉　上諭朕欽奉　慈禧端佑康頤昭豫莊誠夀恭欽獻皇太后懿旨建立醕賢親王廟工程着派福錕李鴻藻查估承修醕賢親王祠工程着派熙敬許應騤查估承修欽此 
[龍池柳色]  
　　内閣侍讀奎華謹禀中堂爲禀聞事三十日辰刻由侍衛處送到清字　諭旨一道　皇上明日丑正二刻由乾清宫前簷下乘禮轎出乾清門景運門至　奉先殿拈香行禮畢進景運門乾清門　聖人堂藥土殿拈香畢升乾清宫寳座進奶茶畢還養心殿寅正由乾清宫前簷下乘禮轎出乾清門景運門進協和門出午門端門天安門東長安門至堂子行禮　進東長安門天安門端門午門出恊和門進景運門乾清門乾清宫前詹下降禮轎弘德殿少座養心殿辦事召見辰初三刻由乾清宫前簷下升禮轎出乾清門隆宗門至永康左門降輿步行至慈甯門外幄次恭候　皇太后御慈寍宫升寳座步行至拜褥次率諸王大臣行禮畢步行至永康左門升輿進隆宗門乾清門養心殿用膳辰正三刻由乾清宫前詹下升禮轎出乾清門走後左門升中和殿受禮畢升太和殿寳座受賀畢仍走後左門乾清門養心殿少座已初二刻出順貞門神武門至　大高殿拈香行禮畢出東隨墻門進景山西門由西山路至　夀皇 
 
 

Page 2

 
 
殿拈香行禮畢出景山西門走北長街進西苑門德昌門至瀛臺少坐出德昌門西苑門進西華門隆宗門乾清門還宫欽此○户部爲批駁存案事現審處案呈前據正藍旗宗室載疇遣控王三成等侵佔地畝一案迭經本部牌飭保安州傳訊辦結詳報嗣准直隸總督咨據保安州詳稱關傳被告王甫元卽王福元王祥等到案遂卽傳同該抱告馬珠質訊據王甫元等供稱租種七堡村龍神廟香火地一頃均係按畝交租並由村頭按年完納懷來縣糧銀二兩有零此廟地畝原是張宅施捨廟中有康熙年間碑文可考並有旗載四至及懷來縣完糧串票可憑實非　種質之該抱告馬珠據供香火地坐落庄稼灣被王甫元等以别地影射各等語移查所完懷來縣粮銀是否屬實去後兹准覆稱每年在懷來縣交納地丁銀二兩六錢三釐等因復查香火地一項在懷來縣納糧有年該抱告雖供以别地影射旣未捐明未便使案久懸具文詳請齊銷當經本部准如所咨飭知該宗室載疇尊照銷案在案今又據宗室載疇遣抱呈控伊等手眼撥弄是以詳銷懇恩劄飭道府或調懷來縣訊辦等因查此案宗室載疇迭控王甫元等霸佔地畝而王南元所祖種香火地一頃係在懷來縣納糧二兩有零業據該　查明納糧有年並無别生枝節詳請咨銷本部碍難以該宗室無據之詞率行劄飭道府調縣訊辦致滋拖累除將原呈批駁外相應呈堂存案可也須至批駁者○正白旗護軍統領處爲咨行事本旗護軍統領德隆奉流歳暮致祭　惠陵於十二月三十日祭畢回京所有本旂護車統領印鑰卽由暫行佩帶之正紅旗護軍統領長春移交本旗護軍統領德隆佩帶當日接授之處相應分　景蓮門兵部等處查照○南苑内所豢野獸惟鹿設有民圈喂養此外香獐麅子黄羊四不象等向不設圈任其於苑内覓食去年永定河决口水入苑内苑墻大半塌倒野獸乘機逸出悉被難民屠宰藉飽飢腸並有無賴之輩入内打捕經奉宸苑巡捕京營先後緝獲十餘人送部懲辦而飢民輒復效尤糾集男女數十人公然圍捕野獸取而分食卽使被捉到官命稱飢餓待斃情願與獸償命官亦無可如何由是苑中各獸　存十之五六外來飢民又於南苑及附近各村攫奪民食幾有寢不安枕食不安席之勢奉　苑等處擬咨請神機營撥隊赴苑藉彈壓而示鎭攝○廣儲司内銀庫開放三旗侍衛褂銀二千兩内廷各門各項值班官兵應領六七兩個月口分銀一千三百數十兩中正殿喇嘛唪經費並賞銀五百兩造辦處銀三千兩内務府三旗護軍營公費銀六百兩○山左連年被水沿河各州縣人民蕩析流離雖經官紳籌賑究以災區過廣恩思難以徧及現經張朗齋中丞擬請將順直賑捐展限一年接濟山東賑需多籌一分銀米卽多活一分飢民封章入告業已仰邀　俞允矣○欽天監繕具黄本題奏光緒十七年正月元旦騐得風自東北艮地起主人夀牛豐○固山貝子溥倫係已故郡王銜貝勒載治之子　成皇帝皇一子大阿哥之孫年近弱冠例應出學當差遂於元旦特沛　　音固山貝子溥倫着加恩在御前行走欽此我　朝推恩錫類首重宗觀卽此可見○初一日由侍衛處傳抄　皇上明日辦事後卯初二刻至坤甯宫東煖閣少座率諸王大臣入座吃肉畢至養心殿召見用膳辰初二刻出内右門隆宗門西華門進西苑門德昌門瀛臺少坐至豐澤園門步行至儀鸞殿　皇太后前請安畢隨侍至純一齋看戲侍膳畢隨侍看視烟火畢仍出德昌門西苑門進西華門隆宗門内右門還宫所有應行執事各項人員均穿花衣預備○駐京英法德美俄日和比義奥葡巴西日本各國使館均於元旦懸挂綵旗以伸慶賀各國欽差及叅贊繙譯隨員悉具紅帖往總署恭賀新喜總署堂司各官亦以紅柬相答各國欽使仍專函訂期躬詣總署拜賀各堂及中堂六部都察理藩二院滿漢各堂新禧○正月初六爲上辛吉日　皇帝親行祈榖大典先期經提署諭令八旗各官廳仍照前届分定叚落自午門以迄壇門清理沿途蹕路妥爲修墊務期平坦初三日南營鮑叅戎湧泉在正陽門大街東河西河東珠西珠各汛官所點派各武弁分司其事並傳各汛官於所轄地叚曉諭住户鋪户於初五初六兩晝夜不准敲鑼擊鼓燃放花爆以昭嚴肅○京中傳述　醕賢親王薨逝後軍國重事雖有樞臣贊助究少賢王主持欲起用恭親王藉資襄贊有謂恭邸自以年逾六旬精力遠遜于前未能膺此重任且病喘尚未痊愈堅辭不出傳言如是姑照錄之其是其非本館不敢贅一詞也 
[議員被擊]  
　　日本帝國議政院自開會以迄陽歴上月二十六號甫經三月不期已失火被焚費數萬金貲勞數年心力一旦付之烈炬殊可惜也二十七號衆議院議員三崎龜之助正在雄辯高談旁若無人之際突被茨城縣某壯士以杖撻其首鏗然有聲說者謂議院爲何等重地議員握何等重權而每届會期往往被人挫辱儼若學生入塾時受師尊夏楚之威合歐美各洲從未聞若此之事豈果日民之强横耶抑所議之事不孚於民心耶嘻異已 
[示平車價]  
　　總辦全臺鐵路工程支應商務總局黨爲出示曉諭事十二月初四日奉臺灣善後局札據包辦車票事務職商陳　棠具禀收售票價每大錢一千折繳七二庫平洋銀一元禀請照議辦理等情據此除批本司持禀面呈宫保爵撫憲查閱蒙諭票錢繳洋一節旣經官爲議准自可不必更章惟該商向民間收算亦須大錢一千合洋一元不得出輕入重刻薄貧民仍候行知鐵路總局知照繳印發并申報外錄批行局出示曉諭各商民一體知照奉經本總辦禀奉宫保爵撫憲面諭現以臺地制錢無多民間零星交易諸多不便業經派員前赴粤省購到官局新鑄分開洋錢飭發通用以便商民所有　包商收售票價應令錢番一律並用不准出輕入重以昭公允并飭由局示諭商民遵照等因奉此查火車售票章程經前總游商務局張議定一律改收制錢出示曉諭在案兹奉大憲各批諭准予錢番並用自應遵照辦理以期商民兩便除諭飭票房包商陳蔭棠遵照外合行出示曉諭爲此示仰諸色商民人等知悉爾等購買客貨各票搭車准以各開洋錢通用如票價收錢一百文者准用十開洋錢禁價牧錢五十文　用二十開洋錢票價收錢至一千文者准用七二洋錢其餘票張多寡以類推算其有以通用大錢購票者亦應一律照收該包商不得格外刁難苛索各客民亦不得從中朦混取巧倘敢故違定章一經查出或被控發本總辦定卽從嚴究辦以警刁玩各宜凛遵毋違特示 
[粤東官報]  
　　省藩憲王灼棠方伯奉　旨升授湖北布政使業已見諸邸抄日内官塲傳言李筱帥以方伯在粤有年情形熟悉且經手事件一時未克清釐擬奏請與成方伯互相調補特未知　朝廷能俯如所請否也○江蘇候補道温子韶觀察前充機器局嘗辦後因事解職歸家近李筱帥檄令出山巡閱虎門内外各砲臺並會辦船廠魚雷軍械等同○樊介轩文宗試畢惠州於正月初五日回省聞擬勾留十餘日俟下旬卽巡試肇羅云○藩轅牌示番禺縣茭塘司巡檢缺委分缺間用巡檢余世德署理番禺縣鹿步司巡檢　委新興縣立將司巡檢張恩麟署理長甯縣知縣缺詳請以新海防分缺先用知縣章毓桂題補 
[穗垣雜事]  
　　廣州省垣訪事人來函云天字碼頭外長隄前由官築一百丈嗣因欵絀而止刻有商人擬湊集資本接續建築以竟厥工李筱帥見事屬可行飭善後局妥籌辦理局憲議得仍由官籌欵興辦免使利益爲商人所侵云○南蘭長隄所築戲園新歳　落成定期正月十六七日開臺　劇笙歌互奏士女來觀殊熱閙也○自冬徂春旱旣太甚癘疫因此叢生人民疾病死亡指不勝屈往往有辰刻染病至已刻而亡者和緩之流類皆束手無策且有一日之内一家之中迭喪數命者河南谿峽某翁家有一妾一婢某日之晨其妾暴死午後翁相繼而亡迨至夜間其婢亦死一室之中遂至死亡殆盡現在城廂内外各街道均擬奉神像遊行驅除疫鬼愚民好事誠無益也 
[楚書]  
　　有客自鄂之宜昌投書本節云去臘之　北門外茶菴某姓家陡然失愼迨水龍馳去勢已漸衰僅焚去草屋數楹不致殃及鄰舍○嘉平之杪天氣沍寒遠近數百里内祥虞溥降白遍郊原遙望山巓粉妝玉琢惜分人艸艸不得與歇後鄭五同向壩橋驢　上尋詩也○去 
 
 

Page 3

 
 
冬市面甚屬清寥銀錢頗爲緊迫至歳暮收帳者街頭蹀躞無不緊蹙雙眉惟各鋪貨物皆售空因天氣半晴半隂無多雪雨是以窮民尚易於謀生也○去臘羅鎭軍念小民窮無所告衣食兩難遂每人給錢一百文俾資一飽又有大户遣人執錢票放給每票百文得此者可往鼓樓街德太鉄鋪支取誠可謂好行其德者矣○宜昌府逄太守於去冬因公晉省直至除夕三鼓方回轅○各船之趁元旦過關者絡繹而至計上水者俱泊於江上小南門卡前下水者泊於上首南津關除夕望之惟見桅上燈光照耀江面至初一日午後關旣啓各船先後遄行聞向例三日内只取釐金一半過此則須全完云○川鹽局陳觀察調赴省城善後局已於去臘交卸至新正初六日乘江通輪船詣省垣 
[吳諺]  
　　蘇州訪事人來信云俗稱未過驚蟄一聲雷四十九天雪花飛蓋言聞雷過早必主春寒也本年驚蟄節在正月廿六日而日前已天時和暖有似暮春礎潤如蒸雲低似墨至某日晚轟更三下忽電光四射雷聲隆隆大雨時行至曉始止店人咸謂峭寒將至不宜遽卸重棉誦者人還是典衣還戒酒費人斟酌是春寒之語不免躊躇再四矣○各店向例於元宵後擇吉日開張今歳竟寥落若晨星日來尚有重門深鎖者葢以客歳各行多折耗是以格外遲遲也○閶門内某姓屋文紗綺箔精雅絶倫向爲某校書香巢自當事者打鴨驚鴛校書移家他去以致窓閒朱鳥門少斑騅人面桃花有情人幾不忍徘徊其地矣近有賈人某甲住此甲出外貿易恒數夕一歸某晚驀有某乙者酒氣薰人闖入内室偃臥牀上大呼速取烟具爲我解酲甲婦驚駭曰此地非烟寮君無悞認門徑也乙笑曰我非初次問津者汝何柜之甚耶婦知不可以理諭急招集鄰右向之剖陳乙　衆口一辭始知悞入桃源亟欲乘隙而遁隣右阻不使去乙無奈匍匐請罪願以香燭邊烘爲之辟穢鄰右始無言 
[皖災]  
　　安徽候補道松秀峯觀察城守恊劉煥章恊戎均於正月十二日乘輪舟赴白下賀光仲帥新禧小作勾留卽回皖省○指發安徽候補道童觀察祥熊於新正十二日抵皖謁見阿嘯山中丞呈繳文馮并拜會司道以下各員○落轅牌示候補潁上縣馮繼昌著署理渦陽縣事調署渦陽縣本任績溪縣歐陽靄飭回本任供職○正任甯國縣惠明府恩現奉大憲調補霍邱縣明府奉到飭知赴省禀見各大憲勾留數日旋卽履新○前辦蕪湖牙釐總局候補道維幹臣觀察增於戊子年丁太夫人之艱解官回籍客秋服闋仍歸安徽原省候補去臘十五日由珂鄉抵省謁見阿嘯山中丞拜會汪省文武各官然後入天台里公館 
[憲節過淞]  
　　新　簡兩江督憲劉峴帥將次來申疉登本報昨晟關道憲聶觀察松海防劉司馬上海縣陸邑尊以及印委各員均乘小火輪船赴吳淞口迎迓至下午三點鐘時峴帥乘測海兵輪船抵吳淞口旣下椗各員均投遞職名登舟謁見砲臺及防營升砲致敬厥聲隆隆峴帥並不至申江小泊片時卽北指天津以便入都　陛見諸員隨遄回滬上惟道憲尚在吳淞云 
[滬上官場紀事]  
　　杭嘉湖道豐觀察丁憂後卽扶柩回旗守制昨日道經滬上以法租界萬安樓客棧爲行襄○四川藩憲任滿回京開將取道申江乘輪舟北上 
[滿載而歸]  
　　滬上各輪船於解凍後開赴北洋旋於二十日展輪南下昨日上午怡和行之順和輪船首先抵滬招商局之普濟太古行之重慶繼之聞海中大霧迷漫是以此外各船稍形　緩云 
[苦海沈淪]  
　　劉福昌者專以販賣人口爲生計其妻某氏有臙脂虎之名與劉狼狽爲奸同惡相濟數年前在廿四衙邊移解語花數枝來滬旋在法界新街二號弄内開設花烟館雲雨巫山朝朝暮暮得纒頭貲無算未幾劉物故某氏不甘獨宿遂與安清道友陳光子姘詳仍理故業不耕而食不織而衣陳亦兇惡異常所藉雛妓有不善應客者二人共撻之諸妓畏其勢焰無不忍氣吞聲近又在英租界開設野鷄妓　羣雌粥粥勾引春情而法界花烟館則以揚州女子金寳看守門户伺應狎客每得夜度貲輒令記籍分明間日交代日來冷雨凄風履綦跡少某氏以其不善欵客輙下毒手而金寳自被撻後雲髩蓬鬆不施脂粉遂致顧問愈稀益觸某氏之怒將金寳領至英界欲得而吾心舊時門巷蘚之苔封渺渺雲軿遂無消息狎客某甲因有物件寄存金寳處向某氏查問氏言語支吾甲忿甚欲將某氏送入捕房嗣有人爲之勸解其事始寢或曰金寳已被某氏逼死草草備棺成殮此言如果屬實人命關天有地方之責者可不亟爲查究以懲兇暴而重民命哉 
[技止此耳]  
　　揚州人趙世恩游手好閒强賒硬借無所不爲花烟舘中稱之爲董事前年犯事經法公廨拿獲司令枷責期滿遞解回籍不久又來滬上無術營生代人包索重債相沽微利以餬其口前晚在小東門外登樓萬里春烟舘代人索欠大肆咆哮旁人代抱不平意欲出外嗚捕趙見事不佳乘間兎脫然黔驢之技已不免被人窺破矣 
[縣署瑣案]  
　　竊犯劉洪發于去秋犯案判令枷號發十二圖示衆不料劉乘人不備棄枷逃逸糾同羽黨朱銘揚胡少堂至某姓家圖竊未成旋被事主拿獲解縣陸邑尊訊責問校　滿收所已見去年報章前日邑尊升堂飭提三犯至案劉洪發朱銘揚胡少堂均俯首求恩邑尊判令分别遞解湖南原籍○又提英公堂解送搶火匪徒洪阿如至案略詰之下着令遞解甯波○前日傍晚時有張福生徐裕祥扭打　人陳文炳陳文奎　縣時適陸邑尊因公回署當卽升堂提訊據張供本邑人現住治小西門外廿七保二圖地方今日有住居城中之朱姓與西門外吳姓聯姻由小的與徐爲媒送喜帖前往並送茶禮洋二十四元行至　萬夀宫後突遭陳文炳等辱駡與之爭論反遭毆打　將洋銀攫去當被毆時有人帮毆現已逃逸求恩究辦徐裕祥供與張同陳文炳供爲紗匣元寳店生意並無辱駡毆打攫洋情事陳文奎供爲荳行生理前往解勸實無别故叩求明鑒邑尊得供以陳文炳行兇屬實判笞一百板交保並着該處地甲往查實情禀候訊辦 
[英界公堂記事]  
　　謝楊氏具詞控稱故夫謝雲亭生時爲鄭仰山擔保借祥和錢莊銀兩現由祥和莊催索叩請提追蔡太守飭差提鄭押候訊供○龜奴袁阿五投捕房報稱妻子金氏與王阿三通姦請爲究辦捕頭命包探何瑞福顧阿六往提見該氏尚與王同睡雙雙拘獲帶至捕房昨日移送公廨旋有人出爲調處袁遂投案求銷蔡太守允之夫袁旣已曳尾泥塗而尚欲責牀頭人之貞潔是猶開張店鋪而阻主顧之惠臨也天下寍有是理乎哈哈○三百九十六號華捕稟稱小的於巡街時見瘋人某甲笑駡無常任情騷擾是以拘拿管押今特送案請懲蔡太守飭交差看管俟查明家屬領回醫治否則暫發善堂 
[三謝册捐]  
　　謹啓者敝堂勸募常年醫藥經費分送咸有一德捐册藉以匡扶自十四至十八日承各埠大善士樂助而來業經登報叩謝十九至二十二日四天蒙本埠以及武穴仙鎭京口揚州嘉郡乍浦等處由信局交來四十五册洋一百六元五角五分銅洋十二元錢九千一百八十文紋銀二錢四分又劉貫記大善士交到一册特助洋一百元又楊子萱大善士交來張門錢氏善信求病速愈助洋五十元齊澤下頒爲貧病而動念仁風普被見册捐以解囊祗領之餘善昌恭篆鎭宅寳篆勸孝歌備函奉謝外請登報章謹代貧民再叩鴻施[  上海六馬路仁濟善]  
堂董事施善昌謹啓 
[德被瘡痍]  
　　甘雨宏施田疇悉潤和風乍拂草木俱新洒一滴之楊枝萬民被澤助一文之善愿百病回春兹者敝堂同人等軫念虹口一區人稠地廣貧户實繁倘遇病生延醫乏力呻吟待斃饋藥無人以故春夏之間因染患時疫而死者較别處爲尤多同人久客是邦目覩情形殊堪惻隱遂不揣譾陋創設施醫贈藥以救病黎惟是經費鉅繁支持靡易毫無恒産匱乏時虞數載以來全賴一文愿以資接濟緣其費輕易舉 
 
 

Page 4

 
 
惠小功宏且隨處皆可募捐雖盡人亦能佽助也本年荷承申報館代派出捐册一萬二千扣除前已收回登報叩謝外兹由十三日至十八日止復收回捐册三十二扣常捐八十愿共收洋六十九元一角銅洋六元錢二千四百八十文另列清單再呈公鑒斯皆荷蒙仁慈君子慷慨丈夫具聖賢胞與之懷同施救濟體天地好生之德軫恤瘡痍對貴使而拜登望慈雲而稽首心香敬爇頂祝維虔卜他年哲嗣繁昌卽此日福田廣種矣[  上海虹口元濟堂同人等頓啓正月十九日]  
[王爵棠方伯祭彭剛直文]  
　　維光緒十六年十二月初一日署廣東布政使按察使克勇巴圖魯門人王之春謹以肴僎醴之儀致祭於　宫太保前兵部尚書一等輕車都尉彭公剛直夫子大人之靈前曰公少禀偉節資性閎讜醰學淵粹雅量高潔不希顯達遭時裀變邊宼開釁湘鄉太傅曾文正嘉公論略故諮以軍事公奮運韜鈐志不違難立乎將帥之間聯以忠貞之氣罷困相保卒平大憝狡虜失和慷慨誓邊目營八表負疾遘瘁雖懋賞疉膺曾未一拜寵命思用澹退遏世奔競以維風化復因國步猶蹐遠人未賓人臣事君義無苟避强起巡防江海益就萎悴斯豈非古大臣之終始出處足以垂範乎來哲者哉朝廷聞公徂逝恩賚有加追寵旣顯末臣蒙陋敢云甄叙顧惟我公忠純之志憂憤之忱宏濟之業堅苦之行懼元慮之莫察異世之就沬懷不能已思昭茂勳略陳風烈匪曰愴念恩私第有事於景悼已也詞曰崇嶽感蓮昴精降祥台陷允曜濬猷用章昊天不憖殲我景行嵩構徂頽誰謂不傷敢敏神察珍菑胡畀歳在龍虵芳烈遽墜勳業雖光淑靈永閟冥没殊涂中情詎寐惟公之生志度貞粹荃蘭渥芬爲世珍瑞梁園垂緒未竟厥志公奮茂姿用章純懿爰自初服束躬誦絃遭蒙不造遘閔播遷觥觥庠序令開夙宣璞潤燭山珠瑩媚川運籌中壘振聲窮邊耒水泝遊識貴幾先逢世易九犬羊肆凶江海騰沸憑衆阻攻元輔秉銳推轂誓戎入筦機密奮躍鴻風我公嶽嶽誓志清遐勞不任爵憂世忘家翕然鸞舉茂績攸嘉丹纓雖濯黎首未華中湘捕戰露布宵馳再接逾厲血肉爲糜單舸徑進乃奮其奇旌旗敝空率用全師惟公精誠入險彌亮稜威日貫烈霜秋壯知方致命撫循恢纊鳴鏑横驟羣宼膽喪出鎭鐵縆九洑嚴洲大局攸繫屢困未收乘障犯難飛矢星流公誓滅此義不同讐疉險乃濟轉圜以周我師潰衂潯陽淪陷公再奮擊晲旌雲煥震聲石鐘噌吰相亂兩軍旣翕血忱中貫文正被困隔垓贛豫奉檄應援義不返顧問關千里徒　而赴未旬而達忠俠斯著武人睢恣動干憲紀大法是繩辟以辟止江漢滔滔澄波不滓雷霆颷驟神威颯起歐西醜　阻海搆危九重優詔促視粤師畀兹南服固我藩離庶幾聲威讋慄羣蠻巽命旣降奮袂輒起迅安反側俾民勿徙防布周邃中流以砥珠海不波川汛歸委瓊臺請絶密邇南父議攻西貢平擣其巢依依士女婉孌留郊擥執公裾似漆投膠賤子不材命領偏帥渡河而南俾固邊陲蠢蠢隂謀飛輪來窺頗側縝密旋返而馳和議旣成公再抗疏安不忘危幾以終務惠雨沛疇仁風扇路去轂爭攀如羶蟻附動義若永制行如山分財卹士約已以寒箋素裁畣手自緝刊終世險質家室無歡致命彌留視惟兵官懿行難覼曷罄蓋棺於乎哀哉公質清剛强毅不渝胡還憂困而悴其軀卅年江海用舟爲廬風濕交淫瘴癘犇驅金石猶毁何論血膚昔聞天道德必允遂如何上穹喆人命墜徒庶哀感邦國殄瘁致禮行哭列族揮涙於乎哀哉卹兹末學雪涕素軒親炙有謐私艾杜存服勤未逮心喪胡言來芳可述往哲何援諫書圯絶非公誰燭黼黻會運非公誰朂匪直也人邦家之榖悲有終極身胡可贖白雲在岫晞露謝門如何不淑閟此泉軒湘江有水湘水有鴛如何不哀望公潺湲寒霧砭袂皎月沈光明鏡朝揜素絃夕張感物傷神生芻敬將悲莫罄詞式鑒苾香於戲哀哉 
 
 
 

Page 5

 
 
   
 
 

Page 6

 
 
　　　　　　　　　　　　　　　　　　　　　　　　　　　　　　 
 
 

Page 7

 
 
   
 
 

Page 8

 
 
　 
　　 
 
 

Page 9

 
 
[錄光緒十六年七月起十二月底止恆濟戒烟局收付報銷清單]  
　　七月份起十二月底止共六個月房租洋八十四元秋冬雨季巡捕捐洋七元二角○局中司事三服侍戒烟役夫一名廚司一名六個月共計薪水洋七十八元○中秋年節給看門人洋二元○又添置捐册簿五本計洋一元五角二分○以上六個月共用經費洋四伯十三元角四分七月份起十二月底止共收各善士捐欵○敬其居士月捐洋九元○經鋤書屋月捐洋四元○雲隱舘主月捐洋六元○顧雨田善士洋三元○致祥堂助洋二元○和記助洋五元○合源號助洋五元○元記號助洋十元○郭子清觀察助洋十元補姚仁甫善士助洋二元○以上共收各善士洋五十六元○以上六个月除共墊用經費洋三伯五七元二角四分○上半年收付清單七月間登申滬兩報共結除收墊洋八伯十二元五角四分八厘兩共總結凈墊經費洋一千一伯六十九元七角八分八厘[  上海平康 
恆濟戒烟局司董李經馥何鏞鍾洪南啓]  
[上海北市絲業會舘籌賑公所施少欽經收順直山東賑捐正月初一至十三日第二千七百十九至三十一次清單]  
　　潤記求合家平安三元劉氏二元陳殿元一元無氏一元祥源一元以上初一日○虎林馬求平安洋五十元津沽王心容四元以上初二日○不留名二元無名氏一元以上初三日○不書名求内子身安由安慶梁麗泉翁奇來銀三十兩黄瑞波求病愈三元以上初四日○無名氏五元有心無力子求生意順遂合家平安一元汪程氏求身體康健四季平安一元田姓一元以上初五日○寗波源豐號由通銀號交來洋三百元又富春堂規銀二百五十兩崇德堂郭洋五十元隱游子十二元香山許賢普保合家平安餘姚陳竹山堂謝氏六十歳十元古移汪求病愈二元香山唐禧保合家平安二元三吳小民保合家如意二元九江府禮房八元勉方士十元坤如求病愈十元石珍求病愈十元共四户合洋三十八元内銅洋一元以上初六日○王梅槎求母安愈十元萬成莊求諸事平安十元徐朱氏因惡夢求永保平安四元以上初七日○泰亨源嚴東生求病愈廿五元嘉定沈郇甫馨山沈雨峰沈信卿四茂才求先人冥福十二元源十元陳厚恆率男庭和庭啓庭沛孫肇楨五元孔浩如二元陳門孫氏求病愈長年平安二元太倉仁裕陸朝慶爲次女定寳目疾求愈二元太倉趙少垣母康健合家平安二元倉張雨甘一元以上初八日○許香圃求咳嗽愈規元一百四十二兩四錢許統英求咳嗽愈規元七十一兩二錢二户由潮州和成發羅鳳占兄交來武林王憲曾保佑次孫學鄭孫朋飛無災悔易長大洋一百五十元嘉定程伯葵程仲英送東海散人踏地做墳選吉移助廿四元通州源泰典海陽延陵氏歸樂安郡産育　家客安完願十元南京陶君輔求愈十元揚州劉慶熙求外祖父母曁父母安康健六元沙溪陳松亭消口過保佑合家平安六元紀門嚴氏病全完愿二元松江釣詩客金危危日祀神香燭牲醴資移助由古香室扇店交來一元婁塘張信盛愛日居士二元大倉顧易農堂求瘋病全愈二元寗波乙林居士得彩提助一元揚郡陳梅生募錢李氏因姑王氏氣疾求愈一元隱名氏二角豐溪氏角銅洋二元景福號銅洋十六元以上初九日蘇省乾昌仁無名氏洋四元松江李廷楨求諸症愈四元無名氏三元七角對開一元無名氏銅洋五元無名氏銅洋一元以上初十○安慶臬署王蓉初求庶母李氏内外症速痊洋十元常熟顧蘭滋求四季平安十元無名氏求妻病速痊十元楓涇河署陳留寳善堂主人求病速全四元無名氏洋三元戴翰甫病愈二元知過子求病愈一元南匯無力主人銅洋二元以上十一日○浙杭朱錫朋求病速全由蘇州源康莊託惠泰莊來洋一百元李廷生六元巢子餘爲母病愈完願洋五元川汝南氏由營口寄來五元以上十二日○雙林鄭坤常祈父病速愈由泰隆號來洋一百元厦門楊翊卿規元五十兩厦門魏秀峰由啓昌洋行來洋四十元正嘉定葛福基求　速愈續捐廿元宜興求符人求妹病速愈廿元隱名氏由惠來廿元趙育麟堂求保母福夀安康由怡盛莊來廿元李竹氏祈保平安十元古黟富春名宗氏祈病愈洋五元湘垣孫容四元章維復求妻速産母子平安一元無錫乾泰和張湧源求自疾速痊一元蘇州金鼎一元鄧元鼎爲病求愈虚對洋二元恊茂莊銅洋十五元無名士錢六百文○○鄂江方符寄來有餘堂求病愈洋三蔭餘堂求平安二元益夀堂求利一元咏仙女史求消刼瑞年女史求順遂各五角希庭求病愈銀一兩二錢六分以上十三日 
　 
 
